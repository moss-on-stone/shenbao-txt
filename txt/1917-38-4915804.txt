# 1917 - 38 - 4915804

 

Page 1

 
 
   
 
 

Page 2

 
 
   
 
 

Page 3

 
 
者保守旣心有所不安進取復力有所未逮誠實則無此决心靈敏更無此手叚朝迎夕拒此接彼離我旣不明其何向人更莫測其所爲則終必至於四面楚歌或則俯仰隨人而後巳此蓋我之所大懼而不敢不於今日爲當局告也 
專電 
[北京電]  
　　政府致德抗議書現由丹國轉寄巳電顏使到即收遞 
[北京電]  
　　外傳對德抗議書却回其原因（一）依例應由駐德公使正式交德政府一方通知駐京德使此次手續適與此反故應以抗議書全文令駐德顏使交德政府（二）德美間電報不通亦須由京電達駐美我使更令轉和蘭我使方轉駐德顏使並無却回抗議書事實 
[北京電]  
　　聞駐東京各協約國公使與日外相密議結果以聯盟國名義請中國加入戰團 
[北京電]  
　　十一日下午日人使訪段總理聞係代表協約國對於外交有所商榷 
[北京電]  
　　昨下午四時德使謁元首有他事陳述並言國交未斷以前可隨時交換意見 
[北京電]  
　　馮副座對於外交有所陳述傳聞曾請入都先派員接洽又張作霖亦請來京商榷履行鄭家屯案之條件 
[北京電]  
　　昨晚（十三）六時元首宴段總理及徐東海梁任公王士珍張國淦於居仁堂八時二十分散 
[北京電]  
　　任公表示對外對内意見（一）中日應除悞解（一）閣員不宜更動 
[北京電]  
　　章劉兩使分報日俄政府贊成我國對德舉動並希望堅持到底 
[北京電]  
　　報載英法對我向德抗議表感謝俄聲言足令德氣沮有益世界大局意聲言爲中意友誼益固之憑證 
[北京電]  
　　紀念日（十二）國務院仍開外交特會 
[北京電]  
　　各政團發起外交後援會昨議决宗旨爲政府外交後援其入會不限定議員今日上午仍在衆院開會又昨發起後援會時各派發表（一）平社報告贊成政府現在抗議（二）丙辰俱樂部報告同上惟現未開戰不贊成後援名義（三）韜園贊成現在抗議（四）討論會贊成抗議及後援（五）衡社贊成抗議（六）研究會認抗議爲不得巳贊成後援（七）政學會同上（八）憲友會贊成抗議不贊成後援（九）大同俱樂部贊成抗議後援（十）益友社贊成抗議後援否未定議 
[北京電]  
　　赴日汪使擬今日（十四）起程除賫勳外兼貽貴重贈品昨在古物陳列所選出珍玩多件預備帶往 
[北京電]  
　　孫文决來京一行 
[北京電]  
　　吳大洲現在陸軍部看管將移交法庭江朝宗并言諸案巳漸證實 
[北京電]  
　　昨衆院通過律師法案 
[北京電]  
　　兩院審查保利合同昨巳着手委員中以魯晋兩省議員反對最力理由亦極充足 
[北京電]  
　　各省特派交涉員除川滇新外悉行裁撤由所駐道尹兼任 
[北京電]  
　　奉督請將鄭家屯開爲自闢商埠巳交閣議取决 
[北京電]  
　　平院力爭受理範圍昨又條陳補救方法（一）請以命令取消訓令（一）再以訓令解釋訓令 
[北京電]  
　　政府擬派熊希齡赴長江一帶考察 
[北京電]  
　　政府據報浙屬口（電碼不明）山發現烟苗電齊耀珊省長迅速查禁語頗嚴厲 
[北京電]  
　　今日憲法會議下午一時開會自第十二條至第十九條第一項止皆原案通過駱繼漢提出於第十一條下關於自由規定增一槪括之條文言中華民國人民之自由權不違背憲政精神者皆承認之至十九條之第二項孔子之道問題俟下次再議五時散會 
[北京電]  
　　國務院昨催内部速將自治案具覆提前於下次閣議取决 
[北京電]  
　　京民向德華提存兑現極形擁擠 
外電 
[北京電]  
　　探悉駐日章公使電告北京謂以中國對德舉動告知日外相本野時本野謂中國未先商諸日本殊爲可惜否則日本必勸中國依照美國辦法與德絶交今中國僅巳採用一半辦法耳本野又謂渠望中國於此種事件與日本商榷庶中日兩國可一致行動云云日本駐京代理公使昨日往唔段總理謂奉本國政府訓令勸中政府斷絶中德邦交（十三日）字林報 
[東京電]  
　　日本外務大臣與聯合國大使公使之間連日互相會見聞爲協議關於中國加入問題（十四日） 
[北京電]  
　　英法俄意等協約國公使昨均往訪日本芳澤代理公使述及日本政府十一日致中國之好意的通告深表同意（十四日） 
[北京電]  
　　中國决定熊度後曾通告各國旋英俄法意各國政府於前日以來陸續電復中國政府各表贊成之意（十四日） 
[北京電]  
　　國務院昨又開會協議德國之回答如何或至國交斷絶應行準備大體之事至加入協約國與否意見尙未一致據聞黎總統不甚贊成加入協約國仍以取與美國同一之行動爲最有利云（十四日） 
[漢口電]  
　　武昌督軍署内因中德國交急迫警戒極爲嚴重於防洩漏機密亦極注意（十四日） 
[漢口電]  
　　美國借欵旣得周襄鐵道之權聞有中止之説另向中國要求由信陽經南陽至襄陽鐵路之權（十四日）以上東方通信社電 
[北京電]  
　　順天時報云馮副總統自請來京政府不允其請惟令其派代表來京參與政治會議（十四日）德文電 
戰電 
[倫敦電]  
　　路透電社得悉巴西巳覆文德國不承認其潛艇封鎖爲有效而正當故特向抗議且謂巴西之利益如受損礙須由德國擔負責任（十二日） 
[華盛頓電]  
　　瑞士公使代德政府通告國務部謂德國擬將所拘雅洛台爾號輪船之美人留以爲質俟美國聲明不將覊留美港之德船員役作爲俘虜始巳（十三日） 
[紐約電]  
　　據官中宣稱美人因德國施行新潛艇戰術萬難再在比國與北法辦賑故現正從事結束以便回國比國賑濟會會長聲稱比境存糧足供六星期之用賑務重行組織以前擬暫由比員放賑（十三日） 
[倫敦電]  
　　白星公司郵船亞斐利克號（一二○○○噸）中魚雷沉沒船員失蹤者十七人死者五人（十三日） 
[倫敦電]  
　　柏林美訪員今日行抵丹麥瑞士不復爲德檢查員所箝制故其通信中披露德國對美人熊度謂其機詐狂駭無一不備初德皇生辰德軍大本營中開德奥大會議潛艇戰略於焉議决然猶力守機密不使外聞當德首相於一月三十一日宣布潛艇戰略之前一夕德外相辛麥曼氏晤會美使猶無一言及此德首相宣言後美總統遽與絶交手腕神速世人駭異而以德人爲尤甚其失望情狀殆無可比擬未幾德國即肆其異謀欲劫持美使桀拉特氏簽定一七九七年普魯士與美國所締結之修正條約以期美德一旦開戰而德人在美之產業得以保全美使不允德外部代表芒特格拉士氏乃嚴詞恫嚇謂如不見允德國將扣留旅德全數美人以爲質美使始終不爲所動以來去自由决不受人阻止爲答至是德國遂打銷其拘留美人爲質之謀今德國又有舉動轉託瑞士公使願與美國談判德國是否退讓抑美德果否開戰將於此事决之德國雖大言不慚然實權美國從中干涉德外相曾有言曰如美國予德國以自由手腕則戰事不出數月而可告終云云觀此可知德國畏美干涉之心理爲何如矣（十三日） 
[倫敦電]  
　　德國願與美國　議以免兩國開戰之消息巳見十日與十二日兩電此中疑竇迄未明晰乃德國半官性質之電竟指此説爲完全杜造此事遂愈覺迷離茲接華盛頓來電連日疑團爲之揭破來電傳述美國國務院之宣言曰星期六日瑞士公使向國務卿藍辛氏口頭宣告謂封鎖英國商務之舉動苟不爲美國所干涉則德國願與美國開議藍辛氏當卽請其以文字傳達此意次日夜間瑞士公使以下述公文送交國務院文曰德政府請瑞士政府宣告如封鎖英國商務之行爲不因此而破壤則德政府今仍願與美國作正式或非正式之談判星期一日國務卿藍辛氏備文覆之日美總統囑余聲明一月三十一日德國忽然宣布潛艇戰略事前絶無何種表示無端取銷上年五月四日之約言苟德政府收回此項佈告則德政府如有問題提出討論美政府樂與磋議惟德政府若不重行申明五月四日之約言而履行之則美政府未便與德政府討論關於德國現所施行有礙中立國之潛艇戰略也（十三日） 
要聞一 
[對德抗議後政團熊度]  
　　此次我國各重要人物之會議國際問題也其主持議論雖有不同要皆以國家安危爲一致之目的所發言論皆從良心上之主張毫無黨派私利之爭執説者謂係中國前途之好現象中國之外交政策其影響所及竟能使諸黨派各捐除其小團體之片面利害而求國家之公共進益實中國莫大之幸福也卽以各政團而論多於昨日午後開會研究就其所知者言之一爲討論會昨日午後五鐘開會討論時贊成加入與反對加入者雙方均發揮得淋漓盡致其結果如德國不聽抗議贊成先事斷絶國際外交關係至必要之時機贊成加入協商國又對於益友社政學會方面所擬之今日下午十時在衆院開政團外交聯合協議會一節全體贊成所舉之代表爲孫潤宇朱兆莘克希克圖林繩武四君一爲研究會昨晚八時開會討論之結果於外交問題暫不表不熊度舉定藍公武黃羣虞廷愷等八人今日赴衆議院協商並擬赴總統府面謁大總統一爲平社昨日開會討論甚久其結果對於政府對德通牒爲失當此後一切問題應亟詳細討論並以爲遇有相當機會當勸告政府對於國會宜推誠共濟至於今日之赴衆議院開各團協商會並未推定代表大約由黃雲鵬解樹强等前往一爲大同俱樂部此團爲協議會蘇園憲政會所合成昨日開合併成立會對於外交問題舉定金鼎勳胡璧城吳淵康士鐸王用賓李芳等六人爲協商代表一爲憲友會昨日開會其熊度聞與平社相近推定張伯烈等爲協商委員一爲丙辰俱樂部昨日開會大多數認爲中國對德抗議未免失當且以爲中國對於德國與美國不同斷絶國交及加入戰團均不贊成 
[毛敦之遠東投資觀察]  
　　中美借欵之導線 
　　上海泰晤士報云美人毛敦者乃芝加哥大陸商業銀行董事之一（該銀行即近與中國締結美金五百萬元借欵之機關）巳於二月六日由美行抵横濱此行與美人在遠東投資事業有關頗爲人特别注目中美借欵曾引起四國銀行團之抗議但合同業巳簽定而芝加哥銀行且有續借美金二千五百萬元之優先權焉毛敦氏近曾言及四國銀行團之抗議謂大陸商業銀行所經營於中國者純爲商務性質絶未謀求政治上之權利此銀行存資極多凡可生利之處悉願投資以經營之固無論其爲中國或他處也以言中國苟在吾人觀之其擔保品確爲穏善而其報酬較在本國投資確爲優厚吾人卽願投更大之資財於其國中此不獨在中國爲然即在日本亦復如是云云毛敦將遊中國約以一月爲期以銀行家之眼光察視時局彼自信此番游歷當可使遠東與美國間發生財政上更親密之關係在日本盤桓若干時後卽將赴小呂宋上海北京等處然後再回日本偕行者爲毛敦氏之夫人及其子媳各一又有一美人名華克者生於北京今亦爲美國銀行家離中國巳十五年然能操華語茲亦與之同行云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[對德抗議後之外交消息]  
　　昨日爲星期日國務院無會議段總理未到院惟於昨日下午邀集諸要人在府學胡同段總理私宅會商良久夜深始散德公使於昨日下午訪段總理於私宅其談話與九日下午在外交部對劉次長所言者無大差異（即謂一向協商國之封鎖行爲亦有與德相類者何　對德提出抗議等語）此外更有所言但内容未能詳悉前日下午俄國公使庫達攝夫偕同參贊柯里索夫英國繙繹巴爾敦日本參贊芳澤謙吉比國公使賈爾渫德國參贊夏禮夫先後往迎賓館會晤劉式訓次長仍爲中國加入協約國事件劉次長所答者頗爲得體惟内容未便宣布政府以此次對德提出抗議實出於萬不得巳果德人不能容納更不幸而至於國交破裂巳大背於吾國愛重平和之初心故届時處置在我境内之德人亦必出於最文明的辦法恐各省人民未能盡解此意或至有所誤會特於昨日由陸軍部通電各督軍護軍使請持以鎭定並嚴密防範以免匪徒有乘機造謠之事政府對德提出抗議曾同時通知各國公使各公使亦即時電達其政府昨日下午三時日本代理公使親訪叚總理述巳得該國政府訓電對於我國對德之熊度極表贊同聞同時並將此意托人轉達元首及徐東海至其餘各國以相距較遠想一兩日内各公使亦必得其政府之訓電矣對德之抗議萬一不幸德人答覆不能滿吾國之意則政府對於此後計劃不可不作具體的準備前日國務會議由各總長將該部主任事件分途擔任籌備聞昨日各部業經擬妥本日可彙交國務院政府自聞德美國交斷絶後即電章公使控日政府之意向嗣以章公使不能得其衷情而我國業巳向德使抗議遂於該日即電章使逕告日政府並將該國各方面情形詳爲報告聞昨日章公使巳有來電其内容如何尙未盡悉政府因對德抗議發布後將來國際交涉事件必多特　公法顧問諸客卿於本日起按日到院以備隨時諮詢又聞自美國勸告我國與美取同一行動後日本方面傳來消息以爲我國對於此舉急宜愼重考慮不可掉以輕心外間遂起種種推測以爲我國於此時如有舉動必爲日本所不樂聞然自我發出對德抗議以後據政府所得東京方面之消息按之駐京日使館之熊度則以我此舉爲處置得當手續亦甚合法深爲滿意云 
[中德間最近謠言之不確]  
　　英文京報云自政府對德提出警告書以來外間盛傳或謂駐華德使巳向政府領取護照不日出京或謂中國駐德公使顏惠卿巳通知德政府帶同使館人員取道法國回國云云稍有世界知識者當知此等謠傳之不確蓋中德間之外交旣未斷絶則兩國公使自無離去駐在國之必要至於取道法國之一説更屬可笑蓋　欲如是者顏公使必須由雙方砲火之下逃生矣况當政府對德使館提出警告書時一方面通電顏公使令其以同樣之警告致德政府果如外間所傳説將來中德斷絶外交時將由何機關投遞國書乎則是説之不確不待言矣 
[唐繼堯之政治與憲法電]  
　　雲南唐督軍繼堯前曾對於憲政與政黨各問題迭次通電發表意見詳情早見各報茲聞近日又於政治方針與憲法問題特發通電一道其文曰前以政局紛擾内閣動搖曾附副總統一貢愚忱蒙大總統總理俯賜採納融和政見府院之地氣象一新不禁額手稱慶然兩月以來政治之方針根本之大法尙未聞决定宣布上無以立各政進行之凖下無以慰人民望治之心又不禁惴惴私慮竊以一國之政治不進則止而圖治之時機稍縱即逝值此國度方新歐戰未絶正所謂明其政刑之時極宜謀國家大計迅行討論定爲方針俾各主管機關有所遵循雖不必期於長治久安百世不易但使對針時勢按切國情定爲十年二十年可行之政策斤斤而守之續續而謀之則基礎自固發達有源必能克收效果日關新機若漫無標準結爲頭痛醫頭脚痛醫脚之計劃舉棋不定永無振作之一日前淸末季及民國初元皆可爲殷鑒也我大總統總理宵旰憂思詎或見不及此其所以遲回審愼者毌亦慮政黨之紛呶國會之掣肘恐發表政策終未能貫澈實行徒增一番障碍耳然各政客巳歷多年之經驗議員諸公皆具體國之公忠苟利於國當無不力予贊助從速宣示以饜人心而維國本至於憲法問題前亦曾本之良心訪之輿論略　芻言茲者審議將竣未識頗蒙採擇一二否夫憲法爲國家根本大法雖不能謀永不變更究以不易變更爲原則試覽歐洲各國歷史以實驗的柔性憲法變而爲剛性者有之由剛性變而爲柔性者殊寥寥尠有所聞彼其謀國之周至豈遜於我反之我國今日制定憲法不可不愼之於始會議諸公身當其任誠宜高瞻遠囑廓然無我捐一人一黨之私爲百年長久之計萬不可以一時政策之運用羼入根本法律之中蓋政策隨時變遷而憲典萬無可以隨時動盪之理故除犖犖大端關於國體根本之外其在可以入憲可以不入憲之列者毌寗讓之普通法律旣可以迅速解决不至遷延而爭論及此亦可稍留伸縮之餘地繼堯人微言輕本不欲妄有建白惟良心上之所發覺亦未敢終於緘默所望葑菲之采無遺下體國會諸公之虚懷抑亦國家之大幸也意切詞質不知所私伏祈諒鑒云云 
[美新聞家之報界天職譚]  
　　美國新聞記者安克門女士在京開茶話邀請北京報界一節當時開會情形曾紀昨報茲再述女士演詞如下女士曰予幼觀沙士比亞戲劇有某王者年邁行兵取壁上劍舉之覺甚重旋揮毫因有所感觸曰律雖㣲其利害之關係尤較劍爲重也是則吾輩新聞家主筆政　　情其利害之關係更重於刀兵水火也可知　者歐戰紛紜終必有平和之一日彼時止戈息武殺人流血之　不復再見輿論之價值勢當繼之而高於新聞家三寸毛錐可以左右世界兵事第吾輩記者落筆時當須持定宗旨余此次遊華甚願與諸君討論之且願以敝國報界之弱點貢之於諸君之前須知各國對華毫無惡意中國在過渡時代事事茫無頭緒各國巳躋於文明地步猶老馬然凡所希望於中國者無不欲以己邦經過之困難爲中國作前車即如敝國新聞界往往受政客之運動甘作傀儡而尤足敗人意興者即一言片語均以迎合社會心理爲前題人民欲聞者述之人民欲言者道之從無有以一己之偉見披而出之慨然作社會之指南針者諸君毌蹈此覆轍也可余昨至貴國議院旁聽目擊乎議員數百人固皆𤍠心之政治家也人才濟濟於此可知然有此數� 
百議員而謀一國政治足矣又何待新聞家指導哉但新聞家亦自有其他之天職天職惟何曰應知敦睦中美邦交並期於實業上互相提携耳敝國若干年來對於中國皆用純粹之美感租界無有也侵割不與也庚子賠欵辭而不納且捐爲中國留學生之經費存心之坦白人當鑒之余昧於中國内地情形但知天產甚富以實業論吾人尤願以金錢輔助之也抑又有進者諸君子勿徒兢兢於政治必先以三事爲方針焉一謀輿論自由二謀報紙自由三謀敎育自由而三者之外更宜尊重女子必使之有相當高尙之知識能爲家庭之良母方可否則國末由振作也若乃敎育兒童尤當注意據云貴國一千四百萬兒童中受公家之培植者只三百萬有奇是島可哉猶憶二十五年余遊中國女子多悶鎖深閨近年以來此風稍革公共場所以及演説會等處居然有夫婦偕至者詢之知强半巳入校讀書甚且有女子留學外洋是又非他國所及矣云云 
[遼源添設官廳之答覆（續十一日）]  
　　外人雜居又復日夥其繁劇情形實不減鐵嶺錦縣所有兩縣司法事務倘一委之縣知事不獨易致叢脞且恐牽及外交添設法廳實屬萬不可緩又查海龍舊爲府治監獄收容人犯爲數較多其附近之東豐西安柳河等縣亦均爲富庶之區監犯較夥而各該縣舊監率多因陋就簡設備旣不完全房垣尤欠監固以致越獄之案層見疊出擬於海龍建設新監與法廳相輔而行其東豐西安柳河輝南等縣長期罪犯亦可分别寄禁以昭愼重以上兩所一監所需經常費用均照上年請設以錦洮鐵三廳曁洮南昌圖各監獄從簡支配預算共需大洋四萬零七百餘元查奉天司法經費原額三十五萬元續加十萬元共四十五萬元上年新設三廳二監於續加之十萬元内提撥六萬元其餘四萬元係分配各縣司法費不足由整頓司法收入項下開支曾經咨部核准有案現擬添設兩廳一監即以所餘四萬元悉數提出其各縣司法費全由整頓司法收入項下開支似此一經變通於經費無庸追加而司法得以發展實與奉省治理大有裨益據高等審判廳長沈家彝高等檢察長梁載熊造具預算淸册呈請具呈前來作霖查奉省處外交特别地位整頓司法實爲要圖值此財政艱難不得不兼籌並　茲增設二廳一監所需經費即由原定預算額内匀撥開支費不加增事有實際洵屬最善之策擬懇准如所請飭令趕速辦理以促進行等語奉大總統指令呈悉准如所擬辦理交財政司法兩部查照此令等因相應咨請貴院查照可也 
[粤省新發生之三風潮]  
　　廣三路警之風潮廣三鐵路自奉部章改組爲路警後即將警備隊改稱爲巡警總事所姚局長委派沈光世爲總巡本月三日沈上車巡閲適一派充護軍之警兵在車上吸捲煙沈先批其頰復踢數脚至五點鐘車回石圍塘該警散值返所沈立將其鎖押各巡兵以警察違章處罰自有定例豈能任意毆打鎖押大動公憤約合多人聯請姚局長處决姚又左袒沈總巡各兵愈憤卽用電話通知全路警察自石圍塘以至三水路警一律停值羣至路局邀求淸給月餉俾各人得以銷差計自三號下午五點鐘起至四號風潮尙未寢息姚局長卽電邀佛山站分區長到省調停各巡兵要求將沈歷來濫罰之欵全數提出盡買串砲燃放又須將該警之鎖親手開釋並要求將沈撤差始肯出勤至四號下午尙調停未妥現全路無一護警行車極爲危險云 
　　警區擲石之風潮本月五號夜八時許警察二區段内粤秀南約有一童子在街擲石爲戲不服該段警察干涉更以石遙擊警察該警察即上前以刀壳擊之時適有穿長衣者經過責該警察擅以佩刀擊人彼此詰責遂起衝突互相糾纏爲該警察鳴笛召集鄰警將穿長衣者帶回二區未幾即有多數軍隊擁至區署要求放囘穿長衣之人謂係某副官聲勢洶洶該署卽將某副官送出並將鐵棚關閉加以鐵鎖當關鎖鐵棚時係二等區員出而指揮詎爲一巨石擊傷血涔涔下繼則轟然一聲鎗聲作矣後軍民愈圍愈多幸警廳督察長率帶稽查員等馳往解圍未幾而王處長馬總司令相繼到區同時軍署又派出大帮武衛軍馳往彈壓直至九點餘鐘事遂寢息至所傷之張區員經即扛往廣東醫院診治並查得同時與肇事地點交界之三區二分署警察被人搶去手鎗一枝佩刀一柄云 
　　捕賭强搶之風潮本月三號兩點鐘老城正巿街鳳岡道院第五號劉宅開設牌九當興高彩烈之際忽來爛崽四人其一有襟章者俱穿大成藍衫褲袖出手鎗聲稱查賭隨將檯上銀錢掠去並將身上銀物盡行搜括後有一英姓者聞係廣西人手上金戒不肯脱下與之糾纏該匪冒稱係奉鎭守使令查賭即解水桶繩將英姓綑綁牽之而出其時巳有一匪携銀先遁及三匪牽英姓至天平街舊鎭守使署前卽被該署軍隊截獲詢悉冒充軍隧强搶是實於卽日四點鐘在小北門外槍斃一説英姓者亦被鎗斃不知確否 
[漢巿之謠諑與虚驚]  
　　楚人多謠在昔巳然巳往之事可置不談近又盛傳三種謠言（其一）陰曆元旦之日蝕初二日之地震一般篇　舊説者以往史所載日食地震係屬國家災異引爲大戚因之愚民益信不經妖言日前竟有人云漢陽歸元寺（在西門外爲武漢僧界第一叢林）内有老僧巳三年絶食能知過去未來昨對人言三五日内湖北將有大災發生其爲好事者所揑造不問可知顧愚人羣相傳誦以致漢巿人心惶惶膽小婦女竟有預爲收拾銀錢珍物以備逃難者蓋因此次地震多係生平未經見過謠諑遂易中於人心也查歸元寺每年正月香火極盛漢口仕女之往進香遊逛者如織日來頗有人往詢僧衆據云絶食老僧固有其人但趺座蒲團六根淸淨與之言亦不回答是本足以闢謠然無識者且以實有此僧轉相驚駭云（其二）武漢巿面近日流行一二百文小票計分四種其發行者（一）油坊嶺團防公所（一）金口商務分會（一）豹蟹鎭同德善堂（一）山坡鎭團防公所皆係省垣附郭鄉鎭原在本鎭行使嗣因武漢分設代兑處商民又以發行之人均係商界有名人物無虞倒塌故樂於使用抬其價值高過官票（如以官票一張換百文小票十張須貼水七八十文）而僞票因隨之發生幸經警察查獲僞造油坊嶺假票之人並未釀出擠兑風潮惟各該小票財政廳去冬曾限令陰曆本月底一律收盡嗣因銅元缺乏曾由商會請准當道暫緩執行故若官廳現欲實行禁止定然頒發布告此爲一定之理乃日來巿間謠言竟謂縣署巳命地保沿街鳴鑼小票限陰曆元宵禁用人民因此票必須十張方能往代兑處易官票一張且苦路遠難行於是恐慌大起各店舖收受小票者有之拒絶小票者有之交易之間衝突屢起聞漢口巿上巳於四日（卽陰曆十三日）一律不收錢攤趁機以半價收買大獲厚利而小民則多爲呌苦矣（其三）三日之夜某租界商團義勇隊在該界沿江岸試演戰鬭及操練鎗砲並接演救火方法居民於睡夢中聞警笛亂鳴鎗聲並作妄相揣測咸疑發生事故驚惶一夜而距離租界較遠之處至次日尙謠諑未息云 
[收買烟土案之最近消息]  
　　馮副總統建議中央以債票收買存土經全國禁烟聯合會來電力阻並公推柏文蔚來寗痛陳一切弊害日來外間盛傳巳與洋藥公所簽定合同茲將近日關於此事消息爲有統系之紀載如左 
　　滬上土商以三省銷土之合同將於下月底期滿而五千箱之印土銷存尙占半數如中政府約滿厲行禁運則此大宗之存土不啻盡爲廢物故不惜重資人入京運動當軸希冀展約政府以此事關係重大恐被輿論攻擊毅然拒絶乃上月間某商埠會辦忽陳説於河間建議以六釐債票收買此項存土其代價總計在二千萬元以上分十年歸償表面爲製作藥品實則存土旣有二千餘箱如眞專供製藥之用匪盡中國四百兆人均服此項戒烟丸藥恐十年尙銷不完也 
　　聞河間向政府建議之初齊震岩省長頗露反對意思中央以寗滬接近以全權畀於河間乃河間又轉以全權畀於某會辦某會辦遂往來於滬寗車中無或間日人莫知其銜有何項使命其實卽爲此買土之事也 
　　據某要津言此項合同確巳於七日簽字存土約二千五百箱左右每箱價值八千二百元訂約者一方卽三省銷土合同内之土商一方爲江蘇當局蓋以地方長官名義與洋藥公所訂結也 
　　全國禁煙聯合會前曾電河間力請取消現　代表柏文蔚氏巳來寗向馮氏陳説利害而萬國改良會之代表丁義華君亦南下旣向馮河間質問内容又赴上海開禁烟大會討論反對聞其計劃不外通電全國一致抗議及請願國會嚴重質問未知果能達打消之目的否也 
　　國會議員吳景濓君前日出京昨日抵寗住副總統府王正廷君今日（十三）午後一時亦即可到寗聞二君之來均爲收買存土一事有礙禁煙全局將與馮河間討論利害云 
[南京大王廟火後之沙暴]  
　　字林報十二日南京通訊云金陵大學校之西有一山焉山上有寺名爲大王廟有一老僧率其一二糼徒居住於内昨日午時忽肇焚如老僧適臥病於牀其徒哀求其出廟避火老僧不允遂被火化火熄後檢視灰燼僧屍在焉此廟孤立近處無水迨救火者馳至時廟屋巳燬有铜佛數尊直立於火燄中頗爲奇觀觀者甚衆南京天氣乾旱水缸久空井水大半乾涸居民多從遠處取水沙暴大作三日始息書案甫經拂淨乃不出半小時沙塵巳厚積可以作字其上矣 
　　南通露天棉作展覽會 
　　二月六日下午一時江蘇南通私立甲種農業學校開露天棉作展覽會到會者有會長張嗇公盧縣長鎭使代表徐嘯崖楊警長農會薛郢生敎育會李亦杭顧怡生師範于敬之紡織學校周伯朋醫校金聘之圖書館張景雲中學繆敏之大生紗廠徐陶庵張範廉秦亮夫分廠徐爵之懇牧馬敷五等及南通二十一巿鄉分農會代表二十餘人首由張會長報告開會宗旨次由事務長孫潤江報告籌備情形次職員演説次來賓演説又次分給棉種奏樂攝影由會長導觀會場進普通試作園第二陳列中國良棉三種（一）雞脚棉一畝能收一百九十四斤（二）椏果棉一畝能收一百七十斤（三）靑莖棉一畝能收一百五十五斤皆中國優良之品種至學生蔬菜實習地陳列一畝所用肥料配合實地指示進棉場陳列中外棉花棉荄三百餘種就中比較中棉以雞脚棉爲最優美棉以日光棉爲最良皆有特别標記以顯明其成績至棉場大路陳列棉之纎維比較標本十六幅中外良棉三十餘張　校門過葡萄棚架架懸紙製彩球數十均學生製品棚架下選擇良棉二百餘盆依結果之多少分别陳列至矖場陳列各種中外種棉適用農具曬場旁陳列棉花九級標本及農會出品之纎維標本以及棉之生育順序標本至稻田則有大生紡織公司陳列之棉紗順序標本及大生織物公 
 
 
 

Page 7

 
 
司所陳列之線毯中外棉紗標本至花卉園陳列各種花卉及學生所繪之庭園布景三十餘幅至果樹園陳列果樹接木標本二十五種及果品浸製標本果品相片至普通作物標品園陳列各種種子棉花標品正定棉花標品至桑園陳列各種蠶絲標本蠶繭標本桑樹接本標本桑樹高刈中刈低刈圖改良繅絲車至竹園陳列家畜圖譜荷蘭牛荷蘭猪美國白雞中國各種雞以及白兎灰兎黃兎黑兎俄國兎等至製造室陳 
列澱粉標品酒之標品燻腿燻肉標品以及麥稈辫禁品大麻製造標品至昆蟲病理室陳列棉之病害標品棉之蟲害標品棉之病蟲害圖譜至出口過校外大路兩旁陳列棉花顯㣲鏡纖維放大圖三十餘幅棉之病蟲害圖二十餘幅棉之經濟結果圖世界產棉區域比較圖世界需棉比較圖中國產棉區域比較圖中國各省需棉比較圖共計二十餘幅以上爲各場地布置之大略也是日開會自上午七時至下午六時止綜計先後蒞會之人數約五千有餘農界佔百分之六十索棉種者爭先恐後共發棉種小袋三千餘又發給改良種棉淺説一千餘部另選良農十二名每名發給優良棉子四五斤可得一畝之種子俾依法種植也餘如各陳列地點派人説明指導農民有所詢問無不詳答是誠棉業之大觀也 
[杭州快信]  
　　督署裁汰人員自二月分起可節省軍需七千元楊督軍租定下城闊板橋楊姓大厦爲公館現巳派員赴滬往接瀛眷 
　　警務處與省會警廳准三月一日實行歸併原警務處被裁人員約居十分之七廳署人員槪不更動并添設一區署正（前係廳長兼任）兼一分署警佐一員高審廳長經家齡以各縣司法訴訟案件積壓日多特嚴令各縣知事曁專審員嗣後民事不得過五日刑事不得過七日違者處分 
　　六年度農商經費業由省公署編就咨部計林務專員辦事處經費七千六百元礦務科經費六千六百元河海工程學校攤欵一萬二千五百四十元共銀二萬六千七百四十七元由國税項下支出 
　　民黨闕麟書病故浙人擬附列西湖徐宗祠 
　　省垣各布廠擬議減工資各工人竟於十日罷工抵制至今日尙未解决 
　　高等審判廳昨委出各審檢所書記員多人計江山金玉堦　縣沈佑霖温嶺毛鴻　象山夏發絶黃巖王成憲 
地方通信 
[蘇州]  
　　戲券須貼印花蘇常道尹公署接奉財政廳照會云奉財政部訓令准京師印花税分處呈稱各省戲園營業日見發達擬按照現行税法第二條規定凡戲票及定座單據均令黏貼印花以裕收入巳由京兆各戲園首先貼用外仰卽遵照轉飭各戲園一律貼用云云王道尹巳轉行警廳吳縣飭令各戲園照辦矣 
　　整頓巿鄉學校縣巿鄉小學校授課放假時間均經由部頒定專章飭遵乃現在各學校授課往往不按定時學童則自由往來零落參差一遇廟會演劇卽隨意放假曠時　業貽誤靑年　此爲甚日昨孫知事接奉省飭整頓巳飭令縣視學及各學務委員隨時分赴各巿鄉嚴加查察各校長員等如有此種情事卽行詳請撤換以維學務而資整頓 
　　鎗斃盜犯上年齊門外韓書　家夥刦財物鎗傷事主之正兇小常熟經吳縣偵緝隊拿獲訊間供認不　在案又有擔奪蘇鄉香山張緒之家謀財害命之盜首楊成生迭經裁判員分别審實呈報省軍署請示昨巳批准照軍法範圍執行鎗斃孫知事奉文後於十三號卽在大堂上宣布罪狀親自押赴域内黃廢基執行鎗斃楊犯身中五鎗方死 
[無錫]  
　　械鬭案請求覆驗去　萬安靑城兩巿居民因爭奪大河漁利起釁糾衆械門釀成命案隨由鄉民投縣報告後經吳警佐前往履勘等情巳誌上年本報茲聞屍屬以上次勘騐傷勢頗有不盡不實之處故特具訴到縣請求覆騐楊知事據情卽委原勘驗警佐吳桂森並加委司法行政委員孫濟川二人會同於今日履鄉覆驗以成信讞 
　　城廂推廣人力車無錫自馬路開闢城廂内外通行人力車以來交通上頗稱便利但未能一律通行所到之處不遇西南一隅近聞有紳民十餘人捐集鉅欵擬將城内自北至南下塘之胡橋泰定橋駐　橋等數處舊式石橋鳩工一律改築平橋以便通行人力車巳於日昨聯名函致巿公所轉請縣署給示曉諭以免阻撓矣 
[揚州]  
　　擬辦實業學校江都縣敎育會會長焦汝霖以提州爲南北要衝實業敎育不可不講且江都縣敎育經費計算每年尙餘三千元有此的欵特邀集學界要人提議創辦甲種農業或工業學校俟籌定辦法卽禀縣核辦 
　　旋長會議軍務江蘇陸軍第一混成旅馬玉仁旅長昨晚由浦來掦庽南河下老宅隨帶機關鎗隊兵士一排住徐　門外接官廳今日（十二）午後第七十六混成旅長張錦湖曁各團營長官均在馬旅長處會議軍務内容未悉 
[鎭江]  
　　知事對調丹徒縣知事章同昨奉齊省長令與金壇縣知事倪曾　對調現聞章知事奉令後巳趕將案牘淸理預備交代 
　　調查税務新任鎭江關監督兼管掦由常關事宜周嗣培於日昨派員分赴江北掦州三汉河仙女廟如臯姜捻邵伯泰縣等處調查各分關口税務以資整頓 
　　整頓釐税財政廳長近以各釐局税所遇有貨物到境收税塡票往往以多報少藉飽私囊而驗票時又百般留難多方需索殊屬不成事體特通飭各釐局税所委員嗣後如再有弊混即將該局卡員司從嚴懲處以儆效尤昨鎭江瓜洲各釐局局長均巳奉令飭遵矣 
[嘉興]  
　　組織嘉益雜詰嘉興地方遼闊人物富庶新聞資料頗多民國元年經人發起組織嘉言報及嘉禾報嗣因開支浩繁宣告停版茲有江朱諸君擬組織嘉益雜誌内分論説小説筆記文藝曁社會瑣聞等數門每月擬出一册現正籌備一切俟佈置就緒卽行定期出版 
　　勸學所行將成立勸學所爲督促學務進行之機關嘉興學界以各縣勸學所均巳依次成立而禾邑尙付缺如現亦擬組織一勸學所巳勘定舊秀邑學宮房屋爲所址刻正物色主任下月當可成立矣 
　　紀念日之狀况日昨（十二）爲南北統一大紀念日禾地各學校均休假一天並懸掛國旗以誌慶賀縣署内除國旗外并紥有松松牌樓各機關曁各商家亦多懸掛國旗此外則並無特别舉動也 
[安慶]  
　　南陵縣拿獲巨匪南陵地方爲徽甯旌太孔道時有盜匪搶刦情事去歲該縣知事爲愼重冬防起見曾呈由省署飭派軍隊駐紥以資防範乃舊曆正月初二日夜距該縣三十里之牧家亭忽有大股匪徒身着軍服各持快鎗自稱水師營查匪沿街挨户打門入内正擬搶刦幸經戴家會團黃偵知鳴鑼召集團勇并會詞安武軍李營長率領營隊追拿匪衆竟開槍抵抗約一點鐘之久匪力不支始四處逃竄經李營長拿獲匪首張加根張玉田　得勝韋家昌等并奪獲快鎗數枝子彈數百粒當即解縣復經　隊追捕查獲匪巢又有朱老窩子亦係匪首黨羽極多去　二十八日曾在廬屬之白山石地方大肆搶刧二十九除夕又在無爲縣屬之裹安鎭先刦警局鎗械復至街巿　人勒贖此次牧家　亦係朱匪指揮惟朱早巳聞風逃脱刻該縣章知事巳將獲匪情形電請省長就地正法并奬賞獲匪兵　以　鼓勵聞倪省長均巳照准矣 
　　部派員調查礦務農商部近派素富鑛業學識之部員數人分往各省調查五金煤鑛皖省　查員聞派劉季辰趙汝鈞二人係赴淮北一帶調查煤礦地質巳咨行皖省長飭屬妥爲接洽并聞部中又派洋員丁格蘭來皖專查繁昌當塗鐵礦云 
[南昌]  
　　財政廳長提前入京財政廳長羅述禝因財政部召集全國財政會議特赴京與會本定二十日以前起程刻因廳中案件均巳預備完全故提前於十一日啓程惟鄱陽汪知事浩此次以省長代表名義入京祗給川資百元大失所望惟因旣奉省長委任不能推諉只得勉强一行隨羅廳長同日赴京云 
　　省長不允驟停路股贛總商會以紙米茶靛夏布木排七商帮前請由會請願省議會轉咨省長停止南潯鐵路貨股附税乃省會議案咨達巳久尙未公布特又呈請省長迅爲准照議案停止貨股以恤商艱昨經戚省長指令云查商困固應體恤本省長何苦顧公司而不顧商艱無如外　攸關國家又甚艱窘倘保息無着則交涉立起其危害仍地方受之本省長不能不兼籌熟計而令各商稍爲忍痛者萬不得巳也且保息係中央核准該商等素明大義望共維大局據呈前情仰貴總商會卽妥爲開導各帮靜候部文云云 
來函 
[掦州楊士香來函]  
　　頃讀二月八日貴報掦州地方通信欄載分設自治促進會云柳巷董子祠内設立之自治促進分會於昨日午後二時開成立會到會人數約百餘人公推楊士香爲會長其餘職員尙未選出聞不日續行開會云云按上記各節與事實頗有不符之處查江都自治促進分會係南京自治促進會所分出日前鄙人得南京總會推舉來掦組織分會曾於二月二日在柳巷董子祠内召集社會知名之士開譚話會一次以謀組織辦法當以事屬地方公益極蒙各界贊成惟南京總會尙未成立一切簡章規約並未頒下各縣亦未舉辦江都分會自應以總會爲根據僉以俟總會成立後分會再行成立一致公議以籌備名議以待成立並公推士香及王君仕良汪君公甫林君小　許君幼樵爲臨時籌備員是總會旣未成立分會無首先成立之理且簡章未頒到會人數係屬少數更無率行推舉會長之理至公推士香爲會長一説尤爲不確素仰貴報記載崇尙堅確爲主以上所云想係訪員傳聞之誤爲此函請更正以免訛傳而符事實不勝盼禱之至江都地方自治促進分會臨時籌備員楊士香謹啓 
雜評一 
[通電禁謠（一字）]  
　　中國之謠言本無時不有即在平靜無事之時亦每有怪誔不經之説發現於社會近數日來粤因軍隊剿匪而起謠言鄂因日蝕地震而起謠言南京則有復辟運動之謠然此種種之謠或事不重要而影響僅及一部分者或其事爲情理所無而傳布僅及愚夫愚婦間者則其爲害猶小焉者也若在國際間起有問題之時則謠言之妨礙甚大蓋外交之眞相旣因秘密而不易知我國人又乏辨别事理之常識而喜以個人之私意相揣測一方面好弄是非之徒更喜乘機鼓煽以神其説故中國每一問題發生必有一種似是而非之論隨之而起由此似是而非之論轉輾傳布社會上可生無數之謠言外交之事何等重大其可以似是而非之論搖惑此猶疑不定之人心也耶然而消弭之任亦不能徒責諸言吏焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金業取締空盤買賣之辦法]  
　　金業總董施兆祥副董吳文炳呈上海總商會文云呈爲取締布業定期驃金在金業公所設立監查定單交換所杜絶空盤買賣懇請准予轉咨立案事竊上年九月一號奉經貴總商會函開案於八月二十六號由常會交議議有取締金業抛盤辦法轉致同業查照等因到所即經函復一律遵照在案第思本業自受歐戰影響外國金融時呆時活以致磅價升降一日數變金價即隨之漲落靡常每有罔利之徒私自買賣空做輸赢稽查一時實難周密兆祥等忝居董事責無旁貸一有不愼勢必至製動巿面貽誤商情若不設法審愼取締何以仰慰貴總商會殷殷顧慮之心伏查前淸光緒三十四年間金業公所呈請農商部註册原案規定章程内有同業曁各路銀樓客商購定兼輸出各金之預期買賣成立後均應報知公所隨時就定單加印以昭核定如定單無公所圖章者即係私做空盤一經董事察出准許指名禀究等語現在惟有推廣其意在金業公所内設監查定單交換所凡各金店交易成立後向公所登明簿據互換定單照此辦法各帮交易明似指掌弊端亦容易稽查種種後患從此可以杜絶淨盡兆祥等爲維持巿面整理本業起見謹將籌辦上海金業定單交換所緣由并釐訂該所簡章十條具文呈請貴總商會察核迅予轉咨滬海道公署註册立案並乞頒給公告俾衆遵守以維巿面而興商業實爲公便 
[飭編鐵路旅行指南]  
　　滬寗滬杭甬路局奉交通部令開查歐美各國鐵路例有旅行指南等書以導行者舉凡沿途名勝以及車務人事等所關莫不鴻纎畢舉一目了然故彼都人士恒以鐵路旅行爲一極愉快之事我國國有鐵路事業逐漸推廣而巳刋之旅行指南祗有京奉京漢津浦京綏株萍五路其體裁又復未能畫一且無通用之英文於外人甚不適用本部爲便利行人起見擬搜集各路旅行指南總編一帙其文字華英並用名曰全國鐵路旅行指南惟無統一格式則將來彙訂殊費手續茲將各路巳成之書詳加檢閲以京綏局所刋行較爲詳晰大小亦最爲合式除將該書發交一册以爲樣本外合亟令仰該局迅將鐵路旅行指南倣照京綏格式編製並限於六月一日以前送部爲要等因滬甯局長當卽委派地畝處助理員甘啓元專任此事並由甘君擬具調查條例加以解釋刷印多份分發各巡官曁各站長按照條例所載分别調查詳細塡報限四月一日以前送局以便彙編呈部候核惟聞此事手續極繁非一手一足之力所克告成尙須添派員司帮辦一切云 
[昨日運往歐洲之土產]  
　　我國土產豐富甲於全球惜乎固守成法不事研究徒供外人利用原料捆載以去輾轉生利而不能自設工廠製造熟貨販運出洋所望當今工商各界合力整頓將國貨出品研究改良擴充銷路則對外貿易未必無美滿結果今將近日本埠各洋商裝運出口之土產調查列後以供留心工商業者之參考計亨茂洋行古董玩具四件百利洋行廠絲十包信孚洋行廠絲五包沔陽黃絲十三包怡和洋行皮褥十一件黃絲六包狗皮十一件愼昌洋行草帽七十七件天津毯子九件頭髮三十包愼餘洋行廠絲十包山東府綢二十二件草帽十五件公安洋行山東府綢五十三件天祥洋行磁器一百二十九件振興洋行草帽二十一件木花帽三十件德泰洋行生羊皮九十三件景昌洋行野蠶絲八十五包安利洋行漢口黃絲六包彙昌洋行山東府綢二十五件大昌洋行山東府綢十五件平和洋行白鵝毛六十三件隆茂洋行草帽四件同孚洋行草帽二十二件匯發洋行古繡貨一件尙有零星雜貨數十件均於昨日裝由英國興昌輪船公司門悌葛而船出口開往歐洲 
[工部局實行保護禽獸]  
　　公共租界工部局定於今日出示自本月十六日後不許售賣野雉三月一日後不許售賣鹿兎鷓鴣及各種小禽惟鷸鶉山鷸野鴨不在禁令之列 
[歐戰後現銀出口之總數]  
　　近有關心經濟之人調查滬地自歐戰開始至今現銀之輪運出口者除德華銀行外各外國銀行出口總數計有四千餘萬兩云 
[美德絶交後之花邊營業]  
　　本埠各花邊公司先後創設以來將及三載此項花邊係由浦東之龔鎭曹鎭顧鎭張家橋鎭高行陸行等處當地紳商組織公司發給女工製成後將貨運滬由大茂順昌等洋行轉運歐美各國銷售去歲營業頗爲發達統計各公司營業總數不下八十萬金業此者莫不獲利茲因美德邦交問題發生局勢驟變銷路阻滯聞目下經營花邊之家接美國等處商店來電停止定貨者巳有多起浦東一帶各公司聞此消息業巳減少女工縮小範圍矣 
[美國實業團行將來滬]  
　　駐滬特派交涉員楊小川近接外交部電内開近據京師總商會呈稱現有美國實業團將次來華巳訂期二月二十日抵廣州二十五日抵上海茲又據駐美顧公使致函到部爰特電飭查照并飭知商會等因楊君巳將顧公使函抄錄分致南北商會并聲請俟該實業團抵滬後希酌量招待聞該團此次來華實欲聯絡中美商業藉以考察中國商况云 
[觀戰員放洋有期]  
　　前參謀總長唐在禮此次由大總統特派赴歡觀戰業巳抵滬多日寓大馬路滙中西旅館聞於十六日放洋先往美國再赴歐洲 
[自治請願代表函告在京會議情形]  
　　江蘇縣議員聯合會前因恢復自治問題通函各省縣會各舉代表晉京請願協力進行旋得各省縣會覆函贊成巳有數省代表先後晉京集議昨日該會接得北京江蘇代表費玄韞自北京發來快函並附會議紀事議案四則囑卽分函各省縣會知照該會幹事接函後昨巳將紀事議案分别函達略云前奉函件以速推代表晋京請願諒邀台覽敝處請願代表費撲安先生到京後福建湖北直隸山西代表亦相繼到京接洽惟貴省各縣代表是否推定務希迅速趕派於三月一號以前集齊北京賈家胡同吳江會館請願恢復地方自治代表團事務所會商一切冀收一致進行之效無任盼禱附駐京各代表開會紀錄呈覽（開會紀事）二月十一日下午二時開北京各省縣請願恢復地方自治代表談話會到會者爲福建全省縣議員代表王春諠韓綏福湖北咸豐縣代表秦國鏞湖北保康縣代表吳國弼吳元澤又湖北公民伍朝　伍理鑫及江蘇縣議員聯合會請願代表費玄韞等由費君報告開會宗旨謂玄韞以敝省議員公推任請願代表之責當時以一省力薄恐未能見信於全國因即函告全國各省縣公推代表來京請願協力進行旋得各省縣覆函巳有十二省之贊同故玄韞於本月二號到京得與諸公接見今日開會到會者僅有三省不能得多數之主張尙不能作全國請願之舉諸公有何進行之法請各討論秦王二君主張速行聯合以收全國一致之效一面先行請願國會以見人民之希望旋由費君提出議案四條（一）函請各省縣會速推全省代表於三月一日以前來京請願（請由滬發仍用江蘇縣議員聯合會名義）（一）具呈國會請願迅速恢復自治原狀以饜民望（江蘇縣議員聯合會代表及福建縣議員代表具名）（一）設立請願恢復地方自治代表通訊處（暫假北京賈家胡同吳江會館）（一）北京通訊處費用暫由江蘇福建兩省代表籌墊俟下次開會議决公攤到會諸人俱各贊成至五時散會 
[裁釐加税之節畧]  
　　江海關造册税務司戴樂爾君深盼吾國裁釐加税早日實行曾於日前分函滬地中外各商董與外交人員訂期開會互相討論經紀前報茲悉國貨維持會長王文典君因悉中西官商會議在即先於前日擬具節略電呈大總統國務總理請爲採納茲將節略原稿錄下（籌議加税裁釐節略）竊以加税裁釐限制外貨維持國貨福國利民爲今之要政當庚子以前總理衙門即派聶中丞赫總榷與有約各國開議未見端倪突遭庚子之變以致攔起按辛丑公約第十一欵在滬修改商約商約大臣乘機又與英使馬凱議成加税裁釐一欵迄今十有四年尙未履行推原其故在當日主任者總以英約旣成他國諒無異説殊不知英雖强大法德等國亦非所屬所以美日兩國約定之後德國接議故意要挾祗得中輟足見非事之不能辦實彼時之辦未得法耳如援照進口税則辦法邀齊有約各國共同會議未必不成事實現在如蒙政府允准與各國復行提議在我不過請實行前次未竟之功在彼亦不能責以非修改約税之期况聞前淸宣統元年巳經在京續議革命之後臨時政府國務院總理唐在南京參議院發表加税裁釐之政見財政部總長熊在北京參議院亦曾演説加税裁釐萬不可緩今日如果開辦但不得仍如從前辦法内則令税司參預外則聽各國協定政府處於受動地位而華商身受利害關係較切反禁不與聞若照鄙見凡辦交涉應從事實上着想不得從意氣上注重就條約以發生則可離條約以要求則不能所謂知己知彼百戰百勝加税裁釐關係中外當有同情惟開議宗旨必須預爲酌定孰前孰後孰得孰失茲就管見謹擬大綱三款列後（一）加税裁釐辦法無非根據前淸光緒二十八年與英便馬凱所訂之商約查第八欵載明裁去釐金進口洋貨所加抽之税不得過於中國與各國光緒二十七年七月二十五日卽西曆一千九百零一年九月七號簽約之和約所定之進口正税一倍半之數若論進口税則即按辛丑公約第六欵議明以光緒二十四五六三年卸貨時各貨牽算平均價值爲基礎凡能改者皆改按件徵税（即從量）並開除税銀五兩雜費七兩在訂進口税則時值百不過抽四兩再開除税雜兩項則值百僅有三五加上補釐之七二五是名雖十二五實則纔及八五又提明專指由海進口洋貨切實值百抽五陸路並不在列可知如實行裁釐加税之時仍要按照光緒二十八年所訂進口税則添加七五之税並非照現行值百抽五外加七五此則巳有案可援易辦而無礙者也（未完） 
[保險業請願速頒專律]  
　　本埠保險事業十年前僅有洋商近年華商相率繼起保火險者如華安華盛華興等公司保壽險者如華安合羣金星康年等公司均蒸蒸日上惟以近來小保險公司不免有失信用租界當局頗有加以取締之意然吾國政府苟能即頒保險專律或不致成爲事實日昨華安水火險公司總董朱佩珍金星人壽公司總董唐紹儀華安合羣保壽公司總董沈敦和等公函總商會云查泰西各國保險巳創數百年至今地位重要或且駕銀行之上爲生聚富庶之第一要需故各國政府皆訂專律一方面保護之以促進斯業之安全一方面監督之以免公衆之被欺受損其未訂專律者惟我中國聞工部局有訂章取締華公司之舉今中政府旣不頒行專律勢且不能久待爲此代表全體華保險公司函懇貴會轉呈農商部迅予釐訂保險專律提前頒行至紉公誼聞各華公司并推沈仲禮君赴都請願速頒保險專律以保主權沈君巳定於十五日（今日）北上前赴農商部請速頒律云 
[私售軍火之敗露]  
　　皖人汪炳恒（卽王瀛州）與王宣因在公共租界山東路惠中旅館十四號八號兩房間内出售軍火被總巡捕房二十七號西探目彭山華探目陳雲忠等偵悉禀明捕頭於前日設法將該兩人緝獲搜出各種證據昨晨押解公共公廨請究先由中西包探上堂禀稱近因有人在公共租界販賣軍火奉命查拿因悉山東路惠中旅館内有人販賣軍裝佯爲買客至該旅館内探問被告兩人果在該棧内兜售軍火據被告等云現有西曆一千八百八十八年造成之洋鎗二萬枝機關砲三十八尊子彈一萬粒勃朗林手鎗六百支鎗珠六千粒均存某洋棧内向索樣子據言租界内探捕如林耳目甚近未便交付至此項軍火係何國造成亦未便明言我等給閲銀票該被等始言係某國運滬並給樣簿遂與訂立合同供至此即將樣簿等物呈案請察並據禀稱查得汪炳恒住居浙江路龍泉園弄六十九號門牌王宣或居蕪湖路安康客棧或庽月桂里六十四號門牌費順興客棧内專在租界内私販軍火請爲訊究關讞員商之英卓副領事以案關私販軍裝判被告兩人押候查明於下禮拜三再行解訊 
[四誌南成都路之暗殺案]  
　　寓居新閘南成都路寳裕坊二百三十六號門牌巳故前淸淮揚道蒯光典之二夫人王氏及其第五子彥先於一月三十號黎明同時被惡僕汪廣福串黨謀斃業經捕房將汪之薦人王德成拘解公共公廨訊供收押並由死者家屬懸賞千金禀請英法兩公廨及内地軍警各機關通緝在案昨晨復由捕房將王德成解廨請究據中西包探禀明前情並稱現正四出緝兇尙未弋獲等語會審員王肇之君商之英白副領事判王德成帶回捕房限期兩禮拜趕緝凶犯到案嚴究 
[再誌情節離奇之命案]  
　　公共租界海寗路同昌里四百八十三號門牌賣水果甬人夏杏林之妻王氏（即王阿毛）於本月八號夜被人用刀戳斃並被搶去金戒兩枚尙有藏在床下　内之現洋七十元與銀飾等物亦被搜括一空由夏報告捕房飭探將尸舁入斐倫路驗尸所禀請公共公廨中西官蒞所驗明諭令尸屬棺殮並經中西官至夏家内會勘後嚴諭捕房趕緝兇犯解究各情巳詳前報昨由美捕房八十四 
 
 
 

Page 11

 
 
號西探目利扶司與華探王金茂傳同死者之夫夏杏林見證夏生林封銀標婦人祝雪妹及與此案有關之老婦陳徐氏洗衣工人甬人徐宜林等併解公共公廨請究先山西探目利扶司上堂譯稱此案甚爲奇異故將死者剖腹檢驗共有刀傷六處腰際一刀約有十二寸深其餘亦有三四寸深至所失金戒現洋銀飾巳在衣箱内搜得金戒一枚並在粧台抽屜内檢出銀鐲一副供至此卽將金戒銀鐲及藏洋之空壜與切甘蔗刀一併呈案請察繼由夏杏林投訴王氏係在救濟會娶來夫婦尙稱和好生一女孩名根弟現祗七月寄養人家聞王氏被前同居婦人陳徐氏（即阿彩）勾誘與徐宜林（卽徐延齡）私通曾被兄嫂撞見一次此次是否妬奸被害尙未明白請爲澈究並據夏之胞兄夏生林投訴從前兄弟同居因妻子見巳死弟媳行爲不正是以遷居伯頓路三百四十四號門牌至弟婦如何被害並不知情又據成衣匠封銀標投訴住居夏杏林後門對面素知夏夫婦和睦於出事之晚八時出外至十時回家見門首聚有多人訽係夏妻被害餘不知情訊之徐延齡供稱與陳徐氏之夫陳阿寳义麻雀相識到過陳徐氏家約有四次與死者在陳徐氏處會過至出事之日我在馬霍路馬吉里友人夏定生處义麻雀至深夜四時後回家安睡次晨八句餘鐘曾到陳徐氏家據言夏姓婦人被害我與死者並不私識陳徐氏亦並不牽引死者與我相識求察又據陳徐氏供稱本與死者同居於去年十二月初一日遷居同里六百六十一號門牌徐延齡因與之义麻雀相識死者與延齡確在氏家見過二人是否有私不得而知惟死者於舊曆新正初五日與我同至延齡家内午餐二月八號日間由死者邀我與祝雪妹同往天外天遊玩至傍晚回家如何被人謀害實不知情又據祝雪妹供丈夫爲銅匠於本月八號午後曾與陳徐氏及死者同至天外天遊玩遊資是伊所給至傍晚同回並無男子同往復據西探目利扶司投稱此案甚爲奇怪查出事之日先由住居事主同路四百九十三號門牌杜姓來報其女主人於七時乘包車回家後忽有三人敲開後門稱包車上有物遺下當由女傭開門見三人均不相識即立推出該三人將一籃抛入而去杜姓恐籃内係危險物品故來報告當即前往察看見籃内滿儲山芋並無别物與事主門牌相差十號然均係第二家後門捕房對此棄籃三人甚爲注意云云會審員王肇之君商之英白副領事判陳徐氏徐延齡分别收押其餘人證退去候再復訊 
[命盜案眞相未明]  
　　僑居江灣鎭附近某西洋人家於去冬被盜刦去值洋三百餘元之金飾現洋旋由美捕房華探目劉森堂拿獲與是案有關之江北人張壽之奚福海兩人並查悉該兩人因分贓不匀將同黨俞六開鎗擊斃業將張奚二人解至公共公廨迭經訊供收押在案昨晨由廨復訊據劉探禀稱此案曾經函詢淞滬警察廳迄未得復請爲核示中西官判張奚兩被告帶回捕房候再函催閘北警察廳查明究竟有無此案發生俟復到於下禮拜一再行訊核　 
[解除萬昌當被刦之嫌疑]  
　　著匪丁三花子與高登魁仇志遠迭犯搶案經法公廨緝獲訊實判解内地法庭懲辦嗣經老閘捕房捕頭得悉因恐丁等與南京路萬昌當舖被刦一案或有關係商請法捕房將丁等三人提歸公共公廨迭經訊供不認判均收押在案昨晨復由捕房將丁等三人解至公廨經關讞員會同英卓副領事復訊仍不承認搶刦萬昌當舖現洋經中西官會商之下判丁等三人送回法公堂懲辦 
[拘獲携贓避匿之首盜]  
　　陰曆本月二十一日晚間法新租界格洛克路紫陽里一號魏姓敏體尼蔭路寶安里六號徐姓兩家同時被匪徒搶刦事主報捕後由探在敏體尼蔭路等處抄獲盜匪馬玉山等八名解入捕房後昨又由探目沈德福包探陳三林任水掦任阿坤偵知尙有首盜李某携贓匿跡英租界西華德路當至提籃橋捕房請派包探協同前往將李匪拘獲帶回捕房押候錄供解廨訊辦 
[新開紙號被人嚇詐]  
　　滬城新北門迤東盧家弄北首民國路口一百號及一百零一號門牌新開之瑞倫紙號前日接到恐嚇信一封外附炸彈一枚信中略謂我等爲民黨份子目下流落滬江不得巳而前來稱貸同黨全體共有四十餘人每名若蒙贈送四十元即可解决如蒙贊成請將欵送至寳昌路某處否則以最後之手段對付今日先將樣物炸彈呈送請爲一試究竟有無效力末具民黨全體代表謝光新等字樣該店經理嚴菊泉立即報告一區二分駐所警署昨由王金山警佐將此信函連同炸彈轉呈警廳察核 
[恐嚇圖詐之懲儆]  
　　江西人任良才周宏秉二人因向繡雲天遊戲場嚇詐鉅欵經捕房拘解公共公廨訊明判周開釋任押候會商堂諭飭遵在案昨晨由十五號西探目依克將任押解公廨請示捕房代表牛門律師與被告代表海德禮律師均到堂候示至九句半鐘由襄讞員王　生會同美博副領事升坐刑庭宣佈判詞以任良才串黨恐嚇圖詐擾亂租界治安實屬不法判押西牢二年示儆 
[公用乘車證黏貼相片]  
　　滬寗滬杭甬鐵路局奉交通部令開本部公布國有鐵路公用乘車證發行規則第十七條内載定期乘車證應將持證人之相片黏貼票上等語各該局局長爲全路領袖應以身作則庶免他項人員藉口而規則得以實行合行令仰該局遵照嗣後持公用乘車證人員除乙丙兩項及其他業經申明必須輪換使用者外務必一律黏貼相片以便查驗而杜冒濫 
[鍾局長赴杭養疴]  
　　卸任滬寗滬杭甬兩路局長鍾紫垣君日前將交代事宜分别辦竣後舊病復作且益加劇經西醫診治據云須得一空嚝淸靜之區安心攝養方可奏效鍾君爰於即晚乘車赴杭擬在西湖别墅怡養情性恢復病軀云 
[女飛行家抵滬再誌]  
　　大飛行家史天遜女士昨日抵埠時聞有多人在碼頭迎接旋有人將女士攝影隨行之機匠首領名詹品者亦一男飛行家迨抵禮查飯店時又有多人迎候女士對人言自幼聞上海乃歐洲法京之巴黎及今覩其繁盛眞不虚傳甚望此次演飛得愜此邦人士人心云云 
[商業維持會重行發起]  
　　上海商界前爲維持認税起見曾有組織商業維持會之議繼因籌欵維艱以致中止茲悉商界諸巨子以歐戰方酣正推行國貨時機又在提議裁釐加税之時組織此項商業維持會有益商界誠非淺鮮是以由某商董發起重行組織現正調查前次會章改良進行并聯絡各認税機關會議新章後即可成立云 
[縣商會請認捐欵之期限]  
　　南巿縣商會捐欵置產一事曾於春節後第一次議會時由各業代表當場認定捐數等情巳兩紀前報茲聞該欵除巳認定三千餘兩外尙少十分之七須請未到會與議之各業代表分認現巳函請於陰曆正月内認定答復並聞認捐之數如平時入會費百兩者酌捐三百兩或二百兩云 
[紀閔行鎭火警]  
　　西南鄉閔行鎭後東街陸來源水果店於前晚十一時潑翻洋油燈以致失火延燒至大街兩轉角止計被焚燬巿房三十餘幢郵政支局亦爲燒燬並焚斃彭姓婦女一人小孩二口損失約十萬金内以朱人和南貨店損失爲最巨茲經郵局查得此次失愼之時該鎭正在開演新劇各火會店舖夥友均往觀劇不及出爲施救致遭斯刦業於昨日函請本縣警佐請飭閔行警區姚區員迅將新劇禁止開演以杜後患云 
[羣芳社之梅花會]  
　　本埠羣芳社金吟齋沈心海金仰孫范香孫趙芹波周頌卿等　於陰曆正月二十七八九等日在豫園點春堂開梅花會以爲二十年紀念老本枮枝古盆奇石羅列盡致届期必有一番興緻也 
[藥店失愼]  
　　法大馬路三百六十六號門牌泰山堂藥店樓上於昨日九時半不戒於火卽由皮帶車到場救熄祇焚燬樓面一間事後店主孫姓至捕房聲稱店巳開設三十餘載保險亦有二十餘年此次實因無心失誤請爲查察捕頭諭候查核 
[復訊縱火圖賠案]  
　　住居山海關路十六號門牌之王濮森於一月十六號夜串同王全榮在英租界江西路四十九號屋内用火酒火油澆於地板上縱火圖賠保險銀兩業經總巡捕房飭令中西包探查出種種縱火證據將兩王拘獲解由公共公堂迭經中西官訊判王金榮交一萬兩人銀並保王濮森還押候再研訊在案前日午後由捕傳同見證將兩被告解廨經關會審員會同英卓副領事升坐刑庭復訊先由工部局刑事科代表牛門律師上堂譯明案情並稱被告會在英利保險公司保有火險今竟不顧他人之身家財產膽敢縱火圖賠應請從嚴懲辦繼由中西探上堂禀明調查情形並將當時在火場上檢獲之火酒瓶火油紙臘燭及一尺餘長之紙吹等各種縱火證據呈案請察並據工部局救火會會員西人投案聲稱是晚得悉江西路火警我卽驅車馳往撲滅後在起火之房間内察得地板燒成一洞並燬板壁嗣在該處地板上檢得盒子蓋一隻當中插有臘燭四面圍以紙團及大紙吹一根一頭搭在竹籃上其籃内亦滿置紙團嗅得似係火油及戤斯林氣味是時盒蓋上之臘燭燃着未熄約逾五分鐘四面所圍之紙團均即燒旺當由捕頭脱帽撲滅云云訴畢卽將所攝火場上各種照片呈察旋由被告代表律師向該見證盤詰良久中西官判王全榮仍交一萬兩人銀並保如無保人與王濮森一併管押候再復訊核辦 
[冒領人參案續誌]  
　　邑廟裹園堂倌張海大持沈鳳記僞字條向童涵春藥店冒領人參八兩當被察破將張拘送警署請究巳紀昨報茲悉張海大昨將囑使領參之許文田交出由二分駐所連同張海大解至司法科傳到沈鳳記轉送地方檢察廳訊究 
[傳領流落廈門之被拐婦女]  
　　淞滬警察廳長徐國樑以接閩省廈門警察廳來函内稱據第二區警察署呈解欲行投海之妓女王彩蓮一口到廳據供上海人年二十歲在英租界醬油街（查英界止有醬園衖此名諒係傳訛）門牌二百十二號居住丈夫王敬堯在客棧管賬於上年十一月間被一洪姓婦人誘拐到廈賣爲娼妓因不善招呼屢被毒打故欲投海覓死旣蒙拯救卽請設法送其回家等語查該妓王彩蓮所供住址尙屬明晣應請派警傳諭該妓家屬迅卽來廈認領俾得完聚等因昨特飭派警士傳知該家屬赴廈認領矣 
[展限交出店主]  
　　法大馬路同裕興烟膏店主陳雲卿因販售料子被捕查悉前往拘拿詎被店夥方炳華將陳從後門縱逃即由巡捕將方拘入捕房解送法公堂請究判令罰洋八百元管押一月並將該店發封拍賣今由捕房將店賣去惟方押期巳滿罰洋不繳故又解廨請究方供商人實被陳雲卿所害如蒙釋出定將陳扭交到案故中西官着交二百元人銀並保出外限二十一天交到店主陳雲卿再核在案今巳届限昨由方之保人莊桂文投稱方炳華由商人具中釋出後因病巳回台州原籍今商人去函催促卽日來申請求寛限交人中西讞員判展限十四天仍着方交到陳雲卿再核 
[誌謝]  
　　昨承新學會社惠贈商業叢書三部養鷄新法一部内容豐富深切顯明均與日用民生頗有裨益特誌之以達謝忱 
雜評二 
[收買存土之疑問三（庸）]  
　　國會議員之沉默 
　　收買存土一事土商之無理要求當局之貿然訂約微論國民對此一致非難即外人之主持公道者亦多憤不能平國會爲代表民意機關何於此等重大問題尙取沉默熊度耶兩院諸君監督政府向取嚴格主義者也故政府偶有過失往往提案質間甚且侈言彈劾今於破壞禁烟之契約而含容默許有有所紏正則人縱不疑亦無以自解且衆議院之禁烟建議案於期限將滿之銷土合約尙力持廢棄何况收買存土延長毒害之新約其不爲諸議員所贊助可知然而迄今尙未聞有所反對者則何也 
　　旦二千萬元之債票匪增加國庫之負擔乎政府如不得國會之同意而訂約則政府爲違法國會如默認政府之違法而不問則國會爲溺職議員諸君其果甘心溺職否 
[閔行大火之感觸]  
　　爲内地開演新劇者慮也 
　　閔行鎭此次火警以商界多在觀演新劇施救乏人致焚燬房屋三十餘幢慘斃婦孺三口損失在十萬以上釀此浩刦甚矣行樂事業之每無益而有損也 
　　比年以來新劇盛行巳　流行於内地如閔行之遭意外固屬少數然廢時失業要不能免若地非商埠而劇社林立乃至四五家之多恐營業之難於久支則日以開演淫劇相號召此其所收之效果縱無意外然於地方之良善風俗所損實多乃主持商務與筦握敎育行政者微特不加阻遏反頌其振興巿面補助敎育從而爲之辭不亦是非顚倒也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[麻將軍傳] [  小孤山人]  
　　將軍麻氏各爵孤竹國竹山縣人本張姓生而面有反骨多癜痣紅與黑相間累累如貫珠少游俠犯法當黥臉刺字幾滿人以其面有創痕也咸呼之曰麻子將軍遂因麻爲氏以顯於世而不知其族姓爲張也南宋朝將軍爲劉寄奴别將寄奴有弄臣曰橒蒱本橒里子之後圓滑多機變寄奴亟癖愛之倚之爲左右手是時江淮之上尙未聞有麻將軍名也寄奴旣歿大局多變日新月異而歲不同將軍自憤其不得志于時恒思大出風頭建立奇功以推倒一時豪傑會梁山泊多英雄之士一百八將横行於中原號稱無敵將軍設法羅致遣心腹士私通梁山與一百八將相勾結時會議於江湖淮海之間共推將軍爲盟主將軍乃别樹一幟改訂新章分一百八將爲三軍每軍三十六團每團四連各以九等爲階級始一終九秩序井然居然節制之師矣三軍之衆置三將統率之命萬子方將左軍束子條將中軍童子秉將右軍定東西南北四路爲風門陣中路爲紅錐陣另設白徒八人其四爲游擊隊其四爲備補兵悉以發財爲目的此外五花八門各極其妙部署旣定將軍迺登壇發令用哼哈二將爲先鋒以爲作戰之起點振臂一呼而二子起舞於帳下一百八將悉俯伏聽命四方響應矣將軍善守禦營築壁壘必方且嚴嘗踞方城爲城以四面包圍之中心點爲勢力圈毌許敵人越雷池一步及潰圍突陣鏖戰方酣將軍拍案有聲響震天地四方聞者莫不作壁上觀不敢視爲兒戲至戰而勝則出其十二金牌二虎頭牌宣告於衆由是旗翻一色名重三台⿄獲馬匹金錢無算鼓掌稱快四座皆驚捷聞洪憲帝嘉之授以血麻上將之職故世又稱將軍爲麻將云將軍性澆薄好動無常一俯一仰悉隨人爲翻覆人當氣運盛時則指揮如意爲之錦上添花及其挫敗則七角八張忽而東差西錯居心勢利一至於此以故當局恨之刺骨相與齩牙切齒旁敲側擊必圖推倒面後快而將軍顧若冥然罔覺者然初將軍負衆望到處博人歡迎風靡一世顧國民喜新媚外對於客卿則崇拜之自泰西撲克氏浮海來歸人皆趨附之不暇而麻將軍之名譽遂減色卒至大局潰散將軍之氣燄亦熄惟　窮内一把棄置田野間雖牧猪奴亦不屑與爲伍云 
　　野史氏曰後晋時有麻秋者爲石勒將其威名可止兒啼將軍殆其苗裔歟迺威名不及麻秋而任性好多事往往爲小兒所戲弄并不足以嚇小兒將軍亦可憐哉（二） 
笑話 
　　夫夜半睡醒後見其妻猶伏案作書夫大疑潛起而奪其函見封上大書特書曰天虚我生啓夫大怒曰咄咄天虚我生竟與汝結不解緣矣不然汝胡爲深夜秘密與之通信乎且語且拆其函始知爲笑話之投稿也 
　　眞某甲閲報見有拍賣廣告因自計曰吾聞拍賣貨價最廉特不識爲評前抑論後也[  誅心] （二） 
短篇小説 
[哀情短篇望夫樓（歐德魯著）] [  小翠譯]  
　　海颶忽起怒浪壁立人居舟中乃如鞦韆之上下珊文斯自分此身必葬魚腹因自悔不應以情場失意之故遂獨駕小舟爲此冒險之舉然不久狂颷漸歇舟竟無恙出艙一視則海平如砥遙見黑線一痕以爲水天之界去舟不一哩有孤峰鬱翠似向人而顰蓋即燕爾島也珊文斯因念此島不識有居人否若果有人則可無慮矣顧　槳盡失如何能近方思維間而舟巳爲潮所推適達島岸乃大喜攀援而登曳舟至風浪不及處茫然四顧但見怪石猙獰作鬼臉向人即島獸亦不見草深沒足地逐漸而高其後以二小山爲屏石路狹如羊腸適當二山缺處盤旋入山中上有黑影二點蠕蠕而動及近始察爲人抗聲呼之二人果止步珊文斯力趨山坡而上見一男一女狀似夫婦男子戴蘇格蘭冠紅髮茸茸微露於冠下牽一腹圓之肥馬馬背置筐籃纍纍女則着短裙肩一魚筐愕然視己珊文斯述來意男子操法國土語音糢糊不可辯言久之珊文斯仍不解女乃操英語告之曰予夫謂此島初無主者人家亦至少但祗一二漁户實無旅舍君欲投宿者可往女士樓珊文斯曰何謂女士樓女曰女士樓即望夫樓也女士於五十年前造此樓以望夫歸故名乃復指謂之曰君循此路入山即見樓矣言次舉步欲行珊文斯亟止之曰然彼樓非旅舍吾與女士又不相識若竟貿然而往不慮爲斥逐耶女曰否女士於築樓時特空一室以欵過客君果往者實爲彼所歡迎珊文斯曰謝君惟女士何名能見告否女曰島人均稱之爲密斯克麗陶君苟見銀絲其髮而時現爲抑鬱之色者卽其人矣言次即偕其夫牽馬而去珊文斯如言循小路行久之果見一樓巍然在望小屋纍纍繞其四周乃如島濱之石旣下山坡則羣屋轉不可見短垣一帶阻其目前垣以石爲之高與人齊露樓角於牆外推門入適有一婦提牛乳桶出珊文斯乃前曰密昔............婦聞言昻首忽大駭如見鬼眚返身狂奔入乳乃溢出於地婦亦不顧入屋力闔其扉若恐其追之者珊文斯且詫且怒轉笑曰是何爲哉予狀雖狼狽然亦未必能噬人彼婦何驚竄如兎脱耶復繞至大屋前見側門方開然不敢冒昧逕入以指輕彈其扉少頃有一老人蹣跚而也曲背秃項引其枯掌加額際向來客而視珊文斯鞠躬前曰恕我相擾予爲風濤逐至.........噫異载此島中人誠不可思議矣蓋此老人細審珊文斯之面忽現爲驚喜之色力躍而前攬之入懷頻親其手喃喃而語厥狀類癡旣復撫其肩曰噫衣濕透矣趣往易之否則且病又曰腹必餒矣宜先往餐然後往見主母蓋主母今方睡也言次亦不待其答力曳之入拾梯級上入一室老人指榻上衣令易卽匆匆自去珊文斯愕然四顧見其室似專以欵待男客者火爐之次置精美之拖履二寢衣則披於安樂椅背凡一切器物均備惟鏡臺之前不識何故乃遮以乳色之幕揭視之乃大詫蓋鏡匡之上嵌有銀製之小字卽己名也更視巾刷等均然疑愕不能解旣思天下同名者多矣主人非先知何能預料我至乃嵌予名於器物之上因轉自笑見榻式至古衾上置衣一疊亦爲數十年前物惟己衣己爲浪花濕透無奈取而易之旣竟向鏡一視不禁微笑蓋其長短稱體雖特製者亦未必能適合至此也（未完） 
長篇小説 
[絶塞奮椎記] [  野鶴]  
　　第十一回（四） 
　　漢平看罷離座説道俺也不知和他們結下幾許寃仇竟弄出這樣大事但是事旣如是俺的一身巳是萬矢之的伏在這裏還恐有累老兄請老兄便縛綑了俺交代他們罷凌霞聽了微微一笑説道秦兄説那裏話來照此尋繹莫非疑惑小弟不成一言未了那雨生早又進來凌霞喝問甚事雨生道此刻他們又殺掉一人把那首級懸掛在南城門首據别人説這人名呌龔瑤峯是在西弄捕下的漢平聽了嚇的一跳忙問道當眞是龔瑤峰麽唉這人可惜這人可惜論他才幹原來是個後起之秀怎的事機不密竟落了他們之手凌霞聽罷少不得也歡喟一回那知道奇事連　接踵而至雨生纔出司閽的又拿着函兒走進凌霞接著一看祗見那信封上蓋着仗義團字樣急忙展開和漢平共讀書道 
　　凌霞將軍鈞詧僕等耳名久矣緬念丰儀時深景仰引領西笑何日忘之 
　　凌霞看到這裏拈髯笑道孔北海也知世間有劉玄德麽便往下再讀道 
　　伏維我公秉白旄握隼旟坐鎭一邑肝膽遇人將士輸誠名流翕頌斯近今所未嘗有也然而才大則位高望隆則實茂内外相致依古而然今公以扶搖千里之才而棲於僿野荒寞之地猶之士元辱於耒陽太邱屈於下邑有才而莫展古今人所同慨也丈夫不得志則攘臂而起耳矧河山重造英姿自奮之辰乎僕等興師有日矣𥞊馬厲師招致碩彥行將與中原諸公相� 
見彊場我公若能率此多士翩然提輔僕等則僕等亟當曲踊距躍禮公等於上天非然者戀棧而不知退媚虜而不知恥則僕等征鞭所及亦必先自公始矣事機眉迫乞賜德音臨書匆惶不盡覼縷 
　　凌霞看完把箋兒一擲呵呵笑道漢平兄呵俺早料他們必有這一番唇舌但是我鮑凌霞雖則無狀究竟還不是被甘言慴惑的人任憑你那樣善辯還無奈我何咧漢平道像鮑兄這樣正直天下能有幾人但是對付這信的策兒究竟那樣凌霞沈吟了好一回拍案笑道有了有了一面儘寫回函承認他的請求一面便...漢平道一面那樣凌霞聽了便霍的立起身來把嘴兒附着漢平的耳朶輕輕説道只消如此如此漢平拍掌笑道眞個妙計眞個妙計商議旣定凌霞有事便外出去了（未完） 
　　更正之更正昨日更正欄内（將事）誤排爲（將字）合再更正 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之上海 
[述滬地巿面情形（見本報甲戍年三月初六日）]  
　　去年上海生意窒礙非常而今歲之巿面更形拮据生意之寥落各貨之滯銷實因上年各路生理不佳兼之倒賬太多諸事製肘今年各錢莊放賬皆確守規矩未敢肆行攤放是以各業倍難行運各貨不能暢銷也推原其故雖巿面銀根不緊利息不大而各莊如此緊手何也實因各莊去歲受累太深擔當不起且客　有未倒賬之家俱有結欠過年銀期約至三年三月底方能還淸省以至均皆拮据不能如往年之寛綽裕如也况又聞昨日南巿有一靑口帮係多年老字號乃亦倒賬而客巳避匿不面約欠莊銀有三萬數千兩之多此皆人所不能料及者而竟巳出此由是觀之撥度時勢則生理場中實難措手矣然則今年之生理必何時而後有轉機亦必何業而後可起色乎尙難臆斷更難逆料要在絲茶两行當今上布或能行運暢銷庶銀根寛裕各業流通計在夏秋之交定可占康樂之休卜豐盈之象而中外生意定能起色矣將拭目以俟之可耳 
尊聞閣筆記 
[餘杭某甲（見本報癸酉年二月二十一日）]  
　　餘杭某甲農家子也粤寇之亂爲匪所掠甲有母年三十餘亂後不能自存活因改適里人某某固甲父之警也無何甲從賊中歸知母巳改適痛哭於父之墓遂爲人傭田中力作因劚稻刈草故置一刀日夕磨礪之藏惟謹無何又積所入傭貲蓋一茅舍旣成往請於母曰兒今幸有傭值結茅一椽雖不能如太平時然亦數年心力也母必來安居數日以盡兒奉養之心母不能却遂偕之往里人某知之遂携錢沽酒往賀新居焉甲喜留某晚飯灌以酒至醉因促母先寢而拉某出門外玩月遂取所藏刀斫之斷其首血淋淋然脱身上布袍包之飛奔至縣堂大擊其鼓時夜巳漏三下矣門丁驚起問故則曰予有事告又有物獻求轉禀縣父母請其升堂也門丁靳之甲頗不耐乃置其包裹於公案上呌曰爾試看我物門丁舉火而開視之則闖然人頭也血淋淋然猶𤍠也駭� 
極狂呼阖署盡起甲大言其故曰此我父之　也而又亂我母故殺之今特自投請以一命抵一命也官壯其語奇其事特援復仇之例減等充發云 
文苑 
[滬北十景（見本報癸酉年正月十日）（古月山房薪翹氏）]  
　　相傳鞠部最豪奢不待登場萬口誇一樣梨園名弟子來從京國更風華（桂園觀劇） 
　　酒侶吟朋任欵邀羊羔鴨　好烹調時新那厭更番換風味由來重六朝（新樓選饌） 
　　環房曲室客爭趨縹　雲霞頗足娛不是酒家如賣酒冶游人總覷當壚（雲閣嘗烟） 
　　烟窩酒户兩忘機浪説　杯興欲飛酒可解烟烟解酒今朝不醉不言歸（醉樂飲酒） 
　　鏤偏雕窗面面空果堪消遣是松風微聞薌澤來何處隔坐佳人笑語通（松風品茶） 
　　燕瘦環肥任品論脂香粉膩總温存可憐幾曲章臺路不遇情人枉斷魂（桂馨訪美） 
　　小拓玻窗近水樓美人商座説風流聽來不是生公法頑石如何盡點頭（層臺聽書） 
　　妝成墮馬髻雲蟠雜坐香車笑語歡雷掣電轟驚一瞬依稀花在霧中看（飛車擁麗） 
　　電火千枝鐵管連最宜舞館與歌筵紫明供奉今休羡徹夜渾如不夜天（夜巿燃燈） 
　　萬里長空一鏡磨樓臺倒影入江波此邦亦有淸凉鏡搔首何人發浩歌（浦灘步月） 
花叢談屑 
[蘭花（見本報癸酉年六月二十六日）]  
　　漁船同年妹名蘭花者靈心秀質心厭風塵與城内某公子有　臂盟顧月老有靈而錢神無策公子之客某偵知之潛謂公子曰是可以計纂而取也特紅綃旣得後將何以酬崑崙奴公子再三懇求客曰吾知蘭花者其家本有父在以遭亂漂流遂托身於盡舫如海上之所謂夥計者然其父現居杭垣每月往索數金以爲舉火之資誠能不惜重資厚結其父使迎女入城僞爲嬉游即返者至則匿之他所一面赴縣呈案當無不諧依計而行其父喜得佳婿竟如所願某客謂公子曰今日可以謝崑崙矣否則我能策之合卽能策之離勿謂膠漆可恃也公子大笑遂命撤合巹酒與之痛飲而散 
雜錄 
[紉秋客廋詞（續昨）]  
　　二八佳人信水通花名一月月紅　古人名二去疾田單禮鼠見人而拱四書一句足恭關公歸位字一翠有約不來過夜半詞牌名一誤佳期顏如舜華詞牌名一虞美人綠竹漪漪古人名一衞靑勸君閒恨從消却古美人名一莫愁的盧躍澶溪三國人名一馬超第九千九百九十九號春秋左氏傳一句將萬焉泰山巖巖古人名一石崇草色遙看近却無藥名一空吉男子之祥滿洲白一得兒靑 
 
 
 

Page 18

 
 
   
 
