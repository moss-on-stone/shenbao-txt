# 1886 - 167 - 4904737

 

Page 1

 
 
[御定歴代賦彚開印吿白] [  點石齊主人啓]  
　　歴代賦彚一書自漢唐以迄元明蒐羅各大家傑作纂緝而分類三十部編次一百四十卷又外集二十卷逸句二卷補遺二十二卷計賦四千一百有奇坊間向無善本有志者憾之兵燹後益不可多得兹有雙梧書屋主人購到桐城方氏珍藏御定初印本子屬本齊照袖珍本精楷繡印卽日開工約於六月中成書特此預啓 
[日知錄集釋成書啓] [  點石齊主人啓]  
　　顧亭林先生日知錄一書閎博瑰廲上下古今黄濳夫先生爲之集釋此書益極大觀惟是翻刻日多譌謬日甚本齊特覓善本精繕綑校付諸石印縮成四本外用錦函定價每部二元准於廿四日出書談經世之學者此書實枕中鴻寶也尙望諸君從速購取特此預啓 
[七十九號畫報出售] [  點石主人啓]  
　　近來拐匪之多層見疉出書不勝書省中官憲遇有此等案件經審寳後卽裝入站籠傳示犯事地方以昭焵戒本齊照慕入圖但願若輩觸目驚心知所畏懼淞隱漫錄圖說一則仍附畫報之末准於十六日出售此布 
[論賑捐]  
　　救災卹隣道也然博施濟衆堯舜猶病是以唐水九載商旱六年除治水責躬外不聞户一鍾而人三鬴君子務其　者遠　每人而悅之日亦不足矣聖天子恫瘝在抱各行省偶報偏災或發給帑金或截留漕米飭督撫率委各員妥爲賑貸從未輕遣重臣屢頒巨欵非不慮一夫失所也特限制使然耳義士仁人史書稱述無世無之要不過一鄉　邑實惠均沾如劉公續命田至今猶津津欒道焉其銳身自任去家數千里籌貲數萬金欲罷不能歴久而尙難中止則自河南救荒始光緖之初河南旱魃爲虐赤地千里人將相食有心人繪鐵淚圖兾以感動仁慈測隱心于是吳江凌鹿生部郎淦等集多金招至友載寳而行恐有中輟復設局於桃花塢謝綏之大令府第勸捐之廣徧及夫江南北淅東西閩粤等省而言易行難始惟擬大題小做擇其過甚處我盡我心豈知杯水車薪略一放手便覺不能坐視致熊紬叔司訓其英以身殉之南中諸善長源源協濟竟能層出不窮由此而直隷山東兩廣沙洲四方之呼號乞命者咸指滬北爲歸墟而賑捐之局遂永無停止期矣按滬北賑捐局以李秋坪施少欽陳竹坪三君爲領袖集貲細數日列報端凡夫書畫之潤餘銅洋之免累壽筵喜筵之酌减以及閨幃裝飾髫齔畸零無不踴躍爭先積小以成高大奈尾閭之洩幾爲無底巨壑雖無量恒河沙數亦難盡饜其求將戞然而止乎未免前功悉棄若再支持于勉强恐巧媳婦莫爲無米炊也昨接嚴佑之明經自濟陽來函以惠民之姚家口水勢如建瓴不能堵築徒駭河南岸已遭沉溺莫可補救惟河北尙未受害賴有一綫民埝然卑薄殘缺岌岌可危倘趁此時津貼培修似屬一舉兩得否則漫决之慮實在意中惟兩縣須有十萬金方可敷衍且老弱殘疾仍須賑給按月兩三萬金仍不能缺云云噫山東如此他處可知沈壁有心點金乏術其何道以善始善終哉且潮廣將加米稅自香港者須一錢自上海者須五分哀鴻四集待哺嗷嗷輙復以新法行之雖非厚斂横征而若之所無今之所有朝三暮四狙公尙不得以紿狙况大小官員莫不體朝廷愛養之心以爲報最循良計豈肯於灾區瘠壤遽因微細轉致大拂民情此一說也或係傳聞失實之辭有其廢之莫敢舉也竊願海關諸鉅公體騐深之總之救荒無善政一隅則可徧歴夫各行省則不可一時則可欲常常而繼之則不可在任事諸君子原其初亦祇天良激發憑一點至誠心實事而求是焉方謂救得一命卽可以吿無罪不籌旅費不受薪水歴游災地親見顚連困苦情形遂至置身局外而不能如謂其煩惱自尋何苦代庖人而越俎此鄙瑣齷齪之見不足與論已飢子溺胸襟也特無如國用有經宣房瓠子歲不下數百萬金近更移張朗帥巡撫山東專修河道凡爲百萬生靈計者至周且摯而欲收成效當不在旦暮間又民埝民修久成定例非大吏所能事事躬親不得不冀集巨貲以工代賑洵乎事半而功倍焉獨恐强弩之末勢不能穿魯縞僅恃滬北一隅爲挹注其何能取之不竭耶况乎以工代賑者亦不止山東耶抑籌賑諸君子　掘多方不遺餘力吾愛之慕之焚香而尸祝之初非有所不滿意而爲是言也實見夫好事難成適合乎靡不有初鮮克有終二語爰不憚詳其始末俾人知用心彌苦而蕆事彌艱耳 
[本館接電音]  
　　昨日上午十點一刻鐘時本館駐京訪事人由電飛傳本月二十日諭旨兩道敬謹譯登○五月二十日奉旨蘇州織造着奉曾去欽此同日奉上諭廣西左江道員缺着葉永元補授欽此 
[法員患痢]  
　　印度新聞紙云法國派駐越南管理東京事務之大員現因患痢日見增劇擬將遄歸本國想法廷又當另簡良員接辦也 
[地震紀異]  
　　印度報云三月初十日檀香山忽遭地震其震勢接連不已約計四分時始止入在床上如有大力者持而搖之播蕩殊甚於是爭相奔出以避覆壓之禍比至街上則地亦轉側立脚不定居民咸嗚鑼轚諸銅器響振遠近據耆老云二十年以來未曾遇此亦非常之災也 
[添設躉船]  
　　日本共同郵船公司派定輪船往來天津烟臺等處曾從東灜日報譯出北聞該公司又添躉船兩艘常泊烟臺想生意必有起色也 
[米商裹足]  
　　汕頭西人來信云刻下該處因地方官驟添米稅華商之販米者多觀望不前其由輪船裝來之米皆囤積西商棧房不肯卸出也 
[津郡官塲錄要]  
　　劉獻夫觀察汝翼去春在天津機器局差次由傅相奏委權理淸河道篆現在正任劉景韓觀察卸權臬篆飭回本任獻夫觀察卸事後卽於十二日回津金苕人觀察福曾現奉傅相札委辦理子牙河堤工兼山東賑撫事宜觀察已起程赴工赶將應辦事宜辦理就緖卽需趨赴東魯蓋救災如救火早到一日卽可早救無數性命也又出使英法等國頭等叅贊李伯珩觀察於十四日乘海晏輪船至申附輪出洋又金陵製造局總辦龔仰蘧觀察照瑗簡授山東登　靑道亦於十二日附船至申旋往金陵交代局務一俟秋凉卽赴新任其金陵製造局總辦聞北洋大臣擬函致南洋大臣委徐仲虎觀察接辦仲虎觀察現亦在津不日當赴金陵晉謁曾九師云 
[赤嵌近述]  
　　基隆扈尾各砲臺雖經修造砲位仍屬無多月前劉省師託怡和洋行購取英國愛姆斯脫郎大 
 
 

Page 2

 
 
砲三十五尊彈子三千枚計洋銀六十萬元業已訂立合同矣○美國旗昌洋行禀請劉省帥承辦淡水基隆鐵路並請美兵船上精于丈量之某武員代爲丈勘然後議價 
[不願納厘]  
　　前紀臺灣新例土貨出口皆須抽取稅釐兹聞臺地商民以事經創始咸嘖有煩言約期五月初一日起各項土貨暫停交易不准裝船彰化設有厘卡一所已被土民拆毁有某武弁委員亦被毆傷並竪立旌旗欲與官場爲難未識富道者如何措置也 
[鄉民毁局]  
　　唐司馬雨時經大憲委辦泉州府局聞甫經接辦卽被人拆毁局房大憲聞之已委劉大令前往查辦矣 
[厦門述]  
　　總稅務司赫德於本月十六日坐凌風兵輪來厦至鼓浪嶼柏稅務司家午飱隨卽鼓輪出口由汕頭前赴香港與邵筱村觀察會辦洋藥厘稅事宜○厦門孤懸海外素不産米從前皆頼南洋各埠接濟去歲漳州龍岩等處晚稻歉收以致厦門食米日貫今年外洋運米船隻亦甚寥寥致米糧較法人封港時更倍其值幸各商分赴上海及安南仰光各處運　俾不致民憂艱食本月初洋關稅務司接奉總稅務司公文一切米糧皆須完纳進口半稅商民一聞此信罔不驚爲異事十途集議擬暫停生理備情公禀道轅嗣經興泉永道與稅務司商量將所收半稅給單存執俟禀明上憲咨請總理衙門如能允准免徴則前收之半稅銀准作别項厘稅及赫總稅司到厦查悉實情允爲電禀總者免收半稅刻已接得回電大約可以邀准矣 
[殺奸遠遁]  
　　蘇垣某營伙夫鄭得文之妻賃居撫轅西首查家橋堍年近不惑有子二人長者八歲矣粗眉大目與無鹽嫫母相彷彿革勇陳常山與之有染本夫漸悉隱情斥婦拒絶陳則恃其凶悍幾有鵲巢鳩占之勢十七日晚伺鄭他出來續舊好鄭含怒已久於絶更時闖入陳適巫夢未回因劘刃於喉由床上滾下復加一刀赤條條鑽入床下竟於牡丹花下死矣鄭妻宛轉哀求加以兩兒啼哭鄭不復能向妻問罪質明襆被携子同遁十八日天明後鄰家因其門户洞開血腥撲鼻探首入視駭見血泊中伏臥一屍兩臀高聳虎子加首飛卽嗚保報縣未暇辨所殺者爲誰方謂鄭妻與奸夫殺夫偕逃也迫吳縣馬明府赶往勘騐其同營棚頭什長亦麕集始認明所殺者係陳常山明府卽命其同營勇丁速往迫緝並許重賞下午四點鐘該勇等於城外某航船追獲鄭妻及其八歲兒鄭猶畏罪鳬水而逸當將該婦雇轎送縣適縣差奉諭飭緝在途相遇爰迎護到署馬明府立卽升堂訊供飭發媒甲看管一面仍令該勇及原差等務緝鄭得文到案訊辦 
[官塲傳聞]  
　　傳得新任蘇臬張屺堂廉訪業先禀請修墓長假一年已由督撫憲奏開鹽運司本缺此次雖奉諭旨大約不能到任蘇臬憲或另放人云 
[壓傷工匠]  
　　京師西長安牌樓皇城外復建大墻一道已列去冬端兹悉此墻高約二丈數尺由西向東而砌約計工程已及十分之三十四日申刻忽聞轟然一聲牆已倒塌三丈許該攺承做夫匠急爲奔避而登梯抺灰之匠十餘人被壓任内當經工頭督飭工人挖土拾磚就中尋覓黄昏以後陸續於灰土磚泥中全數刨出被傷之輕重不一或壓傷腿脚或損折臂手或頭顱流血面目腫靑甚有心慌口啞者未卜能保性命否 
[英使抵京]  
　　英國新簡駐華欽差華爾商於十四日馳抵京師除照會總署外並擇日拜會王大臣面遞國書 
[春明紀事]  
　　總署記名滿章京僅剩一員现聞總署已行文吏户禮兵刑工六部内閣於滿員中保送入員註明報考漢論或報繙譯造具細册咨送前來聽候傳期考試○宣武門西跨車胡同北口看街兵某甲武斷一方日前居人恩某被竊翌晨吿知該兵報官拿緝該兵謂院中失物乃汝自不小心並非搶掠可比例不能報官爭執間恩某遽批其頰該兵之母綽號雌老虎聞伊子被打卽登恩門大肆詈駡　人解散恩赴本管官廳呈報步軍校好言撫勸恩迫於顔面遂作罷論步軍校亦不敢責問該兵說者謂該兵盖有護身符云直隷布政使松方伯椿日前仰蒙召見上詢直隸地方一切利獘及天津形勢方旧據實以對並詢站籠之刑是否有之方伯對以有並陳其所以聖諭謂此卽與鳥在籠中無異有食有水蓋無損傷也○前報海内木匠擄去工頭二人兹聞經廣翼尉忠率兵於德勝門外黑寺地方查獲被擄工頭一人已於十四日親將此人送往奉宸院交與管工王大臣核辦○駐京各國欽差意欲謁見醇邸商諸總署聞王大臣等未便臆擬須據情入奏候旨遵行云 
[閩嶠閒談]  
　　曾曉滄觀察品學兼優主講越山等書院爲入閩之師表上月二十八日仙逝士林同深哀悼本月十三日開市輓聨甚多擇其尤者錄左郭名昌句云上大夫祿老於家孝謹門庭齊魯羣儒低首拜鄉先生歿祀于社敬恭桑梓泰泉後進辦香焚周紹元句云早年承直入秋曹將霖雨宏施父老秦中歌德政哲嗣成名登玉署况春風廣被生徒海内拜經師○閩省拐帶之風日甚一日水流灣有鄭通通者肩挑過活牛子二年均十二三亦能自食其力有潭尾街之阿妹係興化人與其同黨保保顯仔等專以拐誘爲事一日向其鄰人詭託代雇夫役隣人不知其計卽以鄭之二子應召兩日未歸鄭大爲疑訝素知漳泉爲逋逃淵藪因遣人往尋行抵琯口某飯店門首忽見鄭之二子與别孩作摴蒱戱阿妹等正在團聚嘯飲遂卽上前拿獲初八日帶回省垣别孩查在東街餅店學藝未便擅帶卽交店主看管以俟親人來領抵省之夕凡失子之家莫不爭先問訊顯仔已交地保看管一俟阿妹就近汎解齊卽當送官○河東街某甲旗籍也其弟某乙前年纳澳橋邊山東店某氏女爲室入門後琴瑟頗調生一子尙在襁褓而與甲常有齟齬前日復與甲口角乙婦忿不能平自投橋下而死迨家中查知屍已無着越二日始由漁人打撈戴以回家乙妻族以身死不明意谷欲嗚官甲挽人調處尙未了結也 
[襄垣雜誌]  
　　太平府聨仙蘅太守調署首府遺缺經藩憲檄委彭受臣太守署理此已列報兹悉彭太守現在皖北辦理壽州支應局差須俟交代淸楚始可赴任而太平府制缺未便久虚用特札委蕪湖洋藥局提調文勳臣直剌翰先行代理於本月十六日自蕪湖莅郡接印事○江于駛到兩枝半桅黑兵船一艘聞係某西官從漢江乘之而來蕪湖各西官往來贈答禮意殷拳旋因輪機損壞飭匠整修因在江頭小泊二日於十六日鼓輪下駛○新簡蕪湖關道雙觀察福聞已陛亂出京大約荷花香裏豸節可抵鳩江道署關房書役已擬派人往淸江迎接矣○署理關道成觀察到任後事無鉅細悉出親裁於關稅利弊核對認眞絶不存五日京兆之見各書役懍承憲諭無不畏若神明○近日天時倐寒倐煖時雨時晴居人因此多患疹疫售虊之肆業醫之家罔不利市三倍也○某姓家有一童養媳盈盈弱質脈脈芳情未賦結褵早歌解珮翁叔知之念不如將桃李嫁與東風當卽選定良辰爲小兒女成就好事先期掃除房闥邀約親朋及加笄禮成而餋媳忽然不見偵騎四出蹝跡杳然是豈效姮娥之竊藥私奔耶抑如天孫之禁銦織室耶安得呼氤氲使者而一問之○城北陶塘與汪家田塘毗連蓄水甚深寛廣可五六里中隔一堤堤後有崇仙院樓臺亭榭風月宜人當全盛時郡人游賞於此紅樓賣酒碧水停橈有小西湖之自紅羊劫後勝蹟無存加以連年大水隄爲風浪街刷坍塌甚多而貧民又於黑夜取堤椿以代柴竊石塊以售價郡人於是聨名禀請楊璞生明府出示嚴禁並擬籌欵興修隄岸蓋此隄不特關係勝蹟亦赭山觀音松兩處往來之要道也○城廂内外賭檯近日又多皆有痞棍兵差爲之護庇張瑾洲守戎灼知其弊出示約束兵丁不准　 
得錢徇隱如敢違犯輕則棍責重則革辦且又輕騎减從隨時出外巡查司謂實心任事者矣 
 
 

Page 3

 
 
[三吳近事]  
　　武生瞿采之前經馬明府訪拿覊押正擬出示招吿而瞿卽患病垂危因暫交的保保出俟病痊交案重懲日前又有前開客棧之某甲控稱西善長巷瞿現開之棧係小的原業經瞿誘姦妻子恃强霸佔今請伸冤嚴究明府諭以瞿因病重暫保並非寛釋一面飭差立提被瞿奸佔之甲妻先行到案質訊豪猾之徒目無法紀此次罪惡昭彰諒未能再逃法綢矣○日來黄梅雨潤農民爭先蒔禾秧田新緑嫩於烟定卜西成豐稔也○朱竹石廉訪權理臬篆方嚴廉正僚屬莫不憚其丰裁現值交卸尙未委有要差查觀察前登薦剡曾奉送部引見之諭嗣因勷理海防營務衛中丞專摺奏請暫緩入都現值防務解嚴諒當入覲龍光矣 
[滬城一事]  
　　前日縣西某姓烟館失去烟槍一支店主婦某氏疑烟客某甲所竊向之查訊甲以憑空誣竊不肯于休爭執之間互相毆扭旋經旁人爲之勸散至午後甲忽赴該烟館取飯一籃至縣東傾入厠中經人見之設法撈起○前日有竊賊某甲赴本城西門外褚家橋左近某姓家圖　當被拿送八仙橋巡防局局員鄧君研訊之下着責藤條六百下笞臀二百板隨飭勇丁四人押令游街示衆 
[准貿易]  
　　英界莫榮昌盌店短欠尹永端銀兩尹控於英公廨經羅太守訊供將莫德祥送縣着尹及附近之劉振記吳子淸等七户投縣　示一面將該椀店飭捕看管各情已列前報昨日下午時經　審委員王司馬提案訊間尹投案請追又據劉振記等同稱尹旣與蘇城莫榮昌　來被欠銀應向蘇地莫榮昌追索况長洲縣中有案何得盤踞申店致我等欠欵落空莫德祥供虧欠尹姓洋銀不過四百元有奇旣在蘇也訟不應復向申店踞擾將店夥及眷屬人等逐出任意將貨變價且申店資本約有銀四千兩何可將店看管尹稱並未驅逐伊夥係伊自行避故請飭捕看管莫又稱現在尙有多人在店且被典質物件不少司馬以尹旣涉訟公庭何故又向店中踞擾居心險詐實屬可惡遂喝掌頰四十下又傳該店執事之梁老富至案申斥曰爾乃一店之主豈可任其驅逐實屬糊塗亦飭掌頰二十下遂諭莫德祥仍將眷屬店夥人等遷回姑准照常貿易一面將尹永瑞暫行管押劉振紀等七户斥退再候覆訊核斷 
[私土罰鍰]  
　　前紀洋藥局巡丁在十六鋪左近獲到漏捐大土云云嗣經購土之人投到縣中亦被管押議令科罰十倍事隔多日尙未繳銀前日貨捐局督辦蘇觀察接奉上憲來札令其人除照數補捐外加倍罰銀案遂了結 
[英界公堂瑣案]  
　　旗昌繅絲棧洋人訴稱曾雇金順標李阿裕之船往蘇裝運蠶蘭九十包來滬言明每包水脚洋一角洎起貨時檢得缺少五包諒被盜賣交捕送案請追金李同供承裝蠶蘭九十包計共水脚洋九元船至黄渡天晚暫停不料夜中被竊宋二尹商之易繙譯飭將金李押候過堂覆訊○朱文吉訴稱去年家中失愼由兄金標將妻何氏及女挈之來滬將女售人今又欲將妻送入妓院向論逞蠻報捕拘案金標供稱該氏並非弟婦實係與我私識女兒亦我親生該氏供與文吉相同宋二尹以各人均屬無恥之尤着一併押候過堂覆訊察斷○一百七十七號華捕禀稱粤人周阿祥闖至太古洋行某輪船上竊取自鳴鐘一架西人見之周卽將鐘抛在水内當被西人獲周送押周認竊求恩宋二尹判管押十四天○招商局北棧西人訴稱工人杜阿明行竊零鐵藏匿碼頭脚下昨經看見獲住人贓杜供鐵係上岸時跌在碼頭脚下小的貪小拾取乞恕初犯之罪宋二尹從寛開釋贓給西人○馬車行主謝文輔訴稱前有妓傭王阿寳來行雇坐馬車被欠洋三十餘元向之索取忽稱有銀水烟袋一支失在沈君友車上務必交出始能還洋昨見王手持銀水烟袋的係原贓因特交捕拘案沈供是日王替妓雇坐馬車並未言及失去銀水烟袋至次日行主向收欠洋始稱失物王供前曾偕妓雇坐馬車由沈駕駛回已天晚檢失銀水烟袋至隔日始往知照馬房且有李生甫目擊由沈取蔵昨日所持銀水烟袋並非前失之贓李亦到堂供稱並不見沈取過銀水烟袋宋二尹以兩造各執一詞礙難定斷飭均暫退俟晚堂役候覆訊○袁施氏訴稱前與陳阿生私識早已分離兹陳因借洋不遂持刀逞兇情急報捕拘案陳供以後不敢再往滋擾宋二尹將該氏申斥一番判陳發捕房管押一月○余藍氏控失兒子一案疉經羅太守訊供飭差協捕拘拿拐犯陸阿桂等并將形跡可疑之粤婦黄馮氏并其夫黄阿同拘押捕房在黄身畔搜出洋二十六元時辰表一只當經訊得黄在某兵輪爲水守甫回滬上毫不知情先行斥釋銀洋及表暫存公廨俟結案後再行給領後因余藍氏之孩有着黄馮氏遂得交保出外前日早堂黄投案請領銀洋及表宋二尹問值堂家丁家丁轉問門丁門丁言已充公二尹卽以充公諭黄揮令退去俄門丁將銀洋及表檢呈言奉羅大老爺判令發還二尹隨飭差傳黄來案著值堂家丁入内取物該家丁禀稱門丁言恐來人不實須着黄妻同來具領差等禀稱此項銀洋及表的從黄身邊取出二尹謂然則何言不實耶隨飭檢發具 
[法界公堂瑣案]  
　　昨報紀法馬路天成昌烟館弄口有兩婦人扭兩男子到捕房一節昨晨解至公堂據傅陸氏孫張氏訴稱家隹洋涇浜臨平里藉十指度日昨晚出外欲買襪套頭布行過天成昌弄甫到弄口遇見彼等拍肩調笑向彼爭論卽被毆打以致面上受傷幸弄口外國酒店中人見而不平始拘兩人送案翁太守詰解案之楊阿金據供撐船度日昨晚與陳阿狗在法馬路仁和館吃飯會鈔之時陳先出外與婦人爭論不知爲何被一婦人拉住太守謂何事拉伊答稱有穿白洋布衫者拉我吸烟我不去致相齟齬嗣爲巡捕拘案陳阿狗供亦相同太守謂爾等可曾飲酒答稱不曾太守謂想是伊等在天成昌弄口爾等約伊吸烟伊等未肯俯就以致打架耳又謂該氏等究竟住天成昌弄第幾號房屋答稱住臨平里太守謂然則天成昌弄定有親戚答稱無有太守謂陳阿狗别事雖可抵頼惟兩婦面上有傷打架自係眞情着將陳阿狗責六十板楊阿金再押一宵又謂傅陸氏孫張氏兩人以前之事不予深究前日見孫張氏在新北門外永安街口欲進烟館後遇一人與之言語始往北門一帶去嗣後望爾等攺過遷善不可再蹈前轍今姑從寛准其交保○前報列潘王氏控趙雲生一節捕房昨將趙解案潘王氏未到翁太守　爾當日何不早供直至昨日供出致該婦今日仍未到案伊吿爾誑騙事未訊明姑着交保料理趙稱小東門外有張錫臣肯保無從通信太守着法包探帶往交保候原吿到案再訊○昨報列包探夥獲到東洋車夫偷竊小狗一隻昨日捕房將車夫戴阿坤解案翁太守詰訊之下據戴阿坤供稱在途見狗搖頭擺尾偶爾呼喚並不偷狗太守謂此比偷竊略可從寛着再管押一日○法包探將一女三字案内得錢之趙裕舟傳案翁太守謂爾名下應繳洋四十二元除已繳之二十七元外尙少洋十五元限三日交案趙祗認分得洋二十七元是馬仁進交下可以質對太守謂爾尙有正身事非爾做何必到案若三日不繳定提該捕班到案送縣嚴究 
[西江月題鑒廷兄獨立小影]  
　　插脚塵中可厭昻頭天外何妨早知身世兩茫茫容我亁坤俯仰顧影自憐遲暮撫覺昂藏淸閒儘足傲羲皇何必扶搖直上[  高昌寒食生]  
[登閬仙樓聽陸小寳詞史淸謳戯贈兩絶句]  
　　偷得霓裳孰與侔太眞合上閬仙樓回頭笑向休文道顧曲郎君不姓周是誰忽地發狂言四座無聲靜莫喧我本前身白司馬嘈嘈切切也銷魂[  浙東可人隨筆]  
[丙戌孟夏幸賦采芹吳吉人内兄以詩見賀作此答之謹步家大人賜寄元韻]  
　　鵬程得路讓君先芹藻搴來分外鮮仲春中浣蘚郡院試君先獲雋器識自堪光上國英奇多半毓吳天君講求兵法精於星卜嘗以詩示余有句云他年聨轡灜洲去定得聲華冠鳳城自慙爨尾邀眞賞爲喜知心有夙緣如此瑤華勞手贈也應籠以碧紗傳[  桐鄉嚴開裕虎臣甫末定稿]  
[浙省撫轅抄]  
　　五月十五日候補府傅斯懌代理杭州林祖述署湖州朱德澄署衢州俱禀知奉委各府事禀見禀謝黄秉鈞交缷百官厘局來省禀到禀見在任候補縣正任烏程縣丞周延祚由京騐放回省禀到○十六日按司獄胡東海禀知臬司委錢塘門稽查差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年五月十三日京報全錄]  
　　宫門抄○諭旨二道錄前○發抄旨四道○川督丁奏爲監追革員虧短公項全完定擬摺○陜撫鹿奏爲委署臬司糧道各缺摺○江撫德奏爲查明京控案件尙無逾限摺○陜撫鹿奏爲舊疾稍减銷假任事片○陜臬曾奏報接署臬篆日期摺○直督李奏爲生徒在差積勞病故請卹片○又奏爲酌奬生徒夾片○發抄岑毓英奏補用副將譚美等借補武定營叅將等缺奉旨兵部議奏單併發欽此○又儘先叅將包于蓮等借補新設臨元鎭蒙自遊擊等缺奉旨兵部議奏單併發欽此○又用縣丞端木鴻釣仍照原奬奉旨吏部知道欽此○楊昌濬奏請將私收賭費之候補守革職奉旨凌國祥著卽革職兵部知道欽此○○太子少保頭品頂戴降三級留任四川總督臣丁寳楨跪奏爲已革都可虧短營中公項銀兩監追全完按例定擬恭摺仰祈聖鑒事竊臣准前署提督臣聨昌咨據阜和協副將况文榜禀揭該營中軍都司馬文奇虧短營中公項一案經臣附片奏叅奉旨馬文奇先行革職提省嚴訊按律定擬具奏該部知道欽此欽遵恭錄轉行審辦去後兹據成都府黄府黄毓恩督同委員審明議擬由藩臬兩司會審詳解來臣親提覆鞫綠馬文奇籍隷西昌縣由行伍遞保都司咸豐十年選授阜和左營都司同治八年到任楊才熙楊才　 
焯充當該營粮書馬文奇自到任缺分瘠苦每年支給差丁盤纏及操練士卒賞需欵不敷用陸續挪用營中存櫃棌辦額備火樂鉛彈銀一千二百兩光緖三年六月馬文奇奉文調考卸事接署都司馬文英查知禀經本管副將况文榜勒追馬文奇自願將應食未領俸廉銀兩截扣賠塡迨馬文奇交卸回省適楊才熙楊才焯領得官兵俸餉正欲押解回營馬文奇需用孔急向楊才熙等就近在省提用該弁俸廉銀兩楊才熙等先不知該弁廉俸扣塡公項不敢阻止除提用外僅剩銀二百兩解營存櫃覈算馬文奇向虧短銀一千兩　 
經况文榜勒限嚴追並風聞楊才熙等亦有虧餉匿卷情事禀揭到臣當經奏叅革職提省飭發成都府審辦因馬文奇堅稱尙有扣墊銀兩未經列抵由府移查詎楊才焯在押患病保店醫調不愈至光緖六年四月十三日因病身死委騐訊詳旋經阜和協副將况文榜督同書目人等筧明除馬文奇墊造火藥並續扣廉俸共應抵銀三百四十四兩八錢七分八毫外尙虧短銀六百五十五兩一錢二分九厘二毫無着移覆到府當卽錄供定案覈其挪移之數不及五千兩將馬文奇發押看管勒限一年催比無繳照例監追嗣于十一年十一月十一日據馬文奇將前項銀兩如數措解阜和協收明發營存櫃訊明議擬詳解前來訊據各供前情無異詰無侵盗人已情事楊才熙亦無虧餉匿卷等情案無遁飾此案已革阜和左營都司馬文奇前在任内因支給丁差盤纏及操練士卒賞需共挪用營中火藥鉛彈銀一千二百兩叅革發押監追三年全完自應按律問擬馬文奇合依挪移庫銀五千兩以下仍照律擬雜犯流總徒四年二年限滿不完再限一年追完减一等發落例於總徒四年上减一等擬杖一百徒三年到官覊禁在光绪十一年正月初四日恩旨以前係因公委移贓非入已所得徒罪應准减爲杖一百該革弁年逾七十照例收贖楊才熙等究無虧餉匿卷情事其不能阻止馬文奇提用俸廉銀兩委因不知扣塡公欵所致並無不合楊者焯在押病故應與訊無凌虐情獘保户人等均毋庸議　于省釋屍棺飭理除供招咨部外所有審明已革都司虧短營中公項銀兩監追全完按律定擬緣由謹會同護理成都將軍臣托克湍署提督臣李培榮恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○頭品頂戴陝西巡撫臣鹿傳霖跪奏爲委署臬司糧道各缺恭摺仰祈聖鑒事竊查按察使張煦前奉文補授廣東布政使經臣奏留辦理秋審蒙恩允准在案該司現將秋審案件赶辦完竣復奉調任山西布政使乙旨亟須入都陛見新任按察使黄彭年尙未到陝所有臬司印務應先委員接署查有督粮道曾鉌才識明敏辦事精詳堪以署理所遺督糧道印務查有延榆綏道張岳年心細才長講求公事堪以調署　 
遞遺延榆綏道印務查有榆林府知府朱文鏡老練樸誠堪以就近謢理除分檄飭遵外謹曾同陜甘總督臣譚锺麟恭摺具陳伏乞皇太后皇上聖鑒謹奏軍機大臣奉旨知道了欽此○○頭品頂戴江西巡撫臣德馨跪奏爲查明京控案件尙無逾限循例恭摺其奏仰祈聖鑒事竊准吏部咨道光十年九月初二日奉上諭嗣後各督撫將京控逾限未結之案每屇半年彚奏請旨交部議處一次欽此又准都察院咨咸豐　年閏八月十二日奉上諭嗣後奏交案件着與咨交各案一併將已結　結起數咨　都察院查核例限催叅以淸案牘而警廢弛其步軍統領衙門疲逾限奏案亦着歸入都察院催叅案内辦理等因欽此兹届半年彚奏之期據署按察使繆德棻　明具詳請奏前來臣查江西省京控各案上次截至光緖十一年六月底止計有未結胡一善劉謝氏温敷陳楊泰耀蕭朝儀毛亁泰劉廷俊七起均逾限業經奏明在案今自光緖十一年七月起至十二月二十日封印止續准咨交秦光霞邱炳然二起除秦光霞一起已據委員審明由牙釐總局詳經咨結劉謝氏毛　泰劉廷俊三起亦據由司審擬詳咨外其胡一善温敷陳楊泰耀三　要証均未解到先經咨明展限簫朝儀一起拿獲凶犯未據解審邱炳然一案行提入卷尙未解到核計拘解承審各期均未逾違應免扣限開叅除仍飭司上緊催提人証解審擬結並彚開詳細淸單咨送刑部稽核外理合恭摺具奏伏乞皇太后皇聖鑒訓示謹奏軍機大臣奉旨刑部知道欽此○○鹿傳霖片再臣舊疾舉發仰蒙聖慈兩次賞　調理日來另緊醫治漸有起色惟八年沉疴旣深且久四肢無力氣血兩虚驟難如常勞刻下又届假滿伏念臣受恩深重病勢旣見輕减精力稍可支持敗不黽勉從公以冀仰酬高厚謹遵於假滿日銷假任事理合附片具陳伏乞聖鑒謹奏軍機大臣奉旨知道了欽此○○署理陝西按察使督粮道奴才曾鉌跪奏爲恭報奴才接署臬篆日期叩謝天恩仰祈聖鑒事竊奴才奉准撫臣鹿傳霖行知升授廣東布政使調授山西布政使張煦前經奏留辦理秋審現在事竣應卽交卸北上所遺臬司印務委令奴才署理於光緖十二年四月初十日准調授山西布政使臣張煦將印信文卷移交前來奴才當卽恭設香案望闕叩頭謝恩祇領任事伏思奴才滿洲世僕知識庸愚初効力於樞廷繼隨班於諫院三載粮儲未竭涓埃之報兩權臬事彌殷悚惕之忱查陝西乃衝要繁品臬司爲刑名總匯民風質樸自宜平讞獄以淸訟源里井蕭條尤賴息紛爭以厚生計舉凡禁奸弭盜察史安民在在均關緊要奴愚昧深懼弗勝惟有隨事禀承督撫臣寔心辦理斷不敢以暫時攝篆稍涉因循以期仰答高厚鴻慈於萬一所有奴才接署臬篆日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○李鴻章等片再六品軍功陸昭愛諳習輪機技藝供差閩廠歴有年所經黎兆棠選派隨同陳兆翺等出洋學習在洋三年倍加攻苦及訂造之水號鐵艦一律竣工李鳳苞以該軍功習製鐵艦及雷艇二艘需入襄助飭令該軍功隨同導海船回華旣抵津門經臣鴻章派赴旅順船塢供差甚爲得力上年正月以積勞病發在差身故據陳兆翺等禀懇照章奏卹前來臣等查光緖一年奏定選派船政生徒出洋肄業章程内開生徒因攻苦積勞致有不測之事酌量奏卹等因今陸昭愛選派出洋數年藝成而歸遽因攻苦積勞在差病故殊堪憫惻相應據情籲懇天恩俯准飭部從優議卹以慰幽魂謹合詞附片陳請伏乞聖鑒訓示謹奏軍機大臣奉旨陸昭愛着交部從優議卹欽此○○李鴻章等片再查出洋肄業章程向以三年爲限生徒期滿學成則予一律請奬此次北洋閩廠所派第二届出洋學生習駕駛者仍以三年爲限習製造者則酌予變通以六年爲限凡以便各生於其所學益求精密期必進窺奥竅而後歸也惟駕駛製造同一出洋而相較年月增至一倍若使製造學生必俟六年期滿方予奬勵彼此相形恐無以作其歴久不衰之氣臣等細加體察擬請俟此次出洋駕學生三年期滿學成回華之日成華洋監督將因展限期留洋學習之製造學生拔名出具切實考語備文呈送由臣等先予擇尤彚案請奬一次俟六年期滿回華若果各生所學均能益臻深造冉予一律請奬以符向章而昭公允使各生咸知朝廷作育人才令其重灜遠涉期限倍增所以奬勸之者亦復有加無已必能爭先奮發相勵有成庶於變通肄業事宜不無禆補倘邀天恩俯准可否飭下部臣立案遵行之處出自宸裁謹合詞附片具陳伏乞聖鑒訓示謹奏軍機大臣奉旨着照所請該部知道欽此 
 
 

Page 11

 
 
[光緖十二年五月十四日京報全錄]  
　　宫門抄○諭旨三道錄前○發抄旨三道○臺撫劉奏爲屢獲積匪訊明正法並將出力官紳懇恩給奬摺○五月十四日刑部都察院大理寺廂白旗值日無引見○豐烈謝授光祿寺卿恩○恩祿春綿謝授左右監副恩○記名總兵洪永安謝恩○嵩申續假十日○寳森奏請開缺○召見軍機醇王○發抄楊昌濬奏請將欠解交代銀兩之試用同知等摘頂勒追奉旨　惠深唐繼斌着摘去頂戴餘依議該部知道欽此○楊岳斌奏刑部山西司主事楊秀實回京拱職奉旨該部知道欽此○李鴻章奏剝船滋獘請於江浙漕　内酌貼工食奉旨着照所請户部知道欽此○○督辦臺灣防務降二級留任臺灣巡撫一等男臣劉銘傳跪奏爲屢獲積年著名土匪先後訊明正法並將在事出力地方官紳懇恩給奬以示鼓勵恭摺仰祈聖鑒事竊光緖十一年七月初一日據署嘉義縣候補同知羅建祥禀稱該縣轄屬土匪横行除顔擺彩薛用鰲吳金印四大頭目外其餘著名匪棍一百四十餘名如鹽水港一帶地方逼近海口無數竹圍均爲土匪出沒之所五間厝莊顔擺彩下潭莊沈勞勞竹圍莊翁掽　角帝圍莊翁呆翁遠等均爲十餘年來著名積匪紏結黨衆肆意劫掠擾累地方控案山積匪首顔擺彩等每窩聚於角帶圍莊翁呆家中經羅建祥探明蹝跡會同練營哨官把總周世英於五月十一日黎明乘該匪等猝不及備直抵角帶圍莊掩捕顔擺彩率同翁呆翁遠等開搶拒捕羅建祥督率練兵莊丁等奮力進攻登時將翁遠格斃將翁呆左臂砍傷當塲擒獲惟顔擺彩率黨併力抗拒乘間逸脫僅獲　黨翁萬仔林哈翁銓連翁呆一併解回縣城審訊當查莊丁受傷四名匪黨受傷十餘名除翁呆一名訊據供認迭次搶劫拒捕傷人錄供禀報由臣批令就地正法个其餘　黨翁萬仔等按照變通章程分别鎖礅待質一面仍飭赶緊嚴拿顔擺彩等務獲究辦旋於九月二十八日接據羅建祥會同練軍營官王九齡嘉義營叅將周士得禀稱顔擺彩前次脫逃漏網正在跴緝接據佳里興巡檢陳炳禀報九月二十三日黎明聞五間厝一帶忽有搶炮之聲恐有械鬥情事當　親督弓役會同練營哨弁周世英帶兵馳往該處查係頂潭下潭等八莊因顔擺彩罪大惡極潜回窩巢經練紳約齊各莊丁壯圍拿該匪已將住屋攻破並格殺匪黨一各不料該匪復率黨衆逃入顔家風中莊丁跟蹝四面圍攻奈房屋堅固匪黨衆多開槍拒捕相持竟日互有損傷不能得手練兵王捷元腮受槍傷莊丁沈袋身受銃傷登時殞命巡檢陳炳等因時傍晚諭令各莊丁暫行退散當由縣帶同刑仵親臨沈袋身死處所相騐另文詳報並會同練兵馳往鹽水港駐札聨絡莊丁設法兠拿禀請添派營勇會拿等情前來臣查顔擺彩積年巨匪屢次拒捕窮兇極惡必須拿獲以除地方之害當卽檄調署台灣鎭總兵竟高元所帶砲隊一營移駐嘉義督率練軍一營會同嘉義縣購線兠拿於十一月初四日接據章高元羅建祥禀稱該縣轄境内魚寮莊著匪陳註结黨横行紏衆搶擄無惡不作近復窩藏顔擺彩及匪黨多人潛謀樹旗拒捕當經練營管帶王九齡探知帶勇四十名差役數名直抵陳註家中捕獲顔擺彩及同住一屋匪夥八名正在押解起行不料該莊匪黨胆敢鳴鑼集衆數百人各持銃械圍毆奪犯王九齡登　開槍接仗相持移時因衆寡不敵勇多受傷致已獲匪犯八名均被奪去縣役受傷四名囲勇練兵受傷十餘名辛分駐北港練兵三栅聞報來接該匪始退王九齡等得脫回城查陳註紏集黨與屢犯搶擄重案此次復窩藏要犯於官兵捕擒之後竟敢鳴鑼聚衆持械奪犯毆官傷兵實厲目無法紀形同版逆非嚴行剿辦不足以攝匪胆而遏盜風嗣後如有獲到重大案犯訊得確供禀請就近由台灣鎭恭請王命卽行就地正法以昭烔戒並據章高元報同前情臣因土匪横行拒捕毆官被拿奪脫實屬不成事體營官土九齡雖因衆寡不敵究係辦理不善當卽摘去頂戴勒限四个月務拿顔擺彩陳註等到案並批准以後獲到要匪如果訊明情眞罪當卽行循照向章由署台灣鎭總兵章高元恭請王命立時正法迭據羅建祥禀稱先後捕獲紏衆殺斃李天章及李浲等八名之李大樹一名又結黨横行迭犯搶殺重案臨拿拒捕傷人供認不諱之陳萬得陳江卽江淸水楊文生簡訓張萬冉張斗張盖七名訊明就地正法各　案十二月十六日據章高元羅建祥周土得王九齡並管帶砲隊叅將丁映昇等先後禀報魚寮莊離城遙遠村庄林　匪黨出沒當練軍捕獲顔擺彩陳註之時竟敢集衆奪犯拒捕傷官必另有爲首主謀之人若不先行淸查附近各莊冉行進剿誠恐匪煩固結愈多辦理愈難得手章高元羅建祥等先飭親勇哨弁守備龍殿颺紳士同知陳熙年廪生　廷鈐黄星華曾同斗六門都司劉全候補都司鍾水淸等分役傳諭附近魚寮莊之二十五莊各頭人族長飭令約束莊衆子弟不准助匪窩留一面購獲匪徒陳劉署訊據供出當日紏衆奪犯匪首陳澈陳春陳老闊名字約齊王九齡分路進攻羅建祥督帶役勇率同炮隊一哨由撲子脚順攻而下丁映昇率砲隊一哨由北港仰攻而上周士得率營兵一哨伏於匪莊左側王九齡帶綀軍一哨伏於匪庄右以備搜拿截撃章高元率帶親軍策應於十二月初九日夜潛至該處將及黎明官軍四集該匪猝不及防紛紛竄出當經羅建祥拿獲陳澈陳春張勇林戇四名丁映昇拿獲蔡張陳老闊李註三名王九齡搜獲顔順元一名章高元馳馬追獲陳戇影高立二名復經差役團練續獲積匪陳劉　等十八名搜獲洋槍火藥刀棍多件隨勘該庄四面竹圍溝深菁密從前陳註之父陳江訓爲該庄頭目創立小刀會勾結匪煩搶殺横行與顔擺彩等互　濟惡此次分路兠圍當將前次鳴鑼紏衆奪犯傷官各匪黨悉數擒獲匪巢立卽焚燬等情旋於十二月三十日據章高元禀報分兵購線四路訪緝至布嶼保大義　莊將顔擺彩兠住於是月二十五日酉刻拿獲解送嘉義縣收審於本年正月二十二　據羅建祥審明禀報察閱該匪首顔擺彩供詞紏結夥衆至五六百人擾害臺嘉彰一帶蔓延至百餘里搶擄十三年所署財物數目不能記憶並銃斃人命擄人勒贖姦佔婦女拒捕摥官等情談笑自如直認不諱實屬罪入惡極未便稍事稽誅已飭立卽正法梟首示衆以彰國法而快人心復於二月初九日接據羅建祥禀前獲魚寮莊匪犯分别審明錄供定擬所有陳澈陳老闊陳戇影吳斗張能翁力張勇鄭圭羔林漋卽林連九名供認奪犯傷官搶劫得贓各情不諱凶惡昭著均干重辟自應一併就地正法以昭烔戒其餘各犯情罪較輕例應分擬遣流請照台灣變通章程分别鎖礅年滿察檡等情由臣批准照辦各在案據署彰化縣知縣蔡麟祥禀所轄南投地方毗連番境匪首許添丁王烏毛陳亮等聚衆百餘人四出搶掠擄人勒贖　案迭出禀請派兵會拿當經臣調澎湖協副將蘇吉良帶勇會縣往拿該匪等胆敢開鎗拒捕經該文武當塲格斃陳亮王烏毛二名許添丁率帶餘匪四散逃走當將匪巢折毁旋經該匪堂兄許國將許添丁拿獲解縣節次研訊據許添丁洪認迭犯搶擄拒捕傷人不諱錄供禀報由臣批令卽行正法十二月二十一日復據蔡麟祥會同統帶防營總兵柳泰和代理北路協副將周鳴聲禀稱本月十二日夜據童生黄玉衡赴縣喊稱伊平日讀書爲業族中因其正直舉充總理本日卯刻被湳底庄族惡黄敏黄貓黄汶丁兄弟挾恨紏黨七八十人各執槍械壅紥伊家强搶物件放火燒屋伊閩家驚惶奔逃黄玉衡折窻逃出徧體被火燒傷伊　黄尙工人黄川黄鄙均各受傷並將伊良子黄坤元次子黄坤逹擄去莊衆鳴鑼齊出救護圍捕該匪等放槍拒致曾傷不識姓名匪黨一人當時卽被奪回現在匪黨尙踞黃敏竹圍内不散叩乞親臨押放拿辦等情當經彰化縣蔡麟　訊據黃玉衡供稱黃敏卽黃文榮黃猫卽黃碭火黃汶丁黃汶庭均係同胞兄弟係伊無服族姪住湳底莊與伊莊毗連黃敏等兄弟平日搶擄爲業無惡不作人人側目族衆屢欲絪送因其强房丁多深恐報復未敢下手上年十月間黃敏等截攔鄰莊路過猪十餘隻失主向黃玉衡吿訴黃玉衡充當總理不得不管卽囑黃敏等還猪並斥其不應平空攔人猪隻黃敏堅執不放黃玉衡畏其凶橫商與武生黃朝淸備銀十二元向黃敏婉言贖回猪隻付還失主領回嗣因黃敏妻子病故因黃玉衡開圳灌田籍口衝煞勒索黃玉衡償命出銀黃玉衡不肯應允遂聲言紏衆紥厝擄搶以雪其恨不料本月十二日黃敏兄弟紏同匪黨七八十人和執銃械擁入伊家紥搶並放火焚屋開铳傷人等情蔡麟祥當卽商同駐防彰化統領柳泰和派令帮帶春字前營補用副將吳西元擬保遊擊陶金魁各帶楚勇一哨並同代理北路協副將周鳴聲率帶練兵一哨於十四日黎明齊抵湳底庄見庄丁多人尙在黃敏竹圍附近理伏以防逃逸黃敏圍門緊閉黃玉衡兩子仍被關禁不放黃玉衡所住之埤脚莊離湳底只二百餘步被焚房屋十間蔡麟祥等一面令兵勇暫紥莊外傳集該莊五房頭人黃玉有等並總琕黃木火武生黃朝淸諭令先向黃敏兄弟剴切開導云官兵已來拿辦如速將黃玉衡兩子放出或可格外施恩黃木火等奉諭開導往返二次黃敏等一味玩延不肯放出轉將黃玉衡兩子綑於籬邊令黨持刀架頸聲稱官若進攻卽將兩子開刀狂悖之言與被擄者呼號慘悽之聲耳不忍聞蔡麟祥等以黃敏旣將黃玉衡两子綑縳籬邊若官兵進攻兩子必先受害暫且容忍又令舉人黃玉書再往反覆曉諭往返二次仍然不放此稿未完 
 
 

Page 12

 
 
[揚州二事]  
　　本月初十晚保甲總局某君行至某妓寮門前忽聞喧嚷聲直　户外異而詢之則地痞人多在内肆行滋擾遂囑其家佯爲酬應設法牢籠隨卽回局吿知總辦吳吉甫觀察觀察昔年僑寓竹西深悉靑皮伎倆自辦局務卽首先出示查拿此際聞某君言不覺勃然盛怒立飭巡勇星馳前去當卽獲住陳永甫張得明等七人訊明情節分别笞臀並飭匠赶做聨枷三面如長方桌然大人分荷三枷其一則居然獨桌封條上大書紏黨滋擾犯人某某枷號一月滿日責放發轎門橋多子街一帶通衢示衆觀者以枷式新奇爭相觀看咸謂該混向來目無法紀視煌煌條吿爲具文今兹身受嚴刑實爲意料所不及云○江甘兩邑武童本定於初十日試馬箭嗣因陰雨初霽馬道泥濘遂由邑尊縣牌先閱步箭馬箭則於十一日補閱是日西門外大教場人山人海熱鬧非常有某童盤馬彎弓正欲放曫忽有﨣﨣者多人蜂擁上前由馬背揪下衣服靴帽紛紛作蝴蝶飛聞因身家不淸故諸童不准其預考也 
[古潞近聞]  
　　通州張兆豐邑尊現奉尹憲札諭調京問案遺缺以陳君鴻保暫行署理卽於本月初二日酉刻接印任事○初二晚大冨電以風俄而雨雹大者如椀小者如拳物産房屋毁傷甚多被災較重者城東十五里外東西寛五六里南北長七十餘里而以南鄉入各庄一帶爲尤甚平地積雹　尺許有某姓母女二人在田間拔苗雹來不及走避同時斃命又有某甲騎驢回家行至寨裏地方被雹砸倒鮮血遍身只存一息亦慘矣哉今歲入春以來雨暘時若再遲半月麰麥卽可登場乃猝遭此災蒼蒼者天何不眷顧小民耶○石壩州判凌别駕道增請假回籍省親曾經列報兹因别駕行至天津途次接到家信業經丁憂星夜奔喪南下禀請開缺卽委代理斯缺之州判頴誠署理○初六日升任山東連司山東督粮道福都轉督運到適卽寓北門外招商通局 
[冶游龜鑑]  
　　潜山某甲年纔弱冠寒素家風十載螢窗靑袊未賦邇日適　歲試遂偕同學友赴省觀光租寓三祖寺前某姓家日惟藉草眠花恣情遊衍功名兩字久已度外置之一日偶至河邊某土妓處閒遊因與某乙之婦稔雲尤雨殢留戀忘歸婦亦不知其金玉其外敗絮其中者極意趨承盡情献媚同學皆試畢言旋甲獨移寓梓童閣某飯鋪衣被零物典質一空仍迷戀野鴛情絲難割久之婦知甲阮　羞澀不名一錢每見入門避面不出如是者匝　甲衣食俱無飢寒交迫又不能效鄭元和之唱蓮花落行乞街頭因思有情人旣面冷　氷此間似非樂土　歸故里又無顔以對糟糠遂脫汗衫質錢購服阿芙蓉膏斃命婦家門外噫男兒七尺死卽輕於鴻毛獨不念床頭人患難相隨同甘共苦此後空幃蕭索孀獨無侬問暖嘘寒誰更爲之調護哉誦蘅華舘生無可樂何辭死情尙難忘况受恩之句泉下有知應不瞑目 
[甬上雜聞]  
　　新任提標中營浣叅戎以陞已於本月十五日接印各營兵弁平日深感鄧叅戎之德惠于其去也公製萬民傘數柄以誌勿諼○日前海神廟前同華孩帽店某姓學徒呑烟自盡家屬聞知率領多人前來吵閙經人勸阻許以厚殮超度始各無言至徒之因何呑烟則局外人究莫明其故云○湖西灌基建造辨志精舍以爲課士之區惟是處地勢低窪每逢陰雨連旬往往潢潦漫溢工程局招令民間將碎石斷磚運至灌基傾卸伊處可以塡高而各街道亦無堆積之患誠一舉而兩得也○西城橋下某甲偶見大樹上有烏巢遂緣延而上探其卵偶一失足從高墮下額顱觸破人亦血若泉流身受重傷恐難救治是亦傷生之報也 
[風波險惡]  
　　端節後漢江水勢日漲驚壽囓岸巨浪拍天舟楫住來時虞失事十四土日早東北風大作有貨船一艘掛飛駛正擬入口停泊忽被狂風吹覆舟中諸人悉入水中幸救生船近在咫尺立卽施救舟子之婦抱一幼子尙在哺乳浮沈雪浪中幸得救起其餘水手亦皆次第爲划船救引不致滅頂貨船則順流直下至通濟門外始止經人將船身撈轉忽見船底尙有四歲小孩悶閉三點鐘之久而卒能無恙遠近相傳以爲奇事 
[憲批照錄]  
　　甘泉縣朱明府因本邑錢糧由書吏領串催繳弊竇甚多業經具禀督憲擬改爲大堂設櫃親收現蒙批准並大加奬許仍令其接署以專責成兹將批語節錄於左○爵督憲曾批據禀已悉查已民間錢粮本應自封赴櫃完納係屬定例該縣地方據稱向來係由書差領串挨户催完等情現經該署令在於大堂設櫃親歴各鄉曉　各花户自封投櫃並將應收錢數大張曉示勒限淸完禁止包庇多取浮收留難搶價等弊所辦甚是該署令之實心作事亦於此可見殊甚嘉許昨據江藩司詳淸將該員調省差委現已商定仍令該令署　俾得盡心淸厘粮賦挽回錭弊以　有禆於國誅仰卽遵照認眞委辦毋稍鬆懈如有刁徒因積弊革除無利可漁造言煽　卽子拿案禀辦倘有來轅揑控者本部堂亦當立予押發究懲斷不任若輩逞刁攔阻從前書差包庇禀請寛其旣　予　自　倘敢故智復　再治重罪亦准照辦並卽知照仍候行司一體飭遵繳兹朱大令奉批後已照錄出示曉諭矣噫嘻一轉移間而弊　風　賢令尹之嘉惠鄉農誠非淺鮮也 
[保甲局示]  
　　揚城保甲總辦吳觀察日前訪拿紏黨滋事　七人訊責後現尙枷示通衢以昭炯戒兹又剴切示諭略云百工匠作習藝原屬謀生乃訪間本郡皮市街得勝橋灣子街三義閣等處各匠作内多有年輕學徒不務正業以靑痞爲可羡以訛詐爲生涯結黨拜盟藉端滋擾大于法紀推原其故皆因其父師不能約束姑容故縱以致釀成惡習兹本道已將小木匠胡學志鞋業陳永甫等七名訪拿到案訊責枷示本當將該棍徒等父師提案一併嚴懲姑念初犯不予深追嗣後各店學徒父師等務各嚴加約束毋任比外滋事致于連坐云云噫吳觀察不憚舌敝唇焦諄諄誥誡稍具天良者富亦知所戴矣 
[粤東官報]  
　　候補同知孫炳南奉委督辦陽山縣礦務候補鹽知事喬因齡奉委連陽督配差從九品郭光業往英德淸遠查辦磺礦情形禀辭候補道張銘　服闋禀到候補同知承恩奉委解餉進京候補縣丞朱紹曾解還洋欵往滬回禀銷差補用州判蔣開炳服闋禀到候補同知張經贊開復原官禀謝候補通判范鼎候補縣李德魁俱奉委解軍伙往天津候補巡檢蘇錫禧奉委往欽州差遣南雄州同姚康之禀辭赴任卸辰甯縣鄧衍熹奉委總辦河口厘務藩憲牌示曲江縣丞熊道翼澄海鮀浦司張德傳新選布經歴李懷淸新選靈山林墟司佟培山均飭赴新任遂溪縣丞缺改委試用縣丞吉壽署 
[接錄濳園主人張夢龍觀四洋朝貢典錄詩]  
　　南浡里國稱名舊屬南巫里奉使虚乘北海槎寢處已教同六擾王與牛羊雜處生成何必問千家漁人夜結珊湖網佛地朝開頃刻花差喜國貧猶入貢王心原解重中華○蘇門答刺國猱頭文面錦纏身東向王門納貢頻國有籓籬能自固西有那孤兒黎代二國覊事於蘇門地無城郭若爲隣黄窺柑橘空林晚紅引桃花秘殿春一自漁郎遭殺戮王中他王毒鏃死王妻號於衆曰能報者願爲身偶漁人舉兵滅之王妻卒踐盟以配後漁人爲王子所殺豈宜重問武陵津○溜山國國十小帽更西天由小帽山西南二千里至國巢穴風同太古前雲霽石門鳳闕雨腥沙嶼積龍涎揶筒不入笙簫隊卉服能知草木年除卻仙槎誰得渡果然弱水有三千山有八溜皆可通海又有小窄溜三千水漸無力所謂弱水三千者是也○榜葛刺國巍巍宫室壯王都蓽䔁聲中曉殿趨富貴之家晨興舉樂國用金瓶酬使者王獻天使以金盔繫腰盆瓶之物人牽鐵索戱於莬俗有虎戱舞衫紅映茭蔁酒樂婦衣淺紅衫寳座光生主客圖見說琉球同貢馬不知曾有軼羣無○小葛蘭國别羅里接南巫里針位遙從此處來三面海迎番舶至一邊山向國門開屠牛罪笑金能贖國重象曁牛私解者辟或贖以牛頭金則免埋骨憐火始灰葬以火收骨而埋之絲帨壓腰帊纏自吹螺聲裏採珠回○柯枝圖晨興羅拜梵王宫王修浮屠教晨興必鐘鼓汲水以灌佛頂羅拜而退一種南昆族類雄人有五種一曰南昆王族也愛象愛牛諸獸上半晴半雨一年中天氣　懊其雨以半載晴以半載積來和煦天心異灌到醍醐佛頂空堪笑濁肥眞惡俗人有出家而蓄妻者名曰濁肥出家僧與在家同此稿未完 
[賀嚴伯雅太守文郎大世兄泮游之喜卽步原韻]  
　　佳章喜報着鞭先色染宫袍柳樣鮮好夢玉杯留滿地功名金榜信由天郊祁聨步欣先發謂二世兄元宰初梯定後緣寄語風流賢太守淵源家學卽今傳[  左孫椒園主呈草]  
[丙戌夏初奉賀自得廬主人采芹之喜敬步餐花室主人原韻]  
　　芹香喜在艾香先共看簪花壓帽鮮吉語定符彈柳日新詩好賦熟梅天羡君曾得掄元兆君於元旦萝以梅子作脯余曰此百花頭上開之兆也兹獲雋於熟梅時節非預兆而何知已還多夙世緣君襟懷曠遠高雅絶倫並豪於飲知已二三與余均有斷金之誼應是德門推碩望君工詞賦丹靑篆隷無不講求足徵家學淵源他年聲價鳳池傳平江吳鳳藻吉甫求是稿 
[奉訪不值口占一律卽請小樓主人大吟壇政和]  
　　夕陽乘興到桃源桃源里君所居也行盡淸溪見一村不料先生去採藥只留童子候當門雲深悵望伊人影苔滑新添過客痕閒倚孤松忘日落模糊歸路覔黄昏[  西湖花隱留稿]  
 
 

Page 13

 
 
   
 
