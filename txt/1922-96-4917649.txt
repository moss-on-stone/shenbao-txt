# 1922 - 96 - 4917649

 

Page 1

 
 
   
 
 

Page 2

 
 
   
 
 

Page 3

 
 
時評 
[緩和時局默]  
　　周自齊上臺謂暫時看印緩和時局夫看印易事也若時局則豈僅能看印之人所能緩和耶 
　　如以周組閣而即能緩和時局則周上臺之後各方面必立見緩和之象也如俟周上臺之後而後出其能力與手段以緩和時局則周今已上臺必有緩和之方法以表示於各方面也然而今日之時局未見有絲毫緩和之象非特未見緩和且更日形緊急則周之上臺未能收緩和之效於今日已彰彰也周於上臺後對於時局非特無解决之方法且無調停之表示則其不能收緩和之效於將來又可想見也 
　　夫以兩方備戰如此其急牽連以醖釀者又如此其多爆發之機本已迫在眉睫今中牟開戰之說喧傳不已奉直竟因此而决裂亦未可知於此而欲謀緩和時局夫豈庸庸者所能成功然旣不能緩和時局而欲但求看印則此印又豈易看哉 
[命令]  
　　四月八日大總統令袁承愷給予三等嘉禾章此令 
　　四月十一日大總統令國務院存記李毅著分發吉林交該省長酌量任用此令 
　　又令内務總長高凌霨呈准浙江省長沈金鑑咨請以馮光宇試署省會警察廳警正應照准此令 
　　又令内務總長高凌霨呈准兼署山東省長田中玉咨請任命朱紹雍石璧如爲烟台警察廳警正歸袞丞駱善寳彭國楨虞朝宗試署警正均照准此令 
[國内專電]  
　　北京電中牟豫軍衝突係誤會洛陽電謂已平息（十二日下午九鐘） 
　　北京電今晨法比方面拍電詢隴海路中牟事件得覆謂客貨車照常通行並無戰事該電由中牟發謂彼可負責並謂昨報爲有人利用（十三日下午二鐘） 
　　北京電曹張兩方信使往還醖釀將有一通電發表（十三日下午二鐘） 
　　北京電京漢汴洛車十二日照常行駛京奉車昨應在午前十時到者誤點至午後二時方到係路上運兵故（十三日下午一鐘） 
　　北京電張作霖電院部請將奉軍入關保衛京畿目的照會外交團以免誤會（十二日下午九鐘） 
　　北京電張作霖電府院請照會外交團說明奉軍入關係保衛近畿請勿誤會政府以奉軍行止中央事前未與聞事後張方函報故對外聲明一層頗難着筆 
　　北京電奉軍第二批入關自十一午前至午後共到四營駐軍糧城 
　　北京電十二日七時十分奉天通車至九時十分始到因途中候讓兵車（十三日下午二鐘） 
　　北京電蕭耀南電院去年八月至 
 
 

Page 4

 
 
今年三月共欠餉四百萬元除領過七十萬及服裝費十六萬元請速籌現欵交潘旅長携鄂 
　　北京電黑督十一日赴奉署事董吉慶史紀常代拆代行（十二日下午九鐘） 
　　北京電日使館否認贖還膠濟估價一萬六千萬謂估價之權係在膠州灣還付委員會小幡將爲委員長木村來華亦爲估價關係委員（十三日下午一鐘） 
　　北京電日使館謂日商紛紛開出要求價格日政府并不以之爲估價標準須由本村估定 
　　北京電稽核所會辦耿布因病請假十九回國財鹽兩署保羅士繼代史國倫以曾代理斯職請英使荐舉本人（十三日下午一鐘） 
　　北京電胡維德辭徐准給假馬廷亮長期代辦（十三日下午二鐘） 
　　北京電外部咨交部法商帶安南兵擾京奉貨廠一案祝交涉員與法領事交涉情形尚屬妥協巳完案（十二日下午九鐘） 
　　北京電有美人桑根爾昨日到京住北京飯店桑爲宣傳减育主義者一個月前在日本日政府禁止其講演故來華（十二日下午九鐘） 
　　北京電英飛行家沙樂斯飛行全球五月十二經由印度到香港過福州到滬約在十五前後 
　　北京電閣議例案熊祥生補鄂財政廳長（十三日下午十一鐘） 
　　北京電新督眷屬四月下旬由寗夏起程經綏遠回京（十三日下午十一鐘） 
　　北京電贛省議會請阻止南潯路再添外債（十三日下午十一鐘） 
　　北京電財部覆盧永祥承薦陸宗游已派爲浙江官産處長 
　　北京電陸洪濤請提甘省榷運十萬（十三日下午二鐘） 
　　漢口電京漢票車無阻外傳石家莊以南廣水以北不通不確 
　　漢口電吳電調十二十三十四等混旅回豫十二旅駐漢口漢陽文（十二）午後全數北返十三旅元（十三）晨由蒲崇到漢約一團當轉車赴鄭尚有一團元日晚可到十四旅文日晚亦由岳運到一團空車均折回岳聞待運軍隊尚有兩旅 
　　漢口電吳電各旅北返如中途有阻可相機動作傳十二旅尚在鄂豫交界停兵未進 
　　漢口電外訊吳因趙倜調集巡防十四營集中開封中牟間因令二十四師一部分布許鄭又令三師一部防守隴海路眞（十一）電趙倜限二十四小時交出趙傑趙置未覆又傳吳電張福來就駐岳直軍五萬人抽調二萬人回豫二十四五師均在抽調之列似豫省風雲不僅爲對趙問題（以上十三日下午七鐘） 
　　香港電省銀行自九年十月起今年三月止發一元紙幣四百五十萬元五元三百萬十元三百四十萬約共一千一百萬全省商聯會總工會聯請發二毫五毫紙幣便市面找换陳炯明有允意 
　　香港電衛生局以港有鼠疫檢查車站外在黄埔設臨時檢疫所厦門認港爲有疫埠 
　　香港電廣州糞業東家運動各糞艇罷運致糞業工會自請解散官廳調停糞夫有允意 
　　香港電袁祖銘沁電孫舉劉顯世爲黔總司令 
　　香港電工商銀行擬由九十四縣商會各認三萬餘由商聯會任募工界得省港澳各工團贊成每股五元 
　　香港電商界請舉員調查監視紙幣（以上十三日下午十鐘） 
特約路透電 
[日諾瓦會議紀]  
　　十二日日諾瓦電經濟股員會舉定法國内務部次長柯爾拉特爲主席並指派英法意日比俄德荷八國代表十二人組織輔助委員會參與大會者對於第一日所辦之事皆有滿意之表示雖第一股員會稍有齟齬然此後即有友好之空氣第一股之輔助委員會可代高等會議以仲裁歐洲命運者係以英·法·意·比·日·德·俄·瑞士·瑞典·羅·波十一國之代表各一人組成主席爲意代表山塞爾 
　　十二日日諾瓦電英相喬治將向大會提議各國應有彼此不相攻擊之諒解如是則條約久暫可不生問題此議如爲各國所採納當可爲世界歷史中之轉向點 
　　十二日倫敦電柏林消息稱德國對於日諾瓦會議初則懷抱疑念今則大作樂觀故德國羅率因以起色日諾瓦德訪員謂英相喬治佔指導大會之地位且以敏捷手腕調停俄法之間法國已遭精神上之失敗與前在華會同 
　　十三日日諾瓦電英代表喬治所議之和平公約將以十年爲期限羅國與南北斯拉夫之代表决定必獲有一定保證然後始加入此約俄代表賴柯夫斯基氏在財政股員會集議時演說謂倫敦專家之報告大旨與勞農政府之志願相合而停發紙幣一層俄政府尤有同情目前俄國預算不敷之數除七分之一外餘者皆有抵償國家官吏减少十分之四今年一月俄陸軍有一百五十萬人欲改良世界財政不可不解除武裝 
　　十二日倫敦電莫斯科消息俄國鐵路長波里索夫氏與客談及日諾瓦會議事謂俄國鐵路水道之改良須需五千兆金盧卜建築新路事必須委託外人爲之惟一俟造成須將全路交與俄政府俄政府願以他項讓予權賠償投資者波氏估計運輸善後事須需五年告成之 
[北愛兩軍劃定中立界]  
　　十三日倫敦電駐紥阜麥那之北愛爾蘭軍司令與駐紥摩那漢之自由邦軍司令已在一定區域内協定中立界雙方各由此界線退出若干哩雙方擔任懲治部下無端挑釁之兵士惟南面邊界現爲代勒拉所部之兵估據一部彼等未必肯承認自由邦軍司令之訓令 
[漫遊世界者將出發]  
　　十三日倫敦電羅斯史密斯與綦資史密斯二人定四月二十五日乘維克廠裝置四百五十匹馬力引擎之飛機出發作世界之漫游其行程將爲里昻·埃及·美索波太米亞·波斯·印度·緬甸·中國·日本·阿魯申阿拉斯加·坎拿大·紐約·聖約翰·等處然後渡大西洋直往愛爾蘭或阿索爾斯估計此行需時三月 
[印度鴉片之質問]  
　　十二日倫敦電印度事務部次官温特登在下院質問時稱英屬印度在一九二○至一九二一年度中種鴉片之田共十四萬三千英畝估計産烟一百六十四萬五千磅政府收鴉片税二百四十一萬五千鎊一九一八至一九一九年鴉片出産二百二十四萬七千磅鴉片田十七萬七千英畝收税三百二十八萬九千鎊至於印度酋長所管轄之處其出産總額未有所知估計共種鴉片之田在一九一九至一九二○年約爲五萬六千英畝而在一九一八至一九一九年僅有二萬四千英畝英屬印度輸出鴉片在一九一九至一九二○年共一萬箱而在一九一八至一九一九年則有一萬四千箱 
[英棉工資問題未决]  
　　十二日倫敦電棉業工資問題之爭端漸有解决希望僱主原擬工資每鎊減六先令今改爲四先令六便士工人願減二先令十便士 
　　十二日倫敦電棉業工資爭端之談判業已决裂若不繼續開會則至四月二十九日將有三十萬工人賦閒 
[日人歡迎英太子]  
　　十二日東京電今日午後日攝政太子謁見英太子時贈以日本陸軍大將之銜號 
　　十三日東京電上議院與下議院議長今晨均入宫以歡迎詞呈諸英太子英太子旋參觀帝國大學大學教長宣讀歡迎詞英太子後與日攝政太子午宴今日午後將有數千學童聚集英太子所寓宫前唱上帝佑君之歌英太子將在廊下答謝英太子繼將赴英使署參與日員之歡迎會散會後與伏見宫親王晚宴宴畢舉行提燈會聞與會者將有二萬五千人 
[各國近事紀]  
　　十二日倫敦電商部三月份報告輸出值六千四百萬鎊輸入值八千七百萬鎊轉口輸出值一千萬鎊查二月份輸出爲五千八百萬鎊輸入六千九百萬鎊轉口輸出一千萬鎊兩相比較可見貿易漸盛 
　　十二日倫敦電商　已撤除商船無線電條例准未有無線電報生之商船出口蓋不欲商船因無線電報生之罷工而停駛也 
　　十三日倫敦電商部報告三月份躉售物價較二月份低落千分之十三自一九二一年十一月至今共低落千分之七十六三月份糧食價較二月份低千分之十五 
　　十二日那泊爾電意國紅十字會乘輪赴俄携帶振災之衣食藥品甚多其散振地點大都在伏爾加境預備每日散食二百萬餐 
　　十三日倫敦電路透社探悉協約國一致拒絕土國所提休戰以撤出小亞細亞軍隊爲條件之議 
　　十二日倫敦電貝爾福爵士已受伯爵封號 
　　十二日倫敦電十四日耶蘇殉難節期倫敦各報均停刋 
　　十三日倫敦電下議院休會至四月二十六日 
　　十一日倫敦電據樸特倫消息瑙威船美斯拉號由瑙威京城開往哥倫布新加坡等處途中與某英船互撞致受重損今駛抵樸特倫惟貨物未受損 
　　十一日樸特賽電英船蘇格蘭美利堅號與意船特里斯在蘇彝士運河互撞英船稍受損意船乃開往上海者受損情形未悉 
　　十三日東京電英艦列朗號與特班號之將士今日由横濱市政局設宴欵待日本軍官水手兵與會者四百人 
[吳趙衡突之調停]  
　　十三日漢口電時局現較佳趙傑已由中牟縣退出若干里蘇督齊燮元魯督田中玉現設法爲吳佩孚趙倜調停客車貨車已照常開行 
[公電]  
　　金陸俱樂部代電申報館轉江蘇六十縣縣議會公鑒項城竊國各級自治一併取消共和再造國省兩會均先後回復獨令縣會向隅不平已極諸公主張恢復同人深表同情惟恐官廳方面意見不同非合羣策羣力雖期有效敝處現己推定專員與諸公接洽一切如貴縣對於回復手續有須同人贊助者即請駕臨敝處或通函接洽均無不可金陵俱樂部文 
國外要聞 
[關於日諾瓦會議之兩公文]  
　　開恩斯會議之宣言美國務卿之通牒 
　　世界新聞社云日諾瓦會議業已開幕此會議之召集基於開恩斯會議之議决開恩斯會議於一月六日曾發表一正式宣言說明召集日諾瓦會議之宗旨又美國謝絕參加日諾瓦會議曾由國務卿休士於三月九日致公文於駐美意國大使李西氏陳述理由此兩文件皆與日諾瓦會議有重大關係兹爲彙譯如左 
　　「一」開恩斯會議之宣言由勞合喬治君動議經聯合國會議通過之决議案表示一致之意見卽應於二月或三月初召集一經濟財政會議所有歐洲列强連德俄奥匈及保加利亞在内皆應被邀派代表列席聯合國視此項會議爲達中歐東歐經濟重造之一急切根本的步驟並極以爲　一國之國務總理倘屬可能皆應親自到會以期會議中之主張可以儘速實行聯合國以爲欲增加生産的工作之數量則必須恢復全歐之國際貿易發展各國之富源欲紓减歐洲人民廣徧之困苦則較强之各國必須協同努力以挽救歐洲制度之麻木此項努力之内必須包括三事項（一）移去商務上一切阻力（二）供給實在的賒欠於較弱小諸國（三）各國一致合作於平時興盛之恢復聯合國以爲可望此項努力成功之唯一根本條件可大概列述如下（一）各國對於他國所基以調整其主權·國内經濟·及政治之原則彼此皆不得要求有指揮支配之權每一國皆得自擇其所寧取之制度（二）但於能利用外國資本以助一國之前外國資本家必須得有保證保私財及權利將受尊重彼等企業之成果可以穩固（三）此項穩固觀念將不能重行確立除非願得外國賒欠之各國政府自由擔任下列各項『甲』彼等將承認國家都市市政機關或其他公共團體以前或將來所自負或擔保之一切公債及義務並擔任歸還及賠償當財産被没收或扣留時一切外人利益所遭之損失『乙』彼等將頒行一種法制對於一切商務的及其他契約皆承認之執行之不加歧視（四）必須設一相當之匯兌方法並必須有充分保證商業之一般金融及幣制情形（五）各國應擔任不爲破壞他國秩序·及他國確立巳久而與彼等自有者不同之政治制度之宣傳運動（六）各國應聯合擔任勿侵略其鄰倘俄羅斯政府爲取得發展俄羅斯商務之必要情形起見要求正式之承認聯合國將凖備予以此種承認但必須俄政府接受上述各條件而後可 
　　「二」美國國務卿之通牒意國大使維土里羅倫第李西參議員ＳenatorVittorioＲolandiＲicoi閣下閣下轉來意大利政府致合衆國政府之請柬邀其參加於按照聯合國政府於一九二二年一月六日在開恩斯會議中决定在日諾瓦召集之一種『經濟財政』會議者敬已收悉續又接到閣下關於美國參加所擬議程及展緩會期之通牒自接到閣下第一次來文後美國參加所擬會議之一問題即受最殷切之注意余信閣下必知合衆國政府對於任何會議凡含有以切實方法促進歐洲經濟重造之希望者必極關切蓋不但吾人深願受戰事耗廢混亂之苦最烈之人民得復享從前之興盛且歐洲苟不恢復元氣世界情形卽不能有進步亦顯而易見也合衆國政府之考察開恩斯會議之决議案及所議日諾瓦會議之議題即以此種同情的精神及極不願不贊助蘄達上述目的之任何相當努力之態度爲之兹有深爲遺憾者以此項考察之結果乃不能避免一種判斷即此所擬之會議根本上並非一種經濟會議因有若干必須滿意解决方能移去經濟擾亂之主因之問題似被擯於考慮之外而寗爲一種經濟性質之會議此則合衆國政府於參加一節無能爲役者也本政府於美國人民之明白决斷不能不加注意美國人民雖願相當的贊助歐洲經濟生活之恢復如以前業經充分證明者但以爲彼等對於歐洲政治問題不應受非必要之牽涉尚有可以聲明者本政府亟欲盡其權力之所能以促進俄羅斯人民之幸福故對於每一步驟其目的在恢復經濟情形俾俄國得重獲其生産力者必予以最懇切及友誼的注意但據本政府之意此等經濟情形非至對於負俄國目下經濟混亂之主要責任者爲相當行動時不能恢復本政府又以爲並信召集會議之各政府亦同此意見當守候設立俄國生産之必要基礎（關於此層本政府一九二一年三月二十五日之公共宣言中曾經述及並信若不達到此層則一切關於經濟恢復之考慮均屬徒然）時不當有所舉動以期取得或足損害他人正當機會之俄國經濟利益而當使俄國人民之富源得免於如斯之利用並當尊重俄國人民之經濟機會與列强之利益平等待遇本政府雖不信應參加於所擬之會議但懇切希望關於最後討論並解决恢復歐洲元氣之根本的經濟財政問題之凖備得有進步望閣下接受余之最高敬意郤里司休士三月九日華盛頓 
 
 

Page 5

 
 
   
 
 

Page 6

 
 
國内要聞 
[汴省戰雲密布直軍有已與豫軍前線衝突說]  
　　東方通訊社十三日漢口電云在漢口之近畿第十二混成旅長葛豪接吳佩孚之電命將於今晚啓程赴保定慮中途爲豫軍所阻已從事準備現正向京漢鐵路要求列車據鄭州來電吳佩孚與豫軍開戰恐難幸免開封居民大爲恐慌非常混亂鄭州因吳佩孚之軍紀嚴肅故市面尚平靜又據另一電報謂吳佩孚向鄭州商會要求軍費三萬元商會已允其要求趙倜目下正在中牟設防禦線開掘濠溝駐岳州之第十四混成旅步兵第一團及砲兵團於十二日晚到武昌又漢口之第十二混成旅長葛豪於十二日已與重砲兵二連出發其餘步兵將從今晚至明日分四起運往鄭州據今晨歸來之某君言河南鄭州以北吳佩孚軍鄭州以南豫軍均已開始行動北京南苑山海關一帶奉軍之入關者已有兩師及三混成旅之多豫軍與奉軍有默契已無可掩飾形勢甚爲緊迫在漢口之京漢線貨車今晨全被徵發赴洛陽又十三日天津電云據此間接得報告在中牟之直隸第二十三師之一部與豫軍前線之一營於十一日晚間在中牟附近開戰 
[周自齊就職與時局]  
　　内閣問題常周氏任命尚未發動以前外間曾有擬組織一新人物内閣之說當局於無可奈何之中亦認此不失爲一個藥方但在當局眼光看來新人物可與共事者却不多見想來想去曾想出一王寵惠博士後來有人謂王氏是一位學者决不肯幹此議遂亦打消當局乃又從調和方面着想而轉及周自齊身上蓋所謂調和者奉洛與交通系三方面自應同時顧到對於奉則以周易梁或不至反對對於洛則梁旣被攻而請假周氏出來吳當不好意思再反對對於交通系則料周如肯幹周必自能緩和之且周氏雖號稱接近交系物其平時爲一好好先生對於各派無所疾視外交界及銀行界亦必以好意迎之當局腦筋中計周氏有如許優點於是周氏乃當其選上星期四周氏來京當局先探其口氣似乎不甚峻拒星期五日顔外長進與磋商亦含混而兼活動當局認爲此事十九可成立行决定其初尚擬電商各方繼思有力方面旣均早有閣事一任元首主持之表示何妨實行主持一次且恐電報一商當此政局混亂羣言龐雜之秋必難免迎拒態度發生反致棘手故事前絕對秘密亦絕未與何一方預商即於星期六之晚突然發表一面則派徐世章赴津與周氏懇切磋商務必出來解圍使時局從解决内閣而尋出較佳之徑路但星期六晚第一道命令以周接顔忘却中間尚有一位請假居津之總理在政治習慣上不無難通之點令文至津周旣不願自身取梁而代且梁葉等會商而後於請假未滿辭呈未上之前遽有此項命令在梁閣面子上似乎應加研究當局乃覺第一道命令究嫌突兀不能不迴顧一筆恰好教育總長虚懸已久乃以教長畀周即教長資格兼代總理當即補發一令並由國務院秘書廳公函更正謂第一道命令周某之下遺落一個兼字以掩痕跡周氏旣膺新命即於前晚（十日）七時十五分到京昨早（十一）七時晉府謁見東海又謙辭一次東海照例催其即日履新周乃謂暫時擔任固當勉力爲之惟一切政務宜由府院共同負責辦理閣員亦暫仍舊東海面允遂即退出於上午十時赴教育部就職接見員司談及經費問題略述現在收入之源旣竭内外債均絕對無可通融只得取均貧主義將國家所僅有之欵公平分配不使彼此有所厚薄一日在職則盡力維持一日部中用人絕不更動十一時半到國務院就職對僚屬所言如前下午一時出席國務會議各部部長全部出席（無總長者則次長代表出席）席間略談各要政並無具體討論有詢及周氏政策者周笑謂此次不得已應命來京僅以圖政局安定爲目的無積極政策可言且病體實不能勝繁劇天津某德醫因與約定每星期診治兩次故晚間尚須赴津就醫明日再返此次就職至多不過支持兩三星期一切均不欲有所更動云云閣議散後周囑張名振草一通電拍致各省其文如下各巡閱使各省督軍省長各區都統護軍使各辦事長官各駐外公使鑒八日奉大總統令特任自齊署理教育總長同日奉令特任兼署國務總理自齊以以樰櫟之材當兹時艱孔亟肩此重寄深虞弗勝固辭不獲勉任其難諸公關懷大局夙所欽遲尚冀時賜教言俾免隕越是所企禱周自齊眞印 
　　周氏旣巳就職内閣問題自告一段落當周氏未入京之先曾與梁士詒晤商一次頗聞梁氏以自身辭職或銷假一時均有所窒礙頗贊成周氏出而維持故周氏此次上臺必不爲交係所反對但事尚有未可樂觀者據昨晚漢口電訊謂鄂督蕭耀南於十一日致電總統府反對周内閣其内容略謂舊交系獨占内閣非國家之福務懇速組超然内閣以圖南北統一至蕭耀南何以發出此電則與吳佩孚不無關係聞當周自齊署理總理命令發表之翌日吳佩孚有電寄蕭略謂周自齊與梁同爲交通係亦在反對之列但現時可暫取旁觀態度云云似蕭之反對周自齊雖不得謂稟承吳氏之命然總有些微之關係又據交通方面消息近日京漢路扣車之事日有所聞且直軍近來搜括軍費非常急迫爲數蓋達千餘萬則吳佩孚最近對人極表其冷靜之態度實未必可靠至奉天方面日來確在進行調兵入關十日奉軍入關者計有六列車是早有三列車開到離津四十里之軍糧城軍隊當即下車該車又行駛回其餘各列車於昨晚六時亦均開到聞每次約載兵士千餘人就奉洛兩方近日之行動觀之則外間日來又有不靖之風說又不爲無因也 
[奉天運兵入關之開始（隱）]  
　　兵權付之張作相 
　　奉天張使威迫吳子玉已漸露其眞面目頃據奉垣密息連日奉軍紛運入關内部業已籌備就緒决定分五路進兵張使自任奉軍總司令張景惠爲副司令張作相爲總指揮吳俊陞爲先鋒司令孫烈臣爲後援司令張使暫不入關俟於必要時或將親自一行故現時兵權統歸張作相一人管轄副司令張景惠本爲穩健派此次尤力主和平頗爲張使所不喜故畀以副司令一職以維繫軍心至入關名義係奉參陸兩處奉諭特達之電召固皆知其爲門面語也京奉路因與外人有條約關係不能積極運兵故以調防爲名逐漸輸送駐奉英領前曾宣言如運兵碍及鐵路運輸時必將提出抗議查近日入關車頭二等客票尚可稍予通融然車内下級軍官已佔大半三等車則滿座皆兵路局且將停止出售車票旅客頗感不便奉垣輿論已起恐慌謂奉軍入關而果與直軍交綏危險莫甚幸而勝於關外地方之治安猶可保全不幸而敗後隊勢必潰竄人民必將受害惟張使垷方興高彩烈似有成竹在其胸中也目下尚在四處招兵買馬籌餉措械并聞是項奉軍一經開進關裏軍餉一項即有人擔任故張使更放膽進行但曹氏兄弟張不欲以戎兵相見仍欲居間停調以求免肇戰端直隸省長曹健亭日内又有奉派到奉之說其重大使命即係爲兩方最後之和解也 
　　東方通訊社十二日天津電云今晨奉軍四百名開至此間向靜海縣進據傳已越山海關者約六千猶將陸續開來以此間爲中心而分駐於京津一帶又十三日北京電云奉軍昨日又以貨車二十餘輛滿載由朝陽門外陸軍部所管武器庫取出之軍器及山砲彈運往軍糧城 
[查債中之法界與張弧]  
　　近來外間紛紛傳說謂司法界對於查債案已無澈底辦理之决心但以愚所知則殊不如是聞償債會及檢察廳對於此案仍積極進行不遺餘力昨日司法部大理院高等地方審檢各廳特開會議討論查債案法界要人王寵惠羅文幹等均到會結果議决對於查債案如有不能依法律執行職務時必自行全體解散以維司法獨立之精神此亦可覘法界態度之一斑又此次查債案中之被告人自以張弧爲最重要故法界對於張氏之舉動及張氏應付法界之手段極爲社會上所注意在查債案爆發之始張弧即逃往天津租界嗣因該地檢廳迭向外人交涉張氏自知不寧於處遂藉奉方之保護潛回北京蟄居張景惠私宅檢廳前發出傳票拘傳張弧到案張氏不肯出見並託某都統入府請求東海設法疏解當經東海示以法部呈文某都統閱後亦以事實俱在弊竇顯然語爲之寨遂辭出府日昨法庭仍派法警前往張宅傳訊而張弧始終不肯依法定程序自赴檢廳報到大有與法庭對抗之勢 
[日人所索收回膠澳之代價]  
　　青島民政長官談話 
　　贖回膠濟路之價欵其確數究需若干日本方面尚無正式之表示惟青島民政長官秋山近有關於此事之談話其言云山東撤兵之後日本應將鐵道礦山鹽田以及青島之官有財産概行交還於中國然關於上記各項財産之評價交涉及授受之協定能否斬釘截鐵順流直下尚不可預言日本所當收回之投資賠償價格鐵道六千萬元礦山八百萬元鹽塲二千萬元青島街市以及其他官有財産八千萬元合計爲一億六千八百萬元有奇中國要求賠額之酌減自不能免惟中國政府現在僅擬發行公債充作買收鐵道之用此外對於買收礦山鹽田以及青島官有財産之一億八百萬金元之巨額似尚無何等之成算而我政府（指日本）爲僑民計且爲民政部十一年之經費計曾經估價二百萬元拍賣青島之官有地皮呈經外務省認可亦議會之所贊許者也其後青島問題開始交涉我外務省訓令中止然該項地皮多半由僑民修建雖將是項地皮交還中國須訂三十年以上之租地契約其他如郵便電報電話局一旦交還中國爲僑民之便利計須兼用和文至於徵收費用亦必仿照上海辦法凡此種種事務完全解决尚須時日云云上項談話出於秋山氏當然是此種口吻然觀此亦可見日人慾望之奢矣 
[日本對交還山東鹽塲之準備]  
　　已由專賣局研究交涉對案 
　　關於青島一帶鹽場收回問題我國鹽務署已設有委員會研究其事日本方面對此亦已積極調查凖備交涉之材料據七日大阪每日新聞東京電話云青島之製鹽事業自經德日戰爭之結果該地歸日本管理以來因近來日本内地産鹽之少及鹽消費量之增加等各種情勢所刺激日本人之投資於該事業及染手於該事業者接踵而起過去數年間遂見急遽之發達其鹽塲面積計中國人經營者有二千町步（一町步爲一萬八千平方尺）日本人經營者有二千餘町步未成鹽塲有二千五百町步每年産額現在已有二萬萬斤俟未成鹽塲全部完成後必達五萬萬斤以上從而日本臨時財政調查會關於鹽業政策調查之際青島鹽塲當置於重要地位該調查委員去歳且曾特往青島實地調查其後華盛頓會議根據山東協定該地日人經營之鹽塲遂决定以相當代價由中國收回同時中國政府對於日本所必需之鹽亦允按年輸出日本兹日本外務省之中國課員爲凖備作成交還該鹽場之對案已派遣委員前赴青島實地調查該委員預定五月上旬歸國然後作成關於交還條件等之對案而出席於北京之中日交涉委員會查青島日人經營之鹽場其經營費每一町步需日金三百元至一千五百元其銀營方法與製鹽價格亦極不一致尤以未成鹽塲之評價爲最困難故迄交回條件確定止中日兩國委員之彼問此答不易結局固不待言或竟至非實地共同派員調查等輕易不能解决其中尤以交還條件之一之日本需要額（豫定最高輸出額）輸出許可條件爲最繁瑣萬一中國政府竟課以高率之出口税現（在無税）提出條件致使日本於經費上到底不能以輸入青島鹽爲得策則於日本之鹽業政策樹立上言之亦不可不大加考慮之事故邇日以來巳以專賣局爲中心正在研究此種對付之策聞研究結果如有上述事件發生時則斷然抛棄青島鹽業而以杜尼斯鹽土耳其鹽等所謂地中海鹽代之此項辦法業巳大决定故關於鹽場問題之中日委員會之論點亦當集中於以備價收回問題也 
[外部組設華會善後委員會]  
　　外交部近在本部設立太平洋會議善後委員會研究善後辦法日前業將章程提出閣議通過會長一席由顔外長兼任副會長二人以王寵惠汪大燮充任之不日卽可組織就緒其章程如下（第一條）兹爲研究太平洋會議議决關於我國各種問題以備按照履行起見特在外交部設立太平洋會議善後委員會（第二條）本會爲研究籌備之機關其議决之件仍由外交部或由外交部轉主管機關執行之其關係較重者由外交部提出國務會議議决施行之（第三條）本會設會長一人由外交總長充任之副會長二人理事及會員若干人秘書長一人由外交總長呈請大總統派任秘書若干人由秘書長遴選呈請外交總長委派之秘書長因事務之必要得酌用辦事員（第四條）會長主持議席分配研究籌備各問題副會長於會長因事不能到會時代行會長職權理事會員列席會議擔任研究籌備各項問題並隨時報告所擔任之問題秘書長除參預會議外秉承會長主辦一切事務並指揮督察秘書辦事員之責秘書襄助秘書長分任撰擬編纂保管收發文件事項（第五條）本會章程分大綱細則二種會章大綱由外交總長提出國務會議議决後呈報大總統公布之會章細則由會長隨時制定公布之（第六條）本會會章自公布之日施行 
[法權討論會籌議改良監獄]  
　　法權討論會爲收回外領裁判權之預備前日特開會討論改良全國監獄事宜列席者有王寵惠博士及本會各委員其議决情形如下將全國各省分爲三期辦理以直隸山東山西陜西河南甘肅江蘇浙江湖北各省限本年底止一律實行爲第一期福建新疆吉林奉天黑龍江熱河綏遠察哈爾江西安徽等省限明年六月止一律實行爲第二期（贛皖因法部對於該省監獄曾定有辦法限明年止故列入第二期）其西南之雲貴粤桂湘五省則爲第三期至改良方法約分四項（一）實行工藝制度使獄囚出獄後有自給之能力於各監獄内設立工廠按照犯人性質分别授以各種工藝其科目之設置由各該省就地方情形酌量規定（二）實行外役制度仿照京師監獄辦法令囚獄分班赴外工作如種植修路築建之類以期養成勤勞性質（三）實行教誨制度遴選品行端方之教師教誨各監獄男女囚犯以資化除惡性（四）以嚴格之方法選用有知識之看守人限制差役禁卒官媒伴婆等改充俾杜絕一切陋規 
[王景春整頓東路之方針]  
　　亞細亞通信社員某君日前訪問中東路督辦王景春氏叩其對於路務之意見王氏當即推誠相告略謂向來中東鐵路爲特别區域之行政總機關該路招募自用警察監管域内之一切事務管理法庭設立教堂學校發行紙幣及其他一切政府職務鐵路局長官成爲該區域内之元首因之該路職員互相效尤毫不以福國利民爲天職又該路之搭客華人及歐西人士雖佔百分之七十然一切關於路務之通告等悉用俄文而車内及車站之服務人員諳悉漢文者甚爲寥寥故搭客頗感不便而該路巳失其營業之性質余任事以來對於一個積弊抱有整頓之决心且認路爲人民公共之交通機關職員爲人民之公僕故須改良一切以求進益而增收入爲今之計整頓該路之惟一妙法即提倡服務之精神方能使該路與社會有直接之關係現各職員對於整頓路政頗表同情故余願負此重任以求人民之便利此名關於護路警察之整頓業已聘定美國西鵬陸軍大學畢業生文英與君專任此事而每年應發之一百七十萬之警餉自今以後改由會計科按期發給與督辦及護路司令無涉鐵路之材料今後皆招商投標以節經費云 
[勞農代表抗議取消中俄條約]  
　　華俄通訊社北京消息云蘇維埃俄羅斯特派全權代表派克司氏日前致外交總長顔惠慶節略一件其原文如下鄙人以俄羅斯社會主義聯邦蘇維埃共和國代表資格承中國政府邀請來北京時曾得閣下允許來北京後即行開始交涉去年十二月十六日及今年一月十二日與閣下兩次會晤閣下皆曾面允已定於數日内開始交涉乃鄙人來北京已三月半矣自得閣下末次允許後亦巳將近三月然開始交涉問題仍呈不定狀態且外交部又并未將遲延之理由通知又當鄙人在北京時中國政府曾頒佈違反中俄邦交之命令及種種同樣之措施（一）最近事實如一月八日之大總統命令自四月一日起所有一八八一年之中俄條約及通商章程概失其原來效力一月十九日海關委員卽根據此次命令及海關監督之訓令發表通告（第三三二號）自四月一日起由俄國運來貨物及由滿洲運出各貨之减税辦法完全取消（二）外交部通電上海芝罘交涉員囑其將俄國義勇艦隊船隻出租查此項船隻原本俄國家財産已由俄羅斯社會主義聯邦蘇維埃共和國政府正式移交遠東共和國政府應用（三）哈爾濱中國當局之無故禁止哈爾濱俄災賑濟會發行奬劵賑濟俄國災民（四）今年二月二十七日哈爾濱中國官廳聽信俄舊黨謡言無故搜查哈爾濱俄僑居室雖中國與遠東共和國彼此間有互相尊重之友誼遠東共和國特别代表之寓所亦被檢查鄙人對於中國政府此等行爲認爲非法無理今特以敝國政府名義提出抗議查一八八一年條約僅指陸路通商經蒙古及由天津一帶市鎭轉運之貨物而言故此項條約之停止效力不能包括一八九六年條約中規定之特權無疑海關委員所發之通告顯係非法而一月八日之命令尤覺奇特無論其爲指一八八一年條約與否但中國政府斷不能單獨廢除此項條約俄羅斯社會主義聯邦蘇維埃共和國政府曾屢次通知中國政府願將所有以前經俄皇政府訂立之中俄條約概行修正以其有礙中俄兩國人民友誼之發展也蘇維埃政府此時正預備將各種條約立卽修正故中國政府於未與俄政府商議前即有廢除中俄條約之舉殊令人難解又一月八日命令中有云「現在俄國正式政府尚未成立無從提議」云云尤足令人惶惑年來英國意大利德國奥大利波蘭瑞典挪威土耳其波斯及其他諸國皆與俄羅斯社會主義聯邦共和國政府訂立通商條約想中國人民及政府必巳知之各國對於蘇維埃俄國俄民政府之稱謂并未費幾許躊躇吾人對於北京政府尚須舉他國成例以爲解釋頗覺出乎意外吾人承認一國政府有根據人民全體意志以處理一國之權去年九月中華民國政府曾允許蘇維埃商務代表之來華十二月又曾接待俄羅斯蘇維埃社會主義聯邦共和國之代表本年一月十二日又允許於數日内與之開始交涉乃一月八日之命令中忽有蘇維埃俄羅斯國内尚無正式政府中國政府無從提議修改條約等語殊令人莫解所謂蘇維埃政府自一九一七年十月執掌政權以來即將前俄政府之强權侵略政策概行抛棄提倡人民自决權迄今對於俄國及他國人民皆持此種原則蘇維埃政府已允許前被俄皇政府壓制之東方人民完全獨立俄羅斯人民及蘇維埃政府對於中國人民及其政府之友誼素所信仰但在事實上乃竟大謬不然俄舊黨乃帝室餘孽俄民敵仇中國人民亦曾屢遭其蹂躪乃公然在中國大肆宣傳并組織軍隊攻擊俄羅斯社會主義聯邦共和國及遠東共和國中國政府不僅不加阻止反而聘爲重要職員如顧問海關人員翻譯等同時在中國之良善俄僑因此等舊黨之讒間屢受中國官廳之虐待俄政府甚望中國政府卽將因上項事實而生之疑點完全解除與蘇維埃政府立即開始交涉後兩隣國之邦交必可設法鞏固也 
[韓國鈞表示不就魯長]  
　　國聞通信社濟南通信云山東省長一席政府已明令發表韓國鈞繼任各方角逐之魯省長問題至此可告一段落據聞韓氏此次長魯純出於吳佩孚之推薦初未徵得本人同意蓋吳氏初欲以此席畀之張一麔張不願就舉韓以自代吳因據以保薦東海亦因與韓有同年關 
 
 

Page 7

 
 
係樂送人情遂倉卒發表及命令下後韓氏以自身本不熱中仕宦又以時局關係難於應付已電政府懇辭田中玉吳佩孚雖均有電速駕而韓仍復電表示不就兹將各電彙錄於下以見一斑（一）田中玉電南京王省長轉韓紫石先生鑒准國務院微電敬悉奉令特任公爲山東省長公才公望夙所推崇獲與同舟歡躍無極魯省内政外交亟待擘畫務望早日蒞任以慰喁喁瞻望行旌不勝翹企並盼賜覆田中玉魚印海安探投韓省長紫石先生鑒虞電敬悉自公長魯命下玉本舊雨旣深魚水之歡民仰福星尤切雲霓之望儻仍高蹈如蒼生何莘野翻然東山强起謹再速駕乞鑒區區田中玉齊印（二）吳佩孚電田督軍鑒齊電奉悉當即致電懇勸文曰韓紫石先生鑒中央爲魯擇賢請公再起凡屬魯人情殷望歳田公廉明謙讓遐邇夙欽與公和衷共濟必能造福魯邦内外翕服倘高蹈爲懷必不獲請謹當派員代全體魯人踵門敦迓也特電奉懇佇候至音等語並以奉聞吳佩孚佳印（三）韓國鈞電田督軍鑒王省長轉魚電敬悉國鈞引退有年闇於時勢孱軀多病重寄難膺巳電請大總統收回成命旌麾在聞握手無從辱荷注存謹此馳謝韓國鈞虞印田督軍鑒奉齊電惶悚之至衰病餘生久不堪爲世用已辭新命深負厚望仍仗餘威靖兹多難韓國鈞蒸印　印」聞議員方面現巳紛紛派人赴蘇歡迎但韓氏旣以各種關係不願就職未必能以地方人之歡迎即惠然肯來耳 
[部員一片索薪聲]  
　　教育部司法部陸軍部 
　　前日（十日）教育部索薪團復糾率部員百餘人於下午二時羣赴財政部坐索將周家彦圍在次長室内立刻要欵且聲言日前所付之六萬元支票除陸續提回五萬五千元外尚餘五千元仍提不到請將此等支票一概取銷另給現洋若干方肯退去當經周氏婉轉勸導即時給予一萬元支票一張并允以後每星期内均付二萬元以符二次允給六萬元之數該部員等仍不滿意要求立發現洋周氏答以如無現洋諸公將何以處我曰債票亦可曰債票亦無將若之何曰須由次長親筆書明手票爲據周氏不允截至七時止各部員尚麕集於次長室内不得要領 
　　司法部經費積欠巳有五月之久一般恃俸給爲生活之部員大有呼籲無門之勢法長董康因參案問題鬧得頭昏腦悶無暇顧及部員數次請求羅文幹設法而羅係一事務官對財部毫無接洽之機會各員饑火中焚迫不得已遂於七日在本部開會作長時間之討論决定步武參陸兩部之後塵一致爲罷工之實行乃事爲董康氏所悉親身到部向各部員一再說和勿出是項激烈舉動部員方面瀝呈不得已之苦衷懇請董氏作確切之答覆董氏無言而退各員以總長情面難却微予讓步議定公上呈文催董氏發清積欠以十五日爲最後之一日若届時不能清發祇好加入罷工團體作大規模之運動 
　　陸軍部職員因索薪停止辦公該部附屬各機關昨亦公呈部長聲明被欠薪俸較諸部員爲多懇請將相差之數先行補發原呈略云竊職員等任職鈞部附屬機關月恃薪資藉以糊口溯自發薪愆期以來職員等日常生計無時不在困難之間現旣挪借無門典質皆空飢寒迫切無法支持此種情形諒早在洞鑒之中兹者部員以欠薪過鉅停止辦公靜待解决夫部員欠薪不過五六月耳尚以衣食無着之故不得不出於罷工一途則隸屬各機關職員薪俸竟欠至十月之多者其窘迫之狀更可想見爲此合詞籲懇將部員通盤籌畫將各府屬機關欠薪與部員相差之數先行捕齊然後於補發部員欠薪欵項内再將各附屬機關欠薪一律支配嗣後薪俸按期發放縱有支絀不敷亦當與部員同一欠數部員何時發薪附屬機關何時具領庶事理獲平而職屬之生計有望伏乞俯思困難情形立予批示以允向隅而昭平允陸軍軍法裁判處職員代表舒虔勳憲兵學校職員代表高嚴獸醫學校代表雷曰明衛生材料廠職員代表王鐵卿陸軍部臨職教員代表朱賜勝陸軍軍需學校職教員代表邢繩祖陸軍軍醫學校職教員代表李斌煜 
[魯人歡迎王正廷（濟南通信）]  
　　希望青島爲東亞第一港口 
　　昨日（十日）下午五鐘地方團體正誼俱樂部誠社民治社三方面議員及其他重要人物假座中和大飯店歡迎魯案善後督辦王正廷六鐘王督辦蒞止相率入座賓主寒暄略作閑談酒過數巡後由主席張公制（前議長誠社領袖）起致歡迎詞略謂王儒堂先生爲巴黎和會力主保留山東問題之第一人因魯案保留始有華會之結果今王公以魯案元勳來辦理魯案善後一切設施當必適宜故余代表在座諸君謹致歡迎之意語畢王督辦起立致答詞全體鼓掌略謂今天諸君盛情鄙人實深感激山東問題不獨爲山東之重要問題實爲中國之生要問題亦是東亞之重要問題鄙人在巴黎和會主張拒絕簽字是代表全國人之意思不過作一傳達機關而已今華會條約交還青島鄙人來辦根據條約接收青島仍然以國民意思爲意思辦理此事但接收青島實是最困難的一件事亦是最麻煩的一件事收回青島第一步困難即是評價問題吾願國人對此須忍痛爲之例如膠濟路價格爲五千三百萬馬克吾們忍痛凑錢收回這個東西持以精心毅力則三四十年山東東巳失各種權利亦未始不可達到收回目的再收回後大家好好去辦把鐵路市面口岸辦好呌這條路爲中國第一使外人佩服則中國歷年來所失種種權利亦未始不可如青島達到收回目的再就青島這個港口之輸出輸入論不獨爲中國第一港口實是亞洲第一港口在濟南可與津浦接軌高徐鐵路提前辦理可與隴海鐵路接連順濟鐵路提前辦理可與京漢鐵路接連由隴海而蘭州而新疆蒙古可與西伯利亞鐵路連爲一氣經過君士坦丁直達歐西是亞西亞歐羅巴之輸入輸出皆將經此鐵路在此港口青島口岸有一最好處卽常年不結冰且碼頭水深平時水深有三十五六尺現時輪船之吃水之最大者未有過三十尺以上者因西洋來往輪船皆經過蘇彝士巴拿馬兩運河而兩河之深皆不過三十尺故所造大船吃水皆不能過三十尺而青島碼頭水深竟有三十五六尺是無船不可靠岸的上海口岸之不便人所共知旱時水淺自十四尺最深至二十四尺大船不能靠岸故必用舢板况行船最重一定時刻若多停一日則受莫大損失青島大船皆可靠岸的大家須細心研究把青島辦好使外人佩服則山東商業之發達不知到何境地鄙人辦理此事尚須請諸君指教並不是說客氣話今日諸君優待不勝感謝謹舉杯酒祝諸君健康云云衆皆鼓掌王督辦就座後略談及中國孔子禮教流傳外交上主採柔遠寬仁主義總思以文治化人不取强權侵略此次魯案結果仍得寬仁之效並謂中國文字以義爲主故各省讀音雖異讀文無不了解歐文以音爲主由拉丁字母拼綴各國沿音而異故造成歐文十數種之派别中西文言比較華文規模實具有大國氣象云云其餘談論甚多賓主極爲歡洽至八時始離席散去（四月十一日） 
[膠濟路實行换防北京保安隊抵魯]  
　　膠濟路接换防務一節原定於十一日早十二鐘以前沿路治安由日本軍警擔任十二鐘以後之治安我國之軍警擔負昨日上午六點由都來濟之保安隊已專車東下沿站留人依次接防站内之職務由保安隊接收而站外之治安仍由原有之警察擔任此後各該警隊司心共濟對於防務前途或不至跌落國際名譽也聞山東警務處長高焕章氏對於接防一節深恐沿路之原有巡警對於來東之保安隊未能十分融洽特派督察長趙　璧鐵路四段署長柳志清於昨晚六點乘車東下到處宣慰務令在事官警和衷共濟並切實聲明如原有警士或者撤回濟垣將東北西南兩鄉之警察署改爲東西南北四警區域决不至令原有官警有失職之慮云 
[再紀湘省之倒趙風潮]  
　　湘省倒趙風潮大略已誌昨報昨函旣發之後又有謂本日之戒備係解散新自漢夀調回之某團者蓋緣某團之兵国在某縣譁變近又傳該團全部亦將不穩故調回解散云云繼經詳細探詢則此說殊不確實其所以忽然戒備確因五六等日曾迭次破獲倒趙機關拿獲黨人數亦不少經總部審問知彼等不過作人傀儡發縱指使者爲某系某某等數軍官總部以其牽扯太多一經究辦恐省城引起重大之變端因將所獲諸人悉行釋放惟倒趙派之進取並不因此停滯所定計畫如何雖難深悉然警務處則於六日晚連得報告知若輩確巳凖備放火然圖擾亂故除呈報總部外並巳電令各署所嚴密防範可見此項風潮尚在激烈進行中兹將警務處所得報告探錄如下（一）十一時四十分據暗查張國威報稱在南門外吳家坪鍾馗街三十六號洪梅卿板壁邊拿獲洋油壺内貯洋油旁倚蓆子一件意圖放火惟人已脱逃當將油壺蓆子交南署崗警看守合亟呈報（二）同時又據巡邏隊查獲洋油棉絮編爆引火物等件到處並稱曼家塘四十三號門牌蔡敦石堂晚十時忽因屋後發現炸聲比見屋上絮被一床上澆洋油並引火之物比憑崗警及南城守城隊巡長萬鵬目視理合呈報察核 
[長沙通信（華）]  
　　政局之轉危爲安 
　　近日風平浪靜之長沙忽有異常之震動四日晚湘政府得一密報有人組織謀亂機關運動軍隊希圖放火總司令部得訊知此密探决非虚言卽召集軍事會議議决軍警分途嚴密查拿衞戍第二十二團戒嚴司令部兵士會同警察隊晝夜巡邏晚八時宣布戒嚴禁絕行人往來至六日深夜警察在南城發現放火案兩起一起在城内晏家塘一起在城外吳家坪均有棉絮浸滿洋油内貯鞭砲適天雨未及燃燒鞭砲忽炸裂作嚮警察鼓勇搜出卽解往南門警察廳惟放火人已先逃遁未能捕獲據報放火地點分東西南北四城共有十七處之多除此二處外餘均派人搜尋迄無影響然軍警已連宵失眠矣八日戒嚴同令部兵士在貢院坪一側巷破獲謀亂機關一處捕獲數人搜出旗幟符號多種據供係受某派所主使機關不止一處軍警依供再捕聞巳破獲數起興漢門外有一巡警正在站崗忽遇舊伴此舊伴問其可否收集槍支警察答以必能如命此舊伴遂委爲連長之職且自謂已爲團長矣警察卽乘間報告警署警署轉呈警廳刻已派人搜捕聞此項謀亂機關以運動軍隊索餉入手趙總司令聞報卽調四鄉第一混成旅葉開鑫所部回省鎭壓並下令駐省各軍發給薪餉二月此項謡傳始告平息九日上午風聲略減惟軍警仍在搜查偵察中並已斬决所謂「自治軍僞職」者兩人矣 
[東三省通訊（隱）]  
　　黑省庫碼爾河金鑛調查紀 
　　黑省金鑛較他省爲多因地僻匪多以致藴藏未發即已經開採之數處亦鮮成效兹據齊齊哈爾消息黑省巳經開採之金鑛共有六個（一）觀都金鑛局（一名太平溝）在蘿北縣境（二）餘慶金鑛公司（一名餘慶溝）在嫩江呼瑪兩縣境之一部（三）庫瑪爾河金鑛局（一名興隆溝）在呼瑪縣境（四）漠河金鑛公司在漠河縣境（五）奇乾河金鑛公司在奇縣境（六）吉拉林金廠在室韋縣境其中觀都庫瑪爾河兩金鑛局係省辦餘慶金鑛公司爲官商合辦其餘三金廠均由廣信公司出資開辦現在産金最多者爲餘慶金鑛公司今將庫瑪爾河金鑛調查所得分誌於後其他各金鑛容後調查再報（一）地點及面積該廠在呼瑪縣境佔地約及三萬方里（二）組織内容設總局於興隆溝下設十一分局（子）江口金鑛分局（丑）二道盤查分局（寅）興江溝分局（卯）得勝溝分局（辰）瓦習力分局（巳）金龍溝分局（午）交布列分局（未）嘠嘠拉分局（申）博西里分局（酉）北習力分局（戍）會寳溝分局總局設正副局長各一人下置文牘庶務會計三股稽查二人巡差五人警兵二十名分局設局長一人局員雇員巡差局役各一人（三）開辦經過情形前情光緒末年俄人在此處發見金鑛苗卽鳩工私自開採嗣經我國官憲查覺收回自辦産量亦逐漸增加民國三四五年間爲最盛時代鑛工幾及兩萬名年可採金四萬餘兩以後即日就衰减其原因歐戰發生後羗帖價格一落千丈鑛工歷年之積蓄大受損失多敗興散去以致缺少工人兼之廠中存欵亦受羗帖影響當事人又措置乖方虚糜經費遂至一蹶不振延至九年全年僅産金千餘兩祗及全盛時代三十幾分之一十年春鑛工僅剩五百人自六年至十年春賠欵四十餘萬元十年五月改委局長從新整頓六月至十二月之七個月間約採金砂一千四百餘兩獲利二千餘元現鑛工已增至一千一百人常年經費約二萬餘元其産金量以金龍溝爲最多興隆溝·金江溝·次之興隆溝一帶之金鑛幾已採盡擬以西市溝接替惟該處尚與餘慶金廠互爭但省吏已允歸該廠開採矣（四）採金狀况鑛工多半在俄境金廠做過工人其中經騐較多超過儕輩者卽作把頭（卽工頭鑛師）如發見鑛苗時由把頭率領鑛工四五名四出探尋採金用土法産出之金砂爲（河金）有粒狀的（不一定渾圓）有片狀的前曾採得一塊重十餘斤後來採得有似指頭大的有似豆粒大的已不可多得通常則細碎如砂目下每鑛工平均日可採得金砂二分（五）鑛工之特别習慣與言語鑛工多有特别習慣與言語習慣大致多合中俄兩民族之惡習慣與環境之影響而成如在金溝内有穿長衣而戴眼鏡背手者彼等見之十分厭惡假非局中職員卽不免受彼侮辱彼等行路時必背米麫與鍋隨處可以造飯露宿時必點火語言中夾雜俄語又因忌諱别造代用語如說（這件東西折了）彼等不說（折了）而說（生了）如說（這個很潔凈）彼等不說（潔凈）而說（煞脱）又如呌（讀書人）爲（字匠）謂（被）爲（蓋頭）呌（炕）曰（碃）呌（土）曰（毛）此種語言不勝枚舉（六）境内風土（甲）氣候古曆九月初結氷四月中解凍夏天一日間之冷暖甚殊當地有諺云（早穿棉午穿紗守着火爐吃西瓜）足以爲證（乙）地勢此地山嶺重疊係内興安嶺山脈平原最大者不過一二方里無大風山中林木茂密松樺樹最多柞樹次之野獸以　爲最多熊·鹿·狐次之端陽節後一個月間天氣和暖百花盛開滿山遍野路林花色香俱佳香氣尤烈若策馬出遊異香撲鼻不僅（馬蹄香）連人帶馬都爲此芬芳之香氣所籠罩矣五月下旬蚊虫發生至深秋始死人畜皆不堪其吮刺之苦蝱虫爲最厲害出門時除穿衣服外尚須包頭僅露其面手拿蠅帚不住的緊揮稍一停滯蝱虫卽拚命來刺（丙）農産物僅有大麥·小麥鈴當麥·稷子數種（丁）蔬菜僅有白菜·馬鈴薯·蘿蔔數種（戊）水菓僅有西瓜·高麗果數種西瓜小如内地之蘿蔔而蘿蔔則大如内地之西瓜西瓜直徑長約三四寸蘿蔔倍之高麗果尤特别小如櫻桃具有桃杏梨櫻桃等果之滋味産量極多（己）生活品與採辦處生活必需品爲米麫等及其他日用品統由黑河採辦（庚）缺少婦女此地僅有婦女五人四爲局員之眷屬一爲商人之妻又新來妓女三名 
[北伐之形勢日急（平）]  
　　主張速戰之原因 
　　北伐消息愈逼愈近李烈鈞許崇智所部早已聞其深入湘境有某軍事要人自長沙來函報告湘中情形言趙恒惕向來圓滑不露態度惟近則爲環境所迫已有切實附南之表示蓋彼爲保存地位計不得不如此衡州有重要會議該處鎭守使謝國光對於孫中山尤非常歡迎南軍許崇智所部多屬湘人今皆領北伐之師回湘萃集於衡州而第一軍旅長謝文炳尤爲出力由桂省運大宗穀米回衡名爲賑飢實則一大糧臺也至於器械子彈極爲豐富皆由粤中供給近且飛機亦已運入其飛機站設在衡州大約二十日左右長沙必有特别事發生日來北伐軍官之眷屬送回粤中者絡繹不絕謂北伐事瞬卽發現皆衆口一詞至於李烈鈞所部意在回贛贛中已設有機關密謀響應陳光遠投南固不敢抗南亦有所不敢現在維持兩面光主義對北則日日請兵請餉言南兵之如何進逼對南則虚與周旋時時函電不絕故粤省鄧鏗被刺陳光遠尚有來電悼惜也此中内幕人人能言故南軍北伐現在惟求速戰皖奉旣已聯絡就緒餉械亦已略有籌措而西南局面本來非十分穩固今唐繼堯回滇袁祖銘入黔四川又有諸將互相排擊動機皆足爲南政府之牽掣故南軍各要人咸主張速戰以謀解决說者謂將來戰局如果一開沈鴻英一軍必首當其衝沈自孤軍入湘隸入吳佩孚統轄近來引集桂省殘軍投入者益衆政系李某聞亦已入湘在沈軍中充總參謀故粤中聞此消息屢電湘中設法嚴防李之搗亂因此人素稱能戰今有吳佩孚助以軍械而沈鴻英一軍又屬窮冠惟有出於死戰一法觀目前情勢湘省各軍决不至拒南其敢抵拒者惟有沈軍而已自粤省方面言桂系政系之欲從中活動者大不乏人故粤中自鄧鏗被刺後加緊戒嚴如檢查郵政書函檢視旅館寓客清查寓居人口對於新遷入者須有保証人方許遷入此皆一年以來業已豁免今悉一律規復皆因時局緊張所致也至於銀業停市瞬將一星期或謂政系桂系欲乘軍事方急擾亂金融或謂因北伐軍費已發出一千餘萬現金市面不免牽動故變狀遂至於此二者未知孰是然財政之緊急於軍事上固非無關係矣 
[張馬截留賦税中之皖財政]  
　　皖省財政枯竭由來已久加之去歳年終被張文生至省坐索現欵九十餘萬元携帶赴蚌省庫更一空如洗各項行政經費皆積欠數月莫名一文即就省署而言自一月分起各科辦事人員所需伙食尚係東挪西借正在仰屋興嗟之時又發生撤孔問題省公署與財政廳斷絕關係更難得分文之接濟省署辦事人員竟有斷炊之勢許世英處此難境乃於無可設法之中惟有用省令直接派員分赴各縣酌提丁漕税欵以濟眉急詎提欵委員至皖北則各縣知事謂已奉到督軍命令丁漕正雜各欵應解蚌埠以充軍需不准挪動分文該委員復至皖南各知事則稱馬帮辦命令截留丁漕各欵以爲舊安武餉項該委員東奔西馳不得分文繼思尚有許省長新委任人員當不致於不理遂折至皖中六安該縣知事駱通到任未久征存税欵無多竭力搜羅僅得八千餘元交該委員携帶來省惟省署除馬步衞隊餉項外自省長以次各職員每月開支需一萬四千餘元區區八千元一個月之薪水尚不敷分配不得已惟有先將署内各重要人物薪水發給其餘各職員囑爲稍等一面復派專員速赴潛山提欵數千元以濟目前該縣知事李介春係許氏所委任預料不致拒絕省公署之景况旣一窮至此至於教育經費更一錢莫名各學校四處哀告絕無所得其一種困難情形尤爲筆難罄述總之皖省財權皖北屬張皖南屬馬皖中屬許已成鼎足之勢近日政界中喧傳馬聯甲之所敢於把持皖南各縣税欵因得鄰省某督之助力藉此以排擠張文生并聞許氏亦欲聯馬故對於截留皖南税欵并不加以干涉蓋去歳皖北災情頗重税收銳減張文生雖覇持皖北財賦而實際上固所得有限將來皖南皖中不給分文則新安武餉糈萬難支持也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[廣東銀業罷市風潮未平]  
　　六日下午二時財政廳鍾廳長爲消弭風潮起見特召集全市銀業中人到財政廳委婉勸諭到者數十人鍾廳長特在二樓洋花廳招待對該銀業商人言省行紙幣係廣東省庫所發行商人不應低折凡銀業中人更不應發生罷業風潮云云有一銀業中人起言謂此次銀業罷市乃由工人干涉銀號買賣所惹起商人爲自衞計不得不出此鍾廳長旋勸各商人應爲大局計毋逞意氣談論至二時各銀號諾諾而退現聞廳長已令商會聯合會出任調處兹將鍾廳長致全省商會聯合會函錄下「逕啓者省立銀行發行兌换券以來商民稱便十足流通近因略有低折政府方擬設法取締維持工黨中人出自熱心組織糾察團實行稽查而各銀業夥伴恐滋别端暫停營業惟市面金融關係大局亟應設法調處以冀雙方諒解秀南業於本日召集各銀號司事到廳開導據銀號意見多欲開業但恐夥伴仍多顧慮懇予流通維持等情相應函達貴商會卽希召集工會代表及銀業各店代表妥爲勸導先令銀店尅日復業至關於紙幣總期有完善辦法照常十足流通則工商兩界均達尊重紙幣之目的而稽查一事亦可無須矣貴會爲商塲領袖且爲工商所信仰定能辦理裕如用特函懇仍祈隨時將調處情形示復爲荷」商會聯合會對此已定有兩種辦法（一）由該會召集各銀號勸其自後表示永遠尊重紙幣由各銀號自行標貼門首隨請工界撤回糾察隊以息風潮（二）由工商二界合資一千萬元組織工商共立銀行工界及商界各佔股五百萬元即請政府添發省行紙幣二千萬元該銀行卽以本行資本爲保證并擔任全省各縣兌换事務如是則紙幣可以流通全省并十足通用永無低折之虞且足以實行勞資協調政策消弭今後一切之糾紛聞已得工界方面之贊同若雙方各能切實進行則數月内粤省即有勞資合組之偉大銀行出現也 
　　查本市各銀店已停止貿易五天昨日仍未復業糾察隊捕獲之數十人雖已多數由官廳釋出仍有數人留押未放四日在省行包攬兌現者尚有十餘人被拿或解回廣西會館或就近拿送五六區警署轉解公安局其所携之銀毫由收發處代爲收存有三人抵公安局後轉送法庭訊究法官以此等案件於規定法律條文不無出入對此亦頗難辦理故翌日解送公安局與法庭之人接收者頗有難色四日凡在省行兌現如逾工團所額定及二人談話露出其聯帮同往或苦力受人資僱跡近擾亂金融者均被鎖拿時有穿電光縐長衣偕一口操外省音之輕便裝束者携紙幣七百元兌得銀毫四百元散紙三百元糾察隊以其違章多兌上前干涉該外省人出言不遜彼此爭持外省人將左右手所携之銀毫兩袋欲作武器亦被拿回廣西會館有云穿長衣同往之男子係某艦長係將餉銀兌换數百元散給零碎伙食遂有此誤會又是日有數人由廣西會館直解省長署抵署後由省長諭令具結省釋查拿得之人均加以鎖鑰或用繩綑綁然後解送五日清明佳節銀行休息故未有拿獲違章兌現者祇見尊重省幣糾察隊十餘隊每隊十人一律短袖笠衫柳條短褲黑腰帶共百餘人分荷白布旗幟列隊巡行沿途散傳單謂省行紙幣十足通用如有拒絕低折或不允找續報知廣西會館卽派隊嚴拿云云六日糾察隊已不見到處巡行仍派百數十人各背號帶或携槍械分佈於省行監視有無違章多兌故往助兌者已無曩日之擠擁財政廳連日邀集銀行代表磋商解决辦法惟銀業中人以未定有具體辦法故六號仍閉門如故七日糾察隊在省行監視情形與前數天亦無少異有因銀店久不復業擬主張呈請政府封禁者各銀店神經過敏之徒於四五六等日紛紛將現欵存貯沙面聞現毫在百萬以上銀紙數亦不少其留存店内者祇有少數預備支給薪金伙食等項識者謂銀店張皇若此反足擾亂金融殊屬無益現銀店工伴因受僱於店東至被鎖拿已逼令各店妥籌維持保障之法遂於六號臨時組織銀業職員公會設法維持又查市上各銀號前日多標貼暫停交易近則改貼各伴回鄉省墓以便有所藉口近數日來凡附家到期起銀悉被拒絕卽還銀與彼亦拒絕不收似此看來各銀號所持態度尚非旦夕所能復業也 
　　頃據銀業中人言每日銀紙水之高低由香港買單之旺淡廣州市之價格恒視香港以爲衡非淡友所能操縱找换銀錢各號不過照每日所開之盤以爲買賣無權高下之也至省立銀幣之維持法政府當多設兌换機關自無低折之理其兌换機關當寄諸各銀號例如西關城内河南擇銀號之可靠者約三四十家每家以現金付之使其代理兌换以十元爲限徧地皆有兌换紙幣何至低折此法從前行之有效今可仿行之云云 
[山西通信（歐滄）]  
　　模範省取締乞丐游民各辦法 
　　入太原省城徧察各界狀况凡目所接觸覺令人胸次頓感異趣者士紳商學固深受閻錫山氏之薰陶卽下至乞丐流氓亦覺當道曾施以嚴格之規律凡留心攷察山右政情民俗者類能見而知之此雖由山西之民素性重商各有職業然閻氏勿論何人何事輙施以相當之訓練與誘掖斯則其顯著者也他事姑勿論卽就省垣之警察觀之執行職務時幹練誠慤之態度溢於眉宇間凡指揮車馬注意行人誠不愧爲保護社會安寗秩序者又如洋車夫一項此輩本多失業之人平日未受教育以勞力餬口固屬可憐然亦往往有面目狰獰不可以情喻理遣者太原省城拉車人的確比較京津滬漢者善良得多各車夫且均着官製服裝一件背上編列有大字號碼假使作奸犯科官廳易於稽查至於無業游民山西亦在嚴重取締之列以記者目覩而言乞丐之民街市亦所不免惟視他省則稀譬之京漢津浦兩路如駐馬店鄭州長辛店石家莊蚌埠徐州濟南各車站車一停頓乞丐者持鉢膜拜討錢貧民作小呌賣商以資生活結隊成羣紛來沓至幾令人如入山隂道上目不暇給惟一入山西境界大站如平定夀陽榆次小站如亂流坡頭鳴李從未見有如津浦京漢道上諸怪現象討錢賣物者絕無其人此不獨外人游歷觀瞻所繫車之停落駛行亦易發生莫測之危險閻氏一律禁絕辦法可謂正當記者舉以告友人某君某君之言曰「閻錫山旣以新政自矜允宜令晉民安居樂業省會縣城猶不免鳩形菜色者點綴於其間則所謂模範省者安在是特盜名欺世者之所有事耳」記者正告之曰「爲一地方之長官而又當實業不振興之際欲使窮苦之民絕迹境中談何容易世界之中無論何國皆有乞丐英美雖富亦不能免惟比利時則無之考其故乃因人民有儲蓄之習慣無論貧富貴賤苟得一法郎以上必儲存之以生利其日用生活則量入以爲出是以比利時全國無一乞丐之人山西之有乞丐游民固足爲新政之累然未足遽引爲山西之羞今之游蕩失業無以謀生而黧衣結充廛索討者滔滔者天下皆是也然試問各省區民政長官寗復有措意及此者乎」觀於閻氏取締乞丐窮民難民各辦法亦非絕不注意及此者其取締乞丐之法每乞丐一名由官製給發木質簽照一塊令其懸帶以便稽查木牌正面大書丐字第幾號某省人姓名背面則書乞丐時間自上午九鐘起至下午四鐘止非在此一定時間内不准行乞其禁止條例亦附列牌上（一）禁止坐街號乞（一）禁止沿街追逐人行乞（一）禁止在住户門首喧擾（一）禁止在商户櫃前喧擾並嚴飭站崗警察凡下午四鐘後不准有乞丐人在街市行走務一律自覓息所不准露宿道旁其取締窮民之法凡自己無生活能力又確無親屬可依者始得列爲窮民又加以兩種極嚴格之限制（一）十二歳以下六十歳以上之男女（二）有篤疾之男女凡全省勿論省會縣城市鎭各街巷一經發現乞丐即應由崗警　　時問明年歳報告區署區署得報即時派員詳查分别本省外省及有無親屬有親屬者倘無特别情形應責令各該親屬扶養無親屬者開具姓名情形報告警察廳警察廳得報告後即按照報告情狀係本省者送交普濟堂分别教養係外省者·照取締乞丐規則辦理凡男女雖窮苟非有篤疾或在十二歳以下六十歳以上均不得認爲窮民嚴加干涉不准送交普濟堂並不准乞丐其取締難民之法（一）凡難民入境不問眞假與否均由各該卡警詳細盤詰檢查行李人少則按段派警遞送人多則令其分作數起陸續派警遞送以免滋生事端儻有夾帶違警物品登時扣留送縣呈請核辦（一）凡難民打尖住宿均由各該地之甲首尋覓離住户較遠之廟宇安息並代爲凑集柴米不得任其沿門乞食俾免擾亂而維公安（一）凡難民出境由護送警士按照人口點交縣境接壤各卡警或村中甲首妥爲護送共保無虞（一）凡難民經過各地點准住宿一晚不得延緩逗遛致生事端（一）與他縣接壤各警卡應立難民登記册一本專記難民男女大小姓名籍貫由何處起程欲至何處逐一登記册内按月彙送到所以便稽查晋省之取締乞丐游民可謂旣周且密矣然取締雖嚴而惰民仍在非改造之或消滅之從根本上着手不爲功猶憶數年前記者游南通縣見張嗇公父子昆仲辦理貧民工廠盲啞學校殘廢院均收養多人成績頗佳益歎地方自治事業允賴地方上士紳羣衆之亟起自辦若專靠官廳之機械式敷衍式的動作不成功其時南通縣中間嘗不免偶有游民乞丐也去歳太原某君自滬上歸紆道至南通攷察旋晉盛道在南通淹留近半月從未覩一乞丐者方今亂世之武陵桃花源也吾友崑山方唯一君寓通久記者久擬走一書詢之顧困於公私文字而卒卒不果（四月二日） 
[蕪商會力爭税銀]  
　　蕪湖總商會因蕪關征收税銀折合銀元不符一事迄今半載仍無解决辦法特於十二日又復據情函請蕪關監督從速解决其原文略云四月七日接准貴監督第七十二號公函開逕啓者案查貴商會以各業提議蕪關征收税銀折合銀元增加價格一案前准蕪關税務司抄送總税務司答復貴商會原函到署正擬核辦間兹又准税務司函稱據蕪湖總商會及雜貨公會等先後約定三月二十日來關討論此事結果對於本關征税關平現銀折收銀元價率仍無實在辦法兹復據總商會等函開各節合特照錄一份送請察閱希即卓裁見示等因卷查十年一月問據本關税務司咨稱以奉總税務司令擬規定折合銀元一定價格當經胡前監督函達貴商會轉知各商集議見復嗣准函復請仍照舊章辦理是蕪湖海常兩關征收税銀按月折合銀元價格爲貴商會曁各業商人所承認並經本公署報明財睡部曁税務處查核在案歷年遵行已久並無窒礙嗣准函稱以上海總商會復稱江海關征税關平銀每兩折收銀元一元五角二分二釐並不隨市漲落各業商人以蕪關税銀折合銀元比較上海懸殊過甚提議改定而税務司復稱函詢江海關税務司函復該關税銀每百兩折合規平現純銀一百十一兩四錢商人繳納隨時按照市價折合銀元並無規定每兩折收銀元一元五角二分二釐之說各執一詞未能解决兹查總税務司原函内稱關税折合銀元辦法祇可改按蕪湖通用銀元含有之純銀重量酌定永遠實行價格察核所議尚屬公允持平辦法相應函請貴商會查照希即轉知各商集議見復等因到會准此遵卽開會公議僉謂蕪關六年章程本無差謬之處旣由本埠商民贊成遵行於前復經敝會公函請仍舊辦理於後果使辦理毫無貽誤尚何問題之可發生緣此案之由來並非蕪埠商民對於六年定章有翻悔改價之心實因征收所不能遵行定章有任意定價之事加之偉税務司不明商場習慣一意袒庇交行不就商民所呼籲之範圍内悉心審查轉抛棄本案而斤斤於現純銀非現純銀一問題遂或請求數月毫無結果此同人所最痛心者也就此案而論應先將征收所是否不遵定章任意定價浮收税銀一節提前解决蓋本埠商民尚有退還浮收税銀之請求懸置至今未曾答復固不能截頭除尾祇就更改洋價而言本埠商民對於收税辦法是否仍率由舊章抑或更訂他法毫無成見業於函陳總税務司文内提出辦法兩條一條仍舊惟定價時應由關函告敝會查復後方可懸牌徵收一係定一永久不易之收税價率以通用銀元一百五十三元折合關平銀一百兩此係按照鎭寗兩關辦法蕪埠相距不遠當然可以一律况蕪關五十里外口岸近來亦規定此數同一徵解同一洋價自係公平辦法似可得總税務司之允許至總税務司函稱祇可改按蕪湖通用銀元含有之純銀重量酌定永遠實行價格一節查蕪市通用銀元即爲有庫平銀七錢二分重量之銀元如照幣面銀數定價則各關當無此項辦法如强爲分晣提出純銀則國家幣制所在非商民所得破壞者仍不如以通用銀元一百五十三元折合較爲平允也等語查此案蕪商因受害甚深異常憤激若不從速解决恐致釀成事端所有准函後會議情形相應抄錄告示備文復請貴監督查核爲荷再此案經敝會復請總税務司核辦尚未奉復合併聲明 
[杭州快信]  
　　杭總商會因各省銀公會代表紛紛來杭今日召集錢綢絲布各業領袖預備開歡迎大會 
　　商教銀三團體今日公函潘陳張各師長曁馮廳長等以敝會等推公爲幹事敬乞擔任並定十七日下午開籌贖膠濟鐵路會幹事會務祈屆時駕臨共商辦法 
　　各屬查缸委員昨日發表計王倫鈺等十一人 
　　上海全國商教聯合會辦事處孫福基以武問梅與吳秉元案據理力爭均不直雙方所爲已電各法團維持女子體校爲唯一宗旨 
　　寗台鎭守使王桂林前因送楊故督神位入祠晉省多日今日早車回防 
　　浙江國語統一會業由夏教廳長派定幹事徐俊卿等十人（共分五組每組二人）定十五日開幹事會籌備進行 
　　醫學專校初因外人覬覦校長鼓盪屬潮現學生因學業荒廢大非求學本意已受各方之勸告於今日一律上課 
　　江蘇省道籌備員王鴻飛前日來浙調查浙省兵工築路辦法昨已回蘇陳復王省長核辦 
[南京快信]  
　　昨晚盛傳奉直軍有一部分在津浦路北叚接觸說惟未得確實報告 
　　徐州蚌埠謡言甚重津浦局加派機關槍隨車保護 
　　軍署今（十三）日下午二時開軍事會議各師旅長鎭守使均列席 
　　來寗祝夀之北京府院曁各省督長代表鎭使道尹等今日均紛紛離寗 
　　省議會議員到省者已有六十餘人 
　　鎭江六中風潮仍烈省廳對校長蔣乃曾無撤换意 
　　一農新校長汪德章昨已到校接事學生均照常上課風潮已告平息 
　　省農會爲調查區域起見劃分六十縣爲八區派員分别擔任調查限三個月竣事 
　　治江討論會在滬開會水利協會推董永成朱紹文宗嘉祿等赴滬與會 
　　部令財廳調查幣制（一）紙幣（二）鑄造（三）現銀 
　　賑務處以春賑工賑業已分投舉辦需欵甚亟稍一鬆懈關係災黎生命殊非淺鮮昨特函催各幹事曁勸募委員鼎力設法勸募迅寄賑欵并將所發捐册儘四月三十號前一併繳解 
　　上海野物保護會函省署稱水禽中之野雉竹鷄水鳧水鵝四種能捕食田中有碍禾苗之害蟲有益農事請禁止捕捉王省長准如所請昨通令各縣知事傳令農會傳諭鄉民一體遵照 
地方通信 
[蘇州]  
　　忙漕將截止櫃收吳縣郭知事以十年份忙漕將屆限滿特諭令徵糧員朱元愷迅卽查明未完各户一律截串飭查各糧差嚴行追繳該員奉諭後即催令長元吳三境册房趕速截串故日來各册書星夜趕辦頗爲忙碌 
　　兩鄉修築道路蘇鄉木凟十二都四圖沿河塘岸自善人橋至塘灣止坍塌不堪現由該鄉董事發起籌欵修築并由縣署撥給公欵一百五十元作爲補助又直達蠡墅鄉之盤門下塘邱家橋起至葛莊一帶道路年久失修行人咸感不便現亦由該鄉董事發起籌欵修築巳呈請縣署出示保護工作并由縣補助公欵一百元矣 
　　高等廳刷新形式江蘇高等審檢廳朱許兩廳長近因各國調查司法委員不日來華特將廳署大加修葺并擴充規模所有收發處遷至外面辦公兩廊改設民刑事當事人證人關係人等候審處各室門上均標以木牌民事報到處由承發吏值管刑事報到處由司法警察值管并在二門左側懸掛民事各案進行順序大牌各案之或在調查中或在命令繳納訟費中或在通知答辯中或在定期審理中凡十餘類當事人按圖索驥一望即知故不但形式一新佈置亦井然有條聞係高廳修理工竣後即將飭匠至桃花塢兩地方廳修理云 
[無錫]  
　　銅元充斥再誌錫地近來銅元充斥洋價巳自一千六百零五文漲至一千六百十九文據錢業中人云日内尚有續漲之勢因此各小本經紀人莫不呌苦連天各茶館以茶資收入統以銅元計算暗中虧耗實鉅爰邀同業在城内推官牌樓下公所中集議議决於夏曆本月二十一日起無論紅淡茶每壺每碗加錢十文以維血本 
　　三師發行月刋無錫城内省立第三師範學生會編輯部近擬發行弘毅月刋以爲傳播思想之媒介其内容分五門（一）言論專載中西名人之演講及教學上革興之論著等多帶時代的精神以謀實地上之貫澈（二）研究發表或研究學術上之心得不同人云亦云（三）報粹由校中教織員及同學摘選最新書報而成手此一編可勝讀十百書報（四）文藝小說劇本新詩等尤注重兒童文學以便教學上之應用（五）記事通信商兌及本會記事等以便留心時事之參考創刋號於三月底出版是後按月付印 
[鎭江]  
　　麥市最近消息鎭地小麥一項存貨甚稀價格堅俏各麵粉廠因成本昻貴出貨稀少兼以近來有外麥到埠而新麥登場在即麥市看小故大都不願購進是以市面更形清淡今後麥市趨勢或將疲軟矣 
　　二洲又出刦案鎭埠對江各洲盜刦之事時有所聞昨日（十一）晚九時二洲地方張王二姓均被盜匪運刦一空失贓約值數百元並刃傷事主一人現已呈報縣署勘緝矣 
　　丹徒開辦平糶丹徒縣張知事以米價昻貴民食維艱特與各紳董籌集鉅欵派員赴上江産米之區購米千石今已抵鎭設局平糶每升售價九十文以濟貧民 
[揚州]  
　　茶捐徵收爲難茶社捐爲補助義務教育之一種特捐迭經縣署飭令城廂五分駐所逐日照章徵收乃教塲各茶館抵抗甚烈以致徒負虚名各該分駐所巡官特公同集議開具反對主腦人呈請縣署核辦 
　　檢驗游擊水師淮揚游擊水師營團長朱古朋業遵省令改編完竣備文呈報軍署經齊督委本署軍務課一等課員南鐵儂前往清江浦駐紥地檢騐南君已於十二日過揚前往矣 
　　請欵堵築壩閘泰屬總塲長王以德因據管理草埝丁溪小海閘壩委員梁伯琴呈報該閘壩例係春堵秋啓以利農田鹽運刻屆堵期估計約需工料費二百餘元請予轉呈撥欵以期早日捐堵特呈經運署諭飭塲鹽商會照例撥給矣 
[湖州]  
　　繭行營業之沈寂舊湖屬六縣共有繭行五十家收買額數年約乾繭一萬擔左右往年今日各繭行營業十九巳預决定如某行由某人自營某行由某人承租興會蓬勃烈烈轟轟而今年則反是沈寂異常兹經詳細調查惟繭質優美之安吉孝豐兩縣屬約有十家决定其餘吳興長興德清三縣之各行現在竟無一家决定營業而武康全屬亦在不可知之數推其原由皆因絲價昻貴申市新貨又無抛出是以無可着手據老於繭務者言恐今年開業者至多亦不過半數云 
來函 
[汪惪章來函]  
　　各報館鑒昨日教育廳派視學問榮心君會同鄙人前往一農辦理接收當由該校會計臧君出言謂未奉前校長命故未預備交代此行遂虚今惟有俟教廳與前校長接洽妥貼後再往接收接收之前自難就職就職之前自難令學生上課前定十三日上課祗得延期矣幸共鑒之汪惪章啓 
雜評一 
[保護近畿（默）]  
　　北京之政局雖多故而秩序固甚安然也即地方上偶有竊盜發生謡諑散播而北京之軍警力尚足以維持之初無待乎關外之兵力也蓋今日之近畿苟非軍閥擾亂之者必無人擾亂之則奉張之所謂保護意果何在哉 
　　據前日京電奉天出兵之名義爲奉參陸處奉諭特達之電召然觀今日京電謂事前並未通知則又非出於北京之電召可知此種疑神疑鬼之出兵適足以引起人民之恐慌而致社會現象於不安是名爲保護近畿而結果將適得其反也 
　　奉張之責任在保護邊疆乃對於多故之外蒙一任俄黨之强佔未聞有一兵一卒之出發而對於無事之近畿反聲勢淘淘急急焉爲長驅直入之舉嗚呼保護云乎哉示威而巳耳以武力示威於人而人能默然承受乎中國將自此多事矣 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[長江下游治江會消息續紀]  
　　張督辦已返南通議决機關細則之草案巳成 
　　蘇省長江下游之通·靖·太·常·崇·寳·如·江·海·九縣組織長江下游治江會前日開成立大會之情形已紀昨報兹續紀昨日關於該會之消息於左 
　　張督辦巳離滬返南通江蘇運河工程局張嗇菴督辦於前日下午主席該會之成立大會後前晚十時卽乘大達輪船公司之大德輪船離滬返南通秘書管石臣君隨行張孝若君現仍留滬定今晚乘輪返通 
　　議决機關細則之草案昨日下午二時九縣代表所推起草員吳廷良（江隂）黄祖温（海門）劉魯璜（靖江）兪銘德（如臯）沈燕謀（南通）蔣鳳梧（常熟）六君齊赴大生紗廠樓上開會起草「長江下游治江會議决機關細則」太倉·寳應·崇明·三縣起草員因事未到至四時散會其細則草案全文如下「長江下游治江會議决機」 
關細則草案」「第一條」本機關根據治江會組織大綱第三條以下游九縣農商教水利會各團體推出之代表組織之「第二條」對於下列各欵有完全議决之權（甲）治江之計畫（乙）治江經費之預算决算（丙）經費之籌畫方法（丁）基金之保管方法（戊）治江會之經常費用（己）其他重要事件經委員會或省長提出者「第三條」本機關議决之件委員會認爲窒碍難行者得提交復議一次「第四條」每年會議兩次作爲常會先期半月由委員長召集之但各縣各團體有半數以上之請求得召集臨時會「第五條」常會期前十日委員長應將應議事件繕具議案分送各縣各團體「第六條」本機關會議以各縣各團體過半數之出席及出席員半數之同意爲决定「第七條」會議時以委員長爲主席有事不到當由其他委員互推一人爲主席「第八條」代表到會時須將本縣署之公文書交由委員會審核無誤方得列席與議「第九條」本細則經大會通過後發生效力 
[修改税則委員會要聞]  
　　開正式會 
　　國聞社云修改税則會前以日本代表遲到以致十二日不能如期開會現據日人方面消息謂日本代表横濱税關檢查科長早川繁雄技師農商務省技手荻田萬之助上品川政和外務省囑託日倉精一上技師大山清一郎上囑託村上蒙温大藏省囑託原田信行七氏均已到滬庽虹口萬歳館惟委員會辦事處方面尚未接到此次正式通知不過正式開會日期該辦事處决定本月十九日在總商會舉行通知書業已分出并向各國委員接洽矣又該會會辦孫其鏞因事不能到會已由財部改委賦税司税長徐森接任云 
　　又函云修改税則委員會之日本代表船津辰一郎·早川繁雄·村上義温·大山清一郎·四人於昨日午前乘車詣靜安寺路修改税則委員會辦公處拜謁蔡主任經蔡主任延入客廳晤商開會日期據蔡主任主張以期限迫促宜提早開議擬定即日實行開幕而日本代表則稱因到滬未久一切手續諸待籌備須需旬日方臻完善經雙方磋議之下决定本月二十日下午（即下星期四）開幕當經蔡主任立即備函通知各有關係國之委員知照并請屆期准時蒞會與議云 
[滬紳士反對長江技術委員會（續）]  
　　歐戰旣罷各國競圖恢復其經濟狀况而苦於原料缺乏人工昻貴致工商業末由發展遂羣注其視線於吾國而沿江各省乃吾國物産最富人口最盛之區域因先利用華府會議之機會在英法美日四國協約内訂明共同協助中國開放門户以便根據此項國際契約在沿江各省内地設立行棧廠屋經營工商各業以利用我勞工吸取我金錢其用意至爲深遠復以航運爲貿易之樞紐先由在中國各口岸之英國商會合詞　議疏治揚子江大有起而代謀之勢（事在九年十一月間上海各報均有記載）而此名爲中國官吏之總税務司遂出其外交上靈敏之手段以揚子江航路通塞有關關税衰旺之危詞及治江需欵海關能籌措之甘言向吾政府游說於是所謂總長者則爲危詞所動而一般媚外性成罔顧大局利害之留學生技術官（留學生技術官乃一種連綴名詞）則爲甘言所惑互相結合利用醖釀經年梁閣成立經閣議議决設立揚子江水道討論委員會令派高凌霨爲會長孫寳琦張謇李國珍爲副會長聞二月之十日該會開成立大會内務總長主席其列席者爲副會長孫寳琦主任内務部土木司司長陳時利與京内各部局所派之會員此外則總税務司安格聯亦到會出席並臨時動議請先調派會内外技術人員組織一主持技術之機關力荐上海浚浦局洋工程司海德生海關巡工司及此次來華參與改良上海港口會議之英工程師柏滿爲辦理此事必不可少之人並提議由該會工務課長兼充順直水利委員會委員楊豹靈擬訂技術會之組織楊又推陳時利主稿旋决定由彼二人起草安格聯復謂技術會組織愈速愈妙地點最好在上海（與浚浦局鎔成一片矣）至經費可由海關撥付（甘言成爲公言矣）本月十七日該會召集臨時會討論技術委員會之草案是日會塲辯論至爲劇烈財政部委員金兆蕃全國水利局委員惲棨森王季緒以無沿江各省委員出席技術委員會關於治江之根本其組織規程如不先徵集地方意見逕由中央機關議决恐啓政府與人民間之誤會請將草案緩付討論竟遭否决王季緒並以在會各員黨派紛歧意氣用事將來會事决無公開之可言勢必蹈浚浦局及順直水利委員會之覆轍極抱悲觀曾向原派官署請辭會員職務其辭呈中力言治江宜將對内對外兩層兼籌並顧未可偏廢以及各省最高行政公署與代表民意之省議會有速派員到會之必要措詞至爲痛切兹由京友覓得原呈特附刋於後以明事實而資考證（仍未完） 
[遠東評論報之印刷附律論（續）]  
　　國聞通信社續誌董顯光氏論文云租界以内報紙自應註册惟此等報紙確已註册當不患其再刋登激烈性質之文件如其刋登此類文件彼當自知其自身因此所受之影響如某報卽因刋登認爲有不穩性質之件屢被會審公堂罰金而事後該報即迅繳欵而立謀改善焉 
　　附律爲物且不合法理其範圍乃軼出於土地條例賦給工部局之權力以外其中規定有完全非土地條例所規定者該條例規定得制定附律輔助該條例俾得實現其目的目的云者卽公共建築物之建築與其修理租界一般之清潔供給燈火引水排水等事設定水陸警察贖買及租用土地房屋及市政上用途之建築物支給市政機關須雇用人員之工資以及爲達上述諸目的之必要以借欵或其他方法籌集欵項是也因此英文滬報關於本問題之一點曾云「言論自由權可見該條例並未涉及故此項權利並在該條例範圍之内苟非有新訂條例規定將其包括在舊條例以内工部局在法律上自不能對該權利有何舉動但新條例卽使通過而由列强公使及領事批准苟非經中國政府承諾亦不能加入舊條例之内而中國政府亦可斷言其不敢對於限制言論自由權之條例加以承諾此自由權蓋係中國憲法保障者也工部局不制定須中國政府承諾之條例而擬以無須中國承諾之附律形式出之是否受此種見解之影響是亦可以徵詢者也」 
　　形式固可以免而土地條例之精神無可免若該條例並無規定與工部局以限制租界内言論自由之權則以此附律以補充其缺點是違反中國政府與列强所定辦法且可使中國欲將該條例重加考慮之要求變爲名正義順矣且該附律不切於實用也一則假使攪亂秩序者或過激派决意欲在租界内擾亂則彼固可於租界以外覓得印刷人爲其印刷小册子然後將其散布於租界以内而逃附律之制裁更舉例言之世界之上决無法律足以防止以下之事件英國及外國之聖經會於保定府所散播之中文福音書中前曾發見過激派之文件該傳經會天津代表杜伯因於半月前赴保定考查其事查見有中文福音樣本一件其中有過激派文件十八頁其封面已撕去其加入文件及紙張大小與印刷形式與福音書一樣然則過激派之宣傳者固可按照上述情形再演相類之事實而無辜之印刷人及出版人乃反而因之身受分外之艱苦二則印刷一字之定義包括一切機械式之重錄過於含混無精確之標凖凡平常複寫機或平常之打字機所製之文件皆可包括在内今此附律印刷一字意義内可包括之物可列舉如下然尚不免有遺漏也如廉價售貨廣告商店散布信件競賣之招貼星期學校之告白婚姻布告喪事知單船期表鐵路時刻表電車價目表學校講義戲單假期休業佈告專利藥品說明書集會傳單通信社稿件禮拜堂青年會或女青年會之揭示請客單法廷警察天氣關税及浚河工程之報告印刷或摹冩之滙兌率表股票價格表以及電影廣告等等諸如此類書寫不盡 
　　該附律又不合於民意也現在該案提出業已第七次於此卽可見其不合民意大半外人之尊重言論自由權者皆反對此案甚力中國方面已表示其感想亦已言之上海日報公會書業商會書報聯合會書業公所係上海一百餘家印刷業所組織包括商務印書館中華書局等均在内已合力一致積極反對而中國青年會全國委員中之出版部並亦輔助之 
　　附律之性質且過於嚴峻不獨專門印刷業或定期出版人受其影響且如去年中國方面所發表之文件所云「吾人卽使不用印刷機器但以任何機械式之複寫而爲印刷者均在在可受附律之支配在在可受印刷人之待遇蓋印刷一字之範圍足以包含商店教育機關及公共團體之一切複寫手續卽無論何種印刷品無不在附律之範圍也」是故上海中國印刷及出版業全體去年所發傳單亦謂「吾人苟非先將姓名等等一一登記於領事署或工部局勢將均犯違反附律之罪工部局卽可按律對待再使業爲印刷人之登記矣然所印刷之物尚無出版之權蓋附律規定尚須爲出版人之登記是故無論吾人爲定期出版人與否無不有若干事物在該附律範圍以内苟非待工部局巳允予爲出版人之登記亦無出版同樣事物之權限也今若有電影院之經理於發布其電影傳單之先須於其領事署或工部局爲出版人之登記是豈非妄誕不經顧此乃竟在附律要求範圍以内然在今日卽不言附律無存在之必要或不合法理不切於用不合民心卽其規定亦不免過於嚴峻矣云云 
[發起贖路總機關之建議]  
　　致銀行公會聯合會之要函 
　　盛竹書等赴杭出席說明 
　　籌欵贖路之聲巳洋洋盈耳苟再能得一統率機關互通聲氣舉國一致以赴之則其成功之速當更足令吾人驚嘆也惟此種總機關必須經强有力之團體發起如能得國民之信賴而收一唱百和之效兹值銀行公會在杭開會實爲一良好機會蓋銀行公會在金融界之信用固卓著於國人耳目本埠籌贖膠濟鐵路委員會昨特向該聯合會建議請其發起贖路總機關并推盛竹書宋漢章陳光甫三人赴杭出席說明建議書云敬啓者山東問題爭持累年强鄰恃勢解决無方華會開幕後我國以全國國民奔走呼號之烈政府及國民代表折衝樽俎之切如由英美調停次第解决膠濟鐵路備欵贖回華會閉幕議案卽須實行因之國内籌欵贖路之呼聲洋洋盈耳足見熱忱愛國人同此心惟是贖路非可僅託空言籌欵尤貴定備辦法若長此遷延各行其是則人民熱度久必減低三千萬鉅欵勢難籌集且使熱心提倡者莫知適從有意輸欵者無處繳納萬一年限已屆鉅欵未集豈徒貽笑鄰邦增人蔑視直將使國際地位國民人格喪失無遺矣言念及此不勝懍然現在上海一埠巳由上海總商會上海銀行公會江蘇省教育會三團體推定委員秦潤卿穆藕初錢新之盛竹書宋漢章陳光甫黄任之沈信卿賈季英史量才勞敬修徐敬仁姚紫若諸君組織上海籌贖膠濟鐵路委員會並公推余君日章爲主任暫設辦事處於上海總商會内日來委員會中正在磋商一切進行方法俾於將來總機關産生時有所貢獻惟審時度勢此項總機關旣非最短期間所能成立不得不先事圖維遂有贖路貯金之提議復於四月二日邀請上海各華商銀行代表開會討論將辦法章程全體通過不日實行然敝會同人考慮再四終以爲籌欵贖路事繁責重非有提綱挈領之機關難收全國一致之實效一方面因宜審愼周詳擘畫妥善一方面亦應急起直追一鼓作氣因念貴會總綰全國之金融爲人民所信任若能從事發起組織公司則登高一呼響應者衆信用旣昭功效必大總機關之産生可立而待也諸君子熱忱愛國諒有同情尚望提出討論議决實行全國人民實利賴焉兹特推請盛竹書宋漢章陳光甫三君代表敝會出席說明並祈台洽賜教不勝企盼又該會致盛竹書陳光甫宋漢章三君云全國銀行公會聯合會現定於本月十五日在杭開會同人等認爲發起膠濟鐵路公司之良好時機兹備具公函正式提議並推請台端代表本會出席說明俾得早日議决切實進行事關救國卽請撥冗赴會不勝企禱云云 
[倡設公共圖書館之商榷]  
　　友邦人士已代爲關懷：滬人士對此作何感想 
　　上海總商會分致江蘇省教育會·上海縣教育會函云逕啓者本月十一日接本埠中國廣學會亞洲文化會連名函稱敝廣學會曁亞洲文會於中國文學之研究關切殊深苟能設法增進莫不悉心籌維竊謂上海一埠應設一中國公共圖書館以啓淪平民智識此仝人等之素志也中國書籍由私人收集儲藏者爲數殊夥此外敝會等亦有少數收儲惟得資瀏覽者殊無幾人於公衆方面毫無裨益敝會等以房屋缺少不能將現藏之書再加擴充或供之公衆今多數有價值之舊書已難羅致而新文學之浸潤又幾將古學者辛苦經營之成績一掃無遺要知此項國粹爲將來學者利益計所亟應保全者也今姑不以古學論此種圖書館旣備有新學書籍及閱書室則清貧學子獲益良多滬埠向學之士不獲如願者日見增多自宜早爲之地查他國開辦圖書館都由私人籌措慷慨輸捐滬地當不乏急公好義之士爲他邑先河之導或謂工部局以市政機關似應擔任創辦惟中國教育事業由該局供應者爲數已多再欲恃以開辦圖書館實無希望故唯有請華商鉅子熱心興學者協力籌措共圖建設當蒙同情考慮等語前來敝會查上海爲全國第一都市凡百事業素有先進之譽乃迄今尚無公共設置規模稍備之圖書館至煩友邦人士代爲關懷籌畫敝會雖感其雅意之殷拳而自顧身爲地主益有職思其荒之懼貴會以闡揚文化爲職志諒亦同此感想應如何與地方人士切實籌劃於華界内自行設一規模完整之圖書館藉以嘉惠後學并表示滬人建設能力之處統祈毅力提倡泯此缺憾實深企盼此致江蘇省教育會上海縣教育會 
[國是會議之籌備會]  
　　八團體國是會議昨日下午四時在總商會開籌備會到者蔡俊卿韓希琦沈信卿黄任之邱醒旦楊春綠何積煌等八人由黄任之主席先由孫籌成報告（一）第一次報告已發出（二）天津益世報北京專電載有本會致電政府詢問統一辦法原文云「上海國是會議致電中央探詢對於統一意見是否南北同時舉行」實際上本會並無此電應如何辦法（三）本會徽章仿照上海商品陳列所職員徽章樣式衆對於徽章及報告並無何種意見至益世報所載由事務去函更正討論畢五時散會 
[俄災振濟之大游行勸捐]  
　　决定十五日下午二時游行 
　　西藏路一品香前爲起點 
　　俄災振濟會上海部游行大會定於明日（十五日）舉行現巳由工部局照准昨該會通函加入游行之各校各團體請其於是日午刻十二時三十分在西藏路一品香前集合决定二時出發（路由臨時印送）又昨日（十三）上午十時該會游行大會委員長翁國勛特往上海百代公司影戲部接洽請其攝影當由西人勒比干君允許於游行時拍照活動影片以留紀念兹該會於未游行之先特致總商會各馬路商界聯合會並各商店公函一通要求隨時贊助其函云逕啓者本會成立以來深荷各界同胞互相督促所有經過進行事實迭誌各報兹巳確定本月十五日大舉游行後即日先行着手向我全埠各商店比户勸募捐欵無分多寡概聽樂輸一面可以集腋成裘彙成大欵一面可以表示多數國民救俄精神務盼展轉勸勉共策進行尤盼我各商店同胞特别注意隨時將本會廣告張貼店面或玻璃窗上藉資鼓勵至十五日大游行並希隨意參加以壯聲勢云該會演講員韓鏡湖王卓山等昨日七時半前往西門斜橋惠中女校演講俄災聞該學生極表同情允予竭力勸募加入游行大會該會昨午收到北山西路競立學校學生捐助洋九元七角當即給予徽章收條云 
　　昨日該會報告加入游行者名單如下上海同義公學四十四人晏摩氏女校六十人求是學校五十人華童公學一百五十人中法義務學校八十人康强足球會二十人鐵華義務學校一百六十七人裨文女校二十七人少年宣講團及附設之華英公學通俗夜校三團體六十人北區公學人數未詳 
[湘西災狀之奇慘急待振濟]  
　　湘西今日災象之慘爲從來所未有身無寸縷肌肉盡消之屍數十爲堆委積路旁其幸而未瀕於死者男婦老幼久困飢餓氣息僅屬其次亦以枵腹難忍白土充饑致厄於赤痢女子僅須得人撫養便爲婢妾男孩乃社會上視爲最貴重者今身價亦不過二三百文此乃某教會中人目覩之狀迭次來函所報告並有照片爲證情况之慘有使吾人不忍登之報端者某教士來函嘗云男婦老幼委斃路側者日增景象慘不忍覩此間近日誠可謂不毛之地矣華人慈善團體雖勉力振救但欲救濟全體無從爲力故决定先振幼者於是年老男婦悉聽自然其結果惟有一死而已皮綻骨露之屍日有所見余輩能力薄弱而時機又極急迫更歷兩月災况之慘必復十倍於今故余輩别無長策惟有懇中國仁慈男婦出而援手此間稍有募集振欵之希望但若求之　遠之處振欵不能即時滙到雖得亦幾等於無用矣聖派教徒於沅州辰谿麻陽瀘溪鳳凰等處皆設教會現有數千難民受其振濟此等教會將由天主教神甫接管渠輩皆將終身服務湘省湘西直接遭災之地計在五百里以上全省二千四百萬户口中五分之一皆以去年旱災粒食無收目下非待七月内新穀登塲災情無從減輕如欲切實振濟愈速愈妙所有振濟物品由各神甫監視散放刻下惟一急需者即爲金錢如有振欵可卽送交本埠楊樹浦路十號ＡugustinianFlouse該堂將立即滙湘 
[華工赴魯工作之請願]  
　　國聞通信社云回國華工呈請上海僑務局轉呈魯案善後督辦錄用在膠濟路及附近礦地作工等情兹悉又有自法返國之華工一千四百人由浦口上岸即在附近居住糧盡囊空窘况堪憐且近又有英美招工之說以致此般華工更觀望不即回鄉然日暮途窮爲饑寒所迫恐不免貽禍社會故華工團代表梅鈞一而再行呈請政府籌畫善後工作一面即行赴魯向王督辦及理事會請願以免饑寒而安社會云 
 
 

Page 14

 
 
[道路協會會議紀略]  
　　道路協會於前日下午七時假青年會會食堂開執行董事會議到會者副會長郭秉文並代表陳光甫趙晉卿職員謝介子並代表史量才吳靜存並代表李英石戴居正戈公振張炳燾陳維新沈志開總幹事吳山等由郭副會長主席議决各重要事件紀如下（一）公推委辦籌備通信選舉案公推謝介子戈公振張炳燾李英石陳勇三吳靜存沈志開鈕惕生戴居正等九人爲委辦（二）酌訂春季選舉臨時經費案（另有預算表）通過（三）修改會章草案議决呈部照准後報告大會（四）選舉董事細則草案通過（五）内務部請本會答覆萬國道路會各問題案議决將各問題徵求本會各土木工程專門會職員按題切實答復彙呈内務部譯轉巴黎萬國道路會交我國出席代表提出會議（各草案篇幅冗長從略） 
[議遷義塚之反對聲]  
　　組織阻止議遷同仁輔元堂義塜會 
　　上海市納捐人會南城分會爲反對同仁輔元堂遷塜事於昨日午後在城内火神廟開會籌議對付各團體代表之到會者爲民國路商界聯合會·東北城商業聯合會·北城商界聯合會·豫園商界聯合會·大東門商業聯合會·二十舖納捐人分會·上海市東城納捐人會·九畝地納捐人會·七舖納捐人會·肇浜路市民公會·上海學商公會·小橋街納捐人會·崇文會·法租界商業聯合會等數十人當塲一致反對遷塜經衆議决設立阻止議遷同仁輔元堂義塜會分函各團體協力進行務達保留義塜撤消議决案爲目的至五時半始行散會定明日午後仍在原處續行開會兹將該會分致各團體公函錄下（一）致慈善團各董事函云逕啓者因報載三月三十一日貴團董等在上海縣公署集議遷移同仁輔元堂保管之法租界義塜殊深駭異掘毁墳墓律有明條執事旣充慈善團議董宜如何守法盡心保護性質實近墳丁况現在原捐義塜地主尚有人在未經委託遷賣何得擅行擬議且集議在縣知事署實爲慈善團議事之創例究竟爲公議乎抑爲私議乎如此行動按之法律假託官廳爲護符跡近監守自盜爲先生人格計竟甘受人唾駡尚何慈善董事之可言敝會同人等同屬市民均有言責爲特先行忠告還祈從速醒悟爲兒孫稍留餘地爲慈善放一光明事在人爲希卽答復並請籌安（一）致賈叔香函云逕啓者今日報載致慈善團凌伯華函語似有含混究竟當時先生贊成與否是否簽字祈即答復（一）致郁子甘函云當慈善團會議時先生未到是否不贊成遷塜或因事故阻礙乞即示知（一）致陸崧侯函云當時簽字是否出於自願贊成抑受强迫且查先生當公共租界義塜地獨力反對遷動而此次對於法界塜地何獨贊成有昧本心爲先生惜乞即表示速行答復（一）致王伯勛函云當時會議簽字曾表示贊同王一亭之說現在王君辭職有表示反對意思先生如何態度乞即答復（一）致四明公所函云逕啓者讀報載貴公所長生會全體表示反對同仁輔元堂董事會違反公意議决遷塜現在若何進行敝會已開會議决定名爲阻止議遷同仁輔元堂義塜會貴會如有高見務請隨時指導以利進行又致法租界商業聯合會葉貺辰又寗波旅滬同鄉會函（詞句與上同從略）（一）致朱氏族會函云查輔元堂徵信錄法界義塜會由貴族上祖縵園先生移助作爲同仁堂塜地現在輔元堂理應保護而董事會擅行議决遷讓殊屬違背慈善應盡保守職務實屬利令智昏貴族諸公如何進行乞即示復爲荷 
[商總聯會亦反對遷墳讓地]  
　　聯合通信社云各路商界總聯合會爲輔元堂義塜遷讓事昨特通告各界一致反對其文曰逕啓者連日報載輔元堂義塜問題此事不特於慈善有關抑且於主權有礙中法學堂以空氣不佳謀遷義塜該校遷立之始何以見不及此校北餘地寬大擴充校舍綽有餘裕且鄰近外國墳山兩所維持保護無微不至獨於華人義塜輕議遷讓其有心覬覦不問而知尤堪怪者該堂堂董不示反對轉表同情道路謡傳此次之事係有人别有作用運動官紳密訂條件云云證以情景容非無因敝會不忍骸骨之無所不甘主權之放棄特函分告萬望聯絡一致同聲反對俾見利忘義者流無所施其技否則此端一開租界地内其他之義塜難免不繼續發生問題言念前途不寒而慄萬望特别注意幸甚幸甚 
[商總聯會組設負販部]  
　　救濟貧民之無上妙法 
　　各路商界總聯合會調查部主任周伯堯因近日生活程度太高一般小本負販之輩餬口不易特籌集基金一千兩就會中組織負販部以資救濟昨發出通告云查得上海各種負販營業的人是狠危險的往往做負販生意的借了許多的印子錢來做資本被小資本家盤剥重利去了想負販的每天賺來的錢除去了打印子錢就不夠開消一天的伙食及一切的費用現本總會新想了一個救濟平民的方法請調查部主任周君伯堯倡設一個負販部附設在本總會内辦了各種洋襪手巾等物件如你們負販的人有可靠的保人可向本總會負販部賒取貨物賣出了還錢賣不出退還原貨這種的辦法本總會爲免除小販的失業及救濟社會的意思再本總會負販部管理員是林君仲餘你們可向他接洽他辦事的時候每天上午十點鐘至十一點半下午五點至六點鐘這個時間之内你們可同他接洽負販的事體上海各路商界總聯合會啓本會在英界貴州路逢吉里一衖内 
[美日輪船相撞案公判期]  
　　十三日上海日日新聞云美國船舶院之東方水夫號與日本南滿鐵路公司之榊丸相撞事件業見前報前日各證人已分别訊問謂此次相撞係相互之過失各證人之供述亦無充分證據日本總領事館祇以前次訊問作爲參考再以討究詳細之事實結果當於五月三十日開公判云 
[六縣欵産聯會促組董事會電]  
　　六縣慈善教育欵産聯合會前日開會議决呈請省公署飭令七縣知事遵令各推董事二人以便組織聯合會董事會等情曾誌前報兹將該會所發快郵代電照錄如左南京省長鈞鑒七縣慈善欵産董事會前以名額多寡懸殊不無疑處旋奉省令查董事會簡章第七條董事名額如果全體同意請求本可變更等因本會本日公議僉謂董事會不能成立即財政不能公開事業停頓欵産虚糜殊非本會鄭重公欵之意應飭七縣知事遵令推舉訂期開會以利進行六縣慈善教育欵産聯合會叩眞 
[縣署定期集議平米價辦法]  
　　上海縣沈知事因滬地米價日貴來源稀少爰擬招商在暹邏西貢等處採辦秈米來滬開辦平糶以濟民食曾經挽某商發電至産秈地點探問最近價值一面與米業商董籌商進行在案兹聞沈知事接據各團體報告上海一隅貧民苦工居多每日需米六七千石現勢甚危迫非趕向外洋採運大批秈米來滬平價接濟不可云云是以沈知事訂定十六日即隂曆三月二十日午刻在署開第二次會議邀集南北市兩商會會長並米業董事各市鄉經董慈善團董等到署磋商進行手續云 
[前日錢業公會常會紀]  
　　前日（舊曆三月十六）北市錢業同行在蓬路錢業會館舉行常會北會各莊均到會與議是日因無正式議案故僅由同行討論錢業改單送銀不送找頭銀問題經同業磋商多時因此事甚屬困難尚無切實辦法是以尚無結果云 
[昨日之國内滙兌行市]  
　　昨日京滙頗有需要故北京公砝銀元滙兌行市均見漲高津匯行化銀元亦見升起計開價公砝每千兩合申規銀一千零五十二兩半較前日漲一兩半銀元每千元合申洋一千零十五元較昨漲五元天津即期行化每千兩合申元一千零六十兩五錢較前漲一兩銀元一千元合申洋一千零十四元漲五元京匯因津匯已漲亦高蓋數日以來迭見跌落矣漢匯銀洋例漲五錢銀元漲五角計昨價洋例每千兩合申銀一千零三十兩銀元每千元合申洋一千零零七元五角宜昌宜平每千兩合申銀一千零三十二兩銀元每千元合申洋一千零十二元半沙市九九銀每千兩合申銀一千零七十兩均無變動重慶九七平銀每千兩合申銀九百七十七兩五錢銀元平萬縣九七平銀每千兩合申銀九百八十五兩銀元平其餘内地各埠對於上海之銀元匯價每千元合申洋價如下計九江銀元每千元合申洋一千零零七元蕪湖一千零零五元安慶一千零零五元半蚌埠一千零零五元南京一千零零二元蘇州一千零零一元半鎭江一千零零二元徐州一千零零五元清江一千零零五元無錫一千零零二元杭州一千零零二元半寗波一千零零三元温州一千零零五元嘉興一千零零兩元半湖州一千零零三元蘭溪一千零零四元海門一千零零三元福州一千零十元營口一千零十元長春一千零十二元哈爾濱一千零十四元以上除九江蕪湖安慶匯價略漲一二元外餘均與前日行情相同無所變化云 
[昨日之金融市况]  
　　昨日現幣市價上午爲七錢二分四釐午後爲七錢二分四釐八毫七忽半較上日大三毫七五因今日起封關三日故銀行略有需要買進現洋十餘萬元三月底期洋上下午爲七錢二分五釐六二五小一毫二五四月半期洋買進者見活動故開收盤爲七錢二分八釐七毫五大一釐六二五 
　　銀拆上午二錢一分下午又小至一錢二分市面因各處風謡商業難安銀欵亦無甚動用故仍平鬆之象滙豐收欵有九十萬兩 
[友華銀行滙市報告]  
　　昨日友華銀行匯市報告云十二日倫敦大條銀價近期縮二五遠期縮一二五紐約銀價落至六角五分半倫敦紐約間匯率漲至四元四角二分今日此間各國滙價照昨未動通日市况堅定而平穩英鎊成交價近期至六月份止自三先令三便士六二五至三先令三便士六八七五不等美金成交價近期至六月份止自七十三元一角二分半至七十三元不等銀行因明日起休息不願多做交易故市况極爲清淡昨日倫敦市塲印度有少許現銀出售收盤時市况堅定紐約市况見硬數日中銀價不致有甚變遷 
[昨日元芳呌莊之市狀]  
　　昨日星期四輪值元芳洋行拍賣各種疋頭之期共排列六百十五件計二萬六千七百七十九疋件數與上次相同惟疋數多一百零四疋客帮之往拍者天津牛莊營口山東長江等各帮皆有少數拍進汕頭廣東廈門寗波拍定白貨爲多所拍之價因鄂省備戰之說傳播遠近人心不定故市面仍無起色 
[菜子收成豐稔之預報]  
　　菜子去年收成不豐洋莊陳貨巳購買殆盡本年新貨抛盤業已售開多日兹有人由蘇來申述沿途視察菜田狀况謂近蘇則外跨塘官凟里至唯亭一帶及崑山安定等處皆極高盛收成當然不惡至於花田尚在萌芽時代難以預測也云云 
[律師通知書改用郵遞]  
　　上海地方審判廳改訂新章收受律師閱卷通知書費各律師咸不爲然曾經請願上海律師公會要求會長張一鵬向地方廳長梅詒穀聲請免收此項徵金巳誌前報昨日地方廳致該公會函云逕啓者本廳律師通知書向來派吏送達徵收送達費兹於四月十三日起改用普通郵件送達相應函請貴會查照云云故自昨日始律師之通知書不論開庭與閱卷概用郵遞辦法不收送達費矣 
[上海醫學會常年會紀]  
　　大陸報云上海醫學會曾於上月三十一日假公濟醫院開常年大會代理會長費來松醫士主席會員到二十人書記員報告該會經過情形略謂該會自去年四月十日開成立大會一年以來會員已自二十二人增至七十七人内美籍二十八人八人爲女醫士英籍二十一人法籍三人比籍一人中國十八人三人係女醫士日籍六人月會共開八次所有講演及討論之各項論文皆極有價值之作該會除月會中純粹討論醫藥方面事務外又有幹事七人所組之幹事會於一年中應答關於醫藥問題之各項通訊排列歷届會議之論文等等成績亦極佳良此次會議且舉定費來松醫士爲正會長 
[公共公廨研訊王小弟等紀]  
　　界内犯命盜案二十餘起王楊傅陳四盜解軍署懲治 
　　紹興人王小弟年祇二十三歳與同鄉人楊芳正·寗波人傅倫耀·及在逃同黨某某等數人於此二年内在英法租界及内地犯命盜巨案多至二十餘起前月間匿居公共租界北海路（即六馬路）三江旅館内被法捕房包探偵悉協同公共捕房中西包探往將王楊傅三盜並共同黨陳阿堯·鍾金生·陳慶堂三人一併擒獲解送法公堂訊明判王楊傅三人與陳阿堯併解護軍使署按例懲辦鍾金生陳慶堂逐出租界經麥警務長得悉以該盜等在公共租界内犯有命盜案多起諭令老閘捕房捕頭轉飭西探目依克華探目黄潤甫包探汪竹生查明各事主吊出原贓於昨投請法捕房將該盜等移提至公共公廨第一刑庭即據捕房刑事科代表費斯福律師上堂譯稱查得該盜等於去年二月起至獲案日止在公共租界内犯有命盜案多起第一起於去年二月二十四號搶刦北浙江路張毛毛家金鐲並開槍圖害徐炳金二十七號行刦山海關路唐梅海家金飾現洋開槍擊斃陳順夫三月四號夥刦九江路陸驊家值洋二百五十元之金鐲一對現洋二元至本年三月十三十五兩號書寫信函向塘山路居人王士富嚇詐洋五百元並在塘山路兆豐路轉角擊斃一千零六十三號上差華捕石炎森去年四月二十八號在六馬路興發客棧内拒捕開槍擊斃包探奚德安楊兆林彈傷西探泮林士去年四月二十四號搶刦愛而近路二百九十五號門牌居户張李氏值洋三百元之金飾本年三月六號在北西藏路搶刦自來水公司收賬人孫雨露皮夾内現洋並開槍將孫擊斃三月十號傍晚在北京路搶刦張思忠家内儲現洋銅鎖皮鞋等物之皮夾一只開槍將張擊斃流彈擊傷某五金店學徒桑堅茂業將該盜提來逐一訊明口供錄有中西文供單言至此將所錄供單呈案並據西探目依克投訴該盜等在捕房所供之詞甚爲詳細當時錄供後即命繙譯將伊等所供朗誦與彼等聽明無訛均加蓋指模該供單已經呈案至該盜等搶刦事主財物分贓多寡供單上亦詳細註明所有事主張思忠皮夾内之皮鞋一雙在鍾金生家查出云云又據　探目黄潤甫稟稱所有被害事主均巳傳案候質等語經兪襄讞得稟商之美丁副領事遂將所呈供詞當堂誦讀一過諭各盜謂如有不實之處儘可向堂上聲明王楊傅三盜與陳阿堯均俯首承認而鍾金生陳慶堂二人供稱與傅倫耀相識否認同往搶刦至皮夾由傅倫耀所寄求宥堂上核供宣判王小弟楊芳正傅倫耀陳阿堯四人併解護軍使署治罪鍾金生陳慶堂押候展期一禮拜帶堂核辦 
[縣立一高二十週紀念預誌]  
　　小東門内上海縣立第一高等小學校（即前敬業學堂）本年爲二十週年兹定於本月二十七日起開紀念會四天其預定秩序如下二十七日上午行祝夀禮下午展覽成績學生表演學藝表演新劇映演影片二十八日與上一日下午同惟入晚學生聚餐二十九日校友表演新劇·影戲·魔術·技擊·雙簧·餘興三十日與上一日同惟入晚校友聚餐全體提燈遊行 
[通緝柴沙洋面刦商船之贓盜]  
　　松滬護軍使署昨日通令所屬各軍警文云案據寳山縣知事兼理司法事務馮成呈稱縣屬柴沙洋面商船被刦獲犯勘詢飭緝情形繪圖塡表報請鑒核事本年三月二十一日准駐滬水警第四區咨稱據商人劉喜生呈稱伊船劉萬順由長江裝運牛骨開往福州本月十一日由吳淞啓行次日七時駛至縣屬柴沙洋面停泊突來盜船兩艘搶刦去食米銀洋衣服被鐵鏈等物並將伊兄劉學生擄去被刦之後一船即往南駛一船係裝沙泥駛進吳淞銷售伊船亦跟進吳淞後查察匪船名爲金順發船中各贓俱在當經報知蓬萊公所將船扣留並將船内盜匪吳源祥等四名拿獲解區預訊吳源祥等供認事前被脅臨時帮同接贓等語開單連同人犯解送到縣准此當將該犯吳源祥等訊供收押查該處距城七十餘里係屬洋面並無水陸駐防隨即督帶書記警察前往失事處所勘騐被刦情形勘畢分别繪圖開單訊據地保人等供與報詞相同當將匪船内所存贓物飭交地保看管飭傳事主到案認領提詢匪犯吳源祥等供認被脅同行臨時帮同接贓事後分得贓物同夥不知何姓之柴慶小茂現已逃逸等語旋據事主劉喜生補開失單呈報前來除提犯研訊核辦外一面選派幹警分令各警所嚴緝並咨請鄰封屬縣一體協拿眞正贓盜並逸犯柴慶等務獲訊辦並將擄去之商人劉學生設法救回外所有縣屬柴沙洋面商船被刦獲犯勘訊飭緝等情理合呈報仰祈鑒核俯賜通令所屬一體協拿務獲解究等因合行通令一體遵照協拿云 
　　尚有本埠新聞等轉入後頁 
雜評二 
[改造太新太舊之腦筋（旡用）]  
　　夫人而爲今日之人必求適於現時代不必太新亦不可太舊太新則說理雖高其如衆人之所不識何徒起一時之驚駭非議欲其收效戞戞乎難也太舊則思想陳腐行爲窳陋自稍有新智識者觀之覺爲頑執不進應歸淘汰而太舊者又復老氣横秋一若唯我獨尊自專自用羣起而斥之結果亦終不良故欲爲現社會之人不可不具備現時代之腦筋所謂現時代之腦筋者非從俗浮沈與時俛仰入鮑魚肆久與俱化之謂而必因應潮流相機利導不即不離長爲循循然以善誘之而納於進化正軌之謂也 
　　證以實事文章有新舊焉社會旣有變遷文章不能百年而不變然變之以漸不必變之以急急則每來反動阻碍進行思想言論亦然吾謂今之談新者病在太新太新之新其新不久可斷言也政治有新舊焉慣行政治難一朝革然亦不能不隨潮流以轉變脱墨守數十年前之手段施諸數十年後之居民紪繆乖戾無有是處每一令出反對紛起吾謂今之守舊者病在太舊太舊之舊其舊必敗亦可斷言焉 
　　吾爲此言以上海地方負有過渡轉捩新舊之責以上海與歐美較文化誠屬幼稚而與内地較文化確爲先進果能擷歐美之菁英爲内地之導率新者化舊舊者從新水乳交融一鑪共冶效績之宏寗可言喻乃談學者不問其是否適合現時代而極力謀新施政老不問其是否適合現時代而盡情守舊卒致紛擾喧呶有害無利此其故何者太新太舊之腦筋有以醖釀之故欲眞計上海一般社會之幸福當自改造學者之太新腦筋與執政者之太舊腦筋始 
 
 

Page 15

 
 
本埠新聞二 
[萬國學生團過滬預誌]  
　　該團由學生同盟大會諸代表組織而成 
　　世界基督教大會代表若干人合組一萬國學生團將于二十一日聯袂至滬在滬開會四日會長穆德博士及美代表　斯克臘脱女士俄代表尼基汀氏英代表麥克萊女士美代表喬治女士皆在來滬之列此外至滬者尚有廣州福建汕頭寗波嘉興杭州香港厦門與湖南等處之中國代表及上海之女代表二十人男代表三十人全數約共一百八十人左右 
　　兹將各地女青年會赴會學生代表及教員之姓名列下 
　　江蘇陳竹君金陵女子大學黄文玉同上李明玉蘇州景海女學朱麟英常州崇眞女校包中仙江隂輔實女學丁采蓮上海裨文女學言忠芸上海體育學校陳彦融同上田翠寳上海清心女學李今英南京東南大學張佩英同上趙毓淑上海中西女校徐佩珍同上（教員）蔡路得金陵大學兪秀愛蘇州景海女學孫冠敏蘇州英華裘頌陶同上藍沙斐蘇州惠霾王梅娥同上徐佩雪常州崇眞女校胡自華江隂輔實女校楊競學上海裨文女學陳招靈上海啓秀女學上海清心女校 
　　浙江包恩珠杭州弘道女校兪秀兪湖州湖郡女校金秀清同上倪翰芳寗波聖模女校榮順芳同上沈詩英寗波崇德女學方肖傑金華成美女校王菊美同上單湘舲湖州進德女學魏瑞芸杭州省立女師範（教員）來羅懿弘道張湛謙崇德李霞紹興俊德倪英同上鈕竹鳴湖州成德女校 
　　廣東李滿意廣州路得女校梁季綺同上李銀愛廣州培道女校陳慕潔同上熊德華廣州夏葛女醫校林遂蓮香港保羅女校容玉枝廣州夏葛女醫校阮振坤香港聖士堤反女校何中中香港英華女校廖奉靈廣州嶺南大學何玉美廣州眞光中學（教員）黄玉梅英華女校施福羣聖士提反女學李潔瑜廣州聖希理達女校龍福英同上麥花地眞光中學 
　　福建林翠玉福州華南大學陳宜秋同上（教員黄求恩福州陶淑女校余恩庶同上陳慈愛華南大學陳佩德福州毓英女校李陶世同上陳金屏福州文山女校陳淑娥同上張國英邵武樂德女校 
[曁南商科之演講談]  
　　許建屏講華盛頓會議之結果 
　　本月十一號星期二下午三時本埠徐家滙松社曁南學校商科請大陸報華會特派員許建屏君講華盛頓會議之結果教職員學生到會聽者甚形擁擠許君到校時由校長趙厚生商科主任高踐四等招待許君先述美政府召集裁减軍備會議有三大目的（第一）欲裁减軍備以减輕人民負擔并維持工商業故當開會之初美國外交總長休士提出裁减海軍案結果得通過此後美國人民每年每人得减輕二十金之負擔且因各國皆裁减海軍財力寬裕將向美國購買貨物美國工商業得不至衰落（第二）美國因英日同盟於美不利欲廢止之再三磋商結果以英法美日四國協約代英日同盟（第三）美國欲保持中國門户開放主義使列强在遠東商業上有均等機會對於此點美國代表羅德提出尊重中國主權領土及行政自由等四原則與會九國代表皆簽字是爲九國協約吾國參與華會亦抱有三大目的（一）爲山東問題（二）爲取消日本二十一條要求問題（三）爲修改關税問題對於第一條山東問題吾國代表遲遲不敢提出後經國民督促始由英美介紹與日代表直接交涉結果山東鐵路由中國出日金三千萬元於五年後十五年内贖回如於五年後中國願將路欵一次付清者日本不得反對至於取消二十一條雖經吾國代表王寵　提出然美國外交總長休士以爲二十一條經吾國袁世凱任總統時簽字認爲正式條約不能提出華府會議致生糾葛故二十一條提出後休士即宣布散會日期然美國與情反對二十一條甚激烈日本代表遂於閉會前宣布收回二十一條内之第五欵關税問題吾國目的在得關税自由且加進口税至值百抽十二分半美國代表對此頗表贊同惟英國以商業關係但願讓中國加進口税至百分之七半而日本反對更烈但允讓中國照進口貨　價抽百分之五結果中國所得者不過實價之值百抽五而已此外如客郵無線電撤退外兵治外法權等中國或得圓滿之結果或尚待調查後再定辦法華會結果大畧如此云云許君演說約一小時半講畢聽者大鼓掌末由主任高踐四請學生起立致謝旋即散會 
[交易所員之窮途淚]  
　　上海全球交易所自與上海證券交易所合併營業後其第一種難題厥惟所員因物品當去年營業鼎盛時除原有養成所畢業各所員外又因感情上陸續加入新所員數十人一旦業衰早有人滿之患此次全球旣經加入前曾招有所員二百餘人勢難兩存致兩所所員咸懷惴惴卒乃議定先將全球所員裁去三分之一計七十六人每人由所津貼損失費洋一百元此旬日前事也現計全球名下尚留所員一百五十二人旣無視職日期因循下去嘆來日之大難昨該所員集合數十人聯名具函理事會要求津貼二百元准予遣散聞該理事亦祇允一百元云 
　　又上洋日夜物劵交易所自去年招集所員設立養成所計收所員百餘人當入學時各具有中途輟業賠償該所損失洋五百元之股實保證自開學迄今時將半載該所一無表示致一般所員欲改業因被五百元條件束縛欲守候又嘆衣食之難週進退維谷流連失所日前聞該所員曾舉代表走謁該理事黄漁亭當荷黄君許爲轉達理事會不期事隔二旬音信毫無而黄漁亭突然病故該所員更形恐慌云 
[和興鋼鐵廠股東會紀]  
　　浦東周家渡和興鋼鐵廠股分有限公司以原有之和興化鐵廠改組上海本埠向無自鍊之鋼鐵而銷塲則年盛一年該廠現在計劃以化鐵爐産出之生鐵自行鍊鋼其資本暫定銀一百萬兩由新舊股東認定招足已向德國吕桑埠陶蒙城鋼廠定造鍊鋼及軋鋼機器日可出鋼料一百噸至一百五十噸主任工程司爲德人畢象賢於去冬回國辦定機器先行來華並商請德國鋼鐵大王允派著名技師數人約十月内來華帮辦一切聞頭批機器亦在十月内到埠大約一年内可以出貨所用原料則與安徽益華公司購定礦砂並與某公司購定焦炭均巳訂立合同又在浙江長興縣青山東峰岕等處自開煤鐵鐵礦自鍊焦炭以便將來再造大爐擴張營業昨日該公司開股東成立會通過章程並舉定盧子嘉·倪幼丹·劉冕軒·樂振葆·張效良·陸培之·郁葆青·丁福憐·張延鍾管趾卿·陳光甫·杜家坤·貝潤生·陳　鑑陸伯鴻十五人爲董事顧馨一·席立功·姜炳生·三人爲監察人復由董事中互選陸伯鴻爲該公司總經理其協理一席擬再聘任精於是項鍊鋼内家一人管理廠務將來本埠各機廠定購貨物旣便交貨復省運費銷塲之暢自無待言 
[水警獲匪之區長指令]  
　　勒令張進文領捉夏大漢子 
　　江蘇水警第一區沈區長前據第三隊呈解獲匪張宗能等五名並金戒銀洋當票等物乞訊辦等情昨奉指令云呈並金戒等物均經收悉業經派員訊據各該犯同供平日以挑步擔或做小工度日張進文在周家渡開設茶館此次係聽從年約三十歳之巢湖人夏大漢子起意糾約同黨坐船駛赴川沙停在巡船附近圖刦不知牌號之木行詎未做案已被查獲夏大漢子大約仍躱在周家渡張進文願往領捉等供查該匪船停泊處所竟敢接近槍船圖刦木行其欲先奪軍械繼即肆刦情節顯然幸經本區長早有所聞飭屬嚴防並賴該分隊長認眞防範遏止未然否則擾害地方不堪設想矣至匪首夏大漢子在逃未獲後患堪虞該犯張淮文旣稱願往領捉姑從緩解責任勒緝其餘四犯先行歸案盡法懲治俾昭燗戒除已將獲匪張宗能李克池彭傳秀潘嘉本四名抄供解送川沙縣公署訊辦曁據情呈報並將緝捕勤能之分隊長蔣祖鴻專案請奬俟奉廳長指令到區另文行知外合將張進文一犯發交該隊遴派幹員帶赴周家渡等處勒緝匪首夏大漢子務獲解究倘一時難以緝獲仍將該犯解區送縣路上務須小心看守毋任乘隙脱逃是爲至要云云 
[中國工會開會紀討議現時之要題]  
　　聯合通信社云昨日午後二時中國工會開職員會到會者鄭森桂等三十七人舉陳國樑主席劉屏仙記錄（一）首先報告中國工會與北海路商聯會合組工界義務學校籌備經過情形（二）討論十五號加入俄災賑濟會游行大會業已備置小旗請各會員早臨事務所會齊出發游巡大衆贊成（三）提議法租界同仁輔元堂遷讓問題有人謂該善堂董事受人運動所致請衆討論張吉甫云該塚地與四明公所塚地組連倘該地遷讓翻屍倒骨不獨　傷道德關係我國主權甚重當然與各團體一致反對（五）現時米價飛漲頭號米已增至十三元上下一石超過前次總會議案以及上海縣之示諭主席云目下米價高昻關係工人生計必定係奸商私運所致本會應電致王省長火速設法嚴加取締一面轉請上海縣於各區工界集合之處籌辦平糶以舒工困議畢散會 
[工商協會年會記]  
　　中華全國工商協會於前日晚假座大東旅社舉行年會到一百數十家首由謝復初主席報告會務大概情形及提出注意修改税則之討論案嚴直方發表意見甚爲切實謂税則問題極爲複雜有宜輕者有宜重者譬如爲吾國所需要或缺乏之原料及製品不妨低至值百抽五以下有爲吾國所不必需要或爲奢侈品消耗品與國貨競爭之品均應特别加重豈特必須在值百抽五以上而已又有一層加税以後國家税收果可增加而增加以後之用途亦不可不注意隨又公推陸星莊爲檢票員開筒檢視選舉票共得九十張一面由書記等記錄選舉票一而即舉行聚餐席間有阮季侯馬樹用沈卓吾等演說迨聚餐畢約十句鐘而散 
[澄衷同樂大會之預報]  
　　本埠虹口塘山路私立澄衷中學校於新暦本月十六日即星期日爲週年紀念並開同樂大會特備各種游藝如新劇拉戲崑曲京曲等係從午後表演且於上午加增各項運動并不分發入塲劵如有校内同人家族戚屬朋友等均可入塲參觀云 
[青年會商業學校董事部成立]  
　　昨日（十三日）下午五時青年會商業學校董事部開成立會於該會會客廳董事共十一人舉定趙師復爲正會長朱成章爲副會長高踐四爲書記六時聚餐於該會會食堂餐畢首由該校校長朱樹翹報告董事部之成立後繼有教職員代表謝武衡及日夜學生代表葉安國鄧梓良之致歡迎詞董事袁履登朱成章趙晉卿亦均有答詞董事及教職員之列席者共有六十人 
[專科師範講演紀]  
　　黄家闕路上海專科師範學校於前昨兩日　陳獨秀李石岑兩君講演陳君所講者分兩段一爲社會主義與普及教育一爲社會主義與婦女問題闡發甚詳末謂平民教育及婦女問題除用社會主義解决外有無其他較妥之方法請諸君熟籌知所適從云李君所講者題爲現代之藝術與哲學分四段一變動二直感三具體四人性的將近代藝術與哲學之共通點舉要講解並證以極姆斯及格柏森之學說末謂總之現代藝術與哲學之特質可以生命之流四字概之諸君平時學習圖畫音樂手工等藝術科切勿看作預備生活要知從事製作學習之時即是自己生活云云 
[世界語與交大滬校學生]  
　　世界語爲柴門霍夫博士所創造至今僅三十餘年巳風行全球自歐戰告終各國學者爲促進國際永久和平人類眞實幸福對於世界語之提倡更不遺餘力是以國際聯盟會竟有請各國提倡世界語以聯絡人類　情之决議案我國本屆第七次全國教育會開會時亦通過蔡元培先生等所提出「將世界語加入全國各師範學校正式課程中」一議案可見世界語之前途非常光明交通大學上海學校學生鄭鍾煌高爾松等有鑒於此特組織世界語研究班凡同學中願學習世界語者均得自由加入請定輔本世界語學社王兆瑛擔任義務教授每逢星期六下午共同學習現聞報名者已有八九十人本星期六下午即行開始學習云 
[李佳白演說與尚賢堂會務]  
　　霞飛路尚賢堂總理李佳白博士前月間赴山東山西河南各省演講道德聯和各教各界人士頗爲歡迎兹已於前日由京來滬寓於崑山路教士公會本埠商科大學已函請博士定於今日（星期五）下午四時往該校演說教育并聞本埠各機關亦擬請往演講博士年事雖高其精神較前矍鑠且悉尚賢堂訂於十五日（星期六）下午二時開常年報告會邀請中外董事及會員蒞會由該堂李博士報告辦理經過情形以及協議此後堂務之進行與發展於十六日星期下午三時該堂又開中外教務會亦由李博士演說「各教與中國富强及和平之關係」并報告與各省聯合教務之成績且請滬上各教派代表屆時蒞會均須略述教理以及源流爲切實之聯絡云 
[社會貧病者之福音]  
　　醫學原旨所以濟世亦社會慈善事業之一滬上年來中西醫院林立其間除公共機關及　會所設者外其餘因個人經濟關係對於醫藥等資不免取之甚昻致社會貧病之人每多向隅兹有何君子範有鑒及此特於勞合路建設一衛生醫院每日施診五小時所有醫藥等費不取分文何君自任院長兼花柳科主任其餘各科皆係精通中西醫學之士分别擔任現定於夏曆本月二十日開幕云 
[嘉興梧州路商聯會會議紀]  
　　嘉興梧州路商界聯合會昨日下午七時在事務所開第六次常會到者二十餘人由正會長余連貴主席沈炳榮紀錄主席宣告宗旨並提出副會長兼會計王劍霞因病出缺理應推補以符定章而利進行公决推唐榮甫爲副會長兼會計張振涵陳芝香提出爲兩路烟紙同業並醬業小本經紀商人均來會報告以銅元價低每元可兌銅元一百六十二枚照此下去實難開支請本會維持討論結果條陳總聯合會請電告本省長官並使署海關禁止入口斷其來源通過丁義全朱寳羅提出本會地處偏僻名稱兩路範圍欠廣以致會務不見興旺現已疏通歐加路肇勤路東鴨緣路狄思威路加入本會一致進行討論結果俟開大會後修正章程改名六路商界聯合會通過振濟俄災並預備大會手續俟下次常會再議散會已九時矣 
[閘北三段救火會聯席會議紀]  
　　日昨（十二號）下午八時閘北三段救火會在寳山路該會所内開會長職員聯席會議正會長陳炳廉因事未到由副會長黄季植主席略謂本會委託本埠祥興洋行代向英京倫敦列倫廠定購新式抽水帮浦一具附屬品及救火器具多種共需價銀二萬餘兩業接祥興洋行來函於五月中准可抵滬並由閘北救火聯合會轉函江海關請予援案免税已荷照准在案惟本會所募特别捐欵認而未繳者尚有數千元即使收齊尚不敷用應分别向董事部籌募一面設法往收以資應付當經議决務於一個月内盡力募收以便付給帮浦車價及各種附屬物品價格議畢散會已十時矣 
[華商電車公司之股東會期]  
　　華商電車公司現訂本月十六日（即隂暦三月二十日）開今屆第一次股東大會所有上年營業狀况及推放路線工程進行手續並辛酉年一切收支賬略均須報告並舉行更選公司内董事監察查賬等各職員現由該公司通告各股東届時一體蒞臨與議云 
[慈善副劵開奬紀]  
　　慈善副券昨日在南市久大碼頭開奬場開奬錄其大奬號碼及經售票號如下頭奬八千五百六十八號南京春森二奬四千二百十一號本埠德昌三奬二萬六千五百七十三號北京月中桂四奬一萬四千七百零九號杭州兆元又四奬三萬一千一百三十六號杭州義利源五奬九千四百二十號杭州義大利又五奬三萬六千三百二十一號漢口振華 
 
 

Page 16

 
 
[民國競買塲股東會紀]  
　　法租界黄浦灘七號門牌民國證券物品競資塲因邇來交易所空氣不佳均持消極態度前日召集全體股東開會集議討論進止方針該管捕房預派華探目程子卿包探李友生張金泉等到塲監視開會時經朱主席報告本所共收股本十二萬六千餘元開支項下置辦器具生財房租等亦有十二萬元左右且房租契約尚未滿期租金亦須照付云云繼由各股東討論良久决計解散當衆推舉許錦芳何絅齋胡惠兼等三人爲理賬員後有一部分股東欲再推李自新周純嘏朱新夫等三人爲監察有人出而反對以致互相衝突主席勸阻無效遂即宣告散會一塲股東會議無結果而散 
[南市遷併垃圾碼頭]  
　　南市大碼頭沿浦灘近由大達公司在彼推放輪埠所泊商輪日多該處原進裝運垃圾船隻不無阻礙是以由該公司函致滬南工巡捐局請將垃圾船移開以免輪船進出危險姚局長接函後當即知照該局衛生科主任該主任查得去年在關橋迤南新建垃圾碼頭地位寬廣堪以併入遂實行遷併巳通知各區清道助理員轉諭各清道夫役每日將車運之垃圾在葆泰碼頭裝船一面傳諭夫頭不得在碼頭上堆積垃圾務須隨到隨裝隨裝隨運均毋違誤云 
[代拆侵佔公路之牆垣]  
　　滬市工巡捐局查得西門外義弄内金姓家翻造房屋侵佔公路有違規定路線章程令其停工不遵遂將工人沈萬福帶回寄押第一區警署限令遵章拆除嗣因金抗延不遵又被鄰居指控阻止出入經姚局長知照路政工程處派員帶領工匠前往該處代爲拆去侵佔牆垣然後將沈提回開釋矣 
[女孩唐阿秀待領]  
　　四區二分所崗警昨日查見迷路女孩唐阿秀一日解經倪署員訊據金女供鹽城人年十四歳前日由蘇來滬有兄名寳賢等語奉諭送交慈善　留養聽候出示招領 
[汽車公司便利游客之一斑]  
　　白克路上海汽車公司爲便利江灣龍華半淞園等處游客起見添備新轎式汽車多輛並訂定低廉價格以便往返各處之用遊客之欲僱用者可逕向該公司用電話（中央二○二）接洽云 
[滬寗車碾斃鄉婦]  
　　昨日（十三日）滬寗路由寗開滬之三四等車駛至望亭車站相近有一鄉婦在軌道中行走被車頭碾斃當由車長將屍移至路傍派嘗看守待報家屬備棺收殮 
[看出喪被汽車撞傷]  
　　某姓出喪於昨上午十時許經過四川路時有四千二百零一號汽車欲超過其前適有森昌木器店學徒浦東人湯來采在路側觀看不及避讓致被撞倒身受重傷不省人事當由總巡捕房一千二百七十一號華捕前來押令汽車載送受傷人往醫院醫治一面帶該汽車夫入捕房請究 
[下電車跌傷頭腦]  
　　昨日下午某號電車駛經浦灘有搭客通州人張餘貴正欲下車輪已轉動致跌傷頭腦不省人事由老巡捕房一千一百六十七號華捕前來雇車送入仁濟醫院醫治一面抄錄電車號碼呈報捕頭候示 
[塌車碾斷老嫗足骨之罰賠]  
　　老嫗羅李氏前在虹口歐加路橋塊被通州人張龍海所拉之塌車碾斷左足骨由捕查見將嫗送院醫治張拘解公共公廨諭交五十元保候訊在案兹悉嫗之傷脚醫生以其無用業已截斷昨晨捕房傳同該氏將張解由中西官質訊之下以張疎忽業務致傷他人除科罰金五元外再着賠償原告醫費洋二十五元 
[相驗火車站跌斃男屍]  
　　寳山縣吉一圖地保具報有一年約五十餘歳之無名男子在滬寗車站購票跌傷腦部醫治無效而死屍放北車站馬棚請騐一則已紀昨報兹悉地檢廳委派鍾檢察官毛檢騐員等蒞塲騐明該屍委係腦部受傷後一時氣閉致斃塡明屍格令由善堂收殮 
[地保請驗屍兩則]  
　　半淞園外浦灘之女屍徐家滙土山灣之男屍 
　　二十五保十二圖地保顧愼霖昨午投上海地方檢察廳報稱今晨半淞園沈家花園外面浦灘發現無名女屍一口年約十五六歳小足身穿洋線布棉襖褲形跡可疑查無家屬爲此來案請求相騐黄檢察長據稟後即委鍾檢察官沈檢騐員等前往檢騐二十七保四圖趙仲卿昨日下午投上海地檢廳報稱徐家滙土山灣徐姓牆脚外面今晨發現一無名男屍年約四十餘歳身着布棉袍藍布褲布襪蒲鞋查無屬人報請相騐黄檢察　諭候派員往騐 
[鼎祥里之搶案被搶去金戒兩只]  
　　法新租界奥禮和路鼎祥里内第二十五號門牌陳姓家前晚九點時突來身穿竹布長衫操崇明口音之盜匪六人以問信爲由敲門入内袖出手鎗嚇禁聲張陳姓婦人急即登樓鳴吹警笛該匪等見勢不佳一併逃逸祇將傭婦手上所戴之金戒兩只搶去迨至督察員黄金榮探目沈德福任水揚聞悉到來兜拏匪已遠颺當即查勘一週據情回稟捕頭諭令務獲該匪等到案究辦 
[倒穿弄發生搶案]  
　　昨晚九時許有盜匪十餘人各執手槍利刃擁至滬城倒穿弄姚紳家南首石庫門内楊姓包姓等家行刦先使羽黨把守大門餘均入内時適楊包兩家俱是婦女不敢聲張由比隣某姓急打電話報告警所其時各盜正在内室搜刦少頃二區二分所立派全班長警馳往兜拿匪已遠去矣 
[又獲代運手槍之同黨]  
　　滙山捕房控寗波人林新富等代日本人運送手槍一案兩誌本報前日又由包探劉問軒在滙山碼頭緝獲林黨劉文貴陳福履汪春林三名昨解公共公廨經陸襄讞會同美約副領事略訊一過判劉陳汪三人還押於下禮拜二連同在押之林新富徐金生王紀仁金秀章馮阿五等併案研訊 
[再誌毁門匪徒拿獲二人原來即是鄰居]  
　　閘北南梅園路鄉民李桃生李林生弟兄家迭遭匪徒以階石撞壞大門希圖入内行刧前日由李當塲扭獲江北張文漢張四美兩名控於四區二分所收押候查已誌昨報兹悉兩張即住附近草屋之内昨其家屬婦女均至事主家求情據稱伊夫係受人之愚隨同匪徒四五人前往事前未知圖刧云云李以案旣告發不便起滅自山却之該所倪署員以近來境内屢次發生行竊縱火等案若不澈究不足以維公安已飭長警嚴緝在逃羽黨再行核辦 
[賣媳爲娼之控究]  
　　無錫婦人韋高氏去年在原籍時串同姘夫吳阿狗將十六歳童養媳杏弟挈領來滬價賣與北海路雉妓院爲娼得身價洋一百元十元分用經女母李顧氏得悉控由捕房派探陸連奎與西探阿史來前往安南路三十七號門牌内將吳阿狗拘獲帶入捕房繼又綁獲韋高氏及杏弟未婚夫韋焕生連同杏弟一併帶入捕房捕頭諭令押候解廨訊究 
[謊報圖刦與糾衆評理之各罰]  
　　王阿六日前至法捕房報告稱有周生發糾同無賴十餘人各持器械於晚間闖至民人家中不問情由將箱子等物搗壞而逸實有搶刦行爲請求提案訊究當由捕頭立飭探捕前往將周拘獲並在周家抄出打鳥槍一支帶入捕房詰訊之下捕頭以原告有謊告情形諭各交保昨日傳至法公堂請究先由捕頭上堂稟明前情並稱查得在周生發處抄出之打鳥槍已經鐵銹不能回放周生發並無糾黨前往圖刦行爲請核王阿六供是日共來十四人圖擔餘供支吾周生發供民人是日至王阿六處理論地皮之事並未糾衆圖刦實被誣控求究中西讞員判以此案訊得均有不合之處着各罰洋五元充公以儆起案舊槍没收 
[指控同居同業人縱火]  
　　海潮寺附近水仙弄鋸匠京江人郭士松與同鄉同業陳恒桂陳莊之陳恒林等弟兄三人同居若輩因爭論營業各存妬忌因此不睦屢經雙方友人排解不了前日夜半時郭士松所居樓面忽然火起一時濃烟四佈勢將冒穿屋頂當經郭之學徒唤起大衆設法將火救熄未致成災嗣郭以火由陳氏弟兄所縱希圖陷害向陳理說陳等聲稱如果我等縱火當時决不帮同將火救熄互相爭執扭控一區三分所昨午備文派警將郭及恒桂莊之等押送地檢廳訊究 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）德安里房客聯合會代表張石君等訴房主祝蘭舫强迫加租案結果案已在外和解應即註銷（二）梁棣佺律師代表梁誠謙訴夏城樓承造房屋延不完工案結果據梁律師聲稱梁誠謙訴夏城樓一案前諭被告交出窓門等件由原告具保收領一節被告仍未遵辦應限五天着被告遵行如再違延即照藐抗公堂處治（三）趙四福延梁棣佺律師訴汪成德不付石子黄砂價銀案結果應由原告邀同洽記到案再訊（四）沈逸舫訴楊英初不還存欵案 
結果被告准具結出外候核 
　　又午後民三庭由兪襄讞會同美丁副領事訊理美商森昆洋行延許理律師訴捷隆腸廠售賣羊腸四桶由萬隆火腿號擔保貨色迨運交美國愛姆公司騐係劣貨請還損失美金洋一千九百五十五元案據原告洋行大班云此貨起運時由查騐員騐後即着被告央人擔保云云被告腸廠經理程宗興供擔保期間祗爲四個月原告於四個後才通知貨色不佳不還保單等語並延律師代辯結果候會商堂諭宣布 
[誌謝]  
　　昨承商務印書館惠贈第十四卷第十三號「教育雜誌二册又中華書局惠贈第二期「小朋友」一册誌此併謝 
來件 
[上海縣立第二高等小學校爲建築校舍經費不敷募捐啟]  
　　蓋聞千金之璧貴於琢雕九層之臺起於積累稽之於古則段直割畝以延師徵之於今則斯盛毁家以興學固州黨之有庠序應爾亦交兄之於子弟宜然吾校設於清季初名重修民國以來改歸縣立近臨縣治隔衣帶而匪遥遠　塵囂幸弦歌之不輟奈來學之漸衆非横舍所能容廣厦欲庇歡顔長府難仍舊貫經營締造十載於兹辛苦艱難萬金垂盡錙銖必取公家之儲藏　空簦笈相從遠道之踵門不絕　風靄靄桃李忽　於門牆夏屋渠渠松柏宜備爲梁棟爰於去歳醵金之千更由勸學所購地六畝有寄添建校舍二十間不　在四千元左右此後闢精舍增學額不與焉自非集腋成裘籌畫百年之計曷以發蒙啓滯恢宏七教之規所望王涣奉資藉開賢路范寗起學悉出私財周將援例以褒揚用彰盛德更藉立碑以紀念昭示來兹上海縣立第二高等小學校校友會謹啓 
[附表揚條例]  
　　一特捐百元以上者謹將台銜鐫入紀念碑並依照捐資興學褒揚條例呈請給予奬章 
　　一特捐五十元以上者謹將台銜鐫入紀念碑並贈以紀念盾一座一特捐二十元以上者謹將台銜鐫入紀念碑並贈以紀念架一方一特捐十元以上者謹將台銜鐫入紀念碑並贈以紀念書畫一件一特捐五元以上者謹將台銜鐫人紀念碑並贈以紀念杯一對一特捐一元以上者謹將台銜鈐入紀念碑以留紀念 
公布 
[江蘇高等審判廳]  
　　民庭判决孔祥　與錢乃簧爲田産涉訟聲請回復一案（决定主文）本件聲請駁回聲諸費用由聲請人負擔朱慶咸等與泰錫田等因公産紏葛聲請指定管轄一案（决定主文）本案第一審指定上海地方審判認管轄顧視清與顧周氏等爲遺産涉訟控訴一案（决定主文）本件控訴駁回謝俊朕與吳應銍等因廟産涉訟上告一案（决定主文）原决定撤銷本案發還江寗地方審判廳爲第二番審判陳少琴與張鍾麟爲租屋紏葛涉訟上告一案（判决主文）本案上告駁回本審訟費由上告人負擔 
　　批示陸榮生呈爲曹如山等債欵一案再請令縣嚴屬執行由呈悉據稱原縣僅將顧張氏一案執行仍置曹如山一案於不問請予督促等情候再抄發原呈令縣查明原案迅予依法辦結仰即知照此批王談氏呈爲遺産涉訟縣署延不送違判罰請督促由呈悉巳令縣查明送達矣仰即知照此批考取承發吏趙志廉呈爲無力繳納保證金請暫緩傳　服務由呈悉淮予暫緩服務此批鄭劉氏一件狀請發還原卷由狀悉查本案原卷巳於上年十二月二十四日發還靖江縣查照辦理矣仰即知照此批（以上四月十三號） 
[江蘇高等檢察廳]  
　　批示律師莊曾笏呈一件爲呈繳　存舊狀請補蓋廳印發還使用由據　購存舊狀八本照准補蓋　印發還使用抑即來廳具領可也此批 
（以上四月十二號） 
[上海地方審判廳]  
　　公示送達（全文在本廳揭示塲公布）第四八號（民一庭）一件孫少卿與金根夀等因賠籌損失一案兹本廳續定於四月二十一日上午十時爲公開審理日期仰該被傳人金根夀等依期來廳候　毋違特示右仰被傳人金根夀根生瞎子遵照第四九號（民一庭）一件毛雲錦與孫春裕等因保證債務涉訟一案兹本廳定於四月二十二日上午十時爲公開審理日期仰該據傳人孫春裕等佐期來廳候訊毋違特示右仰被傳人孫春裕孫友卿遵照判决主文（民一庭）一件决定劉久　興季手等保證涉訟一案（主文）本件訴狀予註銷訴訟費用歸原告人負擔一件判决張馬氏等與龔阿林會欵涉訟一案（主文）原告人之請求駁回訟費歸原告人負擔（民二庭）一件判决潘李氏訴徐建章租屋糾葛一案（主文）徐雲章應將租借潘李氏一房一幢遷讓交潘李氏執管潘李氏其餘之謂求駁回訟費歸徐雲章負擔一件判决陳和尚訴陳　歧塲地糾葛一案（主文）兩造住宅前塲　内被告人不得建築房屋訟費歸被告人負擔 
　　批示一件蒯福昌狀請給領案欵由狀悉查本案梁袁氏應交之半數訟費洋四元五角尚未據具繳到廳應俟追齊一併給領此批一件浦二號狀請寬限交欵由狀悉餘欠限五日内繳清倘敢再延定予傳案勒追此批一件馬殿魁狀請嚴追　狀悉巳限令該債務人於五日内如數具繳文此批一件浦二寳狀交案欵由准交此批一件鄒紀勛狀請銷案由狀悉准予銷案借據一紙並准塗銷附卷此批一件朱恪生等狀請銷案由狀悉准予銷案此批一件鄭錦章狀交期欵由准交此批一件薛大興狀請執行由狀悉准予傳追此批一件陳錫華狀請銷案由狀悉准予銷案此批一件鄔炳記狀請分别執行免執行由狀悉余聘三陳松萬兩户准免執行許連桂一户候傳案訊追此批一件未梅生狀請　吏執行由狀悉着即來案　諭此批一件孫靜山狀請押追由狀悉准予傳案訊追此批一件張文英狀交案欵並訟費由准交此批一件朱錦榮狀交訟費由准交此批一件　　山等請將句容縣囑託本廳調查筆錄備案由狀悉本廳承發吏調查報告巳抄送句容縣署查照辦理矣毋庸再予備案此批一件詹汪氏狀請將　基地補封由據狀巳悉此批一件張耀生狀請追債損失由狀悉候傳案訊奪此批一件戴銀才狀請銷案由狀悉着即來案聽候訊明核奪此批一件　笈泉狀領田單由准領此批一件戚　良狀請執行由狀悉已據孔木林　提起上告矣所請應從緩議此批一件丁正甫狀領欵繼由准領此批一件楊楚翹狀請强制執行由狀悉准即傳案訊追此批一件曹愼齋狀請執行由狀悉巳據馮子卿提起上告矣所請應從緩　此批一件蔡明正狀交案欵由准交此批一件郭建侯狀領案欵由准領此批一件張明惠狀請交保出外理楚由狀悉業已當庭諭知矣此批一件兪殿卿狀交案欵由准交此批一件奚章榮狀交假扣押費銀由准交此批以上四月十三日 
[上海地方檢察廳]  
　　批示魯天莊狀悉候訊奪此批李開林狀悉候核辦此批陸全林狀悉地保徐湘洲醫生宋文蘭均經傳案質訊惟被告龔阿龍等嚴拘未獲巳飭徐湘洲取保限十天内將龔阿龍等交案核辦仰即知照勿凟此批陸琴汀狀悉查本案係聲請再議仰候轉送高等檢察廳核辦此批任潘氏狀悉本案業巳起訴勿庸多凟此批馮恩　狀悉仰即　傳來廳候訊此批包徐氏據訴爾欲與夫包德山斷絕關係事屬人事訴訟着向同級審廳請求本廳碍難准理此批陸奚氏狀悉所訴情形係屬夫婦同居糾葛本廳礙難受理此批孫氏狀悉所訴係夫婦揪扭不成刑事問題應毋庸　此批以上四月十三日 
 
 

Page 17

 
 
   
 
 

Page 18

 
 
自由談 
游記 
[遊黄山日記（十四）] [  高吹萬]  
　　復經數折達鰲魚洞同人魚貫各倚石而憩冷氣凛冽撲眉宇間蓋不特隂深而然殆高極不勝寒耳坐而遠眺覺羣峰無能遮蔽匡廬九華可以隱隱見之憩息已始鼓勇入洞洞杳然貫穿山腹修長幾及里餘手足並用援而升洞頂露天開竇如井從竇隙攀梯騰身直上便破飛而出則峯嵐不啻萬計如夙秘帳中忽然呈露此黄山絕景處旣出洞得大石坦坦偃息如龜伏鰲背上其下有平地寬廣約數百畝一望浩蕩雖疾馳不虞其傾跌者乃天海也夫海者衆水之滙而以題山又不於其奥於其厓而於其巓何也蓋以此山崎嶇險惡岡阜蟠結寸步難行而乃得平原之地以十餘里計行至此若忘其爲山也者雖欲不謂之海而不可得爾且非止一海而已慈光寺間爲前海雲谷寺間爲後海獅林西去爲西海清凉臺畔爲北海而此蓮花峯下爲天海徐霞客游記以平天矼陽爲前海隂爲後海又謂過天門即爲前海此所謂天門似非即天門坎而記中不及天海余疑霞客所謂前後海殆即天海要之山也而謂之海自古未嘗有也天海中往往一石大數畝旁貼以矮松古蘚異草奇花一望瀰漫了不辨途徑游人過之大抵拾碎石爲誌故後至者差有痕跡可尋 
軼聞 
[白桃花墓] [  萱百]  
　　虎邱修建冷香閣後即補種梅花數百株初春風暖香雪滿林矣有某名士發起於眞娘墓旁環植桃花不使芳魂有寂寞之憾贊同者頗不乏人已而不果昨又有人提議此事友人姜君方自鄂渚返因述湖北某縣有白桃花墓艷雪千林今大半摧折於薪樵矣亦有議及補植者顧一時又難得多許之白桃花非十年二十年恐未易遽復舊觀也墓之歷史遠矣據云爲春秋時息嬀墓千百年古蹟若隱若現於荒烟蔓草中至清嘉慶時乃大著爲廣植白桃花之艷期而遂以白桃花墓名或曰息夫人爲白桃花神其名之也固宜先是邑紳紀稷夫者有女名雪瑞生時適大雪也年及䈂矣敏慧能文苛於相攸一時未易獲雀屏之選鄰子薛生年相若才殊豐艷紀頗愛之惜其家甚貧紀有子未成童也延師教之師亦名士爲薛生舅氏因帶薛至館紀初官京朝時奉諱家居起復後仍隻身入京雪瑞母甚屬意於薛以爲他日必非池中物何害於貧紀則必俟薛有所表見而後可雪瑞間亦問字於師與薛生常相見青年以品性才貌相悦慕何有貧富二字擾其天懷由今日言之其心地亦至純潔而不當加以非議者也未幾師以友人薦游山西學幕携薛同去薛早失怙恃舅氏卵而翼之也旣而雪瑞病日重羣醫束手母於大士庵求得仙方用白桃花作引徧覓不得時巳近初夏桃花盡隨流水去矣忽有人持一枝至輕雪飄風則白桃花也云得之古墓旁服之稍愈後不復可得花但折其枝數飮後居然漸告痊可因許願修墓病亟時母密以終當成就良緣爲女慰而是秋薛生旋里應童試補博士弟子員明年秋試又捷因請舅氏爲冰上人致意紀稷夫紀巳得家中書許之又明年薛生捷南宫選庶常始乞假歸娶焉雪瑞述白桃花事夫婦同拜古墓考知爲息夫人墓乃鳩工修築購白桃花數十百株徧植墓旁歳歳繼種十年成林今雖摧落人猶稱爲白桃花墓保存古蹟者方議修葺而補樹云 
曲話 
[大鼓書之類别] [  少卿]  
　　予謂京音大鼓似皮黄文武老生坤角力有弗逮梨花大鼓似青衣花旦關東大漢自難勝任坤角反占上風焉自京音大鼓有白劉二人同時並出藝術又突進一步聲調字音說法皆能超俗出衆所以極受社會歡迎大鼓書中以京音爲盟主良有以也 
　　以予考察所得發見京音大鼓有六大特徵舉於下 
　　一純說歷史及說部故實無鄉村事跡農歌之存在（間有描寫京津社會之作皆近作之下品） 
　　二說小段絕無大套 
　　三唱時加身段表演不脱皮簧劇表演法（如用兩指指事等） 
　　四用感嘆詞入妙（如呀！唉！呦！等） 
　　五以各種聲口描摹書中人個性入妙（如寗武關遇吉及其老母妻子各有聲口） 
　　六其詞章文學之價值酷似元曲 
　　甲用重疊字（恍忽忽亂紛紛悲切切慘悽悽等） 
　　乙用俗語對句（這壁廂暗室鬼火三更冷那壁廂洞房喜氣一天開等） 
　　丙用襯字（如賢烈夫人旣然取義歸天去葬蛾眉是瀟瀟的流水冷冷的西風） 
　　丁用元語（如這壁廂那一答等） 
　　戊一句中自爲對（如但憑臣一腔熱血半點愚忠又這夫人一聲長嘆雙垂淚） 
　　己寫景入化（長板坡最多驚句） 
　　庚善雙管齊下法（如香魂艷魄飄然去這時候正是寳玉娶寳釵一邊拜堂一邊絕氣一處熱鬧一處悲哀） 
　　文字佳處不暇縷述容專論之 
小說 
[社會小說人間地獄（七五）] [  娑婆生]  
　　第十三回催花小帖細寫嘉謨待燕疎　不來佳客 
　　話說姚嘯秋黎宛亭諸人在一蘋香商量組織銀行的事正談得起勁忽然程藕舲跳起來道我想起一個人來了黎宛亭諸人忙問想起什麽人程藕舲道我有一個舍親呌孫桐耘他吃了二十多年的銀行飯南北情形中外習慣他全瞭然並且他人也極謹愼如今銀行界裏求活動的人容易求謹愼的人不可多得倘若孫桐耘肯來帮忙那是好極了姚嘯秋道哦！我曉得我曉得我嘗到廣夫銀行裏去每每見一個穿狠樸實的洋裝行員進來談公事說話狠和平穩重廣夫狩器重他我背後問廣夫他是誰他說是孫桐耘藕舲所說大概就是這人了程藕舲道是的是的就是他他那一套黑呢洋裝除掉夏天汗流浹背穿不住以外春秋冬全仗著他不過衣冬下寫的時候加一件大衣罷了頭上那頂黄呢帽據他自己說巳戴了六年帽子裏面的皮圈油透了都刮得下來他始終不肯换一頂新的可想見他的儉德可風黎宛亭也道這樣有經騐有道德的人能來最好不過但是依我理想他做好了老銀行的地盤未必肯舍其舊而新是謀呢姚嘯秋道述到也不見得他們銀行裏的人也全靠跳槽跳一回槽身價也大一回位置也高一回倘若我們組織的銀行能將優等位置去歡迎他再加上藕舲和他的交情他也未必不來呢柯蓮孫道我們現在不管他來不來我們何必在這裏胡猜明天且讓藕舲去問一問自然會明白了姚嘯秋道明天藕舲去問在我看仍舊是空空洞洞的爲妙作爲是去叨教的論調不能貿然提出請他來做什麽職務那一來可就呆了藕舲道那是自然不消說得的黎宛亭道可是現在有一個問題有幾處至好他聽我說起組織銀行的話他們狠贊成我勸他入股他們也狠願意可是我們這爿行名稱第一没有定妥呌人無從說起第二股本總額多少每股股銀若干也未規定人家問了也是無從回答似乎我們一點没有議妥一天一天捱下去興致反而要懈怠人家還以爲我們鬧著頑兒呢柯蓮孫道這幾件事只要我們商量定了草擬幾條招股章程就全有了程藕舲道招股章程我也想到可是我的意思招股章程不妨訂不妨印總以少印少發爲是因爲什麽呢人家化著血本入股究竟總是信任招股人的人格信用不是照著章程的印刷品來的我嘗見有許多人發起了公司將招股章程到處亂散好像藥房分告白打官司的人散寃單似的那眞正無謂反爲有識者所不取我們要力矯其弊免得人家批評我們招摇嘯秋等俱點頭稱是 
[餘瀋] [  吳秉恬]  
　　豪於博者往往以千金爲孤注論者多笑其愚然其人心理中固挾有一種希望以勝負各居其半也至明明處於失敗地位而不惜有重大之犧牲且所謂犧牲者悉皆他人之生命財産而於己無與焉其用心乃不可問矣 
 
 
 

Page 19

 
 
   
 
 

Page 20

 
 
常識 
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
[成功百訣十一版]  
　　沈有乾君成功百訣兹經銀館十一版每册仍收回印本本五分外埠函購加費一分售書處本館營業部寄售處中華職業教育社中華書局 
常評 
[公私界限] [  覺]  
　　今人辦事不易取得信用甚至身敗名裂者大半皆公私界限不明之故也 
　　能明公私界限則義利之辨自明義有公義私義利亦有公利私利公義卽對於公衆應盡之責也私義卽對於本身應盡之責也顧公利而不顧私利謂之義顧私利而不顧公利謂之不義不義之利可謂之私而不可謂之利不私之利可謂之公而不可謂之不義故曰利者義之和也然則定義利之界限卽以公私之界限爲界限可矣 
　　今人知有利耳何知公私不知公私何知有義失敗者踵相接而覺悟者無幾人可不悲哉 
衞生 
[傷風預防法] [  王亦民]  
　　傷風一症我國人都不注意以爲是極輕微的小毛病不久就可好了其實傷風是極危險的不過他的危險不在暫時而在將來據德國某醫學博士的調查說無論那種肺病起初的時候總是傷風這話眞有道理據我個人親目所見的同學很可證明這話是不錯二位同學患重傷風起初咳嗽吐黄色之痰一二月未愈由醫生檢查下來巳經入於肺病第一期了可怕不可怕呢大概空氣中隨處有肺病菌在身體健康之時我們有種抵抗力肺病菌雖吸入肺内就立刻死了不能生存但是到了傷風的時候毫無抵抗力了所以若遇病菌入内立刻就傳染誠危險呀還有『腦漏』一症亦是極危險之病但也必從傷風入門因爲傷風時鼻内排泄物甚多久而久之影響及於腦了於是就成了腦漏此病和肺病一樣患者十人有九人死的這樣看來我們現在都怕什麽肺病腦漏而反不怕傷風豈不愚極麽現在天天時不正傷風尤易故預防之法不得不略爲講一講 
　　（甲）户外運動每日做五分鐘或十分鐘的户外運動因爲户外空氣清鮮且有微寒運動使身體暖熱如此則皮膚必强皮膚强抵抗力必大傷風不會侵入了 
　　（乙）深呼吸運動是强健外部的深呼吸是强肺部的肺部尤較外部要緊皮膚强肺部强傷風眞正難侵入了（深呼深吸都要用鼻） 
　　（丙）勤换衣服傷風和衣服極有關係衣服是調節天氣的冷暖的所以冷的時候就要多著些衣服以免冷氣之侵入天氣稍熱就要立刻脱衣以免過熱若我們懶惰换衣傷風最易侵入因爲身上的抵抗力失了還有一方面要鍜鍊就是不要多著衣服但暴寒時不可勉强 
　　（丁）毋當風口空隙小穴之風最銳利不可不避之 
　　上面四端苟能完全注意傷風一症可保無侵入之患但旣患傷風之後和預防法正相反如運動深呼汲都不可做令身體安靜衣服要多著使身體温度稍高不可受風再注意飮食不久可望愈也（乙種酬） 
道德 
[西方格言（二七五）] [  謝介子選譯]  
　　極衆之鼠亦能窘獅（德意志諺） 
　　世惟誠者能慧且安（英吉利諺） 
　　能廣儲如倍獲（意大利諺） 
　　君子視法律僅爲保衛者（英吉利諺） 
　　合度之馳最速者獲殊樂（莎士比亞）（Ｓbakespere） 
　　恬靜可以令衆（簡施突）（Ｊust） 
　　有幸運者微事亦大佳（英吉利諺） 
　　勿以創傷爲念亦係補救之法（意大利諺） 
　　凡所需發皆應準備（英吉利諺） 
　　天眞爲至德謙讓已次之（希臘諺） 
經濟 
[森林之間接利益] [  一樂]  
　　森林之直接利益爲木材油脂果實染料漆料之類此固人所易知而間接利益則知者不多詎不知間接利益初不下於直接利益兹爲舉述其大者於下 
　　（一）關於土地者森林之枝葉下墜於地面積久殘腐與地面之蘇苔砂泥結合而地被物堅厚且木根蟠旋屈曲於泥中而更加以堅厚之地被物遂表裏結實不虞雨水之冲激 
　　（二）關於流砂者以地被物之堅厚根鬚之蔓屈雖傾斜之地而能附止流砂之下流自可少河流壅塞與變遷之事（三）關於河流者森林之樹幹與枝葉及墜地面之枝葉約能吸含雨量％之二十五泥土之根蔓亦能吸含雨量％之二十雪時融消所需之時間較非森林之地遲約八倍職是諸故有森林則河流不泛濫亦不涸渴水源亦以之而不絕蓋森林所吸含之雨水乃漸次流入江河故不涸不絕當雨降之際得其吸含雨水入河流不少故不泛濫 
　　（四）關於雨水者森林有水分之冷空氣透出適含有水點之空氣經過森林或其近地兩相遇合遂凝結成雨故森林能增加雨水較之非森林之地可增分％四之一 
　　（五）關於熱度者樹幹參天枝葉濃布有富强之寒氣足以抵抗日熱故森林之熱度較非森林之地爲低 
　　（六）關於濕度者森林中之濕度較非森林之地之濕度爲多其理蓋不外乎水分之富裕 
　　（七）關於空氣者樹木吸入炭氣而放出氱氣故森林中之養氣較非森林之地爲富因是森林之空氣最清新而裨益於衛生患疾病者之多居於山林者蓋即是故 
　　（八）關於風災者一地有高挺濃密之森林爲天然之屏蔽則風姨施虐有所捍禦而禾麥廬舍賴以保全 
　　觀乎上之所舉森林關係於國家社會爲何如蓋可想見慨自數千年來林衡之官失森林之學廢曠觀全國實無森林之可言（邇來熱心之士雖辦有數處之森林然以吾國土地之廣需用之巨實不啻滄海之一粟）木荒之患已在眉睫漏巵之出不可計數吾願愛國之士其速起而圖之（乙種酬） 
科學 
[颶風之規則及其預防] [  養氣]  
　　三月十九日下午八時余坐書室忽大風自西北至挾驟雨下降未逾時雨止風息至十一時又飄風猝發其力不减於前而方向則反對焉其後數日間連發暴風數次江浙各地多有受其害者本報所載旣有推測其原因者矣余因爲考颶風之規則及其預防法如左 
　　按南越志颶風者具四方之風也投荒雜錄颶風者以四面俱至也福建省志風大而烈者爲颶又甚者爲颱颶發於正二三月颱發於五六七八月近世氣象學稱爲Ｈurricane及Typhoon又總稱爲Ｃyclone其原因由一處氣壓極低其周圍皆爲高氣壓帶由内而外以次遞高環繞中心狀如漏斗於是周圍之空氣分子必同時疾趨中心又以受地球自轉之影響其向中心也不爲直線而成螺旋形之軌道是其所以爲颶風之原因也依Ｂuys-Ballot與Piddington等所發見之例一颶風運動旋轉在北半球由右而左與時針運轉之方向反對南半球反之二颶風於自爲旋轉以外其中心亦次第移行在北半球赤道附近其行向爲西北西繼則轉爲北西更轉爲北至北緯三十度附近而轉向北北東更轉爲北東南半球所行軌道適相反對三氣壓表度數自周圍向中心而漸低 
　　以上所述爲颶風之規則至其朕兆當颶風將至前數日天空必徧布卷雲（卽形如羽毛之雲）旣而卷雲漸稀天空現白色每有日暈月暈之現象又後空中多現積雲（頂如峯巒之厚層雲）僅從雲隙窺見少許卷雲距颶風發生二十四小時前地平線上必有濃積雲迨濃雲布滿其行甚疾颶風將至可無疑義迨颶風旣起以後由風之變轉方向可以推測其經行之途徑例如颶風自西來由上海之北而過則上海必初爲東南風繼而南而西南而西而西北（按圖中甲乙線可以知之圖中不規則之橢圓線示低壓周圍之高壓綫小箭示旋風旋轉之狀態大箭示颶風移動之徑路）故若風向由東南遞變而南而西南而西而西北則可推知颶風自西向東其中心經上海之北也颶風自西來由上海之南而過則上海必初爲東南風繼而東而東北而北而西北（按圖中丙丁線可以知之）故若風向由東南遞變而東而東北而北而西北則可推知颶風自西向東其中心經上海之南也舉一反三不難按圖而得即如此次三月十九夜之風始而爲西北風旣而靜止旣而轉爲東北可推知其進行之方向爲由東而西若戊巳線且適爲中心所經故得靜止片時也又此時亦須察氣壓計之昇降蓋颶風來襲氣壓必急降降至極低則爲中心通過或迫近中心之徵過此則氣壓又漸昇矣 
　　熟悉颶風之種種規則則可知何種現象爲危險時期將至之兆何種現象爲危險時期已過之證事前可以預防事後亦無庸過慮矣（乙種酬） 
雜錄 
[黄包車篷宜改良] [  圭三]  
　　現在通行黄包車遇風雨稍大之時水點沾面冷氣侵膚甚至全身淋漓此於衛生上大有關礙宜將篷前之簷伸長尺許再連帶尺許長之短簾卷舒隨便有風雨時即垂下以抵禦之如是則坐者可無櫛風沐雨之苦製造黄包車者盍試之（不受酬） 
 
