# 1887 - 213 - 4905141

 

Page 1

 
 
[新印淞濵花影出售] [  申報館帳房啓]  
　　滬上爲烟花淵藪青樓櫛比有女如雲燕瘦環肥張嬌宋艶迷香洞裏幾令人樂而忘歸眞不數珠海燈痕邗江月色也頻年所出海陬冶游錄海上群芳譜滄海遺珠錄諸書祗傳綺麗之情未寫娉婷之貌閱者憾焉花影樓王人評泊花叢歴有年所謂非得顧長康之筆使名花十萬阿堵傳神則雖錄著小名未必能苕華永壽而冶游者暗中摸索更何從分施嫫之妍　乎爰遍向現時滬上諸校書索得照相數百幅擇其盛名鼎鼎艶著奏　者延名畫師細細鈎摹缯成百像月貌花容惟妙惟肖呼之欲出譪然可親復請諸名士各製一贊分寫正草隸　用石印法印成盛以錦函題以　贉務令新奇可愛精雅絶倫客有喜評花事者按圖而索定必宛轉愜心卽遠處觀之亦可知花月春江實不亞於衆香之國也現巳釘成凖於本月十五日出售每部碼洋一元二角滬上申報舘帳房南北申昌及各書　西園帳房俱可購取各外埠均由申昌書畫室及賣申報人經　倘欲躉買則請務玉至本舘帳房面議可也 
[石印國朝先正事略出書告白] [  點石齋代啓]  
　　平江李次青先生手輯先正事略一書中分名臣名儒經學文苑遺逸循良孝義凡七門人爲一傳者計五百人附見者六百有八人我朝肇　　土二百數十年間名卿鉅儒鴻逹魁壘之士之應運而起者其訏謨政績具在國史類非草野之士所能窺得先生之書面讀之俾知昭代人才昭代人才實邁前古而尤有以發人觀感之心要不僅徵文考献足資掌故巳也書訂八本價洋三元向南北申昌還讀樓及各書坊城内寳順坊等出售此佈 
[開印月令粹編告白] [  點石齋代啓]  
　　月令粹編一書江都奉味芸先生所手輯捃摭富而選擇精足賅小正豳風月令之全本齋業巳開印約奉月可以出書海内士林度必有爭先快覩者矣特此佈知 
[獄貴有辭說]  
　　甚矣辭之不可以已也豈獨片言折獄見重聖人卽尋常呈詞或准或駁批示數語亦必有以洞燭其隠情而後有以折服其志氣使身受者如聞霹靂之聲一喝直令三日耳聲局外者讀之亦不啻身歴其境是則所謂懸之國門不能增减一字者已或謂近來州縣衙門往往不親自批呈凡有詞狀涉錢債者歸之錢席幕友涉刑名者歸之刑席幕友彼爲幕友者率皆讀書不成棄而讀律亦有未獲一衿者亦有半生席帽者故其筆下必有可觀盖以是爲讀書人之後路也名幕友受重聘享厚幣爲東家判是非决嫌疑夫安得不竭其心思以相佐理其識見之明魑魅不能逃其形區區一禀批夫何足爲異也乎然而官聲之美惡卽繫乎此民望之向背卽在乎此又安可忽以視之故州縣官之究心於民事者或不專倚信於幕友而奮筆自爲之一批語出懸之大門俾衆共見有足以令人欽佩者則錄之以去以相傳示謂賢父母之公而明大率類此此又良吏之令名有司之盛軌已本月十六日本報錄有上海縣　虎臣大令批詞一則所批爲生員江璋逹控英界武聖行宫住持羽士諸恂卿不守清規僭用服色等情旋經　邑尊批駁不准其批詞云僧遒不守清規私自娶妻固干律例而生員不守臥碑干預詞訟亦違例禁據稱諸春帆卽高泰本係出家道士曾爲城西大境住持嗣因不法恐干查辦移居英租界武聖行宫其平生娶有妻室生育子女又拐富室逃妾納爲繼室如果屬實殊屬胆大妄爲地方紳董何不公同禀究被拐之家且復忍默不言已屬不解今年四月春帆病故伊子恂卿等忘其本來僭用四品服色入殮苟非往弔目擊决不能歴歴如繪第思該生等讀書明理闇室潛　當亦無暇顧問乃以毫不干已之事出頭肇訟察核來詞該生等之心思亦可想見一斑矣不准讀至此不覺撫掌稱快何其眼底之明心中之亮而筆下之曲折委婉嚴整藴藉乃如此耶其於羽士也初非意存袒護亦謂其不守清規僭用服色以及出家道士娶妻生子拐逃妾爲繼室種種所作殊屬胆大妄爲則固有應得之咎也特以地方紳董旣未公禀被拐之家亦未控告則其一面之辭未必確有可據也其於生員也亦初無輕藐之意第以讀書明理之人而出身肇訟未免事有可疑果其爲切膚之灾則雖闇室潛修不得不稍稍顧問若以潛修之士而出而與聞焚修者之事則尤屬詫異指而出之謂苟非往弔親自目擊安能歴歴如繪是則如見肺肝生員之心思亦且歴歴如繪矣然而猶不欲顯言之也曰察核來詞該生等之心思已想見一斑矣其用筆之藴藉直有嬉笑怒駡皆成文章之妙夫以一羽士而胆大妄爲至於如此地方紳董豈皆聾且瞶哉豈皆得該道士之賂而無不拑口結舌哉豈一邑之中如許紳董竟無一人如該生員之公義激發者哉事苟爲天下之公憤則天下之人皆得而言之若以一二人之私言而自命爲公憤則適爲李芋仙大令所笑昔有有人嘗與大令述及有某人控某人被控之事實係鑿鑿有之大令曰旣爲鑿鑿有之則人亦早已歴歴見之顧何以止有某一人控之耶告者曰是亦一時公憤之所激發耳大令曰是何公憤必其索詐不遂故發其覆耳繼而詢其詳則果如其言余以是服李公之明今批示所云讀書明理闇室潛修當亦無暇顧間是眞讀書人自愛之道事不干巳而出身肇訟則輕之者至矣夫道士之入殮旣非生員所應弔道士之拐妾又豈生員所能知卽道士之娶妻生子與生員又何所干涉而乃不往赴弔者不言而往弔者以目覩而言之逃妾之被其所拐者不言而旁觀之見其被拐者則鑿鑿言之當其甫娶妻之時不言迨其旣生子而後言之且不於其生前言之而獨俟其旣死而後言之不言於他時而言於此時秒言於他處而控諸地方官道士不法地方官固所宜究而生員不守臥碑于預詞訟地方官亦所宜辦道士之不法則生員一人之言耳若生員之不守臥碑于預詞訟則爲生員者方且親自供之盖一紙狀詞卽其証也　大令批詞中不直誅其心而但曰談生等之心思亦可想見一斑夫見一斑卽可以見全豹所謂婉而多諷不惡而嚴者正謂此也吾知該生等讀此批示如聞清夜鐘聲如被當頭棒喝必將瞿然以驚懔然以懼憮然以思恧然以漸幡然以悔從此恪守臥碑不預外事潛修闇室發奮自雄則未始非　大令之一激有以致之一瓣心香當爲　大令奉之也然而難矣 
[銀行續述]  
　　昨由西報譯登中國與美國合力共開銀行一節兹悉偕美員出洋前赴美國者一係馬湘伯中翰一係李山農觀察之少君並無所謂盛道臺也者且聞馬李二君之赴美别有要公與銀行事不相干但與美國差來商辦銀行事宜之美建威君同行以致悮會耳卽西報所云電報德律風鐵路等事一切均歸銀行辦理等語亦係傳聞之訛實則但有中美合開銀行一說他事悉不相闗本館旣有所聞合亟據實備書以資考証 
 
 

Page 2

 
 
[寗波火警]  
　　本月十七日下午四點鐘後紫薇街泰昌紙劄店失火一時人聲鼎沸水龍銜尾而來文武各員次第到塲彈壓時則火乘風勢益肆顛狂兩面延燒面西者南至遊仙廟頭門北至後書營房石牌樓東至提署箭道圍墻面東者南至新開興源富鋪大門高墻北至石牌樓西至河沿約計十餘家共燬樓房二十餘椽 
[温州火警]  
　　初十夜二鼓後新河街書堂巷口椒帶店某甲家突然失慎延燒一百二十餘家各廟水龍洋龍一聞警報皆星馳電掣而來噴沬如珠分投灌救無如是夜西北風甚烈風乘火勢火逞風威片刻之間已延燒李樹巷揚名坊嘉會里巷等處計共一百二十餘家房屋數百椽拉朽摧枯同歸於盡幸爲時尙早均無性命之虞惟椒帶店女孩生甫三月斃命火中次日李太守與總辦彭太守飭傳該處地保查開被火各貧民以憑　振其時已有某善士在火塲每人給米一斗洋一元亦可謂好行其德者焉洎地保查明苑觀察首先倡捐　五十千劉眞　二十千李太守五十千又提公欵錢五十千彭太守三十千又提公欵錢十八千永嘉縣恩邑尊五十千於十五日委西溪分司金筱竹　宰偕該處紳士徐穆如孝亷在府城隍廟按名散給無論男女人給錢一千二百文小孩半之惟轎埠中之轎夫不準支領以若輩皆孤身食力之人旣無眷屬復無積儲雖亦遭災實與居民有間故也 
[蕪湖火警]  
　　本月十六夜河南西瓜墩地方某姓家失火因水阻居人不能赴彼岸救援惟見紅光燭天霄漢爲赤想祝融肆虐所喪當已不貲矣少頃又聞警鑼鏜然報稱北壇失慎各處水龍紛紛馳至爭先澆灌隨卽火滅烟消事後訪悉被焚草房四五間云 
[司帳投繯]  
　　上月廿五日蘇州察院巷口某衣莊被火延燒一物無仔據稱該店所有之貨價值三萬多金蘇州風俗莊號店　無論大小皆有殷實之家存放銀兩生息乃該衣莊存欵多至萬餘金且放主不皆殷實以該衣莊局面宏敞故孤獨之子鰥寡之人所有積蓄類皆存放該店以期緩急取用便捷今乃遽遭天灾各户恃此爲生計者均向司帳某甲商酌司帳無以應而念各户之按月取息以養生者數十人而支本以送死者亦數十人一念之仁怒焉莫釋本月初四日某甲暗中密書一紙留寄各存欵之人中有有何面目見江東父老等語遂投繯自縊該店之遭回祿也天也人固不得歸咎於該司帳也該司帳不忍於各户而竟捐生以殉其居心則善矣而設計則未爲得也 
[紅橋月色]  
　　邦江友人云邇來時疫漸行而以南河下一帶爲尤甚最慘者叅府署後某姓家昆季三人賴一子以承宗祀皆齡聦慧鍾愛若掌中球十四日子起命人購雞子三枚甫食其二忽覺頭暈異常家人赶急延醫醫未至而氣已絶矣又某姓女郎胸中煩悶剖食西瓜食未盡猝倒地而斃語云人生如石火電光覩此而益信○前報紀教塲某茶社前有某道士留髮不薙垂簾賣卜種種形迹頗覺可疑因卽拘去云云兹聞提訊數次供稱素來安分並非匪黨問官虚衷研察見其尙非熬刑諱供之流知其受枉遂卽當堂取保並令具安分切結釋之使出該道釋後有人見其四圍長髮業巳薙去所穿元色道袍易爲窄袖衫子儼然與在家人無異不似前此之飄飄欲仙矣○本月十五日寅初月食文武各官例應救護鹾憲程都轉因赴焦山迎迓彭宫保節麾遂由運轅首領代爲行禮其時大街小巷鋪户居民及各禪林道院亦擊響器護救一片嘈聒直至天明始休 
[閩浙督楊奏疏]  
　　奏爲鎗斃人命之官犯審明定擬恭摺仰祈聖鑒事竊照指分福建試用通判吳保泰在海壇鎭署鎗傷試用府經歴張如瀾身死一案吳保泰投案解省訊供狡展經巨恭摺奏叅奉旨吳保泰着卽行革職嚴訊按律懲辦餘依議該部知道欽此轉行欽遵兹據署福州府知府侯提集訊明議解由署福建臬司解會同藩司張覆審招解前來臣親提研鞫緣吳保泰籍隸廣東合浦縣係福建海壇鎭總兵吳奇勳之子由廕生赴考奉旨以通判用續捐指分福建試用尙未引見到省巳死張如瀾係福建試用府經歴委辦平潭華稅與吳保泰同鄉泰好光緒十二年九月吳奇勳進京陛見其眷屬仍居鎭署十一月初九日係接署總兵蔡國喜生辰初八日傍晚吳保泰張如瀾及本營都司饒懷忠均至蔡國喜處欵留酒飯有暫寓鎭署之候補從九品勞紹田作陪吳保泰欲與張如瀾猜拳張如瀾辭以酒醉隨各散席蔡國喜回房睡歇張如瀾饒懷忠同至勞紹田房内吳保泰踵至斥問張如瀾因何不與猜拳致相爭鬧吳保泰起身入内張如瀾卽拉饒懷忠勞紹田至廳同坐饒懷忠因醉失跌先由家丁扶回詎吳保泰携取洋鎗由廳後突出時有額外許榮陞亦在廳中與勞紹田及家人鄧福向前攔阻吳保泰持鎗欲放各行退避吳保泰隨開放一鎗子落板壁間張如瀾捲袖赶毆吳保泰又放一鎗致傷張如瀾咽喉倒地蔡國喜聞聲出視張如瀾已不能言語當向勞紹田等問明情由飭將張如瀾舁回旋卽殞命經斃子張占球等報騐吳保泰投案解省訊供狡展奏叅革審飭提都司饒懷忠等備質由府司審解覆鞫無異應卽擬結此案革員吳保泰因與張如瀾口角輙放洋鎗致傷張如瀾身死雖據自首無因可免查洋鎗與鳥鎗無異奥保泰合依因爭鬥擅將鳥鎗施放殺人者以故殺論殺者斬律擬斬監候秋後處決前署海壇鎭事記名提督蔡國喜留飲肇釁防範不嚴請旨交部議處海　鎭總兵吳奇勳當吳保泰　酒釀命之時甫由京旋省尙未回任其子巳按律擬抵可否寛免置議出自聖裁除備錄供招咨部外臣謹恭摺具陳伏乞皇太后皇上聖鑒敕部核覆施行再此案先經奏叅是以奏結合併聲明謹奏 
[鎭憲回宜]  
　　宜昌鎭憲羅軍門前帶防兵及砲艇往湖南省查辦事件兹聞鎭憲巳帶防兵砲船於本月初八日午後安抵宜郡是日城中自遊戎守戎千把等以及本城操防施南操防營等悉數至大南門外江干恭迎憲駕是時微雨淅瀝人皆唱凱而還聞鎭憲去時方以爲難免干戈從事及到該處則土匪早已逃散無蹤聞當時同往者不止羅軍門一人尙有省中調來一提督三總兵三縣官又聞該處土匪滋事並無器械不過手持鋤鍬扁担木棍而已不待見仗而已逃逸亦可見烏合之衆驅之卽散不足污官兵之刃也惟匪首尙須緝拿懲辦云 
[土市採新]  
　　近來川中出土較往年爲多其價亦亷新貨每兩約二百三四十文其最上者亦不過二百四五十文現有人持銀票往川中採辦新土聞係河上某大字號所派往也又聞川土之最佳者以四川之開縣土爲第一所以賣買之人開口總以開縣貨爲言開縣新土每兩亦不過二百四五十文再論其次則湖北之巴歸等處所出土亦較别處爲佳而且出貨亦多其價每兩總不過二百三四十文土之出産雖多吃户亦實在不少卽宜昌而論不但行商坐賈殷實之户莫不以土爲命卽肩摩毂擊吹簫托鉢之徒亦皆濡染殆徧白飯少吃一頓尙不致立時斃命而黑飯竟有刻不能離之勢烟霞窟中宜其多苦衆生也然賣土各棧又於土中搊入假物近日各户所食之土至好者不過十成之六七耳否則四五成亦所通行惟利是趨如是如是 
[追賊被毆]  
　　署杭州將軍恭軍憲愛兵恤民一視同仁凡遇旗民交涉之案莫不秉公定斷毫無偏袒廻護如旗兵有欺壓平民者立卽從重懲辦决不肯稍從寛縱此固杭城士民深信有素同聲欽　者也特是耳目難周軍憲安能逐日出外親自徧查而藐法者遂因之以得逞所爲若隸營守分之旗兵得軍憲恩威互用固皆循　規矩鮮有作奸犯法者乃近來仁錢兩縣保甲局所獲賊盜訊其窩藏地方均以旗營爲嗣前日中城　巡局獲一賊據供同黨尙有三人寄居衆安橋河下某　頭店局中派差兩名巡丁四名前往拘提該店間壁係一茶室時正申刻茶室　場極其熱鬧差等待至燈火已張書塲盡散遂上前獲住二人其一人情虚奔逃去該店二十餘步卽井字樓滿營門乘便逃進營中巡丁追之口喊捉賊詎其人過橋逃進正白旗地方倐忽不見滿人聞聲開門出視但見巡丁一人遂以巡丁爲賊羣聚毆之身受多傷毆畢用繩捆綁言將 
 
 

Page 3

 
 
送署請辦　巡丁身上明明穿着號掛天雖昏黑誤認於先豈不能分辨於後局差及三丁見此情形無可如何僅將獲住之二人送交總局次日饅頭店已閉歇店主亦旗人不知所往矣未識此事將來作何了結也 
[淫畫宜禁]  
　　寍波近到他處無業游民以春宫淫畫藉博蠅頭之利每在熱鬪巿口擺𢶾招人觀看秘戲紛　醜　畢露年經子弟有逐臭癖者則津津然手指而口道一若見所未見者初猶一二攤今竟有十餘攤之多若輩祗顧藉此以營生不知引誘邪淫喪亷滅恥莫此爲甚嚴懲而驅逐之是在良有司矣 
[鯤洋善舉]  
　　臺灣居東南大海之外謀名利者實繁有徒惟人事難齊遭逢不一或傷物故暴露幽棲或嘆未亡覊留異地兹海東崇文兩山長倡同　郡學師局員鄉紳禀奉鎭道府縣批准就於付城旗後安平等處創建仁壽堂以籌運旅櫬附搭孤寡爲先并倣照上海果育堂　東愛育堂福州福善社成法次第推行各項善事現已集資雇定夾舨大船舉報稍齊秋間卽可内渡由厦門福州二口起缷交付各省戚屬接收分回各籍行見生順死安指日遂還鄉之愿此行彼效聞風興易地之思謂非昇平樂善之盛事哉○附列已捐銜數張蘭如部郎伍百員林星垣司馬二百員陳藻耀舍人先捐百五十員楊偉人明府一百員職員楊雲從一百員 
[分派利銀]  
　　聞得匯豐銀行今年上半年帳目業已結算清楚現定分派各股友利銀每股三十先令云 
[拐犯游街]  
　　城内張家弄康友松因女兒銀實被鄰人楊錫甫誘拐出外經康查悉將楊扭赴巡防總局喊控經馮蓮士直剌訊明女孩銀寳由楊誘出轉托曹阿寳王眞等售於虹口廣東人家得洋三十二元當飭該拐犯將女孩先行領回交康友松領去嗣將楊鋧甫曹阿寳王眞等名子笞責後遊街一月示衆以儆拐販此乃以前事也前日起由地甲掮牌鳴鑼在城内及滬南一帶帶同該拐犯遊示矣俟期滿發落 
[查究文件]  
　　某統帶於前年十一月間有奬案文憑要件托交英租界二馬路胡萬昌信局帶往甘肅某都閫府投遞迄今爲時過久並無回文日前由統帶移請上海縣立提胡萬昌信局主訊究剻虎臣大令奉到移文立卽照會英公廨蔡二源太守派差將該信局經手潘琢　　縣候訊前晚大令升堂研訊潘倛稱本局並無甘肅分局所有文憑要件轉托京都金文茂帶往甘肅省大約程送遥遠以致迄今尙無回文現已向金文茂追究矣求請寛限大令飭交保赶緊催儌回文違干嚴比 
[改委鄰縣]  
　　昨報載屍身待驗一節兹聞南匯縣袁明府適赴青浦縣公幹昨晨原差回禀旋由龔仰蘧觀察另札寳山縣莅滬騐屍　計往返程途當於今日戾止云 
[英界公堂瑣案]  
　　華銀泉投英公廨控稱前開戲園時欲聘伶人十三旦付洋千餘元係上海縣捕役柴樛及袁子高居中今該伶人又來滬向索無着請爲提追蔡太守飭差提十三旦及袁子高并移請上海縣　大令命柴樛投案候訊旋聞十三旦以並未欠華銀洋行將投案申訴昨晟捕役柴樛自行具呈投案太守飭退俟傳集人証候質○某甲者不知何等人假冒某洋東之名至某洋行誑取金表一隻破露後報由捕房拿到某甲昨晨解案巡捕頭禀稱　告未到蔡太守隨飭捕房將甲帶回俟原告投案再行解訊○楊小福稱住居客棧突有王小鳳及名小　頭者到來竊去洋傘水烟簡報捕獲到王小鳳并起水烟筒尙少洋傘王小鳳供與楊相識曾同小剃頭到彼不知小剃頭有犯竊情事今容出外尋小剃頭追還失物蔡太守飭王小鳳具保尋小剃頭再行核辦起案之水烟筒先交楊領○巡捕稱昨見協大馬車行之馬夫李阿三違章在門口洗馬車爲此拘案請醫李阿三供因馬車出外略洗以後不敢違章蔡太守判罰李阿三洋一元撥充醫院經費○前爲新巡捕房　捕　之惠爾生係瑞興國人投駐滬奥國領事兼　瑞典國事之夏領事署訴被華人謝小山將田單押銀共有萬餘兩其間田單半皆僞造請追等因照會前署會審憲黄芝生太守會訊押令繳銀嗣經蔡太守覆訊謝除　算外再願將曾抵與西人司道而司之房屋計銀二千四百兩備價贖出推抵各情節列前報兹因謝在押巳久抗不料理復由惠爾生訴請夏領事會同太守於昨午後庭訊惠爾生以謝押憲案久不繳銀請改押捕房謝又請寛限二月料理且與往來出重利付過銀七千餘夏領事堅請發謝至捕房押令繳銀太守允之 
[法界公堂瑣案]  
　　馮浦氏控告海珊一案經王司馬着將馮浦氏交保俟拘到海珊再行核辦前日海珊忽投案禀稱該氏於閏四月間憑徐老將陳桂泉說合成就言明身價洋八十元先取洋二十元待過門後找足王司馬准詞着海珊交保無保暫押海　果然無保於昨日解案法包探住傳馮浦氏旋有一婦投案遞禀王司馬見其不是馮浦氏詰問爾是何人爲何事來此該婦答稱與浦氏爲妯娌因伊往鄉間我故到案王司馬謂本分府記得馮浦氏初次來案遞禀時爾與同來供是林張氏與伊鄰居今日如何爲妯娌實堪詫異該婦答稱母家却姓林司馬指海珊謂該媥認得此人否答稱素不相識司馬謂今日可認得矣詰其此　何人所寫答稱倩人到攤上寫就寫時先由我口說明王司馬謂禀帖寫爾阿嬸在伊家帮傭王端節不願做同爾去取衣服海珊拉爾等到鳳凰臺茶肆中吃講茶然則在五月初已拉吃講茶海珊已見面今日尙不認得乎該婦卽轉口稱拉是别人拉聽見說開店名海珊卽將此兩字寫上其實不辨面貌司馬詰之海珊據供姓馮閏四月間有徐老將與桂泉兩人與我做媒初說須洋八十元先付二十元娶親時再出洋六十元及至端節後知伊等翻悔向之催促人不見面徐老將名唤幹庭王司馬着將徐老將及陳桂泉兩人傳案詰問據徐供名徐儀亭常州人在城門上當差閏四月聞並無做媒之事海珊實姓陳並不姓馮乃開女堂烟館雇用青年婦女往往不給錢還要將人凌虐此次呌馮浦氏倫洋九元逃走攔截邀吃講荼然馮氏祗做得十數天如　肯受後在鳳樓春烟舘吃烟計欠烟資四千三百十七文又借去洋六元兩婦無錢將衣服脫下併湊王司馬詰林氏爾夫弟是何名字答稱名馮阿寳現在常州王司馬着馮海珊先出洋十元責一百板再核餘人退去○王馬氏於前期禀稱被白螞蟻張譚氏誘到王蔡氏花烟館中逼令爲娼一案詞内牽涉會捕局陳桂筌唆使等情王司馬將原告交保准詞飭傳案中一千人於昨日質訊王馬氏亦傳到王蔡氏偕張譚氏到案遞禀并附借據注包探又將楊范氏傳到王司馬詰間王馬氏照前伸訴王蔡氏稱王馬氏名巧珠由張譚氏於五月二十八日荐來取去帶擋洋本要十元實取去七元至六月初八卽逃走至初九日由張譚氏尋到反來案誣告去時曾取烟槍一枝今實被楊范氏聳使楊開女堂烟舘張譚氏供荐人是實洋亦由我過付楊范氏稱我母前開花烟館巧珠曾做過夥計故認得現在並不在我處王蔡氏實名小寳何得誣我王司馬謂事涉陳桂荃伊是會捕局中人此案若本分府研詰爾等總說偏袒不如送縣着將四婦一併送歸上海縣衙門核辦陳桂荃赶卽投縣候訊○小東門外醉白園徽麫館帳樹倪德榮投案訴稱昨日有四人來店飲食因事爭鬪起來將所掛火油燈傾翻洋油濺地幾兆焚如赶緊僕　不致爲災三人逸去今將一人送案王司馬詰之解案人據供名陳士時寍波人在天津小火輪船上昨同友人并表兄楊阿堂前去飲酒因我家内有事欲回向楊借盤川初允後悔因之爭吵並不打架伸手向上誤碰次油燈王司馬將醉白園所開被毁之帳略加斟酌着陳賠洋四元完宁陳遵斷而退○昨報列金利源碼頭有野鷄馬車撞傷小兒一節昨據平湖人施秋江投案訴稱小兒名福榮今年十五歳同坐小車被馬車撞倒人在仁濟醫舘傷及小肚馬夫周川和供小兒是小車壓傷若馬車輸從肚上過去人豈能活王司馬詰問馬車是何人之物現在何處答稱車已回英界車主名蘇州福生不知其姓乃是婦人車祗一輛王司馬謂車主乃是婦人况車祗一輛若押馬夫決不來料理不如將馬車提來管押人卽交保出外或者卽來料理着原告暫退○昨 
 
 

Page 4

 
 
報列小東門烟館因吸白烟拘押福建崇明人各一名昨已解案李王氏供丈夫李美觀蘇州人因患目疾不得已開烟館上月初十日開起十日前丈夫患病甚重故送　蘇州家中祗一老姑伊兩人從開店到今吸去烟膏八兩餘昨日又至竟將烟槍搶去林少卿供福建人在南巿帮烟　走過彼處聽見吵鬧故去相勸詎被拉來徐阿華供海門人在鐵廠做小工與親串前去吸烟伊家有婦女三人肯爲人裝烟吸完走出因爭小帳吵鬧被巡捕拘來王馬司謂李王氏丈夫旣患病欲死送回蘇州爾不將烟館收拾同去反行獨做實屬不應着將李王氏送縣遞解回籍所有該烟館一切主財什物一概充公該烟館名沈香閣云 
[嘉患後學]  
　　尙書約注一書爲任釣臺先生啓運所輯家塾定本而筱沅中丞刊印以嘉惠士林者也觀俞蔭甫太史序文謂其先列目錄每篇之下註明伏生本梅賾本於古文之僞瞭然其注雜取諸家之說融會成文頗便誦讀擇善而從一無偏主旁有圈點兼論文法上方亦載文評以　牙佶屈之書得先生此本而讀者喜其文法之妙忘其句讀之艱誠爲教初學之一法昨蒙見惠拜登之下疾讀一過不勝敬佩謹書數語於後以鳴謝悃願天下之有志讀書者家置一編則通經致用其爲惠也大矣 
[上海文報局協賑公所致各電局電音并復濟南電]  
　　各局諸公均鑒山東又報漫口千里汪洋盛督辦及金苕人嚴佑之諸公疉電告急飭速籌濟尊處倘有善士助賑求速寄下同解功德無量滬局王松森學堂謝家福叩托○彥翁轉苕佑振公各電均悉佑翁可否緩歸上游旣難兼顧請將初八日報解世八批一萬兩酌撥苕振公應急月内總可解三十九批五千兩請苕佑振公如數向中丞一并借用俟解到再還福 
[夜游西園卽景錄請寒食生晚霞生二素仙人瘦鶴詞人懴情侍者同政]  
　　碧天似水片雲無約策飛輪興不孤隔樹紅摇燈閃爍傍花翠疉石清癯二分月照鞦韆影一角樓開　畫圖最愛衣香人影外凉風習習透羅襦[  東武惜紅生初稿]  
[蘇省撫轅抄]  
　　十六日候補縣方蓀大銷木瀆釐局差撫轅牌示恭照六月十十八日皇上萬壽令節應遵光緒三年欽奉懿旨於二十六日五鼓俱穿朝服齊赴萬壽宫慶　其自二十五日起至七月初二日止前後各三日應穿蟒袍補褂桂朝珠十九日前蘇州府照磨許柏身服闋回省禀到府經歴何慶墀禀知昨日到中路二段夏防差 
 
 
 

Page 5

 
 
   
 
 

Page 6

 
 
   
 
 

Page 7

 
 
　　上海樂善　精刻銅　各書發兌價目 
　　本堂　刻銅版各書字畫明晰裝釘精雅尤便舟車携帶玆將各種文塲必備諸書開列於左 
　　五經　注價洋四元 
　　五經備旨價洋四元 
　　五經　要一元八角 
　　四書合　一元六角 
　　四書備旨　二元 
　　四書典林一元六角 
　　四書味銀錄　二元 
　　四書全注　二角 
　　康熙字典　二元八角 
　　又三層本　二元 
　　詩韻全文　一角 
　　　　困學紀聞二元 
　　困學紀聞目錄五角 
　　日知錄集釋　二元 
　　角山樓類　　二元 
　　廣治平略一元六角 
　　吟香閣叢畫　二元 
　　正續試　大觀二元 
　　詩韻合璧　二元 
　　詩韻扇面　成二角 
討句題解匯編二元五策學總纂大成一元五十三經廿四史策案價洋一元五角 
　　上海四馬路樂善堂啓 
　　屈臣氏 
　　滋腎壯陽酒 
　　三鞭種子酒 
　　除風濕壯筋骨藥酒 
　　屈臣氏揀選上等參茸地道藥料精製各項藥酒蠟丸發售此藥酒專洽老幼風濕癱瘓半身不遂筋骨酸痛手足拘　　走痛耳鳴　花頭痛腰軟風　膝酒風脚痛心腹飽悶　　　　濕地蒸　痹痛酸軟風濕癬癩及婦女月事不調崩中帶下黃腫發冷一切近於風濕等症俱能治之忌食魚腥及房事每次至多宜服四錢不可過飮此酒力猛烈之故也無病者亦宜每日一二次以飮三四錢為度能除百病壯筋骨舒經絡益精神眞藥酒中之第一良方請嘗試之諸尊光顧請認龍麟伴塔為記庶不有悮○每觔價洋一元半○每兩一角正二兩起碼滋腎壯陽酒每罇大半元小二角三鞭種子酒價仝上二欵仿單另詳壯陽酒之所以壯陽種子酒之所以種子者其功驗處信而有　茲不細贅 
　　上洋英大馬路屈臣氏大藥房謹啓 
　　蓉湖春色 
　　是書　拙生著　載名花　跡　騷客之雅情　燕　　盡為描寫娟娟好好多有品題雖海上芳編　茲　麗卽板橋雜記無此纏綿價洋三角託上海文宜書局常熟漱芳齋蘇申書坊均有寄售 
　　洋房棧房召租 
　　啓者茲有園明院路高天洋房一所及上下樓棧房一所其屋極為寬暢堅固租價公道或统租或拆租皆可如欲意者請至本行帳房面訂是也此佈 
　　二馬路寶順　行啓 
　　匡救情殷 
　　欽差大臣兵部左侍郞承襲一等毅勇侯加一雲騎尉曾紀澤題贈老德記太藥房雅鑒 
　　上海大馬路拋球塲東首 
　　老德記第一家一藥房 
　　本藥房於道光二十二年上海通商之初首先開創所有出售各藥曾係極貴料品格為製煉無論內外病症按病給藥靡不見功復承中西　仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於茲倘如遠處可託局携帶决勿遺誤欲杜假冐認老德記招牌庶乎近焉 
　　上洋老德記啓 
　　計開　立止牙痛藥　湯火起泡藥　臭虫立斃藥　九種胸胃藥　期頤烏鬚藥　纏小脚妙藥　喉喘腫痛藥　猪　羊　藥　寗神安眠藥　靈效肚痛藥　專治哮喘藥　戒烟斷癮丸　婦人白帶丸　萬應淸凉丸　十全天補丸　內損外傷丸　花柳淸毒丸　婦科調經丸　百補固精丸　扶原種子丸　千金安胎丸　順氣化痰丸　立止吐血丸　淋漓白濁丸　壯陽對晤丸　種子坤順丸　化酒氣藥丸　包戒烟癮糖　止咳定嗽糖　小兒化酒糖　口香化酒糖　淸凉薄荷糖　祛寒薑汁糖 
　　三彩誌喜 
　　今接電報英八月分三彩第二千五百十六好由本行分條售出　主姓氏後再　明本行大彩常臨去歲是月　彩刻又三彩　　可稱旺矣○上海四馬路鴻福來行啓 
　　四書本義匯叅告白 
　　四書朱子本義匯叅為金壇　罕皆太史手輯太史竭畢生之精力以章句集註為本義面叅以或問語類又復摘取諸儒名　分註其下貫通融會精當不移自有此書　永樂大全以及高頭　章等皆卑無足道習舉業者允宜家　一編悉心研究惜流傳既久翻刻多訛今本局以精楷重抄再三　校魯魚亥豕一掃而空現在石印工竣墨色紙張務臻美善每部訂成八本價洋三元六角躉售從　又草字彙每部四本楮墨極精價洋二元四角願購者請向本局暨各書坊購取 
　　同文書局啓 
　　韻海大全出售 
　　此　就合璧原本將韻府悉行增入又添以對偶檢　角山樓　腋連註幷詩句題解彙編五集以及詩賦各二千餘首較近時合璧連珠頁加廣博誠韻學之大全也至墨印之精工紙張之潔白尤為士林所　賞現巳裝訂成書外加紅木夾板每部價洋六元售處在蘇州上海　　山房幷各書坊外省在京師錢錦盛京　　州蔣　記綢莊湖北公濟益官銀號以及福建九江天津廣東安慶漢口寗波有京揚州　江各電局四方諸君子均可就近　取躉售向上海後馬路儀隆棧面議格外克巳特此告白 
　　仁壽室主人啓 
　　旗昌軍火公司告白 
　　本行通商以來卽在各國埠頭設立分行巳六七十年　　　北洋大臣李傅相札委經理採辦事並蒙　督辦軍務左侯相及閩浙總督楊部堂委辦外洋軍火等因茲不惜重資特請外洋名廠精於機器　造船械之人承辦各項前後　槍　鐵甲炮臺各樣鐵甲鐵快水雷等船以及造船炮槍彈　路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鉛練五金與製造局需用各材料各機器無不皆備如蒙賜顧請至本行軍火處看樣議價價必核實貨必道地祛除一切情弊並能尅期辦到因本行各口有行　海有船辦運較易故也此佈 
　　補修经學三種 
　　是書會稽范家相着三家詩拾遺十卷詩　廿卷夏小正輯注四卷簡潔精富經學家要典也白紙洋二元竹紙洋一元四角寄上洋千頃堂及各書坊 
　　紹墨潤堂啓 
　　廣東梁愷悌堂馳名藥丸略列 
　　小兒回春丹　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難之雜症書所未載醫所未讀皆能治之五粒頭每丸錢一百廿文三粒頭每丸錢八十六文 
　　參茸戒烟丸　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文　料一千二百文 
　　神效活絡丸　專治風濕骨痛筋脈拘學半身不遂難以動履腿膝浮腫中風　瘓口眼歪斜頭頸强直俯仰不能等症每盒十丸錢三百文 
　　追風如意膏　專帖一切風濕骨節作痛手足痳木左癱右瘓跌打損傷寒熱瘧疾小兒肚瀉臍風等症大帖錢一百文小帖錢五十文 
　　燕窩肥兒糕　此糕用燕窩為君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文 
　　化痰止咳丸　　男婦血氣虛弱飮食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文 
　　附桂大仙丸　昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳嗚眼花腰軟自汗盜汗遺精陽舉不堅婦人子宮久冷崩帶經水不調久不受孕每兩錢一百廿文 
　　枸杞桑椹酒　此酒滋腎益氣生精助陽强筋健骨祛風明目利便消瀉利五　關節安魂鎭神常飮烏鬚黑髮益壽延年每瓶錢二百四十文 
　　外有參茸衛生丸　參茸白鳳丸　寗坤丸　蘇合丸　小兒疳積散　心氣丸止痛丸　跌打丸　立止牙痛散　頑癬藥　華佗愈　丹　三鞭鹿茸酒　痢症丸　午　茶　人參再造丸　　　拔毒膏　龜鹿滋腎丸發兌 
　　上海棋盤街北首梁愷悌堂啓○○一分寄江西省城磨子巷羅春臺號○○安慶小南門內羅春臺號○○九江廣泰源洋貨店○○湖州城府春和坊申昌書畫室內○○嘉興孩兒橋申昌書畫室○○嘉善楊王廟西永豐祥發兌 
　　精刻讀書叢錄 
　　書為臨海洪　軒先生箸計廿四卷凡羣經諸子史漢以及說文鐘鼎之屠���不各有考證引據精確足與高郵王氏說書雜志相頡頑　為學者必備之書惟流傳甚罕未易購求今本坊覔得初印　本重付梓人更　通人精校庶免魯魚之患每部訂成六本定價二元賜顧者望至本坊購取可也 
　　上海醉六堂味三堂啓 
　　純陽正氣丸痧藥 
　　本堂純陽正氣丸係湖郡原方䖍製加紅靈丹為衣治一切痧氣瘟邪痢疾每洋一百廿包痧氣丸每洋一百廿瓶臥龍丹每洋一百瓶紅靈丹如意丹平安散每洋六十瓶午時茶每洋一百四十塊賜顧上海四馬路　錦里中 
　　塘棲致和堂啓 
　　輪船往東洋等埠 
　　啓者本行色租麥麥魯輪船船主名康乃爾於禮拜五卽六月廿三下午三黠���開往長崎西門舍革神戶橫濱等埠小包收至廿二正午十二黠���為止搭客票出至開船之日下午二黠���為止在船買票須照定價加十分之一如各寶號欲裝貨搭客者請至本行訂定可也此佈 
　　六月十八日三菱公司啓 
　　上海匯豐銀行告白 
　　本行所存原本洋五百萬元並招新股尙未交足計股洋二百零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州廈門海口小呂宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津　兌並代押欵吸存銀生息請至本行面議可也特此佈聞 
　　增彩九月票 
　　運辦逐月呂宋大票全張六元分條均可外埠指明原班　件上洋棋盤街天寶來行 
　　博習醫院 
　　啓者本院　設蘇州　門內可以招集幼童敎習西醫法於西歴十月一號開辦如欲來學者請與曹子述面議可也 
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[示禁青皮]  
　　無湖闗道雙錫五觀察出示云爲嚴拿著名青皮以靖地方事照得本道前知蕪湖素有青皮最爲地方之害節經出示驅逐併飭縣局拿究在案兹聞前　青皮仍未去盡竟有綽號土地保進街虎又有徐得友朱長龍方世昌黄老六等數人亦專以訛詐鋪户及往來商客爲生甚至窩娼窩賭無所不爲受害之人畏其黨衆兇惡飲恨吞聲亟應嚴拿究辦以靖地方除札飭蕪湖縣保甲局立拿務獲究辦外合行出示曉諭爲此示仰居民諸色人等知悉如有青皮在街訛詐生事妄爲許卽扭送縣局立子究辦决不姑寛切切特示 
[邗江官報]  
　　六月十三日羅鹺尹崇德銷南掣監秤差虞鹺尹恩蔭銷西岸督銷隨局差十四日東河同知李司馬馨來揚提餉林鹺尹景禧委赴瓜洲勘工 
[送診照述]  
　　寓申北乾記弄凌仲和先生儒醫也精理内科諸症而治傷寒温病時症動中肯綮荷月下浣爲其尊甫誕日先生以爲買物放生則是煦煦爲仁也因擬送出診時症一旬於本月念一日起至七月朔日止不受醫金惟午前掛號及轎錢仍乞先父 
[上海文報局内協賑公所瑣記三十三]  
　　江西藩署同誠堂接到敝所使君受福册後兹承先行募來規元二百十四兩由新泰厚票號於十七日交到謹卽填奉收票　函肅復外列入報章以誌仁澤本埠巨豐莊交來無名氏有感斯通册八百零九號英洋五十元隠名行善天必報之○安慶天台里周宅募廷壽生規元二百兩并繳還使君受福啓一扣於十八日交來拜收後甚爲灾民欣喜當此告急電音日夕數至籌解無法肆應爲難萬望四海仁人有力者助無力者募幸忽錯過好機會如入寳山空回也至禱至感○潤州開爕堂先生函云閱申滬報得悉齊河漫口告急援救日見電音想見刼上遭刼苦中更苦寄上英洋二十元聊盡私願云見報動心慨然而助倘閱報諸君盡如此灵民其有豸乎○蕪湖朱君留餘情殷救災三次募來賑洋六十餘元勤勤懇懇甚爲可感前日又來賑洋五元函云齊河又决似此年復一年如何得了計惟勸徙當衝之居民以避之較堵禦爲　便也卓識偉論其胸襟可見 
[畫竹助賑]  
　　花農主人素善墨竹極超第有怪癖平時不肯輕於動筆求其畫頗不易得今病後許願助賑晝纨扇百柄每柄潤資五角餘件不畫寓四馬路西德人里劉公館 
[書畫助賑]  
　　孔君叔献粤東孝亷嶺南世胄家隣庚嶺嚼來滿腹梅花跡寄申江人是前身明月畫追四聖墨可通憲書擅八分筆眞入妙今因赴都引見在滬少有勾留願假翰墨之因緣拯黔黎之饑溺其潤金照格五折半充賑欵半資墨費以一月爲限兹將潤格列後如有海内賞鑒家留意書晝者幸速賜教旣得妙繪又襄善舉誠一舉兩得也○四尺中堂四元大一尺加一元小一尺减一元屏條折半帳顔三元扇件五角泥金倍册頁斗方另議潮扇劣紙不畵潤金先惠本埠七巳取件遠處半月寄回信資自給畫件統交四馬路高易籌賑公所或交榮錦里天寳棧轉交亦可潤金俱照格五折[  上海四馬路高易籌賑公所啓]  
[挹翠菴金縷曲錄俟子美季和雲逵夢畹整伯]  
　　蘇臺感舊枉被虚名賺恁無端廿年厮配霎時離散苦已捐三月雨多事赤繩相綰說甚的恩情美滿翁不痴聾郎薄倖剩兒家死後貞淫判拌　　珊瑚斷非闗杜牧歸期緩到重來蕣華摇落早成秋苑血漬苔祻千萬點點點緑珠幽怨更那忍公然細看一具玉棺何處寄念芳魂飄泊天涯遠定暗裏隨儂轉○燕樣身材瘦最輕盈青溪小妹十三時候掌上奇擎心上擱珍重春風豆蔲莫猜做牆桃路柳洗盡人間烟火氣愛麗娟香霧薰蒸透嬌怯甚相偎久文鴛綵鳳思珍偶證芳盟海枯石爛永教厮守鬢影　光成一瞥悽絶渭城杯酒待留戀怎能得彀粉涙潜抛珠顆顆問千金可買啼珠否怕階下生紅豆○含笑秋波轉裊　絲帽檐　角頓教牽絆越地分離越地好一月幾回相見有無限深情　戀小小幽齊天乍曉隔窓紗碧橙黄鸝囀眠未起低聲喚偎香榜玉妝臺畔緊厮連艶波薌澤鏡心同盥纎手親斟家釀酒飯熟胡麻更勘竟不料良緣恁月姊霜娥環佩冷奈青天碧海幽期遠魂與夢經年斷○獨有難忘者算人天綿綿此恨幾時陶寫生小鴛鴦同命鳥怎耐風欺浪打直落得鸞孤鳳寡我佛慈悲殊惝恍悔從前稽首蓮臺下忽重憶傷心話黄泉碧落幽冥夜慘而今薄情蕩子繡衾香炧涙眼常開眠不穏環佩芳魂來乍可念我鰥魚恐怕漸愧偷生存一息枉斷腸悲痛花凋謝思舊誓都虚假太痴生高侣琴填 
夜游西園卽景紓感并序旣望之夕耘青閬仙命車邀游西園風景不殊舉目有人物之異回憶前年常偕選之幼包玉洲敬南石橋悟痴諸君曁翠雅善貞二寳桂卿金秀藴玉蕙珍諸校書夜遊申園裙屐聮翩馬龍車水意氣俱豪所惜圑扇秋深風流雲散去年余客津門缅懷陳迹未嘗不神往於其間今則舊雨不來芳蹤久斷更闌月上偶爾一遊覺依舊烟花簇新樓閣中著此一箇吟身幾如丁令威化鶴歸來有城郭人民之感焉嗟乎故人不見我已欲愁懽子難逢天何不美依依自訴黯黯誰憐只恐來歳今宵更在數千里外感懷腸斷對 
[月欷歔也因賦卽景以示同遊]  
　　緑楊烟月晚蕭蕭寳馬香車路一條苿莉香濃薰醉骨鞦韆架冷憶繊腰本宜豪客飛芝蓋難得佳人話茗尞最是吟魂棖觸處可憐風景可憐宵此身疑幻復欵仙舊侣全非倍悵然四壁新涼延水竹一燈幽思鬱雲烟看花無賴仍今夕玩月曾來已昔年還怕浪遊成泛梗追歡辜　好林泉[  太痴生俶稿自錄於挹翠詞菴]  
[上海三馬路與昌恊賑公所陳竹坪經收山東直隸賑捐六月十二日第七百十五次清單]  
　　靈字册要字四百三十二號本埠惠泰莊交來柳浦王懷孫善士爲妻劉氏難産當卽許愿竟托神佑大小平安洋十元○又德字四百九十四號武穴柳坪居士洋半元又募五人不書名洋二元賈紹昌洋一元羅東海洋半元以上四户共洋四元由乾昌來○○又册成字八百七十號册陽縣署交來保赤主人洋四元又册緣字九百八十八號得過居士洋一元銅洋一元又册緣字九百八十五號丹陽縣署公助洋六元錢二百文以上三册共洋十一元銅洋一元錢二百文由政大源局來○又册德字四百八十八號武穴存心堂洋十元○又册錯字五百七十八號丹徒客人交來馬齊芳余訓泰各洋一元○又册現字五百三十三號安慶鼎昌號寄來韓良臣祈求妻病及長子速愈花洋十元母福興潤局來○又册機字一百念號蘇州晚翠閣舊主香水溪漁翁雙秀主人研山樵子四户共來錢四百文○又册要字七百四十一號蘇州俞振記寄來無名氏六户共合洋三元由恊源局來○又册過字一百十八號竹軒居洋一元吳品南洋九角無名氏無名徐鳳池三户各洋三角容氏韋就記各洋二角無名氏陳氏各洋一角以上九户共洋三元四角○又册功字一百四十五號虹口恆泰豐烟紙號交來潘璋洋五角福小姐梅小姐各洋一角黄維記金友樵侯春華三户各錢二百文許定生戒逹華潘太太榮陽氏聲華沈祥康潘洪寳各錢一百文以上十三户共洋七角錢一千三百文○又册錯字六百廿八號溧陽寳昌興李福誠寄來錫箔灰洋一一失目銅洋一元又新册五萬三千六百九十九號靈佑完願續洋五元以上二册共洋六元銅洋一元○又册成字七百四十二號硤石寳昌森銅洋六元又作營降祥册銅洋六元以上二册共銅洋十二元○前蘇州揚安浜房租金洋廿八元由蘇州太湖救生總局寄來○無名氏銅洋一元一角鍾林洋一元不留名銅洋二元無名氏銅洋一元招商局交來新安王守志先生指助安徽洋二元○毘陵如心道人寄來西江善士許愿生產平安洋十元道人洋二元以上共來本洋十元英洋二元由全泰盛局來○同里吳新茂東號交來無名氏祈求合家大小　吉各友平安四元○新册五萬另一百五十號談任之先生募來萬有全洋一元老三益錦豐緒泰祥大益四户各洋五角王元豐洋四洋餘春祥湘園通裕廣利昌鳳樓春五户各洋三角以上十二户共來洋四元八角錢三百十二文○新册五萬另一百五十一號談任之先生募來漢龍山和恆泰莊各銅洋一元東來升銅洋二元純泰虚對一個以不留名陳新順張同興三户各洋二角升和莊恊大昌老慶雲四逹瑞乾泰興五户各錢二百文無名氏洋二角陳惠恕房晋豐陳象九啓泰徐長源裕泰王合茂七户各錢二百文張天泰王雙成永亨成允章莊朱源茂采文六户各錢三百文乾沅仁萬春永劉三成太昌荼食店四户各錢一百文以上三十户各洋八角虚對洋一個銅洋四元錢五千六百文○本日共收英洋一百十元銅洋廿二元一角虚對洋一個小洋廿七角錢七千八百十二文合屏聲明 
[上海三馬路與昌恊賑公所陳竹坪經收山東直隸賑捐六月十三日第七百十六次清單]  
　　靈字册莫字第七百四十九號餘姚縣署來無名氏洋五十元無名氏洋四元 
不留名靜遠軒汪慶甫三户各洋二元武陵氏無名氏陳炳南四户各洋一元菊琴氏洋一元九角高承恩王左蘭鷄汀山人徐錦榮陸煥章茅六卿存厚軒七户各洋五角賴子雲朱氏王爕堂三户各洋二角以上廿户共洋七十元由福潤局來○又册要字第六百八十九號閔行同源典來大德典慕衆友洋十六元黄毓高洋一元五角金蓮生求足疾全愈張守翁不留名劉吳思本程秋翁求目疾速愈五户各洋一元四季平安錢一千五百文吳德和吳敏士各錢四百文無力子錢二百七十五文以上十一户共洋廿五元由航船交來○又册功字第一百五十六號庽下海浦人交來改過生顧長庚顧董氏顧錦記四户各洋半元史隆薌董承洪各洋二角以上六户共洋二元四角○無名氏洋十五元無名氏孫求病速愈洋十元前不留名助來東洋車子一乘今巳售去洋七元○塔册二萬二千六百十三號漢口全泰盛局來劉德昌錢五百文周秋　王源豐金義源桂順興劉萬興五户各錢二百文無名氏李天興葉恆記袁沛霖葉漢之五户各錢一百文以上十一户共錢二千文○蘇州無名氏求子病速愈洋二元由永義昶局來○本日共收英洋一百三十一元小洋四角錢二千文合併聲明 
[上海四馬路文報局内恊賑公所經收賑捐六月中旬清單]  
　　十六日有感斯道册成字本埠巨豐庄交來袁浦無名氏大善士求保母親流年平安無疾由十元又册現字嘉興集慶堂二元定敏士一元○電報總局收支交來北京電局王叔英孝亷募雲書屋京銀二十兩無名氏京松銀四兩二共實收洋三十二元又錢四百五十二文○全泰洽信局遺失招商局厦門信一刲願罰賑捐十元○掃間子交來楊仲毓大今潤筆一元三角○公　堂一元不留名二元○湖州崖子坪　士虚對開一個○救災單無錫知仁庄募孫敦惟雅唐思慎無名氏楊記無名氏無名氏六户各一元孫升華五百文無名氏二户各四百文無名氏王金和無名氏不留名四户各三百文無名氏三户毛大卽隠名氏共五户各二百文無力子六百六十文實收英洋十元○又單丹陽謙吉庄交來無名氏善士募不書名三元萬通無名氏萬源三户各五角藏吉氏二角敬記亭金氏瑞記三户各一角○使君受福册甬江七歹生募彩記乾豐米行仁和米行三户各一元瑞記六角林子省四角○本日共收英洋一十六元虚對開一個小洋五角錢四百五十二文 
 
 

Page 12

 
 
   
 
