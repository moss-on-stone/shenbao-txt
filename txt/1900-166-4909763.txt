# 1900 - 166 - 4909763

 

Page 1

 
 
[新印大字是本王鳳告成] [  圖書集成局代啓]  
　　是書係明王　　先生所撰先生一代　　　　　　以司馬温公資治　　　　　　　　　　　　　　　不便爰　　　　之　　　　　用筆　巖叙事　　方今　家崇尚　學藉百之　允宜家置一編惟惜切　所印　　則　之本又字盡　小　者　焉今　　　　　人　得是書足本倩本局用新　大號鉛字重行排　校對詳明紙張潔白　乙部之要　　林之精品也每　二十本價洋二元八角　中　北　　山房均有　兌此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[閱本報所紀砲臺被佔事感而書此]  
　　危乎哉中國也夫天下大患曰内亂曰外侮紀綱廢弛奸民蠭起爲内亂强敵在境乘間要挾爲外侮有一於此　足　敗决裂而不可收拾若二者交迫則大局阽危而其禍更可翹足以待中國自粤匪倡亂捻逆回逆繼之騷擾十餘行省當是時内亂極矣幸曾左諸公崛起衡湘號召俊傑以次削平大難重慶中興天下駸駸乎有承平之望而東西洋請　又挾其船堅砲利佔我要隘迫令闢埠通商識微之士咸以他族實逼處此爲中國危慮幸數十年來耦居無猜其間　英法兩國因瑣事起釁而彼此皆以交誼爲重旋以玉帛易干戈於是中朝大官以爲我之兵力尚足自守益不復銳意振興迨甲午一役敗於日本失地喪師一蹶不可復振各國知中國無望自强於是各肆狡謀藉圖蠶食嗚呼國弱矣民窮矣然及是時而掃除積弊　絃更張或猶可補救於萬一乃　政之昏庸如故有司之疲懦如故欲圖新而格致製造之術並未專力講求欲守舊而典章文物之端亦未專心研究疲玩因循不復自省迄於今日遂釀成義和拳匪之變拳匪者亂民也窺民教不和之隱糾集凶黨聲稱與洋人爲難愚民惑之一倡百和到處戕教士毁教堂羣稱之曰扶清滅洋嗚呼何其妄哉夫傳教之說載於約章朝廷旣已准行草野何能相抗則不可滅西國武備雄厚盡人皆知一國且難抗衡衆怒何可輕犯則不能滅流傳謬說小民不度情勢偶爲其愚猶可言也乃内而政府外而疆帥亦或如醉如夢以爲此係良民任其四出蔓延不知剿滅西人旣受其創不得不自籌保護欲籌保護不得不調重兵中國旣不能使亂民之不擾又何能使西兵之不來盱衡時局者早知拳匪日熾一日外交必日難一日今也各國兵艦果已雲集響應矣大沽砲臺亦已樹幟據守矣警信傳來大局震動内亂未弭外患又來向嘗論及此事西人不俟政府之允許各駕兵船揚帆徑進未免與公法有　惟拳匪揭竿起事已逾兩旬教士之被戕教堂之被毁西人貲財性命已將化爲刼灰中國旣未能力遏亂萌西人豈能坐視本國人民之危亡而不之救護此中曲折諒亦易明所異者羅鎭戎旣有鎭守砲臺之責則當各國指名要索亟宜堅持公法與之相爭能阻其進固爲上策否則相機應變或緩之以時日或限之以艦數總宜委曲商酌斷不可鹵莽從事以致發難收蓋來者而係一國或猶可以力拒今旣勢成連鷄雖至强極盛之國尚不敢輕於發難况頽然不振如中國者乎故鎭戎此次之毅然奮擊不可不謂之忠勇而鹵莽之咎實已百喙難辭嗟乎拳匪起事至今已及一載當事者苟稍明時勢當時卽行剿洗何至養癰貽患竟爾擾及畿疆迨乎聚衆抗官叛迹昭著猶不肯大加撻伐立遏亂源是拳匪之日張政府釀成之也西人之寓居中國者若是其衆隨地保護之條欵旣已載在約章乃故縱亂民任其焚掠致各國羣懷公忿起而環攻是外侮之來尤政府逼成之也一誤再誤悔何可追非常之變將在眉睫天乎人乎吾不解彼蒼何以盡生此昏庸謬戾之人而使之危我邦家害我黎庶也北望燕雲不禁爲之擲筆三歎 
[傳相行期]  
　　大沽戰後時事岌岌可危朝命兩廣總督李傅相火速入京與各國使臣重聯睦誼所遺兩廣總督篆務由德靜帥兼署昨日官塲得有粤東電報知傳相定於本月二十六日啓行繞道滬江北上是以日内已豫備供張矣 
[靜待調停]  
　　昨日上海官塲得有北方確電云大沽口外雖有中外交兵之舉然各國公使類皆顧全睦誼並未下旗靜待李傅相入京商議修好睦鄰之道寄語關心時局者幸勿以日前稍有芥蒂致效杞人之憂天也 
[英調印軍]  
　　昨日倫敦來電云英廷自聞中國北省義和拳匪之亂立卽派兵前往保衛本國官商又恐數萬里重洋未得尅期而到因就近在所屬印度調遣各軍以資策應計日内所調者爲中印度馬軍第一營兵士六百餘名東南印度步軍第一營西印度步軍第二十二營北印度步軍第二十四營北印度西克部落步軍第一營中印度步　第七營都計五千五百六十名又砲軍一營若干名携帶大砲六尊工程軍一哨二百餘名似此如虎如羆用以鎭守地方當有金湯之固矣 
[英調戰艦]  
　　昨日倫敦來電云英廷旣遣印度兵來華助遏拳匪之勢猶恐海氛四起非一二兵艦足以懾宼燄而張國威乃於某日飭下海軍省添派鐵甲巡洋艦二艘一名戴以騰載重一萬一千墩船上有六寸口可放一百碎藥彈之快砲十六尊可放十二磅至三磅藥彈之快砲二十八尊配置水師六百名每一下鐘時能行二十海里又半一名富利歐載重五千八百墩船上有六寸口快砲四尊四寸七分口可放五十磅藥彈之快砲六尊可放十二磅至三磅藥彈之快砲十二尊格林砲五尊每一下鐘時能行十九海里 
[英兵續調]  
　　日本長崎埠訪事人云英廷以中國北省拳匪日熾傳電香港續調軍士九百七十名限西歷本月十六號遵海前往以備不虞 
[俄艦續來]  
　　天津國聞報云本月某日大沽口外又到俄國巡洋艦一艘名曰邁特舊載重一千二百十三　馬力一千五百匹船上有大砲十四尊又砲船一艘名曰鮑蒲爾載重九百五十墩馬力一千一百五十匹船上有大砲十三尊至此而各國兵艦已多至四十艘矣另有英俄運兵船各一艘因常川往來不列此數之内 
[各國兵隊行程記]  
　　天津國聞報云此次各國派往京師之兵隊共二千零四十四人其中英國兵　百十五人德國兵四百五十人俄國兵三百人法國兵一百五十八人美國兵一百零四人日本兵五十二人意國兵四十人奥 
 
 

Page 2

 
 
國兵二十五人本月十四日由天津就道統歸英國水師提督賽慕君節制擬沿途將鐵道修復遇拳匪則痛擊之及抵楊村見鐵道並未損壞迨楊村以上則橋梁鐵道均零落不堪然途間並水見有拳匪蹤跡是日深晚行抵落垈止宿一宵翌晨拔隊前進見數處鐵路被毁至數百尺之遠枕木亦已被焚電桿拔起者不知凡幾電線失去數英里時有小隊拳匪游弋然一見各國兵隊卽羣相逃竄午後工程隊修築鐵路時有英國水師十六人爲之衛護統帶者爲游擊約翰斯滔維時卽派森邱利恒戰艦上水師前往察閱及至落垈前八英里有拳匪數小隊正在拆毁鐵路一見英兵卽向鄉間逸去而鋼軌已被取去枕木尚在焚燒再行二英里至郎坊忽天隊拳匪由路左村中擁出約共二千餘人其中有乘馬者有步行者馬上之匪擬攔阻英兵前進羣越鐵路右邊攻擊步隊則焚燒村莊附近橋梁匪衆持槍刀者居多然間有携火器者要皆不能得力是時各國兵分爲四起英兵當先英水師且戰且退至一英里許擊斃拳匪三四十人匪衆仍在後狂追迨見英國陸軍以及他國水師前來援助此軍卽轉身槍擊前途匪衆陸軍亦開馬信快槍擊之匪衆見勢不佳棄甲曳兵而退英軍乘勢追入村中剿捕計兩村共斃匪衆四十人傷七人各軍則一無死傷此處左近均有拳匪盤踞然亦無所施其伎倆惟工程不能迅速兩日中只修復鐵路三十四英里之遥 
[書記被戕]  < 
　　天津訪事人云日本駐京使臣所帶書記官杉山君名彬者於本月十五日乘車至馬家堡猝被駐守永定門之董軍戕害傔從亦有受傷者按杉山君係舊時水户藩士頗著聲名兼通漢學遇害後日使卽發電回國徵調重兵大約昨報紀出羽君帶第五師團陸軍一玉五百名乘吉野艦赴大沽卽因此而起也 
[拳匪猖獗十二誌]  < 
　　天津訪事人云義和拳匪拆毁鐵路各國西人恐不便來往被其所困遂於本月十四日派兵八百五十名赴楊村修築迤逦至落垈尚無拳匪蹤跡十五日又進二十餘里見有匪徒拆毁鐵路搬取鐵軌各西兵遂開槍轟擊匪徒卽四散奔逃再進七八里擬赴郎坊突有大隊　匪蜂擁而至彼此交綏匪勢不敵被殪六十餘人生擒四人十六日至郎坊車路已斷橋梁悉毁正在大加修治間匪徒又至發槍擊斃十餘人合十七八日計之共斃匪一百一二雨人查察匪屍頂間均有神像外以紅巾裹之項懸紅繩繫青銅錢七枚用硃染作紅色衣襟有一小口袋中貯符籙並書紅君老祖四字束腰以及裹腿均以紅布爲之其頂黄袱而縛黄布者又一支派也若輩並非能禦槍砲惟愍不畏死故於槍林彈雨之中直前不却幸獲不死於是羣以爲神一唱百和互相信服自十五日至十八日西兵傷者病者不過十餘人由火車載回唐沽登輪舟調治而道聽塗說者謂輿屍若干往唐山安葬影響之談不足信也惟十八日拳匪拆毁楊村大橋西人糗糧火藥恐難轉運鐵路又未能卽時修復旣不能進又不能退未免太費躊躇耳聶功庭軍門本駐紥楊村是日適值回津車站中人不勝駭懼代理楊村站長林某及看守人等均於夜間九點鐘徒步回津殊爲狼狽十九日楊村及唐沽火車概不賣票開行殆以匪燄之日張一日也先是拳匪於津郡結隊游行兩日名曰拜壇見無人過問遂於十八日之晚拆毁西門内禮拜堂至夜間兩點鐘時復燬鼓樓東西兩耶穌堂東首延燒鄰居兩家西則一無殃及者十九日清晨小洋貨街奉眞堂又火然各處教堂已於十三日由各國領事交付北洋大臣裕壽帥壽帥轉飭天津縣阮梅青大令發封今遭燬及其干係在地方官矣 
[土匪竄擾]  < 
　　廣州訪事友人云土匪頭目傳贊開區辛兇惡昭彰案如山積近經大憲札飭鄭鎭軍惠霖嚴密緝捕若輩知無可避　　率其黨羽潛至廣西賀縣斬木揭竿恣行不軌並在韶州府所屬曲江縣南鄉新村一帶與游勇及土匪張響馬等聯絡一氣製成號衣旗幟刼掠居民仁化樂昌各縣民人寢不安席羣投縣署禀報刻下縣主已飛禀省憲請兵搜緝以遏亂萌矣 
[武宣警耗]  < 
　　廣西潯州土匪作亂屢經剿撫迄未敉平昨日滬上官塲得有確電謂武宣縣業已失守縣官未卜存亡按武宣離潯州約二百里 
[關心民瘼]  < 
　　廣州訪事友人云國家定例凡民間詞訟地方官隨時審結立有限期無如牧民者日在黄綢被裏放衙全不以民生疾苦爲念以致細故涉訟輒被株連累月經年有因而瘐斃者前者民人黄西華因撈蜆越界被人控諸南海縣署縣主楊大令未暇訊理卽飭管押久之不予判斷上年因病交保出外調理及愈仍還押所黄體弱不勝囹圄之苦未幾病復發醫治無效遽赴泉臺大令飭傳親屬備棺收殮領回瘞埋事爲督憲李傅相所聞以此案無甚大罪不應覊押至如此之久以致畢命圜扉卽將大令記大過一次以儆玩泄似此關心民瘼其造福　有涯哉 
[輪渡復興]  < 
　　武昌訪事友人云武昌與漢口一江遥隔每當夏秋盛漲舟行者咸有戒心前者某商創設輪渡禀請官渡局借撥渡船往來拖帶每人僅取渡資十二文商民翕然稱便惟大江漭瀁中划船以數千計深恐生涯被奪聚衆阻撓大府俯順輿情飭卽中止現當伏汛將臨之際某職商具禀督轅再申前請并擬將渡資從重抽收頭等客位每人取錢一百文次者五十文庶可與划船並行不悖張香濤制軍韙之已批飭開具詳細章程聽候核辦矣 
[盜刼信船]  < 
　　甯波訪事人云本月某日之晚甬江福潤正大正和永和四信局所雇遞信划船裝載洋銀信物駛至慈谿縣境小西壩被盜刼掠事後局主呈報道轅及慈谿縣署請卽飭捕緝盜追　 
[安肅火警]  < 
　　天津國聞報云直隷安肅縣南鄉距縣城約三四里許有村名高梁莊者突於本月初旬某夕失火時適封姨肆虐祝融氏遂大逞雄威頗有燎原之勢一霎時火星飛入東西附近二村隨卽烈燄飛騰其勢愈熾直至次日亭午火始熄一村房舍悉數一炬成灰誠浩劫也 
[禾郡官塲紀事]  < 
　　嘉興訪事友人云本月十五日秀水縣周大令接得珂鄉飛報悉太夫人已於某日仙逝當卽遣　禀知府尊宗太守太守委嘉興縣劉大令兼理篆務劉大令接奉憲札卽頒發紅諭定於十九日卯時接印○本月十五日之晚府尊宗太守命駕登官舫導以小輪船鼓浪赴省禀見大憲面陳要公不日卽當遄回任所也 
[揚郡官塲紀事]  < 
　　提州訪事友來函云淮北中正塲鹽大使缺前經上憲檄委鮑鹾尹毓東署理兹已瓜期屆滿兩淮鹽運司柯遜菴都轉查得此缺輪應鹽知事江鹺尹錫麟委署因詳請兩江督鹽憲劉峴帥批示飭遵本月十六日接奉回批准如所請爰卽牌示轅門并札飭遵照○日前兩淮運憲柯遜菴都轉由袁公　回揚適運河東西堤工告竣總辦某觀察禀請兩江總督劉峴帥派員騐收峴帥檄飭都轉就近勘騐都轉遵卽逐處較量類皆尺寸相符工堅料實回轅後卽據情勯覆 
[月湖碧浪]  < 
　　甯波訪事友人云鄞縣徐大令訪知江北岸一帶居民將賽關帝神會除飭地保傳諭禁止外復出示曉諭曰照得迎　　會有干例禁兹本縣訪聞甯郡江北岸地方舉行關帝賽會扮演樹閣及一切故事哄動多人難免滋生事端合行出示曉諭爲此示仰會内首事及諸色人等知悉爾等須知敬神在乎虔誠卽一瓣心香亦足以昭誠敬何必虚糜浮費作此犯法之舉自示之後務須一律禁絶倘敢故違定　首事到案照例懲治决不寛貸是亦挽回薄俗之一端也○甯波府經歷王叅軍禀報丁憂遺缺經府尊高太守委保甲局員土梧生二尹代理已于本月二十日接鈐視事矣○方阿五王阿雲小阿元三賭棍向在新城隍廟設攤誘賭爲害閭閻府尊高太守聞之飭差按名提案笞責千板　 
 
 

Page 3

 
 
以三連巨枷遊街示衆○本月十八日大池頭一帶鋪户居民以女棍爛汸阿交及其女順珍屢向索擾無惡不爲聯名投府署禀請嚴究高太守立飭提到訊供之下飭責阿交藤條五百下順珍掌頰亦如之并荷以竹枷押令徧遊六門以儆兇惡 
[鑑湖水色]  
　　紹興訪事友人云浙省自開商務局以來訪悉浙東土産若絲若茶以及各項貨物赴甯波海關報稅出口者必經上虞縣境是處河流淺涸一逢天旱每致轉折不靈爰于紹興府城分設利用公司凡浙東土貨統由公司中派人運赴蕭山縣境義橋過塘渡錢江至杭州江干換船出武林水門至拱宸橋報關出口較爲便捷其總公司設在拱宸橋畔此外義橋江干兩處亦設立公所妥爲照料督辦爲候補知府莊太守殿華紳董則紹郡張某也○會稽縣東北鄉距城二十里之瓦窰頭一帶居民多操陶業有王某者曾欠城内富民坊陳某洋銀若干向索不還致相口角無賴輩聞之遂慫恿陳至王家坐索陳頷之越日偕三無賴往瞥見王妻年方少艾徑向調笑王怒號召鄰人將三無賴綑縛有黠者謂宜剪其髮辮然後縱之方免日後唇舌王從之三無賴引爲大辱欲糾衆興問罪之師王聞而大懼商之於妻擬暫徙以避其鋒妻情急吞服阿芙蓉膏迨毒發灌救無效竟爾玉殞香銷王至此痛憤交加欲奔赴會稽縣署喊控無賴早有所聞急倩人與之議和願從豐超薦王尚未首肯恐難免涉訟琴堂也○天中節後雨澤太稀三農盼望甚殷幸好雨知時十四五日卽大沛甘霖魚塍鳩隴間一律旣霑旣足凡從事耕作者皆欣欣然有喜色云 
[上海官塲紀事]  
　　昨日上海縣學教諭邱廣文命駕至敬業書院拜會縣主汪瑶庭大令茗談良久而别○新任上海縣汪瑶庭大令接篆後暫假敬業書院辦公兹擇吉本月二十六日卯時鶯遷入署昨已派令挑夫搬運各物矣○日前提右營叅署接奉江南提憲李壽亭軍門札文内開前者曾將營兵兩次减額今著照數補足以備應調等因廖楚材叅戎遵卽招募足數○前晚廖楚才參戎以匪人謡言四起親往各城門查察一周諭令守城弁兵加意嚴防不得擅自開放 
[示禁造謡]  
　　昨日蘇松太兵備道憲余晉　觀察以滬上人心浮動專喜揑造謡言甚至無賴文人動輙形諸筆墨以致巿中偶語驚駭不安爰發出告示云爲出示曉諭事照得北省拳匪滋閙幸災樂禍之徒輙敢揑造謡言希圖乘機竊發實堪痛恨查例載妄布邪言書寫張貼煽惑人心爲首者斬立决爲從者斬監候立法何等嚴明豈容輕犯除分行查拿懲辦外本道不忍不教而誅合亟出示曉諭爲此示仰軍民人等一體知悉自示之後務各痛改前非安分營生毋得造謡惑衆爲害地方倘敢故違以及輕信無稽之談隨聲附和者一經查獲或被告發定卽提案訊明照例分别嚴辦决不姑寛其各凛遵切切特示 
[西員集議]  
　　自拳匪作亂而後京津一帶民心棼亂如麻駐滬各西員深恐滬上匪徒乘機滋擾因於昨日午後齊集租界領袖　國總領事署籌議先事豫防之策說者咸謂租界中旣有兵船駐泊又得西商團練隊如荼如火威武奮提是以居民皆可安堵無虞斷不必悮聽謡言以致心驚風鶴也 
[札查匪類]  
　　昨日蘇松太兵備道余晉珊觀察札行上海縣署内開爲札飭事兹因北省義和拳匪滋亂滬上流氓造言生事深恐乘隙竊發當經札委戴令杜令會同縣局印委各員認眞巡查在案此後城内大街小巷及有教堂之處晝夜稽查務宜嚴密應由上海縣汪令保甲局傳牧並候補縣戴令杜令每夜分别輪流巡查周而復始以均勞逸合行札飭札到該令等卽便一體遵照毋違特札 
[守護教堂]  
　　昨日上海縣汪瑶庭大合訪聞西北鄉虹橋法華及北新涇等處時有流氓造謡生事因卽札飭吳淞司巡檢沈少尹韻箎嚴密查拿解候訊辦一面撥出練勇八名赴徐家匯天主堂左右駐守保護 
[巡防嚴密]  
　　前晚本邑南巿二十三七鋪巡防局委員印友林二尹督勇巡至南馬頭見王阿三陳阿大兩車夫沿途露宿爰命提至輿前略加詰訊　令各責三十板旋又見人力車二輛轔轔而至車夫深夜不携燈火詰知爲一王妙郎一爲沈阿三命各責四十下飭地甲帶交車寓主妥爲安插○前晚江南機器製造局總辦潘芸蓀觀察親率護勇十餘名在高昌廟鎭巿查察一周命栅夫每晚將直通斜橋之西栅門嚴加局閉以密巡防○蘇松太兵備道余　珊觀察以南巿董家渡一帶爲教民薈萃之所必須嚴加保護方可無虞爰卽移知提右營叅將廖楚材叅　派出砲艇兩艘泊守　家渡馬頭以資保衛 
[定貨糾葛]  
　　裕源紡紗廠執事人朱漢林投英美相界公廨控王子良不交定購之花讞員翁笠漁直剩准之前晚傳集兩造倩襄讞委　張柄樞司馬研訊　遣夥王國華投案訴稱小的向在裕源紡紗廠執業去年十月十一日向王定購棉花一千包言明每擔價銀十七兩限兩禮拜交貨後僅交到一百八十包其餘延久不交屢次向催始將歹貨搪塞目下巿價已漲至十八兩有奇照數核算應賠銀九百餘兩王置之不理求恩訊追王供裕源所定之花一千包由朱湘鴻經手並未收銀然已付過一百八十包及七百包不料彼多方挑剔將貨退回反令職員賠償　兩此貨經紗花董事劉益山看過俱係上品叩求明察司馬謂裕源向王定貨旣未付銀又無議單跡近空盤應不准理惟王是否以歹貨搪竊俟諭令董事查明禀覆核奪 
[南巿捕房紀事]  
　　舟人朱毛郎扭同業楊交郎至捕房訴稱日前囑伊將船看守忽稱不知去向顯係有心吞没捕頭令押候解至馬路工程局禀請總辦程雨村大令訊究○前日粤人蘇阿三在十六鋪橋畔設攤售稱檬水某號巡街捕見之以有碍行人喝令遷讓蘇出言不遜致被拘入捕房捕頭令罰小洋銀五枚然後釋之使出 
[滬壖賸語]  
　　前晚竊犯陳四春潛至南巿寳泰馬頭太和米行棧内竊取豆油被棧中人查見拘解十六鋪巡防中局禀請究辦○日來有甲乙丙三羽客在南巿向人募化提有營叅將廖楚材叅戎特於昨日飭弁驅逐出境不准過巿招摇○前日午後江南製造局馬頭忽浮起男屍一具地保前往查視見死者頂上圓光顯係皈依西方聖人者遂報知某善堂給棺收殮舁厝荒阡 
[英美租界公廨會訊案]  
　　美商豐裕洋行控廣大莊股東高彤賓定貨不出一案迭經讞員翁笠漁直刺會同白繙譯研訊昨日午前直刺復偕白君升座提訊高延律師侯魯公到案訴稱此案拖延日久各股東抗延不到今高願將自已名下三股先行清理遵限繳銀求將長豐興大股如數追繳可也周少卿供職員被唐幼卿所累受虧非淺現由虞洽卿調處職員願將長豐興股分理清然後請公祖提股東俞錦堂等到案追償虞供廣大與長豐興合買布疋是否三七分派請卽訊明以便職員調處林韻笙供所欠豐裕之欵照帳核算應共銀四千六百餘兩當定貨時與廣大言明各得其半並無三七之說直刺商之白君以此案旣經虞洽卿調處周少卿亦已承認應准如所請令高照四六分派先將此欵繳案一面關提股東徐耕心等到案核追餘人分别交保還押 
[美租界捕房紀事]  
　　西華德路餘慶里一帶近有銅匠帮流氓麕集於此每至夕陽西下時連袂踏歌調戲婦女偶與違言卽攫取簪環而逸前晚十點鐘時甬婦某氏行經是處突有小流氓名玉生者糾集羽黨將氏所戴之金壓髮等搶去氏忿極奔訴捕房捕頭令包探嚴密緝查務將搶物之人拘獲以便解送公堂禀請讞員翁笠漁直刺究辦○前晚西華德路王家宅某姓之妾某氏忽將室中所有席捲而逃次晨某姓繕明失單投捕房報請查緝捕頭允之○昨晨小竊某甲潛至外虹口某馬頭竊得煤若干斤正欲荷之而逸　爲包探劉阿炳所見拘入捕房捕頭令押候解送公堂稟請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通試事]  
　　北通州采訪友人云順天攝督學政張大宗師於五月初四日按臨通州牌示本日　廟　告　五日考試生童經古題未悉初六日第一塲文童文安首題能近取譬至學之不講霸州首題弋不射宿至與其潔也大城首題我愛其羊至遂事不　諫安首題斐然成章至巧言令色良鄉首題不恥下問至善與人交房山首題則以學文至學則不固涿州首題察其所安至攻乎異端昌平首題勞而不怨至一則以懼通塲次題則拳拳服膺詩題賦得白　戰酣山雨來得來字五言六韻初七日覆試生４童經古題未悉初八日第二塲文童懷柔首題芒芒然歸至善爲說辭通州首題愉愉如也至緇衣羔裘三河首題與與如也至攝齊升堂寳坻首題申申如也至不悱不發薊州首題皞皞如也至　提之童甯河首題怡怡如也至克伐怨欲　谷首題釁釁然曰至匹夫匹婦通塲次題其志嘐嘐然詩題賦得百榖仰膏雨得苗字五言六韻初九日提覆第一塲文童題未悉初十日第三塲文童香河首題舍矢如破至比而得禽獸固安首題大德敦化至施及蠻貊順義首題用之者舒至不察於鷄豚永清首題未可以言與至所以爲蚳鼃大興首題毁瓦畫　至湯使遺之牛羊宛平首題君如彼何哉至事之以犬馬武清首題庶民子來至樂其有麋鹿通塲次題少則洋洋焉詩題賦得香羅疉雪輕得羅字五言大韻十一日提覆第二塲文童題未悉十二日香河柬安良鄉　州房山壩州大城通州生員科試四書文題子曰以不教民戰是謂棄之策題未悉詩題賦得桑條沾潤麥溝青得沾字五言八韻十三日提覆第三塲文童題未悉 
[廣收毛羽]  
　　金陵訪事友人云中國禽獸手羽大率視爲無用之物任情棄置通商以後四商始收買　牛鷄鴨各毛竟成生意太宗販者頗獲厚利邇日有西商派人來省設莊廣收猪毛及白鷺鷙羽但猪毛一項屠坊所在多有至鷺　不登食品需赴永鄉獵取欲求其羽恐甚難也 
[索欠釀命]  
　　松江訪事友人云西門外秀野橋對河費某曾在滬上開設客棧被郡人某甲欠錢六七千文屢索無著費憤甚倩無賴某乙尾隨催索甲阮囊羞澀苦無以應乙亦趨亦步信口揶揄某日之晚行近橋畔甲憤甚一躍入河冀以一死塞責迨經人撈起已一息奄奄未幾卽菴然物化隨經戚串舁入費家責令償命紛紛擾擾想非孔方兄不能排難解紛矣 
[上海縣署瑣案]  
　　前　李阿全控岳父朱　山與其弟婦朱謝氏誘匿妻子日久無蹤署縣宰戴子邁明府訊未得實飭將朱收押朱謝氏交官媒看管前晚汪瑶庭大令升堂提訊李阿全供小的妻之朱氏于去年清明節歸甯至今未返求向究追朱　女兒由弟婦謝氏薦至上海帮傭求向謝氏追究謝氏供姪女確由小婦人薦至某姓家帮傭後因朱桂山時往索錢致被主人斥歇小婦人卽交朱桂山帶囬鄉間求察大令飭將朱與朱謝氏交的實人保出限一月内找尋李朱氏到案并諭令李自行查緝○英美租界公廨讞員翁笠漁直刺送行竊江永輪船楊觀察金表洋銀之陳阿三方海林康三甲三犯到縣汪大令升堂訊究陳供小的係湖北人前在哨弁彭老爺處當馬夫並不竊物康供小的亦湖北人當日在江永輪船適方海林　得皮盒一具分給小的洋銀十元對時表一枚表係　質祗質　洋銀五元陳阿三方海林同供小的等向爲小工此次康三甲行竊皮盒内有表三枚鼻烟壺兩枚洋銀八十四元小的與陳阿三各得金表一枚質得洋銀二十元康自得花壳表確係銅質後因陳阿三與人爭毆被人訴知包探先將小的與陳拘獲人合問康曰尚有鼻烟壺何在供小的携至浦灘大便　遇巡捕到來情虚逃逸以致遺失途　大令又向陳阿三究詰陳仍不認承并出言挺撞大令大怒喝令鞭背二十下釘上脚鐐與方康等一併收押自新所再行嚴究 
[英美租界公堂瑣案]  
　　包探　阿大解送歹人吳金道到案　稱此人誘拐吳妙生之妻某氏並竊某鋪綢六疋控經二十鋪巡防局老爺飭提未獲前日由地甲協同小的在租界中拘住今特送請訊追二十鋪地甲呈上局員之信禀請核示讞員翁　漁直刺商之白繙譯官著移送上海縣署訊辦○包探張阿五解送賊犯王阿昌到　稟稱此人行竊某姓家煤一袋是以小的抱請究懲王認竊不諱直刺判押捕房一禮拜○包探竇如海解送張洪順到案禀稱此人行竊葉　興家香烟一匣經小的緝獲人贓送請訊究葉投案請追張供小的愛吸香烟是以貪小拾取並未行竊尚乞恩寛直刺判押五日贓給葉具領○包探竇如海解姚子林到案稟稱此人竊取張永寳家錫燭臺一對經小的緝獲人贓送請訊辦張投案申訴前情姚供小的自知不合尚求恩宥直刺判押三日贓給還失主○句探陸阿九解送舒阿根周阿二周阿根到案禀稱伊等三人至王阿明所設糖攤上搶去小銀錢二十四枚錢一千餘文扇一柄小的見之拘請究辦王投案訴稱此事實係舒阿根所爲二周並不在塲舒阿根供小的窮極無聊不得已而爲此行險徼倖之事直刺判責二百板發回捕房管押一月二周無干省釋○包探趙銀河解送馬夫談掌南到案禀稱此人駕車不慎致將羅曹氏足踝碾傷寸步難行小的見之卽將羅曹氏送至仁濟醫館調治令先將談送請究懲直刺略詰情形著帶回捕房俟羅曹氏傷愈再行訊辦 
[法租界公堂瑣案]  
　　前者方家俊控棋盤街協順堂妓女陳洪玉卽馮文君借去洋銀三百元圖賴不還讞員朱森庭明府准之出票飭提研訊方稱光緒二十三年馮妓曾倩俞竹亭介紹借去洋銀一百元二十四年又借二百元皆立有借票馮妓供小婦人前向夏姓客借得洋銀一百元與方無干現在所呈二百元之借票實係揑造求恩明察俞供小的在妓院傭工馮妓所借洋銀一百元小的曾在腊據上畫押並無一百元一項明府著將俞及馮妓交人保出諭令原告將借票呈候覆核○顧瑞祺控稱本邑西門内人華梅亭借去洋銀一百五十元並會欵六十六元屢索不還明府准之昨日傳同原告研訊顧呈遞借據華供現在小的無力還銀情願另立借據以便隨時拔還明府著交妥人保出諭令原告將摺據呈案候核○潘盛德禀稱八仙橋西首甲康烟紙店出有本月初五日期票一紙計洋銀十元小的持往照對訂期十六日照付迄今過期已久屢催罔應不得已將店夥朱錫之扭案請追朱供店主蔡耀卿代友出票後因票根未到是以不付明府飭交人保出下期著店主自行來案候核○費裕記前控掮客康秋濤代辦洋連泗紙五十件調換牌號致買主將貨退回請追還水脚及虧耗銀兩明府迭次訊供判令沈春芳賠紙價銀四址兩康秋濤償水脚銀若干兩原被告均不遵斷昨日堂期飭提沈春芳康秋濤到案著送縣辦理諭令原告自行投縣備質○王仁生禀稱小的在升科局當家丁局内連次失去綢縐衣服銅盆墨匣等物尚未緝獲贓賊前晚八點鐘時有張阿福者假送信爲由掩入内室圖竊當塲拘獲送案請辦張阿福言語支吾明府著押候嚴比○陸寳林禀稱小的在小東門外奇園烟館執役前日顧阿福偕甲乙二友開燈乘間串竊烟槍一枝兹特將顧扭案請追明府判責二百板○包探禀稱小竊張阿大以竹竿挑竊人家所曬之衣當塲拘獲解案請辦明府判責二百板○包探禀稱偷兒朱阿林在新租界中行竊當塲拘獲解案請辦明府判責一百板○俞陸氏禀稱孫兒俞毛大前患瘋癱蒙發善堂醫治今已痊愈求准領回明府准之 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
