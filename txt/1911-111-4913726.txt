# 1911 - 111 - 4913726

 

Page 1

 
 
   
 
 

Page 2

 
 
   
 
 

Page 3

 
 
論說 
[再論新内閣官制草案（希）]  
我國今日外患之亟。内亂之蠢蠢欲動。土崩瓦解瓜分豆剖之勢。已岌岌不可終日。而朝野上下猶恃以有一線之望者。曰國會。曰責任内閣。國會年限。自去年奉旨縮短。不能再請。然目前暫由資政院以代國會。苟有完全責任之内閣。以承此艱鉅。上下一心。宫府一體。合四萬萬人民之力。以爭存於二十世紀之中。亡羊補牢。或猶未晚。今新内閣官制草案發現矣。我人民喁喁望治之意。亦庶幾稍慰矣。而記者讀其草案。證以東西各國組織内閣之制。不禁私憂竊嘆而不能己於言也。 
其第一章總綱云。總理大臣世爵充之。特簡一員。左右副大臣。大學士充之。特簡各一員。各部大臣各部大臣任之。如部數云云。夫東西各立憲國。其内閣之制。大都以各部大臣組織之。内閣總理大臣。又大都以各部大臣之班首充之。良以各部大臣。一方面爲行政長官。一方面即爲國務大臣。於憲法上均有輔弼君主之責。散之則爲各部行政長官。合之則成一内閣。總理此内閣者。或爲外務大巨。或爲財政大臣。各視其國家設官之傾向而定。雖各部以外。或有列席爲國務大臣者。從未有國務大臣之外。而添設此贅疣之總理大臣。更安有總理大臣以外。而添設此贅而又贅之左右副大臣也。而乃於總理大臣則特簡一員。一員不足。而又特簡左右副大臣各一員。此何爲者也。總理大臣一席。各國内閣之制。旣以各部大臣之班首充之。則凡具某部。班首之資格者。卽爲有總理大臣之資格。如某國以度支部居首。則度支部大臣。即爲總理大臣。某國以外務部居首。則外務部大臣。即爲總理大臣。是總理大臣。初未嘗有特别之資格。而比利時之憲法。至規定王族不得爲國務大臣。他國亦有類此之規定。是王族之資格。反不能爲國務大臣。即不能爲總理大臣。蓋恐其權太重。或致摇動王室也。而兹乃限之以世爵。限之以大學士。乂何爲者也。 
若夫第二章權責之規定。於總理大臣則曰秉承聖謀。翎贊機務。平章内外政事。凡用人行政一切重要事宜。均由該大臣承旨施行。而於左右副大臣。則僅曰平章内外政事。於各部大臣。則又僅曰參知政事而已。同一政務大臣。而其職權若顯然分爲三級。且總理大臣左右副大臣。逐日入對而各部大臣。則按五日入閣會議。同一政務大臣。而其輔弼範圍。又顯然分爲兩級。此又何爲者也。 
至其規定應議條目。大都抄襲日本内閣官制。其第一目。即日本第五條第一欵法律案及預算决算案是也。第三目。即其第二欵外國條約及重要之國際條件是也。第四第五目。即其第五欵自天皇下付或帝國議會送致之人民請願是也。第六目。即其第三欵官制又規則及法律施行之勅令是也。第七目。即其第七欵勅任官及地地方長官之任命及進退是也。第八目。卽其第四欵主管權限之爭議是也。而其所添列者。則爲第二目軍國重要事件。而其所遺漏者。則爲第六欵預算外之支出。以及其他各部主任事務關係稍重當經閣議之事件。夫立憲國之國務大臣。乃專爲輔弼君王之機關。凡君主之行爲。必得其副署。而後有國法上之効力。此原則也。但講憲法學者。則以爲有不必副署之二例外。一爲爵位勛章之贈與。二卽軍事上之命令是也。蓋君主統帥軍隊。有獨立指揮之權。故關於軍事上之命令。大臣不必副署。就日本言之。凡軍機軍令。除依天皇之旨下付内閣外。不過由海陸軍大臣報告於總理大臣而已。徴之各國。大率類此。而草案獨於軍國重要事件。列爲第二目。旣應閣議。即應副署。不己侵我大元帥之權乎。我聞起草者爲君主立憲。處處回。護君權。而於内閣制反侵之。此又何爲者也。若預算外之支出。此條件蓋以濟預算之窮。而亦寓重視財政之意。乃他國所鄭重而列入閣議事件者。而我獨删去之。此何爲也。至於其他關係稍重之件。缺而不列。使我國内閣對於各部議事範圍。較之他國隘小。又何爲也。 
夫我朝承前明舊制。凡政務之樞機。本皆爲内閣所統轄。其關於軍事者。則付議政王大臣議奏。康熙中。諭旨皆由南書房翰林撰擬。及雍正朝。用兵西北兩路。内閣多有在太和門外直宿者。因慮事機漏洩。始設軍需房於隆宗門内。選内閣中書之愼密者。入直繕寫。後遂因之。名爲軍機處。然則軍機處者。初不過内閣之一分局。但爲軍機大臣者。皆親貴重臣漸至吸收内閣之實權。而爲最高之統治機關。其大臣本無定員。於滿漢大學士尚書侍郎中親任。之就目前而論。其負副署之責者。實祗慶王朗貝 
 
 
 

Page 4

 
 
勒那桐徐世昌四人。耳曩則由内閣而移入軍機。其歷史如此。今則由軍機而變爲内閣。其組織又如彼。就沿革觀之。由四人而變爲三人。亦爲事之所或有。但今之内閣。非猶昔之内。閣也。今之副署。非猶昔之副署也。各國之重内閣。重在有責任。重在合議制也。我國惟無責任。故欲變而爲有責任。非合議制。故欲變而爲合議制。乃合議則合議矣。責任則責任矣。而必用世爵。是貴族政體也。而必另簡總理大臣副大臣。是多級制之内閣也。職權不同。輔弼之範圍又不同。是又一部分之合議制也。而其應議條件與其他之不適當。猶其後焉者也。我人民所希望於新内閣者若何鄭重。而今之草案乃若此。昌黎有言。鬣者我知其爲馬。角者我知其爲牛。犬豕豺狼麋鹿。我知其爲犬豕豺狼麋鹿。若此新内閣制。我不知之矣。 
嗟乎。神州之大厦將傾。東亞之病夫垂斃。而我政府猶爲巢幕之燕。游釜之魚。酣歌漏舟之中。痛飮焚屋之下。總理大臣副大臣可爲也。各部大臣左右丞左右參議可爲也即各局長各等書記官亦可爲也。其如天下之不可爲何。或曰資政院近日方請開臨會。盍少俟之。 
專電 
[電一（北京）]  
京師得奉天電黑龍江東部游勇五六百人聯結馬賊作亂賊有新式鎗砲已將該處防兵擊退並擄去華官數員 
[電二（北京）]  
郵傳部奏報張綏鐵路續辦情形請派員督理奉旨依議 
[電三（北京）]  
郵尚盛宣懷奏官紳報效災賑請奬楊寳瑛等二十三員奉旨著照所請 
[公電（南京）]  
各報館鑒頃收到兩江師範學堂職敎各員公捐江皖振欵洋壹百元學生公捐蘇路股票三百元現洋三百十四元小洋八元二角除分撥災區散放外請代登報以揚仁風查振大臣豔 
緊要新聞一 
[中日交涉又緊一步]  
　　人有進步我無退步矣 
東京通信云日本駐福建領事菊池氏忽於陽歷四月十四日遄回東京報告重要事件日外務省當開高等官會議情形殊甚秘密據聞菊池氏以去年八月間厦門日商吉見治三郎在内地行商不知去向近頃該館書記官某又爲我國人所殺害故特來東京要求政府遣派軍艦前往福建爲示威之運動然後一面再開交涉前日小村外相特訪海軍大臣齋藤海相密商一切聞遣派軍艦之事不日即將定議矣現日本各報均不紀載此事不知我國當局亦有所聞否 
京函云此次伊集院向任各國　信中日必有重大交不步案件提起且知交涉之事不外滿洲問題然不料其發生如是之迅速也日前駐京日使署有照會到外部係關於東三省事件所要求之條欵甚多然皆關係主權難於承諾者外部事前旣毫無準備故對於此項照會甚難答覆并聞旅順租借問題及撫順炭礦問題皆在其要求條件之中 
汪伯棠公使此次歸國日人異常注意現聞日政府又有密電寄伊集院公使屬其將關於汪使歸國之行動切實調查隨時報告以便相機應付 
駐京日使前因東三省馬賊猖獗曾照會外務部謂東省地方馬賊爲患擾害治安亟應設法勦平以重外人生命等語外務部卽照覆日使一文謂三省馬賊歲糜巨餉迄未平靖應請由中日兩國會同勦辦庶幾可有成効等語復將此情據實電知東督以便日軍入境勦賊時優予招待錫督接到此電大爲驚駭卽發一急電到外務部謂此事關係主權萬不可引狼入室况日入并未要求代我勦賊我豈有反請外人代我勦賊之理語極激切外部接到此電知事己辦錯無可挽回遂老羞成怒覆錫督一電謂本部辦理全國外交遇事自有全權非各省督撫所能詰責况商請日人會勦馬賊與主權有何妨碍本部豈能認過等語故錫督接此電後大爲憤激掛冠之志遂益决云 
[中英交涉仍接连不断眉目]  
　　含糊敷衍便可了事耶 
聞滇督李經羲日前又有加急密電到京其内容係報告英兵在片馬附近數百里内節節布置日益嚴密值此春耕之際土司邊民驚慌廢業紛紛逃入内地勢難阻止兼之民心憤激蠢蠢欲動雖屢經遵諭勸導極力約束然一日數驚禍迫眉睫恐一旦激而生變後患實不堪設想故目前之計以要求英軍撤退爲第一要著鈞部究竟如何主裁務請迅速電示云云至樞部如何答覆尚未探悉想仍不外含糊敷衍耳 
[四國借欵合同發表矣]  
　　我早知必先見於西報 
度支部奉中國國家之命與美國財政團英國匯豐銀 
[]  
[]  
 
 

Page 5

 
 
行德國德華銀行法國東方銀行（此後名爲銀行等）訂立改革幣制畫一圜法及振興東三省各種實業之借欵合同銀行等可照下列情形發行中國國家金磅債票其總數不得過英金十兆磅其借欵草合同係於一千九百零十年十月二十七號由度支部所派之員及美國財政團北京代表簽定並由上諭批准最後之合同美國財政團現與各銀行聯合辦理中國國家借欵兹議定條欵如左 
第一欵以前草合同其效力僅如本合同所述 
第二欵度支部奉旨准銀行等辦理五釐利息金磅借欵其數目係英金十兆磅名爲宣統三年中國國家改革幣制五釐利息金磅借欵此借欵以四十五年爲期自發行債票之日起算 
第三欵一此借欵應用於下述之事務（甲）充改革幣制畫一圜法經費（乙）充振興三省實業經費 
第四欵一此借欵之本利以下開之釐稅爲抵（甲）東三省之烟草酒稅每年計銀一百萬兩（乙）東三省之出産稅每年計銀七十萬兩（丙）東三省之銷費稅每年計銀八十萬兩（丁）中國各省新增之鹽稅（光緒三十四年五月由中國國家批准）每年計銀二百五十萬兩上載之釐稅每年共收總數庫平銀五百萬兩二以上各省釐稅不得牽連其他借欵或以爲抵押物三上開釐稅足敷按期付還本利及各種費用之需銀行等不得干涉收稅之權如果不敷付還本利或各種費用則中國國家應指他種入稅以補之倘過相當公道時日之後仍不足數則應交與中國海關辦理以保執債票人之權利四此借欵未還清之前若再以上開之釐稅抵付其他借欵總以此次借欵本利儘先償還爲要不得訂明在此次借欵之前亦不得訂明與此借欵平行辦理並總不得令此借欵之質保有所滯碍减色如訂立抵押以上釐稅之借欵合同必須載明所有應付本利等事俱在此次借欵之後辦理等語五此借欵未還清以前倘遇中國國家議定修改海關稅則减免釐稅銀行等不得因此借欵係釐稅抵押而阻　止但若擬將此次所抵釐稅减免則應先向銀行等商 
明務以他項之稅如數撥足補抵借欵 
第五欵一此借欵全數准銀行等印發金磅債票其發行數目由銀行等酌定其式樣文法由銀行等商同度支部或中國駐美英德法公使酌定一一所有債票應將中國度支部尚書簽字之名及其關防均摹刻其上以省其親自畫押之煩惟中國駐美或駐英駐德駐法公使於債票發售之前須逐張蓋印並其簽字之名摹刻於上以示中國國家允准及承認發售此項債票三該銀行等或駐鈕約駐倫敦駐柏林駐巴黎之代表人亦在債票上簽押作爲發售債票經理人四倘此債票須改式樣可由銀行等商諸中國駐美駐英駐德駐法公使改定惟與資本及按年之利息或借欵之期限或中國國家之擔保有礙者均不得從而更動（未完） 
[京師大獄續紀]  
田際雲等奉旨捕拿一案業經兩次報告原因複雜情節離奇兹更分列于下 
（一）全案之人數外間傳百人數十人不等詳細調查原摺只十七人除當晚拿獲之田雲瑞星橋朱旭東劉樹楠鮑濙李雲階李菊儕魏可斌（卽喂不飽）老胡（卽臭狐）等八人外尚有丁寳臣蕭益三等在逃未獲李三太太已經收押審判廳外城六品警官馬榮等奉有上官命令無庸派拿 
（二）人犯之種類田際雲鮑濚瑞星橋劉樹楠馬榮等之出身業經報告餘如朱旭東現充音樂學堂敎習丁寳臣現爲愛國白話報總理蕭益三現爲京都白話報總理李雲階係候選知府李三太太之夫魏可斌老胡係京中混混猶猶上海流氓李三太太係己故廷尚書暗中之姨太太又馬榮現充外總廳某科科長此案上中下三等社會人皆有至顧八在内與否尚須調查 
（三）奏摺之大要聞十九日瑞賢參摺中李雲階之罪名爲匪黨瑞星橋田際雲之罪名爲要犯餘若鮑濙馬榮之罪名爲招摇撞騙劉樹楠朱旭東魏子斌老胡等之罪名或爲聚賭或爲匪棍皆參摺中之附屬品云 
另一京函述此事原委頗有趣味重錄之貽榖案未判定時其姪鍾岳百計運動無孔不入己故法尚廷杰有上坑跟媽（有姨太太之實用而無姨太太之名號者）曰李三太太者甚寵幸招權納賄與凌定彭之五姨太稱一時瑜亮鍾岳因出金 
 
 

Page 6

 
 
五萬爲廷壽使代逹已意另以萬金相酬金皆用期票兩月爲期此去臘初旬事也今年二月貽案果結科罪輕六萬金有効果矣然廷己死鍾遂有背約之志適票期滿三太太持赴其銀行兌取該行閱票畢曰是誠有之但票旁注有字非葛祥麟（老像姑）當面此欵不繳蓋鍾發票時之親筆也三太太往謁祥麟祥麟不納謁鍾又拒之乃以鍾騙債控審判廳檢察官謂汝貧婦人那有如許金錢購債權耶鍾府六百萬家資又何爲而墮入債務之地位因斥其妄置不理三太太忿火中燒仍往鍾宅强討鍾命家人持名片押送外城警廳三太太大呼寃枉具以實告警廳又遵章咨送審判廳傳訊一過而三太太與廷用賓夜半無人私語時之艶史遂譜爲宣南佳話矣審判廳以此案牽涉甚多而鍾岳又屢不到審（大閙審判廳己見昨報）碍難斷結擬日内送交大理院辦理矣 
又函云貽榖之子鍾崙與伶人郭香菱䁥他報或作果香林者非也貽案急時香菱受鍾崙之託請田際雲爲之道地際雲號想九霄負時名頗足以結交當路因使李范氏賄通承審大員之妾而承審大員或不知情也及大員殁鍾崙以此賄爲無效故靳而不與此公益銀行所以敢於拒却者也李范氏第一次起訴時初不言行賄但曰鍾崙欠買珠寳銀五萬兩蓋李范氏亦知代人行賄爲有罪也瑞星橋乃醫生寓屈臣氏藥房李雲階卽李范氏之夫李鵬年李菊儕係李范氏之子能作畫此次緝獲之十餘人不盡與貽榖李范氏案相連瑞賢原摺亦不指出貽榖案但言此輩勾結匪類招摇撞騙賄賂請託無所不至并涉及香廠事謂其苛斂把持並有牽連王公世子者瑞賢自爲受意樞貴開脫廷氏起見而此輩之决非善類則可想而知此中亦有與諸案皆不相連而無故砌入者亦有以姓名住址相混而被拘者如德森銀號掌櫃蕭治臣是也李范氏本在審判廳看守所當步軍統領拿人時曾以電話囑審判廳勿釋或謂李范氏亦係當日就繫者誤也 
又函云田際雲案外間傳說不一有謂與貽設案有　係者有謂與香廠事有關係者聞當日片交民政部步軍統領衙門時不過結黨營私招摇撞騙八字此案關聯之處甚多貽榖案確爲原因中之一端而其眞正主動者實爲今日之李蓮英蓋現在被拿諸人皆與昔日之李蓮英有密切關係大爲今日之李連英所恨故有此獄云 
時評 
其一 
咄咄。京署之調劑。咄咄中央之挹注。咄咄度部統一財政之大規畫。 
某部贏餘也。而偏曰此係特别專欵。暫緩議提。某部某處。贏餘也。而偏曰未便與尋常行政經費。相提並論。其他若某某部之虧綿。某某院之建築。不曰特别會計。則曰特别用欵。若有碍難挹注者然。 
今綜計其所提出之數。除度部勉强全提外。稅務鹽務二處。均提一半。外部則僅提出四分之一。而彼復提提然以巿惠曰。我於此已顧全大局矣。且略去其未提之五六萬。而另撥四千。七百。餘兩。以酌湊成數。若爲部臣之獨抱公忠者然。是亦何其厚於自待而薄於待人也。 
嗚呼。吾不解夫各部八十餘萬之虧絀。而僅得此不及半數之三十九萬以資挹注。而乃猶曰畛域之不分也。且不解夫度部八十餘萬之贏餘。而僅提出不及半數之三十九萬以示酌劑。而乃猶曰應付之俱窮也。然而贏餘之各部則已靡不有德色矣。然而虧欵之各部。則已幾費其咨商矣。 
君子觀於此而歎人之不知自立以救助於人者。其異於中央行政經費之酌劑也幾希。 
其二 
嗚呼。吾不解外部之畏葸何以若此其巷也。對於邊務。則遷延。對於烟禁。則欺飾。明明証據鑿也。而乃一再飭查。一再駁覆。藉以遂其延宕之私。明明公文未出也。而猶托詞磋商。藉口窒碍。聊以逞其欺飾之技。疆吏愈汲汲。大部愈遲遲。國民愈徬徨。長官愈狡譎。顧瞻燕闕。悠悠我思。殊不禁令人惕焉而生畏矣。雖然。汪使今又連日泣陳矣。吾不知外部於此。又將何以大施其技能。對付此。某國之大舉耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[郵部奏設商船學校]  
郵部具奏略云通商以來洋舶輻輳内河外海門戸洞開我國地居大陸不習海事雖有輪船招商局僅通域内未涉重瀛管駕各員且皆借材異地三年蓄艾今爲要圖故於歷届籌備憲政摺内兢兢以建設商船學校爲事旋准上海高等實業學堂監督唐文治咨稱翰林院條撰張謇願將上海吳淞口漁業公司地基並所領官欵六萬元呈送臣部辦理商船學校復准籌辦海軍大臣咨稱浙紳李厚祐報効寗波益智中學堂一所奏明預備臣部商船學校之用當即派員前往吳淞寗波兩處履勘地址籌議辦法據稱吳淞江面寛闊各國商船絡繹往來地居南北之中交通至便毗連濬浦局船澳建築船校爲天然適當之區寗波益智中學堂左帶甬江海舶事至校舍崇閎占地爽塏甬民習於水性招生尤爲合宜兩地均堪億用等情臣等公同酌竊以中國幅員廣大海岸延長果能於吳淞寗波同時並舉規模愈遠成材愈多洵爲盛事惟商船學理深遂程度極高一日兩校兼營不獨財力維艱且恐敎習學生均難應選不若併力先辦吳淞一處查上海高等實業學堂於路電兩科外已設立高等船政專科惟人數不多擬卽就此擴充添招學生名數以爲商船學校之基礎一面在吳淞建築校舍俟工竣後將學生移入該校併歸上海高等實業學堂監督管理以期接洽其寗波益智學堂所有房屋地基均應作爲船校産業將來或改爲商船中學當視日後之欵項人材以爲進退此時暫從緩辦至學科辦法前經調查各國船校現辦章程並查考留學商船之學生預備任使現已陸續咨復應卽參酌損益派員辦理計開辦時建築房屋購買輪船帆舶書籍彝器用費尤鉅原估開辦經費二十萬兩常年經費十三萬兩業於上年册報資政院查核惟目下財力拮据擬先籌一半暫定開辦經費十萬兩常年經費六萬兩除俟漁業公司交到官欵撥充開辦經費外其餘均在臣部經費項下撙節動支 
[鹽政處依然保商抑民耶]  
鹽政處奏稱直隸津浦路股前督楊士驤據紳士劉彭年等呈稱直隸攤欵合銀七百餘萬兩爲數過多查蘆鹽行銷直豫兩省豫省因路欵加價四文直省請亦照加四文作爲鐵路股本仿照豫案以二文歸商以二文歸民由公司發給股票作爲永遠財産等因奉旨該部知道在案上年復據順直諮議局提議以所加路欵四文全係出諸民間食戸而路股以一半歸商似覺未平請將路欵劃爲十分以九分歸民一分歸商呈請咨商辦理旋據蘆綱總商李士鈺等禀稱津浦鐵路加價諮議局欲翻奏案鹽商情愿缷責等語當經札飭長蘆運司張鎭芳核議去後兹據詳稱此案加價現經本省紳士李榘胡家祺等與綱總商人李士鈺等秉公議决自宣統三年爲始將加價四文改爲民三商一其十年内　利息亦按民三商一由商人按年提用現銀以補商人减讓一分之虧至宣統元二兩年之欵仍照商二民二原案辦理等情詳經會奏前來臣查辦法尚屬持平自應准如所議辦理以維公益三月十四日奉旨知道 
[三省官塲大可釋然矣]  
趙爾巽督東之上諭未發表以前外間紛傳次帥極力要求更動吉黑兩撫一節監國巳有允意樞臣亦贊同之惟徐世昌大不謂然謂東三省總督特權太大殊背中央集權之旨至陳常周樹模兩人在東甚久熟悉地方情形對於日俄兩國外交亦往往能據理力爭保全國體若遽易生手反爲不便况今日撫藩中外交才亦無有能高出於二人者何必多此一番紛擾趙因此執意甚堅云云及錫清帥開缺命下東省人心大爲驚慌吉黑二撫運動内調各司道局所亦紛紛請假趙次帥聞之特發急電挽留兹將原電錄下盛京錫清帥吉林陳簡帥黑龍江周璞帥均鑒爾巽材疏任重繼踵名賢撑持危局徒增内疚無補時艱猶幸清帥前規具在奉爲步趨簡帥璞帥久任邊圻灼知政要素所欽仰三省各司道以曁各局處各將領諸或負衆望或係舊僚備極一時之選此次重來正資倚賴時局日迫願諸君子推愛國之忠以匡不逮想當不我遐棄務乞代致拳拳之誼爲幸爾巽漾 
分類新聞 
政界 
 
 

Page 11

 
 
[贛撫裁撤調查局之原因江西]  
　　贛省宣統三年預算案業經成立所有調查總局經鄪由度支部交院會議裁撤現經政務處行文到贛即須遵辦以符預算現聞馮中丞以調查局近來並無多事况與財政局性質相同旣經院議裁撤經費擬即歸併財政局以節經費而一事權聞已傳集司道會議决定四月初一日將調查總局裁撤所有以後調查事宜悉師財政局兼辦云 
[實行取締烟戸之手續鎭江]  
　　鎭郡城廂内外各烟民約七八千名現自調查竣事限期令各烟戸持票至公所換給新照現該公所以期限已滿擬遵照禁烟章程訂立取締烟戸辦法特製成洋鐵小牌書明烟戸三字將領有烟照之家於門前一律釘明以示區别已於日前實行矣 
[鄂藩力陳實行預算之困難武昌]  
　　湖北本年國家行政歲出預算案前經鄂藩余方伯邀集各司道曁各局所總會辦蒞財政局照部覈院減原册中所隸事項分類聲明其可以解决者由各司道於事項下註照辦字樣其不能立時取決者由各署局另具理由書限日詳復督院核辦聞藩司所隸事項解决者雖多碍難照辦者亦屬不少昨余方伯己自行具禀鄂督謂該司所管事項應行聲復之件如藩司公費及度支公所經費除公費己奉電奏仍照原下減去一成核支無庸再議外其度支公所經鄪前已减七千餘兩現擬遵部覈再减二萬兩又釐捐各局卞經費部院共减八萬一千九百餘兩擬由司酌量情形一律照减至各廳州縣征收錢糧經費院議减二萬兩應卽照辦典禮費一項院議减九千七百餘兩其中多由司庫正項坐支類關祭祀大典應分别酌量辦理又各府廳州縣公費津貼等項院議减十三萬零七百餘兩有由司庫動支者有由各關署内在雜項供給者現在簽捐减額正議減成撥發惟此項公費津貼初意半爲瘠苦缺分而設並非調劑冗員虚糜公帑碍難普减分别情形酌量核辦擬於日内由司詳晰聲覆第湖北歲入預算原列一千三百餘萬内如土藥稅無着之十一萬宜昌撥補鹽釐無着之十萬新舊裁兵節餉應抵除之二十一二萬及官錢簽捐兩局盈餘短收之數一併剔除全年歲入約不過一千二百數十萬兩今即照院核减之數一一辦到而國家歲出尚需一千一百九十餘萬加以地方歲出經費諮議局議新增議决之數合併計算共一千三百六七十萬兩不敷己近百萬縱令將續各欵竭力籌辦以之彌補原列歲入當慮不足若再加支從何應付本司甫經蒞任深懼弗勝旣不能强人所難勉就範圍又不敢以虚爲盈獨勝艱鉅本年預算一議再議終無萬全之策職任所在仰屋徒嗟除除另行分欵詳具理由並各署局分别具復外謹將大略情形先行陳明 
軍界 
[混成協成鎭之定議湖北]  
　　陸軍二十一混成協現有步隊兩標馬砲各一營工輜各一隊軍樂一排因本省財政十分支絀成鎭之議未能實行近因外侮日亟非急練强大陸軍不足以資抵禦故軍諮處陸軍部電促各省凡已練成恊者須於本年六月以前成鎭已練成標者須速編成混成恊務卽籌備餉項勿得以欵絀棘手諉缷鄂督瑞制軍奉電後籌畫至再以本省巡防隊照資政院議應裁四成莫如將該隊挑選精兵六營撥歸混成協作爲步兵兩標再另徴馬砲兵各兩營工輜兵各兩隊則該協卽完全成爲第十一鎭矣至其餉糈則巡防隊原有底餉又有八鎭及軍費節存之二十三萬金綜計每年所差不過三十萬金内外非另濬利源無以資接濟現已飭藩司清理財政局會同督練三處總辦趕緊妥籌的欵並議分年攤還開辦經費辦法蓋二十一恊成鎭由陸軍部預算需開辦費（如造營房購器械製服裝之類）一百六十萬現在各省財政奇窘萬難一時籌此鉅欵特商允度支部准各省借公債應用分年攤還俾資迅即成鎭並聞瑞制軍爲節省經費起見將來該協成鎭時即以現充二十一混成協之黎統領元洪請簡統制仍兼步隊二十一協恊統之職以節公費其步隊二十二恊協統聞己决定以現充督署特别巡警隊管帶劉錫祺試署如果稱職再請簡放但六月成鎭之期時限太逼聞軍界人言至速亦須八九月間緣此時尚在會議編制時代也 
[札飭嚴禁盜買綠營公産長沙]  
　　湘藩趙渭卿方伯日昨會同兵備處札飭各廳州縣文云綠營向有操塲牧地營署基址及各營公積所置公地公産前因綠營將裁曾奉前督憲陳前撫憲岑會札各屬會同各營詳晰查明丈清界址繪圖造册禀覆各廳州縣有當經遵照具覆者有未能盡實者始終未行查明者去冬復由本司通札各屬一體詳查禀覆各在案惟現在訪聞省垣有等痞徒因聞綠營將裁乃串通營弁將公地私行立契盜賣省内如此省外恐亦難免查各營産物即尺地寸草莫非國家之物且裁缺各將官均給有恩糈恩餉應如何竭力保存以圖報稱乃敢私行盜賣殊堪痛恨除將盜賣公地各將弁嚴密查拿務獲究辦外合再札飭爲此札仰該廳州縣即便遵照詳細查明繪圖貼說具覆以資查考並着嚴行示禁如敢故違應請帶案查照盜賣公物律例罰辦毌稍姑寛以重公産而儆刁貪 
學務 
[浙省敎育總會復活之先聲杭州]  
　　浙學司袁文宗詳撫院文云案准學務公所議長徐紳定超等呈稱竊查浙江敎育總會自夏會長震武去任後去年正月間曾登告白各府各舉代表於二月十五日以前到省公舉會長因到會人數祗有數人並未選舉迄今巳越年餘旣無會長又未開會是否作爲存在查各省敎育總會擬發起全國敎育會浙省敎育總會無從聯合於全省敎育前途甚有關係爲此公議擬具說帖應即日批示等情准經本署司函致副會長孫紳廷翰現准函復以公私忙冗前曾向各會員函辭代理會長事務并請另舉正副會長以維學務今閱諸老說帖以各省敎育總會擬發起全國敎育會浙省敎育總會無從聯合於全省敎育甚有關係誠爲不刊之論應請從速提倡并囑諸君子重新組織擇期開會選舉職員届時當與滬會諸君以會員名義一同蒞會樂觀盛舉等因到司是孫紳業將代理會長并副會長之職辭退且飭據視學員查報該會久巳闃焉無人并不設研究所以求學問自應查照部章第十三條第一項實行解散再行遵章由議紳各學堂監督堂長及省視學等尅日重新組織以維學務昨奉增中丞批云據詳已悉仰即照會議長徐紳等查照部章從速組織期於全省敎育前途實有裨益 
[湘省師範畢業詳請給奬長沙]  
　　湘學吳子修學使日昨具詳撫院略謂案准西路初級師範學堂監督咨開該堂丙班學生現已四年修業期滿應請調省照章覆試等因准此已經本司示期按日分門考試現在已將各試卷親加評定分别等第所有取列最優等之廖正畡等三名優等之周樹庠等五名中等之陳時逹等三十四名理合詳請咨部給奬以示鼓勵 
[]  
 
 

Page 12

 
 
[組織體育會之計畵長沙]  
　　湘省學紳劉君某某等近日發起湖南體育會已商定敎育總會即附設該會左廂分擊劍擊拳游戲器械四部擬聘請敎員八人分門敎授所有開辦經費由劉君及敎育會分别擔任並稍徴學費以資挹注現巳組織就緒不日即當發表矣 
實業 
[部委收抵醬圜各執詳情松江]  
　　松郡義順醬園前經丁姓推抵義善源官欵郵部委阮部郎鄒主政來松查管各存戸以存欵爲身家性命堅執不允二十七日假座錢業公所組織團體名曰維持會互謀對付方法商界中存戸非存戸均以大局攸關紛紛蒞會内容頗稱堅勁而郵部阮鄒兩委員二十七日亦假座東門外楊紳宅内柬請本城文武官員及紳士蒞宴適府尊戚太守由滬回松乃乘輿戾止即以太守名片請商會鄭林兩總理臨蒞酒半互議義順醬園事惟阮君意在接管與商家原議立於絕對的地位故互商良久仍無歸宿 
[粤巿暫准發行二百萬鈔票廣東]  
　　粤督張制軍以禁賭之後鹽餉及籌抵各欵暫未有收且因源豐潤義善源兩票號相繼倒盤巿面銀根短絀特電致度支部請准粤省增發票紙三百五十萬元以資周轉仍照部限於本年秋冬間起至宣統六年止逐漸收回等因昨接度支部覆電云兩電均悉各省所出鈔票前已奏明收回所擬增發鈔票本難照准惟粤省因停止賭餉青黄不接自係實情又不能不權宜籌濟姑准增發鈔票以二百萬元爲限如粤省籌抵各捐成立較速仍可早爲截止并將此項鈔票赶緊設法收回斷不可照來電年限致誤全局度支部篠印督院准此己札行官銀錢總號遵照辦理矣 
[興國州阻止開礦之風潮湖北]  
　　興國州屬龍港鎭石艮山煤礦質佳且旺係居民金程二姓之産業程姓界内墳塜最多金姓界内樹木繁盛每年獲利頗厚故二姓均不准人開採州人屢次購買均被拒絕本年正月有贛省武寗縣巨商鍾某游歷該處誘以重利二姓均爲所動憑中議價一萬一千五百串並提紅利一成立據存案墳塜立界保護訂於二月底開採商標爲武事煤礦公司不料贛商聘帶工師百餘人於三月初間開山並不勘立墳界且於程姓始祖塜旁挖開龍口數丈程族以贛商無理違約連夜會集數百人大書死力保祖四字於大牌上各携兵器排陣登山該公司工師人等聞風先遁程族遂將公司廠屋一併打毁並派人四路追趕該工徒幸皆逃免未有性命之虞刻下不知該公司若何處置也 
[景泰藍停辦之呼籲漢口]  
　　漢口勸工院原辦有景泰藍技藝惟出品不甚精良銷路不暢刻該院改辦貧民大工塲因欵絀乃將景泰藍一項停辦惟該院舊有景泰藍畢業藝徒十二名現均無所事事昨該藝徒張桂等物禀懇勸業道飭塲復辦以免向隅聞高佑諸觀察當批以景泰藍最不易精銷路有限與貧民生計不便故改辦貧民工塲時即飭停辦此時礙難准行該藝徒等如以學成無用爲慮俟將來欵項籌定擴充工藝時再行舉辦 
雜記 
[柯大臣一綫生機漢口]  
　　駐鄂督辦土稅柯大臣逢前將所收土稅及歷年私蓄各欵共一百五六十萬存於漢口義源錢莊蓋以該莊係合肥李氏所開必千稳萬妥也詎京滬義善源擱淺漢口義源亦被牽動所有李氏在漢口地皮房屋歸餘慶公司經管之産業槪爲郵部查封備抵公欵柯氏下手稍遲竟無絲毫産業可抵因此大爲焦急設盡方法始將漢口義源管事人某聯絡爲己所用聞昨日義源管事已在漢口商會投遞節略謂餘慶公司産業按照時值計算約值二百萬除即抵還郵傳部交通銀行押欵七十萬外其餘應作爲抵還十稅總局柯大臣之需請由商會電部核辦該會總協理蔡文會君以如能照此辦理實於　欵私虧兩有裨益但事關逹部究竟餘慶公司産業按照時價果可值銀若干候調查確切再行如請轉禀云云想柯大臣聞之諒必轉憂爲喜也 
[小洋划三人畢命鎭江]  
　　二十七日午後五時美最時洋行下水某商輪到鎭時有瑞記煤油棧某西人乘小洋划擬登該輪與船主談話甫至船邊詎該輪尚未靠稳船身稍一退讓致將小洋划撞翻登時沉沒某西人一名中國人二名全行落水幸經他船趕來援救祗將西人救起得慶更生惟中國人二名已與波臣爲伍矣 
[時乘]  
中英國境問題 
記者案此從日本東亞同文會支那調查報告書内譯出其中疏誤之處雖多。然交涉沿革。大致略具。亦中英方志間一堂故也。 
（一）　境之沿革 
嘉慶十七年（一八一四年） 
英國與尼泊爾戰割取喜馬拉耶山下之地特臘伊及莫蘭贈與西金（即哲孟雄）國王其代價使西金國爲英之保護國。英國國。與中國國境問題。實始於。此 
道光四年（一八二六年） 
第一次英緬戰爭之結果。緬甸之阿薩密阿臘干特那色里巴三州。遂加英領印度之中。 
道光十三年（一八三五年） 
英國與西金王結約每年與以三百磅收買其首府答吉曰及其附近。 
道光三十年（一八五○年） 
第二次英緬戰爭之結果。下緬甸（羅瓦比路蹏）全部均爲英領。 
咸豐九年（一八六○年） 
嘉蘭大佐率英軍與使節阿斯列軍。同赴西金第二首府他木倫關於通商土木施行等之條約。西金國。王之歲費。遂增加至千二百磅。 
[雜錄]  
李恭毅軼事 
乾隆間。李恭毅公湖任廣東巡撫。時菱塘沙灣盜風甚熾出沒數百人。刦掠官民無算。大吏不敢過問公下車。即跴訪得實遂商之總督巴延三。巴初尚猶豫。　乃决。委按察使汪新同廣州府李天培率兵千餘人捕之。天培畏怯。言盜勢甚熾。恐文官率兵不能撲斃。公怒曰。汝畏死耶如殺爾知。府吾當。統大兵至。爲爾復仇。若殺。我巡撫。皇上自有天兵至。爲巡撫復。仇何畏耶。若不前。當劾汝。以徇。天培遂隨臬司。往四面。設伏夜半。鼓譟而入。直鴇其巢。巢名老鼠。山三面臨。海其賊首梁阿香。聞風即。率其黨。施鎗矢。抗拒官兵踴躍。爭先。擒賊。百餘人。阿香。見勢不。敵即遁至。海邊。扳倒枯樹。擲水中騰身抱。樹而逃於海。汪命善泅者駕。小舟。擒之。海中時乾隆庚子五。月也。奏聞。上嘉之。命嚴鞫。其黨。公派布政。司榮同書。按察使汪新。糧儲道。李廷揚率府縣於撫署大堂。前搭。棚刑訊務使。無縱無枉。匝月案成。共審一百八十人。所刦。數百案。請上命同。日將。阿香。及其黨處。决於校塲改鑄大鐵貓於老鼠山鎭之。自是盜風始息公逾年卒於官。上聞悼恤。予祭葬加贈尚書銜。予謚恭毅。官其子。袁簡。齋云又川（李公字）巡撫廣東。以清嚴爲政。輿人歌曰。廣東眞樂。土來了李巡撫。其政績可見。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[俄國海陸軍大臣出巡]  
　　二十八日柏林電云俄國陸軍部大臣沙曲姆里洛夫將軍將於西四月二十九號赴西比利亞及海參威巡游一周大約海軍部大臣葛里戈洛維克海軍少將屆時亦將同行 
[墨西哥總統將游歐洲]  
　　二十八日柏林電云墨西哥總統狄愛士將於西五月十六號出游歐洲 
[俄國未來之外務大臣]  
　　二十八日栢林電云俄國外務部大臣薩薩洛夫君因病將次告退繼其任者非首相司徒來賓君卽駐美大使羅森男爵 
[日欲與美同執太平洋牛耳]  
　　二十九日倫敦電云據鈕約電稱美國國務大臣諾克斯君及駐美日本大使内田男爵在亞東會赴宴之際均以美日相親爲言塔孕脫總統作書謂美日兩國近今締結條約足證兩國友誼之篤可以破除一切無稽之謡言内田男爵謂日本非受迫開戰則必不輕舉日本之奢願非欲見日本國徽在太平洋專占勢力惟望該洋有星條與太陽旗色交雜之光輝云 
[阿爾巴利亞士軍敗績]  
　　二十八日倫敦電云據維也納電稱阿爾巴利亞之天主敎民大敗土軍於士西東面山巓之上據土耳其官報聲稱現有枝隊數隊爲敵人所圍土西派兵兩隊前往救援中途遇伏死者十二人傷者多人 
[摩洛哥瓜分之倡議]  
　　二十八日柏林電云摩洛哥並無警電傳來法國第一批之縱隊已於西五月三號開抵番士城法將馬横里愛爾出示布告摩洛哥各部落謂法國進兵並非欲占土地惟圖保護外人及恢復治安而已西班牙首相卡拉里茄斯君恐法國之舉動將挑起摩洛哥宗敎之戰爭云（以上譯文匯報） 
二十八日倫敦電云英國外務部官胡特君答某議員之質問謂政府並不欲干預摩事因法國現行之計畫已足保護英人之利益據栢林電稱有某報謂法國如竭力拒絕德國瓜分摩洛哥之要求則法國當負戰爭之責任云（譯字林報） 
本埠新聞 
[浙路董事局挽留副理]  
　　浙路董事局復盛副理函云辱荷賜書展誦之餘倉遽無措路事孔亟斷資擘畫走等濫厠董局以言論機關勉任執行揆之名實已不相符公雖遠在甬江郵筒往還猶有禀承一旦引退全責董局走等才弱萬勿克勝夙仰熱心老成負重前途方長此勁未可動也况年會已過即欲辭職亦非其時尚希勉爲其難力圖進行浙路幸甚董局幸甚 
[信義存戸要求劉道台]  
　　吾勸存戸勿以身試法 
己閉信義銀行存戸函禀滬道劉觀察云信義銀行倒欵至十八萬兩之巨被累至二百餘人之多懸案至二年有餘之久存戸等奔波足胝呼籲喉枯傭販懸甑嬰嫠絕粒言之痛心聞之酸鼻而所以死中求生懸一線希望者以有大公祖也當信義銀行之發起馬良尹克昌日日登報揚厲舖張氣燄熏灼商界官界多爲推波助瀾無一敢訟其奸者獨大公祖在常鎭道任上首先揭破信義資本不實不與立案馬良尹克昌乃添舉李禔駕名總理直接呈報度支部不遵章於本地之常鎭道署騐資而遠就隔省之天津道署騐資又見馬良尹克昌嚴憚大公祖而大公祖不受運動不畏强禦仿彿汲長孺海剛峯也去年存戸爲查檢紙廠機器屢謁鎭轅甚蒙調護莫不感激涕零遭際盛會憲節移申存戸踴躍鼓舞以爲大公祖錚錚風節當官而行必有斬釘截鐵之手叚解判此案而不謂存戸之失望也查信義之案所以必歸罪馬良者有五大証據（一）馬良即相伯係信義創辦總董有報紙告白（二）信義鈔樯及存蓄戸所執簿據皆有總董馬良名且蓋圖章（三）信義協理朱青齋係馬良委任有名片信件（四）前督憲端升撫憲瑞奏明馬良不得置身事外責令清理（五）前道憲蔡批飭縣憲田札委水利廳孫親傳馬良兩次此五大証據鐵案如山想大公祖不能爲馬良解脫也而大公祖猶曲縱馬良者得毌惑於馬良私人運動之言謂馬良之總董名義爲尹克昌揑造乎抑恐馬良之私人結黨起風潮乎如謂馬良總董名義爲尹克昌揑造則當於第一次登報之時立即聲明謝絕奈何連續登報經年而漫無知覺乎鈔票上存蓄簿上煌煌大名傳宣全國而漫無知覺乎有婦人犯姦者僅犯一次雖貼伏忍受猶得諉爲强姦冒姦至續姦數十百千次至兩年之久尚得曰强姦冒姦乎此世界最明白之公理愚人所共知者豈賢人而不知乎如慮馬良私人結黨起風潮則存戸知起風潮者必非明白之商學界也若明白之商學界而爲此無意識舉動則固不國矣且大公祖之所以能據高位而操縱一切者何恃乎恃有法權而已法權不行於馬良則如正元倒欵源豐潤倒欵義善源倒欵將何以處之若信成銀行興業銀行四明銀行萬一踵信義之覆轍將何以處之一馬良法而什伯馬良至大公祖雖日爲調人而不暇給也且大公祖畏馬良私人之風潮而不畏存戸之風潮乎二十日之扭馬良存戸先自相取締祗得將馬良請官懲治不得自行動手然其中有性急氣粗者憤憤欲以性命相拚經數人苦口調停纔免肇禍自今以後馬良一日不死存戸一日不死狹路相逢難保不生衝突存戸亦知大公祖有法權在也但以大公祖之法權旣不能行於馬良則亦不能行於存戸人多爲勝力强爲勝任百姓自爲之或亦新學界所謂 
 
 

Page 19

 
 
優勝劣敗天演公理固大公祖所謂默許者也然而存戸猶斤斤守法再竭力嘶聲呼籲於大公祖前者則以大公祖首先揭破信義奸謀錚錚風節爲汲長孺爲海崗峰必不使信義禍魁倖逃法網必不使存戸二百餘身人家性命終付刧灰必不使中國銀號銀行效馬良伎倆敗壞大司存戸等日在下風聽候大公祖發雷霆之威行斧鉞之斷以伸國法以救熒民惟大公租實圖利之 
[外人干涉中國銀行之紙幣]  
　　江督張制軍札行滬道略謂准外務部移開近接駐京領袖公使照會以華商各銀行發行鈔票漫無限制亦無準備設有虧欠倒閉各國商家均受其害現查該銀行等皆因濫出票紙危險異常華官訊理此種案件亦失平允基不及早設法挽救將來恐直國際交涉應卽預防妥議善後辦法等因准此合即據情移請貴大臣查照飭遵等情到本大臣准此合行札飭該道著卽遵照刻日籌議勿稍遲延 
[組織汽船公司之傳聞]  
　　聞近有上海北京兩處之中國商人發起組織一汽船公司不用官本集合民間資本金一千五百萬兩定造汽船十三隻航行於上海歐洲間現擬買入庇阿公司之馬剌加號該船噸數八年噸並聞上海官昌間航路亦須有數船行駛卽以上海招商局代理一切云 
[蘇撫查究公司烟館]  
　　蘇撫程中丞訪悉滬上英美法租界内現有一種公司烟館私招烟民入内燈吸昨特電飭滬道著卽照會領事飭知捕房諭令中西探捕嚴密訪查務獲懲辦 
[周琴香不平之鳴]  
　　反坐兩字何解 
城自治公所前日接到周琴香由郵局遞寄一函因金琴孫被害案内之嫌疑犯王三雖己省釋而敎供妄認貪圖重賞之王弁倖逃法網實不足以伸公理請詳大憲治以應得之罪所董以此案關係重大立將來函轉送上海縣請田大令詳請治懲以彰公道原函節錄如下昨閱日報本埠新聞欄内知關於金案之嫌疑犯王三等數人已經開釋仰見宫長愼重民命不忍寃累無辜惟思誘騙王三認供之水巡王弁貪膺巨賞置人性命於不顧實屬很毒陰險今但開釋王三等而於該弁一方面未聞道及隻字可見官塲之互相包庇倘王三不耐酷刑含糊承認則莫須有之寃獄成矣貴所諸公爲人民之代表倘蒙一伸公論禀請大憲治以應得之罪則萬民感戴豈有涯哉 
[衙役姦佔婦女之結果]  
　　道署厨役陶扣子與江玉青姦佔有夫婦人嚴江氏經其夫嚴福生尋獲扭至一路巡局訊判發押旋由道署收發委員具函叨保德巡官不允所請未經保出嗣被劉觀察得悉除將金王兩收發員各記大過外復面諭德正巡官飭將陶扣子發交改過局加押一年以儆淫惡並以該巡官不徇情面頗堪嘉尚着記大功一次一面卽繕發牌示照錄如下照得本道清勤自勵嫉惡維嚴凡本署當差人等平日嚴加約束但人役衆多難保無在外招摇情事一經查實無不立予嚴懲兹訪聞巡局陶扣了一案有本署委員繕函往託殊屬不合並聞有盜取本道名片假冒囑託尤爲荒謬除將函託之委員各記大過一次並嚴諭嗣後不准再有函託情事曁將囑託之家人立卽開除並飭將盜用名片之人查拿究辦及諭飭將陶扣子一名加重治罪外合行牌示仰道屬員司軍民人等知悉嗣後倘再有盜取本道名片在外招摇請託者准即扭送來轅立予查究懲治不貸 
[和尚强姦幼女之眞相]  
　　淫僧金華强奸幼女張桂珍以致受傷一案昨晨十時經公共公廨襄讞孫羹梅明府會同美副領事仇君升座特别公堂會訊先據張女供稱年十四歲江北人家居大南門外父名張德初挑買稻柴灰度日母親王氏因貧日在街頭求乞女子在租界某絲廠剥繭貼膳於永慶里叔父家内是日放飯出門欲購鹹大頭菜不記歸途在福臨里過街樓下啼哭被該僧誘至王蔡氏家内　閉樓上將女强奸女因痛極喊救始由鄰人聞聲而來將該僧拘案當時該僧並阻止聲張給我銅元六枚是實訊之王蔡氏供在雲南路六百三十四號雉妓院内爲傭該僧曾與夫友劉海山來家一次此次如何誘女奸宿適婦入在外購物實不知情乞鑒旋據見証李鳳祥上堂証明該僧誘女上樓閉門强奸旋由該女呌喊聞悉報捕將該僧拘解案下是實詰之金華供稱此次由天台山來滬庽固法界連發棧内是日因事至王蔡氏處見女在彼處里口啼哭當即領至氏家雖欲圖歡並未成事乞宥旣由女父張德初投稱女已許字與人今被該淫僧强行姦污應請按例嚴辦中西官遂命官媒將女騐明確己被污判將該僧發押西牢三年期滿逐出租界女交其父領回好爲看待 
[支搭浮橋之動議]  
　　本邑小南門城門由城自治公所議决擴張於二十八日開工翻造不復另闢便門以省經費詳情曾紀本報兹悉該處各商家以城内外行人須繞道大南門進出諸多不便且一經阻塞生意無望擬於城門北首之低矮城墻上支搭浮橋一座以便行人而維商業昨已公同籌議行將致函自治公所請示矣 
[永利絲廠暫准啟封]  
　　滬道劉觀察批鎭江紳商學界柳昕等禀云查封永利絲廠備抵滬關公欵係出於不得已之舉前經各紳等曁鎭江府承守先後禀陳永利抵借地方卹釐等欵原案本道原爲舊治未賞不滿志躊躇兹據來禀擬將該廠出租以維廠務事屬可行候即札行鎭江府飭縣准將永利絲廠暫予啓封交予各紳妥爲出租經管至應抵公欵如何歸償仍候另定辦法禀請憲示遵行希卽知照 
[何不詢問費菊池]  
　　陶順寳於二月十三夜掩入黄浦灘瑞和洋行棧房内圖竊當被守夜印度人查見往拿陶卽登屋逃至比隣匯豐銀行屋上該印人疑係盜匪開槍擊中陶之後臀跌下拿獲當因受傷過重車送仁濟醫院醫治在案業己醫愈昨晨由探李星定將陶解送公共公 
 
 

Page 20

 
 
堂請究訊據陶供向在克魯森洋行内執役於去年十二月三十日辭出是日因該行内之費菊池先生囑到棧内取衣該印人疑是行竊遽被開槍擊傷下部現雖醫愈兩足己不能行走乞恩鑒宥孫襄讞商之美仇副領事以陶雖已成殘廢實屬咎由自取判令開釋不再根究 
[唐壽江不能逍遥事外矣]  
　　滬道劉觀察批陳芝生禀云此案疊據順利等商號控奉兩院憲曁農工商部先後批行到道即經行廨嚴提訊追該商等旣同爲元豐股東亟應妥速清理詎容藉口拖累至唐壽江唐靜波捐有中國職官乃敢干兆康元豐事出後冒入西籍抗不到案業經前道呈請南洋大臣先行奏革一面電咨兩廣督憲飭封原籍財産以備抵償並請咨行通緝解滬歸案究追在案現在唐壽江究竟避匿何處該商等如有所知應卽逕行禀廨飭提訊辦所請將吳其榮逐日差押理賬一節事屬可行仰會審官寳令查照辦理並飭該商等遵照 
[小工聚衆毆人]  
　　閘北自來水廠小工頭吳阿二卽蹺脚阿二所雇之小工董金臣前日與火夫炳生因細故口角互相扭毆衆小工一擁而上將董揪住蜂毆受傷甚重當由董之姐夫陳金修投報四路三區週番巡士令陳自行扭案以致陳亦被毆受傷鄰居顧乃培劉可鴻聞聲往視該小工等悮會報復亦被吊打於是衆鄰大抱不平訴知崗巡召集鄰崗多人拘獲管工陳阿三及帮毆之小工吳祥來陳阿福高阿四等十四名與受傷人董顧劉陳四人一併解送分局昨經蕭正巡官提訊董供因火夫炳生私取小的之扁担向論不服反被行兇當由管工陳阿三陳茂吉喝令衆小工帮毆受傷甚重請騐巡官將陳研訊一過判陳阿三罰洋兩元吳祥來等十三人各罰洋五角一併具結斥釋受傷人着自行醫治並候補提工頭吳阿二陳茂吉勒令將行兇之炳生交案再行核辦 
[謝劵]  
　　江蘇敎育總會發起各省敎育總會聯合會於四月初一日起每日下午二時開會昨承惠贈旁聽劵二紙又商餘學會於四月初二日下午二時爲體育部行二次畢業禮蒙贈入塲劵二紙書此併謝 
[城内]  
一面之詞○西鄕十六保二十二　地保楊希湘自舉充圖董之後營私舞弊更無顧忌甚將官契賣地禀准立　之學費二成歸其中飽前經自治議董唐尊瑋查知禀縣求追當奉飭提楊希湘到案於昨日由襄讞承明府升訊楊供此項學費應由原中提取董保無權扣收至延不投稅一層亦係得主應盡之責更與董保無涉求爲移覆官契局勸學所另行追究明府以楊一面之詞難以憑信着將楊交差看管候查明核辦 
蹂躪古墓○廿五保四圖八仙橋西首有邑紳賈姓家古墓一座近被無賴於夜間將石碑劵板盡行掘毁兹由事主查悉禀奉本縣田大令諭傳該圖地保林少卿到案查詢明確以憑提究 
同族　不睦○鄕人周阿海昨至縣署喊控據稱前將方單活抵於同族周耕銓家現在備價往贖非但覇不放贖反被肆毆爲此情極喊控田大令諭候補詞核示 
火警續誌○昨報記姚家弄某姓家失火一則兹經查得係在小東門内海防廳暑對門祥生泰布號股東兼充頭舖叚董徐稼秋家前門係彩衣街三十九號門牌後門在姚家弄因在灶屋煮飯遺火積薪致肇焚如幸經頭舖及鄰近各社洋龍駛至竭力救熄計燬灶屋柴房二間警局因徐係紳董並未傳局詢問云 
道轅記事○分省　用道朱桐生江蘇游學預備科大學生畢業生州同沈士成昨均到道拜會禀見 
[南巿]  
造屋違韋○城自治公所路政處查得小南門外老硝皮弄鮑姓竹笆内興造房屋未領執照有違定章昨飭二十三舖地甲立傳匠頭楊子香到局照章究罰 
縱妻虐妾○油事碼頭某軋花廠主朱炳成之妾王氏被大婦虐待朱亦助桀爲虐日前王氏私逃出外由巡士帶至南區朱即陳明王氏素有癡病遂得領回未幾朱妻又肆痛毆致　受傷各鄰人代抱不平送至南區移請裁判所傳朱詢問推賴不認訊之王氏供年二十四歲江西人被家主與大婦欺虐不堪求恩明鑒並據氏母王羅氏投訴前情湯裁判以朱縱容大歸肆虐實有不是嚴加申斥並命具結以後不准虐待如違提該婦到案　究王氏送上海醫院醫治羅氏退去　船戸不端○吳淞鄕人吴書耕之妻袁氏居住母家日前隨姊沈袁氏來滬與閔行船戸王晉山同至洪生碼頭某飯館共飲被吳跟蹤尋見冋王理論反被王毆傷右目後由巡士拘解裁判所吳偕乃父咸春投　求究判王戒責一百下逐出氏責五十下交吳領回其婦沈袁氏申斥退去 
[閘北]  
吹倒草房○閘北東濱永興絲廠後面有江北人吳姓所盖之艸屋前晚被大風吹倒幸未傷人當由崗巡歸局報告昨經蕭正巡官飭派長警往查禀復核奪 
追繳房租○華生公司派人至四路分局控告租戸萬桂生積欠房租洋廿二元屢討無着昨經蕭正巡官傳訊判萬分兩期歸還交保開釋 
一婦兩嫁○姚木全至四路分局控稱媳婦沈氏被其姑母顧沈氏誘匿華興坊聞巳轉嫁他姓求究昨經蕭正巡官提案研訊一過押候查明再核 
[英租界]  
乘間攫物○單寳根婁阿交至楊樹浦振各押店内以贖當爲由乘間攫取現洋鈔票成五十元及帳簿一本逃逸昨由捕房將單婁地珍查獲解送公堂請究　據　　　　趙文彩偕見証盛文明唐義卿　　　情訊之單婁二人供均推賴判一　　候查明於下禮拜四訊究 
兩案並發○程雨珍串同某日人在江西路虚設洋行以招充買辦爲由騙吞蔡某洋一百七十元控奉捕房飭緝未獲兹程因私押殷茂堂之被褥被控拘住昨解公堂請究判押候下禮拜四訊辦 
人証未齊○劉珠扣奸拐梅興街居人張扣之妻黄氏及張女富運桃蓮由探將劉拘解公堂訊押在案昨日復訊判押候提齊人証再核 
聚賭抽頭○住居湖北路四十號門牌之測字人蔡錫山前晚紏合烏師楊金生葉阿桂　阿泉周阿坤王雲照等聚賭抽頭被老閘捕房包探劉森堂資獲昨將蔡等六人併解公堂訊明判蔡罰洋二十元餘人各罰洋十五元一併充公如無力繳洋改押兩禮拜賭具銷燬 
借欵不理○陳松年控奚朗如不還借銀等情昨由差探將奚帶至公堂請究中西官以奚因另案在押着仍押候過堂訊奪 
母子涉訟○温羅氏控子温潤澍謝温懋懋擅賣川土四箱等樹昨由差探將温氏弟兄傳至公堂判均過堂候訊 
賣女爲娼○王錢氏將女賣入妓院爲娼被捕房查悉於昨日將氏拘解公堂請究判押候英領堂期解訊 
揑詞誣控○寳善街一百九十五號鞋店主王裕書與夥郭阿四控天津人尚景昌驅取緞鞋二十一雙昨經公廨中西官訊知王欠尚皮梁價洋因將鞋子取去判扣王不應誣控着押兩禮拜郭斥退尚開釋所欠皮梁價洋准王具禀控追 
竊案定斷○四川路裕泰洋貨號控王阿福金阿大魏友陸王阿根等串竊值洋六百餘元之羽綢八十九疋匿贓王李氏家等　由探將各人查獲昨解公堂訊明判金魏與王　福各枷三天再押西牢二年期滿均逐出租界王　根王李氏各押一年示儆 
 
 

Page 21

 
 
[美租界]  
婦人怨命○江北人顧震揚住居楊樹浦二百四十四號樓上剃頭爲業其妻陳氏前日仁仙居歸某細故口角氣忿吞烟不及施救而斃昨由捕房將屍車送驗屍所着地保報請上海縣田大令蒞所驗明係自盡飭顧具結自行棺殮 
印人淫恶○某印人前晚至鴨綠路六十四號廣東妓院尋歡該妓拒面不納致被攫去栅木一根旋由鴇婦鳴捕追獲仍令該印人送還從寛免究 
日人無理○昨有甲乙二日本人在斐倫路將奚掌生之油豆腐担推翻而逃由奚報　捕房因無見証斥不准理 
索欠衝突○王邦富昨向斐倫路老虎灶主陳阿全索討借欵互相扭毆王報捕房請爲查究 
走失小孩○李陳氏住百老匯路五百九十五號昨報捕房云前日走失七歲男孩名阿毛請爲查訪捕頭允之 
[法租界]  
不期而遇○鞋底作夥卞扣子誘拐吳松山之八歲男孩庭南避匿後當將卞母鄒氏扭舖送廨訊判看將卡尋交到案訊追兹原告忽於前日在途遇見扭送英捕房移回訊究詰之孩供日前在門前被卞領去藏在客棧另有女孩一口已先在彼處後因在途喚車被人尋見始得送案質之卞供詞含糊判押候查明再訊 
冒探索詐○杜月生冒充捕房包探至洋行街　和客棧内以搜查烟槍及賭博爲由索取陋規洋五元嗣爲捕房訪悉拘獲並飭探將該棧帳簿及棧夥李和生茶房朱來新等一併拘廨經聶司馬披閱帳簿果有送捕洋五元三元半及二角等數欵質之杜供此事由張老四邀往詐取小的祇分得洋一元判押候補拿張到案再究 
祇能認虧○朱阿六因欠匯昌公司房金三月計洋二十五元五角被控由朱妻投廨聲稱正月房金已經付過有房票爲憑旋據收租人供稱此票係十二月份之票因檢錯悮給伊遂圖賴聶司馬以公堂祇以房票爲憑即使有錯祇可自認判氏交保付還二月租金毋再違延 
何甞商妥○新興客棧主張　良人新瑞和房租四月據稱已與收租人商妥先付二月兹原被又投公廨原告稱房東並未應允實是張憶度之詞仍求追交聶司馬以房東旣已不允判張交人銀兩保出外料理 
海上閒談 
從前有等面。黄飢瘦年老氣衰之人力車夫。專做夜班。而其挽推之力。則不亞於强壯少年。問其故。則因烟癮已過也。而今則此輩已漸漸少見。是乃禁閉烟館之效力。 
然而今之車夫。又莫不酷嗜香烟矣。以每枝五文。每人十枝平均計之租界人力車七八千乘。每日銷耗。巳有三四百千文之之吸食鴉片何異哉。况鴉片未必人人盡吸。而香烟即殆已遍及矣。計其總數。或超過鴉片之耗費。亦未可知。亦何怪若輩之貧不自給。而流爲盜賊者之多哉。 
嗚呼。此非我之吸烟。而實烟之吸我脂膏矣。可不痛哉。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[海軍部會擬海軍大臣副大臣曁各員司職堂事宜清單（續）]  
銓衝科一承辦内洋外海内河裹河長江水師人員註册分發事宜 
一承辦内洋外海内河裹河長江水師拔補千總把總外委等項事宜 
一承辦内洋外海内河裹河長江水師武職各員弁補缺發給劄付限票騐票等項事宜一承辦内洋外海内河裹河長江水師提鎭坐名敕書事宜一承辦稽查内洋外海内河裹河長江水師提鎭陛見事宜一承辦奏留陸路人員改歸水師補用事宜一承辦每届五年通行各省督撫密保水師副參等第事宜一承辦水師省分保列一等曁副參游都守預保事宜一承辦水師升署人員俸滿換劄事宜一承辦各省水師裁改營汛事宜一承辦遞換外海長江水師提鎭副參月摺事宜一承辦水師各省官弁季報大報清册事宜一承辦請旨揀發水師人員事宜一承辦内洋外海内河裹河長江水師人員留營留標歸班改標裁缺事宜一承辦每年四季咨送吏部水師武職搢紳事宜駕駛科一承辦駕駛學生之堂課船課畢業考騐事宜會同軍學司辦理一承辦駕駛人員之補官任職遷調黜陟等事宜一研究航海術戰術運用術等事宜一承辦稽核艦隊演習行駛報告事宜會同軍學司辦理一承辦稽　江海航圖要塞軍港圖籍會同軍學司隨時更正事宜一承辦改正江海燈塔警椗及氣象等書籍圖畫事宜會同軍學司辦理一研究各種航海器具事宜一承辦收存軍艦每年航跡圖會同軍學司稽核事宜一承辦稽核練船見習生每年所測天象册籍事宜一承辦稽核軍艦每年羅經差及船表差報告事宜一承辦評閱關於駕駛員各種意見書及審定關於航海之著作事宜會同軍學司辦理一承辦稽核軍艦航海日記及駐泊日記事宜一承辦修訂行船免碰章程事宜一承辦稽核軍艦擱淺遇險之報告事宜會同軍法司辦理一承辦核訂海軍平時應用各項通語法事宜輪機科一承辦輪機人員之補官任職遷調黜陟等事宜一承辦輪機學生之堂課船課畢業考騐事宜由軍學司會同辦理一承辦選派輪機人員入輪機專修科並出洋留學事宜由軍學司會同辦理一承辦擬訂廠局製造各船機器之計畫並其位置之方法事宜會同軍政司辦理一經管船成後之初次試騐與改修後之試騐事宜一經管各船機器之大修改良事宜一研究各項機器學術發明改良　時頒布等事宜一承辦稽核各艦隊輪機報告事宜一承辦保存各艦隊之一切機器圖樣事宜一承辦稽核各艦隊機槍所有應用器具之棄舊換新增補購備事宜一承辦擬訂購辦各種機器契約事宜會同軍法司辦理一承辦查核修造購置各種機器之價值事宜會同軍儲司辦理一承辦檢查各艦隊機廠一切機器事宜一承辦稽核各艦隊廠局一切機器之保存廢棄事宜一承辦評閱關於輪機各種意見書事宜會同軍學司辦理一承辦稽核各艦隊局廠招募練兵工匠學徒等事宜一承辦檢查各艦隊機廠所用煤質事宜一承辦稽核沿海附屬海軍之一切電燈機事宜 
軍政司掌修造船艦建築工程等項事宜製造科一承辦核計海軍各式艦艇并各省内河長龍舢板之製造及修理等事宜一承辦各省製造及修理各式艦艇内河長龍舢板并製造各船廠咨請立案報銷奏銷等事宜一承辦製造人員之補官任職遷調黜陟等事宜一承辦核訂各船及各機鍋所用物料事宜一經管各艦艇試洋并試騐機鍋及所用物料事宜知照軍制司辦理一承辦審訂購製船隻及機鍋並隖廠各項機器傢具物料等項契約合同事宜會同軍制司辦理一承辦核訂艦艇及機鍋等變價出售事宜會同軍儲司辦理一承辦核訂各船添配各項機鍋及傢具事宜一承辦檢查廢壞艦艇並鄔廠各種廢壞機鍋傢具物料等事宜一承辦核訂鄔廠各種機器傢具物料等項變價出售事宜會同軍儲司辦理一承辦核訂凡關於各項製造材料事宜一承辦審訂凡關於各項製造圖樣事宜一承辦檢查鄔廠機器傢具産業等事宜知照軍儲司辦理一承辦稽核各船進鄔修理及改良並大修事宜一承辦審訂聘請製造工程司合同事宜會同軍法司辦理一承辦考驗海軍製造人員及各畢業生事宜由軍學司會同辦理一擬訂製造人員及工徒等因公受傷議給卹賞章程會同軍法司辦理一經管核訂並騐收各項製造工程事宜一承管派員監造及監修船隻機器鍋爐並試騐料質事宜一核訂購製無線電報器具物料合同價值事宜一稽核無線電報傢具物料及修理等項報銷事宜一經管本國商家船廠及關於海軍所需各項機器物料之製造商廠呈所註册事宜 
來件 
[鎭江造紙公司股東被騙詳實報告書（續）]  
至於尹克昌之抗匿帳據則當就公文上事實上兩方面以聲明之宣統元年八月由滬道飭股東代表會同商會總董周嚴兩君赴上海縣署查帳當因無帳可查商會即移復滬道謂敝道等檢查帳册除造紙廠簿據尚無寄到外所有滬鎭兩處銀行帳簿亦各參差不齊並無正式帳據核諸官界商界均覺格不相入殊難稽核由公文上證明尹克昌抗匿帳據者一也十二月因奉督憲札詰是否查清帳目商會又移滬道文稱業荷貴道札縣應再札傕勒令尹克昌交帳勿任隠匿尹克昌告白紙廠實招股份十萬有零實用銀二十八萬有零不足之數槪向信義押借然此十萬兩已招之股必有股票戸名存根可查此二十八萬兩已用之欵必有流水帳簿機價收條可查尹將帳據交出紙廠股東自然無可藉口由公文上證明尹克昌抗匿帳據者二也拖至宣統二年七月現撫憲程批紙廠股東禀云信義借欵是否應由造紙公司承認以曾否由股東會公同議决爲斷造紙公司是否以股本不敷必需借欵應以查軋帳據爲斷仰上海縣從嚴勒令尹克昌繳出帳據會同商會傳集股東詳細查軋迅速 
 
 

Page 27

 
 
議結勿任壽張爲幻抗延隠匿由公文　證明尹克昌抗匿帳據者三也前滬道蔡現滬道劉迭次札縣嚴勒尹克昌繳出帳據尹終挺押不交延至今年正月滬道又批尹克昌禀云紙廠股東不承認抵廠押借信義巨欵因該紳未將紙廠眞實帳據如流水帳簿股票存根機價收條等項交出空竟招股若干用欵若干實抵信義若干無從証實之故該紳返躬無愧即應呈出眞實帳據當堂質証以明是非由公文上証明尹克昌抗匿帳據者四也 
宣統二年十一月二十七日由上海縣傳集股東代表及司帳王小崖在縣署詳查紙廠帳據其股票存根由天字一號至一百號五百零一號至六百號均未見又天字第五百號存根已被扯去又地字一號至一百號亦未見共缺存根三百零一張流水帳簿爲商律中商人通例第六條所注重者而僅有光緒三十三年二月起四月止流水眼一本四月以後槪無流水可查又光緒三十四年九月份流水一本九月以前十七個月九月以後八個月槪無流水可查其餘大小十一本或零落不全者則亂寫數頁茫無頭緒或臨時新造者則内外如未觸手總結與散帳其數目又多不符且高林洋行機價收條納稅關單購地紅契造屋合同及一切往來銀錢摺據均未繳出當即禀明上海縣署雖經層憲嚴札勒繳竟未添交一張股票存根一本眞實賬册此則由事實上証明尹克昌抗匿賬據者也 
尹克昌之大弊己昭昭若揭矣抱人心世道之憂者覩之計亦髮指矣我被騙之股東有一分之力卽必竭一分之力抱定商律公理以與尹搏敬告讀我股東報告書者知我股東理直氣壯雖婉轉於輦轂之下亦必求得其平而後止也 
小說 
[言情小說投海孤兒（五十八）]  
迭克司索然謂亞孟曰。敎士。汝今規我。我亦悔矣。吾乃不應逼此女郎。令其嫁我。亞孟大悅曰。君今悟矣。須知悔過之人。上帝視之逾重。斷無窮途落漠之悲。語至此。卽回顧沙遊曰。密司脫沙遜。汝以吾言爲如何者。亞孟言時。回手拊沙遊之臂。沙遜聞亞孟之語。心中乃至以爲然。立答之曰。先生之言是也。吾一生信仰上帝。乃三十年中。未逢不若。沙遜語未畢。亞孟忽出其巨手。驟扼其吭。麥克及亨雷亦進。力奪沙遜之槍。沙遜驟出不意。一不之備。遂爲敎士所執。亨雷旣奪其槍。卽舉鎗力指沙遜之面。彈且出矣。迭克司忽躍起止之曰。亨雷且緩。勿暴怒。此爲水手中之叛人。死之雖至易。然吾意必欲明正其罪。以爲叛逆者戒。且鎗聲一發。彼愛力森聞之。必將嚴備。今且縛諸榻上。俟擒得愛力森後。死之未晚距亨雷聞言立止。沙遜旣受縛。則目睛怒突。幾欲裂眦而出。欲呼則口亦受杜。喑不能聲。迭克司嚴束其軀。擲之榻上。已復與敎士輩商略往擒愛力森。迭克司伏而弗出。僅此敎士三人。往面愛力森。一見即呼之曰。密司脫愛力森。君宜留意。吾有密語見告。愛力森聞之。愕然未語。亞孟即趣步而前。佯作附耳狀。愛力森方傾耳以臨其言亞。孟己疾捉愛力森之臂。數秒鐘間。愛刀森二臂反縛。被擒矣。旣擒愛力森。迭克司大喜。狂跳而起。戟指愛力森之面。大詈不止。愛力森杜口不能答。怒甚。周身之熱血皆沸。憤懣之態　。一一呈諸顔色。不可復抑。迭克司視之大快。旣乃立取其鎗。偕此敎士三人。及大副二副。計爲五人。此外尤有船主及迭克司之黨羽。亦五六人。擁入頭等艙中。迭克司當先疾入。首遇弗倫富士。持槍欲出。迭克司疾舉鎗柄擊之。弗倫富士立暈而仆。迭克司率衆立下。排門而進。馬利亞方植坐温榻之中。與威耳語。一散鬖之童子。則依依馬利亞之側。一見迭克司之面。童子大驚而呼。馬利亞亦大驚。自榻起立。見迭克司身後尚有多人。知事有變局。且不知其父及愛力森等之生存與否。或已爲迭克司所害。悲極。心肝欲碎。不暇思索。疾取案上之槍。直抵已之胸臆。欲圖自裁。斯時果槍彈轟然出者。此絕世之美人巳矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
