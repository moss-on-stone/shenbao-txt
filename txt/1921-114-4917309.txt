# 1921 - 114 - 4917309

 

Page 1

 
 
   
 
 

Page 2

 
 
   
 
 

Page 3

 
 
時評 
[說革（老圃）]  
　　北方反對孫文則曰共棄孫文反對北方則曰革命棄字本義爲兩手舉畚箕去逆子革字本義爲拔去獸皮上之毛二者用字不同其不能相容儼如二物不能占同一之空間則同 
　　辛亥革命僅僅革去滿人所握之政權非能革去國人固有之弱點則所謂革者乃政治之革而非人心之革易言之即皮毛之革而非根本之革不過如革字本義拔去其毛而已國人固有之弱點一曰殉私利而不顧公德一曰務虚誕而不求實是此國人首先當革而又最不易革固非天津多一會議所能棄亦非廣州多一總統所能革 
　　天地革而四時成湯武革命順乎天而應乎人革之時義大矣所謂順天乃順其自然故强出頭者不可以言革所謂應人乃應全國之人心故僅恃一派之鼓吹者不可以言革 
　　抑更有說者革之爲卦兌澤在上離火在下中少二女故其彖辭曰革水火相息二女同居其志不相得曰革有同居水火之象恐鞏用黄牛之革不可以有爲也 
[專電一]  
　　北京電　三十日曹張王靳復談中央地方收入劃分希望三使認定何項指作抵發欠餉何項應解京僉以各省情形不同無結果王占元與靳談話已稍接近而張與王亦較前稍爲進步但三方客氣實難消泯（一日上午十一鐘） 
　　北京電　津議封整理財政先從增加烟酒稅入手烟酒督辦决定撤換又京師軍警首領亦須更動 
　　北京電　某外人詢王使對南是否聲討王云感電明說彼旣自絶於國人自當共棄中央對孫大槪到此限度若爲戰爭則粤桂邊境之接觸恐將不免但大規模之用兵則無此事（一日上午十一鐘） 
　　北京電　津議對内閣總辭職確已挽回惟改組一部分勢在必行曹汝霖孫振家邊守靖均在提議中靳願讓出陸軍以與曹銳謂三使親信之人延攬入閣將來内閣有爲難處可直接諒解 
　　（一日下午一鐘） 
　　北京電　津議靳與曹銳失歡係曹銳言張使所請援蒙費而政府允籌直軍欠餉二百萬政府不理靳曰先其所亟銳曰欠餉在先靳曰財政諿之困難爾實不知銳曰不能籌欵不配當財長靳曰請爾當財長嘗嘗滋味銳言不令予當省長予便辭遂出王占元曰四爺太不成話竭力勸慰靳（一日上午十一鐘） 
　　北京電　昨閣議通過籌定敎育經費案對敎職員三項主張完全容納當由國院正式函達敎部令知校長團轉致敎職員聯席會議本日兩點經聯會表决認爲滿意宣告復職下星期二上課（一日下午一鐘） 
　　北京電　交部向交通行及戊通航業公司借欵二百五十萬利一分明年起還本用途未詳三十日簽字（一日上午十一鐘） 
　　北京電　交部將中東路八站鐵棚標價出售以所得費補路局開支　　北京電　熱河阜新縣全境煤礦原曲同豐承領曲以罪撤銷礦權農長擬與順正方面談合辦 
　　北京電　航空署長丁錦將去曹張會保吴佩孚之團長穆文善繼任 
　　北京電　德代表卜爾熙向外交部聲明除廣東沙面外各處德領館於批准協約後交還德政府并派領事至德國兵營操塲中國收回後應改爲公益用不得售於他一國（一日上午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
 
[專電二]  
　　北京電　昨下午五點優林偕格羅夫赴外部會劉鏡人議商約此爲第二次該約非一兩月所能决 
　　北京電　鄂二師騎團第一營馬德潤部五年份調赴綏遠勦匪現王占元調回訓練（一日下午六鐘） 
　　北京電　科布多事昨處電楊增新由元湖古城派兵往援以科事全權託增新（一日上午十一鐘） 
　　北京電　新楊電科布多趙佐理員率衛隊商民等退駐布爾格河一帶擬將該衛隊八十名遣散回籍又電請先撥軍費六十萬以便出兵恢復科城否則實有心無力又電古城又挖出阿年闊夫所埋之機槍一架步槍六枝及戰刀炸彈等物已飭再搜查（一日下午六鐘） 
　　北京電　中東路報多數激黨潛入内地宣傳共產該黨先運動工人其秘密件專恃婦女携帶分發交部通電各路嚴緝（三十日上午十二鐘） 
　　北京電　在葡京舉行之議院商業會議農部不贊成派林長民請外部駐葡公使署派員列席 
　　北京電　黑吴電恩琴現由恰向東蒙進攻意欲由東蒙攻入黑邊直取滿洲里已派軍探來黑調查軍情幸均捕獲未致發生意外又向該處增加防兵一團游擊隊兩營預爲防範免使外蒙俄黨混入内地與滿洲里一帶之黨匪結合騷擾地方（三十日下午六鐘） 
　　北京電　新國會議員昨下午二時約赴衆議院開談話會討論續開常會日期至一鐘許有二十餘人到院劉恩格聞報亟命守衛禁阻故後至者擯不得入致門外發生衝突經劉出勸宣告未便開會理由衆憤不平現訂假他處會議並提懲戒議長案（一日下午一鐘） 
　　北京電　北大高師學生因今日爲勞動節均開會紀念並請敎授演講勞動問題社會主義（一日下午一鐘） 
　　北京電　蒙藏銀行總裁擬定張一麐（一日上午十一鐘） 
　　漢口電　人力車東（一）（日）全罷業紀念勞動節（一日下午三鐘） 
　　香港電　孫文擬就職後第一下令援桂二開辦財政委員會三假援桂開賭籌欵 
　　香港電　育航將繼長財廳因謬仲愷任部長故 
　　香港電　省私賭甚盛因軍官區長包庇（以上一日下午七鐘） 
[公電]  
　　廣東來電　各報館均鑒四月十九日本會議開會議决國會非常會議宣言文曰民國成立十年於兹叛亂相尋迄無寗歲始則袁世凱稱帝繼則督軍團毁法放逐總統迫散國會不旋踵而有復辟之亂自是厥後我中華民國遂無正式政府之存在維時國會曁前大總統孫公痛共和之顚覆大法之陵夷爰集南中建設軍府與伍唐諸公共負護法戡亂之大任不幸岑春煊陸榮廷等背信棄誓牽制破壞荏苒數載正義不伸大法未復戡亂救國迄無成功而北方奸　乘時竊據以僞亂眞舉國徬徨莫知所届國會爲民意樞機本有選舉總統建設政府之責曩以播遷於變亂之間容與於合議之制委曲調和未遑他顧追念往昔良用疚心洎乎粤軍返粤岑莫潛蹤薄海人民望風鼓舞皆有根本改造之决心而海外輿情尤多改建正式政府之敦促僉謂民國成立以來國本飄摇民生凋敝武人專制法紀蕩然皆由民國元年授權袁氏付託非人始基不臧流毒無藝馴致材官走卒坐擁封圻亡清妖孽僭竊大號欺蔽中外淆亂觀聽以聚歛爲内治以鬻國爲外交貪墨盈庭虎狼徧野敎育停輟財政破產侈言統一而晚唐藩鎭五代割據之形勢已成信口和平而蕭牆構兵爭奪相殺之事實不絶近更外蒙亂作復辟之說復熾共和命脈不絶如縷人民久困水火一切内治外交縱有方策誰爲設施蓋彼帝制餘孽滿清廢僚但知利祿之爭遑識建設之術又或標舉自治託稱聯省漠視國家勢同割據不知國積於省省屬於國國如不存省於何有緩急倒置益兆分崩今爲根本解决計非掃除羣逆無以開刷新之機非選任碩望不克樹統一之基建民治之極秉此意見請願疊來同人受民委託職責所在詎容諉卸公同討論亦以爲民國之事惟始終愛護民國了解民治者方足與謀而非彼帝制餘孽滿清廢僚仇視共和者所能爲役也况總統負公僕之責未可久虚政令所出豈宜常缺蓋必有正式政府而後政治上方能行使主權國際上得以完成人格前大總統孫公手創民國首倡三民主義赤忱謀國中外同欽徒以事權不屬建設政策未獲實行而負責之心始終如一畀以大柄必能使國基鞏固民權發達民生樂利爰於民國十年四月七日依中華民國政府組織大綱之規定票選前大總統孫公文於中華民國大總統敦請尅日就職成立中華民國政府從此正名定分凡我國民及各友邦當益曉然於中華民國正統之所存發揚民治之精神滌蕩專制之餘穢排息糾紛愼固邦交民國前途實利賴之特此宣言咸使聞知云云當於本日宣佈特此奉聞國會非常會議議長林森號印 
　　廣東來電　各報館鑒奉孫總裁諭准國會非常會議議長林森陽電四月七日國會非常會議議决中華民國政府組織大綱並依大綱第二條選出孫文爲中華民國大總統兹於五月五日在廣州就職應由秘書廳先行通知等因特電奉聞軍政府秘書廳養印 
　　南寗來電　各報館均鑒比者孫文在粤舉動悖謬號召少數私黨違法自舉爲僞總統欺蔑國民背判國法一至於此迹其行事陽爲愛國陰便私圖以文辭法則利用政客以武亂政則利用匪徒不顧大局不恤民生而播弄天下以爲决此次重組軍府襲名護法已屬不成問題其唯一政策專在招集土匪苛派軍糈以致全省騷然朝不慮夕其尤甚者與俄過激黨訂立私約推行勞農政策以壞國基復不惜多派黨徒四出煽擾昌言廢德仇孝以斁彝倫鼓吹共產公妻以亂秩序禍國禍民莫此爲甚今乃公然揭去面具妄竊尊稱以國民爲可欺視國法如烏有（中略）榮廷等賦性篤誠祇知正義對此國賊民蠹忍無可忍伏望大總統立施英斷宣布明令大申討伐各省軍民領袖諸公敵愾同仇共殲類各省輿論機關主持公義一致聲討不勝激切之至陸榮廷譚浩明陳炳焜李靜誠感印 
　　漢口華洋救災賽珍會電各報館均鑒敝會艷日假漢口總商會開籌備會拍銷一號金質門券南洋兄弟烟草公司慨出銀洋五千五百元多數得標該公司熱心善舉同聲欽佩特電鳴謝請爲登報以揚仁風漢口華洋救災賽珍會卅 
　　旅京蘇人通電　南京王省長省議會財政廳長均鑒蘇民苦重負久矣夙仰省長洞悉民隱省會諸公代表民意廳長又爲蘇人方冀減輕負擔以蘇民困乃聞財廳忽有加徵畝捐增收繭捐之議值凋敝之餘行竭澤之計當非賢長官所忍出况吾蘇紳耆前以民困重賦援照浙例呈准酌減賦額已於本年三月三日由部飭遵而滬上絲繭兩業亦以連年虧折呈請政府設法救濟爲時未久詎財廳於田賦則不獨對於中央飭遵之案稽延二月之久迄未遵行反欲按畝加捐二分五釐於繭捐則擅定新章並未呈部核准飭屬實施似此罔恤民艱任意搜括羣情駭惑莫知所措省長痌瘝在抱必能俯順羣情撤銷原案省會諸公桑梓屬望亦必宣達民意主持公論尤願廳長能受盡言立罷前議全省人民實利賴之除分電外伏乞查核辦理張煊蔡培等叩 
世界路透電 
[協約國對德賠欵之態度]  
　　三十日倫敦電　高等會議今日午後開會这前駐倫敦協約國代表曾開談話會所討論之主要事件爲英國建議致牃德國限其於七日内接受要求條件聞法國主張立即行動高等會議開會四小時半後已延會至明晨十一時駐柏林英國大使亞白倫氏未如預料携有德國新提案惟僅携有德國牒文之解釋謂每年付金馬克一○○○○○○○○○○枚之議與付現欵金馬克二五○○○○○○○○枚之議二者聽擇其一此項解釋並未引起若何印象柏林今謡言　起外交總長西門士博士辭職之說已於今日徵實惟總統因内閣主張繼續與美談判未加允可 
　　三十日倫敦電　高等會議關於協約國對德方法之進行手續意見互異意國贊助美國限德國於若干日内依從要求之建議此國贊助法國立占魯爾境之主張英代表之意見賠償委員會旣决定德國債務爲英金六六○○○○○○○○鎊大會應首先議决履行債務之辦法然後以哀的美敦書致德政府要求實行大會之决議蓋英國之意以爲德國或將更變其目下倔强之態度也英國駐德大使亞白倫氏雖携有德國之解釋文然德國之建議協約國仍以爲不能接受 
　　二十八日巴黎電　法國輿情一致以爲德國之提議不能接受蓋足破壞和約而使法國所處地位更惡劣於前也 
[英礦工罷工之調停失敗]  
　　一日倫敦電　内閣委員辦理供給與運輸事宜者昨日休議討論節用燃料與燈光之計盡應否實行夜間某時停止電氣與煤氣供給之熄燈令政府不願使實業再受損失政会調查現有之存煤然後再决定辦法如特别快車停駛劇園停演各鎭設立麫包總廠之類是也礦工聯合會請各礦區贊成拒絶礦主與政府之條件故蘭開夏諾丁漢等處礦工已贊成之政府方面現發傳單分貼各區說明條件但礦工領袖則稱政府種種舉動冀須礦工脫離聯合會必歸失敗煤礦罷工繼續不止商業蒙其影響日形嚴重工廠停閉愈見增多其最顯著者拉那克夏停閉鋼廠十三家煉礦爐十七處致有七萬人失業礦主與礦工現已完全决裂據政府之意此後第二步當由礦工發起由此觀之繼續爭持勢所不免熟知礦工方面情形者謂礦工能自刻苦非至力盡未必屈服勞工界深信礦工能支持至六月初旬若礦主不承認其要求礦工一時必不恢復工作 
[愛爾蘭近狀]  
　　三十日倫敦電　愛爾蘭國會發表文告宣布一九二○年受爾蘭自治案之違法並命郡議會議員及其他公共團體排斥案内所定愛爾蘭參議院之選舉但一面又贊助案内所定國民選舉 
[各國近事記]  
　　三十日華盛頓電　參院已以四十九票對二十三票通過諾克斯氏和平案 
　　三十日紐約電　警察今日搜查此間急進黨機關部拘獲兩人並搜出文件大約可因以在全國各處拘獲大批黨人聞黨人謀於五一勞工節日起事 
　　三十日倫敦電　英艦隊之組織將有重要變動第一第二戰鬭支隊行將合併英國海軍中最佳之艦皆在其内支隊戰鬭力若是之强大無與其匹 
　　三十日倫敦電　康諾特公爵已由印度回抵倫敦由英皇英后接見 
　　三十日倫敦電　前黄軍統帥費蘭巨子爵已晋封伯爵　　三十日直布羅陀電　總督於今夜宴待日太子及其隨員陪宴者有英美海軍大將賓主酬酢頗形熱切 
太平洋路透電 
[天津會議之外人評]  
　　一日北京電　星期五日天津會議忽起齟齬此會始注重於征粤援庫兩事已議定曹錕辦征粤事張作霖辦援庫事旣而討論財政問題無從就緒財總長周自齊乃切實表示辭意靳遂舉曹銳繼周但張俆霖王占元皆不贊成辯論激烈張與靳皆有脫離會議之言昨日午後情勢較鎭靜但空氣中仍有閃爍電不光天津會議一面討裁兵問題一面則籌議需費浩繁莫可籌措之出兵計畫財政總長可更易而財政地位不可更易當局者是否將抛棄其在財政上爲不可能之計畫抑將結束天津會議須俟日後見之惟今日爲是者明日或爲不是星期四日會議即有决裂之機賴調停而倖免故後事端賴調停耳 
國外要聞 
[德國特約通信（王光祈二月二十八日）]  
　　普魯士邦會選舉時之情形（二）（續） 
　　母蘭此次之演說全以詼諧口吻譏諷各黨以博臺下之同情而絶少剌激深刻之語蓋母氏係有責任之人不能發不負責任之激烈言論也演說畢主席即宣言同有反對或贊成母蘭之演說者皆可自由報名作十分鐘之演說此亦歐人演說大會之慣例也隨即有獨立社會民主黨共產黨等之反對黨登臺演說痛駁母蘭之主張其時臺下怪聲大作以擾亂反對黨之演說蓋是日場中全爲母蘭之空氣所瀰漫非反對黨所能活動然而反對黨决不因此而氣餒仍必盡其辭而後下臺其勇氣實可敬佩每當怪聲大作之際主席即摇鈴禁止全塲立即肅靜此又爲歐人重秩序之習慣非吾東方人所能及者也母蘭演說後坐於演說臺旁靜聽後來者之演說並用長方形之紙片若干張（有名片大小）隨聽隨記直至十二鐘半聽者漸有疲倦之色主席即宣告主張停止自由演說者請舉手於是臺下大多數舉行贊成停止自由演說然後再由母蘭登臺對於後來者之演說一一加以辯駁或答覆所謂長方形之紙片即預備此時之用者也母蘭此次演說雖無十分精彩然亦未釀變故若國性民黨海爾非里邪之演說大會則大演一齣全武行矣 
　　國性民黨此次之演說大會在動物園之演說大廳爲晚間八鐘當記者乘電車前赴大會時在電車中遠遠望見途中有羣衆數百人沿街而行歌聲甚高記者以爲必是富於愛國精神之國性民黨黨員前往赴會故高唱國歌以示威及電車與羣衆漸近細察其歌聲乃非國歌而爲國際歌細察其人乃皆歪帶帽子邪穿衣之工人也蓋是日共產黨在（拉里乃兒）開會散會後即有數百人前赴國性民黨之演說大會以便搗亂因國性民黨係舊黨之最激烈派而共產黨又爲新黨之最激烈派兩激烈派相遇當然須演一塲激烈之行動否則便不符激烈之名也 
　　記者電車先到演說場見門前查票之人多係大學校學生氣勢汹汹不可響邇（大學生多屬於國性民黨主張帝制）記者入塲後方將座次覔定忽聞羣衆至矣破門而入直赴會場蓋此輩皆未有入塲劵也旋聞塲中招待員急呼（保護保護）於時羣衆已大半入塲高唱國際歌旁若無人將會塲席次占去一小半矣管門者急將大門緊閉餘衆未入者即在門外用磚石向塲中紛投一時秩序大亂招待員急電召警察前來保護於是馬蹄聲槍刀聲遂雜騰於塲外矣八鐘旣到海爾非里邪入塲一種狂熱之歡迎爲記者生平的罕見拊掌之聲震動屋瓦揚帽爲禮如中瘋狂雖母蘭氏之演說大會亦遠不及此海氏年約五十左右態度極誠懇頻立臺前向衆鞠躬以答歡迎盛意而據坐後面席次之共產黨員則怪聲大作於此歡迎狂熱中而有此種點綴亦不可多得之景象也 
　　繼由主席宣告開會辭即請海氏演說海氏歷述德國現狀之危大駡社會民主黨等誤國又謂各階級須聯絡一氣以抵抗外敵而今之工人乃不解此義在國外則言人類平等化除畛域而在國内則又主張階級戰爭偏分畛域云云海氏演說旣畢即高呼（德國德國汝在一切之上）一語蓋此語係德國國歌國性民黨每次開會皆須高唱此歌所以表示國家主義之精神而共產黨則又往往同時在會塲人叢中高唱國際歌與之對抗此亦二十世紀兩種思潮互爭勝負之表現也 
　　每當海氏駡工人時共產黨必大呼（我們餓得很呀）海氏演說兩鐘而爲工人砲哮所擾阻者至十餘次之多最後一次兩黨皆怒氣塡胸遂至短兵相接大用其武或用椅子或用木板將一塲大會打得落花流水頭破臂折血流如注全塲混亂因而停止演說者約一刻鐘其結果終由國性民黨黨員將共產黨黨員盡數擁出塲外然後海氏又繼續演說演說至沉痛處聲淚俱下全塲爲之悽然海氏而貌雖較母蘭爲誠懇而演說之態度則遠不如母蘭之閒雅若以兩人智識感情而論則母蘭之政治眼光固爲海氏所不及而海氏之愛國熱誠或亦非母蘭所及也海氏演說畢爲時已晚記者即匆出塲遂就歸途塲外武裝警察林立不殊北京戒嚴時之現象矣 
　　記者細察各黨演說情形知國性民黨與共產黨兩極端派其氣甚銳此次選舉兩黨均獲勝利有由來矣社會民主黨則持盈保泰逈不似黨年之奮鬥惟主張和緩亦爲一般穩健者所擁護故此次選舉仍占優勢此後德國政局即視此三黨活動之情形如何其他各黨不過附庸而已至於獨立社會民主黨去年選舉雖曾占一度勝利然自左右兩派分裂後其激烈者則歸於共產當其和緩者則歸於社會民主黨餘者無幾故此次選舉獨立社會民主黨大遭失敗將來德國政局已非該黨所能輕重於其問矣 
國内要聞 
[北京通信（樸）]  
　　形勢渾沌之天津會議 
　　萬目睽睽之天津四頭會議連日北京各通信社說得如火如荼只有某報謂完全没有什麽新聞可紀以愚所知各通信社所發表實無一可靠某報之言尚不失爲老實話近日各督代表已有回京者政府中人往來京津道上者亦復不少愚探其内容表面上之可說者只是吃酒打牌聽戲絶無所謂列坐討論有議案有表决之會議即有談到正文亦不過靳雲鵬曹錕張作霖王占元曹銳五人於會晤一室者隨便談談其内容亦不易流露各督軍代表不過爲其主人作一高等偵探排日謁見各位大帥討討口氣不獨不曾列席會議即各大帥中張作霖王占元見客曹錕不見客靳雲鵬亦不見客張氏一味大吹大擂王氏滑頭滑腦亦不能討得許多實話且聞此四人者人各一心誰也不肯披露肝胆所謂時局上待决各問題並不能解决一事若就各人之態度論之張作霖滿腹經綸大有左挾曹右挾王宰制一切獨展勢力之想王則只是觀察曹張實况爲返鄂後與各省代表計畫一切張本即有所建議亦除關係湖北及武昌議决各項外多取圓滑曹本勉强到津且吴佩孚不來旣無人爲之計畫且深恐吴有後言遂只盡東道主之誼而少所表示近日所謂抱病實即託疾此爲天津會議之槪觀不獨新聞界摸不着頭腦即各督軍代表亦不能得許多材料以作報告也 
　　雖然有兩件表面上事爲張王等所肯言者接近彼等 
之人亦能道之其事維何即征庫與攻粤是也征庫一舉靳氏尚置爲第二以下之間題而曹張王則無不贊成者政府方面之人已謂得圓滿結果然未說派兵先言籌餉交通支付券所借之五百萬尚未到手業已支配一空計張索二百萬王索百萬曹索百四五十萬張景惠亦索四五十萬此一篇預算已得靳之允可但愚聞支付券之實收不過四百二十四萬尚不知不足之數如何處理也至所謂派兵只王占元說明願派吴新田之第七師王汝勤之第八師征庫曹張則尚未實指攻粤一舉曹錕等各督長感日通電總算一種成績實際上之攻粤王占元仍願派吴新田第七師王汝勤第八師惟政府調遣（此層極滑稽實則王之本心只欲推此兩師過界也）靳氏之意則倚重陸榮廷濟以餉械使由桂攻粤而張則主起用張勳由贛進兵究竟如何尚靡有定所謂有結果者此此而無結果者可知矣 
　　愚請進而述起用張勳之說張勳之活動與張作霖之推轂前函已詳（參看上月二十七日本報通信）自攻粤問題解决張力主使張勳率部赴贛與廣西夾攻廣東而戡先决問題則以王士珍迭呈辭職即假張勳以蘇皖贛巡閱使之名義使之赴贛且謂新安武軍二萬餘人可以打戰張之家財二千萬可墊出若干以充餉需然其實際則只在蘇皖贛巡閱之到手是否攻粤須看十回但張勳舊部已張大其詞謂曹已答應王亦勸駕然按之事實則兩人皆未有贊否之表示（有謂王力持不可者據天津歸客言亦不實）蓋二人皆不願張勳出山者如張到長江則奉天勢力旣包抄十系之後而於王占元方面亦將奪其長江領袖地位同盟之局將由此破壞特彼此各懷私見各不肯掬誠相示而已如果政府誤以爲默認則長江流域必多事也 
　　今報紙所視爲重要問題者非内閣乎其實自靳氏不動已有表示外閣員問題王是不問曹亦不多開口靳氏之意總以交系爲不順手而欲去之而向靳活動者則爲新交系最近亞東興業會社四人到京外間紛傳其來意 
 
 

Page 7

 
 
爲本其政府預定之政策自任財政之後援以擁新交系上台有脚色配定財政屬張弧交通屬陸宗輿幣制局屬曹汝霖之說又有曹汝霖長財政之說報載新交系活 
動即由於此今日周自齊提出辭呈說者亦謂因此風聲藉以試探然天津方面是否已贊成之則殊少確訊張之來也原有以王乃斌代葉恭綽之意而葉赴津一次竟與張感情復續張景惠王乃斌赴津欲促成葉之出局而所懷未吐坐視葉之議論風生張爲所動而無法可設今自五百萬支付券確定張又趨向於袒葉矣然知其内幕者謂内閣改組問題並非打銷實未確定但有最爲可靠者則張與靳謀仍欲曳曹銳入閣以免直系之後言且望其擁護而曹氏兄弟納吴佩妥之主張至今仍未允加入也至於選舉問題王氏仍以疏通西南作用爲詞且瀝陳湖北不能操縱之苦仍主緩辦報載聯電催促之舉絶非事實是又未解决也 
　　昨日夜間張志潭王乃斌葉恭紳潘復忽以天津電話急行赴津且昨日下午國務院要人忽呈興致闌珊之象一若政局有變動者且至昨晚十時張景惠尚有電來催四人速往據某要人方面傳出謂昨日靳曹之間忽有言詞之大齟齬雖經非解兩方仍未釋然張作霖指名邀此四人赴津蓋欲其作和事老者内幕如何影響如何非俟有人自津來不能了了矣（四月二十九日） 
[北京敎育經費將解决]  
　　閣議有容納校長團條件說 
　　昨日（二十九日）下午二時北京國立專門以上八校學生臨時聯席會在石駙馬大街女高師大講堂招待八校校長及辭職敎職員代表除高師校長外餘七校校長均到敎職員代表則八校齊到首由學生代表陶玄（女高師）起立述招待校長敎職員理由略謂學生方面主張敎育經費獨立分爲三項第一項八校現在經費數目第二項籌足敎育基金基金未籌足以前由交通部每月儘先撥付財政部特别協欵爲八校經常費第三項須有切實保障不能任意停止撥付對於二三兩項學生方面業已再上呈文要求政府速即照辦惟第一項之八校現在開支數目之實在情形學生方面甚不明瞭請校長敎職員明白宣示以便進行並希對於國務院提示之三條辦法表示態度云云旋由法專校長王家駒起而說明略謂八校經費照八年度預算約十七萬五千元然而實支數目祇有十四萬三千元相差三萬二千元雖各校情形不同不能爲具體的說明但可斷言均不敷開支祇可忍痛維持現狀而已至於國務院提出之三條辦法同人均表示不滿意蓋同人此次運動係爲一勞永逸之計乃政府所提辦法旣可通過閣議又不爲對題的回答始終惟有敷衍同人固知在此不良政府之下而欲求完全安穩的辦法是不可能但亦須求有比較的安穩之辦法方不致國家敎育長在風雨飄摇之中故校務討論會方面將政府提出之第一條辦法中（在財政部未籌定的欵以前）一句改爲（在敎育基金未籌足以前）將（由財政部就交通部特别協欵每月按期撥付）之句改爲（由交通部每月按期儘先撥付財政部特别協欵）並申明（此項特别協欵非至敎育基金籌足不得截止一如此改正似較政府辦法爲切實亦稍穩固昨日（二十八日）鄙人以私人資格往見交通當局之代表質問交部意嚮據云交部始終情願協濟惟要求（一）無論如何不得打破交通部之特别會計（二）不能放鬆財政部仍須責令財政部負責校務討論會對於此二項要求均已承認前日已由校務會提出說帖於政府要求於本星期六以前須有切實的回答大槪政府方面之意見大體可以表示同意明日即提出國務會議討論結果如何明日可以知悉云云次由敎職員代表譚熙鴻發言略謂同人態度自罷課以來無日不表示亦無處不表示今雖已辭職然亦仍以國民資格極力進行同人要求之目的在於籌足敎育基金基金未籌足以前按月由交通部鐵路郵電收入項下撥付二十萬元爲八校經常費故政府提示之三條辦法同人不能滿意蓋同人所謂的欵與基金性質雖有不同然其實際則與基金相等故無論如何對於敎育基金一項是絶對的不能讓步至於積欠一層倘政府對於基金之要求能完全承認同人未始不可犧牲但政府始終並無表示故同人亦惟有力素積欠不肯犧牲云云次由陳世璋發言同人此次運動希望爲最後之一次不願以後再有罷課之事發生故同人堅持非籌足敎育基金不可顧政府始終以敷衍試探之手段對待同人同人亦惟有不滿意之一法不能視爲實際故政府未有切實辦法表白於世以前希望諸君不可爲政府所欺次由醫專學生良鐸發言大意希望校長敎職員盡力從力速進行倘八校現狀可以維持希即稍爲讓步以便學生等早日上課學生方面之要求與校長敎職員方面之主張不侔而合是可知團體雖有在個其實即爲一個故學生甚希望以師生之誼雙方極力進行云云北大學生鄢祥禔亦將此意申明並希望校長團積極進行務期早日解决及希望敎職員對於此事亦有具體的表示王校長家駒遂起立言曰校務討論會對於此事已一再申明必盡心盡力去做萬不至如敎育當局之不辭而去倘至無法維持亦必將其始末公表於世藉明責任之所在諸君儘可放心敎職員代表李大釗馬裕藻二人亦發言曰敎職員現在辭職之中原不能過問惟以公民資格視之亦何忍敎育破產故校長團方面提出於政府之說帖要求籌定敎育基金及基金未籌定以前不能中斷交通部之特别協欵之辦法同人亦表示贊成故若政府能依此而行並正式經國務會議通過而宣布於世同人亦必不堅持索欠最後女高師學生陶玄發言曰綜觀校長敎職員諸位先生之表示是對於敎育經費之必須獨立三方面之意見業已完全一致學生聞命之下不勝欣幸此後惟希望校長各位先生對此爲猛力進行敎職員諸位先生亦一致進行則解决必可期其速學生等不敏亦當盡其力量向政府要求務必達到目的而後已惟多勞校長及敎職員諸位大駕請以師生情誼略坐閑談粗備荼點藉供談助云云於是全體茶會盡歡而散 
　　據政界方面消息今日（星期六）之國務會議其惟一重要議案即爲解决敎育風潮問題其議案内容係本星期三下午敎部司長任鴻雋等與八校校長接洽結果由校長團方面提出之修正案二條其修正大意云（京師敎育經費自四月份起敎育基金未籌足以前每月由交通部儘先撥付財政部特别協欵項下按期撥付敎育部二十二萬元充北京國立專門以上八校及北京師範曁公立各中小學校經常及臨時各費（按照八年度預算支配）至財政部籌足的欵或敎育基金時此項特别協欵即行截止此欵由財政交通敎育三部訂明不作别用）聞對於欠薪亦有辦法業於星期三晚由國務院派夏秘書將此辦法賚往天津請示於靳前日（二十八）敎部司長秘書等並曾請内務總長張志潭出爲疏通總理方面請總理與交通部方面勿再相持不下張總長已經允許大約今日閣議對於此事可以完全决定承認敎職員方面要求條件矣 
[交通大學改組之波折]  
交通大學董事會因擬將北京鐵路管理學校改爲大學經濟部附屬專門班致引起該校學生之反對（詳情已紀昨報）二十八日董事會開會乃議决將原訂合併章程修改爲（大學經濟部鐵路管理專科之組織擬就京滬兩校鐵路管理各班比較各該班原有課程編入相當年級其程度不能及格或仍願留專門部之鐵路管理科者槪不陞入大學）决議後昨日（二十九）下午由該校前校長沈穆涵及新主任胡鴻獻將上列修改章程報告於學生全體但學生方面仍不滿意其理由以修改之文所云（比較各該班程度）一語第一未言用何種方法爲比較之手續第二未言用何種課目爲比較之標準而素日京滬兩處之課目並不相同此項規定恐仍係故意含混别有作用因即决定再請董事會將比較之手續與標準譚目一併明白宣示以杜弊端此路校方面之風潮也 
　　同時郵電學校工程庚班學生又因有改爲經濟都特别班消息異常憤激於昨日召集大會學生等依此演說其反對之理由大略如左（一）本校原是專門學校班中同學半是中學畢業生半曾由各地電報學校畢業所學之課程悉照專門學校規定今乃改爲非驢非馬的經濟部附設特别班使學校及學生同時喪失以前之資格實可痛心所以宣言大家一心對於此種改組抵死不與承認不能達到目的無論如何犧牲亦所不辭（二）本班原爲有線電工程班與經濟二字完全無涉附設在經濟部實屬不通已極如必欲改組則應改爲獨立的專門部其理由有三（甲）郵電學校原是專門學校當然應改爲專門部（乙）本班所授課程皆按照專門學校章程進行且受課時間每週有四十餘小時之多雖止二上畢業然對於專門二字實際上甚符（丙）董事會旣能容納鐵路管理學校學生的要求則我校學生亦應受同等待遇嗣討論移時最後議决三項辦法（一）派代表向新任校長陳述意見（二）請願於董事會（三）請本校敎職員維持 
[日資本家來京之内幕]  
　　前日順天時報會載日本興業銀行小野英二郎爲列席於三十日中華匯業銀行股東總會業於二十八日上午來京投宿於北京飯店據知其内幕者謂小野氏之來尚含有借欵關係緣近來政府當局擬向日本單獨借欵欲就已結草約未訂正約之某某借欵合同繼續進行小野氏此次來京名爲赴匯業銀行股東會實即爲接洽前項借欵其借欵數目有謂爲三千萬者有謂爲三千五百萬者要之爲數必钜抵押品雖未確定然大致殆不出交通範圍之外也 
　　又據人某通信消息當日本寺内内閣時中國對於日本曾有一項借欵即所謂西原借欵係由台灣興業朝鮮三銀行共同出資者刻該借欵已屆償還之期惟中國財政現狀如斯萬難如約履行勢不能不另覓擔保品以作延期之準備此次興業銀行副總裁小野氏之來京蓋即爲籌商此項借欵之善後辦法預預計日内日使即將向財交兩當局提出交涉但現在擔保品之最有力者爲關稅鹽稅烟酒稅等餘欵並交通收入槪皆與外國借欵有複雜之關係以故舊借欵之更易擔保品恐不免有多少困難云 
[豫辭平定後之近訊]  
　　彰德兵變始末情形迭詳前次通訊此事除由吴佩孚查辦外中央又特派王芝祥上將來豫調查眞象王於二十七日到汴趙倜張鳳臺均派員赴車站歡迎下榻於鼓樓街之金臺旅館旋即赴軍民兩署拜會趙督留王在督署午餐午後寳德全（師長）丁香玲（統領）柴德貴（旅長）以及政財敎實各廳廳長省議長康世華等亦先後謁見王使王使一一接洽詢問成愼起事情形及豫人對趙心理次日早九時王即搭事離汴究竟王使對於豫事如何主張外間無從探悉 
　　近日開封方面盛傳中央有維持趙督地位查辦趙傑更換張鳳臺省長之說故張甚爲着急而通緝成愼等之命令迄未頒布可見中央對於豫事尚無一定辦法日昨張已密派康世華何岫齋楊捷三路雨農李舜臣王升階等數人赴京以全省紳民代表名義向留京豫人疏通並擬面謁徐靳要求維持趙張地位以免紛擾聞康等已於二十九日北上矣 
　　頃有自信陽來云馮玉祥在豫南勒令信陽知事周鳳　向商民借餉一萬五千元此刻業已交齊日内馮已將所收信陽各區警察槍械歸還至所截奪各縣巡緝隊之槍械仍在交涉中又言二十六七兩日信陽方面謡傳豫督已經改任王承斌省長已改任袁乃寛至二十八日始得確訊知趙張並未更動信陽距汴密邇尚有此等謡言無怪外間之語多失實也 
[常德罷巿風潮]  
　　湖南常德學生界之檢查劣貨素稱認眞一般商人多嫉視之欲報復者久矣昨二十日學生聯合會又在河干查出劣貨多件當一併起出議即燒燬販運該貨之商人王某等乃密定計畫如學生不肯將原貨爲無條件的發還即鼓動全體罷巿該縣各界聯合會因恐發生事故即於當日開會調停終以兩方各走極端遂無效果是日下午王某等即集合多人往商會開會主張罷巿因到會者以王某一氣之人最多此事竟得通過各業代表爲王等所包圍肆意威逼亦祇得簽字於是常德商場立刻全行罷巿知事陳振東聞報一面會商官紳籌議辦法一面派警隊勸令商民一體開巿各商民以罷巿原非本意故一經勸導即各照常營業王某等見其計已破復領同類沿街勒令各商店一體罷巿駐在常德之二旅長唐生智恐其更生變端擬即勸令學生將原貨退還不許該商等再販劣貨仍責令該商罰十成之幾以示儆戒計畫旣定即於二十一日就旅部召集各界會議宣布辦法不意雙方仍各走極端仍無結果學生聯合會以所獲之貨如不早日處置恐夜長夢多愈生波折爰於二十二日議决槪行焚燬是日下午即全數搬至泮池付之一炬貨旣焚燬王某等愈憤遂極力勸令未經罷巿之各商店仍舊閉巿各商不允致互相衝突現經官紳一再和解迄無辦法昨聞該縣警察廳長陳煥南有電至省語頗不直學生究不知如何了結也 
[南京快信]  
　　天津會議對蘇皖贛巡閱問題仍有爭議寗垣各公團擬電曹張王請將此問題根本打消以息爭端 
　　本月份軍政各費由嚴財廳長勉力籌措昨已解送軍政各機關核發惟省外各機關須緩二三日始能按發 
　　趙從蕃確係有病在滬尚住醫院日前贛代表葛莊邱玉麒蔡世培歐陽武等赴滬促其力疾赴任趙允病愈赴任否則無以對鄉梓父老惟此語係間接傳出葛等留滬數日尚未晤面 
　　滇代表張子貞川代表熊昌明黔代表薛尚珞昨辭齊督乘晚車赴滬 
　　滬寗局長趙慶華頃由寗赴京又與運輸會議 
　　新委常熟知事朱元樹昨禀辭赴任財廳委郭玉裁會辦五厙絲繭稅又委各縣清理忙漕舊欠委員江寗張允高江都王乃康丹陽陳孕寰常熟陳濤無錫鍾毓元武進舒志觀嘉定趙景祜 
　　國立武昌商業專校學生三十八名昨來寗旅行江西省立安師範校長李棠偕同學生三十人來寗參觀學校湖南實業廳長稽炳元滬交涉員許沅昨均因公來寗安慶道尹徐鼎康昨過寗赴蚌 
　　山東巨匪吴三秃子昨在浦口被捕已押回訊辦 
[地方通信]  
　　松江 
　　流氓毆斃人命　住居西外大衖堂之賣餛　阿木被帮匪某甲之徒阿黑糾同同帮麻子阿小根補等在莫家衖口圍住攢毆擊傷奶膀骨吐血不止延至昨日斃命死者父兄畏彼勢燄不敢報縣請騐且亦無力涉訟遂由凶手出洋三十五元和解了事 
　　巡官獲盜得奬　新橋第八分駐所巡官馬培驊巡長王培卿去臘緝獲搶刦奉賢懋興典當之盜匪四人并贓物多件縣長以其緝捕得力爲之請奬兹由内務部核准將馬巡官晉給三等二級奬章王巡長給予三等三級奬章以資鼓勵 
　　蘇州 
　　錢莊夥僞造劃票續誌　蘇城間門中巿恒利錢莊日前被何榮海（前報載吴近仁是其揑名）僞造劃票騙取常熟上海等處錢莊之欵已紀前報兹悉此事經該莊經理柏達夫四處清查計實被何榮海騙用洋二千數百元當將何榮海解送該管北區警署拘留以備解廳轉送縣署訊辦詎次日該區署長關人文忽稱何榮海私自脫逃柏達夫得悉經詳細調查確有賄縱嫌欵當將以上情形具呈蘇常道尹請求飭查究辦昨由王道尹批云何榮海僞造支票旣經該商民押解來蘇交由北區警署派警拘留解訊何以忽被賄通潛逃所呈是否屬實候令蘇州警察廳長迅即確查勒緝何榮海等務獲解案訊究聞警廳方面李明遠廳長得悉此事後立即飭傳關人文到廳嚴加訓斥勒限將何榮海尅期緝獲乃延宕多日杳無音信李廳長之意須將關署長撤差根究而關又頗有奥援未能遽撤前日特下令將關人文與本廳衛生科長李凌雲對調該二員已定於本月八日交替惟柏達夫則迭次具呈警廳催情飭查務將何榮海追回究辦並已陳請商會務請省署飭查辦理 
　　工巡局爭議解决　蘇州工巡捐局爭議問題近由當地士紳從中調停業已和平解决城外收捐處已賃定南陽里沙姓房屋不日即將遷往應設評議員三公社亦擬即日開會公舉馬路各項捐欵亦經陸續收起警察廳名下已兩次解過六千元育嬰堂解過一千二百五十元安節局解過一千元聞馬路工程一俟擬定施工細則即當招工投標積極進行云 
　　無錫 
　　榮巷鎭盜案已破獲　西外開原鄉榮巷鎭孫順興京貨店等四家被盜傷人一案已誌昨報兹悉此事出後縣署非常注意嚴飭偵緝隊等限日緝獲三十日下午七時縣署偵緝隊長蔣雙林等在車站守候見有兩人於買票後栅門尚未開放急欲竄出蔣等見其行色倉皇即上前盤詰該二人言語支吾當即一併拘住一名狄學成一名陳得鈞（均安徽人）旋於包裏内搜出絲羅緞等原贓立即解往縣署當夜即開庭審訊供詞未詳 
　　鎭江 
　　偵獲殺人要犯　淮北漣水縣王國裕一家八口曾於民國三年被族人王登太王登豐傷害斃命兇手在逃迄未就獲兹聞死者親戚胡廣信在丹徒南鄉西背村偵得案犯下落當經報告縣署偵緝隊江炳等前往拿獲業已帶縣收押靜候漣水縣迎提歸案訊辦 
　　創設瓜鎭輪渡　上年陰曆年關瓜鎭義渡船載客淹斃多命瓜鎭士紳心焉傷之因倡議開創輪渡以免危險現已由巿董呈請縣署轉請鎭江關監督備案一俟給照即行租輪行駛 
　　揚州 
　　查辦科員販私　淮南富安塲署某科員藉鹽快名目提運功鹽在安富（安豐富安）交界地方實行販賣經人在鹽務官廳控告聞業經委令泰屬總塲長王以德就近查辦矣 
　　組設商業傳習所　揚州錢業鉅商王甫王覲文等近捐集欵項組設商業傳習所賃定新城李官人巷舊浸會醫院房屋爲校舍其招考簡章立案手續均已次第舉行現定六月十九開學　　寗學生旅行來揚　南京第一女師範聡地屬小學學生由敎職員蔣夑丞等率領於二十九日旅行丹徒游覽金焦名勝假庽丹徒一高該校三年級學生亦於是日由敎員陳邦才率領旅行江都小作流連聞定於一號返鎭 
雜評一 
[礦之省有（默）]  
　　北方武人責脫離中央各省爲破壞統一而以擁護政府自任吾謂以今日北方武人之行爲觀之其所以破壞統一陷政府於困窮實較脫離中央各省爲尤甚也脫離中央而自主不過將省之所有而自主之此外固無損於中央也若北方之武人旣將中央所有於各省者奪而據爲省有而省之所仰賴於中央者復時時督責於中央如稍有收入之一切捐稅可以抵押拍賣之一切產業則曰此應歸諸省有也軍餉等費則曰此中央應負之責也以此而言擁護政府則政府所感之苦痛較之脫離政府者爲何如耶名爲擁護而其計劃較自主爲尤工然而政府尚欲賴此輩以維持此輩尚侈然自詡曰擁護哀哉 
　　此非吾之虚言鄂直之礦鄂直旣據爲省有今皖又援例以請矣使各省皆援例各事皆如此礦則中央復何所有又使收爲省有而果爲省計也則人民本樂贊從然而彼輩之所謂省有實彼輩武人所有耳人民又復何所有故我人民勿震於省有之名詞一任其抵押拍賣而置之不問 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇省長咨交十年度預算案]  
　　蘇議會接省長交議十年度省地方預算案咨文云爲咨交事據財政廳長嚴家熾呈送十年度省地方預算册請轉咨議决等情除將各機關分册另文咨交外相應依據省議會暫行法第十六條第二項之規定咨交貴會議决見復以便公布施行此咨計咨送十年度省地方預算總册一本又江寗縣附册一本 
[省議會否認忙漕帶徵特捐]  
　　蘇議會議决否認忙漕帶征敎育實業經費特捐二分釐案咨省公署云准貴公署交議忙漕蘆屯塲灶各田帶征敎育實業經費特捐二分五釐一案本會於本月二十九日提出會議僉以二分五釐特捐旣名敎育實業經費是此項特捐之應事征收其先决問題全視敎育實業改進計劃之何若現貴公署對於敎育實業行政方針並無統籌具體之規劃即十年度地方預算亦迄未交議僅據行政委員抽象說明就現有事業增加分配其理由甚不充分况蘇省田賦之重甲於全國民力凋敝方要求減賦之不遑上届本會議决七年度預算時於加征省附稅欵内曾聲明一俟省欵稍裕應即查案取消因循數年附稅旣無取消之望而田畝特捐又議進行本會代表人民實難承認討論結果一致否决相應咨請查照公布此咨 
[蘇議會維持民食之兩議决案]  
　　（一）（議决重申米禁嚴查貪吏奸商以重民食案）（上略）近閱四月二十一日上海報轉載字林報西訊謂上海無錫等處有大宗食米用小船運往浦口裝由火車北上私運赴日其津浦貨車號數運米噸數言之綦詳鑿鑿可據並聞有多數奸商在内地各處產米之區高價收買打包賄運各稅所及禁米查驗處所司何事苟非狼狽爲奸通同舞弊何至一無覺察任其偷漏現距秋收之期至少尚有半年長引因循逐步增漲貧民粒食維難弱者轉死溝中强者鋌而走險興言及此可爲寒心貴省長下車伊始聲威所布奸商墨吏未嘗不怵惕於一時但膽玩生於積漸而徼倖習爲故常若不急起直追非特長奸譫之萌轉足爲新政之梗兹於本月二十八日提出會議大多數可决應請貴省長重申禁令迅派廉明公正委員分赴產米各地及各稅所各口岸嚴密稽查如有上項情事無論官商應一體盡法懲治其字林報所載各節究係何人私運有無護照及一照數用數目不符通同弊混情形務須澈底根查從嚴懲辦以維民食而儆貪邪大局幸甚此咨附抄粘報載私運米糧西訊一則（二）（議决嚴查私運米糧以維民食案）（上略）米貴原因由於私販根本救濟非於向不注意地方嚴密偵查不可（中與宋銘勳等原提議案同見上月二十七日本報）兹於本月二十八日提出會議大多數可决咨請貴省長迅令常熟太倉等縣知事曁各該稅務所長嚴密稽查並令沿海沿邊各縣知事切實注意俾奸商無所施其伎倆以杜漏巵而維民食大局幸甚此咨 
[淞滬糧食維持會開會紀]  
　　昨日（星期日）淞滬糧食維持會開十八次當會到者三十餘人公推漢口路聯合會代表呂樸山主席林仁政紀錄（一）主席報告王省長復何軍使函稿（二）浙江路聯合會代表孫鏡湖提議本會簡章第六條於打包上棧日久不售故抬高價或將私運出境調查實在即呈報當地官廳主張一節對於王省長復何軍使函辦法宗旨未合縣知事亦未敢貿然呈復本會可否仰體長官主張誠意將囤積一層相時進行而趨正軌應請公决法租界聯合會代表江錦春亦有討論結果修改间程俟開大會公决（三）虞植卿提議米價近已十元以外皆由囤積居奇私運出口兩憎故逐步增高宜仍援舊例租界以内由本會函請英法工部局出示限定米價以解倒懸王錦文余衆孚附議公决請沈達人迅作西文函件以免遲達（四）趙新英提議王省長素稱廉明宜派會員代表赴寗直接請願並請另肖妥員組織積米倉事宜冀收一勞永逸之效程養能張漢卿張奎庭互有討論結果俟開大會推舉行之迨散會時已六時矣 
[費承祿致蘇議會電]  
　　吴江旅滬公民費承祿致蘇省議會電請提案質問上海浚浦局越境測量及吴淞建閘問題其文如下省議會諸先生公鑒上海浚浦局經管界線按照辛丑條約第十七條附件第三條該局管轄之境自江南製造局之下界向港口（即灤華港）作一直綫自該綫起至揚子江中紅色浮標爲止界限分明載在約章乃近年來浚浦浦測量隊往往侵入内地任意測勘無論與改善黄浦工程毫不關涉而違背公約破壞内政顯而易見近日報載該局即日測勘西太湖與杭州灣在條約載明之黄浦界内相距二三百里之遥尚爲該局勘綫到達之地照此類推則大江以南之江以北勢必併入該局管轄範圍近且擬在吴淞口建築留潮大閘我江南浙西南兩省之宣洩要口當被該閘攔阻去路海口仰高將來之水患何堪設想此等極關重要之問題且顯背辛丑公約悍然無忌凡屬江浙人民應自覺悟因思貴議會爲全省代表應請公同提出質問書所有浚浦局越境測量是否根據條約已否得省長同意至吴淞口建閘問題雖未實行亦應轉請省長咨部飭知上海交涉員及江海關監督曾否按照條約附件第四第十一條參加預議凡事須防患於未然古人曲突徒薪是爲上策若至焦頭爛額已無及矣某以見聞所及未敢緘默用敢電凟諸君子提付大會公决以保主權而維内政不勝待命之至吴江旅滬公民費承祿叩元 
[寳山巿鄉經董聯合會開會紀]  
　　反對交通局與滬太汽車公司所訂契約　　寳山縣巿鄉經董聯合會昨日開會當由寳山交通事務局報告該局與滬太長途汽車股份有限公司所訂之契約十五條經各經董審閱後各有意見發表僉以該契約有損寳邑全縣路權交通事務局不應擅自與滬太長途汽車公司訂立契約且該路建築經費前經聯合會議决於全縣田賦中帶徵此項契約自當先交經董聯合會議訂云云並聞吴淞與楊行鄉鎭等發起另組淞楊交通局其築路經費即擬截留寳山交通事務局於田賦上帶徵之欵先由淞鎭西巿直達楊行鎭東巿中間闢一煤屑馬路計長華里十二里如截留帶徵之欵不敷由兩鄉紳商分任捐募或籌墊所有局中上下職員由兩鄉紳商公舉全係義務性質槪不支薪云 
[四月份往來各國商輪之調查]  
　　四月份歐美各國之進出口船舶較諸三月份稍多兹就調查所得者彙誌如次 
　　地别　進口船數　進口噸量　出口船數　出口噸量 
　　歐洲　二二　　　九七四六四　一六　　七七一八八 
　　美國　二四　　一九七三一四　二五　　一一四五八一 
　　日本　六○　　　七二七六五　四五　　一○五三○三 
　　南洋　一四　　三三五○八　　一九　　五五六一六 
　　綜觀四月份之進口船歐洲較三月份多四輪超出一萬九千四百二十五噸美國多六輪增出四萬四千四百七十二噸而出口船歐洲與三月份不相上下美國多八輪超出三萬九千三百五十五噸日本則進口船較三月少七千八百五十噸而出口則多三萬五千七百六十七噸云 
[昨日滬寗車軍來之絲繭]  
　　昨日（五月一日）滬寗路火車由無錫裝來乾豐頭號絲十擔瑞康頭號絲五擔鎭綸頂號絲五擔泰孚日魚牌頭號絲十擔運繭處裝來乾繭三百六十包 
[禁用輕質銅元之昨訊]  
　　福建路商號之紙條　福建路各商號因遵照商界總聨合會議案拒用輕質銅元昨日每家門首粘一寛寸餘長五六寸之白紙小條上面印有黑字有（本店不用輕質銅元）八字全路一律聞尚有某某路口内亦將仿辦云 
　　工商友誼會之通告　（工商界注意）上海自經發現輕質銅元以來以致錢價日落小商小販以及勞工人等受害不淺非早着手驅竭此種輕質銅元後患實不堪設想電車上已經有不用之表示此乃各商人切身之痛苦本會極希望工商人等宜速注意並將本會所分之（不用輕質銅元）之紙條貼於緊要地方勿再通用爲盼上海工商友誼會敬告 
[調查戰前德人之商業狀况]  
　　江蘇交涉公署昨接外交部電令調查上海歐戰以前僑滬德商之商業狀况如行家若干資本幾何以及經理之名字貿易之種類與夫中德通商進出口之最近統計等均須詳細列表趕速補呈外交部以備查考 
[再誌軍警臨時戒備]  
　　松滬何護軍使以五月一四等紀念日恐勞動界等有所舉動特令行上海防守司令傳集各軍警會議臨時戒備辦法定自四月三十日起至五月十日止分段巡防禁止開會等情已誌昨報昨爲勞動紀念日何護軍使以華界方面已由軍警嚴予查禁結社開會惟本埠地方遼闊尤恐在租界地方聚集開會演說情事當即分别照會駐滬英美法三總領事轉飭各捕房派探查禁並以閘北地方較南巿尤大而所設工廠亦屬不少僅以第二團第二勞兵士曁淞滬警察長警查防尚恐防範難周特將駐於南巿之憲兵第三營九連抽派憲兵二十名各乘馬四馳往閘北會同該處第二連各憲兵四出梭巡凡途中見演說及結隊游行阻碍交通者即當驅逐解散所有南巿城廂内外·民國路·中華路·十六舖橋南之裏外兩馬路·並高昌廟·南車站·龍華路·及斜橋公共體育 
塲等處除由軍警沿途均派雙岡站防外其往來梭巡之軍隊尚嫌查察不周昨日又令砲十團第二營及砲四團第二營各派砲兵一排乘騎分往各處巡邏一體查禁南巿第一區警察署及一分駐所均在轄境地點添布臨時崗位並添設巡邏班復在門首派雙崗均荷槍實彈實力防維淞滬警察廳長徐國梁亦撥派本廳游巡隊士由該隊巡官督率排隊荷槍實彈在各城濠舊址要隘及十六舖裏外橋梁滬杭甬車站等處加意防護昨日自晨至暮並無舉動至晚仍加巡邏保護 
　　駐紥浦東其昌棧陸軍第六混成旅一團二營六連楊連長 
·及爛泥渡三區警署曾署長·因沿浦一帶華洋廠棧林立工人衆多恐有結社集會情事各派軍警分投出外巡查對於各廟宇及公共處所尤爲注意故各廠工人均無集會之事軍警等直至傍晚始各歸隊 
[四誌旅館内盜匪拒捕案]  
　　北海路（即六馬路）興發元記客棧於上月二十八號清晨發生拒捕重案當塲格斃劇盜金見苗包探楊兆麟奚德安中彈先後殞命由匯司捕房與别機關全體中西包探先後將楊五寳周企南張根校陸阿廷桂阿寳宓詠琴陳永康陳何氏沈老二等男女九人獲解公共公堂訊判嚴行收押等情已三誌本報兹悉匯司捕房捕頭辛克來氏與西探目泮林士及特别機關西探長壳羅香對於此事非常注重連日將各被告逐一分别帶至寫宇間秘密研詰口供詳查事實分令各事主至捕房問話外並嚴緝同黨務獲併究並聞被告陳永康原名阿東其父名漆匠海秋原籍紹興居滬多年家資頗裕曾經入帮此次被捕係因供給盜黨槍械關係云 
　　連日公共租界警務長麥高雲氏以該盜黨羽甚多除捕獲男女案犯九名外逸盜亟應上緊跴緝故通令各捕房中西探捕嚴密偵查並以前住閘北永興路一百六十號門牌之紹興木匠楊司昆（即楊小妹）一名係拒捕案内之要犯業已逃避爰懸賞洋五十元購緝昨將此項賞格文一道函送本埠華法兩界官廳請爲協緝矣 
　　公共工部局對於捕房辦公人員凡屬因公殞命者例給恤金惟其數有一定限制此次捕盜喪命之包探奚德安楊少亭兩人身後均屬蕭條而又各遺有妻子子幼尚未成人奚探且有老母在堂從此供養俱空聞工部局因該兩探之死事出非常故將破例從優撫恤云 
　　淞滬警察廳徐廳長接捕房通知以此案盜匪羽黨逃逸在外爲數不少誠恐匿跡内地請爲協助偵緝爰於前日午後除諭飭偵緝隊並所屬各區所一體協緝外並諭對於菴觀寺院及各客棧旅社亦應注章查緝云 
[捕探保險之提議]  
　　大陸報云本埠永年人壽保險公司於大陸報發表捕房辦公人員應團體保險以備意外事變之意見後即向工部局提議願擔任捕探保險每人險費十二元八角遇有死亡無論是何原因皆賠洋一千元查二月底捕房共有捕探人等二千七百零五人内有寫字與敎練員三百三十二人如警務董事採納此議則每年須出險費三萬四千六百二十四元 
[歡迎廣東報界代表過滬紀]  
　　廣東報界因全國報界聯合會將開第三屆大會於北京特組織代表團過滬赴京前日該團團員羅嘯璈·宋季緝·鄺直軒·羅紹德·陳蘿生·劉毅夫·陳寳尊·鄺贊泉·黎佩詩君等由粤抵滬昨由精武體育會開會歡迎並由本埠各報館假小有天菜館設宴公請歡聚兹分誌其情形如下（一）昨日午前九時提藍橋精武體育會開會歡迎廣東報界代表團及山東馬子貞君團員九人均蒞會由盧煒昌致歡迎詞略謂今日之會因吾輩研究體育得有效果全賴報紙提倡至馬君子貞爲武術家現在專意提倡體育故本會對於報界諸君曁馬君均覺無限欽佩與希望云云次由馬君致答詞大致謂鄙人初來滬時尚有人誤會以爲鄙人有其他作用不知此次來滬實已覺悟國内軍閥與官僚之誤國故雖身在行伍二十餘年决然捨去專意在社會上提倡武術云云繼由廣東報界代表陳蘿生君演說略謂自德國戰敗羣知武力之不足恃何以廣東報界又一致贊成精武蓋以德國式之武力是專制的是狹義的而精武會所研究之武力是平等的是廣議的故報界之贊成精武會即抱此主旨云云旋由馬君舊部何海峯表演拳術及精武敎員會員表演各種技擊至十一時乃盡歡而散（二）昨日午後一時本埠各報館假座小有天菜館歡宴廣東報界諸代表主賓共二十餘人觥籌交錯縱談一切甚覺歡暢至三時始散聞諸代表於今晨九時定即乘軍北上赴會矣 
[滙豐銀行之所屋]  
　大陸報云本埠匯豐銀行定於星期四日午十二時一刻舉行新屋奠基禮届時英公使香港總督·與海軍人員·上海領署人員·及匯豐銀行總董·上海經理·等皆將參與行禮互致演詞當舉行此禮時將以上海義勇隊一部爲衛隊而黄浦灘與福州路之轉角處將搭禮壇並加以點綴此屋落成後將成遠東最大而最華麗之銀行房屋正面臨江計三百尺側面爲福州路計一百八十尺共有六萬二千方尺之面積高五層外面爲白色花綱石上建銅塔距地高五百五十尺建築經費在一九二○年一月估計之需銀二百萬兩但目前匯率懸殊必不止二百萬兩至其地基則值銀二百五十萬兩房屋之結構採用歐美最美觀之形式預算工程須兩年完竣云 
[滬海道屬設女師範案之重提]  
　　省議員朱世瑾等重行提議滬海道屬應設省立女子師範請即列入十年度預算案云滬海道屬應設省立女子師範先有顧忠宣等之請願繼有盛議員元音等之提議均以限於會期未獲决議去年常會期内世瑾等復以父老屬望情殷女界求學正切曾於十月二十二日提案請議亦以會期所迫交付審查尚未决議現正編制十年度預算滬海道屬應設女子師範似應列入預算俾得早日成立用抄錄原案敬候公决 
[復旦大學近聞種種]  
　　西人發起之中西各學校越野賽跑日昨（四月十日）下午四時在江灣舉行中西著名學校如南洋·滬江·復旦·聖舫　等均經加入各梭賽跑員共約六十餘人號槍一響各賽跑員奮勇爭先迨至終結復旦賽跑員之成績第一勝利遂歸復旦末由西人贈以大銀杯一樽今將該校前四名之賽跑員姓名開列於下段鴻蔭·張彥甫·李安·張天勝聞該校尚有遠東賽跑健將張德平君是日因病未能加入殊爲可惜云 
　　今年八大學運動會已定本月十四日在蘇州舉行該校學生現正積極預備聞其中以吴某之跳高及張某之長跑最有希望云 
　　該校體育會定於本星期六（五月七日）舉行春季運動會並聞是日有上海方面預備加入遠東運動會之運動家在該校舉行預賽 
　　復旦大學江灣新校舍規模宏大已於去冬舉行奠基禮聞一所可於今年陰曆八月間工竣較大一所至遲當於十月間完工將來工竣後聞於冬假期内以大學部先行遷入云 
　　該校第二課堂傍山牆屋角前爲觸電崩壞一大洞現已修理工竣 
[約翰大學消息]  
　　樊王渡聖約翰大學籃球隊獲得本年東方八大學籃球比賽錦標已誌本報此屆遠東運動會内有籃球競賽一門上海方面已擇精於籃球者組織一隊每星期四六兩日於四川路青年會練習以冀爲中國籃球隊代表在此球隊中約翰學生馬德泰與刁　歐亦獲選云 
　　上海全體童子軍已决議加入遠東運動會約翰大學亦有童子軍訓練素佳現每晨六點半起即行操練有王敦慶潘蕃生等敎練員督率俾與他校童子軍於遠東運動會中一同表演云 
　　前星期五（四月二十九日）爲該校各級第二次華文辯論之期計大學三年級與二年級爲一組二年級退出不賽三年級宣告勝利大學一年級與中學二年級爲一組題爲（今之國際聯盟條約果能施行否）在聚集所舉行請徐桐君馬崇淦林玉霖三君爲評判員勝利屬大學一年級下星期五晚大學第三第一兩級將作末次之舌戰 
　　北方旱災該校敎職員離校實地救濟者已有八人學生亦有一人現續有學生三人前往 
　　該校青年會近議决取消以前入會繳　辦法自本年起凡入會者不收會費皆由會員自由解囊捐助每學期舉行一次徵求會員競爭一次捐募會費競爭自改章以來入會者倍於往年之數該會又於上星期三（二十七日）晚八時開會先由會長陳炳章致開會辭畢乃介紹梅克白君演說題爲（基督敎及其天演之理）講畢後續演影戲迨至散會已十一時半矣 
[柏文蔚馬良參觀體育學校]  
　　前皖督柏文蔚於昨午二時蒞體育專門學校參觀越十五分前濟南鎭守使馬子貞偕同上海公學敎員唐範蓀亦蒞校該校校長竺華藻先請馬君演說大旨謂現令各國的操典不過是活動軀機臨陣程式遠不及中國的拳術精武强幹隨時可以應用歐美日本今也極意研究各位是體育專門學校和學生尤當加意從事將栰代畢業後須盡务提倡毋使中華國粹失諸田共域爲外人所譏笑是則我畢生所抱的宗旨也又謂服制當着意改良長袍大褂殊不便利現在我的衣服比平常的短大槪過膝兩寸左邊腰際有口可以懸劍可用中國材料製成亦請各位提倡云云次木柏君演說略謂我國案術一道本含哲理最切實用小則保身大則衛國不過舊時想簡狹善此道者名貴自私致眞散失迄至今日欲求深得此中三味已如魯鑒光殿渺無幾人誠爲缺　馬光生以二十餘年之經騐遍訪名師以所得編成新武術貢獻於世用心之苦可以想見鄙人忝爲本校名譽贊助人自愧無能不獲與諸位同在一堂研究眞理今初次聚首敢以一言奉贈諸位多是熱血兒白璧無瑕要知我國今日之危機都爲一般無恥之政客所釀成所謂禮義廉恥掃地已盡爲人上者如此安能表率萬方諸同學將來學成而去盡力社會願如白璧之永無瑕疵是鄙人所盼禱并圖異日之把唔云云後校長答謝謂兩先生係當今巨子備嘗艱苦乃今毅然决然躍出政潮旋渦經營社會事業將來造福办民必非淺鮮兩先生乃先知先覺其偉言儻論爾等當銘之座右永矢弗忘華藻代表全體學生敬謝云云 
[警界盤查客棧之加嚴]  
　　公共租界内大小客棧立捕房對於客棧向有定章取締無如遵者殊鮮致作奸犯科之事每從客棧内發現近旬日中如信昌厚棧之極大炳窟興發元記客棧之大帮盜匪拒捕傷斃多命兩案均爲人所注意他如聿拐各案亦多從此種處所幾現警務長麥高雲氏認客棧藏垢納污容留匪類事實昭彰爰通令所屬各捕房捕頭於尅日起須特派中西探員盤查各大小客棧所寓之人如有形跡可疑或發現違禁物品者准予隨時拘究 
　　又聞淞滬徐警廳長以南巿十六舖一帶客棧旅館星羅棋布最易潛藏匪類自公共租界發生客棧内盜匪拒捕巨案以來恐一般盜黨逃竄潛匿南巿爰特令知第一區王金山署長迅行加意取締應傳諭各旅館棧主務將所寓男女商客注意來歷如遇附帶違禁之危險物品者應密報到署以便搜查拘拿倘有隱匿不報發覺後定予查封究懲王署長奉令前因昨已實行查察矣 
[捕房懸黨緝拿盜夥]  
　　廣東大簡富王清福（又名王三）經捕房偵悉嘗於上月十七號糾同已獲之李福林等四名持械夥刦北河南路六百四十八號門牌廣東食物店之財物因禀由麥警務長於前日發出賞格一道粘於各捕房門首並函請本埠軍警各機關協緝無論何人能將該兩犯拿獲者捕房每名給予賞洋二十五元云 
[警務官員已實行扣征所得稅]  
　　所得稅一項現已實行江蘇王省長接部頒之所屬各機關官棒項下應征所得稅之聯單着於四月一日起實行扣征所有本年四月以前自今屆一月爲始仍應補征扣除着即分令所屬一體遵照等因淞滬警察廳長徐國樑奉到省令附部頒官俸内應征所得稅之五聯單一册令於四月份起實行扣征自一月份起亦應照數按月補征等因當即知照本廳會計科長遵即實行外復通令所屬各區署所隊上級官長一體知悉務各遵照將四月份所得之官俸内照扣繳呈到廳以憑核辦 
[證劵物品交易所設現期交易（續）]  
　　巿塲揭示第二百十四號云證劵現期買依下列規則及細目辦理（證劵部特設現期經紀人規則）（一）營業細則第六條第一欵之現期經紀人兹於證劵部特設專營者四十人前項專營者之名額遇必要時得採取經紀人公會之意見由理事會議决增減（二）特設現期經紀人每人應向本所繳納相當之保證金其數額另行規定前項保證金得以名譽擔保書代之（三）特設現期經紀人其交易證劵種類另行揭示前項種類本所得採取經紀人公會之意見增減之（四）特設現期經紀人之交易方法依營業細則第三十四條至第三十八條辦理其細目另行揭示（五）特設現期經紀人之交易依營業細則第四十六條本文之規定請求纔納證據金者雙方請於登錄揭賬時互相聲明其繳納時間以當目下午五句鐘爲限（六）特設證劵現期交易如遇有違約時依營業細則第九十一條之精神辦理（七）本規則未盡事宜依營業細則及其他規定行之（八）本規則於民國十年五月二日起實行（九）本規則之變更須經理事會之議决（證券部現期買賣細目）一時間前巿上午九時三十分起後巿下午二時起二交易數置公債至少票面百元股票至少一股三交割日期成交之次日上午十二時爲交割日時如遇休假展期一日買賣雙方如另有聲明得特定交割日但最多不得過七日四交割地點在本所交割處買賣雙方同意得自行交割但須報告本所五交易方法及順序依相對買賣方法行之其順序分爲開盤·二盤·三盤·收盤每一種類開塲買賣及完畢時均以抽板捕示之第二百四十五號云今將證劵現期買賣種類列左（公債票）元年六釐公債上海付息元年六釐公債北京付息元年六釐公債南京付息元年八釐公債三年六釐公債四年六釐公債五年六釐公債七年六釐長債七年六釐短債八年七釐公債九年金融公債一股票）中國銀行股浙江興業銀行股交通銀行股通商銀行股四明銀行股勸業銀行股民新銀行股上海銀行股商務書館股中華書局股華瘿電氣股招商局股寗紹公司股漢冶萍股大生紗廠股和豐紗廠股華洋德律風股麵粉交易所股本所股振泰紗廠股大中華紗廠股南洋烟草公司股興業烟草公司股爕昌火柴股 
[外洋輪船進出口行程紀]  
　　法國郵船公司之安得來　號前日八時抵香港定三號八點鐘進口停泊黄浦碼頭即於四號開赴神户昌興公司之俄羅斯皇后號前日開往温哥武由滬乘往之旅客計頭等一百三十四名二等二十名至乘赴日本者有二十名尚有日本皇后號此次從温哥武開來原定七日進口兹得來電謂須九號到滬又日本郵船會社之第蘭哥亞丸貨輪由孟買開來已於前日進口停泊匯三碼頭裝來進口貨以打包機花爲最多俟卸清後即須開赴横濵寳隆洋行之巴拿馬號由丹麥開來原定四號可到上海兹得該輪來電謂四號不及抵申須展延四天至八號來滬云 
藍烟囱公司之哈克托號刻下已在星加坡開出將於八日抵上海船上有來貨二千餘噸其中有一部份須運赴漢口等處故該輪抵申後便開往揚子江各埠約月底開還利物溥提督輪船公司經理巴勃新輪之西摩倫號現定八號由鎭江等處還申九日裝貨 
 
 

Page 11

 
 
開赴英國倫敦及盎凡爾落得丹三目處 
[鐵路運貨調車之收費新章]  
　　滬寗杭甬兩路邇因貨主報裝貨物往往於已經裝車待發之際欲更變其原定運着之站在鐵路方面固不便拒却而車輛之稽遲在所不免昨經兩路車務總管通飭各站嗣後遇此等情事該貨主若不於開車之前二小時通知站長核辦者無論該貨裝滿一車或不及一車均須酌收調車費五元倘前方急需之貨欲於客車載運時須照貨車運價加收五成以示限制 
[王文華追悼會記]  
　　黔軍總司令王文華月前在一品香被刺後照俗例已逾五七現經伊之親友及旅滬同鄉發起追悼會昨日假厦門路永平里綢綾染業公所舉行先期佈置會塲門首高懸追悼會白旗兩面由弄口直至宅門約十餘丈高張白幕兩旁懸輓聯祭幢二百數十事禮堂亦頗整齊中設王之遺相來賓先後到者二百餘人下午三時舉行追悼式招待員引來賓序成行列代表陳立生上香宣讀追悼詞　來賓均三鞠躬家屬答詞後由家屬致謝禮畢攝影散會 
[華孚銀行股東常會紀]  
　　日前本埠華孚銀行開股東常會各董事各股東到者甚衆先由董事部報告上屆營業情形并支配官餘等利纰議營業方針大致以本行由厲樹雄宋子文陳振翔等擔任以來成績尚優即照此方針進行將來營業必可發展云 
[國寳銀行開幕紀]  
　　上海中華國寳銀行昨日開幕共收存欵至二百五十餘萬之多來賓參觀者紳商界如傅筱庵·宋漢章·嚴子均·朱葆三·沈聯芳·秦潤卿·孫衡甫·李雲書等軍政界如護軍使代表參謀長王道尹·許交涉員·沈縣知事·徐警廳長等并有西賓數人均由該行監理李硯莊君等殷招待並欵茶點而散 
[萬國賽槍會月射記]  
　　四月二十八日星期四下午四時至六時本埠萬國賽槍會在靶子場比賽四月份月盃及第十一次中華盃各國賽員到場者計五十五人是日天氣頗佳比賽結果如下中華杯各賽二百碼十響又三百碼十響惟限於華員競爭最優五名錄下（一）常備隊員方液仙九十五分讓一分二五凈九十三分七五一（得盃）（二）射擊敎練排長陳景塘九十四分讓一分二五凈九十二分七五（三）排長郝伯陽九十五分讓二分半凈九十二分半（四）隊員王衍慶九十二分讓二分凈九十分（五）隊員曹翞主安八十一分加二分半共八十三分半月盃各賽三百碼十響每班得奬者如下（愛混班）葡人高拉沙五十分勝（愛字班）英人李扶司四十九分勝（皮字班）瑞士人韋白四十八分勝（西字班）華人方液仙四十六分勝（地字班）日人中島三十九分勝 
[中華武術會消息]  
　　中華武術會主任吴志青君前由本埠各高小校推爲參加遠東運動表演總指揮現聞所有各種敎材業已練習純熟特於日昨上午八時在該會會操所演之新體操及疊羅漢均極整齊活潑可觀其中和安高小地近閘北路途最遠蒞會反早服裝亦整齊尤見精神之抖擻又山東來滬之賑災武術團適於是時前往參觀該會成績參觀之餘不覺技癢乃亦表演各項武術每節演畢莫不掌聲雷動其中有大力士王子星君並當塲演各種攀樹特技尤爲該團之翹楚云又該會社會童子軍自開幕以來日日訓練積極進行如加入上海總會如加遠東運動會服務等等均已著手準備昨日並由該會名譽敎練顧拯來君親授升旗落旗之法曁講演國旗之價值云 
[同文書院學生將赴江浙游歷]  
　　日本東亞同文書院敎授藤原茂一及學生一百四十名赴江蘇浙江游歷昨由駐滬日代總領事川村博繕給護照送請江蘇次涉公署蓋印聞許特派交涉員已准如所請并呈報江蘇省長及函達江蘇督軍公署秘書處浙江交涉公署查照矣 
[啓英女學校開校董會]  
　　閘北寳興路順大里啓英女學校爲四明石啓英女士於民國八年春季創辦近來頗形發達兹因推廣校舍及敎育上各種進行事宜由該校董石運乾孫梅堂邀集各董事於上月二十八日午後七時在該校開談話會到者有劉鴻生徐秋澄等尚有張延鐘因公未到袁履因公赴漢未克蒞止屆時由石君主席議决由各校董分投聯絡社會中一般熱心敎育之人士同任該校校董籌集基本金積極進行 
[國語講習所開學紀]  
　　商務印書館附設國語講習所師範班昨日上午九時行開學式先由方叔遠報告開辦理由並國語敎育之重要次全體向國旗行最敬禮學員講師行相見禮畢講師杜若虚李級仁劉紹成職員張菊生王仙華方巽先莊百俞等相繼演說報名學員八十餘人已到男學員五十一人女學員三人今日即行開課聞暑假班報名者已有二百餘人云 
[寗波旅滬同學會消息]  
　　寗波旅滬同學會於昨日在寗波同鄉會新會所開第一次委員會到會者各校代表共十二人下午二時半開會首由方子衛推張延祥爲臨時主席通過草章議定對於寗波同鄉會新會所落成開幕禮該會表示贈送頌詞并舉代表與禮議畢已鐘鳴五下第二次委員會定本月七號仍在原處開會 
[浦東同人會春季大會紀]  
　　浦東同人會昨在浦東公所開春季大會午後二時會員相繼蒞止振鈴開會首由倪菊裳報告開會宗旨陳述同人會自民國元二年以來之沿革及產生浦東公所後之進行狀况次述企業儲蓄團之進行狀次討論修訂童程以第六條之名譽會董一項及調查員一項公决删去次投票選舉職員倪菊掌當選爲正會長艾誦劬朱友青當選爲副會長正副會長均照章連任其他幹事爲邢志剛朱瑞峯潘振聲顧祖庚黄福堂陸菊初胡心競顧品珍萬選青姚江天朱守衡范罕波喬可南曹守廉周汲厂楊介石等十六人撰述爲曹谷冰張恂子王醉沙陸菊初曹守廉湯夢吾胡心競朱企曾王緣橧張影佛喬雅邠陸叔昻楊應環振聲倪菊裳孫祖望等十六人評議爲顧文生選滙伯顧旭侯袁頌豐黄頌平　汽雲張蓮洲傅佐衡龔曉江潘作臣馬景昌張竹溪呂岳泉莊裕庭倪叔英徐百宜等十六人次提議事件討論督促創辦公葬塲及婚嫁改良等事旋茶點而散時已薄暮矣 
[淞滬駁船公所開會紀]  
　　淞滬駁船公所昨在愛多亞路事務所開會各董事及同業各船主等到者甚衆下午五時開會首由主席江政卿報告公所經過情形次由各董事提議黨年經費及維持駁運籌備防範浦江竊盜等辦法兹將議决各事探錄如下（一）議决經常費已由到會各董事當塲擔任維持（一）議决浦江竊案防衛方法各船户凡蠳裝貨時須過夜者每船至少三人每人守望四小時以次輪流看守設遇竊盜發生臨時召集就近同帮船户極力兜拿隨時送交官廳懲辦如有同業旁觀不助者報告公所公議處罰（一）議决浦江竊案迭出無日無之除船户自行籌備防衛方法外一面由公所請求官廳加意巡緝以靖匪風（一）議决各船夥在守望時遇有竊委發生互相帮捕因而受傷者其醫藥費由公所負責外再行公决奬勵其在醫傷時間因而休工其工責仍由該船主照常付給（一）議决各船上之油布一律加蓋公所圖記並標明不准抵押字樣一而通函南北各押當舖以後不得收受抵押（一）議决通告各報關行及商店行號凡輪船未經結　之前貨物概不預先裝駁以免發生不測及過夜時被盜竊等事倘各行號强制裝駁設遇有上項情事則駁船主不負賠償之事（一）議决凡分摇船主及船夥應負保管所裝貨物之責如遇被竊概臨分摇船主及船夥共負完全賠償之責以儆自不經心之咎 
[愛儷園婚禮之秩序]  
　　昨日愛儷園主爲羅友請友山昆仲行結緍禮其各種儀注均參酌今古預行擬定二時爲友蘭結婚四時爲友山結婚並於親迎以前告廟受醮羅迦陵夫人親致訓詞政商學界與耆老來賓約千餘人均由姫覺彌君等招待並有外人及婦女界來觀禮六時禮成欵以茶點而散婚禮秩序如下　告廟　受醮訓　受醮　受訓　親迎　婦降與　昏拜　合　　主人　媒贊及婦家送者見尊親 
[大陸汽車公司開幕記]  
　　本埠華商新設之大陸汽車公司組織頗爲元備出租客車貨　出售汽車一切零件並設有最新式電機專門承接汽車過電　兼擬設廠自行製造各式汽車昨日在北河南路靶子路口營業部行開幕禮各界來賓車馬盈門而租賃客貨車者亦絡繹不絶云 
[白蓮最近巿價]  
　　北貨中之白蓮以湖南湘潭出產爲最佳饒州常德衡州等次之近日來浙江杭嘉湖及蘇錫等客帮畧有動辦所購者均湘潭貨因巿止貨少到亦不多故價格見漲現每擔開至二十五兩比前盤升起五六錢其衡州常德饒州者皆中關之貨巿上底貨尚夥銷路寥寥故價反稍見鬆饒州蓮現開二十三兩半衡州蓮二十三兩常德蓮二十一兩半 
[工商友誼會慶祝勞働節]  
　　聯合通信社云上海工商友誼會於五月一日上午十時在該會開會舉行慶祝勞働節典禮門前交义國旗會旗横書（慶祝勞働紀念）大字到會者數十人向國旗行三鞠躬禮三呼働萬歲而散 
[安徽軍官來購麵粉與麩皮]  
　　麩皮銷路近日西洋莊大批已久未動辦惟日本稍有零星交易故價步鬆昨日有安徽省軍需官金某來申購辦軍食麵粉皮爲料麩皮金乘華大輪船來滬寓新旅社正向各麵粉廠訂購 
[李奎元到滬]  
　　前第十一師師長李奎元氏於日前抵滬住晝錦里某旅館據聞此行耑爲浪游日内當買車赴杭領略西湖風味云 
[壽儀指助善舉]  
　　昨日爲邑紳謝純如·景涵·莘如之母八十籌辰先一口由總統派遣許交涉員沈知事代頒到（慈竹長春）匾額一方本埠各官廳均往慶祝所得籌禮悉充貧兒院孤兒院習藝所善舉云 
[三年公債第八號息票將滿期]  
　　上海縣知事接江蘇財政廳訓令云案奉財政部訓令開案查内國公債經理規則第十三條内開公債發息之期持票人如不將息票依期支取此項過期息票得自到期付息之日起至滿三年以内績行支取過三年後則作爲無效等語現查三年内國公債第八號息票係由民國七年六月三十日起開始付息扣至十年六月三十日期滿三年凡持有三年内國公債第八號息票者限於本年六月三十日以前持向各經理付息機關領取息銀過期作廢不再支付除登報通告並通令各經理付息機關外合行令仰該廳迅即通令所屬各經理分機關一體遵照辦理並將本年六月三十日以前收回三年公債第八號息票近省限至八月底遠省限至九月底悉數彙解本部核銷俾資完結是爲至要等因奉此合行令仰各該縣查照歷屆成案辦理一面將前項三年公債第八次聞始付息扣至十年六月三十日期滿先行出示布告俾衆周至是爲至要此令 
[菜攤反對提早收巿]  
　　淞滬警察廳長徐國樑以天時漸熱所有清道事宜亟應力加整頓乃諭飭界内各小采場擺設菜攤應提早時刻限每日上午十時爲止一律收巿以便垃圾夫清理道路各攤主得悉之下以每晨十時爲限未免爲時太促遂於前日午後邀齊同業在太平街某茶館會商議决公舉代表詣警察廳並工巡捐局禀求寛限時刻以示體恤 
[米船中途遇暴]  
　　船户俞濤濤前日在金山縣屬之干　地方承裝糯米八十餘石來滬糴賣駛經南黄浦杜家行迤南二里許浦江中突來蕩漿江北划船四艘攔阻行駛當有土匪七八人内有穿長衣者兩人餘皆短衣窄袖先入後梢艙内搜去現十餘元尚不滿意又用木桶將糯米畨去十餘石適後面有菜子船張阿元摇來始各逸去昨日俞船到滬報告貨主吴姓一面將米斛見計被搶去十七石乃即報請該管永陸警廳請爲查緝 
[西商賽馬之照料]  
　　今日爲旅滬西商春季賽馬之第一日英美捕房麥警務長以屆時觀賽之中西士女勢必熱閙深恐匪徒混入施其攫竊手段昨特諭飭新老閘兩捕房捕頭多派探捕分往賽馬摥内外照料 
[淞滬火車撞傷鄉人]  
　　寳山鄉人沈大嚴年七十五歲昨日下午三時二十分在炮台灣淞滬鐵路軌道旁行走適有火車駛來被火車上鐵件帶到趺傷甚重昏暈不省人事當由路役扶上聞滬之火車載至上海車站再用病車送往仁濟醫院醫治 
[汽車撞傷行人]  
　　得晨一時許虹口嘉興路有某號汽車駛過撞倒五十四歲江北人高子惠跌傷胸腹等處甚得經北四川路巡捕房華捕到來抄錄汽車號碼另雇車送受傷人往同仁醫院醫治即持西醫簽傷狀單呈報捕頭請究 
[東有恒路之火警]  
　　一日午前四時三刻虹口束有恒路○六九○號某板箱作塲失愼由虹口救火會馳救該處無水龍頭直至兆豐路始克接水該作塲堆積木板甚多時值東風火勢甚熾但經救火會灌救得保全該作塲後部裝置機器之房屋及附連房屋僅燬去面一部聞保有火險一萬三千兩 
[閘北華盛路火警續誌]  
　　閘北華盛路新民路轉角萬甡南貨店起火延燒鴻順押店等樓房七幢經四區傳到萬甡店夥嚴臨熙仁訊供各節已誌昨報昨由鴻順店主潮州人蕭毓仁具呈警署稱該南貨店於民國七年冬間曾保險起火被保險行查得店中存貨寥寥延至八年春間始酌予賠償了案此次起火之日間目睹該店由外車來火油六箱出事後經火政公正人魯以摩斯洋人到場考察指爲存貨不足惟民人被累除保險四千兩外受有損失四五千兩請求從嚴激究云云顔署長以萬甡店主旣求投到賬册保險單亦未呈案故該夥嚴熙仁尚在押未曾保釋云 
[略誘罪監禁三年]  
　　王小弟誘拐協昌順煤號夥蔣姓之女招弟擬乘圖南輪船往營口爲救濟會偵探虞占順等拘送地方審檢廳訊供明確判將招弟次給伊侙父領回管束王小弟押候宣判在案前日下午該廳堵鄭推檢兩官開庭飭提王小弟至案略詰一過當庭宣判以王小弟略誘罪業已成立判處監禁三年候上訴期滿送監執行 
[寡婦被誘兜售之指控]  
　　常熟寡婦周蔣氏年三十二歲此次被某嫗誘來上海送至西鄉塘灣地方寄在小茶館主翁來生家一面托顧小桂楊廉清等四出兜售事爲該氏察破於前日乘人不防私行走出奔至縣警第三分所控訴由所主派長警將翁楊顧三人先後拘獲惟該嫗已逃逸爰由該所備文將原被申送事務所轉送地檢廳請辦奉飭分别收押候究 
[指控藏匿失女]  
　　法華鎭陸家宅婦人姚王氏之女妙新年十八歲本月十四日忽然失踪陸王氏各處找尋據婦人陸陸氏出爲作證指妙新實遭姚陳氏陸蔡氏等串拐藏匿陸王氏即偕該證控經二區三分駐所派警將姚陸氏等拘獲連同原告見證一併函送地檢廳訊究 
[婦人投河遇救]  
　　昨日清晨有一婦人在蘇州路徘徊旋即投入蘇州河内圖盡當被新閘捕房一千一百三十二號華捕查見設法救起帶入捕房經捕頭詰據該婦聲稱王萬氏年二十七歲揚州人住居西門因與夫口角負氣覓死等語當飭送至公廨禀奉中西官諭令將氏釋放以後不准輕生 
[私帶鴉片烟之科罰]  
　　五阿昌日前身藏罐頭鴉片烟四十餘罐價值三百餘元行經法大馬路適被一百四十一號華捕查見以王形甚慌張上前抄出帶入捕房諭令交保候核昨解法公堂請究先由捕頭上堂禀明前情並將洋烟呈鑒詰之王阿昌供此項洋烟實由民人向某處購來帶往寗波地方自己吸食不敢私賣求宥中西官判王罰洋五十元充公洋烟没收 
[私賣燈吃之科罰]  
　　王阿四於日前在法租界菜巿街某弄内租賃房屋私設烟榻容人在内吸食鴉片事爲法捕房捕頭偵悉帶同包探等前往抄出烟檐烟其等帶入捕房諭令交保候究旋解法公堂先由捕頭禀明前情並將烟具呈鑒詰之王供認私賣燈吃不諱判罰洋三十五元充公烟具没收 
雜評二 
[滬太汽車事感言（訥）]  
　　中國地方公益事每阻碍於竟見之爭其所謂意見者無他亦不過爲地方利害而已故苟非對於其人有私憾對於其事有私利則所爭意見仍是爲公爲公之爭必易諒解一時雖反對結果終無碍於進行也欲消弭意見之爭在辦事者須先公開而勿稍有所秘密先虚心考慮而勿固執已之計畫爲必無誤謬公同討論於前可以消釋人之懷疑可以減少後來一切無謂之爭執在反對者勿預存一人我之心勿聽無責任之言而遽信爲事實先平心考察其利害之眞相而後交涉則一切誤會枝節亦可不生是故苟爲公而爭意見則决無法消除之意見 
　　地方之行駛汽車爲地方有利之事業人所共知然而每以反對聞甚有因反對而遂停頓者我知諸公决非有所私憾與私利也爲公而爭意氣亦足誤事雙方果以誠意解决其所爭則保全地方利益豈少也哉 
公布欄 
[江蘇高等審判廳]  
　　民庭判决　一件蔡桂林爲單據涉訟抗告一案（决定主文）本件抗告駁回抗告費用歸抗告人負擔　一件王潛生與沈瑞　爲抵欵及借契涉訟控訴一案（判决主文）本案控訴准予註銷控訴訟費歸控訴人負擔　一件馬金南爲盜伐樹木涉訟抗告一案（决定主文）本件抗告不合法駁回抗告費發還　一件湯金瑞等爲公產涉訟聲請回復一案（决定主文）原决定更正本案上告准予受理　一件薛文彩與沙繼珍等爲贖田涉訟上告一案（判决主文）原判關於准沙繼珍等備價及歷次撮價向薛文彩贖田之部分撤銷發還上海地方審判廳迅予更爲審判其餘之上官駁回　一件周張氏與周啓豐爲承繼涉訟聲請再審一案（决定主文）本件聲請駁回聲請費用由聲請人負擔　一件周宏文與周兆和爲承繼涉訟控訴一案（判决主文）本案控訴准予註銷控訴訟費歸控訴人負擔　一件李謝氏與黄鄭氏爲經界涉訟上告一案（判决主文）本件上告及附帶上告併予駁回本審訟費由上告人負擔十分之八被上告人負擔十分之二　一件龔佐周與施欣如爲棉花涉訟控訴一案（决定主文）本件管轄錯誤應發交上海地方審　廳依法審判　一件沈賢輔爲追償損失涉訟不服如皐縣公署之批示聲明抗告一案（判决主文）本件管轄錯誤應發交江寗地方審判廳迅爲依法審判以上四月二十七日 
[上海地方審判廳]  
　　判决主文　（民一庭）一件判决周光盛與陳根裕等欠租紏葛一案主文陳根裕廳償還周光盛租洋一百四十八元蔡春霖應償還周光盛租淼在一百十八元五角錢十七千二百二十文周光裕中其餘之請求駁回本案訟費歸陳根裕蔡春霖各半負擔　一件判决范雲卿與楊文文因路地糾葛更審一案主文本件控訴駁回本審及前上告審訟費歸控訴人等負擔　一件判决侯廷璜與陳壽凱等爲儥務涉訟一案主文陳壽凱陳壽朋陳壽喜應償還候廷璜洋六十八元本案訴訟費用歸陳壽凱陳壽朋陳壽喜負擔　一件判决張善聲與曹路青借欵一案主文曹路青應償還張善聲本洋一百元利洋一百元訟費歸曹路青負擔　一件决定周仰高與鄭金來因貨欵糾葛一案主文本件訴狀准予註銷呈查賬簿一本發還具伶領　一件判决錢善餘與諸步階等因抵產糾葛主文原告人之請求駁回訴訟費用原告人負擔（民二庭）一件判决陸梅生與陸福康爲田租涉訟控訴一案主文控訴駁回本審訟費歸控訴人負擔　一件决定周芝香訴李潤生爲欠租涉訟一案主文本件訴狀准予註銷訟費歸原告人負擔　一件判决潘喜　等與陳元生爲契約涉訟控訴更審一案主文原判撤銷被控訴人在第一審之請求駁回本案訟費歸被控訴人負擔　一件判决徐彦忠與陳郁氏因債務糾葛控訴一案主文原判撤銷被控訴人在第一審之請求駁回本案訟費歸被控訴人負擔　一件决定戴子卿聲明抗告一案主文本件抗告駁回抗告訟費歸抗告人負擔　　批示　一件周和尚狀領房屋由准領此批　一件周林生狀請傳案由狀悉候傳原告來案訊辯此批　一件陸蔡氏狀請執行由狀悉陸　生等如有拔毁界石奪取桑樹情事儘可訴請法庭不屬執行範圍未便訊究此批　一件康關福等狀領則田房屋由准領此批　一件陶炳炳狀請銷案由狀悉准予銷案此批　一件楊我潿等狀交欵洋由准交此批　一件吴朱氏狀爲吴鑅泰訴因遺囑涉訟並請註銷由狀悉此批　一件徐馮氏狀請執行由狀悉准予飭吏執行此批　一件　貴華狀請給領由狀悉准予銷案所有呈案單據等件並准來應繳護具領此批　一件周筱財狀請保釋由狀悉准速覓殷實舖保來案訊明定奪此批　一件朱　棠等狀領欵洋由准領此批　一件顧鹿賓狀請給議領由狀悉存案證物准予發還至訟　嚴明章尚未呈繳到應　俟追繳後再行傳領此批　一件施紹弟狀領欵洋由狀悉保證金五十二元五角准即發還至於訟費應俟追繳到廳再行傳領此批　一件龔耕莘狀交欵洋由准交此批　一件陳振甲狀領欵洋由准領此批　一件龔耕莘狀領單據由准領此批　一件徐鳳山狀請發回原卷審理由狀悉查該案卷宗尚未奉高等審判廳發還所請應毋庸議此批　一件程志嘉狀請情願和解由狀悉以上四月二十八日 
　　判决主文　（民一庭）一件判决凌炳章與吴鴻德因違約損失互訴一案主文吴鴻德應償還凌炳章所經理之鹿新振記米廠第一次機器價洋三千五百元墊欵洋一千一百五十二元二角五分七釐損失費洋六千八百元將第一次售出之機器收回其第二次售出之機器應即照約交付鹿新振記米廠俟其較準出車後一個月内亦應將價銀二千五百兩如數付清吴鴻德其餘之反訴部分駁回訴訟費用歸吴鴻德負擔　一件判决范晋儒與汪張氏爲債務控訴一案主文本件控訴駁回本審訴訟費用歸控訴人負擔　一件判决吴錫欽與劉青廉佃地控訴一案主文本件控訴駁回本訴訟費師控訴人負擔（民二庭）一件决定李國成與譚元豐因場田糾葛控訴一案主文本件控訴應即註銷　一件决定陳康泉等與周積　因損失糾葛控訴一案主文本件控訴視爲撤回即予註銷　一件决定金順福聲明窒礙一案主文本件窒礙之聲明照准　一件判汪張氏與俞日旦因抵欵糾葛控訴一案主文本件控訴駁回本審訟費歸控訴人負擔 
　　批示　一件柴南齋狀請發證物由狀悉查本案證物連原卷業經本廳函送還原縣矣仰該民自向原縣具領可也此批　一件楊春綠狀請給領由狀悉候查案核辦此批　一件周乾康等狀領欵洋由准領此批　一件羅守賢狀領欵洋由准領此批　一件永和合記信局等號呈請公保由狀悉查本廳勒令史錦華具交合同證據係屬照判執行於法毫無不當該商號等如果欲將該史錦華保出理楚亦應購具正式保狀署名蓋章以憑核辦乃察閱來呈各該商號旣無姓名又無住址竞敢信口雌簧揑詞聳聽殊屬荒謬已極特斥不准此批　一件王榮康狀請執行由狀悉候派吏執行此批　一件沈鍾麟狀請執行由狀悉查本案和解筆錄僅載沈衡願償還爾房租洋十元並無遷讓租屋字樣　飭吏追繳租金曁半數訟費給領完案此批　一件季三寳狀領則田由准領此批　一件張維翰等狀請暫緩執行由據狀已悉此批　一件李鴻記狀請釋放由狀悉候傳原告來案訊明核辦此批　一件謝阿金狀請傳案由狀悉准予飭傳債權人來案訊奪此批　一件史劉氏狀謝保釋由狀悉查史錦華屢藉詞於合同燒燬希圖免責本廳諭令自行理楚或賠償了事已屬格外體恤乃竟蓄意延宕行若無事自不得不實施押追以敵刁玩執行辦法委無不合該氏何得詆爲違法殊屬荒謬本案史錦華非自向債權人方而理楚或將合同繳案不能率准保釋着即知　此批　以上四月二十九日 
　　判决主文　（民一庭）一件决定顧有仁與王阿二等因信債糾葛一案主文本件訴狀准予註銷（民二庭）一件决定錢光祖　陳珍爲田單涉訟聲請拒却一案主文本件聲請駁回　一件判决葉明夫與邢貴福爲運涉訟再審一案主文本件再審之訴駁回再審訟費歸再審原告人負擔　一件决定陳士卿與陸渠因債務糾葛控訴一案主文本件控訴不合法駁回印紙費洋十四元發還　一件判决黄志高訴棍光培等返還價洋糾葛一案主文楊光培劉允中應償還黄志高洋一千零三十五元控訴審判决後本審訟費歸楊光培劉允中負擔　一件判决田佐卿與田袁氏因訓婚涉訟一案主文原告人與被告人間之婚姻准予離異訟費歸被告人負擔 
　　批示　一件戴理卿狀領欵洋由准領此批　一件陸獻堂狀領摺契由准領此批　一件楊德　等狀領欵洋由准領此批　一件石春生狀交拍賣費由准交此批　一件沈永順狀領房屋由准領此批　一件單湛園狀請執行由狀悉准予飭吏照判執行此批　一件何拯華狀交欵洋由准交此批　一件趙大狗狗狀領則田由准領此批　一件程蔭庭狀請函工巡捐局給照由狀悉着速照判履行毋得藉詞延宕此批　一件沈英標狀請執行由狀悉候派吏執行此批　一件鄭世賢狀領欵洋由准領此批　一件朱葆元狀領房屋由准領此批　一件孫靜山狀領動產由准領此批　一件陸伯鴻狀領單據由准領此批　一件沈永順狀交拍賣費由准交此批　一件顧貴華狀領單據由准領此批　一件田兆榮狀領單串由准領此批　一件殷大鵬呈爲陳明借支票欵例應失效請備案由呈悉該項支票是否借給於少廷無從憑信所請備案之處應毋庸議此批　一件黄阿根狀請執行由狀悉查本案尚未確定所請應從緩議此批　一件鮑咸昌狀領欵洋由准領此批　以上四月三十日 
[上海地方檢察廳]  
　　批示　周體才等狀悉案已起訴仰候判决此批　沈陳氏狀悉查此案業經本廳提起控訴矣仰即知照此批　陳阿大狀悉候送執行此批　張瞿氏狀悉候訊奪此批　張闞氏狀悉已批張瞿氏狀内矣此批　屠文明狀悉案在偵查所請保釋之處暫毋庸議此批　王衛氏狀悉業已票傳仰即遵期到廳候訊此批　姚貴生據訴爾憑吴生發等說合擇配姚志良之女爲室已於舊年五月間招贅過門相安至今乃忽稱被吴生發拆梢等情事屬離　恐有别項情節所請不准此批　朱厚甫仰即遵傳來廳績訊此批　吴　氏氏案起訴毋庸多凟此批　謝仲芳狀悉案已起訴仰即知照至失主應否給還原本係屬民事問題本廳未便准理此批　朱學明狀悉案已起訴仰候判决此批　黄何氏狀悉案已送審仰候判决此批　汪元生狀悉着爾尋找王厚德到案再予核辦此批　翁庸聲狀悉查此案已由同級廳民庭獨立判决業由同級廳函知監獄俟受刑人期滿送廳核辦矣仰即知照此批　龔毛氏狀悉案已判决執行所請應毋庸議此批　徐錫施狀悉候傳集告訴人到廳訊明再行核辦此批　張金氏狀悉候再偵查此批　李有根狀悉仰即補具理由書以便申送此批　蔣張氏狀悉此批　張隆泉狀悉准予註銷此批　以上四月二十八日 
　　批示　榮　氏狀悉已判决執行所請應毋庸議此批　孟子祥狀潘准傳案訊奪此批　以上四月二十九日 
　　批示陶海林等狀悉仰即遵傳來廳候訊此批　江桂芬狀悉查此案原卷業由本廳調送江蘇高等檢察廳矣仰即知照此批　屬金魁狀悉業於前狀批示矣毋凟此批　包阿余狀悉案已起訴候判决後再行核辦此批　趙沈氏察閱訴詞顯係與被告人挾有前嫌故甚其詞以圜聳聽如果該氏之子被毆成傷應速來廳報騐後另行核奪所請應毋庸議此批　蔣張氏狀悉仰候傳訊此批　卞二保案經起訴毋庸多凟此批　于招弟已訊論矣此批　姚責生等本案前已明白批示即使果因聘金糾葛係屬民事範圍着向同級審判廳請求所請仍不准此批　朱朱氏狀悉本案尚未偵查明確所請應毋庸議此批　梁貴長狀據本案刻正函查未復所請暫毋庸議此批　施文明狀悉准送執行此批　張金榜狀悉案旣送審仰候判决此批　吴高才狀悉本案詐財猥　部分已經却下傷害毁損部分業已起訴靜候判决可也此批　馬小雲等狀悉案經票傳仰仍遵期到廳候訊此批　梅南枝狀悉案經却下仰即知照此批　以上四月三十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[黄鶴樓遊記] [  少芹]  
　　余往來漢臯垂十年以性情疎懶故恒深居簡出凡劇塲游地從不涉起焉頃時報記者戈公振君因事蒞漢過我舊雨相逢握手道闊别其樂無藝戈君性耽游名勝古蹟尤喜觀瞻擬登黄鶴樓嬲余爲導實則余於斯地向未問津又未便逕告致貽戈君　遂頷之然戈君行期怱迫未暇久待乃於是日午後冒微雨乘（利湘）小輪渡江漢口距武昌僅隔一衣帶水約六七里舟行江中黄鶴樓風景儼然在望蓋以斯樓高踞蛇山上也山狹而長綿亘數里高可七八丈遠而望之厥狀若蛇故名城包山而築鶴樓即建於城頭且瀕江故了了可辨余與戈君旣渡江入漢陽門（即武昌之西門以門對漢陽故名）循南城根拾級登先就第一級城　雉堞下並立見有小浮屠狀似喇嘛塔而小高逾尋許詢據土著云爲蜀漢時諸葛武侯遺蹟初塔有賣可緣石磴欹側下深不可測乾隆時有好事者某甲曾窮其極及底有石室清凈無塵垢置油燈一燄尚熾一白髯老者倚石椅小盹旁列石桌桌上有明珠一粒大逾雞卵光彩四射甲利而竊之出未移時寳中火勢熊熊直噀空際似赤蛇吐舌游人駭而奔住持者掬水灌之弗少殺且尤烈鳴於官撲滅亦無策方惶遽間適間之某甲至矣狀類發癎長跽官前自陳竊珠事且出珠示之官意殆神人索是物也叱甲投珠入竇火果滅甲亦倒地殪官恐有再嘗試者命以巨石封竇今不可入矣土著又述昔時建黄鶴於蛇山頭故事謂武昌蛇山與漢陽龜山對峙蛇性淫欲渡江與龜交因建斯樓鎭蛇首彼遂懾服弗敢動蓋以蛇畏鶴故也凡此類論調率皆無稽及迷信之談余與戈君一笑置之乃登第二石磴拾十餘級始上所謂數千年來勝蹟之黄鶴樓在目前矣 
軼聞 
[鴛鴦蛋] [  百]  
　　康熙時江都杏花村酒肆以善製鴛鴦蛋得名他家雖仿製不如也其法以鴨卵鑿一孔出其黄白屑子雞南腿調鴿蛋白實之究其味之美則加入蛇油故特異於衆凡田夫之以蛇來售者皆得善價皆昏夜自其後門入戒勿洩故一時無知之者業日起久之爲劣紳所覺俗所謂破靴黨也屢向之索詐不遂乃通衙役訟之官并誣以發掘人墳墓捕毒蛇爲欺人之營業官亦不察遽繫之獄案逾年不結家遂破先是有楚北某孝廉者旅食揚州與孫蔚枝吴紀嘉等爲友日醉杏花村酒家後稍困不能給資因書券焉一日謂主人曰吾且北上應禮部試所逋負不及償三日後將行矣主人謂是區區者不足道乃爲召諸名士設祖席並出銀十兩作贐贈焉及被誣破家相隔已十餘年矣忽一日江都縣奉督學檄命召杏花村主製鴛鴦蛋乃大驚急出之獄送往學署蓋某孝廉已登第入詞林放江蘇學政矣旣至即思食鴛鴦蛋使人訪之則云爲訟事繫獄故急出之詢得其詳即與銀二百俾再張旗鼓而命縣訪諸劣紳及衙役等痛懲之於是杏花村之業復盛而鴛鴦蛋且爲官禮非尋常老饕所得問津矣聞其子孫世業此兵燹前猶著名今問揚州人父老尚有知者世有好事若隨園老人者爲著之食譜可也 
雜話 
[春暮尋愁錄] [  禹鐘]  
　　宴幾道詞云花開花謝蝶應知春來春去鶯能問然則花與春之知己舍鶯蝶莫屬而惜花惜春者亦當以鶯蝶爲第一矣氣類之感聲影之求豈造物賦體時已早有所佈置歟間嘗默念以爲方春之時萬花競放芳意如潮苟無鶯啼葉底蝶舞花間則此大好春光以明媚二字言之明則有之媚則似少點染而千紅萬紫亦似青鬢妖姬抱寡居之恨矣故余恒戲比春爲繡闥花爲女子百草爲婢僕鶯蝶爲有情之夫婿此喻似尚切當今者鶯傷春暮蝶悼花殘回首歡場已成幻境豈情之爲累雖草蟲花鳥亦弗能免耶 
劇談 
[張宇芝之兩折戲] [  民]  
　　天蟾舞台上星期煩張君宇芝客串三天第一晚羣英會去魯肅第二晚楚將投吴去伍員第三晚寳蓮燈去劉宴昌第二晚余因事未觀爰就第一第三晚所見聞分志如下 
　　張爲海上著名琴師張翰臣之弟别署韻琤館主爲北京老票友舞台經驗固已深遠唱則宗汪而微帶孫調以膛音勝當其未出台時在久記票房平唱聽者均訝爲嗓音宏實上提處有石破天驚之况及至出台嗓忽沈悶宏而不實未諗何故 
　　第一晚之羣英會據張君古愚言宇芝演此戲京津一帶内外行均所欽佩待其出塲（係從曹操殺蔡瑁張允演起）揚聲一笑確有解數念白字面之噴練海上伶界票界皆無與匹做工亦嫻熟扮相微嫌樸實較之號稱譚派傳人之孫化成則高出倍蓰配以李桂芳之周瑜羅筱寳之諸葛亮董俊峯之曹操劉松亭之黄蓋銖　稱 
　　第三晚之寳蓮燈上半齣之劉晏爲李桂芳所飾張演下半齣配以吴彩霞之王月英公場一堂尤多精采 
　　張之扮相大類馮子和之阿兄馮二狗張之念白實爲罕聞張之唱工似不若念白工夫之堅深謂其佳妙到如何如何殊未敢信而臉上帶票友中實難能可貴也 
新聞拾遺 
　　奇怪胎兒　嘉興南塘餘賢埭處有某姓婦懷孕十二月不產遂延醫調治無效忽一夜覺腹痛異常暈倒於地少頃產蛇一大可拱其頭宛如人面產出後伸頭胸處吸亂能曉人意人無敢近者待晨相視則子不見而母已變白骨矣一時傳爲奇聞[  吴鷗]  
　　特别儀仗　昨經四馬路見某姓出喪儀仗頗盛觀者擁擠其中最令人注目者有留聲機二具一置魂轎一置像亭專司人管理沿途開唱諸者謂死者生前有留聲機癖故特爲加入藉助熱閙是亦儀仗中之别開生面也[  筆花]  
小說 
[社會小說　醉獨醒㈢㈢㈤] [  瞻廬]  
　　第五十回　求福得禍誤信觀音　除舊布新改造空氣張老三被捉出門阿巧娘呆了半晌趕忙追出問時那裏追得上鬭雞脚鬭到門前向巷口東西張望那裏有老三的影像呆立了一會子郤聽得巷口一陣脚步響夾着七張八嘴的婆娘聲音舉目看時都是道中的姊妹也有看香頭的也有掉水碗的也有捉牙蟲的也有替身關亡的這夥婆娘都是慌慌張張趕到阿巧娘面前報信道不好不好我們的天鵝肉吃不成了阿巧娘忙道這怎麽講那個替身關亡的生大嫂把白眼兒左一瞟右一瞟掀起嘴唇咬牙膈膊的說道趙家嫂嫂哇說起這件正經實在氣哇氣煞了人不知那個爛良心的嚼舌根的瞎三話四造言生事和那妙嚴娘娘做盡對頭人謊報官府調齊兵馬雪白的刀槍長大的漢子把那薛家園圍得密密層層阿巧娘忙道人馬圍困薛家園做甚王大嫂打了一個呵欠又使出關亡的聲調道趙家嫂嫂哇提起這件正經實在怕哇怕煞了人我不說你不明說了出來哇只怕冷汗嚇出兩三　薛家園裏跑來許多天殺星雪白刀槍耀眼睛横衝直撞趕閒人把那燒香念佛婆婆媽媽攏總趕得乾乾凈跌的跌奔的奔搠霉頭的王大嫂被人踏破了一條紡綢百磵裙趙家嫂嫂哇燒香念佛不是犯法事婆婆媽媽不是犯法人當今官府痰迷了心欺侮我輩善良人欺侮我輩還可說欺侮菩薩不該應南無佛南無僧南無妙嚴觀世音蓮台上面高高坐一定不肯饒赦這輩黑心人：：： 
餘瀋[  醉痴生]  
　　美人英雄均爲世人所崇拜以世不多觀也然英雄可人爲美人乃天生故余謂英雄可貴美人尤可貴 
　　或曰英雄足以救國美人足以傾國奚可相提並論不知越以西子而亡夫差漢以昭君而退匈奴其他如木蘭紅玉之流莫不以弱女子而致身疆塲誰謂美人不能救國哉 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[新與舊之不成問題] [  漸]  
　　我國最舊之書若易若書若詩若論語若孟子若禮記内之中庸大學無一不言新 
　　日新之謂盛德見於易之繫辭傳革去故也革取新也見於易之雜卦傳作新民見於書之康誥其命維新見於詩之大雅苟日新日日新又日新見於大學之引盤銘子力行之亦以新子之國見於孟子之告滕文公温故而知新則一見於論語一見於中庸偶一摭拾不勝枚舉此我國最舊之書無一不言新之證也 
　　夫我國之舊書多言新而我國之自命爲舊學者往往以新爲詬病自命爲新學者又往往棄舊書而不觀詆舊學而失其當及歐戰以後乃漸覺西方之學說與我國周秦以前之學說相接近故曰新與舊不成問題昔日之新即今日之舊今日之新即異日之舊惟了然於人生觀及天地之自然現象者方足以語此 
經濟 
[銅元增加對於小民生計之影響] [  樓明遠]  
　　按經濟學原理貨幣價值反比於其數量申言之即幣量增加則幣值低落幣量减少則幣值騰貴是也貨物價值又反比於幣值申言之即幣值低落則物價騰貴幣值騰貴則物價低落是也 
　　銅元爲我國之補助貨幣其鑄造利益甚屬可視（據麥哥爾Ｍｏｃｏｌｌ本年一月之調查鑄十文銅元百枚可獲利一角一分六釐二十文銅元百枚可獲利二角五分七釐）政府困於財政遂濫鑄以牟利計自民國八年後已增三十萬萬零八千萬枚然考各地銅元價值之低落則每元自七枚至十四枚不等此後繼續鼓鑄正不知低至若何程度已 
　　銅元價值旣日形其低落矣則貨物價值自必日形其騰貴而小民每日所得之資多屬此種低值之銅元以之購物當然受虧例如在每銀元易銅元一百三十二枚時則購每石丸元之米一石只需一千一百八十八枚銅元可矣若跌至每銀元易銅元一百四十九枚時則需一千三百四十一枚銅元焉夫以銀元計算米價固仍舊然以銅元計算則已升漲一百五十六枚矣小民之所得旣以銅元爲主要則謂銅元之增加實剝小民之購買力也誰曰不宜 
　　嗚呼我國小民生計亦已萬分窘迫矣加以此種無形之損失所謂如水益深如火益熱者非耶當局諸公其急圖之 
衛生 
[嬰兒進乳時間表] [  綠葉]  
　　初生嬰兒骨體軟弱抵抗力小易受外界疾病之侵蝕爲父母者苟養育無方於飢飽温暖不加留意則要兒甚易罹疾平均每年嬰兒因乳母養育之不愼而致夭殤者不可以千萬計實堪驚耳近據狄兄生博士（Ｄｒ　Ａ　Ｇ　Ｄｉｋｓｏｎ）之研究乳母每日進乳之次數及每次進食之多少皆有定則不要妄行蓋此事與嬰兒身體之健康有密切之關係倘乳母進食無常則嬰兒身體必受損傷嬰兒夜間有哭泣不止者有時亦爲進乳不得法之故余常見人家嬰兒夜間有啼哭不止者而爲乳母之人往往不責己撫養之無方反加嬰兒以呵斥常以爲憾事焉當此春夏之際爲乳母者於進乳一事尤不可不加注意兹將嬰兒每日進乳之次數及每次進乳之額量譯錄於下以餉讀者 
　　（附註）　表中時間以鐘點計算額量以盎司計算 
年　齡　日間進乳相距之時刻　夜間進乳相距之時刻　一日夜進乳相距之次數　每次進乳之額量　一日夜進乳之額量 
育後第二日至第七日　三點鐘　兩點鐘　七次　一至二盎司　七至十盎司 
育後第二星期至第三星期　三點鐘　兩點鐘　七次　二至三個半盎司　十四至二十四盎司 
育後第四星期至第六星期　三點鐘　兩點鐘　七次　三至四盎司　二十一至二十八盎司 
育後第七星期至三個月　三點鐘　兩點鐘　七次　三個半至五盎司　二十五至三十五盎司 
育後三個月至五個月　三點鐘　一點鐘　六次　四個半至六盎司　二十七至三十六盎司 
育後五個月至七個月　三點鐘　一點鐘　六次　五盎司至六個半盎司　三十三至三十九盎司 
育後七個月至十二個月　四點鐘　一點鐘　五次　七至八個半盎司　三十五至四十三盎司 
月（乙種酬） 
家庭常識 
[貧而多子之累] [  八仙]  
　　我國人口之多爲世界冠今日極感人滿爲患之苦人浮於事社會幾至無容足之地然西人猶笑吾華夏無人蓋彼之所謂無人者仕無廉潔守職之官軍無效死沙塲之將商無經營特出之才學無領袖社會之士農工之人槪皆無知無識而無業游民舉目皆是故西人之笑我無人者非眞無人也無人才也人滿爲患者非眞滿也游民充滿之也考我國游民之所自來大槪由於貧而多子之故也人皆云多男爲福余今日而知其大謬不然也兹以一事爲證 
 
 

Page 18

 
 
　　余之鄰居胡君業醫初家道小康年未四十已兒女成羣男子四人女子二人家庭和藹歡樂無極朋輩咸目胡君爲有福人余亦以多子頌之近者胡君因培植子女之故耗費不資進則無力退則不能大有騎虎難下之勢常語人曰（人因無子而憂我以多育爲苦生計日促敎養爲艱此時廢於半途則不稂不莠他日必被貽羞能不令人惆悵乎）細味胡君語誠有不得己之苦衷在焉昔日以爲樂今日因之憂多育之累余更信然處此生活程度繼長增高之日凡一兒自幼及長自入學迄成材其敎育上之培植爲費已不資况衣食寢處之需醫藥婚嫁等費更屬浩繁設胡君而止育一二男女則力能任此何至有今日之竭蹶哉然今之子女多於胡君者甚多財力不逮於胡君者更多即令蕩其產竭其力止能贍養數口子女而已焉有餘力以培植之而使之成材乎是以貧而多子則失敎之少年愈多社會之程度愈下貧者益窮窮者益困其下焉者必致流爲乞丐永無超拔之日陋巷中乞食小兒自呱呱墮地以來其父母即敎以沿途乞食之法此等游民愈多吾國前途之希望益不堪問矣 
　　夫有子而無敎父母之名譽身家必隨之俱毁况貧而多子旣無力贍養又無力施敎終身碌碌爲子女作牛馬爲國家增莠民不智孰甚所以視已之財力而不能育子者寗以不育爲愈已之財力而止能育一二人者即以一二爲限逾此即宜求安全之避孕術以止之毋以多男爲福毋以無後爲憂止求不爲國家之累足矣（乙種酬） 
道德叢話 
[西方格言（一三一）] [  謝介子選譯]  
　　行善優於方美（意大利諺） 
　　每年雖有收穫然不能日日有之（英吉利諺） 
　　微欵可損美名（丹麥諺） 
　　佳夢使醒後覺飢（英吉利諺） 
　　光榮得之者始爲眞自由（莫醒鳩）（Ｍａｓｓｉｎｇｅｒ） 
　　友誼爲有蔭之樹木（高律機）（Ｃｏｌｅｒｉｄｇｅ） 
　　合身之衣即爲最佳（英吉利諺） 
　　能儉者可得（西班牙諺） 
　　惟愛斯順（英吉利諺） 
　　公衆所加之美名庶無虚僞（荷蘭諺） 
日用常識 
[書信之保存與留底] [  何福良]  
　　書信爲交際之要道苟有涉及銀錢出入擔保作證等則尤爲緊要吾國人乃多輕忽之者往往雜疊不整凌辭失次而對於去信亦不留底備忘誠非謹愼之道也今鄙人以愚見雜書於左倘亦於日用常識有所補益歟 
　　㈠來信宜依日月整疊不可失序亂置以免失散對於重要信件尤當謹愼收藏 
　　㈡去信須編號碼使將來兩方通信者可以明白此信之有無中途遺失（例如有一號三號兩信而無二號信即可知其間遺失一信矣） 
　　㈢去信務留底稿俾他日有所稽考否則寫過遺忘爲累非淺 
　　㈣某日得一信某日去一信須於日記中記明或另簿錄出俾將來檢查一看即得（不受酬） 
雜錄 
[論遠東軍動會與中國民族體育之關係] [  吴退庵]  
　　十餘年前西人視中國爲無體育之民族稱吾人曰東方病夫當時人士引爲奇恥降至今目此語竟不復聞推厥原因實運動會之功效居多蓋運動會所以表現一國民族之體育精神者也非謂無運動會即無體育然有體育而無運動會以表現之則不獨外人無由窺見其民族體育精神之所在即同一國人亦不能稽核其國民體育之程度若何此第五次遠東運動會第四次通告中（見本報二十四日本埠新聞）所以有（遠東運動會之最終目的在爲每一國完成一體育機關俾能提倡該國之體育運動監察該國體育家之游藝狀况）之語也自遠東運動會成立以後我中華民族始與亞洲體育最優之日菲二國相周旋作國際的體育競爭在過去四次之中中國運動成績未嘗落人之後而在菲律濱舉行之第四次遠東運動會中國位列第二所得分數超過日本於是中國民族之體育精神乃大表白於世界昔之詆氏爲病夫者今乃嘖嘖稱歎我體育之優良而國内之省立學校聯合運動會東方各大學運動會華北運動會皆繼第一次之遠東運動會而起中國體育精神之得表彰於世與國人注重體育觀念之引起皆可謂導源於第一次之遠東運動會吾故曰遠東運動會與中國民族體育至有關係也今者第五次遠東運動會行將開幕矣依以往之經騐觀之中日菲以氣候不同之故會址設在何國則勝利亦必屬之第五次之舉行適在上海以地利言吾人固應優勝我中華民族體育代表之運動人員其各勉旃（乙種酬） 
 
 
