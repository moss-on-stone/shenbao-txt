# 1934 - 61 - 4908578

 

Page 1

 
 
[勸輸川鄂急振啓] [  申報館協振所拜手]  
　　去歲湖北水鄕堤防潰决汪洋一片餓殍盈途當此青黄不接之時需振非常急迫而蜀省巫山大寗等處又奇荒慘覯斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊集得若干錢卽可救得若干命多固益善少亦無妨惟期集腋成裘以濟斯民之殘喘誠目前無量功德也不勝迫切待命之至敬陳鄙悃伏維慈鑒 
[論中西刑法不同各因人情而定]  
　　中西刑法相去懸殊或者謂中國之刑酷西國之刑寛而因以爲中國之人皆殘忍暴戾西國之人皆愷惻慈祥此一偏之見非篤論也夫刑者所以威人者也而必審人之所畏以定其律法然後人不敢犯而帖然相安黄種白種風俗不齊性情各異故其所畏亦迥乎不同間嘗合中西刑律考之中國之生罪五曰笞曰杖曰徒曰流曰充軍死罪二曰絞曰斬西國之生罪三曰罰曰禁曰苦工死罪二曰繯首曰鎗撃其中細目甚多而大略不外乎是然曷以見中西人之各有所畏也中國人之所重者在羞惡當其對簿公庭匍匐階下忽然褫去衣服笞其臀杖其腿試問可羞可恥之事天下更有甚於是者乎故中國之輕罪笞與杖而已矣西國人之所重者在貨財國中之俗以多財富厚爲貴一旦得罪則以巨欵罰之使之欲保産業則不敢爲非有保罰鍰輕罰鍰重罰鍰諸名保罰鍰有保至數百千磅者重罰鍰有罰至數千磅者大抵以重財之心動其懷刑之念故西國之輕罪祗有罰而已矣至中國稍重之罪則有徒流充軍而西國稍重之罪則有禁徒流充軍皆轉徙至他處徒較流爲近流較充軍爲近至充軍則必極之數千里矣禁有暫禁永禁之分亦有卽禁諸本處者亦有以此處之犯徙至他處監禁者顧西國則以幽閉一室爲罪而中國則以跋涉長途爲罪何其異也蓋以人心之好尚有不同也西人每好游歴千程萬里不以爲困安土重遷不以爲憾往往涉風波嘗險阻不惜數萬里之遠以遨以嬉樂而忘返而中國之人則惟以家食自安爲得計山重水複　𡾟爲憂露宿晨征勞瘁是懼卽數日之别百里之遥亦且行色倉皇不勝惘惘故俗有出門一里不如家裏之諺亦可見中國人民之怠於行役矣制刑者因其樂於安居而使犯罪之人或爲徒或爲流或爲充軍以使之離其鄕背其井於是受罪者遂相率以爲大苦西人則知其志在壯游乃偏繋之於獄使不得縱其游觀或數年而未放或終身而不出以此罪西人而西人不受縛束之性困於囹圄之中想其苦必有不堪言狀者倘使易地處之以徒流充軍之罪罪西國之人以監禁之罪罪中國之人則中國之人方將安其怠惰而又得飲食之美善居處之潔凈并可於中間暫時保釋俾令休息數日或數禮拜如是以爲罪事知中國之人將以繋室爲安樂窩尚何作奸犯科之能除哉西人則奔波本其素志雖此以銜罪之故流徙他鄕而長往飄然正合其願况又費用取之公家陪送更有役隸天涯海角足恣豪游如是以爲罪非特西人之犯法者不能警且將驅西人而盡入於犯法矣是何也蓋欲其受罪而適以如其心也至於西人之所謂苦工或滌厠或鎚鐵或製器或平路華人卽不犯罪而亦時常爲之西人以爲苦華人不以爲苦故此罪能行之於西人而不能行之於中國人情有别也惟死則爲中西人之所同畏中國至重之罪則絞與斬二等西國至重之罪則繯首鎗撃二等雖死法有不同而其爲死則一故中西重罪皆偦之於死初無所殊非若輕罪各因乎情以審其畏懼之所在而定爲中西刑法之制也然則中國非用刑之酷西國非用刑之寛中國非不以效法乎西人西人非必欲立異於中國風俗異性情異故其刑律之制亦異論世者不可不知也 
[武備學堂述聞]  
　　漢口訪事人云武備學堂肄業諸生前因袴巾服式不合禀請更調張香帥順體衆情已如言另製矣諸生每月膏火銀六兩以二兩作包餐費詎料廚子利心甚重所供肴饌不能適口嗣經提調聯太守查悉大加斥責始從豐腆其寄寓大公館之諸生與所寓鐵政總局諸生相隔甚遠會合習藝殊爲未便總辦王觀察及提調聯太守議定緩日移駐局之左近至總教習則已請美國法君充當矣 
[浙江鐵路續聞]  
　　杭州采訪友人云此間興造鐵路議定由拱宸橋折而東迤邐逹松木塲復轉東經錢塘門外城下繞至清波門外直抵鳳皇山之麓迄江干閘口計綿長三十餘里總理營造事務爲生昌輪船局主戴綏之司馬擬於本年三月吉日興工約歴半年竣事其中劃分六叚遴選公正董事六六分叚經管所需經費約計洋銀三十萬圓現擬糾集股銀以成是數 
[海軍籌費]  
　　廣東省城博聞報云中國創建海軍籌畫經費購船置械所費不貲卽每年餉糈亦約需銀四百萬兩之多皆由各省指撥蓋欲訓練成軍以備干城之選也詎料中東一役竟不得一軍之用歴年糜費何異付諸東流現在海軍雖已裁撤聞將不日振興故各省餉銀仍須按期運解粤海關約每歳征稅銀三十萬兩统粤海潮州瓊州北海四關洋藥稅銀亦三十萬兩九龍拱北兩關洋藥稅銀三十萬兩有截留本省開銷者有劃撥南北洋兵餉者其餘所存之銀均分批委員解部當此餉源支絀時事多艱若再規復海軍則籌欵愈亟在事各員所當一洗從前陋習務訂新法以裕戕才俾得一軍得一軍之需一兵應一兵之用則前車雖覆张轍共懲庶不負我國家養士裕兵之至意乎　 
[蒼梧近耗]  
　　廣西梧州新開通商口岸雖未設官開辦而商人重利多已捷足先登近日西商西婦陸續行抵其埠傳教士更就下關新建禮拜堂九坊街沙街等處亦陸續購置地基開設洋貨等店其中最易銷流者莫如洋紗一物自去冬至今早已源源而來操斯業者其鋪户雖未開張而貨物已售去不少並聞西商近日新製淺水輪船二艘曰龍江曰龍山每艘可容千人龍山擬暫時往來港澳俟梧埠開時卽由香港取道省垣直逹西江將來西南肇慶等處客商來往皆可朝發夕至其利便行人誠非淺鮮矣惟各渡船似未免有向隅之歎耳說見廣東省城博聞報 
[南昌試事]  
　　江西采訪友人云提督學政黄吉裳宗師回省度歲定期正月中旬取齊南昌府屬生童舉行科試牌示十九日放告二十日考各學生員經古二十一日考各縣童生經古二十二日考府學及南昌新建兩縣學生員二十三日考豐城進賢義寗武寗奉新靖安六州縣學生員二十四日覆試生員經古二十五日覆試童生經古二十六日考豐城進賢奉新三縣童生二十七日覆試闔屬一等生員二十八日考南昌新建二縣童生二十九日調覆豐進奉三縣童生二月初一日考義寗武寗靖安三州縣童生初二日調覆南新二縣童生初三日考選拔貢第一塲初四日調 
 
 

Page 2

 
 
覆義武靖三州縣童生初五日考選拔貢第二塲初六日貢監錄科初七日總覆新進童生初八日奬賞　给學柤 
[府訊命案]  
　　松江采訪友人云去冬金澤鎭汛兵沈阿二王三大二人見吳甲出售牛肉向之嚇詐致吳投汀自盡屍子吳乙疉經上控江蘇巡撫趙展如中丞委員密訪旋將該管前營石游戎記大過一次汛弁杭君撤任飭松江府親提研訊陳蓉曙太守奉札之下傳吳乙及杭君並自稱見证之油車主蔡某地保某甲等人推鞫吳乙訴稱故父向設酒肆牛肉只三斤許係友人所贈懸之肆中擬煮熟以充殽核不期爲沈王二汛兵所見强誣以私宰耕牛遽爾携去揚言須送官究懲故父力辯再三沈王竟欲將故父拘去計前後兩次賂以洋銀四圓錢四千文沈王尚以爲欲壑未盈未幾又串同縣差需索故父恐到官後必遭笞辱躍入蔡姓油車前河中以致殞命叩乞大人明照覆盆蔡所訴亦相若沈供稱小人在杭副爺公館中治庖並未充當汛兵携牛肉索銀錢係王一人所爲聞吳實殺牛貨肉惟小人年幼其中底細實不得知太守怒其黠也叱笞五百板飭提杭君訊問堅不供認太守以此案非王到來勢難質証明晰因卽移營緝拿營主石游戎覆以敝汛並無王三大其人惟前年辦理冬防時曾雇本邑人唐三大供役目下撤防已久唐未隸營籍請向青浦縣札提可也太守恐其中有推諉情事備文前往嚴催大致謂唐三大卽王三大實係貴營兵目速請拘押到案否則當禀知撫憲等因正月二十七日又飭提四鄰丙丁戊已等人以俟質對 
[火山誌異]  
　　火山吐燄久有所聞然皆或吐或熄迄無定時每當烟燄飛騰石枯川竭附近屋宇必遭傾塌鳥獸奔駭民人驚逃偶當其衝輙至斃命此等事亞細亞歐羅巴二洲中恒有之惟莫能知其何由而火焚何由而火熄耳兹閱廣東省城博聞報云俄國曾有武員在伊犁城外四十餘里瞥見一火山火燄上騰因考地圖得悉其名曰巴山其外則伊勒山環繞拱護疉障層巒向少人跡當時親往察看於山旁石罅中見烟燄吐出蓬蓬勃勃有不可嚮邇之勢復有煤炭及硫磺氣味於是歸述於人隨有中俄兩國研求化學之士接踵而往詳察地勢考騐土質皆謂山中所産非煤卽磺煤約得其三磺約得其七復經俄國委員馳往探察報稱此山之旁有澗二道泉水交流温暖異常居人喜水之燠也時往沐浴然歸必患病想皆煤毒所致按天　南北沿路皆有火山當未吐燄時與各山無異行旅驢馬萬一悮踐脈穴則烈火驟發所惜無人查悉其處樹碑立表俾衆週知耳數年前俄國義爾古德斯克總督曾親往察騐中國疆吏以地近喀什噶爾不任入境乃悵然而返焉 
[漢江春浪]  
　　漢口訪事人云漢邑晴川書院已由江漢關道蔡毅若觀察示期於二月初六日甄别想届時濟濟多士又有一番文戰之勞矣○賭之爲害烈矣哉匪特傾家敗産甚有輕性命如鴻毛者賈人舒甲籍隸皖南僑寓楚北家徒四壁而俯事仰畜惟甲是賴甲秉性誠樸不干外務嗣爲某富户賞識委以重權遂善自經營大有指揮如意之象兹因春正無事顿爲二三賭友所愚引入迷龍陣中屢戰屢北事後追悔　顔對人某夕值萬籟無聲時潛至堤後厕屋中冀圖投繯畢命被人撞見亟卽爲之解救詢明情由送之還家翌晨富户聞知恐其再萌是想急來勸慰且勉助多金甲益感戴弗置遂得安業如素○多寳林有窮漢戴某者曾貸薙髮匠陳某之錢爲數無幾而陳催索甚堅戴思一身之外殊無長物萬難應付而又無人爲之理勸無可如何遂以鬼門關作避債臺矣陳亦係赤貧者棺槨之費不能措辦因是波及陳婿袁某其妻瞻小如鼷鼠又以母族之事有累其夫自覺慙顔遂亦仰藥而死爲此區區錢財而喪兩命孔方兄之爲禍烈矣哉嘻○自中東一役後當軸者引以爲羞因是整頓武備不遺餘力鄂省督撫兩標以及城守駐防各營勇丁一概改習洋操振奮精神不蹈故習所有老弱無能嗜酒吸烟之輩盡行删汰至營哨诸弁餉資概從優給亦寓策勵人材之意也○漢鎭保甲專局向係余獻臣少尉獨司其事前禮智司孫燕山少尹解任後經缷篆漢陽府逄子政太尊調入局中帮辦一切事宜兹孫少尹又奉調稽查沌口船關一差局務仍歸余少尉獨辦以節經費云 
[皖公山色]  
　　安慶訪事人云西門外白衣巷内有洪姓婦年約三十餘半老徐娘猶存丰韻裙底金蓮痕小不盈一握故人皆以小脚呼之囊中頗有積蓄衣綢釵赤不啻大家而性好惹蝶招蜂輕薄少年俱爲傾倒其夫外出年久未歸婦思春光已老轉瞬杜秋娘不似舊時則玉悴香蕉不足以動人愛慕遂撫宋姓女爲養媳意爲他日設香巢地步也婦與某乙本結露水緣因媳碍眼逼令與乙同歡則彼此無庸忌憚媳堅執不從婦遂恨之刺骨遇事磨折鞭鸞笞鳳之聲時聞户外上元之夜不知又因何事觸婦之怒用竹棒遍身亂撃又用燒紅之鐵鉗向腿上熨炙媳痛極不堪僅存氣息經婦置諸外榻次晨起視業已體准於氷血跡模糊遍身青腫婦恐招人物議遂用水洗凈血跡備棺盛殮然後報信母家媳之母黨以身死不明欲禀官究騐經人再三調處令婦出番佛二百尊並延羽流諷經超度其事始寢○上无佳節民人各賽花燈點綴昇平景象今届懷寗縣署賽出龍燈一條前導有五榖豐登玻璃燈數對連環燈大字燈十有八起並用彩色綢絹紥成八仙五星各像及雜耍小燈三十餘起裝成獅象麒麟𧴛豸等類約計數百盞合署胥吏差役皆持火把擁護照耀如同白晝十番鑼鼓笙簫絃管沿途吹彈音韻鏗鏘綠女紅男駐足觀看者如蟻之集不意游行未周天忽降雪諸燈遂怱怱回署次夕再出以盡餘興臬署差役亦紥就黄龍及麒麟獅象鹿鶴鸚哥等燈又有擡閣四架用妙齡俊童八人扮作八仙游海燈火辉煌城開不夜無奈天公不肯做美十七夜又復六出花飛幸次晨大放晴光至夕兩處之燈共出賽會來往游人塡衢塞巷聞撫憲准其補賽以二十日爲度故連夕異常鬧熱眞如諺所謂夜侂元宵也 
[獅林柳色]  
　　蘇州訪事人云代理吳縣知縣賴大令豐熈向當劉河厘局總辦兹因上憲札委代理吳縣事務大令故卽於上月二十七日銷差來省二十八日接印任事○蘇垣近年以來每有牟利之徒將門面房屋仿效洋式丹青照耀金碧輝煌墻壁　用花磚庭柱亦以磚砌如茶肆酒館烟室照相館等莫不踵事增華耀人眼目現經上憲查得此等裝飾有干例禁遂飭長元吳三縣各按地叚派差押拆連日閶門及觀前一帶工匠等人殊形忙碌○上月二十八日上燈時道前街恒吉酒肆有某甲偕二三知已沽春暢飲忽有某營勇丁數人亦來覔醉不知因何起見互相角口旋復用武扭作一團聚而觀者途爲之塞後各扭至吳縣署控告未知南面者將如何處置之也○吳縣項詩侣大令請委代理上憲俯如所請於正月二十三日懸牌委候補知縣賴明府豐熈接署僧紀前報兹悉賴明府奉札後卽於二十七日到省詣憲轅謝委筮吉正月二十八日接印至項大令之請假並非因政躬不豫實緣封翁爲一竪子所崇大令孝思不匱故特請委代理俾得靜心侍奉湯藥比聞封翁已騎箕而逝矣○距吳江東門十餘里之程有地名北河者一小村落也茅檐蔀屋綠水縈廻誠天然一幅絕妙畫圖雖王摩詰輞川别墅亦無以過村中共有居民六十户皆係湖南等外省客民藉墾種以度日者六十户中大半以鼠竊狗偷爲業去年十一月廿三夜附近是村之某姓家被盜匪十餘人明火執仗破扉而入刦去贓物若干併將事主撃傷經衆鄕人竭力追拿得獲一盜解送吳江縣署訊辦縣主研訊之下盜供出同夥乙丙等十餘名皆係北河村人越日續獲乙丙二盜解案訊實當卽錄供申詳經撫憲趙大中丞批飭就地正法吳江縣尊奉批之下卽於正月望後某日飭差來省資召著名劊子手王三帶同徒夥數人前往行刑聞三盜年皆二十以外實爲是案盜首此次分贓僅各得青蚨二千餘文竟因此不保首領以鉅野之澤爲逋逃藪者亦可知所懼矣○盤門外繅絲廠早已開機工作計需剥繭等一切工程皆須婦女從事每日七點鐘進廠至下午五點鐘散工游手好閒之徒遂俟散工時將諸女工圍若堵牆品足評頭任意調笑因此打降肇事恒有所聞正月下旬某日正當廠中放工之時諸女郎姗姗而歸有流氓數十輩或圍繞或尾隨謔浪笑傲肆無忌憚附近武總巡某君早聞廠中放工之弊時往梭察是日適便服步隨於後見諸流氓愈隨愈衆竟有動手將某女郎剥取鷄豆者某君勃然大怒大聲喝阻詎料若輩非但不散反一哄而上將某君拖倒拳脚兼施長隨某甲急卽趨回公所喚巡勇數名前往護持並携頂帽與某君戴上諸流氓見藍頂煌煌始知悮毆官長遂卽釋手各鳥獸散當經巡勇追上獲住流氓四 
 
 

Page 3

 
 
人解回公所請文總巡略加訊問旋卽備函移送縣署請辦 
[星使行轅紀事]  
　　昨晨八點鐘時欽命出使英義比三國大臣羅稷臣星使由天后宫側行轅排齊儀仗命駕赴本城各署謝步九點鐘時滬軍營龍鄒二統帶先後詣行轅拜會適星使尚未回轅二統帶遂偕回營次 
[師範學堂]  
　　盛杏蓀太常創設師範學堂示期考試本館曾列諸報牘且箸論以申明之兹得其堂中課格云第一層先察質地學有門徑材堪造就質成敦實趣絕卑陋志慕遠大性近和平附六不尚不尚考據瑣屑不尚浮詞麗藻不尚高談奇論不尚憤世偏激不尚門閥科第不尚薦函請託第二層工夫課實力勤學誨勞撫字耐煩碎就範圍通商量先公後私第三層工夫鍊精心學誨並進善誘掖一講解二批改三勸善化不善密稽察有條理解操縱能應變第四層工夫求融洽學誨更進無畛域計較無爭無忌無驕矜無吝嗇無客氣無火氣第五層工夫幾有成性厚才精學廣識通行正度大心虚氣靜附六戒戒名士氣恃才傲物玩世不恭坦率狼藉浮華無實辯言亂義戒腐儒氣拘文牽義食古不化剛愎執抝冥索元虚戒豪貴氣居服奢侈揮霍爲豪酒食徵逐頣指氣使戒婆子氣姑息養廱優柔寡斷惑溺隂陽忌諱戒江湖氣矜誇門第侈陳交游大言不慚戒巿井氣營謀鑽刺計较錙錦見利忘義謟上傲下右格五層來考各生能合第一層格者給予第一層憑據及膏火卽准入堂肄中西各業并派課外院小學生四名以資練習徐察其以合第二層格者再給第二層憑據及膏火以上三四五層依次遞進遞給不得躐等惟能連合兩層者准並給兩據給至第五層據方准挑充教習此格旣出報名者多至七十餘人届期假六馬路格致書院扃試到者祗六十五人至黄昏時始交卷題爲擬補後　書藝文志叙問經史之學何者與西學相爲貫通中國籌邊之策以兵守不如以商守以兵戰不如以商戰論仿設師範學堂議 
[聚賭罰鍰]  
　　本邑本巿鹹瓜街匯昌參行執事人陳文翔糾合同業各賭徒屢次聚賭事爲總巡鍾壽百明储所悉飭局勇拘拿研訊前已紀諸報端旣而明府據情禀明江海關道劉康侯觀察觀察飭訊懲以儆前日升堂覆訊陳等一再苦求明府判罰陳洋銀三百圓吳吉泰等合罰三百圓陳等再三叩謝明府飭一併押候禀明道憲大人再行核奪 
[賭徒交鬨]  
　　有廣東潮州府屬甲乙丙丁等數答約集同鄕在虹口沈家灣某茶肆中擲骰流氓陳阿榮聞聲以爲摇攤也立卽糾同黨羽十餘人大踏步闖人高呼捉賭將桌上所置洋銀數十圓攫之而去會中人飛步狂追陳等各出利刃恐嚇高蘭寳陳阿四二人竭力抵禦致被戳傷踣地事後經人舁至美界捕房聲訴情由言時主摇會突被行刼洋銀捕頭令將受傷人送往同仁醫院敷治一面遣各包探四出嚴查此前日傍晚事也昨日午刻經包探張阿五拿獲兇手某戊解入捕房捕頭令拘齊羽黨然後解送英界公堂迨詰問緣由戊稱姓李名阿三甲乙丙丁等人實係賭徒昨日檯上失去洋箱一具内有洋銀若干圓並非因摇會而起捕頭復遣各包探稽查旋覆稱高等並非摇會實是賭錢總之兩造均係賭徒無一安分者捕頭頷之 
[諭董核帳]  
　　鴻豐絲棧司帳沈桂年前被執事丁兆基投英界公堂控告虧空銀兩屠别駕會訊之下知沈係棧中多年老夥爰諭令交保清理嗣由丁扭送股東徐仰之到案請追巨欵前日屠别駕傳集人証升堂訊究丁兆基供在鴻豐絲棧執事不料司帳沈桂年用空銀一萬七千六百兩股東徐仰之用空銀九千餘兩又以湖絲二十五包抵押在南巿生太錢莊計銀九千餘兩兩共銀一萬零八十餘兩查抵押之貨有本棧回單圖章顯見舞弊請爲追繳徐仰三供係鴻豐股東欠銀屬實惟係歴年積下之欵現求出外料理沈桂年供在鴻豐絲棧爲司帳已歴十五年素來誠實並無錯誤初進棧時棧中資本有限轉掉不靈後由前東錢荷青知生向在申昌匯畫莊生理素與錢業中人熟識央生向各錢莊商議往來從此生意日盛十餘年來獲利約有十餘萬但各莊友與生交接酬應頗繁棧中薪水有限只能顧一家數口之資虧空實由於此前東錢荷青知生不敷開銷曾向生說明如棧中盈餘照十股之一分派但錢東雖有是語十餘年來從未將盈餘派過年來虧空日巨故思另做小貨以冀彌縫無奈絲業日衰累次折本以致虧空愈大安有存積銀兩私自寄頓棧中有帳可查求爲明察别駕得供以丁兆基沈桂年均係有體面之人著分别交保並傳谕錢業絲業兩董事眼同丁等核對現存各帳原被告乃遵諭叩謝而退 
[機器傷人]  
　　本邑銅工陸順寳在浦左祥生船廠司機器昨日午前正工作時偶不經心致被器機軋傷左手旋經同夥舁至同仁醫院求療不知在院諸醫有何妙法也 
[南巿述聞]  
　　前日大東門外大碼頭花園弄口某洋貨店及太平碼頭某木行均有小竊穿窬而入竊去洋銀貨物事後次第報知十六鋪巡防北局局員祝翼雲二尹立傳汛捕陳錦諭令赶緊緝查○南巿沿灘一帶新築馬路需用泥土甚多前經工程局員朱森庭明府飭各船埠頭雇船裝載昨日某船埠頭雇船不到經明府查出立傳至局叱令笞責二百板諭令從速將船雇備如違定予嚴懲 
[上海縣署瑣案]  
　　廣東婦人劉鳳瑶日前欲自縊尋死經八仙橋巡防局員函送至縣前晚由莊刺史升堂提問劉鳳瑶供廣東某縣人今年十七歲父母早故十三歲時被叔母帶至滬上價賣與三洋涇橋廣東妓院中爲娼被鴇凌虐痛苦難堪前日又欲將小婦人痛毆自念不能再生潛至南泥城橋意欲自縊經路人解救送交巡局轉送案下求恩超豁小婦人情願從良不甘再作此下賤之業刺史得供飭發堂擇配○德商咪吔洋行在浦東起造火油池一所附近居人以有所碍同具公禀请爲熟商當由德領事函請關道憲札飭上海縣將地甲人等提案訊問由黄大令訊供飭將同具公禀之人查明究係何人爲首將葉覆訊前晚黄愛棠大令又提覆訊朱阿三供稱洋人起造火油池由地甲馬雲舟令小的寫立可以起造火油池筆據一紙餘不知情大令得供判將朱阿三收所候再覆訊核奪○前日刑房書吏張某被一茅山羽士闖入家中竊去錢三百文當卽扭住送縣请究前晚蔣刺史升座提訊羽士供姓劉名子仁係湖北人出家已有八年今年正月廿八日到申餬口無資出此下策求恩饒恕一遭刺史得供著押候解回原籍○李子卿向莊仁林拆梢由英界公堂移送至縣經蔣刺史訊供著傳原告到堂再行訊斷前晚蔣刺史升座覆訊莊仁林因事不到其兄林林供稱仁林前曾犯竊現已安分改過不料探夥李子卿等向之拆梢父親莊得三知之因與理說被毆受傷現已痊愈不欲終訟求請完案李子卿張小弟同供並未毆打求爲察核陳朝錫供因莊仁林前曾犯竊故小的偕阿云二人向之詢問近來有無竊案不敢拆梢刺史得供知此中顯有不實遂謂陳朝錫李子卿曰爾等身充探夥不應不守本分今姑從寛笞責三百板王阿云張阿弟二人求恩免責願給莊得三傷費若干刺史准之著各繳洋二元給莊收領出具切結了案 
[法界公堂瑣案]  
　　前報紀大昌洋行朱逹夫保薦某甲在王鎭軍標下充當茶房竊取寳銀二十錠被事主控告經上海縣黄愛棠大令將朱提案著交某甲再核後由大昌行主偕同良濟藥房西人赴縣將朱具保昨由良濟行主偕同朱逹夫至公堂禀稱已故崇明鎭臺王衍慶有寳銀廿二錠囑甲持至公估局估看被英界巡捕所見疑係竊贓解往公廨經屠大老爺訊明後由小的保回將寳銀交與王鎭臺家屬王李氏親手收去求鑒王李氏投案供丈夫前在崇明鎭任所有寳銀廿二錠囑人往估被捕解往英界公堂經朱逹夫具保領回寳銀收到嗣有夫姪王西園欲與職婦索借不允其請遂在外誣控有銀三萬兩存在職婦處求大老爺俯念女流移請銷案鄭大令謂寳銀旣經收到著具收領結存案爾 
 
 

Page 4

 
 
姪西園所控各節著自赴上海縣署聲訴○西捕禀有侍者邵連生竊取洋人衣褲等件送案请究邵供向洋東借穿並非私竊大令判押十天○包探解行竊皮馬褂及風帽之米德元请究米供詞支吾大令判責二百板以儆○包探禀李桂林在柴船上行竊布衣二件拘案請究大令判責三百板○包探禀稱積竊王阿金屢次犯竊前曾懲辦兹復濳來滬上竊取某客之洋是以送案请究大令判責二百板○克捕頭之子騎馬游行被宋阿妙客棧内小孩抛擲磚瓦以致馬受驚跳躍當將宋阿妙拘案請訊宋供小孫甚多未知闖禍者爲誰不敢造次叩求明鑒大令判將宋暫押候交到頑孩再核○招商局巡丁王阿土禀被金和尚竊去麻袋十隻當塲獲住送请究辦金供行竊屬實惟與福生同竊大令判金交到福生再行核訊○前報載榖香村股東陳禮炳盛本初控執事張文炳虧銀倒閉經鄭大令迭次訊供判張押候清理昨據陳盛兩股東投案同供現有人在外清理略有端倪请將張交保大令准之飭陳盛兩人具求銷切結備查○前有葉桂生與張來生因事口角持刀將張戳傷昨據張來生投案禀稱傷勢稍平求將葉嚴行懲辦大令判令將葉枷號一月期满責三百板 
[美界捕房紀事]  
　　昨日午刻小竊某甲由某處竊得松板若干方負至西華德路經三百七十二號華捕拘解捕房捕頭姑念所值甚微令禁押片時卽行開釋○昨晨有年約二三歲之孩屍一具經人抛諸元芳路同文書局之後三百八十一號華捕見之回告捕頭捕頭卽傳二圖地保奚坤至令備棺收殮舁往義塚掩埋○王順賢王桂發二偷兒前經包探拘解公堂禀請屠别駕遞回原籍昨晨捕頭派包探竇如海帶至法界附招商局江寛輪船解往鎭江○女郎受窘已紀報端連日諸女郎屢投捕房聲訴捕頭於昨日遣包探竇如海傳到二女郎將一百十號印度捕解往四馬路老巡捕房請麥捕頭辦理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬城紀事]  
　　前晚某飯店主毛大糾合各賭徒在新北門内借屋賭錢正在興高采烈之時適爲地甲夥某甲所知悄然而入得以拘住十餘人内有一人自割其辫而逸○昨日南匯縣汪蘅舫明府批解案犯王木金劉三桂二名至上海縣過站黄大令騐視之下派差恊解前赴省垣 
[英界公堂瑣案]  
　　包探沈金隆禀稱有鄭美記者不知從何處來滬止宿中和棧前晚忽失去綢洋傘絨毡花邊等物報捕後捕頭遣小的查得同棧劉宦之家人顔少甫所竊今特吊出原贓送請訊究鄭投案領贓顔供稱小的係安徽某邑人今晚主人欲　舟回籍小的一時心地糊塗致犯竊案中和棧司帳人陳姓訴稱劉宦定於今晚回皖故令小的來求恩典可否將顔交小的保去屠别　據情商　單繙譯官然後　陳曰顔旣行竊其主人不能覺察已屬粗疎破案後尚有何面目來求交保乎姑念動身在卽准交保回去○包探何瑞福禀稱榮金玉與徐雨生同在某店經營前日私取徐皮馬褂質錢使用報捕後捕頭遣小的查獲吊出原贓送請訊究徐投案申訴前情徐供稱徐曾欠小的洋銀若干　故取伊馬褂質錢作抵當取時曾向言明並非私竊徐訴稱欠錢之事確非虚语惟伊不應不告而取耳别駕著出外自行料理○三十七號西捕解某號東洋車夫薛阿和至案禀稱此人驅車不愼撞壞担文律師所乘馬車是以送請判斷担律師遣馬夫某甲投案訴稱此人驅車在路不遵規矩以至僨事今主人憫其貧苦令小的求免究懲别駕將薛申斥一番釋之使去○包探倪順泉禀稱賊犯潘榮春竊取縫人徐阿華家中棉被　條報捕後捕頭遣小的拘獲查潘已屢次犯竊合请重懲徐投案領贓潘供認行竊泥首階前别駕判令笞責五十板贓給還失主○包探顧阿六禀稱竊犯陳阿七迭經解請大老爺懲　今仍不知悔過又竊取陳德標家布被一條報捕後捕頭遣小的緝拿人贓送請研究陳投案領贓陳供稱小的係本邑人除行竊之外實無業　以謀生惟乞開恩以全蟻命别駕判令笞責一百板管押三禮拜○包探黄四福禀稱竊犯王桂生竊取林晉泰所開烟館内烟槍五枝約值洋銀四十圓報捕後捕頭遣小的緝獲人贓送請究辦林投案領贓王供稱小的係常州府屬無錫縣人自知不合求賜恩寛别駕判令笞責二百板管押一月○包探孔阿才禀稱馬夫郁阿寳衣衫藍縷面帶病容斜倚　轅揚鞭而過經某號巡街捕拘入捕房送請訊斷郁供稱小的久被病魔所崇苦無衣食不得已而出外謀生别駕著俟病愈後始准御車○工部局管理清潔事務之洋人鉛門訴稱挑糞頭目潘定春遣人至泥城橋西首新馬路倾淨桶糞頭王阿九糾合挑糞夫百餘人將其弟　毆曾由工部局執事人知照公堂請爲傳訊别駕據情商諸單繙譯官大略謂新馬路雖由工部局所築然地非租界本分府不能管理須由值年首領事與道憲大人妥商然後出示諭知各挑糞夫再行核奪 
[金陵官報]  
　　新正月二十六日糧道吳鎭陽關鹽厘兼淮北督銷候補道沈瑜慶辭秦春鎭郭寳昌由皖回請假半月赴滬就醫統領皖省練軍韓大武到均見候補道　溍禀知聚寳門粥廠彈壓完竣正任安慶　劉先文由皖回荷花池釐捐知府周光榮本任遽璧縣代理泗州鄭葆清山東通判汪光華由京來祥雲輪船李家泰送郭軍門回均到河南直隸州劉恩恕辭同知劉卓栻知縣楊覲圭　光均禀知對本　又李芳葛培忠均禀知通濟門粥廠停止又倪光熊請假赴江北措資提左營守備蘇慶隆叩謝部覆准補○二十七日兩淮運司江沙漫洲緝　候補道工葆光自强軍營務處候補道沈敦和統代安徽撫標澄清水師等營撫左營遊撃金國治提左營遊撃吳炳辰襄辦上海機器局知府　處勛均到荷花池厘捐知府周光榮本任靈璧縣代理泗州鄭葆清試用縣黄樹琦均見運判甘樹勳辭候補　山縣陳誠禀知烏龍山復勘灘地回縣丞羅治霖銷　辦粥廠並謝委帮辦瓜埠緝私道庫火使劉崇　禀知分寗差委鹽經歴許崇興到揚州來 
[蘇省官報]  
　　正月二十一日帮稽撫標中營水師總兵銜補用副將鋒勇門廳　　楚楠禀知到差○二十二日辦到上海水利局同知周文煦辭回滬實應縣徐福增辭知縣俞熈辭回金陵正任上海縣敎諭宣敬熈禀辭回滬○二十三日通判陳　材禀知由寗見制憲回知縣周和輔由奔牛厘局來卽辭又　王禀辭回崇明釐局同知查燕緖知縣沈福燕蔣子蕃何榮烈楊士晟蕭啓英均禀知本　奉撫憲傳閱紫陽課卷主簿屬　　禀辭赴海運津勇局差○二十五日署徐州道阮祖棠到卽辭辦理金校釐局候補道穆克登布由寗來卽辭知府林文煩禀知奉委赴同里公幹卽辭同知　炳煦由靖江厘　來知縣蔣一桂由上海布捐局來倪曾　禀謝奉委海運津通局差鍾進賢由滬回府經歴吳祖培縣丞潘嘉馴均禀辭赴海運津通　差候鎭　禀銷　海　捐避差呈請分發江蘇候補從九品王　　廣東人服满起復由京騐看回省○二十九日　選陽湖縣高丞禀由寗回禀謝奉委發審局差巡　孫鑑儕交缷署奉賢縣典史事回○二十七日署理鹽巡道唐　昌由金　　候補道黄宗憲由滬來同知樊炳煦禀辭回靖江釐局知縣周恩　禀銷騐收　門外馬路商埠各项工程差郭寅階禀知奉委昭文海塘工程差袁回鈞由寗來○二十八日　　縣李普　禀到卽辭荆溪縣鄭仲和專丁來省禀知荆溪交代於初限内盤結清楚正任荆溪縣薛星輝禀知　荆溪交代回知縣賴豐麕由　河厘局來禀謝奉委代理吳縣事翁有成由滬專丁來省禀銷發審局差並辭赴海運津通局差袁國鈞禀辭回寗林内修由寗回縣丞陳其珩禀知奉委押解浙江塘工經費卽辭巡檢姚定信禀知府委赴常州公幹卽辭管帶太湖水師中營補用守備彭書麟由宜興接事查哨回○二十九日同知張福謙通判林步瀛均由吳淞沙釣船捐局專丁來省禀謝拿獲大宗偷漏記功一次代理吳縣賴豐熈禀知　赴任事 
[邗江官報]  
　　正月十九日都轉公座　印各官商禀賀泰分司沈分轉公幹抵揚署南批騐方　尹秉鈞　　　○二十日豐利場陳鹺尹丁協場洪鹺尹到○二十一日草埝場黄鹺尹到揚○二十二日批騐大使趙鹺尹經綸謝題補南批騐缺餘西場唐鹺尹禀到 
[江西官報]  
　　去年十二月一十三日候補縣楊煥禀期服假江蘇補用道松峻委辦江西督銷淮鹽總局前廣　韶州府丁憂張賡颺由廣回籍守制候補縣石長祐揚炬俱加級紀錄張學勤解九江闈餉京回並委辦新建粥廠千總鄭璟委查街道署撫州府經陳福齡　回星于典史本　　　府經以周曾營署理又安遠石板司以毛鳳翎署理○二十四日縣丞朱繼昌接辦軍裝所洪字衍委辦永平藥庫黄桂芬往九江解火藥○二十六日摾分兩浙鹽經裘浚騐　王强清往新淦　墊欵寗都營叅將桂林告病　　　　步曾署理城内外總巡查事務以李隆寳接辦銅鼓營分防新昌黄岡口汎額外林樹馨斥革遺缺以左營馬兵彭定彪拔補○二十七日准補安遠縣譚鴻基缷辦洋林港　徐　昌廣信公幹回並謝准補瑞金縣行知余官滬往建昌縣公幹○二十八日何敬到禀　題補高安縣行知從九洪祖　往樂平劉仁壽往景寗俞永康往宜黄吳錫麟往南　　催墊欵賀鍾濟往德化催墊景張　官袁州府屬催陳平回又往上　催墊欵何維補九江催　契回 
[申報館恊賑所經收順直山東廣西湖南賑捐正月廿一日至廿九日止第三次清單]  
　　廿一日白得來銅洋十元無名氏洋二元許瀛緣次子患痧子求神默佑速卽發透洋五十元十二日　臂幸存人洋五元厚泰　銅洋二元由蔚盛　交來繼志堂梁　元十兩廿三日三星堂曹平銀一百零五兩七錢七分合規元一百十二兩七錢一分一厘廿四日余玲　記洋七十元廿五日隱氏洋一元廿六日不留名銅洋三十九元廿七日無名氏求咳嗽平安洋五元朱少梅節省醫藥資洋五十元節省應酬費洋五十元順　作事不愼罰洋四角廿九日無名氏洋三元慶　節省花炮費洋二元隱名氏洋一元合餘記洋一元一角艰上　共收英洋二百四十元零五角規元一百念二兩七錢一分一厘　洋五十一元正 
 
 
 

Page 10

 
 
   
 
