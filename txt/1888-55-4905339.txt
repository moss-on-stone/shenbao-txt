# 1888 - 55 - 4905339

 

Page 1

 
 
[鉛印九朝東華錄出售] [  圖書集成局啓]  
　　東華錄一書初編於蔣氏自王益吾先生從事史舘復爲續編由是自天命迄道光九朝掌故燦然具備讀是書者仰見列聖宵旰精勤孜孜圖治之意第坊間　刻舛錯甚多兹本履用原板排印字大行疎閱者醒目且校對無譌紙張潔白計釘六十餘本準於三月望出書如欲躉買者請至申報舘面議其價格外從廉此佈　 
[重印淞濵花影减價出售] [  申報館帳房啟]  
　　前印淞濵花影業將銷罄兹又將滬上名花中之出色者重爲摹繪排印入書較前尤爲精妙惟所印不多特爲减價毎部止取工本洋八角賜顧者請速購取可也此布 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷遑而極之屬精圖治之心則本天心之仁愛一天道之載成庶物而已　本齋知是書之有功世敎也從事於此書者數十人歲紀一周始獲告蔵其初毎過一關必校兩次層層遞進校益嚴密及至書成復又通　遇有出入重印而止其所以不告勞不辭費者蓋以　聖人經世之謨與臣下効忠之悃俾世之讀是書者無官無商　士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申曷書畫室清遠里新　絲棧發兌至於紙張之潔白字跡之湛精猶爲此書餘事有目共賞不自譽也已此佈　 
[親俄策中]  
　　俄立國於毆洲而在亞洲者分東西二土一曰西伯利一曰高加索皆地我中國之北方與滿洲蒙古相毘連其地苦寒荒落杳無人烟其民忍辱耐煩不憚勞苦其性情風俗與中國邊境相髣髴且能操中國方言販茶之商皆能自與華商交易其於滿洲蒙古等處道里遐邇關塞險易無不稔悉周知如指諸掌嘗遣測量之士七人自京師而回取道於天山一帶直達伊犁量度形勢繪圖立說復駐戍重兵宿將於黑龍江以昭鄭重製造器械鎗砲於唐太島以備緩急其謀不可得而詳其議不可得而知我中國聞之者惄然有懼心焉然而測之於天道稽之於時勢按之於人事則數十年中猶可以無患者何也俄之志在恢拓邊疆兼并隣國席捲包舉遠交近攻上以紹羅馬一統之王業下以繼意大利同盟之覇圖固盡人而知之矣在創是謀主是議者必曰裕財用而使之富養兵力而使之强混一六合在此一舉斷不肯倉皇從事鹵莽圖功貪近功而棄遠模見小利而忘大事使中國預爲之備善爲之防其慘淡經營周詳而置高瞻遠矚包藏祻心毆亞兩洲皆將有所不利焉通商以來較他國而倍形恭順不啓猜嫌者職是故也試觀西伯利高加索二土室如懸磬野無青草地瘠而不毛民貧而無業雖闢草萊設市集通貿易興工作督耕織立教學然限於勢而窮於力欲大有爲而不能一切師旅調撥餉糈轉輪皆以俄東爲繡領地跨二洲路踰戈壁脉絡不相貫呼吸不相通是必築鐵路建之輪使之八達四通無所阻滯而後可顧火輪鐵路地叚廣袤經費浩繁力有所難能意有所未逮將何所假以藉手乎大抵極力整頓加意籌維非三五十年不爲功此三五十年中或時勢之轉移或運會之變遷未必能得其所求償其所願也此我中國所以存諸意中而置之度外未嘗以爲可憂而爲之備以爲可慮而爲之防也今之時勢何如乎今之運會何如乎取漠北之地擅皮礦之利日就繁盛當黑龍江之衝要設買賣街以通商日益充盈客歲計中國邊境地方出入貨價至銀二百萬兩有奇商務如此其興旺則財用之充裕可知自此蒸蒸日上月異而歲不同將見荒索之區一變而爲繁華之域則火輪鐵路之舉彼俄人其能宴然而已乎且富者强之本也英以富爲主俄以强爲主英之謀强爲謀富計俄之求富爲求强計故英人奢而俄人儉英人逸而俄人勞旣儉且勞若之何不富若之何不强其貪得無厭欲罷不能本於天生成於風尙去歲泰西列國公使會於烟臺俄使嘗謂李傅相曰今當軸者志在整練營伍訓習士卒然必以理財爲先否則有人無器有器無財無益也是亦可知其以富爲强之本旨矣若夫新疆之貿易旣隆庫藏旣充銀幣旣饒糗粮旣足必將築鐵路建火輪自毆洲之俄京以達於西伯利高加索自西伯利高加索以達於中國之伊犁吉林黑龍江堪察加其有事機可乘釁隙可抵提十萬之師運百萬之餉颷馳電掣海沸濤驚朝發而夕至焉方且屯兵置戍曠日持久得寸則寸得尺則尺去來無定變幻無常我出則歸我歸則出亟肄以罷之多方以誤之旣罷而後以三軍繼之我中國將何以應之乎彼英美法德諸大國卽欲爲之救助爲之赴援以主持毆亞昇平之大局無如來從航海動逾歲時雖鞭之長不及馬腹軍士有仳離之嘆軍需有匱乏之虞寒與煖賦質縣殊水與陸兵機逈别則其勢固有所不能若其分路進攻遥相牽制當時英法助土攻俄同心協力始下西巴士多卜魯一城而俄固安堵無恐則其事亦終爲無益然則我中國當事者其可不預爲之備而善爲之防也哉籌所以爲備議所以爲防必也其親俄乎夫人有謀我之心有攻我之計若之何可親然正惟其謀我攻我也而親之尤不可緩請言親俄之效 
[倫敦來電]  
　　德國太子頸患痬瘡爲日已久本月十七日倫敦來電云英皇接德京電報言太子之疾醫者皆已束手决難望其告痊矣 
[氷泮紀聞]  
　　昨聞滬上接到天津電信云北河一帶春冰漸泮故滬上各輪船均定於下禮拜二開往天津也 
[京師近事]  
　　朝鮮國王遣使朝賀元旦令節正副使臣及伴官人等寓正陽門内東城根高麗館中當將所齎該國王賀表咨文貢物投遞禮部以便代陳俾除夕元旦等日隨班侍宴○戸工兩部寶源寶泉四錢局現當封印期内循例停工爐頭等公禀該監督稱本年按卯赶爲鼓鑄所領公費銀兩不敷需用匠役人等多所賠墊苦累莫支明年開印後開爐鼓鑄制錢請酌加公費銀兩以紓苦累若仍照前數支領恐匠役等無從賠墊紛紛停工有悞鼓鑄云云該監督諭以候禀明堂憲示下遵行○禮部知照各衙門謂儀制司案稱溯查本部則例内開毎歲年終自十二月二十八日起至正月初五日所有當差曁在内各項人員例應均穿蟒袍補褂歴經遵辦在案兹因歲除伊邇相應知照各衙門轉飭所屬一體遵照○聞西安門内大街雞鵝館口外迤東路北某絨線鋪夥友共有九人某日上門後天氣甚寒因於紅泯小火爐中多添煤塊九人悉受煤毒躺臥床上不省人事次晨日上三竿鋪門未啓本段看街兵甚爲詫異叩門不應乃將鋪板竭力踹開見九人分躺各屋毫無呼吸之氣而煤氣猶撲鼻甚濃赶爲灌救延至日晡有二人復甦其餘七人 
 
 

Page 2

 
 
悉無返魂之術本管官廳卽爲呈報次日將救活之二人送案訊究現該鋪内停棺七具因案未結未准檯埋聞該鋪本係新設開張未及匝月突因煤氣死及七命亦僅見之事也○去臘二十九日午後廣儲司内銀庫放給兩翼前鋒營八旗護軍營公費銀二千兩内廷各處值班一個月口分銀六百六十兩○去歲之杪銀盤跌落街市挑剔大錢以致軍民人等拮据異常鋪中使錢悉以大秤權之毎京蛈六千非逾五觔不用是以非僅大小鋪戸生意不旺卽街頭所設各攤亦因之减色○近日搶奪之案層見迭出京城内外一至日下西山卽不敢携物行走濭年來工役頻興做活者混迹京内良莠不齊加以近畿灾民入京謀食難保不乘隙搶奪是在責司緝捕者設法圖之俾閭閻謐安宵小遠竄爲妙耳○有甲乙丙丁四人乘坐氷床甲乙在前丙丁在後自西便門駛往宣武門行至河間閘西砉然一聲冰裂水湧拉床人先墮水中甲乙隨之墮落丙丁亦入水内幸旁人竭力救援丙丁雖滿身冰凍得保性命之虞拉床人出水後卽逃逸無蹤惟甲乙二人已占滅頂迨救起已無術返魂矣當有相識者送信至宣武門内抄手胡同甲乙之家家屬到來撫屍大慟卽欲成殮本管地方不准所請謂曾經禀報上游須待詣騐後方得盖棺云 
[臺嶠郵音]  
　　臺灣居民除生番佔據大半外餘皆門産間亦有粤産者因與土人互爲婚姻交相往還故能水乳相融不知其爲閩爲粤然毎逢科歲試各人卷面則分閩籍粤籍兩種閩籍毎縣有八九百人之多粤籍則只百餘人數十人不等此外並有番籍數人皆係新經歸化之番文雖不甚佳亦有戞戞獨造者特不多覯耳今届科試之期縣考已過問開印後卽當舉行府考也○臺北所立洋文學堂在大稻村之六館地方學生共有二十人其教習英文者爲英國人布君茂林教習算學者爲朱小樵司馬教習中學者爲瞿肇生孝廉所立功課井井有條毎日清晨九點鐘至十二點鐘學習英文午後一點鐘至五點鐘學習算學中學則於禮拜日由孝廉命題作文將及一載去臘之杪又由提調劉逸侯司馬會同各教習課試奬賞有差諸生益形鼓舞矣○去臘之杪爲臺北十年一次賽會之期舺艋街一帶毎日遊人如蟻數里之間搭臺演戲清唱講書不下五六十處所最出色者新製擡閣數座中置十二三歲女郎粧演琴挑着棋等劇一時笙歌嘹亮藻采繽紛能使觀者移情 
[麋臺春迹]  
　　署運司田熾庭都轉署常鎭道錢君硯觀察先後至姑蘇拜賀中丞新禧於十四日相偕上院禀見後徧拜司道以下各員各員旋設筵歡宴殷勤酬酢欵洽逾恒○姑蘇五方雜處地痞流氓在在皆是一日若輩在芝艸荃橋歌妓王月寶家賭博地保偵　意圖需索若輩非特慳囊不破反將地保辱駡一番地保銜之旋卽禀知叚巡某君帶同局勇往拘若輩知地保之必將報復也預伏於門左見叚巡至羣起而痛毆之某君略受微傷回局禀知總巡回明崧中丞飭縣拿究旋經獲到蔣小小麻子等三名發交程邑假堂訊之下貴以千板枷號三年以爲之儆○正初某校書寓中有一雛婢悞將榾拙爈擊翻燒及裏衣霎時遍體通紅幾如京諺所謂紅人兒模樣竟體焦灼肉爛皮開醫治無靈卽於次日殞命其親屬得信後赶往城中多方需索有某姓客以護花鈴自任出爲調處贈以番佛數十尊始得寢事 
[袁江雜錄]  
　　王大宗師考試淮安事竣後於去臘二十四日起馬按臨揚郡○去臘廿九日狂飈徹夜撼屋摧櫺向曉而大雪漫天一白無際直至元旦積至尺餘初五日又雪彼具雅人深致者可趂栢子香中倩姬人掃雪煎茶以清詩思而老農老圃則不免雙鎖愁眉矣○瑶河業經工竣現將從事於張福口引河由徐仁山黄幼農兩觀察酌分二十三叚分派委員大興畚跼○候補人員某君念豫省災民流離困苦因在朋僚中勸得數十千湊入賑欵洵善舉也○陳太守友三採辦衍聖公府木植纍纍不絶於途誠恐水手等人借端滋事乃出示鋪戸准其扭禀究懲 
[書院新章]  
　　浙撫衛靜帥以省城三書院肄業生童姓名均多揑造今歲甄别塡册須令各赴學中親自塡寫前報已略述梗概兹聞靜帥已通飭府州縣學有願應三書院試者務飭該生等親向各該學塡册註名各該學務於考試前數日將所塡姓名彚造一册送院以憑稽核有寓居在杭者亦須赴本籍學中塡册册上有名方准收考有貢監願考者須親赴布政使衙門呈騐執照查無錯誤方准塡册收考若童生則須赴各該縣報名塡册查係曾經應過府縣試者方准收考此外一概不收因是藩署縣署之書吏各學之書斗均得昻其塡册之費向來書斗處塡册肄業者毎名錢三十五文請考者毎名錢七十文今則不分肄業請考毎名統收錢一百四十文縣署塡册費聞毎名收錢二百文藩署毎名須錢二百四十文亦有三四百者寒士應試取錄與否尙不可必先須措得如許册費又須籌定赴試日之食用方得入塲作文計將安出吾意靜帥聞之必當將册費禁革也 
[京江瑣錄]  
　　有田某者鎭江西路十二圩人也以駕駛駁船爲業與鎭江牌灣二區之農人彭姓有葭莩誼前日田某乘船至鎭向彭某賀年因路途遥遠當日未能歸家遂留宿焉該處土董朱某素與田有隙遂告地保謂田與彭皆盜也不由分辯卽將田彭二人捆縛一併送縣請辦王邑尊不知眞僞升堂訊問二人供稱寃枉邑尊隨喝各責數百板二人堅不肯供邑尊視二人委係寃抑遂不深究卽將二人枷號十天再行發放繼將朱某傳進申斥一番謂此必是爾索詐不遂誣良爲盜且贓証皆無何得妄指若下次再有此等事當將爾重辦不貸朱惶恐謝罪其事始已○西城外小碼頭有吉某者於客臘娶婦瑶禽比翼瓊樹連枝好合之情差堪比擬吉有胞妹年逾二十待字閨中前日偶因細故與吉忿爭勢將拚命吉不知何意竟購烟數錢吞下及家人知覺赶爲灌救已無及矣婦族中人謂吉雖被胞妹逼死而棄下結褵四十餘日之少婦終身依靠何人不准新婦穿孝未審作何了結 
[滬上官塲紀事]  
　　開濬吳淞江總辦李景卿觀察慶雲抵滬後於前日買棹赴武林公幹○帮辦濬河委員吳荷之明府兆楣奉上憲札委吳淞釣船局差於前日奉札到差聞上憲擬委江蘇候補府周芝田太守濂帮辦開濬吳淞江事宜○南市貨捐局總辦張太守球期滿所遺差使上憲札委周太僕廟釐局委員潘太守學祖辦理所遺周太僕廟釐務委朱星伯太守接辦○閔行釐局委員金太守期滿上憲札委松滬釐捐總局管庫委員闕吉士太守辦理以上各員均於日内奉檄到差矣 
[包探辭去]  
　　法包探嚴頌眉自充包探以來於今十載捕頭以其辦理認眞甚爲器重該包探於前日俟捕房公事畢卽將所給照會繳還捕頭辭職而去捕頭允之且慰以好言云 
[邑尊騐屍]  
　　昨報列僑居廿五保頭圖之江北人林萬有因子斃命報請相騐云云兹悉林又名萬銀前晚裴邑尊傳到被告錢二錢三先生質訊林稱小的以船爲家停泊閘北小河内子名友三年十二歲本月十四日鄰船同鄉人錢三之子名大姪子錢二之子名小尾子與兒子口角爭毆錢三非但不喝散日更帮助行兇以致兒子於十七日傷重身死叩求檢騐伸寃錢三供稱小的兒子十一歲伊子十二歲當日爭閙時小的立卽解散伊子確係病斃並非傷發身死錢二所供略同邑尊諭令退去靜候臨騐核辦隨於昨日午刻帶同刑仵人等至老閘北首屍塲時頭圖地保陸彝召已預備公座捕房亦派華捕及三道頭到場彈壓邑尊升座先傳頭圖副保孫順和訊問孫禀稱十四日林子與錢子打架林子跌仆於地錢三之子仆在伊之身上旋經錢三解散後林子不知如何身死林伸訴前情錢三稱小的有幼子纔三齡富日曾被友三毆擊昨晚忽然身死叩乞伸寃林稱此子乃彼懼禍是以處死邑尊飭仵作將屍身檢騐旋據仵作騐明喝報該屍小腹略有傷痕並非致命確係因病身死邑尊離座親將屍身詳視一周見仵作所報並無訛誤仍飭屍親具結棺殮錢三之幼子着錢速卽殮埋復問地保曰此間江北船有若干艘孫禀稱十餘艘邑尊諭令到巡防局請將船數查明禀候驅逐毋任停泊閙事孫唯唯邑尊乃飭差將林并二錢曁太姪子小尾子帶回訊辦隨將書役人 
 
 

Page 3

 
 
等工食錢照數給發升輿排導而回 
[上海縣署瑣案]  
　　前報列奉賢人施署山尋到外甥女陸香寶裴邑尊訊令追女父陸和尚至案領女云云前日施將陸追到至晚投案求領香寶邑尊訊明情節着將香寶領回交夫族宋姓管束陸遵諭領女而退所有誘拐香寶之顧阿泉暫行還押候備文遞請奉賢縣嚴懲○楊蘭齋控王香山一案裴邑尊訊鞫之下令王將媒証姚金標顧德裕交案質訊云云曾登前報前日經顧投案候質全晚邑尊堂訊楊稱小的之女嫁與王福生爲童養媳今王子已死叩求將女給領回家王稱兒子死後小的卽將楊氏嫁與香山爲妻得受財禮洋八十元當時與楊言明目今何又訐訟不休香山稱小的憑媒娶妻並無不合姚稱小的爲媒時亦曾與楊說妥旋因楊欲索洋二十元福生抵肯出洋十元是以前來混控顧供略同邑尊着香山將妻交案候本縣問明核辦如楊氏願隨香山楊亦不能求領○昨報列鬻拳人由局送縣云云當晚斐邑尊升堂訊究楊占明王殿春張榮亭同供山東人因家　鬻拳餬口徐阿桂供寍波人因失業無依隨伊等奔走江湖石在林供直隷人日前戲舞雙刀誤傷小孩頭額當卽賠禮并爲醫療邑尊謂爾等舞弄眞刀矛未免多滋事故今姑寛宥可覓妥保速卽保回原籍毋再逗遛楊等稱小的等情願遵諭回里不敢滋事惟一切稼伙務不給還邑尊謂爾等携此難保安靜不准給還楊等堅求若無稼伙則回籍無資務求　給俾可沿途賣解而回邑尊乃俯如所請着暫行交差候保 
[英界公堂瑣案]  
　　包探康阿順禀稱江口東陽南貨店中人報稱該店地板下藏有松板小的查得應大生作塲曾報失松板四百塊因往該店鐵栅旁撬開地板見下有松板三十九塊該店夥丁如照言事可商量爲將原贓及丁送案請究應供有恒洋行僱小的經管作塲去年十二月曾失松板四百塊已經查獲六十塊今又起到三十九塊且知該店新開且股東亦爲木作頭我作除失松板外尙少許多木料今請究追丁供寍波人東陽由各友合開由股東莊寶福裝修店　本料自已購辦此板不知何人藏在地下至事可商量之語小的並不向包探言及不過撬板時深恐撬壞地擱囑其緩緩而撬莊稱小的股開東陽店裝修所用木料皆向豐記木作購來有發票到店算帳至地下藏板理合澈究惟不知實係何人竊藏今願保丁該包探又禀地下藏板該莊豈不知道蔡太守飭丁交捕房帶回准莊保銀二百兩將丁保去候查明實在情形以憑察斷○包探王阿二禀稱小的在公大棧查獲鷄毛吳乾豐認爲失贓又據時大有號主時松泉稱鷄毛由伊陸續收下寄在該行今特一併送案請訊時申訴前情吳供鷄毛的係我處失竊時旣稱陸續收下則新者色青舊者已老黄色請爲察騐可也蔡太守飭該包探將鷄毛帶回查問該行究竟何人所寄及實在情形再行覆候核斷○潘四金訴稱被賊闖門行竊致失水烟袋二枝　捕緝獲人贓送案請究顧九郎供認行竊叩乞施恩蔡太守判發捕房管押十四天贓交璠領○昨報列覆訊鐵案一事蔡太守謂王承攬上載明三號中之克姆與混捕三號鐵不合理合將三號鐵拍賣歸銀其間虧耗着王理直旣不遵斷聽憑上控惟須繳銀千兩存案再行函致東洋查明如果的係混稱三號鐵非三號之克姆則除虧耗照償外再行科罰非科罪也 
[法界公堂瑣案]  
　　前報列南橋人吕劍堂竊洋一案捕房將得錢賣放之薙髮匠陳允良解訊并將取到之洋三十八元六角呈案原告孫得球投案候示王司馬詰之陳允良謂爾店在孫店對門諒是主顧伊店中被人竊洋爲爾所見卽應拉到伊店何可得洋賣放陳稱竊洋者甚兇很不能拉住司馬謂人不能拉洋却在爾手着先繳洋十一元四角再罰洋五十元充公着仍交捕管押○華捕侯阿二犯案懲辦詳登前報所有租房聚賭之麵筋店主王茂卿罰賠打失之洋十四元叧罰洋三十六元一併充公昨日捕房將王解案法包探王榮培禀稱昨帶王出外在伊岳丈處取到洋三十元今特呈案旋據王吉甫投案稱茂卿是我子壻今特到案乞恩司馬謂此事不與爾相干着退去王茂卿還押俟繳足洋元再釋俄頃經人兩次繳到洋二十元因卽當堂開釋○前報列密采里西飯舘洋東控夥胡開甫收帳不繳用去洋九百六十三元一節傳到胡友陳興甫限以料理禀覆等情昨日據陳投案禀稱曾與胡會面求限一禮拜將所少之銀料理清楚生意照舊做祁繙譯謂此事已過二十餘天西歴二月十二號卽應繳銀今已三月一號若再過一禮拜依然延約將如何胡爲何不到陳稱胡因母去世現回寗波一禮拜當可來滬卽同伊到案王司馬謂此言　亦當與洋人說明倘一禮拜胡不到惟爾是問着退去○二茅閣橋來往小東門之野鷄馬車毎多肇事前日有馬夫駕車不愼將一人脚骨碾傷經巡街捕將該馬夫顧杏林拘押受傷人送仁濟醫院昨日捕房將顧解案據供寍波人在金利源碼頭其人走過喊伊慢走伊不聽以致碰傷通事稱馬車主到過捕房據稱應出養傷費卽當照出王司馬謂馬夫肇事皆由車夫用人不妥所致顧杏林面貎兇横不是安分之人今且管押看傷勢如何再爲核辦○蘇州人沈阿三偕店主婦楊華氏到案據沈稱在烟館做堂倌店係楊開在一枝春茶館對門房屋一幢樓上住家樓下設烟鋪正月十六日掛牌有廣東人蕭阿金來吸烟竊去烟客寄存之錢一百四十文十七日又來　晚　去至二　鐘時收拾烟銀令伊出去伊不肯意欲住下然烟館不便留外人卽將伊逐中伊見閉門又肆搥打適巡捕至因之拘案王司馬詰之楊華氏在滬本做何事有丈夫否是何名字答稱丈夫楊明春訓蒙度日現爲母病回蘇鄉小婦人本在城内帮傭今年甫開烟館蕭阿金供亦開烟館在新衙門後面去年該婦姘識半年至十月間我到鄉間伊卽走脫所有財物被伊捲空今見我無錢卽不認姘識司馬詰楊可曾與蕭姘過沈阿三如何認識好作夥計答稱沈有人薦來伊向做堂倌蕭阿金素不認識王司馬謂楊華氏爾旣在規矩人家帮傭丈夫又是教讀爲何到租界開烟館婦女開烟館與女堂　甚區别有違禁例着將楊華氏蕭　金兩人分别管押沈阿三斥退○去年十一月十九日湖北人喬小祥將潮州人蕭阿五打傷腎囊當　仁濟醫館至歲除尙未痊愈喬暫交保旋有名夏三者保去夏亦湖北人本做棧房接客據供現在大方棧爲司帳　呈保單係法界新園浴堂圖章司馬准夏將喬保出限新正初八日解案現已逾期因之傳保交人夏三亦避匿不見因將新園主解興淮傳案據供是句容人夏來洗浴袖出保單託爲蓋戳說無要緊之事實不知其中情節司馬謂旣已蓋戳當將夏三或喬小祥於明日交出不然惟爾是問爾興淮亦着交保 
[上海陳家木橋電局内豫皖恊賑處接嚴佑翁河南來信潘振翁山東來電]  
　　杏蓀竹坪少欽蕃甫秋坪心如蓮珊綏之善長大人閣下頃奉十一月廿六日五號賜示敬悉一切藉諗籌祉吉祥慰如所頌自中秋後未及四月而賑　乃解出二十四萬有奇洵可謂踴躍之至豫省得雪數次將近尺餘春麥本可有望惟大工尙難合龍不知如何了局弟遵命候振兄到汴再行回南尙祈電催速來是所切禱專此布達敬請台安并賀年禧愚小弟嚴作霖頓首十二月十九日淮寗泐第九號○綏翁鑒初四電悉東賑約正月底完報銷須半月部署到汴約二月底祈轉致佑翁豫省賑欵俟表到汴領取另信詳復表正月十五日濟南寄 
[上海陳家木橋電局内豫皖恊賑處十六十七十八日事略]  
　　蘇城菉葭巷周急局向辦諸善事總司其事者爲曹陶軒先生哲嗣小賡茂才諸善畢舉井井有條近復以鄭工决口刊刻塔捐册廣爲籌募自上年九月二十八日至十二月三十日止共收到英洋及錢合英洋二百九十六元銅洋四元委解前來承此厚惠感篆無涯春賑較重仍望源源接濟爲禱○德清翁太史潤資十二元黄愼之殿撰潤資一元五角均戯鴻堂來嘉電局四批瀘州電局五九批盛貽本棧十批無錫知仁莊二十七批杭垣同善堂四批蘇城得見齋六批湖南衡陽縣樊琅圃大明府四十兩廣東范子昻太守募爐坏二百零九元二角對開四个均到先此布聞 
 
 

Page 4

 
 
[賑務述要]  
　　災區廣重春賑急需特於新正初六日分送爲善最樂一册以冀集腋成裘荷蒙諸善長源源惠濟同人等感佩良深　又蒙古鹽東海氏助洋一百元由顧雲錦寶號交到蟄存氏助洋一百元紋銀六十八兩三錢三分伸台規平銀七十二兩七錢三分五厘宿遷王仲立先生經募英洋六十六元金陵葉文銓善士經募三十元天升祥寶號助洋三十元杭州正和信局帶來孫永春善士求嗣助洋五十元均囑代解豫賑行道有福可爲諸君頌之○自新齋助洋一元並函示杭州天竺香市動至三四千元愚民求福絡繹而來一無吝惜佛不受其惠僧徒飽其　甚無謂也如能請諸當道勸天竺主持將香資分潤災民亦屬無量功德謹照登報以冀采納上海高易籌賑所秋坪李朝覲謹誌 
[續募賑欵]  
　　前蒙横濵理辜府羅少耕太守募來賑洋四百元當已登報惟内有二百元未知捐戸姓名今接羅太守來函知係蘇傑生繆福培二戸各捐洋五十元鮑煒昭一戸捐洋四十元廣萬泰三盛永鄭榮山三戸各捐洋二十元又蒙續募四十一戸共洋二百三十七元均已照收分掣收條並將各戸姓名列入清單彚登矣仰見太守胞與爲懷勸集巨欵而各善十好行其德施濟同殷造褔無量曷勝感佩上海三馬路與昌協賑公所竹經陳煦元謹誌 
[丁亥除夕]  
　　年年飄泊客途中孤燭寒衾况味同立傍梅花譚往事坐聽爆竹侍春風酒因獨酌情難遣詩爲頻題句易窮何事明朝更愁絶玉盆初綻牡丹紅○戊子元旦潺潺檐溜擾清眠曉箭頻催歲又遷起舞仍揮三尺劍行沽還剩一囊　但憑人意回天意差覺今年勝去年廿四韶華如轉瞬待看梅柳弄春妍[  金玉同心室主太痴初稿]  
[題金品三丈照]  
　　競逐錐刀末儒名賈行多君今寄閥闠心獨慕烟蘿揮麈一長嘯抱琴成浩歌何須求石隠卽此是岩阿申左夢　生 
[恭祝太原壽母黄太孺人五秩大慶]  
　　江夏有淑女言歸太原王家風守荆布儉德追孟光相夫推賢婦并臼操作忙柏舟一朝詠彤管流芬芳教子韋逞母慈訓受北堂所交盡時彦卓犖能文章五秩開嘉宴補祝稱瑶觴賦詩爭爲壽篇什紛琳琅長洲侍生秦雲拜稿 
[光緒内戍季秋之月俚言恭祝太原壽母黄太夫人五秧榮慶]  
　　槐庭　蔭茂壽寓慶長春母教追前古書香啓後人肩能負荷十指　艱辛觴晉延齡　萊衣舞及辰昔聞資内助崇嘏勝於男汲甕持家共鳴機徙舍三貞心荼失苦晚境蔗回甘努力輿奉含飴樂　覃令嗣省齋二兄已舉兩男[  世侍生吳郡汪芑拜手稿]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
