# 1907 - 332 - 4912439

 

Page 1

 
 
   
 
 

Page 2

 
 
上諭 
[八月初七日奉]  
上諭廂黃旗滿洲副都統崇壽由宗人府副理事官洊升列卿班升授侍　郎副都統均能稱職茲聞溘逝軫念殊深加恩著照副都統例賜恤任　内一切處分悉予開復應得　典該衙門查例具奏欽此同日奉 
旨厢黃旗滿洲副都統著秦綬章調補所遺厢黃旗蒙古副都統著承燕補授欽此 
宮門抄 
[八月初七日召見軍機張中堂]  
論説 
[再論逹于汪三使分赴日英德考察憲政沙續]  
如上所述。英德日三國憲法之異同如此。就形式言。英不。成文憲法也。日本與德意志。成文憲法也。就實質言。英與日本。君主國之憲法也。德意志聯邦中之多數國。爲君主國之憲法。而德意志則實爲共和國之憲法也知其憲法然後可以覘其憲政。今中國派逹于汪三大臣。分任考察憲政之責。其命意所在。將效英國乎將効日本乎抑不英不日。而效德意志聯邦之憲法乎。説者謂近日政府會議立憲事宜。慶邸澤公及諸滿員。主張沿襲日本憲法。喜其不脱專制。也駐外各便臣。及歐美留學生。請倣效英制。袁大軍機以倣英則陳義太高主用德制。兩宮遲疑不决。故有派員考察三國憲法之命。其説之確實與否。不得而知。以現在中國之情勢論之。竊以爲。取法德意志上也取法英國次也取法 
日本又其次也何也。以中國之大。人民之衆。程度階級之不齊而欲以一朝攺革。盡納於憲法之中。遲之十年或十五年。恐未可必而各國之耽耽逐。逐鷹瞵鶚視於我旁者。如近日之法日協約。日俄協約。且將舉我國邊省之要地。而瓜分之。觀現今大勢。恐無此寛閒之歲月。以爲我裁量攺革之地故今日若取法德意志聯邦之憲法。分我二十二行省。爲德之二十二璽天德。卽由二十二行省中。各選舉一人。以爲各該省之統領。而又於各該省中。選出代表二人以組織聯邦參事會。一如德國參事會之權限。則以各省之統領。辦理各省之事務。其奏效必易而速。以各省參事會之代表。議决全省之事務。其用意必周且詳。以我私意度之。三年五年。必成一大聯邦强固之基礎。而我國之大君主。一如德意志之大皇帝。安然拱手以受其成。朝廷亦何憚而不爲耶。若堂堂中國。徒以君主立憲之故。而效法於德聯邦中之各小國。蓋亦知其無能矣。 
其次莫如取法於英。英爲歐美憲法之母。固各國所模範者也。卽就上所舉四種言之。代議制度之不可不設國會也二。院制度之必須同意。以劑於平也。大臣責任制度之爲君主受。過也。議院内閣制度之先樹政黨也四者。無一非中國所急。苟先設内閣以引其機。次設國會以盾其後。而又使二院互相調和。以聯上下之情。使大臣各負責　。以爲監督之地要領旣得。自然綱舉而目張各國模範於英而有效者。豈中國行之而獨無效耶。故曰其次莫如英也 
若夫日本之爲君主立憲。與英國同。卽其憲政之施行。如國會如内閣犖犖大者。亦未嘗不與英同。但英與日本憲法上君主之權利。實有廣有狹日本憲法上之規定。凡立法事項須經議會協　。而法律之公布。則爲君主一人之權。英國則不然不獨立法須得議會之協替。即法律之公布亦必以君主與議會之名共同行之實含共和國之意義。卽此立法一項已足見英君主之權之。狹而日本君主之權之廣矣。中國與日本。旣係同文同種。於風俗習慣上。尤多相近者。倣效日本以存君主之大權今日政府所注意者。或在於是。但取法日本不如取法英德。固天下人之公言也 
今者三大臣之分赴英德日也。亦不知朝廷之意。三國中果取何國之憲法也。卽袁大軍機之主用德制。亦不知其德意志之憲法與各聯邦之憲法也。而我必較其立法之異同。第其取法之高下者。蓋以欲覘憲政。不可不先明憲法欲訂憲法。不可不揆度現今中國之情勢也若考察之後。不能實行。則猶是五大臣之考察徒多一編纂之局耳雖皇華之使。絡繹於道。又何益耶又何益耶）完（ 
專電 
 
 

Page 3

 
 
[電一北京）初七日午後四點（]  
　　政府王大臣定十二日會議裁撤軍機併入内閣）且　　 
[電二北京）同日午後五點十分（]  
　　汪于兩侍郎出洋考察憲政須二年爲期）强（按逹壽赴日考察未定年限不識何故 
[電三北京）同上（]  
　　秘密消息袁宮保保岑春煊堪任兩江總督慶邸極力贊成）敢（ 
[電四北京）同上（]  
　　張相國來京政界中人盧與袁宮保有大反對之舉動豁 
[電五北京）同日午後九點]  
　　郵傳部尙書實有簡振具子補授消息不日當可發表）行 
[電六北京）同上（]  
　　直隷藩司决定簡吳筠補授日内降旨）特（ 
[電七北京）同日午後十一點（]  
　　巡視華僑欽差楊士琦定十六日請訓起程）葉（ 
[電八北京）同上（]  
　　商部參議袁克定）慰帥子（昨日請奏開缺未准卽請假兩月回汴籌議開辦鐵路）觀（ 
[電九南京）同日午後六點四十分（]  
　　江督端午帥接外務部電官膏專賣一事英便稱彼國政府不允應暫綬辦）赤（ 
[電十廣東）同日午後八點（]  
　　羅葆臣力辭粤漢鐵路總理各股東公舉卸任美使梁誠接充已禀電郵傳部）曉（ 
[電十一濟南）初六日午後三點]  
　　升署直督楊蓮帥於初六日辰刻啓節取道德州換船赴津吳贊帥定初七接印）齊（ 
緊要新聞 
[周爰諏阻撓女學原片北京]  
　　侍讀學士周爰諏奏請撤還留學停辦學堂一摺已載前報茲又覔得其隨奏一片於學務前途影響甚大亟爲錄出以告學界諸君 
再中國婦學淵源國禮德言容工昭爲姆敎晚近世家閨閣無不讀書明理嫻習字算卽窮鄉僻壞亦知失節可羞是故中國女學程度最高爲五洲各國所不及若加以勸勉令村莊農婦均能識字亦非難事東西洋雖講女學而其宗旨正與中國夫婦有别之訓相反近時各處設立女學堂漸染外洋風氣深弊已不勝言復聞各省頗有資遣女子出洋留學之事報章載兩江督臣端方現考試出洋學生并招致女學生三十餘人臣實惑焉查浙江學堂女敎員秋瑾據浙江撫臣奏方以謀逆伏誅各報章叙述情形頗稱其冤要因留學東洋交結男友不守中國女敎致爲人所指目必係實情若再多遺女學生出洋習慣男女平等結婚自由諸謬説散布内地日以蔓衍陰陽之道乖婚姻之禮廢十年以後必有神州陸沉之禍夫亂起於盜賊可平也亂始於綱常名敎不可平也以中國數千年鞏固之隄防今一日决而去之深可痛已相應請旨嚴飭學部曁各省督撫不准再遣女學生出洋其已遺者卽速撤回已設之女學堂學生年齡不得過十二歲未設之處不准再設明示禮義之防稍拯橫流之禍天下幸甚臣管見所及合併附陳伏乞聖鑒訓示謹奏 
　按本報要聞凡有緊要剴切之語旁加黑點以示區别今此摺国求　一緊要剴切之語竟三復而不可得只得於其荒謬處點之以告讀者　非亂其例也 
[江督蘇撫選舉名醫入京南京]  
　　皇上近日聖躬不豫服藥少效由樞廷傳電江蘇督撫愼選良醫來京請診午帥筱帥現已舉定分部郎中曹元恒及陳蓮肪二人會同前往並派吳丞琪即日伴送進京云）其（ 
[袁宮保入京後紀事北京]  
　　袁入軍機後於日前在内閣開第一次會議聞第一條提議立憲宮保倡言目下我國除都會租界等地方風氣開通其餘各府屬紳商開通甚少亟宜赶辦地方自治一俟地方自治稍有成效則立憲不難施行　官制應逐漸攺良母庸立時更張等語各王大臣均多贊成宮保已於今日召見時面奏擬卽日函寄各省督撫卽行試辦 
軍機處向例京外摺件奏到後均於召見時垂詢辦理前日慈宮忽於召見軍機後十一鐘時特召慶袁進見約一鐘之久極其秘密尋常内監一律屏退僅聞袁尙書面奏現辦立憲若同時建儲恐人心益　惶惑臣 
 
 

Page 4

 
 
意擬請從緩此外所對之語尙多均未探悉又聞慶邸面奏議院旣暫不設立資政院不能再緩云 
袁大軍機　經條陳解散革命黨策現在奏對尤愜聖懐大略謂革命不止起於留東學生查其原始係由黨魁煽惑所致卽他省散布羽黨亦皆少年盛氣之人一時爲其所惑必先秘拿黨魁餘黨隨時妥設善法解散倘勦捕過嚴其黨不以生命爲惜恐人心激變南省無寗日矣是以昨有電旨飭令皖省兩湖江蘇各大吏奏陳解散革命黨辦法云 
[張中堂乘車入都之愼重漢口]  
　　漢口某西報載張中堂此次乘車晉京備極愼重當未啓節之前鐵路公司漢局在距漢口一百一十啓羅孝感縣屬三义埠地方之軌道中查見有半　重之大石一塊不知何人所置當卽令夫役移去中堂聞知此信恐爲匪黨暗算特飭鐵路公司於花車前另備一火車頭先行以爲之導並探查有無險物）音（ 
[民政部奏定報館暫行條規北京]  
　　第一條凡開設報館者均應向該管巡警官署呈報俟批准後方准發行其以前開設之報館均應一律補報 
第二條凡報紙不論日報旬報月報均應載明發行人編輯人印刷人之姓名及其住址 
第三條凡左列各項報紙不得登載一祗毁宮廷事項二淆亂國體事項三妨害治安事項四敗壞風俗事項 
第四條凡關涉外交軍事之件如經該管衙門傳諭報館秘密者該報館不得揭載 
第五條凡遇重要之刑事案件於該案未定以前報紙不得妄下斷語並不得作庇護犯人之語 
第六條凡報紙記載失實經本人或人關係人署明姓名聲請更正者該報館應即照登 
第七條凡違犯本條規者該管官署得酌量情節輕重分别科發行人編輯人及印刷人以一月以上一年以下之監禁或十元以上二百元以下之罰金但印刷人以知情爲斷如實不知情者得免其罰 
第八條凡違犯本條規者日報得命停報三日至七日旬月等報得命停報一期至三期若情節較重時得命停止發行 
第九條凡報館已命停止發行者該管官署應卽知照郵政局及電報局不爲郵遞發電並出示禁止送報人不得代爲分送 
第十條以上所定係暫行條規俟報律編成奏准後應照律辦理 
按民政部訂定暫行報律十條於七月念八日具奏曾見前報專電此項條規比之去秋巡警部所定條文較爲渾融然其於宮廷國體及外交軍事禁之使不登載種種約束與去秋之規定曾無大異 
[民政部會議籌欵三策北京]  
　　初一日民政部召集部廳人員會議籌欸辦法肅邸當堂宣布三問題）一（酌裁巡　）一（商由崇文門監督按年抽撥税務餘欵）一（酌裁外廳冗員第一條内外城廳丞等均不贊成第二條决意認可第三條先請部中擬定各員額數由該總分廳選留得力人員其次人員卽作爲額外行走委員不發薪水云 
[學部近事彚紀]  
　　簡派考試遊學大臣學部會同軍機處具奏本年考試遊學畢業生限期已至按例奏請簡派大臣會同考試一摺奉硃筆圈出聯芳塔克什訥唐景崇高爾謙四大臣前往學部會同考試 
　　准設塞外學堂理藩部會同學部議奏熱河喀喇沁王旗奏請建立師範宣講學堂並添習漢語一摺查該蒙王建立學堂實爲提倡塞外開通智識敎育之基礎　應准如所請云 
　　新著尙書圖説告成學部編書局新著尙書圖説現已印刷告成書中按山川草木人物禽獸等類均有圖畫聞此書擬　爲敎授課本云 
[諭令司員條議外交要政北京]  
　　政府諸巨公以内 
訌外患國勢日益阽危誠非實行憲政與民更始無以圖存現雖赶籌布置旦夕難期效果且外交要政事在眉睫其亟須注意者如英俄日等國之協約間鳥問題滇省興隆公司礦產等諸要端均迫不容緩連日籌議殊無良策爰諭令各司員各抒所見具説以陳藉資參考）棲（ 
[美洲排斥華日僑民近訊]  
　　初七日倫敦電云紐約泰晤士報電稱有人警告貝林亨華盛頓省西德爾海口之北華日僑民速卽離開他往將有大舉云云日本有之在罐頭業執業者均備持器械並聲言如欲逼令出境當盡力抵禦又電云華盛頓西德爾埠拒絶　方人同盟會擬聚衆威嚇該處華日僑民均持械以備譯文匯報 
[美使照飭華工勿再領憑南洋]  
　　華盛頓函云代理美　秘古欽使周叅贊照會駐金山孫領事云頃接美外部函開華工回國因病展限來美　駐美華領　給憑一節原係中美禁工績約所定該約旣廢則此項展限憑紙不應由中國領事發給去处曾經文請　前大臣梁轉行駐金山總領事及各華領事在案　疊接美國駐華領函稱金山總領仍然發給此項憑紙殊　華　無益　違辦　請卽轉行該總 
 
 

Page 5

 
 
領事勿再發給以免誤會等情查駐美華領停發華　展限紙一事前經函布貴總領事知照茲准美外部函重申前説自應傳華工勿再請領此項展限憑紙以致自誤相應備文照會卽希貴總領事查照辦理）丑（ 
[東省督撫欵待日員續聞奉天]  
　　關東洲都督大島 
君曁隨員於二十七日到奉徐唐兩督撫命交涉司定於二十八日設宴陳列所已誌前報茲悉在座者爲大島都督上田太郎參謀步兵少佐於浦健一秘書官窪谷逸次郎事務官中島虎吉副官步兵大尉津田晴二等軍醫荻原總領事菊池男爵添田博士上田參輔等員主席　督撫兩參贊各司道及督練處總辦各局所總辦各員作陪在座主賓約百人而督練處備補隊兩軍併合奏軍樂侑觴）丑（ 
淞滬要聞 
[息借濬浦經費之爲難]  
　　商務總會函復滬道略云息借浚浦經費一事關係中外航業爲商界普及之公利深冀有所藉手以副雅囑無如滬巿商業疲滯已久近則每况愈下現銀缺乏平時購備貨物悉恃庄號往來而各莊之銀根緊鬆其操縱悉懸衣銀行之手比年土貨滯銷進口貨擁出入相去懸絶重以大宗賠欵致内地蓋　益薄欲令商人以重息移用之活本回顧六釐浚浦之公益實非筆舌所能商勸務祈鑒亮云云）育（ 
[勘定建築運漕輪船碼頭]  
　　税務司函復滬道略謂滬寗鐵路承運蘇省在錫金採辦之漕米擬先就張華濱車站左近定一輪船停泊處所俾車運漕米可與招商局輪船緊接裝載本税務司承貴道函知後卽飭理船廳前往察勘茲據禀復謂總工程司格林森原定之處於行船有碍自宜另擇今會同格林森在自該車站起以至吳淞一路之中途地方覓得一地甚爲合宜業經彼此勘明決定惟該處水灘舊有石船沉在底下必須撈起方與建築碼頭工程可以無碍禀請核示前來除批准外合亟函復請煩查照核轉可也）讀 
[論説校勘]  
　　昨日論説第三行所謂釐定官制者厘字下脱一訂字　第二十六行合各國以成大團體各字下脱一小字○第三十九行日本憲法七十三條三字係六字之誤 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要摺 
[熊希齡呈請都察院代奏化除滿漢畛域摺]  
爲敬陳管見懇請代奏事職伏讀七月初二日上諭朕欽奉皇太后懿旨現在滿漢畛域究應如何全行化除着内外各衙門各抒所見將切實辦法妥議具奏卽予施行欽此恭誦之下欽佩莫名竊維時局艱艱人心搖動亂機四伏殆如纍卵之危我皇太后皇上燭照幾先旣頌預備立憲之諭旨以慰億兆望治之心更復諄諄以化除滿漢爲訓所以定萬世之大計者至深且遠竊以爲今日而欲實行化除滿漢非攺革之爲難實善後之不易苟遽行改革而不詳　研究小之不過遷就敷衍效果仍無大之改革不善非但畛域不能全消恐根本一搖愈難收拾然而當今之局斷未有因畏難而竟束手不辦者必於至難之中力求至善之策此則内外臣工所條陳化除滿漢者可採擇而行矣然今之言化除滿漢者日賜漢姓也聯婚姻也不論宮缺也皆事之易於决議也而辦法之難則惟撤駐防改京旗兩大端事關於數十萬滿蒙漢軍之身家性命有非一朝一夕足以解決者歷觀東西各國立憲之原因大都起於租税不平生計不裕故無論或滿或漢此二者實爲今日之事實問題而滿人無尺寸之土無工商之業較之漢人爲尤甚焉今徒知撤駐防改京旗爲化除滿漢之政見　無撤之改之之政策將始也漢人以權利不均而疑及滿人繼也滿人又以生計不良而怨及漢人解釋無善策軋鑠無已時如比利時之於荷蘭瑞典之於挪威奥大利之於匈牙利初本合兩族爲一國終復以感情不洽法度不平之故離心離德畛域愈分遂相爭持於政治界中國勢爲之擾亂以至有今日之不振可爲殷鑒者矣故欲化除滿漢而不統籌全局審定辦法一勞永逸誠恐形式上之滿漢雖化精神上之滿漢猶存仍非國家長治久安之策也職綜計近日臣工所擬撤駐防改京旗以實行其化除滿漢之政策者大要不出三途一日恩餉仿前遣撤防綠各營兵勇之例照所得餉額十倍發給令其自謀生計然按之京旗駐防每年餉乾約計千萬十倍發給則須銀一萬萬兩查日本廢更祿制時政府前後虧損二萬萬圓乃能收其效果中國旗防兵丁數十萬較之日本已踰數倍庫藏支絀何從籌此鉅欵此恩餉之難也一日債劵仿日本舊藩債及秩祿處分之法一時難集巨資改爲公債按年認息分处償還以展緩其兑欵之期然中國自照信股票後政府所爲久失信用今欲以實餉易空劵旣難家喻户曉使其願受而旗丁負債纍纍應得之餉早抵於人實有待米爲炊之勢一紙債劵何能濟急此債劵之難也一日移民仿日本北海道及美墨移民之例於滿蒙回藏各部丈量官荒每夫授地百畆使之各有恒產則生計無憂然安土重遷人之常情從前盛京將軍富俊伊犂將軍松筠亦已行之而無大效况美墨移民之法先於新地敷設鐵道開濬水利建築巿塲振興商務更於所移之民予以種種便利輪船鐵道皆减乘貲農械家物又免關税使人人有賓至如歸之樂今一切機關全未布置欲行屯墾豈咄嗟所能辦此移民之難也然三難之外更有一最難者則爲駐防旣撤京旗旣改後營謀生計之一大問題夫旗丁世蒙國家豢養二百餘年如稚十之於慈母一旦絶其乳哺而令之自謀衣食其萬萬不能自立可預决也康熙之時三藩初定前後共詔發帑金一千一百餘萬兩代償八旗債負雍正初年亦屢賞兵丁一月錢糧每次三十餘兩皆以無所事事坐食蕩盡良田倚賴之心旣久則獨立之事爲難卽令投身實業亦必不知審擇其性之所宜技之相合貿然爲之往往不免於失敗此生計之難也雖然旣知其難必求所以挽救之策而所以挽救之策約有三端一則廣設工塲及實業學堂使子弟之壯者幼者均有所習則可各營生業不致累及於父兄程功雖緩後效可期此治本之計也二則莫如以所籌恩餉劃其半爲銀行發給股票按年領息旣可勵其儲蓄又可贍其日用此日本大隈重信籌畫華族生計特設國立銀行之意也 
分類新聞政界 
[電局委員易委蘇州]  
　　蘇省電報局委員王司馬近奉電政督辦下札撤差現已改委　州判祥身接辦業於本月初到差聞　君係新升川督陳筱帥之至戚云）或（ 
[江督批准免收文廟房捐南京]  
　　江寗洒埽小學理張汝芹等以洒埽會房捐禀請江督豁免當奉端午帥批云查寗省推廣房捐各衙署學堂均須認定捐數按月照繳巿房自難邀免惟文廟現升列大祀所有得月台德星聚兩處巿房旣屬廟中公產應准豁免捐項以表尊崇此外無論官民各公產小得援以爲例仰財政局遵照辦理）宮（ 
[札飭停止收詞委員南京]  
　　江督端午帥札飭收詞各委員文云照得本部堂上年蒞任以來各屬來轅上控呈詞甚多亟思力除壅蔽因不分告期不拘格式先派　通州縣各員按日在轅收受嗣佐雜一班亦懇求自效遂兩班輪派或摘叙禀内緊要情節或訊取口供復另派批詞委員學習擬批均呈候本部堂披閲核定藉以通逹民情考求吏治行已一年查收詞批詞各委員中能勤于所事者頗不乏人惟當時並未定有薪水夫馬不獨枵腹從公卽代步之費皆由自墊而現値庫帑奇絀委員人數旣多又碍難偏給茲將以前收詞各員一槪停止除請假及因事不到者不　外正班十二員佐班八員均分别列單飭由寗瀋司各記予超委一次母庸在署當差以昭獎勵　示體恤卽就原派批詞之正班中酌留陳兆槐張存彝黃勳蔣熙瑞四員自八月初一日爲始每員每月各酌給夫馬銀三十兩由財政局支給充作本轅收詞委員仍兼擬批務各奮勉從公力圖振作以求爲他日臨民之本庶吏治民生兩有裨益除分行外合行開單札飭遵照）諟（ 
交涉 
[中日會議暫行停止奉天]  
　　中日交涉現因關東都督大島爵帥到奉交涉司頗形忙碌於上月二十四日停議俟大島爵帥起程後再行 
 
 

Page 12

 
 
開議聞熊岳城漁業問題及關東州鹽灘問題略已議妥但其中細𤨏條欵仍未議定）黃（ 
[日人毆傷造甎廠專辦奉天]  
　　奉天造甎廠工頭之用人某偷竊工頭衣物工頭當將該用人斥去該用人出廠後又偷竊某日人物件經日人看見捉獲拷問向日曾否偷人物件寄存何處某工人遂誣謂向竊之物均寄存造甎廠工頭處該日人乃約同多人赴工頭處搜出工頭所買日　舊軍衣一件指爲賊贓羣將工頭凶毆該廠專辦王潤身君聞信勸解日人竟用木桿將上專辦頭頂打破並按之於地攢毆經土工等救獲得免聞王專辦已於前日禀請勸業道交涉矣）白（ 
軍界 
[會商添練工輜炮三營辦法九江]  
　　贛撫瑞中丞札飭營務處添練工程輜重砲隊三營合練陸軍一協擬將駐潯之二標陸軍調省一同操練以　練　勁旅現總理營務處楊會康觀察會同兵備敎練兩處張季煜吳价章兩觀察互商辦法特委馬令獻廷在德勝門外沙鍋地方勘定基址建造營房估計需銀十六萬兩不日興　并擬定改編巡防隊添募勇丁分駐九江以重防務）涯（ 
[募兵不分滿漢北京]  
　　南苑新添陸軍一鎭鳳禹門大臣近日與李統領會商擬招漢人若干名與旂丁合編隊伍以爲實行平除滿漢界限之　策）戊（ 
[商准砲船改用後膛炮武昌]  
　　長江水師提督程文炳軍門近以砲船安設土砲不甚靈捷特與鄂督商准一律改用後膛砲業已傳知各營將船數隻目造册呈報以便向漢陽兵工廠按數訂購）今（ 
學務 
[提學使調停學界之爭執常州]  
　　常州府中學堂自去冬舉定屠元博爲監督周舜卿任逢莘二紳爲經濟紳董本擬今春開辦詎轉輾遷延經濟紳駐堂代表周組園君迄今尙未將欵項交出而周任又致函陸太守以中學不應請日本敎員爲詞種種干涉屠君復將函稿逐條駁詰呈遞府署陸太守以各執一詞未便擅批逕將兩函彚禀毛學使核辦學使意主調和特電召議紳陸偉士到署面商手書批詞計長三千餘字日來已咨行到常矣）雅（ 
[批斥校長擅典田產安慶]  
　　安省鳳陽府臨淮鄉紳士吳信崇等以鳳臨學堂堂長擅典出產等情控奉撫憲馮夢帥批示略謂查地藏庵房田各產撥充鳳臨學堂常年經費業經批准有案嗣因用度不敷復禀墾明陵荒地以資彌補董其事者理應力謀擴充柳堂長何得擅將立案之產出典典人使學堂少皮田租經費更形短絀仰提學司卽飭該府縣勒令經手人尅日備價贖回永遠不准典賣以維學務至朱良材久經斥革仍復逗遛干預公事亦卽驅逐出境該紳等又欲將此產改撥臨准小學堂顯係意存爭競同室操戈殊不知剜肉補瘡兩憊無益所請亦不准行）若（ 
實業 
[批獎處州府禀送陳列品浙江]  
　　浙東處州府蕭叔衡太守以京師設立勸　所選購精工靑田石器數十種呈送到省請爲轉解陳列一事已記前報現由張筱帥轉發商務局彚解批云據禀呈騐靑田石器四件製造之　雖未能競勝歐美然較之從前模様已略有進步應將此四件一併發局彚送仰商礦局迅卽驗明詳請咨送農工商部陳列攷驗并飭處州府知照另單所稱龍泉窑器實爲古窑特色亟應設法規復其龍慶各邑所產香菇亦宜嚴禁偷盜招徠商販行銷及遠括蒼山郡地瘠民貧全在賢守令加意勸導振興工藝培植天產以收地利而裕民生有厚望焉）黑（ 
[鎭郡布業之發逹鎭江]  
　　鎭江向無織布機户民間所用均取給於他省近更多用洋布利源外溢不可勝數自工藝局織有各種布疋出售後銷塲漸旺多財善賈之流亦出資購置布機招工仿織聞風而起者日見其增惟望各機户母蹈從前習氣因爭生意而貶價値因貶價値而省工料則布業可日有進步也）退（ 
[丹徒縣阻止墾荒鎭江]  
　　鎭江淸荒紳董日前查悉該郡荒山田地計有十四萬畝擬先請開墾二萬畝爲地方樹藝之倡而該縣宗大令力勸留爲民辦故於該紳組織公司之事阻止甚力云）劉 
[奉化設立商務分會寗波]  
　　奉化縣商務分會業由紳董等布置妥帖前日特開大會公舉孫君德昭爲總理並請寗波商務總會特咨農工商部請予立案）行（ 
雜記 
[松督迷信神權福州]  
　　閩垣祈雨旬日鄉僻各處皆已得雨惟近城村落僅見微雨一二次農民遂擊鼓迎神逐日祈　經過督轅松鶴帥必派巡捕接入煖閣盡禮拈香并飭首府張太守親赴鼓山迎賽觀音塑像亦無效騐松帥日此皆本部堂薄德不足上感蒼穹然或因誠敬未將齋戒有缺撫躬循省咎亦難辭因命屠子此後備辦素筵須將　甑洗刷淸凈聞榕省有廣瓜菜頗堪適口但用食鹽少許烹之不必另備他肴云閩中鄉民愚直必謂如松帥者能憂民之憂者矣）主（ 
[撫批查究不法寺僧蘇州]  
　　吳縣文生程世琛以隆慶寺等僧人 
邪惡奸淫不守淸規控奉蘇撫陳中丞批示云查菴觀寺院多在僻靜處所最易藏匿奸宄前據藩臬兩司編查户口案内詳明派員徧查另立一册造報在案據禀隆慶等寺僧人不守淸規邪惡奸淫各節究竟是否屬實旣經由該縣查辦有案仰按察司卽飭各該縣查明具復一面由司分飭編查户口各員認眞淸查并責成僧綱道紀等司隨時稽察母稍疎　）出（ 
[學臬二司過常赴寗常州]  
　　江蘇毛提學初四晚乘輪抵常府縣各官均登舟禀見學使並未登岸卽時開行又署臬司朱竹石廉訪亦先後過常均係赴金陵謁見江督云）居 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄] [  ）美國企格林原著（]  
二人又復縱談時事。絮絮不休無何鐘鳴六下。而天色已昏黑不復辨。侍者左持刀义右以銀盤承杯罍至。一時洗巵列碟。往復如梭。二人乃南北相向坐各舉刀义割之盛之。隨意所適。略無拘牽之態。相對歡甚。餐將及半尼卡忒自思至此之目的。利富賴曾無一語道及之。至是而心躁不能復耐正欲迂　其辭。藉以巧探意旨。忽覺船身震蕩。若容與於中流者。不禁驚怖中來急騰身起。利富賴笑謂日尼君乎。何慌張乃爾。尼卡忒急繞出所坐之外。容顏端正而言日。奈何不謀於我。維金逕　啓行。果何爲也。利富賴淡然日君之初至也。我　言將與君作環球之遊。而君允之。言猶在耳。詎遽忘乎。尼卡忒亦未遑與之辨。趨至室門之側。思以手啓之。則門已扃而加之銷矣用是掣槍於手。以搶端指門。謂利富賴日。君其速爲啓之利富賴顏色自若日。此非啓門之時也。二小時而後即無君之命。亦當啓之利富賴自思此入貎甚温和。而言則曾不稍讓。莫如有以警懼之。以觀其若何乃以鎗取準於利富賴而立利富賴色仍不變。危坐如常。因謂之日汝之錮我於此。意將何爲。利富賴日。君自惶懼耳。我豈有他意哉。請仍入座。以畢乃餐萬勿作此。兇兇之態鎗已納彈於中我固知之。且不僅有彈而已。素聞君之鎗法。固卓絶於時也。尼卡忒日。亦旣知之。苟門或不及時而啓。則鎗法之究足中人與否。行將試之於爾矣利富賴毅然曰。吾非故違君之命也。時猶未至。欲藉强迫之手段。以速啓此門。則萬萬不能。尼卡忒乃略以鎗口向上遽撥其機。彈即應手而出。不即不離。自利富賴髮際疾馳而過。壁堅不能入。乃墜於地。時利富賴安坐如故。目曾不爲之稍瞬。尼卡忒心竊異之。利富賴笑謂曰。我固知君之發此彈。乃欲自顯其鎗法之高。非果有意於殺我也。君之鎗法誠高矣。然門旣未啓。君卽自恃其無上之能力。亦何能爲。實告君。此艦乃以紙鋼製之。非鎗彈所能爲力。尼卡忒見其聲色不省動。已雖對之以兇狠之手段。而和藹無異於常。知其心果無他。且身旣被錮。欲出不能。乃與之相對立。利富賴。日君豈不願有環球之遊乎。乘風破萬里浪。吾以爲人之處世。固莫樂於是也。尼卡忒日。卽日願從。亦必預示我以所至之處。顧必出此秘密之技倆。果何心耶若此者甚非我願也 
國外新聞 
[日艦遭]  
　　初六日東京電云日本見習艦開原丸）譯音（于海中考查海產突遭巨風漂至高麗之南船身爲巨浪所擊已經損毁其船中見習學生二十人及餘十六人同沒于海僅撈獲屍身二人餘　不知下落目下有軍艦開賽琪）譯音（駛往失事之區設法撈救又電云有輪船三艘中途遇大風雨均擱淺于北海道 
[排斥黃人餘波]  
　　初六日紐約電云坎拿大太平洋公司輪船蒙梯格爾載有中國日本印度等共千餘人原擬在焚哥武登岸後以該埠工黨恫嚇不准祇得運往維土利愛埠登岸初六日倫敦電云據焚哥武最近消息謂該處暴動已全然靖息日本考查殖民委員石氏謂得東京來電知日本對于此事並無作爲國際問題之意惟日人所遭損失必須賠償云 
[日本人之觀望]  
　　初六日東京電云目下日本政府中人尙在觀望英國官員之動作如何故現並未有所舉動 
[飛行艇之新發明]  
　　初六日倫敦電云英國日日新聞載稱蘇格蘭愛漸爾山巓近有軍界官員在山頂築一局所試騐一種新式飛行艇情形極爲秘密 
[平和會議案近訊]  
　　神户西報云海牙來函稱陸軍上爭戰改定章程業已議結德國代表所議保護中立國財產一節經衆拒斥不認其所議保存中立國貨物通過之國之特别利益一層須俟核議定奪荷蘭女皇擬于本月初十舉行荷蘭議院開會惟已擇定他處舉行故平和會仍得在目下之會所接續議事以上譯字林報 
[法國與摩洛哥近情]  
　　初六日栢林電云法國政府聲言如遇緊迫之時則法軍將佔據摩國其他之口岸法文報云初四日晨間法國大將屈魯特乘霧露迷漫之際突攻摩有當將泰豆地方之摩國亂徒軍營一所縱火燬去是役摩人死者甚多法軍祗死一人傷六人 
[英皇已抵都城]  
　　倫敦電云英皇于本月初一抵倫敦大陸新聞謂一經英皇之勢力而歐洲之和局與列國之融和從此恢復云 
[商務同盟大會]  
　　倫敦電云英國白芝地方舉行商業同盟會大 
會時各地之代表與會者五百二十一人中有下議院議員三十六人代表一百七十萬人民云以上譯文匯報 
本埠新聞 
[滬道捐欵奏准移獎]  
　　江督端午帥札行滬道云該道捐欵助賑奏請移獎一摺於七月初五日會同江蘇巡撫部院專差恭摺會奏當經抄稿咨行在案茲於七月二十五日賣回原摺奉硃批著照所請該部知道欽皮合就恭錄札行卽便欽遵）列（ 
[陜省派員考察學務]  
　　陜西提學使咨行滬道略云陜省學界開通最遲當經札飭各屬選派士紳前往京師天津保定上海　寗湖北等 
 
 

Page 19

 
 
處考察學務俾得回陜後各盡義務徐圖改良茲據西安府三原縣馬令禀稱該縣舉人朱志彝學有根抵辦事熱心懇請給咨前來除分咨外請於該舉人投遞公文時派員導　各小學堂逐一考察以資採擇）甘 
造送新築馬路名册 
　　新閘捕房昨將泥城外新造各馬路路名繕成中西文字册呈送工部局西董查察）根（ 
[飭遷堆積敗繭]  
　　北巿工巡局總辦汪觀察訪悉界内有宏順和記宏興等各絲頭棧七八家所積敗繭臭氣薰蒸附近居民　思遠避特派巡長督同巡士前往勒遷）莊（ 
[急倒斃]  
　　前晚有無名男子倒斃英租界松江路鷄鴨弄口旋經捕房查知飭傳三圖地保報請上海縣李大令於昨日午後蒞塲相騐該屍左臂刺有蝴蝶花紋由仵騐得委係急终身死大令飭保收騐發　候再出示召認）莊（ 
[控告流氓]  
　　著名流氓臭鹹魚卽銀泉由縣飭捕獲案並出示招告已誌昨報茲有向爲幼科之耿某因於去臘被流氓行兇拆梢洋數十元並被毆受傷特於昨日據情禀縣求爲追究）厘（ 
[添派差役查察烟舘]  
　　本埠城廂内外各烟舘自五月十二日禁閉後雖不敢公然開燈然間有私售燈吃情事本縣李大令昨又加派幹差四名分投巡　務獲重懲）尾（ 
[煉蔴成絲之新法]  
　　機器匠馬格斯密德之子昨日午後三鐘在英大馬路惠中飯館演試煉蔴成絲之藝其時中外紳商觀者如堵該匠之子果於十分鐘時將各種蔴料製煉成絲潔白光柔與眞絲無異觀者無不稱奇該公司額設三萬股每股本銀十兩現先招一萬股其詳絀章程在二馬路十二號李德立君處入股者可先往取閲云巨（ 
[致祭文廟]  
　　昨日爲致祭文廟之期道憲以下各官均往肅恭致祭如儀）哲（ 
[道批兩則]  
　　浙江漁業公司禀批候據情轉咨兩浙鹽運司核辦可也照兩紙附顧備堂禀批押租作備抵欠之用究竟上臘拍賣之時積欠租金若干如以押租備抵是否有餘此層爲案中緊要關鍵固應切實查明其保租陳子川因何擅自拍賣所賣價値有無抑勒均當詳細根究仰會審委員關守迅卽傳集兩造人証秉公研究核斷）哲（ 
[派員查禁私售烟館]  
　　虹橋鎭各小烟館近仍私售燈吃鎭董往阻不服該鎭又無巡防保甲等局爲之巡察由鎭董顧肖岩君禀知上憲請派查察私賣委員姚殿卿明府前往查究故明府已於昨日下鄉由顧董領往各處稽查矣 
[上海官事]  
　　分省試用通判楊琦留學德國學生分部郎中周啓濂試用知縣林建樞等昨日到道禀見楊别駕並呈江蘇洋務局羅觀察公文一角周部郎則呈駐滬德國領事米君照會一件並禀請發給護照以便卽日乘輪仍赴德國巡警總局新委之正俗課員錢荃忠巡稽員佟本華課程員張家　編輯員吳澄之　法科檢騐課員藍挺英警事課員楊熙庶務課員楊嘉濂昨均到道禀知本日到差巡警局監舍課員王大錕禀銷病假代理浦東一區正巡官孫濤淸禀知卽日到差）哲（訟案 
[會訊不交銻砂案]  
　　西洋商人陳子川控湘裕公司不交銻砂一案前日午後公共公廨王襄讞與西洋沙副領事復訊原告延穆安素律師向湘裕代表楊振驤詰問爾曾至長沙否楊笞未到惟因軍裝事曾至南京晤股東穆問股東是誰楊含糊不答被告律師瓊司駁稱股東與此� 
案無干王襄讞云當上已悉可不必問楊云尙有電報及信函可以作証穆問何在楊云已交高易律師繼又云尙存公司中穆云爾曾供明証據均已呈案何來電報及信函楊云前因無甚關繫故未檢呈穆又問究竟成單爾曾簽字否楊答未答穆云一千九百另五年十二月九號曾　見証六七人到過壳件洋行否楊答記憶不淸穆又問銻砂售與何人楊云售與禮和洋人魏得和現已回國穆　爾前供見証　某已死今供洋人回國顯有不實且前供代公司向陳李二人收回銻砂五十　試問爾與陳李蔣三人合做生意所爲何事豈肯將二千六百餘金之利益報効公司顯見另有别故應請　上察核被告律師　司申辨前堂被告所供曾邀見証七人今查與此案無涉故未到堂惟應訊之李子善務請堂上傳案中西官會商至再諭令退去候再復訊）根（ 
[上海縣案]  
　　蔡明遠俞吳氏相繼上控地保沈哲成藉端逼歛奉松江府發囘經李大令訊究蔡明遠陳恆昌計福衡均供各在西鄉開設米店合資赴無錫購米二百餘石船載囘滬二月初二日在二十八保頭　地方初鄉民搶去六十石控奉　憲獲犯訊辦　　地保沈哲成誑稱官命賠償小的等米價向各梱業及殷實鄉民勒歛洋三四百元久已今有被歛之陳吳二人投案求訊陳渭賓供是梱業沈先勒索洋一百元後在沈二如家三次給洋七十三元猶不滿欲將小的託伊完錢糧洋三十元吞沒糧串無著吳國粱供沈初索洋一百元由蔣菊生過八十元了事六月十五日在茶館遇見又向小的勒找洋二十元不遂被毆俞吳氏供丈夫俞和尙被俞才明供出搶米管押案下沈哲成逼令婦人措賠故將田二畝賣於沈阿東田價俱被吞沒訊之沈哲成推諉抵賴大令判交差查明確情嚴辦餘均退出候示○　婦　黃氏喊控被傳芳林誘姘祗得洋二十二元前夫所生幼女被傅帶去勾串萬某售賣無蹤大令判候查奪○徐銀全控妻沈氏捲逃氏供七月初三　囘母家當日仍囘夫家並無捲物情事大令斥徐誣妄判具結領妻完案）車（ 
[總工程局紀事]  
　　昨副裁判陳叅軍在太平弄查獲張同吉烟館主　違禁不將烟榻拆除並搜出燈槍卽將店主張阿狗解局候訊○又在毛家弄裕成烟館查獲聚賭之店主張惠甫解局候訊○廣謙益烟館主李阿五違禁被拘到案孫明府訊判戒責一百下勒限遷去烟具毁去○住石街之王蔡氏因房屋賣去催令房客陳錢氏遷去被陳誣欠借洋四十二元控南區解案供詞各執經孫明府判王出洋四十元送至邑廟香爐内飭陳前往指　取洋○金恆泰陸來仁等十四户前控恆興蔴綫店主沈仲英欠往來銀九百餘两奉判押候交保盤店理明茲因挺押不理由原告投催官判送縣訊理○福聚春桂圓店前失去帳箱一只内洋十五元小洋八百四十八角保險單两帋鈔票洋五元報局後在店司方炳生　搜出原　惟少小洋一百餘角即扭控到案奉陳叅軍訊判戒責二百下交荐保理明○巡士解積竊邱小弟携有衣服銅弔叅軍判戒責三百下押一禮拜○川沙人沈煥倫被流氓瞿眞林陸金濤尤益興等在航船上扭住指爲前拐三馬路鼎豐里妓女王寳仙由巡士拘解南區解局候訊）夏（ 
[公共公廨早堂案]  
　　英界寶善街李源泰烟紙店失愼捕房疑有縱火圖賠情事將夥陳雲菊等拘入捕房於昨解究五十四號西　譯供該店均是水木匠所用爛紙不甚値錢保險銀二千两事後查無存貨顯見不實包探米順供小的見他起火在店堂背後夥計十餘人並不救熄佯取帳簿顯見縱火圖賠請察訊之陳雲菊供火在樓上救熄後火油從樓縫内滴下適澆在竹篾上火卽不能收拾並無别情訊之巫榮壽供與陳同質之張順興供别人寄存紙貨到店即小的責成所以保險二千两被巫起火是實　員關太守商之德師副領事判巫押西牢一年六月陳押西牢九月張係店主責無旁諉從寛罰銀一千两○張才福在楊樹浦裕大醬園内查察食　違章由捕將張解廨判押候會勘在案昨解復訊太守以違章屬實本擬重辦姑寛判從七月初一日起押滿六禮拜開釋○某洋貨號執事張如山自行拉韁將林永如撞傷斃命報由上海縣李大令詣驗後昨復訊其母張王氏投稱已挽人向屍父 
 
 

Page 20

 
 
林惠甫懇情愿給撫卹洋三百元來恩免辦林供求公斷已死兒子祗十七歲請察張叩求超豁太守以人命至重判罰撫卹洋三百元再押西牢一年取具屍父遵斷領洋結送釋○前德商美最時洋棧失竊洋布一案内有串竊之盛銀泉逃　未獲茲由　包探陸阿九將盛緝獲解究供認屬實判押九月照章送上海縣押禁○王立樹與陳風淸私刊宏　莊圖章向廣匯源等騙取貨物經該莊查獲報捕將王陳两人於昨解究訊供票係何姓所交等語判押限一禮拜交人○流氓曹　榮先在王德林客棧内居住後忽不見嗣出有命盜等案疑曹所爲昨由包探黃四福拿獲解究訊供不認判押候下禮拜六再訊○江北韓大雨之女被其父母等帶來上海由徐甫文陳海靑陳沈氏等爲媒得洋一百六十元賣與楊許氏家爲媳經徐母舅徐某報捕將陳海靑等人拿獲解究帮讞寳大令與德李領事會訊判一併交保限十四天交到女母到案再訊女仍送濟良所安揰○朱張氏與單子成等將郁陳氏嫁與楊榮隆爲妻吵閙由捕解訊一案昨解復訊判仍還押下禮拜六再斷○周李葉私改郵局郵票爲洋人查悉報捕解究判枷一月期滿押五月○王劉氏藉端將林氏兇毆判押官媒四月○石毛郎摸竊什物判押改良某所三月）莊（ 
[法租界公堂案]  
　　張文明在八仙橋開設織帶店上月有素與往來之楊月謙在寕波託立大輪船厨司顧阿金寄信一封并大洋一百元小洋二十元囑交文明收納顧至申將信洋倩顧父宣崔送至吳新甫處吳遽收下將信拆開然後轉交迨文明接到祗有小洋二十元尙有一百元竟被吞沒即向吳等根追理論在要途爭吵由捕一併拘案判一併交候查再核○大豐昌洋貨號夥曹雲歧前因私收客款經店東朱金寶具控押追嗣曹在押患病送醫院醫治無效於前日身死屍母來申爭吵互投控訴判氏不准滋閙著　人壽子居等妥爲調　○宋尙軒與宋肇昌前因爭管宋公祠陳皮店業在公堂涉訟由陳前讞將店斷歸肇昌接管尙軒因墊出故叔子餘債項肇昌抗不認債一再上控批飭公堂理楚在案昨尙軒又偕親長王潤之等到案禀催奉飭候傳肇昌訊核○立興行巡丁章阿裕擅將竊賊陳子生私刑吊打由探解訊判罰洋二十元陳枷二禮拜）舟（ 
[美租界捕房事]  
　　北河南路某客棧昨有寓客胡連生不知因何用刀自刺咽喉該棧主即報捕舁送同仁醫院求治○古董　客石惟齋昨至西華得路豐陽　日本旅店求售古董被日本人强搶而逸報由捕房飭赴該管領事署控告○鄧鐵路四百六十五號王阿九所開洗衣作因污穢不潔由工部局西人查知報捕至公堂請單傳訊）西（ 
來件 
[擬釐剔關弊章程十四條]  
　　壬寅春上劉忠誠公禀請釐剔關弊蒙批云近因關上稽查較客商携帶零星物件多有罰入充公在客商以此等零星物件旣不能報關完税隨身携帶又須搜查充公本已嘖有煩言咸稱不便甚　關上所用華人因以爲利暗中恐嚇勒索有爲税務司所不及知者事關國課固不能不認眞辦理而通商惠民亦不能不量予方便仰江海關道會商税司並分移鎭江江寗蕪湖九江等關妥商辦理至祈請向章所充公之物仿改倍税給單是否可行即行核議復奪將原禀抄示給閲云云詎江海關税司于總税務司三丁餘口海關充公分肥之欵甚巨礙難照准朦混禀復遂謂中國地方遼闊人民衆多不能照日本辦理如徧處設立旅具檢查所亦無如此巨欵飾詞朦混禀復余在東京得悉如此禀復擬駁其各公司碼頭本有常住　丁查騐上下各貨至零星行旅亦可飭該洋巡丁檢查母庸另派此外收税給單添用華人一二名已足任事卽使添補經費亦屬有限余聞較遲擬就續禀如無妥人回國呈遞而劉忠誠適已薨逝事不果行惟當時洋員經余原禀恐被公論將洋人行李亦一律開驗卽下等洋人從此不敢包攬偷税雖無十分效果略有影響無如事越多年仍　前弊現擬設法挽救以便行旅至一切辦理新章十四條開列于左 
一如中外旅客或有携帶多件重税之物並不遵章請驗完税胆敢故意隠瞞偷越一經察出宜照倍税再加一倍令其完納以示懲警 
二各洋　税務司執事均用華人洋員不過總其成而洋員之俸反視華人數倍不如多用華人可以節費厚其俸而重其罰自無作奸犯科者三内地各口完納税則宜改革也卽如京城貨物一到可仿日本大阪貨船到神户者由神户船行自運入大阪税關棧商人自往報關完税商旅無不稱便我國税物往往由京至津報驗或託人代報折驗後重裝入箱損傷遺失無時不有不如逕運入京征税各商省費稱便而税務亦必繁興矣 
四京師崇文門監督萬國皆知爲優差也專　旗員外人報紙時時詆及若滿漢並放使外人知我朝廷秉公無私外人不敢干預自辦之權限矣）未完（ 
通信 
　　上海出口花業公所自各號議定以後凡在滬購辦棉花如有　水著濕情事理應訂定章程以期劃一北巿濕花至多以一成爲限至於通州南巿等花均以一分爲限如有逾此分數必須照扣價値否則不得交易又據日本聯合紡績會　定凡日本各紗廠如未領有上海驗查攙水棉花所查訖憑照並包袋未曾蓋印者一槪不准交易卽希各花業知照上海福州路第五號上海棉花輸出商組合 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
