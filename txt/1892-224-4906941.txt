# 1892 - 224 - 4906941

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[三百零八號畫報告白] [  點石齋啓]  
　　滬城某小烟舘因烟缸内匿有赤蛇一條店主不知吸之而斃未幾其子又吸之亦斃始知烟中有異檢視之則蛇己腐熾不堪矣因億此烟本藏地板下當時因未蓋閉致貽此害吸烟者可不愼哉他若啞子之奇遇瘋官之笑談白門之異物幾天愚婦之引鬼入室良馬則竟能護主猛虎則幸免陸人作賊而冐官敢肆穿窬之技扮僧以相女忽來窺被之人及新附點石齋叢鈔圖說並山水人物各册頁准於二十六日出售此佈 
[論救災不可無具]  
　　古人有言救兵如救火盖言急也吾則以爲救災亦如救火當火勢初起之時其患尚小及此際而竭力撲救設法灌澆可以使之立刻烟消火滅者待其蔓延己成燎原之勢撲滅爲難矣伏戎於莽人心惶惶其望救也如水旱之望雲霓救兵早到一日卽可完多少人性命若少緩焉有不堪設想者矣水旱偏災何時蔑有當其災之初起人民望賑濟之切其情形亦復如是曾聞有某觀察者聲名赫赫某年大憲委以來滬購米赴北散賑被災之區乃在關外南邊之米早到數日可以全活無數災民而某觀察運米至中途屈計限期尚早而該地米價極貴因一念之貪遂將所載之米悉以出售獲利殊厚一面急飭人再至南邊續購如此一轉手比米到時逾限僅四五日託言風濤所阻泯然無迹而孰意此數日之内風雪交加及欲運米出關以資散賑而千山鳥絶萬徑人希雨雪載途竟至不能運載此一役也飢民之就斃者正不知其凡幾向使無此一轉折則可以早七八天到風雪之時而米早運至災民之全活者多矣未幾某觀察以疾卒其後人亦不振夫購米散賑上憲之所委者何等大事而顧可以遷延時日於中貿利也乎今年揚鎭等處蝗災津京等處水災見於報者己屢書不一書矣蝗蝻京師亦有之皇上念切民瘼特召步軍統領順天府尹問厥情形飭令赶緊補治嚴加督飭不難迅速撲除而鎭江揚州各處尚有遺孽復萌者聞吏部明定章程特嚴賞罰或者足以鼓勵而激勸　當可以逐漸消除惟北地水災侍賑孔急雖滬上諸賑所及籌募樂善諸君紛紛輸助而終苦於緩不濟急幸李傅相深謀碩畫度必就近早爲墊欵先行散放以濟燃眉若必待南中之欵而後施散則該處災民將索之於枯魚之肆矣夫自南至北尚有海道可通往來便捷不過三四日卽可達到待賑者尚可捧腹而待乃昨觀本報所登口外旱災一節而不禁爲之扼腕咨嗟束手無策也據云山西殺虎口外綏逺城歸化城豐鎭和林格小清水河薩拉齊托克托霍等七廳自春以來雨澤未沾難於耕作蒙民困苦經地方官禀請撫卹迨入夏仍未得雨澤旱象己成大青山後飢民衆多嗷嗷待哺始則拆賣房屋繼則鬻及子女護撫胡方伯得報立委錫太守等前往辦賑批由歸綏道庫備荒項下撥銀十萬兩飭由包頭等處購種運回按户散給兩個月口糧以資餬口嗣以糧價日昻䭾脚加價太重遂會同文觀察飛禀撫院籌派欵項以資敷用復由藩庫撥銀六萬兩解往購糧備賑雖五月下旬得雨一次奈地土入乾播種不易况此處向無春收專恃秋穫若祈雨不下其苦有不堪設想者矣並聞汾平遥霍三屬亦旱撫院飭屬開動積榖妥籌賑恤刻己飛章入告云前者平遥得雨曾於電報見之爲之額手稱慶孰意仍與汾霍同罹災刼而七廳之旱災則更言之慘然幸而該處地方辦理有法歸綏道庫中尚有備荒一項可以動撥十萬兩而糧價旣昻䭾脚亦增石米到地又須多加䭾脚此則又以運路艱難之故吾因此而又念及於中國鐵路之興辦爲不可再緩之事也若早有鐵路則糧食可以載運靈便䭾脚何至增加惟無運載之道不得不恃䭾脚以資載運而於是乎彼乃以爲奇貨可居而陡增其價試思旣撥十萬金續請又六萬金雖曰糧價加昻而䭾脚之所增當亦不少倘不增此項則多出數萬金又可活幾多性命矣竊以爲鐵路之興莫妙於逐叚遞增之法及此可以設法於以工代賑之時無論何處役災民之少壯者不拘多少逐節興辦或先令平治道路或就令建築鐵道做得一節是一節做得一叚是一叚先創其基而後日逐增加災民旣得以謀食而又可以備運糧之用而免待賑之苦此則所謂救災之具所不可不早爲之備者也非然者雖有賑欵而運出口外曠日持久彼涸轍之鮑又安能待西江之水也哉 
[本館接奉電音]  
　　昨由京友電傳上諭二道敬謹譯登○閏六月二十四日奉上諭江南瓜洲鎭總兵員缺著鍾明亮補授欽此同日奉上諭大學士恩承恭愼持躬老成練達歴受先朝知遇由主事隨剿軍營轉戰直隸山東河南等省卓著戰功賞穿黄馬褂洊升卿貳朕御極後簡摧止卿歴任都統晉陟綸扉管理理藩院事務宣力有年克勤厥職前以微病給假方冀調理就痊長資倚畀兹聞溘浙悼惜殊深著賞給陀羅經被派輔國公載澤帶領侍衞十員卽日前往奠醊加恩晉贈太子太保銜照太學士例賜卹人祀賢良祠任内一切處分悉予開復應得卹典該衙門察例具奏伊子文森著俟及歳時以六部主事分部行走用示篤念耆臣至意欽此 
[官樣文章]  
　　管理太常寺事務禮部尚書臣宗室崑岡等謹奏爲題奏請旨事恭照光緒十八年七月十七日文宗顯皇帝忌辰應行遣官恭詣定陵讀文致祭謹按臣寺祀觍内載例應題遣親王一人恭往主祭准宗人府將和碩肅親王隆懃等銜名開送前來臣等繕具題本恭呈御覽伏候欽遣一人惟查歴屇忌辰俱奉特旨改遣近支王公一人恭代行禮應如何遣派之處統候聖裁俟命下之日再由臣寺知照宗人府轉行遵照謹爲題奏請旨閏六月初十日奉旨改遣貝勒銜固山貝子奕謨行禮欽此○順天府八旗儒學爲通行事所有歳考八旗滿蒙漢繙譯童生應卽舉辦考試理合通行八旗滿蒙漢各固山各將情願送考歳試繙譯童生旗佐年貌三代履歴造具印册並聲明並無冐名頂替親喪違碍等項事故務於十日内咨覆以憑辦理考試幸勿遲延○前報紀宗人府片查辦理銓選刑部郎中一缺應以副理事官員外郎論俸升補兹聞理藩院己將本院員外郎宗室載作員外郎宗室崇超銜名開送宗人府查照矣○新簡雲南普洱鎭總兵慶筱亭總戎連繕具摺件於本月十二日子刻交由奏事處遞入恭請聖訓並將膳牌呈進在西苑門外内務府公所候旨旋由内傳令慶連於第一起入見上御勤政殿垂詢何項出身歴任何處總戎一一奏對上復諭以滇中兵防交涉諸要務總戎碰頭祗遵陛辭出海○新升廣西布政使黄方 
 
 

Page 2

 
 
伯槐森交卸黔臯遵旨入都陛見於本月初十日到京暫寓煤　胡同賢良寺敬具安摺二分膳牌一枝於十三日子刻專弁齎往西苑門外遞交奏事處分行呈遞寅正趨詣西苑門外候旨旋由内傳令黄槐森於第二起入見上御勤政殿詢以黔中邊事纊政地方諸要方伯逐爲條對畢退出南海午後往諸要津處禀安○廂紅蒙印務叅領等以本旗應領閏月大檔甲米經部劄由海運倉支領現在本旗滿洲業己開倉日領竣禀請本管都統訂期支米文錦如都統訂於本月十九日赴倉支領先期飭印房備文知照監督○盛京廣寗城守尉宗室祥翰於本年六月十二日病故報經盛京將軍裕軍帥以該城守尉一缺轄地遼闊素稱繁劇例應於各城城守尉内揀調奏補查有開原城守尉宗室興麟年壯才明辦事穏重堪以調補所遺開原城守尉一缺應由兵部照例辦理月前己專摺入奏閏六月十一日奉硃筆著照所請兵部知道欽此 
[痴人可駭]  
　　京中傳聞本月十四日下午五點鐘時有一年約四十身穿單褲單褂足穿緑皮雲青縀抓地虎靴手持青鋒寳劍下繫黄繐之某甲濳入城内在保和殿堦下左偏跳舞某庫值班兵見之急上前拘捕甲大言曰汝豈不要命乎兵曰爾若刺吾則竟刺之遂擲刀於地中言汝乃好漢吾不忍刺坐談可乎兵曰可遂至後左門下席地以坐兵曰請放下此劍方與汝談甲卽將劍擲地兵曰汝此來何爲甲言來此刺某以報仇其時兵己暗中示意於後右門值班官兵潜將甲劍取去然後約各項官兵來此緝捕幸甲手無利刃當卽綑獲立解景運門值班大臣處值班統領巴敦甫少司馬研訊之下甲所供一切語多狂妄似患瘋癲問其由何門進内則稱進西長安門天安門端門午門昭德門走太和殿階上進中左門而至保和殿見一人前來因此坐談詰其姓名言某旗人名隆喜統領遂飭先行捆交東華門外偏吉官廳著值班步軍校加意看管並令景運門主事繕摺於翌晨奏請交刑部嚴行審訊 
[興京水患]  
　　盛京自春徂夏雨澤調和至六月初十日起淫雨連綿十三十六十七等日勢若傾盆連霄達旦致遼河及附近之柴汛清柳等河同時暴漲水溢出槽邊外昌圖康平邊内開原鐵嶺承德新民廣寗遼陽海城等州廳縣濱河低窪之處村屯悉遭淹没冲塌房屋約計八九百椽壓斃男女婦孺數十名牲糧尋物半在水中各旗民地方官飛報軍憲裕壽帥壽帥以奉天遼河兩岸數百里地素低窪近年屢患水災今正青黄不接之時又罹此厄小民蕩析待哺嗷嗷困苦流離情殊可憫卽籌挪銀三萬兩解往災區委員分馳各處會同旗民地方官妥爲賑恤毋任一夫失所刻己飛章入告一九重矣 
[無端弑母]  
　　朱菊賓者吳縣諸生也世居木瀆鎭年二十七歳藉筆耕以餬其口有胞弟子春峙者年二十有五自幼業儒屢試不得志於有司棄而習賈在某染坊司帳文定本鎭某姓女爲室擇吉今秋九月某日行親迎禮其父朱某於去年逝世家務由母操持菊賓久己分析他居惟春峙侍膝下本月二十一日下午春峙與母剖西瓜同食食畢向母索青蚨數百文意將出外閒游母以阮囊羞澀告春峙忽雙眉直竪怒不可遏突然而起將西瓜刀向母右肋猛刺母大呌一聲倒仆於地春峙又向左肋一刀母痛極伸手奪取其刀致右手虎口劃破血流遍地頃刻殞命當行兇時菊賓自外入見而慌極上前奪之春峙力大如牛向菊賓腰際直刺菊賓亦負痛而倒旋經人將春峙綑縳飛告地甲連夜入胥門投赴吳縣禀報凌大令以事關逆倫重案立卽升堂喝問爾何故弑母春峙供稱不自知覺旣而俯首流淚仍不承招大令卽著釘鐐收禁至二十二日辰刻帶同刑仵書役乘舟往木瀆臨騐仵作喝報死者身受三傷惟右肋一刀最深卽致命處也至菊賓腰際尚無大碍大令離座親視一週卽傳左右隣訊供塡明屍格諭令屍族備棺成殮一面飭將菊賓及十二齡之妹連兇器帶回署中詳司懲辦事畢於傍晚回署 
[吳下委談]  
　　蘇州各官設壇祈雨並出示禁止屠牲十一日約得甘霖三寸有奇遂於翌日撒壇開宰十六日又得大雨一陣然楊枝一滴終未能灑遍郊原連日仍火傘高撑銅鉦朗照蘇州府魁太守總捕府惠可馬及長元吳三天令因於二十三日起仍在滄浪亭設壇叩禱特不知碧翁翁肯宏施雨澤否也○江蘇巡撫奎大中丞訪知小民偶有微釁至保甲局控訴者局差必多方需索以飽私囊此種刁風深堪痛恨因於某日面諭印委各員凡遇詞訟巡防局不得擅自清理且更不准濫用官刑務須移送有司爲之辦理各員唯唯而退○本月二十三日午前有賊掩入東美巷周姓家檢取架上之衣及水烟袋等物携之而出適爲周婦所見將賊扭住大聲呼喚家人賊初意尚思乘間脫逃迨家人聞喚到來始叩頭如搗蒜周以原物具在未失一絲半縷且不欲結小人怨遂縱之出門 
[滬尾觀潮]  
　　臺北滬尾基隆三處向有小火輪來往裝載搭客極形便捷定章不准夾帶貨物偷漏厘金日前竟有小火輪名順發者違章偷漏經關上查出禀請上游究辦富由全臺稅厘總局司道批歸淡水縣葉縵卿大令確切查明訊辦該小火輪船主情願照章議罰免治其罪大令恩施格外姑准所請責令共罰銀七百兩以示懲儆此項罰銀己由大令詳奉總局批示以一半解歸本總局一半留存該縣充公至此銀該縣將來作何開銷仰仍隨時具報○潘憲唐薇卿方伯晉京陛見己登前報兹悉方伯己於上月廿五日由申乘坐斯美輪船回臺自顧緝廷觀察以下咸往小火輪碼頭恭迓迨憲舟抵岸各官迎入官廳略憇片時旋乘緑呢大橋排導進城方伯入署向太夫人叩安後各官又紛紛呈遞手版方伯一一遜謝次晨赴各處答拜擇於廿八日接篆視事届期各官復循例往賀連日車輪馬足殊覺熱閙異常○艋舺鹽課總館於上月廿三日申刻有人聚衆滋事己登前報刻因此案己由上憲批歸臺北府陳仲英太守率同淡水縣葉大令秉公查辦至辦理是館之王芝畹别駕暫行撤差所遺館務另委余大令接辦至鹽務提調一差則歸總辦臺北磺腦局務之翁子文太守兼攝○郭廣文者福建人前充臺地某大憲幕友因赴禮闈試有中路營務處林蔭堂觀察隨員某君爲其同輩託購零星各件寄交鷹銀二十元未幾廣文以部選某處教諭由部鵋任未及返棹臺疆同輩誤以爲某君私入己囊屢相催索有物交物否則請將其洋返璧某君無奈祗得函致廣文細詢前事無如天各一方音書久滯其同輩又至某君處藉端饒舌聲勢洶洶旋有效魯仲連之爲人者爲某君代白其誣並許向廣文處理明前事同輩始無言而去○邵小村中丞蒞任後於地方諸事或因或革莫不竭力整理勞瘁異常及交夏令風雨旣愆其期寒暖又失其度憲體因此違和嗣於申江請某醫士來臺診治投以藥餌漸次痊愈衙叅之期己能照舊見客吉人天相信然○總統大嵙崁一帶前敵各軍林蔭堂觀察刻因番務敉平所有善後事宜在在均須籌畫爰於六月廿九日由營晉省謁見邵中丞禀商一切旄節仍寓西門外府第一時印委各員紛紛前往拜會○奏調來臺之江蘇候補直隸州胡鐵華直刺傳曾奉邵中丞札委稽查全臺營務直刺前隨中丞考試臺南就近起程經過嘉義彰化一帶無論緑管防營一律秉公查點且加意察訪有無虚冐尅扣等弊兹己回轅銷差面禀一切說者謂直刺此次奉委點名沿路杜絶苞苴絲毫不染卽隨身夫馬等費均係捐廉自備臺南北各營勇丁莫不交口頌之謂自來點名者未有如直刺之清介也○統領後山鎭海等營張月樓軍門兆連在臺有年所撫生番以十萬計軍心愛戴威望素孚近聞官塲傳說謂軍門宦游日久騰念家山己具禀邵中丞乞假返里是否不敢深信姑錄之以俟續聞 
[紅橋延秋記]  
　　揚州訪事人云淮南泰壩分司駐紥泰州專司掣騐通泰兩屬塲鹽壩正任楊分轉瓜期己及例應交卸江都轉遂遴委任希臣分轉杰接署刻己禀奉兩江總督劉峴帥批准隨於本月二十日牌示轅門聞覆任之期當在雙星渡河時節云○向來淮鹽經過之處設有緝私擊騐等卡俟鹽船齊集聽候卡員查騐放行邇來各船竟有不服盤查恃衆滋擾情事事爲劉峴帥訪悉特先出示諭禁略云近聞鹽船帶私連帮上駛船户水手恃船多人衆膽敢不服稽查並毆傷巡勇甚至以巡船偶觸鹽船卽揑稱淹消圖賴此風斷不可長查私梟拒捕例得格殺 
 
 

Page 3

 
 
勿論况係鹽船水手厥罪尤重本應立予提懲姑先出示諭禁並札飭淮運司轉諭票商各將所雇鹽船嚴加約束毋任再蹈前愆等因見者咸謂憲諭煌煌恩威並用各船户自宜痛改前非免致身惟法網也○仙女鎭人倪某貧不聊生携妻子至白門投某親串求作一枝之借膝前一女小字六十子年己及笄慮同行之不便也寄食於素識之鄰婦管氏家不料株守多時所圖皆左乃復覔便遄歸洎抵家則管氏全家己不知何往女亦影響毫無夫婦旣己跋涉徒勞而又掌珠頓失怨恨交併痛不欲生嗣經人婉勸曰君與其齎恨九泉曷若出外訪求或尚可望珠還原櫝也倪諾之惘惘出門不知所向一日行至口岸見旅舍内有諸少年大肆綺筵呼妓侑酒内有名金鳳者雖渾身羅綺而面目酷似己女細察之聲音笑貌改曩時遂步近筵前低呼小字女果星眸回視見倪在不禁痛哭失聲遂歴訴父母去後被管氏誘賣於邗上龜子岑某家現又被岑包與此處鴇子周三家障袖倚門備嘗苦楚訴畢哭不成聲座客驚愕之餘無不爲之髮指倪隨邀周鴇至與岑龜理論岑一味逞蠻倪情急奔投保甲總局控訴趙觀察立提人証研訊惟管氏不知去向當將岑周分别嚴懲女則暫交某善堂由其父爲之擇配一面遍貼示諭以儆澆風聞者咸服觀察判斷之公允 
[蓬島仙蹤]  
　　日本内閣諸大臣紛紛辭職首相松方伯亦一再上表乞骸日皇念國家一日不可無輔佐之人於是下令召諸舊勳如伊藤井上黑田山縣諸大臣入京陛見時面諭以内閣現在急須更迭卿等好自爲之諸大臣領諭退出本月二號三號初在伊藤邸繼在黑田邸開議名曰黑幕會議黑幕者維新功勛之别稱也當會議時重門嚴竊内外皆有巡查護衞越日内外推定伊藤爲總理大臣餘亦依次選定覆奏後日皇卽下諭於八號舉行新授職任禮一面召松方伯速赴内廷聽旨是日午前八點鐘時平山書記官長首先登閣辭官伊藤在帝國蝦台魯與來訪之後藤河野陸奥等叙談九點鐘後始乘車入閣松方於前一夜回京除黑幕諸君外概不接見及到閣適土方宮内大臣同省伊藤松方遂會於土方大臣之别室略談新内閣成之事有頃佐野後藤榎本三大臣渡邊大藏次官陸續入閣鐘鳴十下伊藤偕松方趨内叅見十一點鐘時河野大臣等入閣宮中正於斯時行親任禮命樞密院議長伊藤任總理大臣内閣總理大臣兼大藏大臣准免本官并兼官松方當卽退出伊藤在廷稍留迨午後未及一點鐘時仁禮中將大山大將井上山縣黑田三伯及陸奥渡邊二君奉皇速使發到御君狀黑田等急於一點鐘時入内前後入閣山縣獨穿陸軍大將禮服餘穿常禮服二點鐘十五分命下以陸奥宗光任外務大臣井上任内務大臣渡邊任大藏大臣大山任陸軍大臣仁禮任海軍大臣山縣任司法大臣河野任文部大臣黑田任遞信大臣後藤任農商務大臣大木任樞密院議長榎本佐野樺山高島四子爵一體任樞密院顧問官各大臣拜受畢自伊藤總理始例向天皇皇后皇太后皇太子行禮然後各歸邸第先是諸元老聞松方於六號夜歸京伊藤卽乘車訪晤於三田邸舍力勸專就大藏之職松方不應翌朝井上黑出等又往勸駕松方仍堅却復改勸就樞密議長伯又不允今奉日皇特賜前官任麝香間祇候至平山成信辭職後皇命樞密書記官伊東兼任内閣書記官長云○日皇后於東歴八月八號午前十點鐘時乘輿幸伏見親王邸至十二點十一分時還宮○兵庫德島岡山諸縣水災己詳前報兹經地方官奏達朝廷日皇與皇后合賜銀二千五百圓又以二百五十元賜卹大坂商船會社猪名川丸沈没人民家屬○東京决死隊壯士四十一人聯名致書佐野農商務大臣曰近來米價騰貴細民大爲受困餓殍載塗是皆因二三奸商壟斷取利更有勢力者包庇分肥不顧萬民塗炭此際全仗貴大臣施展救民之策若不聽余等忠告余等將又大有處决其事云云見四號京報其時佐野尚未調任也 
[嶺外音書]  
　　廣州城外榖埠風流澤藪也有翠紅校書者碧玉年華緑珠顏色篷窗斜倚艷絶塵寰游花舫者咸以一識面爲榮比之登科記織焉某夜應某甲之召往鄰舟侑觴一紙猩紅翩然遽去及飲畢與甲携手而歸醉眼模糊失足墜水船户聞聲而出援以竹篙而夜色迷蒙頗難捉摸及援起甲無恙而校書則己玉殞香銷矣鴇婦以錢樹頓傾異常悲痛向甲索償身價堅不肯休甲雖自命風流而實則阮囊　澀進退維谷焦灼昕宵經和事人出爲調停令甲略助微資爲埋香之費鴇乃眉開眼笑無復後言○某日有一人年約四十餘歳容貌文雅衣服麗都行至歸德門猝然倒地見者知爲沾染時疫急取藥餌灌之奈病己深入膏盲無效而斃有知者謂其人原籍江西現爲某署入幕之賓身體素强從無疾病是日因閒暇無事出外清遊不料猝然長逝旋經親屬舁屍回去自行棺殮瘞理○河南某木器店有一學徒年方弱冠某日送貨至城内迨回行經油欄門碼頭汗雨淋漓熱不可耐遂弛其衣服入水泳游一霎時竟響滅音沈杳無蹤跡翌日始浮起則己大如五石瓠雖有丹藥無術回生矣○有一巨匪潛匿南門長隄某烟館以爲逋逃藪兵勇憑線指引前往緝拿匪見兵勇到門絶無懼色陡拔洋槍轟擊彈如雨下歴落有聲兵勇畏其兇鋒莫不退避三舍匪遂奪路奔出兵勇由後狂追行近河濱卽聳身躍入某中泅水逃去以數十兵勇而不能獲一匪人兵勇之　倆不於此可見乎至烟館容留匪類亦屬罪有應得刻己經縣署發封矣○新會縣武童陳某來省應府試技藝優長深蒙府尊嘉許一日在校塲練習騎射翻身墜馬遂被蹴傷鮮血淋漓目不忍覩急舁回寓所延　調治未識有無性命之虞也 
[藐視官長]  
　　浙江運憲現委朱黄二委員至寍波查騐城廂内外各醬園旋查得江東後塘街通記醬園以多報少核與所領官帖不符卽將該園封閉叚塘有某劣紳平日包攬詞訟横覇一方人皆呼爲叚塘大王此次大王不服查騐出言不遜一味挺撞朱黄二委員因其出首包攬藐視官長除移知鄞縣外業己照詳撫連二憲未知上憲作何發落也 
[笛步秋潮]  
　　金陵訪事人云上元江寍二邑宰查拿地棍嚴密異常一日有本城紳士具禀督轅將諸棍綽號開呈其中如滾地龍秃尾龍扒山虎披髮太歳九千歳小覇王之類約二十餘名尚有無綽號者十餘名劉峴帥閱禀大怒謂化日光天之下豈容此輩肆無忌憚平日地方官毫無覺蔡所司何事批令上元江寍二縣及各叚保甲局一體嚴拿務獲究辦如有一名漏網惟該員是問並援照某省新例將地棍懲責後繫以大石鼓或背負鐵鎗使重墜不能行步以免滋生事端縣局奉札之後雖各處明查暗訪而到案者仍十無二三豈差役奉行故事歟抑有人從而庇護之歟安得賢有司以治地棍之法先加諸縱地棍之人而後得以除暴安良造福無量也○天久不雨禾苗漸枯積榖之家咸欲居爲奇貨以致近日市中熟米每石驟加洋銀五六角雜糧亦如春潮暗漲販柴侉子又以夏初蝗蟲爲害蘆洲被傷遂捐貲演戲齊行公議不得賤售金陵非長安比何所居之竟大不易耶 
[開弔盛儀]  
　　前署上海縣袁海觀大令之封翁在籍仙逝大令擇於本月二十五日在縣署開弔就三堂設封翁靈位由二堂至宅門懸掛素色彩毬及藍呢祭幛宅門外設有鼓手自大堂起均令差勇執籐條鵠列以便驅逐閒人舊令尹赫赫威嚴竟如是哉靈前有家丁身穿素服伺候其旁亭午時提右營傳叅戎松海防同知劉司馬新任上海縣黄大令英讞員蔡太守帮辦總巡朱明府法讞員葛同轉松滬厘捐局總辦錢觀察製造局總辦劉觀察及在滬各委員各紳董次第衣冠往吊行禮己畢小憇官廳二下鐘時江海關道聶觀察命駕而至駐紥縣署之蘇松太道親兵在公生明坊下站隊跪迎觀察至二堂降輿步至靈前叩拜大令麻衣蒲伏循例舉哀略坐片時興辭而出 
[上海縣署瑣案]  
　　前有王松桃者扭妻弟顧富生及富生之叔顧富春至英公堂訴稱小的娶妻顧氏小名蘭英本年六月初六日被富生等誘藏求恩訊究蔡太守飭移送縣署訊辦前晚黄愛棠大令在敬業書院升堂提訊王訴稱小的娶顧氏爲室時在光緒十三年迄今己屇五 
 
 

Page 4

 
 
年相安無異不料六月初六日忽被富生富春串通誘去現訪悉藏匿英租界鴇兒阿翠所開花烟館中惟求提究富生供稱蘭英卽顧氏是小的之姊現在阿翠家中小的不敢藏匿富春供稱蘭英是小的之侄女餘供與富生略同大令諭令將二人分别收所立飭差役往提阿翠訊究差役奉諭之下持大令名片帶同夥役星夜出城將阿翠拘送捕房暫請管押旋回縣禀覆以便備函前往移提○捉姦被刺昨己紀諸報端兹悉受傷者係張泉泉及張母顧氏前日泉泉之父張阿海倩人舁至縣署呼寃至晚黄大令在敬業書院提訊阿海訴稱小的係本邑人家在浦東二十四保四十四圖金家橋顧氏是小的之妻兒子泉泉於光緒十一年完姻所娶亦顧氏至次年媳與顧鑑堂有私旋被鑑堂誘至虹口迄今己四載本月中旬媳忽回家小的拒而不納媳再四哀求始暫容留家内至昨晚夜半鑑堂糾同多人不問情由將媳刦去妻與兒子上前攔阻竟被毆傷大令飭仵作將顧氏及泉泉次第騐視隨卽報稱泉泉頭上受傷顧氏腰脇有拳傷大令親視無悞著阿海將妻子舁回醫治並令明白補詞呈案○竊賊閔瑞卿由捕役獲送縣署黄大令訊供之下判令笞責管押候失主到來再核此己列入報章前晚蔣某投案訴稱小的在東門外裕大鹹貨行爲夥被閔竊去衣服三件錢一千數百文現在求卽給領閔無言可答一味求恩大令判令笞責二百板收入所中候備文遞解至烏程縣原籍 
[英廨停公]  
　　昨日英租界讞員蔡二源太守照會英領事飭知各捕房停公一日云另有要公也 
[英界公堂紀事]  
　　英商某甲永逺承租華人某乙之地及丈量局委員前往丈量地保嚴志芹竟抗傳不到且其事尚多轇轕非訊間地保不明因函請蔡太守差傳該保候訊明核辦○瞽人宋惠生貧難度日投河自盡適爲三百七十二號巡捕所見救至捕房捕頭命移送公堂請爲安揷蔡太守諭候徐圖安置之方○祝王氏以丈夫久住周吕氏家不顧家務因之前往找尋丈夫避匿不出致與周吕氏忿爭互扭至公堂控訴蔡太守飭將周吕氏暫發官媒收管一面諭令祝王氏明白具詞呈候察斷 
[法界捕房紀事]  
　　某甲不知何許人本年五月間賃屋本邑小東門外洋行街與友人某乙股開寳元豐洋貨店平日逋負纍纍至開張時債主紛紛向索甲無從彌補向乙暗中商略將寳元豐歸乙一人乙因貪便宜當卽承受兩下立有筆據乙允將生財銀百餘兩限期交甲擇日開張甲心存不良將所得生財價銀權作别用嗾使債户及夥友向乙索資並欲將生財取去抵押乙知事不妥尋甲理說甲早經避匿蹤跡杳然乙計無所施遂於昨日投赴小東門外捕房據情聲訴捕頭諭令出外將搬取生財之人扭送管押○東滚車主阿春者係川沙人人皆以偷雞阿春呼之死己數年遺下東洋車六十餘輛悉歸其妻阿照娘經理阿照娘倩車夫某甲爲之照管甲性本刁惡暗將工部局舊照會刮去號數另行塡補以充新照會朦混舞弊約己數年前日有華捕在小東門外覻破其僞拘入捕房捕頭立飭巡捕向各處稽查片刻間查到七輛向車夫盤詰一一供出來由遂派包探孫錦榮等先將阿照娘拘送捕房繼又查得英租界某乙家亦有私改照會之事又將乙妻並僞照會車一輛帶至大自鳴鐘捕房管押候訊○川沙民婦某氏背夫私逃至花烟館倚門賣笑現經其夫訪悉投縣署控告黄大令於昨日飭差孙請葛同轉派同會捕局綫勇至花烟館提婦至捕房管押候過堂後解送入城○甲乙丙三跑灘賊用小刀劃破某輪船搭客之皮箱竊取雜物經探夥數人查見奮力拘拿内有著名積竊小六子者竟敢與探夥爲難致將衣服撕破後仍拘往送押捕房○管理東洋車之陸仁卿送車夫某甲至捕房聲稱甲積次租車錢二百文務求追取捕頭令將甲管押諭令陸投公堂控訴 
[聲明]  
　　昨報紀江西藥鋪多以廣東栽參充作吉林參等語攷上海各鋪販人參至豫章者大抵皆道地精良遴選上品是以儲之藥籠購者盈門以上所云不知爲語意不明歟抑傳聞失實歟合卽聲敘以釋羣疑 
[正名]  
　　本月廿三日報中京塵瑣錄内第八條吏部文選司呈送病痊浙江試用同知莊淦排印時淦悞作洤并將同知二字脫漏合亟補政 
[減潤助振]  
　　金免癡先生自己丑歳得有足疾己閱四載每交秋令必舉發一次今届幸獲無恙是以立願畫蘭聊助津賑計纨摺扇減潤收洋一角自登報日始匝月爲止由北市戲鴻堂古香室一言堂收付次日准有决不潦艸落墨惟潤資須得先繳各賑所卽將收條隨件交下以昭信實而杜私肥否則概不動筆也 
[招認屍身]  
　　同仁輔元堂來信云本月二十三日巡船在洋涇浜撈來男浮屍一具年約三十來歳上身無衣藍布單褲藍布褲帶三根頭辫線皮袋一隻内有當票三紙四明公所第五千二百六十九號沈阿四年五十八歳寍波鄞縣人停棺執照一紙保人順利興煤炭店等字樣當經本堂殮埋義塚如有親族卽來同仁輔元堂認領可也 
[更正彚解臥牛山賑捐]  
　　謹啓者本月二十日彚解臥牛山規銀五千兩内申報館振所英洋三百元係合規銀二百廿二兩八錢二分五釐特再申明[  上海六馬路仁濟善堂籌賑公所謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　十八日知府周蓮由常州勘河回知縣竇鎭山交卸代理上海縣事來汪以誠由金陵回請補崑山縣石浦可巡檢岳廷禀辭赴江北棤資巡檢鄢致忠由江隂保甲來十九日候補道王定安由江寍來二十日丹徒縣王禀到正任武停縣吳炳由寗見制憲回並謝十三年分海運案内蒙保加四品銜知縣洪衍慶禀銷上海絲茶北卡差並謝委署丹陽縣事姚桐生禀知派蘇差派鄭逢時禀謝借補太倉道隸州州同缺同知銜分發江蘇試用知縣顏樹廣東人由京騐看來省禀到主簿何樹勳禀銷婁門旱關差卽辭赴上海貨捐局　騐差巡檢吳光　　知奉　憲轉飭常昭河工給奬准委海運差一次委署宜興縣典史姚紹生禀辭赴任 
[邗江官報]  
　　閏六月十七吳分轉用賓委解京餉邱别爲文純委解商捐部餉十八日饒鹺尹祖護由寳坊寺差次來揚　鹺尹美　禀銷皖岸聽差十九日許分轉星璧由省回揚公幹 
[助賑平安]  
　　謹啓者敝堂接奉聶會氏大善信祈保　家人口平安樂助永定河賑捐銀一百兩又奉天津無名氏大善士樂助洋五十元又奉分緑主人祈保宿痰全愈樂助洋五十元又奉薰篤祜堂大善士樂助銀二十兩并無名氏二兩以上統歸永定河賑捐項下先俊祗領仰見諸大善士宏發慈願憫念災區佈救命之銀錢積非常之功德勿藥有喜永保平安敬仰慈雲同深叩祝　　上海六馬路　　善堂壽賑公所施善昌等謹誌 
[上海北市絲業會館籌賑公所施少欽經收山東順直臥牛山賑捐閏六月初十至十二日第三千二百五十九至六十一次清單]  
　　初十日陳晉康求母病速愈洋十元太平府源同典經手無名氏洋十又三户各一元松江沈仲起募王安雅二元顧不留名一元蘇胥無名氏求子平安二元崑山陳完願一元錢配銓三角○如臯慶和典洪垢豐佩之世德堂懷逺四户各本洋一元洪許氏凌壽五力不從心曹春甫問信義祝三心有餘要海同樂九户各五角了心子三角五分王保華石大亮朗月齋錢　山四户各三角洪吳氏洪兆熊張尚綱三户各二角五分吳福財天慶天樂慶同普慶慶樂新樂天喜恆源耀山雅星十一户各二角共三十二户合本洋十三元○源豐潤來史韻生洋三元金博泉二元八角京兆於二元於長七歳有關一元二角夏雨人一元共五户各洋十元○十一日陳姓同妻馮氏求病愈無疾患洋一百三十七元平陽郡求平安由壽康莊來銀十兩東海氏求子慶木病速愈洋十元紫荆子求先人冥福由恊源莊來十元又鴈門書屋求合宅平安四元潘筠甫求合家平安由江裕船來十元留溪姚氏六元安慶韓良臣求次女病速愈四元招商漢局保弱主人平安完願四元蘇城半閒居士求妻汪氏身體康泰鋤月居士求夙疾卽愈臯臯十三户各一元武穴淮鹽局不具名一元姜堰無名氏一元○江裕船來武穴中孚寗廷樞翁陳秋圃寗不書名各洋三元不書名一元八角張佑周吳子卿何翔雲殷潤珊陳景山堯意氏謝許願望得子望病痊望得子十户各五角楊育林二角共十四户合洋十三元○漢口怡甡莊葉君錢四百文郭君甡記孫君程君潘君胡君蕭君方君八衣各錢二百文共九户合洋二元○十二日修俟齋善士由立大莊來規元一百零七兩四錢一分一厘江西弋陽縣署無名氏求病速愈由永豐莊來洋一百元湘省樂安堂善士由承裕莊來長沙平銀五十兩合規元五十二兩無名氏求妻病速愈並祈合家平安由立大莊來洋廿元蕪湖吳敏甫募瑞芝堂十二元又夢花生徐瑞堂各二元又杭一順邢雨亭一元寓洙經信和典武水病人六元南匯其園完願求病全愈六元太倉洪朝燦爲子國泰求病速愈五元幸學耕堂由正大莊來四元嘉朱琪爲長子文鰲求病速愈四元湖州織簾内史四元宜荆鹽公棧元不書名爲三歳兒求眼目光明由承裕莊來二元張立成由太古昌來二元又尹松厓丁裕大各一元又張溯源一元銅洋一元溧陽陳幼記二元陳記一元五角史西記五角夏門陸氏還願一元馮壽記一元李仲山爲兒女三人陔嗽求速痊許願果愈完願一元袁聲氏一元嘉定燃犀客一元無名氏銅洋一元○烟台敬業書院伯軒氏募無名氏求合家平安洋十元杏園居士無名氏求合家平安各五元聽濤客求平安毛銀四兩八錢六分銅洋一元○蘇省恰康莊募還願人力不足清河張還願求平安無名氏求安主人媳病安省戲金石林氏九户各錢二百文勉力心有餘力不足省戲金三户各錢一百文共十二户合洋二元似松居士求母病全愈保合家平安十元○安徽潛山營陸善士募古蒙陸賓記洋一元四角馮張唐李斗榮甲爵鼎元張李趙李周黄平頴玉英凱簪超韜勳忠官二改四秀訓順訓黄任三十六記各一角共三十七户合洋五元○漢口升昌典無名氏保平安各錢五百文無名氏保平安不書名平安書保平安五户各錢二百文平安氏錢一百文共八户合洋二元○兹署陳居易山房五角又募歸頴川弦農氏洋五角孩童陳東保省蓄錢六百文陳來保省蓄錢四百文共四户合洋二元 
[上海北市絲業會舘籌賑公所施少欽經收順直山東臥牛山賑捐閏六月十三四五日第三千二百六十二三四次清單]  
　　十三日山隂謝文海求病愈謝世鴻了願祈 
吉慶各洋十元謝文智求病愈謝世正祈吉慶各二元謝天福謝正昌各銅洋四元蘇州孫門沈氏求病速愈洋五元崑山吳信泰吳源壽五元南匯徐曉樓求孫病速全洋四元蘇州蟻粒齋四元安裕堂范求一路順風平安一元梅月軒黄欽齋周明玉吳殿森四户由餘大莊來各一元蘇州永和局友一元義利一元鄧源記銅洋一元○黎里衆善公堂候桃花舘冷善草堂各洋四元味諫廬濟陽童子各一元無名氏錢五百文繡記錢四百文蓮芬氏錢三百文西河氏思無邪居蜀雲氏三户各二百文亭記汝和生雙魚齋三户各一百文共十三户合洋十二元○閔行同源典洋二元又募正大光明四元知非草廬知非子得意氏三户各一元勉力氏求嗣氏小知非子三户各有作舟氏鄉余積慕善軒三户各四角保平安二角求揣書一角無名氏錢二百文共十四户合十一元七角對開一元無門氏一角銅洋一元補過氏梓園氏各銅洋一元○十四日鴛湖勤廉堂主人金親友所贈芹儀移助由彚康莊來洋四十元華亭隱士洋十元揚州於受之爲兒志寛求病速愈十元顧門蔣氏求病速愈由惠泰莊來十元元和吳恩祜爲室人張氏病求速痊由唯亭寄來洋十元蘇州萬源無名氏祈保母康寗胞弟强壯洋十元太原無力子爲妻病愈完願並求速健洋十元如臯琴客足疾己愈完願十元吳宅二元璜涇恆茂湛記高新之求秋冬令家平安二元王氏求病全愈二元梁溪萃興不書名二元興東氏願慈母康强合宅平安一元汪鴻遠求合家平安疫癘無侵五角汪雲卿求諸事如願四角崔姓五角○廬州金斗李同泰本洋二元一角又募金治臣一元周　三五角蔡紀方張承書沈子英程玉侯小軒胡竹甫吳朗軒王棟材八户各三角朱蘭如英洋一元吳德山凌平棟各錢七百文王士本朱恩堂各錢六百文共十六户合英洋十一元○九江同順募莫愁居洋一元破衣氏七角吳文記江記王桂庭三户各五角胡玉記胡厚貞胡記胡賀祝江茂記汪瑞記福麟氏洪聲氏八户各三角福記有辫僧各二角共十五户合洋六元○長興永和募松記太原氏各洋一元東海氏洋五角榮陽氏一點心四角王芝記蔡潔記潘子莊茅秋濤四户各二角祈門氏越郡氏召溪子三户各一角共十一户合洋四元○九江恊順號馬鏡清洋二角募胡俊卿無名氏各五角胡先親三角○十五日晚力子洋五十元鄉拙善士保佑合宅平安由賓和莊來曹平銀二七寳銀廿兩合規元廿一兩四錢四分八厘陸小寳洋十二元王春泉病愈還願十元仁源森記爲近隣失愼幸獲平安十元隱名氏求子洋十元祝太太保平安八元無名氏得子節省麵資移助洋五元申雷誦芬堂洋五元銅洋二元謝瑞卿大洋三元對開一元小洋六十五角鄂省壽萱老人求孫兒世炔孫女書姑病症早痊完願三元無名氏許願一元保安居士二元無名氏二元望回子求機會二元鎭江綢捐局無名氏求子病愈滬菴無名氏不留名四户各一元天水葉氏求胸悶速全一角○定海裕大園盧友卿洋一元又募黎璞齋一元一角盧安芝一元王重恩陳耀廷袁泰和新望記周所沛五户各五　萬生林永寳李小梅王萬箴合順蔡元興六户各三角余金貴陸定顏陸信財石雙福蔣德茂王合和林榮生七户各二角邵昌寳沈金和張寳仁沈阿福吳阿茂沈長庚沈小　邱　才殷蘭方林美　王駿卿董友夫十二户各一角共三十三户合洋十元○柘臯餘慶本洋一元李錦霎大雅堂彥　　三　各五角洪學志龔爲義李昌葉唐景雲陳宜祿賓惠堂六户各三角同泰元許錫三許庶雲許光華丁及六五户各二角王樹德虞接厚記鵬程萬里香力不從心　居易堂佩之欽倫堂照德堂洪垢堂對山書屋存心堂十七户各一角共三十二户合本洋七元○南橋義盛甡頴三氏洋四角朱世昌二角十八子朱吉卿不留名抱冲齋四户各一角共六户合洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
