# 1914 - 383 - 4914866

 

Page 1

 
 
   
 
 

Page 2

 
 
時評 
[暗殺（抱）]  
　　世間不平之氣其爆發力之大小常與其蓄積之厚薄爲正比例而無可倖免者也 
　　訴諸法律不平之氣之發以正者也法律無效而訴諸武力武力不行而訴諸暗殺皆不平之氣之發以變者也而要皆如其蓄積之量以出之則一也 
　　以力加人可以緩其不平之氣之爆發而適以增其不平之氣之蓄積迨蓄積益厚而爆發益烈焉而以力加人者方以不平之氣之不見發而私相慶幸也且以其策之得售而益進行其以力加人之手叚焉而機乃一發不可遏矣 
　　奥之呑併巴赫兩州此亦久成爲歷史上之事實矣而今乃釀此大暗殺以最親愛之王太子及妃同時畢命於驚霆一聲之下而發難者爲印字匠爲十七齡童子怨毒之於人甚矣雖然亦慘矣哉 
　　大地茫茫弱肉强食此舉或亦足以警夫以力加人者俾之稍稍省悟也乎 
[命令]  
　　六月二十七日大總統策令李紹臣特授以勳五位此令 
　　又令舒和鈞戚朝卿陸鍾岱均給予四等嘉禾章此令 
　　又令劉文垣吳信芳均給予五等文虎章章得雲給予六等文虎章此令 
　　又令朱熙授爲陸軍中將張鼎勳授爲陸軍少將此令 
　　又令國務卿呈據機要局局長張一　詳請任命趙廷珍王杜歐陽熙雷延壽唐在章楊崎森爲參事呂式斌向瑞彝章華曹秉章王立承曾文玉劉式程濮彥珪陳誼黃彥鴻廬文明勞勤餘毛祖模阮永墀江保傳秦樹忠爲僉事應照准此令 
　　又令司法總長章宗祥呈請任命趙毓桂署直隷天津地方審判廳推事王寳善署江蘇高等檢察廳檢察官關和鈞汪學海署安徽高等檢察廳檢察官應照准此令 
　　又令署浙江巡按使屈映光呈請任命陳錫疇爲臨海縣知事林鍾琪爲瑞安縣知事張鵬霄爲象山縣知事魏大名爲定海縣知事黃夏鈞爲平陽縣知事應照准並交内務部銓叙局查照此令 
　　又令内務總長朱啓鈐呈准文官高等懲戒委員會議决前署山西盂縣知事米庭珍辦理失當致鄉民聚衆暴動一案應受第三條第一種第一欵褫職處分米庭珍應准照所議卽行褫職以示懲儆此令 
　　又令陸軍總長段祺瑞呈請將陳整尙達授爲陸軍二等測量正應照准此令 
　　又令陸軍總長段祺瑞呈請將丁焜年授爲陸軍步兵中校王新續徐振岱周人吉均授爲陸軍步兵少校應照准此令 
　　又令陸軍總長段祺瑞呈請將　定榆亂出力之崔向輔李文漢均授爲陸軍步兵少校董克敬授爲陵軍砲兵少校杜希陵范寶書楊鴻琛均授爲陸軍工兵少校陳少廕劉國祥項鋭均加陸軍步兵少校銜應照准此令 
　　又令蒙藏院總裁貢桑諾爾布呈核覆察哈爾都統擬以普爾布扎普補商部牧羣總管請予准補等語應照准此令 
　　大總統申令據代理都肅政史夏壽康等糾彈前任順天府府尹王治馨納賄婪贓一案官吏贓罪定例綦嚴躬爲地方大吏輙敢　官納賄藉案婪贓蠢國殃民尤屬法無可恕茲據所呈王治馨前在順天府府尹任内委署各縣知事幾致無缺不賣並有藉案乾沒婪索情事贓欵纍纍竟至數萬之多亟應從嚴究辦王治馨著先行解去正藍旗漢軍副都統本職交步軍統領看管並由平政院按照所揭各欵酌傳要證嚴行審理呈請核辦以　官邪毌稍瞻徇此令 
專電 
[北京電]  
　　五日與梁系有關之各報以極長一律之文字記華比銀行總辦陶普施語取消中比興業公司之説（一）彼箇人意見極熱心與中國合資辦礦然未得比京總公司許可何能向當道提議（二）彼僅時與施肇曾接洽隴海路事並未涉及礦務今總統及農商總長旣經許可或註册之事自爲謠傳（三）路透德華皆以華報喧傳太甚故調查不淸且彼等外人多誤會中比之關係（四）總統宣言歡迎外資焉有抵制之理故中比興業公司余所最希望其成立之公司惟種種事實至今尙未發生余並未向貴國政府個人提及貴國政府亦並未向余提及此事所惜者經此次報章摀亂將來余提議此事尙有何人肯從中帮助倘異日余雖有最良善之草案向商部註册因此恐被拒絶則是總攬政權之大總統被一無價值之報所左右記者案陶君末後著語極重最注意且巳證明在中比銀行之代表者實巳有合資辦礦之一大希望即華報亦未曾載及陶君曾與中國政府正式提議 
[北京電]  
　　參政院早可正式開會因須劃分諮詢機關及代行立法權之界限故細則須詳改 
[北京電]  
　　政府派陸徵祥就近赴和蘭商量平和會事 
[北京電]  
　　政府得外洋報告稱孫文黃與均巳先後抵法京恐其結成重大事件以與政府爲難特派本府軍事顧問法國武員百里索前赴法國偵探一切 
[北京電]  
　　勦狼匪飛機隊長秦國鏞巳回京據聞飛機不能偵探匪踪此次空勞往返 
[張家口電]  
　　何都統親統陸軍一師之砲營日前忽然潰變放火連搶當舖四家燒去民房甚多火光一畫夜未息大總統得悉非常震怒電斥何平日約束不嚴事後毫無布置記過一次 
[西安電]  
　　謠傳白狼在伏羗巳被甘軍擊斃其實不確白狼手臂稍受損傷並未畢命聞匪黨重要人物均巳易裝向長江逸去 
[武昌電]  
　　襄河上下黨人遍立機關連日破獲甚多 
[南京電]  
　　交通部以浙路收歸國有滬杭一綫瞬與滬𡩋接軌特電令馮督轉飭沿站� 
軍隊不分畛域恊力防護 
[南京電]  
　　財政部擬收回紙幣辦法昨電韓巡按使詢以調查要項三條 
[南京電]  
　　淸鄉督辦段書雲昨將公文案件送交巡按使署准今日晉京觀見 
[南京電]  
　　滬商虞某在南洋勸業會開辦房屋公司欠公欵十五萬元未繳特呈請將模範馬路房屋作抵昨經韓巡按使派張效先估價若干呈覆核奪 
[南京電]  
　　韓巡按使委彭峨士赴灌雲縣境密查私種烟苗昨回省呈報均經剷除凈盡 
特約路透電 
[北京電]  
　　某某數報隠謂張家口兵變乃出於南方黨人之運動北京今盛傳此項消息惟據可靠之方面聲稱此實毫無影響之談大約因叛兵以徐州人居多故起此説而孫黨中人亦有故意張大其辭以失政府信用者 
[北京電]  
　　南京八釐公債票一案將澈底查究此案牽涉大員數人故衆皆非常注意 
[廣州電]  
　　廣東被水之　廣約一千一百方英里災民約二百萬人外人產業無受損者據税務司報告此次災情之重爲八十年來所未有 
[廣州電]  
　　各處决圩消息仍陸續至省各地受災旣重災民失所者復無救之而賑濟之欵亦不敷用江水盛漲交通不便廣州各物皆見騰貴廣州城半在水中今日下午江中漂下死屍多具巡按使現賚閲各災區並巳設立賑濟會總會設廣州警務總署砲船奉命移駐各要鎭俾以無綫電代巳毁之電報 
[長沙電]  
　　江水巳及沿江各街道内地消息抵省頗遲巡按使現望災情不致如一九零六年之重湘江資江一帶顯曾降有極大之雨沅江一帶尙無消息據永州消息江水忽漲三十英尺衡州湘潭之水較一九零六年尙低數尺衡州東南來河流域雨水似較他處爲少洙湘鐵路交通曾被阻數日現雖開車僅通至醴陵橋該橋前爲水衝毁目下正在修理長沙附近之四大圩一九零六年均無所損今亦决口長沙至洞庭湖之圩多經保全益陽以下資江之圩亦决數處據永順府保靖消息江水暴漲損失房產甚巨各路電報交通皆　農田之損失尙難預計長沙巳籌辦急賑警務長張君尤爲出力流離失所者共約三千二百家多宿城牆之上皆藉賑度命巡按使曾發錢六百千文兩日即盡繼發官倉之米然皆霉爛不可食乃加薑鹽合煮以解惡味此次水災之後必將禁米出口警務長巳籌得特别捐銀一千兩購辦避疫各物並招工四百人監查員百人由耶魯敎會郝姆醫士及顏醫士敎以淸疫事宜人民現皆自行淸潔住宅警務長張君之告示謂大水之後防有疫癘其措詞頗有新智識基督敎外人之特别捐巳達洋一千五百元王　運巳由京電匯銀一萬兩以充賑捐此捐將散賑長沙以外災民各醫院均開種牛痘以防生疫 
[蕪湖電]  
　　全省各處本年收成極有佳望江水較往年同時大低各種商業日見起色外間盛傳朱家寳將任皖督皖人頗爲欣慰 
[東京電]  
　　帝國議會今日閉會 
[東京電]  
　　此間聞奥國王太子及其妃遇害消息大爲震動皆爲奥王悲惻 
譯電 
[北京電]  
　　各省軍民分治制業巳宣布 
[北京電]  
　　馮國璋因設立軍區事抵京須勾留兩星期之久 
[北京電]  
　　大理院與平政院職權多相抵觸辦事漸見𣗥手� 
[北京電]  
　　漢口意領事署將陞爲總領事署即以現任領事路西君爲總領事 
[北京電]  
　　有賀長雄氏所上關於内務部嚴行剪髮令之條陳袁總統巳交内務部核奪 
[北京電]  
　　英文京報應中國電政處之請更正瑪柯尼公司爲中國設立無線電報局消息 
[北京電]  
　　順天時報載稱葫蘆鳥商港不日將以美欵興造 
[柏林電]  
　　奥國王太子費迪南近偕妃游歷數年前兼併之巴斯里亞及赫齊戈維拉二州今日（二十八日）在蕯拉桀伏同遭暗殺王太子乘車赴巿政廳時有人以炸彈擲入車内爲王太子以臂推開落地而炸傷第二車之侍從數人王太子仍鎭靜進至巿政廳歸時有一十七歲之學生名泊里斯地區者以勃洛林手鎗擊之第一彈中王太子之首　二彈中王太子妃之腹均死途中奥王聞之大痛即離伊斯其爾回維也納德皇在基爾得此兒耗即停止本星期擬行之各事維也納今大爲震動德國各處亦深悲惻 
[柏林電]  
　　第一次狙擊共傷七人兩次之兒手均巳拘獲聞塞維亞政府曾預戒奥國王太子勿作此游因探悉巴斯利亞之塞維亞僑民有極大之陰謀學界中人尤爲志堅之故王太子及其妃之遺骸己運至維也納 
[蕯拉桀伏車]  
　　兒手乃一塞維亞之學生自稱因 
 
 
 

Page 3

 
 
國仇之故久　戕害奥國顯貴之志並不　有同謀之人第一次擲炸彈者乃一排字匠供稱炸彈乃塞京無政府黨員所送而不知其人之名且亦不認有同謀之人詎第二次行兇處數碼外發見炸彈一枚衆信二次不成則尙將有人抱挪炸彈 
[公電]  
　　皖省通告政務廳組織就緒電都督巡按使鈞鑒皖公署政務廳組織就緒定於七月一日實行依官制廳設四科各置科長一人總務内務兩科各分三股敎育科二股實業科一股各股主任股員共二十八人其重要　電及外交事件曁監督司法財政等項另派秘書數人分辦特此電聞倪嗣冲咸印 
要聞一 
[宣付審查後之參政院議事細則草案]  
　　起草會先提草案聞參政院議事細則草案原定於星期一製定星期三開大會討論以實行黎院長開院時之命令奈委員王家裹恐星期二一天起草不能竣事於星期一在總統府赴　時巳向院長要求緩至星期五報告當得院長允許乃星期二一次起草會而草案卽行成立大出人意料之外實因施愚鄧鎔之提有草案於起草會衆以爲不謬因得逐條通過不過關於代行立法職權之各項手續稍加數條而巳故能有此迅速茲悉巳於昨日（二十六）開大會議决交付審查矣其討論之情形如下 
　　審查會首次審查參政院昨日開會爲議事規則起草告成提出大會討論至一時三十分尙不足法定人數不能開議在議場候至二時始開議起草員報告後各員對於原案之第八章附則規定代行立法職權事項有以爲應加附木則以立法院成立之日爲止有其效力者有以爲不如另定一代行立法職權之議事規則者又有以爲應付審查者及主張即開初讀會者黎院長亦以應什審查遂以審查付表决贊成者起立起立多數遂指定梁士詒王揖唐汪有齡程澍德王印川王世　等七人爲審查員並定於今日（二十七）下午一時在該院第二審查室開第一次審查會昨巳由該院秘書廳通告各審查委員函云頃承審查委員長梁士詒君通知定於本月二十七日下午一時在本院第二審查室開本院議事規則審查會屆時務乞蒞會爲禱 
[平政院審理案件之所聞]  
　　裁判權限之政法談紏彈條例十二條載肅政史糾彈事件經大總統核定認爲應交平政院審理者特交該院審理同十三條卽載特交審理事件除由該院審理裁决外其屬於司法審判或懲戒處分者應交主管官署處理該院所彈劾受理之件屬於刑事者甚多頗侵入司法範圍聞該院與司法機關均以并無明白規定恐將來不免有齟齬之處現正擬恊同規定以淸權限云 
　　覇縣知事之犯贓案年來人民苦地方官貪汚之治一旦聞此案發覺而又當總統官吏犯贓治罪條例新頒之後咸望一實地施行以爲　簋不飭之戒而培國家之命脈故羣相擬議以爲必將置之重辟而因法律有不溯旣往之原則又轉恐其將逃法綱一若該知事之巳邀倖免也看甚且謂此　案件歸第三庭審訊亦屬别有由來其實該院開庭極守秘密且僅開庭一次眞相亦恐未必盡得何至卽有决定之旨至於歸屬三庭由來之説更屬無據在該院初成立時聞對於案件曾擬定照到院先後依次分配如第一案歸第一庭二案二庭三案三庭四案又復歸第一庭純全爲機械的配當其不容成心固無疑也 
　　評事兼代之新辦法該院編制令其審理以評事五人組織之庭行之而各庭評事適僅五人倘一人缺席即一庭不能開庭若各庭同時均有一人缺席則全院卽不能行使審理之權矣法院長特訂評事兼代辦法四條呈蒙總統批准辦理（一）第一庭序列第二之評事有事故時以第二庭序列第二之評事兼代之第二庭序列第二之評事有事故時以第三庭序列第二之評事兼代之第三庭序列第二之評事有事故時以第一庭序列第二之評事兼代之（二）各庭序例第二之評事同時二人有事故時以他一庭序列第二之評事兼代兩庭（三）各庭序列第二之評事同時均有事故時以第二庭序列第三之評事兼代第一庭以第三庭序列第三之評事兼代第二庭以第一庭序列第三之評事兼代第三庭（四）各庭序列第三四五之評事有事故時其兼代順序與同三項同但各庭序列第五之評事同時均有事故時照第三項之規定以各庭序列第四之評事兼代之 
[解釋軍事秘密範圍之文章]  
　　報紙條例第十條第四欵軍事秘密範圍業由陸軍部詳細解釋奉總統批令如擬辦理茲錄原呈及淸摺如左 
　　呈文原呈云呈爲　釋報紙條例擬定軍事秘密範圍呈請批令施行事案查報紙條例第十條禁止登載各欵第四欵内開外交軍事之秘密其他政務經該管官署禁止登載者等語而於何項軍事應守秘密未經指定範圍竊恐報館編輯人等無所遵守設或誤會登載於軍事殊多妨礙茲經斟酌事宜勞參各國辦法略將軍事應守秘密事項指定範圍俾各報館有所遵守　不致藉口於範圍不　妄爲登載似於軍國前途不無裨益是否有當伏乞批示遵行謹呈 
　　解釋解釋報紙條例第十條第四欵軍事秘密之範圍報紙條例第十條所稱軍事之秘密報紙不得登載者其範圍如左（一）戰時軍隊編制駐紥地及出發之時期（二）戰時後方勤務之計畫（三）整旅計畫及準備（四）要塞地域内之兵備及關於防禦之營造物（五）關於國防及作戰之計畫（六）關於戰鬥進行之狀况（七）戰時軍械軍需之運輸及存儲地點（八）關於軍事之外交事件尙在交涉中者（九）關於軍隊中異常之變動（十）關於裁併及徵調軍隊之計畫（十一）關於軍械之購置及製造（十二）軍官軍佐關於軍事上之任免或調遣未經宣布者（十三）其他官署該軍事禁止登載者 
[北京新發現之空中紙人物]  
　　日前天壇夾道忽發現一紙糊婦女細研究之確爲一種之玩物昨由京師警察廳通函云本月十四日永定門外發見一紙糊婦女身高約有五尺向城内東北騰空飛來及至天壇夾道突然墜落於地查此事甚屬離奇恐有訛傳當經分飭區隊派員切實調查茲據復稱查得該紙人確係一種玩物製造方法係用細鐵絲與竹板紥成一類似人之骨格再圍以圓肚腹或頭腦糊以蠟紙取其質輕不透空氣暫不封口再有顏色指畫四肢男女隨便將頭或腹内細鐵絲上所紥之蠟燭或油製棉花燃點後即用蠟紙糊封其口俟内部火氣充滿復用針在巳點着蠟紙外皮上刺一小孔氣隨孔出即能飛騰空中隨風飄蕩何時火氣銷盡即漸漸落下迨及地時火燼無存即有亦不多惟大風時不能施放當時該紙人墜落東後街地方被人檢拾燒燬并未看見有何危險物質等情并據該巷住户孟玉珍言前在俄使署傭工曾聽外國人言有此玩物等語具復到廳查該紙人確係一種玩物並無研究之價值惟内貯火物外糊蠟紙萬一落地時餘燼未泯接觸引火之物危險堪虞除飭各區隊隨時禁止施放外誠恐傳聞失實以訛傳訛轉滋附會用特通知各報館登載以釋羣疑云云 
[雜評一（抱）]  
　　可憐哉湘粤之民吾聞耗吾心酸惻極矣 
　　酸惻之中有使吾髮指氣結者官倉之米誰實司之乃令其臭腐不可下咽至雜薑鹽同煑以殺惡臭誰創此法直不欲使民直接死於饑餓而迫之使間接死於疾癘耳巧哉官吏之謀苦哉生民之命矣 
　　廣州城中之物價西江水面之屍身八十年來未有之奇災二百萬人同罹之浩刧平日無思患預防之法但知搜括民財事後無節費充振之文猶議增加官俸天乎吾民何不幸而生我今日之中國也吁 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀海鐵路（）]  
　　　海鐵路創辦於民國二年測量　地均巳看手其最先實行在秦豫一帶其極東海州海門之修　　　解决其極西蘭州一帶　白狼猖獗全未着手　　路政之進行昨友人樂知君見示路政近况茲爲述之 
　　　秦豫海鐵路督辦爲施肇曾氏資本均由比公司借用實乃俄欵合同槪倣京漢汴洛工程師爲比人錫馬以合同載明　工程師不得用他國人全路凡四千餘里就汴洛洛潼二線而接連延長之工程分東西兩大段由汴至海爲東路由洛至隴爲西路各設邊管及正副局長以董其事路線以鄭州爲中心横亘京漢東接津浦西越將來之同成（大同至成都線）近復勘察由陜州至山西之運城支線此路爲銷鹽導綫惟須經黃河橋工頗鉅將來或擇一適中地點　同成亦得利用此橋則所省經費頗不貲矣東路汴洛段祗四百餘里尙平易徐州以東　出海問題未决正在計畫西路工程以觀音堂硤石爲最鉅山洞凡七由張茅迄陜州多山溝鐵石橋工約數十陜州以西皆沿黃河行頗平坦入函谷迄潼關乃稍經險阻從茲更抵西安則盡屬康莊矣惟西安至隴若取直徑須經百餘里之荒壤水草均無行車極不便亦絶無生利故必繞道鳳翔府計須多行百數十里全路測定之計畫大略如此 
　　督辦施氏前在京漢歷充要差於路事情形頗熟因杜比國人之壟斷乃力挈希臘人奥法力德氏總管東 
路奥會署西路總管者也前充京漢工程師歷充正太蘇杭甬等路總工程師頗優待華員屬下洋員之烽焰因而稍殺又以瑞士人卜立克氏總管西路卜曾署總工程師前充滇越鐵路工程師及汴洛總工程師人亦嚴密屬下多奉法施氏以鑒各路冗員糜費之獘用人宗旨至取簡要復在京漢滬等處招攷練習生分别委用旣宏造就復收利用之效此對於用人支配不無足稱之處也惟西路總測量團團長比國人新樂士前在京漢路曾與彈壓委員起有齟齬現測量團人之彈壓收支係督辦所委任直接管轄於局長而新氏則謂係彼所雇用祗聽渠一人之命令又各叚洋員提欵每項例須聲明用途按月由收支註册報銷獨新氏謂彼負完全責任不肯宣示用途故測量團每月報銷祗有共付團長若干等語　局長亦無如何 
　　全路工程原期十年告竣東西路同時進行近以狼禍實逼西安潼關附近測量團因而阻礙又因新任總工程師以測量團所定第二段路線　度及斜坡多不適用從新定綫益以三段測量進行甚緩故工程遲而未辦用兵之後比公司頗注意於路欵乃决集力先修東路趕於年終通車以彰成效　堅外人之信用然後乃將東路全部人員移辦西安至鳳翔一段約四百餘里是爲西路之二段總管即駐西安與洛陽首段所屬澠池至西安同時開工工　　不至　於　滯　　　不靖隴　　　　　是十年　約　　與否全　政府感信矣 
[張家口兵變紀詳]  
　　二十　日夜　　哈爾何都統衛隊在張家口　有　變之　　息傳來殊堪驚愕茲爲詳述其情形如下 
　　張家口之地勢欲知此次兵變之狀况必先略明張家口之地勢言其地勢可分二部一曰城　一曰商埠而通橋爲其中樞通橋之東爲怡安街街之東　則車站在　是街蓋商賈萃集之所張鎭之精奉也通橋之西北下堡再西則上堡是即舊城所在兵營衙署成在焉 
　　兵變之原因此次變生倉卒商民惶措異説紛傳　云係欠餉太多因　　　者或云有黨人搆釁煽惑而成者據所得消息蓋因日前何都統厲行禁烟之令　　　中癖烟者甚多何遂下令搜查凡被搜出證據者悉係營倉將治以軍法因此有人從中鼓動致生此變又一消息云是日兵丁在某處賭博爲第四區巡警干涉致起衝突當經各官長禁止是夜兵丁紏集多人向警報復本地痞棍匪人乘機縱火而變遂以起 
　　街巿之焚掠　都統兵隊駐處距下堡尙有里許旣變之後蜂趨而南圖掠怡安街及車站一帶沿途放火示感以致下堡各街巿悉成焦土據聞下堡火勢尙大至昨早（二十五日）七時黑烟猶坌涌不絶但上　一方並未見有何動靜是役也計商舖被焚搶者四十餘家推鐵路一帶尙未波及 
　　激戰之時間張家口除何軍以外尙有毅軍鐵路防軍巡警及商埠團防當二十四夜十一時驟聞西北槍聲隆隆然旋見火光四起商埠中人咸知有變而橋西逃難者巳蜂湧而至遂聚集防軍團勇堵截通橋要路一時亂軍大至見有兵隊堵路遂開槍猛撲相拒一比 
時許亂軍勢甚猛防軍幾不支適何都統親率未變之兵從後兜剿亂軍始潰散何都統又派親信官兵分頭彈壓捕拿當將滋事之兵懲辦數十人其餘畏罪逃入山溝之兵爲數無多巳有隊伍前往搜捕現在地方秩序己照常安靜矣 
　　死傷之慘狀下堡之死亡眞况現尚不知防軍激戰而死三四十人當激戰之時流彈及於街巿車站商民死者又三四十人並聞亂軍死者不下五七十人傷者及被獲亦數十人呻吟盈野哭聲滿巿亦可謂一場慘劇矣 
　　續函之彙述昨晚又得一消息云二十四日晚間當巡警查出兵士賭博情事出而干涉彼此口角爭執各不相下致起衝突紛擾之際巡警乃施放空槍二響而禍機卽發於此是時何都統聞信立飭警察廳黃廳長及第二團第三營于營長嚴查重辦所屬而與巡警衝突之兵亦卽於是時糾合多人再出尋釁鎗聲旋即接續而起火光亦　發矣此二十四晚十點半鐘時　也何都統聞知有變立傳二團三營于營長汝庠工程營李營長譽校各率所部曁砲團褚團長　祥率本團兵士查緝彈壓褚團長知變巳親率所部出營捕拿會同各營長截擊斃叛兵數十名餘始逃散聞叛變之兵不過二百人並聞搶刦時有四區巡警在内擊散後　　叛兵　　現正分途　　緝拿　　　　以重軍法並安撫　　　民云 
　　又一面云二十四晚十點半　時　一師第一　第三營之兵士與巡警　隙　起衝突　有第三營大部分兵士附和之而土匪又加入共中共行據奪約六小時之久其範　自上街北端掠起直到下街中間之大　至翌日午前四鐘始止一夜铳聲不斷火光燭天天明叛徒始行逃走經未潰之官兵極力彈壓始得巿　秩序一一恢復當二十五日午前全巿極形寂寞午後稍歸舊熊本夜大抵咸幸安靜無事並聞今次被害情形房屋焚毁者二十家其被掠奪者計八十户損失總額計三十萬兩左右一般商店均停業未開但錢舖損害不鉅聞總統接得此次兵變電報以後大爲震怒即於是日立派某稽察官前往張家口秘密調查軍兵譁變之詳細情形以憑核辦　　英報之所傳北京英文日報謂二十五淸晨北京始悉二十四夜張家口兵變之事據聞北京巡警總廳先後接到張家口巡警分廳警電兩通第一電略謂該處今夜兵變巡警均出維持秩序第二電略謂二十四之夜第一師軍隊忽然譁亂火勢甚烈鎗聲隆隆至三點半時火燄即熄該局巳派巡警四處巡邏車站左近甚屬安謐如再有變故當時報告云云京張鐵路之商務照常來往但昨日張家口開來之火車人頗擁擠有由該處避亂來者且知此次兵變爲何之部下也外人財產毫無損毁但該處人民之住宅據聞焚毁及被搶刧者甚多所堪據以爲實者卽二十四夜之變事起於當晚十時延至二十五破曉四點三十分即行平靜譁變兵士僅屬第一師軍隊城中焚刧區域頗廣當變起時婦孺哭聲比火聲尤大官事電線巳被亂兵割斷不通故該處地方官不得不藉鐵路電報以達消息於北京據聞亂兵飽掠之後即離張家口向北而行以冀逃逸且携帶軍火甚衆外人生命確無傷害英美紙烟公司之財產人役均報平安但居城西之瑞典瑙威丹麥敎士尙未有所聞蓋因城西距車站頗遠也當事起時該處巡警彈壓甚力且其保持秩序抵禦亂兵皆能克盡職守而變亂一起巡警立出救護各處住宅現在該處地方官禁止居民往視災區故其財產損失之實數尙未得其梗槪云云 
[紀約法會議之第十八次會]  
　　昨日下午二時約法會議開第十八次會議員出席者四十一人議長孫少侯主席秘書報告文件復按以本日議事日程開議本日議事日程爲立法院組織法曁議員選舉法大綱案由政府特派員説明主旨及理由政府特派員方君樞登台説明略云本案於咨文中所陳理由巳甚詳悉但稍有不明瞭之處不得不再爲詳細解釋明白一關於立法院組織一方面者即議員之額數之比例各國均以人數之比較亦有不按此規定者但議員人數過多於議事進行大有妨碍此去年政府鑒於國會之事實故也但人數過少非代表國民全體之本意故政府折衷辦法意思以三百人爲最善其次關於職權之規定此種立法院之職權在約法中並未詳細規定　留之規定於組織法中也且此項職權關係最爲重要　特規定於立法院組織法中以示鄭重之意此　於組織方面之重要者也其他關於選舉一方面之規定選舉方法各國不同大致不外二大端一爲普通選舉一爲限制選舉各國度其國民之程度而採用適宜選舉方法惟我國立憲未久人民心理對於選舉之觀念甚爲淡泊若採用普通選舉則大多數抛棄其選舉權於事實上轉無利益故擬採取限制選舉方法先期　查其選舉人名册按册給票第二投票方法有記名與無記名二者但採用無記名之投票則投票者以爲於名譽無關不免濫行投票故不若用有記名投票法使知稍有顧惜第三爲選舉之資格此項規定仍照從前所規定卽爲有政治之經騐及學識者或納税多額者爲標準此在起草時酌定之此關於選舉人之一方面者也至於被選人之資格則需較選舉人資格限制宜嚴另行規定人名册選舉區域則以行政區域爲選舉之所並於北京設特别選舉會蓋北京爲首善之區人才薈萃之地北京之選舉會乃務使人才搜羅凈盡之特别辦法也其華僑選舉會於各該地行之或由各地代表於京師組織華僑選舉會至於覆選則於初選被選人互選以上種種辦法皆關於選舉一方面之意見也總之此咨文不過陳抒意見以備貴會起草之參攷而巳至於此外有不明瞭之處請質問本員　爲説明　云議員某君謂在從前國會組織法中對於華僑選舉曾有規定何以此次立法院之組織　對於華僑之選舉是否仍按從前辦法或另籌辦法皆未提及不知是否遺漏至於咨文中所謂華僑可以回本籍選舉此事絶不能辦到政府特派員答言此事甚爲困難如謂華僑回籍選舉事實辦不到然則中國在各國設中國僑民選舉會從前國會選舉巳經與各國交涉未能達到目的此外只有一法於京師設一華僑選舉會以免遺漏人才時有議員三人起立復有質問議長遂宣告現在無甚質問可請政府特派員退席政府特派員方樞退席議長謂請諸君就本案討論大體時某議員謂本案大體無甚可討論者請議長付審查按照議事規則由議長指定李盛鐸馬良嚴復那彥圖王印川趙惟熙鄧鎔程樹德龍建章陳瀛洲朱文劭陳國祥李　王揖唐曾彝進十五人爲審查員議事畢散會時下午三時云 
[審查中之立法院大綱]  
　　本月二十五日約法會議之議案爲立法院組織法及議員選舉法大綱案此案係由總統提出茲爲摘錄其提案之内容大意如下以餉閲者 
　　組織法立法院組織法分爲兩大綱（一）曰議員之名額從前　合兩院議員多至八百餘人名額愈多流品愈雜議事愈形遲滯試以之與前淸資政院議員二百人及民國臨時參議院議員一百餘人相比較成績反遠出其下可見減少名額顯有兩種利益一爲議事可期迅速一爲財力不受竭蹶故此次名額之决定至多不得逾三百人（一）曰職權之行使從前國會組織法於國會行使職權之規定過於簡略其中流獘殆有不可勝言者該會議有鑒於此故於此次組織法内凡　與國家　　機關之權限互有關係者必須界劃鴻溝一律明瞭苟非立法院所應行使之職權槪不得越過雷池一步蓋其所擬組織者乃參照約法及於其他國家機關相關涉之權限另行詳細規定云 
　　選舉法議員選舉法大綱共分十端（子）選舉人選舉人之資格一爲學識二爲經驗一爲財產四爲税額五爲年齡六爲其他特殊之資格略謂如仍定爲普通選舉則恐將仍不免有從前許多無學識者壓抑少數有學識者之流弊故被選人之資格規定甚嚴丑被選人各國通例被　資格多較選舉人所定資格爲寛大槪除國籍與年齡二端以外其他制限均無設定之必要然中國現在國情不能不預防流獘故被選資格仍須從嚴蓋亦有鑒於初次舉行選舉時之秩序紊亂不敢再取放任主義也（寅）選舉區及選舉會　縣爲初選區省均爲複選區蒙　靑海京師均爲特别選舉區凡一區中必設一選舉會京師則爲搜求各省旅京人才另設特别選舉會至於華僑則一槪銷納之於本藉或京師注入選舉册内初無另設選舉區之必要所以從簡便也（卯）選舉册無論初選複選必將選舉人　被選舉　分爲二册以便調查（辰）選舉機關及程序初選複選各區　置監督并設資格調查會　複選區　　更設一資格評議會京師地方設一選舉總機關并設一全國資格評議會及議員資格審定會此普通選舉區之程序也至於特别區内亦各設選舉監督大槪田調查會調查資格後交複選區評議會評議然後選出此爲第一步選出初選當選人經複區調查會調查後再交京師評議會爲之評議此爲第二步由複選區選出之議員交由審定會審定然後議員資格完全取得此爲第三步（己）各區選舉制度之 
異點　省均用複選制惟京師蒙藏靑海及其他特别團體則用單選制此其異也（午）投票法初選複選及單選均用記名投票法未選舉期選舉　限由選舉機關臨時酌定至選舉日期則以敎令臨時定之（申）選舉之制裁除犯刑律選舉罪外其中有不公不實者另定懲戒專案酉施行細則隨時隨事擬訂 
[東三省之政聞]  
　　現欵之新調查中央以東三省紙幣濫發無藝逐日低落官商交困磋議收回之策函雷交馳終以絀於財政未得效果今又特派潘鴻賓巢鳳崗爲督會辦議收紙幣潘巢二氏親赴齊瀋　赴吉垣實地調查除將三省濫幣總額報部外茲　調查各官銀錢號之基本金計奉天東三省　銀錢號有現欵七十三萬六千七百元支出典當糧棧等資金二十一萬三千元興業銀行資本一百二十萬元黑龍江廣信公司基本金九十八萬三千二百元官銀號資本五十九萬一千四百三十元吉林永衡官銀錢號現欵約二百四　萬兩巳據　報都聽候核辦 
　　省制之特别法新官制頒布後擬即實行軍民分　中央日前曾電召奉天張都督赴京會議此事因未克分身　又令其陳明意見茲聞張督巳電復謂此次頒行新官制在政府决擬各省巡按使專理民政另劃分軍區簡　軍區長專理軍政軍民治權卽可分淸法良意　亟宜進行惟東省毗連日俄若實行此制窒碍之處甚多似宜特别辦理令東三省軍區區長兼任巡按使事權專一政令易施否則驟然變更恐生阻碍此爲因地制宜起見俯望採擇施行云云新地方官制頒布後張督曾電請另簡巡按使實行軍民分治與上述意見相歧特别辦理之説殆不確也 
[江西戚巡按報災要電]  
　　北京大總統鈞鑒贛省自本年五月旬後　雨爲災比日尤大雨如注撫贛諸河與鄱湖同時泛溢萍鄉宜春均報水災南昌新建豐城建昌等縣圩堤潰决淹沒人口田廬無算南贛　帶郵電不通此外各屬雖未詳報聞被水之縣尙多哀鴻遍野慘不忍　實爲數十年未有之災揚　事關民瘼木敢玩視巳商財政廳酌撥欵項並由商會籌集巨資於省垣附近各屬散放急賑一面遴派妥員分别前往各縣切實調查妥爲撫卹惟災廣人衆杯水　濟車薪擬懇大總統俯念贛省災民困苦特沛恩施酌頒庫帑以資救濟臨穎無任悚惶待命戚揚叩 
[湖北官事新譚]  
　　叚都督保奬將才陸軍少將方先亮光復時曾任贛軍旅長軍學優長資格亦老去春李烈鈞　贛獨立時方與反對致觸其怒逃滬得免及贛亂發作叚香岩都督督軍進攻方投麾下參贊戎機極爲得力近巳電調來鄂委充軍儲局長將鄂中新舊軍械服裝逐一淸　分别去留其損壤而可用者均遂兵工廠修整配治將來增練軍隊立可取用段都督極嘉其能特將其功績呈報總統奬給文虎章以示鼓勵 
　　呂巡按革辦號房鄂省官場近來競尙復古卽行政公署傳達一職自改組巡按使署後亦仍沿用號房舊名他　轅抄之規復端茶之送客種種舊習氣一槪復出惟自有號房名稱以來需索規費之風大起凡分發知事禀到各項人員之委差該號房均循例索規一委狀之送達多則索二三元少亦數角漸至各屬投遞公文亦居然索取傳遞費否則門深似海求片紙隻字達巡按前迄不可得呂巡按初原無所聞知昨因某員晋謁被其需索因面陳呂巡按始悉其事勃然大怒立飭將號房領袖周陞解送武昌縣責押所有號房當差一槪革除另派妥人接充以除積獘諒此後需索陋規之風或可少戢矣 
　　巡按署職員調查鄂省巡按使署政務廳早經組成茲將署廳各科股職員調查紀下（政務廳廳長）陳　　巡按　直轄秘書）王光　吳汝澄汪龍光（政務廳正文案）查爾崇（文牘員）方燧查爾熾（技正）段大誠（技士）鄭廷　謝秩南（總務科）簽事章寳　（機要股）主事　　德芳馬志淵温曰　（稽　股）主事胡正流陳養先陳承麻司法股主　楊元烈（庶務股）主事滕紹烈朱聯　李作前額外主事　錫光（内務科）簽事王衍曾（民治股） 
主事汪　　萬英　警備股）主事胡贊采柯景新（土木股）主事周廣龍瑞萱（實業科）簽事倪治珪（農商股）主事王邦銓蔡祖芹（工礦股）主事李式常王翊中（敎育科）簽 
 
 
 

Page 7

 
 
　王文芹（學校股）主事汪謙　　　（　　股）　　　　　　　　此外四科二二三　　　　共五十餘人 
　　各縣財務處撤消湖北各縣之有財務處係由前財政司核定組設令知事　　正紳秉承辦理一邑財政官紳互相監察期杜流獘用意未始不善　年餘以來毫無成效可覩不肖官紳反得狼狽爲奸　道早有裁撤之意茲財政廳長王茂卿以現在財權統一地方税名目取消此項機關巳成贅疣特商呂巡按使飭令各縣知事將各屬財務處一體撤銷又有謂財務處之設乃因從前本籍人作官人品猥雜動輒將公欵捲逃故以　存各欵使各紳董保管今則時異境遷知事皆可靠之人捲逃之獘自可無慮是以特令裁撤云 
地方通信 
[蘇州]  
　　警廳通飭謹愼拿賭蘇州警察廳通飭各區隊　愼拿賭其文云照得爲政首在持平欲期持平尤莫重于措置得當即如賭博一事律有專條如遇有開場聚賭當然嚴行查拿設因喜慶宴會暫作消遣而並無財物賭博者即在暫時娱樂之列事雖同而情有别所以民國暫行新刑律第二十二章賭博罪載有第二百七十六條内云賭博財物者處一千元以下罰金但以供人暫時娱樂之物以爲賭者不在此限細繹　文賭博財物者係指　　聚賭者而言供人暫娱而不在此限者卽寓事同情别之意現在嚴禁賭博周密拿辦之際誠恐各區隊遇有此等暫娱場所臨時誤會妄拿反致擾民治安殊非爲政持平之道合行飭知各區隊特飭遵照嗣後查拿賭博時亟須考查明確再行拿解懲辦勿稍鹵莽是爲至要 
　　蘇常道到任新任蘇常道尹殷鴻壽　次電辭　接韓巡按電勿宜固辭中央亦復電慰留並准殷君仍兼充軍政執法處處長所有道尹印信巳由巡按署先行刋頒木質印信發給應用故殷君巳定於陽歷七月一日爲接收道印　任視事所有蘇州鎭守使缺即於是日取消其使署參謀副官以下各官亦均取消另由殷君位置於軍政執法處分任各職云 
[鎭江]  
　　縣長督捕蝗蝻前誌丹徒高資龍潭一帶發現蝗蝻刻下捕不　捕加以農忙　　　民苦無餘力再　　　　　　　　　於昨晨帶同衛隊二十名並　　夫數十名各帶大　　大　　及巨　等乘坐火車前赴高資一帶督捕以期　滅盡凈 
　　時疫之可危　　因今年天時不正時疫流行前次天花　疫盛行死亡　以百計因兩稍　不意日來復乾燥異常郡城内又發生霍亂傳染甚速一　夜間即不可救死亡相繼頗有人人自危之象云 
[揚州]  
　　割柴燒捕蝗蝻江邑邵伯運河西場一帶本係灘地現忽蝗蝻　生日昨謝知事據農民報告該地係屬營有巳飭令江防汎官張名得將該灘所長柴薪迅即督夫刈割凈盡以便燒捕免致貽害 
　　規復書吏刑具江　縣謝知事現因奉飭改組縮减行政經費擬將四科原有之僱用錄事等一律裁汰招集前江甘兩縣之書吏不給薪水飯食照舊辦公事故前充縣署之書辦刻巳集議章程承認辦理公務聞定於七月一號到署實行辦公又謝知事近因部定復設笞刑以杖五十爲限特召工匠製造不架以便施行 
[安慶]  
　　祁門蛟水爲災　州祁門縣自陰曆五月以來陰雨連綿突於二十三日大雨傾盆山洪暴　一時城内外水深數尺四鄉田畝屋宇均被淹沒去歲該邑巳遭兵革今復罹此洪水小民何以堪此 
　　徵集警律意見書皖省倪都督通令各縣知事曁水陸警廳以前准内務部電告修改現行警律徵集意見報部以備參考該知事警長等對於違警律有何意見仰即尅日繕就呈署以憑採擇彙咨云云未知各知事警長將來如何交卷也 
[山東]  
　　維持敎育費本省三年度預算敎育費總額爲五十六萬元經前雷敎育司長核定巳屬萬分困難後經財政司修正又照核定之額减去二成蔡抵任後曾飭敎育司擇各學校經費之緩急輕重列表呈核當經敎育司遵辦巳於前日案呈巡按使考核查東省敎育費實屬不敷分配巡按使通盤籌畫縱不能格外增加亦當恢復雷敎育司長核定之原額云 
　　外國語專門學校之緩辦本省開辦外國語專門學校喧傳巳非一日茲聞當局之意以目下經費困難無力籌設且曾奉中央通令　當　設之　　　　許我併不准再行　　　此項學校不得不暫　　緩　云 
[四川]  
　　紀援軍川軍援甘支隊部之劉營長率所部於五月二十二日抵碧口該地人民極爲歡迎聞事前白匪佔據武部意圖犯文縣窺碧口以擾川境嗣因該支隊抵碧乃改竄　洮二十六日支隊部率王舒兩營繼至該隊長因匪蹤變　不能不注重龍松一帶遂命二營劉營長率所部馳赴南坪又派三營營長王立本率所部馳赴平武與南坪軍隊聯絡俾龍松一帶有備無忠云又援陜軍先遣支隊長步兵十一團團長舒營　君病故曾誌前報所遺團長職任聞以第三師參謀長陳經接充遞遺參謀長以現任兵工廠恊理鍾體道接任不日卽將赴廣元司令部防次云 
[雜評二（默）]  
　　審查中之立法院參政院之設雖曰一方面爲政府諮訽機關一方面爲人民代表然究其實際諮詢則有之於民意固無與也將來有代表民意一線希望者其惟甫經交議之立法院乎組織法而良人民自獲莫大之幸福苟矯前國會流弊而　其正則共和之精神立法之作用從此剷除淨盡矣然則今日之審查組織法實爲民國生死關頭約法會諸公能爲人民保存此一線之希望否耶 
　　商榷中之特别制軍民分治對内關係與外交無涉也今日新官制之頒布軍民權雖劃淸然巡按仍可調用軍隊故對内亦無所謂窒礙也東三省外交之𣗥手久矣從前軍� 
民不分當道於事權上何嘗一言便利對外何嘗有得心應手之妙用然則分治之無關於外交明甚乃聞張氏以東省有特别關係而請行特别制度豈其有特别見到處耶或曰張氏曾請另　巡按使必不自相矛盾則斯説又何爲乎來哉 
　　飛行中之紙人物前此南京有發現紙人之謠今日北京亦有飛空中之紙人物與割乳事之南北對舉同也惟南京之紙人謠言爲邪敎也北京之紙人製造較巧眞能飛騰空中幾與飛艇氣球有同一作用於是人又疑其藏有危險物而將傳爲白狼或黨人之弄鬼矣鳴呼國人之善於附會耶抑知識之淺陋耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[押解罪犯之意外]  
　　張阿德錢金生陸阿標汪阿才四人前因在外糾衆肇事經警廳先後拘送地方檢察廳預審明確起訴審判廳經推檢各官開庭辯論之下以張阿德等所犯竊盜等罪均巳成立分别判决監禁在案嗣張阿德等不服判决具禀上訴經承審官核准咨請汪檢察長吊齊案卷於前日飭派法警汪樹懷趙子卿將張阿德等四人銬住兩手押乘火車解赴蘇州高等廳訊辦不料火車開至崑山車站將近張阿德錢金生二人忽從車窗躍出脱逃汪警即令趙警將陸阿標汪阿才二人不心看守己亦從窗口跳出追捕是時張錢二人均跌在地上張巳跌傷要害氣絶斃命而錢則並未受傷即就鉅石擊斷手銬連越三河脱逃無蹤至汪警當時跳出追捕亦跌傷手臂等處痛極倒地迨火車抵崑山車站後趙警卽帶同陸汪兩人下車就近送入崑山縣巡警局訴明前情請求暫押一面又由趙警至該縣知事署具報立派員役沿軌道找尋旋將巳死張阿德騐明委係因傷身死傳諭善堂棺殮候示而上海汪檢察長聞此消息立委司法巡長梅南枝前往調查及至昨晨趙警舁同受傷之汪警返滬到廳報告當奉汪君諭飭將受傷法警汪樹懷送往上海醫院醫治趙警着在廳候示所有陸阿標汪阿才二人聽候另行派警赴崑迎提回申再核其在逃之錢金生候移請警廳分投飭緝俟獲案後另行訊判至午後梅巡長亦由崑回滬將查明緣由到廳禀復 
[質訊格洛克路暗殺案]  
　　住居法新租界格洛克路歸安里之張子剛被人暗殺迭誌前報昨日復由法捕房傳同證人朱永正等並將嫌疑犯章少良等十一人押解至法公廨於下午四點三十分時由讞員聶君會同法副領事德君逐一研訊供詞錄後 
　　証人朱永正供壽州人上年三月間在張子剛處當馬兵於七月間辭退十二月間來申謀事躭擱在桃源里朋友家中於三月間搬寓小客棧内與李長桃向不相識四月間由友劉玉介紹始與李認識本月某日在茶肆中與李遇見李言定欲將張子剛暗殺邀我同往我即回絶不去出事後本欲報告捕房因恐錯誤不敢冐味從事現調查屬實故投捕房作証戴鳳山供安徽人於初次光復時在南京張子剛營中當兵於上年九月間取銷來申謀事與張子剛並不見面四月間我巳落魄李長桃亦貧苦同向某人借錢因此相識五月初八日在馬立師路遇見朋友朱言九朱云你如此流落終難了局囑我隨伊至寳昌路借洋給我爲川資行至寳昌路口又與李長桃相遇李出四寸長之手槍一枝槍珠七粒托我代售我畏懼不允旋卽分散朱言九之洋亦未借得卽往英界現投捕房作証是實聶君將手槍給戴觀看戴稱所見李持之槍形式相同 
　　關平才供前與李長桃同營當兵故此相識本年三月間來申找張子剛謀事住在張處於四月問在五馬路茶肆中與李遇見言向張子剛借洋不允總有見面時與伊算賬等語 
　　劉玉供前在甯國府張子剛處當兵於本年三月間來申張巳往日本故未見面與李長桃同營認識五月初八日在寳昌路見李將手鎗托戴鳳山代售我言鎗可交我看看李不允我見李鎗藏衣袋中我隔衣一摸約長四五寸旋即他往初十日在小橋畔聽見李與某甲言伊與張子剛有仇一語並未聽見 
　　中西官諭令朱永正等四人退去再提張子剛之妾張孟氏至案聶君問是晚張子剛在門外與人立談究有幾人供祗有一人婦人觀屋出外見夫主與人閒談婦人催夫主回家行未數步該匪從夫主背後連開兩槍夫主中鎗倒地旋卽身死日前捕房拘獲李長桃一名實係正兇聶君又諭曰此乃人命巨案不可胡亂誣扳如有虚誣反坐之罪甚重汝須三思諭畢將李長桃提案對質孟氏即指稱是晚看明李長桃開槍無訛決無誣指情事供畢哭泣不止求恩抵償以伸死者之寃 
　　李長桃供海州人年二十九歲於五年前當過兵光復時在南京當排長二次革命時隨張子剛在寗國府當副目上年八月間來申住在西新橋南首小客棧内因不知張子剛住在何處故與張並未會見四月間在跑馬廳與張之胞兄張老三及張友張胖子遇見同至寳昌路某學校前給我洋兩元爲川資勸我回籍我言如願回家上年身畔帶有洋二三百元時早巳回去我實欲找張子剛謀舉三次革命故此不願回家並以張老四（卽張子剛行四）不能會見即托老三轉言問伊是何宗旨老三答應轉言後又在八仙橋與老三遇見我問他如老四不欲再圖三次革命我流落在申乏錢度日無可設法請即借洋三元回籍老三言我無洋銀你可托陳國均向老四商借我卽到某旅館尋陳國均商懇陳囑我在棧等候定有佳音詎守候至三天不來我又往尋陳見面後陳言老四云現乏洋銀擬將值洋數十元之披風質洋給你不料祗能質洋兩元故此不願質去難以借給陳見我飢寒交迫給我銅元八枚我即出外今到案作証之關平才於同營當兵時認識朱永正等三人均不相識端午節日又與陳在途遇見給我衣袴一套老四被殺之日我於是日上午在西新橋街老虎灶上啜茗至收巿時回棧並未他往豈能暗殺實被誣指求恩查察訊至此時巳七點四十分鐘中西官會商之下判李長桃等交捕房帶回管押候今日下午覆訊核辦 
[財政部對於產銷併徵之遲徊]  
　　本邑各業商家反對貨物税產銷併徵問題曾經總商會南商會迭次電達北京財政部農商部請求轉飭蘇省國税廳暫緩更章在案茲聞前日巳接財政部回電以現值國家財政困難之際此次頒行產銷併徵一事商家宜如何効力共起維持乃據電禀各節並無事實可採徒知緩辦殊不足恃究竟如何情形未據切實聲叙僅以窒碍商家爲詞萬難照准等因現總商會巳將各業商人所陳種種窒碍事實詳電該兩部請爲察核矣 
[破獲私鑄銅洋銅幣之機關]  
　　閔行對浦有蕭塘鎭鎭東南五六里許有人賃屋私鑄銅洋銅幣近因辭退工匠該工匠遂挾忿投上海鎭守使處首告鄭鎭守使派兵隨該工匠前往查獲男女數人及造幣機器一併解回鎭署現蕭塘巳駐軍隊一連暫時防守 
[放寛小東門大街之布告]  
　　上海工巡捐總局長出示布告云查南巿方浜自外十六舖橋起至紫荆止由前巿政廳雇工塡土預備建築馬路本局接辦後繼續動工現在塡土工程業巳一律告竣卽須鋪築路面惟自　慶橋至長生橋止花早浜一路前廳據該商舖集議要求將坐南面北一帶房屋讓進遷建浜基俾小東門大街放寛改築馬路一切手續業巳規畫準備亟應接續進行該處大街本爲南巿商業最盛之區奈街道狹窄交通殊不便利以致各項營業不能十分振興拆城以後通行車馬該處首當其衝尤極擁擠之苦且方浜橋長生橋兩端俱備用三尺圓徑大瓦筒花草浜一叚前廳因遷建問題僅於浜基南面鋪設十二寸小瓦筒爲臨時洩水之用如喉之細緊束其間大雨時行水潦方漲深恐不及宣洩有漲裂泛溢之虞於路政商業關係俱非淺鮮現當暑月貿易淸淡正可及時工作因飭工程處將該處地基一再測勘繪印細圖規定將大街放至二丈之寛靠南一面另築三尺寛人行路一條各舖户前面讓出之地卽以後面之浜基除去留出五尺寛公弄外儘數相抵多者繳價少者給價日後修造不再收讓尺寸以示優待至靠北房屋將來翻造工作時應收讓三尺俾與南面一律預備添築人行路之用惟茲事體大關於遷建之手續及遷讓時房主租户不無損失不得不斟酌周妥經本總局一再邀集該處房主租户商榷妥善辦法據房主蔡念修堂及租户慶雲銀樓等禀復贊同並面陳尅期遷讓情形前來尚有少數業户藉口損失意存觀望第此事本發生於面北舖户之請求卷存贊成説帖二件各舖均蓋有印章前廳俯順輿情不惜巨欵準備一切此時未便以少數之私見任其出爾反爾致隳前功除繪具圖説詳請江蘇巡接使上海鎭守使滬海道尹察核備案並咨行上海縣知事出示勸諭曁飭工程處訂立木椿爲退讓尺寸標記外合行布告該處南首一帶房主舖户等一體知悉卽日依照木椿地點一律動工退進以便本局派匠於該處大街排築瓦筒翻造路面停工以待幸勿遲延自誤切切此示 
[營長口中之黨人計畫]  
　　上海鄭鎭守使前日接統率辦事處巧電奉大元帥令開據李純電轉據李廷玉聲稱據報告現有陳特即陳鐵又名陳俠由逆首李烈鈞夏尙聲自日本派遣來贛運動軍警乃與營長高禹門相識因亂黨不日在粤起事密商禹門響應當即事敗現將高禹門劉忠勇拿獲研訊據高供稱李烈鈞夏尙聲購得槍械甚多存儲在上海囗囗商店因該埠有多數退伍官兵伺隙謀亂如事不成即將囗囗燒燬共派十三人來贛分路運動等語查贛南界連閩粤最爲亂黨所注意時欲在是處一帶圖謀不軌應請通令一體查緝等情除電飭該督速將高劉二犯正法並嚴緝在逃之陳特等解究外仰卽分飭營隊嚴加查緝勿任該黨匪等乘隙思逞以杜亂源而保治安云云 
[查緝唐方賢之嚴密]  
　　江蘇都督近接統率辦事處電開查有皖人唐方賢前在天津謀爲不軌當經令飭北洋發審營務處通緝未獲茲據探聞該犯唐方賢僞造京外各官假信私刻名片在江浙各省謁見軍警各官長圖謀要差藉以暗中勾串現役軍警内變並代逆首孫黃等暗通消息自應嚴密偵緝以杜隠患希請通飭所屬軍警一體防緝等因昨馮都督巳飭上海鄭鎭守使轉行滬上各軍警密查防緝矣 
[再誌淞滬警廳改組問題]  
　　滬南閘北兩警察分廳合併爲淞滬警察廳以閘北分廳長徐國樑爲廳長而爲滬南分廳長崔鳳舞另謀位置早巳屢詳前報詎近數日來外間忽又盛傳崔君仍任滬南分廳長之職各訪員遂紛紛報告記者去其猜疑之詞略誌報端此中眞相若何固未敢斷定也乃據昨日各訪員所報則又與前昨兩日所載不同將以昨日爲是而今日非乎抑以今日爲是而昨日非乎是者果是乎非者果非乎明眼人必能窺其微也今將昨日訪稿分錄於後 
　　特别訪函滬南警察分廳長崔鳳舞前因南分廳裁撤經馮都督委爲江蘇都督府顧問之職（前報指爲淞滬總廳顧問實係誤傳）自總廳長徐國樑任事後崔即預備交代對於合併問題實無意見現在鄭鎭守使奉中央命令監督商埠警政知崔君嫻習警務特聘爲鎭署顧問並在署中另備房屋爲崔顧問辦公之所昨己頒發委狀崔奉命之下定於明日將滬南警廳職權實行移交徐君接收至六月份南廳警餉仍歸崔君核發亦於昨日派總務科長張君前往閘北向徐廳長領回分别核發矣 
　　閘北訪函前報記淞滬警察廳遷移城内上海道署舊址卽將閘北警察廳改爲淞滬警廳閘北辦公處至向設大統路之一區警署亦移設在内各節茲悉徐廳長巳飭各科長將一應案卷公牘結束就緒准於七月一號遷置廳署至南巿分廳長外間傳聞有仍由崔鳳舞君接辦之説昨詢諸警界中人據云現下尚在集議中並未確定云 
　　南巿訪函滬南警察分廳本月份全餉昨由閘北警廳長徐輔洲君撥送來廳卽由崔分廳長分飭各區隊承領分别轉給並於昨日星期一常會期召集所屬各區署長署員等當衆宣布以七月一日起實行改組淞滬警察廳應於今日（卽三十號）結束事件以便至期移歸徐廳長合併辦理諸君職務仍照舊聽候徐廳長飭示進行各員咸唯唯而散 
[關於新大橋案之覆函]  
　　代理江蘇交涉員虞和甫君昨復上海工巡捐局朱局長函云頃准大函内開閘北新大橋正在招工投標忽被工部局築笆阻隔查此橋爲華界完全所有婦孺皆知如因危險拆卸亦必須職局雇工辦理未便任其越爼代謀相應函達即請轉函領事團轉飭工部局迅速將笆拆除以免阻碍交通俾便進行等因准此即經本署據情函致代理領袖領事樂斯考（昨報誤樂爲麥）君知照工部局迅將竹笆拆卸以敦睦誼旋准復函業經轉行查照拆卸等因相應函達即希查照 
[浦東中學畢業式]  
　　本月二十八日上午浦東中學行第二届畢業式畢業生共八人姓名如下秦鑑懸李象鑑魏康侯徐肇韓黃堯天洪運昌汪昌言慮國誠來賓范靜孫李登輝邵仲輝李頌唐葉昭庭沈潤孫諸君校董黃　之張伯初秦硯畦諸君均先後到會開幕授證書後范靜孫君演説大旨謂國猶家也家有佳子弟則其家雖貧可以料其將來之必興如子弟不賢則現雖家業尙盛可以料其將來之必衰今日之諸靑年即中國之子弟也故中國之興衰其責任全在靑年身上次李登輝君英文演説大旨謂中國人腦力甚好不弱於西人惟往往所言甚佳而所行不能與之相副故今茲卒業諸君當以知行合一爲要務世界上不徒受不學之害有學問智識而無道德其爲害於社會尤大故深望諸君留心强壯其身體而尤以尊重道德爲要次畢業生答詞大旨謂勤樸爲成功之根本蒙諸先生殷殷期望今日似無詞可答惟將來冀有所成就聊報諸先生之盛意耳次校董黃韌之君訓詞大旨謂卒業後更求高尙之學問即因家庭或其他關係不得不從事實務當抱定一不求薪水太昻之主義先取一可以發揮才學德之地位次校長朱叔源君訓詞大旨（一）對於學問存進取心（二）求學趨重實業（三）不但自顧身家必期造福社會 
[今夜之音樂大會]  
　　陽曆六月三十號卽陰曆閏月初八晚八句鐘中國正樂社假四川路靑年會開音樂大會共有男女社員六十餘人彈琴奏樂或獨唱或二三人合唱或全體會唱中有數女士係在西國音樂專科畢業者於各種音樂無一不精頗足增聽者　趣入場券分普通特别兩種普通每券六角特别每券一元斯誠音樂之大觀想届時必座爲之滿也 
[查察黨人携帶毒物]  
　　上海鄭鎭守使前日接外交部電開聞亂黨陳得梁歐陽豪二匪現由日本於本月二十八號乘坐東洋靜岡丸輪船赴滬並帶有嗎啡粉炸藥等物希圖毒害内地重要人物務速設法密拿等因業由鄭鎭守使密函江蘇特派交涉員轉請外交團速飭捕房於該輪抵滬時詳細查察矣 
[粤巡按使衞隊離滬]  
　　粤省李巡按使由皖省選調衛隊一營抵滬暫駐滬軍營舊址守候商輪赴粤等情曾誌前報茲悉該衞隊營長沈冲業巳商定招商局廣利輪船於昨日開往製造局碼頭由沈營長押同各官兵登輪定於三十號淸晨由滬起程赴粤 
[江貞艦來滬駐防]  
　　鄭鎭守使近因製造局防務緊要商請駐滬海軍總司令電調駐防長江之江貞兵艦來滬塡紮該艦巳於昨晨十時開駛到滬現泊局前浦江 
[寺宇與共進會之關係]  
　　上海鎭守使鄭汝成君昨接浙江都縣咨開據商民吳士華等禀稱吳興著名帮匪沈敦士前充共進會總稽查糾集僧人慧華在六和寺設秘密機關煽惑各軍警及退伍兵入會近來復以共進會名稱威逼良懦商民入黨又遣其黨羽在蘇州上海等處假寺宇地方密設機關招人入黨受其害者不可勝計呈請嚴拿懲辦等情據此除巳飭吳興衛戍來司令官派探密查明確從嚴拿辦並分别咨行外爲此咨請貴鎭守使查照派探密查從嚴恊緝務獲歸案訊辦足公紉誼云云 
[戲謔肇禍]  
　　天津人馬金寳年十八歲向在公共租界新馬路福海里百八十二號門牌傅雙寳所開之釘書作内爲夥前晚偕年十九歲之同事張四九出外往城中閒游畢同行回作至十點三十分時行經法租界三茅閣橋南堍馬張兩人忽然互相戲謔張用手將馬一推倒地旋卽上前相扶詎巳跌悶當爲巡捕查見拘入捕房馬送醫院醫治車至半途氣絶當將屍身送往同仁輔元分堂騐屍所旋傳作主傅雙寳到案訊問據稱馬祗有一毌住在奉天上海並無親族須請騐明捕頭立即轉禀法公堂中西讞員請爲核示昨日下午三點二十分時經讞員聶君會同法副領事德君邀情西醫及田檢察官蒞場相騐據檢騐吏驗得委係跌撲氣閉身死並無别故當飭傅雙寳備棺收殮候屍族領冋安葬張四九解送法公堂訊究據供與馬金寶素稱莫逆此次無心失誤是實讞員聶君以旣經騐明氣閉身死與張無干諭令後當格外謹愼不可戲謔從寛開釋 
[頭破血流]  
　　王貴生控被蔡海大用刀戳傷頭面昨由警察南廳將蔡拘獲連同王解送上海地方廳訊辦午後由檢察官預審之下判蔡收押王速醫治俟傷愈後再行訊究 
[負氣呑烟]  
　　住居楊樹浦路又新紗廠對面一千六百六十二號屋内之江北人陳德芝前日下午命長子必桂出外買米詎子倔强不允當時被父訓責後卽帶領次子同往購米詎必桂在家潛呑鴉片睡於牀上迨父及弟歸家時巳十一句鐘聞床上有氣喘之聲往視之見必桂面色略變始知呑服生烟旋即雇車送往同仁醫院巳不及救治在途斃命欲將屍身車回適被六百十一號華捕查見併送捕房經捕頭詢明情由飭將該屍舁送驗屍所昨經中西廨員蒞所騐明委係毒發身死並由捕房傳到屍父陳德芝經中西官升座研訊陳德芝供不如情問官大怒曰爾在捕房巳經供明今何忽稱不知遂命退去又傳屍弟陳必有供明前情着卽具結收殮陳德芝帶回捕房押候禮拜三解送公堂再行訊究 
[皮匠毆打巡捕]  
　　皮匠王秀章前日在西新橋攔路調戲繅絲女工被七百九十九號華捕查見向阻不服反敢行兇將該捕拖至法租界毆打旋經他捕帮同拘獲昨解公堂訊供屬實判王押七天以儆 
[婦人肚腹受傷]  
　　北江西路二百二十五號住户粤婦　何氏控楊王氏行兇　　肚腹等情昨由捕房將楊王氏拘解公堂請究原告延　師上　代表訊之被告供係　令遷居口角爭執中西官以原告受有　傷判被告押候禮拜五見證到堂再訊 
[烟店是否賣酒]  
　　上海縣知事署附設之烟酒特許牌照税認捐處自關辦以來巳將第一期抗違不繳之各業分别查明開明罰單飭吏送往着於三日内來處認罰茲又經該處查得浦東三林塘相近彭阿　所開之盛源泰烟店前雖來處認繳丙種烟照税然其店内兼營酒業以其有意取巧特禀准洪知事飭派催征吏王春林前往　查屬實即將彭阿寳店中所儲之紹酒一　吊呈到案洪君以證　確鑿昨巳飭派該吏提彭到案訊罰矣 
[崔廳長體卹巡警]  
　　滬南警察分廳崔廳長以近來天時炎𤍠各區各分署派出之守� 
望巡士於烈日之中謹　服務實屬勞苦因飭該區署長員等自即日爲始以每三小時爲一差另派夫役分送天中茶午時茶　各守望警士取飲解渴以示體卹 
[巡警追獲匪徒]  
　　寶地縣頭圖地保夥馬金金前晚從江灣來滬行經四川會館相近被匪徒董阿林沈福生張桂生楊錫金等攔路攫取洋三元四角而逸當由巡警帮同將董等一併追獲搜出原贓昨解警廳司法科押候訊明核辦 
[討飯和尙偷紗裙]  
　　婦人朱顏氏住華安坊三弄第七家前日偕見証周正發將丐僧妙法扭控一區一分署據稱該僧來家求乞乘間竊取紗裙一條欲圖逃逸被周瞥見等情當解司法科押候究辦 
[拐賣江灣女子]  
　　李世華拐賣江灣鎭理髮店主王永永之女金金由王告發經閘北警廳司法科派探往靑浦將王女金金及買主李朱氏一併關提來滬訊問據李朱氏供曾出身價洋四十元判移送檢察廳分庭訊辦 
[湖北女子迷路]  
　　一區一分署巡警前日查見迷路女子沈小英解經司法科預訊據供年十三歲湖北人判送交婦女寄養所留養聽候出示招領 
[組織通俗中英文夜社]  
　　滬上夜社林立但專授英文者比比皆是求其中英文並重者實不多覯茲有陶漢塵朱稼甫徐望先朱文華等爲啓迪工商界年長失學者起見特在英租租新　路和樂里新民小學校内附設通俗中英文夜社每晚七時起九時止暫定二十名一俟辦有成效再行推廣學額聞其所訂之課程爲（國文）（算學）（尺牘）（簿記）（時事）（英文）等科定陽曆七月二號即（陰曆閏五月初十日）開課 
[出租汽車之枝節]  
　　德商咪吔行控南京路上海汽車公司内之顧潤齋李孟章方瑞文殷靜之周榮品將汽車五部駛往法租界及華界藏匿等情前日由捕房將顧等各人並汽車夫李阿根邵阿寳朱金桂沈阿智何茂生張夢熊等邀入捕房存洋四千元保出昨經公堂傳訊頋李方周四人均延律師上堂代表聲明伊等均係公司股東前項汽車係伊等所有之物存於公司内出租孫襄讞商之德領裴君以殷靜之未到判顧等四股東均改爲交保存洋發還前項汽車着送存捕房所有各汽車夫均着交尋常保人候訂期研訊 
[代收鮮繭之糾葛]  
　　巴西商茂和洋行控冐鴻　代收鮮繭欠洋一千一百九十七元並損失洋六千三百餘元昨由公共公廨孫襄讞會同德領裴君研訊原告用人徐硯生偕代表律師上堂聲明去年五月間在如臯地方由豫元繭行内之祝洪生介紹與被告接洽立有合同請追被欠及虧損兩共銀七千四百餘元並將賬簿合同呈案請察據被告律師擇稱此事曾在如臯地方廳涉訟因不服判决業巳上控即將堂斷與上控理由書明呈請察核中西官會商之下判兩造所呈各據暫存公堂候訂期再訊 
[失竊貨樣之嫌疑]  
　　英商興利洋行控寫字人吳林坤與西崽蔣承早串竊貴　貨樣等情昨由捕房將兩人拘解公堂請究原告西人投訴前情訊之吳延律師上堂代辯蔣亦供不承認王襄讞商之英領哲君判吳 
 
 
 

Page 11

 
 
交一百元蔣交五十元人洋並保聽候查明於禮拜三再訊 
[汽車夫旣賠又罰]  
　　甬人蔣帮仁偕證李阿銀等控被亨茂公司汽車夫王阿小在提藍橋將伊撞倒碾傷足骨昨由捕房將王傳至公堂訊實訊判罰洋十五元充公再賠原告醫費洋五元押候繳洋開釋 
[彼此不認行兇]  
　　虹口蓬路九百二十五號門牌某茶館主婦俞氏前日因令東洋車停於比鄰山東人王順慶車木店門首致與王衝突王即喝令店夥陳培生小左子等二十餘人持械擁入氏之茶館内該茶館夥王二楊掌生沈阿根馬阿金張虎甫等亦各持械迎敵互毆良久將張俞氏及匯四捕房某號落差印捕毆傷旋經巡街捕查見一併帶入捕房昨解公共公堂請訊兩造均不認行兇中西官以受傷印捕未到且供詞各執判一併開釋諭後安分 
[滬海道尹公署批示]  
　　商人馬禮堂呈爲不服上海公堂判斷提起上訴由批該商與梁梯生等股開靛莊旣無營私濫放帳欵等事該廨何致判令一人獨墊所呈殊有不實不盡仰公共公廨錄案具復察核此批呈抄發 
[美按察使赴港]  
　　駐滬美按察使羅平克君昨日乘坐郵船往香港公幹聞須於下月方可回滬云 
[公共公堂瑣案]  
　　四馬路一百二十號門牌某旅館主王振廷控寓客朱志　積欠房飯洋十八元向索不付反行兇毆等情昨由捕房將朱拘解公共公堂訊供不認行兇判令開釋如有錢債糾葛着另行具禀起訴 
　　王德祥控張榮囝在新閘路調戲其媳向論行兇等情昨由捕房將張拘解公廨訊供不認中西官以原告證據不足判令將案註銷被告開釋 
　　福州路共和春番菜館主沈廷芳控被西崽王祥根私收客賬洋七百數十元避匿前日被探提獲解至公堂經聶襄讞會同英美副領事訊悉此欵巳在外理淸並以被告一再苦求原告亦不欲多事判將案註銷開釋 
[誌謝]  
　　南洋路鑛學校定七月六日下午四時半暑假並舉行預科第二次畢業禮昨承該校校長林君兆禧東邀觀禮書此誌謝 
雜評三（訥） 
[浦東中學畢業有感]  
　　吾前日見約翰大學畢業而生一種感觸焉以爲如此優美之成績何僅在外人所辦之學校也今又見浦東中學之畢業而此一種感觸遂化爲無窮欣幸以爲我國人所辦學校亦有如此優美之成績 
　　國事飄搖如是諸君之責任重矣敎育衰歇如彼而諸君之所學尤珍諸君負此奇珍而擔此重任其將何以自處耶記者敢進一言曰自處之道須從實行諸來賓之勗言始 
專件 
[擬改良徽州茶業意見書]  
　　婺源俞爕（四續） 
　　二刋登廣告推廣銷路開拓利源馳名邀譽則刋登廣告是凡經營商業者所必不可少之手續也蓋先入爲主心理普同凡百品物當美劣未形時自久耳其名爲美者視之則遇物莫不以爲美自久耳其名爲劣者視之則遇物莫不以爲劣無他其感覺於未遇物之先早有一美劣之見存乎其間耳不觀洋商之美孚煤油公司乎勝家之縫紉機器乎極之微細如仁丹如香烟乎其品式效用日喧　於各報紙者旣踵事而增華且於各大商埠各小巿鎭甚至有數家店舖之村落間牆頭屋角幾無不有此數種字樣映人眼廉故其銷場日關利源日開此其先例也中國各商業如漢滬及各通商大埠間亦有刋登廣告以招徠貿易者惟茶業則未之有聞焉詎非經營茶業之手續上一大缺點歟 
　　刋登廣告之法須於每批箱茶成均時先寄登中外各報詳載某某茶號第幾批（高莊）（中莊）（低莊）箱茶採自何處茶質如何良好製造如何研究裝潢如何堅美色香味如何佳妙有何效用比較他國所產有何獨占優勝之處合何成本一一説明先印入於買茶洋行之茶師心目中如此則箱茶到滬巿樣出售洋行茶師其有不着意品視而高下不别者蓋亦寡矣且可使向未購試華茶之國亦將有所觀感而興起焉此又茶號化散爲整之後所當研究改良之一事也○淸季英國曾設有華茶茶業公所通訊有云彼在英國每年刋登華茶之廣告三數年間比較其所銷華茶分量遞增至數十倍惜經費未充意欲内地茶商相與恊助適值光復邇來消息梗塞究不知是否停滯也特附記之 
　　三確定招牌信用二字爲人持躬涉世之必要况中外互巿尤當以信用爲主洋商於此二字最爲珍重茶業爲中國特色之業茶商尤爲外人注意之商茶號招牌正所以代表茶業茶商信用之具使一茶號招牌今年用某某字樣明年又更易之又明年又更易之屢次更易實足以啓洋商之猜疑而交易之間遂不能無審愼遲回之熊度而信用失矣 
　　不聞歷年旣久數家老牌子茶號乎其箱茶一經到滬棧家爲送樣於洋行洋行茶師略爲品看遂予以相當之價值且有時其箱茶未經到滬而洋行茶師巳先向棧内通事詢問者此等茶號往往不甚虧折非確定招牌能堅信用之明証歟此同業諸君所共知者此又茶號商行爲上改良之一事也（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夜花園新開篇] [  佐彤]  
　　夏日炎炎遍　樓俏佳人打點到夜花園有的説門牌畢竟無情趣有的説　坐何如把圈子兜有的説蟬翼紗衫能漂亮有的説單义褲子越風流有的説少帶珍珠防賊盗有的説多將芙莉扎香球有的説淡妝勝過濃妝好有的説特别還須梳異樣咱打算一番心歡喜輕車减從快遨遊到得園中燈火上見那癡蜂浪蝶趕綢繆融粉頰　星眸千種輕狂到有萬種柔顧不得家裹父兄官職顯顧　得有名夫婿面皮羞顧不得千金體熊須尊重顧不得未死孤　要守柏舟拈花惹草當作尋常事一筆難描風化偷况且氷其　嗬囒永腸胃紛敎禍種留明星燦爛歸家轉嫩肌　飽受露華勾但等秋凉毛病發伏暑傷寒件件周張聾　又要出風頭（三） 
[戲擬某縣知事署布告] [  東堃]  
　　照得驗契一事原爲保障人民財產起見本縣業巳三令五申俾衆週知施行以後其爭先投騐者固多而意存觀望者亦屬不少本縣誠恐一經逾限爾等田房文契未經騐過者　將盡沒入官所以不辭繁瑣派遣科員赴鄉間逐户檢驗爾等有錢者納錢無錢者不妨以田中米麥雜糧之類變賣現錢繳納契價如此辦法爾等不過略剗地皮而房屋地基則巳得確實之保障矣如或糧錢俱無無力繳價者儘可賣妻　子早繳契税同享保障財產之利益本縣鑒於如臯松江各縣知事因驗契得力獲得奬勵因之眼紅耳熱急起直追且受上峯勒限索價十萬不憚諄諄誥誡望爾等早早繳費以便匯集巨欵解付省垣爾等可博得好百姓之美名而本縣亦獲得單鶴章之奬勵也特此剴切曉諭切切中華民國三年六月日發各鄉實貼（三） 
劇談 
[滑稽新劇錯姻緣（共十六幕）（上半本一名專制婚姻）（下半本一名自由婚姻）] [  天虚我生編]  
　　第六幕苦書生落難受官刑 
　　（佈官廳景警察官上座書記旁坐警長侍立） 
　　（警官）把犯人帶來警長答應傳述介）（四警察擁柏公子上）（警官召公子至前問介）你是那一黨的人（公子不解答支我）是讀書人（警官）好　個讀書的人你如何去做亂黨的手脚（公子）阿吓什麽弄出亂黨來了我在路上行走來了一個自稱什麽偵探的强盜把我皮包搶去倒轉喊了警察把我拿來他倒逃了去了求長官替我追究（警官冷笑云）胡説證據確鑿　敢狡賴老　告訴你我們警察署裹的假預審不比法庭上公開你如果不好好的招來我這裹是要用刑訊的呢（公子）阿吓我有什麽證據警官把皮包拿來警長　　下取皮包上）（警官）　皮包可是你的（公子）這　我的（警官）那皮包　的東西可是你的（公子）自然是我的了可不要被那惡强盜冐認了去（警官拍案云）那還不是亂黨你　（開皮包介）這是手鎗這　委任狀好一個大官銜軍政府參謀官王龍喜好好你還賴到那裹去（公子失驚介）阿吓吓這從那裹説起我皮包裹只有金珠首飾那裹有這些東西况且我又不是姓王這個定是那惡强盜栽的喊呢（警官）什麽話你剛剛認是你的東西如今倒又翻了供不用　你那裹知道利害顧警長云）來把他做起來（警長答應）（取手拷拷公子兩手用毛竹筯向手拷内塞滿用水一盆潑向竹筯上）（公子作痛介漸覺手拷漲緊痛不可耐終而兩腕欲折倒地呼號介）（警官）招也不招（公子）　吓吓什麽事都好屈認那亂黨二字我如何寃認得來呢警長又潑水介）（公子倒地亂滾）（另一警察急上云）上頭派委員下來立刻要見説有要緊公事（警官詫異云）什麽要緊事請他官廳上坐一坐（又一警察上報云）委員闖進來了吓（末扮委員　上）（公子大呼介）救命吓救命（委員見公子駭介）呀你不是柏世兄嗎（公子）阿吓原來是我的先生呵吓樂先生學生幾乎被他們寃死了呢（警官忙問委員云）這是亂黨貴委不要去睬他（委員）兄弟奉上頭的命令便是爲了這些偵探往往把好好的人弄來當做亂黨冒功所以派兄弟下來各處查查可巧今兒便有這事這是我的學生柏式　他如何會做亂黨你又用着刑訊可不要寃死了好人麽快把刑具鬆了（警官大失所望不得巳命鬆刑具却將手鎗委任狀與委員看）（委員）這委任狀寫的是王龍喜他是呌做柏式　干他什麽事眞是胡閙來來柏世兄我問你（警官老羞成怒介）這是兄弟的職權所在老先生雖是上頭委的我却沒有奉到訓令不便讓老先生在這裹訊問（委員冷笑介）（探袖出委任狀讀云）你聽了都督府行政公署委任令第幾千幾百號令特派委員樂景明照得近來軍探每有設計圖功誣害良民情事上海鎭守使業經通令嚴防正以重人道而杜險詐本省保無劣探藉端嚇詐設阱陷人本都督民政長爲愼重人道保持公安起見合亟派員密查如有前項情事立卽報告本府署核辦該員在調查必要範圍内得以便宜行事毌使　盆莫白鬼　横行致負委任切切此令（未完） 
小説 
[俠女花彈詞（十三）] [  東埜]  
　　第六回遇俠 
　　話説秦老夫人同素珠小姐在襄河船中遇難被一個人救出當時他們倆驚得各巳暈去所以後來一切竟全然不曾曉得過了幾時素珠小組略醒耳中隠約聽得有人呌喚那聲音　　　囀像是一個女子後來愈聽愈眞微微張開眼　　自糊裹糊塗的一點也看不淸楚又閉目養一回神再睜眼瞧時不覺大大的詫異起來原來是 
　　紙窗竹屋小如船花影横窗月色闌一點油燈半明滅殘輝猶自徹床前左邊一帶文光几右邊安一只梳粧玉　　粉膩脂香來撲鼻側身原是在床頭雖則是繩床布被風光素却也是角枕鴛衾色澤鮮一位荆　弱女子 
　　床頭斜倚笑嫣然 
　　素珠定一定神低聲説道請問這位姐姐這裹是何地方我何以　到這裹那女子笑道姐姐你記不得麽適　在襄河遇難後來被人家救到此地我見你巳　　去所以扶你上牀深深喚了你一　天可憐見幸得醒轉來了請　姐姐現在舒服麽素珠經他這樣一説如夢方醒想起舟中之事喊聲阿唷嚇死我也我母親在那裹這有桂香呢説着便要坐起來只是身子軟弱那裹　　得起那女子慌忙勸住道姐姐你不要慌且休息一回太夫人在我母親房中歇息不要去驚動他停一會便可相見桂香何人我却不曉得素珠道我母親果然在此麽桂香那裹去了那女子道太夫人果然在此我不哄你只......話未説完只見外面走進一個中年婦人來問那女子道那小姐巳醒也未那女子笑道醒了醒了阿毌你瞧啊這個不是那婦人走近床前向素珠略略一看笑嘻嘻的説道果然好了埀碧天快要明了你盪茶去恩人　回來了那女子央告道母親你替我去罷我還要同這位姐姐談談哩吾生平見過的姊姊妹妹也不少了却從沒有像這位姐姐縹緻就是前村馮家嫂嫂出落得模樣兒好人家都説他是仙女臨凡吾以前也是如此説法誰知如今也要比輸了這位姐姐而龐兒又嫩嘴唇兒又紅體格兒又輕盈眉毛兒又生得彎彎的敎吾越瞧越愛心裹喜歡得甚麽似的母親你替我去罷我不捨得同他　刻分離呢那婦人笑道垂碧你現在是要成家立業的了還這般孩子氣説着又向素珠認了一認笑着去了那女子便向素珠笑道姐姐你不要笑話我方纔一時喚你不醒心裹着急不過還偷偷的哭了你一陣呢素珠道承姐姐如此看待令我感激萬分方纔那位媽媽想必就是令堂太太可惜我當時不曾曉得未能施禮失敬之至我現在曉得姐姐的芳名了這裹便是垂姐的妝閣麽垂碧把面一紅含糊答應了一聲是素珠不曉得他爲着何故忽然靦　起來又不便動問想了一想又説道吾方纔説的桂香便是吾的侍婢他不在此麽垂碧道當初恩人來時只挾得姐姐同太夫人兩位並無他　現在他又去了待他回來再問一聲便可明白素珠道你説的恩人是誰垂碧道恩人是 
　　姓名從不示人寰萬里江湖獨　還好一似神龍難捉摸人家枉自費疑猜他精心劍術渾無敵不把風流誤少年郭解而今留俠骨潘安自古擅容顏尋芳問柳非所願濟困扶危豈等閒便知今夜襄江臨大敵也是他輕生一劍理當然 
　　只是恩人的里居姓氏秘不告人平日疏財仗義我家以前實受其惠今夜姐姐等脱身虎口也出自他再造之恩姐姐何方人氏因何到此願聞其詳素珠從實説了垂碧聽得是他同鄉心裹越加喜歡素珠此時神氣巳經回復便要起身看他母親垂碧依允領他到隔壁房内此時晨光微熹殘燈將滅未滅只見他母親側着身體臥在中間牀上雙眸　　的正自向外望着素珠小姐走至牀沿坐下呌一聲母親那眼淚便如斷了線的珍珠索索落落滴了他母親滿面（未完） 
[俠情小説北美婦（二十五）（美人柏列希著）] [  是吾譯]  
　　未幾忽聞帳外檢聲四起隊長驚醒人聲鼎沸馬蹄雜　帳中人手足無措秩序紊亂斯時一人　舉目略視隊長從燈光中見共人軀幹矮小衣灰色軍服宣言曰勿驚吾等决勿與傷卒挑戰不識聯邦軍士中有願出發者否應者以十數其人曰重傷者不敢收惟能騎者方可隊長見其巡視數回均因傷重見擯及至隣近隊長巳認識其人乃呼曰總兵馬斯倍盍令我同行其人問曰汝何人隊長以衛納對其人即趨至隊長前曰腓力布衛納汝在此重傷乎曰微傷耳吾能騎其人曰甚善即命薛姆司湯墨司二人扶隊長出馬斯倍先行曰站火旁以俟後命 
　　少頃馬斯倍至命軍士坐車輓以四驢隊長亦坐焉車内甚黑咫尺不辨祗聽得呻吟嘆息聲始知其鄰居亦受傷兵士也車外馬蹄聲與總兵馬斯倍口令聲命　　後取　徑可免巡　　之　見　　　車中人曰吾本　用　便利之轉運法　僻　　　　有驢車　此别無别法汝等適意否想過橋　道途康莊殊少震動吾不能護從至終即分道而馳車行傾側坐者骨節疼痛隊長跪而禱告曰願上帝眷顧便吾等途中平安一人問曰禱告者誰隊長曰衞納其人曰吾眞無力抵禦吾亦基督徒也家中妻子倚閶而望雖上帝之命不敢抗拒然吾之所以貪生者爲一家計耳如吾喪亡妻子其何以圖存哉想至山谷後道途不至若是之崎嶇也未幾車傾側更甚其人狂號一聲即默無一語隊長知有異詢之則氣絶矣斯時山風針刺寒氣　骨蓋巳抵山谷　路較平坦惟隊長經此顛震疲甚形若夢中渴不得水神暈志亂如傀儡然約數小時始抵埠隊長下車步行沿途桃紅柳綠好春景也街衞行人見隊長面色灰敗髮亂如麻疑爲邪鬼皆驚避之隊長向左轉不數武至一巨室十數聯邦軍士立門側譚話隊長遙視之無一人熟識不敢招呼其中一人聞足跡聲忽旋轉注視隊長其人長而有鬚隊長一見其面頓識之蓋會在李將軍營中見過也而其人不識隊長隊長即稱曰總兵麥蘭識吾乎吾來訪舊友汝能指引乎麥　兵仍注目凝視不能記　然不待啓口旁入巳先問曰汝到此何爲隊長曰吾從醫院來刻下傷愈歸隊供職耳麥總兵曰吾曾見過汝惟不識在何隊充職隊長曰吾負極尼亞騎隊長也當時李將軍亦在人叢之中聞得負極尼亞騎隊長之一言即趨近曰汝决非腓列布衞納也隊長見李將軍不識己心中駭異疑在夢中卒對曰吾實腓列布衛納也在負極尼亞Ｄ字營充隊長李將軍隨即握隊長之手滿面笑容曰衛隊長汝竟平安返吾心中之喜直無可以言語形容也因數月前人咸謂汝巳陣亡故麥總兵初見汝疑爲幽魂至此又曰衛隊長吾有一惡耗報知於汝隊長聞惡耗二字　疑寡母有變忙問曰此惡耗者與吾家中有關否乎李將軍曰汝家老母安然無恙請寛懷此惡耗乃負極尼亞......隊長忙問曰負極尼亞如何戰事未終吾等未曾降服有何惡耗李將軍曰非此也但在血納道之戰負極尼亞全軍覆沒喪失殆盡耳 
[輓徐公了靑聯] [  武穴熊泰封]  
　　大道長存千古文章公不死斯人巳往滿天風月我誰談 
[哭輓徐了靑先生] [  超海]  
　　翰墨結神交訪戴無綠今巳矣文章難續壽先生此去竟何之 
[輓了靑先生] [  師石]  
　　鷗社結淞　又弱一个鴻篇留海内自足千秋 
　　輓了靑君詩文聯語極多不及備載祗將作者名字彙列於左以誌感謝 
　　鄞縣　　　叔黃　　石　成　好　悻悻生百忍樓主雲問潤霖龍川俞　祥浦東海鶴胡枚棠廣陵俞長慶幻悟焦吉安濟陽質人珠里懶僧海　　育英亞公亮峰淸溪小　旅禾留溪　子 
 
 
 

Page 15

 
 
   
 
 

Page 16

 
 
   
 
