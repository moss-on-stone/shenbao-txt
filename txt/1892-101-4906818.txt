# 1892 - 101 - 4906818

 

Page 1

 
 
[新印直省墨選出售] [  申報館主人啓]  
　　新科直省闈墨旣出必有名公鉅卿詳加選擇付諸棗梨以供藝　揣摩辛卯科　省墨選用新鉛字排印清於　眼　若螺紋　賈　　多毫不抽减上列眉批後　試帖琳琅滿目定價碼洋一角八分躉買者折扣從亷定於廿二日出書欲覩絶時花樣者尙共及早賭取手售處仍照　例批布 
[俄國西伯利亞造鐵路道里經費時日論]  
　　嘗觀歐洲各國以輪舶爭雄海面以鐵路聨絡内地首尾相應血脈貫通覘國者實於是爲强弱焉俄則於　端雖亦極意經營而未能大肆其憑凌者亦地利人事有以約束之使不得遽逞耳觀於西伯利亞之造鐵路而知其未嘗一日忘東南也查俄國地處北溟其瀕北氷洋一帶半歲寒沍物産稀少無舟楫之利迤東如西伯利亞東西萬餘里沙漠荒寒半多不毛惟偏西彼得堡一隅周方二千里土地尙稱沃饒爲其根本重地又與歐洲各國犬牙相錯其國勢偏重在西亦自然之理也故凡輪舶鐵路皆會萃於西歐洲各國患之乃暗助土耳機使扼具吭不使波羅的海一軍出地中海考俄通中國海道有四一自彼得羅堡登舟由波羅的海經荷法西葡諸國入地中海越紅海南印度而達中國粤東一自波羅的海繞阿非利加西南至南洋諸島一自黑海至地中海一自東經庫頁島南繞十八島西過高麗東南入烟臺口俄海軍旣不得出地中海其東境又非練軍之所故難垂涎東南實有鞭長莫及之勢然窮則思變旣不得志於海必將求儅於陸不得志於西必將求　　東此近日西伯利亞鐵路之所由築東北從此必無寗歲朝鮮尤岌岌乎可危者也查俄此項工程雖有逐年分叚興辦之議然其措意在我東三省及朝鮮無庸疑議則必由直蘭多斯脫歴東西西伯利亞經油蘇耳依境直抵暉春縱横計算幾及萬五千里以尋常鐵路經費核之約需英金四十二兆五千萬磅其間接連大河數支可用輪舶接濟路較省費亦較輕俄幅員雖廣物産無多而又國用浩繁綜計欵項入不敷出如此巨工一時未易並舉逐年推廣之議較爲近理夫俄設此路若專爲商務必致虧折盡人知之則其命意所在已可槪見特不知當軸何以備之耳以中國大局而言各口岸皆成互市各國雜處志在商務加以逐年經營船礮粗備虚與委蛇數年内尙可無事卽使告警財賦所出籌備尙易爲力惟東三省締造之初物力未饒廣漠千里人民稀少一旦彼國鐵路告成或有戎事無論防兵不敷應敵卽使援兵在道以我奔走數千里勞困已極之師禦彼朝發夕至銳氣方張之兵其利鈍不待交鋒而知矣曩年建議先造東三省鐵路蓋爲此也特是東北商務未旺造路固難養路亦不易耳夫俄　有兩洲我之患亦歐洲各國之患也俄得志於東必不利於西其理甚明况中間如印度等小國俄未嘗不利之若復東南延蔓勢如燎原印度當之殆鴻毛耳故豈能久有其地乎不獨不能有印度而已也歐洲各國并何以自恃乎朝得志於東夕攺轍而西從此歐洲更多事矣曩年英國遊員某說我使臣曰俄闢鐵路已至海參崴其志在朝鮮及東三省並預計他日進兵路不可不防古曰愛屋及烏若某所言特愛烏而及屋耳雖然其言固未可非也諺有之曰遠親不如近鄰若隣將我害則又不能不借遠以制近曉之以利害密之以邦交則聨絡歐洲各國誠亟亟矣查與俄接壤者西爲瑞典西南爲德國再南爲土耳機爲波斯印度等諸小國東南一帶則與我連壤瑞雖憎俄而力非其敵土耳機國雖褊小得諸國助最爲俄所忌德與俄則兩相畏兩相忌者也近來與我國邦交尙密凡我所需機械大半由其承造聨德制俄自是上策俄東則德擊其背俄西則我躡其後雖有輪舶無所用之雖有鐵路而力已分至英法之拒俄以自保則又不待我　矣雖然借人之力以禦宼可暫而不可久譬之治家當其盛時戚族爭附其勢交游不絶於道及其衰也門可羅雀邦交之道何以異是今日中國海軍雖未能驟臻强盛而物産之富久爲各國所歆慕因其慕而引與之親其勢易合若待無可慕而强求援焉雖有儀秦誰其聽之又從而加石者有之矣是以君子貴自强焉 
　　此爲朱正元作李爵相拔取超等首名者也規恢事勢洞垣一方其欲結歐洲强國以禦俄亦卽古人遠交近攻之說惟近日德奥義合縱俄法連衡歐洲大局幾於固結莫解大有一國動則諸國皆動互相牽涉之勢要之歐洲多事則中國之福也而後我國家可一切先爲之備矣有備無患備於不虞皆古人所殷殷致意者也備之在我於睦鄰修好固無傷也俄豈能以此相詰難也哉天南遯叟王韜附識 
[本館接奉電音]  
　　昨由京友電傳上諭二道敬謹譯登○三月二十日奉上諭鳳秀著調補工部左侍郎　部右侍郎著阿克丹調補欽此同日奉上諭戶部左侍郎兼管三庫事務著崇禮轉補立山著補授戶部右侍郎兼管錢法堂事務欽此 
[帝城春色]  
　　吏部爲咨行事文選司案呈本部議據直隸總督李奏以留直遇缺卽補知州嚴暄請補涿州知州等因查涿州係屬衝繁難三字題調要缺所請以該員補授之處核與定例相符應准其補授是缺二月二十五日奉旨直隸涿州知州員缺嚴暄依議補授餘依議欽此欽遵到部合行抄黏原奏咨行直隸總督順天府府尹查照辦理○兵部爲咨行事武選司案呈本部議據兩廣總督李奏以廣東水師補用都司吳良儒試騐一年期滿於水師情形尙能認眞練習循例保題銷去試騐字樣留於廣東水師遇有都司缺出照例序補等因核與例案相符應准保題留省序補二月二十九日奉旨依議欽此欽遵到部台行鈔黏原奏分咨兩廣總督曁廣東巡撫查照辦理○步軍營官員經福敬崇三堂憲將應行列入本年軍政人員逐一考騐馬步騎射循例按額保薦計右翼四旂步軍營拔保卓異官三員一爲廂藍滿協尉興麟一爲正黄蒙協尉蘇拉芳阿一爲廂紅漢步軍校南德刻巳加考咨報兵部覈辦矣○某日欽奉皇太后懿旨令海部自西直門外倚虹堂前高亮橋閘口至廣源閘口止長河一律挑挖深通約深一丈五六尺足資舟楫行駛挑出之土加培南北兩隄並仿照廣源間上游植樹成案曁南北堤上徧栽楊柳以固堤根每間五尺植柳一株刻已由海部派商興作矣並飭將倚虹堂堤南舊有更衣亭座遺址查勘核估確數奏聞○吏部爲咨行事現在四川總督衙門筆帖式出缺應卽揀員充補相應咨行各部院衙門於現任筆帖式人員内先儘京察一等人員出具切實考語保送如一等無人准以二等人員保送務於卽日咨覆過部以憑訂期奏請欽派大臣揀選○通政使司爲咨覆事准吏部咨開盛京戶部司庫達桑阿病故遺缺咨取各部院於京察一等現任筆帖式出具考語保送一員如一等不得其人准以二等人員保送等因查本通政使司現任筆帖式京察一等人員尙有經手未完事件未便保送應將京 
 
 

Page 2

 
 
察二等筆帖式熙文人謹愼當差勤奮保送入揀盛京戶部司庫達　阿之缺相應咨覆吏部查　○管理廂藍旗漢軍都統和碩肅親王爲咨報事印房呈稱本旗五甲正叅領兼公中佐領楊啓林於三月初一日病故除分咨部科外相應咨報上諭處查照○吏部爲知照事考功司案呈本部具題請將奉撥光緒十六年京餉依限批解全完之升任浙江鹽運使現任四川按察使德壽酌給奬叙請旨二月廿一日奉旨德壽著加一級餘依議欽此欽遵到部相應知照四川總督曁浙江巡撫分行查照○三月初七日辰刻管理正黃旗蒙古都統奕貝勒絪會同副都統在東長安門外考騐正黄蒙應入本屆軍政之叅領副叅領公中世管佐領驍騎校等馬步騎射以憑保薦卓異○吏部爲咨行事考功司案呈本部具題請將拿獲隣境盜犯出力之山東高唐州知州李桂攀應照獲盜官例予叙照章調取來京引見候旨錄用二月二十七日奉旨依議欽此欽遵到部合行鈔黏原奏杏行山東巡撫查照辦理○正紅旗護軍統領處爲咨行事本旗護軍統領賡音布奉派塲内彈壓之副都統遵旨於三月初六日入闈所有本旂護軍統領印鑰照章移交署理廂白旗護軍統領侯克勤暫行佩帶當日挪授之處相應咨行景運門查照 
[大閱電音]  
　　昨接金陵電報云兩江總督劉峴帥於今晨八點鐘時出　先赴江北一帶大閱想旌旗所指荼火生威大帥威儀足令山川生色也 
[彤廷述職]  
　　浙撫崧振帥奉上諭著來京　陛見藩司劉方伯樹堂護理巡撫早登報牘茲悉振帥筮吉於二十日已刻交卸撫篆二十七日由杭垣下碼頭起節北上先於二十三日在籍紳士公薦行旌在賀衙巷内楊雪漁太史家中傳集梨園子弟設祖帳唱驪歌酒泛鵝黃杯浮螘緑以盡地主之情也 
[禁止吕宋小票續聞]  
　　杭洹禁止小票珠寳巷石庫門内江子誠發學懲治已登報牘兹悉江子誠之機器係刷印書籍並非因小票而設間或刷印小票皆由王莘耕交來且有筆據注明倘犯科條不涉江某之事子誠卽將筆據當堂辯明呈繳現已釋放而王莘耕則飭差獲住以補其缺也風聞印小票者已獲二十餘人矣 
[兩司署篆]  
　　浙藩劉方伯護理巡撫所遺藩缺由臬司黄廉訪署理而署理臬司者風聞杭嘉湖道王觀察也 
[南屏晴翠]  
　　杭州府李伯質太守丁艱後將東城講舍甄别卷册移交代　府篆張太守評定甲乙三月初始出案隨由高宰平山長示期十四日舉行師課○豐樂橋火災後各戶多將燼餘搬運起火之家地上零磚碎瓦堆積如册旋經省防統領劉總戎派楚軍挑除凈盡以免行人繭足之虞○艮山門外半山有娘娘廟中供觀音大士金身每屆三春士女咸進香膜拜小本營生之輩聚集廟門之外兾博蠅頭俗謂之赶香市今春雨多晴少香客寥寥赶香市之人生意較上年不及十之一二○機坊主某甲收一學徒年約十二三齡一日偶因細故鞭其背適中要害口鼻中鮮血奔騰僵仆於地不得巳往告其父母父母至卽互相口角誓不干休旋有人排難解紛議定以鷹洋六圓爲養傷費其事遂寢然究不知徒之性命若何也 
[北通州紀事]  
　　東關衆糧商自三月初一日起在外糧市演戲四天笙管嗷嘈簪裾畢集初五日靈官廟開光演戲一天緑女紅男蜂屯蟻聚初六夜樂王廟後燃放花盒一架明屋萬點噴薄而出是夜相距里許喬莊土爆竹坊亦燃放花盒所有名目如鐵樹開花五鬼閙判羣燈火塔色色新奇較之元夜買燈尤形熱鬧直至鼉更三轉游人始緩緩而歸是亦一時盛事也○立春以後無日不風黄沙四起紅日韜光至清明節封家姨按轡而來勢尤猖獗諺云清明颳去坟前土連括四十五果如所言今年風信自在意計之中說者謂去秋亢旱赤地數百里　牟未能播種今春雨澤愆期靑苗枯稿刻下麥子雜糧每石增至制錢一千有零小米運往關東售賣每石增至八千三四百文若再不雨將來糧價騰　正未知伊於胡底天心仁愛尙其急施膏澤以惠編氓耶○孫眉生刺史下車伊始清理案牘不遑暇食至三月初七日傳集八班六房書役聽候點名刺史勉以勤愼奉公不准徇情受賄違者　懲不貸各書役唯唯而退○　邑素稱難治訟獄之多差務之繁非精明　練者斷不能從容肆應卓著循聲孫刺史勤求民隠尤以折獄見長每醫一案如犀燃牛渚鏡鑄秦宫纎悉靡　兩造無不悅服賢令尹誠加人一等哉○開河後舟楫往來毫無阻滯洋貨雜貨麥子芝蔴由津裝載來通屯集河口幾如山積三月初七日戶部稅局開關報稅者駢肩接踵鞭爆大於聲徹通衢傭上食力之輩麕集河十扛挑貨物眞覺人多於蟻亦以見逐利者之多也○甘肅某生辛卯科鄉試中式副榜今春不遠數千里航海赴都將應覆試再應壬辰科會試及抵都門始聞人言副榜問無復試亦不准會試某生始爽然若失自悔其跋涉之徒勞然囊　巳耗費不少矣孤陋寡聞愚蒙等誚其謂是歟○祥許二倉憲定於三月十八日出巡按臨通州辦理收漕事宜○束都祿米倉花戶張九被戕身死一案前經楊觀察將案卷兇手車夫店家一倂提署委孫直刺王司馬會同審訊據兇手供認用槍扎傷肚腹二處至心窩槍傷堅不承認此事牽連覺羅某甲恐非道署所能定讞也○施　牛痘洵爲保赤之良方近十年來此法盛行由好善者設立牛痘局多處按名施種不取分文凡家有嬰孩者莫不爭先乞種風氣日開於此見之○順天學政李仲約宗師將於五月下旬按臨通州府承憲遂定於三月十八日考試大興宛平二縣文武童生○清明令節本郡城隍　循例出巡至北壇赦孤是日已刻燃砲三聲城隍神升堂兩旁站立書吏堂官值堂馬快捕快校尉軍皂軍牢劊子捨身犯人三百餘名蒲伏階下聽候點名魚貫而上一一枷鎖畢旋卽傳號　砲城隍神乘坐綠呢八人大轎出巡各處音樂喧闐儀仗蝖赫肅肅乎如鵷鷺之班煌煌乎奪雲霞之彩至北門外入壇進香者幾如蝟集何佞神者之多耶 
[妾薄命]  
　　京師梁家園西夾道有曹氏婦撫一養女爲錢樹子問伊年紀壧到番風慣畫纎眉灣如新月在石頭胡同某妓院内迎新送舊四閱星霜近與某公子有嚙臂盟坐必雙棲眠則同夢他人不敢問津曹氏聞之以小妮子生性怪僻恐不能多賺纏頭遂至院中大加誚讓女自怨生而甘不如死而樂遂於初六夜間吞紫霞膏以圖畢命鴇婦知覺急覔樂灌救卒無效騐乃賃輿送回曹氏家中逾刻斃命北正指揮姜君聞報卽於次日帶領仵作宫媒前往檢騐一面飭吏　寫屍格禀詳城憲一面拘獲曹氏發交官媒看收以待帶城審訊人生不幸作女子身又不幸而陷人衏院靦顔媚客更不幸而受制於養母抑鬱無聊仰藥以殉悲乎寃哉從此離恨天中又增一故事矣 
[創辦育嬰]  
　　兩湖總督張制軍湖北巡撫譚中丞因去歲匪人鬧教屢釀巨案皆藉口於洋人育嬰創爲不稽之談惑人聽聞因籌正本清源之計欲使各府州縣自設　嬰堂庶謠言無自而興釁端無由而搆惟創辦伊始需欵浩繁非勸捐不爲功特飭候補從九余君永清馳往各屬會同地方宫勸集捐欵迄今已閱多時而集款尙屬寥寥兹又添委漢陽縣在籍候選國子監學正張紳行簡勸辦漢陽安陸兩府育嬰事務江夏縣在籍候選教諭夏君達寅勸辦武昌德安兩府育嬰事務並以江夏縣在籍候選訓導沈光昌爲副又委歸州學正劉德馨勸辦宜昌育嬰事務各員薪水夫馬等銀俱由牙釐總局籌給札飭各員分赴各府州縣帮同地方官認眞辦理所定章程分助養堂養兩道於兩道中又各立規矩十數條勸捐章程亦定分六文筒捐二法於二法内又各立模範數條而且助養若何堂養若何六文若何筒捐若何皆已刊板刷印存各府州縣永垂不朽此舉若成則各處黄口雛兒皆得以生以養其功德誠非淺尠也 
[金陵火警]  
　　本月十三晚鐘鳴九下警鑼亂鳴詢之知江寍府署西首絨莊街某姓家失火一時水龍麕集吸水狂噴約歴五六刻時始 
 
 

Page 3

 
 
行樸滅計焚去瓦屋三椽聞因潑翻洋油燈致成燎原之勢云 
[錦衣歸里]  
　　閩浙總督卞頌臣制軍乞假歸里前報已紀之矣兹悉頌帥抵揚後在揚城老宅内　息征塵杜門不出地方印委各官投刺往謁預囑閽入一槪擋駕親朋故舊邀請筵讌者頌帥亦一一辭　蓋以請假養疴言旋桑梓不敢以詩筒酒琖作無謂之周旋也旋於月之十五日買棹回白米鎭展拜松楸登舟時乘垂簾中轎後隨小奚奴一人其儉樸如此爲近今方而所罕覯聞省墓後　在鄉寓小住藉以養疴俟四月下旬再行束裝北上云 
[辛卯年格致書院秋季特課出案]  
　　格致書院辛卯年秋季特課前奉南洋大臣批示由江南分巡蘇松太兵備道聶仲芳觀察照案命題課試其題二道其一爲物有凝流二質論其二爲潮汐應月說兹巳將　卷評定甲乙開列等第名次　榜曉示計取超等十六名胡永吉陶師韓金元善孫維新李經邦朱昌鼎許克勤楊振祿王輔才高輪元特等二十名朱其鋆　國英錢文霈周嘉祥董琪李寳鑄殷之輅黄爾謹楊毓煇孫廷璋舒文釗王鉞吉文治柯來泰王樹善潘敦先徐繼芳劉邦俊孫乃延徐壬達壹等三十名施寳熙儲桂山兪贊宣增豪　思增王子孩柯德英車善呈馮澂　佐清黃潤璋戴燮元祁豐澤顧剛毛瑞清程廷杰諸光祚曹金崗錢大受許毓麟韓珪祝豐沂孔憲　朱華戴奭元萬祖蔭朱其濬梅尙志岳牧程一鶚此次南洋大臣給奬洋數計一百二十元務從優厚特欲使肄業諸生　加奮　其學進而愈上可見之於措施而收夫實效上而裨益國家下而轉移風氣庶幾無負當　期望之盛心計開超等　名書院正奬銀十兩南洋大臣加奬洋十元二名正奬銀七兩加奬洋八元三名正奬銀五兩加奬洋八元四名正奬銀二兩加奬洋七元五名正奬銀一兩加奬洋七元自六名至十名各奬洋六元特等自一名至五名各奬洋四元六名至十名各奬洋三元十一名至十五名各奬洋二元十六名至二十名各奬洋一元按各處書院優奬當以格致書院爲最蓋南北洋大臣曁各海關道憲爲鼓勵人才振興西學起見所給奬數旣豐且渥凡得奪錦標列於前茅者首名可得洋三十元次三亦可得洋二十元此止一次所得之數耳若得連次冠軍儘可供歲中讀書　火之　　則凡在書院肄業者不當於西學益加講求哉今自出　之日爲始在院應課諸生仍至三馬路格致書室閱　領奬可也課卷存院槪不領歸循成例也 
[迎賽神會]  
　　虹口頭壩地方有凈土庵規模不甚宏敞供奉天妃娘娘普門大士平　香火素盛優婆夷優婆塞稽首蓮花座下喃喃視福壽者踵相錯也兹因大殿山門重新修造莊嚴寳相再塑金身擇於昨日開光設鼓吹一部藉酬神貺而粤帮寍帮本邑帮興高采烈復有賽會之舉自下午一點鐘整隊出巡陳列儀仗執事五梅花萬名傘逍遙傘香亭色色鮮明有粤人所扮雜劇八折乘馬而行描摹故事盡態極妍又有龍燈一條鬐　欲動明珠燈一盞璀璨生光鑼鼓亭一座錚鏦迭奏看馬數匹錦　玉勒幾欲與穆滿八駿爭奇乘轎行耆者二十餘人迤邐徐行殿以神像神坐顯轎中初遊虹口一帶美捕房派中西巡捕沿途照料而紅男緑女夾道縱觀眞有如水如雲之盛捕頭恐馬上所扮戲齣易於肇禍知照會中人不得過大橋入英界以英界大馬路及浦灘馬車來往絡繹如梭深虞倉卒搆釁也由是賽會者遂中道折回然英界大馬路四馬路黄浦灘一帶若男若女若老若少巳無不延頸跂踵以待後知神會折回始爽然而散尙以未櫎眼界爲憾云 
[失竊報局]  
　　前夜有妙手空空兒混入南市大東門外同新醬園内竊去棉夾衣服及棉被等物迨店夥知覺則巳蹤跡杳然遂　巡防總局報案昨日經朱森庭明府飭傳汛捕地甲到局諭令赶緊查緝未知卽能破案否也 
[受傷請騐]  
　　浙西鹽捕營官於前日解送受傷營勇范有才楊有松至上海縣署晚間由袁大令升堂研訊范訴稱係湖北人在鹽　營當差本月十六日見某某等十餘人販賣私鹽上前拘獲伊等不但不服反被恃衆將小的頭額手足等處毆傷求恩騐究楊訴稱係湖南人亦在鹽捕營當勇亦被伊等毆傷叩求騐究大令卽飭仵作騐得范有才頭額左手均受重傷命送仁濟醫院療治楊有松並無傷痕顯見裝腔作勢楊堅稱有傷一味挺撞大令大怒卽交來勇帶去請本宫自行懲辦 
[調停免騐]  
　　前報紀屍屬報縣一則前日薄暮時英廨讞員蔡太守飭差將屍妻張王氏被告楊孝利未有泉解送至縣晚間由袁大令升堂提訊張王氏訴稱係江寍縣人今年五十二歲現住治下小南門内同仁里地方丈夫張林奎前與同鄉人楊孝利　有泉在英租界寳善街開設復興樓小酒館共有十股丈夫得二股餘係楊朱二人所得自開設以來疉遭　折丈夫不願再開卽欲中止楊等不允日前丈夫由原籍來申向楊朱二人商酌店務因意見不合遂致口角繼以用琥丈夫回家後臥牀不起至本月十八日夜半因傷斃命今日小婦人前去理論同至捕房解送公堂轉送憲案叩求明察楊朱二人同供係金陵人與張合股開設酒館並未口角行兇求請鑒察大令謂該氏曰爾且退去思量明白爾夫如果有傷爾須具結呈候本縣往騐如係患病逝世爾不能藉屍圖詐該氏唯唯而退至昨日有人出爲解勸今　等將復興樓生財給與該氏任其變賣作爲收殮之費張王氏始首肯遂於午後二點鐘其免騐銷案切結大令准之事遂寢 
[大令騐屍]  
　　昨報紀屍屬喊寃一則兹悉前日午後由上海縣袁海觀大令帶同仵作書差人等往　　　四潭子地方相騐二十七保南十二圖地保王錫炳已在該處預備屍塲原差將屍妻喬陳氏屍叔喬蘭亭並三十保四圖地保楊克乾一倂帶　鐘鳴五下大令鳴騶蒞止旣升座楊王兩地保投案候示屍妻喬陳氏訴稱係本邑人今年二十九歲丈夫名雪香與小婦人年紀相同自成婚迄今僅生一孩未離襁褓本月初六日丈夫被憲差蔣春　去同坐小車來申行至中途卽有多人將丈夫攢毆抛入河中十六日由救生船將丈夫屍身撈起叩求檢騐喬蘭亭訴稱係本邑人素以耕種度日姪兒雪香實被蔣春抛入河中以致淹斃求請伸寃大令命差役將屍撈起置諸案前卽飭仵作檢騐無如屍身在水多日肚腹膨脝衣服不能脫下祗得用刀將衣割破始得如法檢騐旋據仵作喝報騐得死者委係生前自行墮河身死並無别故大令離座親騐無誤卽據屍妻喬陳氏等訴稱丈夫身上都是傷痕何謂無傷大令聞而大怒謂喬陳氏喬蘭亭曰爾等旣稱雪香身上有傷卽當逐一指出本縣揆度情形爾夫係生前落水是以肚腹膨脝並非死後抛入河中且受傷身死傷處必硬現在雪香身上因爲時已久遂致變色不得指爲傷痕喬陳氏等一味胡鬧大令再三開導該氏仍不肯收殮大令問曰爾族中可有讀書明理之人否答稱有　　人答稱喬順德係某科生員問現可在此答稱在此大令請至案前喬順德口呼公祖大令遂悚然起立與順德談論良久述及案中情形卽曰本縣深知雪者含寃是以不憚苦口再三開導其如陳氏等執迷不悟何順德連連　是卽令姪媳喬陳氏具結收殮喬陳氏只得允從遂具切結呈案聲稱情願自行備棺收殮請免發封大令准如所請卽著赶緊收殮諭畢升輿遄返時已二鼓矣 
[英界公堂瑣案]  
　　包探顧阿六禀稱湖南賊陳雲亭等在英國牢獄附近輔仁里賃屋而居潛往各處挨門竊物今經小的拿獲知照各失主分别認贓計失主中戴榮棠瑞昌祥家在新閘丁泰來等均家在南市戴丁及瑞　祥夥某甲恒大夥某乙會同朱福林邱鳳英投案請領失贓陳供稱小的與童友才同鄉中途相遇來此賃屋同居　情友人謀一差使伊等如何犯竊非所得知童供稱小的亦湖南人與尤桂生連次犯竊自知該死惟求恩宥　得革面洗心至陳實不干涉尤供稱小的係江西人餘供與童相若蔡太守謂各贓均竊自租界以外應將陳等移送上海縣究辦賊具及各犯自己衣物隨文附送起案各贓給各失主認領○本邑人沈秀增訴稱晨八點鐘時雇坐王坤才之小車由湖北路往東 
 
 

Page 4

 
 
不隄防彭小珠之馬車迎面奔來以致　不及避讓將車碰翻壓住小的之身擦傷面頰腿骨亦被馬蹄所蹴褲爲之穿現雖經某醫院醫生用　敷之尙難行　土供與相同彭供稱小的係上海人在某處當馬夫馬見小車驚而跳躍彼此都不留意至肇禍竭然曾倩醫生察得沈之傷痕無緊要蔡太守飭交人保釋俟沈傷痊訊斷○蘇州人楊朱氏訴稱小婦人曾雇陳增福　忙被竊皮帳夾一枚　有洋銀一元四角及衣飾質劵大約係上年七八月所質無從掛失是以尋交巡捕送案請追陳供稱不的亦蘇州人年十九歲皮帳夾在地上拾得内有洋銀一元四角早已用完質劵則抛棄無蹤無從交出蔡太守判令管押一月期滿送上航船勒令回藉不准逗遛○一百五十一號　　禀稱昨日小的巡路時見張阿毛在三馬路試演馬車十違工部局定章拘案請罰張供稱以後小的當痛攺前非不敢如此矣此次乞恩寛恕蔡太守判罰洋銀一元充某處西醫院經費○包探張九意禀稱竊賊王海山曾因犯竊送請大老爺判令管押捕房後忽脫逃及拿獲仍行　　計先後共押十三個月然後遞回原籍今復來此掩入元和輪船圖竊獲交捕房送案請辦元和夥程禹欽訴稱此賊乘機圖竊當塲拿獲扭交　房王供稱小的係江西鄱陽縣人不敢行竊乞賜寛恩察太守判令笞　二百板押候備文遞解○二百三十七號華捕禀稱昨日小的巡至某　見江　扣等與蔣長　沿途打架喝阻不依反被江毆落號帽旋由他捕帮同梅獲蔣長甫遞禀聲稱小的原籍南通州現在治下新開河恊記烟　行當出店江係同鄉如今已入下流詐擾不堪曾經友人勸明繕立筆據不再尋釁違則議罰不料昨日塗遇復糾同親戚流氓攔阻行兇致　毆　無奈報捕拘案筆據檢呈江供稱小的亦南通州人細故口角不敢行兇蔡太守判令管押十日期滿交人保釋如再肇釁定干重辦筆據發還○包探徐雲香稟稱小的於巡緝時拘獲積竊徐阿林吊出衣物詰知竊自徐文紀等家今將人贓送案惟恐另有别案容再　查徐及金新昌李且伻郭彭林梁彩紀等失主投案請領原　徐供稱小的係寗波人連次行竊自知該死然此外並無他案尙求　下超生蔡太守交徐　帶回查明有無另案限一禮拜後再行解候發落起案各贓給各失主分别認領○包探何瑞福禀稱韓阿大竊得東洋車一輛售與同鄉某氏女子現由車夫楊扣子尋見查明韓售車時得洋銀六元且曾薦孩子與此女被竊衣服脫逃張梅華訴稱原藉寍波置有東洋車用楊當車夫失竊後由楊尋見交捕送案楊供稱小的係鹽城縣人在張處富車夫與韓同鄉失車後原疑韓　　之理追韓已願央人作保出立賠洋銀十元之筆據然未收到洋　現在同鄉某氏女子處尋見問知由韓價賣韓供稱小的亦鹽城人已蒙訊明只求恩宥蔡太守判令笞臀一百板押候備文　回原籍車給失主鴒去○苞探顧阿六禀稱小的緝獲積竊蔣阿八詰知現在雲南路廣東人鄧姓家竊得煙槍二枝旱煙袋一枝特將人贓送案鄧　禀稱家主被竊知已起贓請爲給領蔣供稱小的係上海人疉犯竊案自知罪惡難逃乞免施刑以全顔面蔡太守　令管押三月　給鄧領去 
[法界捕房紀事]  
　　前日有某作頭之子某甲約同親串至新寳園洗澡旣巳解衣盤薄卽將皮夾内金約指及對時表各一小洋銀口角五分交與值堂人收貯　洗畢　衣而出向索珠還則巳不翼而飛不知被誰何取去矣甲怒扭值掌人至捕房請爲追取捕頭著園主　行保出候禮拜二解案質讯○賭棍十餘人日羣聚大自鳴鐘工部局西首一枝春茶肆用紙物作籌碼團坐　錢呼么聲喝六聲雜以歡笑聲嗟訝聲聲聲相應無夜無明前日忽忿而爭毆聲達戶外某號巡捕拘甲乙兩人以去局中人始家然無聲○前日某羊行夥某申雇駁船裝羊　十頭送往某輪船中有五頭駭而跳　墜入浦内經他船舟子撈獲意圖索取酬儀中吝不肯　扭舟子入捕房捕　著押候争　請辦○甲乙兩人同　某魚行爲夥前日行至小東門外某茶肆忽然口角爭毆叮噹數聲茶碗碎矣茶博士恐索賠無著立喚巡　將甲乙拘押捕房昨晨認賠八百五十文始得釋出 
[上海六馬路仁濟善堂到嚴佑之善士小清河工賑告急來電照登]  
　　少欽仁兄滬上諸位大善長鑒所開新河全是窪區耳水打堰一二尺見流沙費工萬分十三四五等日大風雨不能做工災天數萬凍餒於風雨中鐵石人亦爲之心酸不另加體恤人心渙散大局攸開工欵支絀無可開銷霖勸災夫來開河今坐視　困而不救造孽深重原知尊處捐欵艱難眼前不求大善長籌　接濟則災天必潰盡棄前功務求設法速濟眉急以解倒懸　切禱　作霖九叩 
　　附啓者山東十餘年水災　仍皆因河道淤墊積水未消以致民困難蘇賑無了期前年小清河先開下游百餘里黄水暢流巳有成效今年特開小清河上游二百餘里嚴佑之大善士親自督理開濬庶幾積流盡　一勞永逸從此東賑可以息手無如招集災人數萬人經費甚鉅不得已繪成小清河圖册分送仰求各省善士共襄大舉今春善昌會同滬上各賑所業已彚解四批規銀三萬兩　爲工　告　若不接濟災夫必潰急電飛告當此强弩之末善昌爲熱河兵災待撫甚急四小兒子英前往查卹設法籌解前後共銀二萬二千兩　索巳盡十二圩火災海門水災尙無把握今山東工賑勢難緩待他此籌捐萬難寢饋何安爲特將嚴佑翁急電刊登報章仰求四方大君子執有小清河圖册鑒此急迫情形慨解仁囊以濟眉急救人救澈功德無量倘欵不應手夫役　潰則前功盡　山東災黎其何以堪善昌等焦　萬分九頓百叩謹布以問 
[刊送徵信錄]  
　　敬啓者敝堂業將己丑庚寅兩年收支各欵帳目彚刊徵信錄分送以昭信實第恐遐　分送米週如有善土欲取查閱者敬祈函至敝堂卽當奉呈請持布聞伏惟公鑒[  上海虹口元齊堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十四日甘泉縣劉大令下鄉公幹十五日余鹺尉士煃起復回淮饒鹺尹祖頀委寳坊寺緝私許鹺尉承廣辭赴丁溪閘差次十六日泰壩楊分轉公幹到揚江西羅少尹家福解鹽課銀來 
[緝獲鹽梟]  
　　駐紥邵伯鎭巡緝江甘五岸私鹽之吳香泉千戎向來不辭勞瘁緝捕勤能某日夜半千戎率勇出巡行至　季莊地方雞聲三唱曙色朦朧瞥見河内泊有小艒船三隻料所裝者係私鹽是處港汊分歧向爲私鹽出没之所卽曩年鹽營鮑哨官拿緝私梟隕命之處也千戎不敢鹵莽是時所帶巡勇僅有數人遂先向鷁首試放一槍覘其動靜果見一莽漢手持凶械自艙中躍出千戎裝彈不及赶將巡勇手中長杆奪過向前直搠適中莽漢腰脇船内尙有三人正欲助桀爲虐見莽漢已受傷而倒遂各棄械奔逃巡勇奮力追上一齊搶獲千戎遂將該犯等髮辮用繩穿貫方欲押解回鎭而慮私鹽船不克分身駕駛適天色已明卽出重資招雇鄉人權作長年駛回邵伯鎭立將鹽起交官鹽棧照章秤收計重七千餘斤將所獲之犯解至揚州報由督銷委員繆司馬轉禀運憲核辦所獲四犯莽漢卽張六小係著名私販上憲屢飭訪拿未能弋獲今爲千戎所擒大是快事都轉以千戎辦事勤能且有胆識大加稱賞當將該犯發交縣署收禁候訊供後分别嚴懲 
[福田廣種]  
　　竊謂善爲至寳心作良田種善果於心田定卜祥生貴子矣敝堂荷蒙諸大善士惠助施醫贈藥一文愿計由三月初一日至十五日繳回捐册十八扣共收到英洋五十四元五角大錢一千零四文銅洋五元鴻施下逮雀忭奚如蔭以慈雲萬戶被帡幪之覆施之甘露千家沾潤澤之榮戴德如天承恩似海咸祝三多並集允宜萬福攸同謹誌報章敬鳴謝悃[  上海虹口元濟堂同人等謹啓]  
[守拙匡時]  
　　守拙居善士俯恤災民困苦助鷹洋五百元委解災區以充振濟救災之意可謂摯矣善士眞具婆心佛手者哉　上海北市絲業會館籌賑公所施善昌謹誌 
[鉅欵助賑]  
　　災區乞援迄無已時其瘠苦情形不言而喩使家資饒裕能慷慨以蘇人困可謂力種福田者矣白下隠名氏大善士俯恤時艱助十二圩火災洋四百元熱河兵荒洋三百元小清河以工代賑洋三百元合洋一千元又茂昶寳號助直東洋二十元委解災區由李珊亭先生交來輸鉅欵以匡災孶孶種德沐仁施而甦困滴滴歸源正在籌措萬難而大善士五旬大慶將頻年積聚湊成求保平安不詳姓字其識見逈異尋常康疆逢吉定能償願矣[  上海北市絲業會館籌賑公所施善昌謹誌]  
 
 
 

Page 10

 
 
   
 
 

Page 11

 
 
[光緒十八年三月十三日京報全錄]  
　　宫門抄○諭旨一道錄前○發抄硃批四道○大臣福等奏爲奏聞請旨摺○直督李奏請奬各直省辦賑人員摺○又奏援案優奬辦賑人員片○又奏請奬辦賑人員片○署高州鎭潘奏報出洋統巡日期摺○浙撫崧奏請簡放知府摺○又奏委署知府片○川督劉奏總兵捐賑建坊片○三月十三日兵部太常寺太僕寺廂黄旗值日兵部引見二十八名太僕寺二名廂白滿四名鑲白漢四名正白蒙四名正藍漢四名圓明園六名○倫貝子由東陵回京請安○明安假滿請安○前出使大臣鄭藻如滿痊請安○貴州學政陳榮昌到京請安○掌儀司奏十五日祭奉先殿載瀛行禮○召見軍機鄭藻如陳榮昌烏拉喜崇阿○發抄德馨奏湖口砲台被雷火轟燬請將看守不愼之都司劉萬驥等革議奉硃批劉萬驥着卽行革職丁義方着交部議處餘依議欽此○又遊擊周步雲接帶湖口砲隊奉硃批兵部知道欽此○又上猶令李和卿等署安遠令奉硃批吏部知道欽此○沈秉成奏請將記名提督趙逢泰等留省差遣奉硃批着照所請該部知道欽此○○臣福錕崑岡熙敬錢應溥跪奏爲奏聞請旨事恭照光緒十八年四月二十一日申時醇賢親王金棺奉安園寢其奉移日期應於奉安前期擇定當由臣等行知欽天監敬謹選擇現據該監擇得四月二十日辰時奉移吉所有奉安一切事宜以及奉安園寢後應行典禮並添設官弁各事宜臣等謹繕清單恭呈御覽伏候命下訓示遵行爲此謹奏請旨奉旨已錄○○大學士直隸總督一等伯臣李鴻章跪奏爲查明各省籌辦順直賑捐出力之將軍督撫司道各員籲懇天恩照案奬叙恭摺仰祈聖鑒事竊查光緒十六年夏間順直地方霪雨爲災各河漫溢被災州縣至六七十處之多工賑並興用繁欵絀經臣奏准開辦賑捐一面電函馳告各省廣爲勸募藉資集腋業於十六年十二月間初次奏報捐數摺内請將勸捐出力之奉天將軍臣裕祿等交部從優議叙奉旨允准在案兹查吉林將軍臣長順兩江總督臣劉坤一閩浙總督臣卞寳第河南巡撫臣裕寛新疆巡撫臣陶模山東巡撫臣福潤廣西巡撫臣張聨桂前護新疆巡撫臣魏光燾廣東藩司成允陜西藩司張岳年安徽藩司阿克達春江西藩司方汝翼雲南藩司史念祖河南藩司廖壽豐湖南藩司德壽署甘肅藩司裕祥署新疆潘司饒應祺湖北臬司陳寳箴兩淮鹽運使江人鏡前署湖北臬司惲祖翼江蘇蘇松太道聶緝椝山西冀寗道兪廉三湖北鹽法道瞿廷韶署湖北糧道恭釗直隸候補道沈能震江蘇候補道任錫芬等自聞順直被災卽經竭力勸募督飭委員分投募集源源解濟所收捐欵已於上年七月十一十二月迭次奏報竊念此次順直水災之重爲數十年所未有直隸向稱缺額賑欵無措全賴他省捐輸踴躍以濟羅掘之窮在各疆臣等慷慨恤隣力顧大局固出自公忠體國之忱而當災黎待命之時深感遠道恊助之誼現在賑務告竣自應據實臚陳仰懇天恩俯准將該將軍督撫及司道各員一倂勅部從優議叙以昭奬勸理合恭摺具陳伏乞皇上聖鑒訓示謹奏奉硃批長順等均着交部從優議叙欽此○○李鴻章片再各省勸辦順直賑捐之將軍督撫司道各員業經臣查明另摺奏請勅部優叙查頭品頂戴山西巡撫臣奎俊江寗藩司瑞璋四川藩司前署浙江藩司龔照瑗江蘇候補道胡家楨吳炳祥籌辦賑捐尤爲出力山西本瘠苦之區江浙承大祲之後物力凋敝勸募較他省爲難該撫臣司道等深念畿輔重地民命攸關情切救災雖當捐務枯竭之時均能設法招徠苦心籌畫俾解欵得以踴躍濟助要需有裨於大局匪淺自應奏請優奬藉酬勞勩查各省勸辦賑捐出力人員歴經奏奉賞給封典頂戴並傳旨嘉奬有案可否仰懇天恩俯准將奎俊賞給正一品封典龔照瑗賞給頭品頂戴並將瑞璋胡家楨吳炳祥一倂傳旨嘉奬以昭激勸出自逾格慈施謹附片具陳伏乞聖鑒訓示謹奏奉硃批奎俊等均著照所請奬勵瑞璋胡家楨吳炳祥均著傳旨嘉奬欽此○○李鴻章片再查光緒十六年順直水災甚重工賑需欵浩繁經臣奏明開辦賑捐由各省撫飭派官紳分投勸辦並請將出力人員俟事竣開單咨直按照河工海運章程擇尤請奬奉旨允准咨行欽遵在案兹據江蘇省將勸辦賑捐出力各官紳開單請奬前來臣查南省近年時有偏災勸辦賑捐至再至三其勢已成弩末各該官紳本無應辦之責均能設法招徠分赴各處實力籌勸先後報解鉅欵源源接濟有裨畿輔要需不無微勞足錄自應照案酌予奬叙所有單開之署江蘇作州道桂嵩慶擬請從優議叙鹽運使銜開缺湖北漢黄德道何維鍵擬請加二品頂戴江蘇候補知府周紹斌湖北候補知府韓鑑均擬請補缺後以道員用江蘇候補直隸州知州吳增僅擬請補缺後以知府用直隸州用江蘇候補知縣舒霖擬請補直隸州後以知府用候選通判　文純擬請選缺後以同知用指分山東試用通判潘文超擬請補缺後以同知直隸州用補用直隸州江蘇候補知縣王肇嵩擬請補直隸州後加四品銜江蘇候補知縣周士鈺江西候補知州趙烺江西試用知縣馮學灃分省補用知縣方碩輔均擬請補缺後以直隸州知州用分發試用州同劉家怡擬請補缺後以知州用江蘇候補布理問沈學曾擬請加四品頂戴兩淮補用鹽大使張紹棠李鋆江蘇試用縣丞黃樹臣盧運昌沈兆奎候選縣丞邵世沛候選鹽大使汪宗海均擬請補缺後以知縣用試用訓導王希堯擬請加六品銜知縣用浙江補用縣丞程肇元擬請歸知縣班後加同知銜江蘇試用主簿沈瑞麟擬請補缺後以布庫大使用江蘇試用典史胡道成擬請補缺後以主簿用鹽大使職銜張義方舒士俊章芸均擬請以鹽大使不論雙單月選用仰懇天恩俯准照擬給奬以示鼓勵除飭取履歴咨部外謹附片具陳伏乞聖鑒訓示謹奏奉硃批着照所請吏部知道欽此○○記名提督署廣東高州鎭水陸總兵官優勇巴圖魯奴才潘瀛跪奏爲恭報奴才出洋統巡日期仰祈聖鑒事案查道光二十三年十二月初七日奉諭旨嗣後水師提鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此欽遵在案查奉行變通巡洋章程遞年巡洋上班自正月初一日起至六月底止攺以高州鎭水陸總兵出洋統巡下班自七月初一日起至十二月底止攺以陽江營遊擊出洋統巡等因現值光緒十八年三月初一日屆當奴才上班統巡據下班統巡署陽江營遊擊劉幹清禀稱統巡各營洋面依期會哨均皆安謐當將兵船禀交前來奴才卽日接統出洋督率備弁管駕各兵船在於所屬水師陽江等營洋面認眞巡緝除俟出洋班滿再將歴過洋面情形據實奏報外所有奴才上班統巡日期理合恭摺具陳伏乞皇上聖鑒謹奏奉硃批知道了欽此○○頭品頂戴浙江巡撫奴才崧駿跪奏爲現任知府丁憂開缺先行委員署理請旨簡放恭摺具奏仰祈聖鑒事竊據布政使劉樹堂詳稱杭州府知府李士彬禀稱於光緒十八年二月十一日接到家信知親父樹滋於正月十八日在籍病故係屬親子例應丁憂等情除飭司照例遴委妥員先行署理外所有杭州府知府員缺緊要相應請旨簡放以重職守除恭疏具題外理合循例由驛具奏伏乞皇上聖鑒謹奏奉硃批另有旨欽此○○崧駿片再浙江杭州府知府李士彬據報丁憂所遺員缺係省會首郡事極繁重應於現任各員遴選接署兹查有處州府知府陳璚老成練達堪以調署惟處郡離省較遠陳璚應俟署員到任後方可交卸赴省其未到任以前先委候補知府張琳代理至陳璚遞遺處州府知府員缺並查有候補知府傅澤鴻才具明敏堪以署理據布政使劉樹堂按察使黄毓恩分案會詳前來除各檄飭遵照外理合會同閩浙總督臣卞寳第附片陳明伏乞聖鑒謹奏奉硃批吏部知道欽此○○劉秉璋片再查定例士民人等助賑災歉銀至一千兩者應請旨建坊遵旨欽定樂善好施字樣由地方官給銀三十兩聽本家自行建坊如係有力之家免給建坊銀兩各等因遵行在案兹據署理布政使德壽轉據署涪州知州楊增輝詳稱州屬本年臥隆東西兩里荒歉經直隸正定鎭總兵徐邦道遵伊故祖父母一品封職徐燄徐况氏遺命捐銀一千兩以濟賑需匯籍散放洵屬情殷桑樟樂善好施懇請奏奬前來合無仰懇天恩准予直隸正定鎭總兵徐邦道之祖父母一品封職徐燄徐况氏在原籍州屬自行建坊遵刊樂善好施字樣以昭旌奬而示激勸是否有當出自鴻慈理合附片具陳伏乞聖鑒訓示謹奏奉硃批著照所請禮部知道欽此 
 
 

Page 12

 
 
[光緒十八年三月十四日京報全錄]  
　　宫門抄○發抄硃批五道○陜撫鹿　奏代遞大學士遺摺摺○大臣國奏拿獲私販火藥出口人犯請旨交部審辦摺○浙撫崧奏監生捐建義塾請旨建坊片○豫撫裕奏審明殺死一爱五命兇犯按律定擬摺○三月十四日刑部都察院大理寺正黃旗值日無引見○恩景假滿請安○海公請假十日○福中堂請假五日○召見軍機薛允升海緒○發抄沈秉成奏添招新勇成軍起支糧餉日期奉硃批該部知道欽此○又直牧吳雲濤補廣德直牧奉硃批吏部議奏欽此○張之洞奏十六年採運漕米用過米價運數奉硃批戶部知道欽此○富勒銘額奏滿營歲需糧料請仍由地方徵糧項下供支奉硃批卽著咨行陶模酌度辦理欽此○譚繼洵奏解地丁京餉奉硃批戶部知道欽此○○頭品頂戴陜西巡撫臣鹿傳霖跪奏爲前大學士臣在山西寄寓病故謹代遞遺摺恭摺奏聞仰祈聖鑒事竊臣於光緒十八年二月十二日據署朝邑縣知縣李登第申　轉據家人楊升呈稱家長前東閣大學士閻敬銘前在戶部尙書任内因病奏准開缺醫治十五年三月間奉旨准其回籍調理寄寓山西虞鄉縣屯里村上年冬間時患泄瀉入春以來復加痰壅氣促醫治無效二月初九日寅刻病故於虞鄉縣寄寓臨終繕有遺摺一件以朝邑係屬原籍呈請轉懇代遞等情轉報前來查已故前東閣大學士臣閻敬銘以翰林起家攺分戶部主事咸豐九年時值髮逆久踞金陵竄擾湖北兵事餉事需才甚急前湖北撫臣胡林翼以閻敬銘秉性剛明才識練達奏調差遣委用旋委總辦湖北營務兼管糧台十年五月復經胡林翼於敬舉賢才力圖救扶疏内奏稱閻敬銘綜核名實居心正大堪備異日任使此後不數年間荐擢山東巡撫旋蒙簡授工部右侍郎閻敬銘因病回籍辭未赴任洎光緒三年陜省大旱成災赤地千里閻敬銘誼切桑梓情殷補救敝車羸馬往來於枯風寒日之中賑務偶有所見必面陳前撫臣譚鍾麟斟酌辦理旋奉諭旨稽查山西賑務閻敬銘與山西撫臣曾國荃精心籌畫和衷商辦全活災黎不計其數至今兩省士民猶能稱道光緒八年奉命補授戶部尙書到任以來綜核度支籌辦開源節　嗣兼兵部尙書奉命在軍機大臣及總理各國事務衙門行走旋授協辦大學士又進爲東閣大學士其平日居心行事旣有胡林翼保奏爲憑又有閻敬銘隨時陳奏各疏久在聖鑒洞鑒之中無俟微臣贅述及其回籍養病時與臣書劄往還語及時事艱難其憂國愛民之忱往往見於楮墨偶有東來之人詢知閻敬銘雖年老多病精神尙强方冀長眷天年久承恩眷詎其嫡長孫年將弱冠去歲遘疾夭殤閻敬銘暮年遭此未免神傷不意疾病侵尋竟至不起應加如何量予恩施之處出自逾格鴻慈再閻敬銘之長子翰林院編修閻迺兟先已病故其次子閻迺竹由翰林院散館攺分禮部主事前已請假回籍在寓隨侍合倂聲明所有前大學士臣在山西寄寓病故代遞遺摺緣由理合恭摺具陳伏乞皇上聖鑒訓示謹奏奉硃批另有旨欽此○○奴才國俊跪奏爲拿獲私販火藥出口人犯請旨交部審辦恭摺具奏仰祈聖鑒事竊奴才以口外地方甫經安謐各處防守官兵均已撤回仍恐奸宄乘間出入曾經嚴飭古北口員弁認眞巡緝加意盤詰在案今於二十五日據古北口防守尉成琿布呈報值班驍騎校蘇勒金等恊同城守營把總林蔭堂盤獲私販火藥出口人犯吳永隆一名並洋火藥四十斤解送核辦前來奴才卽同恊領等當寠訊究乃該犯供認不知火藥係犯禁之物具係與相好宋姓䭾脚奴才當卽盤問宋姓下落據云已先赴口外哈嘛廟地方顯係該犯恃無刑訊堅不吐實其中難保不無貪利濟賊情事相應請旨將該犯吳永隆飭交刑部嚴行審辦除由奴才牌飭密雲縣知縣派委妥役將該犯及所獲洋藥一倂解送刑部外理合恭摺具奏伏乞皇上聖鑒再直隸提督葉志超現駐蘆台並未在口是以未經會銜合倂聲明爲此恭摺謹奏請旨奉硃批着照所請刑部知道欽此○○崧駿片再據藩司劉樹堂詳稱據餘姚縣詳據候選教諭韓昌圻等禀稱竊有監生黃鈞學行端正勤積薄資遵故父黃智安遺命於本里大宗祠旁獨自創建忠獻義塾助田百畝凡族内子弟無力從學者延師授業老寡無依者給資贍養且以官埭浦地方濱臨河道爲餘姚慈谿兩邑往來通衢因橋梁傾圮已久濟涉維艱捐置渡船一隻以便行旅歲給修費月給工食所有一切延師贍老濟渡等費悉在百畝租息項下開銷其建塾造船工料計價銀九百五十兩又助田百畝計價銀一千七百五十兩共計捐銀二千七百兩造具義塾規條田畞字號册結由司核明詳請秦咨前來奴才查餘姚縣監生黃鈞仰承故父黃智安遺命捐置田畆創建義塾置造渡船共計輸銀至二千七百兩之多洵爲克承先志誼篤宗支核與歴辦請　旌成案均屬相符合無仰懇　天恩俯准照例建坊　旌表以昭激勸除將册結咨部查昭立案外謹附片陳請伏乞　聖鑒訓示謹奏奉　硃批著照所請該部知道欽此　○○河南巡撫奴才裕寛跪　奏爲審明殺死一家五命兇犯按例定擬恭摺具奏仰祈　聖鑒事竊據襄城縣禀報民人王黑荃毆殺王玉方一命謀殺王玉方之妻王譚氏等一家四命一案當因情節重大批司提省飭發開封府審明按擬由臬司長祿覆審解勘前來奴才親提研鞫緣王黑荃王斗籍隸襄城縣王黑荃係王斗同居胞兄並無財産妻子與王玉方卽王荒孜等同族無服王玉方性情强横鄉鄰側目王斗佃種族嬸孀婦王馬氏地畝地常往來王玉方卽疑王斗與王馬氏有姦光緒十六年二月三十日夜王斗又至王馬氏家閒坐王玉方瞥見告知胞弟王雲亭同往捉拿走至王馬氏家見王斗與王馬氏在房說話王玉方用刀砍傷王斗　門王雲亭亦用棍向毆王斗逃避王玉方找尋無獲將王斗王黑荃住屋拆毁逐土斗弟兄不許在村内居住惟時王黑荃出外探親隨後回歸查知邀同王斗往向王玉方分辯王玉方不服恃强撲毆經勸走散王黑荃稱欲控究王斗因王玉方兇横勸阻卽在村外墳地搭蓋草庵棲止嗣王雲亭查明王斗與王馬氏並無姦情未再追問十七年七月十八日傍晚時分王黑荃在門首站立王玉方走過隨口混駡王黑荃氣忿拔刀砍傷王玉方左額角王玉方撞頭拚命王黑荃又連砍傷其頂心額顱倒地王斗自地轉回王黑荃告知前情查看王玉方傷重殞命王黑荃憶及屢次被王玉方欺壓起意將王玉方一家殺死洩忿邀允王斗同至王玉方家見王玉方之妻王譚氏在屋坐歇王雲亭之子王鴻四王明委在旁玩耍查問王雲亭赴許州探親外出王黑荃用刀連砍致傷王譚氏額顱偏右王明偏左相連左額角王委左額角相連左太陽王鴻四逃跪王雲亭之妻王李氏聽聞赶出喊駡王斗用刀砍傷王李氏左額角相連左太陽王黑荃用刀砍傷王李氏顖門相連偏左王譚氏等傷重先後倒地均各殞命王黑荃王斗逃逸報騐差緝獲犯訊供詳批提省審辦經開封府審擬由臬司長祿覆審解勘奴才親提研鞫據供前情不諱詰無起釁别故及另有知情同謀加功之人矢口不移案無遁飾查律載殺一家非死罪三人者凌遲處死爲從加功者斬又例載殺一家三命以上兇犯審明後依律定罪一面奏　聞一面恭請　王命先行正法各等語此案王黑荃因屢被王玉方卽王荒孜欺壓拆屋驅逐避至墳地棲止又被斥駡爭角將王玉方毆傷身死復起意商同胞弟王斗同至王玉方家將王玉方之妻王譚氏胞弟王雲亭之妻王李氏實屬兇殘已極查王譚氏與夫弟之妻王李氏胞姪王明等四命係屬一家該犯等與王玉方等同族無服應同凡論自應按律問擬王黑荃除鬥殺一命輕罪不議外合依殺一家非死罪三人者凌遲處死律擬凌遲處死王斗聽從伊兄王黑荃謀殺一家四命在塲加功雖係弟兄共犯侵損於人律同凡論亦應按律問擬土斗合依殺一家非死罪三人爲從加功者斬律擬斬立决照例先行刺字王黑荃情節兇殘亦未便稍稽顯戮奴才於審明後恭請　王命先行正法傳首犯事地方梟示以昭炯戒王黑荃並無妻子財産應毋庸議王玉方疑姦用刀砍傷王斗平復並將其住屋拆毁驅逐出村罪有應得業已被殺身死亦毋庸議無干省釋屍棺飭埋所有拿獲鄰境罪應凌遲斬决人犯各一名應叙職名係息縣知縣舒泰相應開報除供招咨送刑部外所有審擬緣由理合恭摺具　奏伏乞　皇上聖鑒謹　奏奉　硃批刑部知道欽此 
 
