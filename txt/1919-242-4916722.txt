# 1919 - 242 - 4916722

 

Page 1

 
 
   
 
 

Page 2

 
 
   
 
 

Page 3

 
 
時評 
[燕雀虎堂（冷）]  
　　今日中國之於世界己無異燕雀處堂今日政府之於中國更無異燕雀處堂何也蓋以危機四伏而託者無鞏固之基礎也 
　　然而處堂之燕雀乃日事喧爭幾若萬年不拔焉爭奪傾軋且無一毫之相諒而所謂辭職組閣之聲乃觸機即發嗚呼甚可憐也 
命令 
　　九月五日大總統令黃鸞鳴授爲陸軍中將張仁授爲陸軍少將李文柄授爲陸軍步兵上將此令 
　　又令陸軍總長靳雲鵬呈請授王宰蔣魁英爲陸軍步兵中校鮑緩章爲陸軍步兵少校並加陸軍步兵中校銜孫柏芳爲陸軍步兵少校均照准此令 
　　又令馮學書薩福懋均給予二等寳光嘉禾章此令 
　　又令何海鳴楊葆琛均晋給二等嘉禾章張貴方張耀樞均晉給三等嘉禾章康占勲張鳳山均晋給四等嘉禾章此令 
　　又令趙慶華王國鐸均晋給三等嘉禾章孫世昌陳光熹黃承瑞余魁澄陳璿均給予四等嘉禾章此令 
　　九月二日大總統令任命張金印爲陜西陸軍第二混成旅旅長此令 
　　又令陸軍總長靳雲鵬呈請任命馬相麟爲陸軍第二十一混成旅砲兵營營長丁樞泰爲步兵第一團第一營營長均照准此令 
　　又令陸軍總長靳雲鵬呈准奉天督軍張作霖咨本署副官長趙錫福另有差委請免本職應照准此令 
　　又令陸軍總長靳雲鵬呈請任命俞恩案爲奉天督軍公署副官長應照准此令 
　　又令參謀總長張懷芝呈請任命范立逹署陜北鎭守使署參謀長劉滋庶署少校參謀均照准此令 
　　又令陸軍總長靳雲鵬呈准鑲黃旗蒙古都统載濤咨請以胡松額陞補印務參領官全陞補副參領榮麟陞補印務章京榮維陞補公中佐領均照准此令 
　　又令兼署黑龍江省長鮑貴卿呈考核各縣知事擇尤請奬等語瓊琿縣知事孫蓉圖才力充實辦事精細青岡縣知事現調呼蘭縣知事兆麟精明幹練綱舉目張均着以簡任職存記升用綏化縣知事常蔭廷沉毅有爲循聲卓著着晋給三等嘉禾章訥河縣知事張樾久膺民社治行循良漠河縣知事趙春芳熟悉邊情措施悉當泰來縣知事查貴廉才長心細條理秩然龍鎭縣知事辛天成精明幹練才堪治劇均給予五等嘉禾章拜泉縣知事張霖如穏愼樸實措置咸宣海倫縣知事馮文洵才識明敏辦事精細綏楞縣知事徐國順勤勞謹愼任事實心林甸縣知事伊雙慶辦事穏練勞瘁不辭景星設治員李暹才貝穏練辦事切實均給予六等嘉禾章慶城縣知事王鴻遵安詳勤愼條理井然安逹縣知事阮希賢操守不苟明逹有爲綏東設治員涂廷協才力精强盡心吏事委署望奎縣知事嚴兆霖才具開展辦事勤能均給予七等嘉禾章現署龍江縣知事孫佐廷學職宏通才華敏赡着仍以薦任職分省任用前署巴彥縣知事王岱初贊畫精勤治績卓著着傳令嘉奬此令 
　　八月二十八日大總統令吳景毓給予三等嘉禾章向迪琮晋給四等嘉禾章此令 
　　又令王炳堃給予三等嘉禾章此令 
　　又令逹卓志富成功胡士偉雍居敬金道宣梅連吕嘉盧克斯均給予三等嘉禾章胡本德華茂山相慶馬額狄伯義金殿魁戈德恩均給予四等嘉禾章此令 
專電 
　　北京電龔因軍費問題在上週聨席會議時與段言語抵觸卽有退志昨晚傳說益盛聞徐亦有允意惟總理仍擬閣員兼代徐屬意靳雲鵬安福不欲故龔辭呈尙未上財政界傳說如龔辭將由李思浩代部務 
（六日上午十二鐘） 
　　北京電龔在閣議席上聲明辭職東海仍慰留田不允兼攝 
（六日下午四鐘） 
　　北京電某要人謂龔去未必成事實但段閣說又起（六日下午八鐘） 
　　北京電馮河間有將來京說（六日上午十二鐘） 
　　北京電馮入京說係徐因各種關係派人迓馮來否實未定（六日下午八鐘） 
　　北京電王揖唐昨徧訪各使告將南下議和（六日上午十二鐘） 
　　北京電吳鼎昌下星期來京允暫擔任惟不赴滬王行期仍未定途次擬與直魯皖蘇各疆吏接洽每處停留半日己去電約晤（六日下午四鐘） 
　　北京電中交票價又跌聞因中票增發李思浩擬以八年債向三菱公司抵借六百萬 
（六日上午十二鐘） 
　　北京電陸使電告奥約抗議己得英美法贊助冬日送交奥代表院復深感各國相助尙望始終協力進行（六日上午十二鐘） 
　　北京電外交界消息日美俄在沃木斯克議定西伯利路權歸美中東路權歸日烏金斯克至恰克圖築路權及俄蒙約中築路權槪由俄讓渡於日不久卽將簽字（六日下午八鐘） 
　　北京電倫敦三日電英外部詢中國駐使藏約停議何故又謂和會席上英頗助中國說話中國竟忘却不顧中國駐使答國權所在未便輕棄（六日下午四鐘） 
　　北京電中美社消息前芳澤來時議六千萬借欵以京熱路權抵（六日上午十二鐘） 
　　北京電陳毅電告謝軍進逼恰垣己抵距恰四十四之大樹林（六日上午十二鐘） 
　　北京電張壽齡辭烟酒督辦擬留（六日上午十二鐘） 
　　北京電據財界調查迄上月止八年公債江浙等省認購不滿六十萬直豫不滿四十萬魯二十萬吉十萬全國合計尙不足七百萬（六日上午十二鐘） 
　　北京電晉閻錫山電謂丁義華贊助禁煙十年請從優給奬 
（六日下午八鐘） 
　　北京電敎部否認蔣智由長北大說（六日下午八鐘） 
　　北京電倪嗣冲歌日自蚌北上云赴津就醫（六日下午四鐘） 
　　香港電軍府昨電京謂輿論拒王請另委以重民意（六日下午三鐘） 
　　香港電牧野過港答謁者詢魯案謂不願第三國干預堅持直接交涉（六日下午三鐘） 
路透電 
[奥國簽約問題]  
　　四日巴黎電協約國己允奥國展緩兩日答覆和約條欵 
　　四日維也納電各報載稱奥國會贊成簽定和約者雖占小多數但和約終將簽字奥國總代表任勒博士明日可抵此國會總委員會與内閣均將開會考慮和約奥國南部鐵路用人要求增加工資相約罷工社會黨領袖深恐人民將因以患饑力加反對罷工者置之不顧 
　　三日巴黎電奥代表己收到和約全文須於五日内答覆約文用英法意文字共一百八十一條以法文爲準 
　　四日巴黎電羅馬尼亞代表請修改奥約第六十條卽規定羅國與奥疆内新成立諸小國應保護異種與異敎之少數人民者高等議會民允德國代表團之請展緩派協約國國際委員團監視交出戰品德國請減少委員團之人數高等議會不加允可委員團計有七十二人携兵士七十七人德代表團致牒法外交部希圖辯明斯加派佛洛德軍艦自沉之舉乃屬正當 
[羅國事件]  
　　四日倫敦電高等議會致羅政府之牒文何以屢未逹到羅京迄無解釋聞無線電不知何故竟不能傳逹據巴黎羅代表稱彼籌發往羅京之無線電亦多未曾收到 
　　四日巴黎電高等議會因羅代表聲稱羅政府未曾接到協約國近來發出之公文故將派專員携帶新公文赴羅京詳釋全局情形並聲明協約國所需求於羅國之事件 
　　四日巴黎電羅代表陳說八月二十三日高等議會所發出之公文未曾逹到羅京故高等議會己决議取銷致羅國之哀的美敦書改派貝爾福之秘書克勒克携帶前未逹到之公文及新公文送交羅京此項新公文雖非哀的美敦書然含有嚴重警告羅政府之意 
[俄激黨戰事消息]  
　　四日倫效電可恃方面稱撤退西俄英軍之决議迄未更變近日進擊過激黨之攻勢不過欲挫弱敵人之勢力俾英軍退後俄國義勇軍之地位得臻穏固耳 
　　五日倫敦電昨日陸軍部公報徵實台尼金將軍佔據基夫之說謂基夫旣陷台尼金將軍與貝土拉將軍之軍可以會合此爲台尼金將軍在加爾柯夫東北反攻過激軍攻勢勝利之結果 
　　四日倫敦電據確實消息波羅的各州之時局極爲阽危戈爾資將軍無停止活動之象仍置協約國志願於不顧寓拉特維亞之日耳曼地主亦如其所爲南俄台尼金將軍向庫斯克之進攻己受頓挫過激軍在加爾柯夫東北所施之反攻勢己被遏阻退至某鐵路東面 
[德國新憲法之糾葛]  
　　三日巴黎電昨爲德國師丹戰勝之紀念日高等議會於是日以限期十五天之哀的美敦書送交德政府要求删去德國新憲法第六十一條許奥國代表加入國會之規定參院辯論和約時法總理克勒滿沙氏聲稱如德國於不半月内履行和約條文協約國即由來因河右岸進兵 
　　五日巴黎雷克勒滿沙提出反對德國憲法第六十二條第二第之抗議書謂此節規定奥國可加入德國國會直欲化奥國爲德國土地又規定奥國可參與德國國務會議直欲造成共同政治之連鎖與奥國獨立絶對抵觸此種條文是正式破壞和約故協約國請德國採行合法方法從速删除違約之條文聲明此條憲法不生效力又謂知十五日内無滿意辦法協約國不得不下令立即擴張來因右岸之佔領 
[各國近事記]  
　　四日巴黎電時報載稱英相喬治下星期將來巴黎與克勒滿沙會商叙利亞問題 
　　三日巴黎電參院言及叙利亞問題議員巴爾土氏謂叙利亞之事不能任其長此進行英政府因一九一六年之協約對於法國有應盡之義務法人固歡迎英法同盟但願有完全與忠信之同盟云 
　　三日巴黎電泰狄歐氏在參院演講美總統威爾遜與英首相喬治於三月十四日向法政府建議三國聨盟之情形並謂法政府己接受此議佔領軍之經費因以大減云 
　　四日華盛頓電參院外交委員會採纳㕠四保留案後命將和約報告參院四保留案規定（一）美國應爲孟羅主義之解釋者（二）稅則移民及其他内務問題均應山各國自决之（三）美國無國會之直接决議案不得擔負任何土地上之義務或受託代管之（四）美國保留退出國際聨盟會之權 
　　四日倫敦電技師礦工與運輸工之三角聨盟今日討論礦工聨合會幹事部所提出投票公决應否採用　接行動强令政府（一）取銷强迫軍役案（二）撤回俄境英軍（三）釋放良心上反對從戎人（四）停上用兵士干涉工人爭端之主張有人動議應公開討論但大多數不贊成此議旋决定投票公决直接行動一層從緩舉行工黨聨合大會議下星期内在格拉斯哥開議後再定行止 
　　四日亞歷山得里亞電埃及學生一人研究神學者於埃及首相賽德巴沙乘汽車赴辦公室時向之擲一炸縷爆炸聲頗大但首相未受傷行凶人己被獲其所抛之炸彈乃藏於葡萄籃中者現地方安靜 
公電 
　　泗陽商會等來電申報館新聞報館公鑒吾　遭匪禍己非一日自淮揚鎭守使馬公伯良令團長郁漢川率營長顧德揚袁得才等駐防以來全泗人民羣欣有長城之倚今春魯皖沐宿流匪竄入泗境勾結莠民掠刦燒殺民不聊生我鎭軍惻聞慘狀星夜出巡親督團營長率隊力剿與匪一戰再戰奪獲匪槍數十枝格斃匪首周小東子唐三朝劉崇喜章茂盛等十數名擒斬匪徒無算泗境始告肅清旋因青紗　起匪復猖獗團長等日夜追擊督隊兩月餘霎戰十數次獲斬匪首陳大龍魏大絡李香亭等及其黨羽不下　百名百而餘匪己望風遠遁我鎭守使愛民如子疾惡如讐不忍斯民之病苦復出巡泗境督飭所部嚴密搜剿未及十日而泗境之匪己完全肅清吾泗之疊遇匪警而卒未受大害者皆賴我鎭守使之善將將團長等之善將兵也泗民無以報德用以聲謝泗陽商會長賈煥章農會長胡傳道敎育會長吳克賢代表公啓魚印 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電　　　　 
　　北京電徐世昌擬命靳雲鵬兼代國務總理安福系不贊同 
　　北京電王揖唐昨日徧訪各公使（以上六日） 
　　廣州電徐謙電辭司法部長職 
　　廣州電楊庶堪漾電請一致拒絶王揖唐聞譚浩明譚延闓吳佩孚將聨名通電反對王揖唐 
　　廣州電伍林兩總裁致龔心湛電請改派總代表（以上三日）以上平和通信社電 
　　北京電陸使電協約國對奥最後答復限五日内承認簽字 
　　北京電龔代理以財政支絀主張恢復元二年預算擬提閣議冀收節流實效 
　　北京電張壽齡呈請辭職 
　　北京電蘇閩均電請賑 
　　北京電皖財長胡思義丁艱請開缺 
　　北京電陜省長派郭涵來京今午見徐報告陜省南北軍隊狀况並懇發積欠軍費（以上六日） 
　　北京電袁榮叟請訓諭令嚴整學風勿任干政 
　　北京電擬添請張仲仁夏仲膺任謀和調人（以上五日）以上中華通信社電 
　　北京電王揖唐昨訪英法日美各使各使均盼中國早日統一王定十一二南下 
　　北京電皖直兩系近又發生暗潮徐以北派不一致對時局頗抱悲觀現正托人向雙方疏通囑以國家爲重勿爭意見（以上五日） 
　　北京電皖直兩系近又發生暗潮徐以北派不一致對時局頗抱悲觀現正托人向雙方疏通囑以國家爲重勿爭意見（以上五日） 
　　北京電俄沃木斯克形勢日益險惡華僑己有多數人請由范總領事設法護送回國 
　　北京電鮑吉督電俄兵與吉軍在一面坡衝突己由哈埠傅道尹向俄交涉請再電劉鏡人與卾政府嚴重交涉 
　　北京電財部以各省擅借外債實足紊亂財政特訂限制辦法嗣後非呈明核准不准私自借債不得以鑛產國產爲抵押一經批駁不得再電商請昨己通電各省知照 
　　北京電吉省長郭宗熙又請辭職政府仍電留聞暫時决不更動（以上六日） 
以上中孚通訊社電 
國内要聞 
[美參院中之山東問題形勢]  
　　某方面得紐約電訊美上院中山東修正案己於八月二十六日提出大會討論是日民主共和兩黨辯論亘四小時結果尙未確定議員馬可伯氏爲共和黨中反對山東修正案惟一人物是日起立演說極言修正案之不利而議員波拉氏起與反駁謂日本對於和約中應歸還中國之特權並無確實表示參議院出此毫不爲過云云又華盛頓電訊山東修正案最後之關鍵仍在參議院共和黨之態度如何據芝加哥時報觀察參院對於山東修正案之票數大約如下修正案贊成四十四票（共和黨四十二票民主黨二票）修正案反對四十票（共和黨二票民主黨三十八票）態度不明十二票（共和黨五票民主黨七票）據共和黨某領袖語人云修正案之表决在十一月以前恐難舉行於此期間内共和民主兩黨必爲激烈之論戰而大勢所趨不利於日本殆可斷言云 
　　又據北京萬匣新聞記者俱樂部消息近來美國議院對於山東條約修改案幾視爲極關重要之問題院中共和曁民主兩黨互相討論辯駁橫生威　統亦非常注意且視山東條約頗與和約全部有關日前威總統赴參議院時未待通知即直趨議員辦事處其時適值議員棋旺生氏分發各項文件於各議員并邀請各員秘密討論外交委員會所提出之山東條約修改案當威總統趨入之際各議員頗爲驚訝而斯旺生氏亦拒絶討論此次集會之原意民主黨參議員麥克姆百爾曾謂此次外交委員之提案甚爲危險足使日本迫出於戰否則即使其屈服且此案與中國亦有密切之關係現議院中多以爲美國將令日本重復宣布歸還青島與中國爲有力之保證此種主張頗占勢力一般衛護威總統之議員亦頗贊成且擔任極力扶助威總統使此舉得以實行民主黨中亦有多數主張若日本能重行發表意見將山東於一定之期内歸還中國則美國未嘗不可通融辦理云云 
[佑尼干論和會與山東問題]  
　　中美新聞社云佑尼干氏近有文兩篇一論和會問題一論山東問題茲彙譯如下（一）和會問題和會最高會議决定匈加利之行政首長不得再以哈潑斯堡皇室之一員充之有反對國際同盟之人因此愀然不歡異哉夫國際同盟之主旨係一民族之政體必須由該民族自擇不得由他人强迫加予之此次大戰之起因原爲德國之霍亨索倫皇室欲征服世界使一切人民皆服從德之政制而奥匈之哈潑斯堡皇室則贊助德皇室之野心事至今日情形己大白若再有一撒克遜族人容許哈皇室或霍皇室之一員再握政柄殆爲不可能而今竟有撒克遜人之報紙以美國駐歐振濟專員霍佛君呈請巴黎最高會議勿許約瑟大公爲匈加利人民之元首責其干涉匈事豈非一可憾之事乎今幸而有最高會議之决議否則如和會於四年戰禍經騐之後竟允許前中歐兩皇室仍恢復其政權則歐洲將無和平之望又幸而有一霍佛君本其救飢濟困之心代匈人謀將來政治上之幸福倘使哈霍兩皇室竟恢復其權位則美國宜速對於歐事脫離關係不再預聞據霍佛君最近宣言歐洲所得美國接濟之食物己逹一千萬噸之多歐洲戰爭祗得四年己殘破不堪人民無以爲活此皆黷武專制之流毒而自由國之政府則爲之救死扶傷力加將護由是以觀則何種政體之爲較良不皎然甚明乎威爾遜總統之初抵歐洲也觀歐人所以歐迎之者似誤會其來歐之使命與其所代表之政府之性質試觀西門德君在美報發表之論文中有云歐人之視威總統殆認爲一美國之格拉奇可以展其材略以武力團結歐洲之紛擾分子而統於一然而威氏之赴歐决非率領一種十字軍以反抗歐洲合法組織之當局美國憲法所予其元首之權力固不爾爾也威氏赴歐之前己深知歐洲情形非速謀和平歐民將無噍類德奥兩政府己經推翻不能再爲禍歐洲重造之機會己至務宜乘此時爲一勞永逸之計畫使皇室野心不克復作彼時聨合各國之代表在萬歳里開會時之宗旨固如是也威爾遜在和會之宣告歐洲對於美國制度得一新印象而美國歷來之總統在任期内親赴歐洲者亦以威氏爲嚆矢今戰事終矣爲善後計不但須使殘破各國休養生息並須防制將來戰禍之再作和會之結果爲成爲敗今尙爲疑問而其宗旨確有價值與美國政治之蘄向相合也（二）山東問題中國因無一合於憲法之政府之故遂爲一國際大問題據報告法國上議院曾表示意見謂中德間一切條約協定於中國宣戰後即全失効力云云此說本爲最高國際法學者所贊助但法國上院似宜再進一步表示和會以山東德人權利許予日本之一紙文書究有何等重要夫中德條約旣應因宣戰而作廢則法國目下如何更有權力贊助日本取得山東德人權利之無理要求乎日人如謂因彼逐出青島之德人遂應據青島爲己有永爲德國之繼承者自斷無此理因中國當時爲一中立之國從前以青島租借與德國但一經對德宣戰則租借約己同時終止日本即使暫有繼承之權至此亦復終止矣雖然日本除要求繼承德之租借權外尙有其他要求爲中政府所另行訂約允許此等條約斷然訂於德人租借之後故不爲宣戰所摇動今試問此等條約將如何處置之乎德之租借權或可用友誼的解决而日本則豈肯放棄其在山東之權利爲中國政府所給予者乎此種中日間私相訂結之契約又爲何等國際同盟有權以干涉之乎此問題困難顯然可見蓋德國租借權己成一國際共同性質之問題或易於解决而中日間之秘約則不然也尙有一問題即英法兩國政府之贊助日本逹何程度是己倘使贊助之意味爲日本可以放手進行依照德國租借權所規定而行事則所謂宣戰使租約失效之說己無力量反之如租約果因宣戰而失效則英法之贊助當以宣戰之日爲止然今之和約明明加入條件承認日本在山東之權利是殆因此全問題尙未充分糾紛而故甚之歟就一種意義言之原來贊助日本者不過數國而和約旣爲一切國所共批准是一切國皆贊助之矣則無所謂糾紛矣總之日本此次外交上始終勝利更無疑義即使日本果將山東交還中國則山東立歸北京政府所管轄而北京與東京之關係旣如是密切日本何難以鉅欵一宗貸與北京而誘其將山東全省典押於日本乎日本之立足於山東美國政府全無關係日本攻青島時美尙未對德宣戰此皆不可不知再則日本之對德宣戰實係歐洲協約諸國予以書面之憑證承認其爲山東德國權利之繼承者而日本始奮起再則美政府宣戰時絶不知有此項書面承認直至戰事告終仍被隠瞞不告總之四國政府若不以書面承認日本繼承德之權利日本未必果參加戰事今日本即藉此項預約維持其在山東之權利以日本人之富於遠略豈肯坐失此機哉惟中國之以膠州租借於德一般人公認爲勢力所迫果爾則此租借權之本身與因此而得之一切權利在一法庭之上將認爲無效而中國所宜陳訴之法庭即國際同盟是也此種國際公判法迁爲公意及時勢所要求和會對德締約之外此同盟約意確亦爲其一成績此乃聨合各國代表政治才能之結果世人自宜加以公平之試騐自有此同盟機關後若干政府開彊拓士之狂念至少將受裁制矣 
[各界協進會力爭山東問題]  
　　中美新聞社三日京訊云中國各界協進會爲山東問題分電巴黎中國代表團及美國參議院觀該兩電文可見中國人民始終反對以空名還中國而以一切實利予日本之任何解决法其致代表團電云本會絶對反對恢復空名之政治權而不得經濟權膠濟高徐濟順各路爲山東命脈非法之換文與草約必須取消膠州與青島港及山東一切權利必須完全無條件歸還如有須付還日本之欵以日本之建築物及工廠爲限如此點不能辦到吾人必訴諸國際同盟此事成敗惟諸君負其責任王璟芳署名其致美參院電云貴院反對和約中之山東條件中國人民全體感激日人在山東肆行橫硬手段對待農商學各界人等己無異於待朝鮮中國人民不能再忍遠東和平岌岌可危吾人信賴貴院堅持到底勿與舊世界之外交同負犧牲一弱國之權利而使山東復立一普魯土之責任庶幾美國之令名永保友邦中國之人民拜賜無窮不勝感荷之至署名人同上 
[吳鼎昌條陳裁釐辦法]  
即以免除賠欵抵補 
　　吳鼎昌之分代表决計不幹前日有電至京條陳裁撤釐金一面請求各國免除庚子賠欵即以免除賠欵抵補裁釐之缺聞四日閣議曾將此案提出討論尙無貝體辦法茲錄吳電於下北京大總統國務院鈞鑒竊查庚子賠欵本爲懲戒前清少數親貴暴民排外思想起見分攤各省又多取諸土釐貨捐等惡稅之重征現在國體早更人民對外思想亦經變遷各友邦尙何忍以前清少數人之暴動久加諸民國全體人之負擔且分攤各省者自鴉片土釐裁撤後財源頓減民國以來無力按解不得己始完全以關稅撥補己非原案尤爲各友邦所深悉故就人民對外警戒而言久朱必要就各省攤籌財源而論早無的欵今歐會旣提議解免度必可得各友邦之同情我全國人民可豫爲感謝者也現聞己交各國委員會審議我政府及人民對於用途似廉速加研究有所表示鼎昌愚見所及竊以此項賠欵必應用諸全國民生根本之圖中外商民交利之事故謹建議政府擬請於未加稅前除子口稅不免外所有全國釐金先行一律裁撤在加稅裁釐未實行以前即以此欵填補釐金收入加稅裁釐實行以後專以此欵擴充敎育實業經費謹爲我政府詳言之查釐金惡稅早爲世界各國所無釐金一日存在則農工商事業一日不能發逹實全國民生根本之障礙中外商民交病之惡政其理由人盡知之無庸多述乃加稅裁釐之約迄未協定至今不能實行實爲莫大之憾故爲我政府計早應先行裁釐續議加稅俾喚起世界之同情以期條約之實踐今幸有解免賠欵之議自應乘機商移暫時填補廢除惡稅另闢生機實千載一時之機會不可或失也且查全國各種貨捐釐金收入總數平均不過三千八百萬元而徵收經費各省各地由十分之二至十分之四不等综際收入不到三千萬元每年應付賠欵本息民國五年起計英金三百六十七萬鎊零隨金價折合銀元比諸釐金收數或有餘或不足金價稍定似無甚大出入以此填補當然於預算收入上亦無大變更而在各國因延擱加稅之約致遲誤裁釐之舉己久懸外商之希望今中國政府自願以賠欵移補先行裁釐再議加稅各友帮愛護其本國商民當亦無不樂於贊助竊以此議如蒙採納與各友邦交涉實行則停付賠欵五年期滿釐金可先行裁撤加惠中外商民確定民生基礎策莫美於此者可否提交閣議迅電專使之處爲期己迫伏乞鈞卒裁奪施行吳鼎昌叩冬 
[王揖唐南下前之茶話會]  
　　王揖唐之總代表南方己表示拒却然王並不因此氣沮日昨在東城石大人胡同外交大樓柬約安福議員茶會席問王揖唐發表一番希望和平之慣語略云國家不幸禍患頻仍八年以來政變凡四民窮財盡物極思返前者滬議甫開竟至中斷迭經政府之商榷國民之號呼數月迄今幸得賡續朱總代表以病堅辭政府謬以揖唐承乏不日偕同各代表南下與議揖唐不才何敢肩此鉅任惟鑒於國民望和之殷各方責促之切弗敢固辭今當首途在即藉茲茗會略貢一言伊古立國首重民生今建共和尤崇民意頻年變亂苦民久矣民敝政紊云胡不亡排難解紛責在儕輩法律之意見孰重於苦民事實之紛爭孰重於亡國但利國家有何意氣不可捐棄有何權利不可犧牲惟和平之利在於統一统一之局期於永久愼終於始茲事體大竊謂惟平乃和亦惟平乃久必人人有正當發展之餘地而後無政治之爭必政治由正當軌道以進行而後無黨爭之禍設政治不循於軌黨人惟競夫私雖日言統一而益分裂日言和平而愈變亂載胥及溺其何能淑非慮之過也諸君以一時名流作國民代表獲親風采於茲二年知諸君求和之誠與揖唐等同此深切敢不竭盡其愚冀副諸君之希望成敗利鈍所不敢知而推誠布公所敢自信云云次由李盛鐸代表各議員致答詞極力恭維旋即散會聞龔心湛定於七號上午在外交部大樓約請各議員並爲王揖唐正式餞行王有定十五日前南下之說 
[閣議與參陸會議]  
　　昨日星期四閣議例會首先討論者爲外交部提議庚子賠欵經歐洲和平會議提及解免吾國應如何進行應即商决討論頗久未有結果次議駐法僑工協會電請協助欵項案討論結果以政府財政奇窘無力撥助稍緩再議此外尙有一二例案即散會 
　　參陸處昨有會議參陸兩部張懷芝斬雲鵬張志潭等及高級軍官四五人皆列席聞討論之件（一）接濟川邊軍火軍費問題（二）改設衛戍總司令後京畿軍警應如何愛其節制問題（三）電覆陳贛督從嚴佈置定南龍南大庾嶺等九處防務問題（四）重訂京津兩處維持治安問題其餘尙有各省電請軍費軍械之事數件略事研究即散並無何等結果 
[京華短簡]  
　　國際聨盟代表吾國己經定人惟因奥約尙未簽字故至今遲未發表惟聞廣州軍政府昨爲此事來電詢及龔心湛龔氏當卽覆電告知其電略謂鹽電悉國際聨盟關係至鉅承推舉王伍顧三員洵稱得人惟陸使夙領和會自應斷續派充俾資熟手此間前己擬定陸王顧三員惟待奥約簽字卽行發表王顧二員正與尊意相合足徵對外一致承詢密聞 
　　北京數月來政費多由龔心湛命某司長向各地方銀行挪借勉强應付支持現在各銀行殆己借遍無可設法某事長亦因事回南聞龔氏現在决以發行八年公債爲繼續救濟之方爲數五千萬元昨己提出閣議通過並聞龔將於星期日宴請兩院議員以期陳述窘况疏通意見希望臨時會議中將該項預算予以贊助此外尙擬發行有利國庫證劵其欵額爲一千萬元利息六釐以六個月爲期此項公文聞己咨行各省 
　　桂軍圖贛消息由陳光遠傳出聞昨日岑雲階有一勘電復龔仙舟謂飭查明白并無其事原電如左龔仙舟先生鑒有徑兩電均誦悉前陳贛督漾電當卽函詢贛軍彭總司令查明見復去後茲據函稱梅縣移駐軍隊純爲給養訓練便利起見因潮汕各友軍雜處駐紥諸多不便故也南雄方面並未增兵目前尙抽調一營來省贛南報告全不確實本軍行動向守鈞府命令刻在議和時期正靜待相機解决况秀峰督軍在贛施政治軍深洽民情尤本軍所掀望也等語查贛粤相安己非一日豈和議進行之際反致有意外行爲至援贛軍名義行之己久尙未改稱井無其他用意王光祖查係國會議員未充軍府參議胡謙之弟係一小學生前月來粤爲其母祝壽李協和所部亦無參謀劉亞如其人探報失眞遂成誤會務祈轉電陳督迅飭贛南方面保境息民勿滋疑擾幸甚企甚岑春煊勘印 
　　美國駐華公使芮恩施博士卸任消息傳佈後京師總商會以芮博士與我國感情極篤特製　　杯一架上嵌『誼篤中華』四字不日卽送贈芮使又東海亦贈芮使　　鼎一座上嵌『槃敦輝光』四字刻正在製作中東海並擬於下星期一（即八號）正午十二時在懷仁堂設筵祖餞以敦邦交 
　　中美通信社消息陸徵祥昨電政府謂法議員班奈屋刻擬聨絡議員十四人組織赴華觀光團即日由巴黎起程俟抵我國時先赴西南再往北方即請派員妥爲招待 
　　中東路工人因反對俄幣相約罷工最近由監管會商請中國墊發華幣吾國因主權關係且爲維持路工起見己允籌墊要求擔保償還亦經監管會認可連日正在着手進行惟俄幣（新盧布）跌落至每千元僅值華幣大洋十元而公司仍擬以俄幣發工人准其轉換中國大洋是工人未沾實惠而公司反得以大洋爲維持卾幣之基本金大失救濟本旨此節吾國己表示反對 
[天津風潮與楊以德]  
　　政府昨得天津警務處長楊以德本月二日報告風潮之呈文云竊據探報九月一日下午東馬路李家大牆北福音堂前三多街口婁家門前東門迤北崇仁宫前六處均有學生及童子軍多人摇旗執棍硬行演說八鐘時有男女學生八百多人手持大旗歡迎馬駿回津由新車站返至省公署前歡呼拍掌過金鋼橋而去至大胡同及四城馬路并令各商舖均在門前拍掌歡迎至商會約有萬人蜂擁入會馬駿演說較前在津時尤爲激烈等情又本日下午有學生多人在圍城四馬路硬行演說由童子軍執棍助威與交通大有阻礙又聞學生秘密開會擬集多人再行入京要求各事又前次解散之聨合會亦擬日内仍到中國界商會内開會各等情據此理合具摺呈報 
　　某方面昨傳天津警務處長楊以德以處置津埠學生事件異常棘手昨電政府懇准來京面陳困難情形並請示方針 
　　據中美通信社消息天津警務處長楊以德日前報告童子軍毆傷日人一節茲聞直省長曹銳昨日來電大致謂學生團於三十一日始經解散毆傷之日人并非日副領係日本商會書記長名武布至於失踪之小倉亦係誤傳據日領來函謂新聞記者小倉同時亦曾受傷現己往醫院醫治云云 
[吉省要訊]  
　　吉省長辭職打消吉省長郭宗熙氏自經此次政潮後曾屢向政府辭職當以督軍更易之初諸事攸賴未曾允准現鮑督旣己涖任郭氏又向辭職奈各方面皆不願郭氏他去鮑督亦以涖任伊始百事待理無論如何决計不許郭行因之郭氏現己將辭意打消並因現在辦事尙無掣肘對於省中各事頗有大加刷新興味云 
　　財政廳辭職己准奉吉政變後三省人員以連帶關係互有變更吉省財政廳丁道津氏因此次高軍隊需欵向各銀行銀號提欵威逼擔保並加以諸事棘手辦理維艱故於時局平靜後即提出辭職刻聞己得當道批准遺缺調黑省財政廳董士恩接充日昨董廳長己由鮑督軍調至吉林矣 
　　日人注意商業敎育日人經營東省不遺餘力敎育一項亦竭力擴充查長春頭道溝租界有日本中小學校二十餘處有專授日人者有中日人兼授者刻聞日本補習學校主任藤川氏聨絡滿鐵會社敎育課長在租界地内組織一商業學校己得該課長同意一切經費皆由滿鐵會社擔任現正籌畫進行方法明年即可開學此亦可見日人對於東省之注意也 
　　籌備防疫演講會吉省自虎疫發現以後省垣與長春等處死亡相繼尤以苦力之人爲多警廳極力設法撲滅需費頗鉅聞有女師範監學任女士發起向各處募捐以爲防疫費用又省立通俗敎育所職員鑒於人民患病者往往隠匿以致無從救治因有演講會之籌備地點在省垣運動場講演防疫種種方法聞日昨（三十一）己開始實行矣 
[伍廷芳希望制憲之談話]  
　　廣東軍政府總裁伍廷芳近來頗持消極態度本有去粤之志嗣經各方面勸留伍亦以己身一去則軍府國會兩方面必同陷悲境因允許留粤打消去志日昨伍特請國會林吳兩議長到府談話伍告以護法大業軍府國會均同有責任目下軍府旣無實在權力則惟有望國會自身之發展議員護法南來而以人數不足之故致制憲未成實爲一大缺憾余（伍自稱）前接收關稅餘欵後即撥付國會關於制憲經費六萬元其餘各處請欵請餉槪不支發此心此志實欲以促成制憲之進行而己並詢以津滬招待議員南下近况何時可以足法定人數開會並謂關稅餘欵刻仍存銀行倘能刻日開會需欵動支必盡力相助云云伍談話間於期望國會自身發展一語尤再三鄭重言之觀此則伍之對於制憲事之關切固己盡露矣 
[粤鹽商罷業風潮己平]  
　　廣東上下河各鹽商因反對韶關設立護運公所違章加抽乃有自一號起一律罷巿要求取消之事計罷巿至今二旬有餘鹽商堅持不少屈至昨二十六日各鹽商復邀集七十二行商維持公安會自治研究社九善堂院等在總商會大集會議要求各社團出而維持以逹取消目的是日各社團依時赴會首由上下河鹽商布告謂己奉到李運使轉來李督辦梗電己將韶關護運公所即日取消可無容討論在場諸人聞言均欣然色喜而散各鹽商離商會後即召集同業在運商研究公所集議議决即晚報知稽核分所准於二十七日各鹽館一律復業照常開秤配運繼又討論各鹽商日前所組織之聨合會原爲對待護運公所而設今該所旣經取銷則聨合會亦無庸設立但上下河仍應另組一堅固團體以爲討論機關之用（鹽運使之佈告）爲佈告事現准粤湘贛邊防李督辦梗電開護運公所即於本日佈告取銷敬聞等因准此查此項北江護運公所旣准來電己於本月二十三日取銷各商自應照常配運以濟民食而維國稅除分令外合行佈告仰各商民人等一體知照李茂之（李督辦佈告）照得護運公所之設本應商人之請以期保護之實猶恐推行之始商情或有未便故於不願照此項辦法繳費之商悉從其便不加勉强迭經出示佈告在案是本督辦對於此舉曲體商情并權衡事理并無成見存於其間可以共見者也前據運輸研究公會鹽業濟安公堂上河鹽商公會等具呈到署歷陳利病請予取銷前來查該所之意本以護運便商如果於商不便自富准予取銷以順羣情除呈咨并分行外爲此佈告商民人等一體知悉此佈八年八月二十四日李根源（致運便電）李運使鑒頃奉督軍皓電轉到貴署皓郵電藉悉應撥本軍月餉及欠餉己承允撥付清欵項并趕速如數清還欠欵至紉公誼并希望確守信約不再愆期以免再生隔膜至於護運公所當即於本日佈告取銷敬聞根源叩 
[廣州之電車路與馬路]  
　　粤商伍藉磐等集合華洋股本承辦粤城電車路業與巿政公所訂立合同並由大吏轉咨軍府交通部請予立案以便進行惟趙部長核閱該公司之章程合同各項條文似與電氣事業取締條例尙多抵觸所有應繳各種簿書亦未完備故昨特將審查狀况咨覆軍省兩署著即轉行巿政公所傳集該商再行修訂妥善繳候本部分别核明再行立案且現在議會公團反對風潮甚烈故恐一時尙難邀准也 
　　至全城馬路路線業經巿政公所規畫完善繪圖立案現在拆城工程己有七八成完竣不日即可砌築花沙路預備開行手車惟各路多就城基及附近各街拆成從前有各城門爲名并有舊街名爲標識現在各城基及街迫拆毁之後一律變爲大路若無名稱何從認識故巿政公所特將各馬路一律改定名稱附識圖上查 
 
 
 

Page 7

 
 
從一幹路其四條第一路線自西濠口起迤北沿太　門城基至太甯街西水關止此路名爲太平路又自西水關起沿城基迤北直至西門口止名豐甯路自西門口迤北直至長庚里尾名長庚路由長庚里城基迤東至盤福里名槃福路由官塘街以北沿城基直至大北門口止名爲槃福北路（以上爲縱線第一路）第二路線由韭菜欄起北行過新城城基再北行至歸德門城基名桂香南路由馬鞍街起北行經賢藏街桂香街至惠愛大街名桂香中路由雨帽街起北行至蓮花井與德宣街馬路接連名爲桂香北路（以上爲縱線第二路）第三路線由永漢馬路起至大南門口名永漢南路由大南門口迤北直至財政廳前名永漢北路（以上爲縱線第三路）第四路線由東川馬路起迤西北斜出沿新城城基經小東門至老城城基止名越秀南路又由此路迤北經老城城基至大東門口名越秀中路由大東門口沿城基迤西北行至小北門口止名越秀北路（以上爲縱線第四路）其橫行馬路之第一線西自安瀾街起中經竹欄油欄靖海五仙各門至糖欄街與桂香南路接連名一德路又迤東經太平巿泰康里與永漢南路接連名泰唐路又迤東經萬福里各約至湛塘街與越透南路接連名萬福路（以上爲橫第一線）第二路線西自西水關尙果里起沿老城城基東行至科甲里與桂香南路接連名歸德路又沿城基迤東北門至大南門口名大南路又沿城基迤東直行經文明小南城門至定安里尾名文明路（以上爲橫第二線）第三路線自大西門起沿惠愛街至雨帽街口名惠愛西路又東行至財政廳前與永漢北路接連名惠愛中路又東行至大東門口止名惠愛東路（以上爲橫第三線）第四路線西自添濠街起經德宣街軍署前東行直出過造幣廠接連東沙馬路名德宣路（以上爲橫第四線）其間又有小馬路六一在舊撫署即第一公園之前西通桂香北路東接吉祥路此名公園路一由公園路東行北接德宣路經吉祥街衛邊街厚玉巷與惠愛中路接連名吉祥路一在財政廳之北西通吉祥路此名財政北路一由財政北路之中南下　財政廳之西名財政西路在財政廳前西行與　祥路接連名財政南路一由城隍廟前經府學東街南行接萬福路此名文德路（以上均爲支路）現在工程以永漢南北路最爲敏捷不久全路便可通行手車至第一公園本爲翟汪任省長時撥定公欵建築該欵己經撥出多時該公園工程當不至因翟汪去任而受影響也 
[雲南小風波種種]  
　　照通軍學之風波昭通爲滇省迤東最繁盛區域設有中學校生徒甚衆日昨不知何故突與李鵬九鬭毆致釀絶大風波軍署昨接昭通蔣司令官光亮來電云篠日據昭通巡長汪朝宗報中學生糾聚多人共毆李鵬九氣勢洶洶排解不服恐釀巨案請派兵彈壓等語當派衛兵前往仍復倔强始將行兇之吕承志陳時向送縣訊辦餘均逃散查該校學生屢行不法兇悍素著究其原因實爲該校長平日管敎不力所致但光亮守備是方治安爲重若安緘默患將胡底擬請將該校長姜思敏撤差並令將在逃滋事學生查明交縣分别究辦以遏刁風而整學務是否請鑒核示遵光亮叩按此係軍隊一面之詞且亦未述肇事原因第據昭通函則云七月十七日昭邑中學生在巿上與軍人因細故口角經警察所巡長往報守備司令部即派員率兵入校强執學生四名而去羣情恐慌全體學生罷考解散姜校長無法維持乃將校務暫行責成庶務代理即偕同管理員離昭赴省面陳一切并己電請政府維持矣披砂軍政之風波披砂爲巧家所屬該處雖爲滇地設有縣佐而居民半歸滇半又歸川實爲揷花又揷花之處也昨披砂縣佐李治馨飛呈巧家縣署云茲自巧縣王游擊隊長越駐披砂自辦公文率隊持槍入署勒蓋鈐記通呈請留該隊防守披砂復假名擊匪勒索軍匪釋放要犯干預行政現己佔踞衙署奪取稅銀五百餘元逼交鈐記縣佐己退駐風神廟調團保護請調該隊離披砂以遏亂萌查該隊長前因案曾經呈准解縣審訊又與交界處劣紳李甲先互相狼狽因敢移駐披砂自由行動云云業經程知事派員前往調查實情後即急電唐督軍云頃據偵查王隊長與李縣佐因干政意見釀成私鬭各調團丁數百相持情勢危險知事己一面派區長魏玉愷前去調和並認眞彈壓各團勿許妄動一面函勸李縣佐仍嚴約所屬聽候上峯委查惟該隊長素不服從能否濟事容後再呈又據披砂滇川紳民議員小學校長邱樹華樊汝霖吳萬金等公電軍省兩署云縣佐李治馨與屬員吕榮疇因謀搗亂挑動游擊隊附從不遂情虛於七月十六日將署中物具移駐距五六里之風神廟内現在煽動夷蠻勒調團丁據報該氏將移駐滇邊查駐披游擊王隊長軍紀嚴肅素得民心懇飛飭王隊長出維治安披民幸甚云云究竟孰是孰非尙未明晰也 
箇舊軍團之風波箇舊爲全國產錫最旺之區全年出錫約值銀數千萬元因之除人民自由開煉外並有官商在該處集股創設錫務公司近又與旗昌洋行訂約托購大批機器來箇以期改良錫業業己運至蒙自須由蒙自轉運來箇因恐途中不靖特派王某爲團首率帶團兵沿途分駐保護日昨不知何故公司派駐雨過舖之團兵突被蒙自游擊隊圍擊傷斃數命己由李森君電告吳財政廳長文云財政廳長吳鑒公司派駐雨過保運機器團兵被蒙自游擊隊保衛團誣指爲匪於有日午後圍攻住所槍斃保運機器圍兵四名殃及商民一名現此路團兵己撤旗昌運機在途馬脚畏匪不前都工程師來請保護并據運煤馬脚報告團撤匪衆不敢運煤馬放空回森財力均竭窮於應付如何乞電示辦法函呈在途森叩 
[漳厦間之兩追悼會]  
　　漳州追悼各將士八月二十三號漳州陳總司令曁各官紳開會追悼陣亡將士是日早晨八時風雨大作而軍隊之致送祭品花圈前往者仍絡繹不絶其追悼會場即舊橋頭之南較場也自總司部出南門經舊橋至南較場沿途皆有軍警站立每隔十步站立一人會場之布置極爲壯麗舊橋下即有竹紥高牌坊一座上用鮮花結成追悼大會四字坊下有軍隊四名站守過牌坊有布紥紀念塔一座用藍白兩色布紥成高二丈餘再行又一牌坊中用鮮花紥成血鑄共和四字兩旁紥衛國菁英血洗山河各四字再過則爲祭台台之中央懸徐連勝司令肖像（徐連勝去年在永定下洋與北軍營務執法處長胡恩光交戰胡居高臨下槍彈如雨南軍退縮不敢進徐身先士卒致受彈死軍士感奮胡遂大敗日夜兼程走直至南靖縣轄之書洋鄉而後止）徐像之兩旁則用白紙書冩各陣亡軍官銜名各軍士姓名案上滿陳香花祭品台上爲陳競存輓聨（是眞軍人能祈戰死惟諸烈士無忝所生）台前則有第一支隊司令李炳榮聨匾台上兩旁及台下兩旁滿掛輓聨共五百餘對此會場布置之情形也是早陳競存總司令熊道尹鍾財政廳長周工務局長丘警務處長及粤軍各司令營長龍溪縣張知事審檢兩廳廳長及各長官均於八鐘前到塲所有軍士分班站立少頃師範學校中學校縣立公立私立各小學校校長敎員學生及童子軍義勇隊各整隊至繼則浙軍司令陳肇英及其所部軍官兵士幹部學校學生粤軍軍官講習所學生警員講習所學生先後戾止至九點鐘天氣稍晴卽舉行祭禮陳總司令主祭各文武長官各機關人員及學商界以次序立贊禮員引陳總司令登祭壇讀祭文畢軍隊行舉槍禮全體行三鞠躬禮軍隊唱追悼歌會場燃爆竹甚多聲聞遠近少頃陳登台演說並報告陣亡軍官兵士姓名計一千五百餘名次浙軍參謀長演說又次高等審判廳長鄭豐稔演說又次師範校長黃恩培演說均係褒揚死者勉勵生者演說畢攝影散會時己十二點矣是時觀者人山人海可謂極一時之盛矣 
　　厦門追悼楊善德浙督楊樹棠病逝厦門浙軍師長潘國綱接電後卽提倡開會追悼先分發柬帖於厦門紳商學各界定八月二十六日上午假座南普陀爲追悼會所請屆期涖會云云是日南普陀門首以五色國旗交叉上用鮮花結成追綽大會四大字兩旁結以綠葉式場中堂懸楊督畫象兩旁滿懸誄詞祭文輓聨花圈席上陳列祭品是日上午到者北軍師長臧致平及所部之旅團營連各長官浙軍師長潘國綱及其全師軍官兵佐厦門道尹陳培錕警察長易兆雯思明縣知事來玉林海關監督胡維賢及稅釐局長厦門商會總理中國銀行分行長厦門紳商學界到者僅數十人因是日大風雨故也上午十時摇鈴開會由潘師長報告開會理由並宣讀楊督略歷讀畢臧師長主祭陳道尹陪祭海關監督讀誄詞祭文讀畢主祭在場各文武各紳士行三鞠躬禮軍士唱追悼歌畢摇鈴閉會時己十一點矣是時天己開霽各官紳坐列式場前攝影復至客廳茶話始各乘輿歸 
[卾聞紀要]  
　　金融界之維持武漢近日錢價　跌至四錢六分銀價奇昻查其原因蓋由下游上海上游湖南拆息飛漲幾將三分所有現銀紛紛外運故也茲聞王督軍商准何省長一面令官錢局暫不發賣官票以免官票擁擠一面商請漢口江漢關稅務司停止現銀外運一千元以上或七百二十兩以上者一律停止一面電京飭天津造幣廠迅運現洋五十萬元以資接濟至以軍隊方面言北洋軍隊駐紥湘卾境者如近畿第二師吳佩孚所部之第一師及其附屬之四混成旅王汝賢所部之第八師李奎元所部之十一師范國璋所部之二十師王樹功所部之十八師以及趙榮華張聨陞孫傳芳所部之各混成旅曁現時駐湘之魯軍奉軍蘇軍每月餉需約一百數十萬政府因財政困難未能如期發給積欠數月爲數頗巨是以各部指揮司令以軍餉至要迭向催解面司農仰屋一籌莫展財政部刻擬發國庫劵一千萬元搭放軍餉六個月兌現利息六釐屆期由中交兩銀行曁官錢局代爲收兌刻己擬定辦法咨商王督軍王以湖北官錢局雖屬財部管轄實迺湖北省地方維持金融機關票本空虛倘擔任代收庫劵將來若何歸結此時旣無把握事後收束更難故對於此事頗費躊躇昨己與何省長作一度之磋商深以各軍駐地多在湖北上游省垣適當往來要衝該劵一經搭放難保不强迫商民收用該劵雖一時權宜之計但其數有一千萬之巨散諸各省固不爲多若聚於一隅旣無準備基金一經兌現於湖北巿面金融有無影響尙難逆料並聞此項庫劵刻己印就計分五元一元票面註明到期後准作現金可爲繳納錢糧租稅之用聞軍省兩長磋商之後己允力爲維持但搭放辦法須略變通現尙未决定也 
　　武漢路之消長漢口之京漢路武昌之湘卾路所有營業消長相去天淵京漢猶因數次水衝橋樑略受損失不然更爲發逹武長路則半由於軍人充斥半由於兩站舞弊以致極爲委靡茲將兩路今年一月份迄七月份所有進欵總數分别調查如下（甲）京漢路一千一百四十九萬一千一百七十六元比較上年七個月計增七十萬零六千一百三十四元（乙）湘卾路五十八萬五千九百六十九元上年因賣客車之日有限加之貨車完全未開今年三月始行運貨比較上年計增五十四萬二千八百二十二元（丙）兩路總比較相差一千零九十萬零五千二百零七元 
　　督軍署之會議督軍公署於三十日上午九時召開會議所有武漢軍警各領袖及營長上校以各職長官齊集到署王督軍親自列席查詢軍防現狀及操課成績隨又詳說軍隊防疫之必要並目下時局之趨勢尤宜注重防務免生不測至其水陸軍警聨防裁減浮費均應切實進行云云旋將議案宣布（一）各縣分駐之小部分軍隊如爲一連則由該管營長隨時自行換防（各排對換）以便熟悉地方情形且可免怠惰之弊如爲一排則由連長决定換防方法（二）軍隊駐防在外應時時注意防務講求學術兩料對於部下感情宜厚餉項宜清賞罰宜明遇事維持於先方可謂之盡職如滋地方之害定加嚴重處分即此次新店之事係由事前失於覺察事後處治不當之所致殷鑒不遠各長官務引爲戒（三）各長官對於所屬目兵品行性情應隨時考登日記並責成可靠目兵遇事柲密報告以免疏漏（四）氣候潮濕之地軍裝軍械務善保存凡槍砲彈藥皮件等尤宜時加擦洗潤油免生銹痕以便臨時取用（五）各營遇有老弱不堪之骡馬以及缺乏之數隨時上單呈請變賣購備至十二時始行議决散會 
[九江近事]  
　　安徽財政廳長胡思義回籍省親過潯時假寓其姻戚劉廷琦處曾發　　其意見云南潯鐵路爲全贛人民痛癢所關現借欵己逹千餘萬若不設法救濟亡在旦夕余早欲發起南濁鐵路儲蓄奬劵以爲償債的欵刻己備文呈請當道鑒核云云又聞南潯鐵路救路會亦主提倡儲蓄奬劵有與胡合辦之說 
　　鈕傳善自取消通緝令後即返潯避暑牯嶺似久不爲政治上活動日前忽傳鈕氏有派充北代表之說蓋鈕與龔心湛本爲蘭譜交或爲龔推轂亦未可知刻鈕己由牯嶺下山有人往詢虛實據云即有其事余亦决不就職聞俟王揖唐到滬後於一二星期内赴滬面談一切云 
　　九江學生聨合會查獲愼詒堂某國紙當卽報告各團假江樓開會研究處置方法聞議决三項（一）罰洋五十元（一）全數焚燬（一）罰該號停業三日並由該會將以上各項佈告各界 
　　九江五屬學界反對新委第三中學校長段育華甚烈潯敎育會爲維持敎育起見恐於校務進行多所不利特呈請敎育廳另行改委以免辦學者懈志求學者分心湖口縣敎育會亦電請敎育廳根據吉贛兩屬成例委任地方相當人材主持校務否則敎育停滯殊非地方之福 
　　新任九江地方審判廳長林仲立奉命己久迄未到任業山江西高等審判廳委該廳推事陳義檢代理茲聞林己來潯昨日（二號）接篆視事 
　　新委九江保商局局長倉汝楨業己來潯履新除隨帶親信書記會計二人外其餘局内員司槪未更動 
蘇省第十九師長楊春普赴寗於昨日過潯 
[南京快信]  
　　院電軍民兩署無論何界推舉代表來京請願應取嚴厲手段干涉故軍警近於各團體開會非常注意並聞浦口車站派有秘密偵探偵察北上乘客 
　　聞李督因吳佩孚反對王揖唐甚烈昨又與直曹錕贛陳光遠卾王占元會銜去電疏解又聞譚延闓己有復電表示不再發電反對 
　　據蚌埠來人云倪嗣冲病漸愈將有赴津消息 
　　齊省長二次辭職電政府尙未復聞此間地方公團己推代表赴京與新國會蘇議員接洽臨時會繼續提出彈劾案 
　　魯省議會副議長孔祥柯赴法參觀歐洲和會日前返國昨由滬乘車來寗謁李督齊省長准今午乘津浦車返濟 
　　賈士毅昨日下午一鐘抵寗即謁李督陳述一切旋乘晚車赴滬 
　　李督調贛西鎭守使署參謀長黃典文充蘇軍第二混成補充旅參謀長昨己謝委禀知到差 
　　財廳將部頒整頓釐稅取締各辦法通飭各稅長遵行蘇常鎭守使朱熙昨因公來省禀謁軍民兩長通海鎭守使張仁奎昨禀辭遄回防次 
　　代理第一女師範校長鄒楫己接事昨開學上課 
嚮水口商會選舉違法縣知事陶士英舞弊經該縣省議員公呈由實業廳派科員支恒棟前往澈查 
　　甯垣籌辦防疫現由上海蘇州無錫聘到西醫十餘人分配在防疫總分各院服務聞此次防疫經費係由李督齊省長齊鎭守曁各機關長官捐廉開辦 
地方通信 
[蘇州]  
　　蘇垣疫氛又熾蘇垣時疫近己少殺不意前昨兩日起又盛江蘇省議會長錢崇固族弟錢心澄忽於前日在蘇染疫經人抬至其岳家三多巷姚宅延醫診治罔效當晚殞命其眷屬得信由吳江來蘇帶有漆匠木匠兩人帮同人殮詎該兩匠亦染疫而亡及錢柩裝運回籍後其妻弟姚子振亦染疫服藥無效於昨晚身故並聞左右鄰居一老翁一老嫗亦相繼染疫而亡故連日行人不敢過該巷云 
　　蘇州烟酒稅局成立吳縣烟酒稅向歸六門稅務所帶徵現悉省公賣局爲釐頓稅收起見特將該項烟酒通過稅另行設局辦理定名爲蘇州烟酒稅局己委任施同轍爲局長於本月十號成立現錢師韓稅務所長己通知各分所遵照並飭科整理烟酒卷宗預備交代矣 
[松江]  
　　茸城學務彙誌省立第三中學校夏間罷課期内師生頗有衝突校長楊子侁因電省辭職錫藉敎員五六人亦均聨翩出校茲屈開學之期楊校長奉廳令慰留爰又改聘敎員準期開學上屆學年大考亦定下星期内補考以符定章該校學生會亦於昨日開會選舉職員陸企雲步青當選爲會長張惟堯天君當選爲副會長并舉定金啓德時傑阮志森琴材爲正副編輯長五庫鄉第七國民學校被謝松茂等覇佔校舍拒絶縣委校長並迭次集衆毁校一案山縣將謝拘案飭令出具悔過甘結後風潮業己平息所有第七校校長一職當由勸學所薦委錢天聲繼任尊親學校校長姜粟香現發宏願擬組一義務敎育團觀其所訂草章規模極爲闊大現方徵集團員籌備進行 
　　醫生舟行遇盜西醫張曉白於閏七月初六日應章練塘陸姓聘請診病舟抵古浦塘因雷雨驟至停橈暫避雨後解纜前行詎於泖塔頭附近忽遇一舟有口操客音者手持利刃聲言看艙一躍過船將張隨帶之時計衣服銀洋及船戸錢物均被刦奪而去張因急於診病仍於當晚馳抵練塘查出事地點係青浦縣界蘇省水警第二廳第一專署原有淺水兵輪在彼巡弋而盜匪竟敢白晝橫行亦可異己 
[無錫]  
　　秋繭與新米巿價本届秋繭收成平平北鄉八士橋東北塘等處己於四日一律開秤收盤高者三十元次至二十元不等又巿上新粳到貨頗踴大巿貨開六元二角但因收成不佳升合甚短新秈白亦有上巿價五元二角 
[鎭江]  
　　倪知事趕辦交代丹徒縣倪和甫知事辭職己准交缷在即連日趕辦一切交代手續並聞新署斯缺之張玉藻知事准於十號蒞鎭接篆 
　　邑紳組織禁烟會本邑馬紳等在城外萬家巷底前三區住址設立禁烟公會呈請縣署批准開辦公推馬錦春爲正會長解朝東李竟成爲副會長吳宇慶朱壽彭爲理事長並選擇十二名充任禁烟調查昌呈請縣長委任遇有查獲事件應行協同該管巡警或報區飭警協緝分别罰辦 
　　鄉民呈縣勘荒丹徒農田因天氣亢旱發生螟孽東南兩鄉山山禾苗白秀纍纍迨至揚花結穗之際復遭颶風摧殘以致秀而不實各鄉董耆昨己呈報縣署求請履勘 
[南通]  
　　劇塲定期開幕秋後凉爽西公園劇塲　陰曆閏七月十五日正式開幕班底由黃玉斌在滬訂定新劇家有歐陽予倩查天影徐半梅沈冰血吳我尊等諸人舊劇家有劉天紅張月亭等諸人日内均己到通聞新舊各劇本均經張嗇老删正當必大有可觀也 
　　掘港因賽神會罷巿掘港時疫流行巿民之迷信神權者前日特舁都天神像出巡以冀驅瘟逐疫詎行至半途忽爲警察所阻並將會首拘局責打軍棍五十以致會衆不服將神像抬往警局警士見有神轎開槍擊破神轎以期嚇退會衆詎與會六百餘人愈爲激憒立將局門拆毁掘鎭巿民之不與會者聞信亦均抱不平旋即相繼罷巿王警長現己報縣未識將若何結果也 
[揚州]  
　　糧食最近巿况揚城近日苦雨田間晚稻不及收刈將次生芽米價較前陡增三角每石六元三四角邵伯運來之新米價格亦隨之增加每石六元左右小麥一項近因來源稀少銷塲又暢每一百六十六斤己漲至四元三角餘新黃豆每石售價四元五角惟芝蔴豌豆價均平淡 
　　扣留無照軍米詳情揚州灣邵釐稅所（即灣頭稅局）日前查獲山邵伯南航之運米江駁九艘悉用蔴袋裝儲上標軍米二字約計四千餘石押儎者云係山東第七旅軍米運往浦口裝車該所以其無運米護照將船扣留當經祝燮丞所長電報財政廳轉請齊省長核奪經省署電詢該旅是否運米得復否認知爲奸人私運遂電飭該所長將米扣留充公並電佟知事知照押儎五人因船被扣留聲稱至魯取護照來揚暫寓埂子街交通旅館旋得充公消息即離揚他去江都籍省議員鍾味腴以私運米糧攸關民食旣由灣邵稅所扣留自應歸行政範圍充公四日函請縣署與該所長交涉佟知事特派員辛少華調查眞相矣茲將關於此案各電錄後（一）齊省長致灣邵稅所長祝理丞電電悉第九旅購運軍米未准軍部知會到署且在暫停運軍漕各米以後未便放行（一）財政廳致該所長電此案未奉部令且在軍米漕米禁運期内尤難放行仰候省令辦理（一）鍾省議員致省長電頃聞灣邵稅務所查獲米船九艘計有四千餘石僞稱軍米并無護照當此米價騰貴之際所有軍米漕米己奉令槪行停運此項私運自應嚴行罰辦即乞迅速電令該稅務所將此項私米盡數充公以維民食不勝切盼之至 
[嘉興]  
　　縣公署焚燬烟具嘉興自去年九月一日起至本年八月末日止一年中没收烟具頗多張知事特於前日令將積存烟具在署内大庭當衆焚燬並攝影以留紀念 
　　請欵修城嘉善城垣於前月崩倒數處餘亦危險萬狀現由牛知事派員勘明共倒西城兩旁四五丈大城門南三丈餘北城垣五六丈尙有十餘丈亦將坍倒估計修葺工程約需銀一千七百餘元擬在縣稅公益費項下及進備金項下移撥以便興修業己呈請省長察核矣 
[杭州]  
　　楊故督出殯紀本月六日爲己故浙江督軍楊善德發引之期前昨兩日遠近弔客及來觀大出喪者火車站擁擠不開省城驟增二萬餘人旅館漲價數倍上午五時半前各行人及送喪軍警齊集城站樓外樓後面空地共分十二隊第一隊巡道乘馬憲兵官長一員繼以巡道乘馬憲兵引導徒步警官徒步警察路徑牌開路神頭亭頭對金鑼頭吹第一師騎兵命令亭陸上警察第一師軍樂隊總統祭文亭總統輓聨總統輓額亭水上警察各界公祭亭第二隊長吹銜牌勲位亭金鑼督署及一二四師德政牌賜品亭馬上吹手锋備隊各區德政牌文虎章亭水陸警及各界德政牌馬上清音嘉禾章亭金鑼各界德政傘寳光嘉禾章亭第三隊行政司法各機關花旙及祭文亭各界花圈花譒及花亭綵繡旗生肖旗孔雀旗會吹九獅九亭彌陀經傘禮服亭逍遥傘凝眞觀道侣引魂亭各銀行花亭海潮寺和尙香亭第四隊憲兵第一師砲兵對馬官頂馬官清音提燈提爐香盤魂轎跟馬第五隊葫蘆燈彌陀片緞幡金　接引亭葫蘆燈彌陀片緞幡華藏寺和尙西方亭葫蘆燈彌陀片緞幡長吹二星亭葫蘆燈彌陀片緞幡及畫幡凝眞觀道侣供養亭第六隊警備隊第一區士兵看護士兵樓外樓音樂神騎繡旗長生會音樂道侣神軒第七隊葫蘆燈彌陀片珠幡幢幡金鑼糧食亭葫蘆燈仙鶴幡幢幡華藏寺和尙藏經亭葫蘆燈彌陀片獅象幡幢幡清音金山亭葫蘆燈彌陀片織幡幢幡佑聖觀道侣銀山亭第八隊看護士兵第二師步兵第一師軍樂隊對馬官頂馬官清音提燈提爐香盤像亭第九隊第四師步兵第四師軍樂隊銘旌（齊耀珊題）第十隊明器（即紙紥）送殯人悲吹功布亞牌主傘第十一隊執紼親友孝幃接引仙童靈舉摃童第十二隊後勇燈喪轎送喪轎護警每隊各派幹事五員沿途照料八時由督署出發經過之處交通斷絶全城巡警一律派撥臨時崗位並假舒蓮記扇莊西園花店義源金舖城站聚豐園爲送殯人茶座地點舒蓮記對門信和衣莊　泰二旅館後門義源金舖對門裱畫店城站旅館爲衛生隊地點路祭其分十八起新任盧督軍並派本署參副兩處全體職員在城站月台致祭第四師各上級官佐則護送靈櫬至上海稽查長吳長齡等十二員護送至江寗督署諮議官王瑞侯稽查周熙臣護送至安徽懷寗鐵路任局長亦特備花車迎送約下午四時登車起程 
[甯波]  
　　四明孤兒院開幕鄞縣南門外四明孤兒院本月三日開幕共到董事來賓數十人佛敎孤兒院院長圓瑛率全體諸生到院慶賀午後三時開會公推王叔雲君爲臨時主席報告開會宗旨次由主任董事徐子湘君報告經過辦理情形略謂木院自柳君良材首先發起創募鉅欵子湘勉爲繼續向津滬兩埠諸同鄉募集鉅欵建築院舍規模粗具得有今日希望本院諸兒將來長成勉爲社會優秀分子庶不負柳君曁諸董事一片熱心次由院長陳星白及圓瑛和尙來賓黃傑靈徐五樓諸君相繼演說并由佛敎孤兒院生唱歌主席答詞并令在院諸兒鞠躬申謝末由佛敎孤兒院周申寗李樹德祝昌良鄔勵夫四生登台演說措詞篤誠娓娓動聽及散會時己五句鐘矣惟入院孤兒以禮節未嫻故未行禮云 
[安慶]  
　　派定赴美考察學務委員皖敎育廳前曾呈准中央派員赴美赴察學務先赴美屬菲律賓視察現該廳己派省視學向道成第一師範派監學趙掄士及省立各校舉定之代表八人准十月十八日連袂出發 
　　派員查勘秋成本年皖屬水災甚鉅茲值上忙開徵之際先須委員查勘俾定成數除太平涇縣兩處己據呈報秋收尙稱中稔請免委員蒞勘外其除報災各縣均須委員查勘後方有把握不日即有大批委員出發矣 
雜評一 
[政局變動（默）]  
　　主持政局之人物而欲依賴黨派以生活者未有不敗者也圓滑者欲周旋於兩派之間結果必至俱不滿意而受兩方之攻擊迨夫圓滑不能欲舍其一而依賴其一然兩派之勢力旣無所上下則其受一方攻擊勢必更甚亦將無立足餘地况乎攻擊之具不必外求不外挾武力以攻擊以政府財政如是之窮祇須索費索餉而己不能自立矣是故今日之政局無論何時皆可動摇無論何人皆無術維持此所以屢動摇而屢無改組之日也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[兩通信社之和議消息]  
　　聨合通信社消息前昨以來西南態度己明白表示昨據南代表某君語人云西南全體己認定解决外交問題法律問題爲實行開議之前提條件北京政府牢受某國束縛無力解脫對於舉國想望之取消軍事協定膠徐順濟路約及其一切密約與夫國防邊防等軍各件斷無承諾之望至解散安福部新國會尤爲與虎謀皮故吾人對於和局認爲絶望不日當束裝南返休養若干時日俟北京政府果有反省之决心謀和之誠意再行來滬云云觀此可知解决時局之關鍵全在外交法律兩種問題也 
　　平和通信社消息西南反對王揖唐之情形己迭經本社報告最近政務會議决議電京另易總代表亦見本社昨日廣州急電是南方全體一致拒王之態度自是業己大明矣至南方此次堅决拒王之經過情狀亦頗有可言者茲請撮要爲讀者告之唐繼堯本對王揖唐主張反對惟另有附帶聲明謂如西南多數認爲須速開議則須有種種先决條件其本意實在拒王陸武鳴之意見所以遲未發表者因欲先考察北方何以派王之眞相然後始能决定贊否故遲至上月下旬始决心表示反對會電東海勸告一次並向軍府陳述反對之意而莫榮新譚浩明等亦隨之通電主張拒王至於川黔湘亦先後表示反對軍府自電西南各省徵求意見後至上月末西南全部拒王之意思乃大明伍林兩總裁遂於二日先以個人名義電京表示拒王之意見至四日又開政務會議决定以軍府名義正式發出拒王之電至其拒王之方法聞有少數人主張宜先提出外交條件視王之能否承受以爲迎拒標準而多數人均不謂然以爲王應拒則逕拒之若明知不能承受之條件而故意提出以難之未免偏重手段不甚公明夫王不堪爲總代理由甚多他不具論卽專就王爲新國會議長一端而論即可據爲不能擔任和議總代表之理由此說頗獲多數贊同當即决定要求北方另易他人外間有傳南方將先提外交條件如可承認仍不妨與王開議者實屬不確現觀和議今後形勢如北方不易總代表恐開議遥無期也 
[學生聨合會總會理事會紀]  
　　學生聨合會總會昨日（六日）開理事會議理事長狄侃主席幹事長賀芳紀事决議之案如下 
　　（一）劉振羣提議廣東軍政府對於北廷所派出之和議總代表王揖唐至今未表示態度王氏爲毁法首領豈可爲總代表本會應電軍政府各總裁請嚴辭拒絶通過電文錄下 
　　廣州軍政府各總裁均鑒北廷派王揖唐爲議和總代表而公等無一言反對何耶王氏何人公等寗不知之公等以護法爲名乃與毁法者之首領言和清夜捫心亦當内疚請速嚴辭拒絶否則國民將科公等之罪與毁法者等惟公等熟思之中華民國學生聨合會總會叩 
　　（二）組織各界聨合會事函請上海學生聨合會交際部派員分頭到各馬路商家首領接洽進行 
[總商會援助請願代表電]  
　　上海總商會昨日電呈北京政府文云北京分呈大總統國務院鈞鑒國人請願一本天良直魯代表請願被辱輿論譁然竊謂共和國家首重民意人民請願事極文明何堪逮捕設或人數過多亦應善言勸解乃刑威不及於橫暴而加諸人民代表天下後世其謂之何學潮甫平風波又起同業有連帶關繫未敢缄默伏乞當機立斷有以平民怒而彰法治全國幸甚上海總商會叩印 
[上海學生聨合會消息]  
　　交際部開會記事昨日（六日）上海學生聨合會交際部假南洋路礦學校開會四時半宣告開會蒞會者三十人主席湯成辛記事蔡祚章（一）書記蔡祚章發上次通過案（二）哈元龍報告現調查錄己將付印所有廣告請於下星期六以前寄來否則即將截止（三）蔡祚章報告有自願救國團某來本會報告洋行街一帶海味業商八月份私進某貨者七家私運某貨者四家私售某貨者四家議决於本會日刋詳細登載（四）陳琮報告明日下午三時體育場開各界大會本部宜派招待員十五人議决推舉如下「李鼎年蔡祚章湯成辛張明煒吳遵瀠凌其詩吳有三吳淵白陳紀彛歐陽雪潘卓我哈元龍李俊華林韻笙鄭希莊」（五）李鼎年提議調查錄廣告尙可招登不妨通書未登廣告之大公司函請登入通過（六）吳淵白報告調查錄情形（七）主席報告調查事日來甚形忙碌今主事哈元龍因校開課不能擔任特派吳淵白主事六時散會 
　　任矜蘋澈查費公俠之意見自本會駐會幹事費公俠參與公售初以其爲廓清存貨也爲個人名義也未予深究今據各方責問及報上輿論於費公俠則多所詰責於本會則百端疑慮而尹君來書且指爲黑幕機關苟費公俠無不可對人之事本會不致有瓜李之嫌本部爲本會立法機關有處置會員之責矜蘋爲本部部員之一有據理發言之權至於言之是否决之公論茲將矜蘋澈查意見逐條列下以供研究（一）不准費公俠於澈查之前辭職（說明）本部於費公俠旣主澈查則在澈查之前不但不許費公俠自退並不許有所表見蓋喪失人格及破壞本會名譽决非辭職兩字所能逃罪也（二）派員調查事實（說明）按各人來函及各代表口頭責問其最嚴重者共有兩點（一）冒用本會代表名義（二）受賄以上兩點應切實研究以明眞相使受者問者俱無異議（三）對於中華商學聨合促進實業會發表反對意見（說明）中華商學聨合促進實業會之學字己經本會及各團體責問並無切實答復則學字之無團體之爲假託己顯然若揭本會對於假託名義之團體當然否認（四）組織委員會研侒公售利害（說明）公售存貨在贊成者言之謂爲抵制之根本辦法在反對者言之謂爲抵制之破壞手段旣屬各有理由當有研究價值也 
[各界今日大會預誌]  
　　本埠各界因事須會集討論定於今日午後三時假西門外公共體育場開各界大會討論一切據云有京津來滬男女代表報告請願經過情形云 
[各界會議請願條件]  
　　中華民國學生聨合會總會上海南京學生聨合會爲開各界會議籌商請願條件特致本埠工商報各界各團體通告云敬啓者本月七日（今日）上午十時在貝勒路義和里本會内開籌備會討論請願條件及各界大會籌備事宜務乞貴會派代表一人出席共商辦法 
[徐謙之演說]  
　　昨日下午報界聨合會請徐季龍君演說到會聽講者有工商學界代表徐君略謂此次放洋來回所乘坐者均屬中國郵船會社之船雖所懸之旗借用美國之旗然資本盡出華僑此次歸途道出日本向例船隻出入應由領港人領導日人因我國抵制該國貨物亦抵制華船停輪一日之久竟無領港人來越兩日乃自行起椗此可見日人未嘗不抵制吾國但此爲一細故弟今日欲言者爲預備二字今試舉數事如左（一）國家專使在巴黎和會首先提出之議案爲要求各國撤退駐華軍隊但亦一無預備如駐在地點問題駐軍額數問題各國區别問題全未調查明確（二）山東方面曾派代表兩人赴法然代表出發後魯人應儘力爲兩代表之後盾如經濟問題資料問題種種均應預爲之備然亦無有也（三）當山東代表回國路過美國之時在中美協會開會要求代爲鼓吹該會允爲助力惟因印刷費用甚鉅要求兩代表補助該兩代表當電致魯省速匯兩萬元遲至數日不但無欵匯到并覆電而無之（四）美國各報紙爲山東問題日日爲中國盡力鼓吹如揷畫等喚起多數國民之注意全出美人之好意並非受華人之運動再者我國向無外交無所謂失敗現在外交問題一時實無從講起蓋一無準備故也予意目前最要者在内政内政之最要者莫如民治民治者國民自治之謂也國民自治雖爲軍人官僚所痛惡如公衆衛生等等國民儘可去做軍人官僚亦决無從干涉更有一事極願諸君注意之日本之欺我中國國人皆知之矣然日人决不能直接攫奪吾國利益因有一般家賊開門揖盜日人始得取如外府現旣痛恨日人即應先令家賊絶跡最近中日間又有鋼鐵借欵及軍事協約範圍擴展至西北之說度其事必確吾人應急注意之至於人民之動作須注意責任與地位而尤要在有組織與主意云（下略） 
[基督敎會請徐季龍演說]  
　　北四川路橫濱橋北中華基督敎會昨發通啓云敬啓者我國司法部總長前全國信敎自由會會長徐季龍先生此次代表我國基督敎徒赴歐洲萬國和會現己返滬本會於本主日（即七號）上午新鐘十一時特請徐先生講道是日並請全體會衆唱徐先生所作之新國歌三章請兄姊轉知貴親友如時赴會此頌道祺 
[青年會今晚之演講]  
　　歐洲和會將次告終國際聨盟瞬將開幕而我國山東問題尙未解决對奥和約又有修改之風說弱國無外交至可痛也然而威爾遜十四條之主張何以不能貫澈吾國外交何以至此地步是爲吾人急欲明其眞相者中華全國青年會總幹事余日章碩士今春渡美曾與該邦名流政客多所接洽並在各大都會作幾度之演說足跡所至備受歡迎其於歐洲和會對我種種之關係亦屢有所陳述並著論登載美報頗惹一般人士之注意茲於上星期由美回國四川路青年會特請於本星期日（即七號）晚新八時蒞會演說『美國人士對於巴黎和會之輿論』届時各界人士均可向該會索劵入座聽講云 
[基督徒救國會之發起]  
　　昨晚七時鈕鐵生徐季龍等假青年會會食堂開會討論發起基督徒救國會先由徐季龍報告開會宗旨請新自廣州來之王卓山君報告廣州組織基督徒救國會情形並述希望上海方面亦發起同樣之會繼由鈕鐵生俞國楨曹雪賡等相繼討論經衆贊成不日再須開會討論進行方法云（該會宣言列專件欄） 
[工業協會覆旅法工團函]  
　　旅法中華工團致中華工業協會函請聨絡進行己誌前報茲將該會覆函錄下伯遼先生曁諸執事先生公鑒頃奉大缄並貴團章程敬悉先生具遠大之眼光痛吾國工業之不振海外僑工之散漫熱誠毅力組織旅法工團章程極爲完善并願與敝會聨合進行足見關懷祖國注重勞働問題將來使我數千年黑暗之勞働界前途放莫大之光明於世界者無一非先生及諸執事先生之賜敝會同人不獨極表敬佩之忱更當日夜馨香爲貴團遥祝發逹者也敝會成立於今春二月蒙國内各界之贊同工人之樂附一切頗具規模現正着手籌辦報章及義務學校醫院工人儲蓄會等應行職務均可於年内次第實行凡此種種想定爲諸君所樂觀厥成者也但敝會同人等學識淺陋應時勢之潮流組織斯會以謀工人之覺悟與福利爲唯一之目的責任重大隕越時虞願與貴團聨合進行以收羣策羣力之實效期國内國外之聨絡以後貴團與敝會當然成爲精神上之結合無論貴團對於國内或敝會對於國外有何種發展計劃互有贊助提携之義務且敝會於六月間吳琢之君赴法勤工儉學曾托其在法與華工接洽並代表一切如其來貴團即希指導是幸茲附寄敝會章程一册乞察收此覆敬頌公祺 
[豫園商業聨合會選擧紀事]  
　　邑廟豫園商業聨合會昨日下午六時假上海商業公團會場開選舉正副會長會先經到會者公推陳潤生爲主席報告開會宗旨繼請中華工界聨合會代表司徒蔭愛國恒心會代表王浩川留日學生泣懇救國團代表吳有容中華工業協會代表黃鼎吉等相繼演說各代表監視投票開匭揭曉當選張士元爲正會長蘇醴源爲副會長選舉畢茶點散會 
[洋貨業反對公售日貨]  
　　本埠洋貨業因周韻琴運動私黨組織商學促進實業會希圖銷售日貨各界紛起反對該同業亦多引以爲恥隔昨在振華堂洋布公所開會討論有陳格卿周繼成等大罵周韻琴兹又有該業中人王彥修致函該公所其原文如下敬啓者吾洋布公所本爲同業議事之所不容外人攙入茲乃有日華洋行跑街周韻琴自稱總董李伯葆之代表出而搗亂各處扣摇組織所謂開學促進實業會者提倡公售日貨致我同業大受外人唾罵五日之會周韻琴倡言無忌謂吾費奔走之勞振華堂費三千元之運動費方有公售日貨機關之成立今若取消頗不值得云云致動公憤周不知悔悟恃蠻爭執會場秩序大亂貽笑中外何以對吾同業查周非公所中人何得從中搗亂卽謂爲李伯葆之代表是日李固在場主席何用代表敢請會董諸公速卽驅逐周韻琴以去本公所之汚點至公售日貨之事本可不必吾同業旣能忍痛於先何必示弱於後作首先破壞義舉之罪人鄙見非俟强鄰覺悟改變對華政策萬不可售日貨國家與私產孰重吾同業愛國之心豈遂不如人耶尙祈諸公勉之 
[飭令騐放軍米之公文]  
　　蘇省又有准運大批軍米數萬包（每包一百六十斤）之事茲錄財政廳令上海貨物稅總公所等騐放原文於下本年九月二日奉省長公署訓令前准陸軍部咨開准貴署箇日通電内開據各縣曁公私團體請重申米禁將漕米軍米一律停運等情應請俯念蘇省災象己成其己發護照赴蘇購運之軍米請暫行停購尙未發給護照者請改赴他省購運以維民食等因并准國務院財政部先後咨同前因請部核辦前來查本部前准國務院財政部抄送貴署文日原電之後當以軍米原不在禁倒之内惟現時蘇省旣係米價增漲自應另擬暫行變通辦法將前經由部核准及業己發過護照分行飭放有案之軍米仍歸照章逐批陸續騐放嗣後遇有請發護照赴蘇購米者應即暫行停止令改别省產米區域購買俟蘇省米價稍落再爲繼續往購以期民食軍糧雙方兼顧除即分别咨請國務院財政部轉復并令行各購米機關照辦在案茲准前因相應咨復即希查照所擬辦法令行財政廳轉飭各局所遵照辦理可也等因准此當以由部核准發照在蘇購運之軍米究有若干電請查復去後茲准陸軍部馬電開元電祗悉查由部核准及業經發過護照赴蘇採購之軍米計直省四萬包己報運一萬七千包未購之米尙有二萬三千包係在寗採辦京兆警備隊二萬包西北邊防總司令部三萬六千包毅軍四萬包均在滬採辦此外龍巡閱使原報在滬購存五萬包現時運出若干財政廳當有案可稽務希曲予維持騐免放行至纫公誼等因准此自應通融辦理以重軍食除電復并分行外合行訓令該廳長即便轉行稅所一體照騐放行仍將運過日期隨時具報查考此令等因同日又奉另令案准陸軍部咨開前准熱河都统兼毅軍姜軍統電開蘇米行將上巿敝軍應需米糧應即日派員前往上海無錫等處採辦軍米四萬石運赴天津分運各防一俟購有成數再行電部備車起運茲派本軍副官長程步墀躬詣大部接洽卽希發給護照轉知稅關照章免稅放行旋據程副官赴部聲稱此項軍米擬分十批起運每批計四千石每石重一百六十斤請發護照十張等情本部查該軍全年米額共需六萬七千七百五十二石每月應需五千六百四十六石現擬於上海無錫採購四萬石并未逾額但以無錫係屬内地碍難辦米經程副官聲明請即改赴上海以歸一律等語正在核准飭填護照辦稿分行間適准財政部曁貴省長先後咨電以蘇省米價增漲請將己發護照赴蘇購運之軍米改赴他省購運等因本部以軍米原不在禁例之内雅蘇省米價旣漲自應暫行變通一面電復姜都統告知蘇省禁止漕米軍米出口毅軍之米是否改赴他省採辦一面擬定辦法將業己報部核准及發過護照赴蘇購辦分行飭放有案之軍米仍舊照章逐批陸續騐放嗣後遇有續請護照赴蘇購米者應即暫停令改别省產米區域購辦俟蘇省米價稍落再爲往購咨呈國務院財政部稅務處曁貴省長查照各在案嗣准姜都統復電内開此項軍米四萬石前於電請大部發照時即派人前往上海無錫等處從速購辦現己辦就軍米三萬餘石候照起運請即迅賜填照并派員到部接洽前來查該軍報購前項軍米四萬石經本部核准在先此次旣准姜都統電明己經購得三萬餘石似應按照前次辦法准予變通專在上海購足四萬石陸續起運隨後停購除飭將己填護照十張每張註明四千石發交應用并電復姜都統外咨商貴省長惟念該軍米石業經購辦兵食所關准予通融照辦迅飭財政廳逐批騐免放行至纫公誼正核辦間又准熱河姜都統馬電開統密咸電悉查本年在蘇購辦四萬石係早經購儲待運之米業經軍部發給護照以便運輸前項米石爲數無幾而本軍待用甚亟務轉飭即予放行以濟軍食立等電復等因查此次在滬購運軍米四萬石旣由陸軍部核准在先且係己經購存之米自應通融辦理以濟軍食除咨復并會同李督軍電復查照外合行訓令該廳長迅即轉行稅所一體照騐放行仍將運過日期具報查考此令各等因到廳奉此合亟令仰該所長一體遵照騐明護照即予放行務將運過米數日期隨時通報毋稍延漏切切此令 
[招商局股東請懲廣大買辦]  
　　招商局股東維持會因廣大輪船偷運私米出洋事致董事部函原文如下敬啓者茲閱報載廣大輪船屢次偷運私米出洋此回始被人查出破案一節人言嘖嘖諒非虛誣竊思當此國家米禁森嚴之際他人有此尙欲糾詰而况我堂堂招商局之輪船竟敢偷關私運以犯不韙其可不究乎詎意此事發生之後側聞鄭董之意竟欲將該米飭原主具結領回而對於該船之買辦則謂其適在告假期中不欲深究似此種種抺過何以正法紀而息謡言况買辦請假爲常有之事而對於該船是否仍負責任此輩有意舞弊希圖規避鄭董果有如此辦法固難免袒護之譏而於我招商局之名譽關係尤大本股東用敢函請貴董事諸先生對於此事務當嚴加懲辦以儆傚尤尙希諸公竭力維持而肅法紀則我局幸甚本股東幸甚諸公如若因循敷衍則將來局務爲害實非淺鮮本股東勢難缄默届時或當登報請開股東緊急大會以徵諸公論耳特此佈聞並請公安股東維持會公啓 
[米船罷裝之第十三日]  
　　江浙兩省南帮各米船停裝己十三日所有内地五十七埠對於加增水脚减讓升合等事均有函復來申惟同里　蚇蘆墟三埠尙未正式答復南埠公所董事嚴少泉以此事若不從速解决雙方損失日多爰於昨日邀同船帮代表同蘭生羅子泉吳堂堂盛永泉張阿弟等將各埠來函轉告並允照加現雖有同里等三埠未復己居少數不難一致勸令照常開行各代表據情轉商各船帮僉以同里爲來貨大宗之區須得的實信覆始可恢復原狀以故仍未解决云 
[北帮米船亦議扣讓升合]  
　　常帮錫帮各米船名曰北帮向與南帮有别現聞南帮米船加增水脚事亦己發起提出扣讓升合惟水脚不加己先知照各米客請轉致内地各行如不照允擬定於舊曆八月初一日罷裝云 
[一週間之金融調查]  
　　此一星期（一日至六日止）外洋來滬者祗有匯豐銀行銀大條一百三十九條金洋與盎斯金均無進口然國内天津漢口南京等處去银甚多來洋約七十萬元茲將逐日細數錄下（一日）匯豐銀行由美國裝中國郵船公司輪儎來大條銀一百三十九條中國銀行從南京來洋四暪萬元交通銀行亦來新幣七萬元又裝去銀五萬兩麥加利銀行裝赴漢口規銀二十萬兩（二日）交通銀行又從南京造幣廠來新幣七萬元又中國銀行亦來新幣四萬元中交兩銀行各裝去銀五萬兩（三日）中國銀行由南京來新幣三萬元又交通銀行亦到新幣工萬元中交兩銀行各裝去銀五萬兩（四日）交通銀行由南京來新幣七萬元又中國銀行來洋四萬元又裝去銀五萬兩交通亦裝去銀五萬兩道勝銀行裝赴漢口去銀六萬兩匯豐銀行亦去漢口銀三十萬兩本街各錢莊亦去銀二十萬兩又裝天津去銀三十萬兩（五日）交通銀行又從南京來新幣七萬元又中國銀行洋四萬元中交兩銀行各裝去銀五萬兩匯豐銀行裝往漢口去銀二十五萬兩（六日）中交兩銀行各從南京來洋七萬元又兩銀行各裝去銀五萬兩本街各錢莊裝赴甯波紹興（收花用）洋五萬元又裝赴崇通海去洋五萬元 
　　自外洋運到大批金洋金條後滬上銀根緊迫每日銀拆六七錢三日來漸漸回小蓋洋商付與華商出口貨銀日有六七十萬况所到現金均在華商恒孚泰亨源等金號之手所以昨日上午銀拆三錢一分午後二錢一分據聞今明日又有巴德外洋輪船進口亦儎有值銀一百數十萬兩之現金到埠屆時之銀息又恐到五錢之外矣 
　　此一週間之洋釐常在七錢二分九釐六二五至七錢二分八釐三七五緣各莊所存街底仍有三百萬之譜足敷巿上週轉設無意外現洋出口及特殊用途洋釐恐難恢復七錢三分以外也 
　　近日廣東小洋由廣帮收買裝赴粤港甚多故兩旬以來其價飛漲至六錢六分六釐五惟江南小洋祗有六錢四分六釐每元相去銀二分零五毫亦希有之巿價也 
　　鎊價於上月杪因有結價問題與大條銀價同見縮小豈知一日迄今步步見長由五先令八辦士邇己長至六先令大條銀價亦從五十八辦士漲至六十一辦士遠期價由五十六辦士半長至五十八辦士七五紐約電匯自一百二十四元加至一百二十六元五角（美金）某國電水自四錢零七五現己小至三錢九分半法國匯兌由九百二十個法郎增至九百六十一個法郎近日國外匯兌之價與四十年前相仿矣 
　　十月份期貨標金亦從一百九十五兩二錢五（上月三十日）跌至一百九十兩零八錢最小之價（三日）先令改六先令之時爲一百八十五兩五錢嗣恐大條銀改縮故又步步升高如今日（七日）大條銀價改動則金價亦有一二兩之升降也 
　　現貨烚赤雖有外洋運到大宗金洋盎斯金然一般人以爲金價如此之賤爲六七十年所無紛紛將所蓄之銀洋易金條金飾者甚多於是各銀樓金號莫不利巿三倍故價從一百九十四兩五錢漲至一百九十九兩五錢至二百兩有零惟銀根暗緊金價不致驟漲且外洋又有續到大約尙須看跌也 
　　昨日星期六調查中外各銀行所存銀洋曁大條銀之確數列下麥加利存銀七十萬兩洋七十萬元匯豐存銀二百五十四萬兩洋一百五十六萬元大條銀五百五十七條道勝存銀二百二十萬兩洋九十一萬元大條銀三百七十八條通商存銀四十萬兩洋五十萬元東方存銀一百三十二萬兩洋二十七萬元花旗存銀五十五萬兩洋四十二萬元大條銀八十二條華比存銀六十萬兩洋十七萬元大條銀四十一條和　存銀十七萬兩洋七十萬元中國存銀一百零五萬兩洋三百三十萬元各錢莊存銀一百九十五萬兩洋二百八十五萬元交通存銀四十萬兩洋八十五萬元有利存銀三十五萬兩洋二十萬元中法存銀一百零八萬兩洋四十二萬元大條銀四百十四條友華存銀六十八萬兩洋十五萬元大條銀二百四十二條菲律濱存銀十五萬兩洋四萬元匯業存銀二十三萬兩洋十二萬元總計存銀一千四百三十七萬兩洋一千三百十六萬元大條銀一千七百十四條銀較上屆少存二萬洋則多存六十五萬元大條銀少存一千六百四十八條 
[日本歐和會代表抵滬]  
　　英文滬報云參與巴黎和會之日本代表牧野子爵今日乘靜岡丸輪船抵滬同行者有秘書兩員軍官數員該船船長以上海爲有疫口岸故禁人登船訪問 
[日本新總領事就職]  
　　大陸報云新任駐滬日本總領事山崎於昨日就職前任有吉明今日乘船回國聞有升任瑞士公使之說山崎年三十七歲久在領署辦公曾充駐英使署秘書後爲倫敦總領事歷四五年之久云 
[美正副領事更動消息]  
　　大陸報云上海美總領署人員現將略有更動代理正領事道塞調赴意國行期未定公廨會審員思副領事亦調赴安東接任何人今尙未悉 
[上海日本間海電交通恢復]  
　　大北電報公司稱通至日本之海電交通今己恢復線斷後卽派技士乘船往修己修好上海至長崎之海線一條其第二線不日亦可修竣故二三日内上海與日本之電線當可恢復前狀五日夜間計積存待發之電信約六千起 
[美汽船公司設立滬支行]  
　　大陸報云美國太平洋汽船公司西名Ａdmirnl　Ｌine者新在上海設立支行定於六日正式開門其辦公室 
 
 
 

Page 11

 
 
爲四川路茂生洋行房屋東方總經理爲戈門氏上海經理爲杏門氏該公司之貨船柯克塞特號昨己到滬載來貨物七千五百噸此爲該公司船隻每月往來於美國波特蘭埠與遠東口岸間之起點至於細特爾與遠東間往來航業己决定兩月開行一次其第一艘由滬赴細特爾之船爲愛德摩號定本月十八日起行將從上海運去貨物三千噸云 
[虹口閙事案餘聞]  
　　判給日人撫卹費 
　　去年七月間虹口閙事吳淞路某日商店日人高橋原山爲流彈擊中身死其妻今年向領事團公堂控告工部局索賠巨欵後由比英與丹麥三匣總領事開堂會審多次案不訊畢英總領事法磊斯適告假離滬當經雙方同意此案由比丹兩總領事公斷本月五日公斷人宣佈判詞諭令被告工部局給予原告撫卹費洋四千六百八十元另付訟案九百元堂費二百九十一元完案 
[王崧生靈柩擧殯紀]  
　　公共公廨王崧生襄讞在江西牯嶺避暑遇難經其子家璠往九江將遺櫬搭江裕商輪運滬於本月二號下午抵南巿金利源碼頭暫置棧房俟舁入新閘路平江公所安厝擇日弔奠（前日報載王柩於六號下午到滬卽舁至王宅並非事實）己紀前報昨（六號）爲王故襄讞舉殯之期下午公廨正副會審官關俞李張四人均各乘坐馬車率同廨内各科人員前往金利源碼頭執紼其他親友亦往恭送旋卽排齊儀仗靈櫬發引經過南京路等處觀者甚衆直至新閘路平江公所安厝事畢送殯人始行各返 
　　又函云昨日下午新鐘三點時爲己故公共公廨襄讞王崧生舉殯之期靈柩儀仗在法租界黃浦灘金利源碼頭出發往北走愛多亞路轉北入公共租界法捕房施總巡特傳諭北捕房飭派馬隊越捕等前往導引並飭各探捕沿途照料 
[楊善德靈柩過滬之致祭]  
　　浙江故督軍靈柩專車於昨日（六號）下午二時由杭站出發當由新任盧督特派護送兵士一車沿途保護楊督眷屬及各機關隨送人員僕役人等約計百餘各沿線各站路祭者因車行有規定時間故皆不多躭擱車抵梵王渡時有哈同偕其夫人迦陵氏在站恭　路祭專車到上海北站正七點鐘該站除由路局加派路警外並由松滬護軍使署特派第七團第一營兵士及軍樂隊在站恭接淞滬徐警廳長亦派巡邏隊曁警察等到站保護預祭人員計有松滬護軍使署馬參謀警察廳長徐國樑滬海王道尹上海縣沈知事兩路管理局任局長交涉署陳科長各率同隨員人等及紳商學各界致祭聞任局長於昨日特派該路車務總管沈叔玉乘坐早快車赴杭督同車務人員隨同專車照料來滬至於楊故督之靈柩到上海北站並未缷下即由原車裝載掛於滬甯鐵路之夜快車赴寗准今夜（七號）裝圇回安慶原籍云 
[五誌回國華工被剌之疑案]  
　　寄居滬城福佑路楊家弄二十五號門牌内之回國華工小紹興（即孟忠德）深夜在門前納凉被人槍擊受傷發送新普育堂醫治無效而死報請法庭派員騐明並將案中牽涉之山西利周子貴等先後拘案訊供等情迭誌前報茲悉此案經一區二分所警署王清和警佐迭次率同巡長趙汝蘭蔡升如等實地調查業己稍有端倪並由王警佐函請法庭將在押之周子貴帶署傳同山西利等一千人研訊口供以便偵查 
[稅所稽徵員解稅被搶續誌]  
　　淞滬警察廳長徐國樑昨接上海稅務總公所陳所長咨文云本年九月一日據吳淞口稅務分所稽徵員唐沛然報稱本日稽徵員帶同所役胡國成李福雇坐黃包車三輛來所繳解稅欵於十點鐘時車經愚園路口地方突來盜匪三人向末後車撲來用白胡椒末將乘坐是車之所役胡國成雙目撲傷搶去手提皮匣一只内儲稅欵及單票繳復存根路旁預停汽車一乘該盜匪躍上向南飛駛維時沛然及所役李福聞喊下車追趕不及當即帶同原雇黃包車夫李福才等赴靜安寺路捕房報告騐問查緝報請察核等情到所據此除催令捕房趕緊跴緝並呈報省長曁財政廳公賣局長外誠恐該盜匪竄入華界相應咨請貴廳長查照飭警一體嚴緝追贓法辦實纫公誼等因徐廳長准咨後當即通令所屬各區　所隊督飭所屬一體協緝計抄失單手提皮匣一只分運單繳復存根各五十三張大洋五百五十一元菸酒稅票繳復存根各一張小洋四百十九角鈔票一百零八元換給驗單繳復存根各三張收稅票繳復存根各三百四十一張銅元七枚子口單繳復存根各十六張 
[建築商品陳列所工程逾半]  
　　上海總商會在會旁隙地建築之商品陳列所開工己逾三月原訂工程以六個月爲限刻己逾半俱用水門汀堆砌扶梯用闊級堆築昨日午後四時該會會董王一亭謝衡牕朱吟江田時霖胡稑薌公斷處處長張知笙等蒞會特偕會長朱葆三等至所察看工程經營造之通和洋行作頭等在場指明一切刻日建至二層樓尙有三層樓正在建造聞竣工之期約在陰曆十月間 
[顧聚霖擅抵公產之查覆]  
　　認包上海及四鄉等處屠宰稅之滬寗蘇三帮肉業代表唐立成黃葉新榮銀和等因與前滬帮認稅代表顧汝霖争持致起風潮後滬帮肉業宋莊生遂在縣公署指控顧代表認稅時將香雪堂内公產私行出抵延不移交應請追還並取消顧之代表名義一案經沈知事移知縣商會將是案詳細澈查顧出抵之公產與認稅有無關係茲該會己將調查所得據實呈復聞聲明香雪堂公產係由滬帮肉業所創與甯蘇帮無關惟顧汝霖抵出之公產契據應由該業代表交涉云 
[電請加撥修塘經費]  
　　寳山縣知事前以寳山東西塘工迭遭風潮衝激工叚損壞甚巨東塘戎遐兩段因無木石障蔽幾有潰決之勢曾經呈請齊省長派委查勘籌修當經齊省長派委分省道尹程道存查勘並給洋三萬元日來正在督同夫役人等從事搶修詎又被大風吹損數段於是張知事會同程道尹續又電報齊省長請求加撥經費 
[浦東爛泥渡鎭大火四紀]  
　　浦東爛泥渡中巿失火延燒二十餘家並焚斃瑞順祥學徒杜兆章一名己三誌本報茲悉有起火嫌疑之稻香村主沈雲庭及順興館主朱木金昨經司法科嚴科員提案詰問之下判朱木金先行開釋沈雲庭押候查明核辦 
[請禁巫覡之呈文]  
　　公民徐天榮等昨呈淞滬警察廳上海縣公署文云呈爲巫覡妖言惑衆誤人性命環請出示嚴禁取締事竊維男女妖巫流毒社會光復之初經吳前縣長通飭查禁在案比年以來社會道德淪喪廉恥蕩然年方及笄之黠女及少年放蕩之嫠婦咸妙想天開假作顚狂自言爲神所護久之竟以仙人自居謂能招神驅鬼爲人治病此女巫由來之情形也若夫男巫則大率爲奸民棍徒假佛敎之名行欺詐之實排場尤大爲害更烈如每年必舉行神會香會等名目號召無知男女混雜一堂於地方風化妨礙殊鉅若輩鬼蜮伎倆顚倒衆生誠爲社會進化之一大障礙現在治下城廂内外以及四鄉一帶妖巫像觸目皆是貧民苦力之家幾爲若輩利藪此次浦東發生時疫蔓延浦西各處人民死亡無算乃愚民無知往往不先延醫汲汲於巫覡之求妄信妖言不進醫藥及延二三日病劇求醫而醫者束手因此不及醫治而死者不知凡幾諸如此類不勝枚舉公民等目覩慘狀情難自默竊思當此國體共和凡百維新以應世界潮流之趨勢光天化日之下豈容若輩茶毒社會爲此據實陳明環求廳長俯順輿情准予出示嚴禁訓令各警區從嚴取締以除妖孽而維人道地方幸甚 
[關於賑務之消息]  
　　仁濟善堂致漢洽萍總公司函云敬啓者本年入夏以來霪雨兼旬河流盛漲致蘇浙皖卾四省田禾淹没廬舍蕩然災重之處並有淹斃人口情事敝堂董不忍坐視業經邀約四省紳商設立籌振事務所分别勸捐所有報告災狀各函迭經抄登日報想蒙台鑒適值巿面蕭條金融艱窘來源不旺分布爲難素諗會長董事樂善爲懷凡遇各省偏災無不接濟多金仁風所播感頌同深此次卾皖等省災情奇重待振孔殷伏求大發慈悲迅頒鉅欵施當其厄功德無量云 
　　吳興積榖現欵爲數其鉅本屆大水爲災各區自治　　將此欵各區攤派應如何賑糶之處各任自由支配但各區災情不一糶賑方針未定非先調查率遽分派勢不足以昭平允旅滬同鄉甚不贊成特訂於九月九日即星期二下午開會籌商辦法吳興公民呈省長電云浙江省長鑒吳興水災奇重江口各鄉耆紳在城集議賑糶事宜互訴災情僉謂補種失時秋收絶望災民困苦待哺情殷公叩迅呈中央發帑施賑以救民命而維治安迫切上呈吳興城鎭鄉公民李愷等公叩 
　　蘇屬水災籌賑處自成立以來即派人員出發並函請各該處區董圖董調查報告茲得吳縣齊門外（舊長境一部分）談晋神圖董復函云該處東十三都九圖沈家巷顧家閣上北十圖洋塘下十三圖談家浜西十三都一圖悟眞塘二圖王沙港三圖石牌境四圖王家莊五圖泥台六圖十字街七圖潭家巷靈岩田譚家壩八圖太平橋上北十七圖姚家浜馬象橋以上被災最重者爲二圖王沙港七圖譚家巷幾乎全没其餘亦均有六七成之災雖一圖悟眞塘出水最便而收成亦祇有對折嗟嗟小民無衣無食素知貴會諸君樂善爲懷務懇廣沛鴻施拯茲蟻命曷勝翹望云云 
[各學校消息併紀]  
　　上海公學白克路上海公學開辦有年今秋九月一號開學學生報到者多至二百六七十人（按該校學額定三百人）外埠馳函報名者尙源源不絶聞己布置就緒定於八號（星期一）上課 
　　坤範女中學梅白格路願康里一弄坤範女子中學於昨日下午五時開第二次敎職昌會山校長俞文耀女士主席推定錢印雪爲敎務長梅繩武爲監學周氷心爲助理員旋由校長提議本校創辦之始即以務實自哲而於手工家政等更爲注意本屆更擬添設烹飪實習科年來社會多訾議女學生趾高氣揚都有不屑作厨娘者此實女子敎育之大缺點吾人當力挽此弊夫學非所用或學而不用皆非敎育原旨遑論求社會之信仰乎云云各敎員一致贊成聞刻己佈置烹飪敎室俟聘到敎員編定課程後即正式上課並聞上次議决添設婦女義務學校一切手續己在進行組織云 
　　滬西尙德學校西門外林蔭路中段西大吉路滬西尙德學校創辦己十餘載本學期學生更多添聘敎員我朗然趙振榮胡季康三人聞己於陽曆八月二十五號即陰曆閏七月初一日開校注重國文算學英文等科並兼設英文法文德文專修科夜校時間爲每晚七時至九時現亦己開學云 
　　兩江公學北浙江路兩江公學自暑假開學以來添聘戴寳仁爲中學二年級英文主任戴氏曾任南洋公學中學英文敎員八載學識經騐均極豐富敎授悉取最新方法此後該校成績自可益臻完美矣 
　　愛國實業義務女校陸家觀音堂西首巨籟逹路蒲石路弄女子愛國實業議務學校自創辦以來該校長汪織雲鑒於女子失學過多特於該校家庭工業科添設預科四十名以便粗識字義者亦得投考肄業報名自即日起至本月十二號止即於十三號下午新鐘三點考騐并聞正科亦續招二十名其報名考騐與預科同云 
[女師代表致民生校長書]  
　　此次來滬請願之南京第一女子師範代表王佩珍爲前貝勒路民生女學畢業生該校敎職員及分會代表對於請願進行事宜曾力爲贊助茲錄王代表致該校校長書如下（上略）自離敎幃數載於茲今聆訓誨獲益良多並蒙先生種種扶助使學生銘感難忘本擬在申盤桓數天無奈事如蝟集不克時沾春風悵恨奚如（中略）今吕校長己准解職總算目的己逹是亦先生援助之力也現敎廳暫請鄒楫先生代理校長准於月之八日照常上課以免荒廢時日生前至母校見一切規模較昔宏大足見先生提倡敎育熱心敎授也（下略） 
[留日學生第二次演劇預紀]  
　　旅滬留日學生前次假大風新劇社演劇頗受各界歡迎嗣復有投函該團要求再演一次者茲聞該團己借定靜安寺路夏令配克戲園凖於九月十三十四兩日開演云 
[歡迎南洋邑逹維亞僑商]  
　　南洋吧逹維亞僑商劉清美徐商隠二君係該埠之大資本家因鑒於祖國實業之不振來滬考察滬上各大工廠以便從事提倡茲聞本埠老北門華孚國貨公司計健南莫紫珊等於今晚（即星期日）邀集各界假座南京路東亞旅舘開歡迎大會 
[浦東救疫醫院之收束]  
　　浦東爛泥渡第九區救火會所設之臨時救疫醫院刻因疫氣己退故於昨日起暫行收束一面另募捐觺建築醫院正在積極進行 
[紅會時疫醫院之報告]  
　　大陸報云據天津路時疫醫院報告該院自七月七日開辦以來至昨夜止共收患疫者五千四百四十八人其中不治者三百三十四人佔全數千分之六十二共打鹽水針一千七百七十四起疫勢最盛時爲七月二十一日是日辽中收入二百十六人近來患疫者數己大減昨日僅有四起須打針耳據院中醫士云如病人皆恪遵醫士之言則死牽定可減少一半蓋有多人病己垂愈但不能忍皒私自進食以致不救又有若干人自覺病愈亟亟出院以致調治　疎病復發作無從施救也 
[商團賽射獲奬揭曉]  
　　工部局萬國義勇軍中華隊司令正隊長第三百十號隊令云（正備賽射練兵課第二課獲奬揭曉）依照前令正備第二課比賽於九月六日止棠己射完共計九次計四十五響每槍射中者作一分射起計四十五分如有分數相同者查練兵課分數多者爲先第一至第五名得奬十名内最優分數　錄如下以示優異得奬員（一）三三號隊員方液仙得三四分無減讓凈三四分（二）一二號隊員梁任之得三一分無減讓凈三一分（三）九七號隊員陳統鏞得二九分無减讓凈二九分（四）三二號正栅長陳文龍得三七分减讓九分凈二八分（五）八八號隊員陳家祥得二七分無减讓凈二七分優先員（六）九九號署正棚長崇棟華得二八分無减讓凈二八分（七）四號署止栅長陸鴻琴得二七分無减　凈二七分（八）一二五號隊員王文獻得二七分無減讓凈二七分（九）八七號隊員施舜得二六分無減讓凈二六分（十）一二七號隊員吳惠迪得二六分無减讓凈二六分（注意）第一次己得奬者减讓九分第二次己得奬者減讓十二分如第三次或以後仍有得奬者每次均須減讓十五分俾人人有獲奬機會且全隊成績亦有進步希望也 
[江陰同鄉追悼毛耕園]  
　　江陰旅滬巨商毛耕園前月患疫逝世生前對於鄉里公益事業頗具熱心滬上同鄉特於今日在西門外江陰公所聞追悼會以表敬意 
[德律風公司之近事]  
　　上海華洋德律風公司營業發逹接裝甚多近該公司爲便利用戸起見將德律風之用法及報告信式裝訂成册分送用戸俾公司與用戸互相提携得臻売美云 
[水警隊長之佈置]  
　　江蘇水警二廳區第三隊隊長王壽良查得吳淞口内黃浦港流域係内河水警管轄近來高橋港一帶河道往來滴船甚多爰特抽調師船四艘以二艘駐港二艘往來游弋己於昨日調撥槍划四艘駛往高橋駐隊矣又王隊長以日暉港楊思港二口駐防師船每港原泊二艘邇因裊盜時有出没深恐保護航商不甚得力故於九月分起加派師船四艘分泊日暉楊思二港口以資保護 
[摧修電話電燈線]  
　　高昌廟軍警各機關及軍廠等所裝之電話電燈被風吹斷電線以來己有五日電　不能傳遞電燈則晚間通宵不明殊與辦公大有妨碍故於昨日由三十八團馬團長等函致内地話燈二公司迅速將線修接以便辦公 
[海容艦入塢修理]  
　　海容軍艦前在海參崴駐防因該處嚴寒氷凍艦底破裂由該艦艦長兼海軍代將林建章呈奉海軍部核准飭令海籌軍艦前往調防海容則令開往馬江船塢估修旋因馬江船塢承修應瑞等艦及各項商輪無暇承修由藍總司令電部調回上海江南造船塢勘修海容艦奉令後己於日前自閩開滬停泊南巿浦江昨日駛入江南船塢修理大約二星期即可竣工仍須開回崴埠調回海籌實行駐防 
[索欠打架之結果]  
　　向在某輪船局湖北丸輪船上充當下灶之寗波人徐長根於本年正月間曾向同鄉婦人王蔡氏借洋五十元日前該氏向索徐無欵以應遂致扭毆該船庖丁陸阿興及有綽號小革命者與婦人陸氏王氏等多人當時均在場帮兇事後王蔡氏延律師以徐糾衆四十餘人攢毆成傷打搶金戒各物等詞在公共公堂刑事起訴經公堂准詞出票飭令該管滙山捕房華探陳金揚將徐拘案諭着收押補提其餘人等訊究昨晨由該探將陸阿興小革命婦人王陸兩氏拿獲傳同見證婦人何張氏將在押之徐長根解廨請究先由原告王蔡氏投訴向徐索債不還糾衆毆傷搶去金飾分頭逃匿各情並將醫院騐傷單呈察次由見證何張氏上堂證明當時被告等持衆凌人狀况又由原告所延之律師起立陳述本案各被告强橫請求嚴辦等語訊據徐長根供認借欵屬實不承認行兇搶飾而陸等男婦四人供詞互諉且亦同延律師代爲辯護張襄讞核供商之日副領事林出賢次郎以各被告不應毆人判各罰洋三元充公 
[兩燕子窠主客分别科罰]  
過犯松江人王桂生夥同甯波人方阿來在虹口東西華路師善里二千六百六十六號門牌屋内私設燈吃容留嘉定人查小弟開燈吸食鴉片又寗波人曹阿康亦在北河南路四百二十二號門牌屋内售賣鴉片招致崇明人沈竹春王玉春同往吸食均屬違禁被捕查見回禀該管閔行路捕房捕頭飭令中西探目帶同探捕先後往將該兩燕子窠主客六人連同抄獲之烟具烟膏一併帶回捕房押至昨晨解請公共公廨中日官逐一研訊得各被告破壤烟禁屬實簽判王桂生罰洋一百元無洋改押西牢三月方曹二人各罰洋五十元無洋各改押二月查沈與王玉春各罰洋十元無尖各改拘禁十天分别示儆烟具烟膏悉數銷燬 
[周守清供出同黨]  
　　安東人周守清即周協成日前糾黨行刦胡家木橋北湖州會館司事陳鴻生家衣服銀洋價值三百餘元當由四區崗警將周查獲經張署長訊據周供出同黨張學寳張文見二人遵諭押候補提二張到案再行核辦 
[鞋店夥跌傷殞命]  
　　揚州人韓郭文在北四川路仁智里履新鞋店爲夥昨日下午二時許自樓上失足墜下跌傷甚重當經店中人舁赴醫院醫治越時即氣絶身死由店主報知其家人前來棺殮 
[女子病斃客棧之結果]  
　　葉德生日前携帶曾玉華之女兒至法租界李竹軒所開之萬和棧内住宿不料該女忽患痧症醫治無效身死後經曾玉華得悉報告捕房將葉及棧主李竹軒帶入捕房諭着交保候究在案昨解法公堂請究先據原告曾玉華上堂稟稱女兒身死不明請求訊究詰之葉供該女子實患急痧身死並無别故民人不任其咎求察詰之棧主李竹軒供是晚葉與女了前來住宿旋即患病身死是實中西官判葉無干開釋李罰洋五元充公完案 
[過犯深夜徘徊之押儆]  
　　前因犯案逐出租界之王梅生近復潛回昨日天將藜明時與葉阿福同在吳淞路某弄内徘徊被三百二十號華捕查見一併帶入捕房押至九時半解經公共公堂質訊之下官以兩被告顯係圖行不法判王押西牢半年期滿驅逐出境葉押一月示儆 
[婢女投繯殞命]  
　　住居閘北寳山縣界吉一圖地方陳惠濡家使女秋花年二十歲前晚不知何故自縊身死經伊主報告警署令飭該圖地保陶祥生報請上海地方廳相騐昨日午後該廳委派熊檢察官沈檢騐員等蒞場騐明秋花委係自縊而死並無别故判伊王備棺收殮候偵查因何自縊再行核辦 
[尋獲淫奔之甥女]  
　　松江女子王阿大年二十一歲去年十月下旬由姨母吳胡氏領來滬上薦在西門内西倉橋沈姓家爲傭今年七月二十三日阿大忽失所在吳胡氏偕親戚平少山各處偵查始知爲王吳氏勾引與陳阿毛姘識匿居閘北乃前往將阿大拘送四區警署訊得陳阿毛曾經扭入二區二分所警署交保在案遂將一千人證移送二分所着保將陳交案連同一干人證於昨午函送地方檢察廳究辦 
[姦騙犯不服判决]  
　　蕭琴堂控周夢熊姦佔伊妾沈氏致損失洋一千二百餘元一案經公共公堂引渡内地法庭訊判被告監禁六個月在案茲查此案周奉判不服提出理由聲請上訴前日梅檢察長核准着補具理由書呈案以便申送 
[逆子監禁八個月]  
　　寡婦李印氏控長子安生迭次行兇違忤一案前經地方審檢廳開庭辯論終結判安生還押候判在案昨午該廳堵許推檢兩官開庭飭提李安生至案略詰一過當庭宣判監禁八個月以儆 
[押犯病斃]  
　　孫步高前因犯姦經地方審檢廳訊判和姦罪拘役三十天嗣因在押患病發送新普育堂醫治病未告愈而執行刑期己届乃送回檢廳發押所中前晚該犯在押倒斃由汪所長報告梅檢察長委派許檢察官沈檢騐員等蒞所騐明令孫之家屬備棺成殮 
[查獲身畔煙土]  
　　卾人姚雨生前日身藏鴉片烟土一包在虹口元芳碼頭爲該碼頭巡丁朱阿泉查出向詰來歷據云係從停泊該碼頭之某公司輪船上購來朱遂通知管碼頭西人報告捕房派探將姚連土帶回收押昨解公共公堂請究經中日兩讞員會訊之下諭被告帶回捕房展期兩禮拜查明解訊 
[電車上扒手禁押三月]  
　　扒手湖北人韋雲成前日下午溷入北浙江路某號電車内摸竊乘客余阿存衣袋内鈔幣十一元爲余察破當場扭獲交由六百七十二號華捕帶回捕房收押昨解公共公堂經中日兩讞員會訊屬實科韋刑期三月押往西牢執行期滿逐出租界 
[汽車撞斃男孩]  
　　昨晚八點一刻有某號汽車由西往東行駛至法大馬路惠大押店門前怱有年約八九歲之男孩一人從橫路冲出司機人不及停機致將該孩撞斃後由巡捕到來將司機人及小孩一帶併入捕房聽候核奪 
[汽車夫不服印捕之判罰]  
　　汽車夫唐寳書於上月二十九號駕駛一千一百四十六號汽車在南京路錯行路線當由四百八十八號印捕上前指揮唐不遵從該捕歸稟捕頭稟請公共公廨出單於昨將唐傳案經中日官訊悉前情着罰洋十元充公示儆 
[縣署批示四則]  
　　二十四保十八圖捆保孫阿全呈爲玩戸欠糧請提追由候提周妙生到案訊追該捆保亦到案備質 
　　陳國康呈爲焚燬田單請備案由如呈備案此批糧串存 
　　摧徵吏吳茂生四舖地甲邱子畏呈復四舖舖基被前地甲抵押情形由稟悉候令行公欵公產經理處查復核辦 
　　張和尙呈爲劣保盜賣墳墓請提案究追由候提案質訊核辦 
[誌謝]  
　　昨承商務印書館惠贈第十一卷第八號敎育雜誌一册又中華書局惠贈第二十三期英文週報一册書此併謝 
專件 
[中華民國基督徒救國會宣言]  
　　國無道必亡道無人不著今人言救國矣而不務其道言其道矣而不辨其眞是以救國者愈衆而危亡愈速圖治者愈急而禍難彌甚也蓋救國非尋常事而尋常人决不能爲惟能人之不能乃可爲然非謂其智勇必超出乎尋常者也要在恪恭神旨身體力行感受其聖靈大愛大能之賜斯以發施於救國則斷然未有不成功是故今日救國之大任天心之所眷惟在基督徒 
　　彼夫名士如鯽偉人如雲武將政客車載斗量比年以來栖栖皇皇策戰智鬭電掣風馳言治而亂滋圖存而亡迫非不焦心苦思流血飲恨頭顱拚擲憂患迭更然而功業未建禍變頻仍民福未蒙國病不瘳又見人心畔怨黨德凌遲民氣凋殘輿論紛濁往往號稱救國之人先以陷身於罪惡彼不正己安能正人彼不愛人安能愛國滔滔橫流莫爲砥柱茫茫前路如履霜冰雖救國之責爲一般國民所公有而救國之事則一般國民所不能於是我基督徒之負責而不容緩矣 
　　我基督徒亦國民也而國民中之遵行神意者也屢經舉辦慈善事業拯救苦難之同胞國人嘖嘖稱善匪伊朝夕然而救濟少數之貧民何如救濟四萬萬危亡之同胞救濟片時之災難何如救濟永世之沈淪地上之榛莽不除天國何由降臨人間之魔鬼不去恩光豈能普照讀約翰之書知耶蘇亦爲國人而死誦伊及之記感摩西獨出同族於險蓋救國之精義本寓於救世救人而救人之準則在使之平等自由今中華民國四億萬衆行爲奴隸魚肉淫虐殺戮一任强暴所欺凌更因壓制束缚生命靈魂俱至淪陷於永死眞理以之而晦暗公理以之而澌滅此則主恩之大爲憐憫帝心之深爲惻怛者也 
　　夫不知愛人如己非基督徒也知愛人而不知救國亦非完全之基督徒也乃往往惑於政敎分離之說自以爲基督徒非國民也國之存亡無關己也殊不知歐洲諸國敎會之勢力在中世紀時嘗以敎會僧侣執行政務國王踐祚秉政尙仰承敎皇之裁可敎會即政府政府亦敎會及至宗敎改革乃有政敎分離之事惟使敎會政府不相干涉而己非謂敎會不可言政治信徒不可愛國家也嗚呼神兮保我邦兮嗚呼神兮惠我民兮此非英國會軍將軍之語乎上帝己左袒我當從神意奮戰此非克倫威爾三千鐵騎之語乎若使基督徒而不問政治是必至英之憲政終無成功而世之人權莫由伸展又觀美之初獨立時或聚議敎會擊報喪鐘以抗稅或借用禮堂募同盟軍而自主以及華盛頓屯兵山谷專聘牧師隨營布道列隊禱天若使敎會面不言政治是必至十三州之人民迄今仍受苛虐合衆國之名號歷史無由昭垂是知拯救國難原屬基督徒之義務改良國政乃合基督敎之本能或乃藉政教分離之說坐視國亡而種奴此甚悖乎上帝博愛之旨而實墜於惡魔自私之計者也凡屬基督徒不可不察焉（未完） 
雜評二 
[軍米大批續運（庸）]  
　　蘇省本年寗蘇各屬紛紛告災且新米上巿而米價並未平落足見蘇米自給不暇萬無可以接濟他人輸運出境之理乃久請停運之軍米今忽又准大批續運合計其數竟逹十六七萬石之多眞可爲蘇省之民食悲也 
　　北人習慣食麥乃一隸軍界何以忽改食米熱河之毅軍人數幾何而採辦米糧至四萬餘包小站龍軍解散過半而購運軍米竟仍占五萬之多蘇當局於粤中賑米尙堅决拒却不欲稍示通融而獨於軍米乃終至遷延豈軍米之急竟過於嗷嗷待盡之災黎乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆有用當代名人字跡每星期調換一次今日係侯堯夫先生手書 
游記 
[西藏風土談屑（一）] [  劉麟生]  
　　此篇爲最近西藏歸客西人ＩＡＶＩＩ）　ＥＩＡＳＥＫ君所述見於遠東時報八月號紀載頗爲翔實日者中英藏會議喧傳一時西藏問題國人甚爲注意閱者當以先覩此篇爲快篇中地名多從舊譯間有爲舊地圖所無者則自行譯出八年八月譯者識 
　　中國人有時對於西藏問題似抱有無窮之興趣推其意以爲西藏乃一天府之土耳然徵之事實殊大謬不然環地球而居者除南北極各地外西藏之經濟狀况實至貧苦其居民之稀少亦爲他處罕觀西藏之幅員言人人殊有謂其不過四六三二○○方英里有謂其有七○○○○○方英里地之廣狹不一東西最廣者有一四○○英里南北最廣者有八○○英里土地不可謂不大地瘠之故則以全地多高出海平線故磽瘠者多自古及今無有詳細調查實錄僅有私人旅行之記載耳高原之平均高度約一六○○○英尺惟布拉馬普得拉江Ｂramaputra（即雅魯藏布江之下游藏人通名之爲山坡Ｓanpo）之山谷及喜馬拉雅山北稍低耳無數大河之上游皆在喜馬拉雅山北發源如揚子江湄公河怒江伊拉瓦底江皆是又其東北則黃河導源地也 
　　山坡河（即雅魯藏布江）自發源處瑪珀木逹賴池ＬakeＭanasarowar至札什倫布（後藏首城）Ｓbigatte五百英里間地皆甚高不能耕種居民亦少不過數千人食物多自　　　 
東部得來自札什倫布以下高原下降約一二○○○英尺河流兩岸皆宜耕種自札什倫布至江孜（西藏商埠）Ｇyantze可耕之地三五錯雜江孜位於山坡河支流上四周之地盡可耕植此處與拉薩（前藏首城在山坡河另一支流上）Ｌhasea車塘（或譯澤當在山坡河南岸拉薩之東）Ｏheana爲西藏最大商業中心點三處周圍之地連之成平行四邊形可七五○○方英里宜耕植之地最多不出百分之五此三處之西及北爲一大廣原山嶺不多時見鹽湖土中常有小草不啻一不毛之沙漠也車塘以東沿山坡河亦有可耕之地直至此河折而南流爲止山坡河旣橫穿喜馬拉雅山之東流入英屬阿薩密（缅甸北部）Ａssam所謂布拉馬普得拉江是矣 
　　以上所述皆西藏南部毘鄰印度也山坡河旣南流出西藏其東部廣袤數百英里名察木多Ohimdo諸高山平行南下成無數山谷皆甚狹鮮居民即山坡河北岸至察木多一帶商路居民亦少上文所言揚子等四大河流皆在此山谷中流作平行式以高山間之揚子湄公怒江之谷約高一萬尺頗有可耕之地察木多之東北地益高絲毫無耕植之壤再北至青海之庫庫淖爾（一名青海）沿黃河上游尙可種植居民亦甚多 
　　西藏人口從無確切之調查一因其地游民頗衆二則中藏間界綫不甚劃清有謂連山居之馬其人Ｍarches計算有三百萬人以吾所付山坡河一帶居民當不出三十萬東部稍稠密約五十萬游民可二十餘萬則西藏本部居民共百萬耳余旅行西藏時惟於札什倫布江孜一帶常見居民餘皆數百里無人烟此三處（指拉薩等）與印度新疆中國西部之交通皆有數百里之山路爲之間隔崇陵起伏行旅維艱即人口稍密之地彼此相距亦多崎嶇之路行人費用至鉅而又曠日持久西藏與印度來往商品前十餘年值價英金二五○○○○鎊近來聞尙有所增至中藏間之商業屢有停頓亦無詳細數目報告要之必無甚可觀也 
　　西藏之特質即其廣袤之高原此高源己高出燃料線之上故各物不生旅行喜馬拉亞山南者苟登一萬四千英尺之高即不見有生物哲孟雄（在西藏南界英屬）Ｓilhm有一山峯登之可俯視山下二千英尺之狹谷谷中有梯斯他激流Ｔeeesta　Ｔorrent白浪奔騰幻爲異景距此不遠爲金嶔銀加峯Ｋinohinjunoa高二八一五六英尺爲世界第三高山高揷雲表自山脚至巓各種草木皆備高度在八九千尺以下樹木尙多其上僅有松柏及石南再其上則惟大石與冰川而己風景固極奇麗至喜馬拉雅山北其情形則異是金嶔銀加峯北之高原高一六○○○英尺全無生物旅行家至此惟遠見積雪滿巓之金嶔銀加峯耳西藏南部大抵如斯西藏西部直至克什米爾（印度北部）Ｆa　hmr無大山嶺高原皆高約一萬六千或一萬七千英尺僅有一大山谷印度斯河流其中北部高山蜿蜒所謂崑崙山是也因此無河流北向總而言之西藏實一大荒野而不適於人類之發逹也 
雜錄 
[紫羅蘭菴隨筆] [  瘦鵑]  
　　情之至者始得稱之爲情而思婦思女之所爲尤足令人天感泣是眞灼知情之眞詮者也予嘗思草一說部於閒閒着筆中冩人世間至眞摯至纒綿之情終不可得顧得一事頗爲之惻 
 
[意大利奇諾佛造像之二]  
然心動者皖之某地有女子絶艶慧嫁一賈人雙宿雙飛無殊羅浮蛺蝶其相愛之深蓋可知矣蜜月乍過夫即遠出行賈春水綠波送君南浦女心悲甚顧亦無如何也别後女以女紅自赡十指所得差足供温飽如是一年尙得餘積因巿珍珠一繫以綵絲山是年年壓線必置一殊蓋用以紀歲藉盼蘃砧歸也亘二十餘年未嘗或問篋中纍纍然己得二十餘珠比夫歸而女己香消玉殞矣詩人汪洪度詠以詩云鴛鴦鸂　鳧雁鵠柔荑慣繡雙雙逐幾度抛針背人哭一歲眼涙成一殊莫愛珠多眼易枯小時繡得合歡被線斷重續結未解珠纍纍天涯歸未歸又秀州譚天詩云郎竟出矣何物易糟糖郎竟去矣何忍剌鴛鴦飢不如凍凍日短飢日長裁衣北窗下凉風刮面十指僵猶恐衣成無人買身雖苦凍願風凉郎竟不歸郎歸幾時何以紀之一歲一珠今歲置一珠賣去幾領衣明歲置一珠辛苦亦不辭郎竟不歸郎歸幾時流光匪珠莫繫以絲可憐初置明珠日盼斷歸期終未歸此一事吾以爲情之至者也又履園叢話載秦淮名妓翹雲悅一客芳心可可有委身以事之意後客將他去臨别嚙其舌以血染素帕爲贈暫不相負此其貞烈正不在李香君下恨無好事如孔雲亭其人者爲作桃花帕傳奇與桃花扇後先輝映耳詞家袁蘭村有沁園春詞詠之云是胭脂痕是吐絨歟何其艶耶怪斑斑染出似　芸涙輕輕點就異守宫砂眉作烟含齒剛犀露忍見蓮聞舌上花明燈下累檀郎細認一口紅霞華清汗漬休誇試比並香痕總覺差想櫻唇欲啓故敎欵欵丁香强遞愁送些些色較情濃心如絲潔　袖何須鬭石華生弰好得親承香澤儂却輸他此一事吾又以爲情之至者也 
小說 
[報復（續）勃列敦奥斯汀原著] [  凭虛]  
　　醫生頷首徐曰嗟乎吾不幸不瘋耳吾安得瘋瘋則又何必問今二君均回絶乎二人弗聲醫生顧而之他掩面仰天趨倚火爐之壁全體大戰欲傾大呼曰麥賽兒麥賽兒汝魂有知盍以示吾吾當報復乎時二人轉視少婦如死之身一若以爲少婦之魂靈方與三年前事接觸故如麥賽兒欲言可由少婦傳出者實則二人不明催岷學理但一以神秘視之此妄想也而少婦終不言惟彼膝上之鐘丁然鳴報半名鐘之至醫生聞聲則遽然若醒趨至取鐘而注視其皆喃喃自語曰麥賽兒時光雖止吾等之愛不止汝雖死愛尙有愛不能死也吾知之吾愛吾知之言己返鐘於爐架回至兀坐如僵之少婦處旁立二軍官眈眈視其動作欲聞其言而知其何意醫生之色仍厲舉婦之手盡神注視其目曰夫人汝醒後將盡忘頃間所見汝無論醒睡將永不見之汝當視汝夫如舊忠藎面情愛汝當盡復常日之故態汝且不自知曾睡但知甫至此室坐惟醒後汝當以火爐架上之鐘貽吾汝之爲此有一種隠藏之勢力命汝汝不自知但當從之今言至是以指撥少婦眼旁之涙用力吹之曰醒二軍官視少婦出神以爲將呌呼經此一幕勢將失望悲怨然而竟否婦目啓重呼其氣懶然四矚一周羞怯無似嚅囁向醫生曰先生君命吾來耶醫生正色向之曰夫人營長囑吾告汝謂吾人在此汝母庸稍涉疑慮吾等以可敬可愛之女主人之賓客自居將於别後留一歡欣之紀念時二軍官在旁聞之　佩醫生變容之速似此數語三盡復其日常之正態少婦向醫生微笑情景實含悲傷曰醫生君實仁慈請爲吾代逹謝意於營長言至是又目視身服之黑衣咽聲斷續曰吾丨吾夫在天之靈若能見君當丨當佑君言次涙沾滿襟又曰請恕吾吾生惟能念彼吾遇事終念之醫生曰夫人愛情無己時吾人所念者常臨吾上特不能見耳少婦又微笑曰醫生彼無别念惟吾耳吾亦無他人惟彼耳醫生吾知君亦知愛者君亦有所愛者醫生似笑非笑曰然吾亦有所愛者少婦之目光時及火爐架之上忽固定於小鐘突然而起攫而置之醫生之手迅捷如發狂易怱遽曰受之請受之醫生雙目注視婦面正容曰何故婦言呐呐急不可辨徐曰因丨因吾欲汝有之因吾覺吾不自知其故覺君曾護吾於一事言至是若又不自解其言曰此誠可笑吾知之然醫生此物實屬之二相愛者君知眞愛者吾知君將寳之吾丨吾覺君當有之少婦言畢毅然竟起不如前之畏葸置醫生植立於不顧趨至二軍官前微笑略一鞠躬曰晚安諸先生廢然遂出室去醫生隨而視之面白如紙體忽蹶然而倒屈膝長跪於椅側手小鐘屈躬閉目全身戰慄喃喃自念如夢如痴曰麥賽兒麥賽兒吾行無誤否吾行無誤否丨營長輕拍副官之肩悄然出室（完） 
[自由談之自由談] [  不冷]  
　　徼倖徼倖之事必不能成即成亦决不能久然而今日之人不肯於着實處川力而祗圖徼倖以爲可以省力也殊不知圖徼倖亦未嘗不用力且其力等於妄費是以世事茫茫毫無成就也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報　　增　 
[一週間世界問題之經過]  
　　山東問題自美參議院外交委員會决議修正將德人在山東之一切權利交還中國後上月二十六日參議院提出於大會開始討論議員麥根巴（北代谷他州選出）反對修正案謂如此則直剚刃於對德和約而破壞威爾遜總統在巴黎之事業矣議員薄拉（愛逹化州選出）駁之謂欲使日本眞實交還中國則不得不如是民主黨議員奥温謂日本亦美國之同盟國不應在議場侮辱之共和黨議員福奥爾曰將欲使日本保持其强力所得之物而爲之辯護耶麥根巴曰日本依對德和約得此權利近且意欲還諸中國美國參議院不應損傷日本之體面云以上係日本報紙所記載然其爭議未决可知也又其舊金山專電云此案之究竟作何歸結視主張保留者之態度而定（共和黨之一部分主張加以說明而保留之）據美報所推測贊成外交委員會之修正案者有四十四票（共和黨四十二票民主黨二票）反對修正案者有四十票（共和黨二票民主黨三十八票）態度不明者十二票（共和黨五票民主黨七票）然主張保留者與態度不明者對於日本均無好感其結果必於日本不利云惟據共和黨某領袖所言則謂十一月以前主張保留者與贊成反對兩派必繼續猛戰不至决行也巴黎二十七日電云法國下議院開對德和約之第二讀會議員對於條文多所質問議員麥該因質問山東問題云法國將附和英國而反對美國歟此問發後竟無答者此一週間消息止此今試從而推測之德約之議約機關早經結束各國議會之對於德約除可决否决外無再議之餘地故美參議院於此無論修正或保留其爲不批准則一也不批准則美國之對德問題與國際聨盟問題何如乎據東報消息謂威爾遜總統以己國反對德約故特電克勒滿沙力促法國下議院通過德約俟法國通過後再促意國通過因德約經五國之三之批准即發生效力也云云此說之是否可信殊未敢必然對德不得不單獨議和至國際聨盟則尙有對奥和約之關係似將與我國出一途矣大阪每日新聞之推測則云按照美國憲法大總統並無必從參議院所議决之義務自華盛頓以來不承認參議院之議决案者成例頗多威爾遜總統果欲否認之亦未嘗不能然其對於本問題之說明云因英法己與日本有密約故不得不從日本之要求是早己聲明爲非其本意安知非預爲伏筆平是其　度不可恃矣參試院對於國際聨盟　對極烈其和黨之約輔生麥克斯福奥爾勃倫的奇池因的科斯他薄拉·毛奇斯·民主黨之李特等　欲以保留條件插人和約中蓋以一部分保留與和約有關諸國商議除山東問題　留另議外其他部分先予批准則英法兩國或竟承認山東問題之修正亦未可知云 
　　巴黎和會問題本星期内所接歐洲電報巴黎和會之事業以對奥對羅馬尼亞及阜姆塞雷斯四者爲最重要茲分述其槪况（對奥）奥人自六月初旬接受巴黎和約後國内輿論沸騰僉謂今之奥地利共和國非從前奥匈聨合王國之繼承體則哈白斯堡皇朝所釀之過失不當由新國負責且新國境域人口較前大減產業豐富之地皆不復爲奥有故宜要求和會減輕經濟上之負擔庶新國有獨立生存之能力七月間奥代表團本斯旨向和會提出修正案和會磋商之後於九月二日以對奥和約修正文提交奥代表大旨謂奥地利新共和國不當不負前帝國戰爭之責任至於經濟問題則和會允許以捷克波蘭之煤供給奥人設法接濟糧食并囑賠償委員會注重奥民之利益（奥約修正文見九月五日本報）奥代表接此修正文遄返維也納聽候國會解决大約簽字之舉尙有數日之躭延也（對羅馬尼亞）羅馬尼亞本爲協約國之一然自去年休戰以後即己控制匈牙利之東部在匈牙利共產政府推翻之前後進兵匈京佔奪種種財產毁壞其產業巴黎和會於八月二十三日致文該國略謂敵國之產業及應負之賠償當由協約國共同支配故羅馬尼亞應聽賠償委員會之處置不得以匈牙利之財產一律據爲己有而羅馬尼亞竟置諸不答和會高等議會遂决定派遣使者遞哀的美敦書於羅政府限期交出種種佔有之財廳聽候和會支配并撤退侵入匈牙利之軍隊苟不如約則協約國卽與斷絶外交關係云（對於阜姆問題）阜姆原爲奥境近則爲意大利與巨哥斯拉夫新國之所爭歐戰中意大利先與法國等訂有密約以此爲加入協約國之報酬而後對德奥宣戰議約時威爾遜主張應以與巨哥斯拉夫意代表以爲奪其密約上之權利以退出和會相要挾而與意訂有密約者復從而左袒之威爾遜乃不得不讓步意大利始重復與會然巨谷斯拉夫心終不平焉八月杪高等議會擬以此地歸意有而由意租與國際同盟管理租期九十九年意己贊同惟須經威爾遜總統核准方可决定（對於塞雷斯問題）塞雷斯在康士坦丁西北介土布希三國間和會處置頗感困難高等議會擬以西部歸希臘東部中部歸英法意聨合軍佔據而擔保布國得由第台加志Ｄedeagatoh港口通入愛琴海此項辦法美國己予贊同將來對布和約或有此條亦未可知 
　　各國社會生計問題一週以來歐美各國之生計問題不聞有何進步工人之罷工者亦不聞復業也英國情形據八月三十倫敦電云不列顚實業聨合會根據下議院之會議組織成立蓋欲聨絡工商各界爲之疏通與日本之所謂勞資協調者同一途徑也然二日電云鑛工幹事部决定於三日開會仍持鑛產國有之主張且主張没收而否認收買益見堅决恐工商問終難疏通也前此餅司之罷工據八月三十一日電稱己山糧食管理員允准每麫包一瓜得增加工資半便士矣美國方面據紐約二日電云勞工聨合會幹事勸工人於六個月内暫停罷工以救濟生活之困難不知果能有效與否法國方面據八月三十一日巴黎電云工業用之化學品及糧食己由財政部禁止出口蓋爲工業復興及維持民食地也然馬爾賽之航業人員又罷工矣總之旋起旋滅猶屬幸事以言解决則相去尙遠也日本旋起旋滅之罷工由來己不可勝數而最近砲兵工廠之罷工爲特著砲兵工廠者陸軍部製造軍火之所其工人悉以兵法部勒之須守絶對之服從者也近來己屢聞增加工資之運動八月二十七日晨王子（地名）槍砲廠工人有加入小石川（地名）勞働會者軍警聞耗馳往致起衝突傷工人四名午後捕獲發起者三名拘留之是日午後二時爲給發工資之期及期不發全廠工人四千五百名齊聲大譁至二時半乃發給之三時工人二千名出前門一千五百名出側門一律罷工而去其餘千名擁至事務所前要求將被拘三人釋放揚言倘不釋出即將事務所焚燒羣以磚石擲入事務所憲兵拔劍逐之無效不得己將三人釋放乃散二十八日王子小石川板橋三廠一律罷工開職工大會於瀧川公園議决要求條件如下（一）罷工者准照常上工以後不得開除或懲或倘照大阪工廠例上工九時間則工資應加四成（二）對於勞働會本部應派員慰問每部各派一員（三）託警察總監出爲調停是日警察總監奔走於工人及政府之間政府謂軍用工廠定有預算非營業商廠可比不允加工資二十九日黎明軍警按戸督令上工衆莫應令具請假書遵令者僅四百六十一名而七千五百名之男女工全體罷工如故據陸軍部所發表謂罷工者實係六千七百四十八名各廠及火藥棧己調軍隊駐守云政府之意一方面須維持威嚴而暗中則優許以利益三十日乃由勞働會長二人奔走於政府工人間一面由工人請求復職一面由砲兵工廠以救濟會資金之名義給金與各工人守衛侍役亦與焉給金之數以歷年之久暫爲等差最多者得二十三圓四十錢最少十一圓十錢計一萬二千人發去十九萬五千四百圓此事乃告一段落定九月一日照常上工云 
　　中歐諸國問題中歐大局無甚變更匈牙利約瑟大公辭職後弗立特里克組織政府得工界贊助而不容納社會黨首領之加入將來是否穏固未可預卜門的内格羅本與塞爾維亞同爲巨哥斯拉夫新國之一分子九月初有與塞爾維亞開戰之消息詳情未悉大約塞爾維亞在巨哥斯拉夫新國中專擅過甚致門國不得不步克羅希亞Ｏroatia人之後塵以與其同族興鬩牆之爭歟 
　　過激黨問題本星期中南俄反過激派台尼金將軍及南俄義勇軍佔據俄迭薩迫逐黑海沿岸之過激軍即與烏克蘭軍聨袂而北進窺基夫Ｋief欲隔斷莫斯科彼得格勒間之聨絡線北俄反過激軍沿亞昌格爾Ａrchanoel伏洛格逹Ｖologda間之鐵道線與過激軍相角逐並無重大戰績西俄戰勢過激黨迭向愛沙尼亞立陶宛軍取攻勢己佔據比斯柯夫Ｐskon重鎭 
[巴黎和會德約授與禮詳誌]  
　　今年五月七日下午三時協約國曁其聨合國之代表在凡爾賽之脫里亞農宫中Ｐrianon　Ｐalace行德約授與禮雖禮節簡單而關係之重大爲歷史上空前之大觀吾曹遠東人士雖在路透電中得窺崖略而片言隻語末由考見其詳情茲將巴黎時報所記迻譯於左以供留心世界大事者之瀏覽焉 
　　會場之佈置脫里亞農宫大廳中聨長桌爲長方形各國代表環坐其内外兩側正面居中爲會長克勒滿沙其右爲威爾遜總統美代表等五人左爲英代表喬治等五人右側外面爲法代表四人及福煦統帥意代表五人比代表三人巴西代表三人左側外面爲坎拿大代表二人澳洲代表二人日本代表五人希臘代表二人羅馬尼亞代表二人捷克斯拉夫代表二人右側内面爲巴拿馬尼加辣加·利皮利亞洪·都辣斯·亞拉伯之黑若士海地瓜地馬拉·古巴·諸國代表各一人及中國代表二人左側内面爲南非洲代表二人印度代表二人波蘭代表二人葡萄牙代表一人 
[德約授與時席次圖]  
塞爾維亞克羅特斯拉夫新邦代表三人暹邏代表二人協約國及其聨合國之代表共六十四人（按巴黎時報所記不列紐西蘭代表不知何故）德代表藍超Ｂraokdoll-rantzan來納脫Ｌeinert蘭斯堡Ｌandsberg蘇金Ｓohuking美爾欺Ｍerchieu基斯波子Ｇiesberts等六人坐方桌之第四面面對會長及英美代表德代表及其秘書席之後隔一孔道設小椅四十分列四排爲協約國新聞記者席其右設五小椅爲德國新聞記者席 
（參觀附圖人名詳後） 
　　協約國代表之蒞會午後二時五分和會總秘書杜泰司泰Ｄutasta乘汽車抵宫各國秘書聨扇而至十時德新聞記者五人蒞會莫那少將Ｍonod引之就席協約國新聞記者數十人先己列坐場内二時十五分衛隊司令發令曰「舉槍」則會長法總理克勒滿沙偕秘書譯員至矣賽納府尹導之入宫其次蒞會者爲塞爾維亞代表希臘代表等旋福煦統帥之汽車抵宫門統帥下車後向旁立之衛隊略行校閱二時五十分威爾遜總統之淡藍色銀邊汽車至矣各國代表聨翩皆至皆由導官馬丁氏Ｗilliam　Martin引入五十五分協約方面代表齊至衛隊司令發令下槍而退（衛隊六十人選自步兵第二十六聨隊由秘得利少將指揮其職務專向協約國曁其聨合國全權代表致敬禮而己） 
　　德代表之蒞會先是和會預定協約國曁聨合國代表全數蒞會後總秘書命德代表邸第駐備軍司令亨利將軍趣德代表六人自其旅邸乘汽車五輛蒞宫三時五分亨利將軍車至其他四輛皆至除德全權代表外交總長藍超伯爵Ｂrockdorff-rantzau司法總長蘭斯堡博士Ｌaudsbcrg郵務總長基斯波子Ｇiesb 
erts府尹來納脫Ｌoinert大學敎授蘇金博士Ｓchucking美爾斯博士Ｏarl　Ｍelchior六人外爲秘書三人譯員一人速記員一人藍超伯爵御禮帽禮服面色蒼白唇緊閉率其同僚隨導官馬丁氏Ｗilliam　Ｍartin及亨利將軍入宫門旣抵議廳外務贊禮員蓬奥姆Ｂonbomme報告曰德國全權代表至矣協約國曁聨合國代表皆起立德代表鞠躬致敬導官馬丁以德代表席指令就座 
　　會長之演詞兩方全權代表就席而後和會會長法總理克勒滿沙起立曰開會矣遂致極簡單之演詞曰德國全權代表諸君乎此時此地非所以致冗長之詞協約聨合大小諸國信任之全權代表皆在諸君之前慘酷之戰爭壓迫諸國使之追隨其後歷四年有餘而無片刻之休憇今嚴重結束整理之時期至矣貴國請求媾和吾人遂允其請此間有書一册和會秘書長將以之授與君等君等閱之即可知吾人所處决之條件若何也吾人予君等以閱此書所必需之便利至於種種禮儀上之手續爲文明國人所習聞不必贅詞也此外余猶有一種見解不得不陳述諸君之前余以爲吾人戰鬭之目的在於今日之第二次凡爾賽和約（譯者按一八七一年普法媾和亦在凡爾賽）然此次和約代價過鉅致吾人未能一致决議若何而能盡吾人能力所逮以滿足吾人應有之合法的欲望也會長詞畢孟都將軍譯爲英語譯官滛希譯爲德語其時德代表屹坐不動露肅穆之狀態威爾遜總統面對德代表常注視之克勒滿沙則屢向右側列坐之法意代表巡視譯詞畢會長復起立語德代表以協約國採取之討論方式曰余當語德代表以吾人所採取之討論和約之方式矣若對於和約欲發表意見吾人自有詞答覆之惟討論和約不可用口語宜用英法文字縒成意見書討論之期限爲十五日會長語至此展讀和約十五章之題目讀畢復曰在十五日期限内德代表有權對於前述十五章之和約呈遞答覆或提出疑問高等會議接到德代表在前述期限内呈遞之意見書經愼重考慮後卽繕就答覆書送致德代表書内述明德代 
 
[克勒滿沙授與德約時演說時之攝影]  
　　表應行切實答覆之限期余再愼重聲明假使德代表在二日三日或四日内將答覆和約書遞到則吾人答德代表之書不必待至十五日之期限始行送出蓋討論和約爲節省光陰起見當依余前述之方式速奏厥功也若有人對於此點欲發表意見余當聽之語畢無發言者 
　　和約之授與於是秘書長杜泰斯泰步入方桌中間之空道自克勒滿沙手中棒對德和約一鉅冊返身向德代表席授藍超伯　和約都四百十二頁裝成四折頁之鉅册簿面白色標題及約文均用英法兩種文字法文位列英譯文之前藍超伯　　約後置桌上不 
 
 
 

Page 19

 
 
即展閱喃喃若有所語聲細不可聞其時譯員正譯會長頃所宣布討論和約之條件譯畢會長又起立聲明曰此語皆對藍超伯爵而言於是藍超伯爵向會長致鞠躬禮坐而展讀打字機所印成之答詞德之譯員立其後逐句譯爲法語譯音不清晰數加思索而後譯成克勒滿沙不能忍語之曰吾曹不　悉聞譯者曷不近前於是德之譯員二人趣立會長席前一譯法語一譯英語茲將法國外交部所發表之藍超答詞全文譯載於後 
　　德代表之答詞諸君乎今日開此盛會吾人幸能與諸君聚首一堂以奠成世界永久和平之基吾人實深感激吾人對於吾國戰敗之事實與弱點之吾露絶不誤認吾國軍力之殘破與其觸怒之深遠皆爲吾人 
 
[導官引德代表就席之攝影]  
居中前行者爲德總代表藍超伯爵其右軍裝者爲法國亨利將軍伸左手指示者爲導官馬丁威廉 
所深悉戰勝國思欲以吾人爲敗國而迫令賠償又欲視吾人爲罪犯而加以懲罰吾人今將聞戰勝國所制定之要索條件矣人或迫令吾人自認爲唯一之戰爭罪魁余苟如其命以自認者將自知其爲誣衊也此非謂德將圖卸其啓釁之責任也海牙平和會中前德政府所取之態度即七月間情勢岌岌可危之十二日中德政府所欲爲者與其所欲避免者皆可爲衝突之原然德之人民皆堅稱爲保衛生存而戰若謂啓釁之責任唯德國獨負之則吾人當力爭之吾人决不深信衝突之起起於奥太子被剌之日前半世紀中歐洲各國之國家主義貽害國際之現狀至不可救藥報復政策擴張政策及蔑視各民族之自决權皆歐洲紛亂之病原至今次大戰而一旦爆烈焉自俄國下動員令而救濟之方窮至以解决糾紛之大業託諸武力又敵國輿論皆謂德國在戰爭期内犯殘酷之罪德軍之暴行吾人誠欲承認之凡利用戰爭以逹政治上經濟上之目的者吾人誠不願爲之洗刷以圖減輕其責任侵犯人權罪惡卓著者吾人亦不爲之否認開戰之始德政府致國會之宣言書侵犯比國之中立吾人皆不諱言之且深自悔罪焉然就戰爭行爲一端而言犯殘酷之罪者豈獨德國而己哉歐洲一國國民均當知其事與其人公平之平民猶能記憶而中心終常不愉也余固不欲反唇相譏以傷感情苟欲吾人悔過則不當置休戰於腦後然吾人之接休戰條約也需六星期其接媾和條件也又需六閱月戰爭中所犯之罪過誠不可不問然爲國家生存而戰爲獲得勝利而戰在感情激越良知消磨之狀態中種種罪過自不期然而發生矣自十一月十一日休戰條件簽訂後協約國之勝利己得穏固之保障矣然而非戰鬭之無辜人民死於封鎖令者猶幾千萬也君等苟語責任問題與悔過問題則請注意於此以吾人所見苟欲解决戰爭各國之責任問題則非設一無偏無私之考查機關組織一中立之委員會不爲功而在此機關中尤宜使此屆慘劇之重要人物皆有發言權從前之國際文件皆行宣布吾人從前曾有此種要求今當重行聲明之今日之會吾人誠自知其孤立無援面敵國之重要人物而言然吾人非無自保之方君等實爲吾人招致一有力之援手援手非他即歷屆研究和會原則所愼重聲明之公理二字實可爲吾人之保證也一九一八年十月五日至十一月吾日一月間協約國及其聨合國之政府一再聲明排斥强權之和約而以公理之和約爲旗幟一九一八年十月五日德政府亦曾提議磋商和約當以美總統之主義爲基礎十一月五日美國務卿藍辛對德政府宣言曰協約國及其聨合國對於此基礎皆甚贊同是故威爾遜總統之主義實爲交戰國兩方爲君等及吾人以及吾人之舊同盟創立一種約束也此主義誠令吾人在國家經濟上盡嚴重之犧牲然各民族間神聖之基本權利當爲和約所保衛則甚明也此爲全世界信仰所在無論何國不得無故違反之現在吾人準備研究君等所授與之和約是否根據前述之基礎己爲君等所見此足證吾人確欲與君等一致行動以恢復戰爭殘燬之墟以修補所貽之罪過而以侵比之罪爲第一着并以表現政治與社會進步之新目的於人羣全體也夫此人羣所共赴之目的所發生之問題旣如是其錯綜複雜則吾人自宜於極短時期間組織專門委員會根據君等所提出之基礎以研究種種重要事件此外建設國際保護勞働階級生命衛生自由之制度以恢復參戰各國人民間不幸慘遭毁壞之勞力亦爲吾人要務之一就余個人所見比國及法國東北境内爲吾人所佔據爲戰事所糜爛者吾人亟當恢復之吾人現己依照商妥之辦法决定從事於此然茲事體大凡從前爲吾人之敵國者今後吾人當與之一致行動蓋苟無戰勝國人材與經濟之補助吾人决不能奏此功業反之君等亦賴吾人之助而後有成歐洲經兵燹之餘見此恢復之事業能以最少之經費得最大之效果而速奏厥功當雀躍不己然欲實現此願則非取顯明有力之態度依最善之方法各國和衷共理不爲功若仍使德之戰俘獨任此業則策之至下者也此事業固無需過鉅之經費然若使德之人民見其父子兄弟之爲戰俘者在和約規定以外迫充苦役繼續不息而憤怒失望交相浸潤以致鋌而走險則世界所負之代價不幸而更鉅矣苟此貽禍後世之問題不立即解决則持久之和平不可得也至於經濟賠償之條件若何而能使德之人民不感過重之負擔以避免傾覆之禍而滿意承諾亦爲兩方專家所應研究者蓋一經傾覆非徒戰勝國應受賠償之權利爲之喪失即全歐之經濟狀况亦將感受無窮之紛擾也防止此種可懼之危象避免意料以外之惡果戰勝國戰敗國兩方皆不能缷其責防之之法除確認人民社會經濟上之互助行動及自由明白之國際聨盟外無他術焉諸君乎賴國際同盟之建設得自有史以來最慘之戰爭中建成人羣進化史中最偉大之功業此種高尙之思想今己制定且將實現矣然必待公開國際同盟爲各國所皆可加入之機關而斯旨始逹也不然傾仆戰場上者爲虛死矣苟他人不觸犯共同贊成之和約基本意旨者德之人民己準備服從其重大之運命和約之不能對全世界對公理稱直者常發生種種新反抗以其不能遵行故無人能從良心上簽字其上即或有簽字之事實亦無人能保證其必能遵行也吾人將對於頃所受之文件加以善意的研究並希望其最後之結果吾人全體能簽字其上也 
　　散會藍超讀畢起立鞠躬克勒滿沙問曰無他詞乎藍超曰無矣克勒滿沙曰他人無異議乎可以散會矣時正午後四時德代表先退席外務贊禮員蓬奥姆導之出宫仍由亨利將軍伴同回邸德代表旣出秘得利少將所率之衛隊排列階前準備向協約國諸代表致敬美國務卿藍辛先出次爲法外交總長畢勛次爲福煦統帥次爲美之哈華司希臘之威内瑞洛法之克老子英之巴爾福等至四時四十分威爾遜獨乘汽車而返五分鐘後克勒滿沙始出最後爲英之喬治意之沙尼諾蓋二人並步廊前交談一刻鐘而始離宫也 
　　席次說明 
　　（一）會長法總理克勒滿沙（二）美總統威爾遜（三）美國務卿藍辛（四）歪埃脫Ｗbite（五）哈華司ＯolＨouse（六）勃利斯ＧenBliss（以上二至六爲美代表）（七）英首相喬治（八）巴爾福Ｂalfour（九）羅Ｂonar　Law（十）巴納斯M·G·N·Bnrnes（十一）華特Ｍ·Ｗard（以上爲英代表）（十二）畢勛Ｐicbon（十三）　克羅子Klotz（十四）太地安Tardieu（十五）岡蓬Ｏambon（以上爲法代表（十六）聨軍統帥福煦（十七）歐蘭都Ｏrlando（十八）沙尼諾Ｓonnins（十九）克蘭斯秘Orespi（二十）（二一）失名（以上十七至二一爲意代表）（二二）二）海門　Ｈymans（二十三）凡登漢凡爾　ＶanＤen　Ｈeuvel（二十四）凡台凡特　Vandervelde（以上爲比代表）（二十五）卑松Ｐesson（二十六）加羅及拉　Ｏalogerss（二十七）蒲洛馬凱Ｂoulomaque（以上爲巴西代表）（二十八）波登　Ｂorden（二十九）西夫頓Ｓifton　（以上爲坎拿大代表）（三十）休士Ｈughes（三十一）哥克Ｏook（以上爲澳洲代表）（三十二）西園寺（三十三）牧野（三十四）珍田（三十五）松井（三十六）伊集院（以上爲日本代表）（三十七）凡内柴羅Ｖ　enezalos（三十八）失名以上爲希臘代表（三十九）安多内斯哥Ａntonesoo（四十）失名（以上爲羅馬尼亞代表）（四一）克拉馬來士Kramaretz（四二）辦納士Benes（以上爲捷克斯拉夫代表）（四三）褒哥士Ｂurgos（巴拿馬代表）（四四）沙莫羅Ｏhamoro（尼略喀拉瓜代表）（四五）金Ｋing（賴比利亞代表）（四六）蒲耶Ｂouilla（洪都拉斯代表）（四七）失名（黑若士Ｈediaz代表）（四八）奇爾巴Ｇuilband（海地代表）（四九）孟台士Ｍendez（瓜地馬拉代表）（五十）布斯太門台Bnstament（古巴代表）（五一）陸徵祥（五二）王正廷（中華民國代表）（五三）波太Ｂotha（五四）司磨子Ｓmuts（南非洲代表）（五五）皮加尼Ｍaharsdjahde　Bikanir（五六）生哈Lord　Sinha（印度代表）（五七）特姆華斯基Ｄmwoski（五八）彼特留斯基Ｐeperewski（波蘭代表）（五九）亞風沙哥斯大Ａffonso　Oosta（葡萄牙代表）（六十）彼希士Ｐaohitoh（六一）凡斯尼士Vesnitoh（六二）屈蘭皮士Trumbitoh（塞爾維亞格蘭特斯拉夫新國代表）（六三）沙龍Oharloon（六四）泊拉亨夫Ｐrahindhu（暹羅代表） 
[新關稅與日本紗布之影響]  
　　日本經濟時報對於我國進口新稅則之言論如下此項改訂稅率之内容亦有並不高於現行率者而大體則己增加矣日本重要貨物之稅率增加縱在百分三四十之下而其重要貨物中以巿價計算亦有未必定較現行率爲高者苟以一般而論則平均約增至百分之二十五此次關稅委員所努力者即以從前之分數法爲不完全而基於文明各國所通行之分數法使貨物之種類價格與稅率相當從前貨物負擔不公平之稅率往往有於應用時别生糾葛之弊此學理的分數法當可使積弊一掃而空矣 
　　此新關稅之特色爲標準價格之改正蓋現行之進口稅率乃基於庚子之最後議定書自一千八百九十七年至一千八百九十九年三年中貨物起岸時之平均價格爲標準易言之卽由巿價除去進口稅及雜費爲之標準也從來係從價徵收之進口稅雖逐漸改爲從量徵收而貨物之巿價日見昻貴猶以二十年前之標準價格值百抽五則久矣乎名不副實矣中國政府之亟欲改正標準價格者固非無理之要求也今以日本之重要出口貨而觀棉紗一項照現行關稅僅原色及漂白棉紗每百斤徵九兩五分其餘染色者去毛者藥水製造者不過值百抽五而己故此種貨色稅率之變動頗有注目之價值茲將其特色列左 
　　棉紗之關稅率增高較諸一般之平均率爲重第一原色紗因支數不同而稅率遂異第二現行稅表中原色紗及漂白紗一律爲九·九五而新稅率則將漂白紗提出按價值百抽五第三棉布一項亦幾與棉紗生同樣之區别今試以新稅則所定之稅率而觀其一件之負擔額若以現行率籠統以八元計算比較之下則當如左 
十七支以下　　　　一○圓七八 
十七二十三支　　　一一·六三 
二十三二十五支　　一六·○○ 
二十五四十五支　　一八·三四 
　　四十五支以上棉紗及漂白紗等以今日價漲之故按價值百抽五則於事實上未可輕視蓋棉紗徵稅之傾向於事實上亦將與從前相反也 
　　現行稅率爲劃一的從量稅於日本出口棉紗常有不利之處何則價貴而貨細之棉紗較粗紗佔優勝地位 
 
 
 

Page 20

 
 
   
 
 

Page 21

 
 
   
 
 

Page 22

 
 
日本向來專以粗紗運銷中國若在劃一從量稅率之下較諸英國等以細紗銷中國者必無利益可言也近來日本出口之紗傾向與前不同顧細紗銷路漸旺又以戰時印度棉花忽少進口而美國棉花價落以原料上之關係細紗遂大受激剌營棉紗業者之方針轉向而振其巿場於印度南北幾至供不應求中國巿場無暇顧及矣但戰後各處之新販路必將因各國恢復其產業原狀而漸次縮小勢將不得不再行銷於中國然而細紗之課稅與前逈異將以從價爲標準則是從前專輸出粗紗時己蒙不利而此闪新稅則改正又須從價計算則豈非受二重之痛苦乎或謂以中國巿塲爲中心而與英美棉紗競爭價格必以日本貨爲最低故買賣上之影響極鮮云云是非可通之論何則關稅率之增高所以保護其本國之產業爲必然之勢故今日中國之改正關稅乃將來促進其紡織業之發展者也現在中國紡績業之傾向以日本紡績業之轉換方針出口棉紗不僅銷行中國而戰爭國軍需浩繁遂便粗紗出口驟減更以英國印度之棉紗杜絶進口中國紗遂逐漸强硬改正關稅以後其粗紗保護益堅苟能改棉花之品質則將來未始無望也日本人於今番關稅改正負擔雖屬不輕而細紗細布之銷行於中國巿場尙有發逹之希望也 
　　棉紗之影響己如前述矣茲就疋頭而言關稅增加後之結果如何須待研究蓋品類不同大小各異向以一項名目列入而稅率劃一者今將依其種類價格而區别之矣向以種類價格而區分稅率者今將列入一項名目而劃一之矣故影響於疋頭業者亦非淺鮮先决問題須以（一）該課稅貨物出口數量之多多（二）該課稅貨物有無中國及其他外國貨之競爭或其競爭之程度如何爲斷故未能一槪而論也雖不必過於悲觀而日本之疋頭大宗銷於中國其所受影響固非輕也以目前形勢而觀由戰爭而躋於和平尙爲過渡時代疋頭出口日事減少又當中國改訂關稅影響所及急待研究茲先將貨物之性質分類言之第一僅因課稅致受打擊而無中國貨及西洋貨之競爭其影響尙小者第二僅因課稅致受打擊而日本出口數量本不大多或將來亦無十分希望所受影響極小者第三課稅及西洋貨競爭均有莫大影響者第四課稅雖無絶大打擊因與西洋競爭極烈而受影響者此四種分類以何種貨色屬於何類更列之如左（一）原色布細布斜紋布漂白標布紅布（二）漂白粗斜紋漂白細斜紋（三）十二磅半以下之各種雜牌斜紋染色標布棉羽綢（四）粗布以上分類縱未必正確而大致無訛其中以第三種貨物最爲悲觀茲再將上列各貨比較其新舊稅率如左 
　　屬於第一類者 
　　由此觀之由前四項新舊稅率之比較其影響所及均視出口之多少以爲斷例如其中有因課稅及外國貨競爭所受影響極大之貨色其出口數量極少或竟無暢銷之望者雖受打擊亦不足憂也 
　　屬於第一類者 
　　一原布原布一疋之關稅今增至關平四分一釐丨七分日本所受之打擊良非淺鮮而一時尙不致受中國貨競爭之影響但英國秩序恢復以後則宜注意者也 
　　二細布從前細布課稅一律一錢二分今新稅則以磅數爲别其結果乃大不利於日本其中十五磅以上之細布增加至一錢五分亦不可謂不鉅矣但今日所銷大半爲十一磅至十二磅者即十二磅半以上至十五磅者己目爲特殊之貨物且中國貨幾不能競爭所慮者英國貨之復活於巿場耳 
　　三細斜紋三十碼者增六分四十者碼增八分所受打擊己不待言惟三十碼之細斜紋無英國貨與之競爭即中國貨一時亦難與抗故關稅之影響似尙可緩和也 
　　四漂白標布舊稅則中一併列入於原布項下而新稅則則有區别增至一錢八分其影響匪淺目前英國貨價頗昻貴或可不成問題而此後中國内地漂白布匹逐漸發逹則其影響若何未可知也 
　　屬於第二類者 
　　漂白細斜紋舊時與原布同一課稅殊不合理實際上毋寗以新稅則爲適當然日本所受打擊則己爲不可掩之事實漂白粗斜紋之稅率雖似過重而該兩項貨色出口極少且將來有發展希望僣否尙屬疑問故所受打擊之痛苦毫不劇烈也 
　　屬於第三類者 
　　一粗斜紋粗斜紋中十二磅以下之雜牌稅率極高故所受打擊亦最甚 
　　二染色標布黑色及淡黃之染色標布素不完美大都在中國染色且價格亦昻非因標布係零剪之貨嫌其太貴即因不適於實用二者必居一於是旣未能爲中國人所歡迎則重稅之結果其打擊乃愈甚矣 
　　三棉羽綢日本貨之暢銷在大正六年嗣後因物質較英國貨大遜其供給竟超於需要之上幾有一蹶不振之勢今增加稅率其打擊不問可知矣 
　　屬於第四類者 
　　粗布粗布所增之稅較諸他項爲輕然與原布細布不同有中國貨與之競爭其中以十一磅至十二磅之貨爲最近年以來漸有侵蝕日本貨銷路之勢今而後或更甚焉目前九龍丸酉等牌尙無能與對抗者而日後則未可知耳所幸粗布之需要極大故日本出口貨未必驟形減少要之爲將來之問題也 
　　此次新稅增加之率大多數增至五成甚至亦有增至十成者在今日英國貨絶少進口之時所受打擊尙輕而英國產業狀態之恢復即在目前勢將重整旗鼓於中國之巿場至中國貨亦將因關稅改正之後生良好之影響日本又豈能安然操必勝之劵乎顧中國今日之狀態縱無急遽發展之望而細布等類之發逹己顯然昭著矣其他加工之品如粗布細斜紋標布原布等之染色亦着着進步將來更未可限量也 
[一星期海關報告摘要]  
　　出口 
麫粉　　　　　　　一千五百擔花餅　　　　　　　四百八十擔 
鮮鷄蛋　　　　　　四十九萬二千個 
以上往門司 
滬雙宫繭　　　　　二千六百二十五擔 
外埠繭衣　　　　　二千擔 
豆餅　　　　　　　　一千三百零七擔 
黃豆　　　　　　　　三千一百四十五擔 
棉花　　　　　　　　一千零三十七擔 
麫粉　　　　　　　　四千五百擔 
白豆　　　　　　　　一千九百八十六擔 
菜子餅　　　　　　　　一千九百九十四擔 
菜子　　　　　　　　二千七百九十六擔 
　　以上往神戸 
棉子油　　　　　　　　一千九百二十五擔 
　　以上往西德爾 
滬廠白絲　　　　　　　　一千四百八十一擔 
　　以上往紐約（以上八月二十二日熊野丸出口） 
麫粉　　　　　　　　八千九百九十三擔 
　　以上往馬尼拉（八月二十二日委尼瑞拉出口）　 
鑛鐵　　　　　　　　二萬八千二百十六擔 
　　往若松（八月二十五日太根丸出口） 
純銻　　　　　　　　　二千五百二十擔 
花生油　　　　　　　　一千七百擔 
棉子餅　　　　　　　　一千二百二十擔 
菜餅菜子　　　　　　　　二千四百三十三擔 
　　以上往神戸 
生鐵塊（往大阪）　　　　一萬一千七百六十擔 
　　（以上八月二十五日般鳥丸出口） 
爛繭　　　　　　　　　二千一百九十擔 
麩皮　　　　　　　　　二千四百三十擔 
麵粉　　　　　　　　　二千六百二十五擔 
花生餅菜餅　　　　　　四千五百六十擔 
　　以上往門司 
雙宫繭　　　　　　　　六千二百二十五擔 
純銻　　　　　　　　一千六百八十擔 
豆及豆餅　　　　　　　　六千四百六十四擔 
麵粉　　　　　　　　　　六千七百五十擔 
白豌豆　　　　　　　　　一千三百二十擔 
菜餅花餅　　　　　　　　一萬零四百十九擔 
菜子　　　　　　　　　　二千五百七十三擔 
　　以上往橫濱（以上八月二十五日三河丸出口） 
芝蔴　　　　　　　　　　二千二百三十三擔 
　　（八月二十六日神路丸出口往馬爾賽） 
白絲　　　　　　　　　　一百八十八擔二十七斤 
黃絲　　　　　　　　　　六十九擔十斤 
絲吐頭　　　　　　　　　二千七百九十四擔七十三斤 
繭殼爛繭　　　　　　　　二千九百十九擔 
綢繭綢　　　　　　　　　一百五十九擔四十五斤 
各種皮　　　　　　　　　一萬五千八百四十三張 
　　以上往馬爾賽 
白絲　　　　　　　　　　一千九百五十七擔七十二斤 
黃絲　　　　　　　　　　二百三十擔十八斤 
　　以上往里昻米繭等埠 
　　（以上八月二十五日恩德勒蓬出口） 
麵偻　　　　　　　　　　一千八百七十五擔 
　　八月二十七日哈羅爾大來往馬尼拉 
豆　　　　　　　　　　　一千零四十六擔 
菜餅　　　　　　　　　　二千四百九十九擔 
鮮蛋　　　　　　　　　　十二萬三千枚 
　　以上往長崎 
麵粉（往門司）　　　　　一千五百擔 
雙宫繭絲吐頭等　　　　　五百六十五擔五十四斤 
麩皮　　　　　　　　　　一千六百五十五擔 
棉花　　　　　　　　　　一千零十六擔 
麵粉　　　　　　　　　　七千一百六十三擔 
雜糧子餅　　　　　　　　一萬四千九百二十四擔 
　　　　以上往橫濱 
菜餅（往東京）　　　　　一千三百六十擔 
　　（以上八月二十六日山城丸出口） 
白經絲（往馬爾賽）　　　五十二擔七十三斤 
豆油（往洛特頓）　　　　四千四百八十擔 
芝蔴（往盎凡爾）　　　　三千三百六十擔 
白經絲　　　　　　　　　四十九擔七十斤 
豆餅　　　　　　　　　　四千九百六十二擔 
麵粉　　　　　　　　　　七千八百九十擔 
豆油　　　　　　　　　　一千九百十八擔 
　　以上往倫敦 
　　（以上八月二十七日阿爾泰丸出口） 
麵粉　　　　　　　　　　一萬六千八百七十五擔 
　　八月二十七日三津丸往小樽 
爛繭剝繭雙宫　　　　　　一百四十二擔四十九斤 
豆　　　　　　　　　　　五千四百九十八擔 
菜餅　　　　　　　　　　八百五十五擔 
　　以上往神戸 
菜子菜餅（往大阪）　　　二千三百五十擔　　　　　 
純銻（往西德爾）　　　　一千六百八十擔 
絲綢　　　　　　　　　　七十擔二十八斤半 
綠茶　　　　　　　　　　三百四十二擔 
純銻　　　　　　　　　　一千六百八十擔 
棉花　　　　　　　　　　一千七百五十五擔 
牛皮　　　　　　　　　一千一百零四擔 
白豆　　　　　　　　　　一千二百擔 
　　以上往紐約 
　　（以上八月二十六日竹島丸出口） 
純銻（往舊金山）　　　　八百四十擔 
豆油花生油（同）　　　　一千九百三十一擔 
綠茶（往志克哥）　　　　一千三百八十五擔 
白絲黃絲（往紐約）　　　一千三百六十一擔零二斤 
繭綢（同）　　　　　　　十七擔七十二斤 
　　八月二十八日南京出口 
雙宫爛繭　　　　　　　　三十九擔八十一斤 
豆餅　　　　　　　　　　一千二百擔 
麵偻　　　　　　　　　　五千二百五十擔 
生鐵　　　　　　　　　　八千四百擔 
菜餅　　　　　　　　　　一千八百十五擔 
麩皮　　　　　　　　　　二千二百二十七擔 
紗頭　　　　　　　　　　一千六百擔 
　　（八月三十日高取丸出口往橫濱） 
麩皮（往門司）　　　　　一千八百三十四擔 
豆餅豆　　　　　　　　　二千七百二十四擔 
棉花　　　　　　　　　　一千七百九十三擔 
生鐵塊　　　　　　　　　三千三百六十擔 
花生油豆油　　　　　　　一千八百零六擔 
　　　以上往神戸 
菜子（往大阪）　　　　　一千六百八十擔 
　　（以上八月二十九日大正丸出口） 
鮮蛋（往門司）　　　　　六十七萬五千枚 
麩皮（往大阪）　　　　　一千四百七十擔 
豆餅豆　　　　　　　　　三千九百四十二擔 
棉花　　　　　　　　　　七百十擔 
麵粉　　　　　　　　　　七百五十擔 
花餅　　　　　　　　　　四千二百七十擔 
鮮蛋　　　　　　　　　　十九萬二千枚 
　　以上往神戸（以上八月二十九日八幡丸出口） 
豆餅菜餅　　　　　　　　四千五百五十六擔 
菸葉　　　　　　　　　　九百九十擔 
　　八月三十日敦賀丸往橫演 
[進口]  
十一磅半原布　　　　　　二千四百四十疋 
色白絨布　　　　　　　　二千珸百三十疋 
洋傘　　　　　　　　　　一千四百四十一柄 
其他疋頭　　　　　　　　一千九百四十二疋 
四十五支細紗　　　　　　一百四十四擔 
亞尼林染料　　　　　　　估三千四百五十兩 
　　以上八月十一日高島丸山日本進口 
精製糖　　　　　　　　　四千四百五十五擔 
　　以上八月十一日尼衣茄塔丸由日本進口 
煤　　　　　　　　　　　一千九百四十一噸 
　　以上八月十一日佐藤丸山口本進口 
硬木　　　　　　　　　　一千零十方尺 
　　以上八月九日湄南山西貢進口 
金條　　　　值五千四百四十九海關兩五錢一分一（補）七月十日新裒斯克山海參崴進口 
原色布　　　　　　　　　五萬四千七百六十二疋　 
漂白布　　　　　　　　　十萬零五千七百五十五疋　 
又原色布　　　　　　　　三千二百四十疋 
細斜　　　　　　　　　　一萬四千二百四十九疋　 
洋標　　　　　　　　　　三千五百十一疋 
漂白洋紗（袈裟布）　　　二千九百八十三疋 
玄素棉羽綢　　　　　　　一萬一千八百四十一疋 
色花素棉羽綢　　　　　　一千七百八十九疋 
色細斜　　　　　　　　　一千四百疋 
色洋布　　　　　　　　　一千八百四十疋 
棉呢　　　　　　　　　　三千三百九十八疋 
泰西緞　　　　　　　　　七千一百六十六疋 
棉羽緞　　　　　　　　　一千一百七十三疋 
棉羽綾　　　　　　　　　二千四百九十疋 
印花布　　　　　　　　　一萬九千六百十九疋 
棉絨　　　　　　　　　　一萬零五百碼 
羽紗　　　　　　　　　　一萬二千二百零七碼 
　嘰花呢　　　　　　　　一萬七千八百三十四碼 
夾裏羽綢　　　　　　　　一萬五千二百六十二碼 
厚呢企呢　　　　　　　　三千四百六十六碼 
毛呢　　　　　　　　　　一萬二千九百五十碼 
仿毛皮布　　　　　　　　一萬一千八百九十六碼 
鐵板鐵皮　　　　　　　　四千五百三十一擔 
蘇打類　　　　　　　　　一萬九千五百三十七擔 
絲巾　　　　　　　　　　一萬八千八百六十七打 
機器　　　　　　　　　　估值一萬六千七百九十四兩 
　　以上由倫敦 
黑胡椒　　　　　　　　　二千六百八十九擔 
機器油　　　　　　　　　一萬七千事百六十加倫 
　　以上由新加坡（以上八月十一阿加本諾進口） 
印花洋布　　　　　　　　一千一百九十七疋　 
精製糖　　　　　　　　　三千六百六十二擔 
火柴　　　　　　　　　　五千羅 
　　八月十一和歌浦丸由日本進口 
麻栗樹　　　　　　　　一千一百七十三方尺 
　　八月十六財生轉由　羅進口 
時鐘　　　　　　　　　　一千零九十二雙 
窗玻璃　　　　　　　　　四百箱 
　　八月十一日築後丸由日本進口 
煤六百噸八月十一眞盛丸由日本進口 
原色布　　　　　　　　　千四二百十疋　 
漂白布　　　　　　　　　一萬二千零九十疋 
洋標　　　　　　　　　　三千九百九十七疋 
印花布　　　　　　　　　一千九百八十四疋 
呢絨　　　　　　　　　　九千六百零一碼 
（以上由倫敦） 
新麻袋（由印度）　　　　七萬四千只 
（以上八月十二日伊洋丸進口） 
機器（山美國）　　　　　估值二萬六千零四十二兩 
原色布　　　　　　　　　四萬四千五百八十疋 
粗細斜紋　　　　　　　　九千三百疋 
花旗棉絨　　　　　　　　一萬零四百二十疋　 
鐵器　　　　　　　　　　三千八百四十五擔 
　　（以上八月十二日美特文由均那大進口） 
鐵貨　　　　　　　　　　一千九百五十五擔 
水泥　　　　　　　　　　一千八百十三擔 
糖　　　　　　　　　　　四千二百六十五擔 
　　（八月十三日成都由印度進口） 
花旗棉絨　　　　　　　　二千疋 
罐頭牛奶　　　　　　　　二千打 
機器　　　　　　　　　　估值四萬七千二百七十五兩 
金條　　　　　　　　　　估值七萬四千五百四十九兩 
銀大條　　　　　　　　　估值五十八萬四千零廿四兩 
　　（八月十三日日本皇后山坎那大進口） 
酒精　　　　　　　　　　二萬零七百八十加倫 
烈酒　　　　　　　　　　一萬二千零八十四加倫 
　　（八月十三日吉克尼由茶屬南洋羣島進口） 
原色布　　　　　　　　　四千九百二十疋　 
原色染色洋標斜紋　　　　一千二百六十疋　 
原色染色棉絨　　　　　　二千六百○二疋 
精製糖　　　　　　　　　六千○○八擔 
鈕扣　　　　　　　　　　一百五十萬粒 
火柴　　　　　　　　　　一千○五十羅 
阿尼林顔料　　　　　　　估值二千七百七十三兩 
　　八月十四八幡丸由日本進口 
有光紙（瑞典）　　　　　二千九百十七擔 
各種紙（瑞典）　　　　　二千四百三十七擔 
　　八月十四安南進口 
原色布　　　　　　　　九百五十疋 
精製糖　　　　　　　　　二千五百十一擔 
　　八月十四大冶丸由日本進口 
原色布　　　　　　　　一萬二千三百八十二疋 
漂白布　　　　　　　　　五萬一千四百零八疋 
洋標　　　　　　　　　　三千三百二十四疋 
斜紋　　　　　　　　　　一千四百疋 
色玄洋緞　　　　　　　　三千九百五十五疋 
色玄泰西緞　　　　　　　四千七百九十疋 
印花布　　　　　　　　　六千零十八疋 
呢絨　　　　　　　　　　二萬三千一百四十二碼 
駱駝絨　　　　　　　　　五千一百三十四碼 
　　以上山倫敦 
檀香　　　　　　　　　　一千三百六十一擔 
硬木　　　　　　　　　　十七萬二千三百九十方 
尺　以上山新加坡（以上八月十六日台　門進口） 
 
 
 

Page 23

 
 
   
 
