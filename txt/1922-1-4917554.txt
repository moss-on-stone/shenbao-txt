# 1922 - 1 - 4917554

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[三道命令（冷）]  
　　經界道路清匪三道命令將於今日發表爲裁兵之先聲矣是殆所謂新内閣之新謨歟夫處今日而須裁兵裁兵而先有預備不可謂策之不當也然於三道命令之中我於經界隊之編制不能不有所反對中國近年來之苦於兵也政府則苦籌餉商民則痛交戰與潰掠於農民尙鮮關係也中國以農立國農爲國之本原故雖擾擾數年而以農未受害之故國本尙未大喪今若以清丈爲名以圖籌欵農民亦將受擾矣若更加之經界之隊如驅虎狼以飼羣羊農人將有一日安乎我非願於此元旦之日而爲此不祥之言也此議若行中國根本之大禍將作矣此必由今之當局負其責也 
命令 
　　十二月三十一日大總統令任命董康兼司法官懲戒委員會委員長此令 
　　又令任命褚其祥爲將軍府參軍此令 
　　又令王玉書授爲陸軍步兵上校此令 
　　又令陸軍總長鮑貴卿呈請授關鐵錚爲陸軍步兵中校並加陸軍步兵上校銜孫大祥爲陸軍輜重兵中校並加陸軍輜重兵上校銜馮英郭恩綸爲陸軍步兵中校雷長春王奎元李士魁爲陸軍騎兵中校柳昌年爲陸軍步兵少校並加陸軍步兵中校銜喬允祥爲陸軍騎兵少校並加陸軍騎兵中校銜張恒劉錦標郭恩綬管鳳岐張匯峯鄭惟青聶清濬陶世瑞李煥章李炳臣鍾鳳林劉起雲爲陸軍步兵少校毛鳳樓李冠儒肇滬澤郭智臣爲陸軍騎兵少校王揖前長璧宋玉珩爲陸軍砲兵少校沈之忠田信詒爲陸軍二等軍需正程維政爲陸軍二等軍需正陶靖爲陸軍二等軍法正魏榮祺何壽芝郭恩澤白雲龍趙永吉吳毓透孫憲卿汪得中爲陸軍三等軍醫正蘇明良爲陸軍三等獸醫正均照准此令 
　　又令賈治姆沙爾逹勒馬逹齊暮沙爾逹勒均給予一等大綬寳光嘉禾章丁爾德沙孟暮爾克給予一等大綬嘉禾章沙突爾暮爾克給予二等嘉禾章亞波爾加森剛給予三等嘉禾章此令 
　　又令王國翰晋給三等嘉禾章此令 
　　又令夏得卿晋給三等文虎章增福崔麟臺均晉給四等文虎章此令 
　　又令黃慶元給予四等寳光嘉禾章此令 
　　又令張景弼荆保宸均給予四等嘉禾章此令 
　　又令宋文林策楞棟魯普均晉給四等文虎章此令 
　　又令内田鎭一給予四等文虎章此令 
　　十二月二十九日大總統令内務部呈准陜西省長劉鎭華咨請任命謝焜試署省會警察廳警正應照准此令 
　　又令内務部呈准兼奉天省長張作霖咨試署省會警察廳警正孫舜江請予免職應照准此令 
　　又令内務部呈准兼奉天省長張作霖咨請作命郝希光爲省會警察廳警正應照准此令 
　　又令内務部呈准黑龍江省長吳俊陞咨請任命陳品一試署省會警察廳警正應照准此令 
　　又令板倉松太郎岩田一郎均給予二等大綬嘉禾章此令 
　　又令李家鏊晋給二等寳光嘉禾章此令 
　　又令郭希仁給予二等大綬嘉禾章高祖憲給予三等嘉禾章此令 
　　又令朱麟吉晋給二等嘉禾章熊道琛武翼鵬劉先興均給予三等嘉禾章方光棨朱璘陳緯均給予四等嘉禾章此令 
　　又令丁宏荃晋給三等嘉禾章此令 
　　又令冷鈺晉給咸等嘉禾章此令 
　　又令馬丁伊根給予一等五級寳光慈惠章此令 
　　十二月二十八日大總統令前政事堂存記壽延枘著分發甘肅交該省長酌量任用此令 
　　又令陸軍部呈請任命錢崇培署科長應照准此令 
　　又令陸軍部呈請任命于貴祿爲暫編奉天陸軍第二混成旅步兵第二團團附楊占山爲暫編奉天陸軍第二混成旅步兵第二營營長均照准此令 
　　又令參謀總長張懷芝呈請任命宋雲桐爲吉林督軍公　中校參謀應照准此令 
 
 

Page 5

 
 
   
 
 

Page 6

 
 
國内專電 
　　北京電陷（三十）二時徐召梁入府言財政困難兵費負擔甚鉅中央旣鮮實力疆吏亦少體諒美京全權迭電請自動裁兵駐京使團每以裁兵見諷應速設法進行當與梁决定下三道命令一清丈須編經界隊二國道須編道路隊三清匪責成地方不必依賴軍隊凡此三項均可消納無事可做之陸軍 
　　北京電聞清丈國家清匪三命令外尙有治河命令亦爲歸納冗員着想是否同時頒布尙未定 
　　北京電昨夕梁突如參事秘書主任等到院言决定裁員提四項資格爲留職者一實缺二考試者三分發者四每日到院者外一科裁九員二科裁十三三科裁五十餘四科數員五科十餘員當夜十二時發表（三十一日下午二鐘） 
　　北京電昨美使訪梁梁言甚感美國政府與人民在太議上援助吾國主張并謂當竭力刷新政治以副友邦美意（三十一日下午二鐘） 
　　北京電直曹己於今晨五點出京回保（三十一日上午十二鐘） 
　　北京電曹錕晨五點回保因保軍待餉回去鎭懾（三二一日下午二鐘） 
　　北京電陽曆年關財政張弧與滙業懋業等四家借到百四十萬均以一個月爲期一月二十鹽餘到卽扣除分潤曹張外每部僅得各二萬不敷一次薪敎育費原在道勝借三萬係前案財長亦以二萬塞責齊耀珊陳垣力爭今日梁葉自捐三千接濟各小學校 
　　北京電明日頒令解除安福等禍首通緝由内閣自動謂取寛大意不限於曹張指赦數人 
　　北京電交行五號全兌昨夕中行員劉星圃押到現欵六十萬交行員姬晟押到八十萬來京銀行公會調查京師現洋有五千餘萬現銀二千餘萬交民巷不在内巿面不窘政府則窮（三十一日下午二鐘） 
　　北京電濟南紅十字會推靳爲會長靳以桑梓義務不敢辭 
　　哈爾濱電滿站電外貝加爾發生疹疫傳染至臏滿患病者十六人己設法嚴防並電赤塔政府加意防疫 
　　哈爾濱電宋小濓昨晚赴京參與會議（以上二十九日下午一鐘） 
　　漢口電施南方面潘藍兩軍收容問題川卾商定如屬川籍則令改編退回川境卾籍槪給資遣散在改編遣散期間卾軍不予攻擊俟辦竣卽由卾軍接防另訊孫傳芳己命趙榮華察看形勢如潘藍率部來歸准其投誠否則武力驅逐趙旅己同三師一部前進 
　　漢口電中行定江（三日）在津開全國中行行務會議漢行長錢琴西副長洪岑西陷（三十）晚赴津列席 
　　（以上三十一日下午七鐘） 
　　香港電袁華選己離粤返湘 
　　香港電桂潰兵麕聚距桂平十餘里之老灘專截刦商船近更以木排攔截河道電輪亦難往來潯柳交通斷又有貨船數十艘駛至大湟江口被潰兵千餘刦去是夜縱火圖刦大湟江粤軍抵拒卒被刦去牛數十頭敬（二十四）早楊坤如率隊馳至會同桂平駐軍進剿 
　　香港電艶（二十九）國會對太議宣言書略修改通過照發又通過取消交易所案 
　　香港電唐紹儀派代表來省獻議由孫赴滬與徐世昌面商和平法 
　　香港電馬君武不贊成中學男女同校（以上三十一日下午五鐘） 
國外專電 
　　華盛頓電星期二日中代表團開午餐會宴待日本代表團此間人士詫爲異事爭相傳述華會新聞雖潛艇問題亦不若是之爲人注意也中日感情不佳兩國代表自抵美京以來雖常同爲賓客相逢於酬酢之場但社交讌會雙方盡賓主之歡則前所未有宴會地點在麻薩朱塞路中代表辦公處主人爲施顧王諸人來賓爲德川諸人加藤以有微恙未能出外幣原因新病初愈雖能赴會參議然謝絶酬應故未到因此宴會遂有傳言謂中日間各大問題可望解决然亦有人發奇異之見解以爲中日果一日聨絡而成政治上之弟兄未必全有益於白人 
（二十八日） 
　　華盛頓電此間日代表魯案眼光似較東京官僚稍遠矣如往事可爲推測未來事之根據則東京終將核准日代表之决議東京以爲依目前形勢續予讓步中國將視爲日本氣餒而不認爲友誼指爲日本在美國要求壓力下不得己之退讓致損及日本在華之聲望但日代表親近方面則謂日代表以付欵方法爭論無關重要勸東京對此讓步以增進日本國際聲望而利滿洲等問題之解决日代表見中國輿情專注重山東權利以爲放鬆魯案則辦理其他懸案可堅其獲取較優條件之手腕東京雖不就此着眼觀察然其所爲斷不致爲談判之阻力（三十日） 
　　華盛頓電魯案現有兩種消息一謂日本在最後時機必有讓步惟在其他問題未解决時必拖延不决蓋恐今遽讓步將使中國得步進步另有要求也此說殆謂日本欲以魯案爲承認其他事件之交換物一謂日代表昨接東京訓令囑勿進行魯案談判但日代表己覆電請再考慮預料下星期遠東問題當可復議中代表雖知欲取銷二十一條要求殆無效果然决計發一有力宣言聲明不承認此約請會約錄（二十八日） 
　　華盛頓電聞四國協定終必另有附約聲明各簽約國本部土地不在協定範圍此事談判雖尙未經官塲承認然確悉美日代表己有同意惟未知英國願否將澳洲紐絲綸除外如英亦同意則參請院保留案之爭執可免（二十八日） 
　　東京電各報新年社評皆視世界關係從此開新紀元但以國内經濟問題爲慮多謂生活程度不減工資增高製造成本加昻適以鼓勵輸入减少輸出據銀行家意見商業於恢復原狀以前勢必經過墜落階級美國等現己過此難關而日本則尙未（三十日） 
交通大學無線電 
　　華盛頓電法代表台邦稱羅特第二潛艇議案法國贊成其原則宜交審查會意代表山塞爾稱羅特第一案似准置潛艇而第二案則欲禁止潛艇羅特答稱第一案言法律第二案提議可承認之辦法蓋管轄潛艇之法律旣不充分則自當制定新法律也羅特不贊成交審查埴原則贊成審查羅特發其動人議論主張大會宣言反對潛艇謂大會宜宣言昭告世界以表明人有犯如轟沉魯西台尼亞號之行爲者必不見容於人類苟無此種宣言則大會之繼續開議殊足爲吾人羞矣 
　　倫敦電貝爾福在海軍委員會提出潛艇議案文曰簽字國承認使用潛艇爲商業毁壞物而欲不破壞各文明國所公認保護中立國人民與非交戰者生命所必要之條欵此爲在事實上所不可能之事今爲逹到保護中立者與非交戰者生命之目的起見特公認潛艇不得攻擊南船之禁令各簽字國宜宣言願遵守此禁令並請其他各國亦遵守之羅特贊成此案但此案須俟下次集議時再討論之 
　　羅馬電意國法庭己准昨閉門之意大利折扣銀行暫停付現一年故該銀行現又繼續營業（以上三十一日到） 
特約路透太議專電 
　　三十一日華盛頓電法代表薩爾諾稱法國今爲他國代表團所疑此風斷不可長云聞薩氏之言實有所感緣英代表李爵士宣讀法國海軍部某參謀員之文内稱英法一旦發生戰事法國唯一自衛利器即爲潛艇薩爾諾與台邦即起而置辯謂此篇所言不得謂爲代表法國海軍參謀部之意鑡 
　　三十日華盛頓電海軍委員會所討論潛艇不許攻擊商船之議極爲英代表所贊成聞休士與羅特個人皆贊助之但須取决於美代表團全體之討論此議似極有可得各方面同情贊助之望如果成立則潛艇最大之患　除而潛艇噸數議案所失之地位亦可恢復據官塲消息法代表在海軍委員會集議時聲稱潛艇自應受國際公决各項規定之約束 
　　三十日倫敦電羅特潛艇不攻商船之議案法國與日本尙無答覆惟潛艇戰爭方法頗有友好議妥之象故華盛頓人士之希望似漸恢復但遠東事件在過去十日内無甚進步其原因在東京覆電到逹遲滯及海軍問題使人不暇他及也衆料遠東委員會此後將討論勢力範圍及中國所提討論二十一條要求之請求聞日本不允攷慮要求事故此問題或將擱置一般輿論以取銷條約爲不可能或在目前爲不相宜也西比利亞問題尙待討論但大會討論對於此不過發一俄羅斯土地完全機會平等之尋常宣言耳此外未必有何進行也至於中東鐵路等問題則或組織委員會解决之魯案大約須俟其他遠東問題有結束後再行開議日代表屢次聲稱魯案不列入華會議程不在哈定總統邀請與會之範圍内中代表則謂山東問題中日雙方旣己停頓故須提交大會中國讓步己多不能再讓苟在下届遠東委員會集議以前未有其他解决法則惟有提交大會耳 
　　三十日華盛頓電日代有埴原今日聲稱如中國不改其態度則魯案之解决將甚爲難休士貝爾福雖可從中斡旋然日本終願中日直接解决今尙有直接解决之望日代表己有超過適當之讓步此事曾請示於東京政府覆稱所擬辦法己超出政府原有訓令之外但旣己進行自當照准察此覆電之意蓋謂日本允放棄膠濟路共管原議而以全路交還中國附以（一）訂立日本資本家借欵之適當合同（二）由中國任命日本專家爲此路之車務總管會計長之條件日代表準備隨時與中國友人接洽如中代表有何提議可表明其準備考慮此事者則日代表當歡然與之會商云云有人詢以如休士貝爾福斡旋無效而中國仍堅持將魯案提交大會則日本將何如埴原答曰大約吾人必不承認此舉因華會非公斷法庭且魯案並未列人華會議程也 
世界路透電 
[華會中之輔助艦噸數]  
　　三十日華盛頓電海軍委委今晨集議對於輔助艦以一萬噸爲限之議各國皆贊同惟法國獨否衆科法國稍緩必正式承認之飛機股員會今日提出最後報告聞主張嚴格取締海陸軍用飛機海軍委員會又議定飛機軍送艦之限制英美各有十三萬五千噸日本八萬一千噸法意六萬噸 
[華會中之潛艇法律]  
　　三十日華盛頓電二十八日羅特潛艇提案文内稱凡通過此次戰時潛艇人道行爲之國其所役之人有違犯此項任何規則者無論是否奉長官之命皆須照海盜懲治之並可由犯法者被捕所在國之當道審判之 
[歐洲國際銀公司]  
　　三十日巴黎電今日協约國預會核准設立銀公司以恢復歐洲國際信用貸欠之辦法該公司定資本二千萬鎊由法英美意德分認比利時與荷蘭亦佔一小部份該公司由私人辦理但德政府可許認股不過須將所得利益之半交與賠償委員會銀公司在國幣低賤之國有權收受原料或貨品以代現欵此預會現又討論向俄政府索取通商後法律與物質上之擔保 
[法總理之賠欵談]  
　　三十日巴黎電今日白里安在國會演說謂賠欵問題决無讓步英相喬治在倫敦聲明法國必得賠欵法國明年决不犧牲分文如有犧牲則須他國爲之而非法國惟英法之諒解尙需比意之贊助耳召集國際大會加人德俄以謀歐洲經濟之恢復一事今尙未定將在開恩斯會議時討論之 
[德國新運河公司]  
　　三十日柏林電德國未尼克地方組織一公司資本二萬萬馬克目的在築一運河穿行來因梅恩多瑙三河俾北海與黑海相接估計築河工程約二十年可畢中央政府與巴爾維利亞政府及工業銀行業航業皆有代表爲公司董事 
[法國之戸口調查]  
　　三十日巴黎電法國一九二一年戸籍冊載法國戸口連亞爾薩斯勞蘭兩省在内共三千九百四十萬二千人内有外人一百五十五萬人一九一一年法國則有三千九百六十萬四千人内有外人一百十三萬二千人 
[各國近事記]  
　　三十一日倫敦電俄政府代表克拉新氏己與美國俄振會代表簽定合同由俄國以美金一千萬元運往紐約收買災區所需之食物 
　　三十日羅馬電意國報紙稱意首相及外交財政兩大臣將率專家若干人參與開恩斯會議 
　　三十日巴黎電據俄國消息俄國會聲稱俄國陸軍現己減至一百五十萬人 
　　三十日巴黎電法政府己以恢復中法實業銀行之議通告國會財政委員會並將徵求外交與殖民兩委員會之意見 
　　三十日葡京電葡萄牙衛生局主任卓治氏現將起程赴東方負有國際使命調查防禦傳染病傳入歐洲之問題 
　　三十日華盛頓電哈定總統今日發表一文斥外問所傳總統與國務卿因解釋四國協定彼此發生齟齬一說 
 
 

Page 7

 
 
爲愚妄 
公電 
　　安徽旅卾同學會代電安徽學生聨合會轉各團體各報館上海安徽同鄉會各報館北京安徽會館各報館均鑒報載政府將起用張勲爲安徽督軍張敬堯爲帮辦披覽之餘不寒而慄如此事成實是不啻納吾皖人於水坑火窟凡我三千萬同胞抵死不能承認除由敝會電簫大總統國務總理打消外尙望一致力爭免貽後禍特將致北京電文照錄電曰北京大總統國務總理鈞鑒近日京滬各報載有鈞座將任用張勲爲安徽督軍並取消張敬堯查辦令將任爲帮辦安徽軍務消息查張勲爲復辟元兇張敬堯爲禍湘罪首此種叛國殃民之賊戮棄猶有餘辜縱使寄生彰示寛大亦應永不叙用以絶虎兕出柙之憂今若授以兵柄是納皖民於水火也皖民縱不足惜將如我國國本何敝會遠設武漢深願噩耗之傳全非事實然靜水生波必有風動乎其上先哲有言民意不可違多行者必自斃也伏乞俯察前情對於該二逆之活動嚴行監視以息浮謡否則敝會雖弱皖省三千萬人民有繼起周旋者矣臨電迫切竚候鈞裁安徽旅卾同鄉學會叩等情合併奉聞安徽旅卾同鄉學會 
國外要聞 
[英人解决遠東問題之意見（續）]  
　　凡其所恐亦深合情理因此不得不從事於軍備與侵略蓋亦爲自衛起見欲日人消滅此種恐懼則必須世界列强締一永久有約束力之團體終止百五十年前英人法人在印度開始之侵略亞洲政策保證永不再行而後可夫日本自有一種軍閥持武力主義以戰爭爲樂彼之武力觀念半山歷代相沿之舊習半由於最近之經驗蓋彼於此次歐戰中所感受者多嬉樂而少疾苦宜乎其樂此不疲也故吾人請彼解放中國實爲乖其素願雖然吾人苟提出兩事請其選擇一爲各國共同解除軍備對於中國互相自克不再侵略一爲對世界其他各强國作戰則吾知即最愛戰爭之日本人亦未必不歛其戰慾而畫諾於此種共享安樂之方法也據余所見欲永久解决太平洋問題舍日本美國及歐洲列强同意訂此自克約章外實無他法 
　　今使日本果解除軍備受條約結盟之束缚保證不再侵略亞洲則中國一經解放日本亦未亦未始無大利可收苟予以公平合理之待遇則日本即無軍備亦大足有爲彼以地理上之關係當然爲中國最先接近之商人與顧客彼所需之煤斤礦物與一切物料自能最先獲得歐美貨物須越數萬里之重洋而來華貨外銷不至日本而輸往他處運費必巨謂華人不願售貨於其最近最善之顧客者無是理也 
　　雖然有若干事實焉足以梗阻此和平進步之日本之理想者厥爲日本之人口似確有過庶之憂彼不獨須輸入食物并須輸入原料而其人口增加之率每年約逹五十萬此等事實爲日本侵略主義之元質彼之耽耽逐逐謀擴張勢力於東部西比利亞圖控制中國之煤鐵食物蓋胥由於此若今日世界中無此種麵包問題則日本爲日本人之日本中國爲中國人之中國英國爲英國人之英國西比利亞爲西比利亞人之西比利亞之原則即爲保持國際和平之最簡單最滿意之原則矣然而日本則以人口過庶聞 
　　雖然一國以自己玩忽之結果致成人滿之現象者彼果有權驅其人口於國外而求食於他國乎有許多問題外交家每不肯爽直討論余在此問曾因談及控制生產而使一英國官員爲之變色然一國過度之生殖力實有法可使之改變而令其限制於國内若懵然無知任令人口爲有害的發展馴至引起戰爭則在國際關係上當然應加以阻止而不當奬勵之 
　　日本在許多生活情形　己經革新但其社會組織及家庭制度則尙在極古舊之狀態由婦女備受家庭壓制而生產兒女則以多爲貴當其不講究衛生之時小兒每多夭亡則足以阻人口之過庶今衛生制度亦旣發逹則生產之防止亦不得不行新法吾以爲一國因人口過庶而起困難不應用侵略的帝國主義而當在其國境以内施行充分之控制生產方法此乃根本解决之道也 
國内要聞 
[北京通信（樸）]  
　　時局之兩大暗礁 
　　梁内閣走馬上任將一星期北京政界之升沉當然有一番新氣象顧關個人之得失不足叙述曹張尙未出京而張以四百萬供給交行之事業己辦妥交行可望年初兌現此亦早定之事業亦不待言今就今後之大局一談 
　　南北之大局本談不到統一二字梁閣對此並未爲夸大之詞此實梁之自量處然北方之大局則在政府轄下者其情形却不可不一觀察今之北方在直奉相持之下其最大問題即係西北馬福祥之到京數見奉張催促甘肅督長易人之事而張答以稍緩再談馮玉祥爲陜西用兵之助力電請眞除甘陸曹亦面請於徐而徐梁亦以緩商爲詞謂遲幾月眞除實際上並無關係故西北大局目前尙無更變蓋吳佩孚之條件所謂西北疆吏不動梁己許之也然在各省之間於時局尙有兩暗礁其一梁閣之組織本非直系之所願而靳氏雖去亦尙有掀動小波瀾之能力梁之聞令即就職原鑒此形勢慮有變化者而長江方面如蘇齊如皖張如贛陳如卾蕭依然有不甚贊成之態度報載此數人曾電質曹氏確係有之一由靳倒梁出適在吳佩孚南下之後二由辭職中之某次長從前在長江而現則附靳彼頗有所活動梁閣之成今己五日各督照例賀電尙無一至者某軍界人云惟吉黑可望即來而此外則未盡可恃長江四省尤不易得梁於二十六日即邀見各督代表爲聨絡感情之談話公府方面日向各代表接洽令其電本省督軍照例來電以顧中央體面尙未知能有幾處應命也然此不過面子問題其關實際者則特赦安系一事此爲奉張所主張且於交系亦有默契梁未上臺即紛傳是說今則請赦安系黨人一層己經商量停妥由張懷芝出面上呈而王揖唐氏亦由在滬之皖人余某電請聞政府所定辦法將先下一令赦王揖唐繼批准張呈將段芝貴曲同豐吳光新等若干人以指令赦免其事己十分成熟則最當注意者特赦令下吳佩孚之態度如何長江方面己有上述形勢則吳苟反對更不可以漠視况奉張早招致吳光新張敬堯於麾下一切段派之失意人物奉張皆羅而致之用意所在尤易明白則時局前途之可慮固有將以此爲導火線者據直系人言吳極不贊成特赦安系而安系對吳亦時有報復之心此在最大暗礁也 
　　財政問題關係政府生存之條件梁非家中有錢帶來者張弧葉恭綽之紳通固一般人所深信然亦非無米可以爲炊梁閣承靳氏大拆爛汚之後遍城債主催逼無己如各銀行各機關各學校之索欠己覺應付爲難而鮑貴卿蒞任之先向梁提出籌百二十萬發餉條件曹錕言去不去實曹索二百萬吳索三百萬待此欵到手然後成行大約鮑曹兩方必須有以交卷而現在尙未有端緒也新庫藏司長沈鴻昭對各機關索欠者言内閣組成距新歲底太近一切欵項皆籌措不及則又出於回債之手段也聞梁張之表示只認對於將來力謀不欠而以前舊賬則暫不能還昨日梁見八校校長時及陳垣到敎育部時皆曾流露此種態度然前賬抺煞恐終說不過去近日各方面己有此種私議矣至於籌欵問題外間所傳己借定某行五百萬某行某行各一百萬香港方面三百萬有詢諸銀行界者則謂絶無此事銀行界且謂今北京之景况爲全巿恐慌上月鹽餘應還之借欵共五百萬而償還者只五分之一二十餘家銀行極感苦痛若下月依然如此則銀行之本身必有若干不能維持者巿面將不堪設想現各方面簽定之小借欵均不能交付接濟政府更談不到即財政堂局之招讌亦未談到借欵云云至經濟枯竭之原因則愚曾聞諸某人謂今中國之經濟今操縱於財政關係最深之歐洲其國某國因華會未畢業華之財政方針尙未解决一切不肯放手數月以來有如一日非俟華會終了不能有望並有銀行界中人以某國之扣欵不放影響國内債務質問安格聨者安只答以君等本來貪利太過一語云云則巿面之不了財政之不了仍國際關係也今當局之財政計畫仍是六千萬特種國庫劵（或稱公債尙未定）如果有成銀界及政府皆可活動然據某外人言除非在如國巿場銷售或可多得欵項而第一關鍵仍在某國之同情今財政當局己迭與安格聨商量且曾歷訪各使與之商榷但仍無甚結果蓋非某國之態度較前有所變更恐不獨不能銷行國外即國内亦難發行也此又一大暗礁也（十二月二十九日） 
[交行借欵成立]  
　　津行定三十日兌現京行約一月四日 
　　梁内閣成立之前本有恢復交通銀行信用之宣言故就任之後對於交行兌現一事積極籌備不遺餘力張作霖之遲遲不出京圖奉半亦爲此茲聞連日經梁與奉張磋議之結果己决將奉天協濟之四百萬悉數借與交行作爲兌現基金雙方合同己經訂妥二十七日晚在甘石橋簽字奉天署名者爲張作霖及奉天財政廳長官銀號等交行方面爲梁士詒葉恭綽朱啓鈐曹汝霖等其利息訂明爲一分五釐擔保品係指交行官股作抵並允由奉方派一人監察業務其餘尙有種種條件均什之秘密聞交行承受該欵後己着手布置兌現事宜本定三十日開兌嗣因陽曆年關己到京師方面軍警餉銀又不得不先行發放交行兌現之欵雖己籌足然因墊發餉銀故北京交行三十兌現一事不能履行大約四日决可自由兌現至天津交行連日各處滙來現欵約三百萬元儘足敷用己訂三十日實行無限制兌現故近日京津巿面金融頗形活動 
[安福罪魁免緝之一原因]  
　　張作霖謁段時之談話 
　　安福罪魁近己决定赦免日内將頒布命令免其通緝如洪憲帝制犯故事昨天津益世報載有張作霖訪謁段芝泉一段軼事似與此頗有關係該報略云此次張作霖到京之始本尙未决定組織梁閣因張宗昌張敬堯等之游說謂芝老望重才高靳氏十倍苟可上台則中央之情形决不如前之懦弱使君覆之使君當能起之至芝老受惠於窮途亦必盡釋前嫌然後吾輩共起而輔翼之中央與奉天必益加緊密矣張作霖之心本不願以巡閱終其身者聞段派之言心乃大動於是决意與皖系携手以圖將來故到京次日即於清晨七時拜訪段祺瑞於私宅未行之先曾以電話通知段聞張氏將至怒謂左右曰虧他有臉子見我我却没有臉子見他就說我病了擋駕罷左右以大帥光顧爲千載難得機會極力敦勸謂你老人家且讓他來看他說些甚麽人家以禮來又何必得罪他呢段聞之始許張至而與之相見張氏首先一語即說政局糟得了不得請你老人家出來維持段以近來念佛答之告以不能出山免亂心曲並囑張我多作好事以補生平罪過張唯唯而退張去段之左右竊爲私議謂老頭子不爲本身謀乃亦不爲吾輩謀吾輩將永無出頭之日矣段聞之暗記於心至第三日張作霖又來因段囑其作好事特携銅子數萬枚沿途散給貧民段聞之大喜見面時較之前日之冷淡判若天淵張見有機可乘又請段氏出山段辭以衰老終不允但謂予之左右俱爲予所誤若能提携則不啻身受並謂香岩等均奉予之命行事予旣可以不咎何獨與彼等爲難張聞言惶恐之狀莫可言喻力言可以辦到特赦此所以日來特赦安福首領之說高唱入雲也 
[張作霖對京銀行界之談話]  
　京某報載張作霖對銀行界之談話　　昨日（二十九）下午四時張氏以回任在即特邀北京銀行公會商會兩方代表十人在順承王府行轅爲長時間之會談中行馮總裁大陸銀行譚經理金城銀行周經理商會袁會長等均在座張氏首先鄭重聲明其個人决無權利野心此次所以來京之用意因聞中交兩行突生危險華會正在開會而外人有種種詭謀遠在邊境甚不放心故特行來京一視無非欲於可盡力處盡一分之力免國家與國民　莫大之損失而己到京數日適有内閣辭職之事曩時靳總理之任内閣余曾加以擁護此蓋遵守總統用人之命令不知其他靳閣因時勢之推移翩然下野總統認梁燕蓀爲組閣適任之人物余居疆吏之地位當然贊助總統而對於梁内閣懷甚大之希望紊亂之時局紊亂之財政金融賴梁内閣而有根本救濟之策乃余所日夜禱祝者也關於交通銀行問題外人每加余以種種謡諑余自問乃無條件而贊助交行其辦法甚爲光明正大蓋余接濟交通銀行四百萬利息一分二期限六個月此外絶無其他條件有事實可稽者今中行業己恢復兌現交行之恢復亦己有期使今後金融復活社會蒙其便利是皆諸君維持經營之責任矣余一武人不足言文章經濟但爲國爲民之勇氣職責攸關不敢自棄以言東省之財政金融當余未就職時每年不足逹千萬但數年以來整理之結果非但足用而且有餘余之財產悉存銀行可供國家社會事業之用余並不欲存私利之心中國理財最大之病根在官吏中飽土匪易治官匪難治故余平生最痛惡中飽之官吏在東省己曾嚴懲一二爲效頗著國家欲理財非嚴懲貪墨不可余對於邊境之希望在利用之以調劑内地人口之過密譬之内地每人僅有一畝之地東北邊境則每人可得十餘畝將來移内地人口於邊境多建行省使之繁盛則内地人民可無困乏之虞此余心目中所存國家之大計也奉省駐在京畿之軍隊余本擬調回惟近以天寒地凍不便行師余此來己嚴飭統率長官申明軍紀倘有不守紀律之行動地方可隨時見告余必從嚴辦理總之余一心爲國爲民不懷野心異志乃可與諸君開誠奉白者也 
[西報論張作霖之談話]  
　　世界新聞社譯字林報吉爾伯脫廿六日北京通信略云記者於聖誕節日晤見張作霖詢以對於中國政局之意見據其答語大旨以解决中國一切問題必須有一强有力之中央政府以統一全國其語如下「强有力之中央政府爲中國一切困難之唯一解决法就財政言之中央處置財政苟一循正軌得各省之信任則由混亂而整理爲事至易地稅改良今姑不論其他中央收入年可得三萬萬元以一萬萬充行政費必可足用其餘二萬萬即可用以清償國僨若地稅改良收入更鉅還債更易中國并不窮祇須政府眞有威望其富源儘可作債務之擔保以前政府因其官員腐敗不堪故威望掃地信用全失欲統一中國先須驅除一切腐敗官員余亦在内（言此時目瞬微露笑容）至於欲南方聨合並不大難祗須政府合格南方無不樂於提携裁兵問題當然要實行中央果有權力者此事可以總統命令行之中國所需之軍隊祗須足夠防護國家而己吳佩孚余與彼從無關係彼自有主人受其節制中國革命後所頒行之約法悉依西方政制不適用於中國之需要故己失敗必須製一新者但須以正則的方法出之俟新内閣成立就緒吾人即將有一國會即將制定一適用於中國之憲法吳佩孚之廬山會議計畫或可逹到此同一鵠的然辦法則不正當吾人非依守關於此等事之章程而行之不可」按味張氏之言可得其主旨所在即從西方移植中國之民治主義己上完全失敗欲治中國必須中國之强有力人出而施行政治上之改革爲發展一種新憲法制度之先導此種見解頗覺動聽故交民巷中人又大爲感動頗有深信張作霖之言論爲出於愛國衷誠之傾向然張作霖改造中國之計畫不論吾人作何感想但有一種事實不當忽視者即將從事於張作霖計畫之人物卽爲張作霖自身與其舊派之徒黨以「張固人物」而論張作霖或足以當之然中國人民果信任「强固人物」否則爲絶大疑問試觀滿洲絶對在張氏權力之下多年矣該地之現狀若何若以彼之道治全中國不將令全中國爲滿洲之續耶至其徒黨中之「强固人物」則有如張敬堯王占元者在内姑謂張王二人亦是有力之改革家再觀張作霖新造之内閣如何陸長鮑貴卿爲愛國家耶改革家耶梁士詒葉恭綽雖有能名不過爲張之傀儡耳張弧與舊交新交進步安福各系莫不有瓜葛且以狂賭著名安有財長之資格哉總之張作霖之新内閣乃收羅廢材而爲之換湯不換藥謂其能起中國之沉疴誠夢想矣張作霖爲人具有感動外國人之特性外交團乃爲所感化正如袁世凱段祺瑞張勲勢力正張之時相同中國輿論與人民能力發展太緩致外人之與中國有利益關係者時時失望遂時時希望中國官僚中有「强固人物」出而改革中國彼等於此己受欺多次然卒未改其幻想彼等懵然於時代之趨勢欲以機械的方法於一夜中改造中國而中國之頑舊專制人物如張作霖者其言行正合使館界中人之意宜乎其氣味相投矣 
[京敎職員訪問新閣紀]  
　　欠薪仍無着落 
　　二十八日上午十時八校敎職員代表尹炎武等往訪梁士詒於國務院首由尹炎武提出三項質問（一）八校經費己欠三月半現内閣能否完全發清（二）新敎長黃炎培究竟就任滞齊兼署敎長能負責任否（三）現内閣對於敎育之方針如何梁答曰余對於國家敎育極爲注重八校所欠經費自當設法發清惟財政困難一時不能有把握故定本年陽曆年底三十日以前發給一月舊曆年底亦發給一月其餘容後設法籌發以後自必竭力籌措不令中斷至於黃總長余與彼無一面之識不過知其主張職業敎育余原亦主張職業敎育者故挽彼入閣彼現雖力辭不就然余則仍盡力促其來京就任彼未到任以前余别無他種思想齊兼總長爲人亦甚穏健當能負責現内閣對敎育之方針現時尙談不到俟二月以後對於國立八校及各省或立學校基金問題當有一種籌畫余之親友子弟現在國立各校爲敎職員學生者頗多個中苦况余習聞之故余必當設法以固國家根本代表等又質問曰據先生之言新舊年關僅能發兩月經費是則今旣欠三月有半更至舊曆年關則共欠四個半月矣同人生活之艱難先生己知之僅此兩月經費實不足以維持生活如於一月十日以前不將十二月以前之三個半月經費發清恐於開學問題不無影響此層尙望注意新内閣旣重視國家敎育此區區經費萬不可靳而不發否則恐於内閣前途發生窒礙也梁氏答謂當盡力設法代表等乃辭退旋於下午二時許往交通部請見葉恭綽代表等首言四月三十日之閣議所决定者係先生之主張先生僅於九月經費曾履行一次今先生又長交通此責任是否仍肯擔負葉答云自當擔負但余去職後迄今數月交通部情形己與前不同現各機關均要求發給欠薪八校經費無論如何亦當略有點綴代表等聞「點綴二字甚不滿意遂謂如僅云點綴大可不必不如不點綴較爲直捷了當葉乃曰現在財政困難心餘力拙總期力所能及盡力做去而己並謂中小學校經費原不應政府直接負擔應歸巿政公所與京兆擔負代表等以其言與梁所言不同大爲奇異乃力言八校欠薪必須全發葉雖亦允設法然終無切實表示代表等不得己辭去至下午六時餘又往訪陳垣於其私宅代表言如前陳乃答以自己如何不願做官梁總理如何敦迫不得己始允擔任諸君不可視我爲債務者我必代諸君向當局催促語氣間現出書生習氣惟亦謂中小學校經費不應由敎育部擔負代表仍要求必發清欠薪陳乃謂代表須與齊總長接洽以便雙方進行旋亦辭去 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[蘇籌振會力爭振欵成數（靜觀）]  
　　去年北五省旱災政府議定由海關特加附稅充振欵並於賑務處組一財務委員會中外各派六人以爲監督振欵機關迨北五省振務告竣而該委員會亦即隨之消滅今年南中各省又大閙水災流離載道慘不忍睹政府乃將原設之振務處繼續設立而各省旅京人士組織籌振會者亦紛然以起就中尤以十二省辛酉被災救濟聨合會規模爲最大其次則江蘇水災籌賑會亦復羣策羣力進行不懈在距今兩月以前賑務處存有海關附稅欵三十萬元由聨合會建議匀分於本年被災十二省振務處許之江蘇一省計得三十八分之七計欵七萬一時蘇籌振會頗鳴不平迭舉代表向處質問近聞海關續收附稅尙有一百五十萬兩存於匯豐銀行蘇籌振會又首先發起上呈賑務處請將該欵撥發被災各省籌辦冬賑並言蘇省受災最重待賑尤殷振務處旣知此欵之亟待分配而因有外人關係自不能不援照上年成例重行組織財務委員會同時外國公使方面亦向賑務處提議組織經協議之結果乃改定委員額爲十六名中外各半中國方面除賑務處坐辦華洋義振會各佔其一外餘則由聨合會公推日前辛酉聨合會業經推定十二人係各省佔有一額但商之外人外人堅執不肯一再磋議乃定六人爲委員六人爲旁聽員旁聽員有發言權無表决權於是復由己舉定之十二人互選出六人江蘇爲唐宗愈浙江爲戴春霖安徽爲李國筠湖南爲王文豹貴州爲袁勵清江西爲饒鳳璜己將名單送交賑務處今明日即行召集開會唐宗愈原係江蘇水災籌賑會之理事旣經舉定以後即在蘇籌賑會開理事會一次籌議會中一切進行辦法惟蘇籌賑會前以賑務處支配第一批振欵時蘇省災重欵少己感不平茲聞聨合會舉出委員開會預備對於振務處前次所支配之各省成數擬有所變更並擬將江蘇災情不列入量重省分益復大譁昨日己開過理事會一次議决對於聨合會及振務處致函提起抗議今日（二十七日）復開全體大會公推凌植支王玉樹明日上午赴振務處陳述意見茲將該會致聨合會函節錄如次查振務處前次支配第一批振欵蘇省僅得七萬佔全額三十八之七以受災人口數近千萬之省而所得之振欵僅此未免不平己極頃聞振務處財務委員會行將組織成立貴會現正開預備會籌議分配成分辦法蘇省旣己一度感其不平覆轍寧容再蹈本會旣係完全蘇省籌振機關自應代表全省九百數十萬災民切實聲請務希貴會一秉至公爲蘇省特别增加成分若萬一比前此三十八分之七而低則本會同人自調良心實無以對我桑梓惟有撤回代表退出貴會自由向振務處直接交涉而己相應函逹即希查照辦理江蘇水災籌振會啓 
[俄黨交訌中之外蒙]  
　　庫倫自新政府成立本擬召集四盟王公大開會議以便磋商革新辦法而西兩盟各旗王以三召不至可證四盟内部趨向各異己呈分裂之象西兩盟五公本多守舊人物且素信哲佛一舉一動無不以哲佛之馬首是瞻新政府之政策旣主張廢去哲佛己與西兩盟王公之心理背道而馳况更提倡廢除各王公之世襲罔替而各王公爲自身之爵位計尤所反對故刻僅止不服從該政府之命令倘俄紅軍再圖進取侵占西盟則該兩盟必將大舉以與新政府相抵抗東兩盟則車臣汗盟自去歲至今因俄白紅兩黨先後派軍駐紥該盟各旗加以赴庫赴滿（滿洲里）赴海（海拉爾）俄蒙人均由各旗供應久己困頓不堪故除少數王公醉心新政府外多數王公及蒙民早經有仇視之念然其反對非爲政見不合實因貧困之所迫耳至圖什業圖汗盟各旗之王公半信蒙舊黨（即哲佛一派）半信蒙新黨（即現政府一派）近己互相攻訐屢起内訌而與車盟亦不能一致證諸以上各情刻己四分五裂俟後或因此再生變局亦未可定又聞俄舊黨自退出庫倫後餘部尙散各地現該黨復得某國接濟大批子彈輸運糧食因而聲勢復振己集中科布多不日將反攻庫倫至新黨方面亦正在積極籌備防禦之策 
[九誌陜西之戰事（景平）]  
　　第七師師長吳新田前令十三旅向漢陰追擊十四旅向漢中進攻各情形己紀前報今日某機關又接到馮玉祥二十八日來電報告十三旅戰况原電大意如下據第七師顧旅長琢塘十七日電稱前被職旅擊敗之敵退據漢陰附近負險頑抗復由漢中開來敵軍援隊劉某一營并陳樹藩之弟陳樹滋率衛隊兩營由漢中來援合力抵拒以漢中山路崎嶇道途險窄我軍進擊異常困難職當於昨早（十六日）拂曉派步騎各一營及機關槍一連分路進攻經趙家園佔據太白虎山繞擊敵軍左翼又派一部隊佔據敵之右翼高山一面派隊向敵之正面進攻牽制敵軍兵力一時槍林彈雨激戰至六小時之久敵始不支紛紛向漢中敗竄我軍遂將漢陰完全收復是役斃敵營連長各一員排長四員斃敵兵五十餘名生擒敵軍營長連長司務長各一員排長三員兵士二十餘名獲敵槍械馬匹旗幟等甚夥查陳逆自稱爲西北自治後援軍總司令四出勾煽造謡藉淆是非妄稱直軍與鎭嵩軍開戰督軍逃走第七師張團長現在佛坪求和等語詞極荒謬職擬於明日（十八日）督率所部向漢中進攻等語除飭該旅長積極進攻早清匪氛外謹特電聞云云又據洛陽方面傳來消息吳佩孚自回洛以來對於陜事極爲關心視陜之重要比卾省尤甚所以一面致電馮玉祥授以方略一面嚴飭吳新田迅速進攻並許以種種利益而己則在洛添練軍隊爲其後盾日前馮玉祥請以吳新田爲陜南鎭守使當時政府以陜南尙未統一不肯遽下命令此次吳佩孚特電政府力催當局發表故吳新田爲陜南鎭守使之命令昨日己下惟聞吳新田尙未滿意據與吳新田接近之人言吳新田意中擬俟漢中完全克復後將請曹吳二使保予陜督一缺果爾則馮（玉祥）吳（新田）暗中又有意見矣 
[沈軍窮蹙中之湘直交涉（漢口通訊）]  
　　沈鴻英所部軍隊因見拒於贛由醴陵竄回瀏陽復由瀏陽竄至平江馬蹄所過閭閻爲墟湘軍總司令趙恒惕以該軍不南不北而軍紀又復蕩然因决意派兵進剿但因平地官紳請求始暫停戰兩禮拜以待旅湘桂人張子武之調停顧沈鴻英詭言就醫赴滬實則匿居平江軍中内幕主持無論如何總以其軍存在爲原則湘軍方面則寗犧牲金錢必欲解散其軍隊以致雙方枘鑿不入久久未能解决沈於無地自容中曾派羅炳炎吳文愷赴洛陽向吳投誠吳因不知該軍内容特令就近與駐岳直軍二十四師長張福來接洽並電張師長派員調查沈軍是否可以收撫沈見直軍並未拒絶其投誠故對於湘軍態度不免稍形强硬且就平江招募土匪以厚勢力蓋其所部雖號稱四個混成旅一個補充團實則持有槍械可以作戰者不過五六千人且餉彈兩缺而仍負固不服者因恃直軍之允予收撫苟一與湘軍决裂彼即可以度過九嶺而入卾屬通城實行其附北之計畫然沈氏素性反覆無定而軍紀極壞張福來對之初亦不甚滿意曾電吳使謂沈軍徒手衆多餉糈浩繁此時收撫殊爲不值並派軍增防九嶺又與湘贛商定聨防以防沈軍之潰竄於是沈軍遂成爲泛駕之馬情勢愈形岌岌矣湘軍第二第四等旅見沈軍尙不就範乃取斷然手段節節逼近平江以便合圍沈軍亦在平江四鄉要隘嚴密設防並安設軍用電話多處又恐湘軍進逼時卾軍不令退入通城則全部立潰因派旅長鄧某復至岳州哀求張福來收撫張子武二十五日親赴平江與沈接洽亦擬即來漢赴洛代沈向吳疏通據最近消息湘軍己逼近平江附近之三角涯與沈軍接觸但此尙爲前哨小衝突如再不得解决必致發生大戰事刻張福來見此情勢恐沈軍擊敗卾邊必受其影響特電吳使擬就商湘趙暫令沈軍駐紥平江約束所部所有供應湘省可酌量接濟俟至明春再定辦法又以湘軍節節進逼與直軍駐地接近深恐前哨軍隊不明用意發生誤會特電請湘趙速將湘軍撤駐較遠之地以免雙方有所衝突說者謂此電不啻爲沈解圍之救軍或可因此不至牽動湘局也茲覓得張福來致湘趙漾電原文錄下長沙趙總司令鑒頃據敝部山東第一混成旅張旅長報稱由長沙至瀏陽間新到湘軍數千人又平江西鄉亦駐有湘軍數千人距長樂街約四五十里距平江二十里又稱湘軍積極進行擬派兵一團進駐浯口新巿其部隊己抵該處等語又據四十九混成旅王旅長報稱湘軍第一師第四附砲兵一連分駐新巿浯口文公舖一帶刻己在新巿勘定駐約一營之房屋將於陰曆十一月二十八日前來駐紥等語由各該旅轉報前來查現值停戰期間貴我兩軍自應各守防地靜候解决乃貴軍節節侵越防線此項軍事行動想係對沈軍作用但與敝軍防線漸次接觸深恐前線各部隊發生衡突致礙和平務望貴總司令速飭貴軍移駐我軍較遠之地點以免誤會而踐前約不勝切盼特此奉聞敬候電覆張福來漾（十二月二十八日） 
[魯議會對魯案之呼籲]  
　　山東省議會通電云各省督軍省長省議會敎育會商會農會各報館均鑒本會頃電英法美意大使文曰魯案提交大會公决敝國人民一致主張不意蹉跎至今未能提出國民激憤誓死力爭懇貴大使對於魯案作極公平之主張竭力贊助務使提交大會公决以抑强權而伸公理敝國人民皆感德無旣矣又電美參議院文曰魯案提交華府會議公决敝國人民一致主張不意蹉跎至今未能提出素仰貴國人士義聲震於寰球對於魯案定抱不平懇祈鼎力贊助務使魯案提交大會公决敝國人民皆感德無旣矣又電施專使顧王兩使徐唐二代表文曰魯案關係國家存亡一般國民之主張約有三項一提交大會公决二青島鐵路無條件交還三中日密約二十一條完全取消我公代表國家務與國民一致主張戮力同心以抗强權而伸公理國民誓死爲公後盾萬勿曲徇致傷國體等語查魯案交涉萬分吃緊稍一失利國將不國懇祈貴署會一致主張以作外交後盾並祈協電力爭務求逹此目的國家前途庶幾有豸山東省議會叩二十四日 
[豫省嚴追知事欠欵]  
　　河南省議會提議追繳各縣知事欠欵議决辦法八條己經張省長公布施行頃經某方面調查在省候補人員曾任縣缺拖欠正欵者二十餘人其欠欵數目如下前延津羅山縣知事廖調陽欠欵一萬五千六百餘元前臨漳縣知事嚴覲光欠欵一萬二千零七十二元五角一分二釐（按嚴近有瘋疾）前泌陽知事李寳綱欠欵三千六百五十八兩七錢九分八釐又欠一千一百一十二元四角三分前柘城知事尙承瀾欠欵一千五百八十一元六角六分七釐前桐柏知事丁曰忠欠欵一千一百二十六元六角七分七釐前嵩縣知事李方懿欠欵一千九百零四元九角二分五釐又借出倉榖洋九百三十元應行賠墊前嵩縣知事田易疇欠欵一千三百八十六元六角四釐又欠銀五十五兩一錢八分前偃師知事彭光祖欠欵二千四百四十三元八角五分又欠錢十一串五百五十文前榮陽知事萬虔欠欵一千五百八十元四角五分六釐又該庫書虧欠丁地等銀二千八百十二兩七錢一分三釐洋一千二百四十八元二角三分應速追繳前新蔡縣知事王介欠洋四百九十六元零九釐四毛前蘭封知事黃彦威欠銀六百零二兩一錢六分四釐又洋九十元六角七分五釐前鄧縣知事洪維森欠銀二千三百五十七兩七分四釐又修理孔廟動用銀三十二兩七錢七分四釐前温縣知事周士林欠洋五百元又錢五百八十串一百三十二文前偃師知事胡發珠欠洋二千五百四十元零三角五分七釐前湯陰知事王朝隆欠洋六百五十二元三角五分前新蔡知事黃家齊欠銀五百六十二兩二錢八分八釐又洋十四元一角九分前新鄭知事吳閑辰欠洋五百九十八元五角二分前沘源知事李如勲欠銀二百十八兩七錢四分七釐七毫前延津知事張瑞祥欠銀四百十七兩八錢八分前洛寗臨頴知事尤樞欠洋五百零三元又銀一千零四十九兩八錢九分又錢五千六百六十文前舞陽知事韓邦孚欠洋二百六十八元五角前沈邱知事桑魁卯欠銀四十三兩九錢四分六釐前陳留知事吳昌虎欠銀十八兩三錢又洋十三元九角四釐除以上二十三人外尙有史延壽一名前任息縣知事近被任爲省參事會參事今己因案回籍措資彌補欠欵又前任臨汝知事王秉璋因追繳欠欵覊押開封縣署日前王乘機脫逃至中牟縣某巿被開封常知事追及解至開封加以鐐索令與囚人同處堂堂知事竟作階下囚矣 
[楊慶鋆有被迫辭職說]  
　　陳光遠因加徵案爲贛人所不喜京同鄉會屢議驅陳實因贛人謀省長一席而起陳之北京坐探丁其珪（簡任職）曾來電報告請注意奉張舉動 
　　此次梁士詒組閣奉張對贛局頗有主張即援贛與陳地位問題陳恐贛人再開會反對左右勸陳犧牲楊之省長藉聨贛人歡以固自己地位 
　　陳楊暗潮起於兩月前爲統稅投標爭委局長楊不直財政廳長劉印昌指爲獨立廳長爲陳所不慊又潯陽道尹傅春官警務處長閻恩榮皆與楊不睦進譖於陳並成水火陳有限舊曆年内令楊自行辭職消息恐楊之財廳本缺亦將不保也 
　　蔡儒楷李盛鐸均運動省長競爭劇烈黨派太多結果將爲劉印昌所得劉爲東海親信資格亦老 
　　二十八日楊四十七生日槪謝祝壽二十七議員答宴督長在督署堂會陳藉此爲楊暖壽二十八日陳聨各機關各公團在軍署請楊做壽表面雖尙和氣然楊憂形於色是日仍鬱鬱不歡 
　　陳對於加徵案現在全諉罪於楊楊自知地位不穏頗希望蔡儒楷繼任蔡前在山東巡按任内會爲楊之上司又兼有師生之誼蔡如繼任楊或可仍回財廳本任 
　　直曹表示意見頗助趙從蕃謂欲我帮忙則犧牲楊否則王承斌援贛亦須以省長爲交換條件總之現在形勢楊己無可維持惟省長一席究爲何人弋得則尙難說定耳 
[福州雜訊]  
　　閩省下游之不靖福州民食與金融 
　　閩省軍隊近多數派赴下游安溪勦匪外又派第四第二兩支隊開赴雲霄勦辦反抗禁烟之聨鄉會日昨東山縣知事曾昭威有萬急電到省略謂縣防空虛鄉民蠢蠢思動乞迅派得力軍隊到縣駐防等語而漳浦縣知事又復急電來省謂雲霄詔安方面餘匪竄入該縣約千餘人槍械精利該邑公路局己被佔據到地勒令鄉民八會否則焚毁村鎭現漳浦各鄉屋宇被焚多座殺戮多人人民紛紛逃難乞派兵來援此外同安蓮花山之葉定國率所部數百人携帶五鄉快槍并子彈甚夥入灌口下居社搶刼財物焚燒屋宇並慘殺人命七八人漳厦鐵路之江東橋車站日前亦發生白晝被刼情事該局長王靖先亦呈省略謂江東橋爲漳厦交通孔道土匪行刼商旅視爲畏途路警不足防禦乞領槍彈以備不虞同時厦門釐局亦在被刼中軍署昨撥快槍四十桿子彈二箱飭王局長具領矣 
　　福州最近米石異常騰貴其原因不僅在水旱而米商及軍界之以輸用軍米爲名私運台灣各地者亦屬不少旅京同鄉會日昨致函李厚基略謂連日迭接閩中來函以數月以來閩省薪桂米珠貧民無以度日殊有坐以待斃之勢官廳有調劑民食責任希飭所屬查明原因設法辦理同時並致函福州總商會略謂商會對於地方人民有維持生計之責務希飭人趕行調查柴米騰貴之由來迅籌補救之法以惠災黎而弭後患云云說者謂即調查得出而取締奸商難取締軍人而爲奸商之行爲爲尤難殊可扼腕福州巿面以年關迫近銀根奇緊番水浩大各錢商大形恐慌而福建銀行尤有不能維持之勢日昨財政廳特派陳科長同閩侯縣知事到福州總商會商借十二萬元以爲維持該行之用經該會轉託錢商研究所開會向各錢商籌借城台各錢商允爲勉籌八萬元除期限十個月還清外并加以種種之約束但財政廳方面非逹到原額不可日内正在磋商中又福建船塢奬劵停辦己久財廳爲財力枯竭特遣人運動各商出而領售劵面改爲福建有奬義劵只限城台巿面銷售定舊曆十二月十一日開奬官廳所入亦不過杯水車薪於金融無裨而於民食窮促之際又行此舉則爲害實巨也 
[伍博士父子與北京交涉兩事]  
　　美國蘭辛氏所引起 
　　廣州消息云據外交當局消息十一月十八日美國蘭辛有電致外交部總長伍廷芳詢南北解决之點立俟回電以便告美當局伍總長當即覆電并開列二條件一完全實行取消中日條約二十一條及其他相類條件二徐世昌離去非法總統職蘭辛得電乃將伍總長電呈美政府並轉北京政府十八日北京外交總長顔惠慶致南方外交部伍次長朝樞英文電云伍老電蘭辛所提二項北京方面均己成立辦到二十一條取消案己由施顧大會提出第二項徐總統己有通電宣言請答覆顔意以提出取消日本二十一條項徐世昌發一宣言即算辦到也伍次長於二十一日接電後即於二十一二十四兩次復英文電云二十一條僅提出大會請示何日實行取消非祇提出可以了事第二項所謂成立辦到者究係己逹若何成立辦到程度請即答覆云云查伍總長父子此次與美國前國務卿蘭辛及北京外交總長顔慶之交涉於我國政局關係極巨華盛頓及北京外交界均非常注意聞昨二十五日顔惠慶尙無復電大抵不出數日之内必然覆到惟說者謂顔之措詞甚難仍恐不外一種滑稽敷衍語而己 
[廣東元旦軍學界之表示]  
　　日前省敎育會接到省長公署函云擬於民國十一年元旦舉行慶祝時並作禁烟紀念希望敎育界對於禁烟一事多所陳述表示俾巿民知所警惕云云當即函請巿敎育局局長曁中等以上學校校長及代表開會討論旋議决辦法如下（一）講演分普通講演及化裝講演兩種在巿内娱樂塲所及繁盛地點分區舉行由中等以上學校學生擔任（二）巡行由小學學生組織一巡行隊其詳細辦法由小學校聨合會召集各校妥商進行如中等以上學校學生願加入巡行者聽（三）文字鼓吹將禁烟意旨編印歌謡或論說等於巡行及講演時分派此事請各校長員分任此外并以現在社會新舊曆並行殊不經濟新曆旣經頒布自不能沿用舊曆惟社會上仍多有未知國曆之宜尊重者并定於元旦日舉行講演巡行文字鼓吹三種運動時將推行新曆一事附入 
　　廣東軍界現發起舉行民國十一年元旦提燈會由駐省第二軍部隊及陸軍第一師第二師第三師第一砲團第二砲團粤軍第二路警備游擊第六部警察游擊隊警察海軍部隊水上警察兵工廠衛隊獨立工程營軍樂隊憲兵第一營憲兵第二營各部官兵共同組織公舉總部副官長練演洪先期籌備自今日起由各部分别派員赴管理副官處接洽所有各部化裝事物應注意禁烟禁賭之提覺儘於三十一日前完全籌備元旦晚集合同時大舉提燈巡游届時當有一番非常之熱閙也 
　　總司令部昨通令各機關云案查民國十年元旦所部官佐每員賞給銀四毫兵支每名賞給銀一毫五仙經辦理有案現當民國十一年元旦伊邇自應援照辦理以慶盛典仰所屬各機關查照遵即開列官兵名册繳部以憑核給 
[東南大學發展消息]  
　　東南大學建築圖書館己定十一年一月四日上午九時行立礎紀念同時並舉行體育館立礎紀念敦請齊督軍王省長嚴財廳長胡敎育廳長等參與盛會王省長親署體育館立礎紀念字筆勢頗雄健齊督軍親署圖書館立礎紀念字筆勢亦矯若游龍屆時當有一番熱閙氣象體育館己動工數旬四週基礎己固圖書館詳圖久己繪就牆基亦將奠定將來該校體育之發逹惟體育館是賴智育之發逹惟圖書館是賴 
　　江蘇省敎育會演說競爭會在揚州舉行决賽該校演說研究會中派侯曜與錢肇昌二君前往與賽結果侯曜得第一名 
　　前星期六下午四時南高畢業生籃球隊隊員蔣湘青吳邦偉袁宗澤金兆均王子鶴江孝賢將希曾等與該校職敎員麥克樂盧頌恩張冠春吳澂吳藴瑞等比賽結果三十四與二十之比敎職員隊失敗而畢業生籃球隊獨占勝利 
　　南高畢業同學會在該校圖書館與體育館立礎紀念日駐寗幹事全體在農塲菊廳聚餐并敦請該校校董參與宴會 
　　該校日昨開音樂大會於大會堂凡絲竹管弦之聲與中西音樂之優點靡不畢具在座聽者有數千人特等半元餘爲三角學生則特别優待僅售一角劉天華之軍樂與凌純聲之鳳笙及間以音樂博士與音樂迷之新劇更饒興趣宜滿座皆樂而忘倦也 
[蘇省十工場之現狀]  
　　盤查結果無一不虧 
　　江蘇自民國初年開辦省立工塲陸續增設迄今有江寗蘇州鎭江清江上海揚州徐州海州常州松江十場之多上届省議會因各塲内容大半腐敗旣乏提倡之精神　　 
而營業又不甚發逹曾議决由財實兩廳委員澈底盤查以便着手整頓廳委俞道源費數月之久現己畢事以盤存資產數目與實領省欵比較無一不虧耗甚巨計第一工場虧一○七二二·二○一第二工場虧一○八五三七·○七六第三工塲虧三九○一六·五余七第四工塲虧四九九六八·六二三第五工塲虧六二七○九·七一六第六工場虧八五○一九·一四一第七工場虧四三九九一·四二七第八工塲虧一八四四四·五○二第九工塲虧二六四五三·五四六第十工塲虧一四五三四·八六四至於出品除第五工塲係五金第七工塲係毛巾柳條毯革第十工場係搪磁外餘槪爲普通之布疋現狀若是不知蘇省設立此等工塲究何所取聞實業廳見此情形知非注意整理不可即將改訂章程責令各塲長各負責任并擬明定懲奬條例俾免再有虧折 
[南京快信]  
　　一農風潮仍烈學生因校長盛建勲辭職官官廳慰留昨推代表十二人至省署敎廳請願另委校長以免荒廢學業 
　　青年會昨晚開勞動界同樂會到七八百人並演電影以助餘興 
　　湖北一師學生三十名由校監藍新一偕同來寗參觀各校成績今晨搭輪返卾 
　　胡敎育廳長通令省立各校遵照第二次敎育行政會議議决年假寒假均不得延長日期以盡寳貴光陰之要義 
　　寗學生擬組織勸用國貨會 
　　齊督校閱後現將各軍事機關本署各處課及參議顧問諮議共裁六十餘員月减軍費萬元 
　　王警廳長以現届陽曆年關賭風甚熾昨特通令各區署嚴密查禁以免别生事端 
　　岑西林派黃自希赴京昨過寗轉車北上 
　　齊督以世界文明各邦莫不有國歌國樂以發揚民族 
 
 

Page 11

 
 
　　特有之精神引起人民愛國之感念特將部頒歌詞樂譜刷印成帙並規定練習演唱國歌辦法由軍署樂隊官兵傳習以資普及 
　　財廳昨委張以誠赴江浦縣監視屠宰稅投標龍兆乾赴銅山縣守提省稅畝捐 
[杭州快信]  
　　上海全國商敎聨合會電各省區省敎育會推舉駐滬代表浙省敎育會以本會非政當機關無派代必要均不贊成 
　　浙敎廳夏廳長對於新學制案甚爲贊成擬於二月九日敎育行政研究會提出與各中等以上學校討論决本年實行 
　　台屬天台仙居兩縣鹽斤征收附捐並不詳列分配情形現各團體紛起反對電省查辦沈省長己函蔣運使轉飭秤放督銷兩局查核辦理明白宣布 
　　第六師校新校長鄭鶴春昨己赴台任事學生部份極表歡迎僅帶庶務會計二人校内各敎職員一律仍舊 
　　警備隊三區統帶黃繼忠將撤委二區統帶常榮清亦在動摇中某師部師附徐鯤極力活動可望得委不日將有明文發表 
　　硤石廣順泰等米行己領護照赴皖採米一萬數千包運經蘇省恐被阻止昨特呈准沈省長電咨蘇省長迅飭滬寗滬杭各路局騐照裝運 
　　昨夜（三十日）十一時五十五分望江門直街羊巿街口裕源染坊失火沿燒巿屋五十餘幢損失約十餘萬火頭馬惠林己由警廳拘獲押究 
地方通信 
[松江]  
　　派委調查道路縣公署奉到省長電令儺查省道縣道其水陸道路之如何銜接橋梁墩堡之如何認别均須繪圖貼說限期呈復以便將來修築道路以工代賑張本温紹樑知事奉令後當委弟四科長莊正本縣農會長吳履剛於二十九日出發調查定五日内勘明界址繪圖呈報 
　　罷送自治學員内務部飭送地方自治模範講習所三届學員曾經縣署轉據巿鄉委員會議决案以並無宫費學員可派等情呈復省署復經省令飭送自費學員縣署迄未呈復故又奉道尹馬代電催詢縣署當即轉令各巿鄉委員查明具復 
[蘇州]  
　　縣知事勸種牛痘入冬以來久晴不雨各處己有天花發生吳縣郭知事昨特通令各鄉警察分所勸諭民間小孩一律佈種牛痘以免傳染天花其各鄉未設牛痘局之處責成警所會同鄉董設法籌設并隨令頒發省頒表式着按月填報以憑考核 
[鎭江]  
　　鄉民乞振風潮丹徒縣御隆鄉鄉民因鄉董周政齊領得振欵不肯散放於前月聚衆來城至縣署閙振迄今仍未完全解决昨日（三十）圖濱鄉鄉民亦以該鄉董事姚介春將縣署所發一千數百元急振之欵扣留不發特扶老携幼相率來城時己深夜城門關閉不開各鄉民即露宿城門之外迨至天明始行進城至縣署申訴並謂鄉民等己經兩日不食請求設法維持張知事當時竟無法可施各鄉民遂又齊至西門大街向各商店討乞以致秩序大亂商店中有怕事立即閉門者有自將電燈熄減者有與以銅元一百枚至二三十枚者後行至薛家巷左近第二警察署萬署長即會同總局人員到塲維持並勸令各鄉民勿再向商店討錢鄉民不允並請如再不向商店討乞即將餓死　署長乃於腰中取出大洋數元連同各商店所與之錢約共有　十千文趕急令人至冬振局煮粥一面並將各鄉民暫行安置在西大街鎭大舞台内現並請該鄉鄉紳李竟成出爲調處惟各鄉氏則須將姚董撤換始肯回鄉尙不知如何解决 
　　請撥警隊防護句邑天王寺地方與丹徒溧水句容三縣交界地處山鄉土客龐雜盜匪最易潛藏雖由鄉董抽捐組織保衛團隨時巡緝無如地方遼闊兼顧難週茲屆隆冬恐宵小乘間騷擾由該鄉董王小泉等呈准省署飭撥警備隊一哨前往駐紥以資鎭懾 
　　發生流行病症鎭江自入冬以來天時不正寒暖失常亢晴不雨近日發現一種流行病初時頭痛身熱昏暈煩悶咳嗽嘔噁庭即神識昏糊牙關緊閉有醫治稍晚者輒至不起城鄉各鎭患此病者甚多且流行極速勢頗危險 
　　校長定期赴歐省立第二中學校長計宗型現經敎育廳指派赴歐美各國考察敎育狀况定於明年二月中旬起程預計約須二年可以返國屆時該校校務由敎員黃哲安擔任己具呈敎育廳備案矣 
　　招商躉船將遷移鎭江招商輪船公司躉船本設於平政橋左近茲因江潮漸退大輪不能駛抵原處故擬仿照太古等辦法將躉船移至江中另開小輪下客聞日内即將實行 
　　揚中學界助賑揚中縣西鄉新壩一帶本年大水爲災男禾淹没顆粒無收刻下各圩田中積水尙未退盡以致二麥難於播種一般　民咸慨無法補救間有些微振欵亦覺杯水車薪無濟於事茲聞揚中各學校擬發起演劇助振連日集合各校學生先行練習純熟准於日内開演所得劇資無論多寡送交商會以辦冬振 
[清江]  
　　城外發生拾架案昨日（二十七日）晚十句鐘清江西圩門外龍王廟地方怱來匪徒數人身帶盒子槍者居半至薛家大橋薛某家將其宅門撞開入内搜檢聲言來辦公事薛某見勢不佳夫婦先行走避薛子年僅三齡攖疾未愈一時逃脫不及竟落匪手被其架去所有財物擄掠殆盡當時薛某即奔向圩内呼救迨經軍警趕至匪己杳無蹤跡惟至今早有人尙見匪人購餅餌食孽子於楊莊地方縣警備隊長王振鵬得此消息即率兵士多名馳往楊莊搜查但究竟搜得與否尙無確信 
　　查辦緝私營長淮北緝私水五營長宋光裕前被地方人士在北京鹽務署控告由署令飭揚州丁運使查復現運署己派張某來淮按照所控各節切實查辦 
[徐州]  
　　縣署取締票紙銅山縣公署日昨令各巿鄉董云查城鄉各號票紙類皆毫無實基公然發行以圖片紙生息或得資後席捲潛逃或無力兌現因之倒閉如萬降永豐和元以及車站四鄉各號比比皆是若不設法取締後患不堪設想着各巿鄉董轉令各出票商號限十日内收回如欲發行票紙須先由各巿鄉董轉呈到縣再由縣署派員調查其資本並不動產然後斟配批准相當數目方准發行云云刻各巿鄉董己轉各號知照矣 
　　暗探拿獲著匪江蘇第六師二十一團團部暗探員昨晚在城内道署街怡園浴塘拿獲著名桿匪杜振升一名聞係前搶車站隴海工程收支處案内要犯被前日獲案之匪犯孫學立供出以故查獲 
　　邳縣勦匪消息邳縣日前忽由直隸省大名府境内竄來股匪約二三百名經防軍王營長胡連長會同警備隊游擊隊民團等約三百餘人與匪激戰於馬莊頭北經四小時之久後由王隊長冒死率隊冲鋒匪始不支敗退遂併力追擊追入魯境始回事後調查斃匪三十餘名生擒三名得槍五枝救回肉票多名 
[嘉興]  
　　酒商請减捐不准嘉興紹酒業全永泰等商號以年歲災歉紹酒銷路異常清淡每月認繳酒捐實屬力有未逮日前特具呈縣署請求酌减以蘇商困汪知事閱呈後以該商等於張前知事任内曾呈請折减由縣轉呈上峰核奪旋奉令不准現在自仍毋庸置議昨己批示該商等遵照矣 
　　童子軍表演成績省立第二中學童子軍組織有年頗著成績現於三十一日下午一時在操塲舉行第一次表演以覘成績該校於先一日邀請各學校及各界人士屆時前往參觀茲將表演節目錄下（一）升旗（二）操法（三）遊戲（四）紮營（五）生火（六）烹飪（七）造橋（八）旗語（九）舉火（十）救火（十一）救護禾城元旦之狀况明日元旦禾邑軍政警各界均放假休息以資慶祝各學校自元旦日起放假三天並在校内舉行團拜禮商界方面亦多升旗慶祝惟不畷業至於居民方面則以狃於習憤仍重陰曆故毫無表示 
　　急賑會散發衣米嘉興士紳所組之急賑事務所現以時屆嚴冬四鄉災黎飢寒交迫情殊可憫特購備布疋裁製棉衣一千餘套（日内即可竣工）由所指派公正人士赴鄉發給一面籌集欵項購辦人宗米石决於陰曆年終散發歲米刻正調查災民曁貧戸數目以便憑册散給 
　　建造淮揚會館旅禾淮揚人孫士林等以寗波紹興台州安徽廣東等會館早由旅禾各該同鄉發起成立藉聨鄉誼獨准揚會館尙付缺如爰於日前邀集同鄉鳩資建造業己擬具簡則呈縣樹案矣 
　　籌議修志經費嘉邑舊秀水縣志因年久失修散佚不堪前年由地方紳士集議重修當經分類搜集在東門高士祠設局修輯嗣　局以經費無着暫告中止現各紳士以該志修輯再越一年即可告竣所需軍費約共三千餘元擬設法凑集以觀厥成 
[衢縣]  
　　修繕房屋轇轕衢縣有周鋐綬者從前宦遊秦隴近年因時局不靖奉母回鄉頗注意於各種實業近周修葺住屋有吳某邵某等以其後門稍對學宫照牆指爲褻凟聖人呈訴官廳周以自己地產有權建築所謂凟聖尤不可解亦狀請官廳依法究誣吳邵等老羞成怒二十七日在明倫堂開城鄉公民大會糾集多人毁破周宅後門及全部圍牆並搗毁器具幸縣知事到場未肇巨禍聞周己通電督長請飭地方官秉公辦理 
[重慶]  
　　大中銀行增加股額重慶大中銀行年來營業發逹去年八月己在財政部幣制局請准發行鈔票辦理有奬儲蓄今年四月該行爲增加資本修改行章在重慶德行召集臨時股東總會結果即將原定資本總額一百萬元擴充爲四百萬元除年來先後實收股欵共計一百二十萬元外又添收四十萬元共收足一百六十萬元俾符資本總額十分之四之數其餘股本隨後依期照收并聞該四川總分各行己定十一年一月一日實行發行紙幣申漢京津等行不久亦將發行云 
[長山]  
　　學生聨合會游行長邑各校學生爲太議問題於十二月二十七日在周村敎育會開緊急會議到會者計有六校共約千餘人定於二十八日鏊隊游行街巿白旗招展上書愛國救亡等字樣每校分巡行演講二組一組按隊游行簡便報告一組分段演講各校監督團佩帶白布符號隨行維持秩序時值周村大集人如山海而秩序井然至下午四鐘游行隊回至玉皇閣全體撮影而散附錄周村國民大會致北京電如下大總統國務總理外交總長均鑒魯案直接交涉關係中國存亡民等誓不承認務請當局主要諸公極力主張無條件交還中國以重民意而保主權 
來函 
[揚州大源公司來函]  
　　逕啓者閱貴報十二月二十五日地方通信欄内揭載揚州大源公司於二十二日下午六時讌會燃點汽油燈走火焚去花廳樓上下一進等語均非事實查是日火警乃敝公司後身李梅尹先生住宅之藏書樓其僕人失愼致肇焚如計燒燬樓上下五間並非大源公司失愼用特函聞即乞更正爲荷揚州大源公司啓十二月三十一日 
雜評一 
[吾之新希望（默）]  
　　吾對於民國十一年之希望第一希望張作霖能實行其言張對英美記者言曰中國不强官吏貪墨致之我亦不好官吏之一能去不好官吏中國始有改良望其言何其明白而痛切也張旣自知爲不好官吏之一又知中國非去此不好官吏無改良望則其良心發現必能以周處自待周處能除三害於是人人痛駡之周處即變爲人人欽仰之周處張作霖能除中國大害之一則今日之痛駡張作霖者亦必變爲欽仰張作霖 
　　中國之大害人人知爲擁兵之軍閥擁兵之軍閥不去則凡百政治皆無希望可言張作霖者擁兵而兼貪墨之一也擁兵而兼貪墨其爲害於民國更烈故吾希望張之能爲周處以爲凡擁兵而兼貪墨之軍閥倡 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[各界慶祝新年之種種]  
　　今日爲民國十一年元旦之期並爲西國一千九百二十二年歲首因此華洋各銀行南北巿各錢莊海關郵局行政司法各機關英法公廨及城廂内外各商行號一律休息一天以誌慶祝茲將各種慶祝情形彙誌於下 
　　江蘇特派交涉員許秋颿於本届陽曆元旦除放假休息外並於大門外高又國旗遍紥松柏於大廳上陳設禮堂遍懸各國旗幟以誌慶賀該署職員於今日舉行團拜禮上午十一時歡迎來賓 
　　公共會審公廨循例停理讞政兩天因元旦係星期例假故須補停一天自一號至三號均停止審案所有民刑訴訟均於四號起照常審理己經關正會審官諭令闔署辦事人員一體知悉並函致陪審之各國副領事查照 
　　松滬何護軍使以今日爲民國十一年元旦令節各營士兵除差遣勤務外其餘士兵均當循例放假惟華界境内游戲塲及戲園娱樂之所甚多工商學三界是日亦皆休息誠兵民因言語不通而致誤會滋生衝突自當派令憲兵曁上海防守司令部稽查應於是日妥爲維護並由憲兵四出稽查以資彈壓故昨日特令憲兵第九第十兩連第連於是日各派憲兵八名乘騎外出巡邏一面另由稽查士兵前往各游獻場彈壓所有各營放假士兵責令各長官禁阻出外游玩免滋擾事 
　　淞滬警察廳總務科昨用電話通知各區署所隊署長署員隊長巡官等務於今日清晨八時一律齊集到廳舉行慶賀新年禮節有禮服者各穿禮服無則穿制服佩刀至點名發餉一事因值元旦免予點驗故於昨日由各該長官將所領餉銀按名給發矣 
　　閘北公私立各學校均循例放假各團體救火會曁軍警各機關一律懸燈掛旗四五兩區各署所署長署員及司法科員各隊隊長等均赴警廳向徐廳長賀歲並停訊瑣案一天 
　　公共租界内各華商店舖因今日係民國十一年元旦應須休業慶賀昨己置備燈彩旗幟以便懸掛西商亦以今日爲歲首除適逢星期照例休業外並亦懸旗誌慶各團體之慶祝如下（一）寰球中國學生會定於今日下午三時特備茶點柬請會員參觀新會所（在法租界霞飛路三三二號）並舉行元旦慶祝會以示提倡新曆開會秩序中有名人演說西洋魔術三絃拉戲等（二）四川路青年會今晚七時半在殉道堂舉行元旦禮拜敦請陳金鏞演講「新年之希望」（三）南巿中華武術會籃球隊訂於今日午前八時舉行元旦團賀禮下午二時爲該會新組織之騎術團開發起人討論會藉商該團進行一切從事籌備云（四）工商友誼會訂於今日上午十時開慶祝元旦會預備一切娱樂及名人演講（五）北山西路唐家弄兩路聨合會今晨舉行團拜其秩序爲（一）向國旗行禮（二）全體團拜（三）三呼中華民國萬歲（四）演說（五）午餐北唐義校校友互助團今晨舉行團拜禮並組織遠足演講隊乘九點三十分快車旅行至崑山當晚回滬尙有聚餐會（六）新閘路商界聨合會北城商業聨合會民國路商業聨合會各發通告各該路商店今日除升旗慶賀外並休業一天（七）華童學校校友會定於陽曆一月二日舉行新年慶祝會先於是日下午二時半舉行足球比賽黃隊與黑隊彼比作戰賽球後舉行足球隊及會友共同慶祝茶話會及本年第二届常會有體育部音樂班職業介紹部及會員錄各幹事報告進行情形並討論重要事項（八）美租界梧州路上海聨益善會附設義務夜校以今日爲民國十一年元旦日特於上午召集全體學生行慶祝禮其秩序如下一向國旗行禮二唱歌三演說四學生演說並聞該會施醫院亦於是日停診一天（九）時間守約同志會總務陳廣海發起公餞馮梓才崔通約兩君回粤調查事項昨通告各會友準於二號下午七時假座四馬路杏花樓聚會補祝新年並行團拜禮 
國是會議之促進聲 
　　贊成二月開會者甚多 
　　國聞迪信社云商敎聨席會發起之國是會議擬於本年二月召集開會經由全國商會聨合會通函各處諮詢意見近己陸續接到各團體函電贊成迭見各報昨該會總事務所續得北京南京杭州三處復來函電爲誌如次 
　　北京銀行公會電上海全國商敎聨席會議辦事處鑒敬電敬悉明年二月召集大會一節本公會贊同定期時乞先見示現又得漢口銀行公會來電亦贊成聨席會議并聞北京銀行公會感 
　　杭州銀行公會電全國商敎聨席會議駐滬辦事處鑒敬電謹悉承示發起國是會議各公團贊成者多垂詢己復函贊同外謹復杭州銀行公會卅 
　　南京總商會公函敬復者案准貴處敬電内開（文見上月二十九日本報）等因准此查國是會議旣經全國商敎兩聨合會發起敝會極端贊同准電前因相應函復貴處查照此致全國商會聨合會又南京總商會三十日復電謂該會擬推上海總商會會長聶君雲台爲蘇省商會代表除另函聶君外即希接洽云 
[國民外交大會消息]  
　　全國國民外交大會昨日下午開代有會議因到會人數不足改爲談話會推定周霽光主席祈大鵬紀錄當由主席報告各處函電趙南公函述汪劍農前捐本會洋三十八元來函索還孫鏡亞翁吉雲馬少奎等主張所有捐欵不能發還由文書股函復林景澍謂本會雇用書記及雜役茲届年終酌量發給薪水李登輝報告三馬路太和洋行勞敬修先生捐助本會洋二十元由文書股備函答謝又謂本會進行精神不十分良好者因未與有關係者接洽之故此際應有一種聨絡方法翁吉雲馬少奎主張宜請上海各界開新年交誼會當决定開茶話會並决定一月四日再開臨時代表大會末由祈大鵬聲明有要事必須離滬所有委員手續均己結束希望各代表爲外交努力積極進行散會己五時矣茲將擬定開交誼會通告列下逕啓者外交緊迫關係存亡瞻望前途良深惶悚茲值新年伊始亟當力圖挽救本會特訂於十一年一月三日下午二鐘假英大馬路東亞洒樓開新年交誼大會素仰執事熟諳外情關心國事特此缄請務希凖時賁臨發抒宏論指導進行無任翹盼肅此順頌新祺全國國民外交大會啓「交誼會秩序（一）主席李登輝（一）招待執行委員全體（一）籌備員本會正副主席及各股正副主任李登輝蕭劍秋吳弦周霽光楊春若趙南公王毅（一）地點東亞酒樓（一）時間一月三日午後二時該會又爲厦門海後灘事發通告及致英使電如下「通告」厦門海後灘一地厦人以保全國權故捐欵自築英人始則欺騙官廳攫取經理權繼竟認代人經理爲佔有拒我竪立電桿阻我厦人列隊經過民國四年又乘厦地戰事擅築圍牆設立警察竟認爲彼之租界自此案發生厦人據理力爭己十餘年英人得步進步反擴張不己最近又調水兵登岸保護使太古公司建築棧橋其處心積慮謀侵佔我領土事實昭然凡我國人無不憤慨本會有力爭外交之責誓堅持力爭非逹到英人聲明該地非爲租界交還警權歸我華人自管之目的不止我國内同胞務祈奮起表示吾人衛國之决心無任盼禱「致英公使電」英公使鑒厦瘦海後灘係我國自築檔案具在貴國領事濫用經坦權在此地設立警察阻斷交通實侵佔我國領土有碍兩國邦交望貴使依據條約公平辦理撤去警察歸還我國自管則貴國對敝國之好意大白而貴公使之確能主持公道將爲我國人所欽仰矣 
　　「陜西來電」全國國民外交大會鑒大會無公道乞聨全國改組健全政府並轉電施顧王等力保主權敝團願以死作後盾陜西華縣敎育界救國團叩勘「新到代表」福建漁業研究會代表陳徵宇福建汀屬八邑旅京同鄉會代表張超南住新蘇台旅館江西各縣旅省同鄉會代表董福開 
[全國商界應速研究商約]  
　　商聨會致各省區總商會之要函 
　　國聞通信社云全國商會聨合會前於臨時大會准蘇州總商會提出修訂商約請議案上海總商會提出修改商約宜徵商民同意案當經併案交付審查復經三讀通過議决由該會呈請政府凡屆修訂商約之期須於一年以前將應訂商約發交全國商會妥愼研究所有應行增删修改之處詳爲條陳並准由該會推舉人員參隨訂約專員陳述意見比經據案分呈外交農商兩部請爲核准施行上月廿四日奉外交部指令内稱查我國現正擬與遠東共和國奥國墨西哥國修訂商約除關於俄約迭據京師總商會及海參崴等埠華僑商會開具條欵以備採擇外該會對於上開三國商約仰即詳加研究條舉意見用資參考至推舉參隨訂約人員一節應俟實行磋商時再行酌辦云云該會總事務奉指令後昨特公函各省區總商會查照請對於上開三國商約詳細研究條舉意見函復該所彙案呈部核辦並請轉致各商會一體查照辦理云 
[黃炎培覆旅京蘇同鄉電]  
　　上海申報館轉唐執夫陸靜庵兩先生並轉唐楊楊金錢錢諸公均鑒勘電奉悉此次新内閣以敎育一席相屬早經迭電懇辭且聲且矢願以在野之身略爲職業敎育效奔走猥承勗勉敬謝黃炎培世 
[蘇社請求實行裁兵電]  
　　蘇社理事便近議决請求實行裁兵一案茲錄其致齊督軍電文如下南京齊督軍鑒自公督蘇即聞有分期裁兵之計畫同人方企踵栻目以竣顧獨未審如何分期如何裁减方今外瞻列邦己有限制軍備之舉内審吾國尤見酷嬰兵禍之深廣東陳炯明創議先裁百之三十明載報章江蘇本非用兵區域而宜事歲費幾超民國四年之原額不止一倍矧今各縣水災歲入奇絀以軍費如是之鉅地方如是之窘庫欵何以支持人民何以擔負設今不圖更無以善其後度公藎籌大局亦早惄焉憂之頃者省議會己經電華太會議表示裁兵之意見全國商敎聨席會議早有改編工兵浚渠築路之主張以公深明世界潮流之趨勢國家破產之危機知毅然獨斷實行裁兵决不在廣東陳炯明後其安揷之方必有更精詳之規畫深望相度現情妥籌辦法與各師旅相見以誠曉以救國大計宣布海内爲各省倡微特可樹全國之模範且不啻爲外交之聲援時會所乘惟明者能審其幾得民心强於擁兵力幸公裁之張謇韓國鈞王清穆黃以霖沈恩孚馬士杰黃炎培方還錢崇固張孝若孫儆吳寄塵陷 
[孟祿博士回國之餞送]  
　　定本月五號 
　　江蘇省敎育會昨致上海縣商會等各公團函云敬啓者美國大敎育家孟祿博士前次到滬敝會曾聨合貴會等歡迎茲博士行將歸國道出滬上敝會擬仍聨合前次歡迎之各團體於十一年一月五日設宴公餞用特函逹貴團體徵求同意是否加入至希裁復爲荷　 
[新嘉坡商品展覽會代表抵滬]  
　　新嘉坡商品展覽會總代表於斌君於昨晚七時到滬徑晤商務印書館幹事黃警頑姚心吾二君共商進行辦法並擬組織臨時辦事處於上海總商會以資接洽一切又聞於君不日將往北京天津武昌南京蘇詶南通無錫等處向各商家徵求出品云 
[任筱珊卽將返滬]  
　　滬寗滬杭二路局長任傅榜日前因公赴京茲己事畢由京南下將於明日返滬路局己派花車到寗矣 
[義務敎育期成會滬支會開會]  
　　江蘇義務敎育期成會上海支會於前日午後四時在勸學所開第一次職員會到會者爲李頌唐朱伯華顧聘珍錢紳齋賈粟香葉袖東賈季英楊聘漁等二十餘人公推李頌唐主席計議决案三件一件議徵求會員議决推定當然會員爲縣敎育會會長縣公署敎育科主任縣視學勸學所長勸學所名譽董事各巿鄉經董各學務委員縣商會會長巿鄉商會會長巿鄉農會會長巿鄉敎育會會長上海慈善團董事公私立小學校校長第二師範學校校長並由各會員酌定介紹凡會員入會均須填會員名單一件議推袁觀瀾黃任之沈信卿三先生爲本會顧問議决由本會備函敦請一件議凖備師資議决實行義務敎育師資早宜準備就上海論亟宜設一鄉村師範講習所由本會呈請縣公署令行勸學所從速籌畫進行至五時許始議畢散會 
[侵呑海軍餉項案之昨訊]  
　　本埠海軍界同人因聞北京海軍部部員冒領軍餉二百餘萬侵呑不發以致全體艦隊官佐士兵枵腹從公半載有餘故於日前邀集全體同人開會議决公推第一盤隊司令楊樹莊爲代表晋京赴部清查如果確有其事應即向海軍總長及國務院請願嚴行澈究等情迭誌本報茲聞海軍界近得赴京代表電訊以查得海軍部部員向財政部支領軍餉一節確有其事總次長有監督行政之責曾經晋謁總次長質問因總次長與本案亦有關係不欲深究辦理頗爲棘手現海軍同人擬於日内再行集議會商解决之法云 
[吳淞組織巿政廳之動議]  
　　吳淞經董及地方紳商現擬集合團體組織巿政廳己集會商議僉以吳淞區域創設廠業以來巿面日漸發逹現己開闢商埠正當規劃一切進行事宜巿政廳機關亟宜籌備爰擬擇地設立籌備處規定具體辦法公推代表數人共策進行並將辦理情形擬具呈商埠局鑒核 
[菸酒稅附加振捐之反對]  
　　江蘇二區菸酒事務分局季局肯前奉省長局長令飭於菸酒兩業一律徵收附加振捐一成該局長即召集菸酒兩商各分棧主任等着於十一年一月一日爲始實行收徵去後各分棧主任對於附加振捐名義一致否認當即邀集同業磋商良久以今届災象迭見菸酒商貨來源阻滯商情凋敝其苦况逹於極點本擬聨集求減稅額乃忽奉令於一月一日起實行徵收附加振捐商民何堪負擔惟有同意拒却公同表决一面具詞呈請季局長將兩業困苦狀况轉吾上臺陳請將附加稅先予豁免以恤商艱 
[昨日英輪之進出口貨]  
　　英國郵船公司之埃及號輪昨日午刻抵滬由英之來貨不多從倫敦所裝來之大條銀計有一千一百八十一條現正在起岸分運至各銀行云 
　　登古拉號一輪昨日離申回英由上海裝往法國之湖絲共有六百四十二件絲頭二百六十九件府綢三百箱華茶四千箱大鐵桶油爲二百八十八桶云 
[歲除日之金價與滙巿]  
　　昨爲民國十年歲除之日期貨標金上午開盤爲三百二十二兩八錢後又見漲先令開出時爲三百二十四兩旋又高至三百二十四兩五錢嗣因先令方面平平致價小至三百二十三兩一錢惟後巿面見軟人心亦較堅硬故最大金價漲至三百二十五兩二錢收盤小至三百二十四兩八錢午後因星期六無巿今日大條仍有報告惟有併至星期二在公會交易一小時云 
　　昨係陽曆年底先令於九時半揭曉又縮一辦士（掛三五）美匯小一元五角（七十三元）法匯小二十五法郎（榛主百九十五）印匯小六羅比二五（二百五二六羅比二五）香港大半分（七三五）東匯大一分半（六七）荷滙小四盾（一九九）先令巿面較前爲軟元月份銀行賣出三先令五辦士八七五至三先令五辦士六二五買者三先令六辦士至三先令五辦士八七五美匯現結七十四元二角半至七十四元一角二分半繋價七十四元五角至七十四元三角七分半元月份賣者七十三元七角半至七十三元六角二分半買價七十四元至七十三元八角七分半二月份銀行賣出七十三元東匯銀行賣出元月份六錢五分至六錢五分二五買者六錢四分半至六錢四分七五先令二月份銀行賣出三先令五辦士至三先令四辦士八七五買則約加七五之譜午後因星期六休息今明後三日均無巿價報告至星期三則照常賣買云 
[今日進口之大條銀]  
　　聞今日（一月一日）由中國郵船公司某某號從印度等處儎來本埠匯豐銀行名下之大條銀二千二百二十二條每條千兩計值通用元二百二十二萬二千兩據某君報稱今庚之銀根定能較上年爲鬆而國外滙率因此日缩金價勢必趨高云 
[四日來各銀行交易之調查]  
　　調查此四日間各外國銀行之投機交易較上屆爲稀而絲經成交亦不多惟各銀行做出押欵頗多皆係活期息十二兩至十一兩至各銀行賣買遠期匯率之價愈趨愈軟蓋陽曆年終各銀行方面之銀根淍覺鬆動於是活期借出之數己逹二百餘萬矣茲將做出各價列下（星期三）友華銀行賣洋卅六萬元價七錢二分八釐又三菱買洋二十萬元價同上匯豐做出押欵三十萬兩息十二兩（活期）麥加利做出押欵廿二萬兩息期同上三井進大連匯票（東洋）二月份二十萬元價六錢三分七五至六錢三分半匯豐買本月份大連匯票五萬元價六錢三分麥加利賣出元月份先令五千鎊價三先令六辦士三七五大通賣出二月份先令五千鎊價三先令六辦士（星期四）大通賣出二月份先令五千鎊價三先令五辦士六二五朝鮮進元二月份大連匯票三十萬元價六錢三分半至六錢四分半（星期五）絲交易九十包扯一千二百九十三兩友華賣元月份美匯（美金）五萬元價七十三元七角半又賣出元月份先令一萬鎊價三先令六辦士一二五大通賣出元月份先令五千鎊價三先令六辦士一二五又賣出二月份先令五千鎊價三先令五辦士半朝鮮賣出元月份美匯二萬五千元價七十四元一角二分半又買進大連匯票（元月份）五十萬元價六錢四分至六錢四分二五匯豐做出押欵七十五萬兩活期息十二兩（星期六）朝鮮進東洋二十萬元價六錢四分（一月份）又出美匯二萬五千元價七十三元七角五分（正月份）大通進先令五千鎊（二月份）價三先令五辦士三七五中國銀行做出押欵洋二百零五萬元（活期）息十兩麥加利做出押欵銀四十萬兩（活期）息十二兩道勝做出金子押欵二十五萬兩（活期）息十一兩朝鮮拆出銀四十萬兩（四天期）息四錢三分住友銀行拆出銀四十萬兩（四天期）息五錢三分台灣拆出銀二十萬兩（四天期）息四錢三分烊見大條寳紋五十萬兩 
　　昨日爲西曆年杪洋商各銀行大都結束就緒據聞是業雖新開某某等數銀行然營業上更見發逹故盈餘較豐云 
[一週間進出口銀洋之調查]  
　　此一星期間國外之大條銀共來一千八百十二條由廣帮大德昌等銀號裝往香港之大條銀共計七百九十四條杭州造幣廠因機器損壞停鑄所以來洋有限連南京造幣廠共來新幣四十萬元至國幣裝赴天津烟台長春等埠共有一百十五萬五千元之多是以洋釐在適中地步寳銀裝往南京等埠計四十九萬二千兩因係陽曆年關此三四天之銀拆回高至六七錢且匯豐等銀行做出活期押欵甚多息每千兩銀十二兩觀此情形各外國銀行之銀根尙鬆今將一週内進出口銀洋列下（星期三）匯興銀行由昌興公司儎來大條銀五百三十一條交通銀行從南京來洋十萬元又裝去銀二萬兩中國銀行裝南京去銀三萬兩又由南京來洋十萬元又杭州來洋八萬元各莊裝天津去洋三十萬元鹽業銀行裝南京去銀六萬兩金城銀行裝南京去銀三萬兩又烊出大條九十萬兩（星期四）中國銀行裝南京去銀三萬兩交通銀行裝南京去銀十六萬兩又由杭州來洋十二萬元又裝天津去洋二十三萬五千元匯豐銀行由英公司輪船儎來大條銀四十九條廣帮裝香港去大條銀四百十五條（星期五）交通銀行裝击京去銀一萬二千兩中國銀行裝南京去銀三萬兩又裝烟台去洋二萬元廣帮裝香港去大條銀一百條鹽業銀行裝南京去銀三萬兩金城銀行裝南京去銀三萬兩各莊裝天津去洋二十萬元又裝烟台去洋十萬元匯豐銀行由英公司儎來大條銀一千一百八十一條又東洋公司輪船儎來大條銀五十一條中國銀行裝南京去銀三萬兩又裝烟台去洋三萬元又裝長春去洋十五萬元交通由鎭江來洋三萬元廣帮裝香港去大條銀二百七十九條金城裝天津去洋十萬元又裝蕪湖去洋五萬元 
[一週間之金融狀况]  
　　本星期中因屆陽曆年終故銀巿異常緊迫洋價則漸趨下游匯巿標金均屬平穏今錄經過情形於後 
　　洋釐本星期中洋價因銀拆抬高巿價日見跌下星期之初巿面平穏價爲七錢二分八九釐其後銀拆日高售戸增多價驟見疲最低小至五釐前日津埠稍有購買巿面呈定狀但此星期洋價之跌小完全係受銀巿影響故陽曆新歲巿面當見起色也 
　　銀拆本星期初銀巿尙平拆息亦未見過高自星期四以後華商介欵日多銀行收欵日有二三萬兩故巿面遂緊拆息高至七錢銀行雖陸續有押欵做出巿面依然奇緊下星期爲陽曆新歲且陰曆年底將届巿面當可鬆動也 
　　先令大條本星期匯巿平穏蓋陽曆歲終己屆洋商頗不願多加活動紛圖結束是是以巿面異常沉悶一星期中銀價漲跌不多掛牌迄未更動爲三先令七辦士星期五華商銀行購進頗多本週巿面以是日爲最軟其餘均平穏無變動云 
　　標金本星期金價亦屬平定蓋滙巿寂靜金價賣買較少巿面亦無漲跌星期五英匯甚疲金價漲至三百二十三四兩爲一星期中最高之價其餘逐日巿價大約在三百十六七兩之間云 
[吳淞開辦戲園之先聲]  
　　正在建屋定陰曆元旦開臺 
　　吳淞鎭中巿擬開辦臨時戲園現由紳商發起集合股本業經就緒呈奉商埠局及淞滬警察廳批准成立刻下戲園己在建築臨時辦法現造竹笆瓦房一座日來趕緊工作限陰曆年底告竣擇於陰曆明年元旦日開臺演戲聞係聘請上海戲班由莊成林主持云 
[華商電車亦取銷一分票]  
　　華問電車公司行駛民國路一帶之車輛原與法商電車公司互相通車茲聞該公司現接法公司來函要求於十一年一月一日（即今日）起實行二分車票將一分票取銷等情該公司共表同情昨日己傳諭各該車輛賣票人一體遵照自小東門至新開河及西門至新橋街之車票均收二分云 
[華商電車改設路綫卽將動工]  
　　華商電車公司因在南車站之前後門等處加鋪雙軌被路局阻止是以擬將原鋪車站後門之單軌拆除將路綫改爲自利涉橋之南至地方廳對面斜南路上經過直至滬軍營舊址爲止另鋪雙軌以便接入該處之原有軌道所有車站前門之軌道亦當拆去改爲由陳家橋地方 
 
 

Page 15

 
 
　　經過刻己議决准定改築且須急於鋪接故該公司己將鋼軌搬運至斜南路地方暫儲以便鋪設聞日内即當開工築造云 
[調查求新廠製造飛機之呈復]  
　　滬南求新廠因製造水面飛機由北京政府電令駐滬軍署飭查式樣等情曾誌前報茲悉該廠所造水面飛機業己造成三艘其形式與汽車及飛艇相似下有鐵輪四個其舵亦裝前面惟機頁配在尾後機身計長二十四英尺寛一丈吃水祇有二寸該機爲二百三十匹馬力每小時能行一百四十華里坐位甚爲精美上端之篷能摺疊者二艘轎車式者一艘每艘價銀計需二萬之譜業由軍署派員往查據稱係屬划艇不認爲飛機己由軍署將遵查式樣情形呈復矣 
[八大學足球錦標比賽之昨聞]  
　　南洋戰勝滬江 
　　昨日（十年十二月三十一號）交通大學（即南洋公學）與滬江大學在滬江球塲作八大學足球末次錦標比賽是日天陰微風來賓約千人下午二時起比賽雙方攻禦俱佳至二十分鐘後南洋左翼從旁攻入滬江一球再十分鐘後南洋衝鋒又攻進一球片刻後公正人鳴笛休息後半時初起滬江奮勇猛攻而南洋抵禦有方終不得一入數分鐘後公正人罰南洋一十二步球被南洋守門者撲出片刻後南洋右翼又攻入滬江一球結果爲三與○之比南洋勝嗣後八大學之錦標尙在未定中因南洋滬江約翰三校各勝一次或將再比也 
[滬海實業銀行倒閉案之昨訊]  
　　陸冲鵬不准減輕交保候備文移提 
　　滬海實業銀行倒閉總理陸冲鵬被控由公共公廨着交萬金保出脫逃迄今將近一月該行債務雖由公堂派員清理但陸不出究難解决而該銀行之代表律師昨晨投廨以陸被控爲數甚鉅故不能到案爲詞要求將其减輕交保時各債權人之代表許理律師聲稱該銀行之開設開未向北京註册領照實係一種欺騙行爲今因見存戸己多存欵不資遂爾倒閉敝律師前曾請求飭提陸冲鵬並傳該銀行股東到案訊追惟陸避居内地應由堂上移提云云被告代表律師聞語辯稱許理律師所言該銀行未領執照一語殊有誤會蓋該銀行己向北京立案云云經李襄讞商之英包副領事判曰陸冲鵬迄未到案所請减輕交保未便准行並候備文移提此諭 
[交易所僞股票騙洋之敗露]  
　　九江路新開之某銀行與某交易所本有連帶關係昨日上午有人以八千餘元該交易所之支票一紙向該銀行兌洋行夥照付不疑嗣查係　鼎正在查軋之時午後又有人持五千餘元之支票一紙往該行兌取現洋當被察破立即扣住將人票一併解送捕房拘留惟昨係陽曆歲杪須俟陽曆一月開關時解公廨審究矣 
[道路建設會徵求三次揭曉期]  
　　全國道路協會昨發通告云民國十一年一月四日（即星期三）下午八時三十分在四川路青年會殉道會開徵求大會第三次揭曉各隊所得分數務祈撥冗賁臨賜敎爲荷中華全國道路建設協會會長王正廷徵求隊總隊長傅筱庵經訂憑劵入座秩序如下（一）軍樂開會（惠兒院）（二）主席報告（王正廷）（三）國歌（愛國女學）（四）演說（柏烈武）（五）滑稽跳舞（精武體育會中華音樂會）（六）演說（各隊長職員等每人五分鐘）（七）女雙簧（中國女子體操學校）（八）報告分數（電光兼軍樂）（九）男雙簧（承天英無學校）（十）報告下次開會揭曉時期（吳山）（十一）軍樂散會（惠兒院） 
[印人毆斃小工之會驗尙須候剖騐]  
　　東楊樹浦路愼昌洋棧小工張義道前日與工人劉泉甫三作場内拾取米柴煮飯被司閽印人强姆生瞥見指爲串竊奪取扛棒將張凶毆受傷倒地立時殞命當經該洋棧西人報捕派深季立仁往將張義道屍體舁入斐倫路驗屍所於昨午報請公共公廨李襄讞與英包副領事蒞所檢騐未明遂升座公位捕房傳同屍叔張守山見證劉泉甫將該印人强姆生帶案先據張守山投稱死者係我之姪昨在作塲拾取木柴被告印人即指爲竊柴奪取扛棒將我姪毆打致死要求伸雪云云並據西探搿勃脫投訴昨晨十句四十分鐘得到愼昌洋棧作塲内小工被印人毆打致死之報告後我當即前往調查雙方起釁原由一過即派華探將屍車入驗屍所等詞詰之劉泉甫投案證明張義道被毆情形經中西官得供曾商之下判候西醫剖腹檢騐報告公堂訂於下禮拜五研訊再核 
[第三次歸國儉學生請給川資]  
　　留法勤工儉學生團第三次被迫歸國之胡期美態汝騙張幟關煜劉登如張俊傑劉輝訓張實李嵩高陳常武卜允新梅誠謝瑞祺周光輝傳懦仁徐春芳蕭石氷曹建章李天建卓章黃建中雷治輔熊爲奇等於昨呈請交涉員發給回籍川資原呈云爲呈請維持生活資送回籍事竊生等在法本愛國之運動受經濟之壓迫生命頻危工學難待駐法中國官廳以職責所在不能坐視僑民之流落代購船票遣送歸國曾電貴署設法護送還籍及自生等抵滬後再三請求終無要領屢次進謁尤難面見店費日逼幾難終日舉目無親囊空如洗求學無資作工無所前不能流落於國外今將流落於上海距家數千里駐法官廳不欲以累法國社會者貴署將欲以累上海地乎若謂敎育内政不涉外交則資送先到同孚殊爲多事駐法公使館電逹貴署亦屬不明職權但前次百○四同學貴署臨時與以維持并發給旅費資送還籍先例旣成而生等二十餘人同受政府遺送且沿途又無損助更形狼狽似與前次同志受同等待遇外尤當例外憫恤故敢祈貴署仍援前例送還原籍俾生等不致流離失所致成國家之流氓實爲德便 
[續誌新唐家弄之搶案]  
　　昨報紀新唐家弄五百八十號門牌德餘字號被盗持械侵入刦取現欵當塲由捕拿獲兩名等情茲悉德餘洋貨字號被刦大小現洋共計一百六十六元所獲兩盜帶入滙司捕房經捕頭詰悉一名陳金狗一名王開富均係海門人昨晨包探陸連奎孔慶平劉永茂陳王山協同西探鼐鐵傳同該號主袁秋暌證人王堯根郭仲康將陸王兩盜解送公共公廨據西探稟稱今晨經華探陸連奎等在出事地點之陰溝内拾獲手槍一支當係盜匪臨逃時所抛棄本案尙在偵查請爲展期開審經陸襄讞商之日副領事田中氏諭展期七天再訊該探等遂將兩盜帶回捕房仍行收押 
[毆斃朱金山兇犯定罪]  
　　兩人無期徒刑四人各禁十三年 
　　流氓小丹揚（即楊福生）前因糾黨行兇毆斃朱金山等當經法捕房將楊等各兇犯先後拘解公堂由中西官訊供引渡地方審檢廳訊明辯論終結候判在案昨午該廳推檢各官開庭飭提各犯至案略詰之下當庭宣判楊福生唐阿五兩犯各處無期徒刑其徐阿三張阿狗冷旺開楊天福等四犯各處一等有期徒刑各監禁十三年以儆判畢飭令分别還押候上訴期滿送監執行 
[水巡西捕毆斃米船夥十六誌]  
　　交涉公署覆縣商會函南帮米商公所之會議 
　　江蘇交涉公署昨復上海縣商會公函云逕復者接准來函並附雜糧業仁榖公所函均悉一切查西捕裴迪生係瑞典國人准上海地方檢察廳來函並函送供詞及騐斷書訴狀到署業經於前日兩次函請瑞典總領事迅提該犯裴迪生到案嚴行迅辦一面函致江海關監督轉致稅務司將該犯解送瑞典領署收審在案知注先行奉復至希轉致仁榖公所爲何 
　　南帮米商公所因各船帮爲曹根寳一案在各處集議罷裝有本月初十日實行之說遂於午後二時在公所内開緊急會議當由嚴筱泉莊桂清等邀集南帮等船戸各領袖磋商略謂本年各處年荒米價又高各行家米店營業折减銷路平常况值年底時節萬不能遽爾停裝釀成恐慌之象力勸各帮領袖等將情形轉告各船夥萬勿操切過甚繼商定由公所與仁榖錫金常熟公所等代爲電請省長又交涉員等各機關請求懲兇厥後應會同常帮公所等開聨集會議决定此項辦法然後發動云云衆始允許而回 
[謀害親夫案之定讞董王氏押五年]  
　　住居文廟路爲保險生理之董秋生前遭伊妻董王氏用剪刀剪傷生殖器由法庭辯論終結候判在案昨午經審檢廳推檢各官開庭命提董王氏至畧訊一過當庭宣判以傷害罪當然成立判决監禁五年以儆 
[總商會與銀爐公會往來函件]  
　　爲姚南記翻造房屋事 
　　總商會致銀爐公會函逕啓者前接大函貴會房屋自姚南記接購後即經勒費加租囑爲由會和平商辦等由當經公推會董薛文泰君前往面晤竭誠磋商並由兩會長具名公致一函切實商勸茲於本月二十七日接姚南記覆函内稱接奉大札具悉種切承示銀爐公會房屋一事前荷藻飾感紉無旣惟查該產自向晉源公司購得後原意本應翻造是以歷經通告該公會另覓房屋遷讓以便尅日動工並無他項提議兹據轉示情形其中似涉誤會除面託薛文泰先生轉逹外用將敝賬房進行翻造宗旨專函奉覆務乞貴會轉告銀爐公會從速覓屋俾得兩便不勝感禱等情並接薛君函告詞意大畧相同用特據情奉復即希發照爲荷此致銀爐公會上海總商會啓十二月二十七號 
　　銀爐公會復總商會函上海總商會會長先生台鑒敬啓者本月二十七日接奉大函知貴會對於房租增加問題痌癏在抱不勝感佩而對於敝會會所承荷公推會董薛文泰先生前往與姚南記磋商並蒙兩會長先生具名公致一椷切實商勸尤爲感紉由是貴會接姚南記復函據稱原意本應翻造故迭次通告敝會遷讓並無他項提議據轉示情形其中似涉誤會等情如果姚南記决意翻造則敝　非無遷讓之意查閱本月份報載姚南記將無錫路一帶房屋召租是與翻造宗旨似屬不符即據其復貴會函意翻造一節措詞頗爲懸殊敝會以良心爲前提絶不欲與人糾纒至於姚南記索價加租謂無其事敝會亦何敢具函妄陳顚倒是非於不顧乎惟瞬屆陰曆年底萬一姚南記果有翻造之决心越爼代謀年内亦似難動工際此年近歲畢敝會雖有遷讓之志願設身處地亦碍難實行竊思此間以破壞不堪之房屋敝會住入以後大加修理需費頗鉅恐姚南記假翻造之名迫我遷讓而被安享其成於理亦有所不容人孰無情敝會商懇於前貴會勸解於後則姚南記豈無轉圜之餘地姚南記若能取消翻造之虛文酌加租金照衆房客一致辦理敝會亦决不拂逆其意敝會添爲貴會一份子故不憚煩瑣凟陳鈞聽苟得酌加租金繼續租賃固屬幸事如果該房東决意翻造只得暫度陰曆年關再作計議務祈貴會轉告姚南記曲爲周全屢凟台端意外勞神實深感歉伏候裁示俾便遵行臨頴馳思無任盼禱敬頌公綏上海銀爐公會啓十二月三十號 
[車運銀洋進出口紀]  
　　昨日（三十一日）滬寗路大通運銀公司由夜班車運出本埠金城銀行現洋十萬元又惠興益豐洽源等莊現洋二十四萬元均運至天津又金城銀行現洋二萬元至濟南又中國銀行寳銀二萬七千兩又交通銀行寳銀一萬五千兩運至南京造幣廠 
　　滬杭甬鐵路上海南站前昨兩日由杭來滬之早快車在杭松等處裝來現洋計列如下（三十）由杭州造幣廠裝來新幣十萬元分裝二十箱係交通銀行八萬元中國銀行一萬元日夜銀行一萬元又松江甡源運交上海鴻祥現洋一萬三千元又松江甡源運交上海鴻賚現洋七千元又松江典業銀行運交上海交通銀行現洋五千元又西塘和太運交上海兆豐現洋四千元（三十一）松江甡泰運交上海介順現洋一萬四千元又松江甡源運交上海鴻賚現洋三千元又松江典業銀行運交上海新華銀行現洋五千元又西塘和太運交上海惠工現洋三千元以上兩日間共運到現洋十五萬四千元先後運抵上海南站缷車 
[美盛公司棉巿報告]  
　　中美新聞社譯美盛公司棉巿報告云一星期來棉巿狀况頗有穏固之傾向交易所中頗多短期交易惟近因銀根緊急一時尙不能將收穫之新棉上巿棉價大約將大有升降也棉纱巿面大見起色本埠交易約九千包運往四川及南方北方諸埠每包計銀七兩又直接預定者凡一萬三千包優等高六七兩不等預料絲價不致再跌中國新年而後或將更見發逹利物浦中等美棉現貨爲一一·三六紐約巿現貨爲一九·一○孟買巿無電報來上海棉爲三十兩通州棉爲三三兩半太倉棉爲三一兩半巿况各方而穏固華棉出口總額自本年九月至今日爲九萬七千二百二十三擔 
[集會彙聞]  
　　新閘巿立和安小學校創辦以來己屆十五年前昨兩日爲該校舉行十五周紀念會之期並舉行成績展覽會學生游藝會招待學生家屬及來賓參觀聞兩日中更由學生組織新劇對衆表演頗覺興高朶烈故參觀人數除本校學生外來賓及家屬不下一千餘人今日元旦聞更由歷届畢業生組織新劇團絲竹會叙餐會並誌慶祝云 
　　寗波旅滬同鄉會　上年秋季開辦義務小學五所迄今己歷年半同鄉子弟入學者己逹九百四十餘人因限於學額以致向隅者頗不乏人茲聞該會理事事務監學務董事諸君自明年起擬組織校董會籌募學欵在南巿法界提籃橋等處添設數校以便就近同鄉就學又悉各校敎員對於課外敎授極爲注意如學生自治會學校新聞演說競爭會英語練習會課餘同樂會等均由學生發起敎員輔助頗見成效今日元旦第一校學生錢興中洪效丞毛富晵吕芝芳等發起慶祝大會并備有菓物分贈初級學生以聨情誼云 
　　中華書局同人進德會定於元旦上午九時起開成立大會秩序如下一摇鈴開會二向國旗行三鞠躬禮三國歌四會長致開會詞五副會長報告本會經過情形六演說七游藝一中華雅樂二滑稽笑話三表情歌舞四新奇幻術五京音清唱六國語表演七表情歌舞八化裝歌劇八給奬九撮影十茶點十一散會 
　　虹口清雲里培德公學學生自治會曁童子軍定於元旦下午一時舉行圖書館捐書大會紀念會及交誼會備有各種遊藝助興刻己柬邀各校友及各家屬屆時前往參觀矣 
　　北京路亞東公學同人曁日夜校學生以自勵之精神激起國民愛國熱忱發起亞東國民自勵會訂於十一年元月元旦下午七時起開成立大會秩序有幻術滑稽談來賓演說新劇等 
[杭州聾啞學校移滬預誌]  
　　杭州太廟巷惠愛聾啞學校係華敎師周耀先創設伊子周光逹主持校務迄近十載成　可觀乃父故後敦請本埠中國耶穌敎自立會總會長俞宗周爲主任董事該校擬遷來滬一俟校舍告成即行遷徙定額四十名男女並收以十歲以上十五歲以下爲合格取費尤廉現有簡章函索即寄云 
[三北旅滬同鄉會徵求會員]  
　　旅滬之浙江餘姚慈谿鎭海三北旅滬同鄉會業在勞合路寗波里賃屋籌備並開始徵求會員其徵求宣言書云際商戰劇烈時代非有團給力砥柱於其中斷不足以操勝算歐洲各國戰勝商塲由來久矣即如美洲大陸近百年來實業發展工無游閒商無停滯財力之雄駸駸乎駕歐洲而上之果操何術哉團體林立也我中國地大物博爲全球冠惜乎人心渙散如一盤沙欲謀公益創辦實業而無從集焉良可慨己我寗三北僻處海隅人民操業除農工外大半經商知上海爲通商巨埠接踵而至者不下十萬有奇何以商業競爭反落人後團結力薄弱故也同人等欲圖挽救知非合羣不爲功爰訂簡章徵求大會屬在三北聨爲一體庶幾衆志成城衆擎易舉運其全力不難與歐美僑商决勝負於滬上也我同鄉盍歸來 
[閘北工巡捐局新年停收車捐]  
　　滬北玉巡捐局昨出第七號布告云爲布告事照得各項車輛執照按月於一號起開始捐發現届民國十一年歲首循例放假四日自一月一日起至四日即舊曆十二月初四初五初六初七四日停止辦公所有捐發各項車照改於一月五日起一律捐發爲此布告仰各車業商民一體知悉務於一月五日起赴閘北四區界内民立路本局稅務處繳捐領照毋得延誤切切特此布告 
[信誠製造猪油廠註册己准]  
　　本埠信誠製造猪油廠股份有限公司係遵照公司條例組織其營業範圍專揀選肥猪取其甘脂製成結白猪油並採辦花生油等裝載箱罐銷流英美德及小吕宋海參崴八打威等埠頗爲各國商賈所歡迎該廠曾呈請農商部註册聞業己由部核准頒給第六百十六號執照云 
[軍隊年終之犒賞]  
　　松滬護軍使署以本埠軍隊各兵士終年勤勞茲届年終自應犒賞現特擬定每營四連每連各賞猪肉五十斤均於昨日分别發交各營轉軍矣 
[義賑奬劵開奬紀]  
　　昨日爲第十一期義賑有奬劵開奬之期午前在西門外共和影戲圍舉行茲將開出之五大奬號碼及經銷各票號錄下頭奬二萬一千三百四十號漢口振華公司二奬二萬三千八百三十三號漢口振華公司三奬七千三百九十六號杭州兆元四奬四千一百三十九號北京華生錦又四奬九千八百九十二號漢口振華公司又四奬一萬四千六百十二號南昌華安公司五奬二萬二千七百十二號漢口振華公司又五奬二萬四千七百三十四號東三省分所又五奬三萬一千五百零九號松江生財道 
[姚震坤冒官詐財之獲究]  
　　汪森記木作主汪榮昶昔年承造上海地方聽看守所工程告竣之後尙餘水門汀並大小碍料等當因此等笨重物件一時不取稟准前林廳長寄存該看守所旁隙地上山廳發給收存執照迄今己有四五年邇來汪在斜橋相近承包工程擬往取寄存之物惟所取執照早經遺失乃有自稱在地方檢察廳爲書記官之姚震坤向汪聲稱該廳官員我均相熟爾所存之物件不妨我來介紹立可取回汪信以爲眞前日姚至汪處稱諸事說妥須運動費洋十元汪允之即將洋如數付給旋雇車夫往車磚料事爲審檢兩廳長查悉立命汪榮昶到庭略詰之下汪卽和盤托出問官大爲震怒當庭謂曰本兩廳並無姚震坤書記官其人爾旣受愚所存水門汀與磚料准爾前去車回一面另派法警協同汪榮昶出外找尋暖官詐欺之姚震坤到案訊案嗣在小西門附近將姚獲解到廳稟奉孫檢察官升坐提案研訊之下判令收押候示 
[火車軋斷工頭左腿]  
　　阜寗人施基和在某轉運公司充當管車工頭昨日下午三時許在滬寗車站軌道上被火車軋斷左腿分爲兩截血流如注當由路警車送仁濟醫院醫治 
[汽車傷人三則]  
　　昨日上午十時許某號汽車駛經北浙江路撞倒行人楊萬喬兩足受傷當由匯司捕房五百二十七號華捕到來抄錄汽車號碼另雇車送受傷人往同仁醫院醫治一面歸報捕頭候示又南潯人錢永正昨日下午一時許行經法界愛多亞路被某號汽車撞跌頭部等處受傷頗重不省人事由霞飛路捕房一百五十號華捕到來將汽車號碼抄錄另雇車送受傷人投仁濟醫院醫治又有某號汽車於昨下午三時駛經北福建路撞倒行人朱有福首肩腿足等處受傷經滙司捕房三百四十二號華捕前來抄錄汽車號碼另雇車送朱有福投同仁醫院醫治一面呈報捕頭請究 
[法租界兩火案之訊判]  
　　法新租界金神父路口盧柏林所開之餘泰祥雜貨店日前失愼昨由捕頭將盧傳至法公堂請究先由捕頭稟稱查得被告保有火險銀二千兩請核詰之盧供商人是日不在店中究係如何起火不得而知經理周永全學徒王克明同稱商人等同居在店實係後房起火是實判罰銀二百兩充公以儆又朱叔源家客堂内怱然起火當即撲滅昨由捕房將朱傳至法廨請訊朱稱是晚商人睡在樓上不知如何樓下忽然起火當由商人驚醒立即起身樸滅故未肇災是否被人縱火不得而知中西官判將案注銷 
[叔姪算賬種突]  
　　閘北長安路開捷隆猪腸廠之安徽人注希鈞前與其姪汪金貴合股經營某種事業昨爲算賬起釁互相爭執由希鈞扭姪至四區報告不受約束經顔署長質訊之下判候調查詳細情形再行核辦 
[造屋工程之爭執]  
　　作頭沈忠記延賚美律師代表投法公堂控稱原告於今年六月念八號與李娘訂立合同代李建造房屋一所後由被告一再函致原告内稱工程不好須將所砌牆拆去重造迭次阻止原告建造進行請求堂上飭派公正人查察被告由逖百克律師代辯稱原告律師請求派公正人查明一節敝律師並不反對惟當時雙方訂立合同之外尙有承攬一紙書明建造須用好料今原告有違合同求察中西官判聽候覆訊再核 
　　尙有本埠新聞公布欄等轉入後頁 
雜評二 
[元旦日之表示（訥）]  
　　國人每於歲首必有一種新希望然無論何種希望結果必仍歸泡影民國十年中所經過新年之成例無不如是吾謂此希望之不實現不能責之他人何則因國民之希望先無誠意也國民果有希望之誠意當不僅空言希望必須先於元旦日有堅决切實之表示而後萬衆一心以實力赴此希望如希望裁兵則先表示裁兵之志願希望自治則先表示自治之志願而元旦日即爲實行表示之機會此次民國十一年之元旦廣東敎育界預定作禁烟大演講軍界預定作禁賭大巡行此等動作即足以表示廣東人所抱之希望堅决而切實也有此堅决切實之表示即可决其必能依此希望以進行將來必獲多少之效果若有希望而憚於表示之動作則　希望之心己不熱切又安有實現其希望之望哉 
 
 

Page 16

 
 
本埠新聞二 
[麵粉交易民控建祥棧案]  
　　被告是否日商尙須查核 
　　中國機製麵粉交易所前延巴和律師代表投法公堂控建祥棧不理劃條洋八千元請求傳案訊追經中西官核准於昨日傳訊被告未到延日本律師函致法公堂内稱被告係屬日籍法公堂不能受理等語即據原告律師稱此種理由實無如此辦法惟在法租界開設各商號有掛各國旗而冒充中國商行者應請堂上注意中西讞員會判此案訊得被告係屬日籍乃係一面之詞難以憑信聽候函致福建會館查明奉覆再行核奪 
[東方公司控顔料號案展期再訊]  
　　義商東方公司在公共公廨呈訴交通路某顔料號主甬人張雲江不交二十餘萬山之機器價銀一案定期昨晨集訊因兩造代表律師另有他事故奉中西官諭令被告仍存現銀五萬兩候展期再訊 
[兩塌車夫撞傷行人之科罰]  
　　塌車夫憑仁榮徐阿二前日在新閘路拖車不愼撞傷行人張阿金沈協茂被捕查見將馮徐二人帶入捕房昨解公共公廨經中西官訊供一過以原告不罰遂判馮徐二人各罰洋三元充公示儆 
[房東房客之互控案]  
　　蒯永林投法公堂控稱前有孫松濤向商人租去坐落紫來街地方之房屋四幢開設孫協泰紅木嫁器店詎孫於上月閒將屋替租昇記紙號將孫協泰招牌取去實屬侵佔房東主權請求着令押遷被告孫松濤延逖百克律師代辯稱原告所控替租實有不符被告乃係分租與替租情形大有分别况被告租賃此屋己有十五年今被告雖將房屋分租惟招牌仍舊懸掛並無取去請求堂上查察當於分租之後原告即向被告要求小費三千兩房租加至八十兩不遂所欲即在被告門前粘貼招租實屬有害被告營業請求追償損失銀三百兩中西讞員會判退去聽候查明是否被告將招牌取去抑或仍舊懸掛再行核奪 
[索欠互毆各罰二元]  
　　張金福前日因與吳小四在福州路索欠起衅互毆被六百八十四號華捕查見向阻不服以其在途打架違章一併帶入捕房昨解公共公廨經中西官訊明判各罰洋二元充公以儆 
[僞鴉片騙洋案祇獲包車夫]  
　　住居新閘白克路六百六十一號屋内之龔仁卿指控包車夫張阿二與在逃之某甲將凈糖裝入洋鐵箱内混充鴉片烟騙去洋一千二百元等情由捕將張獲解公共公廨奉飭報候補提人證質究在案昨晨由廨提訊據包探王金生投訴查得行騙人住居法租界曾往移提未獲等語訊之張阿二供稱在逃之人家内拉車祗有三天故不知其姓名乞鑒經張襄讞核供商之義副領事費君判張阿二開釋其所拉包車一輛暫存捕房候缉拿行騙人到案再核 
[拐案兩則]  
　　胡家木橋居民蕭長兆之女根勲年二十二歲日前忽然失踪茲經蕭查明被唐茂泰拐匿乃投地方檢察廳稟請提究奉諭核准派警往提到案訊究 
　　蘇州婦人吳　氏近遭拐匪朱金榮誘拐來滬於阼換乘南陽丸輪船動身擬往漢口等處圖賣當該輪未啓椗以前由救濟會探員陳少廷上輪調查見其形跡可疑上前盤詰言語不符乃一併拘送地檢廳奉訓之下判令收押該氏發送該會留養候查傳家屬來案認領 
[兩人各交一百元舖保]  
　　昨晨哈爾濱捕房華探目沈阿炳包探管宗餘尤雲卿等協解揚州人麻皮小楊（又名公盛）小兎子（即唐茂泰）至公共公廨稟稱該兩人查有結黨在租界内施行不法情事以故拘究兩被告同延律師到堂請求交保出外候示中日兩讞員磋商之下判被告各交一百元舖保展期下禮拜六再訊 
[飾物質洋被匪搶去]  
　　王阿明前晚九時許携得飾物往東有恒路某押店質洋四十元甫出店門突　匪徒四五人攔截去路嚇禁聲張將王所質之銀洋悉數攫取逃逸經事主報告哈爾濱捕房請爲查緝捕頭准予飭探查拿贓匪解侒 
[圖攫大衣拘留七天]  
　　安徽人許少卿在閘北鳥鎭路擺設舊貨攤爲業前日有甬人朱玉祥將許攤上之黑呢大衣披於身上乘間圖逃由鄰攤上之王秀山瞥見代許追獲鳴警拘入四區經顔署長訊明判朱處拘留七天以示簿懲 
[牛奶棚作弊之科罰]  
　　公共工部局衛生處西員查得虹口塘山路六百號門牌福興牛奶棚所售之牛奶己將原質設法取去攙以他物食之有碍衛生知照該管捕房轉請公共公廨出單昨晨派探將該牛奶棚主潘世仁傳案訊實判着罰洋五元充公 
[洗衣作不捐執照罰十元]  
　　　惟馨在虹口百老匯路二百六十八號門牌開設洗衣作　不向工部　捐務處報領執照　捐務處洋員查出通知該管捕房轉請公共公廨出單昨晨將陳傳　訊賞以其不應違章科罰洋十元充公並命補損執照 
[燕子窠主保洋充公]  
　　漢口路三百六十四號屋内有人開設燕子窠前日被總巡捕頭偵悉派令中西包探協往搜獲烟具即將其主陳耀章帶入捕房准存洋十元保出現由公共公堂傳訊不到由捕稟奉中西官着將保洋充公烟具銷燬 
[竊賊禁押一月]  
　　江北人孫仁生串竊西華德路翁雪臣家值洋四百八十元之衣飾現洋案發由華探目金福籌包探何慶恩緝獲昨晨吊出贓物將孫解經公廨訊實判押西牢一月贓交失主領去 
[公共公廨訊案彙錄]  
　　昨晨公共公廨民四庭由李襄讞會同英包副領事訊理各案如次（一）胡淦甫訴萬康蛋廠經理虞仲宜不理欠欵案被告延朱斯芾律師請求减輕交保並以萬唐蛋廠訴胡淦甫　留蛋黃一案前因胡不願受公堂訊理故將原單却下今胡旣訴該蛋廠應請將前案回復原狀着胡交保兩案併訊結果萬康蛋廠訴胡淦甫案准其回復原狀原被兩造各交五千兩保並准同時排訊（二）婦人程王氏訴程寛如遺產糾昌案結果准如奉給諭徐甡泰當按月支一百二十元外餘當均不准支付與被告（三）朱錫春延許理律師周錦濤徐阿二冒認租故佔地案結果兩造律師請求函致會丈局丈量劃分以清糾葛等情候函致會丈局派員眼同兩造丈量劃分丈畢具復核奪（四）郎孟松訴鄧雨生不理借欵案結果改期續訊 
[寰球學生會介紹部消息]  
　　寰球中國學生會介紹部消息云茲有外省某農業專門學校託聘擔任農本科三年級及一年級主科功課之敎員一人每週授課十四小時月薪一百五十元（如加鐘點每小時加月薪十元）每年以十二個月計算供宿不供膳如有東西洋留學畢業生能以國語講授農科者可向該會介紹部接治惟須先寄中西文履歷一紙詳述姓名學歷籍貫經歷等云 
[誌謝]  
　　昨承中易信托公司惠贈日曆一掛又中華書局惠贈「英文週報」新年號一册誌此併謝 
公布欄 
[江蘇高等審判廳]  
　　批示楊金杓一件呈爲聲請發還原卷由呈悉本案卷宗己令發如臯縣矣仰即知照此批 
　　公示案據朱葆生即朱葆望等與陳琛等因選舉訴訟一案業經本廳判决並令吳縣派吏送逹朱葆生即朱葆望及田雲泉之判决正本在案茲據該縣呈稱去吏回稱遵往按址送逹詎該當事人所註地點查詢業己遷往杭州等情並將判决正本送逹證書呈繳前來查訴訟通例住址不明者庶以公示送逹本廳應將送逹朱葆生即朱葆望及田雲泉之判决書佞法公示送逹仰該受送逹人等知悉自公示後第八日起滿二十日爲確定特此公示送逹以上十二月二十九號 
　　民庭判决倪文伯與紀獻廷等爲債務涉訟抗告一案（决定主文）原批示撤銷本案應由原縣迅予依法審判周國禮與陶素修爲債務涉訟抗告一案（决定主文）本件抗告駁回抗告費用由抗告人負擔陳華春爲貨欵涉訟聲請中止一案（决定主文）本案聲請駁回聲請費用由聲請人負擔金國基爲不服高寗地審廳駁回再審之决定抗告一案（决定主文）本件抗告駁回抗告費用由抗告人負擔陳震爲省議會議員初選涉訟抗告一案（决定主文）本　抗告駁回抗告訟費歸抗告人負擔林蓮子與王毛郎爲賠償損害涉訟控訴一案（决定主文）本案控訴駁回（以上十二月三十號） 
　　批示林守仁呈爲案縣不結請再飭縣强制執行由呈悉候再飭縣查核原案迅予依法辦結此批季潤之呈爲與季榮祿田價糾葛縣署執行違法請救濟由呈悉究竟該民與季榮祿在縣互訴是何情形據請釋放伊子暫定執行或查封不動產備抵各節有無窒碍仰候　發副飭縣查核依法辦理並具報核奪此批（以上十二月三十號） 
[江蘇高等檢察廳]  
　　批赤邢熙明狀悉爾弟邢熙壽如果在監確係患病自有醫士爲之調示所請保外醫治之處廳毋庸議此批黃銀官狀悉候調卷核奪此批杭克則狀悉候調卷核辦此批張志讓呈及憑證均悉候據情檢同憑證轉呈司法部核辦此批沈鳴岡對於鮑仁俊案請求維持原判呈遞一狀王敏行等請再補傳合併訊判呈遞一狀張劉氏請解理由賞提集訊呈遞一狀奚喬氏具呈辯護理由呈遞一狀鮑仁俊續狀聲明呈遞一狀以上五狀業經本廳查閱函送同級審判廳核辦仰即知照此示饒維呈一件爲呈請委用由呈及履歷憑證均悉酌委人員本廳自有權衡毋庸呈請致涉干進憑證發還仰即來　具領可也此批劉榮春補具抗告理由呈遞一狀業經本應查閱函送同級審判廳核辦仰即知照此示（十二月三十號） 
[上海地方審判廳]  
　　判决主文（民一庭）一件判决陳楊氏與沈陜泉等抵押權糾葛　訟一案主文陳楊氏之請求駁回訴訟費用歸陳楊氏負擔一件决定施雲龍輿黃允章因租地糾葛聲請覆訊一案主文本件聲請駁回聲請費用歸聲請人負擔一件判决丁滋生與陳才芳因擔保貨欵糾葛一案主文被告人應償還原告人洋一百十三元三角三分原告人其餘之請求駁回本案訟費歸被告人負擔一件判决沈從周等與瞿金虎欠欵糾葛一案主文瞿金虎應償還沈從周洋八十元周瑞生訴瞿金虎部分准予註鎖訟費歸瞿金虎負擔（民二庭）一件判决　鶴齋與　志芳因租屋糾葛回復一案主文本件　礙　回聲明窒礙後訟費歸被告人負擔一件判决姚彬士訴陸子英爲貨欵　　一案主文原告人之請求駁回訟費歸原告人負擔一件判决廳鴻飛　盧福全因贖屋糾葛控訴一案主文本往控訴駛回本　訟費歸控訴人負擔一件决定李雲記訴同利涿店主因租屋糾葛一案主文本件訴訟應即撤銷訟費歸原告人負擔一件判决周仲鈞等訴彭少芸贖屋糾葛一案主文被告人故父彭友林受興上邑二十五保十二圖二十七舖南倉街茶館弄平房九間一架並隨房基地四分三釐准原告人備原典價九八規銀一千零五十兩向被告人贖回訟費歸被告人負擔一件判决張仲平訴王有清保證債務一案主文王有清應代張得虎戴錦章劉正榮償還張仲平　五十元訟費歸王有清負擔以上十二月二十九日 
　　判决主文（民一庭）一件判决吳有慶與黃儀生會欵控訴一案主文本件控訴駁回本審訴訟費用歸控訴人負擔一件决定戚德甫與衛啓文因借欵糾葛一案主文本件訴狀准予註銷訟費歸原告人負擔一件判决曹陳氏與曹金全因租米紏葛一案主文被告人應交付原告人租米洋九十九元一角二分二釐訴訟費用歸被告人負擔一件判决沈季璜與徐惠平因棧租糾葛控訴一案主文原判關於判令控訴人賠償被控訴人棧租損失及訟費部分應予變更控訴人應賠償被控訴人自民國八年陰曆七月十六日起至出貨日止每年四百元計算之棧租損失本案兩審訟費控訴人負擔十分之七被控訴人負擔十分之三一件判决朱琴林與葉殿卿花欵糾葛更審回復一案主文本廳十年九月三十日之缺席判决應予維持聲明窒礙後之訟費歸被控訴人負擔一件判决章泉源與沈長順等抵欵斜葛一案主文被告沈長順等應償還原告章泉源本銀九八規元二百兩利銀一百三十六兩本年陰曆十一月以後之利息仍照約以月息一分算至執行日爲止但不得超過原本訟費歸被告沈長順等負擔（民二庭）一件决定胡哲明訴王友棠等爲租屋糾葛一案主文本件訴訟註銷訟費歸原告人負擔一件判决陶志宏訴陳阿邱爲貨欵涉訟一案主文陳阿邱應償還陶志宏經理之源和鐵行貨欵洋二十七元二角四分訟費歸陳阿邱負擔一件判决陳桂林訴毛洪昌爲借欵涉訟一案主文毛洪昌應償還陳桂林借欵洋四十元訟費歸毛洪昌負擔一件判决顧祥寳訴曹許氏借欵一案主文原告之請求駁回訟費歸原告負擔珍年判决劉培岡與劉永清因田土糾葛控訴一案主文本件控訴駁回本審訟費歸控訴人負擔一件决定馬殿魁訴浦二寳借欵糾葛一案主文本件訴訟准予註銷訟費歸原告人負擔（以上十二月三十日） 
　　公示送逹（全文在本廳揭示　公布）第一八五號（民一庭）一件陳九如與蔣文卿因貨欵糾葛一案（决定主文）蔣文卿所欠合興發行所貨欵規元二千四百三十六兩八錢五分應於本年陰曆十二月二十日以前付給該發行所經理陳九如具領訟費歸蔣文卿負擔右仰被告人蔣文卿知照第一八六號（民二庭）一件張德富與陸家明因爭妻糾葛一案（判决主文）周阿大認爲原告人之妻被告人不得爭執原告人其餘之請求駁回訟費兩造各半負擔右仰被告人陸家明知照第一八七號（民一庭）一案陳楊氏與沈映泉等因抵押權糾葛一案（决定主文）陳楊氏之請求駁回訴訟費用歸陳楊氏負擔右仰被告人陳金氏知照 
　　判决主支（民一庭）一件判决李杏泉與陳圭峰租房控訴一案主文本案應維持本廳民國十年十月十九日之即時判决聲明窒礙後之訴訟費用歸李杏泉負擔一件判决張姚氏與沈餘福等借物涉訟一案主文沈餘福應償還張姚氏金鐲兩副共計重八兩零五分八釐張姚氏對於徐記之請求駁回本案訴訟費用歸沈餘福負擔一件判决顧老虎與薛秀昌損害賠償控訴一案主文原判撤銷被控訴人應賠償控訴人損失洋五百十八元零二分八釐控訴人其餘之控訴駁回本案訟費控訴人負擔三分之一被控訴人負擔三分之二一件判决虞成賢與陳長根因租屋糾葛一案主文被告人租住滬甯蘇宰猪公作房屋三間應即遷讓其積欠租洋六十六元應如榖償清均着交由該公作之代表虞成賢接收訴訟費用歸被告人負擔（民二庭）一件决定馬福坤與馬福壽因航船涉訟聲明控訴一案主文本件應由馬福坤繳納抗告印紙費候本廳作爲抗告案受理一件决定　涸霖與周宋氏等因債務涉訟聲請再審一案主文本件聲請照准一件判决王根元訴龔耀卿等因債務及損失糾葛一案主文原告人對倪三和尙王阿貞之請求駁回原告人對襲耀卿之訴訟駁回訟費歸原告人負擔一件判决龔耀卿訴王根元因貨欵糾葛一案主文被告人應償還原告人煤價洋三百五十二元三角五分訟費歸被告人負擔一件判决宋瑞堂與盛義昌等爲欠欵紏葛控新更審一案主文本件控訴駁回本審及前上告訟費歸控訴人負擔（以上十二月三十一日） 
[上海地方檢察廳]  
　　批示黃竹樓狀悉本案抗告前經本廳審查應　高等廳管轄己檢卷呈送核辦仰自赴江蘇高等檢察廳貝訴可也此批朱小毛狀悉本案事實並非虛僞在告訴人自不負誣告之責所請着毋庸議此批劉堂華狀悉候調卷　辦此批曹子瑞狀悉爾妾因何潛逃有無他項情節俟到案後财爲核辦所請未便照准此批柏樹金狀悉案己起訴仰候同級審判應核辦所請交保之捉應毋庸議此批居敎國狀悉案正偵查仰候核辦毋凟此批顧新元狀悉趙秀貞果爲爾所有買得其買賣之契約亦屬無效自不能由爾領問所請礙難照准此批夏順堂狀悉仰候函致原縣核辦此批以上十二月二十九日范五洪案己判决俟送執行所請未便照准此批王林柯狀悉准予上訴此批周宗碩狀悉案己訴請預審仰即靜候傳訊此批徐周氏狀悉案己判决候即依法執行所請預交保之處應毋庸議此批王春發狀悉所請不准此批鄭佳伯等准予覓保來廳候釋此批張濟亭所請不准　批林良林狀悉所訴均不成立犯罪如果欲依刑律補充條例第十一條請求懲戒爾子林秋泉之處仰逕向同級審廳請求核辦可也此批傅福新狀悉案己判决至私訴一節仰赴同級審判廳獨力提起可也此批以上十二月三十日 
　　批示顧榮華狀悉准予上訴仰於七日内補具理由書以憑檢送此批楊阿金狀悉仰即帶領小二來廳候訊莊林和狀悉案己起訴候送同級審判廳核辦此批楊李氏靜候判决毋凟批批（以上十二月三十一日） 
[上海縣公署]  
　　批示湘籍附生劉辰呈爲褚吳氏募捐附呈緣簿由批據呈褚吳氏募捐綠簿一册經本公署派員調查諸多不實應將所呈緣簿扣留以杜招摇仰即知照此批李晋昌等呈爲開設分典遵例具結呈請核轉給示開張由批呈悉候轉呈給證此批稅銀木榜規條保切各結存送布告發 
 
 

Page 17

 
 
   
 
 

Page 18

 
 
 
[第一百十八期]  
[一週間世界時事撮要（圓）]  
　　華盛頓魯案談判關於膠濟鐵路問題日本欲借我贖路之欵而延長其償還期限並須任日人爲車務總管技師長會計長以保留經營權我雖抛棄無條件交還主張提出十年分期攤還三年全償之辦法而日本終不諒解自二十一日以後託詞請示東京政府迄今停頓未議東京消息閣議决定無論如何不再讓步日使小幡對吾曾有勸告華盛頓消息日本將推翻贖路原案英美將出面調停而吾代表有將魯案提交大會討論之意云 
　　關稅案吾代表最先提出值百抽十二半並關稅自主之請示延宕月餘未有定議近有消息美國允吾要求英國祗允值百抽七五日本無表示關稅股員會己草擬試行辦法擬先允我值百抽五以後抽七五並須派委員會調查吾代表尙堅持抽十二半云二十一條要求案日本不允討論一如初提出後情勢是故綜觀本週華會消息關於吾國者仍無進步 
　　海軍問題法日兩國對於主力艦噸位比例之異議甫經平息而爲潛艇問題又生波瀾今其形勢愈趨複雜恐非此届華盛頓會議所能解决也初休士海軍原案定三國許置潛艇之數額英美各九萬噸日本五萬四千噸英國即力特廢除大潛艇限制小潛艇之議然以主力艦比例案未結束擱置一月不提至二十三日英代表貝爾福李貴族在海軍委員會力陳潛艇之當廢而法意日反對之法在抛棄台邦增造巨艦計畫之時本己聲言用於防衛之輔助艦不再讓步以爲開議潛艇比例時留一說話餘地意大利不甘示弱於法欲爭得與法同數之噸位日本當然多多益善美國見此情形乃定一折中辦法定英美各六萬噸法四萬二千噸日三萬二千噸意二萬二千噸英無異議而日欲維持休士所派五萬四千噸之原議意欲與法同數法待巴黎訓令故海軍會議亦停頓數日及二十八日巴黎訓令遞到則赫然輔助艦三十三萬噸潛水艇九萬噸之要求也茲列比較表如左以清眉目 
　　英美日法意 
原有潛艇噸位九萬二千九萬五千三萬二千二萬八千一萬八千休士原案九萬九萬九萬五萬四千未詳念四日美國折中案六萬六萬三萬二千四萬二千二萬二千對折中案態度無異議無異議五萬四千九萬與法同法國態度執抝若是潛艇協定遂不能成立大約此後尙將有世界潛艇大會之召集也二十九日之海軍委員會祇議定軍艦砲位大小之限制及潛艇遵守國際公法原則之議案 
　　當此華盛頓縮减軍備會議進行之際而歐洲亦有召集經濟大會之說初英相喬治法總理白理安以十二月十九日在倫敦互商德國賠償問題大約英國主張許德停付賠欵法國證明德國有按約激付之能力而兩方表面上未嘗有何芥蒂開會三日卒以德國賠償問題與全歐經濟問題有密切關係决定一月六日在法國東南隅開恩斯地方Cannos開全歐經濟大會名義上仍爲歷届高等會議之繼續體而除英法意比外更加入美德俄代表以期統盤計議恢復全歐經濟辦法事前英法閣員邀集經濟界重要人物分别開一預備會兩國又在巴黎開聨合會議以備編成建議案提交高等會議現在英法美日赴會代表己有就道者 
[述省自治運動（圓）]  
　　省自治運動者實即包含於聨邦運動之中其最終目的即聨合自治之各省而組爲聨邦也故叙述省自治運動當自聨邦運動始 
　　考吾國聨邦運動發軔於辛亥革命之始其時各省相繼宣告獨立南京會議即由獨立省分各派代表集合而成其成分差與美國獨立時各州之人陸會議相同是時聨邦空氣至爲濃厚時機亦極適合南方政治家主張以獨立省分爲單位組成聨邦江浙兩省並己訂成臨時省憲法選舉民政長再進一步聨邦制即可實現無如南北和議成立革命告終輿論對聨邦說頗加訾議謂爲有妨統一卒使革命初年之聨邦運動等於曇花一現民國二年第一届國會開會聨邦問題又爲民進步兩黨劇辯之焦點前者贊成之而後者反對之是時北洋派與南方民黨互爭政治地位北洋領袖爲袁世凱民黨領袖爲孫文北京在北洋派勢力下南方諸省均傾向國民黨政權集於中央則各省民黨勢力必將盡被剷除國民黨政客對於袁氏態度旣極懷疑必不聽中央集權於是鼓吹聨邦之說使各省獲有自治地位蓋即欲藉此打破集權政策也至進步黨爲親政府派則極端反對聨邦說以爲今日中國須賴强有力之統一制方足圖治其後國會解散爭辯始己然國民黨人物多在南方組織雜誌鼓吹聨邦制進步黨中亦有一部分附和之者其立說皆極精審透闢又以旣經脫離政治舞台故其言論不復爲偏私黨見所蔽佳作琳瑯傳誦一時聨邦學說之普遍於民衆深入於人心者當時之雜誌文字與有力焉 
　　及袁死黎繼國會恢復而民二國會國民進步兩黨對於聨邦制之爭辯亦遂復活且其勢益復較前猛烈蓋段祺瑞繼袁爲北洋領袖國民黨之視段初不假借以爲以暴易暴防段當如防袁故堅持憲法規定省制使中國爲一聨邦國國會中進步黨議員依附北洋派之後力主設立强有力之中央政府其後國民黨卒受政府派威嚇未能貫澈主張及國會二次解散而聨邦運動又遭一度頓挫 
　　持聨邦說者雖失勢於朝而其在野之筆墨運動則效力頗大國中有識之士無不被其影響即當年反對最力之進步黨領袖人物察己往之成績見中央集權之反僨國事亦多漸漸轉變論調爲聨邦制有力之宣傳運動迄於今日國中報章雜誌竟無有持反對論者矣故就民衆輿論而言聨邦運動固己功到圖滿矣 
　　聨邦派之活動自始迄今其所致力莫不欲將聨邦制度訂入永久憲法中蓋以國家重心當在各省而不在中央政府　督軍把持省政解散國會蔑視約法必無良善聨邦可言故持聨邦說者以爲如欲建造良善政治必先自各箇本省開始進行而後可督軍一去省政不受武人制裁而後憲政可期實現故欲建一聨邦國其第一步即當造邦以爲聨邦國之單位各省應自組爲邦人民自訂省憲以爲設施省政之根據改省爲自治邦由是進而組織聨邦國是爲必不可缺之步趨非然者獨立督軍之同盟耳安見其爲自治省分之聨邦乎 
　　省自治爲建設聨邦之初步自去夏安福失敗後留心政治者均抱此見解湖南爲省自治運動之策源地故叙述省自治運動當自湖南始 
　　湖南地當南北之衝民性剛悍善戰故自建國十年來日在戰爭漩渦中北兵之入湘者刦殺焚掠無所不至全省菁華燬於兵火北京政府所遣督軍暴烈無比而又政亂如麻雖卒被驅除而地方糜爛生靈塗炭决非短時間所能修復湘人經此衝動其對軍閥政治之敵愾心乃益勃發而不可遏是故高揭省自治主義之旗幟大聲疾呼曰北方督軍其速去湘湖南者湖南人之湖南也蓋其趨勢亦有激而然也 
　　湘中北派督軍之最後驅出者爲張敬堯張隸安福黨在任時招納權賄罔惜民艱南北將領擁兵植權劃地相爭全湘有兵十五萬人餉糈所出胥由湘民任之故地方陷於最悲慘最紊亂之境域是時吳佩孚擁兵湘南旋與南軍趙恒惕携手密結聨省自治之約迨吳軍北撤而直皖戰起張敬堯卒爲湘軍逐出自是湘人以飽經荼毒之故始恍悟永久治安之不可不賴己力保持北京政府以派遣虐民督軍糜爛地方而不堪信任廣州政府亦以空言護法而使湖南慘罹戰禍夫以不可必得之目的號召鄰省湖南爲此目的所耗之犧牲己至鉅大此後一面不爲他人甘言所欺一面自當渴求永久之治安於是湖南人大唱湖南主義外省之欲干涉湖南内政者湖南人當力拒之而湖南人亦不干涉外省之事前此湘中紊亂軍閥爲之也危害社會秩序者軍隊也故軍閥不掌政權軍隊裁撤而後太平可期民衆之志願曰推倒軍閥曰解散軍隊官僚治制成績亦劣故人民當收回政權自理其事於是人民自决之呼聲爲普遍之要求矣湖南脫離安福虐政後人民之心理有如是者湖南自治運動時機又極凑合蓋直皖之戰安福敗亡北京政府在曹張軍閥卵育之下政令不出都門之外當然無力問湘事廣州軍政府政府爭正烈旋即瓦解亦必不能外競故爾時湖南所處地位適足以宣布自主而無虞他人干涉對南北兩政府維持中立不加攻擊而北京廣州自亦不能併湘之志故湖南之自主勢所當然也 
　　夫湖南之於南北兩政府旣皆無關則其省政府當然爲一省量高機關依法旣無他種權力凌駕共上其所設施亦無需經外界之批准然省政府有此權力不難爲政治領袖爭奪之的湘人有鑒乎此始知某種批准爲必不可少然求諸人民予以委託代管權以宣布自治乎抑仍 
 
[華會以後美國最大戰艦美利崙號]  
須經北京政府之批准乎制憲者游移於二者之中頗難自决而國民黨適於其時紛紛入湘於是湖南驟得一新生機初岑春煊之黨徒把持廣州政治國民黨皆脫離粤政府奔走西南諸省謀闢活動地旣見湖南解除北軍束缚遂皆入湘盡力爲省自治之運動蓋湖南一經自治即不致投入北政府範圍且省自治本與國民黨前所主張之聨邦政策吻合故國民黨之在湘極得魚水之歡民衆輿論亦皆應聲而起學生示威羣衆集會以及請願之書接踵不絶暴烈運動亦似一觸即發當時之湖南當軸苟其逆潮流逞權威一如北方軍閥所爲則報紙不難封閉學生不難拘捕集會不難解散自治運動不難禁遏也所幸湖南當軸皆曾受有敎育明白事理注意本省福利者流故一紙通電遍傳全國則湖南爲中國開省自治運動之先河矣 
　　自是全國聞風而起報章雜誌之所紀載所評論所建議者皆此省自治與聨省制之問題也且除與北京政府有關係者外全國報紙殆皆稱頌不己 
茲將湖南自治運動之主因摘要條票如下第一原因即以中國無合法有力之中央政府北曰正式南曰護法究竟孰爲合法不易辯别故自嚴格的意義言之北京廣州皆非實在之政府在督軍巡閱使目中北京中央政府之設不過藉以爲挾制之具無論何時皆可取獨立行動各省皆在督軍權力之下無無北京廣州兩政府皆無力統馭夫中央政府旣不合法又無實力是故各省爲自謀利益計勢必趨於自主之一途第二原因爲軍閥之壓制民國建國十年軍閥橫行民不聊生督軍與太上督軍把持政局抑制民權橫征暴歛以養衆兵兵雖有害社會安寗而人民悉索敝賦以奉民難餘殍載道而宫仍勒索不饜十年内亂民生之凋敝可知是故武人政治者國之大蠹也去兵倒閥之呼聲遂益遍傳全國不可遏阻然官僚政治亦復弊竇百出效能鮮少轉使法紀蕩然政亂如麻其可痛可恨一如武人政治官憭武人均非可恃則最後代與者其唯自治乎第三原因則以人民對於政治上之責任有一般的覺悟也敎育事對漸次普遍泰西文化傳播全國其結果則有少年中國之產生今之觀察中國者若猶持革命以前甚或中日戰爭以前之成見以大袖長爪之舊式人物代表中國則大誤矣中國今日己大變滿清時代之舊觀少年人日在力爭上風之奮鬭中今之要求自操政柄之權利者即此輩少年人也第四原因則以聨邦之說鼓吹己久此中利益深入人心一旦勃發自易現實第五原因則以國民黨之主張聨省爲一種政治策略將藉以斷絶北方武人對各省之管轄權第六原因則以舊政黨漸次破裂一般政治家非北非南茫無所歸遂藉省自治主義爲其活動之新殖民地 
　　凡此六因如用算術之名詞可稱爲自治運動之方程式若有省焉具備此六個方程式則必發生自治運動而終必爲自治之省分試觀他省之自治運動而此義自明然在未述他省自治運動之前吾人先當明白其意義與進行 
程途夫今日之所謂省自治運動者即欲使每省建設立憲政府以代獨裁之武人政治其最後目的則聨合自治省分爲一聨邦之中國其進行程途爲（一）編制省憲法（二）廢除督軍制（三）解除北京政府統一政策與廣州政府護法政策之束縛（四）在尙受軍閥統治之省分中鼓吹自治制（）五自治省分訂互保之臨時同盟（六）最後自治省分合組聨邦 
　　繼湖南宣布自治者爲四川川省本在雲南軍閥唐繼堯肘腋之下前年川人盡將滇軍逐出省外川軍熊克武雖亦武人而於南北兩方均無屬統關係旋即順民意宣布川省自治雲南亦即逐去唐繼堯廢督軍制度宣布自治繼雲南之後者爲貴州去冬廣東人驅逐桂派軍閥惟以有廣州政府在尙不能與自治諸省聨合蓋自治省分即不承認中央政府之存在者也廣東雖己廢督軍制其自治制度與其他自治省分無異而省憲法猶未編製孫文原不甚贊成聨省制至去春始漸表示贊同態度 
　　省自治空氣自西南諸省漸次北趨吹入中部諸省浙江在督軍制下而亦有省憲之頒布硝北自治潮流己甚激越湘趙援卾王去蕭繼故尙非眞自治吳佩孚原與湘趙有秘密協商惟其爲人聰明有餘無眞實態度表　於世仍是北方軍閥之一而己 
[廣州巿政實况（通一）]  
　　（一）組織 
　　一九二○年十二月二十三日廣東省長陳炯明公佈廣州臨時巿政法案實開全省各邑自治之先聲一九二一年二月十五日該法案開始發生效力廣州巿政廳自茲正式成立而全省地方自治之基亦於以奠焉巿政廳設廳長一局長六皆由省長荐任按照臨時法案第十一欵廳長本當由民選惟當軸以爲民選時期尙未成熟且臨時法案具試行性質五年之後即須改訂今其惟一宗旨爲改良巿政廳長祇求得人是否爲民選尙屬次要問題也巿政廳分爲三大部行政廳諮議會及審計局是也行政廳廳長總其成其下有公安局局長敎育局局長衛生局局長工程局局長及公利局局長各一各局長皆由省長荐任諮議會有會員三十人十人由省長選派十人由民選其餘十人三由廣州商會舉出三由各工人團體舉出一由敎育會舉出一由醫界與出一由律師公會舉出諮議會之職務爲（一）介紹巿民之請願於行政廳（二）表决行政廳交議之議案（三）監察各局之行政審計局局長之職務爲審查各局賬務及製備巿政廳之報告 
　　（二）預算 
　　按照民國預算制廣州巿政廳己製備十年度之預算案（會計年度開始於今年七月一日）其預算之收入共爲一九六九九九七元各項來源可列表如左 
　　（一）房捐　　　　　　　六四五·○四五元　　（二）樂戸捐　　　　　　五一八·○○○元　　（三）戲院捐　　　　　　　七七·七○○元　　（四）影戲捐　　　　　　　一二·四二○元　　（五）船捐　　　　　　　　二八·九五六元　　（六）廢物捐　　　　　　　　七·二○○元　　（七）人力車捐　　　　　二九一·四五八元　　（八）擺攤捐　　　　　　　　三·五八三元　　（九）太海島租　　　　　　　二·一七○元　　（十）公地租　　　　　　　六三·五二○元　　（十一）省政府助欵　　　　二四○·○○○元　　（十二）醫生執照費　　　　　五·○○○元　　（十三）特别營業執照費　　　一·二七○元　　（十四）造屋捐　　　　　　　三·六○○元　　（十五）盲歌者捐　　　　　　一·五○○元　　（十六）雜要捐　　　　　　　　　五○○元　　（十七）公安局罰欵　　　　一五·一八○元　　（十八）公安局充公欵　　　　　　四一四元　　（十九）工程局罰欵　　　　　　　九六○元　　（二十）公振費　　　　　　　　　八○○元　　（二十一）公立醫院入欵　　　一·二○○元　　（二十二）地契等費　　　　四九·○○○元　　共　　　　　　　　　一·九六九·九九七元其預計之支出如左 
　　（一）廳長處　　　　　　　五一·一九二元　　（二）財政局　　　　　　　六二·六五二元　　（三）公安局　　　　一·三四五·○四二元　　（四）工程局　　　　　　五三八·一三○元　　（五）衛生局　　　　　　二七四·九三六元　　（六）敎育局　　　　　　五四三·六七○元　　（七）公利局　　　　　　　四○·二五二元　　（八）審計局　　　　　　　二八·三九二元　　共　　　　　　　　　　二·八八四·一一四九元 
出入相抵共缺九一四·二五二元現擬增設新捐若專利藥品捐茶肆捐等以補償之 
　　（三）公安事宜 
　　廣州全巿共分爲警區十二皆由公安局管理之每區設總警局一所分警局數所分警局之多寡視警區之大小而定現有區總警局十二分警局二十六每局有警長一警佐二三人統計共有警長警佐一百四十人警士四千零四十六人巡長二百二十四人文案書計等約一百人第十二區有四分局水警亦屬焉水警備有汽油船及普通巡船數艘巡缉呀頗爲週密除上述警備外復有警軍五百人（軍官在内）此項警軍有特别事故發生時方行出防當軸爲造就完善警察起見設警務學校一屬公安局共有學生二百四十人公安局復轄有警察監獄及感化所一其經常費共爲五二·八一二元房屋可容千人感化所中所拘禁者皆少年罪犯每人强迫各習一藝 
　　救炎事宜亦由公安局管理之廣州共有救火會四會員一百四十人此外各街亦自組消防隊然統察全城火政機械尙未完備大有改良之餘地改良計劃現正在攷慮中一年内廣州城中可有完美之救火隊出現也 
　　（四）道路公園 
　　廣州城牆拆去己閱二年即城基築廣道共長二十四英里有半昔以肩輿行者今可以汽車馳騁於街巿中矣 
路政上有若　顯著之進步者祗二年間事耳新築道路之寛度自八十至一百五十呎不等其上所鋪泰半爲舊城垣之磗石多數湫隊街道仍在修築中西城各街現擬加寛可知廣州全巿尙在改造中也 
　　廣州自設立巿政廳後當軸即着手籌築公園三處其名稱即爲第一第二第三公園第一公園己完工公開位在商務集中之點佔地八○○·○○○方英尺第二公圃在東操塲修廣一·五○○·○○○英方尺第三公園在荷愚其面積約爲四四·○○○方英尺第二公園中并有運動塲一 
　　（五）衛生事宜 
　　廣州全巿劃分爲衛生區六每區有職員五人其中區長一巡查員二督察員二每日有清道夫千人掃除街道小街穢物由苦力掃除大道中則以垃圾車運去現有大號掃地車及洒水車各二輛專任洒掃大街衛生區區長每日各須將一日之事績報告於總稽查員凡衛生統計皆交於衛生局之總衛生工程司 
　　廣州在己經改良之區域中陰溝皆頗完善惟小街狹巷仍屬舊式一九二一年自四月至七月問衛生局共己修理或改造舊式陰溝一百二十六條共長五五·一二一呎然此祇爲全巿舊式陰溝四二·○○○呎主幹之支溝耳房屋之在主幹溝道上者計共三百所故欲改良主幹溝道非但工程上大感困難且將礙及屋產主權衛生總工程司經全部之調查後己籌有改良此種陰溝之具體辦法交議於行政部現得三萬元爲著手改良之欵項此項工程現由工程局及衛生局合辦之關於酒肆旅館戲園厠所及公共娱樂場等己訂有衛生規則建造房屋亦己立有新章造屋須先得工程處之執照方可開工衛生局對於食物衛生現用勸導方法印成通告及小册多種隨時分送於居戸警告汚穢食料之危險關於鼠蠅之害衛生局嘗立專館陳列模型以示其爲禍之烈凡此施設收效頗佳今年對於街中售生冷食物者取締極嚴　霍亂症較往年大爲减少 
　　（六）敎育 
　　當巿政廳未設之前敎育事宜由省公署派一人管理之該員兼管全省敎育職任不專廣州全巿之敎育因之極爲腐敗每年全省敎育費不滿五十萬元現在廣州敎育預算經費爲五四三·六七○元約佔全部收入之五分之一此數雖仍極微然較在督軍制下所得者己不可同日而語矣 
　　全巿分爲十二學區强迫敎育亦己實行惟以欵項有限故今年祗在一區試行廣州己届入學年齡之小孩共有十萬餘人現在就塾者祗爲四萬故爲敎育其他六萬兒童計小學之數必須大增受敎育局直轄之學校共有六十一所保姆學校一所有女生五十人農業學校一所學生八十一人商業學校一所學生八十一人男子高等小學十二所學生一○五二人女子高小五所學生二一三○人初小四十一所男生三八五二人女生一六九○人上述各校共計有男生五千人女生二千人此爲敎育局直轄學校之生徒數此外有私塾一千所學生三萬三千人總計全城生徒四萬人復有國立及省立學校若師範學校中學等巿立學校六十一所工有敎職員五二九人其中敎員四二九人管理員一百人敎會學校在廣州頗佔勢力敎育局對於此種學校尙未調查故不能述其詳細又爲普及敎育起見敎育局於全城各處設有圖書館多所並時開演講會以敎育普通人民 
　　（七）交通 
　　廣州電車公司前經省署特准其創設電車電車未駛之前該公司得先用公共汽車往來載客現在共有公共汽車十六輛汽車初次發現於廣州巿上實在五年之前現在共有一六一輛據公利局之註册簿全巿現共有人力車三一九九輛自由車一九二輛其他車類二二一輛註册於公利局之汽船共有六艘民船若帆船舢板等九五四五隻自新訂之水陸交通規則實行以來全巿交通頗稱便利 
　　（八）人物 
　　巿政廳中領袖辦事人員大半爲歐美日之留學生凡任重要職務者皆曾受過新敎育巿政長孫科乃孫文之子爲加利福尼亞大學巿政科之畢業生六局領袖三人爲美國留學生二爲日本留學生一爲法國留學生工程局及衛生局之工程師皆爲英美大學畢業生巿政廳中職員有二十餘人曾受西方大學敎育廣州巿政廳得如許人材亦堪欽佩矣 
 
 

Page 19

 
 
   
 
 

Page 20

 
 
自由談元旦特刋　　 
[元旦小言] [  鵑]  
　　元旦年年有之民國肇建以來亦旣十度元日矣回首十年惟有哭聲歎聲涙痕血痕爲元旦之點纘品欲進一言以爲祝賀竟不可得 
　　今十一年之元日又來矣老生常談之祝賀語希望語似可不作蓋一年間之事實恒與吾人之所祝賀所希望者相背馳也 
　　雖然元旦不宜殺風景吾且收拾涕涙以笑靨迎此民國十一年之元旦 
[余之元日觀] [  蔣介民]  
　　中華民國今日己届十一年之元旦日矣然十一年來日言革新政治而政治之混沌如故日言提倡實業而實業之不振如故日言改良社會而社會之黑暗如故日言普及敎育而敎育之幼稚如故日言力爭外交而外交之失敗如故則國人應慶之元旦尙何足慶哉雖然十一年前之元旦旣撇吾人而逝十一年後之元旦正將逐吾人而來以此尤宜力圖進取故余欲在今日之元旦日祝國人進取之成功而慶祝於求來之元旦日焉 
　　溯自政體改造元旦十一次而此十一次中之元旦余未見國人對此共和之元理日有若何之慶祝是何故歟言念及此殊堪痛心昔國人恨專制之肆毒因冀共和之加惠豈意天不厭亂摀亂十一年號雖共和反專制之不若欲國人信仰共和之元旦其可得乎 
　　今日國事日非外患日急吾人不願使莊嚴燦爛之中華民國歸於滅亡甚望全國同胞自今日十一年之元旦日始統一精神勵精圖治蓋際此危急存亡之秋須知政府不足恃友邦亦不足恃所可恃者獨吾國民合作自治而己苟吾國民團結一致奮發圖强節節進取則未來元旦日之歡欣鼓舞必百倍於今日之元旦矣 
[歸夢記] [  禹鐘]  
　　侵曉濃霜滿地嚴寒砭骨空庭寂然無花木之屬故噪晨之鳥雀亦絶跡不至俄而朝　微微濡及牆角作淡黃色似與霜華爭媚顧陽光所被霜乃立渙大類勞動者之受制於資本家權威所臨無不立化此時自然界之新現象己一一推演而出顧室中王治明曉夢正酣尙不知舊歲之己抛人而逝也治明以貧故依人作計平日恒念苟得一旦致鉅資者於世將不復有所求以是臨事益告奮期以勞力之所獲漸躋於安富之境顧世上資本家但知設一食位以餌人使麋心力長日助之牟利初非有援人之意治明抗塵走俗者有年所歷旣審心知所抱願望未易遂即亦無奈積久且自忘其所以長日勞勞殆視己身與機械等矣當陽曆歲暮之末日入夜治明偃臥旅舍中少頃有友入室力促之起曰明日改歲我輩咸得一日之假鄉路非遥曷不作歸計乎治明頷首曰然余亦頗有此意特肆中給薪之期爲時尙有二日余今日嘗力商於主者乞其先　且預貸一月以實歸囊主者聞余言力掉其首謂無是易易余屢請卒見拒嗟乎我友勿復言歸計矣友笑曰　哉主者拒君請後自悔過當茲特詔余致金於君君其毋懟言次即探囊而出治明驚喜受之深感主者之加惠遂俶裝成行比抵家家人咸喜母氏攬其衣裾摩挲久久曰兒乎裘敝矣不畏寒沍耶治明自維無力製新裘顧不欲明言致傷老母之懷但頷首想曰兒刄　賦歸朱及預計及此幸見體素　裘雖敝實無所苦首次作苦笑而慚惡之色即繼於後顧爾時治明歸計旣償中心己引爲大快不復動其身世之感旋偕其弟游於後圃見　梅方盛開治明對之感想紛起如泉湧默念臘梅當花期年年不改其媚而勞人一入風塵玄鬢朱顔日就哀落可哀也治明興感至是其弟怱跳躍而前失足倒地治明急趨掖之亦觸石而　睜目一視則曉日己瞳瞳滿窗始知一夢而私念昨日與主者商貸之月薪實未見許夢中之事滋未相合是時遥聞車站汽笛之聲鳴鳴屢作似普天下勞人曰今日元旦公等咸得休業曷不附我歸家以叙天倫久闊之情乎 
[十一酒令] [  瞻廬]  
　　甲乙丙丁戊己六人元旦聚餐各拈「十一」二字作酒令 
　　甲起令曰各誦經傳一句須含「十一」二字舉例曰「十年十一戰」見左傳乙續曰「十一征而無敵於天下」見孟子丙續曰『子之佐十一人』見左傳丁續曰『歲十一月』見孟子戊續曰『肸之宗十一族』見左傳己續曰『近郊十一』見　禮...甲之令畢 
　　復次乙起令曰各誦唐詩一句須含『十一』二字舉例曰『薛公十一鶴』杜甫句丙續曰『就中十一最年少』李涉句丁續曰『十一把鏡學點粧』白居易句戊續曰『十一回圓不在家』李洞句己續曰『十一月中長至夜』白居易句甲續曰『疊在空箱十一年』白居易句...乙之令畢 
　　復次丙起令曰十一之數須用加法求之舉例曰『三脚貓坐雙馬事』三脚加八脚（雙馬之脚）脚數十一丁續曰『三脚蟾坐四人轎』三脚加八脚（四人之脚）脚數十一戊續曰『九紋龍上二龍山』九龍加二龍龍數十一己續曰『楊五郎訪楊六郎』五郎加六郎郎數十一甲續曰『九尾龜遇雙尾蝎』九尾加二尾尾數十一乙續曰『九頭鳥遇兩頭蛇』九頭加二頭頭數十一...丙之令畢 
　　復次丁起令曰十一之數須用减法求之舉列曰「缺少巫山一座峯」巫山十二峯缺一爲十一戊續曰『减郤碧城一曲攔』碧城十二曲欄干减一爲十一己續曰『殘損洛神賦兩行』洛神賦十三行損二爲十一甲續曰『 
圓月令年缺一回』十二回圓月缺一爲十一乙續曰『湘瑟抛殘十四絃』瑟絃廿五殘其十四所餘爲十一丙續曰『冷落春光廿五宫』三十六宫都是春冷落其廿五所餘爲十一...丁之令畢 
　　復次戊起令曰十一之數須用除法求之舉例曰『九除螽斯子』螽斯一產九十九子九除之爲十一己續曰『三分忉利天』忉利天即三十三天三分之爲十一甲續曰『四分李密陳情歲』李密陳情時年四十四四分之爲十一乙續曰『對剖東坡登第年』東坡二十二歲登第對剖之爲十一丙續曰『九度分授九九訣』九除九十九爲十一丁續曰『六人共吸六六烟』香烟有六六牌之稱六分爲十一...戊之令畢 
　　復次己起令曰十一之數須以隠語出之舉例曰『伯夷太公上香山』伯夷太公爲二老（見孟子）配以香山九老老之數凡十一甲續曰『顔曾思孟入竹林』顔曾思孟爲四賢配以竹林七寳賢之數凡十一乙續曰『哪叱應文官考試』哪叱有八臂之稱文官有三雙手之稱合之手凡十一丙續曰『解實封神龜將軍』解寳稱雙尾曷龜有九尾之稱合之尾凡十一丁續曰『高辛才子連中金榜』高辛才子稱八元連中三元元之數凡十一戊續曰『黃堂太守偏取朽索』太守有五馬之稱朽索以馭六馬（見尙書）馬之數凡十一...己之令畢 
[新年曲] [  天虛我生]  
　　陽曆新年瘦鵑循例索詩債爲製南正宫套曲一折若付小紅低唱能敎大白同浮亦足以澆塊壘工拙所不計也 
　　錦纒道 
　　惜流光賸吾儕時狂酒狂世局變滄桑不相干任他歲月陰陽旣没个柔鄉醉鄉又何須岐路徜徉椒酒正盈觴俺落得風流跌宕展玉版十三行拂去了紅塵　髒冩土這牢騷文字又何妨 
　　朱奴剔銀燈 
　　閙轟轟西南戰塲慘切切東北災荒似歷亂春要夢一塲只醒眼看來惆悵商量把痴聾假裝怎禁得風潮簸盪 
...　過聲.................. 
　　荒唐狐羣狗黨尙紛紛操戈間牆人前打起文明幌手兒長算高强刮脂膏灌飽私囊中央管他娘人生有福須敎享你看命令還頒新奬賞 
　　小桃紅 
　　算不了糊塗帳償不了軍人餉一般部在危巢上新年例假今朝放機關好戲家家唱倒不如醉臥洋場 
[十一歲（一）] [  倚虹]  
　　「世界上最可敬最可愛的是小孩子世界上最可憐的也是小孩子」 
　　這兩句話是一位有道德有學問有毅力的老者葉辛先生常說的話這一日剛值大雪以後大地山河一望全白顯出一種莊嚴純潔的現象來葉辛先生便拄了拐杖顧步踱到和平公園中去游覽走進公園不多幾步便巧遇著他至好的朋友艾谷葉辛先生道喂朋友你從那裡來怎樣臉上有幾分春色艾谷道你猜著了我剛從東邊華家吃飽了他的年酒來不覺有些酒意了葉辛先生道不提起華家便罷了一提起來我又按不住我的熱心我倒要問問那華家近狀聽說華家那小孩子狠不掙氣華家的日子一年不如一年一天不如一天到底是怎樣的弄到這步田地他家連年的運氣不好也没什麽可以慶祝娱樂的大事怎麽動不動大開筵宴的請客其實節省些糜費也可做些正經事體艾谷道老友你莫因我今天吃了他一頓酒便說他請客不應該豈不呌我這酒醉飯飽的人汗顔其實今天他那請客却也不算什麽奢侈因爲今天乃是華家小孩子十一歲的生日生日紀念吃一杯酒也不算什麽老友啊你要曉得華家的一天不如一天並不在請客吃酒的原故也不能怪這可憐見的十一歲小孩子毛病全出在這班不成器的本家欺他小孩子不懂事没有能力爭權奪利你也來胡閙他也來糟攪以致弄得不可收拾葉辛先生摇頭道你這話未免太　統了究竟誰的不是呢艾谷歎口氣道華家的本家族人却也不少但是拿權柄能做主的人十個倒有九個自爲著自己並不顧憐著十一歲的小孩子顧憐這小孩子的人又都是没權没勢只好躱在一旁歎口氣睜着眼睛望船沉偌大的華家幾年功夫變到這樣你道可惱不可惱可惜不可惜葉辛先生道我曉得華家的產業不少莫說别的就是講到田地在這一方也算他首屈一指其餘未開的荒山未　的利源也不知凡幾怎麽天天還嚷眷窮天天要借債度日華家門口我差不多天天要走過的只見他門前穿出穿進的不是債戸就是些放印子錢盤剝重利的人到底他們家裏的每年收入用到那裏去呢我瞧一個十一歲可憐的小孩子縱荒唐也荒唐不到什麽地方艾谷道老朋友你的話可眞不錯你曉得他們家每年的收入也不儲蓄也不經商也不起房蓋屋也不替社會做公益事體也不替族人辦什麽義學義莊哈哈他們華府的錢整千整萬的盡喂飽丁一班鏢師和要刀要槍打拳賣武藝的人了 
[恭賀新禧] [  烟橋]  
　　年年今日例有恭賀新禧之詞觸我眼簾震我耳鼓新年舊年故我今我爲愧爲憾亦復難亦 
　　一年之首謂之新年則一月一日一時一刻一分一秒之首未嘗不可以言新惟其來也驟其去也捷不能從容優遊如新年耳 
　　新年之來携有無量之幸福寓於人人希望之中故人恒於新年有一年之計畫以爲來日方長天下事大有爲也然而曾幾何時一年容易新年之爲新年也如故而度此新年者之感象大異矣廻顧己去之新年安得不念未來之新年爲有限而於現在之新年爲可愛耶爲可畏耶 
　　新年之新當以湯之盤銘日新又新爲訓第一新道德第二新智識第三新思想第四新生活顧所謂新者非便口給舌昌言恣論以爲文飾之新乃克制堅忍磨厲奮發以求精進之新 
　　民國非新國歟然新年己十度過去矣陳陳相因無一息生機安得刮垢磨光以作新之乎 
 
 

Page 21

 
 
   
 
 

Page 22

 
 
   
 
 

Page 23

 
 
社論　　 
[祝元旦（冷）]  
　　元旦不過歲首之一日與平日無異何可祝之有祝之者曰時序更新人事亦可更新祝者祝其更新之意也雖然更新必須乎元旦乎元旦之後果能有更新之望乎遠且勿徵即民國十年來之元旦所革新者其有幾何乎 
　　我之祝元旦也則異乎是所以祝元旦者僅祝元旦之一日而己民國最要之原則曰平等曰自由曰博愛元旦者三善咸備之日也人有富貴貧賤之階級而所值之元旦則同平等之至也無論何職何業莫不休息以樂此佳日初無衣食營謀之苦自由之至也人盡歡樂以度日相遇互致祝詞博愛之至也此三善而同遇於一日無論世界何國莫不如此惟有此元旦而己 
　　嗚呼大同之世不可幾惟茲之元旦之日庶乎近之我之祝元旦祗此而己 
[改元後之第十一元旦（漸）]  
　　中華民國十一年之元旦實改元後之十周紀念日也此過去之十年果能滿國民之意者則今日元旦之慶祝其歡忻鼓舞當何如雖然過去者可勿問也吾祝其未來未來之希望其在全國統一乎國憲告成乎省憲製定乎自治恢復乎財政整理乎裁兵實行乎敎育普及乎實業發展乎外交勝利乎吾應之曰此誠然然吾尤願國民注意於現在十一年之元旦現在之良時也平日之氣人人之良心自在也保此現在之良心毋旦旦而伐之以良心救國即可以良心興國試問此過去十年中我國民所人人視爲不滿意者何在所人人自盡其國民之責任者何在藉曰人人自盡其責任矣則全國何以不統一國憲何以不告成省憲何以不製定自治何以不恢復財政何以不整理敎育何以不普及實業何以不發展外交何以不勝利毋乃國民有放棄其主權而不問者乎放棄其主權而不問而猶曰我爲共和國之國民非良心之所安也我國民欲以良心救國乎欲以良心興國乎請自十一年元旦始 
[改造先去依賴性（默）]  
　　中國人有一普通語謂改革之後國内小小擾亂爲必不能免之事國人以此自寛自慰己越十年而今日猶時聞其語此國民不自振拔之一證也又有一普通語曰失敗一次即獲一次敎訓故失敗乃成功之母國人以此自寛自慰又己十年而所得之敎訓何在成功何在此又國民自暴自棄之一證也 
　　動久必歸於定以時攷之則可矣鬱久必終於思奮以人事攷之亦可矣然而中華民國之基礎仍如斷梗飄萍摇盪不定中華民國之人民仍在睡中夢境昏迷不醒此何以故以中華民國雖改造而中華民國之人心未嘗改造也夫改造人心云者不能責之他人而要在各人起而自奮方寸之中掃除朽穢安設善良之基礎宅心旣固然後發於外者光明而强毅以前種 
 
 

Page 24

 
 
　　 
　　種譬如昨日死以後種種譬如今日生此最爲改造人心精確之論我國人亦未嘗不自知知之而但以此責望於人不能以此自勉者則其病又中於依賴性也敎育不良則希望人之改良不起而自肩改良之責實業不發展則希望人之發展不起而自謀發展之法南北不統一則希望人之疏通調解不起而自盡一部分之天職軍閥擁兵爲患則希望軍閥自動的裁兵而不共起以籌裁兵之法太議外交失敗則希望列强友誼的援助而不共起以謀自助之道一若國内之事國内之人皆有責任而己則可以避不負責社會之事社會之人皆有關係而己則可以脫然無關使中華民國人人比存心如此則事業又賴誰做擾亂與失敗又賴誰挽救而中華民國雖百年又安有改進之望乎故曰欲改造民國須自改造人心始欲改造人心須自改去國民依賴性始 
　　外人近恒責我國民無改造良好政府之能力無自動的發展建設之能力鳴呼是豈我國民性如是願民國十一年之國民共起而雪一其恥 
[雞守夜犬司晨（伊）]  
　　犬守夜雞司晨這兩句話我們都知道的因爲犬吠的時候都在晚上鷄鳴的時候都在早起但是仔細想來夜深到了十二點鐘與那朝起的一兩點鐘實在差不多少所以說鷄守夜犬司晨也没有什麽不可以的况且昨天晚上是辛酉年酉屬鷄今天朝起是壬戍年戌屬狗若是犬守元旦的夜鷄司除夕的晨到底不能碰頭還不如鷄守除夕的夜犬司元旦之晨才能鷄犬會面彼此辦交代哪 
 
 

Page 25

 
 
   
 
 

Page 26

 
 
　　 
[元旦小言（用）]  
　　元旦者何歲之始也歲之始之日猶是日乎曷爲重記之日欲木之長者必培其本欲流之長者必浚其源時間亦然欲歲之善者必鄭重夫元旦一年之計在於春就四時言之若總三百六十有五之日而言則一年之計在於元旦焉我國舊俗元旦之日休業漫遊一若上年之終歲勤動惟賴此翌年之元旦而爲酬勞用意未嘗不善然積之久而變本加厲作長時間之休息習俗所存未易一朝變革有志之士不可不謀所以矯正之矯正之奈何曰天下事胥盈虛而消長者也盈於彼者虛於此長乎此者消乎彼欲革陰曆元旦無謂之紛擾須於陽曆元旦悉力提倡提倡之不必盡移陰曆元旦之長時間休息之豪賭之狂飲而一一旋之於陽曆元旦亦共於此陽曆元旦爲懸旗爲宴飲爲短期間之休息最適當之娱樂夫然則人心傾向於陽曆元旦庶於陰曆元旦稍稍冷淡本此冷淡二字逐次轉移三五年後明白之士不致復以大好光陰耗費之於陰曆元旦有用金錢浪擲之於陰曆元旦是爲記者主張提倡陽曆元旦之微意社會國家得由是而趨入民界大同之軌矣 
　　世有以拜賀爲元旦日之點綴者記者曰拜賀未始不可也第繁文縟節可省則省其呌恭喜乎喜而止在元旦其喜有限必日努力以盡生人之天職斯爲眞喜其稱發財乎財而止在元旦其財亦有限人必努力以盡生人之天職斯得眞財先哲有言生斯世也爲斯世也善斯可矣吾人處世奮勉圖功惟日不足而作始之斯端在元旦吾故曰欲歲之善者必鄭重夫元旦 
[一九一二年來華之英美新聞家汪英賓]  
　　英之北巖美之威廉與格拉士接踵來華新聞界竭誠歡迎豈徒一盡交際酬酢而己哉三位此次來華實堪曰爲中國新聞界開一新紀元神聖公正之新聞業從此將大放其燦爛之光明與歡美之新聞界互相照耀於全球矣往日爲政黨附生物之新聞事業今後將爲經濟獨立指導民意之明星往日爲騷人墨客賣弄筆頭之新聞事業今後將爲宣傳民意促進大同之使者往日爲坐守斗室能知天下事之新聞事業今後將爲遍遊各地身歷其境之證人往日無聊敲詐之新聞事業今後將爲代表輿論之利器往日爲武人政客作家譜之新聞事業今後將爲發展工商實業之先聲凡拘泥不改之新聞私利作弊之新聞皆將依天演之公例而受淘汰矣茲逢一九二二元旦本報有增刋之舉謹以對於來華之新聞家作具體之紹介願吾新聞界共相勉行也可 
　　（一）北巖爵士 
　　北巖爵士本名亞爾弗雷漢姆司惠史AlfredHamsworth祖藉愛爾蘭人於四十一年前寡友少交旣無父母之遺產更鮮充分之敎育迄今一身經理之報紙有一百餘處之多其能自平民得稱爵士之榮譽猶屬餘事惟一介書生而能獨執一世言論希有聞矣 
　　北巖之重視新聞事業北巖來滬演說中曾曰「報館採集各種眞確之新聞供獻於世界其價值與功用實遠過於外交因新聞事業能實行公布之眞理視外交之猶或參用他種手腕者爲何如耶」於談話中又曰「予現在仍爲一新聞記者前曾屢因保全新聞記者職務起見拒絶接受内閣中之位置」又曰「在民主之國家新聞係政府之一部新聞者爲官吏所需之針砭天下决無無可指摘之人决不能不容人指其瑕疵要知政府對於報紙所下批評其表示遺憾之處即爲證明批評應有存在必要之所在然在報紙方面不但須知有批評之必要須知尙有代政府擬定應取政策之必要也余之所以不入政府中任事者亦即非吾人力有不能惟因不願因此而棄吾新聞事業之權力耳」 
　　北巖對於新聞重親歷目睹北巖遠游重洋游美時與接見各界時曰「予願考察遠東蓋何論無時於世界何一部分發生重大之事予終願親歷其境詳加考察所以爲此者因確知負責之國民能如此周游世界必能免世界爭戰」又曰「未經目睹世界者焉能知天下事」游華時於上海申報館演說辭中引中國俗語曰「百聞不如一見」於此可見新聞事業者廣見博聞之事業也我國習俗輕視訪員而重主筆其意以爲訪員奔走四方以力食者也主筆則握管披箋以智食者也不知西國之新聞主筆無一不奔走各方以採集新聞者而新聞之訪員無一不走筆萬言以披露於報紙者即名貴似北巖亦不殫劬勞奔走四方其不聞乎北巖身爲爵士而猶時時自稱爲新聞訪員 
　　北巖成功之秘訣北巖曾向美國新聞記者曰「堅持以外獨宜注意體育蓋體育爲萬事之基本而欲謀一事之成功固非有健全之身體不可次之則個人之信心一生志願及計劃之奏效惟信心是持有信心方能克服種種困難」北巖十五歲即入報界服役黎明即起終日勤勞勤勤懇懇四十一年始得今日之地位嘗謂人曰「予每晨准於六時三十分起身作事之外深思遠慮期有所創作也」又曰「近世商人之通習爲不能准時而行是不但爲一種惡習且有時爲爲失禮粗鹵之舉此種惡習尤於爾國見之（指美國）爾美人常消耗許多寳貴光陰於辦公時間往往因候一剪髮匠或 
 
 

Page 27

 
 
　　 
　　擦鞋兒或作無意之空談致使寳貴光陰消耗殆盡」 
　　（二）威廉博士 
　　威廉博士生於一千八百六十四年今年五十七歲於紐約日報昌盛於紐約時密蘇里己有「科倫比密蘇里報」供五千人民之享閱此報爲史底芬生所設而由威廉博士主政該報之最饒興味者爲「東窗」欄專載威廉博士之手筆博士幼時以一印刷所使僮A　Printer,sDevil開始其一生新聞事業其最初服役印刷所在美「蓬佛爾」Bonville克勤克儉專致其業卒升爲該所新聞報之編輯員同時又爲該報之股東至一八九○年竟升爲總主筆自博士主政後日新月異大爲社會所歡迎故史底芬生以全權付之聽其一手經營其時博士又創辨「巿鎭編輯日報」專事討論編輯事業同時之聖路意司長老會報極佛生省報等皆爲博士編輯旣具聲望於密蘇里報界聨合會中遂被選爲會長及一八九五年被舉爲全國編輯會會長一九一二年瑞士開世界報界大會時被舉爲總會長博士於一九○二年至一九○四年中曾以委員之職週游非洲亞洲及歐洲諸國以攷察各國之新聞事業此次游行 
　　威廉博士首創新聞大學鹇聞足以灌輸民智故博士於編輯之餘專事演講新聞界受博士之感化故一致鼓吹以設立專門新聞學校爲急不容緩故於一九○八年密蘇里大學遂另闢新聞學院而以博士掌之振作奮爲經無數困難卒能收效非特專科能進行裕如且校中自刋一報以便實習曾幾何時國内大校之轉相仿效者不下三十餘處而博士之門牆桃李遂滿於天下矣 
　　威廉博士之新聞記者信條（一）余信公共新聞紙係爲公共的信託業凡公共之受託人均與之有完全關係凡報紙承受較公共事業重量爲輕之事務則爲不忠於此信託業（二）余信靈敏之思想明晰之記載確切與合宜之報告均爲良好之新聞事業之根本問題（三）余信新聞記者所應屬筆之物必須其心中信爲眞確之事實（四）余意除社會福祉以外而因種種原因壓迫報紙均不可爲訓（五）余信凡君子所不當言者新聞記者亦不當落筆凡自己手册中不當之記載當視如他人手册上不當之記載當舍去之而勿恤更勿得以詰難他人文字之手段規避其私人之責任（六）余信凡廣告新聞評論各欄務求其能引起閱者最濃之興趣確切與清晰務必處處皆然良好之新聞事業之最高興昧即爲其公共職務之作用（七）余信最良之新聞事業須完全獨立不爲意見或權力所左右又爲改造的自由的自制的忍耐的時常尊重其讀者然又常不畏其讀者見有不正義者當即斥責不爲利益所動不受暴徒之騷擾對於無論何人必求與以相當之機會在法律人羣友愛之範圍内求人人可得均等之機會一方面仍須力求增進國際間之善意聨結世界之友誼須爲人道之報紙爲今日世界之報紙爲今日世界勉力之報紙 
　　威廉在滬所發之議論（一）大學敎育之五大要素（甲）思想Tothink好學者宜運用思想並宜獨立思想思想至確至備方爲能事每作一答語其答語必聞自他人者或讀自他書者故其所答他人思想結果之回聲也雖然吾人貴能自爲思想惟能自由引用之思想始足稱爲一種勢力（乙）閱書To　read博覽羣書之習慣宜自幼操練閱書時宜擇善書宜以善法讀之（丙）演講To　talk演講足以表現個人之意見亦所以能明他人之懷抱（丁）冩作To　Write演說以聲音傳逹個人意見冩作則以文字傳逹也故人能思想獨立羣覽博採對答如流冩作自然者己收學校平日所習之艮果矣惟除此四事外其最要者爲（戊）服務Toserve吾入終日孜孜於學校者期在服務爲人非爲己也（二）新聞記者之三要素（甲）新聞須求其眞確所謂眞確非情節眞確之謂須使所紀述之事實閱之能明此事之眞相及其根源（乙）新聞應有興趣新聞果能眞確然文字索然無味則其新聞亦不足以引起一般人之興味故能使讀新聞者愈有興味則其新聞之紀載愈有價值（丙）新聞須眞正有益於社曾對於社會上無益之事即使其情節確實紀載有味亦當删節之而不爲紀述記者須將以上三事銘之心版庶幾可爲模範之新聞記者矣（三）新聞記者之地位與責任博士曰新聞事業之唯一規律即爲人民謀幸福故報紙爲人民之師表記者爲人民之公僕又曰記者宜以（甲）眞理（乙）公平（丙）獨立三事爲己任 
　　北巖威廉而外如格拉士君施密司君之言論亦足增益吾滬上新聞界茲略舉其犖犖大者（一）格拉士君曰新聞記者宜具（甲）敎育（乙）道德（丙）編輯有興昧新聞之技能（丁）良好之態度（戊）自重心（二）施密司君言對於中國報紙政治新聞總覺太多而特别採集之商業等新聞過少論說過多而有特色之新聞過少 
　　縱觀一九二一年來華新聞家之言論言言中肯確不乏針砭之言諺云他山之石可以攻玉故略爲陳說以供吾中國新聞界之採納焉 
 
 

Page 28

 
 
   
 
