# 1919 - 174 - 4916654

 

Page 1

 
 
   
 
 

Page 2

 
 
   
 
 

Page 3

 
 
時評 
[一例（冷）]  
　　中國近來各事大抵一例其例維何即不上不下是也 
國會已陷於不上不下之間矣而所謂政府者亦陷於不上不下之間組閣不能成代閣又不能久提者不願願者不提擾擾數十日而一無所成是又一可歎可慨之事也 
命令 
　　六月二十九日大總統令　據財政總長龔心湛司法總長朱深會呈擬定添設法院新監並分年籌備情形列表呈鑒等語司法獨立制度爲列邦所注重吾國經畫巳久現於領事裁判權方議撤回尤應急起直追期臻美備茲據呈擬分期籌備辦法第一期自九年度至十三年度止籌設各省舊道治高等分廳曁舊府治地方審檢廳第二期自十四年度起至二十九年度止籌設各縣地方審檢廳期以二十年各縣正式法庭一律成立其各處新式監獄亦經擬定分年籌備辦法一切經費力從檢約斟酌損益具協機宜應准如議辦理即自民國九年會計年度開始次第實行各該部職責所在務當認眞籌辦力求完善以副國家注重法權之意此令 
又令　孔憲廷晉給二等大綬嘉禾章此令 
專電 
　　北京電　自歐約簽字電到協約使館先升旗慶賀所屬衛隊組游行會（三十日下午四鐘） 
　　北京電　總統分電協約國元首代表國民祝賀和約告成 
（三十日下午四鐘） 
　　北京電　外部備賀電由東海出名分致各國元首賀和平肇始（三十日下午四鐘） 
　　北京電　國際聯盟會中國得派代表三人以陸顧顔三使充任（三十日下午四鐘） 
　　北京電　新華門請願團昨夜八時四十分散臨行排隊高呼民國萬歲（二十九日下午三鐘） 
　　北京電　魯第二次請願團每縣一人共百零八人到京將續赴府請願（二十九下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　魯請願團第二批來京昨晚到七十餘人尚有四十餘人今日續到與第一批代表取一致行動（二十九日下午三鐘） 
　　北京電　魯省會及各團體電仍懇當機立斷明確表示滬商業公團電務懇遵重民意拒絕簽字順德國民聯合會電萬懇取消順濟高徐鐵路條約 
（三十日下午四鐘） 
　　北京電　陸徵祥二十四日發電昨晚甫到巴黎電至速須六日方達吾國簽字否尚未悉政府聲明專使如果簽訂尚須國會同意政府批准方能成約政府最後尚可行不批准特權（三十日下午四鐘） 
　　北京電　總統昨交議對於簽約後研究解釋法使人民免生反對（三十日下午六鐘） 
　　北京電　田聞安系假投票可决連夜呈請病假原文頗長詞極切直有不徵同意不問能否强迫施行堂堂民國豈宜出此謹布赤忱切求俯諒此誓不敢承之愚悃務懇免予提出 
（二十九日下午三鐘） 
　　北京電　田請病假本日出京赴津（二十九日下午四鐘） 
　　北京電　田文烈請假呈東海派吳笈孫送還並敦勸勿出京組閣事决勿孟浪提出（三十日午四鐘）北京電　徐樹錚設總司令部於多倫並商交通部請築無線電台擬將張家口電台移至多倫（三十日下午六鐘） 
　　北京電　中行正式聲明股東會報到不足法定數本日未能開會（二十九日下午四鐘） 
　　北京電　外團因中行則例問題向外部聲明外國銀團深不願中政府於此時爲震動金融界之舉（二十九日下午三鐘） 
　　北京電　劉鏡人電中東路烏蘇里滿雙一帶軍站橋梁迭被過激黨襲擊危險異常請添增兵力政府電吉黑各督設法抽隊赴防（三十日下午六鐘） 
　　北京電　敎部特召專校以上校長會議維持各校現狀及管理學生方法（二十九日下午三鐘） 
　　北京電　新銀團成立美正式向我通告日美協商已取一致步調（二十九日下午四鐘） 
　　北京電　朱啓鈐仍在津態度消極（二十九日下午四鐘） 
　　北京電　警廳傳知各居民囑小孩子們弗可有欺慢外國人行爲否則惟該家長是問 
（三十日下午六鐘） 
　　香港電　政務總裁接陳樹藩進兵消息卽電致北京請命陳軍撤退以乾縣爲中立地 
（三十日下午二鐘） 
　　香港電　林葆懌電致北京謂閩人請懲辦李厚基以息公憤（三十日下午二鐘） 
　　香港電　交通部批准下列鐵路（一）廣州至澳門資本七百萬元（二）汕頭至漳州資本三十萬元（三）汕頭至龍川資本十萬元（四）新寗至北沙資本三十一萬元（二三）爲輕便鐵路（四）爲枝路（三十日下午二鐘） 
　　香港電　今晨此間鳴砲一百零一門慶祝和約簽字 
（三十日下午二鐘） 
　　香港電　王正廷二十三日來電謂六月五日正式通告和會中國擬簽約附以保留條件 
（三十日下午二鐘） 
各通信社電 
　　北京電　政府擬派張瑞璣再入陜張辭不往　　北京電　政府方面否認與李耀漢有關係　　北京電　報載朱啓鈐推薦錢能訓斷任總代表（以上二十九日）以上平和通信社電 
　　北京電　段托靳雲鵬勸田組閣錢幹丞亦勸田組閣田均謝絕决計不幹 
　　北京電　龔又向徐求去徐云煥廷不出我亦無法相强望勉爲其難暫維現狀 
　　北京電　新閣擱淺决以龔長期代理預料非一月後新閣不能成立（以上二十九日） 
　　北京電　財部擬議將中行六年例二年例均不用另提新例根本改正推廣股額實行兌現　中行新例曁維持京鈔案將由府財委會核議後付閣决　　北京電　總統司分函財部稅處謂上海英商會已電倫敦及各埠商會通告上海修改關稅稅則定一千九百十九年八月一日實行 
　　北京電　徐電促朱啓鈐來京朱託病不來并舉錢能訓自代徐昨向錢徵同意錢表示擔任不日可發表　　北京電　陸榮廷堅主更調張敬堯有人建議調張繼參戰處參謀長以李奎元督湘俟閣定商决　　北京電　西林電院陳肇英越界進兵是否屬實軍府未接報告已電陳炯明查阻 
　　北京電　汪有齡江紹杰電告抵滬日期定星期一與南代表接洽 
　　北京電　鹽署復魯商會海陽風潮是商民另有誤會與就場必徵無涉已電令王運使負責寢事勿再節外生枝影響課務 
　　北京電　派增韞踵張錫鑾赴奉（以上三十日）以上中孚通訊社電 
公電 
　　儀徵各公團通電　上海申報館轉全國學生聯合會各機關鑒頃致北京大總統總理電其文曰靑島不還密約不毁國命繫焉商學各界呼籲力爭全國一致民情可見近閱政府通電有保留一層萬難辦到切令陸使相機而行等語政府爲人民代表自宜以人民意思爲行爲萬懇速電陸使寗可爭而不得留公理於兩間不可棄而不爭墮吾民於萬刦且爭而不得則人民死無怨言若棄而不爭是政府故干衆怒將來蒼葛一呼四海沸騰公等縱不爲全國生命計亦當爲個人名譽計幸納芻言勿貽後悔云云乞合力進行無任馨祝儀徵縣敎育會商會農會全體儉 
　　上海工界志成會致巴黎電　巴黎和會中國專使鑒德約簽字務乞拒絕縱云政府有命要知民意難違如果遷就其事不獨有害國家而且不利本身中華工界志成會叩（右電於二十八晚用英文譯發） 
法國無線電 
　　三十日里昻電　巴黎消息巴黎人士對於和約簽字消息殊鼓舞歡迎之曾嗚砲慶祝孟買脫爾街之鐘聲大作並組織執炬遊行隊射擊兵勞蘭運動會鼓手救火會會員均往城中遊行隨行者甚衆飛機多架在巴黎城之天空翺翔至五鐘德人已簽定和約之消息傳出人民結隊以三色旗居首遊行城中 
　　三十日城昻電　威爾遜於星期十八日晚離巴黎赴勃萊斯脫星期日晨乘船返美威爾遜總統乘和約簽字之際將在國會宣讀文告宣告和約業已批准 
　　三十日里昻電　法總統與威爾遜總統晤談甚久威總統曾向法總統述明彼受法國之歡迎甚爲感激威總統並願於離法之前簽定一約保證將來法國如受攻擊美國當起而援助勞合喬治氏以英國之名義亦簽定一同一姓質之條約 
路透電 
[德約簽字前之情形]  
　　二十二日柏林電　歐士白格氏已充新内閣之副總理 
　　二十二日巴黎電　德國發一公文請承認和約於簽字後兩年内可提交國際同盟執行會以便審查彼時德代表可享有與協約國同等之權利凡關於妨碍德人自决主義及妨害德國經濟自由發展之條欵得由執行會决定存廢 
　　二十二日柏林電　某報載稱里托伏比克將軍現於東普魯士組織新軍以拒諾斯克政府與協約國 
　　二十二日丹京電　柏林半官消息否認里托伏比克將軍組織新軍之說謂該將今仍在柏林 
[德艦自沉記]  
　　二十二日倫敦電　星期六日夜半塞索電稱正午時某德艦樹紅旗此爲德人自沉諸艦之信號諸水夫紛乘小艇向岸而行防艦發砲轟擊德人乃躍入水中泅登陸地卒均被拘 
　　二十三日倫敦電　德國沉艦之水夫一千四百人巳登尼格島以防兵二百人監視之 
　　二十三日丹京電　柏林消息德國軍艦之自行鑿沉左黨各報加以詆斥右黨各報則稱讚之 
　　二十三日巴黎電　各報對於德人自沉艦隊一事頗爲忿怒謂此舉復足證明德國約言殊不足恃各報並抗議早日容德國加入國際同盟之議 
　　二十二日倫敦電　德人自將艦隊鑿沉衆爲大震皆謂失此舊窳之艦不足介意且關於處置一節少去爭論所可憾者乃在英國海軍受協約國付託看管時失之耳 
　　二十三日巴黎電　巴黎各界之意須令德國付現金七十兆鎊以抵沉艦之損失並主張由協約軍佔據基爾運河 
　　二十三日倫敦電　斯加巴佛洛德艦隊之自行鑿沉乃德國海軍少將勞伊特氏所命其命令原文業巳覔獲該員承受所負責任謂彼讀德報知休戰條約已於二十一日滿期乃遵從開戰之初前皇所下永勿降敵之命令而自沉之該員會於數星期前託病回柏林一行未幾歸來據目擊者云當時諸德艦皆懸德旗於正枙且有多艘懸紅旗於前桅諸艦排列下沉之景狀可稱偉觀德水夫五千人或泅水中或駕小艇當時聚集之殊爲不易德水夫多揮白旗德軍官登英艦時其狀甚爲傲慢一曾命其艇中之人歡呼一指下沈諸艦言曰其視德海軍揚其國徽而下沉按此說不確蓋有多艦經英軍官登而卸落其旗也英軍擊死德人六名傷十名英艦隊彼時適在海中但即被召回自沉諸艦皆泊於水深二十法森之處故無人議及撈起據官場云拘禁德艦隊之辦法皆由高等會議决定故德艦留有德國水夫之責任應由協約國共同擔負之有數報紙論及此事頗爲憤怒謂勞伊特應受死刑或監禁刑並須責令德國賠償但一般與論雖痛斥德人破壞休戰條約之狡黠但以德艦如此喪失亦一佳事 
[各國近事記]  
　　二十三日希爾新福電　芬蘭國會採納使芬蘭成獨立民國議案 
　　二十三日柏林電　昨日滿漢發生重大騷亂商店私宅均遭刧掠兵士若干以手擲榴彈抗拒暴動者入營重傷二十人拘獲二百人各行樂場及咖啡店均閉門今日全鎭各處仍時有槍聲　加塞爾發生斯巴達團暴動當道已宣布戒嚴令斯巴達團希圖刧獄不果惟曾佔據糧食庫一所槍聲至夜半始止死傷若干人　　二十二日丹京電　加斯州電稱斯拉夫營兵民國已宣告成立總統加諾塞克氏致電歡賀俄國與甸國之過激黨該電又稱斯拉夫基亞全境歡迎此項消息加入紅旗軍者巳有數千人　　二十二日巴黎電　蘇里克電稱羅馬尼亞白拉蒂亞諾氏内閣已辭職現信約萊斯庫氏將組織新内閣　　二十一日紐約電　新芬黨領袖伐里拉氏已抵美　　二十二日倫孰電　戰艦哇里盎號康克勒號森特勒號星期六日夜間由泊萊茅資駛抵羅西資另有專車由泊萊茅資載各艦海軍支隊至蘇格蘭北面各港　　二十二日羅馬電　社會黨與天主敎黨多允輔助新任首相尼蒂氏惟製造家國防團等殊反對之尼蒂氏現正運動分裂國防團期獲製造家之贊助 
　　二十二日巴黎電　飛機棚十八所爲火所燬失飛機百架 
　　二十一日希爾新福電　愛沙尼亞軍克復克拉斯拉加哥加砲臺時俘敵六千人 
　　二十四日倫敦電　外交部次官哈穆斯威氏今日在下院簽覆貝萊斯氏之質問略謂六月十六日駐北京英使報告稱上海德華銀行清理員即匯豐銀行經理人已有頗多進步變賣德産以歸償德華銀行欠欵今巳辦理完善當地賬欵清理已畢該行中外職員皆已遣故銀行地基業已賣去故上海德華銀行之組織今已完全破裂 
　　二十四日倫敦電　棉業罷工風潮現已平息其解决方法係規定每星期工作四十八小時工資加增百分之三十 
　　十五日愛加特里諾達電　自五月五日起至二十八日止台尼金將軍之軍共俘過激軍二萬二千人獲砲一百五十尊機關槍三百五十架武裝列車數套來福槍四萬校 
國内要聞 
[代表團晉見續報]  
　　前日之請願團商界一小部分赴院見龔仙舟後即先散歸學界堅不允散龔代理偕府秘書長吳笈孫於晚間十一時與各代表晤談龔允負責表示意見警察總監吳炳湘偕馬龍標於十二時往勸均無效各代表遂在頣年堂内住宿餘皆露宿於新華門外昨晨東海傳見請願團之代表十人九時半覲見於懷仁堂由十代表中推舉三人發言陳述三項意見總統謂第一項不能保留山東問題則拒絕簽字政府已電令陸使切實保留山東否則勿簽字第二項贖回高徐順濟路廢除草約問題政府有交涉廢約之决心决不改訂正約第三項即日恢復南北和會問題政府巳切實辦理必能恢復云云三發言代表與總統應答之後有陜西學生聯合會代表屈武突出發言較爲激烈言畢卽長跪痛哭以首觸地有聲左右護衛爭挽不起在地俯伏首觸牆壁受擦過傷公府護弁劉某及庶務司長楊葆益因挽屈故頭部腰部觸屈之皮靴亦微受創於是秩序凌亂東海拂衣先退各代表勸屈勿亂次序遂扶置别室休息龔代理因出聲明請願三欵政府必竭力進行另以院令正式批示勸各散歸於是各代表亦允出府報告學生時上午十一時又十分也國務院批令云奉大總統交下呈下件已悉所陳三事政府已具决心亟應竭力進行以慰衆望困苦艱難當與國民共之其各安本業勿滋疑慮此批新華門外諸人一見此批僉謂仍是空言决不散去時適天津男代表八人女代表二人至新華門内求見北京各代表及學生等皆鼓掌迎之首由督查長李達三在頣年堂接見詢代表來意當答以大概情形繼於春耦齋見龔代總理要求三項條件（同前）龔代總理答云此事儘可從長計議必能將此意轉達總統而各代表仍謂未見總統不能即回無何龔代總理退出而總統府秘書長吳笈孫出見謂總統於上午接見北京代表時因受暑熱是以未能接見諸君而各代表堅執不行不得已於集靈囿接見時已六時餘矣入見者爲張國體張若名（女代表）王粹生劉少坪劉清揚（女代表）韓致祥呂其昌劉宗麟張少曾張偉斌等十人見總統時由王厚齋韓致祥劉清揚談話當述要求三項條件總統以最懇摯之詞答曰余老矣旣肩此重任萬不能使中國有所損折並述内政與外交之困難財政之艱窘南北不統一之危險至靑島問題余持保留主義簽字與不簽字無大關係高濟鐵路萬不能使之正式成立南北必設法統一坐談一小時餘各代表始退出至新華門北京代表及學生等尚在守候當卽報告接見情形衆鼓掌始散及各代表回歸旅館已八時餘矣 
東海昨晨交諭府中各機關在職人員凡關於接見代表情形以及涉及外交事件不得任意對府外人洩漏否則必按洩漏秘密治罪如有報紙登紀之件　事實相符者亦必澈底究查因之府中人對於各團體代表要求之事件與東海擬定將來應付之方針竟無敢言者又聞東海昨日對龔代總理云各團體來要求拒絕簽字斷難作到實因刻下確已達至不得自主之地步至靑島周題必誓死力爭以免違背民意昨日午後公府内有臨時特别會議之召集解决應付　團體代有之辦法惟詳情因府中特别戒嚴無從探悉更聞電話機關亦有人監視以防洩漏機密由某方面探出一消息謂東海接見各團體代表十人雖允力爭惟未允給予各代表不簽約之證據是以各以表因目的難達不肯出府傍午又請見一次仍未達目的午後二時餘爲第三次之請見結果如何殊難探知云 
另據中美通信社消息云昨日午前總統鑒於時機之重要乃令各代表於九時傳見學校方面亦開緊急會議大致决定三項（一）抽發通電報告前日請願詳情於全國請一致主持（此電已於昨日午前發出）（二）再召集各團代表第二批出發往公府（三）組織臨時講演團多組往各處演講此次請願之志趣以喚起國民之同情 
[天津各界聨合會議]  
　　天津各界聯合會評議部於二十八日下午五時開討論會首由劉俊卿報告本會十代表在京進行之情形云昨日下午四時京師各界代表要求謁見竟立待至今早本會代表於今早六時在北京益世報館開討論會請求條件（一）請總統將致巴黎電文明白宣布（二）高濟鐵路關係大江迤北之存亡倘經日人關辦則長江迤北各省均歸日人之手且該項條約不過係指地借錢極易挽回不過還彼之債耳並質問總統此項借債二千萬元之用途查我國二十二行省償還此債亦極容易何以政府總因外交問題不廢此約殊屬令人不解（三）懲辦賣國賊必須從根本着手此次賣國雖經手於曹陸章究竟生使者爲誰是否係一手經理即鐵路借欵案是何人經手均請大總統明白簽覆即於八時赴總統府晋謁鄙人即隨車返津此爲十代表在京進行之情形惟望本會設法進行以作後援云云　志篤介紹天津學生代表張君報告上海此次經過之情形劉俊卿提議挽留商會葉卞兩會長並主張須從根本上疏通孟震候表示意見夏琴西報告天津罷市後商會所經過之困難及會長董事辭職之由來决與聯合會無絲毫之關係現在商會方面已設法挽留馬千里報告籌欵幹事已預推四人爲王厚齋杜小琴聶醒吾陳寶禾時子周提議清眞界王興文劉振宗劉華采加入交際科八時三刻閉會 
[學生愛國運動成績之外論]  
　　中美新聞社譯密勒評論報云中國男女學生此次一致罷課爲救國行動竭力鼓動全國作一致之進行歷時可四星期其成績有可得而言者請分述如下（一）彼輩已迫令親日賣國之三兇解職（二）彼輩提倡抵制日貨致日本對華貿易已較前減去總額之半數（三）彼輩已輸入一新原質於中國政治爲將來所須審慮者或且此輩學生將來成一國民新政黨亦未可知（四）彼輩已鼓勵商界促其注意於本國實業之發達（五）彼輩之舉動已使舊官僚軍閥派及日本大震動此種民意之表示爲向所未有足以箝制將來官僚之行動（六）彼輩運動之結果已證明一事即一班頑錮與中國之官僚武人相等者非一併剗除不可（七）學生輩之行動旣得其父母師長之許可足見其父母師長對於日本及其他侵略中國之計畫其心理亦與學生相同（八）學生此次激動全國之大力量已立基礎將來隨時可以運用（九）學生此運動不啻對於中國之言論自由及出版自由之一種請願與他國前例相同此爲平民主義自然之趨勢苟有反對之者即不啻表同情於普魯士主義（十）學生此次連動其原因爲日本佔據山東權利此足示華人以中國之實在弱點如學生此舉果能泯滅内爭統一南北並從此整頓國事則中國前途所賴於是者誠不尠也 
[田文烈與組閣問題]  
　　安福部欲得政權知東海舊人可以出主揆席者除却周樹模皆不足爲安福之敵於是先想探知周氏眞意以便豫先防禦某日特派該部議員胡鈞往見田文烈請其轉探周氏之意胡爲鄂人比較與田相熟遂亦以偵探自任即赴田府僞爲勸駕之使先請田氏出任組閣田辭胡謂然則請代勸周少樸田允之田於胡去後即先往訪段合肥以胡氏所言相告合肥表示極端贊成田旋晉謁東海所言與所以告合肥者同東海亦甚表同意田遂往勸周氏周便亦不作客氣語田見周允就大悅而歸周以電話請胡鈞擬告以周允諾之事乃屢打電話間胡宅屢以不在家簽之田遂訪王揖唐謂安福所提條件周氏均已簽應王作愕然之態問安福所提條件爲何田卽述胡鈞代表來言各節王絕端否認並謂周少樸上臺安福部恐難通過國會方面余不敢任疏通之責云云田聞言憤極然不過怪安福部之反覆尚不知被人利用作偵探也王見田不悅即繼續發言曰内閣總理即請煥老擔任豈不甚佳煥老如不辭安福部甚願帮忙男極力表示不幹而去王氏即以晤田氏之詳情報告於安福部之中堅人物皆大歡喜謂周氏欲出之意旣已明告無論如何决不能予以同意田氏不敢幹倒可用作寴托之律遂决議由王揖唐入府請東海提出田文烈東海駭異周少樸何以又不可提王謂安福多數意見皆願爲田帮忙而不願爲周帮忙東海謂煥亭肯幹也好遂囑吳世緗往訪田氏田憤極謂安福負我我負周少樸矣周内閣旣不成事實余更何顔自爲之致使人疑我賣老友（指周言）翌日曾毓雋晤田作殷勤相勸之態田乃向之賭咒即昨 
 
 

Page 7

 
 
日各報所登之言是 
以上爲安福派旬日以來勸田組閣用意之所在茲更聞該派於看透田氏不幹之後復於昨日開會决議硬把田氏通過開會時首由王揖唐提出田氏組閣之議繼用投票方法解决之結果田文烈得票最多周樹模　得兩票由表面上觀之似該部極願田氏登臺實則明知其不來而故與之并聞散會之後當晚卽起公府面請總統速行提出總統自無反對田氏之理然田聞此訊昨已先行呈請告假以示决心茲將其呈文錄下爲瀝陳下悃並請先賞病假事竊文烈謬長農商瞬將兩載毫無成績稍補時艱循省私衷祗滋慚悚日前叩謁鈞顔仰承温諭蒙以舊交見詔組閣相期往復詳明至誠懇切速日復派吳秘書長笈蓀袁顧問乃寛來相勸勉至於再三文烈何人叨茲榮遇刻間並聞兩院多數見屬無取同意重在責難文烈豈無心肝何事矯强致辜盛意兼拂衆心夫使才力精神勉能救國何嫌何疑而不肯爲文烈則年力就衰神智隨之善忘過於師丹褊淺甚於楊憲罕休休有容之度無槃槃濟世之才重任相加債　立見與其貽誤於後曷若陳情於先且文烈宣言無論何時不能組閣不自今日爲始河間時代屢以相促迭經懇辭我大總統　任之日復承採及蒭蕘比將下悃痛陳聲明雖獲重懲亦必不能承諾幸蒙鑒諒敢易初心至謂備員加務當然可任仔肩詢謀僉同責在文烈夫一部分之事與總全局之事輕重大小逈乎不侔豈能並爲一談相提概論矧不徵同意不問能否强迫施行堂堂民國豈宜出此恐遲延組閣責不在文烈而自有負責者也文烈賦性直戇力所不能爲者雖强促亦必難從久在洞鑒之中謹布赤誠切求俯諒此誓不敢承認之愚悃務懇免予提出庶不至周章延滯致誤時局重滋罪戾無任叩禱文烈日來感受暑熱觸發舊恙肝胃作痛目眩心焦文烈本已連帶辭職徒以閣席無人不得不隨同代揆了此殘局今旣患病擬求先行賞假稍資調養不勝懇切屏營之至謹呈 
[美公使之新銀團意見書]  
　　中美新聞社二十七日北京通信云美國政府所擬新銀團最初計畫已由巴黎四國會議通過美使曾於去年十月九日致函外部通告計畫之全部茲外部將函發表照錄如下（公函之大旨）本年（一九一八）七月十日本公使曾以本使與某某美國銀行家關於組織一美國銀團貸欵於中國之往來函件通告貴部據該函件中所述可見敝國政府之意欲此新美銀團足以代表全國凡現在及將來在華有利益關係之各美國銀行須一併加入計現已加入者共有三十一銀行實爲全國之代表凡國中之各員以後如借欵於中國應由全國均分無論行政或實業借欵凡爲政府所擔保者均作爲全團之事以上爲美銀團目己内部之條件至於美團所擔之一切借欵均應由國際新銀團共同分擔自歐戰開後各國對華借欵確有提携行動之必要故美國政府極望各當路力贊助中國之日英法三國贊成美國此項計畫各于該國組織同一之銀團合組一國際銀團如此方能於中國及關係各國有益如此公平辦法各政府之財政界自無可加以反對美政府亦深信各國必加以贊助至於所謂五國銀團美政府並不欲干涉之所望各國所組之銀團兼容併包將前團之團員一併包入庶幾財力傅雄提携益力自美政府有此提議後各國政府屢次詢問茲將敝政府所擬計畫書送請察覽并祈貴國政府加以贊成爲荷（計畫之大綱）美政府之對華借欵計畫得荷大體承認深爲感荷茲將計畫主要各點奉聞以答明問（一）美銀團不欲加入舊銀團當另組一美日英法之國際新銀團再美政府並不欲舊銀團解散但各政府當將已在舊銀團之該國銀行及預備加入之銀行合組一該國之國家銀行團又美政府提出本意見並非預定一種借欵惟欲立定條件預備將來借欵與中國並不預定借欵之數目與抵押品及借欵之目的此三項可隨時酌定（二）所謂銀團中一部分放棄單獨進行祇適用於美銀團當由美政府與各銀行酌定統歸新銀團一致進行並他國各銀行亦由各該政府相約放棄單獨進行加入新銀團如是各國銀行一經統歸入新銀團可以不分畛域一致進行（三）美政府以爲行政借欵與實業借欵應一併歸入之新計畫因此等借欵之界限不易分别且行政與實業借欵同爲合法之經濟企圖均不應爲不正當之競爭故美政府擬請關係各政府將次組織之各該國銀團擴大團員之範圍俾有貸欵資格之各銀行一律加入而對於單獨進行之行動勿加以贊助（四）所謂借欵條件有足以損害中國政權或減少民國主權者之說係專指美銀團將來之活動而言並非指從前五國銀團與中政府問任何條件或任何國政府與中政府間之條件之不當總之美政府可以切實聲明美政府並不以爲外人監督收稅或其他彼此同意規定之保證辦法爲可反對亦不以某種特别借欵（如幣制借欵）所規定之外國顧問爲可反對（五）關於俄比兩銀團美政府不欲置之不理尤不欲加以排斥使彼等不能合法加入新銀團惟爲戰事發生之關係欲使目下密切關係及力　借欵與中國之各政府先行團結而使其他任何友邦之銀團於將來可以一致行動時再議加入之問題 
[英俄交涉之外訊]  
　　中美新聞社二十七日通信云中政府得報告哥爾卻克政府已在恰克圖附近全英（譯音）地方設一稅關重征中國貨物之進口稅且華貨如絲糖菸葉等每不許輸入西比利亞據外交部人員言中政府已向沃木斯克政府交涉可望滿意解决 
外部决計在西比利亞添設領事署四處即沃木斯克及黑河兩處各設一總領事赤塔設一領事伯利設一副領事連前已設立之海參崴總領事計中國在西比利亞之領事管區已有五處所有新領事均已任命將於下月赴任據外部中人云政府之欲在西比利亞添設領署前西比利亞不靖未克實行現哥爾卻克政府實力漸充故爲中國與西比利亞關係日增起見應速實行添設 
政府對於藏亂頗爲憂慮已電請著名藏人領袖某親王先行調停再與英使館重開正式談判並將派一宣慰使赴藏近來西藏及川邊消息甚稀政府須俟得有詳報方可與英使開議同時廿肅督軍已派一委員由一藏僧爲引導前往亂事地方調查並謀和平解决之法據川邊可靠報告此次亂事之根本原因實係華官重征苛歛藏人積不能平之故數月以來該處華員於定章之外復征收某種稅欵實則皆爲收稅員所中飽致藏人不能更忍公然反抗倘此等非法稅則制能實行革除則藏民定將恢復其和平之原狀此實有種種可信之理由也 
[北京中美通信社消息]  
　　巴黎和約昨日午後三時（在中國爲晚間十二時）爲德國簽字之期惟簽字電報明晨方到協約國之簽字期在德國簽字期之前中國簽字典否尚不得而知值此民情激昻要求勿簽字之時政府將何以應付此事也 
魯省烟臺外交協會現派鄭千里君代表來京加入國民大會已於前日到京鄭君爲天津民翁報編輯主任該報將於七月十日出版 
意大利内閣現已全體辭職擬新改組駐華意公使　把沙氏有升任外交總長消息該公使現已預備行裝於七月初乘上海支邢號赴美再由美返加就任 
美國哥立克少校現就公使館衛兵長之職日前已偕其夫人抵京矣又美國公使館陸軍副參贊一席已定佛倫接充現尚未到任 
[京華短簡]  
　　上海外國銀行團聞北京政府行將恢復民國二年中行則例以爲將中行管理實權操諸政府人員手中之計此舉於中國銀市關係非常重要倘一實行則中外銀行勢必大受影響滬市前途頗爲危險領袖領事巳電北京公使團請提抗議昨日外交部准外交團正式文書聲明外國銀行團深不願中國政府於此時爲震動金融界之舉動云云不知政府對此抗議如何答覆外交團消息我國駐法陸專使前向協約國各代表磋商退還庚子賠欵爲中國之敎育費一節近據巴黎來電協約代表對於退還賠欵一事確已表示贊同日前各接其本國政府之復電已允照准聞各協約國代　當日所擬退充中國敎育費多擬援照美國成案辦理昨日星期六爲閣議例會因龔代總理赴府代見學生代表至十二時方開議對於各處拒約風潮决發　雷遍致各省聲明各界要求膠澳及高徐濟順曁南北和平三欵政府竭力進行望轉知各界等語閣員傳閱後立即拍發討論對外各問題最後通過例案三起一爲陜省財政廳長張孝慈補參議院議員决以高樞暫暑一爲黑龍江省森林局長錢得芳開缺以採金局長何守仁調任另以採金局副局長王景福補採金局長一爲海軍部請撥修理松黑江防船隻費五萬八千元 
交付關餘外交團會議已决定如數交付先是我國於俄官扣船一案决定扣付賠欵以爲抵償俄使因亦對於交付關餘問題提出抗議藉爲報復嗣因各國一致贊同俄使自未便單獨抗議因亦將抗議之件撤回 
政府以巴黎和會總約已經届期簽字而於歐戰媾和後東亞履行各項條約之際深恐再由學界發生誤會現特决定另訂新法妥加維持其最要之點一責成敎育部詳訂整頓學風章程一由政府擬以提倡學生安心就學辦法惟須限制干政 
曹使前日下午電政國務院云天津市面發現兩種印刷品一爲（民聲叢刻全書）一爲（北京實社自由錄）内容係鼓吹無政府主義應請政府通電各省嚴爲禁止又西安陳電稱近日郵件忽發現一種印刷品署名兵士須知係眞理社刋行其中詞意提倡公産及無政府王義並詳述法國式革命與俄國式革命之區别請　　北京學生事件攝影（十） 
　　文大前之軍　文大之内部 
　　理大之内部理大前之軍隊 
　　學生之拘禁（三） 
分電各省區一體查禁 
　運局吳兼局長　任後已將局章曁辦事細則訂妥並與局員討論招商承運辦法擬除商運護照應納照費外每石收大洋二角以作將來辦理地方公益之需 
[魯省推擧二次代表入京]  
　　自山東第一批請願團赴京後省垣各公團曾電政府哀切呼籲爲各代表後盾茲接京訊院批與口頭所允殊出兩歧知此事政府實無力爭之决心甚爲惶駭於是復電政府陳述民憤已極萬請當機立斷其文如下　北京大總統國務院鈞鑒山東請願團爲簽字問題匍匐都門瀝血哭訴承蒙延見温慰各界信爲非欺無不北向額手昨接京電院批大異當茲一髮千鈞猶復朝三暮四吁嗟吾魯胡獨匪民自山東問題發生以來罷課罷市全國憂憤死力爭持凡茲羣衆之行爲實冀當局之覺悟東民炎切剝　疊電籲陳未邀鑒諒不得已而有匍匐請願一舉乃政府猶弄智飾非不誠無物吾民絕望夫復何言惟國所以立實基民意政府如不欲自絕於民仍懇當機立斷即電專使保留山東三條决無畫諾對於廢約懲奸亦須明確表示以順與情　洶洶之氣可稍平而岌岌之危或　立見成敗　亡由人自取和血陳詞惟政府實利圖之山東省議會農會敎育會報界聯合會學生聯合會叩感自此電發後一方復邀集各團體開會商議派第二批請願團入京呼籲以厚各代表之勢力現正在推舉中又聞魯省長官昨亦有電致京請政府切電專使倘不克保留必當拒絕簽字等語可見魯省官民之一致矣 
[山東女校聯合會之經過（二續）]  
　　十四日早八時往省議會探聽前日六條曾否實行忽接電話競進女敎員鞠嫻德及其妹文煐欲往南關南門軍警阻之又往小西南門軍警又阻之不得已乃繞道大西門云云余即將此項情形報告議長鄭幼庭張公制王鴻一一面請宋廳長唐道尹質問一面進謁督軍始知前日六條尚未宣佈故有此誤當時女師範學生聞二鞠女士出入不自由之信又擬排隊出發經各敎員婉勸乃止時朱師娘破衣藍縷手持竹筐盛　　四個進校門對諸女生云聞政府不實行六條姑娘們年輕恐不能作事我有幾歲年紀願作你們的前導抛掉我的老命亦所不惜云云經他人婉言勸阻乃出午十二時命令旣下出入如恒學生會長仍分派數組到各家庭演講（此法已行十餘日每日約有五十餘人午前午後輪流講演據伊等報告中等下等社會人家莫不歡迎兼備茶點惟官僚家之太太小姐尚屬格格不入云）　十五日晨七時齊魯大學代表至校報告昨日與商家約定今日開市但商家之下門不下門須以學生之到不到爲斷此事已與督軍省長說明請貴校女同胞前往帮助余云男學生游街女生隨後不甚便利且由城内而城外由城外而商埠道路太遠恐女生力有不及無已則女生限於城内各街尚可照辦余遂赴師範見學生會會長議定女生游行城内不往商埠回校即達知各女生皆預備三角小白旗上書謹守秩序感謝商民等字樣九時三五爲羣或七八爲羣分往師範齊集斯時余往自立會禮拜未能隨往回校後始得知之方女生之出發也中等以上各校各男生排隊出大西門往商埠女生出師範學校往東商人在前男子小學次之女生又次之共計女師範學生六十七人附屬小學四十人蠶桑四十人職業四十人崇實二十人競進小學以前此露天被困未得與其事此次到八十人學生蹤跡到處商門全關所以表示歡迎者或掛五色國旗或掛商學聯合會小白旗五光十色頗不一致由西門大街而縣西巷遇第一次大雨勢等傾盆遇競進門首張校長見情形可憐約入室少避一二人方入室衆人頓足曰吾儕熱心愛國槍刀且不懼何况降雨請速出勿墮余志乃復整隊過東門大街北察院街芙蓉巷街西旁軍人避雨廊下相顧言曰此等學生非大家小姐即大家姑娘今竟不怕雨濕奔走國事豈不令我輩愧死自此而布政司小街布政司大街遇第二次大雨眼中之涙身上之汗與天上之雨和而爲一幾不辨其爲涙爲汗爲雨水也經鞭指巷出西門由剪子巷而南遇第三次大雨張女士惠貞手執指揮小白旗猛向前進隨走隨說雨邊商民無不掩面而泣由此至趵突泉遇第四次大雨模範小學曹校長及師範總指揮員趙先生見女生受苦太大勸暫向呂純陽廟避雨女生堅持不可遂由馬跑泉進小西南門經舊軍門巷復至師範時往商埠之學生已在此久候同照一像以作商學第一次聯合之紀念時已五點乃復整隊順大街舜井街南門大街正覺寺街三合街而歸校共計往返八小時道路二十里演說千萬句流涙千百行某西人謂前日之露天被困今日之冒雨游街是爲最有魔力之社會敎育然耶否子　十六日學生精力未疲仍分街赴各家演講爲愛國商行事致江蘇黄任之函訂購職業學校所出國貨若干種　十七日靑州壽光廣饒濰縣女生二十餘人回家不坐火車改坐小清河船男先生四五人送之并請警廳派小砲輪一隻保護　十八日各界以現今雖已開市仍未達完全目的復組織赴京請願團而女師範及小學公推汪洋洋先生爲代表四時開會恭送先由先生演說次學生演說將至艱至巨之責加於汪先生身上復向之行三鞠躬禮而退　十九日四時天方明學生均起送汪先生行並送各界代表手執恭送赴京請願團小白旗立於津浦車站月臺北端代表八十餘人見送行者至亦下車立月　南端相向行三鞠躬禮女生高呼請願團萬歲三聲車將行送行者齊曰諸君此次北行勿把良心忘了送行者皆哭坐車者亦哭至將來能否達到目的全視國民援助力之厚薄耳十時各界爲第一師範學生孫文庵在省議會開追悼大會各校女生皆往臂纒黑紗或送輓聯或持花圈羣往祭奠而城外　莊父老及城内各街商民送紙箔者送祭饌者皆雙手捧香恭敬而進至午後一點尚陸續不絕窺其意似誰不往祭奠誰即非人者誰則不當愛國者今日追悼之舉又爲無形而有大效之社會敎育矣　二十日師範生某女士未與管理人言明遽乘膠濟車回家王姜二女生憤甚乘人力車急追之不及遂返議决即時通函以違背舊約自味良心責之本日愛國商行集股至二千五百元 
[張敬堯最近之態度]  
　　湘督張敬堯氏以目下一己所處地位甚爲可危非有一二敷衍民意之表示恐民憤所歸勢將波及於己爰於連日拍電數通（一）對靑島問題電京略稱各省人民因外交内訌情勢交迫人心浮動爆裂堪虞若再不速定正當解决方法則危險情狀恐將更甚於此次烈潮請大總統速定應付大局方針以明令公布俾民心安定不致趨於不可收拾之境云云（一）對南北和議問題一面急電中央謂和局自停頓以來南方已一再催促繼續開議而中央對之尚迄無舉動應請堅勸朱總代表迅即啓程南下以爲續成和議之準備一面又電南總代表唐少川謂此次和議停頓實由南方八條過於嚴酷之故務望本良心上之主張將首提八欵酌量讓步俾北代表早日蒞滬重開和議以定團是而慰民望（一）對懲辦國賊問題於催朱總代表南下電中並請將新免職之曹章陸加以查辦謂在曹章陸三君可藉此解釋嫌怨在國民方面亦可恍然覺悟云云此種圓滑詞調亦可謂善於敷衍矣又據此問某報載有湘省局部議和消息謂張督昨電中央謂湘中程潛林修梅等現經派員疏通情願與湘政府單獨議和放棄在湘之活動應將一切議定條約呈請核示如蒙贊同请即匯欵來湘辦理以利進行云云此項消息未知確實否也 
[粤省長問題難决]  
　　政務會議不一致 
　　當通緝李漢耀事發生莫督深不願牽連翟汪故曾面告翟氏爲此係李耀漢一人之事我做一日督軍爾可做一日省長切不可輕舉妄動乃未幾翟即發出通電多致不滿於出兵肇城前不予通告此電發出後全體軍官要求莫督辯正於是莫督斥駁通電不能不出翟氏見之大懼遂决心去職去職前以電話告莫督謂擬交張錦芳護理莫督予以贊成翟遂决然赴港此前十九日翟氏匆匆啓行之原因也及張接任未及一時而軍政府某機關又有電話責張不應私相授受張又大懼乃齎印送存軍署翌日各軍官聯催莫督兼任謂鑒於陸幹老時代因省長朱慶瀾遇事掣肘卒至不能收束軍隊致釀成數年來之慘禍今爲整理内部計莫如由莫督兼任莫督謂年老事繁確不願就諸君苦心某所深知姑待政務會議决定迨後公民請願有主張伍廷芳兼任者其後舉岑舉李相繼而起莫督深恐局面因此動搖遂出而主張維持現狀即以張錦芳護理下去並宣言如張護理我可負責别人我即不管云云此莫督最近之主張也現滇軍一致公推李烈鈞公民團體推伍廷芳至於李根源則謙讓未遑力推李烈鈞軍政府乃於昨星期六日特開政務會議列席者伍廷芳李烈鈞趙藩（唐繼堯代表）謝持（孫中山代表）冷裔（岑西林代表）姚健生（莫督代表卽陸榮廷代表）魏子浩　（林葆懌代表）共七人伍周姚代表今日會議重要宜請莫督親自出席姚乃電請莫督示莫謂予之主張甚簡單可無須親臨蓋維持現狀以張錦芳護理本爲予最初之主張云云伍謂日初言以張護理則負責若别人爲之則不負責云云似乎說不去姚答曰莫督屬於軍人言語向來樸實但其所以如是堅决者正可見此中實有極大苦衷耳蓋西南大局重要脫不幸以此事破裂則前途不堪設想故欲維持現狀者此耳伍謂省長問題屬於行政範圍莫督素主張軍人不干涉政治觀於前電已可概見因取出莫督軍林總裁聯名通電宣示於衆又謂予深信莫督能維持現狀惟省長問題不能不設法解决予因受各方面之力勸斷不能任此問題久懸不决致成爭點凡愛國之心甚於愛鄉予自信愛國愛鄉之心老而彌篤今各界及桑梓旣以大義來相勸勉故予亦急欲解决此重要問題近予頗好研究鬼神之學憶某日扶　前海軍總長程璧光惠臨謂伊在天國極樂不似五濁世界之爭權奪利令人憤悶予已年届古稀絕無權利思想惟愛國愛鄉之心則自問揆諸良心不遑多讓云云謝持起言舉出粤人公意德望隆重兩大理由亦爲伍總裁推轂李烈鈞起言予輩南來係爲護法凡可達此目的者皆願爲之省長一職若軍府任命烈鈞則烈鈞不敢辭若軍府任命他人則烈鈞亦極願服從望軍府愼重擇人云云魏代表起言海軍南來向不干預粤省政事故决不投入旋渦軍府委任何人皆所贊成云云姚代表遂詳達莫督意見厡軍府即令任張錦芳護理冷代表靜聽不發一言趙部長乃謂問題重大容再討論遂散會吾人觀各方面意見之不一致可見時局實非常重大主席總裁岑西林實已陷於左右爲難之勢萬一不愼致影響於西南大局則險象不小願各方面以大局爲重個人意見可犧牲者宜極席犧牲之也又聞某某方面所以不願意伍總裁兼任者非懷疑於伍之箇人實恐其爲人傀儡將與政治無益云 
日前軍政府政務會議海軍本超然於問題之外近日一變態度有公推湯廷光出爲候補以請政務會議任命者滇軍本推李協和近又有他方面人提出李印泉者故岑西林伍廷芳李烈鈞李根源莫督軍張錦芳湯廷光七人皆有人推舉三日來形勢依然毫無變化　略有變化者惟海軍加多湯廷光之一說耳故此事直可謂完全擱淺現莫督養病山中下痢兼痔發近雖稍愈而精神尚憊仍力主張錦芳護理之說又據某方面消息多謂在今日而言振肅吏治整理財政必須滇桂軍隊完全服從命令始有可言求一人能籠罩一切能達此目的者當以岑西林爲最適以西林爲省長非祗軍政界無一人反對卽全粤人士當亦無一人反對云云獨惜西林不願任事甚爲堅决近日對人談話每謂省長一席現多勝任之人何必苦我即内閣總理我亦不願做何况省長我的以出爲總裁者不過因此是革命事業爲國民應負之責任義不容辭又以事關國家大計辛苦亦不足恤故出而擔任云云觀其辭氣毫無游移則西林之必不能强可知矣 
另一消息云現在省長問題之趨勢各方面均有擁戴之人然大略可分三派（一）粤派舉出之人物爲伍廷芳又爲粤籍國會議員及各社團所一致公推者（一）桂派主由莫榮新兼任（一）滇派初本擬以李根源充任近日李見桂軍軍官通電知其意實係暗中向自己打擊故决計不復萌此想粤派舉伍初無實在勢力近聞滇派人言如桂派决以武力强取則願轉而助伍又前日參衆院吳林褚三議長爲此事向軍府岑總裁探詢意見岑謂私意亦願舉伍以廣東還之廣東人云 
　　尚有要聞及地方通信轉入後版 
雜評一 
[堂堂民國（默）]  
　　民國之有名無實也久矣外交以秘密雖失敗而不敢爭得謂之堂堂乎和議以陰謀雖不統一而不惜得謂之堂堂乎對於國民之請求非敷衍即强迫從未有開誠布公以待之者得謂之堂堂乎黨派以私利爲結合無堂堂之標幟官僚以傾軋爲能事無堂堂之設施武人以權勢相聯絡無堂堂之主義試問民國政府有一堂堂之舉動乎民國在位之人有一堂堂之行爲乎而田氏以迫令組閣之故始謂非堂堂民國所宜出抑何知之晚也 
雖然猶幸我尚有一致救國標示正義之國民不撓不屈態度鮮明不爲人左右亦不爲人利用則謂之堂堂民國也宜 
 
 

Page 8

 
 
要聞二 
[李耀漢逃後之餘波]  
　　林虎軍被肇軍包圍說　香港某報消息肇慶新興附近已發生戰事查省軍抵肇以來對於肇軍抱持一剿解主義事爲肇軍方面　聞人人自危自省軍進至新興並擬剿洗李耀漢之鄉村遂邀而生變刻下肇地傅來消息謂林虎有軍隊二營約共五百餘人被肇車包圍全營覆没林虎現已續派大兵進攻肇軍勢孤無援子彈缺乏以意度之勢亦不能持久并聞肇城頃已下戒嚴令而林前經調回三水駐紥之軍隊并已調返肇城分别調遣出發矣 
　　羅李被戕之疑傳　刻下省中盛傳前省議會副議長羅曉峰及前肇軍統領李華秋（李耀漢之叔）於本月舊曆十四日在廣西南寗被桂省某當道槍斃此事省中談者頗多惟果爲事實與否尚不可知羅省寓河南伊家屬亦聞此惡耗惟亦未徵實且外間所傳均謂羅等於舊曆十四日被戕而伊家屬近又接到羅於十六日由桂緘發之家書則此說似不足信然伊家人已極形惶恐矣據别一方面所說羅李二人之西行係偕呂滄隱同去但查呂爲前廣庚兵艦艦長該艦月前來本港廣德昌船廠修理被本港政府扣留呂頻往來省港助理交涉事務月來并未返桂則謂與呂偕往南寗事亦似未確又一說謂羅李現被扣留尚未戕殺又據深知粤桂内情者言羅向爲李耀漢代表往來粤桂間與陸巡閱使接洽則此中一切秘密羅知之最深肇慶事忽中變非殺羅不足滅口若李華秋之被戕更當然無研究之問題云云姑錄各說以覘其後 
[杭州快信]  
　　杭州學生聯合會現刋布傳單略云歐洲和約簽字期近請速向政府要求切勿簽字倘政府不從民意我同胞當籌相當之文明對付 
購運軍米限制辦法自奉陸部新章取締後四師所需食米向由天津等處運儎現楊督特改近前赴　湖　處採購（遵照第二條辦法）昨已大批運杭 
中國銀行昨由滬運到現洋三十萬元　錢莊亦運到二十餘萬元杭市金融頓覺圓活 
湖屬孝豐安吉等縣因連遭霉雨已釀水患梅溪遞舖一帶損失田廬牲畜無算 
漢口蔣廣昌綢莊經理曹蔭臣盜改印章私做滙票並私刋漢口浙江興業銀行支票案發後逃匿無蹤　浙省官廳據杭商會函下令通緝現在湖屬梅溪弋獲解省訊辦 
綢商金載熙戴藹如在塘棲地方設立協隆紡經工場紡成之經運杭織綢現奉財廳長核定該場用絲紡經每百斤用絲加繳經絲徵捐十二元附稅水利費免繳以示體恤並另立取締辦法俾免混弊已飭塘棲艮山兩局遵照 
[南京快信]  
　　贛財廳長楊慶鑒前以救濟南昌市面爲名由日本訂購廢銅若干向南京造幣廠訂製銅元五百萬串旋因成本太昻運贛虧耗遂擬任蘇省銷售嗣滬商會及華商電車公司均以銅元充斥影響市而來電反對齊省長乃下禁令金陵關將此項銅元扣留昨由贛省長戚揚來電請求放行改運濟南行銷聞訂造此宗銅元之時楊廳長原擬歸私人承辦今虧本十餘萬則由公家擔任矣 
院電李督齊省長請與滬領事團交涉取締上海公民大會 
各界請解散安福俱樂部電昨已拍發 
段書雲沈金鑑奉府院特派於昨日午車抵寗即謁李督接洽一切 
朱桂莘代表鄭咸昨由滬來寗今日早車仍返滬 
聞五六兩月各稅所共短絀比較四十餘萬財政胡廳長特電備案奉飭認眞稽核切實整頓以維稅收 
齊省長令所屬查禁北京實社自由錄及民聲叢刋全書等印刷物品 
地方通信 
[松江]  
　　歡迎被捕學生　北京清華大學松籍學生姜家漢曾在北京因遊行演講被軍警捕去現已署假南旋經其母校東外私立第一國民學校於二十九日午後開曾歡迎並請姜君演說被捕情形是日到會者約二三百人首由該校職員報告宗旨宣讀頌詞次學生合奏歡迎歌次姜君演說報告被捕時始末情形並謂現在國賊雖已下臺而國賊之勢力並未下臺我儕尤須一德一心謀所澄清妖孹聽者均極感動次學生奏校歌散會 
　　市校聯合會　　松江市敎育會會長沈玉　於二十九日下午召集全市公私立男女國民學校假西外第二高等小學校舉行聯合會藝與會者共十九校由第一區勸學員吳子祥命題由第二高等各敎職員分場監試 
　　開始考查螟蟲　實業廳續辦螟蟲考查團前曾令飭縣署推薦普通團員以便加委任用嗣經李縣長仍舉去歲舊團員農會會長吳步蟾莘莊鄉自治委員顧吟香充任業已奉飭照准由縣轉知吳顧二君劃分區域開始考查矣 
[蘇州]  
　　電請釋放陳獨秀　北京國務院敎育部鈞鑒陳君獨秀無辜被逮因文興獄專制虐政今何國體乞速釋放以遏亂萌蘇州省立各校敎職員同叩 
　　嚴社卡員舞弊之辦法　蘇州稅務所長錢師韓接奉財政廳轉奉財政部頒定整頓釐稅嚴杜弊賓辦法令行遵照（一）應山各該廳刊頒新式聯單以杜卡員賣放之弊（二）各卡委員舞弊案應行追贓盡數充賞（三）商民呈控卡員舞弊須取具妥實鋪保以使澈查 
　　蘇垣商團近事　蘇州商團公會總司令魏旭束君任職數載對於地方紳商感情頗爲融洽部下亦甚翕服乃邇日忽萌退志具書辭職公會會長鄒椿如君以總司令一職一時難得替人特定於六月二十九號召集各職員及各支部長各司令等開特别會議籌商挽留之策以資進行聞魏君因日前鄒會長接受某姓特别捐欵遽派團員排隊送喪一事頗不爲然故有辭職之舉云　商團第三支部司令譚維德日前於（罷市期内）飭派團員出巡及上操等事未能得當各團員嘖有煩言譚即上書辭職遺缺經支部長潘承鍔沈朿璋與各職員商定以沈鈞接充已備文呈請商團公會核准下委迄今多日委狀尚未頒下聞因　鈞雖有畢業文憑尚不合司令資格故須候魏總司令審查核定方可發表云 
　　訓令保護日僑　蘇常朱鎭守使王道尹訓令警廳文云接准楊交涉員函　准駐蘇日領事函稱種種受困情形所有文武官憲願全大局妥爲設法消免等語請即察辦兄復等因查日商僑民迭經令飭該廳長妥愼防護茲抄函望即分飭駐有日商僑民各區飭屬切實保護如有困難之時相機妥爲照　總以顧全邦交萬勿肇成意外等因合亟令仰飭屬遵照一體保護云云 
　　調查間市電機　蘇城金　市民公社自停燃振興公司電燈後即自置電機於日前開燈呈由警廳轉呈道尹備案昨奉指令以裝置電燈易肇危險雖據查稱均甚合宜但事關地方公安考察不厭求詳應仍會縣派員切實查明具報並將所用電機羅華德總數及電綫種類綫路情形一併確查具復等因崔　長奉令後遂委北區　署長會問縣委胡炳　尅日前往逐一調查矣 
[靑浦]  
　　螟蟲之考查　青浦螟蟲考查　員郭叔彝經實業廳　縣知事委任後即赴四鄉揭貼勸除螟蟲淺說摘要並於大小蒸設立模範觀察區上月二十五日至高許村國民學校方擬召集農民演講詎農民疑爲仇國人　毒人情洶洶幾欲羣起而攻之幸倪敎員望尊詳細說明農民始悟三十日至黄渡鎭察看田間二化螟蛾甚夥遂往晤錢經理員步曾告以捕蛾之必要聞錢郭二君召集鄉民詳言誘蛾之法當晚即實行其事云 
[揚州]  
　　十二圩船帮肇事　上月二十八日下午五鐘大興碼頭泊有源通公司大駁船適永吉祥小駁船裴鹽回埠用挽　　尖抵　因之口角彼此皆不相讓遂致川武時小駁船帮人少力不能敵旋即邀約同帮百數十人各持不棍向源通太駁船尋仇至則該船上人已登岸復擁至源通公司主人劉振春住宅見前後門關閉即由陳士發木條上登屋由厨房進門搗壞門鍋等物時巡警趕到陸軍二營一連之兵亦到始各散去小駁船帮傷者十一人内有兩人傷重大駁船亦有四人受傷内有某敎習受重傷是晚由地保到縣報告次日辰刻姚知事蒞圩勘騐矣 
　　警區獲解拐案　五區巡士高得雲徐得勝昨在鈔關外錁船碼頭查獲拐賣人口之朱謹涵（安徽人）連同被拐女孩二名一名鳳英住本埠舊城年十五六歲一名阿毛住上海生生里五十五號年十二三歲一併解區經區長　　生預審屬實以朱旣犯法律又乖人道　　解縣署懲　 
[安慶]  
　　警佐須迴避原籍　警務處長劉道章以各縣警察就地　人往往假不支俸給爲名暗中營私舞弊呈請省長嗣後各縣警佐巡官須實行迴避本縣原籍 
　　宿松電報水災　宿松縣屬日前大雨連朝山洪暴發平地水深丈餘淹斃牛畜無數用禾淹没該縣知事已電報　署矣 
[嘉興]  
　　女學畢業式　王店懷新女新於六月二十八日下午舉行第五次畢業式是日天雨來賓到者有本鎭國民學校敎員學生約百餘人首山校長徐君懷新給憑（畢業生三人胡心蘭戴　玉戎蘭芬）繼由來賓沈何馮諸君致詞勉勵乃散會 
 
 

Page 9

 
 
   
 
 

Page 10

 
 
本埠新聞 
[商業團對保留問題來往電]  
　　北京國務院來電　上海商業公團聯合會鑒沁電悉山東問題政府鑒於民意經已迭電陸專使力主保留總之對於國土國權斷無輕於放棄之理務望持以鎭靜勿滋疑慮爲要龔心湛艶 
　　致北京國務院電　北京國務院龔代總理鈞鑒頃奉豓電具徵保全國土國權之至意惟商民以不簽字爲保留政府究用何種方法保留再請明白電復以釋羣疑上海商業公團聯合會叩陷 
　　致巴黎電　巴黎陸專合曁各專使鈞鑒迭電奉詢迄未得復令人不解報載德約已簽我國是否不簽務乞明白電示以釋羣疑上海商業公團聯合會叩陷 
[商界聯合會致巴黎電]  
　　法租界商界聯合會前晚由大東電報局拍電致歐會代表其文如下　巴黎中國公使館陸王顧專使鑒山東問題國民誓不承認簽字若簽字請勿回國乞圖之上海法界商界聯合會叩 
[今日體育場開會之能啓]  
　　本埠各團體及商會昨日接中華民國國民大會上海事務所幹事部函云敬啓者昨日國民大會當場表决明日午後一時在西門外公共體育場内開第三次國民大會遊行街市表示我國民不承認簽字及取稍秘約之大决心故嚴守秩序爲第一要事乞貴團體預先推定代表一人於明日午前九時來本會事務所討論一切并望各界各團體推若干人維持秩序遊行時每人手執小旗一方上書誓不承認簽字爲有效取銷密約等務望事先籌備爲盼 
南市十六舗商界昨日特發傳單通知各商家云明日在公共體育場開工商學三界大會風雨不更我商界擬組織臨時商業聯合會凡求寶號各派代表一二人准明日下午新鐘一點齊集泉漳會館場合同出發參與斯會而盡國民天職盼切幸甚十六舖商界公啓 
山東協會昨致同鄉通啓云敬啓者權奸當道甘心賣國人民涕泣哀告政府掉頭不顧藐視民意至斯已極斷送祖國視若當然丁此危急存亡之際正吾人民誓死救護之時稍一疏忽即爲朝鮮之續任人牛馬奴隸後悔何及况山東爲聖賢桑梓遇茲切膚之痛倘非見義勇爲貽笑全國貽笑中外其事猶小上無以對祖宗下無以對子孫關係甚大外交失敗以來北京學子手擊國賊各埠商家罷市歇業不惜　大犧牲鞭笞政府援助外交凡以救山東以救國耳雖山東爲全國問題究竟山東人民對山東問題關係尤爲密切若全國皆拚命力爭山東人民不急起直追問我良心何以自安茲由國民大會議决定於七月一號下午一點（即禮拜二）仍在西門公共體育場開國民大會凡我山東人駐滬濱者無論如何忙迫無論有何要務皆不必顧准時到會是爲至要國家將亡性命堪虞各種事業有何興味時機迫切稍縱即逝可愛之魯省父老昆弟其速圖之 
[全國學生聯合會消息]  
　　該會對於德約簽字問題因傳聞不一異常着急昨日午后二時開評議會有痛哭者有憤不能成言者有狂呼快亡國者然恐報載消息不甚的確遂推定陸梅僧往各外報及各通訊社探聽又應各界之約派方豪楊興夏與各界代表往見盧護軍使訽問結果不得要領次僉以爲前日（二十九）大會事前無所準備臨時不免張皇明日開各界大會當由各團體派人組織一籌備會凡有何種意見僅可先期提出條件交籌備會討論如認爲重要者届時由主席宣佈至該會對於大會亦擬有三條意見（一）簽字後各界應休業一日并出外游行講演發佈傳單以提撕國民自覺（二）由各團體派代表赴京表示國民始終不承認之决心（三）勸告各界組織全國。。。。聯合會於上海以上三項將由該會代表提出又因内地對於外交失敗情形於其内容眞相並未明晰擬派湯智先赴安慶蕪湖劉辰羣祁天朋及潘君赴武昌九江長沙南昌漢口許方二君赴南京南通分頭疏解期引起國人注意以圖挽救 
該會致各處學生聯合會函云國號民主外交付民我國以泱泱在邦日討軍實而無以對外日蹙疆土而無以振内本會痛溯旣往僉歸各於國民無監督政府之機關猝遇外交發生築室道謀倉皇失措致令豺虎當道得以售其奸而弄吾人於股掌之中歐約簽字往事覆雨翻雲圖窮七見茲幸羣衆不爲所欺全國輿論如火如茶皆曰誓不承認不保留簽字並須取銷二十一條及一切密約但如何方達不承認簽字及取銷目的同人以爲宜固結團體始團體如何固結同人又以爲宜由各地學生聯合會邀同議會工商報敎育各界組織聯合會始蓋因學生以讀書　國爲職志者也志行純粹世所共知居於發志地位旗幟旣屬鮮明自易羅致各界北京天津已成效卓著南京正在進行之中其組織方法由各界舉出代表數人設一完善機關共謀遠大貴地各界諒具愛國熱心亟應聯絡組織以民意爲前提作外交之後援國家幸福人類和平並肇於此矣肅此敬乞努力上海全國學生聯合會上 
[上海學生聯合會消息]  
　　昨日下午三時上海學生聯合會評議部在事務所開評議會茲將議决各案照錄如下（一）組織牙簽工場（二）派人調查同春泰被捕占夥被捕後實在情形然後設法卹助（三）七月四日派遣代表赴美領事署慶祝美國獨立紀念（四）發表對於和會簽字意見至七時散會 
二十九日之國民大會因時間促迫上海學生聯合會未得表示主張茲特補行提出如左（一）歐洲和約如損及中國山東政治上經濟上權利者概不承認（二）二十一欵要求軍事協定及其他一切中日間之密約未經正式國會通過者概不認爲有效（三）抵制日貨仍當積極繼續進行至於根本上救國方法亦有三種當逐步實行（一）開辦工廠以裕國民生計圖根本上之抵制（二）倡辦義務敎育以促多數國民之覺醒共起救國（三）實行軍事敎育以備緩急之需 
上海學生聯合會通電云北京天津漢口學生聯合會鑒七月四日爲美國獨立紀念日美國爲吾國良友此次愛國運動頗蒙其贊助吾人宜對之表示好意請囑貴處各界於是日縣掛國旗並派代表至美領事署及美商會道賀上海學生聯合會東（除上述各地外俱以快郵代電） 
[歐洲和約簽字之慶祝]  
　　昨日正午停泊浦江之英國砲船金沙號美國克船亞拉伐號日本砲船伏見號均各嗚砲一百零一門慶祝和約簽字江中各兵船及游船均滿掛旗幟惟各洋行之懸旗者殊不多見聞因天雨之故云 
[慶祝美國獨立紀念預誌]  
　　本埠軍警政法各官廳同接外交部電略謂本月四日爲美國獨立紀念之期各機關於是日一體懸旗慶祝一天以伸賀忱而敦睦誼等因各官廳奉電後於昨轉函各團體一體懸旗慶祝 
[和議消沉中之代表談話]  
 
 
少川於靶子路私宅謂先交換意見報告政府預備續開和議唐君笑答君等誤矣鄙人兩次辭職巳非南方總代表君等徵我意見等於謀之途人報告政府亦復何用今惟以國民一份子資格貢其愚見於君等慨自南方代表提出八大條件後北政府不假思索撤回代表更無商量之餘地而南方代表奉軍政府命留居上海至今未動即此一端可見南方誠意求和而北政府絕無期望和局成功之意中外共見無可諱也且八大條件中之第一二三三條凡爲中華國民無論南派北派良心上皆認爲天經地議若北政府絕對以爲不可行者和局前途尚復何望然而外侮頻仍財政窘迫更欲言戰兩方實力皆有不能此我所極抱悲觀也唐君言時有章行嚴易次乾諸人在坐計唐君自稱國民一份子者十餘次汪江二君不得要領悵悵而出 
　　平和通信社消息　昨日北代表汪有齡江紹杰兩君往訪唐總代表談話情形不得其詳惟聞唐對汪江兩君言南方對於八條有無讓步須聽軍政府之訓示如軍政府認爲有讓步餘地固不妨再提出磋商但亦須北方代表全體蒞滬後方可正式商議現僅兩君在滬似覺一時尚無頭緒等語　北代表之在滬者除汪江兩君外施君愚亦尚未返寗　南方分代表擬於明日上午齊集唐總代表宅開會商議和局事宜云 
[中西女塾演劇續誌]  
　　中西女塾演劇籌欵舉辦義務學校等情疊誌本報（欲購勝者可查今日本報廣告）茲將全體劇員再錄如下 
無人張敏錫女子之友靑年黄倩儀美麗施美珍謙和孫錦纖女子程叟齡阿諛徐芸生老巫眞理謝銘錦愛王俞梓連劇場經理囂張朱葆筠糊塗徐有容歌舞隊任性王信恩　媚竇妙根酒饜錢萃格曲髮周湄雲　笑郭美麗模範余巖竹　娜徐有踪微笑俞素靑機詐吳景昭童僕時刻談振華富翁方連安慷慨之士女子之婢鄉愚張梅麗良心夏露德優伶（情敵張愛貞　役耽樂顔雅清末節邱貞愛强募水軍之總理誇張黄靜容交際場之婦女壽齡夏淑貞饕餮夏瑪利己顔菊麗虚榮周湘雲警察法律胡陽春秩序劉培貞敎士（慈悲施惠齡另特别舞蹈員十六人　　希臘舞蹈之故事　在昔神話時代言日神名亞伯魯者鍾情於早霧仙底飛正在黎明之前底飛嬉戲於　　中西女熟演劇員（一） 
　　（女子）程叟齡女士（無人）張敏錫女士（情敵）張愛貞女士百花之中消遣其日夜交界之壽辰亞伯魯忽於山後興起凝睇底飛遂爲其嬌艶之容所束縛思有以奪取之底飛舞蹈至興高采烈之際忽爲日神之陽光所格頓起驚惶自知生命之危急逃歸山以避亞伯魯之威亞伯魯追逐而至僅得其影於崖際蓋底飛已不翼而飛矣 
　　舞蹈節略　第一節迷魂陣　第二節露嬌容　第三節底飛之飛翔　（招請與抗拒）　第四節第拿之惑（一）第拿握弓（二）清晨之先鋒百靈鳥（三）琵琶（四）恬靜第五節俯伏與羡慕之飛翔　第六節石像旋轉（一）把玩玫瑰（二）舞蹈（三）旋捲（四）慶賀　第七節亞伯魯之飛翔 
[泰晤士報論報館領執照事]  
　　上海泰晤士報論報館領執照事略謂工部局所擬交七月十日納捐人大會决議之報館與印刷所領取執照一案顯已引起某某方面之反響而以美人爲尤甚措詞嚴厲之抗議書已有兩起送交工部局想在開議以前非難之聲定續有所聞也按此種議案絕非新異工部局久已屬意於此而報館之指斥與納捐人之拒絕亦非一次吾人前旣反對此議今日仍不贊同蓋以此議爲旣非必要且不合時勢旣與納捐人無益又妨碍合法營業也吾人深知工部局鑒於日前之風潮覺有取締擾亂治安者活動之必要吾人對於此點極表同情工部局固宜有權俾可認眞辦理此種事件但若因此而取締報館與印刷所則吾人不謂然工部局必不可希望有此權限使工部局所求者僅爲懲治如日前散佈某種激烈傳單者之權當無人反對之如欲剝削報紙自由則納捐人不願容許之以事實言工部局欲應付一種困難而所索過奢宜重行審另宜一再明白表示其眞意否則外人報館無他方法惟有反抗工部局取締報館之志願並請納捐人拒絕此案耳租界内發行之報紙苟其所載文字自捕房觀之似足妨害公共利益或傷害任何一部分人民利益則捕房有權控告之徵諸近事此權業已實施工部局旣有此權已云足矣但若欲有權勒令報館領取執照則此舉不可相提並論蓋所謂領取執照者當然作任何報紙所登載者苟不爲工部局所喜工部局卽可隨時撤銷執照而勒閉報館之解也雖工部局知其關係必審愼考慮後始執行其權但以吾人思之究不若撤銷報館領取執照一議之爲愈也（下略） 
[英國優待國産茶葉之近訊]  
　　上海泰晤士報五月十四日倫敦通訊略云優待國産茶葉之問題現仍極爲人注意此間衆意以爲對華貿易將受遠大影響第一歧視外茶將使華茶運入英國之數有減無增第二華茶銷數旣減則英貨運至遠東之額自必受其反應五月七日財政大臣張伯倫在下議院聲稱外茶銷於英國者大半爲上等華茶其物爲奢侈品與香餅酒同故其特别需求仍然存在但議員韋志武氏反對甚力謂中國爲英貨最重要市場之一今若重徵華茶則將犧牲英國棉貨在華市面且將碍乃倫敦爲商業中心之地位辯論若干時卒提出修正案主張從預算案中删除優待英屬産茶一句後付表决贊成删除者僅六十三人而反對者二百六十二人修正案遂未通過但此問題關係中國商場未便置諸不問近兩日内倫敦中國公會電致中國英商徵集意見俟得覆文當有適當之行動公會總董安德森氏向記者陳述此問題之經過情形及公會政策略謂預算案未提出時政府曾邀公會前往會商公會當即表示意見以爲優待國産之主義固所贊成但希望有以保全對華利益如華茶每磅須徵稅二便士當以上等華茶爲限但若不分品類則尋常華茶必受極大影響查印度與錫蘭茶葉用以混合者多爲此種華茶英國市價華茶有數種每磅售七便士左右如徵稅每磅二便士則較印茶價昻百分之三十公會以爲尋常華茶至多可每磅収稅一便士即此辦法印度已得百分之十五之優待苟政府不以爲然則尋常華茶將絕跡於英國或將覓市場於他國矣華茶在英之銷路旣減則中國購買英貨之力亦必同等滅少英貨以棉布爲大宗將來受累者或即爲棉布貿易公會意見以爲華茶稅率果須一致不分品類之高下則當規定統收每磅一便士之辦法今政府未照此辦理公會當仍以上述意思向政府交涉務使英國對華之貿易不致受間接損失安德森氏又言及山東問題謂日本所得者乃中國於交換公文中正式承認施行之條件中國自鑄此錯他人難以救之國家合則强分則弱中國分裂故爲人所乘如鑒於此次失敗而亟謀團結則將來猶可爲也云云 
[銀行半年結賬時之市况]  
　　昨爲本埠中外各銀行結半年賬略之期華商與各該銀行有押欵關係者均須結束或轉期以故各銀行甚爲忙碌是日滙豐銀行借出（十天期）現銀一百四十二萬兩利率每千兩每日銀十一兩又售出十天交貨之盎司金二十三條價每十兩計銀二百二十五兩中國銀行上午亦做出押欵銀二十五萬兩息每日銀七兩（活期）又早晨售出國幣四十萬元價七錢四分三釐午刻又售出二十萬元價七錢四分七釐麥加利銀行做出押欵銀十萬兩（活期）息八兩至十兩花旗銀行借出（活期）銀四十五萬兩息十兩道勝銀行團出到期洋二十萬元息二角五分友華銀行亦轉出到期銀二十兩（四天期）息八兩五錢以故北市各錢莊午後銀拆已見鬆動收盤二錢八分銀元之價則反漲起四釐 
[中美間海電减收報費]  
　　華北明星報六月二十六日華盛頓專電云太平洋商務電報公司總理美開氏宣稱舊金山與中國間之海底電線報費自九月一日起每字減收美金洋八角八分如美國與遠東間將來商務發達電報增多則尚擬添置電線一條 
[又有一批華工回國]  
　　太古公司之浙江輪船前由英政府撥派軍用赴印度孟買等處差遣茲於前日返申並裝有歸國華工七百餘名現該公司將船修理行駛外洋各埠云 
[中華工會開會紀事]  
　　昨日午後四時法租界西自來火街中華工會事務所開第二次大會到者各工業代表陳國樑張兆善方雲龍陳安南杜文祺王增祺趙桂森伍行敦陸蘭亭鄭森桂張吉甫等數十人公推臨時會長陳孔主席報告開會宗旨及經過情形嗣將該會章程付討論歷二小時始一律通過主席并請各代表研究進行辦法更加推職員以擔負會中完全責任由衆推舉陳孔爲會長李榮魁爲副會長陳國樑爲總務科長伍行敦爲文牘科長方雲龍陳安南王增祺趙桂森杜文祺陸蘭亭鄭森桂張吉甫張凎林王根寶劉聘卿李桂標陸晋卿周春海楊金榮爲交際幹事旋由主席陳孔提議略謂本會成立原爲擴張工業提倡國貨起見當此成立伊始諸事亟待籌畫如開辦工廠組織之業雜誌白話報等及各處開設分支會皆爲急務因經費支絀未免有碍進行諸君皆工界志士務望共同負責努力前進將應辦之事一一見諸事實我工界之所以報國家者在此謀生計之發展者亦在此孔雖不敏願與諸君共勉之云云旋主席又謂歐會德約簽字關係國家存亡本會前已致電巴黎我國專使表示反對簽字頃聞似已簽字我工界應再有一種極嚴重之表示應請大衆討論其結果皆一致反對簽字遂推舉陳孔伍行敦主稿通電全國誓不承認德約簽字次由陳國樑演說謂本會經濟困難應請大家籌措以利進行次方雲龍陸蘭亭杜文祺陳安南等均有討論時鐘鳴七下遂散會 
[勞動界請平米價]  
　　近來本埠米價逐漸增漲昨日米市河下開盤每石需洋八元二三角市上食米每石須洋八元四五角以故人心大爲恐慌而勞動界中人尤爲着急核算錢碼每石須錢十一千有零昨日午後有工界領袖詣縣商會報告會長請求轉致米業公所領袖竭力維持米價請勿繼漲增高以維小民生計上海縣　知事據縣警察所偵探報告後昨午亦派員前往米市調查有無奸商偷運情事復候核奪 
[浙省議廢繭行限制之反響]  
　　江浙絲綢機織聯合會因浙省議决廢止限制繭行條例妨礙絲織營業特於前日下午快鐘四時十分假錢江會館開緊急會議旅滬杭州湖州南京鎭江蘇州盛涇丹陽等七帮絲織業各推代表到會計共七十餘人公推李恢伯主席報告浙省綢業恐慌情形繼由汪星一王介安報告蘇州總商會致農商部電及國貨維持會致農商部電並致浙省實業廳快函各稿件畢遂由各代表公同討論對付方法决議由本會七團體名義致電農商部並致浙江實業財政兩廳要求恢復五十里成案一面致函上海總商會及國貨維持會請爲協力爭持並由各團體各推代表一人共同赴杭面謁省長請予維持此項代表决在兩星期前推定再行訂期起程赴杭云茲將該會發出函電照錄如下 
　　致農商部電　蘇浙實業以綢緞爲大宗億兆工商因浙省議會議决取銷限止繭行條例羣情恐慌産綢各區紛紛函電告急如果實行開放繭行絲織原料斷絕千百萬人生計所在釀患堪虞除另呈外迫求大部迅電浙省專飭照原案限制勿任繭商朦領繭帖保全工商實業無任迫切呼籲之至上海江浙絲綢機織聯合會叩 
　　致總商會國貨維持會函　謹啓者敝會各綢業各機户團體爲浙江省議會議决廢止限制繭行條例將來各屬紛紛請領繭帖增設繭行綢緞原料必致日形缺乏工人生計勢將滅絕從前浙省絲織原料以本省所産不敷應用往往取給於蘇省復因蘇産爲繭行吸收殆盡蘇省轉須仰給浙省綢業工商已受莫大打擊今僅賴浙省有限制繭行法案千百萬綢業工商方得苟延殘喘揆諸振興實業保護工商之原理相去固已遠甚孰料號稱民意所舉之議員反不顧及民意致於利害問題不加細察驟然議决推翻成案罔恤民瘼一至於此紛紛函電告急囑向晨商部浙江省長實業應長財政廳長請願咨文議會重加審議恢復限制原案以維實業而惠工商素仰貴會愛護工商不遺餘力務祈協力陳情一言九鼎易收挽回之效抑此事不僅關係民生國計問題亦屬至重且大凡屬國人苟以國計民生爲念當無有不然吾談者專此函達敬祈貴會迅賜提議電致部省恢復成案不勝迫切盼禱之至（致浙江實業財政兩廳函大致相同從略） 
[朱葆三最後辭職之措詞]  
　　上海總商會正副會長辭職問題迭經各議董挽留無效昨日朱氏又提出最後辭職書云敬啓者鄙人無德無能奔走社會數十年辱蒙商界推重不以爲不肖而區區自信可無慚於屋漏衾影者亦惟此眞實旡妄而已乃世界潮流百川横决玄黄易位黑白混淆非愚蒙如鄙人所能泛應曲當之時奉身引退非有激也非鳴高也商會會長亦商界團體中勉盡義務之一份子而已有何驚奇之處乃必含沙射影爲衆矢之的曾參殺人賢母校梭懼爲商界羞爲諸公累胡見幾而作退思補過不蒙相諒三次議留又迭奉農商部督軍省長護軍使地方長官函電交迫飭令顧全大局從速到會昨日又蒙蘭舫蘭亭蘅牕敬修一亭仲禮知笙諸君子以全體會董之委託疊次惠臨敦促人非草木應知感奮何敢深拒固閉違怫高情無如衆口鑠金積毁銷骨有不能不思前慮後者謹爲我諸公約略言之商會爲商界正當團體向來辦事爲章程所束縛抱定在商言商不預政治爲宗旨各界要求未能因物而付拘守定章之處即不滿人意之處怨尤叢集因此而起其難一也上海爲商務中樞中外視線羣集於茲歐戰告終商戰方始各國皆新立商會與我立於對待之地無眞實力量萬難當此重要旣不理於衆口何取信於外人其難又一也經此一番波折以後辦事更難措手若仍墨守成規必遭各界攻擊倘竟隨衆附和竊恐多所妨礙上無以對國家期望之殷下無以報各業委托之重個人名譽誠何足惜貽悮大局責所難勝佳電之是非可徵諸將來之事實尚無足深辯者此其爲難又一也對内對外對上對下種種困難非可言喻馮婦下車善士騰笑諸公愛我當於鄙人自愛設身處地當可恍然尚祈曲念苦衷垂憫衰朽勿再强其所難感深肺腑會務重要不宜久曠務即愼舉賢能膺此艱鉅使鄙人託庇字下免重愆尤不勝踵跂頂禱之至並將商會經過事實與他人議論不同之點另具解釋願請諸公垂察爲幸專此瀝陳敬頌公綏朱佩珍謹上 
有人刋布改革上海總商會組織議爲總商會計似可謂盡其忠告矣然商會爲會員所組合其組織之良與不良實有共同擔負之責任就不越範圍而言無非致力於工商業之發達而總商會之不滿人意皆在彼而不在此謹守範圍則謂其無國家觀念隨聲附和則又非商會本分時局所趨適逢其會於是乎難矣今就原議在商會範圍以内而言經過之事實與理想之論調實有不能强同者解釋如下　原議謂以上海總商會之本身論不過三百會員之機關財政上之負擔亦限於三百會員云云各處縣商會之會員每至數百人或千餘人者獨上海總商會會員僅三百人驟聞之不無疑點抑知上海總商會係各業公會公所組合而成其會員皆各業公舉之領袖個人入會者卻在少數譬如錢業僅舉入會會員三人而錢業公會以下之莊號皆概括焉九業公會以五金洋貨等九業合組而成亦僅舉入會會員三人而九業公會以下之店號皆概括焉其他各業類是若欲以人數之多寡論則一公會之下含有若干會員皆可按册而稽農商部編輯統計表本會曾具呈聲叙有案總之總商會根據於商業聚與散皆非容易非尋常社會一聚數千人一散則無踪影者可比即如建議之鄒君爲皮商公會代表黄君爲廣肇公所代表皆其先例也　原議謂總商會會員每年會費爲六十五兩會費之重全國商會無與倫比則資力不豐之商店及經理人當然不能投此鉅資云云不知總商會會費係各業公會公所擔任者居大多數各業之商店及經理人皆投資於公會公所而舉其領袖爲會員較之個人入會者不同光復以前會員之會費爲三百兩二百兩一百二十兩六十兩民國元年會董王 
 
 

Page 11

 
 
一亭錢達三二君曾建議减輕會費推廣員額改爲一百兩五十兩者爲會員有被選舉權三十兩者爲會友無被選舉權初以爲費輕則欵集額廣則人多豈知議决之後人數並不加多而會費收入驟短五千兩至民國三年仍議規復非常困難於是個人入會改爲五十兩（今之六十五兩内有加收三成建築經費在内）歷癸丑甲寅乙卯三年而始復原額至於會董從前祇二十一人民國元年曾假定至八十人每月兩次常會列席者常不滿三分之一幾於無案可議於是規定三十三人庶幾易足法定人數皆從困難中閱歷而來當亦爲同會諸公所共知者也　原議謂入會手續亦至繁重須有會員二人以上之介紹而又須會董多數通過於是合於商會法第六條之資格及無第七條所指定之事實者亦難加入云云介紹通過兩種手續大凡各種社會普通所應有非總商會所獨創况各業公會公所推舉之會員並無須經過以上之手續惟個人入會不能不如此愼重以求整齊從前曾有因其個人出有事故臨事入會藉商會爲保護迨事畢即出會而併會費亦不繳納者若漫無限制更難稽考民國以來向公廨爭回優待體面華商之權利凡入會會員無異商會爲之擔保則介紹通過兩種手續更不可少此又同會諸公所應知者也　原議謂吾人欲順應大勢使中國在世界經濟圈中占一位置不能不孶孶努力爲切實之準備而金融商品貨幣關稅投資交易勞動處分等項重要問題之調查研究進行云云此乃商會應盡之職務然自民國以來歷年籌議建設商品陳列所商會議事廳工商業調查部商業補習學校各項事業有案可稽然必先籌經費而後可以次第舉行如議事廳建築成立費銀八萬餘兩除各業捐助外短少四萬餘金至今節省恒常經費彌補公債本利尚未及半商品陳列所去冬已經開工計銀六萬餘兩尚在待欵而無絲毫眉目工商業調查部已於本年三月間訪攬人材正在開始調查僅商業補習學校因房屋尚未竣工經費亦無從指撥會員如能合力補助當非難事乃僅加其責備於會長會董其困難當不言而喻此亦經過之事實不能不求體諒而仍各盡其補助者也至謂書記長必須延攬政治法律經濟商業諸學識者方足以當斯任此何言之易也現書記長嚴君自民國四年以來已五次辭職此五年間訪一與嚴君相似者竟不可得蓋具有以上學識者尚非難事而商會爲法定機關書記長爲員司表率倘偶有不檢行爲爲全埠商界之玷欲求行端表正而富於經騐明於事理者甚不多覯抑知上海創設總商會爲中國之始皆嚴君隻手締造純然義務迨後歷任會長莫不倚重贈以束修僅取其半二十年來未嘗改變其倡辦艱難之宗旨現抱消極主義恐未必再爲商界效力矣 
[官場令禁十人團]  
　　本埠行政公署接齊省長電云頃奉國務院電蘇省各處人民有組織十人團及千人團擅用代表名義淆惑觀聽此等不合法之團體適足貽留後患着警廳知事出示禁止如有不遵卽行解散云云 
[復旦同學會叙餐記事]  
　　復旦大學同學會昨日午刻假座新世界南部西餐室開叙餐會並歡迎本届大學正科畢業諸君加入爲新會員同學到者張季量錢經宇俞大綸瞿宣穎張一志錢雪濤葉秉孚周永年方曉滄周越然金通尹畢靜謙陸達權史宗堂楊春若楊春綠王建民陳仲達邵仲輝陸冠春陳靜生洪吉人邵師舟曹梁厦俞慶堯丁懋松陸瑞生吳旭初張則民諸君入席後首由主席張季量君謂復旦改辦大學後本届爲本科第一次畢業今日瞿俞諸君加入爲新會員極表歡迎全體鼓掌次議决事件數項（一）推舉陸達權楊春若周越然邵仲輝張一志五人爲加入全國校友會聯合會籌備幹事（二）同學羅家倫君在北京大學爲國事非常盡力近爲奸人所忌誣爲安福派所買收業經調查不確議决由本會致函羅君奬勉其愛國舉動並製贈繡旂（三）母校建築新校舍除由校長及董事會籌募外同學會擔任二萬元推定罌宣穎張一志張季量陸達權楊春若五人爲籌備募捐隊委員議事旣畢新會員瞿宣穎起立答謝歡迎盛意俞大福宣讀美國各大學承認復旦改辦大學之答復書四時許攝影散會 
[四川旅蘇學生會成立紀]  
　　四川旅蘇學生會於前日（二十九日）午後三時假四川路靑年會童子部開成立會選舉職員到會者本埠有復旦大學南洋大學震旦大學滬江大學同濟醫工專門校南洋路礦學校大同學院上海公學南洋中學浦東中學靑年會中學中華美術學校倉聖明智大學愛國女學英華書館圖畫學院等校之四川學生外埠則有南京國立高等師範校金陵大學河海工程專校及南通紡織專門等校之四川學生選舉結果正會長賀芳（復旦）副會長劉芳（震旦）呂子方（大同）會計謝升庸（南洋大學）文牘員周畹蘭女士（愛國）鄒光啓（大同）黄鑑遠（倉聖）幹事員伍雲女士（愛國）施戎（南洋路礦）申以莊（河海工程）何聘九（中華美術）吳其潤（震旦）劉斌（大同）湯茂如（金陵）楊華胤（大同）鍾佩鎔（滬江）王舜禹（上海公學）聞該會暑假辦事處在法租界霞飛路寶康里沿馬路三十號如有四川學生未加入者可隨時向辦事處報名 
[護軍使請卹官諮議]  
　　護軍使署諮議官鵾九前被鄉民悮疑暗散毒藥兇毆傷斃經軍警各署通令緝兇等情迭紀前報茲悉盧護軍使以該諮議官鵾九係爲陸軍少將現任本署諮議旣因被人傷害殞命自應按照陸軍定例咨部請卹昨特將官諮議被人傷害殞命情形咨請陸軍部從優議卹云 
[組織海軍聯合會]  
　　海軍總司令藍建樞近在滬北靜安寺路組織一海軍聯合會規模宏大聞該屋基係前别克登西飯店原址現爲海軍購買計價十二萬金云 
[江寛案招商方面提起抗告]  
　　江寛輪船被楚材軍艦撞沉一案經海軍部派委審判官海軍中將沈壽堃來滬在海軍司令公署組織特别法庭迭次傳證審訊於五月十日第三十次開庭宣告辯論終結所有原告招商局方面代表律師哈華托以原審判官對於江寛賠償及死者卹賞問題均未主張辯論審理似有偏頗特於第二十七次開庭聲請退出法庭由對造律師穆安素單獨辯論雖原審業已宣告辯論終結宣布判詞在案惟招商局方面因原審程序尚欠完備對於原審判决當然不服是以已將審理偏頗情形提出理由書委派代表偕同律師晉京向政府聲請抗告要求再行簡派大員另組高等法庭重行審判未識政府能邀准否也 
[偵緝過激派機關]  
　　淞滬警察廳長徐國樑昨日調令所屬各區署所云案奉江蘇省長齊快郵　密電開頃接内務部哿電准直隷省長電稱本埠發現過激派傳單標題爲東方代治機關宣言組織大要六條進行信條四條末署學生委員會當質問學生均不承認顯係奸人煽動已飭拿辦等因並准院抄眞日通電到部查此事關係地方治安希查照院電嚴密偵緝仍盼將辦理情形隨時電部等因查此案前准國務院眞電業於巧日轉電在案仰即密令所屬嚴行偵緝並將辦理情形呈候核轉爲要等因奉此除分行外合亟令仰該署所即便遵照嚴密偵查如有過激派私設機關散布傳單希圖鼓惑擾亂情事立即密報緝獲究辦仍將偵查辦理情形具復以憑轉報母稍疏延爲要切切此令 
[啓徵上忙錢糧之諭話]  
　　上海縣沈知事示期陽曆七月一號（卽舊曆六月初四日）開徵八年份上忙錢糧等情已紀前報茲悉沈知事以開徵在即昨飭各催徵吏下鄉往傳四鄉各圖地保於今日（即一號）一併來署聽候當堂諭話 
[浦東洋商廠棧營業近况]  
　　浦東沿浦一帶洋商廠棧林立歐戰期内營業頗受打擊現值歐洲媾和海運已通故輪船之來滬者日見增多因此勞動界工作甚忙茲將各廠棧最近狀况略述於下 
　　造船所　陸家嘴英商祥生鐵廠近來小工逐漸增多已達二千餘名目下工作狀况係承造某洋行輪船三艘因此鐵板等材料外洋來者漸夥故現正擴充工作　八　頭地方和豐鐵廠亦爲英商公司性質歐戰期内營業停頓僅修理工作邇來該廠各股東迭次集議擬從事擴充恢復歐戰以前狀態將利用時機吸收歐美回華之華工鳩工庀材開始建造輪船事業現正在該廠四週規畫修葺一俟内容部署就緒即將實行　　火油池　洋涇鎭附近之英商亞細亞及居家石橋之美商美孚兩火油池在五六年前每家出品每日可裝成煤油一萬餘箱年來該商在外埠長江一帶如九江鎭江等處亦設廠裝製以是本埠工人逐漸减少除機匠等常工外其餘或作或輟故客籍工人頗難立足刻聞該商等觀察華人抵制日貨甚爲堅决而中國煤油尚乏出品其營業前途頗抱樂觀已電告各該國産地設法增加出品趕運來滬俾便廣招工人從事製作以應社會需要云 
　　雜貨棧　洋涇港口英商太古碼頭藍烟囱輪船抵埠時滿載機器材料五金雜貨及洋貨疋頭肥皂洋燭等物凡百咸備將貨起卸後即載運中國土産原料等物而去近因海港交通此項輪船到者漸多目下每星期可有二艘抵埠故近日碼頭上苦力小工搬上運下絡繹不絕日間不足繼以夜工循此以往各小工當無失業之虞也 
[愛國團江灣宣講紀]  
　　派克路百合里勵志愛國宣講團前日（二十九）爲第四次星期宣講各講員於上午九時趁車至江灣適大雨如注乃商借虬江學校爲場所由周少葵徐惠施張開濟三人相繼宣講人民應有之天職朱文華沈學潮曹心一瞿愛棠戚世法在門外冒雨招待故天雖大雨聽者甚衆内中且有兵士數十人聽之稱善講畢復參觀婦孺救濟會留養院迨返申時天已昏暮矣 
[友誼學校宣講團宣講紀]  
　　老北門友誼學校學生聯合分會星期宣講團於二十九日下午冒雨出發至　山城内借茶肆演講救國方法與提倡國貨之切要聽者其爲擁擠該團員且講且發傳單至八時始行回校 
[靑年普益社學校部之擴充]  
　　南市靑年普益社近因屋舍逼隘不數分布以致社務未克發展且以智育部已辦之日夜兩校學額倍增後來者不無向隅茲爲推廣學額發展社務起見將已辦之日夜兩校移設於城東火神廟西首之高大洋房内現已着手修葺秋季始業前可移往該處該社近又添設義務學校俾有志求學之商界夥計等不致抱向隅之嗟且於暑假期内設有暑假英文補習學校取費兩元同時設於該社有志之士速往報名乎 
[柏美蘭女塾守貞中學畢業生題名]  
　　北四川路一○六號柏美蘭女塾及守貞中學於昨日下午在新建禮堂舉行畢業禮來賓到者甚衆男女畢業者共十四人均由伍校長給憑姓名錄下　柏美蘭女校（預科）畢業生 
趙承蕙張賽英譚妙珍譚素珍譚愛珍陳妙娟葛秀娟丁素寶　守貞中學校（預科）畢業生　姚文新陳種樑邵梀臣余鶴應周昌濬蕭約翰 
[海鹽旅滬同鄉會成立]  
　　前日（初二日）海鹽旅滬同鄉在閘北太陽廟嘉郡會館開成立會并選舉職員天雖下雨到者甚多午後二時搖鈴開會公推周辛伯爲臨時主席由周君報告帳略經過情形并述及會員數達六百餘人即由到會同人推檢票員十人當場開票當選職員三十八人備補職員十人來賓有嘉郡會館各董事曁平湖同鄉會諸君各致頌詞并贈賀聯惟因時間侷促不及複選改訂下星期（即初九日）午後一時在城内事務處複選正副會長及至團拜攝影行成立禮時巳鐘鳴六下矣 
[牋扇友誼會之周年紀念會]  
　　南北市牋扇友誼會前晚七時假邑廟豫園柴行廳開　年紀念會到者全體會員及來賓等約三百餘人奏樂開會後由會長黄益三報告開會宗旨繼由書記張寄生述一年來經過情形及修改會章事述畢復演說語多警告該同業屏除素來之惡俗淋漓痛快聞者動容次全體起立歐迎名譽會董華堯封新會董吳麒生吳明甫李芝庵三君次由華堯封來賓陳千里裝池業代表袁耕怕該會顧問蔡元義相繼演說後由會長答謝末由該會職員陳耀錦試演魔術以助餘興散會時已十一鐘矣 
[老美女及彗星雪茄之暢銷]  
　　小呂宋柯厘地烟廠所出老美女及彗星兩牌雪茄行銷來華垂數十年近聞該廠因營業發達銷塲暢旺特托南京路福和烟公司爲中國境内及香港等處總經理云 
[放闊龍華路之預備]  
　　松滬盧護軍使以龍華路（自西栅口起至龍華寺爲止）路面尚嫌窄狹規定放闊四丈曾經令由工巡捐局先將沿路小浜塡平並於路下舖接瓦筒　溝一面派令兵士挑築路面以省經費現陰溝舖接完工小浜亦已塡平爰於前日今由步兵三十八九兩團馬張二團長迅卽抽調各該實轄兵上夫役尅日開工築路所有關碍路線之墳墓房屋亟應趕速遷議免致妨碍工作已經令由上海縣公署諭令各該圖地保知照各業主速爲遷拆矣 
[派船保護崇明鹽棧]  
　　蘇屬緝私統領宋明善以崇明縣境沿海之小黑沙小漾港小竪河相見港等四鎭均有浙岸鹽棧分設其間近有梟匪希圖偷稅販私迭次滋擾自非常駐軍隊殊難保護故於前日令飭緝私第五營屈營長着在設立鹽棧之處各派師船四艘責令各士兵妥愼保護以重鹽政 
[建造營房招工投標]  
　　三十七團營房基地現在閘北裴家　西宋公園前長軍浜購定民地七十餘畝計須建築營團官弁兵士住屋及軍裝軍醫軍機　馬房　二百數十間此項工程由盧護軍使飭委滬北工巡捐局曹履冰局長監督建築現已繪就營房圖樣規定投標章程布告招商承造并於星期五即舊曆六月初七日開標以期迅速從事云 
[合興機器製造廠開股東會]  
　　前在求新機器廠任總工師之錢錦華與該廠總務莊允升聯合同志另組公司就滬杭車站東原有之合興機器廠添建廠房擴張營業舊曆本月初二日午後四時假座復興園開第一次　東會股東到會者如張效良袁宗耀葉　英高馥蓀顧韾一王竇崙張錫良張文才陳德寅等二十五人當場公推葉鴻英爲議長首由錢錦華報告舊廠估計價值新廠開始營業添購機械並另租機廠街出浦地建造機廠及造船所情形繼山莊允升將公司章程逐條朗誦經各股東討論修正公决通過後由衆公推張效良葉鴻英顯韾一王寶崙張遠振　董事高馥蓀袁宗耀爲監察人閉會時已鐘鳴七下矣聞該公司股東共三十一人内有車　床技師十三人翻砂技師三人冷作技師一人木工技師一人繪圖技師一人向在機廠司事者五人刻下股東之在廠辦事者有十人之多將來廠房造　機械排齊營業之發達或較有把握也 
[審判廳夏令提早審訊時間]  
　　上海地方審判廳廳長張子鄭以現届夏令天時炎熱所有審理民刑訴訟案件辦公時間遵照司法部規定自七月一日起至八月三十日止每日上午八時半起十二時止提早審訊下午休息自九月一日起照舊辦理昨己牌示各當事人遵照辦理矣 
[補報願受檢定敎員之展限]  
　　江蘇敎育廳訓令各縣知事文云檢定小學敎員委員會案呈查第二届試騐檢定於本年七月二十三日在省會開始舉行業經分别令飭該知事將應行受試騐敎員檢定書紙於五月三十日以前遵章塡送並將上届已列入受試騐檢定本届願補受試騐各敎員姓名於六月十五日以前呈報到廳以便預備試卷各在案該縣雖已有呈報惟查該縣應受檢定及上届已列入受試騐檢定臨試未到本届應行補受試騐各敎員當不止此數亟應從速補報須知檢定小學教員原爲整齊師資促進敎育起見關係至爲重要自經本届檢定以後無論現任及非現在敎員凡未經檢定合格得有許可狀者不得再充小學敎員而實行取締不合格之敎員該知事責無旁貸亟應於本届檢定以前督率主管　屬查明應受檢定之敎員迅速令其遵照法定手續塡具各項書紙呈候查核其上届己列入受試騐檢定臨試不到者亦應一律令其補受試騐茲爲該知事補報便利起見合將限期展至七月十日務將應受檢定及應行補受試騐之各敎員姓名一律於七月十日以前呈報試期將届母再遲延此令 
[粘貼虐待韓民圖畫之科罰]  
　　虹口北四川路二千六百五十五號門牌某店内壁上粘有虐待韓民之圖晝被捕房九十八號西探與華探蔣阿林查見將圖畫扯去稟明捕頭轉請公共公廨出單於昨將該店主陳雲溪傳案由中西官訊悉前情判陳罰洋三元充公並諭嗣後不准再貼 
[添派路警照料夜車]  
　　滬杭路線自今日（一號）起添開夜班火車現先試行蓮貨車輛沿路各站保護貨物亟關重要故由南站警王巡官昨在所轄各長警内抽派巡警二十名責令在由滬至　涇之各車站每站各添巡警二名照料夜車 
[兩和誘犯各禁三年]  
　　沈百寶葉啓來王　卿等前因串拐有夫之婦被控於地方審檢廳訊明判决沈百　監禁三年沈妻不服提起上訴經法警將葉王拘送到廳由檢廳預審起訴昨午經屠賀推檢各官開庭辯論之下以共營利和誘罪均各成立判葉王兩人各處監禁三年以儆 
[汽車傷人兩則]  
　　昨日上午有某西人駕乘汽車駛經南京路撞倒寗波人吳杏順碾傷腿足等處由老閘捕房七百十八號華捕瞥見當即前來抄錄汽車號數另雇車送吳杏順往醫院醫治一面歸報捕頭查核　又有鎭江人陳均培昨日下午行經四川路被某號汽車撞傷倒地不省人事經老巡捕房六百零三號巡街捕　見前來抄錄汽車號數另雇車送受傷人投醫院醫治即據情呈報捕頭請示 
[婦人控夫傷害雙目]  
　　昨有婦人任徐氏至地方檢察廳稟稱年二十九歲於十八歲時嫁與任家樑爲室生有一女今年六歲丈夫去年失就被人控於審檢廳置氏家用於不顧不得已回南市萬春　園附近母家居住日前丈夫期滿釋出前來携領氏同往北市滿庭坊華興客棧居住前日夜半時婦人深入睡鄉詎丈夫不問情同將氏　在床上行凶毆打並用石灰搽瞎氏之雙目因此不明後丈夫乘間逸去爲此來案喊控請求騐究等情檢察官即傳案研訊之下以該氏雖受傷然據稱出事地點在公共租界非本廳管轄界内且所陳各節殊難憑信遂令回去自行醫治候調查實情再行核　 
[飭傳事主指認盜贓]  
　　船户恩阿二於上月杪裝　小麥八十石來申脫售在虹口相近被盜搶刦去值洋二百餘元之金飾衣服等物事後恩報告官廳請緝昨由水警廳在靑浦縣拿獲盜匪二名派　來申飭恩赴靑浦縣指認盜　核辦 
[刦案疑犯供認窩留竊贓]  
　　寗波人陸阿榮（又名小阿友）經滙山捕房華探蔣榮生偵知與已經解往護軍使署槍决之盜匪陶和夫等夥刦楊樹浦路一千三百號門牌婦人李陳氏家財物一案有關前往閘北華界將陸移提至公共公堂諭着收押查明澈究等情曾誌本報茲經蔣探查得吳淞路九百九十七號門牌居婦王張氏所報失竊一案係陸串竊故於昨晨傳同失主將陸解廨經中西官訊據供稱窩贓屬實並未串竊等語堂上核供以被告旣認窩留竊案贓物判押西牢九月刦案候詳細查明再行研訊 
[被拐甬婦准予引渡]  
　　寗波婦人姜樂氏（即阿香）因被陳金秀誘拐來滬匿居漢口路某號屋内經本夫姜阿順得悉控由原籍地檢廳將陳緝獲胡悉氏匿跡地點經該廳備文派警來滬投請老閘捕房協同中西包探　氏查　解送公共公廨押候預審再核在案昨晨　廨提訊據西探目壳羅香上堂稟明協同來警將姜樂氏拘獲情形並據來警持文投案訴明前情要求將被告引渡訊之姜樂氏供稱嫁與姜阿順爲妻已有四年嗣因意見不合及於本年三月問來滬帮傭是實經關讞員核供商之英卓副領事以案旣預審明白自應引渡判姜樂氏交來警帶回歸案訊辦 
[女子不認行竊]  
　　女子　玉香前日在南京路新鳳祥銀樓兌取金取環乘間藏匿一對當被　夥林仁培瞥見在皮靯内搜出原贓報捕將人　一併帶人捕房昨解公共公廨請究原告偕證徐瑞生上堂證明周女將金環藏匿情形訊之周女供年十六歲前晚在　錦里買花線遇見原告（指林仁培）被誘至法租界大世界附近某小客棧四號房間内同宿一宵當時彼言祗有洋一元除去房金外所餘無幾伊在新鳳祥銀樓爲業囑我往取金飾故於昨日往取並非行竊堂上不信可傳客棧茶房來案質證即能明白堂上得供詰問林仁培據林答稱並無其事實遭誣攀求察中西官核供以被告所供是否可靠判候捕房派探帶往該客棧查明實情並傳證到堂於下禮拜一再訊 
[九次過犯圖竊]  
　　張阿二前日潛入斜橋路七號門牌某西人家圖竊被侍者段江金所見喚捕將張拘入捕房經捕頭查知張係九次過犯即飭收押昨晨解送公共公廨請究經中西官訊悉前情判張押西牢三年期滿仍逐出租界 
[電車上扒手禁押兩年]  
　　扒手九江人李子雲專在來往北浙江路界路之電車上摸竊搭客身畔財物案發被探獲解公共公堂諭着押候查明失主解究在案茲經捕房查得被告共摸竊回恒九等九户因於昨日將李解請中西官訊供之下判押西牢二年期滿逐出租界 
[違犯烟禁之科罰]  
　　常州人瞿爲山王林生均因生虹口嘉興路一百十一號門牌通州人施宏德所開之燕子窠内開燈吸食鴉片烟被哈爾濱捕房捕頭麥　利　查悉率同一千一百四十五號華捕入内將主客三人拘獲連同烟具烟膏一併帶回捕房收押昨解公共公堂請究即由該華捕上堂稟明有情將烟具等件呈察詰據施供不認私售鴉片瞿王二人亦均推諉未曾吸食俞襄讞核供商之美副領事包君以證據確實該被告等均屬　禁判各科罰洋三元充公烟膏烟具焚燬 
　　臺灣人岳阿記身藏私土一包在虹口西華德路被一千二百八十一號七百九十三號等巡街捕查出將土連人一併拘入捕房收押昨解公共公堂請究即由該華捕等上堂稟明抄獲烟土情形將烟土呈察詰據岳供稱烟土係買來自吸因初　上海不知定章故帶在身畔求宥中西官核供以岳私藏禁品判罰洋二十元烟土送關焚毁 
[滬南工巡捐局批示照錄]  
　　滬南工巡捐局昨批潘仁昌呈爲鄰屋歪斜阻碍工作由云呈悉查該處係繁盛之區高姓房屋破舊不堪自應拆除惟陳姓之屋亦已欹斜又係貼鄰尢須先行牮直以便高姓動工免致藉口觀望已飭工程處諭保傳知高陳兩姓屋主從速牮直修理不得任意拖延　仰即知照此批 
來件 
[聖約翰大學學生暑假補習科廣告]  
　　啓者同人等創辦義務夜校原爲工商界失學及未學子弟謀一求學之所使略得國民應具智識其家道殷實程度較高者勢難收受是以連日頻有人責難謂同人等旣有志教育不應獨今有力者向隅同人等籌之至再乃决議另爲有志深造及預備投考各校者特開一補習略收學費於晨間授課與夜校畫清界限由大學三四年級及已經畢業文理科同人擔任敎授所得修金除補助教員車費外均撥充夜校經費爰擬簡章數條如左欲來學者請從速至哈同路民厚南里七十二號報名爲要 
　　簡章　（一）科目　英文算術代數幾何每門酌分爲初等高等兩班程度過低者不收　（二）期限　兩個月七月五號開課至八月底爲止每晨每科一小時星期日休息　（三）學費　初等學一科每月五元加修一科加三元高等學一科每月八元加修一科加五元（四）報名　六月三十日起至七月四日止報名時隨交大洋一元開學時由學費中扣還詳細情節可俟面談（五）學額　三十名爲限 
來函 
[浙江興業銀行致往來各號函]  
　　啓者滬市英洋逐年減少其故由墨西哥國早經停鑄吾國所鑄各種龍洋及國幣流通至今商界稱便現市上英洋己屬少數若再分别英龍洋上落行情則英洋勢必供不應求上海南北市錢業公會業經議决自即日爲始無論英龍以及各新幣一律並用無分軒　所有英洋行情已歸取銷上海銀行公會亦曾議及各外國銀行聞亦贊成敝行業已實行請尊處以後凡遇開出支票無論付與中外銀行及錢莊各業不再分别英龍或統稱爲洋字或以銀幣二字括之敝行對於支出之欵不論英洋及通用龍洋多寡　和並用而對於　客交入之欵亦不論英洋及通用龍洋多寡一律收納諒爲台端所贊成至尊處與敝行往來有向開英龍兩户者定於陰曆六月一日起一律歸併一户以免兩歧事此奉達祗頌台祺　上海浙江興業銀行謹啓陰曆五月三十日 
[廣肇公所覆寗波愼康米號函]  
　　寗波愼康米號林欣榮君來函以甬地米價已漲聞爲敝帮大批辦買某國所致查敝帮并無此舉經即函復林君茲將原稿錄後　欣榮先生台鑒敬復者昨展大函殊堪詫異自抵制某代風潮發生敝公所不時派人調查一切敝同鄉等亦頗明大義諒不至有此喪心病狂之人查運米出洋須有政府議照方能放行而出口一層久未弛禁商人何從採辦來示所云大批辦買一事務請指明何船運　何日報關係何字號所辦詳細開示是爲至禱專此佈復并候公安　上海廣肇公所謹啓六月二十九日 
[歐美學生會來函]  
　　各報各大記者撰席茲敝會有聲明書一件可否載人貴報來函一門如荷照登實　公誼原件錄下 
敬啓者前星期日西門國民大會擬與北京政府脫離關係事並未由本會代表提出結果如何本會尚未明悉承各界紛紛見詢不克遍答恐致誤會特此聲明歐美學生會謹啓六月三十日 
雜評二 
[哭笑] （邠） 
　　哭與笑發於感情之動作不自知其然而然者也近日以來我國民隨所觸而哭不擇地而哭北京又有新華門之哭前日本埠又有龍華路之哭甚至有勸慰之者而勸慰之者亦哭有禁阻之者而禁阻之者亦哭勸慰禁阻欲令人勿哭者也而己且隨之哭則哭之不可以僞爲而非刑迫勢禁之所能止可知也苟非有至寃極鬱於其中者何至隨觸即發若是夫人不能强笑者而使之哭猶之不能强哭者而使之笑也即讓一步言哭者而禁使勿哭猶或能之欲立即使之笑必不可得也我人之言論自由思想自由已不能享有矣豈并此屬於感情之哭笑而亦不得自由乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[上海觀察談之一節] [  一之]  
　　上海住民之特性十八（有主張無辦法） 
上海爲萬國通商巨埠四方英俊之所萃世界潮流之所與鼓盪者人民智識每不覺而繼長增高其視内地各城市之混沌眼光固有上下牀之别也若以我國北中南三部住民稟賦之厚薄而言則凡北地長養之人每有勇氣而鮮才能其産生於五嶺以南常於海外冒險尋生活者又覺長於毅力而短於謀慮上海爲中部中國之首要名區習性相傳誠不愧爲最靈活之國民有此眼光習性兩原因故上海人思想之發達嘗爲中國各埠冠配者每履集會塲所見上海人士之善於發言與其發言時（主張）之多竊謂口齒伶俐之處雖歐美諸人士亦不能視茲爲更勝也及進察其解决一問題則大衆皆無確切不移之完善（辦法）回想數月以來之所聞見亦幾乎千篇一律盡人皆同即有一二人所言若甚有當於事理者進以一二語反詰之亦終覺其不可行矣及今而將補救其失自當識其致病之源我國十餘年來學校中之課作無非多草若干篇浮辭空論祇求勉强琢句成章而不顧及文字上應有之精神與實質欲求於應用二字稍克有當又何異挾泰山以超北海與故無論用何文體當以學校課作時力闢兒章之思路爲要著否則即日言改革終非正本之圖亦徒見其淆惑觀聽而已 
記者旅游新大陸時嘗承友邦人士介紹得以一會員列席交誼文學等會每遇會衆有所提議依次陳詞語語扼要有主張即有辦法多不過不數言絕無駢技之論膚廓之談刺刺不休以耗損寶貴之時間者其事實上審度之能殊可驚也若更進而觀其議會則雖如一千九百十七年四月五日上下兩院對於戰德問題兩派死力對抗之大爭論亦止延會至夜三時而即完全解决固未有如我上海南北會議之艱難　繁重者此又中西人士氣質不相同之一要點也 
小新聞 
　　英國嫁娶之趣聞　北京中美通信社云去歲英人前已離婚而復行結婚者約居半數又老年晚婚及幼年早婚者爲數亦不少其中頗多趣聞足資談助有一年十五之童子早娶者有一年十四之女孩早嫁者有二年十七之靑年各娶年長之寡婦者十七齡之女子十五人與年長之鰥夫結婚者有年在十八之寡婦再醮者有三十八老翁年過八十復娶者有一年九十六之老翁與八十五歲之老婦及有六十六歲之老婦與二十四歲之靑年結婚者眞無奇不有矣 
　　羊牙鍍金　西美加立福尼亞省多産金山中草石沙礫間時有金沙發現去歲有牧者Ｋuba　羣羊入山齧草歸而覺數羊之牙忽現黄金色據事以告於衆羣謂金鑛發現因而入山開採得獲巨大金鑛 
　　紅松鼠　當千八百三十二年美國某公圍曾有紅松鼠發現歷數十年紅松鼠忽而減種後無聞者在去年五月間有鄉人忽於浮及尼亞省山中破獲紅松鼠窠一所得紅松鼠三頭事聞於博物家出三千金購去據博物家云紅松鼠生畜力極弱每五年産一科亦祇三四頭惟其壽較他動物特長可歷十餘年之久云[  問渠]  
雜錄 
[情書話（一）] [  瘦鵑]  
　　情書者男女間寫心抒懷而用以通情愫者也在道學家兄之必斥爲非禮不衷於正然世界中彌天際地不外一情字非情不能成世界非情不能造人類人壽百年情壽無疆縱至世界末日人類減絕而此所謂情者尚飄蕩於六合八荒之間英國莎士比亞有言人時一互蟲食其身而情則不然是亦足見情之不可磨滅矣情書之作所以表情也其性情中人而善川其情者每能作纒綿肫摯之情書而出以清俊韻逸之辭故歐美人士咸目爲一種美術的文學一編甫出幾有家弦户誦之概賤子少好讀書旁及稗官雜作所見中外名人之情書不止一二披覽所及心弦爲動　定菴所謂心靈之香神明之媚者吾於情書中得之焉爰仿詩詁詞話之例作情書話若夫今世浪子蕩女　解塗鴉競爲淫奔之辭者則吾不欲見之亦不欲言之矣 
情書云者非專謂情人問之通函也即夫婦或未婚夫婦間尺素往選亦爲情書吾國情書作手要推司馬相如卓文君徐淑秦嘉雖着墨不多而詞雋語永不可方物後有明人王百榖亦個中健者所爲小簡致秦淮馬湘蘭致復可誦其在歐美則粗豪如拿破崙偏能作靡靡之音即在戌馬倥偬中恒以情書寄約瑟芬前後所作多至百件囂俄爲詩人小　家文采風流一時無兩其致未婚妻阿玳兒福葉ＡdeleFocher書凡百　　明法花天字壜　（古物圖二十五） 
二十通傳誦世界别有所眷曰伊麗愛德特露荑JulietteDonet悅囂俄垂五十年所作情書一萬五千通其情意綿密處不亞囂俄此外一代奇傑如華盛頓奈爾遜俾斯麥亦能抒寫情懷以一鱗一爪爲世珍視英雄之心與美人之意借此三寸　箋相與膠合壯概柔情同足千古矣 
[見聞瑣言] [  五九生]  
　　山東代表痛哭新門外這一副愛國熱滬下得很有價值湯卿謀的三副眼滬不够如今可又添了一副他們爲甚麽哭呢就爲了籨字的問題現在國民方面大家都主張不簽字我們有了眼涙苦的没處揮灑可不能像山東代表那麽爽快一下子前幾天晚上一塲大雨下了好幾個鐘頭煞是利害說不定老天也主張不簽字所以下這一副急滬呢但那安福部中幾位大人物比了德國威廉俄國尼古拉司還狠萬一說我們要簽字就簽字了你們小百姓配說甚麽話任你們怎樣哭任是眼中哭出血來也不干我們的事那八大胡同中正有無數花朶兒似的臉在那裡對我們笑呢唉我們又怎麽樣 
近來油紙傘到處風行上海男女用的着實不少這倒是提倡國貨的好現象不論天氣陰睹往往見一班女學生擎着油紙傘在街上走和高底白皮鞋上下輝映也成了一種時髦品不想這一柄油紙傘晦氣了二三十年今天却也也起風頭來了我說時髦兩字本是没有一定的　如一件極舊　笨的東西只要有一大半人用他說他時髦大家也就當地時髦了以後要是有人提倡穿　有一唱百和都說穿簑衣好怕大家都要丢掉了最新式的玻璃雨衣一穿起都了簑衣咧的以我說時髦是没有一定的凡是國貨不好提倡提倡 
小說 
[潛艇歷險記（）] [  翠岑譯]  
　　第十七章　命中矣 
　　潛望鏡之端微出水而Ｒ十九號潛近其目的物所有水密之門　闔駕駛塔與中艙間之小　亦閉培中僅艦長台列克諾愛爾及下七官却而茂司三人却而茂司之責即以傳聲曁及電鈴通達艦長命令於魚雷手機師及管理沉浮水櫃者也潛望鏡端爲雨點浪　所噴沫目鏡中之景象糢糊不能辨以管口玻璃鏡上之水滴一點未瀉落一點又噴至永無清凈之時而所謂無烟火藥之靑烟爲雨點所壓更低集水而四繞於細長管口之周以是艇中固不能外瞭清晣而敵艦亦不能見潛望鏡之上端Ｒ十九號旣浮復没水二次蓋德魚雷艇兩隊不知英潛艇之在水下也直向艇身而駛故不　不深潛以任其經過頂上移時復起潛望鏡復透出水面見艇身有方有二黑物巍峨之艦身隱隱可辨係最新式之戰艦台列克大呼曰感謝上蒼！輕撥舵輪艇首並行之二雷管乃直對巨艦之　首彼艦方前行台列克善準測知魚雷至彼艦身時當適中其腹部於是轟擊二字自口躍出第一艙内之雷手立撥其機柄嗤然一聲二十一寸徑而滿儲炸藥之魚形爆裂彈二枚自雷管射出簌簌然破浪花疾向龐大之敵艦而去發後艇旣立潛命中與否斯時猶不可知是視艦長精密之能力而定 
司托克台而之爲此也乘時與任命各參其半見其自動軍器所發出之氣泡止向敵艦而去遂没水疾行遠避敵陳然好奇心所竭力慫恿則復透其潛望鏡於水面時離敵艦已數百碼砲聲噪雜兩雷之吼聲不能辨然Ｒ十九號處此實非得策砲彈飛舞空中幾無隙地魚雷艇　繞戰艦往來搜索　艇敵砲彈之意欲擊毁潛艇者無處無之而潛艇中人則非至被命中時猶懵　無知目鏡中大明駕駛塔中之士官即發滿意之呻吟見八百碼外德戰艦在焉艦尾下沉傾斜左　烟能三具中烟汽夾　傾湧而出甲板滿集以人水兵無數自傾斜之船身下投水内而驅逐艦數艘則羣集救之餘艦則各發砲猛擊其理想之英艇潛望鏡遠在Ｒ十九號半英里以外艦長台列克旣知水面情形念久佇將遭不測遂命下降至九十尺海水爲羣艦及雨點所激沸潛艇遂不處爲徐伯林或海面飛機所見正當下沉潛望鏡之端猶未没水忽來巨震適當艦長台列克與諾愛爾所在之駕駛塔頂上目鏡中之景象陡滅電燈被震裂爲碎片頓入暗中諾愛爾自念此番已矣緊嚙其唇力制不使驚呼以待自身末期之至四圍漆黑惟待海水之衝入文义兩手預備而其天父自　責任旣盡結果如是亦不失爲不列顚帝國之軍人忽聞艦長曰却而茂司問彼氣壓表今至何度言時揚揚如無事絕無頭聲却而茂司答曰九十尺下降猶未已也艦長曰福達愛斯如是足矣可止之弗復下君能之否艦長言之固易而欲行之則維艱在此黑暗之室萬事端賴摸索而欲管理其升降舵實至不易艦長續言曰吾儕當速返明亮則爲事方便却而茂司趣問各艙有何損害移時答音均至無不滿意舍諾愛爾後此查得中艙上適在其臥位之頂微有裂痕外全艇緊密宛如鐵甑艦長遂不稍猶豫立啓塔中與中艙問小　之護板中艙之燈光乃立自　中射入艦長曰福達愛斯汝暫維持之此時猶不虞意外也惟吾實不解彼毁吾何處耳電匠旣入易以新燈燈頭之鉛未損燈泡入立時明亮觀潛望鏡管雙層旋轉之夾縫中有水滴出藉知管被　毁然亦知艇已深在水下無被發見之憂敵彈之效果蓋僅震烈艇　 
之　板并使潛望鏡走失原有之位置耳 
[自由談之自由談] [  不冷]  
　　天氣與人心　人心抑鬱則天氣亦爲之暗淡天氣不開朗則人心益爲之不舒二者亦猶壓制與奮爭互相助長者也 
 
 

Page 15

 
 
   
 
 

Page 16

 
 
   
 
