# 1886 - 227 - 4904797

 

Page 1

 
 
[招集股份石印佩文韻府告曰] [  點石齋主人代啓]  
　　本齋曩有縮本佩文韻府一書久經見賞藝林不脛而走惟當時初次舉行未臻盡善行數既横字跡過小檢覽容費目力本齋良用歉然兹特晉　　爲重印行數改横爲直字跡放小爲大煞費苦心校覈不差累黍足供老眼繙閱定卜無花不但較前本爲見優抑亦爲他家所不逮是眞毫髮無　　矣現擬本月卽日爲始集股印成每股計洋十六元正願搭股份者先惠洋四元本齋卽付股票一紙樣本一張定於明年正月底出書憑股要找　　十二元向本齋取書一部此籍係用上等連泗帋分釘六十册釘工精雅邁倫藏以巾箱加以暗鎖是書一出吾知騷壇珍賞當必紙貴洛陽倘不　　份待明年出書後購求每部擬價洋三十元正刻下本齋代晉記爲集股起見分外克己願海内文人幸毋錯郤一時翰墨因緣是所馨祝如出書　　樣本不符儘可向晉記以及本齋齒及再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡　 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置偹几椅以待惠臨晨集酉散筆硯點膳均須自備其修潤不合式者隨時　　設遇有事可暫告假惟不得擅自帶歸倩人頂替致有損懷彼此推諉等事准於卽日開修尚望不吝指敎爲幸修字處分設在輔仁里第五條　　該處有人承接卽請逕往可也 
[論長崎近事]  
　　今而知非我族類其心必異不可以德感不可以理爭暴戾恣睢逞一時血氣之勇不難爲所欲爲且藉口報仇借高　之舊事以示翻陳出新此無異孔北海所云丁零盜蘇武牛羊可幷案者矣事關軍國其是非曲直當軸者自有權衡無俟草茅參末議特斯民直道有不能已於言者試詳述之本月十四日華兵上街買物言語不通每有爭論日捕拔刀　詈以致互毆均無大傷損乃日人遽集拳棒師及弁兵若干雜以本地流氓數百計一二千人暗爲布置而華兵不知也十六日係星期華兵登岸者三百餘人兵官恐其滋事毋許隨帶軍械幷撥頭目十二名沿途巡視日人有心尋釁下午拳師帶領流氓滿街擠擁互相毆打遂彈壓無從矣然華兵之喝止者有三之一日人唯揮刀猛砍且埋伏各街以截殺間有在店買物數人亦要而殺之一華兵未知鬥事欲雇杉板回船而杉板已被日捕禁止該兵尚在呼渡突被腦後一刀砍倒其餘被殺者大都以五六人敵一人而華兵手無寸鐵當時立斃四人傷重至次日斃者一人猶有九人無下落想必與死數中焉訪事人來函如此其爲有意尋仇歟同處亞細亞洲我朝大度包涵凡交涉爲難靡不曲從俯順以期長治久安有何不滿意處至於妄動干戈卽不得已而用兵亦宜上告君王妥爲籌議彼此約期開仗方爲堂堂正正之師昔馬江一役法人先自動兵各國皆斥其非至今傳爲口實何日人竟尤而效之其爲無理取閙是目無法紀也是上無政刑也巡捕者用以周行市肆譏察非常倘遇酗酒行兇理許兜圍擒獲俾解散而後止中華過客徒手閒遊更當加意謙和以昭睦誼奈何逞一朝之忿忘兩國之交擅啓猜嫌遽成巨案其明知曰廷之無人乎抑謂中華可嘗試乎夫日本僻處東瀛壤地褊小貧困難蘇一切衣食起居概學西人籌餉徵兵無非外强中乾四字而中國初未嘗開罪也乃始則以臺灣生番戕害琉球難民動稱與鄰國報仇希圖一逞後卒詞窮理屈成約而歸歸卽襲取琉球遷其君王收其土地致夷中山爲縣號曰冲繩我朝以東海微區雖藩服者已數百年等諸蠻觸相爭不屑勞我士民仍包含而徧覆焉朝鮮之事變起蕭墻日人袒護金玉均幾致　成巨患幸我軍飛渡早爲扼吭勿歎噬臍然臥榻之側已容他人鼾睡彼眈眈者眞每飯不忘哉且中國兵輪其遊歷外洋者此特其創始耳入境問禁入國　俗其於日本並非久駐之　卽令保護商民常川駐劄亦萬國公法中固有之事無端肇釁被戕者數十人雖懷遠招難望諸海濱弱小而彼以是施此以是應恐不能唾面自乾也獨是時事傳聞容有互異是曰是非曰非究竟難逃公論同此食毛踐土何必以口　爭於事仍無裨益徒示人以不廣耳趙文子云盍釋楚以爲外懼方今環而伺者不止一日本長崎近事不過尋常門毆未必遽啓兵端况轉圜甚易日廷豈果無人若先事鋪張謂中國富强斷不甘受人之欺而又以永靖兵戈爲幸言非不善也其如多此一言乎又前報載有華兵船六艘於十二日到崎豈知其行甚速十一日已抵港矣而超勇揚威暫泊琿春因中俄畫界雖妥地圖尚未繪就吳清帥留以有待有聞必錄存而不論可也如謂有左袒外國意則明眼人自能知之不必辨 
[熱河水患]  
　　京友信云聞熱河地方大雨時行山水暴發郡城被水冲刷淹斃人口甚多行宫墻垣亦因水坍塌經謙都統制委員查勘妥爲賑撫俾免飢民失所又聞灤平縣突遭水患冲倒房屋甚夥幸未淹斃人口亦經委員會同該縣妥爲撫恤矣 
[京邸紀聞]  
　　總署咨取内閣六部人員考取滿員章京一事已登前報兹經總署定期六月十二日扃門考試計七處咨送願考者五十六員試以論一篇或繙譯一條限四刻交卷題爲有備無患論屆時交卷者十員餘則公請戾限總署堂官允准展限二刻交卷未幾又請展限二刻始將試卷交齊計取中三十員旋經總理衙門帶領引見奉硃筆圈出以總理各國事務衙門章京記名二十有五員以備挨次傳補○中城坊官協同練勇局紳董員弁緝獲糾衆刼掠銷毁銅佛之要犯于二等九　該城同無刑訊之責遂奏請交刑部嚴訊按律定擬○前報紀御前大臣揀得奏蒙古事侍衛正陪二員現經御前大臣帶領引見奉旨着廂黄旗蒙古二等侍衛栢林充被奏蒙古事侍衛○東安門内大橋東昇木廠工人數十名手持木棍羣毆路過之甲乙丙三人甲乙受傷甚重内略受皮傷當衆工動手時適　土上朝道經　處見之謂似此目無法紀還了得否言訖避路而過後福大協揆　朝見之立諭地方官將兇人拿交衙門懲辦工　見欲拘拿紛紛奔散甲乙遍體鱗傷臥地不起地方官赴廠拿人廠中言打架者係做工之人並非本廠人官兵卽將廠内二人拿去又於匯豐茶社緝獲二人一併解送衙門迨福中堂退朝立令本叚搭建窩鋪令受傷人棲止啓釁之由係甲乙丙拾一玉嘴烟袋木廠中人謂爲日前所失之物因之彼此爭論云○户部各堂十上月二十二十二兩日在署會議事件其略謂京師現在行使當十大錢銀價長落無常諸多不便欲改用制錢以便京外畫一而復舊制云○六月廿四晨正紅旗驍騎槍營抬槍　槍營統帶官督率練兵在西直門外金王墳本旗教塲操演各行陣○安定門 
 
 

Page 2

 
 
　　内方家胡同白衣菴有柳樹一株大逾圍抱上月某日夜天大雷雨以風轟然一聲怒雷下擊將柳劈成兩片附近人家屋爲之震○神機營抽調練兵一事迭列報章兹聞八旗各固山已將第六次抽調兵丁如數挑齊造具花名册咨送神機營矣○東單牌樓大板廠胡同挑挖陰溝不隄防溝墻上大石一塊無端塌下壓斃工人三名均係正藍旗步軍營兵旋經左翼翼尉賞給棺木銀兩○御前大臣交　侍衛處於三旗頭等侍衛各員中擇其老成持重弓馬嫻熟堪充皇上諳達者保舉數員並令行文景運門轉傳兩翼前鋒統領八旗護軍統領於各翼旗前鋒叅領護車叅領中擇其弓馬嫻熟當差勤愼堪充皇上諳達者保送數員造具履歷清册務於卽日送來以便彚齊揀選再行奏請帶領引見○阜城門外西葫蘆嘴王宅被賊竊去衣服首飾銀錢甚多遂報知營坊詳請通緝務獲賊贓宅内復添雇護院人百餘名以防竊盜○初六日有　委員奉派往神機營右翼幼丁隊練兵廠内點查該隊值班弁兵至時鳴鼓列隊魚貫至堂前以備點騐委員見值班弁兵數目與册籍不符詢之章京等答對支吾委員遂據實禀知總理堂官諭令將值班人名趕緊報知營務處辦理○西安門内外甬路現經三堂另派固山達步軍校等督修悉用三合灰土墊築工役共有二百餘名蓋恭備九月間上詣西陵時經此也○廂藍旗營　内玉某娶妻十載生有子女四人日前妻忽病殂女哭兒啼慘不忍聽玉遂吞阿芙蓉膏兾歸泉下親友見玉顔色青黑諒必服毒赶爲灌救吐出始免性命之虞吁亦可憐已○皇城根灰廠某甲之女未及十齡一日帶一三歳小孩至糕店閒　小孩足力尚軟一翻身跌入油鍋渾身腐爛甲聞知急至與賣糕者扭結經鄰人解勸赶爲覔樂救治甲遂默默無言○神機營銳字威遠洋槍步隊練兵於十四日卯刻由該廠列隊出西直門往西褡褳坡演打鉛丸以備委員閱看準頭 
[觀察善政]  
　　天津混混既不畏威又不懷德惟設法以羞辱之或可兾其恥心發現不復爲非天津道胡雲楣觀察前曾署理是缺熟悉情形除飭縣預備站籠若干具外復飭赶造木牌數而紅衣褲數身送交道署十四日飭在押所提著名混混喬二等兩人由委員傳薙髮　當堂將髮剃去祗留兩丫角大僅如錢綰以紅繩如卯角然另用木牌一面張貼告示三角小旗一面書明該犯姓名用硃筆標點揷該祀身上令服　衣褲加上鐐銬飭地保掮牌差弁鳴鑼押令遍遊城廂内外各街道仍恐不無遺漏又着送交十八叚委員逐叚遞交勒令沿途自道姓名並犯罪原委日稱自知悔悟不爲混混遊畢復牌示發往外州縣監禁務使洗心革面以免爲害閭閻○津郡爲九河下流前因大雨時行各河盛漲迭出險工天津道胡雲楣觀察聞報卽商諸統領護衛練軍等營黄麗川軍門派撥弁勇帮同搶護始得轉危爲安觀察之勞瘁不辭關心民瘼誠可謂無微不至矣目下連日暢晴水勢爲之大殺 
[雲津雜錄]  
　　武備學堂大考於十二日發榜計後學堂一等十四名前學堂九名原定章程考列一等者給奬回營二三等者留堂學習此屇變通辦理不拘等第但使材堪造就願留堂學習者亦聽之出榜後總辦楊藝芳觀察酌留後堂學生十四名前堂學生三十名其考列一等者由傅相頒給執照二三等者總辦給以憑單十六日總辦帶領一等各生謁見傅相○新任直藩憲松峻峯方伯椿於十三日蒞津　座在河北窰窪寳昌棧公館則在南斜街浙江糧道行舘十五日司道府廳州縣公宴方伯於山西會館水陸備陳簪纓畢集頗　一時之盛○府試正　時有某縣兩童焚膏繼晷直至翌晨東方既白始得完卷汪子常太守以該童顯違功令懸牌扣考○估衣街天慶豐　鋪執事人某甲爲信利洋行某乙擔保欵項延不清理由縣將該舖發封除撥發帖欠四千餘吊外餘悉以之備抵帳項 
[緝私舞弊]  
　　厦門洋藥局以走私者之多也撥派局勇會同道署差役赴四鄉查緝此來彼往絡繹中途其捉獲眞正私土固亦有之而挾怨訛詐之案正復不少如井鐤鼎尾各鄉社因查取各烟館購土小票以致起釁物議紛然局董復禀請道憲派員赴鄉查辦日前道憲已委林别駕華叅軍分赴同安井尾等處秉公辦理矣錄厦門信 
[嚴查私土]  
　　淮北各邑種植鶯粟日漸繁多所收烟漿或由肩挑或由各局辦公者擕至安慶省垣售賣向來不納厘金城内外售賣洋藥之家亦隨時將烟漿搭賣近經局中核定每土千兩完納厘稅二十兩如敢偷漏售私科罰厘金十倍然條例雖極嚴密完納者究屬寥寥現值新土收成厘稅並無起角局中提調章直刺派勇四處查緝日前緝得粤人某甲在城内倒扒獅子地方開張錢土鋪令夥由外地辦來新土三石計三千數百兩之多飭人挑運進城局勇攔查甲夥强稱已經報稅局勇索觀稅票實係鳥有子虚因將甲夥及土帶入局中局憲訊明飭將人贓送交懷寗縣訊供秉公科罰 
[鹽員出缺]  
　　聞淮南監掣同知卓司馬景洵於前日因病出缺現由南批騐委員暫行代理委署何人尚未揭曉也 
[五花妙判]  
　　邦上某甲談者忘其姓氏住南門大街早年掇一衿近在北鄉某紳家爲童子師經歳一歸妻某氏頗少艾每至日暮停針便覺空房胆怯雙　渡河之夕撫景興懷不免有天上人間之感會有比隣開荳腐店之某乙時來帮傭是夕又至一時饑不擇食遂效宓妃之薦枕焉甲母微有　聞潛至其房見雙扉虚掩揭開羅幕果已如海燕雙棲母覩此忿極暈倒於地乙驚醒遁去氏反撒潑逞凶鄰右聞知咸不敢出母連夜將甲喚回甲怱遽至家自念秉禮之門不應貽中冓之玷立具衣冠至甘泉縣哭訴邑尊隨飭差將奸夫淫婦一併提至旋坐二堂研訊甲母供明一切邑尊謂氏曰汝夫已游泮水前程未可限量汝何以作此無恥之事氏默無一語隨喝掌頰繼又鞭背數十及訊乙狡展不認喝責至四百板始直供不諱邑尊謂甲曰此案本擬斷合奈汝係體面人此等無恥婦想亦不屑領回遂判發官媒擇配乙則枷號示衆案遂絡傭奴無禮托出方盤蕩婦踰閑摧殘嫩頰念好逑之君子不妨另續新絃惟子情其信芳忍令再收覆水此固風流之妙判亦月旦之公評也 
[廣府試事]  
　　廣州府試已綴報章兹悉南海正塲出案後於上月二十三日覆試本月初七日考龍門縣正場有縣案前列之某童太守令傳進内署面試詩文時童忽染時症吐瀉交作太守令僕從扶之以出諭以安心調治許愈後隨時禀請補考初十日考東莞縣正塲點名時有某童不具衣冠太守怒之立　斥去 
[粤東官事]  
　　新任廣東學政汪柳門宗師於本月十二日接篆已見報章兹悉宗師乘廣利輪船赴粤初十日行抵黄埔十二日寅時登岸列憲咸赴近日亭恭請聖安旋於卯時入轅午時接篆小住數日卽出轅按試各屬云○署理糧道蕭杞山觀察擇於十二日卯時接篆前任李觀察交卸糧篆後奉憲諭回厘局總辦猶憶張香帥初任粤督卽委李觀察整頓厘務觀察才優守潔措置裕如此次捧檄重來自　勝任愉快也○日前勘界大臣鄧鐵香星使由惠州回省駐節皇華館中連日與張香帥互相往還商議機密聞刻下界務未有頭緒星使俟秋天氣爽仍須握節赴鎭南關如法人能和衷商榷則來春三月當可蕆事云 
[方伯莅申]  
　　江甯藩司梁檀圃方伯北上陛見各情已列報端日前方伯瀛眷由金陵來滬在廣肇公所預備行轅至前腕十點鐘時方伯乘輪抵埠命駕入轅小駐聞須返粤一行云 
[太守遷喬]  
　　前任英廨讞員羅少耕太守丁艱後衙署須讓與新任蔡太守瀛眷居住羅太守因在本城縣橋南首賃定公舘定於本月二十七日吉時遷入 
 
 

Page 3

 
 
[恭送匾額]  
　　昨日午刻滬北棲流公所董事瞿君開桐陳君竹坪公服乘輿恭送匾額一方德政牌二對至英界公廨導以旂鑼鼓樂低署先放鞭砲然後將匾恭懸匾係保惠蒙庥四字上書羅少耕公祖大人下書棲流公所董事謹具牌曰惠周含哺曰德被飲和曰法持滬北曰化被川南羅太守持服未出由幕友代爲欵謝 
[愛憐少子]  
　　日前有著名無賴張阿金在本城老學前某烟舘藉端騷擾比憐鐵店主某甲等惡之捆送巡防中局局員章明付研訊之下判笞三百板移送總巡局馮刺史發交三鋪地甲看管候訊前日張母王氏投局叩求免究刺史允之羞張具嗣後不再違犯切結備查 
[雉經遇救]  
　　前晚黄昏時有年約三十左右之人赴城内梧桐弄厠内解帶雉經適某甲入内便溺見而聲喊旋中該處店鋪中人前來解救得免性命之虞詢之默然不答少頃蒙袂而去不知所終 
[死後焚身]  
　　某媪年近七旬僑居縣署西首惑于黄老之教素喜茹素念經前晚忽染急症垂斃時謂其子曰我死不庸置備棺衾祇須製一木廚舁屍身盤坐其内抬赴荒地用火焚之語畢氣旋絕其子一一如命昨日將屍骸擡出付諸丙丁臭穢之氣遠聞數里 
[釣船進浦]  
　　海關定例釣船不准入浦相沿己久故釣船捐局設在吳淞口前日傍晚忽有釣船兩艘進浦巡船見之上前查詰釣船不知裝何物件見巡船來查釣船水手預藏利刃舉手便戳巡船上人見勢不佳用手搪之一人之手已被戳傷一人亦傷腰際幸不致命其時釣船急於駛行巡船尚潛尾其後後見釣船勢欲開鎗放砲不得已駛回將情赴關禀報昨由委員禀明關憲湯觀察卽札飭釣船局查究兩船是何牌號裝載何貨船上爲何不能任人查詰着查明具覆其詳容再探錄 
[印錢案結]  
　　前報列周正控范思金卽麻皮四金放印子錢用伊爲夥收錢虧串着伊補足不允閉諸空房私刑吊打一節昨日法捕房將范解案周正投案候示洋人亦投案聽審旋據唐桂芳鄧阿高徐才林葛蘭廷等四人到堂遞呈公禀翁太守閱禀後詰問據唐稱前曾借范印子洋二十元要還錢二十八千八百文每日打一印計錢二百八十八文限一百天還清後因滿期結算尚少伊洋十元光景范卽稱要換摺子所少之洋十元要作十五元算找借洋五元仍作洋二十元照前每日計錢二百八十八文摺子呈閱我已付過十一天他收錢印在摺　其實我祇借洋五元故不肯再付他同洋人日來吵鬧將我毆打有正月三月分兩張借票在伊處勒住不還我住一枝春弄間壁據鄧供曾借范　二十元分一百天還清每天還錢二百八十八文業己還過五十七次少四十三次計錢十二千三百八十四文因過期范要換摺子將所欠作爲十四千四百文明是利上加利我不允伊同洋人到家將我打過三次隣佑皆可作証葛稱小的自己借欵并代兩友借共計洋三十元友人已還過錢十一千文爲期已滿未曾打印結算祇欠伊錢十三千文他稱要換摺子找我洋七元要作二十元算利上加利我不允伊來吵閙將我毆打勒任紙據不還現在兩友均已去世所欠要我賠償洋人未來吵閙據徐稱以前曾借伊洋一百元分一百二十天還清伊共收去洋一百六十三元後又借伊洋一百五十元陸續還後少印二十八个伊同洋人來吵閙所有前欠已還之筆據數張均被伊勒住不還翁太守詰之范思金可是將伊等借據勒在據范供我不識字所有借票均是周正所冩此次實有張姓向我借我不肯伊卽唆使他人將我控告翁太守詰之周正傷可痊否供稱傷略好所有借票唐桂芳確有兩張不是我冩然知其祇借洋五元爲其前者印子未清范硬拉我去找洋五元加在空印上果是利上加利太守謂　有借票何人出名答稱東家出名我不過吃伊飯食伊有時囑我冩凡遇借錢先冩票據載明照典起息後冩摺子其實利息不等或八十天或一百天或一百二十天還清此等事洋人不知翁太守謂唐桂芳等四人爾等借錢出重利是爾等自願與他人何尤所少之錢着照爾等所供數目限于月底繳到公堂所有借據現請繙譯宫轉飭該洋人檢送公堂塗銷嗣後如有人來爾等處吵鬧隨時鳴捕以憑嚴辦衆人遵照太守商之祁繙譯官謂范思金作惡多端重利盤剝私刑吊打自宜重辦今姑從寛判笞二百板枷號三个月示衆太守又諭周正此案范思金業己判定罪名伊曾供爾虧空洋二十五元雖不可信亦不能不信倘日後伊有憑據或有見証到來當傳案質訊現在爾須交保周稱我甚畏伊如何虧空伊錢太守謂恐伊節外生枝必須對簿着卽將周交保 
[法界公堂瑣案]  
　　昨報列失洋待訊一則捕房昨將在押之湖南人王洪心解到原告常州人謝洪炳亦投案候訊法包探禀稱謝由蘇州搭航來滬帶洋九元在船失去管船人在湖南人身畔搜出到捕房　據湖南人稱伊帶洋三十元亦失去二十一元兩下各執　頭詰伊現存九元其中可均是好洋答稱均是好洋而謝洪炳稱所失九元中有一銅洋估看之下果有銅洋故將湖南人押解翁太守將王洪心研詰王無可抵賴供認竊洋太守判責王二百板洋給失主○前報巡捕在甯波碼頭更棚中拘到林阿昌等一案昨復解訊翁太守再爲研詰林供無暧昧之事太守謂今日陸金保未到　將林阿昌送縣辦理○朱阿時投案訴稱有車一輛停在門口彭阿金前來硬借我不允嗣因天雨伊住家中我爲别事上樓他將車私白拉去業已四天昨日在下海浦尋到油衣已被押去車係二百四十一號詰之彭阿金據供車向伊租油衣被人偷去法包探禀稱伊在捕房供稱油衣在飯店抵錢三十文太守着先將油衣吊到再辦 
[棲流公所勸捐啓]  
　　敬啓者滬北棲流公所自光緒五年蒙前會審憲陳太守軫念窮黎禀由各大憲倡捐開辦幷奉督撫憲批飭寛籌經費以乘久遠迄今已歷七載所收客籍居多或投親不遇旅費告窮或失業無依饔飱不給或於寓居染病或因嗜癮沉淪一　到所無不妥爲安置如其有家可託自願歸鄉則量給遠近川資妥送登舟其留養期滿與癮斷病痊之人亦必酌給微資令其重安生業處此奢華成習墮落最多雖博愛之未能庶保全于什一惟是經費浩繁籌之不易現因舊定各捐號贏絀不一遷徙尤多月捐頓形短缺誠恐難乎爲繼禀奉會　憲會同縣憲諭飭各業續募常　俾垂久遠因思滬上爲往來總埠各寳棧仕商雲集局面既廣事同一律因於設法勸募之中籌一便捷經久之方擬卽每日每位棧　内酌提捐錢若干以作聚沙成塔之舉五日按簿彚收一次塡掣相票以昭信實嗣後遇有前項失路之人卽可保送來所分别留養資遣亦未始非保全行旅之道想諸什商慷慨爲常所費口僅數文諒亦樂於成美卽貴棧提挈任勞亦惠而不費之德而敝所流庸等實已身受其澤是一舉而交得其宜也尚祈普造善緣同千金諾一俟知照已周卽當禀請會審憲給示開辦當爲賢嘉日種福田前途自永亨也謹啓右啓業已錄送各仕商寳棧主人台覽并經道勸均荷慨　具見心存利濟樂善同懷感佩實深擬卽禀請諸當道會銜分示各寳棧俾貴紳仕商咸知費小功鉅樂於成美此後遇有中途落魄貧病顚連與夫淹滯旅寓無資回籍者均可保送來所分别資遣醫養免致流離失所滋生他故未始非疏清逆旅居行兩得之道抑亦貴仕商棧主和衷酌濟積功造福之方自此蛇啣雀報非徒司事成仁也滬北棲流公所董事頓啓 
[上海北市絲業會館籌賑公所施少欽經解山東賑銀藥丸啓]  
　　敬啓者今解山東本年第七批賑捐庫平足銀一萬兩仍託許春榮封翁經匯元豐玖票號五千兩瑞林祥寳號五千兩匯價仍照上期一零九共付出九八規銀一萬零九百兩同解出第二批各種藥丸裝成八大　内計純陽正氣丸併成一萬二千服太乙救疫丹辟瘟丹七千九百錠辟瘟散四千服靈應丹二千服混元丹一千二百八十服建神麯一百斤辟邪反正丸十斤十料其餘一切各種救急痧暑等藥統共解出丹丸三萬一千二百六十服仰承各省善士助來各種丹丸統已解出今託招商局 
 
 

Page 4

 
 
　　海晏輪船陸雨生兄帶往燕臺投送陞任甘肅臬臺山東登萊青兵備道方佑民廉訪檢收另備東撫憲張朗帥廪函并匯票信兩封金嚴兩紳號信請卽一併速遞解山東撫轅請賑撫局驗收撥交金苕人觀察嚴佑之明經具領接放○附啓者連奉山東金苕翁嚴佑翁電報東省又漫决數處災户不堪困苦待哺嗷嗷災上加灾亟須赶　云云目前勸募强弩之末難集鉅欵今特湊解萬金勢難補救一切災情滬局諸同人已登報章代山東億萬災民狂呼將伯叩求各省諸大善士大菩薩救命外望再發慈悲廣種福田仁漿義粟源源而來集腋成裘徧野哀鴻同登衽席皆出自各省大善十萬家生佛所賜也自古迄今大富貴亦壽考豈不皆從陰隲中得來者哉不勝廹切九叩百頓代禱請命之至　報奉聞謹呈慈鑒教弟施善昌拜啓七月二十一日 
[蘇省撫轅抄]  
　　二十日藩轅牌示照得南匯縣祁兆庚降補遺缺查有高湻縣知縣袁樹勳堪以調補候補同知齡禀知奉飭泒寗差委即辭赴金陵侯補縣姚棟雲制署金匱縣事回署按司獄蔡恩錫禀銷查南路保甲差從九桐彬銷閶胥門外夏防一叚巡查差興史桂銘恩禀知本日到閶胥門外一叚夏防巡查差新任浙江撫憲衛准於本月二十四日起節赴杭省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　昨禮拜六逢奥國夏領事會訊之期夏君未到所有捕房公事由蔡太守獨斷○包探顧阿六禀稱崇明人倪載　　捕房稱伊　張德茂乘舟返里暫停楊樹浦深夜時突有同鄉人陳清山紏衆到來攫去洋銀八元旱烟筒二枝并將張髮　拉脫此外尚有　　甫徐大郎郭掌和陳阿甫等立卽往拘各人惟在徐大郎郭掌和二人處搜出旱烟筒二枝查究銀洋據稱陳清山言洋係陳嘉雲所取續向　　不承認倪言當被毆攫時幸陳嘉雲到來始得解危今被妄指又詰張德茂言明實因同倪來滬將女配親得洋陳清山等嗣訛起見今特一　　案張德茂身邊存洋十二元旱烟　二枝拉下之髮辮一併呈案倪載陽供向販鷄鴨牛羊爲生在籍時隣人張德茂言因喪妻窮苦欲將親生之十歳女孩帶滬結親躭擱朱姓客寓由顧鴻遠將女說合字與王姓得洋五十元開銷房飯資媒人錢舟資等項去洋二十元尚餘三十元父　張手因恐有人拆梢與張乘兜輿過楊樹浦豈知伊等跟蹤而來逞横毆攫幸陳嘉雲勸散我始報捕該包探又稱倪到捕房祗說攫洋現始供明　孩瓜葛張德茂供稱崇明大沙人妻亡祗有一女隣人倪載陽勸我挈女來滬字人憑倪說定財禮洋三十元我欲一見親家倪言且領女　　　對我允從之後惟交下銀洋倪稱此地有拆梢且返里再來故乘原船暫停該處突遭行兇攫洋蔡太守問在籍何時動身何時抵滬張稱上　　十九日起程本月初三日抵　太守問倪爾言五十元緣何張祗云三十元倪稱交張三十元尚有二十元開銷一切曾向言明張言未說陳　　供在滬推車餬口亦住寓所據同鄉人倪張等言有需用借洋一元錢二千後來還洋一元卽欲動身我赶往索錢並未紏衆倪張同供並未　　伊錢洋徐大郎郭掌和陳阿甫同供推車爲業平空被拘陳嘉雲供住楊樹浦聞聲赶往喝散致被挾嫌陳清山又稱倪載陽實託綽號小朱天　倪根郎及王士增等將張女賣與王姓得身價洋一百二十六元太守復詳加研　謂罪魁禍首實係倪載陽至陳嘉雲雖據倪指爲好人殊　　信陳清山雖稱索欠實圖分肥該三人一併管押徐大郎郭掌和陳阿甫既言此事不相干涉如何旱烟筒在徐郭之手姑從寛概着覔妥保候　張德茂最爲受虧飭暫退俟補提各人再訊洋銀烟筒存堂嗣據倪根郎王士增投案太守飭押候訊供○麥總巡捕頭稱捕房所押老犯時有訛詐新犯之事昨由一百零二號華捕德明見有婦人持錢四百文到捕房交與新犯盛昭生隨問何用據盛言老犯人陳阿富索費二元否則　　打無奈囑妻措辦查得盛因吞没西人交洗之衣袋内金戒質洋由西人報拘吊贓送案判押十四天陳係積竊判押一年適逢期滿而又犯　一併送案請訊盛欲言復茹盖恐還押遭欺也其妻略訴前因陳言語支吾華捕禀明原委蔡太守大怒飭將陳押候笞責荷枷○車夫唐仙祥訴　昨在飯店吃飯見五人似乎酒醉撞到我身與論被將洋傘戳傷右目甚重報捕拘獲持傘之葉寳生副捕頭稱唐傷頗沉重葉供當吃飯時惟我一人車夫實由我所戳蔡太守騐明飭將葉暫押俟諭捕頭帶唐至仁濟醫院騐明如果目當殘廢則移縣核辦俄而葉母扭袁瑞伯到堂喊　戳傷車夫者實袁非我子也太守飭將葉帶案問曰頃爾言祇自己一人現在如何爾母又扭袁來此葉稱當時實共八人皆有醉意袁戳傷　夫後偕六人逸去我則被拘原思無甚緊要所以代袁受過豈知車夫傷重故由我母扭袁來此袁供並未肇禍無端扭案太守問葉所云八人是何名姓葉供唐雲汀袁子卿及不知姓之永林袁瑞伯及我皆係同事太守謂毋庸亂供本分府自能查究遂飭該氏退去袁葉暫押俟唐投質再訊○丁一仙訴稱設塾教習西文西語妻弟許阿莊之子送至我處學習因無地位可坐故却之許卽藉此尋釁由捕拘案許供與丁親戚既送兒子習業自然照送修金不應辭却蔡太守謂丁處既不能多招學徒奚容免强着許不得再向饒舌○包探陳阿九禀稱西人慮傭婦毛阿二報失箱内洋三十四元及金戒指金簪等件查無形跡疑係男女傭所爲捕頭命投案申訴毛供主婦在英界坭城外代管泰隆行住宅給我工洋放在箱内有傭婦吳楊氏眼見旋因泰隆行主婦已到我偕主婦遷住法界飯店中前日檢點箱内先去小箱内有銀洋金飾疑被吳楊氏行竊該氏卽與我尋釁主婦疑在飯店失竊盖飯店亦有男女傭人故也請傳案訊察蔡太守謂疑竊無據本難准理姑候飭傳訊供核辦 
[悼陳氏女陳氏女者余之續聘未婚妻也因事悒鬱而亡賦此哀悼]  
　　天道窅難問年壽曷由明長期鮮克及促景嗟民生我年方四十次第見巢傾逝没相乘躡撫膺獨傷情悼彼陳氏女伶俜守清貞父母早失所戚屬相撫成字余將四載金屋媿未營正擬九秋候相對作鴦盟豈意景命短萎此好陽春春陽不可反一住杳無聲含言言哽咽揮涙涙縱横豐肌饗螻蟻妍姿化灰　悽悽傷我懷惻惻别緒縈要知繩樞士夫豈易親迎一朝失所在令我心骨驚已矣復何言努力向前程終須歸爾骨椒糈奠佳城[  海上種榆山人悅彭氏稿]  
[上海三馬路與昌絲棧陳竹坪經募山東捐捐七月十八九日第三百六十七八次清單]  
　　安徽合肥縣署徐大善士經募二泉逸史錢二千五百杞桐堂餘德堂晉昌小隱各洋兩元隱名氏洋一元恆興泰金成愛堂崇本堂各錢二千槐蔭堂敦古堂聚兩泰不署名傳桂堂孝友堂積善堂養餘書屋韡園無名氏徐長輔各錢一千文二公堂史德儉蘇壽祺懷德堂鄧宏恩席琮璜無不氏沈蘭浦陳月亭樂壽堂融齋蓉鏡堂鳴珂堂劉玉田范汝昌閣文藻閻純武德新堂愼德堂崇厚堂慕賢齋居易堂雷雨田王鴻猷樹森各錢五百壽益氏徐麗泉各錢四百餘慶堂義德堂敦本堂袁振山薛培山各錢三百岐山氏語斌堂安定堂三義堂裕後堂各錢二百敦叙堂三槐堂立本堂各錢一百以上六十户共來洋四十三元由福興潤局○寗波廣潤木行募來三餘軒洋五元○寗波謙亨洋兩元又衆友洋二元○鴻豐絲棧交來無名氏洋一元經手錢三百四十合記和記無名氏隨緣樂助各錢一七户各錢五十以上共洋兩元○常熟恊成號經募金記錢四百幹記愼記各錢三百餘記錢二百繆記懷記各錢一百補記錢八十五以上七户共洋一元錢四百○湖北全泰盛信局經募吉祥止止室盡心氏各錢一千誡書堂錢一百以上三户共來大錢二千一百○以上均係塔册○星江求病愈人洋一百元由本埠小東門内來泰寳典交來○潮陽楊公館洋廿元由本埠恊大布號交來○潮州無名氏洋二元由裕通源寄來○崑山良濟堂續募梅花書屋洋三元○蘇州王瘦梅祈却病延年洋一元○義橋恆昌號傳其達叔姪祈禱病愈酬愿洋六元榮昌洋二元車姓洋一元席不留名無名氏各銅洋二元○兩日共收英洋一百九十元銅洋四元大錢二千五百文合併聲明 
[接錄上海六馬路仁濟善堂第一批收數清單]  
　　泰茂洋行帳房助四十願收過四個月計錢四千八百何必留名求生意興隆助四十願收過四個月計錢四千八百鄭遜南助廿願收過四個月計錢二千四百何文翰仝弟文盛求父母平安韋玉亭韋禮卿信和洋行帳房信和棧房菊朋氏六户各助十願收過四個月計錢七千二百淞隱子助五願收過四個月計錢六百怡怡氏助二願收過四個月計錢二百四十文以上十一户何鳳山翁經募○朱二呆子助二十五願十二個月收錢九千朱罧記助十願十二個月共收錢三千六百陳立記梁梓廷二户各助十願收過四個月錢二千四百文程乾生陳廷璋陳國華喜拔湖四户各助五願收過四個月共錢二千四百文以上八户朱錦軒翁經募○益記茶棧助十五願收過四個月錢一千八百文味蘭軒開源帳房仲良氏三户各助十願收過四個月共錢三十六百文陳香圃古松氏王步梯古山唐芝軒何逸葵王尊勳王禮堂談炳麟唐學川陸傑泉十一户各助五願收過四個月共錢六千六百揚兆榮譚國珍唐賜三唐高賢唐昭祿盧錫齡唐培生方植森陸否之九户各助四願收過四個兀共錢四千三百二十蔡湘林童逸樵毛星橋譚容萬四户各助三願收過四個月共錢一千四百四十文朱渭斌譚始端黄敬共泰順亨和五五户各助二願收過四個月共錢一千二百葉海雲周錦　二户各助六願十二個月共收洋四元張書樵助三願十二個月收洋一元以三十六户蕭蔭田翁經募○公和祥帳房助三十願收過四個月錢三千六百不敢再悮助十二願收過四月錢一千四百四十文兼蔭昆助五願收過四個月錢六百六怡堂唐知止堂周聲濬鄧季臯廖燦卿周昭明吳冠記韋少七盛耀臣九户各助三願收過四個月共錢三千二百四十馬振聲助二願收過四個月錢二百四十有心無力人助一願收過四個月錢一百二十蕭介卿助三願十二個月收錢一千零八十以上十五户甘翰臣翁經募○蘇受福堂助十願收過四個月錢一千二百爲各最樂周敬業堂二户各助四願收過四個月錢九百六十鄭力不足求母　甯鄭吉慶堂二户各助二願收過四個月錢四百八十以上五户蘇桂山翁經募○奇珍樓廣瑞和郭侣記孫竹記四户各助十願收過四個月錢四千八百以上四户黄紹芬翁經募○闕鳳記助十　收過四個月錢一千二百周履記助五愿　過四個月洋五角以上二户新寳順帳房經募○席正甫助十愿二月分至年終十一個月收洋三元沈海之席克明各助二愿二月分起十一個月收洋一元錢二百以上沈海之翁經募○　字號册何不留名助十願收過四個月錢一千二百何盧氏助五願求免災難收過四個月錢六百以上二户白至岩翁經募○江不留名助八願收過四個月錢九百六十松竹山可助十五願收過四個月錢一千八百嵐溪氏助十願收過四個月錢一千二百李興岐馮廸文同芳居鄭瑞雲四户各助五願收過四个月錢二千四百以上七户黄紹芬翁經募○太古昌梁補過人卓集仁堂陳熊號陳和記鄭無名氏吳榮記吳書慶堂八户收過四个月各助十願共錢九千六百卓不留名王鏡池黄不留名林不留名汪長源姚不留名子亷七户各助五願收過四個月錢四千二百無名氏汪培生各助一願收過四个月錢二百四十以上十七户梁煥南翁經募○王復聲助三願收過四個月錢三百六十蕭蔭田翁經募○無名氏助洋二元葉鄧氏漁隱氏晞陽主人江湖散人慕　子五户各助洋一元平陽小剣生宏陽隱名氏柏亭山人仙踪漁隱有心無力子濟陽氏嶺南隱子未完人八户各助洋五角以上十四户均作本年交清江瑋田翁經募○恆裕公楷記無名氏紅爐散人永記五户各助洋二元無名氏助洋一元無名氏助洋五角唐大鵬助洋錢角無名氏助洋一元無名氏助洋五角以上十户均作本年交清錢雲山翁經募○祿字號册世德堂曹黄省三無名氏有心無力四户各助五願收過四個月錢二千四百張心齋力不足人周曹守源顧鴻逵碧湖書屋楊國香宜石主人周惺葵張錦堂張明揚承志堂花十一户各助三願收過四個月錢三千九百六十補雲軒主漱芬氏藝蘭小主徐增賢沈維欽王正元秦百祿周煥庭李留餘書屋九户各助二願收過四個月錢二千一百六十公和帳房助三願三分起收過二個月錢一百八十聿厥主人助三願四月分起收過一個月錢九十以上二十六户奚耕齋翁經募○壽字號册飛布山庄助十願十二個月共收錢三千六百王久升助十願十二個月共收錢三千六百王件馨王叔綏袁芸生戴嘉寳四户各助五願十二個月共收錢七千二百雙玉樓主菊人氏高陽内史稽古生菊生氏安定上廸氏平陽慶富氏黄廣涵延陵錫寳氏胡嘉瑞旭春氏九户各助五愿四月分起收過一個月錢一千三百五十詹誠德堂大豐號大豐諸友三户各助四十愿四月分起收過一個月錢三千六百錢周氏助十願四月分起收過一個月錢三百榮秀齋祥泰　二户各助五願四月分起收過兩個月錢六百泳記助十願四月分起收過兩個月錢六百吳養臣盛鹿笙二户各助一願十二個月收錢七百二十梁杏林陳氏合助十願收過四個月錢一千二百德記十二個月助洋七元　溪青藜閣主人移席資青藜閣主人子景簡移紙筆糕果儀共助洋四元以上二十九户俱自助到堂○柳汀渙父由諸曁寄來洋一元九江恥道人仝室羅氏子靜記女芳記由乾昌輸船信局寄來洋一元錢三百四十宣城灣沚分防縣丞署由信局寄來本洋一元方元溥由常熟寄來洋一元武林張大綬助十願五月分起由奉賢寄來五月捐錢三百文璜涇雲谿氏助三願十二個月由信局寄來洋一元吳江梯雲主人助二十願五月分起由信局寄來五月分捐銅洋一元陳王氏助洋一元錢二百以上八户由絲業會舘交來七月初五日抄 
 
 

Page 10

 
 
   
 
 

Page 11

 
 
[光緒十二年七月十三日京報全錄]  
　　宫門抄○上諭一道錄前○發抄旨四道○漕督盧奏報接印日期摺子○河督成奏爲節交庚伏黄河兩岸河勢工程並督飭籌防摺○大臣克奏爲遵旨查明兩旗爭地覆陳夾片○河督成奏報挑挖河道各工程夾片○補蘇撫漕督崧奏爲查明湖運五廳光緒十一年霜降止擇辦各工核實開具清單摺○七月十三日兵部太常寺太僕寺侍衛處值日吏部引見二十九名○李瑞棻假滿請安○崇光續假十日○召見軍機○發抄劉錦棠奏留甘補用直牧劉嘉德補英吉沙爾同知奉旨吏部議奏欽此○又新疆各官瘠苦請於養廉外酌加公費奉旨該部議奏欽此○又請將南路新授各官初任交代概免起限奉旨户部知道欽此○又查覆道員袁垚齡保案底銜請准補授阿克蘇道缺請飭核准奉旨吏部知道欽此○○頭品頂戴漕運總督臣盧士杰跪奏爲恭報微臣接印日期叩謝天恩仰祈聖鑒事竊臣欽奉恩命補授漕運總督當經具摺恭謝天恩五月十六日仰蒙召對訓誨周詳欽感下忱莫能名狀遵卽陛辭出京兹於六月十五日行抵清江十七日准前漕督臣崧駿將欽頒漕運總督關防及王命旗牌一切文卷飭派淮安府知府恩誠署漕標中軍副將慶連敬謹齋送前來臣當卽恭設香案望闕叩頭謝恩祗領任事伏念轉漕與治河並重安良以除莠爲先際兹海道多艱河運亟宜推廣汛期正遠堤工尤重修防而江北伏莽未消防軍初減嚴巡緝以資保衛更當節糧餉而戒虚糜臣自顧輇材深慮弗能勝任惟有恪遵聖訓事事認眞實力講求隨時與督臣撫臣和衷商確矢愼矢勸以冀仰答高厚鴻慈於萬一除將到任日期恭疏題報外所有微臣感悚下忱謹繕摺叩謝天恩伏乞皇太后皇上聖鑒再臣經過直隸山東江蘇一帶地方秋粮漸次長發民情安靜合併陳明謹奏軍機大臣奉旨知道了欽此○○頭品頂戴河東河道總督奴才覺羅成孚跪奏爲節交庚伏黄河兩岸河勢工程並督飭籌防情形恭摺具陳仰祈聖鑒事竊照黄河修守首重伏秋舉凡備防事宜尤貴先機籌辦庶免臨時周章本屇上游來源長發較早時甫夏至武陟沁河已據黄沁廳呈報陡長兹復據于六月初三初七等日共長水三尺七寸陝州萬錦灘黄河於六月初八日報長水三尺五寸接續匯流下注勢甚浩瀚各廳迎溜埽壩間多匯蟄塌卸均經隨時嚴飭道廳擇要廂修務臻穩固而資捍衛惟查南岸上南廳河勢自經此次長水之後溜忽射注鄭上汛五堡盖　一帶逼刷搜淘稱量掃　前一晝夜間塌去九丈蓋壩前石垜同被刷卸旋又因匯塌上首壩身寛至一丈七八尺長五丈六七尺該壩爲下游隄壩保障設再續塌溜趨埝後則以下各工節節生險殊爲可慮當經飭道先就該廳已辦料石騐收動用俾資撒手抛護務保無虞各該壩上下掃工並迤下順隄以及來童褰等處新舊各埽猛溜趨刷形蟄多叚甚有刷蟄入水者亦復不少現在分投廂辦以次臨黄卑矮掃段亦均次第跟加其餘出外稍高之掃距河較遠之壩仍飭隨時審度機宜酌分緩急妥愼籌辦期於愼重要工之中力求撙節不任稍涉滋糜北岸祥河廳屬十五六堡爲上秋生險之區自春徂夏溜仍如前側臥提卸靡常上下掃工鱗次櫛比悍溜趨刷動輙蟄廂惟查核情形現仍趨重於十六堡三壩掃靠一帶怒濤洶湧倍形吃緊幸准奴才於北岸本年奉准添撥節省防險項下奏明預提銀二萬兩遴委妥員分購料石陸續運工該廳類辦工料亦經完報飭道騐收得以隨蟄加廂無虞缺乏並於三壩頭掃上首扼要之處抛築磚石壩一道亦已完竣深得挑盖之益其餘南北五廳臨黄掃壩各工遇有溜注逼刷情形較重者俱飭隨宜撙節廂護妥愼籌防各廳另案土工尚未一律完竣現仍勒催尅日完報騐收大汛甫屆正河源極旺之時不論有工無工處所均應一體愼防以昭周密除照章酌委候補人員分赴各廳恊同助守外奴才拜摺後卽周歷兩岸收工騐料駐紥適中之地督率道廳營委等晝夜巡察實力修防並稽核錢糧嚴杜浮費總期用省得宜以仰副聖主節帑重工之至意所有節交庚伏黄河兩岸河勢工程並督防大汎緣由理合恭摺具陳伏乞皇太后皇上聖鑒謹奏軍機大臣奉旨工部知道欽此○○克蒙額片再奴才克蒙額前准理藩院咨開恭錄光緒十一年四月初二日欽奉上諭土默特　拉特兩旗爭地一案等因欽此欽遵咨知前來奴才伏查此項地畝現經派員查明里數照依四六分成迤南四成之地斷歸達拉特管業其迤北六成斷歸土默特九百七十二里八分現經都統紹　奏請將此項地畝援照官糧地畝交薩拉齊廳分上中下三等定租按年徵收租銀分季解交綏遠城將軍責成該將軍就餉練兵等因奉旨允准應由奴才咨明山西撫臣派委地方官卽在北六成地内按查清之里數丈量頃畆責成該地方官查明除現時涸出之官糧地畝仍令原户承種外其餘無佃之地另招開墾先計押荒次議升科次第舉辦赶緊詳覆再由奴才會同山西巡撫分别　奏明請旨遵行理合附片具陳伏乞聖鑒謹奏軍機大臣奉旨該衙　知道欽此○○成孚片再山東運河道屬上冬估挑捕運泇三廳淤淺河道其估例津二價銀四萬九千九百餘兩前經奴才奏蒙恩准轉飭欽遵辦理嗣因工煩餉絀就欵籌辦情形復經附片具陳各在案兹據運河道陸仁愷禀稱此項工需向分例津二價除沛縣應領貼銀二千四十八兩係由江省撥給外實計東省應撥銀四萬七千八百餘兩前因司撥維艱爲期已廹當將上屆留存道庫銀七千五百餘兩飭發具領先儘南路擇要興挑一面陸續籌墊以濟工用及至三月下旬始准藩運兩庫初次撥發前項工欵得資接濟而爲數無多勢難照估挑辦惟有通籌緩急就欵施工勒限　辦旋經催准藩運兩司續撥到道先後計撥例津二價銀二萬兩加以上屆存欵仍較原估不敷甚鉅且重運漕船時已全數挽入東境若再加挑工段徒滋虚糜難收實效所幸積淤過厚首要工叚業經籌辦在先漸次赶辦完竣以資浮送其餘次要各工不得不查照歷屆成案概行剔緩現計已挑捕屬之壽東平二汛長河工十九叚運屬之後上濟甯二汛塘長河工五十三叚迦屬之沛膝嶧三汛塘長河工八十四叚共用例津二價銀二萬五千四十九兩九錢九分八厘較之原估節省銀二萬二千八百餘兩所有剔緩之捕運迦三廳挑工六十段均歸隨時搶撈於另案節省項下提欵發辦不動正項錢糧以歸撙節惟運屬後濟二汛積淤最久而此次剔緩最多將來估辦冬挑仍須全估實辦庶轉運之有把握又查例津二價向不能通融發辦本年藩庫已撥例價雖有盈餘而運庫所撥津貼　尚　足除將所餘例價銀三千八百三十五兩八錢留存道庫以作下屇挑工之用外不敷津貼銀一千三百二十五兩九錢九分八厘由道挪墊仍催續撥歸欵請查核奏報等情前來奴才覆查無異除各屬現挑工段業經催䟎一律報竣無誤漕行外所有原估各挑河道未能照估興辦緣由理合附片具陳伏乞聖鑒謹奏軍機大臣奉旨該部知道欽此○○補授江蘇巡撫漕運總督奴才崧駿跪奏爲查明湖運五廳光緒十一年霜降止擇辦各工核實開具簡明清單恭摺具陳仰祈聖鑒事竊照湖運堤埽各工濟運衛民在在均關緊要自咸豐十年以後額解河餉大率停止雖經節次奏撥而欠解甚多每當水長工忙不得不將防餉厘金通融恊濟以免貽誤其蕩柴變價一欵經前漕臣吳棠奏請從同治四年起以錢合銀核實造報奉旨着照所請該部知道欽此欽遵在案查光緒十年霜降後起至十一年霜降止湖運五廳加廂壩掃搶廂護掃防風塡築漕土越堵劉老澗滚壩各工經前漕臣吳元炳曁奴才將蕩柴變價各省河餉各處灘租平飯盈餘動用興修並因各省協欵解不足額照案潑用防餉銀兩厘金錢文以資接濟督飭廳汛各員核實辦理其通濟福興二閘閘官俸銀照案在外河灘租動支兹據淮徐州二道督飭各廳分案造册開單先後呈送計光緒十一年工需項下收葦蕩左右二營柴束變價及灘租厘金錢三萬六千九十六千五百四十三文合銀二萬二千四百二十兩二錢一分三釐又收各省解到南河餉銀六萬七千八百五十三兩三分八釐四毫扣收平飯盈餘銀五千三百六十六兩四分六釐撥用清淮防餉銀八千九百五十兩連上屆存銀一百三十二兩三錢四分五毫二絲共收銀十萬九千九百五十兩九釐九毫二絲共支銀十萬九百二十二兩五錢三分二釐八毫又撥支濟漕各工銀八千九百五十八兩人錢六分二釐實存銀七十二兩六錢一分五釐一毫二絲奴才伏查上年伏秋盛漲迭出險工均係擇要興修力求撙節與節次勘騐删減册案查核相符除飭准揚徐州二道分别造具細册照章咨送工部核銷並將實存銀兩歸入下年工需收用外所有湖運五廳光緒十一年霜降止擇辦各工叚動支銀數相應核實開具清單恭呈御覽伏乞皇太后皇上聖鑒謹奏軍機大臣奉旨該部知道單併發欽此 
 
 

Page 12

 
 
[光緒十二年七月十四日京報全錄]  
　　宫門抄○上諭五道錄前○陝撫鹿奏錢糧完次分數摺○護浙撫許奏征收華洋稅銀照章緒具清單摺○又　奏爲甌關征收各稅及支銷數目摺○署淅臬盛奏爲恭報接篆日期摺○署浙藩孫奏爲恭報接篆日期摺○東撫張奏爲地方應辦事宜擇要籌布摺○又奏爲江蘇江北漕船一律度黄摺○雲督岑奏爲招補新設五成戰兵夾片○七月十四日刑部都察院大理寺鑲黄旗值日無引見○畢道遠假滿請安○麟書請假五日○尚宗瑞請假十日○劉倬雲預備召見○侍衛處奏派保和殿監試之大臣深出頭班貝謨子芬車載津雙凌玉書○二班那貝勒富森布克勤德洪厄崇蘭○掌儀司奏十七日奉先殿親行禮節○召見軍機醇王劉倬雲○皇上明日卯正至奉先殿壽皇股行禮○○頭品頂戴陝西巡撫臣鹿傳霖跪奏爲查明光緒十一年各屬經征錢糧核計完欠分數恭摺仰祈聖鑒事竊照前准部咨議將各州縣經征錢糧未完一分以上各員遵照籌餉條陳按年奏報錢糧分數祗按當年熟地十成核計等因查陝省光緒十年以前經征完欠分數已按年奏報在案兹值查辦十一年分數之期據通省各府州縣經征錢粮完欠分數陸續報齊調查各廳州縣每月旬報並報解存欵目核對完欠確數由藩司葉伯英開造清册具詳前來臣詳核通省各屬未完錢糧剔荒征熟計算均係不及一分以上現飭藩司責成該管道府嚴催埽數征解具報仍俟奏銷時查明無續完各員再行核辦除清册咨送部科外所有光緒十一年各屬經征錢糧核計完欠分數緣由理合恭摺具陳伏乞皇太后皇上聖鑒謹奏奉旨户部知道欽此○○護理浙江巡撫布政使臣許應鑅跪奏爲浙海關第一百一結征收華洋各稅銀數遵照新章繕具四柱清單恭摺仰祈聖鑒事竊照淅海關洋稅收支數目前經部議按結開單具奏以期畫一又該關四成華稅自光緒六年正月起應照新章與洋稅四成合爲一宗分解南北洋以充海防經費又户部議准自第九十三結起所有應解南洋經費留爲浙省防費又前准部咨嗣後每屇期滿務須遵照奏案將華洋各稅管收除在數目逐欵開列四柱清單送部查核等因在案兹查接管卷内據護理浙海關寗紹台道薛福成詳稱遵將甯波口自光緒十一年八月二十三日至十一月二十六日第一百一結期滿止所收華洋各稅並支銷各項銀兩數目開具四柱清單詳請具奏升任撫臣劉秉璋未及核辦移交到臣覆核無異除分咨查照外理合繕具清單恭摺具奏伏乞皇太后皇上聖鑒謹奏軍機大臣奉旨該衙門知道單併發欽此○○護理浙江巡撫布政使臣許應錢跪奏爲甌海關第九十五結至九十八結徵收華商各稅及支銷數目恭繕清單仰祈聖鑒事竊前准部咨新添温州等四處通商口岸照瓊州開辦成案將所收各項稅銀按三個月奏報一次並將收支數目造册報查等因續准部咨甌海關歳需經費銀五千六百七十兩九錢作爲定額現需經費除就所收稅項開支外尚有不敷准其由浙海關洋稅項下撥用造報核銷先後行關遵辦業將六十七結開辦起至九十四結止收支數目分别奏咨在案兹接查管卷内據管理甌海關署温處道唐樹森詳稱自光緒十年三月初六日第九十五結志至十一年二月十五日第九十八結查照成案扣足四結將收支數目專案奏銷一次以清界劃現經核明本屇收支各欵分繕四柱清單具文報鎖其單開歳支經費銀兩均就所收稅項歸併開支造具經費各册另行詳請咨銷所存第七屆餘銀五十四兩零因本屆收不敷支歸併支用尚有不敷己經動用第九屆續收稅銀支銷清欵歸入下年報銷等情繕單詳請具奏在案升任撫臣劉秉璋未及核辦移交到臣覆核無異除將清册分咨查照外理合繕具清單恭摺具奏伏乞皇太后皇上聖鑒謹奏軍機大臣奉旨該衙門知道單併發欽此○○布政使銜署浙江按察使候補道盛康跪奏爲恭報微臣接署臬篆日期叩謝天恩仰祈聖鑒事竊臣於光緒十二年六月初一日奉升任撫臣劉秉璋檄行奏委署理浙江臬司篆務於初四日准現任按察使孫翼謀將印信文卷委員齎送前來臣當卽恭設香案望闕叩頭謝恩祗領任事訖伏思臣江南下士知識庸愚由道光甲辰科進士服官郎署洊擢監司仰蒙特恩簡放湖北鹽法武昌道缺受事六年兩權藩臬報稱毫無嗣純丁憂赴部起復候銓遵例以曾任實缺道員分發浙江補用前次署理杭嘉湖道涓埃未報兢惕方深兹復奏署斯缺撫衷循省彌切悚惶伏查浙江爲繁庶要區臬司尤刑名總匯舉凡詰奸除暴察吏安民在在均關緊要如臣禱昧深懼弗勝惟有矢勤矢愼隨時隨事禀商督撫臣認眞辦理以冀仰酬高厚鴻慈於萬一所有微臣接署篆務日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○署理浙江布政使按察使臣孫翼謀跪奏爲恭微臣署理藩篆日期叩謝天恩仰祈聖鑒事竊臣於光緒十二年六月初一日接准奉升任撫臣劉秉璋檄行以布政使許應鑅奉旨護理浙江巡撫所遺藩司印務委臣署理遵於六月初四准許應鑅將印信文卷移交前來當卽恭設香案望闕叩頭謝恩祗領任事伏念臣閩中下士浙省備員忝陳臬事未報涓埃再攝潘條彌增兢惕凡察吏安民用人理財政務殷煩在在均關緊要如臣愚魯深懼弗勝惟有嚴考核而求吏治愼出納以重庫儲應辦一切事務隨時禀商護撫臣實心經理斷不敢以暫時權篆稍涉因循用答高厚鴻慈於萬一所有微臣署理藩篆日期並感激下　理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴山東巡撫臣張曜跪奏爲地方應辦事宜擇要籌布先將大慨情形恭摺具陳仰祈聖鑒事竊臣恭承簡命調撫山東抵任以來凡地方應辦事務頭緒紛繁亟須擇要籌布次第經理海防一事烟臺登州原駐廣武中後兩營經前撫臣陳士杰减撤以後防營益形單薄自應調派隊伍前往扼紥查頭品頂戴記名提督孫金彪生長海疆久歷行陣現擬派令該提督先行統率原帶嵩武馬步五營前往烟臺擇要扼防兼顧登州至於如何布置詳細情形俟該提督到防以後再爲詳籌妥辦河務一事本年春汛以來沿河漫决堤埝惟王家圈姚家口兩處最爲寛大黄河全溜已趨徒駭而上游齊河長清等處堤捻向多卑薄現正汎漲水逼堤岸險工疉出日事搶修至於徒駭河北岸堤工最關緊要惠民以下北岸尚無堤埝唐民以上商河臨邑堤埝亦多卑薄現飭原辦修埝之署武定府知府胡鳴泰赶將卑薄各叚迅速加培不准敷衍了事目前河勢與臣前次查看情形多有不同至於經久之策應俟伏汎以後詳愼形勢妥籌具陳曹州府屬近年盜賊横行嚴緝重懲不過除一時之害如能力行保甲奸宄無從溷跡足以清盜賊之源一面在於鄉鎭分設義學以兾漸化風氣查曹州府知府積慶素有能名現飭該府會督營汎認眞捕務並將保甲義學各事督同州縣次第舉行並由該管道秦鍾簡隨時稽核如該府縣虚應故事辦無成　據實詳叅不准徇隱以儆玩泄其餘地方事宜臣當督飭司道實心經理用人行政務當一秉至公力求整飭以冀仰副朝廷委　至意謹將現辦地方事宜大概情形恭摺具陳伏乞皇太后皇上聖鑒謹奏軍機大臣奉旨知道了欽此○○頭品頂戴山東巡撫臣張曜跪奏爲江北江蘇漕船一律渡黄入運恭摺仰祈聖鑒事竊查本年江北漕船及江蘇河運米五萬石於四月十九二十　等日挽入東境緣由經前撫臣陳士杰奏報在案臣到任後接據運河道陸仁愷東昌府知府程繩武等禀報各帮船隻行抵十里堡南運口旋值黄水盛漲啓閘北渡五月二十六日江北重運十起計船五百三十一隻挽進陶城埠北運口門行駛甚爲迅速正擬將江蘇各船催䟎前進黄水陡落兼轉逆風等語臣當　批令設法籌辦務則悉數北上兹復據該員等禀稱會同蘇省總運委員知府潘學祖在於南運口築壩束水挑挽兼施北運口溜過少停亦均挑挖多方布置自二十九日起至六月初二日竭四晝夜之力將蘇漕四起共船二百十二隻續行渡黄挽入陶城埠口門現俱駛抵臨清州候汛入衛等情前來臣覆查無異除飭該管文武各員赶緊挽運北上容俟出境冉行奏報外所有南漕一律渡黄入　緣由謹恭摺具陳伏乞皇太后皇上聖鑒謹奏軍機大臣奉旨户部知道欽此○○岑毓英片再臣前奏請添設臨元前營遊擊照開化中營遊擊之制添設開化後營遊擊照臨元中營遊繫之制所守備千把外委兵丁照額　設其應設戰守各兵丁擬以現在防勇充當將來裁撤邊防卽以之頂補營伍各情經部議奏奉旨　議欽此欽遵在案所有各營防勇業經挑補戰兵存留粤勇六千餘名又悉紥出紅江沿河一帶新設臨元前營開化後營遊守各員缺既經遴員請補其營汛未便空虚兹據臨元鎭總兵何秀林開化鎭總兵蔡標禀請先行招補新設五成戰兵以實營伍餘俟粤勇裁　再行補足該鎭新設各營十成戰兵以歸畫一等情前來自應照准除檄飭遵照外謹附片具陳伏乞聖鑒訓示謹 
奏軍機大臣奉旨該部知道欽此 
 
