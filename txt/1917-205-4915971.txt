# 1917 - 205 - 4915971

 

Page 1

 
 
   
 
 

Page 2

 
 
時評 
[信（冷）]  
　　近人動曰中國人道德墮落急宜提倡道德余以爲今日道德中之最宜提倡者其惟信字乎社會道德之墮落欺騙偷竊因之而凡百營業不能發達不信之故也政治道德之墮落奸詐機巧因之而凡百政事不能進行且多反動不信之故也 
　　不信之可徵實者莫如宣言宣言愈多則不信之憑證亦愈多不信之憑證旣印人心目而有時因不信之故暫時可以操權而獲利於是不信之人益復相率而效尤故曰欲以道德救今日之弊俗惟信最急也 
　　或曰否信字以分義言人言也人言必責其信已言不必其信也嗚呼其然豈其然乎 
[命令]  
　　七月三十日大總統令　兼全國水利局總裁張國淦呈請辭職張國淦准免本職此令 
　　又令　任命李國珍充全國水利局總裁此令 
　　又令　派王家襄爲福中公司督辦此令 
　　又令　司法總長林長民呈湖北高等審判廳長周詒柯呈請辭職周詒柯准免本職此令 
　　又令　調任劉豫瑤爲湖北高等審判廳長此令 
　　又令　任命趙秉琛署湖北高等檢察廳檢察長此令 
　　又令　任命王家勳署奉天全省警務處處長並兼署省會警察廳廳長此令 
　　又令　錢家　給予口等嘉禾章此令 
專電 
[北京電]  
　　段承馮議將定武軍改蘇皖警備隊七月份餉三十九萬餘已由財部解出張文生白寳山擬調京徐淮兩鎭使商定替人即發表（三十日下午五鐘） 
[北京電]  
　　梁初議將財部大加改組引起全體恐慌現稱辦法未定戒各司勿自驚擾（三十日下午五鐘） 
[北京電]  
　　談判中之借欵交系承辦者一日欵兩千萬要件京綏路改爲合辦一美欵一千萬名義建築株州至寳慶路財部承辦者一四國銀團續訂之一萬萬善後借欵仍以鹽務作抵一銀團於大借欵未成立前墊欵七千萬名爲興辦實業實用於特别軍費一中法實業銀行短期五百萬專充中行準備金 
（三十日下午五鐘） 
[廣州電]  
　　朱省長調桂省議會以粤旣自主令歸無效三十日集會討論警衛軍統領亦聯名致函省會决議分兩步辦法（一）堅决留朱（二）挽留無效即請舉胡漢民接任（三十日上午十鐘） 
[東京電]  
　　日本富士紡績會社之同盟罷工風潮已延及各分工場罷工者達二千五百名三菱炭坑亦有四千名停業其他工場亦有同盟罷工朕兆 
[東京電]  
　　巴黎聯合會議議决此際拒絕平和提議堅持繼續戰爭務求達到目的 
外電 
[北京電]  
　　馮國璋之行動與旨趣極難紀述但今已定期啓程準於星期三日午前二時自浦口出發約星期四日午前至京據最近消息馮僅帶一小衛隊北上其家屬則已於星期六日抵京矣借欵問題仍在磋商中許多無稽之謠言已因此而發生或謂綏遠鐵路行將抵於日本作爲債欵之擔保品此說　爲不確俄國因日前美國公司在綏遠敷路之計畫已提出抗議以爲此舉破壞其特殊地位今若已有之鐵路轉爲他國所管理則俄國自必又有抗議矣　商内容刻守秘密但記者聞正金銀行已向日政府請批准日洋一千萬元之借欵俟批准後正金銀行將以此項交易送交銀行團會議而銀行團可依銀行團合同之條件加入借欵至於以鹽稅餘欵爲擔保品之更大借欸其磋議之情形仍爲不明惟中政府已請續撥鹽欵查此欵刻已逹一千三百萬元之多存儲鹽欵本無須如是之巨故銀行團或將酌減儲欵之額未可知也日使林權助業已辭職之說不確前許世英所　撤鐵路會計統一處現將恢復（三十日）字林報 
[北京電]  
　　日本實業銀行不日將交與北京政府訂定之借欵洋六百萬元該欵候協約國大借欵成後償遠北京政府訂定借欵洋五百萬元以救濟市面並撥助交通銀行聞該借欵乃中法實業銀行供給（三十日） 
[北京電]  
　　政府擬召回駐美顧公使聞將以周國賢繼之按顧爲唐紹儀之婿周爲梁啟超之婿（三十日）以上德文電 
[廣州電]  
　　廣東省議會現正討論依據公民上書請勿承認朱慶瀾調任桂省長命令提出之决議案並有人建議如朱去則舉胡漢民代之粤桂兩省决議於中央政府未改組前不承認總統命令且指段内閣爲不合法陸巡　使已來粤今明日可抵省（三十日） 
[成都電]  
　　滇軍與川軍戰於仁壽犍爲滇軍先敗後勝川軍幾全南下抵禦現恐滇軍將攻成都（二十三日）以上路透電 
[廣東電]  
　　北京政府此次命令廣東省長朱慶瀾與廣西省長劉承恩對調一事據廣東督軍陳炳焜聲稱廣東旣經自主獨立决不服不法命令朱慶瀾亦稱從陳督軍之意觀此形勢是廣東與中央政府已明絕關係而此形勢殊於民黨有利有謂此次對調省長之件北京政府係爲迎合陸榮廷陳炳焜之意而發然測陳督軍之態度則廣東反對段政府之熱度似覺愈盛云（三十一日） 
[漢口電]  
　　徐州之敗兵又復侵入湖北羅田縣方面王督軍正在派遣軍隊往剿（三十一日） 
[漢口電]  
　　此間傳聞湖南第一師長陳復祥欲與南方各省聯合商之譚督軍不得要領乃自派遣密使赴滬誘致民黨一派來湘 
（三十一日） 
[東京電]  
　　今日官報發表滿鮮行政統一關係勅令其中拓殖局官制之内容大要如左　第一條拓殖局屬内閣總理大臣管理司理朝鮮台灣樺太及關關東州事務並滿鐵之事務但關外交事務不在此限　第二條拓殖局設官如左長官次長各一（皆勅任）專任書記官三專屬十二（以下條項從略） 
　　關東都督府官制改正之要點如左　關東都督府司關東州之管轄區域並南滿洲鐵道之事務都督統裁南滿鐵道公司之事務統率部下之軍隊但關外交須受外務大臣之監督滿洲警察事務以憲兵隊與警察部併合辦理又同日勅令中村雄次郎任關東都督前都督中村覺免任另補軍事參議官（三十一日） 
以上東方通信社電 
戰電 
[倫敦電]  
　　海格將軍今晚報稱昨日天空大爲活動飛機戰事進行無間英飛機以炸彈擲擊敵軍重要車站及飛機處英軍擊落敵飛機十六架又逐走十四架英飛機失蹤者十三架英軍且擊落敵軍擊留汽球兩具（二十九日） 
[巴黎電]  
　　今晚公報云塞尼與克拉盎勒境仍有劇烈之砲戰德軍在赫特比斯境猛轟片刻後進攻受挫末斯河左岸有活動之砲戰三○四山尤甚（二十九日） 
[倫敦電]  
　　今晚德國公報云自亭午起佛蘭得斯之砲戰復甚劇烈（二十九日） 
[倫敦電]  
　　德軍攻擊俄軍者於十日内前進六十英里泰晤士報訪員七月二十六日由俄軍大本營來電謂彼於十七日加入英國戰車時毫未聞第十一軍所守陣線已起事變之說至二十三日始知之先有一人策騎馳過布柴資大呼德馬隊已在後其速逃命是人旋被拘審明乃德國細作維時德軍距鎭尙有五十英里居民不知眞相紛紛逃亡途爲之塞其景狀殊難以筆墨形容英國戰車仍屢建勇績阻遏敵軍前進二十小時之久該訪員於二十五日下車戰車失者三輛與戰者共傷十二人第十一軍現漸有進步第八軍刻仍退走隊伍稍整第十一軍之瀕於危境乃由塞里河堅不可㧞之陣地旣經委棄而防守太洛波爾之兵三旅與禁衛軍復皆逃亡之故柯尼洛夫將軍刻正從事大殺逃兵（三十日） 
[俄京電]  
　　柯尼洛夫將軍命西南陣線之將士於八月十四日前回伍否則應作叛徒論罪（二十九日） 
[丹京電]  
　　柏林電稱德政府須俟駐盤谷德使得平安回國之保障後再以出境護照送交駐柏林暹使且託荷使代理暹邏　人利益旅德暹人之在軍役年限者均被覊留維也納來電謂暹邏已向奥宣戰（二十九日） 
[公電]  
　　馮河間北上通電　北京段總理各部總長各省督軍省長都統各使鑒民國產生纔及六禩黄陂繼任不過一稔時會多艱　瀕　隉不幸亂人謀逆擾害京師致黎大總統越在使館國璋以副總統名義在法律無可逃避不得已徇各方面之　求謂國家政權不可中斷依法代理心滋欿然曁討逆軍各司令於旬日間肅清京師共和回復代理職權理應脫卸故於寒日通電請總理向日本使館表示謝忱迎還黎大總統即日入居舊府乃黎大總統决意辭職馳電臨陳陸巡閱使陳　兩督軍劉省長誥電亦謂黎大總統力持正義鎭靜不撓就任以來並無違法舉動斷不能無故去職國璋深表同情故於馬日電告段總理敦請黎大總統即日復位俾得卸去代理職權而黎大總統去志甚堅竟不容納各省催促國璋入都之電一日數至所以遲遲不即行者祇望秩序無復動搖統一不至破裂庶在代理期内差可告無罪於國民特念内閣即已完全黄陂堅持引退長此潘滯則　　　多歧人心不定進退維谷負疚彌多茲定於三十　　日早自寗出發至京後躬造黄陂庽邸　請復位使國璋卸去代理職權不勝大幸特此電聞國璋艶印 
　　唐繼堯通電　馮副　　段總理各部總長各督軍省長各報館均鑒頃見廣東大光報載有繼堯不承認現内閣一電查此間並未發過此電除逕電該報更正外特此聲明唐繼堯叩　（自行營發） 
　　海州馮弼仁來電　申報新聞報時報時事新報並轉各報　均鑒海州土匪勾結一小部分軍隊於文夜乘機肇禍當即弭平此次經江蘇督軍省長派員宣布德意鄙人適與其役同時海州白鎭守使奉令辦理徐州善後事竣旋海嚴懲禍首籌衛民生近已軍民相安秩序大定惟沭陽少數兵士受大局影　會猝潰譁幸未變之軍警尙多登時撲滅餘者隨同田營長扼駐於宿泗相交之丁嘴一帶力任剿匪綏靖地方以冀挽回名譽所有駐海各營均經鄙人切實宣慰罔不同聲翕服誠恐傳聞失實致啓羣疑請代公布江蘇督軍省長委任海屬宣慰員馮弼仁卅叩 
要聞一 
[北京特别通信（一百）（飄萍）]  
　　▲七月二十七日 
　　▲二十七日之國務會議 
　　▲政府對待川事之眞相 
　　今日（二十七日）星期五以國務院新改規則定每星期二五爲例會之期屬於一部之事即不列入此項會議此與前次叚内閣國務會議不同之點今日旣爲例會上午十時諸閣員均蒞國務院（規定時刻爲上午九時但必十時以後方到是日劉冠雄因事缺席）議至十二時相與午餐而散愚詢之國務院人員及某某國務員均曰今日並無要案惟大家吃一頓飯而已現内閣對於政務益取秘密主義外人無從悉也 
　　愚再從他一方面探索乃知政府近以馮河間蒞京之期業已不遠故一切大問題皆有暫時擱置待河間來商之意但是日之國務會議中政府對待川事確有一段趣聞今以政界嚴守秘密之故僅能披露其一小部分而川事所以如此政府似不能辭其責矣 
　　劉存厚之恃兵抗命糜爛川省今旣成爲衆目昭彰之事實戴戡處勢旣孤又乏兵力以之當劉當然失敗然政府事前何以屢屢放任不爲之所乃外人所大惑不解者今欲揭其原因則最要者由於袒劉之大有人在段總理對於無論何事皆胸無成見而袒之者乃得大試其神通今成都被圍戴死熊傷（其實戴並未遇害）之消息旣屢傳於中央政府之前遂不得不求一處置之法乃提出於星期五之國務會議是日發言者以梁任公湯濟武爲最多平時研究會對於劉存厚方面亦有一小部分之關係難免投鼠而忌器但現旣事實昭彰如此一方宜憫川局之糜爛一方更宜顧及政府之威信况滇軍之歷史與梁任公之命運前途又有至大 
 
 
 

Page 3

 
 
關係者乎故聞梁湯當日乃主張嚴加撻代而勿再爲姑息敷衍之辭其中有兩方無甚關係之汪伯棠亦頗以劉存厚猖獗如此出於嚴厲處置亦不爲過乃曹汝霖則起而反對之種種爲劉存厚解釋之處不一而足兩方爭辯頗爲激烈在國務會議中頓放異彩對於劉氏討伐之命令竟不能决段公爲國務總理乃以主席之資格爲和平之裁量頗聞亦以曹總長之未明川事眞相爲言不知曹固有所授之也於是將已草定之命令重行删削不曰積極懲劉而命周道剛速解成都之圍以各種勢力集中之政府其行動不獲自由如此亦良苦矣而川局不定仍如是也愚以爲我國政治上各種問題不能解决之原因皆當作如是觀何獨川事川事猶其小焉者耳 
[馮段與中國前途關係]  
　　字林報二十六日北京通訊云今日問題亦云多矣内閣對之有何種意見政府對之有何種措施議論紛起日觸耳鼓惟以記者所知任何重要問題内閣皆未决定辦法其所持理由以爲一切政策應如何施行之處大半須視馮國璋之意旨而定也馮果不來京遲至今日迄無　聞據許多方面切實之言皆謂馮將於本星期日啟程所可無疑者南北二京之間對於將來已有種種討論苟馮段間無一種成約則馮未必肯來京也惟雙方所同意者爲何及雙方不同意以致馮之行止迄未决定者爲何則尙須於他日始克知之至於亟應解决之問題已爲人所共悉共最要者爲憲法問題而視憲法問題爲轉移者又有國會問題設臨時約法　　維持則舊國會將重行召集乎抑另行選舉乎設臨時約法竟廢棄不用則新憲法將何以編制乎記者聞諸梁啟超云政府對於此事已向各省徵集意見矣頃據華字報云内閣决計集一種國民議會每省各派五人組織臨時立法機關至正式國會成立時爲止此說果確則臨時約法勢必廢棄而此種立法新機關在新國會依照新選舉法召集以前必編制一種新憲法並擔負許多重要事業之責任然則民國二年袁世凱擅行解散國會後所造成之時局又將復見於將來矣現今政府果自信力最雄厚足以實行如此重大之决議否乎是則大可疑問者苟馮國璋陸榮廷唐繼堯不予同意則政府縱實行此决議然能否進行有效殊令人不敢輕下斷語南方之意以爲北京目下局面簡直是督軍造反所欲得之局面以事實言段祺瑞暫時確處於狄克推多之地位蓋段在北京全無敢以武力反抗之人儘可爲其所欲爲也惟記者希望段祺瑞應付時局當可出以較温和之手腕不致如若干督軍之任意横行前者督軍之要求極不爲馮　唐三人所贊成今若段祺瑞竟欲以督軍前所要求者加諸國民而不顧及馮陸唐之反對則　大可怪耶吾　須至確知贊成段政府者誰反對之者誰之時然後始可推測段之政策否則不必徒費心思也揚子江諸省爲馮氏勢力範圍之地是以北方諸省與長江諸省問必有一定成約意見略同而後段政府始可有爲如長江諸省須附條件方允扶助段氏則段亦惟有遵其條件而行耳長江情勢乃大堪注意之一事聞段主張擢倪嗣冲爲江蘇督軍以繼馮氏而馮氏則欲以鄂督王占元或贛督李純爲其後任蓋馮在長江之地位全以其及於蘇鄂贛三省之勢力爲根據此馮之所以斤斤於此也前途若何似繫於馮段二人間之關係使馮段而爲友也則可在中國爲所欲爲南方雖反對亦不能敵馮段之合力若馮段而爲敵也則茫茫前途中國之安寗正不知將在何日矣 
[辮兵刦掠海州之西訊]  
　　大陸報七月二十三日海州通訊云自海州城於七月十二日夜間十三日晨間大遭刦掠並被燬一部分後辮兵即恣意横行無敢逆之大刧掠之次日縣知事赴城中及附城之各營接商並向邑紳籌集洋三千元送交辮兵司令約明次夜不再刦掠故自次夜起乃得安然無事惟零星刦案仍時有所聞官場報告謂七月十二日晚間有大股土匪乘機入城大啓各門四出刦掠軍隊奮勇施擊各傷多人然軍隊卒獲勝利逐走土匪恢復治安云云官吏爲保全顏面計作此謊話自不足道蓋世人固無一信之也海州被刧之次夜距海州四英里之新埔鎭海口亦遭刦掠次日亦如海州籌集巨欵另備麵粉若干袋送交辮兵請止刦掠但尙未得效果距海州西七十里之房山鎭本駐有軍隊三百人當地人民見機較早邀同附近諸鎭籌欵萬餘元贈此防兵三百人請勿擾害地方故若輩今尙未動距海州東南百里之楊家集亦於海州遇難之後數日被刦一空且被燬一部分响水口爲楊家集附近之大鎭亦爲軍隊所據並把守各富室之門勒索巨欵須待交出始准出入此外城鎭之被勒索與刦掠者不知凡幾辮兵似僅志在刦掠蓋迄今未聞虐待男女婦孺情事但曾擊斃附從刦掠之貧民與乞丐數人衆以爲刦掠者皆屬軍隊其實大部分乃貧民所爲軍隊所取者爲現欵與金銀首飾値錢之物而貧民則無物不取較兵士尤酷海州西門外某大鄕設有敎會學校與敎堂醫院其他幸免波及當發難之夜外人咸集居西門外之某住宅中有一人行近西門探聽消息聞城中各處鎗聲四起又覺西門外似有人開放排鎗旋知乃兵士十五人駐於控制門外之某地點如見有人出城即向開鎗内有辮兵數人蓋奉命防守該門者於是該外人即携鎗與諸兵士終夜同處城中叛兵無一出現貧民與乞丐携贓物而出者均遭擊斃迨至拂曉此十五人亦均入城大約往與同輩分贓矣彼等此舉迨因主事者不欲擾害外人以啓交涉耳全城今由叛兵盤踞聞白寳山行將抵此或可安定一切白如無力則須由民國軍隊剿平之叛兵均戴辮携有武器囊　甚豐今仍從事刧掠結果若何當靜待以覘其後也 
[馮河間北上紀]  
　　昨晚（三十）十時馮代總統實行北上是日滿城各機關及各商店無不懸掛國旗表示歡送届時馮氏乘坐汽車扈從頗衆由十廟口石板橋一帶向下關渡江碼頭而去一時送行人員途爲之塞如省長齊耀琳鎭守使王廷楨警廳長王桂林參謀長師景雲及署督留寗人員並城中各機關各地方公會江寗商會貧兒敎養院高等師範第四師範公立法政江甯敎育會第一中學崇淑女學此外各保安警察陸軍警察巡緝隊禁衞軍第六師十四師等統計不下數千人車馬絡繹不絶 
　　自軍署至下關一帶所有馬路兩旁均紥有重兵曁巡士等預爲清道自浦口沿鐵路迤北行駐有第六師等七十四混成旅分班守衞自天津沿鐵路向南行則由魯督飭令軍警一體保護 
　　此次随行人員除師參謀長暫行留寗辦理交代外除如各處課均酌帶數人統計數十人但均是出差性質督署本缺並不開去俟馮氏正式繼任後再行决定否則仍須來省照供原差至此刻薪金照原差發給 
　　所帶衛隊共計四營該營軍士均於二十九日下午由寗省火車裝運出城至浦口車站駐紥昨晚馮代總統蒞浦時卽乘車護衞前往秩序極形敬肅 
[南京快信]  
　　馮代總統昨晚二時渡江北上通城文武長官齊送至浦口車站沿途軍警警戒極嚴一時前即不許閑人行走海軍各艦隊開至下關江中停泊者十餘艘馮渡江時鳴砲數十聲随馮北上者除中央曁各省代表外軍署人員祇二十餘人随行今晨過蚌馮擬下車與倪嗣冲接洽一切省城各商店昨晚齊懸五色國旗　表歡送 
　　馮代總統已全眷北上器具亦搬運一空可見馮已有就職决心所謂到京仍促黎黄陂復位不過一種門面手續 
　　寗省火車昨日上午專運主座上房器具下午專運各界赴下關恭送人員是日不售客票湖南督軍譚延闓派軍務課長楊源濬來省恭送馮河間入都並面陳要政 
　　昨日（三十）下午三時馮河間傳集督署人員在西花園會議廳諭話以示留别 
　　副總統府秘書廳昨已奉令取消 
　　淮揚鎭守使馬玉仁電擬來省恭送馮去電防務要緊不可輕離 
　　七月份軍餉因馮代總統北上昨已提前核發 
　　南琛軍艦昨亦由下游駛至停泊下關　　尹昌衡前日來寗　　　随馮同　　　　總統至蚌埠始行辭回 
　　李和來寗慰勞海軍第二艦隊昨已公畢随馮代總統同車回京 
　　李純密保吴金標暫攝贛督馮未同意待到京决定 
　　齊兼督委任魏傳薪爲監印官 
　　龍濟光之代表周沅昨日晚車赴滬轉輪遣回虎門兩淮速使張季煜随馮代總統同車北上謁財政總長有所稟承 
　　新招募之游擊隊三營現撥歸憲兵司令陳調元兼帶昨奉令塡駐幕虎山烏龍山兩處以固要塞 
　　張敬堯所部已由隴海鐵路開一旅至徐屬待魯皖出兵會合進剿 
　　由贛新開來之第六師軍隊極無紀律連日在外迭滋事端陸軍警察以該軍係新來客軍不肯過間寗人頗現隱憂 
　　安徽之盱眙天長五河等縣均有被匪佔據消息 
　　盧永祥報告建康兵艦潛行駛入揚子江流域茲據各要塞來電報告並未見該艦蹤跡齊兼督軍復電嚴加防範 
　　葛應龍辭掩護隊司令職經馮代總統任爲侍從武官 
　　政府議派范國璋率所部赴閩助防 
　　川人昨又有電致馮代總統攻擊劉存厚甚烈 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内部請撥議員歲費旅費]  
　　關於議員歲費旅費問題内務部咨請財政部先撥一百零五萬各節已誌前報茲聞財政部允先撥三十萬昨已咨復内部其文略云查參衆兩院議員六七兩月歲費及本届會期内應領旅費本部前咨俟查明借支欵項數目造册咨部以憑辦理一節係爲核實欵項起見茲准咨稱前因固屬實情惟目前軍糈緊要庫欵支絀異常實難一次籌給應由本部先撥三十萬元藉資應付餘欵仍由貴部迅速核算將實需數目咨復過部再行分期核發相應咨復貴部查照辦理可也云云此文去後内部以先撥三十萬頗爲困難特再咨財政部云准咨稱（中略）等因查補發參衆兩院議員歲費旅費實需數目現經本部核算完竣另繕清單隨文咨請查照惟此次補發各欵爲議員便利起見似當一次發清迭經本部咨商在案如照來咨先行撥給三十萬元爲數僅及總數三分之一而議員在京守候曁旅居天津者實在總額三分之二以上分配發給苦無良法若以居住北京者爲限則現在交通便利在天津者三小時可至在上海者二日可達一見發欵通告必皆紛至沓來供求之數相去過遠非徒應付艱難且恐紛爭不已若先行發給一個月歲費則近省議員或可於第一次領欵以後先行旋里而籍隸邊省者因往返不便尙須留滯京師以待餘欵仍不免有在京株守之苦若分省發給則無論遠省近省議員旅居北京同一狀况孰先孰後尤無標準迭據議員函述困難情形均屬實在若先行發給全額三分之一本部撥諸事實尙多滯碍之處相應咨請貴部按照單開實數迅即一次全數籌撥以便分給實爲公便並希將發欵日期速復可也 
[酒烟事務署改歸部辦原因]  
　　梁總長呈請裁撤全國煙酒事務署改歸部中設局辦理委任胡汝霖爲總辦各情昨報曾述漑情其呈文云本部於民國四年四月間呈准特設全國烟酒公賣局簡員總辦并以賦稅司長兼充會辦以資接洽嗣於十二月内呈准改設專署請簡任大員督辦並奉前大總統令任命　傳善督辦全國烟酒事務等因在案查前請特任大員督辦該局事務原爲隨時親赴各省督飭各局辦理製造烟酒各廠劃定種烟區域化散爲整改良原料種種設施規規劃極爲宏遠自非另設督辦不可而兩年以來稅項固屬增加其於原定辦法槪未照辦推其原因實由近年各省政務未能大定一切宏遠之事自非目前所能舉辦而本部於該局所辦之事反多隔闈經費亦多虚糜茲擬將該署裁撤查照原案仍由本部設立專局簡員總辦各省公賣局均歸本部直轄其徵收稅費以及將來統一徵收實行專賣應行籌備各事宜仍由本部督飭照舊認眞辦理以一事權而勵進行一俟時局大定如必須設立督辦再行隨時呈請核示辦理云云 
[錢衛案情與京中謠言]  
　　錢錫霖衛興武被捕各節曾略誌前報惟京師警察廳對於此事頗甚鄭重錢之案情現方在進行偵察該廳特發布告禁止各報登載其文曰近日各報均載錢錫霖被捕之事查此案本廳正在偵查預審期間對於各報登載在未經公布以前虚實均不便有所宣示惟傳說紛紜於本廳偵查預審進行上殊多妨礙爲此布告各報館查照自文到之日起關於此案不得再行登載是爲至要云云至衛氏則該廳並不認有逮捕之事頃已以該廳行政處名義致函京中各報更正其事不知此事又有若何關係也其文曰據陸軍中將衛興武來廳聲稱近日報紙登載興武被警廳逮捕並謂興武受人金錢策畫陰謀等語全屬子虚請轉飭更正等情查本廳并無逮捕衛興武之事各報所載自係傳聞之誤除分函外相應函達查照貴報如曾登載此項新聞即希刻日更正以昭核實云云 
　　京中自復辟取消以來不時仍多謠言人心猶未大定京師警廳昨又特發布告申告各報館文云京師自戰事告終地方秩序經本廳會同步營彈壓維持商民人等均已照常安業原狀恢復地面敉平乃近日復有種種謠言之發生口耳相傳幾有市虎弓蛇之象查各種謠傳類起於無識者之風聞本無辨論之價値惟流播民間小之足以妨碍民人生業大之或且牽涉政治問題均於地方治安不無影響本廳爲維持秩序起見除一再布告商民母得輕信謠傳外爲此布告該報館嗣後對於此種謠言或訪事寄登底稿有涉於此類新聞者均應詳加查訪愼重登載以維輿論而保公安云云 
[旅京黔人請討劉存厚]  
　　此次成都戰亂戴戡生死迄未大明日昨外間頗有戴死熊傷之傳說此係根據私家電報又據最近某方面所得消息現在戴仍被圍於離城都百餘里之流水壩地方似戴雖未死今尙未即脫險者茲聞旅京黔人昨爲此事特具呈總統總理其文多戴方面語蓋出於黔人固應爾爾也其文曰大總統總理鈞座昨見七月十二日天津大公報載貴州督軍劉顯世魚日通電内稱頃得成都戴督軍電開劉存厚甘受僞職舉兵圍攻成部戡誓死不降逆不叛國祈代飛電各省戡魚子印等語復閱該電内開張勳宣言復辟世迭電商劉一致討逆未得復茲竟甘受僞職圍攻成都罪已昭著等語又十四日大公報載茲得確訊劉存厚於本月五日夕親調重兵攻入蓉垣北門街市焚燬淨盡今事隔九日戴戡尙無電至等語又十四日日文天津日報載十一日川中專電劉存厚受北京之命逼戴戡將督軍省長川西道尹等印交出戴不允劉卽舉兵圍攻成都等語又川財政廳長黄大暹親屬蒸日由重慶致其家屬電稱劉圍攻成都戴督兵力不支孟羲（即黄大暹）倉皇出走行至簡州陳家橋爲劉軍所害等語查日文津報所稱北京之命自係張逆僞諭該報所載事實與戴督致黔督電不謀而合黔督因先時電約劉存厚討逆劉置不復又接戴督電稱劉受僞命攻成都始通電出師討劉自與鈞座之聲討張逆同一旨趣黔電並約川軍各師長增援成都則黔之出師自非對待川軍侵略川地實爲專討劉逆不辯自明如謂劉存厚已通電反對復辟不應附逆則無端舉兵圍攻成都意欲何爲查戴戡所部黔軍向駐成都城内劉存厚所部向住距成都十餘里之鳳凰山及川西各縣今戰地實在成都其爲劉先攻戴無疑證以大公報日文津報所載及黔督公電黄大暹親屬私電所言劉存厚圍攻成都之原因地點時刻均極明瞭且無一語互相矛盾自係確鑿事實非一面之詞可比昨見張瀾鍾體道等轉述劉存厚電曾誣戴督附逆是不啻自承以兵攻戴之原因矣頃見報載劉存厚青電一則曰早通電各省反對復辟再則曰戴戡阻我通電並宣言存厚甘受僞職至歌夜二時調兵出北關猛攻本軍軍心憤怒力圖自衞戴軍焚城敗走等語查戴戡乙卯倡義全國共和此次並無僞職可受爲國爲已决無附逆之理且查黔軍之在蓉者不及劉部之半數月來劉則時時增兵截餉專恣䟦扈戴督不惟令之不從即婉言切商亦復無效戴督所以一面含忍一面辭職者亦以責重兵單惟潔身引退庶可避其攘奪少全政府威信耳戴督非不明利害者平時有政府可恃尙未敢輕與劉敵何至於中央政變之時忽輕舉攻劉乎至劉電謂戴於歌夜二時調兵出北關而各報所載劉實由北門攻入戴督魚日子刻致黔督電已有劉舉兵圍攻成都誓死不降逆之語查歌夜二時卽魚日丑刻觀戴督子刻電黔諸語其被圍被攻情勢甚急而北關卽劉軍攻入之路安能　丑刻突出此關猛攻强敵日昨某某與川紳某某推論此事某謂開戰於成都城内自係劉先攻戴且謂劉早遵調離川必無此禍某固川中達人觀此則正當輿論可知至劉謂戴阻其通電劉電固時載報端豈其私黨僞造若戴督除通電聲討張逆外至今無一電至究係誰阻不問可知劉電之虚誣於此種種亦可者見竊以戴戡者政府特任之兼督劉存厚則奉令褫職調京抗不受代之前師長也劉昔與羅前督爭鬭不自承爲戎首政府有待於查辦不及嚴懲當時瑞銅在蓉躬親目覩實由羅前督初與劉比漸失威信及解散川軍第四師未免操切劉時自危遂乘羅不備悉銳往攻事實具在不難查悉夫劉存厚以一師長擅攻前督明令褫職另簡師長劉抗不受代奉電調京劉借詞延宕抗不遵行復私自募匪增兵截餉擅委師旅長行同割據今竟以奉令查辦之革將圍攻長官縱非甘受僞命其爲犯上作亂毫無疑義政府之所以立恃有法令紀綱耳似此犯上作亂之人而不聲罪致討惟以調和解紛之言雙方勸告則紀綱掃地威信全墜倘各省紛紛效尤將何以善後兩月以來幾陷於無政府矣以鈞座之依法繼任薄海輸忱知必有以慰國民之望再查戴戡自奉命長川已迭電力辭及羅劉交鬨兼督命下陳情懇辭殆不下十餘次祗以鈞座知遇一再敦迫川中正紳蒲殿俊蕭湘羅綸李文熙等復以戴不視事川局立即糜爛爲言諄託某某等轉電切勸戴督迫於公誼始允就職仍以雙方受嫌調和匪易所部兵力不敷鎭懾故雖遵令勉任維持實無日不亟思引退要之戴督在川有無溺職失政某等自不必爲之辯護惟區區之愚以爲戴督卽有措置未協政府明令罷　懲處均屬正當辦法今以一省之長官見攻於叛將聲息難通存亡莫卜若仍以調和了事將來設有緩急誰肯冒險供職爲國盡力或有爲政府獻策者謂羅前督擁兵在川宜留劉於川相制相防抑知在川滇軍大半曾從蔡督起義有功將士非盡羅督私人政府旣編爲國軍一視同仁滇軍將士具有天良孰敢抗命若先存防制之心實無異爲淵敺魚黔軍之於滇軍雖曾共患難感情素洽當羅劉交鬨黔軍專以維持治安爲事於滇軍未嘗左袒前見查辦使王人文張習致蒲殿俊等電述及川中各界以黔軍剿匪川東保衛蓉垣輿情甚感倘使叛將得志滇黔兩軍一致解體是因一人而失兩省之人心似非馭邊之策云云任可澄陳國祥蹇念益唐瑞銅劉顯治姚華徐承錦陳光燾李耀忠黄元操唐爾鏞張金鑑杜成鎔孫世杰劉光旭周學源萬鈞雷述劉尙衡等謹上 
[川局紛擾之鄂訊]  
　　川省戴劉兵爭後錦城精華摧殘殆盡現戴雖戰敗出走劉存厚暫時佔領成都并由北京政府命令周道剛暫代四川督軍自表面視之川事至此似可告一段落矣乃不謂近日爭潮忽又劇烈據聞滇督唐繼堯黔督劉顯世及前川督羅佩金對於此次戴戡之敗退成都甚爲憤憤刻正紛紛向成都方面進兵云云此即北京政府之命令已不行於雲貴之表徵也王占元曾有電致重慶周師長熊鎭守使云佳電敬悉川局糾紛自宜及早和解承示擬會同顧　鍾三師長齊集資州商同前進本排難解紛之意爲寗人息事之謀推誠布公仰佩無似現奉明令各省軍隊均須候令遵行不得擅自動作滇黔督軍得公電阻自不至誤會進兵後有要聞仍希隨時賜示爲禱川中自戴劉角爭警耗迭傳後一般人咸抱杞憂茲得馮鰲（係熊克武部下副官）由重慶致函鄂人云戴劉交鬨初頗有誓不兩立之勢故攻擊甚烈現周鍾熊三師長從中調處雙方均已讓步兩軍之警備令業經解除以後决不至再生衝突而交換之條件亦已議妥是以熊周諸人特電滇黔唐劉兩督軍請勿派兵入川致滋驚擾云云則川局或尙有轉機之希望也 
川中土產及製造品行銷鄂省爲數甚巨自川亂發生迄今數月道途阻滯運輸艱難且土匪充斥動遭搶刦不僅喪失資本更有生命危險川貨來漢極少如川表川吉（蔗蔗糖）綢緞（蜀緞）金堂烟葉以及各種鹹菜非但漲價抑且無貨頃據旅鄂川商云五六七三月來漢川貨較之二三四三月約減去十分之七近半月已無鹹菜來鄂所以各川菜店缺乏甚多其他各貨亦甚少 
日昨武昌四川會館接川省重慶商會來電云旅鄂同鄕諸公鑒蓉禍再發慘不堪言滇黔均派重兵人川唐督且聲言北伐順平川亂渝中表面平靜人心異常慌恐目前要務莫急於雙方停戰阻止客軍曁軍民兩方有所主持同人等已電政府要求諸公愛護桑梓諒有同情望即聯合旅鄂同人設法督促政府即且明令解决若再遲回必難收拾恐諸公亦無家可歸矣迫切泣陳盼即電復 
[江省英許之爭未已]  
　　黑龍江英許衝突雖經公民出爲調停英旅長允准和平解决然以事實觀之解决之望尙遙遙無期也茲將近日情形彙錄如左 
　　省城公民代表吉祥等偕呼蘭代表金兆庠赴奉求張督調停一切據云金等係英所派惟近聞該代表實係呼蘭公民方面公舉並非英氏委任蓋英氏尙無和意也 
英旅長要求條件非將代理師長任國棟參謀長李景林警務處處長兼警察廳廳長警備處總司令楊雲峰三人去職離江不能和平解决聞三人係許之大主謀許氏倚畀甚深對此要求已成騎虎之勢現許英兩方面雖皆布告停止招兵宣示和平解决然英之要求條件在許認爲絶不能辦到故非俟中央命令不能解决也 
　　英軍方面除原有二旅三團六營外新招陸軍六營改警爲陸六營又變保衛團爲軍十團兵士約在二萬名以上許軍方面業將省城巡警改編爲警備隊四營又招保安隊二百名招編騎兵一團步兵一團省城招兵一時難齊現派招兵員二十餘名分赴長春哈爾濱雙城昂昂溪札蘭屯訥河克山嫩江等處招募現有新招兵士到省數起惟省城軍心不固僉謂一旦開戰斷不願殘害同胞甚有私備便服預爲變裝計者近日潛逃兵士已有數百名之多拜泉縣業被英旅長派楊營長把守省城所派廖營長已退兵離拜楊營長與兆知事麟意見不合暗示逐客意兆即日來省面許許令兆交代以現充該縣稅捐局局長暫行代理兆星夜回拜卽日交代復於日昨來省聽候差委矣 
　　許恐省城廣信公司官銀號接濟英軍兵餉特派師部軍需官王子新爲兩處監視員監視一切出欵聞王已任事每月出欵非監視員蓋印不能有效 
　　自許任事後督軍府原有軍需課已成虚設李參謀長在督署大樓上另設一小軍需處無論何欵均由該處出納聞自省城籌備防英後除照預算案不計外其由廣信公司官銀號用欵已達三十餘萬元所用之欵並未註明何項僅以參謀長小印爲憑 
　　省城所派招兵人員每員發給川資或三千元二千元一千元不等聞已逾三萬餘元羹聞英氏招募軍隊曾需鉅欵均向廣信公司各稅局縣署以印領借用註明用項較省城之條取爲有把握也 
[馮麟閣與殖業銀行]  
　　前二十八師長馮閣忱在奉省所經營各業甚多各股票無不有該氏之血本此次以通逆褫職交付懲戒凡與有關係之營業莫不受其影響其最影響於市面者爲興華殖業銀行不兌現是也查該銀行馮氏股本居大半自馮氏扣留津門明令未頒時卽微有遲滯消息迨至交付懲戒該銀行遂實行宣告暫停兌現故持有該行兌換劵者用以交易均被見拒質當業亦多數聲明不以此劵贖質狡猾之徒知將來未必無用卽乘機半價收買因此需用孔急者咸願半價售之不知將來作何收拾也 
[萑苻徧地之山東（懷瑾）]  
　　金鄕　匪首毛思忠自搶掠曹縣後聲勢浩大聚集黨羽至三四千人徐州兵變其逃竄者槪投毛部下又驟增一千餘人駐紥濟寗陸軍第七旅第一團第一營日前馳往擊匪在金鄕境與匪相角竟至失利營長張景雲臂部腰部均受重 
 
 
 

Page 7

 
 
傷現送入濟寗華美醫院調治生死尙不可知夫以跳梁小醜竞攻破縣城擊敗官軍其滋蔓難　之勢已可見一斑矣 
茌平　茌平縣自兩月以來零星股匪直如蝟毛徧地皆是縣知事寗賡韶直隸人也素畏匪不敢出城門一步近以匪禍猖獗收拾愈難乃呈請辭職新任未及到已携眷去矣聞該縣杆匪焚燒殘殺直無人道日前有李姓子年方十二三歲被刦去勒贖三千元李以索價太奢且家本寒素無從籌此鉅資憤然辭之匪等乃將李子割成數段掛於李之門首又有胡姓者被架去二人以勒贖誤期致觸其怒遂受凌遲處死之刑祇將首級二顆送還伊家其殘酷情形類如此者正不知凡幾也 
　　諸城　諸城縣爲民軍發祥之區遭禍亦最苦但自本年春間民軍結束地方苦痛爲之稍減詎自復辟禍起黨人主張討逆欲有所組織因之地方土痞綠林豪俠亦漸漸活動思再樹一幟以爲發財機會昨有自該縣至者據言東北鄕一帶忽發現鬍匪多名其中馬隊已有百餘騎均挾有盒子砲每十名爲一帮分駐於各鎭店集場目前並無何等動作然其勢已咄咄逼人矣 
　　鄆城　鄆城縣之梁山泊向爲盜匪淵藪殺人越貨習爲故常近因時局不靖匪首蔡五桂龐三傑之兩翼遂嘯聚舊部乘間竊發並與張克敬毛思忠等聯合南擾嘉祥北掠壽張西至荷澤濮縣觀城之交無處不有該匪等之蹤跡刦奪燒殺民不堪命其强壯者多被裹脅而去匪勢如此官軍疲於奔命截擊追剿至今仍未得要領故張樹元師長自滕縣回省城甫住兩日即匆匆搭車南旋卽爲此也 
臨沂　海州辮兵譁變後被官軍擊散者多數北竄於郯城臨沂兩縣交界處加以沂防張統領培榮目前因赴日照諸城一帶查防暫駐諸城縣境南路空虚故辮匪等乘機竄入大肆刧掠其尤甚者臨沂南關爲全屬精華商貨薈萃之所日前有辮兵百餘名於昏夜間侵入將著名商號刦掠二十餘家綁去夥友十餘人迨駐境陸軍聞信救援則匪等早已遠颺矣 
　　高唐　該縣爲由省垣至東昌要路平時來往客商絡繹不斷本年春間駐該縣之民軍就地遣散約五六營而地方匪患遂至不可收拾近月以來匪等於縣境之東西節節設伏凡稍有資財者出於是途幾無一能免以致商販絶跡行旅裹足駐聊城之新軍第一旅第一團前由平原車站運送軍米若干並有兵士保護不料行至高唐即有大股匪徒攔截要路將車輛大米護兵一槪擄去事後經多人之調停始釋放兵士而截留軍米團長戴春成雖受此奇辱然亦竟無可如何也 
[湖北現在之政聞]  
　　鄂督王占元前因河間通電卸去代行大總統職權以元首總攬全國政務不可一日無人負責曾依湘督譚延闓之意約集各省電懇黄陂復位贊成者計有十六省然黄陂以飽嘗世變即各省誠意强求亦决不肯再爲馮婦復電傳來詞旨决絶如故王氏重以段合肥之電嘱遂又電促河間北上有彼此互推卽糾紛立至之語河間處此時勢以再不肯繼任則將成爲無總統的民國故於昨日已有復電到鄂定於二十九日由寗啟節入京惟申明此行仍以敦請黄陂復位爲主大約到京以後尙須推讓一番方能正位至河間是否携帶師旅入京護衞爲今日國人所屬目茲據鄂軍界所談謂河間决帶兵一師但不隨同北上俟稍緩再㧞隊前往以免京人驚疑 
　　鄂省紳界中有通志局長兼總纂張仲炘氏係前雲貴總督張開嵩之次之前清曾任光祿寺少卿以諫阻修造頤和園觸怒西太后罷官頗享盛名然其人至今髮辮未除且每逢年節家禮及在祠堂祭祖必翎頂輝煌匍匐行禮其族有諫之者則謂吾之高曾祖以下皆如是冠服今宣統皇上尙在吾之功名（三品京堂）未革焉可忘君背祖從前張與吕范各巡按往來信函均不稱巡按而稱中丞及范巡按死張送祭幛上欵亦書中丞大人爲衆所共見紳學界皆呼爲怪物此次復辟事起聞張得信卽聯合一般老朽官僚致函王督軍請其贊成函面大書湖北巡撫部院王其家人不敢往投私易封送去王接函一笑置之茲已時隔多日王督忽於二十五日乘馬車親到通志局會晤經張延入談叙至兩鐘始出外間對於張王此次會晤有謂王督係專誠答拜因談得高興躭延許久者有謂因通志告成有期王故到局索閱初稿者究不知以何說爲然也 
　　鄂省於前日在漢口捕獲破壞黨吴亞平等後戒嚴非常奇緊茲因河南唐縣南陽等處旱荒饑民麕集鄂垣求食被巡警禁止不許入城遂在賓陽門外洪山一帶盤踞廟宇騷擾行人駐防該區豫軍第二混成旅部孫副官以現値戒嚴時代饑民團聚恐滋事端特報告軍署請示王督軍聞之惻然命每人賞發振洋四元小口半之着地方官押送漢口京漢火車南局隨交貨車解豫另謀生業 
　　王督軍以陸軍卹賞雖有定章而輾轉要求動需時日在有蓄積者固無妨碍而身後蕭條者則迫不能待查軍界同胞向有救濟死亡之例惟捐資無一定規則茲特命各師旅長發起軍界集腋會自督軍師長以下至士兵皆按月抽提薪餉存儲委員輪番管理凡屬在會軍人無論因何身故卽按該月所得會費平均攤與各軍官兵以此事爲極美善舉莫不贊成近有某師死一連長遂獲該會佽助至九百六十元之多云 
[湘省之財政近况]  
　　日昨梁財長電致當道謂國變以來湘省所欠中央鹽欵已達四十餘萬之多此欵關繫外債極爲重要啓超初任總長整頓財政之着手當以不失信外人爲要義特以私情公誼摯懇即日滙京倘再遷延則湘省淮運勢難再准放行云云省署接電後即籌議此事惟究竟如何應付尙未得悉也 
　　復辟事起國家多故釐稅收入不無變更司農仰屋已久省署因將不急各事分别停緩藉節支出昨遂令飭師範各學校所有六年應招新班生一律從緩茲將緩招各學校班數列下一第一師範學校添招學生一班費洋三千三百六十三元一第二師範添學生半班（共入班）費洋二千四百三十五元一第三師範增加二班七千四百五十四元附屬小學加一班費洋三百六十元一第一女子師範附屬國民部單級一班費洋五百六十七元一第二女子師範加學生一班費洋五千七百五十九元附屬小學曁蒙養園經費因加增高小部國民部幼稚各一班共洋二千八百元一第三女子師範（同第二女師範）一第一甲種工校附屬乙種工校增學生班半費洋二千八百元一第一藝徒學校招學生一班費洋二千七百一十四元 
　　省長因軍費問題特將六年度預算所定新發生事項分别移緩留作軍費咨請省議會查照備案會中同人認省長此舉違法特於昨日將原案拒却其咨文中理由計分三項（一）政務會議據何權能變更本會之議决案（二）變更議决案何以不交覆議僅咨查照備案係根據何項法律（三）湖南尙未出兵旣截用國家經費已屬敷用何以定要牽動地方預算案云云譚公以大局糾紛未了軍事行動一時不能停頓故軍費尙未可預計不能不先籌挹注且緩辦新政係暫時準備計畫如軍事停頓不需此費時當然仍歸辦理新政之用並未變更預算案特咨復省議會查照矣財廳長袁雪安省公署財政主任賓楷南恐議會對於此事尙多誤會復於二十五日上午十時前赴議會報告一切内幕及計畫要求議會同意當由議長接洽後允俟再開協議會報告大衆討論尙不知將來如何解决也 
　　財政廳長袁君因現在財政困難稅收虧耗甚鉅擬將釐金徵收各欵於原徵正加釐外統加五成徵收已呈奉省長核准并撰就佈告自九月一日爲始實行除通令各縣局遵照外已將佈告令發各縣局關隨時張貼并傳諭所在各商會以便先期轉告納稅商人一律週知俾得遵照完納 
[杭州快信]  
　　寗台鎭守使顧乃斌昨派員押解黨犯裘毛二人抵省楊督軍飭發軍法課訊辦 
　　嘉湖鎭守使王桂林電呈到省以該處爲水陸要衝梟匪充斥請添設特别偵探八員列入正項開支奉楊督軍照准 
　　三區警備隧統帶常榮清呈報省長以區部現已添設臨時偵探隊長一員探員六名所需經費請作正開銷業奉照准發給 
　　一區二分署警佐周汝杰二等巡長沈景山三等巡長穆經榮因失察高士坊巷黨人湯國樑案奉警廳夏廳長各飭記大過一次并罰本月薪餉十分之五 
　　各區戒嚴司令官先後電省請添設軍法員省會警廳前飭各區署檢查菴觀寺院及類似宿舍等户有無匪徒溷跡往往查報不力昨又嚴飭按户實行 
　　昨爲楊督軍夫人壽誕文武各僚屬赴署道賀者絡繹不絶 
　　日昨孩兒巷地方失愼警廳消防隊與聯橋廣福集義龍爭先馳救致起衝突毆傷隊士幸隊長李蔭梧和平勸慰方始解散 
[揚州近訊]  
　　清淮鎭守使馬玉仁以馮代總統於一日北上特晋省送行並請示防務於今日過揚 
　　巨商某君得清江浦某商號報告駐紥泗州之辮兵（第二營）於二十六日譁變全境搶掠一空商民損失不資 
　　張仁奎升任通海鎭守使之說雖未見明令兹據某君言實有其事一俟張君由寗返揚即將發表防守司令部於今日發給各營軍衣及軍用品駐揚七十六混成旅全部有移駐通州之消息 
　　場運局各科書記員前有三十四人潘局長蒞差後改爲四十六人現舒局長擬裁去二十二人各書記員聞信頗形恐慌 
　　兩淮張司長新委之鹽阜運銷局長黄雲台（前充花捐局委員）業於今日赴任 
地方通信 
[蘇州]  
　　巡警非法毆人續誌　蘇垣北區清嘉坊珠明寺前崗警因爲驅散唱小曲之人致與商民衝突拘捕多人波及商團會員解區後卽由商團部長將各人保釋等情已紀前報茲悉被拘者爲顧萬豐皮鞋店主顧松山學徒潘小四子又學徒某甲徵賞齋碑帖店主王吉元父子二人商團會員譚金波陸鳳仙共七人昨已赴吴縣公署提起刑事訴訟並請求驗傷當經檢驗吏騐明潘小四子被打傷面部鼻管流血譚金波腿部被打傷一處又譚金波顧松山王吉元三人兩手均有蔴繩綑縳傷痕驗畢經周承審員提訊顧松山供稱事爲店前有人歌唱小曲崗警前來趕散時適有學徒小四子等二人正在互相言駡該警疑爲駡伊即不問情由將小四子掌頰二下致鼻管流血如注當與該警理論致觸該警之怒立卽妄報巡官帶領通班長警前來逢人便捉巡官亦在場指揮竞將商民等用蔴繩反紥兩手如獲盜賊請求察核澈究又據商團操員譚金波身穿制服到庭供稱是晚先有巡警至司令部借打電話後因聞外間人聲喧鬧我等奉司令之命出外查問豈知亦被該警等毆打受傷並被用繩綑解赴區請求澈究餘人供詞相同供畢周君諭候移提該長警等解縣質訊辦理旋卽退庭聞警廳崔廳長是日並不在蘇嗣經總務科長安兆伯發電至南京報告情形後崔廳長立刻乘車返蘇先行派員調查此事細情當以警察非法毆人又復濫行拘捕商民波及商團會員實屬不法已極亟應從嚴懲辦已飭將該北區第二分駐所竇巡官先行撤差並將該肇事長警卽行看管聽候送縣訊辦 
[松江]  
　　松江駐軍之水陸檢查計畫　松江自宣告戒嚴以來由何豐林司合疊飭軍警認眞檢查業已擬定水陸檢查辦法十條以期周密准本月三十一號起實行其辦法如下（一）西車站歸步兵第十五團二營檢查旅客東車站歸輜重營檢查旅客原駐兩處之探訪員均應就近監視以昭鄭重（二）四城門水關歸輜重四營會同警察檢查出入旅客及來往船隻以杜㚥宄（三）大張涇橋歸警察檢查船隻遇有他故由步兵第十五團六連協助（四）西瓜河橋船隻歸警察檢查設有不便由砲一營協助以防意外（五）聖母宫西河口歸警察專司檢查船隻並由步兵第十五團二營協助稽查（六）城内外旅館歸警察檢查並由司令部執法處逐日派員檢查至市鄕客棧亦由就近軍隊檢查無軍隊駐紥處歸警察檢查軍警各界官員出差時應携護照不帶護照者查出槪不放行（七）楓涇由馬營長會同當地警察就近辦理（八）石湖蕩火車站及東西鐵道橋由步兵第十五團二營飭原駐官兵擔任檢查（九）莘莊新橋車站查無軍隊駐紥由警所轉飭該兩處分所分任檢查（十）松楓檢查暫行條規除擬照辦理外餘仍遵照軍署通令辦理 
[嘉善]  
　　經征僞造印串　嘉善縣經征員張鶴年僞造印串一事前經楓涇自治委員施能舉發後即由樊前知事飭拘張鶴年未獲一面卽令施將僞串給錢收回不使人民受損唯僞串版僞縣印因被張鶴年帶逃致未弋獲所遺經征一職由縣委任丁世齋接充丁於前日持五年銀串向各户售賣詎各户皆稱銀串已由張鶴年來賣業均掃數清完及細視該串縣印確係不符顯係竊取省頒之空白串而蓋用僞印者現已羣向施自治委員呈驗索償由施轉呈孔如事核辦聞此次發覺僞串爲數已有五六百元不知孔知事將若何辦理也 
[鎭江]  
　　饒懷文乘艦蒞鎭　海軍第二艦隊司令饒懷文於日前下午兩句鐘乘坐肇和軍艦由寗出發駛赴下游各口岸游弋至四句半鐘時抵鎭駐鎭軍艦皆升旗列隊恭迓昨晨饒君改乘舢板遍往象山圌山都天廟各砲台巡視一週 
　　區長調充敎練　本埠縣立警察敎練所本爲訓練巡士而設前因戒嚴令下防務吃緊倪局長令該所停課一月飭學警等各回本區服務茲値一月届滿不日又將開課令高分所長震楊爲該所所長而以易君元調充姚家橋警察分所所長昨經分别委任均預定八月一號蒞任視事 
　　批駁減繳屠稅　肉業屠稅一項前有他縣商民禀請財廳每月減成輸繳雖經奉有批准尙未通令實行本埠肉業認辦商董朱金波爲維持營業起見擬援照該縣肉業商民請減辦法具呈丹徒縣公署要求核准詎日昨奉縣署批示略謂呈悉前據該商迭次具呈業經明晣批示在案究竟何縣呈准減繳來呈並未聲明所請本難照准即便據以轉呈亦須俟禀准後始可遵辦乃該商等不候批示竟自扣繳四百元之多尤屬無此辦法仰即刻日照數補繳母得藉延一面姑予據情轉呈俟奉令後再行飭遵可也 
[揚州]  
　　委任場長　兩淮張季煜司長現委王奎臣（字瑞五）爲泰壩場長王君奉委后即束裝前往接事 
　　小輪違章　兩淮張司長前飭司員雇揚子公司順利小輪往寗載運眷屬及器具當在寗開駛回揚時適値星期日南京關未給關單該小輪恃有司員命令竟自開駛該關以其違章應將小輪充公現揚子公司以順利小輪約値一萬五千元爰向運署交涉要求賠償聞張司長已在寗向該關說項請將該小輪放回未識若何了結也 
[安慶]  
　　軍隊開赴大通　日前當塗采石等處大遭辮兵搶刦商民損失不資近聞大通又有不穩消息該處居民頗爲驚恐故今日第八路李良臣統領已派八路第三營開赴該鎭駐紥藉資保護 
[杭州]  
　　新市場又獲黨人　新市場某旅館近宿有退伍軍官張百載王林陳釗夫等三人傳聞有受人指使謀到杭起事被省會警廳探員偵悉帶警破獲搜出信函等件卽將三人押送到廳經司法科詳細鞠訊供認不諱並擬有某種舉動夏廳長以事關重要昨已備文解送督軍署軍法課訊辦 
雜評一 
[内閣之能力（默）]  
　　從前内閣方針之不能貫澈者以有府院意見爲之梗也又有國會議員爲之梗也更又有内閣中異黨之閣員爲之梗也今　三者之梗皆已去之矣一切政令可以自由而絶無牽　矣然而以内閣之現狀言如對付川省戴劉之爭仍以有人反對而不能實行其嚴厲之主張也江省英許之爭仍以有所窒礙而未得根本上之解决也兩粤朱劉之對調則又以粤已自主而抗不奉行其命令也内閣之威權旣不能行於川又不能行於江更不能行於粤而川江粤之紛擾遂依然如故然則今日政府之能力亦猶之昔日政府之能力耳强固云乎哉統一云乎哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[印花稅欵無可籌解]  
　　上海總商會復縣公署函云徑復者六月二十號准貴公署函奉江蘇印花稅分處電開現在時局多事本省財政機關聯合一氣維持本處成立未久稅收甚絀上海南北兩商會前領稅票三萬元事隔半年賣出不少未據解到令仰迅催籌解數千元以濟要需等因相應函致查照等因查敝會前領印花二萬元僅售出三百餘元該欵已如數照繳在案其滯銷之原因無從揣測昨日常會討論本會前與南商會查驗各業現存之稅票尙有四萬餘元而市上貼用者已滿坑滿谷若非有特别原因則此項積存稅票從何而來商號出資購買不問其來歷如何是在總機關處有以防其微也旣無售存之欵無可籌解相應函復卽祈察照轉答爲荷 
[推廣國外貿易之機會]  
　　上海總商會致出口公會函云徑啓者敝會據美國莫更斯經售代辦處來函請轉致上海製造出口各品之商號及有勢力之銀行一併見示牌號等因其意在與華商直接貿易昨日敝會常會討論其所開之貨品爲獸皮牛皮樹膠木油染料猪毛之屬本國有何家商號可以介紹貿易應請貴公會調查公舉可以信任委托之商號將其牌號開送介紹推廣出口土貨之營業亦時會機遇所應注意者茲將該代辦處來函譯文照錄送閱應如何答復之處務乞指示爲荷 
[馮河間提前啓行消息]  
　　馮代總統晋京一事頗爲各界所注意然其行期遲遲未定至最近數天始有准定八月一日啟行之說今乃據本邑官廳傳出消息馮代總統實已於上月三十日由寗起程遵津浦鐵路北上想因道途不靖特將起行日期提早兩天以昭愼重也 
[賀贊元邀請議員赴粤]  
　　賀贊元昨致旅滬國會議員函云贊元經旅粤同人公推回滬速駕於三十號抵滬廣東方面業推覃君超鄒君魯籌備招待國會議員事務并指定陸軍學堂測繪學堂爲招待所軍民兩長議會及地方各界對於議員來粤均極歡迎所有軍界情形自中山到後融洽一致外間所傳多非眞相恐遍訪不及特此奉聞希諸公早日赴粤庶達集會之目的而奠民國之基礎 
[北軍南下誌聞]  
　　政府因滬浙毗連唇齒相依現値浙省謠言不靖擬派重兵南下駐紥滬地爲浙援應此項消息喧傳已非一日茲據本埠軍界中傳出消息北京政府决定抽調陸軍一師航海來滬作爲游擊隊聞已在京起程日内即可抵此惟此項軍隊爲北洋陸軍内之第幾師原駐地點係在何處及到滬後以何處爲駐紥之所因軍隊調防事關秘密未經一一探悉姑誌之以觀其後 
[江元砲艦出發]  
　　江元砲艦接奉電令着即由滬赴寗遊巡長江一面電致松滬護軍使准予該艦出口等情已誌昨報茲悉江元砲艦奉令後遵卽裝足煤斤呈報護軍使核准於昨日（卽三十一號）午後四時由南黄浦輾輪出口駛往南京 
[秘密招兵之防範]  
　　浦東爛泥渡三區警正解恩桂昨奉徐廳長訓令略謂頃據探報有人在浦東西各碼頭招兵情事查浦東一帶小工衆多値此歐戰未　若輩生計困難之際難保不有挺而走險着即嚴加防範隨時密查如有前項情事發生務將爲首招兵之人嚴拿解究按法懲辦等因解警正奉文後立即督同各分駐所警佐一體遵辦 
[運送剿辦辮兵之軍用品]  
　　馮代總統以徐州一帶近有遣散之辮兵騷擾爲患曾令浙省赴寗之三支隊官兵擇要駐紮以資剿辦邇因需用砲彈甚殷爰特電令上海兵工廠飭撥七生五口徑砲彈四十大箱迅解甯垣撥濟軍用聞謝總辦業已配齊於昨日起解赴寗以備發交駐徐防軍應用 
[洪述祖之供詞]  
　　暗殺前農林總長宋漁父案内之要證洪述祖被宋振吕扭控公共公廨迭經中西官研訊已歷誌本報昨日午後由滙司捕房捕頭率同中西探將洪述祖押解公堂經王崧生襄讞會同美博副領事升座刑庭續訊上海地方檢察廳長林炳勳亦到庭觀審堂上即命被告洪述祖上堂站立見證桶内由被告代表畢士華律師詰據供稱來滬已有二年我於民國元年即西曆一九一二年在北京或在天津地方是年上半載在前總統袁世凱處爲隨員下半年在内務部爲秘書其職務如前清之收發專司往來文牘函電等件非奉上官命令無發表已意之權原告所控案情我不能承認我與宋敎仁並不相識亦無仇隙即往來之公文函電亦並非我個人之意見我與應桂馨認得是年會來北京一次當因彼係江蘇都督程德全所委之駐滬巡查使應隸内務部管轄故到京後内閣總理兼内務部總長趙秉鈞例應謁見總統亦見過供至此畢律師即將信函一封給洪閱看洪即答稱此信係趙秉鈞所書因其時我正在趙處爲秘書故我確知此信係趙之親筆寄與應葵臣的畢律師又將應密電本簿面上所書應密兩字及年月日等字樣詢問何人所書據洪答稱係趙親筆又將電報一紙給洪閱看並向洪詰據答稱此紙我未曾見過然其電中句語我在趙處曾經過目畢律師即向堂上聲稱此電上首蓋有江蘇都督及上海交涉使之戳記云云復據洪述祖供稱此電非但過目且部中亦有案卷可稽畢律師即將此電當堂宣讀一過並稱此電係用應密並非川密譯畢又將一電給洪閱看並向洪誥據供稱此電知道亦係應密後因洩漏卽改用川密電本原告律師卽根據此電要求將函電呈堂作證拍發冬電之陳世經亦係秘書與我相識他所發之電北京曾經收到云云畢律師又將一信給洪觀看後答稱此信因於上午接到冬電下午由趙嘱我繕函答覆畢律師又問函中有大題目激烈問題等字樣是何用意洪答稱因運動國會議員等軍畢律師又將二月二號所發之信向洪詢問此信是否爾書洪答稱是趙所嘱二月二號以前之信非但與本案無關且與宋案亦無絲毫關係因此種信函全係選舉議員之事也畢律師又將一信給洪觀看並向詰問函中改用川密之語此係何故洪答稱因陳世經之應密電本洩漏國務院事由趙親至内務部嘱令改用川密畢律師又問信中云郵局須防是何用意洪答稱其時因郵局拆看信函之故答畢復稱川密電本我處存留一本應密電本則不在我處我凡遇川密之電我可當場繙繹惟應密我處並無電本故收到後即行加封轉送趙之庽所我寄應葵臣之信中有除刻圖章外餘事悉由趙命之信與二月二號之信有連帶關係因當時應葵臣來電云欲赴日本調查宋敎仁在日本犯奸騙案并欲將日本警署所出之牌票攝影帶回等語畢律師即向堂上聲稱原告律師悮宋件到手即來領欵爲宋事辦到即來領欵云云譯畢復將電報數條給洪閱看并向洪分别詰據供稱毁宋酬勳這電我雖知道並非由我起稿然此四字並非被告之事蓋當時被告身任書記斷無酬人以勳位之權力酬人勳位既另有酬人勳位權力之人在則所嘱毁宋一層亦定係這人之意况彼時我見此數字即向趙秉鈞詢問趙云毁宋係毁滅之意爾尙未知道乎我聞語始知爲破壞宋姓名譽至於梁山巨魁四處騷擾及緊急命令已發等電均係應密並非川密故接到後即轉送與趙不知内中所云何事直至在青島涉訟始悉匪魁已滅之電當時雖然看見因應身任巡查使之職疑係捕獲盜匪故亦不以爲意四月二十七號之信確係我寫其中有四層原因要求堂上詳察（一）我與宋姓並不相識亦無往來更有何仇隙謀害其生命（二）我爲秘書萬事祗知奉命謹愼（三）我之職任如留聲之機器電話之聽筒雖有傳遞消息之能而無自主之權（四）原告以毁宋酬勳四字爲控告大旨然此四字已足表明被告與本案並無關係卽應所拍號箇等電我無阻止之權我今天到堂全係忠直之語原告律師如有可疑之處儘可向我詰問我如果與宋案有關四月二十七號如何再肯寫信來滬我前在青島時已至德國法庭所控案由與現在略同後經西官判决無罪咨復中國政府備查訊至此因爲時已晚遂由中西官判被告還押候禮拜三午後再行續訊 
[北京路之越貨傷人案]  
　　天蟾舞台藝員趙君玉寓居公共租界北京路富潤里一弄六百十九號門牌前晚十一時因包車夫出外泡水門未扃閉突有盜匪七人一擁而入其時趙正在舞台演劇祗有眷屬女傭等在家該盜等入内後當由三匪出示手鎗嚇禁聲張餘匪登樓搜刦迨包車夫泡水回來見之大聲喊捕該盜等乃不敢窮搜刦取約値數百元之衣飾下樓分頭逃逸該包車夫認定一匪尾後窮追沿途喊捕該匪逃至浙江路香粉弄口適探夥渾名小剃頭阿和者在旁聞呼捕盜上前攔阻當被該匪開鎗拒捕擊中該探夥前胸受傷倒地該匪遂竄入香粉弄黑暗中逃逸迨中西各捕聞警趕至該匪等已早遠颺當將受傷探夥車送仁濟醫院醫治聞傷勢甚重恐有性命之虞事後由趙回家檢點被刦各物開單報請老閘捕房立飭中西包探協往察勘一過並向事主詢明被刦情形及該匪等年貌服式據情回訴捕頭業已禀請麥總巡通飭各捕房中西探捕一體留心偵緝矣 
[暗殺嫌疑犯發交軍法審判]  
　　松滬盧護軍使以暗殺夏粹芳之嫌疑犯周棲雲業據英公廨報解預審終結會判引渡到署因特電呈中央請示應用何種手續審訊抑發交司法官廳審辦茲聞已奉陸軍部電復應以軍法審判等因當卽發交軍法科遵照辦理 
[卸任交涉員應召赴甯]  
　　卸任駐滬交涉員朱鼎青君因奉馮總統任爲公府秘書定於昨晨赴寗本埠工商研究會等各團體本擬開會歡送因行期匆促未及預備故遍發通告請各會員到站公送以表歡忱是以工商研究會副會長謝復初及各會員均於七時陸續赴站候至七點三十分朱君乘車到站經謝君等與朱君握手後入休憇室略談因開車時届遂送至月台登車旋聞汽笛一聲車已開行歡送諸君遂脫帽揚巾以爲送别云 
[絲綢出口之調查]  
　　法公司船鄧彼亞號昨日由東洋來滬今日出口開往法國麥賽而及萊痕等埠本埠各洋商裝載絲綢甚多計百利洋行絲頭下脚二百零一包達昌洋行湖絲二十五包黄絲十四包廠絲二十八包　繭四十一包固益洋行廠絲十包湖絲五包有餘洋行黄絲四十二包祥利洋行白絲十八包黄絲四十五包筆喇洋行絲頭下脚一百二十一包信孚洋行湖絲三十七包三井洋行白絲三十包伯興洋行白絲三十四包絲頭下脚三十八包黄絲二十八包彙昌洋行山東綢八件河南綢十件義昌洋行黄絲二十六包公安洋行白絲十五包百多洋行白絲七十四包 
[體育傳習所同學之措施]  
　　前江蘇省敎育會附設體育傳習所同學今夏來滬聽講童子軍及職業敎育研究會者逹三十餘人之多日前假省敎育會開會集議組織同學會首由主席沈信卿先生報告開會宗旨並言公共體育場之已成立者有丹陽上海青浦金山句容江浦江都吴縣靖江阜寗泰縣金壇崑山太倉常熟江陰泰興六合江寗實應泗陽等二十餘處在規畫中而將次成立者有松江沛縣高郵宿遷溧水丹徒吴江寳山無錫等處此外未經報告而已成立及在規畫中想尙有十餘處次由胡少亢君提議謂體育傳習所原由省敎育會辦理省敎育會職員與體育傳習所有密切之關係當然推爲名譽會員體育傳習所業已停辦就事實之便利圖本會之維持永久則名譽會員當亦得推舉爲職員經衆贊成遂付表决次通過章程後選舉職員正會長沈信卿先生十二票副會長張士一先生十三票幹事員王壯飛君二十二　胡少亢君二十一票俞元爵君十九票末由當熟徐兆希黄玉甫陶毓才崑山王兆佳王子馨泗陽李普卿江陰沈松壽靖江金醒宇陳也湘阜寗陳覺民金壇徐覺羣李進之上海王壯飛胡少亢發起組織公共體育場聯合會通過草章乃搖鈴散會茲將同學會及公共體育場聯合會章程列左　　體育傳習所同學會簡章　第一條本會由體育傳習所同學組織故名體育傳習所同學會　第二條本會以聯絡情誼研究體育爲宗旨　第三條本會以體育傳習所同學爲通常會員體育傳習所職敎員及省敎育會職員均爲名譽會員　第四條本會設正副會長各一人幹事三人調查員無定額　第五條本會職員由會員公舉任期一年一任連舉連任惟調查員得以事實之便利由會員推舉或本人自擇　第六條通常會員年納會費銀一元名譽會員無須納費　第七條每年開大會一次由會長定之　第八條研究會特别會職員會臨時定之　第九條本會附設於省敎育會 
　　公共體育場聯合會簡章　第一條本會定名江蘇省公共體育場聯合會　第二條本會以互相研究促進社會體育爲宗旨　第三條本會以各縣體育場辦事人員爲當然會員凡熱心社會體育對於本會能留意贊助者本會得推爲名譽會員　第四條本會職員公舉正副會長各一人書記兼會計一人（由正會長推任之）交際員各縣一人（由各縣公共體育場推任之）評議員若干人　第五條本會職員任期一年一任連舉連任名譽會員與本會關係較切者亦得公舉爲正會長或副會長　第六條本會經費由各縣體育場擔任之每縣常年費至少四元其經費較充之處能每年或臨時多認若干者其數不限　第七條本會暫以上海體育場爲會所　第八條本會每年開會兩次其會期由職員公議臨時宣布　第九條本章程有未盡處得隨時修正之 
[西成小學記事]  
　　滬城西門内蓬萊路市立西成小學因接市學務委員賈粟香通告遵於暑假期内開設補習科男女學生咸得入校補習各科學以期純熟不致光陰虚擲其補習日期以三星期爲限並聞該校自開辦以來已十有二載成績優良本年上學期學生有四百餘人現定舊曆六月初五日起至七月二十九日止招考新生七月初四日收學費初五日開學云 
[青年會交誼大會之結束]  
　　今日（星期三）晚八時半四川路青年會成人童子兩部就該會屋頂花園開月下交誼大會爲該會新屋落成後之創舉秩序中備有三絃專家琵琶大家等奏彈各曲另有高尙西樂名人演說及中西文虎滑稽談各種游藝本會會員無論成人童子均可憑會證入座再聞該會每逢星期六晚向有會員聚餐會藉以聯絡交誼茲因時交炎夏各種菜點不易備辦故暫停止舉行一俟陽曆九月天氣漸凉再行續辦故此次交誼大會實爲上半年之結束云 
[歡迎美國商務委員之宴會]  
　　寰球中國學生會前晚七時宴北京美國公使館商務委員阿　爾待君於一品香到者爲余日章鍾文耀唐露園曹雪賡陳光甫歐陽駿民張季鸞李觀森朱成章吴和士韓玉林湯壽軍邱道生及朱少屏十五人宴畢阿　爾特君演說大致謂中美兩國情誼最睦但美國有少數人尙不能詳知中國内情急宜使之詳知中國之絲茶棉向爲出口大宗近來日漸衰敗急宜用全力振興現在舊金山及仙鴨鐵耳已設有專門研究敦睦中美人民情誼增進中美商務之會甚望上海方面亦發起此種組織云余日章君代表同人演說云聆阿君高論非常感謝同人卽擬在寰球中國學生會發起一專門討論此題散會時已鐘鳴十下矣 
[普益習藝所展覽美術品]  
　　普益習藝所欲於工藝上求進步使社會有志實業家及本所學生得以廣其識見特徵集中國古今各種美術品如收藏家所藏唐宋元明清五朝名人書畫近時各名家眞蹟嗜古家所藏磁銅玉石古董及仿古陶瓷各器科學儀器生理模型動植物標本竹木銅漆各器牙石彫刻各省要貨學校成績手工織物化粧物品本所成績應有盡有萃國粹於一堂開未有之盛舉已定陰曆本月十五日開幕以一月爲期於研究美術之中寓維持善舉之意想有志實業曁熱心公益者届時必爭欲廣其眼界也 
[大連油豆餅業之近訊]  
　　本埠油荳餅業昨接大連同業電告現貨市價尙稱平定而期貨反形疲滯故近兩日不敢放膽抛進日商見此景象將價遂漸低落八月份期貨黄豆每擔開價五元五角五分較前日跌一角豆餅每片一元三角八分亦跌二分豆油每擔二十元零四角亦跌四角九月份黄豆五元六角跌一角五分豆餅一元四角四分豆油二十元零二角亦跌五角云云 
[水果業議訂新章]  
　　滬南水果同業因近年來時勢艱難金融恐慌上海爲通商大埠凡事先受影響所有該業與外埠交易貨欵亦應提　收取現已 
 
 
 

Page 11

 
 
邀集同業公同議决章程三條通知各埠店家一律查照茲將新章三條照錄於後（一）各埠各號售貨欵洋每至二十五日核結杪賬寄與該號訂來月初五日滙欵來申（一）各埠各號所用水客辦貨不獨管理一家間有一家乏力擱淺而水客置之不理是該水客亦失信用可咨照該殷實號家更換水客本同業准發傳單將該水客秋理家一律止辦（一）外埠來票以十日期爲限逾限退還作不付論 
[織呢廠廢棄可惜]  
　　龍華日暉織呢廠自歸省有後停閉已久曾經郭商廷澍呈請省道兩署每年出資一萬二千兩訂租三年試辦毛絨線廠以興實業而免廢棄等情由省公署及該商分呈財政部請予核准開辦至今尙未批回茲悉該廠自遭前次雹灾廠屋均受擊損雖曾由保管員呈報茲未興修現總商會會長朱葆三會董謝　牕等因見該廠停閉日久廢棄可惜並查得織造毛絨不如織呢利厚惟資本稍鉅是以商由郭君聯合進行郭亦以獨力勢弱現旣由商會會長等措籌資本自應允爲聯合當於昨日聯名具呈財政部略謂商等因該廠停閉日久廢棄可惜故籌集資本租辦織呢以興實業而挽利權應請迅卽批准以期早日開工云云未悉該部能允如所請早日批回否 
[通令仿辦童子軍]  
　　上海縣知事公署昨日訓令各區學務委員賈豐芸等文云案奉江蘇滬海道道尹公署第四百三十號訓令内開案奉江蘇省長齊第三○○一號訓令内開案准敎育部咨開上海無錫各學校童子軍辦理狀况現經派委省視學臧祐調查去後據復稱上海各校創辦童子軍以工部局設立之華童公學爲最先時在民國二年及後外人設立之各學校相繼組織乃有中華童子軍總會之設嗣交通部直轄工業專門學校及附屬小學校省立第二師範學校及附屬小學校以及上海縣立第一高等小學校亦踵起仿辦現在上海童子軍共十五團屬於我國設立之學校者有五團一切方法悉照中華童子軍總會所支配至無錫各校仿辦童子軍最先者爲省立第三師範附屬小學校時在民國二年後各校聞風而起者不下十餘所乃於五年之春組織聯合大會定名爲中華江蘇無錫童子軍團聯合會現共有二十九團其一切辦法悉受聯合會會所支配此上海無錫各校仿辦童子軍緣起及現狀之大槪也至關於各軍團之組織課程敎授訓練以及一切設施事項另分縷繕成清摺呈請鑒核等情據此相應咨送察核等因並清摺一扣到部查童子軍之組織原以陶成其服從規律之習慣涵養其堅忍武勇之德性而發達其公忠愛國之精神實爲補助青年敎育之良法該摺内所列各軍團課程規律均有條理而上海各團及無錫聯合會進行甚速良用嘉慰惟創辦伊始尙難普及而實行推廣亦未可專恃文告爲督促應一面設立請習會使小學敎員之願訓授童子軍者得以實地研習一面飭令省視學就視察所及相機倡導一俟省會及各屬舉辦之處稍多即察酌本省情形設一總滙機關藉資聯絡而加策進其上海及無錫兩處開辦最先已著成績並先傳知嘉勉以示鼓勵相應咨請查照辦理等因准此查此項童子軍實爲發揮精神敎育之良法惟基本敎育苟未確定基礎卽使仿辦徒貽畫虎之譏准咨前因除由省敎育會設立童子軍研究會以便實地研究外令仰該道尹轉行所屬各該縣知事訓令境内各學校體察情形酌量仿辦以爲敎育青年之助其上海開辦最先著有成績並卽傳知嘉勉此令計前上海無錫童子軍辦法十三本等因到道奉此除存二分備案并分行外合行令仰該知事即便轉行境内各學校體察情形酌量仿辦以爲敎育青年之助母違切切此令等因到署奉此除分行外合行令仰該員卽便轉知本區域内各學校酌量仿辦此令 
[下關火警之報告]  
　　本埠海軍機關昨接江甯來函報告上月三十日下午五點四十分鐘下關地方某罐頭公司棧房因電線漏電發火肇禍雖經停泊該處江面海軍第二艦隊内之江利聯鯨江貞南琛建中等艦立派水龍隊登岸施救無如風狂火熾驟難撲滅以致該棧全屋均成灰燼約歷一句餘鐘鄰近房屋幸未延燒聞該公司所製罐頭皆貯牛羊鷄鴨之肉以備運赴歐洲云 
[閘北二段救火會選舉職員]  
　　閘北二段救火會今届第七次選舉職員之期先期由董事及隊員兩部投票於七月二十九日下午三時在該會事務所由正會長陶子敢君副會長甘燼初竇耀庭君等蒞會監視開筒當選職員列左　正隊長徐少棠　左隊長虞廷愷　右隊長羅子惠　書記員王賚生　會計員徐芹香　庶務員俞榮華徐幼棠　調查員何天生余廷元　捐務員李嵩寳　機務員張瑞章 
[爭掃地脚之最後對付]  
　　本埠米業仁榖公所漢帮志成堂與轉運公會爭掃麥根路棧地脚貨雙方不肯讓步已疊紀報端爰又於前晚邀集南北豆米兩業及雜糧號家在豆市街采菽堂開會討論公衆議决自明日起（卽八月一日）各同行將火車運到之貨轉存洋棧以後停止火車運貨之交易並暫止出貨待將此事解决後再與聯絡云 
[護軍使署之通傳]  
　　松滬護軍使署昨日通傳軍警各機關云爲通傳事本年七月二十二日准江蘇戒嚴總司令部函開案查七月六日奉副總統兼江蘇督軍令開現因時局不靖本省亟應依法戒嚴藉保治安並將布告預行張貼王師長廷楨並著委任充本省戒嚴總司令官趙旅長俊卿著委任充本省戒嚴副司令官總司令部設於南京軍署各分區司令以各區最高級長官分任之此令等因奉此業經分别函行在案現已遵在軍署設立戒嚴總司令部開辦任事所有各區應辦事宜以及函電文件均希逕送本部以便接洽等因准此查蘇省戒嚴條例業經分别令行曁頒發布告張貼在案茲准前因合亟通傳仰卽知照 
[粤東兵工廠電調技師]  
　　粤東兵工廠以白藥一項如製造砲彈所必需粤廠未明製法深爲缺憾查得上海龍華製造分局向有製藥一廠所造白藥甚精自宜電調技師來粤敎製故特電致龍華藥廠委員朱應鳳挑選製藥技師二名於前日赴粤擔任敎習 
[交涉員往見護軍使]  
　　新任駐滬交涉員薩桐蓀君於昨晨十時許乘坐汽車往龍華謁見盧護軍使當由盧君親自接見茗談良久始興辭而别 
[警廳長派員點名]  
　　昨晨八時淞滬警廳徐廳長委任本廳各科長員分詣各署所點名其第一區及所屬各分駐所委派沈維杰科長前往泉漳會館内場地各所長警排隊而至齊集聽點由沈科長依次點驗畢因天時炎熱當場未及代徐廳長訓勉當即分隊各歸嗣經沈科長將徐廳長諭發之白話勸諭規則九條分飭各區署所照錄後次第給發各棚長警傳觀 
[催報七月份違警罰欵]  
　　淞滬警察徐廳長昨日通令所屬各區署所警正佐迅將七月份經辦地方人民違警案件及罰欵若干分别列表造報仍將所塡之清單逐一批回粘貼署所之前以昭核實 
[警廳今日發餉]  
　　淞滬警察廳昨日通傳各區所隊警正警佐隊員等略謂七月份餉銀業已領到准於八月一號上午八時來廳具領仰卽知照 
[續誌私和人命之梗阻]  
　　學宫東首同興泰紙作坊主白利文於舊曆本月初九夜糾衆將同業中鎭江人趙庭章毆傷致斃白卽央人向尸屬給洋私和已於十一日將尸棺殮旋爲地方檢察廳訪悉飭警查究已紀昨報茲悉趙庭章尸身係由尸弟庭秀庭春並子如松等到場收殮將棺暫寄於西門外京江公所後卽向白利文索取洋數十元詎白見棺已抬出即避匿不面庭秀等正在憤恨適地檢廳派警調查庭秀因事歸鎭江遣弟庭春携同如松等投廳具詞告訴要求伸寃林廳長立飭法警於昨日午刻將白利文拘案並傳初九夜聚吃講茶之明月樓茶館主及經手私和人命之各證人到案下午經賀檢察官提案研究尸屬堅求伸雪質之被告則稱庭章實係發痧而死賀君判兩造各具供結呈查白利文先行收押候調查實情再行核辦 
[判决翻銅作命案]  
　　西馬橋北首同泰祥銅帳鈎作學徒毛福以剪刀半　將師叔陳炳恒戳斃經伊師陳清奎報經地方廳派員驗明並將毛獲案預審又傳該作同帮學徒阮老二張登海楮文林羣文海羣桂海等到案預審證明毛福行兇各節判毛收押阮等交陳清奎領去候示在案茲悉此案業經檢察廳起訴審判廳昨日由該廳堵賀推檢各官開庭辯論之下以毛福殺人罪當然成立判處無期徒刑兇刀没收 
[行夥被匪攔刦]  
　　南市大碼頭晋泰荳米行遣夥往浦東太古棧出貨不料在公司碼頭被匪徒沈和尙搶去棧單二張現洋四十元該行夥情急喊捕卽經碼頭　　楊阿桂拘獲人贓解送法捕房事後該業以屢被搶刦曾經業董禀請交涉署商准外交團轉飭捕房恊同查辦今旣弋獲擬請嚴重懲治云 
[匪徒游街示衆之作罷]  
　　本埠城廂内外居民凡有翻造房屋新開店舖者每有一種匪徒向之索詐自數元至數百元不等此次有該匪黨領袖混名油嘴桂生者與法租界匪黨頭目某甲因分贓起釁結成仇隙兩造各糾羽黨多人約期决鬭事爲淞滬警察廳徐廳長訪悉以其有碍治安密飭偵緝隊將油嘴桂生等設法拿解到廳發交司法科訊供之下判於陽曆七月三十號將該犯等鎖項派警押往城内外各要道游行示衆前日届期該廳正擬飭警將該犯等押解游行忽據偵緝隊士到廳報告謂該犯等羽黨衆多出外游行深恐中途有失等語因此復諭將該犯等收押候辦 
[誘姦尙無證據]  
　　南京路文滙西字報館西人指控山東小孩陳小二子竊取鉛字等情由捕將陳孩與其姊劉陳氏一併拘解公共公廨訊供判令分别押候查明再核在案昨晨由廨復訊先由原告西人上堂訴明前情繼由該報館司閽印人投訴如何被竊實未得悉等語訊之陳供實因司閽印人引誘其姊劉陳氏姦宿許給洋一元二角囑我在外等候詎事後向索分文不給旋交我鉛字一包並非行竊乞鑒劉陳氏所供各節與其弟相同王崧生襄讞商之美博副領事以劉陳氏所供被姦一節並無證據惟不應使其弟竊物判押女所兩禮拜陳孩姑寬開釋該印人斥退 
[地保被拘後之抵抗]  
　　邑紳黄涵之前在虹口二十三保二圖爕昌火柴廠後購買王姓鄕人墳地一方計地四分餘曾經立契給價由該圖地保張煥榮蓋戳托某洋商呈送領事署轉換道契移送會丈局以便轉送交涉道尹兩公署蓋印去後嗣經會丈局查檢擋册該地已於二十三年前被已故地保朦混轉契此單已屬無效由局將原單串退回黄君得悉後立邀該保及地主詳詰均茫然不知後經中人等極力排解擬令地保賠出半數以了其事張因並非已過不允賠貼而地主又將地價用罄是以黄君具詞赴縣公署立派催征吏傳到張保審訊之下判令拘留勒限料理詎收押後爲伊子所知於日前延請愛理司律師投赴公廨控訴縣公署不應私押界内居民請求澈究聞西官以地保雖爲公役然華官至界内傳提例須照章持票赴公堂簽字後方可執行今張煥榮確居界内華界官廳並不知照傳至城内拘留具呈人所控誘入城内私押實屬違背定章自應澈究現已擬定對付辦法云 
[巡官深夜捉賭]  
　　浦東爛泥渡三區巡官劉恩誠前夜二時許率警在典當弄某號屋内拘獲聚賭之劉大成子王小三子劉二吴小四子楊魁子李小三子吴大施萬等八名連同賭具併解至署經解警正略詰一過判劉大成子王小三子各罰洋三元劉二無洋改押三月其餘吴小四子等五名各拘留一日賭具銷燬 
[暗差巡捕受辱]  
　　滙四捕房第一千一百十六號暗差華捕前日在美租界阿拉白司脫路查見某絲廠工人所推之塌車上多裝乾繭以其違章上前喝阻被住居附近北長康里二百零六號門牌之李雙喜干涉阻止且糾同流氓三十餘人肆毆受傷該捕急鳴警笛當由一千零三十一號巡街捕到來將李拘入捕房禀請捕頭核辦 
[酒店聚賭抽頭]  
　　東有恒路一千五百五十三號門牌瞿阿二所開之酒店内容留外人聚賭抽頭被二百號華捕查見以其違章歸禀捕頭請廨出單傳瞿到案訊究 
[緝獲長江積竊]  
　　長江積竊王景福昨在浦東太古公司碼頭山東輪船上假搬運行李爲由乘間竊取搭客甄雨民皮夾一隻内有東三省銀票一張銀洋四元五角當經甄馳報巡丁頭目楊阿桂將該竊追獲抄出原贓就近拘解三區警署經解警正略詰之下判將原贓給失主具領王竊轉解警廳司法科訊究 
[請究偵探需索]  
　　浦東開設小貨行之姚金寳前因收買賊贓經水巡捕房拘送地方審檢廳訊判徒刑業已期滿開釋姚釋出後仍理舊業詎有偵探陳長喜顧陞等以姚仍在暗收賊贓向之需索姚心不甘服至警廳禀控當爲門崗守衛巡警拒却姚乃投地方檢察廳禀請提究現經林檢察長核准已函請警廳查辦矣 
[不認虐待姪媳]  
　　女孩三女子前日在楊樹浦路徘徊啼哭經二百六十七號三道頭華捕查見詢係迷途帶入捕房轉送公共公廨諭令暫留濟良所昨晨由所將女送至公堂請示先由西女董投訴該女遍體均有傷痕據稱遭其叔婆淩虐請究云云即據三女子供稱住居梧州路大有里七百三十二號門牌年十五歲翁姑現在鎭江我住叔翁陳兆甫家内日隨叔婆汝氏至絲廠學習行盆時遭虐待是以走出等語並由捕房將陳兆甫傳案訊據陳供姪媳寄居伊家非常優待訊之陳汝氏亦不認將女凌虐中西官將陳兆甫夫婦斥釋三女子仍留濟良所候傳其翁姑到案再核 
[翻造水神閣井亭]  
　　南市小南門外外倉橋南堍向有水神閣井亭一座係前清上海縣裴大中捐廉建造迄今已數十年刻因該處市面已盛居户日多故井亭内設有菜市每日午後有各種貨攤羅列其間惟該亭房屋年久失修日漸朽窳迨光復後此項經租事宜已隷入公欵公產處現經地方紳董議請翻建樓房十二幢舊有之公井兩口圈入中心仍將房屋出召取租撥作公欵業經禀准上海縣沈知事招工承攬昨已動工翻建 
[崇明承發吏失竊公文]  
　　崇明縣公署承發吏章彩臣前日因公來申行經南市十六舖泉漳會館附近某衣莊門前俯身紥脚其所儲衣袋内小皮包一個（内有傳單送達證等公文三紙及鈔票洋五元）被扒手竊去覺察後卽開具失單報告一區署請緝旣由該處崗警將形跡可疑之小工孫福貴一名拘入該署詰問孫堅不承認當即移解警廳司法科訊究 
[女工私取乾繭]  
　　無錫婦人陳殷氏向在美租界阿拉白斯脫路一號門牌某絲廠工作前日私取乾繭數磅被該廠用人陳雲泉查見鳴捕將氏與贓拘送公共公廨管押昨日解案經中西官研訊屬實判氏押女所兩禮拜贓交原告領回 
[絲廠司事扭控女工]  
　　閘北長安路瑞豐絲廠司事趙幼槎前日　女工劉陳氏至四區警署控該氏竊取廠中絲頭當場檢獲請爲懲戒姚署長准之 
[保人索償損失]  
　　中華商業公司代表逖百克律師前至法公堂控元泰成麻袋店股東兼經理吴槐卿不出定購麻布後由股東龔椿榮托某號主王少棠向商業公司擔保定期出貨詎到期仍不往出又奉堂諭將貨拍賣虧銀七千五百兩因王少棠旣已立據擔保限王賠繳在案現在延賚美律師代表控稱前龔托王擔保時言明到期准往出貨决不拖累故敢作保不料頓食前言王被拖累到案今幸將龔提到向商業公司料理將次清楚王雖可以脫累惟龔未到案以致費時失業實受其害請求堂上追償損失銀二千兩龔稱王向該公司擔保實受商人之托惟王之損失銀兩是否歸商人擔認抑或由各股東公攤應請該示中西讞員判龔交五百兩人銀兩保出外聽候覆訊核辦 
[恒通裕茶葉號之債務]  
　　丁天錫朱隆興汪雲成胡仁甫王金記滙康等六户同至法公堂控龔芝芳設立恒通裕茶葉號串同素識之吴海寳爲介紹向商人等往來交易未久被欠巨欵忽於日前將店閉歇當由商人等至介紹人吴海寳家中理論詎有吴之友人陳堂銘出場聲稱我能擔保限吴料理倘吴有避匿情事惟我是問詎言未畢吴即登樓越牆而逸故此商人等鳴同巡警將陳扭至閘北警局收押求請備文移提陳堂銘並飭提吴海寳龔芝芳等到案訊追聶讞員判先將該店生財拍賣准予飭提吴龔兩人並移文將陳提案再行核辦 
[同行嫉妒]  
　　唐偉保向在潭子港内駕一小舟販賣蔬菜瓜菓爲業近有王滙發者亦在該港内兜售食物唐見而大怒將王肆毆成傷昨由其妻王黄氏至四區告發姚警正飭警拘到唐偉保押候訊辦 
[一女兩字]  
　　江北人張金良前在原籍聘定奚金昌之女阿三爲室尙未完姻近奚帶女來滬由蘇廣福爲媒另嫁與王姓爲妻賃居閘北敦睦里前日被張尋見鳴警拘至四區警署押候究辦 
[被告傳案交保]  
　　孫生全控吴阿濤不理押欵洋一千二百九十七元又婦人王張氏控方緊松不付期票洋八百元又施炳森控袁正　不還酒價等案昨由捕房將被告各人傳至公共公廨請示中西官諭令分别交保候訊 
[無賴誘賭騙錢]  
　　無賴潘山弟林春茂兩人擺設三四賭攤引誘年約十四歲之小孩郁竹祥前往賭博共被騙去大洋四元旋爲包探梁大寳查見當將潘林兩人一併拘獲抄出賭具惟洋銀已被同黨接去無從吊取昨解法公堂原告投訴被騙情形求究詰之潘等供認誘賭不諱判各押七天以儆賭具銷毁 
[浴堂値堂人行竊]  
　　南京路五十六號半門牌某浴堂値堂人張四元因竊方叔舉値洋七十元之鋼表金練金四開被控捕房昨由包探將張拘解公共公廨經中西官訊供之下判張押候吊贓再訊 
[竊賊禁押一月]  
　　住居雲南路二百六十七號門牌之婦人曹阿三等同控寳山人王榮生行竊衣物昨由捕房將王連同贓物拘解公共公廨經中西官訊實判押西牢一月贓交原告領回 
[滬海道公署批示二則]  
　　林鎰泉呈爲含糊判决非法拘押請求飭提覆訊以重民權而儆違法由　旣據一再代呈候令飭寳山縣知事將原判情形錄案復奪此批 
　　上海縣民人周浩生呈爲圖賴田價案懸多年籲懇飭縣趕緊執行嚴追由　呈悉此項田畝旣歸張伯高承買收租何以尾欠田價歷久不繳其中有無别情候令南滙縣知事查案核辦具報此批 
[工巡捐局批示]  
　　工巡捐總局批商民周祥生禀請嚴禁流氓攫取菜蔬由禀悉江北流氓麕聚碼頭攫取菜蔬微獨擾累商販又恐關碍治安據禀前情仰候函致水陸警署隨時嚴禁可也此批 
[誌謝]  
　　廣東俱樂部設在寗波路東十號定八月五日午後行開幕禮昨承柬邀參觀普益習藝所於陰曆六月望日起開美術展覽會一月昨贈優待劵六紙民國女子工藝學校定陰曆十七日假座大舞台演劇籌欵以備下學期推廣校務之用昨亦贈券二紙合書誌謝 
來函 
[徐家滙天文台來函]  
　　敬啓者頃閱某報小新聞欄内載有據上海某天文家云數日内天氣當大熱至一百三十度不勝駭異敝處以爲該報所載之度數實爲不能有之事前於二十三日已致函中西報館聲明請閱報諸君勿信謠諑茲特再函致貴報希即披露報端以釋羣疑是所至盼肅此敬頌台祺　徐家滙天文臺啓七月三十日 
[夏芷芳來函]  
　　逕啓者昨見貴報譯電欄内有議員夏芷芳晋謁馮國璋請於南京恢復舊國會一節唯鄙人係以公民資格非假議員名義特此申明以免誤會乞登來函至綛公誼　夏芷芳拜啓 
雜評二 
[北軍南下說（步陶）]  
　　北軍南下今又有用以援浙之傳說然則北京當局之對於浙中時局殆已嚴重準備之矣夫浙省防備黨人之嚴密與黨人接續謀浙之潛勢其情形固有類於清季革命時代然一時似尙無援軍之必要或者此項軍隊别有其所銜之使命也 
　　滬地前出之討伐隊旣經撤回而海軍有一部赴粤後陸防尤形吃緊乃於其時外間又傳盧永祥將升調他處或者此次北軍之南來援浙其名而防滬其實亦意中事也否則軍隊行動於軍事長官之來去或有關係意者盧之升調將成事實故塡駐軍隊京中已預爲籌及與要之滬上爲商業要區無論如何總望秉國鈞者勿全以軍事眼藏視我滬地也 
 
 

Page 12

 
 
商務 
[外國滙兌　七月卅一日]  
上海滙至倫敦　（以上海規銀一兩計算） 
銀行電滙　三先令十辦士五 
銀行即期　三先令十辦士五六二五 
銀行四月期　三先令十辦士七五 
銀行買進四個月期滙票　四先令 
帶根電滙四月定貨　四先令零一二五 
又六個月滙票　四先令零五 
大條銀　三十九辦士六二五 
上海滙至法國　（以上海規銀百兩計算） 
銀行電滙　五百三十三佛郎 
銀行四個月買進　五百四十八佛郎五 
上海滙至紐約　（以上海規銀百兩計算） 
銀行電滙　美金九十二元二五 
銀行買進四個月期滙票　美金九十四元七五 
上海滙至香港　（以香港百元合上海規銀）銀行電滙　六十七兩七五 
上海滙至印度　（以上海規銀百兩計算） 
銀行電滙　二百八十六個羅比 
上海滙至日本　（以日洋百元合上海規銀銀行電滙　五十五兩六二五 
[金市]  
昨日鎊價與大條仍無更動惟標金之價略跌今將上下午開盤收盤之價列下 
現貨標金　二百七十二兩 
沙金合赤　二百七十八兩 
足赤條金　二百七十七兩 
九月份標金　上午開盤　二百七十二兩八錢　 
又　又　先令揭曉　二百七十二兩八錢 
又　又　午刻收盤　二百七十二兩 
又　又　下午開盤　二百七十二兩 
又　又　收盤　二百七十二兩一錢 
恒孚上足赤飾金　（毎兩）四十一元五角 
又　又　（兌進（四十元零五角 
又　又　（紋銀）　一元六角 
永豐餘眞字足赤飾金（毎兩）四十元零五角 
又　又（兌進）　三十九元五角 
銀樓足赤首飾金　（毎兩）四十一元五角 
又　又　（兌進（三十七元五角 
銀樓門莊足首飾紋銀　（毎兩）一元六角五分 
[錢市七月三十一日上午開盤]  
英洋　七錢二分二厘　 
龍洋　七錢二分一厘五 
廣東小洋　六錢四分二厘　 
江南小洋　六錢四分零五 
銀拆　二錢五分 
銅元　一百八十一千文 
又下午收盤 
英洋　七錢二分二厘七五 
龍洋　七錢二分二厘五 
廣東小洋　六錢四分一厘 
江南小洋　六錢四分零五 
銀拆　一錢二分 
銅元　一百八十一千文 
錢找　一千二百文 
衣牌　一千三百十文 
市錢　一百五十千文 
角子　一百十六文　 
貼水　十五文 
[股票昨日交通公司報告]  
藍格志　買　十五兩 
派堂　又　十三兩二錢五分 
橡皮　又　五兩二錢五分 
楂華　賣　十九兩五錢 
亞耶太華　又　三十七兩 
[米市　]  
昨日滬南米市到内地各處米船二十六艘内以中次之貨居多銷路祇有零星交易市價穩定茲將大盤行情錄下 
錫帮廠機白破毎石七元二角 
又　機元　八元五角 
常帮廠機白破　七元二角 
松江帮廠機白破六元九角 
角里帮廠機白破　六元四角 
又　白陰　八元 
蘇同帮廠機破　七元 
常帮河下白破　六元九角 
又　白元　八元五角 
泗涇河下白破　六元四角 
𧈢㘮河下白破　六元四角 
黎里河下白破　六元四角 
陳慕河下白破　六元三角 
六直河下白破　六元三角 
廠機洋尖　六元三角 
周莊河下白破　六元三角 
湖南秈米　六元四角 
蕪湖秈米　六元四角 
蘇同一豐河下白破　六元七角 
又　雜牌又　六元五角 
又　陰元　八元一角 
平湖河下白破　六元六元 
昨日閘北到船甚惟銷場平平故白破價値稍疲今將其售開之價錄下 
常帮殷海和船機白破毎石七元三角 
又　殷小和船機白破　七元二角八分 
又　陳祥根船機白破　七元三角 
又　姚振大船機白破　七元二有八分 
又　周金壽船機白破　七元一角五分 
又　桑坤坤船機白破　七元 
又　陸三坤船機白破　七元二角 
又　張根泉船機白破　七元零五分 
蜆帮王金生晚白破　七元一角五分 
又　姚祥根晚白破　七元 
又　許錫卿錫機破　七元一角五分 
又　唐瑞生次白破　六元四角五分 
又　章瑞生晚白破　七元一角 
又　諸何尙白破　七元一角五分 
又　章松濤小麥　一百三十九斤五元 
又　陸掌生小麥　一百四十一斤五元一角五分 
又　錢純卿小麥　一百四十斤五元 
又　張榮寳小麥　一百四十斤五元 
錫帮周阿發白元　八元八角八分 
又　朱三全白元　八元八角五分 
各廠特别新破礱　七元三角五分 
又　高客尖　六元零五分 
又　頂高機白元　九元 
[油荳餅]  
昨日滬南新豐號進口金寳孚沙船裝來大連荳油六百件黃豆八百石采菽堂售開計永記愼記春茂等號夾倉生油八百件裕泰行之膠州生油二百五十件新記公司鎭康號牛莊元荳四百石茲將各貨行情列下 
夾倉生油十一兩四錢 
膠州生油　十一兩四錢 
牛莊元荳　四兩二錢六分 
又收盤　四兩三錢 
[茶市]  
昨日謙泰昌恒泰森盛恒同春永盛昌五家售出珍眉貢熙鳳眉秀眉蔴珠眉熙等四百十一件大帮湖茶平水屯溪元茶均未售出今將其價錄下 
謙泰昌售開英美鳳眉毎擔價五十兩福馨四十九兩吉泰四十五兩又蔴珠價四十八兩五錢宏吉祥貢熙三十七兩五錢 
恒記售開宏泰珍眉價五十八兩厚記三十六兩德記貢熙三十七兩益昌隆眉熙十七兩第一峯秀眉十七兩五錢 
同春售開蘭香眉熙價十六兩五錢至十七兩又萬香價十四兩 
森盛恒售開祥興泰秀眉價二十二兩裕興益十五兩永盛昌售開怡新珍眉價五十兩江恒利眉熙十七兩以上係怡和美昌謙義富林寳元沙遜各行買進　 
[絲市]  
昨日絲商售與各洋行計干經等白絲二百九十五包近兩星期間因　數頗旺價漸增漲茲將售開之價列下 
安利洋行買瑞綸牌頂頭號十至十二份廠經五十擔扯價九百九十兩又長春花頂頭號特别廠絲三十擔扯九百二十五兩又日鹿牌頂頭號廠絲三十擔扯價九百三十兩 
泰和洋行買信昌牌頂頭號十至十二份廠經二十擔扯價九百九十兩 
　三井洋行買頭二三號脚踏車七里大經十五包價七百十五兩（照降） 
集昌洋行買銀雙象白絲十包價五百八十兩 
景昌洋行買三箭牌頭二號七里干經二十包價扯七百三十兩 
逹昌洋行買頭二號犀牛牌七里干經二十包價七百十七兩五錢（照降（ 
怡和洋行買榮順和過盆黃絲八包價三百七十二兩五錢 
[棉紗]  
昨日紗價稍疲同行祗有零星買賣惟日商又收本紗數百包今將其價錄下 
十二支水月　大包　二百十兩 
此係伊籐收進　 
二十支利用九獅（現貨小包（二百兩 
十六支雙虎　大包　一百七十兩 
十六支人鐘　現塡小包　一百五十九兩至九兩半 
十六支飛馬　一百五十九兩 
十六支雙虎　一百六十五兩　 
十六支九獅　現貨　一百七十三兩 
十二支紅大班　一百三十一兩五錢 
十二支九星球一百三十一兩五錢 
十二支夫婦圖　一百三十一兩五錢 
以上係公會同業售開 
十二支雙象　大包　一百九十三兩 
十六支雙象　一百七十八兩 
以上係振華紗廠開出四百包八九月出淸　 
二十支水月　大包　二百零五兩至十兩 
此係天津帮辦進一百餘包 
[輪船　進出口日期]  
七月卅一禮拜二進口 
江天　由寗波　招商 
江新　由長江　招商 
岳陽丸　由長江　日淸　 
四川　由香港　太古 
廣平　由秦皇島開　 
八月一日禮拜三出口 
江永往長江　招商 
八月二日禮拜四出口 
岳陽丸　往長江　日淸 
江新　往長江　招商 
江天　往寗波　招商 
八月三日禮拜五出口 
襄陽丸　往長江　日淸 
建　新往泉興化州安記行 
八月四日禮拜六出口 
大福丸　往長江　日淸 
[京都天德堂包醫血淋白濁魚口便毒下疳腫爛一切毒門包愈]  
本堂在京設局行醫已百餘年矣分設上海三馬路大舞台斜對門開設京都天德堂醫局又有二十餘年也治愈患病同胞不下千萬人之數此非本堂親自張誇早已名揚四海無論男女新舊初起梅毒疑難等症或被前醫治壞誤服輕粉水銀倒發楊梅陞天落地遍身紅斑潰爛筋骨酸痛五官破形更相下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上毎多醫生胸中毫無實學其不精醫藥專精告白長談闊論各自誇大虚揚名醫以圖牟利病家一信迷術誤投此種滑頭庸醫不獨終身殘廢且遺害妻妾留毒子孫特誌俚言警告患病同胞注意注意本堂主人濟世存心如用霸藥雷殛火焚特備淨室膳宿均可門診隨到隨診外埠不便就治函購各様靈丹更妥當 
[商標　ＫＡＨＮＢＵildingproducis]  
TＲＵＳＳＥＤＣＯＮＣＲＥＴＥＳＴＥＥＬＣＯ 
美國康氏水泥建築鋼料廠廣告 
聘有經驗助力鋼料工程師 
面積乘方竹節鋼條備有現貨（三分（半寸　（六分（一寸俱全 
　地廣消上海亦然　用無上上品鋼料鍊成 
上海四川路五十三號　東方經理茂生洋行啓 
[此種毒門神方真能藥到病除]  
義商彭壽堂藥房始創珠珀犀牛黃八寳化毒丹神乎其神與衆大異乃本堂獨得之秘方其方從未外傳近來紛紛仿冐一試立分優劣 
本堂秘製八寳化毒丹已歷世代治愈男女外症何止數千萬人無論危險毒瘡服後如風掃殘葉將週身濕熱積毒盡使小便洩去頃刻而痛者即止腫者即消潰者即歛腐者即去神效之速至於此極雖仙丹未必如此敏捷而况其餘所最奇妙者不但神效之速且愈後逢春永遠不發絶無瘡點疤痕可謂靈之不能再靈妙之無可再妙總之普天下縱有外科靈藥而必欲如此丹之立服立愈永除病根者任爾窮搜大素終恐寡二無雙如不見信不妨先試少許方知本堂八寳化毒丹果然功超絶世非常神效也茲將應驗各症列下●一治楊梅結毒無論遍體潰爛痛極不能坐臥者速將此丹服下只一分時其痛立止行動如常不三日定可全愈●一治魚口便毒小腹偏旁生核堅硬作痛無論成膿不成膿服之未破卽消已破即合如外貼解毒橫痃膏尤速●一治下疳破皮腫爛雖爛成延及肛門形如魚骨者愈後仍復原形照常生育●一治五淋白濁腫痛及血毒濕熱等症服丸後立卽止痛退腫濁去淸來一治各種瘰癧癰疽疔瘡發背乳岩小兒胎毒瘡痕等症其效如神●一治各種無名腫毒只須少許服之無不全愈或外搽珠黃生肌下疳散更妙　以上各症不服則已服後定可藥到病除沉疴立起者未之有也所有治好之人不知凡幾可訪而知誠百發百中之神藥也大瓶雙料八元小瓶四元單料减半外搽珠黃散雙料毎瓶二元單料一元解毒橫痃膏毎張一元價雖貴效足値函購認明牌號地址上海英界抛球場南首河南路七號洋房義商彭壽堂啓只此一家並無分出　另有神效疳積糖毎瓶大洋三角 
[天濟大藥房開幕廣告]  
本藥房創設上海鄭家木橋北堍英界門牌第十四號創建洋房門面營造告成謹詹陽曆六月十七日陰曆四月念八日開幕敝經理督辦中西藥水丸散膏丹揀選歐亞醫學博士戡定出品道地正藥療效百病立有仿單憑證病家易便調劑實獲裨益鄙人虔脩秘製衛生紅雨丹人參百補丸所備良藥功效如神兼售各種香水香油香皂女界化粧各品物美價廉藥目繁多庶不　載無論另售躉購格外克已　諸君賁臨光顧特别歡迎請祈注意意凡遠近恐未週知特登申新各報此佈　本藥房主人披露 
　　　　　　　　　　　　　　　　　　　　　　　　　　　　　　　　　 
[請看萬國儲蓄會之廣告]  
諸君乎我將以最趣味最穩當之良法奉告使諸君得以積蓄汝勞苦所獲之金錢苟蒙　納非但可以逹到所期之目的而且時時有無窮之希望夫旣有如此良法並極佳之機會諸君又安用其猶豫不决爲哉如欲詳章請　移玉至法界洋涇浜五號外埠函索立即照寄可也 
[敬告女界同胞勿效纒胸之惡習]  
纏胸之風盛行其惡習甚效纏足憂時者苦心勸告僞女界少受血脉筋絡之縛束亦盡衛生之天職也○蓋血脉以融動爲主否則行運不靈日久失治面黃肌瘦血虧氣虚病即叢集女界寳丸藥功能活血養元調經種子發行已十餘年藥性純正常服無腰腿酸痛之患誠爲婦科中養生之至寳○女界寳丸藥毎瓶洋一元靈驗放脚藥水毎瓶洋三角總發行上海四馬路五洲大藥房○有老成婦女敦勸戚友治療調理須服經驗之補品○世風日怪○勿效纒胸惡習之時裝 
[中國精華眼鏡公司　托力克鏡片]  
本公司之瓶該三載北兹出品精良名稱遐邇以致銷售門西批發各省頗有山陰道上應接不暇之勢故特添聘技師日夕督造精以加精密以加密而瑩晶一片貫澈若水豈特在區區騐目配光爲能事哉布諸廣告各界鑒之 
上海英大馬路抛球場西六十九號　電話一二四二 
[中國銀行函授學校招生]  
改錢莊說銀行之組發現於去年夏間而今將成事實（事詳章程）本校已呈案請求立部凡畢業覆試列入八十分者得於二個月内介紹位置七十分者得於三個月内介紹位置現更訂有免費章程如欲索取請附一分頭郵票三分現移至上海哈同路民厚里百五一號 
[老白濁]  
弟初起白濁剌痛血出東看醫生西吃丹方毫無見效至今四年身體苦得骨肉如柴承俞兄上海小花園隔壁永壽大藥房汪家田醫生買來立好白濁丸一盒計洋一元當日服下五天斷根故而登報感謝介紹徐兄白濁亦買得補體失調丸一盒二元立好白濁丸一元日夜吃下十天好痊　揚州城内沈伯芳同友謝 
[上洋二馬路八十六號]  
此丹爲種子補身第一靈藥妙在外施瞬息有功膏氤氳至寳丹毎匣一元雙料二元宜男寳女界所需調經種子價目相同又種玉露種玉膏坤界宜男寳俱爲求嗣妙品又楊妃美容粉毎瓶大洋二角　眞老自强軒啓 
[産科專門周東俠女士]  
女士係日本明治藥學卒業經内務省産婆試驗合格學問經驗兼而有之以之接收平産難産診察産前産後無不萬全也現庽英界孟納拉路富康里四六六（陸家觀音堂西首）電話西一一五九介紹人趙林士周佩箴陳益欽洪承祁 
[上海四馬路中和里口百代公司和記]  
劉鴻聲三麻子寗灘新廣新武潮駡揚廣掃松波簧到東華生州各式唱片到申　特請諸君零售　毎逢星期照常交易電話二八二六 
[捉拿賞格　]  
趙詠郇係廣東澳門人年五十餘歲身長面瘦鼻鈎 
前愛衆聯保壽險公司總理人趙詠郇於本年陰曆正月初十日忽然逃匿累及股東鍾安樵拘案候質今於前禮拜四即西曆七月十二號奉諭釋出找尋趙詠郇到案今經四處訪尋無着應亟懸賞如有能將趙詠郇捉獲送至本埠法捕房認明不誤醉洋三百元通風報信因而捉獲者酧一百元由安樵等貯洋以待决不食言此佈　股東鍾安樵啓 
[三日愈癩疥瘡藥]  
毎會二角不效還洋本號遷移上海東棋盤街口門牌念二號廣東保太各和啓 
[白濁丸一盒斷根]  
弟白濁剌痛出血買得上海上花園隔壁永壽大藥房一元一盒白濁丸當日吃下當日斷根又荐沈君悞入花柳白濁剌痛買掃毒丸一盒二元白濁丸一元四天吃好徐君五年白濁買補體丸二元白濁丸二元八天吃好斷根故而敬謝　吳蘭昌謝 
[大力精丸]  
廣州黃灼生新法大力自來精丸爲國貨特别健陽宜子之秘寳○立能眞液充足大氣磅礡有虎猛熊壯之精神凡老少命門火衰精力疲萎子嗣艱難均奇效○並治腰酸腿軟遺洩夜尿濁久神短胃弱耳鳴眼花寒咳哮喘寒疝體冷盜汗頭昏腹痛止帶調經先後天虧損百病價二元四元八元○天津東馬路共和藥房○杭州鼓樓灣保合和○汕頭○安街廣發○南昌樂平口街曹三陽至長沙紅牌樓怡興祥松記○湘潭十三總怡和祥○漢口打扣巷復興和總發行 
上海東棋盤街鳴盛里對門　厚豐祥號 
[廣東鹿芝館馳名靈藥參茸白鳳丸　]  
此丸乃本號家傅秘方專治婦女諸虚百損心腹疼痛頭暈咳嗽寒熱來往骨蒸瘦弱經期腹痛赤白帶下等症無病婦女常服則調經種子百病不生眞婦科常備之要藥也　雙料毎盒五丸　大洋一元　單料毎盒十丸大洋一元 
兒科回春丹 
耑治小兒傷風咳嗽夜啼吐乳虐疾痢症撮口臍風脾虚泄瀉口眼歪斜不省人事與及一切疑難之雜症無不藥到春回神效無比育兒之家不可不備數丸以防不虞　五粒頭毎盒十丸大洋一元　三粒頭毎盒十丸大洋六角 
上海河南路三馬路口廣東鹿芝館　分設蘇州閶門内 
[眼疾無憂　瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將流爲廢人矣本藥房竭數十年心血始得此靈驗奇效名曰光明眼藥能統治眼部七十二方無論遠年不愈瞳人生翳紅白星珠白眼爛皮或痛如刀剌或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也毎瓶一元 
又秘製一靈驗瞽目還明丸功效同上毎盒一元毎料六盒洋五元若能雙方並用見效更速　上海三馬路大舞台對面鍊雲藥房發售　 
[老遺精]  
患夢遺滑精八年今春更前加得四肢無力夜夜有夢有遺無夢有滑心腎不交吃苦萬分買上海小花園隔壁永壽大藥房遺精丸雙料一盒洋二元連吃四夜至今全愈故而揚名南翔葉幼軒謝又荐李君十三年買得補體失調丸一料四元遺精丸四元連吃半月至今斷根二月 
[同益股票公司　始創劃一]  
買賣内國公債及銀行紗廠招商局寗紹鐵路証劵各種股票儲蓄票評准市價誠心無欺倘蒙賜顧請至英大馬路虹廟對面直隸路二百五十五號便是本公司啓 
[順康股票公司]  
專収全國各種股票鐵路有期證劵内國公債票儲蓄票兼收交通殖邊鈔票銀行紗廠股份等均可交易外埠函詢原班答覆如蒙惠顧佣金格外克已本公司在英大馬路石路口餘興里内 
[經售股票]  
本號收買中外各種股票鐵路有期證劵内國公債新華儲蓄票各實業公司股份兼做押欵現銀交易信實價格外埠訽函當班答復英大馬路望平街口德馨里内電話三六七三　源盛號啓 
[振新股票公司]  
專收全國各種股票鐵路有期證劵内國公債票儲蓄票兼收交通殖邊鈔票銀行紗廠股份等均可交易外埠函詢原班答覆如蒙惠顧佣金格外克已本公司在英大馬路望平街對面德馨里内 
[求生計者注意]  
本校籌辦實業需人甚殷特設農工商三科以宏造就函索章程附郵票三分卽寄　上海英界蔓盤路西福海里五百十號簡易實業函授學校校長傅挹　啓 
[種冬菇法　]  
毎份售洋二角郵票用通　 
　通信處上海英界鄭家浜山海關路森盛里四百十九號葉宅代收轉交謝樹聲謹啓 
[洋房召租]  
　茲有朝南高大洋房一宅坐落滄洲路十二號（在靜安寺路滄洲飯店後面（ 
）計有大房間八間以及氣樓間傭人間電燈電鈴自來水等一應俱全如欲租者請至泗涇路二號德和洋行面議可也 
[練雲大藥房　盖世耳聾還聰丸]  
凡世人患耳聾之症甚多市上所售該藥林立不少然往往不得方法萬　收效然患耳聾皆因腎水下虧相火上炎鬱火傷肝以致耳聾目昏聽視不靈陰虚氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉或丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神淸氣痰身體强壯永無復發之患屢經試驗萬無一失中　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　外聞名專治耳聾　有再　之　　　仕　　界　　到效至　允　九洲耳聾還　之　　也一二年之　　二三　　　　十年　　　　　　　　　　　盒一无毎料六盒洋五元郵局面購原班四件妥速無弊今因原處　遭房屋仍　　上海三馬路大舞臺對面　　大藥房謹啓 
[敦請收租友人廣告]  
本公司專造華界租界房屋兼做押欵現因營業發逹房租收數日增祇緣道遠且長同事不敷經理倘有誠實友人不嫌小就者先函通知經驗事實以便　　聘定毎月暫送薪水二十元祇須有擔保品五百元足矣此係先行試辦本公司定章薪水加至五十元爲止此佈　浙江路第三百五十六號門牌美奐房屋公司謹白　 
 
 

Page 13

 
 
   
 
 

Page 14

 
 
自由談 
游戲文章 
[自由談人名與聊目對（三）] [  魏半仙]  
　　鴻　小蝶　鐵兒　天鐸　老蘭　洗心　讓竹　麟書　一衣象　大蝎　泥鬼　雨錢　小梅　畫皮　偷桃　鼠戲　雙燈　翼翼　黑子　後彫　呆人　四未　山安　倦鶴　素公　翩翩　青娥　小謝　巧娘　五通　水災　蟄龍　黑鬼　子顯　天授　一知　鵑魂　罪我　小草　瘦　　飯牛　嬰寗　地震　陸判　狐夢　愛奴　細柳　醜狐　畫馬雲林　召侯　逸虎　梅夢　鴻圖　醉生　瞻廬　力學子雷曹　閻王　義鼠　蓮香　蛙曲　餓鬼　畫璧　司文郎　黄花奴　胡我生　陳蝶仙　警世人　錢肇榮　烏蟄廬　白蓮敎　魯公女　青蛙神　考弊司　于去惡　狐入　　魏半仙　龍湖漁隱 
　田七郎　鳳陽士人 
[自由談人名與西湖十景對（三）] [  金辰伸]  
　　一帆嬾雲　畏庵孤星　雲夢曉濤　　樓秋夢　仰山瑞雪三潭印月　斷橋殘雪　雷峯夕照　蘇堤春曉　平湖秋月杉園飼鶴　竹軒飯牛　寒塘雲林　孤舟棒月　北山午峰柳浪聞鶯　花港觀魚　曲院風荷　雙峯插雲　南屏晚鐘 
家庭常識 
　　素脆　魚　置豆油升許於釜中練熟以麵筋滯一小團作方形投下須臾取起以刀切之如董脆　魚窄狹用糖醋拌之其形與董　魚無異而其脆亦相同然味之鮮美較其尤佳 
　　豆腐鬆　置豆腐釜中煑之經四五點鐘之久然後貯於希袋將汁擠乾以瓜薑（卽醬瓜醬生薑）炒之即咸味鮮美[  張嘉穗] 不受酬 
　　蓮子羹　燉之不得其法往往不清不酥欲其美而可口須於蓮子用沸水泡後立即去其皮及心（否則燉之開花而不酥）再用温水淨洗其皮屑乃置於竹筒式蓋碗内加以三四倍之沸水燉於加足木屑而火灰紅透之大脚爐中約半時許加入適量之氷糖二時後蓮子呈玉色即可取食[  拜鵑]  
謎話 
　　曩歲在觀前某茶室設文虎社旬日分曹射覆盛極一時駒光如駛倐瞬十餘年矣而昔年射出之謎亦已强半遺忘回首前鹿能無惆悵邇來炎暑熏人日永如年北窗睡起謹就腦力所及猶可記憶諸謎錄供同好四子謎如『八』射卷簾格『足兵』『子息』射『以利言也』五經謎如『松濤』射書『樹之風聲』『公孫衍』射『子卒』書名謎如『曾』射『孫子』『徧查古本補闕文』射對偶三種『通考』『陳書』拾遺記』『兩湖歷書』射『荆楚歲時記』古文篇目謎如『三子並留名』射『管晏列傳』『玉臺詩序至今存』射解鈴『徐文長傳』『事前不肯先人言』射『豫讓論』『三畫連中』射（字一）『車』『卜筮家』射同上『暑』『此物最奇異混沌象天地仰觀古雅文俯察蛇虺字』射（食物）『蛋』『潘妃步朶朶蓮花』射（詩品）『取之自足』[  蘇臺逸民]  
工業須知 
[玻璃紙落石法（一）] [  栩園居士]  
　　預備　汽水墨一錠汽水筆數枝（均上海潤寳齋有售筆名占高飛他處雖亦有之而筆毛殊劣墨質尤粗此墨係松香粉和烟煤製成無膠極易沾手故外包錫箔用時宜撕去一頭）玻璃紙（亦稱藥水紙）若干對（係用最潔薄之紙拖鷄膠而成每兩張對合爲一對五十對爲一筒各儀器館及商務密館中華書局均有售）瓦硯或磁盤一只戳膠紙針一枚畫圖器一副丁字尺一枚三角板一副直線尺一根長喙剪刀一柄 
　　第一步　用蒸溜水（或冷茶滷）研汽水墨於瓦硯（或磁盤）中研時手勢宜輕重則墨易起滓水分宜少研之勿過濃乃用汽水筆蘸墨任意作書畫於藥水紙上候乾即可落石（注意）紙面忌沾手紋油汚　色務宜匀淨以作灰黑色篇佳若濃黑如漆則落石時反致榨糊四邊餘紙可剪下另作别用如有書誤則另剪小紙用膠水黏貼其上候乾更書之不可挖補致紙起　紋書就之紙不宜久藏并勿摺　致墨濆沾惹如須畫邊界格者則於應畫線處用細墨點記明 
　　第二步　將書就之藥水紙如戳膠紙法落於石面於石面行上墨法一次扇乾乃用圖畫器中之直線筆蘸汽水墨用直線尺或丁字尺壓於石面記點處一一劃成如劃粗線則宜劃雙線然後用汽水筆塡之（注意）劃線次序宜自上而下庶免揩汚加劃交線時必先扇乾前線始可再劃有沾汚處則行修石法方格宜用三角板角凖庶免歪斜（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第二十七章（一） 
　　茜雪居倫敦幾三月始歸紅瑤村羅倫夫婦亦往綠蔭堡時爲早秋途中風景至佳綠陰滿路爽氣迎人堡爲中古時代所　高轟雲表雉蝶鱗鱗斜陽照之如入古畫其下爲山坡車道至廣森林夾峙成爲碧巷馬車方緩緩上山慧德自窗中凝眺覺此身如入仙境遙見濠河一道上有吊橋有人凭闌凝望似待來車則維廉也慧德時已望見因不禁微頳車甫停慧德即自窗中伸手呼曰維廉維廉而維廉亦其忘爲已嫁之身伸手緊握慧德慧德曰維廉吾儕别久今相見甚樂且此間風景頗佳維廉曰吾知君亦必爲此言向者吾初至時呼吸爲之一爽今於此間幾無一寸地足跡不至矣羅倫曰維廉汝爲地主吾儕至尤當倩汝爲鄕導矣維廉不禁失笑因曰然伯爵雖爲主人而生平不恒居此轉今我　享其清福矣因引馬車入堡羅倫夫婦自倫敦塵海中脫身至此胸襟直爲之一清而慧德尤樂越二日卜蓓茜雪亦至此多年沉寂之古堡頓覺生氣盎然而卜蓓尤日夕負　釣竿釣於山溪城　之間或則負獵鎗與羅倫入山行獵一禮拜後卜蓓之面爲日光所灼乃紅如蘋婆之菓茜雪嘗曰今雖已早秋然不知何故一見卜蓓便覺熱氣逼人汝視其狀不幾類印度土人耶卜蓓失笑復負其釣竿跳　而去慧德則日與其夫壻把　出游或與茜雪剪燭小語當其在倫敦時固爲人所傾倒而至此間名亦噪於全堡良以天眞一片猶似十三四女郎絶不以貴而驕倨堡中客不多至亦不擾主人各自游玩山水爲樂慧德則日與羅倫聯袂出游其一日之光陰輙消磨於柳陰花底扶肩握手之中故明星夫人嘗謂茜雪曰伯爵夫婦雖已結婚而其情狀實猶在於情人時代吾不知其心中榆快果如何也著者曰羅倫此時美滿之志固無可以言喻然使有人一言及於沃司福肆内之女郎與榴花街室後之死面吾不知其又將如何也（未完） 
　　守拙子王立方徐靳知夢中三益社黑子詰禪顧佛忠一帆不署汴良楓隱孤星孤舟包少坪周勉齋徐友丞良農陸泰生鄭琴薰蓉軒沙農謝仰厂半璧戚淚青陳公盛袁信保姚坿周一　蟲寄吴覺農劍飛石孚生文章善寳蔡選青一元范鰲　桐廬詠蓮古堇蔡毅徐勵吾無心人鶼影墨老人程桂峯繼純子太倉夏一鳴魏肇源綴青女士王象先罪我孤之一之嚴子軒陳麟書長木素餐氏束園彭年常覺小蝶聞野鶴仇範援時　澤庭嫉俗金啓東間雲野鶴山安化誠孤室錢劍俠佩玉馬琳璋觀欽左丹一立孟申　廬瘦鵑小蝶逸虎三寒枝一辰伸希程獨一靈藥非我楊介清伯誠小孤山人　漁汪洋諸君鑒上月選刋尊稿應得酬潤請各具條蓋章向望平街本館營業部支取爲荷　編輯部啓 
　　上月續承楓隱許冠羣壬林居士楊倦龍紅情綠意主周嫵臣朱雲仙女士范君博懷月女史冷芳女士高星橋楊同心楊桐　高祖訓曹淡秋高翔淮山市隱諸君賜題染雪庵遺稿至　茲已付印（截收）約陰曆七月半出版凡賜題者謹當各奉一部請届時開示地址向栩片索爲荷　栩園白 
 
 
 

Page 15

 
 
   
 
 

Page 16

 
 
   
 
