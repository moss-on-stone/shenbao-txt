# 1899 - 353 - 4909591

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期工省成速嗣見印出樣本字跡太小瀏覽剌目難以翻閱復商放火字體改托本局用大號新字排印廣延名宿悉心校對方輿紀要　月間早已成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑　找洋向經售處取書 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[聞廣州灣近事感而書此]  
　　自廣州灣事起法人不顧前約將碯州諸要隘據而有之并猛攻遂溪縣所轄黄略等村砲火喧天殺人盈野縣主李平書大令致書法帥申明大義詞嚴義正侃直不阿大吏苟鑒其孤忠自當褒之奬之薦諸朝廷而重用之奈何竟無端撤任不將使志士心灰意倦而脂韋依附者反得趾高氣揚乎曰大吏非不知大令之敢作敢爲而可寄以重任特懾於外人勢燄深恐過剛必折是以設法撤回免致交涉事宜多所齟齬也然則撤回大令之事法人得以主持乎曰非也攷之泰西各國章程凡官之降調升遷其權操自内閣至於兩國交涉則由外部主持故凡他國之使臣及領事等官得與外部互相計議若内閣則非使臣及領事等官所可到降調升遷之事烏得而主持之特以中國孱弱之形外人早所目覩故不憚越分犯義一遇交涉事起卽迫令政府將地方官吏嚴懲政府意主懷柔不欲輕開釁隙每有曲從其請以順外情者前者日本人欲在厦門虎頭山開埠通商道憲惲心耘觀察執定不從日官卽要挾閩浙總督許制軍將觀察撤任而另易延觀察權厦門道篆仍將虎頭山割畀日人彼堂堂然監司大員黜陟且任外入干預大令僅一縣宰耳欲黜則黜大吏雖明知法人所不應瀆請者亦何敢嚴詞駁之哉雖然大令固斷不以此系懷也大令生長滬瀆與予爲總角交當其未出山時縱酒雄談撫懷時局其於安内攘外　䇿早如成竹在胸及其作吏粤東善政所施口碑載道召父杜母嫓美後先今之致書於法人也末謂貴提督如能將敝縣撤任參官感謝不盡敝縣之不怕撤任參官猶之百姓之不怕開花砲彈詞意何等嚴厲而又出之以詼諧是豈戀祿位保妻孥者所肯出此我知今雖撤去而朝廷鑒其忠直小民感其慈祥卽大吏亦未嘗不敬其剛正不撓與遷就規避者迥别然則如大令者固雖黜猶陟雖辱猶榮矣而又何所介介哉我獨惜蘇子熙宫保之輕易將碯州棄去也宫保任粤西邊防者歴十餘載與法人之在南越者交誼頗深此次朝廷詔令議訂　章蓋以宫保與法人平時旣有交情臨事自不虞　格殊不知泰西通例交際之與交涉判然分爲兩途雖兩國使臣縞帶聨交深相契合而一遇國事爭執卽各爲其主不稍通融在宫保眷念舊交竊料法人必不致反顔相向初不料其槃敦周旋之際竟千回百折定議堅持以致天然形勝之區終被法人占去宫保於此其亦自愧折衝樽　遠不如大令之終始堅持乎雖然宫保勢處其難而大令則勢處其易何則大令卽戇直取禍充其類亦惟撤任耳參官耳若宫保則萬一堅執不移以致輕開兵釁縱不惜朝廷嚴譴而坐任數十百萬無辜蒼赤肝腦膏荒野血肉化飛灰上之無以對聖明下之無以慰黎庶其咎尚可辭耶其以要隘付之敵人勢實出於不得不然夫亦未可深相責備也所可惜者天生險阻不自保全海外强鄰日肆兼併威望如宫保者猶且伈伈俔俔無術挽回更何怪袞袞羣公類皆素餐尸位徒使大令全其名節解組歸田日後情形何堪設想南望粤雲不禁爲之痛哭流涕長大息已 
[本館接奉電音]  
　　昨日午後京師飛電傳來上諭二道敬謹譯登○十一月二十日奉上諭廣東雷瓊道員缺緊要著該督撫於通省道員内揀員調補所遺員缺著信勤補授欽此同日奉上諭本日召見之阿勒楚喀協領富隆額仍著以副都統交軍機處記名欽此 
[電傳噩耗]  
　　昨日午後接得寗波采訪友人於本日九下鐘後五十分時所發專電云李帥於二十一日未刻猝患中風旋卽逝世 
[韓國防邊]  
　　日本臺澎日報云高麗西北方與中國滿洲接壤目下馬賊猖獗時或闌入韓境韓民不堪其擾擬於鴨緑圖們二江之畔創設兵團局以衛邊疆業已禀請統兵大員舉辦矣 
[荷叛又聞]  
　　英人與搭浪施華列交戰後寄居南阿非利加洲好望角左近之荷蘭國人紛紛謀叛已登數日前報章兹者日本東京日日新聞云刻接西貢轉遞之倫敦電信略謂邇日駐紥額他卡之大帥司托磨培路餓氏電逹朝廷略謂某日有薄矮亂兵前來攻擊我軍盡力抵禦得將敵兵擊退然已戰死二名被傷二十六名失散六百名經此挫衂荷人之謀叛者更覺趾高氣揚矣 
[臺地度支]  
　　日本臺澎日報登有臺灣總督核定明年入欵清單計經常歲入部收地租八十二萬四千四百二圓製茶稅四十一萬一千一百七十一圓製糖稅二十三萬八百五十九圓蔗車稅三千七百四十四圓鑛業稅二萬四千八百六十二圓契稅八萬五千二百九十三圓出口稅二十九萬一千九百三十六圓船舶價稅一萬九千三百七十七圓郵電價四十六萬八千五百一十三圓官鹽價七十萬六千七十二圓樟腦價三百四十五萬五千三十五圓阿片價三百九十五萬四千六百五十二圓林木價八千五百一圓醫院費四萬五千一百三十一圓鐵道價三十三萬七千七百一圓犯囚等欵一萬六千七百九十二圓官地購價二十三萬七千八十九圓官地賣價七千九百六十六圓印紙費七萬三千四百八十八圓各色准許貼費一萬四百四十八圓關稅一千九百四十三圓罰金及充公金一萬五千五百九十七圓賠償金七千二百五十九圓零星各項二萬三千一百六十圓統共一千二百八十八萬一千九百七十 
 
 

Page 2

 
 
六圓臨時歲入部官有物件發賣收欵一萬四千九百九十四圓本國補助二萬五十九萬八千六百一十一圓公債募集金四百四十萬圓統共七百一萬三千六百五圓都計兩項所入一千九百八十九萬五千五百八十二圓然聞臺地自入日人之手布置一切所費不貲每年仍須賠墊二千萬圓之譜日人其眞得不償失哉 
[死傷計數]  
　　日本大阪每日新聞云自英人與搭浪施華列交戰迄今英國官弁兵士之戰死者共五百六十七員名負傷者二千零二十七員名陣前失散者一千九百七十七員名誦唐人憑君莫話封侯事一將功成萬骨枯之句爲之惻然 
[法索船塢]  
　　日本大阪每日新聞云頃得東京電信悉法國政府近又向中朝强索福州船塢其詞甚决不知中朝何以應之按所謂福州船塢者卽馬江船政局也 
[鐵路述聞]  
　　北通州訪事友來函云近有比利時國商人欲由　州北門外建修鐵路直逹張家口以便運茶現已據情禀諸總署一俟總署王大臣核准卽可興工矣 
[營路竣工]  
　　營口訪事友來函云中國營錦鐵路現已通至大窪行駛火車自營口至田莊臺每人收小洋銀一角五分自田莊臺至大窪亦一角五分聞年内　通至錦州以便接連關内外大路云 
[青齊匪亂]  
　　日本大阪每日新聞云中國山東省每有匪人結爲紅十字會大刀會朱紅燈會之類與泰西各國人爲難自去歲膠州灣事起若輩卽乘機作亂出没靡常現已嘯聚至十餘萬人以迤西平原縣等處爲剿窟上月中旬分出三萬餘人刼掠客居德州之耶穌教士被其害者一十三家約失去財物四千金左右近縣民人之入教者無不惴惴於心天主教中人亦有被其滋擾者目下由濟寗迄德州府百餘里内狼奔豕突棼亂如麻幸官軍節節安營是以民心尚爲鎭定云按此所謂紅十字係匪黨之名非泰西善會也 
[浙撫過禾]  
　　嘉興訪事友人云浙江巡撫劉景韓中丞秉節出轅查閱防務近已事畢遄返本月十七日之夜四鼓後憲舟過東栅口黎明行抵杉青閘各官呈遞手版禀安中丞並不停留促黄頭郎卽移舟向杭州塘進發 
[撫軍返旆]  
　　杭州采訪友人云浙江巡撫劉景韓大中丞於本月初三日赴寗波會同督辦軍務李健齋爵帥籌商防務以備不虞旋復親臨鎭海香閱砲臺事畢順道往温台勘視海口十七日行抵乍浦偕統領馮軍門察閱一周十八日午刻命駕登官舫帶以小輪船鼓浪回省翌日鐘鳴九下呵殿入轅各官咸呈遞手版稟見 
[預籌民食]  
　　廣州訪事友人云日前聨和公司商人擬購米赴新舊金山牟利并購運洋米回粤以免匱乏之虞擬就章程若干條禀由督憲譚文帥批准旋又飭海防善後局員出示曉諭云照得新舊金山華民穀米向來只有絲苗銀粘兩種皆屬私運漫無稽查經前督憲張奏以限五十萬石酌抽釐金經費以杜過流不濟倉儲上年偶因内地歉收暫爲止運兹查得私運尤甚禁猶不禁查不勝查現正籌欵積穀并儲米　以備不虞應卽招商仍照奏案販運絲苗銀粘往金山責令以貴易賤以少易多遞年出口限以五十萬石爲率按照十倍辦回洋米進口銷售以固民食旋據職商吳福光等覓具殷商保結禀承前事查核章程尚屬妥善自應照准卽行發欵作定現照時價購辦洋米一百萬石進口存儲以備不虞來春無論米價漲落均以現定價值爲准其餘仍照運出穀米之數按十倍運回洋米分赴内地銷售本屬以貴易賤以少易多於民食有增無减除批示派員督辦嚴稽走漏倘有走私繞越卽由委員督同該商等設立輪扒各船緝追一經查獲除將貨充公外仍將走私並船隻封究誠恐愚頑無知藉端生事爲此曉諭軍民人等一體知悉等因事爲廣濟醫院紳董衛明良等所聞相約具禀投督轅備陳此舉損益旋由文帥批示云預購洋米一百萬石以備平糶先收二十五萬兩捐欵以買積穀嚴防走漏而民食有濟於積儲有裨與醫院無干何用嘵瀆原禀發還嘻若衛董者亦可謂自取其辱矣 
[營疫已平]  
　　營口訪事友來函云今秋營口疫癘盛行數月之中約計死至六七百人嗣經寓營東西各國官商商之中國官塲設立衛生局嚴定章程以免輾轉傳染今幸此症已除惟天時亢旱未降祥霙居人患喉症及咯血者甚多醫家言日服清凉之劑可望病痊是亦衛生君子所不可不知者也 
[行兇釀命]  
　　松江訪事友人云華亭縣南鄉後岡莊十三四圖毗連干吕港等處民情强悍流氓土棍動輙逞兇有徐阿妹者綽號小茄蚤暴戾性成無惡不作日前向同類沈福田索逋起釁大逞威風已經董保勸散矣至晚復仗麴秀才之勢挾刃尋仇狹路相逢掄拳毆擊沈力不能敵致仆于地徐拔刀剌其腹腸流于外一命嗚呼地保見已釀命卽將徐扭獲雇舟解赴茸城投華亭縣署稟報時縣主王緯辰大令因公赴滬值日差將徐暫禁一面派人馳禀大令請往騐屍聞徐於本年春夏之交曾因行兇被控迨差役往捕追奔一里許仍被脫逃此次又肇禍端意者天將厚其毒以速之亡歟世之恃勢横行者可以鑒矣 
[粤省官塲紀事]  
　　廣州訪事友人云廣州府施太守近以盜賊披猖巡防亟宜嚴密擬募勇丁二十名以資保衛並爲之籌集鉅欵發商生息以爲常年經費亦有備無患之道也○廣州府文太守以法人婪索廣州灣辦理殊爲棘手日夜焦勞以致政躬小有不豫某日禀請大憲給假兩月並委員前往代理以便交卸後回省就醫 
[贑省官塲紀事]  
　　江西訪事友人云本月初六日臬憲陳雨人廉訪訪聞進賢章江兩門外某某等處近有匪棍大開賭塲爰飭南昌縣孟子卿明府出進賢門新建縣江雲卿明府出章江門嚴密查拿兩明府奉委後卽於是夜二更後不動聲色分投掩捕深恐差役得賄通風詭言迎迓上憲賭徒不及逃　遂由孟明府拘獲二名江明府拘獲八名帶回訊辦房屋則一律封閉聽候變價充公○日前藩憲張筱船方伯牌示云新選南康府葉慶曾現已領憑到省應飭赴新任署寗都直隸州鮑恩綬病故所遺印務委候補府林介弼署理義寗州黄壽英與分宜縣湯全琮互相調署黄牧未到任以前酌委辦自新所已滿二年另補知州連級代理分宜縣篆務署龍泉北鄉司朱述曾病故所遺巡檢事務以補用縣丞胡國英酌委署理 
[皖省官塲紀事]  
　　安慶訪事友人云武備學堂委員楊太守奎綬之夫人某氏病故後太守痛切鼓盆循例投憲轅請假二十一日宦途中人與太守有寅誼者咸往吊唁○委署繁昌縣熊大令因病出缺後經太平府某太守委員前往代理○東門外保甲分局候補縣丞增二尹麟現屆六個月期滿臬憲聨廉訪委候補巡檢麟少尹桂接辦已於本月十一日到差視事矣○候補直隸州左直剌永伯前奉上憲委解京餉事畢言旋給予超委一次日前接奉上憲行知卽　轅稟謝 
[雲間寒雁]  
　　松江訪事友人云自中外通商以後風氣日開外人之入我内地遊歴者車轍馬跡相接于途近日華婁兩邑主知不日將有西人游歴至此遂嚴諭差役略謂奉憲札准美國康欽使來文稱有教士葛犖商人鮑爾將至江蘇遊歴教士和若瑟馬設立將至江蘇江西等省遊歴又准英領事來文稱有教士米誠之至江蘇遊歴又准日本領事來文稱有商人都甲勘彌周藤䇿將至江蘇省遊歴倘或到境自宜一體保護該差毋得玩忽云云蓋柔遠之道宜然也○每屇冬令例由華婁兩縣主至西門外倉城中社神前拈香然後啓徵冬漕本屆定期本月二十 
 
 

Page 3

 
 
一日開倉適王屈兩大令因事至申江不克躬往遂委典史代扈 
[憲節回申]  
　　日前江蘇撫憲鹿芝圃大中丞由蘇省來申旋赴吳淞巡閱砲臺防務兹縣署探聞昨日五點鐘中丞將命駕遄回曰卽整備一切以便恭迎 
[貢木來申]  
　　江寗藩司恩藝棠方伯札委江蘇候補知縣崔明府鼎督解貢木若干　由上海航海北上昨日到申後卽至縣署拜會藍雲峯大令適大令赴吳淞迎督憲未回不及接見明府擬將貢木寄存浦東楊家渡船廠中俟明歳冰融然後北上請傳諭差役地保至彼處日夜看守以免疎虞 
[舉殯盛儀]  
　　甬紳葉澄衷觀察歾於滬上筮期本月二十及二十一日開中後定於昨日舉襄先期酌定路由由虹口寓所往西過外虹橋至武昌路往東由　華德路過中虹橋經騰鐵路招商局北棧往南向西由百老匯路迤東復折而西至太平路過外虹橋向南往外大橋轉灣沿北蘇州河過白大橋至四川路往南過二洋涇橋至法界蜜采里門前轉灣往西至老北門大街轉灣過三茅閣橋直北河南路過抛球塲入大馬路往西轉入浙江路過垃圾橋往西沿北蘇州河迤邐過永順里往東赴殯房安厝及回時往西出永順里沿河往東過垃圾橋往南由浙江路北至南京路往東至抛球塲轉灣經河南路過三茅閣橋由老北門大街往　入公館馬路往東經蜜采里門前轉灣往北過二洋涇橋由四川路過曰大橋往東沿北蘇州河至大橋繞回寓所屆期午前十點鐘時出殯前導有紙糊開路神清道旗肅靜廻避牌功布　牌滬軍營親兵數十名銜牌十餘對萬民傘若干頂德政牌若干扇挽聨六十幅以及奉天誥命龍章寵錫牌誥命亭銘旌亭容亭飯亭香亭隨以僧道一百餘人西樂一班華樂數班西人所贈花圈四十餘枚廣益堂老民數十人及官糾親友咸執紼以送孝子在素幃中步行經行美英法三租界中路祭多至一十六處儀仗之盛車馬之多一時無兩當過英界大馬路時中西各照相店咸携照相器逐一圖之各租界捕　皆派中西探捕沿途彈壓誠可謂生榮死哀矣 
[教堂彌撒]  
　　今日爲天主教中耶穌聖誕卽俗所稱爲外國冬至也美租界南潯路天主堂中先期遍懸五色彩旂並以冬青柏枝遍綴户牖青蒼滿目斑駁陸離午前十點鐘時教士貝君身披祭服首戴禮冠登臺行彌撒禮兩旁副祭二人服色略同教中人之前往瞻禮者男左女右次序井然至十一點二刻時始畢午後二點鐘時復舉行聖體降福禮 
[報館被控]  
　　本埠蘇杭公報爲謝李兩人所開前日報中刊有是何局面一則係詆毁某捐局張姓之詞張閱之大怒以日報章程當公是公非毫無偏見今彼報捕風捉影有意壞人聲名似此情形實同索詐因倩卜易律師投英美租界公廨控請提案究懲讞員翁笠漁直剌准之昨晨飭差將謝李兩館主提案著暫爲看管聽候訊供 
[棄雞逐鶩餘聞]  
　　昨日本報曾登徐姓子在大興里野雞娼院尋歡其妻往勸之歸巡捕悞認流娼拘入捕捕管押兹悉是晚徐妻實由某戯園觀劇而出喚東洋車不得欵步歸家巡捕見其掠鬢簪花妖嬈旖旎疑係山梁雌雉告以不得拉人徐妻怒而詈之致遭縲絏之辱並非向娼院尋夫也 
[接錄松江瞿䵺岑繼昌豫省練兵設防芻言]  
　　　挑挖暗營爲避槍砲妙法雲南張君景周寸君開泰著有地營圖說前河南裕撫臺曾令在省内掘試咸云其法最能避砲立營此圖繼昌現有存者圖象太極形由太極而兩儀而四象而八卦層層相生互　垬衛濠凡五道門設八方太極頂派人瞭望至兩儀四象八卦各暗營係於平地挖深五六尺寛長如大倉四面貼築木板加泥捶緊就穴深五六尺處　架地樓板樓下挖深尺許以通水道上面就牆頭横鋪堅實木楞用柱支撑楞上加板板上築泥一二尺厚以作營頂就其向外牆面離平地二三尺密開槍　營門緊逼明濠以防飛彈墜入仍用木横蓋濠上接齊營頂以土覆之其不立地營處留明濠透亮統計内外五濠深六尺外濠須七尺漸引漸深每大濠挖成兩層深者通水淺　人行地營左右隙地各挖大穴安設活動砲位臨機施放再於濠外釘鹿角栅栅外挖梅花坑坑外埋地雷一聞敵警暗營内前層施槍後層繼之連環轟擊彼此救援雖四面受敵必不致敗如敵不來我則挖深溝築土壘節節前進若臨陣交鋒槍砲互擊西洋戰兵决不肯顯露身體以當槍砲因創造新式鐵鍁挖土堆壘一法不但能護一人自一隊以及全軍皆可保護如敵人逼近哨長量地勢分派跪挖下掘爲坑上壘爲壘每人相接約兩步寛一尺半高旣可避敬之槍子兼可隠我之身軀復於隙間放槍擊敵但平時須教練極熟臨陣乃能挑挖極快戰守旣略有把握矣然後路接濟尤關緊要查我國所用槍砲全係購諸歐洲一旦兵興外洋必援照公法禁止售賣軍火縱吏我軍屢戰屢勝而砲子槍彈匱乏堪虞故必須設局製造乃可壯軍心而寒敵瞻亟宜籌欵速購製造槍砲子藥機器調取廣東上海洋學生來豫分教聰頴幼童及兵丁年少之有志者至若發給餉糈當用銀圓旣無平色之差自鮮尅拍之技給餉之日先期札派文職屇時眼同統領營哨各員當堂點付不惟圜法推行抑且兵心悅服矣一防守宜先求扼要也豫省居九州之中四方之所走集雖西北多山東南多水形勢似易於控扼但東北與曹兗爲隣東南與亳徐接壤平原曠野千里無垠渙散旣利夫馳驅守禦難覓夫險阻至若統籌全局權其重輕則東北一隅尤關通省要害方今鉅野閙教德人囂張曹民憤激之餘濟以强悍誠恐辦理稍有未善事變因之業生極知德事終和决不致以兵戎相見然指日蘆漢鐵路南北齊通彰德信陽分綰喉舌故東則歸德北則彰府南則信陽在在均稱吃緊况曹府距汴三百餘里鉅野曹單百里之遙耳此時教案未完宜先顧及似當檢撥精兵一營馳赴舊考城彈壓並與歸府練軍聨絡無事則壯聲威有警則辦防堵迨後鐵軌入疆徐撥北路一營駐紥漳河之豐樂鎭以扼直隸入豫之衝南路一營駐紥信陽之平靖關以按湖北入豫之要兼與懷兵信兵恊力而謀至西路陜洛一帶磴道嶔崎暫可從緩防備一人才宜破格錄用也方今大同艱難强鄰環伺幾有日蹙百里之形英則圖西藏四川矣法則入廣西謀湖南矣俄則逼新疆蒙古東三省矣沿海萬餘里要口如琿春旅順大沽烟臺威海膠澳海州吳淞寗波福州厦門油頭虎門北海儼同各國公地而次衝要口以百千計處處可以泊船處處可以登岸我中國武備失修砲船不利文則困於科名武則拘於弓馬縱有奇才異能之土旣資格之限人復聞望之未逹昔漢高拔韓信於行伍以爲大將一軍皆驚苻堅　王猛於寒微以爲重臣秦卒致霸刻下非乏才之嘆有才而不盡其用之嘆當道若虚心延訪密令僚友各舉所知詳註專長博採衆論果眞名實相稱瞻略俱優無論已仕未仕不妨令帶一營以觀後效倘以大權未便遽授亦當派充一營參謀令與武臣贊畫軍機俾爲造就地步此外若精曉天文輿地兵法陣法水戰陸戰算學格致並創造新式火器精妙入微或高才殊品不輕來見有能知者與報優禮蹩聘察其所舉實者賞之不實者罪之庶請托不行而奇杰立見矣以上四欵僅就河南目前最急者言之而尤以選將爲綱領選將奈何曰求好營官而已營官得人則哨官什長兵丁無不得人推之此日之兵丁可爲異日之什長此日之什長可爲異日之哨弁此日之哨弁可爲異日之營官此日之營官可爲異日之統領由一營而化十營白營皆然則將才疉出取用不窮卽招募訓練設防三事皆可見諸實效而不至徒托空言矣抑更有進者名將非一朝可致勁卒須百練乃成第恐和局旣終司農以餉項拮据必令分别遺散屆時不惟疆臣經營選拔之苦心化爲鳥有卽統領教練辛勤之果力亦悉付東流蒙以爲宜早奏明無論如何此軍不准裁汰庶將無觀望之心勈谓奮迅之志以較旋招旋散亦兵亦賊未受其益先覩其害者其得失奚啻天壤哉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禾試續志]  
　　嘉興訪事友人云浙江提督學政文督平大宗師按臨嘉興舉行科試已將各題錄入報章某日　　　　等生員文題由也升堂矣未入於室也詩題賦得人來千嶂外得來字某日提覆文童題嘉興君子不以紺緅飾秀水緇衣差　　　素衣　裘海鹽黄衣狐裘平湖褻裘長石門狐貉之厚以居桐鄉非帷裳某日新生總覆題孝者所以事君也旣而宗師頒出所　　童案計府學金炳文章承祖俞鴻墀趙晉祺王寳烈屠天熊沈愷儒仲頤莊澤定周乃勳嘉興胡堃倪汝銘沈辛曜陶鎔褚銘泰　　三吳廷基賈祥麟金巨源丁甲榮秀水沈彬儒鄭錫康張銓吳兆杰高儒濓蔡元炯陳其祥沈錫爵吳文藻金興祥嘉善顧惟松李　清程乃墉楊光然金炳光胡兆煥王兆麟王家楠吳璜孫鳴桐海鹽徐文俊吳大奎鄭福煃周祖詒李文漪李開福王祖羲朱鴻藻徐清來王恒清平湖倪祖望胡鵬年俞松年薛振綱徐揚烈徐清華胡廷枋辜汝榮番其淵周積墉石門楊圭章曹元朗徐棨張惟熊俞文昭陸其大袁紹棠陳爾益范書紳柳蔭嘉桐鄉章煥成沈啓炘曹鑾張世鑑姚嘉德馮權周宗圻朱光階沈濬源沈玉璣迨十九　奬賞一等生員發落新進文童畢卽出轅拜客次日係長至令節宗師會率同郡城文武各官赴精嚴寺行朝賀禮然後乘舟回　　武各官齊赴杭州塘恭送 
[幸未成災]  
　　昨日午後三點二刻時英租界福州路老巡捕房比鄰第五十三號門牌踏飛脚踏車行不知如何　　　會中人立駈皮帶車前往救熄不致成災僅焚燬零物數件 
[上海縣署瑣案]  
　　前日滬南善後局員函送竺老沛被俞阿才王阿小毆傷一案到縣縣主藍雲峯大　倩　　　　　　甫明府研訊竺供小的原籍寗波年四十三歲在滬駕貨船昨日至南巿某馬頭卸貨適俞王將木排停泊馬頭旁　　　　　　　但不允反取木板將小的之額擊傷至今昏眩不能起立求恩究辦俞阿才王阿小同供小的等係寍波府屬鎭海縣　　　　　　船之所失手將竺額擊傷惟求恩宥明府飭仵役騐得竺額上確受重傷遂判令俞　給養傷洋銀二十四元由竺自　　　　　　汪松林扭陳子祥到縣聲稱女兒年已及笄與陳並未議婚今無端糾人搶去務求照例究辦陳稱小的自幼文定汪　　　　　　曰補詞呈候核奪 
[上海巡局紀事]  
　　駱顧氏有洋銀若干元借與唐某由女伴王娘娘爲中前日向索無著遂將王娘娘扭至二　　　　　防局禀請訊追局員邱友林二尹研訊之下駱顧氏聲訴情由二尹令王娘娘將唐交案以便訊明追繳○前日南巿鹹　　　　　材行夥雇某甲駁船裝運藥料比交卸時失去羚羊角黄連等物向之查問甲一味諉卸遂扭至十六鋪巡防北局請追　　　　　二尹研訊之下判責一百五十板勒令折價賠償 
[馬路工程局紀事]  
　　日前匪類朱阿寳獨行南巿新馬路中見奚姓婦人懷抱小孩卽攫取腕上所籠銀鐲適爲　　　　　捕所見拘入捕房前日捕頭解至馬路工程局局員司徒貽芬司馬　堂研訊朱供小的原籍浙江寗波府屬某邑曾在蘇　　　　臬馬車行當馬夫近日告假來滬訪友未遇川資已罄不得已而爲此尚求大老爺格外恩寛司馬命笞責一百板枷號十天　　　鋪橋示衆○昨日午後馬路工程局委員司徒貽芬司馬因有要公詣道轅禀見飭差傳萃豐馬頭籮間夫張關村等兩名赴　　　張一味玩延司馬大怒飭勇拘入捕房交捕頭管押捕候再訊責以儆效尤 
[英美租界公紀事]  
　　前者南洋南瑞兵船中人梁大順家小孩不知因何與鄰右粤妓蘇阿寛口角爭毆以致涉訟　　　　事後梁心有不甘訴知總統陳軍門咨請前署蘇松太兵備道曾經郛覲察札飭公廨復提蘇阿寛及洪爵生卽好帶妹等訊辦　　翁笠漁直剌以事甚細微據情禀復未幾梁又禀請陳軍門函催直剌乃於昨日飭差將蘇洪提案押候集訊嚴懲○昨日大西　　領事華德師君照會公廨内開本國商人商榮春煤炭店主某甲指控同業華商同和號主某乙積欠貨銀屢索不還請卽飭提　　等因直剌准之卽飭差將同和號主李姓提案候訊○川沙曹恊泰號主曹錫卿積欠王福卿洋銀一百餘元王屢索不還投公廨　告直剌飭提未獲昨日王在南巿與曹相遇因卽扭赴馬路工程局禀訴前情旋由工程局員司徒貽芬司馬移送到廨差役禀知　剌押候訊追 
[法租界捕房紀事]  
　　金陵人畢松培在閴園烟館中向趙曾氏詐稱曾因訟事向中西官說項遂勒索洋銀二百元事爲　頭訪聞倩包探拿獲押候解送公堂以上情由已登前報兹者捕頭以畢狡展不承倩包探傳閬園烟館值堂人某甲至捕房問悉當日畢在閬園婪索屬實畢知事不得了乃浼向人捕頭緩頰願將所索洋銀交出未識捕頭俯允否○前晚鐘鳴一下有某甲者至法公司馬頭所泊駁船上訪友船夥疑爲竊賊拘送捕房捕頭著押候解送公堂禀請讞員朱森庭明府訊究 
[江西官報]  
　　候補同知張宗湛禀謝甄别行知府經王逢新卸辦清江保甲回汪葆昌永豐催稅契回陳國興往興安公幹三　銜在任先補用道新選南康府知府葉慶增禀到籤掣試用知縣侯青照繳照候補府胡乃鈞禀謝酌委署缺並大厘卡一次行知歐陽鴻濟卸辦涂家埠卡回南豐縣鄧宣猷由京引　　見回蔣家駿禀謝題補奉新縣行知王啓烈往德化措資鄭輔東解鐵路經費京回馬肇修卸辦滁槎卡回巡撿邱景衛信豐催减平回王濬興安徽　解關餉京回賀昌祺禀謝甄别行知夏翊宸輪委釐差一次署豐城縣丞張傳鼐卸事回委解漕折進京洪家衍委查南安府屬軍流犯八府照狄祖年調杳廣内保甲費魏功卸辦分宜保甲回陳紹唐卸辦弋陽保甲回黄炳焜德化催地丁回沈受之往豐城催地丁吉水阜田司劉肇唐休致遺缺輪委孟廣榮署理上饒八坊司潘潮叅革遺缺酌委龍汝翔署理浮梁景德司樊琳叅革遺缺酌委何家謨署理知縣孫嵩年往建昌等縣公斡司徒瀾聞訃丁母憂新選豐城縣丞金恭禀到沈世鑅調查永順外保甲催振聲查德勝門萬華祝查德外保甲候補府袁樹勳由九江回省通判徐紹渠張傳鼐俱委解漕折進京補用縣張元義禀謝甄别行知潘紹誼定南廳守取交代結回 
[金陵官報]  
　　十一月十四日糧道吳洋務局候補道汪奏留兩江差委廣東試用道武襄辭赴蘇均見員外郎曾廣銓謝委南洋隨員辭回湖南知縣徐樹森辭赴揚領餉赴都又趙興霙到交卸署六合縣事回駐滬日本總領事小田切萬壽之助東亞同文會漢口支部長本田幸之助均會○十五日藩臺恩糧道吳巡道徐籌防局候補道沈厘捐局兼木釐局候補道穆支應局候補道郭善後局候補道李洋務局候補道汪軍械所候補道楊候補道黄承乙柯逢時襲盛際均見襄辦上海洋務局候選道左孝同到由上海來叩謝新授鎭江府向萬鑅銷會辦吳淞開埠工程差卽辭登瀛洲兵船何心川江陰來鏡清兵船董全才鎭江來均到卽辭襄辦江北河運直隸州方臻喜由北通州回銷河運差直隸州恩芳辭赴蘇見撫憲運判孫厚考試通判沈樂賢知州許炳常知縣沈善發安炳耀均察看又劉麟瑞府經歴盛治縣丞楊治善均冩履歴又章寳琳世職翁長淼均騐看江西知縣何本濤見叩謝委解兩淮京餉差卽辭籌防局英文繙譯知縣黄裳治到禀知起服安徽知縣萬祖恕辭赴桐城辦懇浙江代辦順湘甘卾蜀皖江蘇賑捐局文案知縣彭巡堯葉世濤均到由浙江來請領軍裝 
[皖省官報]  
　　十一月十一十二日知縣孔慶滉典史胡大琨均面試直隸州左承伯謝超委縣丞增麟知銷查東門外街道巡檢麟桂知接東門外街道沙厚滋到起服來省○十三日鹽運使軍機處存記特用道黄承暄到號愛堂候補同知樊丙亷奉委赴含山公幹分發安徽試用直隸州判陸恩壽到江蘇人○十四　三品銜廻避改指安徽補用知府黄國璸到湖南人號鐵生由湖北領咨來省同知銜分發安徽試用知縣華錫旂到江蘇人淮北下蔡鹽釐分占從九錢培元辭廣　州王康平到縣丞吳鍾杰辭奉委赴下懷邑鄉查　沙洲典史陳治謝超委○十五六日候補縣丞喻北圓辭赴皖北措資 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十一月十一日京報全錄]  
　　宫門抄○諭旨一道錄前○江督劉奏揀員調補省會知縣要缺摺○又奏爲廻避道員仍請留於蘇省補用片○又奏爲留員統帶江南勇營片○又奏東劣刀匪糾衆閙教派營拿獲各匪犯訊明正法片○奏天府尹恒奏報交卸起程日期摺○江督劉奏遴員署理泰州知州片○十一月十一日户部通政司詹事府正黄旗值日無引見○肅王由白龍潭回京請安○載瀛梁仲衡各假滿請安○廖壽恒謝毋庸在軍機大臣上行走恩○長萃劉恩溥謝議叙恩○黄祖絡謝授福建興泉永道恩○普公續假十五日○興伯壽耆各請假十日○召見軍機黄祖絡○○頭品頂戴兩江總督臣劉坤一頭品頂戴江蘇巡撫臣鹿傳霖跪奏爲揀員調補省會要缺知縣恭摺仰祈聖鑒事竊照元和縣知縣李超瓊於光緒二十五年三月二十四日丁憂開缺歸三月分截缺所遺元和縣知縣係衝繁疲難四項兼全要缺例應在外揀調該縣地當省會兼管驛站政務殷煩且時有發審案件非精明練逹勤求吏治之員不足以資治理臣等於通省現任正途知縣内逐加遴選查有鎭洋縣知縣吳鏡沅六十三歲河南光州附貢生中式同治庚午科順天鄉試舉人投効四川軍營攻克興文縣九溪寨踞匪出力保以知縣選用剿除墳壩股匪出力保俟選缺後以直隸州用嗣捐同知升銜隨剿馬邊夷匪肅清出力保戴花翎擒獲穆坪巨匪出力保以知縣分省補用呈請分發簽掣江蘇光緒九年九月騐放到省遵海防例報捐新班先補用免試用十四年補授鎭洋縣知縣十月初六日到任先因十年分海運出力議敘加一級紀錄一次十四年分海運案内保加一級十五十六二十等年三次恭逢覃恩各加一級又於太倉州境和泰隆等店被刦案内協獲盜犯八名保加一級二十四年大計保薦卓異在案臣傳霖到任未及三月例不加考臣坤一查得該員辦事勤明堪勝繁劇以之調補元和縣省會要缺知縣洵堪勝任該員歴俸已滿三年與例亦屬相符據署布政使陸元鼎署江蘇按察使　之榛會詳請奏前來合無仰懇天恩俯准以鎭洋縣知縣吳鏡沅調補元和縣知縣實于地方有裨該員係現任知縣請調知縣銜缺相當毋庸送部引見一切因公處分例免核計該員係初次請調應完罰俸銀兩仍飭查明依限完繳至該員任内並無欠解錢糧及承緝盜案已起四叅有關降革處分至所遺鎭洋縣知縣選缺江蘇省現有應補人員應請扣留外補俟奏准部覆截缺後另行照例序補謹合詞恭摺具陳伏乞皇太后皇上聖鑒訓示謹奏奉硃批吏部議奏欽此○○劉坤一等片再廻避江西候補道韓慶雲前因與福山鎭總兵韓晉昌係同胞兄弟應行廻避奉部改掣江西齎照行抵江寍經臣劉坤一留於南洋差遣委用先將執照咨部查銷旋經升任撫臣奎俊檄委管帶蘇防營於本年三月卸差兹福山鎭總兵韓晉昌業已病故出缺該道原係由蘇廻避改掣江西未經到省且查其人在江蘇情形熟習兩署糧道一署臬司於軍務洋務均極通曉現在江蘇並無應行廻避之人合無仰懇天恩准將廻避江西候補道韓慶雲仍回江蘇原省補用謹會同兩江督臣劉坤一附片具陳伏乞聖鑒訓示謹奏奉硃批著照所請吏部知道欽此○○劉坤一片再臣承准軍機大臣字寄光緒二十五年九月初九日奉上諭福建爲海疆要地團練一事亟宜實力舉辦候選道林朝棟現在南洋差委著劉坤一傳知前赴閩省辦理團練等因欽此自應欽遵辦理惟查該員林朝棟現統棟字等營駐紥海州贑榆一帶該處距膠澳甚近與日照毗連地勢極爲扼要屢有外國兵輪在各該海口游弋駐泊並測量水道居心叵測亟宜嚴爲之防經臣奏准添募勇丁三營以資扼守就該處情形而論三營實尚覺單薄祗以限於餉力不得不從緩議增全賴將領得人方足以少勝衆林朝棟曉暢戎機瞻識並茂是以派委前往招致舊部選募精壯實力操防目下業已成軍正在妥定章程認眞訓練以未便遽行更易合無仰懇天恩俯准該員仍在江南統帶勇營俾臣得收指臂之效其福建團練一事由臣咨會閩浙總督臣許應騤另行派員舉辦伏候聖裁謹附片陳請伏乞聖鑒訓示謹奏奉硃批著照所請欽此○○劉坤一片再江蘇徐州府屬之豐沛碭山等縣均與山東壤地毘連本年七月東省刀匪有糾衆閙教之信豐縣碭山兩處二十二年間曾百刀匪滋擾經該兵團擊退時思報復防務尤應加嚴前經徐州鎭總兵劉青煦徐州道桂嵩慶飭派營官熊長春遊擊何迪華分帶防練各軍馳赴豐碭會同地方文武嚴密布置保衛教堂七月二十日突有東省匪首陳寳繕孟繼禮率黨三四百人山沛縣郝集竄至豐樂村八里屯一帶搶掠教民牲畜並將豐樂村舊堂學屋門窓毁壞該鎭道接據縣禀卽飛調熊長春何迪華由碭赴沛並加派營官李輔勳銘軍營官陳凱各率馬隊星馳往剿該匪等聞風遁回東境正在籌商全剿間該匪復於二十五日自谷亭閻家集分作兩股回竄一由城子廟竄揚官屯一由三河尖竄郝家集每股約三四百蜂擁而至適新兵右營帮帶劉正庭前往新堌集偵探得信後卽會同銘軍馬隊哨長周萬春及徐州馬小隊管帶高文聲各帶隊伍馳至揚官屯與由城子竄來一股會遇接仗登時格斃十餘名生擒十九名匪勢奔潰何迪華熊長春聞信進勦行抵張莊與劉正廷相值而該匪由三河尖竄郝家集一股已從東西劉莊搶掠而來何迪華慮其突前刼犯卽將悍匪十五名先行正法其餘四匪派兵解回縣城一面整隊迎擊該匪見勢不敵東竄豐樂村突入唐圍强閉圩門拒守團勇李安祥趙法其攔捕立被轟斃時何迪華等跟蹤追至督隊環攻匪衆棄械越遁逃遁我軍開槍轟擊斃匪九名生擒五名訊明正法復於圩内搜獲一名解縣收審餘匪四散搜捕無蹤地方安謐如常人心大定當飭李輔勳陳凱先後回徐仍令何迪華熊長春暫住沛縣期與東省會捕訊據獲匪供稱匪首陳寳繕曹守賢卽曹鞋均單縣人孟繼禮鉅野縣人是否遁歸尚難指實據該鎭道禀報前來除飭赶緊購線嚴拿務獲懲辦及沛縣被搶各教民勘明撫恤舊堂被毁門窓一律修整并將所獲匪犯訊供解辦一面咨會山東撫臣飭屬會同嚴緝外理合附片具陳伏乞聖鑒謹奏奉硃批知道了卽著嚴飭該營官等認眞防捕毋稍鬆懈欽此○○奴才恒壽跪奏爲恭報奴才交卸起程日期仰祈聖鑒事竊於光緒二十五年九月十六日接閱電鈔恭奉上諭奉天府府尹恒壽著開缺等因欽此奴才跪聆之下感愧莫名當卽望闕叩頭謝恩嗣於本月二十九日接准吏部咨開奉上諭奉天府府尹著玉恒補授欽此正擬循案將印信移交將軍兼理嗣於十月初八日接准將軍增祺咨開於初七日准總理衙門覆電内稱歌電進呈軍機大臣面奉諭旨奉天府府尹著志彭暫行署理欽此遵於十月十一日將王命書籍奉天府府尹印信曁一切卷宗派署承德縣知縣范貴良齎交署府尹志彭接收伏念奴才滿洲世僕才識庸愚供職陪都已逾五月凡地方之興革屬吏之賢愚以及清訟辦團諸要政隨時與將軍增祺會商均已次第具奏深愧才輕任重莫補時艱今蒙恩命著予開缺仰戴生成厚德實同幬載仁恩頂感鴻慈曷其有極奴才交卸後卽日束裝起程趨詣闕廷恭候訓示所有奴才交卸起程日期理合恭摺具陳伏乞皇太后皇上聖鑒謹奏奉硃批知道了欽此○○劉坤一片再泰州知州張銑病故遺缺查有邳州知州孔祥霦堪以調署據藩臬兩司會詳請奏前來除檄飭遵照外謹會同江蘇巡撫臣鹿傳霖附片具陳伏乞聖鑒謹奏硃批吏部知道欽此 
 
 

Page 14

 
 
[光緒二十五年十一月十二日京報全錄]  
　　宫門抄○諭旨二道錄前○粤督譚奏爲籌欵倡辦積穀摺○御史萬奏爲江西鄉試積弊太深請飭撫臣嚴定章程摺○粤督譚等奏舉辦廣東團練及地方情形摺○江督劉等奏南洋華商報効江蘇山東工振銀兩懇恩將勸辦出力各員給奬摺○閩督許奏爲遴員署理温州鎭各缺片○十一月十二日禮部宗人府欽天監正黄旗值日無引見○趙舒翹謝在軍機大臣上行走恩○福建陸路提督程文炳到京請安○廖壽恒堃岫各續假五日○掌儀司奉十五日祭奉先殿倫貝子行禮○召見軍機程文炳○○太子少保頭品頂戴兩廣總督臣課鍾麟頭品頂戴廣東巡撫臣德壽跪奏爲籌欵倡辦積穀逐漸推行恭摺仰祈聖鑒事竊廣東積穀事宜經臣鍾麟於本年二月會同調任撫臣鹿傳霖奏明俟秋收糧價平减通飭購備欽奉硃批著俟秋後設法購儲仍飭屬認眞經理欽此查各屬報存舊穀通計不過三十餘萬石大率霉變不堪食用變價存銀者僅三數萬兩變價解司之欵究亦無多通計七十餘州縣積穀如此設遇旱潦其何以支亟應廣籌補買爲圖匱於豐之計惟入秋後雨澤略欠糧價迄未平减本省產糧不多仍當乞糴於長江以上臣等再四籌商擬暫挪銀十餘萬兩買穀存儲省倉一面勸諭紳富量力輸助以爲各屬倡省垣辦有頭緒飭各府縣就地設法籌勸所有舊存霉變之穀統飭變價湊買新穀不咎旣往祗䇿將來易銀存儲及解司者分别設措籌撥買補還倉遴派妥紳切實經理嗣後按年出陳易新如再有陳朽責令賠償務期實事求是用副聖主愼重民食諄諄誡諭之至意謹合詞繕摺具奏并將舊存穀數開單陳明伏乞皇太后皇上聖鑒訓示謹奏奉硃批知道了仍著體察地方情形分别辦理單併發欽此○○江南道監察御史臣萬本敦跪奏爲江西鄉試積弊太深請飭撫臣嚴立章程以杜倖進而拔眞才恭摺仰祈聖鑒事竊思鄉試爲掄才大典科塲條例立法綦嚴無如日久視爲具文加以人情變詐多端竟出於科條防範之外臣聞鄉人來京者云本省十餘年來鄉塲之弊層出不窮實爲他省所未有倘不極力痛除不惟寒畯向隅勢必官紳兩受大害不馴至大辟不止始而拜房繼而傳遞傳遞不成改爲槍替槍替不到甚至割卷因循不治積弊所以日深也此其故巡風通同一氣號官表裏爲奸水夫出入供給進退卽傳替打聽之徑候補閒官土客名宿卽捉刀頂替之人槍替者點名時補點後入以避識面撞破倩代者入塲後龍門坐候以便換卷謄冩塲前旣有通拜之方不落本房他房亦薦榜後又有換卷之力卽騐筆跡字跡仍符更有彌封得卷卽換卷而另搆佳篇抑或對讀通謄亦割卷而私換卷面若夫預打連號密訂號軍則堂書吏及外監試提調等所之書役家丁皆扶同舞弊者也此外秘巧尚有不能盡知者種種弊端實屬不成事體明歲正科伊邇若不預行設法杜絶則積習相沿誰思變計現時撫臣松壽整頓地方吏治不難破除情面力挽頽風而此等情弊誠恐未及周知相應請旨飭下該撫臣嚴定章程重立賞罰俾奸人無所施其伎倆庶風清弊絶而眞才輩出矣愚昧之見是否有當謹繕摺具陳伏乞皇太后皇上聖鑒謹奏奉旨一道○○太子少保頭品頂戴兩廣總督臣譚鍾麟頭品頂戴廣東巡撫臣德壽跪奏爲廣東辦理團練地方情形互異舉辦遲速不同謹將辦有成效者分晰開單具陳仰祈聖鑒事竊廣東籌辦團練保甲事宜臣鍾麟於上年十一月奏奉硃批卽著飭屬認眞舉辦毋得徒託空言欽此嗣復欽奉寄諭各省舉辦團練將辦理實在情形隨時具奏以慰厪系等因仰見朝廷除暴安良之至意富卽欽遵疉摧印節各員切實辦理續派署高州鎭總兵潘瀛記名提督孫國者總兵黄金福等分赴名屬示以訓練之法築營之式嗣據各印委陸續禀覆先清保甲次辦聨團於壯丁内挑練丁統計六十八州縣挑壯丁六十五萬六千餘人姑練八萬八千一百餘人蓋練則需費州縣瘠苦者多經費難籌故所練有多寡舉辦有先後也高州之茂名等縣向有規模籌辦最爲得注實藉紳士之力本年三月陸豐土匪滋事糾衆千餘攻撲縣城經知縣蔣星熙集團勇擊散殺四十餘名此辦理早著有成效者他如三水等二十餘縣因經費未籌集團丁而不能練臣鍾麟復另擬簡便之法一縣中分設東西南北中五局中局設於城内每局先練十人爲什長大縣每局三四十人每什長各　九人自行訓練有警一呼卽至按名給餉什長各率九人往捕可得百人之用匪多則合二三局什長圖之法簡費省行之瘠苦州縣尤爲相宜已經通飭照辦並令各該管道府親赴各屬查點校閱庶得力與否一目了然不致有名無實所需軍火已奏撥滬局來復槍五千枝匀給應用又電商德國使臣吕海寰代購毛瑟槍一萬枝運粤分飭繳價給領仍由地方官烙號稽查粤東盜匪皆有洋槍旣設團練不得不授以利器也省城設有團練總局而南海番禺兩首邑紳士意見叅差尚無頭緒緣自好者不與聞嗜利者趨之若鶖又不足取信於人故迄無成效至濵海各屬漁團亦據陸續禀覆遵行其非漁船聚集之處卽免辦以省擾累謹合詞繕摺具奏並將各屬團丁練丁數目列單陳明伏乞皇太后皇上聖鑒訓示謹奏奉硃批知道了仍著分飭各屬實力舉辦毋得始勤終怠單併發欽此○○頭品頂戴兩江總督臣劉坤一山東巡撫臣毓賢跪奏爲南洋華商報効江蘇山東工賑銀兩業已繳清謹將勸辦出力員紳擬給奬叙恭摺仰祈聖鑒事竊於光緒二十四年十二月十四日奉上諭李鴻章劉坤一張汝梅奏出洋華人報効工賑鉅欵懇恩給奬一摺本年山東江蘇地方連被災歉需欵浩繁據遂員李徵庸等禀據南洋各埠華人李戴清等電稱約集出洋經商華人報効山東江蘇工賑銀各二十萬兩共銀四十萬兩等語李戴清等身在外洋心存鄉國慨捐鉅欵實屬深明大義有裨時局著准其按照銀數給奬實官以示優異等因欽此當卽轉行欽遵派員將前項報効銀兩分起運解濟振一面查造各捐生履歴分起咨奬現已結報完案查賑捐久成弩末專恃銜封貢監所捐無幾非收集鉅資無以應急上年冬間江蘇山東被災地方寛廣待賑孔殷疉次蒙恩撥帑截漕並本省外省勸募賑濟無如災黎甚衆爲日方長深恐未能普徧幸經道員李徵庸洪恩廣分派委員馳赴南洋商埠竭誠諄勸旋據李戴清約集出洋經商華人公同報効銀四十萬兩先行墊解分濟地方工賑萬難措手之時得此鉅欵接濟於灾區深資利賴飢民全活甚多各該委員往返重洋先則多方勸辦繼則解欵絡繹始終在事出力其勞績誠不可泯查直隸省前次辦理賑捐出力人員係按勸捐銀二萬兩保奬一員有案今前項報効工賑銀四十萬兩旣經結報完竣自應照章請奬以昭激勸謹擇其尤爲出力者二十員擬請給予陞階陞銜核與尋常勞績章程相符所保員數按照銀數給奬之案亦無浮濫據直隸候補道洪恩廣開單詳請具奏前來臣等覆覈無異謹將擬保各員銜名繕具清單恭呈御覽合無仰懇天恩俯念該員紳遠涉重洋勸捐濟賑著有溅　准予照擬給奬以示鼓勵除飭取該員等履歴另行咨送吏部查照外謹合詞恭摺具陳伏乞皇太后皇上聖鑒訓示謹奏奉硃批吏部議奏單併發欽此○○許應騤片再浙江温州鎭總兵劉祥勝現經浙江撫臣劉樹堂調充浙江新中軍等營所遺温州鎭篆　　遴員接署以重職守查有浙江樂清協副將桔曰生曉暢戎機堪委署理遞遺副將篆務並查有記名總兵留浙儘先補用副將郭榮桂　防勤愼　委署理除分檄飭遵外謹附片陳明伏乞聖鑒訓示謹奏奉硃批兵部知道欽此　 
 
