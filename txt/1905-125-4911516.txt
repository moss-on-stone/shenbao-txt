# 1905 - 125 - 4911516

 

Page 1

 
 
[尚賢堂李佳白先生第十五次報告）譯西報（]  
本堂第十五次在中國報告中外官紳同志一爲此半年所行之事一爲十年内之大概情形論此半年所行之事可分八端一曰授課本堂自今春開館以後負笈之士由閩廣江浙豫皖湘鄂等省而来者較客歳爲多而且循規繩正毫無時下囂張之習除僕終日教授並内子半日詳解外另有 
 
 
 

Page 2

 
 
高材生三名兼充帮教所賃房屋雖尚寛廠而猶有不能盡容住讀生之慮轉瞬廣厦告竣卽可遷入二曰著書近来所著書板權多歸商務印書館故華人筆述之薪水均由該館酌送計己成未成之書有五一爲籌華芻言早經印行二爲列國政治異同考須俟湘撫端午帥序後方可付梓三爲中西合璧地名表悉由中西名宿之八種原本採輯而成爲沙生慶筆述四爲條約分類摘要閱二三月亦可告竣五爲英民史記此爲江南製造局所譯某英名士草創於前僕不過略爲修飾而己三曰演說自本堂遷出格致書院以来因不得合式之大廳故未能按期演說鄙意俟初秋遷入法大馬路新厦後一面爲學堂一面爲講堂雖不十分相宜而亦可以暫作講學之地四曰交誼欲求宇宙昇平首貴聯合中外祇以館務覊身未暇多盡友誼然此半年中僕整肅衣冠晉謁於中國賢士大夫之門者六十有三次而中國賢士大人以及達官顯宦之紆尊俯受接待者九十有七次内有制軍三巡無二將軍一皆因道出滬江得間一訪若本堂有相宜之公所則中外人士締交晤面更屬易易五曰賛成義舉往者天足會在上海英大馬路外國議事廳會議演說時僕曾二次効勞充當舌人杭州恊和講堂舉行闢門典禮之時僕亦曾親往演說来賓千餘人紳居半且乘此時機拜謁該城各當道以盡逺人之誼蘇州美國某醫學館舉行畢業典禮之時該城官绅之戾止者四十餘位由撫憲恩藝帥給予文憑僕亦曾前往演說躬逢斯盛本埠南門外某堂落成之時僕亦曾前往演說且有本堂數位董事亦在座六曰函札往来此半年内多與外省督撫函札往来或爲學務或爲教務然則本堂不僅求益於上海且求益於各省七曰商議要事僕曾數次與華官商議如何而能使民教相安且令外人承認華官之情願保護西教士而得太平不復如前之隔膜有時力有不逮亦須格外通融八曰清理帳目查常年經費現存銀三十一兩二錢四分其買地之欵除利息不計外此半年内華友己繳者二白零七兩仍欠建堂之欵除利息不計外有二千八百三十五兩另有李伯行京卿每月捐銀五十兩爲購買演說時所用之機器以紀念李文忠公之功德又有本堂學生范枕石認捐洋一千以所賣書籍按數抽繳除此數欵外又有江督周玉　捐銀一千兩浙撫聶仲帥捐銀一千兩湘撫端午帥捐洋一千元均己收到承囑以一半爲教習之薪水一半爲派来學生之經費且准僕任意使用而僕不敢私好仍按原議章程辦理法俟今秋開學時提出公用以上八端皆僕於此半年中所實行之事也廻憶十年前僕等初次在燕京宣示尚賢堂宗旨之時中國官紳與西國人士毫無交誼不通往来且有多數外人以爲與中國士大夫往来頗不易易蓋其鄙夷心功切徒屬枉然然僕等不爲灰心在京竭力開辦以冀挽回風氣專與中國賢士大人接交講學而收德風德草之效至於今果不出僕等意料之外風氣大開人心轉移京城外省官紳人等皆知聯合史外互相友愛十年前僕等開辦尚賢堂不過本國之數友捐銀無一定之欵然此十年内亦並無一次虧空若西友仍不踴躍捐助僕等祇得另辦他事而並不動尚賢堂之欵卽如庚子後三年之間僕等未用尚賢堂之欵十年前創立尚賢堂之意僅在僕一人心中自蒙總理衙門批准本堂章程後旋有英德美法等國友人在各本國爲本堂董事勸捐今中國友人己捐集巨欵在上海購地四十餘畝爲本堂建堂之用又定新章與前總理衙門所准批者相符合復在香港掛號以循英例此十年内除拳教相鬨數月外僕等時與中國賢士大夫往来頗蒙青顧解囊相助自海禁開問有他項善舉能博華友之歡心恊助如是之多者乎僕等原議建堂京都以應首善之地無如回鑾俊土公大臣等以爲尚賢堂爲中外合辦之善舉苟偏立京都莫能兼顧故今移建上海然以大局而言建堂上海較之建堂京都有過之無不及上海爲第一商埠建堂於此不僅可兼理京内外之交涉且可助理一切學務惟至今建造之欵尚未捐齊倘全球諸善士慨然捐助俾此堂早日告成則中外之交誼早日敦厚天下幸甚美國李佳白謹報告於尚賢堂中外董事以及助款諸君之前伏祈垂鹽 
[紀滬上紳商公籌抵制美禁華工新約事]  
　　美設新約禁止華工其苛虐情形己詳紀昨日本報滬上各紳商聞之特於昨日午後在美租界靶子路商會互籌抵制之法由曾君少卿戈君明雲登壇演說大致美如堅持此約則中國商民均相戒不用美貨以爲抵制旣而公擬電致外務部云外務部王爺大人鈞鑒美例苛待華旅由工及商聞梁使不肯簽約聞美直向大部交涉事關國體民生籲懇峻拒畫押以伸國權而保商利並告以輿情不及衆瘿相戒不用美貨暗相抵制美念通商利益必能就我範圍務乞堅持大局幸甚又電致各口商務局云商務局鑒美例苛禁華工波及土商游歴現梁使不肯簽約美擬直與外部交涉現滬商己合詞籲懇外部暫緩簽約並擬相戒不用美貨暗相抵制祈傳諭各商知之至致商部一電則由楊杏誠參議主稿參議當時以爲宜秘蓋猶循向来中國官塲之軌範也）頓（ 
[江督電告寗藩留滯清江之由清江]  
　　署督周玉帥前赴清江未及數日藩司黄方伯因寗垣訛言蠭起電請速返以免匪徒造言生事煽惑人心日昨方伯接到玉帥電飭一通大旨謂漕督旣撤而改設之江淮巡撫又奉諭旨收回成命所有善後事宜頭緒紛繁自須就近與裁撫恩藝帥查核情形辦理爲妥至添設江北提督係就原有之淮揚總鎭衙門改設亦應就地考察形勢妥議改革事宜又擬創設江督行轅於清江亦應預有一番布置且擬溯淮而上履勘徐州地勢設立製造新局以足南北軍需而爲不虞之備種種新政均需就地詳加察度預籌妥善辦法斷非倉卒所能竟功至速非再歴月餘不能返省好在江督鹽政南洋諸印信己預先帶至行轅其於例行公文著仍遵前飭代拆代行遇有緊耍重大事機著備文派員撥官輪船飛送行轅聽候核奪本大臣凡有委辦耍仵亦卽派官輪船送交藩司衙門現在須嚴防匪徒滋事不得少涉疏虞云云此電旣達藩轅越日又有一密碼電惟不知所議何事也）豫（ 
 
 

Page 3

 
 
[周玉帥覆奏叅摺金陵]  
　　前某御史奏參江督周玉帥廷寄令明白覆奏聞周玉帥己專摺奏覆矣）盈（ 
[法使詰責外部京師]  
　　法國駐京公使接四川警電言瞻對地方因改土歸流番族肇亂戕斃本國教士二名己向外部詰責并言貴政府須電飭川督派兵剿捕本公使接駐成都法領事来電言馬提督維騏雖奉川督之命督帥進剿現尚逗留不進特恐釀成巨患致蹈粤西覆轍請貴政府速行電飭以靖禍亂免至蔓延但本國教士如何傷斃尚未查悉情形俟查明時再行商辦）月（ 
[奏改川漢鐵路章程四條京師]  
　　四川總督錫清帥擬定川漢鐵路集股章程經軍機處片交商部酌議業將原定章程内第一章第一第八兩條及第二章第十八條第六章第五十三條全行擬改繕摺會奏奉旨依議）坤（ 
[英兵輪擬游厯内河九江]  
　　初二日有英國兵輪一艘中鄱陽湖駛至潯江其管帶官拜謁道憲瑞觀察請給護照聞須往江西内河游歴觀察准照約章飭地方官保護）遯（ 
[奏辦製造獸毛樹膠京師]  
　　出使俄國大臣胡惟德條陳整頓商務推廣土貨一摺己於三月二十六日由商部奏准咨行各省其最易著手者莫如織獸毛製樹膠二端苟能痛除官商積習實力興辦斷無不獲利之理即無不可减少洋貨進口之理其詳細辦法摘錄於左一曰織獸毛以供衣被之用中國向尚絲織不尚毛織呢之一物每歳進口己不下數百萬金今後若大興軍政大興學政其服裝大都用呢竟有不能不尚毛織之勢欲抵制洋呢須籌數十萬金爲購辦機器等用畜牧之地以蒙古新疆西藏等地方爲最富派人採辦精求織紡以期利用二曰含膠之樹熱地最多滇桂南境固產此樹卽浙江内地亦有此樹雖含膠不豐亦可剖取製物其利用毋庸贅言此項製造中國尚未講求未可猝然興辦是宜令旅居南洋羣島之閩粤商人先考求種樹法購運法取膠法而後及於製造法成本鉅則製出之品類可以不窮成本微亦可以製成數十百種先售獲利續行推廣中國素無業此之人以此勸商必有應者云）坤（ 
[學務處會議法學教員京師]  
　　户部趙次珊尚書奏設法律學堂一摺業經留中嗣於初一日伍侍郎沈侍郎又會銜奏請創設摺内有進士仕學等館其取義在明澈中外大局於各項政事僅能知其大要法律爲專門學科學之一斷難深造必須另行設立法律專門學堂以期造就等語疏入軍機處片交學務處張榮兩管學大門會議此事伍沈兩侍郎亦與議伍侍郎則主張調回美國留學生充當法律教習沈侍郎則以聘東洋法律學教習充當榮管學則以仕　館本年卒業生充當爲然現正議論紛紜莫衷一是大約開辦伊始學生程度尚淺非聘東洋教習即以仕學員充當云）坤（ 
[孫星使奏請特設女科京師]  
　　駐法孫星使奏請在北京開辦女學並徧設小學堂以爲各省倡並聞有特設女科之請惟未知確否）盈（ 
[商部並不招考司員京師]  
　　近日外間紛紛謡傳同部司員己經傳補殆盡擬於本年續行招考兹悉商部司員傳補滿額又由東洋調回各生足敷委用故並無招考之議云）坤（ 
[兩宮電詢鄂督病狀武昌]  
　　鄂督張香濤宮保自患口瘡之疾久而未愈近爲兩宮所悉特諭樞廷電詢近狀大意謂張係重臣宜善調攝聞張奉電後己縷述情形由電奏聞矣）履（ 
[梁觀察不願赴襄武昌]  
　　梁太守鼎芬擢陞安襄鄖荆道奉到上諭後趨賀者絡繹於途聞太守以襄陽僻處上游缺又瘠苦於素来掌握之政治權教育權多所减損甚不願往旋向當道前别思運動之法不知能如願否）師（ 
[戈什哈大閙公堂情形蘇州]  
　　世襲雲騎尉徐俊生在撫署充當戈什哈近與其弟徐某引誘藩署書吏沈姓子作狹邪遊并與賭博沈除輸去多金外又潛取家中值銀千兩之金珠交徐質洋花用事爲沈兄少堂查知向徐理論徐不服遂控諸吳縣署由李紫璈大令飭差傳徐候訊乃徐至縣署二堂大肆咆哮敲擡拍桌聲勢洶洶大令聞聲出視徐竟大言我係撫署當差之員區區縣令何得擅拘堂上案桌亦幾爲之掀翻大令觀此情景不覺大怒因飭差帶入刑房暫押候禀請撫憲核辦現聞此事己經通禀各大憲請先將其功名褫革然後照例懲辦云）隨（ 
[澈查擅决逃犯金華]  
　　浙省金華府東陽縣獄中忽於月前有要犯九名同時脫逃縣主楊大令泰階勃然震怒立卽分派兵役四出緝捕旋果獲到三名楊大令盛怒之餘立喝兵役斬决内有二犯係李前任移交之命案訊無實供并未定罪詳報現該犯親屬以楊大令任性恣殺投府上控府尊海鶴汀太守己派員澈查俟禀覆後再行嚴加參處）復（ 
[揚郡創設義務學校揚州]  
　　揚郡近年風氣頗開官私學堂己有四十餘處兹有某君糾合同志在城内南柳巷創設義務學校一所學額四十名分高等初等兩班高等自十一歳至十四歳初等自七歳至十歳爲合格一概不取學費惟報名時預繳證金一元藉充經費願學者於每日午後二句鐘起邀同保證人等至新盛街華瀛公社報名限四月十五日截止）剥（ 
[練兵處催設駐防武備學堂鎭江]  
　　京口駐防中小學堂己一律開設惟武備學堂尚付闕如現經北京練兵處咨催迅速籌辦用副朝廷振興武備之意奎統制因即商諸學務總查王雷夏大令擬先設武備小學云）井（ 
[督練公所清查營制擬徵民兵鎭江]  
　　駐鎭武威新軍己遵督練新章改爲南洋常備步兵第四標其餘新湘各營尚循舊制現奉督練公所飭將兵額操法具册造報以憑查核想須一律改編也並聞督練總辦徐固卿觀察擬徵民兵概照北洋 
 
 

Page 4

 
 
現行章程辦理）井（ 
[江督飭助醫院經費鎭江]  
　　駐寗英領事以本國醫生林君擬在鎭江開設醫院代向江督請爲設法贊成玉帥因此係善舉未便却其盛意特函囑常鎭道郭觀察酌助銀兩以爲開辦經費云）井（ 
[山西哥老會匪甚熾山西]  
　　山西蒲州府屬運城解州猗氏安邑臨晉等處哥老會匪勢燄甚熾不論畫夜結黨横行越貨殺人無所不至聞該會匪並非外来之人盡係本處各家子弟其上下尊卑之分則曰老大老二老三老四老五老六老七老八等名目外有八杆旗二十四個大辮子五十三個黑包巾二十六個大粗腿若擄得人家之婦女財產該匪首於夜半坐堂分别婦女之容貌美醜酌量與會中人作配該婦女若不悅即被殺害如婦女家中令人央說即勒索大錢一百吊方能將人放回如不應允即喝令棍責二月初三五日猗氏縣陳莊村某廟會塲正當午時忽来人馬一羣喝開閒人自稱我哥老會中魔天大王混天大王二位大師兄来了即時將會塲各小販衝毁一空從廟中搶去婦女甚多廟中某代爲說情竟被將腿抝折又有張莊村某居士因其容貌秀麗言語和平亦被會匪擄去次日闔村鄉人赴縣聲訴縣令竟置之不理）署（ 
[官報改歸幕府辦理武昌]  
　　張宮保於湖北官報一條一目皆須親裁故出版甚緩官報館設於漢口地隔一江諸多不便日前傳諭官報館專辦周崧甫太守謂官報嗣後逕由督署辦理該館不必預聞所延主筆改辦日報以免辭退其餘員司酌量裁减聞督署專辦官　己委王司直司馬曁易實甫觀察惟易觀察己冋匡廬僑寓尚未来鄂現僅王司馬一人經理其事）師（ 
[土膏統捐之影嚮武昌]  
　　土膏統捐改歸内銷鄂省財政遂失一大宗進欵香帥因於日前傳令各局所將出入欵目預算列表可减者减之騰出之欵以能敷兩鎭練兵之用爲上否則再行設法并諭李少東方伯察查各州縣年解平餘銀兩若干旋據覆稱此項有名無實爲州縣剥民藉口之資耳香帥乃再令查明如能免解以甦民生即自今年起不必再解仍於土膏捐内奏提若干成彌補練兵經費云）履（ 
[鎭郡電局兼辦直隸公債票鎭江]  
　　鎭江電報局總辦日出有告示略謂現奉上海總局諭飭代辦直隸公債票此票一切辦法詳載刊本章程凡由本局認貸之票經到期立將本息付清所有收付銀兩均照上海市價以規元一零九六申庫平銀核算且此票無論官商以及民間抵欵均可流通其票式與銀行鈔票無異購票到手攸往咸宜通計每年有九釐五利息較之存莊有盈無絀殷　之尚幸速臨云云）觀（ 
[正陽門樓興工在卽京師]  
　　修建北京正陽門樓所需木料現己運至天津近日正陽門城根一帶均用荆籬圍護路旁棚攤悉令拆卸以便即日興工）露（ 
[議借洋欵創辦自来水及電燈公司漢口]  
　　漢口創辦自来水及電燈兩項鄂督張香濤宮保核計經費非銀四百萬兩不克竣事然庫欵支絀殊難籌畫且如此巨欵商股亦難驟集用是委派法乂繙譯官辜湯生與法商公興洋行柯郎君議借洋欵若十按年就所獲紅利内提出攤還以二十年爲限本利一併歸清柯郎君則請以三十年爲限想此事不難定議也）泰（ 
[日總領事復上海道函）爲戴生昌改掛日旗事（]  
　　啓者接展来函以戴生昌本係華商何時改隸貴國未據報明本國地方官出藉旣隸貴國版藉何以掛用美旗更何以於美旗撤回之後仍領本國牌照等因旋據戴玉書禀稱商人之父名綏之原藉先在寗波鎭海縣明治十七年即光緒十年十月間遷居臺灣改隸台灣台北府民藉至明治二十四年卽光緒十七年四月間由臺灣来滬開設戴生昌輪船局當時臺灣尚隸清國是以揭用華商牌號營業至明治二十八年臺灣割入日本臺民均改隸日藉當時商人不在臺灣以致遺漏故在清國商業照舊襲用華牌迨後父己逝世至明治三十六年復回臺灣原藉是年四月二十八日禀請臺北廳照例註册並長子振武補註臺灣臺北廳芝蘭草山莊民籍至十月八日蒙臺北廳給發註册入籍執照嗣因商人復欲来滬由臺北廳給發旅劵准赴清國通商口岸明治三十七年七月十六日到滬在上海總領事館禀到掛號惟改揭日牌所有船隻等項過户日册應須照章騐定而夏秋之交生意殷繁誠恐貽誤商務且一年之内分標兩國諸多不便是以預爲禀明總領事館俟華歴本年河涸業閒之時將戴生昌輪船總局及各處分局禀請上海總領事館註册一律收揭日商戴生昌汽船局牌號立將各局汽船陸續請驗領照過户改掛日旗以符定章等語本總領事查戴玉書歸隸日籍一切緣由殊爲明確至貴國地方官處報明出籍一節事隔多年且係臺灣仍歸貴國管轄之時本總領事無從查復其未到署掛號以前無論其掛何國旗號本　均不干涉至美商撤回之後未掛日旗之前據該商稱僅用戴生昌牌號報關並未用華商等字樣一再詰問並無異詞来函謂其仍領本國牌照實係傳聞之誤兹准前因相應函復卽希貴道查照核辦爲荷冉者該商在臺灣註籍准照曁由該地方官照章發給外務大臣蓋印護照在本總領事館禀請營業等一切憑據飭抄一份坿呈尚祈察閱此頌時祉 
[漢口後湖堤工案續初六日稿]  
　　五該隄連外面之石頭通共價洋例紋九十萬兩 
　　六該隄工程由開工起能於二十四個月造成 
　　七造隄應用地皮共有九十五方起羅密達或十五萬零六百畝 
　　八造隄工程之法如下開工造隄一面合同訂好隨即開工應請速奪無延法克生拿先生將全行應用地皮測好插標禀請中國大憲履勘核奪該隄地方是否合宜法君當精細審度工程務堅該隄工程照圖樣而做應用之地先塡高一尺全行記出離三尺逺 
 
 

Page 5

 
 
插木爲記用西門水泥三合土以雜其内可免水浸入之虞該堤裏面當用合宜物料令其自生青草該堤外面當用頂好紅沙石砌成其式及大小均應適宜其石駁岸至少須十二寸厚方可永逺保守風波及免魚蝦老鼠等物進内損壞駁岸一尺底用大石砌成以西水泥做好堤脚全工應如何掘取之處常照法君辦法石料應用頂上石頭其他石若有裂損者長條者一概不用石頭須妥爲栽好置之於乾凈地方且須用水冲洗然後再交工頭砌入駁岸天氣冷凍之時不得做駁岸之工除非有該管工程司特别之訓條方可動工夏令工作泥水須常灑水等修水氣盡乾爲止此免裂之故也駁岸脚基當用西門水泥三合土三合土内雜零碎硬石大小須過二圓徑用水洗凈不許稍有灰泥沖雜其間今止共用一層水泥二層淨沙四層乾凈碎石庶免駁岸外面所砌石塊有滑倒之虞碎石子用水洗凈後再與沙及水泥妥爲和雜面於平地之上卽行動用三合土須分叚擺好每層六寸厚本行盡心竭力修造合式堤工最要者細細按照以上章程妥爲辦理[  未完]  
[英日同盟關係戰事]  
　　四月初六日倫敦電云倫敦泰晤士報稱現當各國關繫緊要之時英國不能一任日本責備法國破壞中立致傷輯睦各國均望英國從中調停故英日同盟今日尤爲注重之點 
[越南爲俄國戰事便利地]  
　　四月初六日倫敦電云駐法日欽使並未責備法國不守中立但法國越南占天然便利故俄人借爲裝煤儲糧之地 
[英外部曾嚴責法人]  
　　四月初六日倫郭電云英外部大臣曾嚴責法政府不守中立任俄艦久留越南境内 
[法人自言並不破壞中立]  
　　四月初六日倫敦電云法馬當報之論曰俄艦隊提督若此後兵船過越南法境時不致有犯中立則法國亦必不干預以自壞中立 
[法外部宣言嚴守中立]  
　　月初六日倫敦電云法外部大臣笛爾卡君己與駐法日使宣言以後法國當格外嚴守中立之規約譯泰唔士報 
[俄國離間英法交誼]  
　　四月初六日大阪電云倫敦電稱俄國現在極力聯法隂間英法兩國之交誼若日本深責法人則俄國反爲兩難故近日將避去聯合之形跡 
[俄艦隊遊厯海灣]  
　　四月初六日倫敦電云初五日西貢電稱俄艦隊己離杭苛喜海灣望南行駛將至别一海灣但聞該海灣亦有法國海軍駐紥其地故羅提督己宣言不復久泊也譯字林西報 
[德國有造船料運俄]  
　　四月初五日栢林電云德國羅培克地方有無數造船艦之資料將運往俄國德國人民反對爭執後檢查並非製造魚雷艇戰艦之用故仍許出口譯德文報 
[海琛巡艦設法除去海面浮雷]  
　　初七日烟臺電云中國海琛巡艦於本日上午由本埠開行向北以便除去各處海面所浮之水雷譯文匯報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[官眷無恙南京]  
　　江寗將軍永留守隆於去年赴任其眷屬仍住奉天現以奉省兵事日益危急特派幹弁率帶健卒冒險往迎幸其夫人公子均慶無恙己於前月二十日抵省迎入軍轅矣）豫（ 
[釐卡病商裁撤南京]  
　　下關口門舊設釐卡一所需索商民不堪其虐各商公議具禀督轅請飭釐捐總辦查明是卡每年徵收數目共應若干情願如數認繳旋經總局核定酌中捐數各商均允攤認前日己將該卡裁撤矣）豫（ 
[教士不受寺產寗波]  
　　慈溪半浦大慈菴前因改設學堂經紳士等與耶穌教互相糾葛一案兹聞教士葛伯蘭君以是菴前旣由紳士等禀准地方官改立赭東學堂此次雖歸入教會殊多未便爰特函知吳大令將該菴仍歸紳等開辦學堂並請公正 
紳士數人接辦）坎（ 
[英商欲以全房屋鎭江]  
　　英商葛利牛君之寫字房斜倚鎭屏山麓光緒二十二年山旁樹木有碍營造以該山乃城守營兵駐紥之地所有樹木不容砍伐該商亦無侵犯之言至今三月間山石有爲迅雷震落者葛君爰請於工部局向營主王守備言山石再墜必致損傷洋房須立一千金之保險單遇險即以此欵賠修守備不允英商謂營主旣保全山樹於前商人亦必欲保全房屋於後終須設法保險不知如何辦理也）井（ 
[禁貨出口鎭江]  
　　注籍日商達鳳翱在鎭設有東興東盛兩行照章請領三聯日單採辦土貨鎭關查得日領事業經按照日本法律飭該日商停止生意兩年示儆故来貨不准出口）井（ 
[提憲出巡松江]  
　　江南提督楊鏡巖軍門於初二日清晨乘舟赴澱山湖閱視水師紆道至蘇賀陸中丞任禧聞歸途尚需至嘉定檢視校場增築墻堡以便演放洋槍打靶時無意外之虞也）賁（ 
[府尊晉省松江]  
　　松江府田紹曰太守於初二日赴省垣謁見撫憲陸春江中丞禀商要公約二一日遄返也）賁（ 
[贛撫過皖安慶]  
　　新簡江西巡撫胡鼎帥於上月二十九日下午過皖皖撫誠中丞當卽登舟謁見旋同返撫署茗談移時胡中丞仍回舟西上）咸（ 
[輪船失事餘紀金陵]  
　　前月元和輪船在通州失事當其經過下關時寗人附之往滬者不下一自數十人兇耗傳到凡於是日由寍啓行之各家屬惶懼異常日来皆紛紛附輪前往通州探聽下落者）豫（ 
[防丞更調杭州]  
　　杭坦海防東廳劉司馬頌年因案被劾開缺刻奉翁方伯以中防廳錢司馬增勳暫行署理復以新奉部覆准補中防之蕭司馬治輝飭赴新任聞因現在東塘子壩南龍頭等處塘工須分頭赶修以防復汛大潮之危險也）履（ 
[創設包探温州]  
　　温州府屬永嘉縣夙稱繁劇難治縣主沈炯甫大令蒞任後具禀上憲創設包探略謂卑職籍隸松江居鄰上海每見租界之内無論何等案情無不立時破獲推原其故皆因設有包打聽名目地方熟習信息靈便觸類旁通鉤深索隱無論何等人色皆可投充無論何處案情皆可緝捕永邑僻居海隅現擬仿照辦理召充包探數名試先認辦一二案合法者再行月給薪工英洋十元能破重案者另行酌賞云云另附招充章程七條一投充包探者須具身家清白保結并投充甘結一上堂時打恭不跪立而回事一稱堂上爲縣主自稱爲包探一設公所於縣署左近以便差遣一准商民至公所托探案件一應輪班值日不離公所一所需經費悉田縣捐廉給發旋奉温處道童紹甫觀察批示云閱禀曁章程尚屬妥洽具見該令整頓捕務辦理認眞深堪嘉許仰温州府飭卽召募包探數名先行試辦如實有成效卽行給予薪工以資鼓勵但需隨時查察以防藉端滋擾）履（ 
[官藥局採辦藥材清江]  
　　官藥局例於孟夏施醫貧民患病者更施藥物以示體恤惟藥品向係藥鋪承辦每多浮濫上届另託泰生錢莊在滬代辦仍欠精良今届官塲極意整頓特委官醫劉二尹紹中往漢口一帶購運以期貨眞價實二尹己束裝前往矣）夬（ 
[淮安府設發審局清江]  
　　淮揚道憲自兼按察使銜應勘案件甚多淮安府汪太守曾上讞章八條兹己在都天廟内設發審局於三月二十三日開辦仍由汪大守經理一切開局事宜連日各項案件均由局審訊）夬（ 
[巨盜成擒漢口]  
　　著名盜魁姚開元羽黨甚多往来蔡甸漢陽漢口一帶所犯重大案件不可枚舉邇爲緝捕營弁徐升設法擒獲解請漢陽縣李古漁大令訊辦姚供認刼掠謙裕典鋪等案毫不諱飾大令飭卽釘鐐收禁禀請上憲核辦）泰（ 
[法員呈遞訓練水師章程漢口]  
　　法國水師武員博恩祿君乘兵輪船往中國沿江海各埠游歴 
 
 

Page 10

 
 
日前取道鄂省謁見張宮保面呈訓練水師章程十則香帥欣然受之聞博君即日起程須往定海一行）泰（ 
[整頓塘沽車站脚夫天津]  
　　塘沽濱臨海口地當孔道每次輪船火車客商上下絡繹不絶脚夫找送行裝往往不守成規任意索價稍不遂欲輒即顧而之他客商行色怱怱不得不俯就範圍聽其要挾其值至逾於定章數倍過客無不含恨而去推原其故緣火車棚欄以内脚夫向歸管車站者主持栅欄以外則由本地董事經理有皆知脚夫之恣横而不知若輩之敢於如此者悉皆約束之不嚴有以致之現經天津海防同知某司馬邀集董事站長申明定章此後飭令脚夫不准額外多取並訂立兩聯票單選派穏妥司事隨時稽查遇有客商行李均眼同脚夫估計擔數每百觔爲一擔每擔照章給洋一角塡明票端票照給客爲憑票根存案備考客商照票發價則脚夫自不敢額外需索而棧夥等亦無從通同弊混此亦體恤行旅之要政也）露（ 
[蠶麥减色鎭江]  
　　近来鎭郡苦雨兼旬且天時忽暖忽寒以致桑葉生發不暢育蠶之區幾難喂養蠶汛因之不佳至四郊麥苗亦遭雨捐難望有秋鄉民殊受虧也）觀（ 
[裁汰水師述聞安慶]  
　　皖撫誠中丞自經鐵侍郎將皖省武備奏參後卽擬將合營大加改良又以餉項支絀擬裁并一二營但陸營裁無可裁故有裁汰澄清水師營之說）咸（ 
[賽會肇禍南京]  
　　三月二十九日係賽東嶽神會之期大街小巷異常擁擠有高麗人劉某亦策馬住觀不意至養虎巷地方馬忽奔馳將擔米某甲撞倒腹穿頭破立即氣絶後由劉某出洋三白元始寢其事聞此會本賽三日嗣江寗縣訪悉此事立發硃簽諭禁故僅賽一日云）豫（ 
[奉天派委採辦軍米鎭江]  
　　奉天將軍札委候補知縣潘直刺彥章領欵赴鎭採辦秈米一萬擔以濟軍需直刺抵潤州　假佛照樓暫駐行旌當赴常鎭道轅投文並拜晤鎭江平糶義捐局總辦邵虎伯刺史商量購米事宜一面由江督發給免稅執照以輪船裝運赴秦王島交兌云）觀（ 
[鐵廠新機將到漢口]  
　　漢陽鐵廠總總李逸琴部郎近在滬上向德國某洋行購訂機器以便擴充製造聞此項機器指日可以到漢并聞部郎又將改良辦法己將章程面呈盛宮保察核頗蒙嘉納）泰（ 
[私售營地案結寗波]  
　　守備馬雲龍前任寗郡城守營守備時私賣營地一案迭紀本報兹是案己田寗府尊喻庶三人守會同提中營韓光華參戎傳提馬守備當堂詢明結案並由太守勸令馬守備以後勿再纒訟）坎（ 
[高郵小學堂將辦清江]  
　　高郵州小學堂擬租賛化宮餘屋興辦由州紳具禀己裁淮撫恩壽立案並請撥籌公費己奉批飭高郵州會同紳士妥議大約不久即可舉辦矣）夬（ 
[嚴拿會匪漢口]  
　　湖北候補游擊王雲程游戎鵬飛近遞禀藩署謂蔡甸漢陽漢口等處近有劉金標王漢清夏金標等二十一人開堂散票誘人入會圖謀不軌急應查拿以杜亂萌李少東方伯閱禀己飭徐煥亭千戎按名嚴拿矣）泰（ 
[種棉批准清江]  
　　清江浦五里莊紳士朱二尹邦獻等以莊内公田頗宜種棉以開風氣特具禀淮安府轉禀己裁淮撫恩壽請飭試種六成當奉批云查閱禀詞不爲無見仰候札飭管理五里莊公田委員相度地方飭人試種仰即知照）夬（ 
[批斥朦請追金蘇州]  
　　吳縣李紫璈大令前在閶門内同益祥客棧緝獲在上海竊取某客洋銀四千七百元之巨竊張培根一名詰知在閶門外妓院王月寳處用去洋二百八十元併付給恒孚銀樓洋二千三百元大令飭提王妓到案訊責押交兹又有本邑廪生楊毓珂者投縣遞禀稱有金鐲銀洋等物寄在王妓處被張竊騙去請爲追究大令接閱之下卽援筆批示略謂妓館本非正士所宜涉足之地該生名列膠庠不知自愛輒往游嬉己屬有違臥碑顯干例禁况金鐲銀洋珍重之物而竟入於妓女土月寳之手殊爲駭異乃尚不知返躬責己而欲以官力壓人則此後任意揮霍官可追給更覺有恃無恐矣玩現有張培根一事賊贓可代失主查追若自行失足豈可比例抑何荒謬至此耶特斥）隨（ 
[贑撫行期江西]  
　　新任贛撫胡鼎帥初擬三月二十七日蒞贛履新迨十九日節抵金陵與周玉帥面商力拒英德耍求囤煤重事斟酌至五天之久二十四日台啓節上駛甫入贛境又須查勘馬當及九江曁湖口各砲台一切要公大約接篆之期須在月初）晉（ 
[漢口興學彚誌漢口]  
　　夏口廳胡彝圃司馬於興學一事頗能認眞查悉東嶽廟及魯班公所兩處均可開辦學堂而經理之紳董堅不允從現東嶽廟尚在商酌或可望挽回至利濟巷之聖化堂則諸董自願借作學堂聞司馬之意所有蒙學概租民房開辦免致阻礙）泰（ 
[示禁偷漏漿稅寗波]  
　　寗屬土藥局委員因近来新漿上市誠恐有奸商市偷偷漏捐稅特於日前會同鄞縣出示諭禁示云土藥稅則凡商人出售土藥均應遵照憲章投局報稅請領稅單印花方准銷售土漿固當納稅徐土渦漿亦有入浙補稅章程歴經遵辦在案兹届新漿上市合行會同曉諭爲此示仰閶屬城鄉商賈人等知悉務必遵章報稅不得私運私銷倘敢朦混隱匿一經查獲定即從嚴究辦决不姑寛）坎（ 
[委解部欵揚州]  
　　户部需欵甚亟疉次電飭各督撫將該省應解各欵分别提前催解兩淮運司恩都轉昨己奉到督鹽憲周玉帥行知遵將本年第三批京餉五萬餘兩檄委候補鹽經歴吳參軍賜眞提前解部不日就道矣）剥（ 
[鄉人獲盜解省蘇州]  
　　本月初一夜蘇鄉陳墓鎭突来强徒二十餘人擁至某姓家行劫當經事主鳴鑼號召衆鄉人四面兠拿當塲獲住四盜於初二日下午押解来省禀經代理元和縣主蘇靜菴大令飭暫禁刑房候訊）隨（ 
 
 

Page 11

 
 
[申報館恊賑所經收上海紅十字會振捐三月初一日至三月廿九日止第十二次清單]  
三月初一日南淮潘鹿賓銅洋二元四角○初三日吳陳氏洋一元無名氏洋二元無名氏洋十六元無名氏銅洋一元○初五日不留名洋三元○初八日陳耆齡洋二十元○初九日退思堂龍洋十元○初十日隱名氏今新添男孩並内人分娩平安洋十元吳門許氏求病速愈合家平安洋五十元○十三日裕興康来京口合記洋一元○十五日洪曰洤洋廿元○廿日山東隱名氏求媳病愈合家平安洋五十元○廿二日六祥號筵資移助洋一百廿元○廿七日謝筠亭洋一元二角○廿九日彭邦達洋二元吳馥堂洋十元幼女吳雲珍雲寳洋十元以上總共收洋三百廿六元二角銅洋三元四角 
[正二三月份月捐清單]  
　　道署洋四十元隱名氏廿元怡情軒十八元陳善亭十五元祝蘭舫翁泰昌號二户各十二元李雪巖韓潤生貿孚號綸華廠四户各九兀戴季蒓朱葆三徐貫雲譚幹臣韓山曦老順記南順記戴生昌祝源昌善記萃豐號十一户各六元源通官銀號錢五千四百文源豐潤銀號五元四角莊源大四元八角木商公所大慶樓二户各四元戴運来滬江第一樓蘇寳森老悅生新順記大觀樓愼餘堂義昌成申茂瑞昌順江南烟雨樓元昌聚昌源昌王陽生華興公司葉天德堂胡綏之兪順利十九户各三元何瑞棠徐俊良錦章順泰復泰老德記道信陳志雲怡泰昌九户各二元中和行帳房一元九角五分九章北天成永裕成三户各一元八角萬有全李珊記思補齋梁煥南翁隆昇易安居六户各一元五角泳記恆升怡園杭恆富大昌德五户各一元二角汪萃利存濟堂可熾可熾順湯蓮笙董天頤堂義森昌七户各一元其萃樓春園徵昌怡昌熾大晉昌恆茂七户各九角施德豐咸章青蓮閣義盛一壺春曹德大六户各六角章佩華宏源二户各五角泳泉四角恆泰三角豐裕官銀號錢三千文介福嘉綸和康壽康晋和愼餘餘大元甡元茂衍大恆益永豐存德恊昇宏大宏元源吉寳和寳順承裕正大升大彚康崇餘永康瑞大晋大敦和義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康同餘久源明德同福鉅亨元鼎瑞裕恆興瑞豐祥豐五十六户各錢一千八百文洽餘鼎裕信大順康四户各錢一千二百文張家鷄翁元成大章九和宏章泰五户各錢九百文怡大五雲日昇樓怡大三户各錢六百萬康錢四百恊成祥永愼萬興鉅康四户各錢三百英法美三界一文願小洋二百五十一角五錢十六千二百零九文以上總共收大小三百七十八元三角錢一百三十八千一百零九○附各洋貨號捐清單大豐恆興二户各錢二千四百文德昶愼增泰源成德豐恆豐瑞怡盛五户各錢一千二百文日新盛泰記屏記恆茂盛四户各錢九百文天益錦豐鼎豐恊豐登豐義泰四達瑞恆豐信正昌順鼎裕元生日新增振豐恆通裕新康元興公愼新泰恆啓泰恆裕豐盛蕚記福和廿二户各錢六百共收錢廿七千六百文滬北天后宮前廣益善堂司董嚴信厚等謹啓 
[上海六馬路仁濟善堂經收紅十字會十月初一日至二月三十日清單]  
　　十月份施子記壽儀移助洋五百零九元陳萱慕十元十一月份安壽堂世德堂郭達夫朱承福各十元無名氏五十元數點梅花吳春甫各五元慶餘堂曹鳳輝王瑞生留耕堂各廿元施子記筵資一百元無名氏三十元陳雲亭十四元彭年寳善各四元董不名一元吳不名二元十二月份隱名氏四元隱名氏六元隱名氏五元琼記經租帳房吳一百元注毓楨沈培德各　元謝鹿寅謝琴　各十元丁大官一元正月份杜世騋一百元徐濤記五元無名氏勉力氏王各一元無功食祿人四十元葉春林二元二月份宋朱氏五元共收洋一千一百八十四元連前共收規元二百八十一兩七錢二分三千八百四十八元銅洋六十七元二角前解出物欵等計洋九百零二元二百四十七角錢六百文今解出物欵等計洋一千六百十一元一百十八角錢一百七十四文 
[施醫給藥捐清單]  
　　林大勳洋念元林子穆十五元何延科戴子苓各拾穗兀祥小船罰欵八元無名氏黄增金各五兀杏化樓無名氏陳竹溪各三元崔瑞麟戴生昌魏李氏各二元黄珠記一元恊興木行銅洋十五元三角魏潤記金萬康各銅洋二元[  廣益堂司董嚴信厚等誌]  
[譯牛莊分會来信]  
　　潘愼文進士惠鑒初十来電昨日始到莊誦之餘感謝無旣鄙人於上禮拜同增將軍所派委員唐大華在錦州等處購粮現在糧價日昂亟須早購愈早愈妙至東省南方一帶秋前糧食甚缺購覔爲難盛京曾友自戰後己有半月餘不通音問想係中途被阻己託日本大佐郁克勒轉請日大營代訪遇事便通知據土人傳言謂華人受傷甚多想該處會友因而忙碌無疑聞克瀾司惕醫士旣得楊醫士及華醫帮助事當可順手余等初意本欲魏司華德前来面商詎料至動身時路照忽被吊回現正在遼陽西北一帶查看災情沙林縣渠己救過難民約七千人然此尚係災情之鬚毛姑就一村而論便知其詳有村鎭名河工浦者約有居民千人戰後難民来　就食驟增萬人其中有四千人寔無依靠始入敝處難民之册此等不獨覔食維艱且壯者多患寒熱少者則發紅痧皆以飢寒所致若戰事不止則將来難民之多疾病之廣寔有不堪設想矣大戰一二日後卽接廖穆夫醫土由新民屯来信謂戰事西向居民被逐近江一帶無家可歸紛至沓来且有數村之人被俄人勒令二天内遷避否則不准隨帶物件是故廖醫士卽就鄉間預備棲息之所以待難民因鄉間薪糧之價較城鎭梢廉又鄉間禮拜堂一所亦留難民二百人旋即遷至市鎭留養該處所備運送婦人孺子之車則被俄兵捉去運糧凡造修棲息之所工程皆由難民自作會中但購物料又廖醫士醫痊病人一位原留養難民四十人以爲酬報有西人亨德自廣寗来者則謂該處有難民數白人以婦人孺子居多遂由會中派朱慶章會同該西人前往救濟己備棲所大約必滿江北己儲糧食甚多一俟冰融江開即可携回散放目今因運送不易故須稍停數日餘俟糧食散畢四五月情形如何再行奉告此頌台祺魏伯詩德謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[創製麻雀牌之新法北京]  
　　賭具中有所謂麻雀牌者不知創自何人頗盛行於近世某志士憫此風之難挽也乃思以改良之法輸入文明之途獨出心裁創製新牌以英文二十六字母鐫刻牌面每牌一字每字四張計百四張再益以英文一至九數目字各四張計三十六張兩共百四十張與原有之一萬至九萬一條至九條一餅至九餅東西南北中發白加花四張之數適合其配合法即以三字拼音變化爲用參用兩字及四五字拼法以便習練其專以數目字拼合者即爲清一色餘可隨人自定此法一出改腐敗爲文明游戯即是學問此君可謂異想天開矣）月（ 
[撫轅不准上控條例）蘇州（]  
　　新撫陸中丞蒞任後將代書一役照舊裁去另行委員專收呈詞准民間以白禀投遞兹又懸出不准條例十八則照錄於下一以赦前事告言人罪者不准一詞内初呈係某年月日被控人數姓名及最後呈控係某年月日被控人數姓名均務於詞尾另行註明不註者不准一府州縣廳衙門控案不將批語堂斷抄粘者不准上下衙門節次批示不全粘者不准删改朦混者訊明懲辦如抄粘各衙門稿案須聲明何人抄給以憑查核妄揑者加倍嚴懲一委員收詞訊問時抱告人不知詞内情由者不准一詞内務註明歇家保人如抱告人無歇家保人者不准一老幼殘疾及有職之人作抱告者不准一告官吏詐贓及重征私派無過付人確據者不准一命案倚恃屍親不候相騐盜案倚恃事主不候詣勘輒卽来省控告者不准一尋常案件應先赴州縣控告如州縣訊斷不公或屢控不理由府州而道而同皆有層次不得遽至本衙門越訴各府州縣傳訊不到並現訊未結或司道業經批准不卽投審卽行越訴者除不准外照例懲治一呈詞以三百字爲限每句自加粗點人名單直地名雙直以便披閱其有雙行疉寫者不准一無副詞者不准一人証不得過五人多者不准一田土婚事不以契據印串婚書等件粘呈者不准一爭繼爭產不粘宗圖者不准一告狀人不得加人混名綽號如痞棍混鬼坐山虎插翅虎之類甚至有大王元帥等號更屬駭人聽聞又無故醜詆婦女尤爲可惡如敢混寫者不准一告狀人係何等人應據實書明如生員應書入學年分職員監生應書納捐年例之類含混者不准本部院現有生監名册可以核對如有詭揑立卽斥革懲辦一事不干己摭拾浮詞妄控新例照違制例杖一百架號一月如添砌情節希圖聳准及集訊明確仍屬不干己事者除反坐外從重懲治一官紳老幼婦女殘疾無犯告者不准有抱告而實無主者究治有夫男而使婦女出頭不准齊民及胥役混用抱告者究處）隨（ 
[鎭江官事]  
　　通州直隸州及海門廳前曾劃歸淮揚道管理北己收回成命常鎭道接奉江督周玉帥来文著仍轄通海事務故署通州恩楚薌刺史於初一日乘舟来鎭謁見觀察禀商公務○新任鎭江府承瑞卿太守璋由京領憑南下先至蘇禀見各憲將次至鎭聞己涓吉四月十六日接篆但紅諭尚未頒到也）觀（ 
[烟台]  
　　某日大街東頭新馬路東合興磨房夥牽騾全街頭忽被意大利國人手持洋槍迭發五響將騾擊斃鋪主劉姓己繕呈赴代理意國領事德國領事官衙門請究矣○某日東海關監督何秋輦觀察飭委之罘汛趙云成速募巡勇二十名在之罘島彈壓並由登州沿海防軍中營札調勇丁五十名駐紫之罘以期匪類歛跡地方靜謐○前有無賴李生假冐東海關道署帳房家丁在　局街源成德錢莊撞騙洋銀經烟台巡檢崔二尹訪知拘案枷責兹奉道憲何觀察面諭崔二尹將李裝入站籠以示懲儆 
[廈門]  
　　厦門商賈輻輳五方雜處近日提憲黄芍巖宮保又訪聞游勇由興泉一帶来厦難免煽惑結黨滋事遂嚴諭各營勇如上街買物必須身穿號褂以示區别如有放鏢匪徒在地逗留或有行蹤詭秘之人持强滋鬧拿獲捆送来轅定即訊明按律治懲○十九日晚厦門港福海宮前晉發蔬菜店被盜匪撞門入内劫去規銀四百餘元及金器等物共計洋六七百元並砍傷事主林獅頭額卽禀報廳署黄司馬親臨勘騐允爲飭捕查緝○新任水陸提督中軍參府彭保清參戎前日到厦擇二十日接篆）蹇（ 
[鎭軍閱操]  
　　狼山鎭吳養吾福山鎭徐吉雲兩鎭車於本月初六日辰刻在吳淞鎭六營校場會閱提鎭各標十一營水師各艇都守千把外委兵丁槍靶都守官弁中靶三槍奬賞寗綢袍褂料一套兵丁奬銀牌一面又於初七日調集各師艇在三夾水海面操演水陣及升桅施砲等技藝）旅（ 
[著匪被獲]  
　　紅帮匪徒楊朝棟前在崇邇海 
 
 

Page 18

 
 
一帶屢犯劫案後投幹捕凌振手下充當眼線緝獲匪首金老五孫獅子等各要犯得免顯戮去冬向某當道僞作眼線捕拿鉅棍范高頭騙得洋五百元反與　匪通信令其私逃因此蘇捕飛划各營屢次掩捕均被兎脫楊匪近又在江北交通范匪無惡不爲經地方紳董密告到省上月某日在通州毛家鎭烟館爲營勇捕獲當場搜出小刀二柄六響手槍二枝即捆解到蘇禀候蘇撫憲核辦）旅（ 
[飭查考童]  
　　上海縣文童鈕建銅前至松郡府試各童查係客籍禀請扣考現奉松江府田紹白太守札飭本縣汪大令謂該童是否客籍抑係原籍速即查明復核）金（ 
[擬辦義務學堂]  
　　本邑紳士郁某等近日紏集同志擬設羣學義務小學校一所故於昨日將章程禀請上海縣主汪瑶庭大令立案）金（ 
[傳保諭話]  
　　上海縣汪瑶庭大令自昨日示期開徵上忙錢糧後飭差分赴各鄉傳令各圖地保到縣諭話）金（ 
[開張家浜河道]  
　　浦東張家浜河道年久淤塞舟揖難通各店鋪往返載貨諸多不便數年前議開未果現經該處堂董邀同衆商集議籌欵開浚自浦濱開至翁家灣工程頗鉅約需洋二萬四千元擬由各商籌捐一俟集欵有成即當興工）土（ 
[棍黨定案]  
　　巨棍范高頭妾弟沈根福經公共公廨讞員送次會同英副領事德爲門君提訊各情屢詳本報兹經讞員屠司馬錄取供摺禀奉關道袁觀察札飭訊新昨午兩點鐘司馬會同德君升座捕房將沈根福解案司馬商之德君判從上年十一月獲案起算發押西牢三年林慶全己斃應毋庸議完案）木（ 
[請懲惡丐]  
　　南市大南門外培植學堂張某函致二十三七鋪巡防局汪晉嶠二尹稱有蔡洪生被江湖惡丐阿二軋住拆梢請爲提究汪二尹准即提案訊明判具改過切結完案）土（ 
[押犯減罪]  
　　葡領事沙君控乳婦之夫王雲龍来署滋閙打壞玻璃窻等情奉前讞員會同沙君會訊屬實判發押西牢兩年前午後沙君蒞廨與屠興之司馬會商改判王雲龍减押一年以示體恤）木（ 
[巡士懼罪吞烟]  
　　本城北局警察巡士現調西局當差之某甲昨午向蔡紀興成衣店婦調戯不遂將氏衣扯破旁人不服扭控西局訊判移縣懲辦甲忽吞烟圖盡經原差禀奉汪大令諭送仁濟醫院醫治再核）金（ 
[派吊竊贓]  
　　法捕頭派包探陸全發至二十七鋪巡防局請吊竊贓經姚谷蓀二尹派捕往恒茂恊昌兩押鋪吊獲衣服燭扦等物交探帶回）土（ 
[美界失火]  
　　昨早大未明時虹口乍浦路相近西人某丙家忽然失火經救火會西人馳往救熄共焚去洋房六七幢均係西人所居）火（ 
[上海官事]  
　　駐滬採辦廣東銅元委員候補知府王太守秉必定於初九日假徐家花園設席特請上海道袁觀察並趙竹君任逢辛楊彝卿樊時勳諸君飲晏○鐵路購地局總辦林觀察賀峒定於初十日在公館特請糧道陸申甫觀察關道袁觀察等赴宴）金（ 
[上海縣案]  
　　劉秀卿控何晉泉向伊姪劉文甫誣竊詐洋一案前晚奉汪瑶庭大令提訊何晉泉供稱被劉文甫竊去衣物後在南翔見伊身束包袱確係失贓即知照地保拘劉解辦旋由伊叔秀卿出爲調處願罰洋六元了事旋又到案誣控訊之秀卿供姪文甫並不行竊實遭誣詐大令傳訊圖董何月樓供兩造爭執並来知照未得詳細大令核供以所控無憑一并斥退）金（ 
[上海巡局紀事]  
　　豐記船號主陳某函致念三七鋪巡局稱有房客生盛石灰行主萬寳元欠租不還請爲押遷局員姚二尹飭地甲恊同原中理處○何阿東扭控豆芽全景誘匿伊女一案經汪二尹訊究交保出外前日傳案研訊判責三百板交保候查）土（ 
[會訊汪公泰控張品蓮欠銀案]  
　　本年二月間美界汪公泰號投英美等國租界會審公廨控張品蓮卽蔣品蓮騙呢一案經前讞員黄司馬會同英德領事訊供判將蔣先科欺騙之罪管押一年俟期滿後再行追繳呢欵蔣以與該號素有往来不應以欺騙控告因於上月二十四日延雷滿律師投案請將案覆訊汪公泰亦延哈華托律師到廨聲辯所有讞詞己載本報昨日經捕房將蔣解案襄理讞員王春舫明府會同德君研鞫雷律師稱此案恐堂上不知詳細可否令原告律師重行申說哈律師稱此案早經公堂捕房聲明何庸多瀆旋據原告汪禮豪投供在汪公泰爲執事與蔣来往買賣己經三年蔣在旅順設店上年日俄失和東人囑勿欠帳故蔣来購貨言明現銀交易豈知蔣取貨去後直至本年二月在鴻泉樓相遇因此訴捕拘究時有五家欠户向索貨銀蔣稱貨色己經打仗時失去竟思圖賴求追雷律師曰爾旣與蔣往来可知有無家產汪稱蔣旅順之店己燬蕪湖尚有嫁裝店寗波有田產雷律師謂究竟是往来主顧抑是欺騙汪稱前次雖有往来惟七月之貨說明現銀伊竟一去不来雷云上年十一月分蔣之弟帶回洋九百零五元此欵收到否汪稱欵雖收到是還前帳者雷卽取汪所寄去之收條與閱汪稱一紙是眞其餘是假雷以筆跡相符何云是假當即呈堂請中西官驗視雷曰此案控告之日子及銀數皆有不符處再去年七月所取之貨該銀若干汪稱一千二百數十元雷云何有三千餘元之多尚須澈究方可定讞訊至此己鐘鳴一下中西官遂退堂候再訂訊原告所呈單一紙被告呈三紙均存案）木（ 
[公共租界晚堂案]  
　　袁守洵前投公廨控高雲卿租去紅木傢　失愼後將所賠保險銀吞没等情經前讞員判責二百板押追價銀五百四十餘兩己詳本報前晚奉襄讞王春舫明府提比袁挽盛某投案供前蒙訊比高雲卿刁玩不繳現高將保險銀串令毛姓在尚仁里開設妓院務求究追質之高供此項紅木乃妓女所租非小的所租明储以訊斷在前豈容狡賴判還押勒限十天違十血比○許楊氏扭控王小炳串同楊鶴亭吞没地價洋四百元亦奉王明府提訊許供地己由中保楊鶴亭王小炳售與勝業公司有莊票洋 
 
 

Page 19

 
 
四百元爲王取去求追質之王供因得主需道契轉出始允找清兹有現洋一百元呈求給領訊之楊供與王同明府判將繳案洋一百元給許領去餘洋三百元限一月繳案楊交保王仍遷押○王承曾投廨控張載宏吞没棧單屢傳原告不到前日晚堂奉王明府提訊差役禀王仍未到張供求交保候訊明府判准交保候原告到案傳訊）木（ 
[公共租界早堂案]  
　　日前包探李星福解私鑄東洋車火烙印之徐月開並出租東洋車之鄭壽餘張慶法等十一家到案經屠司馬與英副領事會訊除將徐照辦外議罰各車户洋一千八百八十元昨晨英副領事德君會同襄讞王春舫明府訊案時判諭將罰欵撥給各善局計公濟仁濟棲流濟良同仁等五所每所各撥洋三百元幼女所二百八十元餘一百元充公另有馬德榮保孔慶榮存洋二百元限十四天著保交案再行議撥○鄭洪川前控鄭勝銓盜賣地畝案内要証鄭安三一名昨晨提案王明府與德君見鄭年邁龍鍾諭令交保出外候函知上海縣臨訊解送○王子鴻王子林控黄蘭生竊去悲翟筷四十二枝並珍珠玉器各物己紀前報昨晨解堂覆訊因贓物不齊判黄蘭生發押捕房一年○周春山姚香餘控被王賢照竊去烟槍衣服由捕解案判枷一月發捕房示衆○張福生深夜賣烟由包探張才寳解案判罰洋十元○徐阿榮控被王阿美竊去皮靴布衣判枷十四天贜交失主認領○顧廣興周元成控洪桂林竊去烟槍二枝判責一百板枷二禮拜○王仲璜王雲記王太和控陳理卿竊去銅錫器皿判枷三禮拜贜給失主認領○董加祥控王同福竊去布衣判責一百板○劉東記控王同福竊去黄荳一包判責五十板○馬夫曹阿根駕車爭前華捕攔阻不聽反以馬鞭擊之巡捕即喚印捕追獲解案請究曹阿根供小的鞭馬時適華捕来前以致帶著坐車西婦亦到堂剖訴中西官判曹阿根訊無不是從寛開釋）木（ 
[法租界公堂案]  
　　匪徒金四夥刼無錫某家携贓来滬匿迹法界爲包探緝獲抄出銀手鐲一對昨日解案請訊金供向居虹口此次隨同某甲行劫無錫某姓分得洋銀四十七元大令與魏繙譯會商著押候移解犯事地方歸案訊辦○家丁王勝禀稱主人家住銀和里前　被竊各贜開單報捕請緝旋因查得牆上有扶梯痕迹當將車夫張阿二楊阿二拘案請訊張楊同供不敢行竊大令著　候提到傭婦阿金復訊○鄉人唐翠華盛金咸等十三户因不遵工部局　章隨時倒糞經巡捕一并解案請辦大令判唐翠華罰洋五角盛金咸等共罰洋二元以示薄儆○吳德三禀稱原籍金山縣寡媳張氏私竊田單首飾隨同吳書南潛逃来滬匿迹新租界爲小的尋獲扭案請辦吳張氏供丈夫故後翁將伊姪書南投入家内與小婦人匹配並非私逃大令判將張氏交吳德三領回書南從寛斥釋○福建人吳道贊身死可疑經捕房將房主張盛氏拘入捕房供出胡阿炳何清水陳子壽三人收殮當將胡等一并拘押疉誌本報昨日解案請訊大令判將胡等三人交保張盛氏押候復訊核辦○楊惠来在西新橋街開設煙館曾保火險銀八百兩前晚以硬柴浸入火油穴壁縱火圖賠保險銀兩爲鄰居察悉當場救熄報知捕房將楊拘獲昨日傳同鄰居顧宗才陸尚林張連生及司閽人雷順南等一并解案請訊各鄰居同供聞警帮同救熄楊不認縱火大令著押候覆訊）水（ 
[美且界捕房事]  
　　昨日提籃橋西牢押犯楊生二因患病醫治無效而斃由管牢西人知照捕房捕頭令傳地保前往查明有無屍屬在滬即行棺殮○英美工部局以天時漸熱令租界居民粉刷房屋以避不潔亦防疫之一道也有等不肖之徒冒稱泥水漆匠並稱工部局所使硬令粉刷索取重資甚有乘間竊物者昨日西華得路桂興麵館有人以油漆房屋爲名竊去綢布衣服多件由店主投報捕房捕頭令包探前往查辦○甬人葉木生投捕房報稱被王可子竊去衣服及制錢若干請爲查緝捕頭允之張福生小烟間不遵租界定章深夜開燈爲包探張才寳查知投報捕房捕頭令赴公堂請出單傳張究罰○前晚有日本人數名因醉至某西國酒肆胡鬧由巡捕拘送捕房捕頭令押至駐滬日本總領事署請究）火） 
 
 
 

Page 20

 
 
   
 
