# 1918 - 94 - 4916217

 

Page 1

 
 
   
 
 

Page 2

 
 
[時評]  
[國會之作用（冷）]  
　　余昨新國會與代國會之爭持矣今對於國會之作用又有一言 
　　國會者所謂代表全國人民之立法機關也故各國之國會爲人民全體之代表中國今日之所謂新國會與代國會也則又不然爲選舉總統機關也故今日有勢力者之心目所謂國會不過欲其選舉一總統耳其外不必有此國會也何則以近日北方所爭新國會與代國會之原因證之此意蓋巳完全流露矣 
[命令]  
　　四月十日大總統令任命楊春普爲陸軍第十九師師長此令又令陸軍第十一師步兵第二十二旅旅長蕭安國着調京另候任用此令 
　　又令任命周蔭人爲陸軍第十一師步兵第二十二旅旅長此令 
　　又令任命朱澤黄爲陸軍第十七師步兵第三十三旅旅長周崇岳爲步兵第六十五圑圑長毛樹駿爲步兵第六十六圑圑長此令 
又令任命張廷鄉爲陜南鎭守使署參謀長此令 
又令參謀總長廕昌呈請任命郭殿舉爲陸軍第二十九師二等參謀應官照准此令 
　　又令司法總長朱深呈請任命鍾之翰爲直隷高等檢察廳檢察官張務本爲奉天藩陽地方審判廳長張藎臣爲爲奉天瀋陽地方檢察廳檢察長黄成霖爲奉天安東地方檢察廳檢察長程文煥爲安徽懐寗地方審判廳長李昀爲安徽懐寗地方檢察廳檢察長費有浚曹騰芳喻兆麟韓燾歐陽煦爲安徽高等審判廳推事羅述褘爲四川高等審判分廳監督推事均照准此令 
　　又令司法總長朱深呈請任命邱任元署奉天營口地方審判廳長劉炳藻署奉天藩陽地方審判廳推事辛俊廷署吉林延吉地方檢察分廳監督檢察官郭伯堅楊溥署吉林地方檢察廳檢察官彭芝芳富榮煜署吉林長春地方檢察廳檢察官陳多烱張秉廷署福建高等審判廳推事周浩劉敏俊署湖北高等審判廳推事孫振魁署安徽高等審判廳推事景志仲童光濬署四川高等審判廳推事徐翼孫署貴州鎭遠地方檢察廳檢察官均照准此令 
　　又令田作霖晋給二等大綬嘉禾章此令 
　　又令阮捷三孫錫璋李華伍尚平岑兆徵陳榮光陳晏英均給予四等嘉禾章此令 
　　又令朱志堯劉樹森榮宗錦薛翼運顧履桂孫鳴圻蔡文鑫楊壽楣孫元方均給予四等嘉禾章此令 
　　又令蕭頌清晉給四等文虎章此令 
[專電]  
　　北京電倪嗣冲對於内閣之要求段以東海反對恐各方分離勢成孤立决不照辦倪見勢失敗又急變調願代向張作霖與徐樹錚疏通内閣改組說暫時中止惟徐等恐尚有舉動 
　　（十一日下午二鐘） 
　　北京電倪來京本主造閣經曹錕電詰現又變計專商軍務　　（十一日下午四鐘） 
　　北京電梁士詒昨午到京就段晚餐並約倪靳等討論時局梁主一面停戰一面解决段云須徵内外同意倪允擔任疏通（十一日下午四鐘） 
　　北京電政府决先以全力援粤因龍濟光連日大敗粤勢幾與川等現浙江之童葆暄軍隊等聞皆被調援粤（十一日下午二鐘） 
　　北京電曹張等暗中主張息兵因無歸束未敢公然發表 
（十一日下午二鐘） 
　　北京電曹錕以湘鄂巳無宣撫必要請將名稱取消（十一日下午四鐘）　　北京電王占元電稱鄂爲戰局上樞紐懼不勝任願赴前敵所有湖北軍務請由曹督軍錕督理兩電段尚未復極堪注意（十一日下午四鐘） 
　　北京電田中玉有調長參謀部說察都統擬授徐樹錚藉敷衍倪面子倪定今晚赴津接洽（十一日下午四鐘） 
　　北京電梁士詒昨又到京姜桂題亦來（十一日上午十二鐘） 
　　北京電奉軍大隊赴鄂擬令徐樹錚移津司令部於漢口 
（十一日下午四鐘） 
　　北京電中日共同出兵案日本提出之條件現派靳雲鵬與日委齋藤少將磋商縮小範圍尚無接近希望一說日委專待簽字（十一日下午四鐘） 
　　北京電中日共同動作交涉外交圑極注意英使特訪外部詢問聞此事係不用交涉形式日本由齋藤少將代表我國則由靳雲鵬主持日内催促簽字 
（十一日下午二鐘） 
　　香港電廣州當道聞北軍將攻南雄即派兵六營助守該地又因北方海軍將助閩攻粤巳命陳炯明於北方海軍未到之前從速攻閩但陳缺乏彈藥未必遽行進攻（十日下午三鐘） 
[外電]  
　　北京電政府因劉存厚屢乞援兵特令陜甘奉三省督軍出師赴援奉督允派兵三旅（九日）路透電 
　　北京電據某政客談云北洋派對南方針因關連總統選舉問題似分裂兩派全然相反卽倪嗣冲等主戰派當此時機以妥協論之主張極爲憾恨至總統選舉問題付權利於臨時參議院或依他種手續組織爲臨時參議院基礎之國會以資解决可乘此好機會澈底壓服南方然反對之梁士詒靳雲鵬等主張者謂擬以武力全然壓服南方則可不然總統選舉爲動機反招紛亂前途更不堪想當以南北一致選舉總統爲要圖則妥協不可不從速進行也（十日） 
　　北京電國務院昨日致電於上海調和會李德立氏其大要如下閣理偏和議誠不勝感謝之至然現在尚非依賴調停之時云云蓋中央政府對於李德立氏之提議巳婉言謝絶說者謂觀此足見政府有竭力欲以武力解决時局之意矣 
（十一日） 
　　北京電據某方面消息倪嗣冲因段總理向之勸諭說明改造内閣必爲政治上起重大風潮之根源故已抛棄其主張自代段氏慰撫徐樹錚張作霖等（十一日） 
　　北京電今日龍濟光發急電於政府謂現在粤桂黔三省軍隊互相聨合形勢因之一變且以缺乏彈藥現正退取守勢據最近之偵察三省軍隊已分路來攻勢極危急故已令李福林李耀漢前來應援云云（十一日） 
　　北京電濟南張樹元今日致密電於國務院報告魯省匪勢之猖獗求中央派軍隊赴援（十一日） 
　　北京電梁士詒於十日午前入京即訪倪嗣冲（十日） 
　　北京電倪嗣冲於十日上午訪問林公使即爲此次入京之應酬（十日） 
　　北京電赴日記者圑於十日下午八時半啟程經由滿鮮十七日可抵東京（十日） 
　　北京電姜桂題十日午後到京（十日） 
　　東京電八日駐海參崴日英美法中五國領事訪問海參崴市參事會長聲明陸戰隊之上岸全爲保護居留民起見對於俄國並無敵意（十一日） 
　　東京電日本政府内定任命外務省中村通商局長爲駐阿根廷公使而以舊金山日本總領事殖原氏爲通商局長（十一日） 
　　東京電内務大臣松方氏外務大臣本野氏及陸海軍大臣皆覲見日皇面奏關於時局之問題（十一日） 
　　東京電日本全國各師圑長會議今日在參謀本部内開會朝鮮台灣關東青島各參謀長中國駐屯軍中國中部派遣軍各參謀會議擬後本月二十二日起開會五日（十一日） 
　　東京電東京商業會議所十日下午開時局調查會並附議改革中國幣制事宜其要點略謂中國當採金本位制由中央政府發行紙幣同時令中日兩國之貨幣單位通同一律俟與中國財政顧問阪男爵商定後卽向中國政府提出勸告（十一日） 
　　東京電台灣總督府决定以中日親善之趣旨在福州設置博愛醫院（十一日） 
　　以上東方通信社電 
[戰電]  
　　倫敦電今晚海格將軍報稱敵大軍今晨在自拉巴塞運河至亞美蒂愛爾附近英軍陣線猛轟後攻擊防守該地之英葡軍維時適有濃霧觀察爲難敵軍乃得攻入新敎堂福基薩爾拉柯爾登勒里附近之英軍陣地敵軍激戰終日後迫令里斯河愛斯台萊與波聖摩間陣線中央之葡兵及兩翼英兵退走英軍扼守兩翼奇文希與佛勒貝陣地且屢戰擊敗敵軍敵軍佔有里希波與拉文蒂二村該陣線全部分今仍在激戰中英軍俘敵若干人亞拉南面有小戰事昨日西有雨霧飛機不能活動（九日） 
　　巴黎電今日下午公報云芒第第愛陣線北面及芒第第愛與洛瓦容間陣線諸地點雙方砲隊交轟甚烈瓦斯河左岸砲火時作時輟法軍前鋒遵從命令退至柯細森林下部西南及柯細勒夏　南面豫先佈置之陣地法軍猛轟敵軍不已敵軍大受損失今晚公報云芒第第愛北面之敵軍砲隊曾經法砲隊猛力回轟漢加爾登桑台勒境之敵軍希圖出攻爲法砲隊所阻法軍在洛瓦容西擊敗進攻之敵軍瓦斯河左岸有間斷之砲戰法砲隊擊散聚集柯細勒夏圖境之敵兵一隊（九日） 
　　巴黎電半官公報云德軍之繼續在廣闊陣線大舉進攻時時在意料中昨日法軍在瓦斯河與愛萊特河間之退走乃期減小凸點法軍阻扼敵軍得效後主軍卽佔守新陣地德軍於該地虛張聲勢蓋期法軍於此增加後備兵以分松末河陣線之力其實德軍主要目的仍在松末河陣線也德軍現於戰線三基洛邁當後用法俘工作（九日） 
　　倫敦電英軍大本營路透訪員電稱德軍仍在猛轟英軍陣線英砲隊回轟亦烈現信敵軍已準備於猛轟後從事攻擊惟步兵戰事尚未發展敵軍决不致將大賭决勝之舉作罷特因天雨更增困難耳（九日） 
　　倫敦電法軍大本營路透訪員昨日來電解釋法軍在柯細森林陣線退走之理由謂自大戰發生之初法軍扼守以瓦斯河與特伊蘭北面舊陣線爲界之凸角因三面受轟故乃沿愛萊特河退至預先佈置之陣地德國檢查雖嚴然其陸軍損失消息時時洩出德軍兵士現被禁作書寄家如軍中狀况果佳何必出此（九日） 
　　巴塞爾電據某處電稱協約國飛機襲擊德國柯洛業鎭死者二百四十三人半係附乘火車開往前敵之兵士當時全鎭大爲震動（九日） 
　　巴黎電内閣總理克勒滿沙氏發表關於奥國外交大臣塞林伯爵作謊之文告謂奥皇曾於一九一七年三月間作書承認法國要求恢復亞爾薩斯勞蘭之正當各報視此承認極關重要（九日） 
　　倫敦電海軍部宣稱驅逐艦一艘於本月四日霧中因撞沉没艦中之人均不知下落（九日） 
　　倫敦電公報局宣稱國民兵役大臣出示布告於本月二十四日取銷前經醫士列入第二類各業年歲不同之男子所執免役狀（九日） 
　　俄京電德國致電俄國外交總長要求即行解除俄國艦隊與烏克蘭之武裝漢哥德軍要求停止毁壞俄國軍艦船港砲臺及艦上之砲門砲準又陸地排砲必須於十一日以前撤退俄艦隊之人員除少數必要者外必須回俄（九日） 
　　倫敦電首相喬治氏今日在下議院演說初述戰局之緊急謂德軍人數雖衆然其戰鬭力未見能勝協約軍德軍中步砲馬隊與夫飛行隊均劣於協約軍然占有二大利益一爲彼之統兵者皆知何處當攻及攻擊之範圍與攻擊之時期一爲指揮權之統一有時且占天時之利此次大戰其實情非一時所能知惟曾一度瀕於甚危之境敵軍在英國第三第五兩軍之間得隙而入英軍陣線遂裂成巨闕幸英軍整隊而退使兩軍復得接合遂敗敵軍之謀英軍之勇武固可嘉尚而法後備軍救援之功亦不可没英法同志提携奮戰陣地乃得穩固彼德軍現正凖備第二次大攻或較第一次更爲劇烈此固顯明易喻者德軍於是役顯獲重大勝利蓋隱蔽事實爲吾人所不取第德軍之主要目的實在分裂英法兩軍德軍於此巳遭失敗惟前途局勢甚爲嚴重苟加輕料必獲大咎敵軍已得貴重之土地逼近亞米安且已迫令吾人大軍之一引退矣内閣已竭力運兵接援不稍怠懈敵軍所稱奪獲之戰利品其數大爲失實英國軍械大臣匪特能補足所失且能存備甚巨法國亦同一情形協約軍將士皆甚可恃力足應付第二次大戰首相繼乃稱述美國助戰之功並說明任福煦將軍爲協約軍總司令統一指揮權之理由次言英軍損失固大然無敵軍所言之甚敵軍確已决定於今年决勝故大戰非一時可已必延七八個月之久故英國必須維持兵力忍受重大犧牲英國陸海軍所增之兵幾近六百萬人但因顧全海軍與航務之故不能與其他交戰國並駕齊驅增兵以應大戰然審愼考慮可募之人尚多德國現已召集其一九二○年級之兵矣此舉使戰線增多青年五十五萬人故英國不得不變通辦法以爲抵制首相至是乃討論其議案中所列各節議軍役年限增至五十歲其有特别資格訓練經驗者則以五十五歲爲限並議以政府之權力取銷免役狀英皇得下諭宣布國難已至一切免役不復有效首相詞鋒於是乃及愛爾蘭謂英倫蘇格蘭韋爾斯十八歲半至五十歲之男子今咸力戰爲歐洲一天主敎外國爭求自由獨立而愛爾蘭二十歲至二十五歲之少年乃優游鄉里未免不公愛爾蘭議員席中至是大起反對之聲首相接言前敵愛爾蘭營人數漸缺半以英人實之故軍役律當照大不 
 
 
 

Page 3

 
 
列巓辦法推行於愛爾蘭愛爾蘭因無名冊可稽故須數星期後始能開募愛爾蘭議員又大呼愛爾蘭無論如何决不承認首相接言當急行弗緩國民黨議員白里安曰是乃向愛爾蘭宣戰也首相接言政府擬速請國會通過愛爾蘭自治之辦法（愛爾蘭議員大呼不必）惟自治與軍役分别爲之並非一事（愛爾蘭議員大呼可免費心）首相後又言政府請援於殖民地已得良好之結果殖民地前已出兵約百萬人此後擬續派兵政府深望於本星期内通過提議各節因時機已迫（當時議員席中反對與歡呼之聲並起）敵兵士日就疲乏欲免戰爭延長多年則當從速求勝欲求勝利必須準備以後備軍全數投入戰地况有美國擔認輔助故最後結局毫無可懼之理云云後由全院討論首相提出之人力議案卒以二百九十九票對八十票一讀通過（九日） 
[公電]  
歸化廳檢疫員來電北京順天時報北京日報公言報天津日日新聞報大公報益世報上海時報申報新聞報曁各報館均鑒紹清奉令來綏辦理第一區檢疫事宜自顧菲材深虞隕越抵綏後調查疫區東至察綏交界之石人灣西至五原縣南至清水河托城和林三縣北至武川縣縱横千數百里災區廣袤益覺任重材輕所幸綏遠蔡都統遇事維持地方文武官員竭誠襄助而同道諸君尤爲勤懇從公計自到綏以來一月有餘雖不敢遽報肅清然歸綏兩城及各縣鎭未見疫亡者已十餘日矣月前親赴包頭薩拉齊等處視察疫情訪聞此次疫症發源於鄂爾多斯地方蔓延至五原境内詳細疫史容日刋布彼時蔡都統聞報之後立卽派員設局防範迨紹清來此接辦以民情錮蔽之區而能進行無阻未始非蔡都統有以啓之者也刻下本區疫氛節次撲滅而内地癘疫相繼發生披閱報章凄其無限溯查綏境發疫之初京綏火車即已停止由綏至京行期約需十餘日至開車之後由綏至京沿途留驗爲日尚多且查此次肺疫潛伏之期甚爲短促斷無塞北傳染之人行至江南發疫之理然則皖寗所發之疫究係何處傳播而來頗有研究價值紹清爲愼重疫症起見敢布區區當事諸君子幸埀察焉第一區檢疫委員全紹清灰叩 
[要聞一]  
[俄亂中之邊訊]  
　　崴埠中國領事二日向多數黨提出抗議云各麵包舖華人多被連合會强迫入會一言不合即遭毆擊似此蠻横華人其何以堪應即設法防閑况中俄條約載明華人在俄國有自由營商權今伯力代辦宣布取締布疋命令强制華商遵行實與條約不合請卽轉達前途該令對於華商不能發生效力云云 
　　俄屬海參崴埠存有由日本購辦之軍火未曾運往俄國者極夥現俄京過激派首領特羅次基電該埠過激派令將軍火如數扣留勿令落於中東路界俄人之手聞哈埠俄人已偵悉該電刻正設法擬將此項大宗軍火如數運哈以資自衞 
　　哈爾濱中東鐵路公司已將舊有之鐵路護軍營務處裁撤綠牌軍隊一律解散擬另招新兵爲保護鐵路之用聞在哈避難之俄武官擬設法充當新軍者頗多 
　　中東鐵路公司前因防務吃緊轉由駐京俄使與英美日各使磋商接濟該公司大鎗砲子彈以備不虞刻聞此項軍火巳於上月三十一號晚車由長運哈計裝十五火車 
　　江省鮑督軍上月二十八日電告中央政府謂據滿洲里張司令報告該地西十五里空中發現德國飛行機嗣後駐該地陸軍嚴加防備並請政府發送飛行機數臺以便查探德國飛行機云云 
　　江省璦琿嫩江漠河蘿北克山各縣均與俄境毗連近日俄過激派勢將侵犯我境各縣知事會請鮑督爲防患未然起免擬各縣會編警備隊十營以固邊疆 
　　鮑督軍前以俄亂不息電請吉林督軍就近再撥勁旅聞孟督電准再由哈撥給陸軍四營協防滿洲里各要隘巳於一日由哈開拔 
黑河對岸俄佈拉戈月申斯克俄亂日熾江省各軍均齊集黑河禦防鮑督軍恐力有不支擬在黑河南岸建築砲台與北岸俄砲台對峙估計建築費約五十萬元以上已電請參陸兩部核示 
　　黑河道尹張壽增鄂旅長雙全會報鮑督軍謂近日俄佈拉戈月申斯克俄過激派迭次擾亂然未越界侵擾道尹等與約各不相犯因是黑河地方尚覺安謐又聞鄂旅長三月二十八日乘郵車來省四月一日謁見鮑督請示機宜 
　　黑河消息佈拉戈月申斯克過激派與舊黨開仗過激派入城大肆殺掠將該埠樓房焚燒十之六七延燒兩晝夜從我黑河隔岸眺望火光燭天蓋慘禍已成也 
　　日本報知新聞社云據某軍官三月十二曾在海蘭泡觀戰現由該處歸來云過激派極爲殘暴某義勇隊之日人名豐田者腰部受傷在醫院調治過激派之兵士攻入醫院開鎗連擊豐田十餘彈又用刀刺日人該處過激派兵士肆行刦掠其無政府更有甚於布爾孔維克之黨徒統計傷死者約有二千人 
[北京特别通信（一六○）（飄萍）]  
　　徐張倪之運動 
　　段内閣之前途 
　　督軍圑之急先鋒曾與張勳齊名爲國人所深感激之倪嗣冲氏巳於前日突然來京我輩新聞記者惟歡迎其又能多製材料以實紙篇幅至於如何造福國家如何裨益政治則以功名赫濯如倪將軍豈尚待吾人爲之鼓吹讀者諸君請理會斯旨可也 
　　倪氏來京之說起於一月以前徐樹錚旣以奉天軍隊立建奇勳對於國家重要問題當然有可以主張之資格徐氏與張作霖之關係因此次共事而益深而對於倪嗣冲則歷史尤長交情尤篤故徐張倪三人不啻今日北洋派中之驕子也徐氏前此旣曾來京雖僅住數小時獨能引起各方之注意越數日而奉督等乃有推薦閣員之電倪氏來京之舉亦遂會逢其適令人知爲係欲貫澈彼三人之所主張綜其内容有如左記 
　　一日内閣問題所謂（强有力之政府）者乃徐張倪等自負爲有創造之之神通者也此層愚於前函巳爲預記現在財政尚未有人彼輩心目中所視爲最適當之人物即爲王郅隆氏蓋王向爲督軍們料理財産不啻督軍圑之　賬房以總賬房而爲財政總長自最可靠而又最易於指揮其次則陸軍總長一席段芝貴不應留任因小段在袁氏時代已爲老段所不喜之人物况係曾被張作霖在奉天驅逐出境者乎故特薦一田中玉田未必成徐樹錚本爲陸軍次長若長陸軍則其名義尤正大也又其次則爲内務現居内務地位之錢能訓論其資格固不失爲東海腋下之一人論其功業亦曾充北洋派中之走卒然惜其稍帶書獃子氣手段不甚敏活主張又不能流於極端不如以畀王揖唐則上述兩項皆勝於錢氏遠甚此徐張倪等對於内閣問題計畫之大凡也尚有一附屬之件爲國務院秘書長問題張遠伯旣久假不歸方樞由代理而實授應與内閣問題連類解决果能如願以償纔算眞爲强有力之政府耳 
　　二日國會問題以徐張倪等之態度觀察之謂其心目中亦有國會問題豈非奇事但此所謂國會問題者與國會並不相干讀者請勿誤會簡言之卽欲以臨時參議院代行國會職權便於選舉總統且免召集新國會或恢復舊國會等事之麻煩而已此種主張王揖唐等運動最力王果能長内務數日之内必可提出於閣議矣至若輩對於總統一席現仍屬諸東海東海年老多智知此種做功不足以計久遠欲潔其身而有湯山洗澡之舉然此不過表面之所見且徐張倪等亦有預備如老徐不就則段亦無不可而皆以扶起臨時參院爲前提 
　　三日和戰問題梁燕蓀來京欲從（調停）兩字入手揮其辣腕小徐等頗不爲然但聞東海已贊成梁氏之主張閣員之附和者亦正不少小徐由津赴京　　即在欲贈梁氏以當頭之一棒倪氏繼之當然勸段總理力　此等浮言一意用兵到底 
　　四日四省剿匪督辦問題四省剿匪督辦一缺名目奇離而在勢力上頗當重視聞倪氏欲用其部下充任以擴張其實力以倪氏之眼光觀察之此舉亦不可少者也 
　　此外零碎事件隨便要求可以不記上之數者果一一達式目的則北京之政局一變吾人又應研究段内閣之前途其命運當爲何若從樂觀言可以爲所欲爲政府誠强而有力從悲觀言則排斥一人即生一人之反動排斥者愈多反動之力愈盛此可注意者一臨參代行國會職權爲多數所不喜因與總統問題有關則馮派不能絶無異言曹錕雖主戰一流聞對此即難首肯若必一意孤行能免横生枝節與否殊屬疑問此可注意者二雖然此不過書獃子過慮之言以徐張倪之大才豈有見不及此之理吾人惟靜以待之取段閣今後得意之文章爲通信材料以娱讀者諸君之目可矣 
[中央政聞]  
　　八九日之府院消息八日爲國會紀念休假之期京師各機循例放假公府方面則僅張仲仁秘書長到府一次旋即退出其他辦事人員則多未到府至國務院方面參陸辦公處靳翼青將軍師嵐峰處長參陸兩部次長均於是日上午十時到處一次秘書廳則方立之秘書長未到由張伯英帮辦偕同林步隨秘書到廳一次將命令交局發表後旋亦退出各科辦事人員除值班職員數人外其餘均未到又一消息云八日爲國會開幕紀念日府中照例休息惟大總統至十時即由内宅到寳光門内辦公室十一時延見倪丹忱督軍對於時局討論約一小時倪督之主張確係對南作戰到底萬不可輕言和局致墮南方術中總統無所表示嗣又保薦王郅隆才堪大用請主座從優擢用藉可展其所長至於反對李蘇督及要求改組内閣倪督並未向總統提及一字倪出府時巳十二時三刻矣下午三鐘復在居仁堂接見北京報界赴日視察圑茗談約一句鐘之久晚間八時河間又傳見陸軍少將王典型諮詢重要軍事約半小時云九日上午八時餘總統即至辦公室比往萬字廊遊逛約二小時始至居仁堂接見各員十餘人如海軍總長劉冠雄司法總長朱深中國大學校校長姚憾財政顧問王克敏中國銀行總裁馮耿光海軍上將薩鎭冰陸軍少將劉啓垣等晚餐後又閱重要電報一二通直至九時方回内宅休息　　九日之國務會議九日星期二爲國務例會之期段總理曁全體閣員於上午十時到齊照常開議除陸子欣總長曾報告某項重要外交問題及駐法胡維德公使離巴黎之密電一件外僅討論一礦業警察組織條例因該項條例條文甚多討論完畢後巳十二時三十分段總理即宣告散會按照輪流班次由劉資頴朱博淵兩總長入府報告閣議情形又一消息云九日之國務會議議案中最關重要者爲某某外交要案因極密要未便宣洩其次卽爲接濟第一第二兩路軍費與撥滙粤省軍費此兩項因數過鉅未决下次閣議再行討論此外尚有增加長岳兩處賑欵與直省添募軍隊之件其餘普通議案五六件照例通過遂即散議又一消息云九日閣議各國務員均列席聞首議爲俄屬東海濱省各國海軍陸戰隊登陸後我國僑商亦請政府派艦與出兵惟此兩事有種種籌備非俄頃所能决聞未决定辦法僅由外交總長報告各方面電報而已此外繼續討論山東匪患結果電致山東張帮辦授以機宜其餘例案繼續討論上次閣議未决之礦務警察案當即通過交通内務農商三部提出所會同擬訂取締電氣條例六十三條結果完全通過已送由法制局按照敎令程式擬撰令稿日内當可發布 
　　九日之參陸處會議九日國務院參陸辦公處開軍事會議所議軍事案件甚多聞某要人傳出一部分之消息云現在劉存厚退守廣元後意欲招集舊部克復成都惟唐繼堯先將駐川之滇軍分赴成都及叙瀘一帶嚴行防禦並聞黔軍亦紛紛向東遷移川省全局勢甚危險政府擬令陳光遠將第二路軍隊開赴援應云 
 [P段徐近日之感情說 
　　徐樹錚爲段總理所最器重最信任之一人此爲全國之人所共知者最近徐樹錚之舉動如不滿意於張志潭之爲國務院秘書長並不滿意於靳雲鵬諸人又不滿意於現時之各閣員此均有事實可按因以上種種原因段總理對於徐樹錚遂不免退有後言以其恃功而驕於自己面子上未免下不去也昨日又有人言謂徐樹錚不知從何處又扣得一批軍火或云係給與山東者段總理聞知此事大有㣲言有又錚要是如此幹法我的總理是不能做了前日曾毓雋一日兩晤倪督軍聞即爲此事當日曾赴天津聞亦係爲此事現在謡言四起事之眞僞實不易辨姑照有聞必錄之例耳又一方面云此番段總理二次上台不得謂非徐樹錚一人之力徐旣彰明較著自己出頭露面將來必不能不有一相當之位置位亦意中事也據外問傳說徐樹錚此次所以反對現内閣之人物並段芝貴而亦反對之者實係自己想作陸軍總長耳此說雖係一種揣測之詞但亦未嘗無片面之理由焉 
[湘鄂之風雲瀰漫（赤水通信）]  
　　北兵攻衡計畫早經决定旋以宜昌危急又略爲變更近日向衡山進發之北軍直向衡山大道正面攻擊者爲直隷第三師曁第一第二兩混成旅並將臨湘岳州之駐軍悉調入湘潭後方以便抽換其臨湘岳州兩地則調在鄂之二十師分駐塡防所有直軍集全力以攻正面其前衞本隊在涓水辰山長嶺一帶與南軍對峙張敬堯之軍分三個混成旅取湘鄉大道徑取寳慶攻擊衡陽右側前鋒已至永豐鎭南軍佔九峯山界嶺禦之不能前進張懐芝一路更分三道進擊衡陽之左側其一道由醴陵直向攸縣一道繞蓮花向茶陵一道由永寗逕取耒陽以絶衡山南軍歸路並斷其接濟現前方各道僅有小衝突大約各軍集齊即約下總攻擊之命令大約此項命令不出五日即表現於戰場而南軍方面譚浩明集趙恒惕林修梅劉建藩韋榮昌裕光馬濟各部得湘軍二萬三千人桂軍二萬人即以趙恒惕當中路直軍劉林當右路之張軍守邵陽韋榮昌當左路之張軍守攸茶暫取守勢俟後援之營字軍六十營及各種接濟到齊再行捲土重來規復長岳至程潛馬濟陸裕光三人前因意見不洽致前敵受挫岳州失守程陸首先敗逃旣至長沙譚浩明以各情報告陸榮廷陸復電軍法鎗决以昭公允旣至湘潭湘將趙恒惕等主殺程潛而釋陸馬使帶罪贖功於是將程潛正法而陸馬則囚送陸榮廷辦理故守衞山之軍程馬等不與焉曹錕電告馬濟亦殺尚非事實 
　　雲貴川聨軍東下初僅揚聲佈勢今則如火如荼下三峽矣自巴東而至施南皆有聨軍形跡據朱廷燦軍事報告滇軍至巴東者已有兩梯圑黔軍一路出萬縣之梅子關入建始約一圑出涪陵之沙子關入恩施亦有一圑川軍出黔江入咸豐數尚未悉傳聞此路之軍有入湘進逼常德以遮斷湘鄂交通而牽掣長沙攻衡之軍滇黔兩路攻擊秭歸一帶最烈朱廷燦李炳之兩旅及王汝勤一旅於二三兩日邀擊不能得手三峽之兵陸續南下其勢危岌朱李請後吳光新乃引第八師長王汝賢入荆州以維刑沙現狀自往宜昌指揮一切一面電催援軍現奉軍雖陸續上駛然爲數甚少湘省方面之援軍急切不能入鄂故曹錕遣馮旅往援鄂西馮初索二三兩月之欠餉現巳經中央撥給馮乃遣鄒心鏡之一圑前往然究竟何時動身尚未確定說者謂馮玉祥經曹銀一說業已軟化然此不過口頭之約究竟是否軟化當以此次援鄂與否而卜之奉軍大批南下徐樹錚親自督戰尚在傳說之中就現勢言之奉軍南下援鄂固意中事徐樹錚能否就此司令之職未敢斷言惟此間軍事當道並不急盼徐來其中究竟如何固非他人所能知也 
[西報述北兵之行動]  
　　字林報四月四日長沙通訊云張敬堯已於今午就督軍兼省長職第三師巳出省垣開赴南方頃接衡州消息南軍領袖似無久守衡州之意傳說其所有彈藥僅敷十日之需長沙城内尚安惟城外英美煙公司今晨略被搶刦此風不可長苟不加懲戒任其逍遥事外則效尤者必踵起爲禍必愈烈長沙民間除巨紳高牆厚垣之房屋外幾無一家未受兵害者若僻鄉陋巷則婦女喪其貞節財物失其主權凡此慘狀罄竹難書湖南紅十字會刻方設立婦孺收容所張敬堯在長沙及平江遍向敎士等人道乏以謝其人保護難民之勞然若張督能及早約束兵士不使敎士等爲焦頭爛額之人豈不較道乏致謝之虛文更爲有益乎中國將帥有不能約束其部下者亦有能維持嚴明軍紀者其故何在外人誠難知之第三師完全聽吳佩孚約束而師長張敬堯並加以督軍兼省長之尊銜似終不能約束其部下第七師也張路過平江目覩慘狀迄未聞有懲辦暴兵之舉動張與敎士面談時極口道歉而在公文中則其幕僚鋪張揚厲滿紙笑談侈言張軍與南軍血戰之功績實則張軍入境未遇抵抗亦未見南軍一人蓋南軍已早若干時完全退去矣張派員向被害者調查暴兵屬於何旅何隊何排此種詰問被難者當然不能詳答官場旣不能詳答官場旣不得答則遽下斷語曰此南軍所爲也與北兵無干若遇外人被刦情事則雖搶者明明爲駐於當地之北兵然彼亦必厚顔撒謊曰此乃假充北兵之土匪也非北兵也瀏陽消息謂兵士經過其地者在城内舉動尚佳惟當地痞棍誘引不肖兵士在附近地方滋擾閭閻無所不爲昨亞細亞與美孚兩火油公司之代表偕騎兵六人赴平江親查兩公司産業有無被捐情形 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[湘鄂最近之情况（武昌通信）]  
　　張敬堯奉命督湘固已償其宿願惟吳佩孚自以首功搶先入省盡將直軍調紥長沙一帶頗有控制湘局不肯相下之勢而湘中庫空如洗商民俱報破産辦理善後尤爲大難南軍又尚在近省地方苟因將帥不合一有間隙南軍即可復返故湘局前途目下實未可遽抱樂觀前傳北軍曹張二部因爭營房在長沙附郭某地自相衝突聞實有其事但兩軍均只一營且非出自長官意思當即調和無事然兩軍意見之不合於茲亦可窺測一斑長沙至岳州之水陸巡警出示招集多日至今鮮有來歸者維持秩序概以憲兵游擊各隊及他項陸軍任之北軍因上年敗潰爲湘民及警察乘間追殺結怨甚深現多尋仇報復故人民警察不敢遽歸商店貨物復被刦盡經軍隊迫令開門亦無貨物交易近日長沙城内外依然路斷人稀掠刦之事仍時有所聞稍有資財者見軍事未已不敢安居附輪來鄂避難之人猶極擁擠張敬堯所籌善後計畫以要求中央撥欵爲第一要着現在欵未能如數撥付一切計畫均不克見於實行張以軍隊維持治安對於人民總嫌不洽聞已電請鄂督王子春調用武漢之水陸巡警北籍與湘籍者六百人往湘供役王已照准惟武漢陸警湘人殊少水警則因廳長何錫蕃爲湘人其中頗多湘籍之士張氏又擬開辦湘省造幣分廠爲生財之機關但該廠亦爲敗兵土匪搶燬殘破不堪現商准財部令鄂造幣廠金鼎兼管意欲以鄂廠餘剩機器運湘整理查鄂機件雖多廢置然屬冲餅壓花各機不能完全有用且修理亦須時日金鼎以事多棘手未肯承認兼管張已電託王子春代爲敦勸勉任其難至於戰事方面日來仍無大發展湘潭雖盛傳北軍佔領究未見有官報長沙來鄂之人皆云兩軍尚在相持戰線距省祗百餘里張督慮南軍返攻已於附省嶽麓山等處趕建砲台並將第十一師全部調入長沙爲其臂助所有醴陵攸縣茶陵一路戰線則以張懐芝所部擔任已與南軍激戰數次惟勝負尚未大分西路由溰州安安鄉沅江攻取常德之吳光新軍刻巳調回荆宜防禦川滇軍東下所遺防線線係在直隷軍及張之七師本部中遴派三旅會合朱澤黄之湘軍一旅鄂之盧金山軍一旅擔任日來亦無大勝負消息說者謂各軍進行如此遲滯係由直皖又起爭潮所致蓋吳佩孚旣與張敬堯爭徐樹錚又與曹仲珊爭倪嗣冲復李秀山爭現盛傳曹將授任兩湖巡閱使李將内用若果如此形勢上必大有變化川滇黔軍東下者現尚不多到歸州之川軍係熊克武所部新擢爲旅長王楨所轄之三千人顧品珍黄毓成所部皆次於巴東建始一帶大約以彈藥籌備未齊未敢輕進本月一二日黎天才熊克武所部在宜歸之問及長陽遠安兩縣與北軍連次接仗皆不甚激烈北軍因恐川滇軍大至故於催援事急現吳光新已返宜布置防務矣 
[鄂西之警信]  
　　川中聨軍東下施宜方面日來吃緊異常茲據軍界消息滇軍顧品珍所部先鋒隊巳與黎天才之軍會合由巴東分布當遠與吳軍巳啟戰鬭茲軍署接吳電稱吳軍業將當陽遠安奪回布置極爲嚴密現復分兵向鄖施一帶防堵又以勁旅往規巴東秭歸與黎部激戰滇軍在秭歸尚未與吳軍接觸云云又聞滇軍東下意在攻取宜昌進窺武漢前有黎天才唐克明之殘兵爲之輔後有黔川各軍爲之援勢甚兇猛前川滇兩軍覊留巴東之際黎氏已率所部進擊宜昌嗣因援助不及頗受挫折刻聞川軍巳抵秭歸黎氏再圖攻宜業於月之四五等日與吳光新所部之朱旅長廷燦曁第八師第二師之各一部在宜昌附近之草市鎭接戰數次北軍以援助之奉軍未到未予前進仍取守勢一俟援軍齊集後即分路追擊軍署連日接吳司令朱旅長告急請援之電數起迺因奉軍在途遠不濟急王督軍誠恐宜防薄弱昨復派近畿二師六圑步隊開拔上駛矣又有自三斗坪來者云黎軍急欲佔據巴東分布當遠戰爭猛勇非常孟圑亦以全力遏其蔓延不稍鬆懈雙方均相持未下又聞某處消息滇軍顧品珍所部之先鋒隊已有一圑行抵巴東與黎軍聨絡巴東戰事以黎軍獨力任之滇軍抄出當遠包圍宜昌旅長朱廷燦飛電來省於奉軍未到之先請速抽調往援以救危急又據軍署人云昨接朱廷燦旅長電稱顧品珍但懋辛等現巳分率滇軍下抵巴東向育仁所部之川軍亦經出道巫山通過建始向歸州進逼其牟鴻勳一部并已與我軍接近旦夕之間恐巳難免衝突所幸敵勢尚媓當易驅逐惟歸巴距宜匪遥倘果實行其三面夾攻計畫則宜昌又將陷於重圍審時度勢尚祈策應增援分頭迎擊則或事尚可爲等語吳自堂司令連日亦巳來電告急故近日王督軍對於請調奉軍援宜一事盼切非常除經電請政府促令奉軍盡數開拔援宜外因恐徐又錚久滯浦口不肯前進故巳專電敦促而奉督昨巳有電前來略謂前次該軍過境諸承待遇感激之至惟所去軍隊調遣尚有不敷駐紥廊房之步軍一圑擬於日内拔隊由京漢路來鄂轉赴宜昌請代預籌船隻以便運送云云當經王督軍轉飭水警何廳長妥爲籌備茲該廳已轉令小河各分署長派警封就大小船隻共六十餘號進泊鮎魚套口聽候差遣矣 
[奉天之編練軍隊忙]  
　　日昨張督赴北大營檢校軍隊後即與參謀長及各要人商榷進行辦法並傳見在省新編各旅圑長謂以倉卒號召軍隊而能如此整齊已屬不易惟須嚴肅軍紀時加操練云云此次張督新編之六旅早經電請政府將各隊餉項由財政當局擔任現正彙造各軍官士卒名冊各旅平均軍需經費一併送由國務院陸軍部覆核追認 
　　張督以暫編陸軍六旅擬定槪發關内改編成師歸政府調用則奉省兵力仍嫌單薄擬定再行改編四混成旅而此四旅之軍費即以前六旅之軍費節省補用 
　　新編六旅本擬出發關内前兩次已出發四營現三旅五圑一二三三營均已完全成立爰於五日晚十鐘由該圑圑長督率入關先駐獨流以待六旅全到再行調遣 
　　張督以新編陸軍陸續開拔若六混成旅均往關内一切調用必須胸有謀略訓練有方者方足勝任特派二十九師吳師長與楊參謀長於六日早十鐘十四分乘京奉車赴關内指揮一切 
軍署前接政府電雲南督軍唐繼堯將率兵東下窺伺鄂西爰將奉省出發徐州之軍隊暫調宜昌防守張氏當卽電致駐徐許司令遵照前往許司令於五日晚車回奉面謁軍長磋商辦法俟回徐後再行率隊前往 
　　軍署前准政府電稱南北戰局一時難息而津浦京漢兩鐵路最爲重要恐有不肖之徒來往查探擬定直隷河南湖北安徽山東奉天吉林黑龍江每省各挑選憲兵十五名赴鐵路分駐各站每大小車站駐紥兩名檢查軍隊來往數目并暗探黨人動靜故張督特派憲兵營長王劍秋督帶憲兵十五名於六日乘車西行 
　　新編第六旅之一旅旅長鄒芬之軍隊巳於前昨兩日先後入關鄒旅長則於日昨入關再行督率全軍南下 
　　暫編混成第一旅於四號經張氏檢閱後該旅軍械服制均甚完善於五號下午八鐘全旅出發入關據聞第一圑駐紥南苑第二圑駐紥北苑 
　　第二混成旅編爲駐防京奉路線該旅亦於六號全體齊集北大營經闞旅長點名檢閱定八號出隊由新民起至山海關止分駐新民錦縣溝帮廣寗等處據聞第三圑圑部設新民第四圑圑部設錦縣第三混成旅次第入省均下寨各棧店軍衣均已發放惟鎗械尚未放給今第一二兩旅已次第出兵所遺大北關東大營舊址令第三旅移寨分駐至移寨後即實行發給軍械第四旅各營連排長現雖未招募完全然已足一半張氏近接各縣營連長報稱招募已全候令入省故張督令第三旅移紥北東兩大營舊址所遺省城各棧店即以備第四旅兵隊寄居 
　　陸軍二十七師步兵百五圑圑長梁國棟所遺一缺以百六圑一營營長齊大有調升百六圑圑長鄒芬所遺一缺以百八圑三營營長閻玉成調升百七圑圑長蔡平木所遺一缺以該圑一營營長牛永福調升騎兵圑圑長鄭殿陞所遺一缺以該圑三營營長楊遇春調升砲兵圑圑長闞朝壐所遺一缺以該圑一營營長李振聲調升均於昨日委任 
[八閩風雲紀]  
　　新軍陸續來閩此次閩省招募新兵業由徐州等處於十號開始輸送到滬四日間共到兵士一千五百餘名經照料員商令招商局於新濟廣大兩輪　運徒手新軍六七百名於日前起碇來閩餘俟由浙轉運茲經查悉閩省今次重赴徐淮等處續募軍數預定招足六營現防務吃緊經李督軍特電駐徐招募各軍官飭即趕緊添招足額從速運送來閩以厚軍力刻經招軍各員除陸續輪運到滬轉運外日昨又電駐滬照料員請即設法商定輪隻以備續到軍隊轉乘來閩 
　　厦門軍界消息二十八號有陸軍兵士多名僱船運　灰黄二色軍衣軍帽約有千餘件到厦暫寄提督渡頭水警署内聞擬候公遠巡緝輪往東山時卽轉運前往以供新募兵士之用聞此項軍衣前日係由唐使飭派兵士欲由陸路挑往東山臧致平氏則以路途遥遠不使運行特再運厦改由水路運往又日昨臧鎭守使飭派某軍官齎送急要公文一道到厦呈唐鎭守使察閱内容如何無從探悉惟聞軍界中人云日前分水關及平和兩處均有小戰事發生故臧使特飭該軍官來厦面禀一切情形 
　　西南邊之警訊聞駐汕粤軍經陳烔明總司令編爲四大支隊分頭開拔李炳榮許崇智關國雄李次臯各軍先後開往潮安大捕黄崗及汾水關扼要駐紥候命進攻茲聞粤之援閩軍第五統領洪兆麟以所部自編爲第四支隊後久未奉命出發因於日昨聨同所部將領親赴總司令部請選前鋒步隊三營佐以砲工兩隊先出汾水關外掩襲閩軍并在汾水嶺前建築砲臺俾前線兵力藉資掩護陳以前線各軍經陸續展拓關内一帶已查無虞而大埔三河霸各站保護尚形單薄擬將該軍三營調往兵站保護運輪一俟接替有人始行調赴前敵又云援閩粤軍第二支隊司令許崇智昨率所部出發取道三河十八日進駐松口旋奉陳總司令來電迅將全軍開往蕉嶺遂由松口僱用民船星夜啓碇二十日已抵蕉嶺屬之新博汛因水淺難行即舍舟登陸行五十里抵蕉嶺城以東門街植基學校爲暫駐之所縣屬邊地與福建上杭武平兩地最爲接近約距七十餘里查上杭武平兩地現駐北兵二營該營長官聞係許崇智之舊部已與粤軍通氣矣 
　　上杭軍事近訊汀屬上杭來函云近月以來屢得南軍攻閩之耗如大浦三河之增兵及梅軍下駐松口蕉嶺之類在在使人戰慄懼大禍之將至日前盛傳龍濟光在粤勢甚猖獗攻閩各軍或將調回人民至是始略現喜色但據我人觀察後方粤軍近且陸續出發足證攻閩之事志在必行無論如何定不至有退回之理或者閩軍故造此謡以安人心亦未可知然閩粤戰事無望幸免則可斷言也武平中堡有附生藍玉田者受汕潮機關部委託招兵編爲護國軍成軍之日宰牛數十頭猪若干隻犒賞兵士嗣即致函於上杭柏知事略謂該軍已得紳商學界傅丹初兵荷公等之贊成即將來杭管理一切令其於限期内退出以便接管云云中堡距杭城六十里一聞此訊民心惶惑非常傅丹初曾一再聲明並不干與粤事柏知事疑信參半令其電省剖白柏氏即將是項情形即日電省已得省令由上杭武平二縣會合聨防並云由汀漳道調撥一營來杭駐紥一二日内定可抵境現在杭邑謡言甚熾居民一日數驚汀江上游自去秋迄今盜賊蠶起屢見刦案民間損失計約二萬金所有商家滙欵往來均須由商會請兵護送民心至此莫不怨李督軍之妄啓兵端云 
　　續紀將樂之變將樂民軍起事一節茲復得一訪函較爲詳盡姑照錄之將樂縣爲建安道屬在順昌上游該縣在軍事上本非重要地點惟錢糧則較上游各縣爲優此其所以爲上游民黨所注意該縣除縣署設有警備隊四十名外並有省警備隊一連駐防該縣省警備隊純係湘人多曾掛籍哥老會者與民黨素通聲氣是月初三夜十二時民黨組合之福建上游靖國軍司令部派藍某率衆數十人聨合省警備隊持械擁入縣署縣知事計達三爲老官僚派異常膽小聞警手足無措急傳縣警備隊抵禦勢力不敵計知事乃變服從署後踰垣出走縣城遂告失守當事變發生省垣尚無所聞翌晨計知事出走至順昌始有電來省請兵勦辦計知事電中指此次事變係省警備隊勾合土匪舉事其　靖國軍早爲官僚所諱言不目之爲靖國軍而目爲匪固慣例也事變旣出於倉卒督軍署即電令上游剿匪司令張清汝火速率兵進剿五日又派有補充四圑二營三營兩營馳赴將樂剿辦張清汝於四日得省電五日始率隊抵將樂立即令兵進攻到時靖國軍棄城不戰席捲將樂縣署征存捐稅欵項及鹽局存欵而去張清汝不費一彈唾手克復將樂縣六日捷電到省李督軍復電嘉勞備至其開赴將樂之兩營北軍時尚未到將樂則由軍署電令知二營營長王紹芳三營營長高廷斌開赴泰寗崇安協防以將樂事變發生時省中曾傳泰寗崇安亦有不靖消息故也現將樂縣知事計達三已由省長下令撤職來省候辦其家眷尚無下落計旣撤職而又有喪家之慘甚爲抱恨昨已電託軍署參謀長張哲培代於督軍面前緩頰其案能否即此了結尚未可知據軍署所得報告此次將樂變故發生該縣署存欵六千九百號元鹽局存欵三千餘元均被搶一空監犯三十餘人亦被變警釋放縣警死者一人縣警鎗三十餘桿均爲變警所得至將樂善後事宜已由李兼長責令張司令及談知事會同辦理惟此次暴變之省警備隊係徐鏡清統帶之部下聞徐亦將以此獲罪第一時尚難證明云 
[北京報界赴日視察圑之歡送會]  
　　七日下午五鐘吳警察總監讌會北京報界赴日視察圑於中央公園來今雨軒入席後吳總監演說表示歡送之意茲錄其演說詞如下北京報界汪建齋諸君發起赴日視察圑往日本考查彼國關於報界曁工商各界内容將於四月十日啓行炳湘承乏北京警務平日與諸君朝均相見契闊良殷於其行也敬治肴酒觴於中央公園表示歡送之誠意諸君爲報界鉅子此行赴日將以視察所得爲吾國報界增進光彩在京人士對於諸君之行莫不具有同情惟炳湘有爲諸君敬告者考報紙中長期雜誌發揮學說轉移輿論爲報界最重要一種發行品東西各國發行此種雜誌多繼續至數百期取材豐富議論翔實全國學人奉爲南針我國此項雜誌雖間見刋行然多不能持久考其原因一由於體裁之未完一由於材料之不足諸君赴日調查彼國各雜誌内容組織所以能持久之故棄短取長歸而發行一長期大雜誌用餉學者爲報界放一異彩此炳湘所希望諸君者一也我國譯界近數年來日形退步法政諸書間有譯者科學各品絶少譯人夫二十世紀之世界一科學世界也歐美富强由於科學之發明無待言矣即日本國五十年來崛起稱雄亦莫非講求科學所致諸君此行兼爲調相工商當考求彼國最新發明之各種科學書歸而移譯促進我國工商界上之改良立國家富强之基礎此炳湘所希望者又一也抑更有進者兩國邦交上關於政府之敦槃將事下關於國民之筆舌溝通中日兩國同種同文平日往還素稱親睦諸君在京發起視察圑深受駐京日本新聞記者之歡迎此行赴日與彼中人士推襟抱送握手言歡旣以聨絡兩國報界之感情復以敦睦兩國國民之情誼將見中日邦交從此益形親善斯則諸君赴日之行尤與國家有極要之關係固不僅爲報界留一紀念也諸君碩學重望此行歸國必能達希望之目的慰我國人炳湘無似謹就中心所欲言者告於諸君爲進觴之侑並祝諸君長途無恙云云 
　　是日晚七鐘中日報界記者俱樂部假座東單三條胡同大和俱樂部開送别會到會者赴日視察圑全體及中日兩日記者陪賓中國有陸子欣外交總長曹潤田交通兼財政總長于志昂内務次長等日本有林權助公使阪谷芳郎男爵平井博士船津書記官德川參贊官杉村二等書記官等共五十餘人入席後首由日本方面幹事　崎桂園君致送别詞次由中國方面幹事朱淇君致送别詞畢康士鐸君代表圑員致謝詞阪谷男爵陸子欣總長曹潤田總長林公使相繼外說其演說詞中日兩方面均由某報主筆徐瀛從以中日兩國語言繙譯賓主盡歡直至十鐘餘始散茲摘其演說大意如下阪谷男爵演說云報紙與國家之文明進步有重要關係人人知之而尤於國際間之影響爲大余蒙中日兩國記者諸君之共同招待不勝感幸蓋於共同二字之下旣含有國際親密關係之意義也日本各報對於國際關係之記事往往有不謹愼之紀載因此引起中國國民之誤會及惡感而中國報界亦不免有此種弊病此余極望中日兩國互相戒勉者也邇來中日兩國之利害關係旣一致而赴日記者諸君復於此時東渡余深信日本朝野必竭誠欵待甚望赴日圑諸君於此等處倍加留意使將來兩國之關係愈益鞏固諸君之責任實重且大云陸總長演說云諸君赴　視察但望能使兩國國民之感情愈加和睦則不虛此一行　　曹總長演說云從來日本有報界記者等來華均盛傅彼邦對於我國之狀態使我國人咸知彼邦朝野之所懐抱今諸君赴日亦望將我國朝野對於日本之態度傳述於日本國民林公使演說云諸君赴日但望取日本之善者而捨其惡者日本各方面佳處固不少而惡處亦頗多但能取其善而去其惡則於諸君此行爲不虛矣 
[俄酒解禁之近聞]  
　　中俄互禁烟酒一節我國政府曾與俄官商議實行詎俄政府對於禁烟一事並不措意揆諸互禁之字義已不相符我國商民正議請願解除片面之禁令而阿穆爾省俄官現忽又出示將酒禁解除而徵以重稅其徵稅法凡倭得克酒及各種水酒維諾酒一瓶三魯布噶尼牙克酒一瓶五魯布香賓及其他起沬酒品一瓶十魯布酒精一瓶四魯布此係阿穆爾省省議會應人民之請求而决定者則互禁酒品一事當然已失條約之效力矣 
[南昌通信軍事民食金庫證劵]  
　　湘贛檢閱使張子志前由萍電致陳督軍調撥第十二師二十四旅步兵四十七圑開往贛西以厚兵力陳督軍以該圑現已擔任贛省防務未便應調特電商張使於四十八圑中選拔步兵二營以資調遣刻聞張使由長沙來電謂長岳兵力雄厚足敷防堵前所　撥之步兵四十七圑不必開拔即作罷論其第一師師長施從濱以萬載知事韓兆鴻辦理兵差頗爲出力呈請張使委充遥領第一師軍法官以爲酬報聞陳光遠督軍日前電致中央報告第二路軍隊業已輸送完竣至彈藥糧秣現已氷陸兼程同時起運趕至萍株前線並稱張使於萍株以下樟樹南昌九江等處均備駐後防軍隊曁運輸隊兵站部佈置週密云云 
鄂督王占元因鄂境客軍雲集道路梗塞米糧絶乏人民惶恐又經鄂商會請求維持民食懇向贛省採買接濟王督卽電商陳督略謂鄂省軍務旁午米糧一項異常缺乏所有來源全恃湘蜀兩省刻因軍務交通阻塞不能下運鄂贛鄰誼攸關夙承摯佑現在軍民缺食不得已乞鄰分濟諒蒙鑒許頃已發護照並載明照完釐稅即希迅賜核復以便赴贛購買以維軍民糧食云云陳督接電後即會同戚省長電復王督云來電敬悉鄂省米糧缺乏人民惶惶如此維艱贛省無論如何自應勉力分濟以敦鄰誼已分飭地方官及各稅局卡一律保護放行並希轉知該商會爲盼謹復陳督戚省長又令財政廳分咨潯贛兩關曁通令各稅局卡謂如遇鄂省採辦米石經過驗關護照照章完稅放行母得留難以敦鄰誼刻鄂商已紛紛來贛採買米石贛省米價日後必將繼長增高也 
　　此次財政廳長楊慶鋆發行金庫證劵日前由商會長在振商銀行邀集錢業會董勸導流通經錢帮贊許通用楊廳長以僅錢業一帮認可通用尚慮不易推行復於六日在廳備席讌請商會長龔士材盧芳地方銀行會辦鄒安孟省紳陳永懋等請求再爲提倡楊云前蒙勸導行使金庫證劵僅錢業一帮認可不足以利推行仍須轉勸各商帮槪允始可流通普及每月卽可發二十萬矣龔盧鄒陳諸君以情無可却當即應允再行召集各帮盡力勸導提倡楊乃意滿連聲感謝不巳聞總商會不日將再召集各帮　議此事矣 
[皖北之匪患未巳]  
　　皖北定遠壽縣等處前有大股匪徒圖謀起事擾害地方雖經各該縣知事一再防勦然究未剷滅根株現聞定壽交界之下塘集又有土匪程者洛等糾集衆匪建旗謀亂並佔領下塘集勢甚猖獗刻經該兩縣知事電禀倪督已令駐紥合肥之楊統領率兵往 
 
 
 

Page 7

 
 
勦矣 
　　前次霍山縣境有豫匪鄭大鵬竄擾該縣意圖大舉經該縣夏知事竭力防範地方未被驚擾現聞該縣又有匪首余道明勾結縣署衞隊約期起事被馬統領所派之偵探先時偵破當卽拿獲三名拘候訊辦 
　　駐防當塗縣之安武軍第一路第四營曹營長鏡堂前因含山亂事奉令往剿僅留第四哨駐防當塗現在含山業已平靖復經馬統領電調該營長仍率全營駐防當塗聞該營長抵當後以采石鎭濱臨大江匪徒出没無常爰撥第二哨前往駐守以衞地方 
[徐州快信]  
　　某督電保張文生繼任剿匪督辦聞各方面皆不贊成恐難成爲事實現以王廷楨呼聲最高邳縣之灘上鎭（距縣城二十餘里）昨被史于匪夥攻破大肆焚掠尚未滿慾復架去肉票三十六名内曹鼎臣一名爲該鎭之首富現被匪架至蘇魯交界之建頭集地方勒交銀七萬元方許贖回又傳聞賈汪煤礦公司刻亦被匪架去經理司事等七人虛實尚未探明 
　　閩督李厚基月前派員赴皖北一帶招兵六營已經招齊送閩刻又派副官李傳斌等來徐招募不日卽分赴豐碭等處開招 
　　此間瘟疹症流行頗烈損傷小兒甚多 
[南京快信]  
　　聞魯境匪亂已蔓延數縣軍署昨電張文生陳調元合力防堵以免竄入蘇境愈難剿滅 
　　李督昨服某中醫藥方已稍見效惟尚不能起床醫生云須靜養現各處所來文電槪不送閱 
　　李督病後各處所來重要文電均擱置未復例行公事由何參謀長代行 
　　奉軍急待開贛昨又派員來浦籌設兵站 
　　第二補充旅二三兩圑軍署擬派員赴豫魯招募 
　　齊省長委陳昌琛充警備隊參議 
　　内部限制文官自請改分省分昨通電各省遵照辦理 
　　省農會被竊警廳令飭北區署長嚴緝竊犯務獲解究懲辦 
　　贛督軍署參議譚毅已保簡任職分蘇任用昨來寗禀到 
　　江寗縣參衆兩院議員初選舉人名總數三日内可調查告竣　　省議會臨時會召集日期尚未確定 
　　省農會被竊警廳令飭北區署長嚴緝竊犯務獲解究懲辦 
　　財廳委瞿大椿充荷花池稅所長莊復恩充江陰稅所長倪文得充盛澤稅所長太史格充武丹稅所長 
　　軍民兩長以俞壽璋王桂林劉超衡朱振儀及外國醫生辦理防疫出力請給奬以資鼓勵 
[杭州快信]  
　　浙省派兵助閩已成事實抽調一二兩師各圑營組織出征隊業經準備出發 
　　駐省城之步兵第八圑一營因奉令出發在即已將原有及應添各項服裝器具一律配置完竣并由師部呈請督軍添撥步鎗子彈五萬七千粒 
　　督署軍需課司事趙景環升充衞隊圑第二營軍需長遺缺楊督軍昨調第四師軍需司事郭文彬補充 
　　齊省長昨夜專差赴瓶窑（因該處向不通電）召一區統帶陳步棠來省密商要公 
　　警備隊各區部向祗二三六三區設有帮統上年一五兩區因防務緊急呈請援例添設先後奉令照准現四區統帶黄繼忠又請添設帮統省令已委花耀奎充任 
　　嘉興戒嚴司令部副官周蔭軒行止不端經司令官夏兆麟呈請督軍撤差奉令照准 
　　敎育廳昨委王修德爲樂清縣視學員潘振倫爲武康縣視學員方蓉祥爲桐廬縣視學員 
　　民國三年推翻帝制案内鎗斃之將士張渠金礪張廷南詹順昌季成溪潘觀濤金鐸等業已呈准給恤張等惧籍隷青田現該縣全體公民遣代表晋省請領骸骨歸葬 
[地方通信]  
[蘇州]  
　　匪徒奪鎗傷警續誌南區第二分駐所派出之崗警李學成於七日晚二時許被匪奪鎗擊傷茲記其詳情云該警李學成年二十六歲淮陰縣人所站崗位在夏侯橋東堍是晚二時許見有身穿舊呢黑風衣之甲乙兩人扛抬一箱由王廢基之小路出來走至夏侯橋李警即上前盤詰欲令開看詎後面又來丙丁兩人將李警毆打倒地即奪取洋鎗子彈李警欲吹警笛亦被奪去甲乙即抬箱先逃丙丁則持鎗隨後亦逃從夏侯橋西堍轉灣鹽倉巷進小弄該警從後追趕丙等卽開放一鎗未中仍向前而逃李警亦即緊緊追趕出小弄至護龍街丙丁等又開一鎗擊傷李警肚腹旋即倒地（該處地點係護龍街飲馬橋北堍招商厨房門前）丙丁等卽向招商厨房隔壁空地而逃（該處通大衞弄等處）水警二廳趙廳長之公館即在該處其公館之守衞警士四人聞聲出看得悉情形卽四處追緝至招商厨房旁邊空地上尋獲洋鎗一支見鎗機已經損壞當即送至第二分駐所王巡官處並報告情形而是時該處居民亦有聞聲出看者李警之叔向在飲馬橋面爲轎夫旋經該轎夫等將李警抬送至第二分駐所轉送博習醫院據稱鎗子傷及肚腸已經醫生將受傷之腸割去用藥包裹須過三星期後方可保全性命云聞朱鎭守使王道尹以該處地非荒僻水警二廳公署近在咫尺且離鎭道各署亦相去不遠該匪徒等竟敢奪鎗傷警殊屬目無法紀該管各警官之玩忽疏縱咎實難辭已飭廳責成偵探隊長潘國俊南區署長王宗嘉勒限十日内破獲逾限不獲定卽撤差云云現崔　長已轉令潘隊長王署長等遵照並巳飭傳是夜值班之南區第一分駐所蟛蜞巷口崗警及西區第五分駐所大衞弄口崗警到廳審訊供詞核辦一面令飭調查是晚有無被竊人家復候核奪 
[松江]  
　　造送選民名冊辦理參衆兩院議員選舉事務前經縣署設立選舉事務所按照兩院選舉法調查選民資格現已調查蕆事計全縣二十四市鄉合衆議員資格者共四萬五千餘人合參議員資格者共一千零五十餘人已由選舉事務所將名冊彙造齊全於十號上午郵送省署 
　　委員考查螟蟲江蘇實業廳長前因江蘇邊界去秋曾被螟災爰將呈准省署組織螟蟲考查圑由實業廳及被災各縣各派農學專員爲圑員前往災區實地考查以便設法驅除當已由省令飭被災各縣遵辦李縣長奉令後業已委任縣立苗圑技士吳步蟾莘莊鄉自治委員顧吟香二人加入該圑以資咨詢 
　　試騐敎員體格檢定小學敎員一事前經省署將資格調查表發交縣署由縣轉交各校敎員自行塡註計依塡式寫者全縣共四百四十五人内除一百零七人經已奉令赴滬受檢定試驗外其餘三百三十八人准由各縣自行檢驗體格列表報省免其試驗内場業由李潤之縣長於十號始召集各該員在縣署第三科試驗各類體格李縣長親自臨試而以第三科主任顧稼軒縣視學倪伯英學陽委員吳子祥秦士芳盛競生等分任監試現定試驗日期十號始十二號止其道遠不能遵限來縣者准於十二號後派員前往各該校試驗茲將試驗門類錄下（一）口音（二）肺量（三）目力（四）聽力 
[無錫]  
　　烟酒公賣調查員來錫江蘇第三區烟酒公賣局因調查所屬徵收情形故於日前特派沈齊安君來錫密查聞沈君一俟事畢尚須前往武進宜興兩縣調查云 
　　浙江師範生來錫浙江省立第十師範學校學生因赴蘇參觀聨合運動會故於前日便道來錫參觀第三師範及在城各學校縣立圖書館等處聞准於日内起程惟尚須赴南通一行云　　通告禁烟稽查之職務楊知事爲注意禁烟起見曾規劃分區稽查辦法近因南延市稽查員華備壽面稱地方遼闊一般無知鄉民往往發生阻抗情事故昨日特出示布告略謂本知事前因愼重烟禁掃除積毒起見規定各市鄉分區稽查辦法限三個月一律肅清照會該巿董事選舉華備壽爲該巿禁烟稽查核准委任在案茲據該董事函稱據該稽查員面稱自奉委狀即從事進行惟全巿地方遼闊董保人民未盡周知轉請出示通告前來合行出示曉諭爲此示仰該巿人民一體知委該員執行職務不得誤會阻抗致干咎戾云 
[鎭江]  
　　知事視察學校丹徒縣知事倪和甫於九日偕同敎育主任朱兆芝親往城鄉縣立各校詳細視察以覘成績 
　　請抽磚瓦捐興學鎭屬揚中縣勸學員王君於日前至新洲區勸學時以該處學校稀少學童衆多擬抽收磚瓦船捐增設學校推廣敎育刻已由該所長具呈知事核示矣 
　　選送軍官肄業陸軍補助敎育圑二班學員業於上月底畢業特由監理趙瑞龍呈准李督軍飭行省内外各師旅限四月二十日以前保送下級現役各軍官入圑肄業作爲第三班定額百二十名駐鎭陸軍十九師楊春普師長奉令之下業於十日選送軍官十名至省肄業矣 
　　通俗講演紀事私立通俗敎育講演所長楊君偕講演員章趙等馳赴高資太港丹徒等地方講演賭博之害讀書之益一時環聽者如堵牆茲悉楊等講演已畢已於昨午旋鎭矣 
[南京]  
　　關於纂修通志之省令江蘇省長公署訓令通志局徵訪員云案准馮總纂函稱各屬徵訪員請加禮徵訪先哲遺書無論巳刻未刻一併送局爲編輯叢書及詩徵文徵之用編輯後原書仍行發還等語除函復外合行令仰該徵訪員遵照此令又令六十縣知事云案准江蘇通志局總纂函稱請飭各屬於所報徵訪員中舉一人爲主任俾與局中直接以專責成等語除函復外合行令仰該知事轉飭該縣徵訪員迅即遵照辦理具報此令 
[揚州]  
　　核准修理城垣揚郡城垣迭經軍警兩界提議興修第以需欵浩繁未能實行嗣經趙知事創議拆卸舊城半倒之城磚移作修補新城之用（按舊城爲内城）祗須稍費工資卽可告成呈請省署核示茲已奉准由縣委吳某從速辦理矣 
　　遵令調驗警員淮揚王道尹前飭江都縣署調驗警察二區員蕭秉樞第三分區員徐希卓有無煙癖卽經趙知事於日昨傳至警察所樓上照章調驗以便詳報道署核辦 
　　查獲潛逃使女揚州舊城何嘉巷居民尹鑑堂（即前霍家橋區員）之使女因受虐潛逃經警察五區巡士在南河下客棧查獲已解縣請發落矣 
[嘉興]  
　　會議抽收戲捐情形嘉興第一區區敎育會提議抽收台戲捐旋以有人主張抽收戲捐儘可由各區自行征收不必包認致多周折各區學董於十日在縣自治辦公處集議除第一區學董　繼鍾第九區學董屠士林因事不到外餘均蒞會與議勸學所長莫其瀾亦列席焉各學董僉謂抽收戲捐以裕學欵事果甚善惟照各區而論新塍一區預計每年可收六七百元其餘諸區多則數百元少亦數十元今金漢聲沈邱鴻二人出爲包攬全縣統一僅認一千元並設立戲捐公所若是除新塍一區可收六七百元其餘二十四區僅可收三四百元顯係包攬壟斷已公决呈請敎育廳飭縣將戲捐公所取消另籌妥善辦法並面請莫所長具呈知事取消包收辦法云 
　　中校開校友會浙江省立第二中學校校友會成立以來舊時學生紛來入會其内部組織亦甚完善現該會以本届省立中等學校聨合運動本校竟佔全省第二成績可稱優美定於星期日（十四）召集各校友慶賀本届赴杭運動諸同學刻正籌備一切届時必有一番熱閙云 
[杭州]  
　　江浙水警會哨確期江浙洋面交界之馬蹟山新沙灘等處近來海盜猖獗各捕魚船隻迭遭搶刦擄贖雖經各艦隊破獲盜首梁廷虎王瑞龍等多名而洋面廣闊每有顧此失彼之虞現外海水警廳良來偉長已函咨江蘇水警第一廳長温幹臣定於本月二十日會同兩省水警艦隊在該處洋面會哨以靖盜氛而安商旅 
　　關於水利之新消息浙西流域第一期水利工程業已設所興辦其第二期重要工程（甲）關於舊杭屬者（一）湖墅至西湖城河（二）杭縣境内上塘河（三）杭南北兩湖（乙）關於舊嘉屬者（一）運河之未疏浚各段（二）泖河中下游（丙）關於舊湖屬者（一）吳興長興之漊港（二）安吉孝豐之苕溪俟本届會議後即可繼續興工水産試騐場建築費水産試驗場部定建築費計製作漁具場四間每間建築合洋百元計八百元製造各種魚類實習場及機關室共八間合洋百元計八百元陳列標本及本場一切成績室共四間每間合洋百元計四百元辦公室宿室二十間及牆壁等費計二千四百元建築養魚池計三百元合計建築費四千七百元 
　　驅逐恃勢横行之差遣警備隊總司令部差遣劉鳳揚楊宗鈞二員因在外恃勢横行任意妄爲爲齊省長查知立即下令驅逐并於九日晨派衞隊押上火車勒令回籍 
[寗波]  
　　請禁鹽滷出口寗波各鹽場所出鹽滷本爲製鹽原料産額以餘姚場爲最多除供應就地曬鹽外餘均運售各處今旣欲廢煎爲曬非嚴禁滷汁出口不足以清私煎之源茲聞鹽民章聚源等昨又擬具禁止鹽滷出口辦法繕呈運署請予核辦未知能邀准否 
　　木工又求加資鎭海木匠工價前由縣知事令飭縣商會議覆每工至大洋二角二分並經出示布告在案現聞崇邱等鄉木司又自行標紅要求各東家出給烟酒錢每工若干農家製作農具另加工資二分總計每工需銀二角六分一般東家咸以該木工等如此要求實出例外多不願聽給將來恐不免一番交涉也整理舖捐充警費定海房捐舖捐等向係撥充警察常年經費民國三年房捐額定三千六百元警捐額定七千八百九十三元當時開辦之初雖未能照額征足然以之撥充警費尚不致十分短絀迺近年以來收數短少日甚一日本知事抵任後接准張前知事移交時已虧空六千餘元現因亟應實力整理由縣另委自治委員周安鋆切實征收並函知商會極力勸導云 
[雜評一]  
[急先鋒（默）]  
　　倪嗣冲今人所稱爲急先鋒者也觀其挾張徐之力抱種種之宏願以入京其勢汹汹然若將與政府諸人開戰者誠哉其爲急先鋒也然而一見反對者多且不得重要人物之同意知其情勢非佳則又急轉其鋒以留自處之餘地稱之爲急先鋒不其寃歟 
　　雖然急先鋒而不急轉其鋒者則前次督軍圑入京時早已不爲倪嗣冲而爲張勳矣又奚待今日而始轟轟烈烈以入京也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[拯救海參成華僑四誌]  
　　海軍部以海參崴一帶秩序紊亂該處華僑急待救濟特於前日電令駐滬海軍藍總司令迅調軍艦駛往防護藍總司令接電後即飭現泊楊樹浦之海容軍艦杜艦長速將煤斤軍火及各種用品裝置完備駛往該處協同招商局所派之商輪相機拯救以慰僑胞 
[史醫官演講肺炎疫快快滅鼠]  
　　前晚（十號）本埠青年會議史丹來醫官到會演講肺炎疫之由來及防禦方法史君略謂山西之疫由蒙古傳來地有鼠皮商行經五原包頭鎭歸綏等處散布肺炎疫曄起初由於一種鼠類先得腺炎疫繼由媒介物傳之於人而後人與人傳染自歸綏至南京七百英里之遥亦能傳染皆因火車交通之便利所致自南京發生疫症之後卽行停止寗鎭火車及各輪船然工有小舟搭客及步行至鎭江者仍能陸續到申以致甚爲危險所幸天氣漸暖未致蔓延耳考腺炎疫敗血疫肺炎疫三種疫症實係一種百思篤菌所發生因其侵入之地點不同故起病之狀態亦異主要之預防方法（一）爲隔離染疫者以及接近疫症之人（二）疑似之症亦宜隔離以五日爲限（三）面具即口套宜時常整備說畢史君將携來傳單警告面具等發給在座諸人末云上海之鼠染有百思篤菌已數年矣且曾發生疫症諸君歸家宜設法使鼠無噍類則社會之幸福也演講時由該會李君仲昭在旁譯以華語至九句半鐘始行散會 
[美國女敎士出險消息]  
　　大陸報云本埠美總領事薩門斯君聞美國女敎士二人於本月五日在碭山被匪拘留之消息即於七日向官場交涉並託英美烟公司及美孚洋行電致其駐碭山之代表就近設法援助八日煙公司代表電稱碭山知事已拘獲美女敎士被擄處之村長三人限令於三日内交出被擄之人否則處以斬首之罪昨美孚代表來電稱美女敎士二人業巳放出電文簡略未言其詳聞薩門斯君已發電致出力援救之諸人道謝矣 
[美國續募自由戰債之響應]  
　　駐滬美總領事薩門斯君因美國刻巳開募第三次自由戰債美金二千兆元故於昨晚五時一刻在美領署召集旅滬美人開會討論上海開募此次戰債之事宜聞擬組織幹事會以便分投勸募本埠花旗銀行已接紐約總行來電囑代收應募債欵年息四釐半凡認購百元者先繳五元餘俟陸續分期繳齊他國人民亦許購買限至五月四日截止聞此債發行之第一日紐約一處巳認購美金一百兆元矣 
[上海總會歡迎法公使]  
　　上海總會會員前晚設筵欵待駐京法使博伯君到者百餘人由總董西姆士君主席來賓中有駐京葡使佛萊太斯君駐滬交涉員陳貽範君及英比法意日葡美俄巴西諸國總領事並工部局總董等宴畢由主席舉杯述歡迎詞即由博伯君答謝旋由葡使及陳交涉員等演說後乃談乃在華德僑事博伯君與佛萊太斯君皆謂抵京後擬竭力運動放逐之卒乃唱英法國歌而散 
[護軍使答謁法公使]  
　　松滬護軍使盧永祥因新任駐京法國公使博伯氏前日曾偕駐滬法總領事到署訪晤特於昨日午後前往答拜以敦睦館並於晨間先期訂約經法總領事立用電話通知總巡捕房選派西捕馬差兩名帶領越南捕脚踏車隊十餘名於三時五十分由捕房出發馳玉新北門口（卽天主堂街口）交界處守候至四時一刻始見盧護軍使會同馬參謀長及譯員各穿制服分乘汽車兩乘由西向東而來前導有騎兵十餘匹護衞及至交界處即由法捕房所派馬差脚車隊迎護經天主堂街轉入法大馬路直達法總領事署前埭法使行轅投刺晉謁經法使博伯氏會同法總領事各穿禮服出外迎迓邀入會客廳叙談良久彼此甚爲歡洽末又欵以茶點始興辭而出法使殷勤送至門外握手登車而别仍由馬差脚車隊護送至交界處時已四點半鐘由留駐界邊之騎兵衞護遄返龍華軍署 
[張女士出洋之話别]  
　　神州女界協濟社社長兼神州女學校長張默君女士道德學問爲女界有數之人物茲爲敎育部派往歐美日本各國調查職業敎育旅洋在即該社全體社友及該校職敎員學生等以張女士此次出洋調查實爲女界所得未曾有之事且有半載餘之别故前日（即十號）特在神州女學内備具茶點開話别會藉資歡聚並由全體社友職敎員學生公贈銀牌銀爵等以爲紀念是日社友到者頗衆公同攝影至晚始散 
[德人秘密偷電之嚴防]  
　　淞滬警察廳長徐國樑昨日訓令各區署所云案奉江蘇督軍省長會令案准陸軍部公函接參謀本部函據調查員報告德人在哈爾濱長春潛招電報生在滿洲里敎授偷電之法等情事關交通前途甚鉅用特抄送原報卽希查照辦理等因到部相應抄錄報告函達貴督軍省長查照轉飭所屬迅查嚴防爲荷等因准此除分行外合亟令仰該廳即便轉飭所屬一體查照嚴防此令等因奉此合即令仰各該署所一體嚴防爲要 
[濬浦局與水利局之暗潮]  
　　濬浦局總工程司海德生君組織測量隊測量揚子江一帶並黄浦江以南各支港潮流速率以資參考曾派總測量師來喬司率隊前往各港從事測量因恐各該口駐防軍隊未盡接洽曾函懇江蘇特派交涉員發給護照并請轉呈盧護軍使通飭各要隘駐防軍隊一體保護在案茲海工程程司得悉江蘇省水利局對於濬浦局測量内地支港謂爲逾越範圍要求停止給發護照等情查濬浦續訂約章有測量至潮流盡頭爲止今省水利局請求停發護照究竟有無其事抑係誤傳業已函致交涉員請爲查復矣 
[追還南京政府之存欵]  
　　北京財政部在公共公廨呈控本埠中華銀行不付民國元年南京臨時政府存欵洋四萬元及歷年利息由廨迭次訊供已紀前報昨晨又由俞襄讞會同英卓副領事傳訊先由政府代表穆安素律師上堂譯訴案情以被告呈案之件原告亦巳承認請求追繳本利繼由被告代表哈華托律師到堂辯稱原告雖承認被告之件然皆因南京臨時政府遺失存摺致受許多損失應請堂上明察旋經中西官會同簽判着被告中華銀行將前次政府所存之欵如數送交護軍使署核收此判 
[鄂省破獲黨人機關之根追]  
　　松滬盧護軍使昨接江蘇李督軍來電略謂頃准鄂督王將軍咨以鄂省近來屢次破獲黨人機關及危險品物詢據該黨人稱係由滬奉某某黨首令派來鄂所有製造危險品之器具亦係由滬運鄂等語現已按律嚴懲惟查鄂省軍隊林立若輩激烈分子猶敢希圖煽惑若不從嚴密查殊難盡絶應請轉飭軍警嚴密稽查等因准此查滬上爲華洋薈萃之區輪軌交通尤極便利希即密派幹練稽查員愼密稽查以杜後患云云 
[中國志書寄往美國]  
　　駐滬江蘇交涉公署昨奉北京外交部訓令略謂前准美使轉送美國國會圖書館來函索取中國各省地方志書一事即經函達各省轉飭所屬酌量　羅郵寄本部再由部彙寄在案嗣據各省陸續寄到前項志書共計四十一種并添入新出版之條約三種又六年政府公報一份内務公報十四冊内務統計六冊市政通告十一冊一併彙裝四箱交由總稅務司遞交到後即由該特派員轉送美領寄至美國國會圖書館迅行呈覆以便稽考其各處續送志書俟集有成數再行彙齊續寄等因陳交涉員奉令後除將書籍四箱開明清單函送美總領事轉寄外並已呈復外交部查核備案矣 
[閩督軍請調軍艦運械]  
　　閩省李督軍因防務緊要需械孔亟特電商陸軍部准由北洋軍廠配解軍械惟因無船輸運故又商請駐滬海軍藍總事令調艦裝載時經藍總司令命令靖安運送艦迅即預備駛往北洋候裝軍械解送赴閩濟用 
[利川艦運送海軍薪餉]  
　　海軍藍總司令日前接到部滙各軍艦三月份薪餉即飭軍需科核放所有駐防長江上下游各艦之官兵餉銀昨已發交利川運送艦運往給領 
[藍總司令勘驗海鳬機件]  
　　海鳬軍艦因機器損壞亟須修理故由藍總司令於昨晨八時親蒞該艦逐件勘驗以便估計工料電部請示入塢興修 
[浦東軍隊調防]  
　　駐紥浦東其昌棧之陸軍三十七圑第二營營長任學剛接盧護軍使令抽調所部五六兩連開赴斜橋一帶駐防業於前日午後出發並聞該軍所駐營房已多毁壞亟須修理昨由任營長詳報該管圑長察核辦理 
[浦東毛家浜之刦案]  
　　浦東高橋北首毛家浜居民郭炳元向在上海華南電氣公司爲工匠其長子亦隨郭在申習業家中僅有老父及妻子等五人該處地極荒僻隣居祗有四家前晚突來盜匪四人手執刀械敲門人内逼迫郭妻將所有現洋交出該婦不允致被刀傷左臂其九歲次子情急大喊亦被戮傷惟尚不致傷命計被刦去金環金戒銀鐲並現洋十二元共值洋四五十元昨日清晨郭已得信回家呈報警區請爲查緝 
[浦東謀殺親夫案十二誌]  
　　浦東陸家渡崇明婦人趙施氏串同王兆福江有元等謀斃本夫趙才元一案經地檢廳該氏及兆福等先後拘獲詳情迭誌本報茲悉林檢察長業已獲男女迭次研訊押候起訴審廳按律懲辦復以江有元（即江玉林）等在逃未獲恐其避匿隣境故除飭令法警購線緝拿外並移文南滙川沙奉賢等縣知事通飭所屬警探一體協緝務獲解究 
　　又一訪函云浦東陸家渡崇明婦人趙施氏謀斃本夫趙才元一案檢察廳林廳長以江有元即江玉林亦爲案中要犯未便任其遠颺巳飭本廳各法警購線嚴緝嗣經該警等訪悉江玉林匿居海門大心鎭當卽馳往該處會同海門縣警察前往大心鎭詎江巳知風避匿其自蓋瓦草房屋二間於臨逃時自行拆毁該警復在四周調查數天仍無影響遂於前日返滬據情禀復林檢廳長令仍上緊查緝 
[宣示參議員初選舉人名冊]  
　　上海縣沈知事兼參議院議員上海縣初選區初選監督昨出布告云爲布告宣示事案照修正參議院議員選舉法第三十條載初選監督應將選舉人名冊於初選期六十日以前宣示公衆又第三十一條載宣示選舉人名冊以五日爲期如本人以爲錯誤遺漏得於宣示期内取具憑證請求初選監督更正又第三十二條載宣示期滿即爲確定不得再請更正各等語查本屆參議院議員初選調查業巳遵限守竣計全縣選民共五百十人惟奉文開辦較遲宣示人名冊茲定以本年四月十一日至十五日止爲宣示期間除造冊呈報省長外合將本届參議員初選舉人名冊宣示爲此布告闔邑人民一律知悉如本人以爲錯誤遺漏得於宣示期内取具憑證呈請更正逾限不得再行聲請更正特此布告 
[浦岸公所之章程]  
　　滬南十六舖一帶各碼頭及滬杭火車站等處各小工近擬依照法租界辦法組織公司業已分呈各官廳核准定名浦岸公所推陳湘濤爲該所理事並假滬南申舞臺對過弄内房屋爲事務所實行開辦茲將所訂所章九條照錄如下（一）本公所以保全商旅嚴杜偷竊爲宗旨（二）本公所舉董事一員協董一員主任所務（三）本公所辦事規則務與輪船各公司航業章程不得抵觸（四）本公所組織辦法先已呈請上海縣公署准予立案給示遵守定名爲浦岸公所（五）本公所設司賬一人辦理會計司事四人繕發搬運貨數聨單兼辦庶務設稽查八人在輪船各碼頭照料旅客行李等件以杜搬夫偷竊之弊但稽查司事等職不得僱用外人須由各碼頭舊有夫目充當斯職藉資熟手（六）本公所置辦號衣六百件銅牌六百面發給夫役爲標記所置號衣銅牌號數相同搬運旅客行李之際先給銅牌一面與該客而後該客憑此銅牌收取原件若有失竊情事本公所憑此銅牌照數賠償損失庶達保全商旅之宗旨（七）本公所議定搬力每件收取旅客銅元兩枚若遇累重箱籠等物一人不能搬運上下者每件收取銅元四枚以昭劃一免滋煩擾但旅客自能携動之物聽其自由携帶不准留難代搬强索力費以符公所定章（八）本公所派夫搬之旅客物件由輪達岸由岸上輪爲限（九）本公所章程有修改時再行另呈縣署傭案 
[滬南工巡捐局徵收攤捐]  
　　滬南工巡捐局昨致各警察署所函云查滬南一隅各種貨攤前經函准查明開示現在敝局擬定規則定於本年五月一號實行收捐除佈告外相應將貴署轄境各種貨攤開列清單並檢同收捐規則函請查照飭警傳諭各攤商一律赴局稅務處報捐領照以便營業實紉公誼 
　　又發貼佈告云照得徵收捐稅本以供地方設施爲維持人民之便利屬在閭閻應予資助此義務之所在實中外之大同現在滬南一隅馬路開闢日廣便利人民殊非淺鮮工巡用項需費益多原有稅則固未便稍事加增而應徵各捐亦何可輕予放棄查九畝地及邑廟所設各種貨攤均經次第報捐此外各處獨付闕如以彼例此殊欠平允明知該攤商等小本營生獲利有限而微未之供當不傷廉現經製定捐章區分等第定於本年五月一號實行合先佈告各該攤商一體知照届期務各查照後開規則速赴本局稅務處報捐領照以便營業母稍延誤致干查究此佈附各種規則計開一凡在滬南區以内擺設各種營業貨攤均須遵章納捐領照一攤捐分甲乙兩等甲等月捐大洋八角至一元二角乙等月捐三角至七角半其有因營業佔地面積寛大者應認特别捐納捐數目臨時鑒定一攤捐等第以物品之貴賤攤地之廣狹爲標準但佔用地面長不得逾七尺寛不得逾四尺之範圍一設攤時問除各種貨攤外菜攤每日自黎明起至午前十一鐘爲止過時收歇一舖面設攤應讓出舖内出入道路以兩攤爲限若佔用全間門面者作兩攤論應由攤户自向業主商妥呈報本局派員履勘果無妨碍交通情事核准納捐領照後方可擺設其空地設攤同一各種貨攤每月應於陽曆十號以前赴本局稅務處換領新照逾期以漏捐論一攤户應將領得捐照貼於木板之上以便查驗一攤户如有歇業應將執照赴局繳銷不准私相授受一設攤地點一經本局勘定後不得任意遷移一各攤所售各種食物均須新鮮潔淨不得有礙衞生一攤户收售物品應用天平公秤不准任意輕重致起爭端一收攤後各將設攤地點打掃潔淨不准任意作踐致妨路政而碍衞生一攤户如違犯上列之一者除由本局科罰三倍外輕則吊銷執照重則送案懲究一本規則自公布之日施行如有未盡事宜隨時修改增訂布告遵行 
[上海童子軍會第六届常年會紀要]  
　　前日靜安寺路五十一號中華民國童子軍會上海支部開第六届常年大會正會長鍾文耀因事離申由副會長唐露園主席先由會計報告除將去年所欠八十四元一角三分還清且撥助賑濟天津水災銀五百元外尚餘六百十四元零八分場中異常滿意故去年决算全體通過按此一千餘元之數係曹雪賡朱成章唐露園張嘉甫朱少屏諸君所籌得其提倡軍國民敎育之熱忱頗爲在會諸會所稱頌隨選舉職員其結果如左 
　　執行部（部長）朱友漁博士（書記員）朱少屏君（副書記員）張嘉甫君（會計員）朱成章君（幹事）蔣夢麟博士宋漢章君陳石英君徐可陞君克拉克君康普君魯濱遜生君約翰孫希耳君周大倫君 
　　董事會（會長）聶雲台君（副會長）唐露園君奚蘭卿君卜舫濟博士（董事）李登輝君錢永銘君李觀森君來會理博士道威君朱友漁博士朱少屏君張嘉甫君朱成章君蔣夢麟博士宋漢章君陳石英君徐可陞君克拉克君康普君魯濱遜君約翰孫君希耳君周大倫君 
[江南中學之歡送會]  
　　靜安寺路江南中學於本月十一日開會爲全體學生致送張嘉壽君赴寗任鑛務事首由監院徐紉蓀君主席宣佈開會緣起繼由敎員代表顧霖周君致歡送詞嗣由張嘉壽君登台訓勉學生懇切詳備最後由徐君代表學校全體敬贈張君大銀杯一座以誌紀念而散 
[演說法治國之精神]  
愷自邇路中華演說會訂於本星期六（十三日）下午三時半請文超律師演說法治國之精神文君爲法學鉅子必有精粹之議論届時各界均可往聽不須入場劵會址在惟善里中華高等小學校 
[轉運公會改選職員]  
　　滬杭甬鐵路轉運公會昨届三週紀念開會改選職員當由各會員陸續投票畢午刻開票舉定盛鍾善爲正會長陳章榘爲副會長俞漢臣爲評議主任劉培文周蔭青李厚齋王兆蓀陳守桓方吉人沈渭泉華堅珍爲評議顧梓安爲幹事部主任瞿楚臣樓慕庵吳登高王舜卿沈慶林貝新豐爲幹事舉定後聚餐而散並將舉定各員姓名通告同業俾便接洽 
[商圑華隊副棚長之殯儀]  
　　上海工部局萬國商圑華隊副棚長楊堃梅君係浙江上虞人現年四十三歲在滬經商已二十餘年今忽遘疾賫志以殁各國商圑無不惋惜昨日出殯其靈柩自唐家弄本宅起程經浙江路南京路直至外灘過外洋涇橋至法租界招商局碼頭附江天輪船返紹所經各路均有中西各捕沿途照料兩旁觀者頗爲擁擠而西人脫帽致敬者亦甚衆誠非易事也殯儀如下一馬巡隊二迎殯隊三工部局軍樂隊四大炮車載楊君之靈櫬上有中西國旗及楊君之制服五中西送殯隊及華隊軍樂隊六正任後備送殯隊七退伍後備送殯隊八華隊公會正會長虞洽卿副會長袁恒之胡寄梅九中西來賓十遺像及家族 
[復訊代購煙土之騙案]  
　　婦人戴姚氏指控盛龍生（即盛老龍）騙吞代購烟土價洋四百五十元由捕將盛與關係人林阿林先後提至公共公廨訊判分别交保在案昨晨復訊因前堂盛不到案是以由捕將保人張和尚與徐荆山併傳到案張徐二人相繼供稱被告盛老龍現已到堂即由盛之代表賚美律師上堂譯稱前次堂訊因敝律師另有民事案擔任未曾知照故被告未經投質堂上以該保人等不應臨訊不到判張徐兩人各罰洋十五元充公判畢令將被告盛老龍帶案卽據中西包探投訴被告兩次避匿及偕同原告調查情形次據原告戴姚氏供稱去年夏曆九月間因夫病購買烟土致被盛騙去現洋五十元並嘉善安莊支上海泰記弄同餘錢莊十月初九期第二千四百六十號支票洋四百元是實並由見證吳鄒氏投案證明當時目覩原告將現洋支票付交被告等語又據同餘莊夥趙燕山投訴此項票洋係由河南路信孚莊收去又據信孚莊夥葉金良供稱該支票係小東門大街同昌鉽莊付來又據同昌莊夥朱榮和投稱該票係法大馬路廣茂和土棧付下又據廣茂和夥陳安仁投訴該支票係潮州人林阿林與被告盛老龍買貨付下訊之盛林兩人各延律師到堂辯護經張襄讞商之美思副領事判盛老龍另交一千兩人銀並保其餘人證退去候下禮拜二復訊再核 
[碾米廠抽捐問題之集議]  
　　南北市碾米同業因抽收公所捐欵各家未能一1致昨又由董事 
 
 
 

Page 11

 
 
錢貴三邀請評議員及司月等再三籌商决定委派同業中富有經騐之侯貴軒會同通商廠等司月分赴各界竭力勸導並調查碾米細數俾便由各司月輪流收取一面將所議辦法函復南市張董事察核 
[電車司機人關係重要]  
　　南市華商電車公司陸總理以司機一役關係重要設有不愼危險隨之爰派前車務總長現爲工程師之周邦俊爲敎練師將各司機人逐一考察如有未盡合宜者即行如法敎授以期純熟並定嗣後查核司機人如服務一月毫無過失者按照新章予以奬勵云 
[收贓與賣烟俱發]  
　　無賴王世實劉正川兩人前在法租界内竊得行人某甲身畔之銀表一只銷贓於洪吉甫現爲包探偵悉將王劉兩人拘獲當在洪處吊出原贓並查見洪家私賣鴉片抄出烟鎗二支烟燈三只一併帶入捕房昨解法公堂訊究王劉兩人供認行竊不諱洪吉甫亦承認收贓賣烟是實中西官判王劉兩人各押西牢一月洪吉甫罰洋三十元充公烟具銷燬 
[破壞烟禁之科罰]  
　　潮州人蔡阿根與王福記在勞合路四百六十六號屋内私售烟膏被捕查見將蔡王兩人連同烟膏帶入捕房昨解公共公廨經中西官訊供屬實以被告等破壞煙禁判各罰洋四十元充公如無力繳洋改押西牢一月烟膏銷燬 
[續誌男女小孩之穢褻]  
　　泥城外威海衞路某西人家十六歲小西崽湖北人張榮生因將同鄉婦人黄陳氏家九歲女孩黄二誘至洋台上加以穢褻行爲以致受傷經女回訴其母控由新閘捕房派控朱子藩將張拘解公共公廨訊供押候驗明該女傷㾗再核在案昨晨由廨提訊原告黄陳氏與其女陳訴種種情形請爲究辦又據西探目斐司戤潑投訴黄陳氏至捕房報告後即與華探同往將被告拘獲當時被告卽自承認遂連同黄女送請醫生驗明屬實言至此將驗單呈案請察並據陳醫生投案禀稱驗得張榮生與黄女均受重傷單内已詳細開明請察訊之張榮生俯首求恩經關讞員商之美博副領事以案關風化本應按例嚴辦姑念被告年輕格外從寛判押改良所習藝三年黄二交其母領回完案 
[扭控誘拐養媳續誌]  
　　浦東六里橋農婦沈劉氏扭控張趙氏張邵氏誘拐養媳已略誌昨報茲悉沈劉氏之養媳名七寳現年十七歲於去年十月十九日失去該氏各處找尋無着至前日始據住居陸家嘴之婦人趙宋氏向沈劉氏報告謂七寳實被張連堂張邵氏夫婦所誘拐劉氏遂投三區警署禀控經該署飭警前往將張邵氏張趙氏妯娌拘獲惟連堂已知風逃逸當由解警正將兩氏提訊一過即於昨日備文飭警將張邵氏張趙氏押送地檢廳訊辦一面着原告沈劉氏偕證趙宋氏自投該廳候質 
[寗波小孩被拐來滬]  
　　男孩陳志全頭上無帽身穿白點子紅花布棉袄青格子布開澢褲黑紥脚帶有鞋無襪在法租界内迷途啼哭爲捕查見帶入捕房昨送法公堂詰問據稱寗波人年六歲被人拐來上海在途失散詰其家住寗波何處有無父母則含糊不答中西官判送寗波同鄉會遣送同籍 
[禁止售賣河豚魚]  
　　浦東爛泥渡三區警正解恩桂以河豚魚含有毒質鄉民船户往往誤食喪命業經傳諭長警查禁販賣在案昨有江陰人陳陳不知禁令肩挑河豚沿街售賣經巡長苗鶴查見將陳帶至警署經解警正略詰一過姑念鄉愚無知判將河豚掩埋荒野陳從寛斥釋 
[領妻無著之申訴]  
　　十九歲松江婦人朱小妹於上月二十五號午刻由松江附乘火車來滬在站徘徊爲警查見以其形跡可疑帶入二區盤問據稱爲松江巡警姚阿泉勾引來滬姚約下一班火車來申囑我在站等候等語當飭劉候家屬認領在案昨午忽有朱某至地方檢察廳禀稱朱小妹爲我之妻實被姚阿泉誘拐來申民人在松閱報得悉此事爲特到滬赴局具領據稱已爲某某領去是以來案申訴林廳長諭候查明核辦 
[債務人交保限理]  
　　楊忠良前開洋貨號因虧折倒閉欠債頗鉅前由朱仲瑛控經地審廳將楊傳案訊實楊即交到洋數百元由朱領去茲又有憤權人成玉麟王成高等到廳禀稱被楊虧欠往來貨欵洋一千九百數十元所有楊前繳之欵未便由朱一人領去應當繳案公攤等語昨午由該廳屠推事官開庭研訊成王朱三户投案請追質之楊供稱並無産業原籍雖有房屋二間所值無幾如堂上准將商人交保出外則親友處尚可稱貸料理債務云云問官判楊交保限四十天内措齊欵項將案料理如延着保交案押追各原告退去候示 
[糖食店限期遷移]  
　　高易洋行延賚美律師至法公堂控稱法大馬路同和祥糖食店主沈祥伯於去臘貼鄰鑤花店失愼並焚斃婦女小孩三口以致沈即繕寫洋文信送至高易經租賬房聲稱不願租此房屋並向收租人管門人面稱因貼鄰有鬼故不願再租此房等語高易洋行接信後曾於正月間復一信函情願襄去一月房租著卽遷去詎沈迄今尚未遷出今將來往信函呈鑒請傳收租入管方人到案質訊並請著沈趕速遷移等語中西官准即傳到收租人朱某及管房人王祖卿詢據答稱沈實於去臘初十日向商人等言貼鄰房内有鬼不願居住詰之沈祥伯供貼鄰房屋被焚後房東即以竹笆將商人所開之店一律圍住不能營業爰托朋友繕寫洋文信向該洋行要求速將竹笆讓去並無托言有鬼不願居住之事讞員問何以洋文信上有不願居住字樣沈稱實係寫信人纒誤求察中西官判限沈於十四天内遷移 
[談笑喧譁之取締]  
　　淞滬警察四區署長余炳文昨日示諭各長警略云本署差遣室係辦公重地乃該處時聞談笑暄譁寳屬不成事體以後各警等無故不准入内違干懲處 
[尋獲婢女捲逃之關係人]  
　　公共租界梅白格路陳文甫家二十歲婢女雙鳳上月間被談淳章串同陳家包車夫曹阿二引誘捲取值洋行餘元之金珠飾物遴逸經陳報請捕房將雙鳳拘解公共公廨訊辦在案惟談曹二人在逃未獲昨經陳文甫在閘北境内尋見扭控四區警署經余警正詰訊一過判押候吊到捲去原贓再行核辦 
[合辦影戲園之糾葛]  
　　義商羅樂延代表高易律師在公共公廨控告華人唐翹卿違背合同不理合股創辦影戲園裝修租金及損失共銀一萬兩前日午後由關讞員會同義羅副領事集訊先由原告代表律師上堂譯訴案情請追繼由見證西人倫及爾投案證明當時兩造交接情形被告亦延代表律師到堂否認所控各節並請展期再訊經中西官磋商之下判候再行訂訊 
[不理發欵之訴訟]  
　　葛阿福延請代表律在公共公廨控告王許照不理西式瓶價洋三百零四元八角五分前日午後由廨傳訊據原告代表律師到堂譯稱被告於去年夏曆二月二十六起至年終止陸續積欠瓶價洋三百零四元八角五分請求嚴追被告亦由代表律師辯稱是案周折頗多若檢齊證據可以反抗現尚有要證未到聲請改期復訊俞襄讞商之英副領事白君姑准被告代表律師請求判候訂期訊核 
[革捕聚衆賭博]  
　　公共捕房房巳革華捕天津人孫玉金前晚在新閘派克路某茶館樓上糾同男女四十三人聚賭牌九被新閘捕房捕頭偵悉率同中西探捕前往將男女賭徒連同賭具帶入捕房諭將爲首之孫玉金收押其餘准各存洋五元保出昨經公共公廨傳案訊明判孫罰洋五十元如無力繳洋改押西牢二月餘人各罰洋三元一併充公賭具銷燬 
[華捕被人兇毆]  
　　甬人毛叶根毛立和毛余法三人不知何故在韜朋路將五百八十號三道頭華捕扭住兇毆後由二百四十四號八百八十九號兩華捕到來將三毛一併拘入捕房押候送公堂請訊 
[車夫被人兇毆續誌]  
　　黄包車夫李侯林控崇明人沈少林在北四川路虬江橋附近欲令坐車西人至某妓院内狎游將伊兇毆等情昨由捕房將沈拘解公共公廨經中西官訊悉前情判沈押西牢兩月以儆 
[女工吵閙被拘]  
　　閘北滿洲路瑞豐絲廠管車人葉菊樵昨至四區警署控女工張周氏趙張氏張小妹張招弟等無故吵閙請爲提究余署長准卽飭警將該女工等一併獲案押候訊供核辦 
[巡捕拘獲竊賊]  
　　紹興人馬岳前日竊得北河南路九十七號門牌沈來生家棉衣一件逃出被捕拘獲昨解公共公廨經中西官訊實判押西牢一月 
[竊賊拒捕傷人]  
　　北四川路六十九號門牌住户朱長根控姚金生撬門圖竊並被拒捕擊傷頭顱等情昨晨由控將姚拘解公共公廨經中西官質訊屬實判姚押西牢二年期滿逐出租界 
[竊取陰溝鐵蓋]  
　　無賴孫小二仔串合在逃同黨偷竊馬路上陰溝鐵蓋消贓於楊姓鐵店被包探葛祖元查見將孫拘入捕房押候查明澈究 
[拘獲摸取莊票之竊賊]  
　　公共租界寗波路興仁里安康莊夥於上月二十六日在法租界内乘坐電車馳至新開河地方被賊摸去身畔所藏莊票計銀一萬六千餘兩旋經察悉報告法捕房請爲查緝茲經探目黄金榮包探方福林華春林等將此案竊賊拘獲帶入捕房押候解送公堂訊辦 
[收贓禁押西牢]  
　　美孚火油公司控張金福收買失贓點銅錫等情由捕將張拘解公共公廨訊判交保限兩禮拜帮同找尋所失贓所在案昨晨復訊先由原告代表羅斯律師上堂譯訴案情請究訊之張金福供詞去吾中西官判張押西牢二月以儆 
[新保攻訐舊保之批詞]  
　　交涉公署批地保蔡旭洲呈舊保舞弊請飭局查扣道契由呈悉該保旣係董結保充何以來呈未蓋官戮究竟是否充任斯役所稱舊保沈阿星私塡白契是否屬實有無别情仰會丈局查明辦理呈候核奪 
[淞滬警察廳批示四則]  
　　陳鈞和禀批據呈匪徒投函恐嚇各節深堪駭異仰候行區查拿務獲解究 
　　周崔氏禀批呈悉查爾夫周子賓爲擔保崔周氏在外候訊之人因崔周氏畏罪潛逃故押候交人在案崔周氏爲略誘關係要犯示便任其久逃法網姑准交保出外限五日内將人尋交母許延緩干咎 
　　池國華禀批呈悉查爾媳阿招於上年舊曆十月初八日被人拐賣於寳昌路阿新家該處與爾家距離非遠何以直至數月之久方乘間歸來顯見中有不實不盡之處所請備案碍難照准　　朱視三等禀批據呈巳悉查歐良璋因嫌疑被拘業經本廳偵查明白予以保釋仰即遵照 
[縣公署批示二則]  
　　皮毛骨商時松泉呈爲奸商爭奪秤貨請給示禁止由呈悉該業旣有公所並未將議定行規禀准有案遽欲以該商一人之意見請禁止爭奪秤貨辦法殊欠允當所呈未便率准此批 
　　本布踏業王增梁呈悉該業董爲維持業務起見擬照章憑摺領布並以各坊生計艱難欲將工價改錢碼爲洋碼如果同業衆議僉同各布號當無反對之理由該業董旣爲一業領袖應向各坊兩方面和平商議以期彼此允洽方爲正辦若以逐一請求嫌其煩瑣率請官廳强迫遵行殊爲不合應母庸議此批 
[來函]  
[邵玉書來函]  
　　謹啓者閱報載有騙攫巨欵一則但敝處並無遣失鑕戒銀洋等事想係傳聞失實恐淆聽聞用敢泐函請即登入來函欄内以昭核實爲感邵玉書頓 
[雜評二]  
[我所望於今後之女界（訥）]  
　　今日之世界人民所擔國家之義務日益重求所以生存之道日益難界無論男女一也試觀近來東西各國女子所負之義務所營之職業一律與男界等且有時因男子赴戰而女子之負擔更重焉故其所受之敎育不僅如從前之賢母良妻而已也我國處此競爭潮流之中求所以生存者惟在人人有自立之能力欲人人有自立之能力則不能專責望於男界我女界同胞有聞張女士之風而興起者乎 
　　嗚呼時勢至此不容再事猶豫矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[百弊叢譚]  
[茶業之弊] [  蟄廬]  
　　中國絲茶向爲出口貨品太宗近數年來一落千丈茶市之衰幾成强弩之末雖由錫闌等處産額日增而英國因戰事關係嘗有禁止華茶入口之令面平心論之吾國茶葉實係天然物産遷地弗良移值錫蘭雖盡力培種而藉人工者究不若得天時地氣之適宜易於滋長也而乃利權見奪則個中弊　正有大可思者在矣 
（一）種巨之弊談茶業衰落之由者每曰烘焙不得法貨品多低潮所以洋商採購不甚歡迎抑知此種議論多係老生常譚其實烘焙不得法不過擬議之詞而貨身多抵潮亦非中肯之論據老於茶業者言茶市衰落之收種户當首尸共咎蓋茶之種植宜於瘠土瘠土之茶葉薄味醇色帶微黄甘芳可口泡以沸水可四五次不改常味彼種茶者以其葉之薄體之輕收入之時不能得厚息也於是壅以稻灰者有之灌以豆餅者有之甚且沃以肥料者亦有之茶樹受此培壅芽頓茂葉頓厚色濃青收入之時非不利市三倍也然味苦而澀不耐久泡較諸荒山之茶雖同一土壞而貨身低次大約成三與一之比近來洋商不歡迎華茶之由此其一也（按近來種户亦知植茶之不宜肥土故用肥料者已不習見然因斤兩上關係仍不免以稻灰時加培壅吾人市上所購之茶雖出重價而泡出之色終深綠求其作蒼色者蓋絶無僅有也要之食品雖須講色香味惟茶葉斷不能三者兼備其色佳者其味必遜也 
（二）商販之弊茶市之弊以商販爲最多如着潮頭攙次貨之類旣屬盡人皆知而究其實商販之中亦有思深慮遠知作弊罔利不可長久者而終至一蹶不振何也蓋茶之爲物揀擇最宜審愼有同一山上之茶而相隔一隴貨品逈殊有同一樹上之茶而相去一日粗細縣絶入山採辦之商販購買旣不止一日轉徙又非止一地每次告竣其於粗細優劣非不辨别區分然不審愼將事往往以類似之貨攙入優美貨品之内雖一時之間極易蒙混而終必至於貨樣不符自失信用茶市之不振此亦一端也（未完） 
家庭常識 
扦薔薇及木香法 
[] [  王夢覺]  
扦花時必在清明節前後揀選已結之嫩枝條砶下長約二尺許用指甲將所折處之一端刮去其皮三四分揷於陰處四圍築實不動兩星期内必可生根若將折枝揷於芋頭或蘿菔上再扦土中不但易活而根易生 
[衣箱辟蛀] [  秀州女校學生部王毓英]  
吾人所御皮毛呢絨衣服最易蛀壞或用樟腦苦其氣味不良不如胡椒子包成小包散置衣篋中則蟲聞氣立死又柳絮入衣每易生蛀故某君有詩云寄語閨人須記取曝裘須避柳花風蓋紀實也 
[製風雨表法] [  漸恒] 　 
正式之風雨表皆用水銀灌入玻璃管中測驗空氣之壓力復參觀乾濕表之度數推測陰晴茲有自製風雨表一種顯能便於學者製法如下樟腦十格蘭姆火硝五格蘭姆鹽化安母尼亞五格蘭姆以上三藥用濃量百分之九十酒精一百零五格蘭姆汽水四十五格蘭姆融化之濾清之後灌入玻璃管中管寃二生的密達長五十生的密達上下封固裝置於木板上另書方法如下水色澄清天氣晴明水底結有晶塊天氣陰霾　水色混濁天氣陰雨水色濁而藏有星形小體主暴風雨水中成片成塊夏季主陰冬主雪水中具多數小點非雲即雨冬季主小雪水中飄浮細絲主風水中塊片飄昇高處有風水中晶塊愈高冬季天氣愈冷 
[酥魚法]  
鰽魚十斤（即鯽魚）剖洗魚腹着鹽少許葱二十斤去淨老皮濫葉以一半鋪鍋底將魚頭向鍋臍一順安放用餘葱蓋上入麻油二斤醬油三斤元醋四兩姜二兩切碎川椒末五錢甜酒二兩清水二中碗蓋鍋燒沸後用細火燒二十四小時鍋底燒木層最佳再用自家炒之糖色提之内翅即盡酥味美而鮮 
[酥鴨製法] [  漏署]  
肥鴨二隻葱五斤其造作法與酥魚無異不過魚整造作而鴨必剖爲碎方塊耳其麻油較酥魚減半醬油較酥魚減一斤餘皆同火候亦同製成後味美鴨嫩人人喜食酥鷄製法同 
[磨牙章] [  盂城劍花] 　　 
鐫刻家往往厭磨牙章蓋牙質至堅殊難磨也今有一法簡而且便用香爐灰少許撒於石上和水磨之鋒利非常頃刻即去其陳跡 
牧業須知 
[實騐養鷄法（二）] [  禾呆]  
　　（三）飼育法 
（甲）雛之飼育法雛體弱小管理尤當注意 
（一）飼育要件雛畏氣候變更雛舍宜保清潔雛之食物以消化易滋養富者爲適嚴防犬貓及其他外敵之侵害食物除青菜榖物及動物質餌料外不可含有石灰質雛體不可沾濡水雛鷄如有異狀應探知其原因速爲療治凡有關於雛鷄發育者無論何事管理須盡力爲之 
（二）食料及給食法雛在孵化後二十四時間内不應給食延至翌日食慾漸動取煑熟卵黄細切與之卵黄一枚可充雛鷄十羽一日之食至第三日則發育巳著將碎米與細切之表菜相混以水調而喂之自後用碎肉昆蟲裸蟲或大麥小麥燕麥簥麥碎米　粟稗等之粗粉代之且酌加以細切蔬菜及柔軟草葉等可也而雛之飲料以新鮮清潔爲佳若污濁不堪必生種種疾病而飲水過多則易起下痢之症是當注意者給食回數則依雛之長幼而異初産之一月中每日以五次爲衡第二月則減少一次第三月再減一次每次分量不可失之太多太少總之以能食盡而不餓爲度 
（三）雛之雌雄識别法雄雛之發育槪比雌雛速而且活潑雄雛之頭部尖而體重雄雛之體軀及首頸槪長雄雛之嘴大而長鳴音高而朗雄雛之兩肩外張肩毛遲出羽端尖銳雌雛之主翼羽早生雌雛之肩毛早出雌雛之舉止穩靜鳴聲混濁雌雛之頸趾細小而雄雛則反之雌雛之肛門内具有二穴而雄雛則唯一穴（未完） 
[長篇小說]  
[二城風雨錄] [  英國郤而司迭更斯原著常覺小蝶天虛我生合譯]  
　　卷下第三十八章（四） 
　　卡登行且思旣曰勞雷汝明日亦往法庭否勞雷曰若湯訥於明日開審則吾當往汝往乎卡登曰我則蘇魯門當爲覓一妥善之所故可不與君俱勞雷汝行且緩吾當扶汝遂挽勞雷而行及至曼萊門次卡登果不入俟其閉門之後始復向前以手撫其銅舖微語曰彼每日往監外望湯訥卽自此出此一帶石路當爲芳躅時經之地吾且循之以行遂背手而緩步逕向賴福司獄門夜十時卡登已獨立於獄外隘巷之中即曼萊平日望其夫處鋸木之匠人方踞坐門外吸　卡登因呼之曰國民晚安其人曰安願汝近狀亦不惡卡登曰然近來共和之生活何如哉曰汝問巨洛丁乎則生涯殊不惡今日一日且得三十六人頭爲啖吾知數日之後必滿百矣故桑勒時時自怨謂更長此不休則其薙頭之刀亦且鈍矣復笑曰嗟乎桑勒眞可人也即以今日言薙三十六人之頭而所費時間不滿五分鐘吾吸一斗菸猶未熄也言次意得揮其菸斗作桑勒殺人之狀卡登鄙之不復與言返身欲行而其人復呼之曰朋友勿行吾視汝雖被英國之服而態度殊不類於英人卡登曰吾英人也何云非是曰汝爲法語何純熟乃爾卡登曰此吾幼固讀於巴黎也其人曰是無怪矣英國人願汝晚安時卡登已行出十步之外其人猶呼之曰朋友汝不可不一觀桑勒其人直薙頭之聖手也汝往尤宜携烟一斗以驗吾言之非妄卡登不顧逕出巷尾即於路燈之下少駐其足於袋中檢得碎紙略草數字更塞之袋中匆匆又行經過旁街至一藥店門次復佇定時藥店已將休息卡登捱門而入即以所寫紙置之櫃上櫃後坐得爲老人架目鏡於鼻而睨其紙又視卡登駭然曰先生此藥汝自用耶卡登點首肆人曰然則此二種藥品萬勿置之一處否則藥性至烈能令人麻醉卡登又微點其首曰知之肆人遂以二藥分爲兩包以授卡登卡登卽分納於兩袋中付值然後緩步出店此時街上巳無行人仰見長空如水而地上積雪尚一白無垠卡登曰時未晏也卽睡亦不成寐吾將何之且念且行信步不計方向天上明月破雲而出發爲銀光天氣乃愈覺其冷（未完） 
 
 
 

Page 15

 
 
   
 
 

Page 16

 
 
   
 
