# 1900 - 194 - 4909791

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿記要天下郡國利病書告成] [  圖書集成局代啓]  
　　顧景范先生祖禹讀史方與記要後附輿地總翤顧亭林先生炎武天下郡國利病書二林齋主人藏有精抄稿本倩本局用大號新字排印廣紙名宿悉心較警二書業已告成用上等潔白連泗紙印釘装成六十本外加椐木箱每部售洋十二元海内有志之士欲講求經濟學同　　此二書不可不僃備并請認明封面後有二林齋校本庶不悮購仍存上海文瑞樓蘇州綠蔭堂蕪湖河南文苑山房諾君就近選購可也此佈 
[論各省疆臣奏請停緩秋試事] 　 
　　湖廣總督張香帥以北方拳匪不靖沿江各省籌辦江防日不暇給爰於本月某日會商湖北巡橅于次帥電達兩江總督南洋通商大臣劉峴帥四川總督奎樂帥江西巡撫松鶴帥湖南巡撫兪廙帥聨名電奏請將本年恩科鄉試暫行停止閩浙總督許筠帥亦以匪亂尙未弭平奏請將秋試緩遟數日然後舉行本館已紀其事於前昨兩日報端竊謂各省疆吏措詞雖殊用意則一老成謀國之心洵能深知體要者哉而說者謂考試爲掄才大典苟非遇朝廷大變故向不敢輕議更張從前粤逆肇亂竊踞金陵當事者猶於十月中借淅闈考試誠以三年大比禮重賓典苟非循例舉行不特無以彰國家文治之隆且無以副士人登庸之望今北省匪𦦨雖熾然較諸髪逆之亂似尙懸殊且東南各省風鶴無驚如常安謐正不妨鹿嗚同賦潤色昇平而乃桂子秋風遽爾罷咏揆之盛朝愼重科名之意毋亦有所未安不知事固貴乎從權情無取乎固執愚賞謂此次停緩鄉試其利約有三端凡考試均在省會士子之擔簦負笈而來者多逾一二萬少亦數千而貿遷之商賈辦考之胥吏服役之僕從猶不與焉以省垣一隅之地驟増此巨萬之人往年並無浮言猶慮良莠不齊稽察難遍况今者吳頭楚尾梟匪哥匪到處潛蹤萬一乘間滋生事端爲患何甚設想此必宜停緩者一凡辨闈差一次修理房屋添置器用料量食物每省約耗十餘萬金合東南數省計之其費將近百萬當此庫儲支絀各省籌撥餉項幾於羅掘將窮倘得節此巨貲為各屬籌防之費其爲裨益何可勝言此必宜停緩者二郡縣士子咸以鄉試爲進身之階雖當時事艱危名心豈能遽淡苟使瑣闈仍啓則山川跋涉亦所不辭而當兹盗賊縱横世途荊𣗥乘機劫掠實在意計之中倘榜花未卜飛騰而行李遽遭遺失進退維谷其何以堪此必宜停緩者三有此三端是以當事者毅然請停而不復有所顧慮歟抑愚又有進者夫朝廷開科取士謂欲求通遠今古之才胃之　廊以爲他日干城之選也然時文之膚泛試帖之浮薄對策之空虚數十年來久爲有識所詬病自前歲科舉攺革之説起海内人士方望風嚮慕以爲數百年陋習可以一掃而空乃未幾而明詔迭頒舊章盡復一時豪傑有志之士臨風歎息以爲從此中國士習無望振興而深於八股八韻之流則不禁鼓舞歡欣謂有墨卷數十篇卽不難髙步天梯取青紫如拾芥嗟乎實學淪亡虚詞竸尙使國家多開一科亦不過羅致若干空疎無用之人才於世有何裨益然則各疆史之奏請停試或尙有深意存乎其間不第以匪勢蔓延防務吃緊而爲此權宜辦理乎世之明於事理者苟能深知此意而不以阻止登進爲各疆吏病則庶乎其可焉 
[津城淪陷續聞]  
　　津城淪陷已紀昨報兹又閲西字報悉是日各國聨軍先以炸藥埋於城根有頃火發不密天驚石破各軍遂從城垣殘缺處爭先趨入英兵得西北隅日本兵得東北隅美兵得東南隅法兵得西南隅相率樹幟據守是役也東西洋各國兵之陣亡及受傷者共七百七十五人華人約萬餘名骸骨縱橫慘不忍覩日兵又在某署内搜獲現銀二百萬兩交美人代收俄兵得大砲十一尊英兵則在某處奪得小輪船一艘及民船二百餘艘此後運餉微兵可以往來自便嗚呼赫赫巖疆一旦竟成焦土北望燕雲不禁憂心如焚已 
[大破拳匪]  
　　日本某日報云某日中國鎮守直隸之梅軍門東益在滄州地方督兵大破義和拳匪被戮者約有三千人 
[匪勢日衰] 　 
　　日本東京友人來信云頃間外務省得東歴七月十日卽華歴本月十四日上海來電内開官塲由京師專丁至山東輾轉電告近日情形略謂京中各國使館刻下尙存二處義和拳匪勢力日漸衰减大約滅亡卽在目前矣 
[聨軍記數]  
　　日本東京日日新聞云目下各國聨軍之分屯天津大沽者都一萬五千人内俄兵五千八百人英兵三千人日本亦三千人餘尙未詳其數 
[美又調軍]  
　　昨日倫敦來電云自中國北方拳匪作亂迄今歴五十日美廷已派出陸軍七千餘名會同各國聨軍設法剿洗昨又令兵部火速徴調八千名或一萬名尅日赴津沽以厚兵力蓋一以彰本國之威武一以保在外之民人也 
[法國添兵]  
　　日本東京日日新聞云東歴七月六日卽華歴本月初十日得西貢電信内開法廷以中國拳匪之亂靡有已時續調步兵一聨隊砲兵二中隊前往津沽接應蓋以在京各國官商刻方被困於英國使館中勢甚危殆急望本國救援也 
[英電譯登]  
　　日本某日報登東歴七月十日卽華歴本月十四日倫敦來電略謂英美二國政府自聞日本增遣大軍助平中國拳匪之亂不禁喜出望外異口同聲日今而後東亞亂萌自必和平恢復矣先一日得倫敦電信則謂英國外部侍郎某君在議院中宣言曰日本政府已派軍隊赴中國北省救援被拳匪所困之人一時議塲中人皆鼓掌稱善不置 
[軍火記數]  
　　日本某日報云中國自西歴一千八百九十五年與日本議和卽製備軍装不遺餘力計四五年中向英國購野戰砲一百二十三尊彈丸四萬九千三百粒開乞基司砲七十一尊彈丸一萬一千七百四十粒格林砲二百九十七尊彈丸三百二十二萬八千四百粒向德國購毛瑟槍四十五萬枝彈丸四百萬粒此外向各國購入者尙 
 
 

Page 2

 
 
復不少 
[美員避難]  
　　拳匪之變天津受害最深中外官商幾致肝腦塗地兹閲日本某日報云東歴七月七日卽華歴本月十一日美國駐津領事官某君已挈其晉口附法國輪船名卡希托者航海駛赴長崎矣 
[大帥行程]  
　　掦州訪事友人云江蘇巡撫鹿滋帥奉召督師入衛由蘇起節後於本月十六日午後行抵維揚次日運憲柯遜菴都轉在行臺肆筵設席爲滋帥洗塵簉座者係總辦淮北鹺務程觀察龢祥暨委赴徐屬公幹之程觀察儀洛滋帥暢談時事慷慨唏嘘直至日過花磚始辭回舟次少選傳諭開行各官恭送如禮所帶本標各軍同於是日就道 
[罝兎儲材]  
　　廣州訪事友人云前者大憲以時事多艱省垣兵力單薄札委王恊戎得勝往東莞增城等處招募親軍副營勇五百名就東校塲駐紥尅日訓練成軍並聞匪首傅贊開刻已設法招降數日前由廣西行抵羊城帶有羽黨數十人暫駐劉園商務局當此國家多故正英雄効命之秋所願身列戎行者及時奮發焉 
[示安生業]  
　　浙江甯波府正堂高爲示禁事照得北省拳匪滋事致啓釁端現奉撫憲示諭已會同兩江總督部堂劉兩湖總督部堂張與上海各國領事商定東南各省力加保護教堂及中外商民各不相擾甬城現有招募巡防壯勇添派文武員弁不分晝夜督率營兵局勇嚴密梭巡地方頗臻安謐乃近日忽有棍徒揑造無根之言輾轉傅播難保非有意煽惑冀我民遷徙之時暗圖搶劫亟當從嚴拿辦以遏亂萌除密訪查拿外合行出示曉諭爲此示仰闔郡軍民人等知悉爾等各安生業毋得輕聴浮言妄自遷移致有疏虞自贻伊戚倘再有匪徒思逞造謡生事一經緝獲審實定卽就地正法决不寛貸其各凛遵毋違特示 
[惠及機戸]  
　　蘇州訪事人云自北省拳匪滋優以來蘇垣市面日漸蕭條而以機業爲尤甚蓋緣所出之貨全賴北省行銷北省旣不得流通業此者周轉不靈遂相率停機罷織綜計闔城機匠共有數千戸之多謀食維艱嗷嗷待哺董其事者深恐若輩滋生事故因持禀請著瀋司陸春江方伯商准護撫憲聶仲芳中丞就藩庫内提撥銀二十四萬兩賃城中濂溪坊巷房屋開設質鋪一所尃收機戸所織綢綾因各當鋪均不收質絲貨故也 
[預備釐]  
　　姑蘇訪事人云本月二十八日恭逢聖上三旬萬壽連日官塲已預備慶祝之儀十九日長元吳三縣主飭差傅集工匠數十名至萬壽宫及撫藩臬三憲轅搭蓋綵栅陳設一切各處鋪戸居民亦皆懸燈結綵旋經護撫憲聶仲芳中丞牌示轅門云爲慶賀事恭照光緒二十六年六月二十八日皇上三旬萬壽應遵光緒三年欽奉懿旨於二十六日五鼓俱穿朝服齊赴萬壽宫慶賀查本年接准禮部咨會内閣抄出奉上諭朕三旬壽辰王公百官仍著穿蟒袍補服七日欽此其自六月二十五日起至七月初二日止前後各三日俱穿蟒袍補褂掛朝珠 
[傅相神明]  
　　廣州訪事友人云西關汛羅千戎廷選前經督憲李傅相調署白沙汛而以馮把戎應琛升補其缺業已牌示飭遵忽南海縣屬紳士梁聨芳等赴督轅禀請暫留傳相批其牘尾曰查廣協左營西關汛千總前經廣州協李副蒋以把總馮應琛緝捕勤能地方熟識禀准升補羅廷選係署缺人員並非無故更調該紳違例禀留本難照准惟稱該弁人地相宜本閣部堂亦有所闻姑准暫缓交卸仰癀州協遵照辦理旣而署理廣州協右營都司鄧協戎惠良撤任後佛山紳士莫如鉷等亦聨名禀留傅相批示云著佛山都司鄧惠良行止不端勇有缺額經本部堂再西訪查撤任候辦該紳等鋪叙空詞禀留未免徇私見好不准特飭子此見准駇自有權衡憲聰不可淆惑也 
[巨梟刁狡]  
　　蘇州訪事人云著名巨梟張星意前與槍斃後梟示之梟目董道能糾衆在崑山縣境鐸塲鎭放火劫財擄人勒贖事後懼罪遠颺土憲嚴飭各營縣懸賞購拿在案上月杪某日經撫標正前營管帶許游戎獲諸安徽某縣境内本月十八日下午解抵省垣禀經上憲飭交蘇州府濮紫泉太守訊究連日太守會同發審委員升堂研鞫張犯供詞狡展不肯吐實至二十一日午堂始供認爲匪不諱聞不日卽當請令正法法 
[犯婦熬刑]  
　　松江訪事人云南匯縣犯婦唐周氏串同姦夫唐某及帮兇瞿桂全謀弑其夫案發疊經汪吳兩大令訊實解府皆因翻異發回近日重復解府過堂署理松江府張子虞太守委發審局員沈聨棣大令研鞫仍狡展不承大令大怒著鞭藤條若干下并跪大練良久氏巳憊不能興乃飭禁卒雇夫舁之入獄 
[西湖櫂歌]  
　　杭州訪事人云省城自創設求是書院延請中西教習招集生徒肄習華洋文字及天算格致等學每届六月十二月甄别一次以定去取兹者署理杭州府篆之朱小笏太守循例舉行會於日前出示招考略謂如有身家清白年在十五歲以上二十歲以下者准其報名投考考取後卽行送入肄業其報名時須開具年貎三代籍貫並覓的實保人具結到院由院長造册呈報俟七月初十日截止後聽候示期考試○本月十五日錢江水師统領鄭遊戎友臣趨詣各轅辭赴上江一帶巡哨蓋因北方匪人滋事誠恐浙中伏莽潜生故特親歴巡行以便妥爲布置也○省垣銀根緊急錢莊匯劃不通居民之向長生庫通有無者紛至沓來各典主以存項不敷難乎爲繼因公議當本槪以一千文爲限至本月初十日停典候贖者已有八家民心惶急非常府尊朱太守禀知藩憲壽撥洋銀十萬元發交各典商承領以資周轉限兩月内歸還惟城廂内外典鋪計共三十餘家每典所領祗有三千餘元亦不過　濟目前之急耳 
[甬上紀闻]  
　　寗波訪事人云本月十八日寗波謠言又起謂温州教堂被匪人縱火焚燬西人皆逃至申江市虎杯蛇一若實有其事以致甬江各錢店以期票兌現洋銀須貼至八元之譜各當鋪遇有棉衣木器一槪不當且所當之物不但値十當一且付小銀錢於是人心更覺驚惶謠言益禁無可禁也○甬地自聞北省拳匪作亂居民寝饋不安道府縣各官恐滋事端爰派文武員弁督率兵丁逐處巡杳每夜九點鐘時卽聞角聲嗚嗚自遠而近似此嚴密隄防居民可以高枕而臥矣○前報紀寗郡渡母橋大街如意齋釘鞋店有唱蓮花曲之紹興人王阿寳向之强索錢文經縣主俆大令飭差拘獲與胡小三等三盗發頭門外站籠示衆迨三盗站斃大令卽將王釋出籠中遞解回籍 
[漢上叢談]  
　　漢口訪事人云漢陽南岸嘴設有洋關雇用西人徴收子口稅本月某日由湘中調來某營勇丁結隊成羣頻往窺伺西人見而呵斥勇丁不甘退讓幾肇禍端幸府尊施鶴笙太守縣主何石萊明府協鎭樊瑞臣協戎會同繟壓始次第散歸○陳慶門都阃以漢口五方雜處良莠不齊値此北方多事之秋尤宜加意防範因於本月某日親詣後湖城上查看地勢安設巨砲兩尊并將沿城一帶崩裂之處飭工匠一律修整 
[金焦夏黛]  
　　鎭江訪事人云自北方拳匪滋事謠言四起愚民無識皆思遷地爲良常鎭通海道兼鎭江關監督長久山觀察恐有奸徒煽惑其間特委佐雜數員密帶差勇在洋街一帶加意巡邏遇有造謠之人立卽拿辦一面頒發六言韻示曰照得北路拳教不難尅日就平訪聞鎭城内外有等不法奸民在外播散謠言冀圖煽動衆聽愚民易於受惑因之搬家遠行不但費財勞力中途貽誤匪輕爲此出示曉諭務各安分營生切勿輕舉妄動候提匪徒嚴懲倘仍造謠生事拿獲立正典型○近日常鎭通海道長久山觀察接奉兩江總督南洋通商大臣劉峴帥電飭 
 
 

Page 3

 
 
加意保護遠人及各國教堂產業因卽轉札所屬一體遵行○邇來鎭江各綢莊貨積如山無人顧問各鄉民積絲難售無不雙鎖愁眉○浙江撫憲劉景韓中丞因北省拳匪作亂激成各國公憤京畿一带勢頗岌岌可危爰奏請諭今兩淅瑞字湘軍統領李軍門督率所部四營遵陸北上茲已拔隊就道本月十九日分乘南灣船二十餘號道經京口並不停留立卽渡江而北所過之處秋毫無犯洵不愧爲節制之師○天時炎熱亢旱經旬地方官出示禁屠虔求雨澤本月十八日隂雲四合大雨淋漓至十九日傍晚始止約得雨四寸許四野田禾得此膏澤生機勃發秋成可卜豐盈矣 
[蓴鄉贅筆]  
　　松江訪事友人云有後岡鎭人張鑑堂首因在鎭訛詐拆梢橫行不法經鎭董解送華亭縣署請懲縣主林霨生大令訊供得實卽飭站籠示衆惟其罪不至死故入晚仍令放出押入化莠所中○自北地拳匪披猖各直省相率籌辦保甲團練以衛梓桑邇日婁縣境内亦擬就中東西三局添設商團大旨已經議妥華亭縣林大令則擬將舊有團勇酌添五十二名每名月給錢四千八百文令常川値宿署内日必兩操有事外出須領腰牌其餉項暫時借撥善堂公欵仍照會紳董向紳富勸捐俟有端倪卽當舉辦矣○今春松郡忽有匪人創立三十六個黨名目橫行市肆魚肉良民其頭目費雲生卽蹺脚雲生尤爲兇悍事爲婁縣屈吉士大令所聞嚴飭通班壯捕務獲究辦雲生聞之急駕舟遠颺大令復嚴飭差捕跟蹤尋緝本月十七日緝至閔行鎭與之相遇遂得拘獲十八日黎明押解至署大令立卽升堂研鞫雲生供稱小的係六吊灣人向以駕船爲業並未犯事不知因何被拘大令怒其狡展飭用雙股藤條痛加鞭責鞭至五百下兩肩及背已血液淋漓乃釘镣收禁候禀請府尊核辦 
[上海官塲紀事]  
　　新募防軍晉字營統領顔梓琴鎭軍蒞滬後就湖南會館暫駐行旌昨日因有要公命駕至上海縣署拜會縣主汪瑤庭大令大令延入花廳商談片時而别○昨日英美租界公廨讞員翁笠漁直刺命駕進城詣蘇松太兵備道轅謁見道憲余晉珊觀察面禀要公良久始辭出 
[萬壽無疆]  
　　本月二十六日恭逢皇上三旬萬壽滬上文武各員例有慶賀之典昨日上海縣汪瑤庭大令預飭辦差丁役在西門内萬壽宫張燈結綵陳設一新以便届時隨同江海關道憲余晉珊觀察前往慶祝 
[札拿兇棍]  
　　蘇松太兵備道余晉珊觀察訪聞流氓謝掌華前因犯案由縣拘押釋出後依然怙惡不悛且有傷人情事爰札飭上海縣汪瑤庭大令嚴密查拿從重懲辦大令奉札後已遵照辦理矣 
[道批照錄]  
　　洋涇鎭巡防局委員葛鳳笙二尹具禀蘇松太兵備道余晉珊觀察略謂近來卑局所轄境内竊案頗多流氓充斥應請派撥營勇分駐巡查觀察閲詞卽批其牘尾云前經查悉浦東一带土痞橫行竊案頻聞曾經禀明南洋大臣酌撥督標盛字營勇丁三哨分駐浦東欽賜仰殿三林塘高家行等處聨絡梭巡已屬不遺餘力查欽賜仰殿離洋涇鎭近在咫尺呼應便捷該員極可與該營聨絡巡查如果得宜何患竊賊肆行無忌哉仍飭將所出竊案逐一勒捕嚴緝眞贓正賊解縣究辦毋違 
[禀請修理]  
　　本城也是園内向奉雷祖神像亭院幽深現因年久失修由住持禀明蘇松太兵備道余晉珊觀察興工修理觀察准之已札委杜二尹仁幹前往勘估矣 
[著交妥保]  
　　前者紙貨認捐公所董事朱祥甫因短繳月捐經籌餉貨捐局總辦林太守送請十六鋪巡防中局押追旣而朱之友人某甲投貨捐局求交保出外清理太守著邀的實人到案方准具保 
[上海縣署瑣案]  
　　張仲雲控江雲山韓春堂等霸捐婚據前晚縣主汪瑤庭大令提案研訊韓供小的與張鄰村居住張因鰥况凄其托小的代爲月老適友人江雲山言有孀婦自願再醮小的向張告知至本年正月初八日張邀小的同至本城小南門外某茶肆中啜茗旋見江偕姚王氏江文連來稱有江文連之寡姪媳現欲再醮領張往看彼此深相歡悦議定身價洋銀一百元初九日先付三十元張卽將婦带回浦東家中初十日又付四十元其婚據現在江雲山處俟張身價付清後卽交張收執求鑒江雲山姚王氏同供雖爲張作伐未得分文反遭誣控餘供與韓相同江文連供小的係通州人姪兒於去秋病故姪媳因境况甚艱難守柏舟之節自願再醮與張議定身價洋銀一百元尙少三十元叩乞追繳大令著江雲山將婚據呈案察閲相符遂問張交過身價若干供尙少三十元因江不給婚據是以控案大令以其刁狡喝責二百板限三日内繳呈洋銀五十元除付江文連三十元外尙餘二十元給姚王氏江雲山韓春堂三人作爲媒金婚據仍交江收回俟張繳齊洋銀再行交付○嚴朱氏呈控揚鶴亭圖吞田單亦經汪大令提訊嚴朱氏供前年丈夫曾將田單一紙計地一畝七分向本圖地保楊鶴亭抵借洋銀二十元後因患病向楊所開店内賒得油米等物計欠洋銀四十元去年九月間備齊本利洋銀七十二元向贖楊將洋銀盡數收去田單遊約不還屢向催索竟敢恃蠻吞賴小婦人一家數口僅恃此田爲生計務求追還楊鶴亭供稱此項田地本係小的祖墳咸豐三年由故父向嚴坤寳抵借錢二十一千旋於咸豐五年換給新田單嚴卽過户註伊自已户名去年十一月間小的繳還洋銀六十元向之贖回有收抵據呈電大令詰之曰爾抵借之錢不過二十一千乃肯還洋六十元利過於本兩倍天下安有此理可見此據必係僞造楊供當時事由中証公議可請質訊大令遂著邀齊中証到案再核 
[上海巡局瑣案]  
　　前日糞夫張長明行至南市青龍橋附近突遇徐坤泉吳阿炳二人之妻向之攔阻張不服互扭至二十三七鋪巡防局控訴局員邱友林二尹研訊之下以事起細微不子深究著具結交人保釋○前日江北某邑人崔蘇氏扭其子尙松至二十三七鋪巡防局呈控忤逆局員邱二尹提案研訊氏供兒子尙松視小婦人如陌路不肯飬贍求恩嚴懲尙松供小的在某姓家執御月得工資甚微難供菽水並非有意違忤叩求明鑒二尹喝責三百板諭令嗣後務須奉母孝養如違重辦○前晚萬聚馬頭沈公和繩索鋪夥友某甲見胡德明在堦下僵臥驅之不去因卽扭送南市捕房捕頭以事在裏馬路未便越俎遂移解十六鋪巡防中局局員文斌臣二尹訊鞫之下判責五十板掌頰二十下驅逐出境不准逗留 
[馬路工程局瑣案]  
　　日前南市新馬路清潔所糞夫頭目周金藍因抗繳月捐經上海縣汪瑤庭大令飭令停辦俟繳清捐欵再核所有各鋪户糞穢槪歸劉阿三承挑旋有張曉先者謀奪其事將劉毆傷控經馬路工程局總辦程雨村大令提張研訊押候繳捐承辦前晚大令提案略詰數語命交林銀桂保釋諭以嗣後不得滋事違干嚴懲○日前江北某邑人周阿妹濳至張狗仔船上圖姦其女被張母王氏拘住控諸工程局經程大令研訊管押候辦前晚大令提張及其夥王四到案判將周枷號一個月餘人交保釋放 
[美租界捕房紀事]  
　　昨日阿冬福堂二流氓至北吳淞路穿虹浜左近向鄉民某甲强借洋銀不遂所求肆行毆擊甲忿甚奔赴捕房聲訴捕頭允卽派探查緝以便解送公堂禀請讞員翁笠漁直刺懲辦○昨日甲乙二流氓不知何故在北吳淞路拳毆脚踢互肆兇鋒某號巡街捕見之喝阻不依因卽拘入捕房捕頭詰知釁起細微令各押乞丐牢半日○昨晨積竊王阿三竊得某姓家木質對時鐘携至北四川路適爲包探沈阿岳所見拘入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探倪顺泉解送朱小弟到案禀稱此人陸續竊取談阿小顧阿秋李阿寳邱瑞福沈阿虎家皮馬掛皮襖及　水烟袋銀盒等件經小的緝獲人贓解請訊究朱供小的係嘉定縣人流落無依出此下策叩求恩宥讞員翁笠漁直剌商之白繙譯判責三可枙管押捕房一月期滿遞回原籍各贓著各失主償還當本准子領去○包探竇如海解送陸妙桂到案禀稱此人向木匠馮福海訛詐洋銀是以拘請訊究馮投案供稱小的操魯班業與陸素識此次伊向小的强借洋銀三元是以報捕拘請究辦陸供馮會欠小的洋銀一元小的現因輟業向之索取並懇轉借二元不料伊竟不念前情反來誣控求恩明察直剌以供詞各執碍難偏信著交保省釋周鳳蘭控沈阿高張阿六騙去洋銀十元由包探張才寳拘獲解案請究周投案訴稱小的向當司茶之役今已失業突聞沈等言及泰昌棧欲用一夥友須付押櫃洋銀十元因卽竭力籌措如數交彼託令代爲謀幹不料自此之後蹤跡杳然並無回信赶向泰昌棧詢問始知被騙今已獲案叩求究追沈供周將洋銀付給小的後已交與泰昌棧已歇茶房崇明阿二收去張供沈周之事小的雖亦在塲然並未分用洋銀求宥直剌判責沈二百板張責一百板○包探顧　其解送趙金福到案禀稱此人竊取葉阿生家木質報時鐘一架經小的緝獲人贓送請究辦葉投案領贓趙認竊不諱直剌判押半月賊給失主具領○包探金立生解送流氓張阿小劉阿四唐根生到案禀稱伊等三人强搶陳月琴所携小銀錢若干枚爲此拘請究辦張等同供陳自將小銀錢向衆炫耀故向商借若干枚不敢强奪直剌判各責三百板○包探趙銀河解送陳阿木到案禀稱此人剪竊行人徐仁英身畔所带銀質對時表一枚經小的緝獲人贓拘請訊究陳認竊求恩直剌判責二百板贓給還失主○賊犯沈阿春沈根生胡松林串竊周阿波家綢衣三件夏布衫三件報捕後由包探潘應緝獲人贓解案請究沈等同供小的等因見衣衫無人管理故爲此順手牽羊之事叩乞恩寛直剌判各責一百板贓給還失主 
[法租界公堂瑣案]  
　　前者無錫人荣汝梅控長子相泉忤逆不孝經讞員朱森庭明府訊供判責八百板發改過所監禁半年旣而明府訪知榮汝梅共生四子三子俱不務正業惟長子相泉在利泰昌報關行當司茶之役一家數口賴以養赡無茶所得甚微不能得其父歡心致被赴案朦控因於昨日飭探傳榮汝梅及其妻蔡氏到案研訊蔡氏供稱長子相泉能顧家計並無違忤情形此外三子日事游蕩乃其父溺愛不明以致肇此訟端求恩明察明府謂此案本委業已訪明榮汝梅不應誣陷其子本當責懲今姑從寛著將三子送案究辦相泉訊係無辜當堂釋出如其父再向滋擾定當拘案究懲○錦名洋行收租人朱寳才控房客鄭清良孫順心積欠房租三個月向索不還反敢行兇攫去所收房租洋銀九元小銀錢二十枚昨日明府飭傳鄭妻施氏孫妻宋氏到案謂爾夫不應裝傷矇訴著將所欠房租從速繳清並賠洋銀九元小銀錢二十枚再罰洋銀十元以儆○二十八號華捕禀稱去歲杪小的與工部局工人陳小土子同房住宿被竊洋銀及衣服等物約在八元之譜事後報知捕頭無奈陳已聞風逃逸事遂無從追究近日此人復至工部局工作故由小的告知捕頭拘案請究明府飭探將陳交工頭保出所欠之欵著分四個月拔還○侯成煕前控吳松筠欠銀六百三十兩向索不還經明府訊明判交的保限半月理楚今已逾限昨日原告投案求追明府判交原保展限十日如再延玩定予押追○高易洋行收租人郁坤元控房客韓賢倫積欠房租七月共計洋銀八十八元有奇不思歸還竟於前晚乘間圖逸送請追缴明府著卽交保出外限十日歸清○郁坤元又控房客馬和尙欠租洋銀四十五元送案請追明府判交的保限五日内先還一半○前日卜鄰里三十一號門牌居民劉子茂因某甲吞烟斃命牽涉逮案經明府訊供押候移送縣署昨日包探將劉解案請示明府略詰數語卽飭送縣歸案訊究○包探禀稱流氓陳阿根陳阿寳朱阿生袁阿毛在法大馬路强奪吳阿奎所携夏衫一件經小的緝獲人贓是以傳同失主解案請辦二陳及朱俯首無詞袁供小的與陳等並非同黨兄長在治下開設棕印店是日欲至兄店突遇此事致被誤拘求宥明府判將陳阿根枷號一月責六百板陳阿寳朱福生各枷半月各責五百板袁飭送交其兄收管○包探禀稱李福生在新豐輪船上行竊某客短衫一件經小的緝獲請辦明府判責二百板 
[皖江官報]  
　　六月初八九日太湖白沙司陳之昌歙縣黃山司周仁壽互相調補三品銜候補知府陳兆慶謝奉行知准開宣城縣缺歸知府班仍留原省　先補用　　州府何彬衡辭知縣盧忠到由湖北公幹回文知赴湖北府經顔寳琨到由大通襄辦保甲回楊晸到起而來省○初十日花翎新選池州府祥順到正白旗號人瑞亭缷辦運　厘卡知府龔鎭湘到給假就醫候補知縣胡登崧知修理城門開工高振鍇趙元熙均辭赴蕪湖一带採辦軍米○十一二日指分安徽試用州同錢寳書到順天人卽用知　陳　綬謝奉行知題補宿松縣○十三四日五品銜改指安徽補用知縣李榮墀到湖南人號珍伍缷辦大通厘卡知府許晉祁到江蘇候補道志鈞到旗人缷暑毫州王樹中　　　　清濤辭委解京餉縣丞鄧宗煦知奉委辦宿松烟厘首卡 
 
 
