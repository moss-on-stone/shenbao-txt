# 1918 - 247 - 4916370

 

Page 1

 
 
   
 
 

Page 2

 
 
時評 
第二電（冷） 
　　徐氏今又發第二電矣其言非不動聽然而言之非艱行之維艱古人曾有是感也 
　　夫徐氏之發此電其爲預備就任三電之二今此電旣發則去就任之期已近而電中所言能否實行亦可於此後觀之矣 
　　雖然徐氏老於仕途者也今日之第二電尚爲探試之方也果不遇難而退否余意尚俟外勢之如何唯其心則已半就耳 
專電 
　　北京電徐眞晶發出第二通電共八百字已表示可就特行約束並徵求意見一論國家應有常憲二論財政何以救濟三論邊防當此内爭不息何以應調四論外交上工商競爭以及民困商艱吏治廢弛匪盜充斥並言立國不僅在國内問題欲赴事機先整内政專重中央地方關係立言最後論人才示立賢無方不及南北問題而和平主張已全表示（十一日下午七鐘） 
　　北京電東海電楊士琦周樹模來京組閣（十日下午五鐘） 
　　北京電徐政策第一步圖和平第二步收束軍隊第三步厲行減政以舒財困但處北派勢力下實現否尚疑問（十一日下午四鐘） 
　　北京電確聞梁士詒派計畫現皆不入政局過渡内閣爲誰亦不過問惟竭力與西南結合如成則以全派組閣（十一日下午四鐘） 
　　北京電新閣財長第一事仍爲借欵現僅曹陸及周自齊有此資格但周與美接近美欵不易借財長當仍歸陸昌（十一日下午四鐘） 
　　北京電昨英使訪段及陸外長談甚久聞英美有將出而調停時局之說（十一日下午四鐘） 
　　北京電段又與王揖唐言不希望副座並决即退（十一日下午四鐘） 
　　北京電吳佩孚庚電報告岑世一電言當由岑商幹老勸告各將領一致主張和平（十一日下午四鐘） 
　　北京電聞長江各督師旅長密電副座非舉西南人不可（十一日下午四鐘） 
　　北京電閩督電在厦辦收容補充事左路亦到擬集中泉保守厦再圖反攻同安（十一日下午四鐘） 
　　北京電管金聚電岐城六日被張佔踞（十一日下午四鐘） 
　　北京電劉存厚電陜匪猖獗東路零口西路武功岐山咸陽均被佔省外各屬無完土川陜餉道不通現編兩混成團以賴旅長爲司令出犢寳援陜並護餉道（十日下午八鐘） 
　　北京電吉督電黑河到三兵艦再三交涉舊黨一艦解除武裝新黨二艦離境（十日下午八鐘） 
　　北京電哈埠俄路工罷工已停車各國擬派兵彈壓經司令部交涉仍由我派兵保護四日拉代辦因罷工事招各國武官會議獨我不與後經司令等交涉暫由華工開機恐人數不敷請派京奉漢路司機人以備應用（十日下午八鐘） 
　　北京電聯軍自佔百力預備進攻阿穆爾日軍一團已至赤塔後到第三師續由滿洲里出發（十日下午八鐘） 
　　北京電英使今日訪曹因一九一二年倫敦新借欵滙兌利息事（十一日下午四鐘） 
外電 
 
 
 

Page 3

 
 
　　北京電陸榮廷不贊成强收廣州海關大約此事可望解决不致惹起各國之行動南人似謂海關收入皆解交北京政府應用其實不然自一九一七年起全國海關之收入已全數爲外債之擔保金矣（九日） 
　　北京電日本驅逐艦一艘應領事團之請求駛抵福州而英艦則在厦門地方上之驚擾現已稍減（九日） 
　　海參崴電哈巴羅夫斯克傳來消息徵實協約軍大獲勝利品之報告計獲兵工廠中存砲一百二十尊完全無損又砲艦十七艘汽船三艘居民頗歡迎協約軍河穆爾江橋爲世界大橋之一完好無恙火車已可西行過激黨兵士刻集於海蘭泡約四千人意見不一有以續戰無益爲言者目前海蘭泡已全處於無政府時代（九日） 
　　以上路透電 
　　北京電據國務院方面消息云昨日開國務會議又討論中東鐵路管理問題决議該路仍歸中國政府管理不可託他國管理卽電駐日美兩國華使將此項决議向日美兩國政府聲明（十一日） 
　　北京電聞段總理因近來討伐南方之形勢日非有不日將親自南下督師之說據一部分人士之觀測以段氏當初之主張用其全力於討南之舉固無足怪但今日並無忽欲親自南下之新現象惟縱有必須親自南下之必要今亦尚未達其時機故段氏南下之舉若果成爲事實則其内幕中必另有複雜困難之情形云（十一日） 
　　北京電日前傳說俟總統决定段内閣卽全體辭職現段内閣仍無所變更惟據日與段總理接近之某氏云將來新總統就職時段内閣將全體辭職但至該時若南北確有妥協之望則段内閣之辭職必將成爲事實否則因總統之慰留或仍留任亦未可知（十一日） 
　　北京電北京外交團對於廣東軍政府扣留關稅欵項之舉現擬暫取旁觀態度至扣留關稅欵項事實出現時爲止（十一日） 
　　北京電黎元洪謝絶推薦副總統向徐世昌派往之專使面述無再出山之意（十一日） 
　　北京電湖南督軍張敬堯電請政府更迭不服命令之吳佩孚政府卽以其意通知曹錕諮詢如何處置（十日） 
　　北京電政府向天津交通銀行命設法爲曹錕支出五十萬元（十日） 
　　東京電目下特　陪爾霍爾瓦特謝米諾夫等均向蚩塔方面前進政府之中心人物漸有統一之形勢蓋因知哇穆斯克政府實佔優勢欲與之合倂也（十一日） 
　　東京電將赴哇穆斯克之霍爾瓦特將軍已由蚩塔折回　爾賓聞哇穆斯克亦擬派代表至蚩塔或哈爾賓會議三政府統一問題（十一日） 
　　東京電慶應義塾長鎌田榮吉將於十五日啓程赴中國視察在中國關於教育之各種施設同行者有隨員一名（十日） 
　　東京電西伯利亞各戰線沿線之鐵路因秩序之恢復正在陸續交付俄國鐵路職員接管（十一日） 
　　東京電朝鮮總督府發公報云凡欲將金銀製品及其合金輸運出口者須經總督府之許可（十一日） 
　　東京電駐日美國大使瑪禮士氏因將充美國紅十字會日本支部長視察救護傷廢兵狀態擬於十三日左右赴海參崴（十一日） 
　　東京電此間接報云謝米諾夫之枝隊及日本兵各一隊於六日進入赤塔受日俄人民盛大之歡迎（十日） 
　　東京電海參崴商業會議所對於日本政府之軍票及朝鮮銀行之劵在西比利亞使用有表示反對之意係事書然最近朝鮮銀行派員往該處希望取換軍票及銀行劵與現銀者付以俄幣露布　且同時該處之主要當事者努力維持交付軍票及銀行券故此項問題早已解决矣（十日） 
　　東京電刻有海參崴對於朝鮮銀行發行之金票有領事團提出抗議之報係爲事實其原因卽爲各國經濟上權勢均衡之故也（十日） 
　　以上東方通信社電 
　　東京電駐日美國大使馬星司氏充美紅十字會日本支　長預定在近赴海參崴（十一日） 
　　東京電日本軍需會議第一回評議員會昨日在寺内首相邸中開會由寺内首相作一場訓示言云我政府於適用軍需品動員法際深望愼重審議期輕減事業家之損害與不致　起同盟罷工須謀事業家與勞働者之調和云（十一日） 
　　以上共同通信社電 
戰電 
　　巴黎電今日下午公報云法軍在松末河北岸亞凡斯萊東面向克拉斯特疾進佔據拉摩特田莊法兵支隊已在里士對面渡克羅柴運河瓦斯河與愛恩河間有劇烈之砲戰敵軍在拉伏境猛力反攻兩次均爲法軍所敗法軍俘獲屬於五聯隊之兵八十人香巴業之法軍在桑朗山襲敵俘虜若干人德軍在哇白里夫西面襲繫敗退今晚公報云法軍今日復在戰線各地點得有進步法軍佔據聖康丹西面之二村又佔據克羅柴運河外之數村並芒台斯柯爾南面之一○三山瓦斯河南北岸之敵軍亦佔據數村法軍在拉伏北面境内及愛恩河凡塞勒河間之格蘭萊境得有進步（九日） 
　　倫敦電路透電社得悉瓦斯河與斯加泊河間之英軍現正攻擊戈沙柯爾扼守愛伯希西邊與北邊之一部分法軍今距聖康丹不足四英里其馬兵斥堠隊已逼近拉菲爾（九日）　　倫敦電美軍大本營路透訪員電稱今晨愛萊特河與愛恩河間之敵軍抵禦更力足徵其援兵已到拉伏山谷昨有激戰其地甚關重要因可由此沿山脊至娘子路也（九日） 
　　亞姆斯特丹電伏瓦資報載稱美兵在法者共三十二師迄今參與大戰者僅有九師且尚有十師未經調用而英兵各師之與戰者亦僅一大半云（九日） 
　　倫敦電今晚　格上將報稱今日侵晨英兵支隊及紐絲倫兵支隊攻擊貝齊愛勒與哈夫蘭柯爾叢林間高地之德軍激戰後佔據敵陣地敵軍猛力反攻失利而退英軍克復控制戈沙柯爾之山脊　戰壕線佔據戈沙柯爾叢林左面其他英兵在哈夫蘭柯爾叢林東部得進步是役我軍俘虜甚衆戰地本日有風雨（九日） 
　　倫敦電今晨海格上將報稱敵軍第二次反攻戈齊柯爾西面英軍新陣地完全敗退英軍陣線深夜間移至哈夫蘭柯爾南面英軍且在新教堂東北面及亞爾滿蒂萊西北兩面得進步（十日） 
　　巴黎電軍事專家之意協約軍日來進步雖覺稍緩但並非即此停滯不日尚將有警人之發展法軍已佔據里士古砲臺逼及距此五基洛邁當之拉菲爾鎭（十日） 
　　亞姆斯特丹電德國洛林化文將軍著文謂德國大局更見危急又謂德軍於福煦上將反攻勢前所佔之陣地乃於攻勢失敗後勉强所據者故殊不利於防守德軍之退走乃因陣地不固而志在節省兵力文末並籲請德國人民堅持並信任陸軍（十日） 
　　華盛頓電陸軍部宣稱陸軍總長巴克將軍次長萊安氏軍醫長戈加斯少將均已抵法（九日） 
　　亞姆斯特丹電洛加爾安齊格報載稱狙擊里　氏之刺客加泊蘭安士業已處决據德國電稱過激黨外交總長答覆英政府謂如有中立國擔保英國將以平安證狀給予駐倫敦過激黨代表里維洛夫氏俾便回俄則勞兵會政府願與英國交換外交家而將今在獄之莫斯科英總領事洛克哈特氏及其他英人開釋准令回國（九日） 
　　亞姆斯特丹電據莫斯科電稱反革命運動仍在蔓延過激黨嚴加遏制未能收效俄國各大鎭或無一不發見黨案被拘者纍纍此項運動似發源於一總機關（九日） 
　　亞姆斯特丹電據彼得格勒電稱當道公布内務總長烏里資氏遇害後因株連而經鎗决者迄今已有五百十二人所拘以爲質之一百二十一人如再有暗殺過激黨之案發生則一律須加鎗决内有大公與克倫斯基内閣閣員二人及退戰軍官多人里寗氏被刺後莫斯科有大地主三十四人因被株連在斯摩倫斯克鎗决（九日） 
　　亞姆斯特丹電柏林電稱德俄附約業已簽押規定（一）從速簡派畫界委員畫定中立區域（二）德國允不贊助俄羅斯獨立國之組織俄國則放棄愛沙里亞與里伏尼亞之主權而得里伐爾丶里加丶温杜三港自由區域（三）德國保留所佔高加索之土地俄國允德承認喬治亞之獨立且允以由巴庫而來舊有之供給四分之一予德（四）俄國以馬克六千兆元賠償德國人民個人之損失惟俄國人民亦得向德國要求賠償損失此六千兆元付現金與紙幣一千五百兆元分五個月交淸並商品一千兆元分十八個月交淸德國公債劵二千五百兆元儘十二月三十一日前交齊餘一千兆元　商交付方法土國各報皆反對德國處　高加索與喬治亞之辦法並以所訂條約不先商諸土國痛加詆責（九日） 
　　瑞典京城電斯文斯加日報載希爾瓣福消息英國人員三十六名被拘如里寗氏因傷殞命則將置彼等於死地（八日） 
　　華盛頓電據財政部報告觀之第三次自由債券美人之購者每六人中有一人查購者共有一千八百三十萬六千三百二十五人（九日） 
　　倫敦電丹京電稱德國民心日見不安政界要人不日將有更動德國伏細斯施報並稱奥國内閣不久必　辭職（九日） 
要聞一 
[北京特别通信（二○一）（漂萍）]  
　　北派内訌收拾策 
　　舊國會與新總統 
　　副座選票之待價 
　　南北妥協之難關 
　　愚於昨函旣預告東海所定之計畫及其計書進行之順序在先統一北派而後及於西南蓋東海一年以來沉機　變目擊馮段兩方之迭有勝負皆莫能貫澈其所主張北派内訌愈演愈烈若東海取馮段兩人之一覆轍而再蹈之其結果將不如馮段而不能不類於黄陂因東海雖負有北派老大哥之資格而無實力則與黄陂等也東海知此故絶口不提南北問題惟兢兢於北派内訌收拾之策蓋一提南北問題非與馮之意見類似卽與段之意見略同至少足以引起一方之不滿必至阻礙預定計畫之進行明乎此則東海今後之行動可以思過半矣 
　　自新總統歌日通電發表而後今日之覆電勸其就職者已十餘省雖西南方面未有電來而東海第二通電亦已拍發再來一批電報再發第三通電東海殆承認就職矣至西南方面如陸榮廷岑春煊等當不肯以個人表示反對東海然以護法之名義新舊國會之關係亦斷難承認東海爲已取得正式大總統之資格蓋承認新大總統卽承認新大總統所自出之新國會承認新會卽承認不應護法並承認不應有舊國會一失立足之點生命於以立消西南斷不出此然則徐東海縱能統一北派以言南北妥協豈非相去甚遠也哉 
　　北京新國會中案懸而未决者尚有副總統選舉問題現雖延緩而以十月十日之前爲期恐時逾一月亦仍無法可以解决多數之意見固以延緩爲然然所以延緩而又定在雙十佳節以前者並非從解决時局之一點着想也過早則選票之貿易未成過遲則又恐蟪蛄朝菌之壽命難以久待而消受故日内買票掮客與議員先生之間喞喞噥噥如鳥獸孶尾之相逐議員之債臺高築者皆欲取償於是以期此行之不虛此副座主張緩舉而又不肯過於延長期間之眞因也若果從時局上着想副總統非不可一日無者也若果從時局上着想副總統非不可一日無者即俟諸南北兩方有妥洽機會之後以便舉得相當人物亦何不可然此不足以責議員觀其多數出身之所由來安望其有此種思想惟副摩競爭者衆市場攪亂賣買亦不易成雙十節以前産生與否大爲疑問此不能不爲負債議員擔憂者耳時局至此愚乃覓得一種最滑稽之現象以東海爲新大總統望其解决時局東海乃新國會之所舉也新國會乃因解散舊國會而召集也解散舊國會乃南北不能接合之一大缺點也然則今後南北妥協之難關其卽在於是矣解决政治問題尚易解决法律問題則難不知新國會所産出之新大總統其何以處此與新國會不兩立之舊國會也（九月九日） 
[歐戰特約通信（四）]  
　　興登堡陣線之破裂 
　　上星期之末西歐聯軍仍向前進佔據自愛柯爾丶巴卜末丶貝朗勒丶松末河丶北運河丶洛瓦容丶瓦斯河丶至愛萊特河之陣線德軍在戰區之南北兩端竭其最後之兵力死力抵禦克羅瓦細萊之北英軍已預備進攻著名之興登堡陣線愛萊特河及蘇瓦松之間德軍含有進攻性質預備大規模之反攻冀抵抗孟琴將軍之軍設德軍果欲企圖進攻聯軍吾人可斷言福煦統師决不令其計劃得臻成熟果也德軍在此方面已棄地紛亂向佛蘭得退走冀退守亞拉東較爲鞏固之陳線惟英軍已於九月二日猛撲德軍新陣地前衞之防禦物破其廣二十五啓羅邁當之門戸所有要害已盡入英軍掌握至法軍現正向克細及拉福 
方面前進自佔據推尼沙尼高原後前進甚猛目前聯軍已趨近比加爾第陣線　最近公報觀之聯軍已於九月四日正午進叩巨斯加之關矣 
西歐最後之大决戰爲期已近惟勝負之數似不必待大决戰而後定德軍勢將縮短其左右兩翼之陣地避去劇烈之衝突其南則自凡塞勒河流域而逹愛恩河其北則陸續退至佛蘭得後之河流交叉處法國北部之境土不久當可重見天日矣 
當西比利亞聯軍尚未與過激派接觸時喧傳敵軍之勢甚盛而捷克軍一戰勝之按敵軍兵力十倍於捷克軍大有虎視滿洲之勢捷克軍以寡擊衆戰績殊偉聯軍更賴大谷將軍之進攻於是哈巴羅夫斯克乃入聯軍之掌握西比利亞聯軍一躍而及四千啓羅邁當今則敵軍已在烏拉爾之外惟嗣後聯軍於政治上及軍事上當有重要問題待其解决矣 
[裕中公司疏治運河近狀]  
　　據七日華北明星西報載稱裕中公司工程司爲疏濬運河開始測量已在天津設立辦事機關茲將此項河工重要職員開列如下總工程司美人李北雷氏總辦爲近畿河工督辦熊希齡副工程司即前非律濱工程總辦貝爾斯勒氏其餘尚有美國工程司五員於本月十五日可望到津就職聞工程總機關將設於舊海關地址該處現經近畿河工委員會借用辦公至該公司前在北京所設辦公處所仍然存在不卽取消查工程人員共分六隊或八隊統計約在一百五十至二百人之譜行將沿運河全岸及與運河利害攸關之黄河悉行測繪各工程隊隊長概用美人其餘各工程司或聘用中國留學生或在本國畢業具有此項學識經騐者據裕中公司錫富喀克君談及該公司前聘用中國工程司建築鐵路成效頗著云此次疏濬運河工程欲使該河全道航路通逹因該河數處中有泥沙淤積祗以小艇方可通行甚至某處約計一百二十五英里之遙全行淤積阻斷航路此項工程功成之後不特山東多數地畝反荒爲熟且免直魯兩省水災之患該公司爲此項工程費用曾先借與中國政府美金二十五萬元此項專供測量之用並歸該公司開支尚有美金六百萬元則歸爲疏濬河流之用茲據該公司中人聲稱中國政府若果爲此項河工用欵不敷不難再向美國續借至運河經過之省分其人民對於此項工程殊形渴望因前者錫斯喀君前往該河一帶調查情形該處人民莫不現出一種歡迎之象且該河經過之省分與目下南北之爭毫無關係故錫氏深信該公司承辦此項河工與中國政治現勢則風馬牛不相及也竊查此項工程所經行之地方多係耕種田地如米麥小米及其他雜糧將來開濬之後農事必然發達而航路疏通農家則易運貨於市因此商務振興人烟更　稠密溯自西曆一八五二年以來黄河已因改道而流是以爲開濬運河計不得不從事研究黄河不至顧此失　之患也運河由杭州而逹天津經過浙江江蘇山東直隸四省爲中國一重要之河道長約八百五十英里云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[徐東海就任之前提]  
　　先統一北派 
自東海當選大總統後外間因其屢行辭讓遂加以種種揣測謂東海就任必俟西南承認且有何種就任條件者茲據某方消息東海之必就總統已無問題就任以前亦無所謂條件東海之政策鑒於馮段兩氏皆不能貫澈主張由於北派之自相矛盾故目下第一步在先統一北派之勢力對馮對叚無稍歧視北派統一徐卽就任至西南問題則列爲第二步現在發出通電固皆同致西南果西南而表示可以携手自爲東海之所甚願然苟西南出反對之態度東海亦不因是而有退步其政策則視西南之態度如何而定總之東海之政策力主和平然認定然認定非先統一北派不能有與西南對付之資格故目下南北問題尚是第二層問題聞東海將俟各省對於第二電回覆後卽將統一北派問題與統一全國問題分頭並進所不同者統一北派純在暗中疏通至與西南接洽則必須確定一種具體辦法現在閩湘二省重啓戰端有主張先議停戰緩議解决時局者有主張一面停戰一面解决時局者至商議手續有主張逕派代表者有主張暗中進行者正在研究尚未確定以上數項爲入手要著日内將先决定然後續商解决方法云 
　　東海於歌日發出通電後國務院即於魚日分電各省勸留現各省對於東海歌電國務院魚電覆到者已有經略使曹錕汴督趙倜鄂督王占元察都統田中玉總司令張懷芝等數處詞意大略相同惟張懷芝則更通電各省合詞懇留王占元則請國務院就近敦促至西南各省尚無來電據政界方面傳說陸幹卿岑西林曾有一私電致在野某要人表示贊成東海之意惟以西南尚未承認新國會故不同東海直接通電昨聞東海以各省賀電除西南外幾已一致到齊（福建到最遲）敦勸就任擬將所擬第二通電即日拍發電中措詞雖仍爲謙讓之語而精神所注在先統一未獨立各省使其一致一俟各省陸續覆齊願受約束再發第三通電表示就任並發抒其所謂大民生主義之政見惟對南北時局則電中仍不示具體辦法此係預定之步驟也 
　　昨有某君晤吳笈孫氏探詢東海就任問題據吳氏云東海連日因各方催促就任勢不能再辭不得已已决意表示出山惟關於時時上之計劃須切實籌商確有把握方能定期接任刻正擬有偉大政見日内卽以通電各省至西南方面特囑在野某要人分電南方各首領將所擬解决時局辦法諮詢意見其最要之點係專從實際上着手一切空文及爭執之點概行屏除以免空耗時日俟得各首領覆電後雙方卽可正式派員磋議又東海昨囑錢幹臣以私人名義電邀陸子欣早日回京面商某項外交問題頃聞陸氏有准日内返京之說 
新國會衆院議長王揖唐氏昨覆東海辭謝當選函云承公函冲光謙德自視燄然誦繹未終形神俱悚居嘗歎今之士大夫爭致通顯力以高官　仕爲棲皮之鵠不憚委曲蹌蹶以赴之流風所被遂稍稍有干希非分者矣而左右乃敝屣尊榮避之若浼陳　之高抱追之篤使天下聞之可以折獵榮弋寵之心而歸於淡定寖假　移風氣增長廉讓則信乎鉅人長德之一言一行有關於世道人心者大也在昔儒先之言曰知足不辱曰潔身自好數千年來師儒傳授史乘著錄者無不以辭榮遠害爲守身之寳訓然獨善兼善之義已饑已溺之懷舜予何人當仁不讓是故漢之二疏知足不辱矣而明儒薛方山　之干木踰垣泄柳閉門潔身自好矣而子輿氏謂爲已甚其故何哉唐虞之際授受者若固有魏晉以　禪讓者　虛文此徵之古義知足潔身之說不足爲左右援也試更以今以法例證之大總統選舉法所載選舉會無承諾總統　職之特權各國舊聞亦無當選後辭職之先例准是以論法理慣例　無可依此證之今說讓三讓再之文亦不足爲左右據也古人出處必視民心向背爲從達共和國家尤以尊重民意爲職志尊重民意云者抑已從衆之謂也國會爲民意所自出今民意必欲舉國以師於左右爲左右　謂宜違衆耶從衆耶抑己耶抑尊己耶此無論酌古準今皆不足爲左右所卸肩而藉口也抑又聞之總統之名義攷之臘丁原文爲伯理璽天德伯理云者勇於事也璽天德云者安於位也歐美各兩率用此稱而公司總管亦呼以此學者論政嘗以公司方之國家總統其總管也國會其董事也股東其人民也故美法等國總統自稱每曰公僕非撝謙也綜茲所說無古今中外舉無一說可以爲左右退藏之地夫左右之繫心民國亦至矣今之民何如乎今之國何如乎睿慮所及洵無可諱然正惟艱屯之會不能不以水火袵席之責屬之左右今海内人心羣相推戴者實欲憑藉聲靈期撥亂而反正非津津焉以安富尊榮相畀予也民國之總統義務非權利也權利可讓義務又胡可讓也救焚溺之慘奚俟安車遇盤錯之交方知利器匹夫有責舍我其誰眷惟老成仔肩所在恫博高蹈之美名誤治安之大計羣倫責望必有所歸揖唐不敏忝長衆院謹受同人委託瀝布悃忱惟祈勉抑高蹤以副衆望惟民與國實利賴之除函本院同人並電全國軍民長官外此覆 
　　北京益世報云徐東海自被選爲總統後表面上曾爲一度辭謝之通電然徐於總統一席並非　對無情此盡人可推測者惟徐經世旣久閱歷甚深萬不肯冒然從事在馮河間方面以爲尸位無味固甚望立時息肩是以連次催促東海提前就任徐氏雖未嘗遽允就職但以趨勢觀之馮旣不願久留日内必設法勸徐入公府辦事惟徐曾表示即使就職至早亦須十月十日馮氏雖急欲求去恐亦無可如何也日昨外國某要人特謁東海道賀並謂閣下通電辭職不肯就任於愛國救民之忱殊非得策東海謂余以衰老之躬深恐無收拾難局之力然各方面皆來電致賀懇余就任且參衆兩院議長將余之辭職通告擲還余至此亦不得不勉爲就任而軍界方面亦傳東海覆函某某兩要人已經表示願就總統職務惟須一施以兩種要項（一）由政府擔任各界均不干預組織内閣以免再起爭端（一）由政府設法務使南北軍一律實行停戰觀此則東海不就之說不過表面上不得已之推辭並非眞意可知至於必經如何之手續始能就職乎茲聞說者謂大約分爲三種（一）如南方承認後仍以衰老爲詞對於議院致第二辭書至不得已始能認爲時機成熟（一）北方催促過急則暗行回籍俾示避往汶上之意（一）各界果有一致推戴誠意尚須另訂一種南北决無政爭條件否則不能輕允就職傳者如是以情度之亦或然也至昨報第二通電已發一層曾晤東海親信某君言各省覆歌電者業已到齊而預備發表之第二通電則因須與各省來電語氣相對尚須修改確未拍發大約待一二日後方可發表又西南尚無電來昨傳岑陸兩氏有致某公私電東海方面則云未聞其事至向公府方面調查則河間致西南之麻電亦未接有覆電西南以法律問題及舊國會立足點關係不能承認新國會之故恐對東海之當選不能爲公式的贊成然與東海之就任則無關係總之東海必須就職殆無可疑惟時間之遲速問題耳然徐就職以後對於時局究竟如何主張乎被選後雖曾有調和之表示但日昨就詢於東海方面人均謂東海尚無近於具體之表示惟曾對人云但希望可以和平了結惟不得已時段内閣之主戰政策亦頗贊同之總之凡可解决時局初不必斷斷於和戰二字云云此可以見東海對於和戰之　旨未可因其就職遽斷爲必和之先聲也 
[段合肥下野問題之兩說]  
　　下野說共同通信社消息云據政府方面某要人所談徐東海就任條件不在南北統一而在北洋派之結束即馮叚之一致結合徐君希望願舉馮爲副總統並企段合肥暫時下野以離政局庶南北妥協之鉅艱或可縮短徐派與段派近二三年來之接近殊出吾人意外段合肥雖暫離政局但爲徐派可信永久不傷面子段自己及其幕僚等似皆頗然其說後任内閣由徐系之錢能訓等出而組織楊士琦必入閣無疑段内閣之辭職預定爲十月十日則馮河間之副總統與後任内閣皆可在十月十日以前决定内閣更迭同時卽可籌商南北議和云　　不下野說新聞編譯社消息云據政府方面確實所聞段合肥前次發聲明引退通電時並非先存引退之决心不過政治上不能無此一段文章而已徐東海果行就職段閣雖辭徐必慰留或於此時改組閣員數人段氏仍爲總理其命運至少有一兩個月之久南北時局亦依然不和不戰各行其是非至政治上有他種變化時叚合肥决不能實行下野也 
[今後組閣問題之觀察]  
　　倪嗣冲運動組閣一事傳說已久據昨日政界消息則倪氏之運動近又復活前昨兩日政界要人紛紛赴津密議亦與此事有關惟某方面對於此事非常反對若竟成爲事實必引起政治上之極巨波瀾故恐此事不易實現也 
　　北京　報近推論内閣繼替問題云近來街巷　說每謂後繼内閣正在醖釀之中惟稍一審觀大局徐東海之就任旣未允諾副總統之選舉復已擱置際此紛紜擾攘之時安得餘暇研究後繼内閣日來外間所傳次期組閣人物實係神經過敏之徒揣摩臆造所致夫東海所以未肯即行承諾就職者固由於顧慮西南及北部各省之態度如何然一方關於將來之組閣人物與施政方針亦尚毫無把握也故後繼内閣之問題勢非俟東海决意後依其方針選擇人物萬難解决而東海刻下之胸中豈又有如此之餘裕籌畫至此段合肥下野原爲預定之行動惟合肥下野後究當便渠居如何地位此亦研究問題蓋與後繼内閣有密切之關連也况默揣將來關連之事尤多如卽行决定後繼内閣則將來與西南妥協之時更覺困難故此問題不僅合肥一人之進退問題又不僅北方一派之分配問題實於將來局勢之趨向大有關係梁燕蓀之不肯遽　擔任者其唯一原因亦在此點要之後繼内閣之難關雖不過上述諸問題然卽使東海承允就任合肥果避賢路亦斷不如外間所傳之易易恐尚不免再現一番之紛擾也 
[曹仲珊仍無南下確期]  
　　昨日外間喧傳曹經略使已由保定南下茲據政界消息曹使南下當有電呈報現在迄七日晚止尚無此項電報到京則此說當屬不確惟前數日曹使確有南下之意所定日期卽在前日（七日）已飭秘書擬好通電待發嗣於六日得吳佩孚一電力勸曹勿遽南下措辭異常懇切聞有公如南下必貽後悔等語曹使當詢秘書所擬南下通電發未答以未發即令撤回現京中又有曹使改於十號南下之說但届時未知有無變化也 
　　曾毓雋孫烈臣日前銜合肥使命赴保催曹使南下現曾孫兩人已回京覆命據稱曹使允於兩三日後卽行南下並無確定日期合肥頗爲焦灼刻已預備曹如逾期仍不南下則派使再爲一度之催促孫烈臣自覆命後當卽赴津辦理赴湘奉軍統歸曹使節制一事聞刻已事竣回奉報告矣頃得政府方面消息曹仲珊昨又有庚電到京對於南下一節仍未確定時日惟稱所領到之軍費尚欠二十萬元請飭部照撥以便尅日起程又聞前日葉恭綽吳炳湘出京赴保確係爲曹辦理南下之事兼爲曹使送行交通方面亦有預備車輛消息京津兩方要人前昨兩日多赴保定送行據政界傳說曹使今日（十日）或可由保定　車南下惟日人方面回謂曹使　方將直隸補充旅集中保定以觀望形勢副統選舉如不决定則斷不南下云 
[孫洪伊覆徐東海電]  
　　北京徐菊人先生鑒奉讀歌哥悲憫之懷溢於楮墨仁言利溥感佩實深今茲非法選舉亂國者思以公爲嘗試盡人皆知却而不受足徵老成深識自處之審高出尋常萬萬者甚盛甚盛竊惟孔子言政正名爲先春秋昭公不得正其終定公不得正其始則變文以示譏何者以其授受之際不如法也今吾國人不承認中華民國則已矣如承認中華民國則約法固政之金科玉律不可移動假如君主之世有以武力變更成憲私立徒黨别行擁戴天下其謂之何此公子光弑王僚以國讓季子季子所以拒而不受也夫國於天地必有與立所與立者何法紀是矣法紀一破則必陷於大亂而不可止無專制與共和一也尊　反覆忍悼於國勢之阽危民生之疾苦令人不忍卒讀誠有慨乎其言之然推原禍始誰致之　誰爲之者言至此不能不歎惜痛恨於項城之作始不善也項城開其端芝泉蹈其轍遂有去夏督軍團之變逐元首散國會此與唐季藩鎭朱泚王武俊李希烈等之稱兵犯闕何異而當局利其排斥異己倚作强援孟子所謂上無道揆下無法守未有甚於此時者道德何由克立威信何由克行紀綱何由克肅人心何由克定人民之流離困苦更何由而拯之是公所揭　以號天下者終不免託於空言而無由實踐昔曹孟德假竊名義憑恃詐力以移漢祚由是司馬氏父子以降襲具故智更相效尤以舜禹之名　羿浞之事輾轉爭亂者三百餘年項城僞造民意取快一時卒乃身死名裂而國家被其禍今之新國會視項城之約法會議參政院國民代表何如自欺欺人天下事寗堪再壞以若所爲求若所欲雖無西南護法之師又能一日安耶且民國歷年之紛擾原因雖多而其根本則當局諸公皆係舊君主持代人物以專制腦筋有民主政治以至南轅北轍耳尊電一則曰　之本在民再則曰忝居民上以及撫字來蘇保民愛民等語此雖古先政治常　然反之今日立國眞義殊相背馳吾國自來言治道者法家曰弱民儒家曰愛民雖有仁暴　狹之不同然不認人民有自由人格則一今國家以民爲主體執政者自大總統以下則其使用之機關耳德國弗勒得力大王自謂爲人民之公僕况在民主國乎乃吾之爲總統者皆以漢高唐太自居立於人民之上而下欲立於人民之下故視民權爲大逆不道以政府爲私有財産而天下從此多故矣目前政局爲前古所未曾有老輩風流涵濡於儒先學術思想者深豈能强合此固不足爲公累然聞之日本立憲之初太政官三條實美世臣也自請退職有世運日新某之學識實不相應請避賢路之語至今傳爲美談爲其謀國忠而自知明也士君子立身自有本末公爲前淸顧命大臣睠懷故主心念舊恩無可爲諱項城時代屈公爲卿雖迫嚶鳴故誼究違叩馬初心夫堯舜在上而有巢許湯武順天不貶隨夷當代如康南海張紹軒其行事爲時勢所不許國法所不容然論個人行誼君子猶有取焉公苟識時知命自不爲彼所爲而隱躍含貞猶可獨行其是道路流言或謂公姑取大位沈機觀變猶將爲所欲爲則何解於豫讓二心之談牢之三反之誚明達如公必不出此出處大節也進退大義也惟願公堅報冲退勿爲浮議所勤珍重晚節保惜令名伊生同里閈夙托愛庇桑梓之敬豈忘於懷然語有之君子愛人以德又曰惟善人能受盡言輓近士大夫好言結納往往先私交而後公義卒之公私俱敝而國受其禍伊愛國愛公故不敢以流俗人之見凂公也士各有志義難强同如公必報伍員用吳之謀則伊亦誓守包胥復楚之節何去何從惟公自擇謹此奉覆不盡區區孫洪伊叩佳 
[張作霖任巡閱使之由來]  
　　東三省巡閱使已見明令昨聞巡閱使官制案日内卽可提出閣議大略係比照兩廣巡閱使者組織規則惟經費則略有加增而組織　點則决在奉天督軍署内其巡閱使印信已交印鑄局從速趕鑄 
　　三省巡閱爲張作霖多年所希望此次　表之速係因張　段合肥之卅一電久久不覆當局頗爲焦慮乃亟通過此案卽囑其駐京人員電告張作霖而張氏願執鞭弭之電報遂於次日來矣故商量權限當然向廣泛處訂定張氏昨已來電呈謝所有巡閱使職權並不明文發表僅由院部電達張氏及吉江兩督知照聞職權最要者爲指揮三省軍隊權其範圍尚在電商中 
東三省巡閱使發表後奉天督軍及省長兩職張作霖萬難兼任聞督軍一席當屬第二十七師師長孫烈臣决無問題至省長一席或爲現任政務廳長施氏或爲秘書長袁氏但施氏與該省軍隊最有感恃久爲全省軍隊所推戴故尤有把握惟又有一說督軍一席如張作霖不願放棄則將仍由張氏兼任 
　　政府昨接　作霖來　請發巡閱使印信在未鑄成以前暫准刋用木質關防並報告巡閱使公署暫設奉天督軍署内其哈爾濱海拉爾兩處卽日組織行署 
[東報之駐京日使觀]  
　　十一日上海日報略云駐京林日使因西原與後藤之關係奉召回日已於六日出京西原行再來京則林使自不再回任且後藤外務將行其對華新策則林使之勇退更無疑義識者對於林使之地位頗抱同情蓋日内閣將對華外交之責任悉數卸諉於林使身上俾林使獨自引責以圖局面之轉換而内閣絶不負責其手段可謂狡猾矣聞日内閣以林使之辭職正在物色替人呼聲最高者爲中國總統府顧問靑木中將云 
[京華短簡]  
外交部昨接駐美顧公使來電略謂美國對於中東鐵路管轄間題已爲數次詳細討論結果决由外部照會歐美鐵路聯合會共同派員管理 
　　近來庫倫恰克圖唐努烏梁海塔爾巴哈台科布多新疆邊防吃緊屢電害急日前參陸處提出庫恰烏科塔新六處備防計盡案除庫倫恰克圖已派兵前　新疆方面則添練新軍三營外擬再繼　編數　一俟庫新兩地軍隊齊備將來卽實行六區聯防辦法另設司令指揮昨已分電庫新等區調查一切以便進行 
　　最近閩陜甘贛四省均有電請截留全數稅欵以充軍費由國務院特交財部核議昨已議復准予挪借惟挪借之數不得逾全額五成以示限制 
　　日來張勳秘密派人四出運動特赦除康有爲赴贛萬繩拭赴湘陳某赴粤外更有數人在京與某要人陳說其目的欲在馮代總統任内下令未知何故 
[外交團不允提用鹽稅]  
　　前者政府向與銀行團有關係之四國公使要求挪撥鹽稅準備金移作參戰經費一節四國公使業有不允之表示本月七號並有此項正式文書送答外部大意略謂本年春季中政府初提議此事時中國内亂已起此時各省各自爲謀西南各省鹽稅都已截留東三省湖南收入亦復減少且迭次墊欵均以鹽稅擔保（日本銀行借出者）各墊欵均將到期九月卽爲第一次攤還之期第二次亦將轉瞬卽届將來實無餘力撥還亂事如再延長均非以準備金償還不可前途極爲可慮所有貴政府請求撥欵作參戰經費一節同人甚爲抱歉云云 
[律師仍須廻避原任廳區]  
　　九月六日司法部訓令云查律師廻避原任廳區辦法曾於五年第二二零號訓令廢止在案比年以來體察情形實多流弊近如各級法院推檢書記官及候補實習人員每有藉故辭職向高等審判廳登錄在原任管轄區域内執行律師職務其中尤難保無恃有僚友關係旣可廣通聲氣亦卽藉以招徠而訴訟當事人不明眞象或章妄有希冀託其關白賄賂種種弊害防不勝防殊非本部恢張法治保護人權之意自不得不仍予限制以免弊生嗣後審檢長官曁推檢候補實習各員經退職後三年内不得在原任各廳管轄區域内執行律師職務其書記官於退職後呈請登錄時亦應照此核辦仰卽遵照 
[會計師暫行章程]  
　　農商部所訂會計師暫行章程已於七日由部令公布茲錄條文如下第一條凡中華民國人民年滿三十歲以上之男子備具左列各條件者得依本章程呈請爲會計師（一）在本國或外國大學商科或商業專門學校三年以上畢業得有文憑者（二）在資本五十萬元以上之銀行或公司充任會計主要職員五年以上者第二條有左列各項　事之一者不得爲會計師（一）受禁治産及凖禁治産之宣告者（二）受褫奪公權之處分者（三）因損害公私財産受褫職或除名之分者（四）曾受破産之宣告尚未復權者（五）曾受五等以上之徒刑者第三條凡依本章程程呈請爲會計師者應具呈請書聲明行使職務之區域　添附左列各文件呈由農商部核准（一）學校畢業文憑（二）證明第一條第二欵資格之文件第四條會計師師呈請時應先附繳證書費五十元由農商部核准准給予證書第五條凡經核准之會計師開始行使其職務時應向農商部呈請登錄列入會計師總名簿前項名簿　載明左列各事項（一）姓名年歲籍貫　址（二）會計師證書號數（三）行使職務區域及事務所所在地（四）核准之年月日第六條會計師受有　託時得辦理於會計之組織查核整理證明鑒定及和解各項　務第七條會計師因受委託辦理前條各項事件得向委託人約定受收相當之報酬及旅費第八條會計師對於查核賬目事項非經委託　之許可不得宣布第九條會計師於有關本人或其親屬利害關係之事項不得執行業務 
　　第十條會計師如有不正行爲其他對於委託人違背或廢弛第六條第八條職務上之義務及違背第九條之　定者得由農商部撤銷會計師證書或停止其業務第十一條本章程自公布日施行 
[京訊中湘軍界消息]  
　　張敬堯聯電告急連日湘東有　張敬堯又有告急兩電其一略謂奉軍鄒旅長已抵攸縣惟據張旅長宗昌報告桂軍協攻湘東之前鋒隊劉震寰等現率三千餘人陸續進搏茶攸界境除飭奉軍及湘東各軍協力防堵外請飭曹經略從速南下救應其二係陽日拍出内稱湘東湘南萬分危急南軍分三路趨攻寳慶據田司令樹勳急電報告兵力甚單不敷應接勢甚危急曾電請吳師長佩孚救應吳師長電復未能允可請急示辦法等語職除飭 
 
 
 

Page 7

 
 
田司令嚴防外現已派七十八團團長石紹明由雷公口率隊迎擊石門司敵軍云云 
　　吳佩孚運動主和近日吳佩孚主和之聲浪較前岑寂惟據外人方面傳說吳佩孚　又密電北五省最有力軍政長官懇請預備一致要求第二任大總統主張接任　迅速議和惟府院方面並末接到此種電報 
　　馮玉祥亦請停戰列名吳佩孚主和電之馮玉祥據政府方面所宣布該旅長早經有電聲明服從中央並非極端贊成吳電惟據某方消息馮玉祥昨日致電政府表示贊成吳師長主張要求政府速准湘西停戰更請桃源漢壽仍施招撫計劃乞卽取决電覆云云 
　　李奎元礙難來京張湘督前以李師長撤防一再電京攻訐而李亦屢電聲辯當經中央去電調李晉京茲接曹經略使來電略謂據十一師全體官佐張綸璜　電稱奉院部電調李師長晉京卽擬力疾晉京藉表服從之義惟旅長等内察軍情外觀時勢事關成敗至爲重要公請李師長暫緩晉京以維現狀等語查該旅長等所陳各節言出至誠務祈准如所請至爲禱盼 
[李厚基困守厦門]  
　　閩省自漳州仙遊相繼失陷南軍分二支一攻泉州一圍厦門李厚基莫擎字童保暄等均在厦門故南軍亦以全力圍厦至泉州方面轉不甚緊外傳泉州失守說似非事實厦門方面李厚基昨日來電謂已三面包圍附近險要盡失現幸子彈運到新振武軍頭批亦已開到八百人擬與背城借一必須設法得一勝仗方能解圍如竟失敗則亦祇能與之同盡云云詞氣異常頽喪至省城方面尚無何等變動惟人心恐慌殊常李督昨日來電中謂陸軍卽無可派請飭調軍艦二艘飛速開駛來省尚可資以維持云云聞政府虞日又接李厚基童保暄密電兩起李電係報告軍情略謂現在收容潰卒尚稱妥帖急令休養以圖繼進左路昨開到四營當卽補充械彈足裹餱糧向同安出發决心反攻據報陳炯明率所部主力在内地進逼已分飭各路軍隊奮力抵禦防遏上竄仍乞促令龍巡閱將所編振武新軍全部從速星夜開閩童電係再請開去浙軍第一師師長並援粤副總司令之職以免再誤惟龍軍赴閩恐難如願昨政府得曹經略使來電稱據報振武新軍七八百人魚日由小站開抵塘沽不肯登輪查該處爲通商口岸軍隊久駐恐滋人民疑慮請轉龍巡閱使迅速裁奪而龍濟光前日起又因感冒寒疾引動　病未能起床赴援一節更無從說起矣 
　　又東方通信社厦門方面電云嵩島爲南軍佔領後漳厦鐵路各大站均歸南軍警備該鐵路已全入南軍掌握目下厦門形勢已陷於南軍包圍中攻圍軍勢力合計已達一萬佔領本市雖極容易然該地所住外國人頗多若妄行開始攻擊時恐惹起困難外交問題且有關南軍名譽非得漳州陳炯明總司令命令不能開始行動俟將實行攻繫時必預先通知領事團令外國人避難現泊厦門之英國砲艦四日已派陸戰隊在專管租界上陸李厚基刻已遞辭呈至决定任時暫留現職傳　將視攻擊漳州之成功與否以决進退又云陣炯明總司令主力部隊約一萬二千已包圍厦門李厚基擬將軍隊集中厦門防備　軍已將臧致平軍二千調來又以中央交來五十萬元極力維持市内秩序福建全省除福州延平閩江沿岸各地及漳平詔安等處全部均爲南軍或土匪所佔領北軍愈呈衰勢又據福州來電南軍已逹距厦門九十里地點該地與福州間交通業已斷絶云 
[戰事危急中之厦門]  
　　厦地彈丸三十里環海島嶼人口繁多華洋雜處本非銃彈戰鬬之區且各國兵艦停泊江干英國海軍今以守護租界首先登岸架砲以資防衞卽此已可見保護地方之嚴卽有兵變情事或突然暴動亦不致陷於　血慘劇玉石俱焚若同安縣泉州城等處連日血戰損傷財産生命無數之現象也然則厦地數日來人心惶恐萬狀且閉戸關門幾乎市人自欲停止貿易者豈非無故自擾乎 
　　自漳城不守風傳後退兵來厦者舟車兼程幾乎堆滿厦地雖有城内及兩砲臺之消納而散處於各街各廟者尤指不勝屈但見分配上輪赴申者紛紛而去不知若干名也而傷兵運厦治療者亦紛紛而至因此人心益形惶恐日來凡在城内居民及與軍隊附近之家居者相率搬赴外街棲止以作避難之計更有托庇於各洋商範圍者又有過江寓嶼避居公地者亦不乏人此人民近日避難之現象也 
　　九月三日起凡有漳碼等處帆船到厦者關中阻其近岸卽厦地開往漳碼之小輪及貨渡亦不許由厦出發開火車搭客亦有所取締儼然陷於交通斷絶之景象厦地柴米向來仰給於漳屬各縣近以戰事緊急交通不便加之避難到厦者驟增數萬合駐厦各兵而統計之不知增加幾多人口來源旣告缺乏銷途又復增長因而柴米兩項昂貴異常聞柴價每元僅售五六十斤米每元僅售十三四斤亦向來所未有也 
　　九月一日起市區動搖日甚每日貿易不敢照常洞開舖窗排列貨品偶聞喧譁之聲立卽紛閉店門大有草木皆兵之勢至於錢莊當舖則停止貿易問有旅行到厦须待典質以資費有者尤覺進退維難 
　　戰事緊急戒嚴令下後日夜梭巡上燈之市區行人不敢來往日間亦冷淡異常如綢緞店什貨店磁器店曁一般商店罔不減少貿易倘秩序不速恢復商界苦况益不堪言矣 
　　近因内地避難人民多携眷遷往鼓浪嶼爲安樂窩故日來該處有人滿之患而領事團亦恐有匪徒潛伏爲害匪輕特商請英國戰艦兵隊上陸保護三號早卽由該艦隊長帶領艦兵三十名會同工部局印捕及中國警察多名遊行鼓浪嶼各要隘街巷巡視一週至下午四時該艦兵仍回該艦翌日海後英租界如島米海關邊及德記行邊均用石塞住又有英海軍二十餘名分守各路要害以昭鄭　 
　　攻粤左翼司令臧致平奉飭移兵回厦計由福坤福寗福豐運送艦　到約共千餘名現辛桂芳團部駐紥厦港餘則分駐城内大公館及道署李總司令以該軍轉戰黄崗甚爲勞苦特給每連猪肉若干酒菜若干以資犒賞　臧氏擬於六日督率所部向某某等處進攻爲收復漳　之第一步 
　　厦門李總司令以散軍退　廈地日見繁多若不設法遣散實於地方大有關係因於本月四號命令將該散兵配輪運赴上海遣散歸籍以保安謐計共一千五百名散銀六千元卽由該軍長官宣布不料軍人中有不服遣散者在演武亭與軍官衝突　銃閙事以致廈港居民商舖非常恐慌紛紛閉門聞受傷者八名隨由軍署派軍馳往彈壓方免釀成事端外間所傳因賭閙事卽此傳聞之誤也 
　　禾山各鄉社自將軍祠起至後院等處止於本月四號由李督派軍五百名令思明縣帶往駐紥要地藉保地方而一般鄉民則誤認爲禾山劃作戰線甚形恐慌相率搬移以避其禍矣 
[東報之厦門消息]  
　　十一日上海日日新聞載某日人之投稿云余於二日由汕頭上船三日晨到厦門目擊厦門之現狀如左福建廣東境之南北軍一進一退久無進步迨南軍稍增後援忽乘大洪水進攻北軍一敗塗地南軍司令致用大追擊戰術北軍敗兵三日之間由潮州附近直退至厦門附近此次大敗固以浙軍一部之響應爲一大原因而氣候之惡土匪之襲擊土民之親南亦均有關係加以南軍幹部富有戰術家能用新戰法南軍比諸北軍其策戰計畫與兵士之素質實遠勝多多也在厦門之督軍李厚基無地可逃且有福州已失之傳聞倘逃赴天津上海而以厦門拱手授人身爲敗將位置亦將不保勢亦不能不稍稍戰鬬於是厦門商民大起恐慌紛紛徙日本人開僑民會議籌組義勇團日驅逐艦朝潮白雲二艘將派陸戰隊登岸英國砲艦亦到中國泊有巡洋艦（三千噸級）二艘頗持中立之態度鼓浪嶼租界内驟增華人一萬餘物價房租同時飛漲日本人各於門口揭國旗臺灣人亦從而傚之日僑民有因之憤慨者曰臺灣人平素於天長節（日皇生日） 
不肯掛旗乃於危急之際借日本之威云云日領事館因之大忙嘗訪市川氏於其忙亂中市川曰盍留住二三天看中國之亂象較諸看日本之米暴動尤爲痛快也厦門街中日旗亂舞宛如日本之大節日南軍兵力不知其詳北軍則連龍濟光之新兵一千五白在内共合六七千人李督軍之敗兵避往城外不入市街正在竭力收集今兩軍相望無論何時可開始攻擊也日本之勢力此時意外之大進口者殆盡屬日船大孤之開城與三蓋之六鄉丸三國丸外更有一艘一小埠上乃有四艘日本船可謂奇事至四時開船尚未聞砲聲惟遙見兩軍對陣之山而已 
[徐州通信（碭雲）]  
　　隴海與津浦車姑合倂 
　　販土與冒充軍人俱獲 
　　徐州隴海車站於本月一號與津浦車站實行合倂卽以事浦車站之頭等候車室劃出一半改築隴海票房餘如站台車道等由兩路公用客商莫不稱便兩路營業當更見發逹矣按隴　路自開徐通車後徐州之東站本擬建築一極宏大之站房已購地有百數十畝後以歐戰發生借欵不能源源而來暫以木房三五間爲臨時售票之地迄今歐戰未停經費無着而貨物之往來又不克與津浦聯運起卸上落枉費許多手續故該路道有見及此特與津浦路商訂以津浦車站爲兩路之合站月貼津浦費用若干卽以現任津浦車站站長總其成隴海僅派員售票而已 
　　當隴海臨時車站未取消之前一日該路第六次客車抵徐到站時忽由安武軍查出一搭客身藏煙土七包隨卽押交縣衙門懲辦矣按該路西通觀音堂已達陜境本年該省廣種煙土已無可爲　汴省洛陽歸德等地亦多聞風效尤於是好商煙客視此爲利藪往來販速均以徐州　出路况當張勳據徐之時其部下之軍隊向以販運煙土爲營業人民之吸此者得辮兵之庇護更無所顧忌近時當道雖申嚴禁然城外車站旁之客棧與城内關帝廟左右私娼台基等處得其門而入便可一榻横陳吞露吐霧而無稍阻碍近自四省派銷之說興此道中人更無不額手稱慶未識賢當道將何以設法而禁阻之也 
　　徐州自軍興以來人民之於　隊敬之如神畏之如虎津浦隴海兩路日見有若輩往來其中帶客運貨向不購票鐵路人員亦無如之何故當地之靑皮流氓常冒充軍隊以爲詐騙之地日前隴海車上破獲一假充安武軍一入隨由壓車軍隊押解司令部訊辦翌晨卽於該路車站鎗斃該犯以儆效尤但不知該犯所着之軍服從何得來耳 
　　徐城日前忽發現飛蝗蔽天遮日自東北而來幸高梁黍穀均已收穫惟黄豆尚在田問資其噬嚼尤幸入夜大雨翌日卽不見矣 
[各省議會代表致省議會電]  
　　各省省議會鑒武人用事大法摧折國會中斷民意莫伸爰有名議會聯合會之設謀恢宏法治之精神保全國家之元氣也詎料時機未至悔禍無心故代表等奔走呼號迄無成效鄉關回首赧愧何如茲值國會集會於廣州民意代表已有最高正式機關各省議會適亦依法改選代表等議員任期已滿本届聯合會自當於此時告一結束惟當茲杌臬諸待平停此項聯合似不可少况值南北軍疲命之秋各省議會發硎之始再接再厲必收良果且本届聯合各省或因閉會期中難舉代表或因任期將滿未能與會倉卒集合不免參差今新會於改組之初又乘開會時期大可同時並譽其受國人之推重當更非本届代表所敢望也尚祈已有代表各省繼起有成未有代表各省亟爲推舉俾能尅日成立接續進行語云莫爲之前雖美弗彰莫爲之後雖盛弗傳代表等深慚無盛可傳而繼之者之美彰代表等實與有榮焉臨電屏　曷勝企望各省省議會代表張忠孔祥柯王洺張世華張一氣廖燮譚炳鑑游如龍邱聯芳陳嘉言胡慶　王延壽沈定一等公叩庚 
[杭州快信]  
　　督署副官長安毓淸有調陞某旅旅長消息遺缺將以四師司令部參謀舒恩榮調充尚待發表 
　　軍界消息鎭海砲台總司令官張伯岐擬於日内晉省籌商防務高審廳經廳長昨委袁璜爲杭縣地方審判廳推事 
　　新任杭州交涉員王豐鎬昨移設公署於大螺螄山 
　　省城全體綢業組織貧兒院專收同業子弟之貧苦無依者入院教養現已妥籌辦法不日當告成立 
　　興修塘工發行類似彩票之奬義券業已分派人員設局專司一切聞排場頗爲闊綽紹　人民現擬公舉公正紳商數人監督其事以期涓滴歸公 
[南京快信]  
　　援贛之蘇軍第十九師長楊春普昨由贛南前敵回寗卽謁李督陳述贛南軍事情形聞楊力主議和與李督密談兩小時之久始興辭出署 
　　和議活動軍署機要處又有恢復消息因施愚在津以陳用甲任處長軍署密電處往來電報亦甚忙碌　 
　　寗商會現正積極進行組織請願息爭會擬卽通電南北請停戰議和早息兵禍 
　　長江巡閱副使王廷楨日前偕陳之驥同車北上昨已公畢出京同浦 
　　調查新振武軍前後經過浦口運閩者已有五團人數 
　　第六混成旅長張宗昌電告茶陵戰事頗烈業由職旅派兵兩營馳援 
　　李督復電上海盧護軍使謂第二師駐防蘇常不敷佈置萬難抽調補助滬防 
　　第六師缺額尚多齊師長呈請李督派員招補 
　　海軍藍　司令昨由下游乘艦來寗視察江防 
　　公府諮議夏翊宸昨啣馮總統命來寗接洽要公 
　　此間與厦門電已三日不能聞閩省形勢頗危 
　　教育部派僉事王曾憲來寗視察學務昨乘車赴蘇 
　　處分江南貢院事務所擬日内開會　　處分事宜以促進行 
地方通信 
[蘇州添設帮辦承審員]  
　　吳縣轄境遼闊訴訟繁多舊有承審員二人不敷辦公特由吳秀之知事添委前宜興地方廳推事馬遵軌爲帮辦專司製作判詞及關於司法上往來文牘事項馬君奉委後已於十日到署任事矣 
[商團支部之改選]  
　　蘇城商團第一支部已届第六次改選之期十日發通告定於中秋節後舉行選舉所有久未到部或已移居之各部員均須將住址函部以免到時有遺漏之弊　 
[土布免稅之新限止]  
　　蘇城稅務公所於十日奉財政廳訓令本年九月三日奉財政部指令對於土布免稅運單抵比查有糾葛請按近年收　剔　比額一案奉指令呈表均悉旣據憑單抵比辦法顯有情弊所請折衷近三年實收土布稅數從本年四月分起按數剔比額除應卽照准此令表存並先於八月十七日奉省署令開呈表均悉土布免稅各稅　憑軍抵比旣據查有重抵混抵情弊自應嚴加取締准如所謂按照近三年實收土布稅數折衷核定剔除比額以昭覈實仍候財政部核示遵行表存此令等因奉此合行抄錄原呈幷逐月剔比數目令行各該所長一體遵照云云 
[松江創辦戒除嗎啡救濟會]  
　　北鄉泗涇鎭紳商吳燮齋秦作三楊舒翹等見嗎啡流毒較鴉片更甚爰集同志籌集常年經費禀縣立案創戒除嗎啡救濟會業於隂曆七月初一日成立會所暫假商會内願戒人每日給服丸藥三次限一月戒盡如殷實之戸願戒者隨意貼補會費無力者膳藥費概行免缴每月以三人爲限現戒絶出會者已有盛連福彭浩耕兪關慶三人陸續進會者接踵而至一般沉溺嗎啡者得此脫離苦海造福地方洵不淺也 
[維持鹽板之省電]  
　　松奉金三縣紳民雷繼興等因鑒於政府封閉松場板戸之計畫不啻阨鹽民之吭而奪其食深恐其鋌而走險激生事端曾迭電督軍省長籲懇轉電中央免其封閉十一日接到軍民兩長允予電京維持之電云松江探送雷繼興先生並轉程喬沈蔡黄張諸先生鑒卅電悉查此案前經松奉金紳民電懇轉電中央請鉙封閉松場等情當經木督軍省長分電財政　鹽　署緩辦在案特此佈聞李純齊耀琳卅一印 
[收買螟蟲之結束]  
　　縣公署自於楓涇等鄉設局收買螟蟲及來先後由各該鄉解到卵塊一千六百餘萬個螟蟲螟蛾各數十萬計共支用收買費三千餘金　已三次在縣署前當衆燒燬臨燒前均交由省委史樹章驗明監焚最後一次並由滬海道署委派科員宋臣湛協同監焚此後如各鄉區再以螟蟲解請燒燬時因省道各委不能長駐松江由省長電令縣署由縣邀請縣農會長就近監焚以期簡捷至此次用去之收買費三千餘金業由道委宋臣湛催請縣署趕造報告加具切結然後携回道署另由道尹加結報省以資結束 
[杭州中學校長會議紀事]  
　　浙江中學校長會議於十日上午九時假平海路教育會舉行開會式楊督軍派張參謀爲代表齊省長派馮科長爲代表伍廳長經會長曁各中學校相繼蒞止首由伍　長致開會詞略謂十月十日教育部召集中學校長會議本省應提出各案不得不預先討論又對於本省中學教育應如何改進事項亦應共同研究此卽今日會議之宗旨云云次由張參謀致詞略謂今天督軍因有要公不克來會特派鄙人爲代表鄙人係軍人未敢妄談教育惟聞海外各國爭戰連年新奇之戰術戰械層出不窮以及經濟之活動交通之便利種種原因皆由於一般國民受有完善教育深望會議諸君討論教育上之根本計畫建議於中央政府普及全國以養成健全之國民云云次由馮科長致詞略謂欲解决中學教育之各個問題當先認定中學教育之宗旨中學教育之宗旨實在高等普通教育之完善養成健全國民故比他種教育尤爲重要云云次由伍廳長演說中學教育應注重道德與體育衞生諸端次由經會長演說略謂現今教育之趨勢非靜的教育而爲動的教育日本教育界現方注重英才教育中學校不但普通教育幷須以英才教育爲附帶之目的云云演說畢當由幹事金致和報告奉廳長諭指派孫君士琦爲主席孫君謙讓再三始允就席略謂今天會議奉各長官訓辭諄諄同人等無任感荷浙省民國紀元曾開中校會議一次茲因中央之召集廳長乘此機會爲第二次舉行與會同人自應平其學識經騐悉心討論以期實效云云演說畢遂振鈴散曾於今日上午正式開議云附錄教育廳長諮詢案（一）中學教育當以道德實踐科學應用　凖各校教授訓練應如何實行此旨俾完成中學之目的（二）中學教　應如何採用自學輔導方法並負德體二育陶鑄之責以謀校　之改進（三）調查中學畢業生升學及從事職務之方法幷應如何設法指導以增其自治之能力本省中學校共計二十二處内省立十一縣立七私立四十日到會者有省立第中學吳文開第二中學計宗型第三中學潘鳳起第四中學勵延豫第五中學徐晉麒第七中學金兆梓第八中學孫士琦第九中學方贊修第十一中學王復諸曁縣立中學孫廷珍東陽縣立中學程品文私立安定中學陳純私立宗文中學朱丙炎共計十三人 
[拒土之要聞]  
　　浙籍國會議員曁旅京　人沈銘昌蔣　沈金鑑潘補金紹城汪有齡袁榮叟　展吳鍾鎔林卓蔣季哲林同姜周輔王錫榮汪然袁翼童能藩沈椿年何勳業賀得霖黄羣黄秉義杜持黄秉鑑周承菼蘇應銓汪立元王家襄杜棣華謝鍾靈王行健金森錢豫章獻猷吳德培王式通張之綱蔣晉英沈瑞麟張祖廉王亮邵章陳　第孫寳琦汪大燮公函杭總商會云存土製藥運銷一案前經燮琦漢章向政府力言已由内務部將辦理情形電逹楊督軍齊省長轉致各界頃復公同會議多數聯名函達錢總長請其將免銷浙省一節切實聲明以釋羣疑一面函請楊督軍齊省長制定規條通飭所屬實力嚴查杜絶禍患仍請貴總會設法拒止免滋流毒並轉致各分會一體進行遇有私運烟土之奸商舉發到官從重懲罰俾絶消運之路而完全禁之功不勝盼切除函致寗波總商會外仍候覆示杭總商會當於十日函復孫慕韓汪伯棠諸鄉老云查存土製藥指消浙省一案節經具呈農商部咨請内務部並呈督軍省長備陳弊害力求禁絶一面公議辦法五條登報警告通函各商會徵求同意近日督軍省長已通令所屬重申烟禁以杜禍萌各商會又復協力同心按照公議積極進行凡遇有擬在浙省地方包銷烟土者一經詰責亦靡不意存悔悟或登報聲明此後益當竭誠勸導嚴密調查防微杜漸務使根株盡絶冀副諸权鼎力維持之至意尚祈隨時賜教無任禱切 
[寗波電拒收寄德僑]  
　　定海收寄德僑一節前經部委蒞定會同縣知事馮君指定城西舊鎭暑内添造房屋俾德僑居住曾經繪圖詳由部委轉呈到部茲有本地公民費錫齡周安鋆諸君以爲定城地方狹窄居民稠密一經德僑寄寓非特地方擁擠恐一有交涉易釀事端爲害非淺因於九日邀集士紳公議擬聯名電部請其收回成命另覓寓所以寗地方 
[陸軍補充隊抵埠]  
　　陸軍第一團團長陳璠調駐來寗後各營兵士有奉令調卦閩省及退伍者軍額不無缺少九日上午十一時由娥江裝來自諸曁縣屬招募之新兵一百五十名由某營長督率來甬以便補充車到站時有諸曁縣之教育會製就歡送該募兵之旗幟　導排隊由江北馬路入城至城中司令部駐紥聞此次所募之兵於學識上頗有可觀 
[武昌省會初選情形]  
　　六日爲本届省議員初選之期武昌縣屬計分東南北三鄉及山前山後等區域分别投票舉行初選其山後初選場所則設於糧道街中段寳山社對面之自治公所内其投票及各項情形與前此衆院初選大致相同諒可不言而喻惟據某方面確實消息本届省議員雖在初選尚未揭曉之際而未來覆選當選之員名業經某當道暗中圈定其圈指辦法係照舊府制所分之十一區按區圈指如第一區（卽武昌府所屬十縣）除通山應城兩縣尚未指定外其餘各縣均經指出計共十八人武昌一縣除原有之省議員王鏡澄經指定繼續充任外另指定王姓二人劉姓曹姓各一人計共五人旣經圈定各員約分特别普通兩種特别者資助購票洋一千元普通者五百元四區投票皆由各區先行支配臨時雇人塡寫而實行投票者總共不滿一百人三萬餘票一律照支配塡寫惟一區先定龍某周某後有李某不服意欲推翻周某經人調停勸周某出錢六十串給龍某卽以李某周某二人爲初選當選人究竟如何且看九日開票之結果 
[長春暗殺案兇犯就獲]  
　　田廳長之夫人突於日前夜間被兇犯暗殺經警廳縣賞嚴緝迄今多日本月六日始經某區警察在三道街拿獲陳某一名帶廳訊問並供出某某卽行往捕業已聞風潛逸現正飭警嚴緝 
雜評一 
[伯理璽天德之解釋]  
　　王揖唐之覆東海辭職書推崇可謂至矣因推崇東海而幷推崇總統之稱號其解釋伯理璽天德之義意謂伯理Ｐre爲勇於事絶天德Sideut爲安於位其實查President係Ｐreside與ent兩字串成源出臘丁Prsside前坐之謂ent者人之謂也合其義則爲前坐人也故會議之主席學校之校長公司之總董民國之總統皆可稱以此名以其位在前列也今王氏釋以勇於事安於位之義可謂善於引伸矣雖然得勿有穿鑿附會之嫌乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日人對於中國絲業之注意]  
　　字林報云日本農商省某氏嘗爲日政府來華調查絲業今促日本絲商投資於中國養蠶業及繅絲業據稱中日若合力經營此事定可減去將來東方兩大産絲國間競爭絲市之機會今足爲日本之勁敵者尚未發現中國尚未發展其絲業但中國未嘗不可與日本爭衡蓋其出産將來必大增也日本爲預防競爭計亟宜乘中國尚無進步之時施行積極之方法日本宜助中國發達絲業而成立密切之聯合其主要之策乃在收買中國所出之繭或以日本佳繭輸入中國而代中國管理絲廠亦爲扼要之圖投資於中國絲廠或在中國開辦絲廠皆足搆成重要營業尤以投資於中國絲廠或借資與中國繅絲商爲扶助中國之最善方法投資者不獨可獲厚酬且可握操縱繭市之勢力彼等可在中國收買所有支配輸出如是可得中日兩國絲業之完全聯合矣目前爲施行此法之最好時機中國絲商現處於經濟極爲困難之地们苟及今稍予扶助則將爲中　絲商所歡迎云云 
[猶太人恢復故國之熱度]  
　　大陸報云世界猶太人以猶太亡國幾二千年今幸猶太故都已爲協約國所佔領而英國外相貝爾福且有贊成恢復猶太國之宣言故皆積極進行運動各國予以贊助以期實踐其二千年來所抱之希望上海猶太公會對於此事亦甚出力近得暹羅外交部八月二十二日覆函表示贊同之意謂願贊助協約國達此目的但當地非猶太族之人民所享民權宗教權不得稍受妨碍云云公會當將此文電致倫敦紐約並擬運動中日及東方其他各國贊成此舉云 
[閩厦戰雲緊逼之影響]  
　　日來閩夏吃緊浙境戒嚴滬上防務亦卽因之加密茲聞本埠軍警各機關昨日均奉特别命今着即戒備並查禁謠言務於防務嚴密之中寓鎭靜安甯之意云云 
　　又聞旅滬福建同鄉昨得本省急電以距厦門附近之某地兩軍業於前夜接戰李督有出走鼓浪歟之謠以致人心震恐省城動搖應請速籌善後以維梓等語該同鄉刻正籌議善策冀免地方糜爛云 
[大批潰兵由厦來滬]  
　　福建督軍李厚基部下四旅五團三營潰兵約一千餘名昨由厦門乘荷蘭公司輪船來滬停泊浦東開平局碼頭當由軍官引導登岸至爛泥渡鴻升碼頭卽經淞滬警察第三區曾警正飭派長警前往照料並代雇渡船渡浦向滬南高昌廟方面駛去聞此種潰兵均操安徽徐州山東天津等處口音身穿破舊軍衣並無行李内中受傷者不少鳩容鵠面情形甚爲狼狽云 
　　又聞松滬盧護軍使接閩省李督軍來電刻有退伍兵士六百名已在厦門等處乘輪押送回里當派副官事同排長等隨輪護送不日過滬俟該兵士等到埠時須撥派軍警沿途照料以便換乘他船遣回原籍等因盧使當即飭知淞滬警察廳長轉令所屬各區署所屆時一體照料並諮請憲兵營張營長派憲兵數名在十六舖等處俟該兵上岸時妥爲指引 
　　昨日護軍使署據報浦東地方昨日到有厦門來滬商輪一艘内裝戰敗士兵七百餘人深恐逗留滋擾故飭憲兵營調派憲兵四名於午後前往浦東楊家渡輪船碼頭迅將抵埠敗兵一倂送往龍華暫駐聽候給發川資遣送回籍 
[查察散兵販賣私鹽]  
　　蘇屬緝私統領宋明善訪悉閩省遣回淮徐一帶之兵士仍在鎭江江隂等處逗留近有販運私鹽至内地私銷情事故特委本部稽查張竹居等於前日上午由滬乘車分往崑山常熟蘇州無錫　江靑浦江隂京江各處查察近來銷數並有無敗兵潛匿境内販賣私鹽　侯核辦 
[省長偵查運米公司]  
　　江蘇特派交涉員奉齊省長令略謂蘇省禁米出口已歷多年斷無弛隸之理歷經布告並行警廳嚴查所指大有公司是否確實係由何人承辦内容究竟如何現已委派妥員嚴密偵查一俟查明再籌查禁方法以期周密仰即轉諭知之云 
[海關嚴查私運食米]  
　　江海關威稅務司近奉齊省長電咨米糧關係民食近來米價又昂恐有奸商貪利私運自　嚴加詳查以免偷漏有妨民食等因威君接電後業已於昨日起對於出口各輪無論長江外洋均於起碇之前加派扦巡關員馳往搜檢以杜私販云 
[推銷存土之不上不下]  
　　政府收買滬港存土轉包與協濟公司運往蘇浙鄂贛推銷並委馮監督爲禁烟特派員設總機於滬北早已繳價領土定期開辦詎事爲浙省各界羣起反對他省亦聞風興起愈演愈劇是以政府　得改變方針繼續施行於文中叙有不准熬　祇能製藥字樣以避售土名義業已頒發特派員關防行文各機關一體查照擬俟製藥少許卽行開辦惟潮帮因鑒於文中有不准熬膏字樣故已决定不參預此事而浙省各認商現已完全退認脫離關係卽屬製藥推銷地方人民亦必組會監祖有無暗售烟土情事且此項存土訂價昂貴和入藥品之中亦難承銷故浙省無論製藥售土已無人過問現協濟公司正在將領到之土開箱磅秤徐圖進行云 
[美總領事行將返滬]  
　　文滙報云駐滬　總領事薩門　前請假　國現將起程來華大約下月十三日可以抵滬云 
[香港現已無疫]  
　　海關前以香港有疫故規定　港來滬之船概須經醫士查騐方許進口以防傳染茲據文滙報云海關監督與各國領事刻認香港爲無疫口岸所有查騐辦法今已取銷云 
[續訊搶刦與賭博之關係]  
　　白副領揭開賭棍黑幕 
　　張蘭生陳瑞二偕證王國祥在美捕房指控湖北人王福生於八月十九號夜八時許糾同在逃二人持械至年浦路共和里二百四十九號門牌攫取值洋二百元之金表金練金四開等物由捕將王解至公共公堂迭經中西官傳齊人證研訊被告否認搶刦供爲聚賭起釁日令押候補提人證再核在案茲悉陪審員英副領事白爾君對於是案非常注意以糾黨持械搶刦如果屬實罪應處死而據被告所供乃係賭博起釁案關生命出入未便含混虛　均應澈究是以白君親自前往出事地點私行察訪並商諸華官飭承繕票發交美捕房西探目利扶司華探目王四福包探周筱弟將臨訊不到見證王國祥賭徒嚴老九吳季玉提案傳同見證陳金寳金紀揚及乍浦路二百四十九號門牌二房主粤婦王張氏等連同王福生於前日午後解廨續訊兩造及見證並嚴老九吳季玉等各延代表律師到堂候示至二句三十分鐘白君蒞廨因此案關係重　　赴港高等師範生攝影 
　　七月九月十日攝於寰球中國學生會 
　　要深恐各人串供故命西探目利扶司將嚴老九吳季玉及原告張蘭生陳瑞二見證王國祥陳金寳金紀揚等先後帶至憇息室與張　　逐一隔别研詰一過然後升座公堂由白君宣諭曰本公堂訪查得嚴老九吳季玉張蘭生陳瑞二王國祥等均係以賭 
爲業本公堂按照刑律第二百七十六七八條起訴判令與王福生一倂交捕管押王張氏交三百元人洋並保陳金寳存洋一百元金紀揚免予交保與各見證一倂退去候下次堂期到案作證判畢退庭在堂旁聽者有以白君除莠安良　枉無縱莫不稱頌不置云 
[會議縮短分運單期限問題]  
　　上海稅務所長前奉財政廳令將分運單期限縮短爲五個月過期無效曾經茶商木商曁油豆餅米等業先後反對函經縣商會轉致稅所呈請財政廳長仍照舊章辦理以恤商艱並由縣西會訂期十一日（昨日）星期三午後開會集議已紀前報昨届開會之期茶木糖北貨布染織油豆餅米等業各代表先後蒞會首由顧蘇兩會長報告開會宗旨當將分運單縮短爲五個月詳細討論因此事商界諸多困難萬難遵從務須要求財政廳取銷以蘇商困公决訂期下星期二十七日（即陰曆八月十三日）開全體大會邀集各業代表續行磋議俟徵集同意然後公呈財政廳速將運單改期一事收回成命務達到目的而後已議畢即行散會 
[組設蒸汽洗衣公司]  
　　大陸報云現有人擬在滬開設蒸汽洗衣公司聞不久即將招股查香港與小吕宋早有此種公司成績頗佳以衞生言上海誠不可無之發起者調查香港與小吕宋兩處辦法及上海情形已發表報告估計在滬設此公司之經費連購地置機在内共需銀十萬兩所置汽機須每月能洗衣七十萬件云 
[鐵路洋員預防行車危險之條陳]  
　　滬寗滬杭甬兩路管理局呈交通部文云爲呈覆事案奉五月八日鈞部第八六四號訓令内開查行車以安全爲第一要義邇來車輛每以輪軸折斷致有出軌之患危險孰甚茲爲預防起見特訂暫行規則四條抄發各路仰卽飭令該管人員遵照辦理此令等因並附件下局奉此徑卽飭知滬杭甬機務總管芬茲　照辦理去後茲據函陳管見數則局長覆加察核所陳各節似有可採且於奉頒規則尚無抵觸之處未敢壅於上聞理合譯錄華文備文呈覆鈞部仰祈察核施行 
　　附錄譯文一紙敬肅者接奉上月十六日鈞諭並附試驗輪軸試行規則一紙祇悉茲將管見略陳於後（試行規則）第一條查購辦輪軸手續滬　路向照左開辦法辦理本路似應仿照輪軸必須向鐵局所認可之製造家訂購並須合於路局所認可之標凖規定書起運之前必須由路局之顧問工程師驗過第二條顧問工程師試驗輪軸時將輪軸若干驗至損折而止故運到此間之後似無庸重複試驗但各輪軸於裝配車輪之前必須用鏇床車光如果有裂痕或其他劣點當於此時畢露第三條各種車輛自可照此規則按期送至廠内試驗第四條各種出軌車輛自應送至廠内試驗再查滬寗路上機車輪軸盡田廠家保用二十萬英里想本路當能得同樣保證而客車貨車輪軸最好亦着廠　具結保單 
[財政廳不以南滙肉業反對認稅爲然]  
　　浦東南滙縣境周浦鎭肉店同業因反對屠宰稅認　史樹椿釀成罷市風潮迭詳前報茲聞該業聯名公呈滬海道尹及少署財政廳請爲維持後　已奉批諭令商會傳知該業照常開市旣而該認商亦赴財廳具呈該縣知事亦詳請核示茲由胡廳長批令該知事云呈悉該縣屠宰稅創辦伊始令由各肉業按月認稅足徵前次徵數並未核實此次改由認商史樹椿承辦自應切實查檢認眞整頓旣無違章苛徵情事卽不應反對認商代收乃該肉業等竟敢脅衆罷市抵抗認稅實屬目無法紀周浦鎭商會越權干預通告全境肉業反對認商尤屬不明事理惟現經勸令各肉莊一律照常開市應由該知事迅卽轉令該商會傳諭各肉業仍聽認商查驗照章領照納稅勿得違抗致干嚴懲並轉致周浦鎭商會嗣後不得再行干預一而准將爲首滋事唆使反對各肉商樣尤嚴辦以維國稅而戢刁風仰卽遵照辦理仍將遵辦情形隨時具報仍候省長曁　海道尹核示此令 
[借名開礦之誑騙]  
　　何少林延代表律師在公共公廨刑事科控被住居新閘淡水路三十一號門牌之山東人孟傳義於西曆一千九百十七年十月三十號以山東武北開礦爲由騙取洋九萬四千元昨由總巡捕房中西探將孟拘至公堂經張襄讞　同英白副領事訊據原告代表律師陳述案情請究被告亦延律師到堂代辯中西官判孟傳華押候禮拜五再行訊核 
[西報紀賽球爭論之概要]  
　　連日滬上各西字報登載西人賽球問題之爭論盈篇累牘均極注意本報以與華人方面並無關係故未迻譯今則涉及華人爰檢連日西字報掇其概要如下美國第九隊騎兵棒球隊前在上海比賽棒球迭次失敗旅滬西人以該隊素負盛名何以連負羣相訝異旋悉著名猶太富　裘逹愛斯拉（英籍）伊里愛斯（亦英籍）與根斯堡格三人曾與某西人約賭棒球之勝負彩金盈萬當騎兵棒球隊到滬時裘達愛斯拉等曾招待之迨棒球隊失敗裘達愛斯拉等獲彩　又贈資　干與棒球隊於是嫌疑紛起跑馬總會遂開會公議决定取銷裘逹愛斯拉之會員名義並停止伊里愛斯之會員資格一年惟據裘達愛斯位自行聲辯雖曾贈資與騎兵棒球隊然在比賽以後因其行囊羞澁故略予資助並非行賄云在跑馬總會未决定辦法以前上海洋文報紙初無登載惟英文滬報首先披露詞尤嚴厲除訪稿新聞外常著論說抨擊之著者爲尼爾遜（丹麥人）大字標題盈篇累幅裘達愛斯拉後存巨欵於滙豐銀行函致跑馬總會中之訴其行賄者略謂如確查有行賄實據願將存欵捐作戰中慈善經費否則破壞其名譽者亦當以同數之欵罰充善舉又因跑馬總會開除其名故現從小吕宋延請著名律師來滬起訴九日先請郝門律師函致英文滬報主筆陳有仁要求停載此事並附有條件二條一該報聲明道歉二該報捐資若干移助善舉否則依法起訴陳函覆謂該報主筆現爲丹麥人尼爾遜氏而尼亦有函致郝門律師自認爲英文滬報主人及主筆該律師等當日請准由公堂出票傳陳到案惟陳患病多時曾往牯嶺休養後復返滬擬乘中國號輪船赴美養疴該船定於十日夜由吳淞啓椗放洋郝門律師與裘逹愛斯拉等得此消息卽於十日午後請准公堂發出特别傳票派探馳往吳淞登輪搜查但陳之蹤迹杳然空手而回據昨晚英文滬報云陳有仁早知有此故仍留滬以待云十日午後尼爾遜持丹麥總領事之函送交公堂函内略稱英文滬報與丹人有關係此次訟案應由丹麥會審員承審云 
[車站上搜獲烟土四誌]  
　　販運紅土之小福堂卽電燈福堂在北火車站被軍署稽查員查獲解送軍法科訊辦等情已迭起前報茲悉福堂姓張前報所載之朱錦堂係是化名常庽租界某旅館内此項紅土係東棋盤街土行主郭姓派人在靑島採辦之物由福堂包運包銷貨到滬埠沿途有人護送向來私售烟膏各戸每至該旅館與福堂議價購買爭先恐後故已獲利甚多刻正由郭姓出資央人出面代福堂贖罪不識能邀准否 
[德人負債被控]  
　　德國人馥處（譯音）被本埠德華銀行淸理處在公共公廨控告不理欠銀一百五十兩昨晨由廨飭令中西探將該德人傳案經張襄讞與英副領事白君略詰數語判令交保候再訂期訊核 
[財政廳催送徵存解撥表]  
　　上海縣知事公署昨接江蘇財政廳快郵代電該縣應徵稅欵徵存解撥一覽表前經本廳嚴令催辭迄今日久仍未據遵式塡送實屬玩誤已極特電催仰該知事迅速將則項一覽表按月按旬查數分塡限電到三　内呈送核辦倘再任意延宕定當議處云 
[分運單須先盍印]  
　　油荳餅業萃秀堂公所董事張樂君近接稅務公所陳所長函云嗣後同業運貨前往吳淞江經過周太僕廟之貨船如有執用分運單者必須先赴大碼頭中段稅務公所稽查船呈驗運單加蓋印戳倘不蓋印或被周大僕廟駐卡扣留定須補捐等語張董業於昨日將以上情形刋發通告分送同業知照矣 
[黎黄彼奬勵華僑]  
新加坡華僑實業家林義順以創植橡樹起家致成鉅富平日頗熱心公益去歲皆由政府電召歸國道經津門晋謁黎黄陂暢談實業頗蒙嘉許並由黄陂囑代襄助籌振水災頗爲得力故由黄陂親書匾額兩方一曰天之奥府一曰竹苞松茂業於昨日頒發來滬交由華僑事務所轉遞新加坡林君寓盧收受以資奬勵云 
[鐵路員司請發奬勵金]  
　　滬寗鐵路六年份營業項下計　餘九十萬元前經總管理處會 
 
 
 

Page 11

 
 
議通過擬發給全路員司　勵金薪水一個月以示鼓勵業由任局長呈部請示日久未得部復茲聞全路員司以現届秋節需用浩繁該項奬勵金　請節前發給俾資應用擬會同各處領袖公呈任局長再電交通部請即照准並於秋節前發給以示體恤云 
[甯波同鄉會募捐消息]  
　　寗波同鄉會建築新會所設立商業學校募捐展限以來本埠各募捐員均積極進行而外埠甬人尤爲熱心昨接天津嚴蕉銘君來函助洋六百四十元葉星海周星北二君來函助洋一百元滿口史晉生君來函擔任募捐北京袁履登君在京邀集同鄉竭力籌募寗波余潤泉君代分捐册多本又洋貨公所洪復齋君召集同業開會認捐聞已集有成數將來各埠捐欵必有可觀事務所定於隂曆本月初十日下午二時開募捐團第四次大會　議進行各事已發通告矣 
[尊孔中學校開學]  
　　尊孔中學校自今春籌辦以來迄已半載租借信成銀行舊址作爲校舍房屋宏敞而所聘教師皆一時名士如閩侯林傳甲向係京師大學教員王潛山係同文繙譯館譯員業於昨日（十號）行開學禮由校長張仲屛致訓詞畢請修身講師林傳甲宣示以孝弟忠信禮義廉恥八德爲校訓次學監姚玉孫西文教員陳巢鷹相繼演說大致以昌明孔道研究國學爲挽救世道人心唯一之要務各界參觀者及到校學生均歡欣鼓舞臨時入學不及報名者甚衆聞因學者要求特開二三年級教室張校長又添聘中西教員數人幷擬續招插班生云 
[碱業公會常會紀]  
　　本埠碱業公會開辦以來甚形發達夏曆初五日爲該會常會之期由會長石榕夫提議儲金之法爲十六家塊碱同業發展之基礎以公司出貨爲根據每擔提銀一錢不三年必可積至數萬金以備開辦總製碱廠一所從此利益均沾云云各同業拍掌贊成均各簽字至五句鐘散會 
[通海救火會購辦消防器具]  
　　北沙通海鎭救火會向有太平水龍數架均係舊式且已年久失修凡遇火警不甚合用茲有該鎭商界施炳奎王佐才兩君重行組織大加改良請上海救火聯合會調查員吳崶魚購辦各種消防器具並將舊式水龍改造龍吳君爰向上海南市董家渡沈順昌機器廠定造大號洋龍一架並各種改良救火器械業經完備吳君已於前日與該機廠主沈蘭谷等親自轉運到鎭合鎭居民大爲歡迎當由吳君偕同該鎭施王兩君及全體救火會員在中市梢大操場試演各種器械該龍每分鐘能出水十餘擔擊射之高約十丈餘觀者鼓掌不絶云 
[中國紅十字會致長沙電]  
　　長沙義賑會任壽國先生鑒衡山曠紳等來函痛述災况極慘貴會已往放賑極佩大德本會湘賑部有賑洋一千六百元棉衣一千件擬乞李務丞先生撥交會同曠惺齋李子榮兩君散放祈電覆即分别滙運沈敦和唐文治等眞 
[馬橋鄉教育會改選揭曉]  
　　上海縣馬橋鄉教育會改選業已揭曉以沈澄淸號志淸爲正會長朱禮儉號意誠爲副會長張經野秦俊良朱月波張瑤琨蔣永卿吳秉鈞奚憲章　志夷等爲評議員 
[餘姚穀價頻漲]  
　　昨有自紹興來滬之人述及餘姚新穀登場之時每萬觔　售二百十元後因天旱乏雨田稻日枯且東鄉一帶地沿海濱鹹水日湧牛車灘以耕種上江如馬渚万橋周巷等處河水已涸船隻阻斷故穀價頻頻增漲至二百八十餘元而米商往購者仍極踴躍穀價尚有續漲之勢惟晚穀收成約有六分云 
[籽油茶油漲價]  
　　籽油卽萆母子油爲牛莊靑口萊陽等所産向由洋莊購辦作爲皂燭原料及揩抹機器之用且經化學家發明可以提爛配製瀉藥及化妝品生髮油用故時爲　人所收買惟滬上各油行來貨甚缺且銷路除華人製燭外别　用途是以存底向不甚多故山東貨業已斷絶多時前日由美商某洋行購買三百擔其價竟漲至每擔二十一兩七錢較上年已漲一倍云 
　　茶油係四川特産來貨共不甚多邇來滬北日商三井等洋行亦赴鎭江購買裝去配合藥品因鎭地存貨　限價格不合遂改在上海購辦現在調查存底共祗六七百件刻正議價每　約十五兩左右數日問亦已漲起二兩之譜矣 
[寗紹公司租賃棧房之阻力]  
　　　紹輪船公司督租十六舖新舞台舊址房尾作爲堆備未　完稅貨物之棧房爰特具禀新關稅司請示昨奉批示以該公司擬賃新舞台房　爲堆貨棧房惟該房屋係在該公司後面馬路之西不在浦灘考查關章凡須設未完稅之貨棧者應在灘邊碼頭附近俾使關員顧及所請核與定章不符應母庸議此批 
[緝私營長接任後之查察]  
　　新任蘇屬緝私第二營營長薛萬有於前日接印視事後立卽調集駐滬第一第二兩隊所　巡船十八艘昨在浦灘查點士兵及鎗械子彈事畢定於今日（卽十二號）親往閘港等處查驗第五隊防卡返滬後赴瀏河嘉定一帶考查第三四等隊官兵花名並各巡船防駐地點是否扼要以憑整頓云 
[新補巡警之指導]  
　　浦東爛泥渡淞滬警察第三區巡官劉恩誠以該區新補巡警爲數甚多　種規章多未嫻習業於昨日傳諭各棚巡長於每日該警等落差後務須逐條宣講俾免過有事故茫然無措云 
[香烟廠供不應求]  
　　浦東陸家嘴英美香烟廠邇來銷數頗爲發達所出之貨恒有供不應求之憾故昨由總大班洋人知照各工人趕緊工作並將各司事及女工等工資酌量增加以資鼓勵云 
[奇異之幻術]  
　　北四川路虬江路上海大戲院所聘之幻術家韓秉　已於前晚登臺所演各術頗覺新奇而以鎗送五人一齣尤爲海上從未見過聞今晚演其得意之作大變活驢　云於空中變來活驢一頭一人騎其上繼復變去云 
[婦人大哭喊寃]  
　　婦人陳左氏昨至地方檢察廳大哭喊寃稱是南京人今年三十一歲住在南市機廠街親戚家中婦人於十九歲時憑媒嫁於紹興人陳本朝　室其時母家還在蕪湖開設雜貨店所有家資已被丈天揮霍殆盡邇來丈夫聽信夫兄陳本南之唆使來申另娶一妻將氏抛棄不顧查陳本南現在英租界後馬路開烟紙店丈夫爲其藏匿氏向理論反遭夫兄恃蠻因此不服來案控訴請求提究着　丈夫到案究辦等語諭着明白補禀旋卽具禀呈案經林檢察長察閱之下以詞出一面本不准理姑念該氏一再哭訴諭候查明再核 
[花烟間内之兇劇]  
　　甲乙兩人在小東門外法租界花烟間同狎一妓前晚因爭風起釁甲持利刀將乙腹部戳傷腸流腹外傷勢甚重甲見已肇禍亦即用刀自向喉問勒傷後由探目黄金榮張掌福聞悉前往將甲乙兩人車入捕房經捕頭略詰數語着卽送往醫院醫治候痊愈後解送公堂訊辦 
[毆傷孕婦之處治]  
　　甯波人唐阿富因將孕婦兪邵氏毆傷腹部以致小産由捕拘解公共公廨訊判押候原告傷愈再核在案昨晨復訊先由原告投訴被毆情形質之唐供認行兇不諱判押西牢半年再償原告醫費洋三元 
[衍慶堂與衍澤堂之纒訟]  
　　南市鹹瓜街衍慶堂衍順泰等膏藥店主胡　元等投地方審判廳控小南門外姜衍澤堂主姜利川違法起訴揑名登報毁壞名譽請求提案訊究追償損失名譽　情當經該廳核准傳齊一干人到案於前日午刻由蔡推事官開庭辯論擄胡德元供稱在鹹瓜街設肆營業已有二十餘年查衍慶堂牌號係向前東汪姓出資盤下所有一切仿單圖章亦由汪姓盤交下來詎姜利川並不交涉於前而忽交涉於後此次指商店假冐牌號碍其營業控經淞滬警察廳竟將民人等二人拘押該廳有四五日之久嗣經司法科訊明交保釋出因此商等損失費用洋數百元事後姜利川反揑商等之名分登各日報廣告以致商等名譽全失况此事全爲民事性質姜利川果要涉訟應在案下控訴不應越控於警廳且查此事並無違警關係要求訊究等語次由姜利川供本地人衍澤堂藥店爲祖造之産秘製各種膏藥數百年行銷各省光緒十六年份曾禀准前上海縣知縣裴浩亭出示公布歷久相安不料近來查見市上有人僞造膏藥一再根究始知鹹瓜街胡德元等所開之衍慶堂僞造向論不　無奈據情控經警察廳將被告並仿單圖章等傳案審訊明確判　被告以後不得冒牌具結送查仿單圖章存案没收餘外並無利情此次胡德元等不應來案朦控請將案撤消後由兩造所延　師出爲辯護原告律師又將被告姜利川所登各報毁謗原告之廣告呈案問官問姜曰此等廣告由誰去登答稱事雖爲商人前去登報係憑　察廳偵探王愼卿前來並面付廣告費洋十元又稱爲胡德元等轉囑等語問官一再駁詰　遣各執如前遂判分别退去候函請警察廳吊閱案卷並再傳關係各人到案續開辯論 
[經理薦人受累]  
　　楊妙勝在胡家木橋開設生秦米店前日至五區三分所控經理朱杏生薦來夥友朱鼎和捲取店中存洋六百九十八元而逸及向杏生追問語多推諉請求究追等情當經唐警佐質訊一過判解司法科訊明核奪 
[生財變價抵租]  
　　收租人汪寳山前至法公堂控房客陶漢英欠租避匿棄下生財所值無幾情爲核示等情判將生財拍賣作抵在案昨由捕頭到廨禀稱陶之物件現已賣得銀十兩零七錢請示撥付中西官判交原告領去餘欠俟被告出面准予隨時扭案訊追 
[再誌勸業場門前之點綴]  
　　僞造勸業場游券之蔡德富經警廳司法科訊明判决鎖項發往勸業場門前示衆十天期滿帶案再核已誌前報前日該犯在該處示衆之時竟欲扭斷鎖練希圖脫逃幸看守巡工防備嚴密未被逸去乃禀明一區二分所王警佐加派游巡二隊隊士輪流防護 
[婦人設榻賣烟]  
　　庽居虹口梧州路六百五十九號門牌之浦東婦人王張氏私設烟具留人吸烟當被包探葛祖元查悉協同西探鄧將氏拘獲連同烟　帶入捕房昨解公共公廨經中西官訊實判王張氏罰洋一百元充公如不繳洋改押女所三月烟具銷燬 
[查獲裏虹口烟窟]  
　　甬人張阿毛在裏虹口街六號屋内私設烟具供人吸烟茲被五百九十六號三百零八號華印兩捕查見當將張阿毛連同烟具帶入捕房押候解廨請究 
[破獲花會聽筒]  
　　流氓孫和尚曹方德在東嘉興路一千二百九十四號門牌組織花會聽筒四出誘賭被哈爾濱捕房中西探查獲將孫曹兩人拘入捕房昨解公共公廨經中西官判孫曹二人各押西牢半年 
[流氓設攤誘賭]  
　　流氓本邑人應長林串合羽黨在崑山路擺設賭攤誘人賭博當被八百十五號華捕查見將應連同賭具帶入捕房押候解送公廨訊辦 
[燃放花爆之受罰]  
　　顔料業鉅商邱某向居新閘威海衞路前日遷移至同孚路二號半門牌進宅時燃放花爆被三百另二號華捕查見以其違章歸禀捕頭轉請公共公廨出單於昨晨傳訊邱延律師到堂代爲辯護中西官以據捕房禀明違章屬實判邱罰洋五元充公 
[馬車違章疾馳之結果]  
　　駐滬丹國領事署繙譯鄭鏡淸於七月一號乘坐馬車自行拉韁在靜安寺路疾馳被總巡捕房十七號西捕頭安司查見以其違竟喚到巡街捕偕鄭同至捕房存洋一百元保出翌晨由公共公廨　西官傳訊之下判候函致比國領事訂期會訊在案前日經比副領事蒞廨會同李襄讞復訊之下判鄭罰洋二十五元充公了事 
[緝獲攔路搶劫之匪徒]  
　　浦東老嫗張沈氏前由女婿家雇車擬回家中詎行經法租界新開河地方被匪徒數人上前將包裹一個搶去當由該氏報告捕房查緝在案茲經包探姚金福拘獲張阿四一名吊出裙子一條餘贓已無着落遂將張帶入捕房昨解法公堂由　探上堂禀稱尚有餘黨未獲請爲展期開審中西官判還押　提到同黨並着緝贓再行核辦 
[過犯攔刦金飾]  
　　匪徒甬人馬阿炳前晚在廣西路攔劫婦人郭周氏之金耳環一副圖遁被氏喚捕追獲連贓帶入捕房昨解公共公廨經中西官訊供屬實以馬孫過犯屢戒不俊判押西牢三年贓給原告領去 
[上海縣公署批示三則]  
　　裘方林爲收回墳地磋商　效呈請核奪由前滬軍營租用民地軍隊不　遷讓業戸不　收管旋由沈紳照等措繳營房建築等欵移駐於築營房始將租地讓還該民但知收回租地於沈紳照等原　之欵未經提議公認未免不恕着持平磋　淸理母稍偏執此批 
[程徐氏爲遵批查覓培垚公司無着懇請批示遵循由]  
　　此案函准會丈局查復培垚公司承買前淸淸丈局召變之地已由培垚公司出租與美商師美斯轉立美册九百號道契前之批飭查覓培垚公司依法起訴以　權有着無着應候法庭解决而後定據　培垚公司無從查覓儘可呈訴法庭公示催告未仲率准给諭此批報紙存 
[劉地開爲請領逃妾劉氏由]  
　　呈悉查該商於劉氏並非正式婚姻且據劉氏泣訴被虐不願爲妾因此發堂留養所請應母庸請此批 
[介紹新刋]  
　　中國科學社雜誌現已出至第四卷第一期昨承惠贈二册閱其内容如任鴻雋之（發明與研究）吳憲之（水於化學上之位置）侯德榜之（科學與工業）李寅恭之（森林與農業之關係）等篇均足供學者之研究與實業家之取法特誌之以爲介紹是書定價每册二角五分全年連郵費二元八角六分經售處上海及各省商務書館中華書局 
[謝劵]  
　　滬杭甬路定本月二十二日（隂曆八月十八）特開海寗觀潮專車昨日承贈車船票一紙 
　　上海慈善救濟會定本月十五日（隂曆八月十一）下午四時假座新舞臺舉行湘賑慈善救濟劵開奬昨贈參觀劵二紙 
　　中國幻術家韓秉謙在上海大戲院獻技昨日贈劵四紙倂書誌謝 
來件 
[張一帆致馮段書]  
　　致馮代總統書竊維權所在實爲亂階糜爛中原誰尸其咎當局者不能無過越俎者未免欲言在昔袁氏當權蹶於野心之勃發黄陂柄國惑於衆論之紛庬譬如厝火而酣眠何啻揚湯以止沸閣下依法繼任應天順人凡在國民應無苛論然而車已躓矣猶尋覆轍之途川可防乎詎有安瀾之日請言梗概勿罪狂愚當元首就任之時正一國從風之會釁端未啓南北無爭宜收統一之功庶慰雲霓之望不謂太阿倒枘同室操戈屯王濬之樓船解潭州之節度終朝褫帶一節飄風景升子陽之輩自謂英雄棘門灞上之軍眞回兒戲禍機旣伏亂象遂生大將潛奔勝兵宵潰釀成巨患靡有已時其誤一也巴陵旣失戰禍重開西南固有魯莽之嫌中央亦鮮調停之實四循自誤輾轉成疑騎虎之勢已成首鼠之端未釋坐令風塵　洞城市邱墟虎豹當關荆榛碍路生命等於螻蟻法律視若贅瘤　無苟且之安民有流亡之痛大局如此元首謂何徒爲壁上之觀坐視寰中之禍其誤二也政潮再起謠諑　興未徵山後之兵先發遼東之騎初規渤海旋薄京畿苟伸大義之　何憚三軍之譟而乃揮戈春黍補牗攻墉益開軍人干政之風長成藩鎭憑陵之氣要盟是踐威信何存亡國之象埀臨内幕之爭逾烈其誤三也禍結　連民窮財盡債權滅國强敵當吭猶且借欵而殺同胞不悔弟兄之鬬違心而頒明令無殊傀儡之牽縱有含辛茹苦之艱已無委過辭衍之地心肝嘔盡枘鑿　然其誤四也綜此諸因皆成惡果狂瀾旣倒無力回天遂事不尤何容饒舌顧求治致亂富原爲政之用心救火燎原又豈初衷之所料淸議卽能共諒撫心終疚神明甚願勿徇利權勿存意氣勿　卸職而處旁觀之地勿以小忿而爲無謂之爭冀回大海之　或挽東隅之日進忠言而逆耳匪曰能之救國家於將亡是所望也 
　　　段總理書頃見滬報知公引咎辭職在過渡期内此爲　有之文而環顧國中已處瀕危之　竊　自量欲有所陳敢貢狂言幸埀淸聽鄂州倡義大將專征公親提廣水之帥不薄　城之壘羽書一發淸運忽終共和告成萬世利賴項城稱帝諸將從風猶豫者以河山帶礪爲盟倔强者有臺使封刀之嚇公始終反對挫折不撓終廻捲海之瀾遂奏回天之績變軍復辟北闕屯兵禍機迅若飄風　本危於累卵公誓師討逆破敵收　民國躓而復安全局蹶而重振是公甚有造於民國也然而兩年以來國勢日危民窮　其瘡痍滿目　鏑驚心誰實爲之至於此極總理職居首揆轄羣僚　於元首旣當爲唇齒之依對於國民亦當若皮毛之附而乃一言不合拂袖而行逞意氣於崇朝忘　家之大局卽使兩賢　阨猶宜　曲求全况當萬險交乘何忍倘徉去國此公之不能無過一也滄河勸駕渤　回車　期廉蘭之交驩忽搆周鄭之大隙　法而　免總　黄陂固有嫌矣通電而不負責任先生獨無過乎洎乎一國張皇三力獨立召援兵於淮泗屯士馬於京畿　成强賓弱主之風終有復辟奪門之變此公之不能無過二也共和已　全國一家矧當茲同舟共濟之時豈宜存我北彼南之見坐全俑人僨事鎭將稱兵軍中之　蓋　移湖上之艨艟盡走甚至潭州久得戰禍猶延九道連營不迓　樞之節前茅未進先要　　之封假武力以促和平非其時矣驅同胞而轉溝壑豈不痛哉質諸逹者固嘖嘖而退有後言卽在野人亦期期而以爲不可此公之不　無過三　外債亡　自昔已然藩鎭專權於今爲烈募六飛之　騎借出府之精兵推波以助狂瀾一舛至於再　牆　而外不禦侮財盡而國亦將亡行有摘瓜抱　之嗟不顧披枝傷心之出此公之不能無過四也總之功罪難淆是非可判以個人而論　曰心木無他就執政而言終謂人難共諒誠　當此時會盡卸政權持節臨邊督師參戰不惟增高國際之地位更以長養一己之警光决策之良無過於此否則幡然改計止戰言和合策力以事國防協南北而求統一亡羊之牢非晚桑榆之失可收如其不然則進旣　能退尤無地譬如沈醉漏舟之内酣歌頽廈之中心已死而魂尚未醒屋將傾而人猶不悟至下之策蔑以加茲下走江左布衣海東狂士春申賃廡久作寓公名刺生毛不通長吏非有求於公也敢爲事後之箴規獨無意於是乎願借席前而籌策 
中華職業教育社通訊 
[創設中華職業學校募金啓]  
　　諸君欲救國貧乎欲救民貧乎速贊助職業教育伿求教育有善果乎欲求社會百業改良與進步乎速贊助職業教育職業學校是教育事業亦是慈善事業惟仁人君子玉成之 
　　中華職業教育社成立以來社員最近統計達一千二百餘人用種種方法竭筆與舌之力提倡職業教育喚起各界注意今又在上海辦一職業學校先設鐵工木工鈕扣工三科半日讀書半日作工不收學費已在西區陸家浜放生局東建築校舍計可容三百二十人就學兼可容一百二十人寄宿若收夜課生及其他補習科生更無限額　辦中央木工教室一所便上海縣立市立小學分班往習此校舍已落成各項機器已安設學生已上課同人對於此職業學校之希望有種種（一）職業學校之學生一經畢業卽可謀生計此校成立五年之内直接受益者至少必有五百人十年之内必有數千人（二）上海爲全國交通中心各省來此參觀者月必數十起自此校成立各地學校之辦法必從而仿效改良（三）因上條之關係自此校成立全國數年之内必有百十職業學校繼起而風氣爲之一變（四）從前學校往往教子弟死讀書畢業後無所事高等游民日多而民愈貧而國愈貧今立此等學校實爲挽救之起點（五）製造不改良百業不進步不能與外人競爭而利權外溢何以故曰工商不學故今卽學卽工商百業之改良與進步將以是爲基礎 
　　本校開辦費預算建築約一萬元機器及校具約一萬元其經常費第一年至第三年共四萬元（原定鐵工木工兩科各三年畢）業今添設鈕扣工科姑以第一届畢業爲期草立三年預算）應共籌六萬元已承上海公欵補助及諸同志捐集實收萬元計尚不足五萬元用是組織募金　分隊籌募公請朱慶瀾君爲總隊長聶雲臺君爲副總隊長諸同志分任隊長隊員謹懸五萬元爲定額今特以此五萬元之數仰求佽助於當代贊成本社本校宗旨之諸君子 
　　有獨力捐助本校開辦費及歷年維持費者本校願以其人之名或其人所特命之名爲校名其有一次捐助二千元以上者依社章謹推爲本社永久特别社員並贈金質徽章其有一次捐助二百元以上者依社章謹推爲不社永久特别社員均按照捐資興學條例呈請教育部給予奬勵凡捐金者不論多寡一律鐫名於本校永爲紀念謹陳悃末佇誌鴻名 
　　對於本校負責任者本社議事員黄炎培（兼辦事部主任）沈恩孚（兼基金管理員）郭秉文張元濟賈豐臻史家修楊　棟穆湘玥朱葆康王正廷吳馨莊兪辦事部主任黄炎培總書記蔣夢麕學校主任顧樹森同敬啓 
　　募　期間七年九月 
　　收欵處上海甯波路上海商業銀行繳到後由銀行製給收據爲憑 
雜評二 
[絲業之今日觀（訥）]  
　　國人之論振興實業者莫不曰棉鐵主義然而鐵之在今日不能有所發展固無論矣卽所謂棉外人營　之權力日益擴張我國營業之權力日　薄弱其不能與人競爭也已可概見至與棉業相顧之絲今亦　業退敗勢　操縱於外人之手鳴呼我國向抱棉　主義之人實業家將有何術以救濟之乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬漁翁謝議員擡舉書] [  漁翁]  
　　新國會參衆兩院議員之　漁翁者鑒謬蒙執事不棄以選舉大總統盛典厠列賤名何德何才當此一票雖似出之兒戲情同陪　毫不發生效力然漁翁之名自此大震漁翁之利則已有人收之矣竊念漁翁以風燭餘年　木已拱頻年幸蒙朝邦諒我得以優閒歲月待老林泉靑島生涯自謂機心已息迺者大樹將傾踰垣　避以暗　之烈情同鷸蚌推　老夫謂爲北洋老輩竟欲以難鉅相投夫老夫特東海一漁翁　本無得利之心當此波興浪作之　實無智力晚此狂瀾四海之大何患無才而必重累老夫哉且此次兩院議員之總數爲四百三十六票除眞能　得漁翁之利之眞正漁翁已獨占若干票外欲收漁翁利者多或得五票或得一票或竟一票不能得如赫赫現任氏理總　竟同　　而煌煌之國務總理僅得五票其餘如威振一　之經略使　　令耽耽虎視之各督軍倂一票　無之而我老朽之漁翁腦筋　　居然　得一票之利此次票價最高之值聞達萬圓須　我漁翁鄙吝　成萬不願擲此萬圓博此　名無實之一票大總統　涉於金錢運動　疑　此舉　漁翁之議員以滑稽的投票表良心作用　人之不爲金錢　動不爲軍威惕　爲　敬我漁翁獨私心感激敬抒苦衷以　惟照不宣漁翁　首（三） 
家庭常識 
[治乳癤乳癰] [  周維馨]  
白花　丁一兩全當歸一兩細生地一兩金銀花一兩甘草一兩右藥五味用水一碗煎透至七八分加黄酒一斤復煎再加黄酒半斤如不飲酒者一盅亦可此方初患時服之神　無匹　余鄰家祖傳方也 
[類除去臭氣法] [  秀瑩]  
以油通入蒸氣靜置數日上部之油卽無臭氣 
[酥藕] [  祖襄]  
揀肥大藉爪數枝去節於孔中滿貯糯米而用糯米若干幷煑之如欲速酥可放入鹻末少許待　熟時加赤沙糖桂花（可向肆問購糖拌者）若干（甜淡可任意）煑至米成稀飯然後取出切片食之味甚可口稀飯即杭俗所謂藕粥味亦甚美 
工業須知 
[工業用水之研究] [  稼叟]  
　　凡良好之飲用水亦　於工業用然因使用之目的不同故其鑑定不無差異今枚舉於左 
　　（甲）製絲用水水與製絲之關係甚大而水質之適於製絲用者甚少故設立絲廠應先考察其地形之如何幷調查其水量之多少四時有無差異庶幾絲無減色之弊水無缺乏之虞矣茲將水質感應於製絲之關係及製絲用水之改良方法分述於下 
　　（一）水質感應於製絲之關係（一）水中有　則煑繭遲熟解舒與抱合均劣絲帶赤色或褐色以手觸之覺帶粗硬且練絲時之減量亦多 
（二）水中有亞莫尼亞者解舒易而絲量多但絲帶赤色練時減　亦多 
（三）水中有鹽素及鹽素化合物者解舒雖易而絲常帶赤色强伸二力均爲減殺 
（四）水中含銅者解舒不良抱合亦劣絲　帶白色　淡綠色以手觸之甚覺粗硬 
（五）水中有鉛或礬土者抱合　良　　灰色或赤色以手觸之常覺軟滑 
（六）水中含石灰及　者解舒抱合均劣絲則帶暗赤色以手握之甚覺粗硬又　伸二力均　練時減量亦　 
（七）水中含有機物　煮繭易熟解　良好絲　亦多但抱合不佳絲帶黝色以手觸之覺太軟滑 
藝林瑣記 
[都門各書家漫評] [  長沙省]  
　　　　　得圭峯之神髓翔白鶴於雲中華璧臣骨重神寒不食人間烟火朱經田祝蔭庭模仿山谷而朱以幽秀勝祝以蒼老稱馮公度雄厚圓勁是受石菴衣鉢者胡芰生姚茂亭亦均皈依石菴亟魄力胡爲較勝　琴　摹唐　魏力追古人用　頗能變化王揖唐舒卷自如點塵不　蔣華甫中矩中規自是率更　　胡璧　蒼古而無俗骨莊思緘拔劒張弩辟易千人　瑞臣丰度端凝玉堂淸品徐花農如中年婦女風韻猶存　碗力嫌弱曹理齋氣象肅穆結　謹嚴邵伯　古茂遒勁吐棄凡庸李毓如易一厂步趨松雪搔首弄姿一失之浮一近於蕩林宗孟奉北海河南　圭臬而獨能遺貌取神郭春榆大家風範舉止安詳劉鑑父如張緒少年風流自賞梁卓如古樸湯濟武淸超樊樊山淵停岳時如爽氣朝　撲人眉宇夏仲膺得雲麾筆意瑞光上人接懷素薪傳王爵生取法覃谿自高崖岸徐菊人張振武惲薇生俱致力於大蘇　惲氏開張而嫌肥張氏收歛而稍瘦若東海則工夫雖深流弊亦滋甚殆如其人也其他能書者未見其字不敢贅（一） 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ法國囂俄著） 
　　第二十五章雪獄（三） 
　　羅佶夷　曰趣言之吾候汝之頸血以領冢宰所許十二金鎊也麥東曰吾有書信一束汝能於我死後上之冢宰則冢宰得　必有重　汝富貴立可至也羅佶果大悅曰孺子此語尚足動聽吾許汝趣以授予麥東曰卽在我衣袋中也羅佶逐命四憲兵捉之段繯　佶則探其衣袋果得書函一束卽自置之襲中視麥京氣絶　　　其地板流水方　湍而奔乃釋其繩　屍　溪　　自拭其額汗而出獄門甫啓忽覺濃烟如墨直撲　面氣噎幾爲小宣詫曰豈堡中失火耶亟登高處望則四隅通明營房獄室已莫不在火中但見綠衣之兵幢幢施其灌救而火勞之熾已成燎原不可復遏時　隂之下方　　卒佇而望火曰惜哉罕恩死矣羅佶駭曰誰謂罕恩死者曰彼乘　熟寢時遂縱火自焚吾恐今夕營兵被焚死者正不知幾何汝不聞號哭聲耶此必營房中失火矣止言時忽聞一陣爆烈之聲所立之　已崩頽而　　　　横　遠避幸未遭壓而回視二人早已葬入斷垣零瓦之中而火勢如山直自對而　向羅佶　佶大駭乃抱頭狼　直　堡　回視堡中已或火窟一營兵十蟄處於蜂房之牛鮮有免者惟獅土塔去　較遠尚兀立於火光之中安然無恙蓋罕恩此時始盡報其仇矣羅佶無心觀火以麥東之函尚有其懷中富　之心方熾卽破曉而有竟叩　宰之門時亞菲爾晨起　久旣進羅佶並知堡中失火顔色乃大變白如死灰然其變色非以焚堡故也　爲手中之一信此信卽麥東致冢宰之函箋作粉霞　似有餘香撲人實卽其夫人致麥東之情書也亞菲爾怒極握拳格格作響及廻　見羅佶尚立未去則叱曰狗汝立此何爲羅佶知幸運至矣則脅肩以笑曰冢宰今見書矣亞菲爾大怒　　抵案曰見矣汝將何爲羅佶鞠躬曰冢宰吾望不奢　爲御　之屠伯足矣亞菲爾大怒曰惡奴汝欲爲御前之伍伯耶佳立呼其侍衞曰來則二黑衣人立至曰此人無禮爲吾　而出之卽以此時始　其　羅佶大詫尚欲有言而黑衣人已挾之而出羅佶欲得反失腦海暈然乃不知冢宰之怒果爲何故殆卽　謂不測之　乎（未完） 
特徵稿件 
　　自由談近來投稿類皆陳陳相因讀者無厭倦茲擬將原舊各欄改換一新特徵稿件如下（一）小品文字以　情並秀者爲合洛或今人所著游記以叙述風景歷歷如繪者爲合格（二）益　圖畫試以英文字母或中國繁用之字會作簡單人物形狀便不識字者易於記憶圖畫以便於木刻者　限（三）　於　術上之品評　方法（四）饒有趣味之譯件或　記（五）約二三千字之文言小　上列五項酬潤（一）（三）（四）（五）分三等酬每千字自三元至一元（二）每幅限川四字分二等酬自二元至半元稿寄自由談編輯部無論　刋與否原稿概不檢還並答復稿須蓋圖章應得酬潤人名每逢陽曆月朔揭載不欄向本館會計處支取 
 
 
 

Page 15

 
 
   
 
 

Page 16

 
 
   
 
