# 1917 - 267 - 4916033

 

Page 1

 
 
   
 
 

Page 2

 
 
時評 
[决口（冷）]  
　　黃河决口西電有以爲非或者天逼我人不若是之甚耳然而試觀我人之自待何如 
夫民猶水也黃河之水不决口人民心理之决口與否今尚未可知也人民心理之决口與否當與參與國事諸人之决口以卜之决口之勢未使勿成而調停疏通協議之方猶之杜塞杜塞之能否有效即决口之是否能免其閭蓋間不容髮也雖然杜塞而不疎洩誠非根本之道也 
　　平水然平國亦然 
[命令]  
　　九月三十日大總統令直隸督軍兼省長曹錕電稱本年夏秋以來　雨連綿近　一帶河流日漲正飭設法防堵據報南運河决口三處水勢猛烈防禦宣洩勢均不及以致浸灌津埠盡成澤國難民數十餘萬流離蕩析棲食無所日來水勢有增無減災情奇重亟應妥善安挿等語披覽之餘殊深憫惻著財政部先發帑銀三十萬圓交督辦水災河工善後事宜熊希齡會同該省長遴派　正官紳分赴災區趕辦急賑並由該都陸續籌濟所有工賑各事均資成該督辦悉心規畫妥速辦理務使水有所歸人民安慶以灌沉災而奠民生此令 
　　又令川邊鎭守使殷承瓛電請辭職殷承瓛准免本職此令 
　　又令調任熊克武爲川邊鎭守使此令 
　　又令國務院存記任濁著發往浙江交該省省長酌量任用此令 
　　又令財政總長兼鹽務署督辦梁啓超呈請任命盧元琮試署兩淮伍祐場知事應照准此令 
專電 
　　北京電頃晤張院秘長言政府對待湘事暫聽傳督自辦軍隊入湘者止於長沙除湘省軍隊外並未前進至陸與湘之關係此種報告甚久然政府則必須分湘粤爲兩事因陸之圖湘並無正式確據惟不能證明與陸絶無關係云云（一日下午九鐘） 
　　北京電交通借欵近日正在密議中日人山成氏來京即因此項借欵與匯業銀行事聞交通借欵可先成立（一日下午九鐘） 
　　北京電大閱地點改南苑限近畿各師旅現模範圑警備隊亦准參列共約三營人聞經費預計需洋百二十萬（三十日下午六鐘） 
　　北京電教育部制定大學令十八條公布要點分文理法商農工六科設二科以上得稱大學但設一科者爲某科大學預科須中學畢業年限二年本科由預科升入四年設大學院以本科畢業生選入設評議會審議各科廢止及教育部長諮詢事件（三十日下午六鐘） 
　　北京電教部召集全國實業學校校長來京開大會議派出王家駒　幹事長先行籌備並預派蔣維喬等充會議出席委員（一日下午五時） 
　　北京電參議院召集令未下時豫人以研究系指定者爲王敬芳郭涵陳銘鑑方貞任曜墀皆屬豫南致豫北淪爲無人格之地紛電督長誓不承認風潮極烈（三十日下午六鐘） 
　　北京電參議院令下之先一日由部通電各省指示選派方法北五省某某督長因支配員額問題已起極大爭議來電質問並求解釋（一日下午五時） 
　　北京電馮昨傳見新簡永定河督辦孟憲彝許飭財部籌撥現欵十萬俾兼程赴工餘俟十日内續撥（三十日下午六鐘） 
　　北京電提署加賞五百元拿鈕傳善（三十日下午六鐘） 
　　北京電孫多祺在京被捕聞爲鳳陽關交代不清並查有侵漁實據一說係菸酒銀行案牽涉（一日下午五鐘） 
　　北京電雍濤因侵佔廟宇毁損古物被捕（一日下午五時） 
　　北京電津浦路下行快車由滄州至浦慢車由梁莊至浦旅客赴津須由梁莊自雇小船計程十二英里（三十日下午六鐘） 
　　北京電財部編造省表通電財廳迅設統計專科（三十日下午六鐘） 
　　北京電中央據探報章太炎持印到滇唐拒不納所擬軍府遷往雲南更無商量餘地 
（一日下午五時） 
　　北京電倪嗣冲張懷芝等請將張鎭芳緩刑（一日上午十鐘） 
　　北京電齊耀琳赴津後又回京聞齊因與李不洽謀他調 
（一日上午十鐘） 
　　北京電皖省長黃家傑電請北來政府未允（一日下午九鐘） 
[外電]  
　　北京電官場消息云直隸西南端開州附近之黃河北岸决口數處確實詳情今尚未悉現疑乃南岸居民恐南岸潰决以不正當行爲私損對岸以期自保所致此固中國之舊習也據該境河工某華員聲稱濮州附近黃河北岸曾開一河以資灌溉與黃河並行而復於下游通入黃河今所决者如係黃河則大禍已成不可挽救彼意惑係枝河岸坍亦未可知如確爲黃河洪水瀉入平原天津將大受其害揆度水勢一向萬河北流萬河在開州下不遠河身低於黃河注流於運 
 
 
 

Page 3

 
 
河故黃河决口如大則河流恐將離其較高之河身而下趨萬河其結果或將在天津附近取一新道入海目下未得明證故不能確漸是否已臻最惡劣之點惟縱無黃河問題即就直隸災情而論已極重大數百萬人之廬舍今皆蕩盡冬季之前水無退望故死於水者及死於凍餒者當以數百萬計政府已請取銷國慶紀念日之大閱禮俾撥此舉經費洋二百萬元以救直省水災（三十日） 
　　天津電專家現信所傳黃河决口消息不致危及天津直督昨派兵六百餘人赴天津大沽間鹹水沽新城兩處依工程司計畫開掘鉅口洩水於海當地之人已起反對前四十八小時内水勢稍退但前項舉動之影響尚未覺之工程司豫計津埠積水至少須兩月始能洩盡惟租界以内者如無意外發展則一月可盡天津以外被淹之區今日見其廣聞保定德州亦有水患英國圑練隊今在被淹之區澈夜巡邏以防刦掠（三十日） 
　　北京電中政府已延請前充印度北境鹽稅專員今爲印度稽核長之甘白爾爲中國鹽欵稽核署人員年薪英金四千鎊擬令甘白爾氏於明年一月内由印　抵中國隨丁恩氏學習至四月間爲止此後丁恩將告假七個月按照目前規定丁恩氏於一九一九年一月退職甘氏若來將於丁氏告假期内代丁氏執行職務將來丁氏退職後所遺之職卽畀諸甘氏（三十日） 
　　北京電西面之水起於濮州某地距彰德較距開封爲近（三十日）以上字林報 
　　開封電黃河無損懷慶西武涉縣之澗河（譯音） 
决口官場云不久可望水退與黃河無礙 
（二十九日） 
　　字林報按黃河在開封向東北銳折濮州在距開封七十五英里下游魯境内澗河在開封西七十餘英里處入黃河惟路透電似稍有誤會蓋武涉乃在懷慶之東也 
　　重慶電蜀通輪船夜半抵此（二十九日） 
　　以上路透電 
　　漢口電湖南方面昨今乘坐火車或輪船到漢者頗多觀測者以爲湖南形勢不穩此輩避難而來（一日） 
　　南京電昨日爲李督軍壽辰各界賀壽來賓甚衆（一日） 
　　南京電經由津浦鐵路之郵便物前因天津附近洪水爲災一時不通兹已於昨開通據報該鐵道沿路之良王莊傳家村一帶水已漸減 
　　（一日） 
　　東京電法學博士堀江歸一氏近受中國政府聘爲改革幣制顧問定以三個月爲　　　　　　　出發（一日） 
　　東京電東京及東海道各地昨夜大風爲災直至今晨始息房屋人畜及交通機關受害者頗多（一日） 
　　東京電昨夜來之暴風雨經濟的損害想必甚在祇因電信不通故未能知詳細大約需十日後方能詳悉被害地方在東海道關東米穀收成影響尚少惟葡萄野菜等受害甚大而工場被淹者甚多此項損害當亦不少因此次之暴風爲世界所稀見故股票交易今日停止（一日） 
　　東京電秋山雅之介氏今日奉命任爲青島民政長官並任命夏秋十　氏以次十三人爲事務官北里龜太郎氏及某二人爲技師古賀傳吉氏爲遞信部長坂口信男氏爲鐵道部長（一日） 
　　東京電田島清十郎奉命爲青島陸軍病院院長（一日） 
　　東京電大藏次官一木乙彦海軍次官栃内曾次郎陸軍次官山田隆一農商務次官上山滿之進製鐵所長官押川則吉日本郵船會社社長近藤廉平川崎造船所長川崎芳太郎大阪商船會社社長堀啓次郎東洋汽船會社社長淺野總一郎三井董事圑塜琢磨三菱董事江口定條岸本兼太郎山下龜王郎諸氏今日均奉命爲戰時船舶管理局評議員（一日） 
　　東京電日本海軍近以第一第二第三各艦隊及練習艦隊各鎭王府第一預備艦編成聯合艦隊任命吉松茂太郎大將爲司令官堀内三郎氏爲參謀長平塚保氏爲機關長（一日） 
　　以上東方通信社電 
[戰電]  
　　倫敦電海格將軍報稱前敵僅有砲戰英軍發炮轟散波萊岡叢林東面聚集之敵兵並在魯斯東面逐退以炸彈進攻已敵兵（三十日） 
　　倫敦電公報云今晚敵飛機攻擊英倫東南濱飛行於伊塞克斯·蘇塞克斯·坎特沿海一帶大半不敢飛入内地僅有數架進窺倫敦未能飛抵沿海一帶有炸彈落下死傷未詳 
（二十八日） 
　　倫敦電公報局宣稱機最近報告昨夜空中襲擊一役共有飛機二十架未敢穿越倫敦之防線僅在坎特·伊塞克斯·蘇福克·擲下炸彈未有死傷所釀損失不足介意太姆士河枝流及海濱外各擊落敵飛機一架公報云今晚八九時間又有敵飛機數隊飛過坎特與伊塞克斯海濱抛擲炸彈内有數架曾攻擊倫敦在京　東北與東南區擲下炸彈數枚（二十九日） 
　　倫敦電公報局宣稱昨夜敵飛機襲擊一役炸死十一人傷二十八人物質損失不大 
（三十日） 
　　倫敦電昨日德公報云德飛機以炸彈擲擊倫敦及英倫南海濱數處今日德公報云德飛機攻擊倫敦船塢及貨棧並萊姆斯干特·希爾萊斯·瑪干特數處地面曾起火諸飛機均安然飛回（三十日） 
　　俄京電　里斯慶柯氏暫攝外交總長任曾發表文告勸國民當同心戮力應付國事勿走入岐途美齊美爾黨及革命社會黨在全俄民治大會主張組織混合内閣以中等階級之代表加入惟擬擯絶立憲民治黨克倫斯基氏曾與莫斯科工商代表會商加入内閣事彼等主張織超然内閣美齊美爾黨决議弗容其黨魁里林氏至會蓋政府不允擔保里林氏會外之安全也（二十八日） 
　　羅馬電教皇否認曾接德國關於退讓比土條件之單獨牒文之說（二十八日） 
　　亞姆斯特丹電駐奥中國公使及使署隨員人等已由維也納啟程取道柏林前往丹麥（二十八日） 
　　紐約電今晚此間當局宴待日本委員圑石井男爵曾於席間宣布施於遠東之孟羅主義謂日本匪特不欲損害中國之主權與土地完全且擬始終保衛中國之獨立以拒外人之侵略蓋日本知外人侵入或干涉中國則將危及日本之界標故也（二十九日） 
　　倫敦電銀市星期報告謂銀價之落乃因私人之存銀者見價漲甚高且聞美國將處置其所存大批銀元之謡方故咸售其存貨及因中國幾全停止購銀之故（二十九日） 
　　紐約電銀價兩日之内減落七分其故有三（一）購銀鑄幣者漸少（二）所鑄新幣規正價値（三）存貨漸漸售出（二十九日） 
　　阿眞廷京城電政府設法調停鐵路工人罷工之舉卒未有效今限罷工者於十二小時内商定辦法否則將由軍隊保護開車罷工風潮今更惡劣（二十八日） 
　　阿眞廷京城電衆議院已一致贊成對德宣戰輿論亦主張此事而總統仍執意不允 
（二十九日） 
要聞一 
[東京通信（心危）]  
　　犬養毅來華說作罷 
　　幣制交通兩大借欵消息 
　　初此間粉傳犬養毅來華調停南北兹已取消蓋犬養氏曾有此希望而斷難實行者犬養氏素以熟悉我國情形著令名其入外交調查會者亦執此耳彼平素所懷抱之目的即欲實行其對華意見當初加入外交調查會即與二三親呢者說我國南北有調和之必要故在調查會力說政友會之原敬氏使爲同一之主張且近來頻與南北有力者周旋勸雙方互讓以謀調和之策若事果成行則犬養氏於外交調查會當可奏功而國民黨幹部以爲目下若至華調停南北果能收得預期之效果與否尚不可必苟勢成騎虎而未奏膚功乃於該黨有大不利　執此之故遂未成行 
　　　制借欵爲進步系之大舉交行借欵爲交通系之小試前者二萬萬後者二千萬一則曰改革幣制一則　整理兌換理由均頗充足而於金融上皆有重大之關係也借欵而能實行改革固吾人所引領以望考願當局者好自爲之日本輸出急增正貨屯積十萬萬固思致用之方對於借欵未有不忻諾者惟幣制借欵爲數太鉅且合同借欵不能絶無猶豫雖日本非全部承受勢必與美分擔政府須俟銀行圑之會議而輿論則一般表贊成之意蓋我國幣制紊亂於貿易上不無影響卽如目前銀價陡漲我國原料輸出困難中日雙方均受影響况當時通商條約均載明希望我國改革幣制故表面上無反對之意而彼所慮者大致有一要點卽（一）此次借欵提議時但言及收回紙幣而未及本位問題苟將來仍沿用銀本位則依然不能免金銀變動貿易投機之弊（二）鑒於以前借欵輙以好名義而濫費於政爭當兹西南尚未解决之秋恐復爲政府所濫用故設該借欵有成立希望亦必須嚴重監督之也云云 
　　交通借欵始於當時陸宗輿東渡時最初日本欲交行聘日人而爲國會所反對故旋改爲普通借欵乃此次復有二千萬元交涉其先承受之三銀行（朝鮮興業臺灣）均不願出資蓋由日本外務省有反對之意且鑒於進步交通兩系競爭借欵之故顧勝田藏相力說寺内總理及三銀行要人卒至成立而出資者實爲大藏省預金部非三銀行也惟交涉一切仍委諸三銀行耳所傳如此諒不誣也 
[西報論萬河决口之因果]  
　　中國治河之法宜改良 
　　字林報社論略謂黃河堤岸潰决果至若何程度今尚未有詳聞但若潰口稍大則後患必巨一九零六年戴納爾氏論黃河當時即逆料及此有黃河治法苟不改良則現有之河道决不能保持二十載等語黃河至今道已屢改最後之大變遷在一八五四年黃河造成大平原爲中國之福然亦爲中國之憂試閱地圖見有成一大楕圓形之羣山其半徑約三百英里以泰山爲中點面向東方黃河在此半圓徑之西面與中央部份經陜西横嶺與泰嶺之間而出其地號稱潼關黃河在此高出海面約一千三百英尺由西藏東北至此殆已行二千英里左右矣有大枝河二一爲渭河陜省全境與甘肅一大部分土地皆受其灌溉焉一爲汾河發源於晋省内地流至潼關上游併入黃河夏季蒙藏積雪融化雨水時降黃河水勢因以　　羣山草山爲樵子採伐殆盡不能及收水氣故河水衝入平原時無所銷耗迨至冬季則因流域所集合之水氣甚少黃河枯涸乃成小溝黃河自山地來經開封之西而入大平原山東諸山適當其前故黃河入大平原後其足爲黃河之阻者即魯省諸山而已四千年來黃河流過其兩旁刷成河流水大時河身狹小不能容當居民築堤禦之查築堤防水一法施諸揚子等江河固有效力但在黃河則有特殊之困難第一黃河自山地而入平原自上而下水流必急非用堅固材料無以禦之第二晋省多沙土故黃河之水挾沙而至低地當水流速率稍滅之時沙卽沈落長江之沙大半隨水入海面黃河之沙則沈留河底愈積愈高河身遂淺有數處堤内河底較堤外之地爲高戴納氏前曾預計二十年内河底將積高十五英尺河底高則河堤亦必增高堤之内外高低略同便將永爲地方之害再河堤受流水之衝盪及天然力之損耗勢須隨時察看預先防範而中國修堤之法又不盡妥善河堤一旦崩潰則其患有不堪設想者矣目下黃河决口之處若地形較高水不能進則災情僅限於一隅但若地勢平坦其阻水之力不及現有之河道則黃河必易道而流果爾則一片大地將爲水冲毁而魯直兩省之水利與航行將錯亂矣今詳報未到未便擅下斷語第如上述果非有誤則黃河新道將在天津之南且或經過津浦路線之拆毁處從前黃河定曾流過天津今若流至天津則必破壞河堤數道而後可且出海之道較諸　有河道或經過鐵路拆毁處之道更爲棉長故黃河流至天津一層似未必成爲事實黃河若果改道勢必起築新堤大費時日宜延外國有經驗之工程師從中籌畫以臻妥善設若决口處情形不甚險惡黃河不致永久改道則中政府亦宜乘此機會派員詳愼調查以杜黃河及他處水道之爲患戴納爾曾言測量黃河全道乃必要之圖而大平原全境地勢與河身之高低尤必分别測量濬河經費浩大財政難題自必隨之而起要知當道保護河工每年糜費頗多且黃河改道一次則其損失所値視數年濬河經費爲多當道其勿畏難苟安哉 
[起訴孫文等與臨時參議院]  
　　字林報九月二十二日北京通訊云起訴孫文與非常國會議員之問題近日聲浪愈高因種種原因已促檢察廳辦理苟非因有同一案情而辦法各異之嫌疑則檢察廳定必毅然行之無所顧慮矣今若控孫文等爲大逆不道則人即將言直氣壯起而問之曰督軍圑反抗中央張勲紊亂國紀何以檢察廳以緘默爲上策絶不起訴乎恐檢察廳將無以自解也今若起訴果成事實試問有何效力推其結果孫等旣不到案辯護則缺席裁判自不難定爲有罪而　捕捉黨人之命令第非常國會在粤省當道權力所及之地開會集議對於北京政府之反對未嘗置念粤督陳炳焜雖傳說並不與聞然國未嘗有干涉之意也政府之所以急急催促起訴者其故有二一則反對政府派之國會議員旣經起訴在捕則按諸法律自無被選復爲將來國會議員之資格二則總統不允大赦帝制犯今若以問一罪名加諸國民黨之激烈分子卽可引起雙方之讓步將已往之事一筆勾銷也 
　　又同日北京通訊云臨時參議院乃今日述離恍惚不可捉摸之一事苟遇某政黨之國務員　以參議院何時開會則彼必稱參議院之召集即在目前事已　　决定無復猶豫但若詢諸國務院秘書處之某員則彼將謂召集參議院之計畫確已决定停擱矣召集參議院之命令早已擬就此乃無可疑者惟何以遲遲不發表其故殊足啓人猜測也上星期華人方面傳說陸榮廷唐繼堯與北京政府已雙方約定參議院可以承認但須附以尅日召集正式國會之條件就種種事機觀之北京與南方之關係曾稍鬆動但目前大局又復隂翳不明聞滇軍又進取蜀省而湘省南部復有反抗中央之行動矣國務院屢次會議參議院事傳說某某數閣員主張立即公佈召集參議院之命令否則寗願辭職而去惟閣議至今未决今北京派代表往見陸榮廷此行或有若干結果未可知也吾人所宜注意者南北會議與孫文輩無甚直接關係南方與北方同其重要人物悉爲軍界領袖如陸榮廷唐繼堯是已南方四省爲陸唐勢力範圍地陸唐與急進派宗旨略同今陸唐脫離急進派而獨自行走其能至若何程度則爲另一問題查陸唐所以得人心享勢力而爲領袖者則以其年來反對帝制擁護共和之行爲 
[天津被水區域之形勢]  
　　京津泰晤士報云天津租界等國之形勢成三角形以海河爲基線一面爲津浦鐵路幹線一面爲通河之轉車岔線兩面之接觸處即爲幹路其岔線之交點位於此三角形之區域内者爲外人租界而中國土地一大部份及跑馬場與租界外之巨幅低地亦皆在其内焉運河在距津數英里處跨津浦幹線而入此三角區查運河兩岸高出附近之地天津區域向日得免水患者皆賴此故今運河與保定間之地廣約一萬五千方英里不啻爲一巨湖深淺不等有深至八九英尺者該處之水近數日内漸見漲高星期五日溢出兩岸夜間及星期六日在上述三角區之内外决口數處致水瀉入低地星期六日鄉民爲止水起見曾於三角區外拆斷津浦幹線堤岸俾水得於津埠之下洩走但因三角區内之河岸亦决數處故危害津浦之水卒無出路工程司賓西盎君今堅主急宜將鐵路岔線堤岸拆毁至少一基洛邁當（約一英里五分之八）以洩水此議已爲直督批准 
[徐州快信]  
　　張敬堯招撫毛匪一節雖因條件不合决裂但尚無嚴厲進剿之舉又傳毛匪鎗斃其軍官二名不確 
　　連日皆有第八師兵二三營乘津浦車抵此改乘隴海車由豫赴湘 
　　閩省招兵委員馮蔚軒湯鳳鳴等已在銅豐兩縣招足步兵兩營定於下月二號啟程送閩 
　　張敬堯之子張繼勇今在東關奎星樓下空地開辦一新舞臺劇園已由津濟各　聘到男女角色多名定於中秋節日開演 
　　邇來市面漸次恢復由寗鎭蚌各埠開來之妓女每日必有數起城内外各旅館頓形熱鬧 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川省會討議南北大局]  
　　九月十二號省議會開茶話會到會議員四十人所議關於南北大局事由朱議長主席首報告前日議决對於恢復舊國會及維持川劵兩事並謂稿已擬定請衆討論伍議員鋆起言聞黃毓成庾恩啺又將帶兵入川應電請各軍一致拒絶並令現在之滇軍離川謝議員聯輝謂應電請周代督勸導滇軍出境旣欲連合不應盤踞川境或釀川滇惡感併諷周代督勿挾外兵自重雷議員澧謂對於周代督電詞一面應嚴重一面應委婉楊議員績謂應請周代督表示態度如滇軍出境不待北軍增援一查辦使足矣如滇軍未退始准北軍來川但不得依違兩可貽誤四川廖議員澤寛謂對於南北問題四川問題及川滇黔問題不可不知現在南北已經决裂應研究南北問題從前非贊成共和之人現在可否承認對於四川應謀統一如各師意見不和爭權奪利不論滇軍北軍俱應退出四川方能杜絶後患至滇黔各軍借四川爲根據地以便北伐始終難請退却川軍應與疏通意見速謀統一方法以便川省自治伍鋆謂滇黔軍殺人放火果眞共和亦不容此衆復相繼發言遂無結果而散 
　　十三號省議會又開茶話會朱唐兩議長均列席議員到者四十一人朱議長起言本會致周代督及復各圑長之電現已擬妥由秘書長宣讀請衆討論高秘書長照讀一過（一）致周代督電（二）復賴張李三圑長電宣讀畢郭議員湘謂昨日所議周代督不能挾兵自重今日原稿只及於滇而不及北似不符前議請加入此意全體贊成游議員運熾謂對於請來北軍一層宜從報上消息說起大約謂滇黔旣有退意北軍可不必即來却或滇終不去川軍對付能力實爲有餘如此似近和不致挑動惡感後經伍鋆等相繼發言贊同其說謝議員從鑑謂本會清算賬目係前次唐議長經手之責其朱議長經手一節亦應查算朱議長謂本席所經過之事當然查算旋報告瀘縣議員章咸來電謂江西派來低表前已得滇督唐繼堯及滇黔各軍官同意現來與川軍聯合本會究應如何對付經衆討議爭執良久迄無辦法李議員文耕謂此電係用朱唐兩議長名義宜由兩議長答覆不宜用本會名義郭議員湘謂不必過於研究枉費時間卽由兩議長酌辦可也汪金相謂據本員意見一方面照轉各軍官一方面答覆章議員若又恐滇黔軍不出川境加但書以明之如其不去則宣戰亦未嘗不可朱議長謂據鄙見照其所來之函答覆各位以爲如何全體贊成遂搖鈴散會附錄兩電原文如下 
　　省議會復眉州賴圑長資陽張圑長李圑長電云青電齊電誦悉碩晝藎籌無任欽佩羅氏屢敗已不能軍佯稱讓退暗增兵援隳我士氣冀逞狡謀當兹鴟鴞毁室忍聽豺狼當道懲前毖後禍患滋多惟我前方同胞實爲全川托命除就近敦促劉軍長飛飭全軍一致决戰外尚冀保持銳氣用備殲敵實所切盻四川省議會叩元印 
　　省議會致重慶周代督電云周代督鑒川滇調解共佩藎籌頃聞滇軍僅退資中仍踞自井瀘叙並聞允紥江津如果屬實殊堪駭詫執事息事寗人即使滇軍全出川境已難雪死者之寃而平軍民之憤矧滇人狡詐力絀求和倘實力大增仍復殘逞其何以濟况防區兩軍接觸衝突堪虞萬一唐羅寒盟執事不惟貽害蜀人抑罝難明心跡養癰遺患咎將誰歸失所不圖後禍滋甚且報載尊電敦促北兵入川旣主調和又召外兵碩畫高深殊難索解以禦滇乎川軍優爲何假外力以自固乎螳螂捕蟬黃雀奪其後矣倚人爲重未有不敗惟高明裁之執事號召南北兩軍會萃巴蜀一朝潰决川局尚堪問耶同處漏舟難安緘默特懇執事速决大計務使四川境内客軍絶跡蜀人一心力圖善後速盼電覆四川省議會叩寒印 
[湘南獨立後之情勢]  
　　湘省各軍現雖多數服從傅督然藉以湘治湘之說殊不願其調北軍入省現傳調北軍一旅至長沙助防固與各上級軍官商定而中下級軍官則甚爲反對不肯騰出營房駐紥北兵故至二十四日猶僅第二十師七十八圑携砲二尊機關鎗四架開入長沙借住各祠宇公館會所其餘軍隊皆止於湘陰縣境結帳幕而居離長沙城七十里之處亦紥有大營皆須待疏通湘軍妥洽方能前進此爲二十四日由長沙至鄂之北軍將校所談極爲確實者也湘軍與北軍旣各懷一南北意見欲求主客一致共計劉林之軍難矣現傳湘西辰州已有不穩消息風聲鶴唳一夕數驚傅良佐周旋於湘軍北軍之間表面雖云一律待遇實則欲倚北軍以壓服湘軍固無可諱言聞第一師代理師長李右文率步炮四圑已抵衡州該軍並無鬭志竟有投入林修梅部下者現在尚未開戰傅督誠恐該軍與之聯合已令後援之北軍由寳慶急馳而南以監視之一面於長岳一帶厚集援軍扼要防制其他湘軍生變現在除留守京津第八師所餘部隊一概南下由鄂入湘外並請中央命魯豫鄂三督軍酌撥勁旅相助鄂督王占元業令北軍二師第三旅由鄂垣移紥岳州豫督趙周人則令駐紥豫南鄂北之汴軍第二混成旅赴湘援助該旅本係上年帝制戰爭曾撥歸湯薌銘節制後湯失敗由湘退鄂故半駐豫半留鄂兹復入湘殆所謂駕輕就熟也魯督張懷芝則已命第五師長張錫元預備抽調一混成旅聽候調撥如湘事果急卽由津浦路南來傅氏如此張皇乞援者非僅川湘中兵變爲慮實以劉林背後尚有粤桂聯軍刻下已抵湘南該處戰禍一開南北從此决裂故不能不厚籌兵備也武岳路因尚在工程期間車輛無多前此每月只能運送千人現以湘省軍情緊急不能延緩時日由湘督商妥路局總辦顔德慶每日另開列車十五輛專運軍隊並於武昌鮎魚　車站旁設立湖南運輸處委員經理招待各入湘軍又雇就小輪多艘以補陸運之不入因有許多軍隊不盡往岳也衡州寳慶均爲産煤最富之區品質駕鄂汴晋各礦之上武漢工廠用湘煤者甚多現永州獨立未久衡寳煤炭已鮮有下駛者湘米出口亦極寥落武漢人民遂蒙米珠薪桂之影響矣 
[紀零陵獨立時之狀况]  
　　陳璩章之譚謡 
　　此次零陵獨立情形長沙方面雖略知大概然實在眞相多未明晰前夜十一時新任零陵鎭守使陳璩章回省昨晨某君往詢情形陳云余以十二首途家兄冰叔則於十七日抵永州余到祁時即接林修梅自衝來電囑緩赴任證以傳說知有大變冰叔到永時先往會江道區司令黃岱黃方赴衡未歸僅會見羅司令先愷羅云陳使此來在余個人本極表歡迎因陳君去年曾供職軍務院又與北派接近以之任調和南北意見最爲合宜但時間太迫險象已成恐此時設法挽救亦來不及氷叔隨至裕豐恒號尚未就坐即見劉建藩所派彭桂卿帶兵數十人來云奉劉命囑令往見氷叔方如厠兵士卽在厠外防守氷叔祇得隨去至鎭守使署由外衛引至内廳兵士荷戈鵠立大有肅殺氣象至内花廳時劉建藩戎服武裝大步而出語冰叔云你來此幹甚麽莫非想運動我的軍隊氷叔云余係陳某代表並非運動軍隊此次傳督履新後知兄心地正大辦事老練甚可倚任但外間人言嘖嘖反恐於兄名譽有礙特令則蘧來虎接替藉免嫌疑一面調兄晋省將另有委任故余特先行來此與兄接洽並疏通意見則蘧係奉督令不能不來但可否繼任總任兄便劉建藩云則蘧來甚好我極歡迎但現在政府惡劣我已與桂軍聯絡一氣即日舉義車成馬就無可推移則蘧來可任鎭守使但余必爲參謀長氷叔云參謀長事須請督示方能辦到劉云甚麽督示不督示余已有鎗五千與桂軍聯貫主意已定則蘧能來宣布獨立則可否亦毋庸來氷叔隨出邀李堯生同訪羅先愷羅容色慘淡措詞甚悲云事勢如此爲之奈何因抄示陸巡閱使一電謂主張甚所贊成但請先行發表云云（並非電局原紙）並示省中某公致劉一電云傅令陳璩章鎭守零陵希萬勿交替即扣留陳并望積極進行云云（此電係電局原紙）氷叔遂卽回祁當十七日下午余在祁宅風聞某營長曾至知事公署一次知事又往營部會面關防甚秘余知有變時氷叔尚未回余即擬遷地避鋒人有謂近世軍隊俱當文明何至有危險余力排衆議遷寓住宅對面之天主堂内是夜四鼓人聲汹汹余即披衣登天主堂樓遥見荷鎗軍士約七八十人後帶挑籮者數十百人蜂擁入余宅俄而挑籮者滿載出室室内木板聲丁丁然由十八早四時起至十二時止余宅人均被禁不能出門一步迨抄洗一空始收隊而去余因請老教士一至余宅視見家中什器金珠衣服除屋字及中　木器外餘均片紙不存余父旣不在家苦我七十五齡之老母受此驚恐清夜思維涙不可仰後探悉已有親眷迎我母去始少放心氷叔自祁歸知有變亦即避入天主堂十八夜余與冰叔縋城而出走荆棘中遍身幾無完膚（陳語至此即解衣示人雙足血跡狼籍）乃間道赴祁陽北鄉走寳慶過永豐二十四日下午抵湘潭適快利輪尚水開遂附輪來省云云 
[湘省戰局之調和論]  
　　此次劉林獨立外間且謡傳已有桂軍三圑抵衡者聞傅督軍以同是湘人不忍逞戈桑梓昨特派余君肇桐（係軍官學生）吳君海帆及某某等四人前赴衡永一帶疏通意見勸其及早取消獨立藉免塗炭但未審劉林意嚮如何也　　劉林獨立後外間人言嘖嘖謂西路方面不知如何情形者日前田應詔等來電稱擔任力維秩序兹又有湘西軍官來電二則并錄於下王正雅電云長沙趙師長陳師長曁同袍諸先生鑒個電敬悉吾湘實不堪再擾公等維持父老蒙福承囑嚴防奸黨自應加意備虞王正雅叩敬周則范電云長沙陳師長鈞鑒哿電諒逹前讀尊電乾城開誠布公政見相同額首以慶頃聞劉林趨走極端一師往剿心切憂之吾湘改革以來水火刀兵靡不寗日近復煮豆燃箕相煎太急顧瞻浩刦良用悚然兄維持桑梓苦衷弟所深知故乞暫作調人消弭兵禍造福三湘曷有涯旣現在滇粤護法南北交惡是法律與感情兩失其平長此相持兵爭勢所不免國家内閧實可肇滅亡之道傅公旣出膺艱鉅必於大處有所着眼鄙見以我兄調和内部爲宜傅公當融洽南北爲上蓋減一次兵爭即爲國家增一番元氣否則來日之難匪伊所思矣則范承愛有逾骨肉率爾進言是否有當幸垂察之並與鳳池兄一商爲盼周則范馬叩 
　　林修梅在衡獨立多日尚無何種行動能否容許調和此時尚未可知惟日昨礦務局接到水口山礦局來函稱林修梅已派軍隊將該水口山礦局欵項逐一檢查封存不准解省一面留員在局監視一切云云又衡州榷運分局所存欵項亦被林修梅派員收用即南路一帶榷運欵項一時恐均難解到總局鹽欵關係外債與尋常公欵有别此後糾葛恐一時不易了也 
　　劉建藩與林修梅宣布獨立湘南二十四縣均在其勢力範圍之内各縣知事對於劉林之命令自然不能反抗而之於省公署亦覺處於進退兩難之情並聞劉林宣布獨立日曾致電該縣知事其電文云衡州衡山耒陽各知事並轉各知事鑒國步艱難時事緊迫本鎭守使旅長等統率湘南二十四縣於本日通電全國宣告脫離段政府關係與海軍兩廣雲南一致進行並定湘南二十四縣爲戒嚴區域依法頒布戒嚴條例令行遵照在案所有該縣金融交通各機關應由該縣知事切實檢查具報所有貨幣不得絲毫輸出應予封存以憑核實處分若有乘機搶刦造謡煽惑私自招兵者應即嚴拿立予正法以保秩序毋得違悮干各零陵鎭守使劉建藩第一師鎭二旅旅長林修梅巧印 
[鄂省對湘之防務]  
　　王督軍子春因湘省永州一部份獨立對於鄂省防務布置異常周密用將最近戒嚴情形錄後其一愼重監獄監獄爲容納罪人之所値此謡風甚熾尤應特别注意刻王督令警備隊撥隊士兩哨分派省城第一第二兩監獄防守以免有意外舉動其二保護鐵道武岳鐵路早已開車行駛現湖南永州旣已獨立此路關係重要日昨王督特電商湘督傅良佐雙方抽派軍隊沿途加意保護其三檢查郵電月前王督派赴各局郵電檢查員原爲對外而設兹以湘省永州不靖遂訓令該檢查員於湘鄂間來往郵電兼施檢查其四取締謡諑自湖南永州獨立警耗傳來省城居民街談巷議張在其詞風聲鶴唳幾有草木皆兵之勢兹悉王督已令警務處轉行各署對於無稽謡諑從嚴取締以靜人心而維秩序其五運輸軍隊湘省永州獨立長沙防務吃緊中央恐該省原有軍隊不敷調遣特派第八師全軍南來由武岳路運送前進惟該路係間日開車仍恐緩不濟急兹運輸處與路局商定每日另開列車十五輛專運軍隊三十一圑步隊昨亦到鄂 
[津浦路被水之魯訊]  
　　津浦鐵路此次被水冲壞其原因固由河水汎瀾所致而該段路基地勢高峻形如長壩堵截水勢因之不能東流當水禍劇烈之時附近鐵路之居民漂泊流蕩無法可施不得已乃將路基掘斷以便洩水天津之紅十字會救水會亦各督促苦力將鐵路挖開若干處以資救濟本月二十二二十三兩日開往天津之車北上至靜海一帶不能前進因而折回該車旣不能將搭客送至目的地對於此項票費自屬不當收取聞津浦站昨已張貼布告謂該日搭客繳還原票即可領回原價云云現德州一帶之人民仍在惶恐中也 
[山東之匪禍竟如是耶]  
　　山東匪禍數月來此仆彼起未嘗稍息人民之被其害者不知凡幾軍隊日言剿匪而匪之猖獗如故是可異也兹錄近聞如左 
　　單縣匪勢近來仍復滋擾目前有自該縣至者謂著名匪道除毛思忠毛思玉外尚有單二扁擔張克敬劉傳禮等頭目數人但該匪等刻下俱在豐沛等處其擾亂單境者爲許大四王萬倉戴得功等諸桿首搶架之案層出不窮兹將其最重要者縷述如下單縣城東南五十里之蘇家堂莊居民孟昭德有地二百餘畝其姪被許大四之黨羽架去後以銀洋一千七百元贖回蘇家堂附近之段莊居民侯廣譽有地六七百畝因避匪患遷居城中日前匪見其弟回家趕卽報知匪黨前往架贖於夜間至該莊而侯廣譽之弟早已回城該匪 
 
 
 

Page 7

 
 
等大失所望遂焚燒房屋數十間傷侯某之同族數人以洩其忿距段莊二里許之王集莊富戶王錫山王寳煥合築士寨自衛選派更夫晝夜巡邏不料更夫之中有通匪者夜間引匪入寨架去王錫山之子王寳煥之弟及其子等共十餘人索欵甚鉅議妥二萬五千元適陸軍馳往剿辦將被架之人救出王錫山等喜出望外在城内助軍餉數千元乃數日之後匪等又至該莊焚燒房屋百餘間並索前欵除議定之數外又加索洋三千圓揚言如不繳足卽發掘其祖塋王錫山等正在躊躇之際也城東南七十五里之楚凹莊有楚仲三者現在黑龍江當律師家産不足百畝其父年老力衰步履艱難前被戴得功之黨羽架去該匪等見其寸步難行鞭之使走楚仲三在其鄉里頗以孝稱急託人以銀洋五百元贖出其父其父回家後因飽經荼毒身染重症生命尚不可保又距城十五里之孫樓莊居民孫聯五因土匪披猖與鄰里相約共同防守乃桿首王萬倉帶領黨羽八百餘名前往攻擊鄉民雖勇寡不敵衆匪黨擁入院内架去孫某兄弟兩人搶去快槍十餘桿牛馬十餘匹現正託人說項不知如何了結也 
　　東省近來之土匪東竄西奔甲縣荼毒已乙縣猖獗又起小民當此時代不啻日在水深火熱之中也近聞茌平之新楊家莊一帶有大股土匪搶刦村落該莊楊某有一子名鎖住青年好大言對莊民云匪來吾給官軍送信不數日土匪前來圍莊指名要楊鎖住莊民不得已遂將楊獻出該匪即將此子生裂之楊某夫婦痛子情深與匪拚命匪等又爲支解蜂擁入莊大肆搶掠而去噫慘矣 
　　金鄉縣土匪之猖獗日甚一日該地富室兩月以來避居他處者絡繹不絶而匪類綁票之法亦愈演愈奇多半綁架婦女綁婦女者名曰推快車架男子者名曰請財神現届深秋青紗帳倒藏身無術故該匪情急甚至百餘元數十元亦可綁之聞軍署已電令軍隊兜剿矣 
　　廣饒縣入秋以來匪徒四起搶架時聞尤以東鄉爲甚該處與壽境毗連土匪盤踞兩縣交界之處此剿被竄極難剷除以是愈演愈烈近雖青紗帳撤匪徒竟未少歛仍公然搶架日昨城東北花官莊富紳張玉堂家被土匪三十餘人鳴鎗闖進宅内將張某之子架去聲稱非三萬元不能回贖張某以大宗鉅欵一時未能湊訖至今尚未贖回也該縣東塞莊於九月二號黃昏時有土匪數十人各持鎗械直赴富翁宋象賢家聲稱借宿宋某聞言知事不了正擬托故逃匿詎匪等卽開鎗轟擊將宋某立刻擊斃一時家人覩此景况各自逃避任賊搜括一空而去現該屍親已赴縣報案准予通緝矣 
　　張督軍以兗曹沂一帶土匪猖獗日烈又加毛匪餘黨騷擾異常各縣警報一日數至特飭令陸軍第五師長簡派幹員勁旅分往痛剿張師長已指令第十九圑馬步共三營分往各處刻已出發矣 
[鄂稅局病商請查辦]  
　　鄂省各岸稅局苛征重歛久爲商旅所詬病而擾商最重要者莫鄂江上游各局若也是以省議員張耀麟特提議咨請查辦以清積弊其原文略云竊國家徵取稅釐原以裕國非以擾商故關卡皆有定處完納更有定章至於繁盛商埠尤設有統捐專局俾商貨納稅後即可運銷無阻不但各關卡不得重征且不得稍事留難部令森嚴蓋所以杜偷漏關稅之弊即所以免阻滯商貨之虞也乃近年以來各局長巡司竟敢明目張膽勒索强加如寳塔洲沌口觀音洲漢陽南關沙市宜昌各局卡其尤彰明較著者也查自宜昌沙布運赴漢口貨船在各該處稅局完納統捐經過寳塔洲沌口觀音洲各卡應照章驗票放行乃該卡巡司等於已納統捐之貨船赴局騐票時竟敢索取重賄稍不遂意卽勒令加完甚至壓擱原票扣留船隻至十有餘日非飽其慾壑不止商民處此進退維艱不完則勢難放行欲完則力難籌欵不得不遠赴他處借貸如數加完及放行抵漢非滙票誤期卽行情低減加以留難多日之耗費借欵加完之重資内外虧折苦難言狀如沙市納稅之皮油梓油桐油紅茶均有一定不易之重量沿途更無可增之稅則而寳塔洲沌口每船估加數十串之多觀音洲南關至少亦每船必加完數串始允放行其他各貨大率類此由宜運貨至漢經過各局卡之弊也其由漢口涙上之貨至沌口寳塔洲沙市宜昌各關卡亦無一處不格外苛索總之上下各卡無船不加無貨不加種種行爲暗無天日爲局長者或竟毫無覺察或有心放任或敷同分肥値此商業困憊之時遭此重懲惡索之害不但商務前途不堪設想且與國家保護商民之意亦復大相違反言念及此曷勝痛恨兹將各局卡索賄加稅事實並證據十七件附錄於後爲此提議擬咨請省長查辦嚴懲並通飭全省各局卡以儆貪墨而蘇商困是否有當尚希公决證據文繁不備錄 
[湘事緊急中之潯訊]  
　　吳金彪會辦軍務問題江西贛北鎭守使吳金彪老於行伍坐鎭潯陽已經三載前李純督贛時深資倚重李赴蘇任原欲調吳隨往而中央以値兹多事之秋九江爲江西門戶未便遽易生手調蘇之說因而打消近來衡永獨立江西地接三湘籌防策應頗關重要故贛督陳光遠特電中央保薦吳金彪會辦江西軍務藉贊戎機大約中央卽有明令發表也 
　　南潯路裁員借債問題贛北鎭守合潯陽道尹日前爲南潯鐵路公司向台灣銀行借洋二萬四千元並函請該公司裁員一節已誌前報兹聞此項借欵已改由陳督軍代墊至裁員一事因查閱該公司賬目不無濫費之處如總務科長李家湖駐京數月遥領薪金會計科長趙子裕常不到差薪資照領卽區區一警務長陳畏派往天津歡迎總理半途而返亦用旅費洋二百七十餘元其餘冗員頗多薪金過鉅頗有裁撤核減之意乃該坐辦張佩衡則盡力反對因此墊欵尚未定議蓋李督之意如該公司能將裁員減薪之議一一照辦方將借欵交付否則不肯負責也 
[皖省近事]  
　　省城各商號近以招商輪船裝兵過皖不停所有貨物因之停運來皖昨特假商會開會電請交通部及招商局請分配裝運貨物俾免停滯以維商業 
　　日前懷遠縣知事電陳駐防該縣定武軍被匪勾結譁變當經拿獲亂兵現已詢明依法處以極刑云云 
　　休寗縣知事劉榮椿現被茶商程永祿呈控凟職擾商害民懇請委員查辦以儆官邪 
　　第一路統領馬聯甲昨飭第四營曹瑾堂管帶率隊返蕪該隊已於昨日出發 
　　新任財政廳長劉鴻慶准十月十號來皖接篆 
　　省城近日食鹽大缺商人乘間高抬市價每斤增張四十文 
[杭州快信]  
　　新杭關監督沈爾昌昨（一號）日午刻在蒲場巷實行接篆視事仍兼綰政務廳篆 
　　督署秘書林之夏辭職後至今並未另委現除秘書長雲韶外僅留諸宗元金眞誠二員 
　　杭縣地方審判廳長有改薦陳簠充任消息高審廳已兩電中央不知何因至今未奉部復故鄭應長交卸期又須展緩 
　　省公署敎育實業兩科電部請仍免裁撤 
　　齊省長昨傳見候補知事陳訓舒（福建人）面詢家世（係前常山縣陳常鏵之子）有委任議烏縣缺消息 
　　一師第二旅長李煒章因管業餘杭屯田被周正蘭覇佔纏訟經年該縣不訊不結高審廳昨嚴令該縣勒限審結完案 
　　吉林官紳公函到浙要求齊省長俯念桑梓爲該處水災籌辦急賑現正集議辦法 
[南京快信]  
　　湘督傅良佐通電　告湘防佈置嚴密省城安謐如常 
　　第十六師（即禁衛軍）軍隊已陸續開過浦口一俟津浦通車卽開拔北上 
　　齊省長來電已到京謁馮總統段總理回寗尚無定期 
　　昨日秋節因謡言頗甚晚間防務加嚴警廳派騎巡隊巡邏逹旦 
　　昨日（三十）李督誕辰英美日三國領事均至軍八祝賀李督在署設西餐歡讌以表謝意 
馮總統贈李督軍福壽二字横額於昨日午前九時由總統代表熊炳琦賫送至軍署李督降階恭迎懸於壽堂中間九時半各界由戲園内魚貫入壽堂叩賀各省代表今日均聯袂離寗段總理代表曾毓雋准明晨乘輪赴鄂轉京漢車回京 
　　此次李督誕辰一切均仿照去年馮總統辦法聞酒席共預備百餘桌昨日（二十九）孫菊仙演八大錘舉鼎觀畫毛韻珂演新安驛翠屏山高百歳演四郎探母歐陽予倩演落花園張德祿演蓮花湖楊瑞亭于振亭演翠屏山均極賣力聞各名伶昨日所得賞金約二千數百元 
　　滬海道尹王賡廷淞滬警察廳長徐國樑上海縣知事沈寳昌蘇常鎭守使朱琛甫淮揚鎭守使馬玉仁第十九師師長楊春普今日早車離寗各回本任 
　　督署今日家讌演戲一日夜明日停演 
　　李督捐助天津水災賑濟洋五千元又聞奉直會館日内即開籌賑大會 
　　李督軍爲聯絡感情起見聘南京各界爲顧問十數人尚未完全發表不支薪水擬給夫馬費若干 
　　警察傳習所今日上午十時行開學禮 
地方通信 
[松江]  
　　檢定教員之疑義縣署對於檢定小學教員一事辦理非常鄭重日前第三科主任顧稼軒君赴滬約集各縣辦學人員議定關於檢定事項有疑義時如呈請省委員會答復後須彼此通知以資借鏡兹將松縣呈請省委員會答復五項照錄下下（一）檢定小學教育規程第四條第二欵語意似未明䜍應咨部請其解釋（二）部頒規程第十四條第四欵所謂地方最高級行政長官認爲確有成績者自以核准有案爲斷如部視學之視察則有報部報省之案道縣視學之視察則有經省核准之案不必以奬勵爲限凡有指名奬譽者得認爲合格（三）藝徒學校廣育院工藝學校女子職業學校程度雖與高小或國民相等而性質則異又蒙養院教員是否在檢定之列應咨請其解釋（四）日本宏文師範一年畢業者比照本國何種師範應咨部請其解釋（五）清華女學校師範科係何時設立已否立案應由縣查明於調查表聲叙 
　　逃婢法庭裝瘋北門外廖姓婢女春桃於三年前被拐脫逃招尋無着詎該婢係姘一拆白少年以故異常刁詐昨日忽至廖姓欲取前年逃走時携剩衣物經家主面加訓斥渠竟不服詈駡致被送交警所訊辦不料於預審之時該婢又裝作瘋人稱我在北京大總統府帮辦周夫人喪事故奉委任調查松江之烟禁及警餉之是否照發並知事之是否清廉到松時由無錫縣知事令委警佐護送到站承審員以其言詞狂悖飭搜身畔得一書寫今總統名字之卡片故判拘留女所候送上海新普育堂留養該婢一聞判押卽言知事恐有未便迨到押所後又見人唱曲現警所之備就公牘定明日押解赴滬矣 
　　報荒鄉民朦混頃據浦南某君言前日雇船來松時與該處報荒鄉人同時動身眼見鄉民數百人俱不携蟲傷之稻穗及至渡浦後則見各鄉民在浦灘田中各拔敗穗少許然後至縣呈報是該鄉民之借稻朦混其所稻之田必無荒象可知然此種現狀恐不僅如某君所言一處且間有鄉人被脅附和者故辦理荒政者當詳細鈎稽眞荒不可不加以憐恤僞荒亦不可不嚴加剔除也 
[揚州]  
　　破獲姦案要犯本邑東鄉寳石橋謀斃親夫案内之姦夫徐騾子現由法警在寗拘獲解交縣署經陳承審員開庭鞫訊矣 
　　學務委員辭職本邑大橋鎭第四區學務委員張琴舫現因事他就不克兼顧昨特具呈縣署辭職聞謀充斯職者頗不乏人 
　　財廳催繳漕忙江都縣署昨奉財政廳訓令略謂省垣需欵孔急應將上忙未清之數迅速催徵一萬元解省以濟需用云云周知事奉令後已勒令各糧差依限徵繳矣 
　　擬修東台縣志揚屬東台縣士紳夏寅官等以該邑縣志歷清百載以來未經纂修恐將來失實現擬纂修特呈請淮運使核奪兹悉張使已准令修纂並飭通泰屬總場長分飭該場知事妥議纂修以重縣志 
[安慶]  
　　蕪警廳請加車捐蕪湖自馬路開闢後人力鐵輸車日多聞已有七百餘乘惟行動極爲喧　馳驟尤傷道路故日前有車商章逹夫等由漢運到大宗汽車租給各車夫輕便易行獲利較多而鐵輪車遂歸於天然淘汰但汽車數僅四百乘左右不敷分佈而警廳捐欵亦大受影響蓋車捐前爲一元六角今車輛忽減三百乘則每月捐欵自然亦減三百餘元現聞警察廳以此事關係非細擬自十月起每車月捐二元俟車數充足再行核減昨已呈請省憲不知能否准許也 
　　南陵縣請減印花此額皖省印花稅分處自成立以來推行各縣頗爲暢銷每月均有比額呈報省署頃聞郎溪縣知事以該邑鹽務烟酒公賣郵電各局所以各商會等處　代售印花而縣署印花銷路似因此有所窒礙昨已電致印花稅分處請自八月起核減比額一俟商業較旺再行規復 
[嘉興]  
　　知事履勘蟲災嘉興四鄉因田禾螟蟲蔓延白穗遍野連日由各區自治委員曁各鄉民等赴縣告荒請求知事履勘現　縣署連日收受荒禀已積有二千餘起張知事特於日前起親赴東鄉曹莊鳳石餘賢新豐新篁等處勘災其北鄉萬字深字恩字諸莊亦將接續查察并聞齊省長亦已令財政廳派委往勘矣 
　　組織嘉興醫院嘉興夏振文沈仲謀凌作民沈玉聲戴遠如等五人擬組織嘉興醫院以惠貧民業已勘定北門内下塘風車弄口沈姓大厦爲院址並定於隂曆八月二十一日開院内容分内科外科小兒科婦人科精神病科眼科耳鼻咽喉科皮膚花柳科等八科云 
　　學校統一名稱嘉興縣張知事日前奉到省令稱各縣國民學校名稱有用次序者（如第一第二等是）有用美名者（如養英勵志等是）似此參差不齊殊於教育統計大有窒碍應令縣知事查明迅將學校名稱編制統一具報云云張知事即飭勸學所長莫其瀾詳議呈復現莫已將辦法擬定本縣學區仍照二十五區編制不得以現行自治區域爲定其各區國民學校名稱之用美名者應責成各區自治委員查明成立之先後以定第一第二第三等次序業已呈縣令飭各區照辦矣 
[杭州]  
　　戒嚴期内禁止開會浙省戒嚴期内凡有開會集社等事均奉明令禁止除杭縣教育會本届大會已停止外兹聞第一師範學校十月二十一日之陸上運動亦奉到官廳訓令現値戒嚴期間是項學校運動會應即暫緩舉行至全國教育會聯合會亦須俟督軍署特别許可後方得如期開會 
　　軍督司弄之暗殺案下城軍督司弄有現充證劵抵押所職員秦桂昨因星期又適中秋在家不料下午二時許忽來其友稽某不知何故八内用刀將秦扭住連确腰部四下倒地鮮血直流當時其妻等聞呼救聲急入兇犯抛刀逃逸追趕適有水場巷警署落班崗警攔住扭獲鳴笛召集崗警協同送署一面由警佐督同往勘聞秦某業已送入廣濟醫院醫治因刀傷過重恐有性命之憂兇犯已押解警廳審訊矣 
雜評一 
[反對（一子）]  
　　今日中央之舉動無不有所謂反對者焉然而反對必有反對之理由如教實兩廳之設立謂因費絀而反對之可也謂因用人不當而反對之可也即謂因今非所急而反對之亦可也蓋皆勉强有理由可言者也乃今之明示反對者則以不必設此駢枝之機關爲言而不明示反對者又以勿裁省署兩科爲請非所謂無理由之甚耶旣設廳矣則省署原 
　　之兩科當然消滅安有所謂駢枝之機關又安能强令勿裁而留此駢枝之機關此在稍有常識之人類能知之者也而今之當道乃以此爲反對之藉口豈不異歟 
　　有理由之反對其反對始有力量始有價値人皆信其反對爲正當而有效驗無理由之反對則徒爲反對之反對者所笑耳凡言反對者不可不知也 
 
 

Page 8

 
 
   
 
 

Page 9

 
 
   
 
 

Page 10

 
 
 [H本埠新聞 
[交涉署辦理敵人註册部題]  
　　交涉署内檢查分所辦理德人重行註册一事昨已如期截止聞旅滬德人除陸續還國及移居别處外爲數不過一千二百餘人均已到華官辦理之檢查分所註册奥人旅滬者尤少聞二百人左右亦已向檢查所遵章註册領取登錄執照矣 
　　僑居本埠德奥人本散處華租兩界自宣戰後居住華界者尤衆現聞松滬檢查所新定每月註册辦法擬於本埠南北市各設分所一處以便德粤人就近註册云 
　　烟台交涉員日前函致薩交涉員略謂奥僑浦黑夫人挈同二子及德僑李伯斯垓女士前由烟台未領移居護照私自赴滬請卽查復等因交涉署當查該奥婦等到滬後寓極司非而路十五號業於九月二十六日註册並詢據面稱初抵烟台即呈請警廳登錄嗣於啟程時請給護照未邀允准因川資無多未及久候等語當以該奥婦等未得移居護照率行來滬究有不合已由交涉署查明函復烟台交涉署矣 
[英公使參觀公共公廨]  
　　駐京英國公使朱爾典君期滿回國奉命復任近由本國繞道日本來滬即假黃浦灘英總領事署爲行轅等情迭誌本報昨晨九時半朱君偕英正領事斐列賓君同乘汽車至公共公廨由英副領事卓乃爾白爾兩君與正會審官關　之君迎入即於樓上公堂添設座位朱斐兩君列座觀審畢復由關君曁王肇之俞奠孫兩囊讞延至領事憇息所茗談片時即導入男女押所及各辦公室參觀一週迨至十一句鐘始握手告别聞朱君再須勾留數日然後赴京復任云 
　　又函云英公使朱爾典氏原定昨日（星期一）北上兹悉朱公使尚有要公適因封關未及接洽於是改期星期三（卽三日）准乘火車晉京業由英領函致特派交涉員查照矣 
[郵包通過越南之特殊待遇]  
　　上海總商會昨接江蘇交涉公署公函云案奉省長公署訓令内開案據雲南交涉員張翼樞函稱本特派員前因過境稅問題赴越南向越督提議一案業將交涉原委曁請法委致函商榷及擬推廣招商局航路以資補救各情形於五月二十六日具文呈請察核有案兹於本月二十日准法委將越南總督答復函稿證明無訛送請查照備案前來查彼方對於通過越南之中國貨物雖仍持一經在香港撥載即喪失本來國籍之說其於由中國邊省運往中國口岸之貨物亦未提及然對於中國郵政包裹之過境者則已認爲應享受特殊待遇予吾人以滿意之結果現據中國郵局計算前此郵包通過越南所納過境稅額平均計算約合貨價百分之四每年約須銀二萬四千元今後改良辦法年可爲商人節省銀一萬二千元左右若商務日臻發逹爲數尚不止此除分别呈咨並通函各商號報館俾衆周知外理合函請察核辦理等情據此查此案前據該交涉員抄送通函布告到署曾經轉行知照在案兹據前情除函復並分行外合亟令仰轉行知照等因奉此相應函逹貴會卽希查照　知各商號知照爲荷 
[愛儷園籌賑會之第三日]  
　　昨爲哈同花園籌賑大會之第三日因値星期一洋商界均已辦事往遊者較前日略少然華商各店號因中秋結束帳欵畢例於習日休息莫不結隊成羣前往觀覽尚有大家宅眷避節期游客擁擠大多於隔日往遊故昨日午後園中男女遊客亦甚衆多途中車馬仍絡繹不絶園門口陳設奬品處由各職員持奬劵極力兜售頗具熱忱青樓負販圑及各商之勸購物品者亦皆興高彩烈該會事務所各職員除盧護軍使特派參謀馬鴻烈及上海縣沈知事赴會襄助一切外會主任姬覺彌徐乾麟田資民總務杜梅叔魏清濤趙芹波庶務徐少堂蔡春芳文牘王一亭毛貞侯會計宋漢章席錫藩調查呂耀亭裴雲卿諸君均親在會場各司其職故辦事各職員按照擔任各務悉心整理會場全部咸皆有條不紊晚間燈會自九時起至下一時止週游内外園逐節派人彈壓自首至尾並無參差間斷會中燈彩檯閣亦極新奇因此連日游客晚間比日間增加數倍園中裝置電燈計數萬盞照耀如同白晝前晚園中天演界京戲臺前及女劇場歐風東漸之絲竹灘簧戲法電光影戲及各茶社等處幾無容足之地全場中售欵首推棉紗博愛社買入七八百元因該社同業均係闊客如周扶九之公子啜茗一杯給洋五十元東方紗廠買辦徐姓吸雪茄一枝助給十元餘如邊姓等或飲茶一盞或吸烟一支均給一元及數角不等是以可推爲冠餘如雅觴叙售洋一百九十三元小洋一百十三角洋布業共濟社八十餘元小洋二百角其餘各商數十元百餘元不等卽青樓負販圑除夜明珠慨捐三十元外餘均各有捐助並盡義務紛向熟客兜售香烟水果點心花朶等類大都給予鈔票銀洋銀角故第一日售欵百餘元翌日分外踴躍又童子負販圑勸售食物商場中之興華機器製麫南洋兄弟香烟中華協記餅乾隆昌襪文魁齋糖果文明書局商務書館書籍德意樓菜館聚仙樓點心震香泰紹汪四明長生會酒排洋點小有天閩菜等亦均生涯不惡全場商品皆連本助賑不可謂非熱心慈善矣盧護軍使於午後挑選精於拳術之將士百餘人在倉聖大學操場試演各種技能以助餘興姬覺彌主任連日在天演界演說災况游客頗爲動容臨時慨捐者亦不乏人青樓校書赴園彈唱者數近千人花圑錦簇鬢影釧光鶯啼燕語游客恍如置身香粉隊中女兒國裏可謂他會場中少有之盛况尚有各舞台名伶如小楊月樓小楊菊笙等及男女新劇界諸名角無不各盡義務演技時深爲賣力天津班之雙簧大喜大力士之軟硬工夫亦各顯其好身手即各書畫家張季直李梅　等亦照潤例對折鬻書義務助賑聞第一日（十四日）門票售六百二十六元童票五百七十四角各商售欵約九百餘元第二日（中秋）門票售現約二千餘元（是日收票共八千張六千係各圑體售出者）各商售欵及臨時捐欵等項因是日熱閙難以細核惟總會計處是日共收各項彙總實收大洋三千九百六十九元小洋一萬零一百十角半銅元廿七千二百十四文昨晚情形及售欵門票總數　俟續紀兹將助賑姓氏錄后（臨時助賑）薩桐孫三百元大逹公司五百元又同人一百元劉厚生二百元姚文敷一百元李載之一百元夜明珠三十元徐谷人五元顧鴻翔五元沈華生四元朱樹齋一百元陸崧侯五十元錢陳氏二十元衛芝山五十元張周氏十元鄧文勲一元郭張氏二十元洪盛號二十元郭永瀾五十元周洪源十元玲瓏四元有心氏十元金茶花二元瞿明孫三十元無名氏十五元凌香二元晋縣永太祥四十元花月痕四元蘇媚十五元李星聯一百元翠花香五元林寳林四元蘭英意仁十元 
　　（各圑體助賑）利康公司餅乾二百罐美昌瑞號草花一百架荷華洋行水菓六箱中國濟生會左傳一百本摺扇三千柄女子美術所風景畫八件至誠社安腦袪水二百瓶天華書社捐美人出浴圖一百張花旗烟公司捐煙一大箱德馨公司捐牙粉一千盒致中和號捐貢燭一百五十斤南洋化學廠捐化粧品多種（名士鉅紳古畫助賑）陳潤夫石印屏四堂名繡花草横披一堂書五箱蘇晦公函二幅鄒景叔造像一尊齊功成磁器一百二十六件應眞象十本朱筱韻山水三張孫鏡湖引玉編五十部鄒翰飛三信堂四十部喻志韶對聯五付屏二堂施錫軒韓文集十部吳鐵珊之聯十付胡華峯僧像一張吕瑞庭屏對十付沈期仲仕女圖十二張陸文仰手工尺四百七十六只胡詠裳對聯四付王文榜育王卷二十四本胡右蓀痢疾散五百五十包張惟仁棉被二條棉袄三件餅乾一包何時孫對聯十付蒙仲光設小燈一座周文勝中堂二幅馬樹周水災圖一千張舍貞甫又三千張詹銘珊花草二張彭叔彝蘆雁十張魏石生對聯一付屏二堂素痴生趙千里畫一幅陳金福西文對一付姬覺彌對聯八付扇面六張屏四張廣倉會員對聯十二幅扇面三張華山碑一百貝（青樓助賑續）迎春坊花美珠十元花美玉五元沈鴛鴦四元吟鴻五元天籟又助五元雲樓五元淡雪香二元寳珍二元春宵樓陳素娟林文仙各二元瑶琴淑玉碧玉紅紅花映雩瀟湘館花情香金寳玉花含英花月娥蘇紉芳梅影軒逢春各二元如玉嫣紅雲翠仙各一元雲英鳳第各五元曉霞趙起鳳各四元金賽雲先捐二元又加捐五元 
[防務仍須嚴密]  
　　中秋節期南市境内注意加防三天曾經各區署所於隂曆本月十四號爲始至昨晚止佈置防護已紀前報兹悉徐警廳長昨日又通令各區署所略謂中秋節期雖已過去當此謡諑迭興且奉江蘇李督軍電令防務不得不仍嚴厲進行卽日起照舊加防不得稍有疏虞長警告假未能准行且令曠職時靜守署所聽候差遣不得遠離惟加崗一事可以變通辦理至長警中果有因公出力積勞成疾者方准請給病假月餉亦不扣除以慰勤勞 
[保護赴浙觀潮之西商]  
　　駐滬京畿憲兵營張營長以本月三號（即舊曆八月十八日）爲海寗觀潮之期所有旅滬西商乘坐火車赴浙觀潮者必衆海寗係屬内地應由各地駐防軍警妥爲保護除分致滬杭沿路線各軍隊一體保護外並已令飭第一連之隨車各憲兵於是日如遇乘車之西人務當妥愼照料 
[兵工廠紀事兩則]  
　　閩省李督軍近以所部各軍官均需勃朗林手鎗兹查上海兵工廠所造手鎗頗合軍用故於日前電請兵工廠代爲製造勃朗林手鎗百餘桿以備軍需 
　　陸軍部前以麥克沁式之機關槍能連發鎗彈至二百五十顆之多頗合軍用兹値軍事倥偬亟需槍械之際自應依式仿造業將圖様發由上海兵工廠飭匠仿造聞此項機關鎗全係鋼料車成工程須數月告成一俟此槍第一次造竣之後每兩月卽可造成一桿云 
[周棲雲不准保釋]  
　　引翔鄉經董周樹蘭等數十人日前具呈松滬護軍使署請求保釋周棲雲（即李海秋）兹經軍署批示云禀悉查周棲雲一案係因民國三年元月前商務印書館經理夏粹芳被兇犯王慶瑞開鎗轟擊斃命由巡街捕當場將王犯拿獲帶至英捕房迭經設法盤詰始據供出係該犯周棲雲主使復經捕房帶同王犯赴該犯家搜獲證據多件證明該犯與王犯確有關係當將王犯解送公共公廨預審轉解前鎭守使署訊明鎗斃一面由英捕房通飭嚴拿該犯周棲雲務獲解辦在案嗣於本年六月該犯周棲雲已化名爲李海秋經英捕房查悉匿居法租界遂會同法捕房前往拿獲解經公共公廨訊明呈解來署發交軍法課審辦現已查明訊確該犯周棲雲實爲暗殺夏粹芳案内共同正犯供證確鑿毫無疑義應候按律宣布判决所請保釋未便准行仰卽知照此批 
[縣商會改組後之啓用鈐記]  
　　上海縣商會昨日致各機關函云逕啓者敝會依法改組一案業奉農商部核准在案本年九月十八日奉上海縣公署函發部頒鈐記一顆文曰江蘇上海縣商會之鈐記飭將啓用日期呈報備核等因敝會遵於本年十月一日啟用除呈報縣署核轉外相應備函咨照希請貴處查照爲荷 
[飭仿太倉整頓契稅之辦法]  
　　上海縣知事接江蘇財政廳訓令云案據太倉縣知事温紹樑呈稱奉令將契稅事宜照章切實辦理缺額官中並應招足總其契無隱匿稅收充裕仍將辦理情形報奪等因奉此知事伏查是項契稅從前通常收入年僅一二千元上年知事抵任之時市鄉官中成立未久催稅方法尚未實行唯讅按契征稅爲法較良責成官中售契根催亦易即經調集奉頒條例曁一切章程悉心研究釐定催稅方針通令市鄉各官中一體遵行一面於縣署收稅處添設推收所各置專員實力奉行按月調取循環簿等逐細查對如有未稅之戶即行分别催完不任延抗計五年分共征買典契稅銀一萬四百數十元本年一月起至八月底止共征買典契稅銀一萬一千八百數十元以從前通常年分比例各增收銀七八千元逹四五倍以上官中雖未招足而市鄉確已遍設稽查亦甚周密稅收一項委已成效漸著奉令前因除將缺額官中再行設法補招並督飭收稅處推收所人員及現有官中仍行認眞稽征外所有太邑整頓契稅情形並增訂執行細則十四條理合錄摺具文呈報伏候鈞座鑒核指令遵辦等情除指令呈及附件均悉察核增訂整頓契稅執行細則及官中領銷契紙旬報册式均甚周密應准照辦仰即分諭契稅處及推收所並各官中等實力奉行勿稍違誤仍候通令各縣一體仿照辦理此令印發外合將呈送細則册式一併抄發該知事仿照辦理此令計發細則及册式　　太倉縣整頓契稅執行細則第一條本細則遵照整頓契稅及官中章程並就經驗所得將縣署及官中應行各項手續分晰彙訂期臻完密冀收實效第二條民間賣典不動産應用官契紙循案由縣署墊價彙領專員承管發行手續市鄉各官中領契承售亦應遵章墊價具領民間購用契紙一律照章收價不得浮收分文如有違章需索情事一經發現或被人告發即按官中章程第九條罰辦並吊銷憑證革除中官第三條官中售出官契務將循環簿内應列事項以及過糧畝分原業戶承糧花名都圖號數隨時逐細訊明分晰登記填證分别發給存繳凡人民領契在陽曆單月内者填入循簿雙月内者填入環簿契紙號數欄内更須分註賣契第幾號或典契第幾號每月售契總數須於最後戶名之上眉批某月共售去賣典契幾張然後遵章按月送縣查核但送核之期甲月簿證至遲須於乙月十日前送到如該月並未售契亦須報簿送核並於簿内眉批某月並無售契字様以資識别第四條官中呈送環簿及推收繳驗應具正式呈詞送縣查核領契售契結存各數應按月於呈内切實聲明即無售契之月亦應正式呈報以備查考第五條各官中按旬須造送旬報按旬報册之造送期間不得逾一旬經過後第五日如有違誤卽依本細則第十二條處分之第六條官中對於民間成立賣典契約應即遵章到場蓋戮如領契至一月以外尚未蓋戮者官中得先催詢倘逾限兩月仍未成立者即責令業戶繳還契紙聲明不能成立原委送縣塗銷第七條縣署收稅處曁推收所接到循環簿等即分别謄繕稽征總簿遇有業戶投稅隨時得以查對一經稅訖即於簿内標記於官中循環簿内加蓋已稅訖紅戮查對手續終了即送核批發還其推收繳驗併由推收所保存備查第八條循環簿内已稅者旣已由縣蓋戮未稅者即可一目瞭然領契至兩月以上未稅之戶官中應卽挨戶催稅不得任聽延宕第九條縣署收稅處於照章收稅外即將原契轉交推收所並令業戶附繳推收證憑　註册推收不得錯誤遺漏以杜混推戶糧及匿契不稅情弊收存推收證交由管山書記查對無訛者分忙推收不符者退根回查如業戶漏帶推收證應於納稅印收加蓋戳記責令檢證補推如再延不照辦顯有别項隱情卽不能爲其推收推收手續未清卽不得任其倒換印契其或業戶未得官中發給推收證即由收稅處據實舉發除責令補給外再照本細則第十二條處分之第十條民間購領官契逾限六個月未經投稅者由縣發書通知業戶補稅或繳納罰金執行上項事宜隨時察酌情形或派警或令官中辦理第十一條太習賣典不動産咸經圩保列名作中從前推收過戶向飭圩保開報久沿成例蓋圩保有催糧之責如送逹忙漕易知由單亦其廳　義務近來推收改　官中給　業戶直接請辦各該圩保勞難遂戶作中則更變糧戶花名圩保即有隔膜於催糧即多困難嗣後民間買典不動産應由官中知照業戶仍由圩保列名作中外並令該産所立圩保於推收證内簽名以資接洽但照習慣應得中資不准另索他費以免口實第十二條本細則規定事項各官中均應遵辦其每月呈送循環簿及旬報等如逾限十日記過一次逾限半月記過二次逾限二十日以上記過三次不給推收證者每發現一起記過一次如官中統計記過至五次以上卽由縣呈請援照串用私契例處分以示警惕而維契稅第十三條本細則呈請財政廳核准備案實用第十四條本細則如有未盡事宜得隨時呈明分别修正 
　　官中領銷契紙呈報册式某鄉官中某某呈謹將□年□月□旬所有用存買典各契理合繕具旬報四柱清册送呈察核計開舊管（舊管者卽前次所傾用存之契亦即上旬實存之數如前次所領之契業已用罄即寫無項二字）買契□張（某字第幾號起至第幾號止）典契□張（同上）新買（即本旬所領之契如本旬並無新領契即寫無項二字）買契□張（某字第幾號起至第幾號止）典契□張（同上）開除（開除者即本旬售出已用之契或用典契若干張或用買契若干張分别開　倘本旬典買各契均未售用即寫無項二字）買契□張（某字第幾號起至第幾號止）典契□張（同上）實存（實存者卽本旬用過餘存之數）買契□張（某字第幾號起至第幾號止）典契□張（同上）（說明）一每一旬内無論契紙有無售出須遵章報明本公署以備查考一每旬報逢一趕造齊全連同繳驗解送來縣不得稍遲以憑彚轉一如有特别情形附記於後 
[紀上海公學之成立會]  
　　昨日上海公學舉行成立大會學生家屬到會者頗多下午二時振鈴開會先由學生唱校歌次由校長楊德鈞宣布開會宗旨次請柏烈武君演說略謂我國自清季興學已二十年從未出一人材扶助國家祗有搗亂國家之能力此皆由辦學者與求學者無一定宗旨也求學之宗旨有三一立志一耐苦一愛羣從來偉大人物無不從此三者做起諸君讀書萬不可存做官發財之希望此卽楊校長以實踐爲宗旨之意也云云次沈知事代表李頌唐君演說略謂從前辦學方針是消極的進行如能從積極方而做去至今亦有許多人才造出近日教育逐漸退步未始非此希望諸君此後須積極的進行鄙人謹代中華全國教育祝萬歳並爲上海公學祝萬歳繼爲余天燧君演說略謂現在求學者無非望一出身幾與從前科舉相似對於實際上反不講求此誠可痛之現象諸君求學宗旨雖各不同務宜力矯斯弊是則鄙人所深望者也余君演說畢校長致謝詞學生起立唱謝賓歌復攝一影以留紀念散會已四時矣 
[美員熱心助賑]  
　　此次方方水患爲近數十年來所未有災區過廣恨形極重各處籌辦賑濟正恐勸者多而應募者少本埠美按察使署司洪員麥克萊君素性慈善特助順直水災賑欵洋二十五元昨日備函送請交涉署查收轉給當由薩交涉員函復道謝一面即將捐欵送交護軍使署查收轉發 
[軍隊發清糧餉]  
　　駐滬步兵三十七八九等圑各營官兵應領九月份餉銀於上月三十號因値舊曆中秋節松滬盧護軍使恐各士兵或有遺賬及購物之用曾經先行借支若干兹將薪餉如數清發昨日已令由各該管長着將各士兵借支之欵一併彚繳以清欵項 
[南市修築馬路之進行]  
　　南市十六舗迤南外灘之新馬路凹凸不平行人車輛往來頗多不便刻經工巡捐局路政處勘明撥工逐叚興修現已修至關橋迤南是處新近推放之岸線頗廣故將路面放寛照規定丈尺在兩旁加砌側石並因是路有電車通過路質必須堅固以便經久業已用滾路機器如法修葺 
[布廠仿造洋貨]  
　　本埠布廠近來因紗價飛漲織布出售虧耗頗多以致六七月間宣告歇業者多至三十餘家現已閉各廠乘機仿造洋貨如花紗花呢囉緞等貨聘師仿造出品頗佳行銷本外埠尚稱合用故嘉定南翔浦東一帶各廠决計改造洋貨亦有四十餘家現正在添置機器添招女工從事改良云 
[最近雜糧之市况]  
　　雜糧銷場近來甚爲平淡天津牛莊長江一帶來貨寥寥本星期中客帮銷揚祗有福州汕頭兩帮稍有購入公會售開者統共五 
 
 
 

Page 11

 
 
　　萬三千餘包内中黃豆青豆兩種佔十成之七其餘小麥芝蔴紅糧等貨不過七千八百包黃豆市價每擔跌銀五分芝蔴跌銀一錢小麥因存貨缺乏市價較前不相上下 
[再誌致祭關岳之預備]  
　　舊歷八月十八日即陽曆十月三日爲致祭關岳之期本邑應行祀典事宜業經沈知事飭令公欵公産管理處查照頒定規則妥爲籌備其各項執事人亦已由沈知事預爲派定以免臨時貽悮 
[沈知事記功兩次]  
　　上海縣知事沈寳昌因征收田賦歷年截數均在九分以外昨奉江蘇胡財政廳長訓令奉省長令記大功兩次以示奬勵 
[殖邊債主聯合會之會議]  
　　北市交通路殖邊銀行債主聯合會事務所發起諸人於前日邀集報到之各債主數十人在事務所開會集議僉以該所原定陽曆九月底截止報名乃連日尚有赴會報名者原定期間太覺匆促恐各債主未及週知公决展期十日至十月十日截止報名公舉代表偕同律師進京向殖邊總行嚴重交涉以冀早逹開兌之目的 
[勵志會將開秋季同樂會]  
　　閘北寳山路寳興西里工界青年勵志會定於本月六號午後六時关在該會附設之夜校内舉行秋季同樂會請尤松林琵琶奏曲并由演藝課員串演誰先死離合緣兩劇以娱來賓現正佈置一切 
[工巡捐局協警催繳地方捐]  
　　工巡捐局朱壽丞局肯現因趕辦移交亟欲將各種捐務結束清楚兹查地方捐項下欠戶甚多爰特商明淞滬警察廳長派撥游巡隊十名南市七名閘北三名卽日起每日隨同收捐各司事前往微收如果捐戶仍有延不繳納者立即拘執以便嚴催速繳 
[鄉民毆傷檢查棉花之巡丁]  
　　南市棉花檢查局因時届秋令新花登場恐一般鄉販農民在花衣中攙水希冀增多觔兩致棉花日久霉爛紗質不佳貽害殊深故每日由届派司事率同巡丁在各碼頭按貨檢查在案前日上午有塘灣鄉人某甲等多人在碼頭挑運花衣起岸待查詎内有王福生等數人意圖朦混被巡丁周世有所見上前扣阻不服反被王用扁擔毆擊傷及周之内部後由司事吳季亭鳴警將王福生拘獲帶至一分駐所寄押昨日（星期一）由該局長備函送請上海縣公署核辦 
[勒閉源安公典之警廳訓令]  
　　閘北增興押舗前因違章營業曾經上海縣公署呈奉省署勒令停閉業誌前報詎前月該押舗忽又改牌源安公典冀圖嘗試又經縣署呈准省署及松滬護軍署核准勒令歇業由縣函請淞滬警察廳行知四區警察署執行在案兹將警廳行區訓令錄後 
　　案准上海縣知事公署公函内開案奉省長指令據上海縣押舗改典案内迭興訟端凡有聲請改典之押舗根據案卷嚴定限制請鑒核令遵由奉指令據呈已悉准如所議辦理仰卽知照此令等因又奉松滬護軍使指令據上海縣呈同前由奉指令呈悉源安公典旣仍與增興不願停閉聲請繳稅改典之情事無異不能勒閉增興於前而又許源安開設於後况又地址不宜年月不合規條不符等項根據自行查照原案仍行勒閉以昭公允而杜爭執仰卽遵照此令等因奉此相應照錄縣呈函請貴廳核辦見復深紉公誼等情准此查源安開設違章旣奉省長松滬護軍使指令照案勒閉自應遵照執行以杜爭執合亟令行該署遵照仰即勒令源安尅日歇業一面由該署繕具布告發該舗門首實貼以陽曆來年二月爲限在此六個月之内祗准取贖不再收押物件一俟期滿即行出屋退租仍由該署派警駐守監視並責成該公典將准贖不當各情登報廣告如該公典有抗違情事卽照違令罰法懲辦仍將辦理情形具復以憑轉復此令 
[中秋節之教誨監犯]  
　　上海模範監獄典獄官敖雲亭以近來滬上謡諑紛起獄中禁錮囚人不下七百餘名内外防範極關緊要查監内員役及陸軍衞兵晝夜防護尚稱得力故於中秋節日邀集各職員在署會宴藉以慰勞所有陸軍衞兵及看守人等亦經敖君飭備酒肉分别犒賞該監自今春以來收容人犯較上年超過二百名以上監中早無容足之地迭經詳請上憲設法疎通奉令將本分兩監工場及敎誨堂等處暫行改作監房以維現狀惟敖典獄長以教誨囚徒於感化一道關係匪淺昨晨親蒞各監房分别授以相當教誨教誨畢每犯給以月餅四枚着令仍行收封 
[益州輪船定期下水]  
　　日暉港製造局路泉漳别墅外灘興發榮愼記鐵廠承造岷江輪船公司淺水輪船兩艘一名益州一名益江長均一百二十六英尺闊各二十一英尺益州現已落成兹經該廠定於十月三號（隂曆八月十八日）二時半行下水禮昨已柬邀各界届時前往觀禮 
[警察換穿黃色制服]  
　　淞滬警察廳昨通傳各區所隊謂近日天氣轉凉各長警所穿之白斜紋布制服自今晨六至九差起一律換穿黃色制服仰卽遵照云云 
[頑童持刀戮傷同伴]  
　　住居虹口元芳路源昌里之頑童葉阿毛昨在在小菜場不知因何起釁手持小洋刀將陳紀發之小孩陳榮桂戮傷腰脇受傷倒地當經一千三百四十一號巡街捕查見將陳孩車送同仁醫院療治一面將葉孩拘入滙山捕房經捕頭略詢一過諭飭押候解送公堂請懲 
[攫取婦人金圈]  
　　甬人宋阿根昨在天潼路攫取行路婦人鮑胡氏耳上金圈一副圖逃經行人馮其昌瞥見鳴由包探周耀庭到來帮同將人贓追獲帶入捕房捕頭諭飭押候解送公堂請辦 
[續獲騙子同黨]  
　　紹興人陸春生（即樂春生）因在浙江路三百五十一號門牌虛設裕盛和豐字號並在漢口路二百三十八號門牌設立久成錢莊濫出本票先後騙取各商號値洋三千餘元之貨欵並向靖遠街六十九號門牌陸連芳騙取掛紅洋五十元及裴正坤値銀一百十五兩之連史紙三件被控捕房由探將陸獲解公共公廨訊供押候補提同黨併究在案前日經包探朱阿巧與一百八十四號西探續獲陸之同黨葉松年一名昨晨押解公共公廨經中西官略訊一過判葉押候查明帶同陸春生質訊核辦 
[騙案事出内地]  
　　住居閘北克明路二十四號門牌之揚州婦人戴干氏因與在逃之某甲串騙北四川路邊界通源烟紙店内値洋十四元之香烟三百盒牛奶一聽匿居租界被店主董世延覺察報捕將氏拘獲昨晨押解公共公廨經中西官訊明以事出内地判戴干氏函送閘北警察分廳歸案訊辦 
[匪徒攫取珠花]  
　　匪徒朱文奎前日午後在西藏路攫取周王氏値洋四十元之珠花一朶圖逃由捕追獲昨解公共公廨經關讞員會同英卓　領事訊供一過判朱押候補提同黨到案併究 
[革捕攫物續誌]  
　　已革報捕陳在朝卽劉阿四綽號劉阿斗因在福建路小普慶里内攫取常熟人郭星三皮夾内値洋數十元之綢衣被五百零六號暗差華捕追獲人贓帶入捕房押候解訊已誌昨報昨由捕房解送公共公廨據郭訴稱此項綢衣係其親戚周馮氏所携被攫由伊帮同追獲現氏已回常熟等語訊之劉阿四俯首求恩中西官判劉押西牢三月贓交郭領回 
[竊取馬棕被獲]  
　　顧亮中昨日潛至百老滙路二百五十九號門牌王顯廷家竊取値洋十三元之馬棕二十磅被王當場察破鳴捕將人贓帶入捕房捕頭諭飭押候解廨請究 
[圖詐拘留三天]  
　　住居虹口滙山路一千二百五十七號門牌之甬人俞鐘源指控黃德標藉端圖詐等情昨由捕房將黃拘解公共公廨經中西官訊實判黃押西牢三天 
[欠欵還清了案]  
　　汪受生前投法公堂控邵啓福不還欠洋三百八十餘元等情判邵交四百元人銀並保限繳在案昨由原告投稱現邵該福已向商人理楚求請銷案中西官判准如所請將案註銷 
[偵查革探匿跡地點]  
　　已革偵探諸伯秀在談家宅八字橋一帶廣結黨徒魚肉良民經四區姚署長將其徒張錦春談根根二人拿案研訊後被害鄉民紛紛投案告發等情迭誌前報兹悉諸伯秀得悉閘北偵緝隊士正在四處跴緝故已匿居租界昨日姚君特飭隊士偵查諸匿跡之所以便照會捕房協緝到案接律嚴懲 
[婦人一再潛逃]  
　　江北人周萬福之子四六前娶李姓女爲室本年五月間被同居劉榮福誘姦拐逃由周尋獲扭控警區轉解司法科判該氏交本夫領冋管束劉處拘役了案詎前日該氏復潛逃無蹤周向劉詰問諉稱不知當即將劉扭控四區警署轉解司法科訊辦 
[索債與互毆分案辦理]  
　　揚州婦人姚洪氏向與王金坤姘識前日因拆姘衝突由該氏扭赴五區三分所控告旋有余小慶亦投案控王借伊洋九元請爲追還經唐署員併解司法科由段科員質訊一過以債務屬於民事範圍着余向司法官廳起訴至該氏與王拆姘互毆一案判送地檢廳訊核 
[過犯攫騙金環各押五年]  
　　匪徒王福生前日午後在虹口文監帥路攫取張沈氏金耳環圖逃被捕帮同追獲搜出原贓帶入捕房昨解公共公廨經會審員王肇之君會同英白副領事研訊屬實以王係過犯判押西牢五年期滿逐出租界又匪人李阿三前日串黨在虹口狄思威路用擲包術騙取鄉婦葛馬氏金耳環圖逃經氏訴由包探徐阿華將李追獲贓物已被同黨取去遂將李帶入捕房昨解公共公廨經中西官訊實以李迭次犯案判押西牢五年期滿永遠逐出租界 
[原告請求銷案]  
　　顧某前投法公堂控錢文祥不牘抵押方單一案錢供一時無力取贖求請寛限料理判令押繳錢挺押不理故將該地拍賣備抵除去拍得之洋尚少四百數十元判令押追在案昨由原告投稱錢今央人向商人商懇立據折還因情面難却現已應允求請銷案中西官准如所請完案 
[肉莊虧欠貨欵]  
　　唐　生前投法公堂控某肉莊主楊小寳不理虧欠貨洋一千二百七十五元將楊扭案請追詎楊不認欠洋經法公堂判將楊交保候核後因楊無保挺押在案昨又提訊楊稱肉店係唐介紹租開現店已由原告收去請察唐維生稱該店今被各債權人内之同成號收去且商人與楊交易有往來摺子爲憑係楊親筆所書呈請察核質之楊堅不承認中西官會判吊該店賬簿飭傳送貨見證人某甲並同成店主到案再行訊核 
[米店欠欵缺席判决]  
　　某米行主沈靜侯前投法公堂控東新橋街某米店主梅錦章虧欠米洋二百二十餘元求請訊追經法公堂飭　去後梅避不到案判令改傳爲提仍不投案候訊昨由原告投稱該店現已閉歇梅已避居南市求請核示聶讞員以該被告抗傳不到判照原告所控之數先行缺席判决並諭原告如該被告出面准予隨時扭案訊追 
[同族爭産之鬭毆]  
　　浦東楊家宅鄉民楊榮林金林兄弟二人昨與堂弟楊阿堂阿錫德法彩生等因房屋糾葛始而口角繼各用武楊阿堂方面弟兄較多致將金林之妻薛氏頭部擊破血流滿面嗣經楊榮林報告塘橋鎭三區三分駐所王警佐飭派長警前往將行兇之楊阿堂楊彩生楊阿錫楊德法楊陳氏等五名口拘解至所王警佐略詰一過以楊薛氏受傷甚重判原被併解地方檢察廳訊辦 
[收買小貨之薄罰]  
　　淮隂人趙　洪前日在浦東太古碼頭收買小貨香焦百餘斤雇朱貴才之划船裝赴松江價賣旋有無賴甲乙二人向之索詐未遂乃報告崗警朱寳榮前往將划船扣留並將趙長洪朱貴才連同香蕉拘解三區警署昨經解警正詰明前情以趙收買小貨有違警律判罰洋五元划船夫朱貴才罰洋一元香蕉划船一併發還 
[行兇罰洋十元]  
　　滙山捕房一千二百五十七號華捕沈阿金指控英美電車公司查票人張阿生在海寗路無故行兇昨由捕房將張傳至公共公廨先據捕頭上堂訴明被各存洋十五元保出等語並由沈捕投訴被張兇毆及被撕破號衣各節訊之張供實因向沈捕索取會洋起釁衝突不敢兇毆中西官得供以張不應行兇判罰洋十元充公示儆 
[行兇判押一月]  
　　浦東人王小龍於前日午後糾黨多人在新閘路將劉恩弟兇毆經一千三百七十號華捕查見勸阻不服反將該捕號衣扯碎當由該捕將王拘入捕房昨解公共公廨經中西官訊實以王不應行兇判押西牢一月以儆 
[查獲賭案兩起]  
　　浦東三區警署巡邏警前夜在陸家嘴鴻源紗廠附近拘獲聚賭紙牌之陳林全李兆升雲木木倪根福等四名并紙牌一付同時又在該處查獲聚賭撲克之周益生陳雲龍康福生何阿玉等四名一併帶署經解警正分别略詰一過判陳林全罰洋三元其餘李兆升等七名無力罰洋各予拘留一日以儆賭具銷燬 
[謝劵]  
　　天外天游戲場由法興公司公記承盤後已於舊曆中秋正式開幕昨承見贈游劵十紙書此誌謝 
來函 
[來函一]  
　　昨閱貴報本埠新聞内載長浜路暗殺案一則内容略有錯誤因鄙人住於死者近鄰親聞其事較爲詳細兹特錄告該婦不知何姓住居於哈同路（昨報云長浜路者誤）民厚里第六百八十六號二十六號下午七時相近在後門納凉忽見四人由街口而入該婦卽入内相避該四人即隨之而上至亭子間連放二鎗皆中要害該兇手即棄手鎗上黃包車而逃鄰居聞有鎗聲咸來後門觀看豈知前後門均閉以致人多不知詳細意爲其自家口角也待至約一刻鐘時忽見二人由内而出一穿長衣一穿短衣向外呌黃包車並將箱子等件運上車欲走幸有看門人某知覺卽入内觀看悉該婦已倒斃於地看門人即扭住欲走之二人鳴捕到來入内看畢將欲走之二人拘入捕房少頃卽由捕將屍車至驗屍所相騐鄰居並不知該婦爲何姓該圖遁之二人爲何人意者必有親人到來豈知一夜並無哭聲及至次日即由捕將什物搬運而去隣居紛疑不定亦不知其中底細但最可憐者該婦死後無人爲之出頭告訴恐此項重大命案終莫能破或者親戚遠出在外不知該婦暗殺之慘鄙人因貴報所載地址略有錯誤恐該婦遠埠親戚讀之不能知伊家之事爲此馳函奉告請即詳細揭曉俾死者親戚在外得悉其事亦可代爲伸寃也張芝祥上 
[來函二]  
　　敬啓者三十日本埠各報新聞欄内所登江蘇省第二區烟酒公賣改爲認包名目一節查此事爲前任謝局長辦有成案並非新任羅局長所規定誠恐誤會理合據實聲明懇請更正至紉公誼江蘇第二區烟酒公賣局庶務處護啓 
雜評二 
[中秋之難關已過（步陶）]  
　　中秋之難關今已過矣吾人試思中秋未届之前數日在北方則紛傳中秋將重行復辟在滬上則因中秋而嚴防民黨一若中秋與民國命運有至大關係者旣而中秋日届北方之所可見者惟是河伯肆威與災黎慘狀而龍放初無片影之出現滬上一般社會之所攘攘熙熙其忙碌者亦惟是香斗月餅之舊例雖有一二嫌疑黨人聊爲點綴而實際究無若何事故發生然則中秋自中秋南北遥遥相對之謡言自謡言事過景遷之餘蓋已均爲過隙之陳迹已雖然謡言之來必有其所自起時會之相乘固無時而不　視爲舊曆之中秋以爲難關也而防之則平易之經過矣以爲難關旣過也而忽視之則不可測度之事端且隨地隨時而復起矣嗚呼求治者必清其本源若設防而惟謡言之是從則所防豈有窮極耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[客談] [  孚玉山樵者]  
　　客有居深山中者室之四壁爲雨所壞且阽且塌直與星月通夜臥見池中水水中魚魚邊楊柳皆歷歷可望或爲客謀葺治告之曰山中豺虎大貪縱率獸攫人食子之壁不完豺虎即不爲子畏然非所以重生命也客曰豺虎也乃壁之是阻哉豺虎而壁阻之吾將旦夕坐於室中惴惴焉傳餐而食授衣以衣舉步不敢越壁外而後可免豺虎患非然吾且將振袂深林翩翔曠野探豺虎之穴面與居焉安能閉戶爲拒守計哉且天下之豺虎不爲不多矣舍所各宜防之豺虎而圖所顯然共知防之豺虎夫亦見其惑也配豺虎之足患與不足患亦在我耳豺虎則與焉我而無所以制豺虎也河不投志　豺虎否則我旣出乎豺虎之上豺虎方且變其技以爲我娱竭其爪牙頭項之力以爲我役率其子弟　族以爲我捍禦其非常而共防其不測如是則我將尺箠制之使其奔走馳驅如犬馬然又何貪縱攫人之能爲無如人不知所以制之者有其道安常習故者流過於拘謹深居而不知所由出導擁而不知所由避豺虎過吾門而不知所由至其去也亦不知所由歸於是才智之士憤然不平羣起而與豺虎爭計必欲入其室殲其種類而後已則見夫射　濟濟然呼者譁譁然持羅者森森然追者躓躓踽踽　窺探者默默佻佻然庸詎　豺虎奮力一出澤其吻磨其牙咆哮其聲而震盪其勢射　不知其矢呼者不知其聲持羅者不知其手追　不知其足窺探者不知其目大勢一壞羣向豺虎而乞命焉是何豺虎之强而人之弱耶抑人　無以勝之也且夫豺虎亦豈必盡鋤而去之哉天下之患莫甚於物不各止其所物不止其所勢必紛然相角而極亂大壞遂以乘乎其後今我有以止乎我之所而豺虎莫得以相與則豺虎亦馴服而歸於深　幽谷之中無以乘釁　逞乎其性抑吾聞之平治之世但有騶虞麒麟之屬而已無豺虎焉非無豺虎　豺虎　騶虞麒麟之屬也夫騶虞麒麟環　而至吾方洞開重門而受之何壁之是葺惑唯而退曰夫子之言使我目　無豺虎矣（四） 
家庭常識 
[鑑别肉類] 　　 
肉類富有蛋白質脂肪膠質等爲動物質食品中之最有滋養分者故肉類爲人生不可缺之品然亦有死肉焉亦有病肉焉有害於人生者良多故不可無區别其良惡之法今將險查肉類時之要點誌下（一）肉色過於紅淡者爲病肉見有紫色者則非屠宰之肉係斃死　含有血液凝固之現象不可以供食用也（二）良肉强固而有彈力接觸於手指間不見濕潤其汁液常見酸性反之惡肉則柔軟而濕潤或如塗有膠質物或筋肉間之脂肪中見有如大理石様之斑紋也（三）良肉絶無臭氣有之亦不覺其不快若病肉則有病屍之臭氣或藥氣也（四）良肉放置一日之久亦祗見其外面乾燥而已若惡肉則濕潤或見有汁液（五）良肉與以攝氏百度之高熱凝固之後其重量可消失共百分之七十乃至七十四分之間其有逹至八十分者則爲不良肉（六）肉類當沸煑後其量大減或緊縮者皆爲不良肉也 
[鑑别魚類] [  左丹] 　 
魚之滋養素稍遜於肉然食後較肉易爲消化故魚類亦爲食品中之佼佼者兹述其辨别法如下（一）魚天然以活者爲生鮮但無活者則當以强硬者爲貴（二）魚目突出者新鮮凹陷若不良（三）目邊及腮均鮮紅者爲鮮魚淡白者不良（四）魚本腥氣　而不臭者爲鮮魚腥而且臭者不良（五）無論鮮魚醃魚柔軟而濕滑者皆爲不良魚 
長篇小說 
[社會小說貪嗔小史] [  常覺小蝶天虛我生合譯]  
　　第十四章（二） 
　　依洛克居倫敦凡半月三馬已售得價亦善思明日歸南蔚矣其時爲下午無所事事則且出門散步行過沃司福街所見有雙輪馬車一輛載二魘人風馳電掣而來及近則前座之一人不圖爲愛梨也控轡在手顧盼自豪依洛克因駐其足引手近冠愛梨見依洛克亦卽止轡顧其女友曰依洛克先生此吾女友芬蝶也君當知之然依洛克生平未當一蒞劇場竟不諗此大名鼎鼎之女郎則但曰傾慕久矣今幸識面而心中則念納蘭消息感能於愛梨得之顧愛梨亦存此意以爲依洛克或知納蘭所在則展笑曰依洛克吾儕倖遇於此君未餐乎盍與吾儕俱依洛克　然允諾遂從二女入咖啡肆中初但閒談良久依洛克始得間曰納蘭姑娘近狀如何愛梨聞語乃大失望目視依洛克幾不能對旣而忽轉念則曰渠亦在倫敦耳頃吾出即自其家然彼已有素心之人亦竟視我爲多矣特爲父母者終望其兒女成家今得此吾人心願亦云了矣依洛克先生吾語然乎於是依洛克亦大失望面色灰敗垂首及臆不復能語餐罷各散依洛克乃捧其碎傷之心而歸施德之家明日施德送之車站珍重而别然依洛克之身亦不自知落於同所木坐車箱中第見窗外景物一一現爲嘲笑之容向已跳躍而揶揄及抵南蔚則覺萬念俱灰更無樂趣日復一日依洛克竟骨立如豺矣白倫覩狀乃大詫而依洛克且欲辭職則益詫張其小目以向依洛克嘘其口中烟氣言曰汝辭我息將何之依洛克倚首視地跼促而言曰吾欲返澳洲耳白倫大驚於尾乃墜於地頃之始曰汝其癎耶使我爲汝必不輕出此言須知澳洲之地實同蠻荒汝豈視彼勝於此耶然汝面色殊不佳亦宜稍換空氣依洛克曰主人言然吾意卽不往澳洲亦宜往倫敦小住白倫曰倫敦乎汝非剛從倫敦歸耶吾意汝其少安汝果欲他適者吾當爲汝徐徐圖之依洛克稱謝白倫遂負手自去心自念曰行則任汝行但不可逸出我之範圍耳旣歸則鄧溶在焉白倫心有所得乃曰鄧溶吾今有一人欲薦之於汝汝亦能爲安挿一地乎但弗能往倫敦而在南蔚則最佳鄧溶仰首沈思曰其人何能哉白倫曰能事甚多但勿可使近寫字之台蓋此一事其人生平所最惡也鄧溶撫掌曰妙哉吾有一事適合於此人爲之足下亦知有龍滙乎白倫曰知之然吾未嘗一至其地鄧溶曰此地亦吾主顧中之一人所有其人性情怪僻生平不出閭閻故其地一任荒廢然吾視之則頗有可生發者若以闢爲港口則尤妙白倫亟曰其人肯售乎鄧溶搗首曰此未可以預言但汝旣有人不妨令其前往一視其中地産如何惟吾薪資殊不能多舉其兩指曰此數如阿白倫曰佳其人本爲吾傭薪資多寡可弗論也鄧溶曰然則卽令明日往耳白倫以告依洛克依洛克甚喜卽卸其事於副濱行之前一夜復至李克田問徘徊久之又至樓窗之下瞻望一週喟然曰别矣自兹以往吾心坎中當不復留此景物矣（第十四章完） 
　　天台山農瞻廬守拙　䱐魚四明逸客罪我偑隱瘦鵑寗子梅呆呆冷觀述鴻召候嬾眞子喋瑣勵吾濟航華父苕西守拙小蝶黑子西湖目樵景飛吳門嘯鶴善　立森錢劍俠劍飛幼泉王筱安張一渠楊春申張育甫讓竹且過軒幼主一帆陳涉貞梅士虞東杜憾輕一臅晚成徐斌如袁靖崇德草舍力學子燮生曾省三預防子蓉軒鶴鳴軒主汴良孤之張靜生素娟叔翰樂春芝　孤星蕞競雲夢伯誠烏蟄廬徐孝同奠邑孤舟慤長嘯客慕隱小翠紅樹塵世恨人王夢覺左丹王雅馴常覺小蝶維廉餐霞諸君上月選刋大作謹備薄潤請署名蓋章向望平街本館發行所領取爲禱編輯者白 
 
 
 

Page 15

 
 
   
 
 

Page 16

 
 
   
 
