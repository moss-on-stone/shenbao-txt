# 1920 - 306 - 4917142

 

Page 1

 
 
   
 
 

Page 2

 
 
   
 
 

Page 3

 
 
時評 
[新銀團與田賦（老）]  
　　新銀團集議欲以今日處理鹽務之法處理中國之田賦此議果實行又將見千百外國人以淸丈徴收監察調查爲由而食租衣稅於中國之内地 
中國雖肥今亦漸消瘦矣關稅爲收入之大宗已入於外人之手鹽稅爲收入之大宗亦入於外人之手今所餘之肉能有幾何而二十世紀之駭洛克尙欲盡割之而盡吞之彼駭洛克固不足咎但須咎中國何以不能自振而肉袒於駭洛克之門以求其一割爲幸此中國所當自省者也 
吾非反對新銀團助自由借債自由賣國者張目也吾非反對新銀團助自由供資自由害國者張目也我謂我國民之意旣反對一國之陰謀暗算亦反對諸國之共同把持我國民但不願田賦受人之干涉至此議爲何國所倡始何國所贊成固非所問也 
命令 
　　十一月六日大總統令特派王寵惠爲法權討論委員會委員長張一鵬爲副委員長此令 
又令任命吳忠本署庫烏科唐鎭撫使署審判處處長此令 
又令國務總理靳雲鵬呈請任命張亮淸爲統計局僉事應照准此令 
又令署司法總長董康呈請將僉事翁鞏免去本職應照准此令 
又令署司法總長董康呈請任命汪仁寳署僉事應照准此令 
又令署海軍總長薩鎭冰呈請將高憲辰授爲海軍少校應照准此令 
又令詹森勿特利浦洛斯均給予四等文虎章此令又令茲制定法權討論委員會條例公布之此令 
十一月二日大總統令兼署陸軍總長靳雲鵬呈請任命宫茂泉爲陸軍第九混成旅步兵第一團第一營營長應照准此令 
又令兼署陸軍總長靳雲鵬呈請任命吳錫林爲陸軍第十三師副官長應照准此令 
又令參謀總長張懷芝呈請任命崔勝全署贛東鎭守使署少校參謀應照准此令 
又令署内務總長張志潭呈准陜西省長劉鎭華咨省會警察廳試署警正車正軌懇請辭職應照准此令 
又令蒙藏院總裁貢桑諾爾布呈請以呢米濟特好爲補伊克明安旗協理貢楚克喇仁補克什克腾旗協理達瓦及卜庫阿木固朗補郭爾羅斯後旗協理均照准此令 
又令兼署陸軍總長靳雲鵬呈准黑龍江督軍孫烈臣咨請以豐陞額陞補佐領應照准此令 
又令何錫蕃吳仲賢周際芸均給予二等寳光嘉禾章此令 
又令朱錫鈞晉給二等大綬嘉禾章應昌嗣金世和仉晋給二等嘉禾章譚祖侔晉給三等嘉禾章金給予四等嘉禾章此令 
專電一 
　　北京電今日下午二時各省區自治聯合會在江西館開會到十五省區共八十餘人推定幹事及資格審查員並通電報告成立起草宣言書卽日發表（六日下午九鐘） 
　　北京電學生團爲琿春事昨舉行游街大會沿途演講語極沉痛今日出發人數較多秩序整肅（七日下午七鐘） 
　　北京電庫倫電局電告俄匪於五日夜被我軍擊敗退出數十里庫地人民稍安南路綫路已通北路尙難修復（七日下午七鐘） 
　　北京電孫文等歌電復靳謂如誠意謀和以事實上着手及取銷軍事協定無事不可解决（七日下午七鐘） 
　　北京電陳炯明來電否認岑莫取消軍府聲明始終護法（七日下午七鐘） 
　　北京電閣議派定航空技師赴奉駕四飛機援庫（六日下午九鐘） 
　　北京電王瑚請撥京兆大宗賑欵交賑務處核辦法部請調張志陳福民張映竹經宗齡爲魯浙皖吉高審長農部請派沈國鈞爲漢造紙廠長均通過（六日下午九鐘） 
　　北京電新兩院議員饒漢秘等十人晨赴院郭代見質問舊法改選令談三小時無結果（六日下午九鐘） 
　　北京電鄂省長將先派代俾孫振家入京王瑚俟孫到卽赴蘇 
（六日下午九鐘） 
　　北京電陳毅麻電仍催援軍並索軍費八十五萬（七日下午七鐘） 
　　北京電邵領電俄遠東各政府設統一會議改組統一政府日已派代表列席我應取如何手段請速核定（七日上午十鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電奉張已電允撥小飛機四備庫防用請派員駕駛以便出發（七日上午十鐘） 
　　北京電美使决派武裝兵士一排赴庫保護僑商函准外部給照由張家口乘汽車出發（七日上午十鐘） 
　　北京電閩案中恤欵日允增五千元惟懲兇仍堅却（七日上午十鐘） 
　　北京電北方軍閥將發促成統一電推曹領銜（七日上午十鐘） 
　　北京電盛文頤又運動特赦認振捐十萬元（七日上午十鐘） 
　　香港電湯昨午派副官將督長印送陳陳照收並給咨文對副官言仍請湯擔任海軍（七日下午六鐘） 
　　香港電聞粤桂軍現在肇劇戰桂傷甚衆粤江固艦被擊重傷 
（七日下午六鐘） 
　　香港電林江日（三日）函請湯到白鵝潭永豐艦談話謂去志已决願將海軍司令交管湯力辭連日各方力勸湯就海部長亦堅辭聞林擬日間送司令印交湯（七日下午六鐘） 
　　香港電海軍全體微日（五日）在海珠會議一致不承認滬軍府命令將宣言此舉非左林右湯因海軍事須自動自决不受他方干預 
（七日下午六鐘） 
公電 
　　湖南譚延　等通電各報館均鑒湘軍護法興師犧牲至巨渴望正當之解决以奠永久之和平對於西南惟知主張正誼服從公理對於此廷從未私相接洽自喪人格頃見岑陸林諸人通電自行取消軍府甚爲詫異軍府爲西南集合體岑陸林等個人行動當然不能代表西南延　等决不承認用特鄭重宣言（一）湘軍主張當與西南護法各省一致一切問題須由公開和會解决（二）湘人實行自治以樹聯省自治之基不受何方之干涉亦不侵略何方如有横加侵略者必以正當對付爲此布聞　希鑒察譚延　趙恒惕宋鶴庚廖家棟魯滌平林支宇張翼鵬田應詔周義彬吳劍學張耀瓚謝國光羅先　蕭昌熾李韞珩李仲麟陳嘉祐蔡鉅猷田鎭藩劉叙彝陳渠珍卿衡賀耀祖葉開鑫唐生智趙鉞瞿維臧張振武劉銓郭步高冬 
　　川軍唐式遵來電（銜略）天禍吾國戰事頻仍民國以來迄無寗日唐繼堯假護法之實破壞統一茶毒西川心腹劉王爪牙顧趙對蜀將領挑撥以危詞虚名以籠緒無識之輩昧心盲從不惜糜爛先人歌哭之地甘爲　犬遂使吾川烽烟遍原野肝腦塗郊　逆軍所過十室九空少壯流離老弱餓殍人非木石孰克忍此是以吾川各將領義憤愼膺劍及屨及鞠旅陳師用張撻伐式遵不敏忝領師干爲國爲民義何敢讓猬隨諸將領溽暑遄征轉戰千里掃蕩川北克復蓉城旣破龍泉之險旋摧玉蟾之堅簡資隆瀘一帶名城未及兼旬疊次收復趙又新擊斃江陽顧品珍奔逃合納金朱耿項四散獸奔田胡葉吕分頭鼠竄敵膽已摧滇黔震動然而慶父不去魯難未已遵豈好亂甘於窮黷誠以非武裝不足以促和平非武力不足以謀統一况據唐繼堯歌日密電顧趙等敦囑死守叙瀘以待和議期得最後勝利並遣繆某等分赴京滬促成和議並謂如叙瀘不守則堯亦不能負責云云而顧品珍旣力竭勢窮乃通電全國造意措詞淆亂觀聽察其内幕此次滇黔空國而來失衆喪師隻輪難返妄希和議保厥聲威南人反覆譎詐性成當其狼狽之際掃滅唐劉如燎毛髮倘失此不圖謬言和議坐使夜郎日大重張旗鼓噬臍何及欲謀統一云胡利賴心所謂危未敢緘默正逐窮寇俟再陳詞略供區區佇候明敎四川陸軍第二軍第三混成旅旅長唐式遵叩蒸印 
世界路透電 
[英相對於德前皇之解釋]  
　　四日倫敦電英相喬治氏解釋前德皇逮案事迄未成行之原因謂協約國兩次牒致荷政府要求將前德皇引渡並說明荷蘭在國家與國際觀念上有允此要求之必要但荷蘭政府兩次拒絶謂荷蘭有容留前德皇居於境内之權利與責任是以欲以外交方法使前德皇解案就審乃爲不可能之事英政府前雖允設法爲之但並不欲因此而趨極端與荷蘭開戰也今永遠監視前德皇之責由荷蘭負之此爲協約國行動之結果吾人所可加諸前德皇之懲治固莫能視此尤甚也 
[英法對德賠欵之同意]  
　　六日巴黎電駐法英使　比氏前因子結婚回英參禮昨夜遄返巴黎今日將以英國關於德國賠欵之覆文正式送交大會議長據半官消息英法政府互換公文後法國關於賠欵問題之提議有成立之望其提議條件如下（一）從賠償委員會諸人中選出專家在比京開會討論目前問題中所有之要求而報告之（二）此後協約國財政大員集議於日尼瓦聽取德國方面之陳說而繕具報告（三）此後賠償委員會遵照和約條件依據比京與日尼瓦兩會之報告與協約國政府直接提交要求賠償之說帖决定德國應賠之總額（四）最後協約國總揆開高等會議規定德國不執行其義務時所須施於德國之懲戒聞德國覆文對於法國提議除一二細則外完全贊同巴黎人士視英政府之依從法國觀念乃英法兩政府間密切聯緒之證 
　　五日倫敦電不列顚帝國之代表團今日在下院會議考慮參與本月十五日日尼瓦國際聯盟會議之手續由首相喬治氏主席閣員及殖民地代表均與會 
[英俄關於黑海之行動]  
　　三日倫敦電英外相克松氏答覆克拉新氏請取銷波羅的海與黑海英軍艦轟擊俄潛艇命令之牒文謂英政府之信俄潛艇具有侵逼意旨乃因勞農政府某員於以潛艇作戰黑海時公然直言希望潛艇能擊沉協約國船隻之故來牒中文詞含混英政府之疑懼益覺不誤且黑海勞農軍今仍仇對英國之利益隨時可以用及潛艇故所請未能照允 
[法國之縮短軍役期]  
　　四日巴黎電軍事當道之意如縮短軍役年限則須組織一特别敎練團敎練兵士用新式武器及使熟諳新戰術聞凡爾塞將設立高等軍事敎育機關以挑選之軍官若干員在内受特别訓練 
[英國取消罷工時禁令]  
　　五日倫敦電礦工罷工時所施之禁令均經取銷據礦務大臣宣稱緊急狀態業已終止限制用煤與電氣之令已於昨晚取銷本星期初火車均將照常開駛 
[印度之罷工]  
　　三日倫敦電喀爾喀特電稱輪船搬貨工人及船港工人均巳罷工　船因以不能開行豫料罷工將支持數日之久 
[法國之礦工罷工]  
　　三日巴黎電夏爾勒洛瓦之煤礦工宣布罷工且巳延至安特洛礦穴 
[英國勞働界反對俄之過激黨]  
　　五日倫敦電第二國際勞工大會之幹事今日在倫敦開會主席者爲英國會議員漢德森氏其結果發表宣言書對於列寗所組織之第三國際勞工大會抨擊甚力謂歐洲有組織之勞動界極端反對過激主義並謂過激主義爲强暴戰爭而社會主義則爲和平 
[俄國之内戰]  
　　六日巴黎電據君士坦丁電稱紅軍與藍格爾將軍之軍目下仍戰於托里逹境小巴黎人報載有消息謂莫斯科發生重大騷亂街中已駕砲防備並由彼得格勒調兵勦亂 
[美國選舉總統後之言論]  
　　六日巴黎電據紐約消息哈定氏曾稱彼雖反對目下形式之國際聯盟但一俟美國新政府握權後彼即將請各國爲公道起見加入一無庸抛棄美國自由之會 
　　五日芝加哥電前國務卿白乃安氏發表文告建議威爾遜總統應即辭職由副總統馬希爾氏代任至十二月間國會召集時副總統應任哈定氏爲國務卿並自行辭職於是按諸法律哈定氏即成總統哈氏得國會共和黨之助力可以實行使姜國加入一列國和平會之計畫 
　　四日巴黎電各報對於哈定氏之獲選皆表示滿意因哈氏素表同情於法國也 
[英埃之談判]  
　　五日倫敦電米勒爵士昨在上議院演說埃及問題詞中有未有理由可謂埃及國民黨一致仇視英國或謂埃及國民黨希望之達到必與英國在埃及利益之保障相矛盾等語埃及代表國聞此言論將展緩出離倫敦預備與米勒續開會議埃及總代表稱米勒之言已産出良好印象米勒不欲以武力但欲以友好方法造成帝國今雖有困難與誤會然非全無解决之望若准埃及獨立則可鑄成英國與埃及間永遠友誼之連銷云 
[各國近事記]  
　　四日倫敦電財政部之波爾文氏今日在下院提出議案規定管理金銀幣及金銀條之出口並禁止熔化金銀幣或作不正當之用 
　　五日雅典電希相維尼齊洛斯氏發表文告答覆戈萊里斯氏謂下届選舉凡投票贊助自由黨者當知此卽投票反對前王康斯康丁復位之謂也 
太平洋路透電 
[東俄近事記]  
　　六日海參崴電赤塔電稱赤塔議會已通過議案决定在海參崴代表未到以前暫止關於遠東新政府之切實進行遠東政府諸人與遠東會議代表等在赤塔所住之旅館日昨失愼房屋焚燬一部海參崴政府不許赤塔所頒布告遠東新政府成立之命令在海參崴發表赤塔會議之結果甚不爲人滿意衆信遠東新政府之壽命必不能久 
[日本近事記]  
　　六日福岡電此問鑛山工廠所用之朝鮮工人約有數千之衆現警察對之偵查甚嚴蓋日太子與要人將至九州閱操恐韓人有危害其安寧之舉動也 
　　六日神戶電中國駐日公使胡維德今日抵神戶同船者有前駐法日使松并 
[北方近事記]  
　　七日北京電政府接孫中山唐紹儀伍廷芳唐繼堯劉顯世聯名電略謂南北統一誠不反對但政府手續殊欠明晰茲特提出辦法四條（一）於最後宣布統一之前宜開和會（二）取銷中日軍事協定（三）和會討論法律上難題（四）公布各項密約　政府於下星期内對於軍事協定將有切實行動 
　　七日北京電桂督軍電告政府昨已正式取銷桂省自主 
　　七日北京電鮑貴卿請設鎭守使於琿春並保舉劉文森（譯音）堪勝此任 
國内要聞 
[北京通信（吹萬）]  
　　記靳雲鵬招待新聞記者之談話靳總理爲南北統一事招駐京中外新聞記者於今日（五日）下午五時在國務院談話其談話之目的實在借外債一事故注重在外國新聞記者方面預用請帖分約之至於本國記者則僅由秘書某君以電話通知三人概未正式招請至各記者由外國新聞記者處聞訊以電話問新聞記者招待處始答確有其事可隨意前往一律招待云云聞者遂遍告駐京記者以是往者中國方面反較多共二十三人而外人則十有一合共三十有四人先由招待員招待各記者在純一齋對面客廳中進茶點至五時二十三分始請入純一齋靳總理候於門一一握手入座後靳即言曰『今日蒙諸君光臨感謝莫名前次開會談話蒙爲逹意於各方無任感激今日特補行道謝上次談話中曾與諸君約謂三時之談尙有未盡意容當約諸君再談此言想尙憶之今逾兩月矣茲將兩月來經過及南北統一之事報告於諸君以踐前約且告往事也此次談話尙須繼續上次雲鵬上次曾宣佈二方針（一）和平統一（二）建設國家此次宣佈統一仍抱上次所言方針以進行者在事實方面爲如何固尙爲一問題而紙片上則已成統一至於統一之内容如何雲鵬當徐以奉聞此次宣佈統一之宗旨當爲衆所共知自南北分裂戰爭相尋人民國家兩受其苦國人處此水深火熱中莫不期早去此軍事時代而建設政治茲爲述其經過上海和議爲中央政府與南方軍政府各派代表爲對等談判者兩方和議代表僅代表兩主體之意思不能自以私意加入之意思之本體以兩政府爲準和會開一年有半非特寸功未建且未能開議北方總代凡易三次首爲朱啓鈐次爲王揖唐末爲蘇督李純和議迄未開成衆所共知政府以代表不能逹意迺改變方針自行接洽雲鵬二次上台卽於此進行已有成功惟待簽字矣會蘇督李純憤和議之久而無成愛國之誠不能自遏迺殺身以儆國人國人多爲感化軍政府中人亦大受感動遂爲無條件之歸順中央軍府首席總裁岑春喧及陸榮廷林葆懌温宗堯等來電願將軍府事權移歸中央一面並分電南方各軍官令取消自主服從中央命令中央政府負全國之責軍府爲無條件之歸順中央政府如不接受即無以對人民無以對自己爲完成個人對於國家之責任故允接受軍政府所還與中央之權此爲中央政府收受軍府事權以成統一之原因茲特告諸君經過旣如上述爲兩主體問所謀之統一或謂主體雖已統一尙欠圓滿當由上海和會决之其實上海和會者兩主體之代表耳譬之國家主權屬其自身公使特其代表以國家之意思爲意思者今兩方已同意復何事代表爲故此說實無辯論之價値今旣統一當勇猛進行由名義之統一進而爲事實之統一由形式之統一進而爲精神之統一政府抱定此旨竭力進行統一上所應爲事尙多希諸君助我國家宣告此意於中外咸使聞知 
再言今日中國國家對於統一之必要近年因戰事之故軍人櫛風沐雨暴露於外其苦姑不言地方人民因戰所受苦更不可勝言戰必增兵增兵迺縻餉益使財政紛亂百事不舉種種壞象實皆原於不統一此其一建設必先統一不統一則必會戰何能建設欲建良國會行善政治皆當先謀統一此其二且各省軍隊之腐敗軍人之跋扈戒嚴之痛苦皆不能統一所致致府爲國家爲人民不得不統一勿論理由充足卽或有不當亦不得不先求統一况今理由固至充足乎今雖在事實上尙有少數難點而政府正以和平手段向各方接洽當可有成 
曩所報告者謂此時之統一爲形式表面之統一政府之所以爲此亦聊以表政府之决心也先是各方曾有以政府不願統一見責者故政府爲此以表示决心以事實論於今宣佈統一誠未免太早計政府當以和平之方法向各方接洽求眞正精神上之統一 
形式統一旣告成功後事尙多如接收軍府所屬各省軍隊任命西南各省官吏接收軍府方面文件者在在需理政府爲此組一統一善後委員會政府全體與西南各省軍民長官及重要分子以國務總理爲委員長内分總務軍事政事財政四處外設顧問參議參贊等職以助進行此委員會負有兩種責任（一）與西南各方面接洽（二）籌善後 
善後機關已設統一善後諸事由彼辦理至今爲一段落政府由此與天下共始從前此亦一是非彼亦一是非羣言龐雜莫知所歸由此以往竭四萬萬人之力加以五年必可有成也政府於此不得不以快刀斷亂麻之法解决之以圖建設依此建設方針造成新國家此方針爲國人所急欲知者今特報告於衆 
（一）欲早成立法機關民國以來國會兩届召集而憲法迄無成國會不能辭其責也政府無監督機關不足取信於大衆亦不能自負此重責今以舊選舉法召集新國會之令已下再當下一選舉令前兩届之選舉多不規則之行動此爲衆所共知金錢運動者有之從中舞弊者有之官吏干涉者亦有之政府今對於此次新選舉宣佈二語（一）自由選舉（二）嚴正監督爲使將來所産出者皆健全優秀分子使其必能監督政府完成憲法而盡其所當負之責故政府首望其成 
（二）望産出憲法中國國家所以飄摇不定者爲無根本大法故根本大法若成而且善政府得所依據可免紛擾故第二即希望成良好憲法 
（三）欲確定行政權限現時中央與地方之權限不淸各地方多有主自治者有主軍民分治者悉皆無所依據中央於此當定其權限擬早日頒布地方自治法規監督地方實行自治此爲第三希望 
（四）根本建設陸軍此所以樹軍事之基礎也内容複雜非可數言盡茲述其大致（一）繼續裁兵上次談話曾言及裁兵雲鵬前曾主裁兵二成今當繼續進行暫以恢復五年度預算爲標準五年度軍事預算僅半今日也（二）改良軍制現時軍隊之腐敗實由於軍制不良之故軍制改良於今爲要（三）劃淸軍政權現時各方多主軍民分治此語不成辭也無論何國舍今日之中華民國外曾亦有軍官侵行政權如我團者乎無有此種軍人干政軍政權不分迺一時之怪現象不成政治此種怪現象之成皆由於不統一法制不立之故國事旣定此怪現象即去法制旣立軍人守其本分政治能上軌道督軍退處於無權又何必言軍民分治今國中又盛倡廢督矣督軍存廢爲法制問題法制規定取消即取消之耳今各省兵皆十餘萬廢督後由何人負責（各中下級軍官師旅長不當負責耶陸軍部不當負責耶今中央以責歸督軍一人之身無怪督軍之跋扈矣）法制成此事迎刃而解故以爲廢督問題無討論之必要 
（五）確立財政基礎現時中國財政直紛亂無辦法即此時不破産長此無辦法亦非至破産不可收入支出不明也預算不立也雖名有預算而臨時可以任意增加號爲追加預算其效與預算等各機關種種舞弊中飽情事不一而足名不符實一切辦法不合原則金融機關不定幣制紛亂如此情况曷其能久財政不良即有良憲法良國會强固軍隊美備自治制度仍無益也現世界各國皆建立於經濟之上政府視此爲國家命脈最要之圖容當徐告 
理財之事千頭萬緒更僕且不易數撮其大綱（一）不外仿各國最好辦法改良幣制確定金融機關（二）財政公開將每年收支若干外債若干何機關何項收支若干總綱細目悉數報告俾衆咸知財政現象旣公於衆（甲）於收入方面可明其弊而整頓之（乙）支出明則當裁之冗費可裁開源與節流並舉收入支出或能適合對於外債旣已公開則如何化小債爲大債化零債爲總債化重利之債爲輕利之債以至於淸償可以統籌故政府以財政公開爲要務 
將來財政基礎旣立國家即可免於危險觀各國歷史其亡國皆由於財政無兵不足以亡國外患不足以亡國惟財政紛亂多借外資以至於破産外人不得不起而干涉之而國以亡故政府視此重於任何事項財政基礎立卽國不至於亡故政府將以全力確立財政之基礎財政方面有一要務爲衆所急欲知者即善後大借欵是反對者今方持此以爲攻擊政府之資料今乘此時機爲諸君告 
依現時中國財政情形實有仰賴外資之必要軍餉積欠數月各機關薪水亦已數月不發無米之炊巧婦所難故政府亦以爲必借債始可以善其後惟借債以不損中國主權不生政治關係爲條件倘欲損中國主權欲發生政治關係政府負責無論如何不借 
現外面有一種評論謂此次統一實爲欲借債故此語政府敢否認之善後固當借欵惟吾已言發生政治關係之債任何時不借此可負責者外人方面有一種懷疑謂中國今日非借外欵不可此事亦非確果國人有國家觀念有愛國心即可以不借外債政府之借外債與否卽以國人有國家觀念與否有愛國心與否爲之衡也財政關國家根本曩已言之而財政之根本則在工商業古者國家託命於土地人民軍隊三省今則在經濟經濟情形良則國興政府知之政府知欲發展國家端賴工商業故擬以全力發展之 
（六）振興敎育敎育與國家之關係諸君所深悉也得人則興失人則亡興國之本在人才人才之本在敎育敎育之當重於國可知矣今敎育經費移於别事人才無由出國家元氣耗傷今將以裁減軍隊所節費減政所節費投諸敎育善後借欵亦多數用於敎育政府對於敎育以後决不放棄敎育可使人善亦可使入於惡故敎育當防其惡而使之善政府於此不得不愼擇各國最良之敎育制度本之以行本日所言已盡於此爲時巳久而諸君迺靜聽之甚感諸君爲記此（一）可以使中外知余政見之眞相（二）爲我記事珠可以證吾後日言行一致否 
泰晤士報記者起代表外國記者致謝謂蒙招談告以政見始得良好材料甚感中國方面由邵飄萍致答謂今日甚喜得知政府意見之眞相惟以後尙望常與新聞記者接洽俾眞相得表於外以免國人疑靳答此爲第二次招諸君談以後有必要時當仍勞諸君吾固願常相聚也諸君遇有疑點可函雲鵬詰問雲鵬當令秘書處一一詳復也時已七時二十分迺各握手告别 
[北京通信（一得）]  
　　丁士源在漢綏南路挪欵之眞相 
 
 

Page 7

 
 
京漢京綏兩路在安系秉政時代合爲一局由丁士源掌管不啻爲安系之財政機關其因挪作軍費黨費以致虧欠者早在人人意料之中本年八月戰事終了兩路仍舊分立以前之糊塗賬自應從事澈查以見丁士源虧挪路欵之眞相今聞某機關對於該路已有調查所得之統計今在財政未公開之日欲其佈告全國固非所期然愚從他方面探訪於其九年一月至七月間之財政狀况得其概數錄之以諗閱者 
（一）兩路之現洋項下本局及各銀行存儲爲數二十三萬四千一百五十三元而在各銀行所透支之數成爲負債之性質共現洋一百零一萬六千一百四十九元銀二萬四千九百六十五兩而上述數字之外又有向滙業銀行透支之一百萬元曾以七年長期公債一百六十餘萬七年短期公債十七萬餘及京鈔一百二十萬元作爲抵押品 
（一）借欵項下京漢所訂借各銀行之短期欵一百零四萬元京綏所訂借中國銀行欵二十萬元 
（一）欠發材料項下京漢一百七十九萬三千一百五十五元京綏三十萬零四千四百八十五元 
此皆所謂負債額也中惟材料價之欠欵在去冬今春間早巳喧傳人口卽丁士源訂購車輛於歐美訂購枕木於日商訂購鋼軌於龍烟公司有種種之黑幕者吾人可以略知其性質其餘如何而有透支如何而有短期借欵則鮮能明其就裏者茲再以其支出之欵非關路局正用者述之 
（一）自八年至九年七月兩局撥付軍政用費共現洋八百四十七萬五千五百十四元京鈔七百五十萬零零三百七十元在該局賬據上概以『撥付政府』四字了之不言作何用亦未言交何機關 
（一）京漢儲存證劵中有七年短期公債三十萬元而該局只有財政部收據並無債劵亦未奉部令飭辦又有邊業銀行股票十二萬元亦只有收據未奉部令飭辦其爲財部及邊業挪用之欵無疑 
（一）丁士源之航空處依交通部令由京綏鐡路墊欵計自籌備以來所有購汽車購飛機支薪津之欵概由京綏支給計八九兩年度該處所欠之欵共現洋五十九萬一千三百四十四元三角五分 
（一）龍烟鐡礦因丁士源與有關係且曾據財農兩部咨請交部飭京漢局購買股票作爲解部之欵本年三月間曾由中交兩行撥付滙業銀行現洋一百二十二元購入但路局僅存股票五萬 
以上所述惟航空處欠欵爲較明瞭龍烟股票大約巳交交部然亦無何種證明其他則不知作何用項者而丁士源供給小徐之軍費安系之黨費胥在其中矣 
此外則有道路喧傳之一事即黄河橋工準備金案是也以外間所傳此雀備金之存儲實始於許世英長部時代爲數當不下數百萬稽諸實際則八年七月間存儲天津交行者京鈔二百萬元又購存七年公債長短兩期各一百二十五萬元以前之有無挪用已不得知當時再由橋工準備委員會之建議自八年七月起每月撥現洋十五萬元存入天津交行並與訂四年爲期周息六釐之契約然至九年二月丁士源卽行停撥三月則丁呈交部取消與天津交行所訂之合同旋即將準備金提出七十九萬一千零五十二元購買金鎊償滙豐滙理兩行之息旋又將所存現洋之殘餘盡數提出均未呈部核准而所存天津交行者至丁士源通緝之日止僅京鈔二百萬元及未中籖之公債若干而已此又一種大黑幕用途無從稽考者也（十一月四日） 
[統一聲中之面面觀]  
據政界消息中央頒布統一命令後原擬即派妥員南下分途前往辦理善後各事乃近兩日詳查西南情形深悉反對統一者尙有其人故擬令各員暫緩南去俟再電西南各首領徴其正確意見始令各員起程庶不致茫無頭緒又聞政府方面對於統一之步驟大體並已略定（一）對於滇黔川湘之地方意見悉行尊崇中央不加拂逆（二）對於民黨首領來接洽者一律按照岑西林之待遇前例不加歧視（三）比後無論如何中央决不採取討伐方針以實行和平統一（四）善後經費決不借外債致受新銀團條件之束縛以上各節除已分電瑛張兩使外並於日内電告上海胡鄂公令其對於滬上各界切實聲明 
據某通信社云中央以西南仍有反對統一者日前已電岑陸徴集意見茲聞五日接該兩氏覆電略謂反對統一者卽爲破壞大局無論何方面均應懲辦特請中央以明令懲辦以儆將來云云使斯消息而果確則岑陸之氣熖亦可謂大矣 
中央宣布統一命令之後曾經分電駐外各公使囑令調查各國態度茲將原文探錄於下統一明命業經宣布此係根據軍府取消自主通電故毅然行之以慰羣衆和平之望一面再與南方籌商善後共策久安各國對我統一素所注意自後態度如何務望隨時探查詳告爲要院印 
[庫倫亂事之近訊]  
　　庫倫問題陳毅已由滂江赴烏得曹銀所派之譚慶林一部於四日出發取道多倫直趨叨林此外楊增新所派之新疆騎兵三營已到科布多庫倫電線今日可通活佛在鎭撫使發出兩道文告誥誡蒙民故庫倫形勢漸就和緩 
庫倫俄黨經我軍擊退之後現又增兵反攻消息前日院部會商應付方法决定催促各路援軍尅期進圍爲一鼓廓淸之計議定後即分致曹張兩使各一電致張電略云庫事方急偵察軍情須資飛機仍希抽撥四架從速運庫以解其圍致曹電略云迭據急報庫倫俄黨又增兵反攻尊處所派援軍譚慶林一部務希火速出發星駛抵庫是爲至要 
軍界確息張作霖巡閱使因俄黨犯庫除派中央指令尅日派兵前往助戰外張使又派第二十七師之某部星夜赴庫自烏蘭達巴東庫倫截取俄舊黨之後路並在設防於俄黨後方以便前後加攻易於得手聞此項軍事計議張使已電庫唐鎭撫使陳毅及察哈爾張都統綏遠蔡都統遵照辦理以便合力攻擊 
[琿春交涉之近訊]  
　　琿春交涉張作霖派町野顧問與日軍訂結辦法八條鮑貴卿於原訂辦法之外增加兩項附件（一）第五條所訂日本軍隊於短少之時期完結其軍事行動改爲日軍於本年内絶短少之時日完結其軍事行動所有吉境日軍一律撤退地方情形回復九月三十日之原狀（二）日軍軍隊撤出後此協定完全消滅不得續訂何項善後條件刻正在磋商中四日政府致張作霖電内容略謂琿春事件町野顧問與日人協定八條及吉督議覆八條希一併抄來（全文已見前報）又據日使函稱日兵暫駐琿春專爲保護僑民决無久駐之理請勿誤會等語似此情形交涉頗形棘手現在琿春究有日兵若干迅希設法令其出境至我軍開駐延屬者其實數若干並希查明詳告 
[北京敎會議决助賑法]  
　　大陸報六日北京電云北京敎士公會昨議决關於籌欵振災之議案如下（一）敎士各將自己費用減至最低限度以七個月爲期而以節省之欵用於振災並勸各外僑皆如是辦理（二）敎會事業宜加修改俾可騰出辦事人員多多益善以辦振務（三）本會宜電致各國敎會告以實在災情請其與各國政府及紅會等慈善團體討論慷慨資助之需要並請各敎會分懇各駐京公使再向各本國政府呈請本會又主張請紐約新銀行團代表拉門德氏由銀行團方面予以適當之贊助（四）本會請在華其他各敎士團體一致行動 
[京聞拾零]  
　　政府籌備自治消息近日自治運動聲浪日高政府亦正籌備積極進行聞内務部已於前日咨行各省云籌備自治爲現在緊要之舉對於潮流所趨自須積極進行各地方所原有之自治經費應飭所屬妥爲保存以待舉辦自治之用茲定十年一月起先將縣自治提前恢復至十年七月則各地自治機關須依次成立務期恢復二年時自治之狀况云 
　　裁撤蘇皖贛巡閱使東海因蘇皖贛各督彼此不肯相下擬將蘇皖贛巡閱使從緩設置並將副使一缺同時裁撤擬命公府軍事顧問李廷玉前赴江西江蘇安徽等省軍事長官說明一切李中將於前日上午九時人府東海爲此事有所訓諭 
　　最近之奉天會議據奉天電訊張巡閱使爲討論時局問題業於冬日午後一時召集各代表及鮑貴卿督軍張景惠都統張作相師長在使署大開軍事會議探其重要議案計有四起（一）和議總代表問題（二）江蘇督軍問題（三）各省裁兵問题（四）國會解决問題 
　　謝米諾夫之野心邇來謝軍節節敗北大有日暮途窮之勢然其野心未泥聞黑督孫烈臣前日有電抵京報告原文略謂俄激黨佔領烏里源謝軍一蹶不能復振謝氏揚言留在道裏小站實已遠竄蒙古頃據確報謝現又勾結某國人籌採蒙境蘇打礦産除飭詳密偵探外應請轉電陳使飭屬注意云云 
　　中東路選舉問題中東路股東會迭於上月二十八日與三十一日開會以選舉俄董之爭執迄無結果依中東路新訂合同華俄各得選舉董事五人華董可望續任已不成問題惟俄董五人該國新舊兩黨各思染指而預選形勢又將屬於政治上色彩濃厚之人我國深恐以東路供彼政爭者所利用未易得整頓之實故頗懷不滿而選舉未成正式董事亦迄未産出近聞俄國方面對此巳允爲讓步定於六日下午四時繼續開會選舉董事我國所屬望之皮麥諾夫與哥諾巴羅夫巳可望當選預計可得良好之結果俟董事選出再行會議該路整頓方法 
[廣東又運動規復軍府國會]  
　　自岑莫逃走後軍政府之司法財政各部卽除去招牌各員役亦逃遁一空昨財政部次長吳滌宣司法部次長葉夏聲以次長名義召集各職員回署辦公並將招牌高掛又一消息自國會代議長孫光庭陳鴻鈞逃散後參衆兩院業巳無形解散惟各省議員現在留粤留港未去者仍有三十餘人極力爲恢復舊國會之運動頃悉民黨派議員鄒海濱王試功等昨在省集議决定規復國會在粤開會仍以海珠酒店東園俱樂部爲招待議員地點聞其第一步進行辦法擬電請舊議長林森吳景濓褚輔成等尅日返粤爲招集各省議員之先聲一面電請孫唐伍三總裁加以贊助力促在滬各議員來粤至廣州方面則由民黨護法各議員向當局徴求意見俾得繼續制憲完成護法偉業附葉夏聲電如下上海孫唐伍總裁雲南唐總裁曁上海國會議員通訊處轉參衆兩院議長議員諸公均鑒慨自岑莫竊踞軍府總裁解體國會播遷護法大業已告中斷幸我粤軍陳總司令恭行天討盡掃陰霾護法首都重見天日軍府國會應即同時規復刻已由聲等維持現狀萬懇我總裁曁國會諸公尅日蒞粤以竟護法全功不勝迫切待命之至軍政府護法軍總指揮葉夏聲副指揮陸祺叩卅一 
[南京快信]  
　　新任徐海鎭守使陳調元改組使署呈請軍署以張樹棻充參謀長吳雨敷充中校參謀董鍾瑶充少校參謀董述輝充副官長李鈞充少校副官趙冠儒充上尉副官牛甫春充中尉副官王企祥充軍法官魏嶽衡充軍醫官苑曉山充軍需官于天澤充一等書記官王荔書充二等書記官齊代督批令照准 
高師建築之農具院昨（六日）行落成禮各界蒞臨參觀者數萬人學生駕駛各種農具實地試騐觀者莫不稱贊僉　改良農具實爲吾國農業中最重要問題若能急圖仿製則吾國農業庶有發逹之一日塲中並陳列各種菊花展覽以助觀者之淸興 
財廳昨委梁文燦充同里稅所長劉書雲充猪隻統捐局長姜必煒充震澤稅所長劉鍾瑞充靑東稅所長 
齊省長委金彭年兼統計處股長董文耀曹銘忠張汝琦張延湯建中均兼辦統計處股員又令張德炎試署豐縣知事 
法政學校校長鍾福慶因學生全體攻擊昨已向省署敎廳辭職 
地方通信 
[松江]  
　　盜刦懋興當舖本月四日下午一時有携帶快槍之劇盜五十餘人駕船九艘開抵胡家橋鎭各盜於泊舟後悉數荷槍上岸把守鎭上各要隘然後圍刦懋興當舖約三時之久始滿載而去臨去時有水警營長楊潤甫率師船兩號巡邏過此各盜俟其近臨遽向鳴槍一排楊營長猝不及防泅水逃命僅以身免所有船上快槍十六桿子彈兩箱均被綑載而去聞此次懋興典珠寳房及錢房均被搜掠一空僅衣包房未動損失總數約在萬金以上 
　　更換護卡巡官得勝港護卡水警巡官徐公庶自經水警沈專署長調升該員爲督察員後所遺巡官一職由水警廳派委傳慶章接充現傳巡官又奉令調赴吳淞爰仍由沈專署長另派三等巡官徐民伯暫行接替昨徐巡官已率同師船到松駐港矣 
　　童子軍熱心募賑泗涇鎭縣立第四高等小學校本届爲北省災情重大由職員學生開會籌賑等情業誌前報茲該校童子軍兩隊復於每日課畢後輪向各商家各富戶代爲勸募亦經集得洋三十餘元並聞此項捐欵已連同前日職員學生所捐之欵彚繳勸學所轉解矣 
[蘇州]  
　　商請保留古墓吳中保墓會自成立以來對於無主荒塜靠不盡力保護茲經吳穎芝會長訪得齊門外半十九都一圖袁姓稻田中有簑衣眞人古墓一座當即偕同會員馬君親蒞查勘屬實遂商諸袁姓囑將墓地圍出以資保留按簑衣眞人係宋押衙何立秦太師差往搆幹有人引至陰司見檜與岳事所謂東窗事發即此人歸告者嗣後學道脫骨事載七修類稿則此墓實係宋孝宗時所建較之鴛鴦壙尤爲古遠也 
　　取締招募女工蘇城盤門外寳通紡織公司因鑒前次漢口工廠來蘇招募女工影響及於營業特擬具取締招募女工辦法呈請省長實業廳備案前日吳縣公署已奉到此項訓令函知商會轉行該公司知照矣 
　　兩校比賽足球本月六號下午二時蘇城東吳大學足球隊與桃塢中　足球隊作友誼比賽於桃塢球塲結果三與四之比東吳大學勝一球此届雙方球員均極勇猛旁觀如堵公正人爲晏成中學某西人云 
　　商團募捐之會宴蘇州商團公會正會長許博明於十一月五日在家設筵邀請紳商學報各界列席籌商整頓商團募捐事宜到者爲紳士曹智涵貝哉安費仲深商會會長龐天笙等共三十餘人許會長在席間演說大略謂整頓商團計劃募集基本隊經費及建築會所各節早經發表惟事隔多日毫無發展事實者一因官廳方而批准立案略有稽延二因社會方面爲北方賑災事宜略爲停頓故耳今請諸君討論進行事宜緣此事非羣策羣力末山成功現刊印募捐啓務望諸君竭力勸募俾底於成云云衆皆允許盡力勸募各送募捐册一分而散 
[溧陽]  
　　第一女校旅行宜興紀溧陽第一女校敎員十一人學生八十七人於前日晨七時出發十二時抵宜興當由程君伯華徐君松發到輪埠歡迎導往第一女校參觀即在該校午餐並由該校全體學生在大會堂開歡聚會首該校程校長致詞繼由溧陽女校沈校長致答詞禮畢即聯合出游先至瀛園繼至明誠女校亦在禮堂開會歡聚復參觀全校後至杜榭游覽又往四鄕公所休息最後經公共體育塲公園至農場止徐君松發欵以茶點而别旋即乘船回溧到埠已十一時矣 
[南京]  
　　關於學校籌賑紀聞一女師昨晚假奉直會館演劇助賑七時已滿座售票洋一千數百元所演雪鴻春燕表演北省災區慘狀惟妙惟肖觀者莫不感動並有梅經香陳悅美戴文玉女士之鋼琴獨奏學生四人之雙　十二人之詩歌楊效讓孫微和女士之無蹈王秀珍徐啓智女士之火棍許融軒君之琵琶獨奏某女士所繡之解衣推食（英文）横額當場拍賣由高師敎員衛挺生君以二十五元購去某女士所繡之博施濟衆横額由奉直公學校長臧佑宸君以三十元購去黄女士所繡之善字三角旗由曁南學校敎員邱心榮君以五十元購去當塲助賑者有江蘇銀行何女士吳女士陳君等共數十元閉幕時學生全體向來賓致謝辭又高師定於十三四兩日開賑災游藝大會有化裝新劇南北各種戲曲五彩電棍西洋跳舞複音合唱票價頭等二元二等一元三等五角所入完全充北省賑濟 
[嘉興]  
　　火警焚斃老嫗嘉興距城七里許麻堂涇南之鷄脚浜地方農民徐某家於前日午刻不戒於火致兆焚如頓時火光燭天不可嚮邇迨南堰鎭義龍到塲施救火始熄滅最慘者徐姓有八十五歲之老嫗於起火時因不及逃避竟葬身火窟鄰里聞之莫不惋惜又南門外東棚下某米棧亦於同日晚遺火於薪致兆焚如幸人手衆多竭力施救不至釀成鉅禍亦云幸矣 
　　舉行品菊大會城中張家弄寄園主素喜栽菊現因菊花盛開特於六日起舉行品菊大曾所栽佳種菊花陳列中堂任人品茗觀賞並有淸曲灘　文虎等以助興趣故近日該園營業頗形不惡現聞一品香高昇樓樂園等茶樓亦擬依次舉行品菊大會刻下正在佈置中 
[吳興]  
　　演劇籌賑之盛况吳興學生聯合會化裝演講助賑一節茲因售去賑劵甚夥原有塲址不敷排列坐位故本日（二十五）起該會改移海島並請有蘇州陳滌生上海王佐才登台表演聞是日畫間所演節日趣劇爲（書童斷産）正劇爲（好事多磨）夜間演目趣劇爲（纠纏未了）正劇爲（天理昭彰）演畢該會又請陸軍第二團副官楊雪華連長陳禹汀兩人合演幻術無不靈巧奪目使觀者坐爲之滿大有萬人空巷之慨 
　　開會歡送江社長城内衣裳街三餘學社爲美國浸理會捐資組織辦理有年頗著成效近以該社社長江長川氏奉命升調遺缺以副社長俞止齋君升任江君則定西曆十一月十號起程回國以是該社全體社員現定初七日柬請本城商學界領袖蒞社開歡送會並爲攝影以留去思 
　　美領事飭追倒欵南潯商民毛翔雲因虧倒美商同泰錩煤汕洋七百餘元潛自逃避業被同泰　號延請某律師在滬探追經由美領事出場交涉現飭吳興縣勒傳被告並擔保人張仲愉務獲追償以淸結束等情到署現經知事吳　臯立即電委烏鎭警佐就近前往查明實在再行核辦 
[香港]  
　　莫榮新不敢回桂之原因莫榮新離粤後現仍匿居香港未曾回桂頃得某方面消息莫此次失敗實有無面見江東之苦緣其兼任軍路督辦後即召集鄕里來粤數逹千人以期分發各屬監理開築軍路工程嗣陳炯明回粤潮惠發生戰事莫遂將該鄕里陸續驅赴前敵以助聲勢不料連月戰事敗北該鄕里各人死亡殆盡現該父老昆弟怨聲沸騰大有與莫誓不兩立之勢莫聞此消息故連日留滯香港對於回桂一節尙費躊躇也 
雜評一 
[統一夢（默）]  
　　北方則派員籌備謀國會選舉之活動南方則函電紛馳謀國會恢復之活動是南北國會各夢其所夢也北方則議設善後會議接收軍府文件謀南北一堂之舉南方則議復設軍府重整旗鼓謀南北對抗之舉是南北政府各夢其所夢也 
北方則議某爲督軍某爲巡閱以覊縻南方有力之人物而南方之有力人物則某以督軍相讓某以巡閱自居初不有待於北方之委任是南北督軍巡閱各夢其所夢也 
北方要人以不急謀統一則夜長夢多將益無收束之機會南方要人以一時强謀統一則同牀異夢何能獲永久之和平兩方心理上之不同如此吾無以名之名之曰統一夢 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[精武體育會續開十週紀念會]  
提籃橋倍開爾路精武體育會本擬於上月三十及三十一兩日開十週紀念會並舉行公園開幕禮在三十日會場來賓達二萬人三十一日因天雨未能開會遂改至昨日續開其會場佈置較上次益形美備中外男女來賓亦增　　人該會並在場歡迎全國敎育會各省區代精武體育會十週紀念會攝影之四 
　　表及徴求紀念會員二百人其游藝表演之最有意味者有二（一）技擊大會操自下午一時半至二時聯合二十二團體（名單附後）凡一千餘人在公園表演（二）化裝辯論自三時四十分至四時二十分由會員六人分組化裝登黄星臺辯論其餘各種表演（節目附後） 
精武體育會十週紀念會攝影之五 
亦均有可觀至四時散會茲將會操團體及表演節目分述於左 
　　會操團體（一）右翼精武義學培德公學廣肇義學童子軍廣肇女學愛國女學復旦大學聖約翰大學東亞體育學校精武第三分會精武第一分會廣肇義學敎員團（二）左翼啓賢小學廣東小學南州學校及平民義學精武女子體育會及女子模範團女子體操學校國立上海工業專門學校澄衷學校靑年會工界協進會廣肇夜學中國公學 
　　表演節目上午（一）紅星臺該會第一二三三分會會員敎員之技擊運動該會本會會員技擊運動（二）藍星臺各學校各團體來賓游戲及技擊舞獅（三）黄星臺粤樂滬樂舞獅下午該會及各學校各團體技擊大會操（一）紅星臺軍樂廣肇女生唱歌該會女子部技擊運動女子體操學校舞蹈軍用　施女子部新劇（無聲新劇）愛國女學舞蹈體育眞相該本會團體操又會員敎員技擊運動（二）藍星臺京戲（雪盃圓烏盆計空城計）歐式絃樂各埠精武會員技擊運動又游戲（甲）三不像（乙）滑稽操（丙）滑稽雙簧（丁）人塔（三）黄星臺粤樂化裝　論長春不老梵唱滬樂 
[精武體育會歡迎敎育代表]  
　　提籃橋精武體育會今乘紀念會開會並歡迎全國敎育會聯合會各省代表自上午九時即由該會幹事黄警頑等駕汽車至各寓處迎接至十一時到會二十餘人當由副會長袁恒之及王漢禮等接至招待所茶話旋導至各處參觀正午設宴開正式歡迎大會列席者除各省代表外有湯節之馮少山陳公哲袁恒之霍守華等陪座席間由霍守華君主席致歡迎詞次陳公哲報告該會經過情形次黄任之演說略謂鄙人對於精武體育會内容雖不十分明瞭惟平日觀於各項事業素所欽佩試舉數端爲各省代表一告（一）精武體育會專爲提倡體育及尙武精神並無派别（二）霍氏元甲能爲體育犧牲而卒成此會實爲可敬（三）精武體育會非但注意體育且對於社會敎育亦頗盡力故亦可稱之爲社會敎育機關（四）精武體育會頗得社會信仰曾有一無名氏捐助洋三萬元凡此種種均足欽佩三年前全國敎育聯合會亦曾議及提倡體育還望各省代表極力提倡之云次沈信卿演說次山西代表張蘭亭演說並願回省後極力提倡或可組織分會云次湯節之演說並希望各省代表有介紹人會者本會可免收會費以表歡迎云末乃攝一影以留紀念旋由招待員導往參觀技擊大會操及各種游藝直至四時始興辭而别 
[國民大會策進會之通電]  
　　各團體各報館曁全國同胞均鑒立國九載内政棼亂外患侵逼一線生機在國人救國心理無間南北無分黨派彼以權利之爭奪成南北黨派之見者權利之分配一日不均即爭奪一日不已而其禍終陷國家於覆亡故今日覺悟之同胞爭謂時局糾纷非絶去南北黨派之見之國人自行解决對内不足以言刷新對外不足以言禦侮此爲多數國人所公認當軸者亦明知舍此無以救亡徒以不便私圖不惜出掩耳盜鈴之計以欺蒙我人民在反對之一方亦無非存殺人爭地之心以斵喪我國家其結果不過變南方對峙之局成羣雄割據之形國土之分崩不顧元氣之牿亡不恤國事前途將愈不可收拾尤可哂者法律根據民意法律之適用當然訴之於民意今日以舊法選舉國會設再選出如前之議員則人民眞無瞧類徴之往事不寒而慄以言外交二十一條軍事協定等亡國密約國人誓死不能承認袞袞當軸不聞有廢棄之準備若坐待他人死刑之宣告彼靑島之公然佔有琿春之自由進兵無在非密約之階厲他日長驅直入蹂躪中原皆可援此等密約爲口實非合國人全力决不能逹廢棄之目的報載新銀團條件旣用地丁抵借并由監督財政進而干涉我立法行政非今日同胞人人存謝絶外酈之决心恐終不能避免此痛苦綜上以觀内政之敗壞如此外患之憑陵又如彼哀我同胞尙不思起而自救雖日日呼廢督呼自治而當局則置若不聞日日爭山東爭滿蒙而當局則視若無覩所以然者以我國人無有統系之組織無總解决之方法也所謂有統系之組織興總解决之方法者莫若今日國人努力中之國民大會吾一致救國無南北黨派之見之同胞其速併力猛進母稍游移國家存亡在此一舉　　血忱伏維垂察 
[孫中山等宣言後之湘省覆電]  
　　孫中山等　長沙來電云上海孫唐伍　裁雲南唐總裁鑒密卅一宣言通電敬悉　爲佩仰延　於東日通電表示否認想巳逹覽現在大局進行諸公如何主持乞詳示延　支印 
[納稅華人會理事部消息]  
　　前次公其租界納稅華人會選出之理事中有秦潤卿君因公私事繁無暇勷助提出辭職已紀前報茲該會開會議决一致挽留昨聞該會派員勸駕秦君爲顧全大局起見已允就職矣 
[總商會請緩行所得稅之部批]  
　　上海總商會前因政府定於明年一月一日施行所得稅消息傳布後接得各商信函說帖節略一致否認爰提出常會議决否認將議案說帖等呈請農商部咨請財政部暫緩實行以恤商艱在案昨日接到部批以所得稅并公共租界救火會大操撮影之二（跳網術） 
非新增之稅近因敎育各費無出提出國務會議議决改輕條例頒布施行案經公布礙難變更仍仰勸導各商以利推行云 
[陸議員電請撤銷督軍交議案]  
　　蘇議員陸以鈞致議長電云南京省議會議長鑒省議會法督軍無交議權乃督軍省長交議北方旱災提欵救濟一案議長編人議程大會竟予通過此種侵權違法之手續豈可見於軍民分治之時應請轉告審查會迅議撤銷以保法權而重民治陸以鈞虞 
[奉賢組織縣政商榷會]  
　　奉賢縣自越獄案發生後紳商學界皆以政治腐敗亟宜羣起督促整理遂有縣政商榷會之組織前日假南橋鎭丘園開預備會到者四十餘人公推陳百　爲臨時主席陳梅心爲起草員首由沈思齊陳述意見略謂本縣政治腐敗已逹極點現値賴公履新之始縣政正宜刷新本會乘斯組織是否有成立之必要付衆表决經衆討論認爲當然有成立之必要次討論組織大綱議决以本日到會人卽爲本會發起人至若選舉會長評議員等悉照舊縣議會所定選舉章程辦理惟校長敎員不在停選之例而尤須紳商學農工各界共同進行議定本月二十二日開成立大會公决進行 
[上海義勇軍總賽槍巳揭曉]  
　　公共租界萬國義勇軍本年總賽槍大會巳於上月十六十七二十三二十四四天賽畢等情迭紀前報茲悉各隊與賽者計有一百八十四人照章分爲三班去年稱職課在一百十五分以上者得列入第一班九十五分以上者列入第二班九十五分以下者列入第三班比賽課程除香賓總分數外分作十種第一班賽員共五十八人每種贈最優奬四名第二班七十人每種贈奬五名第三班五十六人每種贈奬五名又章程規定每員於十種比賽内不得逾勝二種以外之奬品嗣因種類繁多揭算頗費時日直至本月六日始由總司令部發表計美國隊共得三十六奬葡萄牙隊共得二十一奬中華隊共得十九奬蘇格蘭隊共得十九奬英國愛字隊共得十七奬日本隊共得十五奬工兵隊共得六奬英國皮字隊其得六奬過山砲隊共得五奬水師陸戰隊共得五奬機　槍隊共得三奬常備第一隊共得三奬馬兵隊及軍醫部各得一奬聞揭曉後得奬多數各隊員莫不喜形於色查中華隊自有賽槍大會以來本年得奬爲最多隊譽聲望亦日見隆重足徴該隊精神非空言所能造就茲將華隊獲奬人員及總分數香賓等奬揭載如下中華隊（第一班賽員排長陳景塘得第一種比賽第二奬又得第六種比賽第二奬（第二班賽員）副排長郝伯陽得第三種比賽第四奬又得第六種之第四奬棚長陸文龍得第一種比賽第一奬棚長周慶恩得第九種比賽第四奬副棚長唐瓊相得第十種比賽第四奬隊員黄炎得第四種比賽第二奬又得第八種比賽第三奬隊員齊潤生得第五種比賽第五奬（第三班賽員）排長劉景和得第三種比賽第五奬副棚長陳家祥得第七種比賽第一奬又得第三種比賽第二奬副棚長黄國華得第六種比賽第五奬又得第七種比賽第五奬隊員沈觀寳得第九種比賽第五奬又得第十種比賽第五奬隊員朱勵公得第一種比賽弟五奬隊員霍思美得第十種比賽第五奬（工部局杯）蘇格蘭隊第二班賽員湯姆生得（總分數彩）葡萄牙隊排長雷拖得第一奬日本隊副排長岡田淸二得第二奬蘇格蘭隊員湯姆生得第三奬（香賓彩）（第一班）日本隊岡田淸二得（第二班）蘇格蘭隊湯姆生得（第三班）蘇格蘭隊排長麥格而微得又聞此項奬品頒贈典禮向例鄭重地點在英大馬路議事廳會期尙未擇定約下月間舉行届時邀請中西各國駐滬官商及新聞記者蒞場并有名人士女演說唱歌各種音樂男女藝員扮演滑稽戯劇以助餘興並發入場劵以備各隊員眷屬親友人内參觀想屆時必有一番熱鬧也 
[絲繭業代表定期赴美]  
江浙皖三省絲繭業總公所因美國紐約於來年二月六日舉行萬　絲繭博覽會及繅絲展覽會迭經聞會公推丁汝霖莫觴靑丁葆成徐錦榮吳申伯等五人爲代表帶同繅絲女工兩名打盆女工一人機匠二人並各廠樣絲牌佳繭前往與會除莫代表前因有事赴美業經該公所去函請其就近擔任外因會場應須房屋雖經美國絲業公會會長道狄氏代爲賃定而裝璜布置極關重要故特請丁保成先期往美會同莫代表從事組織現丁代表已定於九號（明日）附搭郵船起程至丁汝霖徐錦榮吳申伯等三代表與女工機匠賽品在陽曆十一月内亦須出發云 
[王正廷將次返滬]  
　　和約研究會會長王正廷將於今日（八日）乘滬寗路車返滬滬甯路局已預備花車在寗接候 
[陳籙重行赴杭]  
駐法公使陳任先赴法過滬原定於昨日放洋日前赴杭遊玩勾留二日即行回滬等情巳誌前報茲悉陳公使因種種事項不及預備故放洋之期現已展緩一月並因尙有要公與盧浙督面商故於六日下午又携其隨從等附滬杭甬特别快車重行赴杭 
[續誌胡家橋典當被搶]  
奉賢縣境胡家橋鎭懋與典當被盜搶刦現洋並金銀飾物巳誌昨報茲悉胡家橋鎭係奉賢縣東鄕二十圖轄境該鎭與松江縣之沙八圖交界前日匪船九艘由沙港進口盜匪計有七十餘人携有槍械數桿該匪船駛入沙港中途適遇水警第四隊隊長楊士靑之督巡船匪知該隊長船内必有槍械遽即開槍攔刦楊隊長船内有槍十六桿楊所率警士因未防備且匪多不敵以致軍械子彈盡被刦去嗣由該匪等船至胡家橋鎭從東巿梢排隊荷槍而行沿途開槍子彈横飛鎭上店舖招牌有被擊碎者先至該鎭保衛團又復刦得槍械數桿然後擁入典當分投刦掠當經刦去現洋一千數百元而首飾房之金銀飾物一併搶刦無遺搶畢整隊回歸匪船逃逸匪船從棲蒲涇出口越入黄浦向西而逸水警第一區沈區長得報後除會同奉賢縣往勘外並派所美牧師愛微謀君演說攝影 
部第一第二兩隊各師船向西分途追緝昨日復據情備文分别咨呈松滬護軍使署曁淞滬警廳請爲嚴行偵緝矣 
[移提拒斃水警案犯]  
　　上海地方檢察廳昨接水警第三隊函云逕啓者頃奉江蘇水上警察第四區函開據沈調查員杏三報告東溝拒捕傷警搶刦槍械案内供犯王根生一名昨在蘇州廳署訊據獲犯王嘉聲供稱王根生爲其堂姪前因風聲緊急改名萬和尙已於十月二十六日因案由淞滬警廳緝獲解送法庭訊辦等情前來合特函請貴隊就近備文咨提到案等因奉此查王根生一名爲該案最要正犯旣　化名並被捕解貴廳訊辦相應函請貴廳鑒准判交沈調查員帶案質訊一俟有無確供再行函達仍希見復爲荷云云譚廳長接函後以該犯萬和尙業經訊判發交漕河涇監獄收禁在案旣因另案供涉應准提解歸案訊辦當飭法警至監提犯到廳以便轉解云 
[風箱弄命案三誌]  
　　向在西門做武帶生意之准安人嚴瑞明因至風箱弄辛福里譜兄爲皮匠之陸寳慶處閑談忽被仇人喚至該里弄口戮斃當經檢察廳派員騐明並將迹涉嫌疑之陸寳慶等訊供收押候緝兇究辦等情兩誌本報茲悉此案自發生後各機關偵探連日覔到線索探悉行兇之犯匿居十八間地方乃於昨午帶同夥役協同巡警馳往捕拿詎該兇香消息靈通早經逸去矣 
[提議撤消證劵物品交易所]  
　　江蘇省議員黄申錫提議撤消上海證劵物品交易所其原文如下上海證劵物品交易所假託證劵交易所法定之面目影戤取巧加以物品二字以定期買賣爲名營買空賣空之事業開辦甫經數月上海之商民因而自殺者有之因而破産者有之滬上各報所載已屢見不一見爲禍之烈較之花會番　而尤甚竊恐刁狡商人覬儬必得之利相率援例效尤蔓延將徧全國是不啻爲阱於國中也謹列舉其違法之黑幕亟應撤消之理由如下按證劵交易所法施行細則第五第六條凡交易所須經農商部正式批准給予執照方得開業制限何等嚴重今該交易所並未經部批准給予執照竟公然開業於公開巿場　其開幕日理事長之報告僅謂本所現在營業係奉省令試問省公署能否代部行使職權如謂此乃省署之錯誤該交易所可諉過於省署則凡電氣事業交通事業開採事業法定由部給證始能開業者祗須省令批准均可先行援例營業設有詰資皆得諉爲省署之錯誤而一任其自由營業耶吾知其必不可也此該交易所之違法亟應撤消之理由一也按證劵交易所注第三條證劵交易所每地方以設立一所爲限推立法之意深恐此種塲所不加限制設有竸爭巿價因之紛亂商民易起恐慌故也今證劵一項旣有華商證劵交易所報部在前該交易所自不能再行設立聞農商部曾有令飭其删去證劵兩字停止證劵買賣顧此特證劵一項耳抑知該交易所以物品二字而兼營併包之棉花棉紗布疋金銀雜糧油類各部亦已由各該商業分别呈部各自設所交易是證劵也物品也該交易所一無存在之餘地又安用此非驢非馬之買賣機關以陷害我商民哉此該交易所之違法亟應撤消之理由二也按證劵交易所法附屬規則第一條第二項證劵交易所非缴股至半額以上不得開業今該交易所僅繳股四分之一竟開幕三月餘矣此該交易所之違法亟應撤消之理山三也按證劵交易所法附屬規則第三條證劵交易所之股份非有股本銀半額以上之繳納不得轉讓於他人本爲拘束股束面設今該交易所之股本繳納未滿半額盡人知之而該所股票竟每日懸有巿價且爲該所交易之大宗此該交易所之違法亟應撤消之理由四也按證劵交易所法第七條及附屬規則第二條證勝劵交易所之營業保證金爲其股本銀三分之一前項營業保證金須於開業以前按照應繳額數以五成現金五成政府公債票繳存該地方或其附近地方經理國庫之銀行所以保障買賣者之權利法至善也今該交易所股本僅收到四分之一安有三分之一保證金繳存國庫之銀行耶向該交易所爲定期買賣者危險孰甚此該交易所之違法亟應撤消之理由五也按證劵交易所法第十四條經紀人關於在其證劵交易所有公定巿價之證劵不得自爲買賣又第十八條證劵交易所之職員及其他雇員均不得在證劵交易所爲證劵之買賣今閱各報所載均謂該所理事串通二三經紀人將該所自身之股票忽而拾價怱而抑價頃刻之間獲利鉅萬夫該所自身之股票每股實收祗洋十二元五角使普通商人投機買賣漲落均應按步就班分乃一日之間抬高時每股竟漲至七十元跌落時每股竟不滿五十元一漲一落相差至二十餘元之鉅且聞該交易所原定總額十萬股其六萬股已人外人之手須　十年期滿方能流通於社會現在得以流通者僅四萬股耳就令各股東心思不定斷無一月以内買進賣出賣出買進累計逹四十九萬餘股之多而從未聞經過註册過戶手續謂非該交易所中少數人操縱攫利其誰信之此該交易所之違法亟應撤消之理由六也按證劵交易所法第十一條及其施行細則第十三十四條經紀人應由農商部給予營業執照故凡欲爲證劵交易所經紀人者應請由交易所轉稟農商部核准註册又附屬規則第六條第二項經紀人保證金須由證劵交易所提存該地方或其附近地方經理國庫之銀行今該交易所經紀人皆未稟部核准註册給予營業執照而經紀人保證金已流用於該所職員經營之機關夫經紀人旣未經部核准給照其所經手之買賣是否有效固屬疑問况保證金不存有國庫之銀行凡向該交易所經紀人爲定期買賣者其將何所恃而無恐也此該交易所之違法應撤消之理由七也總之該交易所之設立係依據證劵交易所法但證劵交易所法之規定以證劵爲限即或有部令各種交易所許其援照辦理然亦祗能各自組織斷不可將證劵物品併而爲一其根本之錯誤已不待煩言該交易所營業之初僉以爲抵制日本人之取引所也故有識之士關心商務者醉心於抵制二字致 
 
 

Page 11

 
 
未暇考察其内容迨閱報載乃知該交易所實與日本人所設之中華企業社相結合是無異爲日本人增設第二取引所豈欲用以毒攻毒之策以日抵日耶當亦愛國者所不願聞者也况徧閱該交易所一個月巿場日刊定期交易日必數十萬而究其歸宿交付實貨者有幾名爲上海證劵物品交易所實則國中極大博塲耳名爲買賣實則聚賭耳名爲扣　實則抽頭耳上海爲世界商業之中心點凡商業上有所興革其利害關係不僅上海一埠除調查各種交易所有無弊害另案提議外議員等對於該交易所之行爲認爲確有違背法令擾亂公安之處所幸農商部尙未批准註册猶可挽救爲特抄粘各報並檢齊該交易所一個月巿塲日刊證劵交易所法及阻屬規則施行細則各文依據證劵交易所法第二十八條並省議會暫行法第十六條第九項及議事細則第四條之規定提出緊急動議相應請求省長咨請農商部撤消上海證劵物品交易所並停止其全部營業以符法令而除商害是否有當敬希公决 
[裘祥麟致總商會函]  
　　請注意省議員初選 
　　裘祥麟致上海總商會函云我國自締造共和以來至今凡九年矣而此九年中内訌外患紛至沓來軍閥之專横政客之播弄以及非法之苛稅層出而不窮小民何辜丁此茶毒舉國之中稍有智識稍有血氣莫不疾首蹙額而相告曰政府之不良而吾則謂造政府者官僚也造官僚者議會也造議會者議員也惟議員之不良故政府得以逞其不良假使議員人人以良心爲主張激發其愛羣思想而鼓舞其愛國精神舉種種非法官制非法政策非法苛稅一掃而廓淸之以國民爲主任督促政府咸與維新至是而猶有不良之政府存在則誠未之前聞也本年第三屆省議會初選調查期聞上海縣公署辦理初選調查會議决案定十月二十五日至十一月十五日爲初選入手之期北巿選民委託總商會調查已於三十號第二十二期常會議决暫設調查事務所公舉田時霖湯節之顧子檕袁履登陸維鏞五董爲調查主任鄙人聞之始而忻然喜繼而皇然懼懼調查者敷衍了事懼當選者因以爲利而欲其代表民意是猶傾涔蹄之水而求珠披糞　之土而求金此必不可得之數也然而明哲能相喻以心庸衆或未能相說以解則吾儕不能不將此事之利害綴爲緒論以希初選人及被選人之覺悟而後可以齊大衆之聰明才力羣趨重於初選之一途凡人之欲締造一事業也必其利害之識解旣明心力乃能堅定籌畫之精神旣淬規模始克持永久後海先河始簡畢鉅此議會初選之所最當注意者也查東西各國其選舉人與被選舉人莫不灝氣英光激越於朝野上下人人視之覺其與國家之關係有如人生與菽粟水火之不可一日或離吾願總商會廣事調查從詳研究無負斯舉之爲得也嗚呼國步艱難靡所底止卬須我友　勉同心倘果被選者實能代表民意我北巿各界前途之希望也余將拭目而觀其成 
[華洋義賑會消息]  
　　華洋義賑會昨接山東長淸縣天主堂敎士周明德來函報告該縣災情謂長淸民敎村莊因連年非淹即旱又兼匪徒爲害尤烈自去冬至今年陰暦六月十七日始得雨二寸佈種禾苗未經出全繼以亢旱且有蝗蝻蟲食過半雖少數之處收穫二三成者然竟多係毫無收穫之家坐以待斃者難以數計雖知事捐廉撫恤籌振局募捐放振然魯省災區廣大至五六十廳之多現三莊民敎極貧者千餘人次貧者五百餘人請求速振云云又接河南籌振會來函新安縣因旱成災初夏又受雹災以致顆粒無收七八九三月時疫流行縣城附近各村死傷無算請求協濟云又接直省博野縣旱災救濟會函謂全縣被災統計一百十五村極貧大小共三萬七千餘口次貧大小共一萬九千餘口其餘逃荒出外一千三百餘人云茲有錫山倪銘三君將書畫屏聯數十件售得欵項撥助該會并願　書三月所得潤資悉數移振送由該會代解災區餘如翁印若書畫下公　狂草　旭浛雙鈎花卉趙雪侯金拱北書畫趙叔儒錢瘦鐡　刻蕭公蛻書俞語霜山水均各助入該會 
[來滬災民急宜安置]  
　　來滬災民日見其多迭紀本報以期慈善團體設法安置不謂迄今尙無人顧及此項災民　留租界者日間皆蜷伏弄内故途中殊不易見及至入夜九十時之間福建路浙江路西藏路等處之階沿上均有發現聚三五人爲一堆隨身之物祗有竹籮一擔内貯敝衣敗絮破舊物件或置嬰孩婦則席地抱兒與女泣求過往之人佈施男則立而呼號『上天無路入地無門』等凄慘之語滬上慈善之士至各處籌賑會塲内覩所懸或扮演之流民圖而哀矜之者曷不至上述各地點觀此一幅毫無粉飾之眞正活流民圖耶我知熱誠慈善之士若覩其瑣尾流離之慘狀或將妥爲安置矣 
[歡迎美國主日學代表會續記]  
　　前日上海各敎會主日學聯合歡迎美國主日學會代表宴會與下午情形巳誌昨報茲悉是晚八時開游藝歡迎會於靑年會殉道堂英美代表到者男女三十餘人由蔡式之牧師主席鄔志堅碩士譯述徐可陞張舍我等招待外賓祈禱唱詩後蔡主席略述歡迎之意次即由少年宣講團絲竹部奏國樂次由邱現榮演中國戲法西代表大笑次演商務印書館所製幼稚園等影片主賓盡歡而散昨日星期晨老北門浸會堂特請該代表團中美國著名之傳道家卞德華君至該堂演講由趙晉卿譯述其餘各代表亦至各敎會演講又昨報記鄔志豪碩士實係鄔志堅碩士之誤特此附正 
[婦女演講會紀]  
　　昨日（星期）下午三時基督教徒在老北門浸會新堂開婦女演講會開會秩序如下（一）主席吳玉芳女士宣告開會（二）全體唱詩（三）吳采芝女士領禱（四）中西女塾唱詩（五）史女士（MissSlattery）演講由朱胡彬夏女士譯述題爲『十年之後之今日）女士先設疑問曰十年後之今日在座諸君將成爲何等人物中國將有何種氣象十年後倘能再與諸君會面吾知諸君中巳有大敎育家醫士著作家與改良家庭諸偉人矣又望中國十年後之今日不再似今日之慘風愁雨災禍横行數千萬之人民死於兵荒雖然此事責在諸君自動能努力進行爲中國謀幸福耳人心中惟有二徑一徑爲己一徑爲人向何徑而行則由自擇事爲己者莫不遭敗獨基督爲人犧牲之精神則可爭勝各事尤望他日中美兩國之女靑年能携手同行以救人類爲前提爲世界謀幸福爲目的云講畢全體起立致謝末由中西女塾唱詩散會時已四點十分矣 
[關於舊松屬欵産之道批]  
　　七縣慈善敎育聯合會秦錫田等議决舊松屬欵産暫行辦法呈請上海等六縣立案而松江縣士紳以其違背省令破壞公益由全節堂總董耿道冲等呈請滬海道尹令飭撤銷昨經王道尹批示云呈及敬日代電均悉查此案上年曾由七邑知事會議持平辦法六條呈報立案不意六邑代表秦錫田等仍持異議現經呈請各縣將舊松屬公欵公産租息悉數截留似此意見紛歧勢必爭執不止巳由道另行呈請省長核示辦法一俟奉到指令即行令縣轉知仰即知照此批 
[保護外人之通電]  
　　本埠各官署接齊燮元通電云查李前督軍爲維護各國商倁安寗鞏固邦交起見迭經通令將外人在蘇生命財産認眞保護在案本省地居要衝綰轂長江爲各國商務所薈萃僑居之多甲於他省保護之責載在約章况本督軍對於友邦素主親善茲値蒞任伊始尤應重申嚴令以期儆戒羣僚加意籌維始終不懈所有外人在蘇境居住行商游歴傳敎以及充當各種職業曁一切商務財産所在均責成各軍隊及地方官一筆照約認眞保護勿得稍涉疏虞即無約國人民亦當依據專章同受法律之保障倘有不逞之徒意圖滋擾外人及損害情事務須嚴密偵察認眞緝究以敦輯睦而重邦交各軍隊及地方官責有攸歸其各遵勉毋忽除分行外合亟電仰轉飭所屬一體遵照督軍齊魚叩 
[上海學生聯合會評議部開會]  
　　昨日上海學生聯合會評議部開常會主席蔣保釐紀錄張正邦議决案如下（一）執行部徴求本部意見謂北政府現假統一名義向銀行團大借欵該事關係重大本會應如何對付當由二師代表復旦代表等互相討論結果主張根本阻止方法唯有向銀行團提出抗議請其主持公理保我主權（二）二師代表提議請執行部報告本會所辦義務學校詳細情形通過（三）復旦代表提議請牙籤工塲報告一年來所辦情形通過主席提議本部以後常會準三時舉行通過時已五時宣告散會 
[第二師範運動會續紀]  
　　前日省立第二師範學校秋季運動會各種比賽成績已誌昨報茲悉總平均結果第一名甲組楊師曾得奬金杯一只乙組唐宗福奬同上第二名甲組顧應崗得奬大銀杯一只第三名乙組錢繼曾得奬小銀杯一只以上奬品俱經賈校長於昨日午前在校傳知各生分别奬給具領存校紀念並勉勵一番各學生歡謝而退 
[工部局取締妓寮之進行]  
　　自公共工部局頒佈取締界内妓寮之新章後施行己有數月現在雉妓沿途拉客之風較前稍减工部局决行五年禁絶之辦法第一次抽籤已定本月二十五號舉行爲時已近除業經登報通知外日來捕房已派人員傳知長三么二野鷄三種妓竂主人屆時抽籤地點設定虹口小菜場按戶抽籤一般龜鴇深恐抽中則明年四月一號必須停止營業故正在運動有力者主持遷往華界南巿營業云 
[續誌投函嚇詐之查究]  
　　北京政府派遣來滬迎迓岑春煊北上之强運開寓於南京路大東旅社與同寓劉季焯均因得到安徽人汪洋（即一飛）河南人易宗培（即漢卿）恐嚇信函被詐去洋一十元報山老閘捕房飭探將汪易兩人拘獲抄出信件捐簿解經公共公廨命押候展期訊究已誌未報茲悉汪等同住新閘大通路三十七號屋内係以退職軍人臨時生計社名義向人索欵捕房在其寓處抄出之捐簿内已列有歐洲和會中國代表陸徴祥王正廷各捐助洋十元又中國代表書記兼萬國女子參政同盟會中國代表鄭毓秀女士五十元藍升獻三百元浙江實業廳二十元福建財政廳長費叔銓十元駐日公使胡維德十元浙江交涉使王處王元餘如蔣季哲左仲庵龍少荃等各十元全册共有百餘人所得當亦不資承辦此案之中西包探刻正向各方面調查實情以便稟請捕頭轉解公堂訊核 
[十月末上海物價指數表]  
　　財政部駐滬調查貨處所編十月末上海物價指數云本月指數爲一○四二比九月末跌去百分之一三比七月末即本表指數最高時跌去百分之五二但比去年十月末仍漲上百分之四一惟去今兩年同月間比較如糧食食品五金雜貨工業用品及建築材料各類雖均見增漲就中工業用品指數自九四二驟升至一一三五建築材料自九九七驟升至一一六二其騰漲尤爲顯著而疋頭及燃料兩類則各自一○二九降至九四九及九九二此於本埠巿面影響極爲重大蓋上海巿塲夙以疋頭類交易爲大宗也且本埠疋頭業猶有一意外之打擊即滙價日落是也物價變動原因不一而本埠物價則受滙兌勢力之支配居多上月初本處曾將過去一年間之物價磅價作成指數兩相對勘足資參證故先令放長巿價例應看軟反是即須轉挺乃去年十月滙價最低六先令二辦士最高至六先令八辦士而本月祇五先令十辦十至五先令一辦士相去約一先令許是則售價雖跌而成本轉重矣該業於此不帝受二重之虧折可爲歐戰後最不良之現象自蜀亂略定近傳川帶生意略見活動漢口營口烟台等處亦均有去路似疋頭業已略有轉機但出口貨呆滯如故北方災情奇重此後本埠巿面究未敢驟抱樂觀也本月指數表列下（本表以八年九月物價作爲百分） 
期間十月末九月末去年十月末 
類别 
糧食一○三·二一○九·九一○一·四 
其他食物一○七·六一○七·七一○一·一 
疋頭及其原料九四·九九四·七一○二·九 
金屬一一○·二一一一·八九六·三 
雜貨 
燃料九九·二九七·二一○二·九 
建築材料一一六·二一一四·六九九·七 
工業用品一一三·五九九·二九四·二 
其他物品九二·一一○三·九九九·四 
雜貨平均一○五·二一○三·七九九·○ 
總平均一○四·二一○五·五一○○·一 
[第二師範附屬小學運動會紀]  
　　省立第二師範附屬小學校於昨日午後在第一部内舉行秋季運動會各學校團體並學生家長及男女賓參觀者達千餘人一時開會二校歌（全體）三運動會歌（全體）四早操（全體）五（第一部國民科一二學年）·徒手·表情·競爭游技（一致進行）·六（一部高小三年級）走步·短棒操·雙槓·游戲（跨下球）·七（第二部職業乙科）走步·八段錦·游戲（馬上侯）八（第二部國民科三四學年）走步·優美的徒手·游戲（雲散天開）·舞蹈（菊花舞）·表情（靑蛙）·九（各級選手）出賽（跳遠）·十（第二部單級）走步·美國式徒手·游戲（捉迷藏）·行進（步伐行進）·表情（合羣）·十一（各級選手）田賽（跳高）·十二（童子軍）操法·炊事·救護·十三（第二部國民科三學年）走步·仿傚操·表情（愛親）·競爭游技（授鈴）·十四（各級選手）國技·十五（第一部國民科第四學年）·走步·瑞典式徒手·立行·游戲（貓捕鼠）·十六（第一部高小二年級）走步·啞鈴操·跳箱·游戲（傳鈴）·十七（各級選手）田賽（幼躍台跳高）·十八（第一部國民科第三學年）走步·仿傚懆·立竹·游戲（盆球）·十九（第一部高小一年級職業甲科）走步·美國式徒手·立竹遊戲（奪巾）·二十（各級選手）田賽（擲鐡球）·二十一給奬二十二閉幕以上各節表演第十九節時己黑暮遂由楊聘漁主事通知振鈴散會各組生運動所得結果普通操爲職業甲科高等一年給以優勝旗各一方競技運動甲組第一王福慶二包勝才三徐培元乙組第一王元良二胡振豫三張乾晋輪流跑高三第一高二第二職乙第三應得獎品物主事諭以今日休息一天明日核結總平均分按照名次揭曉給奬於是各散 
[南洋中學校友會臨時會紀事]  
　　昨日（七號）午後二時南洋中學校友會假大東旅舍開臨時大會到者甚衆由會長錢新之主席書記鄭初年紀錄議决案件如下（一）建築校友廳事宜（甲）從前所收之欵已全數交上海交通銀行生息以後捐欵無論多少均可直接交付交通銀行隨時起息（乙）由到會各會員分投接洽所熟悉之各會員催認催繳以陽暦十二月底爲限屆時視所已接洽之情形如何再議進行辦法（丙）由幹事部查閱舊案其已認未交之各會員即分投催收未認者則催認（丁）在外各會員（如旅英美等地者）由國内相熟之會員分地函請其就地接洽收寄又聞關於此案幹事評議兩部尙擬擇日開會詳細籌商以期利便進行（二）介紹新會員上案議畢由主席宣告郭步陶李柳溪費軍屏黄友蘭陸費促忻五人遵章介紹姚君仲拔爲會員姚君係在母校第四年級時出校赴英留學在倫敦大學政治經濟科畢業回國後現任中國公學敎務及銀行公會書記等職是否可以請其人會請衆公决衆以姚君資格與會章適合遂一致通過議畢茶點而散 
[體育場與南洋公學球戰紀]  
　　昨日下午三時上海公共體育場足球隊赴徐家滙與南洋公學比賽足球第一度之對壘體育場方面防守稍懈未及五分鐘爲南洋攻進一球休息十分鐘後體育場方面轉取攻勢十餘分鐘後南洋方面守者稍懈爲體育場攻進一球結果遂爲爲一與一之比 
[北區公學游藝會紀]  
　　北區公學爲籌欵補助校用昨日假紗業公所開游藝會下午二時來賓陸續到者約千人首由該校男女兩部學生唱國歌校歌及歡辽來賓辭旋依照游藝秩序逐一表演而童星門之滑稽談靑年會義務學校之短笛學生聯合會義務校之疊羅漢民生女學之跳舞上海公學之拳術均有精彩入晚新劇亦有可觀云 
[普益社徴求會二誌]  
　　南巿普益社今屆徴求曾誌前報比悉該社定每星期揭曉一次開幕以來瞬經一週於六號晚在社舉行第一次之揭曉徴分最多爲貅隊聞蘭亭馬驥良之一千一百餘分次爲羆隊王叔賢張麗雲之九百餘分次爲熊隊吳若安張蓉貞二女士之四百餘分合併虎貔貙三隊已有三千餘分當由總正副隊長田時霖盧緯卿君實奬相當分數貅隊奬一百五十分羆隊奬一百分熊隊奬五十分以資鼓勵是日貔隊長徐維繪貙隊長徐文彬有事未到惟徴得分數已各不少緩日報告以博最後之勝利虎隊長張廷榮因公北上隊務由副隊長張石麟竭力進行云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告接安徽全省烟酒聯合會事務所來函報告依據本會章程籌備組織暫設事務所於省商會並附宣言及簡章二份到會公决復函歡迎金拜仁起言今見報載南昌烟酒聯合會已於四日成立亦應馳電歡賀衆贊成次報告陜西安康義振會聶允文君函開安康縣僻在關南萬山叢立自去冬至今早魃爲虐禾苗枯槁野草不生貧民無所得食舉家流亡或抛棄子女災情之重與燕豫同不日來申籌募災振先行將意請予維持等語俞葆康金印侯起言陜省此次災情不亞於燕豫祗以地僻道遠知之者少今聶君關懷桑樟獨出呼籲凡我同人豈能坐視次沈子卿起言現在政府已頒統一命令我人民久盼和平今竟得此固甚可喜然我南北人民本是一家無所謂不和亦無所謂和所不和者武人政客耳所望雙方將權利思想一切犧牲方爲根本之解决議畢時已五鐘乃摇鈴散會 
[雜糧業今日開會]  
　　上海雜糧同業現發起建築新公會由各帮領袖召集開會議定股額四萬股每股五十元先收半數計洋一百萬元分由漢口帮志成堂天津廣東汕頭福建厦門等六帮派認現聞客帮中以所享利益大有軒輊昨日漢口帮志成堂公所及各客帮聯合定於今日（二十八日）下午假民國路麵粉公會樓下所設立之曁遠商社開會籌議進行 
[新世界股東會紀事]  
　　聯合通信社云新世界新業公司各股東因上次大會宣告延會特於昨日假座斜橋萬國體育會續開股東大會下午二時各股東陸續到會共六千四百三十二權仍由議長包世傑主席報告開會宗旨畢請各股東投票推舉董事當推舉賈榮章汪禹丞爲檢票員瞿宏聲提議應再選舉監察員以昭愼重衆贊成主席諮詢今日選舉董事應舉幾人張鐡侯主張選舉七人瞿宏聲附議主席付表决全體通過遂由各股東投票選舉主席爲節省時間起見一面由檢票員開票一面隨議以下各議案股東經汪國貞提出發行公司債二十五萬元之議案議長首以本案是否成立付表决全體一致表决成立議長更以三讀全案付投票表决結果贊成投票者六千四百三十二權只有二權不同意全體通過次股東汪禹丞提議本公司章程扺觸法律及不合公司條例不能妥善之處應交今日選出之董事會將原有章程加以修正並希望今日　束會付董事以全權辦理此事俟明年股東大會再行追認當　杜福席友于等各股東附議主席即以汪說付表决通過次山檢票昌報告選舉結果計當選董事七人之票數如下（總投票數六千四百七十二權）喬治大羅斯得六千二百十二權社福六千三百十二權包世傑六千一百零四權席友于六千四百零二權陳隱庵六千三百七十二權袁履登五千八百六十八權瞿宏聲六千二百二十一權檢示員繼續報告選舉監察之結果經汪國貞得票五千七百八十權當選 
[美洲華僑所製化裝品來華]  
　　美洲華僑所辦之鼎華銀行近以外國化妝品一項運銷我國爲數甚巨故擬以其自製化妝品多種介紹來華以挽利權近聞該行已託本埠南京路三百四十號安和公司爲總經理該行出品計有果子精配製之香口糖及潛光嫩容膏理髮香水等類尤以香口糖一種爲最特色較諸巿上之香口糖實爲過之而無不及也 
[百代公司最新影片]  
　　前江蘇督軍李純自戕後當開弔及運柩回津儀仗甚盛百代公司特將上項種種攝影製片不日就緒聞第一次映演地點在上海大戲院云 
[米船途中被搶續誌]  
　　松隱米船羅和尙裝米八十石來申在葉榭相近被盜搶刦去現洋七元白米二十餘石已誌前報茲悉羅之船夥周阿友因當時與盜抗拒被盜用繩紮縛撳人艙底以木棍擊傷胸部及手臂等處傷勢甚重周受傷吐血不止昨日由羅和尙飭人舁送紅十字會醫院醫治據醫士言尙不致有性命之憂云 
[秋賽期内郵局辦公半日]  
　　海郵管理局昨發通告云爲通告事照得本月八九十等日即星期一二三係寓滬西商賽馬之期此三日内本局包裏處午後例不辦公此告 
[相驗溺斃之庖人]  
　　浦東三林塘庖人薛正元與萬興米店主張興元因結賬衝突一時氣忿投河溺斃將屍撈獲由縣警五分所令飭南二十四保列四圖地保李上逹投報地方檢廳稟請相騐在案該廳譚廳長據稟後立委許檢察官沈檢騐員等於昨上午前往相騐旋據屍妻蔣氏投案求免檢騐惟我夫死得可慘要求伸雪問官以該氏旣欲爲夫伸寃則不能不騐遂渡浦蒞場騐明薛正元周身無傷委係投河溺斃塡明屍格判屍妻自行棺殮候返廳再行訊奪 
[媳控姑案之近訊]  
　　林朱氏由賚美律師代表投法公堂稱朱氏夫故後遺下家産被伊姑林錢氏掯住男孩一口亦携去不還前控奉公堂判錢氏月貼朱氏赡養費洋五十元迄今六個月分文未領小孩亦不交還併請訊追林錢氏代表達商律師稱林錢氏向居寗波原籍難以按月將洋送來上海林氏門中祇有小孩一口應歸原籍撫養長成以接宗祧朱氏如肯回寗波與伊姑同居定將伊好生看待錢氏世居原籍豈能抛棄祖籍携帶小孩來申住居之理中西讞員判兩造遵照原斷辦理着林錢氏於一月内帶同小孩林恩澤來案聽候發落 
[婦人涉及拐案嫌疑]  
　　住居新閘平橋路孔順興薦頭店樓上之揚州婦人王張氏因涉及楊阿金在城内檢察廳訴樂根如等誘拐伊女小二案嫌疑故該廳備文派法警投新閘捕房協同包探將氏拘解公共公廨前日經中西官判氏交來警帶去歸案訊辦 
[各被告交保候訊]  
　　美商新茂洋行在公共公廨訴夏巨川將劣貨蛋白混售違背合同請追損失銀八萬四千六百四十兩又日商鈴木洋行訴賈少三不還欠銀一千一百四十兩又聚康莊訴錢質甫不理欠銀又惠中旅館訴沈振鐸不理擔保黄太玄所欠房飯金又王思元訴王少倩定貨棉紗到期不交請追損失銀一千二百兩各案均由駐廨中西包探於前昨等日將被告傳案着令照章交保候訊 
[方板橋附近之火警]  
　　昨日黎明時三點三十分鐘西門北方板橋附近某姓家不戒於火該處爲華法交界且天未大明以致火會中無人知覺迨火延燒一刻許始由救火聯合會鐘樓鳴鐘告警俄而各區火會咸驅皮帶車並火龍等臨塲救熄計燬樓屋四五幢並披屋數間昨晨二區一分所馬警佐飭警往查起火原因並着將起火之人拘所候究 
[輪船搭客私帶烟膏]  
　　昨日南巿外灘閔行小輪將次開行時由水巡登輪調查見有搭客沈柏全形狀慌張當在其行李中抄出私帶烟膏七十四兩又土皮一包計重九錢一併押送該隊經潘隊長略詰之下飭將人證函送地方廳檢察官預審後判沈收押候究烟膏土皮有案候燬 
雜評二 
[難民（訥）]  
　　各省每遇一次兵禍必有多數鉅紳大富政客官僚來滬避難者然此等高等之難民名爲避難實則來滬樂數晨夕而已若此次北方災荒之難民飢寒交迫轉徙流離見之無不動憐惜之念者則眞難民也矣吾人對於北方災荒之慘狀僅憑文電所傳友人所述未眞親見其慘狀也然我滬人已聞而心動踴躍助捐况此被難之民來至目前親見其呼號悲痛之狀則滬人良心之發動更將何如耶 
吾知滬人對此難民不僅急謀所以安置之而已當更興起其慈善之念慷慨輸將於北方也 
公布欄 
[江蘇高等審判廳]  
　　民庭判决一件施維　與施維岩爲遺産及承繼關係涉訟控訴一案（判决主文）本件控訴駁回控訴審訟費歸控訴人負擔一件徐受遜等爲債務糾葛不服吳縣公署所爲拘押之處分聲明抗告一案（决定主文）本件抗告駁回抗告訟費歸抗告人負擔以上十一月四日 
　　民庭判决一件金榮康與馬成其爲租屋涉訟上告一案（判决主文）本案上告駁回上告審訟費歸上告人負擔一件陶宗瑞與陶林氏爲身分涉訟控訴一案（判决主文）本案控訴駁回本　訟費由控訴人負擔以上十一月五日 
　　民庭判决一件宣茂蓮等與張裕昌爲債務及養膽涉訟控訴一案（判决主文）本件控訴駁回被控訴人應給付控訴人宣二官分娩費洋五十元本審訟費控訴人擔負十之六被控訴人擔負十之四一件陸玉階爲債務涉訟不服如臯縣公署批示聲明抗告一案（决定主文）本件抗告發交江寗地方審判廳調查裁判以上十一月五日 
[上海地方審判廳]  
　　判决主文（民一庭）一件决定　世英與裴顧氏因房屋糾葛聲請室礙一案主文本件　礙之聲明照准一件决定曹繼芳與陳　茂等　鈔糾葛聲請假扣押一案主文本件聲請駁回一件判决何朝福與王金奎租金涉訟一案主文王金奎所租餘慶公司房屋應即遷讓並償還租洋十二元五角交由何朝福具領訴訟費用歸王金奎負擔一件判决顔高德與吳有明欠欵糾葛一案主文吳有明應償還顔高德洋十五元顔高德其餘之請求駁回訴訟費用歸吳有明負擔一件判决王學動與葉滿引擔保糾葛控訴一案主文本件控訴駁回本審訴訟費用歸控訴人負擔（民二庭）一件判决趙子鴻等訴陳廣明債務糾葛一案主文陳廣明應償還盧效彭洋三十元五角趙子鴻對陳廣明之請求駁回訟費歸陳廣明負擔 
　　民二庭批一件盛顰卿呈爲吳復同不顧扶養請求備案由呈悉查現行法例夫婦關係一經合法成立後非確合於法定離婚原因不得由一方任意請求離異察閱來呈該盛顰卿以夫吳復同不顧扶養即用登報手續作爲義絶之表示於法殊嫌未合所請備案碍難照准報一紙發還此批 
批示一件張永年狀請批示由狀悉　即來應候諭此批一件王發記狀請執行由狀悉查該民業於本年八月二十八日具結銷案在卷礙難再予執行如趙阿蘭果有背約不理情事應由該民另圖救濟着即知照此批一件唐錫生狀請啓封由狀悉准予啓封完案庭呈證據着即來廳具領此批一件任曉岩狀交田單由准交此批一件邵潤華狀請銷案由狀悉准予銷案此批一件陳善聲狀請執行由狀悉着即來廳候諭比批一件鄒金品狀請展期由狀悉候訊奪此批一件鄒金星狀交訟費洋由准交此批一件徐梅生狀請執行由狀悉查本案業據顧阿生提起上告所請應從緩議此批一件李氏狀交租洋由准交此批一件徐榮祥狀領欵洋由准領此批一件李明和等狀交租洋由准交此批一件李朱氏狀請函廨協助執行由狀悉仰連來廳候諭此批一件陳金陶狀請傳案由狀悉候傳案訊追此批一件周綱林狀領借據等由狀悉准領受狀證附一件谭仲經狀請銷案由狀悉准予銷案此批一件韓妙發狀請停止執行由狀悉仰速來廳候訊此批一件鄒金品狀交欵洋由准交此批　一件張掌森狀請寛限由狀悉候傳案訊奪此批一件邢貴福狀請催傳由狀悉已於十月二十三日函催該縣迅予協助執行矣仰即知照此批一件金百川狀保許悅堂由准保此批一件劉漸雲狀交訟費洋由准交此批一件顧雲亭狀領租洋由准領此批一件嚴朱氏狀請執行由狀悉已派吏執行矣此批一件韓李氏狀請更正由狀悉此批一件陳胡氏狀請催繳由狀悉已函催南　縣知事迅予查照辦理此批一件林艾氏等狀請執行由狀悉候派吏執行此批 
[上海地方檢察廳]  
　　批示江濟惠候查明核辦所請保釋暫毋庸議此批許嘉慶狀悉案巳起訴毋凟此批馮添福狀悉所請不准此批熊貴商狀悉爾應自行查尋爾妻究係何往所請備案之處着毋庸議此批劉德勝狀悉本案業已當庭騐明矣毋庸多凟此批張生元查是案卷宗早經呈送高等檢察廳矣仰即知照此批沈孫氏業經明白批示多凟何益此批尋玉軒狀悉仰即補具理由書以便申送此批趙　濃據訴並　閱附呈借約爾旣開設協最首飾店何以該約上蓋有爾店圖章豈能憑爾一面之詞遽信爲假冒案關擔保　務糾慕着自向同級廳具訴所請礙難准理此批以上十一月六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[游美隨律（三）] [  南洋烟草公司選派留美哈佛大學學生陳其鹿]  
予等於十五日乘委尼瑞拉號Venezuela離滬臨行之前一夕簡公在大東旅社開歡送會臨别贈言其所以勗予等者甚至黄任之陸規亮李登輝諸先生均有所發表李君之言大意謂輸欵助學者中國不多覯陳家庚與簡公獨開此例海内實業家聞風興起則將來中國富强之機卽在於此舟至横濱泊一日遂偕友人至東京乘汽車游上野公園及帝國博物館其中吾國珍奇古玩之物甚多又至淺草公園及三越吳服店 
離横濱後舟行十餘日至火奴魯魯遂偕友人驅車到巴里Pall係一高山離地數百尺其道路構造殊佳盤旋而上汽車繞數匝泠泠然如列子禦風而行蓋空氣較下界爲冷也此地爲土人戰勝敵人之所在上有紀功碑爲檀香山女子所立又至波羅密園沿路風景幽雅之極奇花異卉多不知其名眞如世外桃源别有天地又至愛快林Aquariune觀魚太平洋中各色之魚皆可於此見之回想六年前西子湖頭觀魚於玉泉彷彿今日之情景也又至威寄寄岸WaikikiBeach此地爲世界著名之游泳地其水常温極宜游泳風景佳極令人徘徊不忍去 
筆剳 
[拾巾記（一）] [  張舍我]  
　　同學吳門賣仁義常以事相過從庚申暮春某日之夕賈子來吾家吾未及肅之坐而渠巳就座賈子善詞令覩吾必先致問是夕則靜坐無言吾怪而察其神情賈子眉飛色舞意氣甚揚微笑向吾似有言在喉欲吐而屢止者吾因笑曰子殆有隱事欲靳之不吾聞耶以吾輩交誼而猶當相諱耶仁義曰舍我胡出此言吾正來語君以奇遇耳子聞吾言其表同情乎一昨吾以掃墓旋里因作留園之游游園之先吾原無所希冀第思藉此春假餘暇一覽故園中湖光水色聊解懷中抑鬱耳乃不謂入園不及十步吾之目光已爲一物所引注吾知子審吾所謂一物者究指何物也蓋一女郎耳女郎淡裝靚服淸麗無倫而玲瓏活潑一望而辨爲天眞爛漫之好女子予腦中忽生奇感思緒頓亂舉足惘惘不審所往第覺女郎倩影終不出予視力以外實則予心不許其離予目光耳已而女郎小立萬花叢中春風微動風送花香中含芝蘭氣自沁人心肺如飲麻醉劑催人入睡然予不敢逼視致遭厭避待女郎旣行乃往其處女郎所嘗賞覽留戀不止者予亦不忍卽去予非痴不覺其狂耳已而回顧女郎去處則芳蹤已杳中心懊惱莫可名狀即予爲吾子言之子亦不信也舍我子不嘗自誓將善用其愛情而不肯妄施濫用耶是子之不吾信特未曾親歷其境耳舍我曰吾欲誰議論吾哉聆子自述艶事耳賈子乃續其前言曰旣而予自悔孟浪念萍水相逢亦偶然之事而吾乃深用其情一若十年相識者得母自尋煩惱耶思維及此則天君泰然自若乃緩步前 
劇談 
[羣芳艶影（十三）] [  夢華]  
四日晚雪芳因政學界來函之請重演夕陽紅涙下本是晚康南海携其眷屬特來觀下本因康巳閱上本永安公司之郭樂唐少川之女公子以及朱某梁某皆在廳廂評觀鼓掌稱善 
夕陽紅涙全劇之配角上本李秋紋之柳湘瓊頗到好處較上星期巳判若二人進步殊速下本譚劍秋之宋金鐘被困空城一場台步老到唱工精妙尤能作獨脚金鷄勢兀立不動如無磨礪之功曷克臻此昨晚　花藍於雪芳者四又粤紳王某等贈横聯於雪芳巳請名士寫字某公司擬邀雪芳唱留聲機片蓋雪芳在粤時某公司已與乃兄李兆榮君有一度之磋商云 
五日晚雪芳演菩提夢一劇是劇誠能令人省悟世事如浮夢一場世界繁華等於鏡花水月今觀雪芳笑儂所演菩提夢一劇而稍具眼光者皆謂對現世社會而加以針砭也全劇共計八幕簡提如左（一）宫妝○佈深宫景（二）罷宴○佈皇自顧　暇豈有遠　　 
宫景（三）蝶夢○佈雲霄景（四）廣寒○佈天上廣寒宫景（五）龍宫○佈水晶宫景（六）心獄○佈地獄景（七）悟本○佈深客景（八）出家佈金殿景 
新聞拾遺 
[求婚新法] [  隱厂]  
　　南京下關某報關行經理何某抱伯道憂膝下祗一女曾畢業某校尙未字人近爲自由結婚特印傳單我張遍散親友其文云爲自由結婚事本女年二十五歲奉父母之命准許自由結婚惟須有以下所開六項者方爲合格（一）年須二十五歲以上二十八歲以下（二）須中等以上學校畢業（三）須江蘇省人（四）現每月入欵須有三十元以上祖産若干概不計較（五）面目須淸秀身體無暗疾（六）品行須端正無煙酒嗜好以上六項如有合格准可通信或央媒來說云云 
[替死奇聞] [  病僧]  
　　杭垣江干海月橋住戶陳某有女婉貞年僅十三性頗忠厚不苟言笑素在就近某國民學校肄業日前陳某接紹興家電謂其岳母病篤囑令速往陳某即拚擋一切携妻女就道至則其岳母死已半日陳屍待殮不料其女婉貞足甫登堂遽倒地撫之已僵所奇者棺上屍身忽轉側家屬疑爲走屍驚駭欲遁俄聞呻吟聲始知甦醒扶之登榻調養數日現巳健步如恒云 
[趣] [  吳秉恬]  
　　西門某姓昨爲其子完姻來賓甚衆至夕喜筵散後實行鬧房之舉各持白酒一杯强新娘飲伴嫁娘在側亟取而代之連盡數觥不勝酒力頓時狂嘔衆爲鼓掌時適有一打抽豐者至乞錢於主人衆乘醉躍而出曰汝來大佳即將其人强曳入室使與新娘並坐片時然後予以一醉之資揮之使去主人見狀雖怒形於色然亦無如之何也 
[冤] [  丕承]  
　　法界敏體尼蔭路某里之某甲在某洋行充縮寫素喜漁色且有季常癖其妻某氏頗悍潑故甲除每日至行中辦事外限時歸家近某氏聽信讒言謂甲在外娶妾行將成功日前俟甲回家嚴詞詰之甲堅謂絶無其事而氏仍以爲欺大怒將甲扭住吵鬧不休甚至尋死覔活嗣經甲再三辯白且謂如有其事則自願受罰其事乃了 
小說 
[社會小說衆醉獨醒（一八七）] [  瞻廬]  
　　第三十一回千百個蜂蠅作怪響五十年鶼鰈證前盟小賓娘子道好女兒你的主見眞好做娘的不及你正是有福不會享坐着等天亮（有是女必有是母）原來翠娥的房和他祖父的房只隔得一層板璧娘女倆便抛卻病人踅進隔壁的房裏翠娥知道邦平喜歡樸素便把自己的豔服都卸去了換了家常便服小賓娘子躺在藤椅上銜着一根大喜牌香烟細細的吸（公公病勢危急媳婦卻吸大喜牌香烟）翠娥更衣完畢又因時已向午尙沒進餐揭開玻璃缸掏摸些杏仁餅棗泥饒饒亂嚼了一會子然後笑問娘道病人說的姻伯母是誰他娘連抽了幾口烟指頭反夾着烟捲悄聲兒答道提起這事又出了你公公婆婆家的醜好在這裏只有你我二人便說了也不妨你道這姻伯母是誰便是你婆婆的太婆你太婆的婆婆（二語巧妙）翠娥道哦知道非了莫是本月十六日五十年死忌九十歲冥壽的尤氏老太太（二十四字一句讀）他娘點頭道是翠娥道因甚說了出來便出了我公公婆婆家的醜他娘正待回答卻聽得隔壁房裏的病翁一陣子怪笑便卽摇着手道莫響莫響你聽他又要和五十年前的死鬼講話了翠娥側耳聽時聽得病翁在床上說道姻伯母承你這般看待敎小姪怎樣圖報姻伯母放尊重些休敎爲了小姪一人牽倒了你的節婦牌坊（五十年前隱慝偏從病危時道出甚矣隱慝之不可終隱也）欲待再聽外面履聲槖槖逼近内室知道有人來視疾便欻的起身向病人房裏去坐着他娘也放掉了半捲殘烟跟脚走進了房娘女倆同坐在病榻旁邊做出那愁眉淚眼的模樣 
自由談之自由談[  鵑]  
夫婦之間有二大要素曰互相諒解曰互相信任諒解則無意氣之爭信任則無猜疑之事所謂在天比翼在地連理者猶未足以喻其愛也今之夫婦旣不以純潔之情愛結合於初復無此二大要素補救於後於是乎閨房之内隱樹敵幟亘百年而不能解矣 
大昌煙公司徴文揭曉（丁等） 
[大小嬰孩牌香烟打油詩] [  黄四十]  
嬰孩牌子好香烟一盒香烟五十錢要使檀郎常愛惜應留香在嘴唇邊 
檀郎莫拜百子堂儂有嬰孩欲贈郎一條凳子兩人坐一根烟捲兩人嘗 
阿儂遠處不燒香近取孩烟子細嘗準備宵來熊夢穩明年今日抱兒郎 
曉來猶是並頭眠大小嬰孩滿枕邊郎自愛觀儂自吸碧紗帳裏起香烟 
綠雲擾擾　梳頭一縷香烟分外柔兩個嬰孩分大小一般狀態最消愁 
戲藏烟捲在香衾笑語敎郎仔細尋誰是大孩誰是小試郎目力試郎心 
 
 

Page 15

 
 
   
 
 

Page 16

 
 
常識 
常評 
[省自治] [  漸]  
　　今者省自治之聲洋洋盈我耳矣夫省爲官署之名稱非地方區域之名稱前旣詳析言之曰省又曰自治其說可通歟今之主張省長民選者謂宜由本省自選三人請中央擇任其一此雖不甚合於名學而於沿用慣例之中求得一兩全之道蓋不通中之勉强可通者也 
何言之省旣爲官署之名稱此官署爲各地方之最高行政官署則省長因有代表中央行政之權而約法旣規定行省爲領土此國家領土之人民旣有一部分國家之主權而能熱心於自治决非公僕之所能不許則長此領土者又兼負服從地方民意發展地方政治之責本省自選三人而中央擇任其一在未定聯邦制以前可謂折中至當矣信能行之或可消弭中央與地方之爭議乎 
經濟 
[敬告全國辦賑機關] [  徐忍寒]  
　　此次北方旱災浙東水災各處辦賑機關奔走號呼不遺餘力籌募振欵無微不至可謂盡心焉矣顧對於施賑計劃曁一切進行具體方法除北方工振協會略揭大綱外尙罕聞見豈辦振者盡係經騐宏富成竹在胸不必公布耶忍寒心有所惑難安緘默爰將管窺所及草具斯篇以供國人之討論並俟辦振者之採擇焉是否有當尙祈閱者正之 
　　一宜預定計劃廣徴意見 
夫理愈辯而愈明事愈慮而愈周故凡欲成事立業允宜集思廣益以期盡善盡美辦振亦然當先預定計劃然後廣徴意見例如 
（一）支配賑欵宜依災民之多寡爲根據乎抑以歉收之輕重爲標準乎而調查災民與勘估歉收究以何者爲準確（二）施賑方法急賑宜先於工賑乎抑急賑與工賑兼施（如强壯者用工賑老弱者放急賑）或急賑與工賑並重（指賑欵平均言）而發放急賑宜給以衣食乎抑予以現欵乎或給衣食以濟其急予現欵以善其後乎至於施予被褥是否較衣服爲有益更就舉辦工賑而論則災有水旱兵燹之分地有氣候形勢之異人有男女老幼之别時有嚴寒酷暑風雨冰雪之變亦宜斟酌妥善視其先後緩急而扼要舉辦也 
（三）善後方法宜辦何種工程或用何種方法以消弭水早災害曁災孩之如何敎養耕牛之如何保管等均在其列以上三端當開會討論更將討論結果登報徴求中外意見俾妥定方針而利進行 
　　二選派妥員以免舞弊 
晚近世風不古人心險詐甚至此次北方災民如是之悽慘而日前竟有無恥之敗類冐用何豐林名義僞造蘇字號捐册私在蘇州廣募魯賑雖經何使察出而受騙者已屬不尠至於辦賑機關所派放賑人員責任綦重關係尤大倘或感情用事濫予派遣則難免無前項敗類厠足其間設被染指則通同劣紳吃賑分肥虚報名額浮冐開支掉換賑物攙用僞幣種種弊竇不勝枚舉而又苦於無從監察一旦被人發覺非特剝奪災民生命抑且破壞機關名譽是宜選派現有職業信用素著而又熱心公益或向辦慈善之人員前往放賑庶賑欵不致虚糜災民得霑實惠 
　　三宜彚刋徴信錄以重賑欵 
常見個人或團體曁公私機關等捐助賑欵後籌賑機關除給執收據外不論捐欵鉅細必更登報表揚以昭鄭重顧一鱗一爪是否與收欵總數相符無從稽核且不甯維是辦賑事竣理合造具報銷廣告公衆今觀籌賑機關類不舉行則賑欵之是否涓滴濟災末由覆按國人因而生疑因疑吝捐甚且嘖有煩言果辦賑者而非營私舞弊則手續之不完備亦難四辭咎是宜彚刋徴信錄以明核實而章信用 
　　四刋印報告以留成績 
諺云前事不忘後事之師凡辦一事宜留成績以爲日後改進之張本固矣况辦理賑濟係公衆委託之善舉尤應刋送報告書以固信用而備參考内容宜將災區圖災象攝影災民生活攝影辦賑出力曁贊助人員攝影災民歉收放賑各比較表曁預算决算表以及放賑員日記辦賑心得發放急賑情形舉辦工賑情形等詳細登載以供衆覽而留成績 
　　五處理賑欵須立預算决算 
辦賑者欲求進行之有依據施賑之無偏頗非立預算不可例如急賑工賑開支三項各佔全數幾分之幾預算旣定劃淸界限各不相侵則進行有所依據自無顧此失彼之弊矣又如共有賑欵百萬棉衣萬襲欲分施五省則平均預算甲省有災民二百萬應得賑欵十萬棉衣千襲乙省有災民三百萬則應得賑欵十五萬棉衣千五百襲丙省有災民四百萬則應得賑欵二十萬棉衣二千襲丁省有災民五百萬則應得賑欵二十五萬棉衣二千五百襲戊省有災民六百萬則應得賑欵三十萬棉衣三千襲如是支配自無偏頗不均之弊矣倘事後欲公布賑欵之盈虧欵項賑額之盡屬相符曁撙節開支已至極低限度僅佔賑欵全數幾分之幾等則非編立决算不可預算决算旣立宜編入報告書以供衆覽若賑欵有餘宜撥充善舉不足當設法彌補如是則辦事旣周密手續又完備而謂不能固社會之信用予不信也 
　　六設立會所須廣事聯絡 
災區各省宜設分會各縣宜立事務所以通聲氣而利會務會所房屋可借當地公共機關以省開支辦事人員除原派放賑者外宜廣邀就地敎育會商會農會敎會善堂曁各界領袖代表等人使負監督指導協助之責如是則欵不多糜賑有實效而放賑員亦無所施其舞弊伎倆矣 
　　七收撫災孩須施以敎養 
災民乏食以致鬻男賣女棲慘極矣辦賑者或慈善家出而收撫固屬善舉惟仍宜予以義務敎育然後再施以職業之訓練俾成健全之國民苟能若此則敎養之恩功德無量倘或利用生産遽使勞動是以善始而以惡終豈號爲慈善家所宜出此哉 
　　八災民患病須給以醫藥 
當此天氣日漸寒冷災地饑民正在嗷嗷待哺凍餒交侵壯且强者尙能支持老而弱者必政疾病設不治以醫藥勢將委諸講壑是故辦賑機關宜與紅十字會聯合辦理辦賑機關給藥紅十字會施醫以拯同胸而重人道 
　以上八端聊誌近感掛一漏萬知不能免閱者亮之 
國民常識 
[關稅之制度] [  少先]  
　　今日海禁大開各國互巿關稅一端關係國計民生實匪淺鮮茲爲述其制度之梗概願我國民注意焉 
（一）收稅之規則有三種（甲）輸入稅即外國貨物之來内國者所課之稅也（乙）輸出稅卽本國貨物之往外國者所課之稅也（丙）通過稅可分爲二種即一爲一國内由此處逹彼處之稅二爲由此國通過彼國之稅我國於輸出輸入通過三稅均徴收之滿淸創辦釐捐凡外人之貨除在海關納入口稅以外一旦運入内地每逢關卡又復抽取外人頗以爲苦咸豐八年重訂條約凡貨物値百兩者除納正稅五兩外另徴二兩五錢謂之子口稅納此稅後無論運往何地不再抽取此子口稅即通過稅之一種也 
（二）收稅之標凖有二種（甲）從量稅即收稅之多寡以物之輕重定之是也（乙）從價稅卽别稅之高下以物之貴賤分之是也現在各國大抵用從價稅從量之弊在成本極輕賤鵬 
之物課稅反重有碍商務之進步從價之弊則收稅者議價必高納稅者議價必低國際間難免爭執欲救此弊可不稅以貨幣即取其貨物幾分之幾方照公允耳 
（三）收稅之定例有二種（甲）國定稅由本國單獨自由定之（乙）協定稅由兩國雙方締約定之二者之利害得失不待智者而後明我國關稅載於約章雖國家經費支絀不能於條約之外再議加增幾失一國主權之作用此可以知協定稅之結果矣（乙種酬） 
法津 
[民法上法人之類别] [  天行]  
　　非自然人而具有人格者謂之法人法律認法人之人格與認自然人之人格其理由適同絶無差異至其類别依我民法規定則有下之數種 
（一）公法人與私法人執行公務之團體而得以其權力逹其目的者爲公法人如國家及行政區域之省道縣巿鎭鄕等是其他團體不執行公務並不得以權力逹其目的者則爲私法人此以法人目的事務之公私爲標準者也 
（二）社團法人與財團法人以二人以上之公同行爲而設立之團體即以其設立者及他之人格者爲該團體之搆成分子者爲社團法人換言之卽社團法人之本質爲人之團體是以財産供一定自的之用而組織之團體並不以設立者爲搆成分子者爲財團法人換言之即財團法人之本質爲財之團體是此以法人之組織爲標準者也 
（三）以經濟爲目的之法人與非以經濟爲目的之法人法人目的在營財産上利益者爲以經濟爲目的之法人法人目的不涉及財産上行爲者爲非以經濟爲目的之法人此以法人之目的爲標準者也 
（四）内國法人與外國法人内國法人大别之爲以經濟爲目的之法人及非以經濟爲目的之法人二種其成立各依内國法律所規定外國法人原則上本不認許其成立然以近世國際間交涉頻繁若全不認其成立事實上究不能行故限於例外得認許之（如公法人之國家及國家之行政）區域私法人之商事公司皆無條件而認件之是爲無條件之認許又如外國私法人中之公益法人除法律條約所認許者外我國民法概不認許其成立是爲條件之認許）此以法人設立者之國籍爲標準者也（乙種酬） 
道德叢話 
[西方格言（五九）] [  謝介子選譚]  
純正之無倚賴卽勞力自振也（包德）（ＪanePorter） 
慵母輒生慵女『荷蘭諺』 
小善終遜大善『英吉利諺』 
才智與貧困富裕與痴鈍常相伴也『拉丁諺』 
老犬不能變易其吠法『英吉利諺』 
一敵之害有甚於百友之利者『德意　諺』 
己所應爲之事宜勸人亦爲之『英吉利諺』 
美酒可變爲熱血『意大利諺』 
職業雖勞苦而怠惰實毒害也『英吉利諺』 
人欲致富當思勤求及節省『佛蘭克林』（Franklin） 
衛生 
[爲什麽要講求衛生] [  張鑄]  
衛生這兩個字在英文上就是Hygiene考Ｈygiene的本意是一種保持健康的科學（AscienceofghePreservationofHealth）我們研究衛生可以知道如何保護我們的身體如何免去一切的疾病如何敎我們身體健康要明白爲什麽要講求衛生先要明白健康的重要强健的身體是人類産業中最有價値的一種第一層因爲强健的身體是愉樂的根本人的疾病常能奪去人生的快樂並且能遺害於親友不健康的身體可算是人生的大敵 
第二層健康足以輔佐事業的成功任何職業中的人體力强大是成功的要素人要成功偉大事業最要緊的是軀體健强能抵抗形體上的困難不然不健康的身體就會減少做事的效率或竟敎事業失敗 
第三層從社會方面着想健康也是人人不可不注意的社會上倘若有一個人身體不好那末他所應當供獻於社會的可能就會消滅他在社會上就不能做一個健全的公民而且倘若他有了疾病旁人就有受他傳染的危險個人不健康不但破壞個人作事的能力個人與羣衆經濟上也受一部分的損失有時一個人因爲身體不好不得不仰求於人久而久之遂變爲社會上的贅瘤這是很可惜的個人與羣衆的幸福大部分靠在各個人身體的健康要想健康須講求衛生所以我們講求衛生就是求健康就是求個人與羣衆的幸福（乙種酬） 
 
