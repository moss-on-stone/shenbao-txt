# 1887 - 61 - 4904989

 

Page 1

 
 
[附送捐啓] [  本館附啓]  
　　啓者兹據四馬路文報局内恊賑公所交來吳中同心善士所刻山東捐啓囑爲隨報分送中述前賢故事可資談柄又列應騐之方可除痼疾固不僅爲捐賑計也己徇所請于本日隨報分布仁人君子又必爭先快覩大發慈悲使君受福請爲頌之倘送報人漏未分及儘可向其索取也 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建　之　心　郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修補有間板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今己越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯陽并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與收條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外打磨廠西頭路南聚通恆號天津北門外針市街聚通恆號蘇州掃葉山房惠泰庄躉售向法馬路南申昌面議　　 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室主人　布憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於近時石印諸書中者概從割愛准己十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[恭祝親政大典紀盛]  
　　龍飛光緒十有三年王正月十有五日皇帝親裁庶政慶典禮成率土敷天懽心溥浹海外臣民莫不踴躍鼓舞一時華祝嵩呼之盛徧於梯山航海之區而外國之人亦復鱗集仰流額手相慶炳炳焉麟麟焉此誠亘古未有之隆軌已先數日我駐日星使徐公具柬邀外務大臣曁俄美英法德奥意荷等十二國駐日公使告以是日我皇上親政吉期在使署備筵申祝並先期行知所屬横濱神戸長崎各理事官布告商民俾咸申慶祝焉届日使署門首恭懸燈匾一方硃書慶賀親政四大字匾上裝成一桶式繪東西兩半地球揷萬年青於球頂取大清萬年一統天下之意旁護以雙龍旗燈又分懸燈聯兩行其辭曰大業盛德與日月齊光皇建極無黨無偏親賢共翊昇平運清廟明堂纘祖宗遺緒帝賡歌曰喜曰起政教覃舒性道華句首冠以大清皇帝親政以别於萬壽時所用燈聯並嵌藏光緒年號以紀實焉大門内庭院之左爲國旗所在龍綵高颺出使通例也院中以花草紥成月洞形者四毬燈數千經絡其間高下掩映火樹星橋之詠不是過焉正中搭一高架上以紅燈攢成四大字曰共祝昇平觀者尤賞爲奇絶大堂堦下設五尺燈　畫人物山水兩兩相對簷前亦有燈彩爲雙龍奪珠之形堂正中懸紅縀額金嵌四大字曰普天同慶堂上下燈聯數行中有二聯集用經語其辭曰作之君作之師一二日惟幾在明明德會其極歸其極億萬年有道弼丕丕基又曰莫敢不來王自西自東自南自北繼自今立政乃聖乃神乃武乃文堂中供設自燈彩外多琪花瑶草不能悉記其名大堂之旁客廳一鋪陳華縟皆中華式以待本國之賓大堂之後客廳二四壁環懸各國旗幟乃用西洋式以待外國之賓此使署中之大槩也是日寅正星使率叅贊隨員等望闕行三跪九叩首禮五千里外就日瞻雲天威如在咫尺焉自辰至未西洋各國公使叅贊隨員及西洋文武官弁並日本勅任奏任各官絡繹來賀應接不暇署中預備西樂一班以迓來賓戌初日本各大臣及各國公使均穿大禮服來署飲宴酒數巡外務卿離坐起宣誦辭其辭曰本大臣起立奉觴將祝今日大清國大皇帝親政之盛典本大臣望席上諸君同心共祝大清國大皇帝永久昌盛而本大臣更有一言本大臣今代日本帝國以友好之情祝此盛典現在日本帝國與今日親政之大清國大皇帝兩國交誼比史傳以前更加親密兩國交誼之要就在彼此如願相償永保隣邦共有之利外務卿宣誦辭畢法使亦起立申祝盖法使在東日久故爲各公使領袖衆皆擎杯立飲西樂奏吉慶調樂止星使亦起坐宣答辭其辭曰今日爲我國大皇帝親政吉辰蒙大日本國各大臣及各大國公使光臨承外務大臣頌祝我皇上聖躬安康親政昌盛本大臣理應敬謝恭祝大日本大皇帝皇后皇族並同席諸大臣公使之君主康健順適深願自今日親政吉辰始我國與同席諸公之國友誼日敦愈加親密俾彼此人民共享昇平永久和好宣畢衆又立飲作樂如前飲畢各散座暢談至子初始散又於次日戌初招日本各部次官及内閣顧問等官並各國叅贊重爲開宴戌而集子而散其儀節均與十五日同惟不念頌詞耳三口商埠自理事署舉行慶典外民間每戸高懸龍旗二方結綵張燈並有花火之戲十四十五十六三日間萬人空巷不夜城開洵極昇平之樂事横濱去東京尤近十七日紳商數十人乘坐火車來使署謁賀星使延見後署内衆員一一相見衣冠蹌濟令人想見漢官威儀焉夕間於中華廳開公宴大酺鄕味讌飲極歡席罷諸紳商仍乘坐火車歸横濱說者謂徐星使駐東有年其忠貞報國之志不獨屬員咸能仰體卽三口商民亦潛移默化而不自知故富商大賈無不竭意鋪張卽食力之民亦人人有負曝獻芹之意可見尊君親上自具於天性一感觸之而民情大可見也至於 
 
 

Page 2

 
 
東西各大員與徐星使聯絡有素神孚志合其尊崇我皇上並未有畛域之見通商以來各國使臣之在東者其國有慶事舉行大典者屢矣從未見如此之極盛者此皆東國士大夫所極口欣慕揄揚不置者也使非壇坫得人烏能有此中外一家之盛哉朝廷行慶施惠不遺仕遠海外臣民亦必有沾被皇仁者矣 
光緒十三年正月十五日爲我大皇帝親政吉期中國紳商之旅居日本者均行慶賀禮此已錄入前月報中兹接扶桑游客來稿盛述使署中事尤覺堂皇冠冕爰卽恭錄報端以供衆覽[  本館附識]  
[英法電報譯登]  
　　日本新聞言西歴二月二十四日英京倫敦來電云德國議院會議擴充武備一事政府業已裁矣又云决德奥意三邦刻已重訂新盟共尋舊好又法京巴黎斯來電云法國議院會議籌增軍費與議者大率意見相同遂決意籌八千六百萬佛郎爲陸軍經費以三千萬佛郎爲海軍經費云 
[蓬山青鳥]  
　　西三月初二日午後五點鐘時日本東京來電云海軍經費今屇第二次簽銀擬集洋六百萬圓期限本月十六日起至二十五日爲止○日皇太后定於三月三日由東京啓行道經伊勢再從鳥羽取海路而還○長崎一案早經了結而二月初五日日本新報云去年中日水師打架一事所有長崎梅香崎兩警察署巡查重傷而死者由中國贈銀撫恤發交政府撥給苦主其中國水師之死傷者有來豈可無往我政府亦當以若干金饋送該報所言如是正所謂硬裝體面耳實則就日本賠償中國之銀内扣去幾許以作兩巡查撫恤費安有中國先　賠銀之事歟○鹿兒島縣下通轄六大線路大興土工一同開鑿計經費四十餘萬元由地方稅國庫補助項内支出如或不足則該縣人民無論朝野士庶皆須仗義捐輸云 
[譯日報紀巨文島事]  
　　英人歸還巨文島一事本報已屢次譯登兹閱東報所言尚有瑣屑情形爲從前所未錄者因再譯列左方據云英國政府所借朝鮮巨文島業己歸還刻下海軍所用一切物件拍買已畢房屋亦拆毁無遺惟當時由該島架至上海之電線費至英金七萬磅合日本銀四十二萬九千一百元據云早經收拾尚存線頭在島上交高麗人暫行看管海口舊置鐵條三根長五千餘碼需英金四千餘磅備放水雷之用刻下竟如海底撈針杳不可得回亦託高麗人打撈不准被他人所竊約本月三號統領船到時載運回國其房料與外面所打之梅花樁經長崎華商王大利以二百五十元買去據云此木應值五千元惜乎載運多費水脚耳守島英兵一百名先於上月二十三日搬運軍具附兵船至香港矣 
[預備供張]  
　　鄞縣朱邑尊探知衛靜瀾中丞日内將按臨大閱遂飭辦差胥吏在西門外郵亭及校士館預備供張間中丞約於二十左右戾止云 
[南昌試事]  
　　學憲按試南昌顏筱夏太守照例爲之提調每日子初卽命駕赴學院辰刻始克回轅義寗武寗各邑向章於院試期内舉行府試太守示期上月下旬考試至本月上旬竣事旋卽接考武場云○近日南昌府屬文武生童羣萃會垣地方官有鑒于上年湖南芷江之事先行出示誥誡又面諭各學廣文傳知廪保嚴飭各童　内恪遵規矩塲外謹循禮法脣焦舌敝三令五申以故本届試塲較爲肅靜惟應武試者或不無藉端滋事耳一日有某食物店夥肩挑貨担至某試館求售館中皆赳赳武夫給錢八文購物大啖食畢將飯囑其炒熱店夥不允各人遽申申怒詈店夥亦自恃其强舌劍唇鎗相持不下某武童大怒舉手兇毆既復扭往茶寮評論致店夥花費青蚨數百翼店主聞知意圖息事復數說店夥之非店夥以既已受毆賠錢又遭斥責忿不能洩潛吞阿芙蓉膏須臾毒發狂呼輾轉斃命屍屬得信報請南昌縣相騐想當有以持平定斷也 
[皖上雜言]  
　　臘尾春頭雨雪不止鄕村敗屋到處傾頽至本月初四日忽又大雨滂沱一晝夜至次日清晨縣學圍墻崩坍二丈有奇想卽須鳩工修葺矣○鳳鳴書院爲懷邑士子誦絃之所刻經范映泉大令定期本月十四日扃門甄别想肄業諸生埋頭有素錦標爭奪定能采烈興高也○維揚當全盛之時絃管如雲粉羅成陣竹西明月遊者皆艶稱之兵燹以來鶯花寥落卽偶有後起之秀亦皆以護花乏主散之四方花月滄桑談往事者殊多棖觸焉皖垣爲省會之處又距邗江不遠以故紅樓姊妹往往結隊而來張豔幟於二郎巷三步兩家橋西瓜園縣下坡等處塗脂障袖引蝶招蜂每當簾卷斜陽憑闌絮語輕薄子弟未免色授魂輸入院墜鞭流連忘返而床頭金盡漸且入於下流矣范映泉大令目擊頽風亟思挽救遂高懸厲禁限三日内一律遷移一時團雲曳雪之壽掠鬢掃眉之侣欲歸不得欲訴無門蓬鬢蕭條花容慘淡有情人於此不覺蒿目傷心而老成人深感賢宰官去莠安良咸各焚香頂祝云 
[蘇藩告示]  
　　頭品頂戴江蘇布政使司布政司易爲曉諭事案照本司衙門開辦海防捐輸一案前經奉准部咨續經奏准將海防捐例部庫並各直省普行　展一年截至光緒十三年三月底限滿停止奉經遵辦在案奉撫憲札准戸部咨議復海軍衙門奏預籌經費並請將海防捐輸再行接展一年統歸部庫收捐外省不得自請接展以嚴限制一摺奏准飭自光緒十三年四月初一日展限之日起統歸部庫收　各省卽以光緒十三年三月底截止等因奉此除届時遵照停止外爲此示諭官紳富商士庶人等知悉務當共體時艱及時報効照章給奬須知嗣後統歸部庫收捐母自觀望切切光緒十三年二月日示 
[不准越銷]  
　　嘉興永和正源兩信局日前由上海購土共一百餘個被嘉興洋藥局照數拿獲以私販論並出告示曉諭各商錄其大略如左督辦嘉屬洋藥總局卽補總捕府區爲出示曉諭事嘉属設局綛銷寗土以重餉源嘉滬近在咫尺私運較易稽查尤宜認眞嘉郡各土行按月認銷甯土三十五箱歴來有盈　絀不意今年正月份祗銷十二箱實爲詫異雖稅厘併歸海關征收該商有所藉口本委員今奉憲札以浙界杭嘉湖三府仍須運銷甯土不得越界攙銷滬土寗局暫留仍當認眞稽查以杜弊端現值新章創辦未久尤當格外認眞本委員在局一日當稽查一日卽有日停辦亦須奉憲札爲憑自示之後該商當仍運銷寗土倘被拿獲滬土非但將土充公且將該商以販私論移縣究辦悔之莫及云云據此則日前兩信局所運滬土恐難取回矣 
[輪船回滬]  
　　滬上各輪船開赴天津及普濟船先到等情均列前報兹聞大沽豐順高陞普濟保大海宴等船已于昨日開行回滬矣 
[送私破獲]  
　　前日洋藥局巡丁途遇慣送私士之吳阿三携有大土二件因之解送局中裴浩亭大令研詰再三供詞狡展大令怒喝令跪練良久始供稱小的爲人送私已有二載約共送過大土二千數百件均由城中宜有泰利城外隆發隆興等土行烟館雇令包送大令飭暫交十二鋪地保看管至昨日親自押送縣署拜會莫邑尊面述一切邑尊立出火票飭提該各土行烟館主到案訊究 
[失婢已得]  
　　學署失婢一事已紀報端嗣經學師宣廣文查明該婢女私行逸出夤夜出城守城兵弁見之向之盤詰該婢稱有顧榮陶許阿二男婦二人誘令偕遁云云當卽扣住送回廣文遂又函送縣中請究莫邑尊當將該婢暫發官媒前日提到顧榮陶及許阿二卽華許氏升堂研訊華許氏供稱小婦人年二十歲夫故無依日以針黹餬口家在學署左近故與該婢相識當晚婢向小婦人　穿鞋子惘惘出門並不知其 
 
 

Page 3

 
 
去向偕遁一節實係被誣顧供語含糊詰之該婢俯首無詞邑尊遂判顧笞責四十板華許氏青年孀婦竟敢若此妄爲本當重懲姑念無知發交官媒擇配婢則送還學署 
[失婢可疑]  
　　住居永安街泰安里之粤婦盧氏昨投法公堂遞禀訴稱本月十一日早上　事出外至晚六點鐘時回家至八點鐘遣婢女春桂出外買水許久不來復遣婢桂喜往看不料又如黄鶴其時天雨淋漓料想兩婢行走不遠隨盤問所生子女一六歲一三歲日間可有人來過據六歲女稱弄口第一家賀蓮笙家傭婦來過與兩婢說話所說何語則不知我卽至賀家根問賀一味恃强將我之翠圈打斷布衫扯破因之鳴捕將賀及該傭婦送案斷圈碎衣呈驗翁太守詰之傭婦陳薛氏爲何事到伊家去現在兩婢藏在何處奸爲說出陳供是日並未到伊家去是日天雨六點半鐘吃晚飯至七點鐘早經睡覺太守謂爾在人家帮傭於七點時已經睡覺太覺適意爾早知八點鐘時要走失婢女故於七點鐘先睡便可推卸乾净詰之賀蓮笙供是監生做雜貨生意是天津帮伊家失婢我不得知陳薛氏已雇用兩載是日早上可未起身伊等喚巡捕來拘去我跟往觀看并與盧姓爭理太守謂晚上七點時已睡早上捕至時尚未起身此等言語何人肯信但如何將圈打斷賀言語支吾太守催問如何打櫳來着從實說賀稱伊說我放屁故打伊一掌伊卽將兩手抓自已之臉抓不破又將布衫扯碎翠圈敲斷太守謂照爾所供卽已有錯爲婢女之事何致遽行打人現在打架之事姑行閣起刻下伊告爾串拐爾是生意人須顧自已顏面名聲着交保出外限三日查明究竟人在何處倘查不明白則爾之羞辱一世亦洗不乾净况逞兇自認亦應懲辦若查得明白打架之事定可從寛着將賀陳兩人交保 
[緝私轇轕]  
　　捕禀有緝私巡勇數名在楊樹浦地方索詐民船將一千人解案請訊質之王小甫供稱崇明人向撑陳姓擺江船度日于前日由崇明開行夾滬内搭十數人行至下海浦地方忽有勇丁上船盤查聲稱巡緝軍火内有倪錦榮與我認識曉得我船不能走私夾帶今以查艙起見不過係索詐地步然我船内係曹川錫帶來之猪毛羊隻是不值錢之物今伊等十數人查無私帶　欲酬儀不然送官究辦質之曹川錫供崇明人在籍由友託帶猪毛羊隻來滬搭王小甫之擺江船行至楊樹浦忽有勇丁上船盤查艙内小的以猪毛羊隻是不值錢之物亦不須報稅婉言回復詎於次日至下海浦地方勇丁又來盤查聞撐船者與來查之倪錦榮本來認識至伊如何要查艙酬儀實不得知質之王振邦供稱安徽懷寗人向在提右營陸汛爲弁今改爲水汛在陳官名下奉諭在浦江一帶巡緝私運軍火及往來可疑之船均要盤詰前日忽有崇明撐來之擺江船形跡可疑放舟前去查問詎王小甫曹川錫不服盤查又經搭客十數人同聲附和我祗得退回候該船至下海浦地方上船盤詰豈料伊等胆敢持刀逞兇經我報明捕房不知王小甫如何播弄反將我等解案并將巡船扣留緝票呈騐質之王小甫供我船並無槍刀想係伊等所帶以爲誣私地步質之劉吉奎張啓發林得清李錦榮王小全蔣定遠倪錦榮同供我等都當巡勇緝私見王小甫船甚可疑故向盤問伊不服反敢持刀逞兇我等因之報捕餘供與王振邦同蔡太守以該弁兵等巡緝浦江固屬分内之事惟不應藉端索詐呈騐票據留候本分府見該管官商辦王小甫曹川錫交捕房帶回候質 
[英界公堂瑣案]  
　　包探康阿順禀有住居會香里一百廿四號房屋内之鴇婦李萬氏毒毆買妓爲特拘案請訊質之妓女金桂仙供稱蘇州人年十七歲于十六歲時被父親陳桂卿價賣於現居公陽里之金雲舫卽十全爲妓得身價洋三百五十元後於八月間被轉賣干萬葛氏處在福仙堂内爲移稍不如意時被毒打以致通身疼痛求恩超豁質之鴇婦李萬氏俯首求恩蔡太守以該鴇買良爲娼己屬不應胆敢毒毆情殊可惡未便姑容商之易繙譯官着枷號七天遊行示衆期滿責懲該妓女金桂仙發交普育善堂擇良婚配○包探李金堂禀屢次行竊之徐金生深夜在路圖竊拘獲請訊質之徐金生供稱前時犯竊業已改過今在碼頭做小工餬口於昨晚十點餘鐘至馬路買物被獲實不敢圖竊蔡太守以指竊無憑姑着捕役帶同徐金生前往問明是否爲小工再行發落○日前在新閘口角之姜朱氏被顧順林毆傷頭額送案將顧押候姜朱氏醫痊再訊一案昨日姜朱氏傷痊送案質訊顧順林供稱實因口角一時氣忿失手毆傷蔡太守以顧口角行兇未便寛容着罰洋一元給該氏養傷完案 
[法界公堂瑣案]  
　　粤人陳阿昌投案訴稱在通州做土生意趁搭洋船於初三日抵滬住吉祥街源記號與同船來之陳豐記亭記同鄕同姓而又同業上岸時有洋四十六元託伊收存因我祗有鋪蓋一个伊有箱子交伊後卽放在箱内伊住吉祥街廣悅生烟膏店在後向伊索洋再三推托現竟說無有爲此扭案請追翁太守詰之陳豐記據供確是同來伊曾欠我洋四元向索不還反稱有洋交我明係賴洋誣我翁太守謂不義之財要伊何用爾且交保出外再將箱子十找尋恐洋元在内亦未可料陳豐記堅執無洋交我太守着將陳豐記暫押候查再核○有魏姓住居法馬路浦灘萬安樓客棧據稱被竊乾尖猞猁馬褂各一件汗巾一條被該處做工之泥水匠張茂華蔡桂華趙阿桂卽克新趙友金四人行竊除到法捕房報失外復赴道轅禀訴并函致上海縣署請追乞派通班捕役會同捕房包探查緝翁太守昨將泥水匠四人傳到并將萬安樓執事人林志雲傳到將五人一併送縣并諭到案之守備銜某君着自行赴縣○前報列王阿春控親家桂全玉將女賣脫一節翁太守着桂交保出外先將女領回并着王阿春預備洋二十元一案桂在押無保兼供伊女在浦東爛泥渡地方沈姓家地在租界之外公堂未便提人因著將桂全玉送縣辦理着王阿春自行投案○前日有不知姓名人携借票三張投法捕房訴稱此三紙在路拾得諒是遺失爲此送交如有人報失即可還彼法捕頭當將票收存昨日其人復至捕房欲將票三張索還備捕頭恐其中有枝節不允將票三張着法包探送案翁太守閱見兩張係楊萬華出名借陳姓洋六十二元以甘楊氏陳老太李雨亭爲中保又借甘姓洋十三元保人李雨亭均是光緒十一年九月十六日所立名下各簽花押一張係周李氏同女金珠出名借李姓洋二十元包還中人爲楊萬華代筆爲王大吉光緒十一年二月初四日所立名下亦各簽字太守閱　將票仍交捕房收存有人遺失者可以覔保赴捕房具領○陳蓮生偕嫂陳馬氏投控鄭心全等將六歲男孩陳張慶賣去一節前後詰訊情由已登報牘昨日堂期粤婦俞王氏將兒抱到捕房將在押之鄭心全王子良張祥祥錢阿本解案陳蓮生陳馬氏遵將所得之洋六元錢二百文呈案交保出外之施秦氏由保交到尚有陳管氏因往鄕間並未到案由保人譚桂芳繳到洋四元翁太守逐一研詰各人所得洋元須皆交出如挺押捕房不保不繳定當重辦鄭心全稱無洋無保聽候重辦施秦氏求限三天將洋三元繳到王子良錢阿本張祥祥三人由開老虎灶之邱洪泰開鐵店之丁阿士兩戸保去太守將繳案之洋十元錢二百文先給俞王氏領去餘俟追到再給該兒陳張慶給陳蓮生叔嫂兩人領去并將叔嫂兩人嚴行申斥謂照此串合控告本當懲責今姑從寛記責嗣後當小心陳等叩謝退去 
[戒殺母羊說]  
　　浙江海甯州屬之硤石鎭一大市集也該處頻遭大火一焚數百家甚至隔港飛沿四嚮盡燃此硤石常有之災也僕浙人深悉該處造孽之重卜干天怒所以慘報常遭禍由自召耳硤石多羊肉店鄕人有食子羊之惡俗子羊者母羊腹中之胎也店家專辦胎羊宰之剖其腹而挖其胎形如無毛之鼠長不過數寸以爲食中妙品妄作補體功用忍心慘目蔑理傷天昔商王受刳剮孕婦不料今日羔羊亦遭此烈禍一年不知傷害多少未出母胎之畜命雖火刼常臨尚不足蔽其罪惡若不勸其速改前非恐後　貫滿盈必有非常大禍特作此說以作當頭之捧清夜之鐘使其惕目警心官則禁之民則戒之不但救億萬羔羊之命且救該鎭無窮之禍庶幾改之予日望之矣[  秦望山樵來稿]  
 
 

Page 4

 
 
[小詩補祝太原伯母黄太孺人五旬大慶錄請諸大吟壇削政]  
　　詞賦徵千首萊衣進一觴長生銘瓦缶大塊絢文章競頌將桃　承歡負米忙芳徽傳滬水霽月仰慈光[  愚姪故鄣吳吳㑺十甫拜草]  
[詠玉蘭花七律二章錄請夢畹生大詩家削正并祈諸同人正和]  
　　嘉名曾記錫迎春無限繁華步後塵漠漠神情超俗艶　珊仙骨羡君身羞儕墻杏芳辰鬥愛與山梅皓質親高格幾生修得到瑶臺會向證前因玉筍班排豈偶然木蘭共此寫娟娟非關雍伯曾留　　郤離騷不是緣蕙圃莫輕呼素伴瓊樓幾訝謪飛仙槎枒骨幹粉繁蕊粉本重描二月天此身恍入蕊珠宫不作輕黄與淺紅倩影風前猶綽約澹妝雨後倍蘢葱蝶粘莫認香能醉禽避錯看雪未融羞向美人頭上揷手攀何用賣花翁皎皎氷姿表獨清春光爛漫喜逢晴滿階馥　蘭吹共一樹玲瓏玉製成凉夢乍廻鄭燕姞前身合是許飛瓊嬌羣英領袖芳盟　庭院深深伴月明梁溪芸香館主人寄鴻生稿于海上之倚紅仙舍 
[浙省撫轅抄]  
　　署遂見縣朱禀銷豁免發審各局差禀見辭赴任學院文巡補潘禀知學臺于初九日由上馬頭赴衢郡歲試○初八日羅銘勳禀知藩司委羣京餉赴都禀見叩辭○初九日歐陽治禀知管解日本銅板價銀赴滬回省禀到銷差 
[蘇省轅抄]  
　　初十日署蘇海防同知傅懷祖禀知自帶昭海口稽查回○十一日候補府朱宜振候補縣楊昌榮均禀知奉撫憲札赴松滬總局屋委○十二日候補縣楊家騵禀知辭奉撫憲札派松滬釐局差遣○十三日卽用縣江廷爕服闋回省禀到縣丞趙啓封謝委署武進縣縣丞事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收賑捐二月上旬清單]  
　　初九日李養源堂主人求病速愈十元顧德祥楊廷鑅二翁送吳　　文　邊　福　　　○初　日乏力子一堂○二元共收英洋十二元○本旬共收規元四百十五兩四錢九分九釐英洋三百八十九元花本洋四元二共計規元二百八十四兩五錢三八　　爐胚　　百　五元計規元七十一兩四錢銅洋四十六元烊見規元六兩六錢六分一厘小洋三十二角計規元二兩三錢一分七厘錢八百文計規元五　五分一厘碎　　　錢五　折計規元二錢○八項共合規元七百八十一兩一錢六分○連前共收規元三十五萬三千二百十兩另二錢一分○連前共解過規元三十五萬四千八百廿八兩三錢四分六厘○實墊　規元一千六百十八兩一錢分六厘合併聲明 
[上海四馬路文報局内恊賑公所經收賑捐二月中旬清單]  
　　十一日江册嘉興沈蕩鎭萬源新典募叙倫草堂程耀　　尹　工　房心力　五戸各一元萬原新二元孫慶宜一千文無名氏八百文許敦厚堂六百文住佐氏四百文無名氏三百五十文以上寔收英洋十元九江運昌號二元○十二　　鹽　華　　八十元樂安叔子　　氣　愈十元春生鑑號交來金陵桐于無名氏助五元吳芳翁文郎湯餅筵費移賑并代諸君造福五元楊子萱翁送吳芳翁文卽湯餅移　一元○江　寗　崇本　張大善士　無名氏一元張南記陳和記無名氏三戸各五角張新茂盈昌同春同源敦大乾大公泰逹昌新永利廣和堂老益大文盛長春廣源復泰　新成祥和十七戸各四元　　號同仁號同　永　四戸各二百文無名氏二百七十五文寅收英洋十元○二天共收英洋五十三元 
[上海北市絲業會舘籌賑公所施少欽經收山東順直賑捐二月初十十一日第一千二百八十二三次清單]  
　　無名氏　漕平銀一百兩批　尤　　　一百零六兩一錢六分一厘無名氏洋七元二戸由存義公票號申仲常兄交來黄姓求子病速愈七元○涇東隱名氏二元無名氏二元不　名一元　　　義記恆號　鴻源局來嘉與　春號吳海亭三元由永和局來以上初十日○盛瑞清奉先君遣命經懺費移賑洋一百元由杭州同繕堂寄順成局來○慈谿馮錢　求病卽愈洋十元由　江公堂寄全　局來勉力　十元蟻負粒十元○獨鶴山人八元由天保棧來隱名氏完愿六元由羅店全盛局來○吳冠亨求合家平安洋四元由常熟寳順局來　城　恆卿四元四角由東臺恊興昌局　以上十一日 
[上海三馬路與昌協賑公所陳竹坪經募山東直隸賑捐二月初九日至十二日第五百十四至七次清單]  
　　新册張起萬先生交來執玉堂　　愈洋五元○　　寧波安裕莊代寄承源堂盛求病速愈洋十二元由衍大莊交來○蘭溪榮大鐵行寄來章瀚祈求子嗣易育洋十元新塲鎭謝心　先生交　嚴滌齋爲母鍾　患病許愿助賑速　洋二元本埠裕大莊交來寧波無名氏洋二元又銅洋四元漢口釐局趙荔村先生經募王譚氏祈夫子作客平安又祈合家清吉茆　客節省零用　心子氣痛全愈完愿趙顧　祈兒女種痘平安五戸共來洋五元由全泰盛局來○本埠廉清軒先生交來王明善祈父母消灾却病延年盖壽洋二十元林卓人求保兒女五人天　平安速　洋五元杏記銅洋五元高善士洋三元三義洋兩元無名氏錢一千文燕翼堂金求咳嗽速愈洋兩元鄧張氏洋五角保安人錢七百文○恊泰寳號盛先生交來台灣　　藥局　　　　爲學生蔣宗瀛席敬移賑洋六元○張槐記爲女病全完愿洋二元悅來氏銅洋二元張松雲洋一元李繼善求老母安健洋一元○南市龍德橋至毛家弄止里人　姓公　　賑洋七元銅洋一元虚對二個小洋十八角錢一千四百三十五文○塔册蘇州方和豐洋一元錢二百五十文又募顧菊莊洋一元還讀主人銅洋一元許卯記竹林氏吳敬山　小記四戸各錢二百文以上七戸共洋三元銅洋一元○寗波求解堂洋十元由全盛局來○塔册嘉興黄莘菴因求病全愈醫藥移賑洋一元錢三百文許公正錢二百五十潘廷標錢安新陸彚記　吉慶顧文祥各錢一伯文以上七戸共洋二元○四天共收英洋一百元銅洋十三元虚對洋兩個小洋廿三角錢三千一百三十五文合併聲明 
 
 
 

Page 10

 
 
   
 
 

Page 11

 
 
[討債鬼]  
　　金陵雨花臺有修行僧能以經懴爲人解脫前生冤業悟不二法門者多以鹽米代其行脚此僧于是栽菩提樹修明鏡台欲子十丈輭紅塵中留一綫光明世界卓錫石子岡有年矣聞其曾爲某甲懴一鬼甚騐據稱甲前世以草昧起家爲富翁自念目不識丁不可不以詩書啓佑我後人因延友乙課其子子頑鈍見書輙如魏文侯之聽古樂昏昏欲睡乙告甲甲曰吾自有以處先生者詎歲終出一帳簿載明某日讀某日未讀並注師在館出館之時刻計以束修通年核算則當以來年之餘補不足乙長者恥爲人師如牛馬便隱忍畵來年之諾之料甫到塾甲子卽不知去向甲止此子意師殺之也扃乙於室减少飲食未幾乙已困殆甲又恐其死乃送之歸途中飲以藥使瘖不能言乙竟無以自明遂卒今甲已投生乙尚抑抑因附甲幼女述來相仇意甲急召僧勸其廣焚金銀錠已乃爲誦經十日竟解此上年秋事也近聞南門外有姜姓者其婦以中人家日以浣紉井臼自課其力未免積勞成疾去冬遂咳　不止竟咯血本月某日姜方對坐床前有隣家女作伴婦陡揪女衣叱曰爾說我前世欠爾錢亦有何據直批其頰且碎其襟袖姜問之婦曰是鬼云云姜曰吾聞鬼用紙錢果如是則多化紙錢便了却前世債務有何不可婦曰子不知是鬼以男子欺我婦人我斷不依言罷猶恨恨且曰想我捨一文不能越一日姜坐床隅婦忽握姜手曰爾又來姜曰是我之手婦曰鬼手也牢握不釋姜曰無論欠錢與否但我以車舟並錁錠相贈送卽鬼物亦當解人意况爾病軀尚須靜養諺稱男不與女鬥爾何必終日與若　糾纒婦曰是鬼開口太冐失非區區有所能饜其欲堅姜思鬼瞰其室或者得某僧尚可爲力乃虔詣僧求之僧無難色但令其每日供張果飯若干焚燬金銀錠若干已卽在庵代爲建醮誦經約以三日後鬼當復來姜如教每日計費錢十數千紙灰已厚尺許三日後果來向婦笑謝婦亦不作從前惡態相對矣據婦云鬼稱得此錢作衙門使費便可投生去也僧之經懴如此夫豈和狀和樣者所敢望其和光哉或曰婦病殆終不免鬼與爲伍惟其拒鬼索債時則衆目共睹云此係金陵友人所述事頗荒唐然有東坡說鬼之癖者正不妨姑妄聽之 
[皖省官報]  
　　二月初八九日廬州府同知周慶榕到省調署合肥縣孫葆田署定遠縣張樹建蕪湖縣錢文驥委辦羅昌河厘卡同知丁壽愷均辭行候補縣李鐄辭赴頴上提交代册結布經歴劉振塏起服來省庫大使鈕福傑北門内巡檢綦南英北門外典史毛祥翥西門外巡檢蕭廷鵠東門外均知奉臬臺委接查街道府經徐晉銷查東門外街道差 
[救溺死方]  
　　如人溺死雖腹大如鼓看該人身體未硬者可以救也急將衣服脫盡不留寸縷再將辫髮拆散用凳二只上安板一方板上厚鋪稻草灰柴灰亦可五六寸將人放在灰上再用灰半尺之厚盖在身上留出面孔將髮下垂地上用灰收其髮尖有清水從髮尖流出腹中之水藉灰力由毫毛之中吊出其灰若濕隨時更換干灰大約半日光景内水可以吊盡矣如腹水已盡眼目已開不可在灰中過久恐傷精液七孔中常用葱管吹氣使内外氣息流通易能復甦矣此方經救多人不可輕視蒼蠅溺死用灰收之片刻活而飛去其騐可知秦望山樵識 
[救縊方]  
　　凡人縊死放下之時切弗剪斷其帶騐其人糞門未平未平者其氣未從下部出也身軀尚軟可以施救縊死者上面之呼吸被塞氣從下走爲時過久其氣必由下部而出無可救也如内氣未亡糞門定然墳起須要塞住不使洩出急用艾七個灸氣海六穴在臍下一寸三分徐徐焚灸如艾盡未活再灸可也喉管氣管細細揉捻使其開塞不閉口中用人氣灌接七孔中亦時時吹氣使内氣藉外氣轉運流動可以救活矣另用椀二只一盛其帶一盖其上露出帶頭放在炭火内焚之帶上用雄鷄冠血洒之以防祟氣耳[  秦望山樵識]  
[九江近事]  
　　九江城守營汪守戎成逹於本月初五日溘然長逝家丁禀報後鎭憲朱春山總戎卽委後營王千戎代理斯篆所遺選鋒左營帮帶缺另委丁千戎署理○同茂泰棧主范某與子記棧主游某因爭苦荈生涯以致積成嫌隙腹中挾劍笑裏藏刀雖未顯露端倪然各隂懷猜忌今歲新正游拾得范致某茶商信一函其中皆勸某商明脩棧道暗渡陳倉之意不覺忿火中燒恨入骨髓乃袖藏小洋鎗一桿四處找尋范聞之藏匿不出月初某日招商局請各棧主讌飲游竊喜曰今日乃可以洩我忿矣遂携鎗而候諸要隘范知之又不敢出游愈思愈忿日前乃偕老母至同茂泰尋釁范見勢不佳遠颺無跡游母大肆咆哮百般辱駡棧中什物悉被摧殘不識有魯仲連一流人爲之排難解紛否也 
[懷小藍田懴情侍者畢君玉洲卽請呈正]  
　　魏塘名士擅風流才調如君迥絶儔我欲抛磚來引玉詩筒先寄滬江頭○繁華海上及時新酌酒評花處處春何日來尋舊遊地去歲曾至滬上訪君未遇木犀香館問迷津君有木犀香館題壁詩故云懴紅生阮尚恭稿 
[題海上羣芳譜卽請懴情侍者呈政]  
　　詩中有畫畫中詩品翠題紅筆一枝譜出羣芳留豔蹟看來多少好丰姿懴紅生稿於魏塘清風館舍 
[丁亥花朝余集同人宴於徐園爲百花祝生日諸君皆有詩紀事醉後成此卽請夢畹政可]  
　　昨宵偷解舊金貂換取隣家酒一瓢願約東皇同一醉莫　辜負此花朝[  徐園百花祠住持懴情侍者田二稿]  
[丁亥二月七日四十初度辱承諸親友以觴壽余於味蒓園名花美酒列座臚歡勝日良宵衆賓色喜醉酒館德欣感莫名謹賦一律藉以 
[誌謝錄請小樓主人代乞霧裏看花客高昌寒食生正刊]  
　　諸君壽我酌新醅裙屐紛紛入座來和到詩篇催有鉢笑多酒債避無臺心知集益開三徑拇戰狂呼醉百杯最喜名園春似海好花齊向美人開[  古滃朱瑞孚拜稿]  
[青山白雲後人以詩見贈次韻奉酬錄請夢畹生粲政]  
　　豪氣似秋横詞壇早識名臨池研曉露君工行楷翦燭話深更萍跡欣團聚蘭言合訂盟乘間時過從酬倡愜生平[  東武惜紅生稿於侍梅閣]  
[徐園四詠次懴情侍者韻奉貽鴻印軒主人郢正并請夢畹生懴情侍者惜紅生同粲]  
　　菊徑盈盈秋水浸紅霞隔岸疎籬遠見花可愛園林添曲折先留畫稿待詩家○桂窟靈種端宜月窟栽何年分幹下塵埃龍宫夜靜天香滿可有高僧續句來○竹徑地鑪茶鼎沸寒濤看竹題詩日幾遭欲洗筝琵塵耳好聽天籟和刁騷○梅喦凍蛟斑駁裹莓苔香雪渾迷近水臺鄧尉疎枝殊冷落騷人結伴此山來蓬萊閣瑶花舊侣初稿 
[南湘拾翠游人見贈瑶章次韻奉答錄请諸大吟壇政刊]  
　　壯志劍同横儒林卓有名緣憑文字合時感歲華更巨眼空塵障澄懷與水盟衡才精鑒别月旦善持平[  東武惜紅生稿於侍梅閣]  
[和青山白雲後人不寐有感元韵錄請粲政]  
　　欹枕句初成離懷百感生夢難圓斗帳愁共擁書城歌嘯破岑寂疏狂淡利名客窓風雨夜伴我一燈明[  東武惜紅生稿於侍梅閣]  
[小詩一律奉貽惜紅生粲政錄請夢畹生正刊]  
　　歲殘風雪阻歸裝况是金空季子囊家在夢中縈别思天從海上換春光傾君久擅文章品愧我新傳姓氏香偶爲梅花彈一曲焦桐何幸遇中郎[  崇山驪睡軒主鑄錯生初稿]  
[滬北徐園四詠次懴情侍者韻奉貽鴻印軒主郢政錄請高昌寒食生夢畹生惜紅生諸吟壇同粲]  
　　菊籬繞籬五色錦成霞舊是高人揷帽花疎竹斜編三徑仄天然風景勝陶家○桂窟仙種何年繞屋栽凌秋皎潔净無埃天香坐久沾衣袂疑是蟾宫謪下來○竹徑萬个森森覆翠濤濃隂低護綠周遭横琴獨坐幽篁裏閒譜松風靜譜騷○梅喦老幹横斜帶古苔由來桃李是輿臺月明潜立湖山下可有　浮仙子來[  於越青山白雲後人待定稿]  
[春日偶成錄請夢畹生懴情侍者惜紅生政和]  
　　惱亂春愁强自支客窓又到上燈時鴉排瞑陣翻飛急梅勒寒香爛漫遲有限韶華宜縱酒不辜風月賴吟詩年來打疉封侯念欲向烟波理釣絲[  蓬萊閣瑶花舊侣待定稿]  
[雨窓偶讀懴情侍者悼豔詞不覺有感次韻率成錄請諸大吟壇郢政]  
　　未透情禪欲懴情翻因舊恨酒難傾怕聽五夜蒼凉調宜負三生薄倖名蠟矩燒殘空有涙鯤絃彈去不成聲當年我亦酸吟句往事何堪問燕鶯僕在蘇臺曾作愴紅吟四絶題紅豆山莊主遺照一時和者甚夥言之不禁黯然[  東武惜紅生稿於侍梅閣]  
[奉贈綺禪盫主卽請哂和]  
　　一剪春波訪戴過喜聽玉笛倚新歌六如丰致蜚聲早三影才華潄液多鰕菜撩懷留客棹鶯花選勝入吟窩竹鑪靜遞瓶笙韻細雨茶香品碧螺仲宣采藻繫人思繡到平原欲買絲兩地雲山飛夢遠卅年湖海識君遲登龍早富長康業吞鳳爭誇短李詩莫恨相知不相見唱酬有日獲追隨風雨雲窗樂杜寛飛騰計日快彈冠詩懷李白論文細曲和秦青赴節難柏葉慣貽仙作珮梅花還乞佛分餐菑畬經訓淵深遠家世青氈未是寒[  花月吟廬主人補雲弟嘉艸]  
 
 
] 

Page 12

 
 
[俚句再酬綺禪盫主乞和]  
　　吳楚迢遥識面遲濤箋十幅寫相思格從李杜之間定味在鹹酸以外知鑄佛人思前席拜攀稽我願執鞭隨樹雲正是懷君候夢破焦窗雨似絲[  弟楊嘉煥率草]  
[覆柬補雲詞兄卽次見贈元韻錄塵夢畹生點鐵]  
　　一庭花影日遲遲浣露開函世所思慚貢蕪詞邀首肯幸承蘭誼訂心知登龍有願因詩逹附鳳何時載酒隨底事春風寒似剪寄聲珍重寫烏絲[  醉石生綺禪未是草]  
[奉贈花吟廬主人卽請政和]  
　　翩翩才調久知名珠玉眞教咳吐成清白世家彰令望哀紅吟館誌幽情君元配施孺人故時君號哀紅吟館以誌之遐心每結臨風想妙句如聞擲地聲相遇依然不相見神交且許訂詩盟[  綺禪菴主陳崇禮瀛伯氏呈草]  
[楊君補雲既賜和章復贈佳作揄揚溢分感愧交并謹次韻奉酬不計工拙卽祈郢政]  
　　吳楚相思四載過誦君詩句可絃歌壓將元白才華富論到蘇黄韻事多曲妙頻教看畫壁名高爭欲署行窩暮雲春樹情何限爲酌香醪泛翠螺瑶章捧誦慰遐思麗句眞如綴色絲幸許因緣文字結寍嫌風雨晤言遲名疏未有碎琴舉才短難成擁被詩喜與騷壇聯雅誼神馳不覺夢魂隨富擁書城俯仰寛青雲有路盼彈　文章報國原非陋詩酒名家亦大難網誦鴻篇慚學步遥憑魚素勸加餐攤箋不盡纒綿意俚句何分瘦與寒綺禪盫主醉石生吟鉢氏就正草 
[次韻奉酬綺禪盫主吟壇卽呈夢畹生刊政]  
　　騷壇拔幟播才名春久吟毫着手成剪冰鏤氷裁妙句碧雲紅豆種遥情江湖豪挾元龍氣詞賦清逾老鳳聲他日瞻韓償夙願烟波好結白鷗盟[  吟紅館主補雲楊嘉煥就政草]  
[徐園十咏之二余與鴻印主人爲莫逆交前遊是園曾作八咏而探幽所及好境殊多花朝雅集覓句長廊又成二絶前後足成十咏聊以誌雪泥鴻印而已尚願後之來遊者不吝珠玉爲斯園增色共傳不朽是則余與主人所深望者也卽請夢畹生曁諸大吟壇政和]  
　　長廊覔句馬工枚速各成家夢裏紅郎筆燦花底事遶廊頻　　爲尋好句待籠紗○曲榭觀魚流水濚洄接翠溪觀魚獨坐畫橋西龍門聲價平時重不是尋常尺澤鯢[  新充百花祠住持小藍田懴情侍者田二合十草]  
[拙言奉贈懴情侍者玉洲吟壇並乞賜題記豔記游兩詩草勿吝珠玉爲感]  
　　司香太尉擅名譽兒女情痴習未除夢醒藍田成恨窟編來芳譜勝奇書頻年結慕思雲樹何日遭逢訂笠車先乞新詩題拙稿生花妙學任君攄蟾窟分香樓主太憨生鄕愚弟徐慶齡稿 
[拙言奉贈夢畹吟壇並乞哂政]  
　　風塵結慕幾春秋潭水千尋渺渺愁當世合推黄叔度無人不識白江州東南直史尊三傑壇坫英才第一流他日重遊黄歇浦論交須上酒家樓[  海昌太生弟徐慶齡客吳門拜稿]  
[太憨生綬紫吟壇出示大著四卷爲題七律一章錄呈海内吟朋正和]  
　　年少翩翩絶妙才廣陵歇浦看花回江山增色吟懷憨風月無邊筆陣開卽景生情春有夢然香披卷客停杯君家本是徐陵後好把新詞繼玉臺[  怡情子拜稿]  
[蒙題拙稿奉答怡情子兼送行旌錄呈高昌寒食生夢畹生正刊]  
　　三彈長鋏愧無才山左江南去復回幾卷小詩安我拙一樽清酒對君開東風有主將移硯念橋孝廉招予纂修經藉適館已有日矣明月當頭快舉杯此别應須同努力思鄕休上李陵臺太憨生稿於蟾窟分香樓 
[寄懷太癡生乞題記豔記游兩詩草卽惠佳章]  
　　君太情癡我太憨昔年海上共停驂胸中幽恨何堪訴身外狂名定不慙質硯典書同轍多愁善病久相諳而今挾策雞籠去聞君有臺灣之行帷幄營籌抵掌談[  海昌太憨生綬紫甫稿]  
[寄懷飯顆山樵乞題拙集卽惠佳章]  
　　茫茫塵海兩心知落月停雲繫我思舊臘傳言摩詰病客臘聞君足疾新年幾誦少陵詩識　茂苑思前度訪戴金沙訂後期更憶掃花舊仙史謂孫莘田太世叔近　詩興减當時[  太憨生徐慶齡稿於吳門]  
[奉贈意琴室主月舫孝廉乞題拙稿記游記豔兩詩草勿吝珠玉]  
　　小杜風流不諱癡紉秋館裏賦新詩偎紅依翠春三月記豔噙芳筆　枝滬上同游交臂失天涯結慕寸心知願君直上青雲去轉瞬春風得意時[  丁亥仲春太憨生稿於吳門寓齋]  
[上海四馬高易公舘内籌賑所李秋坪經收直順山東元月三十至二月初三等日賑欵清單]  
　　三十日張心庵翁交來張慈蔭五元韓自得二元張貢儀童壓歲各一元共　九元○壽字册無名氏十元憫哀其間平江居士各二元華封三祝安居樂業回維居士莫釐山人無名氏再竹溪居士各一元共洋二十元○江怡和棧交來郭應麒詠錦氏各一元范南山袁子衍各四百文慶記寗長生風流氏桂林幹陶長清陳世奎陳氏倪氏朱金波各二百文無名氏老黄鄭家烟管張洪張昌松各一百文以上共助洋二元錢三千一百文○全泰盛局交來五齡童子洋一元○老正大信局交來蘇城汪三有募壽字册平江宋伯仲爲先慈三十週年代懺金洋六元增福增壽二元無名氏多子多孫各一元多福多壽福壽安康富貴榮華鷄談精舍却病平陽叔子各二百文以上共助十元錢一千二百文○無名氏銅洋一元○申園捐桶衆善士洋六元一角錢五百四十文紀陳席三善士步行至申園節省馬車費洋一元○二月初一日太沽輪船帳房交來黄記梅記桐記各花洋二元共花洋六元○津衛能容氏怡怡堂天水氏二戸各洋五十元○壽字册陳勝華沐寵章各一元陳愛生陳美貞陳利貞陳金氏錢梓山陳春其各半元共洋五元○壽字册靜廉書屋五元又經募一戸五元共十元○江西督學梁大元經募祿字一千四百零四號署萍鄕縣正堂沈銀二十兩周靜學堂六兩留有餘室四兩羅隆泰福臨號同仁質各三兩周昭德堂孫映雪堂無名氏各二　共銀銀四十五兩伸規元四十七兩九錢二分五厘由蔚長厚　到○老福興局交來鎭江王文鎔洋十元内銅洋一元○壽字册仙鎭瘦珊居士募不留名等四戸各半元無名氏四角無名不留名三角共洋三元○初二日不書名銅洋一元○壽字册川沙司獄王求合署十小平安如意四元○壽字册黄培柱三元無名氏二角○柯成記匯來湘州府正堂朱少愚太守交來澄海縣募二百四十一號册澄海縣庫房中元兵船房戸房各四角吏房銀三錢鹽船房禮房兵承房各三角刑房工房倉房承發房各二角以上共伸銀二兩三錢四分一厘○二百四十二號册林松六錢二分許同七錢林鑣六錢黄吉三錢五分共銀一兩七錢三分○二百四十四號册蔡養正居八錢四分蔡松月等五錢六分蔡錫蔭堂忠合號各三錢五分蔡源盛號二錢五分蔡錦興號一錢○二百四十五號册振昌號七錢蔡睿合號李泰來堂林永美號黄憲合號各三錢五分佘永合號黄德記源發捷泉黄錦標儀合各二錢李樵記一錢五分鼎成義合各一錢共艮三兩六錢五分○二百三十六號册羅鄧氏三錢張錦効楊興瑜玉貞夫武夷書屋中山堂各二錢敦厚堂一錢共銀一兩四錢○二百三十八號册廣成泰五十元集善堂一元伸銀三十三兩八錢三分○豐順縣正堂募二百七十七號册豐順縣正堂汪二十六元捕宋球二元庫房一元○二百七十六號册退省居吳永瀾吳世献曹文煥吳定權杜敬承張楷朱文灝李泰興吳廷箴戒心氏各一元共洋一十一元○署普寗縣正堂盧銀二十兩○二百五十六號册鯉湖保安分局鯉湖行商各三元林全利順豐當林敦本堂信昌當謝思成堂李士合李永雙賴元合李信合周成益謝愛德各一元彭紹薪鄭明記林榮記劉同興各半元林廣利林序記林長壽各二錢以上共伸銀十三兩四錢一分○二百五十八號册魏世榮李源裕莊業奇李仁成各一元李琳通二元李和成七錢二分李文煥四錢李進漢楊明記李進甲三錢五分李文焯三錢二分以上共伸銀六兩五錢○二百五十九號册普邑保安分局十元振德堂八元維正局六元方迪臣方馥卿各四元方貽德堂二元吳兆桂起山樓方雨成方榮盛趙毓桂軒方家足方修健方心臣方仰蘭樓金裕隆方集成各一元方蔭亭中元無名氏隱名氏各二錢共銀三十一兩七錢五分○二百六十一號册南徑鄕羅創興當四元月嶼鄕合助三元羅逢吉祖羅俊祖江昌盛蔡隆芳祖賴安祖黄申祖各二元賴捷興一元五角羅嘏祖江昌樂蔡華谷祖賴裕堂賴捷章賴捷儀賴玉鑒各一元羅賢正八角賴捷順六角源盛號江昌龍各半元功承老二角五分合共伸銀二十兩零四錢○二百六十號册許親親堂張建亨各二兩八錢許興裕一兩三錢七分許益合張鳴爲張上卿各七錢二分許祥成一兩四錢二分許敬修六錢許宏　六錢五分張源和二兩一錢張鳴宛張湧泉各一兩四錢張成章二兩七錢六分張廣大二兩七錢七分張讓合一兩二錢八分張俊祖一兩二錢七分張珂喜五錢八五莊泰順二兩零七分莊在高一兩四錢三分莊啓和六錢九分莊亮記六錢一分張珂天張碩記張維屏各七錢一分張儒合二錢二分張心存張珂誠各三錢六分以上共銀四十二兩三錢三分以上潮州府朱少愚太守共交來册十四本共助規元二百零六兩二錢二分○漢口荼業公所交來福字二百廿二號册陳錦泉求病愈一元五角○唐黄記二元○補過氏二元黄耀祺李昭湘李亨衢各一元共洋五元○李鎭記不留名王各一元不留名劉映月軒王劉五忠堂費月舫各半元隱居士吳明記種德堂各三角李盛記無名氏王近記有心無力人不留名王各二角宴春堂居居堂李春記各一角共洋六元二角○初三日全盛局交來金壇五雲堂二元福記桐記各一元共洋四元○壽字册起首人一元沈阿海顧榮玉花耀庭沈水龍各二百文金星無名氏陸金奎葉友梧蔣秀峰各一百文共洋一元錢一千三百文○無名氏因女回粤求親求神墨祐二元無名氏回粤求父親在申身體平安二元共洋四元○○以上四日統共收規元二百五十四兩一錢四分五厘洋二百零七元錢六千一百四十文花洋六元銅洋三元 
[上海四馬路高易公舘内籌賑公所李秋坪經收直順山東二月初四至初六等日賑欵清單]  
　　初四日趙次凝趙陸氏陸張氏陸爾遲各半元趙馮氏四角陸松記三角陳桂氏二角楊災惲發筠堂各一角共洋三元一角○永義昶局交來常　時泰典經募蔡子俊五百文儉積四百廿文儉積等二戸各四百文萬偉卿棉力各三百文石西亭吳少林陸姓頴川氏徐松山各二百文無名氏一百八十文陳厚載張聲齡汪悅南吳安甫不留名無名氏席豐樵各一百文以上捐四千二百文伸洋四元○恊源老局交來李長芬爲小兒播種痘花祈身體平安二元婉貞女史求喉症速愈八角李海嶼二角共洋元三○全盛局交來彚記二元二角凌雅懷一元不留名無名字各四角共洋四元○無名氏半元無名氏鄭黄氏鄭黄氏鄭黎氏鄭劉氏方余氏方沈氏方黎氏方慧妗婉妗妗婥懿妗晚妗女史無名氏劉俊卿各洋二角共三元五角○初五日余鏞江求目速愈一元○漢口不求知銅洋十元○王三喜二角徐潤祥二角聽月樓五百文邵嘉處三百文周安貴丁福林汪根丁仁生丁三馮祥慶王永安徐靖山各　百文陳仁沈守林吳根庄永培各一百文以上十六戸共紳洋三元錢七十五文○漢口茶業公所交來眉子紋十三兩三錢三分紳規銀十三兩七錢八分六厘隱名氏求保合家平安二元○初六日紫陽百子傢妻鳳珍新家庭和氣　　○寳順信局交來姑蘇無名氏二元○鄭襄臣當經募馬儀麟陳　生各一元張文韓四元鄭述祖鄭募韓各十元鄭鶴女五元鄭岳氏鄭蔭基各四元鄭應祖鄭鳳女鄭姚氏鄭十　鄭視祖鄭張氏鄭爌鄭張氏鄭陳氏鄭再欽鄭張氏鄭光祖各二元鄭鴻女鄭再煐鄭承基鄭培基鄭炘鄭袁氏鄭鸞女各一元共洋七十元○以上三日統共收英洋一百零一元六角規元十三兩七錢八分六厘銅洋十元錢七十五文 
 
