# 1881 - 230 - 4902988

 

Page 1

 
 
[書楊護督奏部覆遲延配犯拖斃現在先行釋放等情摺後]  
　　公事之獘有二一由於察例太嚴凡事之有成案者茍援照辦理而語句情節之間微有不符則以下申上必多駁斥務使公文　有印板而後已甚至文內所叙與本事渺不相合而胥吏得施伎倆蒙混官長甘獘不可究詰若州縣申詳刑案則冤濫在所不免其出入更大矣一由於辦理遲延事理稍小由州縣而至司院雖可越該管之道府以省展轉而由司到院則必核詳明文奉批允准而後可以下縣若稍重大者司詳於院而院又咨部必待部咨覆出然後發縣照辦而其間遲速之不同相去不可以旬月計薷事之重而要者或納費於司院之吏與部中經帖則司院群咨旣不擔延而部中亦必趕覆至例行事件無關出入者旣無出錢之人部院亦視若尋常之事儘有事隔數年而始行咨回者　再三催請而置之不理者此又廢弛積壓之漸也且二獘亦每相因盖事理果否合例必經查核而始行而州縣出文司院詳咨之後無人請託自必高擱不辦久且若忘其有是事迨催請再三檢查案卷竟有井原文而無處尋覓者此尤積習旣深內外上下不能合同趕辦之由也前日邸鈔有護陝甘督楊公一摺綠有在配軍犯因守城出力例得減免釋回而咨部之後迄未覆出致該犯等久困囹圄歷年淹斃十餘人現存六七人死者大半不得不從權釋放以保此數人性命具摺奏明也夫發配之犯本無死罪其原犯何案但非十惡例在不赦者則恭遇　曠典本有應赦之條該軍犯等業已奉過　恩詔本可早日釋放乃以出力減免咨部未覆之故至辦理　恩赦之日反被扣除而專候部文因之日久稽延拕斃過半然則不出力可以早日赦歸而出力反不能援例矜免　朝廷慎重刑獄之意果如是乎每見各州縣奉發配犯其有資者到配之後一樣經營獲利且倍於人卽使數十年不遇赦典儘足以成家立業次則薄有技藝託跡江湖雖不發財亦堪餬口最下者無衣無食專恃囚　則例得分發各衙門充當水夫更夫等役給　役食一名月不過兩許其或異常勤苦官府憫之亦可挑充優差倍其所入是配犯本不必拘入監中散行境內月赴捕衙應　而已與犯罪收禁未經到配或因案牽累久羈而事未結者其勞逸苦樂　然不同第該犯等遠離其鄉動輒三二千里雖有資本或未攜家茍極貧窮終身力作總不若釋回家鄉之樂孤棲情狀實所難堪故軍流之犯一遇　恩赦無不忻然色喜踴躍思歸今乃以戴罪出力之故轉不得在矜恤之列而罪輕未減無　生還此其怨憤之氣上通於天亦將釀日食星孛之孌葢王者制度禮樂刑法無非以順人情設有偏頗則民心之怨咨與天時之沴戾相感理或有之歷觀史冊有因天變而肆赦者蓋為此意也夫赦為免其有罪者今該配犯亦旣無罪矣而并不得與有罪者等然則赦亦何為耶竊謂此事原係部中稽遲然事貴當理法順人情在督撫據詳咨部豈不與案例相比而漫　咨請者旣係例所應釋之犯一面出咨一面飭釋可也部中視此法等公事無足重輕使吏不叙稿司員不晝諾懸擱旣久不免遺忘卽使乘便彚辦不終擱煞外間亦知其有准無駁何為若是謹慎必以擅專為幾乎且事越十餘年人斃十餘人一日稽查方深憐憫為之變通辦理先行釋回則前數年何不一為催咨耶可見部中不以為緊要而延至此時外間亦未嘗視為緊要而隨時留意也近年歷奉　諭旨飭各省清理刑獄以免羈滞瘐斃之苦此指犯事在案者言也乃配犯之可以援免者尙至羈而死也雖曰部中積習督撫亦無能為然此數年中人死過半定配州縣豈無詳報之案而顧聽部中之淹滞不為咨催卽謂咎在督撫又何說之辭焉甚矣祛獘之難也 
[論遵新約] ○中美新定和約已登前報茲悉駐京之美公使刻已出有告示示中大略言中美新約現已互換凡寓在中國之美人皆當恪遵新約毋得稍有違誤云 
[欽使問疾] ○外國新聞紙言中國駐美欽使陳荔秋副憲因知美總統被傷信息卽於華六月十九日親詣總統行宮問候其傷勢沉重不勝惋惜之至云 
[軍門觀操] ○華六月十四日英國在渾沙地方大閱兵伍約記五六萬人合操英皇親往校閱華使臣丁雨亭軍門亦寓目馬連操數日至六月十四日英國在渾沙地方大閱兵伍約計五萬六人合操英皇親往校閱華使臣丁雨亭軍門亦寓目馬連操數日至十九日因中國定購之船定於是日下水丁軍門當親往試驗乃告辭而去然濟濟軍容已得大廣眼界矣 
[鋼船試演] ○中國在德國斯答丁地方定造放水　之船兩艘刻已於華六月十二日試演駐德欽使李丹崖觀察偕其隨從人等同往觀演大加稱賞該船長九十英尺深十英尺吃水四英尺船身皆以鋼包裹則析為四合則為一以便拆卸裝運其機器極其猛厲一點鐘時可行六十華里舵亦極為靈捷運動甚速誠水師之利器哉 
[津信彚錄] ○天津來信言中國創造電線頗為迅速刻下由津至山東道上皆已建豎計有九百里之遠矣又云往美國習學西法之學生刻下將回天津擬分別選擇或令演放水雷或令在李伯相所設之醫院內習學醫理或派至船廠習學駕駛等事將各就其所長而用之按美國新聞帋亦言中國學生約計有百人將次回華然則該學生等定當不日言旋矣 
[考驗藝徒示] ○天津河間廣仁堂為考驗工藝事照得本堂章程內開設立工藝一所有不能讀書之孩另延教習學寫宋字及刊刷切訂並成衣修髮編籘織簾等藝各孩學習有成應由教習報明總董示期考驗分別給獎並將考列在前者註冊婚配等因茲查工藝編籘織簾所教習已及二年據報有成自應示期考驗因於六月二十六日傳集各徒逐一面試除將初試二試各徒評語隨時榜示外合行統核各徒優劣評定甲乙錄評榜示並仰該教習於七月初一日午時帶領各徒齊集恒齋聽候先行按名給獎衣服以示鼓勵須至榜者計開編籘所六名○第一名吕鎖年十九歲直隸父河縣人　細針密縷折距周規旣宛轉而不逾復回環而有法匠心獨運却能累黍無差妙手編來罔弗針鋒相對工夫旣極其純熟美婦當許以和諧欣看技果玉成已覺風流在抱宛似名題金榜應教月老點頭○第二名高榮桂年十八歲直隸　縣人　規矩從心軸轤在手回環有象曲折不逾宛然金榜榮登詡詡折秋高 
 
 

Page 2

 
 
之桂從此玉人偕老雙雙編夜合之籘○第三名尤慶年十七歲直隸滄州人　因方為珪遇圓成璧其手法之敏捷足與吕高鼎峙而人品敦厚定能加入一等也○第四名許馬年十八歲直隸南皮縣人　手法諳練技藝精工從此加工可造絕頂○第五名陳保年十七歲祁州人　工夫雖未能十分純熟而規矩無差極意要好果能益加習練亦當色色精工○第六名劉來子十七歲直隸天津人　手法稍形遲鈍而極肯用心宜愈加學習當能有造也○織簾所五名○第一名宮喜年十八歲直隸南縣人　光明潔淨剔透玲瓏旣不密而不疏亦有分而有寸編就象頭之式　初試象頭歸　花樣從心織來龜背之紋　二試龜錦花心　竹成在手方如錠勝　三試方勝花心　居然井井有條格取棋盤　四試棋盤花心　罔弗絲絲入扣已無疵之可摘足稱技藝精良且有成而尤屬功夫純熟况夫天資獨異猶不失儒士家聲　該徒父故業儒　果其日進有功堪留作本堂教習破格？澤詩書之氣　該徒願讀書識字　循例宜調琴瑟之歡　查例取第一名者許婚配　此時鳳卜許諧誌喜巳副名双喜他日鸞儔共结姓宮當不愧南宮　該徒南宮縣人○第二名蘇　年十八歲直隸滄州人　眼明手快縷晰條分果能不廢功修亦堪許以嘉耦○第三名余虎年十六歲直隸靜海縣人　亦有功夫尙未能十分匀凈以其年幼果能益加練習不難造到絕頂地位勉之○第四名孟柱年十八歲直隸滄州人　頗能玲瓏敏捷總不能毫無瑕疵○第五名夏德年十九歲直隸景州人　極肯認真要好而疵累太多且該徒年紀獨大二色色未能勝人故抑之　光緒七年六月三十日示 
[寍郡辨志文會三月分課案] ○漢學　超等　朱逢甲鄭繼僑許克勤張鴻桷黃家橋孫貽謀方騤　特等　劉孝思徐郛黃家燕王亨兆陶慶增俞祖綏張謹趙廷謨王兼三夏宝賢○宋學　超等　方岳年朱逢中葉秉鈞孫慶增楊魯會何宗鎬董丕欽張世訓黃維瀚王建勛　特等　董元章紹洙陳貞賢陳達燦沈重光許克勤王振玉毛震謝輔熿董親値○史學　超等　朱逢甲范紹芳秦在鎔黃維瀚胡昌年楊魯會葛士濬陳貞賢范景禧王亨兆　特等　張善　范介福謝輔熿阮縵昌俞振鏞周保珪范彭壽孫傳鳳張鵬翔董親値○算學　超等　張謹朱煥章杜友仁黃　昌包鳳嗣沈春元王邵恭曹辛陳出新方丙南　特等　馮全瑛王瑩沈家駿錢鳳歧裘賛楊董佑堂毛震林植梅王仁熙○與地　超等　范文榮朱逢甲張鴻桷楊魯會陳述何宗鎬黃維翰翕鑒王亨兆朱麟書　特等　袁之元章紹洙范景祚秦在鎔林鍾嵛馬辰琯金秉煒馮清藩機鳳崗馮渭○詞章　超等　孫慶增楊敏會錢鳳瀚鄒宸笙馮全瑛陳聖培張世訓張鵬翼梁秉年武家駿　特等　謝輔煌趙廷謨業同春楊寶鑑莊浚孫朱逢甲陳國詳勵崇黻阮縵昌許步雲 
[受辱自盡] ○奉化人陳某因　萬於縣前之傅連陞客寓寓中有湖南婦人李史氏因案控於寍關道憲發押於此已有多日近為李史氏以籖詩向陳求詳吉凶或煩寫信時相遇後一日晚間陳某突入婦房求歡婦不肯後隨喊隨掌其頰眾客聞聲驚起面斥陳非陳羞忿交并當夜卽吞阿芙蓉膏自盡比及次早有人看見與之灌救已無及矣寓主傅某因陳係至戚意將備棺私殮轉念恐受後累不得已報縣請驗秦邑尊親往檢驗確係吞煙致斃當飭寓主棺殮了事 
[湖州竹墩禁煙示] ○湖州南鄉竹墩村離府治約三十里村中人半耕半讀敦崇古處自兵炎後外來遊民在村開設烟燈因之土著者亦起而效尤現聞經該村紳士公稟歸安縣呂大令請飭查禁已於六月三十日一律閉歇並永遠不準復開在案茲因將告示附錄如左　選用總捕府特授湖州府歸安縣正堂加三級記錄十次隨帶加二級吕為出示諭禁事據一百八十莊竹墩村紳耆等禀稱伊等村中兵燹以來　有別處遊民到村開設烟燈因之土著羣起效尤開設亦復不少遂使吸煙之風逐漸大熾以致傾家蕩產失業游手而穿窬潛伏偷竊叢生實屬地方之害為此拈呈公議條規環叩示禁等情到縣據此除批示外合行出示諭禁為此仰該處居民及地保人等知悉爾等須知吸烟之人良莠不一烟室之內最易藏奸若不禁止閉歇實為閭閰大害自示之後如有開設烟盤務各恪遵後開公禁條規一概閉歇倘敢故違許卽投鳴地保公同指名禀縣以憑提案究懲各宜遵凛毋違特示計開條規　一議烟盤限本月內一概閉歇嗣後如有私買者一經察出定行送究　一議公禁之後如有自己房屋開設烟燈卽當公同稟官封禁充公　一議公禁之後如有租開烟燈者除將租戶逐出仍將房屋公同稟官封禁　一議村上烟燈閉歇之後凡一百八十庒內一概不准開設如違送究　一自禁之後凡有不能斷癮者而獨自在家吸烟聽之如有招集門外一二人同吸者一體送究　光緒七年七月初十日給 
[奉札驗禁錢業空盤示] ○會審分府陳為出示諭禁事奉道憲札開查滬市錢業空盤買賣囤積漁利壟斷把持違例取利現經本道剴切示論永禁抄示札飭一體實力訪察查禁有犯拿究稟辦等因奉此除密飭訪查拿辦外合行出示諭禁為此仰租界各錢業人等知悉自示之後凡遇買賣銀洋必須公平交易當日以現銀現洋彼此交割清楚不准空盤成交重算拆息亦不得囤積抬價壟斷把持一經訪聞定卽拿案稟辦決不寬貸其各凛遵毋違切切特示 
[博覽會近聞] ○上海擬於西歷一千八百八十二年開設博覽大會會列前報刻聞此事恐未必成功矣綠此事係福利洋行主人經手刻與英國商人相商意見不合福利行東不肯經手故恐因此中止也 
[反目殞身] ○前日本埠蘇州河內有一駁船船中夫婦二人不知何事口角相爭遂致閧鬧其夫氣氛莫洩投身河中遞致淹斃其屍身至下午始為人撈上成殮云夫妻反目遽爾輕生婦固悍矣夫何愚哉 
[舟子墮江] ○昨午後四點余鐘有蛋船一隻裝貨抵招商局寍波碼頭左近係交與法大馬路興號鹹魚行旣經傍岸搭跳而該船老大某在跳偶不謹慎致跌落浦中當時雇船打撈竟無蹤跡想已葬江魚之腹矣哀哉 
[移送逃婦] ○英公堂據包探陳阿九送到王順來及董余氏稟稱此二人在路爭毆帶至捕房據王稱係浙江湖州府長興縣人其妻弟應生立於去冬娶董余氏為室計費洋一百三十五元今夏卽逃遁無蹤因託伊來滬找尋今得路遇氏猶不服故與爭毆云王供與包探同董余氏供係甯波人丈夫已經故世家住珊記碼頭尙有翁姑及所生子女去冬十月間由素識之愛林姐荐我幫傭詎被誘至長興嫁與王順來妻弟應生立彼出身價洋一百三十五元是實當由愛林姐出據收洋我今始得遁逃來滬云陳太守問愛林在何處答稱住居城中現因被人控告押於縣署官媒處太守謂旣經爱林有案在縣可為移縣併辦飭將董余氏移送前去一面令王順來函追應立生攜帶身契來滬聽候訊理云 
[着交錢物] ○細崽被控一節茲由英捕房泒捕同奚新南宋金茂前往點交傢伙數目無錯至破壞之件不知何人所毀難以稽查昨由奚宋二人投案稟明前情並稱辛工仍是不付尚有舖盖衣服亦未取出求為理追陳太守商之賈副領事飭奚等再投捕房候派捕同往着 
 
 

Page 3

 
 
給工資并還鋪盖衣服如再不依卽投英刑司署控追奚又稱英刑司處控告須備費洋三元小的實在無力太守謂如果該如果西婦仍敢不依稟候本分府墊付洋蚨三元作費可也奚等乃叩謝而退 
[不類賭徒] ○英公堂搬華捕送到一人稟稱昨見荒地間有一人聚賭上前拘拿伊等卽一閧而散惟此人獨自呆立當時拘住不知是否賭徒請訊其人供名鄭東生在招商局棧做蔴袋昨路過該處觀人賭博被捕悞拿云陳太守飭將鄭東生暫押着令覔保准予釋放云 
[索洋堕計] ○前日午刻新北門外益新茶樓館中有多人在下堂爭論似吃請茶旋經眾人軋住一人蜂擁進城拳打腳踢一路逞兇片刻復從城中擁出據云已到邑廟東首巡防東局孫局員以其為租界之事不准訊理故眾人復為擁出始投法捕房控訴捕頭令其候解公堂傅審其起衅緣由據聞被擁進城者名王煥章現在新北門外開晉記舊木店而糾人者名曹進涵本王之舊夥今亦在新北門開新泰舊木貨店王煥章索曹進涵舊借洋十五元屢討不歸不無語言失當而曹謂無據之帳何可算數兩人結怨已深今王愈催愈緊曹更加啣恨故預約多人在益新樓等候而又請人告王云今日還洋在茶肆相候王欲討洋元不得不往到後曹卽與角口爭論間曹將桌一拍一聲喝打眾隨動手王煥章孤掌難鳴祗得受侮由進城而出城被眾攅毆不已而人多手雜致曹額上亦悞被打穿一孔流血滿面後經人勸散各自回家至下午曹不知何意又投捕房控告稱向王煥章索洋非但不歸兼遭毒打受傷甚重法捕頭見其傷痕屬實卽着捕往王煥章及到見亦受傷乃令於翌晨投捕房候訊當時釋出而昨天經大巡捕頭略詰數語令候公堂理斷云訊後如何再行探錄 
[失女案縣訊] ○王錦元所控女孩被拐一案法公堂訊供移縣情形均經列報前日縣中由幫審委員王別駕訊理王錦元供訴緣由並稱得車夫顧六走告始知係陳三夫婦所拐王別駕問之顧六據稱當日因天色已晚且未留心然觀陳三之妻陳鄭氏情形的是此婦又詰陳三陳八陳鄭氏而三人仍不認拐所供一如法公堂原供王別駕謂凡作見證須認明乃今顧六一味糊塗何得作證飭將陳三陳鄭氏交保候訊陳八訊無干涉當卽釋放着王錦元聽候覆審云 
[失妻案結] ○曹阿慶所控失妻一案縣中葉已斷結前日幫審委員王別駕坐花廳差役人等將此案人證帶至二堂候傳不能進內因前次陸雲卿當堂通關節之故詎該差不遵約束王別駕見陸雲卿仍坐花廳堦上兼之陸雲卿新近難髮知必差役得賄所致立傳該差喝掌頰二十下隨斷令曹阿慶將妻領回詎曹妻執不相從嘵嘵叩請開恩別駕大怒亦飭掌二十下頰着曹領回管束殷杏松罪無可逃判枷號頭門示眾張承芳從寬釋放陸雲卿巧於鑚謀况係著名白螞蟻飭令管押再為核辦云 
[再見彗星] ○上月二十八夜八點鐘時酉方带戌斗魁之下又見一彗光指夘辰長三尺許在太尊西二度在太陽守下五度四十分距斗魁璣星下十一度距北極西四十七度距前彗現在庶子邊之彗質西三十九度二十九夜距太陽守六度四十分太尊為貫戚之動太陽守為大將大臣之功其行度高卑遲速容俟續測前彗業已歛光以遠鏡窺之尚有彗質如絮在庶子邊現行最高極縮每日只十五分弱念一日過最高點若不隱則又自最高下中距其度漸盈其光經緯推有上海北極高三十一度零九分卽赤道高度有二十一日最高點為立秋第八日黃道距赤緯北十四度十三分有前彗距極十一度三十分其軌道如過極經圈三角弧量之亦見橢形　氣船主董子珊議 
[秋夜寄懷醉月軒主] ○人靜宵深動癔思蘭膏焚盡未眠時一番風月隨波逝兩地晨昏有夢知老我文章慚彦伯多君名望重袁絲而今樽酒誰相共且抱秋情寫入詩　翩翩才調似神仙同學何人及子賢別恨重增銷夏地詩情又入早秋天半生蹤跡離難聚萬里雲山斷復連潘岳風流堪檕念曉窗明月不成眠　華亭夢宣生啓旦未是草 
[贈書带艸堂主] ○慕勢趨榮舉國狂斯人有志不尋常生來傲骨雖能折哭到窮途恨更長白眼何須看世態青衫漫說老詞場如君忠厚宜天佑戰勝秋風願待　　海上移情狂客未是艸 
[贈王夢萱] ○高山流水訂知音剩有王郎惬素心翰墨因緣甘淡泊風塵身世感蕭森到門奇字還相問入室芳蘭自可欽我亦瞻韓深夙願瀟瀟秋雨託長吟　不露文章世已驚　集杜詩句　翩翩風格本天成右軍曠達多幽趣工部才華擅盛名無路請纓悲驥櫪有懷投筆奮鵬程同心落落誰知己願向騷壇締舊盟　雲間楊碧杉初稿 
[光緒七年七月十九日京報全錄]  
　　宮門抄○諭旨六道錄前○戶部景等　奏為遵　旨核議摺子○江督劉　奏請免添撥銀兩夾片○直督李　奏循章歸班分別補用夾片○粵督張　奏請開底缺歸標差遣夾片○七月十九日刑部督察院大理寺侍衛處値日無引　見○豫王睿王等由　東西陵回京請安○文壽假滿請　安○桂公請假二十日○裕公請假十日○倉場奏請漕船五日回空○召見軍機　○○經筵請官戶部尚書臣景廉等謹　奏為遵　旨核議具　奏事右翼監督耀年　奏光緒七年分短收税銀一摺光緒七年六月初五日奉　上諭耀年奏右翼關稅期滿正額無虧盈餘未能足額一摺着戶部核議具奏欽此欽遵於六月初九日由內閣抄出到部據原奏內稱查前任督察宗室鍾泰於光緒六年五月十三日管理起至本年三月初五日止奴才於三月初六日接任起至五月十二日止前後共計一年期滿遵照戶部奏定章程銀錢並徵兵共收牲畜税銀一萬其前一百九十四兩六錢九分四釐例交戶部正欵銀一萬五兩一錢二分內除免過戰馬稅銀二百五十二兩六錢外應交戶部正額銀九千七百五十二兩五錢二分西山牲税銀四十兩房地稅銀兩千一百二十一兩六分李承鏞罰項銀七百六十八兩五錢本年准各部院來文探買　祭祀豬羊牛隻價值曁　孝貞顯皇后几筵前日供羊隻除照例由正額及西山牲税增銀前房地税銀李承鏞罰項銀全行動用不敷外動用過盈餘銀一千兩百十五兩二錢六分四厘下有羡餘銀五千一百七十三兩一分九厘循例發過犧牲所草豆共用銀六千二百十六兩九錢一分均係核减搭錢給發除交部庫及動用經費外尙不敷銀一千四十三兩八錢九分一厘再查右翼定額盈餘銀七千三百二十一兩四錢除動用外計短微盈餘銀六千一百六兩一錢三分六厘查前任督察宗室鍾泰在任九個月二十三日短收盈餘銀四千九百六十九兩七錢一分五厘六毫四絲奴才接任後督飭委員認真經理兩月以來檢查送到清冊逐欸分晰實係虧短過甚計奴才接管兩個月七日短收盈餘銀一千一百三十六兩四錢一分九厘五毫六絲實因去冬雪澤稀少今春雨又愆期所來羊馬無幾又兼　京中銀價與　京外大相懸殊客商販運恐虧資本均裹足不前以致盈餘未能足額應請將短徵盈餘銀六千一百六兩一錢三分六釐仍由鍾泰於奴才各 
 
 

Page 4

 
 
按在任月日照例核計分賠以清欸目再所不敷銀一千四十三兩八錢九分一釐可否移於本任盈餘項下扣除等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩四共應徵銀二萬三千五百八十三兩四錢三分今該翼自光緒六年五月十三日起至七年五月十二日止一年期滿共徵牲畜稅銀一萬七千一百八十四兩六錢九分四厘西山牲稅增銀四十兩又免馬稅銀二百五十二兩六錢共計實收免徵銀一萬七千四百七十七兩二錢九分四厘房地稅銀兩千一百二十一兩六分李承鏞交到罰項銀七百六十八兩五錢內免除過馬稅銀二百五十二兩六錢應交戶部正額銀九千七百五十二兩五錢二分西山牲税銀四十兩房地稅銀兩千一百二十一兩六分罰項銀七百六十八兩五錢又准各部院辦買祭祀豬羊牛隻照例由正額及西山牲税增銀全行動用不敷外動用過盈餘銀一千二百十五兩二錢六分四釐又存羡餘銀五千一百七十三兩一分九釐發過犧牲所草豆暨本關各項經費共銀六千二百十六兩九錢一分計不敷銀一千四十三兩八錢九分一釐按額定餘銀數實短收盈餘銀六千一百六兩一錢三分六釐據稱實因去冬雪澤稀少今春雨又愆期所來羊馬無多京外銀價懸殊商販裹足不前以致盈餘未能足額等語查右翼光緒四五等年分短收稅銀均經臣部奏請減免四成賠繳六成光緒六年分短收銀五千三百零二兩五錢較之五年分多收銀五百九十餘兩經臣部　奏請减免四成五釐在案今該翼光緒七年分短收稅銀六千一百六兩一錢三分六釐據聲稱　京外銀價懸殊商販裹足尙係實在情形惟較之上屆短收銀八百三兩六錢三分六釐若仍照上屆成案辦理未免無所區別臣等公同商酌所有該翼短收稅銀六千一百六兩一錢三分六釐擬請減免四成銀兩千四百四十二兩四錢五分四釐四毫以示體恤其餘減賸六成銀三千六百六十三兩六錢八分一釐六毫內有短收額內盈餘銀七百三十五兩一錢二分一釐六毫惟係兩任合徵核得鍾泰短收在一分以上例應罰俸一年耀年短收不及一分例得免議查該關短收稅銀旣屬有因可否依照該關歷届成案寬免鍾泰處分之處出自　天恩至減賸六成銀三千六百六十三兩六錢八分一釐六毫應着落前後任監督各按在任月日均攤賠繳前任監督宗室鍾泰在任二百九十三日應賠銀二千九百八十一兩八錢二分九厘七毫四絲六忽六微六塵六繊六渺遵照定例一千兩以上五千兩子限二年現任督察耀年在任六十七日應賠銀六百八十一兩八錢五分一釐八毫五絲三忽三微三塵三繊四渺遵照定例三百兩以上定限一年完繳均令自奉　旨之日起按照完繳以符定例並請　飭下右翼監督嗣後務宜實力稽徵以期規後原額不得恃有寬免成案稍形疏懈致于　處再所稱本年採買祭祀牲畜等額例將正額及西山牲稅並房地稅銀李承鏞罰項等項銀全行動用外尙不敷銀一千四十三兩八錢九分一釐可否移於本任盈餘項下扣除等語查各部院採買祭祀豬羊牛隻等項均係准其移於現任盈餘項下扣除入於該翼該年考核案內聲明辦理所有臣等核議緣由理合恭摺具　奏伏乞　皇太后　皇上聖鑒訓示遵行謹　奏請　旨奉　旨已錄○○劉坤一片　再准戶部咨內務府奏請添發大運銀兩轉飭藩司　度庫儲酌量添撥並江寍織造文琳　奏承辦大運請於藩庫歲撥四萬兩外無論何欸設法籌解一摺奉　旨戶部議奏欽此行令查照前咨設法先籌到臣均經飭司遵籌去後茲據江寍布政梁聲煌詳稱在藩司屬徵地蘆等項錢本屬有限兵燹而后災歉頻仍以熟田錢糧抵放旗緑各營常年兵餉不敷甚鉅雖奉部指欸協濟而近四年以來藩庫應得運庫協餉計四十萬兩迄未解到絲毫旗營官兵又復　年增多致支絀情形日苦一日此項歲解織造衙門四萬兩本係　奏明各項採辦銀統在其內近則併歸大運致川縀俸縀陀羅經被各欸尚須由藩庫另籌計添撥三萬余兩均係挪用他欸遂致羅掘益空而歲解大運銀四萬兩係　宮府要需萬難缺誤但每年籌此四萬兩之數已覺力盡筋疲不敢任其稍留餘力而支拙之情屬實卽追呼之力亦窮惟有籲懇　天恩俯鑒司庫萬分為難准免添撥其每年　奏定之四萬兩臣當飭其照數籌備仍由該織造擇要撙卽動以期勉付要需理合附片具陳伏乞　聖鑒勅部查照謹　奏軍機大臣奉　旨戶部議奏　欽此　○○李鴻章片　再記名總兵韓鳳昌儘先補用副將楊兆雲趙金珠姚良才儘先補用　撀翁榮華儘先補用都司吳鳌連等六員或本無省分成歸兩江等省補用該員等久在直隸練軍各營差遣於營務情形尙稱練習自應按照部章　歸直隸各以原保班次分別補用除飭取履歷分部外理合附片具陳伏乞　聖鑒勅部查照謹　奏軍機大臣奉　旨兵部知道欽此　○○張樹聲片　再軍功保　員弁有保升官階與底缺　殊奏請開缺留營舊標委用者泆奉　諭旨允准在案茲准廣西提督馮子材咨提標左營左哨千總儘先補用遊擊郭玉華以所得保升官階與千總底缺大小應殊遣委用遇有相當　出按照名次先後補用所遣千總弁缺容臣另行揀拔報部謹會同廣西提督馮子材附片陳明伏乞　聖鑒訓示謹　奏軍機大臣奉　旨兵部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
