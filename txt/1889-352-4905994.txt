# 1889 - 352 - 4905994

 

Page 1

 
 
[墨寳巨觀] [  申報館協振所謹啓]  
　　茲有京　隱名氏念江浙水災飢民困苦特用上品宣紙一百幅遞求諸大名公法書或屏或聨大小不一龍跳虎臥蔚爲巨觀現托本舘恊賑所代爲出售悉數充入賑捐計對聨每副洋銀半元堂幅五角此係助賑價特從亷諸君子欲廣種福田并得墨寶者尚其移玉惠臨隨意選購乎 
[晩霞生述游接前稿] 　　 
　　嗣乃覯晤暹外部副大臣大埔人劉乾興問訊彼國近事又訪於諸賢者因得盡知其土地人民政事之所在其地西界緬甸東盡金邊北通滇南南至中國海洋長約三千里横約千餘里土産魚鹽米榖材木金錫諸物甚夥國内豐饒其全境分作十二綱置官冶民政頗煩苛暹人患苦之而虐我華人爲尤甚惟外洋通商諸國人出入其境則不敢譏以英法德　荷蘭葡萄牙吕宋那爲然瑞國一爹里皆各設有公使領事官以保護之也而中國獨無之中國人之旅居其地者現計有百萬之衆其中潮民最多不下五十萬人閩省次之廣肇瓊州又次之嘉應惠州爲最少其一年中往返經商者又約二十餘萬人重洋間阻朝庭初不聞知迄未設華官以領治其事故彼國君若臣以華人之可欺也於歲税數百萬外又加賦華人身税人納暹銀四鉢實洋銀二圓四角華銀一兩陸錢也閏年又加取一次違則繫其人罰作苦工備諸楚毒多有凌虐全死者其有財產詞訟無論土人與華人華人與華人暹官　以納賄爲事禁繫頻年斷結無日因而傾覆瘐斃者比比皆是於是華商之鉅富及力能自立者罔不輸貲英法各領事官求其保護以倖免於苛累因而各商輪之來往中國各埠及新嘉坡者均須領外國保護牌進口時俱不得升中國旗號各商爲余　及未嘗不引以爲深恥至於華人之貧者則除開墾傭工外餘俱小負販而以販酒爲業者爲最多乃者奸黠華商賄賂暹人專以包攬内地各税爲事因以盤剥肥私其爲虐尤非情理所得有各小販貿遷入境亦旣輸税海關及至内地奸商則指以爲販私罹其害者不知凡幾國人嗜賭相習成風賭塲必設戲劇以誘賭人又好佞佛紺字琳宫相望也香花鮮果先奉僧男女早募跽進之服飾下帷裳而上露肘地蒸熱日必冷浴三數次否則病其國王居處華侈行宫有三中國式者一一英式一本國式樓閣園囿卉木獸鳥之好層疉駢闐而護都城兵僅三千人操仿恭西統計全國勝兵者不過萬人防海小戰艦僅四艘武備不加修政事尚苛刻削奪土民横歛華衆而貢典不修者三十年華人居此日久受困日甚華官奉公至止各商數請轉乞閩廣大憲援照高麗設官成案奏懇派員至暹領華民事迄未有以上聞者嗟乎華商來蘇之望其孰出而慰之也乎暹羅蕞爾從前竟土尚非如今日之狹使能立志自强自新月盛亦何至爲他人窺伺蠶食邊疆國勢日卽於不振夫稼量庇能暹之菁華也而爲英所踞法人有其西貢又噬及金邊　洲所存者僅内地撮土之多耳朝廷軫念潘封自不忍置之度外然則居暹華商之請設官以保衞吾民其中得失之機所繫誠非淺鮮矣暹地僻陋人物山川無　觀經商而外亦無可爲之事會重九余置酒子周司馬花圃中大讌賓客粤姬日妓暹羅樂藉紛集於前釵鈿裙裾别製分色紅顔黝黛奇研異媸而歌聲舞態之雜還余不能判其工拙何如顧以人生難逢之境吾自樂其樂而已矣漏而散久處炎燠之鄉不復可耐乃與虎臣諸君子别五日抵新嘉坡居然巨埠也其地平衍沃野數百里物産厚腴無崇山峻嶺之蔽闤闠羅列洋夏分處居停主人陳之祥亦華商桀出者飲余於果園識劉沈諸君迭相爲主他鄉萍水樂過情親可感也又導游公家花園園基廣闊五十餘里亭臺延縵池沼糾廻狨狨翽翽之羣孶尾獼毛於具中變怪其誕育種寖以繁水氣之精旉潤卉草異蕾奇蕚吐洩天地之菁藴紛綸亄　爲葩經所未載多不可指以名詩人衞鑄生葉季允所謂惺噩生者也先余來游樂而不忍去晤言晏笑並以詩扇相贈詒情尤摯季允爲余言此地爲南洋門戶中外分疆華洋之所走集華人之商於是者數有加於暹埠其間奸民猾盜債帥重犯均倚以爲逋逃藪澤恒見有中國要犯潛逸出洋掉臂游行於叻市昻昻項領無復有所顧忌類聚日衆竟翛然法網之外而華人之與華洋經紀者又恒有侵蝕虧負動至數十百萬之多輕身逃逸匿迹外埠抑或竟歸中國洋商亦遂無如之何此一事也若似此竟置之弗問則戢奸懲狡之權終缺然而踈漏是縱梟狡而食人任鬼蜮之害物也國法安在公道安在今使中國若能照會英廷於新嘉坡地方增設會捕一條各交其地方領事官主政遇有逃犯至此中外會緝到案訊鞫懲處以警效尤中朝領事官爲左子興都轉倜儻有大才居此不得展鬱鬱非其志故自號爲炎洲冷方多學工詩曾一識其風範暹領事官陳君名金鐘閩人也開物成務才力槃槃雖未聽其言論人皆道其抱負甚閎嘖嘖不能已以華人爲暹主倚任非豪傑其孰能之英副領事白君叻呼爲船頭官者也遇事持正不徇情近歲以來華叻相安於無事賴君之力爲多中國奸徒販猪崽至埠君躬登舟查察嚴鈎深摘隱物莫能遁用是拯拔苦難民無數計華人德之至深猪崽者猾盜百計膁鄉愚入其牢籠其甚者則刦之於途掠其身驅之外洋轉相鬵售以爲利不顧人生死者也詰邪慝以保善良無畛域之見存乎其間非難能而可貴者歟埠帀環列火車水輪載珍賮以來繽繽擾擾諸埠人錯處羣居種旋雜糅顔貌黟黯不似人其富者能貸人以資則額横勒白者三以自表異見者知其爲富翁奇觀哉倘考其名而周記之亦海角異錄也惜余止作平原十日留怱怱不暇備觀僅得駕彼騏馵輪馳於輻輳之塲但見雜色怪形眩人眸瞬而已時維十月北風已雄洪濤怒興砰崖轉岸登舟出口起伏升沉一以任之於天轉覺蹉跌震撼中能增長無窮魄力也雷轟旣停下椗杏海嶺梅開遍歲又將殘客憶江南興闌遂返自笑吾生何所挾持而浪游四海冀以追蹤奇人杰士之所爲而卒無所遇不亦可以已乎寒夜篝燈自念生平因覼縷而爲此記 
晩霞生者如弟田嵩岳大令之别號也爲人慷慨有大志足跡半天下談經濟輒娓娓不倦近聞其有條陳上大憲得期一當以展驥足盖天下之有心人也昨以述游大稿見示亟錄之以見非硜硜自守者高昌寒食生附識 
[本館接奉電音]  
　　昨由京友電傳諭旨四道敬謹譯登○十二月初一日奉上諭邵　濓奏特叅虧　庫欵倉榖各員請旨分别查抄一摺湖南己革候補同知前署安福縣知縣趙維均已故龍山縣知縣揚清渤前在各任内 
 
 

Page 2

 
 
虧欠庫銀倉榖爲數甚鉅叅革後迭經　催迄未完繳實屬玩延着順天府府尹陜西巡撫將各該員原籍家産巖密查抄並着邵友濂飭查該二員歴過任听有無資財寄頓分别查抄備低以重庫款餘着照所議辦理該部知道欽此同日奉上諭本年浙江各府屬　水成災民情異常困苦迭經頒帑撥欵　爲賑撫並諭令崧駿將應微錢糧賦課查明分别蠲緩兹據崧駿奏稱該省有漕各州縣受災過重本年漕曰糧米實難徵運現擬剔熟徵收下忙錢粮等語加恩看照所請所有杭州嘉興湖州三府應徵本　漕白糧米卽着全行蠲免以舒民困其應徵地丁一項浙東各屬被災較輕仍着照例剔熟徵收杭嘉湖三府屬被災極重之區應徵地丁並着一律蠲免其餘田畝各按成熟分數分别酌量徵收該撫務當督飭藩司將應蠲應徵各項核實詳查分晰具奏毋任各該州縣朦混侵漁稍滋弊竇由副朝廷軫恤民艱至意餘著照所議辦理該部知道欽此同日奉上諭湖北巡撫著譚繼洵補授缺此同日奉旨蘇州織造着毓秀去欽此 
[軍節還轅]  
　　碣石鎭劉淵亭軍門於十一月十八日乘坐神機礮輪船由粤省啓行回署四營將官均詣頭頭　送夜潮漲後卽鼓輪前進云 
[港報節登]  
　　越南東京來信云海防華人近將光鷹洋載至香港　圖利益緣是處行使光　洋其價值與法銀相等每百元作銀七十二兩而香港則每百可加水數兩故善權子母者不憚梯山航海而來也○法京電報言法國理藩院副大臣知照本國商務局云凡在法國製造之貨如布疋等類裝往安南者須由官發給憑照各黏一紙俾得易於分别云○安南東京日報言雲南蒙自之華商日盼呢絨洋布載運到埠以供採辦不意望穿秋水音耗全無遂傳電至香港羊城託人代購有錫商欲將錫互換貨物卒之不能久待將錫售　華人轉運王香港發賣此項錫共二千餘担均已售用每担約溢銀六兩驟獲巨萬之資喜可知已○法國公司火船名亞列都士者同日往來西貢海防兹來香港入澳興修事竣卽改行香港海防兩處當來港時試用廣安及琦保所產之煤據安南日報云琦保煤屢經各火船試騐可與新金山日本所產等量齊觀由礦　掘　六個美打卽可得煤其烟甚净且無渣滓云按美打法度名每美打合中國二尺七寸云 
[剿番有信]  
　　本年仲秋宜蘭老狗社生番戕官滋事迭紀報章事後經劉省三宫保通飭全臺將領整頓營伍儲積軍實聽候徵調嗣因各軍或駐防緊要關隘或開築鐵路工程且其中兼有死亡病廢兵額空懸者故一時難以尅期調集當將鐵路工程諭令停止一面由各防營派弁前赴内地各省招募精壯而實軍額如大嵙崁與宜蘭地界毗連僅隔一山生番肇釁後人心不無震動則飛飭駐紥該處屯兵營統帶鄭協戎添募土勇兩營并派幹員帮同防守至劉立齋協戎所遺舊部始派滕清臣鎭軍前往統制復慮滕君甫經到臺番情或未熟悉特調前曾在臺充當將領熟悉番務之傅玉臣鎭軍來臺接統是軍滕君則量材移職另委差使當由各該將領詳察形勢分守要隘使頑番不得離巢寸步免至蔓延專俟我車雲集然後深入剿洗而靖孽類佈置週密毫髮靡遺故能民情奠定地方安謐其所以遲遲剿辦乾緣老狗一社連綿數十里番丁不下二千餘槍砲彈丸無所不備左右附庸皆其心腹此動彼應如輔車之相依且羊腸鳥道山徑分歧險峻崎嶇無異棧道非尋常狗儈鼠竊諸小醜一軍一將卽可蕩平也欲大張撻伐非數路進兵不足以覆其巢數路進兵非數將不足以資集應此固爲大府所籌之深慮之熟矣前月杪定軍統領假满回臺隨帶新募壯丁數百人以補本軍額數十一月十三日駕時輪船由鎭江裝到銘軍添募六百人爲竇小村司馬督率來臺十五日斯美輪船又載到定軍續充勇額數百人兹經省帥飭派駕時開往潮湖檄調吳鎭軍及鎭標各部前來曾剿惟健軍前營管帶李鼎臣都戎月前奉飭赴清淮一帶招募八百人尚未抵臺業已派船往接大約俟諸軍畢集二十前後卽可進兵聞此番應調爲澎湖鎭吳瑞生軍門統領健字砲隊等營蘇健齋軍門統領銘軍竇雨村軍門統領南字臺勇等營傅玉臣鎭軍統領定軍李本欽軍門統領隘軍鄭紫陶協戎各督所部分路環攻去歲淖化之役節制諸軍爲澎湖鎭吳軍門軍門久歴戎　單功卓著夙爲上游何重想今番專征之任仍當爲軍門留一頭地尚未見明文至果於何日進剿及以後接戰情　容俟探明續錄 
[照錄奉新縣示]  
　　欽加鹽　舉銜特授奉新　正堂　十級紀錄十次屠爲剴切曉諭事照得正人心而維風俗實政教之本源申禁令而儆　愚乃因時之要務奉邑夙稱敦樸士止民純兵燹以後漸染澆漓雖由習浴相移要亦教化未洽所致本縣忝膺兹土時閲期年德旣不足化民才尤不堪勵俗捫心午夜深懼素餐然懃懃懇懇不敢自圖安逸舉凡有益於民者任勞任怨所不辭有害於民者去莠去䆉期必盡竊冀安輯閭閻卽以稍盡職守故自抵任之初首頒聖諭廣訓直解以及朱子小學原欲家絃戶誦身體力行將見士爲善士民盡良民乃年餘以來其間禮法自持始終懈者誠不乏人而楊奉陰違視若泛常者尚復不少合行酌擬簡明條約期與爾等永遠遵行爲此諭仰闔邑諸色人等知悉爾等須知官之所以不憚諄諄告誡者係爲民間未諳律禁往往輕罹法網迨至身隳名裂家業湯然後悔己屬無及法律尤所難容爲民父母者於心誠所不忍兹將條禁事宜開列於左一勸民自幼誦讀朱子小學及聖諭廣訓直解人當童穉其有良知教以正道易於聽從宜責成父兄令其誰讀前書俾令耳濡目染口誦心維知道做人底樣子迨其見聞日廣習與性成然後再令多讀詩書嚴加訓迪造就未可限量卽使讀書未成改習别業有此兩書牢記心頭亦不失爲純良百姓若自幼教誨不得其宜誠恐將來長大沾染陋習不務正業玷辱家聲甚至被誘爲非身罹法網故凡有子弟者宜令早讀小學等書教之以義方世世相承永徵家慶實於風俗人心大有裨益勿任放浪致誤　身用特首爲勸諭其各遵行毋忽一勸紳民崇尚節儉勿事奢糜奉邑從前風俗古樸戶多殷實大抵富者不事奢侈貧者躬行勤儉故能倉箱豐實財賦充盈邇年以來男衣女節習染鄰邦陋俗大率以樸素爲恥以豔麗爲榮以致用度浩繁入不敷出豐年如此歲歉可知嗣後　間飲食衣履以及婚喪宴會酧應一切務宜力行節儉　汰冗資勿以有限之錢財作無益之浪費如　則殷實者謹身節用惜福以貽子孫貧苦者終年力作亦可稍資積蓄行之旣久自然元氣復充邑稱富庶爾等其共勉之跂予望之一勸士子敦品勵學愼勿唆訟多事士爲四民之首貴於品行端方　爲鄉人模範奉邑爲文物之邦士尚廉節從前科第連綿名賢代出要皆田於篤學力行所致爾等士子亦應篤同好學砥勵廉隅以兾光輝前烈切毋出入公門好訟多事旣於行止有虧抑且暗損陰隲事犯到官法尤難宥貽玷士林徒滋後悔嗣後務宜敦品勵行講求實學倘有干犯科條則係不知自愛一經發覺惟有執法從事凛之切切一勸誡佃戶還租勿冉久事拖欠凡佃戶承種田畝當知業主置產原爲收租以贍家室並藉此以完錢糧若欲欠租不交必致控縣拘追往返更多耗貫未得便宜徒貽自苦嗣後爾等佃種田租務宜依期父楚以安農業倘敢仍前拖欠一經控告到官除追還租榖外仍將佃戶從嚴懲辦不貸一勸士民各謀正業愼勿私開烟舘亦毋吸食洋烟士農工商各有專業肩挑貿易亦可營牛何必開設烟館以致招惹流亡貽害鄉閭至於吸食洋烟非特耗費錢財抑且躭工廢業嗣後已開烟館者亟宜改圖止業未開者毋許添設倘吸烟有癮者赶緊設法戒除無癮者切莫沾染嗜好各宜凛遵猛省毋稍玩違自誤一責成社保稽查匪類地保爲官司耳目如地界内有命盗娼賭窩匪邪教以及一切作奸犯科之事自應隨時舉報况上年本縣衙門飭造烟戶册籍該社保處應有底册可查凡各鄉圖之戶口年歲姓名悉載於册倘有匪類潜蹤何難按圖索驥而得嗣後如有容隱不報者一經發覺定將社保隨案重懲[  此稿未完]  
 
 

Page 3

 
 
[令節停公]  
　　明日爲西國耶穌降生之期卽華人所謂外國冬至也寓滬各西人值此令節胥欣欣然有喜色銀行海關及各大洋行均閉門停辦公事銀行則已於昨日停公至十一日爲西歴一千八百九十年元旦亦各停辦公事以共樂新年此固常例也而星霜又一變矣是不可以不誌 
[潼沈民船]  
　　前日有英國小輪船名黑物駛進吳淞口突與中國民船相撞立卽沈下民船上共有十七人咸經黑物船上救起得慶生全船則不可問矣 
[法界火警補述]  
　　前晩法租界興聖街失愼滋探悉起火之家確係棉花店因作夜工遺燈煤於花衣内致兆焚如共燒去朝南門面樓房七幢朝北門面五幢尚有二三處帶傷當火盛時英法捕房包探巡捕分投彈壓極爲周到云 
[流氓荷枷]  
　　近來租界中時有一種流氓故意向人碰撞藉端訛詐昨據包探顧阿六至英公堂稱有陳星仁投捕房報稱在清和坊口被流氓碰撞肆意毆打且被攫去時辰表當卽查獲魏桂林莊阿谷二人其實訛詐者共有十餘人惟魏等三人姓名皆能指出今僅獲到二人餘人容再查拿魏莊二人專在該處一帶碰撞訛詐請爲重辦陳稱前夜在新丹桂戲園觀戲回道經清和坊有魏桂林爲首言我踏痛伊脚我與辨論卽有莊等十餘人助魏將我毆打推仆四次將時辰表摸去尚欲捋我金戒指急切不能捋下我大聲呼喊有印捕前來伊等四散奔逃追赶未獲經旁人說明魏等三人姓名報由包探拘獲二人魏莊同供陳與别人爭敺我等爲之解勸蔡太守察得魏莊二人專以碰撞訛詐爲事實堪痛恨判各枷一月以儆餘黨看包探查拿究辦 
[妄生枝節]  
　　英租界大馬路保安司徒廟間壁小弄中徽州人程雲川家於前夜七點鐘時因煮飯遺火幾乎冐穿屋頂經隣人取水灌救得卽息滅後程扭王阿三至捕房言王拆梢昨解公堂程稱附近人家失火卽息我有胞弟削髮爲僧前來探視卽有王阿三言我不應留此僧人又有許多人同聲吵閙故將王交捕士供蘇鄉人現在木匠作爲夥附近程姓家失火立卽取水前往撲滅衆鄰人咸責程之糊塗害人不料程將我扭交捕房程稱失火不是我家華捕禀查得失火的係程家程被隣人辱駡心懷忿恨適土持木桶取水出外致被扭住蔡太守以王無辜被累着卽開釋程自不小心何得怪人詈駡多生枝節斥退不理 
[傳諭地保]  
　　前日上海縣裴邑尊飭傳各圖地保到案諭以際兹冬令防務維嚴爾等各須謹愼小心嚴密邏察俾宵小無可肆其伎倆民人得以高枕無憂又農田以水利爲重如有河道淤塞者當禀明開濬毋得疎忽因循棺木暴露者當妥爲掩埋毋使屍骸狼藉以上三端均係上憲特札奉行爾等毋得視爲具文各地保咸遵諭而退 
[女郎矢路續述]  
　　奉賢女郎失路啼哭暫留法捕房俟親屬認領云二已列前報昨日葛同轉蒞捕房據女郎供稱姓顧名蘭英奉賢人父親顧桂榮早　逝世母親在申帮傭我因在家被嬸母凌虐潜逃來申尋母不見情急啼哭經龔二之妻收留數日轉送捕房同轉着仍留捕房候其母來領按此事前報所列稍有歧異蓋前據龔姓婦口述此則女郎自述也 
[投案領妻]  
　　九月二十四日李臣才因妻張氏不守婦道請官發堂寄養二月日前李投案具領同轉准詞將張氏提案着其父母當堂具結嗣後不准往來李卽領妻叩謝而退 
[上海縣署瑣案]  
　　陳蔣氏上控夫叔汝寅覇吞家産一案前已迭紀報章前晩裴邑尊飭傳陳汝壽及親族人等到案諭令妥爲理處毋再滋訟○毛彩狗控石坤和掯阻押租經詹明府訊令繳洋三十元前日石投案將洋遵繳裴邑尊着毛具領并令各具切結了案○陸王氏因案發堂擇配旋經該　之夫弟陸介亭上控發回訊究前日裴邑尊飭傳訊究該氏供稱小婦人蒙發普育堂擇配後經潭子鎭人陸姓娶以爲室而前夫尚遺有小孩現在夫弟處可否飭令交與小婦人撫養俟長大交還俾可對前夫於地下邑尊飭令明白具詞候示○王得勝在城隍廟中胡閙經　邑尊帶回訊究王供稱小的係湖南人前充營勇昨詣廟中求籖驀被護勇毆擊邑尊謂道憲入人在廟拈香爾不應到此滋閙姑念無知着覓妥保候示 
[英界公堂瑣]  
　　華捕稱　何維發被孫子亭等毆打一併拘案何維發供在客棧爲夥江寛輪船進口我卽雇船駛上接客有泰安棧夥孫子亭搭我之船爭攬客人與之理論致被毆傷由捕拘孫送案請爲騐傷究辦孫子亭供在泰安棧爲夥彼此兠攬客人不敢行兇陳阿開徐阿松同供與伊等同業故爲解勸蔡太守飭將孫子亭管押俟何維發醫治傷痊再行訊辦○包探陳阿九稱忠和棧客人李耀亭被傭人李有林行竊元寳一隻碎　二十六塊皮衣二件　至輪船拿獲人贓交捕送案李耀亨稱副將銜現在新字營督標中哨帶領第隊李有林是我雇用之人江竊　贓理應究辦惟伊年紀向幼父母一再求寛可否免其治罪李有林俯首求恩蔡大守謂旣據營官永免究辦姑准將李有林交其父母具領管束起案銀兩衣服給李領去○沈坤紀稱開洋貨店用朱義康爲夥被收帳洋二百餘元膽敢吞沒扭交巡捕送　朱義康供經收帳洋因有急需暫時挪用尚容措還蔡太守飭將朱義康管押限一月内措還銀洋延于比追○朱老金稱開烟紙店有陳阿紀來買紙烟口角之下吵擾不休由三十二號巡捕前來彈壓被陳拉破號衣因此拘案三十二號華捕稱陳阿紀與烟店吵摵小的囑令走開陳不依反將號衣拉破陳阿紀供論價被馬故與事閙祭太守以陳阿紀絀故逞蠻殊屬可惡判枷一月以儆○包探唐寳榮稱祥春里内妓女桂仙前夜突被李阿二持小洋刀戳傷頸項幸無人碍當被旁人扭獲李阿二交捕一面送妓到醫院據醫生言七日可愈今特送案請訊該妓申訴前情并稱與李向不相識不知何故行兇李阿二供不敢行兇蔡太守飭將李阿二押俟該妓投醫院醫冶痊愈再行訊斷○張阿林稱沈洪德醉後前來吵擾用鐵器將我打傷田捕拘案　爲騐傷究辦沈洪德惟求恩恕祭太守判罰沈洪德洋四元給張阿林養傷完結○包探陳阿九爯昨夜法租界地方失火見范榮發掮米一袋過打狗橋至英租界爲此拘案請訊范榮發供友人家失火囑我代搬並非搶火容尋友人到案質　蔡太守飭將范榮發交保邀同友人投案再訊米存捕房○包探何瑞福稱見東洋車夫張阿大手持馬衣一件向押鋪質錢押鋪不受有李阿三與張同件一併拘拿送案馬衣尚無失主承認張阿大供拖東洋車營生夜間見馬車上落下馬衣一件我卽拾取馬車已飛馳而去李阿三見我拾起欲與我派分因此同行蔡太守飭將張阿大　阿三交保馬衣存捕房失主認領 
[法界捕房瑣案]  
　　法公廨停訊數期積案甚多昨日午後二點半鐘曷同轉莅捕房訊問各一臚列如下○英界捕房包探移送前夜興聖街弄内乘火搶棉被之張小弟林阿狗二人送案請究林供在英界生記馬車行爲夥同轉謂旣有馬車行着還押候行主來案再訊張小弟供詞含糊着笞責一百板斥釋○華清義搶得木獅子一頭經捕拘送請辦同轉判笞責一百板釋放○城内巡防局員函送搶碎松板一梱之王子候請究同轉判笞　一百板釋放○包探抱獲搶銅釣一把之何克成搶棉被一條之魏少山送案請訊同轉着各責一百板釋放○何辛發搶紅糖包蔡昌搶釘鞋傘棉袄各一件胡桃泉搶布二疋經包探拘獲請訊同轉判各笞責一百板斥釋贓存捕房候失主具領○王阿横卽流氓小 
 
 

Page 4

 
 
王日前因酗酒毆經某酒肆送押昨日原告不到土一再求恩同轉以王已押捕房多天准卽開釋○包探禀稱拿獲積竊蔣阿四在身畔搜出當票七紙内有水烟袋一枝送案請訊蔣供向在南倉擺舊貨攤當票田鄭家木　攤上買來可請查察同轉着暫抻候傳舊貨攤上人來案質訊○包探禀緝獲積竊王阿五在身畔搜出鎖匙兩箇究王供住老北門外小客棧内不敢行竊同轉謂是處乞丐客寓前因有案勒令閉歇尚敢違斷私開着傳該棧主到案申飭土此次犯竊尚無實據從寛釋放○工部局木匠向獲在新開河火燒塲搶物爭毆將人推落河中之舒福元送案請辦同轉着笞責一百板○小烟館送竊烟鎗車夫姚銓朗到案據包探禀稱查得該車夫前曾將人家物件　藏原告至今未到同轉着押候失主來案再訊○包探禀在新開河拿　竊淡菜一簍之蕭榮大陳丫頭二人請訊蕭陳供是夜該棧房因火警曾囑小的搬貨向索酬力不付故將淡　作酬同轉謂爾等竊物豈容狡賴着責一百板○包探禀稱錢連生往新開河火焚門樓上意圖行竊拘押送究錢供向在小東門賣魚至是處門樓欲尋管門人索魚錢誤被拘來同轉謂姑念已押數天判再押四天釋放○車夫陸金壽因竊被經小車庽送捕管押昨因原告不到還押候核○東洋車夫張扣途中碰痛老年人同轉着還押查明傷勢再行究辦○萬里春茶舘　竊水烟同之李溪範請辦同轉判掌責四十下○小流氓朱彪將租被押錢因之逮案因原告不到還押候核○龔阿狗持扁担打碎車夫頭顱同轉判掌責八十○蔣馥生因竊松板送案判笞責八十下 
[情關桑梓]  
　　頃承王峯南鄒掄亭兩翁交來山東海濵隱名氏助振漕平紋銀二百零四兩并函云今秋浙省蛟水爲災憂延十一府之廣災民蕩析離居令人不忍聞睹桑梓之内不知若何焦急鄙人僻處瘠區綿力奚補謹仿募化之意聊盡推解之心湊得紋銀二百零四兩煩解災區云云又蒙守素知足人來函云僕隷澄江出外經營閲報知江浙水災湖郡尤重惻憫殊深因將歴年節省家用積洋五十枚寄上請匯災區彚放等語又蒙永豐錢庄交來江西清愼史紋銀十五兩助振仰見諸大善士軫恤民艱情關桑梓災民億萬定知食德飲和咸頌公侯奕世矣上海四馬路高易籌振同人陳德薰等識 
[振務彚]  
　　昨承浙江吟紅女史惠函本館協振所云披閲貴報沈耀峯先生十一月十四日告災書及二十三日所論災况傷心慘目如披鄭狹流民圖余貧女也欲行善事苦於力不從心僅積得數載女紅售得番蚨十翼如數寄奉懇撥人浙省賑捐明知杯水車薪無濟於事然裘成集腋塔可聚沙惟冀海内仁人閨中名秀解囊佽助廣種福田實余之所深望者也以斯飢之季女憫遭厄窮黎壓線殷勤預囊慷慨其功德豈　鮮哉○又吳興季女樂助洋棉綢女皮袄柳條布女袄各一件求資先母吳太恭人冥福孝思肺　死者應含笑以升天善念彌綸生者定銜恩而結草此誠大丈夫所難能之事不圖於巾幗中見之一瓣心香不禁爲之敬爇已○又罪如擢髮人交來王宸山水立軸閔貞正齋歲朝圖各一幅托本館登報出售以半價賑濟飢民函中略稱自憾年已三十不能行立名成反將祖上所遺隨手傾蕩捫心清夜負疚良深因　之略助賑捐以爲懴悔此亦慧心仁術也因樂得而書之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　天災屢降撫膺則不少欷歔人力頻扶枵腹者良深感激杭城無名氏由富陽寄來洋一百元董秉之翁求病速愈洋一百元通州黄文田翁募清澄齋善士積館榖資移助由孫介福號來洋一百元臺南府和泰寗莊募善士三十五戶合規元一百七十五兩二錢潤記號隱名氏洋一百元　寗潘署宋玉田善士續助由協茂莊來庫平銀一百兩仁和朱忱湖翁由壽康庄來洋五十元江北糖雜貨衆商節省年例酬神戲曁宴客酒席資移助洋六十八元三角以上均助江浙災區蕪湖大成祥敬畏齋募求平氏規元二百兩廈門沈少洲翁由福裕南號來洋二百元合規元一百三十二兩眞州存心堂徐少卿善士募三十四戶善士合銀一百兩洋三百元漢口有放銀號董仁伯愈襄周二翁募八戶善士由延康庄來洋四百元規銀十兩零五錢以上均助浙江災區奉天鐵嶺縣疎鶴舟明府募十二戶善士由志成信來規元一百六十三兩六錢八分以上均助湖州災區瞻救患之多方員徵懃懇羡隱名而不告胥出肫誠用特臚陳曷勝欽佩上海北市絲業會館籌振公所施善昌謹誌 
[四十初度述感四律錄請諸大吟壇郢正]  
　　回頭追溯感前因草草韶華四十春賦命迍邅逢亂世椎心襁褓失兹親雲程未繼先人志客路誰憐季子貧愧煞昻藏身七尺年年壓線歴艱辛方寸眞教萬緒紛艱難時世不堪云故園今尚餘焦土先隴頻勞望白雲　指半生駒過隙傷心六載雁離羣謂仲兄石瓢風瀟雨晦無聊賴弱息承歡慰我勤兄弟飄零顧影單獨携妻女往江于幾經　别心都碎一任窮通夢自安無補君親徒老大爲思臣叔倍辛酸盛衰聚散尋常事總覺凄然淚暗彈翹首風前默默思芝蘭臭味本無差論萍水懷今雨契合苔岑憶舊知無子最增中歲感有書難補十年遲從兹來日尤須惜容易飄蕭兩髩絲[  已丑之冬揖竹詞人黄文瀚瘦竹甫待删草]  
[上海四馬路高易公舘内籌賑所陳詠南經收山東江蘇浙江十月十九二十日第一百三十六次賑欵清單]  
　　十九日穆堂洋一元山秀峰一元吳仁甫二元陸不書名一元五角弭患氏讀易齋陸各一元陸餘慶堂八角松南野鶴松南陸氏各六角斌樓陸世元共捐洋六元隱名氏助浙江洋二十元○無名氏洋五元范殷各一元無名氏銅洋一元共捐洋七元銅洋一元止戈氏洋三元如不及齋豢龍世裔各二元代求遂意小豐山房周書屋各一元共捐洋十元不名二角順號三元保家行莊一元泰州姜偃元益典　錫三翁募秀峰氏洋十二元錫三氏八元紹堂氏七元鹿平氏六元觀生氏四元孝仙氏三元青峰氏植之氏無力子各一元嚴錫記洋一元錢八百廿八文茅金記銅洋一元益典中友錢四千八百文程瑞記三千八百文益典各價錢三千六百文益典公提三千文蔣植三施記各二千四百文藹記一千二百文孫植廷九百文簡記八百八十文公記七百文益典小友六百六十文康記錫記靜記各六百文小記五百六十文霞映堂五百文養記程善氏各三百文陳五一百文共捐洋四十四元銅洋一元錢廿八千七百廿八文伸洋廿八陶季氏吕雨琴陶國安無名氏各一元無名氏二戶洋一元共五元○餘九房六角源太參號四角邵仰山　祥生翁鑑堂翁學渭邵增祥各洋二角共洋二元漢口采章綢號洋廿五元勉力氏無名氏各一元漢口有源洋行募吕炎卿洋一元吳輔廷八角耿魯泉殷　卿拱宸各半元陳紫綸三角何英陳紫各二角共洋四元如臯魚　口張棉繩帶店洋五元無名氏三元不瞽名二元共洋十元大生德一元漢口寶成募無名氏二千六百文竹鄰軒一千六百文葉士生馬大利王順金葉慶林劉明德春榮凌翁祖釗應良卿鄭才寶裘鳴歧史致孝張方清各一百文共捐錢五千四百文伸洋五元揚州廣源號募無名氏一元九江寶成募嘉應吳洋一元慶楨氏銅洋五元隱名氏銅洋四元○○二十日陳衍薰洋十元莫豪星二元隱名氏一元漢口客次無名氏五元陳炳章助英洋五元花洋三元日本洋二元揚州源豐店募源源堂洋三元銅洋一元毛學中五敬堂錫記公積欵各洋二元伯記一元公存錢三百五十文免吃藥三百文無名氏求化解各二百文求平安四戶四百文無名氏三戶三百文隱名氏書代堂周榮堂各一百文共捐洋十元錢二千另五十文伸洋二元銅洋一元平湖三河陸懷德棧募陸保延洋四元陸懷德陸慶餘各兩元張成瑞陸茂生陸壽庚陳正和陳中和徐志徐志徐粹德同義坊各洋一元共捐洋十六元高郵應榖人袁侣雲　彦邦虞希三各洋十元周承之陳敦伯各五元周惟一四元吳沐卿秦芝軒曹廣盛郭子咸李榮甫吳佩紳各二元宋以仁錢正慶周品六馮鶴卿湯蘭雙張曉亭戚在新周星五汪履祥戴桂亭張左亭方漢池周廣元宋訪漁宋沐卿郭晋紳高寶齋各一元共捐洋八十三元陸顯榮傳友泉沈永棠各半元馮思安包陳氏各三角陸氏　章漁隱陳聲九包陳氏應葆生各二角周原林李含芳湯庚林應汝香王陳氏葉裕良王潤如李應氏王花如無名氏乏力子寥村子不留名各一角共洋四元四角畢士逹三元潘佑庭朱晋良金品三周祝三無名氏陳金聲張雲杰吳宜蘭徐慕爰各半元金培基三角芳嵩山二角共捐八元陳綠蔭堂種德堂周記各錢一千黄且安堂六百文王大有堂秋風不第客家多累客王襲慶堂遠記各錢三百文楊道南堂二百文共捐錢五千三百文伸洋五元三角留耕記二角世記心記各一角葉景瑞王瑞林施輯五孫景帆李明揚各半元夏齊富　木仁何士貴張丙鈞楊其發邱肇湧夏銀江各三角葉景堂夏生夏高川夏開吞余蔭春畢榮堂張禮浩汪效孝夏元發夏定弟葉鳳翔吳明全各二角共洋七元無名氏英洋四元銅洋六元○以上總共收英洋三百四十二元三角花洋三元日本洋二元銅洋八元 
[上海四馬路文報局内蘇浙東恊賑收解處經收金苕翁來江吳庭孝亷募東賑清單]  
　　另登○十一月十八日陸懷德吕祥記兩户各洋四元王禮安朱鴻遠堂裕記嚴仁德三益五戶各洋二元汗蓉芳張仁哉魯大昌葛紫受魯繼記魯季記魯求嗣玉蘭書屋華芳堂仁德堂太順昌無名氏同記正通映月軒無名氏思險主人泰順水鑒珍記三多室主人味梅香屋如古函今室主恆記徐東源源江鴻豐潘隆興昌盛隱名猗石書屋三十一戶各洋一元安居氏洋八角巴乾生何少補東湖釣者周少記研田餘潤王登記振叔田潘彝徐惠土馮震源鼎興勝茂得隆坊徐廣源同森源何合順侯元和心與力違子東望蒼懷人東望巳憂生海濱漁隱碧猗舊主愛知子廿四戶各五角金奇峰范源記王大源三戶各洋三角無名氏寶貴居士薛茂興愭恆茂江聚興何同順震泰源廣泰順源泰順瑞興森岳正興順興王隆茂正昌裕昌張中記太源順益源鐘盛興西益美曹吉昌沈正和薛合順朱天九西源源元昌蔣順興顧恊盛蔣鴻昌周永興信成姚信源汪湧大三十三戶各洋二角周斗春求有益齋二戶各錢三百文以上總共實收英洋六十九元一角虚對開洋一個錢三百文合并聲明 
[上海大馬路保安堂瞿梧生代文報局經收飯千鍋巴自本月二十日掃數解甬後現巳進收今將收買飯千價及駁運舟車力報銷細數清單列左]  
　　一付九月分收買飯千八百八十二斤半付錢十千另三百廿六文○付十月分收買飯千四百三十六斤三兩付錢四千九百五十文○一付小東門外來飯乾車力錢三百文○一付船戶卜運力十九旦洋一元錢四十文○一付沙溪來飯千車力錢六十五文○一付常熟汗善士來飯千裝力錢四百文○一付解飯乾車力四次錢一千另九十六文○共付出錢十七千四百七十文合洋十六元錢八百三十文又洋一元○九月分雨次共收有洋四十元○以上除净結存洋廿二元錢二百十文交付文報局收訖合并聲明○十一月初五日 
 
 
