# 1884 - 126 - 4903979

 

Page 1

 
 
[畵報出售] [  申報舘主人啓]  
　　本舘新創畵報特請善畵名手選擇新聞中可驚可喜之事繪製成圖並附事略由點石齋刷印每月定期數次每次八圖由送報者隨報出售每本收回工料洋五分其墓繪之精筆法之細補　之工諒購閱諸君自能有目共賞無俟贅述上海除賣申報人兼售外申昌書畵室亦有出賣外埠則隨報分寄就近取閱可也兹準於四月十四日第一卷書成　兌特布 
[經籍纂詁出售] [  點石齋主人啓]  
　　儀徵阮文達公視學浙江時以經術爲多十倡衡文之暇譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛誤旣多貽害匪淺本齋不惜重貲購到白帋初印本并將補遺逐頁繕寫分附每韵之後工料則精益求精校對則愼之又愼仍用照相石印法縮成巾箱本式分裝五本定價两元治經之士當無不先覩爲快也準於十三日出書售處悉照曩例此白 
[論中國一統之勢獨盛於元]  
　　或謂中國幅員之長至於本朝蔑以加矣盖地球東面迤南濵臨大海無可開拓惟西北沙漠取之不窮而國家龍興遼瀋根本之地巳盡東北一隅目康而西收服蒙回千百部落更迤南而至两藏界割暹緬以盡南海此皆前代版圖所未之有猗歟盛哉余曰不然論幅員者當以元代爲最自元以前上溯秦漢以考三代皆疆哉極小之世也廣雅謂神農之世地方南北八萬一千里東西九萬里正合今地球之大至堯之時則巳治之地不及十一而所未　者仍是神農之遺盖自禹平洪水之後言之也故河圖括地象言四海之内如赤縣神州者九禹貢所稱九州乃小九州也可知神農時實合地球全體而皆歸一統也洪水告警人類絶滅禹之施功有不必竟乎地球之上者故就帝都近處四面治之約略得數千里而畫其疆域仍名之日九州大抵彼時九州之外人物不生泰西考古諸書言最遠之事皆在中國善舜之間此可證也自此不復再生神禹於是禹定九州之外不通中國越三代二千年始有力能自通者中外交涉蠻狄相尋昔之蒙昧荒遠者漸賓上國而其間德化力服義欵利交盛衰强弱之形賓主臣奴之迹參互錯綜積世嬗連而中國幅員乃非九州所能限然考其地仍在禹貢要荒以外不過一統之朝威權得行而巳非眞大也若夫趙宋全盛之世棄置燕雲則更開中國歴代相傳之地而亦失之其規模倍狹於前厥後遼金繼起坐失中原南渡偏安稱降元祖未始非不取燕雲自貽之戚然天意有屬將舉中國之局而一擴之卽欲强取勢亦不能也元代旣興然後幅員之長超軼前古盖元跡遼金之後進取中原東北固無餘地渡江逼宋直走崖州於是南面又盡於海其本國風俗多尙騎射又産名馬精兵健將習於塞外戰爭沙漠之中横厲無敵乘全盛之勢以大造於西北羶回部落所至迎降輾戰而南奄有印度南洋羣島悉人包羅假如子孫之世饗國長久内亂不生奉世祖之威靈即西盡天方北及冰海何難之有可惜者六法未善有創無因政尙煩苛致亂而速亡耳試思印度乃佛氏所産喇嘛之教傳染北方蒙古以爲國俗乃自撤馬兒罕分藩駙馬遂爲天方之摩哈麥黨所移　通國盡變羶腥尙望其成亞洲之一統耶顧亞洲雖不一統而一統之勢不得不稱盛乎元明帝起自布衣以南收北勢處其逆順帝北歸代長沙漠終明之世猶爲邊患於是明又汲汲於備邊而中外之界復嚴西番回藏偶通職貢不列版圖洎乎將衰文臣泄　武將驕恣無復遠謀寖成積弱甚而印度五王僅存守府南番島族不拜王靈啓門户而撤籓籬猶嗟訝駴歎不知西洋何國所踞何地噫嘻可恥而亦可憐矣惟能封琉球字高麗增東海之藩而遏强倭之宼則論者以爲差强人意焉若夫本朝發祥於滿洲其運會無異元代故武功所及可以包括北方而順勢以收回藏康雍之世遠過至元大德矣然承前明之弊西域界限不得越雪山南洋朝貢不能致島酋第視前明爲過之所以然者英之踞印度無間可乘而南洋爲歐人分佔營建埔頭藉通東道至本朝巳百餘年爭之不得徒召外侮且失自前朝於國體亦無大損二百年來縱有　　然大局巳定通商諸國維持公法約章斤斤共守轉得晏然無事此固列聖貽謀之遠而老成謀國者不敢輕啓釁端之效也世運迭變又不能前知此後中外相代富强萬一能如元世之恢拓抑進而合亞洲爲一統且推而至於四洲大一統豈非神農復御世歟特以言今日之幅員固宜讓元代以獨尊矣或謂今之南洋田度旣有元世規模卽爲中國舊物譬如宋之燕雲宋之不取謂其失自石晉不必臺意爭之孰知百年之中遼金之禍接踵而起今南洋印度亦云失自前明不必臺意爭之安知將來不又有如遼金之禍者法越之事乃其先機而况垂涎者不止一國西藏暹緬處處與强隣接壤不此之慮將至於欲慮而不能顧余以爲爭南洋印度以衞諸藩勢巳無及而爭諸瀋以衞邊界時尙可爲居今日而言復古則大而無當非識時務者之所爲難其所難不如急其所急畫紅河以和法人猶爲策之後者而或者天心攸　世運可回前事不必爲後事之師而後車果不合前車之轍是則私衷所稱願而不之敢知也 
[本館接産電音]  
　　昨由通州電局專發電音到本館有四月十六日論旨三道敬謹譯登○四月十六日奉　上論御史吳峋奏編修王濓及朱一新等呈遞章奏掌院學士有意阻遏一摺着靈桂明白回奏欽此同日奉旨青州副都統着海英署理欽此同日奉旨黑龍江副都統着成慶補授欽此 
[和局傳聞]  
　　昨得天津西友來信云法兵船主福尼兒於華歴十二日到津旋與李傳相而商和局條欵聞所議两皆在理其勢或可言歸於好惟所議各節外人尙未詳悉耳又上海華人昨亦相傳得有津電謂議和各條昀巳言定矣昨晚又接本館在京訪事人專發電信云風聞法越巳有和議由前法欽差寳海到天津與李傳相商議如肯將越南全境統歸法國管轄庶可不賠還兵費限十六日到京請旨定奪嗣聞奉旨不准仍着李傳相全權辦理云云據此則與前二說小有參差姑並録之以觀其後 
[京師郵傳]  
　　本月初四日内閣奉上論二品日戴　用翰林院侍講詐景澄着充出使大法國大德國并大 
 
 

Page 2

 
 
義大和大奥三國欽差大臣未到任以前出使大法國欽差大臣着李鳳苞蒹署欽比巳於初七日由總理衙門照會駐京各國欽使矣按許星使浙江嘉興府人前曾簡授駐系日本欽差大臣旋以丁艱中止今重膺巽命遠使歐西更值法越搆兵和戰未定之秋全賴星使折衝樽俎以副朝廷之倚畀想此次卑軺涖止定能敦隣誼而示國威也○駐京各國欽差節署向皆在頭門房　正中竪立木杆懸本國旗幟獨法蘭西署現忽在院内建樹高竿上綴大旗殆欲樂異於他國乎○英欽吏巴君史思聞巳由朝鮮而抵天津約望日前後行旌可至都中也○日前王大臣先後在總理衙門内閣遵旨會議機要此巳列報兹傳得主和主戰者各半前日召左侯相晉京或亦欲面問機宜也○閻丹初大司農自掌部務以來儉約自持部中積習爲之一變卽軍機六堂早點向歸蘇拉備辦每堂日須錢十千現經大司農飭蘇拉停辦令隨帶家丁各白持錢購燒餅麻花等携人直廬團坐點飢此亦足見儉德之一端也 
[九江電音]  
　　昨得九江友發電音來館云九江新茶於十三日開盤至十五日止計怡和德興天裕三洋行共買進一萬箱裝寄漢口云至本報昨登之潯茶電信實係漢茶電信因漢口尙未設立電桿本館曾　漢友如遇有要件卽由輪船寄九江再由九江友人發電寄申前晚繙譯電信時見自九江發來遂致誤會今特正之又接漢口信知載茶大火船巳於十四日駛到一雙矣 
[宵小繁多]  
　　日本來信言近來日本各海口生意均覺清淡貧民失業者多故皆習爲小竊扒手等類而鐵路中間此輩尤多亦有鑽穴踰墻狗倫鼠竊者是皆商務疲敝之所致也 
[韓城近聞]  
　　朝鮮仁川港西四月一號來信稱該港自去年十一月間朝廷廢鑄新五文銅錢以來我商人運到銅鉛不能銷售内地市價日落終不免大受損耗所在堆積甚多至洋貨疋頭生意因内外稅課較之從前頓增一成三分之費則貨價不能不抬由是少有受主且近來西洋中國等商人運來亦不免虧本其砂金及則項出口貨物内地市價旣巳加昂而辦出口者成色大减各商無不爲喚奈何查各物之所以頓漲至三四成者盖高廷之鑄新錢所致且從我國進口各貨因稅增之故而價亦漲愈形竭蹶因民情倫閑素慣懶惰性成出産從而减少價復高貴在各外國人初以爲新開口岸或兾得以僥倖是以紛至沓來觀目下情形不但滯其地者日食爲難而且歸賢無者以致公廨之控欠詞訟不勝其煩甚至有一元短欠具詞求追者甚多卽此巳見貿易景况之一斑又言該港雖中日两國各立租界然日本租界中尙有所謂　造房屋究其實亦不過攺修翻造而巳在中國租界只借士人屋宇開店洋布疋頭等類商人皆直進王京買賣稅關之服役者皆係西洋人估　每多失當商人職是益苦即以日本裝來屣履等類一件而言必須逐一過點稅課苦不堪言餘可類推且日本商人大半不諳外國商情殊多不便也近來國中亦有製造各物以供外國人之用者如以烟葉做卷烟及釀各種酒均設公司創辦雖竭力留心無如烟葉咸帶臭氣不能適口卽酒類皆用顔料以作色且和甘味以雜之寔不堪飲但價亦不廉故買者少惟養蠶一事頗爲盡力今春由中國運來桑苗數萬株分植各所至金銀礦山亟謀開掘奈乏資本恐有中止之勢也 
[粤省近事]  
　　東門城口亦云目房三十餘間安放開花砲三門其砲長有三丈抬出城外時用五十餘人始能移動亦拆之房屋本係官　　　　　　　　只可自將磚　運去各户安居巳久一旦遷移不免有失所之歎也○招安地匪成軍刻巳有五百餘人駐紥東門城基外每日在較塲練習洋鎗各人雖稱勇敢然中靶者殊少有一人两槍均中紅心鄭鎭軍大加賞賚卽拔補把總○初七晚毡拿火船由香港到省有某客携同小子搭船在船飽食酒肉左右游行似有投水之意船主乃閉之在房迨夜半忽聞此小子喊救船主入房察看見用刀自砍咽喉急以藥救治尙有生氣隨請船士搭客騐明俟抵岸舁往醫院調治一面招其親人來領究未知因何事也○月初以來風灾疉見初六日東較塲忽又狂風驟起拔去松樹三株各馬亂奔踏傷四人一人斃命初七日有某甲十餘人雇船往横江看戯行至白鵝潭遭風沈覆慶生者　船家三人餘皆問諸水濱初八日天色清明小北門外忽　　交加打死耕牛一頭繼而風伯隨至禾草盡偃道上行人均俯伏地下不敢行立○西江水勢盛漲肇慶府各属多被水淹凡由省上駛船隻甚爲危險初三日有一貨船行至河口水勢洶湧船被冲溺搭客中僅三人登岸初五日某委員運軍裝往廣西梧州至初九日尙未到肇聞行一丈轉退數丈後又回省禀請用小火船拖運云○初十日省中喧傳香港於初九日四點鐘龍氣經過上中下環一掃而空人口十死其七各家聞之無不憂形於色徧處查訪有一老嫗沿途號哭謂我子在香港貿易而昨日港中遭風想巳壓死矣初十日適值两人禮拜無船來往各行商因打電信查問始知並無是事然自朝至暮謡傳巳紛紛矣 
[粤垣官報]  
　　初三日新選始興縣劉煥禀到京來新寗縣丞鄭濤禀辭赴任初四日補用縣曹福燕禀到由江蘇來補用道王禀知委辦機噐局試用道蔣禀知委辦團防局初五日補用同知羅家煦禀稍韶州西厘廠差新選三水司張作洪禀到京夾從九品米光煦服闋回初六日候補縣茹慶銓禀知回籍守制三水縣丞李潤禀辭赴任初七日候補同知葉樹晉禀知委兼辦南雄州捐輸通判鄭敦善補用縣張璿俱禀知委辦南海番禺城人外捐輸初八日調署曲江縣張文翰稟辭赴任卸花縣事徐多鉁禀到試用府吳尙恭禀辭回籍守制同知朱陶楷禀知委兼理大角炮台支應事務從九品成瑞禀到服闋回初九日新會縣彭君榖禀知坐辦厘務局新任藩憲龔方伯禀初十日在鹽務公所援印補用縣張廣權稟到由金鰲厘廠交代回初十日佛　廰司獄缺王文溶謝委永安典史孔慶鑲三水司張作洪禀辭赴仕 
[求雨奇聞]  
　　胡文忠公任貴東道時口授嚴伯雅太守錫康求雨奇方太守時官貴州荔波令與文忠最稱投契者兹特將方録左擇壬癸日設壇在大堂西北隅挖一尺深方坑一　用新瓦四塊立在坑内然後用大蝦蟆一個以黄紙裁成兒方一寸五方用硃砂寫火字四十九個於紙上塡人蝦墓口内將蝦墓放八坑内卽將瓦四面圍住上面再蓋一瓦將土掩　用淨漆方桌一張安放坑日供一牌位上寫四海九江八河龍王之神位早晚上香行禮三日必獲甘霖以上係傳者所述并稱近時某大官巳有行之者果獲奇騐固嘱登報竊思雨　旱潦冥冥中自有主宰之權古聖王禱雨新晴不過修人事以仰答天心安有一癩蝦蟇而可挽回蒼昊乎術士之言蒙不敢信 
[被告訴]  
　　前報屢列江寍縣鄭祫泰莊倒空官欵追及李經文所欠該莊銀一萬餘两收人外禁等情　在李兄紹周由京回南奔赴縣案適賈明府大堂收呈觀者甚衆據訴李爲織造經書時值同治初年内府傳辦大昏需用物件所領工料銀两盡　該莊李兄弟均少年揮霍不善經紀存銀利息以及銀色平餘從未向鄭算過鄭店發跡未始不叨其益迨光緒四五年李以事致訟早與鄭店無在來而鄭現欠官欵六萬餘两乃去年江安粮道辦米之銀前後相距　八年如李果欠鄭如此巨欵何以數年並未追索直至倒　以浪帳抵官項乎且李被外禁鄭則僅押捕衙出八自由殊不可解李　堅請明府將鄭收禁方始心服明府婉言謝之現聞巳控蕃憲批未仰候提案核辦云以上係寗友函述不日憲訊再詢其詳 
[兵船回滬]  
　　英國兵船名湛比恩者停泊浦江前曾駛往他處節經列報兹悉該兵船前日午後復回本埠仍在浦中停泊矣 
 
 

Page 3

 
 
[新加差額]  
　　英會番公廨皂班差役初由陳太守請縣撥移十名試辦未幾由太守斥革幾名另召幾名共有十二名輪班值日卽爲定額自黄太守接任以來加充三名昨聞又有紹興人潘并接充是役則巳增至十六名矣 
[治地備操]  
　　前報　虹口團練擬設局於三官堂一節兹悉三官堂實係厚仁堂分局不能攺設團局故擇裏虹口之荒地一方雇工塡平以備練勇將來操演之所云 
[棄舊繼新]  
　　川沙鄉人揭福春向在虹口某四人家爲大菜司務與某洋行内之傭婦某氏私識有年近因該氏又與某行洋東住宅内之廚司相識未免棄舊隣新將楊視同陌路楊憤極向婦索還物件致相爭論某氏卽唆洋東出面赴英公堂控究上禮拜六由捕房飭包探持黄太守憲牌將楊拘八老巡捕房管押矣 
[流氓拔妓]  
　　近來租界之中流氓愈多動輒糾黨械門且有至花烟館搶拔妓女者前晚上燈後有江北流氓一二十人在新街東弄内搶一妓人曫喧譁適巡捕來拘住一人并將妓管押候訊 
[不堪回首]  
　　租界之中東洋車多矣推東洋車者亦至苦矣雖然此其人豈生而爲車夫哉前日有蘇人某甲在英租界石路中喚東洋車往小東門車夫聞聲推車上前爭攬生意甲熟視在前之一車夫似曾相識微露驚訝之狀車夫亦羞縮而去盖該車夫本係佐雜人員曾在蘇省歴任巡檢士簿甲曾在其署中當差去蘇纔四五年不知某佐雜之流落至此也甲後在寳善街某烟舘告其同鄉人或曰我等居上海久習見顯宦之子孫富商之後裔及洋行買辨或識西語西文失勢而流爲東洋車夫者不知凡幾豈僅某佐雜而巳哉 
[屍親投訴]  
　　昨報屍骸無着一節前日經將明府訊據邵小春供稱寍波舟山人我兄邵大春在滬經王梅生薦至其也愛處華泊可夾板船爲大菜司務詎前日接十來信稱我兄被洋人毆打落河身死故卽同兄岳母鮑李氏來滬屍身現尙無着求恩伸　鮑李氏供略同明府質之王梅生供稱邵大春於十二日在該船　牛肉排因爲時略遲大副洋人名晏而能於八點鐘連催數次尙未燒熟洋人卽將邵　用之鐵鉗毆傷邵之頭而流血邵卽欲歇業上岸尖人恐其赴英刑司署控告故不許其上岸至十點鐘洋人又毆　無從躲避情急跳至　船失足落河身死我見之當卽喊救詎該洋人不許　援以致屍身汆開不能榜着我卽赴英刑司署控告曾傳該洋人訊問一面發信赴寗等語明府仍着邵小春等赶緊打橯屍身一面照　英領　將該船扣留俟　獲屍身後再行核辦並聞邵大春落河之時身穿白洋布短衫監洋布照衫藍洋布單褲秃頭赤　其面前缺門牙一個 
[叔姪爭産]  
　　石大毛投上海縣控叔　石三寳圖呑祖父遺産有土豪顧蘭亭唆使求請究追等情昨經蔣明府訊據石大毛供稱居念五保三圖頭　街祖父石桂生遺子四人我父爲長但伯仲季均相繼早故惟叔父三寳在故祖遺産業皆婦三寳經理現在我　二房兄弟均巳成家應將祖産瓜分兹因工部局築馬路之　價被三寳獨吞我央親族地保理觀三寳反聽顧蘭亭唆使將房産一樣覇吞爲此繪圖呈閱求恩究追明府質之石三寳供稱我弟兄四人早巳分炊現有産業皆我獨買明府問爾早分祖産可有分據答稱無之明府問親族孟福田石富泉等供稱石三寳之祖産確示分撥前與地保理處三寳一味圖吞故不能調停明府問三圖地保馮錫昌供稱石大毛因與石三寳爭産曾扭至巡捕房捕頭訽係家務故　我與親族理處該地保指圖與明府閱看謂照　分撥因三寳執意不允石大毛始來控追明　謂照該地保所指勾分家産尙稱半允何石三寳抗不分給顯有聽唆覇吞情事本應究處姑念尊長仍着該地保與親族秉公理處毋許偏袒明府以顧蘭亭唆使串吞事非無因申斥數盡俟該地保等禀覆後再行核斷 
[法界公堂瑣案]  
　　昨日一老者投案遞禀太守見禀上係沈句氏具名大將言在租界開花烟館度日現有妓女因病身死恐後有轇轕特請備案翁太守問汝是何名字沈包氏是何人答稱我名沈二沈包氏卽我妻太守謂將人賣娼死後尙來備案實屬混悵當卽叱退不准前報　教塲玉器夥林南林在東洋車上遺失洋二百元一案　两次追到洋一百七十九百給領銅洋十四元暫留捕房外尙洋七元而徐盧榮徐步香郭克言沈仁　等均押捕房昨據原告林南林投案禀請免究翁太守謂徐盧榮等情尙可原郭沈两人見財把巳殊屬不合尙敢掉銅洋十四元亟應查究郭克言稱銅洋係沈仁和所掉沈仁和初仍狡賴嗣稱求限三天出外交洋太守卽將徐步香釋出令其通信與沈郭两家覓保前來到期繳洋 
[節酒移助來啓照登]  
　　今奉到本埠北巿楊益記洋貨實號内衆友來夾函述及四月十一日立夏佳節常年號　東翁備席請衆友團叙暢飲以聨賓主之歡衆友每讀申報垂愈直東两省灾黎諸君代募賑　因巿道之衰勸募維艱若不挽回補救勢必坐以待斃稟商東翁節省一席之費交來洋五元移助賑　明知杯水車薪無補於事現届端節將近小號衆友仍禀商東翁移助想在滬各寳號均有節酒慶賞　陽佳節再有五月十三日恭　關帝聖誕各客帮大會館敬演神戯共祝千秋各客號清音晏侍散福酒筵以答神庥竊思两省數百萬哀鴻嗷嗷待哺被水之區今年春熟一無收成必須接濟到秋熟方可救人數澈叩托抄登申報奉告在滬各帮大會館大商董大寳號質諸高明可否俯如所請目前救急籌賑中之一大助也端陽節酒武聖誔期彩　两期統行移助捐者惠而不費領賑者恩仝再造届期咸集同人清香虔祀明德維馨神亦來歆如此誠心移助上天好生之德厚報捷於影響陰功浩大神目如電光前裕後造福無窮今承楊益記號友光臨敝會館　諄嘱托不得不代達仁懷衆志伸誠卽請慈鑒[  上海北市絲業會館籌賑公所施善昌少欽氏謹告]  
[贈伶人小金翠戯索夢畹和]  
　　玲瓏骨節妙年華碧玉而今定破瓜似此腰支原是柳果然顔色勝如花新聲拚與絃裂嬌態偏將摺扇遮笑我平生工膩語男兒當作女兒誇[  蘇州太癡生高悞軒草]  
[戯和太痴生贈伶人小金翠詩]  
　　縞游如夢復如雲小閣呼燈夜乍分金谷羣芳乘月訪翠翹舊曲隔花聞愁邊擫笛調瓊尺醉後題詩寫練裙知否蘇州狂刺史柔賜惱亂半因君[  夢畹生草]  
[贈小歌兒戯索夢畹和]  
　　月裏丰姿畫不成鳳蓮山下見卿卿見其演鳳蓮山一劇變爲嬌女眞殊色使作才人定得名托業竟賤無賴子喬妝最是可憐生笑余空占樱桃艶姓字何曾問一聲[  太痴生高悞軒草]  
[戯和太痴生贈小歌兒詩]  
　　水晶簾下語么絃惨緑丰裁止綺年霞帊留香春有迹瓊枝照艶月初圓得成胡蝶應同夢便喚櫻桃亦可憐何事鳳蓮山下路重來無復而面如蓮[  夢畹生草]  
[八聲甘洲贈藜牀舊主]  
　　　年來蹝迹等萍蓬東風苦淹留看春申江上花天酒地消遣春秋舉目繁華如夢處處易生愁惟有故人意如水長流聞說薰香荀令見零針斷線還怕登樓何况吳門桑梓縞　久相投記重逢流連詩酒話生平同此感遨游藜床上夜深談笑風雨颼飀[  悵花弔酒詞人蘇州太痴生倚聲]  
 
 

Page 4

 
 
[揚鎭沙洲春賑户口錢數清單]  
　　丹徒縣界○棗核汀一百六十八户大三百四十四名小二百五十八名放錢一百八十九千二百文另恤極負錢九千九百二十文　生洲 
東南西北沙八百二十四户大一千二十三口小八百三十六口放錢五百七十六千四百文另恤三十五千四百文丹徒鎭七十六户大一百二十三口小一百十八口放錢七十二千八百文另恤五千四百文荷花池六十九户大九十九口小九十三口放錢五十八千二百文另恤四千九百四十文補東漕圩一百八十五户大二百二十七口小二百七口放錢一百三十二千二百文另恤八千六百五十文接興洲一百二十四户大二百四十八口小一百八十二口放錢一百三十五千六百文另恤五千九百文細民洲七十二户大一百一口小八十五口放錢五十七千四伯文另恤三千五伯文寳晉中沙一伯五十六户大二百二十七口小二百四口放錢一百三十一千六百文另恤七千九百文永安洲上叚四十九户大七十八口小六十口放錢四十三千二伯文另恤五千二伯文永安洲下叚七十七户大九十一口小六十口放錢四十八千四伯文另恤三千七伯五十文接界洲七十七户大一伯十七口小九十三口放錢六十五千四百文另恤四千六百文黄泥洲一百六十七户大三百十七口二百九十七口放錢一伯八十六千二伯文另恤七千五伯文永固邊一伯九户大一伯六十五口小一伯七十二口放錢一伯千四伯文另恤六千三伯文補業洲二伯三十二户大四伯二十八口小四伯十六口放錢二伯五十四千四伯文另恤九千七伯文營民圖五伯九十八户大一千三十六口小六伯七十六口放錢五伯四十九千六伯文另恤十一千二伯文沙腰河西各村二千一伯九十一户大三千四百十口小一千九伯六十九口放錢八伯七十八千九伯文另恤十六千五伯文武家橋七百二十四户大一千一百四十九口小七百四十九口放錢三百四千七百文另恤十千五百文大路鎭六百九十七户大九百六十二口小八百三十二口放錢二百七十五千六百文另恤九千二百文寳晋洲中叚九十六户大一百二口小九十口放錢一百十七千六百文此洲冬賑未報春賑併報另恤六千四百文續補樂生洲東南西北沙四百四户大五百四十六口小四百三十四口放錢三百五千二百文續補還補沙二十一户大二十二口小二十三口放錢十三千四百文○丹陽縣界○大墩子洲四十六户大八十九口小七十九口放錢五十一千四百文另恤三千五百文輪船沙七十七户大一百四十七口小一百四十一口放錢八十七千文另恤四千九百文蔣家少三百八十户大八百九十五口小六百八十一口放錢四百九十四千二百文另恤十一千七百文五六沙三日九户大六百五十四口小五百二十口放錢三百六十五千六百文另恤九千四百跨襠沙九十一户大一百四十六口小一百四十五口放錢八十七千四百文另恤六千一百文團洲外沙六百五十九户大一千二十一口小一千十口放錢六百十千四百文另恤十二千八百文團洲二百四十九户大四百三十四口小三百四十七口放錢二百四十三千文另恤二千三日三十文[  此稿未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年四月十一日京報全録]  
　　宮門抄○接録前稿○大臣福等奏拿獲盜犯請旨交部番辦摺千○陜督譚奏揀補守備摺子○四月十一日工部鴻臚寺正藍旗值日無引見○果勒敏假滿請安○瑞聨請假二十日○吉　續假十日○張佩綸請假五日○召見軍機○○接録前稿○駱張氏始則聽從駱基賢誘騙　潤寳過繼爲女一任駱基賢姦　圖佔不爲勸阻繼又藉口以張潤寳不孝打駡凌　迨駱基賢揑據誣控提省審實照例擬辦之後復的冒稱職婦出名揑情京控至案復又刁狡不承亦屬始終同惡相齊應請於駱基賢本　滿流上哉一等擬杖一百徒三年照例納贖追銀册報賴具勳犯案擬徒减杖勤令回籍潛至上海逗遛番弄刀律兹於駱基賢逼姦寄女涉公先邀張錦仁關說煽誘並爲駱基賢攺揑婚據得賄删攺親供幾至顚倒是非脫人重罪實屬譸張爲幻刁訟險詐亦請如原擬應照積貫訟棍依棍徒生事擾書例曲發雲貴两廣極邊烟瘴充軍例擬發雲貴两廣極邊充軍到配杖一百折責安置事犯到官雖在光緒七年五月十四日欽奉恩旨以前情罪較重應請不准减等張錦智當張潤寳訴說被駱基賢逼姦之後勸令隱忍明爲寄女　卽爲妾雖訊因碍情畏勢有關顔面所致而其　忍　頇致駱基賢駱張氏有所藉口殊靈不合應請酌照不應重杖八十律擬杖八十書在恩詔以前應請援免張唐氏係女流無知業巳罪坐其夫應請免議巳革江蘇候補道李振玉年近七旬雖訊無圖娶張閏寳爲妾從中　阻亦無拜門情託情弊但當張錦仁等求爲照應不知遠嫌並說如實係姦佔寄女我可管顧又任陳傳貴經手代張錦智　次抵借銀洋據供先不知情事後查悉亦難盡信業巳革職應母庸議王壬泉王潘氏並　爲媒因係駱基賢揑寫名字拖累巳久應請與經借銀錢現俱歸償尙無不合之陳傅貴一併省釋安業張幼濤卽張驥德聽從送攺親供前巳議擬革役毋庸重科並免提質張閠寳給其兄張錦智領回另行擇配假據案結塗銷張錦智次女庚帖及駱家聘物先巳在縣呈明退婚並退聘物駱基賢巳具領附卷亦毋庸義張錦仁駱基賢服毒自盡看役人等訊無凌虐情弊惟疎忽之　難辭由縣提訊責懲具報患病提禁發交看管失察駱基賢服毒之工寗縣典史飭取職名照例　處張錦仁駱基賢各屍棺飭縣給屬領理是否允恊備録供招咨部外所有審明擬結緣由理合恭摺具奏伏乞皇太后皇上聖鑒敕部核覆施行謹奏軍機大臣奉旨刑部議奏欽此○○奴才宗室福錕等謹奏爲拿獲結夥持械搶劫　贓拒傷事主明火盜犯請旨交部審辦事　左營叅將廖承恩等督率守備王瀛李振祜千總魏福曾崇蔭把總馬殿甲候補外委劉得珍等會同正指揮魯壽陽等在朝陽門外紅墻廟黄河米店　皮廠及境外西山羅侯嶺各等處地方將結伙寺械搶劫多贓拒傷事　明火盜犯劉二卽劉柱兒又名劉剴等十七名　獲起獲現贓賊具等物傳同事主張永福崔郭氏張鵬翎一併解送前來奴才等督飭司員詳加審訊據劉二　劉柱兒又名劉剴供認本年正月二十三日夜伊與陳六卽傳六十兒邵四邵六五兒由郭家會齊分持器械同往八王爺坆地方由一家後擔墻挖窟進屋用火摺照亮事主篤覺减懹陳六用刀嚇禁隨用刀背將事主拒傷搶去衣服錫噐棉被等初一次又於是月二十八日伊路遇陳六郝二張二朱二吳二常德並郝二之師傳簍子頭黄大及與黄大推小豆之李大曹二董二周二和尙各道貧難商同搶劫郝二引伊等拜黄大爲師借打粮封飯爲名遮奄形跡約定如得贓物黄大坐分一股卽於次日夜伊與郝二張一吳二常德分持器械同往朝陽門外獐鹿房地方開啓一家街門一擁八院事主　壤張二等抛磚事　情急用瓦將張二頭上岔傷伊等齊用水楷將事主頭顱打傷伊同郝二踹開西廂房門進屋用火摺照亮常德在院接贓郝二用刀赫禁　主但用棉被將婦人蒙蓋不准聲張隨用刀將箱櫃劈開搶去衣服首飾現錢等物一次又於二月初二日夜伊與陳六張六張二郝二朱二吳二常德邵四又約得黄麻子分持器械同往朝陽門外石路迤北地方跳進一家院内開啓街門伊等進院點着高香照亮邵四等把守街門張二等上房瞭望伊與郝二朱二等將正房東間窓户玻璃砸碎進屋正欲搜搶贓物隨有彼處隣佑前來救護伊等出院奪得事主花槍向鄰佑威嚇詐稱欲放洋槍將隣佑等嚇散復又進屋將箱匱劈開搶出衣服首飾銀两等物一次並將搶得紋銀一包約重五六十两暗藏懷内背着衆人交與連二找處寄存其餘所得贓物均隨詩當賣錢文並易銀两俵分花用未賣之贓交與黄大在小車簍内收藏連賊具等件一併搜出解案至常德等逃往何處伊不知情鄭二卽郝六張二卽張順兒陳六卽傳六十兒吳二卽盧三均供認各伙劫二次朱二卽朱長有供認事後分贓一次伙同搶劫一次黄麻子　四卽邵連又名邵清邵六五兒均供忍各伙劫一次連二卽連慶供係正白旗滿洲祥瑞佐領下馬甲因貧同伊妻劉安氏前夫之子劉二卽劉柱兒並陳六卽傳六十兒在各處乞討本年正月間伊與劉二等在通州路遇郝二等並簍之頭黄大商同以討飯爲名乘間他們同往搶劫伊隨進城關銀子後在安定門外遇見郝二等定於初四日令伊在東安門外匯豐軒等至期劉二交給伊紋銀一包約重五六十两令其覓地寄存當卽找得伊妹丈花清布並未告知搶劫揑稱檢拾銀两一包囑其寄存又劉二交伊烟壼繳指當票一張現被起獲黄大供係直隷文安縣人在各處打野盤乞討度日本年正月二十八日伊在通州路　郝二陳六劉二等商量搶劫令伊收存贓物賊具伊隨用小車上載蓆簍令李　等推拉作爲逃荒形跡於次日由通州至朝陽門外石路旁一墳地住歇是夜劉二等搶來藍布單褲等物均放在伊小車簍　内收存其餘贓物吳二等當賣得錢分給伊與推車之李大曹二郝二王二使用又於二月初二日陳六約同劉二等往朝陽門外搶劫令伊等推著小車光在京西等候會齊初四日郝二等搶刼回來又給伊等錢交使用餘贓仍存在伊小車簍子内不料被官人訪知將伊等拿獲連現贓賊具一併起獲解案李大曹二均供與黄大推　小車曾知黄大徒弟郝二等在外搶劫得贓當錢分給伊等使用董二供舉黄大同　乞討周二和尙供伊受雇與黄大帮拉小車邵寛供係邵四之堂弟黄輩兒供係黄麻子之胞兄均供並無夥同陳六等搶劫情事傳訊花清布供係鑲白旗滿洲步軍校曾於光紹二年憑媒娶得馬甲連二卽連慶之堂妹爲妻過門後與連二並不來往本年正月間伊妻曾向連二之胞弟連三口角分爭因有挾隙不意連二因搶动犯案挾嫌誣賴存過他的銀两今蒙傳訊實未存伊銀两如虚情甘認事主張永福供在朝陽門外八王爺墳地方居住糊銀錠爲生本年正月二十三日夜被賊用刀背將伊脊背打傷搶去錫器等物因不懂報官並未呈報崔郭氏供在朝陽門外獐鹿房地方居住本年正月二十九日夜被賊將伊伯父崔大頭上打傷並用刀背戕伊脊　打傷搶去衣食等物嗣經傷愈補行呈報張鵬翎供在朝陽門外八　莊紅墻廟地方居住本年二月初一日夜被賊搶去衣物多件隨開寫失單呈報在案今經獲賊傳伊等認贓具領各等供查劉二卽劉柱兒又名劉曲胆敢結夥持械迭次搶刦郝二卽郝六張二即張順兒陳六卽傳六十兒吳二卽盧三朱二卽朱長有黄麻子邵四卽邵連又名　清邵六五兒聽從糾約夥同刦掠均屬藐視刑章愍不畏法黄大璠裝乞王代賊窩贓又復煽惑夥黨拜師結關坐分贓物尤屬形蹤詭譎連二郎連慶身充馬甲輒致代爲盜犯劉二存贓並李大等僅認與黄大推拉小車分過錢文蕙二等供未同夥行刼各情均應確究再步軍校花清布據連二供稱曾將銀两交伊收存並未告知係搶开之物訊據花清布供稱並無收伊銀两之事與連二係屬姻親向無往來因有口角之隙挾嫌誣扳是否屬實亟應一併嚴切究訊除事主張永　崔郭氏張鵬翎均行取保與巳經在營交贓因病未能到案之買贓人莊大郭李氏並步軍校花清布俱聽候刑部傳質外相應請旨將劉二卽劉柱兒又名劉卽郝二卽郝六張二卽張順兒陳六卽傳六十兒吳二卽盧三朱二卽朱長有黄麻子邵四卽邵連又名邵清邵六五兒連二卽連慶黄大李大曹二董二周二和尙邵寛黄輩兒連事主原報失單並賊具刀鞭等件曁未領贓物交刑部審明辦理未獲之常德仍飭嚴緝獲日補送　案至原拿此案之員弁等均能不分　域跟蹤跴訪將此結夥持械肆行搶劫拒傷事主盜犯設法弋獲多名洵屬緝捕奮勉未便没其微勞可否俟刑部定案時聲明請旨擇尤重予鼓勵之處出自皇太后皇上渝格恩施爲此謹奏請旨奉旨巳録○○頭品頂戴陜甘總督臣譚鍾麟跪奏爲揀員借補守備要缺以裨鶯　恭摺仰祈聖鑒事竊照火西延綏鎭属波羅營守備姜夢熊病故遺缺據延綏鎭總兵譚仁苦呈　揀選得花翎留陜甘儘先補用副將謝東海年力精壯　事精詳堪以借補造員歴册呈請酌補前來臣杳留甘儘先補用副將謝東海年富力强辦事　奮以之借補可期勝任合無仰懇天恩俯准以謝東海借補以資得力如蒙俞允俟接准部覆再行給咨　部引見以符定制除該員履歴清册隨摺送部外謹會同陜西固原提督臣　正綰合詞恭摺具奏伏乞皇太后皇上聖鑒訓示施行謹奏軍檄大臣奉旨兵部議奏欽此 
 
