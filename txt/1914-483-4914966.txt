# 1914 - 483 - 4914966

 

Page 1

 
 
遊記 
[羗海雜誌（四十四）（生入）]  
　　物產榖種無一不宜林木層層排列如梭齒巴燕峽前後行三十餘里皆在陰翳之中果品有李有棗察哈俄博鑛苗最旺現有大通民人開挖煤質極佳已銷至蘭州一带畜牧以牛種爲最富之產每年丹城牛市推羣科灘產午爲上工業則皮毛以外以黑毛氈爲良 
　　天氣四時氣候悉同内地靑海西南各處冬初已如嚴冬此處恰如初冬時候山間瘴氣亦薄近海處惟患海風然層巒屏障風威亦不過烈也 
　　人民本旗民祇一百七八十户耕牧爲業漢人投之者近二千人又西番數十户耕田爲業 
　　湟水發源有二支一在東科寺南境大雪山蒙古名哈拉烏蘇東北流合日月溝白水河至藥水塘名藥水河又北流入丹噶爾界名南河是爲湟水之南源其一卽在羣科灘胡吉台秀尕山中蒙古亦名哈拉烏蘇東北流合楊家河東流入丹噶爾界名西河是爲湟水之西源兩水會合於丹噶爾城外而水勢始大又東入石硤即十三洲志所云湟水東經戎硤口是也入硤後受藍占巴響河 
　　水過闇門硤至西寜界名西寗河又名西川河元圖經云湟水出祁連山下東流千餘里合浩亹河（即大通河）又東入蘭州西境合洮水入黄今按湟水西源至祁連山中隔浩亹河相距六百餘里且湟水在黄河北洮水在黄河南必無相合之勢其說已誤括地志云湟水一名樂都水來自牛心堆經四望山陽東至允吾入河今按牛心堆即西寗城南之南川四望山在西寧東百里即隋志所云土樓山湟水經其陽是也樂都地名一名洛都又名雊都在西寗東北漢趙充國夜引兵自四望陿上至洛都是也是樂都牛心堆四望山三者皆在西寗之東禾言及湟水之源一統志云湟水今不經見西寗城北北山之陰有蘇木連河疑即湟水其說祇作一疑問今按西寗　志蘇木連河確在城北然北之陰河渠參列規模皆小蘇木連故道不可得辨惟漢志所載臨羗西北塞外有西王母石室仙海鹽池則湟水所出其說頗似所謂仙海鹽池者即靑海也靑海東岸有熱水河蒙名卡裹蓋冷水河蒙名哈立蒸其流皆入於海舊志稱熱水冷水原與湟水合流則漢志湟水源出仙海鹽池之說或有可據 
　　又湟水西寧河實止一水古時無西寗河之名後人分湟水西寗爲二不知所據何說顧氏祖禹略於湟水而詳於西寗河其云湟水在西寗衞北未曾確指其源其云西寗河在衞城北百步源出熱水山北流五百里經伯顏川（即西川）又合那孩川（卽南川）流五百里入黄河今據其說西寗河源流與湟水正相符合熱水山蒙名卡裏蓋山在靑海濱係海岸十三峯之一即今湟水西源之上流湟水至西寗界名西寗河又名西川河此外西寗境内無别部巨流大通之長寗川源流又絶不相合則湟水西寗二者實同水異名無疑義也 
　　時已冬臘海氷合後島番傾巢東來靑海長官來文云據蒙古盟長報稱海番上岸辦糧途中被刦者日有數起請添兵駐要路保護因着余分兵兼顧查海番上岸地點多於海亭子東過察漢城入日月山而至丹城或於羣科灘東入巴燕峽而至丹城此二路最近日月山一路有西寗常備軍駐焉余所任者爲羣科灘一路時積雪滿途水草無迹蒙長番目咸有事於西寗　户亦赴丹城爭趕市場未便再行查地乃將兵勇調齊發給子彈配齊鍋帳分三班輪流更代羣科灘西有麻尼寺地當要衝因而駐焉步隊就近稽查馬隊往來護送員可則更番出巡途巡行至海岸卡裏蓋山距軍 
 
 
 

Page 2

 
 
次百二十里西望靑海層氷峨峨飛沙布滿有冰坎未合者水勢淵然渟　遇風即合有凝結成阜者高高下下如蒼海之島嶼所謂氷山也海心山如琉璃屏瑩然眩目蓋峯巒已積雪矣島番蔽地而來牲畜隨隊以行有氣如霧護之蓋寒沍相进人畜氣凝合所致也窮目力之所及覺蠕蠕然遠如蟻之陣近如雁之陣天然圖畫瞬息千變奇觀哉迨其入口迫而視之有僧有俗或騎行或徒步人人持一竹杖蓋踏氷時必不可少初次祇有東來者一旬以後有東來者有西還者至臘盡春來之際祇有西還者矣其形貎衣冠與常番無甚差别不過身材短小鮮有頎而長者 
時評 
[誤解（冷）]  
　　日本上下每以中國上下不如其願者稱之日誤解其實人雖至愚避其害而趨其利其解無不同也 
　　日人欲趨利而中國人不得不避其害此中國人之解之所以不得不誤也日人苟以利與中國即不以利不以害與中國中國人之解决不誤也 
　　中國人欲避害而致日人之趨利不能如願此日人之所以不得不咎中國人之誤解也日人苟趨利而中國人即如其顧以償之日人亦决不感中國人之有誤解之也 
　　是故自今以後欲袪除誤解者不在言論也不在條約也不在其他種種方法也惟在利害之間也中國無他求無奢望無求利之心中國人之所欲者唯免害而已日人苟於趨利之時稍稍顧及中國人之有害與否不使中國人因日本之故而受害則中國人决無誤解之發生也日本上下今日均以解免中國人之誤解而盡力故敢以此至確之言告 
戰事要電 
[其一（本舘特電）]  
　　北京電某部消息日兵三十軍官數名乘搖車於昨夜十一時到濟佔車站交通部得報僅稱有一隊乘搖車向西行未云到濟據此則前電日人所述初五日兵到濟之說係謠傳昨京中傳言中日兵在濟衝突尤係訛言又報載津浦北段改歸英管政府意以津浦僅借欵關係管理權在合同上事實上均屬中國行車總管即係華人似决無慮並無改歸英管之意余詢之日人亦謂該路係在交通部註册者與膠濟不同似無他變外部於日兵到靑陸續抗議已三次今對於日政府初答復之繼續抗議不日將提出 
[其二（英人特約路透電）]  
　　北京電日軍總司令不外將提議引道導目下居留靑島之非交戰國人及外人安然出境此舉不啻宣告靑島正式之圍困行將開始耳中政府仍未承認日人管理膠濟鐵路之議但亦不欲以武力拒抗故此事在和局未成之前不能解决也（七日） 
　　東京電據官中宣布靑島消息德國炮隊現日夜開炮轟擊現信德國炮船三艘均經擊沉日兵一隊已於六日行抵濟南府管理山東鐵路之機車火車德人已毁煤礦數處（七日） 
　　巴黎電據公報宣稱亞拉周圍及松姆河右岸之地位均善加防守松姆河及瓦斯河之間兩軍互有進退敵軍猛攻拉西尼無功而退我軍與英軍提携作戰在蘇瓦松之北稍得進步我軍並在貝里约巴境内稍進他處均無變動（六日） 
　　巴黎電據公報宣稱我軍左翼之陣線愈展愈長聞列里附近現有德國騎兵甚衆在穿赿土爾柯横及亞滿蒂愛爾北境敵軍之前（六日） 
　　巴黎官電法軍左翼陣線十月五日漸漸展長列里附近聚有德國馬兵甚衆以爲在土爾柯亞滿蒂愛爾貝葉爾陣綫北面進行敵軍之前導亞拉周圍及松姆河右岸大局未變松姆河及瓦斯河間兩軍互有進退德軍猛攻拉西尼附近爲我軍擊敗且俘敵五百人我軍已在蘇瓦松北哇拂萊藉英兵之助稍得進步並在貝里約巴境内稍進戰線一带無其他事端盎凡爾之比軍現固守呂貝爾河及納斯河一带鞏固之陣線德軍進攻者已失敗（六日） 
　　巴黎電據官中宣稱盎凡爾守軍已將德軍擊退據下午十一時公報宣稱大局現仍無變象瓦斯河之北左翼戰事更形劇烈中軍較見沉靜我軍於末斯河高地北段得有數地（六日） 
　　盎凡爾電盎凡爾總督通告市長德軍旦夕將加轟擊民人願離者請卽出境總督又謂轟擊之舉舉比軍抵禦毫無關係比軍擬抵禦至力竭而後已（七日） 
　　倫敦電每日新闻洛安訪員本月五日電稱聯軍小隊曾兩次暫毁德軍陣後之交通其結果令飛機忽然停止活動因乏汽油故也且令供給糧食之秩序紊亂數日英國禁止生羊毛及羊皮出口奥國公報宣稱克拉柯大戰業已開幕兩軍現於維斯土拉河一带交綏頗爲劇烈奥人自稱已在哇巴圖及克里芒圖二地擊敗俄軍（六日） 
　　彼得洛格勒電據公報宣稱偵察敵情之飛行家發見敵軍大隊之行動毫不停頓及運兵火車紛紛退過邊界向西進發俄軍仍在蘇華爾基境内維持攻勢（六日） 
　　北京電駐京俄使署接有官電如下東普魯斯省邊界附近鐵路各車站塞滿火車敵軍退時曾得哥尼斯堡援軍之助邊界各要塞現皆以重砲隊防守惟俄軍仍在進攻巴加拉桀伏附近戰事尤爲劇烈據飛機報告德軍運送車接續由俄軍邊界西退（七日） 
　　哈爾濱電據彼得洛格勒電社塞國新都電稱孟塞兩軍已於十月三日進抵薩拉桀伏砲台之哨營奥國鐵甲艦轟擊沙巴士及附近各地位貝爾格勒（塞國舊京）已數日未受轟擊其他各要塞近無重大戰事俄皇已於十月四日行抵前敵（六日） 
　　巴黎電法國海軍部宣稱亞德里亞海奥匈領海内及諸島與台爾瑪歇海濱間之海峽均已安置水雷（七日） 
　　北京電英外交部昨曾發來官電如下據德國一方面如哈萊克博士等傳出之消息謂英國於開戰前曾以子彈存於摩保巨此足證英政府預存侵犯比國中立之志云云此說絶對子虚蓋英政府直至德國侵犯比境比國懇請援助始决議派兵遠征英國在此之前未以子彈軍需存於摩堡巨德軍在摩堡巨所得之英國子彈軍需乃於戰事發生及德兵侵犯比境之後運往者非預先運往也（七日） 
　　倫敦電公報局宣稱法總統卜横加爾曾蒞英軍司令部且致電歡賀英軍與法軍提携作戰總戰情如手足英皇覆電申謝謂擬以法總統賀電轉逹英軍英軍皆以戰於勇武法軍之旁自榮云（六日） 
　　倫敦電募兵身材高度雖于數星期前加增而投軍者仍絡繹而來（六日） 
　　倫敦電前英國駐日公使（一九○至一九一二年）竇樂爾投函倫敦泰晤士報言及德國神學家新近之抗議反對異端之日本藉英日同盟名義參八戰局者竇君謂日蚈 
本在日俄戰事前後磋議外交事件之際對於英國極爲坦直誠懇尊嚴忠摯而對於失敗之敵人亦極有禮貎有俠氣此爲世人所應知者惜世人不盡知之耳日本將受傷俄兵　交與友邦者之詳情二載明即瑣碎之事有時竟以電告印度總督哈哲當時爲駐俄公使可以證明吾言爲不謬也竇君並謂基督敎有數國當須從異端之日本學習基督敎之德行毫俠禮儀及誠懇而德國尤吾人所不能忘者也（七日） 
　　東京電日本海軍省宣稱日本艦隊所佔德屬之島乃因軍畧上之故並非永佔云（六日） 
[其三（德人德文報專電）]  
　　紐約電法國德軍之左右兩翼仍在緩緩前進秩序極佳現正進據西面陣地聯軍前佔之地位戰事仍在進行（六日） 
　　紐約電德軍在俄國波蘭進攻者仍未稍止俄軍已由拉柯夫及克里芒托夫向維斯土拉河退走俄軍已在奥國卡巴西安山烏士沙克山隘完全敗績（六日） 
　　雅浦電今晨日艦隊派兵在雅浦島（太平洋）登岸佔據之（七日）　　濟南電日兵步兵一隊明日將抵濟南（五日） 
　　北京電英文北京日報載稱中日兩國已訂定山東鐵路行車合同此種消息傳之未免過早（七日） 
　　北京電膠濟鐵路每站駐日兵三十人赴濟南者約百人日人改名膠濟鐵路爲靑濟鐵道（七日） 
　　濟南電日兵三十名已佔據濟南車站（七日） 
　　北京電外交部向山東交戰國抗議佔據中國電局郵局及佔用中國軍政公署（七日） 
　　北京電北京日報載稱英國將管理津浦鐵路北段免爲日兵所佔（七日） 
　　北京電駐京德國代理公使抗議以山東鐵路歸日本管理惟擬允許歸中國管理果爾则所派司理車務之日人其數當與德人相埓（七日） 
[其四（英人字林報專電）]  
　　倫敦電據盎凡爾電稱德軍復於星期日轟擊列愛爾又稱開塞爾村現正焚燒距盎凡爾東南十英里之特番爾鎭亦受損甚巨比軍仍在猛拒德軍（五日） 
[特約路透電]  
　　北京電九月份稅關入欵爲二百三十二萬兩較諸去年九月減少一百餘萬兩此次入稅因匯兌價率之故格外吃虧（七日） 
　　廣州電南洋華僑因失業而回廣州者前後已有三十萬人省中已派專員一人照料其事亂黨卽將起事之說實無根據華員謂 
 
 
 

Page 3

 
 
當道刻在香州（譯音）開辦工廠以安挿失業之人（六日） 
[東方通信社電]  
　　烟台電日本軍現由占領陣地前之某地點開鑿各坑路（隊導）以通海泊河左岸之某砲臺特用電氣機器俾開鑿工事進步迅速坑路工竣之後即用較爆發旅順尤烈之爆發藥將其爆發又日本軍以靑島租借地境内道路完全特於各處安設輕便鐵道以期運送攻城材料較諸預定之期爲早總攻擊開始之期即近在目前云（七日） 
　　東京電日兵一支隊經過張店明水等處於今日（七日）行抵濟南車站（七日） 
　　東京電日本對支有志會於六日之夜會議其决議案曰鑑於世界之時局中國之現狀呈請帝國政府爲東洋平和保全中國促令中國反省自覺以收唇齒輔車之實（七日） 
　　東京電日本政府决定國交斷絶後對於德奥兩國專賣特許權之處置採用歐洲大陸向行慣例平和克復後損害賠償之訴訟無效（七日） 
[專電]  
　　北京電張謇尚未離京 
　　北京電蒙王帕拉塔不日有令宣告無罪聞政府爲安慰蒙民起見擬將該親王予以將軍府位置 
　　蘭州電甘肅全省防軍現已裁竣共存九十七營至陸軍本未開練軍費大減 
　　廣州電廣東全省軍費每年尚須三百六十萬元中央預定每年三百萬元龍將軍不能實行聞又電請暫緩核減俟歐洲戰局停止再行遵辦 
　　徐州電江北土匪屢剿屢起迄未肅清馮將軍電呈豫蘇皖三省合𠞰辦法已照行在案現統計防� 
營陸軍約有二萬餘人專任搜捕均歸張勳節制調遣 
　　迪化電新疆哈密回王沙木蕯拉因有要公呈請中央來京覲見聞已得覆電准令該親王從速起程 
　　成都電稻鄉變兵已入滇境胡� 
將軍電請唐繼堯派兵助𠞰母任� 
脫逃 
要聞一 
[美報之歐洲觀戰記]  
　　大陸報云據紐約美報特别戰事訪員摩根氏九月一日函稱所執美國護照極爲有用德人對待美人到處優美故余（訪員自稱下仿此）得追隨德軍進攻法境報界訪員尚未得特准與參謀總部接洽因此訪員行動於鎗林彈雨之中者計須擔負兩種危險一偶中子彈之險（此乃訪員自願承受者）其次則爲被逮之險戰事訪員而被鹽禁於德國炮台之内俟戰事了結方得釋放豈不殆哉 
　　余與軍隊（當指德軍）相離極近兩軍衝突時常親見經村落無數見其常在法軍砲火之中德人到時又爲之加薪焉 
　　若論兵士之體格操練軍裝軍器等要推德軍首屈一指其常備軍居列前陣者訓練多年幾經磨折故能堅韌如鐵余薈見其每人携带物件重九十磅日行三十英里聯行數日並不間斷此種軍隊其組織之完善洵足爲世人誇也德軍官待下極嚴稍有不愼則咒駡夏楚立即隨之其有疲倦倒地者則蹴之使進其實此輩並非故敢落後不過力追不息時又交戰爲勞睡旣不足神爲之潰而已恐非有一二日休息似難繼續臨陣余前見過法軍並日本軍隊然究不及德軍之整作也 
余遇彼任尼雷孔脫及蒙司時見有英兵戰事犯被驅北行余言欲與該兵犯等傳一家鄉信息德軍祗許余略作數語而已德人待遇兵犯尚有人道惟德軍官時出冷語未免令人難堪顧與德兵所受之待遇相較猶可謂差强人意矣 
　　當法軍引退之時往往且戰且走橋樑道路之間必埋地雷　選一精擊隊留居民屋德軍退入之際藥線一動地雷爆發再由精擊隊自民屋内發彈相向以阻敝軍此項精擊隊在大隊退避多時尚不肯走必俟德軍完全佔據某邑之後始肯逃去其奮勇之槪有如是者且法軍退後發砲迴擊彼輩亦適當其衝是敵軍之外尚受本軍之攻擊也德軍進城時沿途叩各家門其關鎖者則以斧破之人民往往隱藏地窖之中如其家爲精擊隊發彈之地則被逮人民立即鎗斃無一倖免者 
　　余在蒙司見有兩紙告示並貼一排計其出示時間相去不過四十八小時而已一爲通示居民不得以禮物或甘食品供應英法軍隊否則有違德軍司令官之命其次則宣言不許作仇視德人之行爲否则全城必至糜爛不保蒙司當道之心理似爲保全該邑起見怕其居民暴動尤甚於怕德軍之蹂𨈆實爲余所僅見之事� 
該邑人民奉命唯謹故除子彈痕跡之外居民住屋無一損傷者 
　　德國軍官對於是非之判斷神速異常一經判斷執法極猛例如某家某家不遇共發數彈而德軍到時全村皆無幸矣如有疑爲偵探或奸細者五分鐘之内即行鞫訊若定死罪立地鎗斃 
　　戰鬥線長不可言即督戰之軍官一地之内亦不知戰事詳情至於兵士個人除雙眼所見者外更無所曉軍隊聽令或進或退然其所以進退之故彼未之諳也 
　　德軍計分三大隊進攻法國余所追隨一隊中某軍官告余云此四日中兩軍損失計其死傷被囚者雙方各有六萬人左右云 
　　德軍結隊進行且常戰於曠野之中較之聯軍深溝爲守其損失當然更巨加以英國常備軍平時打靶之費雖鉅亦在所不惜而德軍人數較衆無事之秋此項費用實難支付故此次英德兩軍相較英軍瞄凖之能事迴非德人所能望肩背也 
　　德軍咸謂余云携带物件斤量過重皮靴及腿带較之英兵所著者重過倍矣有時余見人倦馬疲其精神上雖欲奮戰而力實有所不及故往往踉蹌道左而不能進也雖然德軍自信力極大咸相告曰吾輩當然必勝也 
　　英軍堅忍不動法軍性喜交綏然其敝在徒勇無謀某法軍炮隊兵犯告余曰如我軍多所損失其各當在步隊吾人砲隊常在後而轟擊敵軍如步隊進行太凾與敵線相接近吾人勢必停砲不攻而法軍步隊往往直前不顧妨碍砲隊殊非淺鮮也 
[德人之封鎖逹逹納耳觀]  
　　華德新報云吾人於數星期前旣　英倫有主張赴逹納耳海峽强土解除德　武裝之說今則海峽已封鎖矣或問曰日前該海峽與英人亦有所關係乎不然英倫於土耳其之謬舉何以若　其關心而憐惜也豈英人亦有所必需於俄國黑海艦隊之援助乎曰否否不但勿需乎此而英國盤隊且將自攻取也然則英之假憐惜土耳其者亦有故乎曰有英人不能專賴綿羊肉與牛腓骨等物乃必須有糧米也而尤以小麥爲最關重要現在英本國所種小麥旣遠不敷用則不能不賴外國之輸入查每年冬季英人所需之小麥必須有百分之四十由俄國　海各口運來屈指計之即年需俄麥二千四五百萬搶也而今土耳其一封鎖逹逹納耳海峽不容俄麥經過其地豈不使海上霸王餓且斃乎是以土封海峽英必攻也惟英人專好作違心之論不哀求土耳其而反訓戒土人憐惜土人謂土雖永封海峽亦與彼無關重要然則英人過冬之糧將由何來豈亦與英無關乎 
[德國無政府黨辯正内亂說]  
　　德國無政府黨魁八月二十一日由柏林電意大利無政府黨阿枉體報館辯正該報屢言柏林將有内亂事該電經黨董公衆簽名内云吾等可保柏林將有内亂一節確係揑造在德國此時無論何黨均一致以保國爲前提而已再發此電時德之南境無政府黨魁佛郎克君已爲國服當兵義務去矣他如夙著盛名之力彼克來兮得君雖敵國報紙恒謂其因不願充兵役致被政府處以軍法云云伹伊則此時仍靜候政府命令待命令一到即理起而赴敵 
　　德兵在比法獲勝無論何黨報紙均同聲讚歎謂德之陸軍實建數百年來未有之殊勳無政府黨著名德文報紙名佛威次者八月二十五日曾著論謂法之陸軍膽量太大不用其己有之砲臺掩護而遽迎敵德軍其計　良左故受虧甚鉅遂亦因此致敗至德之受虧固亦匪細也此次戰爭德國除用其百姓身體之力外更用其腦力以預備各項而故能有此良效果德國財政及工業爲世界之巨擘工黨政黨皆爲第一流入物德之打仗器械即世界推崇之天下第一陸軍是工和學尤爲精良百姓之生育亦日見增多洵哉德爲寰球最大之國云云按此係無政府黨報紙之論說與前列之電命意相同於此可見　所分之黨派茲已一律豁除而一致保護其國家矣 
[南京快信]  
　　馮將軍因病請假休養袁總統派王永華來寗慰問並送人參四兩 
　　政府以蘇省地處沿海蘇滬海常寗鎭尤係華洋雜處之巨埠關於中立事宜格外繁雜昨特電諭軍民兩署務須屏除意見妥　辦法切勿自相爭執云云 
　　政府通電嗣後各省不准鼓鑄銀幣以期統一而免紛歧 
雜評 
[戰事盲談（三十一）（無名）]  
　　自戰事開始以後至於今日所傳戰報中俄奥交綏祗有奥敗未有奥勝者今日路透電始有奥人擊退俄軍之說雖云其說得自奥國方面然奥勝之見於戰報此其第一次也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　　 
[參政院質問政府之咨文]  
　　參政院前日（二日）關會由梁參政　　隨時　　提出日軍在山東侵及我國中立地點並破壤中立舉動　　爲政府外交失宜究竟有無對付方法應上書質問等情當經黎院長諮詢全院意　均表贊成各　已誌本報茲該院質問咨文業經脫稿　　痛切思　　到誠該完成立以來有數之質問也其咨文全稿如下爲咨行事竊自歐洲戰　發生我國　　　　　宜告戰正中立不幸而有靑島之事遂成局部中立之狀　又未幾而戰線屢　交戰區域不能不更爲遷就致有我交部劃定區域之通告當時我國民憂憤驚疑輿論幾　出常軌　經大總統傳集本院同人論以時局之艱使普勸國民忍辱負重而以折衝之任　諸政府本院同人以爲政府之外交當局者必能仰禮大總統外顧邦交内全國體之盛意與各交戰圖妥愼交涉無或　　乃據近旬日來山東方面之情報有令同人等不得不深滋颖訝者其一聞日本軍隊已佔據濰縣車站且向西進行查外交部通告戰區　限於龍口　州及接連　州　附近各地方確實爲各交戰國軍隊必須行用至少之地點等國　縣距膠州四百餘里非軍隊必須行用之地點其爲完全中立之地甚明今日軍忽有此舉究竟我國前次通告聞已經日本公使回文承認此次佔濰以後我政府曾否向日政府提出抗議日政府作何答復若彼不答復或答復而不能使我國民滿意或答復後而不實行我政府作何籌畫對待應請說明以釋民惑其二據某日順天時報所載濟南特電言該地日本僑民因第八聯隊將至豫備歡迎又前日英文北京日報有日便已向我外交部表示欲佔領膠濟鐵路之意此等事是否屬實交戰目的地在靑島何故日兵紛紛西嚮　入濟靑一带我政府究竟有無聞見曾否向彼詰責膠濟鐵路我國商股甚多安能視爲戰利品就令完全認爲德國國家產業試問日本能否佔據中國領土内之德國所有租界及已卸武裝之軍艦已經扣留之軍用品乎如其能之則英俄法德奥比各國何一一不可在中國領土内自由行動此等舉措究爲尊重中立抑爲破壤中立我政府曾否向日政府得有確實保證保此後决無此等行動若其有之政府何以待之其三英國此次與德宣戰聲明爲扶助比利時中立起見故不惜犧牲全國金錢性命以赴之今靑島之役明明爲英日聯軍與德交戰日本當局亦向會議宣明曾經與英國協商始行宣戰則一切舉動英國自不容不負連带責任甚明何以在歡洲則極力尊重公法在中國則與日本同爲此破壤中立之舉我政府曾否持此義與英政府抗議其經過交涉若何其四日軍所至往往有慘殺良民姦淫婦女之事本院同人夙仰日本爲文明國原不肯　僧訛言乃據各該地人民公禀　被害人之姓名年歲籍貫及被害事由皆詳載鑿鑿我政府曾否調查實情曾否執言伸理若兩軍隊偶爾不愼無庸苛責則吾　猶記去年我國　南京平亂時日本商民有　入戰　　　　我者日人當責我履行極難堪之義務今我爲顧全大局計萬分遷就許以假道可謂仁至義盡日軍果有此等舉動我政府曾否與之嚴正交涉懲　　後　使我軍民之氣稍得平息其五聞日軍所至發行多數軍用鈔票日本究據何權利在我國境内强制行使此種無定值之貨幣若云有現可兌究竟現銀在何處兌換在何時猶記當日俄戰役時日人在奉天發行此項鈔票後　以正金銀行兌換劵易之　至今正金劵在東省者數千萬何　有一文直接兌現實則布不換紙幣於我境使我物價　　生計恐　創鉅痛深於今爲烈此次山東復有此舉事前曾否通告我政府發出之後我政府曾否過問本院問人之意謂宜與之嚴重交涉令軍隊採買物品皆用現銀若彼藉口於運送不便則其所發軍僞票亦須指定數目先將同額之現金交與我政府以爲將來兌現之保證乃得發行以上諸端皆全國人民所共爲驚疑日來各地軍民因痛外交之失宜懼國亡之無日或設救亡敢死之圑或倡排貨修怨之議有議之士日思所以節制之屠口曉音始獲少安我外交當局不能以國權切實之保障明示吾民則疑憤所集萬一激成度外之舉動將何術以善其後本院代行立法院爲代表民意機關對於政局勢難緘默凡此各種疑義謹按約法第三十一條第八項及參政院議事規則第三十九條要求大總統答覆此咨大總統 
[戰事影響之北京觀]  
　　政府對於質問書之態度政府接到參政院質問　後研究一　大約擬於下星期内於參政院特開秘密會徐相國曁孫外交總長出席將　質問書所要求之各種要項一一答復以明政府之意旨又以 
聞外交孫總長對此心頗不安或擬不久將提出辭表並聞曹次長亦微有不安其位之意又袁總統爲此事昨特面諭徐相國此後對於内治外交更宜愼重以期不誤機宜 
　　中央辦理中立之近情（一）中立處日來迭接各處來電請示種種中立事宜每由該處核議後　行電復和茲聞總統昨諭該處謂嗣後凡各該省有請示機宜之處即將該電併該處所擬之復電一併呈明俟核准後再行電飭該省遵照云云（一）聯防問題袁總統於晚日會議時復將該案提出會議聞案中凡三件（一）爲邊省聯防案（一）爲十六省聯防案（一）爲十一省聯防案並聞所擬各該案一律　准且有種種要件分别之指諭（一）中立經費前經政事堂規定數目責令各省以省分之大小定數目之多寡各省陸續解京中立經費平均已有八十萬除兩月來所用去者外尚存六十餘萬奉總統論此項盈餘中立欵項按月交財政部存儲以備將來辦理地方善後之用 
[濟南消息]  
　　萊陽人民之請願萊陽縣劉宗國君目脫離孔道會事務以來歸里守制不開世事近自日德戰事發生劉君梓里適當路線之衝因糾合闔邑士紳上書政府請願在路線以内設保安警察所擬辦法頗　重要茲錄其原呈如下山東　東道萊陽縣公民劉宗　等請願政事堂徐菊人先生鈞鑒怨請　呈大總統鈞鑒爲歴陳日軍過境人心惶懼恐釀巨變預爲設法維持事竊自　　搆釁德俄失和英法聯邦干戈相從開五千年歴史未有之慘劇爲十二億民族所兢惕我大總統　機度勢防禍未然電致列邦嚴守中立公民等器讀頒布中立條規莫不狂喜歌呼以手加額以爲吾中國得免戰爭之禍永享和平幸福矣曾不匝月德人設備於膠澳日艦馳　於黄海甚至强登我口岸深入我土境兵馬任意馳騁砲火不時衝突擇地　勢布　設伏且索我食物責我供役就近居民慌惑莫定異說紛騰難　　曉公民等披覧各報稍知政府爲維持東亞和平起見對於保守局外中立之事始終委典求全且援引日俄戰爭之例劃分界線許交戰國假道與師吾國家爲維持全球之和平欲以道德消弭世界之戰禍當爲友邦所共諒惟是膠東一隅伸入海峽民質閉塞敎育尚未普及知識未盡開通友邦軍隊過境人民宜如何待遇國　公法宜如何遵守知者蓋寡言語不通即能釀成紊亂貿易違法亦足貽人口實他若盜賊因而生心奸人乘機煽惑近之生靈塗炭遠之國體震動庚子拳匪之亂言之痛心前歲曲逆之　可爲殷鑒公民等　此災害切備之痛再四籌商稍可以防禍機彌漫者惟有由政府　定章程籌撥欵目創辦臨時保安警察於盡定戰線以外路線以内各城市及沿路各重要鄉鎭多設局所遴　熟悉法律之警　讀書　字之警士特派總辦專其責成凡有軍隊　境均以法律相待遇即行照會各交戰國其軍隊過境之時有交際事件即由保安警察負其職責不得有妨害人民之處此舉對於友邦旣盡地主保護之義對於地方又可借以安靜人心并可訪緝寇盜查拿奸宄爲益非淺鮮也公民等籍居膠東地逼靑島父母妻子托　之區亦爲巨炮烈彈横飛之域言念及此仰天椎心遷流無所飛濟未能况自入秋以來霪雨連綿四十餘日高原之　禾稼重生低平之地洪水横溢沿河一带房廬化爲邱墟粟米流入江河食住無依嗷嗷待哺即無戰禍之騒擾爲患必有不忍言者公民等痛切剝　禍患親受　知忌　偶有所見難安緘默謹將請願國家設立臨時保安警察之　如　　允不勝　企待命之至須至請願者 
　　靑州日人之行蹤靑州函云九月二十七號有日本人六名至靑州府車站　悅來公司旋三人由靑東行大約赴濰縣留而未去者三人當經益都交涉委員劉敬亭詢彼三人姓名職業該三人自稱係濟南三井洋行之商夥一名川島貫明一名山日健一名武布精義係到此收買牛羊雜骨等貨並前行之三人内有一商人名山下茂三郎至三十日晚六鐘復有日本人六名自　縣抵靑州府車站寓悅來棧經委員劉君詢其姓氏抗而不答復經劉委員費許多之周旋始有二人自稱一名伊藤良之助一名九保田雄三其餘仍含糊不答十月一日該日人六名即由靑站　轎車三輛西行劉委員詢以前往之目的地則答云要赴張店車站且據釁山煤礦云云二號靑州接周村來電稱日人六名已於是日午後三鐘由張店過周村西行大约將赴濟南云觀日前到靑州車站常駐旅館之三人確有商人氣象至此次西行之六名雖卸武裝　似軍人舉熏且隨身带有地圖木盛等物 
　　日本陸部之文告日本陸軍部因有私人前赴山東戰地特頒文告到東謂據歸自戰地之人言當日軍在山東登陸之時即有多數私人自日本及滿洲前赴山東戰地蓋彼等夢想以爲有大利可圖也不知在山東登陸之日軍其所需各物皆已先時預備完全無須若輩爲之助力且就現時之情形而論日人在戰區之内更無從與華人經營商業所以有若干絶無資本之人一經行抵戰地即覺無事可爲且又返棹無資　知所措其中不良之徒至敢躬犯奸惡以害戰略并有損帝國之史譽日本軍隊用是不得不宣告有衆嚴厲注意所有無所用之諸人不得前赴戰地其業已行抵該處則令其他去至在日軍旣佔該地俟秩序恢復之後自當如一九零四及一九零五年戰事以後之大連灣即將該處開放云云 
　　即墨英兵之經過即墨消息云徑宥兩日英兵過境約九百名在城關外支帳安營無一兵入城及入民房者買物均公平給價秋毫無擾人民頗安 
[恰克圖會議中畢使提出之導言]  
　　畢專使赴恰克圖會議提出議件之導言一則大旨均係本之去歲中俄協定之聲明文件及中俄互換之照會原文云此次會議性質乃確定中央與自治區域之交際而俄國爲之居間與外交會議不同中俄聲明文件互換以來於茲十月本專使深信俄國當早已詳細經營以助中國違解釋猜疑恢復聯系之宗旨此兩種宗旨中國始終抱定不變人所共知故本專使深知　方意見一經友邦爲之周旋必易融洽而使此會之早獲成功溯自清初康煕時代準噶爾恃强倡亂肆力東侵四部落人民均遭殘害康煕皇帝督帥親征掃除强寇恢復　疆各王公等感受恩德舉外蒙全境悉隷版圖列爾分土相承勿替清季政襄革命事起隆裕太后聰明仁愛不忍生靈塗炭舉完全固有領土委諸今大總統以行其强固之統治權民國政府認定此旨故凡承受於前清之疆土不行令有絲毫損失内蒙各旗咸　斯意全體贊成毫無間言外蒙事同一律其爲中國領土之關係理應繼續永不斷絶此等意思已載在中俄協定聲明文件曁民國二年十一月五日中俄互換照會之中今日三方會議發生於聲明文件及照會即係履行該聲明文件及照會其已早經外蒙承認自可斷言伹外蒙迄今尚無何等之表示本專使不得不於開議之始要求外蒙代表正式確實承認庶於會議進行較有根據此外並提出一欵　外蒙獨立稱帝有碍宗主權及領土之統一　　正式宣布取消獨立及帝號仍用哲布尊丹巴呼土克　各號取清共戴年號　用民國年　至本政府所擬祥　　欺總以中俄聲明文件及照會爲範　大旨不外地方自治之地位鄰邦特别之利益宗主權及領土上下所應有之權利三端中國合五族而爲一家大總統縱業以來第一着手即在解釋猜疑恢復聯系並尊重蒙旗習慣力除前清弊端一切事宜均載在優待蒙古　例各王公等素性　樸深盼洞明斯意同享安全幸福俄國旣顧全友誼擔任調停本專使允　　專使力爲解釋俾得美滿之結果也 
[大理院開審王治馨案]  
　　昨日（三日）午後一時三十分大理院開庭審訊前順天府尹治馨賄賣差缺一案指定鄧鎔爲官律師旁聽席爲之滿平政院評事賀俞范熙壬肅政史徐承　等皆往旁聽書記官報告審訊案由之後即傳王治馨及前昌平縣知事岳魁等到案檢察官梁宓報告此案預審結果證據確鑿適用官吏犯贓治罪條例及刑律第若干條請審判官審訊審判長余　昌即令岳魁等退出訊問王治馨何時到任署中科長科員带來者幾人委任知事若干王謂上年九月到任到任一月後卽委數缺其時以民國做官不避本省且不狗資格比即呈明内務部朱總長就前清在順天候補人員中遴委岳魁曾爲滄縣檢我頗知之故委署昌平署中科長科員带來者五六人審判長又問賬房誰人供我未用賬房自己用錢自己經理惟有一庶務史久延經理雜事史係我在天津辦警察時之學生後任京師警　史遂隨我當差及徐相國督東時調我赴拳整頓巡警史亦偕往旋因荒唐撤差我回京後史屢托人及當面求委差事我以其前此荒唐皆未允許未幾辦偵探隊史願不支薪水効勞問或報告事情迨署順天府因委庶務以酬前此之勞又問牙行事供向來每年牙課應交七百餘兩民國成立後各行多未交故派人復舊制末復云行賄受賄絶然兩事我不敢關决無行賄者但我若受賄必有幾種證據第一當有我的收條第二當有我的信函或證明書第三當有過付人第四當有賬簿摺據而我均無之平政院判犯納賄貪贓之罪　　黑暗至極現在我之身體不能自由惟有求法庭保護云法官推訊用人標準及差缺情形甚　對於家丁某瑣瑣盤詰歴時三十分大都未得何等要領其秘書潘毓桂尤極滑　字字經心頭審查方出諸口審判長旋令王退出喚岳魁到庭訊問所訊問者歴任何處何年得保　時掛牌回署昌平縣幾時到任借錢爲何所借若干見過王治馨幾而與府署科長科員曾否往來岳供借一千二百三十元借來還債及預備到任之用見王兩次均係隨班府署科長科員均未見過彼等氣　頗盛比在保定當差時見上司尤難此時歎氣頗覺宦途無味其餘所供無甚重大　係姑略之旋審判長又傳朱貫一李恩波等十數人到庭令作證人一一具結各詢偕欵及經手情至五點三十分宣告閉庭律師並未辯論現定於七日　續審理 
　　又此案　　本定於下午一時旁聽人多於午前　填該院索取旁聽劵守衛者以無劵對某京報記者亦在其内恩此案非　常可比亟欲一記以供衆聞竊意普通旁聽劵旣無而新聞記者旁聽劵或不至於　乃投剌於傳　　適有類似庭丁者數人擁立門前記者　以傳逹處當有一人漫然應之曰汝詢傳逹處何事記者曰欲謁見蔗務長曰這裏沒庶務長記者又曰管理旁聽劵者答曰劵已搂記者又曰請持此名　入白庶募員　　新聞界旁聽劵之有無詎該人乃大發厭聲日沒工夫管　事於是記者乃失望而退 
[高等廰十八次公開陳繩被害案（再續）]  
　　審判長當問張麟道陳繩死的那天晚上門房裹都有誰答道有嚴福有焦升有我又問道那天晚上董升在被否答記不清又問那晚上門房裏打牌沒　答不知又問那麽你上甚麽地方去答我在門房又問到底那天晚上是打牌是睡覺答記不清又問到底董升在門房沒有答亦記不清審判長道你是不肯說我問你董升焦升他們兩人誰跟你最近答都是一樣又問旣是一樣爲甚麽你把箱子存在董升家裏答我爲的是回家時取箱子就近的緣故又問據本庭調查你存箱子並不是元年的事却是陳繩死了第二天的事答我存箱子確是元年的事又問你在地方廳並沒說過存箱子的事怎麽在本庭你又說出存箱子來答我存箱子在探記局已竟有供又問你把箱子存在升家裏至他搬家時他告訴過你沒有答沒告訴我又問董升送過你甚麽東西否答我初上陳宅時他送過我一條夾袴又問你存在董升家那個箱子是幾買的答在宣元年夜買的又問宣統元年就有夜市　的就是在前門大街買的又問你買箱子時是白天是晚上答道還沒落太陽的時候審判長道沒落太陽就算夜市　我問你存在董升家的箱子裏丢了甚麽東西沒有答我箱子裏沒有值錢的東西我亦不理會丢了甚麽又問你跟黄貴好不好答不過就是同事的關係又問我聽說黄有甚麽話最肯跟你說的答道他跟我沒說過甚麽話又問本庭問你的話你爲何總是呑呑吐吐的答道我說匠是實話並沒有呑呑吐吐又問那麽門房那天打牌沒有你亦不肯說答道我實在不記得了（未完） 
[東三省快訊（三）] [  化險]  
　　大連消息福島　督擬交卸後來連少憇於星星浦三日即旋東　見 
　　目眄大車御者多不願應招開赴龍口日在金州一带按户口册調查實行强雇僑民以致北遁　 
有之 
　　奉天消息張元奇任命爲奉天　按使此　與論尚滿意 
　　節關金融緊急近日兌換又形擁擠銀行銀號幾有不可終日之勢 
　　哈爾濱消息哈埠華商會以山東境内兵禍 
 
 
 

Page 7

 
 
水災相　發生昨大行廣募賬欵以　被災難民經廣告並演劇後　者踊躍 
旅哈俄人對於軍事問題特護助餉辦糧後援機　近復設一國民會以爲役兵之後　軍械均自行　　與會者日盛 
　　前哈　濱道尹李家鏊氏去任赴津聞又將與宋案中之洪述祖氏聯衲東來寄跡　東之清息 
　　呼倫貝爾僞總管勝福以俄兵西歸特派員赴各旗徽兵三千餘名以資保衛呼城槍彈均自俄界購入 
　　營口消息本埠道尹及商紳各界擬組織保安隊以資鎭　市面蓋黨匪近來蠢蠢思動埠内甚形不穩也經道尹向漁業局借來彈鎗若干枝即日　該隊已成立矣 
　　東三省鹽運司向駐營口現奉中央命令將鹽運司名目改稱以運司爲運副昨通令各屬遵　矣 
　　鑽天燕子（匪首）現以藏冬（匪語）軍警已由剿地撤回 
[蕪湖快信]  
　　皖境本年疊遭兵風水旱蝗等災現聞報荒者四十四縣停征者十八縣 
　　舒城六安之間日前發蛟三次中梅河全鎭冲沒淹斃一知二百餘人倪巡按調派員查辦俾放急賬 
　　皖省金庫自十月一日已交中國銀行管理聞移交時庫欵僅存現洋二百八十元 
　　國内公債皖省應　四十萬政軍兩界認十萬其餘每縣攤認五萬 
　　倪巡按擬派潘祖光充導淮水利局長潘辭 
　　蕪關因租稻免稅事接總稅司電如已納者均退還 
　　此間交通銀行上月二十五關幕茲有馬冀平君來無組織殖邊銀行 
　　倪巡按刻通飭各屬嚴禁藉案苛罰　報侵漁 
地方通信 
[蘇州]  
　　醫院請拆坑厕蘇垣葑門仙愽習醫院前以天賜莊口沿街坑厕有碍衛生請飭拆讓等情而告警應飭查即經該坑主楊景覧禀復警廳謝代廳長批示云查天赐莊西口沿街坑厕不　於衛生非宜且與交通有碍該業户雖執有管業權究違公共衛生且有碍道路本代理廳長亟欲强制執行惟據聲稱　國外人小民敢不退讓等語是以不得不格外愼重一面飭　業公所理事勘明辦理一面派員切實調查茲據清道課員復稱現經南區署展理事等三而言明該業户應遲一星期將該厕所遷讓至原指樹旁地點　力改良以息爭　而全公益閱之不勝欣慰自此以後該業户不得在遷讓之地重新何等之建築亦不許他人侵佔致碍交通似此並顧兼籌可無異議除而知愽習醫院餐仰　遵照辦理此批 
[無錫]  
　　蔣　被退案近况蔣曾燠襲敬釖二人被逮解寗由本縣紳董杜學豫等公電馮將軍　　懇保釋已記前報茲悉縣　育會　長候保三等昨又有續電請保電文　下南京馮上將軍　　　保有人經控前參議員蔣曾燠前警務員龑敬刻已奉約違赴寗查蔣曾燠守制家居於外事不聞有干涉雖前爲國黨議員而宗旨尚屬纯正此次被逮與論該然龑敬　本局書生廳無背　事項某等　　親朋願某具保應請察核可否從寛保釋不勝　戴之至無錫縣敎育會會長侯鴻　公民　士奎亷泉順　　許　等叩江又聞馮上將軍因現在請假期内尚未有提訊之命令傳出故軍政執法　將蔣龑二人暫行收押本邑紳　社學　等昨（三日）復搭夜車赴　擬親至將軍府　求保釋 
[鎭江]  
　　調查長江有無戰國兵艦馮上將軍通電沿江各錢守使路云　政事堂電稱查明長江以内有無交戰國之兵艦驶入未遵照中立章程履行者迅速咨報現鎭江施鎭守使接電後已電復省中　鎭江並無戰國兵盤驶至云 
　　　戰　中之行旅鎭郡牌灣南門兩車站及江邊大小各輪船碼頭近來均有軍警戎裝荷鎗列隊巡守所有上下客商不論男女及上中下社會一體檢查箱籠衣包等物亦須開視 
　　商警　突紀略鎭郡對岸瓜洲警察第一分區區員王樹森前在該區江　拘獲麥船兩隻當即截留馳報警察事務所正擬查辦而該處商會则稱該船係運往江南地點銷售内地流通並非出口商警因此　　現聞該船已爲商會放走業由警局詳報縣署矣 
[揚州]  
　　批驳公舉警備隊長揚屬各縣清鄉團辦理手續早　預備專俟會辦丁和笙來搨組　餉項亦已議有頭　故運動隊長者甚多日前有郡紳方觀澜等聯名赴省公署保舉前揚州營參將劉永與爲江都警偏隊管带昨據齊巡按使批駁謂該公民等妄行保薦殊屬不合云云 
　　改委郵務員江邑仙女鎭郵政分局現因信件繁多售票　旺已奉郵政司改爲一　郵政員張樹生君駐局經理專司分局奉務 
　　追　　鄉董捐欵江都西鄉謝家集鎭查王慶發因前舉發　渭川違禁吃烟結怨於　現被竇邀集多人聯名至縣禀其經收該　陸陳米　由前清光緒三十二年至今七八載全然呑沒未曾搬給集中公益之用等語昨經謝知事提案訊　王慶發確保侵蝕米　兩千餘元已交看守所押候繳充公用矣 
[南京]  
　　道視學出發金陵道視學員韓君亮俟已於昨日（五號）出發視察　屬各校之成續聞先生從搨鎭兩處入手 
　　游技研究會東門小心橋江寗縣立師範　習所日前發出通告組織體操遊技研究會附設於該所之内　　各小學敎員及身體健壯文理清通者不限額數分班研習各種兵式普通體操曁遊技等等月收會發二元講義費在内 
　　同慶將期幕同慶戲國原擬秋節前開幕嗣以修理台而及樓座工程一時未齊致　時日頃聞該圖工程已將告峻約十號左右開幕 
[杭州]  
　　嘉與車站拿獲票匪嘉與東門外車站昨日（五號）下午四點餘　有携带被包者一人徘徊道左旋被檢察警士偵知有異當於所带被包内搜出票布一方上中下蓋有大小紅印三並書新收大九沈字樣及黨人花名摺二扣遂將人證一併拘送警察事務所内由石印長訊問 
另函云本月五號下午四時東門外火車站特别快車自申到禾有警察第三派出所巡長陳殿魁带問巡士天站檢查旅客行李當場拿獲帮匪沈新棠一名並搜獲票布一方上有紅印三顆又手摺二扣抄有名姓八十餘名據供江蘇人年二十二歲訊得　　承認不　呂　官當將該匪　文移　事務所轉送嘉與縣公署接律嚴辦 
[安慶]  
　　請欵購辦　　皖垣萬　倉經理何　以積　爲備克要致前清時向由支應局於秋收之際搬欵添購存　以　春　平　昨特援案禀請撥　購辦當奉倪　按批令候飭財政　詳復飭遵 
　　黑省匯到賬　皖省近年水旱蝗災雖奉中央並本省發欵賬濟惟災區甚廣頗難　浪曾經倪巡按咨講各省捐助頃　黑龍江巡按使匯到捐欵五百餘元　　發財政　存儲備撥 
[廣東]  
　　增兵護送華僑水上警察總長昨具詳巡按使公署略謂歐洲戰　發生以來各埠華僑回國不計其數現計由港遞送回籍者已有七帮而在星洲候船者尚有數萬本　警察游擊隊只有十隊以之遞送僑工回籍者未還而續到者又須　　　　　　不敷調遣又本廳只有巡艦一艘在省河　　　　及執行搜查來省船更難抽送僑工回籍云云李使以所詳自係實情當飭行福軍李司令從速派兵兩連并飭航政局長派　一艘聽候該　調遣 
　　派員安置僑民昨農商部電致李巡按使謂骨渡之華僑多在外洋經營工商林礦各業茲當我國勵振實業之秋正宜利用此　貧者取其經騐富署賴其資本均足輔助進行　由本部赶派部員陳振庸分赴閩粤各屬切實調查歸國之華僑以便　辦各種實業　員到省務請會同辦理各事免失此良穢云云 
[哈爾濱]  
　　嫩江拖船被拘本埠江省嫩江輪船公司前在和記工廠製造之江鳧江　拖船兩隻竣工後即已入水拖行現因交通部行船執照迄未頒到故本埠稅關昨已將該拖船扣留 
　　江水盛漲不已近因吉林附近連日陰雨各河流多已泛溢以故本埠江水升漲五尺有餘昨今兩日以來江水仍復盛漲不已以故四家子江灘最高處商贩堆積之柴草又復全行浸入水中 
雜評 
[靑島之總攻擊]  
　　據近數日靑島方面戰報日軍進行甚力或云已佔領四方一带高地距靑島僅十餘里蓋將直　正防　　矣或云英兵已過卽墨而逹戰地將與日軍合攻矣成云一二日内將有總攻擊而砲聲隆隆震百里則靑島之戰事今日正在劇烈戰嗣時也歐西每次之大戰相持必甚久如愛　河一役已歴數旬勝負猶不明　靑島情勢雖殊而當拼命血搏之際兩方各以全力相抵抗則勝負之分决非易易也 
　　據最近消息兩軍死傷已不少以日軍方面言在李村等處觸地雷死者已近二千在勞山戰殁者已三百餘則此次總攻擊之結果不知將　性　許生命耶以歐戰爲比例得幾分之　耶嗚呼酷矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[祈禱和平會之詢問]  
　　中國祈禱才平會代表王文典君於本月六日致英日政府電云英大臣葛雷君日相大　伯君惠鑒日本兵由龍口登陸近駐潍縣證以種種所聞爲最近中國之中立感受蹂躙之　據吾人恫惜之餘亦無多所陳說今唯以最後慈祥之詢問貴政府日前所承認中國之中立今日仍尊重之而踐守之否乎中國之中立運命不絶如　愛和平重公法之國家必有以審　之情迫合詞先電容具函詳 
[歐戰聲明之雙十節]  
　　外交部特派江蘇交涉員楊小川君昨奉外交部歌電　戰方殷十月十日國慶紀念母庸宴會外　並辭謝慶賀　轉違鎭江蘇州南京各特派員一體遵照等因刻楊君已分别轉函知照矣 
[斜徐路開工興築]  
　　西門外裏日暉橋至外日暉橋一带現由工巡捐總局勘明興築馬路一條名曰斜徐路直通四南鄕徐家滙等處並築支路數條以便行旅業於前日動工開築其工人係招各馬頭之失業小工茲　朱局長因恐該工人不諳工作難免章率從事特飭工程科司員督率工頭認眞指點並隨時約朿又恐若　人數衆多難以　察復將衣服編列號數俾便識認昨已移請淞滬警察聽髭飭知該處二區三分　署員轉飭　警留心恊查矣 
[小輪船白晝遇盜]  
　　内河招商輪船公司滬杭班恒昇小輪於前日（五號）由滬開杭約一句鐘時行經塘灣地方遇匪船多艘攔截去路當有盜匪多人名執利刃槍械蜂擁登輪搜刧搭客及該輪銀洋衣物損失甚鉅昨該公司已禀報滬上當道請爲嚴緝矣 
[鎗斃盜匪續紀]  
　　盜匪龔三郎王阿生王阿大顧金寳等四人業經鎭守使發交軍法科訊供承認前後執持手槍搶刧金鐲六次並擊斃三命等情不諱已於六號奉今一併槍斃大略情形已誌昨報茲將該四犯供詞罪狀補錄於後 
　　供詞首盜龔三郎供原名陳阿二六月十四日下午與王阿生金阿三各带手鎗復又糾問綽號爛泥及陵小逹子等一共五人守在垃圾橋上見有一婦女手带金鐲坐車經過遂即上前將黄包車拉住小的即以手槍恐嚇聲張刦下金鐲二只當因華捕追　甚急小的即放手鎗擊斃華捕二人又傷斃路人一名逃入華界乃被巡警攔阻故又開槍轟傷巡警嗣因巡警衆多致被捕獲　一次以前於六月初四日在三馬路小菜場持槍夥刧住家女人假金鐲一隻又今年二月間亦在垃圾橋地方紏約同黨持槍搶刧坐車婦人金鐲二只又於二月不記日期在大沾路糾夥持槍搶刧坐車女人金鐲二只當因有一飯司務欲代婦人追捕致被小的開槍擊死又於三月間在法界新行前電車路上以手鎗恐嚇刧奪坐車婦人金鐲二只又四月間在虹口天　路糾合同黨搶刧坐車婦人金鐲一只連　一次先後持鎗在途搶刧婦女金鐲共有六次刦得之後均將金鐲兌換銀洋各自分派叩求寛恩是實王阿生供六月十四與龔三郎等五人在垃圾橋夥刦坐車婦人金鐲二只當因華捕急鳴警笛追捕由龔三郎開鎗擊斃華捕二名過路人一名小的拒捕打傷追捕者一人旋被捕獲以前曾與龔三郎及未獲之小麥榮和尚等四人於六月初四日同往三馬路小菜場地方持鎗夥刦住家女人假金鐲一只尚有幾次小的並未問夥所供是實顧金寳供小的於本年二月間與龔三郎等在垃圾橋　同搶刦行路婦人鐲二隻後在二月間在西新橋天津願地方夥刦行路婦人金鐲一隻又於二月間在大沾路帮员龔三郎等夥刦坐車婦人金鐲嗣因有一飯司務追捕被龔三龔三郎搶刦坐車婦人金鐲二隻又於四月間在虹口天　路幫同龔三郎夥刦坐車婦人金鐲次又於六月間在貴州路搶刧婦人金鐲二隻前後亦搶金鐲六次只求恩典是了王阿大即黑皮根全供小的於本年二月間與龏三郎等在垃圾橋上持鎗夥刦坐車婦人金鐲二隻又於二月内亦同龔三郎顧金寳等在大沾路持鎗搶刧坐車婦人金鐲二隻又於四月内在西新橋同德里獨自持鎗搶刧坐車婦人金鐲一隻又在四月内亦與龔三郎順顧金寳等在虹口天　路持鎗搶刧坐車婦人金鐲一隻又於六月内在貴州路夥同顧金寳搶刧女人金鐲二只先後搶刧金鐲五次惟求恩宥是實 
　　罪狀上海鎭守使鄭爲示諭事案據公共公解詳解糾黨攔路持鎗搶刧姜張氏等金鐲並拒捕開鎗殺死華捕及途飯司務等人命之首盜龔三郎卽陳阿二又同　王阿生王阿大卽黑皮根全顧金寳等四犯到署當飭軍法科審訊去後茲據訊得該四犯均已供認先後持鎗　夥共計搶刧坐車婦人金鐲五六次不等並認拒捕開鎗擊斃華捕兩名途人一名飯司務一名不諱查龔三郎等迭次糾黨持鎗在途行刦婦女金鐲尤敢殺死人命實屬罪惡昭著列有餘辜應即按照懲治盜匪條例第一條第二第六兩欵將龔三郎王阿生王阿大顧金寳等四犯一併處以死刑依軍法即行槍斃以昭炯戒業經據情電奉馮上將軍核准批飭照辦除執行外爲此示仰軍民人等一體知之此示 
[查封李平書家產]  
　　英商志大美豐興利及德商增裕謙信順利利得等各洋行因已閉裕豐洋貨號倒欠定貨虧銀數萬兩控經各該管領事先後照請公共公廨出票將該號經理楊錦如提案訊據供稱號主李平書離滬後號中之事均由其子李孟章主持故復將李孟章傳案訊供不認並延律師到堂代辦判　　吊帳簿並查明李平書是否裕豐號主再核在案前日午後因英商控案由廨會訊日斯巴領事以李孟章已隷西洋國籍故亦蒞廨觀審先由楊錦如上堂供明裕豐實係李平書所開　用商人經理號事故各洋行定貨均由商人出面接淪惟曾聲明號主爲李平書且裕豐與純泰錢莊往來亦由李平書親自接洽云云並將帳簿摺據呈核訊之李孟章堅不供認據稱楊錦如係伊父創辦商品陳列所畤雇用之夥此案實係楊錦如因知伊父　赴東洋無可質證有意嫁禍並延沃沛律師上堂向楊盤詰並向堂上聲辦良久轟裏　查　所呈幔簿　摺與英領康君及日斯巴領事會商之下以查閱所呈裕豐號與純泰莊往來憑摺户名爲裕豐平記則李平書與裕豐號必非絶無關係可知惟李平書　滬之後裕豐號事李孟章是否負責未據詥證明應將李平書所有家產先行查封因即會判楊錦如交保李孟章交原保候給諭將新閘愛文義路五號門牌李平書住宅一所先行發封並將所封器件等件逐件點明開單存案候再核　 
[馬尾江添派兵艦駐防]  
　　海軍李總司令以粤省馬尾江要塞原駐軍艦現尚不敷防守業於前日飭令現駐汕頭之肇和練習艦迅速開往該處駐防又令暫泊吳淞口外三夾水之海　巡洋艦開往汕頭　駐以重防務云 
[軍情不容虚報]  
　　淞滬警察廳長徐君昨日通飭各區警察署云爲通飭事案奉宣武上將軍飭開准統率辦事處巧電開轉奉大元帥訓令軍人道德首重誠　　於軍情報告尤宜一字無虚國家據此以行賞罰豈容稍有欺飾致失眞情着各切實誥誠所屬將領一體凛　　後如有虚報戰勝撏砌邀功情事一經查明定予嚴懲不貸將此通諭知之等因准此除分飭外合行飭仰該廳長即便遵照　　所屬一體遵照勿違切切此飭等因　此合亟飭仰該署長一體遵照並　飭所屬分署遵行母違切切此飭 
[陸軍遣撫調查所紀事]  
　　陸軍遣撫調查所遣送第十八批受撫人喻兆元等三十九名第十九批徐德等四十五名已由所長杜章兩君派調查員謝時陳虹　爲遣送員於昨晚乘南陽丸啓行矣 
[徐廳髭誥誡屬員]  
　　淞滬警察廳長徐輔州君昨日通飭各區署署長署員巡官等略謂現在黨匪正復散佈謠言駭人聞聽除已隨時飭屬查拿外汝等務宜各盡厥職督飭長警嚴加防護每晚並須親自查察各　警察是否勤於職務如果意存玩泄致有疏虞一經查出定須撤差云云 
[查辦行兇勒詐]  
　　上海鎭守使署飭开工巡捐總局文云爲飭知事據前妙舞　股東李士昌等禀稱潘劍平行兇勒詐一節查潘劍年素非良民禀控者已不止一人一次當警察密邇之地横行無忌殊堪痛恨除將原禀鈔發飭知淞滬警察　外仰該局長侖商徐廳長切實查辦右也此飭 
[兇犯尚須上訴]  
　　小輪船舵工周根和被船夥陳寳壽張阿大等謀財害命一案由地方審判　訊明判决陳張各處無期徒刑永遠監禁曾紀前報茲悉陳寳壽一犯因不服判决已於昨日遣入致檢察廳聲請赴高等廳上訴汪廳長諭候核示 
[滬城火警]  
　　西門内大街小木橋堍一百八十六號門牌秦順興金線作於前晚三點四十分鐘時因烘金紙遺火積薪致兆焚如延燒比鄰一百八十四一百八十五號南興園老虎灶一百八十七號油刷店一百八十八號源泰板木行旋復延至對門五十九號山東餅攤六十號傳順興雕花作六十一號鄭信泰煤炭店六十二六十三號餘昌祥烟紙店等多家聞餅攤内有已死老人尚未棺殮因不及扛出燒成焦炭又起火之金線作内有小孩二口年約六七齡妍 
均葬身火　計共　樓房十餘幢平房數間直至昨日黎明火始熄滅 
[盜匪遺留證物]  
　　　德豐洋行一百零四號駁船舵工龔桂　於十月二號在外收得賬洋回至船上該船停泊祥生船廠附近不料暗中已爲匪徒察悉當晚一時許龔已在舟就寢突有盜匪六七人各執凶器駕一小舟駛至該駁船旁一擁而上將龔等嚇禁聲張搜　財物鄰船户聞警起視即紛紛赶來兜拿該匪等知事不妙逃回小舟飛駛而去龔於匪去後檢點之下幸未失去分毫並拾得盜遺西帽一頂帽内儲有書信兩封信面上書明許桂林致友人榮阿梅查收字樣龔以榮阿梅亦在某公司汽船上爲夥爲人素不安分當即投報永巡捕房並將原信粘呈請求查緝梅捕頭立飭偵探何阿春四出查拿昨午該探在蘇州河内將榮阿梅拘獲解入捕房詰問直認不諱並供明同黨爲小毛阿桂老鎗等數人現在小毛等已不知去向捕頭以案關行刧着送地方廳　辦所有原信西帽一併附送午後即經檢察官提案預審龔桂泉因事不到由匯德豐行經理李慶新偕該行大班洋人　來姆等投案聲訴一切請求究辦質之榮阿梅供多支吾問官判令收押李等退去候查拿在逃各犯到案再訊 
[大興烟紙店盜案已破]  
　　與法新租界毗連之華格臬路四十三五兩號門牌大興烟紙店於陽歴九月四號即陰歴七月十五日夜被匪徒四人搶去大洋三十元小洋二百角銅洋二千枚臨行時開放手鎗繫傷鄰人童炳安迫經事主報捕查緝已無蹤影茲由探目沈德福拘獲王雨生李玉山兩人昨解法公廨訴稱李在華界犯有刧案請爲核示並由張寳恒投稱在商人大興烟紙店執事店中於七月十五日夜被匪搶去洋銀銅元等物今蒙獲案求請究辦並由童炳安供稱商人向爲輪船生意家住新租界與大興烟紙店隔鄰是夜在門前納凉該匪等搶洋逃出深恐商人帮同追捕突開手鎗一響傷及下部後由捕房送往醫院至三禮拜始愈惟是否係李玉山所擊因當時在黑暗中不能記憶面貎請察訊之王供小民並不與聞刦案惟知李犯有鎗洋案是實質之李供詞含混聶讞員以李在華界犯有刧案遂商之法副領事德君判將李王雨匪押送内地訊辦 
[煙犯不復重罰]  
　　前日閘北檢察分庭起訴之烟土犯業經審判分庭孫推事分别判决陸會宗带烟省許罰洋二十元黄雲卿带空烟盒一隻詞洋四十元張阿保带土四兩罰洋六元瞿金成带烟泡二粒罰洋五元李寳鴻带土三兩半罰洋四元王善福带烟泡三個罰洋十元莊裕甫带土少許罰洋四元一併還抑聽候繳洋開釋並聞孫推事自到差以來對於烟土案力主嚴厲懲　往往带烟僅一二錢或烟泡二三枚動　判罰洋數百元而無力繳欵送監執行者遂日見其多地方監及第一看守所早有人滿之患故於前日起改變方針從輕發落云 
又聞五區警署前日又查獲侯東範何漢元季餘忠三名抄出　土丸藥約十兩一併移送檢察分庭聽候起訴公判 
[拐案移送法庭]  
　　吳士奇前偕證人路立才吳士子至四區一分署控告葛有邦姦拐伊妻王氏一案前日經閘　司法科將兩造移送檢察分庭預訊屬實押假究辦又楊炳成在五區三分署控告蕭湘子拐匿伊妻一案亦經該署張署員將蕭逮案移送檢察分庭預訊　實押候起訴公判　 
[合肥女孩被拐來滬]  
　　安徽女孩孩桂英（即小桂子）近被同鄉婦人孔王氏王孫氏王沈氏串拐來滬希圖價賣被女之鄰人張恒山撞見詢悉其情嗚捕將孔王氏等三婦與女一併带入捕房分别拘留昨解公堂請究據陳女供稱年十三歲家居合肥北門外一里許小港地方父名陳家友捕魚爲業被孔王氏等誘領來滬訊之孔王氏等供詞支吾中西官會商之下判孔王氏乖三婦還押陳女暫留濟良所候函致合肥縣備文派警來滬移提歸案訊辦 
[瞎子瞎疑羽續誌]  
　　浙江路偷　橋附近第三百二十三號門牌賣卜　者甬人朱文　因疑伊妻顧氏與人有私曾於陰歴七月十二日夜半桑氏熟睡時　持剃刀將氏割傷十一處肚腹手腕兩處受傷最重當時血濺床蓆經氏呼救由同居人馮錦記代　老閘捕房派探錢　生將朱及其備人吳世生吳和尚一併拘解公共公廨訊供之下判吳和尚暫釋世生與朱押候顧氏傷愈再核在案茲悉氏之傷勢業已平復昨由捕房將朱吳與氏併解公堂請究先由中西包　禀明前情繿由顧氏投訴被夫無故用剃刀割傷多處幾致斃命等語訊據吳世生供稱當時聞聲入内順氏已被割傷流血未幾同居人亦聞聲到來遂赴捕房報告訊之朱供實因顧氏時常抱孩出外屢戒不聽是晚酒醉致肇斯禍求宥　代襄讞商之英領卓君判朱押滿三月示儆兩吳一併關釋 
[小茶舘館私設烟榻]  
　　蓬路一千三百七十六號門牌小茶館主王岐發私設烟榻容留張義方等吸食鴉片被捕房查悉前日派探前往將二人連同烟具带入捕房准飭存洋交保昨經公堂傳　以張不到判將保洋充公王從寛免罰烟具銷燬 
[不理莊欵案展限復訊]  
　　　裕等各錢莊同控陳雨峯周郝氏不理往來欵項一案昨由公共公廨關讞員會同美領博君復訊被告周郝氏未到由保人發記綢莊主王步雲至堂原告延律師上堂代表聲稱周郝氏兩次堂訊不到應請將保人交保候示判保人王步雲交保展限十四天復訊如周郝氏再不到堂應照原告所控虧欠之數缺席判决 
[此到彼不到彼到此不到]  
　　張雲生控韓榮貴不理欠欵一案昨經公共公廨傳訊因被告本人未到判展期七天再訊如再不到准予缺席判决又金仲藩控趙金和借欵糾葛一案昨亦傳訊因原告不到判將案註銷被告開釋 
[火腿公司主之債務]  
　　姚君武至法公堂訴稱父親在日曾被開設裕豐泰火腿公司之畢錫功借去洋二千元後來作爲存欵由畢親出存摺一扣交執現除收還外尚欠洋一千七百餘元請爲追繳存摺呈電又月黄子斌供與畢往來被欠銀六百六十兩胡集甫供供畢拖欠貨銀五百零四元向索支吾昨畢欲乘輪遠遁是以報捕拘案請追訊之畢供認虧欠各户洋銀實因香港銀根緊急不能滙滬之故求恩寛限措還中西官判畢交人銀並保限兩禮拜逐户　清 
[不付魚價之理由]  
　　張文學至法公堂訴稱前接陳文江從烟台來信謂劉長盛處有鮮魚數擔所有價洋請即向取等語商人持信向劉取洋不背承認是以扭捕解究原信呈電訊之劉供陳文江並未寫信通知商人不能承認將魚價交去請察中西官以被告所稱亦頗近　遂判將案註銷 
[祇可分年拔還]  
　　法籍婦人陳氏前控趙仁生以方單抵借銀五百兩日久不還請追等情經法公堂傳訊屬實除將單地出售歸還外尚欠銀二百五十兩昨復訊追原告陳氏稱趙天法界無人具保請堂上核示趙供已挽英界某姓作保愿先還洋五十元具餘每年拔還銀一百兩求恩照准中西官判准如所請由某姓擔何拔還完案 
[保存英國婦人之寶石戒]  
　　僑滬英國婦人克朗白病故後因無親屬在申由鄰人將其所　家資器具一併送交英領事署收存惟查其篋中存有洪盛押店之質劵兩紙一於去年十一月初八日所質寶石金戒計當本洋一百五十一元五角一於本年四月初九日所質寶石金戒計洋一百六十一元六角深恐期滿故由英領照請公共公廨於昨日將該押店經理人胡鏡堂傳案先由英副按察使金君之代表西人排爾克上堂譯訴前情並稱死者之親屬大約在數星期内可以到滬死者所質之物應請飭令該押店暫　變價以便其親屬來滬備價取贖並由該押店經理胡鏡堂供愿儲物待贖王　讞商之英領康君准予給諭洪盛押店於三個月内暫緩變賣並再展期二禮拜俟死者親屬會商理贖 
[船户抗拒巡捕]  
　　駁船户陳初郎張兆永朱榮郎前日因賭起　在廣東路碼頭爭執老閘捕房一千一百四十二號華捕向租不服反被行兇扯破警服打失警备旋由該捕一併拘入捕房昨解公共公堂訊明違章屬寶判朱罰洋一元無洋改押兩天陳張從寛省釋 
[貪小失大]  
　　四馬路石路口三陽館飯店主曹載記因將電燈火表機關　阻私用煤汽被工部局電燈公司查悉禀廨出單將曹傳至公堂訊判交一百元人洋並保候查明再核在案昨晨由廨復訊工部局由牛門律師上堂聲明被告舞弊私用煤汽各情並由電燈公司西入證明被告舞弊情形王　　商之英領卓君判曹罰洋五十元充公以　 
[公共公堂瑣案]  
　　匪人陳謙於四號六號夜間兩次在閔行路武昌路　取　樂居廣東茶館内牙筷十六雙逃逸經該館送　人蔡阿四報請捕房將陳拘獲昨解公堂質訊屬實判陳押三月 
　　汽車夫殷阿弟於上月十七號在靜安寺路關駛快車經七百四十三號華捕查見以其違章票廨出單將殷傳案訊供不認飭候查明再核在案茲經捕房查得殷實開車甚速昨復將殷傳案請究判罰洋一百元充公無洋改押三月 
　　四川人沈祥雲因在直隷路竊取倪金文值洋一百二十三元之烟土由探將沈拘解公堂訊供管押在案昨經中西官復訊屬實判押西牢四月期滿带堂再核 
　　新閘唐榮記食物店因收拾不潔被工部局衛生　查悉以其有違第四條定章昨將唐傳案訊明判限七天遵章修理潔淨 
[美租界捕房瑣事]  
　　美國人某前晚酒醉在蓬路横行胡　由西　查見　　捕房昨解美領事署請 
　　昨有流氓盛阿二在蓬路搶　行人帽子由　王四福追獲解押捕房候辦 
　　陸友生胡阿三張阿成三人昨在西華得路互　被捕一併拘入捕房經捕頭詢明斥退 
　　昨有江北小工陳小四子在順泰碼頭與同伴鬥毆被捕拘禀捕頭從寛斥釋 
[介紹新地圖]  
　　此次歐洲戰事報載　詳惟閱者苟不諳地勢則兩方進退之勝利與否恐尚不能明瞭今商務印書館出有歐洲戰事地圖一幅内附靑島形勢一覧圖及各交戰國戰力比較表另附中西地名表一册展而閱之朗若列眉是亦我報紙之佳伴也故樂爲介紹於閱者 
雜評三 
[雙十節]  
　　去年之雙十節因内亂甫定而草草過之今年之雙十節則因受内外之雙影響而亦將草草過之初受歐戰影響損失尚在無形繼受靑島影響而損失及於有形矣此對外受兩重之影響也黨人日日明起事之謠寗蘇間戒嚴如此土匪徧地皆是今且刦及滬杭商輪此對内受兩重之影響也雙十節遇此雙雙可　之影響宜乎政府飭停宴會人民且對之而漠然矣 
[補錄命令]  
　　十月四日大總統申令漢　游徼主禁盜賊保衞之責職重鄉官前經頒布地方保衛圑條例令各省於未設警察地方酌量設置藉以防遏匪盜保及善良即本此意顧立法必求盡利而任事害先見衛民之政轉以病民不可不愼防其弊大凡十室之邑必有忠信欲責其出而任事必須地方官廳駐防軍隊力任保護使其生命財產毫無顧盧而後能一意圖功否則爲衆任勞因公受累匪黨尋　以報復　小挾恨以傾排不克保其身家邊能衛其閭里迨至正紳望而裹足毫猾藉以進身外托保衛地方之名内爲窩藏盜匪之窟號召　黨魚肉鄉愚爲虎作　敎　升木姦宄何由飲跡良懦何由得安嗟我小民實逼處此遂不得不　比匪人藉爲免禍保身之計甚或接濟鎗械供给飲食藉寇兵而　盜糧甚罹大辟而不恤謂爲民牧納諸陫中苟得其情能無惻怛夫當此盜匪充斥之際巡防偵緝兵力旣有未敷不得不資民力以爲之輔必令各盡其　衛梓桑之責始足以保公衆之安　是在地方官愼選正人共擔義務優於禮貎以崇體寛假事權以盡其能苟有成效可觀勿輕于更易果使　能卓著則　請褒　至于猾胥發役盜賊每恃爲護符劣弁宂兵匪類或　通聲氣皆足妨害捕務敗壤　防尤在該管文武嚴明 
 
 
 

Page 11

 
 
約朿有犯必　　士氣獲　而匪氣可戢著各將軍巡按使都統順天府府尹分飭所屬切實遵行務期文武一心官民一體於以廓清匪　綏靖閭　用副本大總統除暴安良之意此令 
　　十月四日大總統　令　劉鴻違給予四等文虎章此令 
　　又令任命韓鳳樓爲將軍府參軍此令 
　　又令英順已英　均授爲陸軍少將易充彬加陸軍少　　此令 
　　又令陸軍部呈請將雙全劉　棟均授爲陸軍步兵上校李慶祿袁慶恩均授爲陸軍騎兵上校李榮陞袁　順徐春航均授爲陸軍步兵中校于　樹　塔喜均授爲陸軍騎兵中校汪　授爲陸軍　兵少校張　　方汝梅趙世臣劉桐揚爲模張玉魁張助銘均授爲陸軍步兵少校應照准此令 
又令陸軍部呈請授孫符貴盧長勝魏鳳山郭紹宗爲陸軍步兵少校趙興隆加陸軍步兵少校　馬樹棠另陸軍騎兵少校銜應照准此令 
　　又令　　院呈核准昭島逹盟長巴　爾吉里第咨請以雙祿補放翁牛特右旗協理台吉請予准補等語應照准此令 
　　十月五日大總統策令洋員福開森給予三等嘉禾章此令 
　　又令徐彭齡莊　珂潘昌煦黄德章給予四等嘉禾章此令 
　　又令肅政廳呈請將肅政史麥秩　叙列二等語應照准此令 
　　又令財政部呈稱臨清關監督安茂寅收稅短絀辦理不善擬請免去本　等語安茂寅應即免去本職此令 
　　又令財政部呈請將夔　監督朱芾煌　任臨清關監督　照准此令 
　　又令財政部呈請任命陳同紀爲夔關監督應照准此令 
　　又令財政部呈請將蘇省驗契徵收得力人員 
　　照章給予　　語前　　知事楊　卿解欵在入萬元以上前吴江縣知事丁　蔭前泰縣知事張　上海縣知事洪錫範前江寗縣知事左　周寳應縣知事李曾　常熱縣知事謝葆鈞前　陽縣知事劉瑞霖前與化縣知事姜若靑浦縣知事史悠祿海門縣知事王紹曾阜寗縣知事李輔中前東台縣知事盧鴻鈞解欵均在三萬元以上辦理克著成效應均給予五等金質單鶴章以昭激勸餘如所擬辦理此令 
　　又令據外交部呈稱日本工學士大日方一輔在熱河阜新縣　　子溝地方被賊搶刧慘遭戕害等語外人游歴内地載在約章地方官吏應　保護之責豈容匪徒恣意搶刦殘害外人該工學士大日方一輔遽遭慘害殊深惋惜惟懲前毖後責在地方長官嗣後遊歷外人該地方官應曉論軍民加意保護母得稍有疏虞以敦睦誼此令 
　　又令陸軍部呈稱遵查前福建都督孫道仁附和亂黨浮冒用欵一案該前督治閩日久綜握全省軍政不能防患未然已屬失嘰矧於許崇智去閩之後尚有致歐陽武冬電一件實已　成暫行刑律第一百零一條第三欵之罪依律應予懲處惟核閱所供各節證以當日事實亦殊有不得已之苦衷可否仰　免予治罪俾这奮勉自贖至所用各欵逐項詳核尚無侵占情事應不爲罪等語該前督身　疆寄於上年變起時事前旣不預防臨事復受迫督至通電一節雖稱意在弭變尤似迹涉嫌疑自窒按律議懲以申法紀茲旣據稱察核情節實有不得已之苦衷且念其於改革之初保衛全閩前勞具在即此次所用各欵亦尚無浮冒實情孫道仁應准特予免議以示寛大此令 
　　又令茲制定京光尹官制公布之此令 
　　又令茲制定京兆地方區域表公布之此令 
來函 
[王增佑楊嘉椿來函]  
　　敬啓者閱九月十四日申報等來函門載王　亨來函云云十七十八日申新各報新聞内所載　　各節閱之稍失　實茲特剖晰陳之查本鄉厚仁堂有義塜一方坐落二　一百五十五號曹培英户計則田二畝八分八　三毫連免科舊塜地計三畝三分三　八毫民國元年四月间經各　公推增祐接管該堂事務清查之下知輔元堂亦有底册而終少該單一紙二年冬季常會提交議會公决辦法由王　運到場自述云此單於清光緒三十二年確代曹沈氏代筆作中絶賣於莊姓祇因地保不肯蓋戳改爲抵押所書已經作廢之印契二紙尚存伊處當場出閱現被前鄉議員陳則恭所控此一事也本堂又有塜地一方在二圖一百三十四號范新寳户則田二畝二分四鰲連　塜共計二畝八分九釐五毫此二塜業請吳前知事飭丈繪生丈明繪圖矣惟該塜地適當美界昆明路塘山路接筍處去年八月工部局因築通上兩路　被佔去一角將體骨掘起得悉後即向該局詰責雖經停工而骸骨仍置不塟當即代爲雇工修整計用去骨箱工料銀三十八兩五錢零開戰索償業已允賠至冬竟將泥塡好屢信不理今夏因事晤該局工程師向詰即云南首有塡好浜角一方換與本堂再優給價銀二百五十兩當以未便擅允答之旣思拖延終非了局遂商之各司董詳請縣知事交涉在案此又一事也如該經董王銓運登載來函所稱前鄕公所盜賣義塜於工部局築路又稱陳則恭等係前鄕公所議員情虚挾嫌串揑誣控希圖抵制等語殊屬可笑查工部局佔用塜地築路事前並未磋商目今尚未領價所指盜賣者究屬何地况增祐先於去年夏季常會因路線侵礙塜地提交議會公議辦法經議會議决能請改路線是爲上策否則應令優給價值擇地妥爲遷塟由鄕董便宜執行呈報吳前知事批令移交執行有案若果接洽又無所謂盜賣矧在詳請交涉總之事已幾面控訴又經派委詳查自當靜候澈究該經董何用牽扯洗刷妄登報牘也事關破壤全體名譽爲特書明原委即祈貴館主筆先生察照登入來函門更正是荷此請撰　　引翔港鄕前鄕董王增祐前議長楊嘉椿同啓 
　　按本報因前登王銓運君之函故此王楊二君來函亦照登載以持其平惟此事兩方爭執一時恐難解决以後無論何方面再有投函本館槪不登載免佔篇幅乞諒之 
 
 
 

Page 12

 
 
   
 
 

Page 13

 
 
自由談 
游戲文章 
[荒年五更] [  東園]  
　　一更鼓兒月滿莊莊前莊後亂飛蝗哎哎兒呀莊前莊後亂飛蝗開　的委員眼底望（　平）心　目步盲　　　　樣式　官場煎鹽不要草升科只要　哎哎兒呀委員的視茫茫查各場問甚今年荒不荒 
　　二更鼓兒月上　精内牆外亂飛蝗哎哎兒呀牆内牆外亂飛蝗開墾的委員心裏慌頭忙脚也忙搖搖　　船坐五官艙富家一桌酒貧户半年糧哎哎兒呀委員的髮蒼蒼查各場問甚今年荒不荒　 
　　三更鼓兒月繞廊左廊右亂飛蝗哎哎兒呀廊左廊右亂飛蝗開墾的委員手段强臂長指又長挑挑　撥敎民自丈量弱内使强食李代任桃僵哎哎兒呀委員的聲浪浪查各場問甚今年荒不荒 
　　四更鼓兒月在堂堂上堂下亂飛蝗哎哎兒呀堂上堂下亂飛蝗開墾的委員意氣揚言詳事不詳敲敲打打十室九空房文法　三面流民圖一張哎哎兒呀委員的貌堂堂查各場問甚今年荒不荒 
　　五更鼓兒月照窗窗裹窗外亂飛蝗哎哎兒呀窗裹窗外亂飛蝗開墾的委員　度狂强迫幾場商叨叨絮絮主張沒主張四郊賣兒女一路哭爺娘哎哎兒呀委員的氣昂昂查各場問甚今年荒不荒 
　淮東滷水封河飛蝗遍野八九失收災呈投遞省長盈數百　委員未之千耶熱心人注 
[戲擬嚴禁集會結社文] [  梅郎]  
　　未來縣知事單甲爲出示曉論事案奉閉户上將軍飯廳巡按使飭發擬定勉强中立保安規則第八條内開禁止集會結社造謠生事　者按律懲辦其新問雜誌圖盡告白認爲與時機有妨者亦得以嚴行取紳等因奉此查集會結社除關係地方公益及慈善事　經警廳許可認爲無礙治安外均爲法律所禁况值中立期内保持秩序綏　地方尤爲切要之舉倘一不愼則遺忠於内政外交實非淺鮮茲訪得四川路雲南路有宗社黨所立之哥老會　戈會萬方里有　　黨所立之蟠　會九子會八仙會金蘭會刀會大刀會等其散　私街小巷之蘭盆會菊花會消夏會消寒會商會同鄕會城　會瘟王會等徒黨尤衆的外尤有廟會庵堂相會晣橋相會等種種名日假託尼僧　　不軌至音樂會靑年會紅十字會儉德會等尤爲中外亂黨交通機關　拜會爲義和圑之餘孽尤堪深恶業飭　拿會首以正典刑其他若春柳社新民社民鳴社民興社新小說社雜誌社編　社新學會社新旅社書報社閱報社戒烟社世界社等均　捕風捉影散布謠言之機關申報第一章第四版京都天德堂之國書告白繪一葫蘆内中所　何樂難保不　以炸彈十一版五洲大藥房之圖書告白爲一裝甲戰繿自西而東顯示攻擊靑島之意均與時機有關應亟一律嚴予究辦須知歐洲戰事影響全球中國丁此危局全賴藏頭縮尾躲過風頭對外赐寗人負我毌我負人對内則寗我負人毌人負我方足以固國本而免危亡爲此出示晚諭仰爾商民人等一體知悉如再不遵定章濳行集會結社意圖破壤中立惹起外交一經查無實據定當嚴法相繩勿謂言之不早也其各凛遵毌違切切特示　 
詞選 
[題枕琴軒詩集] [  東園]  
　　兩字頭衡署散仙胸襟落落度翩翩　梁水煖觀魚地蜀阜烟寒放　天紅蠋一　　洒坐靑衫十載抱琴眠長纓留待何時請海内終軍正少年 
　　萍水遭逢總異鄕拘墟形跡兩相忘詩成恰好歌楊枊謀熟無須問稻梁白髮高堂游子夢紅心古釋旅人裝江魚塞雁　消息采采　　各一方 
[嚴子陵釣臺]  
　　不美　溪遇合緣客星常照富春天　懸梅嶺　　月　　桐江縷縷烟　欲投竿逢帝子偶然鼓　訪神仙　嚴　裹靑山暮七里荒　一水連 
[秋夜不寐偶成] [  情虎]  
　　一灣新月漾天空淡淡秋光襲襲風惱煞　吟　短夢擾人情恩小樓中 
[中秋對月感懷]  
　　五銖衣薄不　寒無那低徊獨　　一樣中秋好明月懷　　在　鄕看 
[風雨夕有感] [  桃花公子]  
　　琴劍飄零近十年客愁鄕夢兩如烟從書史空勞學只恐毛錐不值錢且喜詩愁能對　更敎貧病互相憐五更風雨紗窗冷淚濕寒衾思　然 
　　殘燈如豆　遲遲枕上相思祇自知窗外蔫聲風𤁋𤁋雨中客夢� 
渺　離比來愁病深如海老去夏貧自覺痴談笑久忘徐　子前殘滴有餘悲 
小說 
[花木蘭傳奇] [  天虚我生]  
　　第十三齣俠應（再續） 
　　（武旦）哥哥有何用他之處（中凈）你莫管咱家的事到　　（再講下）（凈　上）許家兄弟那裹去了（武丑）回山去了（武旦）咱們也速回　敢不要將那老兒　了（　下） 
　　（中浮上）（衆拍丑上）（淨）將他　鄕上來（淨坐）（丑跪介）（淨）俺問你所管商邱地面算誰家是當而無禮泊（丑）大王若問這個敢則算慕容公子家爲巨　丁哪唱 
漿水令擁資財山高海湧作威福虎嘯風從羊羔坐擁黨家翁更宣淫作崇狐狗稱雄結官場威權弄佔人家妻女爲旁寵鎭日價鎭日價花爲供奉每晚裏每晚裏肉做屏風 
　　哈哈請來委實的有趣兒（淨）住在那處（丑）　極有記認那十條　　八字牆門裹便是（凈便用你带路）（殺丑介）（凈武旦武丑聞上）阿吓怎將他殺却（中淨）留着何用兄弟們隨我來俺有個計較在呢 
　　（尾聲）你休將鬼佛慈悲諷俺有個鋤强濟弱的奇謀弄去去到後寨聊佐雄談酒一鍾（下）（衆隨下） 
　　（評）猛然插出許多人物是讀者萬想不到關場二詩　當以　　可遏雲寫岑堅眞是一個毫俠寫許　活盡一個油二花身手此種穿揷尤非老於排演者不知里正自述一段口吻又不禁拍案爲之噴飯 
[家庭小說嫣紅刧] [  常覺小蝶合譯天虚我生文]  
　　第三章 
　　七月一日下午署氣逼人熱乃無喻嫣紅興其阿母方在起居室中共事　　窗外綠陰雖密而廣場中爲日光薰灼靑靑之草亦幾憔翠死矣顧此母女二人乃不覺其炎熱玻窗盡拓壁　爲驕陽所映晶瑩四澈盡攝廣場以外之風景而入镜中深遠幾莫窮其極夫以嫣紅冰雪之姿　此空明之境自無怪其清凉無汗也嫣紅此時適好禮倍登已閱三四月之久但其天眞爛漫之　度曾無改於　時設非柔荑指上綴有紅色之指環雖密斯脫好禮倍登殆亦不敢冐昧而稱爲密昔司好禮倍登也故吾　仍其　稱然嫣紅已有家矣何以尚興阿每共居　則又不得不爲追叙一二以告讀者　密昔同太梯愛憐少女殊不顧其　離膝下故當嫣紅未嫁之前好禮倍登出而覓屋求與老人之居接近而值且亷者終不得當小福郎昔司曰吾不知好禮倍登去後此屋又　爲之繼當小福郎昔司言時摩格來得適在　則昂其　向阿兄曰然則吾姊又何必覓屋他適仍與吾儕同居不一舉而兩得耶摩格來得之言旣出老牧師乃置手中之　弗視向好禮倍登曰此着佳也好禮倍登汝以爲然否好禮倍登曰固所願也特不　嫣紅之　如何耳老人曰此可弗問吾知其必且歡喜無　　以天性至孝未有不喜與吾老人同居者嫣紅聞語不禁紅　於　乃向老人曰兒固早作是想特不敢以要求吾父耳使予果　　　而去　不當失其　者之手摩格來得笑曰吾　　　　吾人　無阿　　喜　日之　必　不　　　　姊外更無一　　　甘而且　之布丁即吾父於禮拜日偶需絲　亦必無人　爲補　摩格來得之　未已而密　司太梯之老淚已自　　　下蓋密昔司太梯老矣年齡雖過而於日用生活問之能力實　摩格來得無少眞此老人者固不能一日無嫣紅也則哽咽曰吾女乎　汝　之吾與汝固不可須臾離者汝妹尚幼　能繼汝　任一家之中瑣瑣之事若必委之於吾勞苦死矣而况乎病密　脫好禮倍登吾甚　汝仍與吾人同居俾兩有益密斯脫當知　屋固寛雖曰問居亦可分房異　好禮倍登曰唯議乃遂决結　之日則在當年救主復活之時婚事旣　密斯脫好禮倍登挈其新婚之妻嫣紅铚至道浮海以玩海景勾　至一星期始歸故宅嫣紅悉仍其舊料量家中一切事務而密斯脫好禮倍登亦即循其故例赴校而司敎職光陰茬苒轉　已至吾書本章關場之時（未完） 
[滑稽小說中國之福爾摩斯] [  立三]  
　　　嗚嗚車已抵埠三等車室中一鄕人蹣跚而下　眉蹙額若憂者鄕人且行且自語頻頻伸屈其五指步履累　　不良於行此時中國之福爾摩斯乃大疑乃特别注意以　屬之目光加諸鄕人之身 
　　鄕人茫然無所覺仍行如前福爾摩斯　前執其臂曰且住且住若往何處去若身藏何物當出以示余此爲余應有之職務例須檢查也 
　　於是旁人咸竊竊私語曰藏炸彈··藏炸彈··　　　　 
　　鄕人見狀錯愕失色惟顫聲言曰余臥病在家數月於茲矣醫藥之費已不資今應友人召幾得來此然身外固無他物此可··　　 
言未畢福爾摩斯已力曳其下衣如扯風篷　然而下容畢露則　丸脹大如　球蓋病疝也（俗名小腸氣） 
福爾摩斯撫視良久略領其首揮之曰去　去··去··　鄕人行觀者亦一笑面散 
　　立三曰今之偵探捕風捉影者多矣亦何怪彼鄕人以病疝而被疑哉然旣被疑矣而仍不致被誣是猶鄕人之幸也此福爾摩斯之所以爲福爾摩斯歟 
儉德會 
　　儉德會規則一不狎邪二不賭博三不必以酒食結交四不必華服五不輕寒素 
　　入會者安　江伯期江逸卿　吳紹求　胡子餘　余旭初王慶和　舒康年　汪壁如　金勛丞　黄韜庵　黄亦蕃　　縣史甲生　鎭海王顯章　慈谿密洲彰　周威槐　嘉定程　堯 
 
 
 

Page 14

 
 
   
 
