# 1905 - 214 - 4911607

 

Page 1

 
 
[電傳宫門抄]  
　　七月初九日召見軍機王金鎔 
[陸中書宗輿立憲私議]  
　　英國憲政出於杞因而化成於相習故憲典無成章德國以聯邦相合國體自别法經屢革之後制度最有秩序惟政體爲共和美之政體似法而分省如國各省立法自治有欠統一歐美各國之情勢不同如是矣日本探歐美之善就本國之宜燦然成一國典章於日本圃稱完善而情勢又不同中國今卽舉日本憲典言之其第一章爲天皇大權第二章爲臣民權利　務第三章爲國會第四章爲大臣職務第五章爲司法第六日爲會計皇位則另定典範於是乎治綱畢具矣然言乎中國立憲之要件則固有特須注意者第一滿漢間題第二領土間題第三外藩間題第四邊疆治法間 
 
 
 

Page 2

 
 
題第五皇位問題此皆中國國家形體上特重这條件也至於君權民權之關係議院之宜否行政之統一司法之獨立等則又立憲内容之絶大關键顧以現今之中國國勢民情論之庸使得一二聖君賢相專制一二十年後徐議憲政以爲幸以與立憲之程度遠也惟此言可明於心而不可宣諸口何者文化滯塞之國先覺者亦祇能闊步高蹈以導民於進無逡巡待命之理時事不可畏難而易作輟又不可激進而招失敗日本舊爲最專制之國民智亦不聞自明治初年有立憲之旨至二十三四年後議院旣開時而士民於議政體之見識閱歴尚甚幼稚然至三十年後卒進於大成矣此其間當局者正不知幾經風潮幾經艱難而卒底於成者守要不惑而行之以序也不然西班牙之弱埃及之衰波蘭之亡皆有立憲之歴史者也　此非　立憲之危也各國之立憲各有相因而至相迫而成之勢無他民智日開上苟不順導則下必逆進順導則至安逆進則至危故中國古聖王本以順民情爲治天下之要旨今中國下情不通民怨鬱積至於其極朝廷深體此情欲一洗痼弊與民更新此君民慈愛感接動機之至千載一時也中國苟不欲立憲則已苟議立憲則自不但形表之容根問題而内本之　尤在首要惟著手之方自不可不守要循序而爲之原夫憲政制度者分議法司法行政三大綱統一並行而各不相犯者也議法者自國家上下議院以至府縣鄉村之會議機關言司法者自大審院控訴院地方裁判所及區裁判所等司法專衙言行政者自内閣各部大臣至各府縣知事郡長等行政專官言（以上就日本言）今論中國攺憲政則舉政綱之首要自先在於行政司法兩大政分司而治以除積重難返之弊而幷收三者莫大之益遏教權平民情舉政事也原來各國惟司法制度爲特異之獨立以重法權特異之獨立者何也一切罪案之判斷皆從律法官之進退資格皆從法規大小法官判事惟知有律守職惟知有法而不相隷屬不相從命罪人不服准其上控法官苟無背乎律無實也上控至大審院而止大審院之依照判决雖天子不能私不爲改也此各國重法權之公例也未完 
[美貨速赴商會注册]  
　　昨日上海商務總會總理嚴信厚恊理徐潤坐辦周晉鑣傳知各商號云六月十八日洋貨洋布火油銅鐵五金洋松等各幫董事在本商會集議從次日起不定美會業經承認簽字爲憑大月二十九日復在本商會重申前議將六月十八以前所定之貨由各公所互相查明實數關列淸單送商會注册知照報關行騐明實係六月十八以前所定之貨本埠照常銷售並可轉運各口一體行銷以顧華商損益等情曾經送登名報兹又於七月初六日在務本學塾開會演說大旨　不定美貨與不用美貨須分辯明白未可同日而語是以决議辦法由各帮董事調查存貨作爲國人公認之貨監貼印花銷售行運等因務請各公所速將已　已定之貨調查詳細開單報明交由本會注册備用印　以便行銷幸無遲誤是所跂禱　（南） 
[烟業公所集議抵制美約]  
　　初九日下午四點鐘新北門内烟業公邀請同人集議抵制美約到者三百餘人山吳趼人仇蓉秋姚義門蘇潁杰張椿廷尹鶴林諸君相繼演說略謂抵制須堅持到底今日某日　所論云云將破壞我四萬萬人之團體不可被其所惑半途而廢致被外人輕視况紙烟英日法各國均有如改辦他貨亦可核利云云嗣議定辦法六條（一）凡我同業决不再買美貨（二）客帮如有託辦一概不爲代購（三）美國輪船概不裝貨（四）各人函致原藉不買美貨（五）凡遇戚友各人須盡力勘導（六）美約一日不攺訂抵制一日不可懈（外） 
[彚錄各埠致曾少卿抵制禁約各函電幷會覆函]  
　　曾少卿復紳商書十八日後恪守公約不定　貨幷未購買現貨所謂人之欲善誰不如我也至報關行云言者無罪聞者足戒必欲懲儆則萃大盛又當如何而誣僕收受新聞報多金者又當如何耶南北市綢業書此次抵約震動全球足爲國民一大紀念實行不用美貨各省内地多表同情聞風　應本埠各業均以不買爲　制我業雖無美貨出入然不忍坐視　虐華工已由代表人約集同業尤議實行（後略） 
　　新關張宸書閱報得鈞覆讀至若有所憾及風影之談數語爲之慚悚者久之然此非僕有意造謠大局所關不敢不告刻下人情險詐必待有實據而後爭之則五洲之錯已成片言之救何補僕本槖筆謀衣食者自顧不暇何暇顧人且與蘇君素無嫌怨因公熱誠創亘古未有之舉擴先聖同胞之量用敢布其區區憾云乎哉（後略） 
　　江西闔省士商書不用美貨以爲抵制辦法文明敝省深表同情業已邀集士商公同集議到者六百餘人一律簽允倂儗章程數則用示堅守此事若非貴總會首先提倡斷不能萬衆一心至於如此足徵近來民情進步之速（後略） 
　　沙市紳商書（前略）敝處紳商集議抵制無不人人踴躍除前電覆外抱定不用美貨之旨此外美之教士美之商旅照常禮敬以符文明舉動（後略） 
　　建昌女士黄綺與施蘭英女士函前閱時報有女界抵制之舉歡喜無量謹步援座廣勸　友以宏雅意夫我國屢受外人欺侮不知自奮何哉無團體心無愛國心故也美人聞我國人抵制不用美貨初甚惶急彼欽使康格云毋懼華人素無團體如將貨物賤售華人必貪小利抵　立散嗟乎我國一舉一動皆被外人所料豈不可恥此番抵制乃團體之萌牙願衆同胞始終不懈矢力繼之或曰不用美貨我等女子何須干預不知四萬萬同胞我女子得二萬萬且權操家政如麵粉煤油香水肥皂布疋無一非女子經理不用美貨一經能行吾恐雖有奸商欲售亦苦無人往購然則女子敢不各表同情以盡天職乎 
　　盧和生等書昨讀報紙有呌貨同業上執事書讀竟曷勝汗顔查當日受拍此項麫粉何止數十餘人商等不幸受拍之先恰未接奉傳單致遭公譴抵制美約事關公益詎敢忍恥妄義現在美貨雖已受拍惟有藏而不　用伸疏忽在前補過於後之義（後略） 
　　暹邏東華醫院來電上海商務總會曾鑒寓暹華人全體嚴拒美貨不用 
　　曾少卿復裴勉三邵琴濤二君附惠書祇悉韓君潤生定貨一節蒙勸和平息事甚善甚善自稱煤油同業之某君已以　在同業　宜和好等語朂之矣慶　貨棄君定貨我公旣爲兼理斷無　背公約之事不特僕所深信想報關行亦退無後言也（南） 
 
 

Page 3

 
 
[韓潤生未定美貨]  
　　日前煤油同業上書商會謂韓潤生於十八日後買定美孚煤油　十萬箱因之紀諸各報韓見之深爲駭異致書商會謂此次抵制美約天下公憤僕亦表同情如十七日後有定買煤油隻箱之事願甘　銀四萬兩云云韓旣自行聲明或未必果有此事爰爲表而出之以見我華人之堅拒禁約不定美貨固未有渙散之心也（容） 
[松人演說實行抵制禁約松江]  
　　海上志士倡不買美　爲抵制禁約之策通國響應松郡學界商界均表同情初七日下午由周君仁卿倪君伯英張君宛丹何君亞雲陸君馥蓀等在東嶽廟月台對衆演說大旨謂一莖之竹一髮之微摧折由人若倂十竹爲一束萃萬髮爲一繩則雖有大力者亦不易摧折故文明進步首重合羣力今抵制美禁風潮大起爲各國所駭矚我　人亦漸知合羣之爲公益一埽從前事不干已之積習須知不買美貨不涉國際交涉爲最文明之辦法人人均有義務人人均須担任惟須堅持到底方免爲外人所笑美國士商之在華者亦深恨苛禁爲不合理聯名上書政府切冀挽回我華人宜照常優待切不可輕舉妄動致起交涉云云聽者鼓掌如雷（竹） 
[通州商會代表人張謇演說抵制禁約實行不用美貨]  
　　今日邀集諸君到此係籌議實行不用美貨之事此事在兩個月以前上海商會諸君因美國虐待華工之苛約不能修改故集議抵制以不用美貨爲唯一無二之要義自此　發布後海内外各埠及内地各處凡深明大義之人無不認可走亦曾於其時以商會代表電致海上賛成其事旋得回電有堅持共勉之語諒諸君無不聞之今屇實行不用美貨之期已趙十餘日而美人仍聾耳无聞不允改約可見其蔑視我國民蔑視我國工商界人達於極點此正普天率土義憤同深之日苟吾同胞於此時尚欲袖手膜視不思實行抵制之法則將來各國效尤欺侮必將加甚言念及此大堪痛哭幸上海不用美貨之議和平抵制已能實行而海内外各大埠亦聞風響應無不踴躍上海租界鋪戸家家簽字人人立約相戒不用美貨執關行則不爲之蓋戳起運洋貨總匯處則不爲之承攬發賣卽茶店酒館區區紙烟之微亦無不攺用他國之貨甚至攬運洋貨之通事各國洋行之式老夫亦能結成團體不受美傭不運美貨人心激昂尚義如此其成實爲黄種起衰振弱之一大現象今各省商會　行不用美貨之電文陸續至　見於各報者無日無之而吾通州尚寂寂無聞無人議及可恥也吾通在實業界占優勝之名譽焜燿於各埠若此次不用美貨之實行甘落人後豈非憾事走前日己布警告已發傳單諒諸君見之此事爲吾工商界存亡絶續之關係若果能堅持到底勿懈益堅則美人患其東方商務將有衰落之勢必能改其虐待之方針就我修約之範圍特患我國同胞爲義不終耳諸君諸君其有意乎其有意乎况不用美貨絶非難事美國之貨具大者無非布疋洋油之類若改用别國之貨亦是一樣諸君何忍不贊成乎今日旣邀集諸君到會籌議及此實深願諸君大衆一心恊同盡力認定不用美貨宗旨凡美國所來之貨無論巨細勿賣勿買卽各店鋪偶有存積美貨爲六月十八日以前所運進者亦可折價速售售罄之後大家立誓不再進美貨以公義諸君今日在此似可援上海各店鋪實行之例一律簽名　公電告上海商會以表同情想諸君亦以爲然諸君須知　人虐待吾海外同胞以種族之義言之即與欺凌我兄弟叔伯曾旡少異我輩豈可熟視無覩而不加之以援救乎諺云兎死狐悲物傷其類我輩於海外華工豈特同類而己乎諸君諸君此事實萬萬不可諉諸他日諉諸他人走今日之意惟願諸君思此事實人人　　之責爲人人難已之情大家抱定不用美貨之言家喻戸勸竭力實行堅確不移維持到底以抒率土之公憤以全通海之名譽諒諸君均是有心人思之思之當如何當如何 
[俄議和大臣隈得由陸地至卜羅墨斯]  
　　初八日倫敦電云俄議和大臣隈得因染暈船病已於紐卜脫登陸由陸地至卜羅墨斯譯字林報 
[日俄和局開議攺期]  
　　初八日東京電云日俄兩國議和大臣於中途遇霧路程因之延遲故初次開電和局之期己改初八日爲初九云譯文匯報 
[趙次帥電奏述聞北京]  
　　據内廷人云日前奉天將軍趙次帥電致政府略云前將到任日期電報在案自抵任後察看各處困苦情形滿目瘡痍殊堪憫惻現擬先查難民戸口卽時撫恤陸續推廣警察開辦習藝墾荒等事其練軍興學亦應次第舉行近日幸商民等照常安業尚稱靜謐堪慰宸厪伏祈據情入奏云云（帝） 
[吕宋電留領事北京]  
　　日前僑寓吕宋各華商公同電禀商部略謂現在駐紥吕宋之鍾領事在任年久深悉該埠商情保護頗爲得力現因袁宫保來電擬調該領事另有差委現值多事之秋該埠乃華洋商賈薈萃之區彈壓保護均關緊要未便更張祈轉電袁宫保暫勿電調以便保護商務刻已由商部據情電達袁　保矣（閨） 
[相國到任日期北京]  
　　新授大學干世續恊辦大學士那桐定於七月十一日同時到任頃己傳知侍讀學士以至中書等官届期以次謁見（火） 
[常關苛稅飭更新章京師]  
　　厦門常關苛稅太甚商民交怨非止一日昨經商民禀肅王丹揆叅　酌奪冀改舊章而免苛擾日前叅議己據情轉禀商部　聞該部以當此振興商務尤以掃除擾累實行保商爲要因轉咨外務部請札飭　稅務司轉飭該關稅司妥定新章免再擾累云（珠） 
[江督致鎭滬各關道電江寗（爲公司廠料機器免稅事）]  
　　前准恩藝帥據許道鼎霖　創　宿遷耀徐玻璃公司海州海豐麵粉公司所需建廠木鐵磚瓦石灰火泥以及各項物料寛免稅釐並由許逕發護照等因當據照行在案查内地釐金尚可通融若海關稅有定章且經外部奏定如機器完稅之類非督撫護照所能免稅兌究竟能否通融抑候咨商部奏免之處祈速查酌電復聞鎭關道郭觀察電復以關稅短絀新章賠欵緊要擬請照征滬關道袁觀察電復略　機器應照章完稅外建廠需用材料應有估定大致數目擬請咨明商部奏准立案以示限制云（英） 
 
 

Page 4

 
 
[請給厦門商會關防厦門]  
　　厦門商政局立法不善未能實行保商經商部王丹揆叅議呈請將商政局撤銷攺爲商會幷據厦門各商公舉在籍紳士道員葉崇祿爲總理知府陳綱爲恊理日昨己電達商部請援照上海南京總商會例奏請頒給關防以資信守矣（光） 
[公舉廣東商會會員北京]  
　　廣東商務本極　旺邇以　情渙散商務日衰此次經張弼士太僕到粤後悉心體察創設商會妥訂章程幷與粤督熟商辦法日前經張太僕咨送總商會章程若干條　請商部核奪復由岑督咨行商部轉據該省各商公舉在藉紳士四品京堂左宗蕃補用道鄭官應爲總恊理幷請奏准頒給關防商部不日即與厦門商會倂案出奏（　） 
[魏京卿得有開復消息北京]  
　　魏京卿瀚因案被閩督崇制軍奏叅革職同鄉皆知其寃嗣由粤督岑雲帥調粤襄辦一切事宜深資臂助現擬奏請開復原官政府諸公有知其素者想亦當爲力助也（火） 
[續江督札水陸師將備三學堂文]  
　　近年如湖北福建廣東各省武備學堂均明定章程各有限制惟江南先設之水師陸師各學堂因風氣未關就學者少祗求選取合格之士初無區分省界恩在今昔情形固屬不同卽兩當辦法亦各有區别再四會商現在江甯已擬遵照新章設立陸軍小學堂專收本籍學生三百人並駐防九十人將來學成尚須另立第四中學堂遞拔升入所有舊設之陸師學堂目前照舊留辦係因陸軍小學堂畢業需時按照速成辦法先造成一班人才以應急用其事本在新章額設小學堂中學堂之外從前旣不拘貫籍此時似亦不便過爲屏絶擬定爲二八分派本籍占十分之八客　占十分之二其水師學堂除福建己有船政學堂廣東己有水師學堂外其他各省均未設立其中負海軍志願　道求學者尚不乏人情形又與陸帥學堂微有區别該水師學堂前奉憲檄歸葉軍門管理究應如何示以限制之處應請憲台咨會葉軍門酌定咨復行令該堂遵照經此次定以限制之外如有客籍溢於所限之額查明均係志願向上考騐合格之士應由各該學堂另立專章准其入貲附學以免向隅惟不得占本籍名額卽本籍良家子弟志願向上考驗合格限於額　不得入學者亦請如外籍例一幷准其入貲附學以宏造就此外本省尚設有將備學堂原定之章程應由各軍挑選士卒咨送入堂教以戰術用儲士官之才未完 
[擬舉經理開濬黄浦各員]  
　　滬道以開濬黄浦在卽事體重大經理需人聞此次至寗擬舉羅道貞意爲外辦施守炳燮　内辦云（亦） 
[姚主教不滿意於崇明縣楊大令]  
　　姚主教以崇明縣楊大令有仇教之心如黄利豐卽裕德控教民一案楊大令不問曲直擅將教民重責因特函請滬道袁觀察查明辦理（亦） 
[報關行停止裝貨]  
　　盧陽公報關行出店至怡和馬頭出貨爲西捕兇毆受傷經行主投告同業在和記報關行議事和平了結各情己詳前報兹悉此事又生枝節昨日各報關行一律停止報關裝貨並定今晨重在和記會議（見） 
[江督電查槍彈走火傷人弊病]  
　　江督周玉帥近因鎭江江隂等處各營砲台向江南製造局領用毛瑟槍彈試用不合且有機簧走火傷人先後退回調用情事特于昨日專電該局總辦魏總辦詳查此項槍彈走火傷人究竟是何弊病著速騐明以便日後再造不致貽悞幷飭該廠速將退回槍彈修整試放一倂詳覆（近） 
[稅務司復上海道函（爲租界辦公處所修葺房屋事）]  
　　啓者接展來函以租界工部局定章凡界内修葺房屋須先赴局報明給照方能動工此措尋常商民而言至於各國辦公處所不　工部局管理者卽不能相提並論未知本關修理房屋或另添造有無派人知照工部局之事抑由承辦之工匠　局報明用特詢祈查示等因准此查本關前如去年重建關前之騐貨廠時先由營造司　就圖樣送請工部局勘明實與廨旁　路以及水溝均屬無礙乃卽准行近如現在本　大公事房後面接添樓房一排　在院内無庸繪圖送核然如搬運磚木等料重　經過馬路非由包工匠頭自行赴局請　給照不可以上所述情形不獨本關爲然卽其餘各國辦公之　　當均須照此辦理也兹准前因合就復請貴道查照核辦爲荷此頌日祉（亦） 
[瑞典皇子攝理國政]  
　　初八日倫敦路透電云瑞典國皇奥斯卡緣病體未愈重將國政囑嗣位皇子攝理　文匯報 
[法報舘之意見]  
　　初八日倫敦路透電云法國各報館論及英人之歡迎法艦己有顯著之熱誠謂此次兩國之接見不僅盡互相拜謁之禮文實爲宣示兩國第一次敦重邦交之實據譯文匯報 
[德皇欲會英皇]  
　　初八日柏林電云德皇慨儔曾致信於英皇愛德華謂英皇若有會晤德皇之意富於本月十號在威納爾斯呼或該處附近之地由德皇接見譯德文報 
[英法邦交日篤]  
　　初八日倫敦電云法兵艦駛抵卜羅墨斯後旣受該處之歡迎法兵官之得英皇饋贈各種徽章者計水師提督四人副將十三人法水師之領袖提督托加君亦受聖密希及聖佐治之上等徽章同日倫敦路透電云法兵艦所　英人之歡迎實係平民而非官屬其祝賀情形現非常之熱誠及美滿之招接者平民實較官屬之歡迎尤形熱閙該兵　抵埠時水面上聚集　數之巡洋快艇其中有德皇巡洋艦一艘名墨忒者上載　國頭等欽使云考威斯及卜羅墨斯兩地之人民皆爭赴晚　燃放各種　華麗之花砲以示伸敬於法兵艦英皇設宴於御艇欵侍法兵艦之領袖各官席間陳其祝頌法　統之意旨謂此次之謁會足以增益英法兩國之邦交　愈形親密　英皇己深信維持和平爲最大之利益而深望今後兩國之邦交益加堅囿也譯字林報 
[東非洲亂事]  
　　初七日柏林電云法屬東非洲之　己有小戰譯太晤士報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[豫撫奏賞直督匾額北京]  
　　日前河南巡撫陳筱帥奏請恩賞直督　宫保匾額一摺略謂河南高等中小學堂　律興辦惟官私生游學外洋收效尤速輒因籌欵支絀目前選派游學日本者尚不及二十　然事關學務亟應推廣已飭屬各就地方情形或挪移閒欵或勸紳富捐助經臣函告直隷總督袁世凱旋准咨稱勸辦游學具見開通風氣嘉惠豫士該督謹捐銀一萬兩作爲游學經費查照兌收又接河南同鄉公函京師建設學堂復捐銀一萬兩發交蘆商生息爲籌辦該學堂之用並聲明不敢請邀議叙查本年春問湖廣總督張之洞捐欵建立慈恩學堂仰蒙皇太后皇各賞給御書匾額一方該督倡捐鉅欵事同一律懇恩賞給匾額以示鼓勵而資觀感云云聞已奉旨允准矣（火） 
[陸總憲注重衞生京師]  
　　六月二十二日管理醫局入臣覩察院左都御史陸鳳石總憲札諭官醫局提調現以天氣炎熱瘟疫流行若仍按照局　診病但以每早十點鐘爲限倘遇重症勢必緩不濟急殊於衞生大　妨碍自今爲始著令醫員逐日輪流當值自辰至酉不拘時刻隨到隨診庶免病民往返徒勞之苦以示體恤而廣皇仁（官） 
[札飭州縣匀攤米羡廣州]  
　　岑督因粤省州縣徵收錢糧有上下忙之分倘將近旺徵時交卸則受累不堪故特改爲匀攤米羡將該州縣每年征收錢糧米羡共銀若干分　十二個月按月伸算以期苦樂均沾業經通飭遵照在　惟各州縣尚多取巧未能照辦南海一縣例徵下忙非冬前後不能旺徵任此者由正月至九月若不開棹面每月須賠墊入九千元全恃冬間收極故歴任官均　西號挪借現任胡令雖係督院要人　西號不甚深信故到任以來極爲拮据該令無欵可籌　得禀明岑督擬每月善後局借用銀四十兩作爲匀攤米羡之舉俟冬間解還昨己出禀未知書後局能允其所請否（冬） 
[商部行請查覆商塲之咨文廣州]  
　　芳村　塲爲黄君詔平所築披荆斬棘始終不懈至今日而後規模略備日前曾將建築情形以及其地形勢禀　商部立案商部據禀當卽咨情岑督查明照覆該咨文略調據會辦廣東潮汕鐵路事務江西試用道黄景棠禀稱職道世承商學久居南洋目擊外人商戰之情欲遏强族覬觎之見因購廣東省城大平門外芳村一帶田垣擬開商埠自守固有利權該處稱對沙面左接花地右通河南鵝潭渟蕃於中海線寛綽實　珠江之冠近日洋人於該處附近購置沿海各地紛紛建貨倉築碼頭三面皆成洋塲其未爲洋入所得者僅此一隅　地職道逆料該地爲西商所必爭用是不爲利誘不爲勢移　然自存泊於今日倘築爲商場定可與沙面爭衡前年八月間曾將廣東馬稅務可前任番禺縣吕令勘明無碍水道各節曁商場辦法禀請粤督存案旋奉批該绅擬將自置芳村田坦塡築隄岸現據稅務司申稱勘明於河道並無防碍自可準其速建其舊有之杉店及灣泊各浮排應如何酌補遷費勒令移徙田縣查明辦理將來築成之一切租賃建置章程由該商另行妥訂等因職道不婦愚　謹擬關章程二十四條注册彚呈一切地基圖樣一張合同底稿一紙伏求注册立案幷行知粤東督撫飭令地方官妥爲保護等情到部查廣關部場光緒二十九年外務部議復商約大臣吕海寰等酌擬近今要政摺内曾經奏准通行有　該道籌集資本購置地基擬在廣東省地外芳村一帶塡築堤岸關　商塲自係援　辦理惟芳　地方形勢是滞扼要開　商埠後與地方有無窒碍幷所禀勘明無碍水道禀奉大憲批各節是否均屬相符除批候查明確情再行酌奪辦理外相　咨行貴督查照請煩飭查聲復以憑核辦可也云云（寒） 
[江督周奏定委泒分銷淮課各員章程片]  
　　再各岸分銷淮鹽委員有經收課釐鹽價之責全在督銷之　辦愼選委員總眞辦理經手各欵尤須隨時催提以重公欵歴年各局總曾率多濫用私人任令虧挪鉅欵迨至無可隱飾一叅了事欵仍無著在本員旣飽私囊而簽河不愼及任令勵欠之總辦亦得置身事外實屬不成事體臣已飭運司妥定章程凡鹽務各局卡派委各員凡有經手欵項之責者必須銷鹽産鹽省分己　引見騐看到省之員地方州縣以上鹽務大使以上始准派委他如外省及候選未經到省人員並地方府經縣丞以下鹽務經歴知事以下一概不准濫委其湖南一岸間有派委紳士之處亦應擇其品行端方身家殷實者派充以重職守收支各欵由總辦按月造册由臣衙門並鹽運司互相稽考各總辦果能破除情面　　稽覈何致尚有虧空擬請嗣後分銷各員如有虧空責令總辦於一月内先行全數墊解一面禀請著追本　措欵歸墊如不能歸墊卽行叅辦查抄家産　抵倘　辦延不墊解以致公欵久懸卽將經辦一倂從嚴叅處似此嚴定章程庶總辦責任較重查察自周不致任令虧空業經臣通飭各局卡道照辦理在案理合附片具陳伏乞聖鑒謹奏奉硃批知道了欽此（雲） 
[漢臯火警漢口]  
　　本月初二夜三更時漢口關帝廟正街杏花村酒樓不戒子火迨水龍雲集而左隣右舍已延燒十餘家（商） 
 
 

Page 10

 
 
[拿獲票匪漢口]  
　　上月二十六日督補營哨弁劉得貴在沙市地方拿獲僞造官台票之要犯毛生甫戴恭亭二名卽　大亨輪船于初三日解至口旋即渡江禀請上憲核辦（商） 
[武備學生抵滬]  
　　江督奏派隨同製造局會辦李經叙觀察出洋考察製造之李壽臣直刺昨日己由金陵武備學堂偕同德文教習劉式訓參軍率帶學生宋化龍白覲土陳瑛陳長虹等七人乘輪抵滬詣製造局暫駐數日擇期赴奥國考察武備（欣） 
[局員禀見]  
　　新委瀏河釐局委員羅秋阜二尹鴻賓又三林塘巡局委員彭伯良二尹名驥昨均到縣禀見面陳要公（近） 
[札委致祭]  
　　前滬南製造局船塢督辦葉桐侯軍門逝世後昨奉江督周玉帥札委趙觀察詒書定初十日至滬赴局致祭（欣） 
[禀請騐收河工]  
　　南市薛家浜一帶河道所有挖出之泥現已一律挑淨昨經河工董事秦君會同撫標續備滬軍營管帶龍葆珊鎭軍勘騐後當卽禀請本縣汪大令騐收（欣） 
[定期丈劃馬路界地]  
　　閘北十一等圖地方經祝少英觀察禀准商部立案關癖華界商塲先於毗連租界三板廠附近建造洋式橋一座以通往來業己將次工竣觀察因於閘北文元坊設立工程處定於十一日丈量分劃馬路界址以便繪圖次第興築聞將來寗滬鐵路車站之頭站亦在該處建設云（見） 
[撈獲高橋航船溺斃屍身]  
　　滬南救生局巡船前昨兩日在浦中撈獲高橋航船傾置溺斃之男女屍八具除沈姓婦一具己由家屬認領棺殮外餘均報堂殮候再招認（欣） 
[水手跌傷致]  
　　俄運兵船水手施雨州在船跌破腦壳送醫求治各情己紀昨報茲悉施送醫後經醫生施治無效己於昨晨斃命家屬聞報當卽備棺收殮（古） 
[報請查緝巨竊]  
　　池浜橋相近仁和王公館前晚由偷兒穿壁而入直至内房翻箱倒篋竊去值洋萬餘元之金珠翠寳各物昨由王宦開單飭丁投捕房報請緝捕頭派探李星福前往緝辦云（閱） 
[重懲誘姦]  
　　報紀閘北巡防局員章二尹訪獲誘姦鄉婦流氓張阿根一則昨經二尹親帶勇保押同二流氓及被誘之兩鄉婦至藏匿之烟館樓上勘問明確二尹卽在附近空地訊判重笞陳張二人各五百板交地保看管鎖繫示衆三天再行帶案訊　鄉婦王潘氏徐陸氏准交家屬具價管束（見） 
[准予給示]  
　　邑紳郭懷珠等日前具呈上海縣略謂據試用訓導顧鴻逵來函方今朝廷振興庶政於大學堂内設立醫學一科講求實效誠以醫學實關民命不得不加意研求爰在邑廟設立醫學研究所自備經費函懇轉呈給示等情當奉汪大令批准昨己出示曉諭矣（近） 
[責懲拐匪]  
　　流氓張桂生誘拐小孩瞿阿炳在南市大王廟左近被十六鋪北局勇丁巡見拘解至局經局員陳二尹提訊孩供在東鄉新塲鎭某薙髮店學業隨同貼鄰茶館小主晉發來滬遊玩行至中途失散被拐二尹得供判張責四百板又籐條二百下押候再究瞿暫交地甲留養候店主來局認領（欣） 
[覓保給領]  
　　婦人尤朱氏前　不守婦道被其夫尤坤發扭控工程局奉帮審黄二尹訊發普育堂留養在案迄今二月昨由該氏之母蔡氏得悉投局具領二尹飭令覓保給傾（欣） 
[失火未成]  
　　南市裏鹹瓜街某信局内前晚二鼓前忽因遣 
火幾肇焚如幸爲時尚早經鄰人赶救得息（欣） 
[煤船撞沈]  
　　前晚七點半鐘有煤貨船一艘自浦江順流而下行經蘇州河之老垃圾橋舟子偶不經心忽觸橋柱遽遭覆没幸鄰舟踴躍援救舟中人未遭溺斃（見） 
[上海縣案]  
　　包裝洋廠貨物之毛和尙與朱寳生前因携資往閔行販花中途失去貨洋六百元誣指船夥葉阿三並伊兄關全所竊私刑吊打將關全威逼自盡　縣騐訊屬實飭將伊第阿三等帶縣訊擇一面勒保限交首犯毛和尚訊究在案兹因此案日久毛仍未獲昨汪大令飭提在狎之葉阿三至案訊供實由毛和尚爲首私刑逼斃判阿三先行交保候再勒限差保務獲毛和尚到案訊辦○去歲刀戳楊和尚斃命之銅匠金發即馮金發拿獲到縣前晚奉汪大令是　馮供楊在陸家浜浴堂聚黨訛詐是日與小的胞弟金茂途遇硬欲借洋六元胞弟無洋不允楊寛勒褫所穿縐纱夾衫質當小的聞信　斥楊即挾忿尋仇時因惡其凶很摸刀欲刺伊目楊欲避讓致中太陽穴斃命求恩大令核供尚有不實判釘鐐收押自新所候再復訊○蘇子才在西門外巡局控陶子實竊衣等情由局解縣質訊蘇供粤人初三日遷至西門外慶安里居住陶於初四日遷來昨早十一點鐘妻在樓下煮飯樓上房内有一七齡女孩着守目覩陶從曬臺越入小的房中竊去官纱衫裀三件女孩不敢聲張待其去後下樓訴知妻子小的於午後回家向論不承控局提解案下求追陶供向在參府署爲西席失館後聊以風鑑餬口妻故多年祇有一子於初四日由西門内搬至慶安里詎被誣竊乞鑒大令核供以陶事雖無據情有可疑判賠償洋五元給蘇領去完案（近） 
[改期會訊二則]  
　　日斯巴尼亞商畢道謨投該管領事署控華人杜秋亭租船轇轕一案由領事照會公廨奉關司馬飭提到案著暫交保訂於前日午後會訊己志前報兹悉因被告所延律師佑　干有事未到故飭改期訊奪○又佛衞律師代天津德商巴色控寶昌洋貨店主曹昌猷定貨不出一案本訂昨日午後會訊兩點鐘時由德繙譯官師謀君及被告所延律師博文蒞廨因佛律師尚未來申故相約退去俟再訂訊（見） 
[英美公廨晚堂案]  
　　永亨錢莊執事張芝安控隆順昌號執事陸起堂圖賴往來帳銀求提究追等情奉讞員關網之司馬前晚提訊張芝安供由董春衢介紹與該號往來由章晉生作保後將田單四紙抵去銀六百四十兩除收過外尚欠銀五百十四兩向案不睬情急控追質之陸供此銀乃董春衢所用由本號支摺往取現當向董追償章晉生供職商雖曾作保往來銀五百兩已代該莊售貨師淸刻下原告控追之欵不在所保之内請察司馬得供判陸交保出外赶緊淸理仍　吊取南市莊簿到案復訊核奪○己革吳捕房華捕邱順泉與姘婦夏阿二一再吵閙前午扭赴捕房申訴由捕房解廨請訊邱供與婦姘識四年近又與七百四十六號華捕姘識以致迭次逃避前日在裏虹橋尋獲囑其回家伊竟不睬因此扭訴　房現求明斷夏阿二供年二十五歲來申二年邱係姘識近以衣食無著且將衣飾攫取質洋浪用求恩明鑒司馬以男女均非善類判夏阿二發堂候示邱從寛斥釋完案○徽婦故曹氏控胡松林經手永生祥茶葉店舞弊吞洋等情一案前晚亦奉關司馬覆訊胡曹氏供前年出胡松林　盤永生祥小婦人出洋四百元用胡經手店務迄今二年所有餘利並不交出顯係舞弊後又取洋二百元祗歸還一百元現以虧蝕爲辭將欲遷移關設反將店中各貨運載欲伊交出股本等洋一味支吾爲此投求訊究胡松林供盤店　亦出資本一百元現在連利共一百二十餘元須請劃出司馬訊以爾亦附股 
 
 

Page 11

 
 
有無合同及收帳爲憑胡聞語塞因判胡交妥保限七天内邀公正鄉董理處明白禀覆核奪（見） 
[英美公廨早堂案]  
　　鴇婦邱愛林收買浙人有夫之女王桂紅威逼　娼己經三載前日被女兄生倫齋來申尋見報由包探徐榮珊拘獲昨　解訊王供三年前妹被歹人拐出現幸尋獲求請領回王桂紅供年二十一歲被拐時祗十八歲由胡姓領至申江宿於客棧後由趙姓老嫗串　爲娼趙早逃避求恩超豁邱愛林帶病投案供詞含糊讞員關司馬得供商諸英德副領事判押捕房一年先送醫院醫治病痊再行收押○婦人李鍾氏前日帶領五歲幼孩赴菜塲購物轉瞬被崇明人陸廷華拐去寄於素識之張仁案家由張投報捕房派探朱桂生前往拘獲昨晨解案請辦判押西牢十八個月○過犯朱掌甫在自來水橋北首攫取路人顧同康英洋等物因顧情急喚救朱將尖刀戳傷頭面肩背等處昨晨由探解辦判責五百板押西牢五年○徐義榮添造房屋不捐照會違章由工部局西人查知於昨晨傳案請懲判罰洋五十元充公○劉老海攫吳步高鈔票洋一百四十元由探解辦判責三百板押捕房六個月○門而德輪船瑙威洋人控細崽賴記竊取鈔票綢疋等物由水探解辦關司馬會同瑙威領事研訊之下判責二百板押本廨一個月○朱毛毛在茶館聚賭違章由探解辦判罰洋三十元充公○工部洋人控申泰昌洋貨店主瞿浩然私售洋酒違章由探拘案判俟禮拜五再訊○粤人劉阿明李阿尚在粤妓某婦家飲酒被素不相識之朱阿新劉桂紅等四人酗酒口角飛擲碗盞致傷劉李兩人頭面由探解辦判各責三百板償養傷費洋十元（見） 
[法租界公堂瑣案]  
　　流氓朱利伯不務正業爲父逐出與匪 
爲伍本年五月間偕同黨杭州人顧某竊某洋人對時表刀义等物逃至蘇州爲包探緝獲解究判責六百板贜物充公前晚朱又　新租界某洋人家竊嗬囒水汗衫等物當塲拿獲送入捕房　出同黨在蘇犯案昨日解訊其父朱寳忠投求嚴辦大令著押候吊到贜物再核○陳福林之女被趙坤山與同黨王某誘拐出外圖賣經陳報捕將王與陳女拘案解訊奉判先將陳女發堂留養趙坤山避匿蘇州未獲故未定讞在案詎陳挽人　女朦領出外在小東門某花烟館賣娼前日趙由蘇來滬與陳相遇拔出利刃連戳數下經巡街捕　獲帶回捕頭飭送醫院療治昨日與陳一幷解訊趙供狡展大令判枷三個月責八百板陳不應朦領伊女爲娼著父保查明核辦○徐阿才之妻霍氏被蟻媒方老和魏阿寳誘出轉輾托賣於奉賢縣某姓家得洋一百六十元爲徐知悉控請大令備文至奉賢縣派差關提來滬昨與霍氏及在押之方老和魏阿寳等一幷解訊大令判霍氏交本夫領回方枷號一個月責一千板期滿送改過所監禁一年魏枷號二個月責六百板○時泰洋行主人控已歇　辦龔慶祥經售洋酒帳欵未了任意延宕破壞本行聲名請提究罰等情昨日大令飭提到案龔供曾爲該行買辦墊銀三千餘兩行主將洋酒抵償墊欵故意　高價值以致受虧太甚曾延雷米也律師與行主辯論反遭具控求恩明察大令著交保出外具禀伸復並請律師繕寫西字禀詞禀復候核○蕭益利烟館主肅阿六縱火圖賠保險銀兩奉　責懲並判管押捕房二年嗣因患病飭送仁濟醫院療治前日蕭又投案禀稱老母年逾八旬在籍患病沈重求准交保回籍大今著罰洋一百元准予交保在案昨日蕭將洋繳案大令著赶緊回籍不准逗留○山東人沈洪生前日以大寳二隻小寳四隻至小東門仁泰錢莊兌洋該莊見寶上並無批水恐有來歴不明情事是以扣留沈投上海縣署喊控昨奉縣主汪大令飭差帶同原主投法界捕房派探恊提當將寳如數領回大令交該差帶回縣署禀復○裕和東報關行主唐寳山虧欠各船戸駁運船費控奉大令訊飭交保勒限理楚唐將船戸陸永生扭至英廨歧控迄今尚未質訊昨日陳大令著保交案唐竟抗避不到保人因將唐弟恒寳扭案請示大令著押交寳山到案嚴追○顧銀泉昨日雇車路過法大馬路兩車互撞致顧跌出傷報由捕房送案請示大令著發堂醫治（居） 
[美租界捕房事]  
　　津人董阿瑞手持灌鉛銀錠至北河南路久手錢莊兌換現洋繼又至蓬路宏元錢莊混用被莊主察知贋鼎鳴　朱桂　將董拘入捕房押候解辦○昨晨有不知姓名之某甲倒臥於楊樹浦路由西捕巡見察其情狀似屬服毒當即雇車送入捕房轉送醫院求治○楊三連乘脚踏車行經元芳路悞將倪茂全撞跌傷及面部由捕將兩造一倂帶入捕房旋楊自願給養傷費若干了事（古） 
[更正]  
　　六月二十七日本報紀老嫗呼寃一節兹悉此事實係傳者之訛合書數語以昭核實（顚） 
[召認屍身]  
　　同仁輔元接三林塘局董來函内稱本月初八日下午新橋港内氽進無名男屍一具由地保察騐並無傷痕該屍年約二十餘歲身穿紫花布緊身外單藍布衫　武帶袋内有大洋三元小洋八角銅元十一個錢十文牛觔烟盒一只内有烟灰竹頭香烟嘴兩個字條一紙上寫林少岩任孝岩六字現由三林塘分局收殮如有屍屬請往認領（外） 
[書畫减渼聊助善舉]  
　　頃因小兒患恙欲其速愈特貶價間 
世凡來索書畫者潤資先繳申報館及新聞報館恊賑所掣取收條連件交下三日取物外埠信資自理由南市吉祥弄　捐分局代收八月抄截止計開扇面當十錢十枚四五尺屏每條十五枚四五尺對十五枚畫如長題酌加兩倍免擬金繼識 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
高州電白一帶相通平日捕盗淸鄉屢有會辦之事論形勢之便治理之宜亦應酌量攺隷擬請攺雷瓊崖道專管瓊崖各州縣其崖州改升直隸州事宜另片詳陳又攺高廉欽道爲高雷陽道仍駐高州以高府陽江一廳隷之此添設廉欽道及酌改瓊崖道等缺之情形也各省糧道本以督運漕糧管轄屯衞爲專責廣東向無漕運屯衞亦經奉裁現在緑營兵米由縣自行解營旗營兵米由縣解省交理事同知收放糧道一官事極淸簡近閱邸抄陜西兩湖糧道先後　旨裁撤廣東糧道事同一律自可援照辦理擬請旨將廣東督糧道一缺即裁撤道庫收支事務向歸廣州府經歴兼管無專官應請撤銷兼管字樣所　各州縣徵收民屯米石均經按照舊章分别解省解營裁兵節存米價徑解藩庫存儲候撥一切稽徵　催奏銷考成概由藩司照章辦理該道本係專管糧務乾隆二十年由廣南韶連道撥出廣州一　歸糧道分巡　又統轄佛岡赤溪二直隷廳今糧道旣裁應請將廣州府歸肇羅道分巡攺爲廣肇羅道仍兼轄佛赤二廳該道向駐肇慶府城今旣兼轄首郡爲各道領袖應將該追移駐廣州以崇體制廣之與肇相距甚近朝發夕至尚不難於兼顧此又淸裁糧這及移改廣肇羅道之情形也以上添設之廉欽道邊海交衝政務繁劇必須情形熟悉才守俱優之員始克勝任應請定爲衝繁難邊遠要缺由外擇其人地實在相宜者酌量升調揀補以資治理所需廉俸即以糧道裁缺之俸廉照數改支可免另行籌欵如蒙兪允現在新任督糧道恩燾係裁撤人員應懇天恩遇有道員缺出儘先補放俾免向隅此外擬攺之瓊崖道高雷陽道廣肇羅道均係將轄屬分别增减改隷並非裁缺各缺現任人員廱請一仍其舊所有州縣刑　錢穀一切事件各歸該管巡道分别審轉督催以專責成而昭書一臣等竊維今日環球交通時車日新月異各行省郡縣有昔日視爲簡僻而今日變爲繁要者亦有昔日視爲繁要而今日轉成簡僻者固圉綏邊之計貴乎　時張弛因革之方尤資善變就廣東今日形勢而論欽州實邊徼之藩籬南溟之門戸斷非任一州牧駐委員所能防範撫綏惟有添設道員則任重權專凡事有所秉承地方自易就　巡道旣設此後邊防無須派員督辦足以節糜費而一事權臣等非好爲紛更輕攺舊制祗以邊疆要地不可無表率統轄之員而值此帑絀時艱朝廷方議裁官又不能不並顧兼籌爲撙節度支之計是以於缺之必應添設者不敢拘泥因循於缺之可以歸倂者仍請酌量裁撤官制雖有增易經費無须加籌似此一爲轉移實於吏治邊防均有裨益臣等往返商酌並諮訪東省司道詢謀命同謹合詞恭摺具陳伏乞皇太后皇上聖鑒敕下政務處吏部會同核議施行其餘未盡事宜統俟奉旨允准後再行詳細核　分别奏咨辦理合倂陳明謹奉硃批政務處吏部議奏欽此 
　　宫門抄四月初十日理藩院光祿寺八旗兩翼值日無引見溥侗假滿請安新授陜西按察使錫桐到京請安書正恭送壽物覆命崑中堂專摺謝賞壽物恩劉永慶賴淸鍵預備召見孫中堂奏請　缺松公　假十日召見軍機劉永慶賴淸鏈錫桐 
[兩廣總督岑奏爲所有崖州直隷州及所屬四縣一切刑名錢穀事仵均歸瓊崖追考核不隸瓊州府片]  
　　岑春煊等片再瓊州一府四面環海中亘黎山山之南爲崖州萬州陵水昌化感恩五州縣山之癈爲瓊山澄邁文昌定安儋州臨高樂會會同八州縣統計州三縣十均歸瓊州府統轄南北相鉅千里輻　寛廣實爲各郡之冠向來府治瓊山偏在東北迤南一帶州縣離府太遠有鞭長莫及之勢每遇禀商要件往返需時輙多延誤查崖州處瓊郡極南中國版圖至斯而盡轄境荒闊民黎雜居海面直抵南洋榆林港尤爲扼要洋人時往遊歴輪艘間或經行邊備海防責任綦重考之往籍唐天寳初攺崖州曰珠崖郡瓊州曰瓊山郡均屬嶺南道是瓊崖分治自昔已然沿革雖殊山川不易况今日各國通商門戸洞闢邊海　區尤關重要者乎臣等酌古準今詳加籌度擬請升崖州爲直隷州改爲衝難烟瘴要缺以州西之感恩昌化州東之陵水萬州歸其管轄庶聲勢聯絡得輔車指臂之助萬州係屬州缺未便隷直隸州並請改爲萬縣以符體制此外山北迤東之瓊山文昌定安樂會會同迤西之澄邁臨高儋州八州縣仍歸瓊州府屬管轄似此區畫南北分置府州在知府轄地較少督察易周不虞睽隔兩昌感陵萬四縣附在崖屬相離較近不至苦無秉承因地制宜似爲兩得之道所有崖州直隷州及所屬四縣一切刑名錢穀事　均歸瓊崖道考核不隷瓊州府以重事權而專責任臣等彼此熟商意見相同理合附片陳明伏乞聖明垂鑒敕下政務虞吏部一倂議覆施行謹奏奉硃批政務處吏部議奏欽此 
　　宫門抄四月十一日外務部欽天監侍衞值日無引見孫中堂謝賞假箇月恩陜甘總督升允請訓河南南陽鎭總兵郭殿邦請訓召見軍機升允郭殿邦 
[署兩江總督周奏爲江甯城垣歳久未修常有坍塌亟應籌欵修補摺]  
　　頭品頂戴兵部尚書銜署理兩江總督山東巡撫臣周馥跪奏爲江甯城垣歲久未修常有坍塌亟應籌欵修補恭摺仰祈聖鑒事　查金陵城垣周環五十餘里自同治初年收復以後久未修葺昔日穴城掘隧之處雖經塡築完備土鬆脚虛時虜陷裂臣去年抵任經委員弁巡視飭令隨時培護　如城長丁鉅補苴殊難今年三月隂雨連綿南門外東首城牆突然坍卸十五丈城下住傭丁苦人十三家大小五十餘名口全被壓斃坍下磚石積高數丈飭兵夫晝夜搬運檢屍歛埋妥爲撫恤其餘内外城牆坍塌未傷人者尚有十一處牽算長數十丈又大小洞口三十西處　欲坍未坍各叚共數十處近城民房櫛比每逢風雨驚悸不安其餘湖水浸没基脚風浪撞坍應修者尚有十餘處城高六尺厚十餘丈工程太鉅從省核實估計需銀二十餘萬兩當此經費支絀之時羅掘已空無欵可撥而城工關係重要未便久延祇得暫挪庫欵萬兩先將危險之處擇要修築以免續塌欲圖完固仍待綢繆籌思至再惟有請辦振捐等項以工代撫藉資捐注旣便小民傭工糊口亦於墊缺歸還有期臣前因粥廠請開振捐及七項常捐經戸部奏駁現在察看情形急待捐欵應用業已另摺奏請聖恩仍准援照山東成案收捐此項城工擬卽在此捐欵項卜提用如蒙兪允臣卽派員勸捐以期踴躍輸將及時興築衆擎易舉崇墉屹然不特完此金湯且可保全民命據江寗藩司黄建詳請具奏 
 
