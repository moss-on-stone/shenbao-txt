# 1909 - 71 - 4912973

 

Page 1

 
 
   
 
 

Page 2

 
 
[上諭]  
　　監國攝政王鈐章二月二十七日奉 
　　上諭雲貴總督李經羲著加恩在紫禁城騎馬欽此軍機大臣署名奕劻世續張之洞鹿傳霖那桐假 
論説 
[敬告諮議局選舉之投票管理員監察員（山岳）]  
　　諮議局選。舉之期益迫近。吾蘇屬之廳州縣。於投票之設施。大致已粗備。然事屬創始。棘手必多。而管理員及監察員之職務尤甚。貢其一得。以與吾蘇人士相商槯。亦記者之責歟。 
　　管理員及監察員之職務如何。局章皆以明文規定之。然有非重以解釋。不足以昭遵守而免迷惑者。即投票人當投票之時。管理員及監察員對此。應否收受之問題是也。 
　　外國法。於應否收受之時。實用拒絶之文字。如日本衆議院選舉法等三十八條與府縣制第十八條是也。其意義較應否收受之文字稍廣。蓋拒絶之文字。實包有二種之事情。如一爲領票之時。行其拒絶。一爲投匭之時。行其拒絶。應否收受之文字。似專投匭而言。果如此。則投票人於領票之時。管理員或監察員。苟察出其不應投票之證據。將何以。應付之乎。局章無規定之明文。此不可不察也。今次第説明之於左。 
　　一爲投票人疑爲非本人之時如投票人之年貎不符。其一例也。申言之。如名册之。記載。序齒已高。而其蒞所之人。則年華甫壯。其中非係頂冒。即造册不實。一舉而破其行爲。則適用第九十六條之罰則。於此猶不起疑問。苟其人主張編造人名册者之誤。而無可確證。則信從之旣恐墮其狡計。剝奪之又嫌摧彼民權外國法。許行假投票以救濟之。即姑聽此可疑之人。行其投票。而於其投票紙。加以識别。於檢票之時。始證明其爲果係編造名册者之誤與否。而後。黜陟之也。局章無此明文。當爲不認假投票者。於此爲初選監督駐在之地。猶得以决定之權。委之初選監督。而在偏僻之投票區。將如之何。竊以爲此不可以徒憑管理員之專斷。而當聽監察員之公决。蓋其人能得監察員爲之證明爲本人。某人之投票權。固不喪失。即無人能爲之證明。亦必由投票人自陳其可信之事實。以待管理員或監察員之公决而重公權。 
　　二爲投票人名册脱漏姓名之時通例言之。選舉人名册。旣經確定。雖有選舉資格。而未克造入。亦其自怠之過。但亦有不盡然者。例如某省某中學畢業生。造册者旣有意擯斥。而失權者又先期聲明。及有其他之類此者。於選舉期日。親蒞投票所。不得拒絶。又其人爲他人誤訴。以爲在消極資格之列。如食烟者。已自名册删除之。而由主持選舉者。按驗業已戒除而有證據者。亦不得拒绝此外則不得藉口。 
　　三爲造入名册者其資格喪失或無選舉權者幸蒙造入之時選舉權爲國民重大之公權。喪失與誤。入皆在必。删之列。蓋遇此等事。在常人知之。必起訴之後。方可自名册中删除之。而在管理員或監察員知之。則可 
 
 
 

Page 3

 
 
於領票時行其拒絶權。何則。事實上旣不有選舉權。亦不能因其載在名册。而予以選舉權。此非蔑視其人之選舉權。實尊重公衆之選舉權也。故管理員或監察。員於此。宜行拒绝。 
　　四察出票紙由他人代書之時在外國亦有許他人代書之法例。即凡不能自書被選人之姓名者。得請他人代書。但須朗讀其代書之名姓。使有選舉權而不能自書者。靜聽之。以察其有無謬誤。其票即爲有效。此在採公示選。舉之制。或者猶可。而與秘密選舉之旨。實相背馳。我諮議局用無記名投票。義守秘密。法律旣設明文以禁之。故管理員或監察員於此。苟察出倩人代書者。不可不拒絶其投匭。蓋一經投入。即與合法投票無異。此則最宜注意者。也 
　　五不用投票所票紙之時此亦應行拒絶之一。但自局章第五十五條法文。言之凡不用投票所票紙者。其票作廢。是苟有不用投票所之票紙者。可由檢票時。檢出作廢。而於投匭之時拒絶之。似非必要。然自手續上觀之。拒絶非投票所票紙。較拒絶他種違法之票紙爲易。如記名投票。如連記投票。（即書二人以上之被選人）非細檢其票之。内容。不能知之。蓋投匭之時。投票人於被選人姓名書畢之後。即以其票摺合故也。不特此也。他種之違法投票。保存之足以見一區内之選舉人𤍽心選。舉與否。而藉以徵放棄選舉權者之多寡。獨此非投票所之票紙。則並不足以徵。選舉權之放棄。與否。何則此種。票紙。非爲某選舉人行正式投票之後。而以在外携入之僞票。投入匭中。即爲無選舉權者之投票。可斷言也。故非投票所之票紙。亦宜於投匭時拒絶之。 
　　此外復有一問題。即投票人之自書爲被選人。可以拒絶與否是也。此票之可拒絶與否。必先確定此票之爲有效與否。此問題。外國學者間。甚有爭論。其極端一趨於有效。一趨於無效。主張有效説者。以爲凡法律之所不許。必以明文禁止之。自選之禁止。不特法律無明文。亦爲罰則之支配所不及。立法者研究何。等細密。意義。何等周匝。豈獨遺。漏此事乎。不特我國諮議局選舉章程爲然。外國法亦多不注意於此。其非遺漏可知矣。主張無效説者。以爲選舉制度。無論如何變遷。選舉之客體。要皆屬之於人。而非屬之於已。自選者决非選舉之　旨。蓋行其選。舉權者。謂選舉公衆中之一人。而非許其自選以代表公衆也。雖然。在社會幼稚之時代。一般心理。於選舉權之義務與權利不甚明。其傾倒於無效之説。自不能免。但自法理上言之。法文旣無明文禁止。自當以有效説爲當。且所謂管理與監察者。非如。敎習之監督學生。工師。之監督衆匠。但於投票所。往復梭巡。於大體上取締之。而注意於第九十六條之事項。及各投票人於投票所協議或運動選舉某人而已。固不必執各投票人一一檢其所書之姓名爲誰也。果如此。則自選投票之應拒絶與否之問題。無由而生。 
　　諮議局選舉章程第八條第二項法文。於應否收受之事項。委之投票管理員之决定。蓋在外國。投票管理員。多以巿町村長充之。我國自治機關未設立。管理員不能不自官吏中選之。故不特於本地方之情形不悉。竊恐於選舉事務。多不諳練。法文明明以監察員翼佐之矣。立法者應亦以管理員。多不更事。而望監察員之先後疏附。以將順其美也。願監察員深體此意。以進行亦。吾蘇選舉之榮光歟。 
　　昨報論説題爲閏二月初一之江蘇人係秦君瑞玠來稿被手民誤拼作陳瑞介合亟史正 
專電 
[電一（北京）]  
　　憲政館定閏月初一日開議京官制 
[電二（北京）]  
　　憲政館資政院有將并合爲一之消息 
[電三（北京）]  
　　攝政王面諭新簡滇督李經羲迅速赴任李對擬候錫良到京晤商一切 
[電四（北京）]  
　　民政部議奏請將各省禁烟事宜責成警道切實辦理 
[電五（北京）]  
　　法部奏律學館畢業生二十七名遇有烏布及審判廳差缺儘先派充仍傳新到部員入館肄習奉旨照准 
[電六（北京）]  
　　 學部覆蘇撫請奬鄒福保一摺議駁奉旨依議 
緊要新聞 
[憲政館電催奏報第一年籌備事宜北京]  
　　憲政編查館昨又電催各省督撫略云第一年籌辦各事宜除魯撫已奏咨外其餘各省均未奏咨限二月内一律奏咨以便四月内彙核具奏按 
 
 

Page 4

 
 
此事已略見二十四日本報專電 
[步軍統領請撥辦差經費北京]  
　　步軍統領衙門奏稱恭照本年三月十二日德宗景皇帝梓宮奉移西陵暫安所有梓宮經由京營道路應由奴才等督飭旗營敬謹修墊此外尙有　修沿路廳堆橋墻工程曁官員帳房兵丁號衣以及應用激桶等項較之尋常謁陵　務尤爲重要奴才等公同商酌擬請查照光緖二十九年恭謁西陵成案籲懇天恩飭下度支部籌撥銀四千兩以濟要需 
[民政部攷試警官近聞北京]  
　　民政部攷試廳員第一日題目已紀前報茲再將十八日試題錄下一刑律草案載凡律例無正條者不論何種行爲不得爲罪其理安在二設有人犯違警律應處拘留十日加一等應處若干日减一等應處若干日試分析言之三咨行各　調查人户總數文四默寫本人履歷聞連日所考各警官等第已定于二十二日揭曉 
　　民政部肅邸以此次考試委員警官多有臨時告假者日前特降堂諭略云現在告假人員俟假滿後准其定期補考如届期再不赴考即以規避論 
[編練禁衛軍近狀北京]  
　　濤貝勒以編練禁衞軍事關重要日前特與諸軍機提議謂鐵尙書在陸軍部有年一切訓練辦法均有成見擬仍請以鐵尙書兼辦俟成軍後再開兼差以期完美某邸因業已奉旨礙難收冋成命擬奏請派紹越千侍郎爲帮辦禁衞軍訓練大臣以紹侍郎係由陸軍部出身於練兵一道夙有心得故云 
　　禁衞軍軍諮官溥將軍日前帶領工程隊會同中營副將王煥文在京西查勘禁衞軍營塲地基聞已勘定暢春園並西花園一帶南至老宮門北至木板橋東至衘路西至頤和園刻將栽椿不日即須奏明動工興修 
[預備實錄開館北京]  
　　請簡實錄館提調摺稿已于本月十八日呈世中堂核閲因是日世中堂　欲與各總裁商改故于十九日上午始將該摺交下聞一二日後即可入奏 
　　諸總裁日昨會議開館日期擬定俟請簡提調官摺入奏奉旨後請行令欽天監敬謹選擇 
　　此次實錄館調取人員陸鳳石尙書之意擬不調外官及異途之員 
[英人阻止粤漢路債簽押之用意]  
　　文匯報載二十七日北京電云英國現已將粤漢鐵路債欵合同竭力阻止簽押聞其用意蓋有鑒於滬杭甬鐵路所受惡劣之經驗故欲藉此使中國有以表示其信任而更束縛之中政府對於此舉自不免有所激刺云 
[電商派兵保護滬甯火車鎭江]  
　　鎭關道劉襄孫觀察奉撫憲陳伯帥電開頃接午帥電據滬寗鐵路局黃道先後電稟上海車在新豐站西碾斃行人屍屬祇求棺殮該處鄉民連日聚衆攔擊火車尋釁滋事恐釀交涉已飭該道就近派兵馳往彈壓嘱加派兵隊彈壓解散等因此事未據該道府電禀細情不得而知鄉民與火車爲難顯有匪徒煽惑事關重要慮釀交涉誠宜厚集兵力速爲解散惟省防兵隊甚少一時殊難抽調旣由督帥飭道派兵彈壓督帥電係昨日發究竟現在情形如何應否加派兵隊即速查明電復核奪等語劉觀察接電後即禀復云十一日火車過新豐以西碾斃常州人凌盛彬一名鄉民聚衆將是日往來車上玻璃擊破職道當晚即商明駐鎭巡防隊派兵四棚於十二早馳往彈壓解散兵即撤回屍已棺殮由屍屬送回常州自十二查辦以後該處並無續毁車窗之事十七晚車過高資有石子從過處抛來碾破車上玻璃並有搭客面部略被玻璃碾傷職道迭次派員往查並飭縣查明爲首滋事之人曁有無匪徒勾結尋釁從嚴懲辦一面仍商　巡防隊統領於該兩處加撥兵隊巡護其查辦情形已另詳細具禀惟此間僅有鎭揚巡防隊五營分駐鎭郡城鄉及江口各要隘又兼顧江北加以巡護鐵路實不敷分布擬懇憲台撥兵一營飭駐丹陽新豐一帶俾鎭營可專顧西路以重路防而免滋事地方幸甚 
[京師近事]  
　　外務部代考查憲政大臣于式枚奏陳德國上下兩議院制度一摺係于大臣遵照先帝電旨辦理因年前考查日本憲政大臣達壽條奏改建内閣摺上交議後大行兩宮召詢某大軍機改建内閣宜效法何國爲善當經某軍機回奏有我國立憲係叅仿德日今達大臣所陳乃日本内閣之制請飭于式枚將德國内閣制度詳細考查等語故有遵照先朝電旨之覆奏也 
　　軍機大臣慶親王世中堂日前面交政務處提調因該處事理日繁應將上年九月初十日考試文案人員飭傳到差聞擬定應傳之員係滿中書祥椿松齡二員漢中書楊麟香范天杰等八員均於即日到差 
　　限制兼差問題迭紀本報茲聞翰林院亦已議定辦法凡有烏布者槪 
 
 

Page 5

 
 
不准再兼他差其無烏布者准其兼充别項差使惟該員於本院應津得貼當扣減二分之一 
　　政府因禁烟公所自設立以來無甚成效擬將該公所奏請裁撤其禁烟事宜責成地方官辦理嚴定功過日内即將實行按此説當必不確　　度支部堂官議將各司員詳加考察出具切實考語分别開單奏請派充各　淸理財政局監盤委員日内即將揭曉 
　　日前諭旨曾飭福建興泉永道劉慶汾觀察開缺送部引見今聞劉觀察此次到京有簡以外務部　叅上行走之信 
　　近有某御史擬請恢復科舉摺稿已經草就擬俟李灼華請復科歲試摺議准即將入奏近因接奉十五日諭旨即已作罷不敢揣摩嘗試矣 
　　新疆庫車拜城銅礦苗質甚佳外人屢次要求與中國合辦現已决議咨飭新撫迅速招股開採又以陜西榆林延安二府所屬地多荒蕪已據舉人高右尼招就股本興辦第一牧場故電咨陜撫切實維持以廣地利　　大淸銀行因客歲北京商會假欵百餘萬金爲各錢舖接濟巿面現已逾期尙未歸淸刻經農工商部札飭商會從速追繳嗣由商董袁寶三及信成銀行總　馮桂堂　停磋商定於天中節以前一律歸淸 
　　外務部現因越邊亂匪時與法兵衝突恐匪勢蔓延竄及滇粤各邊擬電致滇桂兩省將各邊防要隘一律派兵嚴防駐守 
　　外務部梁尙書奏定駐坎拿大總領事署官制計總領事一員通譯一員書記二員已繕摺入奏 
　　憲政編查館擬遷政治官報局經寶瑞臣侍郎稟准慶邸暫將辦公處移於北洋公所内已紀報端茲聞寳侍郎以實錄館將次開辦已諭交該館人員將一切案件文牘等件愼重檢點於月内檢查齊備以便月初遷移勿得貽誤 
　　攝政王經費前由政府各王大臣議定由庫提銀二十萬兩經王核减祗需十萬兩而各王大臣以攝政王所擬十萬兩實不敷用故再請定爲十五萬兩每年分兩季提放 
　　趙啟霖署理四川提學使聞係慶邸奏保其同日慶邸所上之封奏即係此事 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂督奏覆兩淮運司趙濱彥叅案北京（續）]  
　　又原奏巡勇劣迹聞有鎗斃餘東塲民人李至明三橋渡民人姜小胖子餘西場東社地方民人陳李高西亭船户姚文林張文湯四金沙西五里廟賣花生之李林侯等命並在餘西河街威姦婦女馬子塘北邊姦汚吳連子之妻殺死吳連子棄屍河内西亭河北强姦十五歲幼女等事一節查李至明事在餘東場西二十三總地方姜小胖子在四甲壩西三橋地方傳聞該兩人同係農民均於光緖三十三年十月間因挑售零鹽被勇鎗斃惟並無屍親報驗李林侯事在金沙塲西五里廟擺渡口地方傳聞是光緖三十三年七月間事惟其説不一或云李姓或云季姓或云賣花生者或云挑筍過渡者而被鹽勇用鎗桿毆擊落水身死則傳説皆同至餘西河街威姦婦女及西亭河北强姦幼女二事原參旣未指出姓名訪之土人亦復不能指實惟光緖三十三年十二月間金沙餘西等場紳耆聯名控州李林侯被勇鎗擊落水身死及汪姓女年方十五歲被勇强姦二事然事主旣未控告請驗又無見證到官地方官亦復無從騐訊通如一帶並無馬子塘地方惟如臯東鄉有鎭名馬塘該處亦未聞有吳連子被殺及妻被姦汚事自是傳聞之訛姚文林張文湯四一案在西亭四十四總地方光緖三十二年七月初二日緝私船在金沙鄉拿獲私鹽二艘私販追求給還當時聚觀人多行至十四總地方張仙廟旁緝私船勇開鎗轟擊誤傷七人登時死者三人即姚文林張文湯四均係附近民人並非船户經前署通州直𨽻州知州恩芳電稟運司趙濱彥該運司已奉有前署兩江督臣周馥示諭官兵緝私之時平民務各遠避不得聚觀否則誤殺禍由自取等語電飭該州未予深究陳李高一案在餘西塲東社鎭地方光緖三十三年十月二十九日民人曹金生雇有拉小車之陳李高裝糞四桶由東社鎭推往隄北下田行至東巿梢遇緝私巡勇六人從後負鎗追阻陳李高稱係裝糞下田不肯停歇該勇等即吹哨疾追一勇追及用鎗柄擊傷曹金生手膀兼碰傷左眼胞一勇開鎗轟擊陳李高受傷滾跌溝内適有在田削草之成鴨子經過其側將陳李高扶起亦向巡勇斥駡該勇復開鎗將成鴨子右腰打穿其時觀者不平將巡勇六人扭至塲署陳李高亦由親屬抬往塲署請騐行至半途躻死旋經署通州直隸州知州關炯相驗後將巡勇帶回看管並會同委員兩淮候補運判白曾然審訊明確錄供通詳業將吹哨肇釁之高雨亭擊傷曹金生之李志宏槍斃陳李高並鎗傷成鴨子之徐德勝三人分别招解按律定擬當巡勇滋事後該哨官卲春榮則欲以拒捕奪械歸罪鄉民禀稱該民等自行傷斃一人以爲抵制該營管帶張文注查覆則稱陳李高爲久著私販於是督帶緝私營之李祖培即爲含混轉禀而該運司趙濱彥亦不免爲所搖惑嗣經署通州直𨽻州知州關炯以供證確鑿堅執不移委員白曾然亦尙能持平辦理該營哨乃無詞可借此係原参緝私巡勇在各塲滋事之實在情形也臣查兩淮緝私各營上年兩江督臣端方江蘇撫臣陳啟泰會同查覆摺内亦言其未受敎育氣燄凌人以致事端迭起此次原奏所参各節經臣派員密查除未據控告各案無憑查究外即如何　堡焚斃弁勇一案釁因起於緝私然苟非該弁勇激怒羣情似不至怨毒如此之甚現在案尙未結應請飭下兩江督臣江蘇撫臣行催該地方官從速審結通詳核辦又餘西塲鎗斃平民一案旣經定擬結報應毌庸議惟該營管帶張文注哨官卲春榮平時不能約束勇丁事後尙復揑詞諉卸均屬咎無可辭　應請旨將兩淮緝私水師左營管帶拔補把總張文注已撤左營左哨哨官儘先把總邵春榮一併革職以示懲儆新軍營管帶前督帶水師三營候選通判李祖培含糊轉禀亦有不合惟其平日辦事如何非臣所能深悉擬請飭交兩江督臣切實察看奏明辦理至兩淮鹽運使趙濱彥平日辦事尙屬認眞其整頓緝私亦分所當盡之責惟辦理稍形操切又未能整飭營規以致有拂輿情迭遭參劾似於該缺人地不甚相宜應否量調他缺以策後效抑或將該員開缺送部引見之處出自聖裁（完） 
分類新聞 
政界 
[詳懲玩視淸鄉州縣浙江]  
　　江蘇瑞方伯日前稟詳浙省大吏云竊照本司督辦蘇杭六府緝捕淸鄉事宜通飭各屬舉辦淸鄉將户口船隻鎗械分别編烙造具細册呈候發交淸鄉委員核實調查乃各屬將淸册造齊賫送者甚屬寥寥或有僅送總册而淸册延不造送者上年冬防吃緊亟應認眞淸鄉以靖内源無如各該州縣淸册未齊委員徒手赴鄉無從抽查又經專札飭催限日造送去後乃長興縣僅據送過户口船隻淸册其鎗册據該縣瞿世琥復稱札委哨弁分投　復俟查竣到日另行造報臨安縣亦僅送過户口册其鎗册據該縣蕭逢源復稱尙未烙竣即日交卸移交新任造送各等情呈復前來查舉辦淸鄉上年正月在蘇省設所開辦即經分飭各屬將前項淸册限兩個月造送嗣又頒發大綱十二條飭即各就地方情形参酌辦理時閲經年即使員缺有時更調果能 
 
 

Page 11

 
 
實心任事何致至今尙未查竣其平日漫不經心已可槪見現在公所業經裁撤淸鄉未完事宜雖經報明移交臬司接收核辦第該二縣事前因循玩忽實難辭咎應否酌予示懲之處除移臬司外詳候憲核增中丞當即批飭藩司將該兩令各記大過兩次以示懲儆 
[江督批准桃源設立電局南京]  
　　桃源縣陳令擬在桃邑衆興鎭設立電局以便交通等情具禀江督茲奉午帥批云據稟已悉查該縣離省計程七百里之遙水路又有淸江以上各閘險阻輪船裏足遇有緊要事件專人至淸江電局發電往返三四日始行達到未免延緩該縣所屬衆興鎭旣爲商賈薈萃之所從前曾設電局電桿現仍完好所陳規復之利係爲官商交便起見候咨請郵傳部查照核辦另行飭遵仰淮安府轉飭遵照 
[咨查蘇習藝所欵項蘇州]  
　　蘇撫接准度支部咨稱貴撫原奏内稱蘇州籌建習藝所查有長洲縣舊廢倉厫堪以改建號舍工廠各項住室存儲貨料噐具各庫委員督匠核實估計並拆卸舊料作價抵支約需工料洋四萬餘元于糧道庫餘米折價項下借撥銀二萬兩其餘不敷之欵及開辦常年各費再行設法籌撥等語查蘇州建造罪犯習藝所所需開辦常年各經費某項若干並不敷工料銀兩在于何欵籌撥以及借撥糧道庫之欵如何籌還均未聲叙應令分晰詳復並將建造號舍工廠住室工料核實估計毌稍浮冒仍俟工竣即行繪具圖式造具細册報部核銷 
交涉 
[鐵嶺日人佔住民房之交涉奉天]  
　　鐵嶺西關石姓有平房兩間自光緖三十三年春季被日人竹中某租用説明賃金十五元周年爲滿乃竹中住僅三月即行他去經竹中轉招末吉安太郎居住及至三十四年春租期已滿石姓向索房屋促之他遷而末吉仍强住不移租錢亦分文未繳日前石姓又以自需房屋孔殷再促之遷並索房租詎末吉忽稱此房係由竹中手買我有主權居否隨便汝何得濫行干涉云云石某以語言不通難與理論遂赴交涉局控訴 
[遷讓木灘之爭持安徽]  
　　蕪湖臨江幫木商劉紹莊等上禀皖撫云英領事前以木灘有礙商場發違請飭遷讓一節雖係無端要挾違背約章而文前道强迫硬施亦屬不明公理現因延宕已久案懸莫結以致英領催讓愈逼愈迫若不禀請力爭是商等失守世業之事小而中國失去主權之事大况前次木排碰損躉船實係他商運往金陵之木排所撞與商等木灘毫無干涉今英領事藉此爲詞尤屬誣陷等語朱中丞當即詳晣批示並札蕪湖道查案妥速議結具復以重交涉 
[日領柬請官界會讌漢口]  
　　漢口日領事高橋橘太郎柬請鄂督陳小帥以下文武各員於二十三日午後假座武昌乙棧會讌陪座者均係旅鄂日人如顧問官敎員工程師之類合計有一百二十餘人 
軍界 
[石浦請兵鎭匪浙江]  
　　石浦廳葉司馬日前通稟省台文云本年二月十三日亥刻據中路紅單水師文案縣丞王浚來署面談探稱象屬大泥塘金雞山田陽胡昌國衞沿海一帶有匪徒千餘人約期于十三十四兩夜在昌國衞城縱火行刦希圖起事或謂軍械尙未運到事屬無期聞有革黨潜匿其間暗爲運動等語查昌國衞城距石浦僅隔十里衞城有警石浦必不安枕如果傳聞非虚决非僅止希圖行刦爲事當經會商石浦營都司朱爾康守備張炳文駐石防隊章玉坤各率所部弁兵不動聲色星夜于昌國衞石浦二處輪流放哨沿海各處多派偵探密通消息并商由該文案星夜專丁中路紅單管帶錢保光曁永福兵輪傅嵩齡迅速回防並將所部各船趕調來石舉凡來往商船務令切實嚴查一面密派幹役協保四處查探並親督駐石竹山巡檢錫綱以及紳商人等周歷各處分投查夜聯絡一氣惟石浦一區地隣濱海居民五方雜處良莠不齊且屬閩浙南北洋來往通衢非有重兵不足以資鎭攝查石浦營標兵分配各汛已形單薄且軍械全無難資防守章隊官玉坤之防勇除分紮南岸各處外石浦僅存三十餘人似此兵力單微風聲日緊何以措手一再籌思惟有仰懇憲恩俯念石浦爲海疆要道迅賜酌派防勇三四百名並請轉移水師吳統領先行派撥兵輪紅單水練各船前來扼要分防藉資鎭攝則地方大局幸甚 
[陸軍部鄭重兵丁品格南京]  
　　陸軍部咨江督文云嗣後選募兵丁務擇身體强壯志氣堅定忍耐勞苦來歷明晣之人如係軟弱及浮　者雖能通曉文理亦不錄取入伍後時以忠愛大義兵丁要務服從命令遵守紀律等事切實訓導至已成之軍應由各營隊官長分别稽查詳細考察倘有來歷不明揑造保給或資格不合者均即剔退務使兵皆致用弊端不生俾全國軍人同心恊力以固邦基朝廷預備立憲軍政一端所關最鉅兵丁之品格不善即訓練無由而施武備何能振興希轉飭所司按照奏定章程及此次咨行各事宜切實辦理以防弊竇而期進步 
學務 
[江督維持學堂之慹心南京]  
　　蘇州紳士候選鹽運同吳本善爲承志辦學經費困難禀請江督撥欵補助當奉端午帥批云前浙撫吳淸卿中丞學問官方向爲士夫所矜式欲設小學嘉惠梓鄉宦况蕭然美志未遂該紳承從父之遺意建小學於家祠同姓異姓兼收並蓄初尙酌取學費現並一槪不收開辦三年賠累甚重本年預算經費約需一千四五百元除瞻祀項下年餘四五百元可以抵支外不敷尙在千元之數勢難爲繼自係實情察閲簡章尙屬妥善半途而廢頗爲惜之所請量予補助自當代爲設法仰蘇藩司勘酌情形每年籌銀七百兩發交該堂　領以咨接濟而示維持該司𤍽心敎育善與人同當必勉爲其難樂於贊助也并轉飭該紳遵照 
[女學生注意監獄學南京]  
　　留學日本美術學校之女學生李士賢有志親赴日本學習女監獄呈請江督咨送聞江督以監獄之制度關乎社會懲治之本義隠兼敎育吾國獄制湫隘一切看守管理方法昧焉勿講至於婦女監獄尤多流弊特准咨送前往並飭該生盡心求學勿負厚望 
 
 

Page 12

 
 
實業 
[派員復勘煤礦安慶]  
　　安徽廣德州屬之牛頭山東冲一帶產有煤礦上年曾由鄧令瑞星稟請先行試辦當經督院札委瞿道衡璣督同鄧令前往查勘旋因鄭芳蓀等又以該處係屬商辦礦界禀請從緩開採續經委員往查與所呈界址不符批駁在案今端午帥以該煤礦從前旣有官辦之議自未便棄其利源故特再委于道德楙帶同日本鑛務畢業生謝裕生復詣查勘據實禀奪並咨皖撫預飭該州牧遵照會同往查以昭核實 
[組織蠶學研究所寗波]  
　　鄞屬蠶桑一道素未講求現有由省回籍之蠶桑學堂畢業生沈𢡟庚等聯合同志擬於英材學堂内設立蠶學研究所應需開辦經費洋七百元禀請府尊酌量撥給茲奉批云蠶桑爲吾國大宗生產祇以民間墨守舊法年年退步該生等蠶學專門畢業回籍擬在鄞西設社研究以闢新理而挽利源殊堪嘉許據請撥欵濟用爲數本不甚多第今日地方財政困難已達極點即區區亦難應付該生等果能𤍽心公益應先糾合同志分担若干設猶不足再行赴縣禀懇補助藉資鼓勵仰鄞縣傳知遵照 
雜記 
[秋管帶獲盜案之始末浙江]  
　　臨安獲盜解省等情迭詳前報茲聞有多數鄉民傳述始末甚詳特誌于下去歲臨安盜案出省憲嚴飭金管帶承緝未獲金管帶來省撫帥大爲震怒仍令往捕金面稟中丞請撥兵接濟中丞允之金到防後各處往探始悉盜藪在三十六村平山堂寺内嘯聚一百七八十人爲首者仍穿朝珠補服各盜有犯坐堂訊問金探悉後赴巨紳張雲飛家駐紮張係淸鄉局董金管帶以盜多兵寡爲慮商請張雲飛協助張爲之函調各處團勇數十助勦廿七日黎明金管帶赴山剿賊與賊鏖戰盜匪四逸所獲之盜業已解省後秋管帶到防亦投宿張家殺雞爲黍所費不少各兵則在張之左近肆意搶掠大擾居民次日秋命張同行張以管帶命未敢違諭共三紳三官同至止戈學堂（或云餘杭張紳家）讌會正欲坐席秋與李哨將張誘出外廳詢以汝知罪否張答不知秋云某處匪首某處大盜與你向通音問我已查實張憤極與之辯不聽秋令之跪張不跪遂將張衣服剝去穿辮綁手掛諸樑上用香炙背張痛苦難當信口亂供迨各紳官知之往救秋云已有親供母庸費心即帶之上省張有馬夫年十四亦被炙背逼供詢張洋鎗馬匹何來張云防盜代步秋仍不信立即起身路經餘邑借木籠囚之來省事後鄉民大憤以張向來並不通匪人人皆知開會集議紳商學界齊赴省垣爲之訴寃二十三日已將非刑逼供誣良爲盜等詞通稟各憲矣李弁已奉飭看管 
[學生聚賭駭聞蘇州]  
　　蘇城滄浪亭某學堂學生平日於散課後往往在外馳馬游騁不自檢束詎近來變本加厲竟在校内於夜間私自叙賭骨簰骰子呼盧喝雉之聲震動隣右該校監督監學置諸不聞不見之列亦可見校内規則之一斑矣 
[徵兵溺斃多命續志鎭江]  
　　江北步隊二十五標徵兵一營由皖回浦乘小輪駛至瓦窰舖左近傾覆情形已詳昨報聞江北提督王聘帥接到此電當即派員馳往失事處查勘實情現已查明溺斃兵士共有數十人已撈獲罹難屍身十餘具逐一照相備棺收殮以待屍屬認領其餘各屍及所失軍械現由該委員添雇紅船四處打撈 
淸談舊恨 
[引申今日本報論説餘義]  
　　山岳著論謂投票人選舉自已法律旣無禁罰明文當屬有效 
　　此論表現吾知讀者必有兩派之觀念 
　　主嚴格者謂選舉乃對人而言非對已而言不當舉已致失選舉之本旨 
　　懐私見者謂自舉旣然有效何必舍已從人致减自已之票數 
　　雖然山岳此論。不過據法　言之。若曰不害其爲有效云爾。非謂必宜自舉也。 
　　就鄙見論。自舉有效。不僅法理宜然。即自事實上言之。有效之弊。不過多得一票而止。蓋被選之票。揆諸當選之數。苟相去甚遠。則多一票何所用。苟僅差其一。則地方上對於其人之信仰力。已不可謂不重。而監察時却免此項之困難。於實際較便。若主無效。勢必責成監察員。監察員。欲監察其自否自舉。勢必就各個投票人寫票時。字字察見。如此則監察已極煩瑣。且監察員與投票人。恆必有多少之認識。苟非富有意識。胸有主宰者。一舉首間。見素識之監察員。親立其旁。勢必有礙於情面。而即書監察員姓名。以示見好。或藉免見怪者。如此則監察員被選之票。其弊必不止一二票之僥倖已也。 
　　山岳之有效論主法理舊恨之有效論主事實主事實所以引申山岳氏之餘義也 
小説潘傑小史 
[（三）妬意]  
　　契來梨刺復霽顏曰。汝何故惡作劇乃爾。我與若素無猜嫌。情好不自今日始矣。以汝之天生麗質。世寡其偶。此行固不能保其無生他意。第汝旣　與我。萬不能更有二心。盡捐舊好。數日之後。余將至北菲闌瞰汝。汝雖割棄於我。而我終不能不戀戀於汝也。 
　　潘傑瞋目視契來梨刺曰。汝眞鵝乎。汝從今後莫作是想。余必不嫁汝窮漢。假令富者。惟有汝。潘傑尙未語畢。契來梨刺四顧無人。乃摟潘傑於懐中。接吻多時。乃曰。汝今依舊愛我。别無他念。不然何以許我接吻。汝今記取是間。我與若愛情於斯至矣。汝與余舊日之愛情。篤好若此。必不見他人之愛情。而遽生離異。 
　　潘傑曰。余永不嫁人。語時面有羞怒之色。又語契來梨刺曰。汝覩我之目聆我之言語乎。契來梨刺曰。余不欲觀汝目。聆汝言語。 
　　潘傑大聲曰。我不欲聽汝矣。與汝交游殊屬可慮。潘傑言雖若是。但其心挾有一種悲鬰悉慘之氣。蓋潘傑之心願。誓不肯嫁一貧乏之漢。而必欲處於高尙富厚之地位。欲處高尙富厚之地位。則非嫁弗侖痕不可。若以契來梨刺之情愫。而又如弗侖痕之富厚。豈不大善。 
　　顧潘傑亦自知其與契來有秘密關係。不能猝然捐棄。不過欲以此束縛制勝於彼。故俟契來不注意時。突然疾趨過契來梨刺之旁。飛奔而遁。將謂契來梨刺必然跟蹤。心慌氣餒。似聞背後追趕足聲。迨疾行已遠。回頭一顧。則契來並不追從。遙遙立於數百步外。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[初選舉區成立]  
　　江蘇（太倉嘉定） 
　　太屬嘉邑分派辦理初選舉職員已紀前報茲錄職員名單如下　第一區　管理員龐鴻治馮克昌秦曾鉞　監察員徐文穀黃世祚顧瑞胡光墉周傳詔吳錫淮張曜　第二區　管理員同上　監察員李樹勳許朝貴李廷榜王大烈陸希朗錢履奎　第三區　管理員程鍾裕楊淸盛菊堂　監察員潘宗伊侯兆圭黃增禧陳如璋唐元楨　第四區　管理員同上　監察員錢元轍錢江童以謙郁文燕嚴　徐春祚　第五區　管理員孫繼釗蔡濂楊翰　監察員夏曰琦金文翰駱壽靑李宗垣錢兆榮沈麟　第六區　管理員同第三第四區　監察員陳乃鈞陳鋂傅增禧單文魁周壽禧　第七區　管理員陳維樞汪原英楊潤增　監察員陳淸芬趙廷贊沈祖豫　第八區　管理員同第五區　監察員張大綱王文健陳翀萬江壽珩王周鎬　第九區　管理員同第一第二區　監察員李成福俞慕賢徐𢡟勳杜錫昌李兆麒武觀尙　第十區　管理員同第五第八區　監察員陸錦林吳延澤張守誠李汝恒李汝堃 
　　浙江（湖州歸安） 
　　歸安有選舉權人總數業已確定共計二千四百五十五人表列如左 
區數　地　　　　　址　人　數　投　票　所 
一區　在城十莊　　　　三六三　右文館 
二區　練巿二十二莊　　一三九　周茂德堂住宅 
三區　𤩕璉三十五莊　　　七二　蒙溪小學堂 
四區　千金二十一莊　　一七○　舊育嬰堂 
五區　雙林三十七莊　　五八○　崇善堂 
六區　袁家匯三十九莊　四○六　正福寺 
七區　菱湖二十一莊　　四四一　祗園寺 
八區　荻港四莊　　　　　五四　演敎寺 
九區　下昻二十二莊　　一一四　松雪庵 
十區　埭溪二十五莊　　一一六　施渚小學堂 
來函 
[甯屬徵集諮議局分合問題意見]  
　　敬啟者諮議局寗蘇分合問題久無成議擬彙集兩屬意見呈請憲政編查館酌定現蘇屬意見業已彙集撮要開摺寄寗茲事關係重要吾寗人亦應各抒意見以便彙集同蘇屬來摺一併繕呈時期促迫請於閏月二十九日以前寄至夫子廟敎育總會寗垣事務所過期未便延候甯屬同人公啟 
專件 
[蘇撫咨憲政館籤註新訂刑律草案文（五）（續）]  
　　第四十五條　罰金於裁判確定後令一月以内完納逾限不完納者從左例　第一　有資力者强制令完納之　第二　無資力者以一日折算半元易監禁處分　第三　監禁處分執行之於監獄其日數未滿二月者得執行之於警察署内拘留場　監禁　分日數不得逾三年　罰金繳納一部分者照前項第二欵之例執行監禁處分　罰金總額之比例逾三年之日數時繳納其一部分者用按分比例定處分之日數　據本條之規定受易刑處分者除關於脱逃罪外餘法律上以受罰金之執行者論　按罰金裁判確定　限一月完納自宜有此定限以免藉延逾限不完納又有左列各例如第一有資力者强制令完納之亦屬正辦第二無資力者以一日折算半元易監禁處分查現行章程笞杖改爲罰金無力完納者折爲作工應罰銀一兩折作工四日今無資力者折算易爲監禁自即此意但以一日折算半元易監禁處分是否以半元合作銀兩之數再照每兩折四日之章程易爲監禁之日期押另有折算辦法尙不易明應請再加申説第三監禁處分執行於監獄其日數未滿二月者得執行之於警察署拘留場　日無多不必定須人獄自可照行又監禁處分日數不得逾三年誠以罰金因無資力折爲監禁　非本應監禁者可比是以規定折改日期不得逾三年可以照行又如罰金繳納一部分者照前項第二欵執行監禁查罰金止徽納一部其餘未繳者自應仍折算易爲監禁照前項第二款辦法又罰金總額之比例逾三年之日數時繳納其一部分者用按分比例定處分之日數似此項專爲罰金總額比例逾三年之日數繳納一部分者而言亦請再加詳晰聲明俾易遵循至末項易刑處分除關於脱逃罪外餘法律上以受罰金之執行者論是否僅止關於脱逃者不准易刑其餘均可易以罰金請再妥訂詳明 
　　第四十六條　凡褫奪公權以應宣告徒刑以上刑者爲限從各分則所定終身褫奪左列資格全部或一部　一　爲吏員之資格　二　膺封錫勳章職銜出身之資格　三　入軍籍之資格　四　爲學堂監督提調敎習之資格　五　爲律師之資格　按本條褫奪公權規定以應宣告徒刑以上之刑者爲限似猶舊律杖不滿百尙得收贖之意然考之外國律法有剝奪公權停止公權之二種附刑剝奪公權者終身喪失公權之能力停止公權者僅停止數月數年尙可復其公權而剝奪停止公權不必限於有職之人即平民亦可奪其能力蓋人生均有可自由作事之權旣剝奪或停止之即不能出而任事此最足以啓人羞惡之心動人警惕之念今本條僅奪去吏員之資格等五種似仍不過褫職革名而已尙不足盡奪權之義（未完） 
本埠新聞 
[蘇藩注意敎養]  
　　邑紳王增梁等擬將積穀存息停擬學費准給貧民禀奉蘇藩瑞方伯批云查上海積穀一欵前據縣詳截至三十一年年底止本息滾存已有十四萬串之多紳董會議時將歲得息錢萬餘串撥充四鄉蒙學經費濮前司因存數較鉅足備凶荒且謂各鄉董會議簽允輿情無不樂從故通融議准照辦然本司詳加體察以爲積穀息錢究屬備荒專欵存典生息原爲凶年購穀平糶之用若息錢儘數提撥學界恃爲的欵則永不能動本即永遠不能購穀一旦水旱不均因此牽制紳董或多所瞻狥窮民即不免觖望積穀二字徒剩虚名敎與養事本相因至此轉難兩全甚非計也究竟蒙學經費應如何設法另籌或酌撥穀息若干寛留有餘庶幾備荒興學二者不至偏廢仰上海縣會商城鄉紳董悉心酌議折衷至當明晰具詳察奪至此次穀息提撥已届三年是誰經手如何支用頻年有無報銷仍一併查明具復均勿含混切切 
[錢莊股東禀詞之破綻]  
　　元源錢莊倒閉後曾由本縣李大令將 
 
 

Page 19

 
 
股東沈汝賢房產發封在案茲沈汝賢具禀陳訴謂元源錢莊係職兄汝福汝達所開職實無股本在内現將職產發封於理不合求請啓封等語當奉滬道批云查元源莊倒欠巨欵事已數月該職旣已早經分炊元源初倒之時何不禀官立案直至此時始行朦請殊不可解且原據並未呈閲亦未經商會驗明詎得以一紙抄據率行啟封况察核來禀及抄據更有絶大破綻除據中年分寫光緖三十九年當係二十九年筆誤姑不深論外何以禀中聲明三十年間承母命將產匀配鬮分而抄據則先於二十九年成立安有是理謂非揑據欺朦希圖嘗試而何所請萬難照准 
[滬道嚴飭斥革廨差]  
　　公共公廨差役趙祥開設賭檯抽頭漁利已略誌前報茲悉寳明府前日接奉滬道札文略謂該役趙祥恃爲廨差設檯包賭曾經瑞前升道札飭斥革該廨並不遵辦仍令當差殊爲非是限此次文到十日内立將該劣差夘名革除不准化名朦充仍責該令隨時管束以後如敢再犯該上官亦難辭咎一面仍將革夘日期禀覆備查 
[電車碾斃二命案之結局]  
　　法界電車司機人李甘扣於去年六月間碾斃甬人王龔氏母子後由公堂將李押候核辦在案前日解案定讞判李自即日起再押捕房一年半另由電車公司給償屍屬撫卹洋二百五十元完案 
[運銀車輛仍准入城]  
　　滬道蔡觀察以道署所收關税銀兩向雇小車載送入城乃近閲報紙載有一路一區遊巡官示禁小車入城一節深恐門弁誤會槪行攔阻因特札飭上海縣李大令轉諭大東門守門武弁以後遇有道署運銀車輛仍准進出不得攔阻昨李大令已轉飭知照 
[公役包庇聚賭]  
　　滬道蔡觀察批珠街閣鎭紳民金聲等稟云聚賭本干例禁乃　山司巡檢家丁陳升郭升與書辦胡康祺以在官人役胆敢得規包庇是以棍徒益無顧忌實爲地方之害該巡檢毫無覺察形同聾瞶所控各情如果屬實亟應從嚴拿辦仰靑浦縣速即秉公確查禀候察奪毌許瞻徇延宕致干撤究 
城内 
[嚴究拐匪]  
　　王阿文誘拐小孩喬鈎子陳順侯朱祥郎周全桂寄於陳張氏家昨由工程局將王及張氏與各小孩解縣訊究王與張氏均推諉抵賴喬等四孩同供周全桂係浦東金家橋人餘均住居江北一帶被拐來滬尙有兩孩已被賣往福建等語判王重責一千二百板又與張氏各掌頰一百下分收男女監擬辦四孩各賞洋四角送往善堂留養候招家屬具領 
[供訴拐逃]  
　　鹽城人孫和熙扭控唐餘泉將伊女小連子拐逃一案昨由本縣李大令飭差至南滙縣協提小連子到案訊據供稱正月初二日唐在茶館守候囑吳沈氏勾引女子與伊見面唐以看戲爲　哄騙登舟載往南滙寄於唐之叔母處圖賣未成今蒙提案求究訊之吳沈氏與子春生不認勾引而唐則認拐不諱判女交孫領回唐枷示頭門兩月期滿再行核辦沈氏交媒春生保釋 
[不認得賄]  
　　貨捐局函送賄縱漏捐船隻之埠頭陳友根到縣訊據供稱趙沈二姓之船所裝紙貨未經報捐由貨捐局查獲將船扣留諭令小的看管後據趙沈二人來稱漏捐貨物已由捐局提去小的信以爲眞將船釋放並無得賄情事求宥判陳交差限將兩船户交案再訊 
[絞犯遇赦]  
　　粤人陳阿歪係毆斃姚阿五案内之兇犯曾由本縣李大令擬定絞罪詳請批准在案前日該犯投案禀稱小的幸逢恩詔例得赦罪求恩交保釋放大令謂恩詔尙未頒到爾罪應赦與否不能懸揣須候奉到明文再行釋放 
[監犯病斃]  
　　毆斃金明生案内之兇犯王阿福前晚在監病斃當由本縣李大令禀奉滬道札委海防查司馬到監相騐委係因病身死遂由王之叔母王姚氏備棺収殮 
[未便保釋]  
　　浦東河工閙事案犯朱毛毛自願認罰由縣収押在案昨有婦人高山氏禀求保釋李大令因罰款多寡尙未斷結斥退不准 
[官事]  
　　貨捐局總辦候補知府金兆蕃高陸兩行工巡局委員嚴善增昨均到道禀見南巿 
[何不充公]  
　　已閉源茂錢莊主王勤山去年與永泰草貨店往來多付銀四百兩尙未覺察近由永泰　夥陳漢章據情訴明彼此訂約如能索還各得一半並由隆順草貨店夥夏永　代保豈知王將悞付之銀如數索還後頓食前言由陳扭至工程局控訴判交夏帶出調停毌庸興訟 
[棧夥難靠]  
　　崇明人陳子昌庽居安康棧前日乘輪回籍倩棧夥邱某搬運行李迨到船檢點少一衣包陳復登岸到棧邱已避匿當向執事季錦泉茶房李守良黃小康魏杭福胡小虎等理論反遭毆辱旋由陳訴知同鄉會理勸未洽函送工程局訊究判仍送至該會理處 
[船户閙事]  
　　糧米船户張雲龍張德仙等數十人與馬路橋長興麫館值堂人方文卿口角踢翻桌子擊毁碗盞二十八號巡士進内勸阻反被抗拒旋由他號巡士到來將兩張拘至南區解送工程局請究判兩張各罰洋兩元並賠給該店錢二千文交保開釋 
[茶館聚賭]  
　　太平碼頭義和居茶舘前晚聚賭被總工程局巡邏隊巡員查知將店夥陳廣淸拘解當值處罰洋八元賭具銷毁 
[潑婦肇禍]  
　　楓箱店主何少山前　鐵鑿兩柄托近處某鐵店修理　因悞取他鑿由鐵店主顏子忠向之調換互相口角顏妻某氏亦前往吵閙遽將何之頭角擊傷巡士向之解勸亦被撕毁大衣並失去警笛旋經他號巡士拘至南區轉解工程局判顏戒責四十下斥退 
[未免不情]  
　　恒興裕燭店主汪仲卿去年與住居毛家弄之孀婦毛氏私識曾倩周菊生出面代氏將洋二百元借給公估局夥王琴幕近由該氏催汪索還互相口角扭至工程局控告孫裁判訊得事涉暖昧一併斥退 
[責成中保]  
　　朱朝宰前於光緖廿九年憑陸掌福爲中保向白毛囝借洋一百五十元除還尙欠洋念六元茲毛囝與朱均已身故毛囡之妻向陸追索無着扭至工程局控告判陳交保趕緊理處 
閘北 
[領回逃妻]  
　　江北人李文元之妻夏氏與同鄉吳鶴友通姦逃匿昨由李控奉三路四區巡局一併查獲移送一區訊究判吳責一百板具結開釋夏氏掌頰一百下交李領回管束 
[巡士捉賭]  
　　趙　四家聚賭牌九由三路一區巡士查悉拘獲賭徒季連根李道叙陳阿二李阿二等一併拘局判各責手心一百下具結交保開釋四路公局巡士戴裕金等在孫仁福家拘獲賭徒沈正元陸榮章等一併解局判各罰洋五角 
英租界 
[相騐女屍]  
　　棲流所留養婦人朱周氏因病身死已紀昨報昨晨本縣李大令蒞所飭仵驗得該氏係產後虚癆身死旋據廨役禀稱死者係江西人年二十四歲並無家屬大令飭令報堂棺殮厝壇候認 
[查究收]  
　　過犯陳阿金竊萃源提莊珠飾售於城内萬昌祥珠寳店由探將陳及窩贓之徐王氏查獲解奉公堂収押在案昨日復訊判陳與王氏仍分别還押候移提萬昌祥號主到案訊奪 
[妓院窩贓]  
　　信昌隆控張月泉竊取鈔票洋一千元現洋二百元一案昨由公堂復訊屬實判張押西牢四年期滿逐出窩贓之鴇婦陳王氏交保限一月尋交烟妓王巧云到案再核 
 
 

Page 20

 
 
[木已成舟]  
　　甬人烏錦祥控陳忠炳姦拐伊女阿香並藏匿其妻沈氏由探將陳與鄔女查獲昨解公堂請究鄔供女已許與同鄉人李姓今被陳姦佔妻子亦被藏匿請爲嚴究鄔女供由母親作主嫁於陳忠炳已懷孕七月求察訊之陳供由王姓婦人爲媒並非拐逃判鄔女與陳分别押候補提人証再訊 
[騙子収禁]  
　　應華許與妻葉氏控葉海章騙吞金表金四開等物由探將葉查獲昨解公堂請究葉供金表已送於妓女金四開押於陸成裕竹行内可以取贖中　官以葉騙吞屬實判押西牢九月 
[曾否誘拐]  
　　許德先控孫錦秀誘拐伊妻劉氐昨由公堂訊究孫不承認判孫與氏分别還押著原告邀見証到案於禮拜二再訊 
[鴇妓罰洋]  
　　鴇婦吳周氏雉妓李阿香在途拉客昨晨由探一併傳至公廨請究判吳鴇罰洋十元李妓罰洋五元一併充公 
[定貨紏葛]  
　　德商地亞士洋行控泰豐號主陳賓怡定貨不出昨午由廨會訊陳倩其弟促怡到案候質中西官以事與仲怡不涉判交原保候提賓怡到案訊奪英商英昌洋行控興源復記號主謝子和定貨不出由探將謝傳案判交保候訂期會訊和商望賚洋行控洪啓明定貨不出昨日傳案判洪押候照會和領會訊 
[公堂瑣案]  
　　過犯李小四子復來租界判押三月逐出周阿寳控陳梅主羅林安騙衣訊明屬實判陳押一月羅押二月陸掌桂控朱阿松竊取脚車售於周炳坤判朱押一月周罰洋十元充公贓交陸具領粤婦何梁氏控流氓胡阿二搶取金環訊供不認判胡押候查明再訊周阿二竊沈培卿銀盒判押西牢九月逐出湯根郎竊船户趙蘭堂鐵錨判押二月贓交原主領回過犯邱福祥竊沈煥文衣物判押西牢九月逐出過犯呂德生復來租界判押西牢半年期滿送上海縣遞解安徽原籍張阿大控陳阿林竊取包車陳供車向滬南彭禮發出洋八元賣來並非竊取判押候移提人証再訊鄉人王杏卿控李姚氏騙米三石訊供不認判氏押候查明再訊孫阿桂竊徐阿和皮鞋判押三月逐出朱阿榮剝取小孩丁阿三領衣判押兩月 
美租界 
[副領回滬]  
　　美國駐滬陪審領事巴達爾君上月前往日本茲已事畢於昨日回滬 
[姦拐無憑]  
　　高桂華與姘婦周氏將廚司熊加生扭至捕房稱被姦拐其女增喜請爲究辦捕頭詢無証據一併斥退女交高領回管束 
[調戲婦人]  
　　無賴浦阿三潘阿堂昨在楊樹浦路調戲黃沈氏被氏夫撞見鳴捕拘入捕房押候究辦 
[淫棍宜懲]  
　　李阿惠昨在密勒路瑞綸絲廠前調戲女工巡捕喝阻不服拘入捕房押候解辦 
法租界 
[拐匿小孩]  
　　張陸氏控俞蔣氏王朱氏串拐六歲男孩匿於王祖成處等情由廨提訊判王交保兩氏還押候查在案前日復訊王仍狡賴不認蔣氏稱孩由阿福誘拐送至王處婦人與原告陸氏曾往探問王飾詞諉卸今許稱並未會面實係欺朦况王因拐案曾由英公堂辦過請察質之王朱氏亦不承認判王交原保限七天將孩交案如違押交兩氏還押候核 
[追繳房租]  
　　車庽主王阿三欠合隆行房金六十餘元由廨傳訊據供係前房客所欠劃於小的一時無力償還求恩寛宥判交保分兩期理償本月先還一半其餘限下月了淸林芝生欠愛爾德洋行房租五月昨亦由廨提訊判林减交三月房金限三天遷讓國外新聞 
[美總統呈遞公牒]  
　　二十六日華盛頓電云塔孚脱總統第一次致國會之公牒在上議院宣讀閲五分鐘而畢聽者以其簡略大爲驚詫牒内專論修改税則問題略謂國民現望政府實踐約言故此舉萬不可緩議院會議新律業經核定惟於無關緊要之處略加修改 
[美國國會討議况則]  
　　二十六日倫敦電云得華盛頓電美國國會已開臨時會議討論修改税則事宜 
[里茄拉圭願守和平]  
　　二十六日鈕約電云里茄拉圭總統齊拉彥已飭駐華盛頓公使宣明該國願守和平之意 
[中國急務會集議]  
　　二十六日倫敦電云倫敦中國急務會已開會集議籌欵振興中國醫學事宜主席爲倫敦巿長演説者有中國税務司赫德君維斯里凡基督新敎會會長里特格脱君駐英美國大使李特君及唐脱勃萊之大主敎等員倫敦掌敎亦致書贊成該會 
[英德抗衡海軍]  
　　二十六日倫敦電云英國海軍大臣麥肯萊近在下議院呈遞海軍預算時院内兩廊爲之座滿皇太子維爾斯及其餘大員咸臨諦聽麥君宣言謂國家安寧爲無上之利益今政府對於德國添造戰艦之數置若罔聞殊非得計故加添奪雷諾脱式戰艦一舉不可不取决於此蓋英國殊不能因循苟安而使奪雷諾脱戰艦之數退落人後反對黨首領貝爾福君宣稱英國海軍情形實爲國家之危機今計至一千九百十年十二月止英國僅有奪雷諾脱式戰艦十艘而德國是時可有十三艘至一千九百十二年英有二十艘德有二十五艘然止少亦有二十一艘云同日倫敦電云英國下議院討論海軍預算案時工黨議員華德君竭力贊助政府宣稱英國國民設聽大陸强國於其門户之間大增侵戰之武噐無論有何種誓約表明志願受愚必甚又電云下議院辯論海軍問題之際首相愛斯奎士宣言近來英德邦交已有進步殊慰私願惟互行減造海軍戰艦之議德國顯已不欲遵行不無遺憾德國邇來大增戰艦不遺餘力吾國已覺落後今查一千九百零九至十年德國海軍預算案内所開戰艦四艘已於曩年秋季開工興造此爲意外可驚之事二十七日倫敦電云下議院討論海軍問題及海軍大臣麥肯萊之宣言謂德國已有建造奪雷諾脱戰艦船渠十七所現且添造三所餘如裝砲所等亦均有增無已云云英人聞之大爲感動急進黨各報已不復反對擴充海軍之舉據麥肯萊在下議院宣稱英國現有之船渠合造奪雷諾脱式戰艦者共有十七所其餘擬隨時興造云 
[美國修改税則大略]  
　　二十七日倫敦電云美國修改契則議案業由國會委交專員研究奢華品各税均有增加此舉擬使國民節省衣服各物其税額最高最下之數相差約百分之二十香料一物現本無税嗣後須完税值百之三十茶葉一項現亦無税嗣後直接入口者每磅完税八分間接入口者每磅完税九分該議案並主與菲列濱島自由貿易 
[近東大變局百十四誌]  
　　二十六日柏靈電云近東外交情狀因英俄兩國對於塞爾維亞撤銷要求一節今更顯明嗣後奥塞兩國即果明白宣戰當亦無礙蓋經各國之助力可以限制兩國戰禍不使蔓延也各國政府現擬更行照會塞爾維亞警戒一切一俟奥政府第二次對塞政見决議後即須發佈奥政府已派檢稿員檢察各報所載軍務新聞俄國外務部大臣伊斯華克已與土爾其外務部大臣李番脱簽定俄國調停土布財政問題草約上爾其外務部大臣李番脱已抵柏靈不日將由德皇並首相蒲羅親王接見 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[譏彈小説滑稽魂（二十）]  
　　第四回換輪船忽遇同鄉坐小車跌翻飯桶　　且説這上海開來的輪船。把纜繩帶住了擱淺的船身。開足了汽機。想要把他拖帶出去。不想　船擱在灘上。就如生根一般。動也不動一動。兩船上的洋人。商議了一回。把擱淺船上的搭客同貨物。通通都盤到那隻般上來。搬運停當之後。那些般上的人。只聽得鳴鳴的一聲汽笛。就此開了機輪。直奔上海。這隻輪般擱在含山縣地界。直隔了一個多月。想了許多方法。方才拖得出來。按下不提。只説包松濤和馬小卿坐在船上。到了碼頭。就有晋陞機的接客。前來兜攬。一見馬小卿。便走了過來。滿面添花的呌道。馬老爺。怎麽今天才到。有幾件行李。馬小卿便指着包松濤和他説道。這位包老爺也是和我一起的。説着便對包松濤道。老哥通共幾件行李。只要交給他。萬無一失。我們只顧先上岸去就是了。説着。便穿起馬褂來。拉着包松濤就要走。包松濤着慌道。你不要性急。我這許多的行李。怎麽様昵。馬小卿指着那接客道。只顧交給他就是了。包松濤又道。這個人陌陌生生的。那裡靠得住。那接客的聽了。便插口説道。你老人家只顧放心。我們接客的都是規規矩矩的。不要説是你老人家這幾件行李。就是幾百幾千件行李。旣交給了我。就是我們客機裡的干係。要是少了一根繡花針兒。聽憑你老人家怎様議罰就是了。包松濤聽了。覺得蠍蠍螫螫的。終久有些不放心。便對馬小卿道。凡事總是小心些兒的好。沒有小心錯了的。還是你老哥先請上去。兄弟在這裹招呼着行李罷。 
來函 
[餘姚集股會致浙路公司湯總理函]  
　　敬啟者去臘邵工程師所勘定路線由北門外（即候靑門外）過慈谿到寗波江北岸石板行跟最爲交通中心點我姚土產均在北門外至東西北三鄉祗舉棉花一端而論每年出息有千萬之數其餘絲繭荳麥五穀亦不下千萬是土產彙聚北門外之明證也按北門外有三河一曰東河由安山橋石堰至橫河分爲兩道一進彭橋匡堰石人山王家埭小橋頭雙河觀海衞直至慈谿鳴鶴場沈師橋山北一帶一進滸山馬家路白沙路坎墩直至沿海爲止一曰中河（即北鄉）由鄭巷湯家閘低塘周巷歷山天元巿長河拆落巿庵東巿直至沿海爲止一曰西河由方橋至郎廊下第泗門湖地臨山馮卲黃家埠迴龍巿五車堰小穴五夫驛亭及百官上虞直至沿海爲止總計沿海慈姚虞橫里約有數百里而東北西廊之三河所有一切土產均集於北門由是推之則火車之駛行於北綫於營業商旅最爲便利也至論南鄉多係山民人烟稀少其物產只有柴薪竹木等山貨肩挑賣買而已並無商賈往來如火車駛行於南綫實不利便有斷然者然或者曰北門土產亦可運至南鄉火車行於南綫未始不可抑知自北至南水陸間阻以十餘里旱道而運貨物脚力固屬浩大而輸通亦必滯碍商業由此不興自不待言而解者矣近閲本月十月日全浙公報記火車站又議易地一則云十四日寗波邀集同志到鹽倉門外踏勘其便有四等情敝同人核與餘姚地勢實有不便用將每條駁説以供採擇 
　　一自餘姚至寗波其線甚直較江北可省二三十里工程 
　　按火車由寗波江南到餘姚江南山路崎嶇工程較大若由江北岸至餘姚北門路綫甚直其里數與江南不相上下去年邵工程師測量約只七十里之譜 
　　二該處隙地甚多可化無用爲有用 
　　按寗波隙地不過近城數里之間此外至姚路線南鄉地價亦較大於北線 
　　三沿江一帶居民稀少將來不致擁擠 
　　按餘姚南鄉苦無水路人民肩挑山貨每日入城絡繹不絶旣多不便又礙軌道查至慈谿離縣城有數十里之遙未免棄之不顧且寗波石板行跟一處居民何常不稀 
　　四如紹興各縣及寗波奉化等處於該處較近至購地省費尤其餘事 
　　按紹興各縣如百官上虞餘姚及寗波慈谿均以北線爲便捷營業發達全在北鄉實可預卜揆之創辦火車爲振興實業交通商務起見亦息息相關 
　　以上駁説四條是否有當伏乞鈞裁總之甬路開議關緊吾紹實大惟將百官上虞餘姚慈谿地勢何者爲便利爲窒礙必須照灼目前爛熟胸中爲之通盤籌畫始可周至否則僅據一方面之詞或拘一已之見恐有所未妥同人雖愚味而事關全浙命脈不得不効芻蕘之獻還請鑒亮並求公决 
　　 
 
 

Page 27

 
 
   
 
 

Page 28

 
 
   
 
