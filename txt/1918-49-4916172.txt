# 1918 - 49 - 4916172

 

Page 1

 
 
   
 
 

Page 2

 
 
時評 
[俄事（冷）]  
　　俄事國人多以隔岸之觀火視之今則将延燒而及於此岸矣政府於此時方欲息内爭以往救不幾已有後時之感耶 
　　中國之加戰己數月於茲矣其籌備參戰之舉亦已數月於茲矣今試問參戰之兵安在參戰之一切預備又安在徒示威於國内壯主戰之聲勢以使國内無寗而不知人已疾行而前且壯及於肘腋間矣 
　　嗚呼俄事今尚可以隔岸觀火視之耶 
[命令]  
　　二月二十四日大總統令兼署中國銀行總裁王克敏副總裁張嘉璈呈稱中國銀行董事會業已成立總裁副總裁照章應由董事中簡任呈請辭職另簡等情王克敏張家璈均准免職此令又令任命馮耿光爲中國銀行總裁張家璈爲副總裁此令 
又令内務總長錢能訓呈請任命菆用賓爲川邊鎭守使公署總務處處長應照准此令 
又令張叙忠給予二等文虎章余議靈給予三等文虎章彭赫與劉文藻李田均給予四等文虎章此令 
專電 
　　北京電政府因外患日亟密電 
張曹不可不求國内妥洽並派 
員持示外交上種種要電經此激刺時局或有轉機 
（二十五日上午十二鐘） 
　　北京電馮召段祺瑞商參戰事决定與日本取一致行動並電駐日章使通知日政府 
（二十五日上午十二鐘） 
　　北京電政府電覆駐俄劉使與協約各使爲一致之行動 
（二十五日上午十二鐘） 
　　北京電政府急電駐日章使探詢日政府出兵之意以便准備合同動作（二十五日上午十鐘） 
　　北京電駐日章急電日御前會議决定對俄取干涉主義其 
理由以俄欠軍装費五千萬元不得不保護債權其陸部已下動員令於洪前第八師團及熊本第二師團（二十五日下午二鐘） 
　　北京電日先出兵二萬由海參威開往西伯利並願我國亦出兵二萬合肥將爲司令 
（二十五日下午三鐘） 
　　北京電劉人鏡報吿駐俄之日使等均决撤回聞政府令劉與協商一致一説尚須研究有無特别情形（二十五日上午十鐘） 
　　北京電督辦參戰處直隸於大總統分參謀外事軍備機要四處令均發表（二十五日下午九鐘） 
　　北京電王士珍近日已不到參陸辦公處所有重要交電送私宅核閱（二十五日上午十二鐘） 
　　北京電曹張在漢口已密與南方約定停戰議和（二十五日上午十鐘） 
　　北京電馮玉祥免職交曹查辦已蓋印發表（二十五日下午九鐘） 
　　北京電張作霖鮑貴卿電請嚴懲馮玉祥（二十五日上午十二鐘） 
　　北京電譚組庵月内可赴湘現在正計劃湘省軍費財政事陸將以在湘桂軍歸譚節制 
（二十五日上午十鐘） 
　　北京電府秘長張一麐經馮慰留辭意打消（二十五日上午十二鐘） 
　　北京電國會籌備委員長籍忠寅以選舉無從措手業已辭職 
（二十五日下午三鐘） 
外電 
　　哈爾濱電海參威電稱過激黨司令拘捕海參威商埠之調查員三人因其不肯將該埠交付過激黨故也過激黨又頒發示文没收泊於海參威之俄國各商船船主遂開會議决 
定不理示文海參威港内刻有協約國艦隊想過激黨未必敢實行没收伊庫資克電稱該處過激黨巳勒閉當地各銀行而移其營業交國家銀行辦理（二十三日） 
　　哈爾濱電塞人四百近由羅國陣行至满洲刻已自願加入西米哇洛夫氏所統之軍隊近來此軍人数日見增多國防遠東委員會與哈爾濱所組織之合法議會懇請陸軍中將士及軍在四十歲以下之國民速投効於現所招募之遠東新軍俾可征服過激黨並抗禦德國之侵入此種非政治之組織凡非過激黨之人莫不贊助之前鐡路衛兵一旅之軍人及執役於鐡路之人員多已加入新軍而發起人確信從俄國前來投効者必有数千人赤塔電稱該處過激黨鑒於俄國近事頗抱悲觀末斯科電稱二十一夜到有專車一輛装載俄兵係由俄京出發開赴土波爾斯克者觀其行色似與俄國廢皇最後之命運有關末斯科國民委員近接訓令　其準備招待俄京委員（二十四日） 
[以上字林報]  
　　東京電駐俄日使内田康哉子爵昨率随員出離俄京今日下議院本野外相答復關於俄事之質問略謂俄德議和之消息不一其説故關於俄德兩國和局之締結目前殊難有切實之意見如和約果已締結則日本必施行極决定極充分之辦法以應時局自無待言内田子爵之出俄京由於該處危險不定之情形所致並非謂日俄斷絶外交關係也至於俄國與中歐諸國間締結單獨和約之問　現英美及日本之其他同盟國已有完全之了解云云日使出俄京後由末斯科日本總領事代表日本内　子爵由西比利亞返國（二十三日） 
　　大阪電俄國時局已引起震動股票與棉紗市價跌落今日每日報發行號外謂協約國公使不久將離俄京（二十三日） 
[以上路透電]  
　　哈爾濱電在西伯利亞之德奧稃虜已漸次發給鎗械哥薩克兵因見過激派政府之勢力增大已漸傾向該政府情形愈覺危急（二十五日） 
　　東京電日本駐華公使林權助氏前定二十四日啓程回任茲因俄國形勢驟變尚須與寺内首相有所協議之事以致出發之舉須再延期（二十五日） 
 
 
 

Page 3

 
 
　　　北京電對於西伯利亞問題中日兩國取一致到行動之事前日開國務會議時亦曾討論之據某協商國公使館館員言此項問題之性質當然應由中日兩國合力當之其詳細辦法目下正由兩國當事者協議（二十五日） 
　　北京電今日代理國務總理錢能訓歷訪各國公使爲新就任照例之交際由此觀之可知錢氏代國務總理之期間當然尚須繼續若干時也（二十五日） 
　　北京電重慶來電云劉存厚張瀾於十九日由成都出走第五師之一部及黔軍已於二十日佔領成都熊克武近亦擬赴成都 
（二十五日） 
　　東京電日本政府本日午前任命石井菊次郎子爵爲日本駐美大使（二十五日） 
　　東京電日來因要求加薪而同盟罷工之浦賀船渠工人已調停妥洽於今日全部開工（二十五日） 
　　東京電會計檢查院長田尻稻次郎氏以年龄衰老之故决定辭職内定繼任者爲同院第一部長中隈敬藏氏（二十四日） 
[以上東方通信社電]  
　　東京電本日（二十五日）貴族院議員以俄國現状質問本野外相外相答稱得内田大使來電不久将至哈爾濱而待政府訓令云云至關於德國勢力之東漸政府方在詳細考慮云云（二十五日） 
　　東京電國民新聞社論謂敵巳近於目前而過激派其前衛也爲德國所利用之俄軍今侵擾中國之西北境或又將侵入於中國之東部且很惡之德探與俄國勞兵會互相提携以破壞西比利亞鐵路及東清鐵路而謀危及滿蒙朝鮮之治安比事似不在遠日本爲自衛計爲東洋平和計又爲聯合國計不可不起而執正義之干戈云云（二十五日） 
以上共同通信社電 
戰電 
　　俄京電國民委員會發表示文謂民國今極危殆兵士宜人人死守其地位移去火車毀壞鐵路而退糧食如有落於敵手之虞亦毀之母惜並下令招募工兵大隊開掘戰壕此種大隊包括中等社會之男婦悉受紅旗衛隊之監視違者鎗斃中等社會之男婦均須使之擔任防務而受紅旗衛隊之節制外國用人及旁觀者游惰者與夫德國間諜均當見即鎗斃各處軍工代表會均當監視此項决議是否實行（二十二日） 
　　倫敦電德軍自十八日在俄開戰後各處之前進者平均可五十英里僅於萊姆薩爾稍受抵抗瑪柴爾灣附近之里爾鎭距里伐爾西南六十英里距海十五英里文登距里加東北四十五英里伏爾瑪距文登北二十英里距海十二英里二地均在 
通彼得格勒鐵路上非公式消息謂德軍現向距特文斯克東南一百五十英里之維台白斯克進發德軍斥堠已出現於波洛斯克附近聞距特交斯克南一百十英里之摩洛台區洛已入德軍之手其馬隊現向摩希里夫進發德軍且占據距特文斯克東北六十英里之里齊柴現向比斯柯夫進發各處俄軍均委棄軍火而逃過激黨政府並不力謀抵禦惟以空文抗議及從事虐殺愛國志士俄國承認德國條件之電報仍未商諸過激黨國會發出國民委員會之决議乃由特羅資基氏定之特氏前主作戰到底今忽主張屈服政府當時僅召集其本黨各國體過激黨領袖里林氏發表國民委員會决議後謂今爲保全革命事功起見不得不委曲媾和俾政府仍得應付内國仇敵而於德國聯合西歐帝制家破壞革命以前剿滅反對革命之輩云俄京居民束縛於過激黨主義不勝其苦故對於德軍之進逼似全無動於中預料德軍於十日之内可抵俄京俄京消息謂德艦四十五艘現向里伐爾進發預料德軍將襲芬蘭（二十一日） 
　　倫敦電德軍已入俄國愛沙尼亞省過文登鎭奥首相塞特勒博士在國會宣稱德國决計攻入愛沙尼亞與里伏尼亞二省以便輔助境内之民族又謂戰俘之抵奥國邊陲者已有二萬人而來者尚絡繹不絶在俄之奥俘不日均有回國之望在烏克蘭者亦將遣回（二十日） 
　　倫敦電德國公報云德軍已佔據愛沙尼亞省之哈浦塞爾愛沙尼亞第一聯隊已聴德將指揮德軍進至朗萊堡·伏爾瑪·斯巴杜以外德軍巳入特文斯克東北五十五英里之里齊柴大受居民歡迎且由該處進至柳新德軍巳佔領明斯克（二十二日） 
　　倫敦電德國公報云愛沙尼亞省之德軍向東進發德軍已占領里伏尼亞省之華克鎭與杜白洛鎭（二十三日） 
　　亞姆斯特丹電德國聯邦議會國民自由黨議員斯特里斯滿氏力主德國須俟過激黨委棄芬蘭里伏尼亞愛沙尼亞烏克蘭始能與之續開媾和談判保守黨議員希斯太浦氏自謂德國與烏克蘭所成之和局已破壞協約國之封鎖（二十日） 
　　伐薩電芬蘭白旗軍與紅旗軍相逼日急東芬蘭白旗軍五萬人沿米基里至庫伏拉鐵路南進尚有一軍列陣戈蘇維波格鐵路國占維波格第三軍則進逼茄里波格紅旗軍之根據地希爾新福有學生数百人被圍如不能堅守将遭慘死（二十日） 
　　俄京電海軍當道已不望俄國艦隊活動作戰蓋以軍紀全亂之故（二十二日） 
　　巴黎電今晚公報云法軍在福爾特巴里敗襲撃之敵軍而重創之勞蘭法兵枝洛在布萊北面與芒塞爾東面破德軍廣闊之陣綫迄今已點見敵俘四百五十人（二十日） 
　　倫敦電海格将軍報稱蘇格蘭兵昨夜在芒希勒泊勒襲撃得利丰蘭路附近及化土爾叢林南面有敵砲隊從事轟撃（二十三日） 
　　倫敦電意境英軍司令部報稱上星期英軍渡比亞夫河襲撃得利俘敵若干人英飛機出襲數次均獲佳果英軍抵意軍以後已毀敵飛機五十八架又逐落多架自失者僅八架（二十三日） 
　公電 
　　孫洪伊申明護法之通電各省議會教育會學會商會暨各團體各報館公鑒夫共和政治者民衆政治也共和立憲政治者議院政治也自奸人肇亂破壞約法毀滅國會西南護法而興師北軍反戈以響應兵連禍結數月於茲調和之聲停戰之議應時而起洪伊無似亦嘗私心竊竊冀復和平顧欲求和平自宜爲百年之大計建不拔之國基豈可圖旦夕之苟安養無窮之巨患欲籌消兵之策須知啓釁之由夫民國成立於今七年而共和國體迄未確定質言之蓋猶在共和與非共和戰争之間也何則君主國家主權在於皇帝民主國家主權在於全體國民而全體國民不能盡人直接參議政事也所以表現人民之總意者厥惟國會國會能爲一國政治之中樞則民國在國會不能爲一國政治之中樞則民國亡吾國數年以來亂法之武人附勢之官僚及主張開明専制賢人政治之政論家跋扈恣睢搉抑國會在國會開議之日已不能行使其職權今更悍然解散並形式而亦去之我人民所公有之國家攘竊之以爲彼輩所私有一國重心寄之一二武人其與専制君主夫復何異豈必待袁氏稱帝張勳復辟而後謂之民國旣亡也哉此爲還我共和不得已而戰者一也國人迷於人治略於法治致彼握有重兵之袁世凱得因緣時會竊掌政權段氏馮氏繼之席彼淫威襲彼故智弁髦法律芻狗人民其兇悍更過於袁氏綢維潰決洪水其來循此以往将見總統之選舉不問議院之得票多寡一以軍人之擁戴爲衡總理之進退不論議院之信任如何一以軍人之向背爲斷此攘彼奪甲起乙仆我國民昔嘗以墨西哥之變亂引爲殷鑑而豈知五将軍兵争總統之慘劇行将復演於吾國也或且争之不勝引用外力壓制政敵國之存亡一無顧恤今之軍械借欵幣制借欵其見端耳此爲安我國家不得已而戰者又一也民族竸争於今爲烈勝則繁昌敗必衰落此無可逃之公例也吾國歴代民賊以民爲奴隸國爲私産懷柔政策愚民政策壓制政策相濟爲用而民政廢弛不修民權削奪以盡黃炎華胄已漸入於劣敗淘汰之中今幸革命吿成有代表民意之國會制定憲法力張民權改政組府革新庶政挽将絶之國命延一綫之生機乃馮段諸氏復肆彼專制之燄奪多參政之權哀我國人竟常此憔悴憂傷於彼虐政之下民德偷薄民智窳劣民生困窮無術以救濟之歐戰罷兵而後列强民族其勢力之澎漲必更過於今日其壓迫我也将益甚而此奄奄就斃之人民豈足與於生存竸争之列亦長淪於萬刧不復已耳此爲衛我民族不得巳而戰者又一也中外人士多囿於固陋之見妄相推論或目爲南北之戰或疑爲黨派之爭豈特昩於共和之原理亦皆盲於吾國之政象者也夫國會不復則政本不立政蠧不去則國難未已不一勞者不久佚不暫費者不永寗戰争之痛苦在一時隱忍則禍患無窮極所冀愛國士庶先覺名賢主張正義勿惑羣言念共和締造之艱懷匹夫有責之義務使民衆政治固其始基議院政治微其實效克竟護法之全功永獲和平之幸福則子孫萬世實利賴之臨電不勝惶悚之至孫洪伊叩有 
要聞一 
　　俄國亂事之影響 
　　過激黨與德奥俘虜之活動 
　　我國邊警與中央會議防範 
　　德人近在西比利亞活動影響於遠東前途甚鉅昨日英文京津時報載有哈爾濱十七日之通信一則茲譯錄如下吾人覺西比利亞豐厚之富源落入德人手中甚爲危險在俄國革命前德國商店雖在西比利亞活動究多障礙自革命事起又繼以過激派人得勢德人之飛蹤乃大得機會多數之德奥俘虜因久囚俄國熟違此邦語言隨時實行其陰謀外更有數千之德商散民内地各城鎭彼等均照常營業且緣其饒於資本營業較俄人尤便利彼等已與俄人立種種合同受種種讓與更出其全力以助過激派之橫行焉予（通信員自稱）之在哈爾濱也人指出多數之德國商人示吾彼等均往來於海參崴之間至間其何以能通行無阻則據云悉有俄國護照乃過激派官吏得其少數之金錢而賣與之者凡未與此等地方接近之人絶不能知德人等在此布置地盤之深固與此時不爲之計将來戰事之結果協約國在此與德人抵抗之困難據各方面人所言協約各國對俄之政策太形消極尤以對西比利亞爲甚其於德人殆未嘗與争德人在此實出全力以活動遇有可利用者决未放過也據英國在俄有年最有名譽之礦師裴朴君言適從克拉斯諾耶爾斯克歸來（該處乃西比利亞鐵路線中心之礦山在伊爾克斯克西數百英里）現在礦山已因工人要求加給工價停工過激派人取而管理在克拉斯諾耶爾斯克地方亦有多數德奥俘虜現在均已解放與一般人民自由雜處工人滋事且受該俘虜等之指揮事實上居於支配全處之地位彼等似均富於金錢雜入民衆之中爲所欲爲爲旅行各處之護照及特許執照在大道上公然出賣電燈廠係爲德國技師管理沿路車站之機械事務悉由德人任之彼曹皆俘虜而今則儼然衣俄國之陸軍制服也德國俘虜等現既自由均從事商業緣其多財故可爲大規模之營商較俄人且尤便利彼等在市之中央設一交易所堆置各稱貨物以拍賣法賣之此等德俘全部現往來於海參崴與西比利亞各市收買皮革等貨物携歸克拉斯諾耶爾斯克博得厚利彼等自爲組織用德國式之經營今已成爲市中商業界之一重要分子矣有某德人在戰前曾爲高加索美孚煤油公司之化學師後俘禁於克拉斯諾耶爾斯克現爲此部分德國人活動之領袖凡與德國有關者悉由彼組織指揮目下存積多數原料品由俄國送至德國而以此地爲交通之起點者亦此人之所爲也又據裴朴君依彼所知當彼離開該市之前已有原料品百五十車運往德國而由某處又運送萬磅之牛奶油赴德現在金礦事業全部操於德人之手其他企業亦将悉爲德人所占亦不難預想如協約國不即設法對待則德人行将盡奪協約國人之利權德人現方利用俄之秩序紊亂以逹目的於秩序恢復之舉絶未與聞而有智識之人及良善百姓無不厭倦紛擾之現状渴望平和之恢復如協約國不爲之所則失望之極行且求援於德人以冀秩序之回復蓋俄人此時誠在水深火熱之中也德人近頗輸入多數日用品於各地以廉價賣之是可證明德人之意欲藉此博俄人之歡心而得主顧之地盤也例如皮鞋每雙僅賣三十盧布合之現在銀元價値不過墨洋三元耳多數德人今方來海參崴及其他各地此曹均有俄國護照操流暢之俄語儘可侵害協約國在西比利亞之利益且可深入東方活動也又得報吿俄孟斯克及多孟斯克之過激派人已與德奥俘虜以軍械組成軍隊樖使當鐵道守衛之任俾德國出産製造之物可以輸入東部西比利亞並爲抵抗瑟米諾夫所率哥薩克軍隊之助蓋此項軍隊過激派最怕之也茲舉本報在六星期前即曾料到及今果然矣德國在西比利亞大規模之軍事行動似将開始矣 
　　俄國過激派戰勝舊派與德國俘虜聯合将擾亂我國邊界吾國邊境外蒙及新疆皆受影響而東三省中之黑吉二省亦適當其衝近日鮑孟兩督迭有急電來京皆與此事有關鮑貴卿皓日（十九）來電除呈報俄岸激亂日人出而干涉及黑河道尹相機辦理之情形並報吿黑省防務緊急又新添一旅直隸中央請定名稱俾速正式成立次日又來一號（二十）電其中語氣更加緊迫略謂德俄和成俄境爲新黨所據以犯我邊境江省應取如何態度云云政府接此電後曾開國防會議討論尚未議有端倪僅先去一嚴防邊界勿稍疏忽之空泛電報而已吉林孟督軍亦於哿日來電謂俄國過激派已将各都佔領将有大舉南下之勢海埠過激派有持械經過五站等處已令各軍嚴防並令高士儐所部力行取締云云據此一電兩方接觸日近難免過激派無尋隙報仇之舉動其情勢之危迫可以想見矣又據楊增新篠電（十七）謂據塔城道尹呈稱僑居俄屬齊桑纏商爲俄兵放火搶掠損失甚鉅請外部向俄使嚴重交涉 
[東京通信（心危）]  
　　貴族院之外交質問 
　　製鐵所長官押川氏之縊死 
　　美國通商限制令與日本 
　　貴族院中議員分有爵議員及勅選議員所謂勅選議員者乃有名望學問者議院開會中有爵議員類皆緘默不言其稍事活動者則爲勅選議員故貴族院之質問類皆彼等氣象固不若衆議院之足觀也昨日貴族院開預算會關於外交質問僅高橋作衛（國際法學家）初由泰平公司與彼政府契約如何起繼及於該公司供給中國兵器世間均謂援助段氏政府固以不干涉中國内政爲政策何以給以兵器顯有矛盾之處寺内首相所答但言凡有外交當與對手國之政府交涉故政府與段交涉乃當然之事非有助段之意也况現王内閣繼段成立則當與王交涉至若南方政府未經承認豈可視爲對手國而與之折衝乎要之帝國政府所希望者中國之統一及其人民之幸福耳云云 
　　第四十會議開會後乃關聯日本政界之一大疑獄是烏可以不紀今日（十八）政府設立之製鐵所長官押川氏縊死一事忽然喧騰朝野先是議會中政友會因政府製鐵所售鋼片三萬　於東海製鋼會社以目下美國鋼鐵禁止輸出鋼價暴騰政府苟欲補助製鐵業何獨厚於東海會社且訂立契約有背會計法更有言三萬　爲數太巨者有謂政府旣採自給自足政策何以售鋼片於私設會社種種質問由押川氏答復出售契約爲前農商務大臣河野廣中所許（大隈内閣）且無違法之處而政友會對於此事曾發警吿於政府現仲小路農相聲言鋼片出售雖非違法而現政府對之正思善後之策云云於是押川氏乃不安於位提出辭職尚未得允許而竟懸樑自盡其原因何在雖有種種之推測有疑出售鋼片與東海會社有秘密關係而經多數人解釋其人格尚不致於收賄其自殺别有他種疑獄檢事局巳大活動終有水落石出之一日伹押川之死果有黑幕與否吾人不欲深知日本政界前海軍收賄問題固盡人而知此次之事雖未盡白彼政界中人固不願其四佈也惟此事影響於彼政黨者不鮮蓋押川氏之與東海會社訂立契約係奉前内閣農相河野廣中之命河野爲憲政會中堅人物此次政友會於議會中質問警吿或其目的在敵黨故押川氏死後政友會中以爲苟押川氏自殺果與東海製鋼有秘密關係則憲政會當然須分其責任况押川氏係受命於憲政會之國務大臣今押川氏以一死自白則憲政會實爲間接殺人者而憲政會對於此事惟惜此人死後鋼片問題解决殊難蓋議會中質問不應将製鐵所鋼片出售憲政會有關係於前内閣有相當之責任今押川氏死無代爲辨者故深惜之也而憲政會派以爲此事苟無關於鋼片問題則已苟其自殺之原因在此則押川氏因欲明其責任而死其在上之農相亦須負責當辭職以謝押川之死乃使政黨中無形之暗鬭解决蓋以兩黨之觀察各有不同而互相牽制者如此政府欲保全其位置憲政會欲明白其責任必将以押川之死爲無關於鋼片問　始得安全而不涉政治問題也 
　　美國大總統於二月十五日發出通商限制命令其大要乃因船腹不足凡有各國通商貨物除軍用品外其餘貨物須由戰時通商取締局認可故所有奢侈品美術品等均被限制　中立國商品均由美政府指定而聯合與國則由美政府通牒後徴求同意日本自接得此　通吿後貿易商大起恐慌蓋自開戰後日美貿易　常發達計輸出額六億六千七百三十八萬七百九十七　若被限制則被打撃至巨按日本向美輸出　大宗爲生絲茶麻草帽邊手巾玩具陶器　故所受損失非細也據日商言生絲出口當減二三成其他亦　略減而玩具陶器消至美國者逹四五萬圓若被限制恐絶無　 
美之望彼商界對之均似有極火之影響故目下彼商界　會討議對付之策然美因戰時船腹不足且其國内從　節儉縱不加限制日貨之至美者亦必見漸　也此次美國限制通商之理由爲船腹不足之故是以不久　日本要求實行供給船舶云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　中央政局紀要 
　　内閣問題之推測繼任總理問題外間雖有徐世昌熊希齡王芝祥岑春煊楊士琦等之説然不得解决時局之良策無論何人决不肯冒昧出山且此數人中惟王芝祥純然稱中立者即使王氏肯出任總揆而内閣之閣員亦極難尋覓大總統現雖派王芝祥前往上海與岑楊兩氏相商勸其北上組織内閣然岑氏此際斷不北上固母庸論至楊士琦氏如有徐世昌之勸駕或不至不出但錢能訓亦爲徐世昌之代表的人物則似無以楊代錢之必要故由種種之關係上觀之正式内閣萬難速行成立而錢代總理得以漸漸延長經過各部總長於此期間亦不至動搖焉 
　　臨時參議院不解散之緣由臨時參議院自兩法公布以後職權即以完畢本應即時解散乃休會之期已将届滿而又有繼續開會之説昨據該院消息謂繼續開會不日即将實行其繼續之説辭係以兩法尙有提出之修正案擬再開會提議修正然深知其内幕者則謂其中有某方面之運動欲留此機關以爲一種政治作用之地各員以薪水問題當然不反對該院之存續 
　　選舉總統問題前日馮河間與某某等談及兩法公布之原因其主旨卽任總統問題略謂總統任期轉即滿若不速籌選舉之機關将來必致限於無政府之状態中央所以急急公布兩法非不知該法之所由生於法理上不免有出於範圍之處但經閣議討論則謂此事實與國家有利遂决然公布之佘（河間）並不欲當選總統祇求國家可以維持實願届時得卸仔肩云云 
　　新國會籌備之先聲參議院議决修正兩法公布後卽有明令着内務部督飭籌備國會事務所依法籌備選舉茲聞該局奉令後已於日昨開一委員會共同磋商籌備選舉進行事宜結果以本年十月即須選舉總統選舉事宜須於三個月前辦竣故决定以七月十號爲各省新選議員齊集北京之期其參衆兩院議員均須於五月中旬選出現在爲期甚速故各省選舉調查均須着手準備云 
　　馮岑間之要電討伐令下後馮總統與岑西林之交涉仍始終未斷此爲時局之一種關鍵日前總統曾有電致西林請其來京就商大計西林養日（二十二）復電略稱足疾未瘳仍未能北上此外復催促中央速决和議勿稍游移致令鄂岳方面發生意外之危險云云 
　　參戰借欵之進行自有參戰督辦名義以來事實上因無的欵尚未能依預定計畫進行茲據與茲事有關係者所述前數日前接美駐使來電稱是項參戰借欵美國正式提出國會討論其結果尚未完全决定云云 
[關於戰局之京聞]  
　　馮玉祥與張倪 
　　蕍圻戰事與田家鎭 
　　西安陷落説與晋邊 
　　第二路總司令張懷芝號稱主戰派首領而至今仍未出山東一步曹仲珊於皓日（十九）有電到京略謂馮旅通電主和請速催張督南下會商倪雨督以便取决政府接此電後卽據以轉示張懷芝張乃於前日有馬電（二十一日）分致府院謂奉蘇未出兵馮旅抗命中央究竟如何辦理第二 
路兵單如何輔助請决定辦法一誤不可再誤芝由魯赴贛三日即可到逹枕戈待命乞速决示云云則張之意似非奉蘇出兵中央對馮决定辦法後尚不肯遽離山東也惟據最近消息張已定於二十二日自濟出發矣 
　　皖督倪嗣冲馬（二十一日）來電報吿設防情形現駐重兵於宿松一帶以備抵禦馮玉祥更因兵力不敷分布請将上年奉令援湘現在退保贛邊宜春之李傳業軍十五營調回九江駐紥以厚聲援蓋以第二路軍隊現卽受馮旅牽掣未能悉數開赴贛邊只可先顧皖省也 
　　鄂岳間前數日並未發生戰事惟蒲圻方面前哨似稍有接觸而張敬堯軍已小遭挫折據聞二十二日府院均接到曹錕來電報吿張敬堯所部軍隊前隊約二千人在蒲圻前方與南軍接觸因大隊未齊向後退却暫取守勢所謂退却所謂守勢似皆戰况不利之代名詞至於攻岳軍隊之編制則亦有可言者據聞曹張等迭開軍事會議之結果决定攻岳軍之編制如左左翼近畿第三師左司令吳佩孚右翼近畿第七師右司令吳心田游擊直隸混成五旅及近畿第十一師由張勳臣直接指揮 
　　日昨都下盛傳田家鎭礮台被馮玉祥佔據此説尚不足信聞昨日國務院接鄂督王占元來電報吿田家鎭礟台與東岸之半壁山對峙形勢險要仍由第二師兵兩營駐守可以無慮云云則所傳不確可知矣 
共同通信社報吿西安危急巳非朝夕昨日忽傳有該處完全失陷被民軍佔領之惡耗更有陳樹藩不知下落之説又據報吿云民軍園困西安形勢日益緊急郭堅胡景翼等靖國軍刻均在距城六里之地點紥營陳督軍以七營兵力連日交仗死守孤城但子彈食糧俱形缺乏紙幣大落物價騰貴市面混亂人心動摇以上係本月十三日以前之戰况刻又傳失守殆係事實矣 
　　據太原電局接各處電局來電甚多皆係關於陜省亂事且影響及於晉邊十三日夜晋邊磧口地方軍隊有譁變情事三原商電電局業巳停收蓋彼方正有戰事也又聞陜北鎭守使管金聚前日（二十一日）來電吿急茲查該電係青日拍發詳述川陜兩省危急情形並請接濟餉彈中尚圾最要一語謂西安至南鄭電線自本月二號起即不能通云云據此觀陜訊遲滯固有由來也 
[湘鄂劇戰聲中之所聞]  
　　戰地之消息 
　　馮軍之近状 
　　漢旅館之大火 
　　岳州蒲圻一帶之南北軍連日戰極劇烈至二十日猶無大勝敗可分昨紀蒲圻垂危之説係屬一部分之敗退祠經第十五師之一部上前援助復将羊樓峝前方之原陣地奪回吳佩孚師長以蒲圻陳知事膽怯搖動人心立電王督曹使即将該知事撤懲更委知兵人員坐鎭二十日省署政務願巳有開單保薦繼任人員之信旦夕問可望揭曉十九日張勳臣司令率衛隊一團專車往蒲圻城下車卽換騎前往羊樓峝通崇間查看形勢指揮各軍攻擊本日武蒲火車載第三第七第十一第十五各師大隊數次開行地點不一聞搖車載運子彈食糧仍可到五里牌前方隊伍距岳城祇三十里平江臨湘轉境北軍均佔有數十里似仍處優勢頃有出咸寗縣至省者云由咸寗至武昌沿途無地非兵然行列尚整未見傷軍潰卒亦未聞有鎗砲之聲戰線必距岳近距蒲遠也在武昌鮎魚　江中停泊之海軍艦隊前有楚謙江元江亭江貞建中拱宸湖鶚江鯤等艦艇七八艘岳州戰開大半調往上游城陸磯一帶現在武漢北面兵艦甚少飛艇之隨軍在前敵者亦有七八隻有屬航空學校者有爲三七等師附屬者内中天字第二盈字第三兩號飛機運到即經損壞在武昌鮎魚流江岸修理二十日修竣試驗每機以兩飛行隊員駕駛飛昇盤旋空中能逾三小時直行三十分鐘可至五百里以外聞此二機試演合用之後即由武昌飛往蒲圻下降夫北軍人數旣倍於南軍而又有飛機兵艦爲之補助如此攻岳仍歸失敗則凡北洋諸師之能力可見矣武穴滯留之馮玉祥聞巳經參陸辦公處傳令申斥並将該旅撥歸鄂督暫行節制維持鄂境治安以資結朿馮氏不過以不戰爲宗旨對此尚無異議所傳扣留商船諸説均係過去之事運日武穴來人均云馮軍紀律甚嚴地方安謐以馮王關係而論今後在鄂境當不致有何事變若對皖軍則倪嗣冲早於皖境設防馮旅孤軍未必肯先開釁昨述詞和派引馮牽制主戰派之説或非無因蓋馮玉祥逗留浦口時態度不明人早知之中央命将援鄂似應於主戰諸省中抽調師旅乃必謀及馮旅强之爲援卒使半途中立而又不子嚴讉此申或亦一種作用也 
漢口大旅館設於英界一馬頭計五層樓内分酒樓影戲屋頂花園數部爲漢口唯一無二之大旅店與行樂所近日庽公甚多十九夜九時游戲場中因演電機走火遂致失愼火勢由上而下極猛烈幸各國租界救火隊畢集竭力撲救僅焚去三四五層樓一二層仍完好聞庽客損失以某旅長與某師軍需正爲最均各有軍費數萬元又某旅長與某閣長曁漢口商界某富翁輩寄存大皮箱一百餘隻半化灰燼半受水漬其損失尚示知幾何至館中器具房屋則曾保險十五萬元 
[重慶戰後之近况]  
　　字林報一月二十八日榮縣通讯云吾輩與他處相隔不聞世事者幾及一月之久自北軍與黔軍在重慶交綏後電報不通郵件遲滯十二月二十九日之上海報紙今日始到由此至重慶之大路盗賊如毛尤以永川與榮昌間爲甚以致商務全不流通由此至成都之大道亦復不能安行商品無從输運從前東出重慶西至成都教士佈道全賴舟行今則河道爲盗所沮幾及一年吾輩由此出省須遵陸至渝然後買棹東去惟目前重慶以下之水道校前難行而由此至渝之陸道亦甚危險且須北行十四站而逹萬縣寒天跋涉長途殊無趣也如政局不即寗静則此旱道亦将堵塞除沿途盜匪外行人又遇挑夫難覔之困苦一般苦力之流皆謂除非保其安然回里不願輕易離鄕蓋夫役由外人携帶固可通行無慮兵士拉去但其歸途不復有外人之保護若遇行軍即不能安回鄕里也卽有願往者索費亦至昻每日竟需一元凡有事必行者惟有照付而巳本處織綢諸廠前有雇工百餘人者業巳停閉惟本季來絲仍然在手未能運往重慶轉輪他處旣不能在本地織綢又不能運出惟有堆置以待将來銀根甚緊拆息甚大月息高至二分故經營絲業者需本頗多煤油每罐售洋五元用者嫌其價昂多改用荳油燃燈米價在一年前巳甚昂貴民間詫未有今日則較諸去年幾又漲高一倍生活價昂而民間久欵不增頗有出入不能相抵之慮以言教會則今巳處於爲人重視具有勢力之地位此乃數年前所夢想不到者也傳説滇蜀軍隊間巳商定和局確否未詳 
[雲南快信]  
　　日昨唐督軍致日本領事電云繼堯自滇省出發後因軍事紛繁久未通候系念殊深茲将四川戰事略述概要滇軍自舊年十一月移轉陣地進攻重慶於十二月四日完全佔領北軍吳光新所部向宜昌潰退川軍周道剛所部向合州潰退熊克武所部加入靖國軍我軍復分四路以顧品珍進攻永川熊克武由合州進攻順慶王文華進攻壁山趙又新恢復瀘州各路大獲勝利川軍聨合劉存厚之二師周道剛之一師鍾體道之一師及土匪數千集中於資中自流井内江隆昌富順以圖進攻重慶瀘州一月二日開始攻擊四日行總攻擊我軍亦分道進攻激戰七晝夜士氣旺盛敵軍披靡我軍遂佔領納溪瀘州合江江津永川隆昌富順重慶合州順慶遂寗大足壁山渠縣萬縣銅梁梁山等縣四川全省之東南北三面盡入聨軍範圍現正進攻内江資中安岳各地敵軍兵力尚有三師一旅然戰鬭力巳失計不久可取成都俟川軍定後再行分兵進援湖北知注特以奉聞 
　　四川寗遠先本爲四川漢軍統領（即靖國第七軍長）張煦所駐紥因被川邊鎭守使陳遐齡勾通土軍響應並四路進攻致張煦失敗聞在會理被擒拘留唐督軍乃由行營致電陳遐齡略云聞貴部進攻寗遠張軍長煦及其旅長郭守元等均被拘留人民異常惶恐查前接北京停戰電令當卽飭該軍長停止進行現貴部進攻寗遠不識是否奉中央命令况張煦本係蔡總司令護國舊部同爲南方首義之入煑豆燃萁相煎勿乃太急尚希即予開釋以安民心現川中局勢川東川南川北三面悉歸聨軍掌握吳光新巳退赴宜昌管金聚亦退歸漢中劉鍾周等勢巳窮蹙又湘桂鄂聯軍巳克復全湘滇粤海軍亦佔領潮汕石星川黎天才獨立於荆襄王天縱獨立於南陽國中大勢巳可逆覩執事尚不乘時崛起與南方一致行動尚何待耶特電奉聞尚希酌復演川黔聨軍總司令唐印 
　　此問昨接廣東孫文來電略云行營唐元帥鑒茲派雲南勞軍使黄嘉及委員秦天樞馬德貴隨帶滇軍十名弁目一名於本月二十日内外由廣州啓程經桂赴滇并解送公債劵七箱共四百二十萬其另加之五十萬一箱轉劉護督留交寗遠張午風總司令者到時請電致寗遠以便張處派員來領并昐尊處仍通飭滇省與桂省接境之各官吏軍警一體特别保護 
　　昨接戢會辦由楚雄報稱所部剿匪軍隊因川邊緊急經何隊長抽調赴元謀駐防現下匪勢如故軍隊将巳調完應如何辦理祈示等語聞現在省署擬編偵緝隊補助剿匪一俟編就即行開赴楚廣一帶撥歸戢會辦就近指揮業巳呈請委定一二兩隊長從速進行矣 
　　貴陽劉督軍接廣東莫督軍程總長伍代表李陳諸君擬質問中央停戰期間暗調軍隊南下電極爲贊成特電粤督軍挈銜拍發并謂日初督軍感電請由蓂賡督軍主稿反對兩段由伍秩庸總代表向外交團表示參戰各節與此通電似可並行不悖請兩公仍分頭辦理如何仍昐公决顯世冬印此間接到謝栻盧仲琳兩君由粤致川軍黄盧總副司令熊鎭守使電云京政府不解散臨時參議院宣言停戰議和一面派兵南下四面搆亂危機所伏足陷國家於亡我軍非直摀幽燕不能圓滿解决然須軍事統一始能收指臂之功似宜由諸公電商川滇黔各軍一致推唐元帥爲三省靖國聯軍總司令川滇黔三省前敵軍隊統歸指揮以動作齊一之兵會師武漢則軍威所向無不披靡民國前途實利賴焉愚昧之見是否有當惟諸公圖之井灘将設臨時醫院茲有兵站病院醫員施克靖報請趙旅長核轉督軍准其擴張臨時醫院稱叙城一役此地傷兵日漸增多近由叙送來傷兵面餘名亦復将到兼之各部進攻難免不無偒亡事前若不籌備臨時難以應付請将兵站病院改組臨時病院略爲擴充云云由旅部核明該員所呈尚　確情并地原有兵站病院祇醫員一人有名無實若欲設備完善則欵項奇絀欲仍其舊則傷兵無療治之所現擬於極困難之中撙節辦理院中醫護各人員由旅團營派充不另支薪藥料由昭局及省城請用關於臨時購製各材料由縣署籌備庶經費省面事可行除飭該員先行着手開辦外謹呈鈞部鍳備案 
[豐鎭防疫談] （察哈爾通信） 
　　此次肺百司○起於薩拉齊現在山西境内巳蔓延二十餘州縣今漸有東侵之勢綏遠豐鎭大同三處相繼發生是疫且沿京綏路線而下天鎭一站亦巳染及設再蔓延無巳恐自張家口而逹北京在轉瞬間耳余奉中央電令來豐（西醫侯光迪）襄理防疫抵此時巳報之疫死人數逹一百餘人昨今兩日又增四五人較前數日死數巳漸減似稍起色可爲防疫前途賀然大同一邑聞尚在蔓延不無可慮余等乘專車來豐時有張　士由大同來述該處防疫辦法甚爲離奇大同之城門閉其三面開其一來往之人出城則可進城則禁止之故該地患疫者畏醫之檢查隔 
 
 
 

Page 7

 
 
離羣相遷徙疫氣隨而散布城中區域雖廣而防疫者旣不清查户口又不分段設防稽查備極困難私埋死屍匿疫不報在所不免城内雖有西醫五六人終日奔馳然毫無所得該地民情反對極烈地方官長亦不願與防疫者聯絡所聘之醫員都有求退之意大同之疫死者聞有數百人云云張醫士所述係親自經歴之談諒非虚語豐鎭地面較小故防範稍易地方官與本地紳民並不反對雖焚屍燒屋不加阻撓足見事在人爲斷不可謂内地風氣不開而以難辦二字了之昨日晤豐鎭縣知事談及疫事據云某日路過某街親見一貧人忽然倒地口吐鮮血而死本處隔離所之埋葬夫均係土著雖發有假面具以保護之而若輩從事時常忽而不用故昨日夫役中又疫死一名衹病二十四小時耳初起時言頭痛腿痛旣而身熱咳血遂不起矣可見傳染之速疫毒之烈令人聞之不寒而慄查此症之疫菌與鼠疫之細菌相同然不由鼠傳染其人與人之傳染盡由呼吸間而得若與患者接觸稍近鮮能倖免余等診視患者惟一之護身器爲假面具而巳設無此物吾不知醫生與看護者将犧牲多少生命也此問防疫之設備正在竭力進行現發明一種消毒器即用磚砌成一火坑坑上之四緣均用土磗圍繞如牆而虚其前面上有一頂亦係磗砌成中分數格以便分置什物前面用鐵門兩扇以便啓閉所有應行消毒之物納於其中即以遲緩之坑火烘煮二十四小時然後将各物取出發回原主其染疫之房屋土房則一律焚燒磚房則用琉璜薰之死尸亦一律火葬所有本地小客棧一律發封凡染疫之户一有發現即令往隔離所凡早行隔離者其家屬尚可保全若隔離稍晚必全家殲滅前數日有某連兵士四十人抵此中有一兵染疫身亡余等勸若輩隔離彼等云我們軍人不怕死區區疫症不必介意均拒而不允不謂三日之中相繼疫死二十餘人存者始大懼情願入隔離所然行之太遲又死去數人至速一兵士祇餘六人可云慘矣又有小客棧名雙盛者内有旅客一名染疫身死棧主畏隔離而私葬其尸於院内翼日棧主患疫死全棧旅客均患疫此皆不願隔離之慘劇也此間将有美國名醫狄隨君來此共同研究防疫方法昨日下午出外勘視隔離病院地址茲已覔得大院一所可建木屋五座每座分二十間每間容患者一人現正鳩工趕造緣舊有之隔離所係借用廟字頗不適用故也豐地氣候较滬地略冷晚間仍結氷往年冷度極高每值嚴寒必有凍斃者無去歲則無如此之冷然疫病傳來適於此時何斯民之不幸也 
[江蘇李督軍之防疫電]  
　　北京防疫會江會長雨丞兄鑒禡電敬悉我公躬歴災區車馬云勞造福蒼生良非淺鮮承示災况防範彌周碩畫藎籌尤深敬佩此次肺疫曾不兩月傳染直晋二十四縣其蔓延之速區域之廣殊堪危慮蚌埠距寗邇發現疑似之疫此間亦有所間中外人士惶恐萬分旣經部派西醫往查一俟證明尚希電知俾知防範其他各縣疫勢是否漸平抑或日劇並懇隨時賜電以釋鄙念無任翹禱李純漾 
　　上海工部局轉衛生局長史丹來醫士鑒頃接來電備荷關懷　佩無巳鳳陽染疫敝處巳得報吿業於昨日派醫往查尚未據復茲接尊電除再派員趕速前往會查具復以憑防範外先此佈復並鳴謝悃再頃接北京防疫會江會長復電云巳督飭京漢沿線節節防堵長江流域似尚示至蔓延蚌埠發現疑似疫症未能證實已由部派西醫切實調查俟報吿到後再行電遠等語合併布聞詳情另行函逹李純漾 
[江蘇實業學校之調查]  
　　江蘇教育廰長符鼎升日前行文各縣調查實業各學校業巳多時茲悉各縣報吿成立者固多其他報吿未辦者亦復不少試将各縣報吿成立者列下（甲）關於農業者計十所一句容縣立乙種農校二六合縣立乙種農校三上海縣立乙種農校四金山縣立大觀乙種農校五嘉定震川乙種農校六崇明代用乙種農校七常熟縣立農業補習學校（巳報籌辦）八南通私立甲種農校九漣水縣立乙種農校十睢寗縣立乙種蠶業農校（乙）關於工業者計十三所一丹徒縣立藝徒學校二金壇縣立藝徒學校三松江縣立藝徒學校四太倉縣立藝徒學校五嘉定縣立藝徒學校六青浦縣立乙種工校七常熟縣立乙種工校八鹽城縣立乙種工校（以上四校均報吿籌辦）九無錫縣立乙種工校十松江市立廣育院工業學校十一如臯縣立乙種工校十二靖江縣立乙種工校十三江陰縣立乙種實業學校（丙）關於商業者計二十二所一江寗縣立乙種商校二金壇啓明私立乙種商校三上海市立巽與乙種商校四上海私立金業乙種商校五上海市立萬竹乙種商校六上海私立豆米業乙種商校七青浦縣立乙種商校八嘉定縣立乙種商校九崇明縣立乙種商校十崇明私立乙種商校十一海門私立乙種商校十二吳縣縣立乙種商校十三吳縣區立乙種商校十四崑山縣立乙種商校十五吳縣私立乙種商校十六南通私立甲種商校十七南通商立乙種商校十八如臯縣立乙種商校十九淮陰縣立乙種商校二十江都縣立甲種商校二十一江都私立甲種商校二十二興化縣立乙種商校以上所述巳經成立者計四十所開始籌辦者計五所以縣而論則僅二十七也其他如淮安阜寗泗陽東海灌雲沐陽銅山宿遷邳縣碭山等縣不惟尚未成立並連籌辦而無之抑何風氣難開之若是也甚願地方長官與夫地方紳士有以提倡之 
 [P南京快信 
　　張懷芝昨尚未到寗且無電來以致各機關各圑體人員赴下關歡迎者守候至晚始回李督以肺炎疫巳延至蚌埠一帶前晚召省警廰長王桂林及籌辦防疫事宜之朱參議到署面訽一切並促積極進行以弭災禍　　聞倪嗣冲因所部多調出外防蚌埠空虚現擬添招新軍八營巳電中央索加臨時軍費一説謂倪将就皖省食鹽加價補充此項軍費岑西林由滬電李督謂南方諴意議和乞公卽銷假免悞時機惟主戰派要求非桂軍退出湘境决不言和李督頗爲困難故仍有辭職意新編第六混成旅長張宗昌昨電中央報吿一星期内尚難開拔赴鄂 
　　錢能訓通電代理國務總理聞李督尚未復電道賀 
　　谷鍾秀前日來寗面謁李督接洽要事昨日晚車回滬 
　　鄂督王占元派來之南元超昨巳乘輪回鄂 
　　贛督陳光遠之弟光逵昨來寗歡迎張懷芝 
　　李烈鈞之代表蔡荗星昨日由寗赴滬 
[杭州快信]  
　　蕭山發現重串征糧巨案省長巳令財政張廳長轉飭該縣先将經征各員看管聽候派員澈究知事殷濟大遭申飭 
　　北京總檢察廳特派檢察官戚運璣昨來浙密查某要案寓清華旅館 
　　六區警備隊奉准添募一營是項經費經省署核定每區每營各哨裁減正兵兩名以此節抵通令各屬遵辦一區陳统帶不甚贊同昨特晉省面謁齊省長詳陳爲難情形邀免裁減 
　　杭縣擴張看守所建築經費昨奉司法部覆准在律師登錄費項下動支 
　　鹽運使署委李季元爲嚴州查驗所稽查員戴壽康爲大嵩場稽查員昨巳發表 
　　金華地方審判廳各推事相率赴京應試法官辦事需入高審廳昨特委任王黼裳爲該廳代理推事兼充庭長 
地方通信 
　　松江 
　　呈請驅除螟害縣農會會員陸澄騐得伏處稻根之螟蟲遺孿雖在攝氏寒暖計零下六七度時猶能蠕蠕而動知非冰雪所能殲除爰掘有蟲稻根送变縣農會請即設法驅除俾免傳佈當由縣農會長吳步蟾召集臨時會議擬定驅除辦法六條立卽繕呈縣署以便轉令各鄕切實施行其辦法錄下（一）螟蟲盤據稻根非酷冷所能制其死命除掘根焚燬外别無其他良法故此次實施驅除當從此點著手（二）螟蟲隠患不足動一般農夫之心故欲其曾施驅除自非動以微利不爲功竊計每畝掘根工作以三工計算所費約在半元左右業佃各半分任在業主每畝少收不滿一斗在佃户不過費去農隙數日之功此種辦法諒爲切望豐年者所贊同（三）實行驅除之前業主當親往督促或派其外帳代行亦可（四）無論業佃果能實力驅除自應酌加奬勵倘有奉行不力或置若罔聞者以後即遇蟲荒租賦仍照十足徵收以示寓奬於懲之意（五）此次實行驅除後不問已荒未荒之田概将水稻停止連作高田改種草棉低田改種芋艿筟薺之屬經此一度輪栽雖有螟蟲遺孽旣不植其適於寄生之禾苗自能消失其長養傳佈之能力（六）上辦法應請通令各市鄕自治委員及各圖董保挨户曉諭以期普及 
　　議募浚河經費浚河經費前經浚河局董議定分爲商户捐住户捐及殷户船户特别捐三種惟募捐一事事極繁重爰由河工董事鄭子松閔瑞芝朱子受等續於今日（二十四號）午後邀集各段段董集議募捐手續經各段董議定先将前次規定之捐欵種類數目等項印成傳單飭令各地保持往各段按户分送俾期家喻户曉庶各段董前往寫捐時不致多費唇舌至募捐區域亦經各段主任當場認定俾清界限 
[無錫]  
　　扶乩之風大熾近來錫地有人在百歲坊巷中設一乩壇教育界中之高小學校某校長某教師等均於晚間麕集該壇實習扶乩並有媂女往叩該壇請求醫病叨付仙方者絡繹不絶事爲開原鄕董蒋士榮所悉以各學校校長教師提倡扶乩引人入魔勢將令迷信之風傳佈於青年學子貽害教育前途即向縣教育會提議設法禁止矣 
　　知事返署楊錫九知事於日前隨浙江省長齊耀珊氏赴滬後勾留兩日順便接其由吉林原籍南來之眷屬乘昨日午車旋錫眷屬下車後逕赴裏城脚租定之公館内進宅之時燃放爆竹數萬聲徹九霄云 
[南通]  
　　通如七場勘閘記通如七場水利事宜前議於三合地方建築大閘爲内水入海之孔道今正初八日張退公會長特由通城乘輪船前往勘察建閘基址當日住宿大有晋公司初九日與特來克工程師費君範九章君靜軒李君伯遠等在三合口洋橋會集查該處士質凝結地勢平衍即經擇定洋橋向東五百四十丈爲建築大閘之地址原有河道計面闊十三丈有零将來閘底擬規畫爲十六方丈平地面開深十四尺中設三孔大閘一座兩邊各設三孔涵洞一座閘之水門中寛十六尺高十七尺兩邊寛十二尺高十四尺涵洞之水門寛四尺高八尺用鋼骨水泥建造應需經費數目尚未詳細估定初十日勘竣公回 
[揚州]  
　　中學校舉行紀念式昨日爲省立第八中學四週紀念日上午九時該校員生在校内舉行紀念式開國語英語講演大會并有各種科學游戲下午校友會射虎晚八時在運動場施放新式燄火五架以第二三四架爲最有興味觀者幾逹萬人鼓掌之聲不絶於耳每一架演畢佐以各種樂器故游客雖衆秩序整齊是亦足以點綴舊暦新年也 
　　郵局将遷屋址揚州郵政局開辦之始卽設於翠花街現該局因房屋狭窄不敷辦公呈准寗局另遷他處聞巳擇定參府街巡緝隊統部（卽舊參府署）地址從新翻蓋洋房繪圖報吿寗局轉向官産處報買以便實行 
　　城鄕烟案彙誌揚州揚家橋警察區員汪繤舟警備隊官王瑞焜日昨在朱家港輪埠查獲餅乾罐兩個内貯煙土兩塊約重八九兩聞係本埠陳某託友運帶現巳報縣核辦又禁煙稽查員周得春昨在城内拘獲烟犯許貴褔闞金林潘子銀連同烟槍解縣訊辦又多寶巷售烟之某昨被冒充稽查之胡某敲詐經站警拘解二區訊究 
　　地保呈報女屍揚州南河下順利客棧昨有來自漢口妓女一人及隨從男女各一人投宿該妓女巳患重病今早雇轎往萬福橋行經東關外遽爾氣絶其隨從男女将衣飾捲去棄屍道旁現巳由該坊保呈報官廳核辦 
[鎭江]  
　　知事出巡丹徒縣倪知事近因四鄕盜匪充斥深恐各市鄕警察防護不力前日特親率衛隊乘與分赴各屬巡行籍資考察昨巳查畢返鎭 
　　會防江泰鎭郡對江楊家橋與泰與高港毗連地方素爲匪徒出没之區現慮縣知事所派警備隊一排及通海鎭守使張鏡湖所派軍隊一連不敷防範特商出張使令行該連紀連長外並令行警備隊長王秀山轉飭駐防該處楊排長與該連長會防以靖匪源 
[福建]  
　　閩垣最近之防務譚自督軍圖事發生後李培之督軍對於閩垣防務巳戒嚴數月近以南北和局破裂而黨人之圖閩者益亟據偵探報吿日來黨人之潛來閩垣圖謀起事者益多是以防務更校前吃緊日前李督特召陸軍第一旅第一團第一營營長王獻臣率所部移防于山（按于山在省垣南面頗具形勝辛亥一役革軍所以成功者在先佔該山而巳）並帶二十八生的之大砲一尊放在山頂該營全數軍隊則移駐於該山之觀音閣大君殿等處並禁止行人烏石山屏山一帶亦有重兵駐守日則憲兵巡邏街市夜則各營分段巡防西門外黄山兵工廠亦派補充第三營防守水口關爲上游之門户亦已派兵駐守洪江則有水警察炮艦二隻巡守 
[廈門]  
　　地震紀詳廈門市區舊正月初三下午二句半鐘時忽然地震霹靂一聲楼屋動搖誶然鼎沸自是至四句鐘動搖四次入夜九鐘至二點動搖五次惟黎明四點三十五分時再動一次頗極劇烈雖不若初次之駭人然亦足以使人驚心動魄赿日初四午後五點又動搖一次是夜二句半鐘又動一次詢諸市區父老皆云向未曾有之劇烈但廈嶼兩地遇此地震僅吃一大驚無甚災異雖問有危牆峻壁被搖崩裂究未見全屋傾倒者若禾山一帶則倒屋不少如雙涵海岸梧倉等地不特倒屋且沿海堤岸多見土裂深不見底又不自同安石碼來者述該處地震倒屋甚多且有損傷生命可見比廈地受災較重也近日來所接本省各地通信多述此事但受災輕重各不相同如過水各鄕石碼白水營漳州各縣皆有倒屋傷人之慘禍廈埠亦云幸巳 
[北京]  
　　望都縣災民之近况京畿水災善後處報吿云望都縣地勢西北高坦東南西南較窪去夏大雨後東海鄕之唐河泛溢兩岸向無堤捻以致偏南各村悉遭水患儼同澤國房屋冲刷坍塌者三千四百餘間田禾淹没無收者四百九十頃有奇雖有地勢稍高被浸灌者然僅十之一二祇收穫秫稭而已被災區域以南鄕太和等八村爲最重難民户口極貧居多乞食求賑者相望於道雖經縣署散給倉穀並請撥省欵散放急賑然欵微人衆災民仍難自存縣知事擬辦粥廠迄未實行僅将縣存倉穀一千五百餘石會商紳董開辦平糶然仍無濟於事云 
要件[衆議院議員選舉法（二續）]  
　　（第四十三條）投票人於頟投票紙時應先在投票簿所載本人姓名下簽字（第四十四條）投票人每名領投票紙一張（第四十五條）投票用無記名單記法（第四十六條）投票人於投票所内除關於投票方法得與　員問答外不得與他人接談（第四十七條）投票人投票完畢後應即退出（第四十八條）投票人倘有冒替及其他違背法令情事管理員及監察員得令退出（第四十九條）管理員及監察員應将投票情形會同造具報吿連同投票匭於投票完畢之翌日移交開票所並呈報初選監督（第五十條）初選監督自各投票匭送齊之翌日應酌定時刻先行宣示届時親臨開票所督同開票卽日宣示（第五十一條）檢票時應将所投選舉票數與投票簿對照（第五十二條）選舉票有左列情事之一者爲廢票（一）寫不依式者（二）夾冩他事者但記載被選舉人職業或住址者不在此限（三）字跡糢糊不能認識者（四）不用投票所所發票紙者（五）選出之人爲選舉人名册所無者（第五十三條）開票所管理員及監察員應将開票情形會同造具報吿於開票完畢之翌日呈送初選監督所有選舉票應分别有效無效一併呈送於本届選舉年限内由初選監督保存之第八節當選票額（第五十四條）初選以本區應出當選人名額除投票人總數以得票滿三分之一爲當選票額（第五十五條）因不滿當選票額致無人當選或當選人不足定額時由初選監督就得票較多者按照所缺初選當選人名額加倍開列姓名即行榜示於開票後第三日在原投票所就榜示姓名内再行投票至足額爲止（第五十六條）凡得票滿當選票額四初選當選人足額不能當選者即作爲初選候補當選人（第五十七條）初選當選人及初選候補當選人名次以得票之多寡爲序票數相同抽籖定之其再行投票選出者以選出之先後爲序第九節當選通知及證書（第五十八條）初選當選人選出後應卽榜示並由初選監督分别通知各當選人（第五十九條）初選當選人接到通知後應於五日以内答覆願否應選其逾期不覆者以不願應選論初選當選人不願應選者以初選候補當選人依次應選（第六十條）初選當選人應選者由初選監督給與初選當選證書（第六十一條）初選當選證書由覆選監督按照定式製成於初選期二十日以前分交初選監督（第六十二條）當選證書給與後應将當選人姓名榜示並呈報覆選監督（未完）雜評一 
開戰停戰（默） 
　　以前國内之戰事皆所謂不必戰不可戰不能戰者也然而竟戰矣戰而至於再三矣今則不必戰不可戰不能戰之戰事未巳而必須戰必當戰必不可不戰之戰事來矣日本爲俄亂延及西比利與德人勢力東侵之故巳準備出師而我當局亦有與日本一致動作意是亦知戰之将出於不能免然我謂今果對外言戰與日本一致動作猶在第二層也第一層當先問與南方能一致動作與否欲與南方一致動作當先問能停止國内戰事而議和與否今雖停戰議和之説紛傳然果出於覺悟而有誠意乎至此而始覺悟固爲已晚然猶不失爲知幾故今後對外之能開戰與否将於對内之能停戰與否卜之也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[漢口各團體聯合會之呼籲]  
　　全國商會聯合會近接漢口各團體聯合會會長王明文等來電懇請召集全國商會代表訂期開會通知雙方提出條件持平解決以遏殺機而奠和平等情該會接電後當将原電先行抄送各省商會備核茲照錄原電如下全國商會聯合會呂超伯楊欣甫賴春霆先生暨各省評議員諸公鈞鑒天不厭亂禍起蕭牆舉國所有悉充孤注再接再厲不覆不止比者會師武漢雲屯雨集百工失職束手待斃嗟我陽夏何堪再擾脱撥亂可期忍痛須臾夫復何言無如曠日持久戰線延長驟發巨患莫知死所夫雙方出師之名南稱護法北謀統一同維國是徵諸實際則争城殺人所過爲墟皆殘人道天乎蒭狗萬物何其不仁以言乎戰則内部糾紛軍心攜貳以言乎和則條件苛刻磋商匪易旣不能戰復不能和不戰不和伊於胡底處此民族國家主義之世斷難存於天壤恐歐戰終結之日卽東亞解决之時覺悟巳晩噬臍何及徒留罪名爲歷史之紀念耳言念及此不寒而慄用是籲懇執事迅速召集全國内外一千五百商會代表擇期開會通知雙方提出條件持平解决以遏殺機如不服仲裁或截其財源使難殘民以逞或揭開黑幕暴其萬惡於世雖刀鋸在前不敢顧忌與其因戰亡國而爲奴何若先伸民氣以喪生也第雙方旣趨於極端誰甘讓步非有第三者出而評斷終難轉圜李蘇督岑西林輩調停數月迄無效果者自身關係故也徬徨四顧厥惟商人旣無政治之臭味復無黨派之關係誠純粹民意之機關也敢乞積極進行勿稍瞻顧國家安危民生榮瘁一反手間耳實利賴之臨電神馳佇候明教漢口各團聯合會會長王明文等謹叩 
[省會警廳擬訂之防疫法]  
　　滬海道尹淞滬警察廳長滬寗鐵路局長均接江蘇督軍省長訓令云據省會警察廳王桂林呈稱查現時綏遠山西等處發現瘟疫傳染之速可驚可危甯垣内外雖無時疫發生之事然自上年入冬以來雨雪未降晴燥異常時而奇寒時而勁風亢氣所騰巳恐發爲疫癘况金陵爲輪軌交通之所行旅往來何日蔑有傳染之事何可或忽警察有防止公共危害之責所有清潔預防各方法自應積極進行或發布吿或散傳單或派員檢查或令區取締凡屬衛生警察應行事項莫不同時並舉以期弭患未萌惟查各處防疫無不偏重在車站碼頭檢查下車下船之搭客廳長以爲揚湯止沸何如釜底抽薪查火車輪船經過之車站碼頭其有乘搭之客如患傳染病或擬似傳染病者必於其下車下船之地始行檢查扣留隔離醫治不但於防杜蔓延無大補益而車中船中之傳染仍屬堪虞擬請省長分别咨令車船經過地方之各省長官及各路局各道廳縣各於所有車站碼頭派員檢查遇有患傳染病者或擬似傳染病者隨時不令上車上船或扣留檢驗或隔離治療如果見有下車下船之人有以上情形者亦照此辦理俾交通上可免時疫之傳染各省各地方亦少疫氣之流行除由職廳規定防疫辦法三十七條已經布吿通令辦理及分派官警先於各車站碼頭分别檢查並另呈督軍鑒核外所有擬請分别咨令舟車經過地方之各省長官及各路局各道廳縣各於所有車站碼頭施行檢查注重上車上船之人各緣由是否有當理合具文呈請省長鑒核等情並附防疫布吿及辦法清摺一扣到署查核該廳所擬辦法尚屬切實可行除指令並分别咨令外合亟訓令該道尹廳長局長仰即轉飭所屬查照辦理具報案關防疫要政切勿視爲具文此令計抄防疫布吿警察行政首重衛生欲圖地方公共之衛生先謀商民個人之衛生取締清潔實爲保持衛生第一步本廳數年以來規定衛生事項取締勸吿爲數不尠兵災之後疫癘之不發生時疫之無流行其功效固不盡在取締勸吿之周密而地方商民個人衛生之知識實有進步焉惟去年入冬以後至令雨雪未降忽而亢燥忽而嚴寒時令之不正已屬堪虞加之綏遠山西等處發生時疫流傳之所人人危之本省輪軌交通人烟稠密預防時疫之流傳更爲刻不容綏之要務茲特規定預防方法三十七條開列於後除通令所屬官警認眞辦理外合亟布吿商民人等務各一體實力履行本廳有保持人民健康之責任復有取締干涉之職權如有遠背不遵者定當依法懲處幸勿視爲具文用保公共安寗是爲至要切切此布防疫辦法第一條無論男女老幼每早起床後宜立於日光照臨清潔之所呼吸新鮮空氣日間並宜時當活動筋骨不可久於坐臥第二條個人身體宜每三五日沐浴擦洗一次更宜時常剪滌指甲第三條凡雜𨖼骯　地方不宜久立第四條痰唾宜入痰盂盂内宜攙石灰少許第五條辛辣煎炒之食品當天氣亢燥之際宜少食爲是第六條一切飲食皆宜煑熱於温煖時食之其果品之類總宜去皮食之腐爛者萬不可食第七條一切霉變腐臭食品均不可食隔宿飯菜等等物更不可冷食第八條盛水缸俑之内宜置貫仲降香少許或置大黄雄精少許如能再以沙漏漏水煎用更爲適宜第九條茶水須煎開百沸後方可飲之水塘淺井之水萬不可飲第十條青果蘿蔔有除却喉痧之功宜時常煎湯飲之或醃作小菜食之第十一條未經種痘之小兒宜從速布種牛痘第十二條如遇天然痘流行之時小兒滿七十日以上者即宜種痘其有已經種痘三年以上者之孩童亦宜再種第十三條種痘宜用新鮮牛漿不可妄用人漿第十四條發現病症時宜速延醫診治如有與傳染病類相似者應速報吿該管警察署所勿得延誤第十五條如有疑似染患時疫者必須自居一室之内與家屬人等隔離未經檢驗明確之前不得外出第十六條如有疑似染患時疫者其痰唾血液大小糞便及一切使用物件須另以缸桶盛存之未經檢驗明確之前不得隨意傾倒抛置第十七條喉痧發現時須遠以鮮土牛膝搗汁灌之或以土牛膝三錢牛蒡子二錢煎水加白羅蔔汁兩滴飲之第十八條喉痧發現飲服前方無效時卽延西醫以馬血清注射之當可痊愈第十九條牛羊猪驢及鷄鴨等類凡因瘟病而死者或忽自斃命者其肉萬不可食應於空曠地方加以石灰埋之或焚燒之如有擅行販賣者一經查出定即依律嚴辦第二十條被褥枕簟床帳之屬及靠身衣褲等件均宜時常拆洗並須每三五日間於日光之下曝曬三小時以上第二十一條所有舊破鞋襪及襤褸衣物等件尚堪使用者須用開水煑透拆洗之其不堪使用者卽燒燬之不得堆積久置或任意抛棄第二十二條屋内塵芥宜時常掃除一切陳設物品尤宜拂拭潔净第二十三條天氣嚴寒時屋内如設未置煙筒之煤火炭火宜注意施放煤氣炭氣第二十四條居往房屋宜常開窗户流通空氣更須設法引入日光第二十五條住室院落厨房厠所每日掃除浄盡並於牆根床下及桌櫃之下以生石灰末灑之如用石灰酸水昇汞水臭水分别瀝灑之更妙第二十六條凡掃除之塵芥及一切汅穢不潔之物須傾倒於特設之垃圾箱内不得抛棄於路旁或水塘之内第二十七條儲藏食物之器具及鍋鏟碗缽等件均宜常用開水擦洗潔净並以布片或紙張遮蓋之第二十八條淘米洗菜及洗滌魚肉鍋碗衣物等類宜用清潔之水洗後應将汅水傾入陰溝之内不得隨意潑灑第二十九條牆壁屋頂如有罅漏之處務必塡補堅實以杜鼠族之出入第三十條牆根地板所有隙洞處所以石灰一成攙水九成灌入後堵塞之第三十一條猫有捕鼠能力宜多蓄養之第三十二條厨房食房貨棧住室各置捕鼠器捕獲之鼠無論死活即送附近警察署或分駐所以便送廳檢驗燒埋之每鼠一頭由署所付給銅元一枚第三十三條死貓死狗應於空曠地方加以石灰深埋之或焚燒之不得抛棄路旁及水塘之内第三十四條旅館客棧之住客如有患病者該旅館客棧應将其人病状立刻報吿該管警察署所不得延誤第三十五條所有行道各醫生於診病時如見染患時疫者應擔負速報該管警察署所之責任第三十六條患病之人如經醫官檢驗明確認爲有傳染之虞時所行之醫救隔離消毒一切方法務各遵守第三十七條本廳假定花市大街基督醫院遊府西街籐醫院鼓樓大街馬林醫院三處爲臨時防疫醫院省城内外商民人等有患傳染時疫者應一面就近送往妥速醫治一面報吿警察署所施行消毒至下關浦口等處車站碼頭不論上下車船之客如經檢驗認爲有傳染時疫者即送浦口特設之防疫療治所隔離醫治所有醫藥各費概由本廳呈請核發不取病者分文 
接濟協約國糧食之籌備 
　　駐京英法兩國公使接該兩國政府訓令採辦糧食如米麥等類連往歐洲以濟軍需該兩使遂一再要求農商外交等部請在中國産米之區採購連濟該兩部長特先派員分往江蘇之常熟鎭江上海江寗等處調查現在出産及存貨數目價值若干以憑覆奪刻悉此項調查專員秦晋華業已蒞滬暫寓北市振華旅館擬将滬上存米實數調查後再往無錫江寗各處詳細調查云 
[公廨訊理商事訴訟之凖則]  
　　上海總商會與南市縣商會前以滬上商事案件直接間頗爲繁　援照京師成案凡純然爲商事訴訟應由法院先行委託商會公斷處調處如調處無效再由法庭裁判等由呈奉大總統發交司法部核議批復詎法部以上海地方債務訟案兩造均爲商人者居多與京師情形不同無庸撥案辦理批駁不准原批已錄前報惟末叙會審公廨華人控吿華人之商事案件業已咨請外交部轉令上海交涉員行知會審公廨查照修正商事公斷處章程辦理昨江蘇特派交涉員陳貽範君已奉到外交部訓令并黏抄總商會等原呈及司法部咨文以商事案件應卽會商外交團嗣後對於華人控吿華人之商事訴訟希即查照修正商事公斷處章程辦理并卽分别令行英法兩廨一體查照等語陳交涉員已遵令辦理矣 
[修改税則委員會之第二次審查]  
　　修改現行進口税則委員會公所正主任曾述棨君曾於上星期三在總商會會所與英美法比日俄等國審查員面訂本星期一（二十五日）開第二次審查會會誌前報茲悉是日到會中西各員一如其舊審查事項係新税則未訂定以前中國歷年所受虧損税額應按照暫行辦法增補之當經各審查西員討論之下謂除美國外最多每百分加至四成仍不足值百抽五之數并由日本代表提出附帶條件互相討論約兩點鐘之久迄無結果最後由某國會員聲言須先請示該國政府俟得復電再行通知開會云 
[商輪儘可往粤]  
　　自去冬粤軍扣留廣利輪船以後招商局未敢放船赴粤商貨停滯經旅滬粤帮電請廣東督軍省長此後招商局輪船放粤請勿扣留以通商運等情經紀前報茲悉本埠廣肇公所昨接廣州總商會函稱案准貴公所粤帮愼守堂效電以旅滬粤帮貨物停滯航運不通請會轉呈當道准招商局船運貨來粤勿再扣留等由當經本總商會分呈督軍省長察核請予照辦並函逹貴公所轉知愼守堂在案茲奉廣東督軍莫第七十一號批開呈悉查廣利商輪此次係由滇軍方師長賃用運兵赴汕業已蕆事昨據招商局陳焕彬呈請發給租價等情前來當經令行財政廳等發在案此外並無扣留商船之事仰卽轉知廣肇公所儘可照常運貨往來母稍疑慮爲要此批又奉廣東省長李第一八三號批開呈悉查前據上海廣肇公所電呈當以招商局輪船放粤原係通行無阻無庸疑慮等語電復在案仰即知照仍候督軍批示此批各等因奉此相應錄批函逹請煩查照轉知云云現廣肇公所已将原函抄送招商局查照矣 
[海軍司令部遷回上海三誌]  
　　海軍總司令部自寗遷滬後饒總司令亦即駐滬辦公所有寗垣海軍辦公人員之什物及軍械等件業由南堔運艦於前日由寗載運至滬該運艦　留泊浦 
江以便差遣 
[籌備國會選舉之訓令]  
　　滬海道尹上海縣知事均接省長公署訓令云准籌備國會事務局禡電開本年二月十八日奉大總統令國會組織法及兩院議員選舉法均經修正公布所有選舉事宜關係綦重着内務部督飭籌備國會事務局按照法定程序迅速籌辦愼重進行以符本大總統尊崇立法之至意此令等因奉此查兩院議員選舉法業經修正公布除另文咨送外特電貴省長預爲籌備本局遵按法定程序迅速進行俾立法機關得早成立等因准此合行令仰一體遵照 
[續誌戳斃婦人之疑案]  
　　滬城關帝廟後孔家弄六十四號門牌歸人凌洪氏於舊曆正月十二夜被人持刀戳斃報經地方檢察廳派員相驗聽候緝兇究辦各情已紀前報茲悉二區一分駐所馬鳳山警佐查得已死凌洪氏實被傭婦張徐氏之姪慶平等多人戳斃業已禀請警察所通令飭緝惟該氏被殺時間約在八時三十分至十一時許始據屍子連生（即啓鶚）以被盜搶刦等詞來所報吿當以不應慌報飭将連生扣留申送警察廳發交司法科訊供收押旋經該氏各親屬以連生年幼無知到廳具詞求保當即釋回連生到家後協同各親屬檢點伊母平日所用之金珠飾物已不知去向遂将所存各物點明公舉親長爲之保管地方檢察廳林廳長自據樓檢察官将相驗該氏屍體並檢驗連生與張徐氏受傷情形禀報之後昨巳令飭全體法警四出協緝在逃各兇犯務獲訊究以明眞相 
[查獲俄人鐵箱内紅土]  
　　昨晨寗滬火車抵站時有搭客俄國人二女一男携有鐵箱一只經駐站貨税局稽查許某開箱驗看見内藏紅土四十斤當即将土扣留解局禀明局長呈請交涉員核辦 
[江淮村大火三誌]  
　　日前閘北江淮村失火焚燬客民草屋三百餘家已兩誌前報當時傳有焚斃小孩四口之説茲經四區探警詳細調查得悉並無其事前日英租界中旺弄中國濟生會以被焚各棚户大都勞働營生遭此不幸窘迫堪憐遂派會員張永年盧大鏞陸幼祥到區請派長警地保至被災之處逐户調查酌予賑濟以惠災黎云 
[偵緝隊拿獲嫌疑盜犯]  
　　前日下午七時許閘北偵緝隊隊士倪振標在五區二分所轄境大通路協同崗警拿獲嫌疑犯崇明人張愛堂一名聞與行刦英租界大豐永金條案有關當即解送司法科押候訊明核辦 
[追獲圖刦未成之强盜]  
　　前晚七句半鐘閘北寳山路升須里五弄第六十七號門牌江幹臣家突來盜匪數人欲圖行刦經五區崗警郭福全杜蘭生楊鴻文朱懷仁偵緝隊士張福等聞警馳往該匪等當即奔逸經各警追獲鳳陽人吳長生一名搜出手鎗一支子彈六粒昨解司法科押候訊辦 
[盜刦皮棍廠未成]  
　　前晚八時許浦東洋涇鎭南首張家樓地方利華皮棍廠突來口操客音之匪徒十餘人正在擊門之際適該處商團會員荷鎗出防開槍示威該匪等即狂奔逃逸當時騎巡隊長李玉庭三區二分駐所警佐王簡文等亦巳聞警督率長警馳往協拿該匪等已杳如黄鶴矣 
[德僑違背定例類誌]  
　　僑居滬西地豐地六十號洋房内之德國人愛克特西阿獨不　中國政府處置敵僑條件赴中國官廳註册前日被静安寺捕房西探目殺拉文查悉以其違章禀請公共公廨昨将該德人傳案先由捕房形事科代表牛門律師上堂譯訴前情請爲訊核繼由該德人到堂經關讞員會同英卓副領事向之研訊良久中西官磋商之下會同簽判云着被吿遵照部章辦理此判 
　　英美捕房刑事科在公共公廨控訴僑居静安寺路一百六十四號門牌之德國人麥克斯搿老克與滬西廟弄十一號門牌之德國人馬利西阿獨史裘均不照定章赴捕房簽字有違定例等情昨晨亦經静安寺捕房西探目　拉文将該兩德人傳至公廨由捕房代表牛門律師上堂詰據静安寺捕房八號捕頭開士聲稱該兩被吿均僑居静安寺捕房區域雖均註册而於本月三委兩號咸不照章至捕房簽字迨至十號親往該被吿等庽所尋見是以報吿工部局等語旋由關讞員與英卓副領事向被吿等研訊一過判馬利西阿獨史裘罰洋二十元充公麥克斯搿老克開釋並諭被吿等以後務須遵照定章辦理 
[閘北水電廠之整頓]  
　　閘北水電廠廠長單允恭邇因境内居户日增商市發逹一交夏令用水必多故於廠内添築水池一方刻已将次工竣又各處所設之水管有尺寸太小者一律换装大管俾遇火警時水力不致不足經此整頓地方人民受益匪鮮矣 
[官產處注意漲灘]  
　　江蘇官產處查悉浦西衣周塘脚漲灘坐落賓山縣虬江口迤北向爲南洋官地由縣造串微租又浦東護塘外陸家嘴漲灘坐落上海縣二十四保該處華洋廠棧林立漲地頗多價格廻非昔比亟應清理界線昨特函致交涉公署商訂進行辦法 
[丁已參行營業之大概]  
　　上海參業丁已全年營業約二百萬兩茲将各家情形報吿於後（阜昌）資本雄厚門莊發逹爲該業冠且有長期放出拆息年進七千餘兩是以每年結彩皆有三四萬可盈同業咸仰慕之（葆大）近亦發逹統年營業不亞阜昌上年盈餘三萬金（德昌）爲阜昌支店資格亦老上年約盈八千金（久康）表面上亦爲阜昌支店而内容與德昌不同因股份係阜昌各友所集平時進貨惟阜昌馬首是曕上年盈三千金（養眞）昔爲湯氏所設因經理不善耗去十餘萬後换朱姓又换陸姓因同元荘倒閉拖累變爲公司店年來營業發逹與阜德葆元齊名（元昌）昔爲華氏所設蘭谿湖州皆有支店生意年約五十餘萬東洋參市價同業隨其漲跌因經理非人替於嚴姓今庚亦因失敗暫停（怡大豐）年來頗稱平穏營業約十餘萬（恒大）該號近頗支絀幸上冬營口貨得利給彩頗具樂觀（德潤）當高麗參飛漲之年亦同德泰公司一份子後因盈餘過巨公司分派不匀成訟兩敗俱傷以至近年生意退步（同昌）把守老營稍有餘利（永襝泰）營業約四萬經理抱守關主義亦有盈餘（阜成）連年失敗去春以六折攤帳另换經理去年頗有官利以上稱爲十二大同行餘若乾昌豐大義昌阜德同昌祥等小同行亦多獲利此丁已參業商營業之大概也 
[男女學校之春季始業]  
　　學生會日夜校寰球中國學生會日夜校自去秋刷新以來内容完備教授得法以故遠近學子負笈就業者極形踴躍前日（二十五日）該校行七年春季開學式新舊學生到者甚衆先由校長朱少屏君致開校詞次由教員胡樸安沈繹之二君演説其大旨爲吾人讀書當堅守一勤字母自滿母放棄演説畢時已午候遂散會 
　　女子高等學校西門外王家闕路縣立女子高等學校（即前務本女校）規則甚嚴課程完美茲有各級女生三百八十餘人定舊暦正月十六開課 
　　私立女子中學西門内舊城根私立女子中學爲程蘇本農女士姊妹五人所創巳歴十年各級學生由五女士分任教授現有新舊生一百二十餘人定正月二十日開學 
　　崇正小學大南門外送子菴舊址市立崇正學校由曹肅雲爲主任校長另有教員八人分級授課新舊男女生共有三百餘人定正月十六日始業 
　　滬瀆公學海寗路口新署斜對面文昌里内滬瀆公學分國 
 
 
 

Page 11

 
 
民高小兩科兼收女生并附設半夜學校定正月二十日開學 
　　上海英文學院新閘路同昌里上海英文學院院長殷樸菴因開學巳近昨日特邀各科主任會議决定除章程内課程外於正科一二级增加物理化學政治經濟算學農學飛機學工藝學等科公舉王漸恒爲教務長並添招寄宿生二十名所有該院左右空屋五間業已一律租定爲寄宿舍聞該院日夜學定三月一日開學日來報名者頗衆 
　　申新學校九畝地東馬橋申新學校定新正十六日開學新生報名者紛紛不絶並附商餘夜校專授國文英文商業簿記珠算等科學費極廉貧苦者概盡義務定二十一日開校 
　　英文夜社跑馬廳派克路富華里振新學校附設之商業英文夜社由楊兆益朱稼甫徐惠施諸君發起開辦以來已歷七載本期添設日文科聘有熟諳東鄰商情之汪有恒君擔任教務定於今日與英文同時開學 
　　光華女校城内老縣前東首六十七號光華女學校今歲添設刺繡縫級花邊三科使學生隨時綀習並聞有志向學而力有不逮者并可酌減學費寒假開學定於正月十六日招攷揰班生定於十四五兩日餘額無多有志入學者盍速報名 
[元宵節之休息]  
　　昨爲舊曆元宵節南市軍界及兵工廠等均停止辦公一天以資休息惟晚間防務仍嚴密核巡以備不虞 
[閘北救火會開選舉會]  
　　閘北一段救火會於前日下午二時開本年職員選舉會由會長到場開筒檢票王彬產當選爲正隊長顧錫祺李沛雲爲左右隊長姚宗修爲調查員陳世馥爲幹事員王維善爲捐務員並公推顧雲翔爲文牘兼書記員王繼庭爲會計員又公同討論一切進行方法散會時已鐘鳴五下矣 
[華僑學生會開評議會]  
　　前日下午二時華僑學生會開會歡迎新選議長劉仁航先由正會長謝碧田君起言本會評議員前次投票結果一致選舉劉仁航先生爲議長深爲本會慶幸将來會務必有發逹之望願諸君各振精神共圖進行則本會事業自可雄飛於世界云云劉君略謂鄙人德薄能鮮荷諸君盛意舉爲議長無任慚悚然余素有改造社會之意甚願隨諸君之後作一良緣故不敢推辭望人挽留謹當掇拾芻蕘聊備諸君之下問云衆大鼓掌三時開評議會照議事日程開議（一）修增會章十二條（二）修正評議會規則十九條（三）編定會員積分表（四）聯絡各處華僑學生辦法逐條表决時已六點鐘矣遂由議長宣吿散會 
[學校報吿宿舍收支之縣批]  
　　上海縣立第一高等小學校具呈縣署報吿宿舍項下歷年收支數目簡明表昨經縣知事批示云據呈閲悉察核表列民國二年至六年止宿舍項下共計盈銀六千五百一元四角二分四釐平均每年餘銀一千三百元有奇辦理極爲切實仰仍撙節開支俾裕公欵此令 
[萃秀堂與岐秀堂之集議]  
　　南市油荳餅業公所萃秀堂因同行装運内地各貨須保水險及整頓規則諸事昨由司月印刷通吿分送各同業訂於陽曆二月二十六日（卽今日）在邑廟萃秀堂集議辦法麩皮同業公會集資組織久安内河保險公司已紀前報茲由公會擬定限制装運麩皮船隻祇有六艘他船不得装運以便查考定二十六日（卽今日）在岐秀堂邀集全體同業開會决議辦法然後實行 
[猪業公所落成開幕]  
　　本埠鮮猪業同行在大東門外北首中華路孫家弄口購地創建該業敦仁堂公所現已落成訂於前日行開幕禮該業代表張樂君及各猪行執事等到者數十人 
[王道尹升遷消息]  
　　滬海道尹王賡廷蒞任以來巳一載有餘近得政界消息王道尹有升任京兆尹消息惟尚未見明令云 
[部員由滬啓行]  
　　日前北京農商部所派專員李静涵俞毓吳來申視察棉紗麫粉及各保險公司曾經商會接到實業廳長張軼歐令知後轉函各該實業商家俟該部員到時接洽巳紀前報茲聞該兩員到滬後即從事視察並經機器麫粉公會代表顧馨一等在北市設筵歡迎刻該員巳於前晚乘火車往鎭江方面續行視察矣 
[緝私統領不願蟬聯]  
兩浙緝私統領蔡和林電調入京由蘇五屬鹽商公會公呈李督軍挽留等情已誌昨報茲悉蔡因兩浙緝私現經中央改組擬定江浙分設兩統領已電令浙江鹽運使袁思永将趙分統升爲統領在杭垣設立統部實行辦事業巳縮小範圍故亦不願繼續决計入京巳早預備交卸滴新任宋明然統領已經來滬遂於昨日将統部關防移交宋君接任又第一團第二營長盧培宗自請辭職以第四隊隊長歐陽華升充亦於昨日接事矣 
[財政廳催解丁漕]  
　　上海縣沈知事昨接財政廳電令略謂丁漕爲收入大宗一切軍餉政費悉待支給現在國庫空虚需用孔急迭奉中央令催解欵無以爲應務仰各縣局所迅将徵存各欵掃數報解云云 
[長江水勢略漲]  
　　漢口以下黄石港至黄州一段航線自上年水淺以來最低之處僅有七尺數寸故招商怡和太古三公司各商輪均至九江爲止易換吃水較淺行駛沙市宜昌各輪船駁運至漢近日該處水已略漲約有九尺故怡和之隆和等吃水在一丈以下者均可由滬直逹漢口商家装貨巳不如前次之延遲困難矣 
[提出水利研究員之函商]  
　　北市總商會致南市縣商會函云接准上海縣公署來函並附江蘇水利協會提出研究員通函用紙及提出方法説明書請本會會長以會員名義提出研究一人限於陰曆二月十九日以前復省等由當經敝會於二月二十三號第四期常會提交公議僉以敝會係各省商業總團體江蘇本籍人不多熟悉水利足資研究者少無從提出貴會係本縣商會本籍人居多應先函詢貴會提出何人敝會亦與一樣提出免致兩歧等語相應具函奉詢貴會提出何人務乞見示爲荷 
[昌警招搖之查究]  
　　浦東爛泥渡三區警正解恩桂查得沿浦一帶邇有不肖棍徒冒充警界人員到處招搖撞騙並有聚賭抽頭情事實於警界名譽大有關礙除傳諭長警嚴行查究外復於昨日會同各分駐所警佐傳諭各圖地保如有前項情事發生立即投報該管警所拘究 
[紗廠機器間失愼]  
　　楊樹浦路上海第二紗廠堆置機器等項之蘆蓆棚内於昨日午後二時許忽然起火經救火會員驅車馳往取水灌熄計燬草棚數問並各種機件價值甚鉅事後捕房飭探查明起火情形禀候核奪 
[浦東亦有草房被焚]  
　　前晚七時許浦東老白渡周春福棧後面江北草房忽然起火登時冒穿屋頂當由爛泥渡救火會員驅車到場施救得以撲滅計延燒左右鄰居十四家共燬草房二十餘間多係客籍貧民所居當火熾時三區劉巡官一分駐所許警佐等率警蒞場彈壓事後飭警調查起火原因復候核辦 
[男子自縊斃命]  
　　本邑二十四保方十二圖六角菱橋附近昨晨有一無名男子在彼自縊而死當經該處地保查無家屬投報地方廳請驗午後經該廳委熊檢察官毛檢察員等前往騐明委係自縊斃命因無尸屬判令山堂棺殮 
[無非爲尊重人道起見]  
　　前報所紀陰曆元旦湖州人齊石焦駕駛汽車在南京路撞斃老婦高嚴氏一案茲悉肇禍者實爲烏鎭人徐石椒家住蓬路本埠民國日報於本月十八日紀載此事標題爲（紈袴子草芥人命）内稱元旦下午有南潯富商徐某之予借得友人某姓汽車與豓妓雲蘭閣同乘招搖過市徐自開快車行至南京路突将某老嫗撞倒碾斃因徐願出鉅資撫卹屍屬故旋即了事云云又著時評一則忠吿當局以人命爲重對於纨袴子弟之自駛摩托車者嚴重取締十九日紀公廨第一次訊問此案情形又附按語揭明肇事人實爲徐石椒住居文監師路經公廨讞員閲悉非當注意遂飭傳該報紀者到案問話昨日午前十時公廨覆訊此案之前由該報紀者邵仲輝出庭經英副領事白爾君倩梅吉言律師之繙譯張石如上堂繙譯向邵詰訽一切邵稱向爲報館主筆兼爲學堂教習自民國日報創設以來已二年有餘館中共有主筆四人我爲本埠新聞編輯員所登齊石焦（即徐石椒）草芥人命一則由我擔負責任惟報館有有聞必錄之例故将所聞登載報上言至此白君曰公堂訟案凡有與事實不符者如有目覩之人公堂向准其人正式到堂作證爾知之否邵答稱本不明白現已知悉白君又曰本月十八號所載公堂注意者爲雲蘭閣大出風頭及被吿願出巨資了事等語此種消息究從何處得來邵答稱聽人傳説白君又曰爾知被吿係何等人邵稱聞徐石椒住居蓬路白君又問十九號何以又登爲齊石焦邵稱係據公堂訪員之報吿白君又問訪員何人邵稱姓鄭現不在堂白君又曰旣登徐石椒何以又載齊石焦且後文又加按語邵稱所載徐石椒（即齊石焦）因恐音同字不同也白君又問爾稱鄭訪員是否在别處公堂能否找來邵稱不知鄭在何處白君又曰旣據公堂訪員報吿何以又加按語豈非自相矛盾邵稱上海普通社會中人有事至捕房轍更易其姓名故加按語白君又曰究竟被吿是否徐姓抑係齊姓爾能指實否邵稱知他實在姓徐（是時堂上以邵可母庸立於被吿地位令站於見證桶内）白君又問所載被吿知汽車肇事後将死者拖至二十三步圖逃一語係何所據而云然邵稱此係巡捕到堂所禀白君又問公堂未訊之前加此按語是何意見邵稱係爲維持人道起見白君又曰本副領事見十九號報截狠爲詫異爾之登載是否欲阻擋其人朦蔽大衆揭破眞情邵稱曰是白君又曰此後尚有何種發言邵答無有白君又曰公堂所最注意者爲被吿願出巨資了事一語要知此種非常重要之开事未經公堂允准萬無私行了事之理爾知之否邵稱實爲尊重人道之故白君又問爾心中以爲被吿實係姓徐否邵稱係由其同鄕人説是姓徐白君又曰現在堂上之穆安素律師爲被吿代表據云欲出巨資了事堂上准爾發言爾有無評論邵稱曰無白君又曰被吿律師云華人每有數個名號爾知之否邵稱名字雖多姓則有一無二白君又曰或有承繼出外之人是否能有兩姓邵稱此則有之惟無若此同音之巧耳白君又問北京路與蓬路是否一處邵稱路各不同徐係在蓬路言至此由被吿代表穆安素律師聲稱北京路七百五十三號門牌乃顧松林之住宅是時白君宣諭曰爾在報紙所載各節雖有不合之處然命意頗堪嘉許公廨訊理各案未判决以前報紙不應遽加評論因恐於訊案或有妨礙如於案情果有確實見聞應卽投案作證倘被捕房阻止作證方可於報端登載嗣後登載公堂訟案務照事實登錄不得於未經判决之前先加評論公堂對於各報館向來優待凡遇訊理案件儘可派訪員到堂聽審據實登載現在公堂傅爾詳問一切亦爲維持人道起見於爾此次所載頗爲贊許嗣後凡事務宜據實登載並請各報将今日之事詳細刋載俾天下人皆知之云云諭畢商之張襄讞令邵退去一面令将被吿徐石椒帶案即由九百四十三號華捕高崇新七百零六號華捕李光德等相繼上堂證明當時目覩被吿目開汽車肇事各節訊之被吿由穆安素律師到堂代表辯護中西讞員判被吿齊石焦即艇石椒押西牢一年以昭烱戒所具二千元人洋並保之保單卽行發還 
[刑事判决須遵法例]  
　　江蘇高等審判廳長林棨君訓令上烸地方審檢廳略謂查核各該廳册報刑事判决每有原吿訴人未到庭遽行决定殊與現行法例有背嗣後凡刑事訴訟案件公判時須傳同原吿訴人及吿發人到庭由主任推事宣判否則前項判决概不生效云云陸廳長業已諭令刑庭長轉飭各推事遵照云 
[婦人供訴圖盡原因]  
　　清江婦人方王氏來申招尋伊夫方根寳不遇前晚在南市豐記碼頭自經圖盡當爲崗警查見帶至一區一分駐所詰據供稱氏夫在滬當兵已二年未面此次來滬住居滬北寳昌路小客棧内刻因川資吿匱欲回不得因此圖盡等語當經署員飭送警廳司法科安揰 
[鐵罐擲傷婦人]  
　　滬城侯家路一號門牌婦人單徐氏開設玉器打眼作其女嫁與附近同業某甲爲室昨午甲夥華阿培與甲妻因調笑起釁單徐氏前往帮助伊女向華理論詎華竟将鐵罐一只向該氏頭上猛擲受傷流血由警到來将華獲解警廳當以該氏受傷非輕立命函送地方廳由檢察官略詰之下判華收押該氏着回去自醫 
[續誌拆毁橋梁之公憤]  
　　浦東大團鎭普雲石橋（即牛橋）普濟木橋兩座近被居民徐阿三擅行拆毁私佔何道擬建房屋經紳董盛勵甫等呈控南滙縣署等情巳誌本報茲悉此事業經杜知事批准派委翁警佐下鄕踏勘禀復核辦而徐阿三則懇求城紳顧某出作調停與盛紳等磋商之下令徐将所拆之橋恢復原状並令将普濟木橋改建石橋方可無事乃徐不服理勸聞将延某律師爲之辯護云 
[安瀾輪船行将修竣]  
　　駐滬英總領事函詢前由中央政府令飭江南船塢賠修亞細亞公司之火油輪船安瀾號巳未修竣經陳交涉員轉致造船所查訽在案茲悉該造船所劉所長查得安瀾輪船之船身等均巳修竣刻下正在油漆不日亦可竣事昨巳復函交涉署請爲轉復 
[淞滬警廳召領小孩之傳單]  
　　爲招領事案據二區警察署於本月十五日解送迷路男孩一名到廳訊據供稱名巧囝囝年八歲海門人家有父母住洪泰里素有羊癎瘋病餘不能答查該孩頭戴黑緞小帽黑絨帽結柳條布棉背心柳條布罩衫格子布棉袍藍布褲黑鞋白襪除送普育堂留養外爲此通傳招領仰該迷孩家屬前往認領可也此傳 
[串匿婢女之追究]  
　　賃居滬南萬裕碼頭榮福里之湖州人鄒子英家有婢女春蘭年十六歲近忽潛逃鄒倩隣人梅阿土代爲招尋旋於北市偷鷄橋梅之母舅賣水菓人楊金福家尋獲送歸鄒處當場索取尋費洋四十元事爲鄒之親串宓煉石（兵工廠報銷處書記）得悉以梅旣索費尋出該婢必係串拐無疑應行根究遂向梅詰問梅始承認串拐並稱實山異父同母朱德明起意将該婢誘逃匿居楊家内等語因即報吿一區一分駐所傳到梅朱楊及該婢春蘭等逐一研詰朱供春蘭因聞家主将伊價實與人爲妾心不甘願央我傾出訊之春蘭則供被朱恐嚇誘匿在楊處住遇一宵梅供認前情不諱張警佐飭将一千人併送警處廳司法科訊究 
[拐賣常州女子]  
　　常州人房松夀近在常州誘拐十五歲女子春木來滬托王春林王文才圖賣被新閘捕房中西包探偵悉将房等三人與女一併拘獲分别拘留昨晨解送公共公廨經關讞員會同英卓副領事研訊明晰判兩王無干省釋房松壽與女一併留候備文解送武進縣公署訊辦 
[索詐不遂之暴行]  
　　浦東人奚須林向爲銅匠於前日下午來滬購物回時自陸家嘴過江市經登岸忽有流氓五人将奚軋入碼頭上小茶肆中索詐不遂遂扭住行凶並攫取其身畔洋五元迨巡警到場奚之頭額已被撃破血流如注當經該警拘住凶犯姜白郎一名其餘均已逃逸遂将姜及奚併送三區警署解警正以奚已受傷涉於刑事於昨午備文移送地方廳下午經檢察官預審之下以奚頭額所傷尚輕判令自醫姜收押候示 
[車夫强搶皮夾]  
　　俞李平至法公堂控稱商人由某處雇坐張兆卿所拉之黄包車回家迨至家中門前停車後商人在皮夾内摸取車資詎被張出其不意将皮夾强搶圖逸當經商人鳴捕人贓並獲解案請究詰之張供因俞不給車資之故餘言支吾中西官判張押六禮拜贓給原吿領去 
[續獲串攫票洋之匪黨]  
　　匪徒沈阿炳串合同黨攫取廣西路六百三十九號門牌陳士青之鈔票洋十五元由捕拘獲解送公共公廨訊實判沈押西牢三月在案前日又經捕房獲到沈之同黨張阿毛張榮生兩名昨解公廨經中西官訊明判張阿毛亦押西牢三月張榮生無干開釋 
[騙子被獲]  
　　韓正道於去年七月十三號串同在押西牢之張葉成等向日本人騙取值洋一千七百二十五元之皮貨被控捕房昨晨由探将韓查獲帶入捕房押候解廨訊辦 
[聚賭外國紙牌之科罰]  
　　亞小四子吳小五子前日在虹口東有恒路聚賭外國紙牌被六百四十三號華捕查見當将張吳連同賭具帶入捕房准各存洋保出昨解公共公廨經中西官訊明判張吳兩人各罰洋五元充公賭具销燬 
[包探捉賭]  
　　賭徒孫阿丙孫在生奚阿三方瑞能等多人前晚在美租界東有恒路七百二十三號庢内聚賭經包探查悉前往将該賭徒等連賭具一併帶入捕房捕頭諭飭各存洋十元保出聽候公堂傳訊 
[賭博輸負後之不端]  
　　趙春軒至法公堂控稱夥友年阿堂邇因賭博輸負難以彌縫於日前頓懷歹意先由朱在後門撬開一洞串令外人進内竊取衣服等物旋經察悉向之詰問一味支吾故此報吿捕房飭探程子卿将朱拘獲並又獲到嫌疑人紀連生請求訊究詰之朱阿堂供實因賭博輸負無奈作此不端之事求恩寛宥紀連生供民人與朱素不相識惟在賭場内同賭寳有其事朱輸民人銅元六枚向索不還致被挾嫌誣陷求察中西官判朱押三月紀從寛開釋 
[印度人索還借欵]  
　　印度人某甲指控曹岳雨不還本利洋一百餘元昨由捕房将曹傳至公共公廨原吿投訴前情呈據請追訊之被吿供認欠洋九十五元惟已由友人代還洋四十元等語中西官以被吿所稱友人代還之洋並無收據不能作憑判令繳還原吿洋九十五元了事 
[汽車夫違章受罰]  
　　汽車綿春子日前駕車至法新租界違章疾馳當爲西捕查見録明號碼回禀捕頭昨日飭探将綿傳至法公堂詰問綿供自知不合後當遵章開駛判罰洋二十元充公以儆 
[行竊麵粉被獲]  
　　滬西小沙渡附近翊新麫粉廠近來時常失竊什物並麫粉等件前晚又有張戴川等二竊賊入内偷竊麵粉正欲携贓出外適爲該廠司賬張源泳廠夥高桂生撞見當将人贓拘獲復查得廠内先後共失麵粉一百五十一包乃鳴警将張戴川等二犯連贓拘送閘北司法科於昨午轉送地檢廳經檢察官提案研訊張源泳等投案要求追究餘贓問官判張戴川等分别收押贓給失主具領聽候核辦 
[窮取銅招牌之老手]  
　　杭州人錢阿榮先後竊取九江路十號日商茂木洋行四川路九十四號百代公司南京路三十四號賈美西醫及德康藥材店丸華堂賤扇店等門首所懸之銅招牌消贓化用前日被總巡捕房包探邵和鈞查獲弔出原贓昨将錢拘解公共公廨經中西官研訊屬實判錢押西牢一年贓交原吿領回 
 [P串竊洋棧貨物> 
　　許元海徐連寳張桂串竊滙山碼頭四號洋棧内洋針七盒消贓於茂路祥裕京貨店内被捕查獲将許等三人解送公共公廨訊供收押在案昨晨由廨訊屬實判許徐張三被吿各押西牢三月贓交原吿領回 
[偷竊陰溝鐵蓋之慣技]  
　　羅昌義專在租界内竊取陰溝上之鐵蓋日前又至法租界小東門地方行竊爲捕查見拘入捕房詰據供稱向來銷贓於劉生弟所開之舊貨店内故又飭探将劉拘獲昨解法公堂訊問羅供認行竊不諱劉生弟供羅曾持鐵蓋來店求售因已經打碎似係廢鐵故敢收買求宥中西官判羅押西牢九月劉罰洋五元充公 
來函 
[張慶平來函]  
　　昨報見西城内關帝廟後面凌洪氏家戮斃人命一案牽連鄙人一事閲之不勝驚駭萬状鄙人曾於光緒年間到過彼家自後至今約計十年餘影蹝未曾到彼家一次見報中凌連生所云言鄙人舊歲至其家借貨又云今二十二號午後又到過一次不知到者何人有無見證又云前在彼肥皂廠中做過生意因事停歇故而挾嫌等語鄙人幼年讀書壮習醫理一概生意俱未做過彼肥皂廠中生意尚且夢中未曾去做過欲知此事眞相一訪使知今凌連生含血射影一派隨口誣害不知那世裏寃讐竟憑空欲陷人於大罪之中耶然死者眞死凶手必有其人女備張徐氏凌姓已雇多年須将此事四面悉心研究不難水落石出凶犯指日可獲鄙人可自由無事矣事關人命重案敬祈貴報登入來函門中俾衆週知與鄙人此事並無關係爲禱張慶平謹白 
雜評二 
[籌備國會]  
　　籌備防疫關係一地方之生命也籌備國會選舉關係全國之命脈也宜視選舉重於防疫然而今人對於防疫則急急然謀之對於國會則漠然不以爲意甚至北京之籌備委員長且因無從措手而辭職焉嗚呼是豈國人不知國會之可寳貴耶抑所謂國會者謀之不以其道耶 
　　中國在今日正不可不有國會之時東鄰之國會議員以俄國情勢變幻故方将活動奔走於議會質問外交也商榷方針也各政黨藉國會之力以謀國家對外之發展我國外交風雲急迫如是當局如何應付國人且茫無所知雖欲爲之盡力援助而不得嗚呼我本有國會而使之無今欲由無而使之有而又不以其道政府自不知重視國會耳豈我民之不知寳貴耶 
[本館啟事　]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[元夜觀燈記] [  召侯]  
　　金吾弛禁上都之熱閙非常金勒停鞭勝地之繁華可數恰似燈張隋苑絳燭高燒問誰燈買漢京青蚨笑納元宵節届人海聲喧偶扶竹杖閒游暼見花燈大放争先恐後幾多绿女紅男炫異矜奇都是鈎心鬭角交通路上兔子燈到處牽來花菓山前猴子燈居然演劇看光芒之灼灼照徹江流則老蚌也望毒燄之騰騰映來海島則孽龍也西瓜燈送到只怕瓜分大頭燈迎來還防頭破而其中人影憧憧恒往來而莫定燈光隠隠偏變化而無常足以令人生感者則惟走馬燈也夫今之國體離離奇奇俄而君王明埾大施專主之威俄而總統尊嚴特啓共和之局俄而八旬短命洪憲紀元俄而七日還魂清廷復辟非走馬燈之類乎今之政局閃閃爍爍俄而兩面磋商特建調和之議俄而雙方争執又來宣戰之文俄而大家停戰條件儘許通融俄而下令進兵意見終難統合非走馬燈之類乎今之内閣總理屢更時或仙蹤飄忽採芝翁歸去復來時或野渡横舟浮邱伯頽唐老病時或疉花條現李九登台時或錢運亨通王三出閣一進一退如輪之旋轉而不已者非走馬燈之類乎今之國會與滅無常時或竹椅聲喧選到千尊之佛時或梨花院冷關其兩扇之門時或召集於臨時名留參議時或力謀夫恢復會啓非常倏往倏來如磨之盤旋　莫定者非走馬燈之類乎其餘偉人獨立有時風馳電掣有時霧滅烟消一走馬燈之變相也武人干政有時擁護共和有時推翻政府一走馬燈之變形也嗚呼牽線何人恨不揭開黑幕機關暗鬭恰如大閙元宵孰意中華民國之人材竟作走馬燈中之小影哉余觀於此不禁感慨係之乃歸而作元衣觀燈記（三） 
家庭常識 
[火鐘記數] [  張長庚] 　　 
　　滬地人烟稠密火患頻聞故西人設瞭望臺及報警鐘以備不測一遇火警則鳴鐘以吿居民並将租界區域劃分爲若干段如某段有警則鳴鐘若干記使救火會及居民易於知覺可以前往施救法至善也吾儕久寓於此固知之甚詳惟初來此地者鮮能知其底細今将英美兩界所劃定之地段及鳴鐘記數　舉於下 
（一）虹橋浜之東外虹口楊樹浦 
（二）虹橋浜之西北河南路之東 
（三）褔建路爲界蘇州河之南南京路之北 
（四）福建路爲界洋涇浜（即愛多亞路）之北南京路之南 
（五）福建路爲界洋涇浜之北泥城橋之東 
（六）福建路爲界蘇州河之南泥城橋之東 
（七）泥城橋之西新閘静安寺馬立師 
（八）北河南路之西至華界止 
（九）黄浦江浦東 
[饅首糕]  
購新鮮大饅首若干陰乾搓成碎屑置特置之模内（無諭何種糕模皆可）以桂花糖或棗泥爲心置籠鍋内蒸半小時取出食之較他種米糕爲適口此法傳自廣西鮑氏予家時製以贈親友 
[扒絲山藥] 　 
此物京菜館中時有出售人頗喜食之惟其製法甚易以山藥洗浄（連皮）切成段塊再以紅溏置鍋内煎沸（鍋中須抺油否則易沾）将山藥放入加桂花少許時時以銅鏠擾動俟糖焦而徧裹山藥能起絲時取出卽成此美味之佳品 
[印度布丁] [  希程] 　　 
用二杯或三杯玉蜀黍粉和牛奶一杯置鍋内煑三十分鐘加蜜糖半碗鹽及薑汁各一匙（用生薑一枚榨汁）另以一鍋徧抺奶油将以上之混合品傾入於文火上煎一二小時（須時翻動否則燒焦）即成 
工業須知 
[蠶桑要訣]  
　　桐鄕王芹缽君近刋蠶桑要訣一篇分贈同志所述　簡明切當特爲照録如下今日之世界一經濟竸爭之世界也經濟豐裕者國日以昌經濟困乏者國弱且亡况當民國共和復活以來財力尤形空乏欲與教育則曰經濟困難欲與軍備則曰經濟困難以及一切新政一切實業百廢待舉無不阻滯於經濟困難四字嗚呼善後之計謀之未定小民之生計愈艱借外債則監督財政之禍根募公債則與薪杯水之效寡計惟圖近效者以治其標圖遠效者以固其本固本之計奈何曰在振興實業然實業亦甚多矣鑿山治土有如採鑛孶乳繁息有若畜牧化腐爲奇巧奪天工利我民生無須外賴有若工藝他若山林業水産業何莫非　業中當務之急然皆非少數資本及一般普通人民之所能與謀且效果遙遠非短時間所能收效當此民窮財盡之餘俟河之清人壽幾何故欲於我國固有之實業中當求其著手易而收效速閲時短而得利厚者其惟蠶桑業乎况我國位處温帶氣候良好土壤膏腴版圖壮廓民族繁盛勞銀低廉凡蠶業中各種必需之要素莫不具備誠世界天然之蠶絲國也我國民沐浴此天賦美利不知振作放任自然養蠶則聽天信神製絲則粗製濫造坐歸劣敗豈不可惜夫蠶業爲我國固有之實業又擅各種特别之天惠苟當局者提倡於上教育之奖勵之保護之監督之改良之發違之上行下效通國一心猛勇策進則我國蠶業發違可與世界列强並駕前驅角逐於經濟埸中而不敗至是而言教育教育可由此而普及言軍備軍備可由此面振興以及一切實業一切政治莫不可由此而備舉非侈言也試觀日本維新以前蠶業衰微不及我國遠甚明治初年始派學生留學意法諸邦學習養蠶製絲歸而改良上下一致鋭意進取至明治四十二年其輸出生絲價額直逹一億一千六百餘萬元加以輸出之絹織物其價額共逹一億六千四百餘萬元日人謂繊繊生絲維繫國脈豈不信然若以此而類推之以我國版圖弘廓苟蠶業普及以十五倍大於日本計之當年得出額二十四億六千萬餘元之鉅額又何患經濟困難百廢莫舉乎是故今日救國之策舍蠶桑其莫若也（未完） 
長篇小説 
[二城風雨錄] [  英國卻而司迭更斯原著常覺小蝶天盧我生合譯]  
　　卷中第二十六章（四） 
　　一橋之破但不過斷其纜耳而守者猶未遁　雨如雹歷亂下射 
衆不敢前竇瑪齊大呼曰夾克聽之成敗之功在此一舉矣力進母退馬丹亦呼曰女同志趣前吾儕亦能殺人何甘後於男子語聲高抗應者乃如春霆暴發更不聞砲彈之聲於是　擁奪前直趨橋堍顧橋巳碎裂不可涉足守者擊射愈力濠邊死傷之衆巳如邱積生者即踐死者而過躍入濠中泅水而渡攀梯登岸砲力乃轉不能及近第見濃煙塞霧中有蠕蠕而動者皆夾克之徒也竇瑪齊則鎗無虚發每一擊必有一人應聲而倒獄中守卒死傷且過半矣囚人遂反獄而出奪守者之械以殺守者竟於塔頂竪其白旗寳瑪齊徒黨於濃煙之中望見白旗歡聲遂如雷動但聞足音雜遝七吊橋上人湧如潮逕趨獄門竇瑪齊身爲衆擁隨潮而汆更無發令之權亦不敢回顧蓋略一停頓佇立必且踐爲肉泥此時惟夾克第三尚緊隨竇瑪齊後馬丹則率其女國民披髪狂呼覔獄卒而殺手面盡塗腥血状如中魔一般男子亦東西四竄如發狂疾有呼宜先搜犯人者有呼宜收名册者或謂此輩獄吏善用酷刑今日亦宜以刑具一一還治其身衆聲嘈嘈更無紀律竇瑪齊行至庭心始得立足即與夾克第三覔得一老卒髪巳花白手秉殘燭而顫竇瑪齊當胸捉其衿曰老狗趣引我往北塔卒大駭顫如蘆葦曰唯但獄中巳無一人竇瑪齊曰我問汝北塔一百零五號何在趣言否則汝無命卒顫益烈張目以望似不解竇瑪齊所指竇瑪齊曰吾問汝北塔一百零五號此獄名抑犯人名耶夾克三曰何問爲殺之可耳卒聞欲殺則哭失聲曰壮士此秘獄也曰何在引我往卒兢兢然舉其步先行猶時時回顧惟恐二人自後割其脰夾克卽捉卒頸提之而行如鷹攫鷄然此時獄中人聲如潮伹聞喊殺之聲不聞哭聲竇瑪齊囓唇作能横鎗於腰且步且審四週歷過地窟無數且登降幾許石級始抵一高塔之前顧不入塔而轉北則有地穴歷級而下僂身推門以入則黯然深黑仰望墉垣高竣類於生壙蓋即所謂北塔一零五號曼萊老人之活葬處也（未完） 
 
 
 

Page 15

 
 
   
 
 

Page 16

 
 
   
 
