# 1922 - 140 - 4917693

 

Page 1

 
 
   
 
 

Page 2

 
 
   
 
 

Page 3

 
 
時評 
[疏通（冷）]  
　　奉直之戰以疏通始以疏通終未戰之前固無日不在疏通中旣戰之後至於今日尚在疏通不但曹吳處常疏通即奉張今日亦必疏通我正不知所謂疏通者何物我又不知假使不疏通者時局之决裂豈視今日而尚有加耶 
　　北京執政者之對於奉直間疏通可謂盡力矣獨對於西南何無一度之疏通耶無論疏通决非有效然其無效亦不過如奉直而止而何以竟勿一及耶因是可知所以急急疏通奉直者仍爲兩存兩制之策非眞有愛於奉直也眞有心於中國之和平也 
[命令]  
　　五月二十六日大總統令大理院院長著潘昌煦暫行代理此令 
　　又令財政次長兼鹽務署署長稽核總所總辦鍾世銘呈請辭職鍾世銘准免本兼各職此令 
　　又令任命嚴據署財政次長兼鹽務署署長稽核總所總辦此令 
　　又令任命孫德明爲陸軍第十三歸步兵第五十一團團長此令 
　　又令任命許鍾榮爲陸軍第十八師參謀長此令 
　　又令任命張煥初署海州鎭守使署參謀長此令 
　　又令池春芳授爲陸軍砲兵上校此令 
　　又令參謀總長張懷芝呈請任命曹世昌署海州鎭守使署中校參謀應照准此令 
　　又令代理部務陸軍次長金紹曾呈請授管春永爲陸軍砲兵少校邵潤梧王化普爲陸軍步兵少校均照准此令 
　　又令兹修正審查國債支出規則公布此令 
　　五月二十三日大總统令任命吳德鎭爲察哈爾政務廳廳長此令 
　　又令兼代交通總長高凌霨呈秘書胡煥陳天驥盧鴻育樊守執懇請辭職均照准此令 
　　又令兼代交通總長高凌霨呈請任命張毓書沈學寛周宗澤李宏毅爲秘書均照准此令 
　　又令署理教育總長周自齊呈請任命曹冕爲視學應照准此令 
[國内專電]  
　　北京電府電某疆吏依其請求令向奉張疏通趕釋兵柄則尚可保全其在東省財產及識拔之人員否則恐非可知（二十七日上午十一鐘） 
　　北京電哈稅務司電京東三省全境戒嚴所有消息一律不許洩漏於關内電報檢查四道郵信每封必拆列國在華通信延誤損失甚鉅（二十七日下午十一鐘） 
　　北京電崴電梅果諾夫派員赴奉與張作霖接洽崴奉攻守同盟其代表爲維斯羅夫已抵大連　　北京電保息孫洪伊確有建議如報載蔡（元培）總統曹副孫（洪伊）閣吳陳携手者吳接近者謂此說將可作提案之一不限於何人任何職務伯蘭自居總理太可笑了 
　　北京電曹銳受四圍責難已發辭電府交錕核覆謀長直者王毓芝吳毓麟趙玉珂又銳將其親信陸長佑調爲津浦貨捐會辦曹似决定不幹（二十七日上午十一鐘） 
　　北京電張紹曾覆曹吳謝絶直隷省長謂乃心統一無暇他鶩 
　　北京電徐佛蘇密摺請徐斷然召集舊國會勿任昆季僚友爲反對舊會之動以示坦白（二十七日上午十一鐘） 
　　北京電院參議于冲漢爲張强制派充今决撤免周保張名振繼府未同意周復請之再徐曰考慮　　北京電高恩洪帶來百餘員皆各路調來取代交通人員 
　　北京電領袖葡使照會外部北戴河外人避暑地奉軍往擾請政府注意（二十七日下午十一鐘） 
　　北京電比使函外部隴海路軍事損失已飭比商調查俟開單後請負賠償責先請備案（二十七日上午十一鐘） 
　　北京電德國井陘鑛關係人漢納根到京將加入委員會 
　　北京電今日（二十七）閣議决鹿鍾麟爲豫警務處長吕均爲汝陽道薛篤弼爲陜財政廳長下期閣議改午前十時（二十七日下午七鐘） 
　　北京電參陸處今日會議對南用兵决以蔡成勳爲援贛第一路總司令馬濟爲第二路總司令 
　　北京電蔡成勳任援贛總司令已發表（二十七日下午九鐘） 
　　天津電奉張近在綏中編四梯隊長一湯玉麟二孫烈臣三張作相四張學良兵三萬似堅守爲退保之計直軍决意追奉暫以榆關爲止 
　　天津電外部電各省如有私借外債情事須將抵押條件送部核察又令嗣後商民出洋如經商須納保證費四百元游歷須有保結緣 
 
 

Page 4

 
 
恐流落 
　　天津電保定解津餉三十萬元爲散放前綫各軍之需 
　　天津電各路局收入極絀節關困難部令裁員節流（以上二十六日下午九鐘） 
　　天津電宥（二十六）晚八鐘昌黎附近奉軍發砲攻各國聯合軍列車車上兵士下車準備抵抗奉軍聲言哨兵誤會道歉始罷（二十七日下午五鐘） 
　　天津電奉張退守綏中將二十五師解散 
　　天津電政局善後仍渾沌惟張紹曾頗向政治活動張謁東海詢此後主見徐答守法或不能卽改造張謂守何人之法改造又如何徐語塞 
　　天津電張敬輿宣言曹吳誠意維持舊會惟議員中須除昔日之黨爭但今已有舊議員二十餘人已宣言反對恢復（以上二十七日下午十鐘） 
　　漢口電聞粤軍僅萬餘人分三路進取龍南虔南均被贛軍擊退現蕭安國劉麗生率兩混旅增防三南贛邊並無一縣失守 
　　漢口電傳粤軍後路有變化贛南自敬日起卽無戰事 
　　漢口電曹顧問龔紹清寐到漢謁蕭當晚赴贛 
　　漢口電吳有節後來鄂調度贛南防務消息 
　　漢口電省議會寢電政府及吳使否認鄂省欠賦改徵請飭收回成命（以上二十七日下午七鐘） 
　　香港電汪精衛程潛居正徑（二十五）由惠返省卽電孫報告省議員擬聯名電陳炯明勸返省熊略奉陳令昨赴惠 
　　香港電韶電許崇智部攻克下坪信豐亦危 
　　香港電連日海軍部派工程師赴各北洋艦查察機件有無損壞　　香港乾孫通令非奉大元帥明令不准私自招兵（以上二十七日下午六鐘） 
交通大學無線電 
[美國華會用費]  
　　華盛頓電哈定總統向參議院稱華會經費共用美金二十五萬二千元 
[英法總揆將再互會]  
　　倫敦電英相喬治大約將於六月初會晤法總理普恩賚於法國之柯洛業或加萊斯討討歐洲大局 
[俄國裁兵]  
　　莫斯科電俄國行政會已諭陸軍部籌議切實裁减俄國軍額之計畫 
[克蘭氏與叙利亞]  
　　巴黎電法外部人員稱叙利亞之亂乃克蘭氏無思慮之言論所造成外部尚未得此案審判之消息克蘭告人謂叙得亞人民欲得美國爲受託管轄國如不可得則願以託管權屬諸英國但不願受治於法人 
[愛爾蘭近事]  
　　貝爾法斯電自上星期六起至二十六日止遭暗殺而死者二十八日人内有昨夜與今日遇害者六人 
　　杜白林電南愛爾蘭新芬黨雖一致通過兩派所締結之約然自由邦黨爲英愛和約所拘束未必肯服從共和黨衆料此約不能持久但係臨時辦法以免各處目前即有内亂耳其實雙方皆坐待時機蓋伐勒拉氏與格里芬氏二人斷不能合組混合内閣也 
[影戲經理遭暗殺]  
　　紐約州寶基勃錫電洛桑傑爾之活動影戲經理戴樂氏爲人暗殺警察偵知有名麥克者與此案有關遂於昨日在此緝獲之洛桑傑爾之地方檢察官對於警察之逮捕此人不允表示意見兹悉此人名道倫警察根據街車夫之言而捕之但道倫否認曾與街車夫言及渠與聞戴樂暗殺案事 
[美國影戲總理之演說]  
　　譬資堡電美國活動影戲業新總理演說勸人扶助活動影片製造家以保持清白無疵有益風化之影片謂大製造家今已旨趣誠摰觀其表演當可知之查國人年費八萬萬元爲觀影戲之資影戲業共用五萬人資薪共逹五千萬元 
[美國鋼鐵公司總理之治國談]  
　　紐約電美國鋼鐵公司總董嘉立氏演說勸國會勿以稅率爲政治勿以私意治國事宜以販賣稅代所得稅在國民財政擔負未减輕時勿提出兵士酬金案 
[禁酒會之選舉熱]  
　　密爾華基電禁酒會職員宣稱將集合威士康辛·伊立諾益·印第亞那·等七州禁酒會之全力復選伏爾思泰氏因反對禁酒者欲使伏氏選舉失敗以弱禁酒會之勢力也 
[美國長老會之統一]  
　　華盛頓電美國長老會大會接西費基尼亞州查爾士城來電據稱美國南部長老會現願加入改良教會之董事會按南部長老會向不加入此會據會中人意見此次全國長老會之最後聯合可永免内部爭端 
[星期六之停業者]  
　　紐約電咖啡與糖交易所在六七八三個月每逢星期六日停止交易以上五月二十七日 
譯電 
[布京驅逐白俄黨]  
　　二十六日蘇菲亞（布京）電布京發生共產黨革命之說已由半官界否認惟政府已開始清除白黨俄人據傳此舉志在緩和共產黨與過激黨政府於發覺俄國避難軍官之陰謀後卽命將俄國高等軍官四十人驅逐出境駐布藍格爾軍隊司令柯特波夫將軍亦在其列惟准其前赴君士坦丁凡俄國避難人之行爲不安分者悉將被逐旅布俄人將儘速遣送回國 
[愛爾蘭與英會議]  
　　二十六日倫敦電南愛爾蘭高林士氏與伐勒拉氏訂定契約後英政府卽邀自由邦政府派代表至倫敦籌商大局今日南愛爾蘭國會議長格林菲士氏及其同僚與邱吉爾氏開非正式會議歷時甚久格氏提出臨時政府對於契約之意見邱吉爾氏旋以討論之大要報告内閣愛爾蘭問題委員會該會由首相喬治氏主席英愛簽定和約之代表明日將開會議由喬治氏主席豫料高林士氏亦將與議 
[俄政府之新策]  
　　二十五日柏林電莫斯科電稱勞農政府現圖在阿富汗波斯波克哈拉等處占經濟上之便利刻駐莫斯科之波斯委員會正在從事談判商約亞洲邊界各國與俄國間之稅則業已廢除據謂勞農政府希望藉此可運糧食入口並可抬高邊界各國之物價而使人民怨及政府則易感受共產主義之宣傳聞遠東民國現請勞農政府予以助力以抗日軍勞農政府决議即派大軍並戰品助之 
[張伯倫氏之日諾瓦會議談]  
　　二十五日倫敦電張伯倫氏今日在下院聲明日諾瓦「非侵略條約」乃以依守現局爲根據故西比利亞之時局不致受何影響渠信日軍一至可撤之時則必撤歸無疑張伯倫氏又稱英政府未聞日本以哀的美敦書提交大連會議遠東民國代表消息議員馬隆氏詢問日本續在西比利亞進兵之說是否確實張伯倫氏答稱渠意調查消息之虚實非渠之職務 
[英殖民部交還威海之預備]  
　　二十六日威海衛電殖民部電威海衛政府行政長官請其及海軍代表與中國代表團草擬交還威海衛之豫備計畫 
[各國近事紀]  
　　二十六日巴黎電前駐華美使克蘭氏刻在巴黎某某數報登載流言謂大馬斯克法廷已判定克蘭氏罪狀但俾魯特美領事則否認克蘭氏在叙利亞時抱有不正當之態度 
　　二十六日倫敦電昨日貝爾法斯特仍有戰鬭死六人傷十上人北愛爾蘭六郡均宣布天黑後不准居民外出當道刻正從事備戰 
　　二十六日巴黎電時報稱奥總理旭白氏仍將留任 
　　二十六日巴黎電白萊克少佐因候英倫飛機之至今日未離波爾干飛行場 
[公電]  
　　天津舊國會籌備處通電各報館公鑒民國議會自六年六月十二日遭非法解散法紀陵夷六載於兹亂且滋甚現同人决議依法自行集會惟因政治上之障礙先於天津假順直省議會設立第一届國會繼續開會籌備處業於本日成立一俟籌備就緒即行定期開會特此奉聞第一届國會繼續開會籌備處叩敬印 
　　漢口舊議員臨時通訊處代電各報館請轉舊國會同人均鑒恢復國會旣成事實同人散處自應亟謀集合武漢爲南部中樞交通利使時贊元等特於漢口江聲報館設所招待兩院同人以資聯絡而促進行特電奉逹參議院議員盛時·衆議院議員黄贊元叩梗 
國外要聞 
[淑斐重興記（續）（中一）]  
　　在保加利巡迴殿覧會中有保京商部傳布之「挑花術緣起」一篇略謂『詩人之情猶常人之情也或歌緩緩或舞　蘧或樂陶陶或悲戚感雖至不同每流露於詩篇之中保加利婦人之心情或因亡其愛子而痛或因田稻收成不佳而憬然憂或以一生夫婦和諧而莫名欣喜亦嘗可於其針指中見之也國民歌曲恒有爽亮沈鬱之殊針指設色之不同亦與此理相若保加利數百年來婦人首要事業爲針指代表保加利國民性之美品無有視針指爲更進者保加利婦人之行挑花術也先以紡織成疋繼以針剌成章繼更裁剪成幅終乃合製成衣事出一手無往不從細處加功今之婦人遠非昔比僅思訪購不樂自製淑斐首都人士鑒末俗之放棄痛國粹之淪亡特組織一挑花術保存會設立保加利國針指博物館搜集古式圖案析置散列傳布全國使習者以已意拼事并及全世界各地使知眞正之保加利美術尚存於天壤間也保加利婦人圍裙甚短外褂無袖胸際開口處向前坦開是以裏衫領胸袖各部獨見呈露大都挑花其上亦有若干城鎭并挑花於圍裙外褂之上者或則男子之裏衫亦挑花挑時行外繃以極細之黑線爲底稿乃以絲線或棉線或銀色線加剌其上其挑剌法或用排針或用交义之兩針古時挑花用極細之線是以工細無倫用植物根莖葉諸部擣取之顏色染細鮮視其各色錯列間大紅之色每占其大部分保加利婦人衣喜紅色竟有全身通紅者此外偶用深棕或深藍别爲婦人心情感於悲痛之表證其國案大抵根本於花與葉或自出心裁綴合顏色不同之無數小方塊内地數處並喜繡動物及想像而得之神鬼至不一也』保加利農業甚發逹工藝亦有可觀惟紙張一項頗形缺乏其報紙篇幅異常狹小以巴黎報紙版數之簡約至少尚視保加利各日刋之篇幅加大一倍保中利文爲斯烈夫文字之至古者自九世紀西利Ｃyril懋泰Ｍethadius迻譯耶教經典而保加利文之用已大著今保加利首都淑Ｓofla爲巴爾幹半島各國中心其報紙之内容似亦吾人所當一顧瞻者淑斐城最大日刋曰平和Ｍir一作弭報屬統一黨其次有晨報Ｕtro日報Denm錄Ｄnevnko黎明Ｚora等報政府黨之機關有農本報ZemledelskoZname及勝利報Pobeda民主黨有旗號報Ｐrepolets共產黨有勞工新聞ＲabotnitcheskyＶestnik·社會民主黨有民報Ｎarod·此外尚有急進報Radical等數種從來法國式報紙與英德諸報編製略有不同其他位旣簡約故封面皆新聞材料及著錄著錄無多每恃一名記者之論評以增高其價值地位法國式報紙之有此名記者不啻我中國戲園之有臺柱子也保加利日利均採用法國式保加利弭報Ｍir之能占報界第一席即爲其有一名記者此君報端署名爲『都約翰』Ｄobriyanofi都者斯烈夫語美善之義約翰爲歐美男子之通稱都約翰之名析言之蓋猶好男子之謂也弭報封而「日知漫筆」Ｂelezhkinadenya極似中國上海各大報之時評此樣在日報Ｄen則名「直筆與回音」Belezhkiiotzivi其臺柱子主筆名彼特隆Ｐetrone蓋亦善作時評之好身手 
　　政黨間相傾軋每有乘機播弄之小人無論中外古今莫不同此感觸如一九二二年三月下旬某晨有與現内閣處反對地位之前任總長二人於私宅接電話云保黎陛下本日十時傳見此反對黨首領二君倉猝而作整冠易服霎時間忙亂之情殊可笑及其趨抵宫門已有政府黨勝利報及農本報兩家訪員先五分鐘以待而二君不加察也復倉猝而人宫中謂傳見並無其事陛下方就内閣總理處晤談二君大失望被人愚弄憤激之情可想艱蹌出宫情更可笑勝利農本兩報訪員一一詳記載諸下日之報紙中二君益憤嚴詞質問政府内務總長允嚴查此惡作劇之荒傖以憑澈究都約翰氏『日知漫筆』中記其事而加以嚴重之斷語曰此兒戲之舉也「由盤餐之美惡可以識庖工」由政黨分子手段之高下可以識破其首領之爲人政府當局雖欲自明謂彼自身實非此惡作劇之荒傖此猶「賣糖者與賣粟粉者」徒見名目上之不同而已按保加利習俗賣糖者挾圓板架以出恒以一手提壺兼賣粟粉此兩事恒以一人爲之亦猶中國文詞「一而二二而一」之謂耳 
　　都約翰氏之見重於世不獨以其善批評更以其有先見之明在歐戰前德人欲與保加利共守多惱河畔之都博羅嘉Dobrudscha省區約翰即反對之謂「德之强保中利之弱小使德人染指都博羅嘉猶之貧家屋壁許富人敲入一釘其始固謂吾藏針於此也繼則須不時入室以察視其所藏之釘之是否在壁間矣貧家至此不敵其勢而無可如何不堪其擾而祇得賤價求售曰吾之家室他人能隨意侵入吾於此室雖有若無不如逕此售與富人之爲直截了當而富人遂以一釘之微設計取得此一家之產業云」 
　　此項批評大有『一語破的』之妙頗類我東周列國時縱横家言蘊蓄甚深無往不耐人尋味至保加利報紙之得此佳構實亦有歷史關係保加利人習俗嘉在僻靜處之咖啡館談熱鬧之時事坐上恒有其人雋言妙諦以釋衆疑者其情性頗類我中國人而保加利報日知漫筆諸欄卽本此習俗而來今保加利人讀報往往首及此樣猶我中國之先讀時評猶彼美國大學生之先讀運動消息一國有一國之民俗此事雖小可以喻大對於保加利人士之心情此亦一種觀察法也（完） 
[俄德在日諾瓦簽訂之條約]  
　　世界新聞社云在日諾瓦拉巴羅Ｒapallo簽訂震動一時之俄德條約兹本社覔得全文特爲譯布如左第一條德俄兩國政府協允依下列之根據解决戰時問題（甲）德國政府與蘇維埃共和國相互放棄要求戰事費用之償還與戰事損失之償還及彼等人民在戰區中因軍事方法所受損失之償還此等軍事方法連在敵國内施行之徵調方法在内兩當事國又放棄要求所謂特殊法令或政府當局所施强迫方法所致非軍事損失之償還（乙）凡關於由戰爭狀况發生之公私法令之一切法律關係連任何一方戰時所取得商船之問題在内應倣交互利益之根據解决之（丙）兩當事國相互放棄收容戰俘所致費用之償還與德國國家放棄收容俄兵費用之償還相同俄政府對於德國售賣　輸入德國之俄國軍用材料所得之欵放棄其付還之要求第二條德國放棄因施行蘇維埃共和國之法律條便而影響德國民或其私人權利或德國國家權利之一切要求并放棄蘇維埃共和國或其官員以任保其他方法對待德國國民或其私人權利所致之要求但須蘇維埃政府對於任何第三國之同様要求亦不應償之第三條德國與蘇維埃共和國間之領事及外交關係應立即恢復兩國接受彼此領事之舉以特别協定調整之第四條兩當事國協允任何一國之國民在别一國境内之權利與彼等商務關係之修正皆須以最惠國原則爲根據但此原則並不影響蘇維挨政府所准予别一蘇維埃國或前爲俄羅斯帝國一部分之任何國之權利及便利第五條兩當事國政府擔任以最惠之精神相互贊助以减輕彼此之經濟困難關於此問題倘有一種國際的共同解决時兩國政府允許預先交換意見德國政府宣告願盡力贊助兩國間私人企業經濟契約之締結及執行第六條本約第一條「乙」及第四條應於本約批准後有效其餘各條立卽有效一千九百二十二年四月十六日訂於拉巴羅齊吉林·賴齊洛·署名「按第二條『但須蘇維埃政府對於任何第三國之同樣要求亦不應償之』句另有一英譯文作『但須蘇維埃政府不索關於在其管轄下其他土地内之其他要求』意義大異未知孰是」 
 
 

Page 5

 
 
   
 
 

Page 6

 
 
國内要聞 
[外報之南北政局雜訊]  
　　大陸報二十六日北京電云泰皇島北戴河一帶居民恐慌漸减開灤礦煤復能用鐵路運輸西艦舸厦號已抵秦皇島京奉鐵路自天津至留守營車站間已無奉軍蹤跡惟留守營車站尚駐有奉軍五百人以阻火車出關張作霖要求政府准其將關外鐵路劃歸管轄奉軍中頗有信此項要求中已有一部分業經政府允許者但政府中人俱笑奉軍之過於樂觀云高恩洪昨夜自保抵京總統派人赴站歡迎高今日赴交部就任宣稱本人視總長一席乃國民公僕並非官高位尊足以自耀者高氏英語嫻熟其態度頗上海新式商人高與吳佩孚係總角交幼時又嘗同學故在政府中不啻保定之代表必將力行吳氏改革計劃聞吳嘗命其將交通系歷年根深蒂固之勢力根本剷除之董康已就財長任今日通電曹吳兩使及各省區軍民長官瀝陳中央財政困難情形大意謂中央收入向恃各省解欵今庫空如洗關餘旣撥舞可撥鹽餘又因銀價低落與抵債關係毫無羡餘政府入不敷出各省解欵久懸其結果不得不借短期債欵藉濟眉急遂致財政界弊竇重重幾瀕破產地位補救之道惟有公開帳目減省不急之費苟各省能按期照解中央能杜絶弊帳目減省不急之費苟各省能按期照解中央能杜絶弊端竭力撙節日後財政自不難有盈餘希望嗣後各省應解之欵務希悉數報解當今府庫奇絀各省請撥兵餉政府無法應付深冀各省體諒此中苦况與政府共守均貧主義云云 
　　星期二十七日保定電云陸榮廷因得桂省數份子之輸誠刻已啓程回桂陸氏此行並得吳佩孚同意但附有條件陸氏須保證收拾桂局後不再侵入廣東聞陸擬取道江西入桂 
　　泰晤士報北京通信云記者於今日（二十三）晤見王士珍王云端午節以前恐不能卽出代閣緣當此政府財政萬分困難之際遽行就職則結果必爲輿論所不喜故終非得策王氏此語雖屬事實第吾人現因種種緣由仍信王氏係因任期長短未能確定故不願遽與任何政治組織發生關係蓋王氏明知當此軍情不定之際内閣終係短命不值出而一試故王之秘書某嘗謂假使非王力所能結束之事王决不肯做此蓋卽王之眞意也 
　　召集舊國會之舉當然與徐意相反蓋舊國會旣堅持徐之大總统非法選舉之說則徐之態度自不難於斷定直系將領現對於徐氏漸發生恐怖之念此非懼徐氏之善於陰謀但恐其反對召集舊國會破壞彼等统一之計耳徐氏之意則以統一須以保存其地位爲條件假使舊國會召集則此條件當然無存在之可能 
　　是故舊國會將來無論於北京天津或南京召集則徐氏必去反之若新國國會召集則徐仍舊保有其地位關於此點直系人物中恐將發生意見上重大之决裂現在政府位置多屬空虚將來决裂後何派得勢則以現在空虚之位置何派得占多數而定焉 
[張作霖仍未率軍回奉]  
　　張作霖撤軍退守榆關現經中外各機關電告徵實在直軍探牒窺察奉軍雖已撤去灤州迄今仍無率軍出關回奉之確訊且在昌黎綏中各要隘布置防守非常嚴密關外之奉軍尚有陸續轉由大連某國輪船輸送而來之消息是否爲換防抑係反抗之計畫均不可知聞吳佩孚爲豫防其繞道窺伺京幾日昨特令王承斌督率直軍固守前綫並擬抽調勁旅轉由熱河進兵薩鎭冰前日亦有密電到保請將直軍前綫尅日預備出關另由魯省抽選生力軍齊集烟台以備派艦運往錦州掩護登陸與海軍陸戰隊擇要探扼分搗瀋遼 
　　又一消息此次奉軍退出開灤本非眞意蓋直軍已由豐潤抄到後面奉軍之前綫幾有被包圍之勢故不得不退出危險地免遭不測聞奉張自灤州退去後已令李景林爲前路指揮除將駐紥開平之原有軍隊全部扼守山海關外並依山海關山頭築壘架砲以爲永久支持之計張作霖本人則來往錦州山海關之間督率一切（或謂張在綏中縣）現奉軍駐守山海關附近者約七千人純取守勢非經直軍猛攻恐其不能舍却此處也 
[新發表之財交兩長]  
　　董康已出席閣議高恩洪亦將走馬上任 
　　董康因辦理大參案意外得來財政總長之職自然非常高興前晚財長命令發表董卽凖備登台對於整理財政頗似大有把握昨午（二十五）出席國務會議首卽提議以嚴璩爲財政次長兼鹽務署長通過後董卽退席聞周自齊對董云老兄長財政此後負責有人好極惟現在節關已届已擬有辦法否董答稱現在尚未就職不知情形如何等明天到部一查再作計議如有的欵無論若干均提出與各機關平分之說畢與各閣員致意而退昨日財政部已發出通知謂董總長定於今早十時到部就任惟聞財政部部員自日前索薪未滿意之後皆不到部辦事各科辦公室下鑰關閉每司推舉一人掌管鑰匙此種狀度已有數日今日爲新總長履新之期各部員雖皆到部歡迎但不是上工歡迎之後依然各人分散由掌管鑰匙者將各司辦公室照様關鎖觀此情形似董氏非有一筆欵應酬部員則今日雖然就職而部務仍是停頓也董康當一星期以前聞知吳佩孚將薦之爲財長卽擬有兩項部令一爲不管未就職以前各機關之欠薪又有一項卽令財部全體職員停職只留數人辦事此議現已打消然於部中生要職員大約難免更動昨日庫藏司司長潘承業·代理公債司司長衛勃·已提出辭呈預備交代賦稅司司長袁永廉·會計司司長金兆蕃·泉幣司司長王世澄·印花處處長李景銘諸人則未辭職大約亦可不動又總務廳廳長陳家楝及秘書等昨日亦已辭職聞惟首席秘書黄濬不動餘皆照准財次兩席其一已定嚴璩尚有一席聞董氏將呈請以項驤代理其夾袋中之趙椿年楊壽枬諸人一時尚未能卽以相當之位置安插 
　　高恩洪在保對人表示交長一見任命卽行來京前晚命令發表之後國務院卽已有電到保通知聞高已於昨晚六時到京庽中華飯店今日當赴府院接洽到部就任當亦不遠交次一席前傳曾鯤化有望昨晚又有謂王世堵較曾更爲有希望因王於日前曾一次赴保似與高氏先已有所接洽也 
[直派解决時局之策畫]  
　　吳佩孚主復舊會密電 
　　吳佩孚徵求恢復舊國會意見之密電其第一希望先從較近而較易者進行故言恢復舊國會有三利而國是會議則有三不便固明明偏重於恢復舊國會之一方法如恢復不成然後不得已舍易就難舍近就遠而再從事於國是會議此爲直派解决時局意見之綱領依此綱領進行如始終步驟不亂則目下應竭全力以破除恢復舊國會之障碍聞張紹曾等希望適當其衝之東海有正式鮮明之表示對於總統問題庶不至别生枝節而直派解决總統問題之方法聞亦正在奔走接洽之中以免與恢復舊國會之主張有相予盾之處但東海方面旣無鮮明之表示而黑幕中之妨害尚著著進行舊會之恢復前途自未可樂觀故直派亦仍不抛棄國是會議之運動以爲舊會恢復不成以後之凖備兹補錄吳佩孚主復舊國會密電如下（銜略）胡運告終亟應迅謀統一俾慰中外之望收束現局擬分常局創局兩種辦法常局則恢復法統創局則召集各省軍政代表及省會各法團代表擇地開會共議國是常局辦法其利有三一南政府可卽日取消中央可同時改良名正言順反對無所藉口二副總統可即選出北洋正统從此可以鞏固三舊會制憲完畢閉會正式國會總统即根據新憲成立速除私碍事半功倍創局辦法固有推陳就新之益但屬創格在常法上無根據西南以法統之說相抗勢必再以武力征伐久延時日不便一各省代表全體集齊與議時期過長新政府不能適法迅速產出仍因現狀取消廣東政府萬難辦到不便二中國幅員廣闊現情太雜與美十三洲會議時代繁簡難易不同非有大多數贊助無以屈服異派反對創局之舉長夜夢多貫澈不易不便三釜底抽薪收功較易以恢復法統爲宜仲帥尤贊成常局辦法期奏速效國運人事不堪再亂非速解决恐糾葛愈多諸公卓見如何希迅賜復以便電仲師領銜通電全國爲荷吳佩孚叩 
[大中銀行向政府索債]  
　重慶大中銀行以財部積欠該行之京行一百十餘萬元迭次延期未能照約履行近復託京行代出存單一百九十餘萬元到期財部無欵撥出以致京行停閉影響所及渝總行曁各分行紛紛停頓用特報請重慶總商會轉呈政府以求救濟該商會會長汪鏓薰副會長楊臣虞以事關政府信用昨特據情分吾府院衣財政部懇予迅速撥欵償還以體商艱其原呈云案據重慶大中銀行股東朱廷鑾趙資生陳揖三温友松汪雲松柳芷香孫仲三何同志唐國士李繼沅等共二百餘人具報告書稱竊川省僻在西陲交通不便雖以商務較盛之渝埠經濟狀况亦極停滯揆厥原因實由資金之不流通遂致各業之不發逹股東等鑒於世界之趨勢始各出血本開設本行數年來業務發逹巿面金融亦甚活潑且遇國家財政緊急時復盡力接濟顧全大局是本行之對於國家及社會均極有重要之關係萬不可不維持者也惟財政部新舊積欠京行之欵已逹一百一十餘萬元迭次愆期未罷照約履行近復託京行代出存單一百九十餘萬元到期財部無欵撥出京行竭力應付收回六十餘萬元後萬分無法始行停閉合計新舊欠欵共一百八十餘萬元京行旣停影響所及渝總行曁各埠分行紛紛擠兌提現周轉不及營業遂一律停頓惟股東等各出齒積血資投入本行原期分得嬴利以爲事蓄之資今遭此阨若無法維持一旦破產則啼饑號寒者固不止數百餘家而渝埠巿塲亦必因之牽連破壞公私損害均極堪虞股東等明知財部負各銀行之債甚鉅一時力難兼顧然本行因公受累總分各行勢將一律停閉與他銀行之安然營業力能支持者不同是以縷陳前情協請大會迅予分别轉呈以解倒懸無任沾感等情據此查該行因公受累勢甚危急若非立予撥還設一旦該行破產其擾害股東已非政府恤商之至意矧政府方以統一號召全國而財部即違法累民且因之而牽連渝滬京漢各巿面政府信用大局前途何堪設想所有該行受累情形除前已電呈外兹據前情理合轉呈鈞座俯賜察核迅飭撥欵償還以解倒縣無任迫切叩禱之至 
[京教育費仍無着落]  
　　交通部與教育部及八校各代表訂定二十八號以前發給一個月經費並於二十日分電路電七機關酌量攤解聞近日各路局均以無欵可籌爲辭紛電交部拒绝其覆電已到京者有津浦京漢兩處津浦局養電謂前奉哿電飭即籌撥京師教育經費六萬元等因當將本局財力萬分支絀情形於箇日據實電覆在案查箇電所擬之籌解三萬元原擬向匯豐透支以濟眉急乃磋商至再未能允治最後該銀行竟爾拒絶不准透支而本路貨運情狀則因貨車改爲軍運扣留完全停運其客運雖經照常通車又多爲軍人占用旅客寥寥亦等於無欵收入預計二十八號前後實無欵籌解特據實電聞伏乞鑒諒京漢局漾電謂案奉大部哿電以教育經費催索甚急飭於本月二十八號以前籌解五萬元等因當經轉飭會計處遵辦兹據該處覆稱自軍事發生以來本路停止將近兩旬間絶無收入現雖已照常通車而到期借欵及積欠料價數逹數百萬元債權者環集索取已屬窮於應付實無餘欵可以解部特請轉覆等情查該處所陳各節確係實在情形理合據實電覆乞大部亮察云云又教育部次長陳垣前以教育經費無法維持呈請辭職當經批令慰留現陳氏又因經費無着昨復遞呈公府懇免署職略謂垣前以經費無着曾於三月初旬呈請開去教育次長署職未蒙允准訓諭有加遵勉擋拄倐復逾月迄今經費愈緊學費積欠四月部薪積欠七月留學費積欠二十六月司農乏術將伯無從絶糧同憂膏火莫繼如垣庸駑實所難勝再四思維惟有仍懇鈞座俯念竭蹶情形准予開去教育次長署職另簡賢能以重部務不勝激切待命之至 
[順直代表赴保請罷曹銳]  
　　京滬兩處順直同鄉前日推舉代表焦瑩李子玖等赴保謁見曹吳兩氏要求罷斥曹銳北京大學順直同鄉亦於昨日（二十五）下午開緊急大會僉以爲此次驅曹運動實直人之生死關頭於此時则猶不能拚命力爭爲最後之奮鬥血氣何在人格何在當都議决先與學界同鄉分頭接洽决於日内聯絡各方面爲激烈之運動同時卽推定張維周黄懷信衛景周三人爲赴保請願代表其他如高師及商會方面代表亦於昨日推定該代表等卽於今日上午乘車赴保至留京直人昨日亦在天津會館與赴保代表討論驅曹事皆以爲對於此事宜各方人士共同進行故留京直人决定日内爲一種大規模之運動又該代表等並携呈文兩件一上曹錕一上吳佩孚擬到保時面遞兹錄其上曹錕呈文如下順直同鄉會·商界直隸同鄉會·北京大學直票隸同鄉會·高等師範學校直隷同鄉會代表等爲呈請事竊直隸省長不洽輿情迭經各公團環請節帥俯順民心勿令省長回省並另舉賢能以期與民更始情詞激切無諱無隱業於省長不無疵議之處然亦據實披露心本無他當在鑒原之列節帥乘新勝之勢公忠謀國遐邇同欽閱近日頒發各電凡根本大計一聽輿論爲决擇民意爲從違一語一言觀聽所繫今省長已失人心之信仰再事遷就必無良果知難勇退亦賢者之所爲節帥關懷桑梓公而忘私敢請風示介弟暫讓政權於一時以與鄉父老開誠相見古人有視棄天下如敝屣以區區省篆豈足介懷爲此合詞籲懇節帥俯順輿情務令省長自行辭職以饜邦人喁喁之望不勝切禱 
[大宗古物移歸大學收管]  
　　行門歷史博物館貯有明末及前清内閣擋案試卷爲數甚夥此項物品之歷史上價值自不待言惟該館接收之時經管頗爲草率初未登記保存以致遺失盜賣之事時有所聞前者曾作故紙按斤出售得價尚在四千元以上其損毁之巨可以槪見兹聞北京大學以是等古物於學藝界至堪珍貴一任其日就殘滅實可痛惜特呈請教育部擬將所餘全部移過大學收管不僅可資保全並得以整理而研究之誠爲兩得教育部凿業經批准昨日（二十五）由北京大學國文史學兩系教職各員前往該館接收計共運去二十大箱當同教育部員封誌裝箱俟今日陸續移運此外爲數尚多共計充盈三間房屋一間係案卷紅本（卽硃批章奏等類）一間爲試卷名榜俟運盡之後再於北大會同部員開拆整理俾得保存聞鉅鹿發現之宋代物品多種亦將供大學之研究資料 
[奉天組織全省自衛團]  
　　奉省各公團爲維持地主之安全起見特組織全省自衛團以資自衛業將組織大綱規劃就緒内容如下（一）本機關以保持全省地方治安爲宗旨（二）定名曰奉天全省自衞團（三）組織全省警甲總數爲二十五萬人緊急時令團長組成鄉團以厚實力（四）「甲」以省長爲總團長警務處長爲副團長全省劃分九區區設區團長一員由總團長委任「乙」總團長公處置總參議一由省會議長兼充置參議若干人由省議員中招聘「丙」總團長辦公處設於省公署處中設總務文牘兩科設科長一員科員若干人總團員由省署人員中指派充任「丁」每區警甲額數二萬八千人歸各該縣警長統轄「戊」每縣舉公正紳士一人爲各該縣自衛團董辦事細則另定之「乙」區團長辦事處設於扼要縣分辦事細則另定「庚」各該縣知事警長對於自衞事宜須受總團長之指揮「辛」各縣知事對於自衞事項須負監督責任（五）欵項由百分十之提成及五釐備荒項下動支（六）每區　按甲丁總額抽百分之四着實訓練以爲常備（七）每區區團長外設分團長二人隊長四人以下設排長若干人（八）全省區域之畫分如下㈠中區設瀋陽管轄瀋陽遼陽開原鐵嶺遼四撫順本溪凡七縣㈡南區設蓋平管轄蓋平海城复縣營口凡四縣㈢北區設昌圖管轄昌圖黎樹康平法庫恒德凡五縣㈣東區設臨江管轄臨江桓仁通化長白撫松興京韓安安圖凡八縣㈤西區設新民管轄新民彰武黑山北鎭台安凡五縣㈥東南區設風城管轄鳳城岫岩安東寛甸莊河凡五縣㈦西南區設錦縣管轄錦縣盤山錦西興地義縣綏中凡六縣㈧東北區設海龍管轄海龍西豐西安東豐柳河輝南凡六縣㈨西北區設洮南管轄洮南安遼源通遼膽榆雙山開通突泉安廣鎭東凡十縣（九）本團之賞罰依軍事賞罰條例行之（十）本條有未備事宜隨時改訂總團長委任之區團長列下中區（瀋陽）萬純一南區（蓋平）徐寶賢北區（昌圖）鄭景僑東區（臨江）邵本良西區（新民）吳玉林東南區（鳳城）張元俊東北區（海龍）包文俊西南區（錦縣）徐晉賢西北區（洮南）徐興周 
[日警擅捕韓人之交涉（漢口通信）]  
　　交涉署三次抗議 
　　日警擅捕韓人李基彰其事在本月十八日有日警署警員藤原大橋高橋瀧本四人便衣至武昌漢陽門内三十杠號門牌春信襪廠内搜捕該廠主人李基彰其時警察第五署崗警高松林初見日人聯袂入城照例應隨行保護及見其至該襪廠捕人乃趨前詢問據稱該廠主人李基彰係韓籍黨人犯有國事罪嫌疑特奉命來檢查逮捕云云高警以此乃我國内地不能聽其自由捕人遂一併帶至五署經署長訊問後將日警釋放韓人則留署中事隔兩三日某報始略載其事武昌各團體亦四處宣傳日警之侵我或權私逮韓人各情外交部特派湖北交涉員陳介閱報後一面派人到省調查一面咨詢警務處是否確有其事蕭劉兩長聞之即於二十一日立傳陳介及警務處長崔振魁入見面諭嚴厲向日領交涉以保國權陳返漢當赴日領署向日代領事貴布根（現日總領事瀨川淺之進氏已於二十三日由東返漢）開始爲口頭抗議二十二日遂復據警務處函復各情正式用公文照照日領署其文略謂「查此次貴署警員擅在省會地方檢查住宅事前旣未照會本署臨時又不通知警廳實屬不諳國際行政手續不明國家主權關係本特派員深爲詫異應請由貴代總領事負其完全責任北特照會貴代總領事嚴重申明即請對於貴署長及警員藤原大橋高橋瀧本等四人加以懲罰並由貴署向本署及湖北警務處道歉至李基彰旣涉國事犯嫌疑罪應由警務處訊明後酌核辦理此關兩國睦誼務望貴代總領事迅即照辦免釀交涉並即見復爲荷」云云二十三日日領事即行照復僅承認警員手續錯誤並無侵犯國權之事其原文不詳但日領曾另函某報聲辨此事之原委其文謂「查本月十八日敝國警察署派警官前往武昌調查朝鮮人李基彰因本國向例凡本國人到本管轄地内須向警察署報明該姓來漢之後並未來報故派警察官向該李姓調查乃所派之警官抵武昌之時即到漢陽門警察派出所同該所巡官到該李姓住所着手調查以爲有派出所巡官同往故未親到當管警察第五署似乎手續上錯誤並非侵害中國警察權限如此看來確會同派出所巡官辦理亦非單獨前往並無侵害貴國國權行爲因此案昨日本署即派警察署長赴武昌警察第五署面與該署長接談已經彼此諒解所有此事誤會之處均因所派警官手續錯誤所致再所派警官是係專爲調查李基彰起見並未有逮捕之意思查敝署向來對於似此調查事項 
 
 

Page 7

 
 
均由雙方警察官商同辦理即可了事兹此事純係手續錯誤何得故意侵犯貴國國權誠恐報載夫實致滋誤會特此聲明云云即此可想見日領照復交涉署措詞之大槪矣陳交涉員旣因各界人士羣相督責而蕭劉兩之亦以國權爲重面囑其嚴重交涉故於日領之照復認爲不能滿意復於昨二十四日三次提出抗議其文大致謂「兹閱來文内聞各節核與本署據報情形不同之點特爲貴代總領事逐項縷晣論之㈠貴署照復内云該派去警官曾通知武昌漢陽門警察派出所由該派出所警察官二人帶道等因查警務處函稱貴國警察往李基彰襪廠搜捕係武昌警察第五署之第四崗警高松林在廣福坊口服眼見趨前查詢始據貴警員相告㈡貴署照復内云該警官得李之同意入宅由李任意提出書信調查又云得李之承諾調查身分等事等因查警務處轉述李某彰親供並無同意承諾貴警員入宅搜檢之術動㈢貴署照復内云本國緝察官對於有治外法權之本國人之行動並非不法行爲又云絶無侵害敝國警察權等語查行使治外法權固有一定界限不能任意在所在國之内地行使致侵害所在國之警察權總上所列各端微論事實不符即使該派去警員果曾通知武昌漢陽門警察派出所乃未經貴署與敝署之一度接洽承認遂出此自由行動亦殊與約法相悖實未可諉爲警察署員手續上之錯誤僅由貴警察署署長向武昌警察第五署署長加以說明並未可僅警告該派去警察官而不加以懲罰至該李基彰據警務處訊供除涉政治犯嫌疑並無其他犯罪是引渡一層應屬不成問題外兹准前因相應照復貴代總領事請煩查照本月二十二日本署照會所請即將藤原大橋高橋本瀧等加以懲罰並向本署曁警務處道歉以敦睦誼而免交涉」此文去後日領果持保種態度迄未得悉惟聞日領對此事頗不認爲自身錯吴並稱李基彰與剌田中案有關且欲引渡歸案因是各界人士莫不大憤以李基彰旣屬國事犯其住在國當有保護之權能萬難聽其引渡且事實旣明應即日將李釋放遂聯同多人向五署具保請恢復李之自由李亦請律師施洋代爲辯護施已開始向警務處及交涉署調閱卷宗着手辦理武漢各公團又推代表盛丹樵施洋於昨二十四日下午晋　陳交涉員詢其對於此案意見據陳所云彼已抱定决心向前進行望各界爲之後盾至李基彰引渡一節更屬不成問題並請兩代表具一意見書到署以備辦理此案之資料不知此事將如何結果也（五月廿五日 
[贛南危急之鄂訊]  
　　國聞通信社漢口通信云贛南危急之說日來傳徧江漢且有南軍於二十二日攻克贛州之謡詢諸官廳則極端否認並謂二十三日尚接有陳光遠告捷之馬電詳述南軍十三日開始進窺虔南經贛軍於十五日擊退又南軍十五日由連平進攻龍南羅壩復經贛軍於十六日午追向汶龍敗退贛州危急之說並無所聞惟某方密訊則謂贛陳於二十二日電鄂乞援中有倘五日内援兵不到贛州必陷之語二十三日又電謂贛　危在旦夕倘援軍遲到某不負責云云至二十四日私人消息贛州失守吉安危急南昌動摇觀此已可想見贛南吃緊情形在二十二日以前贛陳亦常來電告急奈驅張逐趙軍事未畢吳佩孚以鄂防空虚但令駐紥平江之沈鴻英軍由贛西進援餉械則分由贛鄂接濟沈部初因别有目的藉口恐贛省不能急切擔負清償欠餉鄂省或不能充分接濟械彈表示不肯開拔迭經蕭陳電商聞沈現允於二十四日自平江馳赴贛西所部眷屬已有七十餘口於二十二日同來武昌寄住贛南危急旣成不可掩之事實蕭一面據以電吳請調大軍應援一面電知岳州張福來通城胡念光（近畿第二混成旅長）萍鄉方本仁九江吳金彪等於二十日起實行劃區聯防以免受贛南之影響並於二十二日特飭由楚王台撥槍彈五十箱砲彈二百顆機關槍二架快槍五十二枝按部定價值派員乘楚裕差輪押赴南昌交陳領受聞曹吳二十三日轉國務院電援贛軍隊已决調第十三混成旅全部及直軍一二三部補充團又鄂軍第一混成旅並派曹鍈爲援贛總司令董政國（十三混成旅長）爲副司令潘守蒸（鄂軍第一混成旅長）爲前敵總指揮但曹鍈現駐馬廠董政國尚在軍糧城惟潘守蒸一人在就近之武勝關能否立集各軍以解贛南之圍恐尚是疑問耳 
[贛省軍事中之財政]  
　　贛省自癸丑二次革命財政日窘苛細之稅有加無已債劵到期延不兌現信用大减商民交困月初陳因軍警鬧餉囑某行副行長周某借二十萬周以稅欵解軍需局省庫徒有虚名堅持不可而陳少欲得此以濟急周乃電請總行停止營業中有督長以武力借欵何求不得語陳楊以停止營業必將牽動金融當晚振商行長龔士材出任調停商請該行抵借十萬墊發軍餉寢事顧此乃臨時急需而經常軍費仍無着落節關在邇警政欠薪半年議會學校欠薪二月亦須稍稍點綴銀行團積欠鉅欵難再開口財廳因又有增發軍用手票之議（警政搭放四成）原已發行六萬專供贛南贛西軍用今下游各縣稅局皆接此項通令矣二十四日督長會銜通令各縣局徵收稅欵限定十日一解上兌軍需局財廳亦有令儘徵收稅欵限定十日一解上兌軍需局財廳亦縣知事稅局長與錢店通同舞弊也官錢票自民五設立收回處陸續兌現以來向無貶價擠兌之事近因有人造謡巿面受其鼓惑遂有商店乘機漁利賤價收買赴處兌現日數十起錢巿跌至三角五分（原值四角零）該處每日限兌八百元星期一加倍兌現詎甫啓門商店學徒三百餘人聚集擠入該處員司以應接不暇無法開兌避入後進學徒扒上櫃檯大聲呌駡秩序大亂旋由商會長盧芳張述與董財廳長商出布告請各商店速將官票回復四角定價照常兌現核計流行之官票僅九十萬元加以天災人事損失至多不過五六十萬聞財廳擬將米捐展期一年再向某行抵借二十萬可以全數收回故今日錢巿已回復原狀矣 
[湘省政治之内幕（華）]  
　　長沙城中今惟有籌餉之聲浪各軍官皆未回防惟亦無何種軍事會議蓋對外問題早已擱置矣惟近來省議會選出林支宇爲正議長尚有歐陽振聲力爭副議長反對派因歐爲政學系分子多發攻擊政學系之傳單此事與政局頗有關係兹據調查所得敷陳於下 
　　政學系之政客在湘省政治界頗占重要位置人每指省政府爲該系所包圍良以省政府之政策多爲該系所主張也（如製訂省憲贊成聯省政治脫離南北兩政府之範圍皆該系策士之計畫）湘省歷年苦於兵禍創鉅痛深故政府一一容納其主張而成今日之局面該系分子宜其趾高氣揚矣惟外縣軍人卽人所視爲譚派者則皆不滿意此種行動其態度至爲明顯且因不便明指當道措施之失當遂間接詆斥政學系之鼓浪興波故該糸要人雖時時躍上政治舞臺不久即被排下野惟其潛勢力依然存在一則主張勝利仍不失爲暗幕中活跳之人一則接近省政府之軍官尚認彼輩之主張爲穩健宜其進退不至失據也 
　　該系之主張雖爲趙總司令所容納然亦看時局如何苟時局予以非常之不順利者亦幾無容身之地以近日而論上月湘軍收回岳州已如箭在弦上果已實現該派政策即大失敗然不久而有直軍勝利之事湘局由緊張轉爲和緩該系亦因之轉危爲安此外則孫中山處處逼迫湘省（如放出多少閒散軍官在湘邊收兵集匪或稱假道湘境興師北伐加之程潛一派與趙恒惕不和之分子棲身於粤在粤舊議會亦時時詆斥湘政且請取消湘省憲法此等事皆爲趙派所不滿）使湘粤無接近之機會而該系不南不北之主張乃得貫澈以至今日此次召集新省議會該系分子多已參入趙炎午氏非眞喜與該系周旋惟念該系擁戴之意甚厚不能拒之千里且舍該系外求一如此忠誠之政友不可多得故利用之維持地位人謂省議會與省政府接近而議會中之尤接近省政府者則該系也近來該系運動副議長在政府原無成見而外間之不滿該系者則已多少指摘成否尚不可知其實該系之一切舉動多爲輔助省政府者惟不能與各軍官化除隔閡故無充分活動之餘地此亦該系大幸中之不幸也 
　　軍官中之譚派每謂趙老總爲人尚好惜爲政學系所包圍觀於上月某旅長之通電竟和盤托出可見作此想者不乏其人以前譚組庵秉政時其政黨爲馬嘶團人謂譚氏尚好馬嘶團則不可近今日亦然不知政客果何寃孽而不理於衆口也究之此輩憑依武人發展懷抱其境亦殊可憐且亦不敢公然有所主張非如安福系之有聲有色仔細思量殆亦無謂之甚矣 
　　外省觀察湘局皆疑内部不睦他日將以該系爲爆裂之導火線但事實尚不盡然蓋該系倚賴良好之時機保存至今則此時機一日不變他種勢力自亦不能產生湘中武人近來態度非常冷靜初不如傳言之甚而湘局遂因此而長於渾沌之中矣 
[湘省副議長仍未選出]  
　　湘議會昨二十二日下午二時再開副議長選舉會林議長主席首由廖漢瀛發言謂議會何等尊嚴時間亦須寶貴希望及早選出品學兼優之副議長母再有孫文及路界等開玩笑之票致令報紙譏評大家不好看相如本日選舉不出擬請甲日開議事會乙日開選舉會輪流行之以免光陰虚過彭熙治謂前日之事報上旣有紀載内人自知警惕何勞更在大會復開教訓廖勃然變色謂如此則固不妨多投孫文幾票彼此相爭幾至又起衝突次左全忠謂前日係先投中路後投南路本日須改爲先投南路後投中路包道平羅大凡等均反對之謂案已表决不能變更於是由議長宣告仍以甲乙兩匭代中南兩路先投甲匭依前次手續投票畢議長請點簽到人數與所發票數相符均爲一百五十四開票結果「孔昭綬六十票·蕭堃四十一票·爲最多而南路議員又共有十餘票此蓋南路議員恐中路副議長先行選出遂故意攙以南路議員數票使之不能成功第一次投票旣均不足法定票數遂更投乙匭開票後僅雷鑄寰得七十票亦不及過半數而乙匭之中亦有中路議員數票此則又爲中路議員之報復南路者議長遂宣告兩路均無當選者明日應否再選請衆研究嚴國楨主張明日上午開議事會包道平以上下午均開會恐做不到不如俟副議長產出再議正案廖漢瀛以上下午均開會殊與出席費有關故主張間一日開選舉會間一日議正案胡曜謂明日上午同人在外再商量一次請得票較少者讓步務於明日一齊產出如明日再無結果則從二十四日起上下午均開會一選舉一議正案議長以此付表决大多數贊成遂散會 
[劉湘辭職之原因]  
　　近來川省忽然發生軍民首長劉湘辭職問題其通電已於寒日拍出並聲明限各軍於十日内舉出繼任過此不負責任其辭職原因傳說不一要以政令不行爲其主因蓋川省近數年來各軍於防區内自爲風氣擅委官吏擅提欵項已成爲牢不可破之惡習所謂防區制是也劉總司令就職以後首先即欲剷除此種惡習打破防區制曾於軍事會議提出意見表面雖得各軍贊同終以習俗相沿不能實行此爲其辭職之第一原因此外則謡言甚多或謂某方面與之意見不合劉不欲以本身問題使人民處於危疑震撼地位故遂决計下野此或爲其辭職之副因也當劉决定辭職後各要人紛紛赴總司令公館勸阻各軍師旅駐渝代表亦皆赴總司令公館懇留因劉意甚堅决卒歸無效迨辭職通電發出各軍師旅復紛紛覆電挽留第二十二師長唐廷牧電謂鈞座爲個人計良得惟念國家地方多故川局亦正飄摇人民則喘息未寗庶政則大綱初舉一旦變易軍民首長恐對外難以因應對内益滋糾紛云云此外則有尹碩權上將周吉珊將軍亦皆竭力慰留商商及各法團各縣議參會亦復函電紛馳然劉仍無轉圜意昨對人言余將總司令兼省長辭却如釋重負此後可以優游自在矣云云并聞日内將有二次通電發表 
　　省立各校教育經費數年來迭受軍事影響異常支絀從事教育者多不足以維持生活現狀前川軍總司令兼省長劉湘特將教育經費獨立劃撥全川肉稅歸各縣勸學所就地徵收惟各縣徵收局多有藉故不交之事發現成都徵收局首即有此舉動經省署記大過二次並通令各縣徵收局在案成都教職員聯合會近以各縣勸學所對於徵收肉稅多未接收辦理誠恐教育經費致受影響特開會討論維持辦法决議通電各軍師旅長請分令各防區内之各徵收局速將肉釐劃撥各勸學所就近照章抽收更以教育經費收支處處長張鳳翮現駐渝中省立各校多在成都若與磋商事件函電往來多費時間且接收政財兩廳文件異地往返恐有遺漏已電渝省署令其移駐成都即以此教育一事觀之亦可爲劉之政令不能行於防區内之一證也 
[厦聲報案移轉决定與控訴]  
　　厦門厦聲報案人卷於四月二十五日解省記者楊愚谷即日保外候訊已紀前報乃高等審判廳對於楊之聲請移轉管轄於五月九日始行决定照准該决定之理由除引原聲請意旨卽前報所刋之三種理由外并云查刑訴律草案十九條第二欵因被害人身分地方情形或訴訟經歷恐審判不公平者但被告人於此情形亦得聲請之本廳查核此案全卷聲請人所稱控訴審仍由該廳受理即有審判不公平之預見尚不免過慮之懷疑惟查被告人業已解省聲請人對於訴訟經歷又有所藉口旣據代爲聲請核與上開條文尚屬相符其聲請自應認爲有理由應即准其移轉管轄由閩侯地方審判廳管理其第二審以期折服諮詢同級檢察廳檢察官金啓華意見相同爰依該草案第二十七條第一欵决定如主文云云於此有可異者數點（一）旣已准予移轉原聲請無可駁之理由何必重行援引其詞（二）决定書未下是否准予移轉尚未可知何以人卷先行解省（三）一决定書須延一個月左右則他案之進行可知或云此案并黄山箱屍案均係聲請移轉管轄該廳特爲電京請示覆准後始行發表故然决定書送逹後楊氏即委任侯光第律師具狀補叙不服理由如下（甲）本案原審認定恕（愚谷名）犯罪事實以本年三月二十六日厦聲報社評欄内登載收回法權中的法官條陳一則中有曲解法律張冠李戴刖足適屨及當街摑嘴巴門後角賠禮等語又如法警侮辱官員只以行政處分了事尚難萬分爲難承發吏無辜記過推事向他道歉乞憐云云指爲具體的事實因以周内爲恕犯罪之唯一證據恕充報館記者抱以言論增進社會福利之宗旨故設社評一欄爲表見記者箴規社會一般人之職志與刑律上所指爲侮辱者用意絶不相同如三月二十六日社評所載題爲收回法權中的法官條陳首段有我的管蠡窺測的貢獻文語末段結語有希望及加入條陳各字樣前後語意均對於收回法權問題爲廣義的商榷又無對於一定之官員及公署爲悔辱即就原判所揭曲解法律等句不外爲文字上通常評斷之用語無所謂侮辱也至所謂具體的事實者按諸報文所稱法警官吏承發吏推事並無指定何人及所屬之官署純爲一種抽象的之言論原審認爲具體的之事實果何所指而云然此就於認定事實之不合法恕難折服者一（乙）查刑律第一百五十五條之規定凡侮辱官員應以官員之威嚴與個人之名譽爲犯罪客體（見院例三年上字五六五號）又以對於特定之人實施侮辱爲要件（見釋例二年統字第二九號例如報載某議員違法受賭某司法官貪贓枉法某財政官員侵蝕公欵乃對於官員職務公然侮辱方能適用本律）至罪之成立尤以在官員職務之執行中如職務之開始以前及終了以後俱不能搆成犯罪（見院例二年上字第二十號）以上所述均爲該條規定之特則院例釋例散見不鮮本報社評泛稱官員並未指定何人犯罪客件已不存在即文中用有法警承發吏推事之名詞亦未指明某某姓名尤與悔辱官員要件不符若法警處分承發吏記過原審並無叙明何公署何法官何時日爲此種職務行爲遽謂爲具體的事實而過去未來槪置不問則刑律所謂行職務時及對其職務者適用顯有未當此恕對於原判引用法律實難折服者又其一此狀已於五月十八日投遞所請撤銷原判更爲無罪之判决據律師界中之明眼人及法官中之無成見者均謂可以到逹目的然耶否耶旬日間當可開庭審理不難立見至思明地檢長劉通三以不洽輿論已奉令與高檢廳首席檢察官譚辛震互調劉已向厦門商會局洪曉春等運動電省挽留但亦恐無補事實耳 
[顧維鈞博士過寗紀（二）]  
　　駐英公使顧維鈞博士蒞寗後參觀東大曁南兩校及往學術講演廳演講情形已誌昨報今晨（二十六）軍民兩長特往答拜經叙談良久午刻顧公使偕前清華校長周季湄等赴東南大學農科菊廳應歐美同學會之讌由會長子秉文致歡迎詞顧博士與周君俱有演說二時半又與隨員諸君共赴東南大學歡迎會博士演講戰後歐美政治狀况略謂歐美於大戰時物質精神均有重大損失現在則有三種現象一民權發張二經濟紊亂三思想變遷但戰時損失雖鉅戰後恢復之能力亦大法國尤爲努力數年來已恢復甚多我國頻年雖有内亂然損失究不如歐戰之巨以素稱天富之國而進步反不如各國之速深望國民急起直追同臻安善繼由周季湄演說謂我國缺少領袖人才故大學教育實最切要而養成領袖人才首須養成服從眞理及犧牲之精神云及四時散會顧公使等即渡江北上各界均歡送如儀 
[蘇議會否認有奬債劵]  
　　蘇議會通電云各縣農會商會教育會縣知事各團體各報館均鑒蘇財廳擅發江蘇省有奬債劵四百萬業經本會大會議决否認除咨請省長嚴加制止外特通電全省聲明前項債劵無論何人購買及抵押槪歸無效江蘇省議會有印『附議决案一件』近聞財政廳發行公債劵一種債額爲四百萬元年息一分以四釐給權人以六釐分配奬金按期抽籖給狀名曰江蘇省有奬債劵查發行公債必經議會通過此爲一定不易之原則乃該廳長並不呈省交議自由募集此違法者一禁止彩票迭經本會議决有案前項債劵旣與彩票性質相似當然受議决案之拘束乃竟公然發布不惜以利惑人此違法者二上次該廳長擬以貨物稅作抵發行公債劵四百萬元由省長提案交議經本會一致否决曾幾何時乃又變更名目擅自發行此違法者三查此項債劵雖以國稅作抵惟旣冠有江蘇省字様且發行於江蘇依法當交會議决乃今貿然施行創此惡例此違法者四綜核上述各點顯與法律事實均有抵觸本會萬難承認除由會通電各縣各團體及各金融機關聲明前項有奬債劵無論何人購買及抵押不能發生効力以杜欺蒙而重法案外應卽咨請省長查照嚴加制止謹議 
[杭州快信]  
　　杭地檢廳昨午後傳一中校長黄人望到庭在會客廳訊問學生二百七十八人咸憤不平排隊至廳手執白旗上書還我親愛的黄校長摧殘教育的陳惠民等字様齊集廳署不散後見黄校長出始拍手歡呼而去 
　　昨午後省垣中等以上各校教職員聯席會議决定對於一中案發一宣言以明是非推周祜起草詳叙理由三種層層辨駁省議會議員之謬妄末有但求是非之明不作左右之袒語 
　　省議會今午後又開談話會（計停會後已第三次）集議對付一中問題日來議員讌會轉覺稀少 
　　中華教育改進社附設籌畫全國教育經費委員會昨函浙訂七月三日至八日在濟南與中華教育改進社年會同時開會討論一切進行 
　　上年西湖湖心亭暗殺一師軍官王民皥妻施氏身死案内凶犯徐剛等經部令改歸軍法審判後由盧督提交軍法課訊辦現已組織軍法會審選定督署項參謀爲審判長憲兵司令部王副官爲檢察長并另委陪審員六人 
　　陸軍測量局失竊公帑案之嫌疑人崔振東崔華經督署軍法課迭次庭訊委係班員王人鑑　嫌誣陷現已將王發押聽候訊辦 
　　杭總商商召絲綢業商全體定六月一日晚讌美國絲綢檢查會員道迪君於觀成堂 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[蕪湖請撤米照捐之激進]  
　　各公團之代表與呈文 
　　蕪湖各公團反對加抽六角百斤出口米照捐情形已迭誌前報兹聞刻又接許氏來電囑令將反對理由詳細說明以便核辦故於前日續開聯席會議公决除呈請撤銷外並推舉代表七人即日赴蕪陳述一切請許氏收回成命兹將呈文覔錄如下具呈蕪湖總商會等爲出口米照捐確係自殺政策謹將萬難開辦情形縷呈鈞鑒　請立予撤銷以救皖民事竊查在蕪創辦出口米照捐一案迭經敝會旣公民等電請撤銷旋奉鈞電開（中略）各等因仰見鈞座勵精圖治毅力苦心逖聽之餘曷勝感嘆謹按鈞府對於創辦出口米照捐所持顚撲不破之理由一則曰取於外省運商非收取於吾皖農民也再則曰取於蕪湖一埠非徵於各關卡也三則曰捐雖重而不虞商人裹足有贛鄰可以比例也四則曰即榖賤而發生滯銷影響亦可寓禁於徵也五則曰海運非民船可代越境則糜費甚多斷不致羣趨於民運之途也至於徵收手續之繁密監察機關之鄭重支出用作之正大姑不具論而反對者一則曰是捐重於鹽斤加價一五加徵十倍於和尚港米捐皖民斷難擔負也二則曰用途有何保障徒供軍閥之恣取也三則曰直接取於運適間接仍取於皖民豐年患滯銷歉歲受盤剝實有損無益也四則曰現值禁運之時反公然給照收捐殊自相予盾也他若無人民之同意無省會之通過無政府之核准猶其餘事雙方爭論雖烈實未察溯其源故疑團愈結自信愈深以鈞座愛鄉情切救皖心殷遂認定此項捐欵爲非常之原黎民所懼而毅然决然有事在必行萬難中止之意敝會曁公民等居蕪日久見聞所及因利害之密切得深確之經驗以爲雙方所爭咸趨重理想與法律方面於事實上相去甚遠且大相背謬蓋雙方過信此捐開徵每年所得即無二三百萬亦必有一二百萬遂斤斤於取得捐欵後之利害而對於此項捐欵究竟有無徵收之根本問題竟未計及敢進一言以告鈞座曰出口米照捐如夢幻泡影如驟雨疾風何謂夢幻泡影此捐開辦實無絲毫徵收煞費經營徒存夢想也何謂驟雨疾風新捐固絲毫無有且並原有之海關米稅安徽米捐亦如驟雨疾風一掃而空也試澈底縷晰之粤省米商來蕪之初原擬設巿於鎭江仙女廟嗣因皖米成色雖較次而價廉於蘇且皖省大宗產米之區距蕪極遠者不過三百里成本旣輕交通亦便苟抬價以招徠可朝發而夕至捆載登輪計日可逹雖海程騫遠亦得以預算盈虧决在蕪設棧設號而蕪湖一埠遂爲全國第二米巿民國以來捐稅重疊成本較重粤商購米不甚踴躍據蕪關監督所呈稱除民國八年有特别原因不能援例外其他每歲出口米數較前清光宣時相差以倍而越南仰光之米邇來輸入粤省者日多一日皖米銷途爲其抵制已漸入絶地粤商咸苦無利可圖今復突加重捐勎必他徙以求利蕪巿且將銷滅尚何運商之有然則取之於運商一說根本上已不能存在此萬難開辦之情形一也皖省地勢實異於湘贛之輪運在九江湖口扼喉别無他道湘設稅局於城陵磯據洞庭之口然尚有虎渡調絃等處得偷漏以番船運出其地勢不若贛之完固皖猶不及湘如在蕪驟加重稅則廣德建平之米由胥河以逹江浙桐城廬江之米由内河至鳳凰頸越壩出江宣城當塗及蕪湖北鄉之米由當塗姑熟溪出金柱口南陸及蕪湖南鄉之米由魯明江直下合肥舒城廬江巢縣無爲等縣之米由古濡須水出裕溪口下游均無庸來蕪可由輪運出境道途旣非繞越用費較爲節省是取於蕪湖一埠之說根本上復不能存在此萬難開辦之情形二也贛省稅源極多不專恃於糧食故設局於湖口趨重鎖港主義以寓禁於徵皖之稅源米爲大宗調劑金融交換百貨均惟糧食是賴蕪稅過重則羣商裹足内地銷滯其影響所及直接則糧食釐金無着間接則百貨釐金銳减更無論蕪關米稅安徽米捐上則稅源大虧下則百巿不振即讓一步言以禁運爲主旨則徽稅地點尤應注重今舍蕪湖一口外港汊紛歧漏巵四出安能處處堵截以自絶稅源是比例贛鄰寓禁於徵二說根本上又無可存在此萬難開辦之情形三也内地來蕪之米民船有常關徵稅輪運有海關徵稅且有江蘇安徽兩局收捐計共每米一石所納稅捐已在六角左右由他道出口除關稅無可倖免外可不納兩局捐欵每石約减三角以之抵水脚而有餘商人較及錙銖苟些微餘利之可得雖廻旋繞越而不顧况江蘇方面正加價以招徠而我復加重其成本是驅之惟恐不速也此萬難開辦之情形四也皖省財政瞬將破產苟無鉅欵救濟危險殆不忍言敝會曁公民等愛鄉救鄉之心自信不减於鈞座每一念及扼腕興嗟果能樹百年之大計拯兩皖於危亡即犧牲蕪湖一埠亦在所不惜何敢縱虚矯之氣設誣枉之辭絶天賦之財源置死生於不顧無奈出口米照捐實係自殺政策涓埃無補損失過鉅敝會曁公民等審之已詳又何能緘默不言致遭滅頂之凶復貽噬臍之悔是以無智無愚奮袂呼號若大難之將至容或言之過戇舉動稍激要皆爲自救之心所迫以鈞座之明逹當可曲爲諒原除公推代表湯鈺泉潘祖光沈鴻儀謝師衡鮑寔朱治農陶則堯等七人即日晋省叩轅面求撤銷外所有蕪湖出口米照捐萬難開辦各緣由謹備文縷晰陳明恭呈鈞鑒籲請俯賜兪允根本撤銷统乞示遵實爲德便再各公團議决加蓋蕪湖總商會關防合併聲明謹呈蕪湖總商會會長湯鈺泉副副長李耀榮雜貨同業公會總董潘祖光副董崔之熙縣教育會會長陳克懋朱治農縣農會會長謝師衡地方財政局局長鮑寔副局長陳善政房產公會會長李振票沈鴻儀汪宗堯民食維持會會長吳雲副會長姜志彬學生聯合會會長陶則堯副會長章相榮紳界吳政修濮文波陳惟庚報界譚秉鑑張丸臯 
[南京快信]  
　　齊督昨（二十六）日上午十時赴下關惠龍西飯店回謁顧維鈞公使十二時返署顧使旋乘下午五時特别快車北上各機關長官均赴浦口車站歡送 
　　省議會昨開各項審查會組織預算審查會今日（二十七）下午一時開大會 
　　天津舊國會籌備處來電通告已於二十四日成立 
　　參陸處電齊督派第六師援贛齊以蘇防重要拒絶 
　　兩長昨通令所屬云查蘇省銅元充斥物價踴貴商巿交敝自然嚴行取締不足以杜私運而紓民困前訂限制入境區域係江寗丹徒上海吳江銅山江浦之浦口寶山之吳淞武進靖江等縣兹爲嚴杜輸入起見（一）凡毘連鄰省各縣一筆訂爲限制銅元和境區域（二）入境銅元每人携帶不得過一千枚（三）如有甲縣銅元確係抵交乙縣欵項或收交賬欵數逾一行枚以上者准由各縣商會證明呈由縣知事公署電請本公署發照方准行運違即照章充公所有前頒禁止販運大宗銅元章程限制地點及數目外餘均繼續有效並仰遵照迭次訓令認眞辦理 
　　財政廳續募到俄災賑濟洋二千元昨已由兩長滙寄北京俄國災荒振濟會查收 
　　省署牌示卸署丹陽知事范鍾湘准消去查看字様　　實廳長張軼歐前請假回籍掃墓昨已返寗消假 
　　財廳委張之坤赴銅蕭豐沛劉采年赴江都儀徵等縣會辦驗契事宜又委吳無爲赴泰縣查案 
　　淮北運副楊毓瓚電稱西壩岸商停運風潮一案已復原狀兩長批此次淮北岸商停運風潮經該運副魯同地方軍警妥愼辦理現已一切寗息回復原狀可見爲政在人無不可解决之事也披覧之餘洵堪嘉慰仰仍隨時注意防範使鹺務地方均臻安謐是所深望 
地方通信 
[蘇州]  
　　高等廳審訊貧兒院控案蘇高等審判廳朱獻文廳長案准南京貧兒院院長周其永控告貧兒胡嫣李溪等損害賠償私訴業二十七日下午二時票傳原告周其永被告李溪胡嫣等到庭審理云 
　　委查常熟朱知事控案蘇常王莘林道尹昨奉軍民兩長令開案准常熟縣公民錢葆良等電控該縣知事朱敏人違令徇私販運銅元請派員查辦等因准此合行令仰該道尹派員澈查復候核奪云云王道尹奉令後聞昨已委該署某科長搭輪赴常熟密查矣 
　　創設金石書畫會蘇人葉赤松兪勉庭馬梅軒趙季蕃等現擬在蘇創設金石書畫社聯絡藝苑同志提倡美術思想其大要宗旨在改善性質保存國粹業已覓定觀前街某姓巿房一所爲社址一俟修飾竣事佈置就緒即將定期實行開幕聞葉等均係宿儒或書擅顏柳或畫精宋元或篆宗秦漢類皆學有根據寢饋功深者届時一經正式開幕行見琳琅珠玉耀翰苑之光輝古艷古香必有一種高尚之逸趣也 
　　間門外改鋪石子街間門外南童梓門建築新橋俾城内人力車得以通行城外現該橋工程約陽曆六月中旬决可葳事惟查南童梓門以南均係泥路將來橋工告成該處交通勢必頻煩而此項泥路一遇陰雨往來行人必感困難因是工巡捐局董蔣炳章等擬將該處泥路一律改鋪石子以利交通昨已派員前往該處分别丈量以便雇匠估工即日從事興築且已函縣請准布告通衢俾往來行人一體周知路工將興暫時繞道云 
　　節酒移作路欵之提倡觀前街蘇州儲蓄銀行以邇來各埠各業儲金籌贖膠濟路蘇埠未便獨居人後轉瞬蒲節該行同人現已將端節筵資洋二十元移作贖路儲金藉爲各界提倡並聞該行且爲當地各界代收此項儲金云 
　　呈報麥收成數吳縣本年二麥收成業由郭知事查勘約計七成昨已將約計成數分别呈報省廳曁蘇常道尹公署備考並分咨吳江常熟崑山等鄰縣查照矣 
　　會辦騐契委員蒞蘇吳縣辦理補驗前清文契已經四旬騐數未見踴躍嚴財廳長特委朱永璜來蘇會辦限期三個月將所收驗費隨時列表報解以重公欵 
　繭絲巿况報告本埠各鄉繭行自開秤以來天時陰雨來貨不多各行均放價收買致每擔漲至七十元有零尚有續漲之勢又蘇城各絲行聞定於夏曆本月十日開秤并已呈請官廳示禁白扯私販云 
[崑山]  
　　乙商贖路儲金之進行贖路儲金事滬上教育界非常踴躍崑山各學校亦聞風而起該縣乙種商業學校教職員屢次召集學生開會演講竭力鼓吹聞學生均願勉力從事以盡或民天職現在收儲之欵暫存該校附設之平民儲蓄銀行一俟集有成數當卽滙滬存儲 
[松江]  
　　取締銅元之意見城廂各商號自接縣商會取締輕質銅元之開會傳單後已有種種意見表示以備二十八日大會討討其大要可分下列數點㈠洋價增漲每元須逹二千文俾販運銅元者易其向來販進之計劃爲之運出即各貨買賣亦便於核算槪以銅元兩枚作大洋一分已爲無形的對折即向以錢串賣貨亦可按此增價庶有一定標凖而杜價格不劃一之弊病㈡洋價增漲不限數目總以各外埠之定率每元增加一百文或五十文爲庶庶本地無銅元存積㈢限制各外埠來松航划船隻每次所帶銅元不得過五百枚如果各該船户即以所帶之銅元五百枚批購貨物則須照松巿洋價每元加貼二十文折合洋元然後按照貨價核算俾船户因有虧耗不再携帶倘查出各船户帶有起越定率之銅元則照私運例送縣法辦㈣按照典當辦法滿角用角不滿角者方用銅元㈤實行减爲對折㈥照上海英法電重所定標準實施剔用以上各種辦法大槪認前三項最爲切要因一二兩項現已實行即第三項亦當然可以辦到至於第四第五第六各項因松江爲駐軍地點土客雜居設先實行必啓誤會故此次會議結果大約當不出於前三項之範圍云 
　　借漕不足派額縣令鄉巿借漕二十四巿鄉中之遵令勸借者聞不滿半數而此遵借之半數中又不足派額之半故本縣奉派借額九萬元現尚不及十分之三云整頓教育中捐温縣知事能令文云案查各巿鄉征收賣典契教育中捐連同循環簿並塡具清單按月繳解以清欵項而便稽核兹以此項中捐其各該巿鄉按月解清者固不乏人其有積至數月尚未清解者亦所不免不知該項解欵不清會計年度即混淆不明稽核甚感不便爲此訓令即便遵照如有積壓尚未報解者趕緊清解嗣後務須按月解清不得積壓云云 
[嘉定]  
　　義務教育協進會近訊南翔義務教育協進會日前議决徵求會員期限以六星期爲度自上星期起開始徵求以來成績頗好兹先將就近各隊徵得分數紀錄如下競爭隊文明隊幸福隊互助隊自治隊進德隊和平隊建設隊博愛隊公益隊以上十隊均得百分以上國民隊得三十分合計已得一千分以上外埠遠道各隊尚未報到聞成績亦頗不弱現定六月四日開第二次徵求報告會逆料將來成績定可超過目的分以上於此可見社會上對於公共事業之樂爲贊助亦地方進步之好現象也又自治隊報告第一册收據用剩二號業已遺失國民隊遺失收據一册祇用去四號云 
[無錫]  
　　繭行開秤之第二日二十六日爲西南兩鄉繭行開秤之第二日兩鄉榮巷東峰南橋等鎭到貨甚湧高貨每擔六十元大徐巷鎭到貨亦湧惟價稍減每擔五十五元南鄉南方泉華大房莊等處貨亦多價在六十元左右其餘近城之東亭鎭等處價祇五十元東北塘八士橋則六十元之數前洲鎭稍昻計六十五元玉祁鎭更大每擔七十元因該鎭之公順繭行係洋商所開故開價年較他行爲貴附近禮社鎭等各繭行年受影響然亦無如之何城廂西南兩門尚好每擔在六十元北門則祇四十元至五十元故到貨不湧惟比較第一日爲稍多其他各巿鄉價目平平聞江陰縣定二十八日開秤議價與錫地相仿云 
　　秧田已得透雨錫地於本月二十五日起陰雨至翌日尚未住點河水頓漲數寸各鄉低田中均得透雨青城巿爲邑中最低之區經此數日大十田中已有積水計算至六月五日秧苗滿月祗有旬日故農家不願將 
田水洩入河中以便届時插秧日内正值售繭之時一俟蠶事結束即可大帮插秧矣 
　　鄉教育費之竭蹶縣屬新安鄉僻處湖濱各種捐稅本甚寥寥惟教育事業不落人後國民小學全巿已擴充至十四處之多僅恃忙漕附稅有少許捐稅勉强支持際此百物昻貴下學期進行事宜頗難繼續故該巿辦學人員唯有設法撙節改編單級教授云 
[鎭江]  
　　早帮新麥上巿徒邑南鄉本年新麥昨已上巿計裝到二十餘石七折身分開價五元八角其餘各鄉新麥登塲最早須在芒種節後惟收成仍看天時爲轉移此刻尚難預斷也 
　　白糖最近巿况近日時局雖轉面端節將届白糖交易仍無起色山東河南等處依舊無大宗交易惟江南北内地各帮日來稍見活動奈來貨太多各糖棧堆積皆滿不及銷售昨（二十五）日開盤太古軍牌白糖已跌至八兩左右業此者無不大受影響云 
[揚州]  
　　推定義教會議代表江蘇義務教育期成會二十七日在寗開會討論籌劃教費問題先期函知各縣派員列席江邑已由勸學所推縣視學張幼虹縣教育會長李伯樵二十六日赴寗並悉東台縣亦推周國江過揚赴寗與會 
　　商借教育經費江都地方教育經費自三月迄今計歷三月祇發過一個月三分之一現各校以午節在邇需欵甚急紛向勸學所交涉結果僅允節前湊發一個半月計仍缺洋八千八百元由所函縣設法挪借按月在鹽引捐内提成和還卽經江知事轉商場運食商事務所商借未識有無效果也 
　　核准改運濟南鹽十二圩碱片缺存致皖北平江各岸訂運之數無可掣運現該岸運商德裕公義隆祥等特公同具呈運署擬改訂濟南鹽六千三百引以濟各岸銷巿業經丁司長核准咨請稽核造報分所查照矣 
[清江]  
　　會商支配城圩捐清江商民因去歲受泗匪之驚恐於今年正月間由士紳喬伯瑶君發起提倡城圩捐以備修理城圩之用當時並由鎭守使道尹縣知事等將抽捐辦法先後出示佈告詎此項捐欵至今並未收齊於是已出捐欵之人目覩進行不力且城圩工費預計必須三萬左右而所收之欵未及半數知其必難成爲事實遂紛紛向當初經手勸募人追索原欵否則即責以欺騙吞没等事糾纒吵鬧刻已月餘昨各募捐人以及發起士紳特邀集城廂内外已出捐欵各户齊至淮陰縣商會開會討討辦法在各出捐之人當時只要追還原欵别無其他建白不過士紳方面以此項已集之欵遽爾返還不能興辦一事未免可惜故有主張修理北門船橋者有主張照欵辦事先修士圩之一部者有主張先修城牆之一部者議論紛紜莫衷一是最後解决以城外所收之欵修理土圩城内所收之欵修理磚城大衆始滿意而散 
　　沭陽最近之匪訊沭陽縣東北鄉最近發現大股匪徒盤踞其去縣城東關十餘里之唐窰地方聚集尤夥樹立白旗望之可辨日内該縣警備隊已與開火砲聲隆隆直逹縣城所有東關商舖每日下午六時卽閉門防守或向城内搬移惟日昨縣警備隊曾在城内禽獲匪探三人盤詰之下直認不諱想日内將從嚴法辦矣 
[南京]  
　　義教期成便之職員會江蘇義務教育期成會於五月二十四日開職員會由會長袁觀瀾先生主席首報告事件㈠漣水縣勸學所函復災况並附分年推行義務教育計畫書㈡陸規亮君交到高郵儀徵兩縣義務教育調查表㈢寶山淮陰武進宜興六合等縣函復已推定代表高郵縣並函告加推代表㈣調查員楊承震衡權唐雲卿馬鑄時杜進承志新君等交到川沙漣水高郵江都泰縣等義務教育調查表㈤青浦縣支會函告成立並附支會簡章及幹事員名單㈥瞧寗縣勸學所函復該邑因匪患交通梗阻不克推舉代表赴㈦本届大會訂於五月二十七日開會業經分别通函各縣代表及全體會員㈧前呈請省長行廳飭縣將下半年義務教育經費列入十一年度預算一案奉批應准分令財教兩廳轉飭各縣切實辦理次提議事件（一）「江蘇菸酒事務局函復菸酒稅帶征辦法」議抄函通告各縣勸學所轉知各教育機關（二）「沈潤洲君函述對於師範講習所教授科目之意見」議通告各縣師範講習所徵集意見復奪核辦（三）「籌備大會事項」議（子）會場借公用講演廳（丑）時間定五月二十七日上午九時至歡迎省議員茶話會時間已定於是日下午二時舉行 
　　金陵大學商學會成立金陵大學有商科之設昉自民國十年一切創辦經費皆由該校同學會及美國波士頓大學寗友會擔任目下所捐就之欵已逹五萬元現旣擇定附近該校農場之地建築商科教室擬即於本暑假興工約一年内可告竣工該商科創辦未久然成績已斐然可觀學生三十人皆篤學有志之士近發起組織商學會業於昨日假心理學教室開正式成立大會到會者除該科學生外有葉凱堂教授夫婦魏正思教授夫婦宋梅溪女教授（均美國人）及陳瑞儀先生其開會秩序如下㈠主席邵幼廉君報告開會理由㈡章景熾君中文演說略謂吾國商業凋殘腐敗至斯而極必須有新學識之商人出而改革我輩固自命爲改革者然吾人每日在課堂上所得之學理未必卽能用於社會故非有此商學會之組織合率衆之力重新鍜爛陶鑄之不可㈢葉紹振君英文演說略謂吾人試翻閱關於吾國每年出入口貨之統計表見所出不抵所入未有不爲之傷心者夫一國之興惟商業之發逹是賴試曠觀歐美各國其所以强大之由何莫非由商業之發逹而執世界經濟之牛耳故民今日而欲言救國莫急於振興商業然振興商非一班不學無術銅臭薰心之商人所能幹必賴有組織能力商業道德之士爲之砥柱此則諸君與兄弟之責也㈣吳榮祖潘世琛蔡學詩馮耀甲諸君奏樂其音抑揚盡致令人有此曲祇應天上之思㈤陳瑞儀魏正思葉凱堂諸先生相繼演說往復勉勵娓娓動人㈥茶話㈦攝影㈧散會 
[嘉興]  
　　鄉民改種早稻四鄉各官民及各鄉民以境内汊港紛歧每值秋水暴漲之際低田盡行沉没田禾因此歉收今歲深恐再遭歲歉特將低窪之田一律改種早稻以期有秋刻正從事插秧矣 
來函 
[杭州高等廳等來函]  
　　逕啓者頃閱五月二十六日貴報快信欄内登載省議會因一中學校事開談話會後議長沈某等柬請高地審檢四廳長在協順興番菜館讌會云云查敝廳長等並無由沈議長邀請讌會情事相應函請貴館登入來函一欄更正是所至盼浙江高等審判廳浙江高等檢察廳浙江杭縣地方審判廳浙江杭縣地方檢察廳同啓五月二十六日 
[盛澤煉業代表勞元貞來函]  
　　貴報十八日吳江通信内載有盛澤區一百八十三圩代表商庭臣黄由甫陸伯祥沈在田等代電貴報轉電軍民兩長蘇常道尹嚴禁賭博電中有李紹欽勞元貞等勾串帮匪董道奎劉少軒潘輔耕等搭棚聚賭讀之殊堪駭異竊查李紹欽係敝業公會會計元貞曾於二月間代表煉業全體通稟縣道鎭省各憲請求嚴禁梟匪蔣先發聚賭抽頭禍害地方元貞係首先告發之人商庭臣等如此誣陷必有用意除通稟縣道省憲重申嚴禁查辦外爲此請貴報登入來函以明事實而件更正盛澤煉業代表勞元貞啓 
雜評一 
[川省防區制（默）]  
　　川省自廢督後創行防區制初意不過欲使軍隊有所歸納以消滅其爭奪之亂源計非不是也然而結果乃至擅委知事强任稅員一切用人行政盡入其掌握而一省最高機關之當局政令不行於防區之内迄於今日幾成羣雄割據尾大不掉之形勢夫廢督美意也防區亦未始非善法也而乃收此相反之惡果者則以僅改其名而不能實行其意可知改頭換面之改革不足以言改革也 
　　今之策廢督裁兵之全局者亦曰實行軍區制夫全國之所謂軍區猶之一省之所謂防區也行之而不善則此羣雄割據尾大不掉之形勢將不在一省而在全國今日川省防區流弊之現象即他日全國軍防之小影然則策廢督裁兵者盍再審愼而考慮之歟 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[拒用輕質銅圓之昨訊]  
　　縣公署總商會等五團體議决辦法三條 
　　工商友誼會煙兌部今日開會討論 
　　昨日關於拒用輕質銅圓問題已由縣公署總商會等議决三條辦法兹將其開會情形及其他關於此事之消息分紀如左 
　　五團體之聯席會議上海縣公署·總商會·縣商會·銀行公會·錢業公會·五團體爲討論輕質銅圓事昨日下午三時在總商會三樓舉行聯席會議到會者縣公署代表姚金之總商會代表秦潤卿·方椒伯·馮少山·沈九成縣商會代表姚紫若·樓其樑·王伯塤·徐炳輝·傅佐衡諸君銀行公會代表盛竹書錢業公會代表盛筱珊·李壽山法租界商業聯合會代表凌承志·滬西商界聯合會顏芹香君等亦列席公推盛竹書君主席先由主席報告云『今日開會討論輕質銅圓之必要因銅圓與商業上有絶大關係且法租界商業聯合會及各團體討論輕質銅圓聯席大會皆來函催本會等發表意見連日又接到各處來函對於整理銅圓之意見多件今摘要報告作爲參考（一）主張减折行用者（法租界商業聯合會）（海寧路商界聯合會）（寶山羅店商會）（二）主張限定銅圓兌價並由官局改鑄當制錢二文之小銅圓者（楊震蓀君）（三）主張限定銅圓兌價並拒用紅色之輕質銅圓而其他在所不禁者（何驤君）（四）主張新舊銅圓一律限期收回由政府依照國幣條例改鑄價值一分之銅輔幣者（孫振鍔君）（五）除龍紋銅圓外槪禁行用由商業團體將此項銅圓出資收買銷燬所有銷燬後標賣之損失由政府賠償或商人公攤者（討論輕質銅圓聯席大會）（六）發行紙幣定額二百萬元再鑄一分銅圓一百萬銅圓中打孔以示區别紙幣由銀行公會發行各銀行擔任收兌（陳家寶君）銀行公會今日亦曾開會討論對於前各團體聯席會所議决之拒用一層皆認爲辦不到卽出席代表方椒伯君亦未曾參與表决因方君有事先時離席至次日見報載始知當日表决情形至銀行公會之意以拒用旣無善後辦法則平民受累太重極不敢贊同若言收兌則一方兌入一方運來不但銀行公會無此力量即各團體亦無此大能力故爲根本救濟辦法惟有杜絶來源在海關上·車船上·嚴厲檢查一面由聯席會致電政府禁止各造幣廠鑄造此項銅圓』次秦潤卿君云『根本辦法終在停運停鑄前次總商會因安徽造幣廠鑄造銅圓曾向皖當道請求停鑄乃該省爲軍餉關係不能不鑄聞至今尚未停止查此項銅圓多係湖北南安徽由長江輪船私運而來欲絶來源惟有請海關禁運銅塊進口至於縣公署來函囑勸導商民通用一層决不可辦因一經勸導通用以後恐私運入口者必將日多一日矣惟縣公署及稅務司對於以此項銅圓解付錢糧稅欵仍須一律照巿價收用方爲平允也』姚鑫之云『縣公署收受銅元向來照巿價計算惟收入者銀元多銅元少然即有銅元解付者亦並無折扣及拒用事情』凌承志君亦發表意見供五團體代表之參考云『輕質銅元與舊銅元宜一律通用惟新銅元則不能不打折扣查舊銅元與新銅元相去僅百分之二若决定新銅元作五折用則每千文僅吃虧五文貧民方面亦不致受若何重大損失』秦潤卿君云『新銅元乃照國幣成分而鑄分量之輕重不成問題現在所可慮者爲此項銅元源源而來日見其多將以何術以禁止之耳』主席云『現在凡百事務多爲官廳弄壞蓋官廳不在根本着想祇知一味敷衍一再敷衍　事遂不可收拾故官廳對於此事應由官廳即致電省長財政部痛陳利害此在官廳固有維持治安之責而對於人民或亦可减少疾苦拒用辦法雖不妥勸用辦法更爲不好』姚鑫之君云『呈請政府飭令各省停鑄上海方面嚴厲标止入口此固屬最好辦法卽請貴四團體直接致電北京想財政部新換總長正在凡百刷新之際必能採納意見至以後辦法不如待結果如何後再議』姚紫若君云『縣商商主張㈠限止兌價㈡派人帮同官廳檢查入口㈢如江南造幣廠有此項銅元鑄造若爲吾人查得亦必一律充公』盛竹書君云『致電質問政府一電無用再發一電必至有辦法而後已然地方官廳以後不要再用敷衍手段必須嚴厲辦理雙方並進或有效果』沈九成君云『仰仗官廳必無結果可言現在官塲已不知廉恥爲何物若吾人仍向官廳請求必無一點辦法不如發一電與政府及軍民長官質問其有無整頓幣制之能力及誠意一面可由本會議决將兌價抬高假定每元兌價作二千文則私運者或因無利可圖不復業此而兌價抬高與貧民生計亦不生關係』盛竹書君云『只要官廳能憑良心去做終有辦法祇怕官廳無良心無誠意耳』主席將各方意見歸納付表决　㈠要官廳在火車輪船上嚴厲檢查㈡請縣長親赴南京向省長陳述利害㈢致電財政部飭令各省造幣廠實行停鑄銅元多數贊成通過至五時半散會 
　　烟兌部再議銅元問題之通告工商友誼會烟兌部昨發通告云『逕啓者本會烟兌部前次開會公决一致拒用輕質銅元一面整頓貨物巿價劃一以挽回利權互謀公益兹特訂於五月二日（卽今日）下午二時仍在帶鈎橋金隆街美倫里本會所開同業夥友會議進行辦法届時務希貴號推定代表一二人早蒞會塲討論一切善後事宜爲盼此致各烟兌寶號台鑒上海工商友誼曾烟兌部能告』 
錢業公會常會議案 
　　今日爲錢業公會第七期常常提議之案件㈠贖路儲金膠濟鐵路全國力爭幾許經營得備欵贖回之機會其代價爲日金三千萬元凡我國民自應共同負責現在滬上旣公設贖路儲金委員會我同業應如何籌集請切實討論之㈡拒用輕質銅元案輕質銅元貽害非淺本公會前經呈請官廳設法禁制迄無效果現在巿面或收或拒依違不一尚無善後辦法究應如何使消患於永久請同業發紓意見以維危局㈢本埠銀行公會擬設化騐室化騐各種現幣徵求同意來函以各省所鑄銀元成色重量往往不符法定以致擾亂物價遺害小民擬設化騐室延聘技師專事化騐隨時公告使金融界有所適從徵集本公會同意應請從長考慮切實核議以憑答復㈣本埠銀行公會爲開封宏昌銀號掯兌支票請依據規則議復案㈤寧波旅滬同鄉會發行公債請勸甬帮各莊購認案㈥永豐莊報告增加資本案現據報告原有資本二萬兩附本八萬兩自辛酉年起改爲資本銀二十萬兩除照章註册外合行提出報告之 
[稅則委員會三次會期]  
　　五月三十日 
　　修改稅則委員會已在前次會議决定調查物價之標準年度現在急需切實從事調查故該會辦事處業已决定在本月三十日（星期二）下午二時一刻仍假總商會舉行第三次會議畫分貨類以便分類調查業已由委員長蔡廷幹氏將會期能知各國代表矣 
[海寗路商界之恢復法統觀]  
　　聯合通信社云奉直風潮日就平和解决時局端推恢復法統自直軍首領提出後呼聲日漸增高惟間有界限不明模稜兩可之主張觀瞻所係殊礙大局本埠海寗路商界聯合會昨特通電各省軍民長官曁各團體各報館積極主張旗幟鮮明兹錄其原文如下各省軍民長官各團體各報館均鑒恢復法统爲收拾時局唯一辦法宜昌孫司令等通電主張洞中癥結法統一復則六年以後之辭法護法同告結束内爭旣息乃有建設可言百年大計統一良謨除此别無他道最近保定通電亦望順從民意初無成見惟法統之說六年舊會與三届新會相提並論不無錯誤我國人若議論紛歧莫衷一是曠日持久混沌如故是自貽伊戚也同人以爲民國由約法造成與論不可與約法抵觸法統中斷宇内崩裂吾民所受痛苦何如今奉直風雲喘息初定直軍將領不使氣而誇内爭之功轉虚心以求統一之道且審擇難易緩急不復堅持從前所謂國是會議其或天相中國搆成易危爲安之機會果能法統繼續一切問題均可迎刃而解法律旣尊民意自順有持異幟者是與民爲敵衆必棄之吾儕但求合法之民意機關迅速回復以資解决其似是而非之言論徒長糾紛無裨大局以紫奪朱以鄭亂雅非所敢知也海内宏逹共起圖之海寗路商界聯合會 
[學界贖路大游行今日下午二時起]  
　　本埠學界决於今日下午二時起舉行贖路運動大游行一切已由游行委員會布置就緒預先報名加入者已有七十餘校預計人數當在五千以上會場由全部童子軍維持秩序開會主席已推定交通大學陳廣沅出發前有聶雲台余日章朱胡彬夏丁美雲等演說云 
[護軍使阻開贖路運動會]  
　　本埠各學校學生定於今日（二十八日）午後二時准假南巿滬軍營舊址集合舉行贖路運動會一節内有商經護軍使允准等語昨爲何護軍使得悉以此事曾據來函要求准予在滬南集合游行祇以時值大局不靖之際尤在戒嚴期内當未允准復之今旣發表仍須在滬軍營地方舉行則各校學生届時必至該處齊集是處係在軍事區域自當阻止故於昨日分令各軍警着於今日各派兵士巡警前往婉爲勸阻不得開會云云 
[奉賢城巿學校之勸儲贖路金]  
　　奉賢城巿第一國民校校長朱醒華近日通告學生家屬云吾國膠濟鐵路久爲日人佔據經國代表在華會力爭始逹到五年贖回之目的其代價三千萬元槪由國民擔任將來該路收回即歸國民管理現在各省人士均量力認儲本校學生愛國之心豈落人後爰於校中特備贖路儲金箱使學生平日節省果餌之費投入其中一俟每生儲滿一元即寄存中國銀行由銀行出立存摺交儲欵人收執以爲將來調換股票之憑證素仰貴家屬熱心國事務希提倡進行云云 
[贖路儲金第一星期之續報]  
　　本埠贖路儲金由華商各銀行擔任接收以來存户異常踴躍第一星期各銀行報告計共一萬三千餘元已詳昨報惟正利銀行南行經收一百六十三户之存欵洋九百三十一元未曾列入查該銀行南北兩行共收洋二千餘元足見社會愛國熱忱聞第二星期各銀行經收之數亦已不少云 
[萬國拒土會董事會紀]  
　　定期開各團體聯席大會 
　　上海萬國拒土會於本月二十六日下午五時十五分在該會事務所開董事特别便議到者爲羅炳生費吳生梅華銓許建屏馮少山盧煒昌陳春生等會長因事未到公推克羅福君主席首由總幹事林炎夫西秘書樂林生二君宣讀前期紀事錄畢主席起言本會設辦事處於上海對於本埠烟禁當特别注意所有棋盤街之店應如何取締辦法請衆討論樂林生起言謂上海土店林立流毒社會若非從嚴取締不能斷絶根株即如本會前將東棋盤街六十餘家之土店所有牌號住址詳函巡捕房已經數月未見若何效力依本席意見擬邀多數熱心愛國之中國人分向各土店購得烟土送交領事及工部局按法執行主席謂須先向領事團要求加嚴烟禁如獲烟犯除依法懲辦東主外應即封閉該店屋衆議推費樂二君代表本會晉謁麥總巡及海關總稅務司要其特派親信之秘密調查員協同本會執行外並請領事團嚴加取締衆通過次林炎夫君謂本届大會會期在邇應先推籌備員籌備一切但此次大會須邀各團體蒞會共同討論俾策進行衆通過遂推聶雲台林炎夫克羅福樂林生四君爲籌備員並定陽曆六月二十三日下午五時假座青年會正廳開會議畢散會 
[日華紗廠罷工八誌]  
　　浦東陸家嘴日華紗廠男女罷工詳情已七誌本報兹悉三區曾署長以雙方理由各執已無解决之希望特於昨日致函日華廠經理大島略謂貴廠欲停歇郭文英張益章二人方可解决一節詎工人方面絶口反對誓不承認鄙人亦不能强迫只得謝絶調停以後决不預聞此事倘工人有騷擾行爲妨碍地方治安鄙人職權所在自有相當處置尚希見諒是幸云云而紡織工會以日人並無解决誠意亦於昨日宣告各工人務操鎭靜態度切勿驚忙聽候會内信息一面通函各界呼籲援助所有各部分重要工人如經紗車織工科粗細紗間銅鐵匠等各頭目每日齊集工會批閱各報並無一往廠門首探望者舉動頗爲文明廠主方面亦持消極態度佈告工人算取存工觀此情形解决之期愈趨愈遠矣 
　　又前日工會查獲匿名散發傳單破壞工會名義之陳恒起張益三陳三子等三名昨日曾署長諭令暫押候訊一面通飭各長警以現值戒嚴時期如遇關於煽惑人心之傳單一律查禁拘究 
　　又一消息云日昨談判决裂後工人一面具稟將代表張王二君保出一面即託人向某銀行某錢號借欵學生團體見調解無希望也各於大雨泥濘中向各界呼助婦女青年會談振華程婉珍二女士亦各出力向各女界及學生團體捐募該會已定於下禮拜二日（即五月三十日）延聘滬上女士在該會代爲發資以堅各工友之心昨午廣州工界代表來一快信内云「欵項弟到滬可設法惟須有確實擔保歸還弟已於舊曆二十七日乘四川輪來滬五月初二三可到滬該會工友接得此信大爲喜躍因彼等知廣州工界實有力量以援助也 
　　國聞通信社云日華紗廠罷工事迭載各報昨該廠發表聲明書辨明並非自行停車其文如下敝廠於一個月前增加工資自一成至一成以上此外間所共知者即各工人亦無不安樂從事工作乃於本月十八日第二工塲經紗車論日計工之學習工女其大半入廠未及一年内中尚有不到三個月者故工作均示純熟遽行要求全行改爲論件計工一部分工人又從而助之遂相率罷工以致他部於十九日下午起亦遭連帶停車故此時經紗車女工不上工事勢上遂致該第二塲不能開車以至全部停止其决非敝廠自行停車也明甚而一部分工人更復煽動十九夜照常工作之第一工塲各工人致翌晨（二十日晨）第一工塲工人亦不見一人進廠無可如何亦只能停車而一部煽動者遂誣謗敝廠殊不知敝廠現較上海各廠工價爲高而廠房取租獨廉明明思所以充分優待工人之道故大多數工人心理中决無不滿之理偶被一部分煽惑悞出受人牽制行動敝廠殊爲多數工人悵惜云云 
[郵差加薪之又一訊]  
　　國聞通信社云自本埠郵差加薪以後杭州無錫各地亦相率風起提出條件要求增加兹聞嘉興郵差前亦提出同樣請求以維生計現該地局長已得交通部通知每人每月增資一元自本月起即履行新章云 
[章太炎講學第八日紀]  
　　江蘇省教育會处聘章太炎氏在職工教育館講學昨日爲第八次之期午後四時開講凖時由沈信卿氏陪同登壇章氏開講文學之派别首講文體謂傳爲紀載個人之事本紀亦例也不過所紀爲帝王之事遂尊之曰本紀論與說辨等同如莊子齊物論賈誼過秦論等初未必有論字而論字或後加者夫紀事之文在文集之外者也年譜亦屬紀事之一稱傳有家傳明代凡未入國史館者不得爲家傳此誤蓋傳者傳述其事各傳其傳可也行狀與傳相似爲議諡之用兵朝至唐時之行狀不過加以考語之類自李翺主張凡行狀不應僅註考語應詳註之碑爲國家大事刻泐其功如裴琴記功碑之類然亦紀事也惟廟碑不純爲紀事墓碑爲一箇人者表亦碑之一種碣與碑同不過碑大而碣小耳表有表記表頌兩種表記末無鉤詞者表頌有銘詞者墓誌漢以前不見晋後則有之不多見晋以漢代碑太多故不許立碑東晋末直禁止立碑遂變而爲墓誌墓誌固瘞於土爲人所不見也北朝唐代並不禁碑似可立碑而不復用墓誌然碑費而墓誌省爲經濟計寗存墓誌焉宋後墓誌有但述友人間之交情者事略爲事之文或紀一事或就正史中節出奏古無此蓋一種公事也封事亦爲公事特一種密奏耳表大約爲一個人者或舉薦人時用之議爲衆所議者如石渠議禮之類西漢鹽鐵論由霍光召集多人會議而討論者白虎通論亦石渠議禮之類也書上書卽奏記下官與上官者即說帖尋常友人以書國際間亦以書序如四庫提要即各書之序也或著者自序題辭應在文之前跋應在後蓋就題定跋字言應如此也紀事叙事之處尚有非歸於文集者有數種文體（甲）數典之文如官制周之周官唐之六典明清之會黄六曲等文法摹仿周禮（乙）儀注之文儀禮其初也唐之開元律等俱是（丙）目錄之學劉向别錄劉歆七錄之後有王儉七志崇文書目直齋書錄解題四庫全書等要皆本劉向别錄（丁）習藝之文如各種算數書·農事書·醫書·等俱是（戊）度地之文即古之禹貢·水經濟·太平寰宇記·近代清一統志·乾隆府廳州縣志·讀史方輿紀要·等是夫文學家之文章古無派别也派别之起自漢如賈誼董伸舒太史公司馬相如劉向等以文著名後之師承者遂自傾向何方以有派别實則在古人未嘗欲後之人附我而與人抗也抑古之人以文學家名未必其文果有出類超羣之點亦有文極好而並不以文學家名者要之稱爲文學家必綜合其品性而稱之耳陸機之文晉至唐稱道弗衰其文平易而有丰姿誠難能也張燕公蘇許公爲駢文之領袖韓愈柳子厚以斯文著其實韓柳固從燕許之文來也韓好造字歐陽修不以爲然以致訾大戴禮之「難纊塞耳前旒蔽明」而非之遭人反駁宋之宋郊宋祁文佳而才氣如韓八大家文之名起於明僅有八家乎亦隨集此以矯當時科舉之文之失耳清之桐城陽湖兩派隱相對峙而桐成盛總之談文章者官名地名宜從今而親屬等名考之可信之爾雅等實則不必故講派别以起無謂之紛擾也 
[滬北五區商聯會議案錄]  
　　銅元及挖租問題安愼坊房主又代外人收捐 
　　滬北五區商業聯合會爲輕質銅元事特於前日二十六日下午八時召集五區商家開緊急會議是晚各馬路到會者約百餘人公推蔣介民主席當云現在輕質銅元過多各界曾有拒用之議頗惹起巿面紛擾應如何設法濟請各抒偉見姜煥文云前日朱仁方提議頗爲中肯希注意范鵬云似不若提洋作千交易照洋碼算銅元新舊一律分量不足折扣抵用戚順友云此議雖好究於小經紀商人不便范浩齋云惟對折可上濫鑄袁永鐵云可聯絡總聯合會一致進行姜煥文云前曾致一函與總聯合會請召集聯席席議將來必有一種表示張文忠云今日所提出各意見請再編成議案送逹總聯合會倩其設法共謀換救蔣介民云閘北方面與租界情形不同在此項輕質銅元來源未清消路未定以前祇好暫爲通用俟派代表與各團體一致將拒絶之程序商量妥當再說總以不驚擾巿面小民稱便爲可諸君以爲何如贊成者舉手全體通過姜煥文云可另行通知閘北各店家暫時一律通用時有會員王益興報告云會員原在寶山路口開設舊貨生意前月因弄内失竊近又聞有人挖租爲此房東方面藉此勒遷請爲援助等情蔣介民云此事關係重要因該段房客盡屬本會會員須先派張文忠姜煥文兩人前往調查如果係有意誣陷或係實在情形或係出於誤會之處再行設法辦理又北四川路安愼坊係完全華界本年一月該房主曾將後門關閉不准華警出入由當局交涉了案詎該房主心猶不甘日前忽代上人徵收房捐其時滬北五區商界聯合會及各商民羣起反對公函工巡捐局提起抗議結果由該坊經租賬房克明洋行將代收之房捐按户如數退還各房客此項交涉可算了結以上各情曾經紀載各報嗣該房主違反事實存心媚外祇退還弄内已納之房捐而於弄外各店家則堅不退還并欲照舊代收前日該收房租人曾去催索一次今該坊各房客以主權關係又公推代表到會要求設法挽回故於前晚開曾時重行提案公議姜煥文云本便對於此事已於本月十六號二次致函滬北工巡捐局請其嚴行交涉一俟得其回復再定蔣介民云該房主近又派人去收勢難再緩應再函當局重申前請并派代表前往接洽以期速了免另生枝節通過散會 
 
 

Page 14

 
 
[東北城商業聯合會通告]  
　　檢查印花前之預備查照元年條例貼足 
　　東北城商業聯合會昨爲官廳行將檢查印花事特致通告於各商店請爲一體注意兹將通告錄後敬啟者 
頃據縣署布告定於五月二十四日（卽夏曆四月二十八日）起會同警廳開始檢查印花一經查有違法漏貼以及貼不足數者定干究同等情本會爲此通告寶號請煩速將一切薄據以及憑摺契約發票等類卽行查照民國元年頒布條例依法貼足加蓋圖章幸勿疏勿致被苛罰爲荷云云 
[工部局公報將載會議情形]  
　　發行期仍復舊例 
　　昨日工部局公報載嗣後工部司會議中詳情並各董事言論將撮要登載於該星期所出工部局公報惟無關重要者不登自下星期起工部局公報發行期仍改照舊例於星期四出版 
[滅除蚊蠅二次會紀]  
　　前日（二十六日）十午七時半江蘇省教育會等組織之滅除蚊蠅會開第二次全體職員會公推王立才醫士主席首由總務部黄任之君報告警廳尹村夫君昨日來告滅除蚊蠅經費已由廳商准南北巿工巡捐局撥出二千元已由本會函詢南京昆蟲局何時可派指導員來滬並請將二千元之支配詳立預算現尚未得復至宣傳部費用已由省教育會暫墊三十元應用次警廳尹村夫君報告滅除蚊蠅事已委鄙人辦理惟如何着手還祈指教次嚴濬宣君報告滅除蠅蛆藥粉試騐有效惟爲期不久次宣傳部主任王大章君報告第一次會議决本月二十七日下午舉行游行運動隨發滅除蚊蠅傳單並販賣蠅拍等幻燈一項已由青年普益社分區試演講演事已轉請各宣講團分途進行又學校應注意校内清潔亦已由會分函通知第二次會議决内部組織以分途辦事爲主已定有組織系統及分區辦法並謂普益社有西人極熱心公益可邀請加入衆均贊成次黄任之君提議本會爲輔助警廳執行之機關宜商聯絡辦法擬定每星期五下午七時半開職員會一次請執行機關主任及昆蟲局指導員共同出席亦通過次於滅除醬缸蠅卵及清潔道路等等問題略有討論次議决宣傳調查分區進行事推嚴濬宣尹村夫二君商定日期推研究部訪覓試驗有效之樂品又推黄任之君起草協助執行機關辦法又加推汪企張醫士爲研究部職員顧旭侯高伯蘭鄒蕉甫三君爲宣傳部職員又分函閘北吳淞各團體分組滅除蚊蠅會聯絡進行議畢已十時遂散會 
[張葉梁通緝令到滬]  
　　上海地方檢察廳車檢察長昨接江蘇軍民兩長來文着嚴緝張弧葉恭綽梁士詒三名解部訊究是以車廳長於昨密飭司法警長楊芝階購線往緝矣 
[嘉興會館後之慘屍]  
　　殺的太兇：：死的太慘 
　　二十七保十一圖地保陸阿寶昨午投上海地方檢察廳報稱永興路嘉興會館後面路上今晨發現一無名男屍年約三十餘歲上穿元布棉襖内襯白布短衫下身裡體無褲赤脚一足着有灰布鞋子一只屍旁有布褲兩條套在一處外面爲藍布褲内爲白布褲還有柴斧一把剌刀一柄腰束皮帶一條但頭項腦門砍破腦漿流出兩腰間且有刀傷數處由警報告四區警署令飭地保查無家屬爲此報請相騐車檢察長於午後委派許檢察官沈檢驗員等乘坐馬車前往相騐 
[海海生明日回國]  
　　浚浦總局總工程師海德生民前定六月初回國繼因北京總稅務司電召參與水利委員會已於日前公畢回滬昨聞該工程帥决定於本月二十九號（星期一）乘輪回瑞典原籍此行約六個月行將徵訪河工專家襄助云 
[東方儲蓄銀公司董事辭職]  
　　日昨東方儲蓄銀公司董事長施本德君在上海中法新彚報登有啓事云啓者鄙人已將上海北蘇州路二號東方儲蓄銀公司董事會長一席辭職已蒙該公司允准自本年五月二十三號起脫離關係特此佈告云云 
[華豐紡織公司股東常會紀]  
　　昨日（二十七日）下午二時華豐紡織公司假上海總商開第二届股東常會到會股東連代表人數共一百六十三人計五千七百二十五權公推錢新之君爲臨時主席報告公司經過情形繼由協理黄首民君詳述廠務狀况畧謂本廠產額頗佳惜乎所購機器昻貴成本較大是以獲利不豐云云議决案（一）本公司章程第二十五條第四項「有關利客之契約」句係包括抵押借欵契約在内（二）本廠盈餘金分配法準按董事會所提議於盈餘元十萬零六千元九百五十二兩三錢五分八中先提出十分之一爲公積金再提出十分之一爲折舊其餘盈餘金作爲本届股息暫存不發按年息八釐算放寄本公司待下届發息時併付（三）監察人任期未滿準按董事會提議延至來年改選（四）選舉缺額董事公推任嗣逹劉永康周予覺陳品珊四君爲監票人檢票共一百六十四紙結果徐靜仁君得三二四八權爲董事邵聲濤君得二六六六權　劉子山君得二四一○權周業勤君得一四三○權均爲候補董事五時散會 
[棉紗巿况之轉佳]  
　　棉紗巿面因奉直用兵之風潮以致疲跌執貨者頗受其影響前日川帮天津第帮買進數千包之後大勢皆注意於客帮之胃口昨日三品紗大漲好起八九元係日本軋空頭美棉亦好印度花無電標準紗近遠期遂好起一兩餘川帮又買二十支十支本紗八九百包天津帮買日紗七八百包又各客帮亦買本日紗一千七八百包内外廠開出二十支水月四千五百包價一百五十二兩七八九月期又寶成開出十二支如意二百包又價一百三十七兩二錢五緯通開出十二支孔雀五十包價一百三十五兩五錢各紗號見客帮活動人心轉好奉直戰事後第一次交易最旺擬向内外廠加添開額聞欲加大三兩故未成議此次各紗號之售與客帮者受戰事之影響每包皆須吃虧十兩左右觀目下之形勢節後不難恢復前時之巿價矣 
[友華銀行滙巿報告]  
　　昨日友華銀行匯巿報告云二十六日倫敦大條銀價近期未動遠期長一二五紐約銀價及倫敦紐約間匯價亦俱照昨日未動今日此間各國滙價英鎊長至三先令七便士美金七十九元七角五分日金跌至六十兩餘亦各有漲落晨間巿况頗硬其後陸續見縮至收盤時滙率已平上午英鎊成交價長至三先令七便士二五美金成交價八十元二角五分收盤時英鎊售開價五月份三先令七便士六七月份三先令六便士八七五美金售開價五月份七十九元七角五分六七月份七十九元五角今日投機家購進英鎊甚多惟滙票成交頗稀昨日印度在倫敦購進現銀少許倫敦紐約巿况俱堅定 
[一週間之金融調查]  
　　進出口銀洋本星期中無錫及常州江陰溧陽等處繭巿已先後開秤銀根甚緊各莊及中南銀行由厦門裝來洋四十五萬元杭州造幣廠來洋四十九萬元華義大英公司裝來大條銀八十條各銀行錢莊裝去九江洋十萬元裝去平湖洋三十萬元無錫去現洋四百七十八萬元裝去南京銀六十二萬兩杭州七十四萬兩裝去香港大條四十七條本星期庫存現洋較上届少存四百八十六萬元少存現銀一百九十四萬兩多存大條三十三條兹將進出口細數抄錄於下 
　　（星期一）各莊去無錫洋一百五十萬元交通銀行去南京銀三萬兩又去杭州銀五萬兩來洋八萬元各莊由厦門來洋三十萬元中南銀行厦門來洋十五萬元中國銀行去杭州銀十五萬兩又去南京銀十萬兩又去蘇州八萬元（星期二）各莊裝無錫洋一百萬元交通銀行去南京銀三萬兩又杭州來洋十萬元去銀五萬兩又去無錫洋十五萬元中國銀行由無錫來洋二十二萬元又去南京銀六萬兩（星期三）中國銀行去南京銀八萬兩去杭州銀十萬兩去無錫洋五十萬元交通銀行杭州來洋九萬元去銀五萬兩又去南京銀三萬兩又去無錫洋五萬元（星期四）各莊各無錫洋五十萬元交通銀行南京銀三萬兩又杭州來洋六萬元去銀五萬兩中國銀行去南京銀七萬兩去九江洋十萬元廣帮去香港大條四十七條（星期五）各莊去無錫洋八十萬元中國銀行去蘇州洋五萬元又去南京銀三萬兩去杭州銀九萬兩交通銀行去南京銀三萬兩又杭州來洋八萬元去銀五萬兩華義銀行由英公司來大條八十條（星期六）中國銀行去南京銀十萬兩又去杭州銀十萬兩各莊去無錫洋五十萬元又去平湖洋三十萬元交通銀行杭州來洋八萬元去銀五萬兩又去南京銀三萬兩 
　　洋釐本星期一（二十二號）洋釐爲七錢二分五釐八七五至昨日洋釐七錢二分八釐共漲二釐八二五銀拆近來甚高常在三四錢之譜星期三拆息最高至六錢銀行解絲交易一千零九十包欵有一百零八萬九千二百九十五兩故活期押欵有二三百萬皆絲繭等用途銀根一時尚不能鬆出口貨頗多進口貨交易不廣也 
　　各國匯兌本週間先令計縮半辦士大條近期縮半辦士遠期縮三七五美滙小去七角半東匯大一分印度小去三羅比法郎小十五個嗬匯小三盾半香滙大半分馬克小去十五個新加坡大七五各銀行結出不多英業烟公司結進先令三十餘萬磅華商有進口貨者有乘此巿面平穩結七月份匯率者不少 
　　標金星期一日收盤二百八十四兩三錢後至星期三下午巿面忽大至二百九十五兩最小曾至二百八十二兩忽上忽落即外人之投機者亦無一定抱握總之公會中華人之買賣者額子漸少是以多數者必有一二兩之漲落况值端節亦爲結束之關口先令雖無甚大升降而金價此次盤旋數轉難見回小因而人心殊爲穩固云 
[昨日之國内滙兌巿]  
　　昨日（二十七日）銀行公會集議内滙變化頗鮮京津銀洋兩匯各無漲落北京公砝每千兩合申元一千零四十九兩五錢銀元每千元合申洋一千零零三元天津行化每千兩合申元一千零五十七兩五錢銀元每千元合申洋一千零零二元漢口洋例每千兩合申元一千零二十四兩五錢銀元每元合申洋一千零零一元沙巿九九銀每千兩合申元一千零七十兩宜昌宜平每千兩合申元一千零二十七兩銀元每千元合申洋一千零十四元九江南昌温州銀元每千元合申洋一千零零五元蕪湖銀元漲五角每千元合申洋一千零零四元半安慶銀元漲半元每千元合申洋一千零零四元徐州銀元跌半元每千元合申洋一千零零四元半南京蘇州鎭江揚州無錫常州常熟等銀元每千元合申洋一千零零一元半宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元蘭谿銀元每千元合申洋一千零零四元半海門銀元每千元合申洋一千零零四元福州厦門銀元合申洋一千零十元重慶九七平銀每千兩合申洋九百八十七兩五錢成都九七平銀每千兩合申元一千零十二兩五錢萬縣九七平銀每千兩合申元九百九十五兩重慶成都萬縣銀元仍與申洋相同毫無變化云 
[昨日之外幣現巿]  
　　近日外幣現巿頗形呆疲巿價均形站定無所變化蓋端節將届以致交易稀少也昨日各錢莊做開各票價均無變動惟東京老頭票漲一釐計買價八角二分三釐英金票漲二分計買價七元八角餘均與前日巿同做開行巿荷蘭票每盾買六角二分花旗票每元一元七角一分馬克每馬克大洋六釐八盧布千盧布新票每萬四兩二百五十盧布新票每萬一兩一錢五百盧布老票每萬十三兩五錢五盧布至念五盧布票每萬九兩五錢法郎每法郎一角五分三新加坡每元八角六分香港銀元每元九角九分五以目今時勢觀察外幣價格不致發生重大變化云 
[昨日運到之浙鮮繭]  
　　滬杭甬鐵路匯通公司於日（二十七）由閘口嘉興兩站裝來鮮繭八車係上海元泰七十包昌興六十三包協安二百包協和二百包源成二百六十包願與一百三十包裕涇一百三十包雲成一百包以上共計運到鮮繭一千一百五十三包均運抵上海南站卸車由繭捐　會同海關洋員查騐放行 
[汽車撞斃人命之兩案]  
　　王阿富玩忽業務押兩年劉阿五無過開釋 
　　勞合路二百三十九號門牌邱姓之汽車夫崇明人王阿富於本月十九號清晨在滬西白利南路（即前報所紀之憶定盤路）開駛汽車不行於中間而向道旁疾馳將十歲女孩王金洪撞倒碾斃後鼓機直前希圖脫逃經與孩同行之婦人抄錄號碼報由捕房將該汽車夫查獲報官騐明尸體飭屬收殮王阿富押候訊辦已誌本報昨晨工部局刑事檢查科律師已將該汽車夫所犯案情正式向公共公廨提起控告張襄讞會同日副領事升座飭捕傳齊人證將被告提議首由原告捕房律師譯述案情畢並稱被告已承認當時開車之速率係有十五買並承認係車駛至路旁撞倒行人查該車夫於肇禍後尚疾馳而去顯欲逃避若非同行女工陶阿妹將號碼抄錄則調查殊費手續請求堂上按照新刑律第三百二十六條懲辦以儆將來次由包探孔慶平上堂稟明調查情形而死者之姑王趙氏亦上堂請求伸雪又由見證婦人陶阿妹證明是日五名餘鐘與王金洪同往曹家渡公益紗廠做工經過白利南路在路旁階沿邊行走金洪在前我與王阿四在後聞喇叭聲見汽車亦係從階沿邊疾馳而來遂將金洪撞倒仍不停車經我尾追一長段路始見車後所掛係三千二百零八號碼子因即抄錄報告捕房云云王阿四亦上堂作證所方與陶氏畧同王阿富之供詞與前報所紀以騐尸場内之供詞無甚出入惟延有一律師爲之辯護問官核供以王阿富玩忽業務以致傷害人命業經證實應處以二年徒刑以儆判畢由捕將王解往西牢執行去矣 
姚根曹於本月十九號在虹口塘山路乘坐脚踏車被汽車夫劉阿五所開之汽車撞倒碾傷斃命後經公共公廨騐明尸體飭屬棺殮劉交保候訊已紀本報昨晨提審死者之母姚氏到堂謂其子祇十六歲今遭碾死請爲伸雪質之劉供其時我係開慢車且照路線行駛死者之乘脚踏車似係試乘故彼之車與我車相撞咎不在我等語中日官得供會商之下判日訊得被告並無過失應即開釋 
[船副會館控三北公司案]  
　　英商船副會館以三北輪船公司不履行海員公會與各輪船公司簽定之增加薪水合同控由公共公廨審訊已紀前報昨由李襄讞會同英包副領事續審該公司總理虞洽卿亦遵傳到案着由原告書記英人黎區上堂證明一千九百十九年港滬兩處船員因要求加薪同盟罷工嗣經雙方華人公正人解决三北公司亦於一千九百二十年三月十五號致函船副會館承認解决之事同迨至去夏乃復反對云云被告三北公司總船主西人上堂供稱三北公司對於此項合同初不願簽字後有一船主亦想罷工始由經理致函船副會館承認履行加薪合同支年五月因各船大都無貨可裝故復减薪全體船員除二德人外均簽字願减云云被告代表律師並稱香港亦有許多船公司不願照該合同履行有許多信函來滬述及此事時原告律師以此項信函並未證明不能認爲證據反對呈出結果改期續訊 
[反對遷塚之電文]  
　　日前反對遷塚各團體在沛國族會議决再電省長廠限慈善團董解决電文照錄如下王省長鈞鑒竊上海　善團董擅議遷塚不洽輿情迭經學商公會及敝會等先後電爭呈請保存當蒙一再批示并訓令上海縣知事察酌情形會同慈善團各董妥籌辦法以息紛爭等因各在案仰見鈞署重視民意全邑人民莫不感戴僉謂慈善團各董繫鈴解鈴負有全責尤應如何從長計議設法挽回藉以副鈞座之明訓慰公衆之憤激乃該團董事等别具肺腸有意延宕陽陽言召集會議陰則託故缺席五月十一日開會因不足法定人數改至十五日及十五日開會仍因不足法定人數改至十九日乃十九日人數依然不足未克開議不特不克開議甚至下次會期亦未决定而是日下午四時守望團開會地點相去不遠該董等則多數出席同是會議到於彼而不到於此其爲有意規避顧而易見夫慈善團之所以必須有董事無非爲討論重要事務起見自知事冗不當任職旣任其職無論如何理當出席何得時逾旬日開會三次相率缺席毫無結果似此任意放棄責任尚安用此董事爲哉報載棧業公義會呈文有將該團勒令解散重行改組之說不知該團不待改組已失其運行之機能與自行解散無異以慈善機關而有此現狀瞻念前途殊堪浩歎又查法公董局換地找銀二萬餘兩本應俟遷塚手續完畢方可照付而該董竟敢於此案示曾覆議解决以前預先如數收領遠背省令百喙英辭風聞該董等一面故意延緩一面將慫恿法公董局自行動工假使反對方面不加阻止仍可逹其遷塚之初議設或棧業公義會等勞動團體實行與塚共存之宣言罷工守塚而莠民乘間蠢動發生事故即據以爲保存義塚者之罪案牽動交涉以自卸其責任無論該董等或稍具天良不致險詐若是而案懸不结究非萬全之策爲此籲懇省長嚴限上海縣知事會同該量等迅速覆議尅日解决如有正當理由不妨明白宣布使地方人民得以諒解否則自當妥議辦法與法公董局交涉取消原議敝會等但求得逹保塚目的無不變爲後盾不然歷時愈久益難轉圜民情憤激事變堪虞不幸發生意外俱該董弁髦省令蔑視民意之結果萬不能委罪他人當由該董等完全負責斷非辭職所能了事也事關國家主權地方治安迫切陳詞無任屏營待命之至 
[昨日放洋之留德學生]  
　　同德醫學校學生褚仲如大同學院學生黄時岑同濟醫工學校學生丁名全丁陛璋於昨日上午十時搭法國郵船司盎格丈號由馬賽轉道赴德留學其放洋一切手續槪由寰球中國學生會留學部爲之辦理留有同濟學生周嵩祿本擬同行因事不克如期一同放洋云 
[寰球學生會消息一束]  
　　寰球中國學生會成立已十七載所辦事業久昭信於社會現該會會所遷至卡德路九十五號交通便利房屋寛大必有一番振作兹將該會最近消息彚誌如下 
　　暑假寄宿舍之佈置該會在署假期中謀本埠客籍學生及外來投考肄業者便利起見特辦暑期寄宿舍（寄宿全期者納費十二元）原有之會員寄宿舍恐不敷應用故仍繼續置辦一切佈置均甚雅潔聞報名寄宿者甚爲踴躍尚嫌房屋不敷支配 
　　新職員之推定該會董事部前晚在大東旅社開議事董事常會當推許秋颿爲正會長李登輝鍾文耀爲副會長嚴直方爲會計兪希稷爲查賬邵力子爲書記吳和士爲總幹事並請楊小堂爲交誼部部長邵力子兼任出版演說兩部部長兪希稷兼任遊學部部長吳和士兼任教育部長駐會職員中請許兆豐爲遊學招待部幹事朱少章爲職業介紹部幹事吳敏於爲交際幹事兼理出版書報之編輯其他關於總務之文牘書記會計庶務等由駐會幹事分别擔任云 
　　第二日校之進行該會就卡德路新便所增設第二日校請吳和士兼任校長吳敏於爲高小部主任朱少章爲國民部主任現在規畫一切積極進行諸校主任多請女教員擔任教務聞已聘定聖瑪利亞中西女塾務本愛國等校畢業之高材生爲級任教員以精神從事必能爲租界教育放一曙光也 
　　刊印遊美須知年來國内學子遊學歐美者日多關於彼邦風俗習慣及交際儀節等必須於出國前了解庶免臨時貽笑此項印刷品國内尚無專載該會特商請前駐丹代使曹雲祥君撰著遊美須知一書凡歐洲各國之風俗習慣交際儀節詳載無遺内容用英德法三國文字爲空前之著作裨益學子實非淺鮮現已付印不日可以出版每册定價五角 
　　通告赴美遊學者我國學生赴歐美留學艙位大抵由寰球中國學生會介結代訂故該會昨發出通告云「赴美留學者年來日益增多而美國學校大都秋季始業是以出發期以七八月爲最適宜惟船位非預先定妥臨時萬難定到慈暑假轉瞬將届凡有志於今夏赴美留學者務希早日來會商訂船位俾免臨時誤期爲盼」云云 
　　尚有本埠新聞等轉入後頁 
雜評二 
[官與民（旡用）]  
　　官與民果永立於相反之也位乎此相反之現象果本於官民之原理乎如其然焉則一國旣有官不必復有民旣有民亦不必復有官矣而不然者則爲官者須虞處顧全民隱官而不顧民隱其官爲贅疣爲蛀蠧非徒無益而又害之也爲民者亦當處處體念官職民而不體念官職其民爲好事爲稂莠天下無事庸人自擾也然此種凖則將何取求曰法律曰事實立憲國民非依法律不負納稅義務也乃輙欲於法律以外增民負擔民反對之將坐以違抗之罰記者曰官而違法其責如何社會金融官吏有維持之責也輔幣濫鑄暗侵民脂民議拒之官曰收用收用是也其速由官規定凖價設置無限制兌換之機關始足表示其眞正維持之誠意空口說白話曰維持不啻强民吃虧促生計之日艱耳竊人之財則謂之盜蝕民之財其謂之何由前之說例在印稅由後之說例在輕質銅圓之二問題爲最近關於民生之大問題也官與民現相背而馳之象矣記者平心觀察竊認似此行動非計之得不足爲治且將滋亂彼爲官者果有充分之理由可以折服民之心乎其舉以布不然設官原以爲民爲官尚其以民爲念脫在先進各邦似此違法厲民之政府吾恐早有人小則依法訴願大則提案彈劾甚或向獨立之法院請求最後之救濟矣 
 
 

Page 15

 
 
本埠新聞二 
[浸會堂音樂大會紀]  
　　昨晚八時半浸會堂舉行音樂大會中西士女到三百餘人由童子軍引導招待會場佈置完備兹錄其節目如下（一）趙晋卿君致開會詞（二）弦樂（三）　琴合奏（四）四音合奏（五）弦樂合奏（六）唱詩（七）鋼琴獨奏（八）唱詩（九）弦琴合奏（十）夏島音樂（十一）弦樂（十二）唱詩（十三）凡啞鈴獨奏（十四）獨唱（十五）夏島佳調（十六）唱詩各種音樂及唱詩均聲音嘹喨令人神怡其中以林瑞香女士之鋼琴獨奏爲最佳琴聲清和洵可聽也至十時半遂散會 
[南洋中學同樂大會紀]  
　　本埠南洋中學本届春季運動會獲得優勝者爲三年級生故該級特於前晚七時舉行同樂大會以誌慶祝時適天雨然幹事員仍振作精神照料一切會場中懸萬國旗幟四壁遍紮鮮花由該級生曾克家君主席秩序中如演說·絲竹·口琴·拳術·講古事·隔壁唱戲三人游戲·獨脚戲·寗汲調·道情·幻術·等頗饒興趣茶點散會已鐘鳴十一下矣 
[勞動衛生講演大會紀]  
　　聯合通信社云上海工商友誼會昨日邀集各團體代表演講關於勞動者衛生問題到者除會友外各團體代表張榮新王吉人楊草仙等三十餘人首由該會童理璋報告開會宗旨主張改爲衛生討論會請各團代表共抒偉見工界協進會王吉人發言主張組織一宣講團赴各屬演說以促醒勞工同胞俾於衛生一項稍明途徑最好由各學校學生於暑假時分叚演講必收良好效果救國十人團羅啓華謂印刷工人茶食工人飯舖司務及商店夥友每届暑天多赤身露體旣不雅觀於衛生尤大有妨碍最好用白話文字勸告食物司務做生活時尤必身着落暑衣以免熱汗流入食物參戰華工會張星五謂應勸告小菜塲小販勿賣腥臭之肉油魚等類更希望夥友同胞尊重自已人格勿赤膊致被外人輕視云楊草仙主張工廠與各馬路商界補習學校内分途宣講贊成王吉人暑期宣講之說末童君報告討論終結徵求同志共同組織衛生宣講團以及各團體爲發起即每人贈送痧藥水多瓶而散 
[紅會致贛省電]  
　　紅十字會總辦事處昨致贛省電三則照錄如下（一）贛州紅十字分會鑒有電悉已據情分電南北軍事長官照約保護矣總辦事處感（二）江西督軍鑒據贛州紅十字分會電稱贛城現設婦孺救濟會並另組救護隊馳赴戰地救護請電督軍通飭前方軍隊按照日來弗海陸戰條約保護等情前來查該分會電稱各節職責所在係照章辦理應請俯准深爲德便中國紅十字會總辦事處感（三）許汝爲軍長李協和參謀總長黄子英司令大鑒據贛州紅十字分會電稱贛州現設婦孺救濟會並另組救護隊馳赴戰地救護請電前方軍事長官通飭軍隊按照日來弗海陸戰條約保護等情前來查該分會電稱各節職責所在係照章辦理應請俯准深爲德便中國紅十字會總辦事處感 
[警廳裁判無故增房租之批詞]  
　　三在里西門三在里一帶房屋自歸已歇上海地方審判廳承發吏李福生經收房租之後即發生加租反對風潮兩方各舉代表涉訟於地審廳迄今尚未解决不謂日來三在里房主方面有將租户之電燈線割斷並關閉自來水龍頭情事因此各租户大起恐慌乃舉李耀庭等爲代表投淞滬警察廳呈請維持昨奉徐廳長批云查該里居民因加租一事現已起訴地方審判廳自應靜候法庭判决在未解决以前該房東何依法裁制可也此批 
　　寶興里寶興路興里各租户因房東無理加租舉代表李守仁等呈請警廳裁制昨奉批示云查房東無故增租迭經本廳長會縣出示諭禁在案乃該里房東復有增租情事殊屬非是據呈前情候飭行該管警區依法裁制可也此批 
[電車營業之今昔觀]  
　　英租界六七兩路電車昨今兩年之比較 
　　租界電車營業日鑡發逹六七兩路之車自上年增添以來尚覺不敷惟因錢價日漲殊受影響兹將上星期之收入及去年同時收入比較如下自本月十七日至二十四日一星期中計入票洋六萬四千八百三十七元六角八分除兌價損失二萬五千零二十六元六角六分實入大洋三萬九千八百十一元零二分兌價損失爲收入百分之四十又六七兩路車行計十一萬一千五百八十七哩計載客二百二十八萬四千八百○九人去年同時收入爲五萬六千一百九十四元五角九分兌價損失一萬七千五百八十七元七角八分實收三萬八千六百○六元八角一分計車行十萬○四千五百十八哩計載客二百四十九萬五千五百二十三人云 
[世界道德會近訊]  
　　世界道德會上海分會業已成立昨該會職員樂秀迪函逹鎭江總會報告云（銜略）敬啟者承委組織上海分會一節現由熱心同志商妥九江路三十三號爲本會事務所於五月二十四日開上海支會成立會到者非常踴躍當照原擬章程等通過並擬推舉各部辦事職員計分總務文書交際調查编輯五組俟下次開會推舉以後本會所有印刷品以及信札等件請直寄該事務所可也（下略） 
[民生協濟會徵集會員]  
　　貴州路六十九號民生協濟會爲顏筱初揚了公倪旡我諸人所發起以注重民生爲本旨提倡實業爲前題如工廠醫院義務學校等類現均次第進行將來有益平民殊非淺鮮兹將其微求會員緣直及簡章錄後（緣起）民國肇興十有一稔俶擾不已災亂侵尋國勢未臻盛强民生日以凋敝不亟補救剛至淪胥滋可懼也本會之設專以注重民生爲本旨凡有益於平民事業次第設施策久遠之謀爲普及之計化其游情之習衼其依賴之心期此無告之民遂其生而得其所以副本固邦寗之要義當亦仁者所贊同惟是需費旣鉅籌集爲難本會雖略具規模然不籌生利之方則所得隨手輒盡安望持久用是廣徵會友俾易程功就歲繳會費之金錢爲興辦工塲之資本視收入之多寡定辦理之範圍辦事以實力爲衡財政取公開主義自小而大由近及遠上裨國計下益民生袵席同登於願斯足特陳緣起藉代嚶求敢以已飢已溺之心冀收羣策羣力之效海内同志盍興乎來（徵求大會簡章）一本届徵求會員擬先辦民生協濟工廠一所並附設義務學校及醫院至應辦何種工業届時酌定一會費分甲乙兩級甲級歲繳二元乙級歲繳一元均於應徵後五日内送交本會掣取收條及本會徽章一會員繳費至五年者可憑收條至本會調換工廠股票甲種者換給十元股票一張乙種者換給五元股票一張自給股票之日起年給週息八釐即照公司條例同享股東權利一會員如有特别贊助者俟工廠成立後一律換給優先股票其一次繳足會費者同一會費收到後隨時送交四明銀行彚存由本會按旬登報佈告於工廠未開辦以前不得動支分文現時籌備費用槪由發起人擔任一會員中於工業素有經騐者俟工廠開辦時分别延請到廠任務一會員得介紹貧寒子北入廠工作或入校讀書及　治病症等項 
[久記社開始送診施藥]  
　　芝罘路久記社熱心善舉每年暑期例有送診施藥之舉今年因天時不正提早進行已定夏曆五月初一日起開診每日上午七時至十一時下午二時至四時星期六及星期日下午均停診惟時疫急症不在此例醫金藥資一律不取聞主持醫務者西醫有吕守向楊鍾甫洪吏卿郁廷襄四醫士中醫有馬小琴虜采章兩君均係義務云 
[普善山莊四月份善舉報告]  
　　閘北普善山莊辦理收檢掩埋屍骨善舉實力奉行中西醫院施診給藥貧黎咸受其惠兹悉該山莊四月份掩埋大棺三十六具小棺八百七十四具枮骨六具又三　施捨小棺二百十二具骨　二只中醫院施診給藥一千四百四十七號西醫院六千一百零六號云 
[烟兌部星期集會]  
　　上海工商友誼會烟兌部通告各烟兌號云逕啓者本會烟兌部前次開會公决一致拒有和輕質銅元一面整頓貨物巿價劃一以挽回利權互謀公益兹特訂於五月初二日（即星期日）下午二時仍在帶鈎橋金隆街美倫里本會所開同業夥友會議進行辦法届時務希貴號推定代表一二人早蒞會塲討論一切善後事宜爲盼 
[檢查印花之警廳函]  
　　淞滬警察廳長徐國樑昨致上海縣商會函云逕啓者案照印花稅檢查時期本定每年六月及十二月由警察官廳檢查一次嗣奉財政部令印花稅檢查時期更定於每年五月及十一月兩次舉行呈奉大總統令淮通行遂照等因歷經遵辦在案現届檢查之期兹經敝廳長定於本月二十五日爲開始檢查之期除飭屬遵辦並會同縣公署出示布告外爲此函逹即希轉飭各商民舉凡契約簿據務應照章一律購貼印花切勿漏匿干罰具紉公誼 
[吳漁荃君赴漢之話别]  
　　商務印書館吳漁荃君刻奉總公司調赴漢口辦理分館日内即須就道昨晚七時該館同人在大東旅社設筵公餞到者有郁厚培葉潤園王巧生葉廉生萬亮卿杭卓英田樸存劉錫康等數十人賓主盡歡而散 
[水警保護繭巿之辦法]  
　　江蘇水警趙廳長前日令行各區文云本届鮮繭業已登巿各處繭行均已開秤所有松金奉三縣保護事宜仍責成第一區查照上年辦法妥善辦理仰即遵照仍將籌辦情形具報備考此令等因水警第一區沈區長奉令後立即妥擬各隊辦法分别轉行各隊長遵照辦理兹將辦法錄下（一）三泗江口至北新涇一帶仍着第二第五兩隊各派巡船四只前往隨時會同廳署巡艦認眞梭巡仍將所派巡官銜名曁到防日期報區備考（一）金澤章練塘至蘆墟一帶仍派承汎該處之第二隊第二分隊長莊傑率船巡護其松江洋橋以東經五厙逹閔行等處仍派分隊長何士奎率船編隊會同安靖巡艦往來游弋以　航路（一）掛護申湖班商輪之巡船在此繭巿期内仍每艦加派武裝巡士六名協助護送（一）上海各輪埠實成第三隊密派員探切實查察毋任匪徒搭輪竄入内地以清盜源（一）各繭行裝運貨欵經過水路如來報請派船保護者應即遴派得力巡船沿途護送至抵埠爲止不得推諉其駐護各繭行巡船另行組織之（一）在此繭巿期間各隊官警一槪不得請假以重職守（一）以上六條俟保護事竣再當另行撤銷 
[華界電話改換新式機]  
　　華界南北各機關之電話現由上海電話局竭力整頓換裝新式話機電線業經一律工竣兹定於本月二十九日即舊曆五月初三日上午七時起一律通電昨經分函各機關知照矣 
[泰來君之榮哀]  
　　滬寗鐵路機務處總監工泰來君自聀殞命事日前已略記本報兹悉泰來君生前爲人敦厚和藹可親於同袍相處無不竭誠襄助不遺餘力今該路固以失一人才爲憾而同舟輩聞此惡噩亦震悼異常出殯日該家屬收到各處吊唁花圈之多難以數計親到執紼者有機務處大部分華洋職員上海南京常州各機車房吳淞工廠上海滬寗機車房辦公室上海售票房各職員巡邏隧克禮阿夫婦韋燕夫婦芬慈德斯福夫婦克蘭丁練夫婦麥開夫婦福來姆夫婦霍脫夫婦丁孟氏孫嘉祿蘭克司德孟來葛利夫婦以及尚有華洋人員五十餘人整肅執紼表示追悼白馬素車頗極一時之盛泰來君遺屬深謝不已云 
[物品交易所消息]  
　　上海證劵物品交易所昨發揭示二則（一）本所棉花定期買賣自十一年六月一日起除中國棉花照常交易外所有通州花·大機花·上海花·陜西花·四種之單獨標準一律恢復惟等級表祇有審定標準及標準以上兩級陜西花祗有審定標準一級標準以下者槪不適用其期間自六月期起至十一月期止本證據金中國棉花每擔改爲元一兩二錢其單獨標準之本證據金每一律定爲元二兩（二）本月三十一適逄舊曆端陽節本所照例休假一天 
[新世界拍賣問題之辯論]  
　　新業公司新世界游戲塲之財產因抵押與義商寶克洋行無力取贖由該洋行稟經公共會審公廨給諭拍賣備抵該洋行現已進行拍賣手續而該公司之入股東婦人經汪氏（即經汪國貞）乃起恐慌延愛理司律師具聲請書於公廨請求從緩執行堂諭昨晨有關係各造均山代表律師到廨辯論首由愛理司律師聲稱敝律師代表大股東經汪氏請求將前下拍賣新世界財產之堂諭暫緩執行因去年十二月七日號另一公堂曾經下諭派薛邁羅爲該游戲塲清理賬目其時寶克洋行已經爲新世界之經理並未將所有財產向理賬員報告今其請求拍賣財產此項舉動實不正當蓋其祗顧彼之利益而不計及其他債權人之利益敝律師以爲在薛邁羅未經報告該游戲塲帳目人欠欠人是否足以相抵抑有盈絀之前不准原告拍賣敝律師頗知該游戲塲去年獲利極豐有十餘萬金之多伈不至於破產而寶克洋行本身實無一錢借給該游戲塲貸與欵項者均係華人資財寶克洋行不過代爲出面而已寶克洋行代表斐斯律師聲稱被告之請求今已嫌遲而其所謂代表之大股東經太太其人者亦不見到案拍賣堂諭在四個月之前已下因彼時以新年將届故未執行彼等當已早知悉乃新世界三次登報招開股東會竟無一人到場公堂亦有着各股東到案之諭然亦無一人到案蓋彼等之意恐一到案定須出錢今距下諭拍賣之期已逾四月而始反對不迹遲乎敝律師前曾致函被告律師請將股東名單開示乃連復信亦無而愛理司律師突於五月十六來函聲明凡從前係牛門律師所代表之職務槪歸伊擔任則愛理司律歸辦理本案係接牛門之手可　　而其所言應與牛門前所言者相同不當相反牛門律師前以該游戲塲負債甚鉅不能支持請求公堂派員理賬今愛理司律師則稱該游戲塲已有盈餘無庸破產同是代表一造而出言兩歧豈非自相矛盾且彼所謂大股東經太太對於新世界遵照堂諭償還花旂烟公司九萬八千兩一欵試問曾拿出分文否原告請示拍寶係因被告押欵到期不贖經太太旣反對拍賣何不將押欵理清故被告之請求實無理由博良律師繼起聲稱該游戲塲各股東之態度反覆無常屢見不一忽而謂將破產請求理帳忽而謂已經賺錢毋庸破產此種行爲本不足怪溯其往事當可恍然蓋其前與花旂烟公司結合旋復反臉而與寶克洋行發生關係今則又與寶克洋行反臉舉動不定朝三暮四不以爲意總之今日一方請求拍賣一方反對要皆不能發生效力緣此項地產係該游戲塲於一九一七年五月八號與福和公主人陳孟記訂立租借合同寶克洋行所受抵者即此契約但此項租契係屬無則無效云云陸　讞與義副領事費洛氏磋商之下判曰被告聲請駁回 
[父子翁媳間之訟案]  
　　南京路華榮昌香燭店係寗波人華克淮所開近被其親生子華承煜媳華黄氏（名花夏香）覊佔以致父子翁媳在公共公廨涉訟華克淮因端節將届恐其子媳向店内取欵因於昨晨由代表律師至廨請求於案未判决前給諭該店司賬人將各欵保存俟將來判决後依堂斷處置據該律師稱數年之前華克淮因年邁回甬將店交與其子承煜管理前年九月其媳黄氏欺其夫無能將店更改牌記謀吞財產同時將承煜驅逐是年十二月克淮來滬黄氏於大除夕捲取店中值三千餘元之財物而逃克淮因顏而攸關囑承煜不必根究黄氏改記之後即發出多數本票是以去年有張姓持票在公堂起訴而黄氏旋亦到堂控與承煜離婚結果判决同居該氏品行卑劣名譽掃地旣因不准離婚與承煜同居後時以引誘之言進承煜則惟婦言是聽故兩人已沆瀣一氣克淮因子婦通同陰謀危險其店爲保全產業計乃將店租與黄恂華租期十年俟其孫成人後再行收回今則請求給諭司賬在此案未判决之前將欵項無論可方一槪止付云云華承煜夫婦各延律師反對此項請求而該店之債權人亦延律師訴追欠欵李襄讞及英包副領事對於原告之請求當時未决定准駁云 
[恒豐紗廠火未成災]  
　　楊樹浦華盛路一號恒豐紡織廠於昨晨十時許彈花間之機器碾軋熱度過甚突然火星四射延燒棉花頓時濃烟四佈紅光直冲霄漢當經各段求火會聞警立驅皮帶重馳往撲滅僅焚燬十數澹棉花未肇焚如之禍亦云幸矣 
[炸爐後之傳訊牽連]  
　　閘北共和路德興鉅美制刷廠之烘爐炸裂幸未傷人一節兹悉四區顏署長前日將傳到該廠管門人王樹保訊問之下據供爐子開係大塲人侯留成經管云云因補傳侯留成到案收押聽候查明因何煜裂再行核辦王樹保無干省釋 
[在游戲場調戲婦女之科罰]  
　　潘先祥前晚冐充捕房譯員至法租界大世界游戲塲游玩並在塲内調戲婦女事爲該場巡捕查見將潘拘入捕房昨解法公堂請究先由該塲查票員方阿裕投稱潘於前晚前來游玩我囑其買票潘稱我係捕房繕繹等語故未購票入塲游玩詎潘竟在塲内調戲婦女故由巡捕拘案請求訊究詰之潘先祥供民人向在法國充常小工頭目上年間回申並未營業雖至該塲游玩不敢調戲婦女餘供支吾中西官判潘罰洋十五元充公以儆 
[指控拐匿蘇鳳]  
　　賃居浦東陸家宅向業碼頭小工之常州人謝永良昨扭尹福源至三區警署訴稱小女蘇鳳年八歲於前日失踪外間傳說係尹串匿故扭署請究曾署長以事關指控拐匿判將原被於午後押解地檢廳訊　 
[童養媳病死之驗明]  
　　江北人顧炳富顧炳春家養媳李小雲子染病暴卒女父李得招疑有他故投訴四區二分所飭地保報騐等情前日下午檢廳委李檢察官蒞塲騐得李小雲子實係病死並無别故着尸屬其結收殮了案 
[浦東周家渡附近之命案]  
　　浦東屬家渡附近農民曹根發與比隣爲駕船營生之倪官生因侵佔田地時起衝突前日午後倪母沈氏（年五十六歲）亦因經界糾葛與曹衝突初則口角繼而互相揪扭當時四隣到來勸散該氏回家後延到昨晨六時氣絶斃命倪官生即以被毆致斃報告三林塘鎭縣警察第五分所立派長警將曹拘獲連同倪官生押送事務所函送地檢廳請爲騐究南三十四保正八圖地保孫根林亦到該廳具詞稟請派員下鄉相騐車檢察長提案研訊之下判曹收押倪回鄉伺候次日（二十八號）派員往騐 
[汽車撞傷行人]  
　　一千五百十九號汽車於昨下午五時許駛經浙江路撞倒在路行走之無錫人張秀唐跌傷頭部等處當山老開捕房一千二百六十八號華補幣見前來押令汽車載送受傷人投仁濟醫院醫治一面帶該汽車夫入捕房請究 
[鼎豐押店遭匪刼]  
　　前晚八時許閘北恒豐路鼎豐押店忽來盜匪四人各執手槍一人在外把風三人躍入櫃内刼去大小洋七十元及質下之銀飾五件携贓竄逸事後投報四區二分所倪警佐親往該店勘查一過報告淞滬警廳通令各區署隊一體協緝 
[携帶烟土罰一千元]  
　　陳絡生日前在法租界浦　地方手携衊竹籃一只内藏烟土數十磅正欲雇車時適爲某號越捕查見以陳形甚可疑當即上前抄出烟土帶入捕房昨解法公堂請究先由捕頭上堂稟明前情並將烟土呈鑒詰之陳供民人在江天輪船爲茶房此項烟土實係搭客令我送至某處並非民人之物求察詰其客人現在何處陳語塞中西官判陳罰洋一千元如無力繳洋改押一千天以儆烟土没收 
[西棋盤街之賭案]  
　　近有人在棋盤街四十六號屋内開設賭塲聚賭抽頭前日被總巡捕房捕頭偵悉密飭中西包探協往查獲當將頭家沈金生賭徒高三福高四福徐連生曹文卿赴洪生李慶三楊蘭廷楊金才等四十二人連同賭具一併帶入捕捕解公共公廨即據西探稟稱查楊蘭廷楊金才兩人均係過犯請爲注意訊之楊蘭廷與高三福高四福李慶三等延律師到堂辯護據沈金生供稱因父病乏實延醫邀友賭博抽頭得資爲父治痛乞鑒其餘各人均供認賭博不諱經陸喪隊核供商之護副領事費君以沈金生不應聚賭抽頭判押西牢三月楊蘭廷楊金才亦各押三月閱滿仍逐出租界餘人着各罰洋五元充公賭具銷燬 
[朱德道懷槍不道德]  
　　五區崗警前日在寶山路檢查行人見有朱德道者形色張憭當在其身上搜出盒子槍一支解經杜署長研訊之下供詞支吾轉解司法科昨奉段科員判解警廳核辦 
[租車私售分别押儆]  
　　無賴沈共富張魯金兩人前日間在法租界向胡萬成黄包車公司租拉黄包車兩輛旋將車售出得洋化用　爲原告得悉報告捕房由探周寶生將沈張兩人拘獲帶入捕房昨解法公堂請究先由原告投訴前情詰之沈等供認將車售在蘇州賣得洋三十元分用求宥中西官判沈押西牢兩個月金押一個月期滿後再行賠還車價 
[僞銀票騙布押一月]  
　　周子卿因僞造計銀三十二兩之同泰莊銀票一紙於前日持向河南路朱家濤所設洋貨店内混用驅取條子布七疋被控捕房於昨由探汪竹生將周拘解公共公廨經中西官訊實判周押西牢一月示儆 
[嫖客竊金戒押六禮拜]  
　　天津人楊老四日前至法租界妓女王阿鳳家狎宿詎楊睡至深夜行竊該妓之金戒兩只而逸後爲該妓察悉報告捕房飭探將楊拘獲惟原贓無從吊案帶入捕房昨解法公堂請究先由王阿鳳投訴被竊情形詰之楊老四供民人至原告處狎宿不付狎資有之不敢行竊金戒餘供支吾中西官判押六禮拜以儆 
[公共公廨訊案彚錄]  
　　昨日公共公廨訊理華洋民事訟案併紀如次（一）日商東京電汽株式會社訴虞洽卿戴將才不理擔保包安甫爲買辦時私用賬欵案判决後保人戴將才之鐵廠已經拍賣原告請求給領包亦請求開釋結果拍賣鐵廠之欵交原告領去包安甫准具結出外料理（二）日商松田汽所船會社訴聚源煤礦公司經理鄒薌谿等不理欠欵案結果改期續訊（三）張延鐘訴貝潤生不付造屋工料價銀案結果改期續訊（四）德人牛門訴亞勃拉司欠銀案結果被告願於六月間併還銀一百五十兩以後按月歸還照淮 
[誌謝]  
　　昨承中華書局蕙贈第一五九號「英文週報」一册又小世界贈五月份游劵二十張謝謝 
中華職業教育社通訊 
　　住址上海西門外方斜路三四八號 
[全國職業學校聯合會臨時會開會通告]  
　　敬啓者五月十九日舉行全國職業學校聯合會年會議决乘中華教育改進社七月間在濟南開大會之機會再開臨時會俾得與南北教育家共同研究職業教育方面重要問題兹將本社與該社商得之結果報告如次（一）改惟社會期定於七月三日至八日每日上午開大會下午開籌畫全國教育經費委員會及各分組會議四時起開講演會（二）全國職業學校聯合會臨時會定於七月四日上午九時至十二時俾得將籌定提倡補助全國職業教育專欵及訂定職業學校學程問題提出預備加入改進社籌畫經費委員會及職業教育組會議共同討論（三）所有與濟南交通之火車輪船等本社正在竭力設法商請各該機關於價目上特别優待或可如願但須確悉到會人數及預擬行程開單交與前途方可决定（四）到濟南後膳宿地方由本社設法籌備想其時已經暑假必可在濟南教育機關中商請代辦减省費用此外改進社所辦臨時衛生游鑒名勝等事本社已與切商俾各校代表此時先請各校迅即推定出席代表將姓名及預定行程（說明從某處乘火車或輪船至某處再街某處至某處）分别開明在六月五日以前寄逹本社以便將上列第三第四兩項之籌備事務分别進行不勝企盼之至除專緘布聞外特登報通告惟希公鑒再倘有同社諸君志願加入並極歡迎亦請先行函示行程爲要 
公布欄 
[江蘇高等審判廳]  
　　民庭判决周滿生與李長懷爲嗣續斜葛涉訟控訴一案（判决主文）本案應維持本廳民國十一年三月十八日之通常判决徐兆祥與周兆龍爲贖田糾葛上告一案（判决主文）本案上告駁回本審訟費由上告人負擔潘天慧與陳子樵因債欵涉訟抗告一案（决定主文）原决定撤銷本案應由常熟縣知事另爲適當之裁判王成之與劉洪氏爲債務涉訟再抗告一案（决定主文）本件再抗告駁回訟費發還金關鎔與黄斌閣因賣豆涉訟聲請再審一案（决定主文）本件聲請駁回請費由聲請人負擔 
　　江蘇高等審判檢察廳令第一號兹判定訴訟人候審規則公布此令中華民國十一年四月十八日廳長朱獻文檢察長許受衡訴訟人侯審規則（一）訴訟當事人來廳候審在報到處名簿上簽後應分别民刑原被男女及證人艦定人各在標定之候審室内聽候傳訊不得任意散走互相離坐（二）候審人非俟庭訊完畢或諭知退去不得離應但臨時發生事故不能質訊者應向報到處　刑由警吏報千庭長或主任推事處奪（三）候寗人携營各物外廢自行請料（四）在候審時務宜　詳不得喧嘩（五）候審人應注意清潔不得在淡盂外吐唾及指定厠所外灈使所有窓户及設備器用毋得得污損（六）候審人不得在法庭及候審室外　醫窺聽並不得領取旁廳劵入座旁聽違者吏警及庭丁得隨時禁止（七）民刑報到處備右茶水供候審人飲用（不取分文費用）（八）候審人經諭知退去後應即離則候審室不得逗留（以上五月二十六號） 
　　民庭判决于成美等與劉世麟基地涉訟抗告一案（决定主文）本件抗告駁回抗告費用由抗告人負擔張陳氏等與賀聚興因離婚涉訟控訴一案（判决主文）原判撤銷張鳳香（即賀張氏）與賀聚興之婚姻離異賀聚興家現在張鳳香之妝奩應交由張鳳香領回訟費由賀聚興負擔祝協坤與視大賓爲贖由紏葛涉訟上告一案（判决主文）本案上告駁回上告審訟費歸上告人負擔朱子英爲貨欵涉訟聲請救助一案（决定主文）本件聲請照准 
　　批示高逢辰呈爲經界涉訟請派員覆勘由呈悉查此案前經令據分　查覆履勘情形業於本月十九日批示在案所請應毋庸議此批吳日新呈爲吳縣執行遲延請救濟由呈悉查此案前繼令據吳縣呈覆稱已將主債務人范楚卿所有舊長境西十三都二圖北橋鎭横街房屋一所鑑定减價洋二百七十元出示招賣並飭追餘欠等情業經本廳指令該縣查明范楚卿有無償還餘欠能力即着保證人袁啓昌代償迅予依法辦理在案據稱該縣仍未嚴厲執行等語究竟因何延未進行候再令縣查覆核奪並一面飭遵前令妥速照判執行可也此批諸葛增銘呈爲與諸葛張氏店股涉訟請督促執行由呈悉已令行如臯縣查　原判迅速依法執行仰即知照此批高逢辰呈爲經界涉訟請鈔案内狀供由呈悉已令行高審分應查照辦理仰即知照此批錢敦　呈爲案懸日久請今吳縣迅判由呈悉候令縣查明迅予依法辦結此批律師朱貫正呈請撤銷登錄由呈悉應准轉呈司法部核辦此批（以上五月二十七號） 
[江蘇高等檢察廳]  
　　批示律師姚建呈一件爲繳舊狀請補蓋印記發還使用由據呈及舊狀三十七本均悉查内有和解狀三本每本應補價一角零七釐民上狀四本每本應補價二角五分七釐刑訴一本應補價六分六釐限狀三本每本應補價七釐交狀一本應補價七釐領狀一本應補價一角零七釐保狀一本應補價一角零七釐共計應補價一元八角四分三釐並據續行照繳應准補蓋印記如數發還仰即　應　　可也此批包玉成狀悉候調卷核辦此批許金山狀悉准如所請此批傳李氏狀悉候調卷核辦此批（以上五月二十七號） 
[上海地方審判廳]  
　　公示送逹（全文在本廳揭示塲公布）第六九號（民一庭）一件趙新泉與趙劉氏爲離婚涉訟一案本廳定於六月五日上午十時審理仰被傳人趙劉氏嚴守上開日時投廳集訊特此公示右仰被傳人趙劉氏遵照 
　　判决主文（民一庭）一件判决費桂林與姚文濬等因基地涉訟控訴一案（主文）本案控訴駁回本審訟費歸訴控人負擔一件判决吕葆元與鍾景翰因貨欵涉訟一案（主文）被告人應償還原告人貨欵洋九百四十五元二角一分一釐訴訟費用歸被告人負擔（民二庭）一件决定喬枬聲請更正和解律錄一案（主文）本件聲請駁回聲請費歸聲請人負擔一件判决羅傑訴田松喬等租屋糾葛一案（主文）原告人之請求駁回訟費歸原告人負擔一件判决李升和等訴吳慶緣等因賬欵糾葛一案（主文）吳慶緣應償還李升和王季林李而毅洋三千七百五十五元五角二分李升和王季林李而毅其餘之請求駁回訟費歸吳慶緣負擔一件决定馬春茂與馬春標贖回涉訟控訴一案（主文）本件控訴不合法駁回本審訴訟印紙費發還（簡易庭）一件决定張餘與張生堂債務涉訟聲請註銷訴狀一案（主文）本年訴狀准予註銷訟費歸原告人負擔一件判决陳慶錫訴陳恒茂等租金糾葛一案一案（主文）陳恆茂應償還德生公司租洋四十元五角繳由陳慶錫具領陳慶錫對於龔榮生之訴訟准予註銷訟費陳慶錫負擔七分之三餘七分之四歸陳恒茂負擔一件判决周驥良與姚耕雲房屋涉訟一案（主文）被告人居住原告人所有坐落老西門内莊家路近聖里對弄第三十五號　下廂房一間次間半間應即遷讓原告人其餘之請求駁回訴訟費用歸兩造各半負擔一件判决趙丁氏與張阿元借欵涉訟一案（主文）被告人應償還原告人借欵本洋三百元利洋九十七元二角訴訟費用歸被告人負擔以上五月二十六日 
　　判决主文（簡易庭）一件决定陳福康訴張順利借欵紏葛一案（主文）本件訴狀准予註銷訟費歸原告人負擔一件决定韓海林　韓　農欠欵紏葛一案（主文）本件訴訟駁回一件判决孫夢賢訴李氏等租屋紏葛一案（主文）李氏租賃坐落障川支路巿房幢披屋一間廳即遷讓交還孫夢賢收管並應償還孫夢賢房租洋六十一元自本年舊曆四月十五日起至出屋日止按日房租十三元亦應由李氏照付李氏如無力清償葛通順應負代償之責訟費歸李氏負擔一件判决蒯緊昌與張文軒欠欵涉訟一案（主文）張文軒應償還蒯聚昌借欵洋一百元訟費歸張文軒負擔（民一庭）一件判决唐貫卿與林修良因租屋涉訟一案（主文）被告人應從速向原告人立租房契並給付原告人三個月租銀一百十一兩原告人其餘之請求駁回訴訟費用兩造各半分擔一件判决湯錫康與王鳳祥因債務紏葛控訴一案（主文）原判令控訴人償還被控訴人洋一百元及該部分之利息並令控訴人負擔十分之四印紙費准予撤銷被控訴人對於與　請求償還本息九十元之部分發交崇明知事依法裁判一件决定朱綏和與潘友庵因金欵涉訟控告一案（主文）本件訴狀准予註銷一件判决董仲山與張馥康等因賬欵涉訟一案（主文）張馥康應償還董仲山洋一千八百八十三元七角五分如張馥康無力償還應由熊祥元負責代償張馥康應償還董仲山借欵洋五十元董仲山其餘之請求駁回本案訟費董仲山負擔十分之一張馥康負擔十分之九一件决定張阿祥與周春園贖田纠葛訴一案（主文）本件控訴狀撤銷控訴訟費控訴人負擔一件决定沈月秋與王　爲匿及飾物涉訟一案（主文）本件訴狀准予註銷一件判决李耀庭與沈覲舜租屋涉訟控訴一案（主文）本案控訴駁回本審訟費歸控訴人負擔（民二庭）一件判决池小悌與陳成德因　路糾葛控訴一安（主文）本件控訴駁回本審訟費歸控訴人負擔一件判决潘樹山與潘勝全因田畝再審一案（主文）本件再審之訴駁回再審訟費歸再審原告人負擔以上五月二十七日 
 
 

Page 16

 
 
   
 
 

Page 17

 
 
自由談 
　　家庭週刋第三十九期 
[大小家庭之比較與研究] [  錢樹玉]  
　　國家由社會而成社會集家庭而有故家庭與社會國家前途含有莫大之關係吾人從事研究勢不宜緩兹將大小家庭南問題之比較略論之所謂大家庭者集父母子女兄弟姑嫂多數團聚而成小家庭者僅夫婦子女以少數人集合而成近多主張小家庭者以其少數人心理簡單易得同意凡事便於進行以視大家庭之人各一心凡舉一事議論紛紜莫衷一是甚至互相猜忌隱恨失和者是則較爲便利而自由其說未嘗不然殊不知此種大家庭之弊端實由處理人之失當及人各不能互相諒解小家庭雖易免斯弊然亦有不若大家庭之團聚一堂得多數人之歡欣鼓舞者且父母在堂目睹其骨肉分居中心慘淡是尤爲人予者良心上所不忍且凡人有得意時亦未免有失意時而必須其扶助者甚如禍患疾病之特來意外事端之發生彼時則感小家庭之不便者多矣或謂大家庭之制度於現世潮流有不能相合者是却亦一大障碍但以鄙意思之能以保存其爲大家庭終以大家庭爲妙至如何保存之法務須精心敏求以研究之 
　　大家庭之组織亦與社會國家之組織同主持一家者以年齡居長閱歷較深爲適當父母在則以父母王之（但父母年老力衰精神不及時子女中得推其年長品端者代理或輔助之）爲子女者則與兄弟姑嫂執行家庭一切之雜務但對於不完美處得隨時發表意見互相討論得大多數之同意而薦議於家長之前以期完善最上之策能合全家之人每月會議一次（或别種相當規定時間但特别事故不在此例）以免互相隱恨意見不能統一之弊至家庭内容組織可分經濟財產儲蓄·司賬·佈置·教育·管理·衛生·游戲等各門均由會議時表决支配執行各有專職外此則規定各項應行事務與表册預算以利進行且每人於成年後除求學外必各有相當職業以其所入作全部經濟之支配及儲蓄兹僅舉大槪情形至種種細則不勝枚舉如此則雖屬多數人之大家庭亦要規律井然歡聚一堂矣 
[藥夫記（中）] [  空我]  
　　嗣婉如每出入嘗見沈得間卽讀心甚異之以得母氏愛嬌憨成性故雖漸長而天眞爛漫無異孩提沈間入叩許得與接談婉如亦落落大方無織毫兒女態因詰沈何以嗜讀如此沈乃乘間爲述書義婉如心焉喜之言於許氏欲從而問業焉許笑頷之然亦未嘗實行也而婉如之於沈乃益稔在沈心中雖愛慕有加而環顧境一貧加洗與胡氏相去奚啻霄壤則繫援之心毅然而廢存婉如初則憐才愛慕雖出無心繼則脈脈芳心惺惺相惜已有舍此誰屬之感而當時之許氏於沈之儀表雖心焉羡之然轉念彼家無恒產凍餒堪虞烏可冒昧至貽吾掌珠他日憂者嗟乎許氏之爲女慮誠無微不至矣然財與才之二物者常異途而趨豐於此者嗇於彼理固然也許氏求共全終於顧彼失此而婉如乃墮於深淵歷刼不復矣初·萬生思納小星旣見阻於許氏然歲月不居半百已逾胡可不早爲計則商於許氏擇族中子姪之秀者立以爲嗣許氏允之萬生乃以平日心許之近族慶五充選矣慶五爲人素狡詐瞰萬生無嗣故平日事萬生維謹以故得萬生歡及入門知許氏遇婉如厚且已非其親生將來遣嫁時妝奩所費必定不資因思便彼爲人作續絃者豈非甚善蓋歙欲續絃者例不索妝奩也繼又知婉如與沈某善且許氏又厚沈則大恐念萬一以彼窮措大作東床選者吾其殆矣乃謟事許氏而於萬生前媒孽沈短積久之萬生漸不可耐慶五又使人播流言謂沈與婉如有暗昧漸爲萬生所聞怒甚一日忽藉細故叱沈去許氏惑於慶五則喜慶五而漸疏沈故於沈之去亦不過問矣所難堪者一婉如耳婉如雖恃母愛然求留之意究難啓齒慶五以計已得售乃再進而謀婉如 
[家庭改良食素談] [  雅情]  
　　我中國自入民國以來各種生活程度較之從前則有天壤之别也試觀就日常所食之菜而而當在早三四十年之前如青菜之類每斤不過五六文如葷菜魚肉等類每斤亦不過數十文而已可將現在葷素菜比之從前則近漲十部之際故滬上居家執業者對於菜蔬之貴視爲小事不可不爲節省也而無情駒光迅速倐忽又將交夏令矣炎炎赤日亦當到臨頭之日矣而在夏令之間偶一不愼小則疾病大則死於瘟疫者不可勝數考其來源莫外乎所食各物不潔之故而人人每日所不可少當食者其猪肉之類也而猪肉一項夏日所售者多死瘟猪之肉也且死猪可想而知其必多微生蟲聚集其間故人食之必欲傳染時疫症故夏日勿食肉爲是故我對於夏令一節極勸諸君提創夏日食素會則使大家庭及小家庭之間除食魚肉等類當改良食素菜法因葷菜價大且有礙衛生而素菜價錢便宜而且清潔新鮮豈非一舉兩得之事何樂而不爲哉如皆素菜往往家庭中幼子之輩爭鬧欲食葷則家長者當善爲引導教之有礙衛生及種種要言使幼子輩明其理非佛婆食常素之類可比也此節全恃長者引導之力也倘使每日食素菜久而久之若無新様之茶豈非生厭煩之心則可至書局購兩本半月内後附著有家常食菜表可擇素菜而行之如是者則滬上各家庭皆食素菜則余可决定今夏令死於瘟疫病者較之以前必可少半數犧牲生命有志之同胞快快曷起提創家庭改良食素庶不負同胞一份子之職也 
[新舊家庭之結婚比較觀] [  朱思忠]  
　　新庭之結婚不計妝匳之多寡新人之妍媸務求雙方之性情學問體格家庭相投契舊家庭之結婚必計妝匳之多寡新人之妍媸而於雙方之性情學問體格家庭毫不聞問 
　　新家庭之結婚必俟其子能自立而後可舊家庭則子未成人卽爲之擇婦完姻復希望早日抱孫而於子之體格關係及能否自立毫不顧及 
　　新家庭結婚時一切實是求是不尚虚張塲面舊家庭一届婚期則必大張場面爭奇鬥勝甚或高築債臺而不惜 
　　新家庭結婚時必剷除舊來種種迷信等惡習舊家庭則於結婚前一日必延羽士先爲祝轎以及種種牢不可破諸醜態 
　　新家庭之新人有佐夫治家之能力舊家庭之新人則惟吃著是圖且常存一種「要飯吃嫁夫之心理」 
　　新家庭之新人能善事舅姑順從丈夫和睦妯娌内外均無間言舊家庭之新人則結婚未及匝月往往婆媳齟齬夫婦反目妯娌不和詬誶聲時揚溢於户外 
[革除端節無益之舉動] [  曹文海]  
　　光陰如駒忽忽將届端節我國社會舊習除互餽禮物以外是日無論貧富之家必置酒高會暢賞端陽兹將其耗費金錢及有礙衛生之舉動一一述之以冀社會之革除焉 
　　（一）俗稱五月爲毒月端午節日爲毒月中最毒之日一般迷信之家多佩五毒符以解其毒家家復綴蒜頭蒲艾於門張鍾馗驅鬼之圖於堂謂能辟邪驅鬼此種無聊之舉甚　可笑此應革除者一也 
　　（二）邇日家家多有特别之忙碌以糯米爲角黍我鄉更有（端午不食粽·老來無人送·）之俗　然攷角黍之來歷係投江以弔屈原而誌不忘者若今之所謂米粽製法精明所耗甚臣是移紀念屈原之禮而轉以饜口腹徒耗金錢時且致疾此應革除者二也 
　　（三）端午節日無論男女老幼多飲雄黄酒謂可辟邪解毒於古無徵月令廣義祇方飲硃砂酒以辟邪解毒今世俗之飲雄黄酒者代硃砂之用不知雄黄含毒和酒飲之易於剌激腸胃有　衛生此應革除者三也 
　　（四）端午節日人必緊閉屋内窗户以銅鑪置蒼术白芷蟹壳等物煨燃房中云亦解毒之意然烟霧彌滿目不能開有傷目睛而初無實益此應革除者四也 
　　余上述之四端所以當在革除之列者意在維持家庭經濟蓋有見於今人踵事增華糜費日盛近數年來晨物昻貴家庭擔負因之增加數倍若更糜費無度是豈家庭持久之道哉 
[乳媪選擇法] [  農士]  
　　嬰孩出世未久其母適抱病或死亡或其母乳汁分泌過少而不足供其哺啜或以他故而不能親爲撫育者爲嬰孩計勢不能不爲之僱乳媪以養育之顧嬰孩之體格大抵薄弱對於各種之傳染病最易感受設或不愼往往有誤其一生者爰將選擇乳媪之簡便方法列述於左是亦家庭中不可不知之一種常識也（一）年齡須在二十歲乃至三十歲之間者 
　　（二）胸圍闊大乳頭高突面色及指甲下俱現紅潤者 
　　（三）壓乳房使噴乳汁時須有六個乃至八個乳管者　　（四）翻轉兩眼之上下眼皮不現充血及顋粒狀物者　　（五）於兩肘關節内上方之溝内觸之無硬結者 
　　（六）素無咳嗽腿腫及慢性皮膚病者（附近有西醫乞其代爲檢查最爲完善） 
　　（七）無淋病及其他嗜好者 
[家庭革命之一幕（下）] [  鮑盼]  
　　却說覺人在校中對着這次脫離家庭爲自由而獨立的宣言其實在事先原没有什麽實際計畫做他的後盾祇是理論上的說法罷了事後三四個月光陰一貶眼已經過去了看看暑假快要到來不覺感到無家可歸的苦處錢是一古腦兒都用完了只光着一個身子幾套臨身衣服和那死板板的一滿筐書籍此外眞可謂别無長物下學期那裏容得你舒舒齊齊讀書食宿呢看來這個「往那裏去」的切膚問題實在是目前再也緊急不過的事實但是他不知絞盡多少腦汁也没有結論出來眞個可以「向光明地方去」麽（此一班號稱新文化運動者之口頭語請與我書中人設身處地思之）光明究竟在甚麽地方怎生去得這才漸漸自已覺得那句話的空空洞洞理論却不能解决自前的事件可憐一個思想變遷頭腦簇新的胡覺人爲因吃他苦苦相逼竟不能小變節了 
　　後來覺人果眞和那個夢裏了不曾想見的女子結子婚並且常聽他對人說一從前我只知道一個不曾讀過書的女子難與有智識學問的男子結合到如今却有點不能深信了覺得這種女子的温藹柔美和打從心坎中體貼慰問你時便是心裏有萬種牢騷也得盡情消失男子但在粗枝大葉處着眼有些事也不知如何種種忽略了去女子却細心慧眼冷不旁把你這些去處的疏忽指點出來這時你眞個是感激至於不可言說這才是水孔交融相得益彰哩所謂人生愉快家庭幸福不過這様罷有婦如此我却又不希罕那些眼高於頂咄咄逼人的新派女子了」 
[武人之兒女婚事] [  姚鞏甌]  
　　武人軍閥平時聯歡結好恒藉兒女子事交相附爲婚姻以敦睦誼一旦朱顏愠變向之親家頓作仇視兒女子終身大事勢必因此耽奉直親家也者番决裂兩家兒女子事雖不知其如何處置要亦變佳耦爲怨耦無疑 
　　古今指腹爲婚等種種罪惡不惜犧牲兒女子幸福致使成爲怨耦者多矣故提倡婚姻自主實所以尊重人權保障幸福也 
 
 

Page 18

 
 
   
 
 

Page 19

 
 
申報星期增刊 
[國内一週大事紀略] [  旡用]  
　　本星期中國内情形就表面觀之似有由亂而治由動而靜由危而安之象究竟如何則今之時局變紀如風雲不可逆憶兹姑就表面之可見者述之 
　　㈠奉軍倒退奉軍大敗之後退守灤州欲收合餘燼背城一戰此種理想能否實驗不可知但天不如人願直軍爲有計畫有秩序之進逼重以外國實業關係稱雄一世之奉軍至是則有張脈僨興外强中乾進退不可周旋不能之槪始而退昌黎繼而出關退錦州其不直捷了當還彼遼瀋者桓盤希冀誠不知其用意所在吳俊陞孫烈臣電云奉軍之敗非戰之罪嗚呼誠哉其非戰之罪而所以主戰者之罪也 
　　㈡内閣半成立憲國之内閣原應一致政策紛歧不可爲閣况零星拾凑乎然我國今日之内閣談不到此王士珍组閣十定八九雖有王果堅辭靳起代替之說吾知靳本人亦不好意思也至董康長財高恩洪長交業經分别就職董更爲種種宣言曰責成各省區解欵中央吳爲之助鄂爲之倡果爾則平旦之氣清明時董財可現一種好現象蓋解欵多則借債免未始非計也曰先按鍾世銘計畫發定期兌換劵如此說辭在他人或出於滑頭之一法董而出此要爲想不出别種方法而爲此稍發兌劵以救急事實上亦不可免記者對此寗緩下斷語曰就財長祇管賬不管籌欵爲此說或有爲而言不然財長之職一爲管賬一爲籌欵管賬而不籌欵是做「半個總長」矣且上述二端即爲籌欵之證據吾亦知董非籌欵才所望兩次長之爲助耳交長任命高恩洪他未有所發見而舊交之椅固已易位至外交顏惠慶農商周自齊教育梁啓超或張一麐范源濓海軍薩鎭冰陸軍鮑貴卿或王自兼司法王寵惠内務仍高凌霨等等大致不外是矣 
　　㈢直系妍媸吳佩孚原有獨立一系之資格而仍隷於直者吳之爲人終不肯忘舊雖庸懦無能偏用曹鍈誤事之曹錕始終尊之曰大帥故本其初衷不應遽爲獨標一幟焉曹之部下紛紛要求地盤幸吳兀然炯視於上不致如羣丐爭食破碎碎碗耳然曹氏不振乾綱難保不使吳獨賈怨此亦不可不慮者 
　　㈣舊會復活舊國會恢復吳與張紹曾固絶對主張而王家襄吳景濓亦起而運動矣雖有新新國會議員之反對然選舉未完國會之資格未成例以胎兒僅屬腹中之塊肉新新國會發議之不生效力無竣贅言東海雖慮國會復活之日即總统就刑之日然徐之手段現幾爲人窺破十之十苟與南方接洽妥當舊國會之恢復實無甚問題矣 
　　㈤廣東内幕中山奔走北伐未易猝見成功去陳炯明實爲一大原因今各方已歡迎陳炯明復職或可成爲事實其攻贛之報無論成否總屬枝節蓋今之南北雙方利在和解不利在訴之兵力民心趨嚮所在不可不顧逆其流而行未有能濟雙方當局其念之哉 
　　㈥西南變化西南變化益難根據川之劉湘與各界感情不惡目下雖劉仍堅辭致川局混沌然瓜熟自可蒂落或者中原大定之後川邊猶易解决談時局者姑注目心腹可也 
　　他若外人之對華各省疆吏之態度自治之運動等本星期中無何大重要事發現姑從略不贅 
[世界一週大事紀略] [  旡用]  
　　本星期中世界情形有足一述者㈠日諾瓦會議宣告閉會矣十九日開末次會議各國代表紛紛返國其閉幕日之代表演說最要爲喬治云大會爲歷史上最卓越之舉且將永爲世界和平道路中引人注意之標識惟其進步尚未必如賢逹之預料耳並警告勞農政府他日至海牙時勿越其正路蹂躪吾人生活所賴之原則即完全承認義務是也其演說之一大部分乃總述大會之成績及以明白之詞正告俄人在美國當軸對於歐洲經濟會議參與與否但須歐洲各國政府準備不將政治問題列入討論之内則美國可予以視前更爲明白之接受此不干政治問題爲美今日所持之堅决主張其實政治問題苟能不干與則以不干與爲是觀於休士在美商會演說云各國於地方事務當就其所喜採納何種政策惟欲求國際之交好則必蒙國際之義務一如採行没收財產之政策則實自居國際交好之途徑外云云其於勞農主義絶對不相容可以槪見蓋美之爲美固和平樂利自山之邦也㈡菲律濱選舉演進而爲獨立運動美人商會通過一議案要求議員三人參與關於編定菲島永遠地位制度或更改其現有地位之討論事宜國上教會董事部報告華會所締結之四國條約可解决菲律濱問題中之一大困難並聲明菲人主張與政府積極合作也㈢愛爾蘭爭端紛議已久二十日北愛即有暴動非尋常所見者可比星期杪暗殺案竟有土四起之多南愛亦宣布獨立兩方奮鬭非常劇刻北愛當道大捕黨人二百餘凡新芬黨均被逮捕夫黨爭而至於逮捕暗殺設有權力者不加戢止範圍愈擴愈大初不第野火燒不盡春風吹又生而已也㈣裁種瞿粟國際行政會議有所表示我國代表朱兆莘固已聲明本國嚴禁辦法英政府之態度謂仁政先自國内起始祗求國民多少得有保護而該問題之世界觀似不恤勞其經心云餘如勞工爭端尚無大事發生而天然界之馬尼剌颶風致電車停駛電報遲滯伍德將軍及其游船失蹤可謂大矣而巴黎熱度直逹九十四度又十分之一爲一百十六年來所未有啤酒暢銷行人銳減天時變異亦聊誌以覘人事云爾 
[闊别三年後之巴黎] [  通一譯美國FrankH·Sinrands著]  
　　歐洲政潮之内幕 
　　回顧 
　　一月前余自倫敦作書述英國可驚之政治内幕今作客於法默察政潮中重要份子仍爲行將開幕之日諾瓦會議此文刋布之前其初數次會議諒已爲歷史上之陳跡故余對該會不再費辭妄作推測兹以所得歐洲大局印象略爲紀述以示讀者 
　　余别法國倐已三載舊地重游時最足動心者爲除數被兵區域外戰爭遺跡已消滅盡凈因戰事而發生之問題則尚無報界及國會討論集中之點 
　　三年前巴黎世界之中心協約國之軍官及政治家僕僕於其街衢者隨在可遇今則卽法軍官之制服亦不易多見矣余游昔日會議舉行之區大有風流雲散寂寞凄凉之感克利龍旅館當時時俊薈集之所也今在我視之不啻爲歷史上孤立之紀塔矣 
　　然我與法國男女接談我卽知戰事善後成就尚鮮和會告終美國軍隊及其代表去歐後數年來各問題更見綜錯難解法國地位益形飄摇不安矣以我隨處觀察所得余敢謂坦白短小之法民對於收拾戰後殘局　實已遏其力之所能及不辭勞瘁以爲之矣然以其所成就與其尚有待於成者較相去猶不可以道里計歐洲各國對於政治上經濟上之意見仍日見差池歐洲各國不能互相諒解和衷共濟卽法國之大患今其首揆及其國會咸以維護其國家之權利爲急務對於他國不肯稍示讓步各趨極端險象以成恐非政治家所能解决者矣 
　　自倫敦或巴黎察歐洲大局未嘗絶對無樂觀然在政治方面實無一足令吾有欣慰者對德之協約國自大戰中暫相結合後貌合形離之狀日見顯著英法之相水火於今爲甚法意之世仇變本加厲引領望東歐亦大有俶唐不自安之象自捷克司拉韋基亞巨哥斯拉維亞羅馬尼亞與波蘭締結小同盟後巴爾幹化歐洲亂離之狀已稍見鎭定然英法之不能携手大足爲其結合前途之梗形勢仍復岌岌可危也 
　　余草此文時新有一國際會議訂定歐洲土耳其之疆界並議决撤回小亞細亞之希臘軍隊究其内幕可以一言以說明之曰法與英在亞洲用土希之兵已作一度之戰爭今各得一種諒解暫行休戰耳英法人士咸以爲此項疆界協定之壽命恐不能長於巴黎和會所定者有此協定各可暫享平和耳 
　　日諾瓦會期轉瞬將届巴黎輿論翕然曰該會議萬不能有所建杏意大利對日諾瓦會議露半推半就之狀其少數政治家謂使我國重入歐政治漩渦爲極重要之事端同時在常以忍耐功夫對待政治危機之大不烈援助喬治者謂一九二二年之日諾瓦將較一九一九年之巴黎猶爲重要反對此首揆者　謂彼日暮途　藉此以作最後無聊之奮爭耳 
　　今吾人所可斷言者日諾瓦會議自任何方面觀察不爲一有秩序有條理之歐强會集欲與會各國和衷共濟有所協定幾若登天視之爲會集母寗目之爲戰場蓋凡利益不相容之政策與國家皆將與日諾瓦整隊以相見也德國赴會將再受列强同等之待遇惟其日夜所期望者則爲因戰勝國蛤蚌之爭而可坐享漁人之利留守巴黎之法總理普恩賚將施其全力以遥制喬治計劃之進行以余日歐洲政治現象臺推測所得美之不加入日諾瓦會議毫無悔憾可言苟歐洲各國有相見以誠對於各重大難點處理之方有共同了解之時美國出而相與之周旋未爲晚也今以各國召集日諾瓦會議之心理而論都無虚懷相商之誠意而徒抱乘勢相襲之野心尤有進者其爲折衝之戰也非以國家爲單位而各以各强之首揆爲主力彼等咸在國内先集有厚大之後援力以圖消極的或積極的制勝於議席之上吾人若作最後嚴密之分析則可知日諾瓦議席上英法對壘相鬥之形勢將較見諸華盛頓會議中者更爲顯著英國復將設計使法國處於孤立無援之地再聯合德俄各國以勒迫之 
　　今日之法國 
　　今日法國之情影果何如乎余自多方面觀察其爲愁苦怨恨誠有不可言語形容者余新歷華盛頓會議而至歐洲旣抵法國開急急考察法國爲何而在華盛頓會議中處處以破壞爲務今白里安已去職新政府已褺權法之對美政策果何如乎 
　　法之隱衷頗不易掬以示人然其所抱觀念對其自身而言不得謂有錯誤法國所派華會代表皆爲搗亂派彼等不悉大局底蘊對於美國之意志亦毫不加以重視法國覺在華會中對當年同行攻德之各協約所犧牲之政治及商業權利較在巴黎和會爲尤大 
　　法人見美人抨擊其軍備政策極爲憤激按諸事實余信在法之美國人士不能舉確切之憑證以證實法國有黷武之野心也法之軍人與政客並不談及併吞土地開拓疆宇之偉圖其所引爲深憂者卽德國已在備戰圖施報復將來德國攻法時美國非但不再願予以絲毫之助蓋今且要求法或裁减軍備以利德人之侵掠焉 
　　余離法日久與法人之思潮殊見隔膜遠處美洲以推度法國之地位自以其所慮將被德人報復未免杞憂過甚然至巴黎歷游戰區覩被毁於德國兵砲之遺跡及與法之男女接談見其鄭重逆料德人定將再施攻擊余心不覺怦然有動而以其所慮者非無故焉 
　　余不將在此文中辨别法人所慮之爲是爲非余祗試述寫其心懷耳法國人民覺未來之德患爲意料中難免之事若法國被其協約國所迫而武力見削或德之原氣回復而仍能稱强德國將感謝法之協約國從中干預而當復向法稱兵矣法人嘗衆口一辭問余曰美國人民知德國若何秘密武裝乎彼等果嘗讀其統計與公報乎 
　　德國積極對法預備戰爭法國在此情勢之下須受他國指揮裁減軍備若不遵命而行即以抱黷武政策誣之此種見解實爲法國人民所萬惑不解者按諸事實法國現在之陸軍與一九一四年者較其事役期限已縮短一半今最足動其怨憤者實爲德國秘密籌備以圖報復而無有責難之者法國深知復將被攻於德公然謀自衛之計而人反以黷武忤之彼謂天下不平之事更有甚於此者乎 
　　其次法人所不慊於心者爲國債之處理美國向德國索戰其中所借之欵然法若無德人賠一部份之貼補大有立見破產之虞法國費於整理被兵區域者已逹億萬今摇動其財政根本者非其陸海軍費此種費用比較的尚微小其東部北部爲德兵毁殘之區苟圖恢復原狀所需當不資也 
　　今法人並不謂余不願付彼祗謂若德不付我亦不能付然美人之意似爲法國一方面當大減德人之賠償而同時須如數清還其債欵美人爲何而要求法人示德人以特惠而自則不肯對德人稍加體息 
　　自休戰以至今日法人在被兵區域中所費於重建工廠道路鐵路之欵已可以億萬計然至今日彼固未得分文自德國也今法人咸信若不施武力德人將永不付此欵然美國之意以爲法之軍隊須減少同時並要求其清還對美債欵法之財源已行告竭其所冀者祇德之賠欵耳今美欲其裁兵還債同時並舉法國自將怨形於色矣綜觀上述法美人民間實有極深之誤解絶對相反之意見存焉自巴黎和會英美共同爲法擔保防禦德國侵掠使其犧牲若干戰勝應得合法之權利後意使法處於孤立無援之地後歷經國際會議法國屢被要求讓棄權利或賠償大不烈顚戰勝而後德國之海軍已見掃蕩殆盡所掠得德國之殖民地不一而足德國海上商權亦剷除無餘所獲利權極爲優厚法則未嘗得有相當之酬報也今因法國對德要求賠償將不利於英美之貿易計劃故法須再作無報酬之犧牲法人其顧乎 
　　華盛敦會議 
　　關於華盛敦會議法人常發同曰美國何爲而欲使法國永遠降爲三等海軍國令歐洲永在大不烈顚海權保護之下乎大戰之前法之海軍實强於日本迨至近今而方爲美國所臨駕大戰期中法國竭其原料以製造槍砲與子彈猶見不敷則毁艦隊房屋以爲之彼之建築至今尚未着手整理擴張也 
　　法國在大戰中因作此犧牲而在大戰後須降其海軍上之地位實爲法人所大惑不解者也余亦嘗屢聞法人問曰美國爲何而願使法人在歐洲完受制於英人 
　　尤有進海軍於法非無用之物也法國以軍隊仰給於其非洲屬地之趨勢日見增大此届大戰法國所用非洲軍士以萬千計此後苟有戰事非兵之數更當加多然若無艦隊安能安然運軍隊於大海之中法國地中海艦隊之須强偉於此可見矣 
　　今法人以爲若德國再來攻法美將不爲之助其對英國亦已絶望對英美之助雖絶望然德國之將施報復則爲意料中定有之事欲防禦此報復必以其屬地之兵隊爲後盾然華會照休士議案所定之艦隊限額實不敷法國運送之用故今日巴黎輿論公然謂華會海軍協約當加以保留條俾法國於近時期内可增加其艦隊 
　　美國參院對於四國協定附有保留條件法國自可援爲先例亦附以保留條件於五國協約此文未布之前法上院之保留件已見通過亦未可知該保留案當能使法國有權擴大其海軍之效力 
　　法人對於華盛敦會議所有之遺憾一若美人對於人在華盛敦會議所施之政策余今次來法所與接談之政客已不知若干人矣覺其對於政治雖時或意見有異然於大體則所懷一致相同也 
　　今法國人民以爲法之軍隊爲防衛法人被德内侵之惟一利器若迫其裁减軍備不啻貶損其自衛力而干預其立國之自由故在昔主張減兵之政客今亦期期以爲不可矣 
　　美國人民常以爲法之黷武政策負其責者祇爲少數政治領袖其農民則全體則反對之此實水稽之談實則除其社會黨共產黨外皆以盛設軍備以防德侵爲主張者也 
　　普恩賚繼白里安爲總理後余華盛頓政界中各美友咸曰法之政局其可改良矣普爲黷武派之最激烈者彼若試其政策而見失敗則法之黷武政策永將見棄矣吾美友之推測殊不現實普恩賚在野時所持之主張登台後未嘗貫澈躬行故普若倒繼其位者必爲較其更强項之人也 
　　以我觀察所得現時法國上下持有一種極堅决之態度此種態度余未鑡之於英而定亦爲意國所無者德國若何則余不能測法國人民决定置充份之軍備以禦德人之攻擊同時擬藉此武力於必要時强迫德人付其賠欵 
　　無德人之賠償法將自兹一蹶不能復振法人不自甘暴棄故對於戰事善後謀之不遺餘力余游其被兵各地見其男女工作於砲火餘燼間精神勃勃幾忘勞頓爲何物今時聞美人謂法國現袖手安坐以待他國助其恢復戰區原狀德人至謂法或故意保存戰爭遺跡以留攻忤德國之證據此實爲誣衊之談巡游其兵災區域二小時後卽可知其說之妄法人改造事業固尚未完工數城之原狀以經濟有限固尚未恢復然其農民已廓清其田畝照常工作三年前余游興登堡陣線極目四望但見鐵綱阻道壕壘縱横槍砲之洞觸目皆是今則此等驚心動魄之象已歸消滅一若該地未嘗經戰事而輟耕耘者法人至今日所得之改造成績實未嘗假德人分文之助也故謂坐待人助實爲厚誣今則已財窮力盡是後若欲圖爲大規模之整理則恐將全以德人之賠償爲資焉 
　　美與法 
　　美國人民以爲法人今雖態度堅强若經其勸說或緩和壓迫之後對於軍備及賠償問題終必漸見就其範圍以我觀察所得我敢斷言此種揣度毫不凖確法之軍力當以德國危害之程度爲限度而以有强迫德人應付賠償之能力爲衡斷欲使法國减輕德之賠償未嘗無道苟英與美能以法對彼等之債務减輕則法自可從而低减德之賠償然英與美不肯稍示讓步德之賠償雖浩大法安願貿然减之英人對於債務事件識見較美人爲遠銷毁法債已有允意不久且將見諸實行英人以爲恢復對德貿易與其國計民生大有裨益法債不消德困不能蘇德困不蘇英德貿易無恢復之望故英人以爲消法債一方面可巿惠於法人而同時可重與德國通商也 
　　美人之意見則異於英人者彼以爲協約對美之債務苟不能盡清亦當立即付其一部然當其對法正式提出此項要求時法人自將謂吾無餘資所有尚在德人手中吾正竭吾力向彼索取未得德人賠償之前萬不能應付美債然德人頗强項故同時吾須有充分之武力於必要時用之以索此賠償 
　　現法人對美有兩種顯著之感想一爲怨憤的以爲美國對法無良美之諒解對於共在華盛頓會議中所持態度亦殊多誤會法國於會議中持堅强能態度乃不得已而爲之者然美人竟誹議於其後誠非友誼之道 
　　其他一感想以爲美與法爲世代老友美今常以債權人嚴酷之手段對待之在歷届國際會議中法國屢被抑迫爲他國作犧牲美國心猶未快再誣其有黷武之奢慾故法人認美人要索協約償欵實爲限制歐國軍費之陰謀由是觀之法人對美之怨憤可爲深矣 
 
[甫經大戰後之法國Tergnie城荒蕪滿目已經整理後之Tergnier氣象一新]  
 
 

Page 20

 
 
　　　一宴會在座者大半爲法國上下兩院之議員席間談及法國陸軍問題法國軍役戰前以三年爲期今擬改爲一年逐年招換二十二萬五千後備兵經此改革後法國軍隊當减少三分之二法人常謂余曰法國設立軍隊乃不得已而爲之者法人豈願妄耗金錢使青年銷磨其光陰於行伍之間哉苟可省莫不力事節省之法人全非堅執不化者也此等語調余熟聞之矣余亦常聞法人申辯曰若英與美堅守巴黎和約中之擔保條件非但法國可减少其軍備好德國亦斷不敢萌報復之念矣 
　　今美國似已决定不與聞歐洲事件觀其參院對於四國協定之辯論尤足見其决持此態度然旣不再與聞歐洲事件對於法國之自衛政策何獨干預之一度爲内閣閣員法國國國之某著名議員嘗對余曰美國不再參與歐洲事件吾固熱聞而知之矣然當吾信美國將行顧其言而吾將取相當步驟時美忽對吾有不愜吾意之評論美旣不問歐事然仍對歐洲宣告法國應爲之事項此誠吾所大惑不解者也 
　　余在法國關於美國態度隨處受人詰難華盛頓會議未開之前爲一不可思議之物今旣已爲歷史上陳跡法國國會中之討論其焦點乃集於其所成之結果其報告中現仍陳述法國將被迫而爲歐强中之弱小分子孤處一隅坐觀各大海軍國互爲之支配耳法人怨憤之餘自將對於四國協約加以嚴厲之保留條件也 
　　結論 
　　法國之赴日諾瓦也祗有恐怖而無援助英美人士謂法之無援或將使委曲求全而勉從他國之命然余信法國斷不至此法國孤立無援時將鋌而走險更持强項不拔之態度英國現在所持之政策法固蔑視之然未嘗深惡之也蓋英人祇亦忠於其已耳法人雖不滿意於英之舉措然並不爲之驚駭蓋英人篤行此策已數世紀矣法人對於意大利亦無所抱怨蓋意本爲德之聯盟國今特繼續擴張其戰前政策耳 
　　美國今日所持之態度實出法人意料之外而激起其無限憤懣法國人民爲自行其素之民族不慣揣摩他國人民之心理及政治然他民族對彼苟無良好之諒解彼將引爲大恨法人以爲美國人民素知法國者今美有如此態茺憤懣之情不覺油然而生且亦以爲美嘗參與大戰美人士之目覩法國游歷其被兵區域與見德人戰後之行爲者當以萬千計德國籌備報復諒亦在美人洞悉之中法無兵備不足以防衛美人當亦見及然對法國仍有如此諒解不勝懷疑之至德國經此大創之後元氣見喪已非昔比然法人認德國言論界之豪語非信口而發者彼並以爲法與德相鄰而處者已數世紀知德莫若法法爲其鄰所蒙之損失亦已不貲此後仍當有極嚴密之戒備以防其來侵法自休戰後卽抱此種觀念今歷三年而尚不稍變初衷法人歷來所期望者非勝利而祇爲平安申言之彼之平安即勝利今經大戰獲勝利而反危及其平安英美藉戰勝可擴張其商業而法雖負戰勝之名而受物質上莫大之損失且有單獨彼攻之禍患此法人所以如坐芒剌反側不寗决圖奮鬭以爭生存也 
　　英與法政策之不相容同來已久今英又襲其故智謀聯絡歐陸小邦以制法國現除德國以外在歐洲任何區域之内英法之利權隨在見有衝突近東及俄爲其接陣之地今有日諾瓦會議英與法在彼復將有一塲劇戰矣 
　　英法舊仇經大戰而有新隙矣英國恢復世界巿塲實爲其目前急務恢復世界巿塲以重啓對德貿易爲要圖巿塲於法非急需之物法之意以爲德若不付賠償不當使之有恢復之機會德國以爲彼堅持不付英法之爭將有大造於彼若英能制服法國則德國不難恢復其恢復之第一步自爲减少賠償賠償减少法自不能以武力强迫其交付矣故究英法之爭點之所在德國爲樞機德之能否藉英國之助以復蘇與法有生死之關自英國方面觀察英運之否泰亦繫於德故不惜以恢復對德貿易力爭於歷届國際會議也 
　　綜觀上述可知歐洲大局經大戰而益見紛擾或謂是後各强將各依其現持政策而前進第二大戰恐難幸免余對此論雖不敢妄加附和然余固熟聞而默誌之矣 
[中國之製鹽業（再續）] [  尾崎金右衛門原著无用譯] 　 
　　第十一湖南省之製鹽業 
　　上述各省均瀕海而以海水製鹽者次之所述稱之爲山鹽土鹽并鹽等從鹽湖及鹽井所產出者占大部分湖南省内并鹽之產地有二所一爲常德府武陵縣文殊山一爲永順府保靖縣前者於民國三年九月得製鹽之許可後者某書載稱鹽質佳良擬仿四川掘井採取卽仿後章所述四川省之鹽井而採取者其詳不可得聞 
　　第十二湖北省之製鹽業 
　　本省之主要產鹽地在德安府内大洪山山脈之山勢漸漸南下將盡而入於湖沿地帶卽應城縣内從應城北迤西一帶之地爲主村名如下盛家灘肅家墳王家廟窩湖崗潘家集張家廟趙家販龍王集廟崗就該地之含鹽層觀之黄層形於其表面下部有赭色砂岩層（稱爲紅石）之厚層食鹽層介在此赭色砂岩層中之綠泥岩（稱爲藍盤）厚十尺至二十尺普通食鹽層深六百尺從地下計有若干之差異 
　　又與此種食鹽共產之石膏爲石膏層厚三寸至八寸介在綠泥岩中可數層 
　　製鹽事業爲中國政府直轄其下設立鹽膏公司專賣全部 
　　鑿井用土法酌鹽水用蒸汽喞筒年產約值金額七十萬至八十萬元石膏當六十萬元 
　　本省西南端近四川省聞咸豐縣下有鹽井未詳 
本月初紐約大學與潑林司登大學作球戰結果爲五與零之比潑林司登勝紐約大學之守球門者爲中國學生ＪinTypond君彼校雖敗而君之名則噪一時蓋是日所賽乃舊時美國土人之球戲紐約大學不習之者已三十年今春始再練之微Ｔypond君之防禦有方所敗之數恐當以打計云 
　　第十三山西省之製鹽業 
　　凡山西省一帶之地多含鹽分在北方稱之爲土鹽從土中採取食鹽其南方供飲料之清水中亦含有幾分鹽分地下水溶解此鹽分而保有湧出者即彼有名之鹽池距運城約三華里在此地所產之鹽爲河東鹽此鹽池屬安邑縣下東西十五英里南北二英里周三十餘英里云 
　　此地自南徂東係繞山脈北則稍高而爲平原其閣形成一盆地鹽池實在此處 
　　鹽池附近爲粘土質並混以省量之砂適於天日製鹽夏秋之候製鹽最盛 
　　鹽田之大小形狀不一鹽質在夏季有最良好之味春秋兩季亞之夏雨少則顆粒細色純白若降雨多則帶青色此爲普通之情狀其年額爲四萬五千擔 
　　其打包及運搬方法則用長四尺寛二尺之麻袋裝入之驅馬而駄其背以運之小巿場如次 
　　地名距城華里每斤平價 
　　觀音堂一九五九○文 
　　磁石鎭一七○八八 
　　磁鐘二二五八○ 
　　會興鎭一○五六○ 
　　茅津渡一○○六○ 
　　運城六○ 
　　夏縣五五六○ 
　　聞喜縣一二○六一 
　　絳州一九○七○ 
　　如上所述則太谷縣平遥縣徐溝代州忻州定襄大同山陰應州朔州地方產土鹽此種土鹽不足以充其地方之需要故更運入河東蒙古鹽而補充之 
　　據文水縣人所語則該縣東南社村爲距次榆縣一百十華里西南所存之一小村穿窩子於土中依雨時而流入水所生之鹹水用以製鹽云文水縣之鹽價下籌鹽一斤四十文上等鹽一斤六十文 
　　第十四陜甘之製鹽業 
　　陜西延安府定邊縣之鹽池稱之爲花馬大池在甘肅靈州者名曰花馬小池又陜西省之榆林縣有產鹽池 
　　此種產鹽於陜甘之間自由販買不徵鹽課課則如之於兩省之地丁銀然因設有釐卡販運之途中則徵收釐金稅花馬大池之鹽不許販運於山西山西北中兩區因鹽之供給少致見年年輸入 
　　第十五雲南省之製鹽業 
　　四川省之岩鹽層產於來基兹克夾炭層上部之赭色砂岩中本省之岩鹽層位於來基兹克夾岩層之下部二疊三疊系存在從由水湧出之鹹水中採取 
　　其發見者爲見野獸等食其土地故始掘取而得之傳說如斯確否不可考 
　　井數凡二十四一井在一地方或有合數十井者一井之鹽稅年額約五萬至十萬 
　　石膏井磨墨井水城井安樂井普洱府内普洱縣抱母井香鹽井普洱府内成遠廳墨鹽井沙南井楚雄府内廣通縣 
　　新沙井浪鹽井阿陋井溪瑗井楚雄府由廣通縣白鹽井安豐井楚雄府内姚州麗江井老姆井麗江府内麗江縣 
　　彌沙井麗江府内劍川縣恩耕井鎭沅廳 
　　按板井鎭沅廳景東井景東廳 
　　雲龍井大理府雲龍縣只奮井武定州内元謀縣 
　　安寗井雲南府交寗縣新洪井雲南府内交寗州 
　　就中以石膏白鹽黑鹽之三井爲其產額第一亞於此者爲浪鹽安豐安寗雲龍景東抱母香鹽之七井 
　　鹽井從山間自然湧出之鹽泉雖穿井而不須如四川之勞其汲水法簡單即以革袋或竹籠爲釣瓶而汲之或直接用桶汲之此鹽水投入小釜（容二三桶）置灶煑沸使濃縮漸次移於他釜終放於大釜使水分蒸發取出以乾燥之 
　　然該地方無瓦斯之發生且石炭之供給不便故煎鹽以木柴爲主又運搬不便利產鹽之價亦不廉有爲外省來鹽壓倒之傾向 
　　第十六四川省之製鹽業 
　　本省之製鹽已如所述與他異類鑿井以酌鹽水而爲煑鹽 
 
 

Page 21

 
 
本省鹽井之起源秦孝公時李冰爲蜀守來川卜居於城都之南穿井得鹽水即從此始人奉爲神而祭之至極崇拜云 
　　就該地方鹽水之先因觀之該地本爲一大湖漸次侵蝕遂成三峽之水路湖中之泥水含有鹽分而此岩鹽層位於來基兹克夾炭層上之螫色砂岩中其情已如前述矣 
　　其鹽井眼數雖云有八千八百三十或八千八百八十餘而富順縣自流井已五千六百餘蓬溪縣洪縣共稱爲各三千眼是比上述之數更多 
　　其產出額據前清政府之調查則如四億六千九百五十萬斤又據鹽法道之報告則稱爲五億一千二百三十六萬斤之產鹽地其範圍極廣涉四十有餘强就中主要者如次之二十餘 
　　產鹽地名一年之產鹽額產鹽地名一年之產鹽額 
　　千斤千斤 
　　绵州九九九○嘉定府犍爲縣八三·○○○ 
　　叙州府富順縣二七四·○○○雅州府蘆山縣五一·○○○ 
　　夔州府雲陽縣二五·○○○夔州府大寗縣九·○○○ 
　　萬縣一○○資州資州三·○○○ 
　　資州仁壽縣三○○井硜州六·○○○ 
　　内江縣一四○雲陽州彭水縣二·○○○ 
　　寗遠縣鹽源縣一·三○○保寗府劍州二·三○○ 
　　保寗州南部縣九○○潼川府三台縣二四○ 
　　潼川府射洪縣七二○鹽亭縣三二○ 
　　中江縣六七○蓬溪縣三七○ 
　　樂至縣九○○安岳縣七五○ 
 
[電影名優卓别麟最近攝影] 法人ＬouisＤelluc近著一書名卓别麟不久將譯成英文刋布於美該書於卓氏之品格性情化裝術演劇法及其所演各種影片詳述無遺中有卓氏自述一章尤饒興味彼於常人心研究極深故其一舉一動皆能令人絶倒·在舊片中彼常作奇裝怪態以引人笑今恐觀者習覩生厭故其近作中之服裝姿態已漸歸平淡專以意勝滑稽興味較前更厚矣 
　　由此等產鹽地產出之鹽比各地方及鹽之種類異今舉二三例如次 
　　夔州府寶陽縣地方一斤約三○文 
　　三台縣射洪縣蓬溪縣地方 
　　小賣花鹽一斤六○丨六三文 
　　小賣巴鹽一斤七○丨七三文 
　　卸賣花鹽一斤五五丨五八文 
　　卸賣巴鹽一斤六三丨六六文 
　　此種井共有三種卽鹽爲鹽井而湧出鹽水二爲油井湧出石油他爲火井主要者噴出瓦斯雖然第三者不但噴出瓦斯鹽水與瓦斯共同湧出所謂自流井之井卽鹽水共瓦斯噴出用以煎鹽之貢井不噴出瓦斯煎鹽之材料則用石炭 
　　此等產鹽不但應廣漠之四川全省需要雲南之東川昭通曲靖三府（曲靖府除其南部）貴州之貴陽安順興義都匀思南大定遵義石阡八府平越縣湖北之宜昌施　南襄陽鄙陽安陸五府荆門州鶴峯廳卽貴州之全部殆爲其行銷地湖南亦見若干之輸入 
　　四川省之鹽井已如所述雖多數存在最有名者爲自流井貢井犍爲縣亞之自流井貢井之產鹽額實逹二億萬斤次略記此等主要之鹽井 
　　嘉定府犍爲縣在嘉定下流三四十里之間有牛華溪五桶橋竹報灘等製鹽地約有一千之鹽井其產鹽額雖不及自流井而產鹽地以稍有名者充以下數行該地方之鹽井以無瓦斯之噴出故用石炭供燃料每鹽一斤需石炭一斤之鹽無硫黄之臭味比自流井爲勝鹽價在產鹽地每斤三十四五文革命前鹽都販賣於上流方面革命後販賣區域撤廢成都附近無論已遠如雲南貴州更徑萬縣而赴湖北地方 
　　成都府石橋井位於珉江之沿岸涉該江兩岸十數里間有鹽井五百三十餘年產鹽額約三百萬斤以九橋舖爲最多當地之鹽井深可百數十丈汲出方法與自流井略似然無天然瓦斯產出從貴州附近輸入石炭以供燃料炭價每斤九文 
　　叙州府之自流井從重慶出嘉定有通路不過富順縣管下之驛鹽之產出偶來今日之隆盛構成縣城以上之巿街雖然產鹽以外别無一般之商務交易惟該地方消費之貨從重慶地方輸入而零賣於巿中 
　　當地之製鹽業據製鹽家所說則往古有玉梅者爲之立廟而祀之 
　　自流井有鹽井·火井兩種已如所述開鑿甚難先託之山匠之開鑿業者以鑑别地質之適否然彼等僅憑經驗故不能無誤焉 
　　開鑿方法適如掘掘拔井井口稍廣以下狹小漸次增井之深而有良井百丈以内得鹽水深約三百數十丈漸逹目的其直徑普通五六寸開鑿終稱之爲櫝子汲入方形木桶以防雜水之濯入酌出井底鹽水較易然着手開鑿以前呈報管轄官廳完成後必須月纳七兩之課 
　　從鹽井汲鹽水而上之器曰竹筒（徑三四寸）用牛力引出竹筒之長約二丈至數丈不等引上時用水牛三五頭不等一晝夜酌出量約百數十担（一担三百六十斤）淺井則用短筒每次酌出一担餘超過三百丈每次酌出二担以上 
　　從鹽井酌出鹽水建十一二丈之櫓竹筒之上部以竹繩通櫓上之滑車井口之近處别設動力室中直徑約有二十尺之模車台彼捲竹繩之具則以水牛於模平台之周圍疾行捲上更將竹竹筒落於井中依其重力之作用無需何種手續所得鹽水送之煑鹽塲以製鹽鹽鍋之製出頭約二百二十斤需一日瓦斯從火井引來以供燃料從火井所得之鹽水不能製鹽從他井所得之鹽水可以製鹽或將鹽水買入並有火井借貸者斯時瓦斯一鍋一年产十兩然近時漸見瓦斯减少 
　　定鹽水之標凖約容一合五勺之竹筒謂之碗水一碗水之重量濃厚者十三四兩稀薄者八九兩最上等者一碗水得鹽三兩五錢 
　　鹽水一碗所得之量區别如次 
　　名稱每碗水之鹽量名稱每碗水之重量 
　　草白水三兩四錢至三兩五錢黑水二兩七錢至二兩八錢 
　　白水二兩二錢至二兩三錢綠水二兩一錢至二兩二錢 
　　黄水一兩六錢至一兩二錢 
　　產鹽之種類其燃料之種類及原料之調合得分之如次 
　　燃料之種類火鹽（以瓦斯爲燃料）炭鹽（以石炭爲燃料） 
　　色與形花鹽（是爲期形狀）碎鹽塊鹽 
　　鍋巴鹽（是爲其色澤）羅漢鹽（黑白色混合）白鹽（白色者）黑鹽（黑色者） 
　　兹就花鹽鍋巴鹽略述之花鹽爲黄水十分之六與黑水十分之四配全先烘乾其鍋後注入鹽水至可認爲結晶鹽止徐加鹽水煑沸至適當後加以豆漿蓋鍋蓋復加適宜之火力如斯成爲結晶之鹽而入之鹽簍更屢注豆漿即花水洗滌漂白之火力强時一晝夜得兩次之製鹽每次製百餘斤一鍋製鹽一包 
　　鍋巴鹽之製法由黑水十分之三黄水十分之七配合鍋施特别裝製因火力之大小而煑熱至三四晝夜時時加以鹽水注以豆漿與花鹽同不成爲結晶體使凝結爲全體一塊而適宜破碎之以他運鍋巴鹽成灰色鍋底爲灰黑色店舖販賣者驟見之幾不識爲鹽故生如前所記之羅漢鹽白鹽黑鹽之區别 
　　第十七蒙古之製鹽業 
　　蒙古外人往來極少調查不充分以致不能知其詳然東自蒙古之烏珠穆沁鎭尼特西至阿拉善天山北路之間鹽地不少今舉其二三如次 
　　阿拉泰之吉蘭泰鹽池是爲蒙古之南部近甘肅省東爲山脈而西爲砂漠地也蒙鹽中最有名者輸入於甘肅省又乘黄沙之水運而輸送於山西省之北部 
　　呼倫貝爾鹽池該鹽池在東部内蒙古之東北部周圍有三百華里之鹽池其品質凈白味最純良蒙古人從遠路而來採取魯人夙注目之往年蒙古獨立之時密圖此經營近頃中國人中有採取提倡之者其生產額半年中製出十萬石以充黑龍江省蒙古及附近各旗之所用而猶有餘焉 
　烏珠穆沁鹽池是位於西烏珠穆沁與東浩齊特旗之交界俗名逹蒲斯湖全面積周圍約二十華里内外西方有山岳東部爲平野二河注之然該鹽池數年前遭蒙匪掠奪一任該匪等之採取云 
　　採取方法先將牛車牽入湖水中普通水深二尺五六寸即從湖畔約一町爲外之地點而牛車爲容器表面塗牛糞以柳條所編長方形之籠採取者先於湖底集結晶存在之鹽以淺笟汲取暫除其水移於該籠如斯而滿了之時引牛車而上於湖畔其採取法殊簡單焉 
　　採取之期節非四季可行而舊曆五月開始至九月止從十月至翌年四月爲結冰期不能採取又五月兩期水量增加亦不能採取販路則從蒙古之東部外蒙古一部而北入於黑龍江省南以多倫諾爾獨石口張家口一帶及山西省之北部爲主直隷山西於要路課稅而許其販賣焉 
　　此鹽之販賣者有旗人與喇嘛兩種旗人之組織不及喇嘛恒用五輛以外之牛車引來由夫婦或父子爲販賣無論何處與中國人爲物之交換反之喇嘛則一隊約十人左右連百輛以上之牛車有首領與通譯各一人與漢人行交易且時越興安嶺而南下向開魯方面以至洮南方面遠陷之地故有喇嘛販賣之觀鹽價爲主者在物物交換其格不一定鹽一斗炒米五六斤乃至五斗華人之交易價格大約如次 
　　林西縣城内一斤六分林西縣蓋家店一斤四分 
　　烏丹城一斤八分赤峰巿街一斤八分 
　　奈曼窪下内一斤五分開魯縣一斤一分 
　　通遼鎭一斤八分强鄭家屯一斤五分 
　　如上所述其採取方法貯藏運搬極粗笨附著杪土亦多旦色澤外觀均甚惡劣色呈灰黑其結晶體大含苦汁頗小者溶解性少生產額正確雖不可知大約不過一二萬石云 
　　鄂亦多斯鹽池鄂亦多斯附近雖亦有鹽池充其地方需用外僅轉入於山西省陜西省其他雖稱之爲東素海臺場亦僅供其地之需要耳（完） 
　　譯者按原著地名均從舊稱怱遽迻譯未及檢政悉從原文閱者鑒之 
 
 

Page 22

 
 
   
 
