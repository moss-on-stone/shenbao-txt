# 1911 - 37 - 4913652

 

Page 1

 
 
   
 
 

Page 2

 
 
上諭 
[監國攝政王鈐章正月十三日内閣奉]  
　　旨廂黃旗護軍統領印鑰著英信暫行佩帶正白旗護軍統領印鑰著都凌阿暫行佩帶欽此軍機大臣署名奕劻毓朗那桐徐世昌 
宫門抄正月十三日召見軍機增祺 
來稿 
[吉林地方團體聯合會宣言書]  
　　中國今日現象之危迫。吁已逹於極端矣。漢唐宋明晚季之病徵具備。埃印波韓亡國之悲兆皆呈。眞燎堂不足喻其危。漏舟不足譬其險。莽莽中。原。幾無淨土。赫赫神州。靡有寗時。國家幾有破産之虞。人民已無生活之據。可懼者時剌腦筋。可悲者時觸眼簾。將來禍機一動。厄運遂至。則男爲人臣。女爲人妾牛馬奴隸。任人鞭笞。人生到此。天道寗論。豈不可以痛哭流涕者耶。此爲全國統觀之現象。旣已若是其危險。再以我國一般之心理觀察之。尤不可恃。更足促國運之無常。黠而上者不曰厭世則即曰悲觀。黠而下者則爭逐酒色。務自怡樂。幾似待决之囚。愚而上者徒具熱腸。吁嗟自傷。愚而下者則僵蟲待盡。生氣毫無。廻如木雕之偶。人人皆此觀念。皆此思想。欲不滅也。豈可得乎。此非敢將天下志士仁人一筆抹煞。不過指多數不負責任者言之耳。 
 
 
 

Page 3

 
 
天下存亡。匹夫有責。國家興替。個人攸關。今旣暴棄責任者如是其多國家現象如是其險。是以終不免覆滅之慘。僇亡之禍者也。此統全國觀察而言。若一反窺我。吉林之危險。較於全國更不止倍蓰焉。 
　　景風不殊。舉目山河大異。我吉林庚子之前十年與邇來十年相較。其優樂極悲。固亦不啻霄壤矣。近來現象。尤不堪思。全體恐慌。生計窘困。災殃臻至。盜賊恣行。且人互相忌。衆志參差。各自爲謀。情意渙散。此内部之概象也。如一觀察外界之狀况。則更不知稅駕於何所。虎狼交逐。遍邇堂室。鈎心枯血。爭欲染指。宰割之慘。愈處愈迫。錦繡河山。歸人附屬。若此内外之現象。眞遍數全國。無有如此危迫者也。 
　　内部之現象如彼。外界之危迫若此。春冰虎尾。時當惕懼。而猶瞢瞢弗覺。酣歌於漏舟之中。安息於巖墻之下。生死任天。因循放棄。芒然不知所以拯救之計。是猶病入膏盲。屏却醫藥。延頸待斃。愚孰甚焉。行看白山黑水。長揖别我。神明華胄。永墜沉淪。則巖巖巫閭。膴膴豐沛。永無睹光明之日矣。可不深思猛省者哉。 
　　今我吉林既現至危之象可亡之機。若此之甚。遂不免意喪心灰。頽然廢止。然旣已生爲此土之人。處此境地。安可任其自相消滅。作游覽者憑弔之資。懷古者歌詠之料。吾知稍具智識稍秉血氣者。其必不忍袖手坐視。必有振袂奮起以謀拯救之方者也明矣。然謀此拯死救亡之方。若不爲根本之計畫。莫爲力焉。其計畫之手續。一爲聯人民共同之心力。以結合一大團體也。一爲求人民共同之責任。以陸續進行也。捐棄瞑恚。脫離故常。捨已爲羣。急公。如私齊心一致。同力共進。孰謂投鞭不可斷流。銜石不可塡海也耶。 
　　我鄕人父老伯叔兄弟。倘放棄責任。甘受僇亡之禍則已耳。苟心未死。血尚温。氣猶存。必皆互相謀論。各盡天職。以保持公共之安寗。消弭將來之慘禍。此無他策。即前云兩大計畫。亦即爲吾等拯亡救死之靈劑也。第救大厦之頽。非一木之所支。止車薪之火。非杯水之能熄。况關係全省。如此綦重之事。豈一人手足之烈所克奏膚功。是非結合羣團體公共負責任不可。某等痛慨及此弗揣才智。所以有各團體聯合會之組織也。（未完） 
專電 
[電一北京]  
　　駐京日本公使照會外務部謂滿洲馬賊充斥請速電東督嚴行勦辦否則即照伊集院之議辦理 
[電二北京]  
　　某樞臣以各國政黨種種阻礙政治擬援引奏陳請旨嚴禁政界母許入黨 
[電三北京]  
　　東督錫良電奏奉天鼠疫勢已稍减奉旨著仍督飭嚴防毋稍鬆懈 
[電四北京]  
　　陸軍部奏派兵隊馳往奉天防範疫患 
[電五（北京）]  
　　增祺前奏接待德儲用欵事現經度支部議准於事竣後核實報銷 
[電六（北京）]  
　　郵傳部派查川路被倒股欵之周炳蔚現已回京將次覆命擬請將施典章查抄備抵 
[電七（北京）]  
　　江督張人駿奏行政會議廳章程遵章另編 
[電八（北京）]  
　　皇上今日（十三）親詣後門外萬壽宫拈香 
緊要新聞一 
[盧參領治淮政見北京]  
　　去年十二月杪陸軍部參領盧靜遠呈遞封奏一件聞係奏陳治淮以工代賑大致謂江皖豫水災甚鉅請以工代賑之法大舉治淮一勞永逸請飭下賑務大臣體察情形統籌全局會同江皖豫三省督撫妥派公正員紳詳細履勘區别其經緯相其高下淺深分途挑濬除老弱殘疾仍計口散賑外其餘壯丁應領賑者均發歸畚鍤之役仍導出淮河安東縣靈梯關故道使大溜趨入海洪澤湖亦須挖深令其容量加多無或外溢入淮諸水亦宜分途挑治令各處軌道不致散漫無稽借吸溜就下之力順萬壑朝宗之勢該摺洋洋千餘言於江皖豫三省水利形勢瞭如指掌監國覽奏深韙其言聞已廷寄三省督撫及賑務大臣妥議具奏矣 
[温侍御封奏之内容北京]  
　　去年十二月中旬温侍御上書奏一件聞正摺係奏叅署桂撫魏景桐已旨交鄂督查辦其附片即請中學以上學堂兵式體操仿照陸軍敎練已經明諭學部知道今探錄原稿如下本月初四日東三省總督錫良奏奉省中學以上學堂兵式體操仿照陸軍敎練摺據稱中學以上各校體操一門雖習兵式而比之陸軍操練相去懸殊擬變定實行打靶并將舊時隨意科目酌議增减改爲兵學戰術及槍劍等語用意極爲深遠吾國積弱實緣文武分途此議若遍行各省三年之内可得十萬 
 
 

Page 4

 
 
將官弁目之材自强要圖莫切於此其必斷自中學以上者一則膂力至此强固二則智識已備且奬勵在即羣相趨重不至學成廢棄非實行斟酌妥善不可惟此事關係改變敎育宗旨眀科目逐級銜接應如何酌改修訂之處請飭學部將中學以上隨意科目刪去而增多兵學鐘數妥訂章程尅期施行各省庶文武合一規模目寖成舉國皆兵之效大局幸甚 
[會議新内閣權限紀事北京]  
　　日前議政王大臣會議新内閣制度僉謂外交事宜雖非法令所能預定京須由内閣隨時愼審核議嗣後凡有外交事件擬先由内閣議决再交外部大臣實行又聞各樞臣對於内閣官制已於越昨在軍機休憩所議定俟舉行釋服禮後奏請召集御前會議以便頒布 
[恭邸被剌事紀聞北京]  
　　禁烟大臣恭邸於元旦日在府開宴忽被某内監用刀向恭邸突然猛戳一下至受重傷幸不致命當時卽由府内護衛將内監綑縳訊問口供據云因平日素有烟癖屢奉王諭從速戒凈無如勉强禁吸身子異常不快而王命嚴厲又難强違本日因癮大發心中實在萬分難過一時忿火中燒遂有此舉等語旋經交由愼刑司按律嚴辦聞恭邸不欲重辦云 
　　字林報載初六日北京日報紀恭親王被剌事云數日之前恭親王曾遇重險胸受刀傷傷口廣而且深微礙肺部初一日晚間曾延美國丹佛大學畢業生謝醫士入邸診傷既復延英使館醫生葛雷君診治兩君卽將傷口之血設法止住現已日就痊愈 
[擬查叅貽誤大典者北京]  
　　德宗景皇帝暫安行宫歲暮應行告祭禮例有祭文禮部已將撰擬祭文奏呈御覽二十五日送郵傳部郵遞梁格莊交王大臣行禮讀祝二十九日駐陵王大臣敬謹候此祭文至晚竟未遞到恐悮大典不得已將去歲祭文宣讀遲至夜郵寄始到已悮期矣聞駐陵大臣擬據實奏參 
[外部又爲表面上之整頓北京]  
　　外務部鄒紫東尚書以部務較前尤繁擬在本部添設總務處一所分爲六科並將原有電報處領事班收掌班全行併入該處分歸各科辦理其所設科長科員供事及一切詳細章程俟探明再錄 
[一般鴉片鬼歡迎之議論北京]  
　　上年陽歷十二月念二號天津益聞西報載律師布瑞團之說曰吸鴉片有益無損其意乃爲鼓惑世人聽聞破壞禁烟而發者按布氏曾充香港鴉牌專賣公司律師十餘年與荼毒生靈之鴉片感情頗厚故甘冒不韙爲虎作倀犧牲一已之人格而代鴉片作辯護士焉丁君義華取而譯之以供識者一笑嗟乎今之號稱禁烟志士者莫不盲盲然曰鴉片流毒鴉片流毒而一般聞之者亦隨風而喋喋曰鴉片流毒鴉片流毒其實凡倡言鴉片流毒者無非借事沽名故爲讆言以悚人耳夫鴉片亦何毒之有哉蓋鴉片爲物與咖啡茶葉同用之過度則有損用之適當則有益設人人吸烟不失其宜吾知其能增精神健體魄未見其害腦傷身如禁烟會之所云也且食物之過其量雖榖米菽麥亦難免受其殃又何必齗齗然以重誣鴉片爲有毒哉今之禁烟會又復囂囂然曰鴉片流毒蕩析華人之家産竭蹶華人之財力從此不禁終須貧極而亡國嘻何其言之荒且謬也吾常思鴉片之於人乃奢華品耳非如布帛米粟之所必需家有盈餘則可量力而吸之經濟困難則可割嗜而棄之亦何至於蕩産而亡國吾英之嗜茶嗜烟者多矣絶未聞有以烟茶蕩其産者卽我英吉利國亦未嘗因國人嗜烟嗜茶而罹於危亡禁烟會何得的晝說夢耶余爲此言非某一偏之見凡我英人除傳道士而外當無不與我表同情者故吾敢斷言曰禁烟會之信口喋喋純屬囈語也夫天之生民使先知覺後知使先覺覺後覺爲先知先覺者皆有應盡之天職今吾之天職卽當頭椿喝以震醒禁烟會之昏夢也夫禁烟會之昏夢不破使中國上下人等之心理入於迷途此不獨與中國進行之秩序有礙抑與世界國際交涉之治安亦大有妨害邇來禁烟會之勢燄日漸轟騰鄙人爲世界前途計不得不爲此逆耳之忠言以儆其愚盲也嗚呼此種議論荒謬極矣吾又奚暇與之辯哉 
[北方防疫彚紀]  
　　關於防疫之要電初六日駐美張大臣來電云二十九日電切實轉逹美外部稱接嘉使電已函知各埠選派醫生得復再逹云棠江同日東督來電云外務部鈞鑒接樞垣冬電奉旨留滯關外工作人等在奉天境内者着錫良飭屬一律妥籌辦理等因欽此當即欽遵飭各地方官查明妥爲安頓留養惟查過往交通如人身之血脉一或壅滯百病叢生故有電擬請建築留驗所爲早日開車計畫嗣奉鈞處沁電囑與郵部商酌辦理郵部電告謂已飭京奉局會商北洋衛生局屈道妥議現在辦理已否議定尚不得知關外留滯小工已有數千北路雖嚴飭地方官設卡截留安頓無如東省路途四通八逹又值地凍氷堅隨處可以繞越旣無一定扼要之地勢實難處處設防深恐來者愈聚愈多即令一律給資留養而此輩歸心日切釋放無期勢不免焦慮危疑集聚多人置之一處與禁繫無異即足以釀成疾癘管理稍一失宜亦恐别滋事端况道路不通巿面訛傳謡言四起各處伏莾甚多設有不逞之徒乘機煽惑爲患 
 
 

Page 5

 
 
何可勝言且東清南滿頭等仍未停駛並聞三等亦將開車果爾則是南北皆可通行惟奉省至山海關中間數百里隔絶南滿之來源不竭到奉而後獨無去路誠恐奉省不能容納如許多人現哈爾濱附近疫盛各處已飭郭兼道嚴行斷絶交通奉省仍應預備留驗所建築不及暫時租賃凡乘客須先在所留騐五日或七日無病者由醫員出具診斷證據防疫總局發給執照卽准乘車山海關或騐照放行或再留驗數日當與北洋轉商郵部早日開車以安人心而維大局愚慮所及是否有當尚祈示覆良支同日直督來電云外務部鑒洪支電祇悉京保一帶染疫情形飭據查明天津奥界死九人西醫報稱是疫城廂内外死六人衛生局報稱在疑似之間保定無疫滿城縣之湯村自哈染傳回里傳染死三十人當經派醫携藥前往嚴密辦理立派兵警禁絶交通此外均甚安善榆關已八日無病永平府電稱疫氣已平除仍飭隨時防範外先此奉復龍歌又京奉車務總管福來電云奉天疫情無甚差異昨日新民府死五人綏中縣死一人本路各他處均無疫病本路外班人員中一向無染疫者榆關仍無疫病四日以來本路奉站境内並無死人又收山東巡撫來電云軍機處外務部民政部奉感電諭旨無任感佩東省疫事烟台最重内地則德州淄川膠州卽墨各處均傳染亡二二十人不等省城幸未蔓延津浦鐵路停車稍杜北來之路黃河北岸齊河鵲山兩處派醫撥兵設卡查騐渡客河干預備留驗養病各房省城東西車站均派醫查騐搭客濰縣黃縣龍口亦均派員前往分投妥辦烟埠責成東海關道稅務司認眞經理頃已商第五鎭派撥兩隊赴烟彈壓濰縣黃縣龍口各撥小排扼紥查防疫首重醫生借撥五鎭軍醫並訪聘各敎會醫士旬日來電牘紛馳稍已就緒仰蒙天恩先後俯准撥欵得以布置周妥省垣於廿六廿九元日得雪一尺近年所未有疫氣當可漸减農田霑渥人心大定堪以仰慰宸厪除仍督飭妥防外請代奏孫寶琦歌又接哈爾濱來電云該埠患疫猖獗已甚諸般防疫方法施行殆盡現俄人又將凡係染疫死者在曠地掘坑每百屍置一坑内注煤油而燒之現已燒去二千四百餘目矣 
　　初五日外部致東督電云洪支電悉尊處旣與北洋轉商郵部即希酌量情形妥籌辦法期於交通防疫兩無窒礙外歌同日又致東督電云奉旨錫良電奏准日本南滿鐵道會社總裁中村是公函陳東三省疫癘流行特呈日金十五萬元爲補助防疫藥餌之費等語此次南滿會社於始疫以來沿鐵道各處廣設病院療治中日商民兹復投贈巨資殊堪嘉尚著准予收受並著錫良傳旨致謝欽此樞歌同日又發山東巡撫東督吉撫黑撫電云准俄使照稱本國伯里總督現防瘟疫傳入俄境一禁止華工人入阿穆爾省二除頭等搭客外不准華人由瘟疫流行各處經海路前赴俄境三在坡洛逹窪喀波格拉押泥赤那春春柴新巴夫羅非多羅夫斯喀押奢勤滅卽耶窪（譯音）六處設立驗所所有經過之華商住留該所五日檢騐後始可放行等語希飭轉通諭商民知悉外 
　　日使請派專車不允　前者日本公使忽照會外務部請飭京奉鐵路總辦速派專車至哈爾濱迎接由歐洲來之旅客外務部一面照會郵傳部一面札飭京奉鐵路總局經郵傳部堂官會商不允即覆外務部云此事關繫防疫必須查得疫氣消散各處因防疫而停止之車均開該車始克開行現在萬不能忽開一處之車外部已照覆日使矣 
　　鼠疫竟耗國帑千萬矣自鼠疫發見後我國失耗已及千餘萬計東三省報告防疫經費共用去四百餘萬京津兩處已用去五六十萬京奉路失耗約在五六百萬當此公私交困之際更遭此厄何以堪此 
[西報譯要]  
　　北方疫患近報又載十二日北京電云滿洲疫患幾至蔓延全部惟北清傳染之地範圍尚小而長春現在情形則較哈爾濱更爲可怖聞哈埠黴菌漸少疫氣亦漸收歛天津烟台兩處疫氣漸見增盛惟其他各要地均尚巡靜現在政府已將豫備歡迎德儲未用之欵分給諸省以充除疫經費其數約在七十五萬兩左右云 
　　哈爾濱疫患實情又載某君以哈爾濱友人來書節錄寄示其友人今在哈埠占重要之位置其文如下頃接足下西正月十九號來書此書以五日抵此今特急行作覆俾足下於本月三十一號起程赴哈之前得以備悉哈地情形焉第一爲疫患問題余意此間受禍並不甚烈染疫而死者均屬華人今哈埠每日死數約在二三十人之譜其中多係華人之由傅家甸受病而來者自疫患發生以來歡人死者共十三人亦殊不足爲異蓋死者均常與華人接觸者也其中有醫院帮手三人衛生檢查員兩人俄國莠民三人此三人匿迹中國酒館日夜以賭博爲事又個中某人之妻因夫死而染疫又有本埠鐵路中國四等車之管車員一人且累及妻子二人此外則爲天津之梅醫生外間對於此事想必張大其詞以聳人聽但余身臨此地且曾經理疫氣鴟張之區毫末無傷 
 
 

Page 6

 
 
總之哈爾濱疫患固未嘗至於劇烈也至傳家甸則確已危殆英國醫生已於數日前將該地與哈爾濱隔斷故哈地疫氣自可漸减不久且可盡絶余意交春之前必可收拾一清設足下全爲疫患之恐慌不敢前來則余敢保足下决無纎毫之危險也 
[議設萬國防疫大會]  
　　又載據初七日日本某報載稱昨日某醫學博士及議員兩人上書國會請開萬國防疫大會蓋因目下僅由一國研究防疫方法殊屬難事故日政府須在上海或東京召集萬國防疫大會以此意見照會中俄英德法諸國請各派員入會研究除疫方法並謂爲保護中日貿易及博愛主義起見此會實不可不行云文匯報載十二日柏林電云德國衛生部現已開會討論派員參列除疫大會事宜此會係由中政府倡議舉行 
[中俄交涉中止消息]  
　　文匯報載十二日柏林電云據聖彼德堡電稱中俄交涉業已中止其所爭之主要問題爲在沙拉塞姆（譯音）設立俄國領事署及長城之北中國境内之俄國貿易事宜 
　　按此電可與京師近事第一條參觀 
[京師近事]  
　　俄人以間島旣開爲商埠允許外人設立領事俄國事同一律擬於局子街設立副領事以保俄商業已照會政府矣 
　　去臘關外某處貢品若干入關經山海關防疫局勸止勿入蓋恐其藏有鼠毒也押解官以爲上用貢品不敢延誤互相爭論遂由防疫局電知天津衛生局總辦屈永秋觀察常卽上院請示辦法陳督以事關貢品未敢擅專電請軍機處遂奉回電云勿庸貢京就近交山海關副都統收存德國駐京未來公使哥爾治男爵從前曾任北京使館參贊又曾任代理公使數年北京外交團無不知之故頗爲外交團中人所歡迎 
　　聞外省官制經憲政編查館王大臣與各總督電商擬將各省應設之各司使分别各省情形酌量設立類如交涉使等不必概設惟度支民政提法提學使則須各省一律設置云 
　　日前雲貴總督李仲帥致軍機處專電略云資政院議决裁撤巡防隊十分之四實於邊省貽害最大請將雲南貴州兩省巡防各隊暫行緩裁俟陸軍編練一律成軍再行奏裁云云聞徐中堂因此事關係重要擬定本月二十二日在政務處會議再行咨覆該督蓋朗那兩大軍機均頗贊成原電已令方略館抄錄移送政務處矣 
　　鹿京堂潯理前被御史參刻已交直督查辦刻聞去臘藩臬兩司業經查辦復又調取案卷以資查核不日即行上詳聞凌齊兩司對於斯事極爲認眞以期水落石出刻下正在愁心查考中 
時評 
[編訂法制誠困難矣]  
　　歐西各國之頒一新制。行一新法。其初必多簡陋率略而不甚完備。經議會再三討論。再三修正。而遂漸成一種完美之法制。我中國則適與之反比例。其初起草案時。未嘗不欲襲用各國完美之法制。迨愈討論。而愈多反對。愈修改而愈多阻礙。於是穿鑿附會。再四徇情。其結果乃成一非驢非馬不中不西之法制。 
　　如新官制之因層層障碍而難核准也。新内閣制之因某某反對而再修訂也。新刑律案之因嘵嘵爭論而卒無效果也。新預算案之因事事困難而卒不成立也。愈討論。愈修改。而去立憲國完美之法制愈遠。嗚呼。是謂新中國之新法制。 
[果有中日同盟之說乎]  
　　自曩昔中日同盟之說發起後。各國有笑之者。有譏之者。謂其必不成立也迨事果不成。而又起中美聯盟之議。各國報紙。復譏之笑之。日本則出其敏妙之手叚。以與美國聯盟。而中美聯盟之局又破。自中美聯盟之局破。而中日之感情。其底裡日益冷淡。日本之對清政策。益以其侵略主義。經營東三省。觀目前滿洲情勢。而日人所抱之宗旨。益形顯露矣。乃近日科爾遜氏忽又有中日同盟之說。自記者觀之。微特日本目今之舉動。並不似有搆成此事之意。卽中國政界對外之方針。亦無有傾向此舉之端倪。流露於外。意者其殆喜事者流。揑撰此語。以聳各國之聽聞耶。抑竟有不明時勢者。作此或然之妄想。以當畫餅之充飢也。 
[今日尚有如是縣令乎]  
　　文明國憲政。消極方面。莫重於裁判官執法。而密雲縣有謀殺不究之事。積極方面。莫重於行政官興學。而葉縣有毆辱學生之舉。專制政體之所不容者。乃見諸立憲預備之日。吾爲中國前途哭。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[學部奏改勸學所章程之命意北京]  
　　學部上臘奏稱臣部於本年十一月二十五日覆陳普及敎育最要次要辦法將改訂勸學所章程列入最要項内奉旨俞允欽遵在案自應妥速擬訂以便施行查臣部於光緒三十二年奏定勸學所章程行之數年頗著成效惟其時地方自治章程及地方學務章程尚未頒行所有地方敎育事宜均歸辦理在當日固可收統籌兼顧之功在今日轉致有權限不清之慮臣等通盤籌畫擬確定勸學所爲府廳州縣官敎育行政輔助機關除佐理官辦學務之外在自治職未成立地方對於自治學務有代其執行之責其在自治職已成立地方對於自治學務有贊助監督之權謹擬改訂勸學所章程四章凡二十二條繕具清單恭呈御覽如蒙俞允即由臣部通行遵照辦理再查城鎭鄕城方自治章程第三節第五條將勸學所列入自治範圍之内與地方學務章程第一條所定府廳州縣勸學所名目性質旣不相合目勸學所爲一種機關而列爲學務事宜之一尤覺未當查憲政編查館核覆府廳州縣地方自治章程摺内有城鎭鄕地方自治章程頒布在前其條文有涉及府廳州縣地方自治章程歧異之處請飭下民政部另案更正等語現在勸學所旣定爲府廳州縣輔助機關應俟奉旨允准後由臣部咨行民政部另案奏明更正以免歧異二十六日奉旨依議（章程見第二張專件欄） 
[漢鎭預防鼠疫紀詳漢口]  
　　漢口劉家廟設立驗疫公所專司查騐乘京漢火車由北而來之旅客及貨物詳情迭誌本報現查騐疫公所係就劉家廟鐵路旁已停辦之兩宜紙烟廠開辦規模頗大刻下雇匠就其地改造房屋六百間以二百間備住染疫之外國人四百間備住有疫之本國人除由江漢關道在洋稅項下撥銀二萬兩外並由度支公所撥銀萬兩湊成三萬以充經費各國租界工部局亦示諭界内居民捕鼠送入捕房以除疫毒並設特别養病院調騐有無疫病所有捕鼠方法及此疫之禍害言之綦詳故華人深信不疑並無反對之意而巡警總局總務長嚴令師愈並因華界街道污穢不堪於衛生一道素不講求誠恐外人藉爲口實亟應官商通力合作以絶黴菌之源特與張紳國溶籌商擬集合團體清潔街道爲機要之謀爰敦請各商團保安會會長代表於初八日在沈家廟會商防疫方法官商奔走從事極爲熱忱日前巡警道黃觀察並頒發手諭分發武漢三鎭限三日内一律掃除清潔一面另派妥員嚴密稽查偷有違延即行記過以示儆戒 
[川鄂邊界匪亂之餘波湖北]  
　　川省黔江匪亂擾及鄂邊咸豐縣劉令電禀瑞督情形已詳前報兹悉該匪起事後初七日約千餘人初八日集有三千餘人專以搶刼爲事該匪黨本擬竄擾宜昌因川鄂兩省派兵夾攻又擬繞道過鶴峯出湖南聲言爲獨眼大王報仇（係十月内鶴峯匪首深先庚綽號）迭經施鶴道錢紹禎飭將施屬防兵分赴各緊要關口嚴密防守後日前駐宜防軍三十二標一營炳管帶昌復致該標統帶孫國安電云川屬黔江縣革黨起事始甚猖獗經川督趙次帥派兵躡擊各匪卽行瓦解奔竄恩施咸豐等處復經崇歡統領所率宜防營及施南巡防營堵截遂向桑植縣一帶沿途飽掠而去黔邑居民現已安堵如常矣 
[川督尚有未宣之政見四川]  
　　川督趙次帥已　元旦交卸篆務卽行啓程赴京惟趙督之意以籌備憲政至爲緊要前各督撫雖屢次聯銜入告而意見終有難於一致之處擬於此次陛見來京順道與各督撫協商一切以便入京之後有所把握業已有電請樞垣代奏 
[綏遠協領貪黷之眞相山西]  
　　綏遠協領文瑞盜賣公産事被某報揭出去臘瑞留守札委佐領額九餘切實查辦在案當由該佐領查明文某私代活樹六十四株與報紙所載相符又查出監工委員佐領依興阿三城修理石橋實用白灰灌漿共四千四百一十斤該員報帳乃言用白灰九千三百餘斤竟敢侵蝕五千餘斤之多（合足錢三十餘吊）又查明協領文瑞接辦普協領煤局事務後均將虧欵禀知信留守惟存欵抽收小底兌錢一千八百八十九吊八百六十八文並未禀明現在商號大豐潤存收顯係有吞蝕之意亦與報紙所載相符又查出該協領文瑞與監工委員防禦依興阿將二百餘株之樹根賣給廂黃頭甲馬甲凌秀令凌秀挖栽小樹坑五百個灌溉水五百担又令凌秀出足錢十吊文此欵已交右司作爲兩清當凌秀交錢時尚欠交七百文依興阿再四逼迫刻不容緩經人勸慰始緩至凌秀放米折銀時再爲扣留不意該協領禀報帳内又添出一筆栽樹工兌錢一百五十餘吊（合足錢二十五吊餘）至所賣之樹根及收過凌秀足錢十吊等事均未禀報一字合計前後共吞蝕足錢四十五吊餘文待至額佐領於上月十七日調查時凌秀直跪於該員面前哭訴云受苦一夏一秋不惟一錢末落竟將我錢糧衣物典質如洗况家中人等終日無食告貸無路帳主敲門不已命在旦夕求老爺救命等語是時觀者如堵無不代爲落滬云聞將不日據實聲覆矣 
[東京通信]  
　　日本又有南清視察團横濱商業會議所近又組織南清視察團於西三月中旬出發四月歸東其所到之處爲蘇杭福州厦門汕頭香港廣東約二十日再至上海以一部赴漢口一部渡台灣調查金融貿易關稅 
 
 

Page 11

 
 
等事 
　　黑死病醫家赴滿日本拓殖局以滿洲黑死病盛行特委醫學博士黑死病專門家北里氏赴滿救治撲滅毒燄准於西二月七日出發 
　　留學生何不自愛陽歷一月四日東京留學生孫滔等十四人在神田西小川町理髮店樓上大賭爲日吏拘獲於二月六日送赴監獄 
　　美國社會黨密使來東陽歷二月四日美國社會黨員爲幸德秋水報仇事派人來東日本警察現正嚴密搜索 
分類新聞政界 
[武陽城議會又開會議常州]  
　　武陽城議事會于新正初十日繼續上年議會又開會議宣布伍議員籌辦處禀批及監督諭行長年保嬰局案董事會交議追認借欵案沈某兼入城鄕選民册案其馮徐兩議員援照定章不能常居境内辭職一案議長仍照第五項其他事由例特交議事會决議分别准馮留徐共計城自治議員是日到者僅八人云 
[鎭關道籌欵遣散飢民鎭江]  
　　鎭道林梅楨觀察以上年淮徐海一帶被遭水災極重各屬飢民紛紛南下哀鴻遍野難保無匪徒乘機煽惑其間情形危迫若不設法遣回遺害不可收拾日昨特據情電禀督撫各憲籌撥鉅欵派委水陸總巡吳周二君辦理資遣一切事宜現已將留鎭飢民調查實數計有一萬九千餘人擬自正月十五日起雇用招商日清戴生昌三公司小輪將各飢民裝裝清江分别遣散冋籍約在二月初方可遣盡至若輩在鎭上船時每人給錢四百文乾麵餅五觔以示體恤 
[川沙廳城鄕自治首先成立松江]  
　　川沙廳城鄕自治業於去冬十月一律提前成立隨卽赶辦廳自治正月初九日城鄕各區一律投票初十日開票當選議員二十人姓名列後陸炳麟（城區）唐逈張慶平吳寶義張守禮（以上長人鄕）曹均陸聯甲沈亮棨蔡衡山唐釗（以上高昌廟）蔡宗嶽顧懿淵曹家善邱明丁世仁（以上人團鄕）陸家驥張志鶴陸舒翼陵景羲（以上九團鄕）黃喜茀（横沙鄕）籌備廳自治公所接到各區報告後除電禀籌辦處外於十一日下午一時邀集當選諸人曁城鄕各自治公所議員職員開新年大會柬邀成紹伯司馬蒞會官紳共慶籌備告成並商此後地方自治進行方針各注重於敎育實業以同一之方法勉力進取據報告全境學齡兒童數至少應設初等小學百二十處本年城鄕各區先推廣十餘處合之舊設者約有三十餘處云 
[度支公所實行統一財政武昌]  
　　鄂省歸併財政各局改設度支公所以來各稅捐釐金統由該所核收支放財政上已漸趨統一惟禁烟公所征收之牌照捐巡警公所征收之車捐房捐舖捐牌捐等項未曾改歸該所仍係自收自用於年終造册移司核銷而已兹署藩馬方伯以此事有礙部章特移請禁烟巡警兩公所自今正始所有各項捐欵一律須由度支公所收放以歸劃一而便稽考 
[巡警道新年之大振作武昌]  
　　署巡警道黃祖徽去冬因補授湖北鹽道晋京陛見謝恩途中感受風寒返鄂後大病月餘諸事均覺初弛自客臘漢口租界閙事風潮發生不得不銷假勉力治事兹於新正廢二日卽督率各科員全行到警務公所辦事並因考試各屬警官及遵照部頒新章改定各處警員職務名稱各項急要事件特督同總務行政衛生三科人員悉心籌劃以圖警政上之進步又以現在縮短國會年限警政應赶組完備急起直追行政方能靈活是以添派候補同知陳壽熙爲總務科副長帮同總務科長白令坻計畫一切應辦事件至考試警官聞黃巡道擬於開篆後舉行先將公所科長科員武漢區長區官甄别一次試以違警律及民刑訟訴律考試合格卽奏補實官云 
[鄂臬對於中央巡警之辦法湖北]  
　　湖北高等警察學堂監督梅擷雲廉訪前奉瑞督飭籌中央巡警經費辦法一切旋與巡道黃觀察及藩司馬方伯磋商數次籌欵維艱迄未會議詳復刻梅廉訪以招募中央巡警不易不如在省設一敎練總廳分期敎練以節經費先在營中擇其年壯識字者分爲四班以六個月爲畢業期每年可訓練一千二百人俟敎練三個月後並分派武漢三鎭輪班站崗一星期其武漢三鎭原有巡警如有未經敎練者亦可輪班抽調敎練此爲一舉兩得各營如有老弱及識字無多者則責成該管帶陸續開除另補以備隨後挑選改編之用似此辦法不無愚者之一得現咨請馬方伯黃觀察核奪矣 
軍界 
[鄧協統齗齗軍人敬禮武昌]  
　　鄂軍第六協協統鄧承拔以軍人敬禮之關係及敬禮法均詳載陸軍禮式迭經傳知兵士遵照不啻三令五申兹查各軍士對於他營長官每多傲慢均不遵章敬禮特重申規條如左一着軍服之目兵無論大何處見何兵隊之官長如有失禮該長官卽令停止記其所屬標營隊之號碼及何時何地隨時報告本恊司令部二本協執法處設有專簿登記失禮之事轉知各標營隊由該管官予以相當之懲罰卽分别各隊犯過之多寡以觀該管官平日敎育之良否以上規條各官長務須認眞遵辦不得稍有因循 
[贛南邊防軍務之一班江西]  
　　贛南道俞觀察前往信豐等縣巡閱邊境現已事竣當於年内回贛駐節日前署安遠縣金令復以鶴子墟地方界連閩粤民情刁悍從前不獨聚賭開標且有匪徒乘機搶竊擾害商民前經江巡道派撥防營駐紥地方賴以乂安近因防營奉調他移一般無業游民不免故態復萌署縣訪聞後昨已選派兵役嚴密查拿請仍照江巡道成規派撥巡防弁勇駐紥該墟以資鎭攝而保治安至安遠縣與信豐縣毗連之凉傘棟地方層巒疊嶂山路險惡向爲匪徒出没之區去臘歲暮商販往來咸有戒心業經署縣金大令移會防營謝哨官分撥目兵駐紥該處並選派親兵差役隨時梭巡恊同嚴緝矣 
[八址三標營基之擇定寗波]  
　　新軍成鎭八十三標派紥寗波早已决定日前由該標營軍隊起身到甬規定辦事處暫爲東門内大沙泥街守府署内嗣因屋宇不敷居住軍佐員弁有借住從前綠營青裁之都司衙門者惟建築標營房屋事在急迫業由標統馬小平君相定甬江白沙地方有地畝若干建立營房最爲合宜决意以是處爲本標營基礎禀陳增帥察核辦理 
學務 
[全省歇家費截撥惠興女學杭州]  
　　杭防惠興女學校自貴中權 
 
 

Page 12

 
 
接辦以來熱心敎育成效昭著惟經費困難籌欵無術經主任者極力撙節敎職各員半盡義務得以勉力支持舊臘年假畢業二十六名程度優美大爲中座奬許本年决擬推廣開辦城廂四隅模範女學不分滿漢併納兼收據情移請籲懇補助並經增帥面告藩司謂女學關係敎育初基似須極力維護等情現聞吳方伯業於日前通飭十一府略稱滿營惠興女校經費支絀原有解省錢糧歇費提半撥充尚屬不敷本年復擬於省垣上下城地方添設模範女校各一所擴充學額數百名規模宏鉅誠堪嘉奬所需經費現擬將未提一半歇費全數截撥充該校常年經濟以宏敎育而廣裁植合亟通飭該各府迅飭所屬即將此項規費自宣統三年正月分起一律遵辦以維學務 
[敎育界特開談話會常州]  
　　武陽敎育會勸學所合設之單級練習所前本商請敎育總會俞子夷君到常講演俞君適因抱恙中止武陽會所昨復函商總會請楊君月如到常於十一日下午集學界特開談話會到者六十餘人首由楊君講演國民敎育之實施方法次由莊思緘屠敬山伍博純三君討論國民敎育之必要末又由楊君申說單級敎授之益及敎育家之本職五時散會 
實業 
[六安州創設農務分會安徽]  
　　六安州境地土肥沃官民各荒尤復不少惟無人設法提倡以致大利盡棄於地上年曾經該州城廂紳士合籌經費遵照部定章程擬訂會規創設農務分會並經公舉鄕望素孚熟諳農政紳董開呈銜名履歷禀請皖撫核咨農工商部核准註册加札委充以憑開辦在案兹聞農工商部業已核准行文到皖並將委札一道圖記式樣一紙一併咨請朱中丞轉給該會總理祗領飭遵部章妥爲經理以維農政而興利源 
[粤路新總理訓勉司員紀聞廣東]  
　　新正初四日爲粤路公司新總協理董事接事之期各司員均齊集公司先由羅總理將關防交代迨一點鐘時行團拜禮次由詹總理面囑各司員必須克愼克勤各盡職守毋曠乃公每日辦事時間准早九點鐘到公司辦事至十二點鐘休息兩句鐘復集五點散值至於辦事時間不得會友閒談及幹職務外之件以妨公事等語各司員唯唯聽命旋即茶會而散 
雜記 
[武進令兼攝陽湖篆常州]  
　　陽湖伊邑令近由蘇撫奏參革職不日交卸聞前後實虧六萬餘金兹奉上憲檄飭該缺暫由武進金邑令兼理藉爲設法彌補現已定於本月十三日移交矣 
[提法司查勘審判廳鎭江]  
　　鎭江審判廳已由丹徒縣文章卿大令就城内南門左近擇地建造復在城外薛家巷底建造商埠審判廳刻均竣工定於二月初一日開庭現聞江蘇提法司左子異廉訪有定於十二日乘車蒞鎭察勘該兩廳房屋之信文令刻已先期整備前往迎迓矣 
[新議員佔孀作妾浙江]  
　　象山西二鄕溪口莊附生方某此次當選甲級新議員詎該議員與東岙某孀婦有染利其貲財佔踞作妾鴛鴦雙枕迄已半載餘年内業經某氏之姑及其生父先後具控到縣當批先行派差押回一面立提訊究於去臘二十夜傳集研訊初則合詞狡賴後經該縣鄧令大發雷霆以案經親姑親父質訊屬實罪不容逭正擬用刑方始滿口承認但求恩豁昨已將方發押捕衙朱氏發差看管俟今正詳革再行核辦 
[調查員盜賣寺田浙江]  
　　紹屬劣紳沈逹三平日遇事敲詐形同無賴爲鄕里所不齒去歲冬間充地方自治調查員至山邑南錢清調查户口時探得該處後園寺有良田若畝干遂串同痞棍徐五六高小才私行盜賣然該寺之田悉係前東塘魏氏捐助無論何人不准提撥被該劣紳盜賣爲魏氏族中人察悉羣起詰問向其索還該劣紳尚不知罪戾蠻横無禮故該氏族人日前擬即具訴公庭請爲懲究矣 
清談 
[片馬說]  
　　片馬究何地也或謂雲南邊境與英屬緬甸接壤之地或謂雲南邊界與西藏交通之地或謂其地在北緯二十六度東經九十八度三十五分之間該處居民系一中國人與一緬婦遺種者。事起已。將匝月。而片馬。地點。言人人殊。幾若自天外飛來者然。噫異矣。雖然以記。者度。之其地必在天。馬耿馬之間。如吉林之間。島如新疆之。帕米爾地爲我之舊地。而彼特。肇錫以新名者。借惝恍不定之地名。爲永久據佔之起點。利我之。昧逞彼之狡。外人。之用心。誠哉不可測矣。 
　　吾獨不解夫滇緬定約後。倐忽幾二十年。當時經薛。欽使之。考求。如江洪。如野人山。繪圖著說。以貢獻於世界。爲朝野籌。邊之一助。何彼邦官。吏慢不經心。不思。即其端以引其緒。時到今日。而片馬之名詞。尚發。現於雲霧杳藹中也。嗚呼噫。嘻 
宦海紀聞 
[老渾蛋]  
　　軍機處漢二班領班章京某。龍鍾老邁。迁腐不堪。倣然以舊學自居。以故十年不遷。其子某頭尖而口利。言甘而心辣者也。爲某部推事。即以鑽營而得者。近聞某鹽運使缺將出。捨身爲乃翁謀。懇求某部丞參。向某樞老極力關說。某樞老怒形於色曰。像他這個老渾蛋。何處可以安。置無已。惟有原品休致之一法。某丞參唯唯而退。記者曰。此又一官塲之醜歷史也。 
雜錄 
[印度之催眼術]  
　　距緬甸。正埠五里。有地名晏公河者。綠水灣環。風景清。絶埠中富家兒。於清和節侯。類多臨河而居。以消長夏。又或買。棹河干。容與中流。相約。爲水嬉之樂。誠勝概也。 
　　某歲四月。該埠富家女郎名滑靈祿者。系一舊。王族。也日暮約女友閒遊河畔。將解纜。抵對岸巿菱茨。甫下捕突爲鱷魚所捕。時則波浪翻騰江聲大震蓋鱷魚濳伏岸邊以伺人。一如貓之捕鼠旣。得人即。鼓浪出河口去諸女友駭甚。歸報其家。言鱷魚巨甚長逾千尺。必葬魚腹矣女郎固有父精催眼術聞耗悲甚。旣而忿然曰。必報是仇。且必速行我術或冀鱷魚以女郎爲戲物尚未膏魚吻也。遂奔抵河干。㦸指怒詈。瞪目視河口。逾一小時不少瞬。已而亟取岸上蕉葉。其大可覆人身復在衣袋上。出紅索繃葉上作十字形爲時極疾。口中喃喃。又不知作何語。旣畢放葉河上手揮之曰去。去時正水落。蕉葉即逆流而上。直出河口。其行如電。轉瞬不見。彼則跌坐河畔垂眉閉目若老僧之入定然。來觀者咸屏息以窮其異。久之。遠見河口波浪掀天面起似有一鉅物挾濤而至逆視之鱷魚也鱷固有足及岸沿步而上。蠢蠢伏沙灘上。不少動。若失其知覺者。而頃之。蕉葉上紅索。則纒繞於鱷魚之吻。及其身。衆人視。線方集於鱷。魚上。俄回顧間。瞥見。一女郎時則。正伏在。於一蕉葉上。衆諦觀之。即被鱷所捕。之女屍也。女已溺斃。父哭之痛。少焉。父手白刃。加於鱷魚之項。而瀝血以奠其女焉。術亦神。矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[川督趙爾巽奏四川省城各級審判廳一律開庭摺]  
　　奏爲四川省城重慶商埠各級審判廳分别定期開庭恭摺具陳仰祈聖鑒事竊查憲政分年籌備清單内開直省及商埠各級審判廳限於宣統二年成立等語一切事宜早經籌備法官書記官亦已照章考試取錄並以開庭在卽遴員暫行派署高等審判廳廳丞檢察長以重職守節經奏報在案兹據提法使江毓昌詳省城應設高等審判廳及成都府地方審判廳與成都華陽兩縣初級審判廳並附設高等地方初級檢察各廳均已一律成立除高等審判檢察兩廳廳丞檢察長已蒙遴員奏派暫署所有高等地方及成華兩縣初級審判各廳應用推檢書記所官各員均照章在於考取法官書記官内分别遴選暫照預算擬定員額委令試署並將取錄未用法官分派學習以資歷練遵於宣統二年十一月初一日一律開庭造具各員履歷清册詳請奏咨並申明重慶商埠地方及巴縣初級審判檢察各廳應設推檢各員亦於取錄法官書記内愼選委令試署遵照定限於十二月初一日開庭該司隨即親身赴渝監督開辦並於往返經過府州各屬將擇定審判廳地址逐一查勘預爲籌備等情前來伏查司法獨立裁判改良實爲籌備憲政之要圖收回法權之根本惟是事因創設學鮮專精後進固乏經驗小民更少新知况法典尚有待編機關尤多未備則困難爲勢所必有而阻窒當預圖維持臣於省城各廳開庭之日躬臨演講剴切勵勉在廳各員務須謹奉法規恪共職守上副朝廷變法維新治外圖强之至意除重慶商埠審判各廳俟開庭另行奏報並咨部院查照外所有四川省城各級審判廳一律成立及開庭日期理合恭摺具陳伏乞皇上聖鑒訓示謹奏宣統二年十二月十九日奉硃批知道了欽此 
本埠新聞 
[錢莊對付裕蘇官局之手續]  
　　裕源長晋和乾康源吉元康等五錢莊去臘爲裕蘇官銀錢局不付本票事禀請農工商部度支部咨行督撫嚴飭照付原禀追錄如下竊莊等本年六月間執有駐滬裕蘇官銀錢局六月十九至二十二日等期本票五紙每紙計銀一萬兩共計銀五萬兩當時到期往收該局答稱巿面窘迫約遲數日准卽照解不料自此以後屢約屢爽經莊等至滬道衙門一再控訴均置不問後經上控南洋商督憲曁江蘇撫藩憲懇予飭局迅速兌付奉督憲批候轉咨飭局妥爲清理並奉蘇撫憲批飭蘇藩司查覆核辦各等因奉此乃蘇藩司僅據裕蘇分局禀覆指稱該分局與協大洋貨號向有往來六月間該號向該分局更去銀票十六紙每紙計銀一萬兩共計十六萬兩裕源長等五莊所收該分局票元各一萬兩亦在其中該五莊祗言本票絶不提明更票實係意存朦混且限期均在六月十六以後因有糾葛已先於十五日開單交威金生律師函請分局止付並聲明紏葛理由候律師有信關照始能照辦裕源長等五莊如欲該分局兌付票銀宜先向協大自行理直協大承認付欵由威律師致函該分局方可照撥等語照會商務總會轉飭遵照等因莊等耹悉之下不勝駭詫伏思裕蘇分局爲蘇省公家所設立平時收放官商欵項行用銀票鈔票與各商號往來進出實具有商業之性質錢業規條凡莊號本票除實被盜竊及水火不測准其挂失止付外其餘一概不許止付即使自受人愚票落人手但係有帳可查有根可稽亦須如數照兌故能保信用而資流通使中外商人永久信守即如本年六月間巿面恐慌洋人所執正元等三莊本票銀一百數十萬悉係陳逸卿戴嘉寶之更票并無分毫拆票在内然蔡前道不恤於保借洋欵中准其扣除銀一百四十萬兩先還三莊票面自係爲保全華商本票起見已倒之莊票尚賴扶助况并未停貿之官局爲歷奉督撫憲上海道出示擔保之銀票竟可飾詞更票袒護掯兌是使華商本票從此盡成廢紙而一切利權概爲外人所侵奪關係之鉅何可勝言至於裕蘇原禀旣稱與協大向有往來是其信任恊大已屬顯然莊等所執裕蘇本票旣未註有更票字樣亦非莊等所代更何能知爲協大更票其中是何紏葛惟有裕蘇自向協大理直莊等何能過問乃指爲絶不提明更票意存朦混實屬倚官欺商况本票流行巿上與鈔票無異而更票即更現之謂雖未到期用票者固可先期抵用所以必須註明日期收銀時須加蓋由某莊某號收之戳記者欲於票銀付出後核算利息有所稽考耳中國各銀號鈔票久爲外人所吐棄不肯收用今堂堂官立之裕蘇局於自出本票竟憑律師洋人一紙空函聽任止付使洋商益加藐視華商相戒寒心喪權辱國莫此爲其且外國律師祗有爲華洋訟案代人辯護之責並無干預華人商務之權裕蘇乃中國官局協大與商等皆中國商人該號膽敢賄買毫不相干之律師出而蹂躪我官局付欵之主權使公家失其信用而該局總辦竟俯首聽命並不據理駁斥尤駭聽聞經莊等據理續禀奉商督憲批此事修關信用無論如何均應從速理楚而蘇藩司批反謂錢業不許止付條規係指尋常本票而言與此案情形似有不同且指莊等所受裕蘇之票未與該局直接爲詞一意庇護不知本票爲出票之家聲名所繫到期照付從無尋常特别之分全巿通行更無直接間接之别同業定章必停閉後方將本票止付仍於清理時先理票欵所以爲保全本票信用計至周且密况商營錢莊志在謀利故有貼息更現之習慣然一經停付本票卽已閉歇裕蘇經營公欵貿易甚鉅乃因徇私更票自受人愚猶敢飾詞延賴掯兌至今已將半載不顧公家名譽敗壞商巿大局是官號尚倚仗洋勢喪失大信商人更何所依賴年關瞬届各洋商惕于裕蘇之事凡華商本票挑剔日甚各商號爲自保聲名營業起見公議裕蘇本票如再不付以後遇有裕蘇本票鈔票祗能概不收用以免糾葛此議如果實行則裕寗必首受波累而此外之各省官銀號以及大清交通 
 
 

Page 19

 
 
各銀行亦必受其影響利權損失誰任其咎爲此情急陳并抄粘督撫憲批詞及蘇藩司批詞環懇伏乞大人俯念事關滬巿大局恩准咨行兩江督憲江蘇撫憲札飭蘇藩司嚴飭裕蘇駐滬分局迅將莊等所執本票銀五萬兩卽日照付並將到期後應付月息如數補還一面自向協大清理紏葛以恤商艱而昭大信 
[預備立憲公會開會紀事]  
　　初八日預備立憲公會開新年大會並補行上年常會是日駐辦孟庸生君報告京滬兩事務所辦事情形及本會所編商法調查案經農工商部採取奏交資政院會議因閉會期迫未及議决各情又由會計董事胡二梅君報告會中經濟大概並决議本年應辦事宜（一）調查政務爲資政院議案之預備（二）籌設法政學堂興起法政人才此次選舉正副會長用通信投票法即由事務所發票限正月三十日投齊又决議駐辦員仍駐京事務所聞孟君已於初九日乘輪北上矣又聞該會上年發行憲志日刋本年擬即停止另由編輯各員組織報館云 
[籌辦處通飭詳造名册]  
　　本縣田大令昨接江蘇地方自治籌辦處司道通札云案查現在各屬籌備鎭鄕自治及廳州縣自治所有報處之議長議員總董董事等名册及各籌備公所事務所所塡職員表往往有人數不符或姓名互易者查詢旣稽時日彚核動碍全案殊非愼重要政之道爲此札飭該縣卽便轉行各該自治公所一體知照嗣後所有報送各項職員表册務將姓名人數年歲職業籍貫票數等項分别詳明開列母稍漏誤該縣有監督之責於此項名册等件尤須細核毋訛再行報送其各遵辦毋違 
[世界女子恊會成立]  
　　西門内關帝廟圖書館内近由女士姚周佩宜姚吳景宣姚楊藴玉陳王慕青劉蔣畹芳甘周容章顧吳承賢等發起設立世界女子恊會昨開成立會到者四十餘人開會秩序如下（一）姚周佩宜報告開會宗旨（二）公决章程（三）邵趙履貞朱蘇本綺袁希浩三女士演說（四）談話（五）閉會聞會塲書記爲陳姜映清女士會計則由范姚文柔女士擔任云 
[總工程局之大改革]  
　　南巿總工程局業於今正起將改定之自治公所名稱實行更改所有内外辦事各處所用之圖章亦已一律銷毁改刋行用並聞向有之當值處現則改稱爲自治公所警法當值處云 
[强盜砍傷事主]  
　　前晚兩句餘鐘有口操山東口音之暴客十餘人各執器械擁至西鄕曹家渡附近黃香庭家用石撞門入内黃情急喊捕遽被該盜等刀傷十七處昏迷倒地遂被刦去衣飾銀洋等物所值不貲事後隣人畢集將黃救醒隨卽報告該處巡防局請爲勘緝一面復至靜安寺捕房報請協拿未知能弋獲否 
[辦振大臣再請籌欵之急迫]  
　　辦振大臣馮中丞復華洋義振會福沈兩君電云眞電悉（眞電已錄十二日本報）皖北消息沉滯吳守一節係由經帥處展轉傳來不無誤會幸勿介懷頃准盛宫保來電兩公募欵已逹十五萬兩麥一千大包值此財力艱窘微兩公熱心毅力斷難募集鉅欵感佩無既疊據皖北徐州各處查振義紳來電災區人衆糧貴次貧均變極貧非鉅欵不能救濟萬分焦灼幸兩公有以策之煦文 
[美國助賑食物將次抵滬]  
　　文匯報載聞有美國運船一艘將於下月底抵滬該船載有食物五千噸共值美金洋二十餘萬圓擬運往江皖災區賑濟云 
[商團公會今晚開會]  
　　滬南商團公會定於今晚七時在事務所開本年第一次特别大會集議該會進行事宜并發起創辦中國改良衣服公司其宗旨係爲提倡士貨挽回利權起見昨已遍發通告書請各會員曁與有同志者一體蒞會公同籌議 
[剪髮易服果能禁遏乎]  
　　剪髮易服一事曾由農工商部於去年十一月二十一日奏奉上諭經紀前報兹悉江督張制軍自接准部電後遵即照錄上諭出示申明並飭各處商會傳知各商家一體知悉俾安商業昨本縣田大令已奉頒到告示飭差分貼各處矣 
[聚賭賽燈之禁令]  
　　城内一路巡警分局德正巡官出示云奉江蘇巡警道憲札開奉撫憲程札（中略）等因奉此查賭博一事爲禍甚烈最足害人子弟敗人身家舉賽燈會叙衆圍觀男女雜遝尤爲肇事之端現值米珠薪桂百物奇昻誠如憲飭物力艱難民生凋敝卽能崇實戒奢尚慮居家不易何堪冉受無謂之朘削虚擲金錢除由道隨時密查訪拿究辦外札飭遵照辦理並將發去告示照繕多張分發街巷實貼曉諭等因計發示式下局奉此除飭本路長士一體凛遵辦理外合亟遵繕示諭爲此示仰諸色人等一體知悉須知賭博賽會二事均屬有害地方公安爾等各有生業切勿輕聽棍徒引誘入其彀中自罹法綱瞬届新年燈節倘有地匪棍徒或沿街或密室再敢設局叙賭以及託名龍燈賽會等事希圖歛錢漁利一經訪聞或由巡長巡警查報定即拘拿從重懲辦决不姑寛毋稍嘗試 
[縱火圖賠之公憤]  
　　閘北永順里後面萬升義記糟坊失愼一事已詳前報兹悉該坊鄰居允昌成京貨店順大煤炭店萬升順記糟坊及畢運記顧炳和盛興隆金福坤毛如金等十餘家於前日同赴四路分局禀稱該糟坊主沈錫林向華安保險行等三家保有火險銀三千兩近因虧負甚鉅已縱火三四次未成此次又將火油亂紙塞入隔壁允昌成地板下縱火焚燒當晚該坊司賬何大林在允昌成店内聚賭麻雀至三點鐘始行回去未及一時即告火警是時前後鄰居均已聞聲開門惟該糟坊之門則緊緊關閉後有巡士到來始得敲開其爲縱火圖賠毫無疑義須求嚴辦黃正巡官准即傳到店主沈錫林並將在押之可帳何大林提出質訊沈等諉稱係對鄰同業陸成榮嫉妒挾嫌唆使允昌成等放火圖害黃巡官謂允昌成萬升順均未保險豈有不顧自已財産圖害他人之 
 
 

Page 20

 
 
理遂命衆鄰退去沈何二人均交的實妥保候再查明禀詳總局憲請示核奪 
[再誌病斃與毆斃之出人]  
　　高昌廟巡局員前日將被毆受傷業已氣絶之李福壽送縣請驗經捕廳趙少尉騐明因病身死並無傷痕大致已詳昨報兹悉屍妻李丁氏以伊夫於未被高阿三及伊妻王氏紏令唐松林孔阿狗毆打之前本無疾病何以被毆之後陡然身死雖經官相騐時並無刀傷致命痕迹必因傷及内部以致氣閉若不按律懲治終不甘服爰卽呈遞禀詞請將起意行兇之高阿三高王氏從嚴治罪並提帮兇唐松林孔阿狗到案并究母任遠颺俾早伸雪 
[拿獲自殘同類之匪徒]  
　　匪黨楊洪發由寗來滬充作某案眼線該黨小癩痢小黑子等因恐與已不利將楊戳傷已紀前報昨經老閘捕房包探蔣文彬偵悉小癩痢等匿跡法界前往查拿僅獲小黑子一名隨卽寄押　捕房回禀捕頭請廨出票提回訊辦 
[法界消防政策之進步]  
　　法捕房總巡麥闌君以向來租界内凡遇火警由落差華捕到塲彈壓然終不能劃一時刻到齊殊非愼重火政之道爰特擬訂新章自後每日於出差班内加添巡捕一班俾將一班派出上差一班駐守捕房專爲遇有火警派往彈壓之用 
[匪徒種火圖害]  
　　老北門大街恒盛米店後門直逹紫來街南勲里昨日天將破曉時該店棧房中忽有濃烟竄出幾兆焚如幸管棧人警覺尚早喚衆救息事後查見門縫内塞有油紙捲兩條知被匪人種火圖害因即報知捕房飭探勘明緝匪究辦 
[城内]  
　　道批○永康等莊禀批此案現奉蘇撫憲札飭催廨嚴追如再延欠即移原籍刲産備抵等因除轉行會審公廨遵照辦理如須移行原籍查封家産備抵俟該廨復道再行核辦外着即知照陳鴻年禀批現據禀求姑再寛限至正月十九日止務將本道前次提轅親訊時諭令查開各帳一律開齊呈核不准再遲致干嚴比仰會審官寶令嚴諭導照官事○浙江温處道郭則澐昨日到道拜會江蘇補用知縣袁成方分省試用縣丞郭則起到道禀見 
[南巿]  
　　捕房弔贓○法捕房昨日派探帶同小竊吳福康至工程局禀稱該犯竊取某洋棧内鹿繲茯苓等　賣於洽興街隆昌小貨行請爲協弔原贓局中准即派探同往吊獲給予來探帶回並將行主李渭祥拘局留候訊究繼又在泰隆押店吊獲烟槍一支亦交該探帶回 
　　拐逃婦女○崇明某燭店主紹興人邵金發將該處荳腐店主王仁卿之妻陳氏拐逃來滬匿居安康客棧内前日被巡士一併拘至工程局當值處詰明飭探將氏送交崇明同鄕會送回原籍邵罰洋兩元開釋又車夫卞長甫誘拐同居婦人江張氏私逃前日被氏夫江德隆在西門外湖南會館附近尋獲扭控西區移至工程局訊得該氏不守婦道判戒責一百五十下交夫領回管朿卞戒責二百下押四月 
　　縱子騷擾○僑居恆心里之甬人張厚德昨將隣人朱金福扭至工程局報稱朱金福縱令伊子到門騷擾之理論反被扯碎皮掛求請究辦局中訊明朱果有不合判罰洋兩元充公免究 
[閘北]  
　　飛來横禍○船户石國金陳國齋等前日在新閘橋堍某飯店内大起衝突石以盆碗向陳擲去悮傷沈阿榮頭百由巡士一併拘入四路分局昨經黃正巡官訊明判石責三百板陳責一百板具結斥釋 
　　笞責賭棍○王五沈二陳胖子等在王木匠家聚賭被巡士拘獲收押在案昨經四路分局黃正巡官訊明判各責一百板飭具改過結一併斥釋 
[英租界]  
　　車行失愼○南京路三百九十號門牌亨茂汽車行於前晚九句餘鐘忽然起火當經救火會西人立驅皮帶車前往澆息祇燬汽車四乘房屋未損事後捕房恐有别情即飭中西包探往查核辦 
　　客棧售烟○北京路天升客棧主居文炳私設烟榻售賣洋烟昨被包探錢壽生章悉禀明捕頭請廨出車傳訊 
　　西人負欠○紅帮裁縫屠興榮昨至總巡捕房控被四川路某西飯店主西人欠去衣料價洋屢索不還請爲追繳捕頭以事關錢債着赴該管順事署控追 
　　合充官媒○公廨女押所官媒邱徐氏去冬病故後遺差迄未選補兹有向在女所充當副手之王　兩婦合爲王蘇氏倩差頭呈一禀詞求准接充者識能批准否 
　　查獲賊贓○山東路德義恆皮貨莊失竊羔皮馬掛統八十件已由捕房將竊賊嚴明山拘解公堂訊明收押昨日又由包探何正喜在新閘某當舖内查獲原贓二件當郎吊至捕房留候給領 
　　請查贓賊○天津路鴻盛洋貨號經理裘某失竊值洋一百八十元之皮衣四件昨至總巡捕房請爲偵緝捕頭允之 
　　包探獲賊○張金發竊取雲南路四百五十三號門牌某姓家衣物張阿金竊取廣東路某洋貨店彩綢葉古志竊取河南路某姓家衣物均經包探拘押捕房候解公堂訊辦 
[美租界]  
　　幸有姘夫○住居西華得路之粤婦何阿雪前日患病身死由同居胡晉榮報告捕房車送驗屍所昨日上午報請捕廳趙少尉蒞所驗明飭交該婦之姘夫徐阿二備棺收殮贖回女孩○住居西華得路之殷徐氏去年出洋二十元收買同居李張氏之九歲女孩前日孩父李阿大回家不願賣女向贖不允扭至捕房控訴捕頭准李還洋將女贖回丁事 
　　侍者　疑○海能路工部局醫院九號病房内失去銀表一隻疑係侍者王阿培所竊報告捕房將王逮案詢問不認斥釋候查 
　　欺侮苦力○董阿惠昨坐王阿林之東洋車至唐山路下車不給車資反將車夫兇毆由王鳴捕拘入捕房捕頭諭董償還小洋數角斥釋免究 
[法租界]  
　　避匿已久○曹阿五因不贖抵押田單經張姓控奉公堂屢次　提避匿未獲兹於前日被探撞見立即拘入捕房押候公堂開審解案請訊 
　　幸未燎原○前日夜半新租界黃河路某姓家門口所堆之稻柴内不知因何遣火盡行焚毁幸房屋未被殃及故各洋龍聞警馳往俱在中途折回 
[海上閒談]  
　　新年已過。學堂將開。吾願今年小學堂之學生。有整齊而兼活潑之氣象。吾願今年女學堂之學生。有質樸而兼温良之氣象。吾願今年中等以上各學堂之學生。有强毅而習勞苦之氣象。並一掃從前科舉進身之思想。校風良美。文質彬彬。此則記者之所希望也。 
　　各處鄕自治將次第照章選舉矣。吾願此後辦理自治者。毋藉勢以欺平民。毋歛財以肥囊櫜。毋媚官以失主權。毋溺職。毋越權。以背輿論。而違公理。從前紳士把持之積習。一洗而空。此又記者之所希望也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部改訂勸學所章程]  
　　第一章設置及委任第一條府廳州縣城治設勸學所佐府廳州縣長官辦理學務府廳州縣自治職或所屬城鎭鄕自治職未成立以前所有地方學務均由勸學所按照法令代其執行第二條勸學所設勸學員長一人禀承該管長官辦理勸學所一切事務勸學員長得兼充縣視學第三條勸學所設勸學員禀承該管長官及勸學員長分任勸學所及所屬學區事務勸學員員額由該管長官申請提學使核定勸學所遇有必要情形得置臨時學務員但其任期至多以三個月爲限第四條勸學所得量事之繁簡設書記一人至三人第五條勸學員長及勸學員之資格依學務法令之規定（如奏定學務綱要所載辦學員紳及檢定中學小學敎員章程所載受檢定者資格之類）第六條勸學員長及勸學員由該管長官就本籍合格士紳保選若干員開具履歷清單申請提學使派充並報部立案前項人員有不合資格先經委任者得由提學使隨時查明撤銷現任地方議事會議員者不得兼任勸學員長或勸學員第七條勸學員長及勸學員均以三年爲任滿 
　　第二章職權第八條勸學所應辦事務如左一官立學堂及其他敎育事業之設置及稽核二關於官辦學務經費之核算三本地方學齡兒童之稽核四對於學齡兒童之父兄爲應受義務敎育之勸導五官立學堂學額學級授課時閒之分配六官立學堂敎員職員之進退七關於官立學堂之建築及設備八關於學堂衛生事件九關於學堂管理敎授指導改良栆年十關於學堂考試事件十一學務圖表及統計之編製十二私立學堂及改良私塾之認定十三敎育研究所之設立及維持十四關於地方學務章程第五條事件十五關於地方學務章程第七條事件十六關於地方學務章程第八條第二項事件十七關於地方學務施行細則第五條第八條事件十八關於地方學務施行細則第二十三條事件十九地方自治職未成立以前按照地方學務施行細則第二十八條第二十九條執行事件二十阻撓學務及妨害學堂之防維第九條勸學所應辦事務須經該管長官核定所有文件以長官名義行之第十條學部視學官或省視學蒞境視察時勸學所應將所有學務情形詳析報告 
　　第三章經費第十一條勸學所經費由該管長官籌定申請藩學兩司公核報部立案第十二條勸學所各員月薪數目由該管長官核定申報藩學兩司備案勸學所各員不給月薪者爲名譽學務員臨時學務員不給月薪由該管長官給以相當之公費第十三條府廳州縣辦理學務一切經費得由該管長官委任勸學所經理第十四條自治職未成立之地方學務由勸學所代其執行者關於經費之收支及公欵公産之籌集處理應按照地方自治章程地方學務章程及施行細則辦理第十五條前條事項每年由勸學所擬具預算呈請該管長官核准施行並造具决算呈候該管長官檢核預算决算核定之後由該管長官榜示勸學所及各學區 
第四章待遇及功過第十六條勸學員長及勸學員原無官職者得分别給予七八品職銜第十七條勸學員長及勸學員任期滿三年以上仍連任者得加給月薪第十八條勸學所人員不得於學務以外干涉他事如有逾越職權借端生事者照府廳州縣地方自治章程第三十二條分别辦理第十九條勸學所人員功過事實每年終由該管長官開具詳册申報提學使核辦附則第二十條府廳州縣官制未經改訂施行以前所有官辦學務悉照本章程辦理第二十一條勸學所辦事細則由該管長官擬訂申請提學使核定報部備案第二十二條本章程如有未盡事宜由學部隨時改訂 
小說 
[軍情小說湘纍怨（三十四）]  
　　正想著。只見趙管帶怱怱的從外面走進來。口中說道今天這個時候。省城裡頭的救兵不到。是靠不住的了。這東路一帶。郤呌那一個去防守呢。王大老爺見了趙管帶。便道。你來得正好。我正要著人去請你商議。如今救兵不到。東路没有人去防守。只得要拜托你去防守一下的了。托你的福。或者不至於閙什麽亂子。趙管帶聽了。眉頭一縐道。老實和你講了罷。救兵不到。這個地方。是不能守的。事已如此。我們没奈何。只要給他個一走就是了。何必一定要挨在這裡。送了自已的性命。王大老爺道。如今的事機。雖然危險。却也還不至於一定怎樣。我們兩個人。總要做出一件别人做不到的事情來。方才顯得我們兩個人的本領。如今正要趁著他救兵不到。我們兩個人。把這個地方。保守住了。也見得我們不是那班一味貪生怕死。趨吉避凶的飯桶。趙管帶被王大老爺這般一激。便也激起他的性子來。便道。你的話兒。雖然不錯。但是計將安出呢。王大老爺聽了道。如今也没有别的法兒。只好請你去守了東門。再說别的。西門没有防堵的人。只好我自已去的了。趙管帶連忙摇頭道。你要我去守東門。我倒並不是不肯去。但是這個裡頭。却有一個原委。我如今手下。止帶了三十個人。這東門是大帮賊匪。一定要出此的要道比不得西門。不狠緊要。我手下這幾個。人若止呌他防守西門。那還可以勉强得過去。若要呌他和大帮賊匪打仗。你想怎麽的一個打法。王大老爺聽了。便道。旣然如此。你何不多帶些人去呢。趙管帶道。我手下只有二百名練勇。駐防各村鎭。倒去了九十多名。防守各敎堂局所。又去了五十多名。我又酌留了二十五名。 
 
 

Page 27

 
 
看守這座空營我自已帶了三十名二百個人恰好分撥得個乾乾淨淨再從那裡去調什麽人王大老爺躊躇了一會道你要有了多少人方才可以和他們打伏呢 
國外新聞 
[澳洲政府定造軍艦]  
　　十二日倫敦電云澳洲政府現向英國某廠定造海底濳行艇二艘 
[英議員津貼公費問題]  
　　十二日倫敦電云首相愛斯奎士君答告貿易公會委員謂彼殊盼望津貼本届集會議員公費之議能見實行 
[英議員提議修改租稅制度]  
　　十二日倫敦電云張伯廉君近在下議院提議修訂租稅之制並謂政府堅意拒絶修改國家稅制度殊爲可憾云云今由院中討論兩日之久乃投票取决反對者三百二十四人贊成者二百二十二人工黨及國民黨皆附和政府獨立國民黨則不置可否並聞國民黨對於租稅問題向不投票云 
[英國陸軍增加預算]  
　　十二日倫敦電云陸軍部大臣哈爾丹君答某委員詞中隱示增加陸軍預算意（以上譯字林報） 
[英國黨首之意見]  
　　十三日倫赦電云泰晤士報載稱上議院聯合黨首領决意不將彼黨所訂之改革上議院議案呈入國會 
[荷蘭整頓國防]  
　　十二日栢林電云荷蘭議院已贊成續行擴張海岸防務之舉惟彌補財政一節尚俟續議 
[比京博覽會之虧耗]  
　　十二日栢林電云比京萬國博覽會閉會後結算出入之欵共虧法郎一百四十四萬六千圓 
[英德恊議新約近情]  
　　十二日栢林電云英政府在下議院宣稱英德恊議條約事務意見頗形和好（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
