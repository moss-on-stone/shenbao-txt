# 1889 - 264 - 4905906

 

Page 1

 
 
[圖書集成告白]  
　　啓者本局所印古今圖書集成早巳裝釘齊全由預股諸君持栗來領尙有未經提取者亦望及時取去以　先覩爲快之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發書廿四史預啓] [  圖書集成局主人啓]  
　　本局關印古今圖書集成一書早巳排印齊全抵以卷帙繁重加以去年訂匠忙迫異常致第三批出書之期稍遲然　臘底巳將第三批書發出全書完畢矣隨於圖書集成印竣之後卽刊廿四史刻下巳將排至一半用中國潔白連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單于可以取部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成　辦者不照預定之例須再行定價今印有樣張欲觀向申報館領看此布 
[賑談]  
仲秋之晦同鄉俞君小坡招飲於萬同春大菜館是日庖人他往行炙甚遲滯頗可乘隙把盞清談俞君言及茶業之壞巿面亦因之清淡余曰誠然然樂善者猶有人焉昨見賑所清單上有無名氏匯寄賑銀一萬餘是亦可謂鉅欵而慨　解囊如此不亦大可嘉哉惟余與鍾君洪南所設恒濟戒烟局則捐者寥寥經費頗形支絀余欲停止而鍾君志頗堅尙勉力支持此亦可見財源之窄矣俞君曰此易事耳何不謀之於施陳諸大善士或得稍稍撥濟當無不可余曰固己謀之且己蒙撥助不敢再爲發棠之請未知施陳諸大善士肯爲顧及否雖曰爲善者勿以善小而弗爲然　君子務其大者遠者則小而近者或不及兼籌也語頃適施子英直牧至余肅然起立曰君辦賑多年不辭勞瘁各處鴻嗷皆賴公等大力直不啻天下溺而援之以手此何等功德哉惟不知辦賑時情形如何布置若何幸爲我陳之以開茅塞施君謙讓未遑并歸功於日報且曰辦賑諸人中如熊純叔先生者乃可謂之專心致志孳孳爲善當其病革時語不及私猶開心於賑務今得附祀袁端敏公專祠庶爲不愧又有一人最奇河南旱荒之歲忽有一操湖南口音者孑然一身來豫辦賑問其名則曰無名氏隨身並無僕從袛就飢民中選其稍有才幹者用之十人中立一頭目如什長百長之類悉　軍營之法部署秩然飢民亦樂爲之用約計是處有五六萬人皆以一人獨任其賑銀則並未聞其捐募且并未知其從何處匯到行蹤之詭秘竟令人不可測度而具查户放賑一一躬親無濫無遺若網在綱有條不紊而有問其姓名籍貫者終不之對一日忽大病瀕於危者屢矣賑所諸人再三研詰卒不之吐各飢民爭來伏侍并聚數萬人露之跪禱　頤出血爲之請命飢民稱之曰無老爺未幾無老爺病愈依然放賑事畢將去嚴佑之先生潛尾至蘇城欲一知其居處一日忽不見從此神龍見首不見尾是則可謂大異人也至於辦賑之事查户最難北地磚炕灶亦在此或有一家而有數炕者則不免有所隱射以少報多其先尚可查其司命所在以折服之繼而若輩亦知其故黏司命於炕上乃更無從分别究其故隱射者固有之然其中亦有不得己者或姑不顧其媳或嫂不顧其姑以故願分而不願合若此者其情可憐而亦可原也查户之時一日或行數十里不等晚間不得回寓卽借宿於民家民家待辦賑諸人極恭謹輒驅其婦女往隣家暫宿而以炕奉客然男子則仍與客同睡乾糧皆須自帶盖草根樹皮實不能下咽也飢民之苦固不待言然北地之儉省亦聞所未聞有一家約五六口每日食用不過二十文雖不能果腹亦不至槁餓盖以二十文買蘿葡菜乾一麻袋清水煮食亦可充飢卽在不荒之處亦有用之者至行路之難尤爲可歎河南地多陷沙或有鄉人負糧食重物而過視地面若己乾燥可行乃甫涉足卽陷下愈陷愈深一至胸前卽不能掙動竟被活埋旁人雖見之無能解救者其法當於初陷時將身臥倒滾以出之鄉人不肯捨肩上糧食多有以身殉之者可慨也辦賑者幸未遇此僕則曾經坐過花轎盖一日欲往某處查户不能步以往欲雇轎子則無從雇適有小家喜事備有迎娶花轎鄉人遂舁以接僕此則生平未有之遭也又有用巴斗坐人而以繩曳之以行者僕則屢坐之矣常州潘振聲先生辦賑極勤先生無家室子女亦不願以賑務得奬實懷己飢己溺之思往往深夜浩歎心目中無非災黎是又吾儕所不能及焉者也余曰自辦賑務以來人但見募賑之事難勸賑之術窮至於辦賑者之心力交瘁寢食不邊則尙有未及周知者聞吾子言乃知爲善最樂之樂字乃先憂後樂之樂也吾與諸君把酒清談奚啻天上神仙遥念飢民則更比恒濟局戒烟諸人爲尤苦辦賑者島得而不盡力耶施君曰然九月間又將行矣於是酒闌人散余錄席中所談以見辦賑之不易云 
[諭旨恭錄]  
　　八月廿五日奉旨德福北拉豐阿熙敬現駐南苑廂黄旗蒙古都着麟書署理正藍旂蒙古都統着奕謨署理正紅旗漢軍都統着榮祿署理德福所署廂白旂漢軍都统着恩承暫行署理欽此同日奉上諭順天府奏請賞給普濟堂等處及廣仁堂米石各一摺近畿一帶連年災歉貧民生計維艱所有普濟堂功德林兩處恩賞小米三百石加賞小米五百石及廣仁堂恩賞小米三百石均着照例賞給另片奏請賞給蘆溝橋粥廠及資善堂煖廠米石各等語加恩着照所請賞給蘆溝橋粥廠粟米四百石資善堂煖廠粟米三百石以惠窮黎餘依議欽此 
[都門雁信]  
　　天津機器製造局奉海部文製造大汲桶八架現己工竣經李傅相委員管解進朝陽門由左翼派撥技勇兵數十名沿途彈壓迤邐入東華門抬往内務府此項汲桶大逾尋常甚形靈捷其中筩管汽機參用外洋式○八月廿三日早由刑部提犯十一人反縛兩臂由刑部右門押出每犯四役把守裝入囚車並由巡捕南營調到弁兵數十名沿途護送迤邐出宣武門至菜巿口地方處决聞係海淀花巿明火搶刦之犯也○國子監例於辰戌丑未年在八旗官學學生中擇其文理明順奏請派員考取恩監生以示鼓勵前因學生不敷考試經司成奏停考試現值考試恩監之年經國子監行查八旗官學本屇是否足敷考試作速查覆以憑酌核奏明辦理○禮部爲出示曉諭事照得定 
 
 

Page 2

 
 
例各省選拔生後期續到者不拘人數由禮部會同國子監隨時奏請考試等語今直隸等省選拔生周標等先後赴部投文騐到定於八月二十七日奏請九月初四日在部考試爲比示諭未經朝考之各省優拔生等限於九月初一日以前親齎咨文貢單赴部投到以便附入一體在部補行考試勿得自誤○會典館示傳准吏部送到漢謄錄官吳受福王秉憼儀良吳榮欀劉重光吳錫洛胡永榮鄒雨霖謝頌品盧士棻鄒樹勳等限於九月初一日辰刻親身赴館騐到勿違○西單牌樓迤西二龍坑地方有某甲於八月十九夜自縊於柳樹上甲身穿藍布衫銀扁鈕扣藍布套褲青布鞋年逾不惑面黑腰間有京蚨三千數百文識者知甲姓連人皆目之曰黑連係捷字洋槍隊練兵也當經看街兵呈報本地官廳請爲相騐並告知家屬以便認領 
[派員考試]  
　　盛京所有宗室覺羅兩學本年例應考試刻經盛京將軍開列五部侍郎銜名奏請欽派二員奉硃筆圈出盛京户部侍郎宗室綿宜禮部侍郎懷塔布欽此卽由奏事處將原摺單發交摺差齎回盛京遵旨考試云 
[西蜀水災]  
　　聞四川地方六七月間大雨連朝江水漫溢涪州石泉數州縣沿江百數十村莊田廬爲水淹没禾稼受損牲畜器物槪被冲失老幼男婦紛紛逃避間有葬於魚腹中者劉制軍得報後飛飭地方官先行撫恤並委員會同印官履勘災區妥籌辦理然被災旣廣户口較多勞來安集正非易易也 
[浙省放榜日期]  
　　風聞浙闈定於九月十三日寅刻揭曉未知確否賦鹿鳴諸君將拭目而俟傾耳聽矣 
[織造履新]  
　　新簡浙江織造文尚衣於八月廿六日己刻抵下碼頭各大憲均在越城恭請聖安禮畢鳴騶進城擇吉接篆視事 
[測繪河圖]  
　　長河九千餘里貫注中國爲南北界限自神禹治水後至殷之中葉卽時虞潰决及漢武築宣房塞瓠子遂爲治河之濫觴降及後世河患益鉅前年鄭州决口特簡吳清帥迅赴工次堵塞雖業巳合龍而清帥以爲河務緊要允宜預爲防範今春因咨調董紫珊司馬等到工察看河流之淺深寛窄河堤之厚溥堅鬆及水力之冲激向背分爲四段令繪圖帖說以備參考曾札飭司馬云河道圖說分叚測繪事務殷繁必須才長學邃提調各叚之員方能綱舉目張如臂使指該員老成諳練學究中西以之挈領提綱兼辦中叚七廳緊要之區必能勝任後開章程二十條一天度經緯二地勢廣輪三道里遠近四地頭曲直五河面闊狹六水勢淺深七堤岸高下八堤身厚薄九工叚長短十埽壩大小十一溜勢向背十二險工有無十三河灘明暗十四灘淤老嫩十五河力輕重十六土性輕鬆十七水道新舊十八山脉斷連十九支河分合二十村庄疎密各等因司馬奉此卽率其哲嗣夀棟等細測孟津之銅瓦廂中叚其間七廳爲鄭工緊要之區尤宜詳細不時赴工督率尢須提調全河以致馬足車塵勞勞勿息六月間奉諭回省歇伏時有石生測堤未協清帥又面諭司馬云中叚七廳爲最緊要之區非老手不辦新秋巳屆天氣漸凉仍須迅速赴工督率測量爲要司馬卽於七月初十赶赴工次櫛風沐雨不敢言勞想司馬器重上游必有慰憲意也 
[漏稅罰鍰]  
　　厦門關帝廟前陳姓所開建寅字號售賣洋貨布四生意極爲熱閙在同業中可推巨璧每年進出貨物以數萬計曹芷沅司馬奉委辦理稅局提調時訪悉該號呢羽咈布等貨入口均由華人所開之洋行代爲報關提貨寄存行内拆箱偷運走漏稅厘司馬購綫跴緝終未破獲現在司馬調辦福鼎土漿捐局接辦稅局提調者爲邱太守八月二十日該號有洋布一百廿五疋雇五人挑出由中廳府署後繞道走越富經李子輝二尹親帶局勇前往兠拿至土崎地方拘獲四名計獲咈布八十疋送呈總局轉禀道憲察辦道憲以該號做鉅本生意歷年報完布疋呢羽甚屬寥寥積慣走私合厦咸知必須嚴加究辦業將該號店屋發封交廳懲辦以爲走私漏稅者戒厦門訪事人函述如此 
[閫寄得人]  
　　厦門水師提標中軍王甫芝副戎世明在厦多年軍民愛戴去冬陞補閩安協鎭准補提標叅府劉萬鐘叅戎己於七月下旬到厦接任王副戎交卸後卽奉督憲牌示調任金門協鎭業於日前回厦諏吉八月廿四日往金門履新金門爲臺厦之門户王副戎久歷戎行海道情形尤爲熟悉必能勝任愉快當啓行時合厦將弁兵丁公製牌匾紳商士庶均往祖餞極一時之盛調署閩安協王協戎國才俟交卸協篆卽當赴省履新云 
[貞婦含冤]  
　　厦門關帝廟前鳳儀宮畔有經紀人某甲家中祗一母一妻甲於前年出外貿易雙目失明妻雖小家女貎美年少而有賢名以針黹佐家計隣里頗稱之有某乙者俗所謂賣貨郎也常見婦購買絨線等件遂萌邪念屢次調戲婦正色拒絶嗣後永不向伊買物不料乙又變計以洋數元賂其姑只求春風一度其姑利令智昏卽效王婆伎倆爲之設計八月十七夜甲因友人邀飲其姑暗約乙至藏於房内詭向婦言今晚爾夫在人家飲酒不知何時歸來爾不必守候儘管先睡將房門虚掩待其自歸室中亦不必燃燈免致蚊虫飛入婦以爲姑之美意一一遵命安心就睡至半夜姑使乙潛入婦房僞爲其夫醉後回家婦被乙嬲在夢中驚醒以手摸索知非丈夫心知有異大呼捉賊乙驚慌欲遁適甲己歸帮同拿捉鄰右聞聲齊集將乙綑住所挑貨担尙在母房中無可狡賴婦以其姑不應貪財賣姦遂赴本叚紳軰地保訴明原委禀官懲辦想爲民父母者必當秉公處治婦亦賢矣哉 
[求雨得雨]  
　　九江自七月望前得雨一次迄今彌月烈日當空異常乾旱桔橰之聲不絶於耳凡木棉之結鈴者嫩棉炸烈殆盡多有華而不實者早稻刈後農夫欲插晚禾苦於無水灌漑德化縣金雨卿明府於八月二十五日嚴禁屠宰在城隍廟設壇祈雨並延僧道諷經禮懴晨夕虔禱次日隂雲四合微聞雷聲俄而大雨傾盆城廂内外溝繪皆盈大慰三農之望精誠感格不得不歸功於賢有司 
[府試改期]  
　　九江府試本定於八月廿四日取齊五屬文童廿六日考試安瑞彭三縣頭場現在各屬童生雖己齊集曹朗川太守恐各廪保之赴省應試者屆時未能齊集遂改於廿八日考安瑞彭三縣 
[五羊零話]  
　　廣州來信云邇來油價較前更貴每　重三十斤者約需洋銀五元實數十年來所僅見之事也○中秋前數日秋陽燥烈幾如火傘當空寒暑表懸之靜室中猶升至九十一二度彼鋤禾當午血汗如珠者困苦情形更可見巳十五日隂雲四合風雨疾來入夜而天又放睛纎雲四散凉風習習自北而來披襟當之不覺頓添秋思矣 
[節鉞己旋]  
　　欽命督辦龍州邊防事務廣西提督蘇子熙軍門因公至東粤早紀報端旋筮期八月十六日由粤起程馳回龍州營次張香濤制軍派出輪船一艘委巡捕官數員爲之護送解纜之際闔省文武員弁均赴河千恭送如禮大碼頭帶車馬雲屯頗形熱閙 
[新設公司]  
　　大沽口外有攔江沙名曰界頂西人糾設駁船公司於此爲輪船駁輕貨物然後鼓浪抵津　年以來獲利不知凡幾矣考津沽河道計七十二灣駁船笨重難行仍需小輪船拖帶倘有損壞向由我國大沽船隝代修嗣因船隝公務繁多不獲尅期奏手西人遂集議自去秋七月始自設船廠招募工人爲修理小輪船地步現在規模日大縻費日多上月鐵木兩作工人約需銀二千餘兩而今夏津河水淺輪船改泊擺渡口往來人貨均需借重駁船獲利之豐勝於往日通盤籌畫以入抵出尚覺有餘現在又有人添設駁船新公司與前股東分道揚鏕招徠生意云 
[䢴江官報]  
　　八月廿四日尹鹺尹禀知回通屬查輯船私差二十五日周分轉矅委解蘇州餉銀二十六日府憲陳太守由省回揚府經 
 
 

Page 3

 
 
歷金省尹慶恒闈差事竣奉飭回任二十七日新任徐州鎭陳總戎鳳樓抵揚公幹 
[戴德勿諠]  
　　寗波東南鄉董家橋一帶屢有匪人以花會誘人賭博經胡練溪太守飭拿賭首按律嚴懲紳耆感戴憲恩公製德政匾一方萬民傘一柄擇期八月二十六日衣冠鼓樂恭送府轅太守謙讓再三而後收受一時觀者甚衆幾于轂擊肩摩云 
[剌史言旋]  
　　太倉州程刺史因公來滬舟泊滬北天后宮前當赴道轅謁見龔觀察並赴各衙門拜客旋於昨日下午解維回署 
[法界賭案兩志]  
　　備捕頭稱八仙橋永興樓茶肆逐日有人羣聚賭錢曾令包探告知以後毋許再犯不料昨夜依然聚賭因飭拘獲人並紙牌一紥洋銀二元小洋二角錢四百文一併送案請訊華藍廷供稱小的素習木工偶往茶肆閒遊並不與賭朱阿弟供稱小的在大昌花行當　店昨夜同鄉人徐阿升陳兆章到來偕之出外閒遊爲時較晚不克回行因往茶肆鬥牌以消長夜徐陳二人所供與朱大略相同葛同轉見陳跪在地下不倫不類遂問曰爾素來操何業答稱是讀書人同轉笑曰好個讀書人太覺明理矣陳面色赧赧然低頭不等同轉飭一併管押候傳祭肆主到案再行核辦○包探王榮培郁廷湘同禀昨日四點鐘後小的等探得鄭家木橋堍依舊有人聚賭因帶同捕房中所雇出店廚子等人出其不意四面兠拿當塲拘獲八人起到賭桌二張長凳五條小洋五十枚錢二千六七百文並各種賭具今特一併送案當往拘時有錢春陽者聳身躍人河内意欲泅水而逃後經人水拘拿始得獲住葛同轉逐一訊問錢供稱寗波人窮困無依流而爲丐昨見官探捉賭有一賭徒急將大錢四百文抛入河内小的一時貪小因之躍下打撈李阿三供稱蘇州人向爲骨頭生意昨日並未賭錢土妙二供稱浦東人在南巿竹器店中爲夥何人聚賭小的實不知情顧巧生供稱無錫人來滬多日未得枝棲昨由西門往老閘附舟路經是處被拘到案實屬寃誣劉金龍供稱小的素以操舟爲業昨日路經是處惟見摇寳者係一方面人楊貴和供稱小的向當茶房昨日並未與賭陸阿三供稱浦東人昨在橋上喚賣盧粟當包探捉賭時有人持一飯籮將籮内錢文抛散滿地小的俯身拾取共得一百數十文陳小弟供稱小的在西門開設茶寮前日被胞弟竊取洋銀二元出外不返有人見其在洋經浜賭博歸告小的小的則日尋　致被拘來葛同轉以李曾因賭　受　　　　　　惡　令笞責二百板鞭背二百卜枷號三　錢責一百板鞭背一百下枷號二月陸責一百板枷號一月其餘五人不類賭徒形狀看押候查明再核賭具當堂銷毁錢洋賞給出力之包探等人 
[緝獲要犯]  
　　南　縣境農婦張李氏控被吳錫榮等夤夜强搶寡媳除吳錫榮業經交案外尙有陳坤貞等避匿在滬由袁明府飭差連順卽夏雲生帶夥來滬潛心跴緝前日在虹口地方遇陳坤貞當卽拘住該犯尙敢爭扭由巡街捕一併帶至捕房該差呈出本官信票巡捕頭謂南匯縣尊派爾等來滬提人須先備又至英公廨冉行照會領事簽字盖印然後派捕帮同拘拿今旣違章理當併押移解公堂該差己先托公廨差趙金帮緝卽經趙金訴明情由始將陳坤貞管押昨晨解案麥捕頭禀明該差連順越界提人各節公廨差役趙金申訴前情蔡太守問連順持票提人何不禀清備文卽或勢有不及亦須待票到廨禀訴以便恊拿該差答稱知陳坤貞來滬赶如根追旋在虹口茶館中遇見卽行扭住原要知照巡捕華捕禀該差帶同五六人扭陳坤貞卽要下船適我撞死一併帶至捕房該差又稱實不知租界規矩太守將情諭明巡捕頭并謂此係要犯須由本分府添差解歸南匯又諭該差倘此案人犯尙有避匿在滬者爾卽不及禀明本官備文亦須先行持票禀由本分府添差恊捕帮同拘拿勿再違章該差唯唯太守卽派趙金協同連順解陳坤貞至南匯訊辦云 
[上海縣署瑣案]  
　　小車夫包萬明控稱小的在申謀食租住虹口沈家灣孫姓民房年久失修殊多滲漏前日忽然坍倒家中器具壓毁無遺人口幸急奔逃尚稱無恙事後向房主理論房主一笑置之小的係貧苦之人實在受虧不起叩求提案斷令陪賠償裴邑尊錄取口供謂爾旣知是屋年久失修曷不及早遷移以免覆壓咎由自取於人何尤本縣木便提追爾自向房主計議可也包乃叩頭退下○楊陸氏控瞿佛佛起造居房有佔地畝裴邑尊升堂訊究楊陸氏供稱小婦人購地三分有餘瞿於造屋時强行佔去向論不理叩請究追瞿供稱小的在自己地上造房並不佔楊陸氏之地邑尊着楊陸氏檢呈田單靜候親臨勘丈○賭棍陳桂堂前經裴邑尊訪拿到案訊責釘鐐收押自新所内昨日飭提訊究陳供稱小的刻己深自悔悟嗣後决不敢賭錢矢叩求施恩終身頂戴邑尊謂爾旣知改悔姑准開去鐐銬交妥人保釋○李　初因唆人爭訟逮案訊押日前報牘己曾詳紀案由前日帮審委員詹明府升堂訊究李一再求恩并稱嗣後當勉爲善良再不敢干涉訟事矣明府飭央妥人來案保釋○金小妹者　鬚眉而效巾幗之稱人皆疑其易弁而釵必有娬媚嬌妍之態實則一田間老漢所謂人具鬍麻黑醜長者也前日控姪孫子卿停棺不葬硬佔客堂　邑尊詰訊之餘子卿堅稱客堂實係祖遺之産與叔祖無干因飭差傳族長金炳仁金玉泉族人金子堂查明訊辦昨日差役巳將一千人解案候訊矣 
[英界公堂瑣案]  
　　僞造遊劵各情已列前報兹悉由蔡太守飭差傳張連及其姪張挺芳到案張連由差傳到並由捕房傳齊交保出外之麥某等候示惟張挺芳未到太守諭知捕房以張挺芳旣未到案姑俟下禮拜二再行覆訊○包探何瑞福稱緝獲積竊王桂生及同夥王福生搜出押票吊得綢縐衣物係方子渭陶朱氏胡炳全姚榮卿金培山　失贓惟金所失綢衣尚少三件另有城内當票二紙尚未起贓王桂生疉竊五户王福生祗竊一次方子渭等均請領贓金培山請追餘贓王桂生王福生同供上海人蔡太守判王桂生笞責二百板發捕房管押六月王福生押三月起案各贓分别給領城内當票候移縣吊贓冉核○鄧瑞楚稱湖南人現在臺灣營中當差因事乘輪來滬在船逢陳瑞亭言談欵洽抵滬後同住棧中且與同房前夜伊邀我看戲乘間回棧扭鎖行竊箱内洋二十元綢縀三包小土二包洋烟筒二枝時辰表一隻報明捕房獲住人贓尙少銀洋十六元請爲究追陳瑞亭供南京人贓巳交還只少洋十六元置辦衣服用去數元蔡太守判陳瑞亭管押二月起案之贓給鄧瑞楚領去衣服歸鄧作洋三元餘洋再行追究○張炳君稱在顔料鋪爲夥葉喜文冐書吳統領字條來取顔料尋見交捕葉喜文俯首求恩蔡太守以葉喜文年紀尙輕判責百下顔料交張領去包探江阿二稱有粤人報失紡綢衫等查獲竊賊劉四林認將衣服質在泗安質鋪質票賣在舊貨攤上查問質鋪夥萬春泉并擺舊貨攤之葉洪慶均不承認一併送案請究劉四林供認竊衣質在萬春泉鋪中質票賣與葉洪慶萬春泉供從未受質綢衣葉洪慶供亦木買過質票蔡太守飭將萬葉二人交保劉四林交捕房帶回再行訊辦○一百六十三號華捕稱見劉雲生手持圓鐘一架情狀可疑盤詰之下知係英公司輪船失贓今將人贓　案劉雲生供詞含糊蔡太守飭將人贓帶回俟失主到案再訊○宋子餘稱有東洋車租與金老虎被欠租錢又將車賣去爲此報捕拘金原車送案請爲給領金老虎供欠宋租錢致被吊打是以將車賣夫宋稱並未打伊蔡太守判金老虎管押一月車交宋子餘領去 
[法界公堂瑣案]  
　　包探王榮培禀稱浦東人張仁基卽韓寄與前在本埠英租界竊取九章綢莊之物案發管押捕房半年七月初九日期滿釋田昨日小的遇諸途中見其賊形未改搜其身畔藏有質票五張旋向質鋪吊得二藍寗綢皮馬褂官紗短衫洋布小衫等件今特送案請究張供稱小的本姓韓因自幼寄名母舅家故從母舅之姓改姓曰張英界之案實爲友人所累此次付質者皆係自巳之衣小的有妹又姓徐名少如現在蔡大老爺處充當代書求大老爺飭查可也葛同轉着押候查明再核各物暫存捕房林梅氏訴稱昨夜小婦人在家晚膳突有無賴 
 
 

Page 4

 
 
陳阿士者將死雞抛擲屋中墮諸桌上的致所放碗盞登時粉碎虚花小婦人見具素不相　向詰情由陳卽肆　毆擊并邀一圓面者帮助行兇硬將小婦人所帶戒指攫去因呼巡捕拘陳送押捕房不逾時又有張夀寳者向小婦人索詐是以一併送案請懲陳供詞含混張供稱帮凶者係開烟館之高天及松江阿弟小的于此事實不相干惟求恩宥葛同轉以陳無端肇釁判笞二百板枷號一月張助之爲虐亦屬罪無可辭判責一百板免十荷枷至該氏所供攫去約指等情未經問及云○四十號華捕張阿順禀稱昨夜　將破曉鐘鳴四點捕頭派小的巡緝新街一帶行至蘭芳里口聞里内有爭吵聲因之步人探視見張長林等五六人沿途滋事向之喝阻驀被伊等扭過打狗橋小的孤堂難鳴無可與校幸六號巡捕聞而奔至帮同拘獲送案叩請訊懲張供稱小的係江北人姨母某氏在三馬路同安里開設妓寮昨偕輿夫出外閒遊斷不敢任情滋事葛同轉着押候交出輿夫再行訊斷○張永興客棧夥張福訴稱有名高馿子者無端闖進棧中見只小孩一人因卽乘間竊取水烟袋一支經小孩喚小的到來鳴捕阻獲人贓送案請究高供小的亦籍隸江北現在朱新發商船當水手船泊南巿毛家弄碼頭耆民姓田小的素與壩基廣成號有往來上月三十日支得工資卽往小東門外贖取衣衫實因不識路途悞人客棧向之問訊卽由棧王婦取出水烟袋誣指竊贓葛同轉察得張之所控顯有不實不盡著帶孩子到來再行質訊高暫行管押○捕房拘得積竊杜阿金解送至案葛同轉着備文送請上海縣遞回長洲原籍 
[廣惜子說]  
　　夫字爲聖遺蹟人所至寳無論衿民槪宜敬惜滬上善堂林立靡不盡心以此而條目孔多實有急於此者聞滬北有新設文昌惜字會專以此爲急務以目前經費未充向租界各書塾勸捐一文緣奉憲試辦並使童子勝衣就傅便知識字尢宜惜字之義而爲之傳者亦當知字爲同文惜字爲公善不憚冉三與子弟輩相勸勉而告誡之未始非一舉兩得之道也或者曰租界地方洋塲習氣不識字者多安望其識字乎然見租界垃圾大車並所用小車均有敬惜字紙字樣是洋入亦知字之　惜也吾華人而反諉爲不知也可乎哉然字紙之蹧蹋每在於識字之人與用字之處近如石印書局最甚夫設局之主非盡不惜字也而印書之人紛紜雜遝亦安肯盡體主人之意而爲之收拾檢點抑勢所不能所可痛恨者莫若將字紙雜以穢物沈之溷坑日久防爛造作灰黑紙張前數載寗波廣又局紳董爲之設法禁止者是也又如自來火之紙盒多標以某洋行等字樣就一日論之則所用何止千百計而一用之後遂妥之泥沙踐如糞土雖收拾巳不知蹧蹋幾何矣還望造作者改作花樣種德匪淺卽於貿利亦不甚碍夫亦何憚而不爲也天地方善事雖責在地方紳士而非地方官長爲之保護而督率之則亦何能充大何能持久滬上租界固善捐之一大總會也而惜字會創造文昌殿又善堂之最大者也洋場之上繁華之區苟能奮與斯會創建厥工振文風以挽頽風胥在是乎在不禁拭目俟之[  願學居士稿]  
[賀儀移賑]  
　　頃奉出使日本國隨員陶杏南翁來函欣悉杏翁近兆开璋之喜因將諸友所贈賞儀洋四十元移濟東振以爲諸君造福拜登之下感佩莫名此時異雀翔庭允徵善果他日石麟撫頂迥越常人於門竇桂行將見於通德門中矣用列報端以誌盛德上海文報局恊賑公所同人諎謹誌 
[浙省撫轅抄]  
　　八月廿二日候補知州蘇嘉淦平湖厘局專丁來省禀謝札飭留辦卽用縣李棻由京籤分來省禀到○廿三日中恊白禀奉憲札巳於廿二日住宿貢院前會同稽查禀安 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路文報局内山東賑捐收解處經收揚州福和祥莊經募細户另登清單]  
　　八月初六日○夀譪堂主人曹寳銀一百兩不留名曹寳銀一百五十兩餘慶堂佟關文五十兩毛水七錢五分又寳銀五十兩零一錢八分周松溪曹寳銀六兩四錢無名氏曹平銀一兩零二分有心無力子首飾銅洋羊見曹平銀三兩二分懷安堂陶英洋三十元德灣堂戴二十元佳水氏爲夫求病速愈十元莫經瑞堂十二元燕貽堂九元又九八錢四百文公積堂趙雪村兩户各六元無名氏四元無名氏鄧厚安兩户各三元無名角兩户各二元蕭天保天佑求晐嗽風寒速愈身體發胖各洋二元千乘堂無名僧無名氏張氏四户各一元無名氏九八錢十千文不留名足西錢三千六百三十二趙星翁九八錢五千無名氏九八錢五百無名氏足錢一百廿以上共計曹平銀三百五十九兩八錢七分英洋一百十三元足錢十九千三百三十四文統共寳收申規元三百八十六兩一錢　分又英洋一百三十一元五角九分合併聲明 
[上海文報局經收松江輔德堂元魁奪標會東賑捐第四次另登清單]  
　　常州無錫增陸士奎松江婁附胡葆元松江金附錢潤功松江府附陽春霖松江婁附錢行顯松江華附盛世樑松江華增張宗華松江金附姚後馨松江奉廩郁文盛松江婁附金耀奎松江婁廪倪宇梁松江婁附杜昌言蘇州府附章鈺各一元以上共十三元留存輔德堂○東賑捐陸募王傳琮王傳璿王保康不書名各一元胡募于次彬宓端甫葉榴惠竹君各一元錢募募錢清泉錢霞香錢拜經錢起雲各一元楊募吳讓伯陳雷伯各一元沈幼溥二元錢募陳菊土陳友風各二元盛募陸寳善陸存仁各一元周志琴張琴軒各五角周鍾德高巨卿不留名吳不留名周各二角五分張募張宗錫張强恕張近　張德尊各一元姚募鍾坤松劉武彬楊餘棠各四角王錫奎沈小第湯小官各二角徐永興徐蹿和朱二和各五角胡秀珍七角郁募李醉經吳舘諸生各一元周蘭圃不留名陸不留名周各五角周西亭湯菊曰各二角五分金募不留名李三户李舘諸生各一元倪募耿鶴記鴻記各一元馬會嘉靜觀居徐承志韓夀宣各五角杜募不留名奚寳龠楊碧池雞愛玉各元章募張士炯張祖馨費慶保瞿子丹各一元以上共捐洋五十二元 
 
 
 

Page 11

 
 
[光緒十五年八月廿四日京報全錄]  
　　宫門抄○諭旨一道錄前○發抄硃批五道○御史文奏遵保司坊紳董請旨奬厰摺○又奏請改奬各官片○又奏請改奬各員片○又　奏請飭部更正片○湘撫王奏承襲世職請咨引見片○署甘臬雅奏恭報接署日期摺○陜撫張奏揀員借補守備摺○總兵李奏報回任日期摺○八月二十四日内務府國子監侍衛處值日無引見○豫王等考試武舉覆命○莊王希隆阿海緒各假滿請安○汪鳴鑾由東陵回京請安○溥良因伊子中舉謝恩○豫王請假十日○那貝勒請假十五日○黄體芳請假二十日○太常寺奏派分獻之大臣派出莊王○掌儀司奏初一日祭　奉先殿瀅貝勒行禮○召見軍機恩中堂奎潤汪鳴鑾○發抄　卞寳第奏知縣楊鴻濂等赴閩縣本任奉硃批吏部知道欽此○又副將郭榮桂等留浙補用奉原批着照所請兵部知道欽此○崧駿奏會議整頓緝私章程奉硃批户部知道單併發欽此○黄彭年奏臬司劉樹堂署理藩篆奉硃批知道了欽此○定安等奏黑龍江官兵資遣回旗由奉挑募馬隊奉硃批該部知道欽此○○巡視西城掌陜西道監察御史臣文郁等跪奏爲遵保拿獲結夥持械强刦盗犯出力司坊紳董請旨奬勵恭摺具陳仰祈聖鑒事竊臣等准步軍統領衙門移稱左翼恊尉英寛等會同司坊紳董等先後拿獲結夥搶刦巨盗趙瘸子卽趙瑞芝小業卽業虎又名業汶明並續獲柳瞎子卽柳四兒等案犯部訊明擬結將趙瘸子等三犯曁温六兒等二犯均擬斬决梟示並聲明出力各員弁由該衙門自行酌核請奘等因開列獲盜官紳銜名移會到城臣等查該司坊紳董不分畛域弋獲巨盜多名缉捕尙屬認眞未便没其微勞謹將尤爲出力各員查照定章分别請奬以昭激勸並繕清單恭呈御覽除將該員等履歷送部外伏祈皇上聖鑒勅部核議施行再此摺係西城主稿會同中東南北各城辦理合併陳明謹奏奉旨己錄○○御史文郁等片再查光緒十四年十月西城副指揮王瑞明等會營拿獲斬梟盜犯于三等一案經前任南城給事中隆恩等奏請奬勵嗣經吏部議駁以該員所請皆非應得升階升銜應令另核請奬移咨到城臣等查西城副指揮王瑞明現己升授湖北隨州州同東城副指揮陳禮森現巳俸滿截取知縣北城副指揮李金章現以知縣分發山西該員等均係由部推升應請旨將王瑞明仍加四品銜陳禮森改加同知銜李金章改俟知縣補缺後以直隸州知州補用出自逾格鴻施所有臣等改奬獲盜之司坊各官緣由理全附片具陳伏乞聖鑒勅部核覆施行謹奏○○御史文郁等片再查光緒十三年十一月紳士沈永泉等會營拿獲斬决盜犯職葆元等一案經前任西城御史韞德等奏請奬叙嗣經吏部駁令另核請奬移咨到城臣等查該紳士等拿獲隣境巨盜若不酌予奬叙轉恐不足以勸將來相應籲懇天恩准將前次獲盜出力之中城紳士候選道沈永泉候選州同陳肇孫西城紳士候選知縣劉相清三員均交部從優議叙北城紳士候選知州改捐鄭工遇缺先選用知縣羅振鷺加同知銜西城紳士恩貢就職教諭戴以珣加國子監典籍銜出自逾格鴻施所有臣等改奬獲盜之紳董各員緣由理合附片具陳伏乞聖鑒飭部核覆施行謹奏○○御史文郁等片再查相城副指揮田寳榮前於光緒十一年獲盜出力經前任北城御史文綱等保俟服闋補缺後作爲俸滿以知縣不論雙單月儘先選用經部核准在案兹據該員呈稱檢查原保單内漏寫引見後字樣呈請更正前來相應請旨飭部更止俟該員作爲俸滿引見後以知縣不論雙單月儘先選用謹附片具陳是否有當伏乞聖鑒謹奏奉旨己錄○○王文韶片再據湖南湘鄉縣知縣阮桂申詳據捐納主事職銜蔣德椿禀稱現年二十四歲湘鄉縣人緣嗣父原任廣東巡撫降補山西按察使蔣益澧於咸豐初年由俊秀從戎轉戰湖南湖北江西浙江廣東廣西等省迭著戰功同治三年克復杭州餘杭等城三月二十日奉上諭蔣益澧奮勇剿賊克拔堅城前經降旨賞穿黄馬褂着再加恩賞給雲騎尉世職欽此十月十一日奉上諭蔣益澧隨同左宗棠統軍入浙身先士卒所向無前先後力拔堅城廓清浙境懋著戰功着加恩賞給騎都尉世職欽此十一月請假回籍十三年欽奉特旨召用入都陛見是年十二月在京寓病故經太常寺少卿周瑞清奏給予卹典奉旨開復原官照巡撫例賜卹並經浙江撫臣梅啓照奏請予謚奉御印鈐出果敏欽此欽遵在案今嗣父並無親生嫡庶出子孫德椿以胞姪過繼爲嗣遵例兼襲騎都尉兼一雲騎尉世職聲明向習詩書未諳弓馬等情由縣轉詳前來臣查蔣益澧以軍功起家薦膺疆寄其生平戰績甚著而於規復浙江省城肅清全境厥功尤偉嗣在浙江藩司任内辦理善後撫綏安輯流亡人心至今感頌弗替朝廷飾終典禮迭經中外臣工陳請固己至優極渥今其嗣子早經及歲現業儒以延世之賞遵例請咨引見除取具宗圖册結咨部外謹附片具陳伏乞聖鑒謹奏奉硃批該部知道欽此○○布政使銜署甘肅按察使儘先題奏道奴才雅爾佳納跪奏爲恭報奴才接署臬篆日期叩謝天恩仰祈聖鑒事竊奴才接奉督臣楊昌濬飭知署甘肅按察使饒應褀署理新疆布政使所遺臬司篆務委奴才署理遵卽於光緒十五年六月二十五日准前者臬司臣饒應祺將印信文卷移交前來奴才當卽恭離香案望闕叩頭袛領任事伏念奴才滿洲世僕隴右末僚一介樗庸三十年蘭會謬邀簡擢之恩遂厠監司之任前署甘凉道篆未報涓埃兹權省會提刑彌深兢惕查甘肅迺邊塞要種臬司爲刑名總匯地方瘠苦宜清獄以恤民種族紛繁貴息爭而弭患凡禁奸緝盜察吏安民在在均關緊要奴才愚昧袛懼弗勝惟有矢愼矢勤遇事禀商督臣認眞經理萬不敢以暫時攝篆稍涉因循以期仰答高厚鴻慈於萬一所有奴才接署臬篆日期並感激微忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴陜西巡撫臣張煦跪奏爲揀員借補守備以裨營伍恭摺仰祈聖鑒事竊查現准兵部咨開擬補陜西撫標右營守備王希賢因病禀經督臣奏請開缺奉硃批兵部知道欽此該缺係新章後題補第一輪第一缺飭卽由陜迅速揀選儘先合例人員請補等因臣遵查陜西撫標右營守備係題補之缺設處省垣彈壓巡防均關緊要自應揀員請補以重職守查奏定題缺輪補章程一缺二缺用儘先人員其借補者卽在儘先班次之内又副將叅將遊擊准借至都司守備止各等語兹查有儘先卽補叅將劉成圖年四十歲甘肅秦州人由武童投効軍營在甘肅關内外防剿出力歷保花翎副將銜儘先卽補叅將光緒八年赴部引見奉旨以叅將分發陜西歸標候補是年四月到標屢次差遣並委署　中城守營都　均無貽誤該員勤謹諳練曉暢戎機且係儘先卽補叅將以之借補撫禁右營守備洵堪勝任與借補章程亦屬相符合無仰懇天恩俯賜勅部核覆准以儘先候補叅將劉成圖借補撫標右營守備以期得力如蒙俞允該員係曾經引見奉旨允准留陜儘先補用人員可否毋庸再行送部之處恭候欽定除將該員履歴清册咨送兵部外所有揀員借補撫標右營守備緣由謹會同陜甘總督臣楊昌濬陜西固原提督臣雷正綰恭摺具陳伏乞皇上聖鑒訓示謹奏奉硃批兵部議奏欽此○○福建汀州鎭總兵奴才李占椿跪奏爲恭報回任日期叩謝天恩仰祈聖鑒事竊奴才由軍功歷保記名提督荷蒙諭旨補授福建汀州鎭總兵員缺到任期滿禀商閩浙總督臣卞寳第代奏籲懇恩准入覲光緒十五年三月二十一日到京二十二日跪請聖安仰蒙召見四月初三日請訓復蒙召見均荷訓誨周詳並蒙賞賜克食寵榮己極感悚莫名奴才比卽出京旋閩承准閩浙總督臣卞寳第檄飭回任遵卽就省起程兹於本年六月初六日馳抵汀州府城准兼護總兵印務中軍遊擊博明將總兵官關防一顆委員齎送前來卽於是　恭設香案望闕叩頭謝恩祗領任事伏念汀州界連江廣地當冲要總兵職司閫寄緝捕巡防在在均關緊要自愧材輇任重常懔氷淵惟有竭盡愚誠實心經理督率將備訓練求精斷不敢稍涉疏虞致負高厚生成於萬一除將回任日期另疏題報外所有奴才感激下忱理合恭摺具奏叩謝天恩伏乞皇上聖鑒謹奏奉原批知道了欽此 
 
 

Page 12

 
 
[光緒十五年八月二十五日京報全錄]  
　　宮門抄○諭旨三道錄前○分選單○發抄硃批四道○東撫張奏更補陸路都司摺○江撫德奏審明辦理摺○陜督楊奏揀補知縣摺○總兵陳奏恭報接署日期摺○八月二十五日理藩院鑾儀衛光祿寺廂黄旂值日無引見○遷公崇禮繼公各假滿請安○德福等前往南苑請安○雲南按察使岑毓寳到京請安○廣東總兵鄧萬林到京請安○絪貝勒續假十日○侍衛處奏派保和　監試之王大臣派出頭班瀅貝勒澤公長春佛佑徵夀二班克王希朗阿善耆倭立布伊勒洪阿○正黄蒙奏派稽備查壇廟派出鳥拉喜崇阿清安果勒敏續昌祥普○召見軍機鄧萬林岑毓寳高萬鵬○光緒十五年八月分選單　小京官兵部司務方駿安徽監道廣西桂平梧鬱張人駿直隸甲通判河南陳州常恩正白附知縣廣東海豐魯其昭四川監江西會昌沈維善浙江陜西武功張琦甘肅陜西汧陽李端　貴州浙江麗水叚樹藩雲南俱甲四川儀隴王錫侯山東監布經安徽汪湘浙江供事巡檢廣東鎭平邱方烒山東監典史廣東龍門張錫廣西馬平劉耀曾江西清江車鴻勳俱順天監○發抄卞寳第奏請以莆田令徐承禧補福州福防同知奉硃批吏部議奏欽此○又試用通判丁夀恭期滿甄别奉硃批吏部知道欽此○又前署厦防同知丁惠深完欵開復奉硃批着照所請該部知道欽此○又遊擊梁汝魁補督標水師營叅將奉硃批兵部議奏欽此○○太子少保頭品頂戴山東巡撫臣張曜跪奏爲更補陸路都司員缺以寳營伍恭摺仰祈聖鑒事竊照文登營都司姚舒鵬因軍政叅劾遺缺前經臣奏請以儘先游擊李聨功借補接准兵部議覆文登營都司員缺係陸路題補第一輪第六缺輪用應升人員請以儘先遊擊李聨功借補核與定章不符應令另揀合例人員請補等因奏奉諭旨依議欽此欽遵咨行前來臣伏查該都司駐札文登地處海濱轄境遼闊且係都司專營巡緝操防倍關緊要非明幹有爲之員難期措置裕如臣復於通省現任守備内逐加遴選非現居要缺卽人地未宜查有登州鎭標右營中軍守備金榜賢現年六十歲係濟南府歷城縣人由行伍中式咸豐戊午科武舉己未科會試未第發回本省効力期滿以千總候補旋因剿匪出力歷保以守備儘先補用並戴花翎加都司銜同治七年東省肅清案内經升任撫臣丁寳楨奏保奉上諭俟補缺後以都司儘先補用欽此光緒四年題補登右營中軍守備給咨赴部經欽派王大臣騐放請旨准其補授五年九月二十一日覆奏奉旨依議欽此由兵部發給札付於十二月二十二日到營任事該員熟悉營務操防認眞以之廾補文登營都司實堪勝任且歷俸己滿任内並無違碍叅罰處分核與升補之例符合相應籲懇天恩俯准以登右營中軍守備金榜賢升補文登營都司洵於地方營伍有裨如蒙俞允再行給咨送部引見以符定制其所遺登右營守備一缺係陸路部推之缺東省現有儘先應補人員應俟接准部覆容臣另行揀員請補合併陳明謹會同登州鎭總兵臣章高元恭摺具陳伏乞皇上聖鑒謹奏奉硃批兵部議奏欽此○○頭品頂戴江西巡撫臣德馨跪奏爲審明逆倫重犯照例辦理恭摺具奏仰祈聖鑒事竊據東鄉縣文廉詳報訪聞縣民周文菁卽雲青有因瘋楁傷嗣母陳氏斃命情事當經飭差查拿卽據族房周茂林等將該犯周文莆綑獲同屍弟陳享三報縣騐明屍傷提訊周文菁確患瘋病詳經臣批司飭醫治痊解省審辦旋據該縣將犯病醫痊押帶犯證晋省委據南昌府知府崔國榜督同審明議擬由按察使瑞璋解勘前來臣親提研鞫緣周文菁卽雲青籍隷東鄉縣巳死周陳氏係周文菁嗣母周陳氏先嫁張寛立爲妻嗣張寛立身故服滿經張寛立之父張光亨主婚憑媒王草包再醮與周文菁嗣父周浚泰爲妻周浚泰因未生子自行擇立胞姪周文菁爲嗣過繼多年娶有妻室周浚泰故後周文菁仍隨嗣母周陳氏度日素無過犯光緒十四年夏間周文菁忽患瘋病時發時愈周陳氏因其未經滋事不肯與族隣周茂林等報官鎖禁是年九月十七日下午周文菁瘋病復發出外跳舞走至姚家山地方適周陳氏手携蔑籃由外買菜回歸撞見周陳氏知周文菁瘋病復發恐其在外滋事將其攔住拉回周文菁卽將周陳氏推跌倒地周文菁撲壓身上用右手揢住周陳氏咽喉時周長青在附近田工看見赶向喝救詎周陳氏業巳被揢氣閉殞命周文菁起身亂舞周長青卽邀同族人將周文菁綑獲經縣訪聞差查並據屍弟陳享三報縣詣騐提訊周文菁目瞪口呆語無倫次飭醫診視六脉洪大確患瘋病詳經臣批飭醫愈解省審辦旋經該縣文廉將周文菁瘋病醫痊押帶犯證晋省發委南昌府知府崔國榜督同審辦兹據訊擬由司勘轉經臣提審據供前情不諱究非裝瘋揑飾亦無起釁别故案無遁飾查律載子毆母殺者凌遲處死又例載審辦逆倫重案無論是否因瘋照本律問擬如距省在三百里以内無江河阻隔者於審明後恭請王命委員會同地方官押赴犯事地方卽行正法若距省在三百里以外卽在省垣正法仍將首級解回犯事地方梟示又瘋病之人其親屬隣佑人等容隱不報不行看守致殺他人者照知人謀害他人不卽阻當首報律杖一百各等語此案周文菁因瘋病復發外出經其嗣母周陳氏攔住輒行推跌倒地用手揢傷周陳氏咽喉身死實屬罪大惡極查嗣母與親母無異自應按律問擬周文菁卽雲青合依子毆母殺者凌遲處死律擬凌遲處死查東鄉縣距省雖在三百里以内惟有武惕渡河道險阻臣於審明後照例恭請王命飭委按察使瑞璋臣標中軍叅將鄭國謨將該犯周文菁綁赴巿曹凌遲處死併梟首解赴犯事地方懸竿示衆以昭炯戒族隣周茂林姚雙夀地保周得俚於周文菁染患瘋病容隱不報致釀人命亦應按例問擬族隣周茂林姚雙夀地保周得俚合依瘋病之人親屬隣佑人等容隱不報不行看守致殺他人者照知人謀害他人不卽阻當首報律杖一百例各擬杖一百事犯均在光緒十五年三月十六日恩詔以前所得杖罪應請寛免並免發落茂林年逾八十亦免收贖地保仍革役見證周長青救阻不及應毋庸議除全案供招另行咨部外合將審辦緣由恭摺具奏伏乞皇上聖鑒勅部覈覆施行謹奏奉硃批刑部議奏欽此○○太子少保頭品頂戴陜甘總督臣楊昌濬跪奏爲揀員請補知縣要缺以禆地方恭摺仰祈聖鑒事竊據甘肅藩臬兩司詳稱海城縣知縣英麟病故所遺之缺係煩難疲三項要缺例應在外揀補查有卽用知縣劉熙純年三十六歲河南河内縣舉人由進士卽用知縣簽掣甘肅光緒九年十二月十九日到省委署敦煌縣知縣辦理一切悉臻妥恊該員敦厚周愼志趣端巖以之請補海城縣知縣寔堪勝任人地亦極相宜會詳請奏前來臣查劉熙純性情端謹吏事誠求合無仰懇天恩准以該員劉熙純請補海城縣知縣以資治理如蒙俞允銜缺相當毋庸送部引見該員並無叅罰案件謹繕摺具陳伏乞皇上聖鑒訓示謹奏奉硃批吏部議奏欽此○○記名提督署理徐州鎭總兵官奴才陳鳳僂跪奏爲恭報奴才接受署篆日期叩謝天恩仰祈聖鑒事竊奴才在宿遷縣營次接到兩江總督照會奏委署理徐州鎭總兵印務等因當將夏防事宜妥爲布置起程赴徐光緒十五年六月二十五日據徐州鎭標中營遊擊何迪華將欽頒關防王命旗牌一切文卷敬謹齎送前來奴才當卽恭設香案望闕叩頭謝恩袛領任事伏念奴才皖北庸才毫無知識同治初年投効軍營從征山東河南安徽湖北江蘇等省歷蒙奬摧遇有提督缺出儘先簡放本年四月經兩江總督臣曾國荃奏保堪勝實缺提鎭奉硃批着交軍機處存記欽此兹復渥荷聖恩署理徐州鎭總兵印務涓埃未報感悚彌深徐州乃冲要之區總兵有專閫之責現在隣境飢民地方土匪彈壓稽查均關緊要奴才久駐徐境雖悉情形而自顧顓蒙深虞隕越幸前鎭臣董鳳高整頓有素徐州道臣叚喆尤爲兵民所悅服奴才惟有殫竭血誠矢勤矢愼與該道和衷共濟及隨時禀商督臣漕臣務期事事周妥斷不因暫時署篆稍涉因循以兾仰答高厚鴻慈於萬一除將倒任日期恭疏題報外所有奴才感悚下忱謹繕摺叩謝天恩伏乞皇上聖鑒謹奏奉硃批知道了欽此 
 
