# 1888 - 325 - 4905609

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有专者皆須簡練　廢也特是原本旣不易得面坊間翻刻又皆魯魚亥豕　　　　本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則概歸申昌經理此佈 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本届各省鄉試題十得八九謂予不信可覆按也今定碼洋廿五元○五經文準○宣文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不閳入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱有分鋪士商就近購取可也此佈 
[嚴懲犯僧議]  
　　佛氏始於漢盛於唐昌黎氏辭而闢之佛骨表一篇亘河嶽炳日星歴千萬刼而不可磨滅而吾道由是大明自宋以來凡以道統自任上附於聖人之徒者其詩文集中必以闢佛爲門面文字非故爲是大聲疾呼深惡痛嫉也以爲私淑聖門扶翼聖教非闢佛不爲功於是拘墟迂闊之士　執故見抄襲陳言莫不起而與佛氏爲難視之若宼讐然若妖亂然詆之斥之鄙之醜之尤甚於昌黎氏不知昌黎之闢佛也其時學士大夫讀書明理大都深通内典精究梵言而二三浮屠又皆志行高卓狷　自好其眞詮妙諦　有以沁人心脾豁人胸次者而反以吾道爲腐而不新迂而不達矣其爲患也不在風俗而在人心不在政治而在學術不有以闊之則五帝三王之道六經四子之書岌岌乎淪喪澌滅矣後之學者其將何所適從乎至於宋而亦少衰矣學士大夫之崇信者徒以佛氏之書可以養性陶情超脱凡俗佛氏之徒可以暢談風月偕隠烟霞而已然而深入鋭進之士味其言悦具義猶有沉迷陷溺於其中趨而愈歧流而愈下者是以周程張朱諸子不得已而闢之如昌黎若夫今世所謂善男信女何如哉鄉愚無知婦人孺子以至武夫術士惑於地獄天堂前生後世因果報應之説五體投地誦聲喃喃將以是避禍而邀福耳今世所謂禪門沙門何如哉游手好閒廢時失業無所事事窮無所歸由是削髮披緇得過且過寺院其棲身之地經懴其餬口之方將以是偷生而逃死耳佛氏之衰也如是學士大夫視之如撮弄角觝諸戯劇一笑置之不復措意於吾道又何傷焉然則今之人宗昌黎之志著闢佛之説其膠執故見抄襲陳言不尢甚於拘墟迂闊之士也哉雖然吾以爲佛氏之盛也患在從佛之教其爲僧者宜乎能解佛　矣卽不爲僧者皆得其解焉是當闢佛以絶其源佛氏之衰也患在違佛之教其不爲僧者宜乎不遵佛戒矣卽爲僧者亦不能遵焉是當闢僧以遏其流保以言乎闢僧也曰假令今之爲僧者不過游手好閒廢時失業無所事事窮無所歸以爲偷生逃死之計則亦已耳無如鄙瑣齷齪日卽卑汙面目可憎語言無味安得志行高卓狷潔自好者流相與暢談風月偕隠烟霞也哉彼亦自視不敢與學士大夫爲伍惟是以因果爲誑騙以報應爲哄嚇俾鄉愚無知婦人孺子以至武夫術士莫不五體投以誦聲喃喃而後香金捐欵源源而來寺院可以棲身經懴可以餬口矣迨夫游食八方化　勸善貪囊旣飽欲壑旣盈逸則淫淫則忘善忘善則惡心生至理名言古今一轍試觀自宋以來見於正史小説者聚衆焚香結盟盜賊暗室地窖窩茂婦女種種不法不一而足其爲患也不在人心而在風俗不在學術而在政治洎乎我朝雖有僧綱司可號而未嘗勅建一寺剃度一僧雖有古刹高僧名滿天下而未嘗傾動王候干預政事盖佛氏之衰也亦甚矣然正惟其衰也已甚相況愈下志卑行汙作奸犯科無所不至雖非結盟盜賊而來歴不明之人常有容留住宿者雖非窩藏婦女而少有姿色之婦常有設計拐騙者人或以其爲僧也等諸無告之窮民方且哀矜而憐憫之所謂不看僧面看佛面也不知此等惡秃事佛而不皈佛法名僧而不守僧規我佛有靈當爲努目之金剛不作低眉之菩薩矣夫安得不甚深求苟且了事也哉近日杭州豐樂橋某甲之子當舞勺之年擅擲果之貌因至横大方伯觀音閣嬉戯爲主僧招入密室扃鎖其門餉以果餌欵以膳羞并言欲挈至蘇滬閒游意欲何爲罪無可恕豈非王法所不容人情所不赦者哉乃至次晨某甲搜尋至寺盤詰主僧始得一顆掌珠仍歸合浦而衆人再四説情僅罰僧禮拜皇懴施放燄口各兩堂以寢其事噫拐盜掠賣時有所聞或出流氓或由地棍乃不謂僧也而優爲之斯僧也科其罪當準諸拐盜掠賣之案極其惡當列諸流氓地棍之徒又况知法犯法罪加一等省垣重地膽大妄爲在上者耳目非遥自必有嚴懲之者竊謂佛不足闢僧則當懲固不得以其爲僧也而苛之亦不得以其爲僧也而宥之除暴安良有司之責願於此加之意焉 
[京師近信]  
　　上虞備用處續辦事章京廣侍衛仁在内廷面禀本管伯邸六額駙希貝勒以本處恭備一切要差且有帮車帮轎之役更形緊要與三旗侍衛之差無異　銀馬錢似宜一體奏請賞回按照原例支領可否奏乞恩施伯邸等諭俟侍衛處奏准後本處再行繕摺奏　聞○值年旗爲咨行事所有各旗營額設驍騎校前鋒校親軍校護軍校四項各若干缺現在有無懸缺未補曁調往軍營防所以及出差並借補别旗未經撤回者逐一查明分别造册咨覆本旗以憑轉咨兵部查核辦理○廂藍旗滿洲副都統師繼瞻少司馬曾於十四日辰刻在西華門外都虞司公署内挑補所管廂藍滿五個甲喇各佐領下領催馬甲倉甲養育兵等缺○西單牌樓北魚市路西南趙家酒飯　因門面房屋破壞從新修葢商諸地面官於甬路之側挖坑取土俟工竣卽以破磚碎瓦將坑塡滿日前文錦如鎭軍行經其地見甬路側刨有大坑當詢本叚看街兵看街兵以趙葢房挖土對又詢汝所司何事兵語塞鎭軍謂其通同舞弊卽將看街兵及該鋪掌櫃一併交本段步軍校解交衙門懲辦是晚經北署司務廳具禀請示文鎭軍諭該司員將看街兵及掌櫃宋某枷號半月發交步軍校押令於該鋪前示衆仍令將所挖之坑立時塡平枷滿釋放○禮部示傳候補覺羅學教習藩樹喜孫梴等二員限三日内親身赴部騐到並備帶筆墨以備當堂塡寫親供覈對筆跡勿得違誤○前紀衍聖公孔嗣公令貽於十月下旬遄歸闕里一節兹聞孔嗣公備具摺件膳牌由齎奏官於十六日五鼓往西苑門交奏事軍機 
 
 

Page 2

 
 
二處進呈御座孔嗣公詣西苑門預備召見旋由内奏事傳令孔嗣公於第四起入見聞請訓後尙須赴各王邸及各大臣處辭行擬於二十五日出京遄歸闕里○中海自福華門南至兩卷殿安設鐵路已登前報兹聞此叚鐵路基地經工匠七百名日事工作業已修築完善日前經海軍衙門將鐵條鐵路陸續運至中海咨交奉宸苑督商安設不日可以告成矣○西直門外高梁橋下游河中月初有一無名男屍其人年未三十衣服鞋襪並無寒乞相身畔有當券數張約數十金並有繡花油緑縐綢手巾内包紅花繡小鞋一隻詣騐時未見屍親認領由官給棺殮埋標識飭役訪察屍親説者謂其爲情而死所懷之物若非秦樓楚館所貽卽是桑間濮上所贈惟如何隨屈大夫游殊令人無從索解○十六日午刻由東安門外挑來矮桌百餘張約長四尺餘寛二尺許高一尺十寸餘悉以硃砂油漆爲飾其脚及桌面四圍悉有金雲蝠正中有雙喜字舁進東華門赴内務府交納聞係恭備大婚時内殿所用也○黑龍江將軍委員進呈索倫貂皮一千一百數十張分裝二十箱於十六日抬進西華門至總管内務府堂上交納當經司員騐看傳廣儲司衣庫將此項貂皮存儲備用○大内午門外雖以磚石鋪地而每歲蔓草叢生高約尺餘節交冬令例宜芟割俾免他虞刻經内務府諭飭院户蘇拉人等卽自午門外迄端門天安門東西長安門大清門迤内所有蔓草逐一芟刈淨盡以清禁地 
[漢鎭失火]  
　　二十日早八點鐘打銅街官姓篾作因早炊遺火猝難撲救比警鑼亂鳴文武官與諸龍局相繼赴救火又乘風向西燒去直至湖邊乃止計所焚縱横約各四五十步災户連鋪面約一百餘家卡房栅樣亦付一炬云 
[吳趨新諺]  
　　十八日蘇省接到釘封公文元和縣程序東明府立卽會同營員赴監提出斬犯三名押赴市曹處决○崧振帥奉旨調補浙江婦撫十八日下午接到電音兩司及各屬員次第趨轅叩賀○學憲行文蘇州府屬定於十月二十日縣考十一月二十日府考近來各考童齊集試院左近元妙觀前一帶熱閙異常所願童天王恪守考規毋稍滋事爲深幸也○前署常鎭通海道陳仲泉觀察翰芬於今秋疾終蘇州寓次十九日在寳積寺設奠隨於午刻排齊儀仗由公子扶櫬而出暫寄僧寮執紼恭送者數十人 
[約束巡丁]  
　　厦門閩海常税關稽查船隻偷漏等事初時巡丁不過十數人及某恊領來厦辦理摧務巡丁多至二百餘名鄉民在厦買一尺布一雙鞋皆指爲漏税輪船到埠搭客行李上岸亦必翻箱倒篋以致怨聲載道近由劉君代理榷務深知巡丁之弊擬定至多不出三十人每人身掛腰牌爲憑如無腰牌卽爲假冒准商販扭送究辦其腰牌每日繳騐倘在外有不法事亦准商販禀控究辦由是四鄉渡船以及商販人等莫不頌劉君之德政矣 
[嚴查漏税]  
　　有一等華民在新加坡檳榔嶼荷蘭吕宋各埠贸易卽在彼處娶婦生子隷籍彼國者名爲媽媽其人仍服中國衣冠入英國籍者尤多在厦門開設行棧比比皆是概目之爲洋行歸英日各國領事管轄在公正之家自無句攬偷漏之事而資本有限者則不免借洋行之名爲走私之事蓋香港上海各口運來呢羽綢縀布尺均將提貨單送交洋行代提報關後將貨提至行中存貯乘便零星運送或有在厘局報三五疋以爲售與本地店鋪借此一單更番轉運因此厘金日減曹芷沅司馬深悉其弊特懸重賞購買眼線報信者以罰欵數成給賞日前有某洋行代某字號偷漏羽毛縀疋經局查獲科罰關帝廟前著名某號恃有護符向以偷漏爲事者現亦不敢公然作弊此外各家亦多歛跡云 
[假充難民]  
　　前紀厦門有難民滋擾一節當時卽疑該難民等必非善類雖經地方文武各官立卽簽派兵役驅逐出境而難民中之爲首者仍住厦門客棧中月前草仔按某當鋪忽有人以元寳四隻向質洋十元另附綢縀衣服十數件當夥詢其旣有現銀何必典押其人云係過路之客任在棧房不便安放重物不如寄存典當爲妥也賣圭巷某典鋪亦有人以洋九十五元向質洋兩元崎頭宫某當鋪亦有人以金銀首飾值銀數百兩者當洋數元而去在各當夥皆以爲以重當輕並不介意未經未月卽有寓卅六崎某客棧之似官非官似幕非幕之劉姓者偕該棧夥向各典鋪掛失票各典以爲有棧夥地保作保任其掛失取贖而去去後不數日卽有過水鄉間之人執票向咕處取贖物件當夥詢以所典何物並告以此票已有人掛失取去該鄉人卽云日前有逃難之人男婦數址名先向社内有錢之家告借盤費迨後鄉社每多盜賊此票乃夜間在某鄉拾得者因該鄉某姓被盜搶刼四鄰聞聲出拿盜黨逃逸忽忙時將票遺卜當夥告以票係某棧房擔保掛失可向該棧根問掛失之人鄉人卽至該棧詢問而其人早已不知何往矣要之難民必係一鄉之人合伴而行此種難民口音則山東湖南北各處皆有大半糾糾雄雄不似菜色鶉衣之輩望而知非善類驅之出境仍不免遺害隣區不如密拏嚴辦之爲愈也又聞該難民等於十月初旬在石碼鎭白晝搶刼業已拿獲數人訊供不諱禀詳上憲辦理先是難民到石碼卽在合鎭店鋪募化暗中查訪見洲仔尾地方有新盖大屋一所知爲殷富之家卽於早間七點鐘時一擁而往將門圍住不令别人出入觀看伊等入内將屋中人盡行綑縳口塞棉花不能出聲搜搶衣服首飾金銀均從後門抛出而入内諸人亦由後墻跳出初時過路之人以及隣右但見前門盡是難民料必有人在内懇求帮助亦不過問迨後忽見難民一哄而去本宅並無人出外言語始以爲疑及隣人進内觀看始見屋中人盡被綑縳物件被搶一空當卽將人放下鳴鑼集衆往追難民該難民等竟敢持梒刀拒捕後經該處木行内之掮木工人數十名拚命上前窮追始得獲住數人云 
[舒州逸史]  
　　安慶訪事人云皖省自九月初獲雨後迄今已逾匝月未降甘霖農田盼雨良殷多有咒蜥蝎鞭陽石以祝銅姑石姥之臨者至本月初六日清晨宿霧迷大濃雲冪野已刻雨師税駕直至鼉更三下始不聞檐溜聲一時黄童白叟咸拍手歡笑曰天降時雨粒我蒸民○皖省鄭工捐局經陳大中丞商請阿方伯總理其事近已集有成數札委候補縣張大令奎漢解往鄭州交納○安廬滁和道丁潛生觀察自蒞任以來利興弊除士民悦服日前在省候補各武員恭製德政匾一方牌四扇萬民傘一柄德政聯一副導以鼓樂送至署中觀察謙遜再三拜而後受○某甲年逾知命爲三牌樓長春錢土地鋪司帳性多嗜好以致虧負甚多日前店主查得銀錢數目不符向之根問甲指鹿爲馬曲意彌縫店主將鎖鑰收回婉言辭却之甲自知敗露羞恧不堪遂於月之初六三更時喚徒沽酒一壺和入阿芙蓉膏一吸而盡次晨見其不起呼令早膳不應告知店主近榻撫之則已氣絶體冰慌卽報知家屬不一時甲妻率老幼婦女二十餘人乘輿而至不問皂白將店中陳設打毁一空輿夫更兇横異常每人索錢四百文旋經街坊紳董出爲排解屍親初索洋五百元店主祗允四十元延至初九日經人再四關説令店主出洋百元屍親遂首肯旋卽備棺收殮 
[赭塔鈴音]  
　　調署蕪湖縣嚴笠樵明府組璋前已示期十月二十二日吉時履任後經陳六舟中丞委赴省垣讞局訊辦要案須俟案結後至石埭縣本任會算交代然後履新大約接印之期展至下月初間矣○寗國縣惠明府恩訪悉有哥老會匪潛藏城内遂飭役拿獲三名訊取供詞釘鐐收禁一面通詳大憲兹奉憲檄飭寗國府吳太守皖南保甲局總辦袁通守行提至郡會訊確供詳辦○護理漕運總督徐仁山漕帥之夫人携其少公子遄回南陵縣原籍應試舟過蕪湖小泊江頭官紳咸往舟次請安○史蓮叔太守將太平府篆交卸後卽挈同瀛眷乘舟返省垣某日駛過蕪湖泊舟官碼頭前僚屬紛紛投剌禀安太守在舟接見略詢地方事宜卽登岸謁見道憲徧拜各寅僚小住二日解維上駛○錢孟超明府瓜期已及行將交卸因諭飭各房書吏將積牘清　旋查得錢粮收數寥寥遂面諭櫃書酌量減少花户之上兑者較平昔可便宜一成餘一二 
 
 

Page 3

 
 
時四鄉農户聞風麕至錢粮櫃前自晨至暮幾如蜂屯蟻聚入晚尤燈燭輝煌各櫃書昕夕紛紜幾無晷刻之暇○日前有某店小主人被賭局中人所誘三戰三北無以爲債因竊取家中錢洋首飾典質得錢陣入迷龍意圖恢復不料又輸數百金輾轉籌思無面目見江東父老遂潛吞紫鴉膏以圖畢命幸得家人灌救不致魂赴泉臺然亦險矣○米客紛紛運米出境兩月中多至千餘萬石近日各路裝來之米其價稍昻故粤客暫行停辦云○某輪船抵埠經新關巡役搜獲私鹽甚多販私人某甲不服盤查肆行蠻横巡役拘送税務司轉送監督雙錫五觀察委洋務局祺子麟太守秉公訊辦太守訊明情節判令笞臀枷號發新關前示衆 
[甯事錄要]  
　　十九晨太古通州輪船駛抵寍波江北岸正欲傍至碼頭卽有小船划至輪邊兠攬生意不隄防輪一轉旋傾覆波内船卽軋碎人亦無蹤想已與波臣爲伍矣旣而死者親屬聞知欲向太古洋行索命未悉其後若何了事○寍波五方雜處匪徒最易潛蹤現届嚴冬防範尤宜愼密府憲以東渡靈橋兩門外人烟稠密難保無宵小竊發因委員會同甬東司並派營勇各分地叚嚴密梭巡所有大街小巷擇要隘處添設栅門雇人司啓閉各段又雇用更夫輪值支更工食皆由官給發並不捐自民間倘遇盜警鳴鑼爲號會集兠拿並諭各烟館限以二更息燈如違拿究更添派防勇數名駐劄濵江廟以資查緝先事預防盖深合古人未雨綢繆之意已○傳聞新任浙江學政潘學憲行文寍波府着轉飭所屬各縣定於十一月初一日舉行試縣然學内尙未見明文也 
[鄉民失愼]  
　　本月十九夜二更時寍波西鄉下凌地方大火紅光高燭霄漢通紅警鑼遍處亂鳴城内各水龍聞而馳往旋因路途窵遠中道折回焚至四更時火始告熄次日訪明共燬房屋一百餘椽焚斃耕牛一頭是夜江東包家祠堂弄豆腐店比鄰亦失火燒去小屋兩間 
[奉札籌賑]  
　　上海縣奉到江蘇藩憲黄子壽方伯憲札略謂鄭州决口災民蕩析離居着於積榖息欵内提銀賑撫裴邑尊隨飭紳董籌繳銀一萬餘兩定於今日解往省垣交兑轉撥災區 
[禀請濬河]  
　　漕河涇毗連上婁兩邑年久淤淺舟楫難通圖董唐廣文等禀請開濬裴邑尊准之擬於今明前往察勘情形再行籌辦至浦左上寳川界浜已於昨日築壩開鑿矣 
[操演續述]  
　　美水師兵連日操演已列前報兹悉昨晨又由兵官督同槍砲各隊至跑馬塲操演開砲放槍聲若連珠至將午時仍整隊而回 
[窮途自盡]  
　　洞庭山人錢阿二年四十三歲因吸洋烟落魄無聊前日下午至英租界謝家橋地方嬸母某氏家告貸不遂乘間在扶梯欄杆自縊該氏知覺驚慌無措急爲解救已經氣絶只得置辦衣棺爲之成殮云 
[英界公堂瑣案]  
　　開萬華樓茶館之寗人貝長財稱昨夜張阿定同王明高來啜茗不知何故爭閙張擲碗王擲水烟筒伊等二人均未受傷反將堂館吳瑞雲擲傷頭顱鮮血淋漓立時暈倒及報捕獲到張阿定續獲王明高我之傢伙被毁不少先由巡捕送吳瑞雲至仁濟醫院醫傷今不能投質有吳之兄吳阿才到案供與同張阿定供與王相識昨邀我啜茗向我索洋二十二元我從未欠伊銀洋致與爭論伊擲碗反傷堂倌乘間逸去我被捕拘言明碗由王擲隨將王拘到王明高供前與張阿定股開書塲我出資本洋三十二元後因虧本閉歇現被張等將生財召賣每股分洋二十二元向索約於昨夜交付非但無着反敢圖賴致與爭毆蔡太守問擲傷堂倌者究屬何人張王互相推諉貝長財又稱我説公道話實是張抛碗王擲水烟筒均中堂倌之頭顱太守飭將張王一併押候受傷之堂倌投案再行訊斷○包探王阿二稱余王氏投捕房訴稱有事出外令兒子阿仁看守門户年幼無知被袁四多闖入竊去銀鐲一副因往拘袁搜出洋五元本有質鋪圖章被其揩糊情屬可疑今特送案洋呈閲該氏同子阿仁申訴前情并稱此鐲值洋七元四角袁供不敢犯竊洋是收下會款蔡太守飭將袁連洋帶回捕房查明實在情形再行解訊○某西人稱被侍者沈根裕行竊衣物報捕拘案沈供詞支吾麥捕頭禀稱容飭包探帶沈查贓再行解訊蔡太守俯准所請○包探秦少卿稱前 * 
獲孩子徐英山查吊竊　今續獲同黨孩子姚阿林起到水烟筒衣服係汪桂山張阿寳張阿狗等之失贓今將人贓送案失主均未投案徐供蘇州人年十四歲姚供蘇州人年十五歲均認行竊該包探又稱徐姚二孩屢次犯竊其父母皆在蘇州蔡太守隨判二孩各戒責二百下再行飭差送到蘇州航船勒令回籍贓存捕房俟失主分别認領○包探顧阿六稱昨見夏行岳手持布衣一包共六件問其來源據言在火燒塲拾得尙無失主承認今特送案布衣呈閲夏供寍波人向在虹口做小工衣服係行路時拾得不敢搶火亦不敢行竊蔡太守謂姑念無知從寛開釋如果將來犯事到案定于重辦衣俟失主認領 
[法界公堂瑣案]  
　　昨報紀東華洋行買辦某甲以某乙串通西洋人將鉛版押錢扭至捕房控訴云云昨日東華行主某日本人偕紹興人毛殿春投案呈遞禀詞并附合同議據棧單底稿陳乾芳稱此案於上禮拜四曾遞禀詞毛係買辦行中木器均向人租賈後卽用車裝去押錢置辦衣服復向别人租賃木器開設此行其時　適賦閒經毛荐引入行未幾各户之來收洋者絡繹不絶毛令墊付我不允從後一時糊塗在鴻運樓邀飲繕就合同行主適需用洋一百元將棧單向江天輪船夥我弟如數抵押今行主日至我家吵閙棧單之事已了結矣毛稱在東華洋行爲買辦甫經兩月行主令我墊銀我以無銀可墊因之交卸與陳立有合同載明行中有貨來埠將提單交與買辦買辦當卽墊發銀兩水脚現在陳亦無銀行主遂以鉛版事涉訟東華洋行主能操華語謂鉛版機器等物共值洋一千三百餘元于去年西歴四月某日買下嗣因生意不佳押與金利源棧所有棧單向伊索取不還因出洋一百零二元在小東門外捕房中將棧單取回其時陳並不在塲現在伊私下取去鉛版三箱請爲追出陳稱確曾取伊鉛版但行主積欠辛資四十天又代墊房租十二元帳房零用二元一角申報價二角王司馬問每月辛工若干答稱五十元照算應找洋七十九元有奇東華行主稱確曾言及每月工資五十元但伊不在行中從未做過生意至棧單所抵之洋伊祗交來九十五元尙少五元申報伊自已購閲與行中不關司馬謂陳旣未做生意工資不能照算遂着東華行主將洋九元一角繳到捕房轉給鉛版三箱亦着陳繳到捕房陳稱容緩三日遵繳司馬允之問案下另有一人何事到此據袁長林稱係東華洋行帳房亦曾爲陳墊用錢洋司馬謂爾等可自夫料理倘料理不清再來控告可也○前報紀魏紀元控徐麗堂欠銀一案王司馬飭將萬生股東范金章傳案着范邀徐到來以待質訊昨日原告投案候示范邀徐弟麗生至訴稱兄長於昨日動身措辦銀兩一面央人往講約七日内總可到案王司馬謂然則爾且在捕房暫住七日以待爾兄到來○包探在江永輪船拘到對買賊董雲廷李老五卽李心如向之盤問供出曾竊大章長豐兩綢莊素綢各一疋長源衣莊元縐百褶裙一條當將各贓吊取并吊出呢褂一件昨日王司馬飭傳各失主至公堂并將董李兩人詰問供稱縐裙及素綢一疋押錢六千二百五十文又素綢一疋押錢二千八百文旋有長豐莊陳寳順大章莊韓　生長源莊傅長生投案領贓包探禀稱查看素綢票簽均長豐之物董堅稱大章亦竊一疋司馬謂諒必爾竊物太多一時記不清楚矣遂着各失主繳出當本一半然後領贓○巨賊楊錦之昨經包探詰問又供出九月間兩次竊得時辰表二只天靑寍綢褂料一件質在乾豐押店得洋十元錢八百四十文包探遂吊贓送案禀稱押票卽寄在乾豐因將該店夥曹阿二傳案王司馬着將楊遷押贓物存捕房候失主來領乾豐亦照當本罰三倍將曹暫押以便信致押鋪主如數繳案○捕房解鎭江人劉裕才金陵人朱文修及蘇浦 
 
 

Page 4

 
 
氏三人到案原告鎭江人王發思忠亦投案候質陳通事稱伊等沿途打架經巡捕拘押據云王曾與該氏私識現已分離該氏之夫向王索錢因之打架昨日痧發捕頭着包探送在仁濟醫館王司馬詰該氏之夫是何名字答稱蘇寳裕業成衣臉上受傷小婦人傭工度日本年八月間王向借洋一元至今不還昨日見而向索以致互扭並不揮拳劉朱兩人從中解勸事不相干王稱小的係鑷工伊等開花烟館因欠花烟洋一元向索相扭臉被抓傷劉供小的亦係成衣匠朱供小的亦係薙髮匠從旁相勸以致被拘司馬以劉朱兩人旣無干涉着卽釋出王及蘇浦氏押候蘇到案再核○昨晨六點鐘時三道頭華捕張湘寳在鄭家木橋南堍拘住賭徒朱裕春解案請訊包探江德林齎呈賭錢約五百文王司馬查得朱犯賭判押釋出尙未經旬今又蹈此覆轍判管押一禮拜○前報列王桂福向山桂珠索洋二百元一案昨日桂福邀到中人王理堂山亦將蔣大甫邀案理堂供稱小的確曾作中至還洋時則並不在塲事未深悉蔣供稱摺據等件均由小的繕成收清據則吳信卿所繕王司馬問山曰今日可曾邀吳來答稱吳本在縣署當册書昨去問之知已去世司馬問理堂曰爾旣作中可知伊借洋多少答稱二百元司馬謂桂福曰此是爾父生時之事還洋時諒必爾未得知桂福堅稱伊共借洋五百元還過三百元尙欠二百元司馬謂然則何以借據在伊處答稱伊欲賴洋是以僞造借據司馬謂爾禀帖上寫就欠洋五百元均由理堂作中今問明伊祗經手洋二百元並無所謂五百元者爾禀帖究竟何人所寫桂福稱託友人徐思衡寫就司馬謂爾交保出外將徐邀來再訊 
[更止]  
　　文報賑所十月上旬單内撥解揚鎭賑洋五百元實係江陰賑欵交由絲業賑所彚解災區内悮書揚鎭合亟登報聲明 
[玉蘭吟社第五集祝盤古生日錄請海上賣藥翁高昌寒食生曁諸同社止]  
　　天地蒼茫誕此身三才肇始洵靈辰由來數典無前輩從此開端有後人出世眞堪矜獨立祝釐端合普同倫生生不已機初破萬物胚胎萬象新[  孟冬旣望日倉山舊主艸]  
[入都途中有懷發長沙之第三日]  
　　買舟游京華迢迢數千里道路阻且長故鄉日遠矣洞庭波浪闊客夢隨湘水丈夫四海游萬里隨所止指日近皇居言情見天子願上治安書縱談天下理遂我平生懷豈與庸人比何時衣錦歸我志斯如此[  長沙吟客余衡士未定草]  
[讀東籬採菊圖記恭賀七絶四首敬呈高昌寒食生吟壇教正]  
　　少小幽燕此地過桂林顔色近如何生來合是天台種自愛名花不厭多滿地黄花取次收聞君緣是幾生修明年節近重陽候得許文園一醉不笛聲幽怨角聲寒夜半無人獨倚攔客裏覿君無别贈菊花新語助　歡採菊圖中子細評圖中俱是惜花人自嗟不及東籬菊長在圖中傍使君[  後學王耀祺謹呈]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陜西官報]  
　　九月初一日發陜典史查登瀛禀到初二日鹽道李本日卯時病　初四日藩台懸牌直隷州吳銘訓署　州事代理醴泉縣江佐清卸事回省初五日候補府馬護理鹽法道事藩台曾老太太本日午時病故初六日署臬台文兼理藩台事准補商州吏目徐源濤謝行知初七日代理高陵縣李登第卸事回省初八日定邊縣左琛上任初十日郃陽典史葉祖福卸事回十一日署略陽分縣廖敦易卸事回十二日同知文德升分縣邱昌泰俱起服禀到十三日典史萬方清委解卷箱赴京十四日發陜典史周恩榮禀到十五日藩台懸牌新選倉大使錢清着到新任知縣王嘉言委河南解餉准補朝邑主簿茹耀先謝行知十六日署南鄭縣梁鳴鳳上任十七日藩台懸牌咸陽縣嚴書麟着回本任新選郃陽縣葛　堃着到新任發陜典史饒昌垣禀到 
[安省官報]  
　　十月十四五日委辦和州厘卡知府李成鰲辭十六七日牌示候補縣丞范潮委署婺源縣丞從九歐陽英委署定遠池河司巡檢王錫川委署太平宏潭司萬邦楨委署當途　石司查鶴年委者廣德杭村司吏自傳程遠委署繁昌荻港司典史吳兆熊委署鳳台　疃司卽用知縣黄兆岷候補知縣王樹鼎均知奉委發審局學習 
[十月初一第五期戒烟名單]  
　　張之翰保人瑞祥洋貨店黄洪增保人同盛土棧殷厚甫保人平和洋行陳永泉保人萬興飯店俞英春保人邱長興袋蔴店陳阿福保人聚興樓酒舘朱阿寶保人榮和土棧丁竹榮保人瑞祥泰磚灰行萬德春保人盛昶號鄒興記保人義森土棧王壬水保人忠和棧張嗣鶴保人姚益元雜貨店汪章友保人楊三和醬鴨店吳洪兆保人章錦興紅木作范　元保人同盛土棧陳阿賡保人昇昌馬車行楊泰順保人潤生錢莊王顯章保人干杏村顧仁生保人同泰木作店張大漁保人楊明山木匠店以上均已戒絶○十月十六第六期戒烟名單李拔卿保人天盛瑞記朱佐卿保人康泰恆赤金鋪余豫松保人林正元匾額店謝雲峰保人應昌隆土店程志如何人潤生錢莊劉炳壽保人居永隆紅木作蔡桂山保人招商局高德　保人同順和南貨店鮑忠炳保人泉茂號李少甫保人才合號張得鰲保人金桐豐地貸行畢桂山保人徐萬順號姚正保人信大號徐信南保人仁義昌火腿店黄廣生保人天祥錢莊柯娘子保人恊源南貨店謝才寶保人恊源南貨店招萃謙保人怡豐號季溯葭保人同得福程俊德保人老雲從烟袋鋪以上亦將次戒凈[  上洋平康里恆濟戒烟局啓]  
[上海三馬路與昌恊賑公所經收河南皖北賑捐巧月廿五日第一千一百十二次清單]  
　　廣興源李先生交來梁怡遠許願平安英洋三十元又銅洋三元○臺灣安平　税海關鄧椿庭書長寄來水災圖册鄒少卿洋一元楊瑞人銅洋二元張柳皐李德齋各助銅洋一元又受福册李吉渠花洋二元陳簿泉印臣葆生清方少谷幼蓮桂喬小松蔣洋一　叔元知過子陳齋丞介眉十三户各助花洋一元又種福册陳慶餘堂五元又功德册陳廢餘堂五元以上四册共來花洋廿六元銅洋四元○福州托陳源生布號交來救災寒説單養霞子銀一兩四八分守拙人銀一兩二錢觀復堂虞記空虚拙安生四户各銀六錢陳傳馨堂美記麟記韻記菊記福記艮水山人金粟山樵三省書屋耕遠堂等二十二户各三錢上二十八户計十兩六錢分分又單建安用印税奂痊押門房錢糧忠庭氏六户各花洋一番又堂事半元又錢押游阿寶瑞香三户各六錢又瑞香一錢三分甌寗執帖錢三百又安差總書禀執帖銀班骨五户各二錢上十七户計七兩二錢八分以上二册共合來規銀十八兩九錢六分○嘉郡絲綿局曹厚之善士寄來求安室洋二十元○無名氏求病卽愈洋四元賜書堂四元胡蘭四元無名氏指捐直隷保平安二元無名氏指直隷又二元鎭昌莊助公記銅洋三元胡英洋一元沈泰記三元鴻動氏祈病平安二元三槐堂二元保康祝麟子一元蓉記一元陳氏一元○○本日共收英洋一元四十規銀十八兩九錢六分銅洋十元合併聲明 
[上海三馬路興昌恊賑公所陳竹坪經收河南皖北奉直賑捐巧月廿六日第一千一百十三次清單]  
　　江南隠名氏助規銀一千兩○湖北　寓寄由立大寶莊交來陳矩庭洋八十元○京都南半截胡同察院余晋珊善長續募三册由恊和信票號交來水災圖册周遵詒堂京平銀十兩又册聚豐合聚義爐房益泰復聚又聚泰萬聚　茂聚謙和瑞　興爐房郝春和堂起明山坤子承十二户各京平銀一兩李春森夢許堂羅孫趙石卿三户各五錢趙德齋霍靜庭曹星垣杜子頤郭蘭亭五户各三錢共二十户合銀十五兩又解臺册仲瑩京平銀三兩雪初社公捐京錢三十串上三户合銀七兩二錢以上三册共合來規銀三十三兩○杭垣萬承志堂馮聽五善士續寄來五福堂洋十元廣嗣主人六元四明老慶四元七鄉居士一元共來洋廿一元○大通極信因果子洋六元周莊同裕新分典張　餘善士寄來錢聲生求保平安洋一元又張蔭餘求萱壽　長求宅平安一元○泰記　洋四元三川洋三元隠名氏二元吳幼林四元羅萬春銅洋四元厚朴十四兩胡怡怡飾銅洋五元○○本日共收規銀一千另三十三兩英洋一百二十元銅洋九元厚朴十四兩合併聲明 
[上海三馬路與昌恊賑公所陳竹坪經收河南皖北奉直賑捐巧月廿七日第一千一百十四次清單]  
　　本埠來不書名抱孫之喜助營口賑洋一百元○道署募友托周災交來無名氏爲子患病祈求灶君神前默佑速愈洋廿元○勞碌子祈如意如願洋三十元○趙悦興求椿萱康强合家平安洋十元顧得山求産平安洋一元許麗山指捐順天水姓愿洋二元澄懷　屋保平安一元楊全福求病速愈一元幸善士一元凌雲棉力子一元○解囊册太倉直塘恊茂號來凌茂君求病卽全洋一元又保家宅平安一元顧惟善堂補　堂均求合家平安各助洋一元以上共來洋四元○廣東無名氏洋二元周莊海陽無力子一元○○本日共收英洋一百七十四元合併聲明 
[上海三馬路與昌恊賑公所陳竹坪經收河南皖北奉直賑捐巧月廿八日第一千一百十五次清單]  
　　南市元源莊交來了緣人指助棉衣洋五十元又無名指助棉衣本洋三十元合規元廿五兩八錢○掃葉山房來松江無民助　口賑洋三十元又户二元行素堂朱助營口賑三十元以上三户共來六十二元内花　洋念乙元基南卿先生交到　鳴預兆三元祝萱延齡廣公記　蘭軒無名氏紫陽堂鄭鐘旨六户各一元吳緝五有名人楊樹春四户各五角共來洋十一元解册大東門興泰號來張福記一千三伯五十文僧浩加三伯榮嘉昌札振三唐其相懷珍顧祥履陸元興飩壽　唐祥德生和等十九户各兩百王聖昌紀文蘭王金仙周秀林等十九户各一伯共來洋七元○又册鎭江無力募寄紀　臣五伯殷德泉栢錫　張國貞李馨圃四人各二百又三人各一百以上八人共合平平銀一兩又水災册無民四元韓錦文盛連氏無民氏三户各二伯又四人各一伯又二人各五十上十人尹五元總來五元規銀一兩另六分一厘塔珊杭　江干厘局募來胡榮第鋤經堂吳小舟傅調梅汪志麟趙子　無名黄文普傅恆年方鳴鶴無民汪敦典十二户各乙元共來洋十二元高郵丁錢齋善士捐北洋岸和裕興垣無民　二千五伯又一千共來洋三元錢三百五十文杭省三元坊費公舘寄來費融峰求腰痛速全洋十元費王士求重聽卽全子端求足病全各一元　良兩元共交到洋十四元○湖朶問經堂第二十二次捐來吳述之五元安徽無民求病速愈十元云間黄小補求妻病全十元　源桐記洋乙元○　　閣祈合境平安十元榮陽蔭記一元無名氏十五元王蓉甫無力子各一元周海秋小洋一角洪泰銅洋二元味秋主人銅小洋乙角○○本日共收到英洋三百十八元内花板廿乙元規銀廿六兩八錢六分一厘銅洋兩元一角小洋乙角　三百五十文合并申明 
[上海三馬路與昌恊賑公所陳竹坪經收豫皖奉直賑捐巧月七十和日第一千一百十六次清單]  
　　早昌參號交來滬江參業公醮餘資移賑洋九元錢八千七文無名氏銅洋一元○申報舘交來採藥山房規銀五十兩陳篤卿爲　心願一元萬泰莊來鴻城叔氏病愈完願二元無名氏一元必得票號洋十元又得記同洋三元○解臺册金陵　大　來山陰王香樵二元金陵勉旃氏楊洋五元共來洋七元○　興余祐記洋十元漢口波樓舘周禧洋三元姑蘇何侍記求免災晦愿洋二元○電報局恊賑公所撥來同洋廿五元○城隍廟桶捐沈氏求合家平安洋二元點見散捐錢一百八十七文○本宅門前桶捐力不足喜助小洋四角點見散捐英洋四元小洋一角同洋一元散錢一百三十三文○○本日　收規銀五十兩英洋五十一元同洋三十元小洋五角錢四百零七文并聲明 
 
 
 

Page 10

 
 
   
 
