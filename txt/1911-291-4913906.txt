# 1911 - 291 - 4913906

 

Page 1

 
 
   
 
 

Page 2

 
 
上諭 
[八月三十日内閣抄奉]  
　　上諭浙江交涉使着王豐鎬補授欽此上諭本日收見北洋大學畢業生考列最優等之胡振福李成章均着賞給進士出身並授職翰林院編修劉炳麟着賞給進士出身並授職翰林院檢討考列優等之張務滋蘇企由均着賞給進士出身改爲翰林院庶吉士考列中等之張壽祺着賞給進士出身以主事分部儘先補用考列下等之吳大業錢俊均着賞給同進士出身以知縣分省補用其同日引見山西西學專齋畢業生考列最優等之楊仁顯考列優等之劉世勛郭顯廙潘連茹王迎祉楊朝相王縉雲考列中等之王藎臣温承讓張宴林炳國佐許喜柴謹膺郭希汾張箎胡德毫均着賞給進士出身欽此　監國攝政王鈐章奕劻假那桐徐世昌署名 
[九月初一日内閣奉]  
　　上諭叚祺端現在有差北提督着楊慕時護理未到任以前著奭良暫行兼署欽此 
　　上諭雲南普洱鎭總兵員缺著孔慶塘補授欽此 
　　上諭大理院奏訊明學生横遭誣陷形迹並無可疑請予開釋各摺片此案旣據明全係子虚解樹强着即開釋准其一體騐放該學生無辜受累定係有人誣陷著民政部江蘇巡撫按照該院所陳各節嚴切究辦毌稍含混嗣後京外各衙門如有訐發之案務當研訊虚實至投遞匿名信函尤應根究來歴固不可過事張皇亦不可少涉疏懈仍當隨時偵察認眞辦理以重法律而安善良欽此監國攝政王鈐章奕劻假那桐徐世昌署名 
八月三十日　召見内閣協理大臣　澤公劉作猷 
九月初一日　召見内閣協理大臣　禮王　倫貝子　澤公張英麟　陳名侃　朱益藩鄭孝胥 
評論 
[上海市面談（無名）]  
　　上海市面。自今以往。方且日盛。而商人無端紛擾。陷於經濟界之恐慌。甚無謂也。革命軍守戰時分律。决不擾及租界。上海之當盛者一。軍事一起。關於軍事上可營之商業甚多。長江爲兩軍軍用之地。上海爲長江門户。上海之當盛者二。内地之有　者。一聞亂事。紛紛羣至上海。數日以來。滬寗滬。杭兩。鐵路。趁火車。之人。逾於平時數倍。行李之多。更多於人數。而長江天津輪船之到埠者。其數亦與鐵路。相仿。上海之當盛者三。人數旣增。資財又鉅。地又平安。經商又便。則他日之盛况。自可相見。上海之當盛者四。有此。四端。上海之市面。自宜亟亟日上。而今反如此衰頽者。是因商業中人。不明大勢之故也。 
　　今日上海市面之所以如此紛亂者。非有。别故。中國各錢莊與。銀行之。故也中國錢莊組織之不適當。其害已數有表見。未遇此次亂事。已常有所。聞中國銀行制度。又即 
 
 
 

Page 3

 
 
錢莊之變熊。基本少而發行紙幣多。此紛亂情形。之所自來也。余謂逞此時機。宜合全國資本家之全力。組織一極正當之大銀行。悉廢以前錢莊銀行之惡習。以確定經濟界之根本。然後徐圖進取。經營。各種正當合時之業。則上海市。面必可因此而大興。他日國事平定。則上海一。埠不但爲中國經濟界之中心。且爲亞東之中。心也識時勢之有錢者。曷勿投袂而起。 
[專電]  
　　昨夜（初二）九江失守道署被焚甚烈電信不通 
　　九江對河之湖口鎭同時失守電局被據 
　　薩軍門有兵船七艘停泊九江裝煤現因該處失守又退駛下遊十餘里 
　　安慶某陸軍學堂舉代表至武昌議與革軍聯合并携有某標統带誓書黎都督命其暫緩勿動因軍略上計畫安慶與武昌之間尙有阻隔若佔安慶佈置需人兼須籌兵籌餉故命其靜待須俟初四日與北軍大戰武漢實力充足再圖江皖 
　　三十日之戰有北軍在陣前投降者六十餘人被革命軍偵出内有北軍隊官四人并有易迺謙之侄一人喬裝軍人意將刺探内情現改派爲武昌巡街警察不使闌入軍隊 
　　昨日（初二）離漢二百里之某地復有小戰官軍仍敗 
　　革命軍選精鋭二萬人由黎元洪親自統率北上迎擊蔭昌大軍 
　　蔭昌統師萬五千人誓與黎元洪决一死戰如再不勝當調後隊二萬人來南合戰 
　　革軍政府擬發行新公債票分五兩十兩五十兩一百兩已在武昌印成一百萬張將於三日内派人潛往各埠散售聞有某某三國人已定購五十萬兩之數購者每兩祗須付洋一元 
　　初一日有革軍數人詣漢口招商局見總辦施子卿請其改挂星旗（即革命軍旗）撤去龍旗否則須將來漢各船扣留施謂容電總局商辦明日卽可得覆革軍信之乃去施囑江孚連夜駛出一面電告總局漢口一埠暫勿開行現江輪僅至九江爲止施總辦已行船局遂爲革黨所據 
　　河南鄭州又有失守之耗 
　　長沙三十日失守實係湘軍兵變暗通革黨故於數小時内卽被佔據湘撫未逃現被拘禁其餘落臬漢口戰事略圖 
各官不知下落 
　　革軍得長沙後即派軍兩隊兼程前進直往川境聞有一隊將至成都專攻端方 
　　上月中旬在香港之黨人聞有一部由廣西繞道限三十日抵長沙是晚長沙即報失守現主持内政者以湘人唐覺爲首 
　　漢滬電報已通惟有時不能必逹（以上漢口） 
 
 

Page 4

 
 
　　京師謠言甚盛大有皇帝移蹕監國留京辦事之説 
　　濤邸傳諭貴胄陸軍法政學堂世爵學員各回本旗聽候命今 
　　慶王驟病甚危 
　　外交團通告外務部如滿三禮拜後政府不能𠞰平� 
鄂亂則各國將認革命黨爲交戰團體與之正式公文來往 
　　政府向四國銀公司借欵一千二百萬兩充作戰費現銀公司因列强已宣佈中立未便允許却之 
　　袁世凱電奏北洋退伍各兵多係勁旅操練精熟足資効用請飭度部撥銀四百萬兩俾得迅速招練奉旨著照所請 
　　上月二十七日薩鎭氷瑞澂會電京師乞援内有艦隊煤糧俱無坐以待斃請速飭蔭昌大隊來漢等語並謂陸軍死傷過多兵力單弱故車站得而復失官軍與革黨短兵相接距離不遠故砲艦未便開砲致傷官兵云云 
　　蔭昌電請續派援兵赴鄂 
　　内閣電寄各督撫現在大兵已經抵鄂要在各彊臣始終如一嚴加防禦不使匪亂踵起鄂黨自可早日尅平 
　　澤公召見又陳餉巨庫絀籌畫維艱非借國債無從接濟并請電飭各省速辦印花税 
　　澤公因鄂軍需餉甚鉅擬將各部人員秋俸减半發給騰充軍實 
　　滬道電致度部請撥銀五十萬兩墊解賠款澤公因已向各公使商請緩解俟得覆再定准駁 
　　禁衛軍將有數營抽調赴鄂已募兵五百餘名挿入訓練以免京師空虚 
　　某御史奏民心惶惑全由各大員提現移眷致滋紛擾請查明嚴懲 
　　聞雲南情形甚危滇京官三電督院詢問均未得� 
覆（以上北京） 
　　今日（初三）商會邀紳學界議辦團練無端妄爭大閙鬨散現商商會决初五日自辦民間安靜（杭州） 
漢口租界背面 
大火後之圖 
　　革命風潮蔓延極速今晨接到九江失守消息午時又得革軍佔據湖口之電似兩處皆於昨晚失陷九江道署則於昨晚十一半鐘時被焚電報局於半夜時被佔電信遂不通湖口距九江約二三十英里適在鄱陽湖口來電謂發電時革軍已近電局情形甚危 
　　上海電信僅逹蕪湖今滬局宣告謂洋行密碼電報如蓋有該官領事官印者可以收發 
　　上海有兩國領事接到長沙失守之電一電僅云長沙失守一電謂長沙爲革軍所佔湘撫逃去官塲頗有遇害者並請速派兵艦前往 
　　中國幣制借欵英金一百萬磅現因鄂警暫緩畫約 
　　漢口安靜如常長沙已於八月三十日爲革軍所佔未遇戰爭湘撫余誠格不肯逃避大約現爲革軍拘禁未加殺害萍鄕現尙安靜然現銀缺少情形終覺可危 
 
 

Page 5

 
 
　　上海美總領事接長沙電謂長沙入革軍之手請速派輪保護湘撫不知去向官塲多被殺又有一電謂長沙人民歡呼迎接革軍首領無流血事湘撫不願逃脱致被監禁 
　　聞南昌雖未失守情形極險 
　　昨日（初一日）漢口附近之處有官軍二萬餘人革軍八千餘人官軍毫無秩序不敢向前與革軍交戰後聞革軍鎗聲官軍亦不與革軍抵抗即棄營向北而走水師亦退往下游 
　　長沙抵漢之敎士謂該城確爲革軍所占 
　　此間接有消息袁世凱尙未行抵官軍大本營廕昌之軍在孝感會集距漢約四十英里革軍已用嚴厲之計畫防止奸細 
　　聞張彪已於今日在孝感附近爲革軍所擒押至武昌此信由火車之搭客傳來 
　　廕昌已抵孝感此間咸謂彼必不親自搏戰且傳袁世凱明日將與官軍會合官軍目下似集於距漢十五英里之灄口豫料當有一萬五千人 
　　官軍從十計羅米逹退至六十四計羅米逹蓋欲與大隊聯合 
　　四川革軍已入沙市目下情形極危（初二日漢口電） 
　　宜昌確於二十七夜爲革軍所得安靜如常（初一日漢口電） 
　　北京官報謂瑞澂带砲船三隻在九江裝運煤糧 
　　長沙失守關係極重其消息已十分確實政府中人以爲武昌宜昌長沙之變不相聯絡而他人則皆覺其同一組織危險日甚 
　　廕昌近日電奏内閣謂薩鎭氷現有異志水軍殊不足恃 
　　廕昌已抵孝感豫料一二日内必大攻革軍如不能獲勝則政府將發第二批大軍二萬人 
　　袁世凱現正招集天津舊部數百名以爲衛隊一俟招齊卽擬南行 
　　福開森在京組織紅十字會日内將率中外醫生啟程赴漢聞兵士受傷者已逹千人 
　　京城謠傳慶親王已暴卒或謂業已病篤今日諭准告假調理 
　　政府欲借外債銀一千二百萬兩卒未如願 
　　政府接豫撫電奏謂星期四日之戰官軍死四十人革軍死數百人 
　　日來謠言頗多有謂天津旦夕亦將有變（初一日北京電） 
　　河南革黨首領范均昌（譯音）現已派人至武昌黎元洪處報告河南有革黨七千人刻已預備聯合起事 
　　河南鐵路工人一萬六千名亦欲投入革黨 
蔭昌所統之兵刻有一隊缺少軍需禀請蔭昌接濟（初一日河南電） 
　　四川西南一带府縣均已入革軍之手 
　　北京英使署接領事報告謂蔭昌如不能於數日内大獲全勝革命風潮必遍及揚子江流域（初二日倫敦電） 
　　美國巡洋艦鈕哇蘭斯號及滅魚雷艇巴萊號特開脱號因南京將有變事已奉命開往防護西人據華盛頓傳言直隸省各敎會已接革軍通告書謂不日將在北方起事 
　　駐美中國公使請各國准其暫停解付庚子賠欵美國國務大臣诺克司君已與各國交換意見能否承認中國之請 
　　據官塲聲稱現有九大匣因中國革命发果得手則大局必爲一變現已會議此事（初二日華盛頓電） 
　　革軍現雇工人數百在漢陽築造砲台兵工廠防衛頗密現又添設砲位以備戰事火藥局日夜開工製造軍火革軍有二萬五千人刻仍招募不絕　　大昌丸輪船將離漢口時有官軍甚多集於河邊懇求船主搭載船主詢其首領知此輩皆係逃兵乃拒絕之但各 
 
 

Page 6

 
 
兵竟欲開砲擊船於是船主婉詞聲明船中載人已多現無隙地可容各兵士復棄軍械以示其欲逃之意惟船主卒不爲動開輪駛去（以上譯西報） 
官電 
[滬道接各處電]  
　　各省制台撫台上海道台鑒贛安騤東午印 
　　上海道台鑒部餉全到滇省安靜請釋系義艶印 
要聞一 
[漢口戰報（三）]  
　　二十八日戰事已略載前報茲又得一詳函云是日黎明革軍已預備一切向跑馬塲之北開掘溝道偵探隊傳遞軍報直至正午始行開砲轟擊初意官軍必隠於鐵路線之後嗣知其已於先一日離營向南散布接近江邊巡洋艦先於晨間開往下游適近官軍之營至是乃開砲助戰惟砲準極劣無一能中大半落於遠處其結果僅燒及右邊與北邊遠處之草房 
　　此火頗有益於革軍蓋爲濃烟所蔽可以匍匐前進不致爲官軍所見當時見革軍士官派主力軍由距跑馬塲四十五度之角上向敵軍前進成一直綫其餘之兵則成圓徑而進將近官軍然後兩面一齊開砲官軍勢不能支乃即潰散此陣佈置極有計算將戰之際將卒極爲活潑軍士亦變陣極速當圓徑之兵向北進時未動之軍即開砲轟擊官軍官軍亦回擊之未幾官軍砲聲忽停全軍敗退革軍大呼而起開槍追之遂佔據官軍營壘并獲軍需甚多官軍盡力逃出鎗火之外卽登岸之海軍亦盡力逃上巡洋艦開往下游官軍死者百餘人傷者倍之革軍未死一人傷者不滿二十人 
　　二十八日之戰雖非在勝而全軍軍威爲之大振自黎部督下至士卒皆信必能逹其目的建立共和政府而官軍則早一日猶雄心勃勃至此膽皆寒矣其原因甚多一官軍自認大砲未到二共和黨能得民心三海軍有異志晨間各艦退往下游聞因有某砲艇不肯開砲欲離戰地之故 
　　又據金陵輪船避難西人云二十八日官軍爲革軍擊敗退守七里河二十九日復爲革軍所攻七里河遂爲革軍占據查二十八日之戰由武昌派來精兵二千名協助新募之兵抵敵官軍其官軍一方面則有薩軍門艦隊開砲助戰惟革軍能從左右抄攻官軍外人觀戰者頗爲嘉讚革軍旣抄擊官軍之左右翼乃驅官暈於鐵路線之下獲軍火糧食一火車營帳數架野戰砲數尊直追至七里河而止至是官軍革軍小戰後復沿鐵路而退現兩方面均豫備於星期六日再行大戰 
　　黎都督出示不得濫殺滿人刦搶平民後革軍現已實行故漢口秩序已完全恢復西國婦女已購金陵輪船票者均紛紛退票决議仍留漢口即外人游閲戰地者亦毫不受擾 
　　革軍咸以紅布紮於鎗刺以示獲勝現各兵士頗望續戰其受傷送至醫院者亦求看護婦從速療之以便可再臨陣計醫院中受傷之革軍兵士共五十人 
　　紅十字會已在武昌設立總事務所有西婦多人充當看護婦二十七八兩戰革軍死傷者約五十餘人官軍聞死三百人其受傷者已請外國醫生前往療治 
　　黎都督已准收容投降之官軍編作新軍 
　　薩軍門於二十七日轟擊革軍後已率砲艇三艘魚雷艇兩艘退處下游十五英里聞有巡洋艦五艘因乏軍火煤斤且水兵大半由艦逃脱故已不能復圖進攻 
　　金陵輪船過九江時見中國兵船七艘蕪湖亦有一艘砲位均以油布掩蓋足見並未從事戰鬥 
　　漢陽兵工廠書夜製造軍火革軍募兵處招募新兵異常忙萬碌新兵先付一月餉洋十五元其曾經操練者先付兩月餉洋三十元 
　　據謂武昌之大砲如中國兵艦欲向上游開駛則足以毁之惟砲炎將轟入租界故外國官員已戒薩軍門不可擾累 
　　聞官軍並無野戰砲據目覩者云二十八日之戰革軍奪獲官軍快砲七八尊行囊軍火糧食及各種軍需品甚多 
　　革軍步隊第四協張統領於國民軍大捷後即佈告商民云照得我軍起義原爲驅除滿奴凡我大漢人民各宜誼同手足現有豫師小醜甘爲賊心腹來駐劉家廟地公然不知退縮昨與我軍對壘被我大軍驅逐追北七十餘里我軍需未止足再不度德量力定必寢皮食肉 
 
 

Page 7

 
 
加以北洋兵艦大小十有餘隻見　　漢滅　業已歸順我師只因爲民請命故爾克捷如斯敬告同胞昆弟切勿。鶴唳風嘶仍宜照常貿易各守安寗秩序我軍極力保護不准騷擾一時自茲佈告以後遵守不必差池 
　　軍政分府謝漢口商會犒軍函云日昨連次告捷將敵人追勦幾盡雖軍官兵士等勇敢所致亦深蒙貴會維持接濟之力也旋又收到犒賞軍士經費五千饅頭數萬足見愛我同胞無微不至大功成就在指顧間曷勝慶幸惟以戰事之故致商家搬運停歇大受虧累雖屢次出示譊諭地方不用驚布而智識短雉諸人仍存舊日捻匪一切觀念無法刻心相示私懷歉　因轉祈貴會一。面協助軍需事件一面解曉商蜀中人務使我武漢最雜地方平靖安寗照常貿易政府幸甚同胞幸甚 
[京師之鄂亂談]  
　　自武漢失陷風聲鶴唳大有草木皆兵之勢各國駐京公使均赴盛宫保宅籌商一切藉探消息聞該大臣密商某使擬欲借其兵力保護鐵路面該使本有干涉亂事之心遂逞此極力運動並有某銀行暗託該國某機關報多方謠惑兾張大其辭藉可實行干涉幸各國使臣燭破其奸同赴某邸及澤公處密陳某國將藉保護爲名干涉内事居心實屬叵測幸勿墮其術中惟貴國某大臣反欲求其相助何昏瞶若此其邸等聞言均再三稱謝日昨適該大臣同在政事堂會議遂在受申飭云 
　　長江水陸各軍統歸袁世凱節制調遣已見明諭茲探得此諭之由來實由項城自具密摺奏請原摺要求八款如蒙俞允方能赴鄂（一）全權大臣便宜行事（二）另刋關防（三）長江水陸各軍統歸節制廕昌　須受其調遣（四）調用舊員二十一人（内有叚芝貴趙秉鈞倪嗣冲雷震春四人餘未詳）（五）關於財政不准度部留難製肘以上五欵經監國會同總恊理大臣集議一次含糊允之其餘三款未經發表無從探悉 
　　又聞項城並有電奏陳述戡定鄂亂之政見主張先用文告解散脅從首要罪犯亦許其自新不加顯戮一面照會外交團請暫勿派員觀戰以殺革黨之勢至其如何調度兵隊則未便宣布 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[京東亦有不靖]  
　　順天丁京兆前日據東南兩路廳飛禀該管遵化薊州等處一带地方有匪徒乘鄂亂故勾結東省馬賊煽惑搶刦倣效東省綁票等事匪氛甚熾亟宜勦滅等語昨日特謁慶總理請於各鎭中酌撥數營前往𠞰擊以資鎭壓而保京畿 
[天津對於鄂亂之防維]  
　　外交團之會議駐津領事昨開會議係討論租界應否派兵保護一事日本領事謂本國現駐營口奉天兩處軍隊刻已預備如需保護租界時即可調遣旋經各領事研究僉謂亂勢尙未蔓延天津或可無慮若調兵前來恐妨商務且惑人心遂决議暫不派兵云 
　　督署之戒嚴直督現因湖北亂起恐津埠五方雜處或有匪人溷跡其中除督署多列警軍外特傳飭巡警道加添崗警以資防守並飭探訪局楊總辦選派精細偵探二十名在總車站一带巡查以防匪人混入 
　　交涉司之報告順直諮議局正副議長閻鳳閣王振壵高浵因鄂省亂事昨特赴督轅晋謁探詢一切陳督稱病不見遂委交涉使王叔魯司使到局道歉並報告本省兵事設備之策畫計大名府一带駐兵五營廣平府一带駐兵四營萬全縣一带駐兵四營津保一带即以本省之混成協防堵並向關外調兵十營以備分紮要隘云 
　　諮議局之會議順直諮議局以本省退伍兵約有萬人除編入混成協外餘數不少本省爲近畿省分值此荒亂之際賦閒無辜最爲可慮擬全數徴募成軍分布各要隘以資扼守昨已開會協議討論矣 
[長安幾蹈武漢之覆轍]  
　　陜垣日前各街口貼有無名揭帖以中秋夕起事滿城驚慌軍裝火藥等局由護院分别派兵嚴守查此事原因由會黨某在西關開設茶館爲名開堂放票招聚死黨約四千餘人起事之先每人派票錢五百文共湊票錢二千餘吊在南關外薦福寺歃血聯盟約定日期遍貼黑示擬先刧搶軍裝局次火藥局又次藩庫等處繼入滿城大肆殺傷幸連日大雨中秋之夜城外北關大明寺火藥局探路因城内火號未發不敢動手斯時軍裝局已有多人環而圍之忽有二人人突入局内經兵丁拿獲該黨等知事不成未放號火均各四散伏匿嗣由拿獲各人供認約期起事情形不諱惟僅云彼二人商議死不供出同謀事甚秘密正在嚴訊云 
[杭垣組織商團之現狀]  
　　杭垣因鄂亂日劇各處謠啄不靖特由某紳發起聯合各界組織民防先期刋發傳單於初一日下午假兩級師範禮堂大會籌辦並訂秩序六端一報告發起民防宗旨二推舉臨時議長三提議組織辦法内分四種甲定名乙機關丙裝械丁招集方法及額數四籌欵方法五選舉民防總理人正副各一員六散會各界代表共到百六十五人撫藩巡警各官廳均蒞三時入席公推徐班侯侍御爲臨時議長討論甲乙兩項甚久請先辦省城模範各屬有請普及全省者次設討論裝械問題其意蓋恐官廳懷疑藉口推諉當經增中丞逐條説明謂咸同時官紳民團成效昭著今諸君或疑官廳之反對改團爲防不可謂非苦心孤詣實則諮議局提出此案本部院早已贊成嗣因會議廳微有異議致未成立然彼時承平今則多事諸君同舟遇風保衞桑梓治安正宜及時赶辦以輔官力所不逮亟宜統籌全省次第組織所難者經濟問題至槍械一項現雖防務吃緊防兵紛調聞來福槍一種庫存尙有盈餘惟分撥全省必不敷用彼時或問洋商訂購應請諸君多數取决鄙人無不樂成嗣經表决命名爲全省民團總局將來鎗械不敷應由各屬繳價請領開辦費官廳担任常費各地自籌團勇名額俟機關成立後再議當即投票選舉湯紳蟄仙爲總理陳紳介石爲副理當塲公推徐班侯陳季衡二君爲代表親詣總理私宅勸駕聞湯紳謂上年因路事獲讉幾以身殉徒以親老丁單不能不汗顔居鄉何敢再與地方大事兩代表一再懇請並以現在鄂事糜爛人心騷然設或宵小竊發則大局更難設想爲桑梓計爲民命計務求勉任艱鉅奈湯君執意甚堅終未認可云同日商務總會亦召集各業發起組織商團初擬先招二千名槪以機料房及失業工人充選惟現因經濟人才雙方具絀决聯合各界合併組織不分民團商團特於本日刋發緊急傳單 
 
 

Page 11

 
 
延請官紳商學各界於初三日下午續開大會公籌從速進行藉資保衞 
[鬱林城借用神廟之大風潮]  
鬱林寒山廟自前彭牧滅毁神像後愚民久積怨言日前賀牧批准修復人心爲之大快嗣封高萬到鬱視學議定十七日開敎育特别會學界乘此機會議借該廟爲會塲冀逹其暗阻修復　目的十六晚遂將棹凳搬列廟内并用板木障住神像街談巷議愈推愈遠十七日爲開會之早期飯後巡警先到陳牧繼至各學生排隊迎接忽來老婦數人被巡警拒阻該婦逕跪陳牧前哀説齋戒數日不憚遠來禱雨遂在廟門叩拜而去少頃又來一肩輿亦係老婦衆人慫恿直抬入廟巡警拒之益力一時羣相鼓噪紛紛將磚瓦亂擲該婦進退狠狠大吃一驚從轎裡跌出壓折一足時陸區官佇立廟前被衆人向其胸脅亂毆幸爲陳牧勸止當即急出廟門演説略云本州亦來參神禱雨本日敎育育會借此暫作會塲討論學務並非集議毁滅神像萬不可誤會各宜散去立飭兵勇將棹凳搬出宣講所内俄而人聲沸騰擁入廟將張掛萬國旗并兩旁陳列花卉曁各物盡行毁壞隨入宣講所又將所前欄杆曁棹凳匾額等一併搗碎復將敎育會内各物打碎一空旋往勸學所將磚瓦亂擲幸所門緊閉不能擁入羣將匾額各物撤下打碎各人又赴高等小學將校内儀器門牕玻璃各什物大半打碎陳牧馳馬到來勸止衆人又赴巡警總區欲尋陸區官及一班巡警毆打幸區内用鎗威嚇始不得逞旋將各街守望所打毁凈盡又赴中學堂仍將磚瓦向門樓上亂擲傷敎員二人學生數人學生由門樓擲下瓦片亦傷二人路旁玻璃俱被打碎再赴巡警總區肆行吵鬧被拿一人陳牧到塲彈壓衆求將被拿之人釋放後又欲將警區匾額撤下陳牧善言開導並數紳勸阻始行散去計是日自十二鐘嘶鬧至四鐘而止幸各街商店並無擾攘晚後亦安靜如常惟各學堂學生盡搬行李出梧巡警亦不敢出巡而已十八日爲城市日期是日經派兵勇彈壓至十二鐘時復有多人紛紛赴高等小學將校内各物逐一打碎樓上存貯前馬撫院頒發各種書籍槪遭毁滅陳牧偕各紳速到勸阻因擠擁太甚陳牧竟被磚擲傷手部一時槍聲亂擊轟斃老年某甲一人許久衆各散去陳牧恐匪徒乘機搶進飭於三鐘時將城門鎖閉云 
[彊吏又得所藉手矣]  
　　直隸直督陳筱帥因鄂省革黨起事北洋爲幾輔重地駐直各鎭已分别調遣赴鄂自應即時設法籌防以備不虞電請添募得力兵丁八營按月給餉所需餉糈卽由直先行挪墊以總兵張懷芝爲統領并另電請將直省綠營暫行緩裁三個月俟十二月查看情形再行辦理聞兩電皆已奉旨允准矣 
　　福建閩督松鶴帥因鄂省有事籌防吃緊軍餉緊要電致度部請以閩關所籌五萬兩爲抵押向大清閩行息借念萬兩分五年償清以充軍稰 
各埠通信東三省 
[大中公報又受干涉]  
　　奉天大中公報於二十四日夜十一鐘時突有警兵數十名荷鎗執刀圍捕經理人杜葛岑主筆沈肝若謂奉大帥命令所指拿者旋即由警局諭令禁止出版據云因違犯報律第十條第二項然是日該報發行之號外所載各節並無干犯報律之事盖因趙督與各行政官銜恨於該報者甚深欲借此以洩怨於該報之主筆也現各界人大動公憤已要求發交審判廳按津判斷矣 
廣東 
[粤垣金融之恐慌]  
　　粤省近因革命軍起事人心恐慌運日官銀錢局兑換紙幣計二十四日換出現銀六萬二十五日十七萬二十六日九萬粤省大吏恐又閙出風潮一面曉諭商人照常通用一面飭造幣廠趕緊鼓鑄以備換易故前星期日造幣廠加工趕鑄並未休息而自治研究社七十二行九善堂院總商會亦於二十五日發傳單云公啓者前次紙幣風潮外間不察情實紛紛持票兑換種種虧折有折成收銀者有兑換時被人摸竊者然經神商慈善各界在總商會會議維持詳切佈　於行用者無絲毫之損於大局有邱山之益當亦共聞共見乃本月二十三日又復無故驚擾再起風潮推厥起原（一）因有少數欲搖動金融機關（二）因湖北亂事傳單革黨不用官紙幣吾粤紙幣恐受影響（四）因有不顧大局之人乘紙幣風潮藉端漁利不知粤省金融現狀自經前次風潮紙幣陸續收回計官銀錢局行用在外者僅二百餘萬元交通銀行僅四十餘萬元大清銀行僅十餘萬元而調查官銀錢局存銀一百四十餘萬元交通大清兩行亦存銀百餘萬元官廳并有餘力撥欵一百萬兩維持市面知此則第一因可以釋然矣湖北亂事於粤省尙無牽動即就湖北而論所謂不用官紙幣行用被黨紙幣不過以紙幣易紙幣并非將人民所存官紙幣作廢且行之各省亦可通用知此則第二因可以釋然矣紙幣起跌事所常有若市面流涌漁利者技無所施知此則第三因可以釋然矣現在省會當押柴米等一律行用官紙幣輸納錢糧厘税更可免銀水平頭暗虧但恐各商店及四鄉未及週知特行邀集各團體會議通告商塲一律行用如須兑換現銀隨時可到兑換不必爭先恐後過事張皇自取　折也 
[此弁大有將才]  
　　花縣五和墟海邊於八月二十一日忽來大船一艘中有十餘人均穿點梅　衫褲者墟人不知以爲貨船於其下　時往觀之見數人中有登岸超躍而上者其衣適爲風所颺將身中短鎗露出墟人見之始知爲匪潜尾之入一茶居品茗登即走報駐該墟之新軍 
 
 

Page 12

 
 
弁目聞報即派門人到茶居偵察隨即獨自從事到該船檢洩登船後見有四人即與應酬問此船將往何處四人以到炭步對弁目云予適欲到炭步將附此船往可乎四人以其怪異又似知其來意置弗答弁目即通船察看至神倉見神龕後用紅紙封裱疑之將紅紙撕下見有破爛衣服數件解開見有鎗枝四人以旣發其覆即拔搶轟之弁目側身一閃彈子由左脇下飛過衣服均穿附身之匪即抽劍仔戳之弁目揮之以手劍仔落於水中隨順手將該匪之辮抓住壓放艙板之上用足踏定而第二鎗又至弁目將脚一開彈子適在袴下飛過該匪再舉鎗擊射弁目又飛脚踢之中其手鎗未及放已被踢於水中派出四人斯時猶未到也迨聞鎗聲始飛奔前來躍登船上三匪已撲起水中惟該新軍未带長鎗只有短鎗兩枝於該匪赴水時放槍擊之同中一匪當即斃命餘二匪即被鳬脱始將脚踏之匪縛起搜其船得短槍六枝彈子百餘顆而在茶居之匪已無蹝矣如某弁目者可謂勇技雙全矣 
直隸 
[祁州災民搶糧]  
　　祁州因受渾河大水淹沒全州村屯計四百餘處災民嗷嗷待哺聚有二千餘人進城請求振濟州牧不之應衆遂情急將各粳店之米搶去大半各糧商見來勢汹湧因各閉門停市災民無處攫食刻聞又將倉榖肆行搶取該牧恐激事變一面請兵彈　惟灾民進城搶糧老幼仍絡纆庝途恐非請放急振無以息此風潮也 
[瘋漢暢談鄂亂]  
　　居天津縣署西四條胡同之陳炳全年五十一歲素患瘋魔近年稍愈現在東門南馬路便道擺設卦攤藉以餬口近因仇困所迫魔症復發日前向問卜者談説四川湖北河南等處均已反亂北洋調去官兵已順革命黨等語其所談之尤甚者語多支離實難宣佈並大聲呼喊以致觀者甚衆當經東區巡警總署偵探員查悉以具迹近謠言惑衆指交崗　带區經區長訊明情形詳送巡警道署旋經司法科員訊鞫言語顛倒實係瘋魔病症復發遂派警調查亦屬相符當飭取保交其家屬饋回調治不准出門肆口妄談云 
湖南 
[批奪自治圖表之詳明]  
　　善化縣自治公所曾將該縣區域户口具造圖表呈由該縣胡大令申賚自治籌辦處察核昨奉批示申件均悉查該縣舊分十都嗣於諮議調查時假定爲九選舉區現設學區即相沿用是民情習慣久已相安無異自治分區本以固有之境界爲準如無實在應喘析併情形自可因仍固有以免紛更該縣此次劃分竟併爲四鎭二卿麓山鎭人中至逾八萬有厅團體能否　合行政是否便利仰再從長恊議具復以憑核辦圖繪尙屬精工惟山無來脉路綫僅繪兩條自治公所無特定符號均　太略鐵路係由城東西繞向南去何以反從外起點未免錯誤合將原圖發還應即查照批出各節添繪完密賚候核轉路綫雖不克備載大致各公所各區往來交通之綫則萬不宜略分區如有更改應即另繪賫核再查嵩山鎭自治公所擬設瀠灣在該鎭最東地段離距西南五十里而遙應即改設適中之處以資便利 
福建 
[續誌龍巖州滋事情形]  
　　龍岩滋事風潮已紀前報茲得最近消息知呑食義倉之紳士魏某章某郭某三人當事變時均各逃走聞魏某由曹溪墟直上至白土鄉民家逃匿該處居民以魏某係犯衆怒不敢收容恐有後累是晚不得民乘夜再行十餘里在岩永交界之地名蕭坑者止宿焉郎州牧次日即派人到處尋覓三四日始悉三人蹤跡派兵護送到城内安頓現岩民之遭此阨者眥歸咎於郎州牧之袒庇紳士致激此變而郎牧與三紳遂爲衆矢之的現聞漳州某官衙有人在各岩商店内查取各人家信跟究起事之原因與滋事之詳情取去之信共十餘件想各商家信諒必確實得此證據秉公辦理善後名治以應得之罪造福於岩民誠非淺鮮也又聞十一夜城内外人民均各逃走後聞事稍安靖十四日均回城過中秋節是晚突有　山社大洋村人名劉月斧者是晚鳴鑼由該處入城沿途大聲疾呼曰土匪聚衆七八千人即行攻城速即遠避云云直出東門至四十里之雁石社始止於是紛紛逃竄互相踐踏其由北門出者幸各無恙而由南門出者浮橋上甚形擁擠墜河而死者十餘人由東門走者過東門橋擁擠更甚墜河溺斃及跌傷驚斃於道　者亦有數人有劉某已嫁之发將及臨盆竟産於山中而南門外浮橋及東門橋擁擠失足溺斃者以𦆑足婦人占多數扒城逃出因足小跌傷及斃命者亦有十餘人按岩俗最重𦆑足几聘女子先問足之大小若足稍大雖貎若西施亦不爲美竟有因此而佳偶成爲怨偶姻家變作寃家者風俗之頑固牢不可破聞昔年髮匪亂時被據被殺與自盡投并者不計其數此次又因此而斃命多人安得開通人士提倡天足爲女界除此慘弄耶 
山東 
[魯省大索曲士文]  
　　李世光禀孫撫電棲霞胡令禀據探曲逆勾結鬍匪郭鳳年在萊陽林家園聚黨誘煽萊兵弁往探害四人現與兵弁對壘被焚三村棲境觀里各村已有萊民避難者等語查郭鳳年即侯令禀招遠人之郭福兒是否曲逆勾結抑或藉其聲勢爲煽惑現萊陽駐有標兵二百餘人乞轉飭李標統會同協力剿拏當易撲滅孫撫致丈嶺李標統電即墨張令飛遞萊陽侯令齊密徐道電棲霞縣禀探曲逆勾結鬍匪郭鳳年在萊陽林家園聚黨誘煽萊兵弁往探害四人現與兵弁對壘被焚三村棲境觀里各村已有萊民避難者等語希即知照董管带督隊𨑙速剿拿毋任漏網竄擾被煽鄉愚仍當剴切曉諭解散毋得株連如慮兵單即由該標統抽調兩隊分两路星夜前往截拿孫撫致青州鎭電葉鎭台以密徐道轉棲霞令禀探曲逆勾结鬍匪郭鳳年在萊陽林家園聚黨誘煽萊兵弁往探害四人現與兵弁對壘毁焚三村棲境觀里各村已有萊民避難者等語頃電李標統侯令知禀董管带𨑙速剿拿毋任漏網竄擾如慮丘單即由該統添調兩隊分兩路星夜前往截拿希台端與李標統密商赶辦毋延盻復孫撫以曲士文爲漏網要犯現又在萊境聚黨煽亂經該縣侯大令連日跟踪迫捕曲逆竄逸鄰境迄未就擒昨特通飭附近各州縣嚴密兜拿並懸賞格如有人拿獲送案確係正身者賞千金 
江寗 
[換給烟照展限]  
　　江寗禁煙公所具詳江督略謂頒發牌照取締吸烟人曁土膏各店定章三月一換减癮一成限三十個朋减盡省會城廂内外以宣統元年四月初一日爲始期省外各廳州縣以是年七月初一日爲始期現在期限已滿酌擬變通辦法將換給牌照之期暫請展限十五個月省城自本年九月初一日起算省外各屬自十二月初一日起算仍按三個月一換屈時再爲察看情形酌核辦理其有回省或遷徙人擬仍查照原章補頒補換免滋朦混即旅客憑單亦擬照常給發如携有别處牌照來者確在期限以内仍飭呈由本所加蓋印信准其吸食等情請核示遵行當奉江督張制軍批云查前據具詳諮議局議决禁烟改約行多室碍一案曾於本年二月札交諮議局復議未據復到查禁烟功令綦嚴英議加條欵雖以粤滬爲結束口岸究以禁吸成效如何以爲伸縮所請展限十五個月碍有未便惟所詳各節亦係實情姑先暫爲通融展辦俟諮議局開會再行札交議決公布辦理除札諮議局查照外仰即　照（下略） 
松江 
[提前辦理冬防]  
　　時届冬令官長必舉辦冬防以資守衛本届因鄂省　亂初一日官紳會集普照寺警局擬提前舉辦以資巡緝而保治安 
[庸人無事自擾]  
　　鄂垣事起風鶴遙傳松郡紳富杜某等竟有挈眷携資喬遷滬上者市上銀根極緊鄉民携花米來城易錢者店家均辭以無錢或乘間抑勒使之賤售鄉民羣呼負負而去 
[清談（東吳）]  
　　文人好弄筆墨。往往足以賈禍。我見歷代鼎革之初。有因閒吟逸咏。而興文字之獄者多矣。 
　　即論其小者。朋友往來。初無成見。亦往往以文字之悮會。生出嫌隙。台迨嫌隙旣成。始轉輾詢得其故。則已介入於心蒂。而不。可復釋矣此尤文人恒有之事輩所宜加以懺戒也 
　　記者向不信閲歷二字。以爲。閲歷深則其人暮氣浸淫矣。是故記者作事。往往無閲歷。 
　　今自十年以來。漸與社會相交接。於是。始知處世待人。斷不可無閲歷二字之作用。然而記者作事。則仍未嘗有閲歷。 
　　甚哉。閲歷亦特别學問之一種。將非盡人而能　耶。 
 
 

Page 13

 
 
   
 
 

Page 14

 
 
   
 
 

Page 15

 
 
[奉諭拍賣]  
菜巿街一百十二號長春客棧主因欠租逃避業奉公堂諭限三天即初五日午後二時將該店生財拍賣以償欠租此佈　法捕房白 
 
 

Page 16

 
 
   
 
 

Page 17

 
 
G> 
[沈製生髮膠包出頭髮]  
髮爲血　血枯髮落本主人由化學發明一種生髮膠以活血生髮　　化煉成膠香而清潤而滑融流血液係生髮　第一妙品專治病後産後隂虚脫髮等患男女均可照仿單用能使秃髮重生或髮黄髮枯久　　烏黑滑亮由本醫室一家發行以來治好巳指不　　各　大藥房均有分售每瓶大洋五角每料六瓶洋二元五角上海山西路集益里二衖對　 
門人壽醫藥室主人製●目前此漢戰事凡外埠寄購及現銀批發小號用保險寄貨不加保費倘有遺失照數賠還鈔票郵票一概收用 
[瓣香廬驥製半夏治痴癲之奇效]  
家父於前年忽得顛狂之症兩目直視晝夜不寐擲刀弄火兇　異常或無故大笑或放聲大哭或數日長眠或累日不食甚至目不識親丁鼻不辨香臭舉家不寗驚悍無措遍請名醫診治服藥竟無效驗後廣求各種秘方及馳名經驗妙藥亦未見功如是三年巳形銷骨立面無人色而所費亦巳千金矣今夏忽有友人述及上海瓣香廬崔氏驥製半夏善治痰症痴癲亦屬有效惟假冒甚多須認明五開間門面驥雲氏肖像方是的真乃即由郵局匯銀購到一大盒始服稍覺安靜繼又接服一大盒大便中連下濃痰三日從此其病若失初猶慮其越久再發特又購備一小盒詎至今安靜如常身體亦日見雄壯月初外祖母猝然倒地不省人事即將所　之藥設法灌服亦得化險爲夷感激之餘謹將原由詳述並登各報以誌不忘江西撫州府樂安城内奉父命程葵忱啓附價大盒洋二元四角小盒洋一元二角每料六大盒洋十三元二角近有假冒認明石印農工商部執照浙江巡撫獎憑仿單反面五開間畫圖并工商施敦來醫官化驗據方是的真上海盆湯弄走過絲業會館寗波路口五開間門面崔氏瓣香廬驥雲氏總發行所製藥所仍在北京路根德里内 
[請鑒天然戒煙丸加價之苦心]  
本藥房爲希望同胞脫除黑籍起見特由黄醫生創製天然戒烟丸一種其中不攙嗎啡等害人毒質與巿上混用魂靈不顧大局以圖目前之微利者實有天懸之别故發行有年凡因之斷癮者莫不交口稱譽視爲尅煙聖藥也特是近來煙禁尤嚴煙價尤漲竟有吸煙之人並不抱定戒絶宗旨因煙貴藥廉竟以藥丸爲代煙之品而不思尅除是則大背黄醫生之初志而亦非國家煙政進行之道也本藥房旣以除害爲先故不計營業之利鈍特加價值每瓶向售一元五角者自九月初一日起定價二元每打二十元每袋向售四角五分者自九月初一日起定價六角好在此丸自有特效與巿上賤價之煙丸優劣自分也用佈數語以伸天然丸加價之苦心庶吸煙者知所困難俾得早日戒除則中國幸甚同胞幸甚上海三馬路中法大藥房啓 
[湖北傳来之報告]  
八月二十三日得漢口中法藥房報告云地方平靖管業上未受影響惟昨日午間曾有多人圍住本藥房門首不知者以爲遇險其實因新到哈麥腦血多箱路人爭相觀看也銷路因之大暢恐有傳誤特先告知 
[上海四馬路新開震豐泰紹酒棧擇於吉八月十六日開張]  
夫洋　十里樽酒聯歡則酒舘亦占一席焉本主人素業製酒殫心研究歷數十年矣紹興則設一酒作精製各種花彫京莊元梁等無一不美今特分設門莊以娱嘉賓地處繁華則往來極便器具清潔則位置攸宜裝設電燈則賞心悅目慎選值堂則呼應靈通其最爲特色者館中裝有電話凡欲邀賓約友此往彼來極其便捷另請值厨專司烹調隨客點菜時鮮齊備較勝諸别家在外代辦者真有霄壤之隔如行號家在本館呼酒點菜儘可應時送到開張伊始凡蒙賜顧格外克巳如貨不佳隨客退換本主人非爲射利欲圖久遠而廣招徠 
[最新方之大雜誌進步出現]  
中國少年之最恩物定於九月出版每册一角五分常年一圓五角 
預定者請至上海四川路一百二十號三層樓本社可也 
 
 

Page 18

 
 
本埠新聞 
[鄂亂影響]  
　　程撫憲近因訪聞由漢開滬之各公司輪船每遇避難赴滬之搭客乘危勒索極鉅船價情事前日電飭滬道嚴禁茲悉劉觀察以輪船水脚各公司原有定章今因武漢不靖以致商民人等咸擬來滬避居事出萬不得已豈可乘人危難之際任意婪索船價非猎違背定章尤滅天理爰特函致租界領袖分致英法德日各領事迅飭各輪船公司傳諭各輪買辦以後勿再需索由漢避難來滬之搭客船價一面函請招商局飭知各輪一體遵辦云 
　　赤十字會員張竹君女士等一百二十人今日乘瑞和輪赴漢施救因戰受傷軍人惟恐有匪類乘亂滋擾特由赤十字會董事伍侍郎廷芳函致滬道請電駐紮漢口之海軍總統蕯軍門妥爲保護 
　　郵傳部以武漢革軍現正勢劇長江下游一带蓶保無匪徒勾結乘機搶刧情事所有各公司輪船裝運貨物祇可在於鎭江南京蕪湖九江等處各大碼頭裝卸切勿在小碼頭停泊以免不測爰於前日電飭滬道等各關道派撥砲艦在於各大碼頭妥爲保護一面函致各國領事飭令各洋商如欲裝卸貨物務各須在大埠碼頭停泊免有意外事端 
　　革命軍昨在武昌發電至上海道署曁商務總會各商董云漢口租界各領事以連日官軍與革軍小戰數次時有飛彈墮入租界未免驚擾治安各領已向兩方面聲請從速决一大戰以定雌雄等情現已約定初四日晨大戰俟分勝負後再圖進取惟聞滬上人心惶惶請予出示曉諭以資鎭定云云 
　　滬道劉觀察以滬上各報刋登省戰事實屬人違報律嚴札寳子觀大令通知各報館謹守報律如再違北唯該廨員是問 
　　縣署帮審委員承明府厚係旗籍人於前晚並未向田大令告辭遽挈眷屬略携輕裝由後門出去至昨晚尙未回署祇剩傭婦數人守户大令謂如再不回擬囑㕑房暫停開飯矣 
[歡送赤十字會]  
　　昨日午後中國赤十字會會員男女數十人在派克路育賢女學校聚集後至寰球中國學生會列坐草地同攝一影即由會長張女士及男女醫生率同至怡和碼頭登瑞和輪船首途行時道旁觀者皆驚爲未見而西人皆肅然尊敬聞第二隊尙須續招四百二十人招齊後卽擇日出發往戰地云 
[貧民勸工所何時實行]  
　　上海縣田大令昨接江蘇諮議局來函云敬啓者本局於本年臨時會議决申復撫院諮詢興辦貧民勸工所及以工代賑一案呈奉督撫院核准施行卽經本局照案知會貴縣查照在案現在時逾五閲月僅接常熟新莊鄉議事會呈報議决恊助興辦貧民勸工所及以工代賑經費等情到局其餘各處槪未據復無憑核議相應函催爲此馳函奉逹希即查照先今文函事由迅速辦理無任翹盻專此敬請台安云云 
[四明銀行開兌之狀况]  
　　本埠華商各銀行前因現洋缺乏兌付鈔票應接不暇公議暫緩七天以資周轉今已届期四明信成兩行已照常發兌昨有持四明鈔票向該銀行兌換現洋者見該行辦理一切頗有秩序門首廣帖告白標明發兌時刻上午十點鐘起十二點鐘止下午二點鐘起四點鐘止兌票之人始甚擁擠後有僅收零數應用仍將躉數鈔票持回者又有將所持鈔票屬爲結成銀數存入該銀行者可見人心較前鎭定云 
[警官互相褒獎]  
　　上海巡警預防第三隊係由浦東二路各警區挑選交由游區長兼代與紳董商借洋涇廟駐紮復租地二畞有零闢作操塲日則加功訓練夜則分段巡防劃定路綫編列表式章程部署一切頗極周詳初二日姚局長以時局日艱並應到隊點騐訓勉期成勁旅至昨日午後到騐游區長并請觀操成隊未及三日竟能操演各種陣式槍法局長異之以游區長辦事敏練慰勞有加游區長則答以管理敎練實係潘巡官振先王區官震東兩人盡力所致云 
[城議會臨事議案]  
　　上海城議事會臨時會議决案兩件昨經董事會函致董查照計開 
[一件處置桂花廳造屋佔地案]  
　　此案因巡警局所發執照與本公所知會單不符致生困難查巡警職權祗有稽核道路工程字樣發給營造執照無規定之明文以性質論應在自治範圍以租界爲比例執照由工部局工程處發給不由捕房發給此其明證應由董事會呈請滬道轉行巡警總局將發給執照事件歸本公所辦理以清權限而免牽掣章程花廳佔地情形與巡警局所發執照亦復不符應由董事贊成路政處從速了理以完此案 
　　一件廟園路綫續訂辦法案廟園公地非私産可比故秋季議决規定廟園路線案定爲一次收足現旣據董事會陳述爲難情形應將原文删去一次收足字樣仍查照上年冬季議决規定本城區域幹路案第四條辦理 
[冒認官親撞騙案犯未獲]  
　　騙犯魯玉廷前因冒充兩淮緝私營王統領有宏之胞姪隨處誆騙旋即拿獲訊係聽從向在上海正豐街開設源成刷染店之李明山主唆與同黨穆相臣等同騙曾經王統領禀陳江督札行滬道轉札公廨查提李明山穆相臣解究在案茲悉公廨寶明府飭由差探禀復謂據李明山家劚聲稱現往蘇州即日回滬另有穆相臣亦無從查提仍俟李明山返滬即行拘解等情禀復滬道茲聞劉觀察已於前日轉復江督查照矣 
[多寳龜不容於世]  
　　滬道劉觀察前飭公廨查禁某某報逐日排登多寳龜小説語多淫 
 
 

Page 19

 
 
褻着卽提究在案茲因公廨未將查辦情形禀復故特又飭寶明府迅提印刷是書之某某社經理人到案勒交書板銷燬再行分别辦理 
[謀夫案]  
　　閘北曹金生向推小車度日昨扭其妻周氏至四路分局控稱被妻將水銀拌入飯内欲圖謀害等情前日經蕭區長提訊據曹周氏供鄰居徐姓婦唆使云云區長察得該氏秉性愚蠢顯有别情判令暫押候提徐婦到案再行核辦 
[兑銀性急不得]  
　　　南信成銀行因鄂亂以來市情恐慌人民紛紛提取存款兑現因即暫停七天已紀前報茲聞昨日開門照常發兑鈔票自上午十時至十一時半下午一時至四時半爲止一時持票兑洋者紛至沓來甚形擁擠該行酌定每班四人進内兑洋從後門而出槪用新幣墨幣對搭發給至午刻已發出二萬餘元暫停至飯後再發不料突有數十人在門外喧閙要求兑取竟將後門口之章程牌擊落於地幸經自治公所警務長穆抒齋及總董李平書與通班長警在彼彈壓向衆安慰始行解散不致肇釁 
[紅十字會大會誌盛]  
　　初三日下午四點爲紅十字開特别大會及報告醫隊出發期假座大馬路工部局議事廳中西來賓逹七百數十人首由沈仲禮觀察報告開會宗旨及成立甲乙丙三醫隊定初五日乘招商局特派之江寛北上公舉柯師醫生爲領隊並聲明今日西字報所載援救革軍受傷兵士轉送官軍一節實屬子虚必有人有意指使重誣本會阻撓進行並公決各辨法一以三馬路新聞報樓上爲紅十字會事務所舉江趨丹君爲幹事部長金蘭蓀吳敬仲朱仲賓君爲華洋文書記正金銀行大班兒玉君愼裕朱葆三君爲會計處專司收支銀錢各部辦事人醫生學生等旣不支給薪水又舉楊仲言爲醫隊經濟幹事一籌備上海總會進行勸募捐欵採辦藥料食物一漢口宜設養病院一戰地附近臨時宜設野戰病院一戰線附近宜設繃带所一宜組織衛生隊及救護隊一宜速行募集實行經騐之救護員一藥料器械担架應籌備完全一醫備經費宜充足經衆贊成當時由多數來賓及西醫生等以上海總會成立伊始捐欵佈置甚關重要沈君雖具熱誠不應舍本逐末親赴戰地公决以止其行並爲幹事部會長旋由柯醫生演説本會係萬國簽允非任意可以設立紅十字旗號不能隨意借用今戰務方興不有經驗之醫生看護親臨戰地施救實屬無用並歷舉各國紅十字會成績經王培元醫士逐句譯成華文衆鼓掌續由李提摩太博士演説略謂沈仲禮乃救苦救雖之大元帥救命軍之大敎主組織此會必能完全無缺深望中西善士隨願樂助庶可擴大範圍衆鼓掌繼由紐約報駐華代表唐乃而君演説爲沈公成立之紅十字會不特爲中國人士所歡迎即泰東西各國亦莫不馨祝鄙人當立電本報報告成立並募捐欵續由沈觀察宣布紅十字會救人宗旨不分革軍官軍凡革軍受傷醫治傷送還革軍官軍亦然衆鼓掌如雷繼報告今日臨時捐欵及藥物等件共計捐欵籌墊欵洋八千三百三十九元銀四千零八十二兩各藥房捐助之物甚夥（細單列後）並布告此次赴戰地之醫生六人看護生三十一人分作甲乙丙三隊分馳戰地有進無　槪無半途中止之慮衆鼓掌贊成各醫生學生起立（各醫生學生看護生名單列後）是時來賓捐欵愈形踴躍（捐户花名列後）時已七時旋散會 
　　紅十字會甲乙丙三隊醫士柯師峨利生貝乃德林冬王培元楊智生日看護婦一人女看護廣　　增瑛蘇州范孟園廣東徐祉君上海傳光宇看護生楊九如蔣士壽曾松齡囗約瑟王耀王錫熾朱恪臣邱仁高王惕微周振禹陳殿嶼郁廷襄朱壽田曹潔卿王弢沈鐸曹晨濤鄭永春方景和宋長余陳梓昌鄧秉權丁谷坍朱恆璧李其芳曹友方幹事楊仲言 
　　臨時捐助銀洋物件各户沈洪來君經募四明公所公助洋三千元又加助二千元共洋五千元哈厘埠中華商會經募洋二百元澳洲領事黃榮良經募英金七十一磅四先令六辦士合銀五百八十二兩零五分江北解英生四元豐治通記二元留東學生中國兩分子二元何幼仙一元沈仲禮籌墊銀三千兩尹葵笙洋一百元王西星助帆布篷四座李伯安助洋一百元江趨丹籌墊銀五百兩招商總局特派江輪一只送醫隊赴漢免費曹星垣君三十元張牛君四元上海商務總會撥籌洋六百元陳渭賓洋廿元施子英任逢辛合助洋一千元梁炳光張壽波合助洋五十元沙市赴東實業團員王伯衡君助洋五百元又經募劉壽田君洋五百元中英藥房陳鏡如五洲藥房項松茂助藥棉花二百磅洋二十元中法藥房黃楚九君助臭黃粉十二磅值洋一百元潮州黃少岩君洋二元程杏坪君洋二元金蔚文助洋三十元席少卿君洋二元生源油號洋五十元赴東實業團員金雲從柳萃之合助洋五十元陳鎭甫君助洋十元蘇州崇文學堂邵麗生女士洋五元又武崇文女士洋五元洪昌隆茶棧洪玉如洋廿元帳房洋十元程醴泉洋念元華洋義振會舊辦事處移助藥箱一只餅十一箱洋衣五箱寫字椅一隻寫字桌二隻柚木書廚一隻打字機器一架 
瑣聞 
[城内]  
　　轉抵紏葛○鄉民包裕清控陳楊氏沈蔭亭等措贖單契等情前晚經本縣田大令升座二堂　訊包裕清供有南門左近基地一方上有平房十間每間租金一二三四元不等按月小的去收此項産業係是外祖母私下買進完糧係用湯姓出而完的於光緒四年九月初一日由父親包瑞洪將此單契借給湯雲初出抵錢一百五十串官問爾之外祖産如何爾父可得答稱父親是過房與外祖母因父棄世備價向陳姓取贖據云押有三百五十元並已轉抵於人有意掯不肯贖希圖串呑乞追質之陳楊氏供抵下之時實係三百五十元光緒三十一年間轉抵於沈姓洋六百元等語並據蔭亭供抵下六百元現在此單出抵五百元利息迄今無着求鹽大令得供判包繳洋三百五十元交陳楊氏由陳備齊押本逃贖回限向一個月理處違干未便 
　　諭令難民回籍○難民王金章携带妻子王馬氏王小喜子於七月二十九日由上江逃難到由寓住長興小客棧内嗣因所带飭物典賣殆盡房金吃用絲毫無着欲將小喜子出賣未成八月初九日王馬氏私自走出意欲尋覓帮傭在路徘徊被不相議之老娲即唐張氏領至伊家旋經王金章跟蹤尋至互相爭吵唐張氏疑係拐來告發由英公廨訊移到縣請爲訊究前晚經田大令提案訊明前情並無拐賣情事判王馬氏王小喜子當堂交給王金章具領諭令速回原籍毋再逗遛 
　　道轅紀事○工科舉人學部七品小京官李景鎬禀安 
[南市]  
　　疑係縱火○前晚夜半兩時滬南大東門外裏毛家弄夏姓家突肇火災救火聯合會鳴鐘告警俄而皮带龍馳至施救得即熄滅僅燬去平屋面兩間對面某布號門上稍受焦灼餘未殃及昨日夏即赴東區報告謂柴間設在門埭因被匪徒縱火所致請爲飭查 
　　譬如搶火○前晚十點鐘時西門内川心河橋某姓家失愼時有住居西門外商人王春涵之妾查氏恐其老宅波累趕往看視及返行至西門外適途人擁擠突來匪徒數人上前攫去金押髮一支金臂釧一枚當塲追獲林連生王友明二人由巡士拘至西區供爲軍樂隊中人不認攫物遂即釋出昨日該 
氏又報稱確係林等所爲遂又拘到二人移解裁判所留候訊究 
　　流氓攫洋○某米行駁船夥邢連順昨午持洋三元至益昌典内贖取當物行經南吉祥弄突被匪人攫取而逸幸由巡士追獲萬錫桂一名搜得原贓拘解裁判所留候訊明嚴究 
[閘北]  
　　緝犯認偵○總局偵捕隊巡官孫晉發前晚在法界小客棧緝獲習藝所逃犯何阿建一名又在火車站緝獲顧阿三一名昨解總局押候訊辦 
　　被誣逃犯○鋸匠陳洪三施增福住居四路二區三十日晚間習藝所押毁栅脱逃後二區長警挨户搜拿見陳施二人新薙頭髮 
 
 

Page 20

 
 
硬指爲逃犯拘局收押當由該作頭代爲聲辯詎該長警等旣執不放前日移送分局經蕭區長訊明無干即予省釋然已屈押兩宵矣寃哉 
[英租界]  
　　行兇○兇徒王二小前日在虹口吳淞路持刀將李寳興胸背等處戳傷被捕追獲昨解公堂訊供屬實判王押西牢一年半示儆 
　　攫飾○流氓陳阿寶因在北四川路攫取沈胡氏金挖耳被探查獲昨晨解廨訊實判陳押西牢半年期滿逐出租界 
　　串拐○湖北人鄧金山與安徽婦人鄧王氏因串拐七歲女孩托小客棧主婦金江氏爲中得洋十元將女價賣與甬婦王吳氏被捕房查悉陶將鄧等男女各人一併獲解公堂訊供一過奉判鄧金山還押江吳兩氏交保鄧王氏暫釋眷尋交供出之李二姑娘到案質究 
　　串騙○三官堂住持僧人禪生控夏福生董子章楊偑卿陳銀泉等串騙道契五紙向三泰公司抵銀三千五百兩等情昨由捕房將夏解請公堂訊究原告延侯魯公律師上堂代表請追被告亦延律師費信悻辯護王襄讞會商美哲副領事以被告惟夏一人到案難以質訊遂判夏交商務印書館具保着交董子章到案並候提齊人證一面知照三泰公司着將道契带堂聽候示期會訊 
　　拐賣○張陳氏因沈炳坤誘拐賓山人席文典之妻尤氏來滬串同姚桂卿將尤氏带往厦門販賣經席慎悉報請捕房由探將沈與陳氏並沈家内之十三歲江北女孩小四子一併獲解公堂訊供一過判小四子暫留棲流所候核沈與陳氏分别押候查明下禮拜二訊核 
　　賣妻○虹口哈爾濱路居人陶東來欲將其妻陶林氏價賣不遂即紏同徐生記陳阿申吳阿才等將氏毆打被控捕房於昨由探將陶等各人一併獲解公堂訊供明白判陶交妥保將氏領回以後不准價賣徐陳吳三人均交保見証二房主林江氏開釋 
　　失妻○甬人楊阿發向居虹口元芳路嗣至南京浚浦局爲小工其妻鮑氏隨往近因氏患足疾由楊給洋四十元令氏回滬醫治詎氏即被無賴陶芝山誘往法租界東新橋堍長安小客棧内姦宿前日楊返滬偵悉報請捕房於昨派探將陶與鮑氏移提到廨請究經徳襄讞會同美海副領事訊悉前情以男女均屬無恥判陶押西牢半年鮑氏押女所兩月氏期滿仍交楊領回管束 
　　竊衣箱○精勤坊五十九號妓院内鴇婦蔣李氏偕証傭婦夏許氏控龜奴楊阿根張阿川串竊值洋八百元之衣箱兩隻一案昨奉公堂復訊屬實判各押西牢半年如能於限内將贓繳案准予酌减押期 
　　竊金表○夏阿芳因竊美商金表由廨訊實押辦惟其同黨王阿林被逃未獲昨晨由探將王查獲解奉中西官訊明判夏仍照前斷還押王押四月如能將贓交出准予隨時酌核 
[美租界]  
　　兩莽漢失足○夏光舟昨乘四十七號電車至北四川路又丁杏山乘九十二號電車至兆豐路均因下車失足跌仆受傷先後由捕車送同仁院療治再行查核 
　　兩醉漢混鬧○昨由甲乙二西人乘醉至鴨綠路四十號俄妓院内滋閙毁物當喚巡捕到來已被逃逸矣 
　　胡金金潛逃○吳阿毛在元芳路九十六號開成衣店有學徒胡金金昨忽潛逃無蹤報告捕房請爲訪查 
　　唐阿福呌苦○人力車夫唐阿福昨載某日本人至天渧路因爭車資致遭擊壞車身扭控捕房諭令償還修費從寛斥釋 
　　范林華酒醉○范林華前晚因酒醉在西華得路行走路人見其手舞足蹈駐足圍觀三百五十號捕恐肇禍端拘入捕房押至酒醒始釋 
[法租界]  
　　放火小懲儆○萬豐茶葉店失愼一案經公堂傳到店主周子卿等詳訊一切已記前報昨晨捕房又將該店主夥等全案人証送廨請究聶司馬謂周曰查爾店所起之火確有可疑今照章罰洋三百元充公了案 
　　抵地小紏葛○法商大拉土利前控張樹德弟兄等不贖抵押沙地一案即經公堂傳訊據稱此事係兄弟張東生所爲分居已久各不干涉等語奉判候查明白再核在案昨又集訊原告稱此地張旣不干涉爲何尙經收地租請究質之張供此沙地係與許姓等三人合股商人家中應分得值洋一萬七千元之地弟兄共五房每份應分二千元之地尙有值七千元之地留作父母喪葬及子孫等公用胞弟東生祇應分得洋二千元如何與洋人紏葛不得而知現東生日日出現如聞提訊伊即避匿請堂上出票提案詰訊定能水落石出司馬諭原告將抵據交案察閲被告亦令明白補詞候提到東生訊核 
　　僞莊票涉訟○公益號主陳金林前將用下永久僞莊票托林鸞喜向恊隆號主譚楚堂掉換現洋三百七十一元該店逃閉後即被控公堂後由捕房將永久等各巨騙拘獲懲辦後官以此事不能牽涉相混判限一月料理茲已届限未據理明昨又提訊求恩展限司馬不准再限七天交清原保人求請退保司馬准之着押候另行覓保 
　　接客夥粗心○名利棧接客夥高玉順在江寛輪船失去客人金雲齋行李一件抵埠後報捕送究　供金客祇交我十三件金供交明十四件被失一件忽爾刁賴司馬判交保限七天將物尋交到案候核 
[海上閒談]  
　　瑞督前日潛來本埠。庽某花園。旗籍屬員某君往謁曰。吾不意大帥之來此。爲大帥計。祗有親臨前敵。規復武漢。以報國家崇厚之恩。以吐滿人之氣。倘讓他人成功。天下將論大帥爲何如人。夙承知愛。敢以直告。茲非大帥之所宜居也。盍速往。瑞督曰。我旣逸矣。則奈何。某君曰。兒女情長。英雄氣短。大帥不宜蹈此覆轍也。盍速往。瑞督低頭無語。仍潛往九江。 
　　記者曰。名城失守。而逍遙若此。諍友直言。而低頭無語。曷怪革軍之得手耶。噫嘻。 
　　或謂上海縣帮審承厚。已於昨日挈。眷出後門濳逃。恐爲革命黨所害也。余謂不然。承明府辦事素有肝膽。上海現甚平安。斷不爲此膽小如鼹之事。况平日審訊犯人。一以寛厚爲主。恩德府不過偶攜寶眷出外游覽。及時行樂耳。乃田大令竟信爲逃。欲令㕑房停止開飯。嗚呼。吃飯乃官。場本分。何可不開。 
　　鄂亂中逃來之難民。囊資旣罄。致妻求傭而子求鬻。此情抑何慘也。乃田大令則諭令回籍。夫苟原籍可居。何致逃避來滬。苟有再回原籍之盤費。亦何致傭妻鬻子。此所誚南話者非耶。[  鈍根]  
 
 

Page 21

 
 
   
 
 

Page 22

 
 
[驥製哮喘氣急丹救命之寳]  
人體百病莫苦於哮喘氣急之症此丹乃本廬第一家創製行世牟利之　相率效尤遍地皆是致使求藥之人無從辨别玉石良可慨也考哮喘之症皆從氣衰　寒邪而起此外亦有腎虚火不歸經隂虚金火尅更有痰火被鬱於中風寒束其外者當盛發時聲嘶氣促頑痰上壅甚至水漿不能下咽片刻不得安臥　目喘吼旁人不忍目覩本瘧創製此丹竭十載之心血經萬人之試驗有功卓著無病不瘳早巳馳名中外頌聲載道兹當天寒病發之時特虚功用詳登各報俾海内病家采辦痰哮水哮風哮鹹哮氣喘痰壅久年不愈氣虚發喘汗出如雨肺氣不宣痰火上壅長夜咳嗽老年氣短氣急多痰胸膈滿悶痰遏哮喘腎喘吼以上各症無論新病久病老年少年男人婦人只要用白開水送服三錢藥性一到立見喘平氣順痰化咳止凡輕症一瓶即愈重症一料全痊且可永保斷根非如他家之藥服時略愈不服即發所可同日語也○大瓶二元附送止哮膏一貼小瓶一元每料六瓶五元不靈包退還銀惟附近假冒須認明五開間門面切記切記小心小心門巿起碼三角以便試服外埠來信須寫明寗波路口第一百十五號批發格外克巳如無消路包可退還 
[上海匯豐銀行及虹口分行廣告]  
啓者本行收足資本洋一千五百萬元公積英金值洋一千五百萬元又銀洋一千六百七十五萬元共合洋三千一百七十五萬元另議定備用股本洋一千五百萬元總行開設在香港分行在倫敦夏門暹邏包帶惟亞孟買加拉吉行古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二厘存至廿萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算其現下所執五厘息一年期存單滿期轉新單者仍照五釐息算代付本埠匯票並辦理銀行一切應辦事宜匯票可以匯至倫敦歐洲印度新舊金山美國中國東洋等處大通商碼頭特此佈聞宣統三年七月初三日 
[駐滬裕甯官銀錢局初四日發兌鈔票]  
當時因鄂省之變各銀行鈔票湧兌以致現洋缺乏銀行與敝局公議暫停一禮拜惟各埠支局甚多值此時際各顧流通敝局權定章程凡敝局鈔票註明上海字樣者一律照兌註明各埠者仍向各埠收兌與存票之人毫無損失切勿誤會特先登報佈告 
[吉屋出租]  
本行經理各房子有屋出租店面住宅大小均備屋内晒台自來水一應俱全如合意者請至本帳房接洽可也兹將各界各里開列○英界白克路祥康里福建路普慶里○美界天潼路頭壩渡久安里西華德路師着里晉源里新茂里老靶子路永興里長興里○法界大馬路興昌里八仙橋歸安里○楊樹浦美興街　二馬路口祥茂洋行告白 
[言茂源暫移廣告]  
本棧於上月十七日因比鄰失慎殃及池魚原處房屋翻造尚需時日值此秋風黄菊把酒持螯恐負賜顧諸君雅興爲此暫寓對面春風得意樓下開張仍設客座俟工竣後再行遷回原處特此佈告 
[中國通商銀行給發股息告白]  
本銀行自宣統三年正月至六月底止第二十八届官利照章於本年九月初一日起給發届時有股諸君祈持摺向本銀行收取利息特此告白 
P>獨得秘方婦科一索必姙丹信服此丹成孕不難 
婦人艱於生育服之受胎極速如若不信有法可試將獨得秘方婦科一索必姙丹信服此丹成孕不難 
婦人艱於生育服之受胎極速如若不信有法可試將素不生蛋之鷄飼以此丹半月後蛋自生矣 
婦人本無不能生育之理其不能生育者病也其病屬經水不調居多方書以盈爲熱以虚爲寒恐不盡然蓋婦人經水易虧而難盈也古人多以辛香燥熱之劑以煖子宫不知辛熱偏助陽氣香燥反耗精血况婦人性情多氣多鬱氣多則火旺鬱甚則血滯或行經反常子宫寒冷或經期腹痛赤白帶下或氣血兩虧面黄體瘦甚至崩漏剌痛此皆衝任有損元氣愈虚則經愈不調由此諸恙疉見百病叢生生育之道是以難矣本藥房誠心濟世覔得至效至妥之方名曰婦科一索必妊丹能調和衝任之血平定肝鬱之氣去瘀生新開胃解鬱煖宫止帶聚精旺血固本調經培元壯體凡婦女一切疾病服之無不應手奏效素未生養之婦堅心服丹一料經後交合男施女受可許一舉得雄縱使年近大衍拾年未産只須連服旬日必能一索得男曾經試過萬人皆得廣種麟兒荀能此丹常服非但治一切疾病且能永保無滑胎暗産之患誠婦科中不世奇方也○每料一斤洋八元每盒洋二元○售處在上海三馬路西巿小花園斜對過鍊雲大藥房發售 
[鎮江慶昌煤鐵號經理開平礦煤啓事]  
謹啓者開平煤屑煤塊久巳馳名火力之堅消路之廣用過珷 
皆知毋待贅言長江各埠現歸小號經理如有各寳號欲意包消輪船可以直放缷貨廠局坊家及磚窰等户須訂常年用煤合同或隨裝現貨乞駕光臨小號接洽無不格外克巳以廣招來或向上海頭埧慶昌亦可再利康洋行安南紅崎白煤亦歸小號經理如蒙賜顧價當從克此白 
[上海開平礦務局啟事]  
謹啓者本礦煤屑煤塊久巳旺消長江各埠現歸鎮江慶昌煤鐵號經理如各寳號欲意包消或批現貨逕向面譚無不克巳從願或向上海頭埧慶昌鐵號接洽亦可恐未週知特此通啓 
[衛生美容佩科牙膏]  
此膏擦後齒白如銀永無牙患各大藥房均有寄售中西牙醫請向上海大馬路科發藥房索樣試驗不取分文此啓 
[治小腸氣果然靈驗]  
彭壽堂靈丹救世 
余患小腸疝氣十餘年　筋脹痛隂核偏墜苦累不堪今閱貴　得悉上海抛球塲南首河南路廣東彭壽堂出售專治疝氣丸余恐有名無實不敢輕試後訪曾患斯疾諸友僉謂十分靈驗治愈者巳有多人云函託招商局何君購膏藥四張丸藥一料計洋八元依仿單用之不滿三天竟將久年老症一且全消真是如釋重負令人喜而不寐最奇者將膏貼上片刻腹中氣鳴脹消囊核即覺縮小週身暢快妙難　言神妙至此余惟有倒地百拜而巳安徽寗國府汪裕昆敬謝 
[永年公司新法保壽出現]  
啓者本公司將發行新保壽單一種爲中國前此所未有名曰還費保壽單後如遇不測除賠償保欵外並將所付之保費盡數歸還按此類保壽單别公司從未在中國發行然而利益甚厚人皆樂保欲知詳細請駕臨廣東路十號向總經理烈士詢問可也烈士啓 
 
 

Page 23

 
 
[彭壽堂半夏露功效確證]  
謹述上海河南路彭壽堂四寳半夏露愈病神速非常 
僕向操磁業年届知命久患咳嗽之症日夜不止苦累巳久屢赴蘇滬　醫　愈時發購服著名各　又無效果自前年秋冬之交因事留申購得廣東彭壽堂化痰止咳四寳半夏露服之數日其患若失由冬及春迄未一發因　購一打携帶回鄉抵家後親友　問病愈原因遂將服露　末及現在帶歸此　各節縷析詳告由是羣相乞取得愈新久輕重各　復不下十餘人今春來申紛紛托辦待予回里望眼欲穿持去　　　有佳兆每來　　如凌于　夫人十數年該　形清骨瘦有如癆瘵服半夏露一中瓶而愈者　　衣莊陳益生君痰湧氣塞呼吸欲絶少　　臾　　不救得半夏露一服而甦旬日而痰病　隊者他如徐文　　　廿四年　　百　　效服半夏露三大瓶而愈者其餘寒熱瀉病傷風氣急得此立起沉疴者不可枚舉近　一　受惠良多是不獨貴堂仁澤普施無間鄉僻僕尚與有榮光所妙者痰不論寒濕風熱咳不論外感内傷一經服後立　安全小號介紹之良緣從此將源源不絶矣爲告同病以作確證江西景德鎮蔣鈞照頓啓 
[夫子果肯終日正言鞅之針砭也]  
聖保羅修道院膏子藥專治胸肺各病以及氣喘哮喘重傷風喉痛喉症失音氣管炎感冒心病等症凡胸部肺部各病服之神效異常此藥乃按照聖保羅修道院祕方虔製氣味極佳卽小孩亦樂服之身體極弱之人服之亦屬有益無損且免重病服之日久亦決與身體無礙此藥裨益小孩實非淺鮮而於中年老年人之效力亦屬相同老年人服之不但吐痰暢快且能使咳嗽輕減 
患氣喘者厯試各藥無效服此藥數瓶無不全愈 
患氣悶者服此膏子藥其效驗之速直有不可思議者 
小孩之患哮喘者情極堪憐竟有爲此神效之膏子藥治愈者 
患極重傷風者服此藥一夕而愈 
患感冒者不卽醫治馴至胸口氣悶咳嗽不止兩脇發脹精神疲憊懶於視聽服此膏子藥卽能全愈 
患胸部各病多年不愈者服此藥病卽霍然宜此藥之神效人皆稱讚不置也 
患感冒最劇者勸以一試此藥病必若失 
患氣管發炎纒綿不愈者療治之藥無逾於此 
患瘧疾服此藥而全愈者幾千萬人 
患失音重症甚至不能出聲服此藥而愈者更僕難數可見世人患病服此藥必獲　愈如操左券用敢諄勸世人患呼吸部各病諸君服此藥定將計日奏功也今將此膏子藥　售中國以公同好購藥諸君務請認明真僞真藥匣口均用藥廠主人簽字之紅紙條封固否則贋鼎也必無效驗切宜慎之 
價目大小瓶計重五百五十二百三十格蘭計洋二元一元二角五分 
大小瓶每半打十元五角六元七角半每打二十元十二元五角 
總發行所荷蘭國路頭登埠額克爾 
中國經理處上海好時洋行 
代銷處 
屈臣氏大藥房中西大藥房大英 
科發大藥房中法大藥房中德大藥房 
老德記大藥房羅威大藥房四馬路老德記 
大英醫院五洲大藥房美華大藥房 
普濟大藥房南洋大藥房河南路屈臣氏 
華英大藥房同濟大藥房老誠濟藥房 
中英大藥房勒喴大藥房南巿中法大藥房 
[真正紹酒棧]  
四馬路西同慶和號各貨格外精究堂座上下舒暢特請光顧此告執事啟 
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江蘇撫程德全奏急賑放竣並籌辦工賑摺]  
　　奏爲急賑放竣並籌辦工賑恭摺仰祈聖鑒事竊於本年八月初八日承准内閣電傳諭旨馮煦奏查勘江皖災情極爲慘苦殊深憫念着馮煦會同各該省督撫等督飭員司加意賑撫毌令失所所需賑欵着各該省督撫與盛宣懷恊力通籌必須廣爲籌備以濟急賑惟秋令以後災區尙難耕作應如何以工代賑之處着即預爲計畫至江皖與豫東兩省交界之區素稱盜藪近以洊饑匪徒肆刧飄忽無常前已有旨飭張人駿程德全朱家寶孫寶琦寶棻會同勦辦仍着認眞督飭地主文武切實辦理以靖閭閻又臣前奏籌備民食標本兼治一案於八月初九日差弁賫回原摺欽奉硃批内閣會議具奏各等因欽此仰見皇上子惠元元無使一夫失所之至意欽感莫名伏查本年災情以腹内之低區及濱臨江海之玕田被淹較重已飭司先將第一次恩賞帑銀四萬兩酌量各邑災情之輕重分别派給專放急賑並由盛宣懹馮煦先後籌款協濟一面由各該廳縣或酌撥積榖或就地勸募現已將急賑先後散放其在安分災民靜候賑撫感戴皇仁歡呼夾道其在莠民乘機煽亂自常熟昭文新陽金匱次第敉平之後而靖湖元和吳江震澤等廳縣復有莠民蠢動搶劫紳士財産並米行糧食搗毁學堂自治局所情事幸經奏蒙俞允凡有亂民藉荒搶刦捕拿抗拒准其當塲格殺勿論經臣嚴飭飛划太湖巡防各隊分駐各屬扼要策應各該營縣相機辦理幸即安靖推其滋事原因由於莠民倡亂者半由於愚民附和者亦半近年生計日艱莠民所在多有猝遇歲飢易被煽惑各地方亦間有不肖紳董或收租苛刻或閉糶居奇以致積怨日深鄉里側目地方公益事業大率紳董主任故一有人搆煽往往以自治公所及學堂爲集矢之的肆意焚毁有如寇至臣迭經嚴飭各地方官凡自治公所學堂不准有不肖紳董厠於其間並勸令富户鉅商開倉糶放不准擡價蓋愚民必須袪其疑怨之原因莠氏必須戢其方張之氣𦦨方今時勢艱難人心浮動每因小故致起亂機兩月以來各屬風潮旋起旋滅設非從嚴格辦必致貽患無窮故當時一面請帑施賑一面請予格殺飢民旣從容就撫莠民亦懾服解散地方秩序賴以保全目前賑務雖 
略有頭緖而來日方長誠恐或再有謠煽蠢動情事臣已於各緊要地方佈置營隊巡緝防範斷不敢稍涉姑縱致釀燎原之禍至大舉治河以工代賑事關數省籌議需時然就蘇論蘇有不得不先其所急者臣已派員就通海通河各在隘測量地勢繪爲圖説一俟就緒即由臣親往巡勘以資考證而便規畫一面於本年諮議局常會提交籌議惟茲事體大工鉅欵絀卽於第二次恩帑銀二十萬兩商明兩江督臣張人駿甯蘇各半其一半之十萬兩除赶放急賑開支外如有餘欵悉作開治河道以工代賑之用一面再行籌捐或分年带徴以補不足如果實在不敷届時察看情形再行奏明請旨辦理除與豫皖東各省交界之區勦辦盜匪一案容將欽遵辦理情形另得會同恭摺具奏外所有蘇省急賑放竣並籌辦工賑各緣由理合恭摺具陳伏乞皇上聖鑒訓示謹奏宣統三年八月二十三日奉硃批知道了欽此 
譯件 
[中俄改訂商約問題（遠東社通信）]  
　　中俄改訂商約提議各欵日前由我專使陸大臣面交俄匣外部俄歷八月三日午後一鐘有半陸便覲見俄皇於彼得霍甫離宫接待極爲優渥嗣復歷探政府各重要人員口氣亦多主張融和惟報界感情尙難一致然固較前此爲稍含蓄也茲特將關於此事之記載略譯如左 
　　中國特派全權修訂西歷千八百八十一年商約之專使陸徴祥君於俄歷八月三號至新彼得霍甫離宫覲見俄皇是日午後一點半鐘中國專使等乘坐波羅的鐵道專車由森彼得堡起程前往新彼得霍甫離宫有宫内禮官賴摩薩耶男爵陪乘而駐俄中國公使薩蔭圖亦同往焉抵彼得霍甫車站後專使等即改乘宫車内廷掌禮官延甫雷洛夫及根符利谷甫子爵迎導入宫經過數處宫殿直至中國式之大殿復由宫内領隊大臣戴堤林及值日傳命大臣篤爾谷羅谷夫親王迎候致禮二點半鐘宫内禮官根持利谷甫子爵带領專使入内覲見恭呈國書禮成俄皇降階偕同專使出至外殿乃由專使引見參贊官劉鏡人士廣圻工程事務隨員哈爾濱税務司葛諾發書記官朱誦韓孫鏡蓉以曁駐俄中國公使薩蔭圖等嗣復導專使諸人入白宫茶宴後出宫回森彼得堡一如來時禮儀（後略） 
　　俄與中國交涉迷離模糊恍如夢囈有數月於茲矣今實如夢初學深感上帝惠我如本月三號彼得霍甫離宫覲見中國專使是卽撥雲見日之明証也彼事實之在目前者爲中國少年黨自號愛國者流羣赴高呼與俄開釁不惜爲孤注一擲而軟弱之中國政府亦不顧利害所在曲循民意將展拓其后力以至俄國邊界俄人亦調遣兵隊至枯爾查以應之當時議論紛紜羣謂美國與日本將出而干涉甚至謂德國亦然究其實情各國干涉亦將何所用之中國之反對吾俄實足與其利益相背棄和善之睦誼逞無味之强力殊令人不解也俄則但願謹守昔日訂定之條約而中國則全體疾呼曰累世俄寇今此深信中俄齟齬之歷史已成過去而彼得霍甫覲見專使禮意優渥卽爲中俄交涉之一轉機中國在俄大員亦能了然於前此中國盛氣逼人與俄爲難之爲非計此蓋外之受他國乘間圖利之挑撥内之爲國民無意識之鼓動所迫非中國政府之本意即吾俄之在遠東無侵佔大地野心亦可怛然表暴於中國大員之前而無所於怍此種意見不特俄之政界絕未想及卽工商實業各界均不贊成中國此次提議改約意向何在不特歐洲各國不能明瞭即吾俄亦如墮霧中也中國政府旣未深思交涉困難究在何點即冒昧重開談判於彼得霍甫而吾俄之遠東情形亦無事實可爲依據彼此懸揣終不能折衷一是 
　　總之此次接見專使典禮實足爲和平明証然吾俄不能因此想望平和之心於交涉上稍有退讓致失其在遠東擴張之勢力也目下最足驚人耳目之事在此一方面爲吾俄陸軍大臣遠東旅行在彼一方面爲中 
 
 

Page 27

 
 
國專使抵森彼得堡茲二事之結果如何爲時尙早原難置議如云中俄邦交得臻親密則又吾俄所歡迎者也 
來件 
[爪哇日惹中華商會上農工商部書（續）]  
　　嗟嗟禎祥一賈人耳慨實業之衰頽　國權之陵替應詔歸國正圖効力而官紳不諒生此巨波使禎祥平地失却十數萬名譽隨之而去廠務因之而阻迫無可迫卒至仍歸海外而後已此次途經各埠諸華僑遮道叩訽禎祥雖中心忿懣仍不敢盡言恐以寒華僑之心也惟此案一日不結則謠言一日不息禎祥一身不足惜但恐於祖國實業華僑觀念兩有妨礙用敢披瀝直陳即懇公决據情轉呈農工商部請速派員往查如該地果係私佔或來歷不明則科禎祥以應得之罪萬死無怨言倘係該官紳故意誣陷務須分别公辦並責以賠償以維商律以慰僑望等情　郭禎祥於光緒三十四年蒙鈞部奏充職會第二届總理因感楊堂憲温諭招徠慨然回國於宣統元年二月間田日惹起程職會爲之呈移各大憲飭屬保護各在案計自鈞部派員南巡至今三次糜費百餘萬徧歷數十埠其能仰體憲意回國辦成實業　僅郭禎祥一人去冬聞其因福滸廠事被漳州官紳藉端阻撓英和屬各商會各界代表先後電爭職會因事關重大不厭詳細查攷今據説帖所稱及調閲購地官准印照以至各衙門來往文牘全案證據確鑒事無可疑以總理資格且歷受各大憲所引重者自投鉅貲回祖國辦實業尙不能實享保護後之華僑何以爲勸此案閩省似别有阻梗未易辦結應請鈞部據情代奏懇派大員馳往密查並調閲督提來往咨文及各署全案詳細推勘秉公斷結將斷結情形宣布南洋以釋羣疑如蒙允照施行職會幸甚大局幸甚爲此備呈叩乞邸堂憲大人察核訓示以便祗遵須至呈者 
[老公茂洋行廣告]  
兹有英國孟皆斯德地方推得利司曼利廠所造各種之機器巳馳名久遠業經精益求精特出心裁專造各種紡織機器本里脫斯地方裕陵繭培脫萊公司所製之油廠機器其機器之靈捷質料之堅固均稱獨一現巳歸本行一家經售凡鉅紳大商賜顧者請駕臨江西路廿三號本寫字房閱看樣本裁酌可也此佈 
[上海禪臣洋行經理灤州煤礦公司廣告]  
該礦所産之塊煤統煤屑煤焦炭等均性質甚佳火力耐久且其價頗亷倘蒙各寳廠號賜顧者請惠臨本行面議可也 
[道地川楠]  
丙午年沈幼嵐表弟爲川臬時小兒冠卿曾往其暑留住年餘南歸時帶有香楠獨幅二副並翁方綱陳曼生錢叔美張船山沈石田等書畫普洱茶藏香籐鐲等件刻擬出售寄於閶門内西街打鐵衖胡公館内如有欲購者請卽往看議價可也蘇州葉家衖周存厚堂啓 
[周光松醫生啟事患花柳毒者注意]  
楊梅之毒輕則殘廢重則致命甚且累妻絶子殃及好人其害固莫可勝言凡患染是毒者往往諸醫束手百藥罔效本醫士悉心研究實力採訪得此洒爾佛散治花柳毒聖藥爲德國名醫艾利氏所發明曾經六百零六次化驗方成是藥故又以六百零六爲名此藥耑治楊梅結毒横痃下疳小便腫爛一切毒門無論初起久染均可藥到病治永無後患其用法以機器針灌入肌膚及回血管等處使患者無服藥之苦而收速効之功自此藥發現以來患梅毒之人賴以活命續嗣者巳不下數萬人故東西各國早巳目爲空前絶後獨一無二之毒門聖藥矣今我國旣不知是藥之神更不知用葯之法以致患斯疾者求治無門遺害無窮也本醫士存心濟世願爲先路之導特備此藥以救治同胞之患梅毒者併授機器針用法以補助同道之不足焉諸君請來英大馬路壽康里第三百三十六號一嘗試之方知藥靈法妙之功 
[一補有十年之功]  
今天下補劑多矣怪誕離奇不可究結惟此丸乃本堂獨創奇方純採山海生物腦髓精血及　　强身壯體補料用特别新法泡製以化學提其精液煉成合天下滋補各藥均無如此丸之製各　妙者故方大效速每次只服一粒足抵無數補品與巿上冒名仿售每服多至數錢者真有天　之别用以補益全體其功不可思議雖極虚極弱之人試服旬日頓覺神氣充足　爲勇健强壯之　漢若少年服之則精血愈充腎氣愈壯五臟百脉無積弱之患豈特健陽　嗣而巳哉五十年來　愈陽痿虚損各症不可勝數如不見信請試確實功效方知不　耳凡人色慾過度每患陽　不　精稀易洩舉不堅久洩而不射等症一服此丸則精水濃温所生子嗣個個强健其效一凡腎　　損之人每致遺精淋濁夜溺頻多等症一服此丸不特腎關煖健保不夜洩且步遠數十里不覺　　其效二又先天不足之人面色必黄肌肉必瘦但服此丸七日面色必轉紅潤肌肉必加重數斤其效三又如衰老之人每患耳　目花行動艱難一服此丸則耳爲之聰目爲之明毫無　　態狀其效四更有最明之確證凡血枯精竭老年白髮之人但能連服一月則精血充足鬚髮漸變黑色其效五他如婦女久患白帶經水或淡或黄甚或乾血成癆一服此丸則經水　紅　　立愈常服則按月調匀生育繁盛其效六是皆最確最實之功效萬無一失是丸專增人身之精血以滋養臟腑臟腑健旺故能助筋發力壯全體腦氣種種奇妙誠非尋常補　可及凡服　　補藥不效者一服此丸血液驟足精神頓旺若能常服不斷可保永無疾病增壽數紀專治命門火衰色傷陽痿自汗盜汗骨蒸潮熱心煩頭眩耳鳴目花下元虚弱精薄如水腰酸腿軟夜不　眠無夢亦遺口乾舌燥虚咳嗽紅脾運不健小便短促大解艱澀脚重作腫面黄色浮肚腹膨脹癱瘓麻木等症無不立愈每瓶二元每料念瓶三十六元大瓶加倍單料减半另外有參茸芝术海狗精如意酒並服補益尤竣大瓶四元小瓶二元雙料加倍功力更速外貼煖腎固精膏尤妙每對二元四角真正海狗腎每條十元　上海抛球塲南首彭壽堂啓 
[上海五洲藥房捐助軍用藥品通告]  
川亂未巳鄂變復起　此瘡痍彌深縈慮兹者上海醫院院長張竹君女士發起赤十字會躬率高足馳赴戰地施展仁術救死扶傷本藥房特捐助軍用藥品交呈張女士區區微忱無非爲人道計各地同業倘荷賛成尚祈各具宏願同襄義舉曷勝企盼上海五洲大藥房正告附告人造自來血大小瓶每打念元十二元納佛補天汁大小瓶每打念元十二元 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[德商順發洋行]  
德國老美女脾啤酒 
登錄商標寳星爲記 
本行經理老美女牌啤酒巳蒙各界同稱讚美各埠早經名此酒之功用毋庸再贅如蒙賜顧認定寳星爲記庶不致貽悮　仕商各界承荷購辦移玉本行帳房接洽可稱價廉物美衛生有益之品以副各界諸君之雅意如不信者請嘗試之方知言之不謬也上海英界博物院路十七號德商順發洋行廣告 
話電一千九百八十四號 
[燕醫生補血藥]  
身弱則百病生體衰則四肢枯吾人欲求其身轉弱爲强其體轉衰爲盛其術在何惟燕醫生補血藥是久服此丸永無頭暈眼花腎虧瘧疾等症并可使血氣漸充體質愈固倘或偶不經心誤飲不潔之物致生微蟲若不早除恐有後患燕醫生之藥研究數年服之非惟驅盡毒蟲且能補血身健以上一切功效如神如蒙賜購請至上海老晉隆洋行總經理 
中國各大藥房均有代售 
[（廣東彭壽堂聲明假冒）]  
真一分時止血止痛玉樹神油 
本堂秘製玉樹神油其奏效之神速無出其右專治牙痛頭痛腹痛腰痛心胃氣痛風濕骨節諸般酸痛立見奇功而治水火滚油燙傷刀槍跌打損傷一切瘡毒外症尤有藥到病除起死回生之功每晨搽服少許能治疫痧喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冒充此油到處混售然僞油色綠性　不能内服真油性和易服色黄而香較之自分真僞大瓶一元每打十二瓶十元小瓶五角每打五元上海抛球塲南首河南路三層樓七號洋房廣東彭壽堂啓 
[眼疾無憂]  
瞽目重明奇方 
世人之有雙目猶天有日月也眼目有病則近不能鑒察遠不能瞻眺久而不治勢將淹爲殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生翳白星白珠紅眼爛皮或痛如刀割或癢不可忍以及痘後目疾只須將此藥日點三次雖瞽目亦能豁然開朗真千古不傳之秘寳也每瓶洋一元上海三馬路西巿鼎豐里内鍊雲藥房謹啓 
[京都天寳齋]  
八寳化毒散珠黄下疳散 
珍珠琥珀立止五淋白濁丸　　 
夫淋濁一症因酒濕熱而毒成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶能可包痊不但除病而且身壯體健培元養精治淋濁之妙藥也每匣洋一元八寳化毒丸每瓶二元珠黄下疳散每瓶七角專治男婦楊梅結毒横痃下疳小症隂户腫爛等服則立愈永無後患上洋二馬路中西鼎新里石庫門交易 
[遺失莊票]  
今遺失賡裕莊票一紙第一萬一千九百七十三九月初二期計　元五千兩當經咨照該莊聲明遺失作廢　未週知爲特登報告明　廣泰甡謹啓 
[船牌燭最名於巿無可與匹]  
白禮氏洋燭公司經官註册别人不得冐效 
[惠羅有限公司廣告]  
南京路十三號 
新到各色绒布用以製衫最爲合宜門面闊四尺二寸每碼價洋九角 
 
 

Page 33

 
 
[紹興餘姚熊氏修譜]  
竊惟吾熊氏始祖伯三公自咸豐七年修譜迄今巳將五紀况兵燹之餘舊譜遺失殆半理合及時修舉以承光緒惟念子姓散處各方未及周知爲此佈告同宗務將應開履歷限自今辛刻年五月朔日起至今年年年終止趕送至本祠譜局以便會　各毋自誤特此通知　寄申江美界北四川路靶子路南公益坊口新昌烟紙號内熊松南便是寄餘姚周巷郵政分局專遞本祠餘姚熊家街孝友堂啓 
[寳塔牌水門汀]  
本公司駐滬總批發所原訂八月十七月十七日遷移兹因房屋修理日遷移兹因房屋修理未竣改期移居黄浦灘四馬路南卽四川路三十六號大洋房内届時凡有購買水泥諸公請惠臨新居接洽可也特再廣告 
[請衖堂看街巿電燈]  
各衖堂及街巿中裝設電燈則非但夜行便利且可藉以增興巿面兼免宵小之患實屬獲益匪淺若用新式金絲電泡則電費必能較他種燈泡爲廉此種機會利益幸勿交臂失之欲知一切詳細者請駕臨大馬路樣子房面談可也公共租界工部局電氣處啟 
總廠在虹口斐倫路德律風二百八十三號樣子房在英大馬路四百七十一二號德律風二千六百六十號本 
報印字機純用電機轉動 
[包醫白濁梅瘡]  
誦清堂醫藥室○包醫○白濁○横痃○楊梅瘡○住二馬路石路西鏡中天照相館東首 
花柳病者（白濁下疳楊梅瘡）乃花街柳巷中之一種傳染病也凡初患者每多貪速求效妄服輕粉覇藥刦毒入内不顧他日復發有身命之危險是何異飲鴆止渴乎惟本堂○胡蒓香醫士研究花柳病學頗有心得純用王道藥品正本清源在申臨診多年凡透頂穿鼻一切黴毒重症醫愈者不下千百人其愈後之效果頗覺完善是以遠近信服無待本堂爲之贅述焉○包醫斷根出立保單爲證○如有的保可以愈後受謝○誦清堂醫藥室啓 
[上海萃豐綢緞衣莊翻新奇樣巧製新衣廣告]  
本莊向在根盤街南首始創四十餘年專做綢緞四時男女衣服選製蘇杭名機定織上等金銀庫緞摹本甯綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精造一切艶色定貨以副●貴客賜顧歡愛尤屬雅緻耐用價物較前亷美克巳本主人不惜重金每赴京師採辦各種細毛皮貨早荷●仕商嘉許咸稱價值之公道貨物之精良巳蒙環球同悉毋庸贅述如蒙賜顧認明本莊請移玉趾至棋盤街北首平和里口高大洋房不悮○電話一千九百六十八號 
[治愈遠年咳嗽]  
僕少苦痰飲中年尤甚晨起痰塞肺喉欲吐出必須咳嗽多時始將頑痰咯出有時惡心作嘔痰隨物下苦腦情形實非楮墨能盡求盡醫藥殊無少效何意天假之年竟得絶處逢先生是就醫申江忽忽數月病勢有加無巳一日　閱報章見舊友所登廣告乃感謝上海河南路七號門牌廣東彭壽堂化痰止咳半夏露之神效者因亦購試一瓶果然大見奇效益信廣告所載真實不虚續購數瓶以除痼疾之根每一瓶罄必現一種佳象數瓶以後非特頑痰化爲烏有咳嗽不作並飲食加增精神勝前百倍迄今痰患全除好似脫胎換骨飲水思源都是貴堂所賜也僕旣蒙大德以丐餘生竊願奉揚仁風慰彼黎庶以效犬馬之報使呻吟牀褥者知妙藥自在人　近悅遠來共登壽域則區區數意耳錢塘汪介臣謹識 
[本館出版尺牘筆記雜記發行]  
壺天錄三角霆軍記略八角薈蕞編六角十粒金丹一元歷下志遊三角滇南雜志　角三異筆談三角廌砭軒質言三角快心編八角西洋通俗演文六角三岡識四角曼遊記略三角薑露奄雜記三角綏宼記略三角思益堂日記三角曾文正公書扎一元曾文正公家書六角啓蒙真諦三角六梅書室尺牘二角息盦尺牘二角知愧軒尺牘三角東池草堂尺牘一角四分筆耕尺牘一角五分名賢尺牘一角 
申報館售書處啟 
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[袁世凱告革命黨文（省吾）]  
（倣岑春煊告蜀中父老子弟文） 
　　世凱與吾革黨志士别三年矣。未知革黨志士。尙念及世凱與否。世凱則固未嘗一日忘吾革黨志士也。乃者值此興滅之時。使世凱再與吾革黨志士相見。頻年憂悶之情。竟不勝其携手登臺之樂。引領南望。不知喜之何從。吾革黨志士。試一思之。世凱此時方寸中。當作何狀耶。世凱衰病侵尋。本無用世之志。然念革命大事。吾革黨志士正在布置進取之方。不能不聞鷄而起。是以卽奉朝命。欲有所計。緩日治行投效。况鄂汴相距數百里而近。逆料旦夕可至。郵電可通。傳聞無。異苟能爲才力之所及。自當相機而行。惟此數日間。吾革黨志士所得手者。在於何處。此世凱所以練兵一萬。索餉三兆也。今與革黨革士約。自得此文之日始。農工商學界。先令各辦軍械。勿稍遲疑其一切應行之事。世凱一至。卽當進吾革黨志士於廷。除舊布新。共籌所以興漢滅滿之。策革黨志士。苟有驅除清政府之良謨。倘屬切實可行。無論若何艱鉅。皆當採訪施行。逹目的而後已。至於已被殺害。亦必立廟崇祀。不再有所顧忌革黨志士。如俯聽吾言。世凱必當。爲民先。驅决使滿人出關。親王待民。如犬馬斷不能任所欲爲。如其不。然時機一失壓制。尤甚。歐美東瀛。轉相。侵逼世凱雖厚愛我革黨志士。亦無法以解之。吾工黨志士。其一思吾言。勿緩入北以辜負世凱之苦衷。即有一二誤解尊。王之義。仍復率兵。抵拒。不獨環球所不容。當爲吾革黨志士所共。憤則宜殺。不可赦。使不得施其漢好之技。而世凱亦將提。兵以攻其後矣。至京中滿漢。官吏。已電。囑其即日降服。勿許背叛。違抗。以重勞吾革黨志士。世凱生性反覆。言不由衷。苟有誠實。吾自殛之。吾革黨志士。其幸聽。吾言乎。企予望之。 
[獅國革命記] [  栢身]  
　　自烏拉嶺而下過崑崙山豐草長林間。有獅國焉。人民繁庶。土地寛廣。不知何年何時。屈服猴王之下。猴族白山黑水間一小部落也。自據獅國而君之。踐獅之土。食獅之毛。以肥其身。以種其子孫寢熾寢昌。儼然帝制自娱。於是改制度。變服色。沐猴而冠。龐然自大。獅國人民之柔順者。奴之隸之。倔强者殺之戮之。猴子猴孫。布列權要。带甲百萬。虎視中原。以爲天下之强。莫我若也。是時海外諸邦。震獅舊日之聲威。相與俯首帖耳。莫之敢攖。不意百餘年後。内政腐敗。外患疊生。虎狼鷹鷲之國。聞之以爲有隙可乘也。日夜環伺。爭以大兵壓境。風聲鶴唳。一夕數驚。猴王大駭。召狐羣狗黨謀之。不曰納欵數百萬。即曰獻地數千里。猴族中之狡黠者益務吸獅之髓。刮獅之毛。乞憐於諸大國以倖旦夕之無事。是時獅國民智已開。人人知專制之不善。平時竊竊私語曰。撫我。則后虐我則讎。猴王旣不能保我。而我尙君之。屈服於異。族之下。可恥孰甚焉。適有路政收爲國有之事草澤英雄。揭竿而起。遂如火之燎原。一旦不可撲滅。而平時兵民復譁然從之。轟轟烈烈。動地驚天。演成革命大事。客有自獅國而來者。相述如此爰泚筆而誌之。 
海外奇談 
[郵政大臣薪自送信] [  掩耳]  
　　美國郵政大臣惕注閣。於西歷十月七號。親駕羅璧飛行器。携带一十磅重之郵件包。由納塞地方陵空直上。歷七分鐘。而至岷爹里地方。將郵包擲下。彼乃復回原處。攷昔時飛行家阿永頓。曾由朗埃崙運郵件至嘉頓埠。試行一次。至於郵政大臣駕飛行器傳遞郵件。則在美國爲第一次也。夫身爲郵政大臣而肯親駕飛行器爲分送郵件之試騐。則非特在美國爲第一見。實亦世界之創聞也 
尊聞閣詞選 
[百纂字] [  柴伯廉]  
　　方先生。成王家事卿勿問。草詔須重先生名。先生奉詔腕不停。百纂字易十族湛麻衣伏地泣數語。便抵草檄揮陳琳。燕許文章董史筆。先生惜墨眞如金。嗚呼禪稿紛紛袖上殿。學士胡盧君不見。亦有大　淋漓忍死與人作佳傳。 
[薄命婚（史類胡廣女以上命字解縉子廣後縉廣皆卒家欲别字女女覺入室自去其耳救之曰薄命之婚何以生爲卒歸解）]  
　　春令故有匹。不羨鴛鴦飛。江水自有味。不羨河魴肥。中懹一以結。音書一以沓。誓死甘毁容相從願偕老來日　如雪去日顔如霞君看堦上血。化爲斷腸花。吁嗟薄命婚。裴𧙪涙沾臆。父翁雖已亡。去耳聰未塞。 
[臣夫表] [  野錄楊椒山獄事急夫人張氏上疏乞代　]  
　　臣夫前忤鸞。銜恩賜湔雪。臣夫今忤嵩。籲恩望減未。臣夫拜杖後。肌肉腐如墨。臣家苦飢寒。止臣紡供食。幸雪覆盆寃。延夫犬馬齒。若以罪不赦。乞臣代夫死。夫雖屏遠方。尙能禦魑魅。不然執戈矛。亦爲效命。鬼此疏不忍讀。讀之涙滂沱。孔雀自有羽。　木非無柯。一鸞困幾死。百鸞將奈何。 
 
 

Page 35

 
 
見見聞聞 
[逃難者言] [  半固生]  
　　有客自黃州避難來者。自言革命事起倉皇出走。狼狽不堪。携有女眷小孩四五人。至城門。革軍問何往。答赴滬避兵燹。問何無行李。答箱篋皆寄人籬下。問携带婦女幼孩。若半途遇匪人。何以堪。客聞言。驚惶失措革軍乃派二人送之出城上輪後。囑前途小心。客感謝萬分。乃别去。 
　　客又言在輪船中。遇一素識之友。實旗人也。眷屬皆漢裝。見客不遑寒暄。揚聲曰。革軍行爲。大爲吾種。族吐氣。客訝之。揖而入。乃低語央求曰。幸念故交。開三面網。客曰嘻。子以我爲何如人者。肯揭子之隠而敗乃事耶。顧子何以出。願聞其詳。友蹙然曰險哉險哉。當出城時。革軍問汝何人斯將何之。予答浙之嘉興人。革軍似疑聲音不類浙。予即揚聲曰。侍先君宦京師。世年於茲矣。自先君爲旗人某所害。十餘年來。大寃未雪。恨入骨髓。欲臠其肉　寢其皮者。今乃得君等而殲之。感極矣。此地不久有大戰爭。婦女輩膽怯嬌啼。頗滋累。送之家中暫避。行將邀約諸同志。歡迎君等於某處。革黨首肯。遂得出。客曰。黠哉。名子將安歸曰。天地之大。何所不容。乃相與分手。客歷歷言武昌失敗情形。先後與各報所載略同。茲不贅述也。 
　　又聞黄州縣。廂白旗佐領下人也。城陷死於非命。革黨馳檄首縣某曰。汝顧爲漢官。廉俸倍之。兼攝府篆。某聞之。左右做人難。 
心直口快 
[得相似之（愛）]  
　　南北花旗之戰華盛頓崛起爲雄。出民水火。今漢口南北之戰。黎元洪得相似之。 
　　三國潼關之戰。曹阿瞞割鬚棄袍。得出於險。今武昌之戰。岑瑞等得相似之。 
　　明季之亂。張獻忠屠蜀幾盡。今爲鐵路國有事。勦殺不已。趙屠户得相似之。 
　　瓦岡寨之英雄。程咬金恃其三斧頭之力。每事告勇作先鋒。蔭昌得相似之。 
瞎費心思 
[十個砲（倣十杯酒調（緊追）]  
　　一個砲兒。哄嚨嚨之響。嚇得瑞澂無主張。扮做僕人樣。曖曖唷。扮做僕人樣。逃出呀城來。躱在兵船裹。想起他的美嬌妻。勿知阿曾死。噯噯唷。還算是運氣。 
　　二個砲兒。張彪發脚跑。彈劾瑞督先自逃。弗把城守牢。噯噯唷。實在弗可靠。瑞澂呀電參張彪忒怕死。弗領兵來攩住俚。顚倒逃出去。噯噯唷。弗知到洛裹。 
　　三個炮兒。警耗到　城。連派蔭薩往南征。快點就動身。噯噯唷。快點就動身。海軍呀陸軍初次到戰塲。不知。他的心怎樣且看他打仗。噯噯唷。連吃兩敗仗。 
　　四個砲兒。傳到各直省。各省督撫心慌張。家眷先搬塲。噯噯唷。家眷先搬塲。惹出呀土匪。橫行無忌憚。害得同胞受灾難。城門弗敢開。噯噯唷。倒説革軍來。 
　　五個砲兒。軍政府成功。都督推舉黎元洪。實 
在眞威風。噯噯唷。實有眞威風。先定呀軍徫。 
條理分得清。外國贊俚眞文明。不愧革命軍。 
噯嗳唷。不愧革命軍。 
　　六個砲兒。傳信到宜昌。端方不知到何方。一 
點勿　張。噯噯唷。一點勿聲張。今日呀官塲 
現出眞面相。個個都像老母羊。裝做假襲聾。 
噯噯唷。洛裏還敢響。 
　　七個砲兒。起用袁世凱。只要俚耐肯出來。平 
亂勿煩難。噯噯唷。平亂勿煩難。念萬呀帑錄。 
先做小人情。即日動身最要緊。買服他的心。 
噯噯唷。且看他的心。 
　　八個砲兒。架在武勝關。革軍專待北軍來。歡 
迎袁世凱。噯噯唷。歡迎袁世凱。此信呀傳到 
北京城。王公貴胄才嚇昏。相對不做聲。噯噯 
唷。眼睛像水燈。 
　　九個砲兒。傳到舊金山。留美華僑大開懹。助 
欵三百萬。噯噯唷。助欵三百萬。黨魁呀孫汶 
集欵將回轉。連絡黃黎一同幹。勿要心害怕。 
噯噯唷。恢復我大漢。 
　　十個砲兒。彈墜租界上。外人拾起看清爽。的 
是北軍放。噯噯唷。的是北軍放。外面呀鐵皮　 
俚面是木屑。中日之戰已看見。此次又出現。 
噯噯唷。此次又出現。 
千金一笑 
[某翁自撰聯] [  一笑]  
　　某翁早鰥。子戆婦美。遂有新臺牆 
茨之行未幾風聲外露。親戚鄙之。 
翁自知無行。欲向親友飾詞自解。 
而赧於啟齒。因撰一聯懸於座右 
云。我豈欲爬灰。多緣小子無能。 
恐其絕嗣。人誰不打算。端爲老 
妻已故。省得重婚。 
[戲攷（吳下健兒）]  
　　白良關一名父子相相會尉遲恭微 
時。業鍜工。膂力過人。善用雌雄鞭。 
以隋室不振。羣雄擾攘遂提單鞭 
投唐。留一鞭及妻梅夫人子寶林 
在家。被白良關守將劉某所得。後 
唐王李世民削平字内。命秦瓊挂 
帥。率尉遲恭羅通等掃北。兵抵白 
良關。劉某迎敵。被尉遲擊傷其臂。 
負痛而回。寶林見父爲。唐將所傷。 
怒憤出關。力挑尉遲出戰。以圖報 
復。尉遲恭見其舉動類已。深異之。 
戰至日暮。未分勝負。遂各收兵。寶 
林回關見母。述及日間戰。狀梅夫 
人細細。盤詰知係親夫無疑。遂大 
哭。寶林愕然不。解夫人將當日被 
劫情由。詳細説明。始恍然大悟。誓 
報復之。明日出關復戰。佯敗至僻 
靜處。下馬跪地。説係父。子將母言 
直告之。請其急攻。願作内應。尉遲 
回營。擁兵直抵關下。劉某急備抵 
禦。寶林出其不意。舉鞭擊死之。遂 
開關迎降。急入後堂。請母出見。而 
梅夫人以屈節受辱。無顔再見。已 
懸樑自縊矣。寶林見而大哭。出訴 
於父。皆歎息不已。知前日之隠忍 
偷生。不卽盡節者。以大仇未報。徒 
死無益也。此劇去尉遲恭及寶林。 
須皆黑頭。如以劣者充之。便無趣 
味。近日第一臺之二劉。堪稱合璧。 
 
 

Page 36

 
 
[洽鎔公司]  
公在浦東南碼頭設立新廠一所將次告竣專製圓筒中壓緊之養氣及阿西台里尼（卽炭二輕二）及自能鍜接之完全器具並鍜接而成之各式大小鐵桶幸望造船家工程廠船塢公司及一切與鋼鐵工業有關之工商注意爲荷如有醫院及醫學會欲用筒中之純凈養氣者無論多少該廠亦能照備 
上海亞細亞火油公司上海怡德有限公司同啓 
[陵特洋行新發明]  
耀明公司疊木凡能去油漆藥水 
此藥水無論銅質鐵質以及五金木器住宅船上等類所漆之溱數分鐘能　去底藴頓見出白如新假使如遇厚漆之件每加倫又另外加粉五包可品水六加倫薄漆者可品水十加倫試思旣有此極靈極例之品較之刮鑤其繁簡不啻霄壞倘荷各界惠顧請來行當場面試方信予言之不謬也上海仁記路A字一號本帳房謹啓電話二千五百十三號 
[本埠經理處]  
英租界 
泰昌外國木器店代月公司 
美泰洋行 
萬和外國木器店 
美租界 
泰亨外國木器店昌昇泰京貨店 
源泰京貨店 
法租界 
正記京貨店 
外埠經理處 
鎮江昌昇泰 
南京泰隆公司 
蕪湖晉泰號 
漢口昌昇泰 
寗波葆山號 
威海福泰號 
老永和名酒 
[行設上海英大馬路三十六號高德洋行]  
夫目力不佳者須向光學專家騐治大約以合光白片爲居多而於天時炎熱之際尤宜戴合光之顔色眼鏡以養目力而護眼光諸色之中鄙人研究茶綠與淡黄色爲最妙故刻巳運到宗以備貴客擇選無論新式托力克灣形鏡片或平面片子均能配製其功效之巨早巳膾炙人口卽目無病亦宜配戴以上各種顔色平片以遮陽光此佈費德來醫生啟 
[卅年清香花彫羊腸美味大蟹]  
開設上海四馬路麥家圈口 
[請用旱烟管吸食皮絲烟]  
中國烟品推福建皮絲爲最佳其製法不借他味别具天然清香誠是衛生妙品若用旱烟管吸食宜裝鬆點入口緩吸比吃各烟更爲適口熱心用本貨諸公請嘗試之 
上海皮絲煙帮白 
 
[緊要告白不可不看]  
商標TABLOIDMAAKQuinineBisulphate 
商標大寳來的 
金雞納霜 
諸君如欲服金雞納霜必湏　其品正質純者服之方能有益大寳來的商標金雞納霜乃寰球第一無能出其右者購者祈爲注意實威大藥行白 
大小瓶一百廿五扁丸 
各埠西藥房均有代售 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造隂溝管避火磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行詳價購辦欲知用法議情者本行亦可奉告　新旗昌洋行謹啓 
 
