# 1906 - 229 - 4911979

 

Page 1

 
 
   
 
 

Page 2

 
 
[電傳宫門抄]  
　　七日初四日召見軍機 
[電傳上諭]  
　　七月初四日奉 
上諭江蘇蘇州府知府員缺緊要著該督撫於通省知府内揀員調補所遺員缺著何剛德補授欽此 
[述古無重君權之大義（一續） 
君在法律之下 
孟子桃應問曰舜爲天子皋陶爲士瞽瞍殺人則如之何曰執之面已矣然則舜不禁與曰夫舜惡得而禁之夫有所受之也法律之尊過於天子人君不能以私意廢之改之然則君亦在法律之下而有守法之義明矣後世以君權爲無限而人君一人之私意可以制爲法令者固大悖古聖王之意而自便其私圖者也 
[君爲民父母之義]  
　　古人以君爲民之父母非言民當尊敬之如父母也意在明君之責任也故大學釋其義曰民之所好好之民之所惡惡之此之謂民之父母好人之所惡惡人之所好是爲拂人之性災必逮僣身以見非好惡同於民則不足爲民之父母而將爲天下僇也然則未能盡好惡同民之實而但以父母之名自居責民之尊敬一若民之自當盡其子職者其亦悖古人之意矣 
名不正則言不順言不順則事不成世人動曰君父一若君與父其尊無别者此名不正之尤者也父子以天性合君臣以義合判然不同臣之事君也合則留不合則去子可以去父乎湯武可以誅放其君子可以誅父放父乎三代後導諛之臣始爲是稱而爲之君者亦樂以父自居以便抑制其子豈非世衰道微之徵歟 
[君無專制之權]  
　　韓愈曰君者出令者也令誠必出於君而令之意則必不可出於君君可以意出令此秦漢以下以智力把持天下者之所爲而非三代聖王之意也周禮小司宼掌外朝之政以致萬民而詢焉一曰詢國危二曰詢國遷三曰詢立君其位君南面三公及州長百姓北面軍國重事曷嘗君與二三私人密謀於廟堂而定之乎書稱謀及庶人禮云王子出征受成於學坊記引詩先民有言詢於芻蕘鄭康成曰言古之人君將右政敎必謀之於庶民乃施之曷嘗以民之愚賤而不許其參與政權乎奮私智而矜獨斷者蓋自秦之始皇始 
[君之名位非一定而不可易]  
　　孟子曰賊仁者謂之賊賊義者謂之殘殘賊之人謂之獨夫泰誓曰撫我則后虐我則讎獨夫紂洪維作威乃汝世讎湯誥曰上天孚佑下民罪人黜伏當是時桀與紂固儼然居九重之尊而擁天子之位者也乃可謂之獨夫可謂之世讎可謂之罪人是則君之名必有其實以副之君之位必有其德以副之而非徒恃一人元首之尊所可禁其下之指斥侵犯者也 
[中政府駁斥日本開辦滿洲礦産之傳聞]  
　　文匯報云駐北京日本公使林權助接得外務部照會不允日本在所管南滿洲鐵路附近開礦照會内稱日本此舉于中國礦權有碍 
[中國海關在安東開辦之期]  
　　長崎報云安東中國海關定于西十月一號號開　譯文滙報 
[日本集資在奉省興辦電燈電車]  
　　文滙報云日本人擬集資本日本洋二十萬元組織一公司在奉天省辦理電燈電車 
[道勝銀行設分行于奉天省城]  
　　文匯報云華俄道勝銀行在奉天設立分行定于西九月十五號開辦 
[西江盜風日甚]  
　　香港電信報載西八月十七號廣東電云西八月十五號禮拜三日（中歷六月二十六）有開平輪船一艘遭海盜攻刦當該船行抵開洲河（譯音）時有搭客三十人令本在船内保護之數人欲設法加以壓制以致人起格鬥搭客水手之受傷者共有二十人盜首在船内四處搜掠旣畢卽運入在傍停候之兩小舟内而去謡傳盜黨搶去之財物共值銀六千兩云譯字林報 
[遼陽鐵嶺開埠派委交涉員奉天]  
　　遼陽鐵嶺開埠日本總領事荻　君己派副領事前往籌辦趙軍帥則委忠刺史林忠君爲鐵嶺交涉員嗣恐不能勝任極力辭硑刻己改派鐵嶺期粮總局委員程太守道元兼辦交涉事宜遼陽則委於大令仲漢爲交步生員己馳赴遼陽設局辦理（丙） 
[奉省春季各項稅捐總數奉天]  
　　財政局刻已將本年春季片收各項稅捐報册核算總數共銀一百六十五萬兩夏季稍遜秋冬漸增預算約共六百萬兩有盈無絀舉辦新政及開放商埠經費甚鉅似可勉力支持惟當道現己决計改辦統捐以紓 
 
 
 
] 

Page 3

 
 
商困尚不知消長何如也 
按奉省稅捐名目共五十餘種皆前任將軍依增兩帥次第設立趙次帥蒞任後調查從前稅捐進欵每年不過一百二十餘萬兩遂加意整頓力杜中飽不一年間進欵驟增四倍並未添一局卡立一名目而商民應納之捐亦未較前加多或云奉省苛歛病民其實受病者乃中飽之官蠧非商民也（丙） 
[電商籌濟協餉杭州]  
　　浙省前奉大部撥定鄰省恊濟餉銀類皆延不解杭茲因財政竭蹶故奉張筱帥電催照列於左浙撫致痋督電部撥閩省節餉及減平銀五萬係浙省待解京餉要需迄未蒙解歷年挪墊積虧二百餘萬致上年欠解過鉅奉部奏限六月前解清再延指參欵鉅期迫乞將新撥歸欠飭速撥滙若干以救眉急下餘如何分解並候藎籌倘無可解亦祈明示以便具奏 
閩督復浙撫重杭州撫台鑒洪勘電悉閩省奉撥浙省節餉减平兩欵查節餉留歸本省動用餘剩不多曾於減平欵中先後支解四萬兩嗣因新歸洋欵數鉅期迫加以奉派練兵經費與改新軍用欵繁增而稅釐茶稅復連年短徵挹彼注此萬分拮据以致一切款項無不搜羅殆盡該兩欵亦因此並無存銀頻年欠解職是之故嗣　惟有飭司隨時設法若可周轉卽力籌報解善（的） 
[内閣中書有改外之消息京師]  
　　考查政治大臣回京以立憲之方法先改官制擬將軍機處内閣吏部歸併爲一曾紀前報茲聞擬將内閣實缺候補中書准其改外以同知用（盈） 
[江督批電禀南關壩難免續啓江寗]  
　　興化東台兩縣禀江督電云接興東紳耆徐振熙等聨名呈稱淮河盛漲帥恩矜全昨甫啟車邏一壩頂感莫名惟下河霪雨連綿興直素稱釜底田半被淹場亦沈浸刻因啟壩搶護無地打稻至毁室廬權作町疃所期餬口目並東鄉受患稍輕或可陸續接濟若接放南關新壩東鄉盡成澤國西鄉更難設想蓋新壩年失夫修一經啟放恐致潰决南關水直東注爲患尤鉅本年米荒財竭職等痛切艱危熟審利害惟有公叩恩免接放以全民命前來知縣等伏思秋成爲全局安危所繫來禀均屬確情未便諱匿爲此詎叩飛飭道廳視車邏洩水之多寡爲能否免再接放之權衡萬一勢難終免但得緩至處暑節後再啟其一片刻千金全活甚衆等語旋奉督憲電復以運河洪湖水均早逾誌木應各壩全啟今防守多目勢不能支恐一漫决爲患更大且不知決於何處將來賑撫堵塞之費更從何出是以會商劉提帥先啟車邏連日水勢接漲不得不續啟南關至新壩應否接開稍遲當察看水勢能守必守該令等應速諭農民搶穫新稻紳士所禀係祇顧一面然早爲籌畫體恤母庸多續云云（甲） 
按車邏壩己於上月念八南關於上月三十日啟放矣 
[楊右丞擬赴東三省考察電政京師]  
　　前電報局總辦黄觀察開文赴東三省考察電線事宜回京與袁宫保商議在東單牌樓二條設東三省電報公所茲聞觀察因考察電線事宜尚有諸多滯碍由黑龍江至北京之電報均借俄電於中國事權亦有不便故幫查電政大臣楊士琦與袁宫保會商以黄觀察考察尚未詳盡擬親赴東三省考查添設電線事宜以便通信故以間有商产派楊右丞赴奉天查辦事件之說云（閏） 
[北洋奏辦無線電報情形京師]  
　　無線塌報爲西人新創之法輕巧靈便隨處可設尤以意國人馬康呢所造機具通達一百五十英里者爲最適用直督以此種電報所製實爲軍用要需因聘　國海軍游擊葛拉斯承辦購置機器敎授學生先就海圻海容海籌海琛等船安置妥帖繼在南苑天津保定行營等處新建電房排設機座現皆次第畢事逐加查騐機器均屬靈捷直督以北洋創辦此事己有端緒因特將籌辦情形奏聞并咨請商部查照（閏） 
[冐充鐵路委員志蕪湖]  
　　前有盧州人張馨樹冐充鐵路委員在北門外雙土旁廟設立僞局樹旗縣牌招摇撞騙凡納洋二元者許充路夫一名有某甲許納千元欲得一工頭執照久而未見頒發心焉疑之乃向鐵路辦事處委員申叅軍詢問中君遂電禀李京卿接回電始悉並無此人比赴巡警局請究張己聞風遠颺矣又有湖北人王炳臣自稱河南候補縣由鐵路督辦李京卿委充鐵路辦事員在東門外啟春關外擬租楊振宗之屋以作公館楊因屋己租出未便應允王乃聲言屋如不租刷來定將爾屋圈人路線楊見其多方要挾情不能堪一面赴巾禀知李伯行京卿一面在巡警局禀控刻聞有李伯生者出爲調處未知如何了結（九） 
[前滬寗鐵路總管理處沈道敦和上督辦大臣唐禀]  
（前略）自奉委到差以來將及二年深知總管理處查照合同爲滬寗路政集權最重之地舉凡考工選料核欵用人諸大端莫不悉心經營爲維持權利之計第華員二英員三事無大小均取決於會議遇有磋商辯難之事三占從二已覺彼衆我寡所幸開辦之初洋員之居心行事不盡欺詐故因應尚可範圍開工以後所辦皆工程之事學重專門除格林森一人外不但華員未嘗學問卽平權無事怡和所派之藍台爾滙豐所派之司馬德亦皆用非所學凡有關係營造之事一經格氏提議兩洋員附和之己佔多數華員即有爭駁便以專任專學責有攸歸對炫巧藝於班門終無以折其心也卽如土方石子初創投標之議格林森反對甚力迭次磋磨又以職道前在淞口簆理工程於土石兩項曾經考究舉實驗之事相與辯論彼知我有所據也更得盛前憲主持於上乃能貼然允從嗣後開辦橋工格氏即力避開標極言點工之益職道及陳故道善言互相　論亦以橋梁工鉅前此未經實騐卽不敢以臆度之辭與專家抗　乃允其請不意點工之法行而站房機廠貨料棧種種興作莫不　　點工夫起建房屋華匠皆優爲之上海之大高厦崇樓鱗次櫛比未聞 
 
 

Page 4

 
 
　　有點工營造者爭之不能聽之不可究其所以舍簡就繁之故開標則事同包辦祇能按圖課工不能强包工人專購一家之料點工則權操於己所有磚瓦物料及工用器具等物可以取諸宫中不煩二主而怡和遂獨收壟斷居奇之利蓋開標之益爲索價　所比較耳茲乃購諸一家爲損爲益可想而知洋工師爲銀公司引薦故不憚與職道等到處堅持恃其專學濟其專利防不勝防滬錫工程早已呈有估單去年夏蘇人士以估工浮費羣起力爭盛前憲會飭格林森自行聲覆則云寛估窄用初到情形未熟約畧從寛律以現時用欵較單　之數頗　撙節此格林森簽字說帖也現在錫甯一段將次興工竊謂格林森在華閱歷愈久愈深此次所估價值必不仍蹈前車咸臻核實豈意呈到佔單開價之鉅竟出尋常意料之外叩其故則以磅價日落鋼鐵價增爲言信如斯言增此兩項足矣然亦有先貴今賤如塞門士道木之類隱相抵制何以綜核佔單幾巳隨處加增較前五段所開之單浮費相等現雖逐條議駁彼仍置之不復據云卽日北上一切與憲台直接商辦職道求因証果再四思維始恍然於格氏之種種作用係爲受人指使加重路本起見利之所在致不惜自食其言多方嘗試查借欵小票尚餘一百萬磅水經發售倘非加重路本卽不能再請售票售票之益非僅多得扣用且使本路多負借欵不易清償展長還欵之期卽展長贖路之期而銀公司實展長管路之期用心之巧蓄意之深雖無秦鏡而肺肝如見矣職道旣得其情乃將前此爭執各事細心調查始發明點工之失疾首痛心疑懼併集究其所以致此之由不過因華員外道格林森誇張專學乃致於此當痛定思痛之時爲以毒攻毒之計補救之法亦惟以專家之學互相鈐制而已亡羊補牢所關甚大就工程衙度而論滬錫一叚未竣者十之三錫寗則尚未開工急派一熟悉路務屢經實騐如詹道天佑其人者將格林森己估之工一一覆按指斥其浮費而糾正之使成本不再加重卽爲减輕借款獨一無上之策然有學必使有權若僅華工師叅贊之類仍不能與之對抗雖有若無竊思總工程司本應受管理處節制祇以格氏同任議員故得與五人之列然事涉工程會議時仍歸本職故欲制其弊必畀以管理處總辦之任乃能翕服此外雖隨辦之尊亦不能與彼直接掩飾彌縫仍多隔閡職道自維不學於路工尤甚前以各洋員襟懐坦白尚不難相與周旋其有與地方交接之事自両院以及紳民亦倖以一知半解維繫相安黽勉從事差堪藏拙今乃陰謀詭計相逼而來行車伊邇贖路之根源全孕於此較築路尤爲重要更非學有根底之員不能熟諳車務體大物博全賴得人職道早鑒及此曾於憲節過滬時當面禀及蓋以本路負此鉅債反客爲主行車爲滬寗進欵之源倘滋流弊挽救益難經理之員何等鄭重職道無學無識謬厠要津僅能指其弊而不能絶其弊又安用此尸素者爲哉况弊之發見者祇此而叢生者無窮戀棧苟安不但無以副委任之重併無以慰蘇人士勤求核寔之心（下略） 
按此係今年四月間總管理處沈仲禮觀察辭差之禀　滬寗鐵路之内容已露一鱗一爪可知去年蘇省人士以估工浮冐羣起力爭者並好爲有事也此禀雖閱多時而於路事頗有關繫故特補錄之 
[日俄両國戰後之交涉]  
　　初三日東京電云日俄兩國己各將戰時留養俘虜用欵開具清單互相調換外間謡傳兩國各有煩言實不足信 
[日本領事查辦捕獺交涉案]  
　　初三日東京電云日本政府擬飭令駐温哥華埠日本領事前往貝令海愛留興島查辦日本捕海獺人被殺一案 
[東方鐵路之損失]  
　　東報云俄京聖彼得堡消息謂中國東方鐵路於前十二個月内共虧損英金二百七十五萬磅 
[英國艦隊將聞赴高麗]  
　　東　云英國艦隊將於西九月間聞往高麗釜山仁川等處遊歷 
[古巴居民遷地避亂]  
　　初二日倫敦電云前於美國西班牙順時曾充著名首領高默史大將與古巴亂黨聨合古巴居民皆已避往吟佛　地方 
[法國算海軍營造費]  
　　初二日倫敦電云法國議院公牘　明估計一千九百零七年海軍營造用款共需英金四百二十七萬零五百六十磅　内擬造戰鬭艦十艘潛水艦五十一艘並擬以　逐艦代魚雷艇譯字林報 
[南美洲地震巨灾四誌]  
　　字林報接初二日倫敦電云南美門法巴來梭地方地震後失火因用爆烈彈原質施求業己銷滅英美人均無遭難者匪徒犯軍律而遭搶斃者甚多法巴來梭巡撫報稱按最少之數估計則死者當有三百人受傷者當有八百人該處城市已全行燬壞舊金山救濟會董事己撥欵　萬元匯　前往郵船滿洲號恐不免盡行損失頭等艙搭客己在火奴魯魯登岸船　尚留居船中文匯報又接　三日柏林電云南美洲法巴來梭又覺地震惟爲害尚不甚且各銀行己照常辦事　法報云法巴來梭地震一役死者之數共有一千五百人有二百人因無人發掘援救致葬身于瓦礫中財産損生有五百萬金磅匪徒搶掠均　搶　食物尚敷下月之用又接初四日倫敦電云南美洲智利地震細考居民死　之　約有數千人每日必有城市村舍被毁之消息海軍所派分隊已於法巴來梭地方　岸襄同彈壓地向收拾燼餘英領事衙署已遭震塌英總領事黎君亦受傷 
[勃爾加利亞不認土耳其之干預]  
　　初四日倫敦電云　　　利亞與希臘國不租雖由土耳其政府行文勃爾加利亞詰問現得勃國政府　　　其政府無權干預勃國之内政並云希臘人之受屠戮亦卽馬其頓反對勃爾　利亞人殘忍之效果耳故土耳其政府不如先求其本國境内治安之爲愈也 
[德皇回京之期]  
　　初三日柏林電云德皇定於西八月二十七　回至柏林京城 
[日本駐奉領學回國]  
　　文匯報云日本派駐奉天領事荻原者　百八月十六號由奉天起程回國 
[古巴亂耗]  
　　初三日柏林電云古巴有革命之舉亂黨會與官員學　 
[大阪公司推廣航業]  
　　日本紀事報云大阪商船　社已决定　　神户至漢口（包括横濱在内）之航業以期與日本郵船會社爭勝 
[古巴亂黨首領被逮]  
　　初四日倫敦電云古巴亂黨與官兵又在哈佛那左近接戰亂黨敗退大將高默史在其所居茅屋内被捕譯文匯報 
[志謝日本全國漫遊記]  
　　是書爲日人坪谷善四郎所　譯之者元和范君枕石上下部二編自政治學校以逮　候風俗記載頗詳盡而於前賢之軼聞釋家之靈場所以彰光烈而　敎宗　亦無不畢具范君中　根柢甚深和又尤研究有素故譯筆簡雅可誦有志東遊者得是書而讀之於日本全國山川城　以及勝迹名區不啻如示諸掌先路之導其在斯乎昨承時中書　顧君子安媵函見貽特書數語藉鳴謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛臬接篆江西]  
　　新授江西臬司秦廉訪秉直於念七日抵潯次晨赴南昌擇七月初二日接印（　） 
[陳希賢秉行營發審處總辦奉天]  
　　前辦奉省鄉鎭巡警陳道希賢因辦理不善撤差賦閑兩月有餘刻經趙軍帥派委行營發審處總辦與雷觀察震春並駕齊驅一局兩總辦人多奇之（丙） 
[商會電陳擬送破産律說帖杭州]  
　　浙江商會電禀商部謂現下錢業公所商董等擬有辨論破産律說略陳請采核特先電禀章程另行由郵寄都（市） 
[派員管理廠屋蘇州]  
　　蘇撫以蘇省户部造幣分廠停鑄報銷業己辦竣局即裁撤總辦以下各員亦己銷差所有廠屋及機器等項自應另行派員專管以免損失特札委補用縣丞朱亮執前往管理（永） 
[浙撫因病乞假杭州]  
　　浙撫張筱帥因新秋感受時氣政躬稍有不豫茲己專扬人都奏請給假一月俾資攝養於月朔起概不見客（市） 
[蘇省官事]  
　　法政學堂署假期滿經總辦羅觀察長裿提調左直刺樹珍禀准撫憲於七月初二日開學是日入堂之内班學員照錄如下莫小農傅延齡劉歌雅李葆鈞應德完何慶琛阮崇德陳樹年林韶貽王世勛夏際唐高鴻飛趙恩壽黄元吉王嘉熙高龍翰馬建齡雷樹霖郁遵鎣孫兆滎夏之唐胡堃朱乃昌徐景驥○初二日藩轅牌示照得准補丹陽縣知縣翁有成應行飭赴新任所遺昭文縣缺以卽用知縣孫廻瀾酌委署理○鎭洋縣知縣吳熙恩病請假遺缺以正任安東縣知縣謝元洪代理○初一日牌示荆溪縣知縣顧元亨據報病故遺缺查有現代斯缺之候補知縣恩厚堪以改行接署○新任江南鹽巡道調署常鎭通海道榮觀察於初一日來蘇謁見蘇撫假寓葑門内圓通寺聞小作勾留卽當律任（且） 
[飭遵穿着軍服公服蘇州]  
　　蘇撫以蘇省督練公所兵備参謀敎練三處分設之各科科長均已照南北洋通行之例以各員現供之職差按照陸軍所定職官爲其品級一律穿著軍服公服其三處提調文案等各員并未遵改軍服亦應准其各按職差口級一律穿著軍服公服以晤劃一此項人員銷差後仍銷去職差品級分飭遵照辦理（永） 
[巡警監獄學員領咨東流杭州]  
　　浙省前據直藩電咨須派官生赴日本學習巡警監獄諸法當奉張筱帥飭司考取候補知縣彭彝佐雜施行澤陳金度蔡鍾俊歐陽珽旋又增取自費生朱士斌品邦駿共七員於月朔給憑并撥川資即日赴滬以便俟各省所派同班學員約齊東流（市） 
[仁錢學堂校長乞退杭州]  
　　杭省紫陽崇文二書院前改爲仁錢二縣小學堂即以山長爲校長辦理己及三年現徐紳宗廉王紳壽搏均於暑假具呈乞退己奉撫憲照准叧舉矣（陳） 
[安徽鐵路副票開彩蕪湖]  
　　上月二十八日爲安徽鐵路勸股副票首會在蕪湖玉慶茶園當衆開彩之期是日上午九點鐘由該局總辦洪希甫大令邀請關道馮星巖觀察巡警黄潤九觀察商會總理李仲絜觀察商務提調梁麗泉别駕巡警分叚黄少蘭叅軍景松筠少尹曁本埠紳商臨塲監督者共有數十人參觀者不下千餘人洪總辦接待甚恭邑尊沈大令亦派差役彈壓是會共售票七千四百三十四張伸八萬九千二百零八條計共收洋一萬四千八百六十八元應派彩共派出首彩二三四名彩洋六千九百三十八元四角（九） 
[蓆捐難辦寗波]  
　　甬郡草蓆出自鄞縣西南二鄉歷由蓆商赴鄉收買來甬再行裝運各埠銷售其捐欵向由官局徵收去年蓆商范沅等晉省認定捐數每年繳錢二萬一百六十串其辦法每蓆一條捐錢六文六釐六毫每件六十二條減作五十條收捐嗣因各販户紛紛抗議范等邀集就地紳耆妥議照章減捐每件減作四十二條自去年至今范等統核捐數虧短一萬二千餘元當卽具禀甯府退辦喻庶三太守批令不必退辦由府設法補救一面諭令各販户仍照向章報捐奈各販户執意不肯日前聞裕泰蓆棧等具禀會辦釐務甯府喻庶三太守當經批駁云查范沅等承認是項蓆捐前因商販赴所報捐率請所扣等情禀奉省局憲批准設法補救奉經本府局會銜出示悉照寗屬向章完捐不得妄爭折扣在案今閱來禀艸蓆每件按條完起騐捐錢六文六釐六毫核之范沅等禀尚無參差惟每件除皮八折究竟始自何年有何依據應候查明辦理該棧等旣稱是捐出自外埠各客不過代爲經理等語是該棧等責無旁貸自應勸會各客卽照向章報捐母任取巧以維捐務至席捐公所所訂章程未據禀局有案無憑核辦并飭知照（再） 
[壇訨振鎭江]  
　　蘇撫陳筱帥致商務總會施子英觀察電云頃據常鎭陶道電禀金壇水災極重無欵放振請電商執事籌欵派人散振等語查金邑水災前據該府縣電禀已飭司派員前往查勘尚未據復今陶道電稱情形甚重自應赶籌救濟除飭司籌措外惟救災如救火不容片刻遲延想大君子惻隱爲懐定不漠視倘荷慨允即祈妥速籌辦並先示復爲感（左） 
[拿獲巨梟松江]  
　　徐提督訪聞巨梟吳家玉有率黨數十人由浙竄蘇之說卽派營弁前往嚴密查拿詎初一日果有吳之黨羽十餘人及小船二隻在楓涇鎭地方因分贜不均彼此口角該弁兵等設法兜拿擒獲董道順盛永昌王有才盛海清等四人並奪獲小船一隻押解到松立飭發縣訊辦一面仍密派幹弁前往務獲吳家玉到案懲辦（甲） 
[定期會審要案揚州]  
　　緝私勇丁何得勝等二十七人在鹽塲輪姦斃命一案運憲以宋大令陳分轉承審不力札令發審局委員沈太守泗孫督同原審人員提齊原被人証定期七月初二初四兩日研訊（引） 
[今日尚有本埠新聞及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
夫鴉片之毒呼由六腑吸入五臓久釀爲之烟癮戒者亦非容易此藥能治五臟之毒善祛六腑之癖表裏和通决無遺患五行有相尅相生之理戒烟有百發百中之騐每料五瓶每瓶五十顆每顆治癮一分瓶上標明金木水火土五行爲記服宜順行勿以倒試藥力相生恐致反尅凡有志戒烟者服藥一料其癮霍然自斷眞靈藥也試驗多人戒絕無數此方得自異傳藥品王道决不昧良欺人諸希鑒之○每盒五瓶衹取工資洋一員外埠函費自惠○設在上海新閘醬園二弄對面廖吉人醫士總經理處發兌　 
[中國自新戒烟衛生紙烟有限公司廣告]  
自禁烟宣布有識之士莫不以戒烟爲强國强種第一要義近時海内所傳各種戒烟方藥切實調查大抵攙人土皮烟灰甚至雜以嗎啡遺害非淺本公司創造戒烟紙烟請化學醫士考驗藥質專主尅癮佐以補益藥品與烟草根化合以氣質攻氣質杜絕毒物毫無流弊更製衛生一種藉以挽利權而衛種族爰訂招股五萬元每股十元合五千股常年官息八釐訂有詳細章程附股諸君請向本外埠收股處取閱可也○本公司謹啓○本埠收股處北市信成儲蓄銀行　四馬路南方報館　大馬路蒙學報館　法界永安街鼎新糖棧　南市沙市衖晉德蔭記　派克路宋公館本公司事務所　外埠收股處　蘇州顔家巷口衆保險公司　常州千秋坊晉康莊　揚州三稅巷王公館　又寳源永金號　杭州崔家巷李公館　北京玻璃廠同文社　天津浙江會館洪君鞠蒙　 
[滙豐銀行告白]  
啓者本行收足實本洋一千萬元公積英金値洋一千萬元又銀七百洋萬元共合洋一千七百萬元另議定備用股本洋一千萬元總行開設在香港分行在倫敦屢門暹羅包帶維亞孟買加拉吉打古隆北福州德國漢口神戶長崎意陸伊羅法國呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結帳者其息長年二釐存至二十萬兩爲止存一年者其息照長年五厘算存六個月者其息照長年四釐算存三個月者其息照長年三釐算代付本埠匯票並辦理銀行一切應辦事宜匯票可以匯至倫敦及歐州印度舊金山美國中國東洋等處大通商碼頭特此佈聞 
光緒三十年七月三十日 
[奏辦南洋籌捐彩票第十六會　額設貳萬張頭彩肆萬元　七月十四日在江西會館開彩]  
又副票六月二十二日七月初七日二十一日開 
[曾文正經史百家雜鈔出版]  
曾文正文章學問集近時之天成生平尤致力於古文嘗謂能開康莊而自行師法姚姬傳氏而擴張之其所選經史百家雜鈔較古文辭類纂門庭更加廣大於向時所謂義理辭章訓詁之學盡取其精粹而去其精粕學者欲貫通舊學但取足於是書已無煩他求近世學子多　保存　粹斯編眞國之粹者也向無單行本本館覔得初印全集摘出印行詳加校讐紙張潔白刷印精良好學者幸鑒賞之每部十二册定價洋二元　上海商務印書館有限公 
司　京師　奉天　天津　漢口　廣州　福州　成都　重慶　開封　分公司同啓 
[新中國之返魂丹保種券]  
自去年政府發表宜賣烟膏之信庽徴於禁於是中國二十二行省凡沾染烟癖者無不覓藥戒食而作僞之徒假冒機緣以牟厚利所謂汁也茶也漿也膏也粉也水也丸也花也草也犁也奶也精也酒也果也片也糖也敷月之間遍登各報名目極新花色極備甚有假振武之名竊文明之表借以愚人者其實所售戒烟之物品俱不外嗎啡土皮烟灰攙和在内其尤可駭者竟謂一日之内有包戒宿癮之妙術種種變幻遺害同胞可憫孰甚夫不戒烟同胞僅受烟味之毒毒猶小實行戒烟同胞轉受烟質之毒毒實深本醫生概蘊毒之無窮懼大害之難去特製一種戒烟丸不入雜質名曰天然世界至清至潔至純至正之氣莫如天高高在上纖塵不染障醫盡去渣滓弗容其體晶瑩其色澄鮮皎皎乎蒙萬湼而不汚皜皜乎歷千刦而難穢太虚之中空郎之表清氣往來無一雜質故天有自然醖釀化合之妙用本醫生所製之藥即不更以他種新奇之名而卽以天然名之者盖取法於天之清潔純正不攙一外來之雜質其廓清洗伐之效騐亦猶天之醖釀化合之妙用也本醫生爲拯救同胞起見並非借此牟利且不惜巨費不憚勞精疲神姑就鄙見所及撰成各種淺言裝訂成書命名留心看内分三字經千字文道情開篇五更嘆等其宗旨無非勸人戒烟現已在商務印書館印刷十萬萬本隨藥附送外並發給二十二行省各大藥房代爲分贈同胞作爲鄕歌童謠互相傳誦庶幾父戒其子兄勉其弟有癮者讀之必早回頭無癮者讀之不再失足竊望各省志士仁人敎員校徒將此淺近之書或爲敎堂課本或在鄕曲宣講或至城鎭演說或令彈詞歌唱從此家謳户誦入耳警心則本學生所製之藥即謂爲新中國之返魂丹也可所編之書即謂爲新中國之保種券也亦無不可三五年後烟魔盡掃土倀不來國民一分子之義務本醫生庶可吾無罪於同胞矣乎昔法人戰敗繪爲彩圖編爲俚說到處演講國民大奮起而自强國勢中興然則本醫生所編留心看一書其即師法人彩圖俚說之意或於自强中興之前途不無影響未可知也我同胞尙其注意我同胞尙其注意○天然戒烟丸定價每瓶一元每打十元如癮一錢者一瓶能戒四人 
黃醫生楚九氏謹識　識總發行上海中法大藥房 
[商務印書館新出小說四種]  
紅礁畫槳錄此書亦英國哈葛德著閩縣林南琴譯書敘一女子美而才博雅知書妙解名理偶於大霧中獨棹小舟遊海上邂逅一律師律師亦少年英特雅負經濟才者旣覿面共清談頗相得旋遇大風雨舟覆二人胥溺女垂死力握律師之髮不釋卒俱遇救由是遂訂死生交愛好之私甚於伉儷而終不及亂律師之妻奢而奇妬會有一傖父家富饒渴欲娶女女不顧而女有姊欲嫁傖父傖父意亦不屬女姊因以嫉女謀發其陰事三憾交搆女卒投海死旣以殉情且以保全律師之令名洵可謂奇女子矣至譯筆華妙情韵駘宕尤不待言每部兩册定價大洋八角白巾人此書敘澳洲某富翁女有甲乙二人爭婚既而乙死車中偵者疑甲謀害遂見逮捕甲則疑富翁因乙强迫許婚故剌死之恐傷女心不敢自明迨女多方覓證甲始獲釋其後死者之友以白巾圍項詣富翁許持陰事詐五千磅又得富翁垂死認狀案乃破知乙實爲其友所殺於是疑團始豁女與甲成嘉禮其中情節離奇神出鬼没不可思議推原其故皆由富翁少時不謹浪狎女優致生種種幻相閱者統觀前後可以領其微旨於言外實有益社會之書也全體用白話其中書報文件各具體裁以文言出之譯筆委曲夷猶極盡其妙每部洋裝二册價洋四角五分香囊記此書叙一法人因犯鬥殺人案主敎貸其衆使偵捕法之國事犯麥第於麥家獲香囊一中實金剛寳石纍纍因是蹤跡得麥其潛麥家時見麥眷屬待人甚厚心良不忍後官兵捕者又至麥與眷屬行山中其人慷慨　去自投主敎伏刑麥眷屬亦投主敎所陳其義主救免之後麥夫人之妹遂與諧伉儷焉通體皆作自述語係英斯旦來威門所著譯筆亦古致錯落每部價洋兩角紅柳娃此書爲美國拍拉蒙所著紀其友耶芳斯探險於南洋羣島親歷小人國見虎頭王之事體類遊記而事極恢諧中多寓言其敘耶芳斯之勇决義烈殊勃勃有生氣足爲保險家之模楷而摹寫羣小之愚柔虎 
頭族之横暴亦均弈弈有神間有發明社會人種生理政治諸學者尤往往有精語可采譯筆亦雅馴而條鬯能達作者之意至本書命名爲紅柳娃之故則取諸閱微草　筆記所 
載鳥魯木齊有一種小人棲於林間土人呼之爲紅柳娃也每一册定價大洋二角　　上海商務印書館有限公司　　京師　奉天　天津　漢口　重慶　廣州　福州　開封成都　分館同啓　 
[横濵正金銀行上海分行新行鈔票洋圓]  
謹啓者本行資本金洋二千四百萬圓公積金洋一千二百三十萬圓分行設在英國倫敦法國媽塞而里昻美國紐約舊金山布哇香港孟買東京神户長崎韓城仁川釜山等名都大區諸有交通以及中國上海天津牛莊北京烟臺大連旅順鐵嶺奉天等處亦歷有年數專辦銀行應有一切交易無不克已招接存欵更竭誠實久蒙中國　達官鉅賈交相稱贊本行格外精心研究接應　惠顧現由總行刊到　　　新式存單以及相與往來支解薄集 
均用華文專備中國　仕商樂取便易瞭然通 
曉　惠臨者之用爲特佈告仰祈　俯鑒如欲存欵在横濱總行　半年期息五厘常年期息六厘如存欵期滿准在横濱支取金洋上海取銀亦可如横濱存取換算則以日本金錢交付隨時註明定價如在上海則以元寳銀交付庶幾市面仙令上落與　貴客毫無耗損以昭平允如欲存上海分行者常年期息五釐半半年期息四厘半三個月三厘半逐日往來二厘半以副交厚同文之來誼其餘匯禀押匯承接周到有美悉臻如蒙　專臨請至本分行面訂可也　　　　　　　　　　　　　　横濱正金銀行上海分行總理人長鋒郎謹啓　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇州拒烟會第三次大會情形]  
　　六月念九日爲蘇州拒烟會在鐵瓶巷總事務所開三次大會下午二時開會由會長姚清溪宣佈宗旨並謂近日烟害仍未消減諒由本會勸導不力所致諸同志宜益加奮勉以盡勸導義務次由督練幫辦陳鯨量陳說烟害次由督練科官陳競生演說中國一切被係原因皆由鴉片而起次由法政學堂敎習汪丹督演說日本如何富强中國如何積弱實由於鴉片之拒與不拒次由潘研生勸勉同人實行拒字目的以雪東方病國之恥後由來賓黄旭初陸雨酓龔織如林頌先曁會員姚伯希徐浩然許孟賢汪鳳椿張振玉以次演說聽者咸其感情末給發會友執證書並邀各路巡警長集議勸禁嗎啡事宜是日來賓五百餘人計發去鵝郎草數十份由本會送醫院戒烟者三人（容） 
[續上海南市商業體操會試辦章程]  
第九節本會會友習操是其本務年齡以十六歲以上四十歲以下爲合格如幼雅力小老邁氣衰及體弱多病者概不勉强入隊 
第四章籌欵）（會計）第十節本會發起人及名譽贊成員擬請各認助資洋銀二百元此外倘蒙紳商概助經費襄此盛舉不拘數目均感專施第十一節本會會友與操者入會時先繳洋銀四元以後每月出資洋銀五角每年以十二個月計算分作四季先期繳清以資公用第十二節本會開支欵在十元以上者須甲會計員告明會長或副會長得其允許然後支付十元以下者由會計員與幹事員照給第十三節本會收支數目由會計員每月登簿每月一結報告會長每季造具清册於會集時請會員公閱 
第五章服式第十四節會員常服冬用黑呢衣褲有領袖章夏用白標布衣褲呢帶冠皮皮靴均由會員出資本會擬定式樣代爲製備第十五節會友操帽衣褲均用土黄色斜紋布其帽章用白銅嵌印本國商旗皮帶皮靴俟後派有隊長再行酌分標　均由本會出資製備惟皮靴由會友自備第十六節敎員操帽衣褲帶靴與會友同式惟帽章用盤金變龍並加袖章兼用指揮刀以識另之第十七節會友除到塲習操外不准任意穿著操衣如有以上情弊一經查出即行記過其有藉此閒遊滋事者當知會保人立即開除 
第六章（操規）第十八節本會操友均係商界中人無論大小皆有職事今擬以一百二十人分爲甲乙兩班晨操六點半鐘到七點鐘開操八點鐘止夕操五點鐘到五點半鐘開操六點半鐘止晨夕班次統由敎員酼定每逢星期於早晨合二班會操一次免其夕操以示休息第十九節本會操友如有始終勸奮精研操法者於冬夏兩期會操時由敎員報告遵照學堂草程以名與品盛温語奬勵之第二十節凡操塲一切規則號令統由敎員詳晰宣布凡屬操友均宜一體遵守不得違犯第二十一節列隊操演務須整齊嚴肅不得遲延怠玩或嘻笑爭論違者記過後禮拜由監察員與敎員列冊報告第二十二節本會備有假單操友如有要事或患病不能到塲習操者須先期報明書記員給單註冊俾得告知敎員倘臨操不到即屬有意規避應行記過以儆效尤第二十三節本會發起人名員辦事人如願與操當列於後隊予以特别資格並不計論功過第二十四節本會普通體操以三個月爲期再習兵操第二十五節本會兵操應用洋槍屆時禀官酌辦第二十六節本會操友有願習馬隊者於旣習兵操後挑選敎之第二十七節本會操友有願習軍樂者挑選敎之一 
第五章（附則）第二十八節本會意在講求體育聨合商情立會之始先報明上海縣一俟操法完備即擬禀請商部曁當道核准立案以示鼓勵第二十九節本會操友設有半途中輟者將操帽衣褲以及皮帶均須繳還本會至所繳會費洋銀櫛不給還第三十節此係試辦章程隨時可以改良幸高明敎之 
[上海官事]  
　　前任粤海關監督常恩候補道米錕文報局委員浙江候補知縣李景枚昨日均至道署分别拜會禀見○翰林院庶吉士沈雲霈浙江候補道許鼎霖昨日均至道署辭行同赴海州○高昌廟巡局員候補知縣孫羹梅明府調鼎昨詣道署禀謝奉委代理總工程局正裁判官（宜） 
[江督周玉帥札上海道文（爲購械防匪設立鄉圑事）]  
札飭事據商部顧問官周道廷弼禀稱竊職道所居常州府無錫縣屬之楊名鄉濱臨太湖沙港紛歧游　幫匪時來滋擾職道爲思患預防起見曾於上年舉辦鄉圑置備銅鑼一百面鈎連鎗　百枝發給各圖居案令其遇警鳴鑼聞聲齊出惟是近來匪徒悉攜軍火土法抵禦終虞不敵伏讀前月撫窻通飭濱臨太湖各縣務將圑練事宜照章設法孫廣具徵保衞閭閻慮周藻密因思憲圑期收實效而欲捍禦帶軍火之匪徒必須鄉圑亦備軍火方能恃無恐深資得力查楊名一鄉共計三十四圖現擬每圖練鄉圑念四名先　職道捐資置備洋槍　給　圖應用巳向上海德商泰來洋行購辦後膛毛瑟槍一百桿彈子一萬顆訂期三個月後由外洋裝船運流轉運赴錫伏查定章各處採辦外洋軍火須將名目件數以及承辦行名禀由督撫憲行文關道以憑騐放除俟該貨運抵滬埠時再將進口船名開送關　致關騐放外理合遵章奉乞察核准予行文蘇松太道立案届時騐放進口轉運　錫　資保衞而靖地方等情到卜署部堂據此除此示外合行札飭札到該道即便遵照候該鎗彈進口時查明驗放母違特札（事） 
[上海縣循例騐犯點役]  
　　昨爲新任上海縣大少谷大令點騐内外監犯之期先由牢卒等將各犯花名清册造呈大令於午後分詣内外各監逐一點騐今日則須查點署中書吏差役勇捕兵房書吏已昨日將各書役花名清册一律造齊呈請查枔矣（事） 
[法繙譯因公赴津]  
　　法翻譯員魏武達君因有要公已於昨日赴津聞一俟公畢卽可回滬視事（深） 
[讀此照錄]  
　　　日滬道瑞觀察發出批示二道照錄於下董恢中禀批該生旣在本埠東京留學豫備科肄業著卽開具課程年歲籍貫呈請上澤總學會轉送到道再行核辦○黄菼禀批該生旣在崇邑高等公小學堂肄業應呈請崇明縣或學堂紳董查明課程年歲籍貫給文禀送以便核辦（宜） 
[諭堆儲火油]  
　　總上程局董以火油一物其性最烈居民偶一不愼　肇飛災爰於昨日出示曉諭洋貨業凡堆儲火油其店鋪零售者祗准十箱爲限如多積作爲違章論從嚴查罰并諭有房産業産者一體遵照不得租作棧房堆儲火油以杜災害並據各商遞禀請將界内火油棧房予限月底一律遷至浦東如延查封罰辦各宜凛　（尺） 
[總工程局刑具更新]  
　　總工程局董事飭工人製一矮凳高約二尺許上用皮條可以穿套指腕凡遇犯人有應責掌者即用此凳下用軟墊襯之俾責時不致大受傷夷（尺） 
[滬道二訊强劫閨女案]  
　　滬道瑞觀察提訊曾剛四强搶閨女一案己詳昨報昨百九童時觀察又升坐花廳提一千人復訊媒 
 
 

Page 18

 
 
　　人梁劉氏仍執前供觀察喝跪鐵鏈始供曾剛四設計托氏借屋稱欲嫁婢倩鄧余氏帮忙余氏卽到氏處帮同料理迨聘禮到門托余氏將各物帶回所有鄧姓回帖亦由曾揑造囑氏托鍾先生代寫實受曾剛四之愚至所控糾衆强搶鄧女實出誤會緣行聘之後向鄧余氏求允姻事余氏不允故邀同氏及曾之友人到鄧余氏　評論謂聘禮旣受何能賴婚奈余氏堅執不允復同至某烟間相勸是實訊諸曾剛四初仍游供喝令跪鏈與梁劉氏對質曾始俯首無辭又訊曾阿華供剛四係小的之姪向在小的店中爲夥己有八年因伊父母早亡家計困窮尚無妻室日前因與小的說起有鄧余氏之女欲托梁劉氏爲媒娶以爲妻刻己允許向小的借錢聘娶小的因念叔姪之情故允借給實不知剛四與媒人皆　設騙求鑒觀察詳核各供判將曾剛四收禁外監曾阿華收押代質所梁劉氏仍交官媒還押聽候再行復訊鄧余氏之女鄧榮瑞復又訴稱曾剛四糾人到有欲將母親一併搶去因有衆鄰喝阻故未曹毒求請重辦觀察謂國家自有定例不能任爾胡言且爾母年己衰邁搶去何爲喝令逐出訊畢退堂　午牌時分矣（宜） 
[大令騐屍]  
　　念七保三圖地保曹于年報稱圖内有一花園中有小屋近聞臭氣薰蒸入内察視見一死尸死死己多日小的查訪尸屬卽有左近劉公舘認稱死者係該公館司帳之包車夫因病出外五天不歸等語小的　敢擅殮報求請騐人令判令預備屍場於昨晨往騐詢知死者姓韓名長生當經屍兄韓玉生求免相騐自願收殮大令准之飭具求免結存案（宜） 
[上海縣案]  
　　前日警察東局函解黄阿生控被王士隆等串騙銀洋一案到縣經王大令天訊黄供在下海浦開鴻昌漕坊米店五月初間隣人王士隆來稱陳承毛周承來有籼米一百五十石出褒小的即同伊等三人到太古十四號棧房查看無訛伊等謂棧單己向人抵洋四百元命小的墊洋贖單餘洋俟貨到找清小的於廿一日先付定洋廿元廿七日帶洋三百八十元王等三人領小的到拔維寓洋綫第三層樓上命小的將洋交付伊等至第四層樓上贖戰小的等候兩點餘鐘疑而上樓王等均己不見詢問棧中人云無贖單之事始知三人已在後樓梯逃竄小的即赴英法捕房禀請緝拿王等三人逃避月餘昨央張某來約小的於今日到邑廟得意樓花館至則三人果在俱稱洋己用散祇能減折理償小的不願與之爭閙由巡士問明原委拘局解案求究質之王陳周三人均供並未串騙實遭揑誣大令判供收押候查費斥退○浦東總巡局函解互控追洋之陳根華姚廷山到縣請訊亦經王大令提訊陳供爲木匠去年有李馬二姓建造房屋姚廷山　小的包造自後工料銀洋俱姚往收轉交小的工竣結算除姚之米洋利息應找小的洋一百七十元吞賴不付曾邀董保理處令折還洋五十元不能赴局互控解案姚供工料洋均己付清有陳收條爲憑至所欠小的所開益泰米店米　三百零八元去年曾欲扣除恐陳抛工不做故暫未扣供畢各呈扬賑大令以帳旣不符供　各執判兩造各具如　願甘罰辦切結飭差督同兩造仍邀原勸董保秉公理算禀復審奪○王阿海控戴四海戴杏泉弟兄欠洋一案經前任汪大令提訊收押在案昨王大令提杏泉訊究王供戴四海弟兄包造洋人房屋賒欠小的米洋二百零四元工竣由杏泉收洋回鄉起造住宅米洋迄不歸還四海供工程係小的包攬後因患病由胞兄接做完工洋人延不算帳找價且有外加工程亦不加價以致不能歸還米洋求鑒杏泉供同大令判四海交杏泉具保杏泉另覔妥保速向洋人算帳收洋理償欠欵○龍華巡防局差湯阿虎被彼處董事店商環控聚賭抽頭强佔婦女遇事索詐月需洋烟二十元等情前縣注汪大令己准差提前日局員將湯甲解道轅奉瑞觀察發縣訊究湯供十九年分承胡董荐至巡局當差近因有和尚被土棍捉姦吳董從中詐洋小的出言譏誚吳即挾恨冐列多名揑禀求鑒大令判押候查明嚴辦（宜） 
[總工程局記事]  
　　剃頭阿根前因冐探招摇爲總工程局局董舫悉飭探緝拿未獲近因阿根兇横如前不稍歛迹局董已嚴限查拿解究矣○賭棍江濤生逮案管押出示招告在案兹因押　江湖阿四圖逃時由江首先通報不無微勞因判再押二十天准予釋出回藉　張江栅女孩莫阿寳被繼母毒毆逃出徘徊於滬　郎家橋由駐防所巡士香見帝所解局發堂留養（寸） 
[公共公廨會訊案]  
　　日商中村常山郎延律　村上控華人汪耀記浮開水脚銀兩請追前日午後讞員關　之司馬會同日領事村山　提訊即據村上律師稱原告租康弗納公司輪船承裝木植由馬崎運到上海向汪收取水脚等　汪意圖悔賴因延本律師控追汪延哈律師聲稱當木植運肥　時並不遵照合同辦理原訂裝五百八十餘根第二次一百八十五根况馬崎不能照横濱所裝來滬之水脚相同現在經手洋人不在上海請堂上另訂訊期司馬商之村山君判一併退去訂訊再核○前者英商增裕麵粉公司控周子崎不交定貨一案判交保候復訊核奪昨晨司馬與英德副領事升座復訊周所延侯律師與哈律師各將前情一再分訴請堂上核斷司馬商之德君判一併退去候會商堂諭飭遵○德商天福洋行延高易律師控華商楊儒珍結欠靛青銀一千四百九十餘兩由德副領事師謀君照會公廨讞員關絅之司馬簽差恊探將楊傳案訂於前日會訊午後三點鐘師謀君蒞廨偕襄讞孫耳三明府升座研訊天福洋人與買辦張小霞投稱前年十一月十九號與楊訂立合同代本行銷售靛青每桶楊有用銀四錢至去年結賑楊結欠賑銀一千四百九十五兩一錢二分此項銀玫均係楊假造天福圖章向各客幫冒收茲查出假章收條呈請察閱楊延博律師到堂伸辯聲稱楊與張小霞銷　靛青與天福洋行並無干涉合同亦係與張互訂所欠銀兩只能張姓控追茗天福之欠數該洋行只能向張控追於是原被律師在堂爭辯良久明府着一併退去俟飭差查明各情再行核奪（力） 
[公共公廨早堂案]  
　　流氓徐愛生唐金寳糾黨五六人在盆湯弄橋堍　取路人吳介臣之鷹毛牙扇一柄經吳出護徐唐將贓扇奇遞同黨後扭吳互毆報經包探陸恊庭將徐等拘獲於昨日送案請究吳伸訴前情並請究辦襄讞孫耳三明府商之美白領事判各押西牢一年以儆○吳王阿姐與王阿寳王阿順在無錫縣誘拐陳錢氏之女阿毛來滬由陸張氏轉支姚春來賣與粤婦張沈氏轉賣與人得身價洋六十元分贓逃逸經陳報由包探陸協庭拿獲兩王解訊各押西牢兩年在案茲陸　又將吳三阿姐等拘獲提到女孩阿毛於昨日解究阿毛供訴被拐情形訊之吳供阿毛實係兩王領來不敢拐賣訊之陸張姚等俯首求恩明府判各予分别發押捕房官媒一個月阿毛交官媒留　陳具領夏富泉金廷全胡桂云取廢單向顔景賢家抵借洋銀三百數十元逾期不贖控奉提案判押候過堂訊追○鄒見生竊王順生家首飾各物值洋數百元吊到原贓一半解案請究明府判押六月○開乾坤和烟店之萬康才保某甲租車因欠賴租金經印人而生控奉提案判交保訂訊○孩子馬阿榮竊王阿山等家衣物判押改良所三月○譚丙耕欠勝家公司賑洋控奉提案譚延愛律師投案請保判交保訂訊○劉阿坤竊同沽陳洪法金戒指洋元各物質洋賭博悉數輸罄判押二月○鞋匠康炳揚强獲同業焦　林鞋片十餘雙判押　天○姚守仁欠美商光裕洋行陸竹良燭洋圖賴不歸迭奉提案明府畧詰數語判押追（力） 
[法租界捕房事]  
　　徐崇伯控談葉棠誘拐伊妾張桂英各情經捕頭麥君飭探拘談究問旋由張　英投訴被誣情形捕頭飭押候解訊昨由徐所延律師訪知徐案與談挾嫌　控故親投麥總巡處伸訴一切麥君准談保出後自投公堂控訴張桂英仍押候解堂質訊○吳順東在新租界搶得小孩手鐲圖逃被包探拘究（深） 
[美租界捕房事]  
　　梧州路陳王氏投捕房報稱被盜刦去衣箱一隻捕頭飭探朱子藩往查旋由朱探將氏之夫弟陳春榮拘入詢知所取係故父遺物並非搶刦捕頭以兩造各有不盡不實飭自投公廨控訴○范岳卿被西華得路長林館夥某甲扭毆並毆失現洋鈔票十餘元投報捕房請究捕頭以無証據斥不准理○郭福良向陳鶴林姚梅郎索欠被毆並被推入新記浜内致傷足部由旁人援起郭即報捕請究奉飭送醫院求治一面查拿陳姚送辦○著名流氓孟紅芳昨在漢壁禮路向許阿寳訛詐洋五元不遂將許痛毆而逸許即報請查究捕頭允之○塌車夫王阿二昨裝工部局陰溝瓦筒至百老匯將某西婦脚踏車撞翻損及車輪由一百七十七號捕拘入旋由塌車主張子仙賠洋五元了事○某西人乘醉至四老脫路胡關由五百　十四號捕拘入押候醒釋○楊子路浦灘昨日　來無名男屍一具由捕回禀捕頭知照水巡查殮（似） 
 
