# 1923 - 79 - 4917989

 

Page 1

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 2

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 3

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 4

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *時評 
[政府無人] [  冷]  
　　國人方奮發爲交涉之後盾而政府之身當交涉者乃絶無聲息一若其事之已了此甚可奇異者也蓋政府之在今日其心目中祗有粤閩之命令命令已下自爲地位安固無其他可置念之事矣 
　　不知粤閩命令之是否有效固一問題下粤閩命令後政府是否安固更難預料而此國家攸關之交涉更足以傾覆政府而有餘見其小而不見其大謀其近而不謀其遠政府中人之識見如此不特國家未見有此政府即政府亦若未有此政府也謂非政府無人不可得也 
　　然而政府中人則沾沾焉自以爲已復職何也 
[命令]  
　　三月二十六日大總統令特派王正廷籌辦中俄交涉事宜此令 
　　又令楊葆毅胡炳壽齊世傑加陸軍少將銜漆英授爲陸軍軍需總監趙廉騎授爲陸軍砲兵上校傳嘉仁授爲陸軍騎兵上校此令 
　　又令任命劉渣爲陸軍第二十師騎兵第二十團團長此令 
　　又令兼政治善後討論會委員長張紹曾呈本會秘書梁守文朱履誠羅宗孟陳向元莫公彦卓宣謀懇請辭職均照准此令 
　　又令兼政治善後討論會委員長張紹曾呈請任命李思愼梁慈灝張清軫徐朝桐史樹德王明潛爲秘書均照准此令 
　　又令兼陸軍總長張紹曾呈請授瞿堯齡爲陸軍步兵中校徐佳爲陸軍三等軍需正應照准此令 
　　又令李國筠晋給一等大綬寳光嘉禾章此令　 
　　又令薛之珩劉夢庚均晋給一等文虎章此令 
　　又令馬吉笏給予二等大綬嘉禾章劉文翰晋給二等嘉禾章周學俊胡宗銓汪贊堯單鎭瀾均晋給三等嘉禾章傳珍給予三等嘉禾章常宗文鍾剛中顔玉泰王沛張廷栻均晋給四等嘉禾章此令 
　　又令卓宏謀晋給二等大綬嘉禾章此令 
　　又令林樹藩晋給二等大綬嘉禾章李美文邱志岳楊奎光朱綺章熊瑞棻李繼膺羅蔚文嚴山謙均給予二等嘉禾章張寳給予三等嘉禾章此令 
　　又令李祖望邱祖藩張肇隆均給予二等嘉禾章此令 
　　又令烏澤聲克希克圖艾慶鏞李慶芳劉哲趙成恩齊耀宣康士鐸均給予二等文虎章此令 
　　又令潘守蒸晋給二等文虎章此令 
　　又令遲雲鵬車震洪楨黃檏薛丕沾均晋給二等文虎章王葆鋆給予三等文虎章蘇偉黃德本王翰章岳曙雲王得志袁家讓申士魁均晋給三等文虎章白璘臣吳汝澄均給予四等文虎章齊徵張鵠王慶升汪本崇許德懋周嘉琛陶琪靳鞏均晋給四等文虎章此令 
　　又令林頌賢唐序魯士誠陳榆蔭王怡柯丁昌劭陳海卿均給予三等嘉禾章羅澤文王宗典梅光端均給予四等嘉禾章此令 
　　又令范書麟給予三等嘉禾章此令 
　　又令朱啓明王樹桐均給予三等文虎章此令 
　　又令遲春榮晋給三等文虎章此令 
　　三月二十三日大總統令特授趙會鵬以勳五位此令 
　　又令任命李珩白爲國務院參議此令 
　　又令吳長植授爲陸軍中將黃家濓茅元勛　復祥馬駿英任居建吳可章董鴻逵成維靖王恩長馬士貴吳俊卿均授爲陸軍少將胡玉振王克鴻賀對延均加陸軍少將銜時永勝授爲陸軍步兵上校並加少將銜譚斌宜授爲陸軍軍醫監劉鴻鈞張永勝趙振清均授爲陸軍步兵上校許瑞祥授爲陸軍騎兵上校張烈授爲陸軍砲兵上校王振標張守和加陸軍步兵上校銜范恩鎔加陸軍騎兵上校銜王鴻授爲陸軍一等軍需正袁懷珍加陸軍一等軍需正銜宛慶勳授爲陸軍一等軍法正此令 
　　又令兼陸軍總長張紹曾呈請授陳萬瑞吳世標周永年曾鼎基王慶榮趙連陞陳忠訓姜海龍陳經盛黃壐爲陸軍步兵中校馬步雲爲陸軍騎兵中校臺大中金吾爲陸軍砲兵中校穆鴻起柳長清劉子清武萬有丁繼鐸蔡逢旺張禎祥均加陸軍步兵中校銜鮑泉金加陸軍騎兵中校銜董福善周原健劉麟閣周傳銘張書堂韓恩榮厲大森王守和王玉珠楊錫盛胡忠林王繼曾何豐壵萬世驤杜吉卿胡子彬馬傳玉聶紹猷王啓運馬登灜鄧永瑞均授爲陸軍步兵少校張德昌授爲陸軍騎兵少校康柏齡劉永修均授爲陸軍砲兵少校申士元趙金盛朱國超郭秉正張登第曹敦鈺沈克均加陸軍步兵少校銜趙璧授爲陸軍工兵少校李心濓授爲陸軍三等軍醫正于殿元授爲陸軍二等軍需正均照准此令 
　　又令兼陸軍總長張紹曾呈請授劉漢文胡安邦張希聖爲陸軍步兵中校米振杰武建昌楊全勝爲陸軍步兵少校馮衍慶羅經雲王懷誠爲陸軍三等軍需正左岳泰劉繼祥王客遇于映海馮書年爲陸軍三等軍醫正均照准此令 
　　又令陳紹唐晉給一等大綬嘉禾章史俊民蕭錦均給四等嘉禾章此令 
　　又令杜師業王　傳師説王烈張恩綬劉景晨徐象先謝國欽金尙銑袁榮　杜樹勳金溶熙周學宏丁㑺宣洪國垣均晉給二等大綬寳光嘉禾章此令 
　　又令王秉俊給予二等大綬寳光嘉禾章此令 
　　又令張超給予二等大綬嘉禾章此令 
　　又令屈佩蘭時象晉均晉給二等嘉禾章陳時雷寳杏楊伯壽嚴山謙彭方傳均給予三等嘉禾章此令 
　　又令小林硯藏給予二等文虎章飯倉克已給予四等文虎章此令 
　　又令劉有德懷桂彬鄔炎均給予四等嘉禾章此令 
　　又令魏進先晉給四等文虎章此令 
[國内專電]  
　　北京電二十六日下午一時天安門大會到五千人開會演説在大雨中大呼二十一條撤廢不逹目的不止旋又到六校參加遊行由中華門冒雨經東入崇文門推代表見使團各界參加遊行雨益大精神益奮並發通電約全國一致力爭收回旅大廢止換文 
（二十六日下午七鐘） 
　　北京電二十六日國民大會决議六條㈠國民自動否認換文收回旅大㈡整理内政㈢開全國國民代表會解决㈣抵制日貨㈤援助工會復活㈥相當時期宣佈與日本政府間斷國交舉四代表見使團 
（二十六日下午七鐘） 
　　北京電京商界二十八日大游行請廢止二十一條收回旅大推代表分謁府院國會（二十七日下午一鐘） 
　　北京電駐歐某使電部謂駐在國政府對吾二十一條交涉謂該約抵觸均勢若提出國際法庭列國必對華有自然好感請一面按原定順序再行駁覆一面預備起訴 
（二十七日下午一鐘） 
　　北京電保曹對南北對等會議未表熊度洛吳則謂齊撫萬孫伯蘭本來交情很好請他二人先商出辦法提交南北實力首領徵求同意較爲周到若僅保洛及中山三方認可尙嫌不周（二十七日下午一鐘） 
　　北京電曹錕派周夢賢·王懷慶派張德勳·赴奉祝張作霖壽 
（二十六日下午七鐘） 
　　北京電院擬徐紹楨長粤魏邦平平威將軍陳炯明明威將軍李易標沈榮光古日光劉玉山師長等令（二十七日下午一鐘） 
　　北京電張謇函政府請維持棉業公債紗聯會代表陸定倪道杰陳維任請出席閣議報告原委但國會有留難（二十七日下午一鐘） 
　　北京電據外銀團負責者云善後借欵德債息餘早已轉賬請查原案便知無可提用（二十七日下午一鐘） 
　　北京電財劉召魯運司王其康來京條件妥則留否則換人 
（二十七日下午一鐘） 
　　北京電黃郛語人十天假滿仍再辭决不回部（二十七日下午一鐘） 
　　北京電中俄交涉明令王正廷籌辦越飛病未愈來京展期 
（二十七日下午一鐘） 
　　北京電勞農政府請中俄互換郵包 
（二十六日下午七鐘） 
　　北京電靑島英人佛蓋耳請在住屋頂設無線電接收機部以靑島自開商埠與滬津不同未便照准 
（二十六日下午七鐘） 
　　北京電財部向震義銀行借銀三十五萬將前債三十五萬展爲七十萬於六月後鹽餘分七期扣還委託滙理經扣滙理要稽核所出證書（二十七日下午一鐘） 
　　北京電財部三將向九六債銀團索報酬謂能打破整理基金使分撥九六債本息事聞安格聯向政府力催速批定關税作整理基金以杜覬覦一方安催院始允提閣議（二十七日下午一鐘） 
　　北京電丁槐二十七晨赴粤隨員陳孝棻等七人在寗滬小勾留赴港設慰問事務處此行任務敦請中山勸沈楊就職慰問軍民 
（二十七日下午一鐘） 
　　北京電北京局長張廷諤請各機關撤回電報檢查近來電報稍快 
（二十七日下午一鐘） 
　　北京電蘇齊電院催導淮測量案速核准（二十七日下午一鐘） 
　　北京電王寵惠擬有破産法草案交法規會採擇（二十七日下午一鐘） 
　　北京電周樹模呈請恢復漢冶萍工作（二十七日下午一鐘） 
　　北京電商聯會呈請華茶出口免徵税釐（二十七日下午一鐘） 
 
 

Page 5

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 6

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *� 
[國内專電二]  
　　北京電京漢上蔡郾城匪熾靳師剿辦二十四夕擒斃七十三人二十五一天擊斃一百八十五人派一營向南追剿又孝感有匪撲城經鄂軍擊退（二十七日下午一鐘） 
　　北京電部覆洛吳宜昌鐵路壩准邓摷墾（二十六日下午七鐘） 
　　北京電滬美領爲穆爾理催洋子碼頭股分問題許沅電部請定辦法 
（二十七日下午一鐘） 
　　北京電參議院何畏等提張閣彈劾案（二十七日下午一鐘） 
　　北京電曹錕電常師整頓就緒已飭調駐贛南以重粤防 
（二十七日上午十二鐘） 
　　北京電吳新田電第十四旅已由太平進佔東鄕現但賴聯合東路軍事甚吃緊（二十七日上午十二鐘） 
　　北京電袁祖銘由銅仁來電言尙有一師兵力請中央速濟餉械圖反攻（二十七日上午十二鐘） 
　　北京電王廷楨赴張口疏通京綏附加税充蒙疆會經費張錫元以該税歸償欠餉不肯通融 
（二十七日上午十二鐘） 
　　天津電二十六日南開市民大會到百餘團體居民商人隨時加入者約二萬餘人各執白旗大呼否認二十一條還我旅大等語時天降雨而各人精神不少衰游行各街市秩序井然商家均懸白旗外人參觀者甚夥有某西人脱帽致敬晚六時至廣東會館解散 
（二十七日下午一鐘） 
　　漢口電宜訊楊盧趙分三路進攻忠州戰事甚烈楊軍死傷頗衆後路援軍盧師七十二
團及宋旅全部均加入火綫（二十七日下午五鐘） 
　　漢口電渝電滇唐援助劉但已派唐繼虞軍由桐梓趨綦江赴渝莫式恒旅自畢節赴叙永以唐爲援川總司令唐部前鋒已抵箬江並派員到渝與但接洽（二十七日下午五鐘） 
　　漢口電洛派楊參議赴萬參與援川軍機（二十七日下午五鐘） 
　　漢口電旅漢川人推六代表赴京請撤退入川北軍（二十七日下午五鐘） 
　　漢口電贛訊援閩總司令部已移資溪孫傳芳敬（四十二）率衛隊一營由資赴邵武與王永泉接洽另訊孫已在邵武行營就職卽兼程赴省（二十七日下午五鐘） 
　　漢口電張閣派諮議褚駿來鄂請電曹吳力促國會製憲抵制倒閣運動（二十七日下午五鐘） 
　　漢口電武漢學生聯合會宥（二十六）散對日傳單萬二千張晚召各校代表議决三十日在漢舉行大規模示威運動高商全體學生二十六午前游行午後分班演講並電小幡抗爭（二十七日下午五鐘） 
　　漢口電蕭二十六派補充團一營赴祈家灣堵剿孝感土匪又派副官李登科往查匪擾情形 
（二十七日下午五鐘） 
　　香港電學界發起廢二十一條收回旅大示威游行定二十八日集各界在教育會討論辦法 
（二十七日下午五鐘） 
　　香港電廣東各界聯合會敬（二）（十）（四）通電反對粤督令（二十七日下午五鐘）　 
　　香港電駐財廳滇軍昨調駐廋狗嶺（二十七日下午五鐘） 
　　香港電昨有米舴三艘經運沙角砲台駐兵勒令每艘納行水六百元米商已停辦米上省 
（二十七日下午五鐘） 
　　香港電朱卓文徑（二）（十）（五）率部攻陷石岐魏覿部潰散魏逃往澳門 
（二十七日下午五鐘） 
　　香港電李易標佈告感（二）（十）（七）將所部調離觀音山開往石井集中 
（二十七日下午十鐘） 
　　香港電陸雲高辭桂財廳長林俊廷委韋樹模繼（二十七日下午十鐘） 
　　香港電粤局漸趨各和緩因沈鴻英以連絡兩陽高雷計劃失敗及楊希閔不欲就職有對抗意故沈派鄧士瞻連日向各方調和 
（二十七日下午十鐘） 
　　香港電楊希閔宥（二）（十）（六）再通電拒絶北廷任命（二十七日下午十鐘） 
特約路透電 
[北京政局觀]  
　　二十七日北京電内閣今晨討論整理内國公債辦法聞有人建議將增税之入項全用於清理内債而不充行政費内閣已贊成此議 
　　二十七日北京電不信任内閣案未列入兩院議事日程 
　　二十七日北京電史蒂芬氏今日離京回美新銀團美團之事務由龐萊特氏管理 
　　二十七日北京電兩廣安撫使丁槐今晨啓程取道上海赴粤 
　　二十七日北京電昨夜命令任王正廷爲中俄事務督辦 
　　二十七日北京電昨日命令取銷李思浩通緝令蓋有要員多人爲李請求謂李願回其本省辦理振務 
　　二十六日香港電太古公司桂林輪船由廣州開至香港時在距廣州約二哩處被轟未受損失 
[日本議會之毆鬥]  
　　二十六日東京電今晚國會於擾攘中休會 
　　二十七日東京電第四十六屆國會閉會時各黨會在會塲互毆反對政府黨某議員圖登壇演説抨擊首相内閣爲衆拖下拳足交加議長乃命休息但復行集會時又起毆鬭幸時已夜半議長乃擊槌宣告休會 
[英國對華財政之意見]  
　　二十六日倫敦電外交次官美克尼爾氏今日在下院聲稱政府現已注意因中國財政紊亂發生之問題税則委員會之主要目的乃在籌備廢除釐金及决定定許徵二五附税之條件委員會並無整理中國財政之意 
[關於中國之新影戲]  
　　二十六日巴黎電前總理克勒满沙氏所著之小説名幸福之幕者現已由克氏允許製爲影戲片其情節大旨如下地點在中國主要脚色爲一盲詩人一旦雙目復明始見友人竊其著作而妻又不貞終自將雙目挖出庶此幸福之幕不致再揭破也扮演者除一女子之外皆係不以演劇爲我職業之華人陳列品皆自中國運來一切佈景皆極注意克氏且親自督視攝影 
[魯爾區域之糾紛]  
　　二十六日巴黎電（法人無線電）兵燹區域部長已發訓令分致曾向現住被佔境内德實業家定購貨物之人告以依照協約國委員會决議如何得恢復其損失之方法辯論報論德國政局謂德國現所患之政治鼓噪非魯爾被佔之直接影響在魯爾未被佔以前政潮即已存在自休戰後時起時落有時且甚暴烈迄今不已惟總理古諾氏所召之全部風潮今愈予鼓噪者以新鮮之希望並予以宣傳愈力之機會凡此鼓噪乃德國政治混亂之徵但法人决不爲其所欺云魯爾之煤仍陸續裝運德郵部長諭令佔領境内郵員停發與執照有關之函件因此比郵部長將擔任自行遞送之事法人在威姆斯某高級鐵路人員宅内搜獲德人前在法國竊去之敎堂陳設物及文件 
[英院之對德賠欵議案]  
　　二十六日倫敦電今日下院自由黨議員邊恩氏動議暫停一九二一年德國賠欵收回案之執行其所持理由有三㈠所收之數無多㈡英商感受不便㈢魯爾時局財政大臣答稱此案實行人無間言自四月份以來已收七百萬鎊共一千一百萬鎊目前對德全部貿易並無減少之象云此項提議以一百四十二票對七十七票否决之 
[華會海軍約之餘波]  
　　二十七日華盛頓電據官塲稱哈定總統或將與英日兩國交換公文决定按照華府海軍條約戰艦改適新式者應有若干噸 
　　二十六日倫敦電美國參議院近曾票决一種經費以備增加美國海軍砲彈之射程蓋聞英國有違反華會公約增加射程之説也人有以英國對於海砲射程之熊度爲疑者茲據切實消息自華會公約成立後英砲射程從未增加此事已由英國於美國參議院票决上項經費時正式通告美國倫敦負責方面謂華會公約條欵關於砲位裝置之高度者頗不明悉依此條欵簽約國似可增加其海軍重砲射程惟英國絶未籌議及此云 
[美國佔領軍經費問題]  
　　二十六日華盛頓電國務卿休士關於協約國代表所提償付在德美軍佔領經費第二辦法之覆文已電致駐巴黎之美代表明日賠償委員會將非正式討論此問題衆料美國覆文必表示願從美國所索欵内扣去美軍所得德人産業代價之意查此産業約值五千三百萬金馬克 
[新加坡海軍根據地會議]  
　　二十六日倫敦電波拉勞氏今日在下院答覆某議員之質問謂海陸航空軍參謀部人員均曾參與國防委員會關於在新加坡建設海軍根據地之會議各員均贊成此議該議員又問其用華人抑用白人工作波拉勞氏答稱今尙談不到此 
[瑞法自由區域條約]  
　　二十六日瑞士京城電法政府以牒文請瑞士政府從速實施一九二一年八月七日兩國所訂自由區域條約瑞士以一九二三年二月十八日瑞士公民大會曾以大多數拒絶批准該約而法政府今仍有此牒大以爲異即袒法各報亦一致詆責法國破壞瑞士民治之態度 
[安斯坦對於國際聯盟]  
　　二十六日日内瓦電安斯坦博士前於一九二二年五月被舉爲國際聯盟知識合作委員會之委員但該會是年八月開第一次會議時安博士未曾出席論者謂此乃德國大學對於國際聯盟會之態度所致惟博士函致該會主任謂將往游日本未克與議他日歸時願積極合作今博士忽辭職不就衆頗異之某瑞士報論之謂博士雖爲瑞士籍然其所具之德人性質較瑞士人性質爲多 
[美國之油業關係]  
　　二十六日華盛頓電國務卿休士分咨内務部商部及聯邦商業會告以據英政府聲稱前英女皇維多利亞曾於一八八四年簽發示文及英國曾於一八八五年締結合同排斥美國油公司不容其營業於缅甸並保護缅甸油公司以杜外人競爭等説皆非事實美國務院今已承認英政府之言 
[美國之拆船條陳]  
　　二十六日華盛頓電美國船主聯合會函答美國航運部之詢問謂航運部宜停止營業拆毁劣等船隻而將其餘噸位不加限制售與美國公民在若干時期後迄未售出之船亦須拆毁又謂國外貿易之航業不能以政府之經營而造成之 
[各國近事記]  
　　二十六日倫敦電恊約國代表稱倫敦談話已有恊約國對於土國答案方計一致之結果 
　　二十六日巴黎電波蘭各報載稱波蘭外交總長將與意首相於三月三十日會於米蘭 
　　二十六日巴黎電羅馬尼亞國會仍在討論新憲法將於星期一日或星期二日表决反對黨之行動已完全破裂 
　　二十六日德里電立法議會今日以五十八票對四十七票最後否决行政議會通過之議案故已拒絶倍徵鹽税 
　　二十七日比京電莫斯科消息大敎長西泊萊克氏及敎長布提維資氏均經判定死刑其餘敎士監禁十年至三年不等 
　　二十七日杜白林電愛爾蘭本年用費豫計在英金四千三百萬鎊以上内有一千零五十萬鎊用於陸軍較上年增三百萬鎊一千萬鎊用以賠償財産之損失 
　　二十六日倫敦電四釐息國庫劵英金一千五百萬鎊實收九四·五於三月二十三日發行已於今晨截止 
　　二十六日巴黎電法國著名女優本哈德氏今晚八時逝世 
　　二十六日倫敦電農漁大臣桑特士爵士今日在下院聲稱一九二二年中國運英之蛋其一○五七○○○○○○○枚一九二一年爲四六八○○○○○○○枚 
　　二十七日纽約電某銀團明日將發行東方拓殖公司六釐息債券美金一千九百九十萬元實收九二由日政府擔保 
[公電]  
　　王永泉通電各報館均鑒二十一條國恥攸關全國早經反對聲明無效迺日人不念邦交竟行强拒不允作廢似此蔑視公理實爲我四萬萬人切膚之痛没齒之羞讀天津省議會常駐委員會及長沙趙省長暨各處通電詞嚴義正憂患同深願我全國一心引爲鉅辱誓死力爭一面速息鬩牆籌備實力爲政府之後盾皮之不存毛將安傅匹夫有責言之痛心永泉介胄之士只知愛國不識其他臨電憤慨伏維公鑒王永泉叩敬印 
　　安徽外交後援會來電申報轉各界均鑒二十一條件出於日本强迫未經吾國國會同意根本無效此次政府仍國會之議决通牒廢除乃日本肆命拒絶蔑我主權全國憤慨本日皖省各界集議成立國民外交後援會誓死力爭已籌定積極抵制辦法乞政府堅持到底并速籌收回旅大勿稍退讓安徽國民外交後援會叩徑 
　　天津南開學生代電各學校各機關各團體各報館均鑒五七國恥九年未雪東北良港任人侵越言念往事痛心下涙今二十一條外部已聲明廢止而日人猶復强拒旅大租借廿六期满尙未聞如何進行此二事如不抗爭是國權永入於他人之掌握國土永淪於異域之管轄我即不與人爭權豈肯甘爲奴隸我即不與人爭地安忍讓人以租産是而可忍孰不可忍盯時不爭尙待何時凡我同胞誰無憤心苟知愛國急起努力我南開大學學生全體主張屆期外交部派人接收日政府理當完璧歸還否則吾全國人誓死力爭作政府之後盾我南大學生誓隨國人作最後之犧牲南開大學學生全體同叩 
國外要聞 
[德國特約通信] [  王光祈十二月廿五日柏林]  
　　歐洲各國經濟現狀（二十八）烏克蘭（二十九）葡萄牙（三十）亞爾巴尼亞 
　　記者數月以來關於全歐各國經濟現狀之通信計介紹者共有二十七國其尙未叙及者猶有三國㈠烏克蘭㈡葡萄牙㈢亞爾巴尼亞茲於本篇通信中補述之㈠烏克蘭Ｕktsine位於黑海之北與羅馬尼亞波蘭俄羅斯爲隣爲戰後新興諸國之一戰前本屬於俄自俄革命事起乃乘機宣告獨立一九二一年三月十九日之里加條約俄國蘇維埃政府及波蘭政府皆承認烏克蘭爲獨立國家該國據有面積四六○○○○平方基羅米逹居民三二○○○○○○人平均每一平方基羅米逹約占居民三十六人 
 
 

Page 7

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *烏克蘭爲東歐出産富饒之地亦爲戰前俄國生産主要區域在一九一一年烏克蘭煤炭産額約占全俄産額中四分之三生鐵産額約占倂俄産額中三分之二錳沙産額約占全俄産額中四分之三鹽産約占全俄産額中三分之二糖産約占全俄産額中五分之四農業産額約占全俄農産輸出總額中十分之九其生産之豐腴可想而知據今日據該國政府計算此後錳沙輸出每年可增至七八千萬pud之譜除錳沙外其他各種輸出約值二一八七八○○○金羅卜其詳如下（以金羅卜爲單位） 
　　輸出類别　價值　　　　　　輸出類别　價值 
　　木料　　　五○○○○○○　麻絨　　　一九○○○ 
　　苧蔴　　　八○五○○○　　毛髮　　　二六○○○○ 
　　鬃毛　　　一一○○○○○　角質　　　一四三○○○ 
　　皮革　　　三五五五○○○　破布　　　五○○○○ 
　　腸子　　　五六○○○○　　烟草　　　一四五五○○○ 
　　酵母　　　一八○○○○　　骨頭　　　一二○○○○ 
　　羊毛　　　二九六○○○　　老橡皮　　六五○○○ 
　　羊皮　　　一九○○○　　　肥料　　　六二○○○ 
　　毛貨　　　九三○○○　　　鹽　　　　二六○○○○ 
　　羽毛　　　二六○○○　　　油餅　　　一三○○○○ 
　　藥草　　　四一○○○○　　鑛沙　　　四九一七○○○ 
　　酒精　　　二五五○○○　　金屬廢物　一○○○○○○ 
　　亞麻　　　二七○○○ 
　　烏克蘭爲勞農共和制度惟近來各項産業改用租領制度亦漸漸流入私人之手計租領工廠約有六千零一十五家其由私人經營者約佔百分之六十五由會社經營者約佔百分之三十二由國家經營者不過百分之三而已至於租領工廠之種類磨房約有四千五百九十三家屠場約有三百七十九家皮革廠約有二百一十七家化學廠約有一百零七家金屬工業約有九十八家建築工業約有四十七家本廠約有二十三家紡織廠約有十三家複寫器工業約有七家烟草工廠約有四家其租領期間係一年以至二年間或亦有至四年者所繳租費大概以生産數目爲準平均約繳生産總額百分之二至四十不等據云此項租領工廠之收入頗勝於國有工廠之收入此即烏克蘭最近之經濟情形也 
　　㈡葡萄牙之領土人口據統計調查在母國方面約有面積九一九五○平方基羅米逹居民五九六○○○○人在殖民地方面屬於非洲者約有面積二一○○○○○平方基羅米逹居民七七○○○○○人屬於亞洲者約有面積二二八○○平方基羅米逹居民一○○○○○○人總計母國及殖民地面積共有二一九○○○平方基羅米逹居民一四七○○○○○人平均每一平方基羅米逹約佔居民七人葡萄牙在戰前供給世界市塲之物計栓木約值一七○○○○○○馬克（此數係德國所調查故以馬克爲單位）木料五○○○○○○馬克波羅二○○○○○○馬克牲畜一三○○○○○○馬克銅紗五○○○○○○馬克葡萄酒五六○○○○○○馬克栓貨四○○○○○○馬克罐頭沙耳丁一三○○○○○○馬克照上表觀之在葡萄牙出口貨物中實以葡萄酒爲大宗近年歐洲各國中往往因内國禁酒之故限制葡萄酒輸入常與葡萄牙利害衝突彼此之問以關税戰爭爲報復手段如那威即其一也葡萄牙旣以酒精出口爲主要貿易因而每年前與德國訂立商約在德國方面則准葡萄牙於第一年之中輸入葡萄酒四○○○○hl及Madeira一○○○○hl此後則每年只准輸入兩種酒精至二○○○○hl在葡萄牙方面則給德國以最惠國通商條例德國貨物到葡適用最低税則即此一端已可想見葡國政府之如何重視其輸出矣 
　　至於葡萄牙金融據該國國家銀行七月十二日統計共存現金二六七○一○○○Ｅscudos(葡幣名）共發紙 * 
幣八二九○九五○○○Escudos又近年以來該國資本頗形缺乏吾人可於下列兩事見之㈠禁止資本私運出口該國政府曾於今年（一九二二年）七月二十二日發布嚴禁資本私運出口之令違者加以重罰㈡國家銀行存欵利息抬高戰前（一九一四年七月）葡萄牙存欵利息爲百分之五五戰後一九二○年正月一日猶爲百分之五五自去年以來則已增至百分之七矣（英國戰前（一九一四年七月）利息爲百分之三今年十月亦係百分之三德國戰前利息爲百分之四今年十月則增至百分之八） 
　　㈢亞爾巴尼亞Ａlbanien位於巴爾幹关鳥西臨亞得里亞海與希臘南斯拉夫爲鄰面積二八○○○平方基羅米逹居民八○○○○○人該國在一四三一年至一九一二年之間臣服於土耳其統治之下自一九一二年起始宣告獨立國際委員會置一侯爵以治之至一九一四年之時該侯爵復離該國而去一九一七年乃由意大利於該國首都Ｄurazzo設一臨時政府以管理之置於意大利保護之下該國居民多宅於深山野谷之中猶未脱古代蠻族遺風頗與吾國西藏相似其經濟情形亦鮮爲外人所悉也 
國内要聞 
[南商學界對日大運動]  
　　學界二十六日開國民大會 
　　商界二十八日大遊行 
　　今日（二十六）爲我國應按照中俄條約收回旅大之日詎我國向日提出照會日人竟予以拒絶大動我全國國民之憤羣起力爭冀收國民外交之最後勝利故連日北京各團體聯合會積極籌備今日在天安門開國民大會並舉行示威運動昨日（二十五日）下午一時各團聯合會又開幹事會議討論進行事宜當决定㈠所有今日國民大會會塲佈置由聯合會担任㈡送致外國使館之宣言及文書由學生聯合會譯成英法俄德各國文字㈢遊行之旗幟由各校自備㈣遊行路線及口號一照二十三日議决案㈤遊行隊隊頭之大旗幟由各團體聯合會籌備㈥大會之宣言及通電由各團體聯合會文牘股擬稿㈦各校均於二十六日上午自行開會整隊至天安門集會㈧會塲及遊行秩序由學生軍維持聞各團體聯合會昨已議决準備今日在國民大會之提案計有三項㈠國民自動的宣布二十一條無效㈡召集國民大會討論内政外交之改善辦法㈢限政府急速開始向日收回旅大交涉 
　　全國商會聯合會昨日召集各省區駐京代表計三十餘人開臨時會議决定約同京師總商會發起聯合京師商民全體定於本月二十八日爲示威遊行以冀喚起各界之注意一面並通電全國各省區各縣鎭商會請於是日一體舉行期逹最後目的聞各團體聯合會曾函京師總商會請於二十六號各團體遊行時各商號門前均掛┓收回旅大┛旗幟現經該會特别會議商以時間太促不易辦到且所表示者小不若亦作遊行之舉茲將該會覆各團體聯合會函披露如下敬覆者前接大函並與貴代表接洽所談各商號門前掛收回旅大旗幟一節業經開特别會徵求同意衆商人謂時間太促必難辦到公同議决定於本月二十八日商界全體遊行表示旅大理應收回以爲外交後勁並上呈極峰以促進行 
　　參院蒙籍議員爲對日外交昨曾致電東三省軍民各界促請一致起而抗爭電文如下民國四年五月二十五日我國被迫締結之中日條約及換文等查其内容辱國喪權莫此爲甚今日租期已滿彼復亡逞狡詞毫無交還誠意是而可忍孰不可忍謹擬辦法數條務請各界一致主張實深盼禱㈠於三省各地組織外交後援會發布簡明傳單若干份使一般人民皆知旅大問題㈡宣布二十一條約係由日本當局與袁氏一人擅自訂立未經國會議决我國萬無承認之理㈢旅大租期現已届滿八載以來我三省人民含垢忍辱之　較他省爲尤甚　由各省公推代表數名敦促政府與日本當局嚴重交涉務將該條文仍法廢止該租地限期交還㈣日本與袁氏訂立之條約我國全權代表在巴黎和會及華府會議聲明無效時當經該會會長各國委員承認此案之重要應即電知各友邦予以公理上之援助以上數端果能一致進行則最後勝利自操之在我嗚呼雲山未晚願急揮魯陽之戈恨海難塡請共啣精衛之石邦人君子尙其鑒諸參議院議員博彦德勒格爾車林端多布鄂博噶臺叩漾 
　　北京基督敎各學校全體學生爲否認二十一條協約特於昨日下午三時在匯文大學開會到會三午餘人首由臨時主席報告開會宗旨後當即討論結果議决㈠通電各國請主持正義遵照華會議决案贊助廢止二十一條中日協約㈡通電全國請奮起圖維一致力爭㈢通電日本國民請打破帝國侵略主義之迷夢實行中日親善當塲推舉十人爲起草員並議决加入今日之示威運動 
　　前日下午二時北京商界聯合會女子參政協進會及工團等十數團體在中國大學開聯席會議討論收回旅大問題各團體代表到者約百餘人討論時間頗久最終决定組織國民收回旅大促成會推定籌備員十六人籌備一切該會並於昨日發出宣言如次本月二十六日爲我國收回旅大之期條約具在世界皆知不意日本肆意侵凌弁髦公理民國四年强訂二十一條於先三月十日又拒交旅大於後憑藉武力一意逞殘視中國如魚肉比同胞於牛馬苟長此以往人民國亡家破詎有日乎同人等本匹夫有責之意寗爲玉碎之心抵死力爭誓逹目的否則只有蹈東海而死不願處力之下求活耳爲此鄭重宣言尙望全國同胞急起直追勿存苟字旦夕之心寗作背城借一之舉午鈞一髮急不擇言 
[張内閣仍未消極]  
　　近日内閣外受軍閥之脅迫内爲國會所包圍在旁觀視之殆已處水盡山窮之境乃當局自身却能時時闢一柳暗花明之管徑此誠令人不能不深加驚異者也 
　　閩粤桂三省問題爲洛陽方面所認與統一前途至有關係須一一聽其主張而不容他人容喙者而孫沈各道命令之發表尤足證張閣除奉行惟謹外絶不能再有其他辦法不謂當局居然奇想天開對於該三省問題擬與洛吳畫清權限關於軍事方面歸彼主持（據知洛吳計畫者所談吳以擁有三兵工廠（漢陽鞏縣德州）預定一年以内混一中國其方法則令各本省人自回本省以逐去現有之握權位者收爲己用彼以三兵工廠趕造子彈源源接濟自己之精鋭隊伍則絶不調動以沉機觀變坐待各方之疲此項計畫頗爲穩固）而民政則須完全由内閣處理聞其夾袋中業已儲有多名之候補省長道尹不久即將陸續發表論者謂年前各省所力爭之軍民分治如今將於張閣與疆吏間見之矣 
　　張閣對於中山旣加以僭竊之名而復發表沈孫各令與之以難堪無論何人均謂其對孫决無説話之餘地矣乃前日與丁槐一叚談話居然仍以和平統一四字諄諄囑咐昨且聞特任中山爲兵工督辦之命已備稿送往公府蓋印同時並將發出一電勸孫即日回京共商國事雖經大孫派議員力阻謂中山决不受北京政府命令而當局終力持必發此皆能於無辦法中想出辦法其機警樶 
眞非常人所能及也 
　　近日議會中倒閣之聲囂然四起雖議員各有目的並非眞欲實行其彈劾權然人數過多應付自屬不易茲聞張閣已定有種種方法一面遣其徒黨照投同意票辦法分頭接洽一面更力托某議長暗中疏通謂果能維持現閣則彼此保其實行局部改組俟彈劾案打消後再謀應付善法此外更行其離間手段向保派議員則云他派之倒閣意在排除實力派勢力以實行政黨政治對非保派議員則云保派之倒閣意在獨占政權以逹其武力統一計畫據云近日議會形勢之和緩未始非其成功之表徵長於文者不爲難題所困觀於張閣益信矣 
　　外長辭職問題外間皆謂政府業已决定照准且力持此議者即爲張紹曾茲聞張氏業已改變方針决以指令給黃郛病假十天查其原因實有種種蓋沈瑞麟之代部旣非長久辦法勢不能不另行覓人議會方面頗屬意王正廷保定方面則擬薦顔惠慶以近來倒閣呼聲方高之際王顔背後旣有此奥援果使實現恐必有以首席閣員代揆之一日故爲防患示然起見不得不更仍借重於黃惟黃辭意堅决且已避往西山不知果能斡旋否耳 
[張閣將開籌欵會議]  
　　日來北京政府財政益形枯竭本月分進欵除上月鹽餘僅退還二十四五萬元外其餘一無所得而支出部分則有四種㈠保洛及孫常應撥之軍費約三百萬元㈡本京軍警各機關經費一百五十萬元㈢駐外使館經費（九個月）二百二十餘萬元㈣各機關政費及國會經費約三百萬元合計實需九百萬元左右即退一步言之各予其半亦須三四百萬元以上張紹曾極爲焦急聞已决定於下星期一日召集財交農三總長開籌欵會議其預擬計畫大抵不外三種（甲）發行流通劵五百萬元其基金及發行章程另定之（乙）擬以籌備統一借欵名義向津滬華銀團磋商墊欵三百萬元以某項税捐作抵（丙）積極進行十二年臨時公債藉以維持中央三個月政費 
[鄂省長令搁淺之内幕]  
　　湖北省長問題自湯薌銘被拒不能到任後久已歸於沉寂乃日前忽聞閣議决以蕭耀南兼任同時復有總統擬任李開銑之説惟至今尙未發表究竟如何外間頗滋疑惑茲據某方消息蕭耀南自拒湯後實際上雖已兼任省長但未得明令終覺不甚圓滿無如幾經運動而中央終置不理最近特派人到京並挾有鉅欵以期必逹目的卒之日前閣議果决定以蕭兼任湖北省長並已將命令送府蓋印詎某要人聞此消息特往謁黎謂蕭此次所費不資外間頗謂總統得有好處某有所聞不敢不告黎聞之大怒當即將院所送來之命令中蕭耀南三字用筆抺去旁註李開侁三字院不之知迨命令發上始悉已被總統改易但以與閣議所通過者不符未便頒發遂即擱起惟此次爲蕭出力之鄂籍國會議員等事前均已有電致蕭道賀不料竟有此意外變化是亦政海中之一趣聞也 
[老段壽辰與時局]  
　　自孫段張三角同盟喧傳於世而蟄居交民巷之安福黨人亦即乘時逃出京外近月能來如徐樹錚曾毓雋朱深諸人或赴滬或赴閩或赴奉其效果如何雖不可知而暗中大有活動則殆無可諱言現時孫中山方專注全力於粤中而奉張之在東三省亦頗取驚鳥將擊之勢長江方面遂全由該黨擔任布置聞因昨日（二十五）爲段氏壽辰擬乘此機會招集三方面人物開一會議一面報告各處進行情形一同更謀後此發展方法計到津者有張作霖代表·孫中山代表·盧永祥代表·及安福要人共四五十人又一説則云段近來仍取消極熊度前此外間所傳奉張代表謁段被其拒絶殊非無因故其部下擬於祝壽之餘勸其更作政治活動如段之熊度能趨積極則彼輩頂此招牌作事或較順手此説是否全於眞相雖難斷定要之邇來闊老壽辰皆與時局有多少關係不獨老段然也所尤其凑巧者則同盟中之奉張其壽辰不過比段稍緩十餘天因之一般之在津祝壽者不日即將聯袂赴奉日前各報對於張之壽辰早有種種傳説想届時必更有許多可紀之事以供新聞界之資料至近日當局本是各方敷衍則對於此兩個闊人自亦不能漠視昨日特派衆院議員兼國務顧問何雯前往津奉代表祝壽帶有賀詩及各種禮物詎事爲張之左右所聞大爲反對以爲何性頗奇特殊不合代表資格張遂又聲明取銷改派陸部副官衛某雖何氏不肯交出賀　現尙在交涉中亦趣聞也 
[京師軍警索餉漸嚴重]  
　　京師軍警餉銀現已欠至四個月之多其中尤以負有維持地方秩序之提署兵士及巡警等盼餉最爲情急蓋彼等多屬京籍家有食指每月賴餉銀爲生活者又居多數故在此欠餉期内家中生活惟有賒借典賣以資果腹但欠餉日久賒借不靈典賣已空遂致彼等内顧增憂窮窘已到極點因此不堪忍耐日來已羣向長官催索並有籌議羣向財政部舉行積極的索餉方法兼有抱消極主義者即假無餉不能枵腹從公之題目陸續告假辭差另謀勞動生活者亦已不少昨日又聞該軍警因欠餉情急已有主張實行罷崗坐待餉銀暫不負維持治安責任之舉不知張内閣能否消弭此項風潮也 
[西原借欵之内容] 　　日本政府提出議會之追加預算案中所謂西原借欵之興業銀行債劵之借墊保證發行之件亦一併提出因而惹起議會之詰問現在此案雖已通過議會然在本月十九日衆議院討論此案時日政府受議員之詰問幾有根本推翻原案之勢議員復要求政府提出詳細表册大藏省爰於二十日將其内容發表所謂西原借欵者即交通銀行借欵等八種借欵墊欵之謂其中利息滯納者計吉會鐵路墊欵十二萬五千元滿蒙四路墊欵二百四十萬元濟順高徐二路墊欵二百四十萬元參戰借欵四百八十萬元合計一千零七十二萬五千元其提出衆議院預算委員會之借欵條件一覽表如左 
借款名目　合同日期　　　金額千圓　　　債權者　　　擔保品　　　　期限　　　　　　　　　　　　　　　　　 
交通銀行　民國六年九　　二○·○○○　興業台灣朝中國國債額面當初三年曾延期二年借欵　　　月十十八日　　　　　　　　　鮮三銀行　　一千五百萬元　現正交涉再涉 
京畿水災　民國六年十　　五·○○○　　興業銀行外山東省臨清外當初一年後延期至民國十五借欸　　　一月二十二日　　　　　　　　十家銀行　　二處農園收入　六月末止民國十一年改九六國債 
郵電借欵　民國七年四　　二○·○○○　興業台灣朝全國郵電財　五年 
　　　　　月十三日　　　　　　　　　　鮮三銀行　　産及收入 
吉會鐵路　民國七年六　　一○·○○○　同前　　　　由本鐵路公債每六個月換約一次 
墊欵　　　月十八日　　　　　　　　　　　　　　　　募及金中償還　　 
吉黑林礦　民國七年八　　三○·○○○　同前　　　　吉黑兩省金礦十年 
　　　　　月二日　　　　　　　　　　　　　　　　　森林及收入 
滿蒙四鐵　民國七年九　　二○·○○○　同前　　　　由本鐵路公債每六個月換約一次　 
路借欵　　月二十八日　　　　　　　　　　　　　　　募及金中償還 
濟順高徐　同前　　　　　二○·○○○　同前　　　　同前　　　　　同前 
二鐵路墊欵　　　　　　　　　　　　　　　　　　　　　　　　　　　　 
參戰借欵　同前　　　　　二○·○○○　同前　　　　　　　　　　　當初一年曾延期一年現正交涉延期 
合計　　　　　　　　　　一四五·○○○ 
　　┓備考┛上表中京畿水災借欵已於民國十一年三月改爲九六公債該公債條件債券每八十四元當額面一百元年息八釐期限七年擔保鹽餘 
[開灤礦收回自辦之動機]  
　　開灤煤礦爲北方最有名之豐富煤礦每年所出之煤所獲凈利均在二千萬以上該礦股票現已漲至七八倍（即千元之股票價格已高至七八千元）按開灤礦局原由開平灤州二礦合併而成開平局係前清同光時本鴻章所創設拳匪亂後英比二國乘機投資遂改爲公司曾經屢次交涉收回自辦迄無結果光緒末年袁世凱周學熙集資二百萬兩發起灤州局以抵制開平之專利旋因資本缺乏遂有合併之議於民國元年一月訂立合併章約六月一日正式簽字改稱開灤礦務總局利權大半入英人之手該約原定十年爲滿截至今年五月三十一日已經期滿英人方面現正竭力運動換約繼續合辦惟華股東等以現在世界燃料正告缺乏此項富藏之利益若再斷送殊爲可惜决計收回自辦並擬設法喚起國人注意 
[豫省借欵之交涉]  
　　國聞通信社開封通信云豫省財政困難已非一日省庫所負之債自趙倜出走以後已有一千三百餘萬之譜薛篤弼到汴因齊魯銀行之借欵未立正式借約認爲用途不正曾經刋發通告擬將三次借欵合同全行取銷省庫不負歸還之責無如齊魯銀行爲日本商人之資本當時借用此欵以中原公司公股股票八十萬作抵（以八十萬股票借洋五十萬元九二付欵）雖經薛氏一再交涉而該行熊度强硬亦曾派人到汴交涉大約齊魯銀行之欵省庫即不爲承認亦復無濟於事日前財政廳長劉紹曾對於此事曾會議多次並電陳洛吳請示亦無具體辦法惟該行所押股票因到期不還已宣言自由支配或即出售於人或自向中原公司到息緣中原公司十年分得利二分十一年分得利一分六釐統計兩年之利足敷借欵之利息中原公司無可如何已向財廳交涉如果省庫無力歸還該公司擬代爲贖回此項股票以免日後轇轕至如何解决尙未議定其他所欠各欵以德泰軍衣局爲最巨（共計五百餘萬元）不過德泰爲趙倜個人私營之商業此欵之不能歸還已爲全省人民所公認他如中交兩行以及其他各處此時亦紛紛追索然以實際論之皆不若齊魯銀行之借欵爲最棘手耳 
[長沙通訊（華）]  
　　袁李齟齬已有諒解説 
　　軍財兩司長因口角相繼辭職情形已誌昨函茲聞財政司長袁華選因受惡氣不但不到司視事且有具呈辭職聽候查辦之意果如此亦不愧一條好漢但袁仍有所留戀而未發僅具呈請省長派人查辦果如軍務司長李右文所言財政司確有營私舞弊情事願受重罰否則黨令李司長賠償名譽損失會當控李於法庭趙閲此呈即慰袁曰右文酒後失言當令負荆請罪何必小題大做貽誤大局袁堅持不可謂必查辦始足以明心迹趙不得已委田應詔爲查辦員敷衍了事並派内務司長吳景鴻赴梧莊袁宅撫慰焉 
　　軍務司長李右文醉後大駡老袁幾欲動武是否借題發揮不得而知宿酲旣解悔念頓萌李本宣言不與卑鄙之人同事但事後不再提及僅上一呈自責醉中失言大有認錯之意趙曰君太唐突宜向士權（袁字）謝罪李知錯本在己即致函老袁以谦頗自命而比袁於藺相如好在一個文官一個武職比譬堪稱得當也末段並有賈寳玉之口氣所謂千不是萬不是皆是我的不是也袁本怒李無理但亦不能久怒久怒則必决一雌雄或如鶔蚌相爭而有漁夫踵其後焉故袁接收李函後回嗔作喜大可言歸於好矣 
　　兩日以内軍政要人因此細故而異常之忙如議長林支宇師長魯滌平宋鶴庚等皆作和事老人一面慰袁不要氣壞了自己身子一面勸李賠個小小好容易才算化大事爲小事化小事爲無事此外則省務院長李劍農亦數往袁宅撫問惟二十二日政務會議竟因袁李兩司長未到而停頓甚矣酒之誤事也 
　　因袁李之口角遂有人欲打倒老袁而抬出競爭財政司長失敗之唐巘一方面製造議會不信任案之空氣一方面指陳財政確有弊端袁聞之恐因小忿而亂大謀不但不辭職且有疏通反對派之意矣趙省長亦不願於此時更動省務员從中疏解所以護袁者備至此案或即以是爲結束亦未可料然亦不失爲茶餘酒後之談資也 
[洛吳加徵鄂省丁漕]  
　　洛吳迷信武力一切軍需向以鄂爲外府茲因援川援閩軍用浩大誅求更急頃電鄂當局請將地丁一兩（原價三串）改徵庫平銀一兩五錢漕米一石（原價六串） 
改征庫平銀二兩八錢屯租仍舊税捐除藥材已征銀碼不計外其餘應仿照藥材改徵銀碼每串文折銀六錢六分一律按照市價折收官票鄂人誠不堪命矣 
 
 

Page 8

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 9

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 10

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *國内要聞二 
[靑島現狀之觀察（再續）]  
　　靑島人民智識程度旣極淺陋敎育設備復甚缺乏普通土著蠢無所知靑島之不終淪於德日之手者猶天幸也其地敎育在德管時代爲德化在日佔時代爲日化無中學程度之學校（僅有一靑島中學爲日人而設迄今日人爲華人而設之學校凡三十七處皆公學性質校中日文與國語並重靑島汽車夫類不辨魯魚而能操日語以營生涯日本敎育薰陶之功深矣三十七所之公學收容學生計三千一百餘名此皆日本所代中國敎育者也每年經費十二萬元現收歸中國之後因經費短絀已有減爲六萬元之議中日敎育之比較就靑島一隅而論中國已逹學齡之兒童就學者五百不就學者一千餘日本兒就學者七百不就學者五三十名而已由此可見兩國人民知識程度之高下矣靑島人民之知識程度旣如上述以此而侈言自治何異痴人説夢論今日靑島之局面實受治於督辦公署是乃所謂官治而非民治然此係暫時性質而非永久機關最終目的原期自治政府之成立督辦公署僅承中央之命代地方人民管理一切稍待人民智識充分自治能力完成即將地方政權還諸人民督辦公署實不過靑島之暫時管理然理想雖係如此靑島人民究待何時始有自治能力殊未易言廣州初開商埠之前五年地方政府係用委員制由省委派五年以後始實行今日之自治靑島若行自治亦應效法廣州第一須有自治知識能了解自治之爲何物方可以關係全國租借地之靑島政權安心交於靑島人民之手吾人並非靳惜靑島人民之自治權第以今日靑島人民之程度而行自治無異未能操刀而使自割靑島現設立自治籌備會創辦自治講習所無非先以自治知識灌輸人民然根本計畫仍當在敎育减削敎育經費而空設自治會所名目是猶欲南而北其轍也 
[武昌高師之愛國運動]  
　　國立武昌高等師範於二十一日晚由校友會總務股召集全體會員在該校新講演廳開全體大會討論對于駁覆二十一條及收回旅大兩問題應如何援助政府喚醒國民等等男女會員到會逹四五百人僉謂時廹勢急應電告北京日使及府院參衆兩院一面警告一面催促再聯絡武漢及各地大中小學校農工商報各機關各團體争民起直追一致聲援并討論最後對付方法直至十時散會茲將校友會養電錄下㈠北京日公使館鑒廹訂二十一條我國民一息尙存誓不承認旅大二港主權在我貴國如有誠意親善應即歸還以保東亞和平現世公理伸張勿謂强權之猶足恃也武昌高等師範學校職敎員學生全體養㈡北京大總統國務院參衆兩院鑒日約二十一條存亡攸關全國否認旅大二港主權在我請政府據理力爭以雪國恥民氣甚强願作後援武昌高師敎職員學生全體養 
[漢口茶商之呼籲]  
　　請政府與英交涉减税 
　　漢口茶業公所因英國重税進口華茶昨特致電北京政府請求向英國政府交涉减輕原電如下萬急北京國務院張總理外交部黃總長農商部李總長鈞鑒警呈者紅茶爲出口大宗全球飲料所必需近年分銷大减最要原因由於英國加税太重也計每磅十二辦士每擔合華銀三十八兩數錢不啻值百抽百以我國值百抽五比較輕重天淵以致印錫紅茶大暢華茶遂一落千丈不獨華商痛苦即販茶之英商亦受影響上年滬漢茶商呈請鈞部向英交涉旅滬怡和洋行亦函上海英商會轉電倫敦商會要求取銷苛税字林報載英下議院議員福來斯德亦提出抗議理直氣壯足見不平苛政人心不服税雖未減而英國答覆支吾亦覺理屈詞窮現此事已成懸案外交之功尙虧一簣茶業雖微關係甚大商情困苦呼籲無從恭逢我總理總長就職伊始爲法統重光民選第一任正式内閣景星慶雲全國喁喁又聞顧公使仍回英國本任載詠皇華折衝樽俎必收駕輕就熟之效用特專電籲懇鈞院鈞部咨商外交部將此未完之案發交顧公使於回任後向英政府繼續提議要求將華茶進口税特别減輕以釋商民擔負而重中英邦交將來紅茶轉機福民利國皆我公之所賜也茶市在　事關萬急不勝迫切待命之至漢口茶業公所董事余　煇代表諸以萃等叩 
[蕪湖各界對日外交之表示]  
　　萬餘人游行示威 
　　蕪湖各團體因對日外交問題羣情異常憤激紛紛開會討論主張發表眞正民意以爲外交後盾今日（二十六）爲我國收回旅大之日乃日政府抗不交還且拒絶取消二十一條國民誓不承認遂决定聯合遊行爲示威之運動全埠商店門首均一律懸掛白旗上書還我旅大·抵制日貨等字樣商務印書館中華書局均休業一日學生方面於上午八時在東門外鐵路埂聚齊先後加入者爲甲商·二農·二女師·職業·五中·工讀·萃文·聖雅·蕪關·乙商·各學校及商團全體團員總商會·敎育會·市農會·黟縣旅蕪同鄕協進會等團體·均派有代表加入共計不下萬餘人屆時雷雨交加皆冒雨整隊出發前導學生聯合會白布大旗一方上書力爭取消二十一條苛約·誓逹還我旅順大連·字樣各人手執白紙小旗一面進東門出西門直下長街沿途散布各種傳單由利涉橋至交涉署隊伍冒雨站立門前各團體當推代表數人入内見特派安徽交涉員馬振憲要求電請政府一致力爭馬交涉員允即拍發各代表遂興辭而出即整隊至日本領事館不料該館大門早已扃閉遂在門外繞行一週並高呼還我旅大誓逹取消二十一條後又折回長街由洋碼頭上馬路至留春園散隊凡經過日本商店門首均大呼不還旅大不廢除二十一條誓不購買日貨亦可見民氣之激昂下午二時各界又在二女師開聯席會議討論結果公决電責北京政府向日本嚴重交涉務逹收回旅大取消二十一條目的並通電全國報告本日游行情形一面組織蕪湖國民對日外交後援會假縣敎育會爲會址定三十一日開籌備會討論進行事宜 
[安徽國民外交後援會]  
　　旅大及二十一條交涉日政府恃强拒絶全國憤慨垸垣各界有史毓琨汪朗溪錢曙暉舒鐵香梅陳春諸人發起召集國民外交後援會發出傳單定期本月二十五假省敎育會開大會並討論進行辦法届期到會者不下數百人開會秩序㈠搖鈴開會㈡公推臨時主席㈢報告開會宗旨㈣討論會章㈤推舉職員㈥討論辦法㈦搖鈴散會開會後公推史毓琨爲臨時主席報告開會宗旨畢汪朗溪舒鐵香王先强諸人相繼演説均以政府辦理外交若非國民援助未有不失敗者二十一條件未交國會同意根本無效吾國民不能承認收回旅大自應照中俄條約由日本直接交還催促政府堅持到底本會就今日正式成立電致中央并致各報館表示民意云云説畢由主席提出洪子翌擬就電稿一件宣讀一遍因詞句略有修改討論十餘分鐘始定公議此項電費暫由各公團墊出即時拍發旋有人主張該會爲臨時召集毌庸成立會所有主張趕速成立會所推舉幹事進行會務議論紛紛卒以後説得多數同意當推史毓琨等女界推王慧經潘素清等共十人爲臨時幹事另推汪谷生等四人審查會章改日再行召集大會討論一切進行事宜散會時已鐘鳴五下矣敎育界對於此項問題尤爲激昂前一日已由學校聯合會開會電請中央堅决否認二十一條并速籌收回旅大辦法茲將該會逈電錄下北京參衆兩院大總統總理外交總長上海申報轉各公團均鑒民四日本所提之二十一條及換文係出脅迫在法理自始根本無效凡爾塞及華盛頓兩次會議吾國代表迭經聲請撤消現政府根據國會之議决通牒廢約乃日政府强詞拒絶置國際法理及正誼於不顧吾國國民誓不承認應請各界共起奮爭嚴促政府堅持駁覆非逹到完全廢除該約並收回旅大不止事機危迫乞速圖之安徽省立學校聯合會叩廻 
[皖省更換大批知事之糾紛]  
　　拒絶新知事到任 
　　呂調元蒞任月餘更換各縣知事不下二十餘處其能安穩接事者不及半數其餘奉委諸人或見空氣不佳不敢貿然前往至已委任而不能到任者如來安縣劉炳勳雖係許前省長所委呂來亦經追認兩次赴縣均被地方擋駕閉城拒絶幾演流血慘劇和縣新任知事劉汝洋原任懷寗調署劉恃史旅長親戚該縣各公團已有電到省言詞非常激烈劉毫不爲意仍貿然前往聞已有電調附近軍隊一連保護武裝接事由此　之風潮恐不能免也阜陽爲被難之區恨軍閥切骨王樹功因係馬聯甲趁省政無人負責時飭令淮泗道尹余誼密委任代理地方反對王竟潛入取印到手各公團嗣與斷絶關係王無如何惟有請求他調呂調元遂將王樹功改委霍邱遺缺委任程銘善該縣人士對程尤爲憤恨將來必有問題至霍邱地方對於王樹功亦有表示謂旣不見容於阜陽本縣當然拒絶倘若聽其到任王將來必以霍邱無人視之遇事則爲所欲爲受害無窮此外英山廣德繁昌銅陵等縣新委各知事據聞皆有問題發生是以各知事均遲遲其行垸省自拒李之後風氣爲之一變各縣之拒絶知事已視爲常事許世英初到任時尙未如此之盛及呂到任人皆知其用人均受軍閥支配紛傳馬聯甲曾交薦條二百餘張之多注明非知事即釐金局長再加蘇齊督史俊玉等薦函又有一百餘人非用不可呂調元感受此種困難日前確有憤而辭職之説并深悔失足之誤云 
[浙議會談話會紀]  
　　浙江省議會二十七日下午二時開第一次談話會議員以次簽到即在休息室入席由議長沈鈞業報告簽到人數計共九十三人今日出席五十七人請酌定開會日期當由林茂修潘世　李開福陳其禾等討論結果定於二十九日（星期四）上午十時舉行開會式三十日開大會凡未簽到各議員除由會電催外並由各屬議員分别電催俾足法定人數次毛　提議本屆開會均不能代簽到并希望準時到會以便議事進行經顧紹鈞等討論結果對於同人簽到互相監視以免秘書爲難次蔣玉麟提議凡付審查各案均須限期報告張韜云審查不報告各案實因開審查會時不足人數所致故擬修正支給規則以資補救顧紹鈞云如有數次不出席應列入懲戒贊成修正支給規則蔣玉麟并主張修正議事細則議長謂本年度預算官廳尙未編就須第二次臨時會再行討論衆無異議杜棣華提議收回旅大及否認二十一條關係外交甚爲緊要本會應有所表示經丁仁祝紹𥬹顧紹鈞蔣玉麟等討論結果先由辦事處擬搞交大會通過後用省議會名義發表所有收電機關議定如下㈠北京府院部及參衆兩院㈡各國公使㈢各省議會各報館㈣本省各法團議長提議一師此次慘劇勸募捐欵事件當由朱章寳王潤等討論結果由各人自行認捐自五元至十元不等總數約可得千元别無談話事件遂散會 
[浙一師校慘變案近訊]  
　　浙江省立第一師範學校於二十四日起各班完全上課已由何炳松校長呈報敎育廳備案定於二十八日下午三時開全體敎職員會籌議校務進行事宜㈠勸募捐欵辦理善後事宜㈡籌備追悼會事宜㈢學生病故遺額轉學事宜並於二十六日下午七時先開追悼會籌備會敎職員幹事爲何校長徐蓮僧湯少棠管琳韶學生幹事爲陳棣龍蔡炳賢胡讓山裘度黃選靑王邦彦李政信姚方仁許知行胡明萬鄭瑞彭瞿越公推笩和蓮僧主席鄭瑞彭爲晝記通過各項並推定胡明萬嚴長榮爲執事吳讓山裘度爲庶務除另有職務者外均爲招待員司議員另由敎職員公舉議畢散會 
　　另函云浙江省立一師學生毒斃案迄已十八日矣杭地檢廳連日偵查昨將嫌疑犯俞章法（前該校學生）蔣挺嵩（安定敎員）一併傳案訊至夜間十二時將俞蔣二人分别發押是日下午又會同警廳赴皮市巷徐白民家搜查一週今日（二十七）復飭傳一師校附屬小學生俞泉清·省道局之施才榮·及延齡旅館小主人俞緯·十一號寓客一岳·二十一號金姓·十六號俞慶·傳一孤等到案質訊一切供詞甚秘惟聞内容頗有重大關係 
[寗波市民對日大游行]  
　　寗波各公團因二十一條及旅大問題連日開會集議决定二十五日在小敎塲開國民大會是日上午七時餘已由該團鄭光祖等布置一切臺設小敎塲之左旁臺前掛國旗及開國民大會旗各一面臺之後旁備有軍樂一隊並由四師校童子軍維持會塲秩序九時各公團及各中小學校師生陸續到會計第四師範一百四五十人甲商六七十人效實百許人印刷工人聯合會二三十人工商友誼會義務學校五六十人師範畢業生同學會一二十人羣學社六七十人第四中學六七十人中工九十餘人裴迪學校二百五十人更新小校四五十人四明中學四百人第一高小二三百人及縣商會參事會農會商會敎育會靑年會律師公會等統計五十餘團體共四五千人振鈴開會後先由商會代表左竹士宣告開會宗旨略云前日各公團因憤日人駁斥我政府所提二十一條撤消案及旅順大連强佔未肯交還現在政府雖何日積極交涉然不有民氣爲之後盾其事定必無幸此各公團所以欲於今日在此地開國民大會也且上海等處亦多有是舉本埠人民誼切同舟應積極進行云云宣告畢即公推金臻庠爲臨時主席金君乃出臺演説謂今日所開之國民大會猶人死後之三週年其第一週年在民國四年爲日人强迫我政府承認二十一條苛約之時第二年則爲八年五四間我國民有劇烈之運動今日則爲第三年溯自是約成立以來於茲已越八年我國民本始終未承認此約爲有效今政府已向日使積極交涉國民正可乘此機會羣策羣力以與日人力爭萬衆一心竭力前進政府雖曰失敗如民氣可爲後盾則日人未有不自行讓步者云云次由前各公團聯席會議所推劉湛恩博士等相繼演説最後甲商學生蔣成祖主張對日斷絶經濟關係各人演説畢旋即討論對付方法議决即日拍電國務院外交團公使館滬上各報並旅滬同鄉其電文云㈠北京大總統國務院外交部參衆兩院諸公鈞鑒否認二十一條及收回旅大二事苟屬人類靡不同情乃日人逞橫桿然拒絶辱國喪權令人髮指本日甬埠開國民大會到者五千人游行示威羣情憤激公决先與日本經濟絶交與全國一致行動至心要時應請宣佈斷絶邦交誓爲政府後盾務希毅力堅持萬勿氣餒危急存亡在此一舉臨電不勝憤激之至㈡北京分送各國公使公鑒日人前乘歐戰方酣之際提出二十一條件苛刻殘毒迫我承認蔑神國際公理喪辱敝國主權凡屬人類靡不憤慨今敝國政府據理行文廢止並照約收回旅大名正言順豈容異議乃日本恃强逞橫悍然拒絶如此行動實屬有意尋釁敝國同胞人心未死寗爲玉碎不爲瓦全素仰貴公使主持公道敢請顧念邦交伏義執言爲世界謀和平爲人類謀幸福當亦爲貴公使所樂予贊同也臨電神馳不勝感禱之至寗波國民大會叩致上海各報電已錄首軍樂次印刷工人聯合會·四明中校·更新小學·工商友誼誼義務學校·四師·斐迪·效實·中工·甲商·第一高小·粹成廠·羣學社·各人手中皆持有白色小旗旗上均書┐取消二十一條┘┐收回旅大┘┐力爭主權┘┐萬衆一心┘┐共雪此恥┘┐再來抵制日貨麽┘等字樣由小敎塲出發直出東門過糖行街經轉新江橋至江北外灘直抵英領事署前門口至江北岸後街抵火車站後遂散隊時已十一時矣 
[江蘇財政之救濟談（一）]  
　　江蘇財政自去年軍民兩長召集財政會議釐正十一年度預算使收支適合並募集七百萬元公債清理積欠似不至再有虧累近來據財政當局者云公債尙有二百萬元未銷而預算之追加者如商埠運河海塘等費約五十萬大生股票之必須取贖又一百三十三萬元息借冬漕另措歸還之六十萬元綜計約虧四百餘萬元擬再召集財政會議急籌抵補以愚所聞江蘇財政之虧絀尙不至如財政當局所言之甚查前次財政會議之計畫於一千萬債務中除息借冬漕六十萬元開征時即可扣還大生股票所押之一百三十三萬元可以轉期增比借欵一百四十四萬元無庸還欵外所急須償還者約六百六十萬元以實收九折之公債七百萬元抵還則宿欠皆清又聲明凡清理積欠整頓租税確有增進收入者亦暫不列入以留預算伸縮之餘地此當日議决之情形也即使目前現狀與去年會議時之預測略有變遷如大生股票之市價驟跌不易轉押須贖金一百三十三萬元預算追加五六十萬元增比借欵本年須還本三十三萬元合計虧二百三十餘萬元而各縣積欠則爲四百七十餘萬以五成折收即可抵補至未經售出之公債二百萬元應選公正士紳組織財政委員會實行財政公開使全省曉然於公債之不能不行則此二百萬元公債不難銷售况各項租税切實整頓尙可增進數百萬以補公債之不足以上救濟之方本無待他求惟視行政長官之負責與否倘於各縣積欠不能實力清追財政又不實行公開使公債之信用日趨薄弱迨至虧欠日多專恃借債爲生活是割肉補瘡舊瘡雖愈而新創又生恐肉有盡時而瘡無愈期矣 
[南京下關學界之對日運動] [  石齋]  
　　旅大及二十一條問題寗垣各界對日運動情形已誌昨報茲再將下關各學校聯合講演大游行情形紀錄如下二十六日下關男女學生約六百餘人集合於基督中學操塲人手一旗旗上大書拒絶二十一條·收回旅大·誓死力手·萬衆一心·堅持到底·政府後盾·等字樣約數十種下午二時整隊出發前導銅鼓不用軍樂以示悲壯先基督中學·次商業學校·第六高等·萃羣女學·道勝女校·道勝男學·自儀鳳門大街進永寗街過復興橋到商埠局街大馬路穿二馬路三馬路沿江邊大馬路逹石營盤過龍江橋虹霽橋進鄧府巷鮮魚巷折回儀鳳門大街時已五句关鐘仍回至基督中學唱國歌並大呼愛吾中華民國全在萬衆一心不逹勝利不止而散當出發時正天雨如注道途泥濘全體冒雨前行秩序井然沿途散佈傳單約有十餘種之多所過閙市皆分隊演講聽者莫不動容僉願爲國後盾茲將公電錄下北京外交部鈞鑒旅大問題及二十一條日人恃强全國憤激今日下關各學校游行望據理力爭務逹目的誓爲後盾特逹南京下關敎育研究會沁 
[南京快信]  
　　城内外各大商店住户門首現均粘否認二十一條力爭收回旅大等字樣長條 
　　寗垣各公團接各處來電報告游行運動否認二十一條收回旅大各電逹數百通學生聯合會擬彙編付印散佈各界 
　　南京對日國民外交大會臨時主席陸殿揚昨日下午二時晋謁齊韓兩長報告經過情形並請兩長協電府院力爭 
　　府派丁槐赴粤與沈鴻英接洽准二十七日出京二十八日抵寗即轉滬赴粤 
　　滇唐駐京代表周予覺李煜灜昨由京來謁齊督有所接洽　 
　　蘇社定三十日在滬開理事會選舉理事長該社理事黃以霖胃景瑋朱紹文均准二十八日午車赴滬聞理事長非張謇即黃以霖 
　　商聯會昨函知各縣及在寗各代表定展至三十一日正式開大會討論各案 
　　蘇商聯會電院部請速頒裁釐明令 
　　絲業公所接農商部電謂美絲商觀光團四月初間可抵寗到時望認眞聯絡藉圖生絲出品之擴張 
　　省公署昨接高等審檢兩廳長會呈該廳已呈准司法部將修正訴訟費用規則第九條至十二條應徵各費蘇省一律加收五成並定自四月一日起實行特編印加徴詳表請飭各縣遵照 
　　蘇省各知事以减支一成政費一年期满呈請規復原額韓省長以財政尙在竭蹶應從緩議 
　　省署昨委黃祖蔭充本署司法辦事員財廳委王坦赴蕪湖查米 
　　段書雲現在寗庽病重 
　　隴海西路工程局長朱景邁昨由滬來由汪瑞　介紹晋謁齊韓兩長 
　　海州漁業技術傳習所昨呈省署該所近擬駛用舊式沙船海隆號海嘉號航赴海上一带漁塲傳習並携带槍械自衛懇飭緝私各巡船水警各汛查照以免誤會韓省長當即飭知 
　　齊督派員赴滬運來七九鋼孟四十擔已點交製造局存儲 
　　馮夢華等價購方家圩之下莊　池放生兩長已給示保護 
　　昨日下午三時高師與復旦比賽籃球結果爲四十四與二十五之比勝利屬之高師 
[杭州快信]  
　　美絲業觀光團今日（二十七）晚七時由滬乘花車來杭十二時抵城站商會金會長交涉員王豐鎬及絲綢業領袖均至站歡迓該團即駐宿車上 
　　國民外交會决議不用日貨各界和之昨今等日洋布業及杭貨業均有緊急會議 
　　吳興縣商會因各業反對一成振捐展收半年異常激昂前日開會後即電省請求取消以維官廳信用又塘棲絲業公所亦來電要求取消展收振捐 
　　第一區捲菸特税二十一日開征後因各號存貨衆多收税况逹九萬數千元之鉅殊出意外 
　　高檢廳昨委金成英充景寗管獄員吳觀樂充遂昌管獄員諸勳充平陽管鉃員 
　　嵊縣知事呂斅亮此次辭職原因係由土匪懸賞捉拿驚悸成疾所致呂現赴滬就醫促新任廖國綱趕速履新 
　　李少君即宋少名攫取金鐲案現經判决從寛判處徒刑六年今午送陸軍監獄執行 
地方通信 
[嘉定]  
　　各界對日運動日本拒絶取消二十一條及收回旅大問題嘉邑縣立第一高小等各團體特於二十四日通知各界在明倫堂開會集議後經各界議决於二十六日舉行示威大運動游行是日上午九時縣立一高·市立一二三國校·縣立乙商·及私立啓良·普通·慕德·等校齊集於學宮前一高軍樂隊前導小學生均手執小旗同聲高唱否認二十一條·收回旅順大連·等句各學校齊集後即自學宮前出發繞過四城門而散茲附錄代電如下各報館均鑒日本以二十一條蠻不講理之亡國條約挾我承認我和平代表已否認於前太平洋會議又拒絶於後今又經我國國會正式否認乃日政府不講公理不頋國際友誼竟堅决拒絶度其用意直欲憑其强力迫我民康作其奴隷耳是而可忍孰不可忍現時我國政局雖極不靖但民意猶未盡死安能聽其蹂躙本邑各界人等特於本月二十六日舉行對日示威大游行蓋即表示一致否認之意顧亭林曰天下興亡匹夫有責凡吾全國同胞尙祈共起圖之是所盼禱嘉定對日示威大游行會叩寢 
　　南翔公學近况南翔公學（原名南翔義務學校）自許蘇民君於前清光緒三十四年創辦以來迄今十有五載辦事人對於校務積極進行成績卓著日前開校時共到學生九百餘人原有校舍不敷容納不得已暫借商會餘屋充作敎室外一時仍不能容而被拒絶者有六七十人現該校編製悉照新學制辦法内分初級小學高級小學初級中學三部共十二敎室校董許蘇民李幼孚等因鑒於此次校中學生之擁擠已發起募集欵項再添建校舍十二幢進行甚速本學期内擬開始動工云 
[松江]  
　　烟賭之之案判决西外錢涇橋居姓賭案除發封房屋拿解張欣白至龍華外縣署又於二十六日下午提出在押之房主居渭春及當夜所捕之工僕周秀堂王阿本等十二人開庭審訊由藍承審員判處居渭春五等徒刑一個月并科罰金二十元周王等十二人交保省釋又前獲之販土犯葉宗義一名亦於是時判處徒刑一年罰金五百元均已當庭宣告矣 
　　長山港淤淺難行金山縣李塔匯鎭之長山港爲松江與五厙間内河往來要道是河開浚已有二十餘載近來淤淺異常祇以該處爲松金交界兩邑鄕董互相推諉致遷延迄今幾成平陸除潮漲時尙可推舟過往外平時水不满尺扁舟難行一般航旅鄕農莫不叫苦查是河北段與松江交界而南段腰涇則全屬金山深望兩邑紳士田謀開浚以利航行而便灌溉 
　　米業同義會職員會米業同義會於二十五下午召集職員會計到評議員宣松濤等二十餘人由會長張若水主席議案錄下（一）評議員陳炳出缺案議决推陸淞溪遞補（二）本會司月應抽簽輪值案議决即日照行（三（東段分設事務所以便同業就近接洽案議决分設於黑魚弄周公記（四）同業月捐尙未普及應分任勸募案議决由各段職員就近勸認迨會議事畢即全體攝影以留紀念 
[蘇州]  
　　學生會力爭對日交涉代電全國父老兄弟諸姑姊妹鑒日人佔我領土坑不交還華府議案認爲無效似此蠻橫聞者髮指敝會聯合各界於三月二十六日下 
 
 

Page 11

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *午游行街市促悟同胞誓爲國忆先驅誓作政府後盾特此佈聞蘇州學生聯合會啓 
　　農業改進會成立會紀事蘇常道屬農業改進會於二十六日在植園舉行成立會先期由蔡道尹呈咨省廳曁各機關派員與會下午一時振鈴開會首由會長致開會辭由道署科長徐孟荄代表略謂本道屬對於農業高不注意現設改進會以助進步吾蘇農産本富改良農業第一須有毅力第二須有切實辦法第三辦事須連絡今設立此會合政學農商各界人士共同研究之則事無不成之理云云次籌備主任王舜臣報告次省長代表劉鍾麟致訓辭次蘇常鎭守使演説次敎育廳長代表致辭次實業廳代表致辭次張仲仁君演説講題爲┐官與農民之聯络┘次鄒秉文過探先于蘊生徐正鑑唐荃生鄭紫卿等相繼演説關於農業改良問題次攝影至五時許散會另函云朱鎭守使於是日午刻假女子職業中學設筵與會各縣知事曁蔡道尹趙李兩警廳長二農校長王舜成等二十餘人二十七日上午該會仍開職員談話會云 
　　童子軍聯合會開會記吳縣童子軍聯合會於二十五日下午四時開董事部執行部聯席會議到會者有龔會長等二十餘人其重要議案錄下董事長杜魯林堅請辭職議决推次多數之胡友白繼任印行特刊案議决委託編輯部妥議辦法施行提早本縣會操日期案議决於道區童子軍舉行會操前二星期中舉行之童子軍舉行露宿案議决第二次露宿於四月中執行之舉行衛生運動案議决執行部擬定辦法後舉行 
[無錫]  
　　女師曁附小對日表示電頃致北京大總統國務院一電其文曰歐戰告終公理伸張强權屈服自此而恃强凌人者認爲國際之公敵講信修睦者推爲列邦之盟主日政府之呶呶廿一條堅不承認取消强權乎公理乎世界早有公論國際已有定評無待我國人之喋喋矣今旅大租借期满在彼當履行歸還義務在我當實踐接收權利乃國際間之通例而日政府竟悍然不顧藉口二十一條强詞奪理拒絶收回旣背國際和平之旨又違九國協定之議此殊令太會各國失望豈講信修睦者所宜出此乃恃强凌人之尤者耳我國民何能忍此惟有出死力相爭爲救國運動願受公理上之裁判不忍受强權者之　割懇請政府一方嚴重交涉一方付國際公判竭力掃除東亞和平障礙履行太會九國協定不爲强權增聲威當爲公理謀保障此我民所屬望於政府者也迫切陳詞幸垂鑒焉江蘇無錫縣立女子師範曁附屬小學校全體敎職員學生叩宥 
[常州]  
　　學生會對日表示各報館轉全國父老公鑒日本以威逼吾國訂二十一條欵爲萬國公論所不容今吾政府聲令取消竟執不允是欲持此空文以刦質吾國也此而可忍孰不可忍學生等以爲除國之惡當全國人共同奮起苟萬衆一心彼鄰安足威我誠不勝憤慨之私願盡力之所能至以與相抗惟諸父老憫其稚弱而指導督率之無任迫切待命之至常州學生聯合會謹啓三月二十七日 
[鎭江]  
　　對日外交游行會鎭江各團體於二十六日在公共體育場開對日外交游行會下午三時開會到有商會·敎育會·農會·商團·市公所·商學同志會·世界道德會·萬安救火會·醫學公會·自强報館·三山通信社·鎭聞郵傅社·益友社·省立第六中學校·省立第九師範學校·潤州中學·明智中學·江淮公學·苦兒院·九師附小·潤商學校·乙種商業學校·　園學校·藝徒學校·穆源學校·志成學校·清眞學校·敬業學校·第三國民學校·第五國民學校·已未星期演説會·及第一義務夜校等三十餘團體共一萬餘人開會後即公推曹麗靑爲主席報告宗旨繼即由李長嘯·李經甫·程指雲·韓天眷等演説言詞均異常痛切演説後乃共同宣誓詞如下┐收回旅大·我鎭五十萬人不承認二十一條·收回旅大·我江蘇不承認二十一條┘誓畢一面整隊游行由公共體育場出發經西城大街至商團操場散會一面由各團體各派代表二人至南馬路商會開會討論辦法時忽大雨各學生均冒雨游行各代表亦冐雨赴會推商會代表林雨農爲主席决議設立一對日外交長久機關定名爲鎭江對日外交後援會附設於商會之内以已未星期演説會爲臨時通信處以便接洽如有事故發生得有在會團體三分之一同意即行開會集議本日對於收回旅大不承認二十一條事决先公電上海報館（原電已錄昨報公電欄）訂於三十一日午後五時再在商會續開會議籌議一切進行至七時許散會 
[嘉興]  
　　學生示威大遊行省立縣立區立中小各學校爲對日交涉問題於二十六日在公共運動塲集合開會演講畢各生均手執還我主權·爭回旅大·等小旗整隊游行由運動塲出發出集街過北大街·出北門·經塘灣街魚行街柴塲灣東馬路進東門而散沿途散發傳單多種以促人民覺悟云 
　　平湖郵局被燬平湖郵務局因鄰居失愼且時在深夜所有包封等件不及搬出均遭焚燬次日暫遷林大昌代辦處辦公該局長已將查明包封被燬情形飛報杭州郵務管理局請示辦法矣 
[寗波]  
　　奉象二邑之匪警二十一日即陰曆二月初五日大股嵊匪四百餘人至奉寗交界之一都王地方緃火燬屋百三四十間槍斃村民十餘人二十二日該匪直入奉境有匪首三騎七轎率領羣匪荷槍負刀呼嘯而進午刻抵離城三四十里之葛岙白溪龔源等處派飯供宿經李管带袁知事曁駐奉陸軍連長片請士紳多人在縣署開緊急會議决定派兵至要隘堵截禦敵一面下戒嚴令並派縣警所偵探汪仁奎率探荷槍放哨以防匪徒混跡下午六時即將水陸各城門嚴密關鎖並派警察分司禦守寗波總商會陳會長以象奉毘連鄞境人心惶惑除餘科致函請奉化縣商會就近調查確實情形隨時查報外於昨日下午特會同姜知事亚謁王鎭守使適王鎭使不在由夏參謀接見陳君詢以奉邑匪警情形夏參謀謂至今日止奉邑方面尙無吃緊消息惟二十三日苒湖之駐軍曾有來電報告匪徒已被繫敗且李管带於二十三日去奉之時謂如有緊急當即來電現亦未有消息想亦無甚變更並謂昨已電呈盧督辦請調蕭山築路之兵士開奉駐防大約三日内可以到甬至象山方面亦已由外海水警廳來廳長撥派巡艦二艘游弋象山港一带以資鎭懾本埠則已組織稽查隊分水陸兩路陸路在寗海象山奉化各輪埠無論到關均須行施嚴密之檢查水路已派稽查船二只凡帆船進出口均一一從嚴檢查防務方面實極周密可無他慮云陳君等遂興辭而出 
來函 
[江蘇敎育廳來函]  
　　逕啓者查第六次省敎育行政會議溧水縣勸學所所長徐進等請議廢止各縣勸學所實行改組敎育局并規定局長仍由縣薦委以杜紛紛爭而重職守案經大會議决應俟學制會議决之縣敎育行政機關組織大綱案公布後再行一律改組呈奉省令應如所議辦理並轉行各縣在案乃查本年二月二十五日第三千二百七十六期省公報指令欄内登載前項省令及本廳呈文將議决案漏登外間不察以爲案經公布即當實行改組羣來詢問其實不免誤會用特聲明即請將此函登入貴報來函欄内以代更正爲禱江蘇敎育廳啓 
 
 

Page 12

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 13

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *本埠新聞 
[對日市民大會委員會紀]  
　　上海對日外交市民大會執行委員會於前日（二十六）下午八時假廣肇公所開會到者十七團體四十餘人公推曹慕管主席㈠報告總商會來函派遣代表出席待董事會指定㈡函請國内報紙勿登日商廣告並派員持函先向本埠各報接洽㈢組織對日經濟絶交計畫起草委員會當推定廣肇公所·寗波同鄉會·紹興同鄉會·全國各界聯合會·各路商界總聯合會（新會舊會）等七團體於三日内擬就提出討論㈣討論委員會簡章稍加修正通過（附後）㈤照章推舉各股職員（甲）總務股曹慕管·馮少山·周劍秋·任矜蘋·又總商會代表一人（乙）文牘股邵仲輝·孫鏡亞·張靜廬·李國瑄·王曉籟（丙）會計股連炎川·又寗波同鄉會代表一人（丁）庶務股林炎夫·陳家寳·孫道勝·史家麟·梁百祥·潘震亞（戊）交際股唐豪·林大松·端木愷·陳翊廷·黃宗漢·又總商會代表一人（己）宣傅股余鵬·温宗信·徐公博·汝寳彜·招佛民·張菊生·金豹廬（六）議决今日下午六時開緊急會議至十一時散會 
　　附錄簡章┐上海對日外交市民大會執行委員會簡章┘（一）本委員會根據三月二十四日對日外交市民大會議决以被舉二十二團體各派代表三人組織之其他團體經本委員會認可得派代表加入（二）本委員會執行對日外交市民大會議决案（三）本委員分總務·文牘·會計·庶務·交際·調查·宣傅·七股總務股幹事五人文牘股五人會計股二人庶務股六人交際股六人宣傅股七人餘概爲調查股幹事每股各設主任一人由各股幹事推舉之（四）本委員會以三分之一之團體出席得正式開會（五）本委員會議决事件以出席過半數之可决爲有效（六）凡一提議須以三人以上之附議方得討論（七本委員會每逢星期三星期六開常會如有特别事故發生時得由總務股召集緊急會（八）本委員會主席臨時推定之（九）本簡章有三人以上之提議五人以上之附議出席過半數之可决得修改之（十）本簡章自通過之日發生效力 
[國民對日外交會委員會紀]  
　　通過致日各電 
　　國民對日外交大會委員會前（星期一）晚八時在救國聯合會開第三次委員常會到者十九人由委員長徐謙主席首先宣讀致日本外務省·文部省·曁留日學生會各電稿衆無異議通過次報告各公團所來函件再次討論對日外交方針公决三項如下（一）向日本國民宣言宣言歸余翼文鄧嘉縉起草（二）通告各省各埠告以經濟斷交方策（三）與上海國民對日外交市民大會會商辦法全體通過十一時散會茲將各電錄下㈠┐致日本外務省電┘日本外務省大臣閣下敝國留日學生因敝國已向貴國提出正式公文根本否認二十一條照約實行收回旅順大連係敝國人依公理一致所主張是以留日學生有在貴國街市游行之舉表示敝國主權之不可侵並喚醒貴國人之覺悟尊重巴黎和會華府會議列强贊同敝國聲明二十一條無效之公意以促進行中日國民这眞正親善並無輕侮貴國之行動乃於本月二十日游行之際橫被貴國警士毆傷十餘人並逮捕百餘人敝國人心異常憤激本會深以爲恨特向貴國提出抗議務希貴大臣顧念兩國邦交將逮捕之敝國學生即行釋放懲治毆傷敝國學生之警士並向敝國學生道歉及賠償損害國民對日外交大會感㈡┐致日本文部省電┘與上電文意相同從略㈢┐致留日學生會電┘東京留日學生會鑒報傅號電貴會同人因對日根本否認二十一條應照約實行收回旅大在東京游行表示吾國合乎公理正義之主張竟被日警毆傷多人橫加逮捕本會同人聞信不勝憤激除已向日本外務文部兩省提出抗議外特此代電慰問並深佩貴會同人爲國受辱之熱忱願爲後盾盡力援助國民對日外交大會感 
[各團體繼續進行對日運動]  
　　各團體對日運動仍甚劇烈茲將昨日情形彙紀如下 
　　滬杭路轉運公會滬杭甬鐵路各轉運公司對於否認二十一條及收回旅大問題於昨日（二十七）上午十時齊集南車站轉運公會開會討論到者三四十人由正副會長高子嘉孫少卿等討論對付辦法經衆議决五條如下㈠本會全體議决對於該國貨物自即日起（即二十七日）拒絶裝運㈠勸告各貨主將已進某國之貨先行止裝並請各客商行號以後勿再將某國貨物交與敝同業裝運㈠現擬加入各路商界聯合會並由本會舉定代表周盛顧三君·輪流出席該會㈠自勸告各貨主之後如有將某國貨物改頭換面朦混裝運一經被檢查隊察出同業概不負責 
　　各路商總聯會上海各路商界總聯合會之外交委員會昨日發出通告云謹啓者現值外交緊急之時本會日前雖因示威游行曾議决暫停會議數次惟目的未逹各方進行仍應積極前進茲訂於今晚起（二十八日）照舊每晚舉行常會務希准時蒞會共策進行無任切禱云 
　　虬寳路商聯會閘北虬寳各路商界聯合會於昨晚七時召集全體會員開緊急會議會長俞宗周宣布開會宗旨略云旅順大連灣租借期满日本政府乘吾國内不靖藉口二十一條密約不還現在事機急迫吾政府旣不足恃凡吾同胞宜亟起自衛請衆討論辦法云云當經議决㈠印發通告勸境内各商家與日人停止買賣㈡交通要道之處裝置警告牌其措詞無論文理國語總以痛切爲主㈢嗣後凡關於對日外交問題境内各團體有何舉動本會亦當加入以期一致該會又開選舉會公舉朱仁方繆梓喜宋竹孚厲開林魯家福余廷元趙泳信管耕雲曹風標顧品堅吳智臣錢玉如鮑咸晶王寳訓諸君爲董事又舉朱孝順張世有李沛雲羅辛友錢書垂陳維新童凌雲諸君爲評議員周森泉繆梓喜金式如爲調查員 
　　大中華紗廠職工救國團吳淞大中華紗廠職員工人近困日本不允交還旅大特組職工救國團於本月二十五日集合男女工人五百餘人先在淞鎭游行後乘專專至南站加入上海對日外交游行大會情形已誌前日本報茲悉該團現設有委員會内分編輯·調查·印刷·演講·交際·會計·庶務·七股經費槪由各職員捐助薪金充之工人亦各犧牲工資一日游行之日該團一律素餐發外埠宣言書五百餘份傅單二萬餘張現猶積極進行决定第逢星期日就淞鎭各處實行演講云 
　　江淮旅滬同鄉會該會昨日下午二時在新民路事務所内開全體大會到四十餘人公推成變春主席報告開會宗旨首先提議對日外交謂各團體一致主張經濟絶交本會亦當取同一熊度嗣後不用日貨亦不賣貨與日人并不坐東洋輪船不爲日人傭工即黃包車亦不拉日本人以示决心總須堅持到底以逹以目的爲止本會雖曾加入國民對日外交大會但對日外交市民大會本會亦應去函加入遂公决繕函加入市民大會并通電全國一致堅持羣起力爭當即擬就電稿拍發電云┐全國各團體·各界·及四萬萬父老兄弟姊妹均鑒我國依約届期收回旅順大連本爲國際條約所應許亦極公理正義所當爾乃日本藉口洪憲締約嚴詞駁回是直以不平等國相待凡我國民無不髮指敝會業從滬上各團體後一致行動與日本經濟斷交尙望羣起力爭堅持到底以保人格而振國權┘ 
[留華各日艦之警戒]  
　　日本旗艦對馬號本定日内開往靑島現因排日示威運動發生中止出發又嵯峨艦忽受司令官之命於昨晨九時半拔描預定警備鎭江南京蕪湖一带約二十日間至來月二十六日開抵漢口又特務艦高崎（約三千噸）將由佐世保軍港運載交代水兵等來滬又如現泊重慶之鳥羽·肯沙之隅出·漢口之伏見各艦各任警備事宜暫時當無移動雖對排日運動未命各艦警戒而對於艦中水兵則已以非公式通知如上岸時務勿入騷擾區域云 
[旅日華商又被驅回國]  
　　中國通信社云前日（二十六）上海丸船由日到埠時又有被逐回國之華商三十三名内傘商十一名雜貨商十五名印刷工人七名據傘商金華生云日本此次之所以又驅逐華商回國者因中國國民對否認二十一條及交還旅大問題羣相開會主張經濟絶交满聲抵制日貨故日人發生此種排華政策云 
[紗廠聯合會棉業公債之宣言]  
　　縷述發行棉業公憤計畫之原委 
　　華商紗廠聯合會近以救濟棉業之故有組織銀公司·發行公債三千萬兩之議適值政潮惡劣社會各界揣測紛起上海華商紗廠聯合會昨特發表宣言以釋衆惑茲將原文錄下┐本會近爲救濟紗廠金融籌擬組織中華棉業銀公司發行棉業公債三千萬兩呈請政府擔保其呈文簡章已見各報際此棉業存亡危急之秋維持保護固知不能望之政府本會忝爲全國紗廠聯合機關不得不起謀自衛乃自此案提出閣議後遂爲鼓蕩政潮者所利用讕言囂喧淆亂觀聽有謂以八百萬歸農部辦實業農部與税處爭相包攬者有謂李根源可得經手費十五萬兩因此而主張復職者有謂紗業公債係由農部發行故以國家關餘爲擔保者甚且謂總商會之挽留張内閣實有關係而國會亦多質問之辭此種讕言在識者本無辨白之必要誠恐閲者不察以贋亂眞合將始末縷述如左近十年來我國紗錠驟增至四倍以上羣鶩於歐戰一時之鉅利未計全國供求之確數進步太鋭遂陷今日之困境復以災祲薦至内亂頻仍棉産旣絀競爭益烈因此種種遂演成花貴紗賤之局勢本會念我國棉紡一業關係國計民生至鉅不得不謀所以補救之術而中華棉業銀公司三千萬債劵之計畫因之而起此項債劵仍以借債之廠産業作第一抵押品而請求政府作第二重保其性質旣與政府各債不同其責償仍在該借債各廠之本身不必一定賴第二届擔保不至該廠破産本息無着時不發生第二重擔保之責任此須愼重聲明者也或者問紗廠用欵向有錢莊在來又何須舉債三千萬之鉅不知我國各廠多數爲股份有限公司股本又每每不足所缺之欵皆貸之錢莊在往年挪移甚易迨及去歲紗業疲敝而銀行錢莊遂一律收回信用貸欵至以廠基抵押尤不易爲於是各廠擱淺者陸續見告而抵押於日人者在二十萬錠以上本年情形愈形急迫合計急待救援之廠南北數十家需要之額至少三千萬此皆事實也或又謂棉業界之信用尙優於今日之政府以其資産向人舉債何必再勞政府之擔保不知舉債至三千萬之鉅無論國内市場不能全數擔負且我國銀行界對於不動産抵押之長期債欵向不肯貸則此項債劵必須有一部分在歐美市場發行然欲歐美金融界之信用不得不求政府以關餘爲擔保且華會議决增加二五關税時原有以一部份爲輔助發展實業之説此本會請求之所由來也迨本會代表入京後知關餘擔保之不可能始有附税每紗一包徵銀一兩以充擔保抵欵之請此即依據　年救濟絲商之辦法由出口絲每包認抽附税充抵欵此項附徵抵欵必須由海關带徵代儲始能請總税務司擔保此項公債如果發行必須由中外銀行家共組織銀公司爲之經理而擔保之税務司當然有監察一切之權試問税務司能否允許將商民産業抵借及彼擔保之欵供政府之用途且支付十數萬之賄賂費乎且三千萬之額名曰甚鉅實尙未敷各廠之需求安能以八百萬之鉅數供給政府乎京師爲腥羶之地政府爲衆惡所歸歷年舉債輒聞中飽謠諑之興無怪其然而不知此項債欵係商民以産業抵欵爲自救之用舉政府各債固不可同日而語也目前此案已由國院咨詢國會則通過之權固由國會操之非第三人所能干涉推本會所敢鄭重聲明者棉業爲國内唯一之實業邇年雖稍發逹而滬上華商紗錠總額不過七十餘萬枚與日人在滬紗錠總額相等若英日在滬各廠計之則華商紗錠尙瞠乎在後每年輸入紗布洋貨尙在二萬萬兩以上不得謂爲眞發逹也今我國棉業在危急之秋且關繫數千萬之金融數十萬工人之生計影響之鉅殆出局外人意計之外故不得不起而謀救濟之策國會議員天良具在自當予以實際之維持同屬國民關心大局亦必予以精神之贊助至謠讕之言政爭作用本會當置諸不聞不問之列亦望報館訪員勿輕爲傅逹以搖惑衆聽期使垂危之棉業得有轉圜之機則幸甚矣 
[國貨維持會請保紗業公債電]  
　　中華國貨維持會昨致北京大總統·國務院·財政部·農商部税務處·快郵代電云二五關税應充振興實業之用去年華會早有定案紗業發行三千萬公債爲維持紗業之救急要圖請求政府准以二五關餘爲擔保亦確爲堅公司債信用之辦法十八年後本息掃清三千萬並無虚懸國庫上毫無增加利商利工敬請俯賜贊助准予擔保全國紗業工商均沾惠澤臨電迫切毌任企禱上海中華國貨維持會叩感 
[紗布日疲中之紗廠結約]  
　　開出各貨逕行裝船出口 
　　年來紗市日疲説者多以爲交易所存貨過多所致近聞本埠恒豐·寳成２申新·大中華·華豐等廠有鑒於此特互相結約自四月一日起至六月底止凡開出各貨必須逕行裝船出口不得解交任何交易所以維市面聞本埠其餘各廠加入此項結約者尙多云 
[英商公會年會紀]  
　　字林報云昨晚英商公會假座上海總會召集第八届年會會員到者甚衆名譽會長英總領事巴敦氏及本埠重要英商皆先後蒞止五時一刻開會由白基爾氏主席先通過收支報告嗣主席演説略謂本届會期去英商會聯合會未及一月所有各大問題均經聯合會討論茲無贅述之必要其未經該會提及者如疋頭標準合同問題股員會討論已久英國廠家方面各事進行尙稱順利惟與華商疋頭公會猶有二要點仍在往復函商之中現擬將所擬合同底稿分送各疋頭行家藉以副本會及各商會會員殷期望之心而俾行家得以採用合同上所擬各項保障辦法如關於上海港務之將來去年航務股員亦有偉大之成績於美國工程師委員會之建議本埠警務問題開濬蘇州河問題等俱經悉心討論有所提議此外如化學股員·出口股員·華語學校股員等對於修改税則上亦復頗有供獻深足表示本會在技術顧問上之能力與功用至論及政策一層鄙人有一先决問題即商會是否應有政策是就本會論吾人在華商務不僅繫於市塲情形又有賴於行政狀况例如川省疋頭之需要則於買主能否安然運抵川境關係實鉅又如西江流域紙烟煤油之銷路不僅與地方安謐與否大有關係即於華官之苛歛重征影響亦頗鉅諒諸君皆知抗議此類腐敗行政亦爲商會職務之一端然欲對於行政腐敗情形有所抗議必提及吾人心目中所謂當然之處置而言及當然之處置必有所建議今建議非可偶然倉卒爲之必基於吾人平日所具之原則·與其所抱之意見假如醫生不明病源不諳藥性貿然處方則其方必不能爲病家所信用商會亦然苟不能舉何者將有利於商務則亦不能言何者不利於商務是故政策亦爲商會事業上所必需而不可缺少之一端試看北京公使對於商務問題輒先向本會徵詢意見益知吾人須具政策之必要如關於商標·關於幣制·關於關税等類吾人皆須具有一定之政策最近吾人考慮關於二五進口附税之政策以爲苟不允增加附税則九國政府所訂於原則上同意之條約將爲之擱置而中國財政情形若非有以救濟之勢將喪失信用致各項擔保品更有甚於跌落價值者例如中政府喪失財政信用後勢將無人貨以材料於是各主要鐵路日漸窳敗變爲無用而行政及商務胥蒙重大影響以此吾人進而考慮應於若何條件之下予以援助旋經决定條件二項一爲附税收入須用以整理未有擔保及擔保不足之債務二爲附税收入應供裁兵之用此二條件如能實行則當今最急之二大問題可藉以解决由是更可輔助其餘各問題之解决此即吾人關於附税之政策也外間嘗有以曷不捨棄政事而專談商務爲言者雖然倘政事而無涉於商務吾人甚願捨棄無如中國之政事與商務實不能分離吾人言及商務不能不涉政事但吾人唯一之宗旨仍在增進及保護商務利益而已嗣後舉定新會董安諾德氏等十二人 
[總商會委員會今日開會]  
　　今日爲總商會討論裁兵·制憲·理財·委員會常會之期昨發出通啓云逕啓者茲定三月二十八日即星期三中午十二時三十分舉行討論裁兵·制憲·理財·委員會議常會届時務請台端撥冗惠臨共商進行不勝企盼云 
[商界裁兵委員會開會紀]  
　　上海各路商界總聯合會之裁兵委員會昨晚（二十六）舉行常會到委員丁朝奎·俞銘巽·及新加入委員會之虹口代表竺梅先等二十三人錢龍章主席首由主席報告經過情形并徵求進行方針成燮春主張應由本會警告吳佩孚請其對於裁兵速表示意見及限期實行如無答復最後辦法國民惟有不納捐税以爲抵抗余仰聖主張用白話文字宣告軍人種種不法行爲以促全國國民作同一之運動潘冬林主張應與總商會等聯絡進行并補助其不足竺梅先主張先行擬定實行裁兵之進行大綱并派委員或分函各省商業團體請其組織裁兵委員分會以厚勢力主席付表决議决先行起草進行大綱俟下次常會再討論實行細目當即推定邵仲輝·蔣夢芸·竺梅先·成爕春余仰聖等五人爲起草員云云 
[工商友誼會電勸吳佩孚]  
　　工商友誼會昨日電致洛陽吳佩孚請其抛棄戰爭一致對外原電錄下洛陽吳子玉將軍虎鑒國事蜩螗民生凋敝内憂外患相逼而來二十一條否認之説收回旅大呼號之聲震於全國公何充耳不聞節節向川粤用兵自損實力縱爭得一二省地盤而國家亡矣試問國果亡公之地盤又安在哉所謂皮之不存毛將焉附奉省鬍帥鑒於國家緊急尙知整軍經武以衛國公乃書生何以國家思想反如此薄弱不及草澤之英雄殊不可解千秋而後將以公爲何人哉爲亡羊補牢計亟宜從速召回川粤之師以之對外使三島中人知我國尙有人也公其速自猛省則國家幸甚將軍幸甚上海工商友誼會寢 
[羅江紅會救護川戰之情形]  
　　成都北門外大戰 
　　中國紅十字會總辦事處昨接羅江紅十字分會來函云天禍吾蜀疊遭閔凶爭機内伏大軍雲集釁發成都蔓延廣漢忽以鎭靜安靖之邦變爲槍林彈雨之地彼此力均勢弗相遜遂於二月二十一·二十三等日竟開戰於成都北門外駟馬橋三河塲一带戰事甚烈頃接各師與本縣知事來函催促籌備出發實爲當務之急羅邑路當通衢尤爲迫不及待迅即召集同人開會協議僉以出發救護乃本會應盡天職雖敝會無的欵預儲亦須設尖籌辦勉襄善舉除將議决情形呈報川軍總司令省長各長官知事備案外所有應用西藥與救護一切器具購辦齊全而救護掩埋各員役業召募成隊尅日出發合將籌備就緒情形及承認救護掩埋員役名數造册呈報云云 
 
 

Page 14

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *[江灣賽馬之新馬馬名表]  
　　江灣賽馬所有之消息已誌昨報茲將新馬之馬名錄後　　立得而太姆Ｌillle　Time　　　華脱拖沽Ｗalertowet 
　　沙跑Ｓoeborg　　　　　　　　　　華脱立雷Ｗsatet　Lily 
　　考倍而斯Ｃowbells　　　　　　　戚戚婆Ｃhichibn 
　　毛令軋老雷Ｍorning　Glory　恊麥多Ｙamato 
　　　蘭業鐵Ｇalenite　　　　　　　華雪浦Ｗarship　 
　　司頓業鐵Ｓtannite　　　　　　　金雪浦Kingship 
　　地雀　Ｔhe　Chati　　　　　　　亨浦賽塘Ｈampshire　Down 
　　竄司脱隊Ｅastet　Day　　　　　地塘Ｔhe　Down 
　　否斯搶司Ｆirst　Chance　　　鮮塘Ｓea |Down 
　　　極克蘭Ｍagicland　　　　　　天麥南Tea　Money 
　　司带非虚Ｓtar　Fish　　　　　　愛克的夫反羅Acoive　Fellow 
　　頭底桃Ｄirty　Dog　　　　　　　火夫而反羅Ｈopeful　Fellow 
　　康排羅Ｃamballo　　　　　　　　蒙司带Ｍoon　Star 
　　庫庫矮斯Ｇoo　Goo　Eyes　　　羅胡司带Ｌove　Star 
　　色德令頓Ｓetlrington　　　　休丁司带Ｓhooting　Star 
　　北冰洋Ａrctic　　　　　　　　　　挪白而大夢Ｍobo　Diamond 
　　阿街息Ａkashi 
[補訂商會選舉法之建議]  
　　總商會提議 
　　本埠總商會昨致農商部電云農商部鈞鑒現行商事公斷處章程·及施行細則對於職員選任方法均有詳細規定其最重要者如當選票數之限度·候補人名額之比例·當選人辭職之限制·以及改選與遞補之各有界限粲然具備足資依據惟組織商事公斷處之商會本身雖商會法及施行細則内亦有關於選舉辦法之規定而對於上述各項要點完全悦漏以致歷届辦理選政不免發生困難有時苦無依據或祇得比照商事公斷處章程辦理揣其情形自因商會法頒行在前而公斷處章程修改較後自不免有疏密詳略之殊惟商會法旣爲商會之根本法規而選舉一章又爲組織商會之最要關鍵急應乘現在修訂法規之際將上述各項要點仿照公斷處現行章程分别逐一補訂以便將來依據其應否補訂於商會法内抑或補訂於施行細則之内兩者孰爲適當之處應請鈞部令知修訂法規委員會審議施行上海總商會叩沁 
[南洋大學學生招待新聞界]  
　　報告學潮眞相 
　　南洋大學學生會以近日該校風潮外間多所誤會特於昨日下午二時在一品香舉行茶話會招待上海各報記者各報館多派員列席首由胡瑞祥報告校内情形詻謂敝校此次去盧運動外界頗不明暸今日特請各位賜臨以便報告敝校眞相敝校去夏爲爭董會犧牲許多光陰金錢承蒙各界援助於七月十一號得交部正式允許設立校董會並得前高總長面允校長必經董會通過嗣後交部忽派雷光宇爲校長當時敝校留校三代表去電拒絶因雷氏非由董會産出雷氏亦先已辭職至開學前數日部忽又派盧炳田爲校長三代表正擬去電反對而盧氏忽已到校接事三代表因愼重起見徴求留校同學意見僉以開課在即校中不可無負責之人遂由三代表向盧氏説明决不承認伊爲正式校長祇可認爲本校暫時負責之人不料盧氏到校半年以來倒行逆施無所不至日眠過午校務日漸廢弛位置私人職員不當加而加請求加添儀器機械設備則云經费支絀部欵减少質問何不要求交部增加經費則又云常年經費已加至三十一萬自相矛盾若此敝校同學已覺忍無可忍而此次年假開學未投考而經盧氏准入校者十餘人破壞校章莫此爲甚長此以往董會固無希望南洋校譽將從此掃地矣遂於本月二十一日由學生會評議部及各班長召集全體大會當塲一致表决先去盧一面電請組織董事會選舉正式校長（到會約四百人贊成者三百五十七人反對教是二人）推舉敎職員中素所欽仰者七人組織臨時行政委員會維持校務現已得同學會方面協助敎職員方面同情去盧問題想能逹到目的惟於去盧之後敝校同學仍希望交部能暫令臨時行政委員會維持校務一面速組董會産生正式校長云云又謂現須鄭重聲明者有二㈠敝校此回運動本良心主張爲南洋前途計决無受人利用此次盧張决裂係彼等私人問題學生並不與聞於云盧一層蓄之已久此次破壞校章實難再忍故有此舉㈡近聞有揑造謠言謂去盧係少數人之主張此事先已言之矣此種謠言雖能惑人聽聞於一時然終難欺人於永久次由茅以新起謂敝校此次風潮外界殊多誤會實則仍本去年爭董事會之主張去盧乃不過必經之途耳學生等認去年罷課之犧牲太大不能持久故此次運動則另取方針自大會表决去盧以來每日仍照常上課校内秩序如常惟對於盧之佈告槪不承認耳至於校内學生難免有少數搗亂者淆亂聽聞是固團體事務中難免者各界幸勿被惑次各報記者皆有意見發表略進茶點至四時方散 
[約翰俱樂部成立以來之狀况]  
　　增加高尙娛樂品四月十二日開會選舉職員 
　　聖約翰大學學生歷届出而任職於各界者爲數甚衆故有梵王渡樂部之組織其成立大會之情形已見三月十六日本報現在加入之會員已有五十餘人基本金每股二十五元現已收得七十四股按照章程每月會費三元入會者須預付六個月現對於會員所享之利益及消遣品除彈子書報等之外尙將即添象棋圍棋等娛樂品聚餐所需之菜蔬肴饌等亦將妥爲設備並定於四月十二日禮拜四開大會正式選定全體職員以便積極進行俱樂部之唯一旨趣本因會員皆在各界任職故即謀一適宜之地點使會員皆得常相歡晤接洽一切此後逐漸增加會員人數所有商業及其他種種事項均易得以玉成於其間故各會員現皆欣然進行孜孜互勉云 
[八大學籃球比賽昨訊]  
　　東方八大學籃球比賽一節已數紀前報茲悉約翰球隊於上星期六在寗與東南大學球隊比賽結果爲五十一與五十八之比約翰勝復旦大學球隊亦與東南大學比賽結果爲四十二與二十五之比東南勝現定明日下午三時約翰球隊赴南洋大學與南洋球隊作最後之比賽此賽即可决定錦標誰屬云 
[李厚基赴寧北上]  
　　前福建督軍李厚基氏偕一西人於昨晨（二十七日）乘滬寗路九點三十分鐘特别快車赴寗即日轉津浦車北上 
[總商會報告招待美絲團情形]  
　　本埠總商會昨電農商部報告招待美國絲業商團情形云農商部鈞鑒三二四號訓令謹悉美國絲業商團此次游歷抵滬吾華絲商均認爲兩國絲業提携良機迭經絲繭總公所·絲業會館·等各國體竭誠招待並陪同參觀各絲廠工作情形及合衆蠶桑改良會各項設施宥日晚間七時該兩團體及黃灰絲商等復借本會會場公宴該國來滬絲商席間對於振興此項貿易方法均有誠懇切實之討論逆料該團此次回國於絲業前途當不無良好影響奉令前因謹將滬商接洽聯絡情形撮要呈明至祈鑒核並請令知纽約張總領事爲荷上海總商會叩沁 
[法巡洋艦將抵滬]  
　　法國派巡洋艦兩艘來華游歷考察商務茲聞該艦擬於本月三十一日抵滬四月一日離滬聞駐京法使已咨照外交部頃已由外部電逹江蘇交涉公署許特派交涉員除届時派員接待外并函逹各機關云 
[商團新總司令已就職]  
　　上海萬國商團全團總司令自曼埃强生氏任满返國後新任之總司令已委戈登氏來華充任茲悉戈氏業已來滬就職聞其人深爲和靄可親云 
[美人團體將公宴美領事]  
　　大晚報云駐滬美總領事克銀漢氏入領事界已满二十五年本埠美人各團體已定四月十七日在卡爾登飯店公宴克氏以誌慶祝 
[太平洋美輪增加運費]  
　　本埠行駛太平洋一路之輪船現有屬於美航務部之美商輪船公司四家與非美商輪船公司數家故該路輪船之水脚亦有入美商公會·與非美商公會之分入美商公會内者其資格以租用該國政府船爲限現本埠有航駛舊金山綫之花旗公司·福來洋行航行西雅圖綫之提督東方公司航駛波特蘭綫祥泰經理之哥倫比亞公司等四家此四公司中提督花旗爲郵船營業福來等則團事經營運貨今美航務部所屬之四輪公司以太平洋内水脚自一九二一年八月份以後迭次跌減運費較昔僅及其半現美國總公會來電謂各公司已經議定從四月一日起凡屬在會之美輪公司行駛太平洋路内之水脚若上海赴舊金山·西雅圖·波特蘭各埠均在加費範圍之内惟非美商輪則未增加至美商輪水脚費之增加額計加百分之二十分今將所增數目及非美商輪之水脚分别調查錄下 
　　貨名　新價　原價　非美輪價　貨名　新價　原價　非美輪價 
　　棉花　一○　一○　八　　　　生仁　一二　一○　六 
　　杏仁　一五　一二　八　　　　樟腦　一六　一一　一七·一 
　　純礦　一三　一○　八　　　　毛貨　一五　一○　一四 
　　甘草　一八　一三　六　　　　馬鬃　一五　一○　一四 
　　羊毛　一二　一○　八　　　　白礦　一五　一三　八 
　　皮油　一五　一二　八　　　　古玩　一八　一二　一○ 
　　倍子　一五　一○　一○　　　桶蛋　一六　一三　一七·五 
　　荳餅　一二　一○　六　　　　核桃　三○　二五　一六 
　　礦苗　一三　一○　八　　　　府綢　二○　一五　二二·五 
　　濕牛皮一三　一○　八　　　　頭髮　一八　一二　一四 
　　荳子　一○　一○　八　　　　花生　三○　二五　一一 
　　烟葉　一五　一二　八　　　　大黃　一五　一二　一二 
　　荳油　一五　一二　八　　　　絲頭　一五　一○　二二·五 
　　裝箱礦一三　一○　八　　　　生絲　二○　一五 
　　帽子　一○　一二　一○　　　猪腸　一八　一四 
　　地毯　一八　一三　一九　　　樟腦箱一六　一一 
　　靑蔴　一五　一五　一二　　　花生餅二○　一五 
　　瓷器　一八　一二　九　　　　樟油　一二　一五 
　　以上新定之水脚統以美金（表中以元爲單位）計算而載量則以一噸爲單位也 
[航業雜訊]  
　　花旗公司之塔虎脱總統號由舊金山來華今日可至上海由美載來匯豐銀行之大條四百二十八條中國銀行八十二條大通銀行二百三十五條及其他各銀行之一百四十二條又有前在太平洋失落發動機葉子之貨輪海夫倫號今已修竣亦於本日到滬其來貨中有火油九萬餘箱棉花與白蠟三千餘件 
　　提督公司之麥笛遜總統號此次出口上海出口貨有湖絲及繭子絲頭等四百六十二件中國布傘初次運美者計爲二十箱生仁一千二百八十件餘毛髮皮氈等一百五十七件 
　　日商大阪公司現以高雄天津及福州上海班營業較昔爲發逹乃决定再添一輪行駛刻下正在着手調查中　　東洋公司之高麗丸今晨從揚子碼頭啓行赴美船内各級艙位均已定满出口貨中有湖絲三百件運去 
　　中國郵船公司得香港電報謂┐中國號┘將於四月二十一日代尼羅號自港航行 
[惠工銀行贖路儲金之催繳]  
　　上海贖路委員會以本埠惠工銀行自倒閉後所有代收贖路儲金據已報告者有四千三百二十六元零八分即經函請該行並海德禮律師按照前次華一·華孚·兩銀行清理辦法將儲金之利息一併移送該會迄今多時未據送還茲該委員會於昨日致函上海銀行公會以此種欵項旣與他種營業性質之存欵不同且對於愛國前途影響尤大實不能令儲金人受有絲毫之虧損特請銀行公會設法催促如數撥還早日了結云云 
[繭汛預聞]  
　　滬北各絲廠去年營業甚佳洋莊鷥價亦高故大都獲利惟繭收不足原料大缺未及寒冬早已告匱今春有多數停繅以待新繭出貨收買春繭然後開車因此預行訂定廠基或盤或租均先着手進行頗爲踊躍廠基殊爲見俏茲時令已届清明繭市爲其不遠廠家之收繭計畫已陸續進行據調查所得常州金壇溧陽等處近來産繭甚佳故該處繭灶廠屋已經完全訂定無錫已租定十分之六因無錫收者最多放價必大以是尙有餘剩浙江湖州嘉屬一带及及楓涇金山匯等亦已訂定十分之七八各廠收繭歷來注重於紹興出繭最佳且該處産生又早惟嵊縣餘姚因土匪滋擾商旅裹足各廠亦視爲畏途故對於紹興雖爲期更近反尙未有進行 
　　至於新繭抛盤日内已有閘北某絲廠向繭商抛買春繭見新交貨無錫貨成盤乾繭每擔價二百二十兩常州溧陽貨每擔價二百二下五兩浙屬嘉湖等貨尙未聞做開也 
[靜安寺住持爭執之未已]  
　　靜安寺住持常貴故世後廟産管轄與住持繼承·兩問題隨之而起遂有逸善堂代表姚芝庭具禀公共公廨控告嗣後加入本案者頗多去年冬間龍華寺·靈山寺·玉佛寺·留雲寺·國恩寺·圓敎寺·武聖院·壽聖菴·凈土菴·竹影菴·等三十餘寺院公舉僧人仰西爲總代表具禀公堂請求准予公推一僧爲該寺住持近已舉定心如並經公堂於本月二十號下諭核准所有靜安寺財産統歸心如執管六根不得干涉即時派捕前往該寺執行於是與該寺有關係之方面聞悉此項判斷均不满意故昨晨姚芝庭之律師到廨請求以照上海各寺院習慣住持一席例係傅襲並無推舉之先例而中華佛敎公會更無權干涉要求公堂將所下之諭停止執行俟將來詳細研訊各方面後再行定奪云云當時常貴之徒六根及曾捐資修建靜安寺之各施主與上海佛敎公會等之律師均相斷表示對於姚之律師提出聲請予以同意而六根之律師發言則頗攻擊仰西·心如·兩僧故代表該兩僧之愛理思帮辦律師即起辯白謂仰西之具禀請求係用各大叢林公舉爲代表之資格並非用中華佛敎公會會長之資格至其昔年之訟事實未成立且控之者又曾登報道歉有報紙呈案爲憑若心如之與人涉訟亦係爲廟産糾葛該案現尙在省長公署未了如謂公舉住持並無先例是又不然即以常貴而言彼之得住持靜安寺者亦係由各寺公舉而非師傅云云經俞襄讞商之英包副領事諭曰本案原告姚芝庭三月二十四日之請求俟再定期由愛理思律師辯論後再行會商堂諭宣布報紙碑文公報等件均附卷 
[地檢廳書記舞弊私逃]  
　　吞没罰金四百元 
　　上海地方檢察廳收發處書記某甲昨午有在押案犯薛阿品之家屬遵諭到處呈繳罰金洋四百元取有正式收證詎甲膽敢從中舞弊將四百元之罰金悉數取而避匿事爲車顯承檢察長查悉大爲震怒立飭全體長警四出查緝務獲到案訊究 
[松江賭案近聞]  
　　松江西門外錢涇橋居宛春家大開賭塲有警員顧祖娛等抽頭聚賭爲何護軍使訪押並將顧警佐斥革候究在案前日上午松江紳士謝閔耿張等偕同來滬特詣龍華軍署要求開釋張時免予究辦未知何使能允准否 
[何使未禁龍華香汎搭建草棚]  
　　松滬何護軍使以現届春令正值龍華寺香汎之期滬上中西紳商前往參觀古刹遊玩風景必多惟該寺附近適爲軍廠存儲軍械重要之區尤宜格外注意所有寺塲空地自今年起一槪不准塔建草棚開設茶篷酒肆以免發生火患香燭等灘亦應一律禁止如有進香者可向寺中購買凡有汽車馬車禁止抽收規費除傅諭該寺僧遵照並届時派兵保護外並於昨日出示嚴禁租地搭建草房云 
[杭州女師驅逐校長之滬聞]  
　　昨本埠學界某君接杭州來信謂女子師範學校及附設中學學生因校長葉謙不洽衆意忽起驅遂校長風潮於二十六日上午全體在校内開會議决驅葉同時發布宣言分呈敎廳請撤換葉謙呈文中列有㈠葉謙之侮辱女學生㈡葉謙辦理校務之腐敗㈢葉謙之圖飽私囊㈣葉謙之任用私人諸端惟師範本科二年級學生則未表同意當時即退出會塲云 
[寰球學生會消息一束]  
　　卡德路九十五號寰球中國學生會最近之消息爲錄如下（代訂艙位）滬江大學敎授周木鈞·楊安麟·蕪湖農業專校敎員沈宗潮·南京東南大學王克仁·邵爽秋·南京金陵大學雍家源·等託定本年八月間之中國郵船┐南京號┘赴美北京敎育部派留美官費生楊仁樹託訂本年五月間之┐南京號┘赴美浙江體育專校周啓明定於四月間乘中國郵船赴美艙位均由該部主任許兆豐君爲之訂妥云又浙江省費派赴英法研究絲織品之葉熙春·派赴德英法國研究機械工業之陳世覺·往法留學之雍克昌·赴德留學之楊心德·亦均託該會游學部代訂本月三十日上午十一時放洋之法公司郵船┐寳島斯┘號艙位云（演講預誌）本月三十號（星期六）下午三時請郭任遠博士演講┐什麽是科學的心理┘郭君於民國七年至十年中在嘉利福尼亞大學研究心理學得哲學博士學位於民國十年至十一年即在嘉省大學任心理學敎授曾在東美各著名大學悉心研究心理學一科現新由美回國任江灣復旦大學心理學敎授（歡迎朱少屏）該會前總幹事現任議事董朱少屏君新由西比利陸道回滬已誌前報茲悉該會特定於三十一日（星期六）下午四時半開會歡迎並備茶點已柬邀董事及會員赴會云云 
[滅除蚊蠅會第一次會議紀]  
　　本月二十六日上海滅除蚊蠅會開第一次會議到會者有淞滬警察廳徐國　代表賈煜·尹鵬·滬南工巡捐局代表莫錫綸·滬北工巡捐局代表馮陶然·童子軍會代表俞元爵·家庭日新會代表嚴庸·江蘇省敎育會代表沈信卿·黃任之·等議决案如下（一）┐組織法┘議决本會組織分會議與執行兩部會議機關以各公團各學校及執行機關合組之並擬請各報館偕人執行機關以淞滬警察廳·南市巡捐局·閘北工巡捐局·合組之會議機關定名爲上海滅除蚊蠅會執行機關定名爲滬南滅除蚊蠅事務所·滬北滅除蚊蠅事務所兩所聯絡進行去年閘北設有滅除蚊蠅會應設繼續進行並與本會隨時聯絡辦理此層公推馮陶然君前往接洽（二）┐經費┘議决本會經費由滬南·滬北·兩工巡捐局分擔關於事務所經費去年兩局各一千二百元今年時間較長應即酌加待預算擬就再定會議機關應酌定經費亦待提出預算公决（三）┐進行順序及預算┘公推尹村夫·馮陶然·嚴濬宣·俞元爵·四君起草於第二次會議提出（四）┐第二次會期┘議定星期六（三月三十一日）下午二時開第二次會議請江蘇昆蟲局代表閘北滅除蚊蠅會代表胡宣明博士到會共同討論云云 
[友華銀行滙市報告]  
　　昨日友華銀行滙市報告云二十六日倫敦大條銀價近期長一二五遠期長一八七五纽約銀價長至六角八分半倫敦纽約間滙價長至四元六角九分一二五今日此間滙價掛牌英鎊長至三先令二便士美金長至七十四元二五日金落至六十五兩五錢其他滙價亦隨以更動今日開盤市况雖較昨日午後微平然仍堅硬投機家不時購入銀行多願售出收盤市况微平其時英鎊售價三月份三先令三便士一二五四月份三先令三便士五六月份三先令二便士八七五購價約高一二五今日美金電滙需要頗旺近期尤甚收盤時售價不能過三月份七十六元五角四月份七十六元三七五五六月份七十六元二五購價高一二五收盤時日金售價三月份六十三兩三七五四月份六十三兩六二五購價均小一二五佛郎電滙欲購者頗多幾無人售出銀行匯票定價英匯近期三先令四便士遠期小二五美滙近期七十八元五角遠期小二五法滙有出一一八五之價購入者昨日倫敦銀市印度中國均購入倫敦纽約市况均硬 
　　尙有本埠新聞等轉入後頁 
 
 

Page 15

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *本埠新聞二 
[上海商業市况彙錄]  
　　金融 
　　昨日銀幣早市價七錢二分二釐五午市收盤七錢二分一釐八毫七五較上日小去七毫半各銀行無買進現洋市上亦無大宗用途中國銀行由南京運來洋三萬元三月底期洋上午七錢二分七釐七五午後收盤七錢二分七釐三七五 
　　銀拆早午兩時皆爲九分較前日大起三分 
　　昨晚止銀行查倉庫存現銀二千四百二十八萬兩現洋三千五百零一萬元大條一百二十五條 
　　公債票 
　　公債票市况經三日來暴漲之後其漲勢過巨早料其不久必有反響蓋此次公債之漲頗無理由可言也至昨日果不出意料之外各票價格均形趨跌而數日來漲風最健者其價格跌落尤甚金融公債四月期前日好起二元餘昨日開盤即跌去一元一角五計價爲六十三元三角後雖略見回風最好到過六十三元六角然下午開盤又暴跌至六十三元自此一蹶不振直小至六十二元八角五收盤最低行市竟到過六十二元六角計共較前日市跌去一元六角五月期趨勢較平交易極少開盤六十二元六角五計較跌八角五旋回高至六十三元零五分下午則無所交易整六因前日漲高較少昨市開盤不過回跌四角計價四十六元六角其後上落僅一二角下午鑒於金融人心之疲開盤即跌至四十六元收盤時又少至四十五元六角計全市小去一元四角五月期交易稀少由開盤四十六元八角跌至四十五元九角收盤三月期已届交割無市做開餘票僨八跌一角收盤二十七元二角整七跌一元四角價四十八元一角七年長期跌一角價四十元零四角五年小票四十八元五大票四十九元九角五跌落不過二三角説者謂此次西節之中銀根較緊恐公債市况難於好起也 
　　國内滙况 
　　昨日内滙市况絶少變動京津匯價無電故無市面濟靑匯價均跌恐因中日交涉之影響計濟南濟平一千零三十一兩較前日跌七錢五銀元跌一元價一千零二元靑島膠足不動價一千零六十五兩正金鈔因前日跌落二元昨市回好一元計一千零零三元餘滙市面清淡價格毫無變動計宜昌宜平每千兩合申元一千零三十六元銀元一千零十五元九江銀元一千零零五元南昌銀元一千零六元蕪湖銀元一千零零四元安慶銀元一千零零五元蚌埠銀元一千零零四元南京銀元一千零零五元蘇州銀元一千零零一元鎭江揚州銀元一千零零一元半徐州銀元一千零零四元清江銀元一千零零五元無鍚常州宜興常熟元各一千零零一元半南通銀元一千零零二元杭州寗波銀元各一千零零三元温州銀元一千零零五元嘉興湖州銀元一千零零二元紹興餘姚銀元各一千零零三元蘭溪銀元一千零零四元半海門銀元一千零零四元汕頭銀元一千零十二元吉林銀元一千零十四元西安銀元九百九十七元五元重慶九七平銀平銀元一千零二十七元五角云 
　　外幣 
　　外幣現貨市面羅卜票依然呆滞昨市價格毫無變動計千元票三兩二百五十元票一兩二錢五元至二十五元票七兩五百元票五兩餘票大都趨跌惟屬克好起五分計價二元一角五分英金票跌落一角計價爲八元六角花旗票跌二厘五價一元七角八分老頭票八角七分跌落一分市面受標金影響賣氣頗盛法郎跌三釐價計一角一分九新加坡跌五釐價九角九分荷蘭票跌五釐價六角九分惟港票不動計價仍爲十元零五釐云 
　　金市與滙價 
　　昨日星期二大條銀近期長一二五遠期長一八七五標金開盤三百零七兩高至三百零七兩三錢其時人心疲弱故小至三百零六兩七錢先令揭曉長二五印滙大一羅比法滙大二十法郎美滙大半元香滙小二五東滙小二五嗬滙大一盾新滙小半分俄德滙未動是時標金爲三百零六兩五錢至三百零六兩二錢銀行賣出五月份先令價三先令三辦士買進三先令三辦士一二五又賣出五月份美匯價七十六元三七五買進七十六元六三五又賣出五月份東滙價六三六二五買進主三三七五所以標金漲至三百零七兩五錢移時市况較硬銀行賣出五月份先三先令三辦士一二五買進三先令三辦士二五又賣出五月份美滙價七十六元六二五買進七十六元八七五又賣出五月份東滙價六三半買進六三二五以致標金跌至三百零六兩四錢嗣後市况轉軟銀行賣出五月份先令價三先令三辦士零六二五至三先令三辦士買進三先令三辦士一八七五至三先令三辦士一二五又賣出五月份美滙價七十六元半至七十六元三七五買進七十六元三七五至七十六元六二五又賣出五月份東滙價六三六二五至六三七五買進六三三七五至六三半因面標金最高漲至三百零八兩一錢至收盤時先令美滙相等惟東滙稍鬆銀行賣出五月份東滙價六三六二五買進六三三七五故標金最小至三百零七兩三錢收盤午後標金開盤三百零七兩三錢小至三百零七兩一錢先令揭曉弗動標金爲三百零七兩四錢是時標金並無上落銀行賣出五月份先令價三先三辦士買進三先令三辦士一二五又賣出五月份美滙價七十六元半買進七十六元七五又賣出五月份東滙價六三六二五買進六三三七五而人心甚好以致標金高至三百零八兩移時市况尤軟銀行賣出五月份先令價三先令二辦士九三七五買進三先令三辦士零六二五又賣出五月份東滙價六三七五買進六三半惟美滙則仍相等所以標金最高漲至三百零八兩五錢嗣爲三百零八兩三錢收盤云 
[洋布公益會整理會務]  
　　洋布公益會因會務不振會費時有締欠致發生種種障碍現該會議决自二月十五起如有認捐會費者則槪給入塲劵每劵一元昨特發出通告於各會員云┐敬啓者本會前因按月所收月費締欠太多恐難持久間有未入會者攙附其間涇渭難分刻因日久玩生於根本籌謀窒礙良多不行不亟謀改革以策萬全故於癸亥年正月十五日開常會時議决改良照各公會成例從二月十五日起換給入塲券每券一元如每月捐二元者發給二紙務望各會員至期带資領劵如不付資槪不發給以前所欠月費亦應陸續繳付以固會基想各寳號各會員皆熱心慷慨之人定荷踴躍贊助每逢月之五十兩日檢查入塲劵如查有無劵入座應即補劵如不允照補則不准在塲自由營業而免混雜領劵時新舊會員一律照章辦理此係本會維持會務之至意也特此通告諸希諒鑒云云 
[聯益善會籌募經費]  
　　虹口胡家木橋香烟橋路上海聯益善會創立已有五載對於公益善舉之進行成續昭悉該會一切經費向不沿門勸募全賴各會董會員及各界善士捐輸維持今歲因預算各項費用爲數甚鉅前由主任陸文中君邀各董事作一度之籌畫今悉議决印用入會志願書分投勸募年月捐以作基金而利進行如各界熱心贊助者可函逹英租界蘇州路十一號該會總辦事處即行寄奉云 
[路局西節放假]  
　　滬寗滬杭甬兩路鐵路局於昨日（二十七）通告本局所轄各課處所云本月三十日至四月二日爲西國清明節各該處應各放假四天惟應酌留員司辦理　公等因當經各該領袖轉飭所屬員司查照矣 
[閘北掮木工人要求增加工資]  
　　閘北各木行所雇之掮木人因邇來生活程度日高一日所得工資不足以維生計　於前日在某茶館集議議决要求各行家照原價增加三成昨已印發通告一致進行矣 
[小南門前晚火警]  
　　前晚一時三十分鐘中華路小南門附近羅義泰米店後埭披屋中不戒於火聯合會鳴鐘告警各區火會咸臨救火器具到塲救熄共燬平屋數間昨晨一區三分駐所飭警往傅起火之家來所候究 
[閘北華興坊火警]  
　　閘北華興坊居户奉賢人沈子康家前晚二時灶披内忽然起火由屬警查見敲開沈之後門報告二段救火會到塲撲滅幸未殃及鄰居昨經四區二分所劉署員傅沈到案罰洋兩元以儆 
[二小孩迷路留養慈善團]  
　　閘北四區二分所巡警昨查獲迷路男孩王貴寳一口年五歲本地口音身穿方格子衣據稱家有父親名王阿弟住太陽廟虬港地方又閘北四區總署昨亦查獲年約二三歲女孩一口身穿席法柳條夾襖頭戴繡花帽帽上綴有長命富貴銀片兩孩均無家屬來領已送慈善團留養矣 
[警廳招領女孩]  
　　淞滬警察廳昨收得二區一分所界内迷路之女孩年约五六歲面貌圓白衣靑小方格布棉襖藍條布裡藍條布褲毛線　破布花鞋頭有三小辫左耳有一銀環問其姓名住址均不能答現留置新普育堂已發傅單抬其家屬認領矣 
[茶房受辱吞烟自盡]  
　　桑榮甫在福州路花世界原址新開之南洋旅社充當稽查前日桑以茶房紹興人王寳連疎忽業務大加責備並批其頰王被辱難甚無處可洩遂萌短見背人吞服鳽片烟膏迨經同伴覺察報告捕房派探王德標將其送往醫院詎毒入已深無可救藥旋即身死該探將尸舁入虹口斐倫路騐尸所歸禀捕頭昨晨報告公共公廨尸屬請求免殮當經張襄讞及美阿副領事核准諭令尸屬領尸自行棺殮矣 
[張靜先尋獲逃妻]  
　　南林里十弄五百六十一號門牌張靜先向在電氣處爲收賬員其妻鄔氏年二十四歲於去冬十一月十七日背夫私奔張各處找尋無着近悉爲程邁秋姦佔匿居長安路新益里四十四號屋内前日由張密報四區二分駐所飭派長警協同前往將程及該氏一併拘解到所昨午轉送地檢廳下午由檢察官提案訊供原告投訴前情請求究懲質之程堅稱在途被獲不認與該氏犯姦問官得供判程與該氏分别收押原告退去候查明究竟再核 
[拐賣養媳爲婢之拘究]  
　　江北人王友道向在嘉興地方貿易家養媳小妹年十九歲去年六月中忽失所在王不得已由禾到申報告救濟會請求查緝會中飭派偵探虞占順·余長林·分投查拿茲查悉小妹乃遭蕭仁其·（即蕭三六子）拐賣在分水廟張姓家爲婢得洋五十六元該探等於前日下午會同五區三分駐所長警協往將蕭及小妹一併拘送到所申解司法科候送地檢廳究懲 
[拘究逃媳]  
　　崇明人李金奎同妻曹氏住居吳淞耕田度日其子　林則在漢口經商李之家内有媳婦趙氏年二十七歲去年三月二十二日趙氏忽然私逃茲經訪悉爲老閘地方某米店棧司吳湘濤姦佔賃屋在梧州路遂報告四區警署派警同往一併拘送上海地檢廳訊辦 
[吳全寳誘姦蔡金鳳押一月]  
　　法租界某洋人家大司務蔡新安之女兒蔡金鳳邇被西崽吳全寳誘引成姦私行逃匿現爲原告查悉報告捕房飭探將吳及金鳳一併拘獲带入捕房昨解法公堂請究先由原告蔡新安稱民人女兒自被吳誘姦後即送回原籍寗波詎吳於日前膽敢函致女兕來申同居故此報捕拘案請求訊究詰之吳全寳供蔡金鳳前在民人洋東處爲阿媽自願與民人姘識不敢引誘求宥質之蔡金鳳供認自願隨吳度日不願回家請求成全原告又稱女兒已經許配與人將次迎娶請求准予領回成婚等語聶讞員商之法副領事葛君判吳押西牢一個月准予贖罪金鳳交原告領去管束 
[公共公廨民事訊案彙錄]  
　　昨日公共公廨訊理華洋民事訟案彙誌如次（一）葡商亞利未阿勒訴升錫鐵行主張桂福不付票銀八百四十五兩六錢八分案前已缺席判决茲被告延律師要求復訊而本人則避不到故原告代表甘維露律師極端反對要求查封財産結果被告請求復訊並不親自到案未便照准原告律師請求將該被告店舖發封備抵一面函致法公堂查照（二）葡籍華人陳品梅延甘維露律師訴唐吟槎雲章號欠租洋案結果改期續訊（三）席鹿笙與席友于等爭奪遺産案結果改期續訊（四）范雲葵訴單怡臣欠銀案結果被告减交一千兩舖保候訊原告保單取消（五）華德潮訴陶榮芳欠洋案結果被告屢傅不到應照原告所訴缺席判决（六）　四福訴鎭　林欠洋案結果　飭　　林到案候訊保人之保單註銷（七）開泰絲廠股東王讚菴王于琴延雷聲布甘維露兩律師訴該廠股東兼經理張佐邦舞弊賬目案張亦延羅傑律師代辯結果着被告於十四天偕同原告均赴理賬員處説明情形再核 
[誌謝]  
　　昨承銀行週報社惠贈第二九一號┐銀行週報┘二册謝謝 
公布欄 
[淞滬警察廳]  
　　批示朱錦江批據呈各節顯見含有别情　　　　指控　　及　洋等情虚實均應查辦仰候發交偵緝隊派探按名調查明白俟覆到後再察奪此批祖致祥批來呈已悉查威順洋行開設地點不屬於本廳管轄範圍所請追究案毌庸議此批邢志剛批據呈已悉候發交水巡隊從嚴查　可也此批汪阿富批呈悉候發交該管警區查傅訊辦可也此批陳根二批呈悉准予給領仰即覓保來廳候示可也此批張林　批據呈已悉候即傅案訊奪此批李福祥批呈悉候據情令行水巡隊查明具復以憑核辦可也此批曹永清批據呈悉候再發交偵緝隊嚴緝可也此批王昌基批呈悉候即訊明核奪此批季裕明批呈悉准將姚阿三開釋此批 
 
 

Page 16

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *   
 
 

Page 17

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *本埠新聞三 
[中孚銀行新屋將開幕]  
　　中孚銀行定於四月九日即陰曆二月二十四日在仁記路二十七號舉行新屋落成開幕禮昨已柬邀各界届時蒞臨參觀云 
[兜安氏公司自建新屋]  
　　北京路兜安氏西藥公司因營業擴充特自建新屋於江西路門牌爲七十一號該屋業已落成規模較北京路舊址尤爲宏大一二日内即將遷入云 
[銀製八仙之陳列]  
　　楊慶和久記銀樓附設有藝徒學校係該銀樓之經理沈文劍君所發起開課至今已有五載成績甚佳上年有一班畢業並經呈縣立案平時之課程於工藝外且注重習字繪畫又備種種科學儀器以冀意外之發明故所製之金銀器皿均具有美術觀念凡顧客自製圖樣囑爲製造者均能細爲模仿而於人物一種尤爲精緻近日該銀樓窗中陳列之銀製八仙鬚眉活潑神采飛揚逈異尋常之工藝聞皆出於該校畢業生之手云 
[畢佳德告假回英]  
　　本埠英美烟公司東部大班畢佳德Ｐ·Ｓ·Ｐeacock君在華多年本月底請假返英大約半年方可回滬是以日前公司中同事及華友等在一品香設歡送畢君及其夫人席間賓主均有演説盡歡而散云 
[新華祥之先行交易]  
　　南京路四五六號由費君福慶經理開設新華祥呢絨號近因天氣漸熱故該號先行交易將各色呢絨陳列一待裝修工竣再行正式開市現陳列呢絨之花色甚多嗶嘰有條子格子素色等二十餘種售價九角五分至一元七角不等駱駝絨六角五争至八角直買呢一元三角至一元八角華逹呢一元一角至一元四角羽毛紗四角至四角八分已於日昨開始交易云 
[香港廠製香水肥皀運滬]  
　　先施公司虎牌化妝品各界頗樂採購現由港廠運到大批香水肥皀抵滬此皀煉製法及香味均美沐浴尤衛生適用該公司志在挽回實業利權故現大爲擴充云 
[國貨線毯之定織]  
　　永安公司二樓線毯部因鑒於線毯外來者多故特在各著名國貨線毯廠定織線毯多種現已陸續告成白線毯闊英寸七十二寸長九十九寸每條四元二角五分又闊七十寸長九十寸每條三元五角又闊六十寸長七十六寸每條二元四角五分妃湖色線毯闊七十二寸長九十九寸每條五元妃湖綠色綫毯闊七十寸長九十寸每條三元五角妃湖綠色綫毯闊六十寸長七十八寸每條二元二角五分云 
[葡萄酒等之廉售]  
　　南京路虹廟對面馬百良藥房自本月二十日贈發八折廉價券後連日各界持券往該行及各代理分銷處購買者甚衆該行蛤蚧酒與補血紅酒每瓶均售一元半紅葡萄酒一元二角白葡萄酒一元半甜葡萄酒二元陳年砵酒二元半紅玫瑰酒與白蘭花酒均爲一元半薄荷酒一元云 
[華絲葛之市况一瞥]  
　　華絲葛爲應時衣料之一漢口路商號售之者即頗多茲先述十家市况如次大豐綢緞局自去夏開幕以來選備貨品應市如現在所有各色華絲葛每尺起碼六角二分物華電力葛與印花華絲葛每尺均售一元一角恒泰綢緞局選售物華葛灰色者每尺一元一角半玄色者每尺一元二角半普通華絲葛每尺六角起至九角以上介綸綢緞局玄色上品華絲葛每尺一元二角八分灰色華絲葛每尺一元二角四分其餘各色華絲葛每尺六角起碼源豐綢緞局每尺華絲葛起碼七角至一元二角天章綢號華絲葛出售起碼須一丈二尺每尺六角至七角以上有淺灰·月白等色仁元永綢號之華絲葛每尺七角嘉福綢緞號每尺華絲葛由六角六分至一元一角仁源永綢號之華絲葛每尺九角以上至一元二角錦章祥綢緞號每尺華絲葛八角最廉者五角老天盛綢緞局之華絲葛每尺七角起碼玄色最佳者每尺一元一角云 
[明晚映演羅克之┐做醫生┘]  
　　在愛普廬影戲院 
　　滑稽名伶羅克（Harold　Lloyd)最近所演之┐做醫生┘（Dr·Jock)一片定本星期四（即明日）在愛普廬影戲院映演一節已誌二十四日之本報茲悉此片已在該院試映一次羅克之滑稽表情似較前見者尤爲有趣其在醫治少婦時之一段更屬發噱綜觀前後數段無一不能使人捧腹大笑故預料明晚演映時定可閧勸各界人士云 
[對日游行大會之影片將開演]  
　　明日起···在虹口萬國影戲院 
　　上星期日（即二十六日）南市滬軍營國民外交游行大會聚集時中國影片製造公司曾派攝影師前往攝取全塲景象當全隊出發時該公司又在汽車上攝之凡當時各種情形無不搜羅殆盡此片計長六百餘尺昨已晒出在滬江影戲院試映一次頗爲满意因全片皆極清晰聞此片自明日起在虹口西華德路萬國影戲院日夜開映同時又映該公司所出之┐飯桶┘┐新南京┘及┐中國新聞┘等片云 
　　尙有本埠新聞轉入後頁 
 
 

Page 18

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *[影戲事業之述評（八）]  
　　專造影戲背景之木匠所建之梭羅門聖廟 
　　美國前郵務司海士君影戲論文疊誌本報茲續譯之現美國全國無不有攝影塲之建築其每處工料之費亦須年約五百萬元有餘故木材暢銷至於數百萬尺而木商木匠及建築師亦無不蒙其惠焉塲中所用之衣飾每年須百萬元左右各種衣服無論近代或古時之式樣無不齊備故另設一部以專管之而該部中所有者均爲最新式之各種織品及無價之衣料也一切器具或爲自造或爲零購均值不資所有之飛禽走獸無論野者訓者無不全備花草樹木亦均齊全蓋於影片中求其不使有顯露絲毫之虚僞也其時非但上列各種之費用浩大即該處之火車及旅館因攝影塲之建築以致其收入亦幾乎年有五百萬元尙有五金業中因製造廠年須數萬只之鐵箱以裝影片以致富者而攝影機及各種關於影戲之機器尙不在内也轉運公司及郵局因影片之輸送亦有巨大之收入而保險之數目亦足以驚人該處之地價及房費亦因之以飛漲該處之電機業煤商電力廠電報局電話公司眼鏡業（因現時美國發明一種專觀影戲不傷眼光之眼鏡）及汽車業亦均佔利益焉近時製造廠所出之影片每年幾乎長有千兆尺若以此影片環繞地球足有八次之多也觀以上所列之費用似乎影戲之貴不可以數計孰知各處每晚每人所出之戲資積少成多好足以敷其費用而有餘是亦可見近時影戲事業之發逹矣（待續） 
[婦孺會音樂大會紀]  
　　並有各項武術及游藝 
　　本月二十六日爲救濟婦孺會假南京路議事廳開音樂游藝大會之第一日晚間八時開幕該會　樂學生全隊携带特别樂器齊集會塲依次同奏各種新頴雅調一時響遏行雲中外人士莫不掌聲如雷十時樂止旋有中華武術會王子平君·何玉山君·互演特技其武功之妙觀者咸爲驚異其餘拉戲·雙簧·幻術·跳舞·均尙可觀直至十二時散會聞該會續行徵求游藝甚多届時必更加熱閙云 
[聖彼得堂之交誼會]  
　　聖彼得堂董事沈維新日昨在其住宅開交誼會以聯絡感情擴張堂務爲宗旨下午三時許開會首由沈君致詞次請全國基督敎協進會文字部全紹武幹事演説題爲┐世界各國敎堂之現狀┘繼由锺可託牧師申述之並有培立學校服務社國樂殿以茶點盡歡而散 
[天賜醫院設晚間診治科]  
　　牛莊路天賜醫院莊德醫生特請專家設晚間診治之花 
新藥現均準備云 
[江亢虎第三次講學誌]  
　　江亢虎博士於昨日（二十七）星期二下午二時半在南方大學講┐資産公有之方法與其利益┘此爲資産問題之結論江君所主張者非共産主義非國家社會主義其意謂將一切生利事業歸之地方公共管理使人人即資本家·即勞動家然後階級觀念可以根本消滅云云 
[東方藝術會將辦夜科]  
　　採用回電燈···四月二日開始研究 
　　東方藝術研究會爲便利各界有事業者起見特組織夜科部各科畫室内均採用極明亮之回電燈光綫與白晝無異定於四月二日開始研究云 
[遠東商專學生會已成立]  
　　寳山路遠東商業專門學校開學以來由學生發起學生會昨開成立大會校長等致詞選舉職員（一）執行部部長丁乃震·蔣延恩（二）評議部部長雷天錫（三）編輯部部長由校長兼任該會擬不日發行商業季刊對於商業有所貢獻云 
[東三省旅滬學生會開常年會]  
　　日昨東三省旅滬學生會開全體第一次常年大會會員到會者約二十餘人首由公衆推舉溫君連章爲主席報告開會宗旨次由朱君鳳文報告學生會之成立及經過後討論簡章及以後進行手續并選舉本届職員乃攝影茶點散會頗極一時之盛云 
[國語游藝會後之一週紀念會]  
　　亦將有各項有趣之表演 
　　國請專修學校將於今晚七時起舉行國語運動游藝大會其節目已見昨報該校於明晚七時又將開二週紀念會其秩序如下 
　　（一）奏樂┐大江東去┘（二）對國旗行禮（三）開會詞（四）紀念會歌（五）報告（六）文藝表演┐寳籃兒┘（七）國音字母歌（八）國語游藝（九）盡力中華歌（十）文藝表演（十一）魔術（十二短劇┐職業與語言┘（十三）表情唱歌┐家事┘（十四）國語湤藝（十五）火棍┐張晚靑女士┘（十六）絲竹┐木蘭摘金┘（十七）游藝表演┐會中開會┘（十八）催眠術┐天眼通┘（十九）歌劇┐麻雀┘（二十）表情口技┐動物大旅行┘（二十一）影戲┐申江大戲院之影片┘ 
[昨日之菜市]  
　　葷蔬均廉 
　　昨日南北市菜價葷蔬菜均較前爲廉各價分列於后 
　　北市　　　　　　　　南市　　　　北市　　　　　　　南市 
　　蝦每斤三角九分　　　五百八十文　小黃魚每兩四十文　二十五文 
　　大黃魚每兩三十文　　四十文　　　靑魚每洋三斤半　　三斤半　 
　　鮮带魚每兩三十文　　六十八文　　鹹带魚每兩三十文　三十文 
　　班魚每兩四十文　　　四十文　　　銅盆魚每兩四十文　三十文 
　　白魚每兩二十文　　　十六文　　　甲魚每兩四十文　　四十文 
　　鯧魚每兩五十文　　　四十文　　　墨魚每兩四十文　　三十文 
　　鮮龍頭魚每兩四十文　　　　　　麫條魚每兩二十文　　二十五文 
　　海鰻每兩　　　　　　三十文　　　沙魚每兩三十文　　二十一文 
　　鯽魚每兩四十文　　　三十文　　　蜊肉每兩四十文　　二十五文 
　　蜡子每斤二百四十文　二百文　　　毛蚶每斤　　　　　六十文 
　　搶蟹每兩三十文　　　三十五文　　鹹蟹每兩四十五文　三十文 
　　蛤蜊每斤二百八十文　二百文　　　牛肉每斤三角　　　二角 
　　羊肉每斤三角六分　　四斤　　　　雌鷄每斤三角　　　三角六分 
　　雄鷄每斤三角　　　　三角　　　　鷄蛋每只三十文　　三十文 
　　鴫每只一元　　　　　九角　　　　鴿每只三角　　　　二角半 
　　白菜每斤一百四十文　六十文　　　鴫蛋每只四十文　　三十五文 
　　鹹蛋每只四十文　　　四十文　　　靑菜每斤六十文　　六十文 
　　菠菜每斤六十文　　　六十文　　　　　菜每斤百六十文八十文 
　　天津菜每斤一廿文　　一百文　　　膠菜每斤　　　　　一百文 
　　　菜每斤一百四十文　七十文　　　黃韮芽每兩二十文　十六文 
　　大荳菜每斤一百二十文　　　　　　黃荳芽每斤百四十文 
　　大蒜每斤一百六十文　一百文　　　葱每斤一百文　　　一百文 
　　　頭每斤一百四十文　八十文　　　枸杞頭每兩二十文　二十五文 
　　鹹香瓜每兩四十文　　三十文　　　菜莧每斤八十文　　五十文 
　　油菜每斤六十文　　　五十文　　　天菜每斤　　　　　五十文 
　　胡葱每斤一百二十文　八十文　　　萵苣笋每把五十文　三十文 
　　藕　每斤八十文　　　六十文　　　冬笋每斤一角五分　三百文 
　　春　每兩三十文　　　二十文　　　馬蘭頭每斤八十文　六十文 
[記陸宅之堂會]  
　　前晚爲邑紳陸乾剛君伉儷六十雙慶在宅舉行堂會角色爲春華舞臺全班其預定之戲目爲梁一鳴梁俊圃之黃金臺薛蘭芬之抛球招親劉玉琴之春篝閙學客串周之太白醉寫鳳牡丹之拾玉鐲應寳運毛奇峯之張義得寳小三麻子劉玉琴之遊龍戲鳳羅筱寳之原砂痣綠牡丹之蔴姑獻壽 
　　碼子雖早定惟因春華適演七擒孟獲不能依次出演故祇得調動前後蓋呌天亦因孟獲塲數過多因而亦未加入梁一鳴父子之黃金臺带盤關聽瞧樓倒板一段平平原板尚佳巡街則太鬆以後之倒板均未見佳處如┐問千歲因甚事逃出宮院┘及┐水不清┘等及後伊犁對白幾句尙能勉强過去梁俊圃爲一鳴之父前晚餙伊犁架子稍差大旨均可盤關則忽過去而已應寳運舉毛奇峰之張義得寳平平小三麻子舉劉玉琴之戲鳳玉琴佳處甚多扮相亦好小三麻子則吃虧在嗓音上做工亦不甚惡其餘如羅筱寳之原砂痣綠牡丹之蔴姑獻壽均佳不復贅記矣 
[亦舞臺今晚開演┐長生殿┘]  
　　亦舞台前次出演歐陽予倩所編之┐臥薪嘗膽┘自開演後每演均售滿座頗受多數觀者之歡迎今晚則初次出演予倩所重編之┐長生殿┘此劇予倩在南通演過曾有活貴妃之稱劇中唐明皇由張月亭飾排練亦已多次今晚出演能盛極一時云 
[集會表]  
　　陽曆本月時期　　　　地點　　　　　　　　召集者　　　　　　事由 
　　廿八日　　　　　　　南京路市政廳　　　　婦孺救濟會　　　　音樂游藝會 
　　廿八日　　　　　　　外灘　　　　　　　　市衆敎士堂　　　　演講會 
　　廿八日　　　　　　　江灣車站　　　　　　游民工廠　　　　　　本債劵開　　 
　　廿八日下午四時一刻　西門林蔭路　　　　　江蘇省敎育會　　　高仁山君之演講　 
　　廿八日晚七時　　　　六馬路申江大戲院　　國語專修學校　　　學夔運動會 
　　廿九日下午　　　　　寗波路　　　　　　　商業隼蓄銀行　　　股東會 
　　廿九日晚七時　　　　六馬路申江大戲院　　國語專修學校　　　二週紀念會 
　　廿九日晚八時　　　　四川路　　　　　　　靑年會　　　　　　英語演講會 
　　卅日上午十時　　　　西門中華路七六三號　蘇社事務所　　　　理事會 
　　卅一日　　　　　　　法租界白爾路三益里　全國學生總會　　　評議會開幕禮 
　　卅一日　　　　　　　四馬路一枝香　　　　統益紡織公司　　　股東會 
　　卅一日下午一時　　　虹口東西華德路　　　南洋兄弟烟草公司　股東會　 
　　卅一日下午一時　　　江西路六十號　　　　江西路商聯會　　　會董會 
　　卅一日下午一時　　　福州路商報館　　　　新聞記者連歡會　　評議部常會 
　　卅一日下午二時　　　西門省敎育會　　　　浦東電氣公司　　　股東會 
　　卅一日下午二時　　　西省敎育會　　　　　滅除蚊蠅會　　　　第二次會譜 
　　四月一日　　　　　　北四川路　　　　　　女子工業社　　　　開幕禮 
　　一日　　　　　　　　仁記路廿五號　　　　阜豐機器麵粉公司　股東會 
　　一日　　　　　　　　閘北滿洲路三長里小西門　商務中學　　　校友會成立會　　　 
　　一　　　　　　　　　小西門　　　　　　　少年宣講團　　　　行建築奠基禮 
　　一日下午二時　　　　北京路　　　　　　　煤業銀行　　　　　股東會 
　　一日下午二時　　　　西藏路寗波同鄉會　　五洲大藥房　　　　股東年會 
[今日天氣温暖而多雲]  
　　徐家滙天文臺昨日下午四時三十分氣象預報云天氣温暖有　意中國中部之低壓將過高麗向東北進行日本海有旋風派姆島颺風將繼續向西北或西北北進行故流球父島及派姆之間天氣異常惡劣中國南方風向不定有薄霧本埠温度在下午三時前之二十四小時内最高七九·七最低五六·三去年同日最高七一·六最低·四六·八 
 
 

Page 19

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *自由談 
[一知半解] [  賡夔] 　　 
　　紙烟一支·其所含毒分·足以斃雀二十尾 
[三言兩語] [  鵑]  
　　北京專電財劉對人説我門牙並未被吳淵打下吳淵確被我打一痰盂恰中呂均手背我狠對不住呂瞧他這種口吻好像小孩子相打打赢了得意似的門牙没打落總算便宜了他要是打落了也只索向肚子裡咽可説不出來吳淵就比他便宜痰盂没打中倒得了一個六百元一月的交通部差使最吃虧的要算是呂均没來由着了一痰盂手背上一定紅腄起來一時怕不能再給張紹曾揑筆了 
[國民集會聞見錄] [  逸君]  
　　此次國民集會假地於滬軍營荒塲中意在廢除二十一條收回旅大主權於時麗陽晃眼惠風徐發國旗展卷簌簌作聲若表揚我國民氣之未墮一時四民殷至觀聽騖集聆二三子登壇言論片辭警策意爲之昂瞻朝鮮之旣覆惕履霜於堅冰所冀國人願思匹夫之責莫委覆水之心爰憶所歷筆之於書 
　　吾校學子與是役者約百有餘人予荷國旗列前隊自滬軍營啓行西折經關橋穿東門逶迤自新開河越西門及斜橋而止統計爲塗甚修加以風暖日暾一時皆鹽汗交流喘息薄喉而猶揚袖舉袂口呼民國萬歲相顧憤慨良可敬也 
　　中途同學某君請予曰吾不良於跋踄盍先賦歸與予曰不可子如去此而去則步君之後塵必有相續者矣夫事不可以一人而隳衆志古語有云一夫不耕或受之饑一女不織或受之寒不其然乎君於是遂不言去予恐有復請者更宣其意於衆曰吾輩此來爲救國也非以爲健步而相從於此不以健步而來安得以不健步去之衆於是皆鼓掌稱善誓必勇往直前旣至散隊未有一人中止者 
　　當集會時日馭炎甚有揮汗而言熱者予笑曰吾子衣非重裘何爲而燠也若予曳狐貉之厚適如温煦子可謂不善制其性矣乃進而臂之曰當茲四海波蕩鄰國窺伺於外國人不思戮力掃蕩國恥而乃曰其亡其亡則國豈有不亡乎假使不事斯語坐薪懸膽則可以澄清天下救於滅亡是故物苟不自棄則誰得而棄之今吾子之言熱無乃猶是聞者以爲然 
　　游行至於新開河有法警十餘名嚴裝行隊勢若臨敵予每察游行者過之皆有怒容或嘆息而言曰此地奈何非吾土獨不可越雷池一步予聞其言不覺泫然乃知苟在上有道則外人不足攘也予於此見之 
[挨駡記（三）] [  卓呆]  
　　他又道并且日本人最無禮我方纔在市上走走見一個日本人手裏提了一個袋迷着路在那裏探頭探腦我打算過去指點他便問他要到那裏去於是這日本人説誰要什麽（日本人駡中國人的惡語）來指點路他説時還將我一記巴掌把我兩塊錢買來的玳瑁邊眼鏡也打壞了我就問靑年道竟這麽暴亂麽靑年道自然如此日本人自己以爲有了萬世一系的皇室算是世界無比的國民了竟把我們我國人當做猫犬一般咧我忙説這大約不見得的他道不然確是如此第一日本人就是要駡我們我想無論如何説什麽中日親善把梅蘭芳弄到日本去把二十一條廢止只要日本人不駡我們中國人爲····没有輕蔑的熊態度也就可以舉中日親善之實了我聽了靑年之話即道是這麽單純的麽他反而道單純？所以你們不行啊你不妨去問問中國小孩子説你懂日本話麽大槪總懂一句就是那┐馬鹿野郎┘（這是日本人駡人的惡話）日本人嚇中國人的甲午之戰只有兩年但是日本人嚇中國人的這┐馬鹿野郎┘····兩句話眞是好幾年了啊中國人全體的頭腦中對於日本人的名稱也已想定了我便問道是個什麽綽號靑年道不能説説的時候一到那就不好了我説難道要打仗麽 
[爲懷孕六年始産怪胎者進一解] [  織君]  
　　本月二十三日本報本埠新聞欄載有居滬西哈同路民厚里倪天生之婦顔氏産怪胎之異聞一則謂五六年前自覺有孕邇來腹微動似欲産狀其夫天生即送氏至牛醫生處用手術剖腹得一未成人之物長約九寸半云云余閲而奇之深宵不寐檢架上書欲覓一與此怪胎類似之考證卒不可得唯隨書五行志載大業四年雁門宋谷村有婦人生一肉卵大如斗然天生婦産下之物非肉卵也因思天生之婦旣已懷孕六年矣天生何不稍緩須臾而必送醫院剖腹乎須知古人懷孕本有六年生者亦有三十六年生者更有七十二年生者茲詳述如下並註明見之何書閲者幸勿目余爲荒誕不經也 
　　長人國六年而生生而白首見外國圖 
　　大人國其民孕三十六年而生見括地國圖 
　　老子託於李母胞中七十二年見瀬鄉記 
　　老子母懷之七十歲乃生而白首見神仙傳 
　　至於孕三月生者有陽翟婦人見嵩高山記孕三年生者有太康温磐見異苑孕二十四月生者有黃溍見元史黃溍傳　余亦不暇縷指計矣 
[社會小説人間地獄(廿六)] [  娑婆生]  
　　第四十三回萬金一擲紅黑分明兩語三言肺肝如見 
　　幸喜勵老九忙用别話岔開章伯祥又談了些昨晚賭塲上的閒話章伯祥因一夜未睡早上又奔波了幾處這時候覺得非常疲倦於是辭了勵老九乘車回家剛剛踏進大門還未坐定電話忽響章伯祥懶得去聽便吩咐小丫頭去聽小丫頭聽了對伯祥道是卡德路勵公館打來的説有要緊話和少爺説伯祥不敢怠慢忙去接話一聽是勵老九自己的聲音道你是伯祥兄嗎伯祥道正是勵老九道剛剛亨源莊打電話來他説那張票子果也有人貼現去收他們已經回説已經掛失當時退票子章伯祥問道是誰去收的你可問他麽勵老九道是浙江益興銀行去收亨源也問他這票子是那一户往來客人託收的據浙江益興銀行説是一户新開户頭漢記託收的至於漢記這户的底細因爲新主户頭還不甚清楚呢亨源的話如此而已在我的意思你如要查明這票子的水落石出不妨親自到浙江益興銀行去一轉自可明白底蘊橫豎益興的經理祝素臣你也和他是熟人查起來格外容易章伯祥也以爲然連忙説我就去到祝素臣行裹去查一查説了一聲再會便掛起聽筒慌忙又呌將汽車開出章祥伯直往天津路浙江益興銀行而來見着了祝素臣説明原委祝素臣道這是櫃上交易的待我去查一查須臾問明白了原來這一個漢記户頭是今天新立的存户新立户頭的時候便交出這一張三千七百塊亨源莊票子託收我們照著行規去到原莊照一照如果一無糾葛我們便貼現收帳了誰知到亨源一問這票子已經掛失那是不生問題候漢記人來我們再退還原票至於漢記這人據説是一個四十左右黑而且矮带墨晶眼鏡的人章伯祥拍手道這一定是他了益興銀行經理被他這一拍手到吃了一驚忙問這人你認旘識嗎章伯祥因與祝素臣是一向熟人便也不瞞他一五一十的將掉換鈔票失却莊票詳細情形對素臣説了素臣這下半天那漢記存户一定要親自來的候他來時我悄悄的打一電話通知你你趕得來瞧他如何回答你這種事體雖然與我們銀行裏不相干涉但是這種形同扒手的人要利用我們銀行機關做他的傀儡替他貼現收欸非常可惡似乎也應該加以小懲使得他將來對於社會上不致再有這種非法舉動章伯祥也連連稱是伯祥因見祝素臣異常忙碌行員拿著單據薄册立候他簽字的紛至沓來也不便久坐遂辭了素臣出來回到家中已是午飯時候伯祥忙了一夜半天十分疲困胡亂吃了些飯眞覺精神支持不住斜倚在沙發上不覺朦朧睡去正在午夢香甜之際忽然耳邊有人喊他説快醒快醒正是 
　　抽身利慾薰心地　來作華胥國裏游 
　　不知喊章伯祥快醒快醒的究是何人究竟有何要事且聽下回分解 
談屑 
[本錢] [  石征鴻]  
　　本錢初不限於商優之嗓伎之色工之力官之媚皆本錢也而於吾輩措大尤不可少少陵云讀書破萬卷下筆如有神此一句丹髓也 
　　更正　本月二十六日┐人間地獄┘第二十四行及三十行┐三千二百元┘是┐三千七百元┘之誤合亟更正 
[情話] [  𠳶]  
　　吾愛你瞧這一輛汽車　多麽好　又玲瓏　又光潔　吾和你並肩小語　馳騁洋塲　何等快樂 
　　吾愛你瞧這一房鋼床傢生　多麽好　吾和你一到柳梢月上　携手入幃　逍遙快樂 
　　傍一女子　眼含秋水　臉泛桃花　回眸一笑道　這兩椿狠容易只消存日夜銀行儲蓄十元　買本劵兩元　就有希望　但是汽車雖好　寒不能衣　傢生雖好　飢不能食　没有現資　也是枉然 
　　男的道容易容易　吾們只消兜售聯歡劵五本　就有五萬元希望可憐見天遂人願　聯歡隊竟能聯成吾們歡喜良緣　功德無量也 
 
 

Page 20

 
 
第一萬七千九百八十九號;中華民國十二年 西曆一千九百二十三年三月二十八號
星期三 * *常識 
常談 
[首善與首惡] [  箴]  
　　人有恒言京師爲首善之區乃今則不惟無善言之可聞善行之可見而實爲萬惡發源之地矣 
　　客有自京來滬者述在京旬日中之所聞所見凡旅館中之布告機關中辦事人之所傳述無一非道德墮落之表徵蓋營業者雖將本求利而顧客之欠錢不還則常事也服公務者固應以勤勞易俸給而希圖僥倖得過且過之心理已牢不可破而從無一人能於職分以内之事稍加思考稍有計畫也嗚呼孰使之然乎夫豈非一般無聊之政客蜂屯蟻聚不事事而求食迫之使不得不然乎 
　　然苟求食得食而不至狂嫖濫賭揮金如土則其罪惡固猶可以末减也乃得之旣如是其難而醉生夢死之情狀已萬萬不可救藥吾恐董卓朱溫之禍將復見於今日矣 
衛生 
[個人體育上之自省語] [  庚]  
　　（一）余是否實行大體育家密勒氏之言每日至少行十五分鐘之運動 
　　（二）余每日是否有二里以上之步行 
　　（三）余之運動是否有間斷 
　　（四）余每日所操練之運動是否爲余所最喜者 
　　（五）余所操練之運動方法能使身體各部平均發逹否 
　　（六）運動之際犯胡思亂想之病否 
　　（七）飽食後運動否 
　　（八）睡眠前半小時每日實行運動以防失眠否 
　　（九）運動之後排泄甚盛曾行全身清潔否 
　　（十）運動甫畢是否立刻即用腦力 
　　（十一）運動之際是否量自己之能力以防過度 
　　（十二）余之身體肥胖欲望告愈每日實行運動否 
　　（十三）腹大及下垂者欲望告愈是否每日實行腰腹及胸、 
部運動 
　　（十四）每日早晨操練深呼吸否 
　　（十五）深呼吸之一呼一吸皆知用鼻腔否 
　　（十六）余之體重與身長是否正常合度 
　　（十七）體重不合格知注重營養以補救否 
　　（十八）早晨實行溫水摩擦以增加抵抗力否 
　　（十九）余是否能利用日光以行消毒作用 
　　（二十）余終日能保持正確之姿勢否（乙種酬） 
經濟 
[拆息之於利益] [  吳東初]  
　　商店之於欠賬不得不計其拆息蓋拆息初視之似甚微細但總計起來頗有驚人之數店家有專做掛賬生意者必於拆息計算極爲精細羊毛出在羊身上將其例外損耗預加入貨價内故其損失恒少非然者爲過於遷就顧客旣輕許其掛欠於先復不能將貨欵按時收到則其所有拆息損耗合所有全年客賬當不在少數 
　　要之店中資本因客賬未能償還勢必擱淺遑論利益以故客賬繳付迅速者店中視同貨物之賣上價而有餘利可獲也 
　　茲爲輔助店家更明瞭於拆息之關係特列一表用證吾意 
　　欠欵￥３，６００九十日歸還其利息等於　￥３２４，０００一日歸還 
　　欠欵￥２，２００三十日歸還其利息等於　￥６６，０００一日歸還 
　　欠欵￥１，７００一百二十日歸還其利息等於２０４，０００一日歸還 
　　欠欵￥５００六十日歸還其利息等於　　　￥３０，０００一日歸還 
　　　　　￥８，０００　　　　　　　　　　￥６２４，０００ 
　　￥６２４，０００／￥８０００＝７８日，平均掛欠之時日也 
　　利息以週年６％計算 
　　￥８０００六十日＝￥８０·００ 
　　￥８０００六日＝８·００ 
　　￥８０００十二日＝１６·００ 
　　　　七十八日　　　￥１０４·００ 
　　貨欵八千元掛欠七十八日以週年六釐息計之已有一百零四元之損失若延一年半載或欠數倍增其損失當更爲不貲故往往生意似甚興旺而利益終無從説起者是拆息損耗亦其中一大原因也 
德道 
[行路交際須知] [  唐振常]  
　　行時肩向後胸向前大踏步活潑而行如能與同行者齊脚步尤佳 
　　美國尙向右行而英法等國則不然總言之入國問禁入境問俗循其國之規則而行如購買票件時人人當排列成行較推擁爲省時有禮無論在銀行郵局或各種商店車站各人當依次序先至者先購 
　　勿阻塞進出口以礙交通 
　　途遇女友或男友携女子當揭帽爲禮與女友同行不論遇伊或汝之友人均當揭汝帽爲禮女子遇男人時不必去帽微點其首足矣 
　　童子在途遇熟識之男女人士當揭帽致禮如遇尊長之輩更當加以禮貌 
　　少年人當隨時代老人女子携負重物别時不可受酬謝 
　　如見老人或弱女子過馬路或上電車當趨前扶助他人見之當感化而仿效 
　　不可注視他人面目尤以婦人女子爲戒犯之殊屬無禮若有行人詢汝道途汝當柔聲答之 
　　若男子與女子同上車男子當讓女子先上且助之以臂下時男子宜先下是以能扶助女子下降（就熟識者言） 
　　途遇友人不可鵠立而談寗且行且談遙見友人不可大聲呼喚或高聲呼其姓名 
　　行時不可食物尤不可將紙包或皮核抛擲路上 
　　以上祇就一人所知而言望海内人士隨時指敎蓋行路雖屬小事實關係國人道德非淺西人視其人行路禮貌而定其國人道德之高下可不愼哉（乙種酬） 
[慈善之賊] [  梅鶴館主人]  
　　某日下午我們店裡面來了四五個人衣服也狠漂亮問起知是來募捐振濟的這個時候我不覺驟然起了一種敬仰的心因爲這幾位先生不辭勞苦替無告貧民代謀幸福怎不敎人敬仰呢 
　　不料到了後來年出他們並不是慈善家乃是一般高等游民借著慈善的頭銜行他狡猾的手段這句話并不是亂説的因爲我看他收錢以後簿子上寫了一元其實我們不過出了六只角子賬目不符豈不是顯然的憑據 
　　唉現在我們中國東荒西災一般眞心慈善家犧牲金錢和時光固然狠可佩服現在這幾位先生竟假此以爲謀生事業我呌他做慈善之賊當然不算過分這段事是鄙人親身見的也不是攻訐他人實在覺我國人民太無人格了咳可憐啊（不受酬） 
科學 
[化學常識] [  天夢]  
　　（二十四）燐之説明 
　　㈠名稱　燐 
　　㈡各種名稱　拉丁英國都呌做（Ｐhosphorus)德國呌做（Ｐhosphor)日本及吾國舊譯都呌做（燐）吾國舊譯另有一個名稱呌做（硫）現在决定的名稱仍呌做（燐） 
　　㈢符號　Ｐ 
　　㈣存在　没有獨立的存在大約都和了别的物成質一種燐酸化合物尤以燐酸鈣爲多如植物的灰燼動物的骨骼都含有燐質在裏邊數量且不在少處間或土壤裏面有單獨的析出吾國俗話就是呌做鬼火午夜人靜古墓間往往見燐火熒熒這是死動物的骸骨腐敗放出一部分燐質在空氣中與氛化合而發火夜間分外明瞭所以有鬼火的俗話相傳了 
　　㈤性質　有三種異形體㈠黃燐带黃色半透明的固體質軟如蠟如在空氣中最容易與氛化合必須將黃燐置入水内方保安全在暗處發微光性極毒不可吸入㈡赤燐爲赤色無臭無味的粉末在空氣中不與　化合受磨擦亦不發火無毒性在暗處不發光㈢鑛狀燐爲金屬光發黑色的結晶形性質同了前兩項不同因含有鉛的化合物在内 
　　㈥舉例　全地球人民所用的火柴何等便利就是靠這燐質火柴有兩種一種是紅頭火柴（俗稱紅頭自來火又稱紅頭洋火）用黃燐製的有毒并有自行發火的危險愚夫愚婦往往用他做自殺的利器一種是黑頭火柴（科學上呌做安全火柴）用赤燐製的旣不有毒又不會發生自行發火的危險他的磨磨擦生火供給吾人需用不在自身的燐質在那火柴匣旁塗的一塊引火物愚夫愚婦吞服了也没有性命之虞 
　　㈦製取　有兩法㈠舊法太複雜係先燒骨成灰再加硫酸再加熱成漿汁再加炭燒乾再放在爐中用火熱了再導入氣體到冷水裡面方可取得㈡新法狠簡單用骨灰加炭通過電流燐即蒸出導入冷水裡面就凝成固體燐了 
　　㈧總結　單獨的燐狠毒有害處化合的燐無毒有益處蔬菜水菓都含燐質（都是燐的化合物）尤以水菓含有最富所以吾人多吃蔬菜有益術生多食水菓更足以補體補腦 
　　猫犬之類精神活潑不畏寒冷都是吃了動物的骨多吸收了燐質所以這樣的 
　　種植之物有枝幹狠壯碩顔色狠鮮麗的這都是用植物的灰燼作爲肥料吸取其中的燐質所以有這個效果呢 
　　照這樣看來燐實爲動植物兩界的重要原質（乙種酬） 
雜錄 
[預備遠東運動會之所見] [  崧]  
　　本届遠東運動會行將開幕矣若日本若斐列濱均從事準備積極進行以期决勝報章已時有記載然皆得諸傳聞非屬親眼目覩也邇來余每晚因事往天通庵車站屢見有旅滬之日人三五成羣循北四川路而至江灣路有月下競走從可知彼等之所以歷届得佔優勝者其事前豫備却能實事求是故臨事可以操左券當此月明如晝地僻人稀實爲一練習賽跑之極好地點極好時期見之能不令人有所感想我中國之好男兒或者亦蚤如是練習特余未之見耳余認以爲此事大足以激發一般運動家之競爭心故特表而出之且以覘將來之結果焉（乙種酬） 
 
