# 1889 - 105 - 4905747

 

Page 1

 
 
[新印傅選戊子科直省鄉墨出售] [  申報舘主人啓]  
　　山陰傅子蒓先生文壇宿將也歷操選政海内風行本舘覔得新選戊子科直省鄉墨評驚精當去取謹嚴雖濃淡清奇不拘一格而要皆當行出色不同夸目尚奢　出鴛鴦幾令金針度盡矣本年恭承忠詔慶榜特　士人有志觀光允合揣摩簡　因亟付手民排印圈點批語悉遵原刻　訛卷首更冠以序文例言及各省主司姓名爵里後附試帖著千首亦皆銜華佩實花樣一新刻已印釘告成准於二月廿九日出售每部分裝四　　洋一角六分諸嘺子欲先覩爲快者請向本埠申昌及外埠各申昌各經理申報人購取可也 
[石印傅選戊子直省鄉墨出售] [  點石齋代啓]  
　　山陰傳子蒓先生每屆鄉闈揭曉後必取中作中之尤雅者加評圈點都爲一編刋板流傳嘉惠士類此屆戊子墨選出在京友人寄示原刻受而讀之洵是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貫至於文中之致勝奪目處另有眉批委曲詳盡以言之現在市上所售銅字本子無有眉批也則此本之所以勝人一籌者在此幸購不垂鑒焉分釘二本價洋四角半本埠申昌各書坊及外埠點石齋分局皆可購閱此佈 
[新印十粒金丹出售] [  申報舘主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詰歌者則又沿有詞格調其中叙述鎭國公高　侯　　雖皆羌無故寳而一經描冩無不栩栩欲生他如俠女貞姬刁奴强宼紅　義士白　名流要皆刻意描摹惟妙惟肖而尤妙者詞意淺近不涉艱　不特學士文人藉以遣興卽綠牕靜女黄髮慧重亦能一目丁然毫無疑義誠小說中之别開生面者也現在裝釘告成每部十二本價洋七角本　由本舘帳房及申昌書畵室出售各外埠則概歸申昌及經　申報人此佈 
[論人宜及時行善]  
　　盖聞作善降祥作不善降殃禍福之召如影隨形斷無或爽乃世人蹈於善者少陷於不善者多嗜慾動其心營謀煩其慮不問善與不善肆無顧忌必求遂其欲而後已平常之人其過尚小惟在公門者其過尤大一言可以致福一言可以興禍諺云公門中好修行其斯之謂歟嘗忠州縣署内辦公之人不爲取財亂曲直不因錙銖捺公事不以挾嫌唆人訟倚官勢恐嚇人此衙署中之積福也至於稅釐執事有因讀書未成者有因貿易失業者無不知商賈之艱難要當心存恕道商船到卡不必限定時候拘定船隻總宜隨到隨查俾免久泊致遭風波之險看貨切勿草率　恐以粗認細貨果完足勿得浮加石數小販營生尤宜矜恤鮮貨亘宜速看間有破綻可疑之處須當察其虚實譬如上票漏塡日期少報數目果非弊竇所在亦當原情放行隨事方便功莫大焉功過格云不費財行萬功久則自有福報且人生在世偶因一念之差遂有天堂地獄之别當其營謀之時未始不爲得計但未思及人有千算難逃上蒼一算往往人家有遭火災有被水刼有遭人命牽連有被訟案拖累有子孫顚沛有嗣續艱難無不歸之家道衰頽時運敗壞却不反躬目問積蓄之財因何而得因何而失暗室屋漏能無欺乎回頭一想汗流浹背矣卽如丁亥秋漢口火災鄭州水危戊子瘟疫流行旱乾數省非保無全家遭此刼者試問此時人財兩空謀之何益何如守吾本分素位而行免遭意外以終天年哉子讀書無成壯歳入蜀謀入夔關蓄有數千金滿擬歸來安享孰知不數年間疉遭意外房屋燬於祝融田園蕪於旱魃貿易虧折身弱多災至今妙手空空回憶前辦關稅作事孟浪辦公苛刻致招譴責現在年將花甲血氣已衰衣食難周浮生於世追思往事愧不堪言奉勸辦公諸君子以子爲前車可鑒務宜輕財積德遇事行善天必佑之切勿如子之不悛於當時馬到臨崖始恨收韁之晚矣以上係悔庵老人來稿嗚呼人生於民至久者不過六七十年耳原如夢幻泡影石火電光鏡花水月已耳平時千思萬慮作惡多端誘取人財以飽慾壑及至到頭萬事皆空一文不帶此時惟有寃孽隨身則何如隨時隨地力　善事之爲愈哉今日山東各處災害迭至饑饉頻仍鳩形鵠面之人流離載道而我大江南北諸民人幸蒙聖德之汪洋皇恩之滂沛年歳順成室家團聚日處於帡幪覆載之中飽食暖衣安居樂業此宜如何感激哉夫北方之艱難困苦既如彼南方之逸豫豐亨又如此易地以思對鏡回觀有不怦怦然有動於中乎山東窮民之窘廹爲余往來所目擊其所食飲江南之民不能下嚥也其所居處江南之民不能安枕也平時且若是荒歉可知故今日救之宜急設使稍緩須臾焉其轉死於溝壑者豈少哉况自去臘鄭口合龍之後嘉平二十二日黄流卽已侵人東境幸張朗帥大中丞先期爲備卽於封篆之日倉卒出省馳赴河于躬率員弁竭力防禦始得順軌入海匝月經營水勢乃定不然不堪設想矣兹當桃汛到來以張大中丞之仁恩厚德靜鎭其間想可無虞去歳山東歉收太甚由於秋雨之多卽當豐歳尚賴奉省高粱爲之接濟自奉省水災禁糴出口以致東境糧價之昻倍於往時凡民無所措其手足若使黄流復來未築民埝乏處均在黄流中撫賑大非易事惟卜之於天東省之民已極倒懸必不復厄於水災蓋有張大中丞在河伯效靈有可知也伏願爲善之士各竭其忱樂施普濟此固旦夕以祈之寢饋以祝之者也 
[諭旨恭錄]  
　　三月十三日奉旨盛京户部員外郎着博厚補授盛京刑部員外郎着慶聯補授廕生景福着以文職用瑞清着以文職用樸厚着以七品筆帖式用寳賢着以七品筆帖式用浙江道監察御史員缺着林啓補授俸滿指揮蔣壽齡着照例陞用俸滿知府奇臣着回任兩浙將盈庫大使李培生着照例用保舉知府潘培楷知州黄璵熊翊清知縣洪之霖俱照例用分發知府孫廷林同知張沆知州陳奏勳通判李鴻儀林步瀛直隸州州判李家騋知縣張寳瑔土錫鈞韓毓霖彭履德張芳培周錫慶鹽大使盧廷襄俱照例發往欽此同日奉旨這所叅疎防監犯越獄之管獄官山東蓬萊縣典史劉恩慶着卽革職拿問交張曜提同刑禁人等嚴訊有無鬆刑賄縱情弊按例懲辦有獄官蓬萊縣知縣劉宗向着先行交部議處仍勒限將逃犯王城兒嚴緝務獲究辦餘着照所議辦理該部知道欽此○十四日奉上諭克蒙額等奏神靈顯應請頒匾額等語綏遠城關帝城隍龍神夙著靈異每遇該處暘雨愆期虔誠祈禱均邀默佑保衛地方實深寅感着發去御書匾額各一方交克蒙額等祗領分别敬謹懸挂以答神庥欽此 
[本館接奉電音]  
　　昨接在京友人發來電音有本月二十日上諭二道敬謹譯登○三月二十日奉上諭王文韶奏國子監祭酒王先謙因病懇請開缺據情代奏一摺王先謙着准其開缺欽此同日奉上諭前翰林院侍讀陸潤庠着仍在南書房行走欽 
 
 

Page 2

 
 
[恭奉册寳]  
　　崇上皇太后徽號於三月十五日舉行尊上欽獻二字業經將金册册文金寳寳文製成循例恭存内閣典籍　堂是日應派大臣二員由廳堂恭捧册寳分置龍亭由太和門中門入至太和殿丹階下由欽派大臣請入殿中分置黄案上謹啓龍袱以備皇上次弟恭閱閱畢將龍袱照式包固捧入龍亭並應由另派大臣二員朝服由太和殿内黄案上恭行導引册寳至丹陛捧入龍亭前設儀仗提爐華蓋至慈寗宫宫門外應派大學士四人由龍亭内分捧金册册文金寳寳又入恭進皇太后前由太常寺讀表官宣讀畢經恭進大學士齎交内監接捧入慈寗宫分置寳座側黄案上皇上率王公文武行禮畢崇上徽號鉅典以成所有恭請册寳恭引册寳恭進册寳應派各員由禮部繕單請派奉硃筆派兵部右侍郎崇禮捧册内閣學士宗室豐烈捧寳户部左侍郎熙敬内閻學士寳昌恭引册寳入龍亭大學士額勒和布恭進金册恊辦大學士吏部尚書徐桐恭進册又大學士恩承恭進金寳　辦大學士户部尚書福錕恭進寳文欽此刻由禮部分行知照派出各員遵照恭往將事矣 
[會試二塲題]  
　　爻也者效此者也象也者像此者也帝曰咨汝二十有二人眉壽保魯居常與許春齊高偃帥師納北燕伯於陽昭公十有二年是月也命野虞毋伐桑柘鳴鳩拂具羽戴勝降子桑具曲植籧筐 
[帝京雜紀]  
　　星上於三月初六日卯刻詣先農壇行耕耤禮將入壇前門大街有一婦人向南追赶大聲呼寃爲肥守巷口各武弁所見立卽扭送官　詳細究訊該婦稱是王門張氏山東兗州府人其夫數年前曾欠同里某甲制錢三十五吊三五年後甲滾利盤剝索子母錢百餘緡其夫無力歸償屢遭毒打情急自縊該婦以夫死於非命情實難甘曾在府縣各衙門呈控多次府縣並未提訊因此入京意欲叩閽以洩夙忿該婦言畢尚欲往壇前寺候聖駕諸武弁以善言撫慰旋派多役解交步軍統領衙門究辦○京東豐潤縣楊如塔庄楊姓有一女於去臘嫁與同縣李窪村李姓子爲妻兩家門第相當伉儷頗篤詎料正月間李子至楊家拜賀新年遂留宿焉夜半暴亡李子顙際有指揑青紫痕李子未死之先楊家有十數齡孩童屢見鬼怪遠近相傳以爲苏事○三月初間有通州差役多人鎖帶一婦人至前門外大耳胡同兵部司員朱姓家索取該婦前鬻十數齡之女蓋孩婦曾與通州南門外董姓婦相識而董婦乘董出外將前妻所遺之女交該婦帶入京師鬻於朱姓家董今春自外回家查知此事卽赴州署控告因此派差拘促耳○三月初間李傅相將新授津海關道劉觀察汝翼接印任事日期咨報總署及户部查照○李傅相於三月初間奏稱因查楚車各營馬匹倒斃者頗多兹派千總葉春發赴張家口喇嘛廟一帶採買戰馬二百匹以資馴練經過關卡應　稅厘擬請飭下户部轉咨各關卡一體免稅此奏經户部飛咨張家口左右兩翼一體遵照矣○二月二十間浙江撫憲崧中丞駿奏稱因杳浙江省戊子年滿綠各營官兵俸餉銀兩前經户部在浙海關洋稅項下就近撥解銀十萬兩除經該關挪東補西先後共解過銀六萬兩其尚欠銀四萬兩目下該關道以稅收不旺無從籌措具禀前來擬候奏請飭部改撥他省款項以濟要需此奏奉旨著户部速議具奏○内務府磁庫於二月二十日將九江關監督李觀察希蓮委員解到補交光緒十三年分大内傳辦磁盅碟正用四千件備用八百件當堂照數騐收清楚旋將批廻發給該委員以便回省銷差○前報紀工部奏奬大婚出力書吏四十餘名兹又聞　部以上次毅皇帝大婚工部並未保奬書吏今屇何以保至數十名之多大約將一律咨駁自行註銷矣○前門外迤東鑾慶胡同有富户鄭姓者平生有愛馬癖雖千金不吝也三月初間新購一白馬脊上有鬃毛長一尺許直通至尾此馬一日可行千里鄭自騎此馬日出時往天津未不日暮已返矣千里馬常有而伯樂不常有鄭於據鞍顧盼時當自以爲馬之知已矣○三月初六日天將明時前門大街珠寳市巷口有一頭戴官帽身衣號坎假冒官兵之某甲混跡於南營西河汛所派把守巷口各兵内各兵向有武官率領初時尚不介意後見甲所衣藍布開氣袍袖上無馬蹄始知其混跡在内詳細盤詰果係叩閽者幸是時三籌雖唱而皇上啓鑾山宫相離尚遠富經武官一面禀報提憲一面解甲至西河汛守戎衙門看押一俟壇差已畢冉送步軍統領衙門究辦○前報紀工部因節愼庫存儲備用銀兩無幾奏請由户部撥銀五萬兩以濟工程要需刻聞户部因銀庫支絀擬令先放三萬兩其下欠二萬兩一俟各省解欵充俗　行發放 
[嚴辦虧倒]  
　　閩垣西門街實美大錢鋪倒閉已登前報店東陳希甫王日濱掌盤倪金泉時皆已席掷逃遁卡頌臣制軍知此風斷不可長立飭地方文武認眞拿辦陳於倒閉之時卽投奔密友劉克忠家住宿數日劉代爲雇舟臨行時依依相送南關外里許某鐵店陳之葭莩親也曾駐足片刻陳又在某寺躭擱數日侯官縣李大令籖差購線偵知下落立拿劉到案訊問劉始尚狡辨笞責數百方供認前情官遂喝令管押着將陳交出嗣劉查知陳下落禀請取保帶差詣粤指拿官從其請所有來往川資皆劉自備臨行之日劉與妻子訣曰如不能偕陳歸好收吾骨子羊城邊也親友往送者皆爲之墮涙此上月間事也現陳經劉與差押解　省李大令提審一堂據陳供並非有心倒閉票張萬餘去年内已支過半今年正月滾倒實因一時不能周轉所致其時脫逃赴粤船至海心欲萌短見爲洋人救阻一到香港卽欲削髮爲僧然念及室家無恙親朋受累則又惄然不安正擬料理歸裝遇見劉與公差因隨之到案云云至王日濱家有中人之産在鄉開設雜貨等店虧倒後其所設各店被搶一空親戚等皆以劉爲戒恐有波累不肯藏匿城守坊標下蔡十戎因此案撤任協同縣差捕拿十分認眞王自知無所逃罪自行投案官飭管押與陳對質據稱陳有五份土與倪各五份陳王均肯將虧倒之票照數開支官子限十日遂將陳監禁王仍發押至倪金泉現在尚無下落經差將其胞叔拿案管押着令交人旋因病保釋到家未二日卽溘然長逝按福州自上年春豐大錢鋪等七家一時倒閉後幾於無月不倒甚至有一種棍徒開張小錢鋪倒而復開開而復倒反以此爲利藪者殊屬可恨盖因官不能立法於未倒之先又不能重懲於旣倒之後也實美錢鋪所倒之數只有三千金左右而東夥俱不能倖逃法網别家錢鋪皆引爲炯戒不敢虚出票張民間庶不罹倒票之害僉曰非卡制軍之精明何以致此宜乎頌聲交作也○總理閩浙營務處題奏道楊芝仙觀察正儀厚菴宫保之哲嗣也禀承家學素協輿情十四日爲觀察壽辰各官前往拜祝觀察先期避往某處賓客之往賀者概行擋駕饋送禮儀亦皆不受亮節高風一時無兩 
[上海四馬路文報局山東賑捐收解處接到烟臺寄來張朗齋宫保奏陳東災疏稿]  
　　奏爲山東地方疉被災祲民情困苦賑欵不敷恭摺瀝陳仰祈聖鑒事竊山東地方十餘年來黄水爲患災祲頻仍民間地畝或成巨浸或被沙壓不能耕種生計日慼始則尚有餘資可以度日或有衣物可以興質或有房産可以變價其時又有官賑義賑絡繹散放前歳鄭州漫口東境一年之間因無河患賑濟停止而從前被災村莊資産實已罄盡其困苦情形較前更甚者一也河身狹窄之長清平陰東阿等縣南岸一帶向無民埝齊東以至利津南岸民埝殘缺尚未估修者原以爲展寛河身之計今河淤愈高地轉低窪村莊田廬皆浸於洪流之中此近河民情倍形困苦者二也上年秋雨過多收成歉薄並有山水驟發村莊被淹向來東北數十州縣專資奉天商販高粱來東接濟而奉天適被水災以致外販不至粮價奇昻此省城東北各州縣民情俱形困苦者三也省城上年隆冬粥廠就食者每日七八萬人而省外被災州縣待賑尤殷竟有扶老携幼流離道路者臣於上年十月具奏請留鹽課銀五萬兩以資賑濟本年二月又請由藩庫籌撥賑欵銀五萬兩均已仰蒙恩施經臣督同司道遴派廉幹之員會同地方官紳分投放賑凡州縣存有積穀者早經通飭借發貧民雖穀少人多少無小補又飭令登萊青海關道盛宣懷籌借商欵赴奉天省西採運雜粮辦理平糶臣謹遵硃批會 
 
 

Page 3

 
 
商將軍定安酌量弛禁在案並勸江浙紳士來東助賑遠道而至恐需時日海關道盛宣懷直候補道金福曾等爲各省義賑紳士素所信重臣已書札頻行再由該道等勸催當可迅速值此青黄不接之際亟應加賑者如齊東博興樂安高苑壽光新城蒲台利津濱州青城惠民濟陽齊河霑化海豐東阿東平章邱歷城鄒平長山長清二十二州縣爲尤甚每縣最苦村莊多寡不一惟有據情瀝陳仰懇天恩敕卜户部迅爲籌撥銀十萬兩續爲賑濟如蒙俞允臣當督同司道無論何欵先爲挪借　派官紳及時散放以賑民飢是否有當理合恭摺瀝陳伏乞皇上聖鑒訓示謹奏 
[傳訊隨員]  
　　已革出使日本欽差徐觀察辦銅被叅一案迭經江寍藩台許鹽道蔡研訊并詳兩江督憲曾九帥咨調日本舊時各隨員赴寍訊問曾列前報兹聞許蔡兩憲於十七日午後傳集大小隨員七人詳加質訊據各員等答稱富時徐欽差買銅價目等項均是親自與銅商議訂早經報明部中與各隨員實無干涉并有徐觀察親族二人投案所供情形亦與各隨員大略相同然則出使諸君雖跋涉重洋必不致寃戴覆盆也 
[太守回署]  
　　寗波府胡練溪太守於上月二十六日因公晉省已谥前日回署矣 
[竹馬迎來]  
　　新任署蕪湖縣土宇春明府萬甡自省垣起程來蕪履新本署書役接奉紅諭隨在中江書院陳設預備公館明府乘舟於十七晚抵蕪十八日清晨排道進公館少選卽詣道轅禀到旋卽遍拜城中文武各官隨定於廿一日接印任事瀛眷刻尚在合肥卽須派丁迎迓來蕪按明府係浙江錢塘縣人由軍功起家歷保至知縣加鹽提舉銜賞戴藍翎分發安徽歷任鳳臺鳳陽潛山太和舒城合肥官聲卓著頗得民心此次分符鳩水必有新政可觀也 
[觀察回任]  
　　前任江西贑南道文觀察入都陛見已紀前報今觀察奉旨仍回本任昨乘江孚輪船抵潯地方文武各官均鵠立碼頭恭迓憲節選鋒營兵亦列隊江千升砲致敬觀察卽換坐紅船用小官輪拖帶晋省履任矣 
[道一風同]  
　　臺北隘勇右營本駐紥五指山地方前爲吕君秋山管帶去歳吕君以染瘴仙逝是營當由統領鄭紫陶總戎委定顧芳亭協鎭接營客冬是營隨同鄭總戎進剿内山石加祿社妖妖栳油矸海鏞等社恊鎭督帶弁勇二百名深入生番腹地鎗砲並舉番衆見勢凶猛齊率婦孺來營俯首歸化現聞北路一帶頗稱靜謐已化之番均每月按領隘糧互相勸導道一風同之象於此可見已 
[委查游勇]  
　　臺北城廂内外及基隆滬尾等處游勇甚多民間偷竊之案半皆出於其黨流弊所至幾於不可勝言前由劉省三宫保委撫轅中軍周雨亭協戎四處稽查并於城内各客棧立一號簿逐日查對凡有形迹可疑者飭其概不收留今又委隨轅差遣袁某專司其事飭令查出果係游勇必先設法位置俟有官輪内渡彚　裝送並酌其籍貫遠近按給川資亦保衛閭閻之一道也 
[杭事述近]  
　　潘嶧琴文宗由紹回省小憇數日兹於十六日辰刻起馬至下碼頭登舟按試湖郡各官祇送如禮湖郡考竣卽試嘉興矣○府試正塲均已考過德都轉於十四日扃試初覆商籍重生郭太尊於十七日初覆旗籍及仁錢富餘九縣童生　籍兩分司所取冠軍運司正塲招覆均列名第三圖若仁錢兩縣冠軍府正塲招覆仁和張調爕名列第二錢塘時臬仍列第一詎初覆點名時竟未到直待點名已畢亦無蹤影且未據報明事故聞府尊已飭查明禀復矣○又塲府試止武童縣試之期仁和高邑尊錢塘朱邑尊同於十三日考試武童步箭十五日考試武童馬箭技勇○十四日午刻忽見城北有一縷黑烟蔽空而起旋卽不見然城内並無失愼約度其處富在城外武林艮山兩門之間至晚始有人言艮山門外張姓柴店失愼當火勢冒出屋頂時經救火者力將止梁砍斷屋既坍倒火頓壓住故僅毁屋兩間而原捆之柴多未被焚十七日未刻忽報火起水龍已出然瞭望於高曠處不見絲毫蹤跡嗣據下城水龍大言豆腐巷木匠某甲清晨已赴滿營工作其妻　午膳收拾後將大門關鎖至巷外茶店吃茶甫全定巷内黑烟從甲屋中出其地四鄰皆泥木作一見羣起毁門入救故將火燄立時撲減所居樓屋一間後半已毁前半尚存其妻赶回火已不燃入言藉藉皆謂放火然女妻於老夫豈稍無香火情而忍下此毒手乎 
[獲匪電音]  
　　去歳彰化民變匪首數人在逃卽經劉省三宫保將各匪姓名開明特出賞格指明擒到某匪賞銀若千兩奏保職銜近由嘉義縣來電云由該處某紳獲到列於賞格第二名之王煥請派員前往押解宫保接信後卽電致中路營務處兼統棟字等營林蔭棠觀察就近派兵前赴嘉義將該匪押解來郡想此匪一獲其餘施九叚數名亦不難知其下落也 
[火車到臺]  
　　日前怡和洋行商輪船名蘭司樂裝載火車客車三十七輛各色器具六百二十一件由香港開赴基隆盖由劉省三宫保預向該行購定以作鐵路應用者該船洋人電致宫保後卽飭鐵路總辦張瑾卿太守就近在基隆按數撥收並先於海岸搭　草屋五大間以備存儲一俟車路通至基隆并須另造車房爲往來屯住之所云 
[失竊可疑]  
　　寗波郡廟前聚金銀樓於本月某夜洋箱内失去銀洋金銀首飾以及碎銀等物約值六百餘元次早始悉察其形迹斷非由外入内故店主疑爲店夥行竊衆夥無以自明不得已勒同店主各備香燭齋戒沐浴齊赴郡廟賭咒以兾破案云 
[采芹誌喜]  
　　法會蕃員葛蕃甫同轉之次公子今春回寗郡應試高掇芹香昨日十點鐘時公子在滬拜客輿服輝煌並有五色綵旗三十六對觀者咸嘖嘖稱羡 
[幹役承緝]  
　　嘉定縣城内廖紳家之某公子雇舟赴太倉州試舟泊鎭洋縣境之接官亭碼頭夜間被賊縋艙行竊皮箱公子所帶之家丁知覺大聲呼喊捉賊詎賊有船用划奬打傷家丁之頭顱掮箱開船而遁次日公子開明箱内之銀　書籍古畵衣物等清單報請鎭洋縣吳邑尊差緝迄今未獲業由邑尊差傳前在上海縣署充當捕役現在蘇省緝捕房充哨長之凌榮前往承緝此案務獲奬賞云 
[解犯續述]  
　　上海縣本年應解秋審人犯三名登諸昨報兹悉李阿二卽法捕房毆斃押犯王阿毛者朱金玉係船户揑碎同夥何根腎囊斃命因之逮案者尚有周亞山一名係在日本長崎地方輪船上刃傷胡虎林斃命押解來滬訊實收禁者昨經批差袁慶等將以上三犯解經帮審委員何海曙明府升堂點名卽飭該差等協同營兵押解赴省云 
[縣案彚錄]  
　　前報列處州世襲雲騎尉葉亭芝投縣喊控馬德孚等虧欠冬笥銀兩一案兹葉又赴道轅控告前日馬等投案具禀情由裴邑尊着候質訊核辦○本月十三日有武童秦紹衣乘馬自龍華回行經滬南廿七鋪地方有流氓吳桂堂硬拔馬鬃該武童下馬與吳理論遂遭毆辱該武童回家訴知其兄武生秦洽禀訴巡防局員張紫來明府由明府飭秦將吳扭局訊供送縣經帮審委員何海曙明府升堂訊究吳稱不敢行凶明府以吳不安本分笞責五十板荷枷發二十七鋪地方示衆 
[英廨紀事]  
　　俞炳忠扭彭濤忠至英會審公廨喊控被彭壩佔老虎灶向索不讓彭則訴俞曾將老虎灶向我抵押洋二十元兩詞各執值日差據兩造情由禀明蔡太守飭候訊供察斷○唐義昌與高阿洪爭扭至捕房唐言高不應誘姦友人之女以致不服與論逞蠻高言並無其事平空被誣巡捕頭飭包探唐　榮將唐高移送英公廨祭太守飭一併管押候訊○某洋棧失竊銅斤衣物報由捕房包探獲賊盤問稱銅質在 
 
 

Page 4

 
 
老閘地方之某銅鋪衣物典在質鋪昨午由該包探帶同竊犯分别吊贓并將收贓之銅鋪主拘拿一併暫押諒當解送英公堂訊辦也 
[上海四馬路陳春記内奉大協賑公所二十日接到楊殿臣朱叔梧二先生急電]  
　　轉致滬上各公所善長鑒牛莊查竣已散放培今日同梅黄諸友往田莊台查該處災極重朝不保暮至少二萬金速籌匯解能裝現銀更妙培春叩 
[上海四馬路文報局山東賑捐收解處接到樂安周少逸先生告災電]  
　　各賑所諸善長公鑒冕十三抵樂安十四卽與鍾何叚劉四君分投查户就樂安一邑論沿途災狀日甚一日其南路現稱完善逃亡已十之一二餓殍踵接然每村尚有一二家儲隔宿之粮若東北則盡以草根樹皮充飢絕粮已均數月拆屋賣妻等視爲常事據謝德輝兄云去年河南災亦極重尚不至是已以爲止矣極矣詎知十六所見卽草根樹皮尚須覓諸廿餘里外緣近處挖剝早盡面貌無一成人形者現存人數不及三分之一至近今則地畆更在水中耕種難期所處無異地獄人皆一息僅存查户不及兩時執賑而死者已三人并有一家大小十五口盡餓死於破屋内慘不忍睹緣該處十餘庄近海當冲凶年最久且甚官賑則阻於路洋賑則限於數始終無望眞極貧中之尤極苦者聞博興災象相同看來補賑不止十二萬口矣奈何冕叩十八日 
[輓同社茶摩山人汪君燕庭仿劉改之沁園春體並用其韻錄請諸社友拍止]  
　　飲酒賦詩風雨一樓豈不樂哉被青蓮　士感　倫意緣章宵奏勑召鸞回道是人癎不如天上何必嘔心吟王臺快歸去到廣寒宫殿共舉霞杯世間安得再來教吾輩如何抛得開想茶摩舊隱松凄菊慘申江新舊烟鎖雲堆獨醒獨清自來自去應笑逋仙餘鶴梅殷勤酹倘一靈未遠且此徘徊[  高昌寒食生和涙倚聲]  
[題趙藴玉史遺眞調寄沇園春]  
　　恨也難排寐也難成魂也難招帳空房錦瑟燕泥零落斜門寳扇蛛網蕭條柳絮無家桃根有姊流水東風舊夢遥痴如我但畫　低喚杯酒私澆碧紗窗下含嬌記並坐觀書似二喬藴玉初名三寳余詩弟子李二寳之弱妹也慘絕代紅顔情多命短一坏黄土玉殞香消詞客憐卿庸醫誤爾幽怨眉尖不易描荒齋近盼零環碎佩來伴深宵[  太痴倚聲]  
[惜餘春慢]  
　　因愛成痴凝思人夢　竟爲誰牽挂掌上擎來心中擱住要放那能放下早識無緣到伊爭似當初恩休寵罷嘆如今贏得沈郎腰瘦舊情衰謝端的是絮語難通蘭盟易阻空對歌臺舞榭月扇抛餘雲衫疉久魂斷水精簾罅漫擬重逢玉容坐到更闌酒醒燈炧問何時細訴芳衷看取涙珠盈帕[  太痴題寄小彩珠時暮春旬有九日也]  
[受業山陰何桂笙夫子門下謹献芻蕘藉求教誨]  
　　先生議論擅明通裙屐風流老寓公景仰由來匪朝夕提撕幸許慰童蒙李仙筆妙花如錦程子門高春坐風小草於今欣得所秋陽端合照熙中[  門人如皋朱儼拜呈]  
[江督轅門抄]  
　　三月十三日候補道郭階謝委兼會辦城外保甲局沈守謙謝委湖北督銷局賀筠奉司委府發審差○十四日縣丞郭希振卸海州州同差缺回藩轅牌示江浦典史倪寳琛因案撤任遺缺以先用縣丞劉九韻署理又准補江寗府江東司李金波奉准部覆自應飭赴新任○十五日候補道沈銷城外保甲差縣丞德善卸兼代理海門照磨回 
[蘇省撫轅抄]  
　　十八日候補府戴文佐禀知奉委水利局文案差候補通判張履泰禀銷解金匱懷仁鄉賑欵並江陰常熟採辦穀種差回縣丞翟錫翰卸署嘉定縣縣丞事回巡檢劉樹銘禀知奉臬憲委赴江北緝捕差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[澤被瘡痍]  
　　謹啓者敝堂施醫給藥經費浩繁册捐勸募藉資接濟初十至十五日蒙漢口源裕公本埠蔚豐厚大票號蕪湖九江仙鎭四川合州釐局奉化縣署蓉城紹興等處善士交到咸有一德十九册共計助洋一百零五元七角規元十五兩七錢八分紋銀十六兩銅洋十三元大錢十六千五百廿文仰蒙甘霖疉沛潤枯苗於再活慈水常流俾涸鮒以重生謹誌大德以廣招徠上海大馬路仁濟善堂董事施善昌等謹啓 
[誠心保赤]  
　　聞之行善實始乎福嬰積德莫先於慈幼兹有周君梅生因見敝堂初創育嬰經費支絀慨助規銀一百五十兩由葉君松亭交來以資接濟正在待澤適蒙甘霖祗領之　莫名欽佩竊思爲善無不報仁乾必育後捐助育嬰保全幼命尤爲造福靡涯凡有所求定必如響斯應獲麟之報操劵可待又姚大善士完願助洋五十元湖南嚴敬伯觀察病愈助洋三十元謹代衆嬰九叩奉謝特登報章藉頌生佛上海六馬路仁濟育嬰堂董事施善昌等謹啓 
[丹徒賑捐總帳事略]  
　　客秋丹徒旱災蒙各大憲諸善士憫念遺黎疉施鉅欵二十萬災民咸登袵席同人感佩莫　名言自十四年九月朔收捐起截至十五年三月初十日止共收賑捐官欵公欵庫平銀四萬五千五百十九兩九錢三分一厘四毫上海各公所並諸善士協助及存莊子金共庫平銀四萬九千二百三十七兩一錢六分九厘四毫兩共收庫平銀九萬四千七百五十七兩一錢八毫冬振共支庫平銀四萬六千二百五十二兩三錢二分九厘六毫春振共支庫平銀四萬八千五百四兩七錢七分一厘二毫兩共支庫平銀九萬四千七百五十七兩一錢八毫以上賑捐收支兩抵并無餘欵均屬核實厘剔减而又减助振諸善士姓名及放振户口細數卽日刊送徵信錄以備查核○另收塘工官欵庫平銀五千兩民捐庫平銀三萬五千五百三十五兩九錢三分七厘五毫兩共收庫平銀四萬五百三十五兩九錢三分七厘五毫已於三月十七日禀解鎭江府署敝局不存分文已由府憲出示曉諭飭委下鄉履勘丈量擇日開塘查丹徒山鄉一各二百餘村約計二萬餘塘捐欵短絀祗能擇要興工當此青黄不接麥爲冰雹所傷塘中仍無滴水殊切杞憂自三月十一日起如有善士樂助丹徒賑捐應請勸助塘工尚求仁人君子救人救澈慷慨樂輸始終成全功德無量一俟工竣續刊塘工徵信錄再行分送各處○所有籌捐查振放振川貲延請友人各項雜用係揚鎭同人捐助電局收捐延請友人紙張各項雜用係江浙同人捐助均未開支賑欵○頃奉山東來電知青州濱州等處旱災甚重傅相電飭施子英太守飛速馳賑急須協濟還求諸大菩薩再發慈悲隨緣樂助早一日早救一日之命多一文多積一文之德如荷樂輸卽希擲交敝局掣收登報赶解山東天下多善人必有聞風興起者望雲九叩無任悚惶[  鎭江電局協賑同人九叩]  
[戲傚玉臺新詠體題春帆落照圖錄呈老師以博一哂]  
　　自君之出矣寥落隔音塵花柳多繁縟深情怯暮春楊柳樓頭涙新痕在碧衫東風不可緩日日送征帆瑶琴久不彈望望空遥郭凄凄暮雨多庭花開已落輕帆帶餘暉綺閣凝愁眺月明夜夜心直向郎邊照東臯鐵笛詞人鏡廬朱儼稿於紅藥草堂 
[上海三馬路與昌恊賑公所陳竹坪經收奉天山東河南皖北振捐三月十六七日第一千三伯三十九至四十次單]  
　　杭省府前四條巷陳寄全盛局來隱名氏洋十元○秦州鳴琴醉墨軒主人助洋念元○長沙醴陵縣由古羅賢金舘主寄胡萬昌局來黄求善士花洋三十元●甬江啓興號由振興糖行交來厦門號幫助洋五十元來信照登云甬地恭迎五都神會屆期城廂内外遊巡祈保平安因今年各業清淡似難舉行卽將斯會之費公議移助山東賑云云是見貴幫移緩就急固樂善之心爲心當感格神靈定獲平安惟隆業之財源蒸蒸直上也○虎阜盧文伯由崔少山先生交來洋四元○劉炳卿助洋十五元寳豐十棧指助山東謝化亭洋四元謝俊甫朱麗泉許文山三户各二元郭雨初夏兆鐘合二元共來洋十二元澄心書屋指山東洋三十元又助營口洋十元共來洋四十元隱名氏爲先父完愿卽祈冥福洋五元改過完愿人洋二元安孚莊交來方昌橋銀一兩五錢四分銅洋一元大新洋貨號洋三元四角銅洋一角西河氏有求必應酬恩樂助洋二元卓集仁堂求水陸平安洋二元恆茂號朱隱名洋五元無名氏求平安洋一元本埠交來王寅村王屬卿黄翊猷李鑑平陳嘯月趙謹臣羅穀侯郭培鈞每洋五角恭祝程君壽儀移助山東洋四元泰源祥銅洋一元無名氏銅洋二元常熟由致大局來金四源銅洋一元周浦由日生局朱張惠周銅洋十一元無名氏銅洋一元揚州轉運局吳吉土銅洋二元章錦屏購助第五次吕宋票一全張第三萬五千二百六十九號○○以上二天共收英洋二百五元内毛版三十元碎銀一兩五錢四分小洋四銅洋十九元銅小洋一角吕宋票全張合併聲明 
[上海六馬路仁濟善堂經收咸有一德醫藥册捐十一至十五日第十三次清單]  
　　四川合州厘局憲李紋銀十兩杜長病愈完願紋銀六兩上虞松鎭顧銘之求女病速愈助洋廿元絲業會舘交來蓉城補過軒徐本學求妻病速痊扶風氏三户各助洋十元金陵花鶴堂許洋五元洪立大蓆莊洋四元奉化縣署沈桂霖洋三元繆桂雲洪立大店黄模山洪立大葉莊武莊爲母求是氏無錫石林舊隱無名八户各二元九江献廷氏浙紹無名氏洪立大杭莊黄笠溪無名氏世德堂王文奎劉光志俞忠料周信記昧閒室人十一户各洋一元煥卿氏懷遠堂沛國無力子養性子馮子卿樓恩元汪蓮塘周全寗諸延權無名氏林慶寳利元十二户各洋五角順記戴徐氏戴姜氏合助洋一元五角金川氏周戴金生福生氏合助洋一元省愚書屋槐蔭書屋隱名氏江秋氏顧舜臣五户各洋三角補過氏古月氏陳新甫退恩齋葆眞氏蘭言氏頴蘭書屋樾蔭山房伯琴氏勉力氏隨月山房址一户各洋二角蔭雲氏東卿氏女几古菴隱名氏五户各洋一角寳儉堂銅洋五元守拙氏無求士鳧山樵侣三户各銅洋二元喜記和記二户各銅洋一元無名人錢一千八百文鳬山樵侣求妻病速愈每年助錢一千四百四十文不留名施媽使女董媽各錢五十共收洋一百零一元七角紋銀十六兩錢三千四百四十文銅洋十三元 
[上海四馬路文報局内恊賑公所經收雲南鄧從善堂經募細户清單]  
　　雲南順寗府正堂蕭經勸各善士銀八十九兩雲南麗江府正堂黄經勸各善士銀四十兩雲南龍陵廳方經勸線祖培助銀六十八兩芒市士司放平安助銀十八兩三錢龍陵廳紳糧助銀十七兩九錢五分龍陵廳各鋪户助銀五兩二錢五分龍陵廳書差助銀三兩五錢叚建海銀一兩雲南陸凉州正堂杜助銀十兩又募陸凉州訓導沈陸凉州學正盧陸凉州吏目張陸凉州吏目楊五户各銀一兩陸凉汎李候選訓導俞合銀一兩雲南浪穹縣李經勸貽穀軒鄧相如二户各銀二兩李本崇本玉李小如三户各銀一兩李朝元李道直李朝因陳元論曹岳恩李秋生玉生李同生冬生十户各銀五錢以上共合雲平紋銀二百八十五兩實收規元三百兩另另九分六厘於三月初十日天順祥號交到合亟聲明 
[上海虹口寳順里元濟善堂經收各善士樂助造堂捐欵第一次清單]  
　　善昌規元一千兩麥桂潤堂三百兩陳崇德堂鄧寳善堂還涂居士三户各二百兩陳玉麟黄晴軒史立本堂羅蘭桂堂黄景村福聚公通聚公徐克敏啓昌行承和租舘隱名氏周寳順堂趙榮昌何瑞棠洪元成張麟魁屠景山朱佩珍葉樹德堂何丹書黄寳善堂廿一户各規元一伯兩長興號王允升錦章號三户各規元五十兩李月林廿五兩黄彩石二十兩發昌號十兩黄振篆英洋五百元趙日省堂英洋二百元徐至成一百三十六元全亨號同昌利二户各一百元何芸思五十元陳印波四十元陳少江陳煦初何龍章三户各三十元楊經記二十元○以上共收規元四千二百另五十兩英洋一各二百三十六元 
 
 
 

Page 10

 
 
   
 
 

Page 11

 
 
[光緒十五年三月十三日京報全錄]  
　　宫門抄○諭旨四道錄前○發抄硃批五道○廣西撫沈奏爲懇恩撥給中額摺○陝撫張奏爲請旨片○又奏爲知府因病出缺委員接署並請簡放片○直督李奏爲懇恩給奬片○又奏爲揀員升補遊擊片○三月十三日工部鴻臚寺正藍旗值日無引見○謨貝子由東陵回京請安○遷公豐公各請假十一日○烏拉喜崇阿色普徵額各請假十日○裕祥請假一月○畢道遠遞遺摺○召見軍機崇禮清安王仁堪皇上明日卯刻升中和殿看奏書畢至慈寗宫進書行禮現換毡冠絨領棉袍褂○發抄黄彭年奏鎭江關第一百十三結收支華洋稅數奉硃批該衙門知道單併發欽此○又修濬水利奉硃批知道了欽此○又鹽城縣烈婦李蕭氏請旌奉硃批着照所請禮部知道欽此○又糧道景星督壓漕糧北上奉硃批知道了欽此○又撥來年京餉奉硃批户部知道欽此○○調補安徽巡撫廣西巡撫臣沈秉成跪奏爲籲懇天恩撥給歸順百色兩州廳中額分編字號輪流間科取中以　振興恭摺具奏仰祈聖鑒事竊粤西各邊郡地接蠻荒人雜苗猺近年異端流行凡在僻陋之區尤屬見異思遷易於染習亟當振興文教以扶正氣而欲振文教非科名不足以資鼓舞光緒九年内前撫臣倪文蔚因查泗城鎭安兩府屬多係改土歸流民俗雖號樸誠而士風仍安僻陋良由各府屬距省數千里士子賴多寒苦每逢鄉試跋涉維艱應試恒少取中較難無以勵向學之心而曾絃歌之化於邊郡民風士習關係匪輕當經仿照湖南苗疆之鳳凰乾州永綏三廳湖北之施南鄖陽兩府編立字號撥給中額成案請於廣西文闈中額内特撥一名爲泗城鎭安兩府輪中之額先儘泗城府屬應試士子編立泗字坐號續以鎭安府屬應試士子編立鎭字坐號輪流間科取中自光緒十一年乙酉科爲始查明泗城府屬應試士子在三十名以上卽編泗字坐號取中俟下屆太子科則歸鎭安府屬編號取中如輪值編號科分應試士子不足三十名仍應虚積輪次統歸散號取中不另編坐號以示限制奏奉詣旨勅部覈議經禮部議准照辦奉旨依議欽此欽遵在案上屆乙酉科已將泗城府屬應試士子編號取中本屆戊子科輪值鎭安府屬士子編號取中亦已照辦惟查小鎭安廳及歸順州原隸鎭安府屬前議改文武各缺將歸順州升爲直州小鎭安廳改爲鎭邊縣屬於歸順州是該兩州縣已不隸鎭安府不應仍編鎭字號隨據該州縣應試士子呈請具奏懇恩因值科舉年分例不得陳奏科塲事宜批俟塲務完竣再爲覈辦伏查歸順州及所屬鎭邊縣距省城爲最遠士子跋涉倍勞宜加體恤今塲事早竣所當及時陳請以期鼓舞奮興又查百色直隸廳屬亦係邊遠烟瘴之地改上歸流之區全賴擇以詩書化其氣質庶不爲邪說所摇動外匪所勾引雖近年頗知向學來省應試尚不乏人而自改流以後無中式者亦擬一體編號俾得共沐殊恩而免向隅臣與學臣及在省司道公同酌議歸順州已升爲直州且有屬縣未便仍與鎭安府屬同編鎭字坐號廣西省文闈鄉試原定中額四十五名又捐輸報効先後加廣永遠中額六名合無仰懇天恩援照泗鎭兩府之例於原定中額内　出一名爲歸順百色兩州廳屬輪中之額先將歸順州所屬應試士子編立順字坐號續以百色廳所屬應試士子編立百字坐號輪流間科取中請自光緒十七年辛卯科爲始查歸順州所屬應試士子在三十名以上卽編順字坐號取中俟下屆甲午科則將百色廳所屬編百字坐號取中如輪值順字編號科分而歸順所屬應試士子不足三十名百色士子雖足其數仍應虚積輪次統歸散號取中不另編坐號其值百字編號科分亦照歸順一律辦理以示限制如蒙俞允裨邊士登進有階人俱向學俗盡循良感戴皇仁曷其有極再臣陳請係爲振興文教起見所有武舉中額應仍其舊合併陳明謹會同兩廣總督臣張之洞廣西學政臣黄煦恭摺具奏伏乞皇太后皇上聖鑒訓示施行謹奏奉硃批禮部議奏欽此○○張煦片再據藩司陶模轉據興安府安康縣詳據已革病故前陝西陝安鎭總兵魏添應之子文童魏春澍等禀稱該童故父魏添應原藉湖南永順府龍山縣先年投効軍營轉戰江西湖北安徽陝甘等省積功荐保提督奉旨簡放陝安鎭總兵同治五年四月到任十三年因案革職交卸後念及原籍並無親族産業兼因無資回里是年卽在安康縣城内置有住房一座光緒三年復在該縣置買水田三十餘畝均有契據可憑九年該革鎭病故卜葬該縣現在該文童弟兄寄居多年情願入籍以便應試等情由府縣詳經藩司援例請奏前來臣查例載堤督總兵副將等官或任内置有産業已經身故及不能回籍者督撫具奏請旨定奪等語兹前陝安鎭總兵魏添應被叅交卸後在安康縣置有田産嗣經身故其子文童魏春澍等因在該縣寄居多年且資斧缺乏不能仍回原籍呈請在安康縣入籍應試雖魏添應生前業經革職惟係曾任總兵大員後裔在任所入籍自應援例奏明辦理相應仰懇天恩可否准令已革病故前陝安鎭總兵魏添應親子魏春澍等在陝西安康縣入籍俟年限屆滿准其應試之處出自逾格鴻施謹附片具陳伏乞聖鑒訓示謹奏奉硃批着照所請該部知道欽此○○張煦片再據藩司陶模轉准延榆綏道馬相如具報榆林府知府朱文鏡於光緒十五年正月十二日在任因病出缺所遺員缺查有試用知府景星燿心地樸誠辦事勤愼堪以委令署理已由司先行檄飭遵照惟榆林府地處邊徼係冲煩難要缺相應請旨迅賜簡放以重職守除將朱文鏡病故日期由臣照例恭疏題報並分咨部旗外所有要缺知府因病出缺曁委員先行接署緣由謹會同陝甘總督臣譚鍾麟附片具陳伏乞聖鑒訓示謹奏奉硃批另有旨欽此○○李鴻章片再上年搶堵永定河南二工十七號北上汛十二號合龍大工出力人員經臣擇其異常奮勉者奏請照山東黄河及河南沁河合龍章程給奬欽奉上諭單開之知府阮士彬等均着照所請奬勵該部知道單併發等因欽此嗣准吏部咨覆南二工係山水突冲須臾卽逝非如河流横决旦夕難收其搶堵情形較易爲力與前次永定河南七工迥不相侔不得照山東合龍奬章辦理應照尋常勞績核議等因臣查永定河受塞外諸山之水挾沙壅泥奔騰匯注勢極猛悍其河身高於平地逾丈兩隄土性鬆浮素稱難治去年七月上游水發漫隄而過致南二工十七號北上汛十二號冲刷成口大溜卽建瓴而下全河各派之水盡注口門下游河身悉成淤墊實與河流横决旦夕難收者同一情形並非水過後口門卽可減溜且值秋汎正旺節次盛漲尤非須臾卽逝迭據查報較南七工春汎溜勢倍大挽復甚難經該河道無分雨夜嚴督搶廂北上汎工成較速南二工口寛水深東西兩壩隨廂隨蟄迨進數占口門漸窄大溜愈急淘刷愈深辦理極形棘手所賴員弁同心協力不避艱險胼胝經營得以尅期合龍全河復歸故道洵屬異常奮勉兩處大工同時赶辦計在事者不下百餘人經臣從嚴駁减僅擇尤奏保十之二三其前在南七工已保各員概行删去並不准一人層疉邀奬已屬格外核實永定河近在畿疆工程艱鉅向照黄河一律辦理非他省尋常河工可比臣前請照山東黄河及河南沁河合龍章程給奬實非逾格况上次永定河南七工合龍人員已准照黄河奬章核辦此次同爲永定河合龍鉅工未便一事兩歧自應照案辦理所有部駁之知府阮士彬等二十三員覆核毫無冒濫原擬奬叙亦與定章成案相符仰懇天恩俯准勅部仍遵前奉諭旨給奬以昭激勸除前經繕單敬呈已奉旨交部無庸另開外理合附片陳請伏乞聖鑒訓示謹奏奉硃批吏部議奏欽此○○孚鴻章片再大名鎭標中營遊擊趙從岳於光緒十四年十一月初七日病故應請勅部開缺所遺係題調要缺應以現任人員分别升調該遊擊爲鎭標各營領袖有整頓營伍會督操防之貴須得勤明諳練之員其實任遊擊内或現居要缺或歷俸未滿人地不宜一時無員可調自應揀員陞補兹查有儘先遊擊永定河營都司鄭龍彪年四十六歳前剿髮捻各逆迭著戰功歷保遊擊借補永定河營都司光緒三年受劄該員勤明么實諳練操防以之升補大名鎭標中營遊擊實堪勝任亦與例章相符應請准其升補以裨地方除飭取履歷咨部外理合會同直提督臣李長樂附片具陳伏乞聖鑒勅部核覆謹奏奉硃批兵部議奏欽此 
 
 

Page 12

 
 
[光緒十五年三月十四日京報全錄]  
　　宫門抄○諭旨一道錄前○發抄硃批三道○閩督卞奏揀員請補知縣摺○督辦雲南礦務唐奏爲銅廠漸次見功請旨飭撥銅本摺○粤督張奏爲審明悮傷母命重犯按律定擬摺○三月十四日推班○李鴻藻等塲内專摺請安○奎公守護西陵謝恩○補用知府潘培楷孫廷林各謝恩○召見軍機皇上明日辰刻升太和殿閱視册寳畢至慈寗宫行禮○發赻李鴻章奏直境糧缺價昻懇飭奉省將高粱粟米仍資販運接濟奉硃批上年直收成中稔奉省被災甚重刻下錦州一帶糧石是否可以弛禁出境看李鴻章咨行定安等商酌辦理欽此○楊昌濬奏接授篆務謝恩奉硃批知道了欽此○吳大澂奏請將鄭工捐銀之知府文悌給奬花翎奉硃批着照所請該部知道欽此○○頭品頂戴閩浙總督暫署福州將軍臣卞寳第跪奏爲揀員請補簡缺知縣以資治理恭摺仰祈聖鑒事竊照本任古田縣知縣郭增祿於光緒十四年九月初十日在省寓病故當經具題開缺聲明員缺留閩另補照例以病故本日作爲出缺日期歸九月分截缺除截缺咨部外近遺古田縣係部選簡缺應卽遴員請補查例載各省裁缺卽用廻避卽用並凡因本任之員續經查明留任將新選新補人員留省另補者有該省選缺出時除知縣丁憂遺缺應歸銓選叅革遺缺專以軍功人員請補外其餘各項選缺如坐補原缺無人應將以上三項人員不入班次先儘補用行钐裁缺卽用次用廻避卽用又次用留省另補均不積各項班次之缺如均無人方准以各項班次請補至因人地不宜撤回留省另補之員仍由該督撫察看俟裁缺卽用等三項無人准酌量請補各等語查閱省現無裁缺廻避留省另補各項卽用人員惟查有撤回留省另補知縣林大受年四十八歳廣東東莞縣監生在閩省遵籌防例報捐府經歷雙月選用投効軍營辦理營務出力於閩省肅清案内保加五品銜隨軍入粤追勦克復廣東嘉應州城出力保奏同治五年十二月初五日奉上諭着以知縣留於福建補用欽此赴京引見領照來閩九年四月初六日到省委署惠安縣於船工告成案内保奏准俟補缺後以同知直隸州補用丁父憂回籍服滿來閩考試取列三等委署長泰縣准補長汀縣因任事尚勤難勝煩劇甄别奏請開缺另補光緒九年四月二十日奉旨着照所議辦理該部知道欽此緣前在長汀縣任内欠完正雜銀兩奏叅摘頂續據解清開復十三年十月十六日接准吏部咨覆該員年力正强辦事奮勉以之酌補古田縣簡缺知縣不積各班之缺尚屬人地相宜該員係撤回另補知縣請補簡缺知縣與例相符毋庸送部引見並免核計叅罰據福建藩司張夢元臬司奎俊會詳前來除咨部查照外臣謹恭摺具陳伏乞皇太后皇上聖鑒勅部議覆施行謹奏奉硃批吏部議奏欽此○○巡撫銜督辦雲南礦務臣唐炯跪奏爲雲南銅廠漸次見功請旨飭部迅撥銅本以資採辦恭摺仰祈聖鑒事竊臣接准户部咨開本部奏催雲貴二省應辦銅鉛認眞開採赶前起解一摺光緒十四年十二月初八日奉旨依議欽此併抄錄原奏咨行到臣自應遵照辦理伏查東川昭通兩府開辦各廠均經臣身親履勘遇事考求確有把握將來陸續見功京運舊額不難規復臣前奏求皇上假以歳月但責其成功不期以速效非取畏難因循預爲延宕塞責地步誠以廠務廢弛數十年此時辦理一切無異創始而産礦之區又皆在深山窮谷攻採之時雇募砂丁既屬不易得礦之後搘爐煎煉所需炭薪甚鉅購運尤極艱難及至成銅起解民間駝馬無多雇運亦復棘手凡此情形今昔不同非可尅期立辦也臣自去年勘定各廠卽於二月内飭礦務公司商人次第開辦凡塃硤之鬆硬丈尺之淺深均令五日一報以憑考騐督責無如可開之廠悉係新山石硤甚堅晝夜之力僅能攻進寸許而堂礦結壛往往多水入山既深又復氣悶必須通風洩水始克施工以是不能不躭延時日幸八月以後有一二報見功乾祗以礦脈變幻靡常多寡仢暫居定未經考究確實不敢遽行具奏現計所獲礦砂已積存百二十萬而每日總可獲礦砂三十餘萬已飭開爐前煉大約本年可得銅一百數十萬報解惟民間駝馬甚少尚須設法招徠秋冬間能否全數轉解到瀘起運尚未敢定其餘遲早本年陸續都當見功至民間開辦永善一縣甚屬踴躍惟資本無多驟難見效合計各廠現在情形以後銅斤必有逐年加增不致如前竭蹶此臣半年來辦理雲南銅務漸次見功實在情形也惟辦銅必須有本公司商人既經繳銅必須發價始能周轉陸續辦運查户部指撥銅本五十萬兩臣自到滇迄今僅收到江西新舊銀四萬兩浙江新舊銀四萬兩又廣東舊欠銅本二萬兩粤海關舊欠匯費五千六百十六兩零又雲南預借四川十五六七三年鹽稅厘銀報作歸還銅本四萬二千兩通共實收到各省新舊銅本銀一十四萬七千六百七十六兩零均暫存藩庫核計收到銅本僅足買銅一百數十萬本年各廠再有見功繳銅日多收到前項不敷採買斷無責令公司商人墊解之理而雲南本省每歳供支以入抵出尚不敷三十餘萬更無從籌還從前所借銅本臣前以鄭州大工需用甚鉅雲南銅務尚無起色故未敢冒昧上煩　宸厪現在鄭州大工業經合龍而雲南銅務漸次見功需用甚亟合無仰懇天恩勅部查照定例指撥的欵銀一百萬兩限期分解到滇以應急需而免貽悮無任待命之至所有雲南銅廠漸次見功請撥銅本緣由謹會同雲貴總督臣岑毓英雲南巡撫臣譚鈞培恭摺具陳伏乞呈太后皇上聖鑒訓示謹奏奉硃批據奏雲南礦務漸有起色着照所請由户部指撥的欵一百萬兩限期分解以應急需欽此○○兩廣總督兼署廣東巡撫臣張之洞跪奏爲審明悮傷母命重犯按律定擬恭摺具奏仰祈聖鑒事竊照瓊山縣民吳鴻興因瘋悮傷親母吳林氏身死一案先經該縣劉思敏訪聞查拿據報詣騐並據族鄰將吳鴻興綑送到案提騐吳鴻興目瞪神呆不能取供傳集犯妻族鄰連犯解省經臣飭發廣州府審辦兹據將犯病醫愈審擬由司解勘前來臣親提研鞫緣吳鴻興籍瓊山縣係吳林氏親子平素孝順與妻吳張氏亦相和睦光緒十四年三月間吳鴻興染患瘋病吳林氏因未滋事不願報官鎖錮五月二十日早吳鴻興瘋病復發在廳前跳舞並將桌上磁盌擲碎吳張氏喊阻吳鴻興舉拳赶向吳張氏毆打適吳林氏從房内走出吳鴻興赶攏勢猛誤撞吳林氏臂膞吳林氏站立不住側跌木板凳上連凳倒翻凳頭斃傷左脇碎磁擦傷右手腕時有族人吳鴻菁吳鴻方瞥見赶進喝阻詎吳林氏傷重逾時殞命經縣訪聞查拿據報詣騐並據族隣將吳鴻興綑送到案提騐吳鴻興目瞪神呆不能取供傳集犯妻族隣連犯解省飭發廣州府將犯病醫愈審擬由司勘騐提審據供前情不諱究非有心千犯亦無裝飾情弊案無遁飾查律載子毆母殺者凌遲處死又例載子誤傷母致死律應凌遲處死者仍照本律定擬援引白鵬鶴案内欽奉諭旨及隴阿侯案内欽奉諭旨恭候欽定又瘋病之人其隣佑人等容隱不報以致殺人者照知人謀害他人不卽阻當首報律杖一百各等語又恭查嘉慶十八年三月二十一日奉旨此案白鵬鶴因向伊嫂曰葛氏借取燈油不給出街嚷駡白葛氏赶出門首理論白鵬鶴拾取土坯向白葛氏致毆不期伊母白王氏出勸以致誤傷殞命刑部引子毆父母殺者凌遲處死律又因鬥毆誤殺傍人以鬥殺論律比例問以凌遲處死核其情節白鵬鶴遥擲土坯誤傷其母非其思慮所及與鬪毆誤殺者究屬有間白鵬鶴着改爲斬立决嗣後有案情似此者卽照此問擬餘依議欽此又道光二年三月初二日奉上諭明山奏審擬誤傷祖母重犯一摺此案隴阿侯與余茂勝口角爭鬥誤傷祖母阿潮奶身死該撫因例無專條請依孫毆祖父母殺者律凌遲處死倫紀攸關固當加重定擬但誤傷究與毆殺者有閭朕準情酌理隴阿侯着改爲斬立决嗣後遇有誤傷祖父母致死之案卽照此問擬欽此欽遵在案此案吳鴻興因瘋病復發向伊妻吳張氏赶毆適伊母吳林氏從房内走出該犯赶攏勢猛誤撞吳林氏跌　致傷身死實係一時失誤與白鵬鶴等案情節相同惟倫紀攸關自應照律問擬吳鴻興合依子毆母殺者凌遲處死津凌遲處死照例刺字恭候欽定地保林其松隣人吳鴻菁吳鴻方明知吳鴻興染患瘋病不卽報官鎖錮致釀重案均合依瘋病之人隣佑人等容隱不報以致殺人者照知人謀害他人不卽阻當首報律杖一百例擬杖一百折責發落林其松仍革去地保犯妻吳張氏因其姑吳林氏不願具報事由尊長所主應請免其置議屍棺飭屬領埋木凳案結銷燬除供招咨部外所有審明定擬緣由臣謹恭摺具奏伏乞皇太后皇上聖鑒勅部核覆施行再兩廣總督係臣本任毋庸會銜合併陳明謹奏奉硃批刑部速議具奏欽此 
 
