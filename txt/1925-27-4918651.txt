# 1925 - 27 - 4918651

 

Page 1

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 2

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 3

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 4

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 5

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *時評 
[局部之上海（冷）]  
　　就近日之所聞言之。上海近方。奉閩。兩軍。之衝突可免。不特奉閩兩軍之衝突。且於。不駐兵不設使不留製造局之議。亦將實。行是誠上海一地較得安寗之幸福也。不特上海。即附近各地。亦將並受其益焉。雖然上海僅中國之一部分也。不受軍事。之影響。亦僅安寗上海之一部分也。假使。中國而仍亂不已。江浙而仍爭勿息。則上。海詎能永保安全。故今日之如是處置上。海。亦仍治表之方耳。且亦知上海之得以。如是處置者。其原因並不在此上海耶。更進一步言之。上海即脫軍事範圍以外。苟處置不得當。囊括之念未除。私利之心。未化如蠅附羶。羣爭勿息。又豈上海之福。而得久安哉。 
國内專電 
　　北京電滬某要人電奉軍對浙本無一定計劃如中央無满意辦法則江浙問題勢所難免現段已决定辦法（三日下午一鐘） 
　　北京電張宗昌覆段鈞諭遵辦現正趕辦善後仰副盛意以和平之旨爲歸等語 
　　北京電張作霖對蘇主維持盧張宗昌督蘇問題擱置（三日下午七鐘） 
　　北京電孫傳芳江（三日）急電覆段滬上祗求不由盧軍管理歸第三者主持一切彼即將浙軍完全退出松滬（三日下午七鐘） 
　　北京電孫傳芳電段盧使節節向滬境進兵不知所爲何事傳芳爲正當防衛計嚴飭所部戒備今日段急電盧詢滬衝突事盧申刻覆全屬子虚（三日下午七鐘） 
　　北京電王彭年已抵抗與劉文明調停軍事王有電報段謂雙方意見業已接近但軍隊駐紥地相迫太近請段令互退數十里 
　　北京電劉式訓等呈府請遴淞滬士紳爲市政督辦（三日下午十鐘） 
　　北京電某疆吏電段西北東北兩邊防督辦權限地域若不劃分清楚無以杜將來紛糾（三日下午一鐘） 
　　北京電善後曾江（三日）談話會到八十五人趙爾巽主席先議議塲規則推態希齡楊永泰林長民黃郛薛篤弼胡適湯漪起草明早在南長街十號開起草會夏超代表邵章提議請執政通電各省區一律停止軍事行動衆議事關重大候會議解决 
　　北京電善後會議江日開談話會决於善後會議未開議前令各省區一律停止軍事行動段主留大會討論再辦（三日下午七鐘） 
　　北京電張作霖東電贊成法圑加入善後會審查委員（三日下午十鐘） 
　　北京電財部函德華借欵規銀二十萬兩一函附加聲明中德協定内關德華復業問題從長討論一節專指德華復業而言此案與交通部關係頗多將來本部當會同交部與貴行討論此案（三日下午一鐘） 
　　北京電交部函中交兩行速與滙豐等行商付湖廣借欵問題（三日下午一鐘） 
　　北京電湖廣債券政府已將欵交中交兩行中有關欵百十萬由安格聯擬交兩行詢李思浩據言此百十萬非關餘係稅務司應還兩行之欵與公債基金不生影響 
　　北京電交部解除馬可尼無線電工程司喀斯契約（三日下午一鐘） 
　　北京電鄧文藻函部津浦德債湖廣德債本息五萬八百五十九鎊速備欵付敝行 
　　北京電匯業銀行函部林鑛等借欵付息墊欵合同已届期請改訂合同並將合同草底請核辦（三日下午一鐘） 
　　北京電葉恭綽再請李思浩發實業專使任内欠李勉允三四萬敷衍之 
　　北京電江（三日）閣議胡鈞湖北交涉員陳世光蘇交涉員内部賬署提各項附加賬捐永災兵災一律撥濟通過蘇常道蔡寳善免李維源繼財廳嚴家熾免張壽鏞繼江海關督簡朱有濟揚由關督簡孫多禔綏實業廳簡韓安派周能光法部參事今日閣議各閣員以蘇官員盧張韓競保人員决計各敷衍數人尙有不明發表者六人　　北京電頃訪協和悉孫病如昨羣醫均言無辦法今晨服波羅兩杯牛乳一杯熱度三七零四分）三日下午七鐘） 
　　北京電張謇電請維持招商局勿任軍隊扣船致破產（三日下午七鐘） 
　　北京電張學顏電段鄂蕭對中央服從善後會議解决時局（三日下午七鐘） 
　　北京電柏文蔚鈕永建今夕十一時赴以豫 
　　北京電日本千葉博士來京視孫病 
　　北京電法部昨訓令京外各機關凡查獲宣 
傳共產黨員依刑律内亂罪從嚴辦理如有以政黨爲護符者亦一律依法辦理仰即嚴密檢發等語此舉似與國民黨共產派所登反對善後會議有針鋒處前日某俄人語予貴國無眞共產黨有之其藉共產主義爲歛錢者并舉某某得俄欵即改志及揮霍爲證予答凡以金錢收賣結果本來如此以金錢宣傳共產根本背馳 
　　北京電日震慘殺華僑日政府僅允酌給賠欵卹金外部令張元節派員就近前往核算 
　　北京電近有許多直派議員赴滇推張瑞萱爲領袖藉唐繼堯勢力爲反政府活動 
　　北京電唐繼堯已抵貴陽軍隊交孔唐爲總指揮對鄂出兵據滇黔渝領館報告使圑謂係虚聲又使圑得報川軍内閧甚烈 
　　北京電芳澤函外部日僑安田米之助在郟縣被刧請飭豫當局緝賠（三日下午十鐘） 
　　北京電吳炳湘支（四日）就市政督辦 
　　北京電唐在復電意政府對奥欵合同謂係財長簽字應有效（三日下午十鐘） 
　　北京電外部函加拉罕據東路理事范其光報該局長伊萬諾夫把持路事請嚴爲警戒又請取消崴埠華僑之苛稅 
　　北京電蘇省政促進會冬電奉張請戒盧母存雪恥之念毋爲取償之地（三日下午十鐘） 
　　北京電徐州城内匪刧數處架去男孩部電勦匪總司令嚴勦（三日下午一鐘） 
　　北京電公債前塲整陸開七六二五收七六一柒長開一盤六九五玖陸開二八高至二八四五收二八二二五後塲整陸開七五八收七五七五玖陸開二八一五收二七七五（三日下午七鐘） 
　　天津電孫科冬（二日）早由濟南專車過津入京楊樹莊東夜過津專車南下 
　　天津電豫胡督派秦西屏運津鹽以濟民食 
　　天津電督署督察處添設汽車警備 
　　天津電京奉車前在錦州失愼焚燬郵件六十餘袋直郵政局長現向路局交涉賠償 
　　天津電義領前調水兵三百名駐津者今接該國訓令撤退（以上二日下午六鐘） 
　　天津電直省各縣將均設軍警督察分處維持地方治安 
　　天津電此間由本月（一日）起發生春瘟患者甚多（以上二日下午八鐘） 
　　天津電滄鹽七縣巨匪劉子起就獲昨服法 
　　天津電京奉局議定派警護車辦法十四條將實行京奉局關外一部日内將移併津總局辦公 
　　天津電英美紙烟商將請該領詢直設紙烟特稅徵法用途 
　　天津電張家口爲特别市 
　　天津電警廳息李督定昨晚返津現仍未到（以上三日下午四鐘） 
　　奉天電張派楊宇霆與段接洽東南軍事楊定支（四日）首途 
　　奉天電朱慶澜辭職張未准 
　　奉天電東北墾務經費兩千萬元三省與中央分擔委李鈞憲宋裕寛李海濤爲墾務員赴直魯豫募墾民在吉設官牛塲派魏北民赴通遼購牛發給墾民 
　　奉天電今日各公圑在總商會讌勞凱旋將校到者三百餘人（以上三日上午十鐘） 
　　哈爾濱電昨八站商五十餘家堅决否認八元撥車等費但奉來電此案已與駐奉俄領商定兼顧商民東鐵酌定費額在未决前仍記賬 
　　哈爾濱電此次奉天討論請鮑督辦駐哈否則易能駐者此係加使請求華榆事尙有變動 
　　哈爾濱電東鐵定本年減工作四之一故三十六棚等處工廠裁工 
　　哈爾濱電護東路總司令有傳吉張兼說哈商民以朱在東興學辦慈善極裨社會如特區改組朱去庶政必退擬聯名電奉挽留（以上二日下午二鐘） 
　　濟南電徐謙李烈鈞楊庶堪郭桐今早均隨孫科北上魯民黨王樂平偕中醫於恩武同行鄭派憲兵司令田友望代表赴京慰中山病 
　　濟南電膠路局長闢鐸今日在賓館接見各界代表述膠路風潮近狀各界並要求裁撤副局長以節經費贖路（以上二日下午六鐘） 
　　漢口電川六師駐漢辦公處東（一日）夜被匪刧去手槍六十九枝彈七箱當獲三人 
　　漢口電襄鄖鎭使張聯陞東來省報告防務 
　　漢口電整理財政委員會冬（二日）在軍署會議實行估本抽稅預算不敷設法救濟兩案（以上二日下午十一鐘） 
　　成都電成都關新監督唐劍秋昨就職 
　　成都電聞三邊在雅安方面略有衝突 
　　成都電唐廷牧宣布復二十二師長後楊森秀乃弟楊淑身率軍一旅補充（二日下午三鐘） 
　　長沙電贛西鎭守使李傳業戒嚴司令咨會葉開鑫略謂蔡鉅猷派人潛運烟土來省停泊河下即以售出烟價作爲密買槍彈之用並訂有專價請注意防範認眞捕緝葉已轉令所屬 
　　長沙電財政無辦法周子賢赴潭堅請解除職務趙仍慰留 
　　長沙電世（三十一）葉開鑫赴寳慶賀耀祖赴益陽聞趙及各將領派員迎宋鶴庚謝國光吳劍學來省 
　　長沙電趙令安益軍事由賀負全責龔張兩圑調駐長岳一帶夏斗寅部由萍鄉調回瀏陽（一日下午十二鐘） 
　　香港電東江虎門石瀝滘兩方面東（一日）發生戰事前者係陳炯明軍先動後者則孫軍先動勝負未分孫軍計畫分三路進行（一）右翼沿廣九路進截戎寳安深鎭平湖陳炯明軍聯絡以張民逹爲總指揮兵力計張本部一師許濟莫雄兩旅約萬人（二）攻城軍以韋冠英任總指揮率全部桂軍一萬人俟右翼通過樟木頭該軍即沿廣九路進至樟木頭即東折循惠進逼惠城（三）左翼以石生任總指揮率滇二三軍萬五人向增城龍門進發目的在取道福田響水柏塘泰尾進逼博羅惠州側面廣州設警備總指揮以許崇智任北江防務則由趙成樑任 
　　香港電譚延闦將湘軍師旅長名義撤消改編爲九圑每圑千五人 
　　香港電黃紹雄東電粤沈逆鄧右文鄧瑞徵兩部三千餘人陷（三十）晨向我軍武宣屬黃茅墟進攻我軍迎擊戰數小時敵不支向石龍象縣潰退我軍奪機槍二步槍二百餘 
　　香港電范石生懸賞五萬元購唐繼堯三萬購唐繼虞 
　　香港電省報載譚延闦將與趙恒愓携手宋鶴庚何成濬吳劍學各部已開駐湘南桂長一帶暫駐 
　　香港電當局令李福林吳鐵城兩部及黃埔等處軍官校生加入東江作戰并令飛機隊準備出發 
　　香港電蔣介石率黃埔陸軍學生昨抵虎門助防張民逹今日乘廣九車出發 
　　香港電胡漢民日間赴京將以古應芬繼任省長惟未發表 
　　香港電范石生陷（三十）夕親信張潤芝槍擊左足微傷張被擒供受陳軍運動世（三十一）范將張槍决（以上三日下午八鐘） 
　　夏門電江（三日）漳州來人云陷（三十）民圑再佔漳浦後進攻官潯現在激戰中 
　　厦門電江（三日）張毅盡封漳碼汽車運兵派李芳池爲總指揮 
　　厦門電鄉圑聯合逹二百七十人 
　　厦門電厦紳商電周蕯請厦門道尹陳培錕到任（以上三日下午七鐘） 
　　甬江電駐甬一部一圑兵士兩營江日晨八時調紹駐防駐五夫四圑將調甬聞駐慈餘二三兩圑有調杭說一圑兵士出發時 
 
 

Page 6

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *陳師長石旅長相繼演說命部下軍人各守軍紀（三日上午十鐘） 
　　蚌埠電東（一日）夜十二鐘帮辦倪道烺專車赴津聞係致祭倪嗣冲冥壽 
　　蚌埠電冬（二日）下午一鐘奉第二軍二十五旅連長方逹昌率新兵四百餘下午一鐘第一軍新兵營長王夫廷率兵五百先後過蚌南下二鐘皖軍補充營第六連連長聲名盛率兵兩排乘車北上聞係赴固鎭駐防（以上二日下午八鐘） 
　　徐州電冬（二日）早臧致平由津回寗又奉軍二路圑長王寳清率步兵一營機關槍一連來徐塡防（二日下午三鐘） 
　　徐州電冬（二日）午三時海軍副司令楊樹莊率衛兵一大排專車到徐稍停南下　　　　　　　　（三日下午一鐘） 
特約路透電 
[善後會議記事]  
　　三日北京電今日善後會議開非正式秘密會議到代表七十二人擬定期開始辦公但以代表到者不多未能擇定日期張作霖電稱東三省商會敎育會農會代表二十一人現首途赴京參與會議 
[中山病狀]  
　　三日北京電據今日報告孫中山今日體象稍弱脈搏一一０體温如常醫士告孫以眞情孫聞之坦然 
[國内時聞]  
　　二日北京電今日命合任張宗昌爲上將取銷導淮督辦與會辦職並准停辦北京美術專校 
　　二日漢口電今晨義隆商業公司桐油棧失愼損失値二十一萬元均保有火險 
[英報論湖廣路債券]  
　　三日倫敦電英報論湖廣鐵路德債券十二月期五釐息迄未照發事謂去年中國已申明撤銷德券停息之議今非無欵付息但因中政府與經理發行者意見不一致故遲遲不付尙望爲執券者利益及中國信用計從速設法免再延遲云 
[日本衆議院之擾亂]  
　　三日東京電今日午後衆院有一議員發言無倫次議長止之不從爲他議員敺擊倒地不省人事議場秩序因以大亂爲從來所未有開會之初有反對黨議員動議津貼初等敎員政府黨某議員演說反對之反對黨議員二人起而敺之此二議員旋交懲戒委員處分議長宣告暫停會議現復開始恐尙有擾攘 
[鴉片會議記]  
　　二日日内瓦電鴉片會議股員會今日開會印代表提出一文詳言印度地位克萊頓氏稱出產鴉片國簽定海牙公約而實行之者厥爲印度印度已將鴉片之每人銷費數减至與歐洲諸國相等且較專家委員會所核准之數爲低云此事將於明日繼續討論另一股員會核定設立鴉片總局之條文日代表杉村對於决定實施遠東土地内吸食烟膏之禁令日期一事頗盡力調和英美意見昨日杉村與英法代表會商頗久惟雙方皆未有讓步之表示故悲觀又起明日委員會之結果尙難預定但衆料美代表波特氏必保全第二鴉片會議之事業 
[土希敎爭記]  
　　二日君士坦丁電土國外交委員對客言及希臘抗議土政府驅逐希敎士事謂凡爲在土希互換人民條約之運用範圍内者土政府擬皆遣之出境希臘仍可派一免爲條約束縛之主敎從前俄國曾用敎會以肆其政治之謀土國不使今日復有此事云 
[美國現金之出口]  
　　三日倫敦電晨郵報華盛頓訪電稱美國現金之大批出口現甚爲報紙注意但未引起惶慮亦未碍及市面查十二月與一月間共輸出現金値二千八百萬元金融界預料若干時内尙有大批源源輸出其故因英美有金融協定以期鞏固英國之地位俾爲金標準恢復之準備也故大部份現金運往印度澳洲等處庶倫敦可免受逼而不致使金鎊匯兌低落云 
[加拿大在英募債]  
　　三日倫敦電聞加拿大現向倫敦市場接洽擬再募五百萬鎊以抵付現届時之短期金鎊國庫債加拿大之向倫敦籌欵乃戰後第一次事足見金鎊匯市之有起色 
[美國之外船販酒數加]  
　　二日華盛頓電司法部報告去年外人船隻經官吏查知其從事販酒者計有三萬五十二艘而其中掛英旗者竟有三百零七艘惟外國政府現漸取締違犯美國法律之舉動可爲满意 
[法國政局]  
　　二日巴黎電衆議院於辯論外交預算案時以三一四票對二五０票通過赫里歐廢除羅馬敎廷駐使之政策此可視爲信任政府票赫里歐允將亞爾蕯斯勞蘭省代表圑駐在羅馬敎廷之經費列在預算因該省與敎廷有特别協約也 
　　二日巴黎電法總理赫里歐主席於國民和平委員會所發起之大會稱法政府願贊成此種高尙事業决不游移云 
[各國近事]  
　　二日巴黎電小巴黎人報稱蘇俄財政專家二人不久可到巴黎以期與執有俄國債券者接洽 
　　二日倫敦電英皇已核准以白蘭斯堡男爵爲賠償委員會英代表以代白拉堡男爵之任令 
公電 
　　常州來電申報公鑒本旅梗午奉軍長命由常出發有日克復夏港寢日克復君山要塞艷日克復江陰蘇軍陳旅全旅投降特聞宣撫第一軍二十二旅旅長畢庶澄叩陷 
國内要聞 
[孫傳芳赴滬返杭]  
　　上海問題已有解决法 
　　奉張寗盧與浙孫往來電浙江督辦孫傳芳對於上海問題曾與奉軍代表童好古商决兩方軍隊同時撤防奉軍第一二軍退至崑山浙軍第五圑第二圑退至松江並將兵工廠封存即日停止工作以示和平又孫氏與吳光新向有特别感情故孫於二日下午八時餘由城站乘專車至上海製造局約吳氏面洽一切於三日上午五時三分由南站乘原車返杭 
　　附錄關於時局各電如下（一）杭州孫督辦鑒有電誦悉據報齊已敗走兵已潰散停戰與否現已不成問題梗電所陳已爲過去形勢所冀此後本保境安民之意蘇浙聯爲一家共躋和平永銷鋒燧至所幸盼特復盧永祥儉印（二）南京盧督辦鑒奉讀儉電承敎甚佩傳芳志在保境衛民但得逹此目的足慰浙人願望此外决無他求至聯蘇浙爲一家以共躋和平尤傳芳所切盼尙祈推誠共濟早見實行豈惟東南之幸亦吾魯桑梓之光也特復祈察孫傳芳世（三）杭州孫督辦鑒時局多故音問久疏至念兄前以敝軍南下多所懷欵電詢政府弟以事由誤會未經置辯曾於在津時與王紹臣公子談及縷述鄙忱屬其轉致計荷察及敝軍此次隨護嘉帥南下以公言則係奉中央電令以私言則係重朋友之信義嘉師爲北洋宿望與兄又有桑梓關係况王子春兄前事具在竊謂兄必當與嘉帥同仇敵慨奠定東南今齊逆稱兵蘇鎭兵敗隻身遁逃人心向背大略可知聞兄以保境安民自知不與齊逆爲緣明哲極佩惟此次蘇軍所至焚掠淫殺慘於洪楊在國家爲敵軍在地方爲公敵公憤所在人人得而誅之乃聞齊逆殘部兄已派人收容又於長興一帶搆築工事此中深意殊難索解將疑弟有野心乎第不於皖魯豫一帶擴充勢力即舊有察綏兩區亦且拱手讓人乃勞師千里以圖蘇浙即至愚者恐亦所不爲然如兄不能相諒着着逼人則開釁之責有歸是非自有公論弟夙性磊落直不以一字欺人亦望兄明白見示爲盼張作霖艷印㈣盛京張督辦鑒艷電誦悉肝膽相示欽佩良深傳芳迭次宣言皆以保境安民相勗耿耿此心永矢弗渝此次蘇軍潰散到處騷擾不爲收容坐視人民紛遭搶刧地方其謂我何尤恐擾及租界牽動外交此不得不預聞斯事也長興一邑原屬浙境本無搆築工事之事實即言有之然在境内設防意僅自衛無侵人土地之心尤可大白於天下抱定人不犯我我不犯人之旨遠道傳聞訛舛必多請弗輕信致涉誤會時方艱難端資賢豪公聲望勳猷度越羣流一言九鼎所關至大尙祈隨時賜敎藉作南針無任盼禱之至孫傳芳世 
[班禪喇嘛已抵太原]  
　　太原通信西藏喇嘛班禪額爾德尼晋京瞻覲道出吾晋擬先朝台（五台山）並在台山度歲中央派有理員吾省籌備歡迎安置行轅極盡種種招待事宜昨（一月五日）爲班禪蒞省之期分誌其盛况於次 
　　班禪於行抵運城後前站陸續來省因班禪駐錫傅先生祠連日祠内祠外已經裝飾一新電燈照耀國旗飘揚一切布置異常清潔冀寗道署及陽曲縣署所派辦理佛差人員爲道公署科員任用縣知事金寳瑜縣公署主計員馬汝騏警佐郭鴻圖縣佐鄭祖光巡官賈鑾巡官馮克勤勸學員牛喡勸學員趙九卿承審員曹之厚視學員費增美承審員朱之照宣講員白樹田實業技士王炳石稽查員孫毓楨等紳士張希詠郭伊兩君亦帮同辦理一切班禪於三日自運乘汽車北上隨帶土觀呼圖克圖一人阿加呼圖克圖一人章嘉呼圖克圖代表一人勘布五人翻譯四人僧官十三人此外並有護衛軍隊若干均乘汽車首途三日宿臨汾四日宿平遙五日由平來省上午十鐘由傅公祠至新南門外均由憲兵站街臨時並添派陸軍警察維持秩序督軍兼省長閻錫山躬率文武官員均至首義門外汽車站迎迓並派軍隊迎護原計十鐘可以到省至十二鐘後始來兩汽車满載班禪之隨員護從及行李等項直逹傅公祠二鐘以後班禪乘一黃色汽車到站當鳴禮砲二十一響督軍兼省長率同僚屬班禪下車握手示歡迎之意隨入站旁官廳小休斯時有多數蒙藏人魚貫入内瞻覲班禪旋即改乘黃轎起行 
　　班禪起行後轎用八人扛抬左右並由憲兵扶護轎前黃傘蓋一再前爲軍樂隊大吹大擂隊前黃旗臨風招展殊壯人觀軍樂隊前有武裝憲兵一隊最前則爲騎兵一小隊行列齊整氣象肅然由首義門入城經新南門街紅市牌樓緩緩行來再經橋頭街·柳巷·上宵墻·西宵墻·緝虎營轎落傅公祠内轎後從轎車十餘輛率皆班禪隨從及迎迓人員 
　　班禪到站時站上觀衆甚擠擁咸欲一瞻顏色曁入城之後沿街夾道之人相與迸肩累迹萬入空巷極爲熱閙 
[魯省軍政村訊]  
　　潘鴻鈞已釋放回魯　　曹州問題已有辦法濟南通信中央第一旅旅長潘鴻鈞前於東北戰時被俘拘押於北京旃壇寺内其家屬得訊即着人赴京向各方面疏通願出金爲潘贖罪奉軍方面以該旅長曾於上次直奉戰爭時俘獲奉方軍官王萬金在濟南執行槍斃故對於贖罪一層竭力反對後經某要人代爲說項始允許由潘出洋一萬元與王萬金家屬作爲瞻養費而將潘釋放潘氏現已於本日（三十日）由京回濟晋謁鄭督後即回濟寗原籍修養但據另一消息則謂此次潘氏被釋純係鄭督理一人營救之力蓋潘軍在魯駐防與鄭氏相處甚厚潘氏被俘後鄭即電京作保請將其釋放政府以尙未得奉方同意故未允許現奉方對潘已無問題故遂將其釋放 
　　曹州問題因改編辦法雙方相持不下擱淺已有多日鄭督理恐延宕日久再生變化故昨特致段執政一電請以折衷辦法將曹州國民軍仍編爲一旅所餘者一律劃歸各縣編制武裝警察聞現已接得段氏覆電對此項辦法深表贊成大約不日即可着手改編至旅長一席則仍畀諸呂秀文兗州鎭守使張培榮昨夜由兗州來濟今（三十日）晨晋謁鄭督理密談數小時方出一切詳情外間無從得悉微聞對曹州問題有所磋商又聞督署昨日曾開軍事會議一次所討論者係將前開往蘇邊之魯軍調回原防以免引起他方誤會及致賀盧永祥等問題（一月三十日） 
[湘省局勢平穏（春漢）]  
　　進行省憲總投票長沙通信湘省局勢當北伐軍連捷南康贛州直抵吉安之際程潛亦率所部在砰石力圖進攻當時關心時局者莫不爲湘省危蓋北伐軍原定計劃擬於克復全贛之後即實行向湘省進展於湘東湘南湘西各方同時攻擊故當時謠諑繁起全省戒嚴迨在贛之北伐軍節節敗走直入韶關湘籍士兵紛求湘省收撫先後經第六第四各師收編者共及三千餘人其逃散於贛境未及退回者數亦不少而程潛在湘南之汝城亦受絶大之挫辱於是譚（延　）程（潛）所部之北伐軍遂不堪復用此兩路旣一蹶不振則其他之圖湘者其勢亦孤湘軍人數至四五十圑之衆對外固嫌尙弱然自衛則綽然有餘故湘省現在情形已屬異常平穏湘西一隅雖有川滇各軍然於湘省政權絶不加以侵害故趙炎午决計乘此時機進行省憲總投票以竟修改憲法之全功近已迭次嚴令各屬限期舉行不准稍事延緩最近調查各縣之已經成立總投票籌備處者已有長沙瀏陽臨　·攸縣·耒陽·醴陵·　縣·安鄉·華容·漢壽·南縣·安化·安仁·東安·衡山·資興·等一十七縣其餘呈報成立者尙紛然而至據内務司計算至遲不過新曆四月即可一律辦竣 
[王揖唐在省敎育育開會]  
　　偕王普同輪到省　　演說施政方針安慶通信王揖唐蒞蚌就職後本擬將軍事略爲布署即行到省嗣以奉軍南下江浙戰雲再起因是遲至陰曆新正初四日始由蚌埠起程赴寗與盧永祥氏接洽一切復由寗至蕪勾留數日始與皖南鎭守使王普偕行乘安豐兵輪於一月三十一日（陰曆初八日）上午十時抵皖全城各官廳均赴江岸歡迎王氏至接官廳即與歡迎諸人云準於今日下午四時至省敎會開一談話會予听主張者可以報告各界說畢乘輿入城進署特鳴砲三響歡迎諸人入城後即赴省敎育會内布置歡迎會場懷寗縣知事胡汝霖亦至省敎育會辦差未幾王揖唐出署拜客三句半鐘即至省敎育育會紳商敎實各界以及全城各廳道到會人數不下千餘人大會場座爲之满後到者即立於門外頗極一時之盛王氏到場即搖鈴開會公推一女師校長徐方漢爲主席徐登台致歡迎詞略謂今日王省長蒞省各界歡迎并請王省長賜敎各界之尊敬王省長乃係尊敬王省長之爲安徽人來治安徽此後將爲安徽人造無量幸福尙祈省長今日賜敎說畢王揖唐即登台演說略謂予離鄉已二十年家鄉情形已不甚熟悉今者回至家鄉辦事一切尙望鄉先生賜敎予到蚌就職後早應至省祇因長江關係以及軍事之收束不克分身是以遲至今日纔得來省適纔主席徐先生所說予實不敢當不過予到皖兩月來辦事之經過以及將來之設施不妨藉此機會與諸位鄉先生略一談之予猶有申明者大凡演說台上所說上話皆係中聽之言始而大有百廢俱舉之槪後則一事無成予今日則力矯此弊更遵先聖先行其言而後從之之訓予今日全爲良心之話不敢妄談高論安徽受病已深若在此最短時間醫痊此大病是爲欺人之談然急則治標其最要者厥惟軍政與財政其次則爲吏治敎育實業請先言軍政予之主旨全省軍費不得過全省收入三分之一并以此旨提出善後會議本省收入不過九百萬軍費之收入可以知矣所有二旅之新增兩圑王鎭守使改編之臨時旅亦即電令取銷以符原有五旅之數吾皖財政困難已逹極點得人理之未始不可救藥此次新簡財政廳長柳廉石先生對於皖省財政極爲熟悉必能盡力整頓予將以全權付之吏治首重親民之官與人民最親近者厥惟知事予對於知事之人選即中材者皆不撤換予當以全付精神注重之責以勤政愛民其有不能盡職者予從而責之則彼心折矣敎育問題當以經費爲前提吾皖之敎育經費不但甚少而且積欠數月之多辦學者不能安心從事故結果多屬不良吾皖學風每爲外省人所譏經費不濟或其原因之一也予對於敎育經費已令財政廳長竭力籌措一面對於學風有以整頓之實業問題端賴欵項吾皖實業經費每年僅二十八萬有何實業之可言若云吾皖窮也則藏富於地不知凡幾是猶枕箱中有黃金無讑以啓之終日行乞第開鑰之法亦不易言鄉父老有願開鑰者予則竭力以爲之助也說畢已五時有半旋即宣告散會（二月一日） 
[皖省民軍收束之槪况]  
　　業已完全遣散皖省自去年各旅長官倡義驅馬後所有民黨要人均紛紛回里組織民軍以期與省防軍一致行動如王龍亭袁子金等均招集數千或千餘人不等分駐正陽壽州一帶並自備有槍支服裝儼然正式軍隊當督辦王揖唐蒞皖時本有收編之議嗣因餉源無着原有軍費猶覺艱於應付若再擴充勢必難以爲繼不得已仍主遣散歲内特派顧問王鑄人前往與各該軍首領接洽收束事宜一面電請第二旅飭知駐紥該處防軍就近援助王鑄人奉命後即星夜就道到後邀王龍亭袁子金等磋商幸均深明大義僉以驅馬倒曹目的旣逹願解申歸田遂自前月皓日（十九）起着手遣散至有日（二十五）完全散盡昨聞此間各軍事機關已接到王等來電報告並聲明此後倘有假借名義騷擾地方應視爲公敵等語一說此項民軍雖經資遣並未解散有結合赴豫消息王等深恐稍有軌外行動與已名譽不利故有此電表示不負責任之意究未知孰是也兹將其來電原文探誌如下「督辦帮辦鈞鑒各鎭守使各旅長鈞鑒竊吾皖此次討伐害馬軍民一致義旗所指風鶴無驚現在曹倒馬去目的旣已逹到自應解甲歸田加以吾皖財政異常支絀原定餉額渴竭萬分何能再增軍隊加重負擔承派王顧問前來收束一切吾輩仰體時艱遵將所部自皓日起至有日止一律遣散以息仔肩倘他人再行假借名義騷擾地方不但宫廳不予寛容凡我同人亦應視爲公敵謹布區區幸賜鑒察王慶雲袁家聲李乾玉叩」（二月一日） 
[靜止中之贛省軍政界]  
　　九江通信贛局漸由變化而趨於混沌各方面暫呈靜止狀態要之不外互圓苟安而已例如軍事方面贛南雖告肅清然譚軍之退實以後方吃緊不得不整軍而退外間所傳譚軍戰鬭力損失之鉅未免過甚其詞難以憑信據確息前次方譚兩軍接觸僅有峽江一戰餘均爲文電上之鋪叙戰功絶非事實譚軍臨退時方並贈以四十萬元以償峽江一戰之損失兵戎而兼玉帛可知兩軍交綏之槪况現譚軍大隊仍駐贛邊日前並派代表來省與方接洽大約不外接濟軍費問題至前圑襲南昌之張慶昶軍隊已完全退出進賢駐紥金谿東鄉一帶與餘江餘干等處馮紹閔王麟慶之軍隊聯成一線暗與浙江遙通聲援現下馮王張對方仍抱不满故楊以來仍在馮處運籌帷幄恐與方終難合作也賴世璜軍隊已完全由閩進駐贛東石城一帶漸與廣昌常德勝軍相逼（常師由雾都移駐廣昌）然現尙未爆發此關於軍事方面暫呈靜止狀態之大槪情形也 
　　關於政治方面中央第一師師長鄧如琢以轉戰功高亟欲在政治場中活動方氏畀以江西全省市政督辦兼江西榷運局長之職鄧皆辭却不就其意非得省長不可方爲鄧勢所壓迫不得已與鄧謀擬以兵威脅逼胡思義辭省長職然無效前日（二十二日）方命江西全省菸酒公賣局局長侯全本爲代表往謁胡思義要求三事第一胡自動辭省長職保文羣代理（實即爲鄧如琢爲省長之第一步預備因文羣極承受方氏意旨易於招來麾去也）第二如不辭職須每月擔任全省軍費第三要求以後用人須先容納方氏夾袋中人物但胡之答覆亦甚强硬謂第一我可辭職但須中央任命有人我方離職不能迫我保人代理第二方氏從前預算軍費每月僅五十萬元我可勉强籌措倘今日索「百萬明日索兩百萬此却不能承擔第三用人可以容納方氏夾袋中人物但須量才錄用如不稱職終須淘汰」胡氏又謂「我與方督辦同屬中央任命官吏何竟相迫乃爾此種威嚇手段我已司空見慣以後不必再用云云」方氏接此答覆亦惟付之無可奈何查方氏督贛未及兩月已拿用軍費二百七十萬元（前代財廳長龔梅生手一百六十萬現任財廳長文羣手一百一十萬）米照費及釐稅抵押殆盡財政將非借債不行聞文羣擬向九江臺灣銀行續借一百八十萬但該行對前借一百萬已派其收賬員萬某赴廳追索續借恐難辦到省長問題旣如上述迨日前胡氏電京辭職北京又已將謝遠涵提交閣議謝爲民黨系與方更枘鑿不合故方近又欲暫留胡氏以拒謝而胡之省長地位又由搖動而即於穏固此南昌政治方面之現像所以亦暫呈靜止狀態也 
　　南昌政治搖蕩之餘波近又及於九江方面蓋方旣不能取省長與鄧乃再四爲鄧設法以贛北在近年中較爲乾净土遂决定將鄧師移防九江湖口一帶就食下游昨（三十日）今（三十一日）兩日中央第一師第一旅第一圑陸續開來九江分駐城内塔公祠府城隍廟能仁寺廣東會館等處今日午後四時各官廳公讌該圑圑長孫富慶於城外龍開河新新酒店不日鄧亦將來潯據官廳消息方將以贛北鎭守使一職畀鄧吳金彪聞信即有電致方謂九江無駐重兵之必要但不生效力吳將出於自動辭職矣潯陽道尹高培樞在蔡成勳督贛時因拒文拒朱而得斯職刻下文朱回任高甚不安其位聞已令飭署内各科趕辦交代繼其任者以傅春官爲最有希望此九江軍政兩界方面將由靜而趨於動象也（一月三十一日） 
[粤北伐軍之近狀] [  毅廬]  
　　粤邊北伐軍之形勢　　最近分兵兩路一防三南一佔大庾入贛北伐軍自前月退返粤邊南雄後月來從事補充徐圖再舉外間所傳北伐軍已再入贛州者未免言之過早其實北伐軍此次之退却倉餉彈中絶爲一大問題旣退回粤邊非休養若干時日斷不輕舉但北伐軍回粤就食中間亦銜有一大任務即一方須分其一部份實力以防林虎由三南窺粤之師是也現在東江軍事緊張而林虎劉志陸之入贛軍勢必進撲粤省北江之南雄以成東北雙管齊下之勢故北伐軍此時屯駐粤邊南雄一帶者萬難移動蓋北伐軍之策源地在廣州廣州萬一動搖北伐軍即有瓦解之虞故此時之北伐軍名雖爲北伐實則不啻一枝援粤軍蓋時移勢易救粤爲重而北伐爲輕矣是以現在粤邊北伐軍之形勢實以固守粤省邊圉爲要務最近期内而謂其行將反攻入贛尙未易做到也近又有一消息稱北伐軍近以贛省蔡成勳舊部高樹建國軍旂幟進攻南昌此爲北伐軍反攻之機會其說雖甚可靠然此際贛南形勢今非昔比在昔北伐軍長驅入吉安之日贛南無一敵踪故得盛如破竹今則林虎劉志陸之軍已入三南根據已固轉有進窺粤境之勢更以方本仁軍回師北上之際將楊如軒楊池生兩師之兵力留守贛州相機助林虎夾攻北伐軍北伐軍地位如此之危自顧不遑故雖有蔡成勳舊部討方之師然北伐軍有上述兩勢力之牽制機會仍未得乘實環境使然今後北伐軍再圖發展非全部通力合作得贛南林虎劉志陸及二楊之實力剷除實未易言而北伐軍日來不輕移動者或亦因此日前盛傳北伐軍中之宋鶴庚部有中途散夥投入湘趙之說刻聞宋部此舉業已打銷不日回粤與譚延闓各部一致宋部自日前吉安退却即屯駐於贛西之遂川此地與湘省昆連湘趙遂有游說宋部復歸之舉嗣因宋部以某項關係不便與譚氏分離業於本月二十六日陸續開返南雄與北伐各軍取一致行動當宋部未集中南雄前方本仁部之楊如軒等乘北伐軍内部散漫之際曾於一月初旬率部由贛州南下經南康以襲南安之北伐軍此地北伐軍魯滌平朱倍德部戒備甚嚴又得豫軍陳靄雲之一師及劉玉山之桂軍來助北伐軍得此生力軍卒將兩楊部隊擊退俘虜百餘人奪械甚夥劉玉山業已有電前來報告原電云「第七軍部楊副官長宋秘書長覽口密南安敵人已被豫軍擊退李明揚與湘軍一部槪歸豫軍陳師長　雲指揮由正面攻擊前進其餘湘軍一部則警戒三南我軍命令未下大約某路則由我軍擔任（後略）」云云刻下二楊所部復在南康集中圖謀再舉北伐軍恐爲敵誘引深入而爲贛南林虎部所算刻已調湘軍魯滌平部防禦三南一面另編湘豫軍各一部爲遠征軍進擊贛州之敵以爲蔡軍之聲援聞十六日已編配就緒十七日開始攻擊第一次曾獲勝利業將二楊兩部逐出南康北伐軍前鋒十九日復進大庾兹將北伐軍捷電照錄如下「胡留守楊總司令各軍長湘軍總部各處長各報館鈞鑒銑日我豫軍及湘二縱隊任正面據梅關高地我豫軍及湘一縱隊任左翼自小關我宋旅及湘一縱隊湘三師十圑任右翼自鄧圩繞敵側後自篠日拂曉同時開始攻擊敵殊頑抗激戰三畫夜敵更增重兵直撲我正面經我砲兵猛力射擊彈着敵總預備隊駐地我各路步兵乘勢猛進斃敵無算敵始潰却本日午刻我軍復進大庾敵之楊如軒大部被我軍包圍繳械餘向南康逃竄正分途追擊中特此捷聞北伐總司令部參謀處皓未」觀於此電則北伐軍之克復大庾業已證實助進攻南昌之蔡軍聲勢不少贛局前途之變化尙未可測也（一月二十八日） 
[杭州快信]  
　　某方消息江浙緩衝辦法大致奉軍退崑山浙軍退松江限四日實行再議善後 
　　前（一日）日下午王金鈺偕張宗昌代表童好古二次來杭商决退軍問題已有端倪昨下午童王專車返滬　　盧香亭上月二十七日即抵湖州現長興泗安夾浦等處浙軍密佈前傳開火說迄未證實惟吳興長興拉夫封船頗形忙　碌各富户紛紛遷避 
　　杭縣上年度收入丁漕各欵較十二年收入（二十四萬）僅及十分之六城鄉各櫃主任前日在署開會後昨已分别續徵 
　　各業認募第四期公債已定銀行四萬元錢莊四萬元綢業一萬元典布米藥各業一萬元共爲十萬元 
　　上月分浙省軍政警各費財廳連日籌劃尙難足額槪須遲日撥放 
　　添設錢江輪渡案上年九月十二月造成汽輪兩艘先後行駛定名義中義正上月又成兩艘定名義和義平現已試機關行渡客稱便 
　　杭縣附郭筧橋鎭市梢羊壩頭地方長慶興米號等前夜連被盗刦杭地檢廳昨（二日）派檢察官馳往履勘 
[南京快信]  
　　盧令戒嚴司令部通告在寗之第六師官兵眷屬如願回籍者限於十日内將人口行李重量下船下車地點報告就近警署註册以便定期免費運送 
　　寗垣舊曆新年因時局未寗盛行拉夫市面甚形冷落近兩日間軍事敉平商民已少恐慌新市場一帶燈市茶舫及各種遊戲場驟行熱閙遊客亦擁擠軍警聯組稽查處深恐有人滋事加班往來梭巡以維秩序 
　　江蘇軍務善後督辦職韓迭次請盧接任昨曾有三十一日或二月一日接替消息但截至一日上午八時尙未聞交替現韓又電京續假十日 
　　韓爲造就軍官人才起見擬辦一江蘇警備將校學校已由水陸警備總司令冷遹擬訂章程呈韓核定現正派員着手籌備 
　　滬寗滬杭甬鐵路稅局又添委杜樹芬汪鍾吉爲會辦前財廳所委之上海稅務所長曹元度宜南稅務所長周德韾已由曾代廳長考核令准到差又委惲濟充蘇城稅務所長馬鴻藻充五庫稅務所長李令先充吳淞沙釣船稽徵局長 
　　前江寗車捐局長劉昌威被舒梅村控告凟職案刻經寗審廳判决舒敗訴並决定予以不起訴處分 
　　委代金陵關監督兼江寗交涉員解樹强現因公赴滬接事尙未定期（二月一日） 
　　奉軍駐寗之第二師六十二圑昨全部開出聚寳門外其開拔所向地點現尙未詳 
　　戰事停止後各處潰兵遺棄槍械甚多現由盧韓商定收買辦法每步槍一枝給價十元子彈每百粒給價四元聞已派員赴蘇滬常錫一帶照章辦理 
　　滬上收束軍事後關於編遣給養等項需費甚亟迭經地方圑體電請撥濟韓令財政廳趕籌以應要需 
　　本城錢業自受時局影響金融緊迫周轉不靈舊曆新年後已有源成鴻泰阜祥鉅康等九家暫行閉歇其他綢布洋廣貨莊亦多未能開市 
　　寗省火車前奉宣撫軍將機車及客貨各車調赴滬寗路以備軍用現戰事平息車輛已經發還業於今日恢復行車開售客票 
　　南京國民黨支部因孫中山病劇已前後兩次電京慰問（二月二日） 
 
 

Page 7

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *游藝叢刋 
[藝術家之人格談] [  悟空生]  
　　人類處世首重人格藝術家負指導社會之責任其人格之優良與否更有莫大之關係人格佳則社會受其敎化而進步人格劣則社會受其誘惑而堕落故藝術家應有高尙之人格以作社會之模範也逎今之所謂藝術家者往往有不正當之行爲而爲社會所詬病殊堪浩暵不佞懼社會道德之堕落深望一般藝術家從速覺悟養成高尙之人格以作社會之南針爰將藝術家之人格分述於左以資商榷（藝術家之範圍甚廣本文格於本刋宗旨專就優彾·電影演員·評劇家·言之其他不與焉） 
（一）優伶之人格我國優伶之人格高尙者雖不乏人然以無人格觀念者居多數試觀一般伶人演劇時往往將男女之愛描摹盡致猥褻淫蕩不堪入目青年男女觀之未有不銷魂蕩魄盪氣廻腸者而尤以坤伶爲最此等伶人實爲誨淫之罪人不足稱爲藝術家也 
　　（二）電影演員之人格電影演員之地位與優伶相同所異者一則表演藝術於舞臺一則表演藝術於銀幕耳故電影演員亦宜養成高尙之人格演劇時當隨時注意於自身之表演能否爲社會之良導而無誘惑社會堕落之處對於女演員當存尊重友愛之精神而不可稍涉戲謔以免社會之口實 
　　（三）評劇家之人格評劇家負指導演員（此演員包括新舊劇與電影）之責任凡所評論當以公正之態度出之而不可稍涉私偏對於一般演員當一視同仁以促進藝術指示缺點爲宗旨能如是始克稱高尙之評劇家矣若固執已見專爲心悅之演員捧塲不問其藝術之優劣一味贊揚以博演員之歡心則不足稱爲評劇家矣更有甚者一般無廉恥之評劇者常以肉麻文章狂捧其所愛之坤伶而冀獲非分之報酬此等毫無人格之人復何藝術家之足稱哉 
[聯合新片今日開映]  
　　在卡爾登影戲院聯合影片公司新片情海風波喧聞已久導演此片者即兼主角之張惠冲君配角如徐素娥張美烈·費伯清等皆中國電影界後起之良才至布景·攝影·堪與舶來者頽頡其外景則在普陀攝影此片攝演期前後僅費二月現已製竣且經試映兹定今日在卡爾登影戲院開映每日映二次第一次下午三時起第二次五點起價目仍照該院舊定云 
[雪夜犬聲述評] [  華]  
　　歐美影戲中犬明星之最著名者莫若雄心Stsongheart其所演之片曾來滬開演者有（TneSilantCall）及（BrawnfotheNorth)等雄心之表 
情動作悉出於自然而又貼合劇情故見者莫不稱賞本星期上海大戲院開演雄心一九二四年之一雪夜犬聲TheLoveMaster余聞之甚喜急於星期日驅車往觀至則坐無隙地足見對於雄心之信仰矣是劇略述雄心之主人台維與女郎紗麗愛好甚篤後台維二次遭厄俱由雄心忠心救護終而有情人得成眷屬 
　　全劇在加拿大攝演冰天雪地之中景物清幽别餃風味穿插甚佳如雄心與其所愛之牝犬娓娓情話及其主人與紗麗之戀愛相映成趣而賽犬一場在高山萬仞之間一瀉千里誠爲不可多得之巨觀雄心在此片中表演迫眞令觀者時而驚懼時而歡樂其藝術更勝於前見之諸片矣吾國影戲雖尙在萌芽時代深望有心之士蓄有愛犬者早事訓練則數年之後當有中國之雄心出現於銀幕矣 
[李却白率爾姆斯小史（三０] [  志游]  
　　一九一六年春李氏又依母居且常至畢華攝影場（BiographStadio)觀曼麗畢克福海倫（BbbieHarron)馬亞（OwenMoore)諸演員之表演津津有味而不忍稍離後李却氏參觀紐約攝影塲時而其幸福亦隨之而至焉蓋該塲即聘李氏爲演員而得每日十元之薪金但其發展之順序往往曲線進行故不久又以環境之壓迫竟使李氏憤而習航海事業 
　　一日李却氏正與數同志計劃如何航海之時忽接其最初認識之奈女士來函囑其前往李却氏又抛去其航母之志而在「戰塲新婦」（Warbrdes)中飾一童子成績頗佳後乃攝第二影片名「一曲清歌」（JustaSongatTwilght)第三影片則與福倫絲（Fiorencereed)攝衣登之罪（TheBarltonSin)由此李氏於電影界中名遂大震 
[越詞曲譜（四）] [  金碧]  
　　平調之曲譜詞句頗有可譜者香斃之處不亞古作駢麗文章袁感之辭則能令人淚下顧其脚本非常珍視不肯輕於授人必師事之迺獲覩一二而未必爲佳者不敏亦嘗習之中道廢去得簑衣譜一閔然僅首叚係初學開步之章考之實不全頃于友人處見閨怨一詞一章錄之如下 
　　（定塲時）閨中少婦不知愁春日凝妝上翠樓忽見陌頭楊枊色悔敎夫壻覔封侯：：：：：（唱）（說白從略）：：：：（一叚）：：：堤邊綠柳垂絲絲爲向人間綰别離日暮西山青鳥泣黃昏東院子規啼夫壻呵結縭三月情如蜜誰知是鴛鴦一旦便分離馳書欲問春消息魚雁沉沉有誰知空廊響屧惟垂淚花徑餘香感舊思千里關山難訴恨五更冷月徒生悲但見那桃林春暖紅似錦陌上花飛烟草迷蜂蝶紛紛遇墻去呢喃紫燕却啣泥可惜的春色韶光留不住梧桐葉落又秋時堤畔蓼花香已斷深林楓樹葉帶稀而今呵金風颯颯湘簾動瑞雪飘飘窗外飛臘鼓頻催魂欲絶枝頭梅放起來遲想儂是明月清風還添悶落花流水倍增癡爲去釵鈿愁玉鏡因拭紅淚濕羅衣自愴身世多魔刦方悟前生沾絮泥雨濯青蓮見艷麗人遭　沛益孤悽儂生來徒嗟傾國領城貌休說多愁多病時幽怨琵琶陽谷調傷心美箋寫詩詞：：： 
[粤坤伶西麗霞之專製魔王] [  滬濱渡翁]  
　　新正以來廣舞台由粤聘至珠江艷影班來滬開演而所演諸劇皆爲該班新編故極受滬人歡迎其中有專制魔王一劇爲梨川小隠主人所編惟小隠主人尙未來滬托班主黎君少雲轉予一函囑往顧曲然予對粤劇素無研究不敢加以評論然恐有負友人之囑爲特邀張淑琴派之牛根老鐵同往是晚適演專制魔王甫入座即見西麗霞登場觀者彩聲四起予觀西伶出塲時之色藝在今日粤坤伶中可謂英秀獨出堪與往日羣芳影之李雪芳·鏡花影之蘇州妹前後相嫓美西伶青春年華聲色藝俱佳誠爲後起之秀若能再求深造定可獨樹一幟其餘若鄭詼魁·梁少平·黃玉蓮三伶亦屬可觀是劇演畢西伶之母即贈予以西伶最近倩影一幀（爲本埠英明照相館所攝）兹刊於上格俾未觀西伶劇者亦得一飽眼福也 
[廣舞臺照常開演]  
　　北四川路虬路中市廣舞臺雖居華界而因沿近租界故際此時局不靖而未受重大影響近由奉軍司令部派大令一支日夜在院偵查尤見安謐是以觀客較前尤盛編演之名劇亦將次第開演云 
[梨園雜話] [  老靖]  
　　老友張君自京來書云客歲臘月十四日叔岩小樓合演之八大鎚於開明劇院叔岩之王佐自是一時獨步小樓之陸文龍跡近倒串固非拿手但處處顧到小生身分直堪媲美繼仙二妙合演優點殊難盡述矣青衣泰斗陳德霖唱戰蒲關扮相固不敢承敎而歌喉圓潤不减曩昔遠非後生小子之吹竹膜般的嗓音可比也行腔絶簡潔適可而止際兹花腔盛行陽春白雪彌覺可珍白牡丹之花田錯甚賣力技亦較前似有進步裘桂仙之大面在今日舍碩果僅存之劉永春外允無敵手是日唱草橋關亦頗可取王長林朱桂芳之百草山工力悉敵煞是好看長林以碩大年紀猶不借氣力誠非人所能及也張君研曲青年眼光頗不壞因亟錄之以餉同好 
[海上旦角述評] [  楊過]  
　　（一）黃玉麟玉麟即綠牡丹曾隷大世界乾坤劇場屈居女伶粉菊花瀟湘雲喜彩鳳之下旣而入亦舞台聲譽漸起南北梨園爭聘之今歲搭入大舞台成績亦佳 
　　（二）賈璧雲璧雲徐娘半老風韻猶存初抵申江頗員盛名小放牛打花鼓等爲其生平絶唱遺翠花梵皇宫亦是得意之作當年捧場者實繁有徒有賈馮兩黨之爭論各是其是以判兩伶之優劣其實璧雲子和宗派不同璧雲以艷麗勝而子和則以雅淡見長二人本不可相提並論也今則年事已非兩佮均寂焉無聞撫今追昔不勝感慨係之矣 
　　（三）趙君玉君玉係趙小廉之子初名大大奎官唱黑頭無可取處其後更名君玉演武生戲四杰村白水灘等爲其傑作旋改小生家學淵源不同凡響專與馮子和配戲潛自摹擬得其奥竅乃獻技於新舞台時裝古裝演來均臻妙乘爲新舞台台柱者有年今隷更新亦居重要地位與小楊月樓王芸芳鼎足而立焉 
　　（四）小楊月樓楊伶本唱鬚生倒噪後改花旦能戲頗多花木籣一劇爲其絶唱饅頭庵亦能演之予倩不能專美今入更新與趙君玉王芸芳並立 
　　（五）王芸芳芸芳一色藝雙佳之旦角去年隷共舞台拜倒者大有其人善演花衫唱做均臻上乘青衣戲亦擅勝長武家坡南天門等爲其傑作蓋亦多材多藝之徒也 
　　（六）劉筱衝筱衝貌不甚揚藝尙可觀長於古裝戲清歌妙舞令人賞心悅目在天蟾高懸第二牌爲重要旦角飾狸貓中之寇承御歌舞有特長處早爲觀衆所欣賞能戲不少惜該台非狸貓即漢光武使該伶不能一一獻其所長是則記者所引爲憾事也 
　　（七）何雅秋雅秋初隷丹桂碌碌無盛名入亦舞台偶演重頭戲頗爲觀衆稱許於是聲名藉甚今入天蟾爲狸貓漢光武所囿懷才莫展是亦大可惜也 
　　（八）黃艷芬艷芬色藝楚楚可觀向無盛名今隷亦舞台所演之戲殊不能展其所長本無評論價値惟該台除艷芬外無重要之旦角因論列这俾免遺珠之憾耳 
　　（九）呂燕林燕林現隷新舞台資格尙淺然所演各劇如陰陽河回荆州等均有可觀要亦後起之秀也 
　　（十）王靈珠靈珠與麒麟童搭當已久論其色藝固在黃潤卿之下因與信芳友好得其青眼所以在丹桂高懸第二牌今歲捲土重來以暮氣太深無刮目相看之雅以視于蓮仙碧琴芳輩當有愧色 
 
 

Page 8

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 9

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 10

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *國内要聞二 
[江蘇省防部隊之組織]  
　自韓就江蘇軍務善後督辦職以後特將全省水陸警備事宜重行改組委冷遹爲總司令劃編隊伍歸其管轄關於一切編配事宜刻甫組織完竣其部隊係省防性質與陸軍編制有别每月經費約七萬餘元司令部内之各科組織亦取簡單主義兹特分錄如下第一科（參謀）科長周啓賢一等參謀一人二等二人三等一人第二科（軍需軍醫軍械）科長楊某一等科員四人二等二人三等二人第三科（軍法）科長周成春一等科員一人二等二人三等一人副官處處長陳毅一等副官一人二等二人三等一人參謀一人方清秘書長一人張鵬秘書二人共計全部職員約三十餘人所部軍隊計省警備第一二兩圑第一圑駐常州圑長杜文泳第二圑駐徐州圑長張鎭省防第一旅（即第二師改分二圑）一圑駐南京本城圑長係旅長張中立兼任二圑駐上新河圑長王某警備保安圑圑長王桂森圑部設南京本城軍隊大部分開往鎭江丹陽常州一帶護路 
[常州快信]  
　　第一軍於二十六日晚間完全佔領無錫張軍長令將司令部及憲兵悉數開赴無錫辦事原設第一軍軍法處長袁致和字育生改委爲常州警備司令 
　　二十七下午據旅滬同鄉救護隊員許元慶報告謂彼於是日由三河口來常焦墊一帶秩序安靜上午之砲聲乃奉軍向前進攻時所發現抵青山距江陰祇五里又晚間得官場消息謂江陰確已攻下民房多被火燬 
　　防守江陰之齊軍有第二師吳恒瓚部下五六兩圑被奉軍俘獲五六百人内有營長楊潤琛等官長十二人由三十二旅押解來常現於北門外設立蘇軍收容所 
　　第一軍在無錫獲齊軍軍用品甚夥二十七日由錫裝運來常掛車十一輛其中有大砲四尊擬將各物交軍警商聯合稽查處保存並將破舊衣件預備運送災區振濟 
　　駐常警備隊第一圑統帶業由張軍長委任劉印之接充並委姚知事爲軍法官（以上一月二十八日） 
　　昨（二十八）晚得錫訊齊軍已退至崑山奉軍司令部移至蘇州 
　　第一軍三十二旅胡圑一二兩營二十八日晚十一時抵常駐常三十二旅留守處由總軍械處領到大宗砲彈槍彈裝運十餘船運往江陰備用該旅佔領江陰後齊運紛紛渡江向靖江潰散三十二旅用巨砲對江轟擊故常邑又聞砲聲隆隆 
　　二十八日上午十一時許到第二軍二十五旅軍隊約二千餘人下車進城分駐迎春橋迎春樓縣學宮等處旅長爲第二軍副司令韓春林定於二十九日開拔 
　　武進姚知事昨（二十八）接宜興縣知事來電謂褚旅長駐軍山急需架設臨時電話約長三十里敝縣有機無線並乏裝置工人懇設法購線重價雇工星夜來宜欵請暫墊王孝稱勘 
　　邑紳惲禹九等勘日致盧宣撫使韓省長曾財廳長電略謂毓昌昨日在錫見錫地被搶情形慘酷已極商民正在無可呼籲而省長電撥奉餉六萬元刦後餘生何能堪此常地被搶雖不如錫之甚而損失實屬不貲早已電呈到省諒邀憫惻嗣後如有撥欵之舉應向江北未受兵禍各縣設法滬寗路線延及地方萬難兼應餉糈武進被災之後仍設兵站供應更繁人民自身已不能保毓昌等目睹桑梓艱危不得不瀝陳下情伏乞矜察（以上一月二十九日） 
　　第二軍副司令韓春林第二十五旅蔡旅長二十七日到常二十九晚七時許開往宜興並由常州交通處船舶運輸股夏主任運往白米麵粉數千石 
　　警備隊一營右隊今（三十）日奉令開赴宜興堵防 
　　武邑紅會接宜興紅會來電謂邊境上有浙軍出没奉軍褚旅長已開逹前線 
　　三十二旅六十七圑王連附由鎭運來子彈甚夥今（三十）日運往江陰 
　　第一軍三十二旅七十五圑營長劉鳳梧因在江陰受傷過重在武進醫院殞命 
　　常錫長途電話因戰事中斷武邑電話局特派陳鶴年等兩君赴錫接洽以期回復原狀（以上一月三十日） 
　　一日有奉軍馬步隊約三千餘人由滬來常沿塘河一帶折向宜興進發 
　　第二路第三師蔡師長即日到常赴宜軍需官已囑代辦處從速封雇大號民船二十隻 
　　常州警備司令袁育生現已調任無錫遺缺改委吳樽卿吳君字致岺清豐縣人現任騎兵圑圑長一日由寗來常暫寓昇平旅館二日接篆 
　　駐常警備隊統帶劉綬因公前往戰線特委第二營營長劉元長代拆代行 
　　三十二旅常州留守處不日將移駐澄邑 
　　女師校内所設之紅卍字會其第一出發救濟隊刻已直抵江陰救得傷兵三十七人救回拉夫六十餘名 
　　北門外王家村有兵士郭振海入鄉民家强姦搶刦被鄉民拿獲綑送警備司令部一日由姚知事劉統帶驗明正身綁赴鳳尾墩槍斃 
　　武丹稅所新所長呂斆亮接鈐後已咨報任事（以上二月二日） 
[無錫快信]  
　　齊部殘軍自二十六日潰退後於下午到蘇即用砲轟倒城垣佔踞全城大肆搶掠奉軍第一軍軍長張宗昌初擬在錫休息三日得此消息即於二十七日夜半二時帶同先鋒隊專車赴蘇第一軍大隊亦於二十八日午後備車赴蘇齊軍業已聞風遠颺聞奉軍前鋒已到崑山 
　　奉軍第二軍步兵一圑騎兵兩營於二十八日午後抵錫參謀葉公卓先一時到稍事休息即行開赴前敵 
　　龍頭口之秦氏寄暢園爲惠山名勝之一夜間忽然起火延燒錢武肅王祠火光燭天歷兩三小時始熄香花橋一帶祠字民房悉遭波及 
　　警備司令部俘獲齊軍營長顧鳳翥連長王桂山又護兵一名即日解由縣警察所交法警室看管嗣又續獲齊軍營長一員連長三員營副官一員排長七員司務長一員目兵三名亦即解由縣警察所發押拘留所妥爲優待 
　　韓省長昨（二十七）派劉鴻慈（伯航）來錫催籌軍餉及調查財政狀况兹由委派邑人許嘉樹（湛之）來錫查勘商民所受兵災慘狀及撫慰商民刻已到錫與林知事及各公圑領袖接洽後已將經過情形電報省署 
　　無錫稅務所長徐朝彥經齊燮元委爲兵站司令已久離任所嗣又委爲無錫縣知事齊敗退徐亦倉皇出走稅務所長一缺由地方各公圑請縣知事林芾楨暫爲兼代兹由軍司令部委派馬鳳藻爲稅務所長已即日到差視事 
　　齊軍殘部自潰退後即向四鄉奔竄前日（二十六）八士橋安鎭張涇橋東亭等處悉遭搶刦及勒派路費昨日蕩口后橋亦均遭刦蓋四鄉已無一處不受刦掠之禍矣 
　　城關出入已由縣署商准軍司令部開放老北門每冂自大令到後開放下午六時關閉單人出入不准携帶包裏軍士入城不准帶有槍械昨（二十七）日第一軍前敵執法處董處長函請縣署及縣商會轉知闔邑商店即日開市復業并力任保護治安之責昨日縣商會已遍發傳單通告商家惟今日（二十八）仍未復業 
　　奉軍自攻克無錫後即長驅至蘇進佔上海第一軍大隊之留錫者已於三十日開拔赴滬原駐惠山之三十一旅六十九圑亦於同日調駐獨山門吳塘門壬子港等處沿湖各要隘以防太湖方面之浙軍行動 
　　兵隊已開拔秩序亦漸平復四水關塡塞之泥石已經卸去五城門定一日一律開放各商店亦正籌備復業　　光復門外郵政局間壁生生藥房於昨（三十）晚十二時忽然起大匪徒乘亂搶刦由奉軍司令部派兵前往救護始未延燒事後調查計郵政局被刦現洋數百餘元郵票一千數百元及包裏甚多損失極重 
　　無錫旅滬同鄉會以本邑危險雖過而被災甚重除已電請盧宣撫使韓省長籌欵賬濟派員詳查核辦外復電請縣商會及各公圑組織兵災善後會切實調查現縣商會已會同縣議會及市董事會等着手組織 
　　兵士王進義在三星浴池强姦洽興里工房婦人錢陳氏爲巡街之憲兵查見立即解送司令部訊供不諱即行槍决並宣布罪狀 
　　警備司令師景山以駐所局面太小房屋亦窄令行警察所飭將舊無錫縣署之房屋粉刷整理遷入辦公又聞師景山已由張軍長委爲上海統捐局局長不日赴滬蒞新已派前緝私營統領吳恕之到滬接洽（以上一月三十一日）（逸） 
　　一日晚間七時半鐵路貨棧盧軍彈藥爆發聲震屋瓦至十一時始止焚去鐵篷車六輛貨棧房屋六間損車十餘輛馬路保安救火會等往救頗爲得力損失浩大　　警察第一分所昨日解送蘇軍俘虜王有桃胡振勳胡振元季得勝等四名至縣警察所聽候發落 
　　洛社有形似軍隊搶刦經警備司令部派隊馳往拘獲四名聽候嚴辦 
　　第一軍軍長張宗昌委駐錫警備司令部副官長王冠軍爲水警第二區區長並委馬鳳藻爲稅務所所長均已到差視事 
　　縣知事林芾楨素有咯血病近因事務繁劇舊病復發昨向省署請假七天以便調治所有日行公事委第一科長范家祺代拆代行 
　　駐錫警備司令師景山以警察局長宋鎭濤不洽輿情諭令撤任改委爲本部顧問並委警察所二等警佐侯惕丞爲警察所長侯君固辭不就尙未解决現有縣分駐所巡官朱允中升任二等警佐之說（以上二月二日）（威） 
[蘇州快信]  
　　三十日夜間二時有由滬開蘇之空車一列計一龍頭拖三等各車兩輛鐵篷車一輛適同時有由寗駛來之空車一列雙方在蘇車站附近之東匯地方互撞雖均未出軌而由滬開蘇之空車龍頭及空車已完全撞毁由寗開來之車則受損尙微惟車中有圑附馬政之因當時由車躍下致被震殞命兵車亦旋即後退三十一日上午經滬局派大批工匠來蘇以撞毁之車輛已無可修理乃將完全拆毁至晚間始竣事當日上海於上午十一點鐘開出之客車抵唯亭後即停待蘇車站之撞毁車輛撤去後始於夜間過蘇開寗 
　　奉軍三十一旅旅長王梀昨率所部由錫開蘇該旅於攻克丹陽無錫時俘虜蘇軍圑營連排長共有百餘名兵士亦有千人大砲數十尊子彈無算經王旅長將此項俘獲蘇軍凡兵士賞洋五元中級官每人給洋二百元上級軍官每人給洋四百元如願在該旅効力者亦即委任相當位置并悉該旅業已奉張宗昌軍長核准擴編爲旅 
　　奉軍第一軍中之精銳褚其祥旅於昨日下午五點三十分由錫抵蘇携帶軍實極夥下車後分駐城外各會館中聞即須開滬 
　　抵蘇奉軍一部分前日起絡繹開往吳江平望駐紥至昨日止開去者已將一圑奉軍軍醫隊昨日乘一列車開抵蘇州下車後駐紥於城外 
　　抵蘇之奉軍第一軍軍官陳錦和昨奉軍長張宗昌令委任爲旅長前任駐無錫之水警第二區長程星三被委爲第一軍副官 
　　張宗昌委陳祖賢爲蘇州警察廳長已於本月一日午刻接印視事陳係吳縣人 
　　前夜斬决之不法潰兵兩名一名劉東喜首級懸掛車站一名張法江首級懸掛胥門城上號令示衆 
　　蘇總商會因一元之奉票作價六角四分而銅元百枚奉票之作價則爲五角三分與現在蘇市洋價合算殊不相符昨特致電南京鎭江兩商會查詢各該處之奉票作價惟錢業中已將銅元百枚奉票作價五角三分之理由已調查明白因奉票之銅元票其銅元均作雙銅元（即二十文）算也 
　　寗當局於去年臘底委任之水警廳長劉光因軍事未定延未來蘇接任今悉劉廳長已於昨日隨帶衛隊七百名乘車抵蘇即日接印視事（二月一日） 
　　奉軍昨派軍官在胥門外扯旗招兵應募者頗衆 
　　近日過蘇開滬之兵車車廂上均有京奉路及京綏路字樣駐在蘇州之奉軍於二日分向吳江崑山開拔共裝六十餘船内有機槍隊一營 
　　奉軍第一軍參議彭啓鵬李國屏奉令收束齊部潰兵已在常熟及蘇屬各鄉收集七百餘名内有二百餘名有槍昨已送崑山聽候改編李國屏已赴滬 
　　張宗昌抵蘇時曾委沈葆義爲水警廳長沈未即就職而隨張赴滬抵滬後向張表示不就並告以省署早已委劉光爲水警廳長張乃電致韓省長催劉光就職劉於一日由寗帶衛隊七百名到蘇接印至於原任水警廳長之趙鴻禧聞即回任水警第五區長劉光字君實揚州人原任係江蘇水陸警備副司令 
　　新任蘇常鎭守使金先吾字壽良京兆人於一日來蘇帶隨員十餘人寓鐵路飯店二日午刻隨帶衛隊兩連入城進署接印城内外商界多懸紅旗以表歡迎 
　　新任蘇州警察廳長陳祖彝字健臣吳縣人原任係奉軍第一軍參議 
　　第三區烟酒公賣局長現由寗委陸慶祥接充陸已於二日來蘇就職（二月二日） 
地方通信 
[金山]  
　　盧香亭師長復縣議會函金山縣議會諸君公鑒頃讀號電藉稔貴縣各鄉連日以縣警代敝師徵調船夫舉動强暴以致民心震恐闔境騷然軍警無知依勢凌民殊堪痛恨當已電逹趙知事轉飭軍警差役嚴禁强硬徵調驚擾閭閻以蘇民困相應函復貴議會希即轉告闔境人等一體知照勿再驚恐爲盼專此佈覆順頌公綏盧香亭拜啓一月二十二日 
[松江]  
　　拿獲李警隊長記詳前知事吳鎭南與警察隊長李光龍等在押脫逃一節已詳一日本報兹吳逃逸之後楊知事之限緝非常嚴緊一等警佐徐暐因責任關係曾集所部開緊急會議籌商跴緝方法二日傍晚得車站電訊謂與吳同逃之李警隊長及王某已在新龍華附近被駐軍盤查弋獲業已押令登車解回松江訊究等因警所得信後即派武裝警隊赴站迎提至八時許始將李等護解至縣警察所當由徐警佐傳令門崗嚴申門禁凡本所人員祗准進不准出以防匪人混入圖刦一面即令開庭由徐躬親預審據李等供稱三十黃昏時與吳逃出後係分道而行伊等則於是晚暫匿松城而吳之是否即晚他往不得而去經徐一再駁詰直至深晚李等仍稱不知吳之所在至伊等謂於翌日潛出城關即步行至新龍華附近意圖至滬暫避豈知一經至彼即邇駐軍步哨該哨兵等以李等似何北方人氏即上前搜查致被搜出風砲兩支現洋三十六元且身上尙穿形似軍服之警裝是以加以退逮捕云云徐見李等刁狡不認即將王某責罰判與李光龍一併鐐禁候緝到吳前知事再行質訊核辦 
[太倉]  
　　士紳呈報潰兵刦掠請欵振災電南京盧宣撫使韓省長振務處賜鑒齊軍自錫退走沁日六時晚有潰兵數百名到太甫經沈知事呂警所長資遣赴瀏而勘豔兩日又有大批潰兵陸續紛至乘間搶掠城内商舗大豐典及店户倪欽金文梓等以次連刦數十家城内四廂按户强刦途次行人衣裳被剝蹂躪之狀甚於劇盗總計不下數百家損失數目尙待調查雖經沈知事呂所長地方保衛圑等竭力設法堵截而該潰兵勒索要挾慘無人道殊屬防不勝防至東南北各鄉鎭亦復同遭橫暴瘡痍黎子鋒鏑餘生陡遭毒燄勢將垂斃泣懇崇座俯賜救援撥欵振濟生死肉骨感戴何已不勝呼籲萬急待命之至太倉縣士紳蔣鈐煒·毛祖模·陸起·倪欽·顧公亮·吳詩永·錢誦槃·錢詩棣叩冬 
[無錫]  
　　戰雲中之瑞雪無錫連日天暖至一月二十八日夜天忽轉寒彤雲密佈至二十九日上午五時起忽瑞雪紛飛至下午始止計共得雪一寸餘農民以節令尙在冬間故均額首稱慶 
　　警局特設臨時司法員無錫原有縣警察所管理全縣警察此次齊燮元稱兵擾錫爲應付一切難題起見特將警所改爲警局委邑人宋鎭濤爲局長原任一等警佐李乾一爲第一科長二等警佐侯惕丞爲第二科長三等警佐湯麓柯專管水上警察隊學習警佐沈卓然爲督察長顧仞千爲總稽查原任助理員張伯安爲主任科員辦理一切文件現宋局長又委任劉穀蓀爲特設臨時司法員襄理一切司法事宜劉爲武進人向爲某廠經理 
[江陰]  
　　潰兵沿途搶刦情形江陰方面敗兵由常熟向崑山退却數十成羣漫無紀律所乘輪船民船用不知何處搶來之紅十字會旗高挿船頭二十六晚二十七日二十八日經過地方村鎭被刦一空襄城尤慘人民不察見眞紅十字會人員亦有杯弓蛇影之懼二十七日濟生會由無錫救來之難民於千墩河次亦被敗兵搜刦青暘紅十字會由滬出發之救護隊途次亦遇該敗兵作開槍勢嚇令裝運敗兵返滬經總隊長方菊影副隊長沙聰彝王吉申等强硬交涉始未遭侵犯該救護船二十八晨擱淺於洋澄湖至午刻幸得出險駛行湖岸上村莊敗兵正擬刦掠因見救護隊即紛紛他去想係疑爲奉軍追至該村莊得免於禍亦大有幸也再敗兵不能歸隊者咸在鄉間兜售槍械落於匪手者不少洋澄湖一帶將來騷擾可虞 
[鎭江]  
　　丹徒縣電報鎭市被搶情形丹徒縣知事趙鑒曾令所屬城鄉各董查報此次被兵災情形去後該署兹據平昌市總董仲洲曁保衛圑總陳月如報稱陰曆十二月二十四日於丹徒丹陽交界之埤城鎭突來潰兵六七十人各携槍械搶刦聚成代當曁住宅計現洋四百餘元並衣飾等物逾時又續到潰兵十數人復將餘存衣 
 
 

Page 11

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *物及銅元三四百千搜擄一空現該代當對於各當户如何應付請示辦法又據該董等報稱二十四五等日華山附近由丹陽退來潰兵或三四十人或六七十人經過六村共搶三十餘户請轉查勘撫恤一面援照潰兵土匪格殺勿論成案出示曉諭等語又據丹徒鄉議事會長蔣福曾呈稱據保衛圑董姚世俊稱陰曆十二月二十三日夜一句鐘有藍領章軍隊百餘人内有便衣十餘人荷槍實彈擁至本圑把門聲稱前線退却搶去俄式槍四支德式槍一支子彈七十餘粒指揮刀一把步隊號一個紅邊軍帽兩個皮包一只内儲兌換券七百餘元外錢洋衣物等件搜索一空又至地保家搶去俄式槍一支遂蜂擁至大街各店分投抄擄計被害者公發慶昌恒兩南貨店稻香村茶食店天盛銀樓宏茂鮮貨店又街後居户胡殿臣等六家亦被搜索損失甚鉅並刀傷事主遺下刺刀子彈軍帽等件携贓分頭而逃請予代陳轉報等語先後據報到署除會同軍警並咨鄰封一體協緝務獲解究及着逕報檢廳勘驗外理合電請省長鹽核通令緝拿獲案懲辦云云 
[揚州]  
　　派員繼續借餉韓兼督辦前以軍需孔亟曾派專員陳廷謨來揚向鹽商籌借三十萬接濟嗣於歲尾籌到十萬兹悉韓氏不忘情於此事復又加派高士魁蒞揚催借冀逹三十萬之數第各鹽商窮於應付恐難如顧以償也 
　　菸酒局長易人揚州第六區菸酒事務分局長任偕元比較不足經省局撤差改委汪鉞（號和清）接充已於二月一日接事矣 
　　監督運使易人消息揚由關監督一職自劉同春去職即由韓紫石委金陵道尹徐錫丞代理兹聞財部復委杜純接充至淮運使一席亦經鹽署定鄧邦述（現充下關商埠局督辦）接充不日即分呈執政府任命云 
[徐州]  
　　新鎭使擬招衛隊一園之所聞新任徐海鎭守使孫啓和氏日前因公赴寗業誌本報昨（三十日）午各署得報均謂午後五時由寗回徐於是派隊赴站迎接不知因何躭擱今（三十一日）早十時方到按該使雖已接印就職然並無隨從軍隊本埠爲南北要道擬暫添置衛兵一圑以資鎭攝大約圑長自兼營長三員亦已支配妥洽惟兵士尙須招募 
　　二師敗兵過境遣散三十一日下午二時南來專車載有第二師第五圑敗兵兩營到徐下車百餘名餘者原車運送濟寗遣散 
[喜興]  
　　軍隊練習打靶與操演行軍調駐嘉興之第二圑軍士現奉圑長趙國蔭之命於二日起在南城大操場操練打靶深恐居民對於打靶時發生槍聲有所誤會特由趙圑長佈告周知俾免驚駭並悉該圑兵士連日操演行軍頗爲起勁軍紀嚴肅夜間巡邏四城故居民頗安心云 
　　促成會之籌備情形嘉興國民會議促成會現已推定籌備委員籌備進行兹悉該會又於二日在縣議會議場開第二次籌備會是日各界人士到者五十餘人當推顧企先爲主席决議事項㈠草擬簡則略加修正俟開成立會時再付大會通過施行㈡决定八日開成立會㈢致電孫中山贊成國民會議㈣致電段執政請其贊成孫意組織國民會議議畢遂即散會 
[吳興]  
　　各法圑乞免拉夫封船電杭州孫督辦夏省長鈞鑒前次江浙軍興人民痛苦無可籲訴乃喘息未定復見軍事交通斷絶四民輟業鈞署佈告對於夫船令縣價僱絶不强迫不意陰曆歲底年初復有拉夫封船强拖硬曳慘無人理綜計先後已逹數千搜羅殆盡供給已窮即出重價亦無船夫現在城鎭狀况商店閉市行人絶跡軍尙未興民生已絶我公蒞浙屢以保境安民宣言凡屬商民莫不感激愛戴惟有籲乞鈞座嚴飭縣警恪遵前令不再拉夫封船庶幾交通恢復得慶更生不勝迫切待命之至吳興縣議會農會商會敎育會等叩艷 
[杭州]  
　　浙江昆蟲局之近况浙省因連年蟲荒農民困頓特於去春籌設昆蟲局以圖挽救雖成立之時已届播穀布置一切諸多侷促幸各地官紳對於蟲災非常注意乃能互相聯絡宣傳防治督勵實施故夏間害蟲發生雖極繁盛竟得藉官民之合力施治維護秋收頗著成效嗣因時局關係進步多阻螟蟲遺孽尙多餘留該局正籌繼續滅除之方以謀肅清所有去年治螟經過及調查研究結果亦已着手編緝報告不久即可付印其已出各種圖說淺顯詳明索者甚衆前後刋送价數已逹二萬以上英美日本等昆蟲研究及農事試驗機關皆願互易報告交換知識日本唯一之病蟲害雜誌首將該局所刋月令圖攝成影片刋於卷首而英國皇家昆蟲局及美國農部並將隨時節錄該局報告綴成英文提要刋入其機關報内廣爲介紹云 
[寗波]  
　　一師消息駐甬一師長陳公俠日前赴杭晋謁孫督理商洽要公及該師本月份軍餉問題在省事畢已於一日晨由杭轉滬搭新江天輪回甬又陳師長返甬後即召集部屬官長報告在省接洽經過情形並謂孫督理爲防衛客軍侵入浙境起見已將浙軍第二師兵士完全調駐宜興等處現下省垣空虚須一師兵士調省實防云云又聞一師兵士不日將起始開拔赴杭惟該師兵士肯否服從開拔尙屬問題云 
 
 

Page 12

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *敎育消息 
[專電]  
　　成都電省立第一女師校長胡淑光對校事主折衷新舊辦法舊敎員全加聘惟敎務長程昌祺堅辭胡聘前任敎長張伯召代理　　　　　　　　（二日下午三鐘） 
要聞 
[日外務省對於中國留學生之施設]  
　　施以預備敎育日本電報通信社三日東京電云日外務省爲中日親善上决定對於中國留學生欲入學高等學校·大學豫科·專門學校者施以豫備敎育即留學生最視爲難關之日語及基礎學等對於此施設與日文部省商酌結果决定對東京高師·名古屋高商·廣島高師·長崎高商·東京高工等由外務省年年與以相當補助使之爲中國留學生行豫備敎育施設此計畫自十四年度實施入學資格爲中國中學或同等以上畢業者就學期間本科豫科各一年云 
[廣州市組設校長聯合會（星星）]  
　　首謀敎育經費獨立廣州特約通信此間各校校長爲便利學校行政及互通聲氣共謀發逹起見特由廣東大學校長兼民黨青年部部長鄒魯發起組織校長聯合會刻該會已告成立近兩星期來迭聞會議討論敎育經費獨立問題聞已議有頭緒再加以詳細計劃即可見諸實行又據某校校長對記者所云則謂該會之設尙有一種意思因各校學生均各有圑體而各校與各校之頀又有學生聯合會惟校長方面則尙無何種會社每遇特項問題時感不便故不能不從速組織以便必要時有所對付云云細味其言似甚有理亦時勢之要求使然也兹探該會章程於次以作各地敎育界參考（一）定名廣州市校長聯合會（二）宗旨依國民黨政綱以促進敎育事業爲宗旨（三）會址中央執行委員會青年部（四）會員廣州市公私立學校其校長爲國民黨黨員者均爲本會會員（五）職員本會設主席一人委員三人組織執行委員會辦理本會一切事務如有實際之需要得組織特種委員會其辦事細則由執行會訂定之本會主席由青年部長任之各委員任期半年於寒假暑假前改造（六）會議甲每月開常會一次遇有特别事項得由執行會召集特别會議乙執行會每星期開會一次（七）工作甲執行指導一般青年使明瞭國民黨主義及贊助國民革命乙協助青年運動丙反對帝國主義的文化侵略丁運動收回敎育權戊運動敎育經費並保障其獨立已研究發展兒童本位之敎育庚改善敎材及敎學法辛改良學生生活壬提倡平民敎育力圖敎育普及癸整頓學制系統（八）會費甲基本金每人五元乙經常費每半年每人五毛（九）附則本章程自通過日施行如有未盡善處得由大會修改之又現届執行委員爲廖冰筠·江沃·黃祖培·黎勇莊·沈道源等五人（一日二十九日） 
[香港球隊與上海足球隊比賽紀文]  
　　香港聯合足球隊以三與一之比勝上海隊　　南華隊以三與二之比勝上海隊　　上海隊以三與一之比勝全港海陸軍隊香港特約通訊云香港與上海每年各有足球隊之選派互相競赛以資練習但歷年來兩方所選派者均爲西人所組織之足球隊吾中國無與焉惟香港隊之在香港隊之在港與上海隊比賽者則年均有中國人數名參與此數人即由南華體育會甲隊隊員中所選出今年上海西人隊（該隊係上海跑馬廳西人隊聯合其他西人足球隊中之健將組織而成）於曆元旦日（一月二十四日）抵港即於初三日與西人香港聯合隊比賽中國人之加入者爲梁玉堂（右中衛）李惠堂（左中前鋒）兩君是日前往參觀者逹三萬餘人可見香港人之好足球開賽時上海隊頗勇猛衝鋒奔走敏捷殊足令人驚異惟其後衛與中衛均不甚佳苟一不愼即被人長驅直進上半時結果爲一與一比下半時上海隊陣勢益形紊亂又連負二球遂成三與一之比香港隊獲勝初五日華人所組織之南華隊依照預約與上海隊比賽故是日雖連綿下雨仍不更改而參觀之人數比之往日復爲增加查南華隊方面隊員爲許誠耀（守門員係新進者）陳蘇·黎郁逹（後衛）梁玉堂·黃瑞華·林玉英（中衛爲全香港各足球隊中中衛之最佳者）黃柏松（中鋒）李惠堂（左中前鋒）陳光耀（左翼）孫錦顧（右中前鋒）彭錦榮（右翼）聞賽之始上海隊勇猛一如前日惟南華中後衛均佳故無隙可乘而上海隊隊員時有粗動行爲犯規甚多南華進攻之機會殊屬不少惜土地泥滑慺擊不中上半時結果各未獲球不分勝負下半時南華隊左翼陳光耀由場角横踢一球適至中心遂爲孫錦順直射而入惟守門員不知如何翻身將球推出公證人看不明白請巡邊員證明之均云球已進門乃决定上海隊負一球一時觀者不論中西人士均大聲歡呼未幾南華隊球員陳蘇爲上海隊員直撞倒地當時退避不及地復軟滑無可借力右轉骨被踏脫受傷殊重即由人送往醫院診治恐非日内所能痊愈也厥後南華隊中鋒黃柏松又傷左足雖勉强支持然已失戰關力於是南華遂失勁將兩名不數分鐘即爲上海隊踼入一球時傍觀者均大呼勿成和局勿成和局於是南華隊益努力進取大有捨死忘生之槪時有一球踼至黃柏松之前黃君雖足已傷然忍痛以右足踼之球乃至孫錦順處被其踼入敵門内但未幾南華隊被罰門前球不幸命中又負一球該時距規定時間不遠幸李惠堂能將球踼過後衛攻入上海球門至此比賽告終遂成三與二比南華大勝是日觀者無不歎南華之球藝良佳增進國光不少翌日上海隊以人數不足請香港球員一人加入與全港海陸軍隊比賽初爲陸軍勝一球不久連負三球結果成三與一之比上海隊勝晚間香港球隊假座大酒店公宴上海球隊聞上海隊定於明日返滬云（一月二十九日 
[粤省留法學生條陳籌撥學欵]  
　　粤省留法學生潘景穌至函廣州國民黨中央黨部條陳籌撥留法半官費生學欵辦法函云粤自軍興以來留法半官費生學欵久已停發益之遍地僅苻學生家庭間接直接兩蒙其禍是故私欵亦復不繼遂致中途輟學饖寒海外飽受洋大人們冷嘲熱駡良深可憫吾黨爲愛護青年學子豈能置諸度外謹呈籌撥留法半官費生學欵辦法如左倘有可採請咨省長履行（一）各縣文社租項一律暫撥爲救濟留法學生學費查此等文社多建立於前清末季爲獎勵科甲而設今科舉已廢國體已更自不應有此養成階級制度機關存在况此種文社收入極豐大多數爲現在劣紳所把持吞侵（例如順德縣等是）以有用之金錢飽個人之私囊及供舉人進士大人們之揮霍孰若一律定爲該縣敎育經費現目爲急籌留法學生之費計暫定爲留法半官費生學費（二）向該生族内祖嘗租項商借學費查學生族詞多有蒸嘗以備修祠祭掃及頒祭肉之用除此之外或多有盈餘但姑勿論有無盈餘總之族内人等少食兩片猪肉未必立刻饖餓學生饖寒海外大而言之實足辱國小而言之亦可傷身確恬憐恤即以族中蒸嘗津貼出外求學之子弟亦屬於理無悖况由政府商借將由政府負責歸還義更無辭總此謹陳仰維鈞察 
[短簡]  
　　北京國立師範大學敎職員及學生近接天津范源濂校長來函謂對於校長職責虧累實多未可更爲馮婦辭職之意甚爲堅决 
　　杭州省垣中等以上各校决陰曆本月二十四日前一律開課欠發之十二月分經費敎職聯合會代表亦請求趕速籌撥以濟需要 
　　杭州浙江派遣日本敎育考察圑經省教育會擬具辦法五條現學界王庚三等出而反對以原擬辦法殊欠公允備具意見書函請該會提交復議 
　　松江江蘇省立第三中學原定陰曆正月十六開學現因經費無着决定展緩一俟本月四日在上海召集省校長會議解决再行確定通告 
雜訊 
[江都學校聯合會催促縣署速發敎費]  
　　江都學校聯合會因去歲省委蘇訥侯在揚規定敎育經濟根本辦法縣署與敎育局未能切實照行除函敎育董事焦汝霖等查照外一面具呈省廳請嚴令縣知事遵照規定辦法履行希望於第二學期前將新舊欠薪三個半月發放及以後按月發欵日期宣布俾各校敎職員得以安心上課云 
[台州平民閱書處之組織]  
　　臨邑學校近年逐漸增加入學學子爲數日多惟平民閱書處尙付缺如現旅滬學生傅榮恩有鑒於此特邀同志假該邑敬一完全小學内組織平民閱書處一所俾平民增長知識兹悉該處籌備完竣不日即可聞幕 
[梧州梧州高中將告成立]  
　　廣西全省敎育行政會議對於高級中學區域之分配梧州亦占其一近來敎界中人已組設蒼梧高中籌辦處辦理一切對河三角咀之蝴蝶山經官廳劃爲校址惟該處山場有墳墓尙多籌辦處特發出布告限一月内槪行遷葬並照南埠局遷墳給費辦法每穴葬棺三元葬金元半日來各墓主前往掛號領票預備遷移者已絡繹不絶該校一俟遷完即行興工建築下月當可開始矣 
本埠 
[江蘇敎育經費委員開會紀]  
　　江蘇敎育經費委員會昨日上午十時在西門江蘇省敎育會開會到會者沈恩孚·蔣維喬·黃炎培·鍾福慶·楊鄂聯·王汝圻·吳邦珍·黃以霖·陸殿揚·袁希濤等主席黃以霖議决案如下（甲）議省附稅指撥問題議由本會推請黃伯雨·王甸伯·袁觀瀾·陸步青四位先生與曾財廳長洽商歷年預算册内原撥敎育費之省附稅（約一百六十萬元）指撥縣份辦法以便呈請省長核飭施行（乙）議捲烟稅問題㈠准江蘇捲烟處公函請推舉正主任議公推段炘方鴻鑑二人由敎育所長選任一人㈡准江蘇捲烟稅處公函請推代表會同審查接收帪目議公推張雲搏鍾叔進二位到處審查㈣准江蘇捲烟稅總處公函請接收駐滬辦事處議函委丁捷臣君前往接收 
[廳令敎育會派捲烟稅票監印人]  
　　江蘇捲烟營業特稅總處自歸敎育廳管轄以來蔣廳長竭力整頓現囑商務書館添印印花稅票二厘·四厘·八厘·一分各十萬張例須派員監印昨日蔣敎廳長特函江蘇省敎育會選派一人前往監印云 
[復旦中學部美法兵士完全撤退]  
　　復旦大學徐家匯中學部前住有美法水兵一百餘人該校代理校長郭任遠急電報告外交部即經部飭特派員陳世光就近交涉美法兵士業已完全撤退兹將上月三十日外交部致該校復電如下删電悉經電飭陳特派員就近交涉兹據電稱美法水兵業於梗日完全撤退校中損失已面囑查明開單報署以憑索價並要求道歡希即與陳特派員接洽辦理 
[持志大學舉行第二次試騐新生]  
　　今日起連考三日體育會西路持志大學日來報告者頗衆現定今日（四日）起至六日止每日上午九時至下午五時舉行第二次新生入學試驗又該校現添聘英國倫敦大學法學碩士郭應清爲敎授 
[廣東中學考取新生]  
　　北四川路廣東中學日昨考試騐新生上午試騐英文下午試騐國文數學投考者二百餘人取錄陳伯尙·梁敏鏐·麥鐸·黃　榮·唐翼贍·曾培基·　炳澤·霍光宇·呂其祥·吳志鴻·馮家洪·李關松·陳建業·唐文鴻·譚國治·李關焯·鄭觀海·柏慶祥·應炯堂·高關水·嚴泰來·阮鎭安·馮念民·梁文華·盧同熹·歐正邦·高關祥·黃耀文·馬家堃·戚炳堯·陳玉池·洪耀坤等共三十餘人聞該　爲普及敎育起見定於陽曆二月九日聞學時再行招生 
[省立二師附屬小學添設補習科]  
　　尙文路江蘇省立第二師範附屬小學校開辦迄今已届二十三年學級編制本分三部一初級四年畢業二高級三職業科均二年畢業敎學功課主張减少科目而仍不失敎育上各方面陶治的精神初級一二年修習功課祇有國語·算術·常識·體育·音樂五科三年以上亦祗加習英語一門學生修學頗覺切實有趣容易進境自本學期起添設補習科程度係收高級小學畢業及與有同等程度者科目如國文·算術·英文均注重實際應用者常議注重自然科學修業年限定爲三年惟每一年爲一段落各科目均作一小結束以便中途出就職業者每學斯收學費銀十元兹於昨今兩日上午招考新生六日（陰曆正月十四日）開學 
[郵務海關英專行將開學]  
　　郵務海關英文專門學校係上海郵務海關函授學校分設校長奚君良才鑒於一班學子投考郵局海關者每乏相當應考學術用特除函授部外另設面授部校址原定新申學院後以報名人數超出預定學額新申學院敎室不敷分配現擇定寳山路商務印書館隔壁寳興西里洋房四宅闢爲校舍聞該校除固有一切敎員外特聘奚亞夫學士爲主任嚴蔭武學士·姚希琛學士等分别擔任各科敎授開學定於二月二十五日 
[遠東商專開學有期]  
　　遠東商業專門學校今年已錄取新生七十餘人要求免費者六人現仍有餘額可挿隨到隨考有正式成績單者得按照程度挿班無須經過入學試騐該校定於二月十日（陰曆正月十八日）開學如遠道學生或受戰事阻碍者得請假遲到但至多不得過兩星期又該校現决定於學生到校繳費後即發通知書於該生家屬報告已經到校繳費如未接得此項通知者則該生尙未到校蓋恐外埠學生假託到校在滬私自用去學費耳 
[市立貧民學校定期開校]  
　　南市陸家浜中道橋南首市立貧民學校開辦迄今已有十七年現因寒假期满定於陰曆正月十二日開校本届招生男女兼收又該校附設之平民夜校因晚上交通關係暫緩開課 
[新華公學增加敎室]  
　　新閘橋北崇德里新華公學昨日考試新生計男子部五十二名女子部四十八名糼稚班二十四名該校校長徐寰仁鑒於今年新生充足所有敎室不敷應用乃與校主陸鳳竹君商量增加四敎育定於正月十四日開學 
[新民學校之新敎員]  
　　新閘路東新康里新民學校定於正月十二日開學男子部聘定南洋學校畢業姜鐵生爲敎務長及浙江第一中學畢業金慕周爲正敎員女子部聘定刺繡女學校校長丁淑君爲主任及汪陳二女士爲敎員 
[南洋爪哇中華學校在滬聘定校長]  
　　瓜哇巴逹維亞中華學校校董梁炳農電託東南大學校長代聘敎職員現聘定周廷珍爲該校校長周君字賣儒浙江海鹽人民國六年畢業於南高在母校服務已有八年此次同行者有李君春鳴南通人亦係南高畢業往任國文敎員又有程君挺賢江西南昌人係北高畢業往任史地敎員周君等定於本月七日由滬動身先赴新加坡乃轉船至巴埠大約二十日左右可到校接事 
[青年會學術研究會新聘敎授]  
　　四川路青年會學術研究會於前晚在該會開第三次會議聞已請定謝扶雅君每星期敎授一次敎授東方哲學范麗誨君擔任國學其餘各科由各會員選定自修惟每月須作成績報告聞十四日晚敦請楊賢江演說二十七日爲會員練習演講各界有志之士尙可報名加入 
[學務彙誌]  
　　英法夜社乍浦路英法夜社附設之高等英文班定於今晚（二月四日）七時半上課新舊生等報告者甚夥兹聞該社敎育顧問美人萊芬斯君將於下月動身來申擔任文學及會話二科其餘各敎員等仍無更動普通英文科分正科二年預科三級已於二日晚開學各年級尙有餘額又該社所設之商業速記專門夜校定於九號晚正啟課初級尙有缺額並兼收女生期限定三個月畢業云 
　　速逹商英夜校廣東路祥麟里速逹商業英文夜校定今晚（四號）開課創辦人聞係本埠美孚行數計科長張性人曾畢業於唐山大學其開辦該校之宗旨係便利一般商人得於夜間求學云　　濬智學校閘北中州路衡康里溶智男女學校由盧繡亭君創辦兹定夏曆元月十五日開學聞學生報告投考者頗爲踴躍 
　　樹人學舍北四川路克明路底天壽里樹人學舍現嚴訂敎科專重國文并略授以珠算·秉算及日用常識等要項冀造就兒童國學上穏固之基礎去年因學額過少（只收二十名）不能廣爲容納今年乃擴充校舍增加學額十名并聞該處地方清潔環境優良設學甚爲合宜 
　　郇光學校北四川路橫浜橋郇光學校爲旅滬粤人所辦經已開設多年今年定於新曆二月七日開學尙有少數學額自糼稚園以至初中凡男女學生得以相當程度挿班 
　　羣賢女校南市花衣街羣賢女校定於陽曆二月四日（陰曆正月十二日）開學該校自本學期起擴充學額所有刺繡專修科及前後期小學均有餘額可補 
　　羣益女子公學愛而近路羣益女子公學採用新學制小學六年畢業於國文英語算術三科尤爲往意現定舊曆正月十四開學即日起招考新生小學三年級以下用口試三年級以上用筆試國英算三科 
 
 

Page 13

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *本埠新聞 
[滬局和平辦法解决矣]  
　　孫軍退至松江：：奉軍退至崑山以西：：兵工廠由 
　　總商會接管：：孫傳芳昨親自來滬解决張孫兩軍對峙在滬業已多日經吳光新居間調解至前日已有行將解决之消息昨晨孫傳芳親自由杭來滬與張吳晤商後决定孫軍退至松江奉軍退至崑山以西兵工廠即交總商會雙方允洽簽約今明即實行撤兵交廠從此人心可以稍定矣兹分錄昨日消息如下　　（一）孫傳芳來滬解决撤兵交廠問題 
　　孫傳芳來滬協議撤兵交廠之經過滬局問題前次迭由陸長吳光新·孫傳芳全權代表王金鈺·及張宗昌等在總商會磋議大體早已决定旋由兵工廠總辦楊邦藩赴杭告孫傳芳以爲最後决定原定孫氏約前晚七時可以到滬面晤解决一切嗣孫氏因事遲至昨早一時十五分始由杭專車到滬即由王金鈺·楊邦藩·王彭年·等同至滄州旅館謁見吳光新并由吳電邀張宗昌到來三人晤面因事先已接洽妥當故無甚討論雙方簽字後孫氏匆匆即於昨早四時半鐘乘原車返浙聞雙方協議内容孫氏將兵工廠交出將駐廠軍隊一律撤去今日即可實行一面將上海附近軍隊一律於三日内撤開孫軍退至松江奉軍退至崑山以西有日内即能實現之望 
又函云陸軍總長吳光新調解孫張兩軍撤兵問題已於前晚夜半實行解决其解决之迅速係因浙江孫督辦於前晚由浙抵滬即晚與張軍長吳總長等立開軍事會議籌商撤兵辦法雙方意見均極融洽所有一切條件照日前湖州會館内各代表議决之案略予修正遂即訂草約簽字蓋印聞於今日起雙方開始撤兵并聞浙督孫傳芳於天明仍乘專車回杭云聞草約簽定後經吳張兩長據情電陳段執政·曁盧宣撫使核辦一俟電復即行正式簽訂撤兵條約雙方軍隊大約今明當可實行撤退 
　　孫傳芳往返滬杭之沿途情形浙江督辦孫傳芳於昨夜（二日）下午九時由杭隨帶參謀·副官·及衛隊等三十餘人由杭站乘坐滬杭鐵路花車一輛專車來滬該專車經過沿途各站由軍隊保護駛至松江站由第十旅第二圑圑長韓光裕在站迎迓與孫氏略談數語故該專車在松站約停半小時始開出抵新龍華時又由第五圑圑長李俊義在站迎迓晤談後該專車子夜間一時零五分駛抵南站即由高昌廟兵工廠廠長楊邦藩·王金鈺總參議·及第一營營長段承澤等預在車站迎迓當孫氏下車後偕同隨員及楊廠長王總參議分乘汽車八輛于夜間一時半至靜安寺路滄洲旅館與吳光新·張宗昌·面晤商議江浙兩省和平辦法雙方圓满解决至夜間三時孫氏隨同楊廠長·王參議·由滄洲旅館仍乘原汽車駛往高昌廟至昨晨（三日）五時零五分至南站乘坐滬杭路原專車返杭 
　　路局備車留待運兵在滬孫張兩軍業由陸軍總長吳光新與浙總代表王金鈺及商會各公圑一再開會調停業經議有辦法雙方和平解决所有駐紥高昌廟第五圑浙軍司令部分駐老龍華·新龍華·之第五圑第一第二第三等營軍隊以及由松江之第十旅第二圑二三兩營·莘莊之第十旅第二圑第一營·並第一圑抽調之砲兵連·機關槍連共浙軍四千五百餘人大約在二三日内即須開拔回浙路局已備車停站聽候裝運又聞奉軍第一軍將蘇軍潰兵收容結束亦須開拔返蘇 
　　南站所備空車之待用南車站奉浙軍第五圑司令部備車五十餘輛停站應用已誌本報昨日（三日）南站所停留之空車五十餘輛聞夜間掛用大致係裝運軍隊開拔松江又一說謂裝載高昌廟第五圑司令部及兵工廠各軍械及軍用品等先往杭縣又聞昨日下午四時許由杭站電致滬站奉孫督辦令索頭等車四輛掛杭定於夜間需用云 
　　總商會今日實行接管兵工廠接管兵工廠事經總商會董事會决議手續（一）由會長偕代表王一亭等十餘人准今日赴廠點收造册（二）請閘北保衛圑酌派圑丁百餘名長駐廠中歸總商會節制（三）總商會代表隨帶封條將各項器具產業逐一加封實行保管再俟政府令知應如何改建工廠云 
　　商界慶祝製造局改工廠兵工廠移交商會接管問題業經各方軍事當局接洽妥當完满解决准交總商會實行接管昨日總商會分函各馬路商總聯會等謂此案目的已逹深可慶祝商總會即行轉函各馬路分會轉知各商店照辦 
　　又南京路商聯會昨亦因此事致函會員商店云敬啓者製造局改爲商辦工廠一案迭經中外商界函電懇請蒙執政下令實行并交總商會暫時接管凡我商界同深欣慰嗣因軍事未曾結束商會難以接管昨幸吳總長張軍長王參議等各方接洽妥當准於即日移交商會實行接收此事目的旣逹滬地和平可無顧慮自應懸旗慶祝以資紀念敬祈本會會員商店自即日起一律懸旗三天無任切禱 
　　兵工廠總分廠尙未停工高昌廟上海陸軍部兵工廠及龍華分廠議由總商會接管兹悉該廠楊邦藩廠長昨日尙未傳知停工仍令各工頭等傳知工人等進廠工作上海總廠進廠工人約五百餘名龍華分廠因附近駐有重兵故進廠工人祗有九十餘名云 
　　吳光新將回寗吳光新以調解孫張兩軍業已終了在滬稍事摒擋一二日内即須回寗 
　　陳調元今日返寗蘇軍第四師長陳調元協助吳光新調停浙滬刻雙方已告妥協於昨午三時簽字陳氏定今晨九時半返寗報告一切 
　　西報紀盧永祥談話大晚報二日南京電云今日晋謁盧永祥盧氏一再申言願得早日和平稱渠目的祗在驅逐齊夑元對孫傳芳無憎惡又切實聲言東南可不再有戰事深信在滬進行之和平談判當可得一解决使有關係各方咸能满意云云 
　　（二）收束軍事之函電　　撤兵之電文張宗昌孫傳芳昨發電云宜興蔡司令·褚副司令·蘇州王旅長·長興盧司令·松江謝司令均鑒蘇浙兩方軍事業經本軍長本督辦等在滬會商妥協此後應遵從中央明令一律停止軍事行動所有宜興長興一帶駐軍着尅日向後方適中地點撤退以示罷兵安民之意凡我兩方將士義屬袍澤理宜和衷商洽以表親睦是爲至要張宗昌孫傳芳江午又電云長興盧師長鑒密現與張總司令晤會貴師運送船已由張總司令電令平望駐軍放回並電令將該處駐軍調回吳江駐紥矣望飭前方將士務遵照前電長興方面如遇張總司令駐軍應詢問明白勿生誤會爲要孫傳芳冬印　　改廠之公函吳總長·王總參議致浙江孫督辦函云逕啓者一月十五日案奉執政府明令上海爲通商重地華洋雜處此後永不駐兵並不得再設軍事機關所有陸軍部直轄之上海兵工廠亦令即日停止軍用工作俾得招商承領改爲實業商工廠以示獎興商工之意各在案本總長爲保持東南永久和平起見奉命南來以期力行政府和平統一保商愛民之至意惟查上海兵工廠自松滬戰事發生期間即由貴軍派兵保護頗能盡職現商會以本總長蒞止遵令實行接收保管以重手續擬於五日午後一時會同滬上各公圑蒞廠查察封存以昭鄭重所有貴軍駐在高昌廟龍華兵工廠内外保護者旣經貴督辦當面商定自應即日一律退出松滬界外以符公令而順輿情除函知張軍長兵工廠總商會各公圑各報館外爲此函請貴督辦煩爲查照迅令施行見復爲荷此致督辦浙江軍務善後事宜孫·陸軍總長吳光新·浙江督署駐滬代表總參議王金鈺二月三日此外陸長吳光新·浙總參議王金鈺又致上海兵工廠·總商會·及張軍長·各公圑·各報館其文意旨相同 
　　（三）兩軍接近地點之昨訊　　漕河涇昨日之形勢孫奉兩軍經吳光新調解行將和平解决聞孫傳芳即有仰各軍退守原防之通告豈知漕河涇所駐孫軍尙在該鎭南首園橋掘壕架砲四週交通仍未恢復 
　　漕河涇之虚驚漕河涇北省金家弄昨午十時有某軍十餘名突來捉去雞三只鄉民驚慌狂奔大呼事被漕河涇西市所駐之孫軍第一營第二連窺見即行放槍於是該鎭所駐之孫軍第一營第二營全部拖出機關槍大砲負槍實彈如臨大敵鎭上居民爲之一驚保衛圑圑長楊心正即率武裝圑丁四面偵探知係無有秩序因之不亂云 
　　楊心正接洽孫奉兩軍放哨界限漕河涇鎭北里許之金家弄時有奉軍放哨日必數起昨日保衛圑圑長楊心正咨請上海縣警察所四區分所長石玉材會同孫軍第一營第四連排長張聘章前往徐家匯車站接洽東三省陸軍第二師第二十九旅第六十三圑圑長張繼善面談一切要求縮短放哨路線結果奉孫兩軍以金家弄爲鴻溝奉軍放哨以小閘爲界孫軍放哨以江蘇第二監獄爲界雙方不得越過界限免起誤會衝突以安人心張圑長云我軍到此全爲收束潰兵以副政府永不駐兵完成上海爲純粹商埠之旨特恐潰兵擾害閭閻不得不加意防範楊石兩君關懷地方治安到此面商當即照辦隨即傳令各軍隊一律嚴守放哨定界不得越過云 
　　龍華之昨訊龍華兵工分廠槍子·銅壳·製藥·各部仍照常工作護軍使署大門有孫軍第二師封條無線電臺内駐有二師兵士一連有武裝站崗兵士數名龍華火車站駐有兵士十數名鎭西小學校及漕河廟一如昨日惟滬杭接軌路之二十四號鐵橋浜南架設大砲三尊兵士掘壕防守行人仍不能出入龍華鎭保衛圑圑長吳紹基以該鎭當地居民逃避在外間有寄居之客民乘機掠取物件昨日特飭圑員帶回圑丁分向各該客民家一一檢查並面告該客民各須安分一經查出證據定當嚴行懲辦驅逐出境云 
　　法華鄉保衛圑員被盗擊斃法華鄉保衛圑圑長黃棣生近以風聲緊急督飭全體圑員竟夜梭巡數日來眼不交睫昨夜八時各圑員四出巡查未及一小時即據圑員報稱圑員馬紀成出防至大西路六石家橋地方突有汽車一輛從東駛至中坐四盗馬圑員上前盤問遂被開放手槍倒地等情黃圑長得警後親自前往察看見該圑員業已倒斃頭部鼻左及右肩下各穿一彈致命除嚴緝凶手外已據情呈報矣 
　　又一訪員報告云前晚九時許有形似潰兵之盗匪二十人大半時持有手槍擁至法華鎭附近圖刦當爲該鎭保衛圑查悉立飭各圑員武裝兜拿詎各盗匪胆敢開槍拒捕即將該圑員馬紀臣擊傷腦部立時斃命當時各圑員亦開槍還擊奮不顧身竭力追趕至公共租界大西路地方將一盗擊斃餘被西散逸去該管靜安寺捕房聞警亦立派中西探捕分投拘捕一面該盗屍身派人看守聽候核辦昨午法華鄉經董楊洪釗具狀投上海地方檢察廳請爲派員檢騐車廳長委派王檢察官等於下午前往相驗驗明該圑員馬紀臣委係槍傷要害致斃塡明屍格判令家屬自行棺殮迨王君返廳時已旁晚當將驗屍情形面陳車檢察長諭候核示辦理 
　　（四）兩軍最近之行動　　昨日續到之奉軍張宗昌部奉軍第一軍昨日（三日）續由南京開到五列車約一千餘人隨帶子彈糧食馬匹頗衆以三列車駐紥於麥根路兩列車防駐於北站計第一軍截至昨晚（三日）共總開到三十四列車人數已在一萬六七千人云 
　　俄兵砲車開駛赴錫旅滬俄國白黨難民近日願入中國國籍者頗衆紛向北站張軍長部下投軍昨有六十餘人由北站隨同俄兵鐵甲砲車一列出發於午後一時許開赴無錫候命 
　　奉軍稽查之嚴密奉軍第一軍第三路司令部已在閘北湖州會館設立稽查處另派盒子砲隊在街上行走查察潰兵盗匪並保護商民又滬寗路上之客車往來壛由奉軍第一軍護路隊隨車保護軍人不准强佔坐位云 
　　奉軍尹司令維持閘北治安此次奉軍第一軍張宗昌所部一萬五千餘人大部駐紥閘北昨第一軍前敵督戰執法副司尹德山氏因體諒張軍長愛護地方保衛商民之意特派所屬各軍官分班率隊捧令查街遇有兵士騷擾商民者即立予懲辦並派上尉督戰員李思曾與閘北保衛圑洽商巡察路綫並請保衛圑隨時協助以肅軍紀而維分安倘遇兵士騷擾人民隨時報告該司令當立予拿辦無論商務繁盛及冷僻之道路均嚴密稽查以維公安 
　　奉軍補充旅之組織奉軍第一軍長張宗昌氏抵滬後收撫齊部散兵現委任姚霽爲第一軍補充旅旅長旅部現設在閘北中興路全皖會館連日姚旅長所收槍械計共快槍二千支大砲八尊機關槍十二架迫擊砲十三尊兵士多係十九師六師殘部該旅組織業告完全不日將開赴崑山駐防 
　　奉軍給養之昨訊奉軍兵站處昨函閘北慈善圑略謂本軍兵站倉庫中所存各軍給養糧麵無多請即送麵粉五千袋白米二千石交站等情當由該圑王彬彥君與總商會商洽如數購辦送往又慈善圑每日運往兵站之稻草十萬斤木柴二十萬斤麵餅熟食三千斤猪肉一百斤白菜五百斤則按日照辦又總兵站因恐新到兵士赴慈善圑需要食物柴草致該圑職員辦理兵站糧秼爲難特由祝占後處長委派尹廣祿副官常駐該圑照料以免誤會云 
　　張宗昌加派馬隊至警廳保護奉軍第一軍軍長張宗昌派奉軍一隊三十餘名由劉鳳麟督率至淞滬警察廳駐紥保護昨日又加派馬隊一排至該廳駐防云 
　　宜興長興間軍事佈置蘇浙問題日來已趨和緩惟雙方軍隊仍着手於防範行動聞宜興方面奉軍褚玉樸部分駐太湖西岸孫傳芳軍隊則集中長興連日閩軍開赴前綫者紛紛不絶盧香亭親駐長興調兵遣將佈置防綫兩軍前綫相距僅有數里至該地殷實富户則均已遷移來滬云 
　　兵工廠昨運大批軍械至松江昨日（三日）下午五時半由高昌廟兵工廠裝出軍械共計十六塌車約計新式機關槍十架快槍二百餘支八寸手槍及六寸手槍約二百支機關槍彈三十箱刺刀及指揮刀軍用品四木箱至南車站裝交滬杭鐵路鐵篷車二輛專車前任松江 
　　浙軍第四師在滬招兵浙軍第四師師長謝鴻勳近因兵士缺額特派七旅十四圑圑長王廷棟在高昌廟砲隊營舊址招募新兵已於二日起實行開招應募者甚衆 
　　（五）張吳之酬酢　　蘇公圑歡迎吳張大會江蘇公圑聯合會等四十餘圑體昨假新西區交涉公署開會歡迎吳光新張宗昌原定十二時午餐嗣因事改至下午四時舉行届時到者除各代表外有交涉員陳世光·蕪湖警察廳長趙雲龍·何豐林代表李鍾元等先全體攝影次由主席李鎧舉杯致詞略謂今天爲敝公圑歡迎吳總長張軍長大會承蒙惠然肯來濟濟一堂非常榮幸此次東南戰禍齊夑元再行搗亂吾蘇人民損失不知幾千萬死亡不知若干人此當爲吾蘇人痛心切齒永遠不忘之重大紀念幸蒙張軍長奉政府明令率領國軍南來征討吳總長念桑梓被災同鄉撫視驅盡潰兵慰問民艱我蘇人刧後餘生重得安居樂業保此一綫生機此我人于痛恨齊夑元之餘而更感激兩公之大德于不止也敝會各公圑以爲　德報功亟應有一種民意表示庶幾稍盡酬勞之意故特開會歡迎并望有以指示云云次邱邕讀歡迎詞大意略同從略末由吳張相繼致詞表示感謝面散 
　　張宗昌昨日拜會外交圑奉軍第一軍長張宗昌於昨日偕同交涉員陳世光率同蘇吳齊三參議及衛兵等均御軍服乘汽車拜謁駐滬英·美·義·口·法·等各國總領事及各國海軍總司令安得生英法工部局總董總辦等公共捕房派有西捕隨車保護聞各領事對於張軍長决然撤兵咸美爲大公無私云 
　　陸軍總長吳光新於昨（三日）上午十時許偕同奉軍第一軍長張宗昌曁駐滬交涉員陳世光分乘汽車至法大馬路黃浦灘口拜會法總領事當經梅總領事延入客廳互叙寒喧梅言曾向吳總長詢及滬浙問題據稱孫張雙方業已商定撤防辦法奉軍退駐崑山浙軍退駐松江以符上海永不駐兵之恉成一完全商埠滬埠附近决無再有戰事發生應請各友邦勿再懷慮云旋由梅君欵以茶點吳張等始行辭出 
　　（六）收束潰兵之種種　　潰兵由江大輪遣送一批第六師第十九師潰兵均被奉軍第一軍收繳武裝在吳淞者業已乘輪押送回籍在閘北安徽會館等處者約二千人由奉軍鄧圑長於昨日（三日）下午八時押送吳淞機器廠碼頭上船由招商局之江大輪船載至浦口解散聞該輪今明始啓椗潰兵之飲食均由白十字會供給一切此次奉軍解除潰兵之步槍共有一萬餘枝及子彈四十箱均用貨車裝載停靠在上海北站將於今明運至崑山存放云 
　　潰兵今日由新濟輸遣送一批此次張宗昌蒞滬收束潰兵除繳收槍械决意顧全民意一律遣散備輸給資遣送回籍預算該項經費總數約須二十萬元連日與兩商會協商籌借昨日兩商會特開各業會議事關治安雖經各業當場分認借欵不敷尙鉅業由商會函請未到會認借者認凑足數現悉今日上午九時先雇招商局新濟輪裝兵二千運送回籍云 
　　潰兵槍械運赴麥根路站昨由湖州會館運赴北站步槍三千五百餘枝機關槍四枝（均係齊部潰兵繳下之物）當經裝載蓬車三輛於午後七時半開赴麥根路候命轉運 
　　電請魯鄭照料行將運青之潰兵滬上齊部潰兵由吳總長與張軍長向總商會會商辦法結果决一律遣送至青島以便送回原籍昨已分電段執政陸軍部請迅電山東鄭士琦督辦届時派員到青照料一切以免沿途騷擾 
　　財廳長與方椒伯面商墊欵事宜江蘇財政廳廳長曾孟樸因此次資遣潰兵需欵甚急奉韓省長命令來滬接洽兹悉曾廳長業已到滬昨特親往上海總商會與方會長面商籌墊欵項事宜結果主無論如何所有齊部潰兵總須一律遣散所需欵項决向金融界籌措後由財廳負責歸還云 
　　總商會函請銀行公會籌墊欵項上海銀行公會接總商會來函請籌墊遣散費略謂接奉省電以遣散潰兵需欵二十萬以製造局四週餘地作抵請代籌墊等因爲此函請貴公會無論如何爲難請念潰兵急須遣散以保治安之公意設法籌墊爲荷 
　　盧永祥對總商會墊欵備案之電復齊部潰兵麕集滬上由上海總商會代墊兵食欵項曾電請盧韓備案以便撥還等情已誌二日本報昨日該會接盧宣撫使復電略謂艷電敬悉貴會爲保持治安計暫時供給滬上散兵糧食計需三萬元准先備案俟事後籌還特復盧永祥印 
　　陳復初檢閱收編軍隊奉軍第一軍後方收編處總司令陳復初昨日午後三時乘汽車至城内陸家浜中國圖書公司原址第一路司令部檢閱收編軍隊當由第一路司令雷震率同彭參謀長魏副官長及衛隊營金營長等迎迓入内由陳逐一檢閱畢並召集司令部各職員至會議廳分别諭話至午後六時始行乘車返寓云 
　　大場潰兵繳械之經過齊夑元敗退之後大場即有第六十九兩師及二師補充旅各一部潰兵共約三千餘人在鎭盤踞嗣經奉軍第二十八旅旅長陳國瑞·參謀華文選·於一月三十一日率領軍隊一圑外機關槍迫擊砲各二門前往并會同閘北保衛圑江政卿·大場保衛圑王應游·勒令潰兵繳械該潰兵等俱要求改編不允繳械雙方幾乎决裂幸經王江兩君向潰兵勸解終日華參謀善爲處理遂於一日完全繳械云 
　　吳淞典當街民房查獲槍械淞鎭自前日午後經奉軍第二師二十九旅六十八圑長張圑長及皮營長到淞邀集顏警局長等議定保護地方治安及肅清潰兵辦法後張圑長等即往砲台灣調派第八連三排排長吳雲彩帶領兵士一排到淞駐紥於商埠局（即水警四區署）内至晚間吳親率兵士數名在各街巷及出入要道嚴密 
 
 

Page 14

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *梭巡以維地方秩序吳排長聞悉淞鎭東市典當街北首某姓家空屋内藏有十九師潰兵之槍械十餘支故率同兵士四名會同警局戴巡長帶領巡士四名至該屋地板下及擱樓上搜獲步槍十五支手槍皮匣一只經吳排長派人將獲械一併抬至商埠局暫存一面備文呈報長官核辦一面命警局查訪藏匿槍械之人以便究辦 
　　（七）各地被兵蹂躪後消息 
　　潰兵騷擾嘉定之報告本埠某君昨得嘉邑某商號來函述潰兵騷擾情形函云（上略）此次嘉定突來潰兵自初五日行前九時起至昨夜下半夜止約計有近四千光景大半坐船一半行走在初五下午二三時西門一帶非常危險被搶者王豐盛·牲號·牲太·大豐昌·德大豐等十餘家路上行人之被剝衣搶洋者數十人其時城門關閉城外大受其累弟等當時不及進城請警察四名保護始得脫險亦是大幸此次彭警佐·潘圑總·西門警察所所長李子韓·維持頗爲出力對潰兵恩威並用或留飯留點心或給川資或令出境不許逗留西門全市得以無恙今日暉吉已照常開市惟拉夫封船西門一帶仍不能免因所來潰兵六師十九師及補充旅大都不熟路徑西門外一帶居民店家祗望其速去不管拉夫封船也南門外被刦者爲公裕·福裕·等七八家東門外鄧萬泰等五六家此番西門外一帶店家未遭重災亦係大幸（下略）云云 
　　近滬各地之現狀齊軍潰退後至近滬各地騷擾鄉民大受驚惶兹彙誌各方情形如下（一）南翔鄉人以潰兵散處均收拾貴重物件投至該鎭難民收容所故若紅十字分會·安息會等慈善機關無不有人满之虞（二）嘉定潰兵日漸减少城門昨日已開人心稍安（三）青浦四鄉受水陸潰軍騷擾亦有多日潰兵多强用民船開至各鄉鎭索遣散費近日潰兵漸少往來滬青之内河小輪亦已開駛但行經崑山黃渡均受奉軍檢查一切 
　　水手運洋得力之酬謝大逹公司通揚班某輪船於奉齊兩軍開戰時被齊軍扣留運送車隊輪中所裝本埠某銀行現洋七萬元經由水手人等藏匿艙底得未被刦現在戰事告終該輪平安回滬所裝現洋如數交給該銀行收領該行經理以該輪各水手辦事敏捷提出現洋七千元賞給各水手以作酬勞云 
　　欵產處打掃也是園城内凝河路也是園前因駐有軍隊房屋蹂躪不堪目前軍隊均已開去昨日由欵產處派有工人數名將該園打掃清潔並用欵產處名義將屋封鎖無論何項軍隊一槪拒不借駐云 
　　（八）租界丵對於兵士之處置　　潰兵改送張宗昌處發落齊夑元敗逃後宮邦鐸奉命收撫潰兵故公共租界各捕房截獲之潰兵均經公共公廨判送宮師長處置現宮氏對於收撫事宜業於日前通電報告結束昨日公廨將日前所獲暫寄捕房之潰兵三十八名連同贓物由關讞員與美領雅君諭令函送張軍長處分别訊明懲處或另改編或即遣散云 
　　兵士携物經過租界之送究奉軍第六十八圑第一連兵士林召卿·齊部第六師排長展學邦·十九師兵士沈樹雲·姜得標因携帶物件經過新閘橋路黎平路黎平路等處被探捕截獲昨解公共公廨經中西官質訊之下判連贓抄供函送張軍長處分别訊明懲辦 
　　（九）宦海潮中之新訊　　張宗昌電保滬寗路局長第一軍軍長張宗昌昨特電保該軍交通處處長周至誠爲滬寗路局長略謂該員此次隨軍調用車輛措置裕如到滬後於十分紛亂中能於翌日即通客車以利交通其辦事之敏捷殊爲不可多得請即明令委任云云 
　　湯德年接任電報局長上海電報局局長羅肇虁因病請假現由電政孫監督商第一軍張軍長派徐州電報局長兼第一軍電務處處長湯德年代理聞湯氏已奉令到局辦事矣 
　　張宗昌委鮑啓元爲電話局長中國電話局長一職業由第一軍軍長張宗昌委任鮑啓元接辦飽奉委後已於前日（一日）到差視事　 
　　關於上海縣知事之消息邑紳姚文枬昨接省長公署電云萬急上海縣議會姚子議會姚子讓先生鑒上海縣缺前經執事及地方各公圑面請委任姚知事福同繼任早經本署照委久未到任現在軍事已定該知事應即從速前往接任以重職守而慰地方希即轉致該知事遵照並盼電復韓國鈞東印又聞奉軍第一軍長張宗昌所委之上海縣知事李祖虁現已另有差委决不到任現任之縣知事應季審有改代爲署之消息云 
　　（十）澄錫同鄉會之昨訊　　江陰同鄉兵禍之救濟齊奉兩軍於舊曆大除夕晚在江陰城外開始開火齊軍兩圑困守城内奉軍踞砲臺用八百磅重砲向城内猛轟至初六日始止奉軍用洋油燒毁城垣入城城内糜爛不堪餘爐數日未息居民死亡實數尙未調查清晣約在三千人左右現在由旅滬江陰同鄉會組織救護隊出發者已有五六起迄今尙未得確實狀况此次江陰受禍較無錫爲更慘城内較城外尤甚因山城斗大居民不過數萬受傷損者殆不止十分之一矣此次組織救護隊需費甚鉅聞由薛醴泉·奚蕚銜·朱祥甫·葛鳳池·諸君分任其事功在桑梓慷慨可風澄江遺黎庶有來蘇之望也 
　　無錫同鄉會消息無錫旅滬同鄉會近接南京盧宣撫使電云艷電悉此次附亂軍隊無論如何决不令其存在令宮收容正爲解散地步知念特覆盧永祥三十一印又接韓省長電云艷電悉潰軍敗竄先予收容以免擾害地方一面設法遣散即可根本解决特此奉覆請紓廑系省長韓先又接奉天張邊防督辦電云東電悉此次奉軍南下純爲義舉方將救蘇民於水火之中豈有令攤軍餉之事省令必有誤會之處特覆張作霖冬又接盧韓電云勘電誦悉所請裁撤齊部槍械撥發鄉圑曁以六師十九師原餉提償災區損失等情容當察酌情形統籌辦理此覆盧永祥韓國鈞冬印又該會發行之無錫旅刋第三十四期業於昨日出版每份售銅元兩枚本期特多印數千份以備欲覩無錫消息者之臨時購買云 
[美商務委員討論中美商業]  
　　西雅圖商業調查圑行將到滬　　美商願與華商直接晤談美國駐滬商務委員賀華德君G·C·Howard昨日向本報記者對此次西雅圖商人圑來滬事（本月十三日到滬）發表意見云自來中美間商業往往多所誤會其原因在中美商人尙少直接之接觸故此次西雅圖商人圑來滬時中國商人宜直接叙談以中美兩國商業實情互相交換言語投機將來或成大宗交易亦未嘗非意中事也賀華德君現爲美國駐滬商務委員亦未嘗非意中業狀况甚爲明瞭其所以主張中美直接談判者皆因華君熟知美商來華接洽商務者往往問津於旅華美僑惟賀德華君云彼旅華美僑雖身處華境對於中國商情自能略知一二然其所知者往往限於一項偏於一方美人之初來中國者遂十九失望而返國若中國商人能自行接洽詳述中國商情其較旅華美僑反覺正確而能包含一切也故此次美國西雅圖商人圑來滬時賀華德君頗願中國商人能在事前與賀君接洽各就其所業聚中美商人之同行者於一室共謀中美之貿易美國駐滬商務委員處設在廣東路三號凡吾國商界中人皆可直往考問對於中美貿易之種種問題賀君之意對於圑體之前往接洽者固甚歡迎而個人之前往晤談者尤樂於接洽務使中美商人直接接觸得有相互之利益云 
[無錫大火三紀]  
　　大陸報云盧軍軍火軍八輛星期日夜間在無錫滬寗路枝路上爆發此項軍火一部份即係奪自齊軍者爆發原因由於附近房屋着火延及軍火車輛而軍火爆發後更延燒附近房屋以致鐵路貨棧亦幾盡付一炬其時適有火車兩列過錫一自南京開來聞警折回橫林一自常州開來起火時已抵無錫因即停留錫站待爆發完畢後開駛來申車中人員皆伏於貨車鐵板之後以避流彈據報告此事之某美人言聞火係起於西門附近向東延燒波及貨棧房屋起火原因未詳但近車站之兩大旅館幸未波及該美人於下午九時至錫站遙見數處火起不數分鐘延及軍火車於是鉛彈橫飛乒乓震耳流彈飛過火車後面消防隊亦趨避安全之地砲彈爆發之聲即在四分之一哩外猶歷歷可聞如是者歷四小時始已十時許南京車到錫遙見火起即折回以免流彈是役延燒至夜間一時始漸熄滅軍事車待至兩時後始開而於晨間五時抵滬云 
[昨日滬寜路行車消息]  
　　昨日（三日）滬寗路上行客車計開行兩次一爲九時五十分開行之十一號慢車一爲十二時半開行之十五次中快車下行車開行次數因南京電報不通未能詳悉聞今日（四號）上下行車開行快慢車各二次並聞前日（二日）南京站添開二十二次特别快車一班該車延至昨晨上午六時半方始到滬 
[謝蘅牕對滬事善後之意見]  
　　致上海總商會之條陳總商會會員謝蘅應昨致總商會函云敬啓者上海市場華洋薈萃爲全國商業中心區域幅員遼闊事務殷繁雖有租界祗爲中外通商外僑居留之地而土地主權仍屬中國上海者旣爲全國商人總匯之區一切地方興革事宜應由在滬之工商業領袖及各法圑公同集議方足以臻周密斷非少數蘇人所得而私亦非少數圑體所得而决議也中央以上海商業甲於全國擬改爲特别區域永不駐兵特設督辦專理民政苟能善自經營凡關於市政事宜如警察·司法·道路·衛生·敎育·及其他公共事業力求完備則向之寓居租界者自無不遷地爲良工商業亦因之以興是松滬一隅之爲全國商埠之模範而租界之領事裁判權自不難設法收回則推廣租界之說即可無形打消其關係之重且大爲如何也報登上海組設特别市少數蘇紳推定十一人呈請省長委充籌備委員一若上海市政僅少數蘇人所能預聞而其所參列者双皆非工商業領袖一若寓居者即非上海之市民僅憑少數人之意見囿於一隅恐未能推行盡利能力財力亦不能左右社會未經詳確之考慮亦難期設備之周密本會爲各業領袖之集合機關應有參與市政之權天錫以督辦必須直隷中央市政事宜由地方紳商共同組織爰就上海原有情形參以各省商埠之成規斟酌損益草擬大綱另摺開呈以備台核擬請本會召集特别會議凡關於區域如何規定機關如何組織權限如何支配地方稅與蘇省如何劃分公同討論悉心研悉再行會同縣商會召集各業領袖及各法圑交換意見通盤籌畫擬定條例電請中央俯賜採擇尅期頒布集各界之人才謀根本之改造立法不厭求詳大公乃能無我區區之意幸垂察焉（附摺一件待續） 
[松屬京同鄉對淞滬市政督辦主張]  
　　請一致主張派公正士紳爲督辦本埠商敎議各圑體昨接松屬旅京同鄉劉式訓·張奏勳等來電請主張派公正士紳爲淞滬市政督辦略謂淞滬市政公所設立在即旅京同鄉議决保留原有自治基礎加以擴充至選派督辦應以地方公正士紳衆望所歸者爲限除已呈段執政外請貴會迅速發電爲同一之主張云云 
[上海特别市籌備消息]  
　　今日下午開籌備會上海市總董李平書與紳董姚子讓·沈信卿·黃任之·袁觀瀾·沈聯芳·張君勱·趙厚生·陸伯鴻·阮介藩·姚紫若·等十一人於日前奉江蘇韓省長電令籌備組設上海特别市事宜李總董曾於本月一日邀齊電列各董開會討論組織方法設立籌備會公推沈信卿·袁觀瀾·張君勱·三人起草籌備綱要一面電請省長添委虞和德·方積蕃·王棟·陳炳謙·等爲籌備委員從事籌備現因此事北京執政政府亦已提交閣議故籌備手續刻不容緩各起草員業將綱要擬就送交到會日内即須開會討論聞其組織方法係仿廣州市政制度由各圑體混合組織各市鄉議會均得推派代表與會每市得派二人每鄉派一人如市鄉議會尙未恢復成立者得由鄉董列席一俟籌備草章訂定後再行召集各市鄉代表會議討論組織方法云 
　　又訊上海市公所李總董致列名各紳士函云逕啓者兹定二月四日（即今日）下午二時開籌備會擬定淞滬特别市草章務請台駕准時蒞臨爲盼此頌新綏附省發公文一件文云逕啓者查上海市場甲於全國人户衆庶事業殷繁亟應設置市政機關以謀發展兹定於上海設特别市其區域如何劃分機關如何組織職權如何分配亟應延請公正士紳妥速籌備除電内務部外相應函請貴紳擔任籌備事宜即希查照會同從速妥爲籌擬函致敝署核辦并將籌備日期及刋用鈐記先行函報備查云云 
[孫中山病狀之昨日電訊]  
　　精神稍佳孫科偕李烈鈞邵元冲等北上慰問中山病狀業已到京昨日本埠國民黨機關又接邵昨早自京來電云冬（二日）午抵京總理精神稍佳與靜江（張靜江）談十餘分鐘冲江 
[宋子文等已抵滬]  
　　胡漢民等中止動身中山病劇粤中要人擬來滬轉京慰問已誌報端昨聞廣東中央銀行行長宋子文及廖仲愷夫人已於昨日中午乘船到滬聞胡漢民廖仲愷二氏則又以粤事不克離開臨時又中止動身云 
[中國工程學會要求參加善後會議]  
　　北京善後會議容納職業圑體加入兹悉本埠中國工程學會爲全國專門工程人士所組織已成立八載會員逾五百人分機械·土木·電機·化學·河海·礦冶·等專科對於此次善後會議及國民會議之議案如築路·導淮·振興農工·發展電業·等等均有所計畫故要求參加列席昨晚該會執行部假太平洋西餐社會議决發電致段執政請求加入會議並即舉代表北上接洽云 
[公廨引渡大辟盗犯之問題]  
　　領圑正在磋商公共公廨會審公廨判决各捕房拘獲之劇盗等要犯四十餘名均須執行死刑前因滬埠軍事機關南北兩立公廨難以處置故皆判令暫押西牢以待大局解决後再予送請執行兹自奉軍抵滬後大局已現平靜張宗昌軍長爲最高軍事長官自可執行辦理昨聞駐滬領圑現正磋商此事之辦法并對於嗣後滬地無軍事機關其執行之犯送往何方處决均須取决云 
[警廳函催籌借之警餉]  
　　淞滬警察廳長常芝英昨日函致上海縣商會内開案查淞滬警察本年一月份餉項曾經由廳函請貴商會及總商會籌借洋四萬五千元在案迄今未據函送到來查此項警餉關係重要業已逾期亟應趕速籌集發給用特函催貴商會等迅行籌借以維地方治安云云 
[警務處復縣商會等電]  
　　謂熊所長並無辭職電江蘇全省警務處電復上海縣商會等各圑體文云便代電得熊所長並無辭職呈文到處重以至囑業已飭令該所長勤愼供職特此電復警務處東印 
[航海界要訊]  
　　日本海軍艦將來華昨日本埠得日本海軍省電告該國現在籌備海軍第一艦隊之一二三艦隊·與第二艦隊之魚雷隊·潛艇隊由海軍大將岡田總司令及京籐中將等統率超無畏艦山城扶桑陸奂等及輕巡洋艦與魚雷潛艇等等第一大隊在三月十九號以後自日本佐世保開至中國膠州灣一帶巡遊第二隊二十餘艦定三月二十五日自日本直接從黃海來滬至上海漢口揚子江内一帶巡行第一隊之魚雷潛艇等等則須往烟台渤海此舉爲日本海軍艦隊巡行中國之大舉日來正在準備中 
　　法國遠東視察圑來滬訊法國政府本年爲擴充對遠東貿易起見特與各商業領袖並經濟界協組東西經濟考察圑圑中分爲商務經濟等數組每組各有一專門人員加入全圑計有四十餘名昨日滬上得訊本月十二日即可由馬賽開出約三月中旬到滬 
　　快利輪救出淺灘招商局快利號輪原在長江上遊行駛者此次該輪由漢往宜昌途中江水淺涸即遭擱淺當即由漢口分局派出小火輪多艘往拖昨據電告已經拖出 
[甬同鄉會致浙海關函]  
　　因新江天輪撞沉脚夫事寗波旅滬同鄉會昨因新江天輪撞沉脚夫二十餘人慘案特致函浙海關監督云如山先生監督大鑒敬啓者閱甬報載一月三十日新江天抵埠有渡船满載脚夫被該輪掉頭時撞沉全船二十餘人均遭落水遇救者僅數人閱之不勝慘悼查輪船抵埠時常有衆脚夫兜攬生意僱舟爭先落水肇禍者時有所聞但未有如此次之慘應請台端會同稅務司出示禁止凡輪船未停泊之先不准小船近輪思患預防當不致再演慘劇再者聞寗波行走各處小輪亦常有貪儎逾額事情並請一併示禁以惠生命不勝叩禱之至此布謹請勳安寗波旅滬同鄉會啓 
[緝私營撤消第一第二兩圑]  
　　蘇屬緝私各營原屬兩浙範圍前因統領往來蘇浙兼顧難周呈准鹽務署添設第一第二圑輔助辦公兹因經費支絀奉蔡統領令飭將一二兩圑一律撤消所屬各營直接管轄於統部以資便捷並添設稽查員數名嚴行查緝云 
[閘北福新麵粉廠之大警]  
　　損失十萬餘金閘北光復路福新麵粉第一廠於民國元年落成開幕歷年營業發逹刻下已分設新廠八處前晚四時半第一廠三層樓上忽然起火由崗警鳴笛告警閘北各段救火會先後駛至奈火勢猛烈自來水水力簿弱火在高處澆灌不到嗣經各救火會之帮浦車到來適新閘河内潮漲之時取水較易租界救火會亦到澆以滅火藥水火勢漸减該廠房屋堅固四周圍牆未倒故東首之賬房西首及後埭之棧房均未波及直至昨晨六句餘鐘始熄而全廠機器貨物已悉付一炬事後經四區傳到廠中司賬無錫人王寳昌·機器間工頭唐阿六據供火由磨子内碾着石子或鐵質等物火被吸上三層樓致肇焚如約計損失十萬餘金而僅保房屋機器火險四五萬貨物未保險云云劉署長訊問之下論令交保聽候偵查核 
　　又一訪員報告云閘北新閘橋浜北光復路二十三四號門牌福新第一麵粉廠於昨日（三號）天未黎明四時餘夜工尙未放工三層樓軋麥機器因磨擦過度爆發火星以致忽肇焚如該廠賬房聞警後即用電話報告租界救火會是以租界救火車首先到場而閘北一段救火車亦已駛至計租界愛文義路及虹口救火帮浦車到場者四輛華界一二三段及胡家橋等救火車亦到四輛分别奮力灌救直至下午一時始行救熄該廠第三第四兩層完全被焚二層樓亦遭波及是役也租界愛文義路救火會某西人在該廠後門（即長安路）施救時遭上面牆磚墮下致傷手臂華界一段救火會會員顧渭臣·王雲卿·二人在該廠二層上灌救時被烟悶倒嗣經同伴扶出設法救醒該廠其時夜工尙在工作樓上麵粉小麥麩皮堆儲甚夥被焚時火勢甚盛灌救有五六時之久始告熄滅該廠經理爲王堯臣廠主爲榮宗敬機器計向公平保險元二萬兩裝機房保一萬五千兩現正由一段救火會調查員姚祥生前往詳查起火原因以便報告警署核辦云 
[蒲石路昨晚之暗殺案]  
　　死者形似軍人法租界蒲石路荒塲中於前晚（二日）深夜發見暗殺案被殺之人形似軍人年約四十餘歲身材高大胸前有槍洞血流满身被華探目任坤持瞥見報告捕房飭派一四五號越捕將尸身舁送同仁輔元堂驗屍所聽候公堂勘驗緝兇云 
　　尙有本埠新聞轉入後頁 
 
 

Page 15

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *本埠新聞二 
[稅務總公所致縣商會函]  
　　通知豁免附加稅上海稅務總公所致上海縣商會公函云逕啓者案奉財政廳長曾訓令内開案查接管卷内一月八日奉省署訓令第五號内開頃據曾紳樸·狄紳梁孫·函稱上海認商允將十四年度二三兩月之認稅預先備墊即請將認稅附加以明令豁免等情自應查照辦理除電上海縣商會傳知各認商迅將十四年度二三兩月份稅欵尅日交付華大銀行代收一面並電華大銀行就近轉解該廳長查復以抵餉需外應即由該廳長即日檢送三聯印單二百張逕交華大銀行顧行長預備塡用開將上海認稅附加另令豁免是爲至要仰該廳長遵照辦理具報等因奉此正核辦間適據上海稅所以各業兩個月認捐由所塡就稅票逕送華大銀行俟繳欵時掣給該欵即由華大彙繳等情呈報到廳是稅單已毋庸函送除函致上海華大銀行迅將代收十四年度二三兩月上海各認商稅欵轉解本廳以抵餉需並報明省長鑒考外訓令該稅所遵照將免收認捐各業附稅轉致縣商會通告各認商一體知照等因到廳奉此合亟即希貴商會轉知各認商一體知照 
[垃圾堆中檢獲槍彈]  
　　文匯報云昨晚有人以手槍子彈四百八十二颗送交老閘捕房據稱在山西路某弄外垃圾堆中檢獲捕房隨派人前往搜查一過未有續獲云 
[大通路盗刦烟土案之彙訊]  
　　新閘大通路一千零零三號半門牌李書家於一月十二號下午八時被乘坐三九七九號汽車之盗匪持械闖入搶去値洋二萬四千元之烟土嗣由捕房將汽車夫陳毛弟拘解公共公廨判交五千兩保候訊在案昨晨提審此案主腦芮慶榮（即小阿榮）偕律師自行投案抽房代表律師令李書上堂詰據供稱我向在東洋辦貨於去年十二月十八號下午乘日友郵船到滬有友人劉某將箱子八九只寄存於我家之天井中箱内何物劉未與我言明祗稱因西門發生搶案故將箱暫寄存我家隔日當來取去未幾有多人從我家後門而入内中四人即至我房聲稱頃間寄存之箱現來搬取我向索卡片一人突執手槍向我威嚇餘人遂將灭井中所推之箱悉數搬去僅留一空箱該箱現存捕房我於若嚴去後即通知劉姓由劉報告捕房獲案之兩被告我未見過云云又據證人陳家全供稱在東方汽車公司爲汽車夫與原告家相隔不遠是晚見有三九七九號汽車一輛停在大通路新閘橋路南面係陳毛毛司機其時正在搬取箱子舗蓋置入車内小阿榮站在車旁裝畢均乘該車朝南而去後聞人言此車係小阿榮所有等語旋由被告代表楊國樞等律師向以上各人盤詰一過捕房復將空箱一只取至公堂啓開箱蓋烟土氣直入鼻觀經關讞員商之美領雅君判芮慶榮交五千兩保陳仍交原保展期續訊 
[刧案併誌]  
　　廣東路前晚七時有盗三名侵入廣東路正豐押店袖出手槍嚇禁聲張將値洋二百二十元之衣飾銀洋搶刦而逸嗣由事主投老閘捕房據情報請捕頭派探查緝 
　　新大沽路前日上午九時半有盗五名聞至新大沽路承啓里一千一百七十六號門牌某姓家以一盗執手槍在門首把風四盗擁入亦出手槍嚇禁男婦人等聲張將値洋四百餘元之金飾衣服銀洋搜刦而逃臨去時開槍三響幸未傷人迨該管捕房得報派探往拿盗已無踪矣 
[流氓代人運土之發落]  
　　堂諭各人禁押三月或罰洋三百元流氓熊玉庭·朱祥林·朱東元·陸阿高·等專代販土機關輸送鴉片烟土前日又向某汽車行雇得三千五百七十號汽車由朱立金司機駛至楊樹浦黎平路裝載烟土二十二磅中途被包探程海彪截獲一併帶入捕房昨解公共公廨請究據汽車夫朱立金上堂供稱被告來雇坐汽車時並不知係運送烟土等語而熊等均供認代人保險運土不諱中西官核供判被告各押西牢三月或各罰洋三百元充公烟土銷燬 
[汽車夫駕駛不愼肇禍]  
　　賣板刷者被撞傷斃命前日下午四句餘鐘有六千一百八十四號汽車由南往北經過公共租界浙江路·厦門路·口司機人王榮生駕駛不愼將一賣板刷之四十六歲男子撞倒碾傷並傷及行人林阿根身體經一千三百九十五號華捕查見將傷者送往醫院但該男子受傷甚重醫治無效未幾身死林輕傷無恙該管老閘捕房得報即派探將尸舁入虹口斐倫路騐尸所並調查得死者滬埠未有尸屬昨晨禀請公共公廨陸襄　會同美貝副領事蒞所騐明屍體升坐公位捕房傳同見證林阿根及乘坐該車之金爲卿將汽車夫拘案質訊之下諭着地保領屍棺殮暫曆招領王榮生交二百元保帶堂再訊 
[被拐豫孩候送回原籍官廳認領]  
　　河南淮陽縣小孩蕭俊林·趙炳榮·馬丙云·馬蹄龍·穆花山·張金玉·陳文禮·等十五名年均在十二三歲在原籍被人誘拐來滬當在匯山碼頭爲捕查見即將蕭俊林等七名其餘八名與拐匪均被逸去遂將蕭等七名押送捕房經公堂中西讞員審訊之下一併發送孤兒院留候家屬認領兹因蕭俊林·趙炳榮·馬丙云·馬蹄龍·穆花山·等五名日久無人認領故於昨日提回公堂研訊一過判令備文飭派中西探捕將五孩押乘汽車移解上海地方檢廳發落嗣奉檢察官提訊該孩同供在原籍被某日人以來滬做工月給工資八九元爲由被騙來滬餘語含糊諭一併暫押候派警送回原籍官廳飭傳父兄認領 
[粤僑工聯會複選紀]  
　　旅滬粤僑工界聯合會自元旦日舉行選舉委員會後於昨日舉行複選各科委員計選出執行科盧樂生·李書樞文書科龍天寳·劉自强·容介卿·容周理財科吳生·鄺華恩交際科歐陽桂生·黃盛·李潤源·龐洛稽核科盧子卿·唐緒敎育科李石言·鄧叔宜介紹科張渭川·梁叔衡·賴學謙·王其發糾察科梁瑞之·梁永頣庶務科盧煊·鄧鏡泉·鄭之勇·羅炳調查科泰順南·容满·何長·銀傑初等并定本星期六夕舉行就職禮云 
[湖州同鄉今日年會]  
　　湖州旅滬同鄉每年陰曆新正例有團拜今年由湖社及湖州旅滬南市同鄉會通告定今日（十二）午刻假座法大馬路鴻運樓舉行鄉飲酒禮除社會員外凡同鄉參加盛會者均所歡迎藉聯鄉誼並聞湖社出版之湖州月刋第四期業已出版將於今日席上分贈同鄉該期爲市政專號重要論文有戴季陶之對「於湖州市政的我見沈士華之市政之一般的研究」則由廣之「市政與敎育」周君常之「公共衛生與市政」湘濟滄之「論我邑發展的方法」沈在善之「建設新湖屬的我見」均爲有關湖州市政之著作云 
[台灣路火警照賠欵罰一成]  
　　法租界小東門外台灣路三號門牌鼎盛號於前晚失愼已誌前報昨日捕房飭探將該號之吳寳明傳至法公堂請訊先由捕頭稱查得被告保有火險銀二萬八千兩請核詰之吳寳明供稱是晚貨房内究係如何起火不得而知中西官判照賠欵罰一成 
[拒絶搜查圖開手槍之拘獲]  
　　法捕房特别機關探目任水揚·徐新法·包探李金生·石瑞祥·高立德·等於前晚奉令在外檢查行人該探等巡緝至徐家匯路新橋地方查見有某甲形甚慌張上前搜查詎甲突同手槍意欲開放幸該探奮勇將甲擒獲連同實彈手槍一併帶入捕房經捕頭詰訊一過諭令管押聽候查明有無犯案再行核奪 
[捕房通緝脫逃之俄犯]  
　　公共總巡捕房昨發通緝文告云照得亞力山大潘非洛夫加麟一名俄國人年十七歲身軀瘦弱身長五尺四寸半面容蒼白棕色捲頭髮粽色眼形貌甚年輕戴呢帽衣淡色上衣因逮捕後忽被脫逃無踪業由會審公廨出票拘拿在案爲此合行通緝仰諸色人等一體知悉如有各種消息請通知就近捕房特示 
[冒充包探行刦之人贓並獲]  
　　無業流氓郭三元子昨晨三時許在海格路通州路轉角冒充公共捕房包探攔截行人蔡錫生去路以搜查違禁品爲由刦取身畔鈔票洋五元大洋三元銀角二十二枚圖逃經郭大聲喊捕由探馬金生到來帮同追獲人贓拘入捕房捕頭略詰一過諭飭押候解送公堂請辦 
[源昌路刦案盗匪押候再訊]  
　　虹口源昌路一百二十號門牌金連桂家於上月二十五號被盗匪四名持械搶去洋一百二十九元前日由該管捕房包探范德孚緝獲此案盗犯徐桂林一名昨晨解送公共公廨請究經陸襄讞會同美領貝君質訊一過判令收押候下禮拜二查明再訊 
[因賭起衅行兇之糾葛]  
　　楊振祥·蘇秋祥·丁國雲·侯發鴻·李秉亮等昨在保定路南興里與葉和成等因賭起衅毆傷葉及葉鴻生頭面等處由探目楊阿泉查見將行兇之楊振祥等十二人拿獲拘入捕房一面將受傷人送院醫治遂回訴捕頭諭飭楊等一併押候解送公堂請辦 
[烟案無力罰洋改押三年]  
　　張天生前在法租界因私售烟土被探拘解法公堂判罰洋四千元押繳在案兹因被告無力繳欵昨又提訊詰之張供民人實情無力請求恩　中西官判以被告旣無力繳洋着改押西牢三年以 
[拘獲烟犯併誌]  
　　四區四分所長警前日在曹家渡查獲吸烟犯朱信卿一名係本地人又五區長警在西寳興跳兆美里查獲吸烟犯崇明人施仲敏·海門人沈耀林·陸仲發等三名並各起獲烟槍烟燈等具分别轉解司法科昨送本廳核辦 
[公共公廨訊案彙錄]  
　　昨日公共公廨訊理之民事訟案併誌於下㈠英商通和洋行及仁記公司訴張榮之建築房屋阻止出路案限令被告一月内將該房屋拆去仍作碼頭基所有原告請求賠償損失駁回（一）婦人方翠華訴王春生王林生等違背遺囑不分遺產案堂諭被告請求不准（一）黃寳申延高露玲律師聲請執管已故黃成孚遺產案堂諭本案未判决以前給諭黃寳鏞不得將北山西路米店移轉變賣第一欵不准並由黃范氏作爲訴訟原告代表人另具訴狀送逹被告黃寳鏞照章答辯聽候排審（一）王吉卿訴張泗香不付票洋案堂諭被告不到原告提出憑票應判令償還洋二百元並自起訴日起至清償日止按年八釐之利息及堂費（一）馮毛毛與胡錫坤爭執地皮互控案堂諭改期候函請會丈局將馮毛毛原呈賣契送廨再訊（一）鮑德載延高露玲律師訴俄人愛興堡不付工料價銀案堂諭據代表律師稱兩造現在和解准展期一禮拜訊奪（一）蔡中岳訴陳秉仁騙取押櫃洋案堂諭兩造均未到改期訊奪（一）禮益地產公司延朱斯芾律師訴黎潤生擅在公弄建築鐵門案堂諭該公路之鐵門並無妨碍免其拆除里名兩造協商更改另題堂費各半負担（一）戎鑫生訴夏金生欠借洋案堂諭飭被告到案執行堂諭（一）王壽曾·鄧福生延克威律師訴葉德才欠借洋案堂諭准予飭將被告所有安南路二百八十八及二百二十五號兩舗啟封所有生財由本廨理賬員拍賣收得之欵具報備抵核奪（一）蒲華芳訴王香山欠貨欵案堂諭被告避匿不到原告到堂證明應准缺席判决償還原告所訴之數並負堂費准予房東拍賣該被告產業除付給房租外其餘之數核償被告訴欵（一）邵挺如延樊克令律師訴林惠民賬目糾葛案堂諭改期再訊 
[誌謝]  
　　昨承商務印書館惠贈第十六卷第十二號「敎育雜誌」與第二十一卷第二十四號「東方雜誌」各一册謝謝 
來件 
[江蘇振務處致蘇皖宣撫使函（續）]  
　　江浙戰事發生中外好義紳商分設紅十字會救濟人民出險省署分投撥助欵項仍督促迅行迨至戰事終了爲消弭疫癘又延中西醫士分區趕辦掩埋及清潔街衢河道以重衛生復由東南大學組織調查圑以明災况各地紳士復設立兵災善後會又於上海設兵災善後聯合會輔佐官廳進行振務其耕牛損失農事摧殘者東南大學敎員鄒秉文等並擬立農業救濟會此外如放振米·放倉穀·購新舊衣被·俾禦嚴寒籌急振之需以資救濟凡振事應行之舉無不督飭各員殫力籌備無如財政奇絀撥欵最難不得已乃有預借忙漕·附征貨稅之各種計畫蘇省第一次被兵縣分計太倉·嘉定·寳山·青浦·上海·金山·松江·崑山·宜興·九縣太寳嘉青被災最重綜計振欵非數百萬元不能畢事預借各縣十四年忙漕除災區外每石每兩各五角仍流抵次年新賦於民業實無所虧就額征計算約可得一百二萬元按諸實征數目則斷不及此至多可收七八十萬元不意請免者多遵認者少再三勸諭截至現在止仍未一律認可附征貨稅前准部咨因北省水災附收振捐一成敝處以蘇省災重欵絀爰擬加收一成連同部章一成統歸爲蘇省兵災善後之用原始預計約可收洋一百二十萬元無如上海等處認捐以及蕪湖米釐相繼求免江北局所又以濬運經費已帶收二成迭據紳商呈報無力再加惟有於濬運費内撥出一成以充振費經此種種阻碍全年收入不過數十萬元從前水旱災荒尙有振捐一項可以募集近來則旱成弩末加之蘇滬富庶之區已爲蹂躪不遑自顧焉肯樂輸又加海關附加·交通附加如果准其協助在蘇省亦可恃爲大宗接濟乃格於部議迄未允行是以此次振欵所能認爲的實者僅預借忙漕·貨捐附加兩項大致合計亦不過百十萬元又非一年之久不能收足以情勢論之萬萬緩不濟急馮紳煦到滬後一面派人調查一面籌辦急振即使他項救濟無法舉行而冬令急振一事亦非數十萬元不能着手國鈞點金無術焦灼莫名派員與滬銀行錢莊商借累月迄無眉目後由曾樸等商同馮紳煦再三設法與上海鹽業等銀行借定四十四萬元以預借忙漕一欵收起作抵該銀行等仍須扣除上海總商會前墊費用十二萬元否則即不允借欵因之振務所得實止三十二萬元爲嘉定等縣急振之用議明由鑒業銀行逕交馮紳省中並不經手復由處以未經借欵之先所收預借忙漕及貨稅附徵兩項共十六萬元儘數撥交馮紳始得勉敷所用惟轉瞬須放春振并擬辦以工代振設貸借局立農業救濟會預備牛隻農具加之第二次兵災又至需欵又何止百數十萬元正苦無從籌濟此蘇省現辦兵災振濟之實在情形也若如該公民朱大受等所稱省令飭忙銀每兩加徵兩角漕米每石加徵五角充作振欵一節似有誤會蘇省自軍事發生各屬防務需費金壇縣以地方公圑議决忙銀每兩帶徵兩角漕米每石帶徵五角藉資挹注省署以各縣需欵者甚多初意飭屬仿辦旋因預借忙漕之議行勢難并舉因之中止實與振欵無關且係地方動議留用之欵又稱加徵作抵以省有南京電燈廠爲担保由曾樸在滬息借四十萬元到手又移作别用且聞各縣隨漕徵起之欵亦未儲存金庫一節亦多未明眞相滬借之四十四萬元即係實得三十二萬元由銀行逕交與馮紳之項當借欵時銀行錢業恐忙漕疲滯收不敷還因指南京電燈廠爲第二担保曾經載明契約此項借欵係上海各銀行錢業合借公推鹽業銀行爲領袖並議定以該銀行爲代收所抵之預借忙漕欵項機關是鹽業銀行無異金庫至本處所收振欵悉歸南京中交兩行又何嘗有並未存儲金庫之事本處自設立以來收支欵目皆由銀行經手本處有表册可稽早經聲明毋論何人均可來處查閱仍按旬編列收支總表刋印分布以便周知此又本處收欵及借欵辦振之實在情形也公民朱大受等關心災振儘可來處調閱卷據敝處收欵支欵以及購備衣米撥濟欵項無不列有詳表種種均有根據該公民計不出此率行凟陳國鈞忝長鄉邦誠信未能感孚實深慙悚准函前因相應檢同自設處起至一月十日止旬報收支總表第一二三號三紙具函奉復敬乞貴使詳加披閱據實轉復實級公誼再旬報收支總表係就本處實收實支編列其未由本處經過如逕交與馮紳之借欵或係逕解之項皆未入表内合併聲明此數蘇皖宣撫使盧計送表三紙督辦江蘇振務省長韓國鈞 
 
 

Page 16

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *商業市况 
[厘疲拆借]  
　　昨日洋厘仍做早市價七錢二分五厘八毫七怱五進出不多較前日略軟一毫二忽半銀拆依然懸掛白借與上日相同 
[神户英美匯市電訊]  
　　昨日神户匯兌市午前電日美匯兌賣價三十八元五角質價三十八元五六二五與上日無變動日英賣價一先令七辦士二五買價一先令七辦士三一二五與上日亦無變動正午來電日美賣價三十八元五六二五較上午高０六二五買價亦回高零六二五計三十八元六二五日英賣買兩價均較上午回高０六二五計賣價一先令七辦士三一二五買價一先令七辦士三七五午後來電均與正午市價同 
[外匯掛牌迭次更改]  
　　昨日本埠匯豐銀行之外匯掛牌先於九時半揭曉先令未動爲三先令二辦士香日新三價亦無更動計香匯七錢四分東匯五錢一分新加坡七錢四分二五惟印匯長半羅比掛二百十羅比零七五法匯長十法郎掛一千四百十法郎美匯小二角半掛七十五元半荷匯小二五掛一百八十九盾其後進口商與金業等紛紛結進先令美匯東匯等爲數尙鉅故掛牌於十時即行改動先令縮二五掛三先令一辦士七五印匯縮一羅比半掛二百零九羅比二五法匯小十五法郎掛一千三百九十五法郎美匯小兩角半掛七十五元二角半東匯大半分掛五錢一分半荷匯縮一盾掛一百八十八盾新加坡大半分掛七錢四分七五香港未動仍掛七錢四分 
[先令市面仍軟]  
　　昨日先令初未更改惟價較軟四月份銀行賣出三先令一辦士八七五至三先令一辦士八一二五買價三先令一辦士九三七五至三先令一辦士八七五交易約三萬餘鎊後十時許先令掛牌忽改縮二五而先令市價仍軟四月份銀行賣比三先令一辦士七五買價三先令一辦士八七五又三月份銀行售出三先令一辦士八一二五買價三先令一辦士九三七五其後無甚漲落午後先令價與午刻相等四月份銀行賣出三先令一辦士七五買價三先令一辦士八七五嗣後之價略平銀行售出三先令一辦士八七五買價三先令一辦士九三七五又三月份市價賣出三先令一辦士九三七五買價三先令二辦士全市成交九萬鎊 
[美匯市况趨緊]  
　　昨日美匯共縮半元内盤之價亦漸趨緊四月份銀行賣價七十五元六角二分半買價七十五元七角半後因先令改縮故美匯市價亦緊四月份銀行賣價由七十五元半至七十五元三七半買價七十五元六角二分半至七十五元半午後之價先穏後平銀行賣出七十五元三角七分半至七十五元半買價七十五元半至七十五元六角二分半全市交易有數十萬元之多 
[東匯轉緊]  
　　昨日東匯掛大半分内盤價亦漸趨堅固四月份銀行買出五錢一分一二五買價五錢一分嗣因外匯互改且市面都緊故東匯之價益高四月份銀行售出五錢一分二五至五錢一分三一二五買價五錢一分一二五至五錢一分一八七五移時略平０六二五銀行賣價五錢一分二五買價五錢一分一二五午後在三時内甚平銀行售出仍五錢一分二五買價五錢一分一二五後又平去０六二五賣價五錢一分一八七五買價五錢一分０六二五交易在百萬元之譜其價恐將續高云 
[標金又漲一兩三錢]  
　　昨日該業開始全日賣買大條均縮一八七五近期掛三十二辦士三一二五遠期掛三十二辦士一二五花旗匯兌開盤大一二五掛四十七元九角七分半收盤大一二五掛四十七元九角八七五銀價小三七五掛六八八七五日美勿動掛三十八元六角二分半日英未動掛一先令七辦士三七五標金開盤故漲一兩二錢爲二百五十二兩先令揭曉未動其時金價係二百五十二兩三錢後因東匯尙平致價回小四錢以後先令東匯互緊金價回漲七錢移時先令即行改縮斯時金價仍售二百五十二兩五錢後即小至二百五十一兩九錢然爲時無幾俄因東匯復緊兼期金購者甚旺金價最高漲至二百五十三兩一錢詎後金價又小至二百五十一兩七錢（全市最小價）原由賣者稍有之故收盤回高至二百五十二兩三錢烚赤售開二三平價跌二錢半爲三百二十二兩七錢半登賬二月份二百五十一兩三月份二百五十二兩補水二百五十一兩午後金價開盤又高三錢因日英匯兌大０六二五先令未動金價爲二百五十二兩五錢以後升縮不過數錢收盤爲二百五十二兩一錢較上日價又漲一兩三錢其最高低相差爲一兩四錢據業此者云日内金價尙有看高之勢云 
[公債大致續漲]  
　　昨（二月三日）各債市况略遜前日合計期貨成交總額爲三百四十萬零五千元整六一百七十八萬元金融一百十一萬元七長五十一萬五千元現貨市况九六仍暢共計逹九十九萬五千元九六占六十六萬元整六二十五萬四千元七長五萬餘元金融整七五大等合僅三萬元各債市價在前市開盤時均極穏定收盤時買氣轉高價遂上漲惟後市金融遠期抛出甚鉅價略回數角結果祗金融期貨較前日回小半元左右惟現貨仍續好三角其他如整六期現貨及七長期現貨均續漲七八角至一元許九六續好六角五大較前日暴漲二元九角整七亦續漲一元五角兹分述昨日各債市况如左 
　　金融公債金融現貨千元票九十二元一角比前市開盤略縮一角較前日續好三角期貨二月期九十二元四角半較前市開盤回小三角半比前日亦回小三角三月期九十一元二角比前市開盤回小四角較前日亦回小半元 
　　整理六釐整六現貨七十六元二角半比前市開盤好起二角較前日續漲一元一角半期貨二月期七十六元七角較前市開盤漲上三角半比前日則續漲一元三月期七十七元五角半比前市開盤漲上四角半較前日續漲八角半 
續漲一元期貨二月期六十八元四角半比前市開盤回小一角半較前日則續漲七角三月期六十九元三角比前市開盤續好三角較前日亦續漲七角 
　　九六公債九六現貨二十八元一角比前市開盤略好一角較前日已續漲六角 
　　其他各債整七在前市開盤做出價八十元零五角比前日續漲一元五角五大於收盤略有成交價八十元零五角比前日暴漲二元九角 
[外股市况良好]  
　　海利洋行報告云昨日外股市况趨漲橡皮股因倫敦存貨减少新嘉坡輸出額加增且兩處市價亦漲故一時買者紛紛市况極硬衆業公所行情單上四十二種橡皮股除愛耶太華一種外餘均有受主船廠及公共汽車股成交亦多總之昨日爲陰曆新年來市面最好之一日也成交價格如英工部局一九一九年七釐公債一百零二兩半一九二四年六釐公債九十八兩半一九二一年公八釐公債一百十兩又一百零五兩瑞瑢平常股八兩二錢半（三月期）優先股五兩四錢半耶松一百十三兩半（三月期）德律風七十九兩公共汽車十一兩泰興一百十元業廣一百三十兩可太把路一兩一錢西記一兩二錢半新聞浦一兩二錢半英爪華八兩二錢半又八兩半（三月期）又八兩六錢（三月期）又八兩三錢康沙三兩二錢（三月期）英特去三兩七錢又三兩八錢半（三月期）又三兩九錢（三月期）白都安南九錢又一兩（三月期）天傍一兩四錢橡皮四兩九錢 
[紗花回堅]  
　　昨日星期二美棉因出口大增同行買進及現貨市面良好而漲計期貨漲四十九至五十五磅音現貨漲四十五磅音英棉期貨漲九至十點現貨漲三點印棉買氣沉寂無甚特色計孟加拉及奥姆辣漲三羅比白羅溪漲二羅比大阪現紗各牌均跌一元本埠紗花市勢回堅惟現紗價格仍小二錢五分光景查其原因有下列數端（一）因現期紗價間已相差三四兩上日現銷活動故一般投機家均向交易所購進（二）時局可望和平解决同行心思轉向買進（三）外棉趨勢堅境亦未可知也兹將期現紗花市價分列於後買方仍有購進價格堅定近遠期漲八錢至一兩四錢午後隨三品略漲二三錢全日共成交九千二百包收盤價列後　　二月期　一六四·二０　漲一·二０　　三月期　一六四·００　　一·七０　　四月期　一六三·六０　　一·四０　　五月期　一六三·六０　　一·四０　　六月期　一六三·五０　　一·四０　　七月期　一六三·三０　　一·００ 
　　現紗客銷方面較前略遜計川帮進二十支人鐘藍金鳳地球三羊一百五十包漢口帮進二百包福建帮進一百包其餘廣東汕頭江西寗波内地野鷄等帮共進三百餘包價與上日相仿和豐紗廠開出十支白荷蜂五十包凈盤價一百五十九兩二錢五分恒豐紗廠開出十二支富貴五十包凈盤價一百六十二兩五錢永安紗廠開出十六支金城三十包扣拥價一百七十四兩餘牌市價列後　　　　十六支　　　　　二十支　　富貴　一六七·二五　立馬　一八一·五０　　豐年　一七０·五０　鴻禧　一六七·九０　　水月　一六九·七五　水月　一八０·００　　雙虎　一六四·七五　　　　十二支　　藍鳳　一六七·００　天官　一五九·七五　　丹鳳　一六五·００　人鐘　一六一·五０　　寳光　一七０·００　　　　十支　　鴻禧　一六四·００　雙羊　一四０·００　　金城　一七三·００　人鐘　一五七·二五　　期棉通州標準因外棉趨堅本埠原棉到貨不多市勢回好各月漲起四五錢後市因紗市堅定續漲一錢左右全日共成交二萬三千九百擔收盤價列後　　二月期　四０·二０　漲·三０　　三月期　四０·二０　　·三五　　四月期　四０·二０　　·四五　　五月期　四０·二五　　·五０　　六月期　四０·三０　　·五０　　七月期　四０·三０　　·五０ 
　　現棉公會消息碼頭到貨姚花五百擔又碼頭做開通花價四十兩零二錢市價平平 
　　陜西花　四一·００　老公茂進　一００件　現貨送廠　　姚　花　三七·００　橫濱帮進　五００擔　現貨綫交 
　　美棉騰貴與三品市况（三日大阪電）美棉今晨漲風頗厲考厥原因約有數端（一）輸出增加（二）現貨市場頓趨活况（三）產地迄未下雨（四）新棉栽培發生障碍至三品市場月初以來趨勢疲軟惟前月末雙方整理已告一段落故近來漸有彈力今晨美棉又一掃從來因循狀態漲起一元五角買方躍躍欲試賣方不肯賤抛故回漲甚勁然漲風過猛買方進貸决難繼續故趨勢旋又稍趨疲弊然三品軟弱原因已去其大半矣 
[大阪紗市閑散（三日大阪電）]  
　　棉紗現貨雖因原棉期市均呈漲勢市中氣已趨堅俏惟實需帮進意仍極浳淡市况閑散行情中等二十支二月期呌價爲三百六十八元成交極少　　扇面　現貨　十六支　　三四九五０　　春駒　現貨　四十二支　五０００００　　大阪布市健穏（三日大阪電）棉布市况人氣雖隨紗市趨堅惟交易仍無進步僅内地貨漲起一·二角 
[絲市堅定]  
　　昨日洋莊絲市漸趨堅定美莊方面對於滬埠各絲經頗露進意惟以來價尙小匯率不鬆以致交易未起廠絲則由信孚洋行續　　　　　　　　　　　　　　　　　　　　　　　　　上等白絲　　廣帮購去五包價趨鬆賤川黃絲經無聞談成上等灰經美莊以論價未合亦無售開惟中等貨則由法莊買成五擔價仍平定 
[公平呌莊]  
　　昨日星期二爲公平洋行第七百三十七次拍賣之期本年新正第一次開拍故同業謂之開期貨排列羽綢寗綢元絨泰西緞花綢細布市布原市漂布等貨一百四十三件計六千二百六十疋比較上年底少一百十九件計五千二百五十疋所拍市况甚形平軟緣時局未寗况年關初度上臘生意無不損失故客帮消塲清淡異常各貨均較前此爲低廉計拍出（羽綢）二十九件計一千一百疋價跌自五分至四錢内稍有見漲二分半至二錢（寗綢）五件計一百五十疋弄璋及龍球兩牌各漲七釐半輕羅小扇亦漲半分（元絨）六件計一百三十疋價漲二釐五至一分二釐五惟天賜黃金跌二釐五（泰西緞）十九件計六百五十疋價跌落二釐五至一分内亦有漲二釐五者（花綢）二件計六十疋跌去二錢七分半（細布）七件計四百二十疋跌去四分至一錢一分人斧則漲一錢二分（市布）二十七件計一千三百十疋跌二分至二錢六分而稍有加起一分至七分者（原布）四件計二百四十疋價跌落一分至七分（漂布）四十四件計二千二百疋跌自一分至二錢三分惟内中稍有數牌漲起一分至八分不等云 
[粉市狂漲後之反動]  
　　實銷與日商羣趨觀望空頭補購仍殷價跌而交仍暢昨日粉市頗具狂漲後發生反動之趨勢查烟津兩帮與日商均以粉價太高相率停止前進而南洋帮與投機家均以各廠存粉不充小麥價高而來源稀少對於期粉仍在繼續抛積故昨市各月市價雖步跌二分餘而成交額尙不見弱惟類均舊棧單互相賣買新交易依然沈寂昨日麵粉交易所已恢復全日市面上午開盤後南洋帮與鈴木等頭盤中仍略有收進故各月價仍堅漲除四月份祗漲數釐外餘均有分餘之漲度二盤後因實銷帮停頓不動粉價乃步跌分餘午後大連營口帮以粉價漲至極點咸將去臘抛進之期粉紛紛反賣市場賣氣較盛而空頭乘機補購情形亦甚殷繁故本月份市價雖續有數厘之跌度卒仍站住八分左右况午後福新第一廠被焚消息傳至現粉舊棧單抽　交易益旺惟二三四月份市氣均步趨疲勢收盤結果本月份價爲二兩二八七五四月份爲二兩二八五０均較前日收盤價各跌二分二五二三月份價均爲二兩二九二五各跌二分半期粉成交額上午五十三萬五千包下午三十三萬九千包收市十一萬包共計九十八萬四千包較前日計增倍餘股票上午成交五股價爲五十二兩四錢較漲一兩四錢惟成交不暢云 
[洋莊茶市紅盤已開]  
　　昨日星期二本埠洋莊茶市已開紅盤計由新泰英發克發等洋行買進貢熙二百零一箱珍眉七十六箱貢熙售盤自三十四兩二錢五分至三十五兩五錢珍眉售盤自五十四兩至五十六兩市價均較去年見跌一二兩惟英美等莊因前途銷路阻滯咸趨觀望對於紅畿緣茶仍未開辦云 
[五金去路甚旺]  
　　五金市場自入本星期以來出路愈趨愈旺昨日南北兩路收進之貨除鋼鐵品之外白鐵皮及法西釘等亦有步進能力故市場上人心已漸入佳况云 
 
 

Page 17

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *自由談 
時計之速率在善用者嫌其速。而不善用者又嫌其遲時計有知。亦必叫屈。[  伯雲]  
三言兩語 
[依樣葫蘆] [  鵑]  
　　甲失敗了。上日本去。乙失敗了。也上日本去。甲到别府。乙也到别府。這依樣葫蘆。可畫得像極了。但是日本好去處很多。爲甚麽定要到别府去呢。可是那邊别有洞天。有特别的好風景麽。有人說不不不。這其間實有一個特别的吉兆在内。不見那位甲先生一到那邊。人傑他靈。一會兒就從别府得意回國。高牙大　的浩然南下。乙先生此去。大約就是討一個吉利罷。 
[黃壚讀畫記（三）] [  西神]  
　　君有中表曰程野吾者。歷任皖省縣知事。自君處讀余所爲詩詞雜文而善之。貽書與君。願訂縞紵。戊已之交。野吾自望江任所。於役海上。特驅車至寳山路訪吾兩人於寓廬。時余與君方同居也。顧以不諳路徑。徘徊歧路者歷一炊黍頃。終不得其門而返。瀕行。後就小茗肆中。潑荈以待。冀肆臨通衢。吾儕於涵芬樓散値時。或當過肆相値也。然終不遇。是晚野吾得皖中急電催歸。匆促留書。備述顛末。余戲語君。烹茶待友。是何情景。非宋人詞所云。恐鳳鞾挑菜歸來。茜一灞橋相見者耶。君亦爲之失笑。越一歲。野吾訃來。一面之緣。亦有前定。君殁之夕。適從篋術中檢得野吾遺書。友朋文字之感。百端交集。爲之雨泣不已。 
　　君於畫外。又好治印。藏佳石頗多。余案頭所用雞血藕粉凍一印。即君所贈也。君尙有梅根石一對。石長二寸而弱。四周隠隠作梅花紋。疏影橫斜。如在孤山處士家。初僅得其一。寳同一夔·數年後。更於冷攤得其一。大小形成。儼與前石作配。豐城劍氣。終合雌雄。見者咸詫爲巧合。同里孫君里如屢思乞取。以端硯爲聘不可。以翡翠雙爲質不可。再後願出兼金易之。君笑却之曰。不交中無用黃金爲也。紙窗竹屋間。獨時時語余。君有湘友所餽瀏陽菊花石硯。不可無吾梅花石章爲耦。苟欲作文房清供者。任君取携可也。余見君雅愛此石。終不欲奪人之好。今猶寳藏君行篋中也。尙有百菓凍一方。綠凈如滴。白壽珊二方。温潤逾玉。其一微染紅絲。尤鮮潤可愛。每一摩沙。覺傖楚偶得大塊滇黃。寳旣不肯去。終未免小家子氣。 
　　君宦粤東時。適遇端溪西洞重開。盡以俸餘購置佳石。歸裝分貯兩大箱。祝黃莘田差無愧色。年來分送戚友。僅留銘心精品數方。時時撫摩鑒賞。肋帶有得佳硯者。擬就君亦然。君爲指點評　。紅絲鷄眼。火暈致紋。滔滔如瓶瀉水。余案頭所用蕉葉白一方。君所餽也。擬乞卷葹老人爲銹玉晚香　塡詞硯數字於上。並留一銘因循未果。今當力疾成之。以志鴻雪。 
[消寒妙法] [  茸餘]  
　　消寒之具多矣。上焉者御狐裘。裝電爐。其次飲美酒。生炭盆。即下至　三乞丐之流。亦可以進紅砒酒。吃辣椒醬。惟以上舉上。雖可以抗寒威。弭冷氣。而手續繁。且需費。未免美中不足。兹余新發明數法。施行旣便。又不破費。有志消寒者。盍試行之。 
　　（一）心思不定語云「心定自然凉」。反其道而行之。心不定即遍體生熱矣。故吾人於冬日胡思亂想。意馬心猿。自可以却寒也。 
　　（二）諺有之。「怒火冲天」。一怒之火。可以冲天。未免形容太過。但一怒而使火遍全體。似可說得過去。 
　　（三）焦急此層與發怒相同。蓋古有「焦急如焚」之成語也。内部旣如火焚。自能不畏外寒矣。 
　　（四）奔走權貴之前人稱有權之輩。炙手可熱。彼旣有如此熱度。人近其前。則按物理學傳熱作用。亦可稍沾餘熱也。 
　　（五）入姓趙者之室史稱趙衰如冬日之可愛。趙盾如夏日之可畏。姓趙者之先祖。旣如冬日之温暖。夏日之炎酷。其子孫不墜祖風。當亦具黃棉襖之熱度。吾人近之。豈懼寒冷哉。 
　　（六）入木行中諺有之。「木能生火。」木行中有不少木材。自能熱騰騰使人温暖也。 
　　（七）思念淫邪思念淫邪。則慾火生。「慾火焚身」一語。盡人皆知。身旣焚矣。焉得不暖哉。 
　　（八）入學校中學校中之敎師。皆具春風之力。故人稱之曰「時雨春風。」春風温暖。吹着人身。自不畏冷也。 
　　（九）擠在人堆中按物理學定例。兩物相擦則生熱。聚多人於一處。互相擠軋。自能生熱也。 
　　（十）壁懸火燄山圖望梅可以止渴。畫餅亦能充飢。心理之作用。旣若是之鉅。吾人於冬日張掛一火燄山圖於壁。見圖中烈火炎炎。自能一室生温也。 
　　以上十法。旣不費錢。又不勞神。是經濟之消寒法。亦破天荒之新發明也。 
[電影女明星之我觀] [  周世勸]  
　　黎琳銀幕上之傷心人也。每觀其演劇至悲慘處。白慢間似聞其哀音。而不覺爲之流同情淚矣。或謂黎琳之所以能動人若是。皆表演之功能也。然余謂表演雖已盡其能事。若非其瘦弱之體態襯之。亦不覺其可憐也。 
　　世人之眼光各異。今固就女明星巴賴言之。我華人觀之覺其面貌之醜。幾同嫫母。而西方人則可稱之爲美人。然平心而論。巴賴之貌。固無美可言也。其所以能得歐美人之美譽者。姿態耳。余屢觀其所演各片。表演上殊覺猶取。雖其舉動過浪。要其非其他明星所能爲。 
　　余生平最愛觀南捷莫淮之影片。其體態之美觀。遠非梅茂蘭等所能及。一。「斷頭後之一吻」後。未得重見於銀幕矣。友人君亮最賞識之。謂其一舉一動。咸深含藝術之意味。余頗然其說。 
　　畏友菊影。嘗謂余曰。畢克馥之演童角。固屬不易。然其舉動間仍難免略帶做作。而欠自然。實則以中年女子而能演出一種天眞爛漫之情狀。已極難能。若更欲求其無做作。則非返老還童不爲功矣。 
　　曼蘭菲賓爲電影界後起之哀情明得。天生悲容。與黎琳同一動人憐愛。其演劇也。眉宇間頗多凄凉之表情。曩觀其　「玟瑰飘零記」。至追尋其情人麥克。撫屍痛哭。先以巾拭其面。復接其吻。雖鐵石心腸者暏之。亦將淚下。故余謂曼蘭之前途幸運。正不讓於黎琳也。 
　　演風流派戲劇最難。稍一不愼。便近乎蕩。試觀歐美影戲界女明星中。能者有幾人。其最能差强人意者。惟曼蘭潑馥斯。其表演舉動。貴在能「樂而不淫。」其所主演之「繁華一夢。」「結婚熱」等片。雖造意極香艷。而曼蘭演來深藏不露。一如人謂紅樓夢淫書也。但難指定其淫在何處。同一比例耳 
[美風新譯] [  李賓甫]  
　　近於美國婦女週刋得惠霖女士美風談一篇。語頗俊逸。譯之以醒睡魔。 
　　女子之心理。必得一才貌雙全之美男子爲配偶。顧女子每藉獨身主義以欺騙男子。實則彼等或失意情塲也。 
　　鑽石愈盛行。女子之離婚亦愈多。當鑽石盛行時代。芝加哥一月中多至五十起。往往男子無力供給者。女子藉口他種理由以訴訟之。奢華之害如是。 
　　大名鼎鼎之某議員。平時擅作威福。無所不爲。惟見夫人則和顏悅色。如夫人偶不愜意。或施以鞭撻。彼亦强笑承受云。 
[牛喻] [  絜廬]  
　　中華。大國也。而國勢柔弱。以牛喻之。最爲確當。古者以農立國。故視牛綦重。不曰「一元大　」。即曰「郭椒丁榤」。而名以牛稱者。若司寇牛父。南宫年。冉伯牛。牛弘。（隋人·本姓寮·魏時賜姓牛）·牛僧孺。（唐人）牛臯等等。不勝枚舉。迺者軍閥埜姓如牛。當爲牛　之戲。此中華之所以無凈土。幾遍地是西班牙之鬬牛場矣。至於政客官僚。麕集京華。牛鬼蛇神。不足以喻其荒誔。牛頭馬面。亦無以喻其兇狠也。夫民國肇建。於兹十有四年。而文化之幼穉如故。民智之鄙塞如故。其建步之遲鈍。非如蝸牛之蠕行者乎。譬如牛步。極爲遲緩。日喻年來中華文明之進境。頗爲類似此眞所謂。「牛步化」矣。且牛。反芻類也。旣得芻豆。則貯諸胃中。以供飢時之咀嚼。此猶節儉之人。儲蓄資財。日備不時之需者也。自男女社交之說興。牛郎織女。渡河自由。初無待於　鵲。今年歲次乙丑。牛兒年也。行見牛女之盡在人間矣。而華人之牛兒性成者。今世亦不乏其人。搖尾於夷人之前。宰割於刀俎之下。狀殊可愍。罪無可恕者。固甚多也。而守財之虜。視錢如命。損人利已。銖錙必較。徒爲子孫作牛馬而已。國中多此輩人。可勝嘅哉。嗟夫。乙丑年至矣。龐然之牛來矣。不審國人之如牛者。甚感想爲何如也。 
[餐櫻廡漫筆] [  蕙風]  
　　廣東澳門。自嘉道間。即有報紙邵陽魏默深（源）譔海國圖志。引據中西邸鈔。殆即此類。出版在林樂知西國近事彙編之前。 
　　宋人詞有云。素奈同心。即並蒂苿莉也。南方草木狀。作末利。洛陽名園記。作抺厲。王梅溪集。作没利。李時珍本草釋名。作奈花。 
　　浙江道光　雲志。藝文錄。碑碣下。元儒學題名碑。有虞如愚。姓名三字同音。最爲罕見。十數年前。有湖南廪生樂樂樂。（取與寡樂樂·與衆樂樂名義·）曾屬缶廬刻印。安吉有張之銃。（音充志聲）貢生。壽逾八秩。行輩在南皮相國前。亦缶廬言。與缶同縣。 
　　日本和文名詞。如東雲。天曉也。殊　。雹也。年王。新年餽贈之物也。裙野。山脚也。裙分。分配也。雪隠。厠也。言葉。言語也。米壽。八十八歲也。金持。富翁也。花娵新婦也。步銀。行商所得利也。蒔繪。金漆也。猿松。多言也。淺猿。愚拙也。淺暮。無智也。猪武。過猛而野也。餃肌。　皮膚也。玉代。纏頭金也。姿見。大鏡也。玉垂。繩綫也。竹流。錢也。立花。養於瓶内之花也。徒花。華而不實也。花守。守花園之人也。青立。發芽也。韓紅。大紅也。若綠。新綠也。萌黃。淡青色也。鶯茶。合綠色椶色灰色而爲色也。粟散國。小國也。箱人娘。不出户之少女也。皆新雋可喜。而其國人姓氏。有新僻已甚。兼涉鄙俚者。如單姓曰狗。覆姓曰犬飼。曰犬養。曰牛窪。曰猪子。曰魚角。曰老馬。曰生駒。曰池　。曰股野。曰九鬼。曰鬼越。曰草　。曰鵜飼。曰手洗。曰目黑。曰肝付。曰小花。曰望月。曰可兒。曰兒玉。曰哥枕。曰妻太。曰妹尾。曰酒匈。曰玉蟲。曰一色。曰有動。三字姓曰田麥股。曰林閒口。曰夫婦木。曰甲乙女。曰四十伍。曰十八女。四字五字姓。曰四月朔日。曰七寸五个。曰萬里姊小路。皆不知其受姓之始。何所取義矣。 
破涕爲笑[  陸慕俠]  
　　鄉下人初次到上海看影戲。銀幕上正演着裸體跳舞。然而却是背影。鄉下人就急忙到後面去看。不料又是背影。他恨恨的說道。你什麽這樣的不情。看見了我。又向那面去了。　　　　　 
更正　前日三言兩語末行「佩服」·誤排「佩伏」·特更正· 
誌謝　三茅閣橋大英牌影戲院·新演名片天方女俠·情節佈景·並皆佳妙·咋承惠贈入座券兩紙·特此誌謝。 
[海上蜃樓（一三九）] [  釧影]  
　　第十五回蕭寺鐘聲營齋營奠孤樓燈影多病多愁到天明天一清早約模七點鐘的光景。祖書城便帶了阿宅。的一個傭人。逕到藥師庵裏來。這藥師庵。也離桃花隝不遠。就在城西雙林巷邊。曲徑通幽。從一條修道中進去。方是禪。門進了禪門。就是大殿。祖書城來的時候。雖然很早。可是大。殿上的僧衆。已經在那裏啓懺禮拜。再進去是有好幾間客。廳都預備人家到菴寺中禮懺。招待賓客之需。祖家也借用。了庵中最大的一個客廳。先一天早把祖書城的祖父母及。父母的喜容送來。張掛在上面。點上了兒臂粗的一對巨燭。供上什麽三果架盆廟裏面也有什麽黑棗龍眼之類外用一。個鐵絲罩罩住。裏面的那種乾果。只能看不能吃。也不知幾。年前的東西。早已蛀蟲絡索了。此外又供了八隻細點茶食。盆子。這都是新鮮的祖書城的夫人。到了蘇州後購辦的。祖書城上了香。拜了一拜。不一刻兒。這藥師庵裏的住持老和。尙。進來謁見只見他鬚髮皓然。年紀約在七十以外。戴了一。個大風兜。穿了一件褐色大袖僧衣。手裏還握着一串念珠。合掌爲禮道。大少爺是幾時回府的。聽說一向在上海得意。呀原來這個老和尙。從小就認得祖書城的。祖書城家中做。什麽佛事。都在他那個庵裏做。這老和尙法名無塵。便是那藥師庵裏的方丈。那城裏的和尙。却和鄉下的和尙不同鄉。下的和尙。擔簦風月。嘯傲林泉。不爲城市所拘擾城裏的和。尙可是不能。他要應酬施主。主持寺院中一切事務。幾個大。叢林中。更是場面闊綽。規模宏大咧。這時那無塵老和尙。進來和祖書城周旋一晌。祖書城也和他敷衍。說多年不見老。和尙。却並不見老越發的豐澤了。老和尙道。不濟事了照我。們出家人就不應該住在這城市中爭奈這幾年來。敝庵内。經懺香火日盛。也要有個人支持。因此使我能抽身。現在。我的徒弟。當家了。不過有許多地方。他不知道幾位施主們。他也不大熟悉。一兩年後我便可以完全不管了坐了一坐。笑吟吟的自去。說有什麽事。可以吩咐下來。不用客氣臨行。又吩咐香工們小心伺候。不要跑開留心茶水。部署旣定漸漸的有來賓到了。還有差人來送禮的都是些禮券。什麽紅。燭一觔。清香一棵。還有紹酒十斤的。幾家至戚。竟有送錢的。兩元四元不等。每個封袋上。黏着一紙簽條。上書『奠儀』兩。字。 
 
 

Page 18

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
 

Page 19

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *本埠增刋 
[天廚廠醬色暢銷]  
　　本埠天廚發行味精以來暢銷海内外去冬又發明醬色備受本外埠各醬園各槽坊歡迎其味淡色濃質厚光亮遠駕舶來品之上聞今正開市伊始各主顧絡繹批購者幾有供少求多之槪凡購醬色一聽實洋五元五角並附贈味精一瓶月份牌一張多則遞加云 
[微業銀公司股東會紀]  
　　微業銀公司昨日下午在白克路六百三十一號事務所内舉行第二届股東常會首由主席報告去年營業狀况略謂本公司營業較前年更爲發逹故於去年頗有盈餘除開支折舊外尙能得紅利一分二釐今年連官利可能分派二分次由監察人報告上年開支賬略又次一提議增加股本案除舊股東擔任外尙有餘額章程函索即寄二修改公司章程案經各股東略有修改後逐條通過後開匭當選金鑫泉徐立基王曉湘蕭智慶王文獻爲董事李楷生韓德林當選爲本届監察人云 
[無綫電書籍可函購]  
　　蘇氏兄弟公司鑒於無綫電於中國有發展之必要特由美國運到各種最新式書籍範本等以供國人之需要兹又設函購部以利各埠顧客函購章程及價目單函索即寄本埠附郵票一分半外埠二分信件可寄上海郵箱三四三號云 
[新到大批獵槍彈子]  
　　先施公司新二樓運動器具部新由英國運到EleyCariridges老牌獵槍彈子大小號數俱備每盒售洋二元五角其餘零星配件如槍袋·鳥袋·彈子袋等售價亦甚便宜云 
[英法夜社介紹部消息]  
　　乍浦路英法夜社在去歲秋間創辦介紹部迄今已歷數月其間曾爲介紹至各洋行任要職者已有十餘人之多近有某進出口洋行函託該社介紹部物色一位精於打字及速記員不論男女惟須有頭等證書及速記專門學校畢業者又仁記路某公司欲請一廣於交際及有經驗之留聲機器跑街一位佣金從豐又該社欲招請一位算術書推銷員須熟悉敎育界情形及與各學校校長有交誼者薪金佣金亦豐凡具有以上資格者請將 
詳細履歷以及經驗等致函該社介紹部長云 
[自修會改選職員]  
　　自修會於日前（星期日）下午五時在清雲里會所舉行改選本届職員大會到會會員極爲踴躍結果總務委員陳兆熊·卓頌吾文牘卓章科會計黃秉堯幹事張逹輝音樂李森棠游藝社啓邦後並討論捐募基本金事該會本定一百元爲目的但當場各會員認定已溢過原額末由陳璧城女士給獎散會 
[集會表]  
　　本月陽歷时間　　地點　　召集者　　事由二月五日　假大東旅社　金陵大學同學聞年會二月六日　基督敎大學同學會　基督敎大學同學會　舉行年宴二月八日下午一時　北河南路總商會　通易信託公司　第四届股東會二月八日下午二時　虹口邢家木橋崇順有限公司　中國雪茄烟草　股東會二月八日下午二時　在江西路　上海正利商業儲蓄銀行　臨時股東會 
[天氣報告]  
　　徐家匯天文台昨日下午四時三十分氣象預報云天晴而和北方將復有時令風此問海濱有夑風南方有和緩之時令風　又昨日下午三時前二十四小時内本埠氣温最高五三·二最低二五·八去年同日最高四八·二最低二三·八 
 
 

Page 20

 
 
1;第一萬八千六百五十一號;中華民國十四年 西曆一千九百二十五年二月四號
星期三 * *   
 
