# 1910 - 342 - 4913601

 

Page 1

 
 
   
 
 

Page 2

 
 
上諭 
[監國攝政王鈐章　十一月十五日内閣奉]  
　　上諭軍機大臣貝勒毓朗著加恩賞穿帶膆貂褂欽此 
　　上諭湖北布政使著余誠格調補錢能訓著補授陜西布政使欽此 
　　旨乾清門行走棍布扎布麟光均着加恩挑在御前行走欽此　軍機大臣署名奕劻毓朗那桐徐世昌 
　　宫門抄　十一月十五日　召見軍機　王守恂 
論說 
[檄新法官　（四續）　（咸寗崔雲松）]  
　　新舊遞嬗之交。法宫出其所學以補二律之鴻溝。自當以新律精神爲標準。雖現律適用之取徑。與新律太不相及。而吾國向來重判官所用之例。而不重律。大清會典云。有例而不用律。註云不必拘泥律文而捨例。（百九十卷參照）前日之行政官旣可憑空造。例使例變而爲律。今日之新法官。又何不可憑空造例。撓舊而合乎新。此現行律性質使然。原不得以不法責法官。故不改現行。律自有使新舊接近之方。所最難者。新律學派甚雜。經轉譯而入於吾國者又少且舊。如日本古賀廉造之刑法新論屬舊派。泉二新熊之刑法講義屬中派。法政叢編。及丙午社所譯之岡田朝太刑法屬新正統派。吾國人以此等書值廉。而數目多也。遂專購此等書以爲敲門磚不問其影響於事。實者何如。吾無以名之。名曰苟而巳矣。此後各派流入。法官不取。同一之步調。刑罰適用。通國輕重不。同不與。社會。以紛擾耶。刑法學派。現分爲二。一曰舊派。又曰正統學派。法之馬夷耶。日本大塲茂馬鵜澤聰明等主之。一曰新派。又曰幼派。法之利斯特。日本之牧野英一。甘糟勇等主之。舊派重一般意識。新派重自然科學。舊派重人之行爲新派重人之性質。舊派以刑罰爲應報。新派以刑罰爲手叚。二派尚在論戰中。而各國所設之刑事。協會監獄學會刑。事人類及社會學會。多新派中人。大局亦可預决吾國以科學所應用者爲重。且以改良吾之社會。取法新派。所不待言。法官吸新派之精。理以應用之於活社會。俾舊律倫理主義。漸趨重於保護社會主義中。促進人民向上之生活。與文明社會歸於一途。此責任負。擔捨新法官又將。誰屬耶。 
　　以上所言。不過落落諸大端而影響於吾族之興衰者。實巳甚大語云。其作始也簡。其將畢也鉅宣統二年法官任用之日。即吾族向上進化之日。一切希望。靡不畢。注於新法官諸君之身。諸君乘長風。破萬里浪。一洗舊日行政官腐敗之觀聽。俾社會精神爲之一新。願勉旃無多談。不久當拜讀諸君精當之判例理由書。以騐諸君之學識與社會之幸福也 
要件 
[度支部試辦宣統三年各省各衙門豫算]  
[總說明書　（五續）]  
　　伊犁　謹按伊犁宣統三年預算。歲入共銀九十萬四千二百三十五兩六錢六分二釐。歲出共銀一百零二萬三千九百三十六兩二錢八分六釐。比較出入不敷十一萬九千六百兩六錢二分四釐歲入各欵以協餉爲大宗。茶課稅釐次之。官業收入又次之。雜收爲最少。歲出各欵。以軍政費爲最鉅。敎育費次之。交涉民政邊政等費爲最少。本部　原册詳細覆覈。以該處地處邊遠。與内地情形。稍有不同。且據該將軍咨明比較不敷銀兩。應督同經手人員於雜支活支各欵。力求撙節。就現有之欵。辦應辦之事。是以本部於該處預算歲入歲出暫不增减。此覆覈伊犁預算出入各數之大概情形也。惟是伊犁屏蔽全疆。爲西北極邊重鎭。近年因添練新軍。復經伊犁將軍奏准於額撥協餉外。動撥四分减平。及關外封存兩欵旋以協餉解不足數。又奏請將茶務公司改歸商辦徵收課釐。爲邊疆規久遠之計。第邊地荒遠。生發維艱。衡以目前歲出之數。實有不能仰給於協餉者矣。 
　　江蘇寗屬　謹案江寗預算。宣統三年。歲入共銀二千五百七十四萬一千九百三十七兩有奇上年餘存各欵在外。歲出共銀二千五百八十四萬一千六百二十六兩有奇預備金在外。出入相抵。不敷銀九萬九千六百八十八兩有奇歲入以鹽課爲大宗。當全數之半。受協各欵釐捐官業。田賦及雜收入次之。正雜各稅。捐輸公債等又次之。歲出以解欵協欵爲最鉅軍政費次之。財政官業民政行政敎育工程司法交涉等費。又次之。實業典禮諸費均居少數。本部詳覈出入各册表。抉其隱漏汰其冗複。歲入擬增者二十餘萬兩。歲出擬减者一百五十餘萬兩。接欵列數。電商該省。據覆歲出减定者七十二萬有奇。歲入擬增者尚未定案。計盈餘銀五十九萬八千一百十兩有奇。查江寗本係財賦之區。入欵之豐。甲於東南。近年新政推行。該省每率先提倡。而冗員冗費。亦因之日增。財政幾有不支之勢。本部酌爲釐定。收支巳可有盈。嗣後任事者但能汰冗節浮。務從覈實。不作無益以害有用。卽不必侈言聞源。而巳可期財用之足。新政之行矣。再原册另立三年籌備各欵。州縣鹽塲雜欵。及沿江巡防隊出入 
 
 
 

Page 3

 
 
各欵。計爲附表者三。均不在歲出入總數之内。兹仍一併附列。以備稽考。此覆覈江寗預算之大略也。 
　　江蘇蘇屬　謹案蘇屬預算。宣統三年。歲入共九百八十三萬四千七百五十一兩。有奇上年餘存各欵在外。歲出共一千九十一萬七千四百五十三兩有奇。出入比較。不敷銀一百零八萬二千七百二兩有奇總歲入各類。以田賦釐捐爲大宗。受協次之。雜收入正雜各稅。官業等又次之。歲出各類以解欵協欵爲大宗。當全數三分之二。軍政財政爲數亦鉅。行政民。政敎育等次之。典禮最少。本部復詳覈各册。電商該省。於歲入之田賦正雜各稅諸門。例以光緒三十四年收數。議增者五十八萬有奇。歲出之行政財政司法軍政諸費。删其重複。去其牴牾。議節者六十八萬有奇。尋電復歲出力籌裁併。視原册可節者五十萬兩有奇。於歲入議增者。則以未能如部電置之。另由部覈增歲出應補列京餉四萬兩。軍諮處經費一千五百兩。增減相抵。仍不敷六十一萬兩有奇。其該省續報宣統三年應辦之事。若巡警司法軍政。約需三百三十萬有奇。及本年應辦之商埠各審判廳。開辦建築費。巡警開辦費。約需三十餘萬以有出無入。編置爲難。不列於册。則不敷者又當增三百六十餘萬。該省以四府一州之地。自關稅外。歲入巳至千萬。而用項浩繁。尚苦不給。自非於錢漕釐稅等。梳剔積弊。設法改良。於薪費建築雜支各項。力求覈實。無以爲開源節流之計巳另行該省覈辦。此覆覈蘇省預算之大略也。 
專電 
[電一（北京）]  
　　東督錫良電奏東省危甚非速開國會難以收拾　　旣背人心慘禍何極懇准陛見面陳一切 
[電二（北京）]  
　　攝政王以各國君主均注重軍學諭商各樞臣毓慶宫師傅擬添派廕昌 
[電三（北京）]  
　　攝政王昨諭樞臣卽日開御前會議討論海陸軍經費及剪髮問題 
[電四（北京）]  
　　東督錫良决計乞休電保郵尚唐紹怡繼任 
[電五（北京）]  
　　四國借欵因於管理用度一節不能商妥現暫停議 
[電六（東京）]  
　　日本參謀本部第一部長松石少將及谷川大尉奉命赴中國緊要新聞一 
[閩督又請撥濟部欵一百萬北京] 　○閩督松制軍初八日電致樞府請予代奏略謂閩省地瘠民貧財政困難久在聖明洞鑒之中自秋間源豐潤倒閉後閩省銀錢行號受其影響者甚夥市面岌岌益有不可終日之慮而官中欵項不敷甚鉅一時又無可通融與藩司尚其亨再四籌畫實屬無可設法擬懇飭下度支部酌籌撥濟銀一百萬兩由閩省分年籌還明知部庫同一奇窘苟可以就地設借何敢率爾徑請接濟惟現在京餉賠欵期限綦嚴新舊各營餉需皆計口授食之欵萬一不足譁潰堪虞而閩省市情又復自顧不暇惟有仰懇天恩曲諒所請以資接濟而拯危局等語聞樞臣昨日巳有電旨寄閩電奏悉所陳困難亦係實在情形著度支部妥核具奏請旨辦理 
[江省徵練陸軍變通辦法北京] 　○日前東督錫制軍黑撫周中丞會奏東三省徵練陸軍情形并陳變通辦法三條略謂查度支部會奏江省財政支絀應練陸軍一鎭如未能依限成立先練步隊一標砲隊一營以植基礎俟籌得的欵再議擴充等語竊念江省地闊民愚兵備向屬不足外逼强鄰内憂鬍匪非有得力軍隊彈壓不足以資駐防且無以爲建威消萌之計兹謹擬陳辦法三端一先徵集步隊一標砲隊一營勤加訓練一裁撤巡防營務處設立兵備分處以資規畫一設立軍械局以資儲藏保存惟江省征練陸軍係屬創始所辦各節於定章不免略有出入按照度支部原奏本略許變通如蒙俞允實於戎政邊事有裨 
[續紀新舊刑律之大激戰北京] 　○資政院議員萬愼原名萬人敵又渾名萬疯子此次公然出頭反對新刑律但頭腦冬烘不特新刑律毫未夢見即舊刑律亦向未寓目乃將資政院所頒新刑律一書交同鄉張明遠轉托陜西陳少湍名雄藩者簽駁陳本二十餘年老刑幕精於舊律尤歡迎新律問萬是舊派新派旋詢知萬新舊皆無所知乃將原書擲還戒其不必作無意識之衝突不知萬愼又將求誰捉刀矣 
　　高凌霄與萬愼爲同鄉人生活於蠻風蜑雨之中本不知有所謂國家有所謂文明然强作解人其目的又與萬愼有别蓋高因勞乃宣巳簡放江寗提學使特藉反對新律以逢迎之冀資政院閉會時得勞乃宣携之出京於學署科員中尋一噉飯地非眞有意反對新刑律云 
　　勞乃宣現將其反對新刑律之說帖印刷若干分送各議員并有倡議修正案一件請各議員賛成聞巳運動數日而贊成者寥寥無幾勞乃宣焦急不巳逢人談論此事冀以淆亂人心但聞者率皆　之以鼻可見資政院議員并非盡如勞乃宣之一流人物將來新刑律庶可有戰勝之望云 
[就塲征稅與鹽商之關繫北京] 　○資政院議員席綬倡議修正改變鹽法案畧謂細按陳請亟變鹽法就塲征稅破除引地 
 
 

Page 4

 
 
一案於國計民生關係極爲重要有益無害燦若列眉然當鹽政變法過渡時代必須調劑適宜使新舊兩無損傷方昭公允查長蘆引地與兩淮引票皆係商人以重價購置守爲世業今欲破除引地必償其值合計需數千萬金現今國家焉能有此財力若以官力强奪文明世界又無此情理此項巨欵欲爲籌備别無良策非發行公債不可按引地引票之價值綜計公債之多寡指一的欵作抵限年清償以昭信用俟引地引票收回就塲征稅之法成立後每年提出塲稅若干作償此項公債之正欵庶於國課商本兩有裨益或謂以公債償完引地引票價值即將塲稅作抵豈不甚更何必另指的欵不知商人性質最注意現有成効之業不取信尚在創辦之事若仍以初變塲稅作抵恐新章驟改窒碍難成商人多生疑慮不如另指的欵之爲要也或又以引票有新舊之别同治年間舊票其價甚賤近今新票其價甚昻今償其值須照新舊原價有所分别不知同治以來四十餘年矣舊票之商多易新主所售之價與新票同若仍償舊價未免向隅是應新舊一律方符一視同仁之意此係鹽商財産生命所關宜在改絃更張之初先爲籌備以免衝突是所切要 
鹽商把持鹽務種種居奇致小民受重價之苦有食淡之患久爲吾國一大問題今歲各省諮議局聯合會提出就塲征稅之議案現正在資政院審查中不意鹽商聞之大生反對而以長蘆鹽商爲尤甚除前日電請各省公舉代表赴津集議外一面又電請各省上書資政院力爭原電略云各省諮議局上書資政院請變鹽法就塲徵稅任其所之將鹽商置買之引一律消滅且必致私鹽蜂起課稅無著誤國害商關係至重擬請各商聯名上書資政院力爭事關緊急巳由長蘆擬稿即請電覆天津商會以便列名 
　　另一訪函云長蘆鹽商反對就塲征稅之議亦確有其原因蓋鹽商等表面雖甚闊綽然近年鹽綱疲滯獲利不豐大有外强中乾之勢聞直隸運司張振芳擔保外債一千萬兩以七百萬兩貸與天津鹽商某鉅富而以其餘三百萬兩分潤各鹽商其窘狀亦可想見矣惟運司以公人資格擔保外債將來償還之時恐仍係直隸人民負擔故該省諮議局擬提出詰問云 
[川督續請减解恊欵被駁北京] 　○日前川督趙次帥致度支部專電一件據稱刻因川藏練兵及勦辦夷匪所需軍費甚鉅無從籌措仍請將應解甘肅新餉滇黔協餉减去三成並請將歷年所欠恊餉豁免俾資抵補云云澤尙書接電後當用硃筆批示查該督前於宣統元年正月二十八日奏請减解協餉業經奏駁在案今該督又請减解各欵甘肅本爲受協省分滇黔關係練兵防邊之欵均難照准仍飭該督照舊辦理 
[遊美第二格學生明春招考北京] 　○遊美學務處設立之游美肄業館定於明年二月開學其第二格學生一百一十六名准於明年正月招考聞其考試各門（一）中文論說（二）英文（誦讀默寫作文初步）（三）歷史（發問）四（地理）（發問）（五）算學（加减乘除命分）應考者須完全通曉方爲合格報考者限於明年正月初六日起至初十日止親到該處填寫報名書　又本年六月考取之高等科學生亦定於明年二月初旬舉行分班試驗限正月内投處報到 
[開兗路線借欵建築之預備山東] 　○津浦鐵路續約内開自兗州起經濟寗曹州至開封及自德州起至正定之兩枝線應於訂約十年内敷設並借外欵必先向德國商借等語日前濟南德國總領事隨帶工程師數名親自兗州至開封沿路測勘以備將來妥商借欵建築等事至德州正定間之路線聞由郵傳部定於明年勘查此路則由中國醵集欵項以便開工云 
[川諮議局亦請速開國會四川] 　○四川諮議局呈請川督代奏速開國會電稿情詞頗爲肫摯探録如下　竊維今日國家大計惟在速開國會而巳比來上自親貴大臣下及士庶以逮海外僑民亦旣同聲籲請縮短籌備之限籤名累萬成牘等身所以反覆於利病成敗而開解一切疑慮者罄矣備矣無待複陳綜而論之則方兹時局艱難事勢乖迫廢興成毁之機决在旦夕非併全神以飭内政固民志其他蓋無可言其變亦將不忍言顧責任内閣不立無統一政治之方針内政無由飭也國會不速開無代表輿論參與立法之機關民志無由固也内閣立矣而無國會與之對待責任不明輔助不厚而内閣終無所得力則其樞紐又全在國會欽惟皇上繼承大統必以祖宗之心爲心創業埀統萬世勿替祖宗之心如是苟得其心法令制度之迹緣時爲變不必其相襲也守其迹而無失滯國家轉弱爲强之機非所謂體創業埀統萬世勿替之心也我孝欽顯皇后我德宗景皇帝知之故惕然衷祖宗之心而毅然創中國千古未開之局特許天下臣民以九年布憲法開國會國是旣定而期限稍遠者蓋恐欲速而不能非示臣民以必不可速今海内外望治之切日急一日年異一年逈非先朝臨御時可比則縮憲政籌備之限以鞏萬年興盛之運先朝之心今日實寄在皇上惟皇上沛渙宸斷旨下資政院於本年會期中編成議院法選舉法頒布宇内刻期召集國會以飭内政以固民志以承祖宗創業垂統萬世勿替之心國家幸甚臣民幸甚議員等顓愚之忱公同之見合呈督部堂採納電奏施行 
[奉天人民請願國會之血淚奉天] 　○奉天第四次 
請願速開國會屢紀前報兹聞自金君李君斷指斬股後人心愈益激昻初五日午前十時各府廳州縣代表齊集於諮議局門外農會商會敎育 
 
 

Page 5

 
 
會自治會清眞敎會咸集共約萬餘人高揭旗幟各部分人羣隨旗布列規模極爲整肅每部有代表一人糾察一人演說一人在會塲演說國會之必要午前十一時整隊至督署議長吳景廉手捧願書各代表三十人從之面謁錫督錫督親接願書面允代奏惟字句之間尙宜稍爲更正各代表以國勢如此危迫尙多忌諱非開誠布公之道向錫督面爭詞氣之間微有衝突代表董之威放聲大哭吳景廉張之漢等皆哭張民政使盧提學使亦哭旁觀者莫不凄然流涕吳景廉謂錫督身爲大帥清正忠赤然無救於我奉天無救於我國家者徒以根本的政治未能改革之故今日如不能逹目的代表等寗死於督署之堂下不願生爲外國人之奴隸目哭目叩頭錫督是時亦盤膝於地各司道及各代表皆席地坐再三慰諭代表要求面批錫督即批代奏二字各代表又要求用印乃出總督印當面印於請願書上各代表乃三呼萬歲而退當時承德縣忠墨林大令喘氣奔走冠墮地上即捨之而趨亦可見其皇急情狀矣又聞是日學生請願時多有挾刃於身者倘不得請當斷脰伏屍於督署之前幸錫督諒其誠撫慰之始得無事不然則督署門首將爲流血塲矣方各界請願時以血旗二面導之而行即金李二人染血所書云 
[華官偵探陶什陶近狀黑龍江] 　○蒙古著名鬍匪陶什陶前於興安嶺西麓索倫山被官兵擊走帶同部下四十餘人逃入俄國領土俄官對於陶匪異常歡迎並授以陸軍之高官其部下亦均與以相當之官職曾紀前報嗣由錫督屢次要求俄領事將該匪交出俄領事不獨不肯照辦反格外保護繼由黑撫與民政司等用盡種種手叚亦未能將該匪誘入本國領土之内周少帥不得巳乃密派其屬下之俄文通譯官金萬春親入俄境以偵探該匪之近狀該通譯遂裝作商人由蒙古西北方入俄境沿路經過二十餘處之俄警備兵該通譯均以酒肉買收彼等方得漸入俄地苦心搜索始探得該匪率其部下四十餘人以俄領布拉伊兹地方爲根據地漸次擴張其勢力於内蒙古一帶布拉伊兹當初本係蒙古地方不知何時竟歸俄領而附近蒙古地方之蒙古土民亦甘受俄人之支配據目下情形觀之恐陶匪終無捕獲之日刻巳回禀少帥另行設法誘緝矣 
[京師近事]  
　　陸軍大臣蔭午帥現與副大臣商定擬在直隸添練混成一恊於明年成軍後年擴充爲一鎭其兵餉亦巳籌妥業於初十日正班具奏並聞有秘密電碼清單一件由廕壽兩大臣編訂不經司員辦理亦於是日親赴奏事處呈遞以免洩漏 
　　陸軍部廕大臣以本部各司員不諳軍事者甚多不勝其考昨特傳諭各司員是否曾受軍學敎育各有自知之明如不諳軍事者應先呈明即咨吏部改分他部不必候考倘非陸軍學堂出身而自任有軍學智識者則聽候考試 
　　禮部奏本月二十二日冬至大祀天於圜丘請旨派員致祭己奉上諭遣豫親王恭代行禮四從壇著派錫露札克丹錫明秀綸等公爵各分獻巳知照宗人府轉行禀明各該王公届期敬謹按照親行大祀典禮致祭　　濤邸因朗貝勒樞府事繁力辭軍諮大臣一席昨向軍機王大臣力保肅邸第一世子憲章帮辦俾資臂助蓋因憲公自赴德國考察軍政回國以來於軍事頗有見地聞那邸巳允日内面奏請監國定奪母庸專摺奏請云 
　　軍界消息朗貝勒刻在監國攝政王前面保吳都護祿貞於新軍學術頗有心得且略通時局才堪佐理新軍等語攝政王頗嘉納之想不久該都護可望大用矣 
　　度支部尚書澤公面商紹陳二堂擬將本部財政處各科改設爲五廳所有田賦漕倉庫藏筦榷制用軍餉廉俸稅課通阜會計等司除筦榷通阜軍餉三司歸併各處外其餘各司改置五廳專管本管事官俟核定詳章再行繕摺奏請實行 
　　聞駐京德使前日向郵部沈侍郎要求投資修築膠沂鐵路並限制不准借用第二國欵項沈侍郎一時無可措辭以俟唐尚書銷假再議答之　　江蘇同鄉京官前因淮海等處待賑甚亟曾在江蘇會館集議辦法刻聞擬由陸中堂領銜入奏請旨特派盛杏孫侍郎爲籌賑大臣以便統一賑務該摺日内即遞 
　　欽天監因恐裁撤前曾自行籌議大加改良建立專門學堂并有擬請改爲天文部或天文院之說嗣因禮王不克担當久議未决現該監巳有歸某部改爲一小部分之消息故各員對於禮邸莫不抱怨云 
　　學部唐尚書因本部經費奇絀昨與寳李兩侍郎會商擬將圖書局歸併調查局並將奏留咨留在各司行走人員之薪津核减自明年正月起實行 
時評 
　　其一 
　實行立憲首在捐除忌諱而捐除忌諱尤以解釋黨禁爲第一 
義此固有心人所同一主張者也 
 
 

Page 6

 
 
顧解。釋黨禁。爲恢復人民自由計。非爲一二黨人計也。黨人之是。否有才是否可用。自有當軸者銓衡。與夫國人之公論。何用公等喋喋標榜。爲耶。 
　　或曰。黨人方利用彼輩。彼輩亦有求於黨人。故不覺纍纍稱譽而不怍耳。然則公等與黨人。亦不過狼狽爲奸而巳。何公理之。足云。 
　　其二 
　　異哉憲政館中。今日猶有主張保存吏禮兩部者。 
　　彼謂中國向以禮敎立國。故禮部不可裁去。又謂吏部掌全國銓政使一旦裁去。則夤緣奔競之風。將大張其燄其言似矣。然試。問中國自有禮敎。自設官司以來。即有禮吏兩部乎。且現在有吏部。有禮部矣試問仕途之澄清安在。禮敎之實效安在。又試問吾國因有禮。部而禮敎修明。有吏部而有吏治整飭則。外國之無禮部吏部者。其禮敎吏治。果不可問也耶。館員欲保存兩部。則直言保。存耳。何事不可藉口。而獨藉口於禮。敎與銓政。不知是二者。正兩部應裁撤之左證耳。吾國所謂禮敎。不過一種政策。政策隨時代而變遷。則主持舊政策之禮部。自無保存之必要。蓋不特禮部當裁。即今日所謂禮敎者。亦應革也。至銓選一事。内閣成立。新官制頒布。當然廢棄而不適用。巳無絲毫之疑義故。不言禮敎與銓政則巳。一言禮敎與銓政則。吏禮兩部更。無一日可以存在之根。據寄語某館。員如欲爲兩部作護符。尙須好擇題目也。 
　　其三 
　　有是哉郵傳部之善謊。 
　　浙代表之赴部催批也。沈侍郎則云。呈文巳送唐尙書區處。及代表至津叩唐。則云並未接到。夫使沈侍郎之言而信。則唐尙書必巳接到。使唐尙書而果未接到。則沈侍郎所謂巳打包送往。天津者。將欺。誰乎。故未送而謊稱己送。巳到而諉爲未到。二者必居其一。 
　　嗟夫不料以堂堂郵部長官。而對於人民。乃慣以謊語出之。　　其四 
　　資政院剪髮上奏案巳通過矣。一百三十人（當時出席者之數）中。僅二十八人反對耳。亦足見時會所趨。剪髮思想。巳爲人心所同具。彼齦齦力主保存者亦可以自省矣。 
　　雖然小巳自由。在理本聽人之自便社會國家。旣無直接之。影響。即無干涉之特權。故記者謂今日主張保存髮辫。其愚陋固屬可嗤。然而彼反對髮辫者。囂囂然自鳴得風氣之先。而斥人爲埀尾之豚奴。亦未見其程度高出常人萬萬耳。何也。有辫與否。係小巳自由。非人这所能干涉也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[實業協會第二次大會詳紀南京] 　○十三日下午三時續開第二次會議到會者四十餘人先由理事李平書君報告本部先設書記會計各一人書記即請陳新之君擔任惟各省亦須開會設支部事務所舉理事招集會員隨時通信滬事務所衆贊成次向淑予君報告前日鄙人兼任編纂但書籍等事尚待他日最不可緩者則日報與雜誌是巳此事各省分爲則力不及即托各報則宗旨不同終須本會自設機關其基本金當由本會會員籌集衆賛成議决會報地點在上海總事務所每星期出版一次文字力求顯淺定名爲中國實業協會會報由編纂部主稿庶務部發印當由陳蘭薰向淑予兩君推定勸業日報主任彭君希民擔任編纂主任彭君以有他事力辭遂議决主任暫歸向淑予君代理推彭希民高鳳介楊自榮鄭芷漁屈文樵何海樵爲編纂員明年正月出版又議本會旣設日報會員中有在漢口組織報館者本會全體應竭力擔任股分該報力任爲本會鼓吹議决招股章程分布即行分頭勸股次推蔣季和君爲會董即就職衆贊成陳蘭薰君提議本會經費照章由會董籌集應卽函致各省勸業道及商會每年擔任常年經費若干作爲本部事務所一切費用時會員中有起問本部事務所與將來分設支部事務所費用如何分别籌集由理事向淑予君答謂凡設大會本部事繁支部事簡所籌經費自有輕重不同實業協會成立本部辦理之事件較多所有會董籌集之經費應歸本部至各支部經常費當由支部自籌向君並問在座諸公誰能擔任組織各該地方支部以期本會進行之速首由會董蔣季和君起答擔任組織蘇州支部張右企君繼起擔任組織通州支部何海樵君擔任組織武陽錫金宜興三處支部蔣篤齋君擔任組織浙江支部馬息深君擔任組織嘉興支部饒梅蓀君擔任組織潮汕支部其餘各君並願擔任分途勸導紹介會員隨時酌設支部至支部規章衆推向淑予君起草分發至本會呈請南洋大臣咨部立案之呈文亦推向淑予君擬稿由會董及各職員署名又本會布告全國通啟亦由向君擬稿末後調查主任陶賓南君提議請由各省各府諸君調查發生支部人員以資聯絡衆皆贊成時巳七時遂散會 
[贛京官籌募公債建議案江西] 　○贛省南潯鐵路需欵急迫雖經設法籌借終非長局而外間又有收歸部辦之說現經朱宗丞益藩等在京公議　募公債以資維持特具陳請書交由議長謝遠涵葉先圻介紹經諮議局於初六日旁晚在會塲提議公决交審查曾兹將此項議案録下　謹案諮議局章程第廿一條第四項議决本省稅法及公債事件又第七項議决本省權利之存廢事件等語本省鐵路商辦部辦之關繫自屬本省權利存廢問題諮議局應負解决保存之責公債之事他省行之大率投之於銷耗之用途或爲一般輿論所攻擊故在信用未堅固之時尤宜力矯其弊監督其用途投之地方興業之事且地方團體爲其地方永久利益之事業本有可以直債之理由（或謂撫台有公債議案諮議局未必可决又某君亦有募集公債補助鐵路議案業經否决於是有疑公債票與鐵路股票因償還期限問題性質上不能相容者其實亦不然鐵路公司固决不能發行公債票而本省募集公債以辦鐵路則非不可也至撫台公債案是否爲整理本省財政而然抑僅充明年行政費虧絀之用又不可不辨矣）擬請由諮議局提議試辦本省地方公債以三百萬兩爲定額自宣統二年臘月起分三期每三個月募集一百萬爲一期以鐵路銀錢號爲委託募集機關債票每張定額十兩編明號　呈由勸業道蓋用印信按年以六厘計息此項公債募集銀兩悉數投充南潯鐵路工事之用妥定章程劃分商股公債界限認爲全省公共營業督促進行限兩年内工事告成一切監督考察之責應由諮議局任之此項公債償還期限應自第一期募集之日起五年以内按期付息暫不還本（外國社債須據置五年立三十年以下之償還期限）自第六年起至第十五年以内按年連帶本息攤還債票若干號以抽籤定應受償還之號數其未經募集足額以前應於工事之必需得以債票同一之利率向本國官商銀錢行號爲一時借入金即以所募集之公債銀兩隨時償還之路成之後必有餘利及公積金除按照預定攤還之計劃辦理外可略用外國所謂減債基金法以每年應撥公債項下之欵按照時價買收債票自行銷郤以其號數表示公衆其所有買銷之債票上應付之息金仍可按年加入公積逐漸買回以减債務過此以往公共營業之收入益多亦可以補地方財政之不足保公債之信用促路工之進行一舉兩得莫此爲便應請撫部院迅予批准公布施行並懇奏咨立案以全公益旅京同人朱益藩李盛鐸熊方燧許受衡等謹議 
[浙西水利之紙上談杭州] 　○浙撫增中丞箚諮議局文云據諮議局呈稱奉箚上年議决修濬浙西水利議案原指所定之經費均己無著將原案重行提出仍交諮議局公議應如何另行籌劃以期完善之處早日議决等因本局經於二十日第十七次正式會議時代議僉以本案係上届公布施行之件今以杭嘉湖道之詳請未蒙批飭實力舉辦遽行交局覆議則凡公布施行者勢必盡失其効力此案關係杭嘉湖三府田廬生命施行之期較他案尤屬吃緊公决無從覆議仍請迅飭遵照原案奉行等因到本部院經交參事審查兩科先後會議僉以浙西水利甚關緊要修濬經費先須籌定乃能實行查去年此條所指定之善 
 
 

Page 11

 
 
後絲捐一項雖屬地方稅性質惟己移作别用船捐一項正與日領事商辦尚未就緒自應設法另籌抵撥俟指定有欵再將議案修正交諮議局公議除行布政司杭嘉湖道遵辦理外爲此箚行諮議局希卽查照 
分類新聞 
政界 
[江甘兩邑調查自治選民揚州] 　○江甘自治公所現擬實行調查選民等事昨又特開第二次會議業巳决議將本城劃爲二十五區每區派商會職員一人自治研究所畢業學員三人公同調查並擬先由地方官出示曉諭次飭地方保甲鳴鑼週知以免民間誤便然後由調查員帶同巡士地保逐户調查現巳函請桂傅兩大令照辦不日可見明文矣 
[布政司業將改定職掌長沙] 　○湘撫楊俊卿中丞日昨接到度支部電咨一道畧謂本部現擬將各省藩司改爲度支使專理全省財政之出入直隸於本部舉凡關卡釐局人員均歸度支使管轄一如學部之提學使法部之提法使等照例辦理但不知有無窒碍之處即請查明速覆 
[常德府慰留自治所長湖南] 　○常德自治公所所長羅紳大維前曾具呈府署堅辭職務經該處士紳極力挽留并公同函請府尊竭力慰留以資熟手當經譚太守以該紳辦理自治事宜不激不隨頗稱得法若一旦遽易生手自難辦理完善目現奉上諭國會縮短年限所有一切應辦新政明年均須提前赶辦若將所長更動則不徒自治大受影響亦恐憲政必多阻碍爰於日昨札飭武陵縣照會該紳極力慰留以順輿情而維憲政 
[皖南紳士設立義賑公所蕪湖] 　○皖省今年水災爲從前所未有不但皖北各屬災區頗廣待賑孔殷即皖南宣南繁蕪貴池等屬亦經淹没圩田四五十萬畝現在二麥難種來日方長十數萬饑黎嗷嗷垂斃慘狀極爲可憫刻經巨紳周玉山制軍吳賛臣中丞陳劭吾觀察吕仰南潘伯和兩主政等發起爰在蕪湖設立皖南義賑公所以爲上海省城之補助該公所即附設蕪湖陡門巷城自治公所内所有收支募捐等事概歸自治公所擔任義務不支薪水巳於本月初一日開辦云 
[警道考試警生之風潮武昌] 　○鄂省本年由日本留學警察畢業返國之官費自費生不下百數十人均紛紛赴督署求差瑞制軍因無可安插當檄由巡警道議定將各生一律派在警區實行站崗俟服務满三月後再甄别等第酌派差使詎前月舉行甄别考試時應考者百三十餘人僅録取四十二人其餘落第者皆自費學生蓋官中無事位置有意抑之也現各生以留學數年之耗費站崗三月之辛勤其結果若此何以對家人而慰父老特相約日赴警務公所吵閙要求録用署警道黄祖徽恐衆怒難犯始以善言撫慰繼竟避匿不見各生無如之何惟有徒呼負負而巳 
[鄂垣緊要差缺之紛紛更動武昌] 　○湖北禁烟公所坐辦郭子秩觀察現丁艱回湘奔喪所遺之差鄂督以須能破除情面之員方能接充查有候補道黄紹第性情剛正操守廉隅特札委該道接辦以重煙禁鄂督又以省垣審判檢查各廳開庭在即其高等檢察廳檢察長一缺非深明法律精明幹練之員不克勝任查有署宜昌府黄守慶瀾曾經留學日本法政大學卒業歷署德安等府聽訟折獄最稱能手特奏派該守試署檢察廳長以重司法要政其所遺宜昌府缺則飭司檄委候補知府徐鈞溥署理徐到省多年此次委署聞係馬署藩不欲引用私人以昭大公云軍界 
[遂昌勦匪獲勝之批奬杭州] 　○處州遂昌縣此次土匪滋擾刧獄圍城經該縣朱兆蓉大令五電告急嚴飭温處兩防督兵合勦續派沈統領親往視師處府蕭太守並添派馮弁會同籌防善後追捕餘匪各節日前經該守通禀請示業奉增撫核准批司轉行去後昨日復奉方伯批示以前據朱令迭次禀報該邑土匪揭竿肇亂經該令隨同統領親冒矢石直抵匪巢卒能斬獲巨匪多名立刻解散地方賴以保全差足以壯軍威而寒匪胆應先將巳獲之賴先海賴章順諸匪訊取確供禀候核辦外仍勒限嚴緝匪首黄樟　等務獲究報俾得盡絶根株仰處州府轉飭遵照 
[派員赴部請領捕盜協餉奉天] 　○東三省捕盜協餉向來由部協濟日前奉督錫清帥吉撫陳簡帥特派留吉候補知府榮守善前赴度支部請領日昨由京奉汽車押解到奉當即上轅謁見錫督面禀請領協餉情形聞爲數共二十六萬七千九百餘兩公畢後即由南满火車運解回吉以便發放 
[議决改練旗兵之辦法奉天] 　○奉督日昨接准諮議局議呈以奉省兵力單薄亟宜添練新軍又苦無餉可籌兹巳議决變通辦法請將各旗所領俸餉共銀三十餘萬足敷一協之餉旗兵原額二萬五千餘名足可改編陸軍一恊而有餘請即酌量改編等情聞巳經允准札飭旗務處查照核辦矣 
[南韶連鎭懇請免裁津貼之無望廣州] 　○南韶連鎭楊總兵詳請督院免裁津貼公費等項當奉札司核明移遵日昨藩司移復楊總兵略謂查軍事歲費及雜支各欵凡未入明年預算案内者概難開報所有貴鎭統費及津貼公費等項前善後局於試辦宣統三年預算時因此欵早經裁節業經送由清理財政局彙編詳咨在案現以所裁各欵於鎭屬辦公諸多棘手請仍照舊章悉准照發查上年裁欵不止一處均爲預算所列若各處援以爲請更屬無欵應付所請應母庸議 
學務 
[電飭趕辦初等敎育長沙] 　○湘省學司吳子修學使日昨接奉學部電開照得本部查得各省間有停辦初等小學專辦簡易識字學堂又有將初等小學改辦簡易識字學堂者旣非立法之本意且於初等敎育之進行不無障礙但簡易識字學堂係爲年長失學者而設不過爲初等小學之補助現在奉旨宣統五年開設議院籌備期限旣經縮短人民程度亟應從速增進以副立憲國民之資格初等敎育尤非赶前赶辦不足以赴事機該提學司務各督飭辦學人員將初等小學妥速辦理不得避重就輕致干貽誤憲政之咎 
[師範生任用方法巳准公布杭州] 　○浙撫增中丞日昨箚行諮議局略謂案據諮議局呈報覆議師範生任用方法一案經本部院發交會議廳審查科開會提議僉以諮議局所議本案第五第六兩條内載不得謝却任務規避遷延無須另定處分及責成學司按照部章辦理等語亦 
 
 

Page 12

 
 
屬可行公决准將全案公布施行除另札學司查照辦理外爲此箚行諮議局查照 
[敎育會籌辦單級敎授安徽] 　○安徽敎育會開辦單級敎授習練所係爲造就小學師資而設前經該會妥籌布置招考學員入所肄習並詳擬章程呈請撫台核示立案所有該所需用經費均由該會向錢肆設法籌墊現在需欵甚殷無處騰挪該會擬請將崔故紳續繳捐欵三萬兩内撥給千兩應用俾免缺乏而維學務究不知朱中丞能批准否 
[皖南敎育總會添設事務所蕪湖] 　○蕪埠皖南敎育總會上月年會議决另在安慶組織皖南敎育會事務所另舉職員駐省辦事以期敎育之進行現巳擬定章程月内即可開辦矣 
實業 
[漢冶萍火磚概免重徵揚州] 　○揚州關日昨奉到江督札開准稅務大臣咨稱漢冶萍煤鐵厰礦擴充爐座以火磚爲工築之大宗購自外洋漏巵太鉅現在就地取材購爐伤造頗有把握考驗質料堅結與洋磚無異出貨日多行銷自廣查照華商機器仿照洋式製造物件准於出口第一關完值百抽十正稅一道此後無論運往何處沿途概免重徵之例札飭各釐局一體遵照遇有此項火磚過境時驗明單貨免釐放行 
[肩販限制外帮之衝突杭州] 　○杭屬食鹽向售肩引而各販户劃地劃區界限太嚴每每釀成衝突此次又因招販不公紛紛上控批飭甲商查復請禁招雇甬帮嚴限繳課當奉衡都轉諭云此案起釁之原因甬人將大宗銷路悉歸寗帮佔賣致各肩販失業强賓奪主馴致涉訟自應如禀飭塲將此次補招各販不准再招甬人並准各販自覓妥保禀塲核辦至加價加課有無留匿一時無從稽核而常年欠繳至三四個月實屬有意宕延嗣後此項課價亦應如禀隨同前後課分别逕解局塲以便稽考至肩販分埠與否前巳據杭鹽局會同印委詳復悉循其舊免起爭端候即據情詳復會辦鹽政大臣批示飭遵 
[當塗農會選舉總協理安徽] 　○當塗田地荒蕪雖領墾者頗不乏人而農民種植一切仍沿舊習多未講求殊不足以興地利刻經該縣紳士紏合同志發起創辦農務分會如研究農政振興地利均遵章爲之實力提倡並公同投票選舉總協理開具履歷呈請皖撫咨部核准委充以維農政 
[湘省官礦處咨請維持官礦長沙] 　○湘省官礦總處日昨咨請藩司略謂官礦爲財政出入所關至爲重要辦理固在得人尤賴各地方官遇事維持相助爲理應請札飭各屬嗣後官辦各礦務當隨時切實保護遇有總處札飭或各該處官礦分局移文事件應即認眞辦理不得視爲泛常致干澈究 
雜記 
[砲自冶遊被革湖南] 長江中營荆河後哨舢板礮目某某前因土娼蔡氏家冶游致生轇轕嗣被蔡氏赴鎭署控告復經哨領劉游戎在庭查悉禀由魯巨源軍門派委李把戎鐵泉確切查明禀覆現劉游戎以某某故違營規實屬不法巳極若不認眞整頓不足以昭炯戒當即將某某革除以肅戎行而示懲儆 
[災民僞照被獲長沙] 　○湘少近有湖北荒民紛至沓來悉持有沔陽州護照沿門求討騷擾異常事經藩司趙方伯查悉始知該荒民等多係無賴之徒藉逃荒爲名以恣其游蕩其所持護照皆係僞造趙藩司以該荒民等沿途騷擾即屬有違法律且膽敢揑造僞照尤屬不法除將各災民押解回籍外并札飭營縣巡警將爲首各犯嚴拿到案以憑懲辦 
[土捐局委員甘願參官湖北] 　○湖北沙市土膏照捐局委員知縣朱文瑞本一軍裝洋行式老夫出身因與革道馮啟鈞結識捐指鄂省得委是差前因侵蝕公欵一萬餘金經瑞制軍派員查明撤調回省勒令如數賠繳詎該員避匿漢口倚洋人爲護符抗傳不到制軍大怒當將其發交首府看守現巳數月尚未遵繳日昨制軍復札飭武昌府嚴飭該員速卽措繳倘再玩延即行叅辦以重公帑 
[官渡局委員今始撤差漢口] 　○漢口官渡局第六號渡船在江心沉没溺斃商人六十餘名詳情己紀前報聞官渡局員丁某因運動得力當道遂歸咎舵工水手置該委於不問漢上商界大爲不服以此事雖屬各有天命究不免有人事之疏忽該委員於狂風巨浪之際何以不飭停渡欲聯名赴督署禀控漢關道齊觀察不得巳昨始下札將丁委撤差改委知縣查錦琮接辦 
[紀事　（一）]  
[墨國獨立百年華僑助慶會記]  
　　此次墨國祝典各國與會者。趾錯踵接。於是寄寓墨京之華僑。捐助巨資。設立華僑助慶會。各埠響應頗極一時之盛頃承墨西哥友人函述當日情形。雖爲明日黄花然亦足以見吾僑民愛國之肫誠矣。世尚有疑。國民程度不足。者乎亟録之以告。今日之一般。疑慮國會者。西歷一千九百一十年九月十六號時當宣統二年八月十三日也。爲墨國百年獨立慶典各埠華僑無不捐資助慶。以表賓主之情而敦友誼於是有助慶會之舉。斯會之成立初由各姓值理勸捐集欵除墨京捐助外各埠協助者亦復不少主持其事者爲譚代辦培森觀察餘則各姓。皆有值理帮忙。以助慶典初次集議擬買酸枝檯椅一副。顧繡圍屏各物。恭送墨政府。留爲紀念。餘則擬擺色舞龍遊街助慶。但當時譚代辦。以擺色舞龍爲過去之出。色不合時宜。繼有值理梁君奕金獻議。擬請有美學校全體學生。前來助慶。較勝别樣辦法。但該學校係爲黄君寛焯。潮清昆仲所設。在墨國告威　省芒哥老話埠。路遠。　重往返。匪易乃提議帮助往來。車費衆皆。贊成於是函商該校監督黄君潮清。蒙來共商。言明助慶會願助。車費一千六百餘元。餘此普文睡車沿途旅費。紙埠住宿。火食棧租。俱爲黄君兄弟担任。議定後彼此允諾。分頭辦事。矣 
[瀛談]  
[新發明之電氣神船出現]  
　　德國近有博士三人。創造神船一艘。前　日在女恩博爾地方試驗。觀者如堵。該船長約十邁當。轉動往來。盡用電氣。絶不假以人力。當試驗時。船内空無一人。只有電氣機器在内。岸上亦設有電氣臺。伤照無。線電樣式。電氣一動。船即隨之。或左或右。或前或後。惟電所使。無不咸宜。且能自發標號。大凡該船應作何事。前兩秒鐘。均有標號。表出標號。類似電。鈴依聲而應。使之。者視標。爲何號。卽知指爲。何事。其最要者。如海底有水雷防之。不勝防者。有神船。先探其險以免。觸損戰。艦傷害兵士。現今水内旣有此神船。而陸路之飛。艇以及海軍之魚雷艇。亦可效用此。法將來交戰時。遇有敵人。海口或暗設。地雷人有所。不敢進。者該船亦自能先爲之。導以便軍船隨後往攻。石破天驚。得未曾有相　。名之曰神船云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政館奏遵限考核京外各衙門第三年第一次籌備憲政成績摺（三續）]  
　　所謂關乎學務者卽推廣廳州縣簡易識字學塾是前經學部將簡易識字課本通行各省在案現查各省立塾較多者如四川己設二千六百餘所直隸湖北巳設一千餘所浙江山東巳設七百餘所廣西己設六百餘所河南江西福建廣東湖南陜西甘肅均設塾在三四百所以上奉天吉林黑龍江江蘇山西均設塾在一百徐所以上惟安徽貴州新疆等省成立較少其學生名額較多之數如直隸浙江湖北巳逹二萬餘名福建廣東廣西巳逹一萬餘名陜西巳逹七千餘名河南江西湖南己逹四五千名奉天吉林江蘇山西巳逹二三千名浙江核與議案規畫全省之數巳逾百所其餘成立較少省分擬請旨飭下安徽貴州新疆等省撫臣嚴飭所屬認眞趕辦以期普及此籌備之關乎學務者也所謂關乎法律者即頒布新刑律是宣統元年十二月二十三日准軍機大臣片交本日欽奉諭旨修訂法律大臣會同法部具奏修正刑律草案告成繕單呈覽一摺著憲政編查館查核覆奏欽此旋經修訂法律館將修正草案排印成書咨送到館臣等督率館員逐一修正核訂竣事仍分總則分則共四十三章增輯删除凡存四百零五條業將刑律正文並此次修改與原案有出入者加具案語曁暫行章程分别繕單恭呈御覽請旨飭交資政院歸入議案於議决後奏請欽定遵照籌備清單年限頒布施行本月十四日由臣館具奏奉旨著依議欽此是新刑律一項應俟該院議决後再行請旨辦理此籌備之關乎法律者也所謂關乎司法者即各省省城及商埠等處各級審判廳限年内一律成立是據法部奏稱本年二月間該部奏籌辦省城商埠各廳擬俟考試法官後一律成立除將廣西提前考試外其餘各省均令於秋後試畢始行開庭仍以不誤本年期限爲準通行各省在案京師法官第一次考試業於九月内試竣得士五百六十餘人至派考省分早經法部遵章辦理惟改良裁判實爲司法獨立之關鍵現查奉天高等審判及承德撫順營口新民安東地方初級審判並檢察各廳均於上届奏報成立遼陽鐵嶺地方初級各廳九十月間即可開辦（未完） 
本埠新聞 
[農工商部致上海商會電　（爲更舉總理事）]  
　　商會准軍機處抄交蘇撫覆奏查明蔡革道辦理欵項一摺内稱商會周晋鑣等於滬市危迫之際不能妥籌因應隨聲附和貽誤事機請旨敕部將該總理撤退另舉等因仰即迅速秉公另舉報部核辦農工商部眞 
[補録江蘇巡警道札上海縣文（催解衛生物品）]  
　　案查前奉民政部咨飭調查各省關於衛生之製造及天産物品田道彙齊詳請咨送一案當經先後分飭各屬遵照速行查明置備齊全造册送道彙解嗣准京師内外城總廳憲章函開應行徵集此項物品務于十月以前寄到續又奉准民政部咨送萬國衛生博覽會章程飭將原章所列者購置齊備解京應用等因均經先後摘録章程轉催速辦各在案迄巳十月下旬該縣尚未送到殊屬不知緩急限期巳促萬難再延合再嚴札飛催札到該縣立卽遵照前今檄飭速將各項物品查明逐項備齊造具說明書務于文到三日内備文專差解道立等詳請彙送通案以待母稍刻延干咎 
[華洋義賑會職員會紀事] 　○昨日下午五時華洋義振會職員第一次開會當塲推舉福開森君沈仲禮君爲中西議長季理斐君李少穆君爲中西書記員鈴木君朱葆三君爲中西會計員首由福開森君宣示災區地圖以爲放振之標準次由沈仲禮君報告現在甫經成立募捐無多先向皖紳商請撥墊洋五萬元並向徐州紳士段少滄君商請籌墊銀五萬兩以便卽日延派敎士會同紳士查放急振現接來電均荷允借應即電致各災區敎士詢其能否照丙午年辦法代爲放振又皖北各處祇有懷遠有耶穌敎士其餘則祗有天主敎堂須託鮑司鐸分電各處詢其能否亦照耶穌敎士辦法一俟得有復電卽可舉行放振報告畢公議外洋捐册由福君主稿華文捐册由沈君主稿至應發各國募捐之電英國歸季理斐君德國歸美益君日本歸鈴木君美國歸卜舫濟君法國歸鮑司鐸本埠西人捐欵亦歸以上諸君分頭勸募 
[擬訂徵收廣告稅章程] 　○城自治公所徵收廣告稅章程業巳擬訂照録如下　第一條廣告稅爲地方稅之一本公所於城區域内有徵收此項廣告稅之權　第二條凡越出自巳地位使人注目而感覺者無論爲紙爲板爲標記或能動或不能動向所稱招紙及告白佈告等類均作爲廣告（其商家之招牌陳列或張布於自巳地位者不以廣告論）第三條凡於城區域内張貼廣告者須向城自治公所購領廣告稅票 
第四條凡廣告紙長營造尺二尺寛營造尺一尺者每百張納銀元五角其長至三尺寛至二尺者每百張納銀元七角五分或再加長加寛以此類推外國人之廣告稅加倍徵收（按營造尺一尺合英尺一尺四分） 
　第五條廣告稅票須粘附廣告上　第六條凡購稅票者須先將廣告紙樣呈騐　第七條凡張貼廣告者均以一月爲限其劇塲之廣告以三日爲限　第八條凡特别之廣告如用木板鉛支等類張貼須過一月或至半年者臨時酌議　第九條凡屋主允許張貼廣告者其租金如何納法歸屋主自行交涉本公所祗向收廣告稅倘屋主不允張貼雖粘有稅票仍不得張布如屋主釘有不許招貼字樣者卽爲不允之證據　第十條凡遵章張貼之廣告倘於所許之時間内爲他項廣告所掩蓋者本公所當爲之保護惟出於天然毁壞者不在此例　第十一條凡學堂善堂以及事關公益在城區域内者均另給免稅票　第十二條凡有碍地方治安及風化之廣告均禁止其張貼　第十三條凡不領稅票而張貼廣告者當分别議罰　第十四條未盡事宜由本公所隨時增訂（辦法）　一呈請上海縣出示並移警局出示　二呈請上海縣詳請蘇松太道照會各領事　三定於宣統三年囗月囗日起實行　四廣告稅票共分口等式樣略如郵票而四倍其分寸 
 
 

Page 19

 
 
[旦華學堂開游藝會預誌] 　○老北門内和尚洪旦華學堂定於十七日午後一時起至四時止開第一次游藝會其所定順序單録下　開會報告　演說　校歌　指點迷途（畫）國史歌（樂）豪傑亡秦（史）課堂規則（樂）美國縫工（文）舞蹈游戲（操）江蘇形勢（地）　輕氣球歌（樂）　通商條約（文）　申江物産（樂）數理指要（算）　军师歌（樂）　英文朗誦（英）改良私塾　戒惰（文） 
風琴合奏（樂）　滬濱風景（畫）　國文朗誦（文）　表情體操（操）　愛國手技（樂）　請願國會　父母手技（樂）　閉會 
[新閘橋隔斷交通後之危機] 　○巡警總局改造新閘橋爲鐵橋因被工部局干涉迄未開工詳情迭載前報惟此橋爲南北往來要道自築笆隔斷後雖有官私渡船十餘艘每逢各絲厰上工放工及棲流所和安學堂進學放學時人多船少異常危險兹聞各絲厰東與該所董一再籌商擬在大王廟面前建一浮橋一經議妥即於日内興丁築造 
[艙長是否冒功] 　○榮記報關行主金琴孫被害案内之嫌疑犯王三曾在縣堂供稱因受王老爺及李某之愚一時糊塗在靖江縣堂上胡亂供認經紀前報兹由田大令查得王係長江緝私營艙長或有貪圖賞洋冒功情事聞大令此次赴寗擬即面謁江督張制軍禀明此案情形飭王到案與王三質訊 
[女子袒護妍夫] 　○浦東六灶人湯間興之姊仁仙上月被源豐油車小主傳夢生拐逃來滬匿居閘北新大橋路前日被湯偵悉邀同四路三區落差巡士汪炳南將男女二人及衣服珠飾等物一併解送該區轉解分局昨經黄正巡官分别研訊湯供父親在日係爲該處圖董胞姊仁仙己許字王姓今被傳姦拐捲逃衣飾等物約值洋四千餘元請辦湯仁仙供與傅私識己經三年衣服首飾均係父母在日分給與弟無涉此次實因借貸不遂所致求請察核質之傳供與湯素來交好乘間與其姊私通且湯亦知情判傳笞責五百板女巳懷孕八月從寛免責分别還押候再核辦 
[傳訊命案見証之周折] 　○湖北婦人畢汪氏前控董金喜謀斃伊夫畢順雲並價賣伊女等情曾經公共公廨移送上海縣署請爲訊辦業奉田大令迭次研訊將見証董福庭交保候核在案詎董福庭保出後匿居租界屢傳不到昨始由縣移請公廨派差協探將董傳案並據差探禀稱董自稱係德商用人惟傳票上未經德領簽字寳讞員得禀卽商之英副領事康君判董退去著於今晨到堂聽候會同德領訊核 
[查究私賣燈吃] 　○滬道劉觀察訪悉本縣西南鄉閔行鎭仁昌烟膏店私賣燈吃生意頗盛爰于昨日諭飭上海縣轉致禁烟分公所即日派員前往查拿一面札行黄浦司徐二尹將該店發封究辦 
[謝芬] 　○震華學堂定於十七日假座幻仙戲園演劇籌費昨承惠贈入塲劵四紙　又逹成學堂亦於是日假歌舞臺演劇蒙贈入塲劵兩紙書此誌謝 
[城内]  
[預備供張] ○前任廣西巡撫新簡兩廣總督張堅白制軍　岐將次由京南下滬道釗觀察業巳飭　預備行轅適因田大令有事往寗即奉内諭立傳辦差人等預備一切惟行轅尚未指定云 
[圖賴欵] ○金阿四被人在三林塘巡防局控告圖賴貨欵該局委員因不便擅理錢債案件故特將金函送到縣請爲訊究當奉内諭飭將金阿四由值差看管聽候訊明核示 
[擊破光頭] ○西門外某寺僧人靜莊因向唐根和索欠口角繼又爭毆詎唐力氣甚壯致將該僧之頭擊破流血不止當即扭控西區由當值處詢得事甚細微一併斥退旋又扭控　署奉諭一併看管候訊 
[道批彙録] ○朱邱氏禀批察閱呈詞核與局判情節通不相符究竟當日訊供情形如何仰工程局裁判官録案詳復察奪抄黏並發　鎭昌等莊禀批張蘭孫所控不理欠欵旣由其子投案交保在案如何延不理償自應由廨着交保人移縣訊追以免延宕仰會審官寳令遵照辦理仍具復毋違　李儒純禀批案經批廨勒限尋交如果該家屬抗不交案亦不設法向原告理了自惟有提案押交以憑訊追之一法仰會審官寳令遵照辦理仍具報毋遲　陳維翰禀批設局施醫本係方例窮民然　爲救治所不及亦祇可聽之天命斷不容藉端　詐滋擾惟醫藥爲死生所寄必愼選考求以期此項善舉不致有名無實該　局延有内外科是何姓名平日於歧黄之術是否研究有素着即查開呈候核辦可也黏抄附 
[一路巡局批詞] ○王老二禀批該民欠借蕭子峯一欵業經訊諭分期歸楚並取保具結在案其第一期欵今未據遵限措繳又以欠數不符等詞來局朦凟殊屬有意刁延不准　王錦福禀批據禀吳王氏欠租不還經禀奉游前正巡官批飭鋪甲往爲開導令速措繳何以延欠至今迄未償結該民先亦不禀求提追究竟情實若何着候傳案訊奪 
張仁林禀批案經訊諭該民照約即將東順興租屋收回自行理結在案兹又據禀稱店由　　記頂開東順興之屋亦由龔姓轉租等情該民事前並不據約阻止殊　不合惟據稱龔姓蠻不受埋應准在案復訊察奪審即遵照　唐　功禀批據禀童仲慈梁連生欠借押欵臨贖不還等情是否屬實候先傳該兩欠尸到案訊奪　唐楙功禀批據禀李氷一欠租不還請追等　是否屬實候飭傳案訊奪　華梅生禀批據禀陳承元經借銀洋向索不理等情是否屬實候飭傳案訊奪 
[官事] ○化學工程司工科進士奏派駐法商務委員兼義國萬國賽會代表吳匡時 
直隸奏保第一名孝廉方正王　祖　直隸候補道聶其煒　前實應縣知縣陳祖懿前山西壽陽縣知縣秦錫圭　趙屯港厘卡委員候補主薄李應庚　候選縣丞李光枝昨均到道拜會禀見 
[南市]  
[女孩待認] ○江北女孩韓小柳子年十歲於前日夜兩半點鐘時在萬裕馬頭迷路啼泣由巡士帶至南區　知該孩之父名海山向在太古公司立豐輪船爲小工家住滬北中虹橋地方奉飭留候家屬認領 
[協弔贓物] ○法租界捕房昨日派探帶同小竊王子明至工程局禀稱王在馬頭上竊取花衣十餘斤賣於小東門外城脚王阿金所開之彈花莊内請爲　吊原贓局中准即派探同往將店主帶局詰間供稱祇買五斤餘不知情訊之該竊供認得洋三元遂飭該探將王帶回歸案訊究 
[乘機攢物] ○南馬頭迤南同昌紡紗廠後面所泊花衣船甚多昨晨有吳桂生者自稱在子花認捐公所充當巡丁上船詰問有無捐票乘機攫取花衣兩包而逸後由該船尸追獲扭送南區移解工程局訊究吳供實由陳司事處之巡丁鄧某囑令小的往查求　判戒責一百五十下押候交保 
[情同誑騙] ○西門外法租界肇豐雜貨店夥吳逹三至工程局控稱九月間有附近之豐泰肥皂廠夥陳和卿來店購買香草油一箱值價銀六十餘兩當時付來常熟怡大支上海純泰小錢莊九月底期票洋一百元到期往取不但不付陳竞避去求請究追當由 
 
 

Page 20

 
 
局中將該廠執事方士良傳案研訊一味推諉吳呈上回單有該廠圖章爲憑方又稱實被陳冒刋求鑒陳裁判以陳和卿旣是廠夥萬難辭咎判限十天交陳來案訊明察奪 
[圖竊未成] ○大生輪船公司之新寗輪船昨午裝運洋銀三十七箱忽有匪徒王阿德潜至船上乘機圖竊適　茶房趙仲賢扭住送至工程局經陳裁判訊實判戒責一百下押三天 
[夫婦離異] ○徽人汪元璋之繼妻陳氏嫌夫旣老且貧屢次捲逃近又不肯隨汪回籍控由南區傳同該氏及子汪禎雄解至工程局經湯裁判訊知兩造均願離異判氏留局候其母來案具領並着汪具呈離異切結備查 
[閘北]  
[秀才健訟] ○四路分局批生員魏宗萬禀云查此案前批巳甚明晣何得又來局瑣凟殊屬健訟蔡金奎現雖居住本境而當初各事皆發生於法界本局無從調查未便率斷飭仍遵前批自赴法公廨禀訴請交移提歸案訊究可也 
[貼費養傷] ○陳良之與朱福源因債務紏葛口角相毆陳被毆傷一目扭控四路分局經黄正巡官訊明判朱出養傷費洋兩元給陳具領了案 
[英租界]  
[領回女孩] ○城内張雲山家之六歲　孩阿妹近被鄰婦陸許氏郭唐氏串拐至租界内走失當由老閘捕房華捕將孩查獲解送公堂留候認領在案兹經張偵悉禀奉一路一區　局派差持文投廨禀明中西官　將該女交差帶回歸案訊核 
[毫無証據] ○英商矮皮古興控陳霖坤欠租一案因陳供有押租洋五百元交於當時經手租屋之余忠鏈未還由廨判陳押候傳余質訊在案昨由差探將余傳訊余延律師上堂代表不認收取押租中西官以陳並無証據呈案判余開釋候示陳仍還押候查明實情再訊 
[旅館違章] ○西棋盤街東甌旅館因違背定章不將庽客姓名明白登載昨由捕房查悉將該棧主婦何葉氏傳至公堂罰洋十元充公 
[傳訊洋人] ○無領事管束洋人克而興特因欠德商高士活皮酒價銀不還被控由該管領事署照會公廨轉飭捕房於昨日將被告洋人傳案諭候今日早堂訊理 
[終難脫累] ○英商華昌洋行控周志琦定貨不出因周避匿由廨將保人陸寅忠傳案押交在案昨日復訊陸供不知周之下落求恩鑒諒判押候交周到案再核 
[欠租被控] ○朱文軒控李翔翰欠租不付昨由抱探將李傳至公廨過堂候訊 
[調戲婦女] 　繅絲婦人陳陸氏等控木匠孫松元陸升泉在靜安寺附近攔住調戲昨由捕房將孫陸兩人拘解公堂訊供屬實判各枷示三天期满再押五天 
[查獲原贓] ○虹口頭埧路十四號門牌籐椅店主婦邵俞氏控學徒張杏生竊取金飾鈔票現洋一案昨由包探在南市某押店内查獲原贓將張解廨復訊屬實判押三月贓交原告領回 
[原告求銷] ○靜安寺捕房八百八十六號華捕控同居人沈咸卿沈顧氏串同親戚倪恆德竊取值洋六十元之綢衣由廨判令沈等押繳洋二十元在案昨日復由捕房將沈與顧氏解案請究據原告投稱沈巳挽李志康出爲理勸每月拔洋三元請爲銷案中西官准將沈與顧氏一併開釋 
[辱罵印捕] ○秦永莊前晚乘脚踏車出外未及燃燈經過靜安寺路時由二百九十號印捕上前阻上秦反將該印捕任意辱罵當被拘入捕房昨解公堂訊明判秦罰洋一元充公 
[失火即熄] ○前日六句鐘時泥城外威海衛路三四號門牌某洋人住宅内忽然起火經救火會西人驅車往救祇燬屋頂一間 
[美租界]  
[日人酗酒] ○昨有日本人某爛醉如泥　徐阿二之東洋車至吳淞路不給車資反將車輪擊壞由徐鳴捕拘送捕房賠洋一元了事 
[侍者聲勢] ○有恆路老虎灶夥陶世發昨至捕房報稱前日送熱水一担至三十二號洋房内今往取回担桶詎被侍者某中聲稱失竊物件扣住不還請爲查究 
[論價逞兇] ○西華得路二百四十九號門牌襪店主屈惠卿昨投捕房訴稱有某甲來店購襪論價口角敎被擊碎玻璃窓數扇捕頭允爲查辦 
[曾否拐匿] ○黄貴元昨扭包車夫周阿榮至捕房探被拐匿其妻請爲究辦捕頭因詢撫証據斥退不理 
[匪徒搶帽] ○陳阿發昨經漢璧禮路被張寳順　取便帽逃逸旋由巡捕追獲拘入捕房押候解廨訊辦 
[法租界]  
[展限料理] ○范關生前將南匯縣境田地一畝二分向陳茂芝抵押洋一百元日久不贖控經公堂判范交保限一月料理在案詎迄巳逾限不惟分文不理亦且無人擔保昨復提訊范供在押實難爲力聶司馬准卽開釋展限一月理清 
[車夫倔强] ○一百八十八號華捕前日查見包軍夫陳阿三將車停駐道左與人戲謔向之查閱車照陳不甘服出言不遜故即拘入捕房送廨請辦判罰洋三元充公 
[追繳房租] ○顧合興虧欠老沙遜洋行房金五十一元由收租人控奉公堂將店主顧福生傳訊據稱生意清淡須求寛限判交保限七天理清 
[帮兇獲咎] ○周老舟方鴨等二人前日向同類董福生硬借洋兩元不遂遂即用武將董毆傷後由李春桂代喚巡捕到來將方周拘入捕房董則送往醫院療治兹又由捕房將在塲帮兇之劉炳甫陳法行蕭松剛劉小五仔劉老三等一　拿獲解案請究判各這押候受傷人醫愈再行核辦 
[屢戒不悛] ○張梅生曾經公堂辦過三次前日又爲包探撞見拘送公堂請究旋將供出所竊之帳子燭台等物帶往押鋪吊出解案請辦判枷一月押四月期满逐出租界 
海上閒談 
[上海之外交談]  
　　嗚呼。中國官塲之懵於外交而喪失主權也久矣。推其所以喪失之原因有二。 
　　一則中國官塲但知有利。不知有權。其初貪省小費。而一任外人之經營。以爲彼所經營者。我安然共享之。豈不甚善。殊不知利雖得。而權己去矣。迨至權去而利亦隨之。此一原因也。 
　　一則喪於中國人之遷就性質。其初畏交涉之棘手。而稍稍讓予一部分之權於外人。以爲彼雖操有。此一部分之權。而其他大部分之權。仍操在我。大體無傷也。殊不知一部分之權巳去而他日外人即可藉此以要挾全部分是則一部分主權之喪失。即全部分主權喪失之導線也。此又一原因也。 
　　近日中國官塲。巳稍知主權之寳貴。而不敢貪圖微利矣。然其遷就畏難之積習。則仍未除。嗚呼。往者不追。來者可懼。我地方長官。愼母以有所諉卸。而自甘讓步也哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[農工商部四五等議員李厚祐葉　璋　呈資政院說帖]  
　　謹按借欵造路之害曰回扣曰抵押曰購料曰用人因回扣而及購料卒至浮濫無紀往往一里而費三四里之價因用人而呼引彼族雜居内地一有齟齬藉口保護權利失矣更恐失地人人知爲鐵道政策投資主義而見酖輒醉明知故犯未有如郵傳部之甚者夫借欵苦於無欵不得己也若人民自有欵而必强迫借欵而竟至於無欵可撥無欵可撥而使國家竭澤以承外人之巨耗人民飲泣以被洋工程司之擾累禍發於一隅而害中於全國若郵傳部指滬枕甬鐵路借英公司欵無欵受耗罔上罔民浙人可哀中國人均可哀也請申言之查滬杭甬綫發生於光緒二十四年鐵路大臣今郵傳部侍郎盛宣懷奉命與英商怡和締結之草議二十九年厚祐請辦江墅鐵路盛侍郎函英商此路現有浙商請辦如六個月不覆九廣杭甬等路均作廢三十一年七月商部具奏浙江紳士籌辦全省鐵路奉旨允准外務部置草議不提八月先帝復有蘇杭甬路務期收回自辦之明詔盛侍郎奏草議應廢均有年月有檔案一不足據至三十二年江墅己通車而郵傳部猶以借欵見逼兩省人民力拒不得其時梁士詒任外務部丞參對於外人訂滬杭甬鐵路借欵合同復由外務部調郵傳部對於江浙兩公司訂滬杭甬存欵章程爲是案之一小結束其奏定則己光緒三十四年二月矣欺朝廷欺人民并欺外人朝三暮四愚人自愚顧章程旣經奏奉依議該部與人民宜必共守之矣查存欵章程第四條云此項存欵約計一千萬兩其撥存時或不及一千萬兩少不過七百五十萬兩第一期自光緒三二四年二月初四日起於七個月内撥八十萬兩第二期於十二個月内一律撥清如有事故可展至十八個月至遲不得過二十四個月倘到期不能撥付或撥付不全此項存欵章程即日作廢又查借欵合同撥欵之期不得過十八個月如逾期不撥即將合同作廢自光緒三十四年至於今巳三十五六個月江浙兩公司僅領欵一百八十萬兩謂英商不付耶至十八個月何以不據合同聲明作廢謂兩公司不領耶上年二月巳屈二十四個月明明以七百五十萬之領結呈部何以僅撥一百八十萬兩兩公司屢請不撥曡請照章廢章程撤路局退洋工程司停止所認虧耗乃該部遷怒浙路總理湯壽潛借劾盛侍郎之電請上諭革職不准干預路事厚祐復順股東全體之意援用欽定商律電軍機處八月二十一日該部復不顧憲法大綱巳定之法律非由法院協贊奏經裁可不得更改廢止之條而片奏鐵路公司不得援用商律浙人自愧以浙路而累及全國無可守之法律派在籍前經筵講官翰林院侍講學士朱福詵等代表呈訴該部今巳二十餘日一字不批殊出理法之外浙人之無　至此且鈞院亦各滬杭甬借欵名曰九五扣實則每面兩不過六七十兩其餘虧耗皆國家所承受乎查三十四年三月十五日郵傳部奏片所有滬杭甬借欵虧耗計九三扣反九十扣虚息提付餘利及提付餘利虚息還本小二五行用還利小二五行用倫敦存欵四釐虧息購料包用及購料包用虚息共九欵共計虧耗三百四十九萬兩又存上海滙豐銀行利息吃虧一欵匯費一欵十年外每百磅加還二磅半一欵均不在内以上虧耗或由郵傳部承墊或由度支部承墊或由江浙兩省承墊要之皆出自國家負自人民借欵僅一百五十萬磅合銀不過七八百萬兩而所虧耗巳如是之巨其他洋工程司種種刁難貽誤路工人民所受虧耗爲浙人所獨受者猶不在内可痛孰甚　（未完） 
小說 
[俠小說盜俠　（二十七）]  
　　魯賓阿德力抱羅蘭之腰不釋羅蘭亦以首枕魯賓阿德之肩。兩人相視無言。而淚珠簌。簌然交墜不己良久。魯賓阿德始呼曰。吾親愛之羅蘭。吾慚媿極。矣吾堂堂男子。而不能庇一。弱女致心愛之人。淪入腦。門豆獰狗之手。中不惟無以對人。抑且無以對巳。吾必伺間報仇。雪此大辱。且必終身不娶。以答汝之愛情。羅蘭唏嘘曰。君能設策報仇。果能無。害於君者吾。亦至。願至終身不娶。則决不可。吾方自愧負君之意。君安可如是以重吾罪。羅蘭與魯賓阿德密談者久之。羅蘭始别去。魯賓阿德送之至於門外。羅蘭掩面遽行。魯賓阿德强忍。不哭。俟羅。蘭行後。乃返至室中。伏枕恣哭至於逹旦。 
　　倫敦之希洛瓦禮拜堂中。有男女二人。長跪於神像之前。舉行婚禮男子年巳四旬許。短小剽悍獰醜無倫。女子年僅二十許。丰致婉妙而俯首埀目。顔色悲凉。堂中之觀禮者。皆太息以爲非偶。顧有卑鄙齷齼之傖人。見撒克遜女郎。嫁爲腦門豆貴人之婦。則嘖嘖嘆羡。以爲無上之榮幸。此時新娘見婚禮告成。徐步至新郎之前。納手於其腕。中相引登車其澄澈蔚藍之目光。乃不視新郎而視地。意至不屬若世界上之事。無一足以引動其興趣者。第不得巳而盡其爲人。之職務而巳。此新郎者。見新娘埀首至臆。狀至疲恭。則大不懌。以爲似我貴人。埀青於賤種之貧女。恩意如天。直同。舉乞人之女。册爲王后。此貧女理宜。百出其方技。以求媚我。顧乃淡。漠遇我。視我直如無物此何理也。讀吾書者。當知此結婚之男女爲何人矣此男子者。即腦門豆之大將休格洛而夫。此女子者。即爲羅蘭惠而根。讀者當知此可憐之女郎。茹千萬之。苦毒。以與休格洛而夫結婚。回念情人。悲喟身世。蓋不知流郤幾許酸辛之淚矣。 
國外新聞 
[英國地震之虚驚] ○十四日倫敦電云格拉斯哥昨夜曾遭地震爲勢頗烈雖舞實在之損失而江北之屋當時均覺摇動居民大恐 
 
 

Page 27

 
 
[横濱教堂被焚] 　○十四日東京電云今晨横濱商市大火焚燬房屋一百八十一户内有外國敎堂一所該敎堂曾保火險餘屋多未保險惟損失尚不甚巨 
[南斐將訂移民律] 　○十四日倫敦電云據開浦湯電稱聯邦政府曾通告國會謂將於本届會議期内提議普通移民法律 
[英國輪船公司會議] 　○十四日倫敦電云大英輪船公司近開常年會議議長蘇碩蘭君宣稱彼意接通印度之鐵路必需數年始可告竣若西比利亞鐵路此後作爲運輸郵件之便道則公司必大遭變動惟公司仍能另求獲利之方法故蘇君並未述及公司受害之言（以上譯字林報） 
[美國富翁之重和平] 　○十四日倫敦電云卡利其君以五釐起息公債劵金洋十兆圓助於託付人之部以其入息作革除戰禍之用並推美國前任國務部大臣羅脫君爲該部議長塔孚脫君爲該部名譽會長 
[德國國會休議] 　○十四日栢林電云德國國會業巳休議擬至正月十號再行開議 
[法報論俄德相親] 　○十四日柏林電云巴黎時報晨報載稱法國對於俄德之相親並不驚怖 
[美國陸軍不足防敵] 　○十四日紐約電云美國陸軍部大臣狄金生君報告美國陸地防務情形謂兵力單薄於抵禦諸事全無豫備 
[墨西哥亂事巳平] 　○十四日紐約電云墨西哥北部乞華華省塞洛闢托近曾與亂黨開戰被殺者五十餘人聞亂匪現巳全行克服 
[土爾其亂事消息] 　○十五日倫敦電云泰晤士報君士坦丁通信員電稱培毒印斯之兵巳占據哈特茄路綫（在伊特曼省曼安之北）各車站至特桀番爾特韋虚爲止兵卒及鐵路工役遇之者均遭殺戮（以上譯文匯報） 
來函 
[柏松友來函]  
　　逕啓者十四日清晨於新靶子路洪吉里南小橋塊見有形似女傭之女屍一具雙手抱頭作避打狀口内外皆有血漬并聞胸肋間有碗大黑紫傷痕一處似由他處移來者而言人人殊莫衷一是及鄙人下午返庽時聞巳殮埋并未經官相驗事關人命不知該處警察何以視若無睹殊深詫異務希大主筆登入來函一門以告有地方責者 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
