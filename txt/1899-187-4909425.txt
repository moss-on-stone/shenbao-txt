# 1899 - 187 - 4909425

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[名畫助振] [  申報館恊振所啓]  
　　劉可青女史以書畫助振先將第一批畫件交本館恊振所發售所得之貲卽由本館解赴災區散放計八尺三多圖一張洋二十四元人物兼士女六尺屛條四張洋四十八元士女三尺小堂幅一張洋六元仿甌香館花卉絹本三尺小堂幅一張洋六元三尺立美兩張每張洋三元士女册頁四張洋八元絹本仿甌香館花卉册頁六張洋十二元紈扇三握一面繪人物一面小行楷書每握四元共洋十二元其畫均照尋常格外加工釐定潤資不折不扣按女史繪畫之精久爲人所景仰今者移貲助振仁心仁術求之鬚眉丈夫尙不易得况巾幗中人乎想海内仁人君子必能爭先恐後慨解亷泉襄茲義舉也 
[書本報紀整頓釐金後]  
　　咸同之間粤逆蔓延各省賊蹤所至兵士望風潰散於是封疆大吏競募鄕勇剿賊又因餉無所出爰創爲抽釐之議初行於湖南之湘潭長沙等處繼而湖化江西廣東浙江江蘇相繼踵行凡水陸衝要之途建局設卡抽收釐金其章程仿唐劉晏引用士流之法不歸衙署不假手胥吏故其時收解胥昭核實商民咸相信從有裨餉需無傷政體軍興十餘年得以保境援鄰支持危局者固未嘗不得益於釐金之助也旣而大難稍平賊氛漸潰朝廷俯念民艱特諭户部釐捐之設雖爲兵餉起見窮民受累實深且恐猾吏奸胥藉端抑勒侵　舞弊除各省奏明通衢要口設立釐卡　偏僻地面小商零販經過之所從前設有釐局者槪行裁撤幷著各　督撫查明分别應留應撤各釐局咨報户部以　擾民而嚴稽核欽此聖恩優渥薄海同霑而其時疆臣總以元惡未除籌餉徵兵動　緊要苟無釐金爲之挹注則兵餉不繼時局益復可危爰再奏請照常徵收藉資周轉是則朝廷愷惻之仁與疆臣權宜之訂固無非欲保全國家大周也迨夫洪楊諸逆次第剗除百萬貔貅相率解甲歸農各安廬里釐捐一事似可暫停無如其時洋務海防又相繼而起司農仰屋無可措籌於是各省釐卡非特不能裁减抑且日見加增自後視爲國家常欵每歲所收約計一千數百萬部庫指撥各省歳恊督撫外銷咸於此取給焉部臣比較盈虧幾與正供無異迨光緖十五年上諭云釐金一事乃朝廷不得已之舉刻海防未撤難遽議裁他時物力稍豐卽當奏請停止大哉王言抑何垂念民依有加無已若是哉閒嘗思之釐金之不可不裁者理也釐金之難以遽裁者亦勢也今者出欵益繁厙儲益絀未來之利方思廣爲開通豈已有之利轉肯自行閉塞然則雖明知釐金病民亦萬不能輕議裁撤矣雖然商之病釐金者非眞病釐金也實病猾吏奸胥之苛索無已也蓋當創辦之初經駱文忠曾文正諸公釐定章程旣不立衙署又不用吏胥蓋實於求利之中寓防弊之法用能商情歡悅入欵豐盈迨夫行之旣久弊端種種百出不窮小民之膏血幾枯官吏之誅求無厭公私交困莫可如何故論者謂本朝雖立法永不加賦然釐金之病民以視加賦實有過之無不及蓋賦出於地取之民者究屬有限且民輸一錢朝廷卽得一錢之用若釐金則大半爲不肖官吏所把持利權旣操盡情逼勒以至四民俱困百物滯銷竭澤而漁羣黎亦何能堪此哉今者湖北巡撫于次棠中丞以鄂省釐金收數日减承辦各員及各卡司事人等難保無收多報少情弊且知商船過境往往任意留難積習相沿殊爲可惡爰派親信委員二人分詣各釐局逐一密查以憑核辦竊謂釐卡司巡之可惡一卡如此各卡可知鄂省如此天下可知倘得各省大吏盡如于中丞之用心實力稽查不稍廻護則若輩氣燄尙可稍衰而商力亦得稍紓矣有治法要貴有治人更何必建議裁撤爲此因噎廢食之事哉 
[本館接奉電音]  
　　昨日午前京師飛電傳來上諭三道敬謹譯登○六月初三日奉上諭裕祥奏假滿病仍未痊懇請開缺一摺成都將軍裕祥著准其開缺欽此同日奉上諭奎俊奏特叅營員請飭分别休革一摺四川綏靖營游擊成勳身弱多病才具平常著勒令休致綏定營守備許國佐精力就衰聲名狼藉越嶲營守備李宗才年力衰頽難期振作順慶營守備楊樹森畏葸無能不堪策勵寗越營千總何國喈衰庸昏憒雙目不明升用副將吳家春行爲荒謬勒索陋規儘先守備余茂麟營私牟利任性妄爲著卽行革職以肅戎政餘著照所議辦理欽此同日奉 
上諭倉塲侍郎長萃等及稽察儲濟倉御史閻錫齡奏兵丁領米遲延請旨飭催各一摺據稱廂白旗漢車應領恩賞米石據該旗副都統蘇嚕岔等到倉看騐米樣正在運領經兵丁多人兩次打散領米車輛迄未領出嗣准該倉片稱兵丁等意欲不領秈米又廂白旗包衣經該倉三次片傳延不赴領各等語所有恩賞米石前經明降諭旨一律照章精秈分成搭放各旂均已承領獨廂白旗包衣三次片傳不到其廂白旗漢軍兵丁意欲不領秈米甚至屢次打散車輛殊屬不成事體著該旗都統等遵照部章剴切曉諭迅卽定則往領並查明滋事兵丁嚴拿懲辦以儆刁風嗣後各旗都統等赴倉領米均著嚴飭參佐領等傳諭弁兵懍遵約束如敢藉端聚衆抗擾卽著嚴拿送部從重　罪毋稍姑容亦不准以陳朽不堪之米攙雜充數致誤兵糈欽此 
[廣灣近信]  
　　廣州博聞報云五月初一日法人遣巡船一艘駛往廣州灣中有弁兵　人及營中教習電線師三名聞將再調數營由海防前往蓋以供差遣也 
[英藩備戰]  
　　南洋新加坡實得力太晤士報云頃接英京來電悉英屬新金山各處刻下紛紛聚議如何籌餉如何備兵俾助英軍從征打蘭士目 
[使星照叻]  
　　南洋新加坡叻報云中國署理南洋總領事官劉葆森觀察丁艱後請假奔喪遺缺由出使英義比大臣羅稷臣星使派令節署隨員羅叔耕觀　仲堯接署上月二十日乘法國郵船抵叻定於二十五日吉時接篆　 
[理事文言一]  
　　欽加三品銜賞戴花翎刑部正郎奏派駐紥小吕宋總理事府陳爲出示曉諭事照得本總理事查各國商人前往中國貿易中國商人前往各國貿易例應均向各該理事報領護照以便稽察本總理事現已蒞任視事凡在本埠華人其未給護照者均應補給定於出示之日爲始至光緖二十五年正月二十日止不准過限 
 
 

Page 2

 
 
其華人自中國及洲府來者應續給護照限二日内來署請給不得過三日自岷將回華及赴洲府者須將護照來署隨時換給又查護照費大英德法國每人皆徵收二元餘不論在本埠及出入口更換護照皆一律徵收其餘各國增减無多惟各國來此貿易者非行商卽坐賈並無承工之人我華人則承工者居其半照費不能不變通徵收十二月十四日本總領事經與諸商董再四妥商核定華衆在埠者分爲三等各行鋪東爲一等每人當繳二元各行鋪夥爲二等每人當繳一元五角此外負販及承工者爲三等每人當繳一元其老病無業欲謀歸計者均免其交繳照費並爲囑各會館給發附搭輪船諸費至少由華來岷者續領護照與由岷回華者報領出口護照自本年十二月十五日起核定每人捐收三元係總理事署經費一元崇仁醫院經費一元五角福建廣東會館經費五角其捐華人由華來岷　由岷回華每人充醫院之經費一元五角者乃爲華人貧病醫藥衣食及死無所歸者殯葬諸費其充會館之五角者乃爲華人老病無業欲謀歸計　給輪船等費凡捐充醫院之項核定隨收隨交醫院諸董事輪流收用捐充福建廣東會館之項亦核定隨收隨交惟收福建人捐充會館之費應交福建會館諸董事輪流收用收廣東人捐充會館之費應交廣東會館諸董事輪流收用以昭公允計總理事署每人由華來岷及由岷回華只收一元作署中經費而已視各國皆減一倍有餘至收在本埠諸護照費之一等二元係充醫院一元會館五角本署五角二等一元五角係充醫院五角會館五角本署五角三等一元係充醫院五　本署五角爲此示仰闔埠華民人等知悉自示之後在本埠華民人等其各如期來本署報理護照倘有事時前來報訴本總理事已知其人來歴方能爲之行文請本埠地方官查辦　欲往來本埠内地東坂岸各處亦免因無理事護照受虧其時回華及赴各洲府者亦當隨時來本署換給護照方免大美國水口官查無理事護照不肯放行多方不便幸勿違延自誤切切特示 
[委辦軍米]  
　　天津訪事人云北洋軍米缺乏經裕壽帥札委丁叅戎功烈赴蕪湖採辦發給護照由招商局各輪船載運日來已電咨皖撫騐照免稅放行矣　 
[豸節過甌]  
　　温州訪事友人云新任浙江按察使司李健齋爵亷訪奉旨督辦浙江防　事宜兼全省營務處上月二十二日乘趨武兵輪船至甌巡閱磐　龍灣茅竹各砲臺察勘形勢以便布置海防温處道王心齋觀察温州鎭劉吉　鎭軍曁府縣營官均赴黃華關迎迓至是日午後憲舟行抵雙門馬頭下椗後文武各員弁均呈遞手版禀安爵廉訪隨乘緑呢大轎進城迤邐至行臺暫駐二十四日清晨詣大教塲　騐兵勇校閱操演事畢卽於未刻展輪出口各官均恭送如儀 
[飭查鹽政]  
　　金陵訪事友來函云欽差大臣剛子良中堂以淮北桃源宿遷睢寍邳州四岸食鹽向由商運商銷現擬攺由官辦特會同兩江督憲劉峴帥札委前署江蘇糧儲道丁蘭生觀察往查一切情形觀察奉檄後　束裝親蒞四岸逐細詳查旋於五月二十八日事畢回省趨詣星使行轅及督轅禀陳頃又奉中堂檄委赴揚州查辦兩淮鹽運司署每年出入欵項 
[海豐防患]  
　　廣州博聞報云陸豐　匪之揭竿起事也雖已殲厥渠魁而海豐舉人陳二南等鑒於前車深恐鬥案蔓延爲禍無極因爲先事預防之計遞禀督撫轅撫憲鹿中丞批示曰昨據海豐縣具禀業已明白批示此次陸豐會匪滋事大兵臨境海陸壤地毗連原飭該縣督紳查拿兠緝以絶根株如果拿獲著匪卽可就近解營懲辦若　地方鬥案應由縣禀商提　及惠州府查核辦理查惠屬民風獲悍各匪分旂帮鬥尤爲惡俗迭經派兵嚴辦仍復怙惡不悛實堪痛恨該紳等誼切桑梓平日稽查約束果能公正無私足以佐令甲所不及現値舉辦保　　　　應實心經理務使良莠不淆守望相助正氣大伸邪氣自除其中著名匪類設法緝拿悉數綑解大營從嚴懲辦以靖地方除咨提臺酌委外仰臬司轉飭海豐縣遵照辦理仍候督部堂批示 
[津郡官塲紀事]  
　　天津訪事人來函云調補津海關道黃花農觀察由威海乘輪船回津諏吉六月初三日午時接篆先期赴督轅叩謝飭知○調補江西糧道李少東觀察前在津海關道任内蒙督憲保獎兹奉欽命賞加頭品頂戴觀察遂赴督轅叩謝○吳崙峯軍門殿元於上月某日來津赴督轅禀謁○上月二十五日十一點鐘時總稅務司赫德君由京至津聞欲與北洋大臣裕壽山制軍商辦要公諒回京尙需數日也○新授福建布政司李勉林方伯興銳前由天津乘火車入京陛見旋於五月二十五日出都暫居津城運署二十六日趨詣督轅　見裕壽帥聞不日卽當前赴新任也○廣西提督蘇子熙宫保元春奉召入京途中稍受感冐至五月二十六日始乘火車起程督憲率同　道赴車站寄請聖安○雲南巡撫丁中丞振鐸請訓出都五月某日行抵天津督憲率同司道赴車站恭請聖安聞行轅設在福照　客棧 
[皖省官塲紀事]  
　　安慶訪事友人云新選潛山縣訓導王廣文友彬於上月某日經上憲飭赴新任○上月某日本任懹遠縣訓導倪廣文先庚懹遠縣教諭沈廣文豐瑞均經上憲飭回本任○試用訓導崔廣文元勳經藩司湯文伯委署靈璧縣教諭上月某日已牌示轅門矣建德永豐司巡檢期滿遺缺上憲於上月某日委候補府經歴余叅軍錫麒署理○候補巡檢劉少尹毓昆奉藩憲湯方伯委署宿州時村司巡檢已於上月某日下　矣○縣銅陵婺源南陵霍山五縣典史先後出缺除經湯方伯委員署理外旋於上月某日牌示云涇縣典史以周興内請補銅陵以陰嗣玲請補婺源以金道榮請補南陵以王國相請補候補典史平斌補授霍山縣典史均已會詳具題矣○候補縣丞徐二尹鳴立奉臬憲李廉訪廷簫委查西門内街道上月某日二尹接到飭知隨詣轅謝委然後諏吉到差○上月某日之夜繁昌縣獄罪犯脫逃至今尙未弋獲臬憲李廉訪聞而大怒札委候補知縣龔大令樹棠馳赴繁昌將一千人提省訊究 
[上海官塲紀事]  
　　龍華巡防保甲局委員姜二尹應芳近被江蘇撫憲德大中丞奏叅革職札飭蘇松太道曾經郛觀察將該員立子撤差一面另委試用從九徐二尹封立前往接辦○署理上海縣學教諭般稚鴻廣文蒞任未及數月卽由上憲檄飭正任邱贊恩廣文正裏赴任邱廣文奉檄後已於昨日命駕來甲赴各署　刺　謁擇吉初八日辰時接篆 
[飭禁陋規]  
　　日前　二府濮紫泉太守札行上海縣署内開爲通飭事光緖二十五年四月十五日奉布政　聶札開本年三月三十日准江藩司咨奉督憲劉批鹽城張令澍禀所屬佐雜恐有收受陋規擬請禁革由卑職捐廉津貼請示立案由奉批據禀已悉查佐雜人員收受陋規借名開賀實爲近來惡習自應嚴行禁革以肅官方至該令擬捐廉加給津貼俾養其廉自是格外體恤之意應卽如禀立案惟該令係署事之員自到任以來捐廉辦現之事已不一而足現又捐廉加給職員津貼禁止收受規費以免　累閭閣足見潔已愛民實屬可嘉之至仰江藩司卽飭遵照仍　時訪察如所屬各員再有開賀等事卽予據實揭叅毋稍姑容該管上司亦難辭咎幷由司移會蘇藩司通飭所屬各州縣一體遵照辦理仍候漕部堂撫部院批示繳又奉撫憲德批開據陳該縣巡興各員有開賀名目婪索規費實屬可鄙可恥此等　茸貪　之員何以該管上司平日毫無覺察甚不可解該令酌量津貼固屬冀資其廉深恐卑鄙者仍蹈陋習仰江藩司轉飭遵照一面查明各屬如有需索陋規之員立卽詳請叅處毋稍寛縱仍候督漕部堂批示繳又奉漕憲松批開收受陋規本十例禁仰江藩司通飭革除仍候督部堂撫部院批示繳等因各到司奉此並據該縣倂禀前來奉批前因除通飭等因到府奉此合就轉飭札到該縣卽便遵照憲批認眞禁革倘查有仍蹈陋習者應卽據實詳叅毋違特札縣主王欣甫大令接閱之餘刻已遵照查禁矣 
 
 

Page 3

 
 
[司馬騐屍]  
　　法界法來街隆泰嫁妝店主鄭少溪前因負欠被人具控公堂讞員朱森庭明府准詞飭提至捕房押候堂期解訊昨日黎明時鄭以髮繫頸自縊逾時氣絶捕頭遣某包探投報縣署禀請相騐適王欣甫大令公出未回由朱明府禀請道憲曾觀察札委寳山縣沈大令到塲相騐旣而沈大令因另有要公不暇蒞滬禀覆道憲遂攺委松海防廳劉乙笙司馬往騐午後五點鐘時司馬帶同縣署刑仵胥役至大自鳴鐘捕房由十二圖地保金文預設公案司馬降輿升座先傳地保略詰數語復傳四十三號華捕到案訊間捕禀稱清晨四點三刻鐘時小的在押所小門内瞭見死者坐於窓檻上呼之不應繞至屋後窓畔窺之見死者以髮辮繫於窓上撫之已僵因卽告知捕頭將屍解下不及施救是以報請相騐司馬得供卽至押所閱視屍子杏橋冠生升如跪求免騐司馬謂本分府奉委來此卽使免騐亦須審視一週以便禀覆遂至押所見死者仍坐窗檻上復向包探研詰然後入座以硃筆判曰騐得死者鄭少溪年約六十餘歲實係自縊身死旣據屍子求請免騐自行棺殮應准免其發封命屍子出具求請免騐自行棺殮切結屍子禀稱父親年逾六旬慘遭陳墨卿拘入捕房氣忿身死陳現在禁押捕房求大老爺帶回照例重辦弗使父親含寃泉下司馬謂本分府奉委相騐當將詳細情形禀明道憲大人至陳墨卿將爾父拘入捕房倘無别情卽係威逼人命律有明條惟爾父究係自縊身死爾須審度死子禀稱小的之父若不遭拘押不至身死叩求伸寃司馬謂本分府於此案未使越俎究竟是非曲直自有公堂判斷爾等靜候可也諭畢鳴騶回署報時鐘已六下矣 
[整頓圑丁]  
　　南巿二十三七鋪巡防局所募圑練各勇丁每屇朔望由局員盛雨村二尹查點花名分叚　緝如有臨點不到延悞要公一經查出立予革究是亦整頓圑防之道也 
[拐賣宜懲]  
　　前者湯毛毛投上海縣署控黃火全等串賣訛詐經縣主王大令訊悉各供諭將黃火全胡桂新毛雪榮收押在案前晚復倩襄讞委員馬清渠明府提訊原告湯毛毛未到毛雪榮供稱堂妹毛氏嫁黃火全爲室夫婦素不和睦火全曾向小的言及欲將妻價賣與人故由小的轉託胡桂新將堂妹賣與湯毛毛於三月杪成交當收身價洋銀八十元火全雖未在塲事後分得洋銀三十元並給胡柯儀十八元餘均由小的用去後黃至湯處滋擾致被扭控訊押黃毛氏供本年三月二十七日堂兄毛雪榮來稱胞嫂患病將小婦人誘騙至申在某茶館偕胡桂新價賣與湯毛毛當日卽到湯家本夫黃火全確不到塲亦未知悉前次奉訊時被堂兄逼令誣指丈夫同謀小婦人畏其兇橫不得不從今蒙復訊據實陳明叩求究辦胡桂新供小的開設轎鋪師弟毛雪榮曾向小的言及有堂妹孀居貧難度日央令作伐賣與同村湯毛毛氏夫黃火全實未得知婚據亦由毛雪榮出立小的實受毛雪榮之愚自知不合尙求恩典黃火全供妻子被毛雪榮誘騙來申後經叔母來問小的一再訪尋方知已被拐賣與湯毛毛小的旣不知情何由分得身價向湯理論反被扭控案下似此兇惡實駭聽聞務求重辦並將妻給領俾得破鏡重圓時有毛關秀者投案供稱黃毛氏是小的之胞妹今被堂弟雪榮拐賣與湯妹婿黃火全實不知情求將胞妹給黃領回以全夫婦明府察核各供與前大不相同深堪駭異隨飭將黃毛氏仍交官媒毛胡黃三人還押將所得身價洋銀分别措繳毛關秀旣屬至戚代黃措繳三十元俟繳齊方准黃具結將妻領去 
[研究串吞] 　 
　　安徽人黃漢如邵順法串同霍九臯設計向蘇海煦糾開順泰裕鷄鴨毛店旋將股本盡行吞没黃邵二人反將霍九臯扭至英界公廨控霍與蘇海煦串同欠銀避匿經襄理讞員張柄樞司馬提訊判著黃邵二人交保霍九臯押候蘇海煦至案再訊前日蘇海煦自行投案經張司馬傳集黃漢如邵順法並在押之霍九臯等到案與蘇海煦對質據黃供向在撫湖開設恒升祥雞鴨毛行有蘇新泰皮絲烟店夥張培煦言及其店主蘇海煦欲與小的及邵順法三人股開一雞鴨毛行當卽商議允洽取名順泰裕倩霍九臯司帪未及一年卽被蘇虧欠銀五百餘兩霍亦避匿不見經小的與邵二人來滬將霍尋獲扭案今蘇海煦旣經到案求請究追邵供與黃相同蘇海煦供稱監生原籍福建在撫湖開設蘇新泰皮絲烟店上年九月某日有店夥張培煦與開恒升祥雞毛行之黃漢如相識黃時來生處言及雞鴨毛一業最易獲利　生出貲同開一行生被其所惑當卽允許先付銀若干囑黃代爲銷貨至年終黃詐稱售出之貨被欠銀五百餘兩今年正月黃又糾生與邵順法股開順泰裕各出資本銀一千兩當時邵祗交銀四百兩卽在黃所開之恒升祥内懸牌坐莊收貨邵在滬銷售霍九臯司帪所有與裕生錢莊往來銀兩均由生擔保陸續被黃欠銀一千八百餘兩店中簿據均被藏匿黃邵兩人故意將霍扭案誣控與監生串吞銀兩希圖借此掩　務求著黃等交出簿據押追欠銀霍九臯供小的在順泰裕鷄鴨毛行司帪所有一切帪簿均被黃邵二人取去反稱小的與蘇串同吞用股本叩求明察張司馬以黃邵二人蓄心不良殊屬可惡霍九臯亦難辭咎著黃漢如邵順法霍九臯三人交出簿據然後派原差將二千人帶往福建公所著董事邀同安徽公所董事將帪簿清查禀復核奪 
[行兇交保]  
　　日前金福壽卽金三郎販賣楊梅與南巿捕房八號巡捕陳志口角扭毆當由地甲帮同拘獲解經工程局委員司徒貽芬司馬訊伊後判令笞責還押昨日提案覆訊金一再苦求願倩朱家生具保出外嗣後攺過自新司馬謂本應送押攺過所姑念初犯著具結准交朱保去 
[法界公堂瑣案]  
　　拔維晏洋行買辦沈子雲偕掮客章永才控協成號執事徐少平定貨不交請爲提追經朱明府會同何繙譯提訊以定貨必照成單爲　著將徐少增交保出外候查明覆訊核奪昨禮拜二堂期明府飭提原被告到堂覆訊章永才仍求追交定貨明府謂爾旣無成單未便率請提追章稱小的係代拔維晏經手定貨倘洋東不追小的亦何必多事明府與何繙譯會商著將徐少平仍交原保出外理明限五日内禀覆○徐蔡氏　顧榮才誘領伊媳徐畢氏來滬帮傭旋被售與楊樹浦西莊某姓家爲婦求追給領明府飭探帶同顧榮才至該處將徐畢氏與其子阿鳳帶回捕房昨日堂期原告不到包探將徐畢氏顧榮才先行解案請訊徐畢氏供稱丈夫故後撫育幼子苦度被顧誘出僞稱　至某處帮傭實被賣與某絲廠工人王寶富得洋四十元另給媒金四元倩人繕寫筆據令夫叔畫押賄洋三元其餘均被顧榮才取去顧慣作　　小婦人爲其所愚今已懹孕六月求請重辦詰之顧榮才言語支吾明府謂畢氏曰爾亦不應失節被騙實自取其咎著將顧還押候補提王寶富到案質訊徐畢氏暫交其姑蔡氏領回候傳案復訊核辦○孔惠忠上期遞禀控同居之胡沈氏積欠房租二十三個月分文不付反敢潑橫肆　求提究懲押令遷　昨日堂期包探將胡沈氏提到並傳同原告解案請訊明府著押候交保限五日内遷出○包探禀稱前晚章阿高手持衣包在途行走時已深夜探夥見其形迹可疑拘入捕房經捕頭訊問據稱在中西人藥房爲細崽衣服實係自已之物未幾卽有失主投報在江天　船失去衣包一個原贓具在當交失主領去將章解案請辦明府判枷一禮拜發江天碼頭示衆期滿笞責二百板○包探禀稱偷兒朱福生竊取衣服十四件在途行走爲探夥拘獲將衣抛入河心設法撈起解案請辦明府判責六百板○胡綸榮控房客王蘭芳秦世英徐小芳沈桂堯等各欠房租延宕不還求請押追明府准其交保出外限五日丙歸楚 
[饋藥懷仁]  
　　昨日本館承仁濟善堂見貺純陽正氣九八厘萬應靈丹四匣臥龍丹一百瓶除拜登外謹代分送以結善緣此外又有鄭福蘭贈痧藥二百瓶華英痧藥水一百瓶果育堂臥龍　天中茶痧藥共三百　濟痧藥水大小十五瓶雖藥品不一而及時施惠則善心無不同也爰幷志之以鳴謝悃 
 
 

Page 4

 
 
   
 
 

Page 5

 
 
 [G 
[簡明藥目價目二]  
京都同德堂○藥目第一 
十全三貴人參衛生丸蠟每一元小每四元單科參茸衛生丸每個洋二角半十全三貴人參白鳳丸蠟每一元小每四元十全人參養血回天丸蠟每一元小每四元眞正老山人參再造丸每個一元加重二元五鞭參茸種子丸大瓶四元中二元小一元御製方生生丸大瓶一元六小瓶洋八角參茸扶陽乾剛丸大瓶一元六小瓶洋八角參茸坤柔漸陰丸大瓶一元六小瓶洋八角婦科種子丹千金必孕丹每丸一元痴狂定心丹每粒五角天王補心丹每兩一角 
人參赤白帶下丸大瓶四元中瓶二元烏鷄婦科白鳳丸每匣十丸二元調經止帶止痛丸大瓶四元中瓶二元婦科玉液金丹大瓶二元小瓶一元神效安胎得意丸大瓶二元小瓶一元經騐保産催生丸大匣四元小匣二元極效四製益母丸每匣洋四角神效善治遺精丸每兩五角　百補岳全鹿丸每斤一元六角人赤參大仙丸每斤一元六角神　參桂鹿茸丸每斤洋八元 
極效十香止痛丸每盒一員每粒一角婦科女勝寳金丹每斤三元二角神效婦科三達丸每個洋一角婦科烏金寗坤丸每盒五角每粒五分興陽龜齡集每兩八員每錢一員廣　兒科回春丹每盒一員每粒一角眞蘇合長膏丸每顆五分每兩一角眞四鞭丸每兩一角眞三鞭丸每兩二角種子仙枕每對四元退油漬藥每瓶二角益智孔聖枕中丹大瓶一元小瓶五角暈船頭昏平安藥大瓶二元小瓶一元 
秘方八寳犀黄丸一服包好每兩八元珠珀五淋白濁丸大瓶二元小瓶一元極品花柳搜毒丹大二元小一元三日五淋白濁丸大瓶二元小瓶一元外治花柳萬靈丹大瓶二元小瓶一元楊梅結毒回生丸大瓶二元小瓶一元十全百寳珠黄散大瓶二元小瓶一元花柳下疳横痃散大瓶八角小瓶四角花柳同德回春丸大瓶二元小瓶一元獨步流注至寳丹大瓶二元小瓶一元珠黄下疳散每瓶洋　角 
眞效　宫錠每錠洋一角十五製清寗丸每兩一角神效第一英神丸大瓶一元小瓶五角内治還魂跌打丸每粒二角半外治跌打刀傷藥大瓶四角小瓶二角文房香末每斤八角寫字香盒每具二元八寳珊瑚鍊金印泥每提二元龍延香安息香每盒洋二角龍涎香油每錢洋十元眞薄荷玉桂油大瓶一角小瓶五分眞丁香艾葉油大瓶一角小瓶五分 
福祿香珠二元一元壽喜香珠六角二角闔閣香珠每串洋一元辟瘟香珠牌每匣二元每塊四角百花露香水大瓶一元小瓶半元眞白平安散每瓶洋一角秘製八寳藥墨大匣四元小匣二元銀瓶加味八神丸每瓶洋一元梅花點舌丹大瓶一元小瓶五角太乙索金錠大盒二角小盒一角神效一筆勾大盒二角小盒一角眞正蟬酥錠每錠洋一角 
　　　丹大瓶四角鹿奪命丹小瓶二角萬寳如意丹每瓶洋二角龍　行軍散大二角半小一分半八寳紅靈丹大二角半小一分半時症白痧散大二角半小一分半麝香痧氣丸大瓶二角小瓶一分通竅臥龍丹大瓶二角小瓶一分人馬平安散大瓶二角小瓶一分萬應天中救急良茶每百包六角藿香正氣丸百包洋六角純陽正氣丸百包洋六角 
　　　　　　丹　　洋五分萬應如意油大瓶一角小瓶五分　薛昌午時茶每盒洋一角眞福建神麯每盒洋一角　壳藿香正氣丸每盒十丸洋三角正極效萬應保和丸每盒四角每粒四分神效太乙菩提丸每盒三角每粒三分神效六合定中丸每盒五角每粒五分五音散時症封臍膏每瓶一角每張五分白靈丹每瓶五分　螺痧藥每瓶四分眞萬　香茄楠香油每盒一員每瓶半員 
上海五福衖口英大馬路京都同德堂藥局重錄 
[奇藥出世]  
泰西必逹醫生創製戒烟苦水大瓶十元中瓶二元小瓶一元函購信力自理近多假冐請認明牌號地址方免魚目混珠 
本醫士戒烟救苦水自徐園閲世以來服此而除癮者多如恆河沙數一時名聲大振幾有不脛而走之勢然尚有種種奇效使服過者莫不　手稱奇五體投地故再擇尤略陳以告沉淪苦海者○一久年老癮體弱多病服之不但夙癮全除且身體轉强百病盡盒○一吸烟陽痿乏嗣者服此立能精神煥發臨事堅久不倦一索得男○一婦女吸烟旣多不能生育者服此能調經止帶受孕安胎○凡吸烟人面黑肌瘦日夕思睡懶於行動腰酸腿軟者服此立刻神清氣爽容貌光昌且有力如虎步履如飛○凡性愛吃烟不肯成除每晨冲服少許則終日身體爽快如公務忙碌偶然不吃亦毫無難過○一吃吸人氣喘多痰咳嗽不止者服此則順氣止喘痰化咳止○凡吃烟人感受風寒傷風不愈者服此卽愈○凡　天早晚冲服永無發痧及傅染時疲之症○凡吸烟人飯量减少常常胞悶服此卽開胃消食肌膚豐滴○一此水甘香適口性極和平隨吸隨戒故能不出毛病消患無形與市上之用烟灰製成丸藥服之不得吃烟不服又思吃烟以致百病叢生判若天游○一吸烟人咳血痰血吐血嘔血等症急用清利童便將水和服二錢包可起死回生永不再發　上海老閘橋北首唐家衖徐家花園帳房經售 
[中桐洋行]  
本行專運日本自造軋花機器並各色皮棍並火車打花車天平東洋車向在中國十有餘年久遠馳名消售甚廣蒙貴客賜顧欲定者請速光顧今庚定事限定六月底止小行可定章程免得客家定貨不敷之期小行預先通知特此佈告在上洋盆湯衖新橋北堍西首本行主人告白 
[包愈内外痔瘡立見竒功]  
廣東陳恒德堂始創熊胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈還洋 
凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷每合正號二元副號一元○假冒甚多購得認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
[包愈花栁毒門永不再發]  
廣東宏仁堂眞正第一家始創珠現犀黄八寳化毒丹此丹專治毒門藥到病除　絶世聖藥丸内如無眞犀牛黄及各種貴品合成者絶子滅宗 
本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦楊梅結毒疔瘡横痃五淋白濁下疳破皮陰户腫爛瘰𤻤惡核一切毒門輕者四日重者七日無論初起久染均可痊愈永不再發如從前悮服升藥求其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尙可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黄百寳生肌拔毒下疳散此散重用珍珠牛黄並各種貴品專治男女下疳腐爛陰户肚門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛經者三日重者七日仍復原形惟内服本堂犀黄八寳化毒丹可保永遠不發眞仙丹也每瓶雙料二元單一元鋪分上海丹桂戲園　首朝西轉灣正豐街中市宏仁堂啓 
上洋二馬路中西鼎新里石庫門内○京都天寳齋○秘製三日包愈疝氣靈膏○仙傳立止遺精靈丸 
[包治天下小腸疝氣靈膏]  
耑治男子疝氣之症名有七疝曰寒疝水疝血疝氣疝狐疝癲疝此乃皆由陰氣積於腹内爲寒邪所襲氣血不和以成疝病陰囊腫脹偏墜疼痛小腹硬塊二旁筋脹初始大小等症痛苦難言步履艱難受累非淺本齋獨秘奇方製成靈膏極效無比無論年深日久藥到立可病除將膏貼上立能寒濕由膀胱毛孔漸漸而出囊核自然日縮初起一張年　二張貼在膀胱穴而濟下寸靈騐如神雙料黄緞每張洋一元二角單料紅緞每張减半○另有神效小腸疝氣丸每盒洋一元外貼膏内服丸其功更覺神速所謂立能見效 
[純陽遺精必愈丸]  
精者赤　所　　　之甚難洩之甚易少年先天不足後天失保政傷多端或房事過度或花柳怡情以致腎關失禁凡患是症者不但子嗣有碍而且性命攸關本齋治病求本虔修此丸專治遺精陽痿能療腎水枯竭心火上炎眞元虧損無論年邁血衰陽事不舉服則皆堪奏效此方係昔年純陽祖修道保持元神永不遺洩實有中流砥柱之功不拘身體虚損夜夢卽洩日寐自遺能滋腎水且堅玉關兼小兒遺尿均可並治服之俱可見效永無後患每日早晚各服三錢神效未暇盡述輕者一料重者二料包愈絶根愈後卽壯陽種子百發百中每料洋三元每盒洋一元○另有包愈固精益壽膏每張七角而外貼膏内服丸其功效騐神速歷經試過萬人　所遺精固精益壽立見奇功近多假冒躋者　之 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日閔行航船户湯某偕夥嚴錫麟來滬向南巿某荳行收取帪欵洋銀數百元湯携三百五十元赴大東門外　馬路吉祥弄口餘茂油麻行向購苎麻若干嚴携洋銀三百元暫置鬥牌上助湯計較價値一轉瞬間則纍纍朱提已失所在徧尋不獲不覺大驚立卽奔至十六鋪巡防中局聲訴局員文斌臣二尹准詞卽傳汛捕地甲到局諭令赶緊跴緝未識尙能璧返否○前晚二十三七鋪巡防局員盛雨村二尹傳汛捕夥周金榮及地甲等到局詰以盧余二公館曁萬源槽坊先後失竊屢經比緝何以迄今未破一賊爾等所司何事著將周捕笞責三百板地甲責二百板展限五天務將贓賊緝獲解案究辦延干血比 
[英界晚堂瑣案]  
　　今春甬人曹錦堂在跑馬塲串同洋人聚賭攫取某甲洋銀投報捕房捕頭飭探將曹拘至英界公廨經前任讞員鄭 
瀚生大令會同英梅副領事訊供屬實判責二百板押捕房半年近日曹妻高氏遞禀公堂聲稱姑患病沈重求將丈夫開釋回家翁直刺商請梅君正欲將曹交保開釋忽有已歇差夥濮端卿乘間向曹高氏勒詐洋銀爲英梅副領事所知卽請翁直刺將濮拘案前晚倩襄讞張司馬提案覆訊濮供稱小的素與曹高氏認識並無索洋之事司馬查得濮於去冬誘拐沈金壽之女阿八案交保出外仍未料理又敢在外招搖實屬可惡判重責二百板荷枷十天發頭門示衆期滿交保並具攺過切結永不准再在署前多事如違立提訊究○妓女王三寶卽金張氏控楊慶和銀樓夥徐樹榮吞没存欵經公堂研訊後王妓自知情虚逃避無蹤徐又投案控被傭婦李丁氏與開妓院之龜奴程小狗等將王妓誘領藏匿經張司馬訊判著李丁氏等交出王三寳到案復訊前晚張司馬又命將李丁氏等提案訊究據李丁氏程小狗等同供王妓實被妓女陳寳珠之母藏匿請提陳妓之母到案必能水落石出張司馬立派原差往拘時陳妓之母已聞風逃匿卽將妓女陳寳珠提案交官媒看管候訊李丁氏程小狗黃起鳳還押 
[英界公堂瑣案]  
　　前者戳斃小夜壺卽沈儀心之兇手董聲福卽董巧福經包探趙銀河拘獲昨晨解案禀稱此人係范高頭之同黨罪惡滔天今特送請究辦董供小的係本地人雖與范姓兄弟相識並非同黨至小夜壺一案小的更不知情襄讞委員張司馬商之白繙譯官著包探帶回捕房押候補提范毛毛到案再訊○包探洪阿寳禀稱前日胡茂生拾得陳姓借據一紙向益利洋行陳阿七勒詐洋銀五元報捕後經小的拘獲送請訊究陳投案申訴前情胡供小的拾得此據並未向陳勒詐司馬著押候義領事到案訊核○包探趙銀河禀稱流氓黃阿海手持利刃向人恐嚇適經小的查見拘送請究黃供小的向在某姓鞋底作執業刀係玩物不敢嚇人司馬判令笞責二百板管押三月○包探石金榮禀稱匪人讓阿桂騙取小孩蘇丙江之小洋銀二十四枚報捕後經小的拘獲送請究懲蘇投案請追讓供小洋銀業已用罄不能繳案司馬判令笞責三百板枷號一月○一百六十號華捕拘解掯付轎飯錢恃强逞兇之龜奴徐阿大到案徐供小的在娼婦林佩仁處當轎役不敢逞兇叩求恩典司馬判令笞責一百板○女郎王愛弟丰姿楚楚向在虹口某紡紗廠工作久爲無賴所垂涎前晚散工時流氓陸阿照尾之而行多方挑逗女不爲所動陸色膽如天突拽其裾恣情調戲適爲包探費阿銀所見因卽拘入捕房昨晨解案請究女投案聲訴前情陸供小的與女略有一面之緣故牽衣絮語不敢妄爲司馬判令笞責三百板枷號一禮拜○積竊張雪培前曾犯案受懲已非一次近又竊取粤人梁綽記家皮衣三件及綢布棉夾衣共三十三件金對時表一枚金練一條經某包探拘獲起到原贓送案請究梁綽記投案請領失贓張認竊求恩司馬判令笞責二百板管押一年○包探胡瑞　　解周阿祥陳阿利到案禀稱伊等索錢起釁在途互毆經小的查見是以拘送請究周陳同供酒醉糊塗致有此失司馬著一倂交保開釋 
[美界捕房紀事]  
　　昨晨賊犯沈桂堂掩入武昌路某姓家竊取綢布衣服被包探金立生查獲吊出原贓帶入捕房捕頭令押候解送公堂禀請讞員翁笠漁直刺訊辦○昨晨小竊王阿全在靶子路某姓家竊得衣被携之而出被某號華捕拘入捕房捕頭令押候解送公堂禀請究辦○江北人李老四在伯頓路開設車寓昨午與同伴某甲因賭口角致相扭毆旋赴捕房聲訴捕頭詰知各有不合令押乞丐牢半日從寛釋出○昨午靶子路有溜韁馬一匹在途橫衝直撞幾肇禍端旋爲某號華捕所見牽入捕房捕頭令留候查明馬主然後解送英界公堂禀請訊供核辦 
[五月分教職單]  
　　教授福建福寗陳祖茀福州舉正諭　天文安辛作霖定州副山西隰州杜錫恩代州甘肅涇州李渾鞏昌廣西左州朱師誠桂林俱舉訓導江蘇桃源蕭書白常州安徽蕪湖汪承賢廬州河南西平閣克恭開封俱舉復諭直隷成安李　薌　天廪安徽英山汪　寗國舉潛山宋德大鳳陽拔山西榮河劉尙賢潞安舉河南臨頴李同春懐慶附内黃朱乃濟開封廪浙江平童賡年寗波舉福建永福朱春熙延平附江西德化梁鳳岐吉安附廣東乳源謝俊卿肇慶廪貴州修文劉宗漢遵義舉復訓河南恩縣樊錫周河南增光州劉培蘭開封增浙江會稽張寳華杭州副上虞褚有霖杭州廪麗水顧岳華紹興挨福建上杭陳罄宜建甯廪江西高安駱占先南安廪貴州餘慶申金銘思南副 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十五年五月二十四日京報全錄]  
　　宫門抄○諭旨一道錄前○倉塲衙門奏京倉開放秈米萬分竭蹶請飭會議章程摺○護將軍文奏查明奉天並無閒荒可移京旗屯墾摺○又奏報銷放過奉天災區振銀糧米請飭部核銷摺○五月二十四日禮部宗人府欽天監正黃旗値日無引見○車王德魁各假滿請安○承順謝授錦州副都統恩○李蔭鑾謝仍在軍機章京上行走恩○桂公請假十日○同倫預備召見○召見軍機同倫承順○○臣長萃臣劉恩溥跪奏爲京倉開放灿米萬分竭蹶兵丁領米仍不免聚衆入倉請飭部　會議章程以憑遵辦恭摺仰祈聖鑒事竊臣等懍遵疉次諭旨每値開放甲米飭令各該倉監督揀選乾潔之米照章開放並　禁花户倉役人等任意攙和藉端弊混臣等特蒙簡任曷敢不盡心竭力以圖報稱况當整軍經武之際尤思仰體朝廷愼重兵食之意以期稍有裨益花户人等本屬惟利是圖現經督飭監督嚴防痛戒雖不敢保其一無弊端已漸知奉公守法不似從前之明目張膽敢於舞弊惟近來兵丁聚衆入倉幾成風氣以灿米内有紅條輒指爲攙雜决意不領卽以此次開放恩賞米石而論廂黃旗滿洲調兵彈壓始克承領正黃旗滿洲尙未承領今四月二十八日廂曰旗滿洲赴儲濟倉支領恩賞米石又有兵丁聚衆入倉不領秈米之事查浙江海運江北河運所交秈米原准紅白兼收卽浙江海甯州海鹽縣等處所收稉米亦有紅條臣等因例准紅白兼收到壩時不能不照例起卸運倉今截至本年三月底各倉所存籼米尙有二十七萬餘石每年浙江江北所交籼米不下二十萬石若各旗兵丁相率不領秈米則此項籼米　應作何開放且所以不領籼米者實由兵丁聚衆人倉不識米色之故如正白正紅正藍廂紅四旗領米時不准兵丁入倉均已照章承領惟一經衆兵入倉任意挑剔本管官尙且不能彈壓臣等亦何能爲力倉存秈米旣不能不照章開放兵丁恃衆肆閙又非臣等所能約束輾轉思維實無辦法除此次廂曰滿洲應領米石業由臣等行文該旗設法承領如再有兵丁入倉肆閙之事應由該旗自行請旨懲辦外嗣後各旗承領米石應如何申明定例及節次所奉諭旨嚴禁兵丁不准入倉並秈米一項應如何宣示紅白兼收之例妥籌開放之法惟有仰懇天恩飭　户部會同八旗滿蒙漢都統安議章程奏明辦理俾臣等有所遵循倉儲幸甚所有兵丁不領籼米開放竭蹶請飭妥議辦法緣由理合恭摺具陳伏乞皇太后皇上聖鑒再臣劉恩溥駐通督騐江浙海運漕白糧米未克呈遞膳牌合倂聲明謹奏奉旨一道○○奴才文興晉昌跪奏爲查明奉天並無閒荒可移京旗屯墾恭摺覆陳仰祈聖鑒事竊照七年十月十八日准户部咨會議遵旨詳查京旗徙户開屯計口授田各節查照成案　擬辦法開單具奏一摺單一分於光緖二十四年九月三十日具奏奉上諭奕劻等會奏遵議京旗徙户開屯查照成案酌擬辦法開單呈覽一摺近年八旂生齒日繁生計日蹙從前所籌京旗移屯之法本屬切實之行亟應接續舉辦開墾邊屯各事宜爲京旗妥籌久遠之計該王大臣等所擬辦法各條尙爲詳備惟兹事體重大經營伊始事理極爲纷繁必須慮始圖終行之無弊方爲一勞永逸之舉著依克唐阿延茂恩澤永德裕祿色楞額祥麟等按照單開各該處荒地可移京旗屯墾者實有若干畞並著八旗都統迅將各該旗人丁願到屯耕種者查明實在數目奏明請旨辦理原摺單均著鈔給閱看將此各諭令知之欽此計單開盛京之大凌河養息牧大圍塲除前已放荒屯墾外究竟尙有閒曠地畝若干可以開墾耕種迅卽詳細奏報此外各屬凡係地曠人稀壞沃泉甘足供旗丁屯種者應一倂指明地方查清畝數報部核辦等因咨照前來當經依克唐阿分飭各屬勘查未據覆齊因病出缺奴才等接任後博訪周諮細加籌度伏查養息牧荒田產已放過生熟地六十一萬八千八百二十四畝一分尙有餘荒八萬九千六百四十九畝餘地三萬五千三百一十九畝餘荒一項作爲蒙漢雜居牧放廠甸餘地則飭令蒙古翼長撫恤無告窮民均經奏明有案大圍塲前經奏准招民開墾四十五圍其餘四十圍依舊封禁現此四十圍業奉上諭安插金州租界内遷徒旗民雖丈放伊始沿覺人浮於地惟大凌河一處悉屬草甸從未開墾然牧政攸關前經户部會同上駟院議奏奉旨仍行封禁當此國家整飭武備未便攺牧爲此養息牧大圍塲並無荒地及大凌河未能墾荒之情形也奴才等復以事關京旂生計敢不愼重周詳以仰副朝廷加惠旗僕至意爰通飭各屬詳查現據陸續報明均無閒曠荒地可以遷徙京旗蓋奉天昌圖一府本屬蒙荒借以養民已無餘地東邊通懷兩屬與海龍一廳雖係新荒初闢早經開墾成熟文報升科並無成片荒叚可以屯墾各屬所報俱無荒地自係實情與奴才等所訪均屬相符除咨部查照外所有查明奉省幷無閒荒緣由理合恭摺覆陳伏乞皇太后皇上聖鑒謹奏奉硃批該部知道欽此○○奴才文興晉昌恒壽跪奏爲光緖二十二年奉天安東並海蓋一帶放過賑銀糧米並運費津貼等項造册報銷恭摺仰祈聖鑒事竊查光緖二十二年六月間安東縣大東溝地方海潮漫溢成災民居房屋冲塌壓斃人口海城蓋平等處東西没溝營地方河水漫溢成災亦有坍塌民房情事經依克唐阿籌欵委員辦理急賑一面奏准截留運通小米提撥湘軍未領小米以及各城存留省倉小米共一千二百八十石以准兌運先由東邊補徵木稅項下撥銀二萬兩發交東邊道並東邊稅局於急賑外酌給倒房修費及購買粟米包米備放春賑旋據省城廂黃廂紅等旗界及錦州廣寗遼陽金復䖵嚴蓋平等旗民各署先後禀報被災情形派員查勘先將前次截留各項小米辦理急賑嗣又遵旨查明被災各區來春應行接濟當於覆陳摺内聲明由公欵撥銀十萬兩遴委妥員前往產糧地方購買紅糧二三萬石備放春賑所需銀兩卽由東邊營口補徵厘稅項下開支如不敷用再由前練兵大臣定安所存欵内撥補等因於光緖二十二年十二月初九日具奏奉硃批著照所請户部知道欽此欽遵當飭善後局總辦奉天驛巡道志彭兵司協領達春先將被災較重各地方户口查明一面札派候補知縣涂景濤等分往同江子英守屯新民錦州曁省城等處購定巿斗紅糧二萬三千二百八十八石五斗飭局備放賑糧去後嗣於上年十一月十二日據志彭等詳稱該局照委員原查被災户口通盤核算除鳳凰廳東安縣被災貧民一萬四千二百九十六名内有遠出謀食者五十八名口由東邊道專欵辦理外至牛莊海城蓋平新民廳小凌河省城鑲黃旗鑲紅旗界等七處被災極次大小貧民共十九萬二千五百三十名口每極貧大口均匀巿斗賑糧一斗七升小口九升每次貧大口均匀巿斗賑糧九升小口五升共合巿斗紅糧二萬三千二百八十八石五斗正與所購糧數相符先派防禦毓琛未入流李永年分往災區附近跴妥卸載囤積地方經各委員挽運積儲隨派佐領寳陞奎昌驍騎校蔣殿元補用府經歴陳壽圖補用巡檢趙國熙委用典史德育候補同知范樹升等七員携帶官斗分赴各處會同該管旗民地方官將屯積賑糧按照原查户口均匀糧數核實散放兹據牛莊海城蓋平新民小凌河省城廂黃旗廂紅旗界將放過振糧數目及運漕津貼等項並據鳳皇廳安東亦將辦理急振春振民房修費先後造册呈送到局復加核對數均相符惟此次散放振撫糧米或以倉斗散放或以巿斗匀撥委因災有輕重貧分極次以故未能一律等情詳請核銷前來依克唐阿未及覆奏因病出缺奴才等接任後調卷覆核無異細加訪查亦無冒濫情弊除清册咨部查核外所有報銷放過奉天災區振銀糧米緣由理合恭摺具陳伏乞皇太后皇上聖鑒謹奏奉 
 
 

Page 14

 
 
[光緖二十五年五月二十五日京報全錄]  
　　宫門抄○諭旨一首錄前○河督任奏爲恭報交卸日期並謝恩摺○晉藩何奏爲交卸撫篆仍回藩司本任摺○越撫劉奏爲知府送部引見片○皖撫鄧奏職員捐振鉅欵請旨優獎摺○將軍文奏爲已故將軍報效鉅欵懇恩給獎片○燕督裕　奏爲總兵到省飭赴新任片○將軍恩奏爲徵收二十四年分烟釐斗秤稅捐數目摺○護撫何奏爲甄　知州留省補用片○五月二十五日兵部太常寺正白旗値日無引見○鄭王等搜檢覆命○長順前往吉林請訓○署福州將軍善聨到京請安○英信假滿請安○曾廣鑾專司稽察覆命○山東臬司胡景桂請訓並請假十日○忠清阿由口外賜奠回京請安○普公續假五日○文熙請假十五日○兵部奏派騐放水師砲位派出○○安載瀛○召見軍機胡景桂善聨長順○○頭品頂戴河東河道總督臣任道鎔跪奏爲恭報微臣卸篆日期叩謝天恩恭摺仰祈聖鑒事竊臣於四月十七日准總理各國事務衙門電開奉上諭任道鎔奏假期届滿病仍未痊懇請開缺一摺任道鎔著再賞假一個月安心調理毋庸開缺現在大汛將臨河防緊要河惠河道總督著裕長　行兼署等因欽此跪聆之下感激涕零遵於四月二十八日將河東河道總督關防文卷委員齎送河南撫臣裕長接收卽於是日交缷伏念臣衰　無能涓埃莫報鴻施迭被鰲戴難忘兹復恭奉温綸優加體恤臣自顧菲材渥邀恩眷荷生成之逾格非夢想所敢期臣雖至愚尙思勉竭駑庸仰酬高厚惟冀病情輕减精力復常當依期銷假斷不敢自圖安逸稍事稽延所有微臣交卸河督篆務日期幷感激卜忱理合恭摺叩謝天恩伏乞皇太后皇上聖鑒再各廳舉辦春工現已完竣所有臨黃掃壩一律廂抛高整稽核存料亦無缺乏合倂陳明謹奏奉硃批知道了欽此○○頭品頂戴山西布政使臣何樞跪奏爲恭報微臣交卸撫篆仍回藩司本任日期叩謝天恩仰祈聖鑒事竊臣前因撫臣入都陛見奉命護理山西巡撫篆務當將接印日期恭摺奏報在案兹撫臣胡聘之請訓出部於光緖二十五年四月十八日行抵太原省城二十四日臣謹將山西巡撫關防提督鹽政印信曁王命旗牌文卷等件飭委太原府知府馮鍾岱署撫標中軍叅將宋占魁齎送撫臣胡聘之接收臣卽於是日交卸當奉撫臣行知飭回藩司本任並署布政使河東道楊宗濓亦於是日將藩司印信文卷移交前來臣當卽恭設香案望闕叩頭謝恩祗領任事伏念臣知識庸愚疉邀簡畀權膺疆寄未效涓埃復維藩條益璔梀惕查山右地連畿輔藩司任重旬宣用人理財悉關緊要自慚　昧深懼弗勝惟有殫竭愚誠遇事禀承撫臣認眞經理以冀仰答高厚鴻慈於萬一所有微臣交卸撫篆仍回藩司本任日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○劉樹堂等片再江蘇試用同知瞿鼎歴在南洋水師學堂充當教習又兼提調等差考習格致測算頗知西學實際在堂八年能任勞怨先後畢業學生實賴該員督課之力居多且歴年隨同徐州道桂嵩慶辦理練兵治河商務事宜措置得當講求吏治亦有心得該員明敏幹練才具優長臣於南洋水師學堂出力各員案内奏請免補本班以知府仍留原省補用可否仰懇天恩俯准給咨送部帶領引見量才錄用出自逾格恩施理合附片具陳伏乞聖鑒訓示謹奏奉硃批崔鼎著送部引見欽此○○頭品頂戴安徽巡撫臣鄧華熙跪奏爲職員捐輸振撫鉅欵照章請旨優獎恭摺仰祈聖鑒事竊查安徽鳳潁泗等屬水災賑需支絀欽遵恩旨開辦賑捐經臣奏准援照湖北等省推廣章程收捐核獎在案兹據督辦賑捐局布政使湯壽銘詳稱花翎員外郎捐職翁世瓚直隷天津縣人家風好義慷慨樂施在直隷江蘇湖北等省迭捐賑銀獎叙今職因聞皖北各屬災重地廣繼以渦陽土匪蹂躪賑務需欵浩繁竭力摒擋措集庫平銀一萬六千兩交由直隸籌賑總捐局兌收匯解來皖轉撥充賑幷查開履歴移送該司等核議詳請奏獎等情前來臣查湖北賑捐成案凡捐實銀一萬二千兩以上者專摺奏請優獎江蘇援案照辦有涇縣舉　人慶琦捐銀一萬二千兩請以道員分發指省江蘇試用有案今該職員捐銀一萬六千兩正逢物力多艱勸捐不易得此鉅欵接應要需實於災區大有裨益未便歿其好義之忱查新海防例由貢監生捐道員分發指省試用合八成實銀一萬三千八百餘兩該職員現捐銀數核與報捐道員例章尙屬有盈合無仰懇天恩俯准將員外郎捐職翁世瓚以道員分發指省河南試用以示優異而昭激勸出自鴻施如蒙兪允再行給咨送部引見除履歴咨部查照外謹會同兩江總督臣劉坤一恭摺具陳伏乞皇太后皇上聖鑒訓示謹奏奉硃批户部議奏欽此○○文興片再查前將軍依克唐阿因購槍需欵請由支餘練餉動用並自行報効銀四萬兩及副都統榮和壽長各報効銀二萬兩於光緖二十四年十二月初九日具奏奉硃批覽奏均悉該將軍等公爾忘私深堪嘉尙所捐欵項著户部核給獎叙餘依議欽此奴才接任後卽准户部咨開該將軍等報効銀兩應照常例十成銀數請獎虚銜封典並准移獎子弟等因當經轉行遵照在案兹據依克唐阿嗣子富隆阿呈稱伊已蒙恩以副都統記名簡放請將伊父報効銀兩　獎伊胞兄藍翎候選同知富明額等情請核辦前來奴才等查近來官員報効銀兩其數以萬計者往往奉旨獎給實官今以銀四萬兩移獎一人卽按常例十成以道府核獎盈數尙多合無仰懇天恩俯准將藍翎候選同知富明額可否賞給實官之處出自逾格鴻慈謹附片陳明伏乞聖鑒訓示謹奏奉硃批户部議奏欽此○○裕祿片再新授大石鎭總兵王連三現已到津應卽飭赴新任以重職守除檄飭遵照外理合附片具陳伏乞聖鑒謹奏奉硃批知道了欽此○○奴才恩澤薩保跪奏爲徵收二十四年分烟釐斗秤稅捐各項銀錢照章儘收儘報恭摺具陳仰祈聖鑒事竊照呼蘭等處歴年徵收土藥稅釐舊章每包按五十兩抽收落地釐稅銀四錢四分復於去歲遵照部咨奏定土藥新章每擔白觔徵銀六十兩無論運往何處概不重徵嗣因攺章以後奉吉兩省收數較前大减商販多有裏足畏難之勢當經依克唐阿延茂會同奴才等奏將江省土藥卽自八月初一日爲始一律攺復舊章辦理等因奉旨允准各在案兹據稅務委員恊領宜鏗額等册報自光緖二十四年正月起至七月止遵照新章收過烟釐稅銀一千五百一兩五錢又自八月起至十二月底止卽照章收過釐稅銀一萬四千四百七十四兩八錢三分四釐共徵收銀一萬五千九百七十六兩三錢三分四釐内正課銀一萬四千五百二十三兩九錢四分照章辦公火耗銀一千四百五十二兩三錢九分四釐又徵收正斗官秤正課銀一千四百七十兩照章辦公火耗銀二百九十四兩斗秤捐稅正課錢三萬九千六百五十千四百文照章辦公錢九千九百一十二千六百文並將正課捐錢照章儘數提動按巿價計買銀五千九百五十七兩四錢三分八釐一毫等情造具清册報由户司轉詳前來奴才等覆核無異除將收支銀錢各數目造册咨送户部查照外理合恭摺具陳伏乞皇太后皇上聖鑒謹奏奉硃批户部知道欽此○○何樞片再勞績候補人員應於到省一年期滿後由督撫詳加察看嚴行甄别等因歴經遵辦在案兹查候補直隷州知州何見揚到省一年期滿例應甄别據藩臬兩司會詳前來臣查該員何見揚年强才富正可有爲試以律例尙能通曉堪以留省照例補用除履歴咨部外謹附片具陳伏乞聖鑒謹奏奉硃批吏部知道欽此 
 
