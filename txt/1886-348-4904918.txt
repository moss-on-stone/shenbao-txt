# 1886 - 348 - 4904918

 

Page 1

 
 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由　入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻　　已越七十年難保無潦草翻刻者轉有魚目混珠之憾春及軒主人藏有初印書本不自私秘特倩點石齋以石印法　爲巾箱直行本紙取深白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於募志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[開印皇朝經世文編正編告白] [  點石齋主人代啟]  
　　經世文編一書善化賀耦庚先生撰也聚國朝以來龐儒碩彥所著學術治體曁吏户禮兵刑工諸政彚成百有二十卷計六十八本而　編不　焉但是書卷　繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面謹 
[九十八號畫報出售] [  點石齋主人啟]  
　　徽人詹五軀幹昻藏與常人絜比短長幾及倍曩年西人見之以爲居奇貨帶往泰西徧示各國因獲厚貲刻又返滬裝束概從西式本齋畫友就所見而照繪之以與見所未見者共觀覽焉報首仍列告白一紙後附淞隱漫錄圖說一則惟於二十六日出售此佈 
[論滬北匪之多]  
　　春江花月游人語海濵傭書子曰滬北之人烟稠矣滬北之巡防亦密矣爲巡捕爲包探極一晝夜之長周而復始植立於　日濃霜之内不敢稍就苟安一有作奸犯科者立卽拘獲送懲無稍　假似居民數萬户可以安枕無憂矣而何以偷雞如故也　綹依然也或捱門圖竊或種火行兇仍防不勝防禦無可禦也此其人豈皆生而爲匪歟抑謀　無術卜得已而爲之歟傭書子曰嘻子但知滬北匪類之多而亦知匪類之所以多乎吾輩依人作嫁窮居内地歲得數十金縮食節衣勉强敷衍但得旣飽旣煖此外亦復何求及一至滬上而謀　雖易不免多所花館矣滬上爲通商第一　岸行棧店鋪排列如林爲公司爲洋行爲公署十里洋場之内幾於僂指難終倘能得一枝棲則終歲辛勤所得當十倍於内地儘有空拳赤手不數年而積蓄萬金者而不如逸則思淫其耗費亦不可以　計其始顧瞻家室尚不忍撒手千金未幾而狎友燕朋往來漸熟矣未幾而花天酒地意興漸豪矣或則喝雉呼盧夜以繼日或則眠香訪翠樂而忘歸裘馬則務極其輝　飲饌則力求夫精美所得愈巨所用愈奢所處愈高所費愈入迨至一意揮霍銅山旣頽舊　居進早經辭歇欲尋昔之狎友燕朋花天酒地而浮霎蒼狗變幻須臾一轉瞬間已不相識其馴謹者猶得拉東洋車擺測字攤日得百錢聊以餬口其下者烟霞成癖一技無能旣慣安閒烏能以一手足之勞自求口食於是始而典質繼而稱貸迨至迫於飢寒流爲匪類偷雞翦綹穴壁窬牆種火刼財捱門竊物下流自處不惜身犯官刑嘻今之胠篋探囊爲非作惡者非卽昔之鮮衣怒馬趾高氣揚者乎而子　尚疑其生而爲匪乎且近日滬北之匪類竟有生面别開者有友家住某里一夜睡已熟忽間叩門聲甚　飭僕詢之則故作驚惶曰君家烟囱中火星噴薄將成回祿之災我適見之是以叩門報信耳友家廚灶在披屋内四圍風火牆甚高烟囱不露於外知其讆言不之理旣而此人復至比鄰叩門如之比鄰亦不之理乃計無所施喃喃自語而去明日以語　予適有他客在座聞之曰異哉何昨夜我家之事竟不謀而合哉昨夜鐘鳴　下方秉燭閱書忽聞門外有剝啄聲啟之入則短褐襆頭之三五人皆素不相識問以何爲則以深宵訪友誤認門徑爲詞因卽叱之使出夫此等人雖未見其鼠偷狗竊乘間行兇然推原其心苟非僞作惶驚欲乘人忙亂中攫取物件亦何爲而出此子眀假使家内無男子僅留一二荏　婦人安見不强索錢文掠取衣物耶其迹雖與種火不同而其心實無殊於種火矣游人曰匪類之多旣如此卽有巡捕包探分道巡邏而彼之作横仍如故不知子尚有何法以防之曰防之之法無他求亦仍責之巡捕包探而巳滬上英法美三界共得巡捕房六處白捕頭以迄探捕人當以數百計馬路之上橋梁之旁數武相違卽有一人植立此其間匪類固無從竊發卽有之亦無不拘以送懲者獨至私街僻巷人跡罕到之區若輩以其地僻事閒蹤跡寥落而匪類卽由此生心焉或曰所以設巡捕包探者責其巡　衢也旣責其巡通衢則僻巷私街卽不至亦難言曠責殊不知捕房所有公費其捐類出自華人亦旣輪捐則華人所住之區卽爲捕探應巡之地苟得捕頭諄諄曉諭不論私街僻巷或捕或探務須晝夜巡行間有中夜叩門形跡涉乎疑似者立卽盤詰來由如有支吾扭之管押倘捕役有一處巡行不到准居民向捕房禀訴查確罰鍰則巡行自不敢不力矣抑愚更有說焉滬上居民往往恃有捕探之稽查而自巳反疏於防衛曾見人家失愼不思汲水澆灌惟將衣物遷移問之曰救火乃西人之職我何必越俎代謀哉及至一炬燎原不特房屋盡付刼灰卽衣物亦同歸于盡然則防衛可專恃他人哉愚以爲滬北住房大半係西人之產產主旣收其租值自不容度外置之爲今之計當責令守門人倘里内或有疏虞不特罰其辛工抑目停其生理守門人見有面生之客　肯實力稽查匪類自無從溷入至居家者旣巳夜深人靜則卽有客來不速不必輕易拔扃必先詰問姓名果後熟人然後啟入否則託故以謝之或則　以他出或則的以詰朝必不使其入門彼亦烏從滋事至於種火大都在空屋中里内旣有空屋則守門人每夜務必巡閱一周左右鄰居更宜時時留意防維旣密夫安有意外之災耶游人曰子言誠善然亦惟防其流也僅防其流而不清其源匪類雖歛迹于一時終必肆行於日後豈得謂爲計之得乎則應之曰是則非特不佞鯫生不得持其柄卽巡捕包探上而至於賢有司亦祗能使匪類之不敢爲非不能使人之不爲匪類試觀日前禁止書塲一事亦爲禁革澆風起見乃事隔多日依舊托之空言彼品區細故且如此而欲易俗移風使人人皆洗心革面豈三代下所易言乎子毋然子且歸而謹愼防閑不便匪類之覬覦也可游人曰唯乃俟其旣出振管而著爲篇 
 
 

Page 2

 
 
[本館接奉電音]  
　　昨日下午兩點鐘時本館駐京訪事人由電飛傳本月二十四日上諭一道謹敬譯登○十一月二十四日奉上諭興廉游百川奏全漕告竣請將出力員弁奬勵並查明上年保案内各員加銜案據及改奬人員各摺片本年江蘇浙江等省海運河運漕白　米先後抵通經興廉等督率坐糧廳等騐收完竣辦理均無貽悞興廉游百川均着交部議叙所保出力及改奬各員着該部議奏單三件片一件併發欽此 
[臺灣招勇]  
　　臺灣巡撫劉省三爵中丞札委朱遊戎至廬州等處招募勇丁數百名赴臺補額現因人數未足復在蕪湖金馬門外梁姓客店添招百餘人凡願投營報効者務須年在三十心佂精壯驍勇不吸洋烟方可報名登册旣報名卽每名給錢一百文俟擇日渡臺然後支發大餉云 
[開倉日期]  
　　仁和縣冬徵錢漕定於十六日開倉錢塘縣定於十八日開倉故兩邑尊連日出城監視云 
[蕪湖屢火]  
　　本月十七晚二更時羅家閘徐宅忽兆焚如猶幸時未夜深易於救獲不致延及比隣十八日午後三點鐘時南門外城口某姓家童養媳在灶下晚炊火由烟囱上冐延及鄰舍磨坊勢若燎原不可嚮邇各官立卽馳到彈壓道憲因拜客過　首先臨場督同各洋　喝力灌救歴一點餘鐘始行撲滅　役也延燒錫匠店爆竹店燬去瓦屋五幢事後昇平鋪董事以歴　救火皆得力於洋龍議添辦洋龍兩架以備不虞又聞鄕村之被災者火光熊熊時有所見人咸　蕪湖每易辛官則一月之内必有大火數次齊東野語誠可嗤也 
[鎭江火警]  
　　本月十九日戌刻新河碼頭某姓草房失愼吳回燄煽回回熊熊紅光上騰高燭霄漢各公所聞警報立駕洋龍水龍奔馳而至灌救良久火勢就衰計焚去草房十餘户並俞乾記木行瓦屋三椽當火熾時有周姓小雜貨店老嫗急趨櫃内欲將帳簿携出以致葬身火窟頓化劫灰亦慘矣哉 
[禾中雜錄]  
　　嘉興小西門外翁同里前數日失火燒毁房屋六間羊數頭榖數石想農家者流未免怨祝融氏之殘暴矣○國界橋近到江北難民大小男婦約有千餘人强賒硬乞肆意横行鄕民鳴鑼集衆齊出驅逐難民不肯遽去以致打架兵刃旣接難民受傷者甚多鄕民受傷祇十數人　有某姓入城禀報嘉興縣王明府立卽派差赴鄕拿捉難民之爲首者及差去則該難民已往桐鄕界矣未知明府如何辦理○日前有蘆墟米船經過北門外因天晚泊於源泰米棧前夥伴上岸啜茗　留船主某甲在船煮飯甲素有羊癎病至此復發立時滾倒在地而灶内之柴跌出火延甲之衣服頃刻皮焦肉爛直待船夥回船則已無從施救延至次日斃命其妻母在塘匯鎭傭工立刻喚來料理棺殮嗚呼慘哉○秀水縣朱明府因公赴省現已回署○二十二日申刻東門外東塔寺左側失火燒燬平屋一間 
[閙考未成]  
　　皖南所屬之南陵縣距蕪湖僅二日程實隸宜州郡以學院行牌唯於來年由甯郡開棚所有府縣兩試均須於封印前一律完竣以便軺車駐節南陵素多開墾客民因上年有由官籍入學者此次聞有考信均躍躍欲試用援上届以爲例於是庠序中鳴鼓相攻不許　保出識認結客民見勢不佳遂倣楚人衷甲以壓晉軍故事于十月二十五日縣試頭塲點名時一擁而入考棚當下考生約三百人送考者倍之暗持兵械先與土人口角不勝卽爭破考棚内之卓椅碎而燎之甬道中官旣升堂詞益不遜㠯乃顧禀保曰可考否廪生答曰士十本爲考而讀書但考有籍貫若客民自考其籍貫有何不可惟其欲考南陵則不可蓋南陵之學額朝廷之著於令甲者數百年學校之奉爲成憲者亦數百年一如東阡南陌不敢以尺寸與人萬一老父臺意在收考似宜詳請學使者據情入告視絲綸定行止方可　慮至廪生等祇知學政全書載明冐籍項是其專責因此不敢視功令爲兒戲官良久曰本縣如能代請上憲准其分塲各考爾等置喙否衆答以不敢饒舌官曰今日旰矣明日補考可也於是卽揭牌頭門諭應考文童准於二十六日點名給卷又諭客民應考者准於十一月十一日點名給卷客民一聞官准收考悉眉飛色舞人人皆有取青紫如拾芥之想又慮諸從役或以武斷滋事反令土人得所藉口因卽分遣帶牛佩犢者各歸鄕里羣相吚唔寓所　候試期該縣連考三塲如戰士銜枚疾進不聞鉦鼓之聲至下月初四日便發長案縣主德大令於次日命駕上府至十三日始回署考期巳過矣客民始悟大令用智之妙當下不欲愚民召衆怒難犯之禍故出以談笑處以鎭靜所謂不動聲色而銷禍變於無形也乃知賢父母之覆幬斯民者大矣 
[撫行程]  
　　譚序初中丞行至湖口縣接奉改調滇撫之命遂於十七日折回鄂省大憲探知消息遂於十九日派官輪兩艘往下游迎接駐防漢口之升字營終日列隊以俟至二十日午後序帥坐大滿江紅由官輪拖駛而來各營與江東砲臺皆列旗升礮以致敬憲舟卽泊望山門外官碼頭文武各官紛紛上謁說者謂序帥雖奉諭不必來京請訓然由楚赴滇約有四五千里隆冬之際雨雪載途恐不能遽賦過征然則起節之期或在東風解凍時耶 
[水盜戕官]  
　　前任廣濟縣王明府中州人以名進士現宰官身在任數年政聲卓著近因聞訃丁艱交卸縣篆月初由廣濟縣挈　登程士民臨歧祖餞焚香跪送者不可以數計至武穴登舟下駛仕九江停泊數日後抵和悅洲泊焉是夜有劇盜數十人明火執仗上船搶劫聞明府巳遇害水手丁役均受重傷物件被刼一空　報地方官履勘並飭差役緝拿盜犯九江友言之鑿鑿如果屬實則盜匪之猖獗眞有不堪設想矣有地方之責者宜如何整頓以戢奸宄而安行旅耶 
[鳳城勝]  
　　烏里雅蘇台所屬霍呢邁拉琥卡倫侍　富保到卡已届五年循例禀明期滿由京派員接替刻　呈報定邊將軍經杜將軍嘠爾咨請領侍衛内大臣迅將記名卡倫侍衛人員　簽奏請派往以重邊防○全臺書院本年冬季大課輪應順天府丞命題扃試何少京兆訂於本月初三日在院考試○京巡捕右營汛官王某向某木廠定製風燈數十座高約五尺形若瓦房四面窓櫺悉嵌玻璃片每座約需工料數金並製鎗架數十座及槍柄刀柄若干聞恭備天壇内各處陳設云○恭修玉牒黄檔紅檔一事迭記報章所有禮部保送人員並欽派正副總裁臚列如左欽派玉牒館正總裁惇親土禮親王副總裁福大協揆錕綿中書侍郎官畢大宗伯道遠敬少宗伯信督催額相國勒和布禮部保送玉牒館纂修館員外郎桂候補員外郎那桂滿膽　官筆帖式輔勳榮勛清治清昶啟綏益壽麟祜潤澤○兵部行文侍衛處案查前　貴處保送應放副將叅將等缺之頭等侍衛等十二員現在有無陞遷事故速卽咨　本部以備查核並令該各員自行赴部核　履歴以憑奏請欽派王大臣彚齊揀選○禮肅二邸於本月初三日散值後在内廷二所班房揀選恭接福胙之侍衛並廂黄旗續辦事章京等缺應行入　侍衛人員均于是晨在該處預備○神機營入内協巡官兵現因日晷甚短經該管大臣諭令每日申刻進内加意　巡至次晨卯正出内○奉宸院劄催崑明湖長春橋豆腐牐等牐一律提版放水以備注入南中北三　俾海内結凌恭備聖上乘坐氷槎之用云○本年冬至大祀天於轘丘皇上親詣行禮又武旗營等衙門查案恭辦聞步軍統領衙門擬由大清門正陽門至天壇所有御路𨷺派八旂滿蒙漢各官廳分叚修理務期一律填平其有凹凸者亦須用三合灰土修築現經各官兵按叚竪旗鳩工從事矣○京巡捕五營三成隊練軍於本月初四日辰刻在安定德勝門外兩黄旗教塲預備該管官閱看合操曁校閱各項技藝 
 
 

Page 3

 
 
[烟臺近事]  
　　本月十四日宋祝三軍門由旅順口來烟翌日卽回登州原籍聞請假數日卽須赴防也○十二日雨雪　紛天氣　冷善堂所施絮衣定于十六日支發負喧向日者當　不挾　騰歡也○火油之爲物價廉而光　然一不經心往往肇事日前某妓　火油燈砸破淌油滿地火卽隨之而燃頃間上及屋頂一時龜奴鴇子燕侣鶯儔無不骨折心驚嬌啼奔避前屋係成衣鋪幸得　徒諸人奔往撲滅不致蔓延云 
[藥客暴卒]  
　　台州人某甲近因販賣藥才到甯波寓于靈　門内某藥行越宿而斃行中因其身死不明報縣請騐朱明府於次日往騐身無傷痕委係暴卒當塲收殮飭地保收管插標以待屍親認領 
[令節將]  
　　十二月初一日卽西歴一千八百八十六年十二月廿五號係耶穌生辰至初八日乃西歴一千八百八十七年元旦江海關登告白於水報後定於此二日停辦公事本埠各銀行則自本月廿八起至十二月初三日又自十二月初六日起至初十日此數日内均閉門停公盖此爲西人極大節期照例各公廨及各洋行皆須一律停公桃符先換松校插門當必有一番熱閙也 
[工局修路]  
　　本埠小東門外河沿至新開　沿一帶前　法工部部鋪砌碎石裝設鐵欄行者便之近局董見新開河橋迤西至新北門吊橋道路崎嶇不能如砥如矢因復籌資雇匠赶緊興修現巳一律工竣矣 
[掌珠復得]  
　　江北某嫗有子向在滬上謀生數載以來魚沈雁杳近始訪得在南市某公館爲長隨嫗遂於月前挈十四齡女郎來滬不料其子已奉家主遣赴蘇城至臘月初始可回滬嫗無奈偕女暫居太平碼頭同鄕某婦處本月二十一晚女忽失所在訪之無跡探之　蹤直至前日始悉被陸家浜某氏婦所匿媼卽偕同居之婦前往探之則掌上明珠依然無恙當向該婦理說該婦言出洋四十餘元買以爲媳口角之際經人指令投局訴冤婦聞言懼甚挽人調處情願　女送還並備酒筵謝過焉 
[送回瘋姪]  
　　前紀縣署門丁譚某之族侄因發瘋癲拐譚赴縣呼冤一節兹悉譚侄向在粤東張姓營官處爲哨長近奉遣赴四川鮑爵帥家中弔奠日前乘富順輪船來滬以便換坐他船前往不知如何突患瘋癲當富順柢滬時忽將所帶馬刀二柄在船亂舞船主恐甚釀禍將刀扣留譚聞知懇諸船主將刀并　票銀一百三十餘兩收存當喊禀時莫邑尊揮令出外後依舊顚狂不巳遂由譚送之回里 
[支離不准]  
　　浦東三林塘人閔國山投縣控稱女兒英林于本月初五日因事出外突有無賴羅錫春等沿途　笑并乘間攫取銀簪直至陳家行始經人見而喝散叩請　究莫邑尊以其情節支離駁斥卜准夫浦東之無賴多矣不特土著莠民爲非作歹且時有鹽梟游勇盤踞刼財英林一鄕村弱女子耳遭兹强暴此後當不敢惘　出　特恐官憲不予究懲將棘地荆天行旅皆將裹足矣奈何 
[英界公堂瑣案]  
　　王振才訴稱句容縣人年十三歲父母均己回家獨自一人流落在滬遇姜小才陳阿榮二人邀同用膳强褫棉襖押錢向論逞蠻　捕送案姜陳同供小的等與王同住客寓昨由王招往吃飯因無飯錢商令將衣抵質蔡太守以姜陳自心欺騙小孩當此寒大將衣褫去致孩戰栗不堪情殊可惡判各枷十四天發頭門示衆王暫送棲流公所留養以待安置棉衣給還○怡和洋行管　頭西人訴稱昨有一船在碼頭前暫泊旋有魏祥者在碼頭上觀我行上落貨物問之稱是貨　局巡丁但租界豈容巡丁稽察爲特報捕拘來　供寗波人四十八歲在貨捐局當差委員　乘舟在浦江中稽查偷漏水巡執照呈案佩副領事謂魏旣是水巡何得船停登岸蔡太守謂魏係捐局中人應飭差送歸捐局辦理佩君允之○巡捕解送在路爭毆之徐長生高阿　請訊徐供去冬在法界被高拆梢拉碎馬褂曾報法捕房昨在酒家遇見向論不認致與爭毆高遞禀聲稱從未與徐相識更無拉碎馬褂之事昨在中途相遇伊藉索償馬褂爲詞竟圖訛詐故與爭毆麥總巡稱徐素不安分前經犯事蔡太守判徐管押十四天以儆○地火洋行西人咈米訴稱曾用李阿三爲車夫先付工洋二元後李辭歇潜將車售與　保山訴毁爲此報捕拘李朱二人送案請辦李供前在西人處爲車夫被欠工洋二元向索無着自願將車抵償因託朱拆車圖賣今由捕房來查原車已經起案朱供李託我拆車零賣幸未賣掉西人稱並未欠李工錢李稱實被欠錢蔡太守商之佩副領事飭朱將車裝配齊全給還咈米○巡捕解送爭擾不休之王萬興張茂林請訊王供在同興酒店爲夥張借酒筒向索不認致與爭論由捕拘拿張供前幾日偕友到該店飲酒向借酒筒據言巳還伊忽向我索取致與爭執且酒筒係洋鐵製成所值無幾蔡太守以兩造釁起細微無庸涉訟一併叱退○印度巡捕票稱昨見陳阿仁所拉東洋車有碍街道喝令移開伊非但不依反敢恃蠻請爲懲辦陳供坐客下車付錢暫停路上印捕言語不通以致有誤不敢恃蠻蔡太守謂停車碍路有干例禁旣由印捕喝移何敢恃蠻不服判罰洋一元以儆 
[法界捕房瑣事]  
　　前晚夜巳半矣小東門外捕房巡街捕見有二學徒年約十二三歲彳亍當街欲前又却向之盤問言語支吾因卽拘進捕房管押昨晨捕頭研詰之下兩人同供在成衣店習業壞及衣料懼而脫逃當出門時順便將師父之衣偷出捕頭以該學徒年歲尚幼如此荒唐着押候解案請訉○寗波人王阿四向業成衣行爲不正公堂懲責屢見報章前日又被某氏婦扭進捕房訴稱託製元縐馬甲交與衣料一丈三尺王以不敷對兩相爭執扭請送懲捕頭着押候訊辦 
[敬謝嘉貺]  
　　屈臣氏大藥房自開創至今生意日新月盛每至歲終輙以月份牌及香摺等遍贈同人其製作之精實有非他人所能及者益足見其用心之精密也昨復以新製明年西歴一千八百八十七年西字月份牌一紙香摺兩扣見惠拜登之下　誌數語以鳴謝悃 
[潤資助賑]  
　　陽羡萬寄麓先生工六法梅蘭尤所擅長題詠詩詞惟妙惟肖不讓鄭虔三絶今因直東賑需孔急願減潤資助賑由文報局協賑公所代收五日取件潤格列後丈疋中堂三元八尺疋二元四五尺疋一元琴條每堂照前紈摺扇每柄三角四十　小件二角泥金加倍題詠加倍 
[由姑蘇奉檄赴閩重至滬江時交冬令遠涉風濤苦可知矣書示沈小寳詞史卽呈霧裏看花客高昌寒食生夢畹生諸吟壇雅教]  
聞 
道雲英未有夫使君猶自羡羅敷買花錢少文章賤天限三年嫁小姑誤我年華已恨遲阿嬌小貯渺相思何堪重話妝樓别又是柔腸寸斷時臘鼓聲中許再逢此生離合視窮通早知花意憐狂客其奈錢能奪化工雙鬢蕭蕭又一年忍教老大誤嬋娟旁人莫笑癡于我豔福能銷便是仙[  五馬遊人求是草]  
袁君蓉坡以山陰名下士投筆從戎屢叅帷幄性豪邁有俠士風近自臺北來蒙偕明泉過訪獲親眉宇快慰奚如賦此贈之卽請夢畹生政刊○未見相思見卽親買絲端合繡斯人迢遥雲樹情何極會合萍蓬事有因帷幄叅謀安反側綈袍濟困感風塵年來我媿虚名附歧路茫茫願指津[  小藍田懴情侍者魏塘畢以堮玉洲氏草]  
[秋心善感爲吾紫詮老弟感因緣自感且不徒我兩人感續賦五言四章併寄吟壇斧正]  
　　廿載遯荒客兩間有　才地行　健才天下士奇哉曠世龍鸞合高歌嶽瀆廻功名都巳矣藝苑闘汁萊疾偶維摩示瘳仍天馬行鐵浮屠筆振銀錯落巵傾識破中邊　名高人小瀛翻疑又安奏老爾臥南榮生事不可說大年空爾爲心渟一掬血潮涌萬重悲當路滿公望　天多殿屎男兒墮地志涕涙了肩仔霜風莽肅颯 
 
 

Page 4

 
 
天地肅深秋鷹優隼破空摶蜩螗如雨收及時練桀俊掃境厲戈矛不義假征伐終期君運籌[  味攬餘民小兄徐維城未定草]  
[前贈詩意有未盡再作五十六字塵浮查客併祈和珠]  
　　扶桑靈氣孕仙胎萬里乘查客遠來夢裏風烟秋太華世問居處亦蓬萊中含豔藻霏花雨手撒黄金擲鏡臺江海遨游情乍倦兩行紅粉酒千杯[  丙戌長至日梁溪瘦鶴詞人稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[天籟新韻序]  
　　南郭子綦曰汝間人籟而不聞地籟汝聞地籟而不聞天籟夫吹萬不同而使其自已也咸與接爲搆日與心鬥之數語最能道出天籟神髓盖天籟者自然之韻歴萬古而　新者也同鄕蕭君鑑堂精於韻學手著成書命曰天籟新韻言乎韻雖新而悉本天籟所謂聞之翏翏見之調調之刁刁無非自然之韻也今年冬　自京師假旋道出滬上蕭君攜是書見示并挈其喆嗣俱來才髫齓耳談次蕭君囑　暗指數字而自以手拍案相疊爲音其嗣君卽　審音定爲某字又作碼字示之亦隨問卽答若合符節可知天籟所通雖稚子不難領會况有軌可尋者乎夫韻學之不傳久矣雙聲疊韻言之甚易而精之甚難方言土音稍有未變則差以毫釐者失之千里當今之時欲求讀書而能識字識字而先審音審音而先辨母者盖亦罕矣蕭君懷兹絶技且不自秘而欲嘉惠後學尤其婆心獨具者爾後附字體存止亦小學所必需在端竟委則又批郤導窽之餘事也閱竟爲書數語以弁　時在光緒十二年仲冬賜進士及第翰林院修撰同里弟趙以炯撰日書 
[恭祝曹載山太世伯德配平陽太世伯母大衍之慶一律録請裕材子猷兩世督晒政并呈高昌寒食生大吟長斧削]  
　　設帨欣逢五十辰華堂松柏共長春玉池星曜三多祝金屋籌添百福臻梁案齊眉歌燕喜萊衣繞膝詠麟振不才聊頌南山句介壽稱觥酒數巡世再侄李鳳來拜稿 
[和龍山樵子秋思一律步原韻錄請高昌寒食生大吟壇指]  
　　瑟瑟西風冷酒筵驚心又值九秋天碪敲碧月金扉外劍舞黄河玉帳前詩詠蒹葭情有寄烟迷楊柳岸無邊銀缸花穗頻煩剔帶雨關門恨獨眠[  清醒居士復初李鳳來稿]  
[舊恨新愁一時交集援筆賦此]  
　　祗餘傲氣未全磨肯向侯門浪作歌放眼　知大險詐撫心只悔我蹉跎羞隨流俗工趨附拚此浮生 
歴坎坷卒歲且謀三石　澆除塊儡滿胸羅[  紫舍人陽滌卿求是草]  
雞林行有序去年夏崧以繼母憂自海上歸句容寓廬粗畢窀穸于南郭外入秋顑頷病日與藥鑪茗盌伴晨夕忽得祝衡姻世丈書來以將之官吉林呼子偕往計自今上元載先徐州不見背後卽奔走衣食因淟涊碌碌無短長内不能治學取青紫以慰先人外不能執殳前驅爲天子境上當一障竟爾半生悠忽母自歎恨誠知吉林酷寒地且近邊又越海數千里妻孥相顧有駭色予曰人生飲啄有定所泥故人義重不可孤宜諾遂以十月初旬東如滬十一日晡與祝丈機　北發營子口舍舟登陸五日而逹遼瀋又十三日而抵吉林此邦爲古雞林國入本朝爲龍興舊壤重以長白諸陵所在爲陪京　蔽東西相直四千至南北亦二千餘里惟北面與俄羅斯界接列祖廟謨宏遠重離以照窮荒故康熙朝立石外興安嶺雍正朝劃混同江若預知有咸同以來通商爭埠侵界移碑之患近年廼自黑龍江迤南跨興凱湖至于琿春海濵與俄人夾圖門江兩岸卡倫相望議者始開吉林行省　郡縣　徠編户墾荒設屯戌清荏付盜政治一比關内所以杜强隣侵軼計無逾此議上慈　皇太后大悅詔趨行光緒七年乃升舊設之吉林廳同知爲吉林府府初爲寗濟縣旋改船廠同知又爲吉林同知領州一伊通縣敦化析伯都訥地置五常聽同知招墾卾東城荒地　以吉林府東偏　敦化縣八年設賓州廳同知廳舊名葦子溝亦荒地新墾就吉林伊通河巡檢割吉林府西而益以南荒升伊通州雙城廳地舊隸旂籍是年改通判合之伯都訥同知舊名長寍縣旋升州嘉慶中改同知長春廳通判嘉道間借蒙古地立理民事榷員稅而了粮不與焉　謂寛城子凡爲府廳州縣八轄以巡道檢選官員事則將軍主之未盡之政尤有寗古塔三姓琿春宜設府增寗姓　兵備道其三府所屬廳州縣亦就便宜增置省治宜設吉林府坿郭首縣一時適有謂邊地未實先置官吏以養廷論遂阿大臣意持兩端　事者　議不果行亦引身去而承辦招墾散員又往　　没公費各鉅萬金尋爲臺諫所劾搆入獄諸人多挾　宵遁于是是論愈持重而吉林建置招墾之事遂停假自今畫地中輟因循故常則俄人大欲未饜將來或挾事以請或　軍偷度成皋疆場之事夫亦何　不至艱難方棘宜籌未雨卽使鴻溝息壤盟約懍然能保終不敢出雷池半步乎是又覊人之杞憂　事勢之必然者也杜牧有罪言之作少陵興異縣之悲不知三茅地肺間窶貧八口歲寒何似宵長增夢天末懷歸他年棲隱鹿門　願果不負否良用慨然感遇傷時爰成篇詠大呈祝丈 
[并寄江南諸友朋時光緒十年甲甲正月二十五日]  
　　　行北征指孟冬乾坤颯颯飄短篷江城酒醒　火落　　瞥過南飛鴻自昔知已不易得相攜汗漫乘長風十年海上苦飢走端藉絶域誇游蹤寒雨春申暮潮急紅鐙一點辭吳淞三更月黑風浪湧機輪軋軋魚　宫下首高尻墮宵枕歉　滿覆迷朝饔昏昏七日度渤海欲覽楛矢窮遼東北辰高居地球疾土圭長景寒門通萬壑千林挂錦樹雪花怒卷西日中我來雞林考形勝長白雲氣連諸峯天造草昧闢蒼震經綸雷雨欽　祖宗恭惟仁皇亶神聖遠慮定不遺幽穹尺一飛書　番賈鴻溝界畫通西戎豐碑峨峨刻三體外興安嶺過混同自從東南講互市磨牙䝟𧱬環四封槃敦冠裳　十國俄人攘臂稱渠雄横跨戈壁日東啟鐵軌三面馳金釭巧偷豪奪不脛走貞珉夜落聲硼　坐令暘谷四千里廢擲化外傳邊烽每覽輿圖異疇昔小臣憤激悲填　圖門江頭多卡倫霹靂萬騎鳴雕弓三姓琿春逼處此惜哉珍產資羣兇山川靈氣鬱寳藏金珠楩梓貂參茸方今聖慈優容不貴異物神化工詔遷　民實塞　規畫郡邑開鴻蒙生聚教訓二十年蔚成雄鎭當選鋒絶人窺覦本根固衆志仡仡成金　勞來安集事非小願君　始亦此終夢　上帝叩　請造膝危語陳其衷王母金簾燦華燭仙官珮玉鳴蒼璁大電繞樞家相怒悠悠閶闔鏗鯨鐘五雲　閣晏朝罷或驂鸞鶴鞭竊龍覺來撫膺發狂呌罪　非職難爲功書生衰朽百不成敢云說劍師猿公出入苦愁棄妻女南天悵望徒憂忡松花江水磨青銅殘雪萬樹排烟空北流活活如宛虹連宵歸夢隨奔潨買田陽羡可終老詩酒笑傲蘇髯翁江南山水待游屐結茅佳處看芙蓉○用黄山谷題兀上人此君軒韻寄姚二友梅兆頤金陵二月初三日與君别來四五年牽我夢魂雨花泉記從多難共奔走　泠泠江上鍾期　文章骨立舊憎命秋水無波濯明鏡中夜聞君　新詩字珠圓徹清磬天人挾策朝金門春風握手欣留君花枝照眼瀉杯酒長嘯東海生紅雲寰寓方今少耆舊鍾山之英茁三秀滄溟萬　波濤深南北相思衣帶瘦松花江頭弄霜月渺渺離心夣中說鴻都石渠筆如椽令望當與江山傳[  遵義趙筱崧容]  
[上海三馬路與昌協賑公所陳竹坪經募山東直隸賑捐兼勸棉衣十一月二十三日第四百八十九次清單]  
　　新册常熱有心無力于經募裕昌莊洋廿元隱名氏洋一元又册福記洋一元低銀六兩七錢五分銅洋二元有天知不留名隱名氏不力人鴻茂璜溪李佩溪求合宅平安各洋一元王士升將媒金移賑　對洋二个邵琴齋錢一百另三文以上兩册共洋廿八元低銀六兩七錢五分銅洋二元錢一百男三文○新册蘇州公正行交來聨芳求平安洋二元○新册杭州景家衖錢善士經　恕堂周張氏求病痊先助關幼珊錢思齋錢關氏各洋一元又重請發棠册許菱舫榮學堂錢孫蕙卿張芝軒關幼珊抄書筆資移助各洋一元以上二册共洋十元由本埠協源在交來○新册瑞生祥號交來昌記洋一元求平安子洋一元○新册青浦俞友賢先生交來節省氏洋四元源康典洋三元葭洲書屋洋一元以上三户共洋八元○新册謏聞齋穎記各洋一元汝南女氏太原女氏合洋一元崧記足對洋一个堃琴葉官洋三角以上五户共洋三元半小洋三角○本埠太古昌棧徐銘笙韓凝祥二善上交來湖南長沙府城養性氏經募重請發棠册羅倬雲養性山房各洋十元和記錦霞泰記無名氏各錢三千蔡謙儀匯康嚴進初力不足齋無名氏沈蓉生羅子安澤春羅煥潤章各錢二千文無名氏　和無名氏吳光華朱寳臣存養室篤信氏無　氏黄友蘅無名氏羅克誠王佐生各錢一千文以上廿六户共來洋六十元内花洋一元○塔册寳應廣隆號錢一百七十文又募陶和卿錢二百盧懷記長順陸柳元談月蓮豫豐　一百劉贊臣林笑三順興徐子三董禮欽錢攀秋義順蘇友三仲大謀丁新如盧壽山懷卿增齡壽齡周子常長椿鉅記馬景龍營云修潘偉慶　健卿　泰昌尤在明錦福成其灌　錢五十文以上三十二户共洋二元○無名氏保平安洋五元前陳作琴先生助來萬國輿圖今先以售出一本計洋一元二角張綠初先生書　移賑洋一元八角○紹興府正堂霍交來蕭山縣正堂經募塔册無名氏六十户錢三千又册無名氏六十户共錢三千以上二册共錢六千文此稿未完○本日共收英洋一百廿三元半内花洋一元低銀六兩七錢五分銅洋二元虚對開二个小洋十三角錢六千文合悱聲明 
 
 
