# 1896 - 372 - 4908486

 

Page 1

 
 
[四百六十七號畫報出售] [  點石齋啓]  
十月十六相傳爲盤古生日荆州人士有詣廟沾查衣冠蹌　以行　朔餼洋之禮者可想見民風之古焉他如嬋娟此　　　堪聲　馨之兒奇　共駭國鍾情而甘同穴國悼亡而叩　壇以及頑徒之侮師靈鳥之被累信讒者無端殺婦賴債者敢於行兇均繪爲圖以　衆覽准於十六日出　此佈 
[察騐機器說]  
　　機器者何以機括運動其器者也泰西每盛行之如船也車也槍也砲也水雷魚雷也電燈電信也耕田開河也印書切紙也織綢織布也紡紗繅絲也近且如春米磨粉打樁運貨之類亦無不以機器奏其功中國通道歐洲歴五十餘載當軸者熟知機器之利益次第購而用之歴年以來蓋不知其需費幾千萬矣定例凡購一應機器旣由泰西各廠商人訂定大吏必咨請出洋欽使就近騐收顧欽使專理兩國交涉事宜丹鳳衡書碧鯨鼓浪惟是周旋壇坫樽俎折衝其於各器中一切機關未必能心領神會卽使攷求詳審熟悉於心亦安能日駐廠中與各工匠互相辯論難保無工匠暗减工料以致窳敗不精者嘗閱薛叔耘京卿出使英法義比日記中有一條云查舊卷乙酉十月總理各國事務衙門奏明自辦理海防以來一切軍器各省委員赴上海等處購買洋行旣居奇擡價或華人居中說合剥蝕愈多有以賤價收積年存貨而詭爲新製者有賤價販自外洋而浮冐報銷者若不豫杜弊端何所底止近來船隻槍砲軍火等項訂購自英德美三國之廠居多此皆有出使大臣駐紥請令各該大臣就其叅贊隨員内熟悉製造精通汽機之學者每國一二人平時常與製造廠講求探討各省有采買之件由該督撫籌欵咨照南北洋大臣轉行出使大臣卽飭專管此項之員徑　該洋廠購辦議價訂限包運來華尤須出使大臣親騐是否適用以專責成並於上海天津等海口設局騐收萬一造成之際略伏瑕疵應由出使大臣親騐時駁回另造若運送抵華中途傷損卽由海口騐收局員指明具報或扣付價值或責包送洋入重修等因立法誠可謂詳審矣不佞竊以爲機器一道精奥無窮雖以鐵質製成外觀之似皆重笨之物然其中機括稍或未合運動卽多阻滯之虞使騐收者非由機器學校出身自幼精於製造其能事皆心得察及毫釐乎彼欽使旣不能細務躬親而爲參贊隨員者又非機器學校中人大抵得自耳聞或粗知大概卽使用心體騐安見其不受欺蒙善夫泰西之例得派機器師察騐也本月二十二日報載泰西機器師顧德文由京南下將返外洋當來華時曾持駐英大臣龔星使英外部大臣某君及各大臣手君取道入京由英國駐京大臣引見總理衙門王大臣面陳一切目下東方各國多有倩顧君察騐機器者上海租界工部局亦令察騐所定機器是以急須航海赴歐旋知顧君係英國叅考機器會董事兼入測繪事務會曁電學會學有心得泰西人皆引重之竊以爲各國旣可倩顧君將所定機器察騐豈中國獨不可以察騐之事委之顧君乎方今中國風氣大開事事倣行西法蘆漢鐵路將次舉行鐵軌汽車何在不購之西國兼之昔年中日之役兵艦損壞實多今也國家重整海軍急需添購几所定各項船艦器械自必多於往時卽使有各參贊隨員察騐一周夫豈若專門名家之一目了然全無障蔽誠得延顧君其人者主察騐之事而副以各大臣所派叅贊隨員不特察騐時無障蔽之憂且各叅贊隨員亦可細意諮詢虛衷下問一經指示漸能悟徹細微卽不必皆由機器學校出身而攷核有年自可與泰西各機器師不相上下他日者不特能獨當察騐之責且可因材施教陶淑後人或中國增設機器學堂延主講席俾機器之學月異日新更何必向異域借材始免外人之蒙蔽哉鯫生無狀敢獻芻蕘不知袞袞諸公其能俯賜采錄否 
[本館接奉電音]  
　　昨日午前京師飛電傳來諭旨四道硃筆一道敬謹譯登○十月二十四日奉上諭著派榮祿許應騤馳驛前往密雲查辦事件隨帶司員著一併馳驛欽此同日奉上諭安徽潁州府知府員缺著聨福補授欽此同日奉硃筆盛宣懷補授太常寺少卿欽此同日奉上諭黄槐森奏特叅庸劣不職各員分别懲儆一摺雲南署開化府知府安平廳同知馬世麟糊塗荒謬嗜慾多端殘酷欺矇不恤民隱前署府經歴補用府司獄劉樹昌居心貪酷任性妄爲均著革職永不叙用安寗州知州張嘉璧緝捕疏懈人地不宜大挑知縣黑制龍辦事粗疏尙欠穩練均著開缺另補按察司吏目石維藩緝捕無能有乖職守杉木和巡檢曹宗立擅理民訟違例科罰晋寗州學正楊瓊壇受民詞不知檢束太和縣教諭董之俊粗鄙近利罔識大體太和縣訓導叚承訓狡詐居心不堪司鐸均著一併革職以示懲儆餘著照所議辦理該部知道欽此同日旨這所叅疏防獄囚越獄之管獄官雲南元江直隷州吏目劉汝楫著卽革職拿問交黄槐森提同刑禁人等嚴訊有無鬆刑賄縱情弊按例懲辦有獄官署元江直隷州知州羅守誠未能督飭預防咎亦難辭著先行交部議處仍勒限嚴緝逸犯符葆務獲究辦餘著照所議辦理該部知道欽此 
[析津霜鯉]  
　　天津訪事友人來函云督辦漢蘆鐵路盛杏蓀京卿於初九日由京起程將次抵津已紀前報嗣緣勘路勾留於十三日抵津襜帷暫駐法國租界紅樓後大約不日回申招集股份開辦○李文山觀察光翰禀准北洋大臣就津設立機器紡紗織布局兹聞該局擬集股銀六十萬兩已集四十萬兩尙招二十萬兩作二千股每股計銀一百兩分作兩屆交收計以八釐起息定限二十年不准他人繼起每年得利分作二十成以十二成均分股東四成提存固本四成派作花紅俾得利益均沾現由北洋大臣王夔帥頒給關防一顆文曰辦理天津紡織局之關防現聞議與洋人訂購織布以及呢絨羽綾羽紗嗶嘰之類機器一副紡紗機器一萬　漂布機器三百架三項需銀三十萬兩己有成議矣○紫竹林法國租界現設戲園其伶人下處卽在附近紅樓之後中有王喜雲者班中之花旦也少年美貌向於淫戲獨擅勝塲鄰有某公館之金屋姬適主人公出赴園觀劇遺下手帕一方喜雲誤爲美人之贈也拾納袖中狂喜無旣俟夜戲終塲後乘人不備掩入該公館之中詎驚厖吠爲家人撞獲不以爲奸而目爲盜執付巡捕解送捕房時班中已悉卽向轉圜由捕房重罰了事喜雲固落花有意而該姬實流水無心是夜遺帕是否落於喜雲之手固不及知亦不暇計也而喜雲悮認無情作有情自命問津漁父遂罹於厄使果姬人屬意焉有臧獲敢以黑索相加　姬又臨時不爲之緩頰者耶 
[山崩述異]  
　　宜昌訪事人函云前報所登四川鄖陽縣下首新出險灘會經兩載報章昨又據漢陽府屬孝感縣甲乙云前偕友往川貿易雇船回宜除船户水手外其客五人八月十三日晚泊新出險灘之處是夜大風猛雨滿船 
 
 

Page 2

 
 
俱辦兩傍泊船不少客卽呼船户云如此大雨不能安睡如何船主云滿船皆漏合船皆不得安眠風雨又大無計遮蓋惟有靜待天明而已久之雨仍不止二人又連催船户數次船户云如此大雨非爾二人事實在不能耐無妨卽刻上岸二人當時氣極各持雨傘登岸及至岸上雨中無處借宿正無法可施忽聽大聲猛厲異常幾似天翻地覆二人相顧失色不知何故四望漆黑不辨東西時近黎明只見北岸一帶山勢俱無回顧岸側所泊各船俱無形跡曾記隔岸北山下有數十户人家至是亦一平如洗二人猶欵下船怱促或者走迷方向然細憶離船未遠少頃天大明遥見有人行來時雨亦止急拉來人詢知昨夜大雨中山崩之處上下約有十餘里路先是該處江中有大石數方大者幾二畝小者亦近畝許在水中央土人名爲磨磐石又名豆腐石石之兩傍有水漕上下船隻皆由兩傍往來兹以因山塌入江中將此石擠逼南岸兩傍漕溝塞斷不啻投鞭斷流船户有冐險者上水從石上激過水頭有丈餘多高旣過此石水又從上衝下翻起巨浪又三丈多高向聞該處三丈餘寛今則有六七丈所險者船必由石上經過耳如水深石沈猶可似灎澦堆箭激而過若一經水涸石起船隻便不能往來現在上面下來之船已經報到壞去大號船三隻中次者已二十餘隻上水則皆倚篙相望萬不敢越雷池一步卽下水亦必先將貨物雜物搬盡浮空衝下其險狀筆難盡述略不小心便如虀粉又云該山下居户數十家無跡可尋惟有兩人走親戚未回得免此難山上向有小廟今巋然在山巔如魯靈光殿之無恙云此二人空身逃來宜地向同鄉歴訴如是於是各助盤川俾回故里現在此灘已號名曰賽新灘據老長年云較新灘險過百倍云又有自川中來者云賽新灘之内概是深山山崩後有人往舅氏家探望行至山灣某處向有小市塲居民鋪户約八九十家至是亦被蛟水衝淹大小人口俱在屋内但大門皆開牆壁上都是水痕不知此水如何洪大包岸漫來人不及避又係白日故略現此太古世界耳一異也 
[宜昌剩語]  
　　往年宜昌屬下各邑所産棉花頗爲茂盛擷取入市每斤只須錢一百五六十文近則昂至二百二三十文緣今年吉貝結鈴暘雨愆期以致多所損壞四鄉機户不得不深望於下路運來矣○長江之水往歲初冬卽涸今則秋水盛漲現尙濁浪滔滔彌望江坡未及全行涸出是以小民之趁江干生意者目下猶未誅茅結屋也 
[浙省官塲述要]  
　　杭州采訪友人云新授浙江臬司丁潛生廉訪峻於本月十六日蒞杭駐節行臺旋卽謁見廖大中丞次日清晨拜會司道各員及在籍紳士比回轉已接奉撫憲飭知委署藩篆省中官紳均往拜賀僚屬亦備具手版請安冠蓋往來頗形擁擠○兼署臬司糧道鄭芝巖觀察冬漕將次開辦本任公事較繁而臬司爲刑名總彙之區誠恐顧此失彼是以廖大中丞擬調寗紹台道吳觀察引蓀接署臬篆所遺寗紹台道一缺委署運司王都轉祖光署理遞遺運司一缺委候補道李觀察輔耀署理○委署仁和縣縣丞鄭二尹沅涓吉於本月十七日午時接鈐任事前任張二尹先於十五日移出衙署○紹興府屬三江閘淤塞良久積水横流損壞田禾無從設法以致山會蕭三屬災歉頻仍聶方伯惄焉憂之委候補同知朱司馬敏文前往查看○候補府蔡太守增光經鄭觀察札委總辦滬局差務兼理通局會辦一 
[簡使傳聞]  
　　本年出使各國使臣皆將瓜代官塲傳聞皇上簡黄公度觀察爲駐紥德俄奥和大臣伍秋庸觀察爲駐紥美日秘大臣羅稷臣觀察爲駐紥英法義比大臣此說如眞則指顧間當有綸綍煌煌宣播寰宇矣 
[上海官塲紀事]  
　　出使英法義比等國大臣龔仰蘧星使所帶隨員曾敬貽太守廣銓由英京倫敦請假回華日昨午刻至道轅謁見吕觀察迎入客廳欵以香茗晤談片刻然後興辭○江蘇補用縣程省卿大令錫熙籍隷皖中前日由吳門至申趨道轅禀謁旋至各署拜會○陜西候補府經歴王德士叅軍學忠經上憲派委領解歸還洋欵銀兩裝齊木鞘轉運來滬江昨日抵埠僑寓北市高陞棧午刻趨赴行轅禀見吕觀察○江西藩庫應解第四批京餉委候補同知文又新司馬煥領解入京兌騐旣畢取道南下昨日行抵滬江下榻永安棧○新授江海關道劉康侯觀察將次由江寗返滬縣署辦差丁役先期往官碼頭伺候至前晚觀察安抵浦江乘輿至江南製造總局闔城文武印委官弁紛紛前往禀安 
[諭捕緝盜]  
　　日前本邑全盛等信局將各號託寄洋銀派挑夫挑送行至太陽廟迤北半里許寳山縣境突遭盜黨行刦刃斃挑夫一名刼去洋銀若干同行之二挑夫大聲呼救由鄉人帮同拿獲盜犯張阿五解歸寳山縣署沈明府騐勘之下嚴刑訊鞫略得端倪爰通詳各憲一面移文鄰封請爲恊緝江南關道吕觀察以盜匪聚衆行强刃斃人命深恐逸犯遠颺因飭上海縣傳捕役柴樛赴行轅帶同捕夥四名諭以如能赶緊破獲當予重賞柴捕遵諭唯唯而退 
[守拿未獲]  
　　移骨嫁禍一案以舉人童迥爲首其餘則趙光第也劉克輔也汪裕清也刻下童趙汪已拘解松江而劉獨逍遥法外上海縣署差役薛貴全順等再四訪查始悉劉號朗亭在城内邑廟東首馬姚弄口開設佛模店名曰恒順案印王小二及唐承基與童初不相識後由劉介紹遂引爲莫逆交會童欲向宣琴山廣文尋隙而唐王適以私賣學田未經染指爲憾乃介劉向童慫恿以廣文發掘古墓爲詞揑情妄控現在上憲查辦此案務欲將劉拘獲解府質訊方可究出眞情是以前日陳蓉曙太守來申黄大令謁諸舟次太守卽面諭限日務獲及大令回署立卽飭役嚴拿諸役乃守候劉之門外久之未見劉出訪諸鄰右僉云劉已畏罪遠颺矣然禍首罪魁難逃法網一經按圖而索恐終不能任其脫逃也 
[鬥蟋蟀被拘]  
　　秋季約鬥蟋蟀之舉每易肇事故地方官屆時必出示禁止無如禁者自禁犯者仍犯一交白露凡有半閒堂之興者莫不興高采烈相約鬥賽輸贏甚巨租界中自奉捕房禁阻後經爲首之朱金泉丁阿六等將鬥塲移往張園往鬥者仍不乏人今屆童孝廉一案相傳上海縣黄大令將往該園履勘故又改爲約鬥昨日個中人咸持蟋蟀至英界德鄰里某伶人家鬥賽事爲巡捕房查悉惠副捕頭立卽傳同包探趙銀河前往拘獲四十一人之多或以洋銀保出或則管押捕房想今日早堂須當解案訊判也 
[請設接嬰善院]  
　　同知職銜唐克承湖州人家資饒富在滬開設絲行日昨投禀英公廨稱每日閱看報章屢見虹口地方有抛棄嬰孩情事良由英法等處雖設留嬰院無如相離較遠以致抱送艱難時有抛棄情事見之殊覺惻然因思在虹口分設接嬰院如有生孩不願留養者儘可抱送院中代爲撫養卽係私孩亦不妨於黑夜送入職現願自出資獨任經費並不在外募捐除禀呈上海縣外並請英公堂立案給示等語屠别駕閱禀卽飭查有無成案以便批示 
[火未成災]  
　　去界吉祥街某小烟館前日下午四點鐘偶不經心遺火積薪幾兆焚如幸在日間一時轟動街鄰當卽帮同撲滅隣居略受虛驚亦云幸矣○江北人陳敏陽僦居虹口新記浜路第十二號門牌内素有烟霞癖前晚十二點鐘吞吐甫畢又煮飯而餐食畢又復吸烟豈知炊飯時遺火積薪未得察悉正在領略烟霞之際猝見廚下火光通紅樑柱已經焦灼幾幾乎冐穿屋頂疾呼鄰右到來襄同撲滅事後經五百零七號華捕告知捕頭 
[人生朝露]  
　　英界三馬路林湧源貰器鋪雇用一傭婦身强力壯勤能異常前日不知如何忽患心痛主人代爲延醫診治終不見效遂雇小轎欲將該婦送回詎甫上轎行未數武卽行氣絶身死遂卽告知親屬眼同棺殮噫人生如朝露古人言眞不吾欺哉 
[不守婦道]  
　　寗皮人周某在新閘開設周萬生小藥店亦已有年兼操歧黄業生子三人其長甲於母故後卽納江北人某氏女爲妾居於店内周責其不應服中娶妾詎氏兇頑竟敢出頭與抗且批其頰旁觀咸爲不平嵷威始歛前日又與鄰人口角氏卽赶至該處巡防局哭喊局 
 
 

Page 3

 
 
員以細故不理氏又稱此間不理須至上海縣喊控揚長而去至晚未歸迨甲回家詢悉情由赶卽出尋杳無蹤影說者謂該氏本係放白鴿一流人不知是否 
[移家被阻]  
　　松江人徐某向操藥業妻某氏向居原籍生有子女後均來滬賃屋英租界胡家宅福臨里徐因出外貿易時來時往習以爲常日前因事回籍迨歸適氏感疾身亡徐不勝駭異深怪岳母不先函告然亦只得了理盛殮遂卽眼同親友檢點什物意欲携家回歸原籍詎料岳母與妻舅阿和强行霸阻不肯將物交出女亦不任領回以致互相爭閙旋至寳善街萬寳樓理說該嫗悍潑異常雖經旁人憑公斷說而嫗舌劍唇鎗詞鋒甚利徐無可如何據聞將赴英公堂呈控不知將來作何了結也 
[父代子責]  
　　鄉間所值木棉常例至十月朔後任人摘取其時已所剩無幾故不予較量有種江北貧民成羣結隊入鄉採取無人禁阻今屆木棉收成較往年爲晚小春之時正當茂盛虹口二十三保四七圖地方鄉民深恐若輩採取乃集資雇人看守前日之午所雇鄉人劉全全手擊銅鉦在田邊巡邏突有無賴周毛毛梅坤江二人强欲入田摘取劉不許阻止詎觸二人之怒扭而毒毆直至身受重傷始散事後訴知該圖地保殷晉明投控圓通寺巡防局王壽華二尹准詞立飭局勇恊同地保將周梅二人拘至局中立卽審訊周則重責二百板梅年紀尙輕兼帶病容不忍加責飭勇將其父梅寳華拿案略訊數語以其家教不嚴亦責二百板併具改過切結釋放 
[上海縣署瑣案]  
　　光緒十七年木工葉順昌被夏雲祥凌景心錢阿桂等攅毆致斃其時袁海觀大令方綰縣篆飭拘凌錢二犯收入所中延擱數年始於日昨經法界公堂將夏拘獲解歸縣署黄大令飭差小心看管○昨日小東門外一枝春茶肆左近烟娼李小紅奔投縣署訴稱小婦人年二十有九前者被母親羅氏逼令在六十六號門牌開設花烟館小婦人無奈含羞賣娼前日無端抱病母親允令從良今忽變言求恩超豁大令飭靜候核示○法界公堂函送持刃行凶致傷周阿全之凶犯左福林至縣請收入改過局大令飭差役暫時看管候訊明再核 
[英廨晚堂瑣案]  
　　姜莊氏投英公廨控夫弟姜子忠夫子阿任等强搶親女等情屠别駕飭分别押候前晚升訊氏供通州人年四十六歲前夫王姓病殁憑媒再醮於姜楚南爲妻十餘年來生育三女長女十九歲婚配於某輪船鐵櫃某甲業已過門次女十七歲雖許某乙尙未迎娶尙有十一歲幼女居住唐家弄地方上年八月初十夫故經氏料理棺殮寄厝鐵馬路此次夫弟子忠與夫前妻所生阿任不務正業先將妻子賣去今串同阿叔欲將氏女帶回通州然夫弟並無妻室又乏田産安能苦度此等昧良心事不問可知氏現在滬靠女兒女婿過度前日阿任忽糾同流氓二十餘人意欲强搶幼女報明捕房今奉提訊求恩明鑒質之姜供年四十七歲向以小本營生此次失業五月間來申圖找生意會遇胞弟松山云嫂嫂將姪女長次婚配並不通知恊同弟媳前往唐家弄尋找詎嫂嫂莊氏非特不睬翌日卽將家遷移絲廠後面嫂嫂旣視同陌路然姪女均胞兄之骨血現在柩未返籍應同阿姪携女盤回免得抛屍異地官謂爾兄於何年續娶莊氏可有馮據爾兄弟曾否分炊答於同治二年分今已十九年始莊氏入門卽與分居婚據呈電别駕將據披閱一過阿任供稱年廿四歲從五歲時生母亡故後母莊氏撫養成人今做香店度日母親將妹子婚配並不知照均由一人作主惟父親靈柩尙未歸鄉兹胞叔來申小的原同盤柩奉養後母不敢有違求鑒别駕廉得其情遂謂姜曰爾等叔姪旣無妻室將寡嫂姪女帶回又無田産將何養活况婚據由爾呈案大約昧良之心爾已早蓄申斥一番判著該氏具安守婦道不能將女爲賤甘結子忠阿任同具領柩回籍有力照顧寡嫂不准滋擾甘結婚據附卷一併斥釋○顧杏林扭控傅安泰匿妻何氏等情屠别駕亦於前晚提訊顧供奉賢縣人年三十六歲務農爲業因髮妻物故於上年正月二十二日憑媒續娶閔行鎭吳家壩何氏女爲室入門後撫領前妻所出兩女甚好至三月二十二日忽然逃逸不得己投奉賢縣呈控嗣聞航船帶信恰值小的手内始知何氏在英租界泥城橋阜康里與傅安泰同居當卽來申找獲被傅藏匿雖奉大老爺出票提傅而傅避匿今扭案求交傅供年六十一歲寗波人因妻染疾租居阜康里四月初二日因甥女從閔行鎭來申看視病症隨來何氏聲稱帮傭或揀湖絲小的以年輕婦女多屬不便又令甥女卽何正才之妻朱氏帶回閔行董事楊香帆收領詎顧昨向小的要人曾經婉告令去見楊董事便知詎不肯信求恩省釋别駕得供以傅供由何朱氏帶交楊董事香帆收領尙屬可信判著傅具收供甘結呈候保釋諭顧至楊處查詢可也○陳質甫扭控張文彩不交所定花核求追别駕前晚提訊陳供蘇州人向做掮客今九月初三日向公和全記代源潤昌洋人定買花核六千擔每擔價洋二角核計洋一千五百元左右繕有成單乃店東王雪香允准九月杪出貨屆期非特無貨人亦避匿而洋人與小的不肯罷休昨遇扭案乞追成單呈騐别駕閱畢據張供陳來定貨六千擔前日已交三千七百擔向付價洋無著故而不交餘貨餘供支吾别駕謂陳曰張乃孺子一般爾何以與其定貨况又衣衫藍縷與卑田院中人無異將其扭案冀將來洋人向爾要貨時爾卽將張搪塞情跡顯然旣據稱有王雪香姑將張文彩押候交保判陳扭王至案復候訊追○徐元林卽紫雲扭控楊郭氏捲逃緝獲求准離異前晚徐金頂投案訴稱職員會稽縣人在内閣當供事六年議叙同知前數年因上海關總姚蘭舟盜賣舍人案發奉臬憲定讞歸職員接做因而來滬光緒十七年憑媒金姓等價賣郭姓女阿昭爲妾出洋二百數十元先尙相安近忽聽流氓楊阿五唆弄捲物逃走前日在大橋堍獲住扭案經親友勸說現在身價不追惟求將楊阿五等提案與阿昭嚴懲情愿離異求公祖鑒准楊郭氏遞呈供年二十八歲嫁楊月珍爲妾與徐同居誑稱幕友將小婦人百般引誘與之姘識嗣徐度日維難將其母送往城内姚蘭舟家與氏離異前日忽約流氓來家搶去衣箱一只餘供含混别駕廉得其情遂判徐元林具離異甘紹楊郭氏仍交官媒俟傳母族具領○姜潼卽汀生控堂弟餘芝與潘品根串竊珠飾銀洋一案經包探黄四福吊贓解案訊供復核已詳昨報前晚别駕遞案復訊姜供稱守祖遺之小南門外衍澤堂藥鋪爲業本月十一日因妻歸寗房内失竊眞珠銀洋甚鉅不知賊從何來開單投報巡防局曁縣署並英捕房請緝至十七日始悉乃堂弟餘芝串友所竊吊贓送案求恩給領並究餘贓餘芝供與汀生嫡堂兄弟小的向爲布業今住汀生處廳旁邇因失業會過潘品根各道失就嗣小的聞得汀生兄摇得會洋三百餘元告知品根不料潘乘堂嫂歸寗與小的同床睡臥不知如何掩入臥房竊取洋元復搜得首飾匣將匣内眞珠全行竊至北市晝錦里陸源泰珠寳鋪内售洋一百六十五元持有店票小的不過往取洋元而已後知潘所竊開單報明包探往捉潘已逃走嗣在四海高陞樓書塲由小的指交包探解案珠花一對乃潘當押城内廣大典乞追官謂據爾供爾係好人均潘所竊答是别駕喟然潘供松江人九月初間來滬與姜先不認得嗣在烟間内閑談始知他底細本月十二日有親串新開店業囑小的帮冬詎餘芝偷竊各物破案後誣小的同做並在四馬路書塲被姜誣指究竟珠係何人向陸源泰珠號售賣乞訊伸雪陸詠明供在陸源泰爲執事此珠乃大學徒所收買小的在店堂眼見姜餘芝並不見潘品根計三次付一百六十七元曾經詰問來歴據稱係姜衍澤堂藥店小開是以不疑有串竊各情嗣包探來吊贓其大滴珠已賣去祗得賠價呈案惟價洋甚鉅求恩作主官謂爾店亦不能無過偌大珠寳店門市售進眞珠各物旣無保人安知他來歴明白否惟姜係嫡堂兄弟與外竊有間俟定案時再行施恩隨詰餘芝供稱如前問官大怒遂命褫去上身衣服喝責籐條始稱珠係小的三次往售因想竊取會洋與潘同做生業不料潘定欲竊取眞珠乞鑒復詰潘不認串竊官謂爾亦不能清清白白遂謂姜汀生曰此案本公廨祗能惟爾究追珠寳所缺餘贓甚多應赴上海縣呈追本擬今晚比追姑寛判將潘品根姜餘芝交捕投管押候復訊再行定讞吊贓暫存姜叩謝陸斥退聽候傳質 
[英廨瑣事]  
　　寗人汪招記扭詹濟堂至英公堂控稱代購乾繭被詹吞欠找洋向索不理扭請追究值日差據情入禀屠别駕着留候訊 
 
 

Page 4

 
 
核○婦人陸蔡氏在綸華繅絲廠做工因懶惰經工頭向之責備蔡氏非但不聽反與爲難當由管車西人扭交三百十五號巡街捕轉送英公堂别駕着交官媒押候早堂會訊○包探秦少卿拘解在途拉客之野雞妓徐紅玉至英公廨别駕着交官媒押候早堂會訊○昨有年約五六齡之女孩在途啼哭由一百八十九號華捕拘送英公廨值日差向詢里居孩含湖以對惟言名喚招寳隨父出外購物失散等語該差遂入内禀知别駕着暫爲留養候領 
[法捕房事]  
　　前日招商局江寛輪船抵埠搭客正在搬運行李宵小乘間竊得鞋籃一隻登岸雇車飛奔而逸失主覺察隨後狂呼經巡街捕帮同將人贓一并拘解捕房捕頭命押候堂期解訊○新街三號弄内某姓家被賊竊去脚桶一隻人贓並獲捕頭命押候解堂訊究○某客棧茶房某甲至蘭芳里某花烟館尋勸因烟妓不善逢迎甲怒以致用武事爲巡街捕所聞將龜奴與甲一并拘入捕房捕頭以事屬細微命禁押片時卽予釋放 
[美捕房瑣紀]  
　　蔣阿根劉阿林二寗波人於昨日午後相約至外虹口鼎盛米店内竊取麫粉三袋途經包探石金榮拘獲人贓解入捕房捕頭令押候送案訊究○本邑人李阿伏於前晚投捕房控稱因事路經打靶塲被不知姓名之流氓無故毆辱致失去縀帽一頂求請查究捕頭令自行查訪扭案可也○前晚有張福寳王益新二人在北山西路不知何故互相扭毆經四百八十六號巡街華捕一併拿送捕房捕頭令押至昨晨釋放 
[推恩保赤]  
　　門庭之喜首在添丁福祿之同先由得子寄鷗室主人仁愛爲懷慈祥及物年暇大衍未徵多子之祥節屆小春忽兆宜　之慶歡騰雀躍吉叶熊飛今交來英洋一百元助本堂育嬰之費旣推恩於保赤明年占再索之奇自獲報於彼蒼他日益白齡之算乞登雀報用誌　禧[  滬北廣益善堂唐廷桂嚴信厚施則敬啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[醫院三則]  
　　浦東人鄔丫頭木工也現居虹口蓬路錢業會館相近開設元興木器店兼造車輛生意頗不寂寞惟素喜與花骨頭爲伍每至陣入迷龍非罄羹不止其妻某氏屢次勸戒終難悔悟邇者又因賭輸土可彌縫氏見此情形怨忿難洩遂於前晚暗購洋烟吞服幸　察知尙早卽雇人舁送同仁婦孺醫院救治得以一嘔而愈○昨報機匠　傷一則兹因受傷過重雖經醫生醫治無如藥石無靈延至前晚斃於院内卽飭人訃知項鴻順之家屬於昨晨收殮然其致斃情形殊可憐憫所望操斯業者當愼之又愼也○昨午又有數人擡一人投該醫院求醫據來人言受傷者名陸賢卿在揚樹浦老公茂紡紗廠司理機器刻被皮帶捲住髮辫致將頭面之皮及二耳盡行剥去所全者祗口目而已醫生騐視之下見其勢較昨日所殤之項鴻順更形危重恐未能保全性命也 
[上海巡局瑣紀]  
　　大碼頭和順水果行學徒范勝勝范掌寳店務稍閒忽發酒興相約至洪　碼頭萬興館小飲旣醉旣飽酒保向索　資一百四十二文二范如數給之司帳人陳允梅忽言爾行前者尙有夙欠二十八文今日務須找訖二蒞以並未欠錢對以致互相口角將陳及酒保宋泰生毆傷旋被扭至十六鋪巡防中局控陳李蘭史二尹研訊之餘察得陳宋傷勢甚微判罰二范銀洋一圓爲養傷費○昨晨九點鐘時十六鋪巡防中局勇丁巡至生義碼頭左近見乞丐朱阿四荷一木植四顧張皇知其行竊得來因拘解局中請訊局員李二尹訊究之下朱供稱小的係本邑人失業頻年流而爲丐今日至南碼頭行乞偶見木植因之竊取變錢惟圖飽耳實無他意求法外施仁供畢泥首階前若崩厥角二尹喝令從重笞責三百板着具改過切結飭局勇驅之出境不准逗遛起案之贓存候失主認領○流氓某甲向在新閘一帶拆梢打降每於將晚時手持畫眉鳥籠立於各繅絲廠前見女工出外卽多方調戲前日五點餘鐘時在錦華絲廠前見一女郎上前攔阻加以蜚語事爲廠中司事查知將甲扭赴新閘巡防局請懲想藍二尹定須盡法嚴懲也 
 
 
 

Page 11

 
 
[光緒二十二年十月十六日京報全錄]  
　　宫門抄○諭旨一道錄前○直督王奏在籍大員病故臚陳奉實懇恩賜卹摺○陜撫魏奏調委署州縣各缺片○又奏飭道員赴任片○又奏報雨澤禾苗情形摺○署長江水師提督彭奏因病觸發舊傷懇一恩賞准回籍調理摺○雲督崧奏揀員調補請補遊擊各員缺摺○東撫李奏特叅知縣摘去頂　片○十月十六日吏部翰林院鑲紅旗值日宗人府引見十八名吏部五十名欽天監四名正紅漢一名鑲白滿五名○禮王等仰山窪合操覆命○立端請假十日○恩輝明　各續假十日○黄遵憲頂備召見○召見軍機熙敬黄遵憲○○降三級留任直隷總督臣王文韶跪奏爲在籍大員病故臚陳事實懇恩賜卹恭摺仰祈聖鑒事竊據天津在籍紳士前廣東水師提督曹克忠記名總兵鄧啓元候選道前福建泉州府知府李耀奎前翰林院編修華學瀾等呈稱已故頭品頂戴三品銜前福建布政使張夢元由舉人選授福建邵武縣知縣洊升同知知府其任邵武縣時則有解散蘭譜會匪之事該匪魚肉鄉里勢將蔓延緩則難圖急則激變該故紳不動聲色購綫緝獲匪首立正典刑其黨羽聞風解散化莠爲良閭閻賴以安枕其任邵武府時則有剿滅鉛山齋匪之事賊股逼近邵城勢甚危急該故紳急赴提督黄少春營乞師並籌萬金以應餉需又派員測繪地圖以便進兵卒以步隊四千馬隊二百一鼓滅賊其任福防同知汀軍同知福寧興化台灣等府知府皆有政聲嗣升台灣道匪首劉三根聚衆於平天寮將萌亂志該故紳懸重賞以擒之消患無形台民感頌不置他如撙即庫欵整頓船政及辦理水災賑務均能竭力經營不辭勞瘁其後升任廣西布政使值永安平南兩屬猺民聚千餘人意圖搶掠該故紳先調兩營懾以兵威次以民猺相爭之案一一清理猺民感化不復滋變嗣調補福建布政使光緒十五年俸滿遵旨入都十六年因病禀經前督臣李鴻章代奏開缺旋復奏派督辦天津機器局務該故紳力疾從公認眞考較二十年軍事遽興各軍請領鎗砲子藥紛至呇來該故紳督率各廠日夜赶造以應急需九月奉旨會辦天津圑練復與克忠等籌畫機宜綜核餉項鉅細無遺昕夕鮮暇二十一年全防裁撤該故紳造辦報銷事事核實將所餘餉銀繳還糧台事甫竣而該故紳亦以心力交瘁觸發舊疾今夏又因感受暑熱疾益加劇於八月初八日身故查該故紳入官四十年始終勤奮未嘗一日稍懈其生平黽勉趨公利不歸已爲克忠等所目覩博采輿論威以該故紳勤勞素著未便聽其湮没呈請奏懇恩施前來臣查軍興以來凡有司道大員曾在軍營積勞病故者無不奏蒙一賜卹兹前任福建布政使張夢元曩官閩省曾以剿匪著績上年會辦練亦能殫盡心力倍極勤勞卒因觸發舊疾遂至不起核與軍營積勞病故者情事相同合無仰懇天恩俯准將已故福建布政使張圑夢元敕部照例議卹之處出自鴻慈逾格謹恭摺具陳伏乞皇上聖鑒訓示謹奏奉硃批著照所請該部知道欽此○○魏光燾片再各省州縣無論奏調委署代理每屆三月彙奏一次歴經遵辦在案兹查陜西省光緒二十二年四月起至六月底止署西鄉縣知縣張鵬龔調省遺缺委候補知縣張會一署理代理宜川縣知縣高鳳儀卸事遺缺委試用知縣方培英署理商州直隷州知州李素告病遺缺委候補直隷州知州多齡署理護理清澗縣知縣任浩卸事遺缺委試用同知俞恒齡署理盩厔縣知縣李汝鶴撤省遺缺委優貢知縣周丕紳署理白水縣知縣顧元亨丁憂遺缺委署蒲　縣知縣張世英兼攝旋委拔貢知縣倪度署理洋縣知縣王增祺告病遺缺委署佛坪廳同知李聰兼署等清由藩司張汝梅臬司李有棻會詳請奏前來臣覆核無異所有光緒二十二年夏季委署兼攝兼署州縣各缺緣由謹附片具陳伏乞聖鑒謹奏奉硃批吏部知道欽此○○魏光燾片再升補陜西潼商道文啓現已交卸西安府篆務應卽飭赴新任以專責成除檄飭遵照外謹附片具陳伏乞聖鑒謹奏奉硃批知道了欽此○○頭品頂戴陜西巡撫臣魏光燾跪奏爲恭報雨澤禾苗情形恭摺仰祈聖鑒事竊查陜西省光緒二十二年七月分雨澤禾苗及榆林等縣被水各情形業經臣恭摺具奏在案兹據西安延安鳳翔同州興安邠州乾州商州鄜州各府州屬陸續具報於八月初二日至初十十三至二十等日得雨二三寸至深透不等其餘各屬尙未報到臣查附省地方八月以來陰雨頗多現已晴霽早禾正在收穫晚禾漸次成熟兹富插種二麥之際得此渥澤大有裨益民情忻悅堪以上慰宸哀惟據安定縣具報縣屬張家溝於七月二十日未刻被雹打傷秋禾經該縣勘騐被傷二三分不等不致成災其無力貧民已由該縣捐廉散給耔種錢文以資補種晚禾又據長安縣具報縣屬輁蒼龍等河於七月二十七等日因大雨連綿河水漲發冲開隄口淹傷莊黄等村秋禾經該縣勘騐通計不及伍分不致成災禀請委騐各等情前來均經臣批司移行該管道府遵章復勘是否不致成災貧民應否另籌撫卹其長安被水之處一面督飭農民將冲開隄口赶緊修築及宣洩積水以便播種春麥藉資接濟容俟查辦完竣另行奏報刻查西安糧價大米每倉石價銀二兩三錢九分小米每倉石價銀一兩二錢三分較之上月大米價銀相同小米每石減銀一錢一分所有光緒二十二年八月分雨澤禾苗及安定長安等縣被雹被水並省城糧價各情形理合恭摺具陳伏乞皇上聖鑒謹奏奉硃批知道了著卽派員復勘被水情形據實辦理欽此○○署理長江水師提督奴才彭查漢跪奏爲奴才因受重病觸發舊傷日久未愈懇恩賞准回籍調理恭摺仰祈聖鑒事竊奴才本年三月初二日自岳州起程巡閱營伍曾將閱伍事竣回駐太平府日期恭摺奏報在案奴才四巡歴江面挨汛校閱途次積受風濕回署後卽患瘧疾加以吐瀉等症甚爲沈重醫方調治雖漸就痊而昔年左營受傷過重因病牽　筋骨異常疼痛精神困倦步履維艱現調補長江水師提督黄少春業已交卸福建陸路提督篆務卽日可到本任奴才交卸後應陳懇入覲天顔跪聆聖訓藉伸依戀之忱奈奴才年近七十經患重病氣血益形虧損舊傷并發刻全愈仰懇天恩賞准回籍就醫診治一俟調理難全愈卽當泥首宫門聽候差遣力圖報効所有奴才因病觸發舊傷日久未愈懇恩賞准回籍調理緣由理合恭摺具奏伏乞皇上聖鑒訓示謹奏奉硃批俟黄少春抵任後再行交卸回籍欽此○○雲貴總督奴才　蕃跪奏爲遵照部議揀員調補請補遊擊各員缺以實營伍恭摺仰祈聖鑒事竊查雲南昭通鎭左營遊擊員缺係題調之缺前經奴才奏請以留滇差遣開缺貴州都匀協右營遊擊李呈瑞補授兹准兵部咨李呈瑞前開缺留於雲南准其遇缺儘先請補不入輪缺計算係指請補題推各缺而言今請補題調之缺與例不符碍難議准仍令另揀現任人員調補等因自應遵照辦理奴才於通省現任遊擊内逐加遴選查有雲貴督標左營遊擊韓亮邊防熟悉任事耐勞墈以調補雲南昭通鎭左營遊擊員缺其所遺雲貴督標左營遊擊員缺係題補之缺應請卽以該員李呈瑞補授查該員任事勤奮整飭營規且自調滇以來於邊防營務情形均極熟悉除該員履歴前已咨送有案並將韓亮簡明履歴送部查核外合無仍懇天恩俯念員缺緊要准以韓亮調補雲南昭通鎭左營遊擊李呈跪補授雲貴督標左營遊擊實於營伍地方兩有裨益與例亦屬相符如蒙俞允韓亮係對品調補李呈瑞引見未滿三年均毋庸送部應懇勅部發給劄付飭令各赴調任本任以重職守所有遵照部議揀員調補請補遊擊各員缺緣由謹會同雲南巡撫臣黄槐森署雲南提督臣蔡標恭摺具奏伏乞皇上聖鑒勅部核覆施行謹奏奉硃批兵部議奏欽此○○李秉衡片再據寗陽縣知縣張楚林禀報光緒二十二年六月初六日日夕時分縣屬石碣村事主周浚祥益豐源錢鋪被刼銀錢衣物鄰人周嗣正並被拒傷身死並縱火燒燬房屋周浚祥之母周劉氏僕　張劉氏楊張氏均被燒斃該縣聞報會營勘騐估贓值銀一千五百八十兩零旋據防營與該縣先後報獲夥犯五名等情臣查東省盜風未靖屢經諄飭各屬加意巡緝乃該縣不能先時防範仍出有肆刼多贓致斃四命重案捕務　屬廢弛雖於事後報獲夥盜五名業已批司轉飭研訊審辦惟逸犯尙多盜首亦未弋獲未便稍事姑容當經行司將該縣撤任兹據藩臬兩司轉據該管道府詳揭前來相應請旨將寗陽縣知縣張楚林摘去頂戴勒限兩個月留於該地方協同接任官嚴緝逸盜務獲究報倘逾限不獲再行嚴叅理合附片具陳伏乞聖鑒訓示謹奏奉硃批著照所請該部知道欽此 
 
 

Page 12

 
 
[光緒二十二年十月十七日京報全錄]  
　　宫門抄○諭旨四道錄前○康撫李奏核减河工此乃員紳酌保請奬摺○又奏請將疏防監犯管獄有獄各官議處摺○江督　奏委署鹽道片○又奏節省銀兩分别截留候撥片○新撫饒奏請更正官名片○黔撫嵩奏查閱迎省營伍一律完竣摺○新撫饒奏飭總兵赴任片○十月十七日户部通政司偕事府止藍旗值日無引見○荆州恊領良續謝恩○羅豐祿預備召見○召見軍機良續羅豐祿○○隆二級留任又隆二級留任山東巡撫臣李　衡跪奏爲挑濬山東小清河工出力員紳遵駁從嚴核減繕單　保請奬以昭激勸恭摺仰祈聖諭事竊　　　臣福　奏保續挑山東小清河工出力員紳一案前經部駁請奬至一百八十餘員多係免補本班經臣核實删减改照尋常勞續　案奏保復經吏部議　尙有九十餘員之多不惟與所援成案不符卽揆以循名　實之意亦未能脗合請旨飭令從嚴核减酌定保　年　一併覆　等因咨行轉飭欽遵辦理在案兹據前辦小清河工程正任直隷津海　直盛宣懷詳據總理河上事務義紳嚴作　　稱此省工　以光緒十七年開辦起至十九年九月始行告竣動用經費皆　在工各員糾分　勸募爲數旣鉅爲時又久與前撫臣陳世杰動歸公欵派員挑挖者情形不同久暫亦異且光緒十二年所保各員係照異當勞績請奬今則一律改照尋常勞績雖人數尙有五十餘員以二年分計每年實不足四十人似與奏准成案尙不逾額惟旣經一再部　　爲　重保奬起見遵駁從嚴核减酌保三十八員分造履歴清聞　請奏咨給奬前來臣查小清河工分叚報竣之後時閱五六年不等河流順軌歲獲有秋前因迭靡三汛新隄　有冲　復於二十年春間仍由義紳勸捐大加修築並修涵洞植柳樹爲持久不拔之基及今尙稱穩固已與保固年限者無苏核計原保員設删减十之七八委非虛飾邀功可比謹繕具酌保清單恭呈御覽仍懇天恩俯准敕部照擬給奬以昭激勸除將履歴清冊咨　會照外理合恭摺覆奏伏乞皇上聖鑒訓示謹奏奉硃批吏部議奉單併發欽此○○降二級留任又降二級留任山　巡撫臣李　衡跪奏爲疏防斬犯越獄脫逃於五日限内拿獲請旨將管獄有獄各官照例議處恭摺仰祈聖鑒事竊據　　縣知縣袁　禀報光緒二十二年六月二十一日據典史邢禹鈞申稱本年二十日夜四更時分大風驟起飛沙迷目更夫進屋躱　禁　入等各因困　　　斬犯王泳菖乘間扭斷鐐銬揭起籠底木板鑽出籠外由牆恨穵孔越獄脫逃先經該縣聞信曾督營與馳江勘騐一面率領兵役人等追捕將犯立時獲在提訊刑村人等僉供一時疏忽並無鬆刑賄縱情弊請委員覆勘等情臣查該犯王泳　係糾夥執持洋鎗行竊事主謝進山布疋被追盡傷店夥宋開經平復案内擬斬監候入於光緒二十二年秋審新案情實經臣彙勘具題發回監禁之犯該管獄有獄各官並不督率刑禁人等加意看守致被越獄脫逃雖於五日限内拿獲尙知愧奮究　疏於防範當經臣　司轉飭臨清州委員馳往查勘由司行提犯卷同刑禁人等至省發委濟南府審辦兹據該管道州詳由藩臬兩司揭叅前來相應請旨將管獄官武城縣典史邢禹鈞有獄官武城縣知縣袁桐敕部照例分别議處並將該犯王泳菖於秋審冊内扣除以便提同刑禁人等訊明自無鬆刑賄縱情弊再行按例擬辦理合恭摺具奏伏乞皇上聖鑒訓示謹奏奉硃批著照所請該部知道欽此○○劉坤一片再江南鹽巡道胡家揁現在因案奉旨撤任所遺員缺自應委員接署以重職守查有江蘇試用道唐際昌廉明勤謹堪以署理除覈飭遵照外謹會同江蘇巡撫臣趙舒翹附片陳明伏乞鑒鑒謹奏奉硃批史部知道欽此○○劉坤一片再案准部咨以前署督臣張之洞奏遵查兩淮鹽務督銷局礙難裁撤情形並力籌樽節整頓摺内聲稱鄂岸督銷局核定用欵每年節省銀一萬三千餘兩湘岸裁减經費銀二千餘兩正陽卡裁省銀四千餘兩五河卡裁省銀四千餘兩等語每年節省銀共二萬三四千兩應令卽飭按年如數解交運庫存儲聽候撥用等因當經分行在案兹據鄂岸督銷局禀復上年所裁每年共銀一萬三千二百九十兩有奇當經前署督臣張之洞批明以一萬兩留存該局彌補前虧其餘銀三千二百九十兩有奇及以後用有盈餘均須安年專欵存儲以濟要需核與原委所稱每年節省欵項彌補向有挪欠俾得永束虧挪等語尙屬相符應將全年所裁一萬三千二百九十兩有奇　留一萬兩彌補局虧其餘銀兩仍遵部文悉數解寗聽候部撥請分别奏咨前來臣覆核無異除咨户部外理合附片陳明伏乞聖鑒飭部查照謹奏奉硃批户部知道欽此○○饒應祺片再據副將銜留陜甘補用叅將周貴祥禀稱該員於　清皖境案内由千總保儘先補用守備並加都司銜收撫甘肅洮州廳城及疉次勦匪獲勝出力案内誤由藍翎都司保儘先選用遊擊換黨花翎彙保今職又據補缺後補用都司留新疆補用守備蕭德益禀稱該員於新疆城署各工案内由都司銜守備保補缺後補用都司誤將德益繕作德意新疆七載防戍案内保議叙加一級又將德益誤繕得益又據補缺後補用都司留陜甘補用守備甘承錫禀稱該員於攻克新路坡等處賊巢及收復太子寺汛城案内由外委保儘先拔補千總旋於歴年防勦尤爲出力案内保俟補千總後以守備儘先卽補新疆南北路一舉蕩平案内誤開守備銜儘先拔補千總保以守備儘先補用旋保今職懇請附奏遞减更正各等情前來臣覆核無異合無仰懇天恩俯准將周貴祥於收撫甘肅洮州廳城及疉次剿匪獲勝出力案内誤由藍翎部司銜守備保以儘先補用仍換花翎防守甘肅省城出力案内由遊擊准保儘先補用叅將加副將銜改爲由都司保以遊擊儘先補用並加叅將銜謹守山西河防案内准保三代二品封典請仍照原案註册蕭德益於城署各工案内誤繕德意七載防戍案内誤繕得益均改爲德益甘承錫於新疆南北路一舉蕩平案内由守備銜千總准保守備請照原案改爲補缺後補用守備儘先拔補千總准保以守備儘先補用飭部分别遞减更正以實官階出自鴻施除咨部外謹附片具陳伏乞聖鑒訓示謹奏奉硃批著照所請該部知道欽此○○頭品頂戴貴州巡撫奴才嵩崑跪奏爲遵旨查閱通省營伍一律完竣恭摺仰祈聖鑒事竊查前准兵部咨光緒二十二年二月初九日奉上諭本年輪應查閱湖北湖南雲南貴州四省營伍之期貴州卽派嵩崑認眞查閱各省營伍關擊緊要國家養兵歲需鉅帑不知凡幾原以備禦外侮近來各督撫往往視爲具文並不認眞校閱以至武備日見廢弛珠屬有負委任兹特再行申諭各省督撫務當逐一簡校如有搜藝生疏老弱充數及軍實不齊等弊卽將該管將弁據實叅革毋得稍涉瞻徇欽此遵卽恭錄咨明提督四鎭及各標恊營遵照並將撫標左右兩營及務平遠定廣平越新添各營營伍先行校閱於四月初八日出省前赴上游閱看提鎭各標恊營守兵練軍各營業經奏報在案嗣將上游各營閱畢旋省　集近省都匀上江等營兵練簡校後因黔省天氣尙不炎熱亦無大雨時行卽赴鎭遠府城閱看鎭遠古州鎭標恊營守練軍次第考校一律完竣於五月二十五日回省照常辦事伏念奴才奉命查閱營伍或親詣攷騐或就近調閱總以訓練能否精銳軍實是否整齊分别優劣以定賞罰查各營官兵等合操各陣步伐均尙合式施放速環槍砲亦能聨貫如法各營正署將備千把外顧世職武舉槍　中靶合計在七成以上各營練軍守兵槍砲中靶合計在八成以上能至九成者亦多當經按名奬賞其各營員弁技藝山衆者均逐一登記俟遇有缺出酌量升補以示鼓勵查此　校閱内有武進士署石峴衞千總程崧高臨操不到殊屬疏忽應行革標以示簿懲此外尙無弓馬生疎之員其有弓馬稍次者已勒限練習再隨時調操以觀後效且轉瞬卽屆考騐軍政之期已與提督及各鎭會議詳查各營員驆平日差操勤惰再行分别覈辦奴才惟有嚴飭緑練各營將弁督率兵練勸加操習俸成勁旅以期仰副聖主整飭戎行之至意除咨部查照外謹會同雲貴總督臣崧蕃貴州提督臣羅孝連合詞恭摺具奏伏乞皇上聖鑒訓示謹奏奉硃批兵部知道欽此○○饒應祺片再前因甘肅逆回竄擾出關臣檄飭新授巴里坤鎭總兵張懷玉奉領所募新勝馬步各營前往哈密駐紥東路防軍均歸節制經臣奏明在案現查關内外一律肅清哈密恊副將宋賢聲已撤防回標應飭張懷玉卽赴巴里坤鎭總兵新任以重職守而專責成除飭遵並咨部查照外謹會同署陜甘總督臣陶模喀什噶爾提督臣張俊附片具陳伏乞聖鑒謹奏奉硃批知道了欽此 
 
