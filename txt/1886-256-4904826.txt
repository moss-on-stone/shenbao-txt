# 1886 - 256 - 4904826

 

Page 1

 
 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞監現在股票所存不及一部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針雨街恆遠里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議○再者此次送觀之樣張專爲呈電紙張墨色字形起見並非定本其中校對容有粗疏處日後仍應校正閱者不必據爲憾事此佈 
[吏治局考官論]  
　　士大夫起家應童子試補博士弟子員由是而中舉人中貢士行釋輵禮然後身歴仕途羣尊之以爲官否則恩拔副歲優此五貢者亦可就佐貳教職等皆曰正途若供事若吏員雖屬異途亦復名臣輩出三者俱竭十數年心思才力始邀一命之榮又於驗放時略仿身言書判例一一面試乃發往各行省量材補用是考所以爲官地也旣爲官復何必考哉近制於各省鄉試前期由監臨官聘同通州縣之自甲乙科出身者先行扃試以定内外諸簾官夫官從一二榜來其於詩文可爲三折肱手而猶周詳審　惟恐稍不經心以致屈抑人才此足見爲國求賢斷不敢參以卤莽官所由不能不考耳又各學政於歲試按臨必彚其府州縣教官出题親試雖限於功令未必十分認眞而有其舉之莫敢廢也國家立法其初非不通盤籌算以期於盡善盡美後之輕議更張者非智計出前人上也特紐於一偏之見自信爲空前絶後殊不知前人已幾費躊躇早决爲卑卑不足道矣童生應試近添提覆一場在創始之時主其議者自信爲注良意夫今而後可以甄拔眞才豈知兩文一詩尙不能識其眞贋則雖加十塲提覆其中亦仍有去取况牌示必分先後在名次稍後而獲雋者固屬　出望外唯忝居前列竟不得背其一衿能不爲之觖望乎拔貢之於朝考始取百人一覆而去其半　沿成習亦遂視爲固常至於爲舉人爲貢士卽有覆試之例間聞黜革要亦千百中之一二大率罰停會試殿試爲多何獨於童生多此一舉也至於考官之說一由於軍功一由於　練兵興而後不甘蠖屈輒爲投筆班超夤緣入戎幕刻一圖章篆曰戎馬書生自謂風雲際會一再附名保舉居然現宰官身又有捐納以佐之指省也加銜也最得便宜不出一成二成甫經騐看進京遂許到指分省會始則稍槜資斧居移氣養移體紅箋上大書公舘謁上司其同寅出入肩輿頓忘却本來面目未幾而捐貲屢假差委無期浮沈宦海中不得不以貧員自處噫古有爲貧而仕者今且因仕而貧世　之翻新一至于此上憲知其然也於調劑之中暗寓甄陶之法而考官之例行矣苟有文理素優連邀課最則花紅獎賞外兼可委一署缺得一美差次之腹笥雖空勉强成篇尙不至於曳白猶得助過節川貲最下者寫一履歴而已此則事由特創官塲中添濟貧二字其名已不雅馴不幸身列其間宜何如顔汗心灰愧近乎仰首乞憐異日何以臨民上乃觀金陵郵說不禁感慨深之吏治局向例于月之初十日在下江考棚扃試發案多在二十左右兹因中秋節前貧員需用孔急遂於初九日提前考試以便早日榜示給發奬賞俾资度節用示體卹下情至意题爲君王可欺以其方論盖與考者魚龍混雜眞僞不分提調點名時但寄耳目於所熟識之同寅官而若輩乃因之以公濟私報復恩怨多有眞者憑一語之否轉以爲僞提調節扣卷不與至于呌囂詈駡逹於主試韋觀察之耳致有是题之命以大憲　才之艮法試下僚射利之陰謀已爲非是社其射利而權移于下顚倒任情尤覺懲羹而吹虀焉由一省而推之天下今之候補人員非無桀出特營謀鑽刺容或有之欲求吏治之澄清其必首停捐納乎捐納旣停則候補者漸少并無需乎以考濟貧然歟不然歟請以質諸識時務者 
[宜昌近事]  
　　陰晴不定寒燠無垣以致時症繁多呻吟聲與秋霖聲互應據云須病過七天方能有救亦有七天之後轉爲他病者醫生藥肆莫不應接不遑云○初六以後大雨連日江水陡高巨浪連天急如箭發行船稍不留意卽有僨事之虞初七日申刻城内南正街龍傳貴者喚渡至河西壩收買木棉甫一轉舵舟卽翻覆波心龍見不知下落亦慘矣哉未幾又見一船由河西岸順流而下有無傷損人口則不得而知云○東門内某氏婦年甫廿餘齡生有一子丈夫行商出外經歲不歸婦則獨處無卽未免自悲命薄初八日早不知何事將所生之子抱向塘堰抛入水中已無聳身躍下後經家中撈起用一棺共殮之○某號出店人在南關外江邊與一舟子互毆被擊倒地當經店主投訴地保以便舁　訟庭○宜屬縣試已竣聞府尊擬俟川督過境後舉行府試有二十一日取齊之說○宜昌府屬七州縣除東湖縣外無處不出烟土人之吸烟者幾於比户皆然如菽粟水火之不可一日廢也而吞烟自盡之事亦遂因之而多本月中旬城内南正街中乙二人均因細故以紫霞膏爲斷命湯雖出於一時愚見然亦可見烟之害人不淺矣○西鄉李某名列膠庠薄有田産其族人某素無頼窺李多財遂明攘奪之意於上月邀約盗夥撞入李室將李綑縛而搜括其所有向長生庫質錢二十餘千尙未瓜分而李已禀報地面官派差往寳塔河下之鼓樓拿獲人贓暫寄該處某砲船上盗夥銜之夜約多人直上砲船將人贓刼去李復向鎭署控告羅鎭軍又派砲船哨弁李姓卽俗呼爲李三老爺者在拿李前在曹統領麾下効力現在義順營當差頗著勇略奉羅鎭軍命直入鼓樓中盗黨見李來咸俯首帖耳自將人贓交出然錢已用罄只剩長生庫空票而已○彝陵船久未到宜十三日又至聞貨物約有數百件○每遇中秋節城内及河街均搭天花板挂燈結綵自十三日起十六日止笙歌迭奏裙屐偕來延凉風而對皓且令人作瓊樓玉宇之想 
[川督過宜]  
　　新任四川總督劉仲良制軍行程屢見前報兹聞制軍於本月十三晚在揚溪泊船十四早卽抵宜昌文官自太守武官自鎭軍以下俱在中水門外官碼頭迎接千把總等則在大南門外龍王廟一帶排隊鵠候砲船則在水面升砲恭迎一時聲鼎沸熱閙非當少頃制軍座船及官眷船用白雲問津兩小火輪拖帶而至停泊碼頭前奏帶入川之周馬錢三軍門在此往來伺候制軍因沿途感冒風霜小有不適各官之遞手版請見者一槪辭謝聞制軍在宜小住擬捨舟登陸由施南一帶入川宜昌鎭憲已泒兵弁多人以便護送前往當制軍之莅宜也遠近居民爭欲望見顔色有夾道縱觀者有憑欄聞眺者南關外某姓家有一水閣憲舟過時男婦老少二十餘人均在閣中注目凝視忽 
 
 

Page 2

 
 
間格磔作響板卽脫落二十餘人盡入水中是處與稅關相近稅務司及西醫韓某見人落水首先躍入河中將人援救又得本地水手將各人一一救起只有一孕婦被淹而斃以其入水過久也又一老婦手持錢票二十餘千欲往某處白買棺木因看熱閙錢票盡失付之一歎又聞憲舟行至宜昌下游之大溪口時有砲船往接趕攏憲舟投遞手版其時水流甚急有二砲勇失足落水只救起一人其一人則漂失無踨云 
[嶺南紀事]  
　　邇來三水河口一帶均有兵輪分駐嚴密巡查一夜有賊五六人飛駛小艇欲刼某商船兵輪聞警馳往當易截獲一人翌日解交省垣請辦○數日前有甲乙二人不知何故在河南毆鬥經巡勇獲交保甲局局员親提訊問二人口操楚音稱曾在某營當差局員謂省中現已設局將游勇資遣回鄉爾等仍復逗留諒非安分之輩遂送請縣署訊明辦理○省垣辦理保甲禁令綦嚴飯店烟寮勒令二更關閉不許容留匪人并由總局發出烙印腰牌給與飯店烟寮佩帶地方官及營弁每於深夜親出稽查如身無腰牌者卽係聞人立將店主治以應得之罪如此辦理周章想鬼蜮乞徒將所施其伎倆矣○督憲遴派武員分赴廣肇潮惠等屬淸理積匪在督憲除盗安良固已不遺餘力而各屬盗賊仍復猖厥異常肇屬之開平鶴出廣屬之番禺順德等縣劫案視昔尤多且有逞凶拒捕者汛弁鄉團時爲賊所刃斃關心時局者未免竊有隠憂云○前月善後局司道見局庫空虚無法籌措擬向民間告貸届期本息淸償早經札飭縣官向各殷户勸導民間得此消息不免誤會咸謂官憲勒捐謠言頓起大憲訪聞後復札飭縣官申明本意衆始釋疑○日前有一匪人衣服麗都　似蜀世之佳公子行至寳華坊向某家諸婦女調戲當被拿獲送官張明府以其夤夜入人家决非善類着枷號一月發交犯事地方示衆○府署前有攤館一家仗衙役爲謢身符　禁旋開毫無顧忌日前有匪徒向之强搶賭徒羣起毆之悞傷路人一口街隣惡其爲害控之府中孫太守赫然震怒委員查悉卽將攤館拆毁以絶根株 
[白下官塲淸話]  
　　向例督憲出轅巡閱營伍隨帶文武數十員弁聞今届　九帥只派代理上海道湯小秋觀察爲隨員又委知縣郝炳綸馬光勛爲防營支應此外需次人員中有願僃資斧隨轅効力者槪未允許蓋八座不欲煩州縣以供張也○江蘇候補班内知縣一項先後以海防新捐註册者已合瀛洲學士之數此外大小班之内新花樣來者多寡不等惟道班祗新到程觀察人觀察印俊江西人本月初三日已奉督轅牌示傳寫履歴矣○金陵各首領雖稱近水樓臺然銜冷於氷門淸於水者向例上游每歲以牙帖等差調劑一次相沿已久局外人皆不作天鵝肉想近日忽改委通判朱廷佐往淮安府屬准補宿遷縣黄金鉞揚州府屬知縣姚德鈞江寗府屬知縣秦基海州屬王壽華徐州府屬雖非破格然各人要皆勝任愉快矣 
[海疆麗遂]  
　　正任沬陽縣張大令經江寗府禀請調省帮審案件遺缺前由藩憲委候補縣金大令代理刻已禀辭啓程矣沐陽爲衝斥之區風俗强悍人人販私鹽爲業童稚卽帶刀入市睚眦小忿輙挺身相仇雖塗肝腦而不悔坐堂皇者相傳非屠伯不爲治然則欲爲龔公廣賣刀買劍將操之以促乎抑持之以緩乎是宜還叩之官斯土者 
[學徒溺斃]  
　　凡手藝作坊之待學徒皆苛刻無比而尤以銅鐵匠爲陽間地獄盖其學徒毛則以飛火而焦肉肉則以炸銹而爛　坐塗炭無復人類而其東人又虐之以尋眠早起使之無刻不昏昏在睡夢中其父母又急望子藝成藉資俯仰偶一逃歸反怇以閉門羹　了無生趣宜其視死如歸也金陵有某鐵作之徒年十五以不勝敲扑逃入於水自上浮橋漂至釣魚臺已斃矣由善堂爲之撈起無認屍　後蓋棺人始稱死者有鐵　當爲鐵作中之學徒因是傳述某鐵作纔據情告知其父母領棺而支鐵匠殊無怍色領棺者亦無戚容旁觀　皆咄咄稱怪事焉 
[漢臯雜錄]  
　　漢鎭洋商雲集惟日本商人則尚不多見上年冬始有日商至漢營造房屋近日新開樂善堂所售以藥物爲六宗兼售書籍他若綢布磁鐵漆器等僅備少許暫行試售如果貿易得利將來當冉擴充也○下　一帶左江而右湖地甚　僻然近洋街　傭工食力之輩多居於其近日官府於通衢閙市查察頗嚴　方無賴又以此爲逋逃藪十三日有趕鴨船一艘順流東下適江通　船由宜昌抵漢將傍碼頭倒輪退駛遂將鴨羣衝散緑頭紅掌撲刺波中划船上人爭相捕捉有小孩捉得三頭被諸無頼奪去　遂作甲申之詈無頼大怒繫孩於桅上而掌其面鼻血如注洋街委員彈壓不止旁觀者甚抱不平嗣有人出爲解勸始釋　去○十三日有英國商船抵漢下　其時風狂水急錨鍊格格作響加錨扣之仍不能隱由是移泊江東塘角船中載有俄商阜昌洋行所運東洋煤次日由該洋少雇　駁運具時風浪未不特申太平洋行之小火輸拖帶以期迅速竣事詎駁船上人祇圖多載不顧利害行至江心爲巨浪所激漸漸入水小輪船趕卽添煤開足氣力忽聞砉然一聲　索中斷小輪如箭之脫絃而駁船則如車輪之旋轉立卽沉没小輪回駛救起船夥三人聞漢口駁船因貪裝人貨而致覆溺者每年爲數不少眞所謂貪小而失大也 
[西江瑣錄]  
　　上月以來當四更時東方有一彗星長約丈許寛約尺許細審之似千百衆星相聚而成者本月初猶及見之後遇陰雨則不見矣○日前風神廟香店偶爾失愼幸在日間人手衆多立卽撲滅同時廣潤門漆店之漆布内忽然火起燃及屏門其光熊熊幸鄰店窺見髙呼救熄　　天幸惟地保遇　生風謂該店失愼應報官驗訊店主畏累被詐去錢十千文此風　可長耶○萍鄉縣　歐陽　素爲花爆業上年傭工於吳姓家中臘底結帳辭工而去不知何日变於吳姓門首之水塘内本年二月經屍父報官相騐傷亦案候查乃屍父不臘指控吳姓日前上訴臬憲衙門奉繆芷汀廉訪批駁大約謂吳姓如果有逞兇鎖命情事無論其屍必有傷痕且必將屍　放他處不致受今日訟峯飭縣查明是否失足落水詳○候核辦此可見廉訪之愼重命案不以輕心掉之也○孝廉堂禀請添課　獎前已列報兹奉鹺憲詳奉撫憲批准添課月查本年會試之歲向章舉課三個月者今應課四個月惟膏獎照舊辦理未能加厚聞者憾之○廬陵縣係江右大缺新任李明府之瀛眷上月來坐官船由省起程赴任忽於中途被疾風猛雨將船顚播舵工篙　束手無策救生船亦因波浪洶湧救援莫及聞有數人淹没其無恙者亦大受驚惶矣○某夜雷電交作風雨連宵倚枕孤眠恍惚聞千軍萬馬聲次早喧傳毛家園菜圃中麻雀千百成羣紛紛墮地皆被雷震或謂麻雀微物向罪於世而爲雷所震如以爲偶觸電氣未必千百成羣一時盡觸也且麻雀多宿簷際樹杪今在圃中又何爲者眞急索解人而不得矣○初七日爲丁祭因撫憲出巡由署藩憲端茀侯方伯代祭 
[之罘雑爼]  
　　十一日南琛南瑞二鐵甲暫來寄泊十二日又有鎭遠定遠保民等艦由日本駛來北洋之鎭南鎭北鎭邊鎭中四艦亦於是日抵烟加以鎭港之太安等約共十艘舳艫滿江洵爲熱　也○夏秋之交各與國兵輪往來絡繹現有英法兵船多艘停泊口外十二日又來德國兵船盖保護商人亦泰西之常事也○十三日水雷局總辦劉觀察由旅順來烟丁禹亭吳徵三兩統領俱於是日至道署拜會○登州某甲夫婦俱不孝虐使老母如奴隸然婦歸寗必挈甲至岳家同住母則計日授薪米不與之不敢取也　次婦爽約不歸嫗不食者已二日　自思一　老皮骨如贅疣之累人不如一死爲快隨雉經而亡甲夫婦視之漠然隨以桐棺盛殮未旬餘夫婦相繼病輾轉床第呻吟聲慘不忍聞昏瞶中歴言種種忤逆甘受冥誅如　者經旬始行後斃命書此爲人子之不孝者戒○閭閻　故官憲諭令每晚二更後一律閉門一夜　更已三下矣邑尊親出巡街見有翩若驚鴻扶婢籠燈而至者尙之昵語曰奴係勾闌中人適有貴公子喚令侑席以致珊珊來遲邑尊怒謂何物小淫娼敢藐視琴堂禁令何怪搖搖擺擺者莧致逹旦忘歸也不笞之曷足以昭炯戒遂飭役批頰二十下吹彈得破的臉兒頃刻間如櫻桃紅破好事者謂爲 
 
 

Page 3

 
 
大煞風景無殊煮鶴焚琴然禁革澆風亦賢有司分内事也鳥得好惡任情雌黄漫肆哉○有逃犯沿路乞錢人家憫其苦也無不探嚢與之查該犯所犯係添　錢帖之案作奸犯科實屬孽由自造果何憫之有哉○中秋佳節各户皆慶賞良宵歡呼暢飲潮帮諸商又在會館演戲是日適値星期各兵艦水師亦紛紛上岸惟朝雨初歇道路泥濘彼繡闥嬌娃銅街踏月未免如元人曲云行一步可人憐云 
[淮甸瑣聞]  
　　淸淮營統領姚雲階軍門奉旨補授南贑鎭總兵現已交卸營伍事宜定期初九日就道先赴江寗謁見制府然後履新○大閱伊邇各營皆逐日訓練以期技藝精純○古北口叅將許春圃副戎夫人由任所返　染疾仙逝於初六日開弔初七日舉襄 
[濬淤風聞]  
　　　江蘇漕糧之歸海運也由來日久去歲崧漕帥有鑒于海道之阻滯因欲改歸河運已商撥五萬石委　太守總運試辦在袁浦起椗時兩　船隻木係銜尾而進詎臨渡黄江安帮五百餘號儘先挽過而水忽落蘇帮遂延至五六日費盡氣力始得告竣漕院職在飛輓故盧藝帥接印後卽親來金陵將河運節節淤塞情形與曾九帥而商擇要挑挖之策官塲因此有謂當濬　有謂不常濬者傳說不一究竟老成籌國自有一定訏謨非草茅所能臆測况當此經費支絀浩大工程尤非咄嗟所能立辦如何區畫大約俟　道回寗宮有成議也 
[閱操續述]  
　　江撫德曉峯中丞於十三日詣九江大校場閱着華洋各陣已列前報十四日復詣校場閱各營員弁馬箭馬鎗甫升公案卽諭各營官　擊均免騎射自守僃以下均跑馬燃鎗一時上將臺擂鼓搖旗軍士皆知自奮雖路遙靶小一馬三槍無不命中有三鎗全中紅心者中丞　悅是日犒賞三軍親軍大隊賞錢五百串洋槍隊賞銀二百兩雑技賞錢三百串其餘各員弁賞給翎頂功牌馬褂料袍褂料以及猪羊酒醴無算是時各營弁兵歡聲雷動十五日淸晨中丞命駕詣岳師門外兩砲臺巡閱升公案後有弁請令紅旂一展巨砲齊發震耳欲聾觀者以千萬計至午　中丞排道回船十六日黎明起節回省九江文武各員均出郭遠送 
[高國縷言]  
　　立秋以後時疫漸退惟發瘧疾者甚多不至殞命○立秋前一日大風沿海一帶船被撞碎者不少傷亡數十人○某帆船由仁港駛回行至大洋陡遇狂風撲翻于水人皆葬於魚腹中日本公司船正行時見之拯救無及嗣聞此是裝米之船前由烟臺來者其中大半爲膠州人云○袁觀察於月初憲體違和不數日卽占勿藥○商署大門大堂已告成功美輪美奐洵壯觀瞻聞所費不下萬金○現下仁川辦人捐龍山口亦踵而行之分上中下三等游手之人須捐洋五角聽其居住否則卽正人亦驅逐内渡故不安本分者皆欣欣有喜色情願納捐然從此涇渭不分實非除暴安良之道也○商人查曲船之主夥有窩藏貨物於漢江處之居民家者禀於官派人同去搜查起出貨物甚多官怒之將船夥數人各杖數百船主曲某以板傷未愈掌責數百枷號示衆 
[保甲獲盜]  
　　金陵城外保甲總局專轄附城各鎭市巡緝最爲緊要而尤以下關上新河水西門觀音門四處爲水陸交衝人烟稠密棍痞三五成羣强食弱肉自劉觀察綜局務卽嚴定考成以課員役之勤惰勤則賞惰則罰儼然令出惟行不事朝三暮四於是沿郭數十里鶴無警露犬可眠雲其柴門臨水之家茅茨不剪之室亦從無强暴登其堂而胾其脯者上月竊音門街上忽來悍黨數人分局巡役尾而跡之一面飛報本局郭丹坡直牧得信後卽會營哨率衆兜拿獲案後訊供不諱由是益加嚴密計五日之間獲盗兩起皆由總局發上元縣訊取確供歴認在某處犯某案狀八月十六日已將首犯三名在笪市橋　法矣郭直牧奉飭知給子遇有本班缺出及州縣缺出儘先委署一次以爲勤事者勸 
[火警餘聞]  
　　昨報列失愼卽滅一節兹悉被焚者係皮箱鋪刷染鋪兩幢房屋惟門面未倒北首煤炭店之披屋及石渠山房書坊之後屋亦已延及核書坊甫於前日搬且尙未開張萬卷琳琅幾爲祖龍攫去嗚呼險矣南首之千頃堂雖未波及然受驚亦已不淺 
[接客遭毆]  
　　中和棧接客之某甲前日至某輪船招接客商不知何故與某西人口角爭毆受有損傷當經人舁送仁濟醫院醫治云 
[薤露同悲]  
　　棲流公所啓生船於前日在新閘橋西撈獲無名男屍一具年約三十左右身矮面方無鬚身穿藍洋布衫褲外罩布衫赤足當由舵工報明司事傳地保查無親屬卽報保安堂派　事騐明屍身無傷卽行僃棺成殮發壇標記如有認領者可至公所問明一切也○前日　年約四十餘歲口操台州音身穿黑褲藍布衫之人因患急痧臥在道旁由巡街捕雇車舁至捕房送仁濟醫院旋卽斃命當傳三圖地保查無親屬報保安善堂僃棺成殮○停泊新關附近之某船户跌落浦中身死當經撈獲屍身其親屬以被人推落致死等詞報縣嗣有人出爲調處言死者實係失足落浦並無人推落卽由該家屬自行棺殮了事 
[女棍横行]  
　　韓劉氏者向居小東門内康家弄中係著名女棍也其夫韓某向在四牌坊某姓絲線店爲夥該氏乃棄鴛鴦之珍偶結蜂蝶之浮緣與粤人陳某私識陳在滬北爲某棧夥所得工錢悉作夜合資氏之所以繾綣者祗爲阿堵物耳邇因陳謝事家　遂更與張某有染醜聲四播其鄰傳妊惡之因將腰門關閉以斷其往來之路氏因此懷恨屢向傅　尋衅衆隣不服羣起攻之氏至此亦不能存身遂於前日搬至英界尚未釋然於傅姓也作日復與其夫韓某入城角口傅姓欲將韓夫婦扭送巡防局始乘間鼠竄而去 
[屬領楦]  
　　上月十四日南碼頭有男子倒斃當由莫邑尊委許捕廉詣驗飭堂棺殮已列前報前日有本邑人楊海投縣呈稱死者卽係伊之胞弟進才向以小本營生不知褖向途斃業奉騐明因病身死請將屍棺給領掩埋邑尊卽飭赴堂具領楊叩謝而退 
[法界捕房瑣事]  
　　前晚十點鐘時老北門外廣和竹布店中人投捕房訴稱有竹布一箱存在太古棧十一號棧房中棧單放在帳箱内不知何時失去至十九日始得知悉當卽詢之該棧則云早己被人提去時尚未報捕房昨日再往細查悉於二點鐘時被人提去有小車夫知提貨人住處隨卽找到小車夫追尋根底據稱提貨者係吉祥街豐興竹布店捕頭聞報飭包探王榮培帶同原告并見証之車夫至豐興搜出原贓三百九十疋尚缺一百五十疋詰其棧單從何處得來答稱不知此布由友人携　友人現亦他往捕頭着將該店主夥二人暫押俟解公堂嚴究○前日洋藥局巡丁在法界新街口拘獲走私小土及川土各一塊連人解送捕房請究捕頭　將土暫存送私人管押 
[再寄周仲華父執五絶一章]  
　　前日書中意君爲我隱乎我今歸思亟君欲寄書無○春申澗風流猶說楚王孫花國司香易惹情碧水至今沈夜月紅橋依舊臥春睛平生莫怨恩誰薄誤死當知體自輕一澗茫茫何所有恨波愁漲不分明丙戌仲秋觀樂詞人呈草 
[望明河]  
　　蟋蟀錄請髙昌寒食生大詞壇拍正苔花老壁伴冷雨梧桐聲聲濳擊一　金絲又曳到月黃花黑天涯宋玉在便輸爾悲秋能說有許多棄婦覊臣怨友聲情交集金籠半閒堂側換一片蔓草牛羊瓦礫慣閱興亡甚風露今宵難默秋懷我正惡况聽此能無感於邑蒼茫望座有離騷重把狂歌藉藉○望湘人題馬湘蘭畫蘭看環交珮互鬢亂　横楚楚娟娟秀别是花魂耶是春人影一縷幽香欲　　練歌殘看娘嫁後素心誰說剩雙鈎三點依然愁黛照人如雪聞道靑娥盪昳是千金結客薰香佳俠算瀟瀟丹靑餘事故應淸絶底零落到嫣波媚析夢冷石橋烟月休回首飛絮園中處處秋風鶗鴂○于飛樂鴛鴦綺情緣深似那蘭芷春江判生生厠守沙棠甚鴨兒休打也惱亂柔腸藕花叢　勇儘偷眼緑水紅妝問何人拾翠羽向楚雲傍抛來　子空房是神仙還羡爾艷夢堂堂鏡湖十曲散一天雲錦波光○齊天樂蓮房落辮霏紅粉蟬吟柳邊聲緩繭紙描愁鴛針繡夢銷盡金鑪文篆秋心尚淺聽隱隐輕雷南樓風滿雨過凉生湘筠側倦試氷簞西山猶餘夕照 
 
 

Page 4

 
 
看蟾光似洛斜映窗眼酒酌葡　香薰苿莉攪得那人情嬾隔花漏轉盻簾外銀河星稀雲淡笑語喧時露螢飛一點○水龍吟半臂玉人嬌不勝衣吳綾半臂纔堪着已寒天氣未凉時候紅棉裝薄酥乳籠將纎腰約住嫣然淸削記喚風料峭紅巾結束斜倚　　金雀司憶畫眉嬌小正春寒將伊輕脫郎才似錦的應销得春纎製作雲母窗開閑持金剪不愁力弱笑曲江學士當年春　忍寒推却丙戌仲秋觀樂詞人錄舊橋 
[江督轅門抄]  
　　八月十三日委暑泰州章壽麟謝委○十四日邊葆誠謝委會辦釐捐總局准海州楊朝　謝准補飭知○十五日安徽知縣栢共濬禀到○十六日顔守銘吳淞騐補均奉委釐捐差○十七日知縣朱湘差人禀知知縣董汝誠丁母憂督轅牌示九月初三日換戴暖帽○十八日知府胡廷玉銷海門釐捐差回同知許元章江西來叩謝留辦下關洋務局差知縣胡汝純禀知奉委調辦河南叚保甲差 
[蘇省撫轅抄]  
　　十七日新任蘇松太龔辭行赴任候補道蘇元瑞上海來委署松柘林通判張亦賢禀辭赴任趙樹楷禀知本日到軍裝局差福建候補縣倪鴻上海來○十八日委署無錫縣陳鳳儀禀知交缷軍裝局差朝考二等籤分江蘇試用知縣趙之蘭四川人禀到指分江蘇新班先補用巡檢沈憩南浙江人禀到○十九日候補縣韓錦松滬嚴家橋匣局來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秋夕聞大風作]  
　　大火西流秋氣生條風故向樹間鳴　摇越客三千佩勢撼秦關百二城　使杜陵柴屋　爭看遼欽雪　傾發蒙振落襌閑禀造化何睿有不平○不張轉輾難成寐中宵歎復歌可憐彈鋏者其奈戴盆何作賦悲王祭傷時　　和凄凉孤枕畔　覺方劉多○夜　空階夜　　瀟潘　夢難脫　寂寥滴我愁心渾欲碎悔教窗外種芭蕉○鄉思○西風颯颯　南任旅夜思鄉倍系　料得牌兒　下坐前刀聲和讀醫聲[  丙戌歐日吉吳仲山氏作於海上]  
[已蘭太守索餘烈女前時意猶未盡再賦一律應之]  
　　空谷幽蘭託迹深歲寒不受　　侵入知　女潔如玉未見子郎愧　金黄孽苦茹子古恨　絲　　　　好將貞烈芳徽播贊歎頻傳輪墨林[  小樓主人初稿]  
[小園通守以中秋望月待寳索和用步元韵]  
　　及此年華客裹過間時對酒便高歌輝卸萬小天涯共心　遠宜問素　詩　　　　話夙　忍　弱水渡三日明　不管人離别依舊當空玉鏡圓從今團扇已悲秋猶喜樓登最上頭幾度舉　邀共酌夢　得到廣寒不珠江去路望迢迢仰企氷輪徹九宵照耀製開　水界相看一色倍魂銷[  小樓主人初稿]  
[题南丁文竹村屋圖]  
　　菜根咬得味偏長耐　淸寒傲不妨我亦年來甘淡泊願隨君佳水雲鄉竹杖芒　老更狂惟將詩洒遣韶光　他名列　中　　　　塵枉　忙○　詠絮　繡閣淸才久已知繡餘結伴共敲詩一天風雪添吟興不數　辛　妙　巾幗　傳不易才新詩鏡　費删　撒　　絮神何似　我空鑽故紙堆○　　君史　下馬問碑　　一騎行來任所之緑　深處見　碑劇憐字洂銷磨盡猶臥斜陽影未移捫　難時間更難有人策杖　前　　鞍詢悉當年事都付邯鄲一夢看　[  吴照黎床舊主]  
[夢光生見過小寓卽賦呈并請政]  
　　　居無　避塵沙難得先生忽枉　人最淸醇　美酒詩能冷澹似秋花無官　有危機　 
耽名翻思癖性　一事更從廣文甚貧廚時缺半　茶時乏僮僕不及献茗殊缺欵待　所北條直　氏小　草 
[塗次懷]  
　　　分　身住薜　　　風月鎭消磨幾　地望褌中　並世才名指上螺奇氣肯因　患　　愁　比古人多江淹詞賦　伊笛一樣人　　奈何　海元　氣　穨江南庾　有餘　腐儒　合憂天下資格終能困異才但　鳴　何有客果知市駿可無　風塵不乏蔦　者　　常何　　　時艱　補剩吟身衣褶重彈日下塵破甑已拚雙手撒漏　親見萬方貧世無　虜輕諸見我願羊　　富春　　羣公勤報國凌烟髙閣待斯人送窮枉　退之文仍是生涯仗筆耘同輩苦無裘可共古人不信券眞旋乙　自享千金帶甲第遲逢九烈君　被山靈笑　出那知身本是　雲[  古越懴痴稿]  
[失意]  
　　失意又如此余生終奈何不平長抑　所願久蹉跎道喪斯文盡名高欲殺多蒼蒼　乞命作德老巖阿○出後俗見原難憲悲聲不易吞憐才須破格感遇要酬恩想像風能舉猜疑月可奔奚童亦解事伴我醉昏昏○尋知飛　催年矢浮雲　世情衰　寗自棄搖落竟何成衣典愁年滿囊空怕病生尋知才與命相損復相傾○風雨寒江風雨昏寂寂閉柴門大志人誰識平生事　言干金無宿諾一飯亦殊恩寳劍豁然嘯汝曹何足論[  太癡生稿]  
[上海四馬路文報局内恊賑公所經收賑捐八月中旬淸單]  
　　十八日急單蕩口鎭華祿記募繡雲問採露补二户各鮦洋一元蓬仙民五百文織　仙七百文抛雨樓六百文　樂齋愛日堂周春虾三户各四百文拜月亭二百文金古臣一百文實收英洋三元銅洋二元○惠泰莊交來蘇垣潘仲　翁募實解第四十批吳　經錢倪氏朱大二三四官三户各二百文周番蘭錢蓉初錢　叔陳祥記仲記成記金記查記耕記髙記十户各一百文温共如玉沈德和沈蝶記沈耐記王幼記未伯生采一官無名氏力棉氏八詠居松茂室葉太和葉鳳記錢蘭記錢周氏許程氏許何氏仲康氏無名氏王六官喜福姚姓　姓大管大吉金三梅亭可人城記根記　記仁記樂記少記璹記羅記芹記原記佩記吳氏四十户各五十大吉祥一元公益興七百文隱名氏三百八十文自交來袁萬順四元無名氏三元吳小亭錢福記無名氏三户各一元葑溪　募成　平安氏延齡子代　四户各一元補不足七百四十文實收洋廿　一泉外史求保室人身安一元蘇電報局交來吳安懷堂保合家平安十元粤東馮家巷郭公舘八元滬報舘募節省香斗資六百文髙郵丁鏡齋翁募無名氏求病愈二元念一師無名氏郭手二户各一元無名氏郭手本洋一元明波五百文沈記無名氏二户各三百文實收英洋五元本洋一元○本日共收英洋四十七元本洋一元銅洋二元錢六百文 
[上海四馬路文報局内協賑公所經收賑捐八月中旬淸單]  
　　十九日杭垣吳淸士營士募同字册一萬三千四百五十號楊硯池曹　伯企安生徐少卿正楊氏五户各一百文朱煥文尹順仁陸子厚兪覺先紫陽書屋無名氏汪伯三坐風軒朱何介安何條甫韓朶　林壽安十二户各五十文○湖南岳州府恊義典募同仁公錢四千文貽安堂五百文　慶堂四百文餘耕堂亦政堂二户各二百文治安堂樂立堂漱經堂三户各一百文慶壽堂蘇漢卿誠厚堂凌雲堂承恩堂五户各洋一元實收洋十元安慶吳致麟翁募吳純熙錢一千文江祖馨錢一千文章　二百五十文掦州錢永順號交來楊全慶翁爲子病求速愈爐坯洋一元○陸雲泉居士交來王新之先生潤資小洋一角○三馬路滬報館分帳房交來負薪社書盡助賑第十六次洋一元小洋七角○本日共收英洋十四元爐坯洋一元小洋八角 
[上海三馬路與昌絲棧陳竹坪經募山東賑捐八月十九日第三百九十六次淸單]  
　　浙紹徐叔蓓大喜士交來浙紹求病速愈人洋一百元由老恊與局寄來○老福興申局經　塔册第六千另七十四號唐德貴邱開裕周祖蔭兪廷良蔣金培楊順燧朱倌德李永義萊雲亭曅釐財各洋一元何忠富曹性天應才法邱賓運各洋二角五分以上十四户　洋十一元○蘇州吳麗庭善士節省中秋月餅資移助洋五元廣東范劉氏求子　進病愈洋一元○盛川雙仁和洋貨號寄來張邦俊求小女病速愈洋二元碳石火有恆靛靑行交來戴心翁募殳山樵子洋一元又花卉白帋條幅一堂又恆記銅洋二元○漢口全　盛局吳恊和經募塔册二萬三千六百另四號永興恊記各錢一千文厚記順記各錢三百文福記少記丹記壽記春記各錢二百文以上九户共來錢三千六百文○沙溪長隆西號經募塔册三萬二千五百八十八號范光裕堂洋三元○　記房租帳房交來程友耕洋十元虹口何錦豐洋四元銅洋一元梁步餘因失友八銀信默祝助賑卽獲洋四元無名氏洋二元銓昌祥申局丁允卿承朱子藹贈菲儀各洋一元無名氏銅洋一元○本日共收英洋一百四十八元銅洋四元錢三千六百文花卉條幅一堂計四張合併聲明 
 
 
 

Page 10

 
 
   
 
 

Page 11

 
 
[光緒十二年八月十六日京報全錄]  
　　宮門抄○諭旨四道錄前○發抄旨五道○粤督張等奏爲革員被叅藉案詐贓勒索書吏陋規各欵審明定擬摺○八月十六日兵部太常寺太僕寺正黄旗値日無引見○馬當如讕授陜西延榆綏道恩○模貝子請假十日○趙佑宸遞遺摺○召見軍機馬相如○發抄張矅奏伏汎以前被災各屬散賑銀數奉旨　部知道欽此○又請仍以撫標右營千總楊文煥升補桃源守僃奉旨兵部議奏　此○又出省查勘河工日期奉　知道了欽此○又嵩武軍馬步各隊軍裝等項就近採製奉旨該部知道欽此○又糧道誠勳到省飭赴新任奉旨吏部知道欽此○○兩廣總督臣張之洞廣東巡撫臣倪文蔚跪奏爲革員被叅藉案詐　及萌索書吏陋規客　審明分别定擬恭　具陳仰祈聖鑒事竊照日革試用通判王序賢被叅前代理歸善縣任内藉案詐贓　勒索書吏陋規等情一案經督臣張樹聲會同臣倪文蔚　明覆奏光緒十年閏五月二十五日奉上諭王序賢着卽革職嚴行訊辦等因欽此當經飲遵行司委提人卷飭發廣州府審辦隨據該革員王序賢及監生林超然民人林桂常革吏鍾龍驤薛　鳴先行赴府投到署審司蕭韶前在廣州府任内會同總辦讞局候補　金桂馨訊供參差禀請飭拿門丁李誠及行提人証未到卸事該署府孫楫抵任照案催提因李誠屢緝未獲晉提到譚芳黎湘二名連卷發府訊辦並據該歸善縣中稱前庫吏譚福祥外出貿易屢傳未到差役譚芳等先因誤公斥革　傳解等情由　廣州府孫楫等提集訊明　議解經廣東按察使于蔭霖會同署布政使蕭韶覆訊定擬解勘前來臣等親提嚴訊並查　前來委員查　各卽如覆奏王序賢被叅藉案詐贓前經委員候補同知曾亮會同前署臨善縣鄒之麟傳訊林桂常林超然供稱光緒七年八月内王序賢到平山墟催粮因林湛然被朱丁保呈控差傳林湛然管押王序賢及跟役人　共勒去洋銀三千兩始行釋放　林桂常等出具切結一欵緣王序賢籍隷安徽太平縣由監生報　州吏目遞捐通判加五品銜分廣東� 
試用光緒七年委代理歸善縣事六月二十五日到任七月初一日有縣屬平山墟林湛然在墟旁涌邊出恭被朱丁保看見因其面似麻　汸　涌水　門責令出錢塞涌林湛然不依其姪林亞槍在旁斥駡譌詐用拳毆傷朱丁保左臂膞並聲稱捉拿送官朱丁保逃出乘便取去皮衣兩件稱俟　涌交還旋於初二日以林湛然將伊擄捉關禁控縣適林湛然患病其子林桂常在郡城讀書因囑伊分居堂弟監生林超然以朱丁保藉寒涌勒詐糾衆搶毆等情代其呈訴經王序賢飭差傳訊適八月初三日王序賢帶同丁差　到平山壚催糧行署設在該墟東獄廟内就近傳訊林湛然不認捉禁飭在行署押候派門丁李誠看管催傳朱丁保質訊未到王序賢卽往隣村催糧李誠探知林湛然有錢怕事乘機指官撞騙向林湛然聲稱本宮訪聞平日武斷鄉曲现又被人控告定要帶縣監禁詳革功名照例嚴　如肯送官洋銀三千元謝伊洋銀一千元並送看管規銀二百兩伊爲本官信任立當向官求說了事林湛然畏懼應允言明共送洋銀三千兩正在寫單交執適有與林湛然素識之差役譚芳有事往尋李誠看見林湛然在旁寫字彼此並未言明各散嗣王序賢回至　　據報林湛然患病交保醫調林超然前往探視其子林桂常亦由郡回家林湛然僅將被押行署交門丁李誠看管致被索詐銀兩情由告知並未說明是否係縣官勒索抑係門丁指官詐騙林超然等亦未問悉嗣據差役將朱丁保林超然帶案經王序賢提訊控情均有不實因鄉鄰釁起口角斷令朱丁保交還所取衣服批飭林超然傳諭林湛然不得再在涌邊出恭補回朱丁保醫傷藥資銀四錢涌水照舊不准塞斷取結銷案其時林湛然因病未到九月間譚芳赴鄉辦公途遇林湛然查問冩交銀單情由林湛然告知並稱銀經交付囑勿聲張譚芳回縣維時王序賢因錢粮催徵不起託人借銀湊解譚芳以縣官甫經得受林湛然银兩何以又須借銀卽向李誠查詢不能隱瞞當將起意撞騙並非王序賢主令詐贓情由告知囑其不可聲張譚芳因李誠係屬門丁恐說出實情被其尋害不敢張揚李誠卽於九月底自行　退回省林超然因時常出外林桂常不管家務究竟林湛然于何月日在何處交銀李誠有無分送縣官均未理會林湛然於八月間病故嗣欽奉上諭有人奏叅王序賢於朱楊氏控伊子朱丁保被林姓捉戕該縣藉案捉押林湛然詐贓等因行司委員增亮馳往歸善縣會縣傳集林超然林桂常研訊林超然因林湛然當時曾經說及係被縣官管押交門丁李誠看管致被索詐銀兩料係縣官主使卽係被王序賢及跟役人等勒去洋銀三千兩始行釋放林桂常亦隨同供指並各具結繳案等語　　研訊供悉前情並據王序賢供稱李誠卽李斗山廣西博白縣人派司門閽並帶往鄉間辦案催粮當時林湛然與朱丁保互控因未丁保尙未到案是以暫行看管並無另有訪聞林湛然武斷鄉曲欲行帶回縣署詳革究辦之事亦未另有朱楊氏控案李誠如何向林湛然指官撞騙嚇詐銀兩伊不知情提同差役譚芳詰訊據稱李誠向林湛然詐贓經伊事後查詢縣官實未得受銀兩不敢妄指質訊林超然等亦稱當時因聞林湛然說及係由縣官管押門丁看管致被詐索銀兩是以前次縣委傳訊有王序賢及跟丁人等勒去洋銀三千兩之語實在是否王序賢自行得受抑係門丁指官撞騙伊亦不敢妄指此查詢王序賢被叅藉案詐贓並無實在証據之情形也又如覆奏王序賢被叅勒索書吏陋規委員候補同知增亮會同前署歸善縣鄒之麟傳訊倉房典吏鍾龍骧庫房典吏薛鳳鳴同供光緖七年六月王序賢到任向索陋規　到伊等家中催迫共捐繳洋銀一千三百三十兩並役滿吏譚福祥供稱王序賢不知何故到伊家中將器物毁壞經譚福祥及鍾　驤等各具切結一欵緣王序賢代理歸善縣事於前任時其門丁李誠曾向倉房典吏鍾龍驤庫房典吏薛鳳嗚索取規　鍾龍驤等疑係王序賢囑令所取卽稱向無此欵未經致送該縣錢粮鄕間向設粮站分派書差駐站徵　各距城較遠者將銀交由該處殷實鋪户匯交縣城錢店暫收該書逢　報卯逢二繳銀是年八月三十卯稔　墟及　多祝墟各粮　所徵　兩該站書匯交城内德豐錢店收儲詎德豐店於九月初二日關閉歇業鍾龍驤等聞知向追該店東張徳貴應允十四日交清至期無銀往找張德貴　赴各處　覔是日王序賢查知鍾龍驤等徵銀不繳飭差催繳傳審適鍾龍驤等往尋張德貴未回不及赴案王序賢悞聞鍾龍驤等係前聽庫吏譚福祥主使抗不到案卽於十六日親帶差役黎湘梁超等先到鍾龍驤家中拿獲鍾龍驤交差梁超押解回署未上鎖練途中人多致被擠散王序賢復往譚福祥家查拿未遇卽責成其家屬交出該家屬不服分辯王序賢一時氣忿順手將案上花瓶盆盌擲爛轉回署中查問鍾龍驤稱已擠散王序贒疑係脫逃提差梁超責革具文通禀梁超革後卽與鍾龍驤家工人韓亞申揑造王序賢向倉庫典吏索規不遂帶差親往勒詐之言互相傳播前署惠州府郁承慈訪聞卽據情禀揭鍾龍驤擠散後與薛鳳鳴設法籌措經張德貴備銀交還由鍾龍驤等繳銀投案隨奉檄委候補知府夏献銘到縣查明王序賢前禀鍾龍驤等　徵錢粮延報繳係屬實情續據繳清無欠其赴譚福祥家内亦非因索規起釁郁承慈係聞鍾龍驤家屬傳謠言因而通禀非實有其事禀經批飭將鍾龍驤革究王序賢奉批後傳到德豐店東張德貴提同鍾龍驤薛鳳鳴訊明錢粮銀兩實因錢店歇業輾轉查追致稽時日並非有心不繳嗣　尋張德貴未回不及赴案亦非聽從譚福祥主使抗傳惟報繳遲延將其典吏斥革另充時因署内房屋坍塌必須赶緊修理先經飭傳匠頭沈亞平勘估共需工料銀一千三百三十兩當堂罰令鍾龍驤等公同捐修因捐項未繳先日庫存孤貧口粮等項銀内提借银四十兩發交匠頭購料開工並於下鄉徵粮時經過鍾龍驤等住宅先後飭差黎湘及親自登門催繳王序賢　鳳鳴二人卽共捐繳銀一千三百三十兩經王序賢給發收單還清前借庫欵惟時鍾龍驤等聞有動用庫欵修署之言因憶鍾龍骧到任時門丁李誠曾說房書應送規銀嗣飭捐銀修署又親到家内催追疑係索規未遂藉名索銀肥已隨欽奉上諭有人奏叅王序賢索取倉庫兩房陋規不遂親到譚姓家内勒追等因行司委員增亮馳往歸善會縣傳訊鍾龍驤薛鳳鳴以伊等前疑王序賢索取旣已被人奏叅正與伊等间見相同卽供稱王序賢到任向索陋規未遂親到伊等家中催迫不得已共捐繳洋銀一千三百三十兩以據譚福祥供稱王序賢不知何故到伊家中將器物毁壞各等語並各具結繳案業經委員連林超然等各結一併呈繳由司詳請奏叅革審兹提王序賢研訊據供當日委止派锺龍驤等捐銀修理衙署並無飭令門丁李誠向索到任陋規侵吞入已情事有承修工匠可問所借庫欵銀兩於鍾龍驤等捐項繳到時如數淸還　庫簿可查飭據歸善縣查訊禀覆核與王序賢所供相符提同鍾龍驤等質訊據供伊等所捐銀兩委爲修理衙署之用惟因王序賢到任時門丁李誠曾向索取規銀隨後又嚴　派捐銀兩疑係藉名肥已是以委員會訊未將　修衙署一層詳晳供明自知供吐失實咎無可辭等語此王序賢被叅勒索陋規查語實係藉案科罰之情形也此稿未完 
 
 

Page 12

 
 
[光緒十二年八月十七日京報全錄]  
　　宮門抄○上諭一道錄前○發抄旨五道○接錄前稿○疆撫劉　奏報啓用關防日期井請旨繳回欽差大臣關防摺○粤督張奏爲委署總兵摺○大臣毓等奏報霪雨連綿山水漲發幸賴圍墻地基堅固不至坍塌片○護皖撫張奏道員到省飭赴新任片○直督李奏叅知縣片○八月十七日刑部都察院大理寺正白旗値日無引見○敬信因伊子補經歴謝恩○鐸洛菕謝調補山東督粮道恩○李培元謝授載澍讀恩○山東兗州鎭文瑞到京請安○内務府奏派致祭黄木神泒出巴克坦布○召見軍機醇王文瑞○發抄張曜奏粮道誠勳到省飭赴新任奉旨吏部知道欽此○楊昌　奏審明革員鄧秉銓侵盗煤局工銀案定擬奉旨刑部議奏欽此○布元奏審明隊官慶貴濫刑斃命案定擬奉旨刑部議奏欽此○又佐領永海升補左翼協領奉旨着照所請兵部知道欽此○又兵勇鹽糧等項報銷奉旨該部知道欽此○○接續前稿兹查門丁李誠屢次飭緝　復提現到人等詳加研訊據各供認前情不諱再三究詰矢口不移似無遁飾應卽先行擬結查律載有司官非奉上司明文因公擅自科歛所屬財物杖六十贓重者坐贓論又坐贓致罪各主者通算折半科罪五百兩罪止杖一百徒三年又監臨官吏挾勢求索所部内財物計贓准不枉法論又有祿人不枉法一百二十兩以上絞監候又律載棄毁人器物者非贓准盗論又各例載稱准但准其罪亦罪止杖一百流三千里又例載現獲之犯稱逃者爲首無事主証佐指認者將現獲之犯按例擬　監禁倘正犯日久無獲監候待質如原擬杖罪已過三年咨部核覆取具的保釋放俟緝獲正犯再行質審又律載誣輕爲重者反坐所剩若未論决笞杖收贖又不應爲而爲之事理重者杖八十各等語此案已革試用通判王序賢前在代理歸善縣任内據縣民朱丁保呈控監生林湛然掳　關禁將林湛然押候派門丁李誠看管致李誠指官撞騙揑稱經王序賢訪聞林湛然武斷鄉曲又因被人控告欲行帶縣監禁革辦如肯送給銀兩可以向官關說求免向林湛然嚇詐得銀三千兩現經提集質訊王序賢堅講實未得受前項銀兩縣差譚芳亦稱曾經李誠告知委　李誠自行起意乘機撞騙並非王序賢主令詐贓惟現在李誠尙未就獲事主林湛然等又不能切實指認是否狡供避就無從懸揣至王序賢到任時李誠向倉庫兩房典史鍾龍驤薛鳳鳴索取規銀亦訊非王序賢授意鍾龍驤等並未致送係爵無據空言其親到鍾龍驤譚福祥家查拿並將譚家花瓶等物擲爛係由鍾龍驤徵銀不繳及誤開譚福祥主使抗傅所致並非因索陋規起衅嗣値催粮經過順便催繳修署捐項亦非催追陋規惟因修葺衙署未奉上司明文輙敢擅自科罰鍾龍驤薛鳳鳴等銀兩歸入公用雖訊非侵吞入已究屬不合查審辦鍾龍驤等原案係因延繳糧銀斥革示懲尙非枉法核其科罰各主銀數共一千三百三十兩折半銀六百六十五兩應照作贓論罪折半科算其擲爛譚姓花瓶盤盌估値紋銀五錢照棄毁人器物律計贓准竊盗論罪止杖六十應如藩臯二司所擬王序賢應從重依有司官非奉上司明文因公擅自苛歛所屬財物杖六十贓重者坐贓論坐贓五百兩罪止杖一百徒三年律擬杖一百徒三年事犯到官在光緒十一年正月初四日欽奉恩旨以前核其情罪係在准减之列應准减爲杖一百照例納　惟門丁李誠索詐林湛然銀兩一案如果王序賢僅止失察照例議處罪止擬杖現在旣因李誠在逃未獲林湛然等又不能切實指証應請將該革員王序賢照杖罪人犯例監禁待質車犯到官雖在恩旨以前惟逸犯李誠依枉法贓例罪應擬絞應俟緝獲李誠質明再行分别辦理革役鍾龍驤薛鳳鳴因王序賢到任曾經門丁李誠向索規銀卽於縣委查訊時將派捐修署銀兩並不分晣供明混稱王序賢回索規銀到家催追共捐繳洋銀一千三百三十兩雖非有心誣告亦屬咎有應得如果訊實王序賢應坐以求索所部財物計贓准不枉法論有祿人不枉法贓一百二十兩以上絞監候律仍依各例稱准者罪止杖一百流三千里贓係入已不准收贖兹審得王序賢派捐修署止係因公擅自苛歛應依坐贓五百兩律罪止杖一百徒三年鍾龍驤等係屬誣徒爲流並非全誣且屬切已寃柳雖係胥役控告本管官毋庸加等查鍾龍驤等係各自取銀具結並無首從應行各照律問擬鍾龍驤薛鳳鳴合依誣輕爲重律之流並折杖二百四十餘得實杖一百徒三年折二百應各反坐剩杖四十未論决係懷疑誣控與平空誣告有間應各酌減一等反坐杖三十律稱未决收贖係指誣人應收贖之罪而言兹所誣王序賢索贓人已之罪例不准贖鍾龍驤等反坐剩杖亦不准其收贖惟事犯到官係在恩旨以前仍應准予援免差役譚芳於李誠告知起意詐贓情由並不舉發亦屬不應合依不應重律杖八十事犯在恩旨以前惟到官在後仍應折責發落已因另案革役毋庸再議林超然等所控各情因聞林湛然告知係由縣官管押交門丁看管致被索詐銀兩是以有王序賢及跟役人等勒去銀兩之語並非有心誣指應與具結得實亦無主使抗傳之譚福祥均毋庸議鍾龍驤等報繳糧銀遲延業已訊明斥革收單據供遺失　　查起擲爛花瓶等物　估追案染起因被責革輙與韓亞申造言帶差索規飭縣查拘究懲逸犯李誠卽斗山飭緝獲日另結委員覆獻銘與增亮查詢各節或案已得實或事出有因均毋庸議案經審明無干省釋未到人　免提省累降僃錄供詞咨部外所有審明定擬緣由臣等謹合詞恭摺具陳伏乞皇太后皇上鑒勅部核覆施行謹奏軍機大臣奉旨刑部議奏欽此○○欽差大臣督辦新疆事宜尙書銜降一級留任甘肅新疆巡撫二等男臣劉錦棠跪奏爲恭報微臣啓用關防日期並請旨繳回欽差大臣關防恭摺具報仰祈聖鑒事竊臣於光緒十二年六日十七日准禮部咨由差弁齎到光字二十六號甘肅新疆巡撫關防一顆當卽恭設香案望闕叩頭祗領啓用伏念新疆當設官經野之初巡撫有率屬綏民之　以臣愚　首佩　寵章敢不矢愼矢勤以期仰副朝廷永靖邊陲之至意惟臣自光緒六年仰承恩命接綰欽符感荷殊施時憂竭蹶幸頼聖謨廣　燭照無遺總絜方隅悉從省制量設巡撫以下等官並特加巡撫兵部尙書銜俾節制全疆軍務目張綱舉因地制宜時會所乘規模漸具但冀各省官應撥協餉報解如期此外應辦事宜悉屬撫臣專責臣謬當斯任兢惕方深若復久綰欽符尤　隕越合無仰懇天恩俯准繳回欽差大臣關防俾得少安愚拙之處恭候諭旨遵行謹恭摺具奏伏乞皇太后皇上鑒訓示謹奏軍機大臣奉旨已錄○○張之洞片再廣東碣石鎭總兵鄧萬林現經調署南澳鎭總兵所遺碣石鎭篆務現當惠州查辦匪鄉之際碣石地屬陸　最爲積之藪極關緊要必須該鎭與水師提督臣方耀合力截拿方能有濟查有升授瓊州鎭總兵留署大鵬協副將頼鎭邊才方開展熟悉情形堪以署理　頼鎭邊所遺原署大鵬協篆務地接香港會開出没又適當惠　盜匪竄逸之衝查有升調赤溪協副將吳迪文勇敢有爲水陸熟練堪以調署除分檄飭遵外理合附片陳明伏乞　鑒謹奏軍機大臣奉旨兵部知道欽　○○毓秀等片再奴才等正在繕摺間於本月十四日起至十七日霪雨連綿晝夜不止武列河山水復行漲發奴才等當卽率領苑丞等進園至流盃亭門由宮墻馬道查看門外水勢自北而南一片汪洋大道水深約一丈有餘勢極狂猛南北一帶護墻泊岸冲刷情形益復加重幸頼園墻地基堅固並未坍塌至十八十九兩日晴霽水雖消其大半而東北之水猶滔滔不絶查宮墻内地勢　高尙不致有灌入情形惟流盃亭迤南墻根與湖邊岔河毗連慮有山水　入奴才等已飭値班苑丞等卽將八孔閘板提撤速爲宣洩不容少有漫溢查各處殿　房間屢經大雨滲漏情形較前愈多惟澹泊敬誠殿四知書屋雲山勝地後　法華寳殿淸溪遠流文津閣延薰山館勤政殿自在天湧翠巖梨花印月磁器庫嘉蔭閣秀起堂六方樓靜寄山房探貞書屋舍靑齋宜照齋　炎　卷阿勝境烟雨樓各殿座前後篤頭停角梁間有坍塌者幸各殿收存陳設業經奴才等率同茄丞苑副預案設法歸併移那均無傷損謹附　奏聞伏乞聖鑒謹奏軍機大臣奉旨知道了欽此○○張　卿片再新授徽寗池太廣　雙　　已到省應卽飭赴新任以重職守除檄飭遵照　謹會同兩江總督臣曾　基附片具陳伏乞聖鑒謹奏軍機大臣奉旨吏部知道欽此○○李鴻章片再前甲隆平縣知縣沈秉鈞署南和縣知縣候補通判陳乃璣疏防衙署被刼贓賊尙多未獲奏　將　一員交部議處仍先行摘去頂戴勒限緝拿倘限滿不獲再行嚴叅等因在案迄今勒限已逾贓賊尙無續獲捕務殊屬廢弛據臯司陶模會同藩司奎斌詳叅前來除陳乃　已經病故應無　議仍飭該兩縣上緊嚴緝贓賊並取具疎防職名照例分案題叅外應請旨將隆平縣知縣沈秉鈞再行交部　處以示　儆　合附片具陳伏乞聖鑒訓示謹奏軍機大臣奉旨着照所請該部知道欽此 
 
