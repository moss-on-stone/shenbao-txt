# 1899 - 60 - 4909298

 

Page 1

 
 
[附送捐册]  
　　滬北六馬路仁濟善　歴辦各善舉實事求是滴滴歸公四方樂善者無不嚮募故收欵旣多披澤尤廣　將捐册附人　饒報章廣爲分送所　好善諸君不吝解囊源源接濟幸勿視爲具文實所深禱肅此布陳諸維德鹽 
[重印三國志出售] [  圖書集燭啓]  
　　重字演義一書意主忠義旨歸勸懲雖近稗官小說之所爲而語皆有本是與正史叅觀其筆墨之快心思之靈久已膾炙人口本局現用新鑄鉛三國爲排印　營縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購取可也此佈 
[醫書世世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜已空篋筒茲又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四丞分裝兩套友洋三圓世有欲於杏林橘井中獨樹一幟者誧臨三馬路申報館申昌書室及各書坊購取以廣揣摩可也 
[述美人收檀香山權利緣起]  
嘗考檀香山島在北太平洋之西畔凡大島四小島四其餘諸島皆渺小奇零人所罕到其形勢由西北而東南錯列斜上自赤道北十八度五十二分至二十二度十六分京都東八十二度五十九分至八十度四十八分英倫西一百五十四度十三分至一百六十度三十二分總七千六百二十九英里合華八萬五千八百七十七方里大島曰哈歪伊曰瓦湖曰賀挪魯魯曰麻淮曰高哀小島曰麻拉開曰賴拿哀曰開赫老曰訥訶當乾隆四十二年卽西歴一千七百七十八年有以行海著名之英人名甲必丹可克者尋得是地時羣島土番四十餘萬人各有土酋不相統屬惟以哈歪伊島首戴番烏布爲長後其子加美阿美阿第一嗣位始招引外人創行新政歐美兩洲之人亦屢有至者於是英人爲之練兵美人爲之傳教乾隆五十四年卽西歴一千七百九十一年遂併瓦湖麻維諸島嘉慶十五年復得高哀諸島始合羣島爲一國以賀挪魯魯爲都會卽今譯書稱火魯奴奴又譯作布哇者而奉加美阿美阿爲共主嘉慶二十四年卽西歴一千八百十九年加美阿美阿殂利攸立時英美教士紛至沓來舉國靡然從之建耶穌教堂後攸利偕其妃出遊殂於道加美阿美阿第四立遂爲君民共主之國至同治二年卽西歴一千八百六十三年加美阿美阿第四殂加美阿美阿第五立時美人漸漸攬權島主頗不與洽前嘗許美國兵船寄椗至是而廢去舊約同治十二年加美阿美阿第五又殂無後國人於宗室十二族中推路拿利羅第一爲主踰年因酒致疾而殁衆又推立卡勒古雅第一與美人定約免稅開通商利卡勒古雅第一旋於光緒七年環游歐美各國由日本至中國取道上海赴天津見直督李爵相而歸九年加冕稱土性喜讀書兼通英國語言文字見島中之官多美人爲之惡其所爲欲去之而未發於是羣下會議廢立國因之亂幾乎失位時光緒十三年也不得已布告各國公使重立條約十八年王殂妃攝政國人咸不服議改民主而歸夫國保護十九年議院大臣某廢女主而立美人鐸爾爲總統女主求救於各國無應之者於是全島之權均歸美人掌握矣島中有各國領事商董之屬以美國人任地方與議會者居多宜其權利之濳移而默奪也今華盛頓來函云美總統簡某員籌商檀香山一切事宜閱數月始定章程由總統交議院妥議施行其大略云檀香山自今爲合衆國屬縣改稱哈嵗縣創設立法行法審法三部官司置知縣一員縣丞一員刑司一員律政司一員總巡一員均由本國總統簡派前檀香山政府所設外部戶部諸大臣一律裁撤布哇縣議院分上下二處上議院議員准合衆國年在三十以上居本島三年每年進頂自洋銀一千圓至二千以上之人公舉下議院議員准年在二十五歲以上居本島三年每年進項在三百圓以外之人公舉以此觀之檀香山已爲美有矣美自華盛頓開國定制不准開拓土地亦不干與外事乃近來國勢日漸當强不能謹守前規旣與日斯巴尼亞大肆雄威今檀香山又全歸掌握恐從此美人亦將多事不能如從前廿爲局外之人矣辦理交涉者宜於此三致意焉 
[本館接奉電音]  
　　昨日清晨京師飛電傳來上諭一道敬謹譯登○正月二十四日奉上諭浙江學 
政著文治去欽此 
[日本防俄]  
　　日本東京日日新聞云前年俄人索得中國北方旅順大連灣諸要隘刻意經營駐陸軍遣兵　葺治港口修築道路陸續整理務使新得之地景象煥然近已端緒一新矣而仍添派兵艦俾勢力軼過日本艦隊將來由旅順以達琿春旣能聯絡海上之聲勢必注意於韓國南邊邇來已遣武弁帶同測量師將加德島海陸地形逐一測量甚爲迅速此固我邦之人所最宜留意者也 
[呂宋近耗]  
　　天津國聞報云小呂宋友人函告曰去冬十二月下旬美人欲收飛獵邊羣島入版圖土人堅執不從美軍遂决意進攻依路依路埠英商聞之早籌引避之法蓋以雖有戰艦保護而船小未能多載勢不得不另雇駁船避險也所雇駁船英領事准挂英旗出口俟事平乃回埠安居初時每船日費銀二十圓後因多人爭賃價遂貴至三四十圓土人議有章程三欵一准美人徵稅六年然後交土人經理一美人祗立一總督此外官員皆由土人公選一港口准樹美國旗惟内地則由土人自理美艦統帶不允所議土人謂美人若不委曲相從我等宜與之决戰於是備辦煤油數百箱分儲各要隘以便火攻各商亟將貨物遷入駁船冀免焚燬德國領事恐美軍用砲攻擊遂往謁美統帶請緩師期統帶言土人頑梗若此若非用砲示威不能令之懾服各銀行爰亟將銀圓運王戰艦土官以各商皆預備駁船寄頓貨物恐多運米前去爰出示禁限每船祇准儲米三包豈知米商先將米包連出埠外儲在駁船及覩此示恐土官藉口駁船多屯米粒有干例禁是以又將米包起回亂黨頭目向華商勒捐軍需視生理之大小分派華商無奈湊交銀數千圓各銀行主又恐戰事一開全埠焚燬乃預爲之計閉戶自謀大小各店亦同時停止買賣二十七日依路依路埠德領事傳諭本國商民及西班牙人速離是埠以免不測蓋以德領事兼理西班牙領事事務故也其時土官已將河口堵塞祇留小船往來之路并示諭婦孺出埠祗留丁勇嚴防至晚土人縱火燬去營房一座及對河茅屋其意欲使美軍知悉想日内必將埠中屋宇物件盡付之火使無地可容也二十九日各銀行將儲在戰艦之銀圜遷往孟利拿大埠遲之數日未見美軍動靜隨開門貿易惟聲明行中一切俟收有銀圓方能支給然匯單仍前停止土官祗准美軍小隊登岸遊行不准携帶軍器美軍間有在埠之對面登岸購物及取水者有美員到埠談及美國此次調軍來此非欲加害人民 
 
 

Page 2

 
 
實只革除西班牙虐政與民更新并言美國得此羣島不知耗費幾許巨欵乃可整頓一切土人不知來意而沆拒之誠無益也現有美國砲船根砵等多艘駐泊依路依路海面運糧船亦有三艘土官擬徵下稅及招牌費似此堅心守衛恐美軍未易攻取也 
[降人又叛]  
　　武昌采訪友人云四川大足縣巨匪余蠻子糾衆横行官軍剿撫兼施業已勢窮就撫近日忽又傳聞督轅接得川中密電知余匪已降復叛王芍棠方伯率兵剿洗小有損傷云云然軍機秘密一時未能偵悉確情也 
[毅軍返旆]  
　　天津采訪友人云去冬安徽渦陽縣境土匪煽亂延及河南旋與廣德府屬會匪句連四出爲患豫撫裕壽泉中丞以豫中兵力甚單不足以資剿辦爰咨請北洋大臣直總督裕壽帥遴派毅軍統領馬軍門玉昆督帶馬步十營前往至臘杪賊勢稍衰軍門以所部多係淮人倘或與匪徒暗地句通是不啻附之以翼爰於中道折回本年新正十二日行抵天津禀見壽帥俟十四日堅軍齊到卽於十五日附火車回山海關 
[詳述糧道出缺情由]  
　　江蘇督糧道兼蘇州關監督桐子霑觀察澤於本月二十四日辰刻因病出缺前晚由本館寓蘇采訪友人飛電相告旋卽照登昨日報端兹復得來函云觀察前任蘇州府時勤政愛民口碑載道三吳士庶咸以桐活佛稱之去歲甫奉升任糧道之命卽爲二豎所侵禮延靑浦名醫陳蓮舫比部診治始得就痊至冬復發參苓罔效日漸纒綿延至本月二十四日天明騎箕以去經公子輩飭丁投撫轅禀報尙未悉遺缺由何人署理也 
[榷使噩音]  
　　天津采訪友人云津海關道劉觀察汝翼方奉恩綸簡放忽於新正十四日歾於江西任所電音旣達官塲之與有交誼者次第作札唁之特關道責重事繁不知聖意又將誰屬也 
[派員會審]  
　　天津國聞報云　日督憲接宣化府詳文略稱宣化境内前有匪徒聚衆閙事刻下業經撲滅惟被擒者一再研訊均供稱飢民脅從出於無奈應請派員會審等情因卽札委王國卿觀察仁寳前往審辦觀察謝委後日内卽須起程矣 
[實事求是]  
　　武昌采訪友人云邇來時局多艱伏莽四起上年迭奉上諭飭實力舉行團練等因湖廣總督張香濤制軍因檄行各屬一體遵行惟需費浩繁籌之不易地方官狃於積習往往因循粉飾仍不免視若具文制軍聞之擬委員赴湘鄂各屬嚴密稽查此亦實事求是之意也 
[派員遊歴]  
　　泰西各國最重遊歴蓋以製造格致之學非親自考騐斷不能得其精華也中國於乙酉丙戌間會由總署奏派部員遊歴外洋於以閱歴山川考察風俗返國之日均纂有成書自是而後因經費難籌遂無繼軌新任廣東巡撫鹿芝軒中丞慨念時艱每有豪傑之士無不留心物色當秉節川中時稔知浙江陶七彪茂才在寛與其高足湖北王伯濳茂才慕陶天姿英偉而又樸實耐勞遊歴之選此焉爲最爰於去歲陛辭之日密摺奏保蒞粤後復於正月十九日專疏奏陳請每歲於粤海關出使項下撥銀二萬兩爲延聘舌人與往來旅費不足則另行提撥兹粤中友人來函知陶君師弟已於去臘中旬由申赴粤假寓廣雅書局與中丞晤商一切嗣於今正某日乘輪船回滬小作勾留卽束裝先赴東瀛然後遍遊泰西諸邦想他日瀛海歸來取彼之長益我之短中國製造之學當更日上蒸蒸矣 
[洋商爭礦]  
　　營口訪事人云遼陽州境内煤礦甚多民間向以土法開采供各處日用所需某年旗昌洋行曾在彼開一煤礦費去三萬餘金近已得煤獲利然因此　訟尙未結案今俄人訂開遼礦英領事以旗昌已開采在先照會軍帥請不准行軍帥援引和約不准内地通商之案阻之英領事頗滋不悅 
[上控發回]  
　　松江訪事友人來函云本月二十一日蘇垣大憲派差押解五犯詣府署交收濮緊泉太守飭分發華婁兩縣典史署管押候訊聞五犯均庠序中人去歲南匯縣沿海沙匪有搶木一案事後董事韓文祥請官給照派令海濵各戶認賠以致激成衆怒鳴鑼集衆降韓之房屋悉數搗毁並咬去一耳當擾攘時爲首之陶全村以其兄被押自新所糾衆刼去并刼他犯數名縣尊汪大令以糾衆刼犯等詞詳省省憲提訊後卽將陶依例處决復根究指使之入遂將文生沈某詳革一再刑訊忽有廪生陸姓等數人赴臬轅控訴聲稱爲陶沈伸寃臬憲委蘇府彦太守提訊一堂現在發回松江飭濮太守親提訊鞫云 
[古越官塲紀事]  
　　紹興訪事友人來函云代理餘姚縣張大令自經吏部准補昌化縣缺卽於去冬由藩憲惲方伯飭赴新任祗以新任餘姚縣湯大令鳬舄未臨不得已赴郡面禀府尊熊太守請飭催湯大令到任太守卽發電嚴催迨祀灶日湯大令始赴餘姚接印張大令交卸後適抱微恙暫留數日於新正某日束裝赴省就醫擬俟病愈卽赴昌化履新詎意舟抵蕭山病勢增劇遽爾溘逝當經家人具禀呈報聞身後宦槖蕭條廉吏高風堪敬亦堪憫也○署嵊縣陳大令現在已屆瓜期省憲特委畢畏三大令奎前往接代大令奉委後於正月十九日東渡錢塘江二十日到紹興當卽謁見府尊熊太守並遍拜各同寅二十二日啓椗南行擬於二十七日接印任事想屆時冠蓋往來互相拜賀當有一番官樣文章也 
[遼陽零墨]  
　　營口訪事人云去冬僅得雪二次高下田原均未沾足迄今久晴天煖水泉乾涸巿上之　均購自鄉間每車需營錢四五吊可謂貴矣○元增祥銀爐爲高曾陳三姓股開當日本用兵時掌櫃陶春分開元增太油坊德昌樵小銀爐資本無多全仗票貼周轉去臘二十日被海訪同知發封共計票帖二十九萬餘吊陶先逃逸内櫃潘姓被押二十八日道憲親提訊追並諭令大會料理限正月初八日開發馮帖奈鋪中所剩不足二萬金初四日大衆將騾變價訂期元宵後先還三成餘俟陳等補還未知有無著落也至元增祥突然倒閉人心惶惑凡有存票者皆兌取現銀致宏聚和元發德兩家幾被同時擠倒幸素日殷實隨到隨兌付至二萬餘元人情始定現在出票之家鑒及前車暗地收回故銀價日跌云 
[烟海春帆]  
　　烟臺訪事友來函云距烟三四里有玉皇上帝廟俗傳正月初九日爲玉皇誕辰紅男緑女白叟黃童　不爇一瓣之心香祈終年之福蔭彼來此往絡繹於途今年雖風伯揚威而焚香頂禮者廟内仍無容足之地香火之盛可謂至矣○月之初十日爲駐烟各防營祭纛之期凡赳赳桓桓者均赴西沙旺演武廳開操槍砲之聲隆隆不絶軍容荼火赫然可觀○有鄉人荷麫粉來烟求售迨事竣回家行經某處忽有匪徒自叢　中躍出操巨梃迎擊痛極倒地正欲搜括囊資適爲行路人見所將匪拿送巡司枷號示衆聞者莫不快之○巿廛通行錢帖雖屬簡便然因錢肆倒閉而被累者亦時有所聞邇由縣尊出示曉諭略謂凡有出票之家必須殷實鋪戶五家互結呈案方准照常行使否則限日收回不准再出違干查究云云自示之後凡外强中乾之鋪戶當不致漫無限制矣○巡檢崔少尹自交卸署篆後新任陳少尹於客臘二十後始俶裝來烟現已接鈐任事矣○去冬雨雪稀少麥田待澤孔殷今正十八日始得沛甘霖兼之六出花飛玉戲繽紛逾時始止菜畦麥隴一律沾濡貽我來牟當可操劵卜之矣 
[九峯秀色]  
　　松江訪事友人來函云本月二十二日爲郡中雲間求忠景賢三書院甄别之期府尊濮紫泉太守循例借校士館扃試雲求文題師曠之聰不以六律不能正五音詩題賦得誦詩聞國政得聞字景賢文題資之深則取之左右逢其源詩題賦得汲古　修綆得修字是 
 
 

Page 3

 
 
日府尊因往中鎭署中賀喜故午後三點鐘時卽放牌○淮徐饑民流竄出境經過之處騷擾不堪鄉民雖恨之剌骨然亦莫可如何邇日郡城西北兩門外又到有饑民二三百人爲首者率同數人詣華婁兩署求給路費兩邑宰派差協同團防勇丁驅使出境然若輩結隊而來何肯貿然歸去一旦散入鄉鎭又不免騷擾民間也 
[札辦團練]  
　　松江府濮太守札飭上海縣内開團練一事迭奉督憲劉嚴飭各州縣轉諭各董事督率認眞辦理今擬由城鄉及大小村落漸次推廣一律舉辦各圖分立團總團長名目操練妥籌的欵俾垂永遠並由縣捐廉製辦號衣等件此係地方紳民力籌保衛之要著飭將各團勇丁花名造具清册並教習何人及紳士名姓逐一註明詳復以便轉報此係上憲愼重團防之至意毋得視爲具文是爲至要等因王大令卽照會同仁輔元堂紳董曹君寄耘速卽遵照憲札辦理 
[札查教堂]  
　　近日松江府濮紫泉太守行文上海縣署飭將境内大小教堂共有幾所速卽造册詳復以便稽　縣主王大令奉札之下立飭差役遍往城鄉各處查明禀復毋得遺漏 
[軍犯暫禁]  
　　前者黃愛棠大令在上海縣任内有都司馬道隆者在來往崑山某姓航上計誘同舟孀婦朱蘇氏到申假寓英界寳善街悅來客棧鎖閉房中嗣經棧中人覷出破綻告知包探獲解公堂讞員鄭瀚生大令訊實口供移送到縣黃大令訊供之下馬自稱武職人員多所挺撞黃大令以馬不法已極飭禁諸獄内通禀上憲先將都司革去連朱蘇氏解省訊辦至今已逾四載兹者大憲將朱蘇氏釋回馬道隆擬定軍罪發回原縣暫禁以便解赴黑龍江配所 
[嚴諭帮頭]  
　　求免船捐前已兩紀本報兹悉馬路工程局總辦朱森庭明府當擬抽捐欵之初曾傳女划船管帮倪錦龍到案訊知該帮共有划船二百餘艘因念每日所獲甚微格外體恤每艘祗捐小洋銀一角禀准道憲蔡和甫觀察出示曉諭時毛家弄碼頭一帶划船首先認捐生義碼頭久大碼頭各船婦聞信麕聚與之理論巡街捕見而驅散無業流氓乘機與捕爲難更唆使船婦二百餘人奔至工程局滋閙局差楊坤恊同巡捕彈壓竟被扭毆捕頭王榮培得悉後飭捕將爲首肇事之流氓范福生拘回管押衆始退去旋赴縣署呶呶禀訴縣主王欣甫大令提訊之下諭令靜候核示是晚朱明府傳倪錦龍到案研訊供稱小的自奉諭辦捐後卽遵照定章向各船戶收捐並未浮收實因各船婦聽人唆使以致激成此事明府謂爾旣爲該帮頭目理應善爲開導何得置身事外本應重責今姑從寛宥著傳知帮中人務必聽候核奪不得再行聚閙如敢故違重究不貸 
[誘拐宜懲]  
　　黃阿雄向在某姓家爲輿夫去年被主人辭歇謀生無術遂與匪人爲伍日間遊蕩街坊夜則假滬北盆湯弄左近孚姓老虎灶爲棲息地嗣見主婦錢氏新寡因多方慫恿令再醮與南巿賣菜傭李某爲室誑得身價洋銀二十四元旋又屢次向婦借貸去臘之杪邀錢氏至某茶肆啜茗暗令同黨某甲將氏所抱之孩攫匿無蹤迨氏偵尋黃亦乘間竄去日前在英租界與氏邂逅相遇情急扭控公廨讞員鄭瀚生大令提訊之下以事在南巿未便越俎飭移解十六鋪巡防中局前晚局員番仲泉二尹升堂研訊黃供所誘之孩已賣與揚州府屬某縣人某乙所得黃身價洋銀悉數用罄二尹詰其同黨尙有何人黃一味狡展不肯實供遂命掌頰二十下笞臀一百板備函移送上海縣署請王欣甫大令訊究 
[上海縣署瑣案]  
　　前者寗波咸德錢莊執事人馮珊林倒欠本邑震源正錢莊銀十三萬五千兩經莊主黃鎭心卽黃靜園控追監禁勒繳在案迄今事隔數載頭緒毫無近日馮開具各戶所欠數目呈請提追前日縣署帮審委員馬明府提馮訊問馮供所呈各帳屬實求恩准追明府曰爾所呈之帳均是零星小戶何能料理所欠鉅欵諭畢飭仍還禁○前者戴安久控妹夫曹維賢棄妻寵妾等情王大令判令曹維賢以洋銀六百元付給其妻戴氏俾得另居度日曹抗不遵繳大令飭收押勒繳在案昨日經曹母某氏投縣呼寃馬明府提曹到案諭曰爾將斷給爾妻之洋銀繳出卽准開釋曹供妻自回家中居住並非小的離棄所斷洋銀無力措繳務求恩斷酌减明府飭暫交差覓保出外遵繳洋銀三百元禀復核奪 
[馬路工程局紀事]  
　　前日王阿大在潮惠會館前擺設賭攤誘人入局適爲二號巡街捕所見拘送捕房由捕頭轉解工程局總辦朱森庭明府升堂研訊判責二十板從寛開釋○無賴曹全生僞稱賣饎飯人徐雲山佔其攤基糾集歹人向之滋閙由某號巡街捕拘至捕房交捕頭轉解工程局經總辦朱明府提案訊供徐投案中訴前情曹供稱小的係本邑人向以結繩爲業不敢訛詐求賜宏恩明府判責一百板還押捕房候交人保釋 
[南巿捕房紀事]  
　　前日唐文清在某姓家竊得蘆柴一捆負至新馬路求售適爲二十號號捕勇所見拘入捕房捕頭王榮培管押一宵然後開釋贓俟失主來領○李友生在某駁船上竊取油篷在途求售由失主楊某追獲交三號巡街捕勇帶至捕房押候解送工程局禀請總辦朱森庭明府訊究○前晚三更後陸阿土肩負牛皮一張在馬路上邁步飛奔巡街捕勇見其形跡可疑上前拘仿解送捕房捕頭將牛皮暫留候失主覔保前來領去○昨日午後王阿三吳阿才不知因阿在新馬路互毆旣而吳被王擊傷額角鮮血迸流由三十四號巡街捕勇拘入捕房捕頭將王管押候解送工程局禀請訊究○昨日午後工程局水巡船在浦江中叚巡見蔡福利沙船夥張二喜許咸和等將划船婦戴韓氏彭沈氏扭住兇毆因卽拘送捕房未幾卽由船主某甲投捕房擔保出外調停捕頭允之 
[法界捕房瑣案]  
　　浙江寗波府屬某邑人汪忠卿在小東門外租賃房屋開設報關行將餘屋轉租與茂記烟　行積欠房租洋銀一百餘元房主索之不得則將其子汪少卿拘送公堂經讞員朱森庭明府訊供押遷在案昨日命提覆訊汪供父親在寗波小的禁押捕房無人調度求准交保出外依限遷移明府飭包探將汪帶出覓保限五日内遷出吳明高虧次房租洋銀五十元准其一并交保限五日内遷出房租免追○長江輪船著名扒竊王太順于去年臘月二十七日經包探拘獲其時公堂已因歲暮停訊捕頭命押至新年禀請核辦昨日明府命提到案著重責五百板勒令回籍不准逗留○流氓吳順榮糾衆訛詐持刃行兇經林小峯扭控公堂朱明府訊供之下飭押候從嚴究辦昨日命提到案枷號半月期滿壐責四百板○竊犯姚阿全在小東門外行竊糖捐局家丁顧阿大之風帽洋傘等物報捕後查獲原贓解經明府訊供昨日命提到案重責二百板從寛斥釋○義和煤炭店陳億卿投案遞禀請提去年呈控私收客帳之店夥吳阿元到案嚴追明府諭令經手人理處倘玩延不理再子提案押追○書信館西人控細崽潘長生車夫王方有串竊報時鐘等物明府訊得並無實據無從核辦昨日命提復訊仍著還押候提車夫之姪王某至案訊究 
[美界捕房紀事]  
　　前晚小竊羅阿狗潛入武昌路日本本願寺後某姓家竊得衣服數件被事主拘獲送入捕房捕頭令押候轉解公堂禀請讞員鄭瀚生大令究辦○甬人王名山在外虹口公和祥碼頭爲小工昨晨乘間竊取舊鐵若干適爲管碼頭西人所見拘解捕房押候解送公堂禀請研究○昨日本邑人趙德生胡阿表在西華德路紥取會項口角肆毆繼復互扭至捕房聲訴捕頭以事關錢債一併逐出不理○蘇人朱阿標昨至捕房稱被浦東人何阿幹訛詐捕頭以所控無憑驅出不理 
 
 

Page 4

 
 
　　　　 
 
 

Page 5

 
 
[神藥奇功]  
泰西未士括打方創秘製戒烟新法普濟水每瓶一元二元燕窩玉液每瓶二元四元實價無扣 
戒烟水功用服法已另有告白詳載惟此水尚有許多奇妙令人不可思議斷非他種戒烟藥可及兹特撮要録左○一多年老癮諸藥試盡屢戒不脱者服此數日即覺心癮漸淡半月便可除鎗○一因病上癮一戒即發原病者服此非但斷癮兼能愈病○一因吸烟過多精神疲倦日夜思臥懶於行動者服此即能壯筋健骨精神倍增○一吸烟既久陽痿精衰夢遺溺數者服此最能壯陽固精房事不倦○一吸煙人飲食無味大便艱難或成烟漏者服此能使臟腑調和開胃進食大便如常人一樣○一因吸烟而痰多咳嗽者服此立能化痰止咳順氣止喘○一因吐血而吸烟者服此包能斷癮保不吐血○一吸烟人面黃肌瘦容貌可憎服此能使面貌光潔全無烟色○一性喜吸烟不欲戒脱而又嫌其受累者服此依舊可以吸烟如遇要事偶然停吸亦不覺癮○一戒烟之時最思吸烟惟服此水乃俟過癮之後方服隨吸隨戒故能斷癮不覺○燕窩玉液亦另有告白今更撮其種種育效以見非他種補藥所能彷佛萬一○一老年火衰飲食不化步履艱難服此能開胃健脾行及奔馬○一少年傷於酒色致吐血咳嗽肺痿痰紅服此能潤肺止血咳嗽立愈○一婦女服此綢經止帶受孕安胎○一童子虚癆不能受補服此最宜○一瘦弱之人服此一月必然肥壯○一諸虚百損服藥生厭者服此見色味俱佳自然歡喜售處在虹口白渡橋北首仁智 
里十三衖便是外埠函購書明括打藥房收入不悮 
[海狗腎参茸如意種子丸酒]  
詹誠德堂始眞方鎗上戒烟三膏每兩二千五百六十文　寄售燕窩糖粉大盒西元中盒二元貨貴實包退回换 
不孝有三無後爲大乏嗣者往往怪婦之不生育不知男子精冷精薄不射不能堅久或人門卽泄或陽痿精衰　症焉能種子乎此丸本堂所創製難白髮老翁服之精力無異少年况少年服之其陽氣强壯不言可知久服百病不生凡諸虚　損五勞七傷遺精身弱耳聾目暗四肢無力精神短少作事健忘效騐如神功能塡精生血補腎補腦倘有求嗣念切請速購試每兩二元單料每兩一元外有海狗腎参茸如意種子酒大瓶四元小瓶二元但飲此酒陽痿見色立興壯而且固功用同丸眞種子之聖藥倘借藥力而宣淫無度莫怪藥之不　若服丸飲酒不近女色夀可百齡轉老還童妙在丸酒補而不燥老少可服可稱衛生延夀之秘　○煖腎種子膏每盒二張每張一元角○婦科白帶丸每盒一元○茸扶陽乾健丸每兩三百文○婦科調經坤順丸價仝上○以上各藥俱有詳細仿單用法外埠函購原局回件　上海英二馬路泰和里石庫門内廳廣束詹誠德堂啓 
[安慶方富春藥局參號經售上海南京路華興公司創製燕窩糖精批發]  
有心濟世經售藥興公司創製補燕窩糖精　大盒四元小二元　童叟無欺　官禮尤宜　包皮有硃印　上海縣　英會審分府吿示爲記 
本主人世居桐城好善藥施僑寓皖垣見每有疾苦綠乏良藥致斃者甚多心焉憫之特備巨資開設方富春藥局參號自運參茸燕桂道地各品精製飲片丸散膠丹格外虔誠凡别家未有者一概全備不圖厚利以行方便不惜工本專人前往大　山虔求興一龍泉杜煎諸膠獲益更速兼辦上海南洋華興燕窩公司燕窩糖精每月包運千匣之外戊戌年終計之總銷一萬三千餘匣之多可爲各埠　數之冠門縣金字招牌上海英法租界會審分府吿示爲記安慶專歸本號一家零躉批發别人　得發售遠近函購謹防假冒是要　安慶四牌樓方富春藥局參號謹白 
[督辦鉄路大臣盛招考法文]  
如有精通法國語言文字或兼知工程算學量繪等事者准每禮拜三十午三點鐘到鐵路總公司報名考試 
[天下無雙孔雀老牌紙捲香烟]  
此烟　用美國所產最好烟藥製成品質純粹絶無混假此烟　香氣馥郁風味佳絶使人一吸之下頓覺精神爽快此烟　内屠用錫紙包裝光艶四射體裁極美且便於多買久藏以斷無慶味腐敗之虞也此烟　和以貴重靈藥不止香味溥凉兼有裨衛生吸之可避一切　毒此烟　製法格外求其盡善毫不惜材料故每枝烟葉之量外國產中以此烟爲最多此烟　外特裝置牙嘴十個故無烟藥浪費之損而有吸用至便之益洵爲一舉兩得此烟　於外國紙烟中價目最廉而品質最佳久經賞鍳家評定今不必喋喋此烟　有獨擅長處如此是以各國貴紳名閨賜顧者年盛一年此烟　銷塲遍天下聲與四馳冠於中外各種紙烟賜購者勿誤疑爲誇張也今也渤海永解之時近訂購者陸續不絶倘失豫約之期或恐難應貴需而睪負盛精伏墓四方官紳士商幸諒微忱急速賁臨面訂可也 
上海泗涇路村井紙煙公司 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕩婦受懲]  
　　本邑楊樹浦某紡紗廠女工頭目大阿妹風信年華色頗妖冶近與同廠工頭張四林有染張有祖遺田若干畝大阿妹設法將田單誘去昨日爲張母及妻某氏所知至大阿妹家索取一言不合各肆兇毆旋互扭至裏虹口圓通寺巡防局内喊控局員劉穆庭二尹訊得確情以大阿妹無恥已極斷令將田單如數歸張並責手心二百下交其母領回管束以後不准再與張私相往來　敢故　准張母投局禀控提究不貸 
[英界公堂瑣案]  
　　包探李星福解汪松如至案禀稱此人在薛許氏所開聚賓園酒館爲夥一切洋銀由伊執掌不料前晚私將櫃内所藏銀蚨九十二翼錢五十文及綢布衣服席捲而逃旋由同事某甲投報捕房捕頭令小的緝獲弔出原贓送請究辦薛許氏投案訴稱丈夫開設聚賓園雇汪執事不料竟捲物而逃今幸緝獲叩乞究追汪供稱小的係徽府屬某邑人因事回里竊物以作川貲尙求鑒宥讞員鄭瀚生大令商諸梅繙譯官然後判令笞責二百板管押三月起案之贓給氏具領○前晚流氓周阿珠闖入三馬路豫昌質鋪適張幹興持珠耳環質錢不問情由攫取其一張窮追未獲投報捕房捕頭令包探朱阿高緝獲人贓送案請究張投案歴訴前情周供稱小的竊苦異常不能存活不得已而爲此以冀殘喘苟延大令判令笞責二百板管押半年○包探沈阿鶴解顧壽成到案禀稱昨日此人向發昌祥號内宋春元索欠無著見有洋銀二十八圓卽攫之而逸被宋追上扭入捕房今者捕頭令小的送請究辦宋訴稱與顧素無來往不料其竟藉端攫取洋銀顧供稱宋積欠小的洋銀若干衆所共知安得推諉大令著將兩造一併押候復訊○包探胡瑞龍禀稱昨晚十點鐘時王生計應生成崔阿桂鄔阿芝等流氓相約至孫阿外所開飯店果腹旣而藉端口角大肆咆哮將店中盆碗擊毁一空由某號巡街華捕拘入捕房今者捕頭令小的解請究辦孫投案訴稱被毁盆碗約值洋銀一二圓求卽追賠王等同供稱小的等均在治下當小工無力賠償叩求明察大令判令各笞責一百板○包探供阿寳解竊犯梁阿茄至案禀稱此人竊取洋人生達華家銀烟匣一枚旋經小的查獲送請究懲洋人投案領贓梁供稱小的心愛此匣故乘隙取回大令判令管押一月○包探顧福其禀稱昨日王金生陳阿二兩賭棍因賭起釁在北河南路天后宮畔忿爭由小的拘入捕房今者捕頭令送案請究王陳同供稱小的等實因索欠起釁並不賭錢大令著各笞責二百板○包探石金榮禀稱積竊陳阿榮竊取華子蓮家錫燭臺等物報捕後捕頭令小的緝獲送案華投案領贓陳供稱小的失業已久貧無聊賴以致屢次犯竊尙求大老爺湯網宏開大令判令笞責二百板管押一月○包探竇如海禀稱昨日小的見王阿順手持金對時表一枚東張西望情有可疑因之拘入捕房今者捕頭令送案請究王供詞閃爍顯係此中老斵輪手大令判令管押一月贓存捕房待失主到來具領 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
