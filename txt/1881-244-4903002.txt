# 1881 - 244 - 4903002

 

Page 1

 
 
[新印書畫出售]  
　　本齋近又用石印照相法印成朱子家調玉尺中堂一幅係與門潘君名　涵所書筆力挺拔　　率更計每幅未裱者價洋二角綾裱成軸者價　五角五分又任伯年先生所繪之著色米癲拜石蕉葉題詩撫松盤桓　橋風雪四幅皆長五尺每幅未裱者價洋三角五分綾邊裱者價洋七角此四編拆買合賈均隨客便蓋拆買則可作中堂憑掛合買則可作大掛屏也至畫法之神妙任君早馳名遠　請丹青老靡不傾倒當無待本齋揄揚出售處仍照襄例此布 
　　點石齋主人啟 
[書車路命案]  
　　洋面行船嘗有盜黨刦殺之案矣不謂火輪車上亦有此種情事如出一轍見之於齊深足駭愕如英國白來墩之火車茌待　司答呣山洞內謀殺棄屍一案是已夫火輪車者西人心思之巧幻仿火輪船而更精其製者也其取道尤奇於輪船葢輪船以汽機激動借力於水火冷熱之間能行逆風駭浪中而不虞顛覆若輪車則行於陸地之上惟天下有數千萬里平面之水程而無數千百里坦直之地面故輪車不能一徑直達低窪之處則上設琈梁以駕之山嶺之高則鑿空其腹以通之嘗讀格致彚編見輪車諸圖有於山腹所鑿之處暗行兩三畫夜者車上縣無燈火以照其行化幽險爲坦夷非西人不及此然而孰知其禍之卽伏於是也葢倫敦至白來墩必經由此山洞所過平地亦居其大半黎福來不行凶於平地偏於過山洞時逞其很毒則以爲山洞之黑暗雖有燈火究不若平地之明亮一舉手鎗之勞倐忽之間人未及覺豈不便捷輕利乎噫行路之難中外同情在初製火車者豈預計報仇行刼之人將以此爲易於下手而商旅之乘是車者轉致遭刦奪顛越之禍哉特以宵小行徑鬼域伎倆隨機應變防不勝防竟至釀此大案耳假令車中無遺銀之合式靴外無表練之相符則黎福夾頭已受傷人亦昏仆孰不謂其爲盜所戕與老者並罹慘厄乎嗚呼險矣雖然此案惟其爲西人在英國而始能破綻若是之速西人行鋪中凡售貴重之物必鐫刻號數於上又簿記買者之姓名或買者令并鏤姓名於物故黎福來身帶是表捕房見之傳述其號數卽有表鋪之女子出以爲證而哥爾忒之爲黎福來致死了無疑義富時醫院爲之治傷　無願據捕頭包搩不敢卽拿而令人尾之而行致遭逸脫然雖兇犯在逃而案情則巳略有端倪指名而索定難漏網蓋老者之與黎其平日有無仇怨固未可知第黎在新金山歸國不過兩年應與老者無甚交接此番老者由倫敦收銀而來數至四十磅當非手足之房所能勝任車中對坐銀必露於黎眼奠爲見財起意可知也車上雖無多人終難從容收恰旣棄其屍又盜其銀而竊其表而又恐其敗露因以手鎗自擬使受微傷而可託調於同被盜劫且自言昏不知覺以卸其供明被盜情形之責其計亦可謂狡戾而無如盜銀不盡竊表月查轉令殺人圖財之罪不待供招而己彰明較著也假在中國旣無遗物之可以認識而又無醫館之便之句留吾知停車之際車上之人漠然不知老者之去向而黎福來亦負其行李以奔安得執而問之哉吾因而思行路之難也火　泛海中國亦旣行之若火車則議而未成以英國久行火車之處而尚有此事假使中國行之危乎不危葢火本之廣闊不及輸船車箱之中不過兩行對坐而坐客之車與司理火機之車聯而不接在前在後不能相通卽每坐車之上有一二人照應而輪聲之震盡觸耳易清手鎗之響倐爲息減誰則防之假在黑暗之中與坐客稀少之時斃其人而拋比屍亦且易易迨至事後或查人數或見血跡而欲破此疑案則凶犯早遠颼矣故火車而行於中國尤可慮也然試設爲此想於火船之中近來海面行船每有混盜匪於商客而中途罹禍者內地之船雖未嘗有此奇案而竊賊混淆亦誠多事設有尋仇行劫之匪徒亦以行李上船混跡艙中前後左右上下架格之間指顧卽是夜深睡熟或竟慘殺其人攫取其物而己亦妝點傷痕佯爲同被算禍夫誰得而識之者吾故重按其情而爲孤客之多金者慮也 
[恭錄] 　 
　　諭旨　○七月初七日奉　上諭御史丁鶴年舞內城茶園違禁演戲請飭嚴禁一摺據稱內城丁字街十剎海等處竟敢開設茶園違禁演戲殊屬不成事體着步軍統領八旗都統卽行查明嚴禁毋稍寬縱欽此○初八日奉　旨克蒙額着來京陛見西安將軍着恒訓調補成都將軍着岐元調補崇綺着補授盛京將軍熱河都統着額勒和布調補钦此　　　 
[日本近聞]  
　　○東洋新聞紙言英王之二世子遊歷於外刻下將至東瀛約計華歷八月初旬可至橫濱故該處已預備欵接才禮云又云前有美國帆船開至日本船上水手等忽然因事爭鬧不肯作工船主控諸駐日之美領事公廨領事將水手等拘禁監中待該船將次開行然後釋放仍令押上該船其有不肯上船者命以鐵鐐鎖其手迫上船以後仍復喧鬧并舉手鐐以擊船主一擊不中船主怒甚山手槍　之鉛子由該水手頸後打進自喉間穿出幸氣管未破尚未致死刻下已將該水手工資算給送之上岸矣至船中尚有不馴之水手若而人現在開往外洋不知作何究竟也 
[逖聽風聲]  
　　○接昨日九點半鐘臺灣發來電信云該處又發大風此風或再向北而來然則本埠各行棧如在低窪之處所有堆積貨物務宜妥爲設法先事預防也 
[瀆稟遭斥]  
　　○閩廣商船天津謂之島船又謂之紅頭喘往時七八月間到津者舳艫相接運去雜貨無所不備貿易特甚爲水路生意之一大宗自海禁開而載貨利權遂爲輪船夾板听奪商略到彼落落如晨星所帶各貨亦今不　昔雜貨絕少惟恃木料而已商船灣泊前在葛沽自立新城後當道欲令該埠興旺遂建攺泊新城之議葛沽去津城數十里新城更去葛沽十數里更章已及數載商船人到城賣貨頗形不便近諸船將詳細情形聯稟人津道吳觀察　懇復舊且謂所載木料除滿裝船艫外餘卽綑置船旁木料愈多所佔河面愈廣新城河道視葛沽較狹且係輸船必經之路向章兩船爲一棑　於輪船往來有碍云吳觀察据禀轉详巳蒙上憲體恤民艱於今歲酌攺就葛 
 
 

Page 2

 
 
沽以上新城楊回莊以下從中按排灣泊商船旣得就近而兩處窮民肩桃北負者皆可往謀升斗不致此得彼失或有冋隅此殆籌劃通盤面面週到而人心不同新城舖戶仍有上稟爵相者請仍移泊新城否則棧房虛設資本無歸貧民亦失所賴云由爵相批斥不准噫廢井田而民怨復并田而民亦怨爲玫之難固如是乎 
[土模損壞]  
　　○福州船局擬造二千四百匹馬力巡海快船繪圖三年至今春始將中汽鼓圖先由模廠發至鑄鐵廠聞模廠製此汽鼓模巳費千餘工今年二月十一始告竣鑄鐵廠自二月十一日接造土模又須四個月之久至六月念五日竣工計亦千餘工合計此模造成已費二千元矣及七月朔日欲開模鑄鐵而模心缺陷約有四寸許匠首韓某及匠工等羣相驚恐深慮鼓製無成前功盡棄是時總監工議將修補近徒等議另行拆造又有議旣費鉅工且觀鼓鑄成否再行拆造故刻下尚末定奪查快船汽鼓共須一三個尚有前後兩汽的模廠未經開製此中汽鼓乃快船之　基不料模已先壞各人皆惱恨無涯云 
[星使病勢續聞]  
　　○船政大臣黎星使政體違和疊經列報上月十五六日連請名醫調治爾未就痊總督何制軍於十八日卯刻出城問病辰刻卽抵船局隨帶醫士四人一鄭君一種封翁一葉君一謝觀察也聞四人所開藥方不同而鐘謝之方較穩幫卽照　之何制軍於是日未刻回轅云 
[擬開煤磺]  
　　○福州招商局於本年四月間訂請英國開礦洋師名瑪士者到閩言定每月薪水銀二百五十兩以二年爲期擬往臺灣奎隆地方開採煤油磺油等物瑪土現居馬江日意格洋樓內俟各商領取札照置備傢伙雇齊工匠當卽啓行同往聞須菊花關候始能東渡云 
[炎涼不測]  
　　○諺云老健春寒秋後熱甚言其必不能久也杭州自立秋後殘暑酷烈甚於三庚以致時疫大行凡患痧中暑而亡者指不勝屈迨至處暑節後其熱轉增面無減寒暑針升至八十餘度閏月初三晚凉風微動繼　疎雨梧桐漸報秋意夜間頗覺凉爽不期至四更餘狂風怒號聲猛於虎危樓高閣震動有聲俄而忽如海瀉山崩風濤交作　烈風繼以暴雨故其勢更莫禦仇城中被毀牆垣不能悉記計時約兩點鐘之久雨始少停而風狂如故迨初四日天明雨師又至而風伯更爲之助興自清晨直至下午始得停息時寒氣陡增居室者皆易絺綌而御夾衣矣夜間寒氣史甚可擁重衾天時之不測如此保身者當知何加意哉 
[誘騙反誣]  
　　○寍波穿山地方有訊兵胡維林平日開塲聚賭局誘平民墮其術者不一而足近聞該處陳祺健舊欠周友學錢文立有手單胡所知悉一日胡遂設法誘騙原單向陳收錢肥己而不歸周周往追還初則避匿不面繼則誣稱欠伊賭錢周與理論反敢恃強行兇周不得已赴府控告宗太守恐周與胡有聚賭之事傳案面詰供稱如查有同賭情事願將追還欠欵充公并願枷辦當具切結存案現聞宗太守巳移會提標左營立飭汎官將胡維林斥革送縣傳同陳祺健周友學訊追詳辦云 
[幼殤可憫]  
　　○寍郡藥行街後河某甲夙有烟霞癖僅生一子年甫四歲日前因爬入烟榻攫食烟膏比及其母察覺則已無可施救矣此雖由幼孩自取而保抱者咎亦難辭也 
[乘潮高臥]  
　　○招商局北棧向有木碼頭前遭风潮碼頭爲所激壞遂以木頭重復掽成尚未裝釘齊備前日晚十一點钟潮水復涨將码头擊開此處停伯船雙本多而彼時竟無碰撞碼頭上編竹爲廠以爲憩息之所有數人熟睡其中並有小孩二三人均未知觉直至碼頭汆到公家花園泥淤之處一角爲泥陷住而潮水　逐漸推送　將倾側乃碰於怡和行門前之码頭上碼頭亦稍爲損壞訇然一聲諸人從睡夢中驚醒不勝詫異但未知高臥諸人中有人滾跌入水否也按該碼頭寬約三丈許長約十五丈許頗極笨重乘潮入內路亦不少而諸人竟爾寐無吪不亦奇乎昨日午十一點鐘已將該碼頭用小火輪帶往舊處矣 
[年豐會盛]  
　　○本埠虹口東北三里之虹鎭東鄉　蕭王廟房屋寬廠計有三進兼供城隍神該處每逢中元節亦有神會普度之舉今秋花稻豐收鄉民格外?　誠與會者共七十餘村前日午刻迎神起馬巡歷各處觀者如堵除尋常執事外有鄉孩二十餘名扮爲女童肩挑鹽檐內有三四名旣挑鹽擔復立人肩上聽人行走從容閒暇如履平地蓋皆平時練成有也又扮四平山一戲頗屬可觀馬匹不可記數萬民旗傘亦多該處人謂兵變後賽會此次爲最雖愚人若狂情屬可笑然非年彀順成不易觀此景象也 
[據票定斷]  
　　○朱學義投　公堂控被胡道基欠銀八百兩收過二百兩尚少六百兩曾給我四百兩期票至期向收無付求爲提追陳太守准詞後查得胡因他事涉訟羈押在縣乃爲備文飭差移提昨日午前集訊朱將期票呈閱胡供前與禾言明合開花　伊出　本銀八百兩嗣　又不願合股與之理說認償折耗銀二百兩應歸伊六百兩嗣後陸續付給照算今祇應我－百餘兩有帳可查陳太守　朱旣控被欠六百兩緣何祗取其四百兩之期票胡稱祗應找百餘兩何以亦出四百兩之期票均難憑信今姑照四百兩數着胡繳案還朱作結云胡能無繳與否再行探錄 
[諭令回藉]  
　　○廣婦鄭氏挈女投英公堂訴稱因家貧苦將女作妓而子鄭林甫不務生理時向姊索錢　鬧　累不堪不得已將子交捕送案求遣回籍其女供生來命薄致夫早逝上有老母下有兒女數口無奈爲倚門生涯以資瞻養胞弟林甫時向索錢稍不遂意卽便逞蠻鄭林甫供年三十六歲實因失業乏　向姊商取錢文今願回藉云陳太守得供之下隨飭鄭林甫赶緊回籍何再逗遛在滬向姊糾纏定當懲辦云 
[控青地甲]  
　　○前日上海縣莫邑尊因公赴蘇出署時有松江人吳元吉在頭門口攔與呌喊謂妻氏被拐至　尋到後擬投案請究鼓七舖　甲黃培捺擱莫邑尊因車涉地甲着明白補詞候訊而吳元吉業已補詞據稱家住松江婁縣地界妻被同鄉人汪新彝　　滬上由松江墨皮　引至滬南十去舖向花池　方某筆店居住配與陸阿梅爲妻初本不知何人拐誘　訪有端倪到滬見妻始知係汪新彝所爲血據陸阿松稱　媒育帖實係明娶但問汪新彝便知隨赴松江尋獲汪新彝交與婁縣長橋地保顧久賢鎖於伊家擬　移送來滬候　旋觀稱汪權練脫也明係顧爲賣放卽欲投案訴請移後該地保追究汪新彝下落又被滬地七舖地　捺　以致稽延多日云　審委員王別竊得詞詰之黃培據供因吳元吉託我料理謂欲向筆店等索尋人盤費　尚無回音以致遲延並非捺　別　諭矣傳　全案人證再爲訊　云 
[飭起彩貨]  
　　○法巡捕見浦難太古碼頭有人雇車裝草包一件覺其斤兩甚重似是私硝正向查　捉住一人事已逸去卽將拘住之人押起昨翁太守臨捕房訊及據供名張阿福在太古行輪船當水手因至船未幾故未知船之名號但知來往淡水地方者其車上之物見置 
 
 

Page 3

 
 
於碼頭上有相識之新關巡丁名大頭阿勝者託我送往小東門外戲舘左近之花烟問云是食鹽可以交到太守謂食鹽斷無如此斤兩諭包探　張阿福前往該花烟舘將物吊到外再傳大頭阿勝候訊云 
[題吳門管秋悼元配潘夫人詩後]  
　　○感逝述賢媛傳來錦瑟篇欲憑三寸管追問九重天鏡碎花留影樓空玉化烟多情好夫婿終古恨綿綿　人生眞不幸喪偶值中年小別猶難別　眠豈暫眠漫漫猜碧落渺渺說黃泉我亦神傷者詩成更惘然 
　　倉山舊主走筆 
[夏日書懷]  
　　○俯仰乾坤一笑空悠悠身世祗安窮閒删舊稿稱埋首爲植新枝肯折躬好鳥自來還自去良朋常別似常逢何須掃徑始迎客知已清談煙雨中葛衫葵扇日徜徉貧富由天夢亦凉筆底未除悲鏡語客中不懈養花忙愧無好句消長畫蓗自躭吟負夕陽回首倚閭親更老家書喜報壽而康 
　　平江藜牀舊主秋初氏稿 
[寄懷藜牀舊主卽步其見贈原韻]  
　　○漫道緣慳卻未慳新編遙附錦鏻傳君以新著知愧軒尺牘見贈　情深極浦荒烟外春憶重樓綺夢邊肢駕遠期君引手學詩眞愧我磨傳困龍何日乘雷雨身到蓬萊縹緲天 
　　梁溪瘦鶴詞人鄒弢翰飛稿 
[讀搜鶴詞人爲吳門管秋徵題元配潘夫人詩文啓爰賦長古奉正]  
　　○麥秋天氣多風雨燈火荒村　　鼓海上傳來一紙書情波蕩漾多酸楚清調麗句更纏綿謂經此恨欲呼天迢迢長夜悲孤影默默課宵憶昔年昔年雙中雀屏日已謂平生痴願畢欹枕曾吟戒旦詩畫眉爲榒生花筆塵寰合數比肩人如此良緣忍負春賭酒藏鈎消白畫唱予和汝遺芳辰芳辰已是無盧擲鶼鶼鰈鰈憐朝夕乞巧同拈五色絲證盟共指三生石海樣深情兩意投綺窗温語慰綢繆未應司馬長貧賤莫羨班生作遠游管君生本家情客豈願釵鸞竟分隔阮氏囊無鄧民錢恐教壯土羞顏　飄零琴劍走天涯兩地勞勞　四時旅舘有情憐玉臂香閨無夢慰璚思支持中饋憑心力菽水歡承兼子職寄恨時修錦字箋緘愁閑試疲壺墨寄恨緘愁怨已深何堪一事最酸心詎知襁褓雙英物一現曇雲慘不禁芳容從此生憔悴九轉廻腸不成寐顧影徒傷憶壻懷背人枉灑思兒淚憶婿思兒病漸侵稜稜瘦骨重鴛衾一朝艷質歸　島管子琴成變徵音琴成變徵肝腸裂相逢惟夢仙凡別精衛難塡恨海波媧皇不補情天缺從古紅顏福壽難寄言莫謾淚汍瀾詩成我亦無多唁爲請先生付達觀 
　　揖竹詞人黃文瀚瘦竹甫稿 
[光緒七年閏七月初三日京報全錄]  
　　宮門抄○旨一道錄前○發抄　旨四道○直督李　奏官商捐修牆濠完竣摺子○又　爲甄別道員夾片○漕督黎奏爲陳明請照一併核銷夾片○都察院麟等　奏爲請　旨摺○浙撫譚　奏特叅有獄管獄各官摺○閏七月初三日禮部宗人府欽天監正紅旗值日無引　　見○記名總兵師玉春謝　恩○召見軍機○發抄　丁寶楨奏慶寍營山永陡發並省城揵爲等處水災火災各情形奉　旨知道了所有被水被火災黎卽著飭屬確查妥籌撫恤毋令失所餘依議欽此○李文敏奏通判恩錫擅受命案請革審奉旨恩錫着卽行革職該部知道餘依議欽此○又補用令周元龍期滿甄別奉　旨吏部知道欽此○又春李分委署州縣等缺奉　旨吏部知道欽此　○○大學士直隸總督一等伯臣李鴻章跪　奏爲津郡城外牆濠關係一方保障現經官商捐修完竣恭摺仰祈　聖鑒事竊天津郡城規模狹小城內民居無多且井少水鹹難供汲飲是以富家大買多在城外其東北關廂一帶尤爲精華萃聚必須嚴設關防用資保障咸豐九十年間前親王僧格林沁令官紳捐修外圩濠牆同治七年捻逆竄　兵民協守深資其力迨十年十一年迭被大水冲塌已成平地臣於去秋商飭長蘆運司如山津海關道鄭藻如天津道吳毓蘭會同詳細勘議集捐興辦應仿舊址酌加展寬從新修築素土圍墻一道計長六千七百餘丈高一丈一尺頂寬一丈二尺底寬二丈六尺至四丈五尺墻頂靠外加築垜墻道高四尺頂寬二尺底寬四尺墻脚一二丈外挑濠一道計長六千九白餘丈面寬三丈至八丈底寬一丈至五丈深五尺至九尺卽以挑出之土築墻有不敷者如他處取土加築又土墻周圍建營門十四座兵房二十一間以使看守啓閑墻上修土砲臺一十八座以扼形勢墻裏開馬道三十四條以便登陟墻外建木橋五座以通行人墻根置水關六座涵洞六座石關一座以宣洩水勢卽將通工分作三大叚北運河西岸至南運何迤南爲一大叚南運河迤南至海河西岸爲一大段海河東岸至北運河東岸爲一大段由如山鄭藻如吳毓蘭各督府縣委員雇募民夫分叚承辦去冬未凍以前先將濠墻土工趕築就緒今春開凍以後接辦硪墻砲　　臺舊鬥兵房馬道橋閘於六月初十日一律竣事臣卽親往督同道員朱福榮萬國順周歷逐細騐收墻臺均係層土層　築厚一尺打實七寸　　濠身深廣水關外用洋鐵鈔木作成檀柱堅結異常其餘各工亦均穩固經久所需工費撙節動支計共用銀七萬九千四百餘兩如山鄭藻如各捐銀一萬兩吳毓蘭捐銀一千兩天津府知府宜霖捐銀六百兩天津縣知縣郭奇中捐銀四百兩長蘆鹽商必捐銀二萬兩其不敷銀三萬　　七千四百五兩九錢六分二厘已於加增洋藥厘捐項下撥　竊推津郡爲海疆重地城外商戶民居日益繁盛難聽其四通八達毫無屏蔽臣　　屢擬修復圩墻苦于經費無出今幸官商合力通籌已將牆濠二十餘里剋期告峻更於扼要之處增築砲合以相　應又相度地勢高下建置水關閘座涵洞不特宣洩潦水而環濠民田亦可就近引灌　於地方形勢民間生計有裨現已飭派弁兵常年看守遇　坍缷淤墊仍由該司道各按原辦叚落自　籌欵認修若值交卸應騐明各工是否完善令接任司道出具收管照章修辦務使歷欠不廢永資捍衙除蘆商捐欵係通網商人分作五年按引零星攤繳無庸議獎辦理出力委員由臣酌給外獎外惟該司道等倡捐銀兩力成要工實屬保衛地方盡心民事如山鄭藻如各相銀全一萬兩之多尢堪嘉爾擬請　旨勅部將該司道府縣分別從優議敘以昭激勸此項工費大半係屬捐欵且辦理甚爲核實並請免其造册報銷俾省　費所有津郡城外墻濠現經官商捐修完竣緣由理合恭摺具奏伏乞　皇太后　皇上聖鑒訓示謹　奏軍機大臣奉　旨看照所請該部知道欽此　○○李鴻章片　再道府州縣無論何項勞績保歸候補班入員自到省之日起予限一年詳加察看出具切實考語奏明分別煩簡補用兹查有三品銜候補班前補用道沈能虎到省一年期滿例應甄別由兩司詳奏前來臣查該眞沈能虎心細才長精通冶術堪勝煩缺俟有應補缺出照例序補除履歷册咨部外理合附片具陳伏乞　零驚謹　奏軍機天臣奉　旨史部知道欽此　　　　○○黎培敬片　再准戶部咨覆清淮善後局十八次軍需收支各欵以文武各員鹽糧等項比較上屇添列九員雖係因時制宜惟未據　　聲明因何差使添派所有應支銀五百九十兩一錢二分零應令專案報部歸於下屇報銷案內再行核辦又准兵部咨覆前案以添增同知蔡琛等五員　折銀八百四十九兩六錢應令删去着並追繳歸欵各等因奏奉　諭旨欽遵行知前來伏查清淮隨營差遣各員並無一定準額向視營務煩簡隨時增減亦爲愼　經費起見前此派文職五員武職四員實緣徐宿一帶伏莽未靖又界連皖北土匪不時蠢動維時較前繁要是以前漕臣文彬酌添數員以期布置周密並非無故濫添該員等謹將此例支鹽折以資辦公當此需次人員景况維艱久在　聖明洞鑒 
 
 

Page 4

 
 
之中　經鹽折支給早已動用無存若事前責錢　躍從公事後以員數較前稍有未符遽議追繳似無以示體恤兹據委管清淮病後局報销布政使銜淮扬海道桂　庆等查明具详请奏前來臣覆查該道所详委係實在情形合無仰懇　天恩俯准飭不戶部卽将前次請銷添派文武委員支過監糧馬乾銀兩照數核銷其兵部所册文職馱折夫價並懇恩准一併照數開銷免其追繳出自　逾格鴻施至前項添派員弁上年十月內臣已酌量裁減總期有減無增以節經費而符部議除分咨外謹附片具陳伏乞　聖鑒謹　奏軍機大臣奉　旨該部議奏欽此　　○○都察院左都御史臣宗室麟書等跪　奏為奏　聞請　旨事據湖北民人鐘大倫以關袒命兇檢提兩阻等詞赴臣衙門呈訴臣等公同訊　據鍾大倫供年七十歲宜晶府興山縣人　光緒元年二月初三日身子金緘被胡永柏等統兇謀殺斃命身投保報縣伯叔際太自傷抵賴經縣詣騐但開傷單未開屍格嗣獲從兇胡永梅等被縣役賄串揭詳已獲不訊未獲不緝去年春兇等賄保更名混考激民喊稟並控上憲反遭縣嫉始信縣與府慕袒護命兇延擱至今檢騐無期提訊何望冤未能雪等語餘與原呈大略相同臣等宜該民鐘大倫呈稱伊子金緘被胡永柏等統兇殺斃騐報獲兇胡永梅等復被賄串揑詳迭經上控縣與府慕袒護玩延等情控關朋毆斃命賄　案延如果屬實亟應嚴切究辦以儆兇殘謹抄錄原呈恭呈　御覽伏乞　聖鑒訓示再據該民人結稱在本府本道各控告二次臬司巡撫總督衙門各控告一次均未親提合併聲明謹　奏奏　旨巳錄○○頭品頂戴浙江巡撫臣譚鍾麟跪　奏爲特叅疏防斬犯越獄乏管獄有獄各官請　旨革職拿問議處恭摺仰祈　聖鑒事竊據　開化縣知縣雷銑稟報據典史唐良棣稟稱光緒六年九月十三日夜四更時分風雨交作監犯葉國潤乘禁卒人等困倦睡熟扭斷杻鐐銛開攏門鎖鑰挖洞扒墻脫逃禁卒人等驚覺喊向巡乓追捕無蹤隨詣監所勘騐訊供屬實查葉國潤係因姦謀殺本夫林海發身殺姦婦林王氏並不知情案內解府翻供發回覆訊尚未擬定罪名之犯稟報察核等情臣查該犯葉國潤因姦謀殺本夫情罪重天旣經該縣審擬解勘與未定罪名人犯不同該有獄管獄　官並不督率刑禁人等小心防節致被乘間越獄脫途實屬疏忽己極惟查該犯葉國潤前據該縣詳報便係因姦拒捕致傷本夫林海發身死因察核情形　離駁飭覆審始據訊係因姦謀殺姦婦並不知情罪名有關出入究竟解府供情如何姦婦果否實未知情卽經批司飭府確查勘驗旋據衢州咐知府劉國光貝案經曾任知府解煜提訊姦婦林王氏不特供無同謀情事且未承認通姦葉國潤亦隨同翻異是以發加覆訊迨該細逃脫後解煜馳詣勘驗核與縣稟相符查素詳覆臣以該犯葉國潤罪干駢首其翻供裏無情繼顧係狡避且　禁人等亦難保無鬆刑賄縱情弊自應從嚴叅辦又經　司將姦婦林王氏及刑禁人等一併提解來省發委確審去後茲據布政使德馨按察使孫家彀轉詳揭叅前來除飭將該典史唐良棣撤任並飭縣勒拿逃犯葉國潤務獲究　外相應請　旨將疏　擬斬重犯越獄脫逃乏管獄官開化　典史唐良棣革職拿部以便提同刑禁人等嚴審擬辦有獄官署開化縣知縣雷銑並請　勅部照例議處仍勒限嚴緝逃犯俟限滿有無弋獲再行分別辦理謹會同閩浙總督臣何璟合詞恭摺具奏伏乞　皇太后　皇上聖鑒訓示謹奏奉　　　　旨已錄 
[江督轅門抄]  
　　○七月二十二日同知陳航　知奉工程局委織署歲修　知縣馬完勛回蘇　○二十三日候補道范首府趙歷教授趙彥脩均稟知今日考惜陰書院　署海門向知汪承福稟知交卸回管帶橫雲輪船薛鳳翔送賀道台江西回管帶神雲輪船李家泰解貢赴上海　○二十四日候補道陳鳴志稟謝留江差委奉準飭知　前赣州鎭　永勝到江西來運判杜際辰辭回揚州　又崔槐嶺揚州來藩　牌示上元縣淳化司巡檢員缺前經以新班遇缺先巡　許紹炎咨補己奉　部文覆覆在案自應飭赴新任　○二十五日知州陸銑奉委解革員唐　元辭赴蘇同知李開諒稟謝考試　知縣朱之幹稟知工程提調委勘估府學宮工程從九馬繼曾稟知奉蘇藩司委　蘇州府照磨管帶　靖輪船徐長　到稟知接彭宮保銷差　○二＋六日連判崔槐嶺辭回揚州　藩轅牌示贑榆縣教諭葉珂期滿缺以教職談人格　泰興縣訓導張益三期滿缺以訓導劉莆均署　　　○二十七日知縣王以德謝委江寗府發審差　上元縣丞周稟謝卓異　○二十八日署鎭江府李仲良到卽辭赴蘇署情河縣丁仁澤知縣朱公純均到　縣丞蔣元榕稟知奉木厘局委天勝關分卡差馬廷棫到鎭江措賣回　倉庫大使王慶芬稟到換～　○二十九日同知陳家熊大河口厘捐來　○世日鐘山院長林會辦安徽　和總巡　同知許元章到叩謝前辦城南保甲記功一次　署清河縣丁仁澤稟辭營務處陳家貴唐學盛均叩奏留兩江　管帶橫雲輪船薛鳳翔稟知解　赴蘇在蘇伺送與撫臺抵清江交卸後回籌　　藩　牌示署安東縣知縣姚宏杰丁　遺缺查有候補知州巽之榕堪以署理　閏七月初一日準補徐州道程國熙到謝準補又籌解甘餉出力吏部奏准加一級記錄三次　候補道范稟知明日書院監塲知縣朱之幹稟知府學歲修開工縣丞吳瑞昌稟知奉委勘估都天廟砲堤工程　巡檢俞慧稟銷守提通海地丁銀兩回　准補泰興　莊司巡檢仲　材由蘇來　　轅牌示泰州海安司巡檢屬缺前經詳以新班遇缺補田巡檢主璋咨補巳奉部覆准六應飭　新任　又請補句容龍潭司巡檢胡子成又請補邳州舊城司巡檢王純一均巳奉部　准自應飭赴新任　○初二日福　陸路提餐唐拜會　知縣陳玉斌　德印　縣丞與瑞昌均稟知赴都天廟勘　砲臺工程　鹽天使陳汝芬　麟均稟到　○初三日知州陸錿解巳革高　縣唐葆元赴蘇　○初四日福建陸路提督唐拜會辭行借補撫標右營遊擊錢玉興九江來　運判楊永錫稟辭回掦　知縣夏槐稟由蘇解銀來　選用縣蔡增樹由京來　濟江城守都司余志斌引　見回　裨示諭候補知府丁葆元於本月初五日辰詩甄別　又安慶營都司廣祥病故遺缺查有候補都司許和　堪以請補　藩轅牌示鹽城沙溝司姚霖　期滿遺缺查有道庫大使舒霖寶東臺縣與談熊瑞玉期滿遺缺查有試用巡檢陳家楨　又甘是縣上官司巡檢胡子成已飭赴龍潭司新任遺缺查有試用巡檢羅　元均署理　○初五日廣西降補通判梁炳漢謝洋務差使　○初六日管帶威靖翰船徐長順奉派　彭宮保管帶慶雲輪船梁廷超稟辭解餉吉林　同知許元章辭回　和總巡　候補理問張瑜由通州壩來　泗州都司認　琦稟到　○初七日知縣王宜勗奉委解京餉差　○初八日候補道　鐘琛回沙漫洲同知唐際昌通判林廷鏞奉示察看　卸署江西義𡩋州盧承　　書春鎭郭寶昌辭　請補安慶營都司許和生拔補督標中營外委朱德富　叩謝　候補道來溦因病請假赴滬就醫　同知阮　棠六合會會案回　通判朱瑞奉木厘局　來委下關分卡差　藩轅牌示泰興縣印莊巡檢閭缺前經請以新班遇缺巡檢仲呈材業巳奉部覆準自應飭赴新任 
[浙無轅抄]  
　　○閏七月初六日前署嘉湖道吳　見稟　請假回江蘇籍江蘇修補縣張豫立回蘇　定海司獄彭　培稟謝藩司飭知口任叩辭　海𡩋吏目汪稟辭赴任失用巡檢　秉　津局回省銷差　○初七日牌示爲晚　事照得本部院現值出省閱伍所有本月初八十三十八等日三次告期應行停止收呈毋違特示　彭祖潤稟知臬司委　審　稟見叩謝　何應福武　厘局回省見銷差　但懋轉交缷清陽匯兼白沙厘局回省稟到　委署　昌劉稟見叩解赴任　○初八日憲駕辰時出轅臨下碼頭登舟先往湖州奉　旨大閱各營官兵合操次嘉興玄武各官俱稟安送行 
[蘇省撫轅事宜]  
　　○　初九日委署川沙同知張祥符謝委　知縣蔣一桂稟知奉委官　麗提調差　○初十日署鎭江府李交缷回省　同知胡光祚稟知奉委解京餉差撫轅文巡捕吳敦復武巡捕徐榮均辭赴清江迎接新撫憲委署金匱縣典史王桂墀辭赴　任新陽縣巴城司巡檢王啓曾辭赴任並銷閭門外二段保甲差未入袁鍇稟知奉委常熟沙洲　卽辭　○十一日同知吳恆辭赴常熟沙洲差　知縣陳炳泰銷寶山沙洲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
