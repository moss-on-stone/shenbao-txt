# 1916 - 46 - 4915452

 

Page 1

 
 
   
 
 

Page 2

 
 
時評 
[威信（冷）]  
　　令出必行此威信之說也故朝令而暮改者此威信之所以堕地也然余謂尙愈於令出而不行令出而不行威信眞墮地矣然余謂尙愈於外似奉行而内實反對 
　　蓋令出而改雖於信字有傷而於威字尙可保全何則我令之而我改之其權尙在我也若令而不行於威於信均巳無存矣然我雖失威信而人尙任其自然無成心以與我爲難故其視外奉行而内反對者尙有間也嗚呼今之談威信者其亦知此義乎 
[命令]  
　　二月十七日政事堂奉策令俄國駐阿爾泰統領上校色爾格耶夫軍醫官長客法齊格夫均給予三等嘉禾章營長上尉格拉西爾尼科夫營口上尉郭爾有諾夫均給予四等嘉禾章副官長馬爾黑枌給予五等嘉禾章此令 
　　又令聞春瑋給予四等文虎章此令 
　　又令王瓚绪周望嶽均給予五等文虎章此令 
　　又令馬鴻賓授爲陸軍少將此令 
　　又令周長霖授爲陸軍少將此令 
　　又令陸軍部奏准興武將軍朱瑞咨請任命周祖謀爲軍需課課長應照准此令 
　　二月十七日政事堂奉申令據綏遠都統潘矩楹奏稱查勘所屬五原等四縣被災分數請予分别鐲緩遞緩缮單祈鑒等情上年五原蕯拉齊歸綏東勝四縣或遭夏旱或受秋霖以致收成歉薄若將應徴銀兩照額徴收並將歷年積欠同時並徴民力實有未逮著照所請將被災歉收之五原等四縣應徴民國四年分銀兩並帶徴之歷年積欠各欵分别鐲緩遞緩以紓民力該都統即按照單開數目分别布告徧行曉諭務使實惠均沾用示國家軫惜民艱至意餘如所擬辦理交内務財政兩部查照此令 
　　二月十八日政事堂奉策令張景惠給予四等嘉禾章此令 
　　又令張春雨給予五等嘉禾章此令 
　　又令王克儉給予五等文虎章此令 
　　又令任命德銓爲山西全省警務處處長兼管省會警察事宜此令 
　　又令財政總長兼鹽務署督辦周學熙奏據兩淮鹽運使方碩輔詳請任命伊若珩爲板浦場知事鄭功耀試署中正場知事應照准此令 
　　又令陸軍部奏請將錢尙志授爲陸軍三等軍醫正應照准此令 
[專電]  
　　北京電中央議於湘粤桂蜀適中地設統率行處决戰事上攻守要項 
　　北京電軍事酬庸會成立廕昌爲主唐在禮蔣雁行爲副 
　　北京電外交團請派武官測繪員觀戰外部已准電前敵照料 
　　重慶電滇軍已有二萬餘人抵綦江曹錕已飭到渝各軍前進抵禦李旅長炳之亦巳移隊赴援 
　　重慶電現前敵各師旅辦公人員巳由曹司令准其添設十人至十五六人各旅長辦公費各加二百元並加薪五百元 
　　北京電前遊各吉廟喇嘛汗因通巴匪被蕭良臣扣留押送至經棚中央爲優待起見特飭崑源派員解京現該喇嘛住蒙藏院招待所自陳巴匪不過在渠廟住過一二日並無通匪情節蒙藏院已據情代請大約可免處分並可回原廟收撫徒衆再行傳敎該喇嘛汗各噶勒桑逹什年五十七歲外蒙車臣汗哈啼甘人敎位在哲布尊丹巴之亞 
　　綏遠電現匪衆悉紥東大號前面白家地蔡家地袁哥墩各村莊業經各沙窩將五原大道全行隔斷並由馬鴻賓將步炮全隊開至東大號編配正支各隊分中左右三路進攻直擊袁哥墩並將蔡家地佔據白家地大堡擊破故巳紛紛他竄 
　　西安電探聞富平縣現有大股土匪約一千餘到處搶掠 
　　北京電交部定限制電報辦法㈠凡致滇黔及瀘叙等處私電停收㈡密電須本人到局譯出方發㈢凡私電報地方危急者不發㈣發外國電只用中文英文 
　　北京電昨召陸相曹次長等開外交會議提出緊要兩案 
　　北京電政府議訂官吏恩蔭條例 
　　北京電宋漢章昨甫出京今外報謂宋逃不確 
[特約路透電]  
　　北京電北京接有消息謂馬繼曾所統之第六師及其他湘軍因種種困難不能急集黔軍則巳乘勢侵略多處阮忠樞將赴徐寗與張馮會商關於抽調蘇徐軍隊赴湘助戰事宜（二十日） 
　　香港電今日匯豐銀行股東會議時主席演說謂外間傳說匯豐銀行之政策乃欲維持德人交誼俾於戰後復與德人交易一節實屬誣衊之言滙豐銀行從未用德人爲職員開戰時德人所執匯豐銀行之股票亦不足股本金百分之五滙豐銀行何致受德人勢力而有親德之政策耶將來雖未可知然以今日觀念而言德人似不復能爲英人公司之監督員矣藍台爾氏之演說謂匯豐銀行與德華銀行有密切關係一說全無根據除國際借欵合同外滙豐未嘗與德華銀行或其他德人公司有經濟上或營業上之合同云云各股東提議於戰後在香港建立一脾坊以作匯豐銀行職員陣亡者之紀念（十九日） 
戰電 
[（英人路透電）]  
　　巴黎電今晚公報謂亞爾薩斯上部之敵軍以砲隊猛轟後在拉琪成北面進攻暫在法軍戰壕得一立足地但即爲法軍回攻逐出 
法軍在亞土瓦一四○小山西北德軍戰壕下轟發地雷一具重損戰壕法軍又在兩戰壕之間炸成一巨穴佔據穴之南邊敵軍圖逐走法軍但爲砲火所阻未能逞志英法軍砲隊在佛里斯南阻止希圖進攻之敵軍法軍猛轟敵軍陣線之凸點（十八日） 
　　薩洛尼加電薩洛尼加北面有天空戰事德飛機一架正在攝取法軍陣線之影時法飛機起而擊之德機遂墜地德軍官一人腿際受槍傷五處法機中人皆未受傷大爲法司令所嘉獎德機尙完好刻置於薩洛尼加任人觀 
 
 
 

Page 3

 
 
看聞法飛機在斯特魯姆尼柴向布軍營擲落炸彈一百六十五枚途中遇德機一隊互戰若干時法機皆安然飛回僅傷一人（十八日） 
　　彼得格勒電攻取歐士魯姆大戰之最後一幕異常艱難蓋山地峻峭重砲不能運上故有數砲臺衝擊之時未能先加轟擊十五日夜間俄軍擊敗奮死回攻之敵軍中軍乃砲轟第二防線之砲台四座佔據敵軍左翼之細維虚里砲台同時俄軍右翼於太夫太砲台陷落後即南進越過歐士魯姆平原而左翼則攻巴蘭特根砲台土軍力禦後於十六日晨間起逃逸於是巴蘭特根砲台兩座内砲台四座均入俄軍之手日中時俄軍開出該鎭鎭中受損甚徴僅焚公署數所砲台所有之砲及野戰砲若干尊均爲俄軍所有敵軍向各方面紛逃大約乃圖守衛通特里比崇西伐斯狄亞比克之各路（十九日） 
　　彼得格勒電今日公報謂土軍在歐士魯姆大受損失炮臺之中滿積死屍殘軍現紛亂向各方面逃亡俄軍冒大雪緊追敵軍高加索俄軍雖於險阻之地接戰月餘然損失不大現巳豫備續向前攻黑海濱之俄軍曾擊走多處之土軍俘敵多人獲輜重甚夥俄軍艦在特里比崇特西擊毀數橋並沉帆船十五艘齊泊林飛船及飛機常以炸彈攻擊里加及特文斯克境俄軍亦以飛機在敵軍陣線抛擲炸彈里斯特河之敵軍發砲轟擊後進攻烏細區柯爲俄軍所敗俄軍重砲擊毀成洛維資東北之敵炮一排（十八日） 
　　亞姆斯特丹電柯龍報云歐士魯姆之陷落乃土國無鐵路與海軍所致土公報尙未提及歐士魯姆陷落一事（十八日） 
　　倫敦電英軍大本營路透訪員報稱自德軍佔據英軍戰壕數百碼後伊泊爾東南陣地遂成一無人之土英德步兵現伏於一低山脊之兩面該山脊前爲英軍所有德軍所佔之地彈穴纍纍德軍亦不能據而山脊乃在伊泊爾至公米萊運河之北澤地平原之上英軍陣線適在德軍戰壕之上此所以德軍有前星期六日之進攻也德軍佯擊凸點他部分共六次之多繼乃轟發地雷五具於是步軍一擁而前進抵受擊之峭壁英軍後以炸彈回攻逐走德軍一部分是役全賴炸彈之力僅一隊之人用彈二千三百枚有奇同時英砲隊擊密集之德軍加以重創德軍現仍犠牲將士圖守山脊一方面之坡（十九日） 
　　羅馬電今日意公報云意軍在蘇格那山谷中曾有步隊戰事意軍獲勝意軍在加沙高原衝入敵軍一戰壕（十八日） 
　　倫敦電公報局云喀麥隆德總督請飛南杜波之總督轉懇英司令杜白杜將軍容其電致柏林報告軍械缺乏不得不率兵避入西班牙領土之情形西班牙擬將德兵等送至飛南杜波目下方在討論覊禁詳細辦法（十八日） 
　　雅典電今日希臘下議院辯論意軍駐紥柯夫島一事爭辯甚烈首相答稱協約國曾切實照會希政府謂將來柯夫島必歸還希臘再竟兵僅限有鎗騎兵五十人護送孟兵至柯夫島休養（十八日） 
　　華盛頓電參議院巳批准尼加拉瓜條約美國依據此約可得通過尼加拉瓜之運河路線并可在方塞加灣得一海軍根據地（十八日） 
　　紐約電德人二名希圖私運橡皮至瑙威發覺被捕一婦人行李中載橡皮五百五十磅又橡皮手套五百付（十九日） 
　　倫敦電日日電聞報云星期一日首相求議院通過之經費大約爲英金四百二十兆鎊連以前下議院所核准之經費共爲英金二千零八十二兆鎊幸國庫收入頗旺一九一五年至一九一六年之會計年度預算經費原爲英金三百零五兆鎊但衆料此年經費當爲英金三百五十七兆鎊（十九日） 
　　倫敦電海格將軍公報云英砲隊轟擊伊泊爾至公米萊運河北面之敵軍陣地伊泊爾陣線雙方砲隊甚爲活動其他各地點僅有小砲戰（十八日） 
　　倫敦電國民黨領袖萊德芒曾於開戰之初主張愛爾自練一軍全軍將士悉爲愛爾蘭人馳赴前敵作戰今又發表宣言書發揮此意大旨謂愛爾蘭有一大軍戰於陣地功業昭著以增愛爾蘭之光榮此爲愛爾蘭有史以來所未有之事愛爾蘭南北人民并肩力戰今日之犧牲即爲將來愛爾蘭南北統一之保證今吾人巳履行所受之託付巳擔任組織英帝國之國民中自治人民所應有之義務矣惟尙有一事爲吾人所應行者戰地中愛爾蘭之軍隊愛爾蘭必須繼續維持之直至巳獲勝戰而後已軍中缺額愛爾蘭人應自補足勿使他人　入愛爾蘭軍中也余受前敵國人之委託特以榮譽公共感激及個人利益之名義乞助於國人之前吾愛爾蘭少年盍即奮發入伍乎（十八日） 
[東方通信社電（日本人組）]  
　　北京電長沙電云現充沅州守備之任之北軍二團爲雲貴軍二千人包圍刻正攻擊湖南西部之形勢甚爲危險 
　　又在洪江戰敗之北軍似向寳慶府方面退却凡由該處來之報告皆傳地方不靜 
　　駐屯黔陽縣（譯　）之湖南兵約三營有響應雲貴軍之報該軍似係湘西鎭守使部下之軍隊（二十日） 
　　北京電漢口電云本月十八夜有湖北之黨人一隊往襲武昌南湖（譯音）兵營惟未成功旋即退散（二十日） 
　　北京電某外國公使館接到重慶電云有雲南軍一部隊往攻　至合江縣張敬堯部下之北軍更進其下流之江津縣攻擊該地（二十日） 
　　北京電北京政府十七日據北軍報告謂綦江縣今爲雲貴三面包圍雲貴軍並迫至距綦江縣城十五里附近之處援兵不到無可奈何云云（二十日） 
要聞一 
[東京外交界要聞㈧（飄萍）]  
　　兩銀行案委員會（續） 
　　關於日人所謂日支銀行與滿洲銀行法案之衆議院委員會其半已載本報茲再擇以後會議之有關係者略述如下 
　　池田氏問對於滿洲銀行不許其發行一覽拂手形（即支票）其理由如何 
　　森銀行課長答曰目下滿洲之地紙幣及金劵銀劵甚爲雜亂倘再許滿洲銀行發行支票是益其雜亂也 
　　池田氏問兩銀行之爲替（滙劃）以何處爲範圍乎又債劵僅賣出於中國之内乎 
　　森課長答曰兩銀行滙欵之範圍先從附近之地着手而債劵之出賣亦不限於中國境内惟大部分殆賣出於中國耳 
　　藤卉氏問設立日支銀行贸易商業上固認爲必要而於獲得利權上更爲緊要關於此點政府之方針如何 
　　加藤參政官答曰該银行乃以借欵爲主求事業資金之融通而設則於擴張利權之點可信爲能副吾人之希望者 
　　加藤定吉氏問日支銀行旣爲借欵爲其中心事業則設置於上海何如設置於北京乎又滿洲銀行設於奉天何如設於大連之爲便　乎 
　　森課長答日支銀行之應設於上海或設於北京非重大之問題自銀行發展上觀察之則寗以商業中心之上海爲當又滿洲銀行苟爲商業銀行似應設於大連爲不動産銀行則因鐵道及其他之關係當以設於奉天爲宜 
　　小森氏問此種銀行日支兩國間相互交涉可大影響於中國之財政企業等政府關於此點其意見如何 
　　加藤參政官答日支兩國合辦經亦一方法也但目下政府方針尙未决定 
　　户集氏問日本政府有無統一支那貨幣制度之意思乎又兩銀行之發起人能不爲一二政商所左右而公平選擇乎 
　　加藤政府委員答對於土地相接贸易上有密切關係之中國統一貨幣制度固信爲必要之事現在驟求統一有不可以者但日本政府將以金貨制度漸次進行兩行之創立委員自當選適宜之人物 
　　西谷氏問日支滿洲兩銀行設立自贸易之關係上言之則設立日美銀行不尤爲重要乎 
　　加藤政府委員答自贸易及其他關係上言日美銀行誠爲必要但當此列强皆注全力以爭利權於中國之時昧於此種形勢而以設立日美銀行爲言决非適合機宜之處置也 
　　右大體質問終了據前日東方電則此法案巳通過於衆議院矣（完 
[湘南一般之輿情]  
　　字林報一月三日永州通訊云就所得之消息觀之湘省南境對於政治上之改革似處以極沉靜之態度記者　與人談一般輿情頗不贊成帝制但無劇烈之反對記者游廣西覺桂人表面上之輿情正與湘人同一淡漠際此時代老百姓正不可不掩藏其眞正之好惡苟於此亂時而發揮其一己之意見則大好頭顱將爲一言所斷送記者所以用表面上一名詞者非無故也永州一帶喪失頭顱者爲數之大殊可令人心悸東門外屍棺纍纍皆被戮者道州一處兩年來共殺者旣三千餘人殆無日不殺人也就擒後而被殺者旣三千餘則當擒捕之際而被殺者更不知凡幾矣殺人如是之多似民當可畏法然盜風固仍甚熾今日掠村明日搶鎭傷人越貨日有所聞收成頗不惡米價猶昂其故由於錢價之低賤地方不靖商務減色商舖存貨多不能销脫云 
編輯餘談 
[外交雜㈠（飄萍）]  
　　最近日本族院（上院）議員杉田定一氏對於石井外務大臣之質問曰 
　　（一）今次中國雲貴獨立四川應之日本對於中國僅有警告耳關於鎭定其内亂將執何等澈底之行動否乎 
　　（二）帝政延期之警告出於他國之诱導抑自發者乎 
　　（三）聞對於中國不得單獨發警告有其事乎 
　　（四）對於南北之爭聞執中立之態度信乎石井外務大臣答曰 
　　（一）何謂澈底余不解其意中國政府之所謂帝政今旣無期延期矣將來之事今未能明言也 
　　（二）日本政府與英俄法伊諸政府間爲極親密之商酌關於警告中國延期帝政之事不得謂爲某一國所發意也 
　　（三）不爲單獨警告則因各國在中國利害錯綜之故耳　　（四）對於北京政府或雲南獨立軍日本之態度如何今日不能明言惟有徐觀望其進行之形勢耳 
　　右爲日本外務大臣與貴族院議員之間答而一方又言十四日之臨時閣議已决定對我之方針上奏於其天后矣所謂經天皇裁可者乃欲防政局動摇之時或影響於外交政策也 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 
要聞二 
[西南戰事之局勢]  
　　參證瀘州陷失之原因瀘州陷失一節昨前兩日外人間消息均言已經徴實乃昨夕又得京中某機關所接消息則謂據重慶無線電報謂重慶現時尙無事　瀘州亦未失陷惟北軍與滇軍在綦江方面正在戰　其結果如何未知云云刻有某西人因此消息特向軍務當局質問瀘州陷落究竟確否據當局答覆略云現時政府業向瀘州拍電詢問戰局然尙未接到何等回答等語可知瀘州未經失陷之果否可爲確息尙屬疑問也駐京美國公使亦以現在川中戰事關係極屬重大爲内外人士所注視而外間紛紛傳說不一究竟如何頗不明瞭聞日昨復派該國武官某君速往重慶上游切實調查俾得確實報各又據十七日英文京津太晤士報載京函云據重慶私人電稱瀘州雅州嘉定之失陷非官兵之　蓋由劉存厚所統第二師川兵改變態度之所致劉之改變態度則因陳宦欲將劉撤去以曹錕部下北軍中某將軍代之劉氏部下附和之兵僅駐永寗之一旅其餘第二師之川兵仍忠於中央政府云云然則瀘州所以陷失其中固自有理由也 
　　預定收復叙瀘之爵賞頃得公俯傳聞當局爲川省叙瀘江安川南一帶盡被滇軍佔據異常焦灼近兩日間　與該省陳將軍往復密電議商收復計畫聞十六日下午三時至十七日午前僅此時郸内通電九次之多内容甚密據聞每電首均冠以捷勝等字樣十七日午前復分由内史監統率辦事處雙方致電川省成武將軍約有數百字之譜大致係分定若干日收復瀘州特予某等爵賞並犒賞軍士若干萬元於若干日内收復叙州及附屬各縣城鎭亦同據聞叙瀘兩地巳定以郡王爲代價兵士犒賞係三十萬元其原電中有奉大元帥手諭另行封交該將軍轉示前路統兵各大員曉諭軍士先行電聞之語又據十七日某西報稱曹錕所統之第三師已於一月三十日在榻柳橋擊敗滇軍圍攻叙州刻因第二師川兵變其態度故曹氏之進行大受阻滯否則官兵早已收復叙州現在政府因欲謀恢復瀘州雅州嘉定等城已命北軍第八師師長李長泰率部下速赴四川勿得遲延馮國璋及張勳兩將軍之兵亦將派一部至某某等處以防雲南馮國璋將軍大約於數日内將來京一行云云惟以事實言馮將軍今尙未見有入京之必要其在此假期中之情狀如何爲另一問題惟今日（十八）京報中有載馮之病狀者謂據馮在京之　屬云將軍擬即在南方調養所近得心痛之疾據醫者云此病非數日内即可告痊故此次假滿之後或當續假云云然確否京難知也 
　　湘省軍情急迫之近狀自黔軍勢力展及湘西後中央所傳該處軍情近狀頗爲不一昨據軍務處近耗湯將軍最近之軍報謂目下湖南及江西兩處軍隊業已合集由岳陽常德衡陽三處進行　軍决不至再行東擾其辰州附近之敵軍人數不多官軍前敵約於日内即將與敵軍接仗擬先行攻擊沅州黔陽永州等處不日必將有最激烈之劇戰惟十七日天津日報則云佔領湖南省晃州麻陽一帶之革命軍今更佔領黔陽縣洪江縣官兵敗北正退却於常德戴戡所率之雲南軍漸次將進攻常德復據順天時報所載政界消息貴州軍鋒甚銳業令湘省動摇中央閱於征伐貴州一節　者雖發令湯薌銘將軍相機進討然時至今日已曉然於僅湯將軍一人到底不足恃况湯君當初即係不贊成帝政之人故時局所趨將來基於如何變動頗難逆覩昨日復聞中央發出長文密電嚴命湖北將軍王占元略謂湖南省風雲不穏迅速凖備討伐之軍隊以便應期出軍不誤云云風聲所布湘省商民惶恐異常該省所屬之殷實商舖住户皆以亂機發生不知何日始得平靜屢向長沙湘潭等處之交通分銀行收取現欵紙幣大受影響價遂暴落地面銀根因之極形困難 
　　長江上游各地之設防政府擬設揚子江上游巡防使一節巳誌各報茲聞該缺添設後定於漢口宜昌萬縣重慶等處各設巡防使辦公處一區以爲出巡時駐紥之所並組織砲艦隊以專備巡視長江上游之用且以現在戰事範圍中之形勢川省固爲重要而川省中之重慶尤爲川中要地除陸上防守外水上防務亦應妥籌昨特電令海軍選拔砲艦數艘組織特别艦隊沿江上駛開往重慶駐泊以期陸海防務互相聯絡此外與川省毗連之要地則兩湖首應計及如湖北之西南毗連四川巫山彭水等縣（東川道轄）湖南之西毗連貴州銅仁（鎭遠道轄）西北毘連四川酉陽（東川道轄）等縣是否派有得力軍隊駐紥防守於戰局前途亦大有關係故昨巳特電湯靖武王襄武兩將軍迅速電復備查又聞　於奉天第二十七師選出之混成團一團約計二千名陸續南來至月之十五日業已通過北京直赴湖北方面此項精兵或係派往湖南省對付黔軍云 
[躊躇中之取消帝制議]  
　　近日因滇事更加蔓延幾及數省政界中一部分已持取消帝制爲釜底抽薪之策請極　毅然獨斷而行聞巳有允從之意惟有一事爲箇中人所躊躇難决故日來連開會議數次尙未决定此事維何則各省將軍巡按及他統兵大員之封爵是也此項封爵之發表前此固因帝制問題所連類而及今一旦帝制取消所有封爵自必随之取消而凡巳得此項勞封之大員匆匆而得匆匆而失難免不有所觖望此於中央與各省　感情上亦良有關係故當局籌議再三尙無善法處置而取消帝制亦遂随而擱置另一消息云中央前擬定登極封賞勛臣時第二次特封五爵之大員及各屬辦事出力分賞世職各人員均因帝制延期未能實行近經某要人建議請按照前定應封爵秩先行分别授以勳位並進级各屬人員以資策　俟將來登極時再行予封聞巳照准採用預封五爵大員先行特授勳位之辦法大致擬照勳一位秩視公爵其餘遞推不計等級惟前已曾授高級勳位勳章與巳授勳位勳章未列此次封爵之各員應如何分别辦理一節頗難解决聞巳密交政事堂核議俟擬定辦法陳覆後即可陸續發表據聞預定列單者約有三十餘員即此一端觀之則取消封爵之議必已打消而所謂取消帝制之釜底抽薪策必尙未經决用也 
　　前都肅政史莊思緘氏因呈請取消帝制免職交卸後即欲返里以娱餘年經政府一再挽留故迄今尙未出都現據政界某巨公云極峯擬聘莊君爲公府高等政治顧問以資倚畀惟莊氏早萌退志此次開缺巳償素願刻巳託某某兩要人代爲懇辭能否邀允尙未可知 
[官吏觀望之警告]  
　　政事堂日前曾有通函交飭中央各機關長官並通電各省將軍巡按使及特别行政區長官等略謂奉諭以目下時局不靖所賴京外官吏互相警　以濟時艱乃近查内外官吏多有意存觀望託故辭職之舉殊屬不合嗣後無論京外大小官吏非有特别原因不得自請辭職及擅離職守之事如一經查覺果有觀望規避等情形即從嚴懲辦等語相應轉飭查照 
[陳列所中之四代帝王像]  
　　北京自十五日起至十八日止古物陳列所將歷代帝王像張挂於東華門内傳心殿任人購票入内展覽此次張掛者爲唐宋元明四代開國皇帝遺像計唐高祖立像一唐太宗坐像一半身像一宋太祖坐像一半身像一宋神宗后像一元歷代帝后像最多則皆作册頁式陳於桌上者又明太宗像一聞此像本巳入新華宮此次内務部特請出十三幅不知何以又不全張掛或謂張掛者以開國之君爲限不知然否又各像皆懸側壁正中則陳列郎世寗所繪之香妃小影後殿正中又益以所員某所臨摹者一似傳心殿專爲供奉香妃之所布置似有未妥至淸朝列祖列宗之像則現經淸室保管尙未見有陳列者云 
[貴州通信宣布獨立原因]  
　　貴州宣布獨立情形迭詳前報茲悉於未獨立之前各界全體集議决定要求宣布獨立並公推劉護軍使擔任軍督之職茲將貴州紳學商工農各界郭重光等上護軍使書錄下嗚呼黔至今日危殆極矣大禍岌岌近迫眉睫七百萬人同蹈水火民政長官棄民如芥中央政府視黔爲敵呼　無聞死亡誰恤哀哉理黔所恃以保全省之治安救垂亡之生命者惟我公一人而巳溯辛亥反正之始我公率義師五百冒險入省省中賴以　定四年以來維持保障不遺餘力黔民得以安居樂業皆食我公之賜乃者國　問題發生各省投票强迫贊成揑稱民意塗飾耳目凡　國民稍有人心誰不愧憤滇省首倡大義舉兵反對堂堂正正薄海同心義聲所傳咸思　袂而我公之意猶恐戰端一啟塗炭生靈力主和平冀弭兵禍一面極力鎭撫保持地方一面通電各省要求同意各界亦公舉代表阻止滇軍復迭電中央請勿派兵入境其委曲遷就不忍　爛地方固與我公同一職志也乃近日北兵已分道曲鎭銅兩路逼近黔邊嚴裝東甲亟爲戰備本省軍電經湘者已被截留各省對黔往來之電亦俱禁阻是直以待滇者待吾黔矣區區苦心旣不能見諒一旦北兵齋集勢必長驅直入蹂　全黔吾民何事　此惨毒且巡按使及政務　長鎭遠黔中兩道尹巳相率去黔平時吸吾民膏血惟恐不足臨事則棄職　逃不復問吾民之死所若蛇蝎　犬特縱之來黔以毒吾民者不有我公則今日之象豈復忍見言念及此能不寒心雖然往事已矣向之所以服從中央主張平和者以尙有一線之希望謂或能垂念吾民不令失所也今中央對黔旣已若此地方糜爛終不能免若再隠忍不發惟有甘爲奴隸坐待宰割他日雖欲倚賴中央苟全性命而亦不可得巳是以本省各界開會公决爲身家計爲地方計爲國家前途計皆非先由本省亟謀自立不可羣情一致詢謀僉同公推我公爲貴州軍都督與各省聯合一致乘方新之民氣振必勝之軍威驅彼北軍　之境外凡民好義當有同心旣着先路之鞭必效後　之步而况主客異勢勞逸懸殊順逆之理攸分勝負之數可决功成指顧不待著　捍衛國家即所以保全桑梓時至今日舍此别無良法伏乞我公俯從民意早建旌　我公與人民一心人民亦願與我公共命報國血忱百死不易臨書愴惻無任屏營按此書各界列名者計人名商店公司名共有一千七百餘因冗長不備載 
[時事緊急中之山西鐵路]  
　　（特别通信） 
　　正太鐵路自直隸正定縣屬之石家莊起經過獲鹿井陘二縣至娘子關始入山西境復橫貫平定壽陽二縣而逹太原全路總計五百華里共分爲三叚自石家莊至娘子關爲第一叚自娘子關至壽陽縣爲第二叚自壽陽縣至太原省城爲第三叚此路係借法欵所造故自總工程師以次多用法人前淸時政府雖派有總辦一員然所轄者惟有委員三人常年分駐石莊陽泉太原三處石莊太原爲路線起訖地點陽泉則係全路之中心所有委員祇負彈壓之職若鐵路内部事務則雖總辦亦無管理之實力也改革侮一仍其舊惟總辦改稱局長而已委員所駐處名彈壓局有局勇數人祇供委員奔走各站之巡警係地方所辦以保護鐵路者總計亦祇數十名在承平之時原可恃以料理小事若如今日値滇黔發難西北多警之際則此五百里之鐵路斷難恃數十名之巡警而即謂爲無恐故　經該路要求軍巡兩長派遣軍隊分站駐紥以防不測而省中所有陸軍及警備隊現時巳因有事均調遣在外無以應其請求特由金巡按飭該路巡警局 
添招巡警四十名分撥於太原至娘子關各站以爲稽查之用（自娘子關以東即爲直隸井陘縣此段巳由直隸另派巡防兵保護故不復及）復自本月起每日由三彈壓委員帮同養路處稽查員（係法人）随車在所管段内往來巡察沿路橋梁山洞以防危險 
[張樹元帮辦山東軍務續聞]  
　　第五師師長張樹元奉令帮辦山東軍務情形已略紀前報茲悉公署中昨已發出通飭其文略云案准泰武將軍咨開查五師駐紥東路防境太寛旣逼膠　復濱勃海防範不可稍疏加以混成第二團駐紥掖黃尤須聯絡一氣因電請中央令張師長兼帮辦山東軍務駐紥　縣專任該路防務俾有緩急應付迅速不誤機宜茲於一月三十日承准統率處復電内開勘電請派張師長樹元兼帮辦山東軍務駐紥濰縣專任該路防務等情代呈奉諭著照所請辦理張樹元已另有電令飭遵矣特寄等因承准此除分别咨飭外相應咨會查照轉飭所屬一體知照又准陸軍第五師師長案本師長擬定二月十日起程赴濰駐紥除詳報並分咨外相應備文咨會貴使希煩通飭所屬知照施行各等因到本公署准此飭分别咨覆並分行外合飭該廳長道尹知事局長即便知照 
[廣東之黨人消息]  
　　聞將軍巡按使昨早（十三號）九點鐘接到增城警衛軍二十四營營長蔡秉環飛急快信内容頗關重要張使接到後即由天橋至軍署會商甚爲秘密並聞龍將軍昨據統領徐　勝飛報據營長蔡炳寰稱黨人鄧榮魁鄧全才成春潮三人昨到新塘防次密邀兵士彭忠等出外飲酒稱係受陳炯明部下軍師劉緯東北江總司令黄玉石等密託潛來增城運動軍隊應期起事當送該兵洋銀八元并交七號徽章存根一張許以將來改換救世軍誓約並託該兵轉誘同事該兵佯與發誓馳回禀報當即帶隊喬裝同赴新塘夥舖當場將鄧榮魁等三人拿獲在鄧榮魁身上搜出編號徽章九十餘張並在衛生衣領後夾縫内搜出少年救世軍誓約一張簽名鄧啓士等字復在成春潮身上搜也三號徽章一張帶同回部訊據供稱同黨曾玉成已往龍門運動軍隊尙有擔任勾結土匪之首領梁太湘已往沙村梁旺現赴博羅黃同古李勝才往沙河等語當即分隊按址　拿旋在沙村果獲梁太湘一名已傷斷左腿云云 
　　新會縣署昨接省電謂黨人朱執信乘輪至崖門轉換民船與某處黨人聯合意圖起事務速防範云云顔知事已分飭各隊長加意防範矣 
　　粤省大吏以地方戒嚴所有郵電各局均經派員檢查非常愼重昨有委員傅諧搜得黨人自外洋寄來書札一封函面均寫某國文法均無姓名其函内則空白紙一幅另有書明往某店購買藥水將紙浮浸即可發現文字等語傅委員據報即往各藥局購買藥水如法試驗均不見效現當道恐有别　巳飭郵局嚴訪來蹝矣 
[南京快信]  
　　阮忠樞内史現又奉密令來寗謁馮將軍密商機宜蔭昌亦抵徐州會晤張少軒上將傳聞此次兩使南下係　馮統軍征滇張接督江蘇軍務事宜又聞阮先有電來准即日出京先至徐州蚌埠俟倪將軍陰曆二十日生辰後即來寗 
　　據軍署要人云馮將軍病狀仍未見愈總統派來之官醫章銘甫即刻回京 
　　中央派田次長向直魯豫蘇皖浙等省將軍磋商抽撥所部軍二三千合編征滇後援軍現聞祇直豫二省能抽撥一二千魯蘇皖浙等省則均以防務吃緊不敷佈置爲辭 
　　某洋商購置華式船隻裝載客貨不服金陵關查禁聞江寗馮　　交涉員巳咨請外部核示遵辦 
　　中央將開財政大會議昨電齋使飭卽派熟悉本省財政情形之代表二人赴京參與會議 
　　財政胡廳長昨奉部電限本月内議復改良幣制辦法 
　　財政部昨又嚴電飭財廳督率所屬認眞稽徴印花驗契稅契牌照屠宰公賣各種新稅源源解部淞滬菸酒公賣分局長謝昨因烟酒牌照稅事來省謁見高局長請示辦法 
　　省警廳現將中華新報余家良王練羣兩訪員拘廳未知如何懲辦 
　　鍂叙局咨送蘇州警廳薦任狀齋使除咨復外特飭發蘇常殷道尹轉發崔廳長查照 
　　政治研究所今日（二十）在江蘇法政專門學校舉行第一次考試所長俞琦紀飭各學員一律上午八時齋集入場下午四時缴卷齋使並派敎育科長盧殿虎臨場糾察以防夾帶 
　　財部以江蘇沙田局租賃民房辦公多一開支特飭官産處撥給官房應用曾處長巳飭無錫趙駐辦查明有無房産詳轉核辦 
地方通信 
[蘇州]  
　偵緝隊捕獲盜犯日前盤門外邱家橋日本籍之金指南家及同居童觀卿家被盜行刼損失甚鉅事後經金指南迭次催追嚴緝孫知事因案關交涉加緊懸賞跴緝前日吳縣偵緝隊排長李裕生秦愛生會同警　偵探王錦標在胥門拿獲謝春林白木雙喜臘小狗牽馬和尙等王名立刻移送至偵緝隊由潘國俊隊長詰據謝聲稱於行刦之日在盤門新橋堍得勝菴糾集盜黨十餘人至金指南家搶刼後各分贜四散除在獲者五犯外餘盜不知去向贜物尙存金　等物至於所劫現洋由老頭子毛某取去云云刻已將五盜備解縣署訊辦矣 
[鎭江]  
　　煤油顔料之飛漲鎭埠商業自歐戰後洋貨缺管至滇　發生國貨又停滯而北貨一業去歲挫折尤鉅惟煤油颜料二業頗獲厚利茲聞煤油自上年十二月下　以來每箱漲至六七元各舖户因存貨無多即向各洋行做盤大致爲來源缺乏之故至顔料一業如燭　所用之洋紅每聽向售一元有奇者近日陡漲至十元之鉅並聞將漸加將來可至數十元一聽云 
　　警局收發之整頓鎭江商埠警察總局章局長以局内收發事宜從前積弊甚深規則異常　亂茲値改組伊始自宜力　整 
 
 
 

Page 7

 
 
頓特　定章程十二條牌示該局收掌員遵守 
　　兩處賭　之破獲三區陳　生區長於前昨兩日破獲小街張米行龍王巷丁姓賭窟兩處所有在場赌徒一併　區訊辦　 
　　　染喉症之發現邇來寒暖失度城鄕一帶發現一種喉症傳染甚　勢頗危險幾於醫　　效現醫院主任蔣君正在研究良方以資　治 
[杭州]  
　　春香與冬防之關係湖墅三區四分署施警佐上年因松木場地方　闊曾同該處绅士馬某籌備經費添設臨時冬防計六棚六名畫夜巡察定於正月底撤棚惟該處爲春香熱閙之區時有匪徒劫奪香客轉瞬之間香市已到故施警佐昨日親至該處與馬紳等從長計議將臨時冬防暫不撤回第每棚減去一人以資　節至陰曆四月底香市淸淡再行撤去　 
　　三北支路之緩築甬商虞洽卿前禀請巡按使提前建築三北支路當經咨陳交通部察酌辦理茲聞梁總長飭據滬杭甬路局查復該支路里程及沿路物産商况并開辦經常各費詳加覆核以就地之收入供　路之用差堪敷衍惟滬杭甬紹兩叚通車巳久所有杭縣境内錢塘江至紹上兩縣交界之曹娥江一段斡線亟應及早築成方可從事其他支路若兩線同時並舉無論財力不足即管理工務亦有鞭長莫及之虞聞巳咨復來浙該支路暫　　議一俟杭紹段落成再行籌備興工 
[安徽]  
　　嚴禁招謡皖省軍官敎育團業由安武將軍飭令停辦所有該團夫役人已一律遣散近因有曾在該團充當夫役者假借該團名義在外招謡生事經參謀處查覺特函　　縣朱知事出示嚴禁嗣後一經查出定即重懲 
　　飭修圩堤安徽巡按使以各屬圩堤當茲春汛將臨之期宜預先修築以資防備　　寗宿松　山望口全椒等縣均有圩堤大工而歲修工程多未遵章詳報昨特飭知三道尹水利局轉飭各縣知事遵照定章親往勘明境内堤工迅將歲修工程妥爲籌　列表報告 
[湖北]  
　　保護軍用電線之辦法王將軍通飭保護軍用電線一節巳誌前報茲更將王將軍會同巡按使所訂之辦法列左一本規則係准統率辦事處電咨保護軍報電線而設一軍報線路本省凡二一由河南經過省境至湖南一由河南經過省境至四川此兩線得依本規則辦理其他電線不在此例一凡線路每十里加雇民夫一名協同局丁畫夜巡護每名給工食錢二百文另給號衣一襲百步燈一盏繁棒一根其餘燈　　用視路線長短酌給以昭畫一一工食　費准由縣造册詳報作正開銷一一 
凡線路自上游某線交界地方起至下游某縣交界地方止經過里數地點號碼杆次所　民夫以及董保各姓名均應查照所訂裝式詳細塡註俾便稽考一凡加　民夫責成該方　保選擇本地熟悉路途精力强壯向無　好之人開具姓名陳縣雇用并報本署備表一沿路線杆遇有　壞或被竊情事限該民夫即日具報縣局随時修理一面　緝竊犯從嚴懲究情節重者另禀核辦倘有玩忽即惟該縣是　一其他電線關係交通亦屬緊要仍照向章由縣派警協同局丁曁董保等認眞保護但不得加　民夫致　公費一此規則係屬暂行如與地方情形實有不適用者准各該縣據實詳明再行改訂 
　　撫卹風災之調查上月二十三日在風爲災陸地人民損失不少然水面尤巨前已電經政事堂轉奉令飭查明妥爲撫卹巡按使遵令分行武漢行政官廳切實調查並經武昌吳知事查明　境被災船隻報告查核茲悉水警總廳亦委參事杜學賓會同第二專署一分署胡署長家賓就武漢全體被災船隻逐一調查凡二百四十三户損失約在二十萬之譜 
　　陽新錳礦交涉案近訊陽新銀山頭錳礦前由張文襄督鄂　奏歸漢陽　廠開採十餘年獲利甚鉅該邑以山係公産阻抗烈潮頻年不絶至武昌起義毁局拆路遂爾封禁兩方面控省控京莫由解决去春由姜小山與鐵廠委員戴怡商議　停仍歸鐵廠開採年納公益捐三千六百元公舉代表明雲壁等來廠簽約突因中日交涉打銷前議嗣由該代表與英商新大信洋行議定租辦回縣開會十餘次卒未得多數同意延擱至今復有方培元與鐵廠　潤之坐辦接洽仍收歸鐵廠開辦一切均照前議當已電呈駐滬漢冶萍總公司核准正在雙方進行矣此該礦數年來交涉之情形也 
[福建]  
　　禀設茶業研究會建　　素爲産茶之區近該地紳商禀請專設茶業研究會昨經巡按使批示云據建　縣茶業研究會總理孔繼璘禀稱各情已悉核閱該會幹事員鄭仰均報告檢查各區茶業情形足見熱心任事殊堪嘉許李夢庚等添種茶樹旣據禀稱著有成續候飭建甌縣知事查核給獎以昭激勸將相里吉苑里東峯屯小松鄕各處種某製茶禾盡合法應由該總理随時　遵改良至李夢庚擬就籌設茶務試驗場　舉極是仰即催促成立試驗場於講求種法製法外尙須研空裝潢考察外國茶葉包箱式樣悉心模仿力求　凈以冀投其嗜好推廣銷售云云 
　　省垣巡防之嚴密省垣城内外及南台等處自舊曆年底以迄於今巡防異常嚴密出入城及行旅者稍有形跡可疑軍警即向搜查有無挾帶犯禁之物各渡頭及機要地點無不站立軍士輪値視察自光復以來從未有此嚴密 
　　四都墟兵民衝突距詔安三十里許之四都墟上月二十日駐紥該墟協助緝拿私鹽之陸軍隊一排因與商民購物衝突毆傷貨主衆動公憤擁集成羣欲與兵隊爲難該兵遂排隊舉鎗擊斃墟民五名女孩一名被傷者數十人而兵隊亦爲人民刺斃一名傷者一名現巳拔隊開回詔安矣未知當道對於此事如何辦理也 
[東三省]  
　　俄親王招待紀江省消息云俄親王九日抵昻站朱將軍先期派員赴昻租定俄國頭等飯館作招待所並預備食品菜蔬數十種均本國産屋内陳列各種鮮花門前紮一牌坊綴以彩花交又中俄兩國國旗花團錦簇光耀奪目附近僑寓俄人婦女來站參觀者甚衆是日早朱將軍率文武官員十數人並帶軍隊兩連坐專車到昻迎接九鐘俄親王到昻軍樂齋奏俄王下車與將軍曁文武各員次第握手先閱俄操次閱我軍隊步法野操閱　入座酬酢間備形親睦十一號俄王登車北行随送者有畢植宸專使交涉總局馬　卿總辦司弼臣顧問中東公司霍總辦俄王臨行赠朱將軍金表一只以作纪念又吉省消息云此次俄親王回國道過中國境界中央曾　派畢都統桂芳代表元首外交部王僉事景岐代表外交總長來東伴送於一月三十一號與俄親王同車赴哈小作勾留復同車西行於二月十日到滿洲里車站中央代表卽與俄親王握手告辭俄親王託向政府代陳　謝之意並分赠畢都統王僉事等以貴重之紀念物該代表等巳於十四日過長回京矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三年間絲茶出洋之比較]  
　　我國産品運銷外洋者以絲茶爲大宗今依據海關贸易册將民國元年至三年絲茶兩項出洋總數之比較排列於後以供留心國外贸易者之參考以下所列之貨數爲擔數價値爲關平銀兩數通盤計之三年度出洋之絲較元二兩年爲少而茶亦所增甚微願我中國實業家一研究之 
　　㈠絲 
　　貨數價値 
白絲元年二○八七六七九一九六二一二年一一六一七四八七九三六五三年六四九一二八一一三六七白經絲元年二二四二九一○四五七三七二二年二○五五三一○五四七○八二三年九五八三五五五二一二七　　白　絲元年五六六七八三四三七七四九七二年六八三四二四五六○二三九七三年五四○一六三七三八四四八五　　黃絲元年一九四一四五九○六一三一二年一七六三三四八六六二六六三年一四六五九四四三九○七三　　黃經絲元年一四二五二年無無三年一八七三七四　　黃繅絲元年二四七九一○七三○二○二年一一九九四四六一二三三年二七五○一二六七四一三　　野　絲元年二一二九九四四一○四九三二年二九○五三六九八三五八三三年二○九六九四○七二七七七　　野　繅絲元年一四八六二三五四六五九八二年六○九一八四八五九三年一○三二六三二七蠶　元年二二八九七二四五九五二九二年二五四六九二三二八○九八三年二三六七九二○七八七二一　　亂絲頭元年一○三六三五五四八七三六四二年一一六八六○六六七二七二八三年八一三○四五○二五六七九　　爛蘭殻元年三六二二六九○六五九○二年二六○四九六四五七八一三年一二六二一二五三九○三　　絲練貨元年五八四七六八二七○二年五七六七七七三一三三年二七六三七七七八五　　綢緞元年一五八四○一○七○二二六九二年一七一七九一三四六二○二三三年一三五七一一○八四一四七二　　蘭綢元年一二一一五四六三三五九○二年一六七四九六六三八○六九三年一三一五○四七二○九一四　　絲欄杆元年八六四四九二年五四六一八三年五三○九九　　絲線元年四二五二五七○四六二年五一○三○七六一○三年六一八三五九三七○　　絲類雜貨元年未詳五九○一一一二年未詳五○六二二六三年未詳三三九七八一　　㈡茶 
　　貨數價値 
　　红茶元年六四四三二八一五七五一八七六二年五四二一○五一四三二四○九三三年六一三二九五一六二○三五四七　　綠茶元年三一○一五七一一○三六三九一二年二七七三四三一○八八九六六六三年二六六七三八一○七八五五八四　　紅磚茶元年三四二六八一五○八七九八九二年四三○八一九六七七三○一○三年三四六七八一六七一一○一九　　綠磚茶元年一六三七八○一六四六○七二二年一七五二○一一六七四○九二三年二三七一○二二三二三二五九　　小京磚茶元年八四九九一五○四○五 
二年九八四三二○三○六五三年一二一四五二三五一○○　　茶末元年八○三九五七六八九二年一一九五九○六七三年一二四一二一○四三四三　　未烘茶葉元年四二一五四七○九五二年五六○三六三七七六三年七三二五九四二一○　 
　　正誤昨報載民國三年土貨出口之價値均誤加小數點實則單位爲兩故篇首所（有於兩下均加一點點下爲錢分釐）數字應取消之 
[英艦搜查商船續誌]  
　　支那號郵船在吳淞口外爲英巡艦攔阻搜捕船中所載之德人一節已誌昨報茲聞支那號當時爲英艦覊留五小時之久共拘去德籍男子三十八人惟婦孺均未受擾支那號係於星期五日晨間八時啓椗下午六時二十分吳淞無線電報局接該船船長致上海經理之電上海經理接電後即報告駐滬美領事電逹華盛頓政府 
[西報紀中國水夫之優良]  
　　大陸報云中國郵船公司之支那號巳於本月十七日由滬開往舊金山矣今有一事爲吾人所樂知者據新近舊金山新聞云支那號之艙面水夫依據美國水夫條例在美國考驗部受職業上與體質上之試驗合格者十二人已符艙面水夫百分之四十之數當試驗時支那號船長稱船中水夫能知英語而諳悉各種必要號令者占百分之九十五太平洋水夫聯合會代表且在場監考試驗之嚴可想而知而中國之水夫竟能適合美國所規定之條件則華人之爲水夫者其成績之佳可想見矣聞舊金山航業中人頗擬訓練華人俾成精悉船中各職務之水夫此種發展頗關重要就經驗而言熱帶内船中司火一役以華人爲最宜且華人恪遵號令絶不與船員爲難吾人未聞有以中國水夫不服調遣爲言者即使有之亦屬罕覩西人酗酒滋事者時有所聞若華人則勤奮有爲嗜酒者殊不多見云 
[四大學足球隊返滬]  
　　南洋約翰金陵東吳四大學足球選手前往菲律賓竸技曾誌前報兹悉各隊員已於前日歸滬此次　菲備受區歡迎惟以海道辛苦孟尼拉氣候逈異且各員集合未久團體的練習太少故比賽二次均屬失敗第一次與華洛拉球隊比賽爲四與零之比較第二次與蒲希明球隊比賽爲三與零之比例中國隊員此次列陣守門南洋鮑伯莊左守南洋丁人鯤右守金陵何信道中衛約翰袁連（隊長）左衛南洋梁振民右衛南洋莫金儉中攻約翰林祖光左攻南洋何景崇右攻約翰費毓文左外攻南洋李樹本右外攻東吳張信甫訓練員南洋馬立森博士 
[滬江大學之佳音]  
　　本埠楊樹浦滬江大學對於體育一端本極注意其敎員葛而普君爲美國勃朗大學有名之足球家專事訓練成績甚佳茲爲建築體育館（俗稱練身房）起見募得美國波士頓赫斯克爾大佐捐助建築費美金一萬元聞不日即將興工云 
[財政部謂商會聯合會不諳稅法]  
　　各省商會提出之印花稅議案由商會聯合會禀奉農商部咨請財政部核復僅於納稅捐單准予停止贴用其餘所陳各節謂於稅法多所誤會部批已錄昨報茲再將財政部咨復農商部原文覔錄於後爲咨行事准咨開據全國商會聯合會禀稱召集臨時會議提出印花稅議案經大會討論審查終結分别應貼不應貼兩項彙訂成册懇請通飭查照等情抄錄原文連同議案咨請核復等因前來查該聯合會原禀及議案審查報告於現行印花稅法頗多誤會如發貨票列入稅法第一類第一種係指舖户發送貨物之單票所發貨雙方均以發貨票爲憑應貼印花毫無疑義但本廠或本棧之货物運至本店同一貨主並無買賣行爲　運可不出單票黏貼印花若擔柴尺布價値當在一元以下即有發貨票亦在免貼之列原禀内稱鄕民遭罰一節殆非事實又帳單應分兩種一賣出貨物當時銀貨兩淸開一帳單亦稱發票此係財物同時成交爲貨價收訖之憑證一賣出貨物當時未收貨價或至月終或至年節開具帳單向買主收取凡商舖收取貨價不外此兩種單據當然爲稅法所載之銀錢收據應一律貼用印花又推廣稅額一案本取普及主義及主義且以杜取巧分割之弊已於呈准原案内詳叙理由非該聯合會所應置喙此就該聯合會原禀特予申明者也至該聯合會審查報告内列不應貼各種如貨物計數單原註送貨抄單與另列之交貨解貨單係稅法所載之發貨票取貨摺係稅法所載之支取貨物憑摺禮物劵係稅法所載貨物憑單均應依法分别貼用又運貨護照一種商人旣請求官廳發給執照享有保護之利益應比照人事證憑條例所載國内游歷護照貼用印花一元又期票匯票即貼印花其票根母庸貼用惟彙訂成册應照稅法所載贸易帳簿每册每年貼印花二分又所稱錢業計數單性質不甚明暸是否即係稅法所載之期票應由各省區財政廳考查市情酌核辦理又該聯合會審查報告内列應貼各種多取狹義自應仍以稅法所定名稱爲凖且買賣收銀單確係銀錢收據與發送貨物之發貨票截然不同該聯合會據以改併名稱殊屬牽混至期票即銀號錢莊所出之銀條有即期長期之分稅法内本與借欵字據分别兩種該聯合會將期票作爲借據尤爲不倫此就該聯合會審查報告特予申明者也以上各節實由該聯合會不諳稅法以致解釋錯誤深恐各地商會亦不免有此誤會應由各省區財政廳通行曉諭以資遵守惟原禀所稱之納稅捐單本　貼用印花之規定併由各該財政廳通飭稅捐局卡如查有此項情事即行停止貼用以恤商情前據該聯合會具禀並附議案到部業經通飭各省區財政廳查照辦理並飭由江蘇財政廳轉行該聯合會遵照在案准咨前因相應咨復貴部查照飭遵可也此咨 
[洋貨臨時增稅之磋商]  
　　江蘇財政廳長以各種洋貨因在歐戰期内價格飛漲除洋靛顔料巳規定臨時稅率外其餘煤油火柴洋燭捲烟之價邇來亦日漸增漲滬上各洋貨同業昔時認定貨稅至此與値百抽五之例已大相懸殊亦應重加龍定以裕稅收業已飭知上海稅務總公所所長吳靜山速向该業各認稅商家調查明晣酌量增稅俾與洋靛顔料之臨時稅率不相抵觸聞吳所長現正與各認商代表切實磋商云 
[西報紀黨人圖浙之挫折]  
　　大陸報云江南製造局當道接警告謂黨人現竭力圖在浙省起事本月十六日有杭州偵探二人查見多人舁舊棺兩具因形跡可疑乃向盤問繼於棺中發見子彈六千枚炸彈二十四枚舁棺之人均被拘獲 
　　十九日下午滬杭車站有少年五人二作西裝爲警察所拘聞係孫文由日本派來之黨人先經偵探搜查發見孫文之委任狀拘獲後均經解往製造局 
[柳光亞被害續誌]  
　　住居法新租界白而部路新民里十九號屋内之湖北人柳光亞於十八號晚被人暗殺身死經中西官驗明後即由屍妻萬氏等備棺收殮現法捕房石總巡以事關暗殺兇手逃逸未獲深恐日久遠颺故於昨日傳諭各探捕從速嚴緝務獲訊辦 
[詹温二人案遷延已久]  
　　黨人詹大悲温楚珩被捕後迭經公共公廨王崧生襄讞與陪審西官美博副領事預審終結判候會商堂諭再行宣佈嗣因中西官意見不同博君以被告二人均係國事犯無引度之必要擬將詹押西牢温則開釋曾開領事公會集議有多數贊同而王君以該被告等在内地犯有糾黨搶刦案自應引渡已電禀外交部谖爲核示乃遷延多日公廨尙未接有部復美領博君以案懸日久殊非體恤之道故亦票請美總領事薩君電逹駐京公使團與外六部磋商解决免再延宕 
[押解黨人招雇之助手]  
　　法捕房於上年滬南肇和兵艦發生亂事時陸續拘獲自　炸彈手槍之吳金山鄢　卿湯阿二王桂友李永如莊道竺王四季田山戴光泰薛德生許盡台陳興全等十二人解送法公堂經中西官判决解往内地訊辦等怀巳誌昨報昨由捕房諭令探捕先往西牢中將吳金山等十二人提出驗明正身無訛加上雙銬飭派包探韓邦逹李祥卿等押解至芋法交界處交於派在該處迎提之兵士護解至護軍使署按例懲辦 
[炸彈與花砲均無痕跡]  
　　新世界於十八號夜有人在樓上擲下炸彈炸傷黃包車夫脚踝由捕將該車夫送請仁濟醫院醫治並經麥總巡諭飭該管捕房捕頭躬往察勘各情已兩誌本報惟據新世界函稱係馬路上燃放花砲並非炸彈該車夫略受　傷當即自去等語故昨日又由訪員至各方面詳細調查據醫院中云是晚確由捕送來車夫一名稱被炸傷即經醫生察看僅脚指上略受皮傷當爲醫愈而去至該處地上之黑色昨因天雨泥濘巳糢糊莫辦而傳稱檢獲碎鐵片則確未檢得究竟是否炸彈抑係花炮已均無確鑿痕跡矣 
[添造軍艦之預備]  
　　海軍部劉總長現擬添造軍艦四稻船自須長四百數十尺經呈奉中央核准擬飭江南造船塢各造一艘其材料工程需費若干及何時可以造成已電飭津　滬三船塢迅速估計候核示矣 
[黃浦江中之刦案]  
　　前晚有在漉　北某洋行執業之音耀德因事雇舟渡浦詎甫至浦江中忽有划船一艘迎面而來上有匪徒四人一躍過舟勒令童將所有財物悉數呈出否則置之死地童見其兇狠知難拒却遂將銀洋金戒衣服等給予各匪過船逸去童即回行糾約同伴多人雇舟四出查緝匪船一面報告水巡捕房派探兜拿旋在浦中拘獲匪船一只並獲匪徒陳大等四名即經解入捕房經梅捕頭備函飭探將該匪陳大徐福晶沈杏生陸根大等押解上海地方檢察廳請爲從嚴懲辦一面着令原告自投該廳候質至廳後即由檢察官提案預審即據童耀德黨庭證明陳大一犯確是在浦江行兇攫物之人惟徐福昌等三人當時並未見過問官得供判將陳大收押候究徐福昌等三人旣與此案無涉交保省繹 
[盜匪即日引渡]  
　　盜匪孫三娘子羅春六楊雨康等均係著匪商葵荃國（即戴如忠）之同黨因先後糾黨持械搶刦卡德路黃寳和小京貨店及孟納拉路四百八十九號門牌陳金章烟紙店大小銀洋銅元由探將該盜等一併拘解公共公廨經中西官分别研訊屬實判孫羅楊三盜押候抄供解送護軍使署懲辦餘盜押候會商核辦在案茲悉此案已由承　官王肇之君飭承將孫等三　口供抄錄一份於昨日發交捕房着令即日起解 
[閘北救火會開會記]  
　　閘北各叚救火會全體職員前晚在慈善團開聯合會當由會長錢貴三君報告閘北救火會尙無鐘樓望台遇有火警全憑各區署電話通報以便出發乃十八號寳通路某茶棧於四句餘鐘起火延至六句鐘各叚未得警署報警由住居該處附近之第三叚會長俞宗周君親至三段報告並用電話轉報一二段驅車到場是時租界救火會巳先到一句餘鐘迨經救熄巳燬洋房八九幢事後有該處公民來函詰問因特開會請衆會員籌議善後之策云云當經各會員　决請錢會長函致淞滬警廳徐廳長轉飭各區署嗣後遇有火警随時電報以免再有遲誤旋即散會 
[打彈竸賽之結果]  
　　十九號斜橋總會竸　球（即小彈子）其結果柏探君爲上海之最優勝者柏在四小時内打至一千次優者則僅至七百三四云 
[再紀道尹公署之遷移]  
　　滬海道尹公署自本月十五號遷入華興路新署後連日部署巳定現在一切公文信件均可直送該處接收所有暫留交涉公署接收信件之員已於昨日撤回惟自遷入新署後直至前日（十九號）上午九時始舉行正式遷署禮上海縣沈知事淞滬徐警長工巡捐局朱局長地方審檢廳袁林兩廳長英德兩會審公廨各讞員寳山縣張知事及其他商界來賓約五十餘人均到署道賀由該署各職員招待並欵午餐下午二時宴畢後周道尹因某項要公又邀來賓中數十人就客廳開茶話會周道尹演說兩小時之久直至四時許始散 
[洞庭東山會館行落成禮]  
　　昨日爲斜橋南洞庭東山會館行落成禮之期預由董事會議决於前二日徧發傳單並東邀本埠各公署各會館公所委任代表觀禮是日同鄕到者四百餘人護軍使署代表副官田嗚九君元杏樵君道尹公署代表楊子永君縣公署代表黃輯虞君淞滬警察廳代表張桂榮君金庭會館代表沈逹夫君蔡寄梅君亦先後　會宗旨繼文牘董事嚴　石君讀頌詞次協董朱鑑塘君陳述進行方針朱君出席請席雨生君致詞次來賓演說次議董　後叔君代表乃兄湖南財政廳長嚴孟繁君致頌詞次議董吳步雲君代表議董旋　生君致頌詞次吳步雲君演說次同鄕席雨生君議董席玉書君丁繼演說末由總董席錫蕃君代表同鄕致謝來賓禮畢設宴欵待繼復攝影以誌紀念散會時已嗚鐘五下矣 
[茶棧亦無厚利]  
　　本埠茶棧九家去歲年終結賬其盈餘不及前兩年之優厚其故因上年各省産茶之處收成歉薄山價較昻各茶棧成本加重雖銷售洋莊價値尙好亦難獲利内中之得有餘利者實獲益於前年之存貨如晉泰福棧存貨最多計獲餘利八千金其次爲源和成　泰祥同裕泰三家亦各餘二千金期餘公泰祥同泰祥源興祥三家俱屬平平故該業中人咸望今歲春茶旺收俾得減輕成本云 
[華發藥房推廣贸易]  
　　英商華發藥房在滬經售之散吐拿瑾延年益壽粉福美明逹治喉藥片阿白拉丁乳精粉雪司吐布林藥片等各種靈藥其製造總廠遠在英京倫敦歐戰以來航道梗阻來源絶少近巳由該總廠設法疏通所有出口悉可陸續運申特说黃浦灘一號洋房設立總經售處仍取名華發藥房以便將倫敦來貨逐次推廣其推廣辦法擬從聯絡醫藥各界入手故於前晚由該藥房總經理英人饒福來君及華總理陶愼之君（英領事署買辦陶梅生君之子）遍邀本埠各醫士各藥房經理在嶺南樓西餐到者甚衆聞與將來贸易均有關係云 
[修理福安運送艦]  
　　福安運送艦輪機鍋爐汽缸均已寛鬆損壞急應修葺葉由該艦長報經海軍部批准即飭江南造船所趕緊興修 
[撤消無烟藥廠]  
　　無烟火藥同由龍華製造分局設廠製造現此項火藥已改歸魯省德州軍廠承造所有龍華之無烟藥廠已於前日實行停止 
[緝私兵力之增加]  
　　浙省餘姚岱山毘連之尖山海口私鹽充斥茲由兩浙緝私統領蔡竹賢查得駐防尖山之第十六營兵力單薄查緝難周應再添租大巡船八稻並添募目兵十六名駛赴尖山洋面協同查緝業於前日飭行第十六營營長胡友文迅即遵辦 
[縣知事欲爲警佐請獎]  
　　上海縣沈知事以縣警察所警佐主任景毓華及閔行第三區警佐姚明燦等辦理警務頗稱得力並緝獲鄰縣盜犯十餘起之多實　勤勞卓著昨特飭行該警佐等開具簡明履歷以憑詳請巡按使給予獎章 
[男女學校之始業式]  
　　北浙江路南洋商業公學於十九日下午舉行開學禮是日來賓甚多首由正校長吳衡之君宣布宗旨次由副校長郭虞裳君報告校規要點次由銀行科主任西儒何興華君演說銀行與商業對於中國之重要次來賓朱少屏校董李登輝葛耀良相繼演 
 
 
 

Page 11

 
 
說周道尹亦委代表余芷江視學　楊子永同蒞該校致　獎勉　　閘北務商中學於二十日開學午前半時敎職員及校董率領各班學生在禮堂行開學禮次第就坐校長汪南沙君演說勉　學生碈礪品學次英文敎員張光裕君银行經濟敎員余　民君國文敎員吳瑞書君王　仙君敎務主任余裴山君校董黄襄侯君合監王則山君相繼演說至十二時散會 
　　英租界墳山路翕濟兩等學校前日午後行春季始業禮於謁聖謁師外全體合攝一影以留紀念聞本届學生報各者極爲踴　又另　新課堂添聘敎員故尙有餘額可以插班 
　　白克路竸雄女學於陰曆正月十六開學並即宣布第四届高小畢業諸生名次計得五人㈠袁　蘭㈡　瑋㈢郁靜和㈣劉燕　㈤張　梧又聞文藝預科巳升入專修科仍由陳佩忍主任除向有經史各科外特增授管孟墨韓四子及江文一科至國文英算則又添聘諸弘肅程華魂錢病俠三君擔任 
　　新　　園　口養　女塾曁附屬小學校於前日午後行春季始　禮旣畢復由職員周聽天謝蔚譽諸君加給年終大考之獎品計列最優等者爲朱振文襲純琯周大智譚貽德王秀金沈蕙朱　英盛毓鳯（以上本科）顧學銓徐式賓陶其方戴祥林莊汝明（以上附科）聞該塾本年又添聘敎員多人增　敎室數間俾事　充云 
　　法租界霞飛路大安里民國女子工藝學校於陽曆二月十八號行春季始業禮學生到者有八十餘人首由名譽校長黃少岩君報告該校宗旨繼由校董袁履登君及校長吳世榮之代表等各致訓詞聞該校定於二十二日并課新報考之學生巳有四十餘名 
[取缔車寓船户]  
　　淞滬警察　廳長徐輔洲君以浦東楊家渡鄕民陳姓家被盜行刼案内曾有盜黨數人匿居南市靑龍橋地方車寓内業已拘獲解送護軍使署訊究查此種車寓及浦濱所泊之江北船最易窩藏盜賊自應嚴加取缔以杜　　現巳飭傳水陸警察各警正警佐等到廳籌議取締方法聞擬先　調查入手將寓主船户姓氏籍貫及招留幾人逐一開報俾與旅館客棧一同稽查云 
[拘捕聚賭抽頭之蕩婦]  
　　住居梅園路之江北蕩婦老張近因勾引某營長官　悉除密查頭幾釀　毆由四區　警到場解散茲經該營長官責悉除密查犯賭兵士嚴辦外並函請四區署長姜警正飭提開賭婦人到案懲治前日姜君巳派警將老張逮案訊問之下判令收押聽候詳報　長請示核辦 
[總會聚賭售烟]  
　　甬人何良堂在南京路四百九十二號門牌開設總會糾合會外人聚賭被老閘捕房捕頭偵悉於前日派令中西包探將何傳至公共公廨經會審員王肇之君會同德裴副領事　明判何罚洋五十元與抄獲之賭洋三十元一併充公賭具銷　又山西路三百十號門牌總會主邵梓薌私設烟榻容留外人吸烟被老閘捕房查悉前日將邵傳至公廨經中西官訊明判罰洋五元充公烟具銷燬 
[倒欠鉅欵之訴訟]  
　　　恒久等在公共公廨同控已　某莊經理劉姓倒欠巨欵一案前日上午由聶襄讞會同英領卓君研訊兩造均延律師到堂代　辯護中西官判劉交保　無的保着押候下禮拜六再行訊核 
[呑用鉅欵案之和解]  
　　周義記米行主周問樵前在地方審判廳控鉅興義執事張蘭溪呑用鉅款　經該廳迭次開庭審理未結諭令兩造在廳清理賬目在案茲悉此案業由錢推事官　庭研訊當庭和解着張蘭溪償還周問樵洋一萬八千元其中一萬元交人銀並保分四期拔三千兩第三期十二月份交錢四千兩來年二月份交銀一千兩尙有八千兩亦須交保　祇保人不保銀亦限於來年四月份交銀四千兩後年四月份交銀四千兩所有訟費各半負擔兩造均各遵諭問官遂宣布退庭 
[同業違章之攻訐]  
　　翻砂　公所代表某甲前日具禀四區警署聲稱該業定章每作祇准收學徒五名曾禀請前滬海道楊道尹批准立案茲查閘北共和路鎬昌翻砂作收有學徒十五名違背同行章程請爲傳訊姜　正諭令退去聽候傳到鎬昌作主訊明核奪 
[拐案辯論終結]  
　　鹽城人王采蘭有一甥女名玉紅現年十六歲日前忽失所在嗣悉爲高有仁誘拐當　嗚警將高有仁並玉紅一併拘送地方廳訊供之下玉紅交王采蘭具領高有仁收押候辦在案茲悉此案巳由檢察官起訴審判廳前日經端森棻推事官會同褚檢察官開庭研詰王休蘭投訴前情請求　懲質之商有仁則俯首求恩問官遂諭辯論終結原告着令退去高有仁還押候辦 
[誘拐女孩之嫌疑]  
　　賃居南市花衣街之淸江人錢鳯來有一八齞齡女孩被拐無蹝旋經查得有安平棧寓客天津人毛仲山之友南京人方某曾來家一次疑爲誘拐遂赴第一區警署報告派警傳同毛仲山及棧主周德奎等到署詰知方巳他往素不想識飭將周毛二人分别交保出外將方尋交到案以便追究 
[浪子逐出復來]  
　　住居東有恒路之孫瑞慶有子名桂庭前因不務正業經其父逐出近日桂庭又至家中携取衣物質洋化用當經其你扭赴美捕房請爲懲究 
[招領迷路男孩]  
　　浦東奉　縣境張家行男孩徐坤林因來滬找尋其兄生林不遇致在南馬頭迷路由警帶至一分駐所詰知年十四歲留候牌示招領 
[茶客猝然倒斃]  
　　前日午後有年約五十左右之某甲身穿元布棉袍在吳淞路萬陽茶樓啜茗猝然倒地身死報經美捕房飭一百四十六號華捕將尸車送驗尸所聽候相驗 
[汽車碾斃小孩]  
　　法租界布莊街小雜貨店内之小孩在街口嬉玩忽有黃包車夫欲穿越馬路恐空車被阻囑令該孩乘坐推行詎有某號汽車馳來不及避讓將包車撞到孩被碾傷包車夫見已肇禍乘隙逸去孩送醫院醫治無效身死現由捕房飭探將該汽車號碼查明候禀請公堂核辦 
[失火即熄]  
　　昨日午後一時許漢口路十七號門牌菊記古董店樓上不戒於火幾兆焚如幸救火會皮帶車近在　尺即由救火會西人馳　澆息衹燬樓披一間 
[豆乳事業之進步]  
　　西門外方板橋五號門牌華商富潤汽水豆乳有限公司製造豆乳力求精潔用上等機器磨造質純味美有益衛生每瓶　濃乳一磅每日派送風雨無阻每月乳資一元函訂即送起首三天槪行送飲並不取資云 
[誌謝]  
　　丹桂第一臺今夜排演燈彩戲著名藝員何月山連演雙齣一爲連營寨一爲新十八扯（何起花旦）昨承赠劵兩張得暇自當往觀特先誌謝 
氣侯報告 
[（上海徐家滙天文臺天氣測候報告）]  
　　巳過者之報告二月十九日四川與湖南間有低度發現山東直隸氣壓漸升北部信風頗太陽子江南有反旋風上海天雨二十日上海晴雨計下降雨仍未止東北風頗　料二十日下午四時前二十四小時内上少氣候温度至高四三。三至低三八。二去年同日至高六二至低三三。六 
　　未來者之推測二十日下午四時三十分預測上海有雨或將降雪北部及　中央北風頗冷南部信風中止 
雜評二 
[不應置喙（訥）]  
　　此次財部對於商會聯合會各議案大都謂爲不明稅法而於推廣稅額案則又　非該會所應置喙夫旣以該會不諳稅法而詳爲解釋其法文指點其錯誤則似對於商人尙無不屑敎誨之意也大部有此進而敎之之盛心則我商人應再進而請益之曰大部旣不許商人容喙向政府所有陳訴（前此斥鹽城商會亦曰非該會所應干預）則我商民苦痛將向何處陳訴敢問 
來函 
[滬海道尹公署來函]  
　　逕啓者頃接漢口外交部特派湖北交涉邑丁皓電内開昨晚十八日十鐘有匪徒數十名携帶手槍紙爆突到武昌南湖村落施放聲勢洶洶希圖搶刼鄕間富户當經駐紥該處鄂軍第一營　隊曁第二師各軍隊之巡哨隊伍開鎗　散並拿獲悍匪多名巳解送陸軍審判處研訊究辦恐傳　有誤請知照報館等因准此相應函逹貴報館請煩登入報端俾衆週知是荷專此敬頌撰祉滬海道尹公署啓二月二十日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[舊曆新年仿八股] [  體懸賞徴文第三名弢農]  
　　曆旣存其舊者不能使年之不新矣夫旣有新何復有舊然從舊曆者固明明有新年在故特表而出之粤自新邦　造舊俗咸除久矣夫民國成立以來　为舍舊而謀新哉乃月　改紀方頒令甲於朝端而正朔從初尙守建寅之歲首一若舊者自舊而新者别有其新也如今所稱舊曆之新年是夫均是曆也胡獨以舊名哉驗天象而遠溯唐虞堯曆久著於中原然三百六旬參差置閏轉不如西曆之積餘有定也故西曆行而義和授時之法不得專美於前紀人統而獨崇夏正陰曆巳垂爲令典然二十四氣升降随時固不若聆曆之按日可稽也故陽曆頒而月令紀候之文遂覺偏拘於古此所以謂之舊曆也雖然曆仍其舊而年特别之曰新者則以用舊曆者之極不忘夫新年也衣冠必炫其新裝肴酒心加以新味當此春王書月而頌椒花於正日門庭頓爲之改觀題楹聯則别譔新詞備名帖則竸道新禧當此臘鼓送寒而嗚爆竹於侵晨雲物亦因而呈彩此新年中　市淸閒惟聽閙春之簫鼓兒童嬉笑爭誇壓歲之金錢十二月之除夕　過値此芳辰正好逍遥而散慮雖囊空南玩幾自忘　患之餘生故無論豪富之家賓朋滿座不難以聲色玩好博耳目之恣娱而彼蔀屋　　竸起效尤亦欲藉此日爲息肩之計者人情貪逸舉世皆然而亟亟焉若惟恐新年之不再來矣此新年中觴酒豆肉　來五路之神火樹銀花幻出上元之景百五日之風光伊始聯我雅伴方思行樂以及時幸駕駐東皇特留此寛閒之歲月故無論冶游之輩飲博終朝不惜以流連荒亡置光陰於輕擲而凡士紳商賈羣相藉口且欲於斯時求消遣之方者習俗移人賢者不免而悠悠者遂不覺新年之又虚度矣况舊曆之新年核之新曆固已過一月有奇乎是其所謂新者亦終不外守舊之見而已 
　　起比聲調極高可當老　卷讀是舊學家之新著作也洵稱游戲文章 
詩選 
[虞美人] [  龍士淸]  
　　佳人絶代本無雙化作名花志未降美矣芬流新碧血虞兮曲度　紅腔　　再顧衣仍　　淚交垂燭在釭兩子多悉　易效東皇無力鼎難找墜樓同怨悲啼　威　頻驚惡吠　眠態最宜依柳苑芳心直欲捲蕉　　華竸秀當迎辇桃葉爭妍慣渡江恩盡何歸慚紫燕時衰不逝歎烏駹埋香已受金刀逼侍酒應將玉斗撞貌比秦雲朝鬱鬱魂招湘水夜淙淙嗚哀倩我歌黃竹赠别憑誰賦綠　那有椒宮和桂殿但餘霧節與風幢帳前露冷侵羅襪原上　封黯粉　　衛銜枝共塡海洒猴　朶誤緣橦綬長只合　牽帶　小偏儲粟滿缸豆寄相思懷項氏苗遺非種笑劉邦召來烟景身如夢譜入詞牌筆似械艶色傾城原定論爲卿强辦亦　　 
詞選 
[醉高歌春初四詠四阕] [  東園]  
　　倦舒媚眼埀靑淡掃　眉點翠風情宛轉嬌如此爲底三眠三起二分明月揚州幾縷曉烟灞水蘇家藏得幾多春妒煞小　腰細（柳色） 
　　碧窗瑣碎呤秋翠檻響淸滴露喧喧浣女歸何處又到天寒日暮綠卿恨己難平靑士情誰代訴下風寗肯拜低頭醉後心酸陰雨（竹聲） 
　　水摇籬落枝枝月轉園林朶朶暗移　户明燈火照見丰姿　娜隔簾素　偷窥對鏡紅顔笑破亭亭一顧一回頭蜂惱蝶憐無那（花影） 
　　雨餘瑶砌黏靑露　玉階暈綠芳暉掩映闌干曲　迹錯疑碧玉粉蓮鞋印雙弓翠蘚裙拖六幅詩題石埽舊時瘢燕子香銜一啄（苔痕） 
遺聞軼事 
[野女] [  小蝶]  
　　　宜以西有所謂野女者居石洞中白晳皦好椎結裸　羣雌無雄遇男子輒負去傾洞求合死者掩之生者復還故處泄其眞氣壽至百歲綠崖走壁其行如風腹有玉印文類符壐蓋即唐蒙博物志所謂日南有野女羣行不見夫其狀晶且白裸襦無衣襦者也吳瘦公嘗作印娘詩云日南野女顔色好飛雲采日岩谷老雙成飛瓊信有之跨鳳驂　堪绝倒印纍且喜日随身誤呼文手魯夫人不取黄金懸肘下敎伊負笑將軍 
小說 
[俠情小說紅蘩蕗别傳] [  天虚我生]  
　　第十二章（續） 
　　亞猛曰得母酷乎白拉根内曰名譽之爲物本殘酷無藝人生役役孰非爲此物所牽絆然人苟不爲名譽又何用生爲亞猛不答白拉根内微歎曰亞猛往者汝輒咎我不以難事與汝今汝遇難事矣强汝服從一毫無信用之領袖命令抛其所愛遠出行役不其難乎此語出亞猛之良心不期大動慚恧交併彼之與紅蘩蕗抗聲强辦初實爲愛惜之作用以致語不擇言至其崇愛領补之心則又根深蒂固不可動摇今聞此言乃不禁大愧遂曰白拉根内吾聞命矣浽有所命吾皆莫辭吾而今而後知汝爲英雄人大豪傑至於愛情則君固未嘗知也白拉根内聞語朱唇陡縮眼皮立垂空靈之眸子忽生幻象越過屋宇無數望見濃綠之中乃有廣場一片明月下罨如籠烟霧其中有美一人方倚欄悄立雙瞳剪水似有淚痕秀髮四垂仙袂欲飛似秋思之中其心者深矣 
[滑稽小說我之新年（五）] [  卓呆]  
　　初五早晨我拿了一板豆腐即往前世寺去進了山門不見人影向左面走入厨房也不見有人暼見一張桌子上倒有半碗粥兩碟菜在那裏似乎吃了一半走開去了仔細看那碟中不覺暗暗吃驚你道爲何那知一碟竟是　肉我暗道怪不得他们不來買豆腐和尙吃肉咧我走到殿上見那當家和尙四空在那裏假睡我喊了一聲他就驚醒我便笑盈盈的說道老和尙你好啊你竟敢吃葷了四空聽着呆了一呆方始問我原由我便說在厨房下　見一碟　肉他就說此乃香伙吃的是他家裏姪子送來的年夜飯與我不涉我们出家人六根淸凈怎能吃葷阿彌陀佛你今天突然到此究竟有什麽貴幹我便聲明了來意求他今天買我的豆腐不料四空把眉頭一皺道你開豆腐店的新年裏没有生竟難道不曉得我做和尙的新年裏也没有生意麽新年裏没有什麽人家要念經拜　我連飯也要没得吃了那裏還有錢買什麽豆腐我之新年實在苦煞我與你是同病相憐都是新年裏最不合式的人你怎麽來尋我呢和尙道士要死了人　用得着這吉利的日子有何用處死了人往往要吃素菜吃豆腐的所以駡年老人呌他老素菜或是說吃你的豆腐你想新年新歲誰肯吃你這不祥之物就是新年裏死了人也要討吉利不再用我们這兩項不祥之物的咧 
　　我聽了四空之話那不買豆腐的理由倒明白了此時豆腐若是硬的我必定恨得要撞死在豆腐上咧無奈豆腐雖是有角有邊的立方形竟是極不中用的東西經不起風浪的不曉得我们祖宗爲什麽要把豆腐一業傳給我呢眞是人硬貨不硬即使我有天大的本領也挜法可施的那時我要想一個報復之法默忖了半晌忽然礇四空道旣是老和尙没有錢我情願將這一板豆腐送給你吃不要你的錢但是要懇求你一件事你替我在菩薩面前代求求他在數日之内發一陣大風下一場大雪使他凍得滴水成冰那時節我阿二就可以把冰豆　來大出風頭出出我這一口氣咧四空唯唯應允 
　　諸君我之新年到正月初五要算完了從此以後就和平常一樣不成新年咧我之新年人人有的你有你的我之新年我有我的我之新年不過大家的我之新年個個是眉花眼笑的只有我阿二的我之新年是千辛萬苦的大家的我之新年是個個相同千篇一律歡歡喜喜的我阿二的我之新年是獨一無二困苦異常的所以大家的我之新年人人曉得無用記述的我阿二的我之新年没有人知道不可不記述的然而我阿二的我之新年竟毫無興趣 
　　諸君看完了這一篇似通非通的小說必定冷笑道什麽我之新年實在毫無興趣（完） 
 
 
 

Page 15

 
 
   
 
 

Page 16

 
 
   
 
