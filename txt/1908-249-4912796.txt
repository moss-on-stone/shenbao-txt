# 1908 - 249 - 4912796

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　八月二十日奉 
　　上諭直隸提督著姜桂題調補甘肅提督著張勳調補李福興著補授雲南提督欽此 
　　八月十五日奉 
旨劉春霖電奏悉越界匪黨尙未盡除邊防仍在吃緊沿邊善後事宜尤須商同錫良妥籌布置豈可遽萌退志所請撤銷帮辦雲南防務差使著無庸議欽此 
論說 
[倫今日之台諫]  
　　專制國之台諫行政者之監督也。内而王公親貴尙侍卿贰。外而督撫司道。府縣佐雜。凡有奉職無狀行事不檢者。皆許其有糾參之權。即或風聞之言。偶有失實。而非挾嫌行賄。有意造砌者。不率加以誣衊之罪。所以伸忠直之氣。開讜言之門也。是故有言責者。亦必其風裁峻厲。志節高尙。然後可以彰是非而存公道。否則一己之職任先虧。尙何有於他人之失職一身之行檢先壞。更何有於他人之不儉也乎。乃觀今日言事諸人。或乘他人之失志。則急急焉落下井之石。或待一事之。旣發。始嘐嘐焉鳴失晨之鷄。甚者或。以賄遷。或爲勢挾。如岑督去官之後。則有謂其屈抑賢能。釀成。大亂。而以隱媚權貴者矣。貽穀待罪之臣。則有謂其。辦事勤能。被參寃。抑。而亦上書辯白者矣。此外若參瞿相以圖間接　報復。去馮撫以媚媚外之權臣。種種怪狀。不一而足。廉恥旣喪。直道。奚存。昔某勳臣被人參劾。或有勸其與諫垣發難者。曰彼輩之目的。不過欲借此一參。多得炭敬。以爲度歲資耳非有意與我發難也嗚呼言官之目的旣不過如是則台諫之風節。猶有存焉者耶。而所以是知今日台諫之幾同虚設也。 
　　雖然。台諫之失職台諫誠不能辭其咎。而亦不能專爲台諫咎也。何也。國 
家之立台諫。旣許其有監督行政之權。則於其所言之事。當深信其言之確實。而不當於其發言之始。即疑其言之或虚。今政府之視台諫。以爲人微而言輕。初不如其信督撫之老成持重也。於是每有參奏。則照例寄諭督撫查辦。而督撫又照例派一司道司道。又照例派十數州縣。迨至經年累月。逐條查覆。即逐條洗刷。而其結語則曰言出有因查無實據而已。千篇一律。千手雷同。究其。結果。不過多一參案。則爲朝中權貴多開一納賄之門。而使被參者多耗數萬金之運動費耳。試觀近數月來。若浙藩之參案若贛藩之參案。若蘇省趙運司郵部盛侍郎之參案。殆不下六七起。原參者之措詞。何嘗不嚴厲。被參者之行事。何嘗不荒謬。而查辦之大臣。曾有肯發其覆者乎。被參之大員。曾有不安其位者乎。雖近日某御史。以查覆各摺。太覺寛從。有請簡派大員覆查之說。而原摺竟留中不發。（見昨報專電）此無他被參者旣不屑運動之巨金。以求大力者之保護。則以。保護自任者。自必益出其全力以爲報酬。此時雖有百御史。恐不足以摇督撫言出有因查無實據八字之原案。而或以多言之故。爲趙啟霖之續。未可知也。嗚呼國家之設台諫。原欲求直言。而乃不信其言。且幾幾乎使之不敢。言則所以養成台諫今日似似俔俔之風。者安得專咎台諫。而不爲政府咎耶。 
或曰。政府今日。己下詔預備立憲矣。行政官之權力。自此將爲議院所制限。則言官監督行政之舊制。可以置諸不論不議之列矣。余曰。子言良當。專制國之監督行政在台諫。立憲國之監督行政在議院。此爲一定不易之理。然獨不見奏定之憲法大綱乎。其於君上大權。則曰『用人之權操之君上而大臣輔弼之。議院不得干預。』其於議院法要領。則曰『行政大臣如有違法情事議院祗可指實彈劾。其用舍之權。仍操之君上。不得干預朝廷黜陟之權。』據是以言。議院監督行政之權力。仍不過如言官之能空言而止。而朝廷黜陟之權。則惟輔弼大臣之權力。實左右之耳。立憲國總理大臣之奏牘中。又誰能限制其不許作此言出有因查無實據之八字也哉。我觀台諫今日之權力。我知政府將來之對待議員矣。因論台諫而并及之。 
專電 
[電一（北京）]  
　　稅務大臣度支部議覆加增紙烟稅一摺謂洋稅 
 
 

Page 4

 
 
　　附於約章約未改稅難增應請緩辦 
[電二（北京）]  
　　張中堂電商出使各國大臣密查留學生有無悖謬舉動 
[電三（北京）]  
　　某御史參貴州候補道王宗善辦捐苛擾民怨沸騰寄諭龐鴻書查辦 
[電四（武昌）]  
　　鄂省通電各省督撫中秋節匪黨圖刦藩庫未成竄散各省請飭嚴防 
緊要新聞 
[寄諭趙爾豐察核班禪來京情形北京]  
　　前次 
　　班禪喇嘛懇請來京陛見惟袁尙書主張淮其來見慶邸世中堂均不賛成電諭阻止近袁尙書在公所會議時總以旣召達賴不准班禪來京未免相形見絀究竟班禪來京於藏事有無關繫不如諭飭駐藏大臣察核情形續頒明詔庶足遂班禪崇仰之忱各堂頗善其議遂廷寄趙爾豐欽遵辦理 
[議設旗制處再誌北京]  
　　變通旗制處爲軍機處今年應辦之事十二日樞臣曾議擬以慶世張等四人管埋此事而慶邸則議樞臣中選擇一員奏派管理以專責成聞各大臣公推世中堂管理又議融化滿漢要領首在銷除滿漢字樣並請重申前諭將滿漢官民均可通婚之條目詳細釐定又議變通滿漢官缺爲化除畛域之入手辦法嗣後凡將軍都統辦事大臣各缺一律兼用漢員冀收得人之効聞主持此議者仍以慶邸爲最 
[呂督辦奏設津浦商股公司之大略北京]  
　　八 
　　月十三日尙書呂海寰奏四省紳商設立津浦鐵路商股有限公司一摺並附單二件一章程一各省總協理章程計五章三十六節大略謂津浦欵項原借五百萬磅每磅約以八兩計須銀四千萬兩益以九三扣及十年息釐核計總數仍官商各認其半四省之中仍按路綫之長短再定股份之多寡每股定一百兩週年息五釐如商欵不敷得助官欵官欵不敷亦得添增商股得有餘利均匀攤給官商永久合辦不得退股磅價如有盈餘撥作何用由股東議决末又附四省公舉總協理清單（江蘇省總協理四人已詳前報專電） 
[學部奏定法政各科奬勵章程北京]  
　　八月初十 
　　日學部奏稱光緒三十二年奏設京師法政學堂别科講習科給奬俟將來酌量情形請旨辦理在案查法政别科係三年畢業法政講習科係一年半或二年畢業現在京外多有開辦此項别科及講習科者自應明定奬勵通章以免歧異謹擬法政學堂别科奬勵章程四條講習科奬勵章程二條列後　 
三年以上别科奬勵章程 
　　（一）考列最優等優等者内以八品錄事二等書記宫分部補用外以直州判分省補用最優等並加升銜（一）考列中等者内以九品錄事三等書　官分部補用外以道庫大使按司獄縣主簿分省補用（一）考列下等者給以修業年滿憑照聽自營業（一）如係候補候選人員考列最優等優等者各就原官分别保奬京官奬以遇缺即補儘先選用各班次外官奬以儘先補用儘先選用各班次最優等並給予加一級考列中等者各就原官保奬升銜 
　　一年半以上講習科奘勵章程 
　　（一）講習科學生畢業考試列最優等優等中等者如係有職人員京官咨明本衙門儘先派委差事外官咨明本省督撫照考驗外官新章免其再入法政學堂仍儘先差委如係舉人五貢咨明本省儘先保送考職係生員咨明本省儘先保送考選優拔及考職係監生給予八品職銜（一）凡在法政講習科畢業學員考列最優等優等中等者均由本學堂造册彚送各該管衙門分咨巡警審判各局所聽候委用 
[學部片請嚴核游學畢業生北京]  
　　學部片奏游　　學東西洋高等學堂以上之畢業學生前經奏准每年八月考驗一次本年自應循章舉行查日本近來私立之法政大學日見增多其所收中國學生程度每多遷就且往往有名雖在學而終年在外游蕩實在到堂聽講歸齋自習之日並不甚多甚有入學一二年而已自專門部升大學畢業者若非嚴加甄核輒准其一體與考弊混以欺世則謬種流傳大有害於後進之人才冒濫而得官則濫竿盈庭何足以供國家之任使臣部前准出使日本大臣李家駒函稱私立大學多有插班學生其在校年月不易確查迭經派員往各學校詢問亦秘不肯告等語自非另定甄錄之法 
 
 

Page 5

 
 
　　不可臣等現擬令在日本私立法政各大學畢業之學生除由普通畢業升入之學生呈有普通畢業文憑者外概於考試之前先由臣部考騐普通學之大要及日文日語一塲務須認眞校閱從嚴考核合格者始准其應考游學畢業以重名器而杜弊端八月初十日奉旨依議 
[法部續審貽穀參案北京]  
　　法部葛尙書任後已改　　派承審司員四員專審貽穀參案連日審過三堂貽供異常刁狡竟謂鹿紹並未查明確切故奏覆多不實在且語涉樊增祥謂其挾嫌致承審員萬分爲難又另一函云十三日承審員弋炳琦等於上午十一點時又審貽穀至下午三點餘鐘始罷聞貽穀仍極口呼寃而弋審員詰以所參劣跡雖有寃枉而公司賬目種種不符是即罪有應得貽等仍飾辯不肯認過 
[行查良弼被控辦墾舞弊北京]  
　　奉天保送直隷州知州延溥前在度支部控告己革侍郎良弼辦理懇務圖没地價經度支部澤尙書諭將該案批交大理院辦理該院行查正白旗滿洲都統昨據報稱已革侍郎良弼年老軀衰出外就醫並未在京本旗無從知其就醫之處現大理院已令延溥先回奉天俟良弼回京時再行辦理另由該院行文東三省總督知照 
[皖省礮兵搗毁警局三誌安慶]  
　　皖省警軍衝突一事兩誌前報茲悉昨日巡警道卞觀察親詣該各區勸諭各巡警照章守望并云諸君受此枉屈自有水落石出之日被傷諸巡士本道從優酌給每人六元藉作調養之費故刻下各巡士己照常守望矣昨傳傷斃之砲營兵士業經首縣勘騐並無傷跡係屬久病在床者隨即據實詳報各當道聞混成協協統顧忠深會商巡警道擬請和平辦理而卞觀察殊不爲然己定有對待方法擬照南洋警軍衝突辦理業經密電江督俟　覆電即將該營兵士從嚴懲處茲將各區禀報單錄下水巡正局禀單文云敬禀者竊卑東副分所於月之十五日午後五點鐘突有砲營兵士數十人一擁而入不分皂白將所内傢具及副巡官記長警一切箱籠衣物一掃而空盡行打毁並毆傷巡士程進藻該巡士頭顱被該營兵士等用石子擊破流血斗餘登時暈絶身尙有木傷數處氣息奄奄朝不保夕該副分所巡士疏俊正在臥病亦被砲營兵士毆打有木傷數處並將該巡士帶至砲營任意凌辱遲至夜半始將該巡士送還以以受傷巡士兩名當由懷寗縣陳令諤帶同刑仵至卑東副分所騐明開列傷單送回仁醫院診治事後調查警軍衝突緣由係東門外東嶽廟後面王得才前曾在無轅衛隊充當親兵伊家婦女數人因中秋令節看葉子戲適砲營兵士數人由門前經過見婦女而豓之遂穿軍服闖入王得才阻攔該兵士數人遂將王得才抓倒羣起共毆五區副分所第九崗位聞警當即前往排解該兵士等見巡士彈壓益觸其怒回營邀同數百人不論何區任意毁打區官竊思國家整軍經武歲糜數十萬之金錢原期禦備保安練爲勁旅乃竟性似豺狼行同賊盜始則身穿軍服直入良家繼則恃衆逞凶凌辱百姓終則打毁巡警分所數處傷巡士多人似此無法無天若不懇乞憲台澈底究查從嚴懲處何以弭後患而肅警章再卑東副分所被毁公私各物堂經點明另摺呈覽五區正局禀單文云竊五區於昨日午後四句鐘時東嶽廟後王得才家内因秋節婦女抺牌爲消遣計忽有砲營兵士十餘人見該民人家有婦女在坐遂同觀看出言調謔該民人王得才以善言支解勸其他適該兵士等不但不聽反爲辱骂遂大起衝突當時王得才被伊等毆傷口不能言幾乎遭斃旁觀多爲不服是以第七守望巡士王之茂聞警速即上前勸解詎未及開口該營兵士等遽將王之茂毆傷派人回營邀集兵士數百人並有軍官韓領首將一區副分所巡士打傷數人打毁用物不計其數轉至水巡東副分所將巡士又傷數人該副區官亦被伊毁傷幸尙不致斃命嗣又至五區副分所打傷公私用物不計其數副區官王永齡幸由後瘦逃走尙未受傷巡士王之茂光潤身受傷甚重血流洗面當查巡士王得啟不知下落至晚砲營排長至副分所云必貴局尙有巡士一人臥于敝營前面沙灘口於是副區官派長警數人將該巡士抬回頭被血流其週身腫如巨碗色作靑紫狀口不能言呻吟欲絶伏思該營兵士如此兇横胆敢毁局所毆傷巡士並將沿途鋪店及崗亭等類多搗毁其目無法紀之心已可概見若不嚴行懲辦將何以肅軍紀而保治安用特將昨日肇事之實在情形縷晰禀陳伏候憲台鑒核 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[美洲通信]  
　　美産華人之選舉權西十一月三號爲美國公舉總統以及官員之期凡係美産華人皆應享美國之權利例有投鬮選舉之權惟投鬮者須先到官衙注册万爲合例注册之時期至西九月二十三號截止舊金山埠同源會特標貼長紅布告凡有美産華人欲投鬮而不諳例者每逢禮拜一至禮拜五晚八九點鐘可到同源源所將詳告以受票投櫃之法凡有選舉權者幸勿交臂失之 
汕頭領事之改派編紗温尼省謟巴司埠人顯恕魯明向在外務部充調查遠東事務委員現華歷七月二十五日聞美政府派往汕頭當美國領事官以補夏士覲之缺 
民生報主筆之辭職駐檀香山中國領事官曾容川屢與民生報爲難去月二十五號該報著論一篇題曰清帝者滿人非漢人係出主筆盧遜之手曾領事見而大怒即訴之合衆國衙公家律師請驅逐盧主筆出境并令該報總理將該日所印報紙悉數燬消並聞盧主筆退出民生報後又復糾合同志組織新報專爲鼓吹自由名曰自由新報仍以盧遜爲主筆云 
[西報譯要]  
　　東督已抵大連字林西報載十九日東京電云東督徐世昌今晨己離旅順行抵大連大受該處歡迎且經南滿洲鐵路公司設宴欵待徐督擬於明日向牛莊進發 
　　唐山患疫傳聞又載同日東京電云中國唐山地方近亦患疫上一星期華人罹疫斃命者共有七十名 
　　汴民與洋員爲難又載北京訪函云駐京英使近照會外務部謂福公司所用職員自今年西二月離去山西後即由英公司雇用在河南懐慶府開採礦業該處十人遽與爲難至其齟齬之故現尙未經查明云云外務部即電告汴撫林紹年飭懐慶府出示曉諭民人該公司係經政府立約批准如有不法之徒故意與外人爲難則由地方官扭辦决不寛貸又聞該公司新聘總代理勃萊齋納斯君不日將由天津啟程赴直隸河南山西湖北游歷以爲該公司謀利之計　　直隸將行印花稅又云直督楊蓮帥近出示通告謂度支部奏定印花稅北省限三個月後實行大約至十一月下旬再無可緩該督並謂政府旣决意禁烟不得不以印花稅爲抵補鴉片稅之所失國民當不致反對云云按此稅於中外商貨皆無所取惟於買賣田地房屋及借債契單按價抽取而已京津保定三處已由該督設立印花稅局開始辦事明年推行直隸全省度支部近並分電江粤鄂川閩蘇各督撫令在南京蘇州廣州漢口武昌重慶成都福州等處仿行此舉各大商埠辦有成效再爲推行内地各處如能辦理得法綜計每年可得稅洋五百萬圓若再能於鹽稅每斤加錢四文每年亦可增收稅洋五百萬圓合成一千萬圓若以一千萬圓之數抵補鴉片稅尙形未足則擬加徵糖酒烟草等稅云 
　　粤省將開賭禁之風說又載香港訪函云陸軍部前飭廣東招練淅軍兩協粤督以庫欵奇絀擬將此舉從緩陸軍部不允其請催限五年練成粤省官場刻以經費無從籌措故均主張復開賭禁抽作練兵之用聞張督亦有此意各報則大爲反對云 
　　留學生抵制德貨之風說泰晤士報云據東京消息稱留日中國學生近日懔有排德思想聞不日將開會集議擬抵制德貨并不入德國學校至因何抵制則尙未知 
　　日本改變對華政策又載日本報云日本新任外務部大臣小村男爵已將前政府所行政策翻然改變以冀融洽華人之感情鞏固兩國之邦交小村之意以中日向來交涉每皆一再磋議玩時愒日殊形不便故擬將各問題一齊議結新任駐華公使伊集院業已面受廷諭將次赴華聞日政府對於中日各交涉内有數端允將讓步中政府如能滿意則此外各問題自可承允日人之請以爲報酬如此則所有中日交涉皆可從速議結云 
　　中政府歡迎中美聯盟文匯報載十九日柏靈電云紐約日報載稱中美聯盟之議中國内廷深爲歡迎　 
分類新聞 
[政界]  
[魯省設立禁烟公所山東]  
　　魯撫諭飭設立禁烟公所文云東省　　前設禁烟局曾令各員取具切結嗣後禁烟大臣頒發章程又經該局派員分赴各屬逐一查攷各該員如果素染嗜好自當據實陳明立志戒斷乃查所呈册結自陳願戒者百無二三非稱確無嗜好即云現已斷凈又有烟癮絶大顯露形色爲人所共知者亦復任性欺飾冒昧具結在該員以爲可倖瞞一時不知一經查確旣蹈欺罔之咎併絶自新之路其情可惡其愚尤不可及現飭藩司會同學按運三司設立禁烟公所已訂有查驗章程請與同僚各員一言爲約自本月初十日爲限至二十日止凡省城現任候補文武各員均於十日内赴禁烟公所自行陳明有嗜好者限一月内戒凈再行查騐其稱確無嗜好及現已戒凈各員均取具切結並 
 
 

Page 11

 
 
　　同鄉同寅互相結保赴所呈遞如查有虚飾或形迹可疑或被人指出立即送所用最精最酷之法查驗一經眞情畢　應連同約保之同鄉同寅各員分别參處其延不具結曁無同鄉同寅互結者一律分班調取查騐其候補道以上各員官階較崇亦限此十日内呈具結保由本部院查察至省外各員應照禁烟公所此次新章另檄飭遵凡出差調用改省及有事故者由司查明註册自經此番誥誡各員所具之結即爲最後之憑証愼勿自欺欺人貽悔噬臍 
[批查溧陽粮櫃抑勒洋價鎭江]  
　　溧陽縣糧櫃抑勒洋價六月二　　十五日闔邑紳董集議明倫堂公舉代表赴省禀控茲將各憲批示錄左蘇藩批州縣粮櫃洋價現應照巿折算即使平餘無多署用不敷周轉亦應聽候本司通盤籌劃請兩院憲奏明辦理終未便勒短洋價暗自取償致書吏因緣爲奸糧戶藉口滋訟仰鎭江府查明切實嚴禁 
蘇撫批據禀溧陽征收錢粮每洋一元較之典鋪巿價抑勒至四五十文之多如果屬實與苛取浮收何異仰蘇藩司速飭鎭江府就近確查據實禀覆以憑嚴究勿稍徇庇一面嚴申禁令仍照典價征收不准抑勒鎭江府批櫃收錢粮按照典價逐日牌示本奉督撫憲批示有案即該縣前以洋價日漲商民大受影響禀請設法維持擬定每英洋一元兌錢一千一百七十文龍洋照巿申水等情亦奉藩憲逐細批明須與商會會商體察巿面情形再行酌議詳復核奪自應遵照辦理何以該縣並未會商亦未詳復即先遽定洋價辦法殊不可解要知洋價爲圜法所關巿面固賴以推行民艱尤必宜兼顧稍涉臆斯窒礙滋多該縣治理素明諒能見及仰溧陽縣即先按照來禀查照典價逐日牌示核收一面遵照前令飭會商會商體察巿面民情妥議通詳各憲並本府核示遵辦 
[電催速開諮議局籌辦處山東]  
　　魯撫袁海帥近接京電因民政部現正訂議自治章程俟章程奏准頒發後各省即遵章一律辦理以免歧異并電促開辦諮議籌辦處以爲諮議局之預備 
[漿捐歸併禁烟局批詞寗波]  
　　象邑王紳予袞等擬以該邑漿捐歸併禁烟局辦理一節茲又禀奉府憲批云土藥包捐有碍禁種自係實情但所認捐之人亦無甘心賠繳自累之理前撫憲批示最爲明切本府面詢寗屬土藥捐局委員據稱本年象邑認捐已減爲四百元如果歸併禁烟局辦理原亦甚妥等語現在該縣籌辦官膏否担在任此項捐數至以後禁烟日有成效逐年遞減亦在情理之中仰象山縣確查會商土藥捐局妥議具覆核奪必須有切實辦法再行詳咨方不致徒煩文牘該縣自上年以來禁種鶯粟官紳合力著有成效本年自當堅持毅力以竟全功鄉民習染已久覬觎私種之心未能全息本府發示勸諭務使家喻戶曉勿貪近俾象漿餘毒早得剷除凈盡實爲厚望其鄰郡各縣各亦請由道轉飭一體諭禁 
[飭議積穀詳密章程安慶]  
　　旰眙縣令以辦理積穀情形禀陳皖撫奉沈中丞批云查總董應由輸穀之人公同選舉限年更替出陳易新之際必須集圑公議取决報明地方官存案尤須别置檢查董事隨時調查帳目盤騐倉儲章程不密則訟釁隨之仰布政司立即轉飭該縣督率該紳等妥議詳密章程通禀立案一俟秋穀登塲即可核實舉辦 
軍界 
[蘇撫電覆武職名銜蘇州]  
　　陸軍部電請蘇撫將督練公所曁各　　武職名銜從速咨報早紀前報茲得陳中丞復該部電云宥電敬悉遵將蘇省督練公所帮辦以上曁協標營管帶以上職名開列於後兵備處總辦暫兼敎練處二品頂戴補用道袁世輔參謀處總辦三品銜補用道劉篤烈均無帮辦二十三協統領官劉錫鈞二等參謀官劉雨田四十五標統帶官盧世儀敎練官彭錫範一營管帶朱樹聲二營管帶傅應璜三營管帶鄧之翰四十六標統帶官李德峻敎練官章駕時一營管帶劉堯庭二營管帶劉建章三營管帶郭占鰲以上均畢業生此外督練公所提調科官及協標營軍佐各員未及全列謹此電復 
[湖防營兵聚衆滋事浙江]  
　　本月十四日爲湖郡歸安邑廟神誕之期演劇三天詎是日午後演至第三齣忽有湖防兵數名與陸集成烟店工人爭奪地位齟齬啟釁兩造扭毆其時防兵即回營糾集兵丁數十人各攜器械於傍晚時闖入陸集成店與烟工兩相械鬭勢甚洶洶櫃夥及行路人暍勸亦被亂扭亂打迨至擊傷烟工六名店友一名兵丁始退即由店主陸紳立即禀請府尊嚴究而左右各鄰店亦羣發公憤同時紛紛禀府錫太尊以防兵原爲保民而設今如此不守紀律竟闖店報復奪打良民實屬目無法紀立請周統領到署詰問責令迅速調停否則恐功名有礙是以周統領回營後即傳齊各隊長舉出滋事爲首之兵丁四名重責軍棍各千下一面統領親自赴陸紳家服禮並允將被傷各工人由營延醫調理至滋事兵丁除已重責軍棍外再照二等軍法治罪插耳遊街示衆以平公憤然陸紳尙未允許擬電控省憲不知如何結案也 
[諭派兵輪巡緝太湖蘇州]  
　　蘇藩瑞方伯近據吳縣吳江震澤等　　縣境禀報刧案迭出爰特諭飭江浙内河巡輪博統領率帶新造淺水兵輪四艘於十八日駛十八日駛赴太湖一帶查緝以保航路 
學務 
[蠶學館改爲蠶桑學堂浙江]  
　　支提學司農工商礦局會詳浙撫　　文云本司等覆查蠶學館創設已逾十年畢業八次各省舉辦蠶業皆向該館聘請敎員不可謂其毫無成效然未能切實振興使有進步亦屬實情查章程中等實業學堂置監督一人統理一切事務該館素有館正館副稽核收支等名目應一概裁撤考種生應改爲研究生無庸給予薪水方志澄留日三年尙在預備應即截止官費報銷册所載撫署臬署書吏辦公洋元現旣改歸本學司衙門管轄所用書記均經給有薪水向無索取各學堂規費之例此項開支應即停止其餘各項費用有可減者力求撙節約計每年可省出二三千元以之擴充校舍汧聘敎員似較寛裕該館即援江寗成例正名爲蠶桑學堂該館正宛銘即改充監督仍責成該監督詳擬章程開具預算表切實改良增添名欵入學程度須以高等小 
 
 

Page 12

 
 
　　學畢業及學力相堂者爲合格校舍不敷可用節出之欵就館西餘地添造或商借崇文書院至工藝傳習所遠隔城堙不便改置林業科亦暫不必添設就原有之欵極力整理力圖發達俟一二年後辦有成效再行詳請奏咨立案 
　　 
[湖北女學日報定期出版漢口]  
　　旅漢馮德生李虚我趙衢九陳鐵生等發起組織女學日報以觀音閣淑賢文藝女學校爲發行所内容分十　（門一）十諭（二）社說（三）選論（四）家政講義（五）兒童敎育（六）女界新聞（七）婦嬰醫學（八）實業談叢（九）地方自治（十）憲政記要（十一）時事采新（十二）來譯電（十三）特别調（十四）雜誌要件（十五）詞曲小說（十六）三鎭瑣聞定於八月下旬出版 
實業 
[不准銅元貶價之諭寕波]  
　　定海商界又議銅元折九行用禀請 
廳主出示曉諭當奉龔司馬批云銅元減折使用别處雖亦有之但以幣制所關當計其久且遠者一經活動將來愈減愈少必至當八當七對折而後已况近日各貨價目己飛漲至倍倘或銅元貶價行使而物價仍前加昻干商固利而于民有害勢必滋生事端甚非所以紓民困而重財政本廳一再斟酌此層斷不可行所請貶價行用之處應無庸議 
[承辦煤汽燈騐股本廣東]  
　　光華公司職商梁國霖等具禀農工商局請開辦煤汽燈奉批謂開辦煤汽燈前據商人何秉樞關俊朝等互相爭承業經批飭各將集合股本所具西號三十萬元憑單呈驗以昭核實嗣因未據遵繳遂作罷論該商現擬招集二十萬股先由創辦人認占十萬股其餘十萬股再行招集未當不可惟未將憑單繳呈無從核辦本局主持商務凡事求實該商欲禀承必須遵照原案備具西號憑單三十萬元連同保單一併呈繳再行核奪 
[詳請籌開礦産廣東]  
　　粤省農工商局現擬招集官商股本合辦　　礦務公司開採全省礦産以興大利並以官辦乳源曲江各礦業經著有成效此外已查未辦亦共有二三十起擬即查勘明確實行開採以興地利並將籌議情形詳禀大憲察核 
雜記 
[詳志圑防局被刦情形蘇州]  
　　前紀震澤縣治梅堰圑防局及　　某藥鋪同時被刧併鎗斃人命一案茲悉該圑防局共被刧去洋鎗四桿號衣六件盜黨即將號衣穿罩於餐逕至該鎭商會董事唐耀助所開之藥鋪行刧約共失贓三千餘金至被盜鎗斃之人係停泊是處舟子陳阿二因見該盜身穿號褂認爲局勇告以藥鋪被盜情事致被開鎗擊斃十七日巡緝隊探勇在南麻鎭捕匪該匪即分由盛譯新莊兩路逃逸探勇隨後緊赶至楊家井地方匪即將前後膛槍各一枝圑防局號衣二件棄去其追往新莊一路獲得楊堯一名在身畔搜出小洋砲二尊九龍袋二只内貯子藥甚夥瑞方伯得電後即飭方弁星夜馳往迎提　 
[委查猪販漏捐情事寗波]  
　　商務總會昨據合豐等行呈稱鎭邑　　殿跟等處猪販繞越釐卞偷漏止捐運猪銷售有碍敝業等因當即據情移請郡局由兼辦釐捐夏太守立即札委府照磨張春元馳赴該處詳查有無繞越漏捐情事以便禀復核辦 
[緝私船越界糾葛寗波]  
　　定海屬沈家門一帶均係産滷之地日前某鹹貨舖在　山浦裝運食鹽四千餘斤突被鎭海緝私船查獲指爲私販竟將該船拖至鎭海誣報在洋緝獲該舖主楊某以在本處運鹽向無例禁該緝私船越界亂規幾同盜刦因向該局董交涉未識如何了結結 
[拿獲私買洋山東] 　 
　　魯省巡警道潘仲年觀察以警政廢　　弛特派暗巡多人沿街便衣暗訪初九日下午六句鐘某巡弁在街拿獲一面生可疑之人携帶新洋鎗一桿當時即將此人送巡警公所審訊據供名王俊林向居西貢界内所携之鎗係從院前路南協太和洋貨舖買來立即出票拘提協太和之王掌櫃則已藏若該巡弁乃持票向商會公所索人商會不得已將王尋獲送局過堂對質聽候發落 
[宦海紀聞]  
　　某縣令 
　　某縣令弗詳其姓氏。非弗詳也。道者　之也。蓄有姬妾七八人。均僑寓省垣。署中常携帶一妾。每約二十日。則送其所携之妾於省庽。而另換一他妾來署。彼此輪流替換以爲恆初。某令與某女僕通。生一子。稍長。頗伶俐。處處能博某令歡。某令甚嬖之。育爲親隨。出入必偕。几詞訟案件。有小小運動者。求此人無弗應。某令烟癊甚大。每日吸大烟三十二口。分四次吸。每次入口。司裝烟之職者。即此私生子也。每次有一口弗如該令之心者。即吸至第七第八口。亦必重新裝過。再吸入口。（或曰。該令每天祇吸二十口未知孰是。）該令善揮霍。負債累累。有某紳士代借二萬金。該令德之。故凡該紳士有所陳說。罔不惟命是從。蓋已如妓女之有帶擋娘姨大姐。此身早被挾制。而弗敢違忤矣。其亦可憐矣哉。 
[新三笑（十）（六）]  
我倒有一椿事情。講給你們聽聽。前日有一 
位山西客人。到上海辦些貨物。身上衣服十 
分僕素。到了一家行中。行夥見他身上穿的 
衣服不佳。就睬他。那人大怒。說這些猴子 
睢不起我麽。回到庽處。辦了一付時式的華。 
麗衣服雇了一乘馬車。又到那店裏購物。行中夥友見了一位馬車來的客人。想必定是一位大主顧了。就恭恭敬敬倒了一盞茶。點了一個火。請他吃烟。和顔悅色向那人問道客官你要辦些什麽東西。那人道我要東西甚多。恐怕你們行中没有。那行夥聽了這話想這個客人。一定是非同小可。恐口中說了大話。行中買不出來。不免有些鴨水臭的。因笑顔答道。小行裏貨物也採辦不少。第恐有些賣到也未可知。那人就舉了許多貨物的名字。有行中有的。有行中没有的。那人且叮囑行夥道。盡要頂號的。醜的不要。可憐那行夥一件一件的搬來。那人總是摇頭道不好不好。行夥無奈。乃對那人道。再好小行中没有。那人道旣經没有。開什麽行。就大摇大擺而出。行夥亦莫可如何。同是道人。衣服棧素些就不睬他。衣服好了些就諂媚他。這樣事情就呌欺貧重富。就呌勢利。現在上海的巿面所以不好。一半由於銀根缺乏。一半由於右輩欺貧重富之店夥回報生意不少。閒話少說。再說唐祝二人。走到裏邊。林步靑正在彈唱灘簧。有幾個靑年的婦女。在那裏吃茶聽唱。伯虎道。我兩個拳頭。娶了九房妻室。枝山道。你到這裏又要見獵心喜了麽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[裁缺司業蔭桓奏請速籌海軍兼整頓學務摺（一）（續）]  
一宜廣籌經費以資布置也海軍之舉經費浩繁興辦海軍惟籌欵至難而至要官家財力支絀必集全國之民力始克奏功彫敝之餘重爲民累保民之利未收禍民之端已極爲之奈何竊以海軍至重非他可比國家力行新政以來凡舉一事所費不下數百萬豈以至重之舉而可視爲緩圖再四維思惟有展轉經營仿外洋公債一法庶於民無所傷而官家得徐收其效惟最要一事不可失信於民應請飭下會議政務處會同度支部參考各國公債票規則及上年直隸章程妥擬定章詳愼辦理其公債數目擬籌一百兆兩分二十一攤還並令度支部每年籌的欵七百萬兩作爲歸還公債之用在京設籌辦海軍銀行以爲集欵存儲之所一以昭示大信一以總其大成其京外各員有能籌集鉅欵不妨酌予奬叙兼資鼓勵明諭天下俾衆周知庶鉅欵易籌而要事克舉一宜設立海軍學堂以育人材　也今中小學堂林立惟海軍學堂尙未舉辦亦以海軍尙無專部學堂暫從緩設前在廣東水師學堂福建船政學堂艦隊失利後因經費不足管理乏人均已廢弛夫堅船利砲器也學堂人材所從出也有利器而無用利器之人適以資敵耳故人才先培養於平日乃能効用於臨時日本創設海軍練習所於長　神戶等處初聘荷人繼聘法人英人其成效大著胥由敎授有法今籌設海軍學堂先從京師設立並在南北洋擇適中之地建立學堂聘績學之士以充敎習無論宗室覺維滿淢收年力富强者肄業分速成專門雨科均准以年限工課分駕駛砲法管輪測量數門畢業後非經試驗不得差委果能運船得法燃礮命中使之臨敵奏效必速則將才蔚起可試目俟之一宜廣設船廠以工製造也船廠者海軍相依爲命者也船廠不立船艦不備不足以立海軍即船廠立船不堅固不足以立海軍從前艦多購自外人雖製造精工不免利源外溢今議復海軍必須自修船廠船廠之立自宜北洋而起擇地而設閩粤舊有船廠亦宜整頓擴充機器舊劣者易之材料短少者添之訪求精巧工藝努力製造日積月累庶可覩堅甲利兵之效矣何言乎敎務之宜整也天地之精華萃生中土道德之精藴闡發於曩哲書曰人心惟危道心惟微惟精惟一允執厥中論語曰吾道一以貫之又曰性與天道道也者非特一朝之隆替所攸關實千古人心所維繫者也夫禍及於一時猶小禍及於千古乃大千聖相傳之统一時而　異端邪說之談逐日而興有不可勝言者哲學一門外人不廢中華固有奈何棄之哲學者宗敎之基礎也海外列强皆有宗敎中國無之中國之所謂宗敎堯舜禹湯文武周公孔子之道是中國無宗敎之名而隱寓宗敎之意聞之列邦無宗敎者不可以爲國是宗敎之於國關繫至重學堂者作育人才之地充類至義亦負擔内聖外王之理者也夫五伯之假仁義漢高之約法豈囂張之所爲使無精義以行乎其中恐文明而鄰於野蠻矣則性理之學不妨附麗於學堂異日涵養深純圑體堅固以佐朝廷以濟民物知氣運之可挽則風化可以隆知地利之可寳則金湯可以鞏知人物之可貴則種類可以保遠天之圖卽肇於精一之一心詳其目亦有五（未完） 
本埠新聞 
 [P請飭私購軍火案要證來滬> 
　　滬道蔡觀察因前有匪徒持浙江　　安吉縣印文來滬向德商克魯森洋行私購洋鎗一案拖延日久尙未訊明昨又電禀浙撫請飭該縣鍾大令速諭管印人來滬集訊以憑澈究 
[律師聲訴被告逃逸之原因]  
　　美國皇家律師控華人張桂生在美公堂作證謊言一案昨由公廨復訊被告穆女素律師聲稱張因姜萬生案在美公堂作證堂上以張不實控奉領事署照會公堂當奉駁復嗣又由領事署將張送入捕房已押一天解奉公堂訊判存洋二百元交保後捕房即派兩捕看守張之前後門旋經本律師函請捕房將二捕撤去前堂張因患病不能到案曾將警方呈騐而原告白山洋人詳問被告住處其居心可見第二期傳訊張仍未愈本律師當至張處詢問據言如下期病仍未愈當乘轎到案候訊而捕房忽又派中西包探到張處查問且上禮拜六曾有兩華人自稱包探至張家内出言恐嚇謂須拿張入城處决云云張因家中驚懼遂帶病逃逸張妻亦出外找尋將三歲六歲兩孩寄於鄰人丁秀極聲言如不找到亦不回家本律師與張之親戚遍處找尋無着如有人能將張尋獲本律師願酬謝洋五十地當張未逃逸時謡言甚多有謂張須押西牢七年者有謂須押五年者然公堂並無牌票而捕房派探時往其家恐嚇以致驚懼逃逸無處找尋應請堂上再下交保明諭登報聲明或張於見報後仍敢回家亦未可知請爲察奪旋有捕房見證跑馬廳寫字西人哇而生投稱張於上禮拜三曾至寫字房索取工洋並無病容後穆律師在公堂稱張有病是日退堂後逾二十四分鐘捕房中有人見張在馬路行走故知張並不患病現在是否逃匿不得而知後又有張之隣人丁秀極帶領二孩投訴張於上禮拜六因捕房包探突來查問張即逃逸張妻遂將二孩交與小的亦一去不回是實寳讞員商之美巴副領事判兩孩交丁暫代撫養候查提張桂生到案訊奪 
[淫婦供訴被騙情形]  
　　著名地販陸道生誑騙王益甫之妾王周　　氏運動費洋三千元已迭誌前報前晚由公共公廨寳讞員提訊王周氏供故夫遺有珠頭面寄與陸處後婦人被大婦王陳氏控告陸允代爲運動免予提究婦人即將珠花取出與陸同至英大馬路裕祥當典洋三千元交陸收取至捐入西籍一節係由曹某等經手今知受騙請爲究辦質之陸供與氏夫王益甫交好氏將洋寄與小的已經繳案餘供支吾寳讞員以陸供詞狡展判還押捕房候宝提人證從嚴訊究 
　　附滬道批孀婦王陳氏禀此案昨經嚴札究懲據禀前情仰會審官寳令准照摺開各條分别迅速辦理毌稱遲延至原差官媒得賄舞弊尤應認眞澈查並督同管押委員飭將押所事宜切實整頓免爲外人藉口是爲至要切切清摺粘信並發 
[渡船傾覆四誌]  
　　李龍泉之義渡船被浪衝覆溺斃多命己三誌　　前報昨日又由救生局撈獲尸身五具内有營勇王振朋一尸由什長許金林出爲棺殮又萬隆槽坊司張阿弟一尸由其妻及店主認明收殮又甬人潘阿德一尸由其弟阿生收殮尙有無主兩尸拍照候認至李弟和尙業由塘橋巡局拘押並未溺斃茲己由本縣李大令提回與李一併收押再行訊究 
[度支部催解欵項]  
　　江督端午帥接度支部咨現在辦理新政　　欵絀用宏所有各關局欠解三十二三十三兩年應解部庫各欵請即迅飭查明籌解等因昨端午帥已分飭江海等關赶緊籌解矣 
[暫緩復勘義塚餘地]  
　　總工程與京江公所互爭義塚餘地一　　案滬道蔡觀察本擬於昨日午前十時親自往勘旋因别有要公暫行從緩至究於何日詣勘現尙未定云　 
[移復處置私鹽辦法]  
　　淞滬巡防隊第一營蕭哨官在浦東宗家廟拿獲私鹽三百六十二包並船三只已誌前報茲聞滬道因該營徐統領移詢處置辦法即於昨日移復謂此項鹽船旣在浦東拿獲應即送交浦東鹽公堂變價充公云 
 
 

Page 19

 
 
城内 
[緝拿正兇]  
　　奉賢縣境泰日橋梟匪槍斃 
　　艙長一案正兇施桂堂迄未拿獲現由松江府戚太守嚴飭緝私管帶及該縣勒限嚴拿一面通札各縣一體查緝昨本縣李大令奉到通札立即標差協拿 
[究辦健訟]  
　　滬道蔡觀察批山東民人房　　初文禀云前據來禀一再批斥申明倘再纒訟定行嚴究不貸在案今仍敢來轅嘵嘵不休刁健已極除諭值日承差查傳該民人押發外仰上海縣訊明該民人前禀所稱搶賬不肯集算究竟是否屬實督算之原差有無串謀朦禀情獘秉公分别究辦具復察奪六月二十一日八月初一日兩禀及粘單一併抄發 
一再改嫁○東二區分局解陳王龍徐楊氏楊阿華至一路一區巡警分局昨由游巡官提訊陳供向在人和酒館爲夥三十二年份有范阿大說及寡弟媳楊氏情願再醮嫁與小的爲妻當出財禮洋七十元由范收取向索婚據范稱决無他人滋擾小的信以爲眞因此未立婚據迨去年四月十五日忽有一老婦帶領多人來家自稱係該氏之母向小的勒借洋四十元遂將小的楊氏技至西門外空屋中吊打後由旁人勸令小的給洋四十元老婦仍將該氏領去前日楊氏又同楊阿華尋至小的家中不問情由將衣服雜物一併搶去幸有鄰人到人和館報信小的遂卽追赶尋至小東門城脚遇見楊阿華與楊氏扭至東二區巡局轉解案下求究楊氏供去年四月間由母領回後即嫁於徐明升爲妻今至陳玉龍處取回衣物與堂兄楊阿華同去是實訊之楊阿華供詞支吾判氏掌頰二百下發堂暫留楊阿華責二百板押候查明澈究 
[小孩受騙]  
　　巡士馬文舉查獲迷路小孩金菊生解送巡局盤詰據供嘉興人年十三歲在籍習藝有同業之寗波人張阿二唆使來申傭工前日乘坐小輪到滬至南巿大達公司碼頭登岸小的帶有舖蓋一個竹箱一只内衣服十四件英洋七元上岸後張將各物取去棄置不顧求鑒判送普育堂暫留候函致親屬到申認領 
[勒令遷居]  
　　陳程氏扭控房客丁雙全欠 
　　租等情由一路一區巡局提訊程氏供丁向婦人借住餘屋每月租錢議定一千二百文至本月止共被欠錢拾有餘千向之索討反被兇毆求追丁供欠租屬實不敢行兇判氏减讓房租限丁於三日内遷出如違押辦 
[官事]  
　　海門廳同知呂道象試用道課　　大使周亮工昨日到道禀見四川候選知州王佶禀知赴鄂公幹海防廳同知查燕緒禀知奉委馬蹟山監哨公畢回滬 
南巿 
[遷怒小姑]  
　　寡婦俞施氏向在爛泥碼頭撐駕划船近被其姑誣指與船夥周某通姦紏人兇毆由南區飭令其姑罰洋兩元在案茲施氏又至工程局控告夫妹朱俞氏吞没銀洋七元銀鐲一對孫明府判一併交還著施氏具領 
[挺押不理]  
　　歐陽葉氏前控豐裕小貨行 
　　主胡子安串同伊夥張培將由單抵押延不取贖一案昨工程　因胡等挺押不理判令送縣訊理 
[作頭固執]  
　　生泰石灰行利記板木行同控木作頭徐振記欠繳貨洋二百餘元由工程局移請商務分會理算在案昨該分會因徐不受商勸送回工程局解縣訊究 
[猪行追欠]  
　　豫和張源順等猪行控美租　　界四川路已閉義順肉莊執事江珠甫積欠貨洋四百餘元逃避不理昨由西區解至工程局請究判交保出外料理 
閘北 
[警言批詞]  
　　巡警總局批張子山禀云案　　經警法科迭次提訊胡德馨供認承收銀洋但以合辦羊捐藉詞牽混及提劉屏仙訊供胡德馨誑騙情形無可狡展收條旣由胡德馨所出自應著落繳還惟先旣合股認包羊捐非素不相識可比其中銀錢瓜葛究竟有無應行扣抵之處候飭警法科再行提集覆訊勒限央中從速清理該民原詞及歷次堂供並未呈控金俊芳今胡德馨尙在管押所請傳提金俊芳一節碍難照准閘北清潔事宜前經各商氏迭次具禀情愿承包認繳警捐嗣經本總局酌理衡情准以長泰永順兩行暫行承充因念該牙商等具領部帖在先是以格外體恤旋據該牙商等以無力報効禀請核銷如商民等情願承充應准妥議章程邀同殷實舖商徑至本總局具禀聽候批示倘有如胡德馨之招摇撞騙者愼勿甘受其愚自貽後悔并諭各商民一體知照 
英租界 
[悔悟未晚]  
　　三馬路妓女陳彩娥不愿爲　　娼昨由濟良所解廨請示據供南亦人年二十二歲因不願爲娼是以投所求恩作主判仍交濟良所帶回候核 
[小孩何來]  
　　住居閘北之鄧阿炳因收買　　來歷不明之小孩梅生由探查明禀奉公堂函請巡警總局於昨晨將鄧及孩解案訊究判鄧罰洋二十元孩交巡警局帶回 
[兇毆姪媳]  
　　曹連生與曹陳氏互控一案　　昨由公堂復訊曹連生供稱姪媳陳氏前因不守婦道由其姑控縣收押詎經小的保出後又匿居彤德里並不回家求察中西官以曹不應在途行兇判押滿二月開釋曹陳氏送縣訊辦 
[查獲賭徒]  
　　沈阿狗楊耕祥等六人違禁　　賭博由探查獲昨解公堂請究判楊耕祥罰洋五元其餘各罰一元充公 
[不交定貨]  
　　日商三井洋行控楊倉舟張　　愼卿不交定貨昨由公堂會訊原告延菊池律師到案請飭被告將貨交出訊之楊張二人供因巿價飛張不愿照交所有定洋已於去年交還求察判一併還押聽候核斷 
[公堂瑣案]  
　　沈成章控奥國公館用人李　　坤生串同陳阿二姦佔伊妻榮氏一案昨日復訊判仍還押候會商奥領再行訊奪席會章竊取法界李柏安現洋三百五十元支票一百元由探查獲解案請究判押送法公堂訊辦過犯陳阿六復至租界圖竊判押西牢九月期滿仍逐出租界張永林竊泰和洋行皮鞋判押捕房三禮拜紀渭珍控胡昌桂竊庫訊明屬實判胡押三禮拜上海紗廠控女工孫王氏竊紗訊供不諱判押女所兩禮拜薛叚氏薛秀金母女二人控金德之搶取金挖耳訊供不認判押候查明再訊陳紅啓竊雉妓潘阿四金戒判押兩禮拜 
美租界 
[小工倒斃]  
　　小工包順坤昨因患病求醫　　行經西華得路附近某弄口忽然倒地身死旋由屍兄到塲自行收殮 
[洋人吸烟]  
　　吳淞路三十二號門牌烟　　　主投報捕房稱有二西人强欲開燈　踞不去捕頭當飭西捕前往驅逐 
[扭控洋東]  
　　侍者顧關泉屢向洋東索取　　工資無著反被行兇當將該洋人扭入捕房請究捕頭諭飭照給工資了事 
[馬夫姦拐]  
　　張阿庫之妻毛氏前被馬夫徐阿弟拐至西兹得路基號房屋藏匿昨由張報知捕房振探往查無著捕頭諭令自後遇見准即鳴據拘辦 
法租界 
[西捕喪禮]  
　　捕房馬差西捕蘇利愛氏近　　被瘋犬咬傷在公家醫院醫治罔效毒發身死昨由代理總巡謝君戎服佩刀牽領各西捕赴該醫院弔唁旋用雙馬車將棺柩送至新北門外天主堂由神甫舉行追思禮畢自代總領事惠君以次各西紳均執紼恭送至新租界外國坵山安葬 
[失單糾葛]  
　　蔡鏞福之堂伯三年前曾將　　坆地二畝零押于張姓處後被鄰人張寳卿盜贖轉由應保香作中抵於洪香齋得洋五十元蔡訪悉後備價向贖洪稱田單已失願代升科詎後被應保香從中播弄陡又悔　茲經蔡具控公堂於前日傳訊洪供係升科局不允實非翻悔求察判候查明再行訊斷 
[仍未審訊]  
　　華章造紙公司買辦李慶陽　　控李愼記不還抵欵前日由廨集訊據通事禀稱接英廨來函云此案於三月前已在英公堂控告應請移歸英廨訊辦且被告住處亦在英界照章以原京被未便越控景讞員商之西官判各退去候查明再核 
[拐賣男孩]  
　　卓庭偕妻章氏投廨控稱楊　　阿元將三房合嗣之男孩拐去偕同粤人楊義興擬乘輪船逃往汕頭幸即拘住送捕請究楊阿元供孩由友人如林拐來已賣得身價洋三十五元小的得值洋十四元之戒子一只又洋四元囑令帶往汕頭是實判押候捕提如林到案再究 
[是否拐匪]  
　　顧富之偕妻陳氏投廨控稱　　家有小孩一口於七月二十六日走失茲氏訪悉被陳阿棟拐去扭案求究訊之陳供詞支吾判押候查明再訊 
 
 

Page 20

 
 
國外新聞 
[羅斯佛代塔孚脫運勤]  
　　十九日華盛頓電云美總統羅斯佛近 
　　致書柯華君要請工黨協助共和黨候選總統塔孚脫君措詞頗爲誠摯 
[羅馬敎聖餐會出遊]  
　　十九日倫敦電云羅馬敎聖餐會各敎徒現將舊制增改列隊出游倫敦街巿尙稱安謐雖觀者不無囉唣之言然爲敎徒歡聲所掩不能聞覺故無激烈之舉此次出游雖不及往昔之盛然需費已約達十萬矣 
[橡皮展覽會開會]  
　　十九日倫敦電云橡皮展覽會已在倫敦哇里姆拂地方開會設宴慶賀主席爲前任錫蘭總督勃萊克氏演說該會重要係以科學爲主點錫蘭所陳橡皮其數居第二等並將治橡皮之法詳細錄示大衆英屬馬來島所陳之品爲數亦多然總不及荷蘭殖民地官員所陳爲最夥云 
[德相不認與英起釁之說]  
　　十九日倫敦電云西七月間某季報載有論說詳論德禍問題近日英國政治著作家懷脫曼恩君與德國首相蒲羅親王晤談此事英國斯丹達報已將兩君談論之詞詳爲紀載德首相深詆該報發此議論爲狂恣無度並嚴詞拒絶侵略政策復嘲誚該報所謂英國海軍不日將可凌駕德國而上之說又謂德國上下無稍有谷與英國起釁之思想而使兩國均蒙其害也以上譯字林報 
[美女子接吻被罰]  
　　十九日紐約電云今日西浮其利亞省微林地方歡迎民政黨候選總統裴乃安時有一女子欣然與裴君接吻即爲警察拘住罰金洋五元 
[謀剌美總督未成]  
　　十九日紐約電云今日有人謀剌新哲塞省總督福脫以圖反對實行國産稅新律以上譯泰晤士報 
[丹國政界紀聞]  
　　十九日柏林電云丹國内閣均已辭職 
[俄報倡議俄土聯盟]  
　　十九日柏林電云俄國某報提倡俄土聯盟之說 
[波斯財政困窘]  
[十九日柏林電云波斯財政困窘已至極點]  
[德社會黨開常年會]  
　　十九日柏林電云德國社會黨近在呂萊姆堡舉行常年大會 
[土國蔑視布使]  
　　十九日柏林電云駐土布勒嘠利亞國（土爾 
其北之小國）公使已離君士坦丅因近日土王六旬壽誕土外務部大臣備宴欵待各國公使獨未邀請該使臣之故 
[俄京患疫未己]  
　　二十日倫敦電云昨日俄京聖彼德堡患疫者共一百一十八起有三十四名不治德奥兩國似亦起有疫症 
[法西要求摩國各欵]  
　　二十日倫敦電云法西兩國己會同照會 
各國於承認慕連海飛爲摩國君主之前必先經慕連海飛承允以下各欵一承認前王所立奥爾其西拉斯條約及其他各約二擔任政府負欠平民各債欵喀塞勃倫開之賠欵亦在其内三罷棄兵事四保持各口岸附近及商路一帶之安寕照會内又謂法西兩國應有權要求賠償兵費及撫卹陣亡兵士並望慕連海飛善遇愛勃特爾愛齊十九日柏靈電云慕連海飛己致書駐摩各國公使承認摩洛哥現有各種條約可見法西兩國要求各欵大半己履行矣今日駐德法使康姆本君呈交德國外務部摩洛哥問題公文一件 
小說 
[學界小說風流太史（三十二）]  
　　第八回陳劣跡敎習離堂受侮弄先生辭館 
　　一會兒把一大瓶墨水。倒在椅子上面。陳雨山那裡曉得。冒冒失失的一屁股坐上去。把一件簇新的衣服。後面染了一大塊的墨水。學生們一個個都哈哈大笑。一會兒又把那講壇上棹子的兩個脚兒。去移在講壇邊上。只有一半立着。陳雨山跨上講堂。一個不留心。把棹子一推。那張棹子。便噗咚的平空倒了下來。衆學生又是一陣的大笑。陳雨山爲人雖然忠厚。到了這步田地。就是十年讀書。十年養。氣也忍不住的了。直氣得他目瞪口呆。立時立刻的辭了館地回去。速成學堂的那位監督。見陳雨山一定要走。留他不住。便又請了一位蘇州人姓陸的。做算學敎習。那曉得這位新敎習。剛剛上那第一堂甲班的幾何。就碰了一個大釘子。你道是怎麽的一件事情。原來這位陸敎習。上得堂去。開口先講那幾何的原理。只聽得他打着蘇州口白。斯斯文文的講道。一直線到一直線上。謂之垂線。三百六十度爲一圓周。九十度爲一直角。不足九十度的角。謂之銳角。九十度以外的角。謂之純角。一直線上正中作一垂線。即成兩直角。總之一直線上。再加一直線。無論如何。皆成兩直角。那位陸先生正在講得高興。忽有幾個學生立起身來。恭恭敬敬的問道。請問陸先生。一直線上再加一直線。無論如何。都成兩個直角的麽。陸先生聽了。想都不想一想。隨口答應道。這個自然。内中有一個年紀大些的學生。冷冷的笑道。只怕陸先生弄錯了罷。是一直線至一直線上。無論如何。必等於兩直角罷。陸先生聽得學生和他扳駁。那裡肯認錯。便大聲道。你們不要混閙。你們可懂得什麽。你只要想。一直線到一直線上。不是兩個直角。是什麽呢。學生裡頭。 
又有一個人走到陸先生面前。用鉛筆畫了一個形式出來。指給陸先生看道。假如這樣的一個式子。一直綫到一直綫上。成一個銳角。一個鈍角 
難道也是兩個直角麽。。不知後事如何。且聽下回交代 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表（七）（續）]  
　　湖北 
共實應徵銀二百九十四萬二千一百九十三兩零錢四十二萬二千零三十七串零（未完） 
專件 
[北洋機器製造局第一屆工程報銷清單]  
　　計開舊管無項（新收）一收江海關解到六成洋稅項下應解製造經費庫平銀二十二萬三百二十八兩六錢一收東海關解到四成洋稅項下應解製造經費庫平銀三十一萬七千九百六十六兩四錢六分六厘八毫六絲一收津海關解到二十八年八月起至三十年八月底四成洋稅製造經費庫平銀二十五萬四千三百四十二兩八錢一收順直崖賑捐解到二十八年起至二十九年四月撥補製造經費庫平銀二十三萬兩一收建廠工程項下自二十九年正月起至三十年八月底員司薪水平餘庫平銀八百八兩七錢三分二厘以上共收庫平銀一百二萬三千四百四十六兩五錢九分八厘八毫六絲（開除）一第一册請銷建造各廠座房屋間數工程内歸度支部核銷各匠工價庫平銀二萬四千九百六十三兩五錢六分八厘九毫氏政部核銷外洋内地料價庫平銀十六萬三千二百五十七兩七錢六分二釐二毫一第二册請銷建造局屋並挑築圍牆起造橋梁開挖池井等項工程内歸度支部核銷各匠工價庫平銀九千五百五十二兩九錢九分五釐民政部核銷外洋内地料價庫平銀三萬八千五百七兩八分八厘一第三册請銷採買外洋内地各種材料並購置新舊各種機器器具及造成修配各件雇募工匠工食内歸度支部核銷工匠工食庫平銀二萬六千六百三十三兩一錢六分民政部核銷材料機器價值庫平銀三十三萬九千三百十一兩一錢二分三釐二毫一第四册請銷採買外洋内地各料應需輪船水脚保險運脚及購買廠基地價並賃地租價寺項内歸度支部核銷廠基地價地租庫平銀一萬七千二百三十兩八錢一分四釐五毫陸軍部核銷輪船水脚保險運脚庫平銀五萬四千五百四十五兩二錢一分九毫一第五册請銷辦事員司武弁夫役人等支用薪工公費銀兩係歸度支部核銷庫平銀一萬五千八百九十五兩八錢八分八釐八毫以上第一册王第五册止共歸度支部核銷銀九萬四千二百七十六兩四錢二分七釐二毫陸軍部核銷銀五萬四千五百四十五兩二錢一分九毫民政部核銷銀五十四萬一千七十五兩九錢七分三厘四毫統計五册共請銷庫平銀六十八萬九千八百九十七兩六錢一分一厘五毫（實存）一實存庫平銀三十三萬三千五百四十八兩九錢八分七釐三毫六絲歸入下案舊管項下接續造報理合登明八月初十日奉硃批覽欽此 
 
 

Page 27

 
 
   
 
 

Page 28

 
 
   
 
