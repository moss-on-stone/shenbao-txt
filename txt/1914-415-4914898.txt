# 1914 - 415 - 4914898

 

Page 1

 
 
   
 
 

Page 2

 
 
時評 
[機會（冷）]  
　　財政上之刷新外交上之刷新 
　　機會非完善之名也可以得利亦可以受害可以興國亦可以亡國故我以今日爲機會者非乘機圖利之謂也非幸災樂禍之謂也借其機會而國舉可以刷新也 
　　何謂借其機會以刷新國是蓋近年來中國理財之眼光專注於外債一若非外債者别無第二籌款之策故不惜如何忍屈受辱喪權失利以遷就之今若歐洲之戰禍一旦成則外債之源斷然斷絶外債旣絶不得不求内債苟能對待外債之條件對待内債則内債之信用著而財政上得一刷新也 
　　又自來中國之外交均以得過且過爲宗旨旣無主義又無手段然得敷衍至今面苟延殘喘者以列强均勢之力繫之也今若歐洲戰禍成則列强之勝負見而均勢之力必不能繼續中國苟不於外交上振其全力則日後之羃是必更難於今日而决非可以得過且過了者故外交上之刷新亦時勢所不得免也 
[命令]  
　　七月二十九日大總統策令奚宗唐華世羲　　予四等文虎章此令 
　　又令劉顯潛和繼聖均給予四等文虎章此合 
　　又令財政部呈覈覆川省騐契徵收得力人員請照章給予奬勵等語四川江津縣知事龍鑄人資中縣知事范大烈華陽縣知事唐樹勳廣漢縣知學孫樹猷三台縣知事謝循永川縣知事吳永熙囗江縣知事徐明熙資陽縣知事楊彭齡大足縣知事胡濟舟逹縣知事汪秉乾蓬溪縣知事曾永沂隆昌孫知事江懋祿梁山縣知事劉樹聲宣漢縣知事張敬中酉陽縣知學呂鴻文岳池縣知事李振　騐契增收均在一萬元以上辦理克著成效應准各給予五等金質單鶴章以昭激勸此令 
　　又令陸軍部呈請任命汪樹璧爲湖北彰武上將軍行署副官長黃治坤爲湖北彰武上將軍行署軍務課課長程昌恕爲湖北彰武上將軍行署軍需課課長應照准此令 
　　又令蒙藏院呈喇嘛印務處詳請揀補慈佑寺逹喇嘛等缺應准以擬正之巴拉丹盆錯克補逹喇嘛什郡丞勒補副逹喇嘛此令 
　　又令内務部呈擬將僉事李升培叙列四等聶寳琮叙列五等等語應照准此令 
[歐洲戰電] （特約路透） 
　　貝爾格萊特電昨晚十一時奥軍第二次由鐡甲艦開大砲轟擊貝爾格萊特及塞軍山姆林之陣地至今晨二時止擊毁數屋塞軍答炮甚少奥國炮船一艘大受損傷奥國圖過逹羅白河爲塞軍以來福鎗機關鎗擊退兩軍之來福鎗至晨間四時始止塞軍無死傷者今日正午復將開戰奥軍屢圖渡逹羅白河均爲塞軍擊退按此電顯在七月三十一號維也納官電之前其電文末句爲聞奥軍擬進轟貝爾格萊特是也（三十日） 
　　維也納電據官中消息貝爾格特已在火燄之中據某電傳稱奥塞兩軍復於深夜在貝爾特萊特開機關　交戰奥國鐡甲艦乃開砲答轟該城晨間有火藥庫炸裂塞軍拂曉圖毁逹羅白河上之橋未成塞兵曾在稅關開鎗奥國砲隊開砲毁之貝爾格萊特同時四處起火謠傳塞維亞新土巳起重大之騷亂原非塞國之民均不肯入軍服役 
　　聖彼得堡電樸特倫駛出之第一艦隊此間大爲注意加以日本向俄國提出之質言足證俄國决意枕戈以待（三十日） 
　　倫敦電路透電社得悉今晚十一時外交家之意現雖有强大之勢力經營以求和平而大局仍頗阽危衆聞軍隊舉動之新消息極爲擔憂（三十日） 
　　倫敦電德國亨美公司印泊萊托郵船因歐洲時局阽危將停止開往美國倫敦股票社已停止交易（三十一日） 
　　倫敦電海軍部照會韋爾墟煤廠主人所出之煤須供海軍需用（三十一日） 
　　北京電中政府深知歐洲戰禍不特打消借欵之機會且恐國中危機密發故决意與外交團磋商防堵發生戰禍及規定中國爲中立國之辦法全歐如果開戰則靑島頗爲可慮三聯盟國顯巳籌議及此故於該處聚集海陸軍隊英國在歐已籌預防計畫故遠東英國淺水炮船之兵士均奉命赴香港補足戰艦特拉愛號之兵額據各合署之意挽回全歐戰禍之機極爲細微現所討論者惟爲英國將否投入漩渦耳（三十一日） 
　　北京電英國砲船昨日下午奉命卸淸軍裝船中將士即速赴滬此間中外人士大爲震動斯里浦號胡特考克號金沙號均卽實行命令拆去砲閂及機器重要各部分並以軍裝運至岸上子彈投入江中各將士昨均乘鄱陽輪船赴滬大約將赴香港登各軍艦補足兵額也（三十一日） 
　　北京電據靑島二十七日消息德國巡洋艦三艘已入塢修理 
（三十一日） 
[專電]  
　　北京電外交部對於奥塞事宣布中立日期尙未定以現在各國均尙未宣布也 
　　北京電陸軍部密咨轉報界陸軍部統率處外交部均應專員閱報有造謠者隨時駁斥更正關於土匪及一切軍事陸軍部尤應加意查察等因現歐洲戰機甚迫中國舉動列强注意不惟本國軍事應愼重卽列强戰爭亦不宜輕率發議　　北京電大自由報案經該報呈訴批飭部查並令愼重法律據陸部人謂軍事秘密已經三令五申而該報故違故傳其到警廳由廳按法辦處有期徒刑云云不過將條例所載錄示並非定其罪名似此處分並未違法但現已由要人調停可望出版　 
　　北京電昨日政事堂又會議授官叙階之法以本令曾任官十口年十六年以上者特優恐前淸舊吏與民國新官太不平等故擬於舊者略嚴新者畧寛 
　　北京電官秩令本法制局及參議所反對故由内史起草政治討論會議定即公布 
　　北京電外交部於英美公使之抗議産銷併征雖未復但外交界消息皖　蘇等省已以部命停止俟各該巡按就地調查後再核 
　　北京電政府人云産銷併征已派賈士毅查 
　　北京電又日人消息奉天將軍吉林巡按聯請仿照黑龍江前例以吉林釐金消費稅作抵向俄借欵以收回紙幣 
　　北京電張錫鑾請將將軍府移於長春可望許可並請添設奉黑兩省巡按 
　　北京電陸軍部以督理名目係將軍所用體制甚隆日前特電飭各處附屬機關以後統改總辦不得再用督理等字以淸眉目 
　　北京電勳章榮典收費案已經議妥不日宣布茲聞分甲乙丙三種甲勳位之收費乙勳章之收費嘉禾文虎從同丙任命狀委狀之收費 
　　北京電日内大總統對於衡州兵變非常注意以該處現有裁兵十餘萬無所事事加以黨人到處煽惑恐又釀成第二狼患除電飭趙春霆責成勦辦外並飭伍增祥曹琨均帶隊前進一面再電廣東龍濟光派越境助勦將來軍費開支又是一項鉅欵也 
　　廣東電衡郴兵變後桂陽臨武藍山各知事被戕謠諑紛興粤與接境南韶連會辦朱福全連縣知事劉旋新均電告密防轄境安謐 
　　開封電白狼現在勢已窮蹙中央現注意淸鄉一切事權統責成趙倜一人即田將軍亦不甚作主並聞中央特優給趙使洋二萬元以備特别支用不入報銷　　西安電現因西路兵事較前月爲鬆省垣所設之軍需分局將於日内移駐鄭州各援軍亦均開拔所留無幾人心漸漸鎭定 
　　南京電陸交兩部現會同改組陸軍軍官鐡路講習工程班額定四十名昨咨馮將軍遴選合格軍官二員給予咨文限八月十五前到部聽候試騐 
　　南京電韓使電飭江隂知事謂各縣支配敎育經費應照省頒修正籌劃縣市鄉敎育費規程辦理仰即妥愼分配毋悮預算 
　　南京電鎭商呈稱揚由常關江北向設分卡請即裁撤由商認捐韓使己轉詳内財兩部核奪 
　　南京電浦口商埠督辦劉恩源抵寗後已謁韓使商定辦法 
[特約路透電]  
　　廣州電湘省叛兵現距粤邊一百三十英里粤軍將往迎擊外間盛傳叛兵業巳折回惟民心極爲震駭當道已防備意外事變並禁各報登載軍隊行動消息 
[譯電]  
　　聖彼德堡電奥塞兩軍巳在貝爾格萊特之南斯米杜里伏附近開砲互轟 
　　倫敦電據塞維亞官電奥軍巳轟擊塞京 
　　倫敦電英國及各屬地仍在進行海陸軍防備計畫並部署保護船塢各要地等事油池附近已駕抵禦飛船之大砲 
　　倫敦電各領土特别預備隊現恊助英國 
 
 

Page 3

 
 
陸軍進行防備計畫 
　　倫敦電地中海艦隊幾全聚集于馬爾太　　倫敦電俄國實行動員令者現有五十二處芬闌灣燈塔之火巳熄禁止黑夜航行 
　　倫敦電外相葛雷君今日（三十日）在平民議院宣言謂大局之危迫仍不稍減彼頗憂之昨日奥塞業已開戰俄亦下一部分之動員令各國迄今尙未逹互商之地步英仍竭力以求歐洲之和平各國雖不能如其星期一日提出之意見而行外交舉動然迄今就商各國尙無困難此則彼所引以爲慰者也云云 
　　倫敦電此間盛傳俄奥在聖彼德堡進行之談判業巳决裂 
　　倫敦電奥皇已回抵維也納 
　　柏林電據外交界消息德國已請俄國解釋下動員令之理田並請從速答覆 
　　柏林電現知俄國二面否認備戰一面則竭力進行俟布置旣定再行正式承認現有大批軍隊由内地開往西部各鐡路伏爾茄之商船及芬蘭島均止私人來往各鐡路均不載私人貨物希爾新福爾新燈塔之火均熄波羅的克各省亦均備戰特拉江口巳安置水雷法國東邊之情形亦同陸軍已大事戒備兵士均駐營内且有戰品向德國邊界進發故德人以爲大局今極阽危 
　　柏林電荷比均預備保守中立 
　　柏林電大局漸益阽危德國各報載稱俄皇勉勵海軍少年軍官之言謂歐洲將有大事可以增長俄國之威榮云云足見大局極爲阽危云 
　　柏林電首相郝爾韋格博士巳於今日最後之一事從事斡旋以求奥俄得以商定意見其結果尙難豫料外國盡傳德國聯邦會議業巳召集且下動員令諸說尙非其時　　北京電英文京報載稱趙上將巳在歸德府附近擊退白匪殺匪百餘人 
　　北京電政府對於裁釐一事躊躇未决因須賴此彌補所缺之國用七十兆元故也 
　　北京電政府急需洋二十五兆元付還短期借欵二十兆元付還各省借欵三十八兆元改良鹽場故擬發行國庫劵洋五十兆元 
　　北京電黃縣拘獲之盜匪供認曾與東京孫逸仙之機關部通信 
　　北京電據大連消息孫寳琦乘汽車由海甸回寓時曾遭意外身　微傷 
　　北京電駐京英使對於浙江省徵取新稅一事復將提出抗議因中政府對於第一次抗議之覆文雖承認違背條約而於註銷落地捐章程問題則含糊而過據中政府聲稱已通電各省命遵守條約且命嗣後各貨有　　歐洲現勢略圖 
　　此次奥塞之爭牽動歐洲全局德意助奥英俄法助塞即所謂三同盟國兵三協約國决裂之動機也現奥塞已開戰此後風雲正不知若何變幻肢略舉其現勢如右 
運輸執照運入内地者沿途不得徵收稅項 
要聞一 
[歐陸風雲中之種族與宗敎]  
　　字林報云奥塞之戰爭其近因人皆知之矣而其遠因則在種族與宗敎問題也歐洲各國種族之繁雜無過於奥大利亞帝國者其人民以百分計之日耳曼人佔三十六分一乾克人佔十五分八波蘭人估十三分二羅碩恩人佔五分斯洛文人佔二分九意大利人佔二分八塞爾巴克洛亞特人佔一分之九餘尙有羅馬尼亞人若干其中含拉丁種一日耳曼種一斯拉夫種之分種六匈加利亞之人民以百分計之瑪格亞人佔四十二分八羅馬尼亞人佔十四分九日耳曼人佔十二分二斯克凡克人佔十一分克洛亞特人佔六分一塞爾白人佔九分羅碩恩人佔二分二斯洛文人意大利人其浦塞人各佔一分六其中含有瑙格亞種一拉丁種二斯拉夫種六奥大利亞中央土地爲全國之精華資本實業全在其間其居民純係日耳曼人北部巳希米亞及穆拉維亞二省接界德國乾克人佔其戶口三分之二餘爲日耳曼人巳希米亞省之乾克人多操鐡業其東北部至俄邊止戶口多屬波蘭人羅碩恩人羅馬利亞人其餘斯拉夫各種如斯拉夫人克洛亞特人斯克凡克人斯洛維恩人塞爾白人則皆居南部者也南部海上實業之專制權全操於意大利人之手而全國人民所奉之宗敎亦至不齊奥大利亞之敎民以百分計之羅馬天主敎佔九十一分希臘正敎佔二分三基督敎佔一分六猶太敎佔四分八回敎佔一分之一匈加利亞之敎民以百分計之羅馬天主敎佔五十二分希臘正敎佔十五分希臘天主敎佔九分基督敎佔二十分猶太敎佔四分奥國併呑塞維亞之巴斯利亞及赫才戈維拉二州其敎民以百分計之希臘正敎佔四十三分回敎佔三十五分羅馬天主敎佔二十一分猶太等敎合佔一分種族宗敎錯綜如是而關於擴張斯拉夫種勢力之舉動乃多糾葛矣奥之人民共五千一百萬塞爾巴克洛亞特種佔五百萬此中有希臘正敎及羅馬天主敎之敎徒皆抱擴張斯拉夫種勢力之志者也然各敎之間常存極深之惡感而糾葛乃愈多宗敎之惡感前已於巴爾幹之戰爭顯然表露質言之種族之異見已爲宗敎之惡感所掩矣至俄國關心塞維亞人及擴張斯拉夫種勢力之舉動今試約略論之俄皇之於希臘正敎其地位微似羅馬敎皇之於羅馬天主敎今爲宗敎之故出袒塞人正如羅馬敎皇之干涉敎務至因宗敎干涉之意旨是否含有政治之企圖則爲外交家鈎索之事也奥爲天主敎之强國其皇族與羅馬敎皇交誼之親由來已久奥昔出死力立於十字旗之一面合拒新月旗未嘗不得志也故再人可知奥國要求管轄巴爾幹羅馬天主敎民之權利正如俄皇要求管轄巴爾幹希臘正敎人民之權利塞爾白人旣奉希臘正敎又爲斯拉夫種故俄皇對於塞爾白人政敎之上有需助之處靡不應之今又當其時矣然觀奥國今徵集之陸軍開往俄塞邊界者内有塞爾白人甚衆此可見奥國塞爾白人對於擴張斯拉夫種勢力之舉動全不贊助也近人常謂奥大利亞帝國種族繁雜終必瓦解此次戰爭如蔓延過廣則可以試騐此預言之驗否矣且有以爲奥國如排除斯拉夫種之人民則實奥國日耳曼人之利奥國人民苟不能完全統一則所謂奥大利亞帝國者將無存立之權雖然　實極端之意見耳吾人瀏覽歷史繁雜之種族亦有能成統一進步之政府者即以奥大利亞波蘭人民之狀態而論其人民有專行之語文其大小各學校與衆各别而主張擴張斯拉夫種族勢力者不易引與共事可爲明證也 
[鹽政進行之近訊]  
　　鹽務處長之南下鹽務處處長張弧以目下鹽政擬改用在場征稅辦法不容不認眞調查爲改良之預備唯茲事重大擬將處務佈置就緖親赴南省調查一切並帶前福建審計分處處長兪人蔚爲隨員因兪於南省鹽務素有經驗欲藉爲臂助云 
　　鹽務督辦之通飭爲通飭事查官吏服務令第十四條載官吏非經本管長官許可不得擅離職守又第二十九條載凡官吏有違上開各條者該管長官依其情節輕重分别訓告或付懲戒各等語法令本極森嚴當此整飭鹽綱之際所有鹽務官吏自應遵命服務以重職守乃各省積習相沿往往詳報公出不候長官核准擅自離職甚　不報長官藉口因公擅行出境尤屬不合爲此通飭鹽運使榷運局長嗣後因公外出須先報明本署俟得覆准文電方准啓行經此次通飭告誡之後如或仍蹈故習擅離職守定卽提付懲戒其各懍遵至各鹽場及榷運分局人員如有擅離職守者即責成該管運司榷運局長隨時嚴查詳請懲處仰卽轉行一體遵照切切此飭財政總長兼鹽務署督辦周自齊 
　　西藏鹽産之調查鹽政署周督辦以西藏鹽産甚夥自應分别改良倘能征稅收入必豐聞巳電四川巡按使陳廷傑將下列産鹽各處調查矣（一）雅幹（一）勒牙（一）格斯堅（一）却呼（一）格巳宇巧（一）雅崔碼（一）噶爾（一）阿地（一）斯宗（一）阿奪羅（一）饒交（一）帳暢（一）扎叶 
[整飭官常之根本談]  
　　文官保障及年金案總統以民國成立以來各機關用人均無定則其辦公人員多隨各機關長官之進退爲進退故每機關之長官一有更動則其下之紛紛更動者恒逾其半致各人員視在官如傳舍均有不安於其職務之心於政務之進行殊多窒碍茲當刷新政治之際此項弊端斷不可不予革除巳商諸徐國務卿速制定文官保障法並文官年金法使在官者可以久於其職以激發其對於職務之責任心等情聞徐極爲贊成業飭員爲該法案之起草以便交參政院議决公布施行云 
　　文官甄别試騐開幕高等文官甄别會設立巳久寂然未有舉動昨日（二十七）始舉行第一次之甄别考驗是日計到政事堂受驗人員計有二十餘人張元琦局長爲主試委員長料理場事皆銓叙局派出人員聞甄别會原以國務總理爲委員長是以設在現在之政事堂公所云 
　　知事考成辦法内容昨聞政事堂將總統交議之各省知事考成辦法業經擬定呈閱批准後即巳分電各省巡按使按此進行内容探係六則（一）各知事在任之聲名（二）維持地方手續之良否（三）注重各知事之閱歷（四）各方面保薦之各知事能否勝任（五）考驗各知事之資格（六）各知事向日之政績以上除如有不能勝任者速電中央更換外並將所考詳册限於八月中旬送至中央惟各巡按使不得派員往查必須於出巡四屬時親加考試云 
[淸史館聲辯經費問題之措詞]  
　　國史淸史兩館經費當經財政部先後議准呈復總統迺該部於呈復國史館經費時原呈中忽有國史館所擬經費較淸史館撙節之語事爲淸史館趙館長所聞大爲不平隨即於昨日（二十七）遞呈總統聲辯其措詞大致謂此次擔任館長一席本因大總統屢次推誠情無可郤到京之後對於辦事一層曾擬有籌辦及速辦兩種手續嗣蒙指定採用速辦日來又因財政困難並有暫緩開辦之請未邀照准大總統對於編修淸史殷切之情巳可想見至本館經費之擬定本經籌議再三實屬減無可減業經財政部核准在案迺該部於巳經核准之案忽有較他館不能撙節之說所謂撙節者係對虚糜而言本館所擬經費旣有虚糜該部於核議之時何不按項指出核減竟行盲然照准面事後復作此語殊屬不解現在該部旣有此次聲明請將原案飭令該部再行復核指明虚糜之項以便從實核節至該部以本館與國史館比較更屬不合查國史館所辦事務前此者遠不及二年後此者則陸續記載而本館編纂淸史採用速辦積三百年之事蹟欲其一舉而蕆事其事務繁簡可不言而喻事務旣繁用人必多用人旣多需欵自鉅此種情形當在大總統洞見之中云云聞總統閱呈後當即交諭財政部將淸史館經費准照前案速籌的欵按數撥給 
雜評一 
[保守中立（無名）]  
　　歐洲將起大戰而中國亦將宣布中立陸軍部且密咨留意報紙之記載蓋中國政府之心理以爲中立者祇須不偏一方其外均可置之不問故所有防守一不預備不知防守而不預備一旦有人侵我中立我能保守此中立否乎此方侵我中立彼方即有責言日俄戰時之俄艦避入浦江前車之鑒也陸軍部勿僅注意於民間言論而自忘其職守焉則國家之受福多矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[奥塞戰局之世界觀]  
　　戰局影響近據歐洲電報奥斯太利塞爾維亞兩國戰雲日急將有兵火相見之情形面意德二國擬援奥國又俄法二國欲援塞國因此歐洲之現狀殺氣充滿全形混亂有不能兼顧他事之情形即歐洲金融界亦因此動搖倫敦及其他各地市場公債暴落市面頗形蕭條而駐京外交團亦頗注意奥塞問題即如五國銀行團因關係此事而借款一事亦不遑目前磋商蓋奥塞問題之影響所及中國借欵交涉不得巳暫時中止即借欵之成立定未能希望於近日矣 
　　各國態度俄與塞種族相同關係甚切傳聞有巳遣兵急赴奥境之說確否尙不甚明惟其政府久暗示援助塞國之意一般人民及新聞紙亦極力鼓吹戰事爲塞國之聲援然則奥塞戰事開始時俄國將首先加入固意中事也次之與奥國爲同盟之邦而政治上有最密切之關係者爲德國英國以三國協約之關係外交上與俄國爲日一方而與德國又有睥睨之勢其態度頗爲世界可甚注意者惟其報紙頗爲穩靜之言論其眞意頗難明瞭太晤士報雖以奥國舉動過於激急而自由報紙則以爲其辦　頗爲相宜又枯朗尼枯報則謂如由　爾維亞承認奥國之要求則列强或出而干涉如此其事或易於解决至英國政府則對於此問題問無何等之表示巴爾幹半島中諸國於奥塞境界相接關係尤密然其主旨則各有不同如匈牙利政府尙不知如何對付須視塞爾維亞之舉動以定其方針羅馬尼亞之輿論則謂羅馬尼亞政策宜有自主之見不必似塞爾維亞惟俄國政府之命令是從若希臘土耳其對於奥國均不敢有所反對也 
　　兵力較量奥塞戰爭據最近消息似不可免至其戰爭範圍能限於奥塞兩國與否實爲問題然即能限於兩國之間其危險固甚鉅其勝負亦未可必也據世論所持謂奥國之兵力以其數言之對於塞爾維亞爲八之於一實則其語固未可信蓋奥國之内其人民屬於斯拉夫種者至數百萬人若一旦與塞有戰爭則此種人民之向北實爲可疑奥國爲保持匈牙利波斯尼亞黑爾哥比亞等省斯拉夫地方之平和其所須之兵力當爲不少而斯拉夫種之向來從軍者此時亦不能用也且俄國逼處奥國之北即令其能嚴守中立斷不能於其交界之處盡卸除其武裝然則奥國之於俄不能不分其兵力以爲之備又自然之勢耳 
　　戰爭原因此次奥塞問題雖以奥國皇太子暗殺之事爲最近因實則其遠因尙大而且久　當千九百八年奥國合併波黑兩省之時塞爾維亞主張大塞爾維亞主義巳有與奥國開戰之意後經德國之干涉乃不至於破裂惟自此以後奥國擴張領土侵略巴爾幹之野心與日俱進數年以來日俟機會求逹　　的巴爾幹戰爭之中奥國之所以謀不利於塞爾維亞等　者更切因此之故塞爾維亞仇視奥國之心亦益深國中爲排斥奥國秘密結社所在有之均希望南方斯拉夫之人民有聯合復仇之一日惟以恒理推之兩國危機或當俟老帝賓天之後方至破裂乃不意最近有皇太子暗殺之事使奥帝暮年或不能平和以終其位 
　　戰事範圍此次戰機以各方面情事推測之其範圍似無僅限於兩國間之希望德國當一千八百年於奥塞之交涉顯示俄若援塞德必援奥之意今俄國不顧德國之迫脅居然下令動員則欲其如一千八百年時因德國之牽制遂暗息戰機者恐無此希望至論法國對於此事之態度則法大總統現方訪問俄國協商兩國外交上事件當奥塞破裂時法報亦巳宣言俄若參加戰事必可得法之援助據此則法之態度可知矣惟意大利與英吉利與此事關係較疏其意見若何目前頗難推測意大利雖爲三國同盟之一而三國同盟之條件向未宣明惟就同盟之義務言之若同盟國有被俄法所攻擊者意大利不能不與以援助且據最有勢利之羅馬新聞所宣言無論何國苟有援助塞爾維亞者則意大利必援助維也納據此則意大利之態度又可知矣至英國之態度尙在疑似之間英國對於塞爾維亞以前事律之感情素不甚佳而奥塞間之問題又與之無直接之關係謂其因此對於三國同盟見欲以敵國相視自英國入之眼光觀之似不必無故英國之輿論頗不欲其國家投入於歐洲戰事旋渦之中而當此危機方迫之時猶切望其有平和解决之法也然使一旦戰事破裂德伊俄法等國皆相見於疆場英國以與俄法恊約之關係亦决非能作壁上觀者此又事勢之所必然也然則奥塞問題或至延爲歐洲之大戰爭亦未可知 
[處分西藏問題之辦法]  
　　藏議决裂後我政府對之尙無若何態度之表示而外人議論亦難盡信據最近所聞則政府對於西藏問題此後處分之辦法大致如下（一）印度會議巳决定取消擬田中英兩政府直接磋商不再使西藏代表與聞此事（一）磋商之地點在北京或在倫敦尙未决定（一）磋商地點如在北京則駐京英國公使與我外交當道會議辦理如於倫敦磋商則令我駐英公使與英外部大臣商辦再如兩政府各表各派專員之同意則　派專員（一）俟兩國政府將關於西藏問題解决後即各知照逹賴勒令遵辦以上處分之方法擬交駐英公使先將此恊商之手續通知英政府惟該公使現尙未抵倫敦一俟到逹呈遞國書禮成後即將此事提出英外部云 
[敎育前途之樂觀]  
　　設立六大學徐國務卿前曾對某外人言現擬於全國設六大學以育英才刻聞敎育部確已計畫此事除北京大學外擬再建設五處草定地點如下（一）江蘇之南京（二）廣東之廣州（三）山東之濟南（四）四川之成都（五）福建之福州並擬　大學兼重英德兩文現預算經費極力從儉財政部巳允儘力籌欵據此則六大學之設或不致僅屬空言云 
　　組織敎育會中央敎育會議湯總長擬於年内舉行兹正在籌備中其組織法如下（一）立法院議員二人敎育部司長三人視學員一人（一）内務部民治司長一人（一）財政部會計司長一人（一）陸海軍部軍學司長各一人（一）農商部代表一人（一）國立圖書博物館館長各一人（一）敎育部直轄各校校長各一人（一）各省及蒙藏行政員敎育總會各選代表一人（一）華僑敎育界代表南洋推選二人美洲日本各一人 
　　機關獨立說袁總統與徐國務卿日前會議以年來政治雖屢經革新而迄無絲毫成績其中雖原因不一其要實由於前此敎育之不良以故對於不急之新政巳令酌分緩急辦理以蘇財力惟近日有人條陳請將各省敎育機關獨立以專責成此事究竟可行與否一時未能解决　將與湯總長熟商後取决於中央敎育會議云 
[高等廳六次公開陳繩被害案] （再續） 
　　審判長聽黃宗緖報告畢又喚陳伯基上堂問你大六哥没有的頭一天晚上是穿甚麽衣服伯基答穿的是單褲褂他的大衫還在屋内當時黃宗緖又請審判長注意焦升董升等不知道陳繩出門及至送箱子送衣服等人到宅裏時焦董等又回復不在家此點亦屬可疑審判長頷之當令黃等退下又喚陳劉氏上堂該氏係陳璧二子媳即陳昱之妻審判長問該氏來京的日期答在去年五月十四日同全部家眷由天津來的又問你與陳繩叔嫂之間尙和睦否答感情甚好又問你们叔嫂旣如此和睦想係有話必談的他在時或對於長輩或對於旁人曾談說誰的不好答曾說董升靠不住的話又問你丈夫陳昱是幾是到京的答在去年六月十七日到京至二十一日又上天津去了又問陳繩失蹤的那天你怎麽就知道是住班去呢答我見李媽在院裏嚷說大六爺没有了我疑他是住班去又問你到京後陳繩尙住班否答没住過班聽說以前常住班我故此想係住班去審判長另喚陳昱及黃宗緖陳伯基上堂審判長略問其所做事體及來京日期畢遂追問其與陳繩交惡的緣故及往來書信中所訾駡之語關於何事而起及是何駡語陳昱痴立不能答審判長催問數四僅答說他勸我當差的事我勸他在學堂的事審判長聆其言詞閃爍遂令其退下惟當陳昱受訊時黃宗緖陳伯基皆在堂上而十二齡之陳伯基屢目視陳昱又舉首望望審判長其態度却似爲陳昱擔憂者審判長當令黃等亦退下另喚陳馮氏該氏係陳璧之三姨娘年逾不惑面帶焦灼悲憤之色審判長略問其來歷後即訊其掏井找陳繩仝誰去的答仝着二太太呌任二用繩拴一秤錘在井裏試到底亦無一物又問試井是幾時答在八月初六七又問收拾陳繩屋裏東西是幾時答在初二三又問收拾東西的時候還有何人答二太太及四小姐即陳繩之姊又問除去撈井餘外的地方尋找過没有答全都找徧審判長問畢令其退下乃喚集董升等一干人犯上堂宣告退庭而董升堅請審判長質對衆人供詞及一切情節不肯退下審判長連呼退庭丁等即將其扶出該案人犯無甚變動惟未傳陳璧並定於月之二十九號上午九時再行繼續審理遂散 
[烏江炭蕭蕭]  
　　烏江屬餘干縣自城由水道南行三十里登岸即烏江村再進爲出崗巒起伏綿亘十餘里其間炭苗極旺二十年來选經紳商集資開採以泥於王法不知改良無工廠管理之方法無實業經濟之思想甚至貨未出售資本巳罄或成本過高售價反抵往往虚擲金錢雖亦間有獲利者而開礦過深不能無水水一發現即束手興嗟莫可誰何因此視同畏途無人敢問津者 
　　自十年前收歸省辦直接勸業道管理則又營私無弊用不得人辦不得法所得之利不敷開支者年必數千元即如以前饒州分銷一局除僕役外辦事者有六人此等人無營業之能力而有中飽之惡習平常折扣不必論如去夏湖口亂事時饒局奉李電令運炭五千噸送至湖口以應軍需行至中途湖口克復李巳敗退押送人鄒某將炭運回饒州以廉價私售於各輪船公司而呑没其欵報銷則以李電令作抵如此營業安得而不敗也 
　　吾國稍大之實業不入外人之掌握亦必不免有外人之分子實吾國人利私害公之惡根性有以致之如吾之烏江不得送之外人者實天幸也當國會解散時議員郭某因知烏江煤礦之佳在京死力運動名爲歸諸國有實則在臺灣銀行惜資三十萬旣可得借欵之回扣又可攫得該礦之總辦借議旣成銀行擬俟得一礦師來山一勘即可簽字付欵矣 
　　上海中興公司於去冬即派代表嚴君來贛調查礦産在烏江包辦轉運巳有成議今春在滬請得日本礦師二人來山查勘以便定約臺灣銀行問有礦師來贛托其就便至烏江一查在礦師初亦不知中與公司祈查之礦卽該銀行所欲得之礦中途詢知不覺莞爾 
　　郭本有弟在烏江辦事礦師由滬起程時郭巳函告其弟預備一切礦師抵山其弟方喜事在垂成對兩鑛師極意逢迎旋見嚴談及始恍然醒悟鑛山與嚴有約在先拒絶郭某有詞礦師以此來于嚴負有專責尤不能不打消臺灣銀行之請托於是中興公司嚴君之約旣定而郭計失敗矣 
　　烏江鑛脈之旺可採至二百披外炭質之佳實較勝於長江一帶所用之東洋煤現在全用人工每日可出七百餘簍每簍曰五十斤）山離水道僅六里之遙運至江西省城僅百八十里運至饒州僅九十餘里由饒至潯或運在長江一帶亦極便夏秋之間河水較深輪舶可逕至烏江拖載尤爲便捷運道之佳可見矣 
　　嚴君與該礦所訂之約定價每噸五元二角七分歸鑛山包送下河每次預付二萬五千元限六個月内交炭十萬噸後繼續預付二萬五千元 
　　按每次除省提一萬元外如能將此一萬五千元購置起重機一架則每日所出之炭較現在用　車絞起之炭可多至五倍用輕便鐡道用小車頭運炭至河則運送又可加速購置打水機一部則水患可無慮改用保險煤燈則火險又可免矣 
　　予更有望於總辦者則勤加履勘嚴以督率明定賞罰之差限制作息之晷則該鑛不難有起色矣若仍舊官場積習以位至總辦身價巳高公館洋房深居簡出除畫諾而外幾若無所事事甚至問以每日出炭幾何則曰很多問以工人工作幾時則曰一天稍有負擔責任之事則推諉再三形同木偶若以此等人辦實業實業尙有豸乎予更有爲吾省當道告者萬一辦不得人坐耗資本不如撥歸商辦每年以若干之欵提歸公家在礦産可保其永久發逹在公家可坐享若干之利益更可絶好人之騙賣外人之覬觎　可保得一分純粹無外資之實業願當道稍留意焉 
[湖北旱象之影響]  
　　瘟疫盛行近來天氣亢旱暑氣逼人以致疫癘盛行腹痛害絞腸痧而死者纍纍頃擬警界中人云自二十四日起至二十六日止各警署調查報告城内外居民大小男女口因疫斃斃命者三日間共有三百數十餘名警廳長爲防止傳染起見巳召集中西醫生研究病源及救治之藥并將全城醫士考試一次資格相合者給予憑證否則不准掛牌開方又令各署各派淸道夫四班在各街燒薰避疫各藥以除穢氣 
　　祈雨抬狗武漢巳四十日未得透雨井泉湖塘水皆乾涸人民飲料缺乏菜蔬一槪枯槁米糧價值飛漲貧民眞有求生不得求死不能之狀紛執乾死禾稻持赴縣署報騐懇求緩征武昌知事吳寳棣不得巳從民之請於二十四日起設壇祈雨并示禁屠宰以昭虔誠乃省中各善堂社會猶以官心不誠連日群迎龍神等木偶巡游街市又有下等愚氓不迎神而抬人或狗游街係一一倚轎用四人肩抬週插楊柳枝於上鼓樂前導所過處皆以水廢其身其人則持鍋蓋左右抵製羣衆引爲笑樂此本無意識之舉動官廳初不之禁繼以抬狗求雨疑係駡官的始飭查禁衆於是不敢抬狗而專抬人且以童子扮之以免拘去受罰云 
　　爭水械鬥各縣鄉民因爭水灌田屢起械鬭報不絶書近聞大冶鄂城交界之百里長港亦因天氣亢旱附近田禾均經枯槁各農民均星夜車水灌救詎此港爲南岸産業北岸人持衆不先與商擅行車用南岸以其侵佔水利聚衆阻止大相械鬭兩方各數百人手持農器互打半日南岸人死者六人受傷十餘名巳報由鄂大二縣知事勘驗究辦 
[漢口理債爭端將解决矣]  
　　漢口兵燹損失債權債務猶未解决近由江漢道尹范守佑委員張鳴珂酌議理憤章程發表各　商以尙欠妥協呈請修改呂巡按以衆心難一利於彼必又將不利　此未允所請現議强制執行巳由范道尹擇定三　殿組織淸理處委派文牘庶務審議調查各員惟調查係由商會選出　　司法部前因漢口債務與故意倒欠不同遇有兵燹損失債案應令湖北各審判廳暫緩判决近由夏口地方審判廳詳陳巳經判决之案若不執行則威信掃地復奉司法部飭前令係專指未判決者而言凡巳判决案件仍須遵守或强詞執行故近日已經判决各債案審判廳復行傳訊矣 
[宣城最近之商情]  
　　宣城縣距蕪湖一百四十里商務以米糧爲大宗出産亦爲皖南各縣之冠茲將該縣近日之商情調查錄左 
　　茶市綠茶爲宣城最大商務去歲黨人蹂躪皖南金融閉塞凡百商業均受影響預料今年茶葉較去歲銷路必有遜色幸今春徽寗各縣産茶甚豐南北各省秩序巳漸恢復各大商埠客商接踵而來宣城大茶莊近兩月來交易甚形踴躍行情與去年相似銷路暢旺市面活潑頗出人意料之外　　禾稻宣城去歲禾稻收成中稔今春迄夏因外省客商收買者衆價值亦未大鬆近日早巳漸登揚大都零星交易新稻每百斤售洋一元四角之内陳稻一元六角上熟米每擔一百五十斤價洋三元九角買客多不貪買欲俟新稻全收堆積豐盈廉價待購以遂操奇計贏之願 
　　大小麥今年大麥收成尙佳初夏收割時新貨上市價值大跌每石售洋九角幾分嗣因江北各省收成歉薄蘇浙閩粤買客紛紛來此價值飛騰每石價洋一元五角今則漲至一元七角矣初夏小麥登場時價洋三元現亦增至三元四五角預料下年價值必然昻貴　　菜籽荳油菜子一物今年收成甚豐而價值堅穩未大跌者實因去歲出産歉薄銷路不敷之故兼之今年蕪湖奥商販運出洋者甚多以致宣寗一帶邇來價值高昻目下每石價洋五元一二角菜油每百斤價洋十一元銷路流通尙欲看漲 
　　荳市黃荳彔豆皖南出産細微多由蕪湖高淳運來本月亢旱兼旬宣城四鄉禁屠求雨豆腐店生意大爲起色因此需用黃荳甚鉅來源不敷銷路目下每石價洋六元七八角彔荳爲淸凉之食品時當夏令銷路亦旺近日彔荳每石價洋八元五角至於蠶豆一門買客較稀每石價洋三元四角行情尙稱平穩 
[掃除統捐積弊之文章]  
　　浙江財政廳昨日通飭各統捐局長云照得統捐一項徽之於商實加之於人民本爲萬不得巳之舉然人民效一分之輸納國家享一分之稅收猶可告無罪於吾民也逎者人民竭脂膏以輸將而國家徵收之正項仍多歸於中飽言念及此可爲太息（中路）今與各局長約（一）不准子弟在局任事（二）不准徇情濫用各員役（三）各局員役均應取　殷實商號保結姓名一律具報查驗戳記不准漏蓋（四）本局捐票其應截之第一聯必須在下局裁截不准由本局之分局截留（五）下局查驗上局補捐情形按旬具報備考不准徇延（六）本境行銷各貨 
 
 

Page 7

 
 
收捐若干航船裝貨收捐若干均須和盤托出不准隱匿（七）所有各項漏規一律革除如再收受准由商民告發（八）大頭小尾及混用小票久懸屬禁一經發現加等科罪凡此八端本爲一局應負之責任亦卽各局應守之法律無待本廠長之諄諄告戒第襲非成是積習巳深不爲提醒易趨歧軌自維才輇任重丁此時艱有求將伯難鳴風雨豈鮮君子之途寒歲孤松益堅志士之操所願我僚屬共勉旃仍將遵辦情形限十日内具復 
[瀋陽外交史]  
（一）設關日本自前淸光緖三十一年得遼東半島後置關東都督府府中設有庶務警務財政土木堅獄等課而所訂之條約及該都督府之章制並未載有征收貨稅設立關卡明文乃聞日領昨日突有照會謂　關東都督之命令爲日本增進關東歲入起見擬飭照膠州例設關徵稅云云巡按使接文後除飭外交員嚴詞拒絶外一面據情電告中央請向日本公使交涉以保主權 
（二）驗馬日前海城縣報告謂本月十七日有日本形似軍官者一人帶領隨從五人均通中語逐屯調查馬匹經鄉村人詰問據言係調驗馬匹有無病症將所騐之馬匹口齒毛色均皆註册並隨便調查田房井水在大甲屯因馬在山牧放竟將村長毆打以致人心不安未悉是何用意請速向日領交涉飭令禁阻云云 
（三）採石自本溪湖之煤鑛用中國官家與日商大倉組合辦後聞有黃堡人民陳起金地所産石子被大倉組越界擅挖其原因係該屯有陳景文者將官地租與該洋行以致採挖石子界限不淸現陳起金巳來省具呈外交署請向日人交涉禁止挖取以保民産當奉外交署批謂查該民地旣未租與日人何以大倉組越界採挖石子所呈殊不可信且與該地毗連之陳景文官地究係何時租與日本商人其契内有無載明四至仰即自行邀同陳景文等理明了結可也云云 
地方通信 
[鎭江]  
　　瓜信路借債紀聞鎭江紳商要求浦信鐡路一線改爲瓜信經沈督辦呈部核准巳紀前報茲悉此項建築費從烏衣接至瓜洲須由鎭揚紳商自行籌集刻日舉辦無如商業彫敝招股不易故日前各紳商議决向上海某洋商處借銀二百萬兩聞已選舉代表到申接洽矣 
　　江北又有匪耗此間接江北消息云阜寗宿遷一帶傳聞仲八黨羽又在該兩邑騷擾鄉村異常猖獗阜宿兩縣兵力空虚商民驚恐蔣護軍使接到此電已調隊前往鎭攝矣 
[揚州]  
　　飭拿在挑營長江都縣謝知事奉宣武上將軍飭行米統領占元前遣散鹽城縣防兵第一營營長高廷福連長黃正福蠱惑兵士希圖肇亂除將高連長鎗斃該營長高廷福在逃未獲應即通飭一體協拿 
　　協查僑庽裁兵駐揚混成第七十六旅所轄之第一百五十一二兩　遣散兵士及他處裁汰過境之軍人逗遛揚城未曾回籍者實繁有徒舊城各客棧時有散兵蹤迹刻謝知事特飭其警　隊長薛寳仁每　梭巡　棧過　兵丁　令回籍勿再稽延並取締該棧主不得容留居住 
　　銀樓一標爭執揚城多子街有寳慶銀樓　設歷有年所刻左衛街有寗商建築西式房屋集資二十餘萬開設銀樓店號與該樓相同該樓以其淆混不淸特援謝馥春之例在縣知事署　控未知若何了結 
[南京]  
　　懲治盜匪條例之疑義韓巡按致北京法部電云敬電悉懲治盜匪條例縣知事審實後逕祥巡按使照軍法　辦另電地方顧亦照此辦理現　劃一辦法第二條疑義頗多電文有無錯誤原文上訴中仍依刑律處斷一語該廳縣審决合於第一條所揭各欵盜匪是否須經過法定刑事十四日上訴期間復詳請照軍法懲辦又伹在控告審者不得復准上告等語如有上訴是否卽向核辦之巡按衙門上訴不得復准三審上告之例抑别有解釋乞電示以便飭運韓國鈞沁印 
　　沐陽盜匪之猖獗韓巡按使致沐陽竇知事電云據該縣民人湯魁一等電稱本月十二十四被匪湯五疤焚搶兩次殺十七命傷七人號訴莫應等語該處現辦淸鄉竟任匪徒猖獗至此事隔我日該知事尙無隻字具報殊深詫異仰卽會營督飭嚴緝湯五疤等務獲一面先將情形電復候奪巡按使韓宥印 
[杭州]  
　　浙省中國銀行分號地點浙省中國銀行行長金謹齋　前　　京總行湯總裁諭於沿海商埠温州海門内河商埠紹興蘭谿　設分銀號所以資流通金融等因當派員在各該處會同商務分會尋覓基址茲據函報温州分號擬設永城中市海門分號擬設海魚橋外紹興分號擬設西郭大路蘭谿分號擬設水門直街昨巳繪具圖式詳請總行察核矣 
　　周永廣敗竄暘谷嶴台匪周永廣嘯聚洋峰山四出搶掠抗拒官軍等情巳迭誌各報茲探得該匪於二十八日上午十時率衆六七百人揚言二千餘人進撲大荆該處商民紛紛徙逃殆盡當由蔣希召少校督率兵隊迎擊於黃皮嶴（距大荆七里）奮力猛攻匪衆却退望陽谷嶴而敗蔣少收以兵力單薄未便窮追當即電省請兵以期尅日剿滅云 
　　蚌螺山崩裂詳情紹屬百官鎭有蚌螺山縱橫一里高可千尺産石鎭甚富甬路工程處以錢曹路工進行此石山大可開採作軌道石子之用當令土工將山間先開通挖取石塊不意山下崆峒山頂壓力太重竟於前日崩裂宛如觀音落座地面爲之大震幸土工均不在未傷一人然該鎭居民頗聞聲驚駭云 
[江西]  
　　賦稅改征數目贛省田賦前經核定自本年七月一日起一　改征銀元並改地方米折逾限加價章程由財政廳通飭各屬　辦在案嗣因改章伊始本年七月内所征二年以前地丁免其加價自八月一日起照二限征收又經通飭乃各縣知事紛紛請示殊多誤會現經王廳長一再飭知本年帶征舊欠地丁加價限期應以八九兩月爲二限十月以後爲三限照章分别加價征收以昭一律財政廳長王純以黃豆瓜子烟葉三項爲本　出産大宗原定稅則凡出江行銷者黃　每石抽十分稅錢一百七十文瓜子每石四百文烟葉每百斤三百二十文現改征收銀元錄其數目如下出江黃豆每石征收統稅銀元一角六釐二毫瓜子每石二角五分烟葉每百斤二角 
[安慶]  
　　安慶道尹訂期視事皖省前淸三道本各有舊衙署安廬道駐省城衛山頭皖南道駐蕪湖縣皖北道駐鳳陽縣現今安廬道舊署爲審計分處所佔徐鼎康君蒞皖後以安慶旣有舊道署不必另擇地址遂於昨日遜入并擇八月一號視事想審計分處日内卽須遷移他處云 
　　取定北京高等師範生日前北京高等師範學校招生曾有咨文到皖屬行政長官考送三名現經倪巡按考取三名一葉樹周二洪思競三黄昌敬并牌示於八月二十日以前自備川資赴京覆試 
[廣東]  
　　十九縣知事記過李巡按使下車伊始對於禁烟一事極爲認眞　部頒按月填報禁烟情形表式經前任轉竅各縣知事填報在案茲查自去年一月至五月全未繳到此項報告表者有龍門台山寳安四會恩平開平羅定雲浮海豐潮安大埔梅縣興寗電白陽山瓊山崖縣感恩昌江等十九縣特將　該縣知事記過一次以示薄懲 
[福州]  
　　北較場鎗斃三人十七日黎明由陸軍監獄押出關於前東嶽廟破獲之襲炸彈者及其他二人在北較場鎗斃事前極爲秘密外間不得而知亦未宣布罪狀云 
　　科員派查財政者巡按使派公署科員十數人往各縣調查財政說者謂此十數人調查財政之後不得再入公署殆爲减政起見也茲將調查員派定之地點錄下高烺閩侯長樂運江羅源吳佐宸福淸平潭永泰吳炎南閩淸古田尤溪張元超屏南寗德壽寗朱侗霞浦福鼎福安黎彩彰龍溪南靖長秦周邦濟漳浦雲霄詔安石樹勛長汀上杭武平周鍾翰寗化淸流建寗曹開威連城永定平和張調爕龍巖漳平寗洋韓希奎歸化順昌將樂徐彦昇芾田仙遊惠安孔憲洛思明同安海澄李　程晋江南安安溪林志謙永春德化大田于胥樂南平沙縣永安陳應羣建甌建陽崇安林廷鈺浦城松溪政和姚大鈞邵武光澤泰寗 
雜評二 
[我今後之外交如何（默）]  
　　西藏問題政府方議决進行辦法以與英使磋商而奥塞之風雲忽起則此急待解决之問題勢將懸擱矣吾謂非特西藏問題懸擱也即蒙古閣題亦將暫時休息蓋俄人方將投身於歐洲戰局中也 
　　夫蒙藏問題在今日非所謂活動時期耶中蒙自停戰期滿不可不以兵力防蒙藏事會議决裂又不可不以兵力防藏蒙藏之所以敢輕啓釁端者以後有人助之者也今助之之人正以戰雲方急各有所助而不暇及於助蒙藏蒙藏失其助則不敢輕發難故我國對於俄英方面之交涉勞固稍緩而對於蒙藏方面之防備亦可稍爲從容其理蓋彰彰也雖然此暫時休息之時機非幸人災禍以圖旦夕間之苟安而實天予我以着手整理之時機也中國外交之常例事急則忙亂而無所措勢緩則又漠然而不復置意苟由斯常例以辦今日之外交則中國之外交尙有何機可乘何事得獲勝利耶 
　　英國因奥塞戰事急故而即打消愛爾蘭自治問題平國内之爭以併力從事於對外此事一方面可爲無暇謀及藏事之徵一方面又可爲我國借鑒今日我國國内之紛爭不必言苟一旦蒙藏事急亦能自消其内訌以併力對外否耶我外交家其猛省我國人其猛省 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之影響]  
　　本埠商界自今年正月至前星期止凡與外人貨銀往來未經包定先令者無不大受影響洋布等業受虧尤鉅本報曾詳誌之茲因奥塞戰事歐洲金融吃緊自前星期至昨日本埠各外國銀行因各國需用欵項鎊價驟漲前星期六每上海規銀一兩可兌英金二先令五辦士一二五今則僅二先令四辦士一二五計一星期内已短去一辦士亦近來少見之事也但滬商之業洋貨者照二先令五辦士算尙且吃虧若照目前金價則恐慌尤甚長此以往恐商洋商人之訟案又將糾葛不淸矣 
[查緝附和黨人之梟匪]  
　　浙江將軍府軍事處偵知近有黨人勾結太湖梟首曾老窩子即曾碩於七月二十五號帶同梟匪二百數十名鎗船二十餘只開往杭嘉湖一帶不知是何用意特電江浙緝私營趕速剿捕昨日上南川巡鹽隊營長張翔浙鹽巡隊官吳棟臣奉飭後當即各派鎗船六只由隊官張占忠鄭大寳督帶連夜出發往江浙交界各江口巡防查緝 
[請緝濳匿江北之黨人]  
　　黨人陳駿泉等自由泰興縣監獄逃出後濳匿滬上嗣被淞滬警察第二區第二分署署員鮑基淸協同警探將陳緝獲解送上海鎭守使署訊辦在案茲經鄭鎭守使查得陳駿泉供出之同黨除蕭玉書一名巳經緝獲外尙有薛子宣陳國賓二人訪悉潛匿江北一帶仍在密謀起事除電致江北蔣護軍使通緝外並呈請馮上將軍分飭各屬一體協拿務獲解辦 
[步砲兵會同防護]  
　　上海鄭鎭守使以滬南防兵現在僅有十三團步兵一團第四團砲兵一團兵力尙虞不足肢於前日第四師楊師長來滬會議軍事時商請師長再撥步兵一團來滬協防楊師長以本師所轄之步兵除十四團及第五團等六營調往閩省外其十五團之三營駐防吳淞閘北二處十六團三營現守松江旣分防楓涇等處尙餘補充兵第六團所部三營駐防龍華藥庫均屬緊要地點殊難抽調復之鄭鎭守使以楊師長旣無可派撥則滬南一帶祗可由步兵十三團各營及砲兵第四團等會同保護昨巳飭每七旅臧旅長督率所部嚴愼防範矣 
[長江上下游之防範狼黨]  
　　江寗宣武上將軍訪聞長江上下游一帶近有白匪羽黨潛伏意圖騷擾所有派駐長江各軍艦需用鎗砲子彈自應預備爰於前日通知海軍司令部速爲籌撥昨李總司令巳將應發鎗砲子彈火藥交建威砲艦運往長江轉給各軍艦查收備用矣 
[婁企橋與炸彈案之關係]  
　　江寗宣武上將軍行署近獲黨人婁企橋一名訊不供認馮上將軍以該黨人與上年十一月十三號上海租界炸彈案頗有關係曾經公共公廨訊辦有案特派專員持文至上海鎭守使署查取案據以便訊究鄭鎭守使奉文後當派吳稽查員前往公共公廨查取案卷俾交來員携回備考云 
[政府對於管鵬案之有始無終]  
　　皖人管鵬因被中央政府委任代表控其擅辦安正鐡路並將鐡路及安徽全省米捐私向日商抵借洋二十萬元復將九萬七千一百元移作他用潛行來滬業經公共公廨將管逮案迭次預審諭候會商辦法在案昨晨十時复由捕房將管押解到廨請示中央政府代表高易律師被告代表德雷斯律師先後到堂即據高易律師譯稱此案政府尙未有切實辦法見示究歸何處執行尙難定奪繼與德雷斯律師辯論數語關讞員商之英領康君康君以案懸日久政府旣無確實辦法應即由本公堂定讞而關君則以案情重大應俟政府電示不允判决即在華文解單上仍簽判押候會商核辦惟聞康君巳於西文解單上簽定於即日起如二十四小時内中國政府再無切實辦法惟有將被告由海道逐出中國領土云 
[協拿屯溪兵變之首領]  
　　七月二十一日皖省屯溪鎭兵士譁變旋即平靜詳情已見前報專電及要聞欄茲聞上海鎭守使鄭君接奉宣武上將軍馮國璋君飭開准倪將軍宥電聞此次駐紥屯鎭巡緝一連少數兵士譁變膽敢砍斃營長汪孔璋連長程傑戳傷排長汪乃剛搶刦商民財物携贓遠颺除派員查辦飭隊掩捕外查有爲首叛逆之鄭龍標韓得勝等在逃未獲電請飭屬協拿務獲解究等因合亟飭仰查照即便轉飭所屬一體恊拿解究 
[破獲搶物殺人案之詳報]  
　　上海縣知事詳報巡按使公署云竊查本年七月二日據警務長景崧詳報轉據東溝第六區詳報本月一號夜該區陶溝橋張家宅地方鄉民張瑞英家被盜行刧財物並被戳斃事主張瑞英及媳婦張金氏僱工龔義郎三名口業經詳報鑒察並函請淞滬警察廳協拿及批飭該警務長督飭各警區一體嚴緝務獲贓盜解辦在案茲據警務長報稱查此案警務長於聞報後即經分行各警區並一面飭探購線密緝勒限破案茲於七月九日由本所偵探戴逢春孫阿松眼線賣圓圓陳毛毛等在法界緝獲是案兇犯顧張生即掌生趙阿根陸仁堂即仁道等三名扭送法捕房暫押並起獲贓物布衣六件旋由本所備函將該犯等提回派員隔别研訊據顧張生即掌生供認與在逃之南滙縣周浦鎭人韓友梅洋涇鎭裘家橋人殷金祥起意結夥八人行刦張瑞英家　贓分洋並與友梅金祥臨時戳傷事主僱工等三人身死不諱又據趙阿根陸仁堂即仁道分别供認隨從顧張生韓友梅行刧張姓家伊等在外把風事後得贓分洋惟並未在場加功助傷事主等語一再研詰矢口不移除將緝獲凶犯顧張生即掌生趙阿根陸仁堂即仁道等三名連同起獲贓物藍布女衫二件天靑布女背身一件天靑布女裙一條花柳條布女衫二件一併解送上海地方檢察廳訊辦並將該探線等酌予奬賞仍飭令緝拿是案逃犯韓友梅等務獲解究外所有購線飭探破獲六區張家宅張瑞英隊盜案凶犯贓物緣由理合抄錄供單詳請轉報備查等情前來查該盜匪顧張生等糾衆搶刦連傷三命案情重大該警務長能於十日内破獲兇犯贓物實屬緝捕勤奮除仍飭將是案逃犯韓友梅等嚴緝務獲解究外所有破獲張家宅張瑞英家盜案凶犯贓物緣由理各錄供備文詳報仰祈鑒核備查並乞通飭協緝在逃各犯　案訊辦實爲公便 
[通緝私造銀幣之主要]  
　　滬海道尹淞滬警廳長上海縣知事均奉巡按使公署通飭云爲通緝事據委員徐象先詳稱奉飭内開六月廿七日准上海鎭守使鄭電開據眼線來署密報奉賢縣閔行鎭陸家潭地方有私造銀幣之事當即密派弁兵前往調查果於該處民房内查獲製造銀幣大宗機器四副並人犯七名證據一篋一併解送來署查核篋内藏有銀幣模形數副巳造成銅銀鉛幣十數枚銅鉛條小機械多件訊問獲犯供認被雇燒火作工爲首者係朱錫蠣邵桂林現巳在逃並稱甫經設備尙未開工而查驗機器均有塵銹不類新製或稱該處數月曾經鼓鑄此係重整旗鼓訊問　處密邇民居以如此大宗機器前旣鼓鑄數月何以該處官民毫無聞見殊可駭怪除行縣密查並嚴訊確實情形另行擬辦外謹先電聞等因准此查僞造銀幣爲害商民最爲劇烈奉賢縣閔行鎭陸家潭地方藏有私造機器至四副之多且機器塵銹不類新製從前難保無鼓鑄情事閔行一帶地方繁盛該知事身任地方於大宗機器裝運到境鼓鑄僞幣事前毫無覺察事後又未能切實追究實非尋常疏忽可比究竟此項機器何時運境何人所運製過僞幣若干如何行銷該處警察董保曾否知情均爲案中緊要關鍵亟應委員查辦以昭核實除電復外合飭委該員立卽前往奉賢縣會同該知事遵照指飭各節逐一切實根究並速提房主地保到案嚴行審究移得確情作速據實詳覆一面選派得力警役嚴緝首要朱錫蠣等務獲究辦毋稍隱飾此飭等因奉此委員遵卽前往上海閔行鎭及奉賢之陸家潭鄭河濱南橋鎭等處查訪一切情形今查昨此案之發覺先由余雲卿許永生據陳阿根陳榮淸二人之言提出要求條件多端報告上海鎭守使署六月二十三日鄭鎭守使派員總稽查盧家有帶眼線陳榮淸會同上海縣警察第一區區員季厚基督率巡長巡士前往查辦二十四日黎明時於奉賢縣十三保二十九圖陸家潭地方陸阿浦家查獲僞造貨幣機器全副（壓片鑿圓印花磨邊機器各一架）及銅質僞幣模形小機械鍋爐賬簿等多件並當場拿獲張春和洪世林王蔭堯楊阿金莊墨林施成德諸向遠等犯七名訊問該犯等供詞均稱係朱錫眞陸雲生爲股東邵桂林爲工頭此外股東多人無從指其姓名張春和等七人皆係被雇作工即報告人陳阿根陳榮生二人亦原在彼作雇工之列機器則出自上海虹口老街吳鴻生機器廠並未開工鼓鑄亦無接濟亂黨情事等語委員查閱賬簿實無大宗欵項出入惟收之欵皆出自朱桂記一人則知朱桂記與此案必有關係迨至陸家潭一帶地方偵查果離陸家潭里許之鄭河濱地方有名朱子卿朱桂堂朱桂元者子卿久在上海素非安分桂堂自機器被獲之後巳全眷逸避桂元係桂堂胞弟當由奉賢縣知事錢人龍拿獲到案供稱此項機器先在松江之葉榭鎭及南滙縣等處窩頓一月以前有南匯人馬進生即馬道明與朱桂堂係郎舅至親偕同上海口音人朱錫眞及翁某至朱桂堂家說將機器移至朱桂堂之從弟朱金榮屋内安放詭稱此係軋花機器因地鄰聞風欲往看且機件全未配合故時歷月餘尙未開鑄至六月二十日前朱錫眞馬進生二人乃商同地保陸雲生將機器移至陸家潭地方陸阿浦家空屋内正在配架裝修不數日間即被拿獲等語查勘該屋係新搭茅蓬地下安放機器之木段均係新鋸且泥土尙鬆機器均有塵銹其爲未經開鑄情形確實無疑且查驗印花機器係江南湖北兩處銀貨主幣模樣并無鉛銀質輔助貨幣印模機器全用人力轉動不類外國製造據陳榮　報稱出自吳鴻生機器廠或亦非虚現在朱桂堂朱子卿陸雲生朱金榮陸阿浦等均屬在逃除由奉賢縣知事選派得力警役勒限緝拿並會同水陸各警一體協拿外其朱錫眞馬進生邵桂林吳鴻生等犯均非奉賢縣籍應請咨行上海鎭守使通飭緝拿等情據此除分别函逹批示外誠恐各逃犯潛匿他縣合飭各該道尹警察廳長縣知事一體轉飭協緝逸犯朱桂堂陸雲生馬進生等務獲歸案究辦此飭 
[海軍同人將開追悼會]  
　　海軍通濟練習艦因無烟火藥炸發傷斃學生多名詳情巳迭誌前報茲悉該艦學生因傷身死者計王鏗臣等三十四名又有錄事蔡馨葉可銘兩人統計三十六名其中以廣東人爲最多計佔二十三名閩人十二名直隷一名現駐滬海軍同人因該學生等無端殞身情殊可憫定於八月十五號午後　時在西門外斜橋湖南會館開會追悼以表哀忱云 
[驗契屢屢展限]  
　　本邑騐契一事業巳一再展限茲悉韓巡按使因驗契展限截至陽曆七月杪又復届滿而民間契張未騐者尙多擬再展緩一月以八月杪爲截止之期現已飭令上海縣洪知事遵照辦理矣 
[滯納處分之加重]  
　　上海縣知事昨出示諭云照得忙漕開徵兩月加價上年加二十分之一歷經遵飭辦理本屆改加十分之一亦經遵縣出示布告在案茲查本屆上忙自七月一日開征以來將及一月來櫃完數未甚踴躍瞬屆八月三十日（即隂曆七月初十日）即爲截數之期各業戶完銀一兩從前受加價處分九分者本年連加征省附稅併計每兩應征至加價銀元二角一分處分綦嚴期限甚迫誠恐未及周知特再出示布告各業戶一體遵照趕速赴櫃完納毋稍遲逾致受罰則切切特示 
[澈查賄通白大爺之虚實]  
　　滬海道尹據崇明縣孀婦沈杜氏禀徇私廢公請飭新任核辦等由當於昨日發出批示一則錄下禀悉該氏所生子志先與曹氏所生子裕先等爭産士無二妻究竟該氏與曹氏名義若何旣稱攔入刑　上訴於高等檢察應自應靜候訴理惟控及行賄縣署白大爺白大爷何人頓倒是非何指賄欵在何月日授受何人並本案是何實情仰新任崇明縣知事切實查究務得眞情確據詳候察辦禀發仍繳 
[偵探險遭不測]  
　　浦東爛泥渡太古甘肅輪船碼頭偵探楊阿桂於前晚八時被流氓小崇明等挾嫌抛入浦江遇救得生當至淞滬警寮第三區署控究即由該署員將小崇明查獲連同楊探飭送廳署司法科訊明究辦 
　　另一訪函云楊阿貴曾犯竊案經地方檢察廳收押不久釋出楊遂棄其舊業充當偵探其舊時同黨恨之刺骨欲將楊拘獲用繩綑縛繫以巨石投入河中（若輩稱之曰種荷花）以絶後患遂分投找尋前晚適在浦東爛泥渡北首爲若輩遇見上前拘拿楊知事不妙連躍三河鳬水逸去得免於難旋赴該處第三區警局禀控楊桂林爲首行兇該區卽將桂林拘獲連同阿貴併送地方檢察廳汪廳長諭令分别收押候辦 
[撈獲一絲不掛之女屍]  
　　救生局巡船前日在浦中撈獲無名女尸一口身有傷痕且一絲不掛當經局中查無家屬函報地方檢察廳由汪廳長委派宗檢察官毛檢騐員等前往老白渡碼頭相騐當經騐得該女尸年約四十餘歲上下並無衣服胸前兩乳旁有鐡器傷咽喉有刀傷三處委係生前被人姦汚後用刀戳斃抛入浦中宗君騐畢即填明尸格判　由堂棺殮發封厝壞回廳禀復汪廳長據報後以該女尸旣被人姦汚戳死又擲入浦中則凶犯之蠻橫殘忍殊駭聞聽惟觀此情形斷非一二人所爲況犯事地點想亦不遠若不深究　與治安有關故已選派幹練法警四出偵查以憑核辦矣 
[孩屍隨波逐流]  
　　虹口肇勤路永安里居民周某之子名阿桃年十一歲前日在狄思威路浜内木排上游戲失足墮浦致遭淹斃屍身隨潮淹至江灣地方由該處警區巡警查見歸區報告飭傳地保將尸撈起報堂收殮昨爲該孩家屬得悉備棺前往重行收殮旋即舁回埋葬 
[檢察廳焚燬烟土之預告]  
　　滬海道尹公署昨接上海地方檢察廳公函云敬啓者職廳依法執行判決没收違禁烟土各案所有烟土膏灰等物前巳兩次當衆焚燬分别呈報在案現在職廳又將續行判决没收各案烟土等物造册詳請高等檢察廳擇其焚燬旋奉批示定於八月四號一併焚燬並候轉詳巡按使派員公司監視仰即遵照等因奉此職廳　於是日下午一時將没收烟土膏灰等物執行焚燬除分别呈報曁分函外爲此函請查照並希屆時派員監視 
[拆毁字紙爐之結果]  
　　老嫗王大妹因姪媳病重疑其比鄰新建之焚燬字紙爐有碍風水擅將該爐拆毁旋即被人控經閘北地方審檢分庭將王嫗拘送地方審檢廳昨日上午由張檢察官田檢察官等開庭研訊王供該字紙爐設在我家門前實與風水有關以致姪媳染病業巳斃命實遭該爐之害所以拆毁求察問官以該婦所述大半迷信之語毫無憑證但毁壞建築物刑事巳經成立姑念婦女無知且收押至今巳有數日從寛判再拘役二天釋放 
[船戶掛號仍須知照縣署]  
　　上海鎭守使鄭汝成君昨日飭知工巡捐總局長朱鈞弼云爲飭知事前據上海縣知事洪錫範詳稱船目徐良佐巳行開革前來經本使批答該知事辦理秉公深堪嘉悅惟船目一職仍與工巡捐局之市舶所相同保護行商自有陸警水警負責若謂該知事爲行政之官應盡稽查之責則此後船戶掛號應由工巡捐局知照縣署以便按號稽核仍將浦江船隻事務所撤銷日期詳報等語仰該局長以後隨時將船戶掛號通知該縣可也此飭 
[又一召集租戶之通告]  
　　上海城濠官産丈放局昨又發出通告云爲傳知事照得自靑蓮路起至儀鳳路止丈放地點共分八叚所有該八段内之舊租戶陳沛霖沈瑞明源盛公司劉國卿（即龔子記）殷阿明張順記添源羊行嚴順德陳萬茂瞿彩生隆茂皂廠張筱庭徐永逹何恒昌朱冠卿等十五戶及在前奉務所巳收定銀之龔子記葛冀雲即誠記二戶均准於八月六日即舊歷六月十五日下午兩點鐘來局議决定地退地並劃定地點辦法倘有逾期及托故不到者均作退地論毋得遲延自誤此告 
[經辦牙稅委員來滬]  
　　江蘇財政廳長蔣君前因各商承領牙帖久不掉換且有一帖兩用並冒名頂替等獘遂訂定新章諭飭各商掉換新帖經紀前報茲悉蔣君巳派員來滬定於八月一日實行開辦其辦公地點則暫假上海縣公署餘屋昨該員巳率同辦公各人蒞署佈置一切矣 
[串販小孩之破綻]  
　　向在北市某紗廠爲小工之無錫人姜壽春偕同淸江人陳生大並常州老嫗陳施氏挈帶六歲男孩杏　同乘寗紹輪船起程赴甬被船上司事看出破綻立即告知第五崗警察張團柱上前盤詰該孩係姜之胞姪在原籍串販到此當即拘解第一區警察署留候查明實情再行移送地方檢察廳訊究 
[婦女重婚之處分]  
　　韓如高在閘北檢察分庭控李廣福姦拐其妻韓周氏一案據李供稱曾出洋六十元憑媒娶該氏爲妻巳經七八年茲經李檢察官起訴審判分庭判李交保開釋韓周氏不應重婚處徒刑十個月送交地方分監執行 
[女子與包車夫要好]  
　　常熟婦人王陳氏在新閘派克路三百六十一號門牌某姓家爲傭其女阿金年十六歲被包車夫張阿二拐匿南通州地方經氏控請捕房將張拘解公堂押候其兄張阿福將女交案再核在案昨晨由廨復訊張阿福將女交案請示女供與張並無苟合情事因彼此要好故至其家暫住惟未訴知母親詎女母聞之大怒卽將女掌頰堂上以公堂自行訓責之處諭氏退去訊之張阿二供與女同中西官以張誘匿巳經許字之女本應重究姑念該女自愿且無通姦情事格外成全諭後各宜安分判張阿二開釋女交其母領回管束 
[郁文香悠然而去]  
　　海寗路居戶陸宗亮控妾郁文香（即林文香）捲取值洋一千三百元之衣飾潛逃等情由廨准飭提究未獲　郁文香自行投案據稱巳由陸兄勸明求請销案讞員以原告不到且黨關刑事判郁押候傳到原告質訊在案前日由廨提訊原告本人仍未到案延律師到堂代表即與被告代表律師互辯良久中西言以原告旣不到堂遂判將案註銷被告開釋 
[判决拐賣小孩案]  
　　江北人支長法前控沈天寳誘拐男孩支尙裕等情經法公堂中西官訊明派探李祥卿帶沈前往寗波將孩及拐犯小麻皮即鄔愛生蟻媒葉王氏等移提來滬送入捕房昨解請究支尙裕供被小麻皮拐至寗波賣與丁姓鄔陳氏在上海看見遇的餘人並不認識訊之葉供另有老嫗領來囑我送到鄉間餘事不知鄔陳氏供丈夫鄔愛生並不拐他孩子另有一人拐去是實許陳氏供不知賣孩情事求察沈供求恩典而鄔則推諉不認中西官以此案業巳證明係鄔所另賣得洋三十五元遂判押西牢四年沈押二年鄔陳氏逐出租界葉王氏許陳氏從寛斥釋孩交支領回完案 
[女孩待認]  
　　某號巡捕至法公堂禀稱女孩丫頭年八歲身穿舊洋布衫藍夏布褲赤脚　馬路啼哭因恐落入匪人之手送請安插訊之該女孩不能取供判拍照送堂留養候家屬認領 
[電車與脚踏車互撞]  
　　華商電車公司十號電車三十二號司機人王忠臣前日開車駛至浦灘忽有陳子興徐義鑫二人各駕脚踏車迎面駛來互相碰撞以致陳徐稍有受傷遂喚警察將王拘送第一區警察署轉送地方顧訊辦午後經檢察官提訊陳徐稱王並不遵章踏鈴王稱陳徐駕車不遵定章問官以各執一詞判候調查再核昨午巳由汪廳長飭派法警前往肇事處確切調查矣 
[拘獲廣東賭徒]  
　　美捕房西探曁一百九十號華探目石金榮昨在武昌路三元宮内捉獲廣東賭徒陳阿林等九人一併拘入捕房經捕頭詢問一過判押候解廨究辦 
[押店仍須繳費]  
　　新大橋北祥豐押店主蕭哲明前禀庘北工巡捐分局請求免繳照費經朱局長批斥不准巳誌前報前日該商復續禀請免昨奉批示云據禀巳悉查閘北界内押舖換領執照按章納費自本局規定後巳律照辦在案斷難徇一人之請致乖大公該商狃於前市政廳辦法藉口請免尤屬不合着仍遵照前批迅速具繳違干未便 
[二房東繳還房租]  
　　高子祥前向李國珍轉租房屋巳付定洋詎李忽然逃逸由高尋獲扭控閘北審判分庭前日經沈庭長傳到房東畢興記質訊據供高向李轉租房屋經租處並未接洽故該屋巳另租與德興押店翁傳穀庭長以李不應私收高之租洋判令如數歸還惟高因房屋被翁挖去尙不甘服擬赴地方廳上控云 
[虧欠米欵之爭辯]  
　　蔣榮甫在閘北審判分庭控開紅木作之鄭雲全虧欠米欵一案前日經沈庭長集訊供詞各執判鄭交保定於十號續開辯論 
[德商追償虧損]  
　　德商禪臣洋行控魏廣昌不理定貨虧銀五百兩等情昨由捕房將魏傳至公堂請示判交保候訊 
[偵探違章拔人]  
　　婦人徐王氏昨至法公堂控稱前日購買烟土兩包行經法租界同仁輔元分堂門前馬路突有流氓陳桂方以氏女流可欺軋住查問指氏違禁販賣烟土硬欲拖至華界幸有陳九高目覩代鳴八十四號法捕將陳拿獲送案請究陳九高供路過該處見陳桂方欲將該氏拖往華界是以代爲喚捕訊之陳桂方供現在米統領部下當偵探前日行經馬路見該氏與别人爭閙上前勸解有之問官曰爾違章在租界拔人有陳九高證明豈容狡賴陳答稱堂上勿聽一面之詞讞員聶君以陳違章拔人屬實遂商之德副領事判押西牢一年滿期逐出租界 
[乞丐代用僞鈔票]  
　　乞兒周定前日持皖省某銀行一元僞鈔票至山西路六號門牌某烟紙店混兌當經店夥戎華祥察出鳴捕將周拘入捕房詢由山東人孟靜山與郭某囑令往兌當卽派探將孟查獲昨解公共公堂請究原告投訴前情訊據孟供此項鈔票係同鄉人郭姓携來不知是假又據周供露臥是處弄内孟等囑我持票往兌允給酬勞數角不知票係假造並聞伊等巳經兌過十二張乞鑒孫襄讞商之英領卓君以周無十開釋孟押西牢半年僞票銷燬仍　 
 
 

Page 11

 
 
緝拿同當解究 
[監守自盜之懲儆]  
　　江西路協和呌貨行經理周洪業控帳房王子良私用帳銀並携取帳據及鐡箱鎖匙逃逸等情由捕將王查獲拘解公堂訊供警押在案昨晨由廨復訊原告投訴賬據鎖匙均巳交出惟　私用賬銀五十三兩請追訊之王供認屬實並稱尙有供出之四季捐洋二十五元未扣中西官以王不應監守自盜着押西牢半年以儆 
[幸未燎原]  
　　昨晨五時百老滙路附近兆豐路口某皮鞋店灶披忽　失火旋由某洋房西人傳電話報告虹口救火會驅皮帶車到場救熄僅焚燬稻柴一堆　後由捕房特飭中西探前往查明起火情由禀復核奪 
[罰金改爲徒形]  
　　閘北五區警署查獲私帶烟土之江小香楊福生朱玉昌三人經審判分庭判决江罰四十元楊罰十五元朱罰一百元巳誌前報茲因江等無力認罰一律改判徒刑業於前日押送地方分監執行 
[原被供詞含糊]  
　　虹口茂海路五百十一號門牌理髮店主郭仁壽自縊身死業經公廨驗明倌殮嗣由捕房查得因木匠曹如　糾衆强拔郭之店夥劉惠毛並其子郭全寳出外聚吃講茶致郭情急自縊斃命因即派探將曹如寳拘獲諭令存洋二百元交保候訊在案昨晨由廨提訊先由中西包探禀明前情據尸子郭全寳供稱與曹如寳並無嫌隙不知何故糾衆來店欲拖店夥劉惠毛出外聚吃講茶繼由尸妻郭吳氏上堂所供語多含混訊之曹如寳不認糾衆行兇旋據劉惠毛供稱曹如寳糾衆來店吵閙之前一夜我同小主郭全寳至附近得意樓啜茗見曹與隔座一娘姨談笑我等旋即回店不知後事中西官以原被供初均甚含糊自應詳細查究遂判一併退去候查明實情再訊 
[匪徒騷擾店舖]  
　　雲南路六百五十三號門牌某烟紙店前日開張先有匪徒數十人擁至門首吵閙硬索喜錢該店經理徐芝順即托孫阿勞轉給洋八元而去未幾復來數人以銅元一枚用紅紙包裹硬買貨物不遂即用西瓜壳滿儲穢物抛入店堂當由店主胡智伯報請捕房將孫阿榮與木匠姚阿福拘入捕房昨解公堂請究據原告供稱孫姚二人當時在場排解並非匪黨判將案註銷被告開釋 
[匪徒希圖搶洋]  
　　匪人陸阿二前日串黨在南京路福建路轉角用擲包術圖騙河南路成大烟紙店學徒周鳳明所携之　洋四十元不遂旋將周拖入弄内圖搶周即大聲喊呌由七百二十五號華捕聞聲赶來將陸追獲帶入捕房昨解公堂訊供屬實判陸押西牢九月仍飭查拿在逃同黨解究贓洋交原告領回 
[匪黨尙未提齊]  
　　匪徒丁初郎因紏黨在廣西路持刀攔刦婦人金余氏值洋三十六元之　金鐲由探將丁拘解公堂訊供收押候查在案昨由捕房續獲王和尙蕭宣寳並吊出原贓併解公堂請究經中西官略詰一過判均押候提齊同黨再訊 
[洋員請究用人]  
　　江海北關辦公洋員某君處侍者鎭江人朱長林李洪林二人邇因服務不愼致該洋員臥室時常失去衣服等物該員向之究詰朱李不服出言挺撞該員即將朱李辭曷應得工洋除去赔償失物外尙多洋十二元零四分付給斥退詎朱李懷恨奔至該員處與之理論並抛磚擲石吵閙不休該員即禀准稅務司於昨日飭派水巡捕房探捕將朱李拘送地方廳請辦午後經檢察官提訊朱李俯首求恩問官姑念朱李巳經知錯從寛判令覓保出外朱李同供滬上人地生疏乏人具保問官曰爾旣無保人着各具改過安分切結呈案以後不准再往滋閙呈案工洋並銅表一只一併發這 
[法副領事回滬]  
　　法副領事兼會審官德責沛君前因天氣炎熱赴長崎等處避暑曾誌本報茲悉德君巳乘公司輪船於前晚返滬業巳照常視事 
[鎭守使署記事]  
　　上海鎭守使前日派本署趙參謀長赴寗晋謁宣武將軍禀商防務又江北淸鄉會辦尹同愈前日來滬謁見鄭鎭守使商議要公 
[謝劵]  
　　公敎靑年會爲籌資賑濟廣東水災事於八月一號二號假董家渡公敎進行會三層樓上開游藝會二天家贈入場劵四紙書此誌謝 
雜評三 
[說金融（納）]  
　　奥塞之戰所影響於全世界者金融而巳而返觀我國金融之狀况無日不言整頓亦無日不在恐慌之中所以然者整頓必須現欵無現欵則整頓皆屬空言此次大借欵專爲整理幣制也借欵旣因戰事而不成則整理又何從藉手粤雖巳試辦尙未有結果若湘若贛若東三省亦在首先規劃之列然欵無着落恐慌屢起或操縱於外人或把持於巨商或擾亂於僞幣金融危險逹於極點勢更無法以善其後且各省之金融無一不影響於上海猶之列强一國有事無不影響於倫敦市場故上海者一小倫敦市場也今旣受各省恐慌之影響又受歐洲戰事之影響則金融界變動又何待言哉 
 
 

Page 12

 
 
   
 
 

Page 13

 
 
自由談 
小說 
[寓言小處自由夢（八）] [  蔚雲]  
　　原來曼珠種人也有一椿說不出的心事他明知這足蟲國的政權在當初是用武力强占得來如今萬一被海族占了佐優勝怕要向他们索還所以海族的苦痛他們却不在心上全不想唇亡齒寒同船合命并且還有一層最謬的思想以爲與其把大業付與奴隷却不如把來贈與朋友只這同歸於盡的一日他們就見不到了海族在閉關时代如識淺短聞見固陋以一國爲天下幾不知世界之大萬國之衆所以屈服在專制政體之下習慣自然倒也不覺得甚麽前人有一句詩呌做雷霆雨露盡天恩便可知帖然就範的程度了如今出洋游學之端一開有錢的便自備貲斧派遣子弟紛紛前往没錢的便巴望攷取做個官費生鎭日在列强名都大會耳濡目染的是平等自由立憲自治有所說人望高攀水望低流眼見他們的國民何等神聖他們的國家何等榮光值此全球萬國生存競爭的時代不能自立便要受天演的淘汰我們足虫國地大物博士廣民衆原完全具有可富可强之資格一經改變政體不難立致富强學成回國就抱着莽常的熱望向政府百方運動聯名請求那曼珠大老却知道些什麽來但是以耳爲目的本領却是有的間常聽得曼珠學生也在那裏說起立憲國怎樣的尊貴將來專制政體定爲聚怨之府庥矢之鵠要圖列强重視非仿照他偏的辦法不可實則立憲政體原本再好也没有對於曼珠酋長有百利而無一害惟有這般大老却有說不出的難處平日裏所謂一人之下萬人之上背着酋長的虎皮要怎樣便怎樣暗中線索全在他們掌握之内把酋長當個傀儡表面上尊之如帝天背地裏却玩之如嬰孩他們却勢大人衆權尊利溥差不多開設着售國售官的託辣司不要說内國希榮固寵干祿倖進之徒跳不出他們的手心氷敬炭敬流水般送與就是外國的元首代表有所企圖也不能不買他的賬如今若還實事求是的立憲起來對於他們的營業必受非常的損害便道有名無實依樣畫葫蘆其影響及於營業料也不少可是這困難的理由但能會之放心却未便宣之於口於是召集同夥秘密研究一個對付方法一方面用危險話兒去挾制酋長一方面把敷衍手段去抵抗潮流說立憲的眞際却在自治怕你們自治程度還夠不上　等而行反多窒碍你們旣這等熱心希望姑准先行預備幾年以觀後效到那時程度相當實行憲法纔不致貽笑外人你想這番議論難爲他竟說得非常圓到怎能夠說他半個不是呢他們着准市面明知這潮流没法消滅想法兒延宕着以擁護自己固有的權利旣不着反對的痕跡又可博得贊成的美名眞所謂煞費苦心但是旣稱預備就不能不做些表面工夫甚麽自治局咨義局嶄新發現不過國會召集尙在無期其餘總算大致楚楚了我足虫國的民族受特别法律之苦痛深入骨髓如今一旦改良不復以奴隷相待雖非極軌身分巳高了好多大多數巳不作奢望但得恰如題位便巳心滿意足也不去分甚麽君主民主了無奈政府諸公口中雖說贊成心中本自反對允許這節差不多哄孩子開頑笑如今各地却認眞的大做起來心中老大不快該你們面子你們索性上來了照這樣子將來還了得於是借着事情顯顯他們的手段你們要東他却偏敎你向西依他便罷不依他便施展壓力弄得結果依的也是依不依的也是依不完全的立憲倒助成了完全的專制國民起初大家抱着非常的希望後來漸漸看破底裏希望變爲失望失望更變爲憤恨假立憲激成眞革命都仰仗這般大老同心協力日夜製造攙能收迅捷的效果在下飲水思源不是没良心的怎能不感念他們到十二分呢閒話休提在當時國民對於出洋游學的統稱做維新派維新和守舊做一個對待的稱呼然而但就維新派而論内中尙分三系一是官僚系他們因迎合上意纔去游學對於各種科學本來非其所好不過借此博一個新頭銜罷了一是立憲系便是前文所叙主張要求竭力運動的一般人物一是革命系他們却從根本上着想以爲非我族類其心必異要想眞實的立憲非經過革命這重揩級是斷斷不會滿足的因此上抱定宗旨結合同盟相時而動却譏笑立憲系中人但知以要求二字爲唯一手段甚且斥要求主義爲乞丐主義以爲這班乞丐們成日價提高嗓子老爺奶奶的亂呌施主發善心算他的造化若還不肯解囊破慳那就没有法子哩比例雖狠爲相似但這乞丐二字總太覺挖苦於是立憲系便和革命系閙起意見來筆墨交涉激戰個無休無歇大家要爭個旗幟鮮明自立憲系實際失敗這班激烈的就狠與革命系表同情因而革命系中平添了許多助力對於進行方面更活動了許多乘便將那鼓　民氣發展民智的書籍取次翻譯輸入祖國甚麽囉囌的學說孟德死久的學說漸漸印入了全國的腦筋漸漸知道種族的界限和自由的價值漸漸明白犠牲一身以利社會犠牲現在以利未來的精理眞是豪傑的導師革命種子旣巳廣布這些實行家又時時將大好頭顱滿腔熱血去澆灌培植多謝那些大老又不遺餘力的帮忙所以事機成熱異常迅速曾經利用民心憤鬱無可發泄之時屢舉義旗郤屢次失敗但是多一度失敗便深一層憤鬱前者纔仆後者又起這會子竟成了大功列强先例都是這樣可見共和價值實是非常昻貴不經非常之困苦怎能享非常之幸福呢 
譯叢 
[一勺微涔] [  警衆]  
　　動物之蛋大槪供人類之食用其中人所常食者爲雞蛋次爲鵝蛋騖蛋珠雞蛋等野鳥中某種之蛋亦大爲人類所愛者自從數年以前美洲合衆國皆食海鳥之蛋英德兩國喜食魚狗（形狀如狗之魚）之蛋巴西尼亞之東海岸地方常食鷗蛋代基沙斯洲之海岸地方千鳥（常數千翼羣集一處故名）靑鷺等鳥類聚集極多該處士人常採取其蛋而食之在法拉龍島鷗蛋極多皆以爲食品除以上所列舉諸種鳥蛋之外他種動物之蛋爲人類所食者亦復不少耶如美國某處常食魚鱷魚以及晰蝪蛇等動物之蛋 
　　英國人每年每人約食雞蛋八十五枚法國人每年每人約食雞蛋七十八枚美國人每年每人約食雞蛋八十五枚日本人每年每人約食雞蛋十三枚蓋消費雞蛋之數視乎國民之習慣與其生計之程度而互相差異 
　　美國費拉代而費亞城家禽園内陳列有屋品頓（按屋品頓乃英倫之一小鎭屬肯脫省）地方所産母雞二頭毛羽黑色皆珍貴異常聞其一售價英金二千四百鎊一售價英金二千鎊其所産蛋每枚亦值英金五鎊誠希有之珍禽也 
詩選 
[次問梅韻送汪鳳生盟弟赴鄂] [  太癡]  
　　客舟西去武昌城楚尾吳頭幾日程總爲高堂需祿養非關古井見波生鷄鳴未免思州簿臚膾休敎戀步兵欲送仍留留更送十分惆悵爲斯行 
[月夜聽琴] [  許貞卿女士]  
　　垂髫隣女十三齡綠綺調來月下聽最愛夜凉花莫睡淸光燦爛一天星 
[竹影]  
　　翠蓋亭亭淡蕩風幾重搖曳有無中瀟湘夢冷蒼梧月疑是斑斑血淚紅 
[舟行月夜]  
　　片帆斜掛一舟輕夾岸雲山共月行風影如斯堪領略此時心跡也雙淸 
自由談話會 
[釋自由談篇] [  嘯霞山人]  
　　原夫自由談者擬申報館之園林花榭略資點綴繁華係諸文家之筆陣詞壇廣結因緣翰墨恍唱曲牌三疉更增煞尾除音如觀尺幅千尋相率從頭競賞談文章則莊諧並重雅俗咸宜語務取乎明白曉暢談詩詞則寄託遙深修短合度意惟求其後逸淸新攷證古今事蹟藉充筆記與餘聞描摩社會情形始著說部供衆覽劇談悉鑒衡確當絶無皮相批評醫話恒研究精詳卓有身體關係談話會隱寓勸懲使各界閑邪存誠都爲正本淸源起見儉德　顯戒浮薄冀全國去奢返樸思立致富圖强初基現胸中　繡姗姗羅到名媛收眼底珊瑚濟濟網來佳士通訊遠憑鴻雁頻書草札付郵量才聚比鯽魚好疊花箋抄稿奈價值尤重選擇綦嚴凡所更番登載或屬雅誼知交或關著名主顧類現今商業之筆信老牌亦有積久淹留偶蒙刋入充數偶被　滿見遺似往昔科場之抛棄落卷雲停兩滯儘望穿烔眼　敎紙上遲遲霧滅烟消任索盡枯腸恍惚書空咄咄旣未克振聲威於歇浦拔幟登壇轉不若養精銳於深山掩旗息鼓審是自由談自由談著者常辛勤而造此談以聳聽編者每恝置不韙予談若罔聞徒博自由撰述之自由名稱不獲自由發佈之自由實效高談也雄談也慮其粗疏狂放矣淸談也空談也病其迂闊虚凈矣雜談也贅談也鄙其膚淺瑣屑矣奇談也常談也嫌其荒誕平庸矣談政治未嘗宦途况味談法學鮮諳刑律條文談實業個人謀生乏術何况億兆同胞談財政一家借貸無門罔論中華全國推之古今事物煩𦣱不勝談中西藝學異同不善談共和政體變幻不足談新舊官燎機巧不許談以及匪亂兵變之交訌黨人偵探之詭秘新聞報紙之影響種種聲勢險惡頭緖棼淆消息遲滯固皆不忍談不必談不及談也嗟嗟報律之限愈嚴輿論之權益弱僕明知珠玉陳列於前仍妄想瓦礫兼收於後且賈餘勇背城一戰方擬重來毋任消沉閉門羹何堪再吃不屑　頇錄寄幸勿抛置故紙之堆　憐破費郵資切莫當作空函之逹際此炎火盛署濡毫揮汗原斯强溷君聽願亹亹長談嚼字咬文詎肯退安我拙 
儉德會 
　　儉美德也然與嗇之界說逈異鈍根先生發起儉德會侍仙極端贊成其規則五條皆純屬道德範圍儉其藝義耳人人從此狹義入手即人人可漸至於道德之途顧社會趨勢矯情甚難故祗黾勉自脩不敢公然入會彼生性吝嗇轉或借此以文其陋斯則儉之罪人德何有焉晏子一狐裘三十年人多稱之公孫宏布被脫粟史乃譏之然則有德者必儉徒儉不足爲德侍仙雖不入會庶幾尙得此會之旨趣乎[  侍仙]  
　　儉德會規則一不狎邪二不賭博三不必華服四不必以酒肉宴客五不輕寒素 
　　入會者蘇城顧嘆月鎭江張迪宙吳興戴星若嚴其昌吳縣葉三省歙南王君錫靑浦汪祥鎔休寗程遺善 
文字姻緣 
[輓李亞白先生卒年八十有四] [  東園]  
　　兩曜五星四瀆八溟在天成象在地成形九霄芒粉萬里蓬瀛深莫能測高莫能名於戲夫子乾坤俯仰兮毓秀鍾靈（一解）夫子髫齡岐嶷崢嵘慧通日甲穎悟風丁鄴侯鏁骨飛行玉屏於戲夫子萬流仰鏡兮希古振纓（二解）庚蓮張柳年逾二九入處家庭其性孝友出蒞鄉黨其量寛厚於戲夫子立德立言立功是之謂三不朽（三解）何謂立功養正發蒙何謂立德秉彝物則何謂立言金玉絲綸於戲夫子長民輔世兮庶幾爲天下之善士（四解）道有時窮以文富則通歲有時凶以舌耕則豐布衣雖賤抗榮貴之名公硯田雖惡優胼胝之老農環堵雖陋顔卷孔牆冉牖章我尼山泗水之儒躬於戲夫子道汚則從而汚道隆則從而隆（五解）春秋日佳山水放懷中年以後浪迹天涯花瓢竹杖桐帽椶鞋登臨贈答筆硯安排於戲夫子文名噪吳楚兮湘鄂江淮（六解）齊修誠正希賢希望忠信篤敬顧言顧行晚年好道怡情適性繞膝孫曾祥徵麟定藹藹吉人招招公姓於戲夫子在宋則爲周程在漢則爲馬鄭（七解）昊天不弔遺我一老鸞鶴仙班龍蛇惡耗天喪斯文聞風心悼隣留咽聲伯琴絶調於戲夫子抑何手澤之綿綿心源之灝灝（八解）城訪芙蓉道夾杉松牛眠雪下鶴弔雲從淸芬雖遠錄蔭方濃苟家三鳳荀宅八龍逹人有後肅肅雍雍於戲夫子穆淸風兮萬古榮湛露兮九重（九解） 
 
 

Page 14

 
 
   
 
