# 1895 - 349 - 4908143

 

Page 1

 
 
[彚解振欵] [  申報館協振所謹]  
河洛居天下之中海道不通轉輸非易偶逢飢饉災民更困苦不堪况今者時值隆冬旣餒且寒益覺異常困　本館承諸大善士不以葑菲見遺慨解腰𦆑源源佽助兹又集成規銀一千五百兩由絲業會館彚解汴省以濟然眉惟是荒　頻年災區甚廣車菥杯水難竟厥功倘海内仁人大發慈悲慨允發棠之請則望雲九叩無任心欽矣肅此布陳伏維 
德鑒 
[續印王肯堂六科準繩出售] [  圖書集成局啟]  
六科準繩一書醫科之大成係金壇王肯堂先生所輯共中論症無微不燭有美畢臻本局前出之書蒙識者爭購幾同帋貴洛陽今仍以新　鉛曁續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書　各　坊外埠則向申昌書室售報處購取爲盼 
[論商本於工]  
前論中國商務有振興之機一切公司能均歸商辦且得官爲督率而保護之商務自可振與然商賈之道不外通有無權出入而己究其所以振興之故要視乎貨物之盛衰而貨物之盛衰要視乎工作之巧拙是工又爲商之本也觀夫洋貨之來中土者日新月異而歲不同有爲西人自用之物兼售之中國以開中國風氣者有爲西人不用之物以投華人之所好而專售與華人者人但知鴉片之爲害歲溢數千百萬於外洋未嘗計及於尋常日用之物其銀之溢於外洋者更不可勝計西人運來之物必使中國人人所愛購之較廉用之較美且使久常用之而無厭棄之心偶一缺貨價卽飛漲猶爭先購買不肯舍置其鐘表玩好貴重之物僅供富貴者之賞玩不能人人皆置價值雖貴所耗猶淺洋布洋綢等貨華人服御己慣竟有一日不可缺之勢現雖設有紡局織局然抵其進口之貨尚不滿數十分之一旦紗不能過細也織僅能粗布也雖若蒸蒸日上亦僅能分本地之女紅而不能奪外洋之銷路羽綢呢絨之類更無論矣卽使久久仿行精益求精西人之所能者無不能亦祗能阻其進口之貨而斷無出口之貨爲西人所必城以收外洋之利者絲茶二頃本爲中國出口之大宗現在泰西各國講求養蠶種桑採茶焙妙之法旦有精於華人者將來此項出口必日見其衰苟舍此絲茶二項更無可以相抵矣然此大宗之欵尚顯而易見者也至於日用之物零購之不見其費總核之日見其擎如洋油也洋皂也無地不銷無家不用每家所費不過數文數十文以總數核之每年奚止數百萬則油燭之利爲其所奪矣雨傘手巾亦人人必需之物現在各種洋傘各種洋巾銷路日廣雖未必皆用洋貨而用者居多一年統計亦奚止數百萬則中國雨傘手巾之利又爲所奪矣種種貨物不可枚舉卽以至微之物而論賜莫如洋火與洋針矣中國向來以鐵片激石取火較之古人按時鑽木己覺輕便每家僅費數文可用數月自洋火來華後初尚視爲稀罕之物且償率較費用者尚少以後價亦漸殺用者愈多現在華人雖日行仿造然僅銷近地外省所需仍皆外洋之貨每飼一二十文不等以四百兆人數折半而論每人每年用一筒己二百兆筒矣每筒以十文而論己二百萬千矣况每人每年斷不止用一筒也至於針雖僅婦女及成衣所用且所值更微而統年核算奪華人之利亦不可勝計至微極賤之物其至利尚如此之多其他無論矣故華人欲與洋人爭利非精於製造不可然僅能步其後塵亦斷不能與之爭利也中華物産之富非亞於泰西也華人製造之妙亦非亞於泰西也皆悞於因循怠玩拘守成法而不肯爲耳統觀各物人工雖巧物　雖多或不適西人之用而爲西人所不取或爲西人所取之物而非日用之必需則謀利亦微西人所常用者瓷料之物居多故中國窰貨爲西人所喜且能辨中國今古之物以定價舉不能相蒙然古物止有此數銷售易盡西人亦僅以爲玩好而珍重之非日用必需之物也終不能爲出口大宗之貨華人如將中國瓷料仿泰西各種所用之物一一製造投其所好而爲之銷路必廣謀利必厚且必加工選料務使方圓規矩無累黍之差西人必樂爲購用而亦將歡弗及焉如謂現在工料皆非古若恐未合西人之意不知今之工猶古之工也今之料猶古之料也古人不惜費故料細而工巧今人費不足故料粗而工拙苟能盡心力而爲之安見今之不古若哉或謂瓷器向推江西之景德一隅之産或不敷銷售要知士性細膩之處皆可製造况泥土之物取之不盡用之不竭寄語陶人亦何樂而不爲哉此僅舉其一端耳精而求之推而廣之謀利之物尚多也此所以謂工爲之本歟 
[諭旨恭録]  
　　十月十八日太常寺題冬至大祀天於圜丘視牲看牲奉旨遣載勛視牲錢應溥看牲欽此同日又題十一月初八日祭先醫廟奉旨遣薄善行禮　廡遣莊守和李德昌　分獻欽此同日奉旨靡黄　滿洲副都統著彭壽調補廂紅旗滿洲副都統著春齡調補正黄旗漢軍副都統著蘇魯岱調補欽此同日奉上諭現在天氣漸寒所有食餉之閒散宗室覺羅人等生計維艱殊深軫念著加恩賞給一月錢糧其宗室覺羅孤寡除有恩賞外著再加賞半月錢糧以示體恤欽此同日奉上諭現在天氣漸寒京師兵丁當差勤苦殊深軫念所有八旗及绿步各營官兵均著加恩賞給半月錢糧以示體恤欽此向日奉旨廂黄旗護軍統領著載瀾調補正藍旗護軍統領著　勒敏補授欽此同日奉旨廂白旗護軍統領著恩　補授欽此同日奉上諭右翼總兵著烏什哈補授欽此同日奉上諭御史烏爾慶額奏各倉篩颺土米請飭核議變通一摺著倉塲侍郎妥議具奏欽此○十月二十日奉旨内　侍讀學士員缺著王福祥補授卾成景煦著調赴步軍統領衙門學習耆慶春元鍾俊鐸華著記名分發廣東補用道　獻銘湖北道張煜林江西知府洪鑾浙江同知張倓陳祖廕四川同知吳齊鴻廣西同知莊藴寛四川直隷州知州　　禮廣東直隷州知州徐儁聲江西直隷州知州鮑國楨直隷知州史廷華楊壽植江蘇知州洪爾振湖北通判何　王　賢福建通判鄭煦江西知縣惲學基湖南知縣陳寳樹四川知縣唐枝廣東知縣楊于濱貴州知縣沈國良直隷知縣　有方汪縉卿江蘇知縣郭曾程安徽知縣吕曾陜西知縣曾士　陳恊華浙江知縣金甌吳躍金蕭德驄江西知縣廂　藻湖北知縣孫星煜四川知縣劉定清劉怡廣東知縣陳汝壽陳翼鍾楊文春貴州知縣羅錫藩山東鹽大使穆文開　江鹽大使屠瀚兩淮鹽大使杜思銳廣東鹽大使支恒昌俱照例發往保舉山東補用道郭鑑襄着照例用保舉新疆　用直隷州知州奏署哈密通判孫志　著准其補授照例用升補江西義寍州知州連級着准其升補俸滿江蘇婁縣知縣張紹文著回任盛京兵部員外郎員缺著恩釗補授昭西陵禮部員外郎員缺著志森補授欽此○二十二日　 
 
 

Page 2

 
 
硃筆稽察廂紅旗滿洲旗務著茹泰去欽此同日奉硃筆稽察正黄旗蒙古旗務著文郁去欽此○二十三日奉上諭巡視東城御史文博等奏拿獲迭次持械搶刦及窩賊銷贓各盜犯請交部審辦一摺所有拿獲之白玉環王獃頭卽王永興又名王二臭劉歪子卽劉三又名劉海林王升兒田喈吧卽田二又名田保兒薛振興曾永清卽曹四王廣田任少珍卽王少珍王鬚子卽王方春又名王老李小皂等十一名著交刑部嚴行審訊按律懲辦未獲之雪三徐四竇文山雪老有兒雪春掌三魏三元陳洪斌魏小灰王小鐵兒等犯仍飭嚴緝務獲究辦原拿此案文武官紳員弁等著俟刑部定案時聲明請旨該部知道欽此○二十四日奉上諭产因御史聨錦奏叅崇文門副監督芬車信任家丁勒索稅課各節當經諭令麟書榮禄確查具奏兹據奏稱芬車所派騐貨家丁雖無賄求勒罰情弊惟均係不諳公事之人致招物議該副監督於派委家丁未能加意詳愼請交部察議等語芬車改爲交部議處並撤去崇文門副監督該衙門知道欽此同日奉上諭倉塲衙門順天府奏請撥王恕園等處粥廠賑米並懇加撥米石一摺近年通州煖廠本境及外來貧民人數較多兼之棲流所歸入煖廠辦理需米尤鉅著於常例賞給米一千石外加恩著再賞給米五百石以惠窮黎餘依議該部知道欽此同日奉上諭巡視東城御史文博等奏宗室咆哮公堂請旨辦理一摺據稱本月二十三日宗室魁茂呈控李九吧等說合官事各情該御史等以事不干己當將原呈發還該宗室必欲傳訊到案後肆意咆哮不服審訊等語魁茂著先行革去宗室頂戴交刑部會同宗人府嚴行審辦欽此 
[廉訪接篆]  
　　蘇州采訪友人云新任江蘇臬司吳廣涵廉訪於前月中旬由京南下及抵蘇垣在金太史塲公館暫駐象旌諏吉十一月初三日接篆署臬司胡芸臺觀察交缷後須赴金陵謁見張香帥然後回鹽巡道本任 
[協鎭自戕]  
　　廣東采訪友人云現署廣州協鄭戎潤材爲水師提督鄭心泉尚書之長公子於今春調署斯缺十月二十三日會同卓營統領李芷香大令下郷二十四日回署忽屏除僕從退入上房燃放洋槍自擊轟然一響彈子由左膞穿過尚欲裝藥再擊而家人己聞聲紛集急爲救護幸不至於殞命然亦險矣聞自戕之故緣向書庭訓素嚴嘗以軍令施之於家屬廣協一缺責任繁重尚書曾戒之曰爾好自爲之毋　愆尤貽吾之辱協戎奉命之下常惴惴於心某日拿獲白鴒票賭匪十餘人嚴訊之餘供出大小武衙均受有規費大憲疑及恊戎卽懸牌撤任恊戎恐爲尊甫所責故驚懼交迫竟欲自戕也事後省中文武官紳莫不親往慰問車馬絡繹不絶於門 
[古潤風災]  
　　鎭江采訪友人云十月二十二日得兩後每日銅鉦高掛天氣融和正當圍爐煖酒之天無異冰泮春融之候彼鴉衣百結者恃有一件黄棉襖子卽不致瑟縮如螿詎料二十六日清晨九點鐘時忽風聲怒號塵沙瞇目初自東南至繼轉而爲西北江中洪濤洶湧　立如山船户皆不敢開行其有開至江心不及收口者急避入蘆葦叢中然篙檝帆檣多被急浪衝去義渡碼頭懸有風狂禁渡牌城外各鋪户一律閉門行人爲之絶跡焦山一覽亭亦被吹倒巨石從空墜下江北無爲州沙灘林木吹折者不可勝計黄昏後風漸定翌晨風伯更勃然震怒敲窓打屋吼聲如雷屋瓦飛舞半空幾如木葉亂下停泊江于各船有失錨斷纜因而覆溺者有與别船相碰互有捐傷者有用木篙極力支撑與浪爭持者呼號之聲聞於遠近入夜封家姨益十分作惡屋宇樹木跕跕摇重幾令人逹旦不眠二十八日風仍未息雲臺山四角亭瓦片片作蝴蝶飛雁兒河邊草房林立吹倒者計二十餘家西首某姓屋忽如天崩地裂室中各物壓壞無遺某姓夫婦適當午膳夫則頭顱壓損一息奄奄婦則血肉模糊情狀可慘小閘口某划船支持不住竟至全船傾覆船中人漂流無定泛泛如水中鳬某駁船見之無計可救急將繩縋下始得緣之而上有一人攀緣無力未及船身之半忽又跌下以致隨波逐流招招舟子欲援手而無從渺渺江流問招魂兮何日不知家屬聞之當若何痛悼也　山有駁船一艘滿載落花生下碇甫定忽有某輪船由下而上白浪掀翻銀濤洶湧駁船避讓不及遂爲所觸致舵工跌入水中全船幾遭不測輪船水手見舵工由水中冐起卽用巨竹鈎其頸項雖得援之出水然項間己受重傷駁船主以所載落花生盡行濕透責令輪船照賠旋經人爲之排解酌賠洋蚨若于了事舵工則送至某西醫院求治未知能保全性命否鮎魚套某木行有木牌兩架被浪激斷纜索其木淌流滿江岸上人雖見之不敢開船橯起任其隨大江東去東馬頭有無賴數人駕一葉小划船出江撈木被浪激翻數人無一生還貪利履險其咎實自取歟有一猪船載剛　十餘頭正欲停泊怡和碼頭以避波濤之險詎意風勢愈緊人力難施所載之猪盡入水晶宫裏斯時舟中人經旁船設法救起然己帶水拖泥淋漓盡致直至二十九日飛廉始息怒歛威惟天氣嚴寒無衣無褐之人又不免增單栗之色矣 
[遭風覆舟瑣述]  
　　嘉興訪事人函云前報連日驟冷滴水成冰兼以北風狂吼撼動有聲以致各路大小航船謹愼者約伴暫停不敢冒險兹悉巿上傳言前晚南潯來禾之某貨船在途遭風覆没並溺搭客五人者係傳言之悞也今查明確是南潯郷之小航船搭客十餘皆近村人由潯開出北栅里許倐遭風塊船卽覆没舟子趁客盡入河心大聲呼救經他船赶往救起具灌救不及者計斃五人餘雖更甦難免凍極成病又查得杭州塘三塔地方昨有郷船一艘駛至是處突遭狂風吹覆人盡入河經往來船援救如數救起因赶用姜湯衣被調治幸各慶生惟一老婦年邁氣虚一縷幽魂早向西去餘皆趁船駛回飛報該婦家族前來棺殮並聞該婦新　鎭戴姓是日來禾以往塘匯鎭周至親家相送陞祠不意未到先赴九泉誠慘矣哉又聞三塔灣河面前日氽有無著屍身又北廊下亦有無名男屍年約二十餘不知因何至此當經該管地保循章棺殮又西門外落郷石臼漾前日亦有遭風吹覆船隻不知人口有礙否從來行船之險大半盡覆於風惟内河鮮有此事今此兩日竟疉出遭風之險人生如朝露信然 
[漢陽火警]  
　　有二瞽者交稱莫逆均不詳共姓氏同寓漢郡西關之外上月二十七夜三更時不識如何邀得火德星君戾止遽爾火燄轟發熊熊雉雉甚爲猛烈幸二瞽尚不慌亂雖心膽俱裂而猶知捫門出險相與偕逃火鴉軍遂大殿威風須臾間左隣茅屋一十餘間悉化爲灰燼矣旋附近洋水龍亦各聞警奔至得將餘燄灌熄 
[松江火警]  
　　松江采訪友人云茸城西門外横涇橋附近人王某米賈也其婦某氏年逾花甲精力就衰近又患痁時在牀第呻吟而王重利輕離無異浮梁茶客十月之杪鼉更二轉寒氣偪人氏將脚爐推入被窩中聊作禦寒之具偶不經意爐火傾翻烈燄飛騰延燒牀帳未幾膏穿屋頂殃及比鄰同姓不宗之王姓灘船行迨報警鑼喧各水龍紛紛馳至而火己熄滅計燬樓房十二間當火熾時王適回家見牀頭人無計奔逃奮身入救而氏己昏迷不醒隨卽葬諸火坑洎火熄後扒出屍骸則骨肉凋零四肢脫落誠慘矣哉 
[火匪成擒]  
　　漢上訪事人函云廿七之夕魚更三躍哄傳漢鎭天寳巷後一彪形大漢在彼忽來忽去手持引火諸物見者初不知其爲何許人繼聞其至某姓板屋右側正將設法縱火突被該叚更役過此經見卽上前查看該匪不及趨避立時執住並高聲連喊有賊縱火街鄰聞警俱起未將該匪送官一時七手八脚羣焉毆之亦卽縱之使去該匪誠便宜哉 
[郷民跪香]  
　　日本來杭通商所劃界内有墳塋一百餘座均須遷讓該處郷民不忍舉動聚集多人入城至府署跪香叩求免遷析府陳六笙太守以好言勸諭謂朝廷旣允通商界内無論房屋墳堂一概須讓從前泰西各國在上海等處通商亦照此辦法本府非無愛民之心但事勢如此實屬無可設法爾等惟有早爲擇地遷去將來核給地價之時另行從豐給付遷葬之費可耳郷民咸叩首稱謝而去 
[刦案述聞]  
　　卾省江夏縣屬之青山附近棠郷近某郷近日出一刦案刼去物件值錢甚鉅爲首者係一婦人業己成擒拘送該縣懲辦其詳細 
 
 

Page 3

 
 
情形俟堂讞時再行續探登報 
[種茶大利]  
　　卾省武昌府所屬地方如蒲折咸寗通城通山等處大半皆山山民於農功之暇兼擇衍阜競習種茶茶之爲物三年培　卽可恃爲利資平時固一年之花利設遇凶年年告警尤可藉此而資活命茶之有益於人如此小補云乎哉惜漢陽一郡不乏旘者獨不知茶利之大也計漢郡各屬亦山爲多而無人焉知以種茶爲急務小民亦不知此爲生機攘攘熈熈相安耕鑿而無事雖隙地一片遼闊聽其荒無不以爲意近聞漢鎭某洋行洞察卾人不知植茶遂欲町畦獨開擬就該縣煤帋山之麓購地蒔茶數年之後卽可藉攬利權一俟創議有成卽雇土人衙鍤從事想郷民見此規模不難倣傚目濡耳染聞風興起當亦不乏其人未始非卾民家裕户足之先聲也爰誌之以當鴻爪 
[武林官話]  
　　杭州崇文山長現己請定丁愛在籍之内閣中書連翀叔内翰文冲主講是席又學海堂掌教楊雪漁太史文瑩明年擬赴京供職己將是席力辭○各屬開設牙行代客買賣須先赴省納帖然後准其開張現聞紹興金華等處有私開牙行之事臬憲特委府經歴鄒福應赴紹縣丞周李培赴金查察○新科進士户部主政孫君榮枝現己請假回籍祭祖本年八月間爲太夫人八秩壽辰因主政在京未曾舉動聞此番回里尚須擇日補祝也 
[秀水語新]  
　　嘉興采訪友人云十月十七日起隂雨連綿迄今不止河水枯涸城内己不堪汲飲居民購諸城外其價甚昻安得玉女傾盆使萬民皆得飲和食德耶○某日午後有頂上光光者經人曳過北門大街好事者從而詢之云此僧至精嚴寺掛褡竊取寺中衣服住持僧迫令檢交質票旋以竹　重責驅出寺門蓋亦彼教中之敗類也 
[巴渝寒籟]  
　　川東道黎觀察前因憂悶成疾近日言語動靜更比尋常有異似乎痰迷心竅藥石無功其公事皆由王太守代行代拆上憲以道缺緊要未可久懸乃仍委建南道張藹卿觀蔡接署○江北廳與渝城對岸前十餘年民教不睦打毁天主教堂各郷編聨保甲按户抽派團丁協力抵禦視洋人如讐仇遇有教民卽下逐客之令今聞日本人准在重慶開設碼頭深恐延及江北因迭次齊團以踐舊約刀鎗旗幟悉數整齊於十月中旬約數千人在渝北聚會以示衆志成城○成都教案法國己領欵了事英人猶催中國叅官辦匪刺刺不休美則謂獨立之國不應與英國合辦案件遂另派某領事曁某武員由北道起程前赴成都查辦教案約計十月底可到省垣○太古洋行十月初七夜被賊竊去銀一千兩並衣物各件次晨驚覺報捕騐明未識能否獲案也○宜賓縣與巴縣對調署理兹聞新任國子逹大令於十月初九日抵渝諏吉於十二日午時接印視事 
[信船被刦]  
　　上海永義昶及致大兩信廣船開往常熟十月二十九日行至離城十八里之白茆鎭時己曛黑因卽刺篙夜半時突有盜匪將船撑至僻靜處刦去大小烟土及各貨不少想一經報案不難緝獲追贓也 
[散勇到申]  
　　昨日六下鐘時厦門散勇四十八名乘富順輪船抵埠上海縣署差役薛貴在馬頭照料旋導至各客棧暫駐黄大令得禀之下諭令聽候給發船票回籍 
[盛讌志略]  
　　駐滬美總領事佑君柬請江海關道黄觀察製造局總辦劉觀察松海防同知劉司馬上海縣黄大令提右營叅將廖叅戎英讞員屠别駕法讞員鄭大令洋務提調鄭大令道署繙譯某君及王松堂司馬於今晚九下鏡時赴禮查西酒肆筵讌所延西國衆賓則爲各國總領事正領事副領事繙譯官各國兵船統帶及命婦公子女公子工部局董事各洋行各銀行主計共三百餘人席間水陸紛陳應有盡有三蕉旣罄復跳舞娱賓想届時燈紅酒绿錦簇花團海國風光千金一刻矣志之以見泰西讌會之盛 
[火警續聞]  
　　滬城火警己紀報章兹悉火起於二十鋪地甲隣居之相姓家相嫂某老嫗久患癱痪臥牀不起是晚因進晚膳劃取自來火點燈悞燃蚊帳致罹此禍除相姓住宅及同居之某甲家全燬外復焚燒向北門面樓房四椽延及對門王姓焚去墻門兩楹内堂幸得無恙計共燬二十餘間相嫗不能逃避葬身火窟昨日扒開瓦礫起出屍身己焦自不堪矣見者咸爲之憫恤 
[大令騐屍]  
　　昨晨南巿貨捐局委員沈太守鳳韶函致止海縣署内開巡船上某哨弁失去水烟袋訪查無著疑家丁陳福所竊陳不甘服爭鬧不休當卽申斥數語囑以毋許滋鬧不意陳執抝異常至晚暗地吞服洋烟迨知覺旋救己無可换回逾時身死合請蒞騐云云午後黄大令帶齊刑仵書役鳴騶至十六鋪泉漳會館前沈公館地甲裘鎭己預設屍塲跪迎道左大令降輿升坐公案裘中禀稱陳如何吞服洋烟小的並不知道今晨沈大人飭人前來傳唤小的纔知其事住看屬實是以卽投大老爺案下禀陳屍屬現未到案大令飭仵作騐得死者口吐烟沬手指有烟跡用銀簪探入咽喉良久取出視之果黑色遂禀稱小的騐得該屍週身並無傷痕委係吞烟而死大令飭填明屍格取具地甲報結存查屍由沈公館自行棺殮候屍屬來領隨回署排衙時報時鐘己鳴五下　 
[附會其說]  
　　浦東楊師橋之南有崇福道院焉層樓傑閣頗壯觀瞻邇因年久失修勢將傾圯經上海各紳董集資修葺先將中間大殿興工俟捐欵收齊再修餘屋是處楊師港久己淤塞不通近忽潮水大漲於是附會其說者謂爲神靈感應其然豈其然乎 
[英界公堂瑣案]  
　　積竊李富亭迭次犯案經歴任讞員解回安徽原籍今又來滬窩留王華亭家依舊作胠篋生涯己前在泰安棧竊得住客洪其昌陳明高之金對時表兩枚質錢分用事經包探杜雲卿查知吊到原贓昨晨解案請訊洪陳二失主投案領贓李供稱小的行竊該死原贓質得洋銀後王用去二十六圓小的僅用數圓王供稱小的係湖北人李借住家中小的實不知伊行竊所有洋銀二十六圓實是向伊借用别駕據情商諸蕯副領事然後判令將李王各笞責二百板發回捕房管押六月期滿分别遞解回籍○包探石金榮卽金阿狗解賭徒施阿二至案禀稱此人在天后宫前設攤誘賭經小的拘獲迭請究懲施一味求恩别無他語别駕判令笞責五十板○包探倪順泉禀稱　工王生林竊取華盛紗廠機器皮二方經小的拘獲人贓送請究辦華盛執事人朱卿蘭投案訴稱廠中時有人竊皮今旣拘獲人贓務求重辦以儆王供認行竊叩首求恩别駕判令枷號一禮拜發犯事處示衆○包探顧阿六解蘇州人徐才堂至案禀稱此人前曾犯過拐案送請大老爺遞解回籍今又來滬是以解請判斷徐供稱小的之母在四馬路傭工現忽患病故來探望别駕判令仍遞解蘇州請地方官嚴加約束○包探趙銀河禀稱積賊張阿二混入萬里春番菜館竊取某客棉袍一襲經小的拘獲人贓送請究辦失主某甲投案領贓張供稱小的係嘉定人窮苦無依飢寒交迫不得己而犯竊尚求大老爺格外施恩别駕判令笞責二百板遞解回籍○一百四十九號三百六十三號兩華捕先後解沿途拉客至家宣淫無忌之野雞淫娼王文蘭張巧雲吳愛寳高陸氏請判一時羣雌粥粥擠擁案前别駕逐一訊供文蘭供稱丈夫癖啫烟霞小婦人無可奈何賣娼度日巧雲愛寳同供稱小婦人等被鴇母嚴刑偪勒不得己而出外兠攬狎客高陸氏供稱小婦人家住八仙橋並非娼婦昨日欲往新閘路經新巡捕房適見巡捕拘野鷄倡異而向詢卽被拘入别駕判令四介各具以後不再拉客切結從寛開釋○包探黄四福禀稱馬夫秦才才所駕馬車有碍路人小的見之拘解請罰别駕曰諾卽判罰洋銀一圓○鎭江人方阿明前因犯竊由某任讞員遞解回籍今又潛來租界中經包探孔阿才所見解案請懲方供稱小的前雖犯事業己改過自新决不再蹈前轍矣别駕者孔探帶回捕房再行遞解 
[美界捕房紀事] 　　 
　　崇明某氏女郎年甫九齡在虹口瑞倫絲棧肄習繅絲同工之江北某氏女郎年稍長前日設計騙其銀手馴一雙至 
 
 

Page 4

 
 
晚崇明女郎歸告父母奔訴捕房捕頭立派包探范進才往裏虹口將江北女郎拿獲　問之下直認不諱且　己質於公安　店當　原贓吊出女郎則押至昨晨始開釋○昨晨江北人朱桂亭溷至順泰碼頭某駁船内竊取棉花經舟子當塲　獲　包探倪順泉拘送捕房捕頭詰問之餘言前次曾竊杉板船七號爰令押候解送英公堂訊究○前晚浦東人某甲投捕房自言六團灣人沈長海於前月中旬失去媳婦來滬訪尋沈與媳均無下落請派包探訪查坤頭令自行查緝○中虹橋某弄内二寍波婦妯娌也昨日午後三點鐘時因細故口角大肆雌威互相格鬥經三百三十一號華捕一併拘解捕房捕頭卽釋令回去 
[法界捕房瑣案]  
　　昨日禮拜三鄭大令蒞八仙橋捕房發落各案旣升座卽命提山東人米章永控張俊庭至伊家内騙取畫幅及衣服洋銀一案訊究之下著照原斷先令張荷枷半月期滿責釋并飭赶緊致信山東取回畫幅延于追比○沈阿林在失火處乘間圖刦當塲拿獲解經大令訊供昨日著照原斷枷號五日期滿開釋○魏王氏竊取姚公館中金飾一案昨日大令著照原斷掌頰一百下從寛斥釋○趙利餘因私縱倪小林經包探拘入捕房解經大令訊供著交昨日飭帶至案令覓的實人保出○黄長生誘領教中婦女張全行來滬經大令訊供押交昨日命帶至案下研訊供稱余啓泰縀莊可爲小的作保大令著帶往覓保○積竊陳桂福窩留新街東新里第三弄某日包探前往搜出當票四十餘張吊到各贓解案大令訊供之下包探禀稱此賊在英界犯案甚多七月間在逃未獲此次求卽嚴追大令命押候比責○潘俊卿竊取某客棧棉被當塲拘獲解經大令判令禁押三日昨己滿期命帶案覆訊因尚有竊案不肯實供命還押追比 
[贈牌鳴謝]  
　　泰西風俗每值年事將盡各店肆必製成月分牌摺遍贈同人兹承巴勒保險公司以月分牌見贈屈臣藥房亦餽送西歴沓摺及月分牌晴窗披閱花樣一新特志數言以鳴謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洪喬又見]  
　　金陵訪事人云連日北風怒吼江于停泊各船斷纜走錨者不一而足上月廿六日清晨風力愈猛某信局由輪船上接信上岸搭載小划此時正如一葉被風掀播未能擺岸遂致沈覆該局所寄信札及衣物等等件遺失不少云 
[英廨晚堂瑣案]  
　　寗波人平氏小字素英年華二九婉麗宜人幼失怙恃向由叔母撫養成人上年秋被同郷人周氏哄之來滬賃居興事里另在大興里暗設香巢勒令素英抹粉塗脂倚門賣俏旋有九畝地人陸某見而垂涎倩周氏撮合以洋銀數百圓酬其勞納諸　室旣而春光暗洩事爲素英之叔母所聞挈子云生附船來滬向素英好言勸慰令回原籍素英非但不允反出不遜之言遂致互相口角扭訴公堂屠别駕庭訊之餘素英供稱父母俱亡家中惟賸胞弟二人習縫衣手藝小婦人於上年自行作主嫁與向在某洋行之陸祥生爲室現在陸往漢口贸易小婦人與周氏同居不料從兄云生與叔母某氏屢間小婦人索借不遂以致忿爭云生稱叔父於去秋棄世由小的巿棺成殮素英不守婦道私與向爲蟻媒之周氏逃來滬上作賣笑生涯旋又暗與陸私姘敗壞門風莫此爲甚小的在籍得悉故同母親來滬尋獲囑令回家非但不從反與小的滋鬧今又敢在大老爺案下誣控小的拆梢伏求嚴究别駕著云生具結不准再往吵擾復諭令素英覔的實保人來案具保如再有賣娼情事察出重究○寗波人徐文才與鄭林財等租賃小火輪船糾葛互扭至公堂聲訴前晚别駕升堂訊問徐訴稱小的製有小火輪船今春由鄭介紹租與金山衛朱統領議定按月洋銀六十五圓期以四閱月自四月初一日起立有租契當收三月租金計一百九十五圓繼而朱統領防營　去鄭復向小的說合謂有吳錫甫者願租此船小的信以爲眞將船交鄭收管後訪悉鄭攬得湖南胡宦拖帶官船生意駛至漢口欲將此船賣去小的卽囑胞弟附船至漢口將船尋見而吳忽逃逸問鄭理論非惟不服反被勒索洋銀五十圓始得將船駕回上海後鄭等復糾合無賴與小的爲難逼索辛工洋銀不得己扭案求究鄭供稱小的前在金山衛朱大人麾下當差兹己開去差使閒住無聊七月望日由徐雇至小輪船上當舵工此船由吳租用旋攬得胡宦帶官舫赴湖南及至漢口吳卽脫逃現由小的等將船駛回交徐收管向索工資無著遂致忿爭岳阿載供稱小的由鄭雇令在小輪船上當水手今向索取工錢無著金阿金供與岳同别駕判令將鄭岳各笞責一百下旋將鄭交差管押著交　到案再核岳父保出外帮同尋吳 
[挾纊銘恩]  
　　將翰臣封翁自漢口來函云光緒十九年九月問因順直被災甚重曾製　全新棉衣三千一百八十四件交由令郎緒卿世兄分批解送直隷籌賑總局照數騐收掣有津字第一百七十八號一百八十二號印收兩纸敝處並未邀奬本届親督縫工製辦棉布　面全每棉衣三千件整計長二尺八寸者二千四百五十一件長二尺六寸者五百四十九件用浦席包梱每包五十件共六十包附輪運上伏乞　收轉解散放不願仰邀奬叙祗領之餘莫名敬佩值此大寒地凍正窮民迫命之時得大善長一視同仁製衣散賑生喪普救功德尤爲無量除父　商局輪運送天津函請籌賑局給發印收外謹請附發報章鳴謝[  上海北巿絲業會館籌賑公所施善昌謹誌]  
[江寗官報]  
　　十月二十一日鍾山書院山長梁鼎芬會統領老湘營新授甘肅鞏奏階道李光久知府逃敦和前安徽寗國府林載亭候選同知吳熈齡　委甫作　窮　知州陸銑到銷鎭江關隨員兼發審差並銷興化就醫假缷署無爲州石鎭調署陽湖縣李超瓊知縣許慶春又趙興　奉示甄别花翎候選府正任湖北江陵縣劉秉　　謂北　老湘軍營務處浙江知縣李續祜巡檢陳學鵬鄒樹鳴從九陳初基往無祥鹽經歴張興管帶老湘左營提督李盛貴右營蕭勝發後營鄧漢南前營總兵姚桂　又衛隊者李永欽均見皖南茶厘候補道嚴翽昌辭回局金陵營叅將楊福田銷巡江查晴回瓜州中營遊擊戴華貴孟河營都司張志勝瓜州前營守備朱桂亭均由京引見回署孟河　　　　　維明叩謝湖北知縣吕賢笙奉調出洋由京請假回南銷解軍火差藍翎外委王來焵由京來上元縣王禀知今日扄試固池書院請補嘉定縣章鴻森請感冐假三天崇費　船　德輝送子憲赴清江水雷輪船馬超羣送馬撫臺靈柩赴清江均辭○二十二日前湖南撫臺吳大澂到　鍾山書院山長梁　員外郎户部主事山西司行走羅啟璠到　拜由湖北來回京翰林院庶吉士章華謝派書局總校湖北通判曹邦彦江漢關稅務司穆和德均見籌防局候補道沈請假兩天知州汪喬年謝委查勘鐵路事宜又孔祚　消河　　　元縣王禀知今日扃試奎光書院調署陽湖縣李超瓊辭澄波輪船王金相送長江提臺赴岳州回○二十三日統領兩江督標親軍等營新授山西大同鎭劉光才辭　知　揚　通判揚和培均通濟回知縣丁楨常桂馥均聚寳門又羅宗美儀鳳鬥均謝委粥廠差通判吳瞻文奉委接辦北九叚保甲差知州李孟康銷鎭江轉運軍火差轅下隨　　　　　敏由天津劉欽差營回威靖兵船徐九成由滬裝洋鎗彈子來卽用縣鄭炳縣丞命紹萬由湖南來請領軍刃試用縣丞文源到省典史吳　由蘇回策電輪船由建中　昌回　　　經歴海慶源江西來均到候選同知吳熈齡赴滬湖北知縣吕賢　赴外洋先鋒虎雲湘赴甘肅臺壺輪船周國祥送郭軍門赴清江均辭○二十四日鍾山書　山　梁會　　督銷候補道志鈞到見候補道錢协培見奉委出差知縣王王樹柟施焕均見奉委解軍火赴甘肅統領廣保軍林保丁憂候選通判連文澂湖南來委查江西引地廣東候　絲　毓湖北來北洋武備學堂五品頂戴劉士俊沈珍馮錫庚劉維驥均由天津奉調來寗缷代智字營總兵劉元成仁字營盧國泰義字營部司張學瑯均辭回湖南通判　官賢知辭查宗仁均謝委江東門粥廠差又李芳銷感冐假委查勘鐵路事宜知州汪喬年辭道庫大使唐憶年請期服假二十一天 
[上海六馬路仁濟善堂籌賑公所施少欽經收山東順直賑捐九月初六至十五日清單]  
　　山東丁怡善堂助洋二千元張信培桂軒各助洋一百元陸胡氏助洋五十元泰州不留名洋三十五元洪萬椿鍾懷德堂鎭江病愈人各二十元寳應公所十七元愿心氏十二元吉人祈家店平安災禍消除錦記求早得貴子闈宅平安魯祖德堂保　　平安江寗李世餘求病愈黄克明求病愈章洪源保平安無名氏保平安蘇省大有裕兩節酒筵資移賑賈潤生九户各洋十元隠忍氏保平安陳俞氏保産平安陳慶生求　愈第　名四户各洋五元榮陽後人求雙親康健胡月房主人求病愈廖昧根堂懼禍補子四户各洋四元姜寳善妻病求愈鄭氏求病愈邢分丞本洋魏定榮李子青李子湘清售　　書堂魏樹德堂四齡童子無名氏無名氏十二户各洋二元安定求中齋一元五角潘慰仁王義隆各洋一元三角曹柳江求母長壽周渭川求合店順吉唐　修求平安倪德章　　病求愈嚴讓夔張鴻儒鄔子勤陶湘泉均求父母長壽平安盛家林劉先誠瞿桂堂均求資父母冥福方景濤資母冥福倪伯康資兩母冥　又求資本生母冥福潘雪慶　　　　千乘婿求資岳父母冥福同胞弟資弟冥福海鹽顧雅卿求資叔祖母冥福唐鳴鏘唐鳴球均求父母長壽平安鄔琴芳仝姪長慶嚴杳泉周福生程允豐金長與興金　　　　　來一成王少岩徐式玉龔蔭潘洪瀾亭楊聘卿吳子　董裕全周春　王敦仁胡合昌胡務本堂顧德星堂隠名氏隠名氏四十二户各洋一元林耀庚王慶濤鄔秋帆　　本馬　興唐一亭得月樓藡萊閣姚錫璋不留名不留名施氏十三户各洋五角吉子望二角平安吉慶室王人寳銀申規銀五十三雨七錢四分半消灾驅病子五十三兩五錢九分　　陽無名氏紋銀申廿一兩三錢二分六釐金水氏十兩履素堂黄平紋銀四兩一錢樹滋堂四兩貽慶堂二兩三併批見規銀九兩八錢八分八厘姚雲溪盛芝卿各銅洋二元朱心余錢八百文朱宜記五百文張子健宋得海宋月江宋朱氏各三百文韻竹軒宋思古方心記朱仲昭陳果候醉竹軒宋加勳朱嘯崖許成林九户各二百文潘述祖沈五卿　　　王九功李功全陸竹書陸春林郭俊章周士進薛德緩沈永和胥復善李金台潘禮泉李榮儒方復盛李鴻書徐景云留春閣郭俊揚夏月寅王俊毫朱東朔王履軒張　　江　　周少齋李貴珍曹瑞徴楊壽之潘鵬程僧爾修僧禪心僧密蓮僧昌浩宋琴宋璨宋渝宋責宋玠宋似錦鴻儒曰儒福儒學儒曰錦新谷利谷學貴學成學書楹生維綱維高　　　意子宏以炳天霖三益錦台萬昌家鈞金福彦春起順熈堂乾勲子衍天彩三陽行三枝生福履順餘學成俊起裕威可元林元俊義錦　　德以文宋陳氏宋瑲無名氏無名氏八十九户各錢一百文以上共收洋二千五百七十六元八角銀一百四十八兩五錢五分一厘銅洋兩元錢十三千五百文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十一年十月七日京報全録]  
　　宫門抄○諭旨二道録前○　督楊奏河州　　問犯　夥　　　　議　　○又奏　　　　成軍日期片○東撫李奏出爲督工日期片○陜督楊奏請豁免本年罌　地稅片○十月十七日内務府國子監廂紅日　　　引見○　貝子果勒敏答使　請安○徐樹銘等同郷官謝恩○重燠謝授直隷承德府遺缺知府恩○睿王請假五日○恩普立山吳樹梅各請似十日○錫光續假十日○召見軍機徐樹銘重燠○○太子太保頭品頂戴革職留任陜甘總督臣楊昌濬跪奏爲河　　篆回犯馬木個等乘變结夥反獄放火燒燬監房毆斃監犯禁卒登時格殺馬木個等並監犯王朶受守法不從授　議擬恭摺仰祈　聖鑒事竊臣前據署河州知州查之屏詳稱光緒二十一年六月初一日因逆回聚衆攻城該州同吏目陳康會同在城文武督率防　登陴堵禦下午時候據刑書朱義報稱在監回犯馬木個等乘亂糾衆反獄當經該州同吏目率領兵勇馳回衙者看見監房火起回犯馬木個等分持籠木從監内走出因兵勇往拿一齊撲前拒捕經該州同吏目督飭兵勇差役奮力格鬭將馬木個馬白白馬瞎牙康八個周麥塞得馬素力馬三舜蕭外力馬黑必卜馬哈細馬雙個馬朶什娃馬户哇登時殺斃一面撲滅監火並據禁卒李朶六禀稱同監漢民犯人杜祁有成曁禁卒楊永泉尹作文被毆身死監犯王朶受禁卒任得迎受傷沉重等情當經飭回查明詳辦去後兹據甘肅按察使裕祥詳現在河州城圍未解難以委員前往勘訊隨飭蘭州府知府胡孚駿飭據署河州知州查之屏覆審擬詳由司覆覈詳辦前來臣覆加查核緣馬木個馬白白馬瞎牙康八個周麥塞得馬素力馬三舜蕭外力馬黑必卜馬雙個馬哈細馬朶什娃馬户哇均係該州回民馬木個馬白白馬瞎牙因其毆馬戮茶身死犯案馬木個審依共毆人下手致命傷重擬絞監候馬白白審依兇器傷人擬發近邊充軍馬瞎牙審依刃傷人擬杖八十徒二年係己奉准部覆之犯康八個因救親情切毆傷郭旺隆身死犯案審依鬭殺人擬絞監候聲明候旨定奪周麥塞得因戳傷楊伏個身死犯案審依鬭毆殺人擬絞監候馬素力因毆傷馬彦身死犯案審依共毆擬絞監候均係解勘具題聽候部復之犯馬三舜因毆斃王四斤馬阿力個二命犯案審依共毆律擬絞監候蕭外力因故殺蕭伏海身死犯案審依故殺律擬斬監候均係新入本年秋審之犯馬黑必卜因故殺馬賦身死犯案審依故殺律擬斬監候己入光緒二十年曁本年秋審兩次之犯馬朶什娃因故殺羅一卜拉身死犯案審依故殺律擬斬監候係業經勘審之犯馬哈細因毆傷馬成隆身死犯案應依鬭殺律擬絞馬雙個因殺傷馬三十五身死犯案應依鬥殺律擬絞馬雙個因殺傷馬三十五身死犯案應依鬥殺律擬絞馬户哇因謀殺馬二個身死犯案應依謀殺律擬斬均係業己訊供通詳尚未招解之犯杜祁有成因故殺杜成才有身死犯案審依故殺律擬軒監候王朶受因姦拒殺本夫王可銘身死犯案審依罪人拒捕律擬斬監候均係新入本年秋審之犯先後收禁在監光緒二十一年六月初一日早吏目陳康帶同刑書進監放封點視各犯刑具完固諭令禁卒任得迎李朶六楊永泉尹作文加意防範隨將監門封銷走出因回逆撲攻州城同該州督率防勇隨同官兵上城堵擊是日下午監犯馬木個因聞城外喊聲大起知是回逆攻城起意糾邀馬白白馬瞎牙康八個周麥塞得馬素力馬三舜蕭外力馬黑必卜馬哈細馬雙個馬朶什娃馬户哇反獄同逃馬白白等均各應允一同扭斷鐐銬扳取籠木用作械杖馬木個並逼令同禁在獄之漢民監犯杜祁有成王朶受一路同走杜祁有成王朶受不從聲喊馬木個怕人聽聞順拾扭斷素銬連毆傷杜祁有成顖門額顱角登時身死馬白白馬户哇用手拿籠木毆傷王朶受左腮頰左耳鼻準上下唇吻倒地同跑出院適禁　楊永泉尹作文任得迎李朶六聞喊赶至上前攏捕康八個蕭外力馬哈細用籠木打傷楊永泉額顱角左太陽脑後髮際耳根馬瞎牙馬黑必卜用籠木打傷尹作文左偏右左眉叢左顋頰左眼胞右耳根各身死周麥塞得馬朶什娃用箭木打傷任得迎額顱左額角右臂膞倒地馬木個放火燒燃北監房帶同馬白白等打開外監門一齊擁出維時刑書朱義報經該州同吏目督帶兵役赶至該犯等瞥見拒捕各用籠木撲打經兵役奮力格鬥將該犯馬木個馬白白馬瞎牙康八個周麥塞得蕭外力馬素力馬三舜馬朶什娃馬黑必卜馬哈細馬雙個馬户哇登時格斃救滅監火勘騐監犯杜祁有成禁卒楊永泉尹作義屍傷詳報飭審該州查騐監犯王朶受禁卒任得迎傷據平復提案覆鞫刑禁人等委無鬆刑賄縱情斃究詰不移案無遁飾查例載罪囚由監内結夥反獄有持械殺傷官弁役卒及並未傷人首從各犯不論原犯罪名輕重應照刦囚分别殺傷一律科罪又糾衆行刦在獄罪囚殺死役卒者爲首並預謀助毆之夥犯俱擬斬立决梟示又律載罪人持杖拒捕其捕者格殺勿論又例載在監斬絞重囚人犯如有因變逸出自行投歸者照原犯罪名各减一等發落又名例載斷罪無正條援引他例比附定擬各等語此案在監回犯馬木個同馬白白馬瞎牙康八個周麥塞得馬素力馬三舜蕭外力馬黑必卜馬雙個馬哈細馬朶什娃馬户哇一共十三犯罪犯斬絞軍徒不知在獄守法膽敢因逆回圍攻城垣商謀反獄毆斃同監人犯曁禁卒三命焚燒監房迨經官兵往拿又復逞兇持杖拒捕實屬罪大惡極内馬素力馬三舜馬雙個三犯雖未下手傷人究屬預謀助勢夥犯同馬木個等十犯俱罪應斬决梟示仍照例梟示以昭炯戒業經兵差登時格斃均毋庸議該兵役等格殺應死罪人自應按依罪人持杖拒捕其捕者格殺勿論律予以勿論漢民監犯王朶受原犯因拒姦殺傷本夫王可銘身死擬斬當馬木個等結夥反獄逼逃不從又復聲喊致被毆傷實屬尚能守法遍查律例並無作何議减明文應請比照在監斬絞重囚因變逸出自行投歸照原犯罪名减一等例將王朶受減爲杖一百流三千里惟該犯係己入本年秋審情實之犯其情較重仍應聽候部議禁卒李朶六訊無鬆刑賄縱情事且犯係自内反獄己經兵役登時悉數格斃並無脫逃律得免罪刑書朱義並無管守之責亦請免其置議至疏防監犯反獄之有獄管獄各官委因城防吃緊未能防範者聞變卽督飭兵役將各犯登時格斃無一漏網應照刦囚未失例請免開送職名除全案供招咨明刑部並馬朶什娃同馬哈細馬户哇馬雙個四犯犯事原案另行核咨外所有此案議擬缘由理合恭摺具陳伏乞皇上聖鑒飭部覈覆施行謹奏奉硃批刑部議奏欽此○○楊昌濬片再甘肅一省漢回雜處一經變亂則互相猜嫌不特防堵要隘資兵力以杜鼠竄卽完善地方亦藉發兵彈壓苟或不然則到處勾結爲患滋大是防務夥者均不能不添募勇營仍隨時汰弱留强裁撤歸併以歸實用查鎭南右營前在雙城集潰退現己裁撤又署洮岷恊副將任清鴻挑番隊馬步三旗因難得力當飭遣散嗣甘州告警又添募甘防步隊二營甘標練軍左旗添成一營洮防步隊一旗安寗營步隊一旗又添馬勇四十名督標前營馬隊一旗杏字營馬隊一旂肅州鎭防馬隊一旗老湘軍統帶陳宗蕃馬隊一旗西寗道陳嘉績馬隊一旂永昌協副將劉璞連勝馬隊一旗均己點騐成軍計共裁撤步隊一營番隊馬步三旗添募馬步十營旗並甘標練軍防旗成營除咨部外理合附片陳明伏乞聖鑒謹奏奉硃批該部知道欽此○○李秉衡片再黄河伏秋大汛歴任撫臣均駐工督率臣前辦海防久駐萊州未能赴工現在雖届霜清惟漫口尚未堵合亟應新歴履勘臣定於九月二十七日出省由陸路先赴上游查看高家大廟漫口再乘舟順流而下沿河查看工程並利津吕家窪海口再登岸由陸路回省所有署中日行公事循例委藩司張國正代拆代行遇有緊要事件仍包封送臣行次核辦理合附片陳明伏乞聖鑒謹奏奉硃批知道了欽此○○楊昌濬片再甘省加收瞿粟地稅前酌議川地每畝徴　一錢山地六分業經奏准在案兹據藩臬兩司詳稱回逆叛亂循化河州海城等廳州縣縣事之處地稅無收固不待言其鄰近地方或漸被蹂躪或自相驚逃罌栗收漿不比菽麥稍一過時卽無所得此項地稅大半無從徴收疉據循化河州狄道海城平遠皋蘭金縣安定隆德平凉固原鎭原隴西渭源伏　寗遠中衛西寍大通碾伯巴燕戎格平番等廳州縣二十二處禀請免徴詳請察核具○奏等情前來臣覆加查核委屬實在情形除飭分移各道撰擬簡明告示分發免徴各屬一律暫諭週知俾免從中弊混外合無仰懇天恩俯准將循化等二十二廳州縣本年罌粟地稅豁免以舒民困除咨明户部查照外謹附片具奏伏乞聖鑒謹奏奉硃批著照所請户部知道欽此 
 
 

Page 13

 
 
[光緒二十一年十月十八日京報全録]  
　　宫門　○諭旨十道録前○東撫李奏叅革知縣勒追虧短各欵摺○又奏協解各項餉銀經費片○江撫奏　官捐助晉賑銀兩銀　獎叙摺○湘撫吳奏報七月分糧價及雨水情形摺○又奏請旌表己故貞孝女摺○川督鹿奏請仍照原保給獎片○十月十八日理藩院鑾儀衛光禄寺正藍旗值日無引見○鍾公意公各假滿請安○凉州副都統依　額請訓○崇光載瀛各請假十日○崇年續假十日○召見軍機依楞額浦良○○降二級留任又降二級留任山東巡撫臣李秉衡跪奏爲知縣虧短雜欵厘金延不完解請旨暫行革職勒限嚴追恭摺仰祈聖鑒事竊照州縣經徴雜項錢糧與正欵並無論司局名庫絲毫均關國帑不容任意虧挪兹查候補知縣彭錫瑞前署福山縣任内交代短欠藩庫雜欵銀一千八百二十二兩八錢七分八厘又短欠經收館陶厘卡厘金京錢九千四百九十二十四百七十六文屢次催提均未完解實屬玩延己極若不先予處分勒限嚴追深恐完繳無日於庫欵有礙據藩司張國正署臬司沈廷杞會同善後厘稅局詳請叅追前來相應請旨將前署福山縣知縣候補知縣彭錫瑞先行革職勒限一個月嚴追完繳倘能依限解清由臣照例奏請開復逾限不完再行從嚴叅辦以儆效尤除咨部查照外謹恭摺具陳伏乞皇上聖鑒訓示謹奏奉硃批著照所請該部知道欽此○○李秉衡片再據藩司詳報派委候補縣丞牛步元管解本年恊濟直隷東明黄河防汛經費下短銀一萬兩赴大順廣道衙門交納又據督糧道詳報派委候補庫大使林之濓候補典史黄承琢管解本年邊防經費一半銀二萬五千兩赴户部交納又據東海關監督禀報派委直隷候補知縣江開泰管解奉撥本年洋稅六成項下京餉銀二萬兩赴户部交納此欵因現徴洋稅不敷提撥暫先借動洋藥厘金仍續徴稅銀歸欵又管解一百三十六結至一百三十九結徴收外洋並招商局船鈔項下提撥三成同文館經費銀三千五百九十三兩九錢四分赴總理各國事務衙門交納又派委江蘇候補從九品劉輔仁管解一百四十四結洋稅六成項下籌撥神機營第十年第二期買磅不敷銀三千二百四十兩九分八厘五毫四絲第十年第三期買磅不敷銀三百四十五兩六錢七厘八毫八絲二忽赴江海關道衙門交納除分咨查照外謹附片陳明伏乞聖鑒謹奏奉硃批該衙門知道欽此○○頭品頂戴江西巡撫臣德壽跪奏爲江西各官捐助山西賑濟捐輸銀兩列爲第一次懇恩奬叙以昭激勸恭摺仰祈聖鑒事竊查前接電報山西大同朔平二府屬曁關外七廳四十餘縣被災極重鴻嗷遍野待賑孔殷飭卽分别移行勸捐解濟並以勸集再解緩難急濟先於藩庫籌填迅卽匯解速濟災黎等因卽經在於司庫另儲項下借放九四京平銀五千兩匯費銀五十兩共合庫平銀四千七百四十七兩於十九年五月初三日悉數發交蔚長厚商號領收依限解赴山西巡撫臣衙門交收惟查江西歴年籌濟順直蘇浙山東各省賑捐均准查照奏定賑捐章程請奬虚銜頂戴加級封典貢監翎枝等項統由江西自行奏咨請奬填給實收造册頒照今江西籌解晉省賑欵奘章自必相同應否按照解數查明定章由江西自行填發實收造册送部請奬抑或造具履歴清册轉送晉省彚案給奬迄今未奉明文無憑覈辦當經咨准山西撫臣以江西歴年籌濟順直等省賑捐均經查照奏定章程統由江西自行奏咨請奬今籌解晉省賑捐事同一律自應由該省查照前解庫平銀四千七百兩按照定章自行填發實收造册送部請奬以省案牘所有匯費銀四十七兩不同正欵向不列入請奬等因咨復到江當經前撫臣德馨轉行遵照去後兹據勸辦晉賑捐輸總局司道詳稱查前項捐銀前據各捐生捐繳領照銀兩請分别移奬職銜封典貢監等項共六十名計報捐正項實銀四千六百九二三兩一錢核與例章均屬相符合將江西各官捐助山西賑濟銀兩照章分别移獎造具各捐生姓名履歴三代籍貫銀數清册列爲第一次呈請奏咨奬叙等情呈詳到前撫臣德馨旋因交缷移交到臣覆加查核所捐銀數及請奬職銜封典貢監等項均屬與例相符合無仰懇天恩俯准給予奬叙以昭激勸除將清册副實收送部外所有江西各官捐助山西賑捐第一次請獎緣由理合恭摺具奏并繕清單敬呈御覽伏乞皇上聖鑒勅部核覆施行謹奏奉硃批户部議奏單併發欽此○○頭品頂戴開缺湖南巡撫臣吳大澂跪奏爲恭報七月分糧價及地方雨水情形仰祈聖鑒事竊照湖南省本年六月分巿糧價值並雨水情形業經臣恭摺奏報在案兹據布政使何樞查明通省七月分各項糧價開單彚報前來臣逐加查覈長沙等十七府州廳米糧豆麥價值均與上月相同省城各屬地方入秋以後晴多雨少長沙衡州二府所屬州縣被旱秋收歉薄臣另摺陳明請截留漕折銀三萬兩購備穀米以資調濟七月二十日據臨湘縣禀報閏五月二十夜縣屬丁冲團等處蛟水陡發淹斃人口衝塌房屋橋梁田畝多被水衝沙壓等情臣批飭委員復勘俟勘竣情形妥籌辦理並據阮江臨湘等縣先後禀報濱河低窪堤垸毫洲多被衝潰淹没亦己經臣批飭赶緊設法疏消積水能否補種是否成災統確切勘明總覈彚辦刻下湖河水勢漸見消退除被旱各州縣間有補種之處其餘各屬旱水二稻均己刈穫登塲晚稻亦多成熟雜糧蔬菜一律芃茂堪以上慰宸厪理合恭摺具陳並繕糧價清單敬呈御覽伏乞皇上聖鑒謹奏奉硃批知道了臨湘被災情形卽着勘明妥籌辦理其餘被淹等處並飭赶緊疏消以衛農田欽此○○頭品頂戴開缺湖南巡撫臣吳大澂跪奏爲己故貞孝女至行可風據情籲懇旌表以闡幽貞恭摺仰祈聖鑒事竊臣據署湖南永州府知府朱其懿零陵縣知縣姜鍾琇詳稱己故貞孝女光氏安徽桐城縣人係己故湖南永州府知府光熈次女生於咸豐四年六齡亡母其祖母張氏撫之女秉性淑愼喜讀書明大義通經吏尤工楷法年及笄矢志守貞不字侍奉祖母因病嘗藥刲臂殁以身殉光熈責以大義乃環瑱事父朝夕定省不懈光熈在京供職部曹抱疾篤女焚香步禱求以身代刲臂和藥以進病始瘳光緒十年光熈以御史考滿出守永州府女隨任所侍奉至孝凡有可以娛親者必曲致之女以父居官廉介宦况蕭條而樂善好施嘗作書售資存積遇有無告窮人及一切善事出而周濟昔年順直水災屢典釵寄賑不彰姓氏二十年二月光熈扄試文童感冐風寒病故女推胸痛器以父疾未能親侍追悔莫及乃率諸弟親視含殮部署事竣薰沐仰藥絶食十有餘日於十二月初一日身故時年四十一歲闔郡聞之無不稱其純孝可風洵爲閨門罕覯該府縣等見聞眞確不忍聽其湮没造具事實册結詳請核奏前來臣查貞孝節烈婦女應旌表者例應具題孝女光氏守貞不字侍奉重闈終身無間迨其父病革從容賛襄大事絶粒以殉而其平日深明大義好善不倦純孝至性發於自然較之尋常貞烈尤爲難能是其行誼足以感動人心洵屬有關風化臣未便拘泥成例壅於上聞相應據情改題爲奏籲懇天恩俯准將貞孝女光氏給予旌表以彰至行而闡幽貞除將事實册結送部查核外謹會同兼護湖廣督臣譚繼洵湖南學政臣江標恭摺具陳伏乞皇上聖鑒訓示謹奏奉硃批禮部議奏欽此○○鹿傳霖片再查前督臣劉秉璋任内准吏部咨議奏剿辦邊匪各案請奬一摺單開議叙巡檢楊承基請改給俟補缺後以縣丞卽補查該員於道光六年二月丁父憂此次保案係七年十一月初二日奉旨原保單内並未聲叙丁憂曾否奏留並於何年月日所著勞績咨飭聲覆具奏再行核辦等因當卽行司移局飭查去後嗣據籌餉報銷局司道詳據龔灘巡檢楊承基禀稱該員於道光三年五月投効壽字前營辦理文案是年冬剿辦馬邊夷務攻克沙匡夷巢在事出力旋以巡檢赴部騐看九月到省繳照仍回壽字營効力五年十月初四日聞訃丁父憂十二月初一日領咨起程回藉守制七年各邊夷務肅清彚案保請以縣丞不論雙單月選用嗣奉部駁請改給俟補缺後以縣丞卽補實係勞績保舉在先丁憂在後禀請詳奏等情當經前督臣批准未經具奏缷事兹據該巡檢禀懇覆奏前來臣覆查該員己於光緒十一年咨補酉陽州分駐龔灘巡檢合無仰懇天恩敕部核議將該巡檢楊承基仍照原保准以縣丞在任候補出自鴻慈除咨部查核外理合附片陳明伏乞聖鑒訓示謹奏奉硃批吏部議奏欽此 
 
 

Page 14

 
 
[光緒二十一年十月十九日京報全録]  
　　宫門抄○諭旨六道録前○都察院裕等奏爲奏聞請旨摺○湘撫吳奏知縣暫緩赴任片○又奏委署知府片○川督鹿奏查明知縣保案片○又奏署知縣片○東撫李奏揀補知府摺○十月十九日吏部翰林院廂藍旗值日吏部引見六十七名太僕寺三名廂黄蒙二名正黄漢四名正藍滿二十一名正藍蒙五名健銳營二十六名○瀾公等各謝調授缺恩○肅王請假十五日○張中堂請假十日○椿壽續假十日○召見軍機麟中堂烏克哈○皇上明日用膳辦事後還宫○○都察院左都御史臣裕德等跪奏爲奏聞請旨事據己革四川補用知縣鄭子元以被叅冤誣等詞赴臣衙門呈遞臣等公同訊問據革員鄭子元供年四十九歲陜西南鄭縣人由拔貢考取教習中式舉人教習期滿以知縣籖分四川補用革員向在重慶關當差光緒二十年奉委代理秀山縣事於七月初一日到任前任王壽松因勦辦宋農姚復乾滋事一案經欽派查辦大臣調省該令貪圖稅契進欵延不交印革員以事關查辦要案恐致延悞催令進省並許壽松家屬稅契完交印面同伊姻親戚婁受成書有監印字據壽松感謝而去當革員到任之初上憲囑殺姚復乾父子諸囚滅口革員以現當提案查辦不應擅殺要犯使無質証劉秉璋覽禀大怒川東道黎庶昌投其所好謟媚逢迎故揭叅禀内有擅釋姚復乾案内要犯之語查姚復乾滋事一案王壽松勦殺無辜遽以謀反禀報查辦大臣並未照謀反辦理所有從前指爲匪黨楊通壽張潤言二名曁案骨牽連之胡文才等多人共十四名自應取保開釋嗣經查辦大臣密札重慶府王遵文到縣查明無辜准令保釋王遵文並給有保釋硃單現存並非革員擅行釋放且查覊禁人犯簿内亦無姚復乾之名焉有擅釋之事至革員代理秀山縣事務計五個月共入稅契錢二萬五千餘串王壽松提用錢二萬餘串革員共提用錢五千餘串一切辦公應差署内伙食各項均在其内革員忠厚廉讓以錢財爲輕反誣革員勒索王壽松津貼錢三千串並誣以紊亂局章浮支濫費曁勒令壽松捐各局公用錢四千二百串革員與劣紳分肥各節實屬虚誣並無其事至革員於上年十二月朔在秀山縣任内於川督藩臬各署均遞有回籍措資投効奉省印禀今春交缷後赴省禀見督臣未蒙接見曾以回籍措資並投効奉省等詞掛號禀明實並未潛行回籍兹將前督奏叅革員貪圖妄爲各欵逐條分晰缮就呈詞叩乞據情代奏提案訊究以伸冤抑等語餘與原呈略同查本年三月二十四日欽奉上諭前因劉秉璋奏叅代理秀山縣知縣教習知縣鄭子元貪鄙妄爲請革職永不叙用未將鄭子元貪鄙實在劣跡詳細聲叙諭令確查具奏兹據奏稱查明鄭子元擅釋教匪姚復乾案内解犯多名致有焚燒掳搶情事又派委不安本分之貢生陳新三等經管之費賓興各局紊亂章程浮支濫費並勒索前任知縣王壽松錢文貪鄙妄爲確有徴據該員聞己被叅濳回陜西原籍等語四川教習知縣鄭子元著卽行革職永不叙用並著陜西巡撫將該革員押解到川訊究追賊以儆官邪餘著照所議辦理該部知道欽此兹據該革員以被叅冤誣呈訴是否飾詞强辭希圖開復抑係原叅果有冤抑臣等未敢懸揣旣據該革員缮詞呈遞未敢壅於上聞謹抄録原呈恭呈御覽伏乞皇上聖鑒訓示謹奏○○吳大澂片再新選祁陽縣知縣林鑑中於光緒二十一年閏五月二十一日到省新選溆浦縣知縣王樹屏於光緒二十一年閏五月二十五日到省均應飭赴新任惟查祁陽縣地當衝要漵浦縣地近粤黔民情俱甚强悍素稱難治林鑑中係曾任實缺人員王樹屏係由教職升選知縣雖與初登仕版者不同該二員甫經到省於地方情形未能熟悉未便遽飭赴任應請暫行留省委赴發審局帮審案件以資歴練據藩司何樞臬司俞廉三會詳前來除批飭遵照俟察看漸臻熟悉再行給咨赴任並將各文憑咨部查銷外謹會同兼護湖廣總督臣譚繼洵附片陳明伏乞聖鑒謹奏奉硃批吏部知道欽此○○吳大澂片再湖南沅州府知府松增調省所遺員缺自應委員接署查有保送補用知府連培基識練才優留心民瘼堪以署理據藩司何樞臬司俞廉三會詳前來除批飭遵照外謹會同兼護湖廣督臣譚繼洵附片具陳伏乞聖鑒謹奏奉硃批吏部知道欽此○○鹿傳霖片再據布政使王毓藻詳據營山縣典史王珍禀稱該員現年五十歲係順夫宛平縣人祖籍江蘇由監生報捐典史分發四川同治四年到省六年十一年先後運餉赴黔隨營報効出力十二年正月二十一日請咨離營至四川十三年咨補營出縣典史隨捐在任候選府經歴經貴州巡撫彚入全黔肅清案内開單請奬光緒元年十月十六日奉上諭選用府經歴四川候補典史王珍着補缺後免選府經歴以知縣在任候補欽此旋卽捐免保舉補監四成並捐本班儘先補用均經奉部核准復因銜名缮冩錯悞由貴州巡撫奏明更正因未將到黔離營日期叙明奉部行查以該員係四川寔缺人員因何赴貴州著有勞績應令查明覆奏等因遵將行黔報効離營各日期曁出力得保緣由禀請詳奏等情該藩司查該員王珍赴黔立功在未經補缺之前彚保在離營補缺之後詳請覆奏前來臣復查該員所禀離營日期及彚保案據核與貴州撫臣咨州原案相符合無仰懇天恩敕部核覆施行除咨部外理合附片陳明伏乞聖鑒謹奏奉硃批吏部知道欽此○○鹿傳霖片再新繁縣知縣黄登雲因病出缺查有犍爲縣知縣楊鼎昌堪以署理又樂山縣知縣洪祖年撤省遺缺查有江安縣知縣沈秉堃堪以調署又大寍縣知縣劉炳暉調省遺缺查有新選大足縣知縣丁昌燕堪以署理該員等或甫經引見回省或新選來川或任内並無經徴錢糧及承緝盜刼己起四叅案件兹據藩臬兩司會詳請奏前來除由臣先後批飭遵照外理合附片具陳伏乞聖鑒謹奏奉硃批吏部知道欽此○○降二級留任又降二級留任山東巡撫臣李秉衡跪奏爲揀員請補要缺知府以裨地方恭摺仰祈聖鑒事竊照曹州府知府毓賢升補兖沂曹濟道遺缺接准部咨係光緒二十一年閏五月初五日奉旨應以奉旨後第五日行文按山東照限三十日减半計算應扣至閏五月二十四日作爲爲開缺日期所遺曹州府知府員缺前經奏准改爲題缺例應在外揀員請補查例載道府缺出應用候補班時先儘截取記名分發人員如無人仍以各項候補人員請補又應題缺出先儘候補人員題補如候補無人始准揀員升調各等因遵照在案兹查曹州府知府員缺管轄十一州縣地方遼闊政務殷繁與直隷河南江蘇三省毗連素爲盜賊出没之所民俗强悍缉捕最關緊要非精明强幹爲守兼優之員弗克勝任東省現無截取記名分發人員例應以各項候補人員請補臣督同藩臬兩司逐加遴選查有候補知府邵承照現年六十五歲順天府大興縣人由附生中式道光二十九年○酉科副榜三十年考取八旗官學漢教習咸豐三年傳補鑲藍旗官學漢教習中式五年乙犯科第十一名舉人六年十月教習期滿引見奉旨以知縣用欽此十一年因近畿一帶勦辦土匪案内出力保獎奉旨賞戴藍翎欽此同治元年因河北肅清案内出力保加五品銜並换花翎三年五月選授城武縣知縣是年十二月到任五年十月缷事因守城出力保以同知直隷州用並加運同銜是年十一月調署肥城縣知縣六年十二月報捐離任以同知仍留山東歸候補班補用七年正月交缷肥城縣篆務七月因黄防案内出力奏保俟補同知直隷州後以知府用十月由吏部帶領引見奉　曰發往山東以同知用欽此十一月到省補授曹州府桃源同知接准部咨係於光緒三年三月二十四日奉○旨應扣至是年四月十三日作爲知府到省日期因二年賈莊防汛案内出力奏保俟補知府後以道員用三年五月奉旨依議欽此是年八月到桃源同知任九月因防汛案内出力保奏奉旨俟補知府後賞加鹽運使銜欽此四年遵籌餉例報捐離任以知府留東補用經部覆准開缺是年五月缷事給咨引見嗣經丁憂服滿起復十九年六月吏部帶領引見奉旨著照例用欽此回東一年期滿業經騐看甄别在案查該員勤廉誠篤實力實心洵屬爲守兼優以之請補曹州府知府實堪勝任與例亦屬相符據布政使張國正署按察使沈廷杞會詳前來合無仰懇天恩俯念人地相需准以候補知府邵承照補授曹州府知府以資治理實於地方有裨如蒙俞允該員係候補知府請補知府銜缺相當照例毋庸送部此見亦毋庸聲叙叅罰謹曾同河東河道總督臣許振褘恭摺具陳伏乞　皇上聖鑒訓小謹奏奉硃批吏部議奏欽此 
 
