# 1890 - 13 - 4906014

 

Page 1

 
 
[分贈中西月分牌] [  申報館主人啓]  
　　本舘年例於冬間預印明年月分牌以待新年分贈茲己將光緒十六年　西曆一千八百九十年中西合曆排印校核無說更情名手繪就花邊人物玲瓏鬚眉畢肖較之昔年所製尤爲精妙絶倫用紅綠二色印成頗覺鮮明奪目一俟新歳卽當隨報分贈諸君子肅此預啓伏希鑒照 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑亷泉分惠感泐五中現計積有剡原文鈔十部金綱經墨蹟一部刻絲壽字中堂一軸士女中堂一軸六書通二部歴代名人畫譜三部經藝五美六部山水一軸歳朝圖一軸泰西美談一部津門雜記一部石印七十二家評註楚辭一百冊邃懷堂詩文全集十一部石印求治管見七百冊博物志一部聖敎序一張玄秘塔一張皇甫府君碑一張多寶塔一張郭家廟一張象牙笏版一塊計九兩重木刻綱鑑易知錄全部自來柄時辰表一枚石章四方白緞花邊一方玳瑁邊眼鏡一副基公塔銘蘇州府學義田記黄州竹樓記普濟禪院碑銘文宣王廟記大千里鏡一个錢吉生士女立軸一副伏望諸君子慷慨解豪速監購取庶幾楊枝一滴得以灑遍蒼生乎 
[催取古今圖書集成] [  圖書集成局主人啓]  
　　啓者本局所印古今圖書集成于全書告竣後卽請與股者持單提取以饜先覩爲快之心現在尙有未經取去者所望速來提取俾本局早得息肩否則日久存在棧房設遭火患等情本局不能賠補也再本局除招股外尙印存若干部如有欲購者請臨申報館帳房面議可也此布 
[送窮文]  
　　有窮民傳中人簞瓢屢空裋褐不完歲暮蕭條朝不保暮乃呼窮鬼而責之曰汝以寒乞之相賦貧薄之才尖酸刻薄古怪刁鑽自與我相諗已數十年於兹矣我之田産皆爲爾而喪盡我之衣祿皆爲爾而消盡我之年華皆爲爾而耗盡我之精力皆爲爾而磨盡近且我之才華亦將爲爾而退盡矣子不見夫腰纒十萬面圑圑作富家翁者科當其高視闊步趾高氣揚銅山峙於前金穴闢於後艷妻美妾列屋龚居玉食錦衣從心所欲頤一動指一揮伺候趨承惟恐不及迹其豐亨富厚直足傲王愷而薄石崇爾乃舍而之他不此之祟而獨祟夫医巷書生果書生之氣燄不足以敵爾乎抑書生之文章不足以懾爾乎從今以後請避三舍毋溷乃公窮鬼乃嗤嗤冷笑前席致詞曰嘻子何不自咎而獨我之是咎乎子獨不見夫業媲陶朱富同猗頓者其家貲千萬揮霍自如果何自而來乎當其初亦不過一窶人子田舍奴耳平居縮食節衣自甘困苦胼胝所不辭勞苦所不恤勤一手一足之烈經營盡瘁惟日孜孜積銖得銖累寸成寸人皆樂華膴我獨甘樸陋人皆思安適我獨習辛勞甘爲兒孫作馬牛斷不顧他人之笑駡迨至家成業就富有田園猶且故作寒貧以免他人之稱貸敝緼一襲以禦殘冬粗糲一甌以果枵腹直至死期將屆猶復陳金銀於几對之吃吃笑不休凡若此者我輩且聞而寒心而尙敢相依爲命乎君如欲致富固亦有道也君請奉新安某翁以爲師何憚不萬金立致乎小說記新安某翁挾千錢至吳門作小經紀其後竟富將王侯人有欵門叩其術者翁笑應之曰求富不難汝當先治外賊後治内賊外賊何眼耳鼻舌身也眼好視美色嬌艷若畫中人非金屋不能貯我但出數貫錢買醜婦亦可延宗祧耳喜聽好音笙歌樂部非金錢不能養我登樂游原聽秧歌亦可當絲竹置寳鼎爇龍涎無非受鼻之累我終日臥馬糞堆亦且快意致山珍羅海錯無非受舌之欺我終日噉酸虀木嘗不飽至塊然一身夏則紗羅冬則狐貉耗費多矣我翦葉爲衣結草爲冠自頂至踵更不值數文錢至於内賊則仁義禮智信是仁爲首惡博施濟衆堯舜猶病我立誓永不行一善省却多多矣匹夫仗義破家傾産亦復自苦我見利則忘落得一生受用矣禮尙往來未免太形繁瑣我先占人便宜一著人自不與我往來矣智慧爲造物所忌每至空乏終身只須不識不知便可常保庸福矣千金一諾更屬無益我不妨口是心非使天下知我失信永無造門之請矣以上數者苟能神而明之益之以不愛臉不好名不顧廉恥更何患不隆隆直上金玉如山君今者偏反其道以行之凡所以娱我目悅我耳以及鼻舌身之藉以享用者雖不致窮奢極欲務極精良而亦不肯苟且自安受某翁之心法而更見人阽危必行仁以施濟見人窘迫時仗義而疎財宗族交遊則有往來之禮酬酢肆應則有明察之智事無小大必執硜硜小信不稍遊移外賊旣盤踞日深内賊更固結不解而尙欲望消除窮氣漸致富豪竊恐我卽與君離君反必與我近何君不自反而獨咎我乎語旣一揖而退惟聞紙錢索索然破壁頽垣一燈如豆布衾似鐵僵臥不成眠乃磨殘墨拈退營就破窓敗几間振筆作送窮文 
是稿由我友賞墨齋主携示其中嘻笑怒駡涉筆成文幾如鑄鼎象形無微不肖意者憤世嫉時之君子藉此以抒發牢騷耶抑又攷之世俗以除夕爲送窮節然天中記載池陽風俗正月二十九日掃除屋室塵穢投之水中謂之送窮然則是文也宜留待湔裳度厄時讀之當此風雪殘年且與有窮氏寒窓相對可也申左萝畹生戯跋 
[燕市寒笳]  
　　盛京户部内倉設有監督以司倉儲一年一換例由將軍擬派送京引見如有經手未完事件准其奏免引見此定章也兹聞光緒十六年盛京户部内倉監督一差經定將軍揀選得副都統銜盛京正黄旗滿洲協領明信堪以接辦本應送京引見惟協領現帶捷勝營啄伍未便遽易生手以重操防援案請免引見旋蒙允准也○前紀八旗滿蒙漢抽調練兵合操一事兹因天氣嚴寒展至明春舉行已由色副都統等行知二十四固山仍由各營總按照原定日期帶往附近教塲演練陣式不得因合操展期稍事因循有調練之名而無調練之實也○每屆歲暮例遣　公分詣東西陵於十二月二十九日致察兹經太常寺繕本具題合將派出銜名照錄於後和碩怡親王載敦致祭昭西陵不入八分輔國公溥壽致祭　孝陵奉恩輔國公麟嘉致祭孝東陵奉恩鎭國公光裕致祭景陵和碩鄭親王凱泰致祭泰陵奉恩鎭國公桂豐致祭泰東陵奉恩輔國公溥豐致祭裕陵奉恩輔國公意普致祭昌陵奉恩鎭國公榮毓致祭　昌西陵不入八分輔國公毓朗致祭慕陵奉恩輔國公奎瑛致祭慕東陵奉恩輔國公榮頤致祭定陵　普祥峪定東陵一等鎭國將軍善耆致祭惠陵不入八分鎭國公聨森致祭端慧皇太子園寢不入八分輔國公毓明朗致祭莊順皇貴妃園寢○兵部爲傳知事所有奉旨交部帶領引見之已革 
 
 

Page 2

 
 
正黄旗護軍叅領兼委司鑰若麟一員本部定於十二月初六日帶領引見相應咨行貴護軍統領轉傳該革員於初四日已刻赴部演習口奏履歴於初六日丑刻進内赴景運門外本部茶房報名以備帶領引見○神機營機器製造局現在製造後膛機器來復鋼礮三十七尊其料購自外洋經局匠以機製成然後配以礮車以馬駕行其車仿叅洋製仍用兩輪上做兩箱可儲火藥鉛丸應需一切鐵料局中製備已齊遂招商打造車身現經趙某包造所需木植工價每車估銀一百一十兩擬先赶造礮車十輛其餘二十七輛限明年三月全行做齊繳官配用○户部片傳兩翼前鋒營八旗護軍營三旗親軍營内滿洲火器營内務府包衣三旗護軍營稱所有各營弁兵應得本年奬賞銀兩按照册内數目覈對相符移付現庫照放現由本部庫訂於本月十二日已刻開放爲此片行貴營派員齎持印領於是日赴庫承領○山西歸化城奎副都統英遵旨陛見已於嘉平朔日抵京暫假西牌樓廣濟禪院歇宿敬繕皇太后皇上清字安摺各一分膳牌一分於初二夜子刻專差齎往東華門分交奏事軍機二處呈遞奎副都統於次晨趨詣内廷候旨旋由軍機處傳令於第一起入覲上詢以地方要務邊徼商情奎副都統據實奏對碰頭謝恩而退○前紀恩相國在内大臣值班處揀選官缺一事兹聞廂藍滿驍騎校松麟升授公中佐領所遺之缺經恩相國揀得瑞清佐領下印務筆帖式富亮擬止福珠隆阿佐領下三品廕生明耀擬陪飭由印務叅領傳知富亮等於初六日赴署演禮以便帶領引見○山東巡撫委員管解京餉銀六萬兩分裝木鞘五十五個抵京當經該委員齎持文批赴山東司投納扛鞘入署暫放大堂之側由原解兵役看守以俟開庫騐收 
[購拿盜犯]  
　　前報記嘉興蘇州塘金橋裏面無錫帮周阿全米船被盜搶刼報縣踏勘飭捕嚴緝云云兹聞周邑尊出有賞格無論軍民人等能拿獲眞贓眞盜者賞洋一百元通風報信因而拿獲者减半賞給想重賞之下必有勇夫或能早日破案也 
[江行遇險]  
　　客有從揚子江乘風破浪而至揚州者據云本月上旬某日行經黄天蕩瞥見一二號江船揚帆上駛後隨小漁船四隻不虞江心陡起旋渦將漁船四隻全數激沈幸該處救生船二隻瞭見赶急駛至分投拯救不知能救起幾人也客舟正在下駛距旋渦不過數武尙未遭險痛定思痛言之不覺心悸江行之險固如此哉 
[揚州勸賑]  
　　督辦揚屬運河堤工吳丁兩觀察奉兩江總督曾爵帥札飭在於揚郡勸辦江浙賑捐兩觀察奉札後刻已開局並會銜出示勸募略云奉兩江總督部堂札開今年江浙水災較上屆尤重蓋成災於垂熟之時浙江蠶桑全無收成來春無葉飼蠶尤爲可慮當經本爵部堂奏准仍行開辦賑捐於封典虛銜之外並准報捐二品銜以五成實銀上兌揚城素稱繁富當不乏好善之士合亟札飭廣爲勸募等因奉此遵卽擇期開局出示勸募十兩百兩不以爲少千金數千金不以爲多總之多得一分捐卽多救災民一命倘有獨捐鉅欵本道等卽當禀請爵督部堂專案奏奬志切顯揚者望卽造齊履歴至東關街堤工總局内江浙賑捐局上兌隨時塡給實收彙案詳請部照云云說者謂揚城五方雜處不乏豪商鉅賈當有聞風興起踴躍輸將者不禁拭目以俟 
[彝陵樵唱]  
　　趙宗師於初七日早十二點鐘時到宜昌城内文武各官均在碼頭迎接營兵站隊升砲宗師坐緑呢大轎進城當在中水門碼頭登岸時有一老媪偕一人呈禀不知所控何事宗師閱畢卽行擲還初八日下學放吉初九日經古初十日八學歲考十二日考試東興二縣十四日考試外五州縣○○前報羅鎭車之夫人仙逝云云兹聞鎭車在省聞訃星夜奔喪於初五日晚抵宜當卽成服在署守制所有印務委中衡蒯遊戎護理○某貨船前在歸州地面遇險船上所裝糖桶甚多勢將沈卜經岸上人將糖桶撥起數十件船身頓輕得以免禍迨　船客索還糖桶岸上人不與船客謂其攔江刼奪岸上人云我等若不將糖桶搬起早已全船沈没矣船客心有不甘赴地方官衙門控告飭差拿獲十九名勒令歸還糖桶○興山縣前次地匪滋事煽惑百姓後經弁兵查拿得以寢事現在陸續獲到地匪十餘名管押宜昌府獄中想當從嚴懲處也○李姓者宜昌城内人向隨張月樓鎭車在臺灣防剿得保守備去歲歸家完姻閱時未久遽賦長征近得噩耗知李在臺灣病故年纔二十五歲老母及妻撫膺慟哭延請羽士在江岸招魂嗚呼滄波渺渺歸櫬何時涙竹斑斑望夫有石顔延之所謂生爲長相思殁爲長不歸足令聞者傷心見者酸鼻 
[皖水寒鱗]  
　　安慶訪事人來函云阿嘯山方伯牌示准補建德縣知縣黄國城飭赴新任署懷寗縣准補渦陽縣知縣陳兆慶調署宣城實授宣城縣知縣范葆廉調署懷寗按范明府籍隷豫章由進士出身服官皖水初任貴池繼任懷寗再任宣城所到之處聲名卓著今兹重莅斯任當有騎竹馬以迎者矣○省城内外貧民最多大憲聞之惻然不忍遂籌撥欵項交地方官飭太平局董事率同各坊地保挨次清查果係極貧之家酌加賑恤日來局董徒步詳稽每家給米票一紙計米二斗一俟查畢卽當照票給米云○安慶府聨仙蘅太守莅任以來勤政愛民孜孜不倦兹逢大計經各大憲薦舉卓異在省文武印委各員咸往署中叩賀往來輿馬絡繹於途○本月十六晚鼍更四不太古洋行安慶輪船上駛有搭客周君年逾强仕向在各署爲入幕之賓此次由滬附之來皖同伴三人行李數担步上跳板時適霜凝板滑以致墮落江心幸月明如水人力易施卽經划子水手救援載至洋逢將濕衣悉行更去取棉絮覆其身四圍用火烘之不一時稍匪言語想不至有性命之憂矣 
[蕪湖雜誌]  
　　新授盛京將軍裕壽帥交卸兩湖督篆後於十二日上午十點鐘乘坐滿江紅兩艘用測海兵輪拖帶行抵蕪湖道憲以下各官均赴舟中請安當家一一接見午後軍憲登岸乘坐綠呢大轎拜客在道署並李與吾軍門府第小憇旋卽回舟啓椗順流而下水陸防營弁兵排隊江于恭送如禮○總辦蕪湖上藥洋務保甲三局事務孫詞臣太守廷林在省謝委後携同瀛眷於初八日抵蕪當赴道轅禀見並拜會寅僚至十三日接差視事舊總辦劉葆笙别駕上憲以冬防吃緊年内仍令暫爲帮辦以資熟手○太平府春笑山太守廣德州何慶釗刺史南陵縣張源臻大令建平縣張樹建明府當塗縣蕭京伯明府近日均因公幹來蕪並接裕壽帥軍憲過境後卽各遄回任所蕪地各官又有一番迎送之勞也○長江提督李與吾軍門因接裕壽帥來蕪望日乘坐小火輪馳回太平○十一日爲西歴元旦成端甫觀察王宇春明府均往洋關並英領事署天主教堂拜賀新禧是日各西人或擊球或跳舞爲樂並有携帶婦女至郊外遊玩者欣欣然異於常日○來蕪購米之船漸少市中錢價因之起跌本洋每元向兌一千三百者今兌一千二百四五英洋較前略增盖鄉人售米向喜用本洋故米市暢消之時市儈卽將本洋抬起英洋跌落目下年關伊邇米業暫停　惟可復舊起跌之權操自市價有如是哉○年關伊邇鄉人之來城購切者十里長街自朝至暮爲之擁擠不開剪綹拆梢之流混入人叢乘機攫物隨在皆有西門口有鄉人置青蚨千餘於囊用扁担肩荷而行東張西望忽一轉瞬囊内剩磚石一塊盖賊取以易置使人不覺也又一村婦自長生庫取出棉衣一包置於囊内至長街雜貨鋪購物囊卽置於櫃外地上方低首數錢囊已不見婦放聲大哭幾不欲生自　内有當票十數紙並取出銀飾等件一旦失却全家無以禦冬當有一叟見而憐之領至當鋪掛失票並給以洋蚨一枚婦始伏地叩謝而去 
[珠海寒潮]  
　　粤垣廣雅書院臘月初二日輪值督憲課期是日李筱泉制軍親到書院點名考試並拜會朱蓉生山長談論之餘情意欵 
 
 

Page 3

 
 
洽詢悉院中經費無多難以持久允爲籌欵接濟以垂久遠○調署廣州府李宫山太守由惠州起程於初七日到省南番兩邑尊先期將皇華館鋪設齊整以便太守暫駐太守旋發紅諭擇初九日已時接印按太守廣西人由甲榜起家操守清廉政聲卓著此次移節珠海正可大展經綸也○升授廣西右江道孫駕航觀察在廣州府任歴有年所勤政愛民口碑載道現因升遷行將去任紳民人等感念舊恩餽送德政牌傘者絡繹於途甘棠之詩可爲太守詠矣○虎門内外各砲臺每年冬季操演一次禀請兩院憲閱看本屆兩院憲因政務殷繁未遑兼顧劄委候補道閻象文觀察前往代閱覲察校閱旣畢卽將各營優劣回省禀覆旋由兩院憲分别賞罰以昭激勸○記名總兵朱鎭戎超發奉督憲札委沙角砲臺慶字營　差鎭戎久歴戎行戰功卓著操防事務當日有起色也○另補府佘松南太守奉委海防兼善後局提調差太守甫卸廉州府篆來省未及一月今又奉此要差才幹優長上游器重於此可見一斑○小東門外鄧姓家初七晚初更時火油燈炸裂登時火光四射幸爲時尙早人未就寢從速撲滅不致成災然隣里人等已受驚不淺矣 
[歇浦瑣聞]  
　　昨報列寗波人鄭忠生自縊斃命等情兹悉鄭祗十三齡昨日英包探唐寳榮向地保查問時鄭父貞益自言兒子自縊與人無尤願自備棺成殮該包探將情告知捕頭任彼棺殮瘞理云○浦東人賢某在寳善街開設小客寓因患氣喘倩正豐街挑痧匠某甲爲之施治甲貿然開列藥方賢服之頭面忽浮腫向甲詢問甲言須用瀉藥去之賢本有洋烟癮且患勞瘵一經下瀉力不能支其妻另延名醫診治并將甲方交閱醫大駭爲之舌撟不下告以無可爲國次日卽氣絶身亡說者咸謂庸醫殺人甚於劊子云○寗人某甲央媒聘定保安司徒廟畔小弄中某乙之女爲妻擇吉某日行合卺禮屆期預備彩輿儀仗往乙家迎娶不料乙女竟不在家候至良久不見新人登轎媒人問乙乙托詞答之旣而女媒某氏知乙女躱在對隣某丙家因闖人拽上彩輿舁之而去亦奇事也 
[格致書院冬季課題]  
　　今歲格致書院冬季課題例應批洋當道所命日前業經請於胡芸楣運憲惟時逾封河尙遲郵寄書院肄業諸生企望已久董事傅蘭雅先生商諸山長自擬一題以應冬課其題爲華人講求西學用華文用西文利弊苦何論自出題之日爲始隨時繳卷其卷自備不論紙式大小繕寫清本自行封固仍交上海三馬路格致君室代收限至二月底截止逾期槪不收錄此次傅蘭雅先生命題之意務在振興西學且題面寛廣可便課者隨意發揮暢所欲言竊謂近　華八所通西學原從西文譯出則西文本爲西學之基惟邇日通西文而兼擅華文者實少槪見然則西人讀西文於西學不患其不明若華人之淺於涉獵者僅知西國語言文字而已於講論西學之文苟非入其門徑恐未能一覽而知也如欲使華人羣　西學則非先由華文始不可總之少之所習長而安焉中西之文各有所宜書院肄業諸生高識卓見必有遠出其上者務祈各抒所知言其利弊之所在以副傅蘭雅先生之厚望此次加奬由傅蘭雅先生自沛廉泉加惠儒林其愛才好士亦可槪見矣 
[車夫慘斃]  
　　本埠河南路迤北過大橋爲昔年西人安設鐵道行駛火車之舊址俗以鐵馬路呼之路旁桃源坊屋宇鱗次數百户羣聚而居年久失修牆壁不無損壞昨日上午土下鐘後適有東洋車夫拉車過此牆忽坍下屋宇繼之　然一響幾如石破天驚車夫被壓於磚石堆� 
中顱爲之裂腦漿迸出血滿通街好事者急往撫之則已溘然而斃其車更虛花粉碎片叚俱無矣竊謂造屋出租以牟利也使但貪收房值不爲之修葺以時則不特殃及行人固難了局卽房客無端壓斃問心亦豈能安乎至車夫姓名則死者已不能言本館亦無從訪悉云 
[失火卽熄]  
　　法界金利源南隔壁三十二號煤棧房夾弄内堆積破煤蘿百餘隻昨早四點鐘不知如何失火霎時間紅光上燭霄漢適巡街捕瞥見急赴捕房通報經西人用德律風知照英美各捕房警鐘驟撞各洋龍飛馳而至小東門捕房先用皮條套在自來水龍頭上由是源頭活水汨汨其來又經法包探等極力施救卽行熄滅並未蔓延誠幸事也 
[沈船涉訟]  
　　張長源沙船自上海裝洋布等開往洋河卸貨後復裝荳餅菉荳開駛來申行至洋河港遭風沉没耆民顧梅生舵工陸長發帮寫徐四大副舵工戴關等幸由顧德興沙船救起載回甲江船主張鴻祁以全船貨物均遭覆没事有可疑投上海縣控告前晚裴邑尊升堂集訊張稱全船貨物價值甚鉅旣遭覆没亦應寫信告知以便設法打撈該耆民舵工等計不出此貿然回来難保無不實之處叩求究辦顧陸徐戴同稱十月二十八日船抵洋河卸貨十一月初一日裝貨初二日開行至初三日黎明時忽遭大風船底觸鐵錨登時滲漏遂致覆没小的等幸蒙顧德興沙船救起卽趁該船來申並無虛言邑尊飭將顧陸徐戴一併管押并諭令顧陸將實情具禀候核 
[縣案彙錄]  
　　丁秀春控吳忠發硬拉棉花一案當經裴邑尊訊明情節着吳將棉花交還在案前晚邑尊升堂覆訊丁稱小的被拉棉花共有八十三包吳交還五十二包尙少三十一包叩求究追吳稱棉花祗有五十二包業已照數交還伊兄前欠小的洋一百廿元言明將棉花劃歸小的今旣將棉花交還叩求追還欠項父親因此案氣忿身死丁尙欲浮索務求伸理邑尊飭將原被一併管押着地保明白理處○久大號夥扭控謝輪飛欠銀圖賴向索恃强叩求究追裴邑尊着令開呈節略候訊 
[英界公堂瑣記]  
　　魏生有僦居新閘積久租金房主張瑞莫向索紛爭扭至巡防局伸訴局員略加詰問飭一併移送會審公堂蔡太守命將張交人保出魏則暫押候訊○某號巡街華捕見病丐郭阿四躺臥路旁因舁至捕房轉送公廨蔡太守飭發施粥廠留養 
[法捕房瑣事]  
　　昨晨葛同轉莅捕房時據利和靛青行主土少齋投案禀稱　松溪陳凌谷等欠銀不還前蒙提押着交保人赶緊理處詎陳一去不回潘派人往各處收帳惟蘇州蔣巨源巨隆兩家欠洋二百餘元祗收得洋四十元高橋之帳計銀五十三兩亦收得洋六十元先後共收得洋一百元旋據藩認還實洋二百七十元帳上除收外尙欠洋一百七十元求請追究潘偕保人王中連投案王稱潘經小的具保出外已久不將帳目理楚終日遊蕩爲此來案退保同轉詰潘曰爾所欠王欵爲何不卽歸楚反敢游蕩實屬無恥喝令掌頰四十下復問欠款如何歸還再敢連累保人否潘求恩寛限五日一併交楚同轉謂王中連曰潘仍交爾保去如五日後再不理明准爾將潘交案退保王遵諭保潘出外陳凌谷之岳母偕保人楊林投案聲稱陳往各鄉收帳目下在蘇州有病不能來申同轉着赶緊寫信三日内將陳交案違千究辦復謂王少齋曰爾前控謝嘉義等父子串客劉鶴卿欠銀避匿經公堂着嘉義之父同至嘉義親戚陳姓家理處益否料理明白答稱業已明白立有期票計洋二百二十元限於本月二十四日還清但潘欵務求限期繳案因店内亦要開銷别項帳目也同轉謂公堂爲爾嚴比爾豈不知耶王叩謝而退○永泰米店陶子琴控夥顧晋卿竊洋一百二十元經葛同轉訊明實情着陶尋顧之薦保人到案核訊已列昨報昨晨陶偕薦人王雲廷投案聲稱保人沈介福係顧之親戚現在南市裕和酒行爲司帳今晨同顧之父母在茶館啜茗小的去邀沈等不肯同來求請飭提陶稱顧父於十一月間曾至小的店内言明認還延至今日仍置不理求請提究同轉諭陶等退去候提到顧父並沈介福等再行究辦○包探拘獲形跡可欵之胡雲廷葛同轉飭包探往胡購買竹布店内查問已列昨報昨晨同轉命將胡帶案胡供竹布由大源永洋貨店内買來付洋一元找回小洋四角前曾有洋六元寄與該店夥同轉謂爾係何處人究爲何業答稱杭州人向在松江當勇因省母親於十一月間回里同轉謂爾眼睛青腫被何人所打合稱松江某烟間夥欠洋二元向索口角致被打痛同轉謂爾之供詞先後不符其非安分可知着掌頰一百下釋放嗣後不准逗遛租界○莊學中控鄭浩 
 
 

Page 4

 
 
大吞没寄洋葛同轉着鄭先交洋二十二元限期再交二十元一案已列前報昨晨莊投案請追鄭子文幸遞禀聲稱父親往鄉下收帳爲此來案候訊同轉謂前期着爾父繳洋四十二元先繳二十二元限再繳二十元可以了事豈知爾父竟欲以先繳之二十二元塞責了事實屬混帳着帶下押繳復謂莊曰爾意究竟如何答稱只求追洋二十元可以完案同轉謂爾要送父柩回家可曾擇定日期趁何船動身答稱尙未揀定日期要趁輪船價廉者尙要搬家同轉謂爾送父柩回去雖道家眷等仍住上海乎答稱家中有母及姊並妻人口不少一時無力搬回同轉謂爾母誣控爾叔其中情節均不符合本分府早已訪明本要提究姑念爾是念書人全爾體面追到鄭洋須送父柩回去莊稱斷不敢說謊同轉謂爾追鄭洋未知伊有力繳案否　包探王榮培禀稱鄭在火輪磨坊街開裕成店向轉謂爾見該店貨物多否答稱常有米二三十袋不知是已物抑别行之貨同轉謂莊曰爾要追洋總須視鄭之有力與否倘係别人之貨便不能逼令變賣償還爾欵着暫退飭下期來案再訊莊叩謝而退○三道頭巡捕扭蘭芳里滋事之馬夫葛同轉着押候主人來案再行訊辦已列昨報昨晨將該馬夫帶案查無主人來保判笞二百板釋放○小烟間主姚郁子控被張得勝竊去皮馬甲葛同轉着姚邀到見証人再行訊辦已列昨報昨晨姚遞禀求追仍無証人同轉命將張帶至案下張供不敢竊物同轉謂爾供在煤炭店爲廚司目下爲何停歇想爾總不安分判掌頰四十下斥釋後　姚曰爾所控竊物尙無憑據今日將張掌頰非爲竊物爲其不守本分也姚唯唯而退 
[愛育黎首]  
　　臘鼓頻催寒笳迭奏歲聿云暮籌賑更覺維艱從前之餉饋無存此後之簽捐莫必言念及此不能不爲千萬災黎告急也乃杞憂方切而荀柬忽來展讀之餘知爲招商總局交來粤東愛育善堂一書并由粤垣逢昌安記匯到上海愼和祥號蘇浙賑捐第六批期票英洋二千元合規銀一千四百四十兩疉領之下欽感尤深經卽掣付收條肅函拜復當此禦冬無術餓骨生寒設若接賑不來勢必全功盡廢幸蒙諸大善長愛育黎首鉅欵頻來則千萬災黎有生之日皆賴諸君再造之恩然而兩省災區斷非一二善堂所能徧及伏望各處富商鉅賈善士仁人於賑捐極少之秋大施佛力庶賑務不虞中斷而功德更倍尋常矣謹代萬民百叩奉禱上海四馬路高易籌振同人陳德薰等識 
[助振摭要]  
　　災區需賑孔殷所賴各處善士多方助拯頗費經營彼飢寒無告者當感恩不淺焉神户理事署罰款移助江浙由源記來洋七十元又豐常草盧氏洋一元本埠新開河各寳號太平醮儀移助浙江由振大來洋廿元零七角錢四十五文丹陽亨衢氏病愈完愿助江浙洋一百元黑龍江金礦局姚不書名求病速愈規元四十兩惻隱子由北回目覩山東災户苦况特勸壽筵助振洋一百元又吝財女士十元寡過未能人助山東田日昇　來規元五百兩安徽太平縣文生鄭善士蘭求尊人病速愈由安孚庄來洋三百委解瘠區救荒而迓康彊如響斯應汰費而崇倫紀厥德聿修寡過未能效衞賢其無媿寓懲於勸沾邑長之曲全寄迹遐方聞災樂善同深銘感用特併陳上海北市絲業會舘籌賑公所少欽施善昌謹誌 
 
 
 

Page 5

 
 
   
 
 

Page 6

 
 
　　新印各種書籍價目 
　　啓者本舘所排印書籍精雅可喜在上海三馬路禮拜堂南首本舘發售其餘各外埠卽由賣申報人經手如蒙諸君子欲購閱者祈惠顧可也所有外埠寄售之書價與在上海一律如經手人　有私自　側等情祈賈客信知本舘以便查究兹特將各書實價附列如左 
　　書目一分明史五角蟬史三角五　　一角五耳郵筆生花一千四東槎記一角五東征集一角五叢露菴一角五聞雜記二角五　天　二角五小豆欄三角五澆愁集二角剳　　四角春　堂二角青檯夢五角繪芳錄八角香　集三角　花錄六角書冠志一元西洋記六角笑笑錄三角曾候日記一角萬　史記六角西湖拾遺六角後西游記五角　林外　六角滿海尺牘四角三　　　三角　城備考一角二禀啓　電　電一角五使　　紀一角八　祖筆記二角五野叟曝言一元中英和約一角中東和約一角中載和約一角四夢彙談二角夢圍叢說二角在圍雜志二角文海披沙二角甕陽餘談三角東藩紀要三角和約彙抄三角新夕閒談四角藝林伐山二角靈檯碎金五角正續水滸五角紅樓後夢七角名賢尺牘一角藝海初集三角籌瀛畫報一角瀛寰瑣紀八十文寰宇瑣紀八十文四　瑣紀八十文紀載彙編一角五訂譌雜　一角五茶餘談薈一角二啓曚眞諦一角二歴下志游一角二息菴尺牘一角二西事　　三角五蒙軍紀略三角五震軍紀略三角五　亭雜錄四角五此中人　八分順天闈墨七分江南闈墨七分江西闈墨七分會試闈墨八分直省闈墨一角六己丑會試闈墨六分道聽塗說三角漫游紀略一角中西紀事六角愼南雜志六角三異筆談一角五粉墨叢談一角五蕉軒摭錄二角五尺牘初恍二角五十二年諭皆一角五景船齋雜記一角五雲間據目抄一角五　砭軒質言一角五梅香舘尺牘二角五求闕齋日記二角五山東軍興記四角五續史探　錄三角兒女英雄傳八角硯云甲乙編五角海上羣芳譜一角妙香室叢話四角綱　　知錄三角淞南夢影錄八分江左校士錄三角夜雨秋燈錄四角五夜雨秋燈續錄四角五曾文正公書札一元六曾文正大事記一角五曾文正公索書四角螢意異草初集二角螢窗異草二集二角續綏寇紀略一角二螢窗異草三集二角屑玉叢談四集四角尊聞　續試帖四角尊聞閣鄉會墨四角五有正未齋尺牘一角五六梅書屋尺牘二角詩句題解四集五角詩句題解五集四角歴代陵　備考七角平定粤匪紀略四角　經書舍零墨一元五明季裨史彙綱七角明季南北略一元二十三年諭旨一角五分九朝東華錄十二元增像三國演義三元史記四元解醒語一角八分小倉山房尺牘二角思益堂日札一角二分曾文正公五種家書八角三偕　贅譚每部六本洋三角五分廣東闈墨七分福建闈墨七分浙江闈墨七分十四年諭旨一角五瓜廬尺牘一角五十　金丹七角醒睡錄三角五欣賞齋尺牘二角五風月夢三角幼幼集五角史學聯珠二元尺讀集錦一角五分外科全生集一角二分補注秋水軒尺讀一角五 
　　英正月票出售 
　　今售英正月份票額增設四萬五千號頭彩得洋四萬五千元二彩二萬元三彩一萬元其餘增彩均載明票封全張價洋六元半張三元條頭七角准於華歴十二月廿五日開彩凡蒙紳商函購祈認明各行信式圖章庶不致悮此佈老廣豐萬福來新廣豐萬寶來仝啓 
　　秘製靈膏 
　　專貼男婦内外雜症無論遠年瘋濕勞傷跌損酸麻及無名腫毒均能七日見效如十日内病好不用將原膏携還尚可給退半價其膏藥料珍重毋勿輕視本堂開設南畫錦里盛康莊仁濟堂周白 
　　火油棧租告白更正 
　　本棧房自英一千八百九十年正月一號起火油存棧第一個月每箱連進棧出棧費一應在内收棧租銀一分二厘半第二個月以後每箱收棧租銀七厘半浦東碼頭棧房公司經理人旗昌洋行啓 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　本質滿貨出售 
　　當進滿貨素稱公道但近時衣莊林立所售之貨多半出於當門兹本典將滿期之貨自行設櫃出售價可格外從廉照碼每兩實洋七角劃一不二倘蒙賜顧請認明仁濟醫院南首便是恐未周知特此登報德昌質謹啓 
　　新開慶豐土棧 
　　上洋打狗橋北自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩二熱籠三兩六平外加仕商賜顧請認 
　　英商普魯華洋行 
　　本行自運花旗發財票按月出售頭彩得洋七千五百元二彩得洋二千五百元三彩得洋一千二百五十元餘彩載明章程今售正月份票全張一元半張五角躉批另議開彩向無電報待對號單到申卽兌現洋外埠函購至英大馬路老旗昌向本行招牌原班回件 
　　匯兌銀兩批發吕宋票 
　　本號承兌粤東佛山陳村香港澳門吕宋匯票並批發吕宋票收兌紅票今售英正月票全張半張分條均可外埠賜顧原局寄奉不悮上海棋盤街恊賑號啓 
　　英二月份票已到 
　　英正月票廿五開彩全張六元○欲發年内財請速來購票法大馬路亦中啓 
　　安得利洋行 
　　啓者本行現在特奉外洋製造洋傘作以上松牌在上海經辦此種洋傘材料俱係上等價亦公道是以人家購用此傘格外合宜今巳接到此種樣傘貴客欲觀及知詳細情形者請至四川路第八號門牌本行内可也如欲定辦此傘極爲迅速妥當此佈 
　　失票 
　　今遺失震德莊票十二月廿七期計三紙八千四百四十六號九八規銀一百四十九兩四錢九分八千四百四十七號九八元九十八兩五錢五分八千四百四十八號九八元三十三兩九錢六分兹向前途該莊說明作爲廢紙望諸寶號切弗收用特此佈告告永利號告白 
　　輪船往東洋等埠 
　　啓者本行賽局麥魯輪船船主名康乃爾於禮拜六卽十二月廿八上午七點半開往長崎西門舍革神户横濱等埠小包收至廿七正午十二點鐘爲止客票出至廿七下午七點鐘爲止在船買票須照定價加十分之一如各寶號欲裝貨搭客者請至本行訂定可也此佈日本公司啓 
　　輪船往釜山仁川埠 
　　啓者本行賽局麥魯輪船船主名康乃爾於禮拜六卽十二月廿八上午七點半開往長崎於元月月一换我威利麥魯輪船開往釜山仁川埠如各寶號欲裝貨搭客者請至本行面訂可也此佈日本公司啓 
　　批發大票 
　　兹英十二月份對單已到得彩諸君除函報外請來領兌現售正月份票並二月份票巳到零躉批拆價皆大市蒙紳商惠顧函購原局回件庶不致悮此佈上海廣揚興廣惠和廣泰祥建昌生仝啓 
　　遺失股單 
　　啓者萃昌號朱記名下遺失上海駁船公司股份單一支第一百卅號内塡明兩股係三百五十五三百五十六號如有拾着者卽送至本行可也限至英二月一號爲止作爲廢紙過期另補新單特此聲明佈聞會德豐洋行啓 
 
 

Page 7

 
 
   
 
 

Page 8

 
 
   
 
 

Page 9

 
 
[粤省官報]  
　　督憲牌示龍門協聞將缺委督標中軍副將吉瑞署理調補撜海籌叅將陳朝清飭赴新任廣西梧州協左營二司外委缺以懷集營馬戰兵袁榮安拔補廣西懷集營二司外妻缺以梧州協左營額外陳錦彪拔補三水營三司把總缺委廣協左營右哨千總何汝梅署理廣協左營右哨外委千總缺委該營儘先千總畢鴻光署理 
[閩中官報]  
　　知府郎慶恩委辦漳州稅厘局鹽塲楊希濓禀辭赴莆田課厘巡檢丁椿滎委辦獺窟分局縣丞何祖琦委辦浦城富嶺土藥分卡典史張彬煥委辦委塗分卡藩轅牌示署順昌縣王國瑞因案革職遺缺以勞績候補班前知縣唐繼斌署理請補浦城縣廟灣巡檢洪錫疇已奉部覆准赴新任漳州府吉昌卓異調取引見遺缺以試用知府侯材驥署理 
[江右官報]  
　　通判洪範薛鍾瀚俱拔委一次從九俞承志儘先酌委一次賀鍾廢由上饒催稅契回委辦南昌粥廠徐景琦禀謝酌委一次行知委往新昌催編審册籖分大挑知縣牟文蔚繳照係丙子舉人新選饒州府倪恩齡現己到省卽飭赴新任現署饒州府王之藩應行飭回臨江府本任統領内河水師李隆寳由樵舍來省補用府李維翰由河口分局來省補用縣張瀛委解第八批漕折進京新選義寗州州同尹葆衷禀到係順知供事同知童騶吾縣丞張善鐸俱禀謝拔委知縣一次行知秦恩熙委查廣外保甲張緝熙禀謝酌委一次行知補用道張興留禀謝保舉二品頂戴縣丞潘誦焜禀謝酌委優缺一次行知卽用縣趙銳禀到係陜西固城人已丑進士泰和典史凌鳳韶據報病故以試用典史戴高署理又署貴溪縣典史馬永鏜期滿更替以從九劉宗鏊署理朱錫祁往奉新會審案件通判鍾履辦礁舍卡李諭解第九批漕折進京胡乃勳儘先酌委州縣麻琨盛家祥俱儘先酌委本班任光宸酌委司道首領秦心煦接查廣外保甲鄭工先知縣孫嵩年從九顧丙倬禀到 
[邦上官塲紀事]  
　　十四日宣分轉兆熊由京回銷解餉差江西項都戎世雄解鹽課銀來揚十五日武分轉元統銷南京餉鄒鹺尹傳頲委總局聽差十六日文鹺尹綸由三江營差次來揚 
[鄂省官報]  
　　十一月廿五日利川縣南坪巡檢周鵬齡俸滿調省騐看藩憲牌示孝感縣縣丞要缺詳請以武昌縣縣丞楊景薇調補黄陂縣大城潭巡檢員缺飭本任之汪東源回任二十七日新授盛京將軍裕赴撫轅拜會辭行廿八日奏調湖北差委指分湖北補用道蔡錫勇奏調湖北差委廣東候補州凌兆熊候補縣趙鳳昌俱來省禀到見候補巡檢諸鼎奉委邦辦平善壩藥土局禀知謝候補典史周樸奉委帮辦漢川工賑事宜禀知廿九日新授湖南臬臺沈印晉祥見辭赴湘履任湖南候補縣鄭襄湖北督轅武巡捕候補都司謝德元文巡捕候補縣丞曾紀符俱送裕壽帥赴清江營帶水師健捷左營候補副將張國棟督銷局江蘇候補道沈俱送裕壽帥赴安徽 
　　張星符刺史名卿雲山左人也自少讀書卽務爲根柢之學里中人稱其孝友無間言與人交慷篤信義義工詩善畫尤喜究岐伯黄帝之術以爲天地生物待人而調劑之吾儒卽不用世持此以往庶亦有所濟乎故自秦問靈樞以下靡不起解神悟洞其奥窔察疾施治應手奏效名噪東海之濱赴試都門輒不得志則閉門不出人間其有越人術聘問者踵趾相接王公貴人又爭相迎就之服其藥者病立瘳都人士相驚以神於是留京師近三年詞念生平抱負豈僅欲以醫術顯者去而之粤時法人作不靖烽火遍嶺海間大府南皮張公器重之將將畀鉅任而和局已成瓊州孤懸南海中黎匪頻年造逆亂至是益　提督宫保馮公移軍深入士卒觸瘴癘中水毒死者相枕藉大府檄一往垂斃者咸蹶然以興活無算主帥德君且重君爲人謂可大用檄委幫辦全瓊各軍營務處總理行營醫藥局事君隨馮公兩公子躬歴三亞港以迄五指山撫黎委員廖君光病旣彌留君日夕守視卒起其沉疴死生呼吸之交其秉義不回如此地爲黎境老巢從無至者至是而軍馬以通奸宄莫能遁黎乃就撫叙功遞保知州留粤東補用著時醫新編二十卷行世其未刊者尙有醫學辨眞六十卷晚窗詩鈔四卷余從已丑春游南　與君邂逅重君義氣相與成莫逆交君視余匪局促者流約爲昆季繄余游迹半天下得與海上名人締交者夥矣而倜儻沉雄如君之所以爲君者不尤　余嘅慕獨深耶黄灣揖别我心忡忡書此數言模君志概申以詩歌聊以見余之拳拳服 
[膺云爾]  
　　東海余宗國泱泱美大風生才皆磊砢吾子更奇雄山嶽堅光重雲霞氣鬱葱藥籠能見納賢相有梁公斯世方顦顇回温在指揮倉公齊國寳海内此人稀　水　相遠梅花開已肥思君吟白雪愁意滿江飛[  晚霞生草]  
　　郁君酉陶屢顧荒齋傾談時事憐余苦况輙相對欷歔所往訪擬商所約而其旅居之處遍尋未得歸途有感成二十八字郁君見之其亦惠然肯來乎錄請夢畹二哥政刊 
儂抱傷心淪落感勞君時作不平鳴桃源無路探消息整備明朝倒屣迎[  百花祠香尉草]  
[偶作請野坡和]  
　　未老看花　已衰更無佳句贈紅兒如何雪亮羊燈下又見瓊林第一枝約略年華甫十三可人清韵在嬌憨臙脂山較臙脂井顔色由來北勝南姿態輕盈絶比倫偶翻歌調亦清新此身願化瑶臺月夜夜光輝照玉人牲丹開處艷無儔判長青紅不自羞惟有小窓燈一盞伴人岑寂慰人愁[  太痴戲筆]  
[拙句奉贈卽請鐵笛詞人吟壇指政]  
　　比來心緒苦牢騷懶向湖隄泛碧舠同是金張好門第輸君椿蔭福偏高跌宕風流妙入時屢從報尾讀新詞年來海國傳聲徧鐵笛聲華到處垂羡君風度慕君才格調翩翩仿玉臺愧我緣疎慳一面徒從雲裏望蓬萊同里世愚弟宋金綬佩廷甫呈稿 
[輓意琴室主潘君月舫錄請桂丈香尉政之]  
　　風雅宜人桂窟仙安仁聰俊性由天縱情遊滬才名播讀禮還家廳耗傳直匹王戎稱死孝羣憐李賀不長年江千一别成千古回首前塵意惘然[  浦左龍沙懶農葉惠鈞滬墨草]  
[贈李丈燮堂方伯]  
　　幕府籌良策稀年德共欽春風容入坐時雨惠來今置酒傳金爵鳴琴寫素心朅來五十載猶　說山陰○贈潘丈曾甫觀察迢遞山河險風霜備苦辛不圖倦游客得見故鄉人末座司朝夕傾談證夙因别來才半載積愫向誰伸○贈涂芷生刺史同作天涯客因緣愜素期論文名早識見面會何遲摛藻春華艷交情肝胆　蒓鱸鄉思迫怕賦　行詩○贈祁聽軒别駕本是同鄉井携家賦遠游安仁名早達宗慤數先酬生面千秋闢奇功萬里收君與芷生先生創辦黔礦事務頗爲得手他　膺懋賞美績著遐陬○客窓書懷客裏棲遲得依未能奮翅起高飛雲泥且喜留鴻爪霜露頻驚冷葛衣每念故鄉經歲隔劇憐荒徼寄書稀秋風却笑多情甚鱸膾蒓羹願已違海上種榆山人悅彭氏稿於黔山旅邸 
[上海北市絲業會舘籌賑公所經解己丑年各處賑捐清單]  
　　元月二十日解奉天規元二千兩廿六日解揚州李韻亭規元三千二百八十八兩合庫平三千兩念七日解丹徒張亷泉規元三千二百八十八兩合庫平三各兩二月念一日解奉天規元一萬二千兩念五日解寳應規元一千兩三月初七日解丹陽規元一萬兩十二日解山東規元三千五百兩廿六日解山東規元一萬兩念四日解奉天規元八千兩四月十一日解贛榆規元二千兩十四日解山東規元五千兩十六日解奉天規　五千兩念二日解山東規五千兩三十日解奉天規元五千兩五月初五日解山東規元三千兩初十日解山東解元五千兩十八日解奉天規元四千兩六月初二日解山東規元八千兩十八日錄奉天規元二千兩二十日解山東規元一萬兩念五日解山東盛觀察銀三千一百四十三兩七月初四日解日本洋五百元合規元三百六十七兩七錢五分十二日解山東規元二千四百八十兩念一日解山東規五千兩念九日解山東規元五千兩八月初一日解山東規元五千兩十二日解山東規元一千三百十五兩二錢一分念三日解山東規元六千兩九月初四日解山東規元一萬四千兩念二日解湖州粥廠洋三千元十月初四日解山東規元七千兩十六日解浙江米欵規元五千兩二十日解湖州粥廠捐洋二千元　二日解浙江米欵規元五千兩念　日解浙江洋一萬二千五百元計規元九千三百三十一兩二錢五分念九日解浙江洋一各元計規元七百四十九兩五錢初七日解山東規元五千兩十二日解浙江米欵規元三千兩十八日解德清洋二百元念一日解江蘇規元三千兩廿九日解浙江規元一萬五千兩十二月十二日解湖州規元一千另七十四　另八分十　日解浙江規元一萬兩十一月解江震新棉衣一萬套計規元七千四百六十五兩○又漢口督銷淮鹽局沈守謙觀察洋一千元代解海鹽前潮州府朱太尊又湖南長沙縣李友蘭邑尊規元三百兩代解湖州府錫尊○瀘州火災代收賑捐五月初一日至八月廿九日止共收洋二千一百九十四元規元一百五十兩另八錢六分銀四十二兩二　二分爛　洋八元日本洋二元對開洋七元小洋十九角銅洋三十二元錢三千二百七十文以上收數己按月登報除五月初四日與盤記棧匯解出瀘州賑捐規元一千五百元作洋二千另九十元外其餘大小洋銀錢錢等并捐簿有根十月十二日統交盤記棧收訖合併聲明[  少欽旅善昌謹誌]  
 
 
