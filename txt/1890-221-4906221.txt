# 1890 - 221 - 4906221

 

Page 1

 
 
[點石齋發售各種精本石印書籍]  
　　硃批確正上諭御纂五經經策通纂五經文準經　淵海五經備旨三層佩文　府三層淵　皇朝名直省城　十三　　　史策案大題觀海初二集小題觀海大題文府小題文府試帖三萬遁試帖五鳳樓試帖宗海經餘必　八賢手札元魁　成增補角山樓先正事略○本齋種類繁多不備載擇其尤者登報以供海内文人賞鹽價當格外從　卽希光順爲　售處一在三馬路報舘東隔壁又設分局在二馬路横街三層樓紅墻洋房内此佈 
[勸募順直山左急振啟] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸　江而下其幸而不死者當此炎威似火坐曝日中署氣薰蒸易于昏暈加以飢腸轆轆全無精爄下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭茲顛沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵己 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[聞重慶通商喜而書此]  
　　泰西各國之貧富視乎商務之盛衰國家視商務獨重商人經營貿易不遠數萬里設領事以護之駐兵艦以衛之其視商事直無異於國事故逐什一利者雖遠適異國未嘗受人欺侮此商務之所由盛也英國商務之盛爲他國所不及商人之懋遷中土者亦較他國爲多英廷知其然故於兩國交涉事件皆能掛平辦理而中國之待英人情意尤爲欵洽比年以來兩國交誼日形輯睦木始不由於此昔時中國閉關自守幾不知九州以外復有世界自海禁大開天津烟臺廣東漢口上海鎭江宜昌福州厦門等處皆有西人車轍馬跡日復一日風氣大開華商之權子母者競在租界中賃屋設肆以所有易所無竟有以白手而致素封者而閩粤一帶商人且挾重紫赴外洋與彼都人士爭利旣獲　資便購田宅置妻妾儼然作海外富家翁比比皆是假使海禁不開則華人所見僅如井中之蛙管中之豹烏知亞細亞之外尚有所謂歐羅巴阿非利加南北亞墨利加乎假使商埠不立則華人不知通商之益又何敢遠涉重洋馳域外之觀作天涯之客哉人謂通商之利在乎西人而不知華人之霑其益者正復不少非一二端所能盡也近聞英人在重慶通商中國業已允准所擬條約俟兩國批准互換卽可開辦按前年英商立德仕宜昌自置固陵輪船以爲運貨入川之用旋禀請英使照會總署請照烟臺條約准其在重慶通商總署尚未定議而川督劉仲帥以川中民風素悍若立商埠深恐土客雜處動輙齟齬許以重金購立德所置商輪嗣經英使堅執前約總署無詞可以拒絶於是斟酌辦理准其通商而不准輪船入川盖川江險狹平時民船駛行一或不愼動輙失事若以輪船飛行其間自難免碰撞之禍故准其通商者所以踐前約不准輪船入川者所以保商旅也按條約中載明自宜昌至重慶往來運貨或雇用華船或自備華式之船均聽其便所載之貨照條約稅則及長江統共章程辦理惟比等船隻所執船牌旗號應領貨照及擬運宜昌以上貨物如何拆動另裝並宜昌至重慶貿易之人應遵守一切規則俾獲保護利益之處應由宜昌關監督及現居重慶之川東道曁稅務司與英國領事官會商定妥再行接辦想兩國官員必能和衷共濟熟籌善策使彼此均有裨益而宜昌關監督及川東道此後辦理交涉辜務必更較前煩劇近來官塲中不乏熟悉洋務之人但能准情酌理一秉大公處置亦復何難川中風俗樸醇通商設埠之始民情雖不免於惶惑但得地方有司明白示諭使蚩蚩者曉然於彼之所以通商者無非爲懋遷有無計此外别無他意衆疑旣釋自能相安無事别處通商口岸亦嘗有始而齟齬繼而安靖者此前事之可證者也吾知數年之後商賈星集市肆雲興不難操劵而俟太白之蜀道難不將爲韋臯之蜀道易耶吾於此不僅爲西人喜且爲華人喜何也川中物產素稱饒沃祗以僻在西陲道遠而險輦運爲艱遂致銷路未能暢旺今在重慶設立通商埠頭則郡邑之貨不難絡繹運至以售與西人於華商大有裨益况中外互市租地造房工匠之經營經紀之運販扛挑食力者之趨集必且日新而月盛是於地方又大有裨益也往時論者輒謂華貨之運出外洋者少洋貨之運入中國者多每歲核計銀錢流出外洋爲數甚鉅爲中國絶大漏巵不知近年來貨物進出之數大非從前可比閱去年海關徵稅清册出口貨較入口貨爲多此爲中國一大轉機關心時局者所樂聞也今重慶旣准通商西人載貨以去報稅出口者自必日多一日關稅固有起色而利源仍不外溢此所謂一舉而數善備者也於是乎書 
[京師災象]  
　　海淀營房共有二千餘號月初大雨大半傾頽旗人轉徙流離東奔西突沿途哭泣槮不忍聞○大雨成災永定河决開十數口以致京西良鄕房山兩縣一片汪洋有人目見蘆溝橋邊有大黿四浮沈水際其殻大如圓桌面云○前門外迤東草廠頭巷廣州會館在焉每逢鄕會試之年士子多於此置琴書習絃誦每至參横斗轉猶見熒熒燈火書聲琅然六月初大雨傾盆館屋坍至六十餘間下第士子之未賦歸歟者奔避不遑衣物悉遭水浸亦无妄之災也○刷子房屋大半低堪碍帽小或如舟貧苦力食之人相約蟄居其内月初因雨坍倒壓死四人受傷二十餘人迄今猶瓦礫盈途無人收拾云○當月初大雨時有出殯者槓夫多至二十四名用青縀平金蟒官罩盖世家也行至西安門外距城半里之遥正值山水驟漲舁者無能爲力將柩棄置曠野中赶赴高原暫避及水至溺死大半柩則漂失無蹤孝子三四人亦皆逃入城内云○初三夜忽有災民二三百人男女赤條條不挂一絲奔至彰儀門外白雲觀求救住持道士見而憫惻安置空室次日市衣履給之救人於水火中可謂善矣○初四夜前門外迤東興隆街貧人某甲房屋忽傾幸隣右未眠急來援救從頽垣敗瓦之内扒出老幼五人有受傷者幸不甚重惟室内衣物則皆衝毁無存矣○崇文門内馬市天運成粮店門前有牌樓三楹當大雨時有某甲者行經其下忽然傾塌急飛步趨返兩腿已被碍瓦擊傷矣 
 
 

Page 2

 
 
[厦門雜志]  
　　署厦防分府張庚堂司馬一年半期滿藩憲委現署雲霄同知秋露軒司馬調署大約深秋時候當有鳬舄飛來矣○厦門口外暗礁甚多俗有内門檻外門檻之稱舟行稍不留心卽易觸礁洋關理船廳設立黑白紅白浮樁四處凡輪舟進出均行浮樁以外不得駛入樁中本月二十二日上午九點鐘後二十分時招商局海定輪船由汕頭來厦不知如何悞觸外門檻暗礁其時潮水已退七八分以致不能浮動船中搭客各顧性命紛紛雇船登岸逃生待至午後四點鐘時潮水漲滿始得出險然已危矣○旅厦某茂才由邦江寄來家信一封外附衣包一個茂才收檢僅給信力一百文局夥告以信力由揚州寄廈向例一百文外附衣包應加一二百文緣衣包甚大由揚州轉鎭江上海而至厦門輪船寄帶包封例必外加婉求加付百文庶免局中虧本不知如何逢彼之怒片送保甲局請懲局員查得信局夥並無不是之處不便卽子笞責當卽判令向茂才服禮茂才遂亦無言竊謂信局夥向索酒資事無不合局員何必責令向之賠理以弭訟端想其索取之時必有大悖乎情理者故不得已而送局請辦特訪事人未將情節叙明耳否則茂才惟依人壓綫之流有何財勢之可恃而局員肯依違遷就於其間哉○福茂宫爐主一年一易易時必迎神賽會游遍城廂彼中人名之曰繞境本月十三日本擬舁神像繞境嗣因天公不做美改期十八日繼又改至二十一二十二日是日午後正在布置一切忽暴雨如注平地成渠遲至夜間始得起駕會中除旗鑼傘扇外好事者更紥成抬擱扮演戲文鬥麗爭奇多至五十餘起所扮如賣胭脂殺四門度藥水漫金山闖山裁衣之類大抵皆青樓雛支意態淫蕩如觀秘戲之圖俗謂之擱旦當唐蓉石司馬分防厦門之際惡其傷風敗俗出示嚴禁有犯必懲會中人遂易以男孩斷袖熏香　風眄睞迷離撲朔益復不堪此次忽又貲雇江西擋子班流娼及土著妙妓裝扮盡情沿途彈唱淫詞以致舉國若狂爭先快覩評頭品足褻越異常更以游興未闌訂於二十三日再賽約計所費洋銀多至五六千元以有用之錢作無益之事誰爲民牧而可置之不見不聞乎查案禁之是所望於爲民父母者 
[逡遒鋒語]  
　　李傳相之五介弟稚荃　察在蕪湖仙逝後遠近官紳咸來吊奠及至五七府中大建水陸道塲　懴諷經晝夜不絶途中施放燄口沿上水門金馬門繞東門大街遍地蓮燈透迤數里傾城士女把臂來觀按觀察于前去兩年出粟施賑奏入奉旨賞加一品封典並二品銜云○沿河各碼頭由曲門外迄片口挑夫走脚不下千餘名其人類皆梗頑兇獰莫司理諭一遇異鄕孤客百般婪索務饜貪囊尤可惡者遇人家喪葬事靈柩須由若輩包舁倘或自雇人夫若輩又必勢行騷摵其價按棺之好劣以定低昻若棺值洋蚨十　則舁費五元尚須外加酒資神福種種惡習書不勝書在殷實之家尚無妨碍若貧人小户其何以堪疊經賢宰官限定價錢勒碑永禁乃若輩恃人多口雜依然陽奉陰違每藉口於供應官差肆行訛索聞王邑尊訪悉此弊日内將拘辦其頭目并從新整頓務令惡習盡除誠哉地方之福也 
[格致書院秋季課題]  
　　今秋格致書院課題乃係蘇松太兵備道憲聶仲芳觀察所命其題爲朝鮮爲中國藩屬宜用何策保守論朝鮮密邇遼東久列屏藩最稱恭順惟其中俄口也亦復境壤毗連朝鮮全局所關於時務最爲切要宜觀察之急於垂詢也肄業諸生於東北疆圉當必瞭如指掌縱觀大勢默揣近情抒所藴蓄以答明問於善爲保守一節必能大有裨於朝鮮者自出題之日爲始限至八月杪截止課卷大小長短本無定式各隨其意至期仍將課卷交於三馬路格致書室可也 
[愚園照相記]  
　　禮拜三爲余休沐日晝長無事與諸同人手談適河南後裔過訪邀遊愚園驅車赴之余之游斯園也規制粗具游客未集迄今未逾一月而氣象頓覺改觀涉足其間恍若有劉阮重入天台之想園之東偏　樓翼然高聳登其巓軒窓四啟遠含野緑近瞰園林河南後裔設照相館於此觀各種照片率皆惟妙惟肖指而語余曰此某錄事也某都知也某某色最隹爲後起之秀某某年華老大未厭風塵尚能識認否噫余比年來脩持淨業懶顧花叢往日雲英不復記憶君以攝影法聚衆美於一室娟娟欲語楚楚生姿燕瘦環肥各呈其妙雖曰游戲亦見神通海上園林皆有照相館斯園亭臺水石獨擅勝概而君之攝影法匪惟神似且以靈捷見長一彈指頃便可奏手爲他人所不及聞將來擬用電光攝影天陰月黑之夜亦可留倩影於琉璃片上不更奪造化之奇顯光明之妙哉茗談甫罷呼酒小飲酒家傭與余似曾相識殷勤問訊余則茫然不記矣閒步廻廊晤倉山舊主言與客啜苟寒喧數語旋别去至緑藤陰下照一相以誌一時鴻爪歸而書此紀　也 
[各有不是]  
　　貝周氏同子貝泰昌控姚炳卿誘拐伊女素貞一案由法公堂送縣各情均登前報前日晚堂由陸大令提訊貝周氏供江北人現住滬北山家園地方生有二女一子長女嫁與滬城孫姓爲妾次女素貞許字原籍周姓本月廿四日忽遭姚炳卿將互貞誘匿金德興客棧報捕拿獲送　叩求訊究貝泰昌供與略同質之貝素貞供稱年二十歲我母自與姚炳卿之母說妥將我許字與姚日前姚母病故我往探喪至二十四日我母與我兄欲將我賣入娼寮我情急奔至姚家求請恩鑒姚炳卿供向爲珠寳生意我姊與素貞之姊同嫁孫姓弟兄爲妾因此認識素貞往來巳有四年日前素貞被兄硬逼爲娼逃至我處且素貞之姊前在四馬路爲妓時素貞同住院中實非誘拐叩求開恩大令訊得貝周氏旣縱大女爲娼又令小女同住院中安匪貞潔今姚炳卿貝素貞均各供認通姦四年之久貝周氏毫不覺　咎有應得貝素貞所供早已許婚　節毫無憑証惟姚炳卿誘姦幼女貝素貞私奔淫蕩均須照例究辦因在花衣期内照例停刑着將姚炳卿貝素貞分别管押聽候發落貝周氏同子泰昌叩謝　退 
[誘拐無憑]  
　　范丁氏控王潤生唐銀坤誘拐伊女秀寳一案縣訊情形已侠前報前日晚堂陸大令提訊范丁氏供我女秀寳遭王潤生等誘拐王等在公堂供認因久不交出屢經責比現奉送案求請究追王潤生之母王張氏投案供找子實無誘拐情事叩求開恩王潤生唐銀坤俯首求恩大令以范丁氏所控誘拐並無實據顯見王潤生等受刑妄認姑將王唐二人分别交保帮同尋緝 
[和尚有妻]  
　　松江人張旭春偕武生劉中傑投法公廨禀稱有鹽城縣和尚俗名高一飛卽皆大前在松江西禪寺授戒立關尚未滿期因病出關雲游他處嗣後回松於今年六月十四將小的親生之女名銀寳年甫十八誘騙脫逃查無影響二十日同鄰人劉中傑來滬訪知僧與銀寳匿在法界八仙橋升和里第五十八號屋内當報捕房將僧與女一併拘獲並僧之僞辮一條送案請究二尹詰該僧曰爾係出家人如何作此不端事務爾在松江幾時僧供光緒七年至松江十年因當家和尚逝世由我接手張旭春係鄰右早暮相見常來談及家事因兄弟相繼夭逝看破世事遁入空門三房祗存一脉張先生屢次勸我還俗欲將銀寳許我爲妻二尹曰張旭春之女難道無人聘娶偏要嫁爾和尚答稱其時我立關年餘因病開關善男信女所許愿洋約有四百數十元之多均被張用去間張何時將女許爾答稱十二年談及十三年冩庚帖給我我亦冩據與張後因乏錢於十四年重復立關外面一切應酬全仗張夫婦兩人調度後因情形顯露外人紛紛議論不肯許愿無處設法只好還俗惟我廟中本有三不留之例還俗娶妻不得留宿廟宇遂搬往張先生家居住養髮我與銀寳白頭相守挈同來滬另覔生意二尹曰張旣將女許爾其時卽應還俗不應再去坐關爾至上海如何過活答稱自幼學習筆墨尚可餬口問旣有庚帖是誰爲媒爲何不將庚帖交案稱媒人張允山現往江北庚帖放在家中被劉中傑等搜去謂庚帖在爾家中如何初伊搜去稱劉中傑同錢錦泉先至上海尋我見後無言而去隔數日同岳父張旭春並友人邱芙溪等來滬我一見丈人當卽叩見劉等邀至公順昌烟館將我毆打邱從旁勸解誘我至隔壁閒話一番劉錢兩人乘間走出到 
 
 

Page 3

 
 
我家中向妻索還庚帖並將張由松寄來之信據一併取去語畢卽令銀寳將劉索帖情形細禀銀寳稱由父許配和尚給以庚帖前日有劉中傑錢錦泉同來一霏時要我將庚帖交出我無奈檢交目下務請追還張旭春禀伊等所供一味揑飾求請究辦二尹謂爾女與和尚往來是爾家教不嚴所致復間張曰爾本操何業家中有何人供向爲南貨業家中有二子年均幼小尚在讀書問銀寳曰女子嫁人總須父母作主爾今　和尚來滬自知錯誤否復問與和尚如何往來答稱和尚與我父本係朋友時常來家父親見和尚有錢遂將我許配與伊二尹曰此種敗壞風俗之事不得不從嚴整頓着將僧與銀寳一併送縣諭張旭春自行投質 
[重懲蟻鴇]  
　　包探秦少卿禀稱女孩管連弟年十一歲不知被何人售與蟻媒管彭氏時遭凌虐遍體受傷昨又肆毆適某號巡街捕聞之帶該氏及女至捕房捕頭命小的查得該氏專門販賣人口其夫現巳出外販人連弟亦　買來受傷屬實連弟垂涙訴稱時遭毆擊以致受傷管彭氏供稱小婦人憑中買連弟爲寄女並不販賣爲娼實因懶惰性成略毆幾下蔡太守騐得連弟受傷屬實情甚可憐商諸易副領事判將該氏從重掌頰三百下枷號一月俟過花衣期用刑連弟發交棲流女所留養俟及笄後擇配○望平街仁濟醫院斜對平和里内惡鴇王阿寳開設野雞妓院招引游蜂浪蝶肆意宣淫憎甯波妓李瑞寳不善迎新送舊遂於前日以裹足布渾身纒繞使兩手不能動　偪令跪錢板上復肆毒毆事經包探秦少卿所聞禀明捕頭將阿寳瑞寳帶至捕房移送公廨蔡太守飭將瑞寳帶至内署問明遭惡鴇凌虐各情然後升坐堂皇飭提阿寳嚴訊供稱瑞寳由楊姓荐來爲押帳留連恩客不名一錢是以略責幾下如今尚乞施恩蔡太守謂梁副領事曰本分府訪聞租界中惡鴇時有凌虐買女之事實堪痛恨今該鴇又愍不畏法大肆兇鋒法無可寛自應嚴辦以昭炯戒梁君曰然遂判令掌頰二百五十下枷號一月發平和里示衆枷期旣滿再掌頰二百五十下瑞寳發交棲流女所醫養傷痊擇良婚配論者謂惡鴇之虐妓女狠心辣手眞有不忍覩不忍聞者今幸得賢長官發其覆而重懲之從此荏弱花枝當不致横遭摧辱矣然洋塲十里内凡小妮子之横遭摧辱者幾於無地蔑有無時不然安得一一經賢長官援出火坑庶免飄茵墮溷哉噫 
[覆水重收]  
　　前有引翔港地保辛紀忠以祝炳炳誘拐徐阿大之妻徐陳氏當將男女解縣奉前升縣裴直剌將祝懲辦一面傳到徐阿阿大母徐陸氏徐陳氏之父陳炳炳訊供之下將陳氏發堂在案陸大令蒞任後訊悉前情以徐阿大久在蘇地因將一干人解蘇去後前日回滬之徐大亦已到案大令於晚堂提訊徐阿大供在蘇爲織帶生理陳氏確係我妻求請給領大令略加詰問判將徐陳氏給徐阿大領回餘人斥退完案 
[英界公堂瑣案]  
　　紹興人陳租香央人荐至佛照樓客棧爲夥棧例夥友須付押櫃洋銀陳遂湊借四十元支付及進棧後出息全無隨向棧主徐安蘭告辭索還押櫃徐先付廿元繼又付十元陳估見内有啞板一元適有棧客付帳房竺某一元因向之掉換陳知敗露言明情節竺告之於徐徐令將十元盡數交還俾向原主理說原主以所付之洋均有圖　爲據今銅洋並無圖章不肯承認於是咸謂陳不應私掉銅洋擬將餘存之二十元罰去陳以掉洋之時已向竺言明心實不甘將徐扭至公堂控訴蔡太守飭候訊供核辦○包探顧阿六禀稱昨夜江北人陶兆子糾同江裕高陶金桂等至坭城外扭曹老四奚吳氏已毆傷復將該氏綑縳及至琢房始將繩解去查得該氏先與兆子姦宿繼又與老四有私致往尋釁今特一併解案請懲曹麒訴稱兒子　四向兆子索取會欵非但不付反敢糾黨肆毆老四請騐傷痕奚吳氏供稱小婦人與老四同居爲人浣濯丈夫早世棺木尚停在家中與兆子並無一面之緣不知何故突　小婦人及老四毆傷兆子供稱小的前在花烟舘玩耍與該氏相識出洋十五元脫藉隨與之併約有十年後小的出外謀生訪知該氏與老四有私前往理論勒令歸家江供稱小的與兆子同鄕昨夜邀同理論不敢帮兇金桂供稱小的年十四歲與兆子係叔姪行見兆子被拘隨至捕房致被管押打架之事實不相于蔡太守怒問兆子曰何謂之姘豈旣姘卽可爲夫婦出言污穢先應重笞餘問老四及該氏曰兆子究竟因何向爾等尋釁老四言語支吾該氏供稱小婦人係孤孀安有初與陶私又與曹姘之事問然則因何尋釁該氏語塞太守謂該氏寡廉鮮恥已可概見老四亦非安分之徒理合一併懲　隨判令將兆子笞責二百板連江押候遞回原籍該氏交官媒收管俟備文遞解老四本應懲辦姑念巳被毆傷從寛斥退金桂無干開釋○王品山稱小的被石　三毆傷報捕拘請究辦石供稱小的並未毆王平空誣控王稱小的被毆有人爲証蔡太守騐得王受傷屬實飭投醫院求醫石押候邀到見証人再行訊斷○包探何瑞福禀稱小的查得王阿三前因犯案奉大老爺判令遞回原籍今又來滬爲此拘送案下王供稱小的前因犯事遞解家中萬難度日故復來此作小本營生蔡太守飭差驅逐出境○包探唐寳榮禀稱王阿慶闖入某道士家竊取水烟袋獲住人贓送案請辦王供稱小的初犯行竊叩乞施恩蔡太守判令管押七天贓交失主領去或曰方今夏秋之際爲道士　往往串同無賴藉口於冩捐設醮實則斂錢以飽私囊律以悖入悖出之條此窮似可稍從寛宥太守之薄子懲儆有心夫○包探陳阿九禀稱洪子福投捕房報失翡翠如意壓髮簪衣服經小的查獲竊賊姚耀坤起到失贓送案請辦子福訴請領贓耀坤一味游移不肯直認蔡太守押候花衣期過笞責一百五十板贓交子福領去 
[法界公堂瑣案]  
　　湖北人劉徐氏欲將贅婿逐出一節已詳昨報昨日捕房將在押之劉徐氏並女劉二氏出頭覇阻之鄰人萬棣生等一併解至公廨旋據原告劉壽金投案候質劉徐氏供稱去年間丈夫有病臥床不起故招壽金爲贅婿於十月初三日成親與丈夫冲喜不料夫於初四日逝世家中全靠壽金過活不料伊不習上不顧家用反欲將妻搬至别處居住據通事稱劉徐氏因嫌女婿寒苦時常毆打前禮拜該氏將壽金頭顱擊碎扭入捕房捕頭諭以後不准吵閙豈知仍有前項情事以致涉訟二尹問女曰爾情願隨夫别住否答情願二尹謂劉徐氏曰爾女願從壽金搬出係爾之家教不嚴劉壽金禀稱小的住申不甚安穩務求大老爺將小的與妻送回湖北原籍自有親族照料若仍住在申恐同居之萬棣生唆使岳母仍有禍患二尹卽問劉二氏曰爾夫要領爾回家爾意如何答稱情願隨去劉徐氏稱情願同往湖北問爾家中有何人答稱有兩子大者五歲目下寄養於嬸母家次隨往湖北二尹謂壽金夫婦可以遞送囘籍劉徐氏着自行回籍萬棣生押候交保○包探王榮培禀錢春富向在陳家木橋賭檯上估洋前日被巡街捕等將錢拘獲送案請究錢供以前本仕賭檯估洋嗣經大老爺飭差拿賭後不敢違犯致將衣服典押度日求念生意人初次犯案從寛發落二尹謂賭具現獲遠敢抵賴着押候笞責一百板以儆○包探王榮培禀江北人李赤金前晚二點鐘時至花烟間吸花烟與妓打架打失銀押髮簪一枝耳環一隻　究李供在西人處拉包車前晚至八仙橋探友人病回時見人打架上前觀看悞被拘押二尹謂爾雖未攖物然滋事究不能免今姑格外從寛押候交保○鴇婦吳徐氏控陳國玉與其友來吸花烟竊去水烟袋一枝陳供與相識之江北人陳姓同去陳竊物遍去小的被累送押二尹問陳住在何處答在東來升金鋪二尹着押候交保將陳姓尋交再核○通事稱積竊陶華林前因犯竊拍有小照今在烟間内偷洋油燈一盞被人送押二尹判押候　五十板○包探稱王章生陸阿三均在陳家木橋犯賭被巡街捕等拘獲並將賭具呈案備捕頭查得該賭徒去年九月因犯賭拍有小照二尹判押候各枷號兩個月期滿各責二百板　姜長桂因妻姚氏患痴另娶倪氏爲室經妻弟姚逸亭控告堂訊着將姚民送往天主堂留養令姜貼還養瞻銀四百五十兩已登前報嗣經姜繳銀三百五十兩昨日 
 
 

Page 4

 
 
復繳到裕大庄票銀一百兩求請給堂二尹准如所請將銀如數收交完案○火酒店主胡川寳投案禀查新泰期票洋十五元之事今據中人理還　十元業已收訖爲此來案求銷二尹准其銷案着將在押之張洪　開釋○謝家樂投案將楊祥記出期票一紙齎呈並請　楊交案之銀票給領二尹謂銀待下期來領惟與楊往來之帳簿自須檢案爲何延約不交答稱閉店後一時未及檢得祗有經摺在此二尹謂不將簿據交案卽係情虚着下期將簿據交案對明准爾領銀謝唯唯而退○立昌太報關行周靜山投案求請將巡丁所獲之元參十件給領二尹曰此種元參已禀明道憲應從道憲發落爾可自投道轅候核周遵諭而去 
[勇於爲善]  
　　昨日本館協振所隨報分派勸捐圖册後卽蒙諸大善士爭先捐助慷慨傾囊頃刻之間集成巨欵計祈安氏求諸事平安捐洋五十元又求合家平安捐洋五十元劉門朱氏求身孕平安捐洋二十元同文氏代先母求冥福捐洋五十元又十元此外樂結善緣者尚有數十户所有捐數另列清單合計一日之間共收捐丩三百四十七元七角似此勇於爲善踴躍捐貲作善降祥福報可操左劵而本館尤有所望者此次水災猝至民皆逃避城頭飢餓之餘加以十魚雨淋其勢皆奄奄欲斃振之稍緩必致餓殍盈途尚其速解腰纒赶急彚往災區散放庶幾刼餘黎庶或可殘　苟延乎特述顛末用表謝帎並九叩首　請命　 
[通永道署募捐啟]  
　　敬啟者竊以畿東七屬爲神京左衛民物繁昌大河環注誠大地之奧區也本年五月望後霪雨浹旬塞北諸山之水建瓴南卜入潮白漫榆兩河通州地當水衝蕩刷田廬溺斃人畜又旁溢前桿河下游武寳香甯諸縣巨浸環城盡成澤　男婦露立波中或遭凍餒致疾或經大水漂流或受墻屋覆壓計旬日之間死者已不可勝記其他饑溺餘生苟延旦夕呼號求救哀痛迫切之狀能使錢人下涙木偶傷心深惟畿左近地肘腋之聞數千萬生靈孰非朝廷赤子今值此非常之災當爲普天薄海所共憫恤幸聖天子潔誠祈禱恭迓時暘畛念災黎失降明詔督憲兼尹憲尹憲據情入告准發各屬備濟存歀愼簡員紳籌辦急賑四出散放拯活已多惟是公家之發帑有盡小民之待澤無涯杯水車薪深虞不繼此猶就目前言之也今民間所種術粟禾黍配落無收水未旋消不能補種北方葢藏空　瞬届秋冬民生饑寒之餘隱憂方大同人目擊時艱不忍膜視謹瀝繪災狀廣籲仁施伏准大君子痌瘝仕抱遠邇不遺敬求量力解囊共襄義舉或汛舟以輸粟或集腋以成裘俾災氓元氣漸蘇知皇天無德不報倘蒙允助請列台銜捐欵卽寄通永道署掣付收條由同人分頭俵散不假胥吏之手務期實惠及民並刊登時報以昭徵信伏祈仁人哀而許之則畿輔蒼生幸甚[  道福社同人公啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甯波官報]  
　　浙江甯波府胡練溪太守率同鄞縣徐大令勘視西鄕狗脛塘據父老言上流湍急每每衝倒堤圍因擬另開一引河俾水分作兩歧其勢得以稍殺云○新任鄞江司巡檢徐少尉於本月十五日往鄞江橋祭龍○府經歴顧叅軍廷炳於本月二十二日因病出缺當由家丁將印信齎送到府不知胡太守札委何人接署也 
[上海文報局東賑收解處會同各公所起解第二十一批賑欵啟]  
　　謹啟者敝處自四月望日解出第二十批東賑後知山左春撫短缺無多浙蘇賑務浙蕆正擬清理結束停撤公所同人等藉可息肩詎料入夏以來順真霪雨連旬河流漫溢東省亦同遭决口蒲台齊河等　一片汪洋盡成澤國告災乞賑之電紛至沓來不得已續爲發棠再事勸募兹先會同各公所湊集第二十一批規銀六千兩又皖奬加捐第五批規銀七千三百五十九兩六錢治病符六千道痧暑藥刃六箱於本月廿七日交招商局新裕輪船裝載現銀解交烟臺東海關兌收轉撥災區散放急賑計此批内絲業公所規銀一千五百兩純陽正氣丸一萬二千三百三十服午時茶一萬二千九百六十塊高易公所規銀一千兩申報公所規銀一千兩仁濟堂規銀一千兩治病符六千道文報公所規銀一千五百兩又另解皖奬加捐規銀七千三百五十九兩六錢合併聲明惟山東現在災重　廣區區涓滴之助何補於事籲求海内仁人善長不厭不倦速賜解囊俾得集腋或裘登斯民於袵席同人等謹代大河兩岸飢黎九頓百叩不勝激切待命之至 
[上海文報局順直賑捐收解處會同各公所起解第一批賑欵啟]  
　　謹啟者順天直隸上月下旬起霪雨爲災五大河同時漫溢屢見報端諒已早蒙仁人同鑒敝處迭接京都潘伯寅兼尹憲陳六舟京兆曁津門胡雲楣觀察電函謂順天保定天津河間四府十餘州縣數百里一片汪洋被災極車囑爲　募協賑等因聞命之餘莫名焦灼奈邇　收數漸寥欲集巨欵而未能兹各公所竭力摒擋勉爲湊　順天第一批京平松江銀六千兩直隸第一批行平化寳銀六千兩均由存義公源豐潤兩號匯兌另有治病符痧暑藥等於本月廿七日交新裕輪船運寄津門解交天津道憲胡雲楣觀　彚收後分别轉解順天府尹堂騐收○計此批解順天欵内絲業公所規銀一千五百兩午時茶一萬四千服藿香丸菩提丸各二千包痧氣丸一千五百瓶仁濟堂規銀一千兩治病符四千道高易公所規銀一千兩申報公所規銀一千兩文報公所規銀一千五百九十兩解直隸款内絲業公所規銀一千五百兩宇宙丸八千　正氣丸五千服　疫丸一　服龍香丸一千九百服純陽救急丹三千三百六十服太乙救疫丹二千錠仁濟堂規銀一千兩治病符四千道高易公所規銀一千兩占報公所規銀一千兩文報公所規銀一千八百十二兩合併聲明伏望海内仁人善辰速賜集募惠助俾得源源解濟翹首雲天無任禱祀 
[珍玩售去]  
　　昨報首錄有漢玉鐲墨晶鼻烟壺等共二十件交託本館代售變價以助賑需午前卽有友人洋十六元售去誠恐捐助者盼念合卽奉聞 
[上海虹口元濟善堂施醫給藥一文愿第十次清單]  
　　文報局來不書名八户合洋十八元　南審禹無名氏洋十元由電報局寄交絲業會　來常鎭道署黄四十八户合洋八元六角○經兵郎與萬得豐募由本埠啟昌交來吳有財謝凌雲林有杞揚忠萬四户各二元温旭初甘開祥邱曾序尤水龍四户各一元張夢蘭邱篤如賛臣氏林特補楊雲亭楊遜仲林文和曾世聰何乃家謝紫務十户各五角○新安玉華女史四十生月節省籌筵助洋三元鄭秀山梁羅氏百善堂三户各三元珍記無名洋二元四角致大局來太倉怡和堂朱吟香書室棲　仙史不書名李幹泉夢花生三槐堂七户各乙愿　年合收洋二元錢五百文報局來縉記鑑記愼記鈞記四户各一愿全年合收洋一元五角錢六十文全泰盛局來陳子進無名氏舒受之三户各一愿全年合收洋一元錢一百三十二文三菱公司蔡芹主　四元蘇省姚隱名氏求一家平安二元范待宣無名梁氏韋氏陸施氏五户各二元蔡清泉蔡瀛洲張茂林吳必貴孫德才孫正如劉錦之唐雨生唐祥伯孟裕新汪昌明姚伯英顧蓉軒易蓮山張應仲范遐霖十六户合錢五百七十錢子省三愿全年洋一元另五分古虞思補齋包原氏餘氏三户合洋一元力不足銅洋一元無名洋一元又日本洋一元景賦堂舒楊柳塘唐金巧大使我心新評香周鴻星江吳氏求平安公泰號八户各一元杭州周芝侣目招寳堂來洋四角○以上共收英洋九十九元九角五分大錢一千二百六十二文銅洋一元日本洋一元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
