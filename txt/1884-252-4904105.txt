# 1884 - 252 - 4904105

 

Page 1

 
 
[第十四號畵報出售] [  申報舘主人啓]  
　　咸豐六年髮逆竄江省連陷貴溪弋陽等縣時侯官沈文肅公懾守廣信郡城因公下鄉而警報疉至夫人林氏剌血作書乞援於駐守玉山之饒總兵饒得書感泣星夜馳赴連戰皆捷而郡城因以保全迄今江省士民追念遺愛感懷懿忠禀請祔祀文肅專祠大吏具摺出奏並將血書底稿進呈用知巾幗之中且有爲國宣勞爲民請命者人才之盛實爲前代所無故特敬謹摹圖俾人激發忠義再馬尾之戰法人傷亡之數諱莫如深不料有某國兵船行經閩洋之芭蕉山親見該船棄尸於海約二三百名孤拔傷重不見用亦亟亟繪圖以待他日考證兩圖俱編入此次十四號畵報准於廿六日出售後仍附淞隠漫錄圖說一則閱者鑒之此布 
[厦門銷售申報書籍告白] [  本館主人謹啓]  
　　啓者本館今託厦門博文書院經售申報及一切鉛印石印書籍畫圖碑帖等件凡有富紳巨賈墨客騷人酒後茶餘儘可向之購閱除申報酌加寄費外書籍則悉遵滬上定例諸君幸勿吝移玉賜顧爲盼 
[緩堵吳淞口利害說]  
　　堵塞吳淞口一事本埠關道已接奉南洋大臣曾爵帥札飭辦理並分别照會各國領事一體遵照乃領事接得照會後宣示各西商殊不以爲然業經各西商會議發電至英京倫敦商會公議此事誠以各商恐吳淞堵塞商船往來不便於上海生意殊有窒礙意將由倫敦衆商議請照會中國總署檄止此事昨日本報登申江樂土一條曾言聞總理衙門已有電報告知上海關道令姑從緩故刻下暫行停工等語本館意以上海地方法人前在天津願立據約以是地爲局外之區而總署不允蓋既經開戰則所有和約均歸無用立據亦何足爲憑今則各國商人電致倫敦商會轉行電禀各國朝廷電商法廷允以上海爲局外之區法國兵船不能駛入滬凟故總署接知法廷允許之信特電行上海飭其緩辦也盖此次中法開戰兩不相下孰勝孰負必難速了若吳淞因此堵塞而戰務延至一年二年未能休息豈非上海中外商人大受其累哉故各西商均竊竊然以爲未可今法廷既與各國訂定不擾上海較之前次在天津願立據約置爲局外之說爲與中國對面商酌無人居間者似屬可信總署遽飭關道緩辦者一則徇各國之請以示親睦一則存生意之局面以安商民一則於各口防堵之中略寛一處以資進退策應之宜此議一定而申浦居然樂郊曩日之紛紛遷徙者今可重來他口商民且有慕此處之安靖羣焉至止者將見生意一道不但不因軍務减色而且視往日爲尤繁盛從前髮匪徧跡東南江浙數千里幾無不毛之土獨存一上海以爲收復之樞紐爾時大江南北紳商富庶挈資帶眷者家居於斯懋遷亦於斯而洋塲十里烟户之稠密房價之昻貴百工小販之勞勞僕僕利巿十倍誠爲百千年中所未有而通商局面從此大開迄今日而猶覺甲於天下者謂非此數年之薈萃充牣有以貽其後乎今法人之擾亂雖不及於内地顧各口辦防軍書旁午時憂法船之來不免决於一戰商民縱有同仇之志義憤未伸快覩法人之殲馘原不若彼時髮匪之來聞風奔避然居家舗户因此不遑甯處風聲鶴唳一夕數驚亦大都欲得安閒之地而居之側聞上海爲各國所保護法兵蹤跡不入浦江巿廛安堵貿易如常豈無自他口展轉而至者成巿成都正無患其寥落也第此議既定目前尚有一事最爲窒礙不知當軸者曾亦思深慮遠熟處而妥籌之否也蓋法人能不取惡於各國特留上海一埠以爲局外之區不行攻撃竊恐上海而外凡我中國口岸固無不在其意中某處兵單某處地險夫亦籌之己久而自去年以來所藉以恫喝中國者則福州與長江一帶尤爲其所注意也前者諒山初啓違言孤拔率師東來泊船滬江小住數日甞雇福州長江領港之人以爲鄉導兵家聲東撃西本無定所且虚實强弱隨時布置敵知避就安得盡在彼此算計之中今福州果已開戰先期取巧出不意而攻無備僥幸勝我矣首福州而次長江詎無此印板文字者第觀近日來法船枯泊芭蕉山修理損漏購裝煤糧並無東向之意或者不即進攻長江乃昨得傳聞謂馬祖澳之法船一律開行不知何往竊謂長江一帶法人或有所畏不敢遽窺然險要重地兵家所爭况一入其中蹂躪及於腹地異時要挾正可措詞吾不敢謂肯舍上海者亦無意長江也今吳淞口誠無法船駛入砲臺兵輪均無所用而法船苟過口外斜趨長江口門不知華軍何以禦之如見法船入長江而開砲相撃也法人得無曰吾不駛入吳淞爾砲臺兵輪何爲撃我也既撃而阻之矣法船或亦回砲互撃苟有勝負則所與諸國約者又皆可廢矣或曰吳淞義不開砲欲阻法船之入長江當過銅包沙頭而以船截撃之第往吳淞口門則路狹江仄臺上之砲可以撃中若過銅包沙則江面漸闊砲台既無能爲力惟船上之砲尾追而阻截之恐難濟事而且形勢散漫必令進口越福山狼山江面而至江陰然後有回環收束之致當此之時得勿謂長江以内節節布置法船能入而不能出守吳淞者若無所見可也噫嘻馬江之敗我豈不欲爲聚殲之計而今何如也吾故謂不塞吳淞保上海而不保長江非計之得也 
[諭旨恭錄]  
　　七月十九日欽奉慈禧端佑康頤昭豫莊誠皇太后懿旨前據御史吳峋奏叅閣敬銘執抝剛愎等情一摺朝廷以所奏牽涉軍機大臣當令醇親王奕譞遵照面諭繕寫諭旨宣示並遇嗣後如再有以賠償之說進者交刑部治罪乃該御史誤會此意本日復以軍機大臣擬旨抑揚其詞恐爲議和賠償地步具摺陳奏立論紕繆迹近深文周内所奏着毋庸議欽此同日奉上諭巳革山西布政使林壽圖着賞給四品頂戴作爲福建團練大臣欽此同日奉上諭紹祺奏搜獲首要各匪並餘匪竄入蒙古地面圍勦淨盡各摺片蒙古魚泡子地方股匪滋事前經官軍會勦已將全股撃散諭令跟蹤追捕餘匪此次拿獲之宋洛四即宋敬愚宋金藻李志典王珍環或係著名樍匪或係隨同拒敵業經紹棋訉明正法足昭炯戒至前竄圍塲餘匪是否已於蒙古地面勦除淨盡仍着李鴻章紹祺謙禧確切查明如有在逃餘匪督飭認眞搜緝毋任漏網欽此同日奉旨愛廉補授太僕寺卿欽此同日奉上諭湖北漢陽鎭總兵員缺着高光効補授欽此同日奉上諭大學士左宗棠着授爲欽差大臣督辦福建軍務福州將軍穆圖善漕運總督楊昌濬均着帮辦軍務三品卿銜翰林院侍講學士張偑綸着以會辦大臣兼署船政大臣詹事府少詹事何如璋着來京欽此同日奉上諭翰林院編修鍾德祥着加侍講銜前往廣西潘鼎新軍營隨同辦事欽此同日奉上諭着改泒 
 
 

Page 2

 
 
延煦祁世長馳驛前往山東查辦事件隨帶司員着一併馳驛錫珍廖壽恒着毋庸前往欽此同日奉上諭曾國荃着補授兩江總督兼充辦理通商事務大臣欽此 
[福州來電]  
　　本館於昨日接到福州發來電報云英兵船色飛爾前在福州被金派砲臺開砲誤撃受傷之英兵官當經送醫院醫傷聞該兵官現已斃命云 
[代寄郵筒]  
　　英公司輪船名栢靈抵西於昨日黎明時由香港來滬帶來英國書信又有法公司輪船之書信亦交該船帶來云 
[開捐續述]  
　　近以軍需緊急復議開捐本報已據聞登錄兹聞户部議仍照籌餉例只准捐分發翎枝過班封典四項名目均須實銀惟吏部徐犬冡宰以捐納人員甫於去年停止分發若再開捐即與停止分發之意相背因此尚未允議未識户部能别籌欵項否 
[都下委談]  
　　聞神機營總理文案處邇來事務冗煩刻無寗晷凡應行應辦札諭檄文檔案稿件窮日夜之力尚覺積壓如山營務處支發糧餉覈對各處及軍需總局事亦不减於文案處各弁兵皆有忙不勝忙之勢然受國家二百餘載豢養之恩雖肝腦塗地亦係分所應爲僅此昕夕勞心何敢託故推委哉○聞八旗滿洲火器營各翼長奉有堂諭凡旗下官兵每逢二七期齊集本旂檔房點名是日如官員不到即行叅處鳥槍護軍砲甲等不到立予貴革决不寛宥並面諭該營官兵如無差使不得遠離俾遇有緩急立可傳至云○前陜西總兵萬鎭軍福從征數省頗著戰勳後引疾回旗去歲鎭軍已屇百齡該旗都統奏聞恩加賞賚至本月十二日始因病謝世年高德邵眞厚福靡涯哉○西直門外高梁橋爲玉泉山水東流必經之處然地近荒僻時有投河身死之人本月十五日夜該處建盂蘭盆會延僧設醮作濟孤道塲鬢影衣香往來不絶夜間念經已畢施放河燈萬朶金蓮浮於水面波光照耀上下通明誠一時之佳景也○東交民巷法使署自下旂後雖有交俄國管理之信然仍用華人守門惟署中馬匹則交俄署代養由此觀之法人仍有再駐華京之意果肯翩然竟去乎哉○十七日係文宗顯皇帝忌辰皇上御青紗褂葛紗　乘輿出内右門景運門至奉先殿行禮畢仍由舊路出順貞門經神武門入北上門由西山路至壽皇殿行禮然後由舊路還宫所有王大臣侍衞及諸項執事人備差官兵均於夘初預俻○内廷傳言前者雲南報銷一案業經將呈報身死之道員崔尊彝拏獲未知眞否○聞十六日午後法國又發電信至東安門外丁字街北新建天主堂内不知有何要件也○喜鵲胡同電報局出有發電價銀清單已張貼都中大街小巷矣 
[體恤貧員]  
　　前侍御吳壽齡奏請通飭各督撫所有外省候補人員到班有期者著在省垣伺候此外補署無期之員概行咨回原籍俟到班時再行挨次咨取回省以免苦累至各省所設局卡奉委人員亦令核明數目分别減汰以節浮靡等因刻吏户二部已會議章程不日即當具奏矣 
[營口郵音]  
　　營口來信云博道憲於十六日卯刻會同左耿兩統領及喬營管帶統率所部三營一哨在新砲臺演砲皆能命中及遠○炮台棧房十六間火藥房十六間亦于十六日立柱上梁道憲及統領均排隊演砲至未刻而畢○十七日訛傳法兵船已到口外道憲聞信於二鼓時親臨新炮台飭左營耿營步隊各一哨鄭營馬隊一哨登臺守禦火炬通明旌旗輝映一面徧告各防營赴軍械所點名給領藥彈銅帽且飭各營官傳諭營兵預備乾糧三日如臨大敵十八日又調鄭營駐守新炮台而將左營耿營步隊兩哨及鄭營馬隊一哨撤回休息其餘各營皆堅壁以待大有不斬樓蘭終不還之意○十九日各舖户人或升屋瞭望或用遠鏡窺測絶不見法船蹤影由是人心稍安○軍憲於十九日到營口駐節西糧台湄雲兵船於是日進口聞係接軍憲赴旅順金州一帶查閱炮台或謂將赴天津與李傅相會商事件未知確否 
[兵輪到漢]  
　　漢江自茶汛後外洋兵艦類皆隨到隨開　有停泊江漢者至閏五月杪亦盡數開往他處本月十七日四點鐘到一俄國兵輪寄泊洋街江上十九日二點鐘又到一艘英國兵船想因海疆有事故藉以保衞客商耳 
[嚴治痞子]  
　　漢皋爲中外互巿之區地狹人稠好宄易於匿跡隨聲附和遇事生風平日以妓寮爲生財之地下至烟館飯店酒肆皆亦受其擾累卒歲　寗若私局門户則伊等愈肆驛騷被其害者莫敢誰何惟有付之一慨而已去年教匪利誘本地痞子棍徒蟻聚蜂屯幾成事變幸大憲力爲整頓方不致變起蕭墻日前聞閩省忽有兵事漢鎭幸災樂禍之徒又將竊竊生心蠢然欲動大憲已聞知鼠輩伎俩預屬各屬防微杜漸毋使支蔓難圖地方官更飭地保坊役留意稽查宵小萑苻爲之一肅前日嘉魚縣又解一教匪至省十三日胡都戎將著名痞棍傅年生拘唤到案謂係藩憲勒限嚴緝之人因又解送省垣街巿人皆謂憲意欲將此犯用站籠處死未知確否然除莠即以安良懲一可以儆百想大憲决不以一時不忍使若輩得以法外逍遥也 
[當舖被刧細情]  
　　天津萬順典舖被劫一案已列前報兹悉該盜共有五十四名半月前已潛身舿子船中寄泊後河暗中窺伺人意其爲外來客民不之詰問後河即老河至該店尚隔一新河盈盈淺水一葦可杭是晚三五成羣陸續問渡渡夫不疑其爲緑林暴客也　賍入手蜂擁至水濱同上渡船竟抵彼岸越日該舿子船遂開往他處海天遼闊無可追尋矣初盜越牆而入手持柳葉刀逼嚇典中朝奉朝奉年六十餘固孔武有力者與之格鬪傷盜三名已亦受火鎗傷鎗子陷入胸前若碎砂然散漫無從挖出年老體虚不知無性命之憂否一庖丁彈入眼解尚無妨碍計刧去寳紋三千兩櫃中首飾席捲一空楊柳青汛馬千戎聞信窮追已無蹤影初十晨典主赴縣報案即有委員往勘驗傷嚴飭馬快勒限務獲云 
[巡夜遇雨]  
　　蘇臺友人手告云前夜藩憲譚序初方伯親自稽查城廂各坊巷府縣及文武各員均隨後步行夜分大雨如注勢等傾盆方伯適至元妙觀前雖坐筍輿衣服亦均濕透隨從各役尤淋漓若落水雞巡至大關帝廟始叩門而入稍歇片時至四點鐘回署是夜有人施放有藥彈之鎗將昇平橋某酒店板門轟穿一洞鎗子直入櫃内板壁連透數層幸店内無人未罹其禍翌日店主赴藩轅喊控當由伯方飭地方官澈底根究據栅夫稱係不穿號褂之勇丁三人所放現在尚須拿獲嚴懲也 
[吳淞紀事]  
　　前日午後三點鐘南瑞鐵甲從南京運來新募之勇均未給有號衣約計六七百名由賀軍門押運至砲台左下梚當即　赴上岸該勇等均隷在陳家巷中營前營内○福安金甌兩輪船於傍晚到淞陳舫仙方伯附輪而返隨帶軍火大小數十桶均係新載生所購又運到蘆蓆若干福安暫泊救生局碼頭金甌即啓輪赴申○陳總統所派之總巡彭剌史陳鎭戎公館暫駐財神廟○本鎭烟館林立刻由王邑尊諭令不准售與婦女吸食如各店不遵查出重究 
[周浦募團啓]  
　　逕啓者董等今奉縣諭舉辨保甲并參用冬防章程另募團勇以衞閭閻等因奉此除按户出丁外合行召募團勇爲此 
 
 

Page 3

 
 
佈告闔鎭居民人等知悉如有年在二十以上不食洋烟技勇可觀情殷守望者約五日内赶覓的保赴萬緣堂總局報名聽候挑選擬以五百人爲額一面造具年貌籍買清册呈候縣憲核准如能錄用者本局内雇有洋槍教習務須逐日操練俾成勁旅其器械號掛燈燭由本局自備無須花費分文所有辛工飯資亦由董等親自按期給發不經地保之手今我邑中材藝出衆者諒不乏人務宜及早投効免致額滿見遺蓋此次團防及不得已之舉董等竊思我國家深仁厚澤二百餘年際此時事多艱當思食毛踐土之恩共伸敬愾同仇之憤下以捍鄉閭之志即上以紓君父之憂外以消匪僻之萌即内以免身家之害一舉兩得望之勉之况飢饉薦臻商情困苦爾等具有天良當念董等任怨任勞籌捐匪易食其祿者必忠其事務期實事求是毋得視爲具文切切此佈光緒十年七月二十日經董姚有彬胡裕　仝啓 
[謀殺親夫]  
　　去嘉定西門外約十里但見荒烟衰草滿目凄凉土阜纍纍野猪穴處其中有洞甚廣十八日天忽陰雨霹靂大震雨後見洞外露出一屍先是該處相近有崇明北沙人某甲挈妻子及泰水僦居於此其妻不守清節與某乙有私而以甲爲眼中釘必欲置之死地六月初三夜姦夫姦婦同謀用鐵釘釘入甲頂門致斃並將肋骨一條打損遂棄屍於野猪穴内當時妻母在旁目撃其事女與姦夫恐其露風欲併殺之其母大駭跪地哀求立誓不語始得免死而四隣不　甲出入且素知甲妻與乙有私遂將甲妻拘禁空屋俟訪查確實再行鳴保送官及雷　屍出時甲妻先已穴墻逸出赴嘉定縣署揑控而該圖地保已見窟中之屍有傷業經報縣請騐及婦赴縣遂即拘禁迨邑尊往騐屬實將婦訊鞫即成信讞妻母聞事敗露遂逃往崑山縣境以避株累而奸夫潛往囑其不可承認亦被原差查見當時拘獲而乙即出身畔所帶之烟膏欲吞之以自盡經差奪下遂禀明本官一併拘禁現聞已飭差赴崑山縣往提甲之妻母矣所奇者事隔月餘其屍尚未腐爛耳 
[馬兵赴防]  
　　昨聞有馬兵三千由蘇調赴吳淞上憲飭淞北營葉協戎派兵役先勘經過路徑如有橋梁損壞路途不平之處即令該處地保赶緊修整云 
[記阿秀事]  
　　英租界祥春里内某妓家雇用蘇鄉大姐名阿秀者梢頭荳蔲春意微含侍女花嬝嬝婷婷不數步非烟家侍書小婢素與庖丁某甲有染犀靈暗逗鳳諾相諧握雨擕雲固已非伊朝夕近更營巢於新興里内雙飛雙宿幾忘郤幼時曾繋紅絲父母以夭桃協吉嫁杏有期屢畫催歸符終苦六丁無騐昨遂偕壻來滬直入迷香小洞將某甲痛毆一頓而硬拉阿秀下船一時觀者如堵如墻幾至萬人空巷然我謂此特尋常之事耳生長花叢幾見有一塵不染者於阿秀乎何奇 
[當舖上控]  
　　某銀匠遣徒持銀梭坯四具秋葉耳環等件向源來典質錢典夥察得銀梳全係銅質遂將物扣住該徒回店告知某前往理索與之爭執該典執事人即將某交捕送公堂銀梳呈騐某供稱此梳半銅半銀秋葉耳環係全銀祗須質錢五百文並無不合之處今何祇將銀梳呈案黄太守謂有人以僞亂眞當夥自宜分辦然據該匠言梳非全銅且尚有秋葉耳環確是全銀祇須當錢五百文並無不合今只將銀梳呈案秋葉耳環匿不交出殊屬非是判罰該當洋十元梳給還銀匠太守旋復飭差往吊秋葉等物以騐眞僞詎該典心有不甘又赴道轅上控並稱該差朱堃有索賄情事邵觀察批銀梳既係全銅何反罰當舖殊屬不解至該差如果有索賄情事先行斥革懲辦札飭英會審員據情申詳云云太守奉札之下錄案詳覆以該差雖無索賄之實據既因牽涉或有辦理不善之處姑先斥革矣以示薄懲 
[勇丁來滬]  
　　昨晨八點鐘後有仁字營勇約二百名左右由吳淞口來滬經英租界往南過打狗橋至法馬路迤西而去據云往徽州會館駐紥或云至製造局 
[邑尊騐屍]  
　　昨報自刎待騐一則兹悉黎邑尊於昨日下午四點鐘時帶同刑仵人等並團防局勇數名赴虹口同仁醫院相騐失主張顧氏並夫兄張阿瑞暨屍婦唐吳氏俱未到塲據三圖地保瞿顧生供稱唐雲卿在醫館因傷身死是以禀請相騐原被皆係二圖居民小的未便傳喚據聞唐雲卿係犯竊畏罪自用洋刀戳傷醫救無效而斃邑尊復問唐雲卿曾經公堂審訉否答稱並未到過公堂係受傷處徑送醫院旋據仵作喝報唐雲卿年三十二歲左偏有刀傷三處餘無别故邑尊出座親騐無異即飭棺殮發封安置義塚俟提集屍屬失主再行研訉邑尊回城時已五點鐘矣 
[管押候訊]  
　　前有英牧師愛而文帶同妻女傭婦被鄉人窘辱等情疉列前報嗣由英領事照會道憲札委洋務委員程敬吾少尹帶同縣差倪耀赴二十三保六九圖地方查得滋事之處係寳山縣境程少尹即拜會寳山縣王明府簽差協同周一圖地保瞿金寳周三圖地保王鳳堦查得拾女帽及皮袋之沈松松沈多郎拾男　之王老發抱小孩之陳德榮四人一并交程少尹帶回禀解道憲即發會審公廨管押訂期訊究 
[供認行凶]  
　　宋掌生砍斃宋阿春畏罪自刎由篾作店主龔昌茂協同十六鋪地甲喪福報請黎邑尊詣騐訊供疉列前報前晚黎邑尊又提一干人証復訊屍父宋順仁哀求伸寃邑尊問宋顧氏究竟何由起釁以致掌生拚命答稱我螟蛉女寳寳掌生來求婚我不肯出帖後因伊不務正業逐之出外由阿春之父爲媒將女另配與周日文爲媳掌生因此挾嫌邑尊謂爾供詞閃爍殊屬刁狡喝令掌頰答稱委係實供質之龔昌茂供仍如前即詰宋掌生供稱此女實配與我嫌我貧困遂賴婚另字他人後聞此女不安於室正欲向岳父宋三理論詎日前偶在筏作店後門見該女寳寳與阿春閒談瞥見我即行避進我即跟蹤進内不料阿春持刀砍我幸我眼快奪刀還砍不料適中要害以致斃命餘與前供略同邑尊謂爾實屬刁狡既係阿春先持刀砍爾何以爾不死而阿春即斃况騐明爾之　痕自勒無疑揆度情形爾欲斃阿春毫無疑義如即招認尚可寛宥掌生堅執前供邑尊喝責八十板又打荆條百念下仍不招認邑尊喝令跪練歴一時之久該犯敖刑不住始供實係小的帶刀往砍宋阿春以圖洩忿不意傷重斃命求恩從寛邑尊謂究爲何故答稱實爲該女寳寳被伊父另許他人起見邑尊飭令鬆刑當堂簽押仍飭還禁隨諭屍父宋順仁靜候詳請上憲核辦宋遵諭而退 
[挺押可惡]  
　　二十三日本報列供詞可異一則翁太守着陳戴氏謝德華交保出外旋有邱雲卿投案具保太守謂該牛行欠人鉅欵延不清釐任老母押在捕房不來問信似此之人實屬天良喪盡且該氏亦意圖狡賴串出洋人將張姓欠據作爲抵押來案控追該洋人又稱陳日豐欠項未立借據更　詫異外國最重憑信豈有借至一千餘元之多全無憑據之理此種惡習實堪痛恨今姑准保去遂明白向邱開導着遵諭將陳戴氏謝德華保出昨晨太守臨捕房時各錢莊投案訴稱該洋人來收之票係謝德華與廣祥合梁姓串出並非陳日豐所欠之銀太守謂待質訊時自當水落石出 
[更正]  
　　本月十八日報列寍波舉辦兆昌輪船開往鎭定一節兹聞此船係江北岸洋藥局與源昌行倡勸紳商集資購買裝運軍火客商以圖便捷洋廣局並無附股用即更正 
[上海籌賑公所來啓]  
　　敬啓者今有僑寓南巿之敝同鄉莊榖卿兄同川沙衞載豐玉年氏光臨敝公所述及上月玉年自聚星鎭返滬 
 
 

Page 4

 
 
途中陡遇狂風險遭不測當即在天后聖母前許愿演戲醒神幸獲神佑生還即至天后宫敬香叩謝默禱如得聖笤請將戲資移助賑捐笤下竟如所請因將洋五十元送上海絲業會館籌賑公所併解山東散放再玉年返舍後因途中驚駭感受風寒服藥無效即向灶神前叩求許愿敬助江西蛟災賑捐一念之誠仰邀神佑數日之間其病若失因另助江西賑洋五十元更奉勸各處病家如遇急病醫藥無靈者宜速許愿助賑救灾黎之性命保自已之病痊其應如響玉年所述如此敝公所既荷高情又承雅教遂書以附報端 
[致絲業會館主施少卿善十書]  
　　鄙人僻處勾章寡聞鮮見惟歴年來每逢外省水旱偏災不稍竭綿力今春奉家嚴之命見貴公所代募三省水災賑捐各省各埠函托代募適家嚴慈舊病大發連次許願求痊早蒙登報詎料竟成不起臨終遺囑一切喪禮從儉移助賑捐以資冥福今承遺命節省經懴等費洋二百元托寍波正大信局主寄奉送到請塡收條並悉大善長刊有萬善同登昌字號勸捐册二萬扣聚沙成塔功德無量望付二十册交甬江愼昌土行轉交不悞[  寗波勾東江夏氏]  
[上海北巿盆湯衖絲業會舘主施少欽經收接募山東重遭水灾中勸江西蛟災賑捐七月廿一二三日第四百一二三次清單]  
　　福建徐中儀爲胞至集　瘋痛勞傷求愈由南巿同升泰號來規銀十四兩四錢顧鄂甫募無名氏由金匱學署寄寳順局來十元歸安趙少　子振先得男移寔客資五元張意如求老親康健後嗣繁昌由寗郡鄧少蓉兄募交正大局來四元蒼佑子由杭垣長洲陳公舘寄恊興局來三元崗記求子病愈二元寄松人由恊源局寄申報舘登報費由報館轉助一元寫心容膝主人由松江輔德堂交全盛　來潤筆資錢二百文松江沈公舘由全盛局來二百文○江寛輪船帳房許君友于代募捐册無名氏卅元○滬商局文報處王君心如募捐册天津隠名氏求病愈五十元○海晏輪船帳房陸君雨生代募捐册健德吳帆林二户共五元○青浦有心無力人店中歴年用下由全盛局來銅洋五十元丁小愷銅洋九元統俟歸併鎔化○浙杭輝萼樓主人由恊興局來助萬承志堂辟瘟丹一百錠以上廿一日○葉順安求病速愈八元璜溪雲　氏舊恙復發移藥資求痊由永義昶局來五元滬城不留名五元南翔祝良求父病速痊由寳順局來五元廣東楊氏二元嘉善行素居士一元郭瑞恩求目疾速痊一元○常州史君悠厚代募捐册彝訓堂售箔灰資六元錢三百文彝訓堂續助三元張秋舫三元顧聲遠二元薛利仁義和莊永寳劉復生史吕氏五户各一元徐不留名劉蓂季劉值泉三户各半元劉幼鼎錢三百文不書名張二百二十文張氏晚翠阡張棠蔭軒張張　遠張趾仁史昌氏六户各二百文不書名莊不書名杜存朴堂張菊生張貽澤張淡孫張曉筠不書名張筱舫致誠堂六正堂濟美堂十二户各一百文以上錢洋合併合共洋二十三元錢四百六十文圓仙氏後西遊記八本醒翁氏西湖佳話四本不書名禀啓零紈二本不書名得月樓賦四本湯李氏藍夏布一丈八尺吕劉氏玉搬指一個以上物件歸併助賑彩票前内○楊浩鏞銅洋三元歸併鎔化○黄日齋由京口裕豐公典寄正和恊局來辟瘟丹一百錠臥龍丹一百瓶保和丸二百瓶以上廿二日○胡聞　爲幼女慧珍資冥福由蘇電局寄通順局來二十元蘇州隠姓名求平安無事十元念萱山房求早弄璋十元綠葵紫蓼十元悟空子十元沈樹忠移灶經愿一元○浙省萬承志堂自製太乙救疫丹一千錠由杭福潤局來江西河口敦本堂痢疾散一百廿服由森昌局來以上廿三日 
[江督轅門抄]  
　　十五日通判鄭鏞服闋回省知縣陳湧泉禀知賽虹橋工程完竣黎功叙禀知奉調赴臺灣辭鹽運使張富年亂回署○十六日知府魯巽禀知奉委騐收沙洲圩閘工程禀辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月十八日京報全錄]  
　　宫門抄○發抄旨五道○浙撫劉奏查明辦工收支各數摺子○河督成奏請旌表摺○大臣劉奏請將故總兵議卹並附祀專祠夾片○七月十八日禮藩院鑾儀衞光祿寺八旗兩翼值日無引見○召見軍機醇王○發抄張凱嵩奏司道各庫仍行暫緩盤查奉旨着照所請該部知道欽此○又候補守王汝霖等期滿甄别奉旨吏部知道欽此○又鹽提舉蕭培基等回任奉旨吏部知道欽此○岑毓英等奏九年分鹽課核銷奉旨户部知道欽此○慶裕奏請派員考試宗室覺羅學生奉硃筆圈出盛京禮部侍郎宗室松森兵部侍郎鍾濂欽此○○頭品頂戴浙江巡撫臣劉秉璋跪奏爲查明山會蕭三縣前辦塘閘各工收支各數尚屬相符並無餘欵恭摺仰祈聖鑒事竊於上年九月初五日承准軍機大臣字寄光緒九年八月二十日奉上諭昨據太僕寺少卿鍾佩賢奏浙江塘工關繋緊要請飭清厘捐欵豫籌歲修一摺等因欽此遵旨寄信前來即經恭錄札司欽遵　飭該府縣查明分别詳覆核辦去後兹據紹興府知府霍順武詳稱遵查紹屬東西江塘爲山會蕭三邑田廬保障又三江閘爲該三邑出水要口關繋甚重同治四年間東西兩塘同時塌倒江水内灌田疇廬墓盡付洪壽億萬生民存身本地當經前撫臣馬新貽檄委大員查勘先後奏明借動厘金錢十一萬串修築仍於得沾水利民田項下按畆捐還同治五年三江閘口忽漲少塗又經飭派大員確勘查擬開宣港並於山陰之姚家　會稽之棟樹下另建旁閘藉資宣洩援照塘工之案復又奏請借動厘金錢一萬串興辦亦歸畝捐徵還所辦工程統歸山會蕭三邑紳士設局分叚承修府縣隨時監督工未經手　於同治五年開辦畝捐山會二邑得沾水利田七十餘萬畝每畝捐錢二百文又有應修東塘之工每畝加捐三十文蕭山得沾水利田二十萬餘畝捐錢四百文均各分年捐修嗣因兩塘續有坍裂不得不一律興修而畝捐又不無民欠山會兩縣自同治五年起至十三年止共辦九年已逾原議二百三十文之數蕭山縣亦自同治五年起至十年止中間停捐七八兩年適符原議四百文之數核計山陰縣共收捐錢一十九萬四千九十串零會稽縣共收捐錢一十三萬三百五串零蕭山縣共收捐錢七萬一千九十二串零三縣並計統共捐錢三十九萬五千四百八十七千零原借釐金錢一十二萬串陸續在内支還清楚所給修築閘開港掘沙及一切經費共錢三十八萬五千七百八十五千零餘錢九千七百二千三百五十文已於光緒四年八年修建西江塘重星食駒東江塘大礫山等處塘提案内儘數湊撥無各存紳董亦無用剩未缴之欵至各處做法工料細數當時承脩紳董以爲民捐民辦例免銀銷是以但開支用錢數報查並不造送細册亦未具送固結現在事歴多年原辦紳董類多物故無從查核彚造三縣收支各　清册詳由布政使德馨查得山會蕭三縣修建塘閘各工歴時十餘年之久用欵至三十餘萬之鉅節奉部咨行令造銷歴經各前司委員會府查騐工程清理捐欵　因承辦紳士先存一民捐民辦例免　銷之見當時既未將丈尺做法逐起造報迨後歴年愈遠稽查愈難遷延至今實由於此現就紹興府造送之册與歴次委員查獲收支各數逐細稽核均屬相符所有修竣各工固限早逾尚無倒堨其有同一地段同一字號册内一再開列之處亦由於自開工以迄竣事時歴十餘年有一號之内先修數丈續後又修數丈者亦有已修之工逾限被冲續行改拆者此時原辦紳士已多物故再令查造丈尺開報工料細數委實無從查結復查工部具奏各省工程報銷擬改定簡易章程案内請自同治十三年臘月以前作爲舊案一概免其著追等因於光緒九年二月十二日奉旨依議欽此行司欽遵在案今紹屬抽收畆捐修建塘閘事在同治十三年以前况係民捐民辦並未請奬亦與免具造報之例相符可否與湊撥光緒四年八年工用錢文一併照現查收支各欵准予照銷其山會蕭三縣塘閘濱臨江海工段綿長爲時過久沖潰堪虞現應如何籌備歲修以資揑衞容俟飭府督縣體察情形妥議禀覆再行詳辦等情開摺詳請具奏前來臣查山會蕭三縣於同治四年修理塘閘要工需費甚鉅欵無所出議於得沾水利民田項下按畝捐輸以資集腋又以工程急迫先借公欵濟用均歸紳士承辦不經官吏之手因未將工料細數逐造報以致局外滋疑現經該司等查明所收畆捐均己實用在工借欵亦已清　當時支剩錢九千餘串續己湊撥工需此外並無餘存細核收支亦屬相符惟經辦紳董已多物故所稱工料細册無從查造委係實情應請援照民捐民辦之例免予造報以清積牘除飭該府縣妥議歲修章程並將清摺咨部查照外理合恭摺具奏伏乞皇太后皇上聖鑒勅部查照施行謹奏軍機大臣奉旨工部知道欽此○○河東河道總督臣覺羅成孚跪奏爲節婦矢志守貞年例相符　懇旌揚以維風化恭摺仰祈聖鑒事竊　河南開歸陳許道陳彝等聨銜會禀稱同鄉江蘇長洲縣節婦貤封一品命婦彭秦氏乃已故前署河南輝縣題補修武縣知縣彭祖芬之妾已故候選鹽塲大使彭蒲孫現在東河候補同知彭莪孫之生母襲封衍聖公孔令貽之生外祖母糸出寒門生有至性年逾笄以中櫛侍祖芬祗奉惟謹咸豐二年祖芬患病危篤醫藥俱窮該氏焚香籲天願以身代迨祖芬病殁氏年二十九歲一慟幾絶屢欲身殉維時我孫尚在遺腹　祖分嫡室諭以保育撫孤爲重再三勸慰而止繼之嫡室亦亡而祖芬尚有繼母朱氏在堂該氏侍姑以孝教子亦嚴里黨稱賢戚族譽美現年六十一歲計守節三十三年又據河南候補道董克紹等禀稱江蘇銅山縣節婦崔趙氏係現任開封府中河通判寉惠均之胞嬏母年十九歸業儒崔燕爲室生子翼均甫數月而夫亡撫孤成立爲娶婦武氏乃未及一年翼均復殁姑媳同　含辛茹苦以堂兄體均之子爲嗣撫育教養迄於成立艱苦備甞計趙氏守節五十三年卒年七十三歲武氏守節　十七年現年六十六歲又崔苗氏係東河試用通判崔　均之生母年二十歸原任廣東廣州府同知崔析爲側室生度均二歲而寡現年七十四歲計守節五十一年又崔程氏即中河通判崔惠均之胞嫂年十九歸銅山縣庠生崔量均爲室甫五載而寡現年六十六歲計守節四十四年職等居同桑梓聞是較其不忍聽其湮没分案備具事實册結禀懇奏請恩施前來奴才查近年各省凡有節孝請旌之案莫不仰邀俞允今節婦彭奏氏崔趙氏崔武氏崔苗氏崔程氏等五口或白首全貞懿行著於三黨或青年矢志節孝萃於一門洵爲巾幗完人宜沐褒揚盛典合無仰懇天恩俯准給予旌表以彰至行而敦風化除册結咨部外理合恭摺具陳伏乞皇太后皇上聖鑒謹奏軍機大臣奉旨　秦氏等均着准其旌表禮部知道欽此○○劉錦業片再頭品頂戴賞穿黄馬褂記名遇缺題奏提督已故甘肅西寗鎭總兵何作霖上年秋間交卸赴蘭州省城途次病故業輕陜甘督臣譚鍾麟奏報在案臣查該故員籍隷湖南湘潭縣咸豐四年投効原統老湘軍予謚壯武道員王鑫部下隨勦髮逆所向有功嗣值捻逆竄擾直東各省官軍跟蹤追勦該故員無不冐險冲鋒出奇制勝勦捻蕆事秦隴回氛正熾大學士前陜甘總督臣左宗棠檄臣叔父劉松山率師西征該故員即領老湘前軍肅清陜北厥功甚偉旋進攻金積堡老巢間道而來兵單糧絶臣叔父劉松山受傷殞　統將新失人心惶駭臣於此時接統湘軍事機萬分吃緊卒以血戰蕩平多賴該故員之力嗣是西寗之役以小硤口爲險要該故員督隊身先士卒鏖戰兩月故能迅告成功蒙恩簡放西甯鎭總兵員缺其生平戰績隨時奏報有案乃年齒未衰竟至一病不起盖其屢受重傷精力俱瘁有由來也兹據甘肅候補道楊銘濬等備錄該故員事實禀請轉奏前來合無仰懇天恩飭部照軍營積勞病故例從優議卹並乞恩准附祀予謚忠壯前廣東陸路提督臣劉松山甘肅省城專祠以勵勲勞而資觀感謹會同陜甘總督臣譚鍾麟附片具陳伏乞聖鑒訓示施行謹奏軍機大臣奉旨着照所請兵部知道欽此 
 
 

Page 10

 
 
[光緒十年七月十九日京報全錄]  
　　宫門抄○諭旨九道錄前○粤督張奏請議卹片○又奏開關防日期片○又奏請開用知州員缺片○又奏請議卹片○署粤督張奏請調員差遣夾片○又奏請建坊片○又奏爲恭報接印日期摺○前粤督張等奏請奬叙摺○大臣劉奏爲呈進回部貢金摺○七月十九日吏部翰林院侍衞處值日無引見○睿王等由東西陵回京請安○左中堂謝授欽差大臣恩○愛廉謝授太僕寺卿恩○許應騤　假十日○召見軍機左中堂○○張　聲片再記名提督安徽皖南鎭總兵潘鼎立於本年四月内經廣西撫臣潘鼎新奏　欽奉諭旨招募淮軍五營由海道赴粤聽候調遣閏五月十六日行抵廣州正在料理船隻整軍前進兹據該軍營務處提督劉思河等及各營管帶官兩江補用副將周虎等禀報潘鼎立因勞患病服藥罔效於十八日寅時因病出缺等情前來臣接閱之餘不勝駭掉查潘鼎立現年四十九歲安徽廬州府廬江縣人由軍功率練勦匪從征江南轉戰蘇浙豫　等省身經百戰功勦卓然鎭　南十五年緝　飭戎地方安諭軍民無不愛戴兹以統軍遠役獨暑遄　遽於中途因病出缺　澤愴懷同聲惋惜可否照提督軍營　劳病　例從優賜卹出自天恩所有該　兵所部淮勇五營亟須　赴邊關不便無人統率除檄飭潘鼎立之姪五品銜候選鹽提舉現帶左營營官潘克明暫行代統並派委署廣西右江鎭總兵董明禮於赴任之便沿途妥爲照料迅赴廣西聽候　臣潘鼎新遴員接統一面派員將該總兵潘鼎立之身後事宜妥爲料理外所遺安徽皖南鎭總兵員缺恭候簡放　重職守謹附片具奏伏乞聖鑒訓示謹奏奉旨　錄○○張樹聲片再臣奉命仍督所部　理廣東防務現已交卸甞篆嗣後一切文牘自應另刊本質關防以昭信守兹謹用滿漢篆文刊就其文曰欽命辦理廣東防務　兩廣總督之關防即日開用理合附片陳明伏乞聖鑒謹奏軍機大臣奉旨知道了欽此○○張樹聲倪文蔚片再廣東南雄州知州王錫誥光緒六年十一月内由運司委赴廣西稽查引地迄今數年之久尚未回省銷差其現在何處及有無别項事故亦未據該員隻字禀事實屬任　逗遛該　員缺緊要未便任其久懸相應請旨將王錫誥關除南雄州知州本缺以免曠悞所遺之缺　請由粤揀員調補據潘司具詳前來除咨明吏部外臣樹聲臣文蔚謹附片具奏伏乞聖鑒訓示謹奏軍機大臣奉旨着照所請吏部知　欽此○○張樹聲倪文蔚　再據統帶武毅右軍記名提督吳宏洛禀稱　營前哨哨官奏調兩廣補用儘先副將孫蔭愧於光緒十年四月二十一日在營病故查該故員自同治初年從軍歴年　勦髮捻各逆迭著戰功　保斯職嗣隨駐江蘇吳淞　臺防守海口已經十載光緒九年七月奉調粤防航海並征到防後　建營房興築砲臺夙夜從公不遺餘力風餐露宿艱苦備甞以致　受瘴癘觸發舊　一病不起情殊可　懇照軍營立功後積勞病故請卹等由飭據廣東善後海防總局會同醫務處司道核議造具履歴清册其詳請　前來臣等伏查已故留粤儘先副將　　槐歴年在營防勦　著戰功此次奉調粤防造營築台昕夕督工感觸炎瘴仍力疾從公以致積勞在防病故殊　憫則相應請旨飭部將孫蔭槐按照軍營立功後積勞病故之例議卹以昭忠益除將該　員履歴册咨送部科查核外臣樹聲臣文蔚　　片陳明伏乞聖鑒訓示謹奏軍機大臣奉旨着照所請該部知　欽此○○張之洞片再兩廣爲南海首冲洋務紛集目前海防邊防均極吃緊需　尤亟查有山西委用記名總兵李先義果敢有謀血性眞撃山西候　知府楊玉書學優才長究心洋務山西補用都司吳良儒英銳明亮器局恢　均擬調粤差遣以資臂助應請勅下署山西撫臣奎斌飭令該員等迅速來粤用備任使理合附片具陳伏乞聖鑒謹奏奉旨已錄○○張之洞倪文蔚片再光緒四年二月間欽奉上諭給事中　穆之奏各省倉谷請飭整頓一摺等因欽此當經恭錄轉飭欽遵辦理去後兹據布政使龔易圖詳稱據肇慶府知府紹榮具禀肇郡向無義倉現由該府勸捐亷錄並邀集　郡文武共捐銀三千兩先行舉辦又據署高要縣知縣蕭丙堃之母四品命婦蕭許氏於其子捐廉外復將故夫湖北補用叅將蕭開泰所遺之欵及歴年膳養餘資再捐銀千兩詳請專案具奏前來臣等伏查士民人等助賑荒歉捐銀一千兩以上者例得請旨建坊給予樂善好施字樣今署高要縣事陽春縣知縣蕭丙堃之母四品命婦蕭許氏因肇郡捐　義倉　其子捐廉外再捐銀一千兩洵屬深明大義任恤可風核　助賑建坊之例相符相應請旨將署高要縣事陽春縣知縣蕭丙堃之母四品命婦蕭許氏准其建坊給予樂善好施字樣以示旌奬除將蕭許氏履歴册結送部外臣等謹合詞附片具奏伏乞聖鑒訓示謹奏軍機大臣奉旨着照所請禮部知道欽此○○署兩廣總督山西巡撫臣張之洞跪奉爲恭報微臣署任日期叩謝天恩仰祈聖鑒事竊臣奉命署理兩廣總督於九月十五日恭請聖訓仰蒙綸音訓勉温諭周詳莫名欽感陛辭後當於十八日啓行取道天津乘輪航海由津而滬由滬而粤於本月十六日行抵廣東省城二十准前任督臣張樹聲將兩廣總督關防鹽政印信王命旗牌等件委員齎送前來臣當　恭設香案望闕叩頭謝恩祗領任事訖竊惟兩廣當華洋錯處之衝兼水陸邊防之寄政刑紛冗兵食兼營臣之迂疏駑弱實不勝任惟有澄清吏道固結民心綜核財源脩明軍實以簡靜爲馭繁之要領以自强爲柔遠之本源一應地方事宜當會商東西兩撫臣防務事宜當會商兵部尚書臣彭玉麟前督臣張樹聲竭力認眞辦理以期仰答高厚鴻慈於萬一所有徵臣馳抵署任接篆日期並感激下𢗑理合繕　具奏恭謝天恩伏乞皇太后皇上聖鑒謹奏軍機大臣奉旨知道了欽此○○兩廣總督臣張樹聲廣東巡撫臣倪文蔚跪奉爲粤東同治五年以前交代依限查辦完結謹將出力各員援案懇恩分别奬叙以昭激勸恭摺仰祈聖鑒事竊照粤東省各屬交代積壓過多經前督臣瑞麟等奏准將同治四年以前舊案交代核明交抵無虧先行取結咨　嗣因新案交代難以依限一律清結復經臣張樹聲會同前撫臣裕寛奏准將同治四年以前未結舊案交代限六個月悉數清結其同治五年起至至光緒五年止未結新案交代俟舊案辦結後展限一年接續咨報當於光緒八年四月内將同治四年以前未結舊　交代三百三十四案　　查辦完結同治五年起至光緒五年止新案交代八百五十案亦於上年四月底一年限内結報清楚先後准部議覆在案臣等伏查粤東交代積壓三十餘年之久未結一千一百餘案之多其中頭緒紛煩欵目冗雜勾稽核算如理亂絲非精明耐勞之員未易清壓先經飭委候補道李葆貞督同在局各員細心考核逐案查辦將數十年未結一千餘案之交代於一年六个月限内悉數查辦完結實屬在事出力不辭勞瘁伏查同治七年五月欽奉上諭官文奏請將清厘交代出力各員奬勵等語直隷各州縣交代積壓多年自上年設局清理委員人等均能實力勾稽一年以來將舊案一千餘起一律核　清楚辦理尚爲迅速知府任信誠着賞加三品銜知縣周錫璋高文瀾均着賞加二級縣丞夏子鎏着賞加五品銜按經歴叚逢生着俟補缺後以知縣用主簿董承惠着以州判在任候補書吏許志劬等四名均著以從九品不論雙單月遇缺儘先選甲欽此欽遵今粤東清厘各屬交代一千一百餘案核異直隷省奏奬之案相同據藩司會同交代總局司道將在局各委員書吏擇尤詳請奏奬前來臣等覆　該司道所保各員均係尤爲出力並無冐濫合無仰懇天恩　准照直隷成案請將廣東候補道李葆貞賞加三品銜捐　知府署理事同知多齡請旨交部議叙提舉銜現署廣州通判試用通判啓壽請俟補缺後以直隷州用提舉銜試用知縣杜承洙同知銜候補知縣徐沅均請俟補缺後以同知直隷州用經書羅光鄧嶔區升羅培四名均請以從九品不論雙單月遇缺儘先選用以昭激勸所有清厘粤東交代尤爲出力各員懇恩奬叙緣由臣等謹合詞恭摺具陳伏乞皇太后皇上聖鑒訓示謹奏軍機大臣奉旨該部議奏欽此○○欽差大臣督辦新疆軍務兵部右侍郎二等男臣劉錦棠跪奏爲呈進回部貢金恭摺仰祈聖鑒事竊照新疆色勤庫爾之南回部坎　提向來按年進貢沙金該頭目俄則項前於光緒四年呈進大學士前督辦新疆軍務臣左宗棠奏奉諭旨飭理藩院議奏授案賞給大縀二疋由左宗棠就近發給祇領業經欽遵辨理在案兹准帮辨軍務廣東陸路提臣張矅咨稱現復據該頭目米爾阿札呈到進貢沙金一兩五錢已將例賞大縀二疋發　米爾阿札祇領咨請具奏前來臣覆查無異除將所進沙金一兩五錢咨送内　府呈進外謹會同帮辨軍務廣東陸路提督臣張矅恭摺具奏伏乞皇太后皇上聖鑒謹奏軍機大臣奉旨該衙門知道欽此 
 
