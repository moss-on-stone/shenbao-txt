# 1888 - 43 - 4905327

 

Page 1

 
 
[挈經室經解續編告白] 　[  點石齋主人啓]  
　　古訓是式權輿雅詩經解署篇　落載記卯金七略而後遂置博士之官典千四部以還次上太史之計隋殿嘉則冊萬卷廣内列　　宫大明五千　尙方給札果謠屈律東都之冊府蕩然花讖迷金南渡之縑緗罄矣永樂入與　勝國之繁函圖書集成　○熙朝之　笈莫不典　邱索倚相　之而難周甲乙丙丁李充署之而各當顧學承師法業重專家墨之守者　乃攻鄭之申者王必絀一門七業分授通才三　六詩孰　業　　兀氏作張　網於經海羅珍饌於書廚浙水乘軺纂詁已登乎○○○乙覽嶺嶠建節經解又裒厥良陳殫見洽聞發凡起例可謂盛矣然而窺天以管光景則萬　常新測海以蠡涓流則四注不竭獻王實事而求是楊雲後世而復生燈燈相傳火因不滅忖忖而　幅自不差此相國後人所以有　經室經解　編之輯也謹案阮氏前編或據全書影寫或依原本孤行或叢鈔而雜以專書或節取而尙非足本竄疇人於經傳據生世爲後先校長說文固六經之别子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多實之船有待變通未臻盡善们是研幾一盡　夢三爻占玩石齋黜枝辭之獪譎傳勦萬里汰易史之沿仍　錄易之屬典始克明誓終悔過梅　發元封之覆啓東　而引伸豐熙僞日本之　售西莊之掊擊爰錄書之屬而以逸周書附焉魯故韓故　其部居變雅正雅淆其篇第毛萇舊說剥蝕於雨風翼奉微言刺取於糫燼爰錄詩之屬圖失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽熟頗　故書元延明博通不愆宗略爰錄周禮之屬兩卷檀弓遠推物始一篇樂記猶存雅音說刪道古豈　正淑之　餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖兩詁益精表朔閏於秋農宿離不貸爰錄春秋左傳之屬考　申受之例釋實罕繼聲闡陳碩甫之禮徵竟成絶學爰錄春秋公羊傳之屬參古注於南江急讀緩讀覈補注於苕水大書特書爰錄春秋　梁傳之屬而以三傳總義統焉訂摭餘說於蕭然餖飣蓋闕勒考信錄於湶泗稗販從刪爰錄論語之屬字　詁戴君實可破其疑團滅國疏林臺卿可牓其臆見爰錄孟子之屬高密箋註勝唐宗宋相之論吳興輯述跨雲笈山房之本爰錄孝經之屬　學士枕胙文史識昧　蜞宋試官遴選英才名迷　　爰錄爾雅之屬而以小爾雅附焉千門萬戶斯庀建章之宫葢員軫方乃造顯慶之輅爰錄羣經總義之屬張參書聖肯沿　字於六朝夢得詩豪猶怕餻題於九日爰錄羣經文字之屬而以說文引經考附焉孫炎切音疑輾團於蔥　李登聲類慨湮没於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批捄篇託權門之重樹塗塗漫附嗤斷爛之朝報陳陳相因爰錄諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千　熊舐　蹯如取如携有典有則沈　濃郁信五經之無雙賅洽明通堪十事以對九惟是裘資禦冷糧　饋貧髦士傳鈔　鴻都之塡咽手民鏤刻防蝣晷之濡遲本齋石購靈峰墨融强水量才尺短記事珠奇糾甲戌巳丑之譌奚止一宫一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅　明夏斷手殺青喜趁肥冬拈毫特白 
[錄潘叙垣大令巴陵縣志序并書後]  
　　序云子尹巴陵之四年吳南屏廣文所爲邑志旣成在事者請予言爲弁首巴陵子所事不得辭因進而告之曰君等知志之難乎史之是非人也其人與其子孫非必親見事繫朝廷懐嫌意忌者抑不得逞焉若以一人而志一邑平時里居相聞見徵逐往來一旦握三寸管進退儕輩须及其祖若父其欲借重吾一習者恒取必於疇昔之歡以爲萬無不得理聽之或掩公不聽則兆釁而桀黠有氣刀者目睒睒具旁廉跖而盜夷黑白而雌雄其徒黨相與倡和犄角必使吾不安於是雖强爲之非如水之激石卽懲弦而用韋朝刊暮削倐妍乍媸故其書久而難成成亦不可爲信以余所見往往類是此風俗人心之見端可悲者又不獨在志也巴陵舊志之修距今將七十年而兵事之興其間又多宜志者蓋幾紛紏而不可理廣文不勞而費集不辨而議塞縣之達官巨族拱手噤聲以俟竣事而廣文則旣死矣卒無纖亳牴牾見於顔面詞色者此何故而能然哉如徒以其文也夫孰肯泯各私其親之意持大道爲公之懷以聽一人之是非耶余又以見巴陵之尊道德而重老成也由是以推其鄉先生必能本躬行爲化導其人士必能奉典型爲師保州居萃處必無挾意氣相陵轢者廣薰陶也篤愛敬也崇禮讓也息獄訟也而吏可臥而理矣豈非是邑與蒞是邑者之幸哉余幸其然而戒其或不然於是乎書至地方利害所在志已詳哉言之余不更論云此同治癸酉秋事也越十五年歲丁亥依劉客從役金陵得讀是書因悉大令之爲人嘗聞湘人士之言曰番侯者涇縣人官印兆奎字叙垣其尹吾巴陵也多善政而最著在不畏强暴時軍事初定吾鄉人之以軍功起家者率恃官爵誇耀其鄉里鄉里人多側目而不敢與抗甚或挾其長袖善舞之技啗地方有司使羽翼其求田問舍惟所欲故諺謂隣佑多一食肉之顯達卽多一擇肥而噬之虎狼侯知其弊旣抵任卽先設品級架於仏庭遇有翎頂輝煌者至則令其將衣冠安置架上一差役引之俾雜跪於稠人之中面質曲直直者矜異之使爲遠近表率曲者懲以法不少貸强項咆哮輒加一等嗣是漁者且宵肅有監司某曾備兵閩海嶠者以營宅侵黌宫地尺有咫邑人士將訟之某曰縣官如曉事當知仰我鼻息也否則虞將不臘侯久惡其武斷至是佯不審飭幹役持械往繫之某宵遁又某觀察之姪與校官爭贄儀越日以莝薦一束眼藥一瓶送學署侯聞其侮立傳某衿至自挈夏楚痛笞之曰此乃父兄訓子弟耳校官係朝廷所命以主持邑教者師也慢師者無法罪當笞學校爲之一振治數年大吏知其賢調署沅陵縣時太守某善營殖有和嶠之癖縱其子冐充股商在沅陵開礦礦丁與民爭墳地太守檄縣率丁壯助礦丁與民械鬥侯執不可太守怒將以官激民變上聞侯曰如此則禍將不測然與其陷良民於法網不如重得罪於太守便星夜輕騎詣礦所懲礦　以法而釋民不問一面更瀝陳礦不使於民者衆詳上憲永遠封禁太守轉噤聲適省垣某大吏新來代太守陰賂其私人登侯於白簡時知其事者無不爲侯寃且慫侯自伸其受枉狀侯曰是吾志也吾初出山只辦十年宦海今猶得以寛間之歲月消壯志於琴書尊酒間豈不勝於爲五斗米向鄉里小兒折腰哉去之日餞飲於途者自旦至暮始達舟次萬民旗傘無算曾記有一聮云　幅無華眞漢吏旌旗到日是豐年可想見吳公治行宜爲天下第一矣故至今顲循良者無不先爲侯首屈一指計候去湘中者可十年而湘人士之謳思猶如是其不置豈非賢哉豈非賢哉 
[皇州春色]  
　　太常寺題奏正月十四日宣宗成皇帝忌辰應遣土公恭詣慕陵致祭歴經循辦在案恭照光緒十四年正月十四日宣宗成皇帝忌辰致祭慕陵擬遣和碩莊親土載勛行禮可否之處恭候釟定奉旨攺派載瀛行禮欽此○禮部行文景運門稱光緒十四年正月初一日元旦令節所有呈進皇太后賀表由内閣恭捧走協和門熙和門進永康左門至慈寗宫呈進相應行知景運門凡有應行應辦之處查照向章辦理○蒙古王公等本年年班來京者計共十數員自初八日起每日召見二三員　該蒙古王公召對之時有以漢語奏對者以蒙 
 
 

Page 2

 
 
　覆答者問有不甚清晰百宸聰未能明曉者均由御前大臣伯邸等代白其隠而聖上曲體藩情不予責譴彼世守藩封者當如何殫竭血誠以報萬一哉○禮部頭傳咸安宫官學候補教習華世銘景山官學候補教習朱延董二員限三日内親身赴部騐到並備帶筆墨以備塡寫親供當堂核對筆跡勿違特示○禮部舉辦京察所有四司兩檔房滿漢　仕候補止郎副郎主政筆政司務七品小京官曁　印局四譯館大使序班通官以及堂子官咸補褂齊集署内預備過堂大少各宗伯於午刻朱後賁臨舉行過堂大典○希貝勒凌阿塔布囊侍衛　凌阿伊凌阿告假六個月回旗修墓一節巳見去春本報兹由該旗咨請理藩院以希貝勒等賞假六個月回北修墓適因雨水過大未及尅期興修現在假期將滿請爲代奏冉行賞假四個月一俟假滿卽當回京供職奉旨　議欽此 
[兵變續聞]  
　　塔爾巴哈台營勇譁潰一事已見報章兹聞彼時譁潰者計共步勇三營竟將官憲戕害各大憲飛檄馬步往爲剿撫殲厥渠魁及　敉定惟塔城各處駐紥綏靖各營久戍邊疆時動故鄉之思乘機鼓譟不可不防劉錫兩帥擬由伊犁挑派步隊兩旗先往是處以示鎭攝俾額叅贊大臣得以查明裁汰酌量併添以重邊防俾收有備無患之實效云 
[擬開煤礦]  
　　湯山距京師東北七十餘里所産烟煤苗旺質佳礦脉深遠曾經禀知合肥相國呈騐煤色准照開平煤礦章程　商開辦並委員督理其事惟是處距天津較遠所出之煤轉運匪易擬自湯山起安設鐵路至通州以便用火輪車裝運現已秦明勘妥約於春間諏吉動工云 
[江南春信]  
　　鄭板橋謂揚州人以栽花當種田金陵雖號金粉而妖冶向不及邗上然鬢邊鬥豔座上爭妍籬落之横枝几缾之矮本無非以家蓄四時花爲雅事歲朝清供尤尙鮮花賣花人拗蠟格一枝間以天竹竹實絳色纍纍若火珠辦年事者爭買之蠟梅有高至四五尺者其價反在盆景之上大抵崇堂廣厦其缾若五斗瓠非此巨枝不足以點綴聞蒔花者云每歲卽此一種一園必售錢百餘千則春江花月之盛可知矣近日堂花競出以牡丹爲上品國色酣酒天香染衣令人對其豓幾忘其冷其餘緑萼紅梅與水仙幽蘭均不值闊綽家一盼在街頭數靑銅幾枚便滿携春色歸去誦王榮今蛢并爲天下春無江南兮江北之句不禁春上毫端矣○城中苦於水涸官慮居民之無從汲飲也乃用洋水　挹城外之水以注城内竭兩晝夜之力城内如福成橋一帶頓添清水尺許淮秦淮久涸柴船無從田入遂致薪價大昻○同文館收羅後起之秀鑽研西法而於中國文字或未能兼顧金陵劉總辦謂學洋務者不兼通中國文理終不足以登峯而造極因訂定章程先選學生凡願入舘者必視其人是否聰俊面試以制藝一篇如果年輕質美可以造就者而後送交中西教習分别收錄緣教習薪水有等差而其課程則中西一遞一日無偏勝之弊向例學生二十六額近添四額而後來者欲補不得遂附在額外統計三十三人妙香庵房闥幾不足以容席去臘十五日總辦蒙曾宫保委署鹽巡道篆卽在道署接印官着亦於是日榮遷入署僚屬道賀者冠盖絡繹觀察均一一答謝次日黎明又鳴騶到館甄别學生其勤勩撝謙足爲後學矜式聞教習英文者曹君潤甫法文仍龔君佩卿皆滬人也 
[餘杭春信]  
　　城廂内外保甲自蕭廉訪認眞創辦後各局員莫不振刷精神奉行惟謹故董事等亦均能仰體憲意實事求是時屆年終宵小因此歛　閭里賴以又安董事又責成巡丁稽察更栅各夫更夫擊柝是否按時栅夫管鑰果否上鎖所有工食油火每日於薄暮時齊赴董事門前聽候按名給發發錢之時董事先喚巡丁進内問以昨夜更栅各夫之勤惰巡丁必指言一二以卸其責而表其勤故更夫擊柝之不以時及貪睡忘擊者栅夫之高臥及栅不上鎖與夫鎖不落鑰者當將工食油燭錢盡行扣去不給以示薄罰雖若輩怨聲載道然恐錢被扣去莫不認眞管理並飭巡丁不准與更栅各夫茶酒相叙云○仁和水利糧廳衙署尙未建立現任糧廳吳二尹僦居長慶街黄宅歴有年矣元日之夕被賊穴墻而入潛至廚房收拾灶上什物并棉袄布衫套褲等二十七件次晨查悉卽傳地保至飭令人贜務獲以憑究辦地保雖已遵諭第恐此等小竊未必遽能破獲也○衛靜瀾中丞勵精圖治惠澤及民固已有口皆碑士民悅服矣而其儉德可風尤非他人所易及每日三餐必與幕友眷屬一式歸大廚房包辦總憑庖人隨意進供從未有憎嫌二字夏令日長下午添用點心一次然亦惟清湯麵與燒餅二者而已日晷漸短則卽减去衾枕等件以布爲之鮮有用綢綾者簽押房中亦無甚鋪設略述大槪足徵盛德矣○敷文崇文紫陽三書院朔課自衛靜　定在學署扃試後奉行至今著爲成例兹以與各考各生姓名均係隨意揑造並無眞名的姓故今歲甄别塡册飭令各赴各學報名註册卽責成學官稽查如　塡姓名查得學册上無其人者卽行扣除○冬雪厚積尙未消融乃新春第二日未刻又飛雪緜緜直至上燈時雪點始住夜間又密灑數陣均未凝結翌日天卽大晴紅日高懸氣候亦轉而和煖積雪均漸解化檐溜如注不復似前數日之微聞點滴矣○城市洋價經大憲諭禁後不見其長但見其短近數日間每洋一元僅易錢一千文錢業中言官府旣有此禁何以飭領新鑄制錢每元亦僅作錢一千零二十文蓋以制錢缺乏實有莫可如何者故爲若輩奸商所藉口也○貿易艱難銀錢緊急歲暮之際各箔鋪以箔價過賤不能出售故均將錫箔押諸各富家及各典鋪連日紛紛絡繹不絶某興以收押過多恐年下不敷所用已經截止不收世局之艱亦可見矣 
[雲南地震]  
　　頃有友自碧雞金馬間傳來尺素言客冬某日滇中地震由省城至臨安一帶屋宇皆岌岌動搖臨安府屬石屏州城鄉房屋倒坍無數壓死二千餘人受傷者三千有奇建水附近地方則所傷尙輕旋經各上憲委員齎欵前往分别賑恤此實千年來未有之災也 
[閩中瑣記]  
　　監中老犯每將新犯凌虐無惡不作去臘夜侯官縣監中老犯因婪索不遂將新犯某甲任意擒毆鱗傷遍體事爲大令所聞立卽提案究辦○旗汛街錢鋪獨多以開在他處者一經倒閉卽被匪徒搗毁房屋而旗汛街則有旗人出而喝阻故操錢業者每視此處爲樂土近日錢鋪所出票張民間不甚行用以其屢有倒閉也聞後街寳慶南門外長承兩錢鋪均於臘底倒閉所倒之票不下千餘金凡持票而來者莫不徒手而返○閩侯兩邑詞訟之繁甲于一郡前任閩縣王吉人大令凡遇民間控案必令原告遞呈當堂先行訊問如果負屈始行收呈飭差訊辦如當堂訊出虚僞立將原呈擲還邑人憚其精明健訟之風爲之稍息現任劉村舟大令亦能仿而行之按期遞呈者比前幾少大半此誠正本清源之法爲牧令所當取法者也○江某者素以捕漁爲生頗有積蓄去臘駕船往寗波一帶販魚覓利一夜駛到某處一民船偶因失路在船邊擦過江聞聲恐係盜船急喊其夥至艙面察看其夥陳某於黑暗中不暇辨認遽放空砲一響民船卽以洋鎗還擊其彈適中陳頭陳立時倒斃民船已揚帆而去江卽遣夥某甲將陳屍僱船載回陳之家屬亦無異言後陳胞弟赴省途中遇訟棍利江之財唆使涉訟劉大令洞燭其奸批駁不准 
[粤垣春信]  
　　新選德慶州楊刺史文駿由京領憑到省大憲令在讞局學習俾資歴練○四會厘廠某委員政尙慈祥商民愛戴惟徵收厘項日形短少經大憲撤郮回省另委候補同知鄒司馬元賛接辦○番禺某鄉落陳姓家去臘被盜多人明火執仗破門搶刦團勇聞警來捕盜放鎗相拒致傷三人次晨陳赴縣呈報縣尊以案情重大卽日親往騐明飭捕查緝○候補貧員每屆年終例有賞給銀兩去臘高方伯以鄭州水灾極重　將此項移充賑濟商之吳中丞中丞謂貧員卒歲無資情亦可憫其議遂寢○去臘十六日長庚里某姓家因午炊失愼各水龍聞警馳救得卽撲滅僅燬廚房一椽○大嶼山銀礦採出礦砂甚多現已中外洋購來機器一副安置停妥去臘督憲巡洋道經是山親臨閱看聞定於今春開工○督標中營中軍都司衙門去年毁于火僱匠興修業已工竣光彩照耀耳目一新鄒養之都戎遂於去臘挈同瀛眷人等入署○記名提 
 
 

Page 3

 
 
督邵升堂軍門需次穗垣數更裘葛勤勞王事將母未遑去冬呈請回籍終養制軍鑒其誠懇俯如所請軍門已於臘底束裝就道林壑之清風可挹萱幃之愛日方長樂何如也○牛山砲臺修築完固吳元凱叅戎親往祭砲旌旗飄拂壁壘一新○卽補縣蔣鳴慶大令長於聽斷前在惠州讞局平反大獄數起爲大憲所器重給予卽行委署一次以示鼓勵○鄭州河工捐兩院憲奉到部文後卽將章程揭示劉太守清泰在番山關帝廟設局開辦粤東素稱饒富想不乏司馬相如一流人也○去冬十三日爲臬憲王魯薌廉訪之太夫人設帨良辰撫憲軍憲以及司道各員均往祝賀籌添海屋觴泛瑶池非太夫人之盛德何以臻此○城廂内外拐案迭出去冬十三日在小東門外拿獲拐匪羅二鍾祥二人送番禺縣審立楊大令疊次形訊供認拐得幼女二口轉賣與人得錢分用大令飭各責一百板發獄監禁聽候詳辦○臘底白沙海口沈溺小艇一艘艇内三人均從伍大夫游後經家屬撈得兩屍尙有一人不知飄流何處矣○緝捕局勇在沙基拘獲擺買春畫者五人解送縣署各予枷責以示懲儆 
[彝陵消息]  
　　前報江口新設厘卡被該處商民拆毁一事兹又接宜昌信言該處向無分卡每至秋季棉花布線販運過此者甚多某日忽來一委員託該處巡檢司代租房屋一間擺設公案並有官眷等四十餘人該處商民一聞此事立晵罷市次日黎明撞開局門逢人便打直至上房將委員拖出聚而毆之被人救出尙有跟丁一人被逼入水此外打傷者尙有數人並將一切器具扛至空地付之一炬或云此卡並未禀明上憲俟開辦有效再行禀明未知然否又不知委員受辱後上憲肯爲之伸理否○雨雪天寒偷兒在外覓生活者無夜不有幸保甲差役以及營兵等往來梭巡甚爲嚴密經過之處然鎗爲號俾宵小聞而知懼又恐水面有盜舟往來另设水甲又在中水門外席街設一局卡辦理冬防可謂密矣○往歲橈夫不能回川大率不免凍餒去冬因棉花船入川者多將橈夫雇盡宜地遂無此輩蹤跡惟本地乞兒困住河岸坑坎内者因雨雪不能行乞城内殷戶每日煮粥令人挑送各處按口發給俾免餓斃亦好行其德之一端也 
[鳩江瑣語]  
　　蕪湖粥廠自開廠後雙觀察日往撫綏一次且出示曉諭饑民等每早放粥早間自七點鐘至十一點鐘止晚間三點鐘至五點鐘止并製紅緑靑白四旗爲號旂掛則開廠施放鳴鑼則食免致飢民在此靜候且每人給籌一枝以便按籌挨食觀察之體恤窮民可謂無微不至固宜飲和食德者同聲頌爲生佛矣○每屆歲闌河濱一帶多有靑皮土棍呼盧喝雉引誘少年子弟悞入迷津害不勝方去冬經保甲局出示嚴禁或者賭風可以少息歟○距蕪湖百餘里南邑之山徑間屢有暴客手持木棒乘人經過突起擊之從而取其財物卽俗所謂打悶棍也去臘夜有寍屬某客道經該處被此輩擊倒奪去衣包等件行路者聞之咸有戒心 
[袁江錄]  
　　河南賑欵仍經廣成錢號募捐共十餘戶只得二千七百文所謂强弩之末力不能穿魯縞也○鮑冠友者緑林中之翹楚也經海州營汛緝解到案審得實情於去冬十八日斬决監斬者趙邑尊也翌晨復提出盜犯二人正法又已故一犯戮屍雖稽顯戮於生前仍正典刑於死後是可爲犯法者戒○淮揚鎭標遊擊陳遊戎懐中於十三日仙逝遺缺暫由鎭憲委中營守備胡勝福護理已於十五日接篆○閘口大橋口兩處碼頭崎嶇不平經官憲發欵修理誠善舉也○松江城守營遊擊鄭總戎國祥調補漕標右營遊擊於十二日抵淮謁見漕憲卽於十五日接辦營務 
[築圩自衛]  
　　揚城東南隅濱臨大江鄉農慮潮水淹灌田畝咸築土圩自衛故有圩田山田之稱去年鄭州决口今春桃汛黄水或不免下注一經灌入運河漕堤各壩其勢不得不啓則壩下興東各縣民命田廬鹽禀　竈可慮是以兩江督憲會爵帥特爲先事預防之計擬仿照築圩自衛之法札飭淮運司江甯藩司分别轉飭泰州興化東臺等縣令及泰屬各塲員公同勸諭鹺賈鄉民各自築圩保衛現在都轉巳諭令各商赶緊赴塲興築並一面出示曉諭聞各商聞命後無不踴躍從事云 
[小工跌傷]  
　　鎭江怡和躉船旁泊有運米輪舶去臘二十二日雇小工捐米上倉於是食力之輩奮勇爭先前者未去後者又來竟將所擱跳板踏翻三人立時跌落江岸跳板及米包乘勢直下三人被壓暈絶折足斷臂血流如注衆小工代將跳板米包取開三人巳僅存一息旋經掮米工頭及怡和行司事等將三人昇至西醫處醫治内有一人受傷較重竟於次日殞命其二人能否無碍尙難逆料也 
[五茸新景]  
　　客歲之杪松江火災疉見東門外華陽橋某姓家因執爨嫗遣火積薪中致兆焚如城内西馬橋某姓家亦不戒於火被燬房屋一椽然此皆偶不小心所致無足異也所可駭者某甲舊充婁署公差不數年間問舍求田遂稱殷富其子日事游蕩不務正業除夕濳以火藥貯竹筒往比鄰某姓家施放立時烟燄迷目如墮十重雲霧中隣人驚骸異常赶爲撲滅而甲子以烈火炸傷面目以致黑若炭毬隣人疑係火匪縳而嗚諸宫楊超亭邑尊大怒命械之禁中立飭提甲到案今春甲挽親隣環求始令具結開釋此係訪事人郵寄爲眞爲僞非本館所敢知也 
[萑苻不靖]  
　　九江信云頻年兇歉民不聊生頑梗之徒流而爲盜竟有于化日光天之下戕人之命刼人之財者夫臘望後某日有黄某身帶錢票二十千赴九江納賦行至蛇蛋嶺下日巳西沉忽有緑林豪客多人攔住要隘將黄謀害攫取錢票棄屍山澗中次日有甲乙二石匠行過廟竹鋪身穿馬褂棉坎肩經屠夫黄姓見之認係黄某之物向之盤詰甲乙云在路旁拾得屠夫遂將甲乙捆住一面送信黄家旋在山澗中尋獲黄屍奔投德化縣報案鍾明府准詞於二十日帶同刑仵下鄉相騐○小東門一帶地居僻靜人跡罕逢去臘十九日縫工某甲工罷出城時已黄昏突有一人從厝柩邊赶出向甲當胸猛擊甲痛極倒地隨後及赶來兩人刀光霍霍聲稱爾有銀錢從速留下否則休想活命甲叩頭如搗　云縫衣營生身畔只有刀尺羣盜乃呼嘯而去○北岸小池口地方竊案纍纍多至十餘起小民不能安枕蓋因南岸郡城印委各員辦理冬防梭巡嚴密宵小不能溷跡是以相率逃往北岸施其伎倆也○由老馬渡往十里鋪一帶平崗雖係通衢大道而人烟稀少村落寥寥每當夕陽西下時屢聞有攔路要刼者去臘望前某十有鄉人行至荷葉塘突見二三劇盜由山脊飛奔而至將鄉人身畔錢數百文搜去並褫其上下身衣服喝問可有同伴否答云後有同伴五人盜乃棄之而去得免於性命之虞 
[定期赴省]  
　　關道憲龔觀察定於明日下午乘坐官舫用小火輪船拖帶赴蘇拜賀大憲新禧聞英會審員蔡二源太守亦隨道憲赴蘇上海縣裴浩亭大令俟道憲回滬後再行晉省也 
[上海縣署瑣記]  
　　去冬法華鎭人王雲龍命案業已迭紀報章兹上海縣已奉到臬憲行知着將此案人証卷宗解省訊辦裴邑尊擬會同原騐官寶山縣葛明府卽日壯此案解赴臬轅鞫訊云○本邑除租界中街衢清潔外所有城廂内外各街道垃圾皆高積如山前經裴邑尊諭令各鋪打掃夫須於每日清晨十下鐘時一律掃淨俾昭清潔而免汚檅邇來小東門外洋行街仍有垃圾堆積路旁邑尊乃於前晚飭差將該鋪打掃夫傳案笞責枷號發往該處游行示衆○前充頭二圖地保之謝小山因欠洋人惠爾生銀欵覊押捕房客臘之杪因濬吳淞江之事經裴邑尊飭差赴捕房提出查訊一切隨於除日飭差將謝交還捕房 
[邑尊騐屍]  
　　傅增壽命案已詳昨日報章前晚裴邑尊略訊情由飭將張阿榮周阿四曹三子閔協春四人暫押隨於昨日下午三下鐘時帶同刑仵人等臨塲相騐三圖地保已預備公座邑尊至卽升座飭傳地保顧蘭亭詰訊顧禀稱傅開剃髮店當晚夥友曹三子在比鄰棉花店中與張周閔三人賭錢口角適傅　外購水烟聞聲向勸及回跌仆門首由其妻謝氏扶之入内急爲醫治無效而斃邑尊飭仵作檢騐旋據喝報 
 
 

Page 4

 
 
該屍委係跌傷斃命並無别故邑尊離座親騐無訛當飭地保至棺木鋪買棺一具計洋銀六元邑尊捐廉給付並賞給謝氏錢千文着具棺殮切結旋飭將書役工食錢照例開支諭令屍妻明日至堂本縣尙擬酌爲撫卹張周曹閔四人當邑尊詣騐時帶在屍塲至此仍飭帶回訊辦隨卽鳴騶回署 
[西董會議]  
　　前報屢紀開濬吳淞港一事去冬已先用挖坭船撈起河底淤坭惟兩旁西商租地所佔漲灘華官與西董商酌尙無定議兹聞西董定於日内會議此事云 
[踴躍輸將]  
　　徵收錢糧官以責之差保而差保於歲底不能掃數繳清者謂之底欠積弊相沿頗難驟革去年十二月二十五日上海縣裴邑尊飭傳領辦之差五人核算欠繳錢糧共有二萬串邑尊於是曉以利害謂如能於年内繳清自當照章給賞否則定干嚴比爾等勿以身試法各差奉命之下無不屏息至除夕已一律繳清邑尊遂給賞項各差亦歡聲雷動說者謂上海錢糧至年底繳清者同治年間以後未之有也 
[滬率瑣聞]  
　　老北門外西吊橋下泊有一船狀似乞丐所居副捕頭謝而諾見之卽遣某甲前往驅逐詎知乃上海縣署捕班夥計之船船中人不肯撑開捕班夥尙開花烟館其時適在新街東弄逍遙自在而甲尙不知其住處至弄口某老虎灶問訊老虎灶中一婦如水滸傳中之孫二娘見問訊開口使駡其男子正挑水進門不問情由將水放下携扁擔欲打於是甲祇得喪氣而回未知所泊船究竟駛往他處否○城廂内外各薙髮店均於財神日停工此通例也店夥等于是晚聚飲不醉不止吉祥街某薙髮店有夥七人是晚飲而醉有某甲欲回鎭江六人相率送之登舟途問謔浪笑傲不知爲何事口角勢將用武被巡街捕所見拘送捕房一併管押昨晨經備捕頭研詰從寛釋放○法捕在街巡緝不知何事被某甲詬詈當將甲拘送捕房備捕頭以事甚細微押至昨日薄暮六點鐘卽行釋放○法包探見某甲偷竊火爐上所用之鐵鉗隨卽拘進捕房捕頭研诘之下據甲供在英大馬路見有挑舊貨擔者放擔在門口人卽進門乘間竊得鐵鉗捕頭亦着押至晚間六點鐘釋放 
[法廨停訊]  
　　昨係法公堂訊案之期因另有公事是以停訊所有各案統歸初十日解訊 
[英界公堂瑣案]  
　　開牛肉莊之閔茂槐投英公廨控被開義成牛肉莊之梁阿素欠洋三百餘元由梁之叔現開廣祥合之梁耀亭擔保因梁阿素避匿梁耀亭置諸不理請爲提究經蔡二源太守准詞又有朱寳卿投法公堂控閔欠牛價洋六十六元八角由王司馬飭提閔茂槐訊押後妻又投英公廨求准移夫歸案追梁之欠此已列諸前報現聞梁耀亭投訴開義成之梁可素是否欠閔之洋與我無涉自有梁阿素理直朱寳卿亦投案請追閔欠之洋蔡太守隨飭將閔管押昨晨朱又投案聲稱小的販牛五頭托閔賣與正記號計共洋八十餘元除收被欠洋六十六元八角詎閔藉義成　帳爲由意圖抵賴其實正記早已付銀太守隨飭將閔帶案據供朱之牛由我經賣與義成結帳後義成付過票洋與朱朱向收無着還我票洋我取用錢本不能推却然實不堪賠累至朱名下實少洋六十一元八角朱又稱牛確賣在正記閔付義成票與我不能收洋祇好交還閔請交保料理朱欵太守謂准爾交保具限幾日可以料理閔答稱本月底先付十元餘俟秋間太守隨判限二月二十日先繳洋三十元餘再限繳人銀兩保○袁阿四稱在義興洋廣貨鋪爲夥昨有王元香抱孩子同一女來買洋貨乘間行竊被面料二條當獲人贜交捕土元香供孩子見紅布而喜卽行拾取我是紹興人向爲貿易不敢犯竊蔡太守隨飭袁阿四將洋布領去王元香着覓妥保准釋○周子卿稱去年十二月初有東洋車租與曹良川詎被曹將車賣洋六元昨得尋見交捕送案曹良川供當日拖車忽患腹痛因在烟館門口停車入内吸烟被人將車竊去並非擅賣今願賠償蔡太守隨判曹良川押繳洋六元冉行核斷○楊庭生稱有人荐陳阿林與我做獺皮已付過工洋二元四角照算不過找伊數十文詎料陳阿林竟將獺皮質洋使用爲此送案請追陳阿林供欠我工資故將獺皮典質蔡太守謂兩造各執碍難定斷飭將陳阿林暫押着楊庭生邀同原薦理算明白覆候核斷 
[上海陳家木橋電局豫皖賑處接嚴佑之先生自扶溝發信]  
　　杏蓀竹坪少欽蕃甫秋坪心如蓮珊綏之諸善長大人閣下前由省寄上不列號信並電音想已達覽辰維籌祉吉祥爲頌弟因孫劉二公約會省垣故抽暇進省不料十六出省至朱仙鎭河凍難行孫劉二公亦凍在河干無法可想焦灼萬分守至十九弟冐險履冰三水三旱由鎭至尉不過四十餘里行至二鼓後始到廿一開放日丙可竣月杪移局扶溝細閱四號賜示諄諄勸勉僕雖至愚敢不仰體尊意若在冬月回南不辦尉扶不獨辜負諸君拯溺之心亦舞以對汴省億萬災黎也扶　畢約在臘月望前後私事俟明春再議至換錢一節可請放懐綏兄精神可如常否念甚賤恙針後雖鬆然作麻如故開工杏杳無期奈何專此佈達敬請台安愚小弟嚴作霖頓首冬月廿五日 
[上海高易籌賑所雜述]  
　　雲南鹽法道湯幼庵觀察賜下賑銀二百七十二兩五錢八分去臘杪由天順祥寳　交到並函示商諸譚序帥疏陳滇中每分鹽一斤加價錢一文以一年計之約三萬餘緡擬先由商號借墊寄豫分賑一俟得旨當卽赶緊措辦云具見觀察籌措有方中丞聞善恐後定卜九重兪允也○廣東潮州府朱太守寄到饒平縣正堂經募賑銀九十四兩二錢二分合先登報鳴謝○此次分送爲善最樂一册荷蒙諸善長眷念災區源源樂助同人等無任欣幸尙乞聞風興起共相勸募功德無量秋坪李朝覲謹誌 
　　周鳳林海上騷壇所稱之桐蓀语客也别滬五年不隋清歌懐念不可言昨夜天仙園重逢寳相秀韻依然音節儀文俱臻絶詣昔之賞心者今當刮目也我輩飽食終日無所用心悠悠忽忽能弗恧然歸寓友人示以粉墨叢談見其酬贈兩詩清麗可喜益信所稱書畫琴棋擅 
[兼人之藝决非虚譽因成韻語卽奉夢畹生哂政轉眎詞客以博一笑可否]  
　　海棠春影破簾櫳壓倒羣花敢不紅隔歲欲聽鶯語細低徊絲管又東風游戯璚僊萼緑華優曇空現女兒花别開詩境修篁裏海市樓臺第幾家桐蓀詩室名修篁别墅　塵不易到也雲雨巫山擬弗倫柔情俠骨玉精神當場獻技邀知已羞煞侯門　媚人粉墨爭雄各擅長桃花流水過申江香風鼓動鳴春鳥靑鳳白鸞　一雙時與周補枝演會眞第七折[  之谿居士待定草]  
[浪餘生將返西泠以詩留劉敬次元均率成二律贈行錄請高昌寒食生粲政]  
　　葭蒼久繫在湄思風雨聮　勝故知香挹闌臯　點筆君善寫墨蘭鑪圍梅閣夜談詩年華似水嗟空逝世態如雲信不欺　缺唾壺眠未得幾回起舞月時紅豆難抛去客思滿懐别緒夜燈知欲留翰墨三生契愧乏河梁五字詩握手頓添離索感吟身莫使峭寒欺還家正啓團欒宴酒晉高堂餞臘詩丁亥祀竈後一日惜紅生稿於侍梅閣 
[戊子新正月思泉先生姻大人以病起詩見示次韵和請郢政]  
　　是翁眞矍鑠逸趣備清躬偶臥袁安事仍　茂叔風病增詩骨健愁謝酒兵攻君素不飲酒翻笑梅　瘦巡檐興不窮隔歲與君别閑門惟息躬懶辭投刺客寒避入簾風椒酒更增飲塵編已健攻雪中來訪戴詩句鬥無窮[  約齋弟沈祥龍未定稿]  
[戊子新正三日寒疾初起口占小律錄請天有遯叟霧裏看花客曁諸大吟壇郢政並乞和玉]  
　　小病忽旬日閒愁萃我躬寒凝融臘雪食帶鬥春風罌對梅花瘦　煎樂石攻衰年兀歲暮搔首歎途窮[  萸菴退叟弟耿蒼齡待刪草]  
 
 

Page 5

 
 
[上海陳家木橋電局豫皖賑處經收蘇電局十二月中旬第十一批皖豫振欵細數]  
　　蘇字一百三十三號冊兪磔菴募留餘堂兪又兪揚氏兩戶各捐洋十元十雙籐錢心德堂陳而戶各捐洋三元裕彩記洋二元二松仙舘醉石居士兩戶各捐洋一元又一百三二四號册錢以亭募萱茂堂洋二十元又一百三十五號冊　養和募屋養禾洋十元屋坤厚洋五元張村記洋三元屋寅生洋兩元李秀野靜寶浦靜瓏屋姚氏五戶各洋一元又一伯三十二號册嚴惠卿募綢綠山房慧記洋七元許水和洋六元此霉散客洋上元梁溪逸士洋兩元潘益香洋一元又一百三十七號册楊書成募南沙居士祥記宋貽惠紙記楊籌裕畹記三戶各洋十元松石主人求禳尖化吉洋三十元高陽子求兒病愈平安洋四元　潤生求病痊洋三元沈求平安洋二元三芽觀孽沈交來洋一元無名氏三尸各銅洋一元以上共收英洋一百六十五元銅洋三元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
