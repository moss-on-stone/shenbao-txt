# 1918 - 285 - 4916408

 

Page 1

 
 
   
 
 

Page 2

 
 
時評 
[文派之交戰（冷）]  
　　武力之交戰方事調和而以調和之故文派之交戰遂又開始矣 
　　假使文派之交戰而能代武力之交戰者抑或文派之交戰而能不引起武力之交戰者則文派之交戰實有利於我國我民甚多何也旣可以各出其胸中之憤懣而又不至於害民傷財也 
　　雖然窺彼交戰者之心苟不害民傷財者而必有所未快也然則文派之交戰其結果豈僅限於文派之交戰而己哉 
[命令]  
　　十月十六日大總統令晋授姜桂題以勲一位此令 
　　又令晋授張作霖楊善德以勲二位此令 
　　又令晋授王揖唐以勲三位此令 
　　又令晋授盧永祥以勲三位此令 
　　又令晋授鮑貴卿以勲四位此令 
　　又令載潤晋給一等大綬寳光嘉禾章此令 
　　又令龍濟光給予一等大綬寳光嘉禾章此令 
　　又令倪嗣冲王占元李厚基均給予一等大綬寳光嘉禾章此令 
　　又令梁士詒給予一等大綬嘉禾章此令 
　　又令朱啓鈐給予一等大綬寳光嘉禾章此令 
　　又令曹錕李純趙倜張敬堯均給予一等大綬嘉禾章此令 
　　又令孟恩遠張懷芝張樹元閻錫山陳光遠陳樹藩張廣建楊增新馬福祥均給予一等文虎章此令 
　　又令田中玉齊耀琳戚揚郭宗熙均給予二等大綬寳光嘉禾章蔡成勲齊耀珊王逹均給予二等寳光嘉禾章此令 
　　又令劉恩格給予二等大綬嘉禾章此令 
　　又令王印川給予二等寳光嘉禾章李長泰給予二等大綬嘉禾章此令 
　　十月十七日大總統令任命陳錡爲駐庫辦事大員公署秘書長此令 
　　又令陸軍總長段芝貴呈請任命高建勲爲陸軍第二團第二營營長應照准此令 
　　又令陸軍總長段芝貴呈請任命張俊德爲陸軍第二十八師步兵第一百十二團第二營營長應照准此令 
　　又令任傳薪給予四等嘉禾章此令 
[專電]  
　　北京電安福系攻擊梁士詒益烈各報指名直書不復遮掩梁派之民福報痛詆安福烏澤聲之新民報揭其隠醜二派爭點己出選副問題之外今後政潮大可注意徐樹錚機關報反對和平促進會昧良負義（十八日下午一鐘） 
　　北京電段芝貴决辭陸軍長繼任者非田非靳欲以此調和政治暗礁現尚秘密（十九日下午六鐘） 
　　北京電英美法比四公使有以友誼的勸華早息内訌之說（十九日下午六鐘） 
　　北京電顧公使電告美將諮詢中國對和議之意見（十九日下午六鐘） 
　　北京電外交界消息英政府贊成美對德奥之答復（十九日下午六鐘） 
　　北京電王士珍不願到京（十九日下午六鐘） 
　　北京電曹錕屢次催餉部以無欵請在前領百五十萬内暫移 
 
 
 

Page 3

 
 
曹覆前欵早罄有請派員查視語（十八日下午十鐘） 
　　北京電鄆城潰匪二千餘竄陷肥城知事赴省求援東省土匪紛起各軍不敷調遣現向曹使借兵一圑協剿（十八日下午十鐘） 
　　北京電陜西北軍克潼關失佛坪（十九日下午六鐘） 
　　北京電晉督己編成一支隊又飭張鎭守使在沿河各軍抽編一支隊每隊步三營騎砲機工輜各一連另輸送隊四營以張使爲總指揮卽日赴陜協剿（十八日下午八鐘） 
　　北京電西北國防籌備處業於咸日成立以徐樹錚爲處長（十八日下午八鐘） 
[外電]  
　　廣州電省長李耀漢現正預備交卸軍政府各員譏笑馮國璋與黎元洪調和運動謂馮黎當在任時何不爲之（十七日）路透電 
　　北京電協商國方面各公使於昨日午後開會議先就於中國内政問題互交換意見最後以中國政府取締德奥人緩慢殊甚决議提出勸告請中國從嚴辦理（十九日） 
　　北京電據某方面之消息云安福俱樂部鑑於現在本院之地位且參酌各國之希望己不復如前之主張主戰而力與主和派湘聨絡然據一般人士之觀測皆謂安福派非眞主張和平將來遇有時機或又改變其熊度亦未可知（十九日） 
　　北京電美國芮恩施公使於昨日下午四時進謁徐總統相見後芮公使述歸任之酬應語又介紹一公使館附武官即由徐總統先提及前日顧問官威祿毘氏提出南北妥協意見書事芮公使即爲非公式之勸告曰和平之希望不僅威祿毘一人爲美國全體之希望但此事究屬中國内政如爲外人所左右殊多不便總統管曰余現正依和平之方針有所施設但恐今日如公然表示和平反使南方有過大之要求故甯暗中謀和之進行謹謝貴國之好意云云芮公使於五時辭出（十九日） 
　　北京電中國顧問官美人威祿毘氏於十七日向大總統提出長文之意見書稱美國國民之希望願中國停止内爭（十八日） 
　　北京電全國商會聨合會長夏印璋（譯音）與各省商會電商擬互相聨合上和平解民請願書於政府（十九日） 
　　廣東電李耀漢於昨晚出李福林之住宅偕省議會議長羅氏赴香港彼此次運動留職而失敗行將辭職但因李尚未聲明辭職故翟汪將以李耀漢有疾以護理省長名義於十九日就任省長之印己於昨日受授完畢聞李耀漢所以仍任肇軍司令之職者因肇軍軍費大半仰給於李所經營之廣東賭博捐也（十八日） 
　　廣東電陳炯明爲惠潮梅稅務督辦免職問題甚爲憤恨聲稱擬暫率軍隊移駐廣東伍朝樞徐謙汪兆銘魏斯炅冷遹陳策褚輔成方聲濤廣東海關副監督施家霖（譯音）及與海軍福建浙江廣東各方面有關係之各要人於十六日在海軍俱樂部集議决議此後由督軍方面派遣惠潮梅稅務監督一人另由陳炯明方聲濤吕公望各軍各派委員一名在該監督之下處理稅務每月依照按分率分配各軍軍費此項决議俟得莫督軍之允許後即通告有關係諸人據一般人士之觀測此問題似己因此告一段落矣（十八日） 
　　廣東電聞將來對於福建方面將由滇浙粤各軍及海軍等取一致協同積極攻略之方針（十八日） 
　　廣東電如前電所述翟汪現己就代理省長任李耀漢仍爲肇軍統領古日光張興（譯音）等與鎭守使雙方面意見業己圓滿疏通於是省長問題亦從此得一結束對於此事李福林斡旋之功甚大（十八日） 
　　廣東電昨日國會選舉參議院議長林森得一百零七票當選出席議員總數爲一百三十九名（十八日） 
　　廣東電軍政府决議在財政部未經正式成立以前暫設財政署處理關係財政之事務並决議財政署組織條例六條任命楊增孫（譯音）爲署長（十八日） 
　　奉天電許蘭洲昨日由天津回奉天（十九日） 
　　奉天電日本赤塜總領事赴旅順參與事務官會議事己告畢於昨日回奉天（十九日） 
　　東京電日本現内閣之對華方針業己確定如左（一）不取秘密政策（二）不取專爲日本之地位着想之利己方針（三）對於中國南北兩派一以不偏不黨公明正大爲宗旨（四）努力謀中國全國國民之利福（十九日） 
　　東京電捷克族國民議會代表委員波爾薩博士於昨晚偕參謀長勃賴斯大佐抵東京俟與日本當局者會見後即赴法國（十九日） 
　　東京電奥穆斯克西伯利亞政府外務次官葛列安布斯氏因有要務須會見駐日俄使克魯本斯基氏及日本當局者於昨晚抵東京（十九日） 
　　東京電據最近從某中立國傳逹某處之消息云德國現己發電命於各方面之潛水艇或謂此舉當係有鑑於日前美國總統之通牒將停止海上之非人道的行爲由此觀之則可目之爲德國表示其對於媾和之誠意之一種手段也（十八日）以上東方通信社電 
　　東京電原内閣之發表對華外交方針於其否認前内閣政策之點總受好評而依此發表一般皆以南北妥協當不須第三者之干涉帮忙由南北各邊之自力必能得成功也（十九日） 
　　東京電林公使近絶跡不到外務省且以此次發表之新方針欲使該使當此實行之任又爲現内閣所不便故結局除更迭一途想無他法現日人一般輿論皆以此際更迭實爲兩相便利（十九日） 
　　東京電内田外務大臣以非公式聲明對華方針曰（一）不取隂密之政策（二）不取僅顧及日本立脚地之利己的方針（三）不偏南北以謀全華之國利民福故自不繼持寺内内閣之援北的借欵（十九日） 
　　以上共同通信社電 
　　北京電陳光遠見總統對於時局有所獻替東海頗嘉許（十八日） 
　　北京電田中玉長陸陳光遠將調察哈爾贛督一席以某護軍使爲最有希望（十八日） 
　　天津電吳笈孫爲某事來津與曹銳密商曹銳允轉致曹銀酌覆（十九日） 
　　保定電曹錕定日内回津養疴（十九日） 
　　安徽電倪督受中央及各督勸慰準日内銷假（十九日）以上中孚通訊社電 
[戰電]  
　　里昻無線電十七日聨軍於佛蘭得大獲勝利在海濱及杜愛間沿八十啓羅邁當之陣線前進二十啓羅邁當攻克德國潛艇根據地之哇斯丹港同時由里斯北及桑塞河南兩面包圍迫敵退出列里·羅倍·土爾昆·及杜愛此由英軍巧施謀略乃使列里不攻而下蓋德軍欲更堅守則有包圍之虞聨軍前隊於星期四日晨入列里城英軍及法軍步兵一大隊同日午後偕同行政官員入城列里及杜愛間之凸隅現己剷除自列里至哇斯丹之全陣線聨軍無處不大獲勝利英法比聨軍攻克齊斯台勒齊愛爾·末勒白克·比軍馬隊己臨不魯日之門户更南之英美法聨軍在勒加圖及里白芒之間進攻獲勝敵軍抵禦雖猛聨軍終得佔據勒加圖進臨塞爾勒河之西岸直至其發源處近日法軍在瓦斯河及塞爾勒河間之壓力己迫令敵軍重行退走（十八日） 
　　里昻無線電奥匈國時局之變端現正在發展中白利安伯爵在匈加利委員會承認軍事現狀殊難令戰事持久而奥匈國内被壓之各民族亦預備宜告獨立奥皇爲避免全國瓦解起見下諭籌備將奥國改組聨邦包括奥國捷克國意萊利亞國烏克蘭國等波蘭土地不在奥國範圍之内至於匈加利反對奥匈合邦制但願改變其現有之地位而僅以奥皇爲兩國間之聨絡人如此改組則瑪加耶族尚可希望統治久己被壓之加拉脫族塞維亞族羅馬尼亞族惟此種計劃恐鮮效果奥匈國被壓民族之釋放爲期己近云（十八日） 
　　倫敦電海軍部宣稱附屬海軍之飛行隊今晨在哇斯丹登陸據報該港己無敵兵踪跡杜佛港巡哨艦隊司令海軍中將基葉斯爵士今日下午己抵哇斯丹（按哇斯丹爲比國海濱之德濳艇根據地）（十七日） 
　　倫敦電海格上將報稱十五日比皇所統之軍繼續在狄克斯末特與里斯河間進攻平均前進六基洛邁當比軍在狄克斯末特北岸渡伊泊爾河佔據提爾白克英軍渡里斯河在末蘭外前進數基洛邁當比軍佔據土羅法軍佔據里希台爾凡爾特與亞杜瓦伊英軍佔據末蘭聞己攻入柯爾特萊協約軍共廓清二十餘村（十七日） 
　　倫敦電海格上將令晨五時三十分復在波恩·勒加圖陣線進攻得有滿意之進步（十七日） 
　　倫敦電今晨海格上將報稱敵軍在哇細猛力反攻英軍退至該村西邊戰事正在進行英軍在列里西南復獲進步（十七日） 
　　倫敦電英軍己入列里（十七日） 
　　倫敦電今日美國公報云美國第一軍續在末斯河兩岸進攻得利（十六日） 
　　華盛頓電美軍在格蘭泊勒西面進至愛恩河以外佔據克里細與台爾美俘虜八百人（十八日） 
　　華盛頓電巴黎電稱自北海至列里境之德軍現全退走（十八日） 
　　倫敦電英軍大本營路透訪員今晚電稱德軍之退走計畫雖精但因比軍疾進施擊故所失軍隊與戰品至多戰局流動靡定英步兵於多處前進己不相連屬獲有戰品不計其數（十六日） 
　　巴黎電末斯河一帶之協約軍現漸近美資該地之得失關係德軍之安危今恐敵軍難脫大禍（十六日） 
　　巴黎電意軍己佔據杜拉沙此爲阿爾巴尼亞之要港及海軍大根據地（十七日） 
　　雅典電希臘公報云希軍己佔據特拉瑪（十六日） 
　　巴黎電東境戰報云協約軍刻仍向塞國北部進發塞軍己進抵距尼虚北二十基洛邁當之某地點俘虜甚衆阿爾巴尼亞之敵軍現向伊貝克退走（十六日） 
　　華盛頓電美軍偕協約軍戰於特維拉河兩岸擊敗猛攻之過激黨軍隊協約軍現向伏洛格逹西北之菲爾斯克進發（十八日） 
　　里昂無線電昨晚法國公報云第一軍於今晨復取攻勢在瓦斯河之西進攻防禦堅固之敵軍經過劇戰乃得前進今日復獲有新勝利我軍己攻克芒納萊脫村及恩茅尼叢林現扼守恩茅尼叢林之邊際我軍在此方面雖處極困難之地位仍前進五啓羅邁當餘我軍行抵漢那泊大維爾利拿葉爾之附近雖遭敵軍之頑抗佔據克魯齊·愛森維勒·倍拿維勒等村我軍前隊在更南之瓦斯河及塞爾勒河間緊追敵軍佔據村莊約二十所俘敵甚多計己超過一千五百人我軍步兵沿廣五啓羅邁當之陣線在伏齊愛爾渡過愛恩河進臨東面之高地文第村及多數田莊之作爲支撑點者己入我軍之手俘敵數百人自前日以來更東之區域復有劇戰我軍獲利我軍在哇里細及格蘭潑萊問向叢林區域前進（十九日） 
　　亞姆斯特丹電柏林各報停止登載協約國之公報（十七日） 
　　倫敦電據日尼瓦演講報載稱德艦二十艘己由黑海駛至君士坦丁以阻土國步布後塵新自由報君士坦丁通信員電稱土菲克將軍組織内閣未成現改簡伊才特將軍爲之（十七日） 
　　亞姆斯特丹電柏林電稱昨日德皇復下諭命總司令有所决議須商同首相發表（十六日） 
　　亞姆斯特丹電十月十五日德皇下諭謂各司令依戒嚴令所下之命令須商准民政長官此可徴德皇今仍在位（十六日） 
　　亞姆斯特丹電維也納電稱奥國外交大臣曰里安伯爵宣稱彼審愼研究威爾遜總統之覆文後覺停戰議和之期己近又謂德國之覆文己聽從威爾遜總統所提出之各點（十七日） 
　　倫敦電各報評論關於德國受納威遜總統覆文之謡言謂協約國宜漠視謡言竭力作戰免中敵人之計敵國兵敗於外禍起於内不久難免屈服且有數報主張協約國應速與美國商定施於德國之媾和條件（十七日） 
　　巴黎電俄國無線電稱前俄軍總司令尼古拉大公己定死罪（十七日） 
　　華盛頓電政府總長宣稱美國尚須募第五次自由借欵或將有第六次之發行（十八日） 
　　舊金山電太平洋濱各報復登載太平洋各港商船來往消息（十八日） 
　　華盛頓電倫敦電稱英政府己承認波蘭陸軍爲自治協戰軍（十八日） 
[公電]  
　　浙公民請解釋選法五條電北京内務部錢總長司法部朱總長大理院董院長鈞鑒省議會議員選舉法第五條規定凡有左列情事之一者不得有選舉權及被選舉權其第一項云褫奪公權尚未復權者浙省此次第二届新選議員有前巴拿馬賽會監督陳琪當選查陳琪己於六年二月二十八日奉大總統嚴令褫職非滿八年不得開復此項褫奪官職是否可作非褫奪公權論應請依法解釋令知來浙藉重議員資格以慰輿論無任公感浙江公民賀四維蔣廉志等謹叩 
要聞一 
[外人將勸告息爭之傳說]  
　　南北戰爭迄無定局戰旣不可和亦不能直陷於束手無策之局兹據外交界傳來消息謂某某等國公使以我國時局不决則歐戰後種種關係皆不能圓滿進行且爲中國計若不列席和平會議於中國大有不利擬以此善意將先向南北雙方爲友誼的勸告以求和平統一之實現云云此說雖未證實但關係甚大願當局者速自猛省也據益世報云自徐東海就任後平和派似稍得勢兹據某方消息美國公使芮恩施氏刻己回任頗有欲乘此時機正式提議南北調停之說最近復有所傳吉林教師比列氏己向威爾遜大總統建言調停南北之說實爲其梯階也同時外交界亦有此言謂某某等國公使以我國時局不决則歐戰以後種種關係皆不能圓滿進行且中國不列席於和平會議於中國大有不利以此善意將先向南北爲友誼的勸告以求和平統一之實現我國民必受他人干涉而後息爭乎願注意及此 
　　又據京報云昨日記述歐戰和議之趨勢最後曾有數語警告國人言各國外交家之銳利眼光己移注於遠東大陸不圖昨日所得驚人消息己突發於某西人之報告其大意謂據外交團周圍之空氣以推斷各國對於我國有幾種重大問題正在秘密籌議其一爲財政我國自内訌延長以來財政之困爲世界所周知除英國以對抗德國無綫電借欵之故交付馬康尼六十萬鎊無綫電借欵外其餘供給最多者欵爲日本此種趨勢若不停止則今後蓋難爲繼惟有出於實行監督管理之一途其二爲内訌而無暇對外南北戰禍久不解决政府中人腐心於平南之私計對於德人之管束每授外交界以口實聞協商國使館報告於其本國政府時有中國不甚盡力協助之口吻各國問即將利用此種機會實行其屢次籌議設立萬國委員會於中國之計畫其餘報告以外交關係尚不便逕直宣布以上報告之確否可證以外人間所發表之言論昨日北京法文報（其華文名曰北京新聞）載有極長論說大意謂中國之時局似非中國人所能自定至財政之整理軍事之收束中國人尤無此種能力不如各國代爲處置推英美兩國爲主腦以實行處分中國之内政觀此則列强干涉内政之說確係有因政府與國民若再不悟是所謂萬國委員會及外人出而干涉之主張不久或成事實矣又聞列强注意之第一步確爲財政問題其一絶對不供給用於國内軍事之借欵其二某國對我借欵旣有用於國内軍事之危險當運動絶對停止交付關於此層各國己數次有所接洽而第二步則中國政府如須商議借欵即不能不就銀團之範圍其用途等項自有極嚴重之限制云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐戰特約通信（十）（二）]  
　　德國之矛盾說譎變之商業手叚 
　　商店派出員及代表心思之機敏絶非德國商店派出員及代表之所長固也然彼曹實具備各種商業必要之知識且善引導商業之勢力侵入市場彼曹之才藝雖無所表見而人數之衆多殊堪注意德國商店之派出員及代表較之他國商店所派出者平均每多三倍故彼曹得時臨顧客之門而窮鄉僻壤亦有彼曹之蹤跡外國商店恒僱用德人爲夥友不悟彼德人者勢必首先爲其國人謀利益反將受其大害且付以所蒐集之要件是不啻以武器授諸敵人也 
　　德國商店派出員大抵均生長於居留國諳其風俗語言受有相當之職業教育且能隨時草定估價單熟悉機器情形有時或遭顧客之蔑視殊不以爲忤乘機觀變縱不正當之處所亦必結納員役勾通通官吏以爲進身之階干謁旣頻目的乃逹此則德國商店派出員之特長也蓋彼曹圖謀一事無論有何種阻力必逹目的而後己此次戰事即其明證試觀目前德人之居留中國者雖在大戰聲中尚設法旅行各地以爲戰後經濟戰爭之預備換言之即預備下次之戰爭耳 
　　出口公司及其支店海外商業僅恃商店派出員 
及代表經營之力猶嫌未足於是乃有出口公司廣設支店之一法此類支店所以効力於總店者約有三項（一）實地觀察（二）調查情形（三）出售貨物此外且可與顧客直接貿易而予以種種之便利在千九百零五年亨堡一埠計有出口公司八百八十所不特在工藝上佔特殊之地位而在地理上亦佔特别位置德國商店派出員固以剌取商業消息爲其職務之一種而供給此項消息之中心點厥爲出口公司之支店德人夙自視爲天之驕子而以壓倒他人之事業爲務其組織之完備蔑以加矣 
　　德人在商業上所用之利器有二（一）廣告說明書及目錄採用各國文字視其種類而定（二）報紙以各國文字刋行之其目的在向全球各國誇詡德國貨品之精美及文化之高尚其他尚有雜誌無數以譽揚德國之工藝及文化爲主 
　　迨至一九一四年春季德政府猶以此項組織爲未足其時發現一種奇異之文件讀之可以窺見德政府設法運動國外報紙之計劃之一斑該計劃主張由政府監督竭力鼓吹德國之工藝以誘外國人士其法係將各種有利於德國之消息用其本國文字供給各報刋登並設法與著名出版家聨絡此項計劃極堪注意德人對於戰事之一種預謀由此可窺其梗概要之德人之深計雖在戰事聲中其用力之猛實所罕覩也 
[北京特别通信（齡）]  
　　陜省之危急援應之困難 
　　陜西局勢自于右任入省後情形爲之一變又經王安瀾葉荃等分兵陜南一帶更覺危迫而土匪又復徧地蜂起據近日所得消息陜南陜北之防務旣異常棘手西陲又復不靖陜省全境幾無一處乾浄土矣先以陜北方面言之榆林等處旣爲盧占魁佔據而韓城郃陽兩縣近亦爲匪黨先後佔領此兩縣在渭水之北爲晉陜交通要道政府前飭晉督撥隊援陜即命取道韓郃直抵西安晉督則以韓郃方面匪勢猖獗軍隊不易通過業電陜督請先偵告韓郃一帶匪勢實在情形俟得覆電再飭隊開拔前往故目前尚未赴援至西陲一帶武功岐山等處早爲郭堅佔領而興平盩厔又在于右任張鈁勢力範圍内近聞王安瀾等又聨合廣朝敵軍擬由秦隴直取鳳翔以與郭堅等聨絡并擬另派兩團由甘省之徽縣兩當襲取鳳縣截斷川陜路線並與佛坪等處之敵軍聨合以絶漢中餉道而斷西漢間之交通陜南方面糜業更甚自嵐臯平利失守後安康（即興安）漢隂亦相繼不守洵陽白河又先後爲敵軍所佔雖經鍾師長體道派潘團長率隊攻克西鄉而石泉寧陜等縣均己爲王安瀾葉荃等軍攻破幾幾有進佔佛坪之勢前日（十二日）南鄭（即漢中）鎭守使管金聚電稱現有敵軍約千餘人進抵佛屬東二嶺子駐紥佛平之黨支隊長所部與之接戰數次因不得地勢且缺乏子彈目前暫退守財神嶺並聞另有大隊繼續前來現己加派援軍並飭該支隊長竭力抵禦請卽設法籌濟餉彈以免貽誤云云觀此則佛坪亦似己落於敵人之手矧川北　　陜西省畧圖 
　　甘東均有敵軍窺陜一由川北之通江南江聨合王葉等軍進逼漢中一由甘省之徽縣兩當及秦隴一帶進取寳雞鳳翔以與郭堅等軍聨絡進逼西安昨日（十三日）管使又來一電據稱敵軍同時並舉分道入寇陜省危狀萬不易支請一面飛飭奉省援軍趕速前進一面分飭鄂豫兩省軍隊分道馳援方足以紓陜難等語而陳樹藩亦有蒸電到京請飛電鄂督立飭援陜之張鎭守使將所部援軍劃分兩部以一部進擊白河一部進攻平利以截擊敵軍後路觀此情形是陜省危迫情狀確有岌岌不可終日之勢政府因此屢電豫督分兵往援并謂浙川商雒最爲緊要而武關實爲天險無論如何爲難務須分兵扼守此關以堵敵軍東竄而趙周人督軍覆電則以本省土匪不靖實無餘力兼顧陜亂現己飭南陽鎭守使吳慶桐在豫陜邊境扼要嚴守至武關形勢今昔不同在昔雖爲天險而今則道路歧出入陜要路不專恃武關一處故僅守武關不甚可恃此外若閻錫山督軍則允出一旅援陜業經籌備開拔祇以芝川河口及韓郃等處均被匪佔領入陜要路己經隔斷如欲將此項匪徒先行剿除恐非一朝一夕之功故援陜目的亦仍不能遽逹至鄂省方面鄖襄最爲吃緊鄖若有失襄樊震動中原大局即不堪設想政府屢電鄂督抽撥軍隊援應陜省王督除派一混成團赴鄖襄協防外並飭張聨陞鎭守使親率所部即日開赴鄖陽又令分兵扼守洵陽白河要道以遏敵軍東竄之路而襄樊防務暫令第十八混成旅趙旅長擔任甘肅方面寧夏涇原一帶有馬福祥防守而渭川等處雖經張甘督派吳攀桂爲總司令率兵南下援應川陜而吳軍行至碧口忽聞陜省變亂不敢前進吳攀桂現己任爲隂平鎭守使張甘督遂特電政府請改派馬國義爲援陜總司令目下仍駐碧口按陜省形勢陜南以漢中興安爲重鎭陜北以延安洛川爲重鎭而商雒一帶關係尤爲重要商雒一有疏虞鄂豫兩省即不免因之摇動現有人爲政府計擬令晋省出軍兩隊一由蒲吉經宜川而至洛川以扼陜北敵軍之南下一由汾水經韓郃而至西安以爲南北西三路之接應鄂省亦出兩隊一由鄖陽經白洵一由竹山經平利而共集中於安康以與管金聚劉存厚等軍聨絡陳樹藩本部可專顧西陲敵軍而豫省軍隊則不必入陜祇須扼守潼關要道並嚴防豫陜邊境以遏東竄之勢如此則陜省亂事或有轉機之望未知此種條陳有補實際否史未知當局採此條陳否也 
[新國會十六日之一幕]  
　　較九日更爲掃興 
　　新國會十六日選舉會不成早經電告是日上午十時二十分在衆議院議場開會參議長梁士詒主席以出席議員不足法定人數兩次宣告延長時間至十一時二十分主席報告參議員出席八十二人衆議員出席一百八十五人合計簽到簿二百七十一人按之議員總數四百三十餘人則缺席者實共一百六十餘人按之法定人數三百八十三人（三分二之數）則不足之數實約一百十餘人比較九日第一次選舉到會人數尚少六十餘人依法宣告延會吳文瀚謂副總統憲法規定在實際上亦不宜久缺願今日改爲談話會研究最短時期繼續選舉劉恩格謂今日改開談話會仍無可談若定期太近仍不能成爲事實毫無裨益若定期太遠又於法律上不能講不如俟兩院議員疏通妥協後定期開一預備會當可有效田應璜亦主張不改談話會即時延會主席遂宣告散會時剛十二時本日議場殊爲沉靜較之九號情形逈不相同聞安福幹部以本派議員亦赴津不少特派克希克圖等乘專車於十五日晚十時抵津到津後即到處（如德義樓樂利中國等旅館）約請在津兩院議員返京以便舉行選舉會聞成約者二十餘人當於十六日早車隨同克希克圖返京但在津逗留之議員尚有五十餘人其他赴湯山等處者又不在少數故十六日仍空忙一場毫無結果兹將缺席議員姓名探錄如下參議院馮家遂曹鈞（直）畢維垣（吉）段書雲韓世昌徐果人周作民（蘇）吳鈁陶家瑶許受衡（贛）沈銘昌吳鍾鎔沈金鑑潘補汪有齡（浙）蔡漢卿蕭延平（鄂）陳介劉冕執（湘）尹宏慶莊陔蘭李元亮王錫藩張玉庚（魯）史寳安（豫）梁善濟（晋）蔣棻馮汝驥（新）高錫恩（熱）阿穆爾靈圭李國杰吳德培楊壽枬（蒙）汪聲玲（靑）沈國均黄錫銓（藏）羅鴻年周詒春何炎森魏斯炅（第一部）張元奇朱啓鈐周自齊陳振先（第二部）任鳳賓陳邦燮（第三部）譚雨三韋榮熙盧諤生林韵宫（第四部）衆議院藉忠寅葉雲表張濂蘇藝林耿兆棟張恩綬王恩澍聶　王雙岐訾雲岫賈庸熙韓梯雲（直）金明川（吉）陸冲鵬鮑宗漢陸家鼒藍公武洪玉麟葛夢樸黄家璘孫靖圻楊潤任祖棻郝崇壽沈蓚王玉樹張從仁（蘇）胡延禧倪道煌華維嶽翟法陳嘉言（皖）林金相劉思桂龍冕李學蓮邱珍葛莊劉樹棠熊正瑗宋育德（贛）汪然金紹城周承菼金森沈椿年謝鍾靈杜棣華童能藩王引健黄秉義王錫榮何勲業黄秉鑑汪展黄羣蘇應銓章獻猷杜持蔣季哲姜周輔林同林卓（浙）陳蓉光劉以芬高登鯉李兆年陳爲銚（閩）吕瑞庭饒漢秘周棠劉亮劉果王璟芳（鄂）李慶璋邵晋藩艾慶鏞勞慶礽郭光烈韓偉夏礽夏繼泉吕慶圻王廣漢王之籙杜惟儉王廣瑶周祖瀾沙昭遠張楝明王訥王宗元安鵬東干之鳳曲卓新謝鴻燾（魯）王敬芳（豫）譚湛翟雲松李步雲李藴華（陜）宋梓馮翊瀚（甘）白常文孟錫珏（京兆）鄧述禹（熱河）程克徐世一（蒙古） 
　　順天時報云近來梁士詒氏反對副總統速選致總統選舉會不能成立并使多數黨組織之安福俱樂部立見分裂就裏面觀之其使之然者謂有最大之後見人一般人久己觀測及此兹據某要人所談所謂後見者非他即徐新總統也徐總統當初即决心不以武力解决無論如何以和平統一南北不過段氏主戰對叚氏不無懸念是以表面上不便以和平二字鼓吹也因是之故使梁士詒氏盡力於其間梁氏在此有力後見人之下故亦敢作敢爲而有近日之大膽行動夫梁氏從來之抱負亦以統一南北爲前提今頗有實現之勢故缺此副座之椅子以留餘地此後副總統選舉會究何時開會不能預知要而言之關於南北和平之計畫實醖釀於此不久將見諸事實且積極的進行云 
　　又民福報云十月九日之事旣己毫無結果而三貝子花園象來街金宅之新聞傳遍全國梁大議長當衆宣言不願再爲傀儡王大議長愁腸滿腹亦有湯山之游速選緩選兩派居然標明旗幟互相對壘空氣惡劣己逹極端而速選派之報紙猶且大吹特吹謂其調停疏通己有效果其實數日以來車站之中攘攘熙熙皆是胸掛藍白徽章之人物而速選一派則挾以自豪王大議長且於前日欣然回京在東方飯店大讌賓客孰料開會之時延長時間至三十分鐘之久仍是如此有滑稽家言太平湖每次開會到會人數總在四百二十餘人上下即十月八日之預選投票亦有三百九十餘人之多而一夜之間忽然人心大變明日正式大會僅有三百三十八人旁觀之人己覺詫異不料前日東方飯店之讌會僅有三百零六人而前日晚間太平湖之會議又減至二百九十餘人此事己覺可奇更不料昨日正式大會竟減至二百七十一人若照此預算每次減至數十人再開幾次尚復成何事體乎（中述選舉會情形從略）但天津方面圑結之人數己在一百四十餘人左右聞十月八日以前赴津者皆分往得義樓及樂利旅館共包房間六十餘間中國旅館包三十餘間則爲招待十日以後赴津之議員大來飯店包房二十餘間則爲招待十三日以後赴津之議員其主任則爲周自齊君十二日周君曾假大來飯店大讌賓客十五日下午七時又假天津日租界大維天設讌接風兩院議員到者六十餘人而昨日上午十一時又假座奥租界某洋房招讌議員三十餘人比較十月九日北京三貝子花園更爲熱閙更有一般曾受極大之津貼而畏首畏尾者則避居於新車站一帶之小客棧中 
[京津間之和平新空氣]  
　　憲法研究憲政討論派及原隸安福俱樂部而贊成和平各派議員因先日一致不出席副座之關係遂相會集即以平素主張之和平二字爲標題設一和平促進會先行討論和平方法並無具體之結構此外另有一和平協進會係山西實業廳長趙炳麟氏創議擬集合在野名流組織成會鼓吹和平津滬方面多有贊成及附名者馮河間聞亦在内此二者性質相似其内容及結構則逈不相同際此人心厭亂之時兩會如果努力進行結果或能滿意也 
　　另一消息云天津方面活動和平者有兩派一即國會議員（除正眞安福系）一爲在野之有力者馮河間實主持之惟王聘聊對此似頗冷淡（聞王曾語人云吾等在位時對於和平方針尚且不能貫澈今在野僅憑空論有何用處）然以目下形勢觀之尚不能因王氏一人之意見左右全體故日來在野各要人紛紛在京津暗中活動據參預内幕者言兩三日内新在野之某鉅公或將有一長篇文字出現又聞張季直氏近曾電請河間調停時局河間己允將名加入此外李經羲王芝祥等亦將加入此項團體（即近日盛傳之和平協進會）而王（芝祥）張（季直）兩人且將爲此團體之發起人云 
　　又據民福報云天津和平會者此次主張速選派所激變而成者也主張緩選派對於曹錕並不反對但覺時機未到恐成流産轉不如緩以待時而速選派賣力太火殆欲抬出曹氏藉其勢力以貫澈主張而與時局發生障碍故緩選派起而反對之蓋其反對之目的旣絶對不在個人亦未必即在圑體而根本上仍在某派之主張也速選派運動愈力緩選派反動愈大和平促進會之濫觴初不過十數人之集合近日愈趨愈衆大有一日千里之勢目前雖尚無具體辦法僅主張緩選以待時機之成熟然和平之進行則己標明旗幟昌言不諱矣聞近日該會份子亦不盡屬於交通系討論會研究系而安福派之加入者亦多并有松樹胡同小團體文羣所辦之某社等亦均加入聲勢愈張其中堅領袖則爲梁士詒馮國璋熊希齡梁啓超周自齊朱啓鈐王克敏段書雲等數十人而年邁龍鍾之周馥李經羲對於該會亦表示贊成之意日前該會會派人往謁黎黄陂詢其政見及對於該會有無主張黎氏對以和之一字殊不易言無誠意則徒託空言無實力則言之無益至於己身則無論何黨何派皆不預聞云和平促進會此時正擬厚集聲援以爲後盾將來仍擬在南京設一分會己有人電徴張季直等之意思矣 
[亞細亞銀行與中國關係]  
　　中美商業發展之樞紐 
　　美國協約保證信託公司聨合大銀行數家共同組織亞細亞銀行在遠東各大口岸設立支行而以上海爲支行之樞紐等情己屢見本報本月十七日英文滬報載有信託公司所發表之言論兹迻譯於下以見外人對於吾國商場之注意焉 
　　此番戰局在人類經驗中爲空前之破壞舉動然亦爲世界所未有之建設要素環球各國莫不直接或間接受戰事之影響大勢所趨人類各奮其力以應時勢之需求此種剌激力必不於他日和局告成時而遽終止其將繼續膨脹而成遍及全世界之大發展殆無可疑焉 
　　中國者世界極富商場之一也其工商經濟尚待培植在今日察之中國誠有大發展機會在焉自戰事發生以來外人之入中國者其數日增可見中國前途之大有可爲且可見中國因政治上與社會上根本遠大之改革而漸變爲一種國家其經商與投資之機會足以吸人注意矣試查最近官場報告即可得中國商業逐漸爲人注重之明證據報告所載在一九一七年中國境内有外人商行七千零五十五家外僑二十二萬零四百八十五人而在一九一四年則中國僅有外人商行四千七百四十二家外僑十八萬五千六百十三人耳 
　　美英法日擬借與中國之巨欵美金五千萬元今己由國務院核准此項借欵不獨可使中國積極進行其對德交戰爲一協約國所應行之職務且可在實際上輔助中國恢復其經濟與財政之原狀並可問接發育中國與債權國之商業關係而植債權國將來參預中國發展之基礎一旦和局成立太平洋商船解除軍役復理航業將因中國商業之擴張輸運有利之商品届時美國太平洋口岸必日臻發逹較前尤爲重要焉兹爲參預中國發展計乃有亞細亞銀行之組織擬先着手於中國北部組織者乃紐約保證信託公司美人商業銀行舊金山國民銀行波特蘭國民第一銀行細特爾國民商業銀行諸團體也 
　　亞細亞銀行將來營業所及之地自北滿嚴寒之域至南方炎熱之區其出産不同氣候亦異滿洲爲田牧之場天時地理與美國之台柯太略同而面積之廣則視紐約本塞爾樊尼亞·與特格薩斯·三州併合之土地爲尤大焉滿洲大宗農産爲大豈玉黍高梁小麥羊毛煙草及蔴米之屬而出口貿易之最大者則荳餅荳油雜糧也 
　　滿洲森林甚富惜交通要具尚未充分致使商業上甚有價值之材木不克出境礦産亦多如南滿者乃一極大之煤場也内以撫順煤礦爲最著聞從事開採者逾二萬人估計現所開採之煤層約含煤八萬萬噸滿洲北部處處有煤但以開採之方法未經改良而資本之供給又不充分該方面煤産致未積極發展 
　　以中國發展之現在階級而言中國爲一農國其田事之出産旣供極多人民之需用且有餘糧原料以輸往外邦中國北部與中部出産最多者爲荳米棉茶絲花生蔴果諸物餘如鷄蛋蛋白羽毛等品輸出亦多而皮革毛　之類亦爲中國甚重要之出口貨也 
　　概言之中國諸行省皆有種種礦産多有爲中外人今尚未及查知者其最盛之礦物厥爲煤鐵北方最大礦區無過晋省不獨佈滿全境且延至豫直陜甘諸鄰省焉其地在京漢路綫之西約計其所佔面積當不止三萬方英里在東區者多爲白煤而在西區者則爲烟煤據專門家意見足供全球之需歷數千年而不竭查其白煤區域似較本塞爾樊尼亞之煤區爲尤廣大北京附近有煤礦數處與鐵路及海運相接現方大事開採漢口之南亦有重要煤區在贛省境内所得之煤現供漢口鐵廠之用 
　　鐵礦與煤礦同亦遍見於中國各處湘贛兩省聞鐵礦頗富最重要之鐵廠爲漢冶萍公司每年約出生鐵十五萬噸今中國鐵礦之量與質尚未切實查知惟據許多專門家意見中國鐵礦殆不减於美國與墨西哥湘贛且多銻礦今輸出之銻業己不少贛省 
 
 
 

Page 7

 
 
尤多磁泥江西磁業之發逹即以此故餘如金銀硫礦石棉錫鉛等物亦中國礦産中所有者也 
　　中國因山川之阻隔習於閉關自守之生活致實業停滯而無進步但今漸醒悟思所以發展其己所不深知之大利源矣中部與北部之若干部份現己越過農業時代而漸入實業之階級人工旣賤工作又勤天然利源所在皆是而糧食供給復無缺乏之虞凡此皆爲經濟之要素刻方待實業家與經濟家之指導是誠中國歷史不可多得之機會也亞細亞銀行將爲聨絡中美之一物展其建設之事業以開放商業與資本之途而植立中美間更佳之感情焉 
[庫倫中國銀行之新成績]  
　　對庫金融權恢復 
　　中國銀行分行設立於各處者甚多然皆經濟上之關係惟庫倫中國分行與外交主權邊務三者皆有極鉅關係昨據某方消息外蒙政府己正式承認中國銀行一切收支皆以該行鈔票爲本位查庫地向有大清銀行光復而後外蒙獨立大清銀行遂告破産所有漢人旣得之權利（庫地金融權向操於漢人之手）全被外人攘奪我國僑商乃大受打擊去年春中國銀行管理處迭接駐庫都護使及我國僑商函電請求速設庫倫分行中行管理處乃派陸世菼（字夢香浙江杭州人）前往調查報告情形均甚眞確即以陸氏爲行長行使張家口中行鈔票使庫行决無被擠之虞開辦以後我國官商非常歡悅雖以該處俄蒙銀行（名爲俄蒙銀行實則皆俄國資本）運動外蒙政府否認然官商竭力維持之效果竟使中鈔價值反比現金爲高因商家搜集鈔票由郵局寄回辦貨即可省却種種手續也按外蒙政府原欠俄債盧布一千萬以現在價格計之不過中幣一百萬左右本年春間曾由陸君與其地自治官府協商可由我國籌備百萬爲之清償則俄人因債權而得之權利皆可收回今年三月當梁啓超長財政時曾提出於國務會議通過以後至今仍未實行現在合同雖己章定而以無欵之故未生效力聞外蒙極盼此約成功如政府尚以外蒙主權爲念者其勿失此機會也 
[全國中校長第一日會議紀]  
　　昨日（十五）上午九時中學校校長會議會韓振華主席首由河南江蘇會員報告各該省中學校概狀畢休息十五分鐘重行開議由教褭部出席委員說明該部交議之諮詢案共七件如下（一）現行中學科目有無增減及變通講授次序之必要（二）中學校畢業學生有志願升學者有從事職業者教授上有無雙方並顧之法（三）中學校應如何改良教材配置分量俾上與專門各校下與高等小學均能銜接（四）本部調閱專門學校新生入學試卷發見中學校畢業生國文數學外國文各科成績均欠優良教授上應如何注意以求程度之增進（五）理化學膺至歐戰而益顯著吾國中學校理科教育應時代之趨勢喚起學生研究興味教授上應如何籌改進之法（六）中學校學生體育應如何從生理衞生上體察施行規律的訓練並應如何訂定運動標準以収實行鍜鍊之效（七）中學校應如何注意管理訓練養成學生爲社會中堅之人物說明畢遂由主席宣布先討論第二問題多數主張行文實分科制表决付審查主席指定審察員十五人即行散會時己十二時半矣 
　　附十四日開幕教育部訓詞今日爲中學校校長會議之期本部召集全國中學職員討論中學教育實自本届會議始考吾國中學制度在前清時己有變更民國初元始定現制施行以來頗感困難任事者旣有缺乏實用之歎升學者尤多程度不及之弊長此因循中學教育勢將無結果之可言而其他普通教育與專門以上之教育且并受其影響今兹之會籌現狀之補救謀前途之改進蓋實有不容己者抑本總長所亟願與諸君商榷者吾國小學教育比較各國年期至短而與小學及中學同等之各種實業學校補習學核限於地方財力又不能同時發逹職是之故將欲完成普通教育與夫由普通教育而獲職業社會之實用者均不能不惟中學是賴中學校對於教育上之任務其繁重也如此以一種學校冀其貫澈數種之目的旣爲言教育者所同病而現制中學科目之繁與年期之促并足增益實際之困難凡此種種或爲直接之中學制度問題或爲因事實上所發生之中學制度問題均爲本部考察計議所及而亟欲以諸君躬歷所得相與謀根本解决者也歐戰以後之教育問題己成爲全世界之教育家與政治家學術家所積年研究之重要問題吾國之準備若何實爲吾儕教育界所亟應猛省者本總長以爲戰後之教育主義誠不能無所變遷而就本國教育現狀而言則整理中學之實際施設以爲全國各種教育之中堅因以適應夫世界戰後教育之趨勢此實國内教育家所共信而無疑者也現時中學教育因事實上或制度上所發生之各種弊端想早爲諸君實際所計及此後關於教授事項應如何斟定科目選擇教材俾按切靑年生徒之體力智力與其性質之所宜以收兼程并進之效關於訓育要旨應如何鍜鍊生徒縝密活潑之思考能力與構造事業之精神鑑於國情與社交之窳弊應如何引起生徒團體生活上之意識而養成其服從規律尊崇秩序之習慣凡此均爲吾國靑年教育當務之急亦即戰後教育之根本主義所在甚願與諸君交互研榷而見之實施者也諸君共聚一堂積學理上與經騐上之所得詳晰商兌必能舉上述困難而又重要之問題更端解决本總長職掌所及將躬率所屬采擇施行謹贅蕪詞惟諸君權衡審度是幸 
[京華短簡]  
　　駐美公使顧維鈞昨有急電到京謂美政府對於德國所請求各節己於十三日拍出通電據以轉告英法意葡比塞孟俄希諸國並未加以美政府之意見電末僅述及美國人民夙昔希望和平之意是此事成功與否仍將以英法兩國爲主體云 
　　外交界消息日本寺内内閣將辭職時提議以庚子賠欵餘金歸還中國前外相後藤氏曾面告章宗祥公使以此意惟對此贈與有二說一限定用途仿照美國還欵條件設立學校派遣留學生一則全然贈與中政府不問用途聞此欵總數爲三千四百七十九萬三千一百兩利息四釐自一千九百零二年爲始三十九年内逐年分還去年因中國參戰問題乃有延期五年之約除從前年己付日本之外以銀元計算尚有三千三百九十萬元 
　　日前交通部提議修築浙江温杭鐵路己與美國裕中公司訂立合同英人聞此消息以温杭路線距滬杭路線甚近當然在滬杭路支線範圍之内應享有優先權因此英使曾向外交部提出交涉昨交通部己經具文駁覆咨送外部内稱温杭線距滬杭線相去數百里當然成爲幹線不能認爲滬杭支線範圍相應咨逹貴部轉知英使查照 
　　日前東海電約南通張季直來京磋商時局昨張氏己有覆電到京内容仍與前日與李督聨銜電報相同惟電尾稱衰年多疾苟力有餘徴詢自當貢其芻蕘刻因事覊碍難北上 
　　京師崇文門稅務署素稱優缺歷任監督向來隨總統爲進退近日政局更變運動此缺者實繁有徒聞己經决定以公府收支處處長朱寳仁接充約明後日可見明令 
　　印鑄局長吳笈孫調任公府秘書長後以事務繁重無暇兼顧呈請開去局長本職己邀照准所遺局長一缺以曹秉章補授昨日閣議己經通過日内可望發表 
　　福建李厚基昨日急電財部以閩省軍務吃緊應需軍費開支較巨請准截留本省鹽欵俾充軍費政府因所陳尚係實情己准其截留 
　　參陸辦公處長靳雲鵬有行將辭職消息其繼任者聞將屬之張志潭氏但仍係暫代 
　　曹錕領銜請赦張勲魗中聨名者有楊善德王占元孟恩遠張作霖鮑貴卿等五督軍東海接電後因未便逕允聞擬先派員安慰張氏 
[陳光遠到京]  
　　江西督軍陳光遠偕同湘督代表張金山鄂督代表方日中及其隨員以下八十餘人於昨日上午十二點五十分由保乘專車抵京下車之後仍寓舊刑部街本宅至站迎迓者極衆府院均派有代表迎迓軍警森列站台頗稱一時之盛當日下午陳督即赴總統府謁見東海陳述要政並致祝嘏之意大約謁見馮段俱須今日此次陳督北上在漢口曾與王督爲時局之會議故昨日携同鄂湘代表來京而蘇督方面亦己派李鈞於昨日一同到京 
　　陳贛督此次來京係挾有一種政治意味但究爲何事各方面推測不一有謂係特賀東海就任者有謂係條陳調停南北意見者又有某方面傳佈陳督此來重要任務爲貢獻維持北洋派之計畫於東海其理由以陳督亦主張首先圑結北派再進而統一全國之一人中央現在對於時局尚未有具體之政策發表而北派各督對於時局政見亦間有參差不齊之點又因各處一方電文往還時嫌不能逹出眞意以致有種種誤會發生遂不免爲中央政策實施之障礙陳督之意以爲北派皆屬袍澤舊侣政見之調和本不甚難主張請東海於解决時局政策决定前先召集北派各督集會京師開誠布公　面磋商討論俟有結果政府即採其决議以爲解决時局之準的聞陳督經過保定時即以此意商諸曹仲珊曹氏極爲贊成云按此種消息似帶某派臭味是否可恃殊未敢斷定也 
[贛省會副議長又成難産]  
　　贛省議會定期今日（十四號）選舉副議長因合羣讜言兩社組織均未就緒故無結果而散是日新當選之正議長龍欽海黎明即起乘輿至會詎等候多時兩社均無人到至四句半鐘簽到者雖有三十五人而入議場就席者則僅僅九人龍知本日開會决不能成然宣告散會手續自不可少遂促秘書速記一律出席龍登台就正中之議長席鞠躬發言云本日開副議長選舉會己經前日鄙人就職時宣布但本日所定時間爲下午一句鐘今己延過數時特遵照本會議事細則第四條之規定語時即繙尋暫行法朗讀該項條文（到會議員不滿議員名額之過半數時議長得展延其開議延至兩次仍不足法定人數可宣告散會）畢遂各散去現定十五日午後一時繼續開選舉副議長會己發通啓未知諸議員能到會否也 
[徐州快信]  
　　在宿州譁變之龍軍二百餘名前竄入靈璧縣境之雙溝地方飽肆搶掠後又轉竄往睢寗之同湖圩盤踞向各莊勒派巨欵現經該處紳民請駐宿遷之安武軍田子剛營長帶兵往剿 
　　碭山自豫軍撤回後匪勢復熾現在碭北蘇魯交界地方嘯聚約二三千人昨日（十四）安武軍第三營往剿失利己退回碭城今將傷兵一大批舁送來徐醫治 
　　微湖匪氛益熾沿岸一帶居民少有身家者皆來城避亂 
　　魯訊岱南之肥城縣現被土匪潰兵攻破搶掠一空并架去肉票百餘名新安武軍馬隊統領尹鳳山之父亦被架去 
　　津浦路南邑地方（兗州以北）之鐵道前被土匪拆斷但即日修妥並未阻碍又該路現備武裝車一輛載游擊隊一排南至徐州北迄德州 
[李張郮和時局說]  
　　據軍署消息南通張季直君日前來寗與李督籌商妥協南北辦法並會銜拍電致東海大致請東海先下停戰命令而後解决時局並致河間一電略謂時局緩無可緩請我公力任疏解並請聨合在野諸要人提出和議辦法兩電極長措詞懇切旋得馮徐覆電均盼張來京面商李督亦促其一行聞張己有允意昨日（十八）午後李督與張君同乘汽車蒞民署與齊省長接洽一切約談一小時之久始行返署據署中人云李督軍昨與某君談時局問題略云歐戰將告結束我國南北爭持仍然未己今適東海就職爲妥協之好機會若此時不積極調停吾恐永無解决之期此次鄙人本擬赴京覲見面呈解决辦法惟因土匪竄擾剿辦未清不得如願未免耿耿當陳贛督啓行前鄙人曾派石副官前往表示微意想陳督或可代述鄙人一切現黎馮將任調停時局上不無一線希望惟入手辦法必須先調和主戰派方可與南方接洽故鄙人主張副座一席暫緩選舉以留畀南方而爲促進和平之餘地鄙人迭請張季直來寗亦因協商時局且張爲北派所共仰若肯出任調停則北派易於疏通而南方亦不難入手故鄙意欲煩其晉京一行現外界謡諑繁興謂鄙人將有獨立舉動鄙人雖至愚不至如此鄙人除調停時局外絶無他項意見區區微衷可表天日云云此則李督最近之表示也 
[蘇議會之審查會]  
　　十八日蘇議會於下午一時開特别審查會請願審查會特别審查員爲鄭選屠宜厚徐鳳標孔昭晋周嘉詠劉文輅任桂森沈維賢黄炎培錢淦黄守孚陳大猷薛學潛張援王詠梅朱翼雲龔翼之楊體仁張福增朱紹文朱子愚劉伯昌馮士奇楊東嚴葛錦城二十五人到者十七人推沈惟賢爲審查長陳大猷爲理事審查請願政府停止内訌案其結果爲致電北京大總統國務院廣州軍政府政務總裁電文由審查長撰擬文曰民國不幸同胞自𢦤兵交期年流血數省在政府欲全威信而南方力主護法具有苦心良非得己但國將不國威於何伸民之淪胥法於何寄財力竭矣民怨深矣匪盜　起强鄰覬觎國命將傾寗堪再誤民意所嚮咸趨和平况歐戰將終媾和伊始欲參列强之議席必謀國内之統一亟應雙方釋嫌協商善後省議會爲人民代表不得不發抒平議存亡之機祇此一息迫切籲陳幸賜裁察云云並將電文通電各省督軍省長省議會末加務請一致主張和平回復統一二語並咨請本省督軍省長一致主張此項報告己列入十九日議事日程第一案一經大會通過便當實施電報政策矣請願審查員係郗大純朱毓賢王鴻藻章紀綱吳福康姜光輔高元陞陳爲軒盧瀚蔭等九人到者七人審查之結果（一）泰縣姜堰商會會長沈沅等請議江北改稅原案再行修正案（二）嘉定縣教育會請議查取民國六年嘉定縣教育欵産經理處請議案咨省撥還嘉定地方費項下正稅獎費墊欵安（三）常熟公民席慶雲請議城鄉典當洋價進出應歸一律（四）嘉定范文六請議改良本省蠶桑事業案（五）常熟沈朱軾等請議革除當商積弊案（六）寳山王樹基請議明定各縣六武春秋祭費並不准駐兵文廟案等請議案六件均己方式不誤得以成立提交大會晚間由會中發出第二號議事日程定於十九日下午一時開議議題十件（一）特别審查會審查徐議員宗鑑提議請願政府停止内爭案報告（二）趙議員文郁提議迅電政府取消鐵路抵款緊急動議案（三）朱議員紹文重提劃分省款主管機案（四張議員援提議調查省政案（五）徐議員宗鑑提議江寗鐵路急須改良案（六）吳議員福康提議將本省近數年留學經費金鎊盈餘之款移充組織教育參觀轉經費案（七）王議員詠梅提議清理各縣積穀案（八）王議員鴻飛提議請豁免江坍忙漕案（九）朱議員祥紱提議縣知事征收正附雜稅銀欵存儲銀行錢舖生息藉飽私囊應嚴查懲戒案（十）陸議員以鈞提議縣知事交代延不依限算結亟應切實整頓案 
　　吾人預料第二案必有是否職權之爭議第三案亦必少有爭議而結果必交審查會第四第七第八第九第十案亦必得交審查會之結果第五案或須發生調查之手續而調查之責亦在審查會第六案頗生决算上之影響實爲財政審查諸君可以賣力之劇至其用途或有爭議亦未可知第一案則不過字句上之磋商其結果必得大多數之贊成預計會場熱鬧之時此函正在鎭江蘇州道中呼悶悶也 
[南京快信]  
　　奉軍開拔來浦者分三例車約一混成旅昨己乘福州新建兩輪赴閩 
　　馮河間有電致李督即刻暫不出京 
　　岑西林有長電兩通致李督商榷南北妥協辦法 
　　倪嗣冲之參謀長李玉麟昨己由寗公畢回蚌 
　　冬防將届軍署擬定戒嚴辦法十二條昨己通飭外防各軍官卽速遵照辦理 
　　李督擬添招第三補充旅以厚蘇省軍力 
　　李督軍王夫人明日誕辰由滬聘請名角來寗演劇三日各界明晨九時赴署慶賀 
[杭州快信]  
　　省議會今日（十九）下午一時開茶話會列席議員己逹百人以外 
　　黨人羅鳳成昨日病斃陸軍監獄由楊督軍電知杭法院會同軍法課率吏騐明委係因病身故即飭備棺收殮 
　　駐石浦浙江緝私第六營隊長龔澤鴻前日因鹽民請求申明漁鹽票辦法聚衆暴動開槍轟擊案關重大袁運使己飭緝私統領尅遠查辦 
　　於潛知事劉曰毅與警佐王華璋因事衝突彼此用武案發後經警務處委候補知事李庚甲馳往密查現己得覆曲實在劉是案將移法庭審理 
　　松陽縣屬添設第十九國民學校係奉省長特令現該知事擬將古市第七校所有東缽寺撥定財産剖分該校經費教育伍廳長駁復不准己飭設法另籌 
　　西湖公園菊花盛開軍民兩長訂二十日下午在該園設備茗點柬請軍政紳商各界游園賞菊一時起五時止 
地方通信 
[蘇州]  
　　緝私營長辭職駐蘇緝私第六營營長蔡和清係前統領蔡和林之弟自乃兄交卸統領後遂萌退志昨又上禀辭職請另委接辦聞宋統領己允如所請矣 
　　漆業之新行規蘇城漆業向章滿師之徒須領有入行憑單方准出外營業現該業更换新章凡滿師之徒出外營業一律改發銅牌己於昨日遍發傳單通知同業定於隂曆本月十六日在性善公所開會集議所有前執之入行憑單亦於是日倒換銅牌以示一律 
　　頒到取締洋商條例駐蘇交涉員楊霞蔚近奉外交部頒發取締外人在内地營業條例三條（一）凡外人商務營業除指定商埠地點開設行店外其在非商埠之地所有開設商業各行店一律遷出（二）通商口岸爲指定商埠地方外人間設行店者均須一律報明資本職業國籍及商店之年月在通商事務衙署呈明立案請領執照（三）外人人開設分行如有不合之貿易均一律禁止並須在外交工商兩部分别註册否則概不保護 
　　榜示違警罰金蘇城各區警察署自八月二十六日至九月二十五日止所所有違警各案罰金昨由總廳彚核榜示計總廳李鴻貴等七户罰金十八元五解東區顧尊福等十二户罰金二十二元南區葛長林一户罰金五角西區袁三等四户罰金四元北區朱元華等十二户罰金十四元二角閶區趙國才等二十九户罰金三十八元三十二角 
[鎭江]  
　　請拒雙銅元入境鎭江市上雙銅元有當制錢二十文字樣行使者頗多惟此項銅元其質甚輕蘇滬等處皆拒不收用南京蕪湖皆以八折計有人謂係僞造故各店舖與購物之人時有齟齬情事現商會總理吳君澤民以此項銅元入境之後商務漸見敗壞而售賣零物店舖及小本生意之人吃虧爲尤甚商請鎭江關周監督及丹徒縣倪知事於輪船火車抵埠之時均派員檢查不准此項銅元入境以免滋事云 
　　黄荳市價鎭屬揚中縣新壩一帶爲黄荳出産大宗本届夏秋乾旱梗葉枯槁結穗徧生蛀蟲收成減色現新荳雖己上市而價盤反形增漲上月底每石四元五六今己加至四元八九矣 
　　洋釐因花市增漲本年南通新棉收成豐足各路往購者極形踴躍現洋需用浩繁連日鎭地各錢莊軍洋往通者爲數甚夥以致洋釐有增無减市面交易頗受影響今日午市錢業公所懸牌龍洋每元己增至七銀一分二釐銀拆亦加至六錢實爲近二年來所未見云 
[揚州]  
　　發現迷人刦財案雷塘橋民人劉兆昌由申返里携帶現洋五十四元乘火車時爲身着軍服及便服之二人偵悉尾隨至鎭江搭義渡船過江行至八里舖時着軍服及便服者上前攀話俱云同至揚州迨至揚子橋覓店飲食時着軍服等暗下迷藥將劉迷倒取去銀錢呼往來清鎭之小帆船語以此人酒醉令帶往揚州停泊揚子公司碼頭等候彼等則由旱道往揚詎船至揚子公司碼頭等候良久無人來問該船主頓起驚疑視劉己同死人當報該管王區長張玉芝前往查騐用藥灌救蘇醒始悉底藴據情呈報縣署趙知事於十八日飭所屬緝拿外並咨隣縣一體查緝 
[嘉興]  
　　南鄉時疫盛行嘉興自入秋以來南鄉一帶時疫盛行初起時頭痛身熱飲食亦不進三四日後即斃命染之者仍十有九死如順堂橋鄉人吳六悌家旬日來連斃子女兄弟等五人同村施某陸某顧某等家連日亦死一二人三四人不等未染者咸裹足不敢至該村現疫癘己由順堂橋而蔓延至王店附近云 
　　募欵重建橋樑嘉興北門外大德橋爲附近鄉民往來要道該橋因年久失修忽於前月坍損該處鄉民遂藉渡船得登彼岸現該處富紳陸義順黄敬仲等四人發起重修該橋以便行人發起人各出洋一百元餘欵按照田畝挨户抽收（每畝一角）如再不敷仍由發起人擔負業己估定價格共需洋一千五百元於前日破土開工限本年年内竣工云 
　　函催造送履歷嘉興縣學務委員前經各區學董議决仍由自治委員兼任莫所長以各委員經騐履歷應於五日内造送三份報所以便轉呈核委業己函知各區自治委員照辦矣 
[甯波]  
　　鎭海破獲盜匪鎭海清水浦徐泉生等四家於本月五日晚九時被盜所失共約八百餘金經各事主報官請緝本月十三日該失主徐泉生等四家偕同鄉警向各當舖查物至莊市某舖見有二人在該當質物形色倉皇細審其所質衣服皆爲己家所失贜物當由該警上前詰問該二人始則言語支吾繼則吐露實情當將其贜截下並將其人扭住當晚解送官廳請究矣 
　　商輪改造行駛寗象寗波永川公司行駛定屬之海寗輪船於去年夏曞停駛該公司經理林希桓君以該輪常泊殊多耗費冬季寗象航線獨輪行駛定形擁滯特組合同志將船接長放寛估價三萬元於隂曆本月十一日開工聘洋關騐船司英人戴禮克監督工程以期堅固约仲冬可以告竣陿可趁客五百餘名儎貨五六百噸 
[安慶]  
　又是帶徴養兵省長通令皖南各縣添設警備隊仿照皖北辦法現廣德郎溪兩知事己召集士紳籌議此項經費由丁漕項下帶徴儲蓄應用其餘各縣亦均須照此辦法 
雜評一 
[無力解决（默）]  
　　今之戰派曰盡我力之所至以謀作戰和派曰盡我力之所至以運動和平蓋戰者尚欲以戰解民時局而和者欲以和解决時局也然其實糾紛至此己無能力以自解决之矣無能力以自解决則惟有任其天然解决己耳嗚呼國是而果可天然解决者不妨任其獲自然之結果獨慮我旣無能力以自解决而人又不容我天然解决則中國之時局將復何如當局亦嘗覺悟及此耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國教育會聨合會第九日開會紀]  
　　昨日全國教育會聨合會繼續開會首由吉林省教育會代表王伯康君報告吉省教育狀况略謂敝省歷年教育狀况己於前次在浙江開會時報告至本年度學校學生及經費之詳數另有書面報告以時間經濟不贅述兹就東省教育之種種特别情形爲諸君報告東省東邊各縣與日屬之朝鮮接壤其地居民五分之四爲韓人大半爲墾民五分之一爲我國人日人對於此種墾民之教育非常注意近年極意進行表面似爲教育家應分之事其實含有由屬人而爲屬地之妙策東省教育界有鑒於此共謀抵抗方法現於省教育費内提出若干爲補助墾民教育費於此數縣中極力經營然以經費之不足尚無十分效果東省西南沿南滿鐵道各縣日本人所設之學校甚多建築宏大教師精良其名曰公學校無論何人均可入學目前我國人入此種學校者約有八九百人僅長春一縣己占二百餘人之多其校中所用之教科書及教授法與本國學校所用者絶然不同學生受此教育於無形之中可以改變思想其結果於本省有根本之危險不能有力圖補救特設一商業學校於省城外表内容均超出其右就學者非常踴躍至各校教科書及教科書及教授法均以養成靑年愛國思想爲前提實行之後頗見影響此外尚有一層可報告者省城方面義務教育非常發逹此一年中計開一百八十餘班男女學童一萬七千餘名幾占全縣男女學童數十分之九其餘各縣亦正在籌辦至教育經費本年度三十餘萬元以後恐有減無加因本省軍政費年須虧至二三百萬近孟督軍又添招二師團核計此後軍政費每年至少虧至六百萬左右本省教育界亟亟籌備教育基金定辦法三項一要求政府勿以公有林抵借欵項一抽取新闢商埠經費十之三一畫出吉省邊荒地十之幾作爲永久教育公産再日本教育勢力現僅及於吉省東西南三區近因參戰之關係日本要求我國許允其於長春黑龍江之間駐紥二師團萬一不幸而實行其教育勢必隨軍隊蔓延而我省教育前途又增一層障碍云云次山西省教育會代有張古愚君報告山西教育狀况略謂際此南北交鬨本省幸而未受影響故教育尚有進步七年度經費預算六十三萬餘元較往年增加各學校除大學及高等學校外均有增加職業教育非常注意並於各縣擴充師範謿習所養成師範以爲將來實行强迫教育之預備云云次河南省教育會代表王炎靑君報告河南教育狀况略謂東省本年度教育經費預算七十三萬有奇較往年增加於社會教育經費減少而極力推廣學校教育之經費並於省城設立留美預備學校非常發逹至於實業學校極力提倡農業蠶業因此二種實業於本省極爲適宜而向來本地人民不知注意又東省教育界組織職業教育研究社將成立預定辦法先從事調查以定將來趨向再有一極可笑之報告本省各縣均有學校不過多少不等耳惟項城縣竟無一學校自袁項城去世後方有高等小學校及工業學校各一處云云二時半開議各省區提議案計成立付審查者四件被參考者一　　件四時半散會成立審查各案附錄如后 
　　加入甲組審查各案次序 
　　一各省宜多設體育會以提倡體育案 
　　加入乙組審查各案次序 
　　一請本會與南洋華僑教育會聨絡案 
　　二振興理化教育建議案 
　　三令學生於假期内實地調查案 
[銀行公會開幕紀]  
　　昨爲上海銀行公會宣告成立舉行開幕禮之期會址在公共租界香港路四號自建高大洋房陳設華麗建築精良屋後隙地上搭蓋五色綵綢天幔以待來賓該會佔地一畝八分有零建築裝修約計五六萬金會所前門高懸國徽並佐軍樂以十二時至二時招待外賓二時至四時招待華賓是日中外來賓到者頗衆均經會長宋漢章及華賓招待周金箴葉揆初勞敬修張淡如周湘舲蔣孟蘋顧逸農徐冠南謝蘅牕錢逹三蔣挹巵宋雲生陳毓生一一招待導引參觀西賓招待沈仲禮鍾學垣張孝若嚴俊叔楊誦清曹雪賡劉石蓀黄明道等延至禮堂欵以西點政界來賓財政部代表范季美農商部代表周韶聞江蘇督軍省長代表沈藴石護軍使代表杜梅督財政廳代表沈藴石滬海道尹代表余芷江淞滬警察廳長代表姚志祖及南北兩商會長各銀行錢莊公司商號經理並各國領事各國商務參贊各外國銀行中外經理各洋行大班亦均到會參觀自上午十一時起至下午四時半始各興辭而散兹將入會行名列後中國交通四明鹽業興業浙江中華滙業金城聚興誠廣東中孚共十二户尚有江蘇華孚通商永亨現未入會該會規定入會各銀行須繳會費四千兩會員入會費一千兩所有該會章程錄入本報專件欄 
[總商會今日互選會長]  
　　上海總商會今届新舉之會董三十五人訂定二十日（即隂曆九月十六日）下午三時照商會法互選正副會長預由該便函請各新會董届時蒞會投票並監視一切經紀前報兹悉該會爲鄭重起見照法定規則請高級長官來會監視開匭業己公函滬海道尹公署請王道尹派員於今日蒞會監察並悉該會於正副會長選定後須再訂期於各會董中公推商事公斷處處長及評議員等職以便輔助會務云 
[粤僑商業聨合會事務所成立記]  
　　粤帮組織粤僑商業聨合會種種情形己紀前報兹悉該會擬舉正會長一人副會長二人於前日（十八日）下午八時在該會開會選舉到會者各圑各業代表共一百四十一人公舉何覲林陳禮庭陳乾覺戚笑璘四人爲監督開票員當衆開票檢得陳炳謙一百三十二票當選爲正會長葉苾荃一百二十六票梁綸卿一百二十五票當選爲副會長昨日（十九）爲該會事務所成立之期各界及各商號代表來賓到會者六百餘人場中遍縣萬國旗幟彩松柏中設長桌備西式茶點門外設軍樂並由捕房派令西印各捕到場照料下午二時振鈴開會先由正會長陳炳謙起立向衆宣言今日爲本會事務所成立之期承各界諸君惠然賜臨不勝榮幸述畢即請會長葉苾荃宣布該會事務所成立情形當由葉苾荃起立宣言國家之强弱視乎商業之盛衰商業盛者國無不强商業衰者國無不弱商業與世界之關係如此其大也西哲有言合羣進化今歐美各國能以商戰雄於世者莫不以合羣爲進化之基滬上爲通商巨埠我粤僑貿遷斯土日益殷繁當風氣未開之初或爲府爲縣爲某業爲某行雖己各結團體圖謀公益惟是同爲一帮而有字號帮洋行帮名稱之别同爲一少而有廣帮潮帮界限之分至工商本爲一體而機關向皆各立不知無論爲字號爲洋行爲工界及爲廣爲潮旣同屬一省同爲商業皆有密切之關係應無畛域之區分同人等順世界之潮流因時勢之趨嚮爰有本會之發起以聨絡鄉情研究商業固結圑體維持公益爲宗旨無分字號洋行公司工界凡我粤人經商上海爲正當營業者本會無不歡迎將從前種種界限名稱一切泯化聨合旅滬全粤商業同爲一體凡我會員時得聚首一堂以研究商業之盈虚市情之消長平時則交换智識進步改良有事則休戚相關守望相助如指臂之聨屬唇齬之相依合羣策羣力謀公共之福利庶無負聨合之本旨抑同人更有進者世界公例日趨大同同爲中國同屬華商所冀他日由小而大合全國華商爲一大團將見吾華商業之興盛與東西各國並驅爭先是則同人等所禱祝以祈者也本會現當創辦伊始籌備諸恐未週一俟組織完備再行定期行正式開幕禮尚祈諸公時賜教言俾匡不逮不特同人之幸亦商業前途之幸也云云述畢由潮州會館潮州糖雜貨聨合會大埔同鄉會肇慶同鄉會南海順德東莞三水各會館雜糧帮愼守堂進出口帮裕安堂糖雜貨帮廣安堂綢布帮守經堂皮木帮愼安堂工商界上架行等各圑體次第致頌詞畢乃由陳炳謙正會長分别答辭致謝繼由黄少岩戴錫濤潘菊軒張籋雲諸君相繼演說後請來賓茶點至五點餘鐘始散 
[中美人民之交際]  
　　舍路埠爲美國華盛頓著名地華人往彼者頗不乏人恒以無人招待爲憾今美國爲優待吾人僑居該地起見特設有中國會會長白克氏（美國人）總書記馬建朋氏（美國人）昨日致信上海建設會書記朱少屏氏述及彼等樂爲招待華僑而美人之來申者亦託建設會招待海内諸君欲往美國舍路埠者可先至上海靜安寺路五十一號寰球中國學生會内建設會書記處與朱少屏氏接洽該會定可代爲介紹一切也 
[附美國舍路埠中國會節略]  
　　舍路埠中國會專爲聨絡中美情誼交换中美智識並推廣中美商業起見而設 
　　此會成立於一千九百十六年九月會長爲白克君總書記爲馬建朋君其餘職員如美國駐北京公使館商務參贊安立德君等 
　　世界名宿中國據四分之一吾美國當竭力聨絡之舍路埠中國會之設即聨合遠東之樞紐吾美國實有密切之關係也 
中美二國有互相提攜之必要中國旣富有天然物産吾美國當助其開鑛産興農業等事使中國亦得富强於東亞 
此次世界戰爭中國能奮勇加入贊助於吾國方面其國民愛國之心及中美情誼之深於以可見中美所以能若是友愛者皆舍路埠中國會有以致之耳 
　　美國能若是之熟悉遠東情形而免去種種誤解者亦由本會調查而得此成績 
　　本曾每月出會報一份詳載遠東消息備我會員之參考 
本會備有遠東地理歷史多種專爲研究遠東商業大勢及中國之情形海内外諸君欲問事實之有關於中美兩國者本會無不詳細答覆 
　　華人在美游歷者概歸本會招待要而言之本會事業專爲聨合中國各界增進中美情誼耳女界之入本會者與男子同會費每年美金五元 
[再誌美國續募戰債之概數]  
　　文滙報云美國第四次自由債劵共募集美金洋一百八十萬零八千八百五十元本埠購者共一千七百七十三人計美金洋一百三十二萬一千六百元外埠天津漢口北京靑島海參崴烟臺六處共募集洋四十八萬七千二百五十元昨日下午接駐滬美總領事薩門斯君自横濱來電認購洋一千五百元 
[赴英華工將次出發]  
　　英屬駐滬招募華工辦事處近接白色拉等處各工廠來電囑令添招華工千名前往工作該辦事處即在滬漢兩地着手募集聽候遣送現又接到該處工廠來電催速分批運送以應急需主任洋人爰即决定將所招考騐及格之銅匠冷作工人二百二十餘名於前昨等日發給起程工資並商由新康商輪留備艙位將於明日（星期一）遣乘該輪先赴香港然後轉乘便船前往目的地云 
[籲懇免封松鹽之呈文]  
　　封閉松鹽一事雖經松江人民迭次呼籲尚無解民明文昨又有該縣紳民周寳善周維灝張增祚張翀魯東來顧光祖劉春霖等分呈護軍使道尹省長財政部文云呈爲封閉松鹽有害無利瀝陳困難急迫情形環求轉請補救事竊見報載丁恩氏意見書欲將松鹽封閉以增稅收一節不勝震駭因此議實行之後板户生計頓絶地方恐難安靖純等世居於此知之較詳敢爲我□□陳之查松屬各場之鹽民爲板户者三千餘家爲傭工及製造鹽具者五千餘家一旦松鹽封閉則此類人民皆以幼習長作改業爲難而流爲無業游民此有害於民生者一松奉金三縣沿海斥鹵之地約有數百頃皆爲民業藉以製鹽今封閉松鹽之計劃僅將鹽具工程結價酌给恤金此砃民地仍歸民有以爲養淡改墾之用此爲海潮常至之地永無養淡之望明明以有用之鹽場變爲無用之廢土管其業者無不望洋興嘆此有害於人民者又一鹽場封閉之後禁止私製者固不必多置鹽巡而防緝洋面私鹽之登岸者似非少數鹽巡所能盡其職依現在之情形言之沿海三百餘里之長非有五營得力鹽巡難保無過塘私鹽今之松鹽雖收效無多而承辦之商家仍無厭棄之心者以其能抵制私鹽之過塘來銷耳丁恩氏之議設或實行非但浦東浦南一帶之人民不能盡食官鹽而蘇五屬之官銷必亦大受影響也此無利於國家鹽稅者一松屬各場鹽地之賦稅爲數亦復不少封閉之後無從徴收且多需封閉時撫恤費之支出此無利於國家財政者又一當此國家振興實業注重民生時代而國家行此有害無利之政使地方多失業之人紳等甚爲憂之用敢聨名具呈伏乞俯念地方恐惶萬狀轉請免予實行封閉以資補救地方幸甚人民幸甚 
[米商希冀運米出口]  
　　本埠米價自新粳上市以來逐步跌落蓋因迭奉官廳嚴厲查禁運米出口之故現最高米價每石六元左右惟聞旅滬津帮客商恃有陸軍部護照連日在市購買己有數千石裝運輪車出口而該業中近亦有人以米價低落欲圖在本國境内流通故特呈請齊省長詳部核示准予出省未知能准如所請否 
[淡水路發生盜案]  
　　前晚九句餘鐘有盜匪七名擁至新閘淡水路十三號門牌浦祥林家兩匪在外把風餘者碰開大門入内各出手槍利刃嚇禁聲張該匪等分至浦朱氏及同居陳趙氏臥房内翻箱倒篋將值洋二千數百元之金飾等物攫取而逸迨事主報告新閘捕房飭派中西探捕馳往兜拿己無踪影該探等遂據情回禀捕頭轉禀麥總巡通飭各捕房一體留心偵緝旋由該捕房一千一百九十七號華捕與包探張金龍在淡水路拿獲形跡可疑之劉子裕一名押至昨晨解送公共公堂經俞襄讞會同義羅副領事訊據中西包探禀明前情請爲展期開審俾便調查證據中西官判劉子裕押候查明於下禮拜六研訊核辦 
[長沙路盜案己破]  
　　本月十號夜新閘長沙路長春里口一號門牌恒利烟紙小錢莊被匪刦去大小銀洋九十餘元即由該店經理馮金鶴報捕請緝等情己誌前報前日由新閘捕房華探目邵和鈞緝獲是案咨黨無錫人華永康一名昨晨解送公共公堂經中西官訊據中西探禀明前情請爲訊究判華押候查明證據於下禮拜六訊核 
[雙鳳園血案兇犯不服判决]  
　　前在小東門一枝春街雙鳳園門前用刀戳斃周榮生之兇手高萬根陳阿毛徐阿六等三名前經法公堂引渡内地官廳訊供判决高萬根監禁十年陳阿毛徐阿六各監禁七年在案兹悉陳徐兩人不服判决提出理由於昨日在原審衙門具禀提起控訴 
[一週間之金融調查]  
　　調查本月十四號至昨日止此一週間各外國銀行賣買英鎊與東滙之價抄錄於下（十四日）滙豐售出本月期東滙五萬元價四十五兩七五又買進現期十萬元價四十五兩二五麥加利結進現期先令五千鎊價五先令花旗結出即期先令七千五百鎊價四先令十辦士半十五日滙豐結進即期東滙十五萬元價四十五兩一二五麥加利結出十二月期先令五千鎊價四先令十一辦士半台灣結進即期東滙五萬元價四十五兩一二五花旗結出十二月期先令一萬鎊價五先令半辦士有利結出十二月期先令七千五百鎊價同上滙豐結出東滙一萬元期同上價四十五兩二五十六日滙豐結進本月期東滙五萬元價四十三兩七五又結進十二月份先令五千鎊價五先令二辦士有利與荷蘭兩行結進先令八千五百鎊期價均與滙豐相同台灣結出即期東滙四萬元價四十四兩二五三并售出即期東滙五萬元價同上朝鮮結出本月期東滙二萬元價四十四兩三七五十七日花旗結出十二月期先令一萬鎊價五先令一辦士半道勝結出十二月期一萬五千鎊價五先令一辦士二五又五千鎊價五先令一辦士半正金結出十二月期一萬鎊價五先令一辦士半朝鮮結進正月份先令一萬鎊價五先令一辦士二五正金台灣結出即期東滙七萬元價四十四兩十八日道勝結出十二月份先令一萬鎊價五先令又朝鮮結出一萬鎊價同上正金結出十二月份四萬鎊價五先令至四先令十一辦士三井結出本月期東滙六萬元價四十四兩七五又即期十萬元價四十四兩六二五台灣結出本月份東滙一萬元價四十四兩八七五滙豐結出本月份東滙五萬元價四十四兩八七五又十一月份五萬元價四十五兩二五台灣結出即期先令五千鎊價五先令一辦士半有利結出十二月期五千鎊價五先令零二五十九日滙豐結出十一月東滙八萬元價四十五兩又即期三萬元價四十四兩六二五台灣結出本月份東滙五萬元價四十四兩七五朝鮮結出本月期東滙二萬元價四十四兩六二五花旗結進十二月份英金二萬五千鎊價五先令零七五至五先令一辦士正金荷蘭結出十二月份英金二萬五千鎊價五先令零八七五三菱結出本月分東滙二萬元價四十四兩八七五 
　　此七天中正金華比道勝等各外國銀行又從外洋運來大條銀一千三百數十條又銀洋十萬元運往天津等處者共有一百餘萬長江一帶來去銀洋各有七八十萬兹將從星期一起至昨日止之進出口數錄下（星期一）花旗輪船公司儎來華比銀行大條銀一百四十五條有利九十六條中法一百三十六條花旗五十四條又太平洋輪船儎來二十二條中交兩行各從南京來洋七萬元又兩行裝去銀九萬兩（星期二）中交兩行各由南京來洋八萬元又裝去銀十一萬兩（星期三）中交兩行各從南京來洋八萬元又裝去銀十一萬兩（星期四）中交兩行各從南京來洋八萬元又各裝去銀六萬兩交通裝往長春洋十萬元各莊裝往天津洋三十萬元道勝亦裝去洋五萬元又銀十萬兩滙豐裝去銀五十萬兩洋十萬元（星期五）中交兩行各從南京來洋八萬元又交通裝去銀六萬兩中國銀行裝往天津洋十萬元又往南京銀六萬兩又往南通洋五萬元各莊代客裝往天津洋二十萬元（星期六）正金銀行由花旗輪船公司儎來大條銀四百五十七條華比一百三十四條道勝三百零九條又洋六萬元中國銀行由南京來洋八萬元交通亦來八萬元又由杭州來洋五萬元中交兩行各裝往南京銀六萬兩 
　　上屆（十二號）調查之日墨洋龍洋均七錢三分九釐至十六號忽漲至七錢上分四釐半緣有大宗銀洋裝往天津之故至昨日因無出口故洋釐稍回收盤七錢三分釐 
　　銀拆昨己鬆動午後收盤一錢八分各錢莊街底較上屈多存銀一百十五萬兩洋三十萬元所以銀拆漸能平復 
　　昨爲星期六調查中外各銀行所存銀洋大條之數列下麥加利存銀一百十六萬洋一百十二萬大條銀四十七滙豐存銀一千零四十八萬洋一百四十三萬大條二百五十四條德華存銀三十一萬正金存銀一百四十萬洋五十六萬大條四百九十五道勝存銀八十四萬洋三十八萬大條三百十四通商存銀三十萬洋五十萬東方存銀二百七十二萬洋五十四萬花旗存銀五十七萬洋八十三萬大條三百七十七華比存銀六十二萬洋三 
 
 
 

Page 11

 
 
十萬大條一百三十四和蘭存銀三十二萬洋八十一萬中國存銀八十三萬洋二百二十六萬台灣存銀六十四萬洋四十五萬住友存銀三十四萬洋五萬各莊存銀二百萬洋一百九十萬交通存銀七十二萬洋一百零二萬有利存銀三十萬洋十二萬三井存銀十八萬洋六萬三菱存銀十四萬洋四萬朝鮮存銀三十萬洋十萬中法存銀七十五萬洋三十萬總計存銀二千四百九十二萬洋一千二百八十萬大條銀一千六百廿一條較十二日少存銀七十三萬洋亦少存四十四萬元大條銀除鎔化寳銀外多存五百六十六條尚有中華滙業金城聚興誠四明永亭中孚浙江商業儲蓄廣東鹽業等銀行所存銀洋不在其内 
[最近之紗市報告]  
　　本埠瑞和洋行十七日發表一星期紗市報告云孟買紗價低落數星期前在本埠所購之紗現欲重行賣出其故因歐戰媾和之聲頗高且因印度規定紗價也印度紗價現較本埠印紗爲低惟印度運費於十一月十二日大漲每噸由六十五盧比增至一百零五盧比印紗二千五百包可望於下星期内抵滬現存有印纱者頗圖售清存貨己售七百五十包價格尚好未售者尚餘二千五百包日紗亦約存二千五百包至本廠存紗則其數不足三萬包 
　　字林報云本埠紡紗者日前似頗得利仲夏時本埠紗廠堆積之物逐漸爲市場吸收一空今除十二月期外新紗竟不可多得以致紗價因四川之收買己大堅固此星期紗廠售出者逾七千包以四川爲最大主顧至於問接售出之數則尚未計算於内印紗己售出一千五百餘包本埠存貨幾空數日内約有二千五百包可望到滬議和消息己使孟買紗價與定頭價皆暫時低落今上海印紗較印度市面高二三兩此爲許久未有之事也此星期售價較上星期高二兩日紗亦漲價云 
[美政府購絲之優先權]  
　　字林報云東京外交省曾接美國官電謂美國戰時商務部九月二十一日宣稱美政府有向入口商購買絲圑·絲圑繊維·廢絲·之優先權其價照運出後市價及其費用增高百分之二在九月十日以後所發之運貨執照均取銷嗣後運絲至美須提單直寄美國絲業會社者始能照發執照絲業會社收到該貨須先儘政府購買然後始能交與入口商云上海前兩星期内之絲市因滙兌率低落殊爲活動購者得與日本競爭擬運美國之七里絲約千餘包里昂現亦需絲 
[中日合辦羊毛公司預紀]  
　　英文日本紀事報云日本所畜之羊雖不甚多而日政府近籌種種方法使日本於羊毛一項足以自給前聞日政府曾委託南滿鐵路公司在滿蒙擇地畜羊而日商亦有於該處往事羊毛營業者今聞日人擬以日洋一千萬元設一公司專購供織品用之羊毛總公司設於奉天且於天津等處設立分公司聞此舉將由中日合辦日本資本家由南滿鐵路公司及東方拓殖公司代表該公司於年内可以成立云 
[日人收買浦東堆棧誌聞]  
　　英文滬報云日人前曾購買董家渡碼頭及南市對面之某廠今聞又將購買浦東江濱東中孚（譯音）堆棧該堆棧有基地百畝前爲南潯某富商所有租與美最時洋行自中國對德宣戰後該産業在英領事署註册作爲英人産業今某日商擬購以建造巨廠大約爲鑄鐵廠云 
[米業公所分用公磅之通告]  
　　米業仁穀公所昨致各同業通告書云啓者本公所與志成公所在各棧房碼頭來貨其應用之磅本係各自購備前以彼此貪圖便利不期然而互相通用現因各處來貨日多雙方出貨每多爭執且值此歐戰未终來磅缺乏購辦非易若不分清涇渭殊非鄭重公務之道故本公所於日前開會議决自隂曆九月十五日起凡各棧房兩公所名下來貨各認明自備之磅分開磅用不得混淆免啓爭端而昭公允除己函致志成公所查照並另刋本公所公磅處行名錄黏貼各棧房外特此道告惟希公鑒 
[碾米業拒却麻袋收據]  
　　機器碾米公所昨日通告同業云查本公所各同業對於客貨押欵一層節經議决以八折爲標準並迭次通告各公司嗣後與客家做押款不得超過七折之外故本公所諄諄囑託者蓋深恐各公司任意亂押累廠自累乃仍有公司押欵十足做押甚至超過貨值者推其居心是傾陷我廠家於危險之境耳乃更有甚者從前客家欠繳押欵廠家即將麻袋暫扣以促客家繳欵結賬今該公司新立方法於提單後附麻袋收據廠家提貨必須付彼蓋章之收據此種辦法簡直有命令廠家管理麻袋之權賠償之責本公所直以爲毫無理由絶對不能承認何則客家欠繳押欵廠家因有切己之關係扣袋辦法以商情論應有扣抵之通例按之法律有假扣押之執行本不問此袋之誰爲原主也公司與廠家旣無絲毫之牽涉何得索我收據而爲無理之要求乎查本公所成立圑體以來對内則力爲整頓對外則凡有障碍於我者一概堅持拒絶即如公司之索取麻袋蓋印收據本公所於九月十二日特會提議此事當經大衆公議嗣後各公司如有創設麻袋收據索取蓋印情事廠家概不提貨以爲對付此案甫經决議恰有恒豐致中和發生麻袋收據之事可謂巧遇即經恒豐致中和止提該貨並據報告前來公所爲同業公共機關凡興一利除一弊深賴同業諸公合力保持維護大局以拒外來之欺侮全體幸甚兹將此案議决辦法及恒豐致中和經過情形刋單通布統祈鑒察 
[美紅會訂購毛絨線]  
　　我國所銷之毛冷（即毛絨線）向以德國所製者居多及後英美等國亦陸續運申每年銷額爲數頗鉅自民國三年歐戰發生以上諸國船舶稀少來貨缺乏日本遂起而仿製因其輸運近便時有大批運滬近美國紅十字會因須採辦運至海參崴製備軍衣向本埠興聖街各莊選購未成遂向永利義隆蓮記等莊訂購元紅采靑墨緑鼻烟五種毛冷三萬磅該三莊即轉向日廠預訂各色絨線十萬磅於陽曆十十一十二月份交貨惟定價時日本滙水三錢六分有零每包合銀一百五十兩左右目下頭批貨將次來滬日滙己漲至四錢半核計成本需銀一百八十餘兩故此項毛冷不但無利可圖且須虧本云 
[再誌紅會參戰醫隊出發之預備]  
　　中國紅十字會參戰醫隊籌備出發己紀前報兹悉總辦事處昨開常議會討論進行經衆公决即日請江趨丹往京與正會長吕海寰顧問員福開森商定出發手續并請朱仲賓親至滿洲里督率云 
[薰蕕不同器]  
　　滬南敵僑收容所内有一奥人行爲惡劣經在所奥僑及水手等呈請代理該國利益之荷領轉致護軍使設法將該奥人遠離以免薰染業由荷領函致交涉公署轉請盧護軍使核辦矣 
[奥人經過法租界被拘續誌]  
　　奥國人查愛南（譯音）日前行經法新租界金神父路地方因未向法總領事署領有執照被西捕查見拘入捕房昨解法公堂經法副領事德君向查詰問一過判令還押候再訊明核辦 
[練鋼廠開挖地道]  
　　兵工廠管轄之練鋼廠近因製造軍械需用鋼料甚多而擠軋鋼質須在地道内工作故由謝總辦核准在練鋼廠開挖地道一處深長計五十六碼見方昨己開工挖掘矣 
[浦江現駐之軍艦]  
　　現駐南黄浦江之海軍各艦計有靖安利川江犀聨鯨甘泉等五艘其餘巡洋艦砲艦魚雷艇等以調防閩省者爲多 
[收狀處改爲繕狀所]  
　　江蘇高等審檢廳近令甯滬地方廳及各縣知事略謂照得各兼管司法機關原設收狀處近聞繕狀書記對於當事人有以快狀快快狀名目索詐情事刻經呈奉司法部核准將收狀處改爲繕狀所並頒發章程合亟令仰該廳等一體遵照 
[張文鼎等八人解送浙省]  
　　公共租界哈同路六十號屋内前由松滬護軍使署稽查員會同捕房探捕查獲暗設機關之浙江人張文鼎傅友仁李林等八人業經公廨解送上海縣公署收押在案兹悉沈知事因接浙省楊督軍來電令將張文鼎等八人迅即解浙候訊故特知照駐滬砲四圑二營選撥砲兵五名各携手槍並派縣署偵探兩名於昨日午後三時將所獲之張文鼎等八名一併押乘特别快車解送浙省歸案訊辦 
[愛儷園開會紀]  
　　昨日愛儷園廣倉學會開耆老談話會到會者凡二百餘人廣倉學宭曁戬壽堂陳列古物書畫金石之屬甚夥而銅器以虢季子大盤蘧伯還彝　王義楚耑等碑帖以漢廣都四乘伯喬題名貞女羅鳳闕李昭碑李拓棠梨木蘭亭等畫以元倪雲林古木竹石明丁南羽玄都出雲圖卞隠白山水軸文唐山水卷等爲特優其餘續到者尚須次第陳列午後一時耆老蒞止贈一銀質紀念章及書劵三時在天演界就茶點席公推李平書君爲臨時主席演說會中大旨六時散會是日備有包車迎送耆老秋高日爽頗稱盛舉廉南湖君亦在海棠艇抽籖贈品故文人學士到者尤絡繹不絶云 
[孕婦被人踢斃]  
　　住居楊樹浦上海紗廠對門一千一百零三號屋内之孕婦田俞氏前日不知何故與皮匠江北人姜扣子及姜母高氏口角互毆被姜踢傷肚腹昨日殞命旋經氏夫田家珍知悉以姜母子毆斃大小二命立即報請楊樹浦捕房捕頭飭探季立仁前往將姜母子一併拘入捕房分别管押並將田俞氏屍體舁入裴倫路騐屍所候請公廨中西官蒞所騐明再行訊核 
[私印錢票案展期覆訊]  
　　庽居廣東路四百九十八號門牌志興旅館内之河南人周民懌串同在逃之王燐先後至崑山路某印刷所私印湖北官錢局每張銅元一百枚之僞錢票十四萬六千張被人告發由公共公廨迭次提訊等情歷紀前報兹悉公廨本訂於昨晨復訊適因障審官日副領事林出君另有要公不及蒞廨會審故特函致華官轉知捕房將周帶回還押候下禮拜六解廨復訊 
[更換菸葉第五分棧經理之反動]  
　　商董虞洽卿致北京菸酒公賣署丁督辦電云上海菸酒公賣菸葉第五分棧於民國四年開始即首由該業商號昇記生記涵春等推吳籛爲經理遵照公賣組織法禀由江蘇二區分局詳准省局給照承充四年以來無短欠公費需索商店對上對下成績顯著其間自六年七月一日易散爲認至年底轉期續認至七年年底爲止曾具承認書呈准省局長彭奉指令照准在案近被該業新開豫大等揑稱辦理不善朦呈二區分局詎李局長不加詳察批示自應更換經理另行招商承充復經昇記等續請收回成命未奉批示今竟訓令移交致該商號等惶急駭異認辦尚未滿期無故迫令移交殊於國課商情兩有窒碍似此辦理殊不合法誠恐釀成風潮爲此電逹鈞署務乞迅飭江蘇彭局長轉飭二區分局取消移交訓令以符認辦期年之原案而杜覬覦攘奪之紛擾無任迫切待命之至虞和德叩皓 
[公學法文班開學]  
　　英文滬報云上海法國商會在霞飛路法國公董局所設公學開法文班教授法國商行之華人己於十月十四日開學就學者共有百餘人 
[靑年會之星期演講]  
　　靑年會星期講道會今晚七時敦請上海中華續行委辦會北京陳鐵生君演說人生之眞希望陳君道德高尚學識宏富嘗出其著作誘掖後進誠爲靑年之良導師届時用純粹國語演講尤足動人靑年志士盍往聽之 
[倉聖明智同學會開會]  
　　靜安寺路愛儷園倉聖明智大學定於隂曆九月十八日開懇親會並舉行同學會第二次大會凡曾在該校肄業學生届期俱可蒞會該會幹事於園門派員招待一切并備茶點以供休憇再該會所發行之學生雜誌第一期業己出版每册售大洋三角第二期准隂曆冬月出版云 
[學生會今日之歡宴]  
　　寰球中國學生會因全國育家來滬開會討論教育重要問題訂於今午十二時徧請各省來滬代表諸君及滬上各教育家在該會公宴請沈信卿黄任之朱友漁等泻演說並有音樂助興想届時必甚熱鬧也 
[慈善救濟會行將開獎]  
　　本年湖南兵災水災室盧蕩然人民無衣無食慘難言狀本埠慈善救濟會發行獎劵以濟湘災第一期獎劵餘欵己滙往漢口就近購米製衣運赴湘省趕緊散放現第二期定於九月二十三日開獎仍假九畝地新舞臺舉行近日各銷劵舖號購券者頗爲擁擠蓋因距開獎之期己無多日也 
[紅會醫隊赴紹救疫]  
　　紅十字會沈會長致紹興柯橋紅十字分會倪仲敬電云頃見各報載有紹屬上虞西鄉發生劇烈之時疫死亡無數延至甯屬苦無醫藥等情請即查明病情電示敝處立派王醫生培元帶醫隊及醫品來紹救治務請設法照料沈敦和皓 
[時症流行]  
　　近來久旱無雨秋金乾燥本埠發現一種時症初起時周身發熱或頭痛吐瀉咳嗽納呆强者二三日即愈弱者淹纒數日或成傷寒醫家視爲難症聞有住居西門内向爲礦業之沈某及火神廟西首爲雜貨生理之楊某均於前晚發生此項病症來勢劇烈不及醫治竟於昨晨先後病斃敬告病家各宜注意勿以尋常寒熱視之病愈後飲食尤宜清淡以防復發 
　　又一訪函云近日本埠發生一種時疫染者頗不乏人初起有患喉痛牙痛鼻紅等症繼以寒熱頗爲危險聞據醫家研究係因秋燥無雨致有此症云 
[大世界增助游客興趣]  
　　大世界俱樂部自開幕迄今男女來賓日夜雲集兹又爲優待遊客起見凡至大世界門櫃購買遊劵者隨票附贈獎品券一紙額設八千號得獎者八十號每夜十一時在共和廳開標頭二三獎有金鋼等物可以立取云 
[通令騐放第十師軍米]  
　　上海稅務公所近奉江蘇財政廳令奉軍民兩署訓令頃准陸軍部咨以第十師派軍需官趙慶德帶同弁兵赴安徽蕪湖採購軍米一萬七千一百四十三包由蕪湖上船至南京轉運吳淞砲臺灣上海龍華等處分發軍食希即轉令經過局長查騐放行等情除分行各稅所外令仰該所長照騐放行 
[水警艦換造船壳後之試水]  
　　水警第二廳所屬之仁勇陪戎兩兵艦前經趙廳長飭換船壳將舊船内機器汽鍋等件裝入令由滬南華興船廠承造在案兹悉該二兵艦均由華興廠造竣呈報廳長派員來滬於昨日午刻潮漲時舉行試車式甚屬合格所有工程材料亦甚堅固定於明日開駛蘇州聽候調往各處遊弋 
[浙艦來滬修理]  
　　浙江外海水警廳所屬之永安巡艦因機器鍋爐損壞呈經齊省長批令修理故於昨日開駛來滬請滬南華興造船廠修葺 
[安華海輪定期下水]  
　　南市機廠街求新製造機器廠迭次承造大小輪船成效大著兹又承造利淮公司安華海輪工程告竣訂於本月二十二號下午二時行下水禮業己預備請柬分送各界届時前往參觀 
[汽車撞傷行人]  
　　昨日上午九時許南京路先施公司前有某號汽車載二西人自東往西疾馳而來將行人馬福祥撞倒跌傷臀部由老閘捕房二百四十五號巡街華捕瞥見抄錄汽車號數并經西人簽名將汽車放行另雇人力車將馬福祥送往麥家圈醫院經醫生敷以藥品以其受傷尚輕囑令自歸養息該捕即持醫院所簽傷單回告捕頭請示核辦 
[檢察廳派員騐尸類誌]  
　　姚正有前因犯案經地方檢察廳訊供收押嗣因染病發送新普育堂醫治無效延至昨晨斃命當由堂中以電話報告到廳即委熊檢察官毛檢騐員等蒞堂騐明委係病斃因無家屬判由善堂棺殮 
　　前晚九時閘北寳山縣虬江橋東首發現無名男尸一具當由五區警署飭吉一圖地保陳友卿至地方廳報請相騐下午林廳長委派賀檢察官毛檢騐員等蒞場騐得該尸年約三十餘歳身穿元布夾袄白洋布褲足上有襪無鞋秃頭旁遺緞帽一頂周身無傷委係病斃查滬上並無尸屬判令由堂棺殮發封厝壇 
　　二十三保十三圖引翔港附近小河中昨晨發現浮尸一具當經地保投報地方廳委派李檢察官沈檢騐員等前往騐明該女尸年約三四十歳周身無傷實係失足溺斃塡明尸格判令由堂成殮 
[養媳夫死回家之交涉]  
　　南翔人朱順榮住居閘北麟鳳里有女阿毛年二十一歳給與高少亭家爲養娘近阿毛因高子病故回至父家不願再至高處前日由高扭朱至四區警署控告經張署長訊問一過判解司法科訊核 
[茶碗擲傷頭面]  
　　任長銀前日與徐長根湖北老五李長庚等在閘北某茶館吃茶忽起衝突徐等以茶碗擲傷任之頭面流血不止由任喚到警察將徐等拘入四區警署控稱徐等向伊拆梢洋十元不遂逞兇肆毆請爲究辦張署長諭暫收押候再訊核 
[尋獲捲逃婦人]  
　　江北婦人竺陳氏住居閘北大統路東平里浴堂樓上前日與住居烏鎭路之徐州人席繼宗同往法租界小客棧借宿翌日清晨席尚未醒該氏捲取席之鈔票銀洋共二三十元乘間逸去昨日席尋獲該婦扭控四區警署請爲訊究 
[德婦神經昏亂]  
　　德國婦人摩力託（即搿來麻而德）因至茂海路四十二號洋房奥國婦人及鄧脫路七號門牌温弗而家等吵鬧行凶被該奥婦控經公共公堂傳安訊明判令開釋去後詎前日午後該德婦似患神經病又至吳淞路將某西婦扭住行凶致被唤捕拘入捕房昨由一百十三號西探將摩力託解廨經俞襄讞會同義副領事羅君訊據兩造互相聲訴良久中西官會商之下判被告送往醫院由本廨醫生前往醫治否則准德國紅十字會醫生到堂察視再核 
[冒騙遺物之敗露]  
　　安徽人魯先舉前日串令同鄉人卜布雲冒充竇樂安里八號洋房某西人家己故傭婦胡媽之子希圖騙取胡媽所遺之物被該洋人察破報告北四川路捕房飭探將魯卜二人一併拘獲昨晨解送公共公廨經中西官訊供之下姑念圖騙未成從寛判魯押七天下即開釋 
[包探破獲燕子窠]  
　　湖北人陳國華近在虹口買街脫路租赁一百六十九號門牌房屋開設燕子窠容留梁紅春林阿魚在内吃食鴉片被包探張林泰偵悉偕同六十二號西探柏生前往將陳等三人連同烟具一併帶入捕房押候解廨訊究 
中華職業教育社通訊 
[中華職業學校募金圑通告第十一號]  
　　敬啓者募金圑停止募集多日各處仍續續報告不絶諸公以百忙之身廣行勸募爲學校立永久之基礎感謝感謝兹爲結算便利起見昨由議事員會議决以十月二十一日（即隂曆九月十七日）星期一下午六時爲本届募金結算之期願諸公奮最後之熱心得最高之金額於是日六時以前將先後募到總數報告本社此書並請封固封面註明募金報告字樣以便彚存至時公同開揭藉昭鄭重倘荷親臨監視尤極歡迎如過此以後再有報告仍所感謝但不與於此次募金結算之列到認而未繳各户仍乞催交特代擬函稿油印數紙寄請酌用各隊隊員經募細數清單及捐册收據亦盼早日彚寄不勝企幸再募金紀念品兹經議事員會議决除前定辦法外凡隊長募金滿二千元者概贈銀盾一座隊員募金滿二百元者概贈銀章一枚聊表同人區區感謝之意合并通告唯希公鑒朱慶瀾聶其杰同謹啓十月十九日 
專件 
[上海銀行公會章程]  
[第一章總則]  
　　第一條本公會係在上海之本國各銀行所組織以完全本國人資本之銀行爲限定名曰上海銀行公會設會所於上海香港路四號 
　　第二條本公會宗旨如左（一）聨合在會各銀行研究業務及經濟事項（二）互相臂助促進同業之發逹（三）嬌正營業上之弊害（四）籌設标據交換所 
　　第三條凡入會之各銀行皆爲本公會之會員共代表人以有機代表銀行之重要職員充之凡銀行入會後即須將其代表人姓名通告本會唯一行祇會員一人凡入會各銀行得舉出董事監察人（感監理或總籍查或查賑員）或經副理或其他職權相等之職員爲本公會評議員但一行以二人爲限 
　　第四條凡組織本公會圑體中之銀行得充票據交易所之會員 
[第二章]  
　　第五條本公會之會員祇限於（一）在上海新設之銀行正式成立己滿三年以上者（一）在他埠設有總行己滿三年以上上海分行正式成立己滿一年以上者 
　　第六條凡欲入會者須由會員二員以上之介紹並須將最近三年之營業報告　連同入會願書送請本公會董事部審查入會願書上除書明左列事項外並須介紹人及代表人署名蓋章（一）行號（二）資本金總額（三）己收資本金之數目（四）總分各行之詳細地名（五）蜚事及監察人之姓名（一）銀行代表人之姓名（　）總分行所在地有無銀行公會及己否入會 
　　第七條依前條之規定入會時蜚事部須將其入會願書加以意見書提交於會員會討論之由會員以無記名投票法决其可否惟須有全體會員三分之三以上之同意時始得入會（尚有第八條至第五十三條明日續錄） 
雜評二 
[團體（訥）]  
　　圑體者各個人之心思才力以結成者也各個人之心思才力分則對外競爭之力薄對内衝突之事起中國自來百業之失敗第一原因即在涣散而不圑結也然欲由涣散而使之團結則必有誠意以爲聨絡焉有誠意以爲之聨給而後團結之力强所結之團體乃能永久若僅恃偶然之感情而聨結者感情一疎團體即不能固此從前之所以屢結而屢渙散也今者我商界漸知團結之不可緩矣且能知所以聨絡之故不可謂非國人思想之一進步 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[舊店又新開] [  小孤山人]  
　　舊内閣將散場矣新内閣將登台矣似必有一番新氣象 
　　然而民國七年中内閣更迭八九次矣一般内閣人材換來換去總不外十八羅漢轉刧 
　　譬之戲場生末丑净有名的脚色不過寥寥數人今日這個上台明日那個上台唱的做的終看不出一　眞正拿手好戲令人索然寡興矣 
　　或猶曰此新内閣也吾視之依然一舊内閣而己 
老申報 
[鎗傷伶人（見光緒十四年四月十一日本報）]  
　　英租界六馬路詠霓戲園係伶人黑兒大生十四旦等合股所開大生向爲班頭司排戲之役現往都門招訪脚色遂以排戲事托之十四旦向例有名脚色之戲排在中間第四五六齣觀者旣以此爲出色演者亦於此竭盡所長該園花旦粉菊花初來時其戲排在中間繼因觀者寥寥未免因之减色昨日十四旦遂將粉菊花排在第二齣演佘塘關粉菊花以十四旦相視太薄不勝憤懣及演畢尚未卸裝見十四旦出園遂欲得而某心向人借六門手鎗趕至十四旦面前先開一響彈從右腰旁擦過略受皮傷又放一響彈中左脇園中人聞聲而往十四旦己經倒地管門之中西捕等即將粉菊花拘住又據十四旦指小生玉春林帮同行兇一併拘拿又有巡街之印華各捕帮助將粉菊花玉春林帶至捕房管押一面送十四旦往仁濟醫院中醫生探以銀針不得槍彈所在雖用藥敷治留在院中尚難保無性命之憂也自張宋案出茶寮酒肆中人津津樂道藉佐談資不謂粉菊花竟抄襲舊文如法泡製好勇鬥很之風日甚一日有心人其能無世道之憂耶 
[鎗傷伶人續聞（見光緒十四年四月十二日本報）]  
　　昨報列槍傷伶人一　兹悉詠霓戲園領班之周大生赴京後實托黑兒爲班頭十四旦乃黑兒之徒弟初十日黑兒排粉菊花在第二齣粉菊花遲遲不到黑兒遣人再三催促依然不到遂由十四旦代演及卸裝粉菊花始至十四旦告以若照班規爾須受罰粉菊花與之爭論俄持手槍轟擊此其起衅之原委也外間謂其因爭風吃醋起見事涉暗昩可置不論當日又經捕房包探陳阿九至粉菊花家搜出雙寳劍一對手槍彈二匣昨晨解送英公堂打鼓板之津人張二投案訴明前情黑兒上堂稱戲由我排粉菊花臨演不到十四旦與之理論詎被行兇斯時適我不在園中馮瑞彩即粉菊花供平日派演各戲隔日先有戲單交來閱看以故臨時即到並無錯誤近來並無獻單我不知所派何戲以致遲到被十四旦折辱心有不甘口角時張二助十四旦將我毆打又被開槍反傷十四旦我不敢行兇王連桂即玉春林供與略同并稱並無持刀助同行兇之事黑兒又稱一再遣人催粉菊花不到豈尚不知扮演何戲又有湯元稱眼見粉菊花持手槍向十四旦開放二響甄財喜稱見玉春林持剌刀帮助粉菊花有行兇之勢惟刀尚未傷人蔡太守謂粉菊花持槍傷人見證確鑿豈容抵賴飭同玉春林及起案之手槍彈子剌刀寳劍併交捕房查明十四旦傷勢如何再行核辦如有不測當移送上海縣辦理 
益智新畫 
 
[龜版巧集（禁止轉載）] [  徐]  
新拾遺 
[澳洲華僑亞茂小傳] [  箴]  
　　亞茂者傳者不詳其身世粤之梓人也嘗附海舶赴新加坡適有格蘭定林船長者欲築屋澳洲招茂往茂欣然應之乃於一八五一年抵澳之維多利亞維多利亞之有華人實自茂始未幾澳洲發見金鑛各國探險家聞風而集茂亦棄業入内地覔金尋於葉區所獲甚富凡得金者必赴墨爾邦鬻之一路林深簀密多暴客挾金行者往往遇厄茂則頻頻往來未嘗有失也茂嘗欲赴距墨爾邦七十哩之巴剌拉特金鑛他人往者皆以騎代步茂以不習騎徒步往以一日許逹之茂之耐勞多如此類茂言彼抵澳不數年國人之來維多利亞者不下四萬此乃彼一書致之也蓋彼嘗以獲金事寓書故鄉乃弟不意誤投他人風聲所播來者如　巴剌拉特班狄哥克里克森林哇文斯河等鑛於是皆多華人蹤跡矣後茂因金鑛事業未易與人爭勝乃幡然變計從事懋遷販售金鑛工人所需之衣食獲利倍蓰當時由墨爾邦至巴剌拉特無 
　　大道可循轉運商品殊多周折一噸之貨需費英金一百三十鎊而茂不之惜也茂以鑛發跡故此時仍不忘懷於此投資各鑛務公司爲數甚巨但有得有失其獲金也纍纍以斗計其失之也亦然然得失相較　餘尚多如葉區巴剌拉特愛萊恩水牛山白拉愛特華爾哈拉諸金鑛皆得其助而發逹者也新加坡之森加萊錫鑛公司開辦多年未獲成效距今五年前經茂親臨整頓遂歳發紅利焉此行蓋茂抵澳後第一次外適也時己年近九十矣維多利亞之第一碾米廠即成於茂手廠在市街與佛林特斯街之隅後爲勞勃特哈泊公司購有一八五二年茂設茶行於斯文斯頓街至今尚存茂爲澳大利亞商業銀行關幕董事之一數年前行中幣紙之背增印華文衆爲大異後知乃出茂謀藉以招徠墨爾邦華僑之惠顧行之未久成效大著茂旣擁巨資乃竭力於維多利亞經營一切但耗資甚夥中央公園亞姆斯特朗街茂之居宅舊日四周荒疇多屬砂磧而茂所給地價每呎以英金二十五鎊計茂之經營事業具有特殊之魄力縱遭失敗不失常度其爲人和藹可親樂善好施對於國人尤加愛護嘗捐地爲維多利亞之華僑建築教堂且創設日新會焉本年四月問嬰疾逝世享年九十有二殁後各埠華僑紛電其遺屬展緩舉殯俾親臨執紼而澳洲歐人亦無不以失一前輩爲惜聞將樹碑其墓以留紀念茂有子七皆享時譽論者或謂茂賴一時際會而致暴富不知茂乃以辛苦智謀而得之也茂居嘗陳說平生曰昔余挾金越盜蔞畫則深匿夜則匐伏行荆棘中故得免於禍幸福致之匪易要自苦中求爾 
　　譯者曰今日少年之謀事者事未大成而己先務逸樂以故失敗者纍纍觀此亦可以自勗己 
[世界小新聞] [  朱呆]  
　　○日本之擊沉船數歐洲戰爭開始以來日本船舶之爲潛水艇擊沉者首以八坂丸而最近者生駒丸以噸數計共計有七萬五百八噸而以隻數計共有十八隻之譜 
　　○世界食量最少之人種亞拉伯中有一種人種食量之微眞可稱爲世界獨步每人每日僅食牛酪少些棗六枚麥粉一小杯而己但是斯種人亦習以爲常不覺饑餓亦云奇矣 
　　○電鍍術之新發明凡木材陶器綿布石膏等之不良導性質而欲施以電鍍須先以之入於蜂蜜柏拉芬蠟及白臘之溶解物中而次以之入於石墨水銀鹽化金之混合物中最後以之鍍銅 
小說 
[偵探奇遇] [  常覺覺迷同譯]  
　　第二章至是二人默然有頃賽鷹始出聲曰丈意何居老人曰吾意君當知之曰吾何能知曰聆老夫言即知之矣賽鷹不耐曰恕予率直如果試騐合格願以秘密告我母再迂緩曲折老人曰兹猶未能曰何以遲遲我行老人曰蓋吾人事前須有條件而吾事亦非三言兩語可了須知予欲雇得一人須出其所有光隂能力專致於吾事始有濟益故君能任者第一亟須辭去現任職務賽鷹曰丈雇吾乃爲偵探一事乎老人曰然蓋吾事至爲複雜不得不用全副精神也曰然則其酬報若何可得聞歟曰月薪視人能力以定多寡至於酬金則須視其事之成功與否也賽鷹曰丈擬月薪幾何老人曰視君能力月薪當畀一千元如果成功更以五萬元爲酬報至於事之成功或僅三月五月或至三年五年猶未成功亦未可知君能任者予即以一年薪金預爲給君此外更給君以費用君果願否賽鷹曰薪金固甚厚也願丈以事告予再定去就老人曰吾事弗必汲汲言之惟吾問君君究能辭去現任職務否乎賽鷹曰能但須金錢過付之後耳老人曰此層君母庸鰓鰓過慮君能允我者老夫即以一萬二千元奉君更以五萬元酬金存入君指定銀行之中吾人即訂一契約載明成功之後乃能向行中提現而於君之名下更存五千元作君費用此欵任君提用不加制限用罄之後再以五千元存入源源接濟不使有所缺乏如此君當信託予矣賽鷹聞語竊念此老殆眞痴人設非痴人酬報如是其豐則其事要非正當可知正躊躇間老人己覺則曰君何疑哉賽鷹曰吾於丈事實多疑惑酬金優厚實出尋常之外而條件則尤不近人情丈事殆正直人所不屑爲者老人曰此中自有理由老夫不託他人而託君者良以君正爲正直之人也賽鷹曰吾人初次聚首丈又安能知予爲正直人哉老人曰吾蓋深知而父之爲人耳曰吾設不肖奈何老人欻然曰此耶吾亦早有所備須知邀君過吾之前君生平所爲事予己逐細調查及君賁臨之後予又細爲窺察知君饒有乃父風吾己深信不疑矣惟君果能允吾否乎（未完） 
[自由談之自由談] [  不冷]  
　　近時督軍之力大於全國盡人所知也然其何以能如是之大則有兩種利器縱兵以威嚇人民索餉以窘迫政府二者　施而無人不側目視之矣 
　　縱兵索餉是爲利器而又有一種先聲奪人者則會議是也 
 
 
 

Page 15

 
 
   
 
 

Page 16

 
 
   
 
