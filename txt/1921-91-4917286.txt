# 1921 - 91 - 4917286

 

Page 1

 
 
   
 
 

Page 2

 
 
   
 
 

Page 3

 
 
時評 
[統一不統一（冷）]  
　　我思之我深思之我今乃知今日之南北仍在奮戰中也其奮戰惟不以兵士而以策略耳北方之唯一主要惟在得統一之名南方之唯一主要惟在得不統一之名北方如得統一之名而不問其實即足以制南方之死命南方如得不統一之名而不問其實亦足以制北方之死命蓋今之所謂實者無論統一與不統一南北皆無力以成之故舍其實而爭其名所謂避難而就易也 
　　蓋自南方自總裁渙散之後統一之事雖未成不統一之名漸即隱晦北方因即用表彰統一之法以外成統一之名内實以之軟困南方南方知其然也因亦力用鮮明之法以示不統一之依然存在此即今日南北最大之角戰也苟知此義然後北方之急急選舉議會與南方之急急選舉總統都可了解矣 
[專電一]  
　　北京電昨四點英參議克來佛偕參贊巴爾敦及白爾見外長談中英各懸案催速解决四點半西班牙參贊阿嘠拉見外長報告白使病狀因外部派員探視故五點那威公使米賽勒見外長未及公事六點小幡偕西田見外長談琿春案極久并口頭答復滿洲電報電燈電話並非根據軍事協定而來不能與協定同撤（七日下午二鐘） 
　　北京電丹京曹代辦電部英法軍進佔德城美未參加德内閣向國民宣言抱忍之一字並派使赴美運動美國調停近德社會黨與勞農結合若聯軍脅迫太甚恐鎔化（七日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電范辭呈修正後四鐘遞出原文要語殫力自効之際忽有各校停業之舉措理雖有端倪結果仍難圓滿財政匱乏已至水窮山盡學界恐慌又非空言可解而莘莘學生光陰坐廢更爲凋傷國本戾拂衆情尤自疚心者敎育部之職責本在策全國敎育事業之進行比以各地秩序未復事變紛乘一切無可着手方深引爲憾事而首都咫尺之地亦復不可收拾至於如此繞室徬徨實難自解惟有再懇開去署職俾免始終貽誤（七日下午九鐘） 
　　北京電徐對范辭呈仍主批留但范此次主志堅决擬卽日赴津引避（八日下午一鐘） 
　　北京電專門以上敎職員提出總辭職（八日下午一鐘） 
　　北京電某疆吏密電當軸明令禁止謡言羣情稍安惟張勳延不就職應詢問張是否就林墾督辦就則促其赴任不就則開缺免資號召而慰民望（七日下午二鐘） 
　　北京電唐榆雙軌借欵京奉局長云應先聲明還欵期須於交清借欵三年之後因三年内路上無力還債（七日下午二鐘） 
　　北京電援庫總司令部來電庫叨失陷匪禍蔓延察區迤西防務吃緊業宣告臨時戒嚴並組臨時警備司令部責成軍警長官嚴保察境惟設機關添派人員自不能不給經費且抽撥騎兵四營步兵一團及山砲機槍輜重各連統歸該司令部節制調遣扼要設防杜敵分竄並防當地土匪乘機起事貽害閭閻所有移防調駐派遣出發曁添購各項軍用品均係特别用欵不在預算範圍實屬無法籌措應請飭部速撥俾得籌備 
　　北京電參陸處消息烏得匪首克魯諾夫請准庫倫各首領允其完全擔任南犯其餘首領擔任籌欵運械七日内攻滂江組俄蒙匪三大隊克魯諾夫已誓師 
　　北京電政府以活佛派日人山田氏向日商訂購槍械並招募俄蒙匪編練軍隊特電奉黑新察綏五區嚴防檢查（七日下午一鐘） 
　　北京電張口電六十三團步一營歌（五日）出發赴滂二三兩營續拔 
　　北京電張口訊鄒芬虞（七日）帶同參謀副官及三十二旅長田獻章等赴滂督戰（八日上午十鐘） 
　　北京電馬福祥今日見徐商征蒙事並聞馬决計赴綏任（八日上午十鐘） 
　　北京電琿春日軍現預備撤退已雇定大車五十餘輛織田中尉以城西飛機起落場及領署後戰壕地告地主收回又關東都督委伊籐上尉爲駐琿聯絡員（七日下午一鐘） 
　　北京電崴電在崴日人反對琿春撤兵又駐雙日軍第二十三師原定與驛馬河調防現忽改變行動莫測（七日下午一鐘） 
　　北京電外部設改革官制委員會刁王周施等爲會員每星期三五開會將增一司名條約司餘按元年制設僉事二主事十六 
　　北京電外長將准邵恒濬辭俄文館校長職（八日下午二鐘） 
　　北京電施履本電外部日本决撤靑島海防隊及無線電但要求在秦要鎭設大規模無線電台 
　　北京電陜陳急電積匪謀亂省軍力單請由晋綏派兵協剿另一消息于陳交戰陳軍失利節節退却于已佔領白水政府專員調和無效（七日下午一鐘） 
　　北京電鄂王電盧燾代表任某抵鄂占元與之接談意見頗爲融洽據云盧顧極願歸附中央現約灰（十日）入京面陳一切（七日下午一鐘） 
　　北京電京報界决定以先農壇爲歡迎全國新聞記者大會會塲 
　　北京電京中報界昨在公園續開歡迎全國報界籌備會由林萬里主席報告朱淇來函道歉討論結果俟北京日報登報正式聲明再准加入提議修改會章通過 
　　北京電庫倫傷兵三百餘名由恰乘專車來京醫治（七日下午八鐘） 
　　北京電閣議浙察烟酒事務局長改任畢奎方大英吉林森林局長改任李銘書均通過（七日下午六鐘） 
　　北京電顧維鈞電院巴黎國際盟約委員會原定五月舉行今改四月開幕王寵惠未至維鈞暫代出席（八日下午二鐘） 
　　北京電顧維鈞電外部中瑞通好約瑞士政府原議提交國際聯盟登記今忽撤回容詢問情由再陳（八日下午二鐘） 
　　北京電王士珍昨到京今訪靳同王來京者有吳佩孚馮玉祥代表　　北京電桂陸電告在南寗組督辦邊防處一日正式成立并催中央認撥之邊防費迅予滙解 
　　北京電使團消息將有抗議因華軍官及兵丁在中東路屢次干涉鐵路人員職務日軍官及兵丁干涉烏蘇里與中東路運送車輛均妨碍車務協約國技術部受協約各國之委託擔任西比利及中東路行車事宜不能漠視今謹嚴重抗議上項不法行爲此抗議明日將交中日兩政府（八日下午二鐘） 
　　北京電趙從藩已與各方接洽妥協訂九日出京赴任（八日下午一鐘） 
　　北京電道勝函葉恭綽索三月十五到期債十五萬又交部昨付倫敦滙豐二萬鎊供津浦債還息用　　北京電減政會議决定（一）非任科學技術者不准兼薪但兼薪不得過原薪三分之一（二）除文官考試取錄者外所有冗員額外辦事員均一律裁撤但所留不得逾原額十分之二（七日下午八鐘） 
　　北京電新楊密電俄黨擾蒙計畫近日益有不可遏止之勢查潛處新省及西蒙邊境舊黨總數不下萬餘人均受謝米諾夫指揮故巴赤奇阿干闊夫非常活動請在伊犂古城塔城科布多西套蒙古均派内地軍隊嚴守庶可望有限制否則爲患日深裹脅愈衆前途不可收拾（七日下午八鐘） 
　　天津電省署因造幣廠應鑄銅銀幣逾期不交自麻（六日）晚起令警四十餘人包圍前後門監視鼓鑄並禁止出入 
　　天津電旅京津人反對天津商闢港口所訂合同及各特權决請府院取消 
　　天津電曹張電京贊同減政擬由直魯豫奉吉黑首先實行惟節省軍費則主緩辦 
　　天津電微（五日）魚（六日）虞（七日）三日由庫來津難民共千四百人 
　　天津電王士珍虞（七日）下午赴京 
　　天津電直魯豫大學經費三省各認二萬元常年費共二十一萬分農文醫法預五科（以上八日上午九鐘） 
　　香港電昨兩院聯合會出席議員二百二十二人林森主席二時開議尙鎭圭臨時動議改開非常會議凌越動議參院長爲非常議長遂由主席宣告開議周震鰲提出中華民國政府組織大綱付表决全體贊成丁騫動議卽開二讀會照原案七條通過丁又動議云時機日迫大綱旣通過請卽照所規定選舉總統主席付表决全體贊成卽發選票結果孫文得二百十八票陳烱明三票廢票一孫當選爲大總統是晚各行政機關及民黨支部均懸旗慶祝 
　　（八日下午七鐘） 
[公電]  
　　岳州何成濬等通電各報館均鑒頃接重慶友人潘正道王守愚急電文曰長沙何雪竹王連三先生鑒密請飛電京粤滬湘鄂各省各要人各同鄉及藍秀豪家族均鑒秀豪舊曆去臘下旬率部往投但軍張旅被其監禁夔門昨月儉日忽接藍漢凌由忠州來儉電謂秀已由大帮民船解渝卅一晚忽傳秀已到渝自戕道以電話詢各軍聯合辦事處劉甫澄處長劉尙不知秀解渝事當詢但軍長方知屬實東晨道同劉甫澄處長往視秀已入棺啓蓋視之見其右太陽穴至左顴骨上猶有流血痕一條據但軍王副官長范技術連長云秀於昨晚由瑞餘輪船解至渝但軍部熊但二公正在議事未與接見轉解至但軍技術連部時四時三十分將其從人三名押在距此不遠之宜春茶園駐軍處秀住勤務兵室忽言頭痛仰臥蒙被以手槍由右太陽自戕范之書記及勤務兵一名在公房口因秀以被蒙首故不覺時五時四十分等語特聞餘另詳潘正道王守愚叩冬等語查秀公此次入川不但武器槪行繳出即私人衣服亦損失盡凈在夔旣係監禁赴渝又係押解抵渝後囚之勤務兵室隨從另押他處何來手槍何能自戕此種情弊昭然若揭務懇公等電重慶各軍聯合辦事處正副處長或派人前往查明眞相並主張公道以伸寃憤而明是非何成濬吳醒漢王纘承關克威呂丹書戴鴻炳等叩支印　　重慶自治聯合會通電各報館均鑒川人飽經患難之餘知非自决自治無以保現在之生存圖將來之幸福爰於中華民國十年四月三日聯合各縣人民代表在重慶開全川自治聯合會成立大會中外來賓蒞塲觀禮各界人士熱心贊助民氣發揚於斯爲盛同人感世界之潮流受國民之委託誓當竭其愚誠以社會民主主義亟圖下列十二項之實現（一）創立聯省制度實行職業的全民政治（二）主張男女平權實行直接的普通選舉（三）廢除現有軍制實行畫一的編練民軍（四）掃除司法弊害實行切實的保障人權（五）力謀敎育普及實行免費的强迫敎育（六）制定累進稅率行公平的分配負擔（七）力圖發展實業實行協社的平民銀行（八）組織各種協社實行經濟的互相扶助（九）減少無業游民實行適宜的强迫勞動（十）制定保工法律實行公共的保險救恤（十一）設立勞動機關實行農工的改良補助（十二）組織職業團體實行堅牢的職業组合凡此皆所以謀建設平民政治改造社會經濟同人駑鈍任重力微深望各界人士時錫南針匡其不逮吾川幸甚前途幸甚全川自治聯合會叩江 
世界路透電 
[英國礦工大罷工狀况]  
　　七日倫敦電今日午後下院開會首相報告晨間與礦工幹事部在唐林街會議失敗之情形述及礦工提出之要求時衆大呼此簡直爲直接行動首相答稱此爲哀的美敦書内合政府所已拒絕之條件即政府繼續管理煤礦並給予津貼是也此可見今日之爭點其範圍之廣大遠勝於工資問題政府對於工資與勞工問題常開誠布公以對付之（衆歡呼）礦工之决議極足令人扼腕惟聯合會現已表明非俟承認彼等之要求則决不考慮解决爭端及保全諸礦事故政府現依賴民衆之贊助當竭其能力設法以應付時局（衆歡呼）克萊恩氏與漢德森氏爭稱礦工在唐林街曾言願與礦主無條件協商首相謂此非實情於是漢德森氏表示意見謂此中當有錯誤並力主雙方當無條件協商工黨議員格拉漢氏與哈德斯杭氏均詆責政府妨礙礦主與礦工間無條件之會議薛西爾氏建議休會以便可得全案眞相張伯倫氏贊成之首相於是復稱非俟礦工取消其條件且願於談判時具休戰之精神以行事則僅爲於自百餘萬人中抽調二萬五千人保護最危險諸礦穴問題政府擬協同礦主藉安分良民之助力設法保全諸礦議員格拉漢氏請政府勿堅持礦工所不能接受條件以妨礙全局愛士葵氏表示意見謂礦工幹事部當重行考盧其地位並微露礦工之决議與情實不謂然之意今日討論之特點爲工黨議員克萊恩氏等語氣和平顯不以礦工聯合會關於抽水機之决議爲然郝治氏會晤工黨議員多人後曾與首相談話下院休息室遂因此抱大局或有轉機之望惟工黨領袖皆稱如至明日正午無轉機則全體罷工之舉難保不實行云首相謂渠聞湯姆斯氏建議政府應召集礦工礦主會議首先解决抽水機問題後再考慮其他問題如雙方皆贊成此議政府自願照行漢德森氏答稱湯姆士氏已離院首相之言關係重大首相宜函達礦工職員路透電社得悉此提議可望接受 
　　七日倫敦電首相喬治氏與礦工聯合會幹事部今日開會聯合會幹事部於抽水機工人回復工作問題不允有所讓步且要求重定全國餘利共同分配及全國工資之基礎以此爲重開談判之條件首相謂政府不能承認此項要求會議旣散礦工幹事部人員即回至機關部今日午後三角聯盟將開全體會議各職工聯合會視大局甚爲嚴重據官場報告首相與鑛工幹事部會議之情形首相謂政府非爲鑛工將淹没諸鑛而開談判實因覺屢次罷工不已全國實業將如俄國之絕對被毁鑛工聯合會幹事員斯密士氏等均稱此非罷工實鑛主停工於是彼等乃提出要求維時張伯倫氏亦助同首相觀鑛工當顧重國家勿加摧殘於是諸幹事員乃退商數分鐘之久迨復開談判時首相謂聯合會之决議實爲大機關領袖從來未有心理上之錯誤彼等若以爲恫嚇可懾服國人則誠誤解當知無一政府能勸人接受此項條件云 
　　七日倫敦電路工聯合會今日開代表會議一致議决鑛工理當拒絕接受鑛主之條件路工覺鑛工如接受此項條件則實爲工界狀况受打擊之嚆矢而將回至戰前之程度故路工决計邀請運輸工立即協商俾定最有效力及迅捷之方法以助鑛工 
　　七日倫敦電蘇格蘭與威爾斯今日傳來消息鑛工現正肆行恫嚇志在使各抽水機全行停工波爾萊斯附近某鑛穴被人投入炸彈以威嚇投効服役者鑛穴未受損失但服役者均經撤退他處之抽水機亦多爲羣衆導以鼓吹阻止工作威爾斯之鑛工奏樂唱歌手揮紅旗從事脅迫鑛工五千人唱歌以待卡狄夫附近華特斯登煤鑛總理之至迫其承認停止抽水機工作朗達有鑛穴七處聞已被淹且有船廠與機器廠停工之消息　　七日倫敦電當道已奉命招募特别警士今夜大局雖殊嚴重但猶未絕希望現信工黨中有勢力之領袖數人已力促鑛工重行考慮其决議聞内閣對於管理與津貼問題堅持前見不稍移動 
　　八日倫敦電運輸工與路工領袖今晨開會後决議三角聯盟應宣布罷工 
[澳洲首相外交談]  
　　八日倫敦電墨爾邦電稱澳洲首相休士氏在下院演說關於英帝國大會之問題謂大會將特别討論者爲海防事英國執政家首先承認殖民地獲有參議外交之權利但僅爲參議而非决議至於决議權仍必須操於英國之手也英政府已明白通告各殖民地不復能擔任維持海軍之經費此爲重要决議澳政府勢必籌備太平洋之防務美國且需求偉大海軍以防衛其海岸線况澳洲有海岸線較諸英國長約三倍乎休士又謂贊成英日普通條約但此約須用可使美國接受之形式海軍大競爭將吸收各國之財力而其影響將及於全球太平洋旣有此競爭之危險澳洲應與東方最强之國締結同盟惟此盟約不得使澳洲神聖主義有所犧牲耳日本在澳洲所反對之法律多已載諸其自已法令書中休士指國際聯盟爲不能運用之具謂最有權力以維持世界和平者厥爲英國末謂和平之眞正希望在英美法三國間之了解而英日盟約應以英美澳所可滿意之形式賡續之 
 
 

Page 7

 
 
第二張 
世界路透電二 
[國際聯盟修正會]  
　　八日日内瓦電國際聯盟修正會章會已開第一次會議須於六月一日報告行政會俾行政會决定其向會員提出之議案因聯盟議會定於九月間開第二届會議也修正會已請捷克與中國代表說明該兩國所提出修正會章第二十一條之議案理由二十一條原文爲［國際契約如公斷條約或區域諒解如門羅主義此皆爲和平之維持者其效力不爲本盟約内任何規定所妨碍］中政府提議將此條修改如下［承認門羅主義不與本盟約任何規定有所牴觸］ 
[德國索還西萊西亞之牒文]  
　　七日柏林電德國牒致協約國政府請將業已舉行公民大會之上西萊西亞土地完全給予德國德國獲有該處三分之票數與自治團體之大多數也牒文又謂西萊西亞與德國之存在與興盛互相依賴至於少數波蘭人德國允保護之並予以助力與權利 
[各國近事記]  
　　八日君士坦丁電安哥拉報紙載稱三月一日土國與阿富汗在莫斯科簽定條約擔保對於外交問題之完全了解土國允爲阿富汗午練陸軍並以軍官與軍械供給之 
　　七日華盛頓電陸軍總長維克斯氏曾言政府擬爲裴興將軍覔與其權力相稱之位置且曾議以菲列濱總督之任界之現信將軍不願受此職或謂將軍將繼摩里斯氏任駐日美國大使 
　　七日華盛頓電哈定總統關於國會宣布美德戰爭狀態終止一事不欲自定切實之程序總統雖於前任參議員時贊成諾克斯氏之决議案但聞渠意目下尙非急切行事之時預料新國會開幕時總統演說詞中或將述及關於和平程序之意也今悉總統與其顧問益覺無考慮凡爾塞和約之可實施的方法 
太平洋路透電 
[南方選舉總統]  
　　七日廣州電國會今日午後舉定孫中山爲民國總統計到議員二百二十二人投票舉孫者二百十八人舉陳炯明者三人餘一票因塡寫不合式作廢國會通過宣布改組之軍政府爲中國合法政府議案民衆照例燃放爆竹結隊游行慶祝選舉總統之結果 
[東俄使美委員團]  
　　八日東京電芝加哥日報訪員吳德氏從海參崴發電稱遠東民國已請美國國務卿休士氏准其派特别經濟委員十人前往美國討論商業事宜並調查美國農業實業之情形以期兩國互獲利益不致隔膜所派委員不包括共産黨或過激黨之分子據委員團領袖斯克茀斯基氏稱確悉游美之議已邀核准惟委員團之行期現已展緩因須待美政府關於團員加增事之覆文也 
國内要聞 
[北京通信（般若）]  
　　張景惠赴察後之蒙防 
　　愚前函已言之最近蒙防問題又有趨於攻勢之象而東海之主張尤力蓋張景惠之入京也奉張不肯出兵之態度依然如故其所以訓誡張景惠者仍令其整頓關内軍隊備一旦之用不必過問蒙事及旣見東海東海曉以外蒙與察區之密切關係如不從事蒙防以全力抵禦庫匪則恩琴長驅直入察區將不能保察都統之責任與地位皆將喪失又參預數次參陸會議張景惠態度乃幡然一變决計爲對蒙軍事之進行始猶待馬福祥來京共商辦法旣而滂江方面庫匪由墨爾根白廟子博羅尼三路進攻鄒芬急由張家口馳赴滂江張景惠亦於四日晚間由京出發赴張家口此時之張景惠已非如前此不負責任之態度而儼然一援庫總司令矣然有一緊要問題尙難解决者欲進兵蒙古非黑龍江方面出兵攻車臣汗桑貝子旗各處則不獨不能奏功且庫匪之後方援應不能斷絕政府已迭電張作霖令吳俊陞派遣軍隊或由桑旗北伐或假道俄境夾攻而迄今日爲止奉張仍然拒絕一無改於做壽時之態度蒙防之致命傷實在此矣 
　　出兵之第一要件在軍費張景惠未出京前向政府請欵甚急而鄒芬來電亦謂軍糧告罄迫不及待應請權度緩急先撥五十萬元其始政府令其就地設法而鄒芬復電則謂張家口各銀行借貸不止一次迄未償還此時已不能再借捉襟肘見可見一斑然張在北京已由政府之許可自向銀行界借得二十萬計中國交通興業邊業四家各借五萬財政部承認之遂携以赴察據政府方面消息靳雲鵬對於援蒙已謀一宗借欵現已有一百五十萬元可以到手如此欵借成不作爲援桂禦粤之用則對於蒙爭尙可有所進行也 
　　鎭撫使之轄境爲庫烏科唐今之所失爲庫倫恰克圖寇氛所在爲車臣汗土謝圖汗兩部科布多雖嘗告急但至今未失近日敗退之兵爲高在田等多繞道烏里雅蘇台而歸據由烏屬來京者所談謂烏科各旗王公不贊成活佛之所爲現因庫匪在外蒙境内徵發牛馬烏科各地乃將此項牲畜收藏不肯供給西路一帶尙不至遽陷匪中但如久不出兵則烏科王公亦無甚抵抗力終必不可保現在新疆對於防務已不如從前不肯以科布多隸新之堅决如能法進行亦機不可失也 
　　顧政府對蒙仍存剿撫兼施之意車臣汗王棍布蘇倫在此次事變中實爲原動前經援庫軍在叨林截獲乃以保護爲名派隊送至張家口俾住察都統署中實行監視近日察區請護送來京收管以免疏虞政府已决定辦法令蒙藏院爲覓住所雖防其與庫匪交通不得不加監視而務加優待以示覊縻感化之意此外則張景惠氏亦請派人赴庫對於活佛仍從事疏通冀其悔悟聞張已派熟悉蒙情之人秘密前往矣不過彼軍屢勝之後懷柔之策能否奏功爲一疑問耳 
　　至於滂江方面現在仍在戰爭中其守滂之司令爲王佐才據政府所得情報戰綫尙在滂江以北蒙匪三路進逼戰機日緊一日目前實非常危險如滂江再敗張家口更可危此則不可忽視者社會方面對於蒙事向似冷淡近則已有督促之見端上海商界迭次來電以外此間各界聯合會已上書兩次外省之省議會中江西已有電到係催促出兵恢復庫倫者政府抱麻木之證不得不賴人民之警覺矣（四月六日） 
[京校敎職員將總辭職]  
　　昨日（六日）下午四時北京國立專門以上各學校敎職員代表聯席會議在美術學校開第十一次大會首由主席馬叙倫報告四日三代表往見范源廉總長情形并報告北大所公布之敎育部第一百三十四號訓令畢即付討論經詳細磋議結果認該訓令係敷衍文章不能取信尋議决倘至今日（七日）當局對於積欠等問題尙無確實答覆八日即行總辭職以表示同人之决心並藉以令國人知同人並非存心破壞乃政府不予維持隨又討論同人之行動不可不令輿論界知悉倘報界不悉内容則難於爲同人之贊助乃全體决定定期招待京内外各新聞記者說明同人之苦衷要請輿論與以援手散會時已五時半茲將敎育部第一三四號訓令錄左近日北京專門以上學校因敎職員薪俸未能如時給發致有聯合停課之事至深歉惋國家財政困難今日已達極點各項要政實際多已停滯無可諱言本總長爲職以來財政部對於敎育經費代還撥各欵通計爲數甚鉅於度支萬絀之時相與竭力籌維是政府對於敎育之注意當爲國人所共諒此次各敎職員提議請撥鐵路各欵交通部亦以敎育關係重要允爲特别協助並經總理批定於政府籌得的欵中劃撥積欠亦分月設法還清現在欵項旣經籌定春假届滿學生光陰至可寶貴應由各校長敦勸各敎職員一律刻日照常授課任事免致多數學生荒廢學業各敎職員本皆熱心敎育必能共喻此意協力維持也爲此令行該校仰即遵照此令敎育總長范源廉四月五日 
[赤塔政府請求我國承認]  
　　遠東政府成立以來我國迄未承認關於中俄通商問題乃至今亦無何等要領最近外部方面討論俄事並有將以莫斯科政府爲本位之說因此俄代表優林甚爲焦灼適值遠東國會宣言書郵寄到京優氏乃决定趁此時機一面進行商約談判一面要求我國承認業於上星期親至外部遞呈議會宣言請予承認外部當派劉會長接見優林比即陳述宣言書之大意意請各國之承認送至各國宣言書亦由優林分致駐京各使館末又言前所送遞之草約赤塔政府深盼早日解决華人在俄自當優待並言赤軍防庫極尊重國權並未入蒙云云劉會長當答草約現正研究某中應修正數條俟有具體後再行談判優林旋即退出聞外部對於承認問題决與各國一致行動 
[紀雍和宮法物展覽會（靜觀）]  
　　雍和宮本清世宗潛邸施爲黄敎喇嘛廟乾隆時曾刋立碑文詳紀其事廟中喇嘛定額八百人皆選自蒙古各旗其敎授經典之堪布則爲西藏達賴所派遣規模頗宏大廟中設像或爲前清内府所頒或爲外族殊方所獻千名百狀極奇譎詭異之大觀近以廟久失修蒙藏院同人特開組成法物展覽會任人游覽售劵得資用供修葺會期爲本月一日至五日茲紀參觀所見如次廟在北京安定門内大門曰昭泰門正殿有六曰天王殿曰雍和宮曰永佑殿曰法輪殿曰萬福閣曰綏成殿雍和宮最稱宏敝東西各有偏殿三樓二東曰温度孫殿曰額木奇殿曰東配殿曰班禪樓曰照佛樓西曰參呢特殿曰扎寗阿殿曰西配殿曰戒臺樓曰阿木得克樓東院有清行宮曰大和齋内設假山樓閣甚備惟前後門均扃閉游人不克往據聞其中曾築有地道通有東南一大院其中殆可容千人 
　　此次展覽會陳列法物共分十六處第一處在天王殿内陳天王司經神魔鬼各像均極兇醜可怖其像係以假面具置於竹架而外蒙以衣者或大口或三眼或作牛象馬鹿等面或作雞嘴或作螺頭其面白者稱白鬼面黑者稱黑鬼面有花紋者稱花鬼並有口銜嬰孩以示其兇惡者該廟喇嘛每年舊曆正月必作打鬼送祟道場一次届時天王神鬼均須扮演而出都人觀者如堵然多不明其所由來此次展覽會特貼出說明書以說明其故題曰［跳步扎道場說明略謂跳步扎係藏語即中國俗所謂打鬼是也道塲所演係紀藏中佛敎重興一段故事蓋當藏王提德之孫羣呼郎達拉麻嗣位焚經毁像令戒僧從獵有高僧某潛居山中製成假面具多種入城演劇所演者即爲打鬼送祟之事三樂觀之僧乘其不備出袖刃殺之其敎遂大興云云第二處在温度孫殿内陳聖母佛像其面白者稱白救渡聖母面綠者稱綠救度聖母皆善神也其中最怪異者爲威德金剛護法佛金剛勇識仁樂王佛三種像係銅製皆三頭多手抱人與交而脚下且有人供其踐踏其外復有接喇嘛些拉巴僧𠯅二種面目亦較善座前皆供燈十三盞第三處在雍和宮當中有大佛三尊曰澤能仁寂默曰當來下生佛曰譯飲光又供藥師佛兩旁所陳列之法器及古物甚夥其中間有借自清宮者如法螺·鈴杵·佛衣·旙鼓·罡洞·鉢·傘·大鐃·念珠·壺·碗以及佛龕·花瓶·水洗·塔·爐·鼎·盤之屬均爲貴重之品其中有以人體之頭臚骨作鼓座脛骨作杵桿者輒不免令人閱之毛竦矣第四處在額木奇殿内供藥師佛吉祥天母及黄敎祖師班襌佛黄敎祖首戴黄冠面目頗善第五處在永祐殿所供爲獅吼佛無量壽佛藥師佛兩傍所陳列之法物古玩亦不少有雕刻法螺及檀城均極精緻第六處在東配殿内供地獄王及護王金剛金鋼下體皆以黄綾圍之蓋即俗所稱爲歡喜佛也外復列有熊羆虎豹四大像說者謂清高宗圍獵所得仿而製之者其大者長殆及二丈第六處在法輪殿殿内所陳者悉爲經卷均以藏文寫印頗精工漢文譯本亦間有之第八處在照佛樓内懸輪廻圖一大幅傍有說明書表又有描金絹地畫佛圖亦可貴品也第九處在萬福閣内立大金剛像高與閣齊長殆及十丈胸前所懸念珠均用寶石串成其值之鉅可想東西陳列古玩亦不少有五色纓絡兩套分紅黄藍靑黑殆寓五行金木水火土之義第十處在綏成殿内供白綠救度佛母像並有說明書說明白傘蓋意義第十一處在阿木得克樓第十二處在武聖殿第十三處在菩薩殿武聖殿祀關公菩薩殿祀觀音第十四處在西配殿内祀旃檀佛·妙吉祥等像皆善神也第十五處在扎寗阿殿内祀妙吉祥·三壽佛海魯巴又祀黄敎祖師第十六處在參呢特殿此殿以黄敎祖師爲主佛故有書說明黄敎始末謂黄敎肇自宗喀巴宗喀巴又名羅布桑喇𠯫巴明永樂十五年四月十五日生於靑海西寗衛幼入藏皈依靈達斡法師祝髮夢飲法殊劍智慧大開因紅敎多尙神通於是修戒定慧紹隆釋迦文殊如各正法易紅敎爲黄敎至明成化十四年十二月二十五日示寂衣鉢付於達賴班禪二大弟子以呼畢勒汗（華言轉世不迷本性）衍派云此次展覽會之設恉在醵貲修廟保存古蹟其意自屬可嘉且内外佈置亦殊整潔各殿以外並招商列舖售物如各廟會例尤足爲一般人士所懽迎是以連日遊人極多車馬紛馳絡繹不絕場中並有各種樂舞戲以資點綴參觀者費少許金錢即可購劵入門云 
[京聞拾零]  
　　自對德宣戰政府曾請准恊約國緩付庚子賠欵五年現屆期滿時值中央財政窘迫無力撥還前已分電駐外各公使徵集意見並向駐在國政府代述苦衷聞駐英法意三國公使來電謂該三國已有允認停付該欵之表示當軸又擬施行兩種手續（一）以參戰關係請各國仿照美國前例取消（二）如有不肯承認之國亦請寛假時日展緩付期 
　　減政委員會昨日午後二時在國務院頣年堂開第二次會議列席者有國務院秘書長及各部次長各局所局長帮辦科長等三十餘人由委員長郭則澐主席仍繼續討論前次所擬議之各項辦法在座委員頗多發言歷有三小時之久至六時始行散會至其結果辦法聞决定先將前次所擬之三大綱（一）裁撤兼差兼薪（二）裁減冗員（三）歸併駢枝機關擬定詳細實行方法於下次開會時提出修正後再由國務院通知各機關實行緣減政委員會祇有擬定辦法之權限其赱行執行則須各機關行辦理至如何程度再行决下 
　　總長顔駿人次長劉鏡人亦均出席議决之案共七項内容如下（一）南洋華僑敎育案［結果］由部再電駐英公使囑令再商暫緩施行（一）沃穆爾華僑被虐案［結果］交劉公使向優林交涉（三）顧使電報禁烟意見［結果］移知内部厲禁（四）琿春案（未便宣佈）（五）厦門設警案［結果］由部電令胡使向日本外務省交涉並由閩督向日領交涉（六）暹羅鬃商案［結果］徵集駐外各使意見（七）温哥等領事葉可樑報告華僑吳之聲請求喪失國籍案］結果］通過照准 
　　留東學生專約期限現已屆滿聞敎部已决定將該約取消昨已通電各省敎育廳查照原文如下自有清末季我國派送留學生以日本較歐美爲便故於光緒三十四年經學部與日本文部定有專約指定東京第一高等師範高等工業及千葉醫專山口高商五校約期爲十五年由各省按年考送學生至民國後仍繼續辦理此約至民國十年一月忆屆滿期已决定不再繼續締約俟此約期滿即行解除嗣後關於日本留學統行按照留歐辦法辦理 
[蒙寇南侵中之綏遠匪患]  
　　綏遠僻處陲蒙漢雜跡良莠至爲不齊蒙人之兇悍無論矣即漢族之大部亦多係直魯豫晉之無業流氓初時則皆營手工業小賣商以覓食年來食糧飛漲百物昻貴血汗所得不足以維持生計於是鋌而走險嘯聚成羣通衢幽徑滿布刀匪打家刦膨舍之事無時無地不有所聞長官弭盜乏術匪衆愈益横行甚至盈千集萬儼然與官軍對敵如盧占魁之流即其證例近者盧氏失勢遯居海上其餘黨武得功等率衆返綏四出侵擾蔡都統雖派隊防剿無如彼輩萍踪無定出没不常東擊而西去關城大鎭可資駐守居民尙可苟延殘喘勉生事業他如僻邑鄉村時虞匪患宵旰終年其困苦顚連何堪言狀邇來朔風凛烈煞是可怖俄黨蒙匪著著進逼叨林恰克相繼失守陳毅敗軍先後之綏烏得又陷滂江瀕危（在綏遠東北隅）風聲鶴唳日益緊迫而境内匪徒復乘機四起綏西一帶幾爲匪有矣光天化日之下大道通衢竟罕行人其情勢槪可想見蔡都統一方面部署防邊一方面籌劃剿匪手忙脚亂大有不能兼顧之勢各城鎭商號多半設莊蒙境因蒙亂損失停業者指不勝屈其未經損失者亦以交通隔絕生意蕭條停止營業者殊不乏例各行業務受其影響無不凋弊人民終日惶惶若大禍之將至大有束手待斃之情象不知當局者覩此將何以拯綏民也 
[保定將設三省大學]  
　　直魯豫巡閱使曹錕擬在保定設立直魯豫大學一事喧傳甚久茲據敎育界消息該大學現已由曹氏派員著手籌備定本年暑假後正式開學豫长經費年需二十一萬餘元除將直隸高等師範經費每年十萬一千餘元及農業專門學校經費五萬元一律撥充大學經費外不敷之數由直魯豫三省各自認籌二萬元襄成斯舉至該大學内容創辦伊始先行分設三科（一）醫科（二）文科（三）法科並因直隸高師農專兩校經費業經撥歸大學擬將農專原有各班併入大學爲醫科預班又將高師原有各專修科併入爲文科預班其法科預班則將保定私立法政專門學校各班併入以上計畫俱經確定並已擬具規程咨部核議 
　　尙有要聞二及地方通信轉入後頁 
雜評一 
[敎育網與減政（庸）]  
　　北京敎職員罷工歷時已及兩旬政府毫無收拾誠意近范總長以束手無策辭呈再上而敎職員亦有將總辭職之表示首善之區敎育破産此眞可爲痛心者也北京敎育界之要求條件共有三端今欠薪與基金兩者旣絕無解决希望政府所應允者僅交部認籌之每月維持費一項然其履行猶必俟諸减政實施以後仍不啻爲變相之虚懸夫减政之不易實現已盡人而知中央駢枝機關開支之鉅莫如經濟局年糜百四五十萬之經費以豢養一般議員在當局設置之意幾如鄭人之爲伯有立廟此於政治道德上已不宜存在遑論濫費且裁一經濟局已可敷北京國立各校經費之半而强乃政府懾於議員南下之要挾尙不敢議廢其他更何可說敎職員非孩提豈口惠而實不至所能滿意謂政府不欲有學校雖未免深刻然觀於對待京學界罷工情形其輕視敎育要亦無可諱矣 
 
 

Page 8

 
 
國内要聞二 
[廣州選舉總統實現]  
　　聯合通信社消息云廣州總統選舉運動醖釀至久初因外有唐冀賡内有陳競存之反對暫告停頓迨唐旣去滇陳自覺勢孤遂改放任態度熱中選舉之人認爲機不可失乃急於猛進軍府方面由孫中山自行提出［組織正式政府案］國會方面由周震麟提出［中華民國政府組織大綱案］雙管齊下軍府政務會議討論本案時唐少川總裁以素不發言之人對於本案認爲時機未至力持反對辯論至久不得結果而散唐蓂賡時在香港亦以時機未至爲言國會方面如衆院副議長褚輔成議員白逾桓等以爲保全西南保全中山計不應如此躁進主張從緩歌晚（五日）與主張速選之人辯論此事竟遭毆辱白逾桓狄樓海兩人受傷頗重其餘主張緩選之人見大勢無可挽回各以急速離粤爲自保之計陽日（七日）兩院聯合會開會出席議員二百廿二人到粤議員共三百二十人尙有百餘人缺席未到開會後改開非常會議通過中華民國政府組織在綱七條比由皖籍議員丁象謙動議即照組織大綱開大總統選舉會多數附議即分發選舉票用計名投票法選舉開票後全數二百二十票孫中山以二百十八票過半數當選中山語人謂［從此成立正式政府國家前途有望］至非常會議通過之中華民國政府組織大綱首冠緒言次列條文緒言謂選舉大總統付託以討亂及建設之全權謀社會改革民國統一永久和平大綱凡七條略如下（一）大總統依本大綱行使職權（二）大總統由非常國會選出以得投票總數過半數者爲當選（三）總統總攬政務發布命令統率海陸軍任免文武官吏（四）大總統對外代表中華民國（五）設各部掌部務由總統任免（六）本大綱自宣布日施行（七）本大綱施行之日軍政府組織大綱廢止 
[許崇智有圖閩說]  
　　許崇智有意圖閩前經閩督李厚基商定劃防辦法並將地點電京乃最近許氏又與閩人宋淵源合力聯絡當地土匪進攻大田縣城永春德化大受影響日昨大田知事范維電省告急請派大隊前往并聞李氏因粤省孫陳暗鬭甚烈影響及於西南各邑許宋勢力又將擴及永德甚爲可慮已決召集軍事會除王永旅已到省外臧致平唐國謨馬步雲等亦將相繼而至云 
[藍天蔚在川逝世之疑團]  
　　川軍云爲自戕　人咸欵爲被殺 
　　藍天蔚在川逝世消息鄂人多已知之地點與日期初不甚詳比據川中潘正道王守愚等二日拍來急電（原文另載）知藍氏於上月二十四日由　門解至忠州二十八日復由忠州解至渝城抵渝時爲三十一之夕亦即藍死之夕也藍死爲自戕或被殺頗有可研究之價值潘正道爲前利川縣知事王係之參謀其所述藍死情形皆得之於但軍之口彼不過代爲轉告是否眞相無從懸揣而藍氏在漢家屬昨晚接其弟文蔚自忠州來電稱秀兄在渝不堪川軍虐待憤懣自戕末復稱秀兄由忠州解渝時僅一赤身至渝時即交衛兵看管何至藏有危物（指手槍）甚爲詫異云云是藍致死之原因尙有可疑者在即就潘王冬電觀之川軍有摧殘護法分子使藍不克終有天年之責任已無疑義聞藍夫人接此噩耗後定明日趁輪西上料理喪事並擬分電各省要人請求查明藍死眞相以慰幽魂云 
[杭州快信]  
　　財政廳今日委沈孝儒平陽統　局長汪曾保爲蕭山統捐局長吳繼彪爲雲水橋統捐局長高繼堯爲嚴東關統捐局長蔡瑞年爲海昌統捐局長余文爚爲清湖統捐局長王實璜爲鄞縣統捐局長陳訓舒爲龍內統捐局長陳鵬騫爲塘栖統捐局長 
　　紹蕭塘工奬劵原定二十八期嗣因經費不足省署特别通融准以二十九期爲止本届已歷三十期現尙陸續發行杭嘉兩屬多數議員反對擬俟開會時提起質問杭州籌募北方旱災振欵會此次募得振欵二千四百七十餘元又特捐一百五十五元昨悉數交由中國銀行匯寄天津華洋義振會轉解災區實行散放 
　　此間連日狂風大雨雷電交作昨午後又降雪珠四鄉荳苗春花損失無算惟茶葉因枝斡低小半尙保全富陽縣屬並成蛟患 
　　本年九月荷蘭舉第五期工業賽會添列各團商品與原料農商部及實業專使先後有函電到浙令總商會將開會主旨期限及與會利益傳知各業自由赴賽或先期呈報農商部轉該國使館介紹聞此間絲綢茶扇各業已預備出品與會 
　　長興白龍洞鐵礦辦理頗著成效所有開採礦砂昨由實業廳轉呈農商部暫免徵收鐵捐 
　　敎廳夏敬觀前日請假赴滬昨已返杭 
[南京快信]  
　　省議會臨時會開會期已迫錢議長赴京未回昨由鮑孫兩副議長快函分促在籍各議員來省免悞會期 
　　江寗衆院初選當選人包超等控第一區覆選監督夏翊宸串通王鴻藻等舞弊案蘇高等廳業已受理定十二日傳原被告到庭質訊聞此案被告方面已央人調解刻正在談判中 
　　昨日（七日）爲省立學校第六次聯合運動會之第二日因前晚大雨會塲積水尺許以致延期現改今日（八日）仍照七日節日舉行 
　　學術講演會今日（八日）上午九時行落成禮齊督王省長曁各機關長官均往觀禮 
　　寗垣近日喉症盛行傳染甚速患者有數小時即斃命中西醫異常忙碌 
　　王家襄昨由滬來即轉車北上 
　　寗滬蘇通四總商會仍貫澈聯合會議决之主張如不裁釐金愉不承認施行所得稅通州總商會代表馬息深昨因加貼印花及附徵振捐各案來省與寗總商會有所接洽 
　　調查實業專員李靜涵張萊青昨由滬來即轉車返京福建水上警察福康砲艦昨由下游開抵下關聞閩李厚基派人赴徐招募新兵八百名不日運至浦口即由該艦運往閩省訓練 
　　淮揚道尹趙曾藩電省署報告道自治講習所已於歌日成立 
　　蕭縣農會長周承霽以民國五年省議會議决案設立第四農業學校於徐州日昨特呈省署請將經常開辦各費編入十年度預算王省長未准 
地方通信 
[邳縣]  
　　徐東勦匪連捷徐東苦匪患久矣王省長前委蘇致中楊冠瀛會同陳鎭守使所派陸軍團副郭福有·營副譚經國及駐邳之警備隊統領陳有珍·帮帶錢庚榮·營長朱德明·陳雍珍·帮帶張志鴻·張占魁在銅邳交界痛剿大勝三月二十五號蘇楊兩委奉命犒軍行抵瑶灣適得報桿首顧小宿劉秀春張宜雅等率黨三百餘盤踞古邳以南慶安集·黄漢營·李樓一帶即電稟省長會軍督勦陳鎭守使聞報亦派郭譚兩副官帶炮隊柬來陳統領復率錢帮辦朱陳張兩營長兩帮帶星夜出發集中古邳二十七號在睢寗以西崛子李樓遇匪圍攻一晝夜匪不支向東北逃逸二十八號追至夏莊四面包勦　戰至夜斃匪十四名生擒匪首趙慶榮一名夥匪二十六名打落肉票三十七名獲快槍三支顧劉張匪首尙有悍夥百餘突圍向西北竄去連夜跴追至三十號探得該匪潛匿土山以西郁莊陳樓一帶移軍往攻復竄至東北蔣家湖莊家窪等處該地無嵎可負各官軍奮勇直前縱火總攻計擊斃顧小宿等七十餘名生擒受傷張宜雅等十二名燒斃匪黨十餘名救出肉票男女十餘人獲大小快槍土槍五十餘支該匪等擾害邳睢兩境近數月尤爲凶悍此次各軍隊苦戰六晝夜追奔三百里卒將匪黨翦滅殆盡從此地方人民當可稍寗矣 
[清江]  
　　覆選投票尾聲昨日（三日）覆選候補投票所有情形與一日投票略同惟票價較低每張價值十元現兌現投無經手居間等事今日（四日）開匭除莊輔世已於二日補選時爲候補當選第一外計今日産出候補當選之人屬第一次决選者王俊卿一百四十九票周舜年一百零五票李紹五二十六票祁峻城二十七票（以上沭陽縣人）王茂材八十一票（沛縣人）劉鴻賓二十八票（宿遷人）王軸臣四十八票（睢寗人）楊毓溎三十票（東海人）第二次决選選者方瀚一百零四票（沭陽人）劉如霖八十票（宿遷人） 
[揚州]  
　　鹽城知事履新鹽城縣知事唐愼坊請假省親經省長委前江都縣知事趙邦彦代理趙奉飭知來揚於六日由揚馳赴該縣履新　　道令撥解警餉淮揚道尹公署警隊餉項例由各縣撥解近道署查得江都縣應解三月份警餉尙未報解特電催王知事迅即撥解以資發放 
　　皖岸改丁濟鹽皖南各岸商人近以圩地存儲之南鹽不足接濟岸銷特援例具呈運署改配濟鹽丁運使據請已飭場運食商 
[鎭江]  
　　調查糧役勒詐國務院調查員萬啓宇日前函請丹徒縣張知事拿辦徒邑賭棍翟增武茲聞該員又以糧役綽號小神仙之孔慶得有扣票勒詐情事函請一併提懲張知事以事關漕務虚實尤應澈究昨已派爰差調查候覆核辦 
[無錫]  
　　青城市之命案縣屬青城市六二圖黄石街東村橋後巷有朱根泉之子名世榮者年二十六歲務農爲業上月二十三日因細故與根泉略有口角即於當夜四更時分私自出走及根泉得悉立刻追趕不知下落待至翌日更邀集鄰人及親戚分頭尋訪杳無踪跡連尋四五日不獲忽於四月五日下午在七一圖前洲鎭附近之楊七岸浜口發現浮屍一具面目腫大赤身無衣該圖地保沈細實聞信即至該處察看確係根泉之子當即飭人告知根泉聞報驚駭萬分立至該處將屍撈起察得屍身遍體重傷知係被人謀斃遂將該屍仍置原處由該圖地保於六日來城赴縣署報告經趙知事親自訊問諭令退去俟七日赴鄉相騐聽候核辦　　查報出境米糧南京王省長前據上海施則敬電稱上月間有奸商在無錫購買大宗米糧由鐵路運往南京乘夜偷渡至浦口轉赴青島致米價增漲至一元以外請予查究當經令行本邑縣知事派員調查並偵查奸商姓名趙知事當派二科助理員劉聲九調查本邑各轉運公司賬目昨由該員具報三月份出境米糧共計一百十餘每車約三百七十石合計四萬餘石河運且不在内聞趙知事已據呈報省署矣 
[蘇州]  
　　咨緝刦案贓犯吳縣知事公署據南北橋第七警察分駐所巡官馮翊呈報三月二十九日據轄境東十三都十二關圖石橋鎭事主蔡榮溪華春江郁秋泉等報稱昨夜十二時突有巢湖口音盜匪二十餘人手執槍械先後至秒家刦去銀洋鈔票衣飾銅元等項約計千元以上並將蔡榮溪及其妻尤氏媳金氏行夥吳恒魁用洋燭燙傷面部等處携贓由原路登舟仍向周塘河逸去開單轉請勘緝等情温知事據報後當以案關連刦傷人立派承審員帶同錄事檢騐人等馳往勘騐無異昨特塡具履勘表並抄錄失單通呈各上級衙門並分咨水陸軍警各機關一體嚴緝贓盜務獲解究 
 
 

Page 9

 
 
   
 
 

Page 10

 
 
本埠新聞 
[法絲商請華人自營海外貿易]  
　　中國絲業團灰絲業代表李登魁君、昨自法國里昻拍來一電、略謂、魁及吳申伯君在此間中國飯店、宴請勞特曼海立亞脫絲織廠及各報記者、席間、海立亞脫君演說、大旨以中法二國商人、絲業交易、信誼頗好、里昻人士、尤所稔知、惟希望吾國絲商、應急起整頓絲業、增多産額、改良産品、并願華商速行組織機關、自營海外直接貿易母任各國在華洋商坐收其利語頗懇切合亟電告國人尙祈注意爲幸云云 
[航務消息零拾]  
　　昨日招商局之新康輪船開往烟津裝赴芝罘有現欵七萬元又太古公司之穎州號輪船裝往香港有現洋十三萬五千元裝往汕頭有現洋四萬元 
　　怡和洋行之威升號輪船本派駛上海至牛莊一路、今因裝載大宗米煨至西貢故十五日應開班期暫由官升號代駛一次 
　　怡和洋行本年烟津班輪船祇有官升·景星·裕生·等三船往來、殊覺不敷應航務上之需求、故今年特造三千噸之巨輪兩艘刻正加工趕造一經出廠即便加入上海至烟津班中而港滬線則暫定添培一船（即新聯升號）云 
　　粤人李全泰今在上海組織中國港口輪船公司ＫongkowS.S.Co.設立冩字間於福州路之十三號即可成立現先派載量一千六百餘噸之［瑞洋］號輪船來滬預備行駛上海至興化·泉州·福州等處大約專運客貨不乘旅客今該輪尙在高麗將於本月二十號至申故頭班船之開駛期已定爲二十二日云 
　　太平洋郵船公司之第一號新輪金邦號、今日可抵上海乘來旅客共有六十餘名來貨有二千噸左右又該公司之委内瑞拉號此次由申開美後便航行三藩市至寶提滿一路以後便不來中國聞第二號新輪帝邦號到華後即將愛瓜多號調駛中美各部航行墨西哥等處云　　意國郵船公司本年又將烟士白乞號Lnnsbruck一輪加入中奥郵船班中大約下月秒可來上海 
[五金與糖北貨之市况]  
　　五金開春以來各機器廠需用之物料價漸昻貴曾誌前報近兩日來外洋匯率雖已回長而大小五金之價仍不肯鬆動聞外洋各大工廠煤礦工人又發生罷工風潮來貨仍稀所以市價日高昨日元鐵每擔售開銀五兩五錢鋼板存底豐厚價尙站定售開六兩四五錢各種管子各實業廠需用甚多三寸鐵管每尺售銀一兩上下至紗廠必需之三帽牌小羊皮大尺寸已漲至每打銀四十八兩設無續到尙須再漲尚有雙獅牌旗牌等皮帶底貨將罄市價益堅須各貨供過於求匯水鬆動市價始可回小美國所製之凡爾亦係各廠機器上之需用品年來國人仿造者甚多且與美國所製相仿昨日做開二寸半閘門凡爾每只洋九元五角又二寸者三元五角三寸水汀管市價亦堅售開每尺銀六錢二分又黑鐵管子已漲至四錢五分據云五金中如在去冬定貨現今到貨結匯票者各價即使再加一分　尙難獲利云 
　　糖北貨靑赤糖市近來交易冷淡價格均趨小面東洋三半温價祇十二兩八錢枝赤亦逐步減縮靑糖勢亦看鬆片靑高貨五兩六錢低貨五兩二三錢建冰亦不能穩立惟太古車糖依然堅定不肯稍鬆北貨海味中潮扁尾市上大缺以致價昻至六十一兩前日祇到貨兩件大盤開六十兩立時售罄云 
[近一週中之絲繭市况]  
　　近日廠絲成交不多惟八繭灰經及四喇湖北廠經日有成交各廠因前抛之貨尙未解足後首不敢續賣繭子自北蘇州路七棧被燒後現市每擔已漲十五兩至二十兩前數日申地廠家又至無錫去買進二千擔價每擔一百六十五兩至一百五十六七兩不等計繭本到申合做一擔絲者總在一千兩外再加工脚每擔一百兩左右現市上等頂頭號廠絲每擔不過一千二百兩至一千一百兩而繭價甚大甚難合算申地存棧繭子雖有而上擋貨甚少均係次貨居多偶有幾擋高貨客家均欲居奇每擔索價均須二百兩至一百九十五以致各廠無從落手成交者亦少七八月份新絲亦有抛出特號廠絲一千二百兩至一千一百兩其中有五百擔係美鷹洋行買進云 
[昨日滬寗車運來之絲繭]  
　　昨日（八日）滬寗路火車裝來源康金彌彌頂號絲十擔銀彌彌頂號絲五擔鴻盛裝來頂號絲五擔運繭處裝來乾繭六百七十包 
[昨日米市消息到貨旺價站定]  
　　近日滬地米價又逐步漲至九元以上昨日據滬地米業中消息謂近六七日内確有楊某羅某等在無錫一帶收買每日一千餘石内丹陽或鎭江等埠裝民船私運出口致糙米之價由六元一二角漲至六元七八角後聞上海施董等電達王省長派員調查之信即將此項米石轉運至蘇州及上海云云昨日南北兩市常錫帮米船到貨見旺米價已有站定之勢昨日滬上米業又接北㘮同里等處同業快信述及近兩日有上海米商來蘇收買糙米白米一萬餘石故市價增漲現尚在放價購辦云 
[滙豐銀行增加資本消息]  
　　字林報云匯豐銀行已發通告致各股東擬將資本一千五百萬元增至二千萬元將於五月二十八日在香港召集特别股東大會俾通過此議並將規則修訂使資本得隨時勢需要由二千萬元增至五千萬元查一九○七年匯豐資本由一千萬元加至一千五百萬元迄今十三年雖有此巨額資本及歷年公積然營業日旺猶覺不敷故現擬增股五百萬元以應東方營業膨脹之需求擬發行四萬新股每股洋一百二十五元而以每股英金七十鎊之價格發行之此欵收足後得新資本五百萬元合爲二千萬元餘多約英金二百十七萬五千鎊則歸入英鎊準備金新腨照五月二十八日股東册分配與各股東凡有老股三股者得購一新股多寡按此類推股東所不認購之股得由董事變賣之所收股價超出一百二十五元以上者皆歸入公積七月一日收第一期股本英金三十五鎊十月一日收第二期三十五鎊新股自繳欵日起與老股同樣分紅先期繳價者給息六釐逾期繳價者取息八釐云 
[西報紀上海特别法庭問題]  
　　中美新聞社譯密勒評論報北京通信云中國外交部現又與外交團磋議取消上海會審公廨之外國管轄權一九一一年間曾經提議并擬組織一特别法庭專理上海租界中一切民刑案件至一九一九年所議旋擱起因中國政府與外交團對於交還會審公廨一節不得要領爾時中國所要求者僅將洋涇浜章程重新實行所有會審公廨官員由中國司法部自由委任不必經上海領事團之同意而上訴案件仍由道尹與領事會審并願得一外國文案中國司法界對於收回公廨一事曾大加考慮僉謂不如重新做起舉其舊制度與缺點盡行掃除彼等所議之新組織兼顧中外外國之利益當加維護而中國之主權亦必須保全目下一得機會即須向諸友邦表示中國法官亦具有最新法律學問并富於法律上之經騐儘能審理中外案件中政府之所以下此决心欲於上海設一特别法庭者蓋係酬答英日兩國之好意一九一九年與一九二○年英商會之兩次會議與本年日商會之會議皆有願將領事裁判權取消之表示惟中國法制必須改良保護外國利益善理中外案件而後可中國司法外交兩界有鑒於此知外國方面必不反對此項新計畫取消領事裁判權之第一步要在廢止會審公廨據一中國司法界言領事裁判權之有害人已公認之妨礙對外貿易也延緩商業上之交易也且亦虚費領事官之光陰而華人至今尙有對外惡感者亦由於此此君又言如領事裁判權長此存在實足爲中外親睦之梗須知此領事裁判權者實爲二十世紀中不合時宜之古物也於上海設特别法庭之計畫即在應付未來情形詳細尙未可知顧聞諸司法界中人此物别法庭之組織在受理各種民刑案件其關係人爲何國人民槪不區别顧雖爲一純粹之中國法庭而於外國所要求之利益則仍當顧全之也其於外國之利益一節當請外國法律家主持其事司法部中並擬聘外國顧問襄助特别法庭一切事務如法官審理刑事案其犯人與被害人爲外國人民事案原被告均爲外國人則必須得此等顧問之助大約當從熟悉上海情形之外國律師·或其他外國法律家中選定若干人充任表面上此等外國顧問但有發言權然亦有左右中國法官之力任事規定若干時或再連任在任期内一方不得辭職一方亦非經懲戒委員會之决議不得辭退如此則可使彼等忠於所事而亦可防止中國法官等之濫用職權云 
[字林報載詆工部局預算案函]  
　　字林報載西人駱嘉特氏投函詆工部局擬在本届納捐外人大會提出之本年預算案爲狂悖的財政請大會否决之舉出特别委員會調查此項濫用公欵之問題略謂一九一三年工部局收入五百四十萬元支出四百八十七萬六千元餘多五十二萬四千元是年工部局債欵僅七百萬元而去年即一九二○年收入一千三百十五萬三千元支出一千三百十七萬八千元不足二萬五千元債欵達二千二百萬元在此七年中年餘五十二萬四千元者變成每年虧空二萬五千元公債由七百萬而至二千二百萬元七年中收入共四千萬元支出共四千一百七十二萬四千元共虧空一百七十二萬四千元連前共虧空二千二百萬元乃今猶擬募債九百六十萬元此誠宜注意之事也上海生活代價昻貴未始不由於此蓋上海旣無戰事又無戰稅應較遭受兵燹之處居家便宜乃竟大謬不然是不能不歸罪於工部局在世界一半求生不暇之嚴重時代不知節用公欵也滬人對於市政漠然視之投函者非不知曉曉之言徒開罪於人但居家上海此種狂悖財政實與投函者居於此者之經濟大有關係故願阻其通過否則生活代價將愈昻貴投函者無票權不能於納捐人大會中親自反對此種無可原恕之不道德預算案惟願納捐人起而反對勿爲甘言所惑云云 
[廣州選舉總統之吳景濓談話]  
　　聯合通信社云廣州選舉總統消息電傳到滬即走訪在滬第一届衆議院議長吳景濓君詢其意見吳君云余爲護法之人曩與孫中山同時到粤同以護法爲職志數年以來未嘗更改孫中山有所舉動如果合法吾人當然贊成若在護法區域内發生違法之事則期期以爲不可即如選舉總統有歷届遵行之［大總統選舉法］在依照該法組織總統選舉會則吾人對於當選人贊否爲别一問題而對於選舉之事不能發生異議今廣州竟於［臨時約法］［總統選舉法］以外别搆所謂［中華民國政府組織大綱］據以選舉總統完全法外行動此種行動若依革命手段出之如南京第一次選舉之故事吾人亦無可非議乃竟用國會議員名義負此法外行動之責任殊非吾人所敢贊同西南各省恐承認者絕少也云云 
[滬商界關心蒙事]  
　　滬北六路商界聯合會昨上北京府院文云北京大總統國務院總理鈞鑒蒙氛日熾撲滅無期文電空傳救援不果凡爲國民無不扼腕傷心陳毅褚其祥輩玩視於前以致庫倫叨林烏得失守鄒芬抵禦無方恰克圖又相繼失陷負守土之職者溺職如此殺有餘辜不爲已甚今僅褫職奪勳似嫌寛縱最可異者張景惠負援蒙總司令之名往返京奉未出國門一步張作霖統兵三十萬之衆、不肯就近征援吾國以勢將破産之資養如許之兵不能爲國援急以因北圉全國之人痛心疾首皆欲寢其皮食其肉也近日張作霖竟有爲中東路不能兼顧蒙急之語何異權由已操不受中央命令是宜嚴飭出兵無許推宕深爲萬急再令黑龍江綏遠察哈爾等處抽拔一二師分頭痛勦近畿與直軍再派勁旅若干刻日出發一鼓作氣誓必勦除已迭之地不能克復有是理乎餉項一層積極籌備理亦宜然但各軍藉口餉項胶丰方始出兵顯係畏難觀望互相推諉赴援需糧餉豈不出兵可枵腹乎亦宜坦白告誡無容逗留不進至許蒙自治一說現值日俄逐鹿之時憯憯哲布尊丹莫識自治爲何物更不能以一念之差斷送數萬里邊隅疆土也失地喪師難民流徙凡我國民無不興嗟如能籌畫有方尙冀桑榆可挽倘再洽棼無術實爲日削堪虞心所謂危者不得不掬誠貢獻也謹此上陳即希採納滬北六路商界聯合會啓 
[紅十字會允救蒙僑]  
　　北海路工商聯合會日前因庫亂方張僑商流離失所不得南返曾函懇本埠紅十字總會正副會長酌派醫隊前往救濟已誌前報茲悉該總會正副會長汪大爕蔡廷幹等會商結果准如所請致函吉林長春分會照章與當地軍民長官接洽一切妥爲籌辦日昨已函復該聯合會知照矣 
[關於北京各校罷課之呼援電]  
　　北京大學旅滬同學會近因北京各校罷課特發三電呼援電文如下 
　　上政府快郵代電北京大總統國務總理財政總長敎育總長鈞鑒首京陷於無敎育之狀態國還未亡何竟如此每月二十八萬與軍政各費不可比例乃總統熟視無覩總理避不一見財長空言維持敎長祇知辭職欺侮儒生無乃太忍軍隊之變危在一時敎育解體傷及命脈萬望切實撥欵救濟即日明令開學以維文治而救危亡北京大學旅滬同學會靑 
　　致交通總長電北京葉譽虎總長鑒京城各校罷課一月曠日辱國不可以久執事爲北大校友且力足以救濟務望速撥的欵切實維持下風翹盼與日俱永北京大學旅滬同學會靑 
　　致北京各校快郵代電北京中等以上敎職員聯席會諸位先生及國立罷課各校學生臨時聯合會鑒茲上政府及交長兩電奉覽罷課日久每念涕下暫欵救濟知非根本辦法不敢妄爲現下事已如此望堅執基金一勞永逸萬勿狙於近利致日後毫無辦法專慰並請努力北京大學旅滬同學會靑 
[甘肅旅滬同鄉請查辦種烟電]  
　　甘肅旅滬同鄉會昨致北京電云北京大總統國務總理均鑒自中外訂約禁烟以來甘肅官民不知經幾許衝突傷若干生命於前歲始告肅清聞現在護理省長陳誾藉籌欵維持金融利令智昏下令種烟而隴南鎭守使孔繁錦勒種尤力分等征稅假名罰欵各報登載諒非子虚夫今日烟禁何等綦重稍事廢弛交涉頓起今官廳藐視弛禁誤國殃民莫此爲甚望即嚴行查辦重申禁令無使毒卉再行遣害將來甘肅幸甚國家幸甚甘肅旅滬同鄉會叩 
[趙慶華鍾文耀北上]  
　　滬寗滬杭甬二路局長趙慶華偕同鍾文耀於昨日（八日）晚乘滬寗路十一點三十分開行之夜班快車赴寗轉車北上 
[葡公使携眷赴京]  
　　駐京葡萄牙公使符雷台氏及其眷屬昨日（八日）乘滬寗路特别快車赴寗轉乘津浦車北上 
[明後日到滬之外洋輪船]  
　　法蘭相輪船公司之亞馬孫號載有法國郵件定十日到上海又揚子號現亦由香港開來十一日可到滬 
　　昌興公司蒙梯格爾號由香港開來將於十號上午八點鐘抵吳淞即須開往日本·及温古武接客小火輪於是日上午十一點三十分到新關碼頭送客小火輪是日上午八點鐘由新關碼頭開往吳淞 
[濬浦局派定測量杭州灣人員]  
　　本埠濬浦避本年擬測量杭州灣及西太湖等虖日前函致許交涉員當經許君呈省請示在案昨濬浦局將派定華洋員名又函致交署查照略云查本局測量之宗旨業於上次函内詳言之矣所用器具爲水陸測量所需者所用洋員爲副測量師鄂克思與副工程師斯叨克測量隊擬往浙省者爲副測量員金時中及張承惠兩君至於開往地點須在浙江之杭州灣及西太湖各處舉行測量云云 
[海州開埠之諮詢]  
　　吳淞商埠督辦張季直氏聞昨接政府來電謂海州開闢商埠事在必行現正籌盡一切執事宏規碩劃對於開埠事宜素抱藎籌如有偉敎尙祈勿吝珠玉俾便討論進行云云 
[飭羲議籌劃恢復自治之經費]  
　　上海縣知事昨令各市鄉經董文云爲訓令事案查前奉省長訓令飭查自治欵産當經呈復茲於民國十年三月二十六日奉江蘇省長公署第五九五一號指令内開呈悉據稱該縣自治欵産之收入自治取消後由士紳經管仍用之於自治事業因各事日益擴張以收抵支尙慮竭蹶自係實情惟查地方自治現在已奉令籌備將來自治機關恢復所需經費應如何預爲籌集仰即妥爲計劃呈候核奪此令等因奉此除分行外合行令仰各經董妥爲集議將來自治機關恢復後所需經費應如何預爲籌劃公同具復云 
[寰球會歡迎華僑考察敎育團]  
　　菲列濱華僑敎育界爲革新該處華僑敎育特組織回國敎育考察團公舉顔又初張達生詹菊似佘伯昭劉澤春諸君爲團員於前日抵滬等情已誌昨報茲悉寰球中國學生會定於明日（禮拜日）午後二時在靜安寺路五十一號該會會所開會歡迎昨日已發柬邀請並通告各會員請届時到會並聞華僑聯合合會全體董事亦已由該會邀請到會云 
[移詢川沙縣訊究私米案辦法]  
　　楊阿榮私販米石偷之出洋在白龍港地方爲水警第三隊之分隊長蔣祖鴻查獲後當將此案送歸川沙縣訊究迄今半月有該縣周知事未將辦理情形移復且聞楊阿榮未奉拘押以致人言嘖嘖昨又由王隊長移詢該縣究將此案如何辦理催請迅速移復以便呈報云 
[近一週中進口之印日紗]  
　　近一星期中（七日止）印紗無進口日紗進口計一千四百零四担自元月迄今進口總數計印紗一萬八千二百五十五担日紗三萬三千八百零一担本週中已出者計印紗一萬三千二百七十三担日紗八千三百七十一担運往各埠計寗波印紗三十担南京印紗二千二百四十六担日紗一千二百二十六担蕪肖日紗一百三十一担九日印紗四百十六担日紗一百七十担漢口印紗六千六百十七担日紗二千一百零四担高州印紗二百四十担烟台印紗九十七担天津印紗六百九十三担日紗三百七十九担牛莊印紗一千三百十四担日紗四千零四担温州日紗二十五担大連印紗六十但香港印紗一千零九十五担日紗一百五十一担本地印紗四百五十担日紗一百五十担其餘别處印紗十五担日紗三十一担本週止本埠計存日紗七千九百九十一担印紗已罄僅在船上未出者尙有一百包云 
[煙酒業合組銀行預聞]  
　　全國酒聯合會以烟酒兩業常年繳納稅欵並公賣等費已有數千萬元之鉅現欲維持兩業非自行合組銀行不足以資挹注爰聯合各省埠分會代表公電北京烟酒事務署署長請示施行在案當經該署長特委專員朱伯良來滬接洽會商招股事宜聞先招股本二百五十萬元爲基本金其性質係官商合組官股方面担任五十萬元商家方面担任二百萬元現該專員已回京據情呈復一俟咨請財政農商等部核准後即可實行招股部署一切云 
[莊家涇刦案盜犯之定罪]  
　　紹興航船戸陳德發於去年陰曆小除夕由紹興携帶貨欵洋六百數十元來申付交行賬舟抵本邑南黄浦莊家涇地方突來盜匪過舟持械行刦當將貨欵悉數搶取並持刀傷船夥當時擒獲夥盜程榮生一名並凶刀二把押送警察廳移送檢察廳訊供收押未幾又據水警廳拘獲此案主要首犯朱炳生朱阿全兩名押送檢廳歸案訊辦迭奉檢廳傳到事主證明無訛將案起訴審判廳公開辯讑終結候判在案前日下午奉該廳沈刑庭長會同堵陳兩推事官並郭檢察官等特開第五庭宣判命提朱炳生朱阿全程榮生等三犯至案略詰年歲畢問官以該犯等糾衆搶刦持械傷人罪均已成立判决朱炳生朱阿全兩犯各處死刑夥盜程榮生判處無期徒刑宣讀判詞畢諭飭分别還押俟上訴期滿聽候執行凶刀二把没收存庫 
[盜犯劉金山今日執行死刑]  
　　盜匪劉金山糾合羽黨姜老搶刦醫生孫鑑菴之妻薛氏金鐲一案前奉法庭訊明判决劉處死刑姜無期徒刑並據情中詳上官業奉批准上海地方檢察廳奉令後定於今日將該犯依法執行云 
[火車站查獲烟土續誌]  
　　前晚十時滬寗火車抵站時有兪桃桃洪柯喜二人携帶皮箱兩只由五區崗警檢查每箱内藏有大土十四只解署後經杜署長訊問一過轉解司法科訊究業誌昨報昨奉段科員判移地檢廳按律懲辦 
[七浦路發現人臂]  
　　西虹口七浦路歸仁里口破壜内昨日午後忽發現人臂一隻自肩以及手指均完全無缺惟懀沾石灰似已日久不知從何而來一時喧傳左右往觀者團若堵牆旋由一千一百二十二號華捕查見立即回禀捕頭飭探往查屬實乃令小工將壜携回捕房暫儲以憑研究而資偵查來歷云 
[友華銀行銀市報告]  
　　中美新聞社譯友華銀行八日報告云昨日倫敦銀價近期漲四分之一便士遠期漲八分之一便士紐約價漲至五八又八分之一倫　敦紐約匯價跌至三九二今日此間定價與昨同市况終日堅定開市時交易價金鎊三先令三辦士金圓六四收市時賣出價金鎊三先令三辦士又八分之七金圓六四又四分之三印度將於數星期内買進大批之銀故投機家今日紛紛出賣印度之買銀雖可抬高市價但本埠存銀頗多商務又復沈寂故銀價未必大漲云 
[國内輪船運貨進出口之調查]  
　　進口貨（寗波）太古公司之新北京輪船昨由寗波裝來之貨有乳腐五百罎土酒四百　香粉一百三十四包竹頭一百五十件草蓆五十六件杉木三十件下紙三十件藥材二十六件坑沙十五件綢子二件雜貨二十六件（長江）三北公司之華利輪船昨由長江裝來各貨有白米六百三十五包菜子二百零一包黑豆二百三十九包核桃一百六十九包靛靑三百桶機花一百七十四包烟葉二百件猪油二百十桶官布一百件土酒八十罎棉花三百六十四包芝蔴七十三包鮮蛋四十四搬綢子三十件桃肉十五包轉甬米二千二百二十包藥材四十六包（烟津）招商局之新康輪船昨由烟津裝來之貨有生梨七百二十件雜貨一千五百件 
　　出口貨（寗波）太古公司之新北京輪船昨日裝往寗波之貨有糖一千五百七十包白米一千零四十三包拷皮四百四十五件葵扇四百六十七件水泥五十桶烟絲八十三件茹粉一百包白籘六十五件藥材二十三件竹竿三十件麵粉六百包雜貨二十九件（烟津）太古公怀之奉天輪船昨日裝往烟臺之貨有 
 
 

Page 11

 
 
白米一百二十包、糖二百四十九包、土酒一百二十八罎、信石一百二十八件、棕片四十一件、罐食物七十九箱、砲竹三十件、洋釘二十一箱、牛奶二十五箱、香烟二十五箱、肥皂二十箱、銀洋二箱、雜貨四件、裝往威海衛之貨、有洋布一百零三箱、紙頭二百五十六件、糖一百八十包、汽水一百零三桶、信石四十件、桐油三十桶、鐵鍋二十件、冰糖士多二十六包、山　茹生餐三十件、雜貨三十件、裝往天津之貨、有麵粉四千包、白米六百十五包、洋布六百九十三箱、桐油五百桶、紙頭三百八十件、信石二百十七件、牛奶四百四十八箱、糖四百四十三包、冰糖一百五十二包、土酒四百七十罎、磁器七十七件、藥材三十八件、玻璃一百箱、機油二百四十桶、洋釘四十六桶、拷皮六十二件、鐵皮九十三件竹笋二十件、草蓆三十四件、牛膠三十三件、棓子二十件、杉木四十件、竹頭二百五十件、雜貨五百六十八件、（港粤）太古公司之頴州棆船、昨日裝往汕頭之貨、有麵粉二千五百包、白米四百二十五包、生仁三百包、頭餅一萬零一百六十塊、生餅三百件、黄豆七百五十一包、洋紗四百二十五件、花衣二百八十包、槐米三百三十包、香烟八十箱、靑蔴五百十六件、生油二千五百桶、土酒一百六十罎、烟葉一百五十六件、藥材五十二件、芝蔴五十包、水菓二十件、鐵絲十件、雜貨一百二十七件、裝往廣東之貨、有鵝毛二十件、木耳九件、藥材二十件、雜貨二十九件、裝往香港之貨、有乳腐五百罎香烟六十二箱、罐食物二十七箱、綢子二百六十七件、雜貨五十五件 
[宏裕銀樓今日開幕]  
　　滬上銀樓一業、向來顧客祗知有大同行十餘家、最有信用、自恒孚等獨立經營、成色製工、無分軒輊、於是新開各號、營業均極發達、今日又有宏裕銀樓開幕、該銀樓股東、如洋貨業中郁邵當王四君、錢業中宋鄭二君、有業中林沈兩君、均係商界中　輪老手、前途發達、定可操劵也 
[海軍署派員調查漁業]  
　　海軍部因經費支絀、商准財政部整理稅、所益稅欵、充作海軍經費、經國務院議决、由部擬訂整理漁稅辦法、令發本埠海軍總司令公署、飭令轉飭各艦隊公同研究、逐條簽註、呈復核辦等情、已誌本報、茲聞海軍部因財政部空如洗、積欠海軍薪餉數百萬元、其煤欵修船等費、爲數亦鉅尙不在内、若不籌欵撥付、長此遷延、深恐軍心渙散、現值漁汛興發之時、一經着手辦理、必能增益稅收、是以於前日復又令飭海軍總司令、將整理漁稅各辦法、尅日逐條簽註、呈送到部、以便進行等情、代理總司令何品璋奉令後、除分電各艦隊照外、並派員前赴外海漁業公所、曁閩浙交界之竹嶼。九山。魚山。東西磯。鳳毛。石塘。坎門。三盤各地方、實地調查、以預備將來酌設漁業局、並派艦保護漁業云、 
[紗布業維持會議决撤銷]  
　　本埠各沙船號商所組之紗布業維持會、昨日下午一時、假上海縣商會開會、各號商及旅滬營口安東等各客商、約計五十餘人、列席與議、大旨以去年北省地方發生紗布交涉、因而同業全體停止裝軍貨物、是以由滬上號商組織斯會、以冀維持本業、並擬對付方法、刻因交涉之事、業已解决、所有維持會名義、已無存在之必要、應請公决取銷斯會、以便各自營業云云、末後公决、訂於陰曆三月初八日實行撤銷、仍由各　商照常交易、流通紗布、以利行銷、 
[包探拘獲攫鐲匪徒]  
　　匪徒吳金平、於昨晚七點餘時、至法大馬路四百七十八號門牌於震和銀樓内、聲稱購買金鐲、該樓夥信以爲眞、將金鐲取出、詎吳强將計重三兩餘之金鐲一副、搶取而逸、適有包探李榮卿楊振富巡緝到來、上前將吳拘獲、抄出原贓、帶入捕房、經捕頭略詰一過、諭令管押、聽候查明有無同黨、再行核辦、 
[蕪湖路刦案盜犯送牢禁錮]  
　　持械糾黨夥刦公共租界蕪湖路二十五六號門牌烟紙店大小銀元鈔票共計三百三十五元案内之吳石珍（又名陳兆富）崇國風兩人、先後被捕、解經公共公廨訊押等情、迭誌本報、昨晨、捕房傳同事主王文章、將兩被告解至第二刑庭研訊、首由華採白忠祺。西探奎爾上堂稟稱、先在法租界八仙橋塊小菜館内、將吳緝獲、在其身畔抄出小洋數角、均蓋有被刦之烟紙店牌號圖章、然吳猶不承認係搶刦而來、後將崇國風拿獲、由崇供出、此事係伊經吳邀往、崇並供出同黨數人云云、並將照片一張、小洋數角、呈案請察、次由事主王文章上堂訴稱、被刦後、盜匪臨去時、尙開槍數　、故不敢追捕、至於獲案之兩人、是否實行搶刦者、殊辨認不清、蓋被刦時係在深夜、雖有燈火、實難指出等語、陸襄讞及英赫副領事乃得向被告吳石珍訊據供稱與、友人葉姓等同往小客棧、翌晨、偕往茶館啜茗、遂被捕獲、搶刦之事、我實未同往、身畔抄出小洋、係由葉姓給找、作爲棧資等語、並據崇國風供稱、實係由吳邀往搶刦、同去者共有五人、吳並未執器械、惟内有葉胡二人則執手槍、臨行時、葉姓因開槍示威以致誤傷胡姓、所有搶得之洋、皆被若叢取去等語、問官訊畢、核供磋商之下、以被告持械夥刦、業經證　、崇國風直供不諱從寛着押西牢四年、吳石珍着押西牢五年、期滿逐出租界、判畢、由捕將兩犯人押登犯人汽車、解往提籃橋牢監執行 
[汽車撞斃男孩之騐訊]  
　　靜安寺附近居人張發發之十三歲男孩張紀林、前日午後、偕鄰人某甲、乘坐脚踏車、行至愚園路、適王毛囝所開之運貨汽車在前駛來、當因避讓不及、致被撞倒、傷及要害、車送醫院醫治、無效殞命、由捕將尸舁入虹口婓倫路騐尸所、於昨報請公共公廨、陸襄讞與英赫画副領事蒞所、騐明委係撞傷身死無悞、塡明尸格、即升座公案、由捕將汽車夫王毛囝傳案、經中西官訊係死者自不經心以致撞傷身死、令尸父具結領尸棺殮、王毛囝開釋、着酌給尸嚴撫恤 
[周德標因傷斃命]  
　　華商電車司機人劉福昌、本月初旬、駕車駛經半淞園附近、撞傷行人周德標頭額等處、由警將周車送新　育堂醫治在案、茲悉周自送堂醫治無效、延至前日在堂因傷斃命、業奉法庭騐明、一面函致該公司、請將劉福昌实案核辦、該公司陸總理接函後、立將劉福昌押送到廳、當奉檢察官提訊一過、判令收押候示、 
[女界義振會振災消息]  
　　女界義振會接唐宗郭連日由西安來電、報告災情、並催滙振欵、原電分錄如左、電一（銜略）興平卅日開查災情、以北區灘區爲最重、擇垂斃者先給急振、振定嚴查寛放、以期實惠災民、興平約半月查放畢、接查乾縣醴泉、請電復長安忠義祠上海女界義振會查放總局轉交、因興無電局、郭冬、電二（銜略）西路興平三十日開查、郭來省取欵即往開放、放訖、即赴乾醴查放、興平災情、尙稱較輕、已覺非振不生者、比戸皆是、再遲不振何堪設想、乾醴災情更甚、岐山鳳翔、兵燹之餘、亦宜亟振、郭歌一、電三（銜略）欵明日到、餓斃百數十人、聞之惻然、已電家兄催二批振友速來、分往查放、靑黄不接、現時最急、若再遲一二月、則振如不振、惟振欵匯兌需時、電催家兄復稱、後五萬尙未到京、尙乞迅賜滙交、免災民持票忍餓、何日匯京、并祈電復、郭歌二、 
[台屬急振會請再辦振米]  
　　旅滬台屬急振會、自去秋開始籌辦振務以來、預計振米以十萬石爲率、截至日昨、陸續辦去之米、行將如額、惟台屬災情奇重、春振孔亟、通盤計算、已辦之米、仍覺不敷支配、昨又電請浙省長懇給予護照、准該會再往蕪湖、續辦免稅振米三萬石、以惠災黎 
[宣講欲破香客迷信]  
　　龍華寺工程初竣、奉示開放、目下正值香汛、蘇常杭嘉一帶婦女、前來進香者絡繹不絕、鄉村婦孺尤占多數、求福祈蠶、本若輩之習慣、惟一種妝束、殊爲特别、身衣舊式靑布披風、腰束黄帶、懸黄布袋内儲旃檀之屬、袋面鈐有各廟硃印、入廟多者、印文幾爲之滿、據熟習掌故者云、叢年該寺住持、每年春季、所獲香資、總在四五萬金以上、封禁多年、生涯銳減、今年有人提倡該寺收入、必有可觀、現在有一二宣講團、擬即日前往演說、解釋迷信神權之無謂云、 
[靑年會消息]  
　　今晚（九號）八時本埠靑年會開會員交誼大會、選演泰西著名影片公司新出之影戲名雪裏鳥連檯六大本、是劇叙一孝女、喬裝投身絕域、備嘗慘苦、本其生公說法、卒使頑石點頭、昔日荒凉、轉爲繁盛、離奇曲折、其間情義孝俠、兼而有之、該會會員憑證入座、非會員每人取資兩角、 
　　又該會職工部浦東分所、今晚（星期六）六時半、請廣東基督教士張英魂君演講［習慣］明晚（十號）六時半、請金陵大學女學士美人都立華君演講［道德工人］云、 
[中華武術會消息]  
　　中華武術會、年來對於各項體育、備極研究、本屆省立各校聯合運動會、該會敎務主任吳志靑君、特率同敎師學員約二十人、表演各項武術、聞所演各節、均極純熟、頗受各界贊美、其中尤以韓凌森吳志靑羅叔靑何玉山幾人爲最優云、 
[女子美術學校今日開展覽會]  
　　法租界霞飛路實康里中華女子美術學校、今日（九日）午後二時、開三週年春季成績展覽會、已柬請本埠各機關各團體曁中外名人、到場參觀、校中兼陳設有精良之美術品、如湘繡之漢碑八仙、曁各樣新奇翎毛走獸花卉、共有九十餘種云、 
[旅滬明德校友將開會]  
　　湖南明德學校、係黄克强龍拔端譚組安胡子靖所創辦、將及二十載、近來該校學生之來滬求學者日衆、因鍳於團體生活之必要、相約組織旅滬明德校友會、以聯絡　情、砥礪學業、茲定於本月十日（星期日）下午二時、假老紀子路華僑聯合會開籌備大會、已函請校友屆時蒞會矣、 
[轉運公會選出新會長]  
　　滬杭甬路轉運公會、已於六日（即陰曆三月二十八日）開會選舉會董十人、其當選姓氏及票數已誌前報、茲聞該會又訂昨日舉行推選正副會長、即於午刻十二時、由各新會董到會投票畢、結果、高子嘉孫少卿當選爲正副會長、即請繼續連任、高孫堅辭不就、經各會董等竭力敦勸、現尙未得允可云、 
[滬南工巡捐局前日未開常會]  
　　滬南工巡捐局訂前日（七日）舉行常會、已紀前報茲聞前日下午三時開會時、因預由各董事來函請假、當經該局長姚石蓀查得、名譽各董事到會者人數未足、不能開會、爰宣告再行改期、歸入下屆提議云、 
[歷届避試敎員均須試驗]  
　　上海縣知事公署昨接江蘇敎育廳長訓令文云、查檢定小學敎員委員會、案呈本省第四届小學敎員試騐檢定、前經呈奉省長核准、於本年七月、各校暑假期内、分路舉行、並令行各該知事知照在案、查該縣歷屆應受試騐敎員汪春鑑等八十四人、均臨試規避、殊屬玩視法令、現在賡續辦理第四屆試騐檢定、未便再任其規滙、令將該縣應受試騐各敎員姓名、另單鈔發、仰該知事按名單分别傳知該敎員、於本屆屆期試騐時、一體前往與試、以重檢定要政、其有確已改就他業、無須再受試騐者、應由該知事遵照本廳第四七二號訓令、於五月三十一日以前、分别聲明、以免多費手續、（下略）附錄名單、汪春鑑盧頌庭曹頌棠鄒仁立徐世連杜階平葉學純諸棠瀾諸修枚居古朱榮仁顧之佑孫之堅俞達讚時英陳霆錫陶耕霖火銑絹趙承憲王章金顧佩玉周同海許師愼王浣靑顧實璇周雲鳳姚明球張曾棋楊晴丁光弼倪鍾俊潘鎬胡承禧顧範揚我潤張世雄凌儀良干程鵬吳錩萊顧傳熙張鵬徐孝增黄立民高俊英李士鉅奚振英張士𠈗錢誠銘孫全勛姚祖恩張銓孫宗藩張鏜俞元爵張國華周翰陳頴明吳文英王臨照金許堪葉五楊光照王曾灝李學能劉濤沈景賢姚鴻奎唐老鵬郁恒培朱義桂金象春吳民望郁卿鏞吳式謙倪瀾楊汝騏周鮑淸金榮祖侯奇章吳恭金錢起風 
[取締划船渡客]  
　　浦東爛泥渡口、爲八長渡之一、　日渡客　　數千人、原有渡船三十餘艘、不敷應用、故急於渡浦之人、特出小洋一角、另雇舢板過渡、近有一種江北雙槳划船、數十成羣、每至晚間八時後、即泊十六舗江天碼頭一帶、攘奪渡船營業、該划船渡資並無一定、往往任意强索小洋一二角不等、口角爭毆之事、時有所聞、茲有公民朱義成趙仁初等、公呈浦東三區警署及工巡捐局儼加取締、訂定渡資章程、出示禁止、並諭令渡船須摇至晚間十二時爲止、不得提早收渡、以利行人云、 
　　昨晨、化共公廨民四庭、由張襄讞會同美約副僊事訊理、（一）曹吉安訴袁敦文不理標金賬欵案、前因被告不到、缺席判决、茲被告延律師到堂、要求復審［結果］被告請求復訊、不准（二）平吉甫訴大新公司股東鄭少峯屠履之等不理貨欵案、鄭已逃避、茲屠延律師到堂、否認伊係股東［結果］着原告聲明屠履之與本案有何關係再核、（三）豐和元莊股東汪仲賢汪政平聲請破産案、［結果］原告繼昌祥請求展期、調查被告産業、准改期兩禮拜再核、（四）沈根生訴沈福卿家産糾葛案、［結果］改期候參加人律師與原被告律師商明、報告再核、（五）楊書康訴陳詠韶違昔賣地合同、請追損失及定銀一千二百兩案、因時間侷促、［結果］改期一禮拜再訊 
　　又午後民二庭由陸襄讞會同領袖英總領事特派俄員麥拉夫氏訊理俄僑訟案七宗如次、（一）耶爾揑斯特訴羅敝爾特愛紹帮易木欠工資洋一百元案［結果］原告請求駁回、本案堂費、歸原告負擔、（二）席特而訴喜司根定印書籍不出、請追價洋三百七十五元案、［結果］被告應於即日給付原告洋一百七十五元、餘欵准於本年五月間付淸、所有託原告所印之書籍、應於付欵日出淸、本案堂費、歸被告負擔（三）愛芬夫人訴愛痕葛戈什不付伙食等費洋九十元案、［結果］被告應於十四天内給付原告洋九十元、本案堂費、歸被告負擔、（四）谷陸萬領司基訴萬才羅夫而星撥司才谷羅夫司基兩人、欠食物價洋案［結果］被告等應給付原告洋十元二角五分、堂費歸兩造負擔、（五）俄婦開司克奸訴列格維不付工資及欠羅卜價洋案、［結果］被告應給付原告洋七十二元及自九年九月至執行日止之利息、堂費歸被告負擔（六）立在伊夫訴西利帛立南壳夫不付立據允借銀三千兩案、［結果］　被告請求、每月付給原告銀五百兩、以付淸三千兩爲止、（七）馮伯瑜訴依本諾夫欠工資洋一百元案、［結果］本案訴訟主體錯誤、應予註銷、原告可另對於勒柴木夬提起訴訟、民四庭由俞襄讞會同美奥副領事訊理（一）夏甡記訴張厚發欠长欵八百餘元案、原告代表表甘維露律師到堂、聲請改期再訊［結果］照准、（二）王富祥訴袁金生欠洋案、兩造臨訊均不案［結果］註銷、 
[車輛違章案三十七起]  
　　星期四午後、公共公廨張襄讞會同英赫副領事升座第二公堂、訊理汽車馬車肇禍違章等案三十七起、分誌如下、（一）汽車夫姚金林在外灘開車不愼、撞傷某西人案、訊諭姚處二百元人洋並保、候原告傷愈再訊、（二）劉成發在黄浦灘開駛汽車疾馳、着罰洋五十元充公、或押西牢一月、（三）張德海在同孚路開駛送貨汽車不愼、撞傷徐生林、諭罰洋二十五元充公、再給原告醫費洋十五元、（四）嚴金福在南京路開駛汽車甚速、判罰洋三十五元、或押兩禮拜、（五）郁明岩在北四川路開駛汽車不愼、幾致肇禍、諭罰洋三十五元、或押二禮拜、（六）胡裕生在靜安寺路開車不愼、幾乎撞倒西人、判罰洋三十元充公、（七）唐阿蘭在靜安寺路開車不愼、幾肇禍事、諭罰洋二十五元、（八）嚴阿生在極司斐而路開車不愼肇事、判罰洋二十五元、（九）杜文友在康腦脫路開車疾馳、諭罰洋二十五元、（十）范阿福在北四川路開駛快車、判罰洋二十五元（十一）何阿炳在西華德路開車不愼、諭罰洋十五元、（十二）謝阿毛在外灘開車疾馳、判罰洋十五元、（十三）管阿福在康腦脫路開車肇禍、諭罰洋十五元、（十四）吳阿寶在極司斐爾路開快車、諭罰洋十五元、（十五）李朝榮在江西路開車、悞走路徑、撞倒　斌高、判罰洋十元、再賠醫費洋四元、（十六）陳阿慶在靜安寺路開駛快車、訊罰洋十元、（十七）沈阿昌在靜安寺路開車、不聽西捕指揮、訊罰洋十元、（十八）束阿根在福州路開車時、任人坐在脚踏板上、諭罰洋十元、（十九）顧阿義在北四川路開車時、任人坐在踏脚板上、諭罰洋五元、（二十）劉連生在北四川路開車不照定章、諭罰洋五元、（二十一）張洪三在北京路開車、夜不點燈、諭罰洋五元、（二十二）王連生在北四川路開車時、任人站於踏脚板上、諭罰洋五元、（二十三）周阿毛在南京路開車、夜不點燈、訊罰洋五元、（二十四）李厚山在百老滙路開車、夜不點火、訊罰洋五元（二十五）陳阿坤在外灘開車時、容人立於踏脚板上、訊罰洋五元、（二十六）胡成碧在四川路停車碍路、諭罰洋五元、（二十七）王阿毛在四川路停車碍路、訊罰洋五元、（二十八）張連生在北蘇州路開車、夜不點燈、諭罰洋三元、（二十九）胡錫山在南京路開車、夜無燈火、訊罰洋三元、（三十）王阿毛在蘇州路停車碍路、訊罰洋二元、（三十一）許榮生在憶定盤路擅開汽車、諭候展芿兩禮拜再訊、（三十二）馬夫王德記停車鴨綠路、無人看守、諭罰洋二元、（三十三）王阿錫在北四川路駕駛馬車、不聽巡捕指揮、訊罰洋二元、（三十四）沈秋槎在福州路停放汽車碍路、（三十五）蔣金生在南京路開駛汽車疾馳（三十六）陳阿二在折江路開駛快車、（三十七）薛大文在乍補路夜間開車、不點尾燈等四案、訊無證據、判均註銷、 
[俄人開車違章之科罰]  
　　俄國人克羅摩夫、執業於本埠華俄道勝銀行、四月三號下午、因在靜安寺路駕駛二千零三十一號機器脚踏車、被三十七號西捕見其鼓機疾馳、違犯定章、該捕即摘錄號碼、稟由捕頭、轉請公共公廨出單、於昨日下午、將該俄人傳案、經陸襄讞會同領袖領事特派俄員麥拉夫氏、判令罰洋五元、充公示儆、 
[脚踏車撞傷老人頗重]  
　　高九和昨午乘脚踏車至南市十六舖地方、誤將老者周文彬撞跌、傷及右腿、當爲崗警查見、將高及車一併扣住、連同傷者帶入一區總署、王金山署長詰得、周年已七十、所傷頗重、飭送紅十字會南市醫院醫治、旋據醫生云周之傷勢頗劇、恐有性命之吴虞、當即帶回、移送地方檢察廳、請爲騐傷核辦、 
[陸家渡之搶案]  
　　浦東陸家渡向開樹行之湯阿囝家、於前晚八時許、突被暴徒七八人、挖穿牆壁入内、直違臥房、强攫去灰鼠馬褂珠皮袍子珠皮馬褂各一件、皮夾一只、内有洋五元、表一只及金戒金簪金練條金鷄心金圈金挖耳各一件、携贓揚長而去、翌晨、經湯開具失單、投報三區警署、請求飭緝贓匪、會署長立派巡官李鶴鳴帶同長警前往踏勘形跡後、傳諭各棚長警、一體留心偵查、　　解究、 
[指控妻母妻妹之訊究]  
　　夏英祥投地檢廳狀訴妻母駱楊氏妻妹駱阿二等、將伊值洋百數十元之衣飾、捲取避匿、請求究追一案、昨午奉檢察官提訊、據原告供稱、妻父早死、妻母等向由民人供養、此次竇受九畝地牙粉店主變某及革警劉某等之愚、現經查悉、妻母等亦由　某等藏匿、請求提案著交、問官核供以此案必須傳被告判案、方　　判、遂判候派警提訊核奪、 
[僞造大英牌香煙之押儆]  
　　住居法新租界黄河路同福里第三十三號門牌之李金范　洪年兩人、邇因仿造大英烟公司大英牌香烟、爲該公司資悉、報告捕房、飭探尙允章前往、抄出大英牌僞香烟八大盒、及製造之器具與圖章等物、當即連同李魏兩人、一併帶入捕房昨解法公堂請究、光由大英烟公司洋人上堂、稟明前情、求究、詰之李魏兩人、供認私製不諱、中西官判李魏兩人各押西牢六個月、李期滿出境、抄案香烟器具、一併銷燬、 
[指控假冒香为因牌號]  
　　虹口文監師路一千三百六十四號某店經理張文林、被啓　烟草公司在公共公廨刑事科狀訴仿造香烟牌號假冒等情、由廨飭傳、張適離滬、經其司賬董兆璋投案、判交二百五十元保出候訊在案、茲張已經回滬、通知代表律師、函致捕房、昨晨、偕張到案、聲明前情、中西官遂判董開釋、張交二百五十元舖保候訊、 
[廣貨店多積煤汕之科罰]  
　　新閘路三三四號門牌洋廣貨店、因多積煤油、被該管捕房二百十二號三道頭西捕查悉、以其違章、請廨出單、於昨飭傳該號主葉子靑到廨訊究、先由該西捕上堂訴明前情、繼由捕房代表費斯福律師投案譯稱、被告堆積煤油有、有四十二聽零二、且店星不廣、設有火爐、萬一不愼殊爲危險是以傳案請究、訊之葉子靑、由其夥王子貴到堂代表、聲稱、葉因患病不能到堂、囑我到堂代質云云、中西官核供、以被告違章屬實、判罰洋十元充公以儆、 
[私售烟膏罰二百元]  
　　法租界大自鳴鐘捕房捕頭、偵悉吉安里陳揚茂家私煮烟膏、在市銷售、爰於前晚帶同包探及暗差捕數名、前往該處、抄出銅鍋數只及熬成之烟膏兩大罐、一併帶入捕房、諭着交保候究、昨日、傳至法公堂請究、先由捕頭上堂稟稱、查得被告前經公堂罰過、此次不應復犯、應請訊核、詰之陳揚茂供認私煮烟膏不諱、中西讞員判陳罰洋二百元充公、烟膏銷燬、 
[私賣燈吃之科罰]  
　　吳寶明沈阿四兩人、邇在法租界地方私設烟榻、容人在内吸食鴉片、現爲大自鳴鐘捕房捕頭偵悉、以吳違背禁令、故於前晚帶同包探等前往、抄出烟槍十餘支、烟客二十餘名、一併帶入捕房、諭令烟客薄罰斥退、吳等交保候究、昨日、傳至法公堂請究、先由捕頭稟明前情、詰之吳沈兩人、同供認私賣燈吃、以後不敢再犯、求宥、中西官判吳沈兩人各罰洋三十五元充公、烟具銷燬、 
[燕子窠主客保洋悉數充公]  
　　廣東人黄桂庭、在北江西路一百八十號崖内私售燈吃洋烟前日、爲虹口捕房華副捕頭邢比垣訪悉、立即帶同中西包探前往、將黄與烟客黄路錢英英婉芳徐華李九陳江鄧光興李阿費等一併拘獲、逞同烟膏烟帶回、飭黄桂庭存洋五十元、餘各存洋五元保出、昨經公共公廨中西官傳訊、各被告無一投案、判保洋悉數充公、烟膏烟具銷燬、 
[車夫朦混掉換鉛角]  
　　總巡捕房繙譯謝培德、前晚在河南路附近、乘坐羅阿二之黄包車、至牯嶺路家内、旣抵門首、給予小銀元一角、而羅即將鉛質小洋一枚、向謝掉換、謝以所給銀元、並非僞質、遂將羅扭控老閘捕房、昨解公共公廨即據謝供、近來往往有等車夫、將僞小銀向坐車人朦混、婦女受其累者、時有所聞、事雖微細、請公堂懲辦、以儆其餘云云、訊之羅阿二、供不承認、中西官核供、判羅押西牢三天以儆、僞質小洋一枚銷燬、 
[攫珠花禁押三月]  
　　本邑人柴四金、前晚、在派克路攫取婦人王李氏值洋五十元之珠花一朶　逃、經氏鳴由八百八十七號華捕、將柴追獲、惟贓物已被抛棄、拘入捕房、昨解公共公廨、先由原告投訴被搶情形、並據包探魏金福稟稱、被告已在捕捕供認攫取、贓已棄去等語、訊之柴認攫不諱、中西官核供、判柴押西牢三月示儆、 
[攫取金壓髮被獲]  
　　鄔阿四昨晨在虹口蓬路小菜塌、見婦人周劉氏蹲地購菜時、將其髻上值價十八元之金壓髮一隻、攫取飛奔圖逃、經氏大聲呌喊、由五號日捕與探譚鳳池聞警到來、帮同將鄔追護、帶入捕房、押候解究、 
[過犯竊被面之押儆]  
　　江北人劉永卿、前晚住宿於牛莊路六十一號門牌小客棧内、昨晨竊得該棧布被面二條逃逸、當被棧夥陳阿福察悉、追至廣廣西路、鳴由六百二十二號華捕攔獲人贓、旋解公共公廨、經中西官訊知劉係過犯、判押西牢年半、期滿逐出租界、贓交陳領回、 
雜評二 
[自營海外貿易（怡）]  
　　商品貿易多一間接即少一利益此自然之理也吾國自海通以來商人畏難苟安凡有商品輸入外國均由外商在華採購轉運至各國銷售從未有自行運往銷售者此其中喪失利益蓋非細矣 
　　年來商人鑒於世界之潮流逐漸覺悟對外商業之重要此次復有絲業團遨遊歐美之轝耳目所接精神所感將必有一番新舉動以促我商人進步者今之電告法絲商勸我自營海外貿易或即將來新舉動之一乎雖然此豈僅絲商一業之事哉各業商人皆當注意而提倡之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[鄧尉探梅記（上）] [  指嚴]  
　　辛酉元宵節予自滬北歸毘陵以翌日初度荆人約儲酒相餪也一醉陶然忽憶夙約吳閶趙眠雲君越歲語及鄧尉游諾之矣蓋夢想香雪海者數年輒中止今須奮迅赴母自翫愒十七日晨起即乘寗滬火車抵蘇飯罷往華盛製造紙板參觀（另有記）晤主廠事蔡君際雲劇談執友也六時返新蘇台旅社則眠雲已候於茗肆矣小飲九華樓半狂尤君君玉陳君逸楳鄭君又眠雲之業師程先生得時皆會眠雲以鮮佳釀謀之侍書愛天香處冶葉巧男載酒俱來嘗之醑淸香冽果可口心醉韵事浮白者再四酩酊矣又看花易地漏三下蹣跚歸寢約明日指曉八時以汽輪舟趨光福比明七時即起先是逸梅居稍逖遂宿客邸聯牀夜話頗樂至是眠雲來過天香許治饌送舟中待攝影家柳村葉君至八時半始登舟十一時過木瀆十二時三十分泊光福携饌具醪樽上假坐村店推侍書天香爲上賓諸人環餪之狀堪嗢噱舖餟旣雇山輿論值齟齬步登祠賢嶺輿人請從具未集竚候之忽天香試坐輿笑呼諸君孰舁我者半狂眠雲噭而應柳村笑曰是絕好游戲攝影也如言試之咸爲拊掌輿直䟎司徒廟司徒廟者柏因寺也古柏四株名夙著謂之淸奇古怪至則癯们候於門秃童騎於檻指古柏相示予顧視株不止四僅一直幹參天餘俯仰偃蹇破皴天矯或仆地而復起或空中而存皮皆怪也似四字不足以括其趣大數人合拘洵數百年物紅綠梅低枝亞豓倩盼欲笑天香倚而盤桓是游有紅妝點綴宛然古柏之對新梅僉曰有别趣 
劇談 
[新劇話（下）] [  半梅]  
　　不過戲劇這件東西在紙上出版並不是他的終局目的必定要有人把他實演纔好决不會一本一本譯了出來大家單當他一種文學作品讀没有一人想去實演他的我深信等到翻譯的外國劇本漸多必有人生一種動機要想發揮這些劇本的出版以上之能力咧但是要演這些劇本到那裡去覓適當的新俳優來呢 
　　現在已有的新俳優怎樣可以行世要把現在的新俳優去供給新劇本上的需要必須先看看現在新俳優的現象這一班人差不多是把着敷衍主義過一天算一天除了台上演劇後台化裝卸裝的工夫外口裏心裏不許提到一個［戲］字的最濃的趣味無非是廣義的嫖賭吃着最高的理想無非是加包銀除此以外腦筋中乾乾凈凈如上古時代的人一般絲毫没有别的念頭最好是戲單上常常沒有自已的名字那裏還談得到［研究］兩個字雖不致個個如此一百人中實在有九十多人昕以將來供給新劇本的决不是現在那種敷衍主義的新俳優要另外養成纔是養成這種人材自然觀客本位的劇塲沒有這力量一定要借［無形劇塲］的機會纔行英國的獨立劇塲法國德國的自由劇塲那些無形劇塲到被介紹了不少的名著養成了許多的名優中國最近發生的［民衆戲劇社］實在是中國第一個無形劇場他的目的無非也是適應着時代的要求要介紹世界的名劇和養成理想的俳優 
 
[近因與遠因]  
諧著 
[頑票之種種] [  舍予]  
　　客串於粉墨塲中謂之頑票故曰票友 
　　議員選舉其惟一之方法則以金錢收買選票以頑得票最多者當選故一羣議員又無一不可以票友目之 
　　鹽商所頑者是鹽票苟經停運則票失頑之効力 
　　銀行又以出鈔票爲美點票而停止兌現則頑來終是一票公債票已屬交易之一賴以爲生活者皆公債票之票友也匪有肉票所頑者是富紳實又以票名之 
　　呌堂差非局票不能呼喚堂子先生則視局票爲營業中之必要品 
　　賽馬塲中熙熙攘攘者以頑馬位票者爲多數以頑而能得也故恒頑而不倦 
　　訴訟中有傳票有牌票關於此類之票皆不可以頑了之然又因有不正當之頑始頑着此票 
　　典質舖中票爲當票票而滿限則不能頑而漂矣 
　　傳遞書信則有郵票或不頑或頑不足數則罰 
　　抱發財思想者當頑彩票中奬謂紅票否曰白票紅白之間是在頑者之命運 
雜錄 
[博簃筆乘] [  君博]  
　　陵谷變遷滄桑改易劉靑田所謂昔日之瓊樓玉宇今日之敗井頽垣今日之瑶草琪花昔日之荒榛斷梗昔日之所無今日有之不爲足今日之所有昔日無之不爲過我蘇乃江南文采風流地生今日而緬懷古昔記不勝記也茲就八門以内者約略志之城隍廟即吳國都督周瑜（公瑾）宅雍煕寺爲謀士顧雍（元歎）住宅寶光寺即鬱林太守陵績（公紀）舊宅獅林寺（一名畫禪寺一名獅子林）即元高士倪元纘（雲林）别墅準提庵爲明解元唐寅（伯虎）之夢墨亭舊址雲錦公所即祝京兆允明（枝山）讀書處七襄公所爲文徵明待詔（衡山）之别業三板廠即陳圓圓之梳妝唐言子廟爲干將莫邪鑄劍處五松園即柳毅墓址五畝園殯舍爲漢長史章栥别墅鶴舞橋即唐時皮日休與陸龜蒙飲酒聯吟處拙政園則錢武肅王之外戚孫承佑所有滄浪亭則宋詩人蘇舜欽以金錢四萬買得松竹水石千秋不朽俯仰流連不禁感慨係之矣好古者來訪麗娃鄕得勿與我具同情耶 
新聞拾遺 
[跳棺] [  滌生]  
　　東台六舖有王兒者年十餘素以頑著旬前偕陳兒往某廟游戲廟中寄存空棺積疉如山二兒遂借以競跳陳元先自中級跳下覺腹微痛惟未以告王兒而王兒以其所跳不高乃登上級跳下詎甫落地即腹痛如絞力不能支歸後臥牀者旬餘便膿便血痛苦遍嘗延至日遂遂殞命云陳兒亦病數日始愈 
[掛車] [  鏡]  
　　前日十五路電車行經新閘路口搭客甚擁擠有一妙齡女郎正擬登車詎車已急駛女不及釋手仰面緊握銅梗倒拖約十餘步之遥一時怪聲四起迨司機人將軍停駛而女已面無人色幸未受傷云（不受酬） 
[浴狗] [  醉痴生]  
　　西門内關帝廟住持某僧蓄一犬馴良能喻人意僧甚愛之每間數日必携至盆湯沐浴並令擦背者爲之洗擦浴畢而出則踞坐榻上昻首摇尾若有得色云 
小說 
[社會小說衆醉獨醒（三一六）] [  瞻廬]  
　　第四十七回照紅鸞丈母憐女壻放白斂鴿頑父駡親兒吟香聽說恍然夢醒（只怕依然做夢）他想起今天方便園召集社友準備彙集詩稿表揚翠娥的貞節吟香的詩稿數日前早已做就并且曾和翠娥坐在一起兒商量詩中的詞藻甚麽冰淸玉潔九烈三貞的字樣都是聽着翠娥的主張一一塡砌在内這幾首表揚貞節的詩兒是出於貞婦的指授自然比衆不同格外貼切現在小賓娘子囑他廻避他便想起詩社開會的事時間業已錯過不及趕到詩社不如徑赴劉公館裏去獻詩所以贈旗贈匾的當兒吟香也隨着衆人在那裏瞻仰盛典衆人對於貞婦種種歡喜讚歎的情形吟香見了怎不發笑暗想貞婦的起居行動區區肚裏有一篇小傳他們不是個中人怎曉得其中的眞相隨聲附和說些都是混帳話（隨聲附和之人未有不說混帳話者）因此别轉了頭用手帕掩住了嘴只是吃吃的笑笑得嘴歪的業已表明氣得肚破的又是誰呢原來這位少年姓華名國表字人傑華校長的姪兒劉玉如的好友（以特筆寫之）這番從工科大學畢業回有南行裝卸後便到蘇州謁見劉邦平報告玉如蹈海的情形怎樣的意氣頽喪忽萌厭世怎樣的奮身躍海撈覓無蹤報告時聲情激昻可歌可泣但是邦平聽了歌郤不歌泣也不泣（此老心死久矣）人傑又道小姪本該早日南下只爲覓不到玉兄遺骸因此在津門逗遛了兩星期小姪和玉兄交好多年又是同鄕又是同校又是同時畢業這番本約他同伴還鄕郤不料途中出了這個岔子喪我良伴踽踽獨行眞呌人百般的不快 
[餘瀋] [  鵑]  
　　笑爲人生最上之補品當夫愁壘高築酒兵莫破時偶得摯友一書中多突梯滑稽語於是展顔一笑熱惱盡蠲雖有銅墻鐵壁之愁壘亦即夷爲平地矣 
　　世有多愁者請多覓笑料正不必乞靈於忘憂花掃愁帚也 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有　常識者爲限共有　涉攻肝個人者恕不登載 
　　（一）投稿者篇末須開明姓名曁詳細地址最好黏一名片每句請自加單　若篇幅過長及繕寫潦草字跡不易辨認者佳搆亦從制愛 
　　（一）登載之稿　定甲乙兩　報酬甲種兩元乙種一元即註明來稿之末其願取酬者投稿時須署名蓋章於樣題下（伹署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增　共字句 
　　（一）投稿不登載者原稿恕不發還 
　　（一）凡投揷盡稿須用鋼筆或毛筆洋紙墨繪大小不拘盡法須整潔錄後酌酬惟得增減潤飾或不用原稿另紙重　註明原名 
[成功百訣五版]  
　　沈有乾君成功百訣茲經本館五版每册仍收回印業銀五分合銅元七枚外埠函購加費一分售書處本館營本部處寄售中華職業敎育社 
常評 
[菲律濱苛例] [  老圃]  
　　使美國人經商於中國而中國人禁其用英文簿記美國人必大譁使菲律濱人經商於中國而中國人禁其用西班牙文簿記菲律濱人必大譁美人西人皆奉基督敎皆誦黄金律今乃忘之矣且地球萬國無論何國法律未有强人操外國語者即未有强人寫外國字者有之自尊重自由之美國人始 
　　昔滿人入關干涉漢人之服裝漢人以爲暴虐西人亦以爲暴虐然滿人雖專制猶未强漢人說滿話亦未强漢人用滿文簿記而菲律濱獨不許漢人用漢文簿記是菲律賓苛例較之干涉且裝其文明程度乃儕於滿人較之不干涉文字其文明程度且遜於滿人矣 
　　或曰英文西班牙文爲各國通行之文字而華文則否故不便於西人之檢查此其說似持之有故然何以菲律濱土人之文字不在禁例而華文獨在禁例謂非有意與華人爲難其誰信之中美睦誼甚篤而有此舉不大可惜乎 
國民常識 
[記狄雷博士演講（三）] [  叔平]  
　　三月三十一日晚間狄雷博士第二次在靑年會演說題目爲［國家的改造］講後還討論種種問題現在一起錄在下面 
　　改造國家首當改造社會謀社會上一般人公共的幸福和快樂所謂公共的快樂並非指衣食上有形的快樂是指着無形的快樂如社會的安寗環境的改良均屬在内 
　　改造社會鄙人以爲只有一種最好的方法就是要在個個人盡力去做若要不力而成行烏托邦的社會主義那是反足以摇動國家的根基使國家破産這萬不可夢想的若一般人自私自利只謀個人的利益不爲國家社會盡务這是自殺的主義也不可有的 
　　早婚與改造社會有二種極大的關係（一）早婚之靑年每多沈迷肉慾不知節制因以精神衰弱後嗣也必羸弱不堪於是社會分子日趨懦弱安能再有堅固的國家和社會呢（二）早婚則早生産早生産則生殖自繁因此社會上家庭很多社會經濟大受影響就是在一個家庭裏而論若子女多總不能個個培植子女少那就有使他們受敎育的機會這是經濟上的關係一定如是的社會上若受敎育的人多則社會程度日高改造自易否則反是 
　　講究公共衛生减少社會上危險的瘟疫病症消滅殘廢無用的人這也是改造社會國家的要務 
　　（問）社會生産如常而生活程度日高民間生計日益困難欲免此弊宜用何法（答）惟有力謀生産加多中國向以農立國則農業首當改良以科學的方法去耕種在中國西北方面荒地很大國人正可開墾以求生利其次當減少社會上分利的惰民（問）世界大同主義能否實行（答）近來世界或以階級的關係或以人種的關係或以國家的關係大起競爭大同主義恐難實行即或能夠實行亦在你我子孫的時候（問）軍閥主義打破後國家將趨重於何方面（答）工藝日重文治主義興盛（乙種酬） 
法制 
[傳染惡習慣之危險] [  瞽丐]  
　　社會上一般習慣法本爲法律之母審案時遇有法律與習慣相抵觸者往往舍法律而以習慣爲根據惟對於惡習慣則否若鄕人搶親各地相習成風幾爲下流社會强迫成婚之一種習慣法前清時代視之爲故常放任不治罪至今日不告訴則已一經告訴其罪名即無解脫之餘地民國初年金山有鄕人王某因搶親爲女父所控問官以鄕人不知法律宥之女父以搶親爲理由提起婚姻訴訟經審廳判令離異結案後三日王又搶女去女父再來告訴問官依新刑律略誘罪之條文判處三等有期徒刑三年二個月王不服一再上訴至大理院不勝始知惡習慣之悞人然已遲矣晚矣或以略誘罪之規定乃對於一般無關係之婦女施行强暴脅迫手叚者方適用之以之處置未婚夫婦間未免過當不知婚姻之聘定不過一種契約上之關係至夫婦之身分究竟尙未取得無論王某所搶者爲已經離婚之妻即未經離婚曾經聘定而以强暴脅迫手叚迫令成婚者即足搆成本章之罪而有餘此搶親惡習慣之所以宜早日改革也（乙種酬） 
衞生 
[孕婦之食料] [  呆]  
　　人之生存間身上物質逐漸分解故須攝相當之養分以補之足以維持此生命之養分曰保健食量此雖因身體之大小與勞動之多少而所攝之量不同大約百斤之男子不可不攝可消化蛋白質二兩可消化炭水化物十五六兩女較男體量小故食量亦頗小成人之女子食量祇成人男子之八成 
　　婦人姙娠則因身内胎兒發育須攝養分猶本店分設支店而需二重開銷也故孕婦比平日需養分更多姙娠之初胎兒之發育遲其養分不必多至第七月胎兒頗大爾時發育急速孕婦之食物非選多含養分者不可 
　　今比較七月胎兒與初生嬰兒之身體以觀胎兒之發育上需養分幾何 
　　　　　（重量）　（固形物）　（蛋白質）　（脂肪）　（灰分） 
七月胎　廿二兩九錢　三兩八錢至　　二兩半　　　六錢半　　六錢半 
兒　　　至廿五兩　　四兩　　　　 
初生嬰　　八十兩　　廿一兩五錢　　九兩四錢　　九兩四　二兩一錢 
兒　　　　　　　　　至廿五兩　　　至十兩　　　錢　　　至二兩半 
百日間　　五十六　　十七兩半至　　六兩九錢　八兩八錢　一兩半至 
之增加　　兩二錢　　廿一兩二錢　　至七兩半　　　　　　一兩六錢 
一日之　　五錢六　　一錢八分至　　七分至八　　九分　　一分半至 
增加　　　分　　　　二錢一分　　　分　　　　　　　　　一分九釐 
　　觀此表可知胎兒一日增加重量五錢以上而蛋白質亦每日需近一錢故孕婦極宜多攝蛋白質不但胎兒欲造身體而需養分甚多凡姙娠中其生活機能亦頗活潑於母親身内分解之養分量亦較平日多甚是以食量大增而儘力攝取養分 
　　然則姙娠中應選何種食物乎欲造胎兒身體則需富於蛋白質脂肪燐酸石灰等養分之獸鳥魚肉卵牛乳等植物質之豆類豆腐亦富於蛋白質果物又可攝取灰分（乙種酬） 
科學常識 
[氱氣之循環] [  芍簃]  
　　地上空氣含氱氣五分之一統計全量非常豐富但生物之呼吸薪炭之燃燒以及種種自然作用草不需氱氣以爲之助故氱氣之耗費量積年累紀實多至不可勝算以有限之氱氣供無限之需求數千萬年而後不將有告匱之日耶乃事實上却殊不然自古迄今空氣之成分未嘗有何變化即空中氱氣之含量初未因呼吸燃　等作用而减至五分之一以下此何故耶 
　　按氱氣經人呼吸助炭燃燒而後無不與炭質化合而成不可目覩之炭酸氣此炭酸氣之性質適與氱氣相反吸入肺中使人窒息鼓入爐中足以滅火而於植物之生長却非常切要植物法之成分炭質爲之植物肥料從無應用炭粉之日惟呼吸燃燒所成之炭酸氣實足供炭分於一切植物堅其組織 
　　植物之綠葉實爲吸炭吐氱之機關葉面氣孔吸入炭酸氣後藉葉綠素與日光之作用分解之留其炭質於體内放散氱氣於外界炭質與根中吸上之水分相合成　粉砂糖更轉化爲纎維質搆成木材觀草木生長繁茂之狀即可間接知其吸炭吐氱之機能非常旺盛又觀炭窰中用薪材煆成木炭一斤或煤鑛中從地下挖出良煤一斤即可見成此煤炭之植物於生長期内嘗放出氱氣四十兩兩以一年間全地草木成長之數量較之是植物細胞於無聲無臭之中改造無用之炭酸氣還成新鮮之空氣成功之大可想見矣植物吸炭吐氱之用用謂之同化必藉日光之助始能完其作用設在夜間則植物之同化作用殆將停止而呼吸作用進行不息吸收氱氣排出炭酸氣正與動物同設當新芽怒放花苞初綻之時呼吸尤盛所以室内供養花草當以日中爲斷臥室中駢列盆栽花揷殊非有益於衛生之道也 
　　生死二名似絕對的不能相容然就自然界全體觀之惟生與死乃足互助而成世界之機能上文言地下挖出煤塊一斤成煤之植物嘗藉日光之助放出氱氣四十兩兩以清空氣反之爐中燒盡煤塊一斤方生之植物即藉氱氣之力收回炭質十六兩以資生長氱氣爲萬物之消毁者而日光則爲萬物之製造者氱氣消毁一切生物之老廢物碎成塵屑化爲雲烟日光能調和之振撼之集破壞材料於一細胞中再成一嶄新之生物以相生相滅之功用成不生不滅之機轉造化之消息微矣哉（乙種酬） 
家庭常識 
[女子經期中之衛生] [  售桐]  
　　女子爲國民之母若母體不健康於國民體育上必受絕大之影響故女子在家庭中不可不注意衛生尤不可不注意經期中之衛生 
　　女子當行經之際衛生苟一不愼往往易於受病最宜注意者爲靜息身體及安逸精神此外如飲食睡眠衣服及沐浴諸事亦宜較平時謹愼茲分别述之如左 
　　（一）身體之靜息當月經將至之時切勿過於勞動以免發生腹痛腰酸頭昏頭痛胃口不佳惡心嘔吐等經前障礙迨月經旣至尤宜避去一切勞動使身體安適但終日靜坐亦非所宜以時時緩步庭園爲是又若女學生當行經時若體操運動過度容易惹起月經不調及血崩諸症而賽跑跳躍等劇烈運動尤足使子宮轉位致有經閉及將來難産之患此更不可不注意者也 
　　（二）精神之安逸行經之際安逸精神尤爲緊要蓋世之患經病者大半用腦過度所致故憂鬱思慮及精神奮興皆足影響於月經之不調欲铭此患莫若屏除一切思慮安養精神爲是又若女學生當行經時過閱提神之書報小說或因學校中試騐迫切用功皆爲自戕之道不可不戒也 
　　（三）飲食之謹愼經期中飲食大忌辛酸等刺戟性之物而生冷僵硬者亦屬不宜否則即起痛經奔漏乾血等症故此期中食品當擇富於滋養而易於消化者爲要如魚肉蛋牛乳荳腐靑菜等皆可 
　　（四）睡眠之得宜經期中宜睡眠充足每夜以八九小時爲度否則睡眠不足血液虧耗精神疲倦而種種經病將由是而起 
　　（五）衣服之調和經期内腰部之衣服最宜注意過冷易惹起痛經及經閉等病過熱又惹起經水過多之病宜隨時調節爲要 
　　（六）沐浴之商榷全身沐浴本有益於身體但在經期中則不甚宜不如暫行坐浴（水必須煑沸温用以免細菌竄入下體生瘡腐爛）每晚一次爲度（乙種酬） 
 
