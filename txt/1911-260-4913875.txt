# 1911 - 260 - 4913875

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　七月二十二日欽奉 
　　諭旨農工商部會奏酌訂考核直省府廳州縣辦理實業勸懲專章繕單呈覽一摺著依議欽此又奉 
　　諭旨本日引見之補行覆带京察一等陸軍部郎中李盛和保舉候選道田吳炤均著於本月二十三日預備召見欽此又　 
　　諭旨本日引見之縣丞用兼襲雲騎尉李滋然著以學部七品小京官用欽此監國攝政王鈐章奕劻那桐徐世昌署名　　七月二十三日欽奉 
　　諭旨郵傅部奏審定商辦輪船招商局股分有限公司章程並改良辦法繕單呈覽一摺著依議欽此 
[述旨]  
　　七月二十二日奉 
　　旨伊犂印務章京著豐源去駝馬章京著魁祿去糧餉章京著烏爾棍圖去塔爾巴哈台印務章京著承綸去勞績分省道裁缺吏部郎中鍾岳病痊前貴州貴東道文悌俱著照例用裁缺吏部郎中呈請分發知府海錕毓麒俱著以知府分發省分補用俸滿廣西賓州學正龍德中著以知縣用欽此 
評論 
[論川亂之將來（無名）]  
　　川亂。今日有克復秩叙之奏報。亂民已退。電信已通城門已開僉謂大局已定矣。余昨論之。謂其本無所亂。安得謂平。然而電奏煌煌。一若曾遇大敵。歷舉。殺伐攻戰之功者。疆吏自爲卸責邀功之。地無足深咎。語多不實。亦屬意中之事。然若謂自此川亂即平。無復再動。則又不大不然者。 
　　夫此次川民之暴動。以形跡論。只有聚人擁衆喧擾。毁物略有爭鬥而止。决無所謂軍火也。所謂交戰攻城也。即有一二手持兵械。或則舊劣不堪以用。或則軍士遺留之物。决不堅利。亦决無多少。此可斷然言之也。然以川之民心論。則實有憤激不堪。躍躍欲動者。徒以限於力量。不能如心所欲耳。 
　　是故以形跡言。可决其前次之决無大亂以民心言又可决其此後之不能即平。何則民心不平。則一遇急激之。端即因之而觸發。而况今日兵心未盡用命兵。力未必大優於人民。則此伏彼起。此竄彼攻之事。必遷延不絶。直至大兵。到時肆行大殺。或引起别種大亂。均未可知。嗚呼川省之官。雖今日而色喜。川省之民。其痛心豈有窮期哉或曰朝意。端管路事。趙理民政。岑任軍情然則政府之起岑即爲殺平川人之。劊子。手耳。嗚呼。 
[專電]  
　　趙爾豐連電內閣力主嚴𠞰以期一鼓　平總協理不謂然擬請旨飭其妥愼辦理一面仍催西林迅速赴川相機鎭撫 
　　川京官以趙爾豐電奏語涉張皇且混合民一律𠞰辦未免玉石不分議公呈都察院請飭凛遵朝旨分别良莠𠞰撫兼施以保良善 
　　端方自宜昌電致內閣謂川亂漸有轉機岑已奉派入川仍請專辦路事暫勿往川聞已有旨允其所請 
　　此間接資州信有鄂軍一隊行抵成者城外故民黨已漸漸解散惟城內糧食甚缺各州縣亂狀仍熾 
　　某御史奏某省亂事曠日持久牽動全局擬呈辦法六條摺上留中 
　　粤督電奏東莞縣因捐閙局已由該縣勸散拘懲首事者三人一面仍飭縣紳隨時勸導 
　　魯撫孫寳琦瀝陳才力短絀籲請開缺奉硃批仍遵前旨盡心辦事勉爲其難毌得凟請 
　　魯撫電奏某莊墊欵索還甚急奉旨飭李經楚速理 
　　內閣電黔撫速選軍三口赴援川亂 
　　攝政王遴選今上陪讀員已選定肅邸九世子憲將軍一人年十三歲 
　　駐藏大臣聯豫電奏班禪喇與已革達賴喇嘛互爭甚劇達賴密遣心腹挾巨資晉京軍動 
　　贛撫馮汝騤奏請陛見奉旨毌庸來亦 
　　某御史奏參豫撫寳棻內容尙未詳悉 
　　余肇康奉旨開復（以上北京） 
　　此間接倫敦電英國巡洋艦荷克號與航行英美間汽船鄂林比克號在薩產布氏港互相碰撞該輪船隨赴淺水入港修理該巡洋艦即往蒲都摩斯軍港而去（東京） 
[譯電]  
　　駐德國亨寳日本領事電告政府謂特塞爾毒夫埠絲商現反對德日商約中日絲徴稅二百馬克之一欵據稱如照此辦法不啻許其與德絲競爭云（以上舊金山） 
　　此間接有消息星期日夜間日美漁人在南開列福利亞省維那克納互鬥日人被殺者兩名受傷者數名據此間聲稱美人侵入屬於日人之漁塲日人逐之故遂相鬥　　（以上東京） 
　　據孟哲斯德晚報載稱英國商務大臣勃克司登君請各業主人及執事組織一公斷所公舉主人及執事各十人爲職員凡遇商界爭端可由職員組織裁判即與訊判之以阿司克活 
 
 

Page 4

 
 
司君爲總董 
　　據君士坦丁電稱土政府因意大利在德利波利暗有所圖頗爲不安聞政府現已計議軍務且已裝運軍械前往該處 
白里輪船公司哇立姆波克號自沙臣泊盾開至鈕約載客三千名內有頭等搭客七百三十名在沙蘭地方爲英國一等裝甲巡洋艦霍克號撞損該輪右邊裂一大洞入水甚多幸有不漏水之門户抵住遂得緩駛回抵沙臣泊盾巡洋艦首亦受損甚巨續電云該巡洋艦與哇立姆波克號相撞時正在試騐汽力追及哇立姆波克號欲由其右舷横過不意艦尾稍偏遂與相撞是時適有濃霧哇立姆波克號之搭客多不知船已遇禍惟覺稍震而已船上有美國富翁約二十人 
　　摩洛哥交涉最後之結果今日（二十九日）輿情更形樂觀因德國官報更改音調不復持批評之態度且似竭力豫備公論主張退讓以得和平之解决大約自今以後所有消息將以口述以免牽强悮會股票巿今更安穏 
　　據基孚電稱俄國首相司徒來賓之遺骸已由醫院移至批乞斯基教堂儀仗頗盛死者之親屬及內閣諸員大小官吏均步行於後其致命之鎗彈以座墊承之携與同行所過一路軍隊排列如堵民衆均極恭敬免冠跪於道上且有飮泣者 
芬蘭組織男女童斥候隊共有八千名之衆近由該省總督致書芬蘭上議院申斥此舉繼即下令解散該隊 
　　美國新聞大王希亞斯脫君已變其好戰之意見近與英國某新聞記者晤談據謂將來如有一國借故開戰則必爲他國合力阻之此其時已不在遠要之今日之時代已將脫離戰爭之時代設此後十年能免干戈之事則更無可患之事云　（以上倫敦） 
要聞一 
[川路滴滴血（四）]  
　　成都解圍係上月二十三日事惟因電線阻斷趙督電奏至二十六日始行到京二十四日下午四鐘內閣接岑宮保來電謂病軀未痊難勝艱鉅務懇代奏收回成命等語其時京中尙未接川亂鬆動之信當將原電封送總協理大臣由那徐赴慶邸面商隨卽覆電西林勗以朝廷倚重不宜固辭并力勸即日奉詔赴川俾亂事速底敉平 
　　聞四川同鄉京官因該省諮議局正副議長無端被拘官塲壓力大非尋常可比擬電告各省諮議局九月資政院開院時民選議員宜一體辭職或各將諮議局解散以伸民氣 
　　又九月初一日爲資政院開院之期現在應先頒諭召集議員聞閣臣因四川亂事未靖恐一降旨召集反生别項阻礙故有暫緩頒布之說 
　　此次岑春煊奉旨入川當日內閣即有密電寄岑指示機宜並飭陜西湖北兩省各撥軍隊一標歸岑春煊節制此事不便明發上諭故日前諭旨中並未道及一字 
　　督辦大臣端方自奉朝旨入川屢次設法擺脫朝廷未允所請聞前日電致內閣謂現乘坐之中國兵艦機器損壞不能駛行并謂鄂軍亦不足恃擬請改乘英輪兵艦前往等語慶邸得電甚怒當即傅旨申斥不允所請 
　　日來郵傅大臣盛宣懷因川路風潮日烈不知何所底止屢次接見川京官詳詢情形並許將從前川路倒虧之款由部担認發給股票以示挽回之意 
　　東督趙爾巽日昨電致內閣除參劾乃弟趙爾豐外並條陳川省軍隊情形謂某協統某管带某隊官可用皆開具姓名一一如數家珍業經政府採用 
　　政府對付川人辦法暗中畫策者實主張鐵路國有首禍之鄭孝胥至京以來議官制之日少至盛宣懷宅之日多旅京川人洞見其奸因要求電致端方保全鄧孝可蒲殿俊等聞鄭槪允其請確已發電而端方回電亦極表同情惟其骨子裡之主張則適成一反比例云 
　　又一京友函述川亂情形云重慶現尙安靜先亦有人鼓吹罷市商民不從乃止故重慶未至於亂 
　　十五以前川人旣罷市游民愈聚愈衆有頂戴德宗景皇帝神牌游行於路者神牌之兩旁各書六字若對聯然一曰庶政公諸輿讑一曰川路准歸商辦某日適有首縣乘轎出衆擁之使不行且叱之曰汝見先帝神牌乎奈何不出轎行禮縣令出拜一路皆神牌則一路拜拜不已遂逃歸不敢復出此得之都人傅語者 
　　叙州府亂事甚熾聞已燒府署並戕官矣叙州在省治南六百五十里可見人心思動州郡響應易發難收勢所必然 
　　劍閣爲川省奇險聞現已有兵把守但是否官兵抑爲民黨不得而知 
　　重慶乃川中商埠繁盛之區僅罷市一日卽照常開市現已安靖官塲當佈軍事偵探駐守梭巡凡行人均須檢查始准前行如稍可疑即留不放扣 
　　宜昌居湖北之上游由水道 
 
 

Page 5

 
 
入川必經此地巫山巫峽乃宜昌轄地巴東與川省夔州交界之地目下已經戒嚴凡屬川人一槪禁止反省且搜檢甚嚴 
　　又外交圑沙息嘉定已有開仗之說沿江一帶亦有不穏之狀成都城上官吏與城外人民攻擊多日城內糧食欠缺恐生內變 
　　川省全地哥老會甚多每縣至少亦有哥老會兩堂聞近來攻城哥老會爲最力劍閣一带已有哥老會出没道阻不行 
　　川督趙爾豐電奏中有川人散布自保商榷書意圖獨立並約期起事幸先期偵悉擒獲要犯等語查本月十五日川電尙通據川人接成都來電則謂川人因聞端方带兵入蜀羣情洶洶商榷自保乃公舉鄧孝可至督署要求趙督電阻端弗带兵入蜀鄧赴督署川人援其後者數千其時趙督方自外歸鄧即攔輿陳述阻端之事趙謂端係來川查辦者我係被查辦者我何能阻其弗來鄧謂端若带兵前來則川人必益疑懼恐生大變情詞憤激並有傷趙之語趙謂鄧不應聚衆侮辱官長即將鄧拘留署中並以爲川人烏合拘其首要則餘衆必散於是又誘數紳士入署拘之署外數千人大鬨蒲殿俊知之並親往督署詢問趙督亦即拘留川人因此愈憤遂激成大舉此當日確實情形也乃趙督電奏謂先期偵悉誣枉太甚矣 
　　署法使周善培自戕一節聞周與趙爾豐有隙亂事旣起趙即欲誣周爲亂黨主謀暗中使人刺周而周則因此次事起全係趙用壓力激成力阻標統朱子樵勿輕用兵傷民朱非其說周遂以爲無可挽回用手槍將朱擊殺隨即自戕昨報謂周先斃一人者即朱標統也 
　　外間盛傅川路代表劉聲元在永定河橋投河一節聞係誤傅蓋劉遞解時鎖在車中實不易脫身也 
　　又鄂友訪函云鄂省官塲昨接滬電知雲帥卽日抵鄂并請隨带第八鎭全軍入川故張統制已派炳昌王桂榮劉國樑等七員爲前站軍需委員带同兵夫沿途採買糧食並預備紥營駐宿處所以免臨時措辦不及 
　　四川議局副議長蕭湘被拘後凡往會晤者非首府趙毓楠承認不准接見來往信件亦須拆閱蕭上禀辯白並詢問拘留理由鄂督均置不理川商聯名禀保亦未批准茲忽於二十五晚由趙將蕭請至簽押房温慰一番並置酒請宦鄂川籍諸道府陪讌以肩輿送之出署聞其得釋係京官等三十餘人公電之力也 
　　端方由湖北啟行之時係包漢口日商大吉輪船一艘其表面上所带軍隊確只就三十二標中挑出三百餘人實則已請瑞督加派鄂軍第二十九標及三十二標全隊分别馳往施南鄖陽等處扼要駐紥以備隨時調遣並聞三十二標二三兩營已先由陸路赶赴成都矣 
小說 
[無名罪人（四十）（無名）]  
　　愛姑聽了這話。心想不錯。方纔那克路小侯爵說的。也是這個意思可知克路小侯爵是個十分有道理的人。他能帮我秋芳或是有望便低首沈思。不再說話了。石勃正在得意。那知其曲折。仍請愛姑同去晚餐。愛姑掖說身上不好。回房睡了。石勃檢事洋洋自得。便一人自已去了。這邊的事。暫且按下慢表。且說克路小侯爵。自從别了愛姑之後。便去尋那黑兒律師黑兒平時的習慣。每遇得意的辯難之後。便到總會裡去。看他最好的朋友。同往大餐間裡去晚餐。因此克路小侯爵。經向黑兒平時去慣的總會裡來。總會裡的朋友們見了個個都來問他今日審判無名罪人的情形。小侯爵大略告訴了一遍。問道今日黑兒先生。還没有來麽。朋友道没有來。小侯爵於是便在總會內各處閒行。等那黑兒。原來這總會內。近日新到了一個會友。係是美國來的富翁。呌做太克。每夜携了多金。在這總會裡賭博都是勝的贏了的錢不少。因此總會裡的朋友。大半都圍在太克那邊。旁的事也不甚在意。小侯爵在旁看了半晌。走將出來。恰巧遇着黑兒。小侯爵便呌道黑兒先生。眞好。眞好我正在這裡等你。黑兒道我今日心中不快。來的遲了。恰巧在此遇着了你郤是有幸。二人於是同至一間空房內。相對坐下。黑兒歎了一口氣道克路侯爵。你看今日這般審判。眞呌做不完不備。如何便好定他的罪。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[民政部編纂法規問題]  
　　民政部參議廳接到內閣咨行編纂法規章程後連日商訂辦法現已擬定各條呈堂核定大致分爲三條（一）調卷辦法係派民治警政疆理營繕衞生五司長及承政廳四科長幫同調查按照擬訂辦法按期檢送其內外兩廳由各該廳派員編纂申報覆核（二）分類辦法係各就主管事務酌量分類計分廿七類一官制二辦事章程三任用四考試五賞罰六廉俸七制服八考核九會計十文書程式十一統計十二土地十三户口十四地方行政十五地方自治十六警察十七著作十八出版十九報紙二十土木二十一祠祭二十二旌表二十三古蹟二十四衞生二十五保息二十六習藝二十七教養（三）定期辦法係各司科每五日一檢送兩廳每月一申送由參議廳於每月初十前編定彚至明年七月底送請內閣核定施行 
[是不啻以變通爲擴張矣]  
翰林院侍講富爾遜日前奏稱時局危迫請變通旗制改練新軍一摺其內容係請於京師除已綀成鎭之禁衛軍外另行添練京旗兩鎭於東三省添練一鎭於荆州江寗廣州各添練一協於川陜福州察哈爾密雲等處各添練一標此外於靑州凉州京口杭州等各練二營統計京外合成八鎭之數其餉項則由各兵底餉撙節中陸軍部撥籌經費等語當奉旨交內閣議奏內阁以此事爲軍備問題移交軍諮府核議軍諮府又以此事雖與擴張軍備有關而變通旗制則非軍諮府之權限所及聞已移咨交變通旗制處核議矣 
[雲南又擬續借外債]  
　　雲南近來因添綀軍赶辦新政需疑甚鉅而近年又實行禁烟釐稅减色本所預算經費尙缺數百萬財政局無可支持只得向來滇辦礦之英法降興公司議借外債一百八十萬行息五釐約定每年分還二十萬以一十二年爲期還淸本息嗣因仍未敷用復又提議借三百萬以二十九年爲期本息還淸亦五釐行息現在尙未定議不知將來如何 
[湘撫提倡濬湖大計晝]  
　　湘撫余壽平中丞以湘省岳常澧各屬連年水災不僅收成歉薄元氣大傷即由官散放急常各振亦大有難乎爲繼之勢即如去歲安鄕等處水災除發給振款外所借給民間修堤費用共十餘萬兩至今迄未歸淸而該縣本年又遭水患難望中收所借堤費勢難掃數收還加以常德府屬四縣以及華容益陽溆浦瀘溪南洲長沙縣屬之東鄕等處官民各堤平均計算約被冲潰十分之六修復費用尙不知應需幾許以湘省財政何能迭支巨欵苟明年再遭水災則勢必羅掘無從力窮智盡與其竭蹶於日後曷若籌備於事前欲消水患非濬湖不可惟茲事重大必會合鄂省始能舉行爰即札飭藩司預先籌定欵項並飭本省各官紳擬具說帖廣求意見一面咨商鄂督一面檢齊以前關於濬湖各項卷宗說帖詳加參考擬俟諮議局本年常會開幕時再交複議一俟冬間水落即便興 
工云 
[東省修築輕便鐵道之手續]  
　　東省屯墾總局以移民開墾欲求發達必須便利交通滿洲各地河川甚多往返過渡及運送物件須費時日乃議定凡移民屯墾必須經過之河川皆於河川沿岸修築輕便鐵路現已派調查委員七名往遼 
河松花江嫩江沿岸繪圖不日即將開工云 
[六道溝還附已開議矣]  
　　奉省安東縣六道溝一带原被日本占據現在許交涉使與日本小池總領事提議要求日本從速交 
還小池以六道溝日本有先占權且種種經費頗屬不貲而許交涉使則以日本人民無故占據侵害中國領土主權請日本交還甚力尙不知將來如 
何了局也 
[中日未來之交涉]  
　　莊河派兵問題豼子窩大孤山之間有地名莊河者實爲我國轄境而日人則目爲中立地带現該處土民反抗加稅勢頗激烈我國即由鳳凰城派兵前往彈壓而日人則以我並未知會即派兵於中立地带目爲違約舉動云 
　　韓民裁判權問題光緒二十五年中韓條約內載凡韓民之居留中國者所有生命財產歸我地方行政官實力保護其一切民刑詞訟案件均由我國地方官秉公審判而 
 
 

Page 11

 
 
韓民亦應服從中國法律近聞日本政府以日韓旣經合併所有居留中國韓民自應與日人受同一之待遇嗣後一切生命財產固應歸居留國保護其裁判權斷難容居留國辦理不日即將提出交涉矣 
[張鴻南議辦黄浦商塲]  
　　粤省富商張鴻南京卿此次由港返粤粤督本意欲其舉辦銀行以維市面惟張則注意於黄浦商塲前晤堅帥即以此爲言張督卽委勸業道陳望曾與張籌商大約需款六百餘萬張亦絶無難色惟須政府作爲免梲口岸如香洲商埠辦法方可如命陳不敢遽允謂且俟面禀督帥轉商政府辦理茲事 
若成於粤省局面將大有變動惜張不久即須返港搭船南渡卽使政府允如所請亦須俟其兄煜南京堂返粤時再商矣 
[沙民二次暴動]  
　　紹屬山會蕭之沿海各沙迭遭風雨鹽潮倒灌田禾棉花損失殆盡致秋收絶望民食尤艱地方官敷衍勘報而催科征稅踴躍追呼致觸沙民公憤糾衆暴動搗毀局卡業經管轄官兩次禀報前晚撫院又准安昌厘員沙令急電告警文云杭州撫藩二憲鈞鑒初九日蕭山縣屬頭蓬分卡被毀正在修復征捐不料二十六日莠民復聚又將該卡及分卡搗毀票錢均失卡屋拆盡謠言日盛總局及各分卡危險萬狀除就近禀府設法外敬先電禀安昌分卡委員知縣沙喣叩 
[浙屬災民來省跪香記]  
　　浙屬沈灾以杭嘉湖紹台等府爲最重迭經各縣官紳文電呼籲分别籌辦急賑無如杯水車薪不敷過鉅而食米尤形缺乏不但隆冬風雪後繼爲難即此兼旬已慮斷炊故各屬災民决擬來省跪香自杭屬仁錢兩邑所轄之臨平小林喬司筧橋閑林埠迤東良渚苟莊王家莊下至塘栖及湖屬之德淸嘉屬之石門等處計共百餘區於二十九日上午十一時入城由大街魚貫直上至府前先覓各該莊櫃書告以來省跪香求賑之目的直至上燈後尤絡繹不絶人數約二萬五六千人以上致東道主萬分爲難均擬分宿寺院或府縣大堂撫院早得沿途官紳警報密飭防營新軍及全城巡警一律戒嚴並面諭杭府及仁錢舊令尹曁城廂印佐各官届時妥愼彈壓温辭撫循不得加以威令當下午三四句鐘沿途商店見人數過多咸相顧危懼幸各鄊民肅靜無譁衆情稍安惟旁晚時某鄉民十餘人在龍吟庵購買食物微有爭執經帮首喝阻並未滋事 
[蘇垣縣自治選舉紀要]  
　　蘇州長元吳縣自治合併設置一議事會按照三縣人口總數應出縣議員五十九名平均分配由城鎭鄉各自治區投票選舉城區十七人朱家元陳開甲汪炳台蘇紹柄吳本齊宋光裕吳勤樹韓慶瀾盧謙頣潘祖年蔣楙熙陸錫疇顧錫昌顧遵淦葉小峰蔣雲階潘誦燕木凟鎭四人柳宗棠郭紹裘周之耆朱振釆滸關鎭三人杜超朱祖暉徐堪陸墓鎭三人馬用斌朱文麟馬以蒼唯亭鄕三人沈士鑑朱鼎元錢肇貞光福鄕二人李曾祥馮澤涵蠡墅鄕一人王宗保車坊鄕一人吳文喣尹山鄕一人袁開益斜塘鄕一人張鳳岡周莊鄕一人沈惟墉陳墓鄕一人丁鵬善人橋鄕一人陳駿聲郭巷鄕一人錢嘉謨此外尙有横涇鎭因公所被毁角直鄕因劃區爭執未定南橋湘城等鎭鄕俱因水災鬧荒投票尙未舉行禀請監督准予展期選舉云 
貴州 
[法官犯姦案三誌]  
　　貴陽地方審判廳民庭推事韋可經姦佔黄姨太一案於七月初三日八句鐘又開刑庭公判承審官鄭國樑宣示旁聽人不許發言先　黄瑞麟及抱告游松雲詰問黄再麟之父何年物故由黄答稱癸卯年又問爾父故後遺家產七萬餘金侮由誰人之手呈案答稱首府胡太守臬憲全大人繼提韋可經黄高氏到庭鄭又將情詞略述謂韋可經姦案業經預審數次皆非姦所拿獲但可經旣爲法官不能束身自愛自應照律科罪又謂黄姓所控誘騙家產俟判决後可請親族與黄高氏淸算但無讑如何今日非辯論之日不服者可呈請檢察官　起上訴遂命錄事官某宣讀判詞略謂韋可經姦案有贜物作証顯見是姦無疑現刑律栽職官姦職官之婦應　三千里如姦軍民之婦則處十等罰查黄高氏係黄閣學之妾非其妻授誥命可比韋可經旣已革職姑不深究袁媽及黄　先黄子元游松雲等各處八等罰黄瑞麟黄　元各處四等罰黄高氏依律科罪應發習藝所工作六十日現無習藝所可交着管押看守所六十日釋放讀判畢韋可經尙有不服擬保釋後提起上訴其餘各照罰金繳納黄姓大爲不服己預備提起上訴矣 
[廣州]  
[廣州府寃殺多命]  
　　石龍鬧捐一案迭誌前報茲悉石龍自七月十二日鬧捐廣州府志太守即於二三日馳抵該處當即捉獲二十餘人均係商界安分之流其實眞正匪徒早已遠颺未獲旋於十九日在太平社貝底荒地提出七名處决當臨刑時東莞縣劉令力請志守緩決志守不聽劉令遂流涕斬之該七名中一名吳禮係新廟前沃合號菓欄店之子被拿後多方取保不能釋放後擬賠損失費五百元方能取保其家屬携銀赴保時　吳禮云我已身受 
 
 

Page 12

 
 
重刑體無完膚雖保出亦不日就死不如將銀携回安家無庸取保說畢淚涔涔下決後伊父懸楔伊母氣死伊妻投河伊兄吐血一家數命同日而喪一名呂進係土瓜鄉人整竹蓆爲生十三早由鄉　龍行至新廟西廳處歇足被巡官飭警兵拿去指爲在塲毁拆者一名麥華係自治會董麥某之姪此數人於未被殺之前濫刑逼供不認即强拉手掌打手模其餘之寃可知矣志守於是日寃殺多命後即於二十日回省將辦理石龍情形面禀張督核辦詎二十一日又接石龍密電當於下午又回石龍豈再趕往殺人耶噫 
直隸 
[伶人演劇傷命]  
　　天津西門外小道子興盛戲園優人魏大鐵即小黑燈於七月初九日晚演收關勝戲一齣由高桌跳下受傷甚重延至十九日下午一點鐘因傷殞命當經該處地保郎起升報明審　廳懇請相騐即經屍弟魏二鐵赴廳投禀請伊兄委　自行跌斃並無别故懇請免騐廳官准之 
山東 
[膠濟鐵路公司之樂善]  
　　靑島膠濟鐵路總公司致魯撫函云膠　即一带霪雨爲灾河决大沽沿途村莊被灾甚重軌道亦遭冲刷昨經電達鈞座茲接高密養路司報告高密西至塔耳埠察家莊全村被淹房屋盡傾人蓄　斃無算該養路司夫婦及其女用木結排救起男女小孩八十七人暫令住車站及客車中給以飲食其餘露宿哀號慘不忍聞敝公司查此次水灾膠高即一带平地儼成澤國被灾人口除漂没外老弱男女拖泥带水哀鴻徧野雖經商請何護督撥淮賑餘欵購麺食等以放急賑而杯水車薪無濟於事業復商請中西紳商廣爲勸募急賑逐日由火車運糧往放惟灾區甚廣如蒙撥糧散賑惠此災黎凡有糧食無論何站裝車一槪免交運費前夜至今風雨交作誠爲可慮如能放晴數天水退後較易爲力云云孫撫接函後即電復朱總辦捐亷一千元以爲之倡並飭汪孟二绅　辦賑捐另飭汪君代收賑欵總理一切 
[秀都統蒐討軍實]  
　　靑州駐防秀都統自到防以來督飭馬隊管带晉良步隊管带延年將舊有軍實遂一蒐討舊者新之　者補之窳敗者換之不合時宜者去之計添置軍衣軍帽各九百件更換槍枝一百九十六件現已煥然一新矣 
湖南 
[免酒稅不免烟稅]  
　　暑理南洲廳通判車别駕日昨具禀藩司謂該廳本年水灾較重請將烟酒兩稅分别减免以恤商艱黄兼署司以所陳各節量予准行原無不可惟兩次稅欵係專撥練兵經費之用關繫極爲重要爰即詳加體察准將酒稅一項自奉批之日起至來年六月底爲止從寛免征其　徴烟稅仍應照舊征收按季彚解毋得援案請減致誤要需聞巳據情批飭遵照矣 
[禀追信義存款]  
　　湘省信義分銀行各存户近見滬漢載有陳守昌年願代該銀行總理李禔將武漢各存欵分年攤還淸楚（陳係李禔契友已禀由鄂督批准立案並飭勸業道轉飭遵照該存户等以陳守僅代還琥漢存欵並未提及湘省督院亦含混准其立案殊屬膜視該行旣由總分人由總派武漢旣須淸償則湘省事同一律亦應匀派攤還不得强分界限爰郵禀鄂督請嚴飭李禔從速一併歸淸並請飭移湘省商會前總理龍璋詢問湘省分銀行經理張　下落（湘省分行倒閉時已由善化縣奉飭將張灜看管係龍璋保出（並一面具禀湖南勸業道請將一切情形迅詳督院請即嚴行追繳 
湖北 
[圻州發現鉛鑛]  
　　湖北圻州靑山鄉蓮花菴附近之龔姓山發現鉛鑛鑛苗露布山面者甚多其質堅硬　成塊狀富有光澤現該鄉紳董李月峯提議開採已與龔姓商妥將該山評作二大股（每股千元）該紳除出鉅資外另在各鄉招集股本並將上色鉛塊携至城鎭觀看勸其集股聞刻下認股者異常踴躍遂於七月初間大興工事每日可挖數百担將來必獲鉅利云 
[宰牲廠續行開市]  
　　英商和記公司向在漢口德租界開設以收買雞鴨羊豕等牲畜宰殺裝箱運往外洋爲業每年約值銀數百萬兩之鉅前因天氣炎熱來貨甚少各廠一律停庄日前該廠接倫敦來電謂需貨甚急故該廠日內即須開庄收買矣 
安徽 
[諮議局預備常會]  
　　皖省諮議局以常會期定於八月二十日特咨呈各大憲所有應行提議事件請發局届時提議并請札飭各屬在籍議員務於八月二十以前來省以期預備而免遺誤 
[利淮添購小輪]  
　　皖北正陽關利淮小輪公司開辦以來頗形發達昨又在上海愼昌船廠新添小輪三艘定名濟淮價銀三千二百兩己呈明郵傅部給照註册准其行駛長淮一带以便商旅該公司己禀請皖撫立案矣 
浙江 
[釐金撥充防餉之爲難]  
　　台屬水陸防營軍餉向由該郡局征收各縣厘金就近撥濟現在該郡被水災情極重　振設防在在需欵抵解不敷過鉅昨經該府嵩守馳禀撫院略　台郡僻處海疆距省窵遠所有郡局收解海門箬裹西蟄江厦關嶺等五卡厘金前經知府禀請就近撥放台防營餉當奉憲飭准放右路陸師巡防隊第二五六各營兵餉即經遵飭放至五月底止查此項厘金共計洋六萬七千元有零內除開支局用洋萬五千元外　存洋五萬二千元零此係按照新章比較收足之斂而論如照上届　數核算僅六成左右本年應撥各營月餉核計洋七萬五六千元零不敷甚鉅此外尙有緝捕經費及臨時活支各款均須仰給於此更屬難以周轉現放六　兩月兵餉除將收存厘稅抵解外計不敷洋四千元事關計口授食未便稍事延誤業由知府借動公欵墊放此後爲日正長無米之炊實難爲繼展轉　思惟有仰乞憲恩俯賜批准停解另撥俾舒喘息 
[不准撤換勸業員]  
　　温屬永嘉勸業員張煥紳實地調查悉心報 
告屢蒙勸業道董觀察批獎祇因經費奇絀乃提取象浦站中飽之欵致觸縣書之忌利用周紳熙海爲傀儡慫恿該邑令朦請撤換當被勸業道嚴加批斥謂查該縣勸業員張煥紳並未經本道飭縣撤換何以該令意另行率舉他員詳請委派張煥紳前以經費無着禀請退職當即由本道飭縣查照該前縣伊令指撥經費勒令架總書張寳森扣數遵繳以資要政進行又據該縣廩貢生湯聯奎等自稱爲勸業所庶務等項科員來道具禀復經本道批飭該令查覆各在　乃該令此次來詳於前飭催飭查之件絶無一言提及其爲意　朦准己可槪見殊屬不合查張煥紳自充該　勸　員以來一切　查報告均尙并有條理其前次禀請飭催經費係以無米不能爲炊該縣何得縱任該架書抗不繳納且何得因此遂生意見必欲去之爲快總之該所經費於該所事務進行有關　即資由該令尅日催齊交給應用該令此次另舉究係根據何案　難率行照准 
揚州 
[查獲大批私米]  
　　邵伯鎭貧民因閙米閉市七日經甘邑禹令疊次開導風潮尙未平靖業已迭誌前報詎七月二十六日午後又有奸商私運食米三千担分載五艘外蓋秈稻五寸希軰掩人耳目被貧民聞風破獲適嵩守因案蒞邵查悉實係私運大爲震怒現已將該米罰充瓜圩振濟以快人意面儆將來 
鎭江 
[江水又漲]  
　　鎭郡一带近日水勢尙未甚退詎七月二十八日上午又忽疾風暴雨至二十九日午後始止各地水勢復增漲二尺有餘　舍　木被吹倒者尤多田間秋禾無復可望矣 
[私運米糧充公]  
　　鎭江海關洋扞手於二十八晚在某下水輪船查獲私運之米爲數不少刻已禀明稅務司戴諾爾君諭令全數充公俾寒奸商之胆 
[淸談（東吳）]  
　　曰亂民圍攻督。署曰民圑麕集城下。明明民也。而安得有鎗砲而仍不免於殺戮。則以趙屠户之眼光觀之。亦匪而己矣。 
　　是故趙督咸電。一則曰同志會傅檄徒。黨再則曰各協會匪徒數千。已混保。路之民黨與匪。黨而一之夫。會員而名之徒黨。協會而謚以。匪徒。欲加之罪。何患無辭。哀我同胞。尙有噍類乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　南海之北至臺灣海峽天氣不 
佳 
　　是日有大風過俠浦及格安 
姆（均太平洋中小島）之間菲列濱島之東琉球島之東南海中將有大風浪發見 
本埠新聞 
[江蘇義振會議案]  
　　昨日江蘇義振會在北信成會議所有議决案如下一通告旅居各省江蘇同鄉設法組織義振分會 
　　一哈同花園振欵由本會印成憑條掣付各屬領欵代表向會計董事領收散放以歸劃一 
　　一已經幸災之各屬發函報告分配哈同園振欵情形請舉代表至本會領收（報到各屬如下上元江寗句容六合江都丹徒丹陽金壇漂陽武進陽湖無錫金匱江陰　江宜興荆溪吳縣常熟昭文崑山新陽太湖靖湖靑浦通州又任錫汾臨時提出太平洲楊天驥提出吳江震澤雖未得報告亦一律補入） 
　　一查詢各屬受災情形以備支配振欵委會員各在本籍就近擔任調查 
　　一議具呈督撫憲請奏免糧租 
　　要電江蘇義振會公鑒奉電敬悉本省潮雨爲灾人民乏食禍變堪虞諸公熱忱宏願設會籌振不遺遐邇惟桑與梓拜德何涯承曯本局各屬常駐議員倡設分振機關調查災况支配振欵遵當協議續行奉覆江蘇諮議局感 
　　江蘇義賑會諸公禡敬四電誦悉高掌遠蹠惠我邦人佩慰無旣川米因現有軍事似不能急切相商雪帥百姓爲心仁明四燭前在蘇晤商一切具表同情此後自應仍由貴會逕陳意見以期直捷灾廣欵微淸浦尙未及議賑爲歉煦勘 
[實業家大可投袂赴東矣]  
　　江督張制軍札本埠商務總會文云准農工商部咨准外務部咨准日本伊集院便函稱本月初間本國實業家决議招待貴國實業家來東游歷當時業由汪大臣直接達於貴國政府嗣後各實業家等悉心準備至本年六七月間東京以下七處商業會議所會長連名發有正式招待書於貴國各省商務總會茲據該實業家等函稱現經準備招待五十名來賓祈轉達前途務使此次渡日實業圑滿足此數等語本大臣知此事業經上海沈仲禮君等决定於貴歷九月初三日由上海乘日本郵船會社春日丸束渡請由貴國中央政府向各處商務總會切實勸諭乘本國商業會議所招待之機會各商務總會至少須選定二三員加入渡日實業圑內並飭該地方官等督勵援助庶更易達該實業家等希望之數而貴國渡日實業圑必得聯络全國派遣多數代表考察員之利益等因咨請查照轉飭酌核辦理等因前來查日本實業圑旣經準備招待五十名來賓各商會如願派人加入渡日實業圑內必須愼選於商業富有經騐之人方有裨益除札飭各省商務總會外咨行貴督轉飭酌核情形妥愼辦理可也等因到本大臣準此除分行外合札飭到該商會卽便遵照辦理毌違 
[紳商維持民食之熱心]  
　　本邑南北市各處自設立平價局以來米糧逐漸流通米店定價亦一律平减茲經城自治公所董事派人往各米店行商等處調查確實價格如後全淸高破礱每石海斛十元零五角用天平秤權重一百六十斤全淸高廩米十元零五角重一百六十斤新高白米九元五角重一百六十斤新高蘆秈八元五角重一百五十八斤新高嘉興白洋秈八元五角重一百五十八斤新客白秈八元重一百五十八斤以上所查各種米價係目前最正當之價格其中次之米照價遞减惟市中所售不免參差恐仍有高抬價值及减少升合情事故已會同商務分會及米業董事從嚴查察以杜流弊而維民食 
[嚴禁棉花攙水]  
　　滬道札上海縣文云爲再行札飭事　得棉花一項爲中外大宗貿易之一或爲西商販運外國或供本埠紡織之需而作僞鶩利之徒多攙水重其斤兩由是買户大受虧累本年四月間業經本道出示重頒禁令申明如有違犯查實從重究罰在案乃本道訪聞有等花業白拉即俗所謂賣頭專代鄉人同行家銷變濕花從中取利身居間接消息靈通如遇行家需貨正殷之時知照四鄉唆使攙水歷年禁止而不能除弊職是之故正飭查間據棉花騐水局員董查有歷犯禁案著名包賣濕花浦牧州等十六人藉口益衆立會自稱爲花業中人竟擬來轅禀請立案示禁藉圖脫卸以遂其陽奉陰違之計禀請核辦前來除再出示諭禁並分行各屬曁照會自治公所一體查禁外合亟札飭札到該縣即便遵照分飭各圖地保切實勸誡事關商務交涉務須認眞辦理毌違 
[强姦幼女案原來如此]  
　　陳四富扭戴文元在一路四區控强姦八歲幼女名金弟一案當由四區巡官解送一區昨經德區長升訊戴供因酒醉與該幼女戲弄並無强污之事德區長查得該女並未受傷陳供戴姓局中犯過案件確非安分之人區長得供着令戴文元限三日驅逐出城不准逗遛具改過切結如違重懲 
[竟有藉公司以串騙者]  
　　天津人徐嘉祿與張星橋劉輔臣等賃居江西路七號洋房開設寶源長南北洋輪船公司因騙取何承福楊長春劉錦和等洋七百四十三元被控捕房由探將徐等三人拘解公堂請究何供本年二月間由章姓介紹薦至該公司爲帳房付房金等洋五百四十元迄已半年未見一輪開行且無資本現 
 
 

Page 19

 
 
因虧欠房租公司已被發封顯係串騙應請追又據同樂園天津酒館經理楊長春供稱被徐欠去酒菜洋及代墊馬車并花球等費洋一百零三元求追并據劉錦和投訴向爲小工頭徐等以招工頭爲由被騙去押櫃洋一百元求追訊之徐等供多含混王襄讞核供會商英翰副領事判被告三人還押候吊取該公司帳據下禮拜二開特别公堂會訊 
[徐和尙被戕案之撫批]  
　　本邑鄉人徐和尙前因被人戳身死抛棄河中查悉後經人報知本圖地保許海松投報縣署經田大令驗訊明確飭緝兇犯未獲曾經通詳層憲在案茲奉到撫憲批示照錄於下仰提法司速飭選派幹役勒限訪緝羹移鄰封曁由司移會巡警道通飭一體協拿逃兇務獲究報一面飭縣先將詣驗緣由塡格通詳仍候督院批示繳 
[基界局之瓣委員]  
　　松江府戚太守札上海縣文開准兩江督練公所巡防營務處參謀處移竊照查勘台營基界局鍾委員丙熙於本年閏六月二十四日因病身故所遺基界局委員一差查有餉械局司糧官江蘇試用從九蔣體師辦事幹練能耐辛勞堪以接充基界局委員並照支夫馬費以資辦公等由過府准此札飭該州即轉移寳山縣一體遵照 
瑣聞 
[城內]  
　　男脚踢女腹○一路二區解送做銅匠之陳阿連與買水菓之許之先之女名如英口角爭毆將該女踢傷腹際經崗巡拘局解送一區經德區長升訊許之先供女兒被陳毆傷等情請究區長驗得許女傷勢尙輕判自行醫治陳阿連不應毆打女子可惡已極着戒責一百下斥釋當堂具改過切結 
　　趕房客認吃虧○商人瞿曉蒼至一路分局控　永盛陳茂昌丁大隆等欠租不付等情經德區長傅集原告遣挹呈王阿二到局聲稱屢催租款抗不付下質之查陳丁兩户拖欠房租有一百數十千之多今房主願將租金寛免請飭該兩店遷讓德區長判限七天搬讓如違定行押追不貸 
　　又是欠房租○一路四區喬區宮解送職商鍾景泰到局禀控奚秉鈞抗覇房租一案經區官着令奚姓分期拔還抗不遵斷等情一案昨將原被解至一區經德區長訊得奚姓共欠房租洋三十五元五角判令限八月初五日如數歸楚再欲逾限不繳定行拘局 
押追不貸 
　　押婦心痛○張陸氏控葉李氏欠款不還 
已將李氏提案訊押追繳在案前日原告遞禀請追經幇審承明府升座　訊葉李氏供稱王阿志之六百元未爲中保至四百五十元因　什物存在原告處小婦人在押急得患有心痛之病乞恩交保理處明府詰問王阿志現往何處答稱有說已往牛莊有說已回上海因在押所不知確信明府得供判准交人銀並保限一個月缴案違干提回押追 
　　房客强横○廬氏投縣喊控羅金松羅根松等覇吞屋產等情前晚經縣署帮審承明府升座花廳提訊據供廣東人前年夫死回里丈夫在日價買房屋數椽租賃羅姓居住今年二月回滬向伊等索取租金始則游約繼竟逞蠻情急投案喊控叩求追究明府得供諭飭退去候查再核 
　　古董作怪○張盛祥控王慶山串騙古玩前已將王獲案訊押核辦在案前晚由縣署帮審承明府升座花廳提王復訊據供花瓶等物係託沈阿四轉賣乞恩交保出外理處明府以其挺押不理情屬可惡判仍還押不准交保俟沈到案再訊核奪 
　　一路巡警分局批示○商人詹子忠禀批 
據禀潘永盛串騙合同圖吞股本求究等情如果不虚着即邀同原中理論萬一該被一味延宕准予該商扭局請究可也此批抄粘暫附書業體操會員張祖銘稟批此案前據顧從如禀控誘拐伊妻今閱來禀又云誣拐污名兩造各執一詞殊難憑信案經訊諭判飭原被出外帮尋如果顧姓誣告非尋獲李氏到案不能水落石出毋庸先請提究仰即知照 
　　道轅紀事○五品頂戴候選縣丞胡昶耀禀安上海縣知縣田寳榮　海防同知查燕緖新任捕廳劉鴻圖昨均到道禀 
見 
[南市]  
　　松江媽媽極應重懲○成衣匠顧茂根之妻陸氏去年託故返甯入不歸家被蟻　趙陸氏即混名松江媽媽誘去拐賣與金匯橋地方楊蘭亭處得價瓜分顧將通同串賣之妻妹呂陸氏及媒証姚麗川扭控裁判所昨又提到趙陸氏並同黨黄方氏張來生即蓮生等復訊趙陸氏供認轉托黄方氏同其同居人張來生賣與楊處嗣聞楊又轉輾賣至奉賢當時分得洋五元張供趙陸氏將陸氏僞認寡媳賣得洋四十元給陸氏收去洋二十五元餘歸三人分派繼由呂陸氏假意認爲親戚往來又索得洋九元黄方氏供當時並未隨往惟由張交來媒金洋八元判趙陸氏怙惡不悛先行戒責二百下留候重懲張供自願找尋姑准覓保限十天尋到陸氏訊核黄方氏呂陸氏交保　質姚無干斥退 
　　奉飭尋夫○周松卿在裁判所控鄉人王子英於前年央中借去洋一百元迄今本利無着求追一案經陳裁判飭傅未獲將其妻奚氏解案供夫遠出未歸判交保予限五天將夫交案候訊 
　　夾手帳○油車碼頭江北車夫王俊良去年倩王立永爲中向朱蕭氏借取銅元十六千後即回家賣田得價將所偕之錢託立永之姪带滬交還竟被吞用前日氏又追討故將王立永扭區移經裁判所由陳裁判訊明判王立氷交保尋交伊姪來案訊追王俊良交保帮尋 
[閘北]  
　　巡警道行署批示○龍佐才禀批據禀已悉查此案業經上海巡警總局將前後獲案情形禀明並逮案各人供詞及檢查僞造憑照各物繕淸　請示辦法在案爾子龍振海雖是出繼然平日在爾公館素不安分縱非通同舞弊須知子弟之不肖其責全在父兄旣經當塲檢查物僞告憑照多張供証確　自應澈究從嚴懲　爾果抱病屬實准其撥醫診治所請回庽醫調應毋庸議此批 
　　警道回蘇○江蘇巡警首吳方臣觀察奉蘇撫程中丞札委來滬籌辦義振事務已於昨日上午公畢乘　甯火軍回蘇總局長姚太守總務科長聶司馬等均詣車站恭送 
　　區官之文章○昨日三路三區區官吳榮實發出牌示一道畧云本區官側身警界奉職有年辦事一秉大公平生愛才如命深知長警艱苦遇事决不苛求如有一技之能無不量才錄用此次奉委斯　每慮力難勝任　本區地叚遼闊又與租界毗連深望長警等振刷精神協力輔助不辭勞怨矢愼矢　庶幾上　層憲圖治之心下慰閭閻安寗之望設有不守規則放棄職務者一經查覺　有照章分别黜降決不寛容其各凛遵毋違切切特示 
　　糊塗了案○前晚四咱二區送住居天保里之沈繡章至分局稱因小便違章毆打巡警當由王文榮眼見請辦經蕭區長提訊據沈供因該巡士前晚在途調戲徐公館之　由身見而喝阻致被挾嫌串同賭友王文榮誣詣毆巡求察問官以沈不合拒抗與巡士互扭判罰洋二元具安分結交保開釋 
[英租界]  
　　吵閙一○朱宣亭控陳王氏無端吵閙等情昨由捕房解訊氏供因伊女被許寡婦　匿向論硬覇並非吵閙求察判氏開釋候查明再核 
　　吵鬧二○婦人王顧氏因有神經病前日在新閘路一带吵閙由捕查見送留公廨昨由官媒解訊據供住居南潯鎭西栅家中惟有老母翁姑丈夫早己去世奉判交捕房轉送仁濟醫院醫治 
　　抵單不贖○美商益同人控過犯朱錫臣抵單不贖等情昨由捕房將朱提解公堂　追奉判押候下禮拜二解訊 
　　司機不愼○汽車夫沈阿　因於西歴本 
 
 

Page 20

 
 
月九號在北京路開駛一百七十四號汽車不愼撞倒行人被捕查見回禀捕房將沈傅案訊明判罰洋十五元充公示儆 
　　吞煙圖盡○甬人俞德義因前晚在南京路某號屋內天服洋烟圖盡由捕查見带入捕房昨送公堂請究據供嗜好甚深並非吞烟圖盡等語奉判開釋諭後再勿輕生 
　　犯捕誣控○老閘捕房八百五十號華捕控譚思承行兇等情昨晨由探拘解公堂請究原告投訴前情訊據譚供因該捕常在貴州路調戲章公舘內婢女屢次向斥挾嫌誣控求察寳讞員核供會商英康副領事以兩造所供均不足憑信判譚存洋五元交保候查明再核 
　　房屋紏葛○英商費立門控房主顧廷芳不認修理房屋費銀一案昨日復奉公堂傅訊原告投訴前情據顧供被欠房租洋一百餘元反控不認修費且屋內裝修式樣　經堂上勘明請爲核斷判令各退候會商堂諭飭遵 
　　拐孩查獲○江北人徐佩璜因拐得七歲男孩薛紀大前日带至虹口圖賣被探查獲昨解公堂請究據該孩供稱父母雙亡家住江北被拐來滬等語訊之徐供該孩實係已子因小的向在外埠營生故不相識此次與友李朋林同伴带滬並非拐賣乞鑒王襄讞核供會商英翰副領事判徐還押薛孩暫留棲流所候查明下禮拜一再訊 
　　火警犯聞○蕪湖路九號門牌屋內因昨日傍晚七點餘鐘忽然火起幸經鄰衆及皮带車到場救息捕房恐有别情己飭探詳查復核矣 
[美租界]  
　　木工要求加價○廣帮紅帮木匠要求加價屢議未成迭記前報前晚各作主與工匠復在魯班殿集議捕房仍派探捕到場彈壓已允加至一角而衆工人堅持前議謂若非如角半相偕束裝回籍不願就役以故迄未能决云 
　　酒館索討賭洋○泗涇路寳源祥運貨公司日前因虧欠往來款被控發封昨有同樂園酒舘向該公司股東徐嘉祿買辦何成福索討帳洋百餘元無着扭控捕房飭赴公堂控追 
　　室人雙雙捲逃○住居西華得路王新之妻黄氏又北四川路之吳禮生其妻陸氏均於前日捲取衣飾而逃昨日王吳二人先後投報捕房捕頭飭探分頭查緝 
　　巡捕扭控押店○前晚有九百九十四號華捕扭北四川路一千六百六十三號押店主黄某至捕房禀稱己逾十時該店尙收押銀器違犯定章不服查訽黄供並未逾時實緣數日前該捕來店購買時表祇給價洋兩元店夥不允以致挾嫌圖報捕頭飭黄退去聽候查核 
[法租界]  
　　竊銀幣○九江人王阿三張阿三胡福生向爲棧房接客現俱流八長江竊黨串竊婦人周沈氏銀幣洋五十六元報由包探在某客棧緝獲搜出原贜祇用去四元解廨請辦經聶司馬譸明判王枷一月押三月驅逐出境胡押兩禮拜張阿三旣不同竊從寛開釋贜給原告具領 
　　欠房租○張德遠積欠老沙遜洋行房租數月收租人屢回收索一味延约具控公堂飭探傅張至廨訊追張供因市面　頽所致並非有意　欠判交保限七天理淸 
　　學徒流落○鹽城縣人林早子年未及冠在康姓鞋底作學　未成逐出後無家可歸患有疾病流落於途由捕飭送醫院　　送廨請示安插聶司馬商之白副領事判送　堂留養 
　　兇犯關提○徐小琪在桃源縣原　爲爭產事戳斃婦女顧氏逃申經該邑主備文來申關提押候再核等情已誌前報昨又解奉公堂訊問間旋有開茶館之余王氏及徐父榮生投稱小开曾在氏店帮夥四年向來安分諒被誣認願甘擔保求鑒聶司馬以來文所批明年貌姓氏一一均符來差郭祥亦　徐父子當面指認無誤判押候派差協同押解前往該縣歸案訊辦 
[海上閒談（鈍根）]  
　　昨晚鄰近失火。火鐘未鳴消防隊已至。只見外國人勇往施救應手而熄。而中國人不過立於旁。觀之地位其下流者。駢肩駐足擁擠紛擾若以火災爲游。目騁懷之事譬之四川亂事。報紙喧騰閱者交口稱述。言之津津。迨亂事旣平。則閱報者。轉皆默然無語。是豈幸災樂禍之惡根性。然耶。諺有之曰。火燒好看。難爲本家。報紙好看。難爲國家。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山東巡撫孫寶琦奏直東豫三省黄河宜籌統一辦法摺]  
　　奏爲直東豫三省黄河宜籌統一辦法以保治安而期久遠恭摺具陳仰祈聖鑒事竊維黄灌自陜入豫經直東以達於海如人之一身有咽喉胸腹尾閭也陜爲咽喉水行山峽天險生成無庸施治若豫直爲胸腹之地東省爲尾閭之區必兼籌併治則痛癢相關若晝守分疆則秦越相視分合之際利害判然請爲我皇上縷晰陳之查黄灌自銅瓦厢决口初入東省循大淸河而下河道深通兩岸本無修防迨積久游高漫溢爲患民間先就河干修築小埝隨灣就曲緊逼黄流嗣經普築大堤於埝外而復令民間照舊守埝埝有漫决官無處分直東兩省定例皆然宣統元年五月直隸開州孟民莊民埝决口水循東省上游民埝以外官堤以內下注至中游境內始歸正河歷濮州范縣壽張三州縣民田被淹受災甚重經臣電商直隸督臣會同派員協欵堵築直至上年五月始告成功如能通壽勘治分别何處民埝通溜應廢而退守大堤何處民埝順溜應留而改歸官守明定責成自無推諉此官堤民埝之急宜通籌勘治者也河工向以稭料爲大宗而入水易腐不如磚石之經久第磗塊量輕而質鬆又不如石塊之堅重昔河臣栗毓美抛磗於東河亦以豫省距山較遠採石較難東省則上中游南岸臨灌多山前撫臣周馥奏撥欵項添辦石方近年以來三游陸續改修石壩頗著成效雖大溜冲擊縱有傾側之時斷無走失之慮現在輪軌交通如豫直兩省設法辦運石方逐漸改作則一勞永逸可省歲歲稭料加厢之費治河良法無逾於此此石料之亟宜仿辦者也東省下游兩岸官堤之尾至海口尙有數十里即無堤防任其蕩漾汛漲則汪洋一片汛落則溝　紛歧南高則北徙北淤則南遷數十年來人海之區已經數易若長此不治則尾閭淤墊日高必致胸腹横决爲患何堪設想現雖數載安瀾而海口隠患實爲可慮臣昔年隨故大學士李鴻章來東勘河時有比國工程司周歷海口建議築堤伸入海深之處爲最要辦法卒以工大費鉅未果興辦如由主治者統籌經費分年築堤藉束水之力爲攻沙之計再酌購外洋新式挖泥輪機於海口上下往來疏濬則发閭可望深通而全局皆受其益此海口之急宜疏治者也河工爲專門之學非細心講求久於閱歷不能得其奥竅東省河工五十餘年惟借用地方營委營官尙有久於其任者至承防分防各員今年委甲明年或委乙誰肯專心考究前撫臣丁寳楨前河臣曾國荃前大學士李鴻章前撫臣周馥均議設立廳汛未克舉行實爲東省河工之缺點亟應仿照豫省定章一律改定文武額缺弁兵額數如果諳練河務即可爲終身之官三省互相升轉調用臣上年設立河工研究所招集學員講求河務原爲養成治河人材如設立廳讯則此項人員有畢業資格卽可分别試用於工程實大有裨益此廳汛文武之亟宜設立者也以上四端皆必應興辦惟事體重大費欵至鉅臣愚以爲宜設總河大員周歷數省察勘河勢窮源竟委博訪周稽並責成各省督撫會同商辦先將三省常年經費一百數十萬兩統歸應用俟議定大治辦法隨時奏明請旨飭部另撥大宗專欵俾免掣肘而竟事功斷不宜吝惜费用當此時局艱難爲財政計盈虚似迂遠不切事情爲民生權利害實切要不容遲緩若僅彌縫補苴不知統籌兼顧設有漫决小民何辜慘遭災害近年東省上游河流漸冇北趨之勢萬一金堤旁溢大河北遷竄入畿輔後患何堪設想且北數省有此長河每爲西人所豓稱若修治得法可使航路便利貨物流通更爲商業境無窮之利益尤足與長江流域相埒事關數省河道改作應請飭下資政院集議施行臣爲統籌河務起見是否有當謹恭摺具奏伏乞皇上聖鑒訓示謹奏宣統三年七月十九日奉硃批著孫寳琦會商直𨽻總督河南巡撫通盤籌晝詳細會同具奏欽此 
要件 
[農工商部考核各省府廳州縣辦理實業勸懲章程]  
　　第一條凡府廳州縣關於實行之行政由農工商部考核之 
　　第二條前條之考核每年舉行一次 
　　第三條各府廳州縣每年須將所辦實業事宜及所屬實業之狀况遵式塡造表册詳由該省督撫加具切實考語於次年三月以前咨報到部前項之表式由農工商部定之 
　　第四條各府廳州縣自接奉此次章程後應先將該管地方實業一一調查分别已辦未辦列具表册專呈各該勸業道申報該省督撫咨送農工商部備案 
　　第五條各府廳州縣蒞任久暫不等前後任所辦實業應分别塡具表册列爲交代 
　　第六條農工商部接據前項之表册切實考核列爲最優等優等平等次等 
　　第七條各府廳州縣所辦及所屬實業改良發達者爲最優等成效昭著者爲優等稍著成效者爲平等毫無進步者爲次等 
　　第八條各府廳州縣於所屬應辦之實業確有窒礙情形時得據實詳由各該勸業道隨時申報該省督撫咨部 
　　第九條各府廳州縣列入最優等者奏請傅旨嘉獎列入優等者由督撫記功一次列入平等者照舊供職列入次等者暫准留任連經三考皆列次等者實缺者開缺候補者扣補 
　　第十條各府廳州縣如考核時列入最優等適因另案撤參應由該督撫將原參情節咨報農工商部 
　　第十一條農工商部隨時派員按照視查州縣規程赴各地方抽查或咨行該省督撫派員抽查如發見所報不實將造送表册之府廳州縣嚴參並將失察之勸業道議處 
　　第十二條本章程自宣統四年正月初一日起施行 
　　第十三條本章程如有未盡未妥事宜得隨時奏明修改 
 
 

Page 27

 
 
來件 
[嘉定葛隆鄕消防公債會之組織及其進行記]  
　　吾鄉葛隆鎭遭咸同間兵燹居民房屋片瓦無存承平之後故土重歸祇以物力艱難倉猝經營草房居其大半光緒初元突遭巨火被災者七十二家自茲以來居民益復無聊先後營造大抵草七而瓦三歷數十年興革參半而累次火患每叢集於草房或數年一次或一年數次被災之家又未可以更僕數也乃自去冬十月杪至今春正月中其間草房失事尤足驚駭百日之間計有八次波及比户人心惶恐猶賴救火會之力未釀巨災惟是居民鑒於前車之不遠懼禍至之無日莫不急急皇皇驚相走告欲圖防患善策當第六次遇警之次日即有二三父老商之同志諸人同志以義務所在且敬奉諸父老之命弗敢以勞怨辭乃於十二月二十日開會時建議公債取締草房所幸列席居民議論一致而草房户主亦欣然從事爰集債欵訂簡章促進行以本年三月底爲撤造之期滿焉比正月初卽有熱心户主首自撤造一時踵而起者以十數計旬有餘日十去其三是月二十日本會支配給借數貧户到者十一人本會一再磋商規畫已定間有一二得多數之債銀而實力殊有未逮者復由同志等解囊公贈不立劵不責還欲其事之有所成聊以補腲於萬一耳貧户旣領借欵而購料因陋就間各善自謀向所柴穿壁倒風雨弗蔽者今則土木兼營居然瓦屋數椽不爲風雨所苦此則本會所私心竊慰者矣自餘各户自南而北同時並舉此撤則彼造事半而功倍未及期滿僅存鄰邑某姓市房兩間其家素善營業其主頗知利害　權在婦人退有後言本會不憚苦口勸勉乃有五月撤六月造之約今果如所云云當本會之成立也同志有赴縣面陳其事者縣尊擬給示曉諭同志以事由居民鼓舞樂從無事張皇爲辭及其期滿之本會乃就簡章及事之始末呈報縣中差喜如呈立案不加讉責作俑之罪庶乎免矣然而局外疑慮謠諑紛騰從茲而起好事者聳壁上之觀嫉忌者作背城之借於是種種攘奪民產流離無告之訛言播諸報章形諸公牘以淆亂乎長官煽惑的居民巧假筆端爲一綱打盡之計幸當道明知其妄父老洞燭其奸故得安然無事羣策羣力卒抵成功非然者畫虎不成從而取戾本會之肉其足食乎今時閱半載全局工竣本會提倡斯舉樂觀厥成爰記其事並附簡章敢爲鄉人士留心桑梓桦者告焉知我罪我庸所計乎 
[附本會簡章]  
　　一宗旨本會以勸助在鎭貧苦房主撤草易瓦以冀一勞永逸爲思患預防之計 
　　一會員會員以擔任公債滿股者爲限其原有之救火會員則爲本會之贊成員會員中公推正副會長各一人總理款項出入並請於限內統　一切設法設調停以免阻力 
　　一集欵借出債欵均由會員樂於從事認股擔任每股計銀五元共集四十四股以爲協助貧户之用如該款所集不敷所借應否擴充再由全體會員酌議 
　　一放欵借債各户其應借之數應由會員相度情形公同酌定每户至多以三十元爲率立券領欵將來各隨借户力量分年歸還不計期限惟每年十月中須各繳月徦三厘俾各借户有所記念不忘公債名義 
　　一收款各借户如有歸欵及每年息款各會員並無收回權利思想收到後應由本會存店生息永爲消防借欵不得移作他用 
　　一辦法本鎭草房過多辦理至爲不易茲先從南北街市房入手當未開會之先已得實地調查之報告共計房主四十五户草房一百零三間開會時即邀集各户公同商權議决分别辦法均經簽名承認如左 
　　一草房有主屋附屋脚屋三種主屋係貧小家所有必賴協助之力始克改造其附屋脚屋係中等以上之家所有力能爲之均願自認撤造其有撤而不造者聽具自便 
　　二租地起造之草房亦一律改造貧苦者照例資助有願遷讓者則贈以相當之搬　惟地主有願自行建造出租者該租地人不得以年限未滿藉口反對致礙全局進行 
　　三坑厠猪棚羊牢等比連房屋有礙衛身以能各自改良爲妙否則需撤草易瓦亦在謹小愼微之例 
　　一限制自本會十二月二十成立之日起宣統三年三月三十日止儘於限內從容撤造其有事在必行而未及興工者先於限內撤去柴草以示信守免貽口實　後居民不得於南北街市範圍之內再造草房以期永保太平 
　　一徴信集款放款俟全局工竣悉數報告自治公所轉行榜示以昭核實 
　　一附則此舉係各鎭鄉從來未有之案苦於無例可援均由居民鼓舞樂從急就簡章難於周到　於撤造期滿後呈縣立案以垂以遠其有未盡事宜應隨開會脩正 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海內文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[棋喻（愛）]  
　　日長無。事手談消閒。每於柳陰竹深處。與二三知已。鈎心鬥角。亦人生一樂他象棋爲物如與敵戰。車爲大將。馬爲副將。砲爲偏稗。兵卒列隊於前。相偕而進。象爲督撫之官。守望四隅。不逾疆界。士乃顧問之官。相護袍袖之間。顧二國人馬相埒。勝負之分。視握兵柄者爲何如人耳。凡善棋者馭之。一卒可得一卒之用。大將無論矣。不善者臨之。一着不到。滿盤是錯。况並此一着而不知。安能望其治國平天下。措人民於泰山之安。事觀此棋。甚有嘆於歷代興亡之故矣。有專重車馬砲而不恤士卒者。此知將而不知兵也。有欲保全士相而甘棄炮馬者。此重文而不重武也。有愛士卒而忽炮馬者。此謹小而忽大也。皆足爲敗亡之本。而非統籌全局之良策也。此藝古來能手。推周之太公。漢之武。侯唐之郭汾陽今者一局殘棋。日就逼仄。士卒散亂。車馬縱横。東粤西川訌於內。南葡北俄擾於外。着者非其人。左支右絀。坐困垓心。不悉兌馬可以解圍。棄車可以殺將。（此車指某大臣）而猶握局內之尃權。斥棋邊之多語。吾旁觀已久。料事極淸。知其堅執不回。必難終局。苦於敵者不假我以參謀之權。故雖技　難熬。無從爲一子之移。因復不甘緘默。故作此說以喻之。幸願當局者。一詢旁觀也。 
[生死循環（蒲溪笑世）]  
　　生生者死也。死死者生也。蓋生者謂死爲死。安知死者不謂死爲生生者之生。或卽死者之死。生者之死。或亦死者之生。生即死也。死亦生也。生死者。殆猶算術中還原之理歟。故生不必樂。死不必悲 
[無我]  
　　我何物也。我亦不知其爲何物也人皆以我爲我。我亦以我爲我可也。然前生之我非我也。後世之我非我也。則今生暫時之我。亦謂之非我可也。嗟乎。我旣非我矣。又安用勞心竭力求所以適我悅我譽我媚我者哉。 
海外奇談 
[小孩善算（掩耳）]  
　　巴黎有一人。携一童子。名哈而密意國人。年甫八歲。極靈慧。善心算雖億兆巨數。能不持籌而立就屢有人試之。毫釐不爽。由是聞風而至者。接踵比肩。莫不爭先快覩。日者有某大學士邀之至某公所。秀士滿座。衆議出一算題。曰三百萬零簙百四十九之數。以二十四萬零七十三之數乘之。限二分鐘答數。童子乃凝神壹志。仰首觀天。未至一分半鐘。即報曰七千二百零二光七千八百七十七萬八千一百七十七。細核之果無差誤。有醫士某探騐其首。並無異狀。惟額處較出耳。此亦見造化之奇。非人力所能幾及也。 
[最新自動鞋]  
　　美國北達古達省。有名哇斯底郎者。發明一種機器鞋。名最新自動鞋。將鞋緊著于脚。其下有輪一受體重。即能自動。故雖越數千百里不煩一步之勞。且其速率較平常步行快三四倍。脚踏之上。有制輪機。可隨意停輪或放慢或轉灣。故緩急進退。東西南北。隨心所欲。亦 
無衝跌肇禍之患也。 
脂香粉艷 
[綺恨（埋公）]  
　　簾前扶出。罷梳粧。蘭麝熏多竟體芳。妒殺肥環。新浴後。坐懷容得小 
劉郎。 
　　神光閃爍影模糊。話柄風流事有無。替繡荷包偷贈芍。有人當面不招呼。 
　　子公鼎沸禍生苗。金屋商量貯阿嬌。恩不。能酬翻報怨。含沙伺影太無憀。 
　　酒邉偏喜說風情。心事全抛一諾輕。求牡求凰都易合鴛鴦無偶夢 
難成。 
　　爲誰輕。易擔虚名。市虎杯。蛇每吃 
驚。孤負圑圓良夜月。西厢無計賺鶯鶯。 
　　幾回江北到江南。不道聰明却带憨。曼倩偷桃戎鑽核。半生半熟未全諳。 
　　碧紗帳底酒痕消。意境荒唐入夢遙夜半舟横人不渡。鴻溝月滿暗生潮。 
　　熟魏生張有夙因。恩情如水樣花新。自憐四十垂埀老。認作眉娘鏡裡人。 
熱潮冷駡 
[警貪歌刺倉董也（鐵淚）]  
　　鑽倉鼠鑽倉鼠。鑽得倉中粟如雨粟兒粒粒圓。雨兒絲絲注。河伯揚波遍地災。只恐天讉難饒恕。吁嗟乎。倉中無貓鼠爲王。玉食居然曁萬方。鼠子鼠孫供大嚼。民膏吸盡又何妨。啄榖烏。啄榖烏。啄得倉中存米少。米兒會飛跑。鳥兒伸牙爪。滔滔汨汨禍水來。未雨綢繆須及早。呈嗟乎。倉中無主鳥爲奴。長喙伸來啄食多。只怕罡風吹下去難逃地綱與天羅。 
新笑史[  吳振鱗]  
　　吳振鱗前留學日本時。與伊澤修二之女結不解緣。後吳爲巴黎使者隨員。其情婦亦留學於法。於是　好重修。遂有偕老之約。未幾吳氏運動得駐日使者聚贊官。伊澤修二。亦以婿君旣貴。允與結　。因此吳氏與日人。交情甚歡。伊澤候二亦爲日皇特旨褒許。蓋以 
 
 

Page 35

 
 
伊任之女。已爲國家收功于枕席間也。於是留日學生大譁。相與禀控外部。而吳振麟參賛官之差撤矣。　閱日本報紙之言曰。伊澤修二翁之愛婿。淸國公使館叅賛官吳振麟氏。爲帝國大學法科生出身。久擅秀才之譽爲前途有望之靑年。與伊澤修二之令孃乙子結婚。夫妻二人。在歐羅巴己有預約。琴瑟和好。眞外人所咸欣羨不置者。其後吳氏不知何故。厭捲如膠如漆之家庭生活。尋花問柳於狹斜之巷。致令友人間之評判。甚不名譽。本社昨日忽接淸國使署之通知狀。謂叅賛官吳振麟氏。己於前月辭職以。後該氏與公使舘。斷絶一切之關係云云。記者疑之。乃往訪之吳氏同窗之某淸人。則曰吳氏近來出没於赤坂花柳界中。朋友疎氏不與往來者漸多。且聞吳先與女優村田角子。旅居鹽原地方。日迷巫山之雲雨。於是公使亦深慮氏之將來。剌刺不安吳見如此。只得借名留學辭此差事。因此公使亦遂許之。記者殊爲靑年之外交家可惜也。 
一知半解 
[聯語（懶鳶]  
　　閣公應元。油州人。僑寓江陰。淸兵下江南。薙髮令下。江陰　善士。倡言保髮。爰請公入城主守。公深明　畧。懷抱奇才。忠義勇敢。無出其　。淸將屢攻不下。相持绑三月而城中粮盡力竭。城陷之日。巷戰逾時。流血成渠。全城男女。無一薙髮者。公乃肅衣冠南向再拜。自題一聯以明志云。八十日戴髮效忠。表太祖十七朝人物。六萬衆同心殺賊。留大明三百里江山。至今讀之。凛凛然有生氣焉其家有姊妹三人。內行不端。一日其母扭女與姦夫送官治罪。官笑　三女曰。我出一對如能對出。便放你們。出聯云。三女成姦。二女皆從長女起。時正天雨。旁　雨傘一把長女靈心觸發。便對云。五人張傘。小人全 
仗大人遮。官大笑稱好。便一律放去。 
　　某鄉倪姓。有一位姑娘。才優貌美。擇婿甚苛　出七字名上聯。募有人能　對者。方肯嫁之。其上聯云。妙人兒倪家少女。一時文人學士。苦思力索。竟不得相當之巧對。該女大恚遂以處女終身云。 
[千金一笑]  
　　揚城有毛先生者。鬚髮皓然。常挾雛妓游於公園。妓呼之曰乾爺。一時見者。咸衣一樹梨花壓海棠之歎。某公子改唐詩嘲之云。花酒三千桌。茶圍四十年。一聲乾老子。雙淚落尊前。聞者莫不捧腹。 
心直口快 
(心凉) 
　　昨夜夢中有某志士贈我利刃十萬柄。將賣國奸臣一一殺盡我喜煞。 
　　昨晚夢中見有志士發傅單。勸富翁勿捐官移充賑濟。富翁多樂從之我喜煞。 
　　昨夜夢中見上海國民尙武簽名入會者。已有三十餘萬人。助特别捐亦有數百萬餘元之多我喜煞。 
　　我於昨日娶親。見妻是天足。可同着我的鞋我喜煞。 
　　我的兒子專愛學問。不願做官我喜煞。 
　　我的父母。命我不准做　我吏喜煞。 
(葆齡) 
　　我望各商號主經理。少吃花酒。少义麻雀。將此費移助華洋義賑會可敬。 
　　我望體操會諸君。人人有精心毅力。百折不回之志可感。 
　　我欲辦一義務學堂。使無务貧民多識幾字奈被財力所阻可悶。 
　　我欲入商圑體操會。被店中執事阻止可恨 
　　我欲作幾句俗語。登入申報自由談。一抒懷抱。恐不登出來。可慮 
[說不出（瞎說）]  
　　吾在秘密室作必密事。適友人來訪。說不出的急。 
　　吾行經外大橋。欲入公家花園玩玩。被看門之中國巡捕阻止曰。中國人不得入。說不出的恥。 
　　吾行徑某女學堂門首。見無數女學生目不瞬睛的視吾。說不出的羞。 
　　吾立在路隅看美人。被路人踏了吾的脚。說不出的痛。 
　　吾遇見剪髮的朋友。謂吾曰。此豚尾何勿割去。非欲带至棺中乎。說不出的怒。 
　　吾寫了這一篇說不出。送到申報館裹去登自由談。不知肯登不肯登。說不出的難爲情 
[戲攷吳下健兒]  
　　審刺客。一名六部大審。晉時奸相賀道安與。太監賈玉。欲害後宮史娘娘。賄曯謝二。改名史龍。行刺聖駕。復冒認史娘娘爲姑母。誣其指使。帝發交刑部審問。適刑部閔覺抱病。賀竟擅審。含糊晝供。被閔拖下痛責之。抱病審問。百般誘勸。刺客幾次欲招。俱爲賀賈暗止之。嚴刑拷問。舌割齒落。竟不肯直供。閔亦血吐數回。知刺客礙于賀賈顏面。萬難招認。退堂後招至內室。用好言勸慰。始問出眞。供奏明晉帝將賀賈定罪。此劇後本不多見。上海戲園。常演至退堂時即終止。 
小說 
[短篇小說念秧餘孽（定夷）]  
　　人情鬼蜮。所在皆然。晚近世風益下。探囊之術尤多出人意表者。以余所聞。若某觀察之軼事。某布肆之受騙。已足令人昨舌。至於大巫愚小巫。念秧欺念秧。豈非鬼蜮之尤者耶。 
　　某觀察以祖蔭由部郎出任粤東。夙有登徒之癖。趙姬秦女。徧充下陳。猶未足饜其慾壑也。某歲需次省垣。後房諸如君。競購宛簪明珠。飾髻爭妍以故多花婆出入其門。時有少婦携珠翠求售。體態輕盈。丰姿綽約固我見猶憐者。觀察夫人愛其趨。奉欲留署爲女侍。婦笑曰。奴何人斯。敢邀夫人靑睞。且羅敷自有夫。在新婚燕爾忍遽分離。夫人若能并奴夫而提携之。則唯命是聽。夫人曰是何難。會當告諸觀察耳適觀察入見。婦驚歎曰如此豔質。於若輩中見之。夫人曰吾欲致之。彼謂須羹役其夫。專待君命耳。觀察大喜。立召其夫至。使值書齋。而另闢鄰院以居其夫。婦由是朝出暮歸。觀察雖與婦有情而無𨻶及於亂也一日觀察入夫人室見婦獨立窻前四顧無人。乃笑語之曰。能畢乃公心事。服飾珠寶。惟爾所欲。婦嫣然曰。重荷主人逾愛。夫豈不願其如奴夫在側何。觀察曰。容徐圖之。逾數日觀察以事遺婦夫遠出。比晚。濳入婦室。婦方支頣坐燈下。見觀察入。含笑起立。旋復坐下。粉頸低垂。羞澀若不勝情。觀察心大動。遞擁抱求歡。 
　　　　　　　　（未完） 
 
 

Page 36

 
 
   
 
