# 1886 - 336 - 4904906

 

Page 1

 
 
[開印皇朝經世文編正編告白] [  點石齋主人代啓]  
　　經世文編一書善化賀耦庚先生撰也聚國朝以來龐儒碩彦所著學術治體曁吏戸禮兵刑工諸政彚成百有二十卷計六十八本而續編不　焉但是書卷帙繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書如有主顧躉買者亦無不可卽請來齋面議 
[招股石印阮刻十三經注疏并校勘記] [  點石齋主人代啓]  
　　儀徴阮文逹公巡撫江西時重刊宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修補有　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距　巳越七十年難保無潦草翻刻者轉有魚目混珠之憾春及軒主人藏有初印善本不自私秘特倩點石齋以石印法縮爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於䔍志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附投者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鈸江　　當石門城寳成當海甯城謙吉當蘇城宏像錢庄揚州申昌號杭州申昌號廣東省城楊仁新街德昌乾號法馬路還讀樓福建招商局總辦處　　簡香齋書坊躉售向抛球塲後惠泰庄内晉升　面議 
[新出石印藝林拱璧出售] [  點石齋主人啓]  
　　　林拱璧一書旺葉一切生面别開係武林吳君少琴所集選集中　作居多　家藏名稿亦採取二三理法一准乎清民　氣必宗諸時尚徧　　　餘首葛之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　　　　　力故墨色黑而匀更無燕瘦　肥之誚現巳竣工每部分訂十二本九月初十出　價洋五元五角廣東省城楊仁新街德昌乾號法馬路南申昌　妨興外　申昌發　　　　　如躉曾祈至新北門外天主堂街大順行及還謂棧面議可也 
[查禁書塲說]  
　　昨報登滬北女彈詞館年盛一年近西洋領事以各鋪學徒往往被其所迷流連不返遂商之道憲請爲查禁道憲允之巳據情照會值年首領法總領事矣有客見之問於余曰滬上銷金之窟亦多矣若賭館若妓館若烟館若酒館若戲館合四馬路一帶幾於環列如林無論青年子弟血氣未定卽閱歷旣久世故已深者一入甚門亦無不罄其腰纏以供揮霍甚且廢時失事沈溺不返噫十里洋塲不知消耗幾人心血矣乃賭館則仍牌骰鏗鏘也妓館則仍鶯花撩亂也烟舘則仍雲霧蒸騰也卽戲舘酒舘亦無不履舄駢闐客常滿座從未聞高懸厲禁三令五申獨此書塲祗須略費杖頭錢並不煩多金慨擲而必從而禁之一若害人之地莫此爲尤者其亦有說乎余曰有子但知書塲之所費無多似在無足重輕之列抑知惟其所費無多故能誘人沈溺乎夫賭館妓館非貲財富足衣服麗都者未易得門而入卽入而囊槖旣　不足以恣豪情彼中人亦未有不白眼相加揮之門外者酒館一席之資非五六元不辦彼店鋪學徒行棧夥友竭一月之辛苦所得幾何斷不敢輕易閱鼎至於戲舘烟舘雖所費無多究未能引人入勝然則旣欲省錢又堪娱耳其惟乘　聽書乎書塲每客例取錢八十文坐位精良又有香茗可啜座客旣集卽有名校書八九輩珊珊而來斜抱琵琶更　迭和客有會意卽可在座上目成迨伺應者呈上粉牌請爲點戲或海潮珠或白水灘或二進宫或五雷陣大書特書　之臺上在當時祗費番餅一枚頗覺無關痛痒而不知魔道卽從此入矣在我輩司空見慣亦祗以行雲流水視之而少見多怪之流輙詡詡然曰校書厚我請我點戲意者迷香洞神雞枕其爲我而設乎於是偷閒伺隙一訪桃源始尚支取辛工以當繼頭之擲旣而辛工不足則稱貸也典質也甚至偷用銀洋冐收客帳不憚爲喪心昧良之事以博妓女之歡終且事情敗露掩飾無從被店主人迸之門外垂頭喪氣悵悵無之欲尋舊日之枇杷門巷以兾姊妹花垂憐而面冷于冰反眼若不相識如是者數月漸至典質一空其强有力者尚能拉東洋車奔馳於風霜雨雪中博數文錢以餬口至荏弱無能之輩文不能測字武不能荷戈非翦綹卽行乞耳原其至此之由謂非書塲階之厲耶且因聽書而引動嫖興眠沓倚翠樂此不疲沈酣于評紅品緑之場不知銅山之易竭則書舘固與妓舘相連屬者也旣與妓情投意洽則綺筵高設招客稱觴良夜未央一石亦醉有時湘簾畫靜團坐掽和喝雉呼盧夜以繼日妓或緑窓繡倦呵欠無聊則招之入戲園聯坐觀劇魚龍曼衍之時忽有鄭櫻桃其人欵步紅氍盡情献媚務令侑座者嫣然一笑而客之意始安盖由是而賭也酒也戲也亦相與爲緣矣迨至日久月深而阿芙蓉亦漸漸上癮鷺肩高聳狀若鬼薪偶缺資糧潸焉出涕是賭舘妓舘烟舘戲舘酒舘惟分設陷人之阱而窮書舘之害乃兼此數者而有之尚得以其取費無多而謂爲不必禁止乎嘗聞友人言浙省某茂才襆被來滬上開門授徒固篤謹之君子也一日有友拉往聽書甫入座適某校書扶婢登樓見茂才恂恂其貌呐呐其言與尋常尋花問柳者迥别不覺瓠犀微露一笑嫣然茂才悮以爲悅已也魂輸色授幾不自持迨校書歌罷下塲卽隨香車而去勾留匝月繾綣情深意欲爲金屋之藏而自顧羞澀阮蠹不敢啓齒以致抑鬱成疾大發瘋癲居停恐釀禍端送之旋里迄今尚對影喃喃書空咄咄雖有靈藥恐難療此單相思也噫讀書明理如茂才者且猶被其蠱惑更何論行棧夥友店鋪學徒耶客曰誠哉子言旣聞命矣然我聞滬北花烟館客入其門祗費青蚨一百頭卽可作烟霞供養捺胸捉　無所不爲此中亦不知悮人子弟多少乃不此之禁而獨禁書塲其故何也曰花烟舘之害人固較書塲爲更甚然其地藏垢納污無殊藩溷卽有三五枝殘花敗柳亦頗類地獄中母藥义故惟扛夫船戸水手之類往來絡繹甘之如飴衣冠中人從無一問津至此者以故大家子弟尚不虞失足其中至書館一開而顧影少年翩翩裙屐因此貽悮身敗名裂者三百六旬中當必不計其數更何論一某茂才宜其禁之視花烟館而尤亟矣且道憲旣欲禁書塲安見其不欲禁花烟館法總領事旣允禁書塲安見其不允禁花烟館乎子姑靜以俟之可也客曰允若兹是道憲及領事官祇須一紙文告卽可保全多少名節其造福爲靡涯矣子請筆之報端僕當敬爇心香望空九頓巳 
[河内大火]  
　　香港西字報載有東京信息云十月廿五日河内大火約計焚去房屋有二百座光景其詳細情形容俟續述 
[東藩紀要]  
　　外道華商聞有被土人謀害者雖係得之傳聞然核計有二三十人皆去不復返誠可疑也○去歲秋收歉薄有禁用米作酒之令今慶豐年遂弛其禁矣○電線總局議移於德國舊使館中地在駱洞與商署毗連聲 
 
 

Page 2

 
 
息相通益覺便捷○雷帥所派探事之向軍門已返營次只吳公六僑居於此東邊道派來之張王二委員亦以無事而歸○仁川各國地界立有界石以免越畔之虞華界與英界相接前經勘定近則忽起爭論尚未了結○德國使館遷於銅峴之東地基寛敞有勝於前鳩工庀材改作一新○釜山至王京一路日人久欲設立電線以通消息爭論已數月矣因前中國設約凡後有設電者統歸中國辦理商憲已派員前往查看擇日興工○利運船至仁川時人有乘之而來者索船價四兩五錢較日本公司多至一倍故搭客甚寥寥也○銀價更落每兩不過二千二三百文金砂之值因銀價日賤亦爲之頓减而尚無售主蓋以錢短故也○秋冬以來採取蛤蚌者多獲明珠大如指頂誠奇珍也日人見之爭出善價聞其帶回　國獲利數倍○士人湊股所置之火輪已駛往長崎一次仍停泊於仁川港中○賣假洋者甚多訪知其人將控於官有洩漏消息者彼遂斂迹銷聲不敢復施其技○有宰牛者剥皮　後見肉間隠隠有字形傳爲異事遂無敢買而食之者○龍山而西曰蔴浦再西曰楊花事三口相連爲帆檣停泊之所而蔴浦一口較彼二口尤覺興旺船桅林立欵乃之聲不絕於耳商人細勘地勢欲禀請商憲不移於龍山而移於蔴浦商憲以恤商爲心諒無不允之理○韓官屢次催促速使商人遷出城外而徙於何地尚無定章不日水冰地凍未克動手以勢度之須待來春也○龍山口迤西峭壁撐空上建危樓額曰第一江山登高遠眺洵足移情下則湍急鳴雷濤飛濺雪天然一幅畫圖也有人醉後憑欄眺望忽而欄折身隨之下落於水中拯救不及已與波臣爲伍矣○徐公相雨久爲外部帮辦月前承命赴津謁李傳相面禀事宜現已乘輪回東聞其見傳相時應答如流洵不愧專對才哉○操江船八月間送仁川領事陳君梅村赴旅順今始駛來○三菱公司置有駁船凡搭該行輪船載來之貨須以駁船運送岸上一味勒索價值有出乎情理外者擬禀請日使酌定船價不知日使允否○縫工只二三人工不必精價則過重每製棉衣一件索洋二元少與則惡聲相加可恨也○剃頭匠只一人較衣工尤覺珍貴商人數百名以一人應之實有不給之勢由是聲價自高不肯應召而至○日商收買牛骨堆於漢江岸上高如山邱以船運回或焚化入田或切磋爲器聞其獲利頗厚可見天地間無棄物也 
[之罘寒汛]  
　　前報紀吕宋國甲乙二人結伴至西酒館沽飮醉後甲將乙剌死爲巡捕執送道轅兹悉道憲已移請英領事押解至香港發交該國官訊斷定擬矣○烟臺山下向有西飯店數家每當禮拜之期碩腹豪商觥籌交錯數年來獲利之豐實不可以數計近忽漸形减色虧累不堪有某店主某西婦無可支排遂勘破俗塵出家修道矣巿面之衰於此可見○每有不逞之徒中高麗携帶幼孩輾轉販賣離鄕去國孤苦零丁可悲矣夫○嵩武軍來此駐紥二旬有餘從未見一人一騎入巿遊遨孫軍門猶恐其或生事端遴派弁兵手持令箭分往大街小巷嚴密巡查蓋防患未然之意也○有某校書者靡曼風流纖濃合度丹唇皓齒曠世無儔眞所謂北方佳人遣世而獨立者以故珠履貂冠時時滿座枇杷門巷誠不愁車馬稀疎矣初五夜有二三知巳繡闥言歡耳鬢厮磨履舄交錯正在倚翠偎紅之際忽有一赳赳武夫飽灌黄湯如花和尚醉打山門模樣大踏步入一言不合遽起風波鏡匣脂籨香篝粉盝盡情摔毁無殊風捲殘雲衆人見勢不佳一哄而散七十鳥恃有護身符在不肯干休被其人扭至街心以老拳奉敬鱗傷遍體狼狽不堪說者謂該鴇平日叱鶯嗔燕慣以小妮子爲魚肉得此一番懲創或可稍斂淫威惟荏弱花枝驀被風吹雨打有情人於此未免惄然於心耳○月之初二日海晏輪船來烟有某大員靈輀附之而至盛觀察親自赴船奠祭○　交冬令二豎子巳退避三舍貧民雖苦飢寒交迫猶幸災厲不生故秋間所設施醫院刻巳奉憲暫停矣○西風料峭釀就嚴寒不耕而食之流至此咸高聳鳶肩渾身戰栗大憲憫之飭照向章施舍棉衣以禦風雪連日由巡司掛號發牌以便屆期往領誠哉惠及窮黎功德無量也 
[邗溝霜葉]  
　　吳吉甫觀察自辦揚城保甲以來以恤商保民爲已任深知青皮地棍之爲害訪拿胡學志等七名訊責枷示繼又密拿著名惡棍陳天祥等十餘人禀明督憲子以嚴懲校場各茶社中每有虎視耽耽撩衣捲袖之輩至此皆畏威歛跡居民賴以安堵他如禀添公欵免捐手藝小店洋油燈費脩理太平水缸講求救火事宜實惠及民不可枚舉觀察近奉憲檄調辦省中要差於初五日在揚紳民之送行者頗有依依不舍之情也○揚州府境馬坊營地方一小巿集也向有某號鹺商設立分盆運鹽前往銷售上月某日由總店雇驢載鹽若干以往及至中途忽被巡勇多人將鹽驢奪去押運者回報該商殊爲惶駭當卽具禀鹺竇求爲查究現奉批云馬坊營地方旣設盆扁該商運鹽往銷不止一次何以此次押運在途忽被巡勇刼去究竟孫營地方是否儀界抑係六岸商人有意攔阻候咨請巡道查明將鹽驢繳還並札飭儀徴六合兩縣迅往會勘地界禀候詳辦 
[消患未萌]  
　　秦淮之源逕距城四十里之方山下卽天印山一路映帶汊支斷港匯而爲川川勢内高而外窪駛若建瓴往往山洪内訌則縱横盪决銳不可當迨直瀉無遺又苦兼旬不雨因此遠近百數十里常有洪範極備極無之嘆左文襄總制兩江時首以此爲民興利倡議就通濟門外建石閘一座時其啓閉澇則洩之旱則瀦之由是資灌漑而利舟楫說者至比之於鄭白之渠惟定例每歲以十月初一日下板至來年四月初一日而始開該處爲句容溧水出入之要津圩民秋收所入悉櫂小舟販運至南門外投行售賣由來巳久自造此閘販米者不得過雷池一步諸米行又以部帖載明埠頭未敢彼此遷就鄕民急於脫缷或上下雇用駁船或拆閱以免濡滯一經騰挪便不可問彼怨咨而詆其爲厲巳者非一日然功成費鉅後來者亦無如何也今歲霜降後水仍未涸而閘巳如期下板閘内水阻不得出浸浸日漲適某圩涵洞方啓水忽倒灌竟將陡門冲塌於是閘内各圩民歷將不便情形合詞籲懇江寗府孫太尊求爲矜恤忽道路紛傳太尊已飭兩首縣將爲首之人照地棍重辦因此勢甚洶洶日聚日衆詎太尊稔知此閘據形家者言則便於城内之風水就民情而論則不便於城外之農商祇以左文襄當日一片苦心不能以目前之小不如意遽視爲芻狗而不屑因諭令管閘委員暫撤去數板俾閘内蓄水得以外泄以協輿情仍令被冲之圩速趁凍前修築完固並無格外枝節愚民咸呼青天現已靜謐無事矣先是水壅之時鄕民麕集城外意欲藉此挾制官兵拆毁石閘並謂閘在則田將不保卽課無所出衆口一詞并約於某日在督轅跪香後見府批准其放水又無瘼視之意與道路所傳之謡言大相懸絕遂各散歸安業消患未萌賢太守眞良二千石矣 
[皖山樵話]  
　　月前有江右委員管解京餉數萬兩道經定遠縣屬之樟橋鎭夜宿旅邸被盜刼去鞘銀數千兩旋卽獲盜五名并將未失之銀鞘寄存定遠庫中委員赴省禀報皖撫阿中丞移咨江右照例分賠刻已如數措齊派候補通判周通守雋前往定遠接解赴都矣○阿大中丞謹具冬至賀表擇吉本月初二日拜發選派戈什哈張立功黄啓發由驛齎送赴都○文昌宫奎星閣之右昔建焚化字紙爐一座以鎭文風日久月深漸形損壞大憲籌欵鳩工委懷寗孟二尹督匠監修刻巳煥然一新由二尹核實報銷大憲旋委按照磨俞君光烈騐收工程○殺兒坡下某甲向充城守營兵酗酒横行不循法度居民惡之不敢與校現辦冬防每兵上班五日當甲臨班之日下午時先將洋槍收拾洗刷在空廠試放數聲不料槍子未出槍門忽炸致轟傷右手虎口手掌亦被炸破鮮血遍地躺臥不醒急經覔醫調敷抬回家内聞尚不致有性命之憂彼受其荼毒者咸謂爲天道報施不遠云 
[巡夜新章]  
　　杭城地方遼闊向分上中下三城每城分爲六叚叚委文武員弁各一每夜于起更時到叚親帶巡丁督率更夫往過來續巡環不止非蝦蟆更轉不能回寓安息近屆隆冬無業游民相率爲非且有勾串游勇放火搶劫等事衛中丞思得一法命製紅緑色竹籤各十八 
 
 

Page 3

 
 
根上中下城共十八叚文武員弁三十六人文用紅籤武用緑籤每夜至四更時各員弁將籤轉遞如第一叚送交第二段第二叚送交第三叚蟬聯而下送至六段則仍週而復始再由一段送起庶終夜巡緝匪類無隙可乘已於十一月初一日爲始其籤皆中督辦處發出至城中各街栅則一律修造堅固每處雇一人專司其事不得以一人而管數處且不準更夫代管云 
[雍容坐鎭]  
　　韓藎臣軍門晉昌統帶浙西鹽捕水陸等營駐紥上海縣屬閔行鎭操巡緝捕力任艱辛將士軍民畏懷悅服是處爲鹽梟出沒之區自大軍駐巡之後匪徒不敢横行者兩載有餘矣兹奉恩命補授安徽壽春總鎭壽春爲長江鎖鑰上游各省咸賴屏藩得軍門坐鎭其間羊叔子之丰裁不難復見於今日矣 
[柏臺新政]  
　　新任江蘇臬憲張屺堂廉訪富年由州縣起家洊陞徐州道兩淮鹽運司不一年而擢任柏臺移節吳苑按廉訪以浙人官江南二十餘載舉凡政治之得失民俗之利弊無不洞悉於懷今者履新纔及一旬而積案已逐一清釐府縣解勘犯人迭次親提研訊片言折獄明敏如神其收取呈詞尤爲體卹下情俾無浮費向例民間詞訟凡巳經控告府縣不能清理復於臬憲衙門投訴者例由代書爲之寫狀由經歷廳代遞今廉訪諭令遵用狀式由號房呈進立卽升坐堂皇傳令告狀人詰訊情由果有屈抑卽行收受初八日爲第一次收呈之期云 
[會操及期]  
　　今日爲本埠西商團練兵與英國兵船水師會操之期已列前報兹悉團練兵定於今日下午一點半鐘在英工部局空場取齊水師亦以此時在江海關碼頭上岸同至泥城外合操水師中砲隊鎗隊馬隊步隊莫不畢至荼火軍容當有異於常操者諸君有留心戎政者乎盍驅車戾止憑軾以觀之 
[公讌殿元]  
　　前日午刻本埠文武各員假小南門内蕊珠書院公宴新科殿撰趙君以炯至兩點鐘時始盡歡而散 
[謊報盜蹤]  
　　昨晨包探秦少卿王阿二同至英公堂禀稱有利銀行被刼後有楊阿九者投捕房報稱訪知該盜避在蘇州等處素與識面可以同往拘拿捕頭給洋百元派小的等二人偕楊及王明三前往旣到蘇州忽言盜在揚州及至揚州又言盜在清江楊等卽藉捕盜爲名到處持刀滋事其在船時擅將小的等之衣服亂穿一日竟指一乞丐爲盜種種荒唐不成禮統小的等遂返棹回滬然所帶之洋已用去六七十元矣現上海縣欲提楊阿九至案爲特送請解往楊供小的並不與盜相識惟據王明三言知盜下落且能識面故與同報捕房偕探前往决不敢有心哄人該包探又稱王雖言有風聞然未指實惟楊言之鑿鑿致受其愚聞楊與前次送縣之王金標亦係素識蔡太守飭將王帶來與楊對質供各支吾太守命將楊押候會商麥總巡再行核奪 
[疉獲私土]  
　　前日洋藥局巡丁在周太僕廟絲船上緝獲走私大土八只烟膏十四缸每缸約十餘兩送私人姓潘據云運往湖州又在漢口船夾艙内獲到小土八塊問之無人答應又在新閘獲到走私大土三只隨卽一併送入局中充公給賞 
[重懲痞棍]  
　　有混號朱小胖者滬城著名痞棍也近以勾引婦女事發經總巡馮剌史訪拿到案研訊之下俯首無詞剌史遂飭掌頰二百下又笞臀七百下皮開肉爛鮮血交流哀號之聲無殊屠豕剌史以其惡跡昭著未便寛容復飭鞭背三百下荷以頭號巨枷 
[誘逃送縣]  
　　顧金濤向在本城穿心河橋某姓荳腐店爲夥妻子張氏忽於本月初九日走失無蹤後訪知被同業陳阿榮所誘匿前日尋至二十八保十一圖内見該氏果與陳同居因一併指交地保解送縣中莫邑尊着值日差分别看管候訊 
[英界公堂瑣案]  
　　唐阿二訴稱中途被魏木根馬車撞倒碾傷由捕拘魏送案魏供偶不留神以致碰撞蔡太守騐得唐略受微傷判　魏洋二元爲養傷之資○金陵婦人傳沈氏訴稱丈夫逼勒爲娼求請超豁蔡太守研詰之下該氏稱父母雙亡祇有叔父在原籍開蠟燭店小婦人嫁與傳長興生有二子長年八歲次年四歲傳爲水菓生意來滬住居南門外近來丈夫不顧養贍反時將衣物典質現又移居二洋涇橋堍逼令小婦人爲娼小婦人素日多病因此堅不允從奔案控訴太守謂照爾所供情實堪憐第恐其中未免不實耳該氏稱小婦人並無虚言太守謂爾現欲何爲該氏稱與傳旣爲夫婦不願分離太守謂爾願回家否答稱願回家太守謂爾夫再欲逼爾爲娼奈何答稱求派差押同小婦人回去傳諭丈夫不得逼令爲娼太守曰爾無悔乎答稱無悔太守隨飭差送該氏歸家令傳不得逼妻爲娼○包探顧阿六禀稱舊貨店主李阿二被夥陸雲樓捲竊衣物報捕後經小的獲陸在鋪下搜出破舊衣裳及雨鞋等件今將人贓送案李申訴前因陸供因有急需是以取其衣物蔡太守謂陸監守自盜罪不容寛姑念贓價無多格外從寛發落判押七天贓交李領 
[法界捕房瑣案]  
　　前晚十點鐘時某甲偕妻某氏至捕房訴稱我妻本在城内某公館傭工我因家中有事來滬邀妻偕至新北門外附航突來流氓數人將妻拉住揪其髮而痛毆之并攫去銀耳墜及金戒指兩隻我俟其去尾隨其後見至城河浜長興飯館中叩求查辦捕頭飭包探王榮培帶原告前去飯店早已閉閂包探說明來意閂内答以明日前來包探堅欲啓門門内人將燈吹息并出非理之言該包探卽喚西捕將門撞開先將呌駡之人拘住然後着店主交出肇事者少頃店主送到一人稱卽肇事者捕頭詰問之下着押候解案○昨晨黎明時包探在小東閂外獲到一賊手携洋布三疋半捕頭詰問之下據供從小東閂内染坊中取出捕頭着押候解案○前晚有甲乙兩人飮至酩酊偕行至紫來街口憎東洋車碍路將槓踏斷車夫拉住索賠甲乙兩人大肆咆哮欲扭車夫至英界巡街西捕見而查問甲乙又與捕糾纏當卽拘進捕房管押昨晨備捕頭詰問之下甲稱銅器店夥乙稱鞋店夥均住西閂内捕頭着賠車槓人則押至十二點鐘時釋出 
[復王錦堂軍閂]  
　　十月二十二日由陳伯潛閣部收到王錦堂軍閂從檳榔嶼電匯助賑洋平番銀二千元軍閂誼敦梓里澤晋災黎謹當奉揚仁風核實散放除修函敬復外合先登報鳴謝[  福州壽賑公所紳士拜啓]  
[復暹總領事陳篆金鐘方伯]  
　　十一月初二日由陳伯潛閣部收到新加坡暹總領事陳金鐘方伯英洋一千三百元方伯眷念故鄕情殷推解適在賑務孔急之時萬里慈雲嘘枯起萎凡我同人同聲頂祝除修信致覆外先行登報以逹謝忱[  福州籌賑公所紳士啓]  
[上海高易籌賑公所撮要]  
　　廣東潮州府正堂朱少愚太守慷慨好施樂善不倦前蒙分廉捐助直隸山東賑濟疉惠巨欵當卽遵諭分别彚解昨承協興糖棧交來潮州柯成記行匯到朱太守續助山東棉衣洋一百元第二百八十八號捐册一扣如數拜領望雲叩謝卽塡掣收條備函奉繳仰見太守共切痌瘝無分畛域高風廣被挾纊同温謹列報端藉鳴謝悃[  兩廣協賑同人李朝覲秋坪頓首謹誌]  
[葭月八日小集紉秋館卽席分均得會字成詩一首錄呈高昌寒食生曁諸大吟壇粲政]  
　　窮溟飛鸞皇其羽聲𦑘翽朝乘巫峽雲暮挹仙門靄考槃多遐思綺筵絕纖壒接席欣銜觴言懽同傾蓋韻事典斟尚豪舉輭盤汰蹤迹證萍蓬情愫託蕭艾寥寥空谷音息息晚逕馤冉冉衆芳集楚楚一時最收視鏡窈窕旁燭雪翳薈抱素　元機叩寂得天籟紅顔慰落拓碧翁逞狡獪顧盻意態豪沈頓乾坤大經旨反百悔　變易三害荆棘徧寰中嘯歌出物外人壽月常圓境窒心自泰不爲塵溷覊跌宕花底會[  意琴室主甫稿]  
[懺情侍者屬和木犀香館題壁詩依韵率成錄請粲政]  
　　前塵閱徧綺羅塲夢影尚留衣上香檀板敲殘花十八又從西曲識秋娘潔有黄花能傲霜清如蘭蕙出羣芳任君拈取雙紅豆情己懺除意未忘[  海上浮查客]  
 
 

Page 4

 
 
[和緑蕚館主韻呈政]  
　　世載屠沽混姓名每聞佳士輒心傾秋風遠道人千里夜月高樓笛一聲滄海策鰲曾濯足軍門捫蝨又談兵何當驅轂重相訪欵接親勞擁篲迎[  策鰲游客新儂氏稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[邗江官報]  
　　初三日許分轉均詩由　公幹回廟灣場納課銀一千六百餘兩初四日分發經歷徐鹺尹元基順天人禀知到淮 
[和尚神通]  
　　揚州天寗寺方丈僧　潮者雖皈依佛教而未謝絕塵緣平日交游　廣所　譚笑有鴻儒任來無白丁也忽于上月抄示寂本月初四五日諸僧徒爲之骰奠排塲熱閙　非紳宦所能及者一時冠蓋如雲山門以外車塡馬溢擁擠不開並設有鼓吹炮手凡印官至卽燃炮三響入内行禮畢有陪賓者引至紅廳欵坐　前陳設亦頗風雅宜人内外懸掛素幛約有二百餘軸大都富紳顯宦居多聞有不　數百里而來者方外人果何修而得此耶較之蒲柳泉所述金和尚又不免小巫見大巫矣 
[吞烟續述]  
　　前紀邗上三義閣内某甲吞烟猝斃一事兹聞甲年逾三十向爲本街某布店司事性喜押斜遊與某土妓有香火盟嗣因妓又與某乙交懽遂視甲如陌路甲見而恨甚始猶反魏武負我負人之語以自解　念店中累年虧空爲數頗多無非爲負心人所累轉瞬年終東人盤帳將何以償籌思至此悔恨異常遂吞服烟膏奔至該妓家中以圖洩忿鴇母見甲形神有異料巳服毒急倩某氏婦抬送三義閣中詭稱養病以圖缷禍兹聞有人爲之調處由某布店出資從豐棺殮經印　　將柩領歸矣諺所謂牡丹花下死做鬼也風流其甲之謂歟 
[女弗能救與] [  解會狀捷三]  
以其子而殺之親之過大者也甚矣無惻隠之心是豺狼也今天下溺矣抑亦立而視其死與周任有言曰顚而不扶惡在其爲民父母也少者懷之天下之民舉安庶矣哉生我所欲也九男二女輕重同大小同兼所愛則兼所養也丈夫生夫子　爾而笑女子生棄之而放之菹夫子之不援何也昔者竊聞之君子之於禽獸也君賜生　畜之以其所愛及其所不愛可以人而不如鳥乎牛山之木嘗美矣斧斤以時入山林屏子終身不養焉豈愛身不若桐梓哉今有禦人於國門之外者國人皆曰可殺雖然盜也未有不嗜殺人者也父子主恩父子相夷則懸矣是爲賊殆有甚焉殺人之父　人亦殺其父人可殺與必也以直報怨則可以殺之爲人父止於慈父子之間又何怨無乃爾是過與不仁哉爭　以戰自作孽不可活故善戰者服上刑父子有親仁義而巳矣焉用殺尚德哉臯陶爲士以生　殺人則哀矜而勿喜親親仁也殺一不辜奚司哉井有仁焉舉疾自蹙類而相告愛人者施由親始其所厚者簿不亦異乎赤子匍匐將入井皆有怵惕惻隠之心有德者先　其家無以保妻子　謂過矣今也不然旣　其生又欲其死父母之心人皆有之我獨亡此之謂失其本心見其生不忍見其死夫婦之愚可以與知焉載胥及溺其何能淑今夫水可使過顙視之而弗見則不知足之蹈之手之舞之以梃與刃有以異乎當是時也哭泣之哀有若曰父母之不我愛於我何哉聽之而弗聞是可忍也孰不可忍也噫天地之大也發育萬物惡之欲其死獲罪於天子生三年然後免於父母之懷父母惡之是無父也私妻子不由共道生焉人不知舍之山徑之蹊間行道之人遇諸塗必　援之以手賊仁者遷其重器而不知檢棄而違之天油然作雲迅雷摩頂而就死地自取之也且比化者思之猶有所憾無罪而刑之非心服也安而不愠必也不能昔者吾以女爲死　夫何憂何懼他日報怨必有妖孽厲鬼怪蛇菑　並至誰能禦之吾嘗終日不食終夜不寢以思非夫人之爲慟而誰爲便便言巽與之言予豈好辯哉或問曰俯不足以畜妻子貧而無怨難則如之何吾應之曰則將應之曰節用而愛人以約失之者鮮矣往送之門女有餘布所以不願人之文繡也寳珠玉者殃必及身中人以上人告之以有過則喜齋戒沐浴則可以祉上帝改之爲貴子日望之從流下而忘返則其進禽獸不逮矣長幼卑尊相與輔相之則猶可及止也我明告子子不子將殺之父命之曰過則勿憚改能無從乎婦之不肖猶以一杯水姑舍是曰何取於水也必敬必戒嫂溺不援惡得無罪弟也以愛兄之道來雖被髮櫻冠紾兄之臂而往救之不得巳也他日而願爲之有家擇其善者以其兄之子妻之爲若親其隣之赤子乎象至不仁其爲　不父兄也自外至聞其聲以杖叩其　可以取可以無死如中也棄不中才也棄不才殆於不可有妻若是戒之曰出乎爾者反乎爾者也受之而不報未之有也若夫爲不善則巳垂涕泣而道之曰非其罪也不得其死然殺之而不怨豈其然乎責善朋友之道也有孺子而注之江是何異於剌人而殺之與朋友交忠焉能勿誨乎守望相助里仁爲美十窒之邑乃屬其耆老而告之從而不改鳴鼓而攻之可也或告之曰有馮婦者飢餓不能出門戸乞諸其鄰與之爺與之庾爲人謀樂善不倦非所以要譽於鄕黨朋友也如保赤子而民焉有不仁者首與七大夫言憂民之憂者不失其赤子之心者也以不忍人之心行不忍人之政德之流行草尚之風必偃至誠而不動者我未之見也内無怨女吾豈若於吾身親見之哉嗚呼水哉水哉未有甚於此時者也如水益深汜濫於天下　無所定老弱團於溝壑死亦我所惡於女安乎反而求之吾與女其揆一也吾亦欲無加諸人及是時思天下有溺者由己溺之也修其天爵幼吾幼以及人之幼彊爲善而已矣其庶幾乎 
賦得鄕團救嬰局得嬰字五言八韻 
第一鄕風惡無如好溺嬰有團皆應救非局那能成雞犬比鄰接牛羊隘巷驚啼飢憐季女周急仗方兄四扇恩門敞千家爨火生范莊勞首創康誥矢心誠菽粟求如水桃花種近城宣仁天下母　切于來情 
[瀟湘館遺稿序]  
　　瀟湘館遺稿　姑蘇女子林顰卿黛玉所著也夫其仙卉臨風獨立於綺羅叢裏女羅翹秀寄生於松柏林間心似井以無波情有絲而不斷以飄泊流離之思抒芬芳悱惻之懷薛夜來之唾壺只宜盛淚班婕即之團扇總是悲秋每　銅鉢一催玉臺高唱芳心如繭爭抽蠶妾之絲好句如珠卽是鮫人之泣憶其詞塡柳絮社建桃花凹晶館秋夜聯吟妍爭邢尹蘆雪亭冬閨集艷伴結威裒訂方外之禪宗謝娥續句作閨中之祭酒鄭婢談詩向使跨鳳仙昇乘龍願就　光快婿締成石上之緣天壤王郎譜山房中之樂雙烟一氣異曲同工得備彌甥便呼新婦此則劉家三妹遜此遭逢謝氏一門同爲艷羡者矣何意蛾眉謡諑箕舌翕張天竟何如亂點鴛鴦之譜母也不諒頓成鬼蜮之謀盖自西子捧心李姬掩面而此稿也割情波之餘愛與憤火以俱燒尚何言哉從此逝矣猶喜焦桐護取幸草流傳鸚語聰明誦子生前之句鵑啼嗚咽存卿身後之名一集宫商百年涕涙嗚呼[  怡雲舘主徐麐年待删草]  
[寄懷沈惺庵廣文於毗陵錄呈高昌寒食生吟壇粲正]  
　　自别毗陵後相思分外長郵書勞問訊天意感蒼茫客况　盈篋生涯錐處囊跪來吟不得木落海風狂惆悵南昌路難爲計遠行日前沈君勸余赴南昌不果行光陰催歲暮風雪怕孤征此地懷知已故鄕空復情寸心懷沈約珍重舊時盟○贈梁溪宣俊侯乍見成知巳心交况又深清如盟白水誼不重黄金學富正年少才高豈浪今時人盡皮相我獨契苔岑夙有雲陽譽清閂仰巨公至今䋲祖武令我羡家風姓字勾吳舊才名小宋同海天欣聚首情在晤言中崇川驪睡軒主未是草 
[夢見關梅山人醒而有感塵寒食生正]  
　　卅年蹤迹等飄蓬秃盡雙毫作寓公末路論心無覔處殘衫破帽坐西風漏盡更殘酒未醒疏燈如豆耿寒青相思滋味甘於薺落葉敲窗不耐聽别三旬外知難見兩度驅車訪亦空刻意思君今夜裏粉談酒話雨朦朧翰墨論交亦有人惟君風義最情眞揖竹病君慨贈多金了無德色眼中餘子皆酣飯誰肯相憐赤骨貧[  瘦鶴詞人拜稿]  
[和瀟湘館侍者塵湯翠吾韻]  
　　南朝花柳刼餘灰折蕊含苞又盛開種得一枝新緑蕚春風移向海濱來○盈盈態度劇飛仙修到聰明况少年最愛綺筵銀燭外斜抛星眼昵人憐○挾婢同登捉醉場姬量甚豪按聲樂府唱齊梁生來眉眼天然好洗盡鉛華時世妝青樓夢裏人葉仲英草 
桂笙先生以大箸刼火紀焚琤　山房紅樓夢詞二卷見贈連日臥病未獲道謝先呈小詩用志欽佩乞吟壇教之○俯仰成今古含毫意邈然元音窮正變浩刼演人天兒女英雄淚滄桑岸谷年到頭歸大覺參破上乘禪[  意琴室主潘嶽森呈稿]  
[蕭君鑑堂僑寓二馬路石路口著有天籟一書詞簡理明足惠學者余購而讀之獲益匪淺因走七方律一首以酬雅教云]  
　　音原天籟具生初索解於今己闕如沈約類編徒蠹飽神珙字母任塵餘方言雜處宫商舛變體增時標射虚堪羡先生承絕學微言闡發補粗疏礙眉軒主人求是草 
[上海四馬路文報局内協賑公所經收賑捐十一月上旬清單]  
　　初五日江册廣東陸惕身善士募祁子樅程蒲孫陸惕身三戸各銀四兩趙票庵顧復古醉陶氏三戸各二兩劉字氓興徐氏涿鹿劉長清傳資炳臣大興陳六戸各一元宜　沈一兩四錢實收洋卅二冗無錫王源隆棧王蘭記善士十元江海關四元又經募香粟吟廬四百六十　樂山房汪子記　　駿　　季羅錢史汪子臬禦次薪汪師僑汪泉記羅　　維　霞羅起　吳菊丞汪師德十四戸各二百文藝　書屋李桂記羅高蔚徐懷記十三齡童子巖記李良伯徐椿依汪寳　九戸各一百文實收洋四元○無傷知仁　募無名氏六元○初六日電字册枕省電報　經交第三十次周松翁募通介堂徐四元靜記　貽士周琛日昇昌四戸各二元敬　堂揚記魏宗云魏小臬周張氏湖陳氏魏宗蘭魏宗蕙百忍堂張三多堂李講昌堂　過　氏　溪朱崇德堂樓敬義堂韓三多堂過十六戸各一元陳彭年陳桂年陳富年三 
 
 

Page 12

 
 
戸各一百又隠名氏樂善堂二戸各一百文實收洋三十元又　六百文○江字册鄞邑夢蕉盦主三元又經募倪琢翁林琛記二戸各一元求免灾人求戒烟人自求多福子合助一元張　駿　洋一元杭垣俞鳳笙翁募俞寳厚堂蔣燕山堂陳少蓮三戸各二元蔣承志余　古堂徐孫氏三戸各一元蔣崇德堂俞禹門二戸各五角○天祥洋行交來福州莫裕昌洋行募養桂氏　元十四兩三錢四分○蘇　元裕號易無名氏四元○二天共收英洋一百零六元銅洋一元規元十四兩三錢四分錢六百文 
[上海四馬路文報局内恊賑公所經收賑十一月上旬清單]  
　　初七日江　三　源某號交來蘇城翁信天三十兩傳硯山房二十兩實收規元一百零七兩五錢五分江册募餐英居士無名氏二戸各一元六　居十緣蕪吟舘苑　卿松濤舘四戸各五角張文增虚對開一个姚老三姚戰仲禮耕堂留耕書屋四戸各二角尚　堂紹遠堂小連山人愼　齋尹　祥五戸各四百承啓堂無力子順撫堂惜分陰舘學拙工沅香書屋六戸各三百愚山書屋筆耕齋桐蔭舘菊潭居士隠名氏五戸各王百葉承　葉培之敬　堂謙益齋隆中高士衍慶堂不留名怡　小築夢花舘洪錦耀十戸各一百文實收洋十元虚對開一个小洋七角錢十文○恊源庄交來常熟王壽康善士爲　　病速愈五十元○初八日江　甯波裕全號交來有心無力人一元○二天共收英洋六十一元規銀一百零七兩五錢五分虚對開一个小洋七角錢十文○初九日漢口電報局募漢川厘局九月分捐錢廿三千文縣河口分局九月分十千文府河口分局九月分三千八百十二沙巿厘局八月分八十六千樊河口厘局九月分六千武穴厘局九月分十二千勛陽厘局丸月分九千三百漢口厘局十月分二十六千以上計共捐錢一百七十六千一百十二實收洋例銀一百十五兩五錢三分○江册寧波立生號交來吳厚房善士一元又經慶二宜堂柳王梅房耦香居陸三戸各一元泰　永號經京　堂茂心祝父病愈二戸各五百文王正江合宅平安二戸各二百如心人子記三百施懷玉施愼修沈煥亭趙郁記汪餘實施少卿周連發鹿其先生無名氏湖無名氏李無名氏常無名氏江十二戸各一百孫萬隆李紹新鄭少泉滋德張紹先五戸事五十實收洋三元嚴開第先生二元○本日共收洋銀一百十五兩五錢三分英洋九元○補登初八日鄂　募一念居士五千無名氏吳明士吾民母梧銘寺蕪萌巿韡韡主人鄂拊居士痛牟軒稳槎居士筆花主人十戸各一千文王捷三四千文共計捐錢十九千文合併聲明 
[上海三馬路與昌恊賑公所陳竹坪經募山東直隸賑捐兼勸棉衣十一月初九日第四百七十五次清單]  
　　新册南巿鄭恊大布號經募鋤經書屋洋十元七齡童子節省點心錢修賑洋四元○新册本埠新泰絲棧交來勸　人洋一元又募朱家璋家璜家瓘家瑛家璜家瓘倜民種福人無名氏瑶華女史求嗣行孕人各洋一元以上十二戸共洋十二元○新册不書名洋三元衆志餘洋二元八角○新册李守成善士經募無名氏洋五角又四戸各洋三角又十八戸各洋二角又七戸各一角以上三十戸共洋六元又募重請發棠册無名氏洋三角又十四戸各洋二角又九戸各洋一角以上廿四戸共洋四元以上二册共來洋十元○九江祥發元寄來産後平安氏洋十元太倉濟泰興續來歸安延陵子求母病痊洋二元本埠洪蓮樵求保平安洋一元○紹興府正堂霍交來蕭山縣正堂經募塔冊許德源愼思各錢七百五十陳長茂德茂裕大養元孔恒盛養庭栽金珍貴鼎茂同春倪寳甫王福　福麟朱向華向榮馬大松松齡和盛各二百五十陳長興泰昌裕茂華震元鼎泰鼎潤沈天元思言堂沈各二百陳邦友邦詒邦逹清和吳芾吳　華琳開明孔兩宜沈生田景和來承燦順記萃生各一百五十陳賢邱免皂邦柟邦杰聚和胡賢陸松王鏞王淼裕昌洽鼎懋未承煥順源錢允祥任仲記蔡葛記各一伯蔡寳記祥記柳仙生各五十又册田惠順來品端正昇各五百孫瞻淇其百張杏川義順公陳源興子昻來寳賢邱大盈任黼沓馬家斌各二百五十鄭文賢余明松久大無名氏各一百五十汪明毅元升號田旭齋錢有高王良　　汝賢毛家魯姚星旋高　卿祥源曹慶森盛連中陳福田王予明野振國杜增貴張壽生徐立身富連升嚴又記各一百蔡金生王予壽曹汝堂王佫　周杏伯王美生沈遇思各五十又　倪鎔洋一元又册陳邦逹佯二元徐景周洋一元童季卿孫雲舫合洋一元又册乾泰靛行無名氏五十九戸各錢五十又册衡大靛行無名氏五十九戸各錢五十又册義隆靛行無名氏五十九戸各錢五百又册　茂靛行無名氏五十九戸各錢五十文又册倪仁利方源隆鮑號各五仍恩號倪意東各二伯五十又册韓茂林一千陳元度韓金記丁　山各五百韓榮記三百應文增二百又册宋慶年胡血䋲許榮光各五百同泰四百五十華克衍金作甫袁氏倪氏各二百五十胡錦璉二伯周氏陸氏各一伯錢氏五又册無名氏一千陳湘生五百無名氏二戸合五百又册沈徐氏　鴻臬各洋五角又册大生春和寳康黄增昌各五百源大同裕鼎隆各二百五十華信裕德和各二百無名氏三十八戸各五十以上四册其合洋四十八元錢四百四十文○本日共收英洋一伯另三元小洋八角錢四百十文合併申明 
[上海三馬路與昌恊賑公所陳竹坪經募山東直隸賑捐兼勸棉衣十一月初十日第四百七十六次清單]  
　　新册洙涇增盛庄洋一元又募自心子洋一元○新册本埠南巿花衣街慶昌隆洋三元江西顔　夏馮培之二太守交來山東水灾勸施棉衣捐册巡撫部院　中丞委員經勸規銀二千三百四十兩合作棉衣褲三千套○紹興府正堂霍交來肅山縣正棠經募塔册恒豐俞介生周萬卿各錢一千傳　記五百徐作梅元裕王衡昌復太各　百五十阜霖豐和源興各二百文元和樓一百五十王臬泰祥泰樹記袁鈞和咸泰復與鼎豐泰　豐義泰祥成泰沈紹瀛瞿長和樓氏俞金　金如琿宋金江選泰傳維金供阿毛董祥和傳珠求壽各一百陳寳珍凝茂吳儀記增祚傳沂記聚興志周星照同順阜霖早廑德順恊興謝合聚同順各五十又册林國楣一千徐春生有章六順發大瑞春沛泉加茂家祥鼎邦　陳錫疇念慈陳錫周葆齋星甫勉齋光先詩美各五十又册傳潮　洋一元傳來金洋五角宋蘭生王　生各五百汪　蓀三百王少蘅幼蘅仁厚堂鄭綬榮瑞麟來鼎山韓晉卿各一百又册胡立大五百李守榮四百李　　三百五十老永森顔元茂　　衡大　濟齋毛　川老早升李芝鋤毛公泰各二百五十又冊林聚大沈樓馬陳各五百陳二百陸祈鼎各一百五十又册無名氏六十戸各五十又册義橋無名氏六十戸各五十乂册義橋無名氏六十戸各五十以上八册共洋十六元錢十一千八百六十文此稿未完○硤石蔣伏生洋十元本埠衡泰茶棧募無名氏洋五元○劉活舟徐禮謙求妻生産平安各洋二元○本日　收棉衣捐規銀二千三百四十兩洋四十元錢十一千八百六十文合併申明 
[上海三馬路與昌恊賑公所陳竹坪經募山東直隸捐勸棉衣十一月十一日四百七十七次清單]  
　　新册大通和悅州經募義質堂洋五元同人洋二元李無名舒無名　無名無名氏二戸各洋二元以上七戸　洋三元本洋五元○新册公茂洋行經募無名氏徐森記各洋五元嚴大祥培芳陳海東各洋一元朱　清無名力不足吳不留名各洋五角無名洋二角以上十戸共洋十五元二角○新册延康莊經募懋　堂洪還前願洋五元　　　一元杏林書屋小記陳森記各洋三角羅陳各二角補過軒錢七百知過軒五日六十邵氏朱氏陳各五百　　堂靈百以上十二戸共洋十元○新册羅店泰昌公記飭省　席費移賑洋四角○新册松江五庫總卡洋一元○甯波全盛局來甬江　次求解堂續　洋十元楊州鍾寳源求母病速愈洋十元厲字馮洋六元本埠杜菊初先生交來無錫珊生莊洋五元○無名氏周保闔家病愈十元内有花洋一元陳廷逹求女病速愈先助洋二元　緣初先生書清移賑洋一元錢二百十文前京都夕照寺助來墨寳今先以售去白紙六尺對一副洋二元乳谿扶風氏爲妾守英病愈完愿洋二元○南通州東林居士募來周門章王氏求辭疾速愈洋二元存此心氏求舊恙不發無名氏求保平安各洋一元王石祥三童子積省點心費移賑求保無灾無難錢一千八百恕記三百廿文以上五戸共洋六元○紹興府正堂霍交來蕭山鯀正堂經募塔册無名氏洋五元汪浩甫來益銘合洋一元和順錢七百五十三和行寛記李震元各五百順記宏茂行各四百宗記堦記各三百培記扣記金禮記各三百五十懋昌源記瑞裕行金門童氏天記各二百五十陳　松魁記廣記昌記太記各二百妙記一伯五十洽記昌王廷楠傳記昌記度記楚記各一伯文明記洽記各五十又册陳　乾尚義堂王鳳藻堂來各二伯許源興一伯甫陽　俞其蘇徐正源各五十以上二册共洋十三元錢一千另八十文此稿未完○靖江李恩泰求父病愈洋一元大塲春和寄來雲韜居士助英十二月价第二萬一千八百九十五號吕宋票一條○本日共收英洋一百另六元内本洋五元花洋一元小洋二角錢一千二百九十文合併聲明 
 
 
