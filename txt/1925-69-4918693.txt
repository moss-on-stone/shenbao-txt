# 1925 - 69 - 4918693

 

Page 1

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *   
 
 

Page 2

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *   
 
 

Page 3

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *時評 
[不可解之出后（冷）]  
　　合中國今日之兵爭雖曰紛亂然尙有一枝一節之意義可言卽至卑陋者而言或爲人逼或爭己利尋其綫索猶有新盟舊主以及各式之恩怨故繩之大義多屬不可而索之人情尙有一二可以自解之道惟數月以來熊軍之假道於湘與滇軍進窺於桂其故實有使人難解者 
　　熊之出兵名曰北伐而其事出於曹吳旣倒之後滇之出兵亦名曰北伐而其軍又蒞於西南同志之區準人情而言自必有故或以距離較遠我輩不能得其眞實原因耳 
國内專電 
　　北京電憨軍尙有援軍前鋒抵硤石大部集靈寳張治公任右翼憨任左翼劉居中路陜軍過潼關有三旅張治公前綫在宜陽西南五十里陜州仍爲劉軍所據胡以洛陽澠池間爲第一防綫（十七日下午一鐘） 
　　北京電晋陜甘長官仍請政府依孫岳偃師會議令胡憨派員列席但胡軍己佔洛陽當不肯退至汜水有人間府關外對孫岳調停有異言府要人答曰憨之副司令係孫岳所保胡孫又極友好故當時認孫爲適任政府并無使孫助胡意（十七日下午一鐘） 
　　北京電劉鎭華寒（十四）删（十五）連電段己遵令返陜請制止胡軍追踪段電令孫岳查照 
　　北京電王汝勤電府熊克武自湘派員來宜謁汝勤及盧司令欲假道回鄂西經婉辭拒絶（十七日下午八鐘） 
　　北京電張作霖電盧永祥江南軍隊移防己定有具體辦法業囑張效坤到寗商承尊處指示辦理總以俯順地方輿論不誤地方蠶事爲要知關注特奉覆（十七日下午一鐘） 
　　北京電張宗昌改編齊部爲三旅奉允撥百五十萬并槍萬餘（十七日下午十鐘） 
　　北京電鄭謙赴蘇忽緩因財政無辦法鄭擬先就中俄會辦（十七日下午八鐘） 
　　北京電奉歸者云張做夀後國民一二三軍代表及參謀部劉汝賢代表兪某頗受張作霖優待給以特别大紅花爲章記其他各省則紅花較小且有黄心者推大紅花則紅心蓋任何地方皆可行走因知張與馮胡孫感情很好等語（十七日下午一鐘） 
　　北京電馮軍堵築永定河工兵約八百餘係敎導團學生由團長熊斌督隊任築壩鹿鍾麟部任堵决口（十七日下午八鐘） 
　　北京電今日使團會議美使主席商加拉罕加入使團結果允加氏儀式上加入並認蘇俄爲辛丑和約國一員資格但中政府以中俄邦交己從新建立俄不能援辛丑和約權利（十七日下午八鐘） 
　　北京電善後會議今日又開談話會疏通會員休會後痛快將九案通過（十七日下午一鐘） 
　　北京電段函財部三日内籌撥善後會十五萬元（十七日下午八鐘） 
　　北京電篠（十七）閣議王耒辭孫宅治喪處派王開文補簡唐在復充義萬國農會修改公約全權代表並專員會議會員孫故總統决行國葬錢恂等請派員兼辦全國絲荃改良産銷事宜應母庸議交部設全國鐵路路線委員會議决照辦王九齡報告敎育潮閣員均主勿操過激藉免反響 
　　北京電王九齡己列席閣議（十七日下午八鐘） 
　　北京電梁鴻志今日申刻赴津弔段芝貴 
　　北京電府公布内閣無改組議 
　　北京電盧永祥未保留李傳業 
　　北京電淞滬會辦有唐在禮說 
　　北京電胡漢民電京稱林虎敗 
　　北京電昨公民通信社陳憂塵載某大公子受賄被控陳現交法庭（十七日下午八鐘） 
　　北京電篠（十七）贛同鄉李師洛等請願反對文羣長贛（十七日下午八鐘） 
　　北京電駐外武官經費今日閣議决併使領費（十七日下午八鐘） 
　　北京電俄人贈孫文黄銅棺一具十天可到京（十七日下午一鐘 
　　奉天電吳光新由奉回京辭職己打消 
　　奉天電張派楊毓珣晋京答拜班禪並將代鄭謙出席善後會因鄭日内携眷晋京與段接洽畢即赴蘇就職派楊宇霆代表祭中山俟葬期定啟行又派濮一乘爲東省善後代表團秘書與楊偕行 
　　奉天電張令實業廳長張之漢兼三省實業總監督添繪圖調查等四科 
　　奉天電張令交涉署長高清和將三省自治期内與各國外交積案備齊一面呈報外部一面提向各領事辦結束 
　　奉天電綏遼號軍艦温樹德允發還張派宋遇春帶員赴青島接收駛營口停泊　　奉天電張令各軍步兵團各編獨立機關槍連每連槍六架又令關内防軍每旅各添新製野戰砲十尊（以上十六日下午七鐘） 
　　奉天電軍會决定（一）講武堂改東三省軍官學校專收各官長子弟（二）軍士敎導隊再招五百（三）招陸軍專門學員任各軍内堂敎授（四）組軍學競進會按月考績升奬（五）由陸軍訓練處刋軍事雜志分送各軍張學良令講武堂添授武術 
　　奉天電奉東北沿韓界各縣多匪張擬添設臨撫鎭守使轄七縣 
　　奉天電張派專員四人北上調查俄人在邊增兵情形 
　　奉天電黑督署電俄軍屢次越境擾亂請電俄使嚴加制止 
　　奉天電張委姜登選爲陸軍講武堂監督蕭其煊敎長（以上十六日下午一鐘） 
　　哈爾濱電奉當局爲中俄航權電吉黑徵材料並令商務航業各會派員參列哈商會正議推員往長春 
　　哈爾濱電日本銀行界組視察團來哈游歷 
　　哈爾濱電加使電中東路令沿線懸半旗悼孫文哈官廳亦己接公電 
　　哈爾濱電中俄文物展覽會費定十五萬元東鐵與哈商各半分任擬五月開會恐不及（以上十六日下午七鐘） 
　　濟南電財廳通令各縣限期彙解雜稅 
　　濟南電議會今日開會烟討論查辦前東臨道尹周樹標案大起爭執幾動武結果未通過旋議决查辦濟河萊陽兩縣知事並行五次臨時會閉幕禮而散 
　　濟南電律師公會改選張思緯柴冠軍當選爲正副會長（以上十六日下午七鐘） 
　　青島電本埠防務又無形戒備 
　　青島電篠（十七）日温司令派員將綏遼砲艦正式交代奉方宋艦長（以上十七日下午三鐘） 
　　漢口電許建廷銑（十六）下午六時在海軍聯歡社召集楚有等八艦職員會商　防事宜畢旋乘汽艇至各艦考察勤務至巡防上游之期尙未確定外傳海籌建威兩艦赴岳及許將率艦隊至岳監視吳部說不確 
　　漢口電前任吳顧問日人萬歲大佐删（十五） 
　　由滬來漢旅漢日僑恐其與吳勾結激起對日惡感均勸勿赴岳萬歲今改名來妻仍擬前往 
　　漢口電武昌各校長篠（十七聯席會議决向省署財廳索薪（以上十七日下午六鐘） 
　　長沙電第二師王者師旅長奉令由南縣移防安鄉 
　　長沙電陳偉臣電告到京 
　　長沙電趙元日通電各軍官頒發護憲奬章 
　　長沙電第五旅長劉重威日内返寳慶防地 
　　長沙電趙派蕭智代表赴常德安鄉商要公 
　　長沙電湘西善後協會删（十五）開大會討論請川軍出境問題（以上十六日上午十鐘） 
　　香港電梧州各機關接孫死訊下半旗三日誌哀民黨擬在觀音山築中山公園鑄孫銅像紀念 
　　香港電范石生銑（十六）抵潯州 
 
 

Page 4

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *　　香港電民黨派人於各戲院停業七日期内赴各院渲講孫革命功業 
　　香港電許崇智寒（十四）電稱林虎謀調主力對付我右翼軍約六千在普寗之上栅千餘在河田我一師及警衞軍先於元（十三）將河田之敵擊退繳槍三百餘俘敵團長黄濟中我七旅及敎導團復於元日下午將上栅之敵擊破預計我一師及警衞軍元晚必追至河婆查得敵有某國顧問三人參戰林虎親在馬路附近督戰 
　　香港電入邕滇唐車因見形勢不佳有撤退回滇之議 
　　香港電聞段將任楊希閔爲粤善後督辦己得楊同意惟楊慮實力不足積極擴張兵力升趙成樑爲第一軍長段并擬就孫科徐紹楨李烈鈞中擇一長粤 
　　香港電黄紹雄部撫河護商司令陸炎被李濟琛扣留指爲通敵欲勒巨欵陸係富商曾屢助黄致黄有今日黄因無法籌餉故向陸入手恐部下不服乃授意李濟琛捕陸（以上十七日下午八鐘） 
　　厦門電雲霄訊元（十三）粤軍千三百統兵官翁馬吳三人入城寒（十四）轉赴平和篠（十七）汕電傳林虎銑（十六）佔揭陽汕巿震動漳訊李鳳翔派部助永定賴部援大埔洪部陳炯明在東山居永績艦聞林虎捷報擬再赴南澳指揮黄崗方面 
　　厦門電張毅删（十五）通電陳亮曾少乾附和民軍奔走汕厦元（十三）以閩軍總指揮名義委張得勝等三人來漳圖剌破獲現將陳曾家屋焚毁 
　　厦門電陸戰隊唐岱鐏營長篠（十七）率部登靖安艦定巧（十八）赴福州馬坤貞柩同載　　厦門電篠（十七）夜此間粤軍機關得報林洪攻潮急許軍備退出潮汕（以上十七日下午十鐘） 
　　安慶電今日此間各學校停課一日以誌孫哀（十七日下午四鐘） 
　　蚌埠電諫（十六）午新淮泗道唐啟壵假督署接印軍警政各界多往致賀唐繕接印紅示送鳳陽道署張貼 
　　蚌埠電皖軍第二旅二團三營營長朱席珍率全營官兵由六安來蚌候車站備車赴宿縣駐防 
　　蚌埠電諫日上午七鐘東三省陸軍第十三團三營九連連長率兵一百七十名乘車過蚌北上（以上十六日下午八鐘） 
　　松江電篠（十七）日滬杭上行四等車過三十一號橋軌斷人車無恙（十七日下午八鐘） 
特約路透電 
[新公債之發行與法報之議論]  
　　十七日北京電十四年公債一千五百萬元之條例己於午夜公布該公債以關餘爲擔保品以拳亂德賠欵抵付期限十年實收九十利息八釐第四年起償還命令謂該公債之發行乃應行政急需及充駐外使署領署維持費今須將第三第四第五年公債及十三年十月之國庫劵償清始能以拳亂德赔欵爲新債擔保品利息分十九次發給發給五次後開始還本利息及本每年於三月三十一日及九月三十日發付還本抽籤在北京舉行頭三期利息三百萬元於發息期前十五天存交中交兩行發行事務由内國公債局辦理債劵分一萬元一千元一百元三種可用以抵付捐稅關稅及鹽稅除外並可用以爲擔保金及銀行準備金 
　　十六日巴黎電巴黎時報稱中國發行八釐借欵一千五百萬元以德國所還拳亂赔欵爲抵之談判業己完畢一說現己證實中政府不顧外交上正式文件不承認法國以金佛郎收受拳亂賠欵之權利同時則以金馬克計算德國所還之賠欵以謀自利在此情勢下中政府之態度將如何解釋乎聞外交團對此行爲己提出抗議規定德國與法國所應得拳亂賠欵之文字旣彼此相同法政府當然不能不乘此機會再催促中國予法國以滿意此事己延長三年大有害於中法關係云 
[敎育新潮]  
　　十七日北京電午夜有命令免敎育次長馬叙倫職蓋以昨日午後敎育總長王九齡乘汽車到部就職時爲國立八校學生職員一隊攢毆經衞隊救出送回家中聞事由馬叙倫慫恿而成當時警察曾到場彈壓學生堅不服勸直至警察撤退後始允散歸 
[俄報哀悼中山]  
　　十六日莫斯科電俄國各報遍載關於孫中山之文字稱中山爲中國國民革命之領袖俄報披露蘇聯各公共機關向國民黨弔唁之電文甚多國民黨己電致蘇俄中央執行會謂準備鞏固與蘇聯之弟兄關係俄外交委員辦公處掛半旗示哀許多會塲有悼惜中山之言論北京政府己電謝蘇俄唁電 
[俄政府閉會與游歷]  
　　十六日莫斯科電蘇俄政府諸人於狄夫里斯中央執行會議閉幕游歷喬治亞·阿米尼亞及北高加索等處然後返莫斯科馬克蘭尼亞格羅士尼油區亦爲其游歷所及之地議長加里寗語俄通信社訪員謂喬治亞政府必須格外注意於地方自治與宗敎問題 
法國與敎廷 
　　十六日巴狣黎電法人之爲羅馬敎廷閣員者近曾發表反對法政府之宣言要求廢棄某種法律巴黎大主敎昨在大敎堂發言謂敎皇與敎廷駐法代表皆未預知此種宣言故此文僅爲一種獨斷的意見云 
　　十六日巴黎電法參議院財政委員會以十七票對十四票决定維持駐羅馬敎廷之使署 
[波蘭之擔保條約觀]  
　　十六日巴黎電波蘭外交部長兄冠遜斯基氏在佛蘭西聯合會演說言及德國所擬之擔保條約謂波蘭旣無所憾亦無所畏不過不能忘却己往之事或忘却歷史之敎訓耳但波蘭願德國加入國際聯盟會云 
[英法邦交]  
　　十六日巴黎電英外相張伯倫今日與法總理赫里毆晤談兩小時張伯倫告新聞記者下次集議將在倫敦舉行赫里歐語人曰張伯倫人甚佳吾人對於各重要事件皆有同意云 
[英國之募兵與工團]  
　　十六日倫敦電陸軍大臣艾文斯今日在下院提出陸軍預算案謂應募兵役之人因體格關係而被擯棄者不下四萬九千二百四十五人計佔全數八分之五其次之爲徵募大障礙者乃失業津貼政府擬從鐵路員役中招募常備軍之技術兵士後備隊但鐵路招募常備軍之技員役反對甚力工團之所有反對者完全起於誤會彼等疑政府將以此後備隊用於破壞罷工之舉動也陸軍部將繼續進行不待工團之扶助云前工黨政府陸軍大臣華爾施稱此種誤會因招募員之愚昩而起如能於明白宣佈此後備隊非開戰時必不召集則此困難自可銷釋云 
[土政府剿叛]  
　　十七日君士坦丁電安戈拉電稱台爾比克地方十二基洛邁當内之各村鎭皆無叛黨蹤跡而村莊之攻擊士兵者則己被毁伊斯美將軍在會議時聲稱此後不致再有剿除叛黨之舉云 
[美參院反對司法長任命]  
　　十六日華盛頓電柯立芝總統以前任駐日美使華倫長司法之任命前被參院以四一票對三九票否决柯立芝總統後又將原案提交參院並明白表示如再被否决則渠將於國會休會時任華倫爲司法長至國會下屆集會時爲止今日參院投票仍否决之此次反對票數爲四六較前次多五票贊成票數仍爲三九 
[各國近事]  
　　十六日巴黎電聞美總統不日將致牒英法意日四國政府言召集裁軍會議事 
　　十七日倫敦電一九二五至一九二六年之陸軍預算案共英金四千四百五十萬鎊己由下院議准 
　　十六日倫敦電蘭開夏現以低級印棉試織布疋其目的在織成漂白之廉價布及經過整理工程之廉價布俾與遠東棉廠所製之同樣棉布相競爭 
　　十七日東京電三浦子爵逝世之說不確惟病己沉篤 
公電 
　　北京通電各省衙門均鑒臨時執政令兹制定民國十四年八釐公債條例公布之此令敎育次長馬叙倫着即免職此令任命陶瑗爲全國紙菸捐務總辦此令全國菸酒事務署督辦姚國楨呈請將福建菸酒事務局局長金振中免去本職金振中准免本職此令任命郭煥爲福建菸酒事務局局長此令全國菸酒事務署督辦姚國楨呈察哈爾菸酒事務局局長李祖夔呈請辭職李祖夔准免本職此令任命孫澐爲察哈爾菸酒事務局局長此令京銑（十六）印 
　　梧州范石生等通電各報館鑒昨以東江不靖奉命偕滇軍第三團軍進克博羅方期直抵潮汕突聞唐繼堯蛇毒桀傲藉口北伐反向東南圖謀兩粤破壞統一兩粤人民不勝惶駭力請救援乃奉命率師西上兹己抵梧秩馬勵兵與我粤桂聯軍共破唐賊對於桂政决不干預對於桂民誠心愛護謹此宣誓伏祈公鑒范石生楊蓁叩庚印 
國外要聞 
[東京通信（之圭）]  
　　日本治安維持法之内容普通選舉法之修正 
　　自俄國勞農革命告成樹立蘇維埃共和國以來日本政府鑒於國内無産階級社會運動之激烈曾作成過激社會運動取締法案提出議會旋因種種關係迄未實行此次日俄條約成立不日即將批准兩國國交恢復以後國民間之往來自較以前爲密雖宣傳禁止條約列有明文然此僅就國家對國家間而言私人個人間則非另製法案以取締之實難爲力日本政府因特製定治安維持法案不日即提交議會付議議會方面政府與黨之大多數己經諒解當可安然通過也兹將其全文内容列述如下第一條以變革國體或政體與否認私有財産制度爲目的而組織結社或知其情而加入結社者處以十年以下之懲役或禁錮第二條以前條第一項之目的爲關於其目的事項實行之協議者處以七年以下之懲役或禁錮第三條以第一條第一項之目的煽動其目的事項之實行者處以七年以下之懲役或禁錮第四條以第一條第一項之目的煽動騷擾暴行及其他加害於生命身體或財産之犯罪者處以十年以下之懲役或禁錮第五條以使犯第一條第一項及前三條之罪爲目的供與金品及其他財産上之利益或爲此申告與約定者處以五年以下之懲役或禁錮知情受供與或爲此要求與約定者處刑亦同第六條犯前五條之非者目首時减輕其刑或免除之第七條本法不問何人在本法施行區域外犯罪者亦適用之 
　　日本普通選舉法案日本政府己於上年十二月作成全文計十三章百四十九條該法案與現行選舉法之不同要點己詳述於上年通信（載本報十三年十二月十九日二十二日）惟自提交樞密院審查後樞密院認爲缺點甚多大加以修正現在其修正條項己經决定約被修正者几二十餘項兹將其生要之修正條項略述於下（一）十五歲以上之男子與以選舉被選舉之兩方權利修正案被選舉權之年齡改爲三十歲以上與現行法相同（二）缺格者第六條缺格者之點修正案加入華族之户主與乞丐浮浪人之二項即對於華族户主及乞丐浮浪人皆不與以衆議院議員之選舉權與被選舉權原案同條第三項爲貧困受公費之扶助者之項削除對於原案同條第五項之刑餘者更加以嚴格之限制原案第十條有官吏及官吏待遇修正案將官吏待遇削除（三）住居期間原案第十二條爲六月以上在其町村内有住所者修正案爲便利當局之調查改爲十二月以上（四）總選舉原案第十八條衆議院被命解散時總選舉由解散之日起在三十日以内舉行之修正案改爲六十日以内（五）無投票當選原案有無投票當選之條項修正案全部削除之（六）好意運動之制裁運動者以外以好意而爲運動者亦須加以制裁此項原案無之（七）原案第百四十條第二項公立學校使用於選舉之點修正案亦削除之其他修正之點甚多約逹二十餘項因多係微細事項故略之（二月十三日） 
國内要聞 
[加拉罕有加入使團希望]  
　　大陸報十三日北京通訊云駐京公使團將於下星期二開會决定俄大使加拉罕之應否加入使團問題此事討論己久近頃始有解决之象惟各公使中衹須有一分否决即足以拒絶加氏之加入按目下爲加氏加入使團之梗阻者例如美國猶未承認蘇俄而美使舒爾曼方爲領袖公使今欲與未經本國政府承認之國之代表發生關－ 
係在理頗覺難行然加氏苟加入使團則舒氏勢不能不與之往返更有一層加氏加入外交團後則因駐京大使惟有加氏一人之故應即推爲使團領袖而使團會議亦應移至大使館中召集但有數國公使因本國未經承認蘇俄政府故在理又未便前往雖然加氏之不能加入使團要無眞實理由且以其職位之高崇應爲全團領袖俄國爲辛丑條約國之一蘇俄政府縱放棄領事裁判權猶有數項權利依然存在如大使館設在使館界内即其一例且英法日俄等公使即行昇格爲大使而按照奉行己久之慣例加氏亦將爲大使之領袖晚就實際上言外交團之時代今己不復存在因俄德及奥甸己放棄領事裁判權其他數小國素未享有領事裁判權而歐戰後新興各邦亦不復享有此項權利試就北京外交界縷分之實有四種不同之團體第一類爲各使全體第二類爲享有領事裁判權者第三類爲不享有領事裁判權者第四類爲負有使館界内行政之責者第一類團體加拉罕應爲之領袖第二類團體今以領袖公使舒爾曼資望最老第三類團體亦加氏爲之長第四類團體則舒氏應爲領袖故兩人之地位要亦相等外交界對於加拉罕之加入使團問題雖極視爲嚴重而在他人觀之則外交團之精神早己不存矣 
[各方對於中山之哀悼（豫）]  
　　北京通信中山先生逝世倐己三日矣今日（十四）至行館弔奠者尤形擁擠公使除俄美德法比英日荷丹麥瑞典諸國己於前昨兩日來館弔唁外今日又有日斯巴尼亞公使葡萄牙公使之代表等團體則有參議院非常國會全體勵志篤行社法政大學等個人則有梁啓起馬福祥馬鄰翼黄郛楊度曲同豐李燮陽陳光譜唐榴等數百人而馮玉祥張作霖盧永祥唐紹儀等均來電弔唁並派專員來京襄理喪事兹將非常國會議員之祭文錄下「維中華民國十四年三月十四日國會非常會議謹以酒醴庶羞之儀致祭於前大總統孫公中山之靈前曰緊哉神州黄帝遠祖應天順人中惟湯武公倡革命紹述百世說符盧梭非一非異約法之成民國以生國是旣定誰敢或傾天横攙搶地多豺虎護法靖國公重義舉四十年來南北東西險阻艱難公備嘗之即今海宇瘡痍未甦將公是賴以煦以濡即今大法不張而馳將公是望載揚載起嗚呼昊天不遺一老地摧山崩邦之不造公猶有靈憫兹鑒兹援後死者勿替引之嗚呼哀哉尙饗 
　　「治喪處招待主任李烈鈞對於來弔祭者發出謝詞云孫總理爲國馳驅垂數十稔改造建設備極賢勞此次抱病入都原期與民更始求國際之平等出人民於水火一滌前此惡劣之外交内政求眞正之共和使民國永立於世界與文明各國共促世界之進步不料事與願違賫志以逝孫公造福民國事己不朽丁兹世界未進於大同之時期頓遭兹變固吾國與世界之不幸昔年列寗仙逝鈞嘗云使俄國而僅一列寗則今後之俄國必不可問使世界而僅一列寗則今後之世界亦必不可問鈞以爲孫公亦世界之列寗也今世界之列寗又逝矣今後之世界將何如吾國將來之進步又更何如雖然有先進之英雄有後進之英雄孫公雖逝吾國人能遵守其主義而實行之則今後之世界固可期進步今後之民國亦無慮其混沌也諸先生與孫公或夙同患難或共扶大局皆負代表人民最高之人格與學問今日承惠臨致尊奠家族曁同人均感激無旣諸公對於國家固負最重大責任者則今日諸公之致弔又當共勉指導國人恊力奮鬥以完成吾國人望治之意也鈞知孫公家族等皆感諸公之誠謹致數語不禁潜然」 
　　當梁啓超致奠後由汪精衞等招待其譚話有可紀之價值兹拉雜書之於後梁問孫先生病逝時情形汪即略述梗概并謂先生自十一日夜半以後己不能爲有連貫的發言惟斷斷續續以英語或以粤語及普通語呼」和平」「奮鬥」「救中國」等語梁極感歎謂此足抵一部著作并足貽全國人民以極深之印象也時有黨員前問昨日晨報所載足下論先生爲目的不擇手段等語作何解釋梁謂此僅慨歎中山先生目的之未能逹到黨員尙欲繼續質問汪謂梁君爲弔喪而來我們如有辯論可到梁君府上或在報上發表黨員始無言而退梁再譚數分鐘興辭而出梁氏得此當頭棒眞出於始料所不及也 
　　此外中山死耗到莫斯科後政府及民間大爲震悼蘇維埃政府及第三國際發起於今日（十四）舉行追悼大會各報並詳載孫先生之歷史與言論同申哀悼之忱並巿民舉行游行大會以誌哀思至中山靈柩己决定移往中央公園受國民公弔中山遺體現方在恊和醫院施行保存手續一俟社稷壇靈堂佈置就緒即可遷移大約在四五日之後也（三月十四日） 
[國民黨今後之態度]  
　　東方社十六日北京電云國民黨穩健分子所組織之國民同志俱樂部某要人語人云俱樂部近將開理事會以决定今後之態度惟因孫中山氏逝世未久當避表面的行動但無論如何必於將來獨立組織正式之新政黨其組織爲委員制所採政綢政策擬奉三民主義廢空論而尙實現陳炯明與吾等同志有良好之關係想將來必有入黨而爲重鎭之一日也 
　　十七日廣東電云自本日起在廣東大學開孫中山氏追悼會三日本日與會者爲政界軍界及外人開會後朗讀孫氏遺囑及祭文旋由胡漢民演說讚美故人之遺業并述明今後應進行之道明日定農工商各界參列後日定學界代表參列 
[豫戰尙難即了登封密縣尙有戰事]  
　　鄭州消息憨劉自洛陽失敗即西退二十里掘濠佈陣胡軍方面岳維峻樊鐘秀部乘敵方軍心摇蕩之際猛力前攻胡在後方接得前線戰報己過洛陽當即率師會洛出示安民此三月九日事也然胡雖得洛陽前途尙未許樂觀因陜軍自洛西戰敗劉鎭華退守陜州憨玉琨帶兵往南與張治公軍會於登封密縣間如果胡軍西進則憨張二軍繞道鞏偃斷其後路直取鄭州亦非難事故胡己忽電孫岳將國民第三軍塡防鞏偃汜永等處然後南攻登密西出陜州但聞昨日（十二）兩軍於登密間戰鬭甚酣因彼處重山四圍易守難攻恐非數日間所能結束而隴海路本爲外人所有自戰事發生以來鄭州西行客車停止己久外人方面對胡己嘖有煩言是以胡之目的不過欲蔣陜軍驅入潼關絶一路政爲第一要務惟以豫南旣未易戰勝洛西更叢山深密一時難下將來隴海路上赔償外人之損失數必不貲也 
　　現居鄭州之孫岳最爲各方所注目當葉荃師出孟津防堵陜軍之敗竄豫北時即令曾經代理省長之何遂接防新鄉一帶十二日又派副官會同國民第三軍各旅營移駐鞏縣偃師其用意有二一爲遥助登密間胡軍之聲勢一爲擴充其勢力堅固其將來接任省長之基礎觀其十二日之堂皇佈告特派陳文釗爲南路剿匪總指揮王爲蔚爲北路剿匪總指揮藉以收服軍心而爲他日之預謀可知孫氏用心之深遠矣 
[吳佩孚將赴衡陽]  
　　一說有所活動一說因段氏捕吳甚急 
　　長沙通信吳佩孚此交來岳雖本人曾一再聲明係個人行動絶無政治臭味等語然觀其種種行逕如在黄州啓行前之有黄州會議到岳後有以所部與馬濟部隊合併而成立兩湖警備隊之說皆足證其未嘗忘情於政治上之活動吳之行止前傳其有赴湘江上游某處之議且傳其係爲黄州會議之議决案云云（按此事曾誌前報）頃有前任長沙總商會會長張先贊自岳回省據稱曾與吳氏會晤據吳聲稱現在湘水尙淺决川濬蜀兩艦以吃水太深不能上駛只得暫停岳州其本人則擬往長沙衡陽一帶游山現水惟目下隨從太多兵士不過千餘而賓客及舊時僚屬亦及千餘人之衆無論如何不肯舍去殊爲難事云云又聞吳氏亦經以此電趙詢問意旨惟電中曾述及現政府有派海軍跟踪追捕之說故擬將兵艦舍去個人上陸等語趙氏因特派岳陽鎭守使鄒序彬赴岳歡迎惟聲明須遣去兵衞孑身前來至爲感盼是吳氏不僅將至長沙且將前往衡陽一帶至是否果爲履行黄州會議之决案並是否别有他圖則須俟將來之印證矣另一消息則云吳氏入川之說現仍甚囂塵上頃據岳州方面傳來消息則謂段執政對吳捕之仍急己派前海軍獨立艦隊中某艦艦長許建廷率江貞兵艦及魚雷艇兩艘於六日行抵漢口仍將上駛有捕吳之意吳氏聞訊己一面致電執政府請勿爲己甚一面將决川艦升火預備開走蓋緣岳州有楊森代表歡迎其入川吳意如段逼之過甚即行輕裝間道入蜀（春） 
　　漢口通信此次吳子玉突然赴岳州事前非特鄂當局未知并黄州江岸人民及該二艦上僚佐皆不知之惟白堅武楊圻數人知之耳是夜微雨九鐘後傳令將岸上帳棚捲拔上船聲言移駐鄂城之西山（在黄州對岸）十一鐘事畢十二鐘開駛其軍官兵士以爲明日自赴西山亦可故遺留不少且是日秘書楊圻方致函該縣知事張某因眷口將至黄州託其租屋故神不知鬼不覺也至其所以突赴岳州之眞相則因一二兩日有某國人到黄謁見密告段執政之密令許建廷率海軍六艘將旦夕來此逮捕入京因敬君人格特來密告望即日離此云云吳始决計開駛且議决暫不電告湘趙定此闖關之計此當日實在情形也自吳到岳之後鄂人謡言四起有謂馬濟歡迎者蕭督暗放者蕭督奉段令飭吳離鄂者有謂湘趙先知己在岳歡迎者其實均不確實查馬濟至今在漢就醫未回岳州鄙人昨猶晤之吳到之日其軍官不知所措曾拍江電致馬請示辦法可知馬濟事前未知矣惟有一事確有研究之價值即吳氏是否有難須避是也苟其無難則吳電爲謊言必係别有野心苟其有難則吳之避岳爲當然之舉動至欲證明其是謊是眞則須以吳氏於江日離黄後中央是否有所舉動下游有無兵艦上駛黄州爲斷今據調查於吳離黄之後下游兵艦魚雷等艇五日來黄確有八隻之多迨至黄州吳己杳如黄鵠寳山空手乃開至武昌停泊說者謂吳氏生死關頭間不容髮其得先遁者幸也今吳在岳則己有自衞之準備湘省以七五砲六門於昨晚運往城陵磯一帶沿江築壘布置防堵海軍上駛决川濬蜀兩艦亦各安兩門並有機關槍多架不似在黄州時之手無寸鐵矣吳於夜半過漢陽時曾口占七絶一首云「天風吹我過江城萬户無聲犬不驚可惜清明平旦氣都從夢裏誤平生」（次公） 
 
 

Page 5

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *國内要聞二 
[熊趙勢將破裂]  
　　賀龍不與熊氏合作 
　　熊克武自去年率川軍入駐湘西雖一再聲明係假道攻鄂並非有意圖湘且向湘趙明白表示態度湘省内政决不干預即湘西各縣知事仍由湘趙委任不過須先徵得本人同意或由本人保荐以故一時信使往還相安無事然而有識之士無不知湘省未來之戰爭將以此爲導火缐迄今熊趙之破裂己漸見端倪當川熊入湘之初適湘省外患紛乘之際程潛窺伺湘南躍躍欲試譚延　入贛湘東又甚危險湘趙處此三面受敵之境只要川熊按兵不動便己心滿意足而在川熊方面實力旣不充足後援又遲遲不到趙旣與之虚仁委蛇據地給養亦何樂而不爲故第一時期之熊趙關係係一種互相敷衍之局面其後程潛敗挫湘南漸告安穩譚延闓失守吉安贛省仍歸方（本仁）所有湘東之患又己無形消滅湘趙地位頓臻穩固湘趙環顧境内僅熊一人爲己敵臥榻之側豈能長任他人鼾睡故湘趙對熊忽變態度由軟入硬今日勸其離省以踐前言明日請還河山免生誤會交涉至再至三在此期間一面秣馬厲兵以爲相見疆場之預備一面運動賀龍以爲倒戈計畫而在川熊方面出鄂旣因援兵不到不能見諸事實衹得一面向趙說明未能出鄂之苦衷暫作緩兵之計故第二時期之熊趙關係己入於密雲不雨之局面迨後川熊與袁祖銘聯合攻鄂之計畫成功唐繼虞後援亦紛電報告出發斯時川熊盤馬彎弓準備大畢圖鄂向湘趙作負責之聲明（一）限期出發（二）湘西地盤依次歸還湘政府湘趙得報喜出望外即親往臨泚口與熊會商一切以示和好川熊旣非有意圖湘援鄂之素願可償對趙當表好感故第三時期之熊趙關係係變爲一種表面親善之局而不謂後此之破裂即於此時開其端也其後袁祖銘與唐繼堯反目不與川熊聯合唐繼虞後援仍是空氣川熊援鄂又成泡影加以熊軍内部意見紛歧據最近消息賀龍己在安鄉與林（支宇）蔡（鉅猷）軍夾河而陣大有一觸即發之勢一說賀軍與林蔡業經開火聯軍内閧己成事實湘趙見此情勢遂决計乘此機會分三路動員前往湘西接防熊如立即退出湘境固無問題否則即以兵戎相見第三師業經函請長沙縣知事招募運夫即日開拔在川熊方面旣不能出鄂又不能回川湘趙緊逼而來惟有嚴陣以待之一法故近頃將軍隊紛紛調動佔據要隘以爲抗對之準備故第四時期之熊趙關係實己逹於破裂之局面雲幕密布大雨即將紛飛矣（庸） 
　　熊克武興兵三路北伐之舉迄己數月所以遲遲其行者因川軍第一師師長賀龍反對北伐熊氏本擬以向外發展之大題目牽制之使其折而相從及兵旣出境各據要隘再乘機翦伐無如賀甚乖巧常德之兵尙未出發渠己率部離開澧州分據津巿安鄉蓋澧州在三面包圍之中艱於進退津巿安鄉一帶汊港縱横交通便利又與趙恒惕軍及鄂軍成聯絡之勢進可以戰退可以守賀龍能見及此可見其心有成竹頗不易解决也日前常德湯子模軍業己陸續開動途中聞賀龍己有此異動故離常德僅六十里即不敢前進劉稜之川軍第三混成旅前擬開赴安鄉以當右翼亦以軍實尙未完備未曾出發現以賀龍入安鄉不敢由此前進擬改赴臨澧川湘聯軍之所以深畏賀龍者以賀有槍八九千枝部下谷虎賀敦武兩旅外猶有王育瑛等若干梯團兵力之厚川湘軍無可與比賀又悍勇川將除劉稜外無能及之而張義卿一旅前與賀同駐澧州現亦與賀同移津巿可見其己經合作張爲唐生明舊部被迫而降川軍現唐生明又奉湘政府命仍爲十三旅旅長此中關係殆可研究也至賀龍之何以如此明眼人早己熟知賀入湘即對於省政府事事禀承電函使命彼此不絶又與蔡鉅猷林支宇等感情惡劣早傳熊克武將解决賀氏可見其醖釀己非一日也熊克武有此障碍北伐恐難即成事實矣（湘雅） 
[鄂省之制憲運動（蕭蕭）]  
　　爲環境大勢所迫得蕭耀南同意 
　　鄂省倡議制憲始於去年省議會其時並己發出最有聲色之通電吾人以爲鄂省之根本大法不久或可制定矣詎料該電發出後雖贊助者不乏其人而首倡斯議之省議員竟寂無聲息曇花一現人多惜之鄂蕭鑒於時勢之日非及鄂省環境之惡劣知非制定省憲力國自治不足以挽救危局前於湘省議長歐陽振聲過漢赴京時迎其至署諮詢湘省制憲經過及鄂省制憲究與時局發生若何之影響歐陽氏力主鄂速制憲以與湘省輔車相依樹立聯治之雛形蕭頗爲所動未幾黎黄陂亦自津來電勸蕭速制省憲謂鄂省危機四伏有觸即發若欲轉危爲安莫若速制省憲於是制定省憲之空氣幾傳遍於武漢公民聯合會且提案以徵詢衆意自治籌備處亦發起湖北省憲促進會昨十一日特開大會通過宣言不日即可發表原文如下「民國肇與十四年矣其間以帝制自爲軍閥專横復辟賄選之故釀成護國靖國護法自治各戰爭中央無統治全國之威權各省成强藩割據之形勢爾詐我虞不惜舉全省人民之生命財産供其權利之犧牲而十餘年來號稱於世界之中華民國求一制定憲法俾國家人民有所遵循用以息戰弭兵之機會而不可得此憂國之士所以有先制省憲組織省自治以爲促進和平奠安國家之主張也然其關係至重需要至急者惟我湖北蓋我湖北居全國中樞爲十數省之通衢輪軌交通商業徧於華洋漢陽兵廠槍彈甲乎各省得其地足以左右全國之政局爲野心家所必爭故每一戰役無不以湖北爲餉械策源地即無不以湖北爲戰勝俘獲品當曹吳盛時所有皖直戰爭類皆以湖北人民之膏血充其禍國之資財以湖北兵工廠之槍械爲其殺人之利器我湖北人因歷年敲吸現己金融枯竭商業彫殘土匪徧地民不聊生矣脫不力圖自治以爲救死之方彼狡焉思逞者皆欲利用湖北以肆其野心而無所抵止不但我湖北數千萬孑遺之民不能免刀兵之蹂躪即國家前途將永無安定之一日也前合肥段氏組織執政政府時曾有召集善後會議收束軍事整理財政召集國民會議制定國憲促成省憲之宣言今己數月矣其用人行政以及一切設施是否合乎全國人民之心理姑不具論即以所謂收束軍事整理財政之善後會議觀之當各軍代表興高會議之時正各省軍閥戰爭酣暢之口江浙之戰爭未己胡憨之戰爭又熾孫岳加入胡景翼之事甫傳吳心田兵拒劉鎭華之機己動他如粤與粤戰桂與桂戰此爭彼奪無一人肯待善後會議之解决其無結果己可槪見而欲國民會議之實現以制定國憲促成省憲烏可得耶况滇唐會師武漢之警電頻傳而熊但之兵又逼近荆宜而觸機待發本處同人慄慄危懼思惟制定省憲力圖自治方足以挽此危機用特發起組織湖北省憲促進會以制定省憲力圖自治中央之善後會議如有善良結果國民會議得以制定國憲與我湖北之以省憲圖自治原無妨害不幸而善後會議不得結果國民會議不能實現以我湖北地理上位置之重要旣有省憲以實行自治不但可以爲湖北人生命財産之自衞實足以激動各省人民自治之决心而奪野心軍閥家之氣以潛銷禍亂之根株顧兹事體大非本處同人所能擬議凡我湖北賢逹之士無論何團何界請一致加入討論制定省憲程序制定省憲力圖自治以救我湖北之危亡以奠我國家之义安庶不負我湖北人辛亥首義之初衷也謹此宣言乞即起而圖之」（三月十二日） 
[愈陷糾紛之曹州問題]  
　　吳長植主張以武力解决 
　　濟南通信曹州崛起之國民軍迄今約三閱月矣中央與省政府驛使星馳總未得有結束辦法曹州鎭守使雖由中央明令二十旅長吳長植然以國民軍未經結束不能走馬到任三旅參謀長吕秀文雖由中央任命爲三旅長然以主張編師未如所願至今仍未表示就職現中央又派馬良省政府又派茅元勛先後赴曹將來是否能就範圍尙不可知日昨督署以二十旅長吳長植來省報告曹州問題奠督辦當即召集施帮辦宋參謀長王張兩旅長等在署開會討論辦法據吳使報告謂曹州吕秀文獨立時以國民軍旗幟相號召收撫省内外土匪收編各屬縣民團爲數約爲萬五千人其分爲十三大隊其中有槍者不足八千人此八千枝之槍雜色槍與來復槍尙占八分之三未獨立前子彈悉由省政府給與旣獨立後省方終止給發然尙有他方接濟自豫省戰起他方之接濟又缺如有軍事行動不出旬日子彈必定告罄雖欲用武亦有不復可能之勢且該軍自成立後餉源悉由地方就地籌畫每兵一名袛發饅頭或大餅斤半外給小菜錢五十文數月以來己成飢軍而其長官等則月有餘餉養家肥己以是各兵積不能平時思譁潰刻下金鄉魚台等縣發現大批土匪傳聞即係呂之某隊潰變者各縣士紳以此種問題遷延不决地方受其敲吸實屬水深火熱現擬乘其内訌聯合各縣警團起而反抗如於此時省政府提出辦法勢在必行再以大兵迫之則吕氏雖欲不就範圍但處四面楚歌之境亦决無能力反抗此時斷不可失幸有以討論而解决之與會諸人對於吳之主張皆極贊成惟以中央之專使未回地方之糜爛堪虞討論結果仍以先禮後兵辦法一面派二十旅與六旅所部分布獨山湖一帶剿除潰兵一面秘飭曹屬各縣士紳整飭民團暫維現狀一面派使往曹作最後之商斟此項辦法聞己决定吳長植即於日内遄回濟寗從事佈防矣（三月十五日） 
[魯議會爲併征裁兵之呼籲]  
　　但省署嚴令各縣速解下忙 
　　濟南通信省議會自通過取消併征及裁兵節餉兩案後本月（十五）即發出通電致段執政善後會議及旅外本省要人請求一致主張以蘇民困而裕省庫（電文錄後）又咨駁省署措詞大意謂軍事動作現己停止而本省新增膠濟路貨捐及捲烟特稅每年不下二百萬元潘鴻鈞部之第一旅亦己遣散收入增多而支出减少無庸再併征以擾民并要求龔積柄與鄭士琦磋商裁兵以節餉需云云而省長龔積柄置若罔聞昨又嚴令全省各縣知事將併征下忙丁漕限本月二十五日以前完全解省以濟急需不得聽信閒言遲疑觀望以誤考成功令森嚴急如星火據從外縣來省者言現在各縣知事敲扑之急爲從來所未有人民輸納稍遲立即逮捕全省各縣下忙丁漕刻大槪均己收十之八九省議會縱力竭聲嘶無濟於事併征尙且如此則裁兵一節更談不到矣兹錄議會致段執政及善後會議之電文如下（一）致段執政電北京段執政鈞鑒本會前以龔省長兩忙併征民力不堪曾經電懇制止在案查山東連年以來水旱頻仍匪氛猖獗元氣凋殘十室九空前經田督預征一次己屬竭澤而漁繼以軍事需索尤覺供應難給况自去冬至今雨澤毫無旱象己成饑饉薦臻救死不暇併征何堪竊此次併征源於去年戰事發生軍隊增加支出逾額財政驟絀今時局漸定軍隊己無增加之必要况厲行裁兵夙爲我公所主持昨奉明令安徽軍隊己恢复减成舊例東省困苦有甚於皖務懇我公一視同仁迅速令行山東所有軍隊一律恢復戰前七成或八成舊例自此以後不得再加一兵一餉而重人民負擔并懇將此次并征嚴令制止以蘇民困臨電迫切無任企禱山東省議會叩删」（致善後會議與本省旅外各要人電略同）（二）駁覆省署咨文一查自去年以來捲烟特稅新增一百餘萬膠濟路貨捐亦收數十萬元而濟寗潘旅又經解散收入增加支出減少軍事支應雖稍逾常額亦不至相差懸殊况軍事行動業經停止時局情形亦漸平定本省軍隊當然無增加之必要當經多數議决咨請貴省長查照前咨迅將併征撤消以維民命並請轉商督辦查照安徽成例將山東軍隊一律恢復七成或八成舊例自今以後不得再加一兵一餉除電段執政外相應咨逹即希查照迅予施行此咨山東省長山東省議會」 
[贛潯驅胡送吳（若）]  
　　九江通信方本仁於去歲興師驅蔡時與鄧如琢早有息壤即方爲督辦鄧爲省長驅蔡後共攬軍民兩大權惟蔡成勳尙未離贛時即己密保胡思義爲省長胡又得内務總長龔心湛之力竟於方未至省前己得中央任命方是時懾於贛人治贛潮流又與段系向無淵源爲討好起見不得己暫將鄧之省長問題擱住拍電歡迎胡思義到任并使人授意於胡請保其督贛故去歲有胡氏保方督贛之電文披露而方鄧間遂微有意見及鄧將譚延闓北伐軍戰退後回省並不往見方方反命駕枉顧說明不忘息壞之言鄧意稍釋方旣爲鄧勢所壓迫又以胡於前次商會歡迎張慶昶入城之舉不加阻止心甚銜之於是有去歲十二月間派兵包圍省署之行動逼胡辭職胡屹不爲動方乃轉其目光於絶無實力之贛北鎭守使吳金彪身上（吳隨李純來贛原爲第六師旅長自任贛北鎭守使後即解除旅長之職鎭守下游絶無一兵）遂密保鄧爲贛北鎭守使吳爲贛東鎭守使仍兼帮辦吳氏聞訊往省詢方方云「並無其事」今則旬日之間吳己爲明令去職之人胡亦將有被逼下臺之事試分述之 
此次省議員盧化等九十餘人電京請罷免胡思義本爲文羣（財政廳長）所授意因文氏早有取胡而代之意去歲文來省接財政廳長印佈告中只有奉總執政令而并無省長字樣其目無胡氏可知方本仁表面上許文爲省長實際上不敢忘鄧約不過利用文氏藉贛人以逐贛人而己聞昨日南昌忽有公民團數百人包圍省署迫胡出走比時即有楊某假託方督口令前往索印是晚又有江西榷運局長王鍾·江西全省烟酒公賣局長侯全本前往說以利害胡云「我走是可以的但省長印是中央交給我我不能胡亂交給人須聽中央命令」現聞胡己電京請假保豫章道尹曹本章代理即日離贛北上南灣鐵路協理傅子清己爲胡在南昌站預備花車以待胡並催財政廳速發省署兩月公費以便發放各員薪水則胡之預備下臺僅時間問題耳 
　　吳金彪白接中央調任贛東鎭守使命令後即將其眷屬移寓蔭園（吳之别墅）不欲偕往赴任吳並語人云「我實在是舍不得九江方督辦保我調任贛東以爲我的資格頗老那贛東地方軍隊複雜有馮貂閔一師蔣鎭臣一師常德勝一師賴世璜一師·共有四師人非我去鎭攝不可但不是我所願意的天津是我的故鄉無錫是我的老籍十餘年没有回去將來我幹了三個月以後要回到天津無錫去走走來不來是没有一定的」言罷黯然十一日下午三句鐘九江美以美會開歡送會於南偉烈大學校之大禮堂内到者官紳商工學界計有一千餘人牧師李金聲主席略謂「吳帮辦爲基督徒對於美以美會有好多的帮助所以我們今天開會歡送他至於他在九江私立八個國民學校犧牲許多金錢培植貧民子弟也是地方上一個難得的長官所以今天來歡送他的也極其多云云」次來賓繼續演說宣讀祝詞各表一種歡送熱心末後有南偉烈校長張南伯師母·與儒勵書院女敎員胡美麗·相繼歌詩以送之至五句半鐘始散會前日（十二日）中央第一師第一旅旅長劉寳題率衛隊一連來灣即往鎭署謁見吳氏催吳往省吳頗不悅劉乃轉口云「鄧師長說資格淺不敢來接事必定要等帮辦往省鄧師長歡迎了帮辦以後纔來接事」吳低徊半晌云「好罷我十六日往省去罷」今（十四）日各官廳各公團假城外龍開河大東旅社樂園演劇公讌吳氏以爲臨别紀念亦極熱閙聞吳將以南昌勸業道爲贛東鎭守使公署以總鎭坡爲帮辦公署駐節省垣 
　　據另一消息刻下胡氏將倒鄧恐不來九江劉旅長或將代理贛北鎭守使將來方即保鄧爲江西省長保劉爲贛北鎭守使亦未可知姑記之以觀其後（三月十四日 
[京檢廳票傳皖省姜案人證]  
　　馬聯甲聶憲藩亦在通緝中 
　　安慶通信皖省六二學潮學生姜高琦被殺一案始因皖法庭在軍閥勢力下不敢依法審判即經移轉管轄於江西法庭遷延數載僅將省議會衞隊儲接印等三人按照傷害罪判處徒刑八年及段執政頒發大赦令儲等業由江西法院開釋回籍矣至於本案指使殺人之正犯馬聯甲·在民國十年間尙爲皖南鎭守使帮辦軍務升督理兼省長皆在六二學潮以後倪道烺雖有通緝令更屬具文嗣且奉政府命令任爲鳳陽關監督帮辦軍務勢燄益張而不料舊案之重提也此案懸宕數載其中經過情形有爲外間所未知者去歲清明時姜高琦父母由英山原籍到省上墳該縣旅省議員何某獻策於馬聯甲飭警廳勒令姜生父母於黑夜中赴菱湖公園掘墳直棺而去事後馬出洋五百元警廳長宋植枬給洋五十元但姜生父母聞衹得五十元補助搬柩費用馬之五百元竟被經手人吞没爲馬辦理此事出力人員尙有英山旅省賦閒者兩人因此得充警廳督察員之職務此等鬼蜮行爲當時鮮有知其底細者若非今日姜案己有澈底訊辦之希望仍恐不易調查也最可恥者則爲學生代表周某去歳赴江西單獨向法庭撤消訴案幸江西高檢廳書記官長洪世奇係安徽人閱狀詫異告知檢察長王淮琛（王亦皖人）按律批駁周計遂未得售聞周至今尙爲倪道烺幕賓也月薪百元此姜案中之波折想爲一般人所樂聞也 
　　此案現雖由京師審理而案中一千人證尙多在皖省原籍昨日皖高檢廳接到京師地檢廳函送傳票請予飭傳姜案原告訴人學生代表周自衡·張本國·朱直棟·儲應時·四人被告議員王藎臣·范錫恩·李傳濟·王亮臣陳冠南·等五人高檢廳當派法警兩人持票查傳詢問省敎育會學生代表之住址該會傳逹答以衹知儲應時尙在法專學校餘均不知據聞議員范錫恩等亦均不在省想己逃匿矣并聞馬聯甲聶憲藩兩人亦由總檢廳通令協緝歸案訊辦馬住上海聶住天津此等並非政治犯即使逃入租界或不難引渡歸案也（三月十五日） 
[粤聯軍右翼佔領潮汕紀實（毅廬）]  
　　進攻潮汕之經過許崇智蔣介石九日抵汕頭 
　　此次聯軍右翼佔領潮汕日前各方報告間有與事實出入者頃有由汕頭前敵返省者所述未下潮汕時戰况皆紀實之言爰照錄如次本月二日自聯軍所委之潮梅軍第一路司令崛起於潮陽後陳軍後方大爲摇動所有在惠來葵潭各處陳軍殘部不敢復退汕頭因潮陽周潛軍在中梗阻故循兩英圩·烏石·葵潭·西走鯉湖向揭陽屬集中三日聯軍右翼前鋒即由陸豐分兩路前 
 
 

Page 6

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *進許軍第七旅許濟部任左路取道大安·河口·河田·河婆出發以截擊陳軍西退之軍右路由粤軍第二師長張民逹率第十六團全部循碣石·甲子·隆江·以趨惠來再由惠來與潮陽新起義軍周潛部掃蕩沙隴峽山之敵然後分派蔣部學生軍沿江趨棉湖·普寗·以便與許濟之追擊隊夾擊揭陽鯉湖而張師之第十六團則守潮是時潮汕陳軍尙未盡退由陳軍洪部第二師長李雲復親自出馬以爲最後之一戰故三日李雲復率憲兵由汕趨揭陽糾集洪謝殘部會合由潮安開至鯉湖一帶之鍾紹斌部七八團約四千人據守準備向聯軍許旅迎擊三日下午許濟旅由河婆進至距鯉湖附近高崗雙方遂起接觸但陳軍各部自海豐失守後士無鬭志雖經各上級軍官在後督戰仍不能再振士氣甫與聯軍交鋒即作鳥獸散故鯉湖一役陳軍仍一敗塗地鯉湖旣失揭陽己不能守揭陽不守潮州城遂危因而汕頭陳軍遂不擊而自退兹將四日鯉湖戰事之正式通電補錄如下以資參證「頃據第七旅長許濟報告職旅奉命於本月三日午前十一時五十分由河婆出發向鯉湖前進行至距十里之大坪圓頭山苹古巖一帶時我前衞第十三團譚團長與敵接觸敵己佔領陣地與我軍抵抗激戰四小時敵勢不支即向普寗方面紛紛潰退查此次敵軍係洪部生力軍李雲復種紹斌之七八兩團·曁李春芳之補充旅·并軍官講習所學員三百餘共不下五千餘人并由李逆雲復親自督戰一擊潰退其力量可知是役斃敵軍第七團第一營營長兩名又鍾紹斌旅部官長一名士兵七十餘人并俘虜二百餘人繳獲槍枝二百餘查桿子彈六萬餘發職旅己追過鯉湖十里等語智本晚在黄塘宿營明日續進順聞發於河田行營許崇智叩支印」聯軍許旅過鯉湖後五日即抵揭陽揭陽爲潮安豐順之屏障陳軍自鯉湖敗後潮安方面復調到生力軍千餘人到揭陽佈防以保守潮安一線嗣聞溪居潮州府城下游七里陳軍退此希冀爲背城借一之舉六日下午聯軍許旅進至楓溪兩軍復在此開火約一小時陳軍受汕頭退軍之影響復不支退守潮安府城七日聯軍分向潮州府城圍攻陳軍不復固守分水陸而退水路退黄崗陸路退三河壩聯軍許濟旅於是日九時入潮安城一面分兵追擊敵人一面派兵渡湘子橋佔領城外筆架山諸陣地以防陳軍之反攻潮安旣克於是聯軍第二師張民逹部之在潮陽者遂於七日入汕頭張氏來電略稱東江之敵大敗於淡水平山海豐 
後經我軍跡踪追躡無法收容惠來·普寗·潮陽·揭陽·湖安均次第收復民逹經於虞日率隊進佔汕頭即日續向敵方追擊前進謹此奉聞張民逹叩齊印云云張師許旅旣次第佔領汕頭潮安許崇智據報即由行營兼程入汕九日偕同蔣介石進抵汕頭指揮一切兹錄九日許氏由汕來電如下「敵洪兆麟謝文炳等殘部聯合由潮汕開來之生力軍共約五六千人在鯉湖附近被我軍擊敗後即向潮汕畬坑等處潰退我軍乘勝分路猛進虞許旅己佔領潮安城洪兆麟謝文炳率其殘部向三河壩方面逃走我張師余團亦於虞進至汕頭殘餘之敵仍行抵抗被我軍猛擊即分兩股潰退一由水路紛登兵輪向黄岡逃走一由陸路向饒平方面潰逃我軍即完全佔領汕頭現仍繼續向饒平黄岡之敵猛烈追擊中我軍校部隊亦於微日佔領揭陽此役我許旅在潮安城得大砲兩尊步槍五百餘桿子彈輜重甚多現餘孽雖未肅清而潮汕策源地己爲我軍佔領嗣後彈餉接濟斷絶不難指日肅清也特聞智佳印發於汕頭」（三月十二日） 
[桂省戰雲密布中之兩方消息]  
　　范石生討唐通電唐繼堯假道佈告 
　　廣州通信粤省援桂軍派范石生部入桂堵擊滇唐之師范部奉命業由粤省盡調所部赴桂情形迭詳前報范石生以所部旣己完全入桂本人即定八日乘寳璧兵寰磋旅長田忠谷·及參謀副官警衞大隊等隨行上午八時許乘廣三車駁輪渡海至石圍塘車站是時滇軍總司令楊希閔特派總參謀長周自得·副官長龔義方·及當道代表數十人先期在站歡送廣三路局己預定列車十餘輛八時半范氏抵站即與送行者一一握别軍樂之聲齊奏一時頗爲熱鬧未幾汽笛一聲車己遠行各歡送者始分别而回聞范氏是日乘車抵三水河口即於是處改乘淺水兵艦溯西江赴梧范於出發之先一日曾發出討唐通電原文如下「溯自本軍東下己越兩載討逆驅沈苦戰經年石生服膺主義追隨帥座雖備歷艱阻不敢言勞良以粤局爲國本所關禦悔實軍人天責苟有叛逆之徒妄冀非分者石生必挺身赴鬥刀劍交及惟恐或後去冬帥座以唐賊繼堯隂懷叵測託名聯省政府冀遂其西南盟主之迷夢即准石生西征以絶禍根嗣因北方變起曹吳去位合肥執政示以裁兵息爭爲言西南内部陳逆炯明負固東江猶煽餘燄用是聯軍將士於月前陳師鞠旅大張撻伐逆軍屢敗潮汕可下不謂唐賊繼堯乘我軍東江有事之秋勾結匪軍直迫邕寗蹂躪桂省進圖粤東借副帥之名以叛帥座藉北伐之名以事東侵犯我鄰封摇動國本是其狼子野心昭然若揭不加征討將何以鞏固粤局維持國命石生以爲唐賊詭謀十倍於陳逆時人不察易爲欺蒙及其羽翼己成將貽噬臍之憂用敢遵行帥座前令秉承楊總司令之命即日提軍西上誓殺國賊以清内奸此行要旨在固粤援桂他非所知臨電憤激除謹電呈帥座外特此佈聞尙祈鑒察建國滇軍第二軍軍長范石生叩佳印」范石生此次在粤出發頗具破釜沈舟之志所有駐粤僚屬一槪隨行衹暫留其參謀長李宗黄在粤代理第二軍長職權軍部各事由李代拆代行至第二軍平日所儲之軍實子彈業己由寳璧運艦盡數運載西上矣桂省西南大戰之期想不遠矣（三月十一日）（木庵） 
　　梧州通信唐繼元派所部滇軍進駐南寗後桂當局以其破壞和平危及西南大局决聯合駐粤滇軍范石生所部萬餘人以實力驅逐現范部滇軍除日前開來梧州之三團隨即出發潯州昨復有范軍約二千餘人抵梧餘亦由粤陸續開拔來桂而此間李濟深黄紹雄各部亦紛紛調赴潯州上游一帶嚴密佈防積極爲作戰之準備大有一觸即發之勢但唐繼堯仍詭稱假道北伐恐非由衷之言兹姑錄其佈告如下「爲佈告事民國不幸禍亂相尋我桂滇兩省相處邊陲誼關唇齒乙丙之間本總司令興師護國賴桂省首先響應得以推翻帝制創造共和護國軍興又復提挈贊助組織軍府援軍四出巍然爲西南中堅者歷有數年前歲誓師柳州假道慶懷行李困乏深勞壺漿旋滇以來常銘肺腑夫國體旣取共和地方胥由自主本總司令夙昔主張聯治凡我西南同志皆以此相敦勸痀桂省相接雲南尤欲特别扶植用樹聲援區區之心當爲我桂省同胞所共見近自元兇肆惡搆亂稱雄東北風雲震盪全國我護法各省亟應會師討賊共奠邦基業經通電國人並簡練師徒枕戈待發乃驟聞京畿劇變義士倒戈停戰會商公同解决具見人心不死國運將興無如彼昏不悟南下阻兵則此後戰事緊張又復集於長江流域蔓延所及關係非輕是宜大張捷伐永除亂源慶父不去魯難未己兹特命建國聯軍第五軍長龍雲率部北指假道桂境直趨長江迅掃逆氛捉成聯治師行所至紀律嚴明誠恐各地居民或有誤會用特申明出師宗旨諄切告誡凡我父老昆弟母自驚擾糧秣所資公平交易除飭該軍長申明約束如有滋擾情事許即來轅指控從嚴懲辦爲此佈告遐邇一體週知切切此佈云云（三月十一日）（一鳴） 
[沈軍敗竄粤邊後近狀]  
　　當此粤桂多事之秋敗竄粤邊之沈鴻英究竟有何舉動實爲關心桂事者所注意兹據連山方面消息稱謂沈氏自敗退桂嶺即竄入粤省小北江之連山及連縣一帶因所部子彈完全缺乏除非補充完妥外實無再舉能力沈鴻英本人於前月二十四日率殘部數百人退入連縣第三區永和圩之土人何柱臣家沈氏最近實無何等動作惟永和圩距連縣僅五十里粤當局爲防範起見己飭駐連陽衞戌司令梁秀清迅派得力軍隊前往該圩交界處防守對沈之舉動加以嚴密監視沈氏在粤桂邊旣無力再起惟沈之部將鄧右文旣於沈氏窮蹙之時暫行投降於李黄聯軍未幾又辭却聯軍所委之師長回復本來面目仍據桂林城以俟時機桂省聯軍司令白崇禧以鄧如此反覆終爲後患己决計將桂林包圍兹接白氏來電報告桂林正在包圍中原電如次崇禧唪命肅清桂林沈軍師長鄧右文勢窮力竭始電稱與沈軍脫離關係維持地方對省政府語氣含糊毫無誠意表示且派兵佔據良豐一和帶銑日我軍進擊敵約一千餘人出城接戰約二十分鐘敵人不支紛向桂林逃竄遇我軍吳團長由南門截擊敵人不能入城被我軍前後夾擊紛紛四散當場擊斃僞指揮官莫顯臣一名敵官兵約二百餘人俘獲百數十人繳步槍四百餘枝旱機關槍二枝敵不能成軍現鄧右文尙率四五百人困守桂林我軍四面圍攻桂林城指日可下特先電呈粤桂聯軍前敵指揮官白崇禧呈叩」（三月十一日） 
[川省未來戰禍之導綫（野乘）]  
　　各軍一致反對楊森 
　　成都通往楊森自簡陽驅逐田頌堯雙流趕走劉成勳新繁彭縣剿滅劉眷藩後現在又命郭汝棟白駒何金鰲范海廷以四旅之衆進攻中央新任命之軍務帮辦劉文輝兹事發生各方面咸認此種舉動實足引起川省未來之戰禍大爲憤慨文輝係劉湘之叔與劉眷藩鄧錫侯田頌堯皆係同學與陳洪範劉成勛又同爲太邑系此輩對於劉湘之關係俱深劉文輝本人現任四川陸軍第九師師長部下共有一師一旅所駐防區爲叙府瀘州等屬之九縣楊森本隸屬劉湘之二軍今忽調兵攻打劉文輝其間亦正自有故蓋四川十四年之所以戰爭不息無非爲三種目的第一種即四川鐵路黨所把持之鐵路股欵數年來被此輩勾結楊森幾將全川七千萬人之血汗資本提用殆盡第二種即爲爭四川鹽欵此欵本應解交中央吳佩孚在洛時特令四川鹽欵歸楊森一人支配現在洛吳己倒楊尙欲獨享權利故川軍一致不服第三種即爲成都之兵工廠與造幣廠往歲此兩廠在熊克武手中不准别軍分潤援川時楊森即據此以聲討熊氏今楊森在任與熊氏如出一轍所有兩廠權利絶不許他人過問各方面對之焉得不生惡感半月前楊森個人計畫打倒劉眷藩後即乘勢進取盤踞川北保寗之田頌堯今忽然迥戈南下舍田頌堯不取而改圖劉文輝其目的即在爭富顺榮縣自流井貢井兩廠之鹽稅現在守自貢兩省者爲劉文輝之第六混成旅長費東明昨日省城接報聞楊森部下之郭白兩旅甫向榮縣威遠前進費東明己退讓别處因此鄧錫侯田頌堯陳洪範諸人得劉文輝請援之電均主一致加入討楊目今中央正在開善後會議本月明令停止軍事行動楊森一攻劉眷藩再擊劉文輝己無中央在其眼底據聞劉湘因楊森爲衆怒所歸己决定不再卵翼之此次川省戰事發動四面進攻楊森當必有一場惡戰也（三月七日） 
[蕪湖近訊]  
　　蕪湖各中等學校聯合會前因姜案問題致電叚執政及章法長反對將倪道烺交保於十五日該會接到司法部復電謂交保傳訊乃法律上之正當手續倪道烺現在法警監視中諒不致脫逃望勿誤會 
　　此間自得孫中山逝世消息後各界人士哀悼異常除紛紛電唁外並由各中等學校互相接洽擬發起追悼以誌哀思至於各行政機關則均遵中央通令下半旗三日 
　　蕪湖寳順和菜行朦領牙帖壟斷把持經巿民與漕汪東木立予吊銷牙帖以免釀成風潮汪知事壉請後當即照准並勒令該行停止營業矣 
　　此間米巿甚形活動爲近數年來所未有每日河下打斛均有三萬包之譜廣潮烟寗各帮均放手採辦以致價格步提而内地産區如廬江三河南陵等處則以天時乾旱河道淺涸運出頗感困難於是大有供不敷求之象現巿上色米每石售五兩五錢 
　　蕪湖道尹江紹杰前次請假赴南通料理乃兄喪事刻己摒擋就緒故於十五日乘上水江輪旋蕪銷假視事矣（三月十六日） 
[浙省自治法會議]  
　　浙江省自治法會議十七日下午二時開第四次大會代表簽到潘補等七十四人由莫永貞主席諮詢本會會期究從何日算起葉亘東云今天開成大會自應從今日算起衆贊成主席又諮詢傅有鄰因事辭職衆主仍令照常出席又諮詢林潤芬夏鳳岐因病辭職結果决定林母庸辭夏應准辭職主席又諮詢葉煥華提出辭職結果認爲母庸許可韓寳華云林同聞己病故應以候補人遞補公决咨請省長以候補人遞補韓寳華云孫智敏己任知事事實上不能兼應如何解决葉亘東云以後應依細則辦理主席允爲照辦李次九云本會主席褚輔成係大會推舉出席善後會議現在善後會議己無辦法旣不能貫澈主張應即召回代表葉杏南云褚君出席善後會議係由政府聘請不僅由本會推舉姜恂如云善後會議對聯治己無希望應請褚君返會衆贊成次臨時審查長王侃報告審查經過情形後日可報告大會黄强云各股審查己竣現係聯合審查葉亘東云附屬法應先起草俟議决後再討論省自治法及施行法毛蒙正云一方起草附屬法一方討論根本法阮性存云起草附屬法一事應與省議會接洽否則反生窒碍姜恂如云省自治法附屬法當然屬本會職權結果依阮君主張通過所有審查報告定星期五分配即定下星期一再開大會遂散 
[杭州快信]  
　　孫寳琦家報到浙己由京起程南下夏正二月二十八日當可返杭祭掃先塋畢即行赴滬籌辦巿政事宜 
　　浙江軍械局長蔡鼎彝因病不能服務奉令調充督署諮議所遺局長一職昨委督署參議李長潤接充 
　　前省長張載陽眷屬由前第二師軍需處長吳錫林等乘八號午快車護送返杭文武各舊僚屬詣站迎迓者頗多 
　　新簡浙江杭州交涉員程學鑾（字仰坡杭縣人）久任外交部僉事聞本月内即南下履新 
　　近交福建雙毫銀幣充斥巿上銀色低微而以甲子所造者爲最昨由杭總商會將是項雙毫五十枚函送造幣廠化驗以憑核辦 
　　杭總商會前向中行借欵四萬收兌閩省流入打戳銀幣即將收兌之幣交造幣廠鎔鑄歸還中行昨己將新幣四萬元解送中行歸墊 
　　大井巷協濟當前日有兵士持布小衫一件强欲質洋五元該當立即電告憲兵第五連馳往捕拿兵士見勢不佳己早逸去布衫丢置櫃上乃交憲兵帶回昨又往索原衣適警察車巡隊經過勸散 
[沈惟賢請盧實行移兵減費電]  
　　上海申報館電鑒頃致盧宣撫使電曰南京盧宣撫使賜鑒自公奉命宣撫蘇皖軫念我蘇民生之凋敝省政之竭蹶而思有以整理之我蘇省代表在津謁晤獲聞使座撫蘇方略一曰將兵費减至五百萬一曰將民政歸之省長一曰軍民長官不駐同城此三言者載之報章傳之鄉僻額手稱慶以爲我蘇鍼膏盲起廢疾之神聖良劑也不幸旌斾甫臨齊氏怙亂重煩大軍浹旬而定然地方愈益凋傷財政遂瀕絶境瘡痍之聲未息善後之策安施而公有感電力主廢督移兵此二義者中以培國命奠民生濬利源塞禍本凡有血氣孰不欽承顧惟賢竊有請者所惡乎督軍或督辦爲其怙兵而好亂也若督去而兵留則亂之作也滋甚今公自請廢督其决不就蘇省督辦之任夫人知之矣抑前此三言乃宣撫任内之事非督辦任内之言也蘇省自十二年度止積虧一千四百餘萬十三年預算列軍費七百二十五萬然新收不免挪移舊累尙難清理今積虧增至四千萬軍費增至一千三百餘萬非將客軍移撤省軍酌裁破産之禍近在眉睫此唯公之威望能指揮若定亦唯公之仁心能解此倒懸果歲減至五百萬則財源可以漸蘇庶政不至頓廢所望於公之克踐前言者一也軍民分治公在浙固履行之蘇省自軍興後紊亂尤甚今各民政機關有軍行所至權宜變更者當以甄核之權歸之省長其他庶政勿使旁落此唯毅力維持庶能名實相副所望於公之克踐前言者二也督辦旣裁宣撫係臨時性質同城己無問題則公之第三言固己實踐矣然惟賢所鰓鰓過慮者廢督移兵之說倡之自公而他省督辦未聞起而和之者即蘇省兼督一職亦未裁撤異時或屬諸他人或另易名目擁兵如故冗費如故則公之前言與公之感電舉我民所欣喜屬望者將付之夢幻泡影然則不及公宣撫任内將移兵減費之舉切實辦妥决不可萌高蹈之懷以辜蒼生之望惟賢屬在帡幪未嘗展謁袛以前年避選南來適與公爲桴鼓之應而又目覩我蘇水深火熱之狀唯公確有救焚拯溺之懷用敢瀝誠布懇非過情之責望亦非效世態之攀留願公本之前言參之感電先將各軍移裁歲費確定使蘇政復活蘇民獲蘇上德旣宣孑遺咸撫在公爲不虚此行而我蘇則有如再造馨香之感三千萬人當同此心理臨頴主臣尙祈鑒察沈惟賢叩銑印等語合亟奉聞諸維公鑒沈惟賢叩霰 
 
 

Page 7

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *游藝叢刋 
[天津皇宫電影院參觀記] [  曉芙]  
　　天津日租界福島街之中日合資天津電影園因故停業己誌本報兹悉己由北京眞光電影院接辦改名皇宫電影院業於本月七日開幕營業記者曾抽暇往觀覺内容煥然一新惟所演者係魯易斯東主演之「愛神」影片各報評之甚詳兹不復贅今將該院内容之優點錄左以備各埠影戲院之參考焉 
　　院之建築係用洋灰鐵筋鑄成極其堅固樓分三層最上層爲屋頂花園夏季羅列奇花異草供觀客品茗閒眺納凉之用第三層爲該院員役辦公室及宿舍第二層前列爲包廂每廂可容四人廂後爲逐次增高之散坐椅爲皮製椅下有板可以放置衣帽左邊走廊有小賣處備有糖果茶點咖啡牛奶洋酒等類任觀客隨便購用槪不送入院内惜定價較外間稍昂右邊走廊有男女厠所各一間内有白磁之便桶溺池面盆裝有凉熱水管備客洗手及冲洗便桶之用惟男女厠密邇女子如厠須經過男厠門外殊不相宜樓下售票處側懸有黑板一方作觀客留言之用下縣木箱一個爲觀客對於院内建議改良或忠告等事之投書川堂側置有電話爲觀客公共之用左邊走廊爲小賣處右邊走廊爲男女厠所其陳設與樓上相同影幕係水銀製每張約值一千數百元天津除下平安電影院外僅該院有之幕之兩旁牆上嵌有石膏製之女模特兒像赤祼祼的纖微畢現殊不雅觀有影機兩架連續射映無換片停頓之弊故可節省時間不少機旁另置幻燈一具爲映射華文解釋之用院之後有西餐大食堂陳設絶雅想其價格必不廉也樓上下並設有儲藏室觀客如有衣物可親自送也取得號牌出院時即憑牌取回原物全院電燈電力每處均設保險盒可免走電之虞並備有炭氣滅火機滅火桶及自來水管番布袋等總觀全部設備在津埠實屬僅見至於票資亦較天津電影院時代爲廉白天樓上散坐五角廂坐八角樓下前排二角後排三角夜間價增三分之二該院可容一千二百人開幕三日間均滿座倘能從此振作精神以經營之可卜前途生涯不弱也兹將該院預定開映影片之日期及劇名調查如下三月十五至十七映「俠盜羅濱漢」十八至二十一映「賴婚」二十二至二十四映「自由魂」二十五至二十八日映「三劍客」二十九至三十一映「滑稽三劍客」四月一日至四日映「愛之花」五日至七日映「Ｚ字飛俠」八日至十一映循環復仇」十二至十四映「風流債」十五至十八映「二孤女」並聞該院己與美國第一國家影片廠訂立契約凡屬去今二年所出之新片運至華北時該院有優先映演權是以其他電影院得此消息頗爲恐惶紛謀競爭之法云 
[電影皇后之至友談（三）] [  自遊]  
　　余與麗氏相處雖不甚久然己洞悉麗氏固一可敬可親之人也至其心地之仁厚待人之和藹尤爲人所稱道麗氏有一種毅力以維持其二種美德美德維何即忍耐恒心及行其所是者是也夫此二美德人人皆能道之以誇人者然默察能如麗氏之能實行不衰者恐寥若晨星矣 
　　此外尙有一事最能令余心折者厥惟麗氏之能愛母是一日麗氏悄然語余曰瑪麗乎汝今己能自立以娛老平汝眞快樂人也余則一無所就故甚願竭余之力覓此同樣之幸運由此可知其愛母之心得諸言外矣 
　　未幾余二人以劇務關係不得不暫作勞燕各自東西年餘余介紹麗氏入第十四街葛雷菲士所主之攝影塲（BiograpilStudio）後二人又得同在是場扮演同息同游聚首促膝愉快可知蓋余等相關之切猶魚之於水也後余與葛雷菲士解約飾一角於「好小鬼」（TheGoodLittleDevil)中臨行時余與麗氏皆依依惜别若惡神之爲此而妬妒者未數日詎知大不然蓋麗氏藉種種之力亦得在是劇中表演而我二人又得共處其中殆有天意存焉 
　　今者余與麗氏二人之工作若車輛分逝遂相遠隔然此遠隔」二字僅就地理上而言之麗氏在美之東部及歐洲諸國余則在美之西部至吾二人之友誼固未曾以山河之隔或有稍損者也 
[亦舞台將改作影戲院]  
　　改名中央大戲院 
　　雲南路北海路申江亦舞臺係申江大戲院舊址 
内容部位皆照影戲院之設備構造頗不合京戲之用該台主人沈少安有鑒於此己將原有房屋出租於人改名中央大戲院京戲則演至下月中旬爲止另遷相當舞臺聞中央大戲院西名PalaceTheatre由霞記公司集資承租接手後將大加修飾務使内容清潔美觀看客有冬暖夏凉之樂所映影片皆精選歐美及國製著名傑作拒絶惡劣出品以固信用而增聲譽云 
[考古影片之創舉]  
　　現任蚌埠商務督辦程霖生氏爲著名之考古及收藏家近將其所藏上古吉金并曆代名人字畫托戈登路三星影片公司代製活動影片以供全球考古家之賞鑑雙方業己簽訂合同聞該片共長四萬美尺計分四十大本故需時甚長近雖赶行攝製需時約四閱月聞攝竣後將運往國外參與巴拿瑪賽會云 
[記培立團之歌劇] [  蘭花館主]  
　　福州路培立游藝團京劇部近因觀盛里房屋翻造己遷至厦門路衍慶里該團總部日前該團假戈登路雪廬試演歌劇「行俠作義」此劇叙一少年父母雙亡遺有巨産後其舅設計謀奪少年因無力反抗竟被逐出因從師習武藝悲歡離合頗爲可觀少年一角由該團京劇主任章塵俠所飾扮相甚佳京話純熟所唱之各種聯彈均極動聽徐雪影飾綠衣女俠扮式如舞臺上之紅蝴蝶於高屋剌萬謀一段最有精采龔志培飾徐月霖乃李學民之友勸李一段語語激烈且甚清楚章笑俠及英俠飾旅客朱文俠飾店夥龔志聰飾店主於借宿一段頗覺滑稽令人捧腹不止孫毓才飾隱林師扮相極老說白平平唱工亦不甚清晰郎堃昇及秦少章飾二俠士與李學民結拜時一段對唱用五音聯彈悠揚入耳陳守漢飾萬謀乃李學民之舅即謀産者也騙産時之語氣令人寒心夏奇峯飾王青虎於中途刦萬謀態度强横旣萬謀以官威嚇之然漓盡致以之台下鼓掌如雷總之是劇之唱做均極吃重佈景亦佳聞是劇爲章塵俠所排將於該團開游藝大會時再行表演云 
[外劇叢話（一）] [  堃生]  
　　西劇中有所謂沙翁四大悲劇者一曰「海姆海脫」叙一太子爲幽靈報仇一曰「陸梅啖與裘廉洛脫」陸爲男子之名裘爲女子之名玉屑噴小說即以此事爲藍本一曰「哇散洛」日本各芝居時演之一曰「利亞王」未見盛行沙翁除此四大悲劇之外有名之劇亦甚多沙翁全集中悉載之 
　　今出版之沙翁劇悉作完全脚本格式實則當時沙翁原本僅臺詞耳即如海姆蘭脫之脚本書第一幕第一場哀爾希那宫城前之高臺及其各塲之場所原本皆無之蓋由麥龍氏所添加者也且普通之籍臺詞間之動作往往多脫胎於麥原意也 
　　外國戲以「天倫」「冷潮」二劇爲最佳天倫英國劇也即日本大阪帝國　第一次所演者「冷潮」原名曰「潮」係日人佐籐紅綠氏所編爲高田實擅長之劇兩劇之比較自文學上視之前者較爲高尙然如觀客程度不足則後者較易了解而易受歡迎也 
　　外國戲最重布景嘗於某夜觀一劇臺上設山岡數層岡下皆有屋宇扮演回回國男婦百數十人俄而作戰鬭狀羣島數十上下飛騰槍砲環擊烟熖四起男女作奔竄狀山谷形勢亦頗覺奇古 
　　巴黎夜戲戌刻開幕至子正始竣扮演都古時事臺之大可容二三百人山水樓閣頃刻變幻衣服鮮明光可奪目女優登臺五六十人美者居其半多裸半身跳舞劇中能作山水瀑布日月光輝倏而見佛像或神女數十人自空中降祥光射人奇妙不可思議 
　　古之歐劇不過四五幕而一幕有五六場之多如海姆蘭脫及陸梅啖與裘廉脫皆然此種編法與我國戲劇相似惟出入過多說白過短變化潦草與味究嫌薄弱近來脚本之編法進步每一劇約七八幕即可包括大意而每幕之中偶 
然有分作二場者亦僅見也 
　　外國戲院所演之劇有名「音樂室中之互相面」者有精神有興會較别種雜劇爲佳其事爲一場所中有一宅而居兩家者兩人均名約翰司密智惟所業不同一爲股票經紀一爲敎士當開幕時兩約翰之婦俱不在家旣而敎士之婦先歸閱股票經紀之門牌誤爲己室乃直入其室時經紀之婦亦歸忽見有他婦之衣帽在室即起而與爭然其夫經紀某實不在室蓋某素　内先一晚俟其妻出得隙潛往城中薄游至是亦歸前婦尙以爲己夫引他婦入室毆之後婦又以室内何以有他婦亦毆之未幾而敎士約翰亦歸於是四人扭作一團其收場則兩家互證始知誤認而後己 
[品菊餘話（一）] [  老靖]  
　　「沙陀國」之李克用本屬凈角自老譚以老生資格串之易其名曰「珠簾寨」於是風行一時凡自命譚派之鬚生無不有是戲而「沙陀國」與「珠簾寨」乃分道揚　矣老譚唱此劇腔簡字勁不胎凈色風味配以陳漱雲（德霖）之大皇娘王瑶青之二皇娘李順亭之程敬思錢金福之周德威麻德子之老軍銖　悉稱益見精彩今之演「珠簾寨」者僅小余之李克用做唱俱足觀聽然唱腔疵病尙多視譚猶差一籌言菊朋唱尙不壞做則嫌太呆板羅小寳此劇紅氍毹上未嘗一試予曾聆其清唱似與菊朋相伯仲恐袍笏登塲做工把子均難勝任愉快不能嫓美叔岩也貫大元此劇由瑶卿指說貌合神離並無足取譚富英馬連長唱嫌太飄欠剛勁氣做又太失身分方以大元或猶弗逮而連良把子功夫尤稱稚弱且非富英匹也然視昔之汪笑儂·何月山今之楊瑞亭·林樹森輩猶高明 
多矣 
　　叔岩在今日鬚生中身分最高搭配皆以名角實非他伶所能辦到故精彩比較的更多即以「珠簾寨」論在京師排演德霖之大皇娘瑶卿之二皇娘金福之周德威一如老譚當年其佳妙自不待言鮑吉祥之程敬思雖不及大李五亦極老到可觀惟老軍一角叔岩每以屬王栓子（長林）實覺不甚對工非特弗如麻德子抑且弗如慈瑞全耳督岩來滬兩次皆演「珠簾寨」終以配角太多不能如在京時之完美但前歲南游在陶宅堂會中排演此劇除長林吉祥外益以小翠花之二皇娘榮蝶仙之大皇娘錢金福之周德威不可謂非珠聯璧合之作也 
　　「珠簾寨」（劉關張結義在桃園）一段原板本屬喻詞照例（二來是弟兄們好團圓）後（勸賢弟休要長安轉）前應有（愚兄難比劉率玄德賢弟好比關美髯）二句否則實不可通而今之歌此者什九删去殊不知其何所取義耳 
 
 

Page 8

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *   
 
 

Page 9

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *   
 
 

Page 10

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *國内要聞三 
[秦洸部下結束之經過（明）]  
　　南京通信秦洸當在蘇州謀獨立時原有軍隊兩團及齊爕元在滬驅走張允明秦不安於位通電出走所部軍隊由齊支配駐紥江隂奉軍南下齊氏失敗秦之舊部全部潰散秦氏回蘇志在集合原有之衆恢復以前地位當得張宗昌許可遂在蘇州私宅設立機關招收舊部不料駐蘇奉軍程旅長指秦爲招收土匪有礙治安因起衝突勒令將己收數百人解散秦以寡不敵衆棄而走滬致電盧張大發牢騷盧永祥以秦於驅齊一役不無内應微功令秦一方將所收二百餘支槍械運送南京一方許其將所有用費正式報銷秦隨呈領八千餘元盧又委侯桐譜到蘇電秦自滬回家核减至六千餘元爲收束之代值以了其事昨日候委己回南京報告經過情形從此江蘇可减一部分之負擔矣 
[南京快信]  
　　張宗晶定今（十七）晚到寗 
　　省署秘書何孝斯日前赴奉天公幹刻己回省又駐滬辦事員徐飛亦於昨日回寗面陳要公 
　　水警廳長劉光常熟縣知事李醉明無錫稅務所長馬鳳藻鎭江煤油補徵局長李士奎均來寗迎謁張宗昌 
　　韓委張紹棠充督署高等軍事稽查長洪鐘劉祖述充督署諮議何濟生陳國華充省署參議財廳委駱超充碭山邳縣催徵委員敎廳委凌恩湛充靖泰區捲烟特稅局長己發表 
　　鄂湘西皖運商清吉昌等電請將蘇省上年借欵欠還本息如數發還又上海機器麰麫粉公司公會電請飭令吳江縣借供軍需麫粉價欵發給具領韓省長均令財政廳查照辦理 
　　委署泗陽縣知事高梅仙又被地方反對泗陽省議員李昂軒頃電旅寗省議員張宏業朱紹文等云泗邑知事李佩恩精明練逹到任以來政績卓著有口皆碑現聞省署忽爾更調地方人士莫不惶駭連日函電交駛羣謀抵制意志堅决無可挽回聞新任高君與公等交誼甚篤可否勸其緩來留協商地步佇候明敎 
　　夏曆三月初四日爲韓夀辰各界循例備送祝儀分福祿夀喜四等任人自認聞韓擬將夀禮全數撥助振欵 
地方通信 
[蘇州]  
　　哀悼孫中山文電彙錄（一）北京孫哲生先生鑒文電傳來哀悼無己國本颺摇元勳遽隕悲痛奚極尙祈節哀保重克承先志謹唁聞兩廣旅蘇學會叩寒（二）民國不幸崩殂元勳普天同哭若失長城鞠躬盡瘁雖死猶存專電哀號謹誌唁忱蘇州中華體育專門校校長柳成烈敎職員曁全體學生恭叩 
[松江]  
　　松人續請劃入特别區松江縣公民馮受祜等於篠日（十七日）續電孫督辦請將松江劃入松滬特别區以内俾免駐兵文曰慕韓督辦鈞鑒我松人自執政府發表松滬劃爲特别區域不得駐兵之令迭電督辦請求列入良以刦後餘生急待甦蘇且於國家亦多裨益若論其加入之利益理由則吾松人言之詳矣諒邀鑒及故不贅言以瀆聽聞惟爲時己久督辦猶豫莫决用敢再電上陳務懇俯順民意迅予劃入幸甚 
　　推代表列席籌備會自政府明令劃松滬爲特别區宣佈以來行將匝月而上海之籌備會尙無松人列席十七日經松江耆紳姚大任等數十人集議結果公推陸規亮徐錫之兩君爲出席上海松滬特别巿區籌備會全權代表即日去函敦請矣 
　　公共衞生會常會記松江巿公共衞生會於十七日下午四時開第二屆第二次常會出席會員十六人由美敎士步惠廉主席先由主席報告本會電留徐警佐事因徐警佐在南通任内辦理衞生行政頗具成效惠廉素有挽留之意乃報載有誤會總務主任朱萃一人私意完全不確兹特作愼重聲明本會會員可以諒解說畢即開議各案如下一件整頓城内外坑厠小便處垃圾箱案議决函請警所轉令四分駐所巡官切實整頓一面由本會差遣張杏生君會同檢查以資督促一件重申前議實行中心弄口坑厠架搭洋鐵遮蓋案議决由會雇工尅日加蓋一件本屆大會預定籌備會日期案議决陽曆四月十一日開籌備會一件孫中山先生逝世應如何表示哀唁案議决先由本會發唁電到京再俟各法　舉行追悼會時加入追悼一件趕埋各處戰後遺棄屍骨案議决函請警所出示佈告一面由會派人切實調查後尅日掩埋以重衞生 
　　駐松二師預備開拔駐松第二師三旅五團全部於十七日出資雇用船隻聞係奉令運往金山嘉興等處塡駐云 
[常熟]  
　　私運槍彈銅元判處罰金十三日午前本邑小東門外竹行街通湖橋稅分所前有沙船一艘中載樹柴百斤自南逆流而至稅所司事欵有偷漏命其停泊上船檢查詎在艙中發見槍彈兩竹筐又王蒲包約計一千八百餘顆銅元十九包又一小箱約數百千稅所司事立以電話報由縣警察所長警到船先後將船户蔡子新劉福亭嚴瑞章印竹華四人抱獲連同槍彈銅元解至總所咨送司法署訊辦經縣署刑庭金承審員提訊一過以印竹華與此案無干當即開釋據劉福亭等所供案内尙有陸如金一名現住滸浦當飭法警前往查拘兹據法警歸報陸於案出之前己赴瀏河並由協助法警拘陸之楊警分所長電呈到縣金承審員即於十六日提蔡等三人到庭判决劉福亭嚴瑞章兩犯私運子彈罪各處罰金一百元蔡子新無罪釋放子彈没收鉛元發還嚴劉均遵判繳納嚴瑞章己獲釋放惟劉福亭恐於清鄉方面或有關係收押游民習藝所作工 
[無錫]  
　　方夀頣案續訊紀無錫黎花莊豫康紗廠總辦方夀頣地塘石堰被兵開槍擊斃而該廠機務副主任孫潤源又以交接軍人收買贓物私藏蒼械等事逮案迭經畢旅長研訊均無要領最後孫僅承認陪同兵士張老爺等三人在烟館吸烟并謂上有天下有地中有良心須問張老爺我陪他吸烟有無别事畢旅長訊得此語覺頗可疑又以此案情節重大並訊得孫潤源確有交接軍人私藏槍械即電呈第一軍軍長張宗昌己得復電謂旣經訊實即可執行槍斃前日夜間畢旅長又繼續開庭審訊法堂之上供奉大令嚴厲肅靜森然可怕孫到庭後畢旅長先將張軍長電凖槍斃之語告之繼訊以方案究竟及前日所供與張老爺吸烟有無别事一語何指初時孫堅不肯供始終支吾嚴訊至兩小時以後始供因　恨方總辦責其不應收買贓物遂與徐某合謀以一百五十元囑兵士三人做此案并牽涉該廠丁某亦曾同謀畢旅長得供即命孫在供單蓋印指模諭令回押俟緝獲徐某再行訊判 
　　兵災善後會奉令取消錫邑自經戰事以後由縣議事會等十公團組織兵災善後會推定蔣哲卿爲正幹事長王克循錢孫卿爲副幹事長旋以錫邑災重區廣善後各事頭緒紛繁應設立專局遂由正副幹事長呈准省署改設兵災善後局即以正幹事長蔣哲卿爲總辦副幹事長王克循錢孫卿爲會辦現正正辦理查災及平糶等事兹奉省令錫邑兵災以後善後各事旣設專局辦理以前之兵災善後會應即取消以免混淆至於會議及監督機關應由各公團另行組織委員會輔佐善後局共同進行惟兵災善後會自成立以迄改局爲止計二十餘日共支用一千數百元刻己從事結束並通告各機關各公團知照 
　　集議組織清鄉分處縣知事林芾楨迭奉蘇常鎭守使道尹電令飭速辦理清鄉特於前日下午三時召集水警第二區長王冠軍警察所長宋鎭濤商團公會長楊夀楣及蔣曾燠錢基厚等在署開會討論組織清鄉分處由林知事主席首報告鎭守使及道尹會令並催繳清鄉處經費七百元究應如何籌措經衆討論議决清鄉與各巿鄉治安至有關係此項經費應由各巿鄉分别負擔應由縣署迅即召集各巿鄉董事開大會討論議畢即行散會 
[江隂]  
　　黄知事呈報張前任收支總數黄知事以日前曾奉省署財廳訓令以縣知事新舊交替應遵交代新章接任人員於接印後五日内先將前任徵存有關結報之欵查明開單呈送核奪等因查張前知事自民國十二年六月一日到任起至十四年一月底止所有任内徵存正雜 
正附墊支各欵業經飭科查明分欵開具清摺具文呈送計存庫項下忙漕蘆課正省雜稅總共存洋十四萬八千七百三十一元五角六分九釐墊支解項下忙漕盧課正雜稅及借欵本利蘇軍餉各項總共洋十七萬七千三百五十三元三角七分七釐存墊相抵計實墊洋二萬八千六百二十一元八角八釐上列墊欵係地方欵下移撥合併登明其他各欵以張前知事現正趕辦移交一切册薄卷據尙未完全交到以致開報稍稽時日倘有短交欠解欵項統俟交代册内列册合算結報 
[常州]  
　　總兵站調查各路軍隊第一軍兵站處處長祝人千昨（十六）命兵站司令部副官南京兵站長祝順祥由寗來常調查各部隊官佐士兵未及馬匹數目祝君抵常後即從事調查七日乘專輪赴宜俟調查竣事再行回寗復命至其調查原因完全爲籌辦給養云 
[南通]  
　　議籌鎭署餉欵通海張鎭守使所部七十六混成旅餉欵每月需銀三萬元近來槪由通邑設法挪借惟力薄難於持久盧知事特邀請駐軍各縣知事討論分籌辦法靖江知事賈雪堂·海門知事周贊廷·泰興知事翁醉亭曁如臯新任知事王凌霄均於十五日到通地方紳耆及盧知事子衡分别設筵酬酢即日不及開會改定十六日會議籌餉辦法 
　　呈報續徵籌防費南通上年就田賦貨稅項下帶徵籌防費八萬元嗣因不敷應用所有本年一月間之軍警布防臨時費·犒賞費·收容潰兵資遣及救濟災民各項費用均係設法暫墊亟待歸還業經籌防會公决援案續征籌防費一年以十四年爲限仍由農商兩界各認四萬元除商界由商會集議外其地丁蘆課折價項下上忙每兩帶征五角下忙一元十五日由盧知事呈報財廳備案一面會同韓鹽塲長呈報兩淮鹽運使核奪以便分别辦理 
[鎭江]  
　　省議員請調回奉軍徒邑省議員朱翼雲等因目擊客軍仍多駐境以致人民不敢回鄉復業殊與全年生計有礙故昨公電奉張請將南下奉軍調回兹錄其電文如下奉天張雨帥鑒民國苦兵十四年始有善後會議裁兵不能决斷他無善後可議各軍閥私心固結觀望徘徊鈞帥磊落光明素以救國救民爲志公如本身作則誰敢異同民國功勳公爲第一齊再禍蘇大軍剪滅功德在民惟滬寗路駐軍十萬蘇民生計在農桑春末夏初關係最重人民不敢回鄉復業全年生計己窮乞調回南下各軍受福匪淺兩事在公易如反掌全國又安在此矣江蘇省議員朱翼雲等公叩 
[揚州]  
　　盜犯梟首示衆駐揚第六旅盤查所長李法民前次拿獲在西門外攔路刦搶之盜犯戴貴軒一名解經劉旅長鞫訊供認攔刦行路之張孫氏衣飾不諱按懲治盜匪條例於十五日梟首並在犯事地點示衆以昭炯戒 
　　鎭常奉軍將開徐軍界消息駐鎭常一帶奉軍將開往徐州駐紥所遺防地由省警備隊接替 
　　推廣長途電話揚州通各埠之長途電話爲鎭江瓜州十二圩仙鎭邵伯高郵寳應等處現揚州電話局擬推廣至清江及秦州一帶己呈請交部察核矣 
[六合]  
　　兩肉票竟慶生還西鄉施官集徐金氏被匪擄去己歷數月日前爲皖軍馬團長打落之後寄居古城兹悉該氏之夫徐開第業經至古迎回人咸謂之破鏡重圓云又隂曆二月十三日夜刦去樊家集葉漢臣家五個月男孩一名兹聞該集總董陳汝賢於匪欲行時召集民團百餘人尾後追趕股匪見勢不妙遂將葉姓男孩置於天長縣境船塘莊卞姓門首各自潛逃嗣經高堡董專人至葉家報告葉旅派人將孩領回道謝高陳二董不置 
　　撫匪詐計携械脫逃馬祥斌團長于盱來邊境剿滅土匪爲數甚巨月前曾收撫匪衆二十八名在營服務頗能出力日前該匪匪首胡某等願告奮勇搜剿餘匪當由馬團長派馬弁護兵各一人率領胡某等二十八人持械進發詎行至途中四處無人之際胡匪即將護兵擊斃馬弁亦受重傷暈倒地上匪得械後從容而去團長馬祥斌聞悉此信恨之刺骨當將在營之匪八名一律槍斃并欲盡力搜剿不留一匪以害人民 
[南京]  
　　省立貧兒敎養院接收問題江蘇省立貧兒敎養院因易長問題發生糾紛由省長敎廳委派徐紹修等先行前往接收未成事實院長周其永以創辦人黄宗漢到寗擬仍將院務交還並要求官廳發給欠費及墊欵此事又多一重糾葛恐一時不易解决也兹錄其呈省長文如次呈爲委託接辦院務前院長黄宗漢蒞寗擬仍交還接收並請將欠發經費曁墊用各欵迅予撥給以便交代仰祈鑒核事竊以院務交代在即經手欵項急待清理日前曾將欠發經費曁墊用各欵分别繕具清摺面呈核閱懇請迅予撥發在案惟查本院組織伊始係民國元年五月黄前留守以爲開國南京之紀念其永謬承黄前留守曁前院長黄宗漢付託之重以救六百餘貧兒之苦其永一女子慨然允以三種犧牲一名譽二金錢三精神黄前留守去任怱促以院中未留基本之鉅金爲遺憾黄前院長亦屢陳述苦衷五年由海外歸來甚慰我院得能存在以爲付託得人曾函馮前總統提倡惜其殂謝此我院受莫大之影響也亦貧兒之厄運不能擴充之主因也其永夙夜徬徨一以恐玷偉人之明二黄前院長身遠心邇未嘗片刻忘我貧寒子女其永雖不辭勞瘁慘淡經營竭盡心力歷十三寒暑無如能力薄弱經費困難辦理竭蹶爲人所覬觎而尤以敎育界乘隙蹈瑕爲最甚今幸得卸仔肩藉可稍事休養第思其永受人之託不能終人之事深以爲愧兹適前院長黄宗漢由滬來寗其永甚幸接收有人得以原物還之故主以全始終庶可稍减負人之咎現擬將經手欵項及未完事件理清尅日交代用敢懇祈省長迅將欠發經費銀連利息共八千八百十六元四角民國二年四千六百五十元經手墊用各項銀四萬四千六百元如數撥給以便交代而清欵目理合具文呈請鑒核施行 
[徐州]  
　　車門軍事紀要前日（十三日）上午南去專車有奉軍第一軍第二十九旅司令部副官張明宣由嶧縣招得新兵三百六十名過徐南下又南來專車有奉軍第十梯隊司令部參謀官傅寳衡在寗考取學兵五百名過徐赴京又下午北去專車有奉軍第二師輜重團掌旗官杜金貴由徐押送兩輪木車五十二輛及騾馬一百五十六匹曁士兵百二十名北上昨日（十四日）上午八時許東去隴海客車有江蘇省警隊第二團稽官王春生帶兵十名赴徐東運河駐防 
[嘉興]  
　　四十團體發起追悼孫中山嘉興各界前日本在商會集議攤派本縣公債十二萬一事因禾中受軍閥之賜民生凋敝各界代表對於公債正在一籌莫展欲免不敢之際忽得縣黨部來函驚悉數十年來爲人民謀幸福之孫中山先生逝世無不悲從中來咸願發起組織追悼孫中山先生大會籌備會其緊急啓事如下手創中華民國之國父國民革命之領袖孫中山先生於本月十二日在北京行館逝世中外被壓迫民族莫不慟悼敝會等昨接中國國民黨臨時嘉興縣黨部函告後即經推定代表發起嘉興追悼孫中山先生大會籌備會設籌備處於白鶴内務請各公團一致推派代表加入籌備共伸哀悼恐未週知特此啓事發起者縣議會嘉興國民會議促成會縣商會縣敎育局縣農會嘉興學生聯合會等四十團體同啓 
　　集議建築小菜場與取締坑厠嘉興鄭警察所長張自治委員及各商聯會會長於十六日下午在北大街商聯 
會集議建築小菜場與取締坑厠諸問題當經公决城内外小菜場應設公處以便居民購物决定建築之次序以塘匯街北大街爲第一部南門外中街爲第二部其他再行次第進行至取締坑厠改建公厠一節到會人士均因事實上有困難之處己責成警所負全責辦理議畢散會 
　　破獲馬厙匯盜案與撤回保安隊嘉興縣屬馬厙匯鎭前月曾遭盜刦旋又連接恐嚇索詐信經縣飭派保安隊前往駐守以資防衞詎偵查多時奋無踪跡兹悉此案盜匪己由水警偵探在江北泰州地方購線緝獲匪徒湯三罐子一名業己解送區部轉解官廳訊處至馬厙匯鎭所駐之保安隊亦因盜案己經破獲該鎭己可不駐軍隊故該隊己於前昨調回縣署駐守矣 
[嘉善]  
　　學校追悼孫中山楓涇區立第一初級小學校全體師生駭悉孫中山先生在京逝世後非常痛悼即於上星期六（十四日）課後週會時間停止作樂舉行追悼大會除師生完全出席外尙有來賓丁壯如·郁可寒·王一震等數十人兹將順序錄下（一）開會詞（二）國歌（三）下半旗（四）述孫先生事略及遺囑（五）來賓演說（六）追悼歌（七）散會歷時二小時會場秩序始終靜默 
[寗波]  
　　軍界消息昨由軍界傳出消息謂駐松江閩軍第十混成旅第二團第一三兩營昨己奉令開拔至杭換乘小輪渡江再乘甬段火車來甬駐防今日（十六）可以抵甬云又十五日上午台州輪船抵埠時有警備隊從台招來之新兵一百八十名由該隊委員林可南帶領上岸後遂往余使君廟一宿今日（十六）上午乘車赴曹轉杭矣 
　　孫中山氏逝世之追悼聲甬埠各界自得孫中山氏逝世噩耗莫不同聲哀悼昨日（十五日）南門第四中學舉行追悼大會到六百餘人首由主席沈季眞宣開會詞次向孫總理遺像行三鞠躬禮三屏息（打鐘六十三下）全體起立閉眼垂手靜聽鐘聲和緩悲悼肅然起敬歷十餘分纔止次演講次三呼民國革命萬歲散會又甬埠國民黨四中校啓明女校等前日皆袖缀黑紗在湖西竹洲集議結果派員向各團體接洽追悼孫總理事宜又寗波國民促成會昨亦提出討論定期召集甬埠各團體開追悼大會 
[紹興]  
　　促成會籌備追悼孫文紹興國民會議促成會於本月十五日下午在五中校開第十三屆委員會由宋敬卿主席謂國民會議首倡者孫中山先生己在北京行館逝世本會應否有所表示討論結果决定由會去一唁電寄北京本會代表董秋芳孫世優前往吊奠外再推舉籌備員數人邀集本縣軍政警紳商學工各界於本月二十一日在縣敎育會開追悼孫中山先生第一次籌備會即於本月二十二日在五中校開追悼會 
　　令知廣告公司承辦人紹興商民陳松記等集資四千元在紹興城區設立紹屬七縣廣告公司舉定陳松記爲經理承辦第五區廣告事宜經警務處批准後在各縣城鎭次第組設分公司現由警務處訓令紹興警察局轉令各　所警佐知照 
[台州]  
　　縣商會推舉米捐監察員臨邑縣商會會長林鏡銘於昨（十四日）召集各會董推舉本邑食米出口公益捐徵收處監察員到者張輝生李醉蓮楊仲輝等一十六人當場公推盧映堂爲監察員業由該會長函請縣署轉知該處矣 
[蘭谿]  
　　各界歡送騎兵團騎兵團長高勳蒞蘭以來對於地方感情融洽軍紀嚴明此次奉令調嚴駐防於本月十日由蘭起程統帶董永安·石知事·劉局長·朱所長·趙前知事及紳商學界齊集江干歡送一時軍樂喧　頗形熱鬧 
 
 

Page 11

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *敎育消息 
[專電]  
　　北京電今敎職員聯席會議續爲向王運動王派敎育同志會呈府（一）取締主使學潮敎職員（二）如下得己時解散主使學校 
　　北京電段昨夜命免敎次馬叙倫職繼任由王九齡保民黨對王九齡武裝就職多鄙棄詞段謂如王不到任好像政府對民黨不誠意故務使王完全行使敎育職權外人對敎職員參加擋駕舉動亦譏爲失學者身分（以上十七日下午一鐘） 
　　奉天電中東路局在哈設大學經費定十萬盧布編入本年預算華俄生兼收俟與張商妥即開辦（十六日下午七鐘） 
要聞 
[東大易長風潮消息]  
　　東大學生全體大會前晚（十四日）東大學生維持學校委員會招集全體學生大會到者過法定人數主席宣告開會提出普通會議規則六項請衆公决贊成最大多數遂開始討論議案詎知表决第一條第二項議案時鄧光禹吳致民祁介楨黎光明趙世盛張超（假名佑源）等故犯會議規則開始搗亂趙世盛於主席宣告討論終結後起立大呼「定欲發言」制止不聽其他好事分子亦同時起立齊呼「散會」頓足謾罵以威嚇會衆不得主席許可遽行退席（當日公决凡因事退席者須得主席許可）幸彼輩爲數不過三十被動退席者不過七十主席請衆重行簽名（吳致民於退席時刦去答名薄一本故主席請會衆重行簽名以杜奸計）在座者仍有四百八九十人超過法定人數九十主席遂宣告繼續討論通過議案十七條（内有七條由會衆臨時提議者）其重要者列下（一）疏通未上課敎授（二）挽留學生維持學校委員會委員（三）電請敎育總長王九齡將馬叙倫對於我校所發之各項亂命一槪取消（四）請學校組織校務維持會（五）電拒胡敦復重來長吾校（電文己誌十六日本報）（六）萬一胡氏重來由學生維持委員會招集全體同學作相當之對付若有少數同學歡迎胡氏則君起逐之（七）電告全國三九事變爲全體同學之舉動王兆俊等六十餘人别具用心誣爲少數暴動槪不承認 
　　東大緊急校務委員會之快郵代電申報館轉各界鑒報載湯用彤·葉企孫·叚子爕·熊正理四人署名代電謂東大陷於恐怖時期極形紛亂云云危詞聳聽殊非事實本校自胡敦復突如其來激起風潮後翊日即照常上課秩序井然並在九日午後三時召集敎職員大會由任叔永先生主席出席者一百二十三人議决組織緊急校務委員會當場推舉委員十五人陸敎授志韋·徐敎授則陵均以大多數票當選本校對外一切事宜均暫由本會主持湯電四人具名較諸代表一百二十三人之委員會多數少數孰公孰私明眼人自能辨之又謂徐陸二敎授首先倡禍業經敎授王善佺等三十三人登報聲明豈能再行誣陷同人對人種種謡諑本不願妄費筆墨衹恐淆亂社會觀聽不得不將眞相披露邦人君子幸共鑒之國立東南大學緊急校務委員會叩銑 
　　東大敎授徐則陵致各界書各報館轉各界鑒胡敦復恃馬叙倫爲護符九日闖入東大匹夫專欲多士衝冠激起風潮鼓溢四時不自引咎遷怒於人佳電敎部詭稱本校敎授陸志韋大聲喊打本校學生僱同流氓蒸電各界誣指則陵聚衆演說嗾使暴動於是胡氏私黨發電撰文登載報紙冀以鑠金之術損吾名譽實讕言惑衆則適足以自損人格耳蓋是日風潮始於九時至十時許而胡氏兄弟與本校學生相持益烈同事中有以維持秩序爲言者十一時則陵追隨陳廖諸君子到圖書館前時學生環聚於彼者不下六七百人乃對衆再呼不可打人此在塲者所共聞則陵當日到場原爲維持秩序減少危機不圖胡氏不諒竟以嗾使誣我人心之險一致於此且胡氏之荒謬更有甚於此者佳電云庚先晤諸敎授述及校狀云云語涉含混與柳翼謀胡剛復啟事所謂在校敎授者同爲曚蔽之詞本校敎授初度致函拒胡三十二人中及九日事變發生後再度致函拒胡之四十二人中必無八日先行與胡氏接洽者有之惟乃弟剛復及三數勸進之徒耳蒸電胡氏自叙前此電辭及九日來校之理由有校内糾紛日甚不得不免爲其難等語東大雖經易長風波苟無胡敦復嗾使乃弟剛復等結黨營私學校内部本可無事滬報披露蕭函而胡氏兄弟串通黨羽破壞本校之隂謀乃大暴於全國本校内部始有防胡之舉顧全大局釜底抽薪敎職員畢業生學生屢次致函胡氏冀其稍戢野心然胡敦復悍然不顧熱中躁進兄弟二人相率到校合演奪印怪劇致激起風潮本校内部自有糾紛待胡敦復排解歟抑胡氏兄弟勾結私黨乞　政客製造糾紛擾亂東大乘機竊長歟明眼人不難按諸蕭函及其他事實而自下斷語也此次胡敦復嗾使乃弟剛復委託蕭君在京運動馬叙倫等並在校骨奔走各方希圖減少抵抗無恥己極人而至於無恥則何事不可爲一旦私圖未逞遂而倒行逆施雖誣衊他人以洩忿亦在所不計故其公電中誣僞極多不得不揭其重要者加以糾正而免誤會謹此電聞徐則陵銑 
　　陸志韋致東吳法科錢保和函（上略）東大事是非甚雖明瞭當日布告確是我所撕去然事在風潮發端之後兩方决裂起於九時餘我九時五十分退課見布告時至早當在十時至胡電所稱指揮學生大聲喊打云云絶無所據湯錫予等八人當時無一在塲何得挾私讕語我與胡氏兄弟素無　怨對於剛復且有一些私誼敦復君之學問道德平心而論不在郭氏之下我非擁郭者（與郭氏私交另是一問題）遠在數星期前我己明告人郭來我去胡來我也去之意我之所不能不介介於胡氏者蓋有二點一則彼早己宣布不就東大職而同時在北京暗中　釀二則八日正午校中三科同事（我亦在内）尙在竭力夺走調　調停辦法中有一條即請胡君敦復聲明不就東大校長職當日晚上剛復亦居然簽字贊同而次晨九時突然擁乃兄到校携帶佈告奪用校印擅自張貼我之撕去布告本無惡意不過血氣之通原是我之大病此後當痛改至於你來信謂我當向胡氏道歉我實不甘彼事前未始不有負於我事後更造謡生事太無誠意（中略）東大問題之解决辦法我本主張走一第三條路此路現在殆成絶路我去志己决所可惜者五年辛苦以及少數學生在學問上依我爲嚮導者耳（下略）三月十四日陸志韋 
　　穆濟波之解决東大糾紛方法東大糾紛問題當由自身解决請注意下列三點（一）「認清理路」（一）敎部改聘校長是否非法（二）挽留郭校長或改由校董推薦是否即爲提倡敎育獨立（三）拒絶政府任命校長是否即爲避免政潮（四）超利害的對於九日事變是否認爲合理（二）「辯明事實」（一）郭校長對於東南大學之功與罪（二）東南大學己往之病痼究在何處（三）如何纔是維持東大生命之根本辦法（四）由校董推薦校長或應由敎授評議會推選校長或應承胡敦復爲校長或應以别種機關代替校長不用校長制度（五）胡蕭柳三人之個人行動對於東大爲惡意的亦爲善意的其所採取之手段是否礙其本身大學敎授之人格（六）去職離校之副主任及各科敎授究因何故如何始可挽回（七）對於九日事變究竟是公憤亦係私爭究竟是多數人的意志亦是少數人的行爲究竟日該不該由全體負責或有力份子負責究竟該不該對社會對敎育界負責或全不負責（三）「解决方法」（一）請求離校的職員無論何方一律回校（如暫不回校者對上述問題亦應明白表示）（二）致函胡敦復先生在理實未明瞭以前暫緩來校（三）致函省署或敎部暫勿操切處事一切糾紛由東大自身辦理（四）暫停課一週將上述各問題分函各敎授平心發抒個人意見（五）暫停課一週將上各問題分印與東大各同學切實思考研究（六）一週後由各敎授會同各方意見公平採取適當之主張與方法（七）本週中或下一週各科各系同學（或以自治會之分區爲限）自由召集會議逐條討論公求一是（八）如有辯論雙方自出主張交換或用文字言語發表不得涉及意氣之爭或軌外行動與無理的謗毁（九）最徒用總投票法解决各問題據其結果以决定東大公同的態度與維持的辦法（附帶聲明）這種主張全爲東大本身着想自於個人意見當另發表若不蒙採擇在同學則各走極端或且全任感情而抹殺理智一切行爲難免不受盲動之譏在敎授則去者無法挽回留者亦難支柱東大欲不受入解决難矣我盧東大與人初無二致千怒犯嫌但求無愧而己穆濟波三月十四日 
[湘省運動會因費少停止籌備（謙公）]  
　　湘省第八屆全省運動會在衡設立籌備處定期四月一二兩日舉行及籌備中之情形業詳記者上次通訊該籌備處向敎育司所提出之預算爲五千元後經敎育司核　爲二千元此種核减數目竟爲原案五分之三殊屬不近情理該籌備處接訊異常焦灼無法維持遂電省宣告籌備停止湖南近雖貧瘠然而數千元之運動費尙屬九牛一毛敎育當局竟不顧事實貌然核減至於如此之鉅洵使人百思莫解以湖南之大竟因費少不能舉行一全省運動會騰笑省外莫此爲甚政府當局亦須稍留餘地母使吾民之奮血盡爲軍費所耗則幸甚矣兹錄衡陽籌備處來電如次一長沙省長趙·敎育司長顔·省敎育會·體育會鈞鑒頃接第八屆全省運動會籌備員代表羅君傳矩自省來函云本屆運動會經費衹有二千元之可領欵少期迫無法籌備羅君傳矩並己函辭衡方籌備主任職建極等謬被推舉原告贊助盛會之列惟是衡陽之演武坪勢極低下現在春雨極多從新修築較省城之協操坪困難萬倍即有巨欵發下以期限太迫亦有難臻完善之恨况只有二千元之數而又無人負責多數辭職乎建極不敏有負推舉兹徵集衡城公私各校長等同意懇由省敎育會體育會負責仍將本屆全省運動會在省舉行以原有之協操坪略事佈置即能開會旣能省費又不誤時實爲兩得衡方籌備即於是日停止所有己經墊用之欵隨即照實函報用特電呈鈞鑒至懇垂察無任屏營之至第八屆全省運動會籌備主任賓建極等同叩佳印」（三月十二日） 
[蘇敎廳將舉行八屆檢定小學敎員]  
　　江蘇敎育廳昨訓令六十縣知事云檢定小學敎員委員會案呈第七屆檢定事宜早經辦竣並將經過情形曁檢定成績呈報省長轉咨敎育部備查在案查檢小學敎員規程第十二條規定試騐檢定每年舉行一次無試騐檢定得隨時行之本省小學敎員應受試驗者尙多自應賡續舉行况現值厲行義務敎育之時師資關係尤大又非從嚴檢定不足以期整齊兹定於本年七月各校暑假期内舉行第八次試騐檢定其試騐地點參照歷屆辦法仍分十路即委託省立各師範學校及第一代用師範學校校長辦理而由本廳總其成至應受試騐之女敎員即委託省立第一第二第三女子師範學校試騐其有距離較遠者並得先行呈准就近在省立男子師範學校受試即經備文呈請省長核示並轉咨敎育部備查在案兹奉省長指令内開呈表均悉應准如擬辦理並候轉咨敎育部備案此令等因奉此除分行外合將試騐地點表印發訓令該知事迅將歷屆列入受試騐檢定臨時未到各敎員調查確實人數先期列表呈報如有確係就他業無須再受試騐者亦應分别聲明以免多費手續其未經塡送書表請受試騐各敎員並應轉飭遵照歷屆成例迅將志願履歷品行證明等書曁資格調查表塡送以憑審查資格以上各項手續統限於本年五月三十一日以前分别具報事關檢定要政切勿延誤其試騐日期應俟規定後另文飭知此令（附錄分路試騐地點表）（一）第一路江寗·句容溧水·高淳·江浦·六合（以上六縣試騐地點在江寗省立第四師範學校（二）第二路丹徒丹陽·金壇溧陽·揚中·（以上五縣試騐地點在丹徒省立第九師範學校）（三）第三路上海·松江·南滙·青浦·奉賢·金山·川沙·嘉定·寳山·崇明（以上十縣試騐地點在上海省立第二師範學校）（四）第四路吳縣·常熟·崑山·吳江·太倉（以上五縣試騐地點在吳縣省立第一師範學校）（五）第五路無錫·武進·宜興·江隂·靖江（以上五縣試騐地點在無錫省立第三師範學校）（六）第六路南通·如臯·泰興·海門（以上四縣試騐地點在南通第一代用師範學校）（七）第七路淮隂·淮安·泗陽·漣水·阜寗·鹽城（以上六縣試騐地點在淮隂　立第六師範學校）（八）第八路江都·儀微·東台·興化·豪縣·高鄧·寳應（以上七縣試騐地點在江都省立第五師範學校）（九）第九路鋼山·豐縣·沛縣·蕭縣·碣山·邳縣·睢寗·宿遷（以上八縣試騐地點在鋼山省立第七師範學校）（十）十路灌雲·東海·沭陽贛榆（以上四縣試騐地點在灌雲省立第八師範學校）金陵道屬淮揚道屬應受騐之女敎員試騐地點在江寗省立第一女子師範學校滬海道屬蘇常道屬應受試騐之女敎員試騐地點在吳縣省立第二女子師學校徐海道屬應受試騐之女敎員試騐地點在鋼山省立第三女子師範學校其有距離較遠者並得先行呈准就近在省立男子師範學校受試 
[蘇省長對於九中驅長風潮之辦法]  
　　令各縣就地逮捕晉省學生廳委吳和士赴淮詳查 
　　江蘇省立第九中學校開學後即發生風潮情形業誌本報兹悉 
校長張開軒己晋省面陳省廳兩長學生野蠻情形省長即令各縣如有該校學生來省晋過仰就地逮捕聽候派員查辦一面令敎育廳迅速派員馳往查明核辦聞蔣廳長令派理科指導員吳和士往查並電召吳君先行到廳接洽吳君己到即日往淮安詳查矣 
雜訊南匯 
[縣敎育會開臨時大會]  
　　南滙自地方附稅悉被省中提挪後敎育界以破産在即非常憤激爰由縣敎育會徇會員及全縣敎職員之請求於昨日（十五）特開臨時大會到者會長宋友禪·丁守吾等共二百餘人由宋會長主席提案甚多對於維持敎育經費一案討論最詳結果提出條件三項（二）請縣知事爲地方設法將以前提挪之欵指定日期一律歸還（二）請令敎育局按月發欵所有本月以前之欵應速撥還（三）所有敎育行政人員應請縣知事一體挽留宣告復職由會長偕同會員臨時代表吳矢貞·季禹伯·葉鎭杲·王尙炎等晋謁周縣長承允勉力維持不使敎育停頓代表等滿意而退是日適該縣朱紳督源在署與周知事商榷敎育費事即經該會邀請朱君到會演講大致對於敎育費亦肯設法保障又該會並致省長及敎育廳長電照是日議决案請求 
[淮安社會敎育指導員視察淮安敎育之廳令]  
　　江蘇社會敎育指導員陳家鳳報告敎育廳視察淮安縣社會敎育狀况蔣廳長察閱報告後己訓令淮安縣知事云直該縣辦理社會敎育經費欠缺設備簡單應由該知事近照該指導員所指各節積極督促改進除派遣指導員隨時指導外今將報告書抄發令仰該知事傳飭所屬各敎育機關一體知照 
本埠 
[萬國敎育會電請郭秉文赴會]  
　　昨日商科大學接得英國愛丁堡萬國敎育會議致萬國敎育會議副會長郭秉文電謂籌備大會事務紛繁務希即日駕臨相助一切云云旋因郭氏己赴美即復電請該會逕電至哥倫比大學郭氏處云 
[敎育團體請通緝前知事迫繳敎欵]  
　　上海縣地方欵産經理處·上海縣敎育局昨日會呈江蘇省長請追前任知事虧空敎育各欵文云呈爲前任李范兩知事虧空地方敎育各欵數逾巨萬籲懇迅賜一併通緝追繳事竊謂知事爲親民之官對於地方敎育自應設法維持力圖發展乃自去年江浙初次戰事告終突有自稱鄂軍旅長張允明委任之縣知事李夀慈盤踞公署任意搜刮所有征存地方敎育各欵並不遵照省頒縣知事整理縣地方公欵簡章第七條之規定借端截留私自挪動迭經錫田宗鄴屢次函催迄未准予查收具領亦不遵照第十七十八兩條之規定公共會算結報於後致被虧空敎育費一萬一千八百十六元八角九分三厘地方費六千九百九十一元九角七分五厘清丈費五千一百七十二元共欠二萬三千九百八十元八角六分八厘嗣後齊爕元委任之范知事雖爲日無多亦被虧空敎育費一千五百五十一元八角一分四厘地方費一百八十五元一角九分七厘共欠一千七百四十三元一分一厘似此弁髦省令虧空巨欵若不依法懲辦如數追償敎育瀕於破産爰特合詞籲懇鈞長迅賜一併通緝繳以儆官邪而維公益不勝迫切待命之至謹呈 
[華東各大學籃球奪標比賽消息]  
　　約翰戰勝金陵......五十與二十六之比 
　　聖約翰大學籃球隊抵寗後即於上星期六戰勝東南己誌本報前日（十六日）該隊又赴金陵作奪標比賽由張信孚爲裁判員盧頌恩爲檢察裁判員結果爲五十與二十六之比約翰大勝 
[平敎成績展覽會開幕後之情形]  
　　商務印書館發行所組織平敎成績展覽會己於前日（十五日）開幕己誌本報兹悉是日適值星期日自下午一時起到會參觀者約有千數百人之衆可見滬人士之熟心平敎運動又該會續收到蘇州旅滬公學·辛西學社·巿立旦華學校·川沙敎育局等送來成績多件業己分别陳列并規定參觀時間爲每日上午九時至下午五時星期日下午一時至五時云 
[小學敎育研究會定期開會]  
　　上海小學敎育研究會昨致各學校各會員通告云敬啟者本會定於三月二十二日午前十時半起舉行普通研究會協商本學期研究方針及實施以前研究問題的辦法務希貴校諸君屆時早臨爲盼 
[東吳大學法科近息]  
　　東吳大學法科敎務長劉伯穆於去夏告假回美一年現將期滿該校學生會己去函促其首途來華又本星期六舉行型式法庭其案情略爲一華女嫁與美人爲妻其夫無故遺棄現由女提出離婚訴訟係採用美國駐華審判廳訴訟程序原告告師爲唐鳴時謝子琴被告律師爲凌光謙孫祖基承發吏爲樂俊芬審判官則由薩賚德博士擔任 
 
 

Page 12

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *   
 
 

Page 13

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *本埠新聞 
[太平洋國民會議中國籌備會紀]  
　　議决發表宣言 
　　昨日下午四時本埠太平洋國民會議中國籌備會在總商會開委員會主席余日章報告籌備經過次由書記宣讀上次議案畢决議各案如次（一）發表宣言（二）添聘專門委員歐陽心農·刁敏謙·何傑才·朱友漁·王儒堂·莊梁逸羣·曹雲祥·周寄梅·陳逸凡（三）報告謝永森·吳任之·允任大會出席代表（四）美國中央籌備會函請本會代表擔任大會副主席及討論股主任决由本會各代表互選確定後答復旋即散會兹將該會宣言錄下 
　　太平洋國民會議籌備委員會宣言歐戰終了世界各國人民知武力政策之足以危害民生顚覆邦國也於是憬然覺悟思以人民之團結力聯合環球各國國民中之領袖組織一大團體共同討論交換意見以表示互相維護之誠意因於一九二四年乘美國舉行青年會大會席上提議由沿太平洋各國如中·美·日本·南美·菲·檀·澳·高麗等自本年七月一日起至十五日止在檀香山之首都火奴魯魯開一國民會議其宗旨以純粹之國民外交研究一切國際種族種種之問題而求逹眞正世界和平之目的誠今日民氣興奮·空前絶後之一大盛舉也我國以積弱之餘對於列强之交涉無不受人刼迫事事退讓示弱於人今幸得與斯會自當集合全國領袖共同討論將來列席時所應注意之各種提案積極籌備以冀將領事裁判權·移民·關稅·私運違禁品等重大問題得於斯會議中收圓滿之結果影響所及其重要殆不在華府會議之下實我國存亡之莫大關鍵此上海各公團代表在總商會開會討論而議决組織籌備委員會之所由起也惟是同人等一得之愚不足以當此重任語云千金之裘成於綴集又云衆志可以成城是非我邦人君子海内賢豪各抒其偉見提携匡翼始克底成倘承各界同志不閟爾音羣相糾正非徒本會之幸抑亦國家前途之福焉 
[太湖流域聯合自治會籌備會記]  
　　太湖流域聯合自治會昨日下午四時開第一次籌備會到方燮尹·陳蒙宇·陶紉千·洪蘭祥·顧子才（孫環黄代表）·黄譜衡（李右之代表）·張敬垣·蔣萊仙·姚公鶴等九人推陶紉千主席洪蘭祥紀錄先由主席報告籌備主任沈田莘己加入請願撤兵代表團赴寗參與故今日籌備會不克出席次議决各案如下（一）修正籌備會規則（二）修正籌備會議事規則（三）函請前次推定之在京代表擔任請願撤兵事宜並聲明由胡馨吾君到京接洽各函另附章程宣言名單各一份（四）函請胡馨吾君代表赴京一行並與京中諸代表商洽請願撤兵辦法（五）各縣通告應即印發兹將該會通過之籌備會規則錄下 
　　（一）本會以太湖流域聯合自治會籌備員組織之（二）本會設主任一人主持全會事務由籌備員公推之（三）本會每星期六開常會一次如遇特别緊要事件得由主任召集臨時會會議規則另訂之（四）本會設文牘·會計·庶務·交際·各職由各籌備員互選分任之（五）本會得設辦事員經本會之通過由主任委任之（六）各籌備員以每日午後四時至六時爲到會辦事時間（七）本會責任以聯合自治會成立之日爲終了（八）本會暫假北京路石路西首敦贻里一一五二號爲會所 
　　又聞該會前日又續推代表三人赴寗加入請願其發出之電文云南京盧宣撫使韓兼督辦張軍長均鑒寒電計逹兹加推華文川·徐克溥·沈澤春·爲代表翌日晋謁特聞太湖流域聯合自治會籌備會銑 
[縣自治法正在修訂之部令]  
　　滬海道尹上海縣知事均接省長公署訓令云案准内務部咨開查依照舊縣目治法恢復舊縣議會一案前於民國十三年十月由國會議决咨經明令公布嗣本部因政局變更各省區有己實行八年縣自治法或正在依法籌備者有己恢復舊縣議會者亦有未照舊法恢復或未照新法籌備者情形駁雜亟宜力求劃一前項議决案應否由各省區仍遵照舉行抑或别籌辦法當擬具說帖提出國務會議議决交法制院核辦並由本部擬定對於解决縣議會一案折衷辦法（一）己經恢復舊縣自治團體之省區照舊維持現狀（一）己經依照新縣自治法組織自治團體之省區照舊維持現狀（一）己照新縣自治法呈請施行之省區凡未經辦理選舉者均應依照舊縣自治法恢復舊縣議會（一）自元二年未經組成縣自治團體之省區均應依照舊縣自治法組成縣自治團體（一）自元二年以來未經議决縣自治法之省區均應依照新縣自治法組成縣自治團體各節函送法制院參考在案兹准復稱查自治爲憲政之要端縣自治團體上爲省处治之基礎下爲巿鄉自治之模範關係尤形重要應依據通同之法令以組織方足昭嚴整而期發展乃准貴部提議案内稱各省區中有己恢復舊縣會者有施行八年之縣自治法者有並未恢復舊縣議會亦未施行新縣自治法者且所謂舊縣議會或適用清制或由該省省議會議决爲狀極爲紛繁等情則爲整齊劃一避免一事兩法之譏自不得不就舊日縣自治法規及八年之縣自治法斟酌現在情形重予修訂庶幾實效可收糾紛可免此項法案本院現正在審核厘定之中目前不論依照何種法令辦理選舉均恐屬於徒勞故貴部所擬第一第二兩欵照舊維持現狀之辦法自屬可行至第三以下各欵現在未有縣議會之地方似均可暫從緩議母庸令其恢復舊會或依照舊縣自治法新縣自治法更組成縣自治團體函逹查照等因除分咨並令行京兆尹外相應咨請查照辦理等因准此除咨復並分令外合行令仰該道尹知事一體遵照此令 
[孫寳琦來滬期未定]  
　　楊天驥一星期後北行 
　　淞滬督辦孫寳琦前傳定二十三日由京啓程來滬昨據淞滬督辦署委員辦公處消息孫氏行期實未有定至楊天驥君則定一星期後北行一次顧允中則留滬云 
[淞滬督辦署籌備近狀]  
　　擇定新西區交涉署 
　　淞滬督辦公署自楊天驥代表來滬後籌備己有多日昨日據籌備委員辦事處消息督辦公署初擬設舊護軍使署現因該處房屋察看後不敷應用現决定設於新西區交涉署内並將會丈局及附近民房一併租入以便將來辦公此事己得陳交涉員同意惟以後交涉署有宴會等事仍假督辦署云 
[滬杭貨車出軌]  
　　滬杭甬鐵路昨日（十七）上午九時五十七分由滬開杭之三十四次貨物車計掛車二十六輛午後兩時許駛經石湖蕩以東三十號橋堍分路（即义道）車頭忽然出軌輪軸六個越出軌道損壞軌道一節幸車輛尙未倒翻即由石湖蕩車站站長忽電上海機車車務工程三處請速派救險車前往施救下午四時半由北站機務處派出救險車（吊車）並多數工人隨同前往出事地點趕修先將出軌車輛頂入軌道然後將軌道修理延至傍晚六時竣事交通旋復原狀該救援車於即晚八時開駛抵滬所有由杭開滬之五號慢車及七號快車均駛在嘉善站扣留以待修復其由滬開杭之八號快車及滬嘉區間車均由滬駛至松江站停留待修復後開行故杭來七號中快車延至八時四十九分抵滬五號慢車延至十時十一分始抵北站計遲六小時之久云 
[蘇公團公電一束]  
　　對感電之應聲江蘇公團聯合會等六十四團體自前日議决致電段執政及盧宣撫使根據感電主張實行現己經該會文書科草就電文發出如下（一）北京段執政鈞鑒吾蘇人苦兵禍極矣兩次戰事創鉅痛深推究其源厥由軍閥釀成苟我公本服從民意之宣言體恤蘇民之痛苦當根據盧使感電主張速頒明令早日施行是則公之盛德豈特蘇人銘諸金石以示不忘而己哉臨電迫切不盡欲言江天在望佇候德音江蘇公團聯合會·改造江蘇同志會·等六十四團體代表周夢周蔣逸民·張仲友·嚴伯咸·倪端等·同叩删（二）南京盧宣撫使鈞鑒我公威振江淮德澤蘇民蘇民感激深矣而感電主張尤能顧念蘇局體恤民艱此今日之將領所不能提倡者我公竟毅然提倡之今日之將領所不願爲者我公竟毅然願爲之足見道德之高覺悟之大誠非庸流所敢望其項背於萬一矣敝會同人除一面電請執政速頒明令以全公志一面代表三千萬蘇民致謝我公之盛意外尙乞我公堅持初衷以期實踐不勝引領盼禱之至（署名同上） 
　　對蘇局之表示蘇公團對蘇局問題特電段執政·張雨帥·盧宣撫使·張軍長·鄭中俄會辦·韓兼督辦表示解决蘇局之主張其文如下（一）北京段執政鈞鑒吾蘇經兩次兵燹之後民生竭蹶百政待理新省長鄭公旣以中俄會議之要務逗留北上不克履任而舊省長韓氏據報載消息又復以得卸仔肩勢將必去丁此兵災善後人心未定之際主持省政者幾若風雨飄摇人民恐慌其情不待言矣近且有鄭氏來蘇益屬不無期之電聞民情惶惶更無容陳或謂政府將有令盧撫使兼任一說姑不論盧使素明大義决不致以軍人干涉民政自食其言縱成事實能否不引起多數之反蠁益增蘇事之糾紛則非吾人所敢預定矣由是經本會各團體代表從民意上事實上再四討論當局諸公果眞體恤蘇民爲安全蘇民計則仍非韓氏復任不足收駕輕就熟之效抑更有進者韓氏久歷政界經驗宏富此次大兵之後尤能洞悉民艱觀其維持善後之政績當知數載來對於蘇事不能有特殊建設者非無能也實困於齊氏之淫威不能施展其長耳今齊氏去矣盧使且主張廢督撤兵江蘇民政急需人才治理倘予韓氏以復任正可觀其所長足昭政府令其維持蘇局之善後非不擇人而任也在韓氏旣可貫澈服務之初衷以伸其抱負在政府用得其人復能以彰任人之威信在蘇事更可因熟手而易於整頓種種有益莫過於此吾蘇人捨此不圖益復何求用特竭誠電逹務乞我執政府俯念蘇民痛苦速令韓氏復任以定蘇事而安人心不勝迫切待命之至江蘇公團聯合會改造江蘇同志會·平民自治會·等六十四團體同叩篠（二）奉天張雨帥·南京盧宣撫使·徐州張軍長·鈞鑒敝公團等頃上段執政一電文曰（如篠電）等語想公等關心蘇事素甚愛照鄭省長旣不克來任而蘇政紛亂又急需賢才整理對此主張諒表同情用特奉聞敬候明敎（署名同上）（三）奉天探投鄭鳴之會辦鈞鑒自政府發表我公長蘇同人盼望久矣乃迄今竟未蒞任近且有益無行期之電聞在我公固屬責重外交不克兼顧在蘇人經兵燹之後百創待補負責無人其將奈何同人等居於斯食於斯歌於斯哭於斯寗忍長此痛苦不得己上段執政一電文曰（如篠電）等語想我公分屬蘇人痛癢攸關一念及此諒秘有同感也謹此電聞諸希明敎（署名同上）（四）南京韓兼督辦鈞鑒公團等對蘇局問題頃上段執政一電文曰（如篠電）等語想我公服務桑梓當能顧念决生勉爲其難謹電奉聞諸希諒察（署名同上） 
[張宗昌昨晚可抵徐路局長昨日北上]  
　　昨晚（十七）十時半淞滬常警廳長接得南京陳其昌電報略謂張軍長宗昌尙未到徐祝仭千等均在此間迎迓云云又據滬寗路局寗站稽查電告總局謂張軍長專車行將抵徐聞抵徐後稍爲躭擱即逕逹浦口至於軍長抵寗後需專車一列計頭二等及蓬車合二十輛希迅行預備掛寗云云並聞第一軍滬寗路軍事管理局長周至誠以滬站車輛缺乏無法調遣特於昨晨（十七）九時十八分由滬乘專車赴常於該站法騰出客車若干運寗備用又一說謂周局長因接李參議長由徐州來電促其低徐一行因此周局長己於昨早（十七日）九時備專車赴寗旋往徐州至本人所有職務託梁副官慶雲代拆代行 
[奉張有南下來滬說日人方面之消息]  
　　國聞通信社云據日人方面消息奉天張作霖定二十日偕張學良來京與段執政商議軍事後并擬即日南下先至天津次至南京與盧宣撫面商奉軍駐防問題公畢或將來滬一游云 
[上海縣參事會開會紀]  
　　上海縣參事會於前日下午五時在縣署開會參事員列席者姚文枬·吳履平·周文熾·葉增銘·趙履信·潘良士·等李知事因往法華鄉勘路委第一科唐主任出席兹將議决案錄下（一）縣署函請編送十四年度預算案「議决」照案編制草册即行送縣彙編後再行審查（二）縣敎育會來函以縣署經徵縣敎育費掯不發放請提出嚴重質問案「議决」原函因會長留中無從提出兹據出席代表唐主任報告該函因會長未曾交出约於翌日送會俟接到再開臨時會討論（三）縣地方欵産經理處函請提議將縣署己收未發之欵即日發沮並以後隨收隨發案「議决」函致縣署察照施行（四）質問縣公署對於本會議决將田房契中資捐内五釐撥充縣警察費自本年一月始咨照各巿鄉發契所按月隨同户籍費解交欵産經理處彙收一案何故延不執行案「議决」據唐代表報告因怱促委代本案未曾接洽主管科人員亦己散值應俟翌日與縣長接洽即行書面答復（五）縣議會委託本會推舉年租徵收局主任上屆會期因考量人選未經確定應即照案推舉案「議决」據唐代表報告年租局主任業由縣署委定查縣議會來函係委託本會推舉現未經此手續認爲縣署違法應函致縣署即日撤銷見復再開臨時會推舉（六）縣公署來函以本會議决請停止豫借忙漕一案呈奉賑務處指令斷難照准請查照案「議决」函縣查照上屆議决案再行呈省力爭聞尙有案件因時己晚不及討論日内再行開會云 
[漕河涇鄉議會呈報春季議决案]  
　　漕河涇鄉議事會議長張祖潤將本屆春季開會情形並議决案件於昨呈報縣署文云竊敝議事會於本年二月二十四日開春季常會是日因不足法定人數遂改爲談話會三月一日起續開至二日止前後共開三天除將本屆常會議决案分呈具報外理合將開會情形備文呈報仰祈鑒核施行一件議員蔡尙德提議開闢里道案（議决）查漕河涇至龍華本有開闊之官路黄包車己可通行然往來待車終嫌太狹應將原路開放五尺所有小橋一律加闊鋪平龍華至項家宅及長橋港口等處工廠逐漸發逹原有路綫曲小難行應仿照漕溪路改築五丈闊之里道除原有道路外佔用民田每畝發給洋三百元以示體恤至於經費一項由鄉公所協同圖董向各工廠及各紳商就地籌募一經就緒即將路綫圖樣及預算案計劃書等一併呈縣備案出示佈告以利進行一件公民楊心才請議整頓中費酌提五釐以修鄉公所房屋案（議决）查買賣田房中費得失主無論俱在一圖或騎跨二圖者均以一成二計算以昭劃一而免爭執並於中費内另提五釐由官契分發行所轉契時帶收以備鄉公所修葺房屋之用一件議員蔡尙德提議將大操場劃歸鄉有案（議决）查龍華鎭南大操場當時確由護軍使將農田開闢現在淞滬區域旣不駐兵自無操場之必要應由本會會同本鄉各法團呈請盧宣撫使撥歸鄉有以維特産而免荒蕪云 
[孫中山逝世之哀悼（五）]  
　　等均由校長率領前往行禮個人如秋瑾之女王燦芝等均往致奠極表哀感國民黨方面則江隂黨部己派代表張有誠於昨日到滬又美洲總支部代表黄貫一本係返國慰問中山病狀者昨亦至靈前行禮禮畢即乘林肯總統號赴港靈前儀式一如前日惟孫氏之六歲孫女名英者亦在旁致謝自朝至暮弔者不下一千餘人各學校及内地團體至孫宅索紀念像片者有十餘起至追悼大會日期尙未定（一說己定四月十二日）各方面之追悼會則青年會定今日下午二時舉行法政大學定明日下午二時惠靈英文專修學校則定二十一日下午二時屆時均將由國民黨部派代表前往又百合影片公司派代表鍾地剛前往孫宅言如將來欲攝片以誌紀念時彼等深願效勞云云兹將各方哀悼情形錄下 
　　追悼日期地點己决定追悼孫公籌備處昨日下午四時在山東會館開會由唐少川氏主席對於追悼日期業己决定陽曆四月十二日暫定一天其地則訂在西門公共體育場亦己接洽妥協云 
　　各公團追悼大會籌備會訊本埠各公團追悼孫中山先生大會籌備會自發出公函並特派朱義權·董星五·等分頭徵求加入以來各公團要求加入籌備會均極踴躍聞該會擬於最近期内即召集各公團代表大會商議一切籌備事宜俾得早日舉行大規模之追悼兹將昨日加入者列下南洋高級商業學校滬北工商學會三五學會雲南青年勵進社中華書局同人進德會職工進德會中國孤星社南京二商學社東方青年社上海大學上大社會科學研究會新申學院愛國女學蜀新社上大山東同鄉會同志勸戎嗜好閱報社民治協進會法政大學第一院學生會江西自治同志會羣社景平女學武平旅滬同鄉會川人自治會滬北公學健德公學汝南學校啓明學校競立學校 
　　周錫三質問廣肇公所廣肇公所董事周錫三君因中山先生逝世後各團體紛紛哀悼該公所尙無所表示故特致函詰問原函云執事先生大鑒逕啓者中山先生努力革命垂四十年不幸勛業未竟　志以殁凡屬平民同深悼惜日來此間中外各公私機關或開會追悼或下旗誌哀即敵體亦莫不加以相當之敬禮乃我廣肇公所爲旅滬粤人同鄉團體非一黨一系之機關對於手創民國之同鄉如此設施外間不察必疑公所爲人利用忝屬董事之一不得不欲窮其眞相爲此奉詢請即明白宣示以釋羣疑是所切禱手此即頌台安周錫三謹啓 
　　各路商界定期追悼各路商界總聯合會經議董會議决定於本月二十二日（星期日）假寗波同鄉會開會追悼孫中山上午設靈位由各馬路商界分班奠祭下午開會各馬路商界一律下半旗誌哀籌備地點附設山東路二○二號本會籌備職員（主任）袁履登·葉惠鈞·陸文中（總務兼會計）鄔志豪·潘冬林（文書）嚴諤聲·蔣夢芸（佈置會場）王漢良·謝惠廷·張賢芳·王延松（交際）邵仲輝等八人（招待）全體名譽會董及議董附致各馬路商界通告云敬啓者前臨時大總統孫中山先生於本月十二日在北京逝世噩耗傳來全國痛悼先生手創民國功在青兄爰定於本月二十二日（星期日）假西藏路寗波同鄉會開會追悼各路商界敬請於是日下半旗一天并蒞會奠祭以表哀悼除分函各路聯合會外特此通告 
　　各校各自追悼之籌備（一）「中國公學」中國公學大學部學生七十九人發起孫公中山哀悼大會定於昨日（十七日）下午七時開籌備會己通告全體同學到會共商一切（二）「大同大學」大同大學學生龍侃等六十餘人發起追悼孫中山先生大會前晚（十五）開籌備會議决四件（一）請名人講演（二）編輯追悼特刋（三）電唁孫氏家族（四）加入上海各公團追悼大會末選舉幹事十五人編輯十人擔任會務其餘細則留下次大會再討論（三）「三育大學」三育大學定於二十一號晚七點鐘開追悼孫中山先生大會己推謝隨安·孫從光·李德裕·張錫信·顔淑斌·爲籌備員 
　　留日學會之追悼本埠留日學會昨日下午一時在會所追悼孫中山先生到會員王美娟女士等八十一人吳研碣主席先演說中山先生之主義與精神後述一生奮鬭之歷史次來賓沈雲汪雪琴等演說到會者均發黑紗一方縛於臂上以志哀悼至下午五時始散 
　　全國民治協會開會全國民治恊會前晚開會追悼孫中山到會員三十餘人馬少奎主席演說中山救國歷史並申述本會預備加入各公會追悼孫先生大會徵求會員意見全場一致贊成次全體靜默三分鐘誌哀散會 
　　各界之唁電（國外電）上海國民黨鑒奉電驚悉總理逝世黨員一致哀悼謹輓菲利濱國民黨銑（國内電）（一）「工界同志會電」北京鐵獅子胡同孫公治喪處曁中國國民黨中央執行委員會公鑒民國開國元勳國民革命領袖中山先生文午驚悉辭世噩耗傳來工界同人不勝悲痛涕涙同流革命全功未成而身己死精神尙在全體工友誓遵守先生遺囑更宜努力爲羣衆奮鬭臨電哽咽謹掬哀忱工界救國同志會全體工人同叩（二）「魏邦傑電」北京鐵獅子胡同孫公治喪處中國國民黨中央執行委員會公鑒文午驚悉總理逝世噩耗傳來普天同悼不勝悲痛涕涙並流國失長城黨失導師革命尙未成功我同志誓遵守總理遺囑更宜努力奮鬭以求國革命成功臨電不勝悽傖之至魏邦傑叩（三）「林基電」北京鐵獅子胡同孫夫人孫哲生先生鑒總理逝世噩耗傳來終夜徬徨哀痛無極除持服外謹守遺囑爲國爲黨努力奮鬭林基泣叩（四）「黄夢飛電」上海中國國民黨執行部諸同志均鑒奉文電驚悉總理逝世昊天不弔降此鞠凶地拆天崩痛悼曷極此間同志得夢通知後莫不驚惶失色相對流涕除分電誌哀外并即日組織追悼會籌備處籌備追悼的有總理逝世後一切辦法還乞隨時賜告以便遵行再此間省敎育會學校聯合會學生總會等社會團體對於總理之喪同深震悼今日特開聯席會議决定電京致唁并通函全省學校於篠日一律輟課以表哀感謹此電復母任悽惶黄夢飛泣叩鹽（五）「于作舟電」上海孫公治喪務事所先生惠鑒頃讀報載駭悉我中國元勳中山先生逝世聞耗之下曷勝哀悼國事未寗遽失先導除詣前弔唁外謹先電唁上海大學畢業生于作舟叩（六）「湖社電」北京孫公治喪處戴季陶先生鑒昊天不弔喪我元勳凡屬國民無不震悼兹特電請先生代表本社吊唁以表哀思湖社叩銑（七）「上海大學電」北京國民黨中央執行委員會鑒驚聞中山先生逝世全校痛悼失此導師尙望貴黨秉承遺志領導民衆繼續奮鬭以求民族解放之實現上海大學篠叩（八）「瓊崖新青年社電」北京獅子胡同孫先生治喪處禮鑒昊天不弔大地星殞孫先生噩耗傳來同人聞之涙下夫先生鞠躬盡瘁爲國犧牲備嘗辛苦艱難無非爲民請命丁兹帝國主義壓迫之日正是軍閥代虐之秋外患未除天柱己陷内爭方亟排艱將誰一旦喪此元勳吾民孰爲領袖匪待舉國以失措抑亦中外所哀聞惟是先生之夀雖不延先生之靈則常在先生之志雖未遂先生之志則不衰與其痛哭悲哀曷若從此努力革命未逹目的吾人責任方殷誓必奮勇而向前藉慰先生之遺憾謹此致唁希爲國節哀上海瓊崖新青年社同人叩咸（九）「上大四川同學會電」北京國民黨中央執行委員會諸先生鈞鑒國民革命尙未成功領袖遽爾喪失雲山北望涕涙沾襟尙望貴黨秉孫以之遺志以竟三民主義之全功幸甚上大四川同學會寒叩（十一）「東北城商聯會電」北京鐵獅子胡同孫宅治喪事務所孫哲生先生鑒驚聞噩耗哀悼無極嗚呼元勳遽殞朝野抱考妣之痛如擎柱告折山河與傾覆之悲凡屬國民罔不感惜望先生節哀順變努力國是以繼先人未竟之志用副天下億兆之望特電馳唁惟祈禮照上海東北城商業聯合會會長陳天生·馮秋心·程蓮孫·曁全體職員同叩感（十二）「國民拒毒會電」北京鐵獅子胡同孫宅治喪事務所公鑒噩耗傳來驚悉孫公仙近國難未己哲人遽萎瞻望前途悲痛實深所望全國人民均能遵公之訓繼公之志努力奮鬭建設健全國家以慰我公在天之靈謹此電唁并候禮褀中華國民拒毒會曁全國各省區二百四十七處分會同叩 
　　上大擬請改國立中山大學之提議中山先生逝世後舉國人士咸思爲中山先生留永久紀念以誌景仰頃聞上大同學陶同杰等有改該校爲國立中山大學之提議兹將意見書錄後中山先生締造中華民國爲東方被壓迫民族求解放之導師盤根錯節中四十年如一日富貴不能淫貧賤不能移威武不能屈其人格之偉大不僅爲一代之元良亦且爲萬世之師表孰料昊天不弔竟降鞠凶噩耗傳來舉國震驚惟吾人旣盡衷於前尤不可不紀念於後庶先生不死其道長存溯吾上海大學建設以來首先標以宣傳民治主義·養成建國人材爲宗旨遠追旣往近鑒來今在國内大學中以吾校與中山先生關係最深故昨日本校全體同學大會議决擬向本校敎務行政會議建改上海大學爲中山大學崇德報功用意至深但同人等對於此次議案認爲尙有補充意見之必要考中山先生身爲國父功在國家在政府方面不應僅以儀葬之隆崇作飾終之酬報尤應設法將先生學術思想永遠保存甚至更從而光大發揚務使餘芬永在萬古常新言符隆崇 
 
 

Page 14

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *之至意故同人意見應呈請北京執政府明令改本校爲國立中山大學旣彰國家酬報之隆更顯追懷先烈之深至進行方法應即組織上大籌備進行國立中山大學委員會急速進行外並責成本校學生會即日電北京于校長及本校前講師汪精衛先生以及刻下因公滯京之本校同學劉一清·鍾復光·二君就近向執政府要求藉逹目的同人一得之愚未敢自信除請學生會招集全體大會公决外特提出意見書如右 
[電話局籌商接線問題]  
　　明日假聯華總會開會 
　　上海電話局因與租界華洋德律風公司接線問題定明日（十九日）午後七時假聯華總會開會邀請中外當局蒞會磋商手續云 
[交通部派員來滬設無線電]  
　　吳淞將添置一百七十餘件 
　　北京交通部爲擴充無線電起見現派工程師朱其清·鄭方珩·來滬會同吳淞無線電報局長方子衞裝置各種無線電機朱鄭兩工程師於昨日下午偕同方局長至吳淞無線電報局内視察各項機件預備入手裝修聞該局現擬添裝新機一百七十餘件以資擴充報務靈通消息云 
[胡漢民報告粤戰電林虎部襲擊失敗]  
　　本埠民當昨接胡漢民廣州來電云林虎部約六千餘人分集河田上栅（陸豐海豐之間）謀襲我右翼元（十三）晨接觸戰數小時敵潰退俘虜團長黄濟中一名營長一名斃敵官兵無算得械數百現林僅存留駐河源老隆殘部二千餘人漢民銑（十六） 
[劉鎭華電告豫局情形]  
　　河南旅滬商界聯合會昨得劉鎭華電云上海浙江路河南旅滬商界聯合會傅·許兩會長曁會董·會員·諸先生均鑒佳電敬悉諸君關懷桑梓倡導和平函電遥馳冀免浩刦區區私願實表贊同此次豫省風雲醖釀之初以至今日皆出於胡督言行不符逼人太甚自政府下令停戰即令憨軍引兵退守聽候解决復向胡督苦口陳說惕之以荳蓂之痛動之以袍澤之情不爲諒解反生猜疑加以往來函電均被扣留遂使實在情形未能宣布一任彼方之信口雌黄鎭華雖愚始終遵守政府命令力顧全桑梓安全知關廑念謹此佈覆尙希時賜南針是爲厚幸劉鎭華叩寒 
[本埠川商所傳之川省亂訊]  
　　本埠川商某號昨得重慶本號陽曆三月七日快函川省戰禍又起楊森實行武力統一川局計畫征伐異己不遺餘力昨己派兵占領十師劉白乾防地今又派兵占自流井攻劉文輝（劉湘斐）劉部向駐叙府自流井各處兩方業經衝突袁祖銘則擁兵自衞不動聲色沉機觀變希圖坐收漁人之利川局前途未可樂觀劉存厚自移駐綏定就川陜邊防督辦職後對於川事頗多退讓惟督辦公署開支全恃四川捲烟特稅項下之收入曾經四川省長明令立爲定案川滇邊防督辦署忽派員接辦兩方致起交涉現雖仍歸劉存厚派員徵收而彼方仍欲相機攫取無非爭權爭利川省商民將無死所云云 
[保衞團與電車司機人衝突續誌]  
　　責華團丁二名賠償電車玻璃價了事 
　　華商電車公司二十七號電車由老西門駛至高昌廟經過老砲隊營附近與防護兵工廠之總商會保衞團團丁衝突被團丁擊毁車窓玻璃車頭燈及銅梗車門並被將開到是處之八號長路車搗毁將九十六號司機人圍毆等情己紀昨報此事發生後經總商會會長令知該團長江政卿會同會董某君至電車公司向陸總理聲明抱歉己將爲首肇事之團丁兩名各責軍棍二百下開除其附和之三團丁亦己分别各責軍棍以示懲儆外並願賠償搗毁之玻璃價洋三十一元二角其餘修理之工程應請公司擔任以後事團丁進出乘車無論穿制服與否均照公司定章一律買票請爲和平解决云云陸總理以旣由該會將肇事團丁分别責革懲儆並以後進出均當購票事屬公平遂允和平了結所有停頓肇事處兩電車己駛回公司飭匠修葺並聞總商會爲儆戒團丁起見查得老砲隊營基址内之本團部駐在所後門通逹馬路現在蔣後門砌塞以後各團丁出入俱從大門行走其己革之團丁兩名名着即資遣回里不准逗留 
[警廳長又向縣商會借警餉]  
　　淞滬警察廳長常芝英對於二月份警餉因省欵稽遲迄未照發勢難再緩不得己另籌方法濟急昨又函致上海縣商會商請代爲籌借洋一萬元即日籌撥來廳以便發給警餉云 
[兵工廠監理委員昨檢查翻砂廠]  
　　兵工廠監理委員會檢查各廠己結束者十分之八五預計至二十日即可結束惟地皮房屋各股尙須時日昨日檢查翻砂廠須至今午方可結束云 
[漢陽廠招滬廠工匠]  
　　漢陽兵工廠總辦劉文明於前日來滬劉氏此來係吳光新總長電邀襄助宋司長辦理善後而漢廠規模極大須工匠甚多凡滬廠各匠招請往漢者即由劉氏給資招待聞各工匠日來報名頗爲踴躍云 
[存儲南翔子彈運赴砲台灣]  
　　第一軍存儲南翔軍營之大批子彈奉命運赴砲台灣保管備用昨經由翔裝載三十噸車一輛於午後四時四十分派兵運滬旋即轉掛淞滬客車運往 
[交涉署限温世珍家屬交出物品]  
　　江蘇特派交涉公署之關防自經温世珍之夫人親自交與陳交涉員後并承認將所有未交之公有物品盡力澈查交代等情己誌前報兹聞陳特派交涉員因急於結束造册報部起見昨又委令原辦之秘書金棟迅予督催温之家屬將未交物品限一星期交出母得延玩云 
[法當道允交槍械與奉方之原因]  
　　以歸還收容潰兵墊欵爲條件 
　　法租界當道曾於上年冬在華法交界等處收繳陳張兩部潰兵槍械軍用品等甚夥後各方迭次派員與法當道接洽要求收回法領均以須奉駐京公使訓示方可定奪最近聞此項槍械等件己允交與奉軍第一軍其原因聞係由奉張與駐京法使電商允准由法使電令駐滬法領照辦此事起點由於第一軍長張宗昌南下擴充軍隊而無器械後張學良來滬曾與法領一度商榷己有端倪據聞此項槍械交還之條件係將法當道收繳槍械與收容潰兵墊去之欵如數償還奉軍亦曾允諾最第由駐京法領之訓令始得成熟奉軍第一軍張軍長曾派後方交通處長張鹽來滬接收惟迄今尙未成交者因墊欵須先給付然後交械故張處長己電請張軍－ 
長撥欵云 
[臨城案被擄西人賠欵將給發]  
　　墨西哥籍維拉夫人將除外 
　　大陸報云據昨日本埠外交界消息去夏臨城案被擄西人現居本埠者約有七八人可望於本星期内領取甲乙兩項賠償金各人應得數目尙未確知但料其所領者當爲財産損失·醫藥費·及被擄期之償金又該案被擄西人共有三十人其居在外國者當由各該國政府轉交獨墨西哥人維拉夫人將被除外據稱中政府因近年被墨匪擄殺各華僑之賠欵墨政府猶未允給故將維拉夫人應得之賠欵暫行扣留云 
[葡公使定期放洋]  
　　駐京葡國公使符禮德氏此次出京歸國聞係奉該國政府命令調任駐比國公使現符使己定於本月二十二號乘日本郵船放洋云 
[成都日領歸國]  
　　日本派駐四川成都府之領事國源喜一郎現因有事歸國今己由重慶乘輪至滬住萬歲館定本日乘長崎丸東渡 
[日警署長退職回國]  
　　日總領事署警察部長川口氏來華從公己有十八年現因年老告退呈准該國外務省於昨日回國新任日内即可抵滬云 
[航業雜訊]  
　　日輪撞碼頭受損日本商輪甲子丸係日本鹽業會社之輪載量二千一百九十六噸今由漢口運煤到滬駛入浦江至楊家渡碼頭停泊卸貨正在靠埠之際詎右舷誤撞於碼頭船身鋼板損破二尺餘見方碼頭棧橋亦被撞傷又聞日郵社之大冶丸今次由長江歸日在門司時船身亦撞於碼頭亦均損傷云 
　　藍烟囱公司新輪英商藍烟囱公司前年及去年兩載中添建中歐線内之巨輪共逹三十餘艘排水量自二萬噸至一萬一千噸不等今惟（Ｅ）字級四新輪尙未出廠其餘均己落成故輪中之用摩托機引擎者爲杜流斯號MYDolius此輪己經開來頭班業己至滬該輪凈長四百二十三英尺闊與吃水均爲二十五英尺其排水量爲一萬一千三百七十噸凈載量爲五千七百噸馬力一千二百五十匹每小時可行十二海哩今派航在上海至倫敦盎威斯及漢寳一路云 
[俄艦首領報告肇事情形]  
　　俄艦蒙古格號首領安尼錫馬夫昨晨復到交涉使署向汪煜周鼎兩秘書聲述當日肇事情形謂因俄艦活霍特司克號加砲瞄準故情急移避而該艦復用舢板三艘追襲砲傷船員皮特羅夫己在公濟醫院因傷身死而本艦并未還擊至移泊他處實因修理非敢朦混并即取出估修價單以示實在且謂將此事詳情明日當備呈存查云云汪周兩君當以其移泊旣實屬修理且因情急惟該艦現泊龍華尙未經官廳允許自不得再行擅移及搬取船中物件至於可否進塢修理尙待核復云云該首領唯唯而退 
[領事團答拜李知事]  
　　本埠領事團於前日下午電知上海縣知事公署總務科訂於昨日上午十時答拜李縣長屆時英美日荷各領事乘坐汽車至署答拜李知事即偕譯員楊小堂出見暢談甚久即進西點盡歡而散 
[馬鴻烈携眷回籍]  
　　前浙江憲兵司令馬鴻烈自初次江浙戰後即蟄居滬上兹以無意於宦海特携眷於昨日搭滬寗通車回直隸高陽原籍 
[車檢長返滬]  
　　上海檢察廳檢察長車獻承前因事請假歸粤省原籍現事畢來滬復任職務昨日己先發電到滬謂業己搭乘日本郵船公司之加賀九輪由港啓行准今日上午抵滬 
[上海捲菸同業公會開會紀]  
　　有主張以輕質銀毫减折計算者 
　　上海捲菸同業公會爲輕質銀毫充斥巿面事於昨日下午二時特開緊急會議由陳良玉主席報告總商會來函（見昨報總商會致烟兌業函）查輕質銀毫與本會同業極有關係應如何對付請公决之次由沈維挺發言輕質銀毫早有禁例然抵制之法必須絶其來源方爲最善之策經衆討論此項輕質銀毫巿面不少若竟拒絶不用恐店舗住户頓起驚慌不如減折計算庶私鑄奸商無利可圖來源不絶而自絶若論辦理手續應請總商會妥善辦理俾各業亦有遵循議决候總商會函到再行核辦云云 
[滬南烟紙業聯合會籌備會紀]  
　　拒用劣質輔幣 
　　滬南烟纸商業聯合會前日（星期一）下午三時在南站路文安里會所開第二次籌備會到者樂崇德·福和祥·源昌祥·新泰祥·萬豐祥·萬順錩·萬生源·萬福和·萬盛·張同順·蔣同泰·同義泰·瑞泰·永義昌·恒昌·乾坤和致和·德大公·洽大信記·義大·勤豐·望春樓·等各商號代表五十餘人公推樂崇德號主樂樹滋主席報告上屆開會之經過情形畢首由王奎元起言謂本會之發起實因所售烟紙價目以及現兌銀洋均皆不一故特組織斯會以聯友誼而謀一致衆皆贊成次馮伯生·張樹聲·提議近來滬上發現銀色極劣之雙毫銀角頗多而輕質銅元亦日增於巿上若不設法取締於金融前途大有妨礙陳錫蕃·張慈生·等皆有意見發表結果僉主拒用免致流毒再次蔣根啓·金阿明·提議香烟售價問題討論良久結果零售烟價目如下（大英）一百十（品海）九十（小孩）六十五（花旗）七十尙須粘定印證免致糾葛末由主席勸告各代表各商號未認印證者諸速認之以免將來之枝節議畢遂散并議定每逢星期一下午二時繼續開會云 
[萬國勞動會致工聯會函]  
　　徵求中國勞工之狀况 
　　上海工團聯合會昨接荷囒阿姆斯脫城萬國勞働會來函譯錄如下中華工團聯合會諸委員鑒敝會近於每星期寄奉萬國勞働報諒邀察收該報發刋之宗旨係將各國勞工之狀况及其生活彙集刋載以改進世界勞動事業之進步聯絡各國工友之情誼爲宗旨該報所載文字除英國文外如德·法·西班牙·丹來·荷囒·各國文字皆有現除入會之二十三國各有報告到會外其他如中國·日本·印度·尙付缺如希望貴會將敝報譯成華文轉載貴會發行之勞動報紙并希將貴國勞工運動之近况時時報告俾資交換勞工界均等之利益不勝幸甚萬國勞工會書記萊姆德謹啓二月十九日 
[組織各省區工聯會辦事處]  
　　上海電氣工業聯合會·金銀業工人聯合會·粤僑工界聯合會·印刷工會等二十四工團昨爲籌備組織各省區工團聯合會駐滬辦事處事連名發出通函云逕啓者本月十五日下午二時委員會議對於組織各省區工團聯合會駐滬辦事處一案討論結果按照北京總辦事處組織大綱用記名票選法選舉安徽駐滬勞工會·南洋烟草職工同志會海員工業聯合會·絲紗女工協會四工會各推定一人公共組織又選舉上海紡織工會·駐滬參戰華工會·電氣工業聯合會·船務棧房工會四工會爲候補人按照大綱須僱請書記一人現在各省區辦事處多己報告成立此間自當早日組織以便共商進行經費一曆己得總辦事處非正式通知不足時可請補助特此通知并盼本月十九日（星期四）下午二時凡當選八工會在上海工團聯合會集議一切以利進行云 
[改良閘北水料之呼籲]  
　　閘北水電公司自接收商辦以來水料汚濁己引起巿民反對一再致函該公司要求改良昨日閘北士紳李廣珍等函請閘北公團聯合會督促該公司積極改良水料以重人民衞生原函如下敬啓者溯自閘北水電公司在官辦時水電不良貴會一再提倡改歸商辦云歲春貴會招集閘北各工團體迭開會議并組織宣講隊宣講官辦水電之如何腐敗有害於巿民急應改歸商辦從事改良等語并分貼反對官辦水電贊成改歸商辦等印刷品督促巿民罷巿巿民以動於大義迫於威勢乃輟業三日其血汗金錢擲於虚牝者計若干萬貴會因有所藉辭派人馳逐於軍使署末挾於省公署及省委張一鵬到廠接收時貴會曾用玻璃瓶貯水證明水料之汚濁要各團體人員在該廠拒絶嗣該公司竟逹商辦之目的閘北數十萬人民莫不頌貴會毅力之宏而期水電改良之有日詎商辦將近一年水質汚濁混雜反甚於官辦電燈價值較南巿爲昂人民因受痛苦怨聲載道鄙人等幾耳爲之塞竊思貴會熱心公益旣負有提倡改歸商辦之責任則督促改良水電義不容辭乃竟無絲毫表示令人百思莫解鄙人等忝屬同志用敢函逹至希貫澈初衷督促改良以免人民失望想亦貴會所樂從事關地方公益至希於三日賜覆無任企盼李廣珍·卞海程·丁振亞·俞殿卿·翁瑞夫·同啓 
[地方自治研究會常年會紀]  
　　上海地方自治研究會於前日午後二時在中華路該會會所開常年大會首由會長沈潤挹報告上年會務畢次由會計員陸介孫報告上年份收支賬略次各會員討論加入巿政協會及修訂章程並一切會務進行事宜最後舉行投票改選本年份職員開票結果沈潤挹得十八票當選爲正會長吳叔田得十七票曹幹臣得十四票當選爲副會長高研耘·凌伯華·顧翕周·王維申·各得十六票李右之·朱燮臣·各得十五票程幼甫·胡益甫·賈叔香·各得十四票高世良朱少沂·楊東山·各得十三票沈健侯·王慕詰·各得十二票江政卿·顧霖周·各得十一票張笙香·王季林陸介孫·凌新甫·各得十票孫守伯·陳頌春·各得九票當選爲職員並定於本月二十日下午五時開第一屆新職員會互選評議·文牘·庶務·會計·等職以便分任辦理云 
[閘北商界請勿抽調警察]  
　　閘北商會籌備處昨爲抽調閘北警署警察至滬西警察署事致函淞滬常警廳長云敬啓者曹家渡商聯會會長姚餘慶呈請增設滬西警察署蒙鈞廳照准設立並以警餉爲難即於五總署内每署挑選警士二十名派往該所以增勤務而不增警餉闊防地而預保主權爲國家計爲人民計深佩藎籌乃近者閘北各商店紛紛來處述稱閘北地方遼闊工廠林立巿廛雲連平時警力尙虞單薄今忽有抽調警士之舉人心惶惶咸抱杞憂務乞由處代爲請求警察如己抽調速爲徵補如未抽調額仍舊章等情前來查抽調警察與增加警察鈞廳自有權衡何敢妄參末議惟當兹巿面未復人心未定之時各商店之請求不能謂爲過慮爲特具函代爲籲懇廳長俯賜允准另謀兼籌並顧辦法俾閘北警察仍照原額補充以維地方云云 
[閘北拆木栅後函請工巡捐局修路]  
　　閘北十一路商聯會昨函滬北工巡捐局李局長敬啟者前因齊軍殘部退滬閘北人士爲避免紛擾及搶刦起見紛在各馬路路口裝署木栅以圖自衞現時局己告敉平秩序亦見恢復爲使便利交通計業由本會曁閘北保衞團通告各路將前裝木册槪行拆除以便行旅所有路口地面因拆除時致現掘毁不平之象敢乞貴局飭工程處飭員前往修理以維路政實爲公便 
[閘北户籍事務所通告居户]  
寳山縣閘北第四區户籍事務所昨因查編時居户每有不明事理者不肯詳細說明或故意僞報等發簡明通告云現在開辦編查户口是奉省長和縣知事的命令辦理此事關係地方治安很爲重要一經編查明白正經居户當然格外保護其餘宵小匪徒就難藏匿至於編查時要將全家人口姓名·年歲·出生月日父母姓名及存殁籍貫職業敎育程度一律寫明或有事故發生容易調查保護亦可以周密又各居户自經此次編查之後如有遷移等事必須就近到本叚里正處報告領照以便保護遷居倘若編查時不肯詳細說明或故意僞報者要照户籍法處罰章程辦理大家要曉得户籍登記是爲切實保護人民根本之事幸勿輕聽浮言發生誤會阻礙調查是爲至盼特此通告（注意）凡居户遷移須到正處或寳山路中本事務所領取執照不取分文云 
　　閘北第四區户籍員徐克儉曾於日前呈寳山縣請委任倪無我·應錫亭·李厚樑·孫孝鉅·趙冰如·張熾美·邱良玉·王鏡濤·王伯勛·崔堅吾·鐘儒懷·胡觀瀾·方永馥王艾王友士等十五人爲各段里正昨日各里正委任狀業己發出兹錄徐君至各里正函如下逕啟者敝所自開辦以來瞬經一載間以戰事影響發生窒凝現己大局敉平理宜積極進行尙乏善全計畫日前邀集里正開會共同討論辦法僉謂非徵求里正集思廣益勸導宣傳難收良效夙仰台端辦理地方公務頗著成績故特推舉呈報縣署委任務祈察照幸勿推讓隨時恊助指示周行藉匡不逮云 
[漕河涇舉辦清鄉]  
　　宣撫第一軍清鄉總總諮議漕河涇鄉董張秀麒奉令舉辦清鄉爰於昨日通知各　董函云逕啓者本鄉適當軍事區域大軍雲集之地深恐潰兵匿跡軍械私藏奉令辦理清鄉爲正本清源之計兹定於古曆二月十八日下午二時在本公所集議清鄉辦法事關要政勿誤爲荷 
[國民拒毒會進行訊]  
　　發起學生拒毒運動 
　　中華國民拒毒會於前日下午四時開會到者田韞林·王春濤·黄嘉惠·沈浩·蕭元恩·許元慶等及劉王立明·范玉琛兩女士公推黄嘉惠主席首先報告云自本會發起以來頗蒙各界參加各地響應惟學界則迄無舉動故本會擬發起學生拒毒運動以資勷助進行惟如何着手之處諸請討論云云次蕭元恩·王立明·范玉琛·等相繼發言决定組織全國學生拒毒委員會請各省區城巿按當地情形組織地方學生拒毒委員會與各該地分會共同合作一致進行至入手方法約分以下各端（一）發表宣言致全國各中等以上學校當局全國各中等以上學校學生會各地學生聯合會各地敎育會各地敎育行政長官各地本會分會（二）函請各地學生組織拒毒委員會與當地分會合作（三）刋行「學生拒毒運動辦法」分寄全匣以爲各地學生之參考（四）設法請今夏在各處舉行之學生夏令會討論本項問題（五）編行團體討論拒毒問題大綱（六）編行拒毒演詞若干份（七）編行拒毒劇本（八）編輯相當材料爲中小學公民敎育敎科書之用議畢五時許散會聞此項議案將提交董幹聯席會討論通過後即可實行云 
　　中華國民拒毒會前通函全國各省區分會云本會迭據各分會及熱心烟禁人士函報該地烟毒流行狀况並詢查禁辦示當經提交第十八屆董幹聯席會議討論公决組織委員會編製調查表式發交各地分會及熱心烟禁人士設法調查據實塡載寄還本會以明烟毒流行眞相而便彙請政府嚴令禁止兹特檢同調查表式函请貴分會查照辦理惟本會之舉行調查原屬良心主使與官廳之視查烟爲優差挾虎威以臨民者逈異切望全國同志均能以和平手段愼密查訪據實在情形詳細塡報並乘機開導愚頑使知鴉片毒害而深惡痛絶之萬勿因此稍有騷擾行爲致損本會名譽而隳個人人格是爲至要前准董幹聯會議决電請執政府將禁烟問題提交善後會議討論切實有效辦法並函請各分會電京一致主張一面公推徐會長赴京與當局接洽並敦請羅運炎·陶知行·兩博士爲出席善後會議專門委員會代表兼負向政府抗議鴉片專賣之使命現在三位代表均己晋京禁烟案業己提出善後會議鴉片公賣建議亦有打消之說但欲得最後勝利吾等還須努力奮鬥故函請貴分會隨時電致執政府曁善後會議籲請主持公道痛絶毒物貴處各公團如有出席善後會議代表並祈轉託對於禁烟問題予以援助俾利進行我國近年來烟禁廢弛百弊叢生故欲挽救國運自非竭力剷除烟土不可而欲肅清烟土又非有眞正民意之堅强團結不足以與烟毒抗爭是則本會之事業尙矣本會非不知自身所處地位之重要所負責任之艱鉅不願銷聲匿跡而任烟魔依然横行於我神州大陸也惟查推行事業斷非空言可爲必有經濟以助其成本會應有緊要之事工所以停頓遷延者皆緣經費支絀故也前經一再函懇貴分會本合作精神爲切實協助兩月以來雖有慨惠捐欵以維會務者然亦有以籌募困難無力接濟爲答者更有置諸不理迄未裁復者爲此謹再函請貴分會垂念本會難作無米之炊給以相當輔助本會亦非不知際此兵連禍結之秋金融阻滯籌欵不易但本會衹求貴分會量办輸將多寡不計藉以表示合作之眞精神勉爲其難敢請貴分會負此責任集腋成裘端賴諸同志踴躍接濟也右列三事均係本會目下最切要之問題亦即亟須全國各分會協力進行之重大事工深盼貴分會接到此函後即能依照辦理並請早日惠以好音切弗稽延時日或吝錫敎言致使本會望眼欲穿重疑洪喬有誤也特此佈逹敬頌公綏 
[旅滬皖學生爲姜案之兩電]  
　　（一）北京段執政曁章司法總長鈞鑒倪道烺確係姜案正犯早經江西高審地檢兩廳訊實在案惟道烺席乃叔之餘威以致逍遥法外近復乘機攫取鳳陽監督貪心尤不足一方擁護舊部軍閥包圍省長横干省政一方輦金入都多方運動案移北京冀圖打消通緝實現督皖之隂謀計爲高一涵等覺察按法力爭司法部反斷章取義節外生枝欲藉此罹陷而混消控案尤可疑者該案旣經京地檢廳票拘傳訊到案未經判决緣何理由釋放司法者視殺人正犯如兒戲擯國法若敝屣缘情罔法若此之甚將何以振法紀而懲來者此案之成立與否攸關國法之存廢務懇立即票拘歸案以平公憤而維國法否則皖人蹈白刃誓與力爭臨電迫切不勝憤激上海大學安徽同學王立權陶淮王弼王紹虞 
　　（二）高一涵先生轉旅京諸同鄉鈞鑒諸先生努力伸雪姜案不憚權威壯氣熱心全國共佩今司法部不積極進行姜案而乃節外生枝冀圓陷諸先生於罪荒謬絶倫言之疾首同人等一息尙存誓爲諸先生之後盾尙望奮鬭到底堅持初衷幸甚（名同上） 
　　尙有本埠新聞轉入後頁 
 
 

Page 15

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *本埠新聞二 
[查禁海疆司令稽查處之警廳令]  
　　淞滬警察廳長常芝英昨訓令各區署所隊文云案照前因海疆防守總司令違禁物品稽查處與警察權限混淆並據地方人民迭次具函反對當經呈奉第一軍司令部令飭查禁等因即經通令遵照辦理在案乃查浦東西及吳淞閘北各埠仍有設立稽查處情事旣紛擾之是懼復權限之不清若不迅速取銷將恐滋生事故復經電請海州護軍使白轉飭撤銷俾清職權兹奉白護軍使復電開青電讀悉己電飭停止矣特復等因除分行外合亟令仰該區署所隊即便遵照該管境内如有海疆防守司令違禁物品稽查處應即查照先今令文嚴予查禁可也此令 
[控追欠欵案中之國籍問題]  
　　唐廷鰲於清光緒三十年間向唐夀彭立據借銀二萬一千兩按年八釐起息袛還過六百元餘欠至今未償而唐夀彭則己身故現由其遺産管理人唐夀江延律師在公共公廨訴追本利五萬五千六百八十兩因原告係葡商故由葡領德惟禮氏於昨日午後蒞廨陪審被告唐廷鰲不到延律師上堂聲稱被告入巴西國籍不受公堂管轄隨將入籍證書呈案請察而原告律師稱被告旣入外籍則應呈驗中政府所給出籍證書故應着被告到案證明其出入國籍之手續云云經李襄讞與德君磋商之下判曰據被告代表律師稱該被係巴西國籍不受本廨管轄並呈驗該被一千九百二十四年十一月十四日入籍證書應候查明該被如何入籍再行核奪 
[華貨二月份對美輸出之統計]  
　　大晚報云據美總領事署統計中國貨物二月份對美輸出僅值美金三百七十二萬七千九百十九元比一月份竟减少至一百二十五萬之譜足見出口業之凋疲矣查該月出口各貨中除礦砂五金及雜項貨品兩類外咸較一月份减少而棉絲纺織品减少尤甚如生絲出品一月份爲美金二四六七五五二元而二月份衹值美金一六一○三七八元减少八五七一七四元約當一月份出口額三分之一計二月份對美國本部輸出總值美金三四九五八二六元對檀島輸出總值美金二三○二四○元對菲島輸出總值美金一八四八元對美本部輸出中動物·及動物産品（毛除外）九五七二四四元雜糧·産油種子·及植物油類六五二七五元其他植物産品（木材除外）一九三四一元棉絲紡織品·二二九三八六一元木材及紙類七四九元非金屬礦物二六六八元礦砂五金其及製品（機器車輛除外）五七六九○元化學品九七三九元其他雜貨八九二六九元對菲輸出中以疋頭·鮮蛋·麵粉·花生油·四項爲額最鉅疋頭值六九五三二元鮮蛋值六五二四七元麵粉值三三八九二元花生油值二○七二三元（以上均美金） 
[粤商醫院續請代遣傷兵]  
　　閘北慈善團主任王彬彦昨准粤商醫院院長陳炳謙函云敬啟者前齊部傷兵在敝院醫治己愈者二十名前承代爲遣送回籍不致淪落異鄉仰見慈善爲懷曷勝欽佩兹敝院留醫傷兵醫愈者又有二十名請求遣送回籍用特開列該兵姓名仰懇代爲遣送俾免流落敝院每名補助旅費五元共一百元該欵請派員到五馬路祥茂洋行賬房收取至定於何日遣送並請先期通知以便着該兵預備一切實爲德便云云王君接函後昨己轉函滬寗鐵路軍事管理局周局長請予設法車位免費遣送回籍以免流落並派稽查尹鵬路辦理接洽遣送事宜云 
[徐士海被仇人戳傷]  
　　浦東人徐士海昨日下午三時許在小沙渡遭仇人用刀戳傷頭部及大腿經人報告普渡路捕房將行凶人拘入捕房一面送受傷人往醫院醫治 
[少婦身死不明案之昨聞]  
　　荀陽春之妻荀程氏暴斃後由屍父程美祖控壻伊父荀渭卿抛屍避匿因此女兒身死不明報請法庭派員騐不明瞭將屍剖腹復騐等情兩誌本報昨午四區一分署派警持文將屍翁荀渭卿（即邢惟有）解送到地檢廳歸案請訊經檢察官提案研詰一過判令收押候傳程美祖等到案再訊 
[法艦試砲之知照]  
　　駐滬法總領事昨函交涉署稱准本國水師提督富祿旭函稱柏年砲艦擬於本月十八日（星期三）下午在揚子江口或在Wsrit浮筒或在Vction浮筒附近試砲請爲轉知等情聞陳交涉使昨己函逹吳淞要塞總司令·海軍總司令·寳山縣知事先期曉喻以免誤會 
[揚州同鄉營救周福田]  
　　揚州人周福田日前被清鄉軍在其家查獲手槍兩支指爲私藏軍械拘押某營部尙未釋放周係旅滬揚州同鄉會會員揚州公所議董平日對於慈善事業頗肯盡力昨揚州同鄉見周之家屬恐懼己甚不忍坐視故要求公所總董沈鼎臣·同鄉會長胡筆江召集同鄉緊急會議俾商援救之策冀周早日恢復自由云 
[平凉路米店前晚被刦]  
　　楊樹浦平凉路二百九十八號門牌李文同米店於前晚七句半鐘突來盜匪五人兩盜在外把風三盜擁進店堂均執手槍向店夥學徒人等嚇禁聲張當將賬檯上洋鐵箱内所儲大小洋鈔票合計四十三元搜刮而逃店夥當未與抗拒故盜黨未曾鳴槍後經店主李文同據情投報楊樹浦捕房並稱盜黨均穿黑色短衣請爲查緝捕頭立飭中西包探四出兜拿無着云 
[閘北保衞團定期檢閱]  
　　閘北保衞團昨爲定期檢閱團丁隊伍發佈通令云奉團總命定於三月二十二下午一時在宋公園檢閱團丁隊伍各支團應派團丁人數如前令辦理屆時先分閱各支團隊團丁操法繼混合編制一大隊檢查服裝軍械操法等因奉此除分函外即希查照 
[毀巿保衞團通告操演聽講期]  
　　上海南巿保衞團團部昨日通告東西南北四區各團員文云爲通告事本月十四號第五十六次團部會議議决本團全體團員定於舊曆三月初一日起逢星期二·四·六照常操演時間上午六時半至七時半地點西門外公共體育場逢星期一下午七時至八時半上講堂地點中華路團本部操演之際槍械服裝務須一律整齊聽講時亦須全體精神貫注是爲至要云 
[汽車夫控被傷辱案候下堂諭]  
　　劉和尙昨投法公廨控稱民人向在某西人家爲汽車夫日前駕駛空車回家行經新租界霞飛路地方目見前面有一老年西人帶領小狗一只穿過馬路其時民人一時不及避讓致將小狗碰撞當即停車詎老者即回家中喊一少年西人名希來到來不問情由將吾猛擊數拳後老者又回家取出手槍一支授與被告希來向吾頭部轟擊致帽子及頭部均被擊傷並逼令民人將車退至弄内被告家門口由老者抱小狗出外坐在民人汽車後面被告希來與吾同坐囑令開至北四川路民人無奈開駛詎被告竟沿途用手槍將吾毆打迨開駛至英大馬路巡捕房門口民人實情受苦難堪故此將車開入該捕房内據情報告巡捕與被告同至寫字間當由捕頭在被告身畔抄出手槍民人因心不甘服是以投案請求訊究並延逖百克律師代表聲稱被告前曾自知不合向原告和解允賠損失今又反悔故此不得己提起控訴要知被告如此行爲對於無論何國人民均不能若此待遇請求處罰至於原告精神上之痛苦損失請求追償云云被告希來亦延博勒律師代辯稱原告將被告之狗撞傷後並不停車經被告喝令停止惟此狗及最貴重之狗前於賽會時曾經得有奬品因此被告瞥見撞傷非常痛恨向原告恫嚇有之嗣後被告自知理曲向原告和解詎原告要求三百元之損失並欲當衆道歉因此被告不允今原因忽又要求五百元之損失實屬太奢請求訊斷聶讞員商之法副領事葛君判退去聽候宣布堂諭飭遵 
[汽車夫私運烟土案展期再核]  
　　住居法租界馬某之汽車夫王阿狗於日前深夜時駕車至黄浦灘裝運大土兩大包約二十餘只將車開駛至敏體蔭路華成路口夀康里弄口適被捕房查悉王見勢不佳將土抛棄而逸後由捕頭飭派探目李榮卿·唐雲卿·包探毛金根·田石青·曾九如y等前往將王及關係人李炳章·管金山顧金標·周增元·傅金標張子茂·劉學子·馬友森·等九名一併拘獲帶入捕房昨解法公堂請究先由捕頭禀明前情並將烟土呈鑒詰之王阿狗供是日有人打電話與民人言東家要汽車囑令停至黄浦灘碼頭民人信以爲眞將車開至黄浦灘時見有不識之人兩名將烟土兩包置在汽車上屬令開駛迨至敏體尼蔭路尹等即下車而逃是以民人無奈衹得將烟圭抛棄逃回車行餘供支吾聶讞員商之法副領事葛君判聽候展期再核 
[警廳招領迷路女孩]  
　　淞滬警察廳昨收有女孩顧阿大一口六歳上海人小圓面孔言語不清穿紅醬色條洋緞棉袍外罩藍條布大衫藏青小方格假嚗嗶棉褲白花黑布鞋黑洋襪耳帶銀萬字耳圈頭梳髮辦兩條於三月十七日迭失現留養新普育堂候家屬前往認領云 
[冒充兵士嚇詐之拘究]  
　　閘北華盛路華陽茶樓堂倌楊新元前日鳴警拘木匠周高忠·及無賴顧克標至四區控稱因周被流氓拆梢洋三元忽有顧自稱係劉團長部下之護兵勒令民賠償周之損失不可理喻故鳴警拘案請究當經寗署長查得顧己於一月前開革仍敢冒充兵士嚇詐良民判令收押候辦 
[汽車撞傷男孩]  
　　十六歲男孩林香元昨日下午四時許某號汽車駛經法租界愛多亞路被汽車撞倒腿足受傷由法捕房九十三號華捕到來抄錄汽車號碼另雇車送受傷人往仁濟醫院醫治一面歸報捕頭候示 
[押犯病危准予領回醫治]  
　　江北人王風芝於民國十一年一月十四號糾黨持械搶刦梅白格路八百十四號門牌王金生家財物嗣被捕房獲解公共公廨判押西牢五年在安現該犯在監患病日形沉重其妻孫氏聞信意欲領回醫治昨晨由承辦此案之包探汪竹生傳同王孫氏將中西文案卷賫送到廨經關讞員會同美雅副領事質訊之下以王犯旣己病危從寛諭准王孫氏領回醫治着永遠逐出租界 
[竊物行兇之拘獲]  
　　東台人陸萬書住廣肇路平屋内前晚被積竊劉阿三竊取衣被等物而逸由陸追獲詎劉抽出尖刀剌傷陸之手腕四區二分所崗警幫同抓獲解經祁署員訊明轉解司法科昨移檢廳法辦 
[拘獲騙匿女子人犯]  
　　小九華十九號婦人董張氏之女翠紅於舊曆正月初九日被馬伯良設計騙匿無踪該氏以次女青梅作證報警請緝在案前日下午由探警在浦東爛泥渡地方將馬拘獲並起出翠紅併送警廳發科訊辦該氏同證亦投案候質 
[蕩婦與西班牙人拆姘案之訊結]  
　　所生之子歸西班牙人收養 
　　蕩婦高阿二與西班牙人羅得基姘識育有一子嗣兩造斷絶關係富氏將子領去謂係與本夫陳善芝所生羅氏乃延包仁律師控於公共公廨迭次開庭昨始審結由孫襄讞商之西班牙魏副領事判决子歸羅氏以全血統兹錄判詞於下蕩婦高阿二與西人羅得基姘識有年當初由羅租屋同居詢據並無丈夫迨其生子忽陳善芝稱爲早經迎娶旣曰正室自有婚書爲憑乃一紙紅條殊難作證姑無論其是否本夫但縱姦在前按照私生子例應判歸羅得基收養以全血統惟高阿二不無乳撫之勞着羅得在貼費洋五百元　案付給具領以後無許藉端滋擾干究凛遵 
[行兇之蔣萬夫押三月]  
　　蔣萬夫（即蔣培甫）前在滬西勞勃生路持刀將芮慶榮背部戳傷被捕解由公共公廨諭令押候原告傷愈再訊在案兹芮傷己治愈昨晨中西官將蔣提審屬實判監禁西牢三月示儆 
[指控誘拐妓女案註銷]  
　　鴇婦邱阿寳指控丁占香（即生坯金寳）·王張氏·毛周氏等誘拐妓女引鳳仙藏匿於北海路三號門牌泰興旅館等情經公共公廨訊判被告交保候訊在案昨由關讞員會同英馬副領事續審由各被告代表克威羅傑等律師向該妓駁詰之下以此事實係該妓假母邱阿寳串黨將該妓包與王張氏等帶往外埠賫娼邱因欲悔約遂以誘拐起訴應請將案註銷中西官核供判决註銷被告一併開釋 
[攫物匪查明另案再訊]  
　　江北人王金桂張富林專在虹口一帶攫取小孩飾物被捕拘獲昨解公共公廨據包探馬金生上堂禀稱現己查明失主有吳瑞生·常振裕等其餘尙須調查請求改期再審當白陸襄讞與美貝副領事判被告押候查明另案下禮拜二再訊 
[控私用賬銀交保再訊]  
　　廣東路六百四十六號門牌廣立興五金號主馮煥南指控所雇司賬浦東人蔡月庭陸續私用賬銀三千兩昨由該管捕房派探將蔡拘解公共公廨中西官略一質訊判被告交二千兩舗保展期兩 
禮拜再訊 
[私設妓寮迫良爲娼之押儆]  
　　婦人林郁氏在廣西路福祥里五百十七號門牌私設雉妓院其夫林某去冬赴浙江紹興拐得金堯成之十四歲女兒小娥·曾張氏之十六歲女兒桂花携帶回滬迫令賣淫前日經該女等之父母在途遇見報告老閘捕房派探將林鴇及兩女一併拘入捕房並往該妓寮内又查獲八歲女孩招弟一口昨晨併解公共公廨由金堯成與妻袁氏及曹張氏等上堂證明當時被告之夫以舉薦絲廠做工爲由將伊等女兒誘拐來滬迫娼請求將女給領又由女孩招弟上堂訴稱五歲時由父母將渠賣與林姓等語而被告延摩西律師辯護否　誘拐迫娼各節並謂招弟係該氏親生云云中西官核供以林郁氏迫良爲娼私設妓寮均經證實判押女所半年金·曹·兩女及招弟併發濟良所留養 
[烟案分别罰鍰]  
　　婦人劉王氏夥同龔善連在廣東路五百五十七八號門牌屋内私售燈吃洋烟被老閘捕房中西包探查悉於前日下午密往將該氏及龔並烟客沈引池·王雲清·何杏生·等十二名拘獲抄出烟具昨解公共公廨中西宫逐一質訊之下一判氏與龔各罰洋四十元餘人各罰三元一併充公烟具銷燬 
[携帶烟土之處罰]  
　　前晚有土販魯人諸金院携帶鴉片烟土五大包經過靜安寺路被捕查獲昨解公共公堂中西官處以罰金三十元烟土送海關焚燬 
[拘獲竊案贓賊]  
　　福佑路茂昌骨牌店·方板橋同和泰糖果店·公興路趙永興漆匠店·等各商號先後失竊鉅贓當時開明失單報警求緝兹經警廳偵緝隊飭探查獲竊犯張德林·王德森等吊到各贓押送警廳函送法庭請辦昨午地方廳派法警往傳茂昌店之年正昌·同和泰之董杏仁·趙永興之趙錫洪·等到案由檢案官研訊之下判將在案各贓命各失主分别認領張王二犯押候核辦 
[公共公廨訊案彙錄]  
　　昨日公共公廨訊理民事訟案併誌於下（一）陸渭泉延台維斯律師訴馮伯瑜欠借欵案堂諭被告所呈部照兩紙存案由公堂登申新兩報告十四天召賣得價暫存公堂如姚王氏有反對證據理由限兩星期到案聲明否則該地價給原告具領原告應得二千三百元有餘退還被告不足仍應被告找補原告呈案糧串一紙抵據一紙均附（一）水泥公司訴邵炳記不付支票洋案被告代表朱斯芾律師以邵己在地審廳另行起訴請求將邵開釋堂諭候上海審判廳來文傳該被作證即行開釋（一）馮益元訴張耀庭周曦臣趙俊三欠借銀案堂諭第一被告張耀庭據原告代表律師稱無從傳逹應公示申新兩報十四天再核（一）陳志鈞訴杜渭康沈東照欠廣告費洋案堂諭被告等不到原告呈出證據四張證明欠數屬實應判令償還洋二百七十元並由起訴日起至清償日止按年八釐之利息及堂費飭被告杜渭康到案交一百七十元保沈交一百元保（一）陳瑞德訴史忠榮欠欵案堂諭原告並律師均不到應由檢察員查詢緣故改期再訊（一）孫吉雲訴竺惠品欠米洋案堂諭被告承認欠欵應判令自由分期償還原告米洋一百二十二元二角並堂費被告免交保（一）華興紙號訴楊鎭浦欠貨洋案堂諭該被抗不遵諭履行殊屬故意延玩着即提案押追（一）朱爕記訴張榮生欠米洋案堂諭飭被告到案押追（一）曾仲安訴順記米店欠借洋案堂諭被告所欠之欵旣經保人當庭還清准予完案（一）周乾康訴蔡春林欠啤酒價洋案堂諭案據原告聲稱該被旣無産業姑准被告具結出外設法拔還以清完案（一）孫聲雷訴金仲英不付支票洋案堂諭改期審理（一）黄春蓀訴傅子遠不付廣告費洋案堂諭被告公示傳逹不到應准判令被告償還原告洋二百元並起訴日起至清償日按年八釐利息堂費被告負擔（一）石錫榮訴石金松掯不放贖方單案被告代表海思克律師反對原告請求復訊堂諭原告請求復訊碍難照准（一）費升記訴新昌公司鄭麗水欠欵案堂諭着被告鄭麗水即交判决後之保（一）周根生訴周茄寳佔地案堂諭着兩造延聘公正測繪師先將該項分爭之地丈量報告公堂再核丈量費兩造分擔 
來函 
[滬南廣告稅局來函]  
頃閱本月十二十三兩日貴報本埠新聞欄内載有平民醫院請發還施種牛痘傳單及學商公會請究私押擅罰新聞二則與事實不符緣敝局於本月五日下午一時頃查見平民醫院包車夫王有眞在裡馬路一帶發行未曾蓋章傳單以其違章責令補印稅章一面派人兩次赴院長奈院長不在院中遂詢明院長所在用電話通知迨院長鄧源和到來敝局先將章程功令以及蓋章辦法說明不料鄧君以敝局辦法爲非責令同往警所解决故敝局遵即連同發行人王有眞同至警所尙未訊問發行人即有警廳職員顧祥和君保釋此當日實在情形敢今該院及學商公會兩函所稱覊留七小時罰銀五元傳單没收拘留一夜等語查該車夫在敝局等候院長前來解愉决不過一小時之頃若謂違章至局即屬覊留則凡前來納稅或因事等候之人皆可謂之覊留敝局尚能從事辦公乎至罰欵須有收據不能空說又傳單因交至警所以爲承辦滬南廣告稅務局啟 
[總商會保衞團來函]  
　　敬啟者閱貴報橷聞欄載敝團與電車衝突情形其間經過事實殊多未詳恐各界不察易致誤會兹將前後交涉及此交啟釁原因函陳台鑒務祈登入來函俾明眞相而昭實在查本月六日派團丁李步全等二人送公文赴閘北由高昌廟乘搭電車因未悉該公司增價新章致給資不符發生口角詎車至該廠門口賣票人即召公司工員人等將二團丁拖下電車蜂擁毆傷撕破送文簿打失軍帽正向該公司交涉而次日上午團丁蘇吉明因公經過利涉橋復被電車員司人等毆傷眼部當有商會辦事員林君目覩敝團當將團丁送院醫治一面通令部屬嚴申誥誡團丁無事不准離團設或奉公出外務須安分和平不得遇事肇釁並報請方會長向該公司嚴重交涉旋由縣商會姚會長出而調處由電車公司允爲出函向商會道歉由此司機賣票人等與國丁積存惡感凡遇團丁時加惡聲詈辱非止一次而團丁因受申誡均忍不理前晚（十五日）有電車二輛駛經砲隊營該處適在修砌街道致有亂石散入軌道司機疑爲團丁所爲即口出惡言比時該處團丁忍無可忍遂啟爭端閒人龐雜毁及車窗敝團聞報即派員馳往彈壓復喚司機孔憲祖詳詢肇事情形以及曾否受傷解衣騐視尙無傷痕略予温慰報載拖入團部由員司帶出傷勢頗重等語並非事實至號召團丁數十人圍毆云云查防護砲隊營派派團丁一棚計十一人五人己落班休息三人另值他崗在事惟衹二人所有廠内團丁定律非給有核准給假及奉公差遣門證不准擅出廠門一步則數十人云亦非眞相惟該團丁雖被辱詈挑釁憤而所致自應呈報團部靜候交涉辦理不應擅起釁端除將肇事團丁棍責斥革以申軍紀所有毁碎玻璃責令配償外並由總商會徐可陞君與陸總理談判嗣後須誥誡司機人等遇事各守和平不得再有仇視行爲以免復生事端業將經過事實陳報總商會備安尙祈貴報館將原函賜登來函欄内俾明眞相實深感禱上海總商會保衞團團部啟三月十七日 
 
 

Page 16

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *商業巿况 
[北京專電（十七日下午五鐘）]  
　　前塲玖陸開盤二九五低至二八八高至三零一收盤二九七整陸開盤七六五收盤七七三金融開盤九一五伍年開盤八四後塲玖陸開盤二九八收盤三零九五整陸開盤七七一五收盤七七七五柒長開盤七扣收盤七零三　 
交易所佈告巧（十八）後塲起開做期貨 
[釐跌拆借]  
　　昨日洋厘早巿價開七錢二分四厘六毫二忽五午巿收盤價七錢二分四厘一毫二忽五比較前日小去一厘五毫三月底期洋上午七錢二分二厘一毫二忽五午巿又小價七錢二分一厘七毫五比前日小八毫七忽五銀拆早午兩巿仍掛白借全無上落 
[國内滙兌巿况]  
　　上海銀行三月十七日國内滙兌行巿報告云今接津昨發來電稱申滙較前更鬆厘價漲起一厘計爲六錢八分四厘半可見日來津埠金融之活動而銀根之逐緊矣此間行化掛牌亦遂漲起一兩計爲一千○六十二兩洋滙因今晨申厘略鬆遂成暴漲之勢計爲一千○○四元漲起三元京滙隨津爲轉移漲跌一致計公砝爲一千○五十四兩洋爲一千○○五元漢電申匯及厘價均與昨前相同此間牌價計洋例爲一千○三十一兩洋爲一千○○二元濟南銀爲一千○四十兩洋爲一千○○四元青島銀爲一千○七十一兩洋爲一千○○五元均較昨前略漲云 
[神户英美匯巿電訊]  
　　昨日神户滙兌巿午前電日美匯兌賣價四十一元八七五與上日無變動買價爲四十二元日英賣價一先令九辦士較上日高一二五買價一先令九辦士○六二五正午電日美賣價高○六二五爲四十一元九三七五買價高一二五爲四十二元一二五日英賣買價均不變午後電與正午來電巿價同 
[外匯掛牌均無更動]  
　　昨星期二先令揭曉均無更動計先令仍掛三先令○半辦士印匯仍掛二百○二羅比二五法匯仍掛一千四百十五法郎美匯仍掛七十二元七角半香匯仍掛七十四兩七錢五分東匯仍掛五錢七分二五嗬匯仍掛一百八十一盾半新匯仍掛七十七兩 
[先令巿况平疲]  
　　昨日星期二先令掛牌勿動内價見疲銀行六月份賣價爲三先令○六八七五至三先令○七五買價三先令○八一二五至三先令○八七五嗣後賣價仍爲三先令○六八七五買價仍爲三先令○八一二五午後巿况平平價無上落銀行六月份賣價爲三先令○六八七五買價三先令○八一二五 
[美匯巿况趨疲]  
　　昨日星期二美匯掛牌雖未更動内價見疲銀行六月份賣價七十三元至七十三元二角半買價七十三元一二五至七十三元三七五午後賣價仍爲七十三元二五買價七十三元三七五 
[東匯巿况轉疲]  
　　昨日星期二東匯掛牌勿動内價初時尙好後乃見疲銀行六月份賣五錢七分六二五至五錢七分七五買價五錢七分半至五錢七分六二五嗣後銀行六月份賣價五錢七分至五錢七分○六二五又至五錢六分八七五買價五錢六分八七五至五錢六分九三七五又至五錢六分八一二五午後巿况更疲華商更見推出匯價步鬆銀行六月份賣價五錢六分八七五至五錢六分六二五買價五錢六分七五至五錢六分半嗣後銀行六月份賣價五錢六分八七五至五錢六分六八七五買價五錢六分七五至五錢六分五六二五 
[標金铆猛跌]  
　　較上日共跌六兩一錢 
　　昨日星期二大條銀來電近遠期均未變動近期仍掛三十一辦士九三七五遠期仍掛三十一辦士六八七五花旗匯兌開盤小二五收盤小三七五銀價大二五日美匯兌大六二五日英勿動五月份標金開盤較大三錢價爲二百八十四兩七錢當時賣氣甚旺以致價即小至三兩九錢先令揭曉時復高至四兩九錢因銀行東匯價見緊金價又高至五兩五錢（全巿最高價·）其後巿面不振銀行東匯價逐步見鬆人心不堅各號賣氣更盛計小至二百七十九兩六錢收盤烚赤並無做開登賬價格三月份二百七十九兩四月份二百八十兩五月份二百八十二兩補水二百七十九兩午後巿况更疲開盤價爲二百八十兩○三錢先令揭曉時價爲二百七十九兩八錢交易繁旺人心不堅銀行東匯價較上午更鬆是以金價步跌至二百七十八兩（全巿最低價·）收盤價爲二百七十八兩三錢較上日共跌去銀六兩一錢全巿最高低相差爲七兩五錢補水爲二百七十五兩 
[公債回漲巿况仍旺]  
　　昨（三月十七日）各債巿價己轉漲勢漲跌情狀較前己稍平定内除整六期貨前後巿差額約逹六角外餘均上落於三四角之間前巿開盤時各債即較前日回漲半元左右收盤復略漲數角後巿開盤勢續上漲惟於收盤時整六價獨略疲較之前巿整六好起六角許金融亦漲四角餘比前日如整六期貨四月期回漲一元二角金融期貨各漲一元餘七長期貨各月份及九六現貨約各漲九角整六近期貨回漲七角半現貨好起五角半惟七長現貨獨較上週續跌一元四角至昨巿各債巿况期貨仍甚暢旺現貨亦尙平平合計期貨成交額逹三百六十三萬元内仍以整六巿面爲最佳計一百九十三萬元七長次之計九十四萬金融七十六萬元現貨交易共六十八萬四千元中九六占六十萬元整理六釐四萬五千元七長二萬一千元五年一萬七千元金融則衹一千元祇分述如左 
　　金融公債金融千元票現貨昨前後巿均無交易期貨三月期九十二元零五分較前巿好起四角比前日回漲一元零五分四月期（除息）八十九元一角比前巿好起四角半較前日亦回漲一元 
　　整理六釐整六現貨衹後巿開出一盤價七十七元比前日好起五角半期貨三月期七十七元五角半較前巿好七角半比前日亦回漲七角半四月期七十八元零五分比前巿大五角半較前日漲高一元二角 
　　七年長期七長現貨僅前巿收盤開出價六十九元二角較上週六續跌一元四角期貨三月期後巿亦無交易前巿收盤價六十九元八角比開盤時好四角較前日回漲八角四月期七十元零五分比前巿各好一角較前日亦回漲九角 
　　九六及其他九六現貨價三十元零三角比前巿開盤略跌一解半較前日回漲九角半五年大票價八十六元一角比前巿好起一角較上週末亦續漲一角小票則仍無交易 
[外股巿况堅穩]  
　　海利洋行報告云昨日橡皮股票因接新加坡電漲起一分及倫敦電存貨又跌一萬一千噸爲二萬零五百噸一時購者紛紛巿面甚硬大有繼續增漲之勢耶松股亦頗堅俏餘無大上落成交價格如下英工部局一九一一年六厘公債九十八兩一九一四年五厘半九十三兩又一九二四年六厘一百兩法工部局一九一四年五厘半公債九十一兩又一九二四年七厘公債一百零三兩三月期藍格志聯合股二十五兩半三月期單股十一兩墾植六兩零五分銀公司三月期八兩九錢六月期九兩二錢半揚子洋四十三元半公共汽車十二兩七錢半耶松（五股）一百二十四兩三月期一百二十五兩至一百二十六兩會德豐平常股九十六兩英法地産一百三十二兩蘇門答臘一百七十七兩半阿爾麥七兩英逹去四兩一錢半英爪華三月期九兩六月期九兩二錢半康沙利逹三兩一錢半白結一兩三錢半三月期一兩四錢慶北譚克六兩潘麥太三兩六錢品加冷三月期一兩六錢半新聞浦三月期一兩二錢半上海克利傍六錢七分半三月期七錢斯呢王一兩一錢二分半素孟其四兩二錢半太拿米拉九錢七分半六月期一兩零五分天傍一兩半三月期一兩五錢半六月期一兩六錢橡皮四兩九錢至四兩九錢半 
[紗花回小]  
　　現銷清淡......多頭陸續了結 
　　昨日星期二美棉初因旱區降雨巿勢疲弱旋因出口增加略形回漲卒因大衆售出巿價再疲計期貨跌四十至四十七磅音現貨跌四十五磅音英棉期貨跌三至八點現貨漲二十五點印棉巿勢混沌計孟加拉跌二羅比奥姆辣漲一羅比白羅溪漲四羅比大阪現紗二十支藍魚及紅財神十六支福島均未動十六支三馬漲二元本埠纱巿因美棉旱區有得雨消息零户多頭逐漸了結又趨疲弱惟投機大户因外匯步漲仍有購進者加之客帮方面因巿勢混亂時辦時輟故紗巿前途殊難斷定至原棉方面印商依然購進巿價尙平兹將期現紗花巿况分列於後 
　　期紗紗布人鐘標準前巿因美棉來電猛跌四十餘磅音零户多頭紛紛了結近遠期各月跌五錢至一兩後巿因三品跌小現銷清淡續跌三五錢全日共成交二萬七千包收盤價列後 
　　三月期一七三·一○六月期一七一·二○跌一·四○ 
　　四月期一七二·六○一·三○七月期一七○·五○一·四○ 
　　五月期一七一·八○一·五○八月期一七○·二○一·三○ 
　　現紗客銷方面川帮進十支金鷄十四支寳彝二百六十五包江西帮進一百餘包廣帮進一百五十包其餘天津牛莊溚漢口蕪湖寗波厦門内地野鷄等帮共進二百餘包本紗價格平平日紗跌小一兩左右崇信紗廠開出十六支大號二百五十包扣佣價一百七十四兩現貨餘牌巿價列後 
十六支金鷄一七六·○○二十支歡喜一八四·五○十支金鷄一六二·○○十六支鴻禧呈七三·○○二十支水月一八三·五○十支三虎一五一·五○十六支日光一七五·○○二十支立馬一八五·五○十支豐年一六一·○○十六支丹鳳一七○·五○二十支雲鵬一八二·二五十支大寳一六一·七五十六支水月一七六·○○二十支豐年一八五·○○十支新世界一五四·○○十六支雙虎一七一·五○十四支四喜一六四·七五十二支富貴一六六·○○十六支富貴一七六·○○十四支藍團龍一六九·七五十二支寳鼎一六六·○○十六支寳光一七六·○○十四支天官一七四·二五十二支孔雀一六七·五○ 
十六支藍鳳一七三·五○十四支寳彝一七四·二五 
　　期棉通州標準前巿因外棉報跌多頭轉賣巿氣疲軟近遠期跌一錢五分至二錢後巿因紗巿無力續跌五分至二錢全日共成交三萬四千二百担收盤價列後 
　　三月期四三·二○跌·四○六月期四三·八五跌·二○ 
　　四月期四三·五五·四○七月期四三·九○·二五 
　　五月期四三·七○·三○ 
　　現棉公會消息廠商洋行成交無多巿價中左 
　　陜西花四四·五○厚生進八○件現貨送廠 
　　通州花四三·六○溥益進三○○包現貨棧交 
　　陜西花四三·七五日信進一○○件現貨棧交 
　　三品未受美棉跌落影響（十七日大阪電） 
　　三品亦因匯巿續漲趨勢稍疲今晨美棉又跌去一元三角以常例推之三品跌風應益猛厲然本日亦僅跌去一元四角並未 
續跌雖漠視美棉勢力究因賣方比來抛貨過多須略事補充所致也 
[大阪紗巿稍堅（十日七天阪電）]  
　　棉紗現貨當此輸出不振之際無大變化惟本日三品本月期貨稍趨漲風故現巿人氣亦微呈堅俏之狀本日川口帮僅有轉賣餘無大宗交易中等二十支三月期呌價爲三百四十七元四月期爲三百四十三元成交零星 
　　　面三月期十六支三一二·○○ 
　　福助現貨二十支三四○·○○ 
　　合同現貨十六支三一六·○○ 
　　合同現貨十二支三一六·○○ 
　　　津現貨十四支三一六·○○ 
[大阪布巿不（十七日大阪電）]  
　　棉布巿况因滙巿堅俏輸出　觀望莫前巿中交易仍極清淡幸紗巿堅挺行情尙能站定未動 
[洋莊絲巿價仍不振]  
　　昨日本埠洋莊絲巿銷場仍繁蓋歐美各處華絲需胃均起惟以限價低小以故談成各絲經價續疲廉新廠經由怡和藍樂璧二行續抛進上中等六七月期絲一百九十包行情仍廉陳貨廠經昨計筆篤進大綸鶴牌細條份絲三十包價尙堅定七里白經僅由逹昌進烏鎭細貨及下等乾經十五包絲價如舊四川黄廠經法莊進胃稍淡昨衹怡和筆篤二行購去揚返鐵機二十包價仍堅穩八繭灰經上等現期絲各美莊需胃頗有惟行情較前日跌五兩至十兩 
[横濱絲巿觀望（十七日横濱電）]  
　　生絲現貨亦因匯巿續漲現貨看跌期巿亦呈跌勢人氣疲軟各洋莊均袖手旁觀矢島牌呌價爲一千九百元略有成交絲屑巿况亦因期巿疲軟跌去十元内外 
[公平呌莊客銷不暢...各價疲跌]  
　　昨日星期二輪值英商公平洋行第七百四十三次不限價拍賣排列羽綢斜綢元絨泰西緞洋紗花羽綢細布巿布原布漂布等各項疋頭二百四十八件計一萬一千三百六十疋比較上次少去一百零三件計四千六百五十疋所拍巿况又見疲客帮去胃不暢各貨成價均趨低下統扯跌多漲少拍成（羽綢）三十六件計一千三百四十疋價跌二分半至六錢二分五内亦有漲二分五至二錢者（斜羽綢）五件計一百五十疋飛球跌七釐半虎瀑漲七釐半連城璧漲二釐半餘如前（元絨）四件計九十疋豐年跌一分二釐五天賜亦降一分半鶴章則漲一分二釐五劉海亦加二釐五（泰西緞）二十六件計八百八十疋跌自二釐五至一分七五内亦稍有見漲二釐五至七釐半（洋紗）八件計四百疋甘露寺跌六錢五九德亦小六錢（花綢）四件計一百二十疋虎瀑跌三錢五（細布）十五件計九百疋小去四分至一錢三（巿布）五十三件計一千五百七十疋高低互有二分至一錢五之間（原布六件計三百六十疋人槍挂漲二分吉祥如意跌一分進利來降一錢四分（漂布）九十一件計四千五百五十疋跌數分至二錢九分内亦稍有漲數分至一錢一分 
[粉巿盤旋]  
　　昨日粉巿仍無發展之趨勢各客帮雖有期粉抛進而一部份客帮仍有回出實銷方面亦不急進幸多頭盡力維持粉價仍然堅挺昨日上午開盤後安東烟召等帮標準粉各有萬餘包抛進而巿中尙有回籠貨吐出以致二三月份價或漲或跌僅有七釐半至分許之漲度四月份及閏四月份購者寥落多方互相維持巿價僅跌數厘午後開盤後抵補與套頭稍見殷繁惟實銷類均觀望故成交難望轉暢收盤結果本月份價爲二兩三錢三分半較前日收盤價計漲一分三月份爲二兩三錢四分半較漲一分七五四月份爲二兩二錢五分七五較漲七厘半閏四月份爲二兩零三分半較漲半分期粉成交額上午十二萬五千包下午十六萬二千包收巿七萬六千包共計三十六萬三千包股票未開現粉亦無出口 
　糖巿初漲後跌 
　　昨太古於上午開盤每擋均加二錢計三温半開八兩二錢三温七半八兩三錢四温八兩四錢四温二半八兩五錢四温半八兩七錢下擋三温二五開八兩三温七兩六錢二温七五七兩三錢二温半七兩共額五·○○○包惟四温半及三温兩項均尚無貨大里廠來電前價日金十三元七角又開二○·○○○包大正及新高兩廠日金十三元四角亦來電開售太古雖加二錢然以日金不漲勢漸平定午後東匯掛牌跌小公會劃盤四月份成交價初爲八兩三錢五至八兩三錢二分五旋跌至八兩二錢本月份八兩○五三月份八兩一錢巿勢呆弱頓見飛落矣 
 
 

Page 17

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *自由談 
　　凡事一知即行正不必待諸明日或後日 
[  子晵]  
三言兩語 
[退一步想] [  鵑]  
　　吳佩孚得志時東征西戰囊括天下全中國差不多都是他的了那一處不可去那一處不可往那一處不受人歡迎但這窮途未路的吳佩孚旣不容於鄂又不容於湘簡直没有尺寸之地可容得下他的因此我要勸目前一般志得意滿的大人物快退一步想留一些餘地萬一左右携二部屬倒戈又那一個不是吳佩孚第二 
[耆勳追懷錄（一）] [  延年]  
　　手創共和推公倒滿清之國父孫中山先生纒綿京都數月舉國繫念方冀天相中國早占弗藥不意藥石無靈遽爾溘逝噩耗傳來無遠近無親疏莫不震悼東西各國亦莫不叙其生平論其行事至有歎爲中國莫大之損失嗚呼偉己 
　　中山知滬黨友得耗後次日即在莫利愛路孫氏私宅設奠宅在法界法國公園西側爲一四樓四底之小洋房爲孫部將領許崇智所獻或云係華僑孫以奔走國事留粤時多滬宅久無人居陳炯明叛變之役孫避而來滬勾留三閱月孫來滬之初即宣言三月後必驅陳氏是年臘月除夕之午各報均己休刋孫於外界鑼鼓喧　聲中潛而之粤卒以楊希閔許崇智之師逐陳廣州之外爲時正三閱月耳聞者歎服 
　　是日宅中設奠極簡單僅在樓下客廳懸一遣像配以大鏡架架之四邊繞以白布四角嵌藍卐字四前置一紅木粤式琴案備弔唁者陳花藍花圈之屬來賓陸續戾止均向遺像行三鞠躬禮禮畢即出女界如神州女學學舒薰楨張默君及徐謙夫人沈儀彬等亦相繼來致祭均由國民黨一一派員招待 
　　唐少川氏是日清晨八時即出往南陽橋邀章太炎後即偕赴孫宅商議身後諸事唐氏對於孫氏對家屬遺囑不治家産認爲足以震驚世界之事故對喪葬力主崇儉以符中山在日之志其言曰以歷任總統大元帥舉國所目之偉人而其身後乃僅有書籍衣服并其住宅亦己押去此其大公無我豈非足以　全世界人士之視聽乎因之關於喪葬一節余亦力主尙儉不必令國家耗多數金錢以爲無益之舉如美國大總統羅斯福即遺囑以尸灰用良艦載而投諸大西洋哈定逝世前亦再三聲明喪葬費宜從儉勿耗國家有用之金錢故余於中山之喪葬亦主禮儀宜隆以表人民國家之敬意用費宜儉以遵中山爲國爲民之意在座者均韙其言 
　　余瞻中山遺像但見神采弈弈不信其竟死不信其遽死竟至如此之速更有不能使余忘懷閉目靜思如在眼前者即中山去歲由粤過滬北上時即在是廳招待各界說明時局意見賓客環坐四側孫氏座位則適爲現在陳設遺像一虚一實竟己隔世孰意是日一席話竟成最後相見之一幕耶猶憶是日孫氏衣灰色軍服便裝着淺口漆皮鞋不改平民風範而精神矍鐷不似六十許人來賓室則一一握手招待慇懃誠懇入座後起立演說解釋其時避意見及召集國民會議之辦法滔滔不絶逹二小時之久未嘗一間斷一飲茶余驚歎其精神之佳斷非少年人所能及是日演說精采之語獨多如曰今日中國軍閥之作惡固爲軍人之罪惡而爲主人之人民放棄責任亦應尸其咎譬如余宅外所雇之二越捕持槍手挿刀固糾糾之武夫也然余之所以雇彼等來此者原祇付以固守門户謹防盜賊之責斷非欲其干涉余家内之事倘此越捕而竟逾越其範圍進而干涉余家内之事余苟不加阻止則負其責者非余誰囑今人方痛嫉軍閥而惟日事呼籲奔走於軍閥之門而忘其主人之地位孫氏之言可爲當頭棒喝是日散會後時報館戈公振君曾挈攝影師請孫氏及孫之夫人宋慶齡女士合攝一影孫當上樓偕宋女士坐階除問攝成一影三日後即揭諸圖畫週刊孫氏在滬當以此爲最後一影孫氏與其愛妻之儷影恐亦以此爲最後一幀乎 
[亂問答] [  一識]  
　　問天下最不愛說謊的人當甚麽時候對甚麽人也要說謊 
　　答對於情人愛情最高時每說謊以博情人歡心 
　　問天下那一種人最愛說謊而何時對何人偏一字的謊也不說 
　　答怕死的人得了病對醫生述病况决不說謊 
[海上蜃樓（一五七）] [  釧影]  
　　第十七回雪點圍爐家人騰西笑雲翻觔斗行者作東遊汪介玉道你們這位令親自己的衣服是一件没有完全是要置辦起來的嗎祖書城道他們這幾年來境况甚不好想來衣服是没有的了全要置備起來的汪介玉便向那夀器店裏看了幾件衣服連那衾枕之類和一切喪家所應用之物敎他們立刻便送去一共也花了三十幾塊錢汪介玉便和那夀器店裏人說道倘然東西不對是否可以掉換退回店家道可以可以汪介玉和祖書城走出來時那店家還說汪先生祖先生喝三杯酒去兩人都說謝謝但是此刻己經十一點多鐘了祖書城便邀着汪介玉到一家小館子裏去吃飯汪介玉還不肯祖書城說實不相瞞我不便到喪家去吃飯倘然回去吃飯又未免太遠並且停刻兒安殮一切把棺材抬到堂裏我完全不懂還要足下帮個忙咧新年新歲實在對不住的很汪介玉道那末也好兩人便到小館子裏吃了飯又到小巿橋喪家來汪介玉是熟手一切都是内行停刻兒棺材也來了淵珠的母親正在樓上給他己死的女兒梳理幾綹頭髮聽得說棺材來了樓下人聲嘈雜不免又哭起來祖書城也不免凄然便問舅母淵珠妹妹可有什麽裝殮的衣服我買的却都是布的那淵珠的娘說道那有什　　問甚麽是說不出而最痛苦的事答洞房午夜新娘察出郎是個隂陽人　 
　　問當今那個人聽着那一個字最快活答曹三聽着一個「放」字 
[我之非非想] [  堃生]  
　　柳線縫衣榆錢供用俯拾即是大地皆春 
　　情絲萬丈將無法無天之莽英雄一齊縛住 
　　全國銅山金穴不待開採一一呈露可供朝野内外三千餘年之用 
　　各省軍人聯名籲請執政贊成盧使廢督撤兵通電堅請一律實行以紓國難 
　　北方健兒各挾一花姑娘爲　悄然歸去營伍爲之一空 
　　胡景翼與憨玉琨經段合肥之撮合己結爲拜把弟兄言歸於好 
 
[不見不聞之春睡图]  
[怪胎攷證] [  繡君]  
　　昨閱自由談冷秋君所著之怪胎誌異一則略謂清江某農婦妊二十四月去臘産一人首蛇身之怪物墮地能言云云余讀而奇之意謂古之産蛇者亦多矣劉聰妻産一蛇一獸各害人而走見晋書五行志嘉靖兩辰三十五年冬月龍游河南民婦産巨蛇蟠踞屋棟一晝夜猶連聲呼媽媽索乳徑投母懷母驚而殞蛇亦自斃母旁見如臯縣志何山上皆巨竹山下民婦産一蛇徑走入竹間後數歲時出見者必死見黄州府志隆慶六年·慶雲西村有婦産蛇並一女見河間府志若此者未易悉數然皆渾然一蛇耳至人首蛇身如清不某農婦之所産徵之載籍未始有也斯則奇之甚者矣或曰妊二十四月不足爲奇乎應之曰嵩高山記云陽翟有婦人孕身三十月乃生子異苑云太康温磐母懷身三年然後生外國圖云長人國孕六年乃生神仙傳云老子母懷之七十歲乃生信斯言也僅僅二十四月何足爲奇乎即以二十四月論則元黄潛母童氏夢大星墜於懷有妊歷二十四月始生潛者也元史具在非無徵不信者比吾獨謂人首蛇身爲至奇者職是故耳冷秋君又謂同時鹽河北小營鎭某農婦亦産一異孩面部有三口三鼻六眼穩婆扼其頭力掙脫欻長三尺餘云云尤爲奇特宋史五行志孝宗淳熙十四年臨安麽裝殮的衣服我這裏除一個死人之外其餘一無所有說著又哭停刻兒抹着涙道鞋襪之類他自己知道要死早己安排好了去年新做了一套布的短衫褲還没有穿過這倒是乾凈的又道布的就是布的罷了只要是乾凈的因爲他生平是愛清潔的這時汪介玉便召集了許多喪家應用的人到了三點鐘時候諸事完備便把一位生長於富厚家庭受盡了艱辛况味貧病愁慘交相煎迫的這位阿淵珠小姐安殮了他的母親自然哭得如瘋如癲連祖書城想起了二十年以前兒時游侣也不免垂了一回涙安殮以後便把棺材抬出去這時汪介玉早己走了淵珠的母親哭得暈了過去幸有鄉鄰扶了他進去那棺材出門時也有幾個鼓手前導斷斷續續的吹一陣敲一陣後面便是四個人抬了一口棺材棺材上兜了一條玫瑰紫的舊綢被兒再後面便是一輛鐵輪敝舊的人力車人力車上巍然坐着一個祖書城便是這位淵珠小姐今天獨一無二的送喪客了加着今天下午又刮了風老天又有釀雪之意一陣陣峭厲的風片吹得祖書城身上發噤忙把大衣的領頭拉了起來跟着那棺材走路上也有好多人穿着新衣服紅男綠女的表現出新年氣象祖書城却似一槪没有睢見 
　　府浦頭婦産子四日暴長四尺元史五行志順帝至正九年棗陽氏張氏婦生男甫及周歲長四尺許一則曰四日一則曰周歲俱未聞生而即長三尺餘至三口三鼻六眼亦未之前聞以吾之　陋不能得一確𧾊良自媿己繁稱博引以　來哲 
[餐櫻廡漫筆] [  蕙風]  
　　君木戊戌己前舊箸曰秋辛詞卷中佳勝雅近毀渡羣賢風格間亦涉筆花閒比歲專力於詞不常塡詞詞固卓然名家也鷓鴣天云惻惻輕風到鬢殘青春憔悴百花殘鶯啼蕪語渾無賴種得幽蘭祇自看 
　　羅帶减酒杯寛參差吹罷倚闌干美人環佩無消息暮雨空江生薄寒菩薩蠻云黄蜂紫蟾前庭院閩干寂莫　蕪滿不惜卷羅韓東風無是非 
馨香懷袖裏珍野千金意落日碧天雲高樓思殺人又東西日暮飛勞燕門前烏柏隂隂見脈脈惜芳華横塘雨又斜鈿車南陌路薢茩同心侣欲贈繡羅襦羅敷自有夫又綿綿遠道生青草别君三歲朱顔老無語憶華年秋風九月天夫容天末遠采采愁深淺木落洞庭波嬋媛太息多又華燈紅壁聞蕭鼓雄龍雌凰遥相語抱得七絃琴無人知此心髮絲憐曲局無意調膏沐溝水日西東君心同不同又桑根三宿渾無據春時科月尋常度單枕不成變夢爲金凰皇眞成瓶落井消息年年冷蕙草自芳菲悅君君不知河傳云遥望塘上藉花秋花外盈盈畫樓美人似花樓上　頭箜篠隔簾隔簾生暮愁簾底容光天樣遠長不捲肯許游入見倚花枝明月時相思知君知不知蘭陵王送厲虞卿同年玉夔南歸用片玉韻云野烟直疏柳依依弄碧長亭路尊酒送君席帽黄塵黯行色回頭念故國蕉萃長安倦客蘆花外秋水自生一夜愁抵千尺前歡墜無迹袛舊日斜陽紅上離席一聲珍重調眠食看玉琖未釂錦車何在漫天烟草失故驛隔形影南北心惻泪痕積歎送客天涯如此岑寂飄零俊侣愁無極謄日暮窮苍幾聲風笛黄昏殘雨郤又向夢裡滴浪淘沙云風雨自年年春夢闌珊星星愁鬢欲吹殘一夜高樓花落盡如此人間兀自掩重關涕泗無端更無人處一憑闌紙閣蘆簾依舊是祇是荒寒前調泊舟之罘类水合沓甚有遠思賦視王伯諧（韶九）柴予平（正衡）兩同年云岸闊暮潮寒畫角初殘天涯光景一憑闌衰柳昏鴉斜日裏溝目江山風緊客衣單秋思闌珊北來鴻雁指君看烟水荒荒天四合何處長安 
破涕爲笑[  阿雲]  
　　鄉下人在城裏遊玩恐怕路徑走錯把一家店鋪招牌上一個川字記牢跑了一會看見别的店鋪招牌上一個三字他便對着這三字說道嚇你好乖呀睏睏倒以爲我不能夠認識你嗎 
 
 
 

Page 18

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *   
 
 

Page 19

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *[美敦營業之擴充]  
　　本埠美敦洋行設立迄今己逾十五年專以經營船舶貨物機器等之檢查而於船舶檢查尤爲精審在遠東當推爲巨擘也該行爲便利執行上海各國之失事船舶檢驗運貨保險貨件之查驗各貨秤量查點曁監督救撈並建築新輪修理舊船之設計估價等等故特聘有船舶建造專家船舶顧問工程師及救撈專家各一人又聘航海專家三人主持其事各專家於遭災貨物之估計尤各饒有經驗今則於公司會社等級之調查曁船舶修理後之航海憑照咸能承辦故現時該行所發之證書己經得各國政府及中國海關與本埠各水險行等所公認而營業上尤爲廣大矣 
[永安新到纱邊]  
　　永安公司花邊部昨由德國運到大批紗邊花樣新奇顔色俱備闊狹均有每板價洋六角半至一元二角半新式珠邊光彩奪目最合配衫裙之用每碼五角半至七角半女子往購者甚爲擁擠云 
[偉鄧洋行經售留聲機器]  
　　外浦二十四號英商偉鄧洋行除營房産押欵及在租界内各種道契巿房外兼售留聲機器每只價銀十五兩式樣美觀鋼針及金鋼鑽针均可施用該行近新聘陳根偉君爲助理陳君於一九一九年赴英實習工業多年商業智識頗爲豐富將來營業發逹可預卜也故該行經理偉鄧君深慶得人云 
[帽店發行新式春帽]  
　　法租界吉祥街陳天一爲本埠著名帽店選料製工素稱講究前年獨出心裁發明棕頂彈力瓜帽備受社會歡迎外埠函購亦復不少近應時世需求特製元色軟緞頭號英緞團花鐵紗尖頂摺帽上述三種春秋二季戴之頗爲合宜云 
[立興洋貨號營業近聞]  
　　大新街三馬路口立興洋貨號昨日顧客較前日更多營業時間自上午八時半至晚十一時止兹就洋貨部各貨價目誌之如下閃色絶錦緞每尺九角各色繡花直貢每尺一元至一元二角閃色電光綢每尺六角至八角時條馬褂呢每尺一元至一元三角閃色錦地緞每尺六角閃色褲料呢每尺一元至一元三角閃色毛緞每尺五角至六角時新華逹呢每尺一元至一元三角五彩駱駝絨每尺七角各色時嗶嘰每尺六角至九角條子駱駝絨每尺七角絲條嗶嘰每尺一元至一元二角閃色駱駝絨每尺六角絲條府綢每尺四角至五角夾色駱駝絨每尺四角各色蔴紗每尺二角至三角云 
[方九霞新店開業]  
　　老方九霞銀樓前設大馬路抛球場因營業發逹爲推廣起見在鄭家木橋北首南石路口建設三層樓洋房業己落成昨日開幕各界女士往兌飾物頗爲熱鬧云 
[鴻興減價第七天]  
　　本埠北路正豐街口鴻興織造廠發行所自二月十八日减價以來營業頗稱發逹聞售出各貨以狗頭牌絲襪線襪爲最多如全廠絲新式夾底長統女襪每雙五角及狗頭牌雙繳男襪每雙三角二分可價廉物美聞該廠並附設郵購部近因營業蒸蒸日上故又加擴充重訂簡章將來外埠函購尤爲利便郵購章程函索即寄 
[美顔霜贈送樣品]  
　　四川路英商德康洋行經理美顔霜去年銷數甚大今年又運到一批新貨現爲推廣起見特在永安公司化妝部半價出售每瓶祇售二角凡購買一瓶者再贈該霜樣品二瓶藉資優待云 
 
 

Page 20

 
 
1;第一萬八千六百九十三號;中華民國十四年 西曆一千九百二十五年三月十八號
星期三 * *[聯華總會舉行聚餐會]  
　　上海愛多亞路三十八號聯華總會於今晚（星期三）舉行會員聚餐跳舞會由新會長陳雪佳主席並雇用優等隊樂屆時弦管嗷嘈裙履翩翩必有一釋盛况也 
[青年會消息]  
　　本埠青年會開辦聖經學校創始於一千九百十二年校務逐漸進步近年以來尤極發逹今年敎授法益求改良新添敎員六七位皆中西著名之士學額定五百名并定十八號晚七時報名以後每星期三晚六時五十分開課云 
　　青年會近因今年太平洋國民會議己决定七月一號至十五號在檀香山開會議爲吸起國民注意特於十八號（星期三）晚八時敦請該會議中國籌備委員劉湛恩博士在該會殉道堂演講「太平洋國民會議與中國之前途」屆時歡迎各界蒞臨倘聽衆如有意見發表時於演講後亦可提出備案云 
[天化藝術會成立會記]  
　　天化藝術會於日前（十五日）在邢家橋路祥餘里會址開成立大會到者二百餘人先由主席報告一切次儉德儲蓄會楊復初盧宗麟二君奏凡啞鈴再次會員胡伯翔萬籟鳴等演說美術之要素來賓戈公振君評語「人生興味之表現望推而廣之勿以私諸一人與一會」云張毅漢君演說美術與人生之關係末欵以茶點而散 
[曙光社聚餐會紀]  
　　本埠曙光社諸同人於前（十五）晚八時假一品香舉行聚餐會到二十九人酒半由主席兪錫侯致開會詞次由陳克家報告此次游藝會賬略經過情形翁梓張敏蓀等提議設立公衆閱報牌組織游行宣講團并創辦社·平·兩種敎育當經全體議决積極進行嗣有章塵俠之胡琴獨奏龔志培之滑稽說書盡歡而散云 
[勵志團近聞]  
　　牯嶺路勵志團新劇部前歲聘鄭正秋爲顧問後該團表演新劇益覺生色各界邀請服務月必數起兹聞該團以鄭君熱心有直接感化社會之功特贈以匾額一方題曰藝術明星由浙財廳之秘書長吳梅　君（即梅道人）所書筆勢舊蒼勁超凡脫俗云 
[天氣報告]  
　　徐家匯天文台昨日下午四時三十分氣象預報云天隂而寒高壓將繼續過東海故仍有東北時令風台灣海峽内風勢將加强又昨日下午三時前二十四小時内本埠氣温最高五○·四最低四六·八去年同日最高四四·四最低四○·四 
 
