# 1886 - 220 - 4904790

 

Page 1

 
 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時辭出設遇有事可暫告假惟不得擅自帶歸倩人頂替致有損壞彼此推諉等事准於卽日開修尚望不吝指敎爲幸修字處分設在輔仁里第五條　　該處有人承接卽請逕往可也 
[八十五號畵報出售] [  點石齋主人啓]  
　　京師有石某偵知妻氏有外好投間抵隙殺死二人於姦所赴有司衙門自首路經當鋪出頭納質意在一切使費有所償耳事關勸懲故圖之以儆色胆如天者此　各寳號屬登之告白列入畵報首頁揭卷便見軒豁呈露諸君登報之心見此自形惬適淞隱漫錄圖説一則仍附畵報之末准於十六日出售此佈　 
[欲盖彌彰説]  
　　天下有不自知其過而不任受過者有自知其過而亦不在任受過者有過爲一人所獨知而故爲不知者有過爲天下所共知而猶諉爲不知者夫旣自知其過天下人且共知其過而卒不任受其過並欲掩飾其過此則聖人所謂過之必文者其見識器度果居何等也哉前者中國欽命張樵野星使乘槎赴美所以敦睦誼聨邦交理至隆情至洽也乃行至舊金山而税司阻止不聽上岸且欲索國書而先觀之夫國書乃中國大皇帝御封而令使臣齎呈美國伯理璽天德親自拆閲此外何人得以寓目而區區税務司竟不知輕重擅作威福公然索觀此等税務司直蠢然無知之一物視下等村氓且不若美國秉鈞何人不辦賢愚而使之膺此職守是美國之大辱也幸也中國欽使明於義理諳於體制夙具風節不愧皇華毅然不允其請執不與觀否則且將陷使臣於不義矣美國外部其於兩國往來之禮亦尚有所知明知欽使不可以慢待國書不可以索閲若果有此則不特該税務司有應得之咎外部大臣有用人不當之愆卽赫赫　邦亦且隳其聲名之半因而復文所述竭力回護謂該税司黑假素來善於辦事斷無此等舉勳必係傳言之訛譬諸兩人相詈初不擇言迨有公正之人出爲調處則將頃間之語凡有理上説不過去者一槪賴脱曰吾初無是言也此亦可謂善於狡展者矣而孰知其赖焉者正其認焉者也無論該税司自知理屈欲歸咎於領事官領事自揣初無貽誤不願爲人受過而詳辯其事於新聞紙衆目昭彰細情畢貢該税司旣欲辯之而無從卽該外部大臣覆中國欽使之書其自鏞之錯亦不知凡幾如以爲該税司素來辦事勤能而於迎接欽差之事則未曾辦過彼其意以爲平日旣稱幹練何至有越禮犯分之事欽差未曾迎接則或者雖有誤處尚可從寛其所以竭力廻護者可謂至矣而不知國書一層卽曰可賴而欽使抵關税司先經知悉極應早爲預備今不預備已爲不恭而又阻止不聽其登岸此豈待鄰國使臣之道也乎夫所以優待鄰國使臣者非有厚於使臣也使臣之來親齎國書以通交誼凡所以尊敬我國家也彼旣有以尊敬我國家則我當加倍尊敬之不特禮尚往來之常道而亦所以示本國之有禮敬使臣卽以重本國也而乃遲遲不聽登岸是猶得曰有禮乎哉己則無禮而猶欲卸其責於他人觀該税司歸過領事官可知其平日之所稱爲勤能所稱爲幹練者皆徒採虚名而初無實用也外部大臣因欲張美國之門面并卸自已不善用人之過而極力爲黑假辯脱索閲國書一節而黑假則反自彰其失非自彰也推過於他人他人不受則直抉其短而欲蓋者乃彌彰爾領事所言黑假明明有索閲國書情事辯之無可辯焉或者謂中國欽使旣以禮自持不與閲看則黑假之罪似乎可從未减不知黑假藐視欽差輕棄邦交其罪不在乎國書之閲不閲而在國書之索不索索而不得則中國使臣之風節猶富鄭公之力爭献納二字所以自重其義禮而不得以寛黑假之罪也國書發自朝廷齎送鄰封則維鄰封之君主得以開視朝廷授之使臣使臣呈之美廷美廷受而讀之於以見兩國之敦睦邦交之鞏固國家之安危繫此人民之治亂係此此何等鄭重之事彼何人斯居然中途攔截欲先覩以爲快彼其侮慢之罪猶小僭妄之罪斯大外部大臣雖欲爲之掩飾彌縫其如黑假已自呈其底何且外部大臣之所以爲黑假掩盖者不過曰彼所欲索觀者乃他件文憑初非指明國書實由傳者誤會此其罪固有可原也顧不知黑假之罪旣有可原則該外部之罪乃不可逭矣中國欽使之來外部早已知之咨由户部轉飭海關以禮相待今乃到關之後不但不以禮相接而先行阻止欲索觀其文憑所謂以禮相待者果如是乎卽此一端已足爲美國之恥該外部而令不行於下是謂曠官竟未嘗令之是謂失職令旣不行猶欲多方爲之掩諱爲之補苴是其庇屬下棄邦交輕國家辱官位其爲罪也大矣近聞該税務司黑假有撤去差使之信尚未知其確否果如是則該外部尚略有骨氣否則美國之辱爲尤不可洗矣試問美官之往來中國受中國之優待者其亦問此而抱慚無地否耶 
[上諭恭錄]  
　　七月初五日奉旨鳳山補授通政使司副使欽此同日奉旨臧濟臣轉補左春坊左中允鄧蓉鏡補授右春坊右中允欽此同日奉上諭此次考取八旗及直省拔貢徐承焜慶元商廷修宮兆甲李清芬林景賢侯維鵬戈炳瑞王曾禮賈倫龢張潤張履喆陳瀏程佑孫段書雲盧震耿葆清卞緒昌張樹蓂雷補同周儒臣賈裕師汪嘉棠江肇豐張文瀾祝維培吳庭芝楊家騊何奏箎葛嗣濚姚炳熊鄭在德徐宗溥孫詒績鄭錫光張壽祺劉成傑袁玉錫周祺陳鴻翼徐開欽吳海童光海葉楊俊范澤廉暴籋雲王鈞胡遠燦曹垣張濂經田智枚李春浦李廣年李廷颺郭昭薛鴻先唐彝藩陳廷鑑甘大璋曾鑑周紹暄黃秉湘梁旭培劉植卿凌福添王煒曹穗胡裕培龔發舉周錫光夏同彝董玉卿等七十二名著以七品小京官分部學習煜輝張世麟陳壽昌陳礽頤韓景琦李夢蓮吳文坦孫鳳藻杜秉寅龔世清王虎卿楊同穎劉其偉陳吳萃畢恩溥吳增瑾夏愼大尹兆麟劉漢羅柏麟羅咸頊歐陽炳榮朱益藩肅開啓叚友顔夏書紳沈允章倪錫庚鮑增彥葉振逵顧芹吳鴻賓伍亮寅陳廷炘羅邦彥周文楨蔣楷張翊辰曹景郕廖玉墀賀輝玉章光國戴式藩尤大鎭姚惟寅于祺王之楨徐垚麟陳霖倪度焦錫齡丁惟禔扈于高丁惟晋靳琦王澤霑陳祖基王樹鼎賀柏壽盧聘卿祁晉暲王桂林申轔黨述陳澍霖侯鑑涵陳正源謝維喈張奎漢陳萱蔭謝霖鄒兆麟趙之藺周樹棠劉潤綱周易陳慶榮周之濟李有焜王安中葉承祖李士珍卜永春竇居恒謝汝欽謝鑑禮朱勛等八十七名著以知縣分發試用松桂蔭昌文綽解茂椿崔淋朱勳成孫紹宗劉登瀛姚維錦藺維烜李棠楊蔚楨李家瑞張應榖徐宗績黃 
 
 

Page 2

 
 
錦中姚錫光魏渤胡輯伊吳之紀孫點趙世駿李華年湯大綱陳家莘黃蘭芳徐森高煥然陳方鑑沈錫齡許福楨葉意深林忠清周家琪呂澂石盛明楊修齡左澍璋張雲何安得黃崢嶸吳昌河曹曾矩端木廣仁陳繼修李啓燦徐宗穉王學益周芳田齊語濬胡可願荆藻江解迪功王守讓梁重仁侯晉康高蔚楨王鏡清叚士俊張家照任汝霖林書張肇文周國藩張惟誠陳增懿吳佐熙何作猷呂翰華秦度秦恩述王濬中王錦心晉鏞章曾宗泗周文瀾等七十六名交與吏部詢問願以教職用者以教職用願以佐贰等官用者以佐貳等官用欽此○初六日奉上諭此次考試各省優生譚奉璋李文翰土樹人黃廷光范由初李垣輔劉應鎬唐繼勳朱績基李尚昆歐陽萱王世祺李鍾珏陳德彝饒士端朱正本嚴用彬張濬李兆慶胡廷汪兆鏞王兆涵林福徵均着以知縣用王廷綸張方杰華世奎王福鴻李清珮郭惟普丁育才姚文倬蔡廷芬吳拱宸丁仁煒張炳璜夏樹立鮑文鏞江朝宗韓拜旒陳希賢陳之澍歐謙許焯畢光祖李經藩張可均鄧維琳劉子雄楊廷椿容祖仁劉鉤稷張維馨均着以教職用欽此 
[本館接奉電音]  
　　昨日上午十一點三十五分時經本舘派駐京師訪事人電傳本月十四日諭旨七道敬謹譯登○七月十四日奉上諭本日召見之福建候補道劉倬雲着交軍機處存記欽此同日奉旨稽罕鑲紅旗滿洲旗務著祥祐去欽此同日奉旨稽察正黃旗蒙古旗務着文保去欽此同日奉旨巡視南城事務着黃煦去欽此同日奉旨通政使司叅議員缺着載萼補授陜西道監察御史員缺着文郁補授河南道監察御史員缺着吳兆泰補授山東道監御史員缺着李芳柳補授欽此同日軍機大臣面奉諭旨本日引見之福建候補道劉倬雲着於十四日預備召見欽此同日奉上諭裕祿等奏甄别貪劣不職各員一摺湖北竹山縣知縣謝裕三藉端科歛物議沸騰鄖西縣知縣達誠聽斷　頇粗鄙近利署長樂縣知陳元樞假公濟私縱役擾民均着卽行革職以肅官方餘着照所請辦理該部知道欽此 
[燕京秋鴈]  
　　五月間總税務司電禀粤督張香濤制軍請將洋關米石復進口半税舊章旋制軍奏稱粤省自聞此信米價大漲實於民食有妨請仍免征半税云云現交户部核議當必准行也○初八日禮部示諭乙酉科拔貢生朝考未經錄用及列名三等者准其與進士舉人及五貢一體考試教習原限六月底截止現因人數寥寥展取至初十日凡願赴試者取具同鄉京官印結赴部遞呈投卷可也○内恩豐倉開放内廷各項總管太監等應支本年春季米石計放小米一千五百餘石各太監由倉領出儘數售與碓房糧店每石得京蚨十數緡云○御河橋金鰲玉蝀牌樓舊有三座座各一門現奉特旨拆去二座按照宮門式樣各建三間並於新建宮門内各建琉璃門三限期明春報竣本月初八日經管工大臣等親率工頭前往勘量妥協令琉璃窰赶將應需瓦片獸頭磚塊照數製造不日卽須興工云○鑲紅鑲藍兩旗驍騎槍營抬鎗鳥鎗練軍於初七日天未明時齊赴阜城門外南城根由各該營總管帶閲合操○安定東直門外新修護城河駁岸被水冲刷傾塌甚多管工大臣等諭令秋後查明從前如係商修卽令賠補若爲營勇所修則再行籌欵辦理云○有少年男女二人行至東直門外關廂女嬌聲問男曰爾究欲帶我何往男謂勿多言必有去處女色不豫身負包袱行走甚艱男欲雇車爲官役所見疑而阻止細加盤問非特所言支離且自相矛盾官役知係拐帶拿送衙門及至堂訊男女同供並非拐帶所言姓氏里居媒妁歴歴可證且稱官役搶奪衣服首飾銀錢請官究訊説者謂此男女實吃官人盖卽京諺訛詐之稱○總管内務府大臣諭包衣三旗謂嗣後遇有護軍等缺卽由該營知照佐領管領處每處應送披甲閑散每缺以十人爲限先將年貌花名册送交該營至騐缺日各領催親往識認並令所送之人於各下簽押以杜冒名頂替各弊云○有二丐在西安門外大街路北城店門首唱曲乞錢舖中人堅不肯與自辰至午騷擾不休突有二十餘人前來帮助延至戌刻鋪中人怒將門關閉而乞者如故迨夜深始去次晨又至當經隣人出爲調停與以京蚨百千方得了事 
[設法衛堤]  
　　津河水漲前經錄報兹悉院署東大胡同後一帶向有官堤一道藉以保衛民居現在水漲溢出其勢岌岌危殆該處居民鋪户咸有戒心聚集十餘人繕具公禀在道前恭候攔輿呈遞適值胡雲楣觀察鳴騶還署該居民等遂環跪頭門觀察飭卽停輿接過禀詞就轎内披閲據該居民人等稱堤係宫修乞由官辦等語觀察准如所請諭候派員往勘再行設法堵禦居民等叩謝而退 
[線斷六日]  
　　京電不到者數日矣正在疑訪適閲時報述及津滬電綫斷經六日南北信息不通向來隨斷隨修計三數日間斷者卽可復續現在期經六日而修續無期聞已斷者係黃河中之水線也黃河之水挾沙石以俱流加以大雨時行來源湍急工匠人等奏手無從欲于河中改竪電桿又摇摇懸旌難作中流砥柱然電局諸君仍法外設法不日告成俾通信息云 
[封閉土行]  
　　蕪關道雙錫五觀察履任以來查拿洋藥走私異常嚴密近日訪悉橫街東臺惟洋行係上海某華商所開倩英人臺惟簽字提貨進口並不完納税厘因於十三日午後託言出門拜客不動聲色親至該行督同巡捕親兵搜獲私土兩箱有零拿獲行夥四人送交洋藥捐局令文直剌會同蕪湖縣楊大令嚴行訊辦該洋行門上高黏關道封條隨出示曉諭曰照得蕪湖通商口岸經徵洋藥税厘攸關國計不容偷漏走私乃本監督下車以來訪聞有等不法匪徒專事走私致虧税厘實堪痛恨爾等均爲聖朝赤子食毛踐土二百餘年自應安分圖生豈可任意妄爲自罹法網卽爾父母生爾教爾亦必期爾爲良善之民斷不願爾爲走私之匪徒也除添募勇丁飭交緝私委員不分晝夜認眞巡邏有犯必懲外合亟曉諭嚴禁爲此示仰洋藥商販諸色人等知悉爾等販運洋藥將本求利務各遵照關章隨時納税节勿偷漏走私以身試法本監督向來辦事認眞爾等愼勿故違一經拿獲定干儘法從嚴懲辦決不姑寛其各凛遵毋違切切特示 
[甯郡辨志文會七月分課題]  
　　漢學讀汪刻影宋紹熙本公羊傳注讀黎刻影宋紹熙本榖梁傳集解讀黎刻影宋蜀大字本爾雅單注曁陸刻影北宋本爾雅單疏○宋學敬義夾持説心齋辨朱子説經引説文考○史學兼掌故史記注家優劣論問南北史一人複傳者幾人幕府攷○天文兼算學渾盖通憲卽古蓋天遺法説問今歲立秋後土金二星合於東井二星自相凌犯否於恒星有凌犯否試以秝術推之有勾弦較有股弦較求兩角有勾弦和有股弦和求兩角其理法若何輿地榖水源流攷月湖十洲古蹟攷問漢地理志北海郡瓡縣師古注云卽執字而王子侯表師古注又云卽瓠字何歟○詞章蘇子瞻補蜀宮避暑洞仙歌賦以水殿風來暗香滿爲韻書惜抱軒文集後趙忠毅公鐵如意歌七古 
[甯波近事]  
　　鄞縣朱邑尊於上月二十九日爲始在郡廟設壇求雨果于本月初二日戌初得沛甘霖惜四鄉尚未均沾河中船隻亦難通行無礙故壇仍未撤去最奇者西南鄉上水碶楊姓女年十七歲同母織席度日近因官民盼雨情殷遂於初二日晨乘母赴市竟沐浴更衣徑赴方橋江躬蹈龍潭而死越半日許果降大雨西鄉沿山一帶苗皆勃然查光緒五年間有黃公林地方施姓兩寡婦亦因旱投蔣山龍潭中此已難能可貴不圖此女今又追隨於後也是日雷雨交作時聞詹家𢈞詹姓子年約十七八歲撐航船營生現遷至石碶汪姓屋内居住方行至王施堰橋上爲雷震死嗣經人趨視見頭上一孔形祗如菉豆大 
[接篆盛儀]  
　　十二日辰刻蘇州府魁太守撫標中軍閃叅戎同詣滄浪亭謁見衛靜帥先於卯刻拜發交卸篆務摺隨飭太守叅戎將江蘇巡撫關防及王命旗牌送交崧振帥接收所有勅印安放黃亭中導以執事鼓吹由太守叅戎護送出轅北至護龍街過吉利橋轉東 
 
 

Page 3

 
 
南進撫轅巳刻振帥蟒袍補褂在二堂上行三跪九叩禮望闕謝恩接受關防旋卽升座轅下文武員弁吏役人等分班叩賀旋命巡捕官將關防送入内署於是藩憲易笏山方伯臬憲朱竹石廉訪新授江西藩憲李顯之方伯糧道成月坪儲憲浙江候補道蔣觀察國楨及蘇垣各候補道呈遞手版叩賀榮禧振帥延入東花廳茗談片刻隨各興辭少焉又有文武印委員弁四百餘人分班入賀至午刻而散 
[粤東官塲紀要]  
　　新任廣東鹽運司王魯薌都轉到省後在善慶街某公舘小駐嗣以僕從繁多不敷居住遂於七月初二日遷往高第鹽務公所旋奉督憲飭知擇於七月初五日接印視事○新任粤撫譚序初中丞祖籍高州陳請廻避旋接京電知已奉諭毋庸廻避 
[糧署劫案續聞]  
　　前報紀廣東省城糧道衙門被盗搶刦一事現聞此案尚未破獲惟外間傳言所失贓欵由文武各官分别賠補南海縣賠銀四千兩番禺縣賠銀二千兩四營將官各賠銀一千兩合共一萬兩惟某營官不允賠償竊謂此等非常盜案自當嚴緝盜犯追究眞贓安用地方官賠補以上云云必係齊東野語耳又聞張制軍於此案極爲震怒初限三日破獲嗣經屬員懇求展限十日南邑侯追究盜蹤詰問署中丁役據稱盜等入内刼掠約有十餘人每人面目塗花無從認識南邑侯以盜如外來何必將面目塗花此必有内奸爲之援引遂將丁役帶署候辦想終有水落石出之一日也 
[邑尊赴省]  
　　本縣莫善徵明府於昨晨八點鐘時乘輿至新閘登舟雇小火輪船拖駛往蘇 
[中元會景]  
　　昨爲中元令節邑廟城隍　循例督率四司出巡並賑濟無祀孤魂莫邑尊深恐無業棍徒借端生事先期示諭會首于辰刻迎神起馬未刻回廟毋得繞道遊行滋事故縣中則停辦公事一天 
[代書可惡]  
　　某氏婦赴縣具呈謂伊媳被某甲誘匿嗣經尋見又遭某乙覇阻請爲提訊莫邑尊准詞飭差立提甲乙到案前日下午由帮審委員王司馬集訊某氏聲訴前情甲乙不認誘匿司馬問該氏曰爾媳出外後究竟曾否尋見該氏答稱未見不過查得下落司馬又問該氏囑代書寫呈時究竟如何説法答稱據情照述並未言與媳見面司馬立卽飭差傳代書謝姓到案問爾如何爲該氏寫呈謝答稱照該氏之言書寫司馬又着該氏與代書質對該氏堅執並無尋見之語司馬以代書架詞揑寫殊屬可惡喝掌責二十下以儆將來甲乙交保着該氏查有伊媳實在下落禀候核辦説者謂縣署代書往往與差役串通效伯州犁之上下其手在鄉人不諳文墨旣有訟事不得不授權於代書每有到堂質審而口中所言與禀中所寫絶不相合者是非顚倒黑白混淆衙門中亦安用此代書爲王司馬懼下情之壅於上聞懲一代書而凡爲代書者皆可稍知警戒此亦勤求民隱之一端也爲民上者不當如是耶 
[委騐斃犯]  
　　通州人馬四前在原籍侵吞牛皮銀兩後復誑騙某號牛皮等物私運來滬先後共虧銀三千餘兩東人知覺電請法公廨扣留人貨翁太守遂飭捕拘馬訊供解經上海縣莫邑尊訊明情節判將馬運來之貨估價料理欠銀尚虧一千兩有奇押候嚴比本館已疉錄讞詞列諸報牘五月間馬在押病重邑尊著送普育堂療治延至本月十三日晚在堂斃命堂董飛報邑尊次日邑尊札委捕廳許少尉帶同刑仵書役等人赴堂相騐騐得該屍委係久病身亡並無别故少尉隨諭原差妥備棺木收殮追其家屬來滬認領 
[吞烟案結]  
　　前紀潑婦吞烟一事兹悉當晚南局委員飭將兩造送縣前日午後經縣署帮審委員王雁臣司馬提案研詰該氏之夫袁通訴稱小的妻子被縫工張錦春奮毆情極吞烟幸卽知而救醒叩請究懲該氏供亦相同張偕學徒訴稱該氏之孩無端抛擲碎磚擊破學徒頭額向論不服反來擊破作檯搗毁物件後又吞烟訛詐該氏係著名女棍蠻橫不堪人皆側目司馬詰得釁起細微且兩造各有不合姑念該氏吞烟自盡斷令張給養傷費洋兩元兩造各具遵斷切結而退 
[英界公堂瑣案]  
　　蘇人楊文齋同妻投捕房稱有六歲小孩被同居之顧吳氏拐賣查得下落請爲拘提捕頭卽着包探拘該氏詰得孩已賣洋二十八元旋與同往指交小孩銀洋照還昨將該氏解案蔡太守訊悉各情喝掌該氏八十下枷示頭門期滿保釋孩交楊領○包探秦少卿稱津人王三投捕房訴同鄉人沈雲生因借洋不遂將伊砍傷頭顱當卽送王至仁濟醫院一面拘沈不料王反脱逃其實王沈均是流氓沈供王犯事在逃故不敢到案我向伊索洋並未行兇蔡太守飭將沈雲生押候捕房拘獲王三再行發落○捕送在路爭毆之方阿二周阿五請訊方供曾被周阿五之侄積欠房租洋二十八元因其侄避面故向周理索遲延不付以致爭扭周供我有二侄長姪被方謀死向之理論不知欠租之事方又稱周圖賴債反出惡言我無謀伊姪之事蔡太守謂方旣稱索欠則周阿五並非欠租之人至周所言謀死伊姪更無實據不准理飭將二人逐出○二百五十三號華捕稱昨見吳阿四與李長發爭敺拘案請訊吳供向索欠洋一元不付反與我爭毆李供吳誘我賭我赢時伊不付錢及輸時則向我索欠致與爭論蔡太过騐得李長發受有微傷判將吳阿四管押七天以儆○吳竹亭稱失竊衣服報捕緝獲人贓今請給領蔡太守判將該竊王長生管押七天贓交吳領○一百八十二號華捕稱昨夜風力甚大見方行惠在門前焚化冥鏹幾致延燒房屋拘案請罰蔡太守判罰方行惠洋一元撥充醫院經費○華捕稱昨見張阿四在浦邊牽牛登岸牛不肯行張肆橫鞭撻觳觫堪憐故將張拘案縬俯首求恩又有蔣阿安上堂稱張不惯牽牛以致如此蔡太守判罰張阿四洋一元着同蔣阿安牽牛回家不許價賣違于懲處 
[法界公堂瑣案]  
　　緑皮一案堂訊後翁太过着葉唐氏將所供持皮抵押之人交出并着傳管棧房人來案詰問昨日堂期管四號棧房之董裕堂投案訴稱緑皮係輪船到埠時由客人寄棧太守謂查到之皮客人曾否認過是己物否董含糊莫答包探嚴頌眉禀稱前期到案者並非貨主其實客人尚未到來如客人有皮百張寄棧棧内本有皮五十張上棧時時將百張併在前貨内後出貨時小工貪小將皮藏起二三張出後客人查點非但不缺反多出數十張此等事何樂不爲豈肯聲張乎太守謂似此則管棧人實屬糊塗之極五十張亦有貨主豈能默而不言理當賠補董稱業已賠出太守訊究葉唐氏據稱押皮之人實不認識太守謂旣不認識萬一不值十元如之奈何着仍交原保限三日内將押皮者交案并謂董曰爾此言諒亦聽見董唯唯而退○捕房解到花烟館龜鴇陳桂山王居氏公太守詰問何事通事禀稱前日有英包探兩人至仁濟醫館見有幼妓就醫詢之據稱在小東門外裕興街四十七號門牌花烟舘中被龜鴇用繩反縳兩手拇指懸掛空中以致骱骨脱去正查問時適花烟館傭婦送飯來探問該婦言語相同隨回去禀明英捕頭至次日兩包探復去適陳在醫院因將伊帶至小東門外拘到王居氏地在法界循例送入法捕房大巡捕頭謂事與英界無涉不必帶去因之解案并着包探前往搜到繩索籐條等物呈騐陳供揚州江都縣人王居氏係姘婦由揚同來開花烟舘已六年矣祇有一妓姓陳名東山年甫十六出洋一百六十五元從江北買來並未將伊吊打太守謂繩索籐條何用答稱繩係扛牀鋪所用籐條備以打狗王居氏供妓被客人所打若是我等所爲則不將伊送諸醫院矣太守謂旣云是客人所打則打時妓必呌喊爾等豈無聞知遂着將陳王分别押候查明核辦○八仙橋附近小烟館主翁阿堯訴稱有三四人來吸烟一百零二文並不給錢反敢毆擊小孩小的順手將一人推跌碰傷眼角隨卽嶓踞訛詐通事禀稱江北人劉本章碰傷眼角後控訴捕房因之將翁傳到着劉自赴公堂詎劉出外後復到烟舘躺臥圖詐經該烟舘主投捕房訴明情節捕頭將劉傳到論其勿再前去索擾不料劉出外後又至烟館吵閙是以將劉拘押翁則交保劉稱小的會不吸烟有吰同往談心豈有欠錢之理太守謂旣去不會吸烟何故步入烟館諒必爭毆打架耳遂着翁出洋半元給劉爲養傷資所欠烟錢卽 
 
 

Page 4

 
 
在半元内扣除嗣後劉不准再去吵閙○一女三字案内之邰朝福仍押捕房許釗則尚未具結昨日堂期捕房將邰解案旋據許釗之弟訴稱兄長腹瀉臥床不能投案叩請寛限幾天太守謂前日有一婦人哭至公堂訴稱許釗投浦江覔死現又有病然則並未投浦江乎具結非難事非若交人繳錢可以寛限爾可回去好好囑爾兄具結到堂免得又生枝節許一再叩求太守着明日投捕房呈結邰責一百板釋之使出 
[積誠助賑]  
　　中庸曰誠者自成也朱子註誠以心言本也是故君子誠之爲貴本埠積誠子善士助賑源源無非以誠相感召忝承惠莅攜來英洋五十元囑解山東以濟賑需存心懇摯洵無間於初終枵腹凄凉幸屢憑夫補助竊想惻然棖觸者當亦勃焉奮興矣上海北市絲業會舘籌賑公所少欽施善昌謹誌 
[上海文報局内籌賑叢譚第一百零一]  
　　頃奉署浙江臬憲盛旭人廉訪賜函前者山東災民等賑孔亟曾由尊處具禀浙省撫藩憲當奉升任撫憲劉批飭司局會議現已議准由藩運兩庫籌備賑銀八千兩又護撫部院許奉母一品太夫人何氏遺命捐賑銀一千兩共計司庫平銀九千兩一併發交裕源莊匯寄上海請由執事轉匯山東公别濟放等因當由本埠晉生莊實交到本月十五期九八規平銀九千八百二十八兩當卽繕具收照泐函奉復並禀復許護院憲外遵於卽日另批連同文件轉解山東查收散放以濟急賑竊念齊江新遭决口金嚴兩紳疉電追呼廼荷浙省大憲委解鉅欵以作當厄之施同人承流布惠欣幸萬分正不獨臨淄七萬户懽呼雷動羣頌再造之因也○同日又奉浙江厘捐總局王朂丹司馬惠到護撫憲許昌捐山東賑欵曁藩臬運道各憲及各屬現任候補並厘捐局憲統共捐募計英洋五千二百三十一元對開小洋十二元銅洋十七元捐户清單一紙由本埠延康莊交來卽期莊票謹卽掣具按户兩聨收照函請分别轉呈隨繕清單送請申滬報登錄以昭大信因念浙中官憲樂善之忱蒸爲風氣每有籲求無不俯允值此灾新欵竭無可設施又荷鉅欵之紛來以濟災區之呼吸百萬哀黎同聲歌頌同人等亦五體投地默祝萬家生佛矣 
[書畫助賑]  
　　免癡金君工書兼擅寫蘭今因災區待賑孔殷願减潤助賑於十六日起紈摺扇琴對減取一角四五尺對倍之半歸振濟旬日止由北戲　堂收件隨到隨寫杭扇女扇畫蘭長題不在斯例 
[疉叉字韻四律]  
　　夢畹生示以疉叉字韻四律余依韻次之顧同此一事而用意殊别此或非夢畹所知也然三千里外當必有知之者見是詩毋亦曰吹縐一池春水○自悔清游悞狹斜鎭心端少邵平瓜短緣誰證三生石薄命眞同一現花無復鏡中眉點黛可曾泉下臂纏紗湘簾盡日低垂地閒煞當時白玉叉孤墳好傍玉鈎斜一樣芳年正破瓜夜月飛鳴同命鳥秋風憔悴斷腸花香銷舊盝殘金粉簟竟空廚賸碧紗猶記曉妝學時世自盤雙髻比丫叉淡淡銀河影又斜去年乞巧共浮瓜誰言芍藥將離草誤認芙蓉並蒂花酒賭旗亭曾拔幟詩題畫壁尚籠紗爲卿才思今銷盡甘讓金荃手八叉枕函漬透淚橫斜學道今將訪苦瓜願禮空王持貝葉休教再世等曇花鳳窠已失團如錦蟬鬢伊誰薄似紗一棹靑海好明月不妨歸去弄魚叉[  霧裏看花客]  
[昨讀申報挑痧論所係胡君悦彭所著不勝欽佩戲疉夢畹生叉字韵贈之]  
　　一緘遥遞日初斜投我宏詞類木瓜三折學成林滿杏萬言試處筆生花靈心定可通丹訣明眼休嗤罩碧紗何處懸壼須記取莫教歧路悞三叉[  浙東可人]  
　　續印野叟曝言出售 
　　野叟曝言一書所印早經售罄茲復續行排印校對格外精詳現巳工竣訂成十本卽日出售收回工本洋每部一元仍由本埠汲各外埠申昌書畫室發售諸君幸卽賜顧爲　 
　　新出石印小題嫏嬛芹香館主人啓 
　　石印小題文現巳不一而足然祗取其宏富　選擇未精是集係芹香館主人採輯同人窗課會藝等作請名手選定皆係及時眉樣足爲揣摩家之坐臬尤妙在輿巳印之文　宗　無一題相同並無虚題重題幾於無題不備共文八千餘首託本齋石印分訂十二本至校對精詳字盡端整猶爲餘事另有廟諱聖諱刋列簡首俾初學者知所敬藝云准於初　出書每部價洋五元五角南北申昌並各書坊代售如欲躉售者格外减價請至本齋帳房及南巿郭豐泰木行或後馬路景仁里第二石庫門郁宅雙梧書屋面議可也 
　　留春園 
　　七月十六日演 
　　湘江會鍘美案打扛子烈火旗巧姻緣收關勝雙冠誥五台山惡虎山四進士 
　　七月十六夜演 
　　打龍袍黄鶴樓翠鳳樓二進宫雙投山落花園至俠五義泗水關昊天塔 
　　詠霓茶園 
　　七月十六日演 
　　摘纓會雅觀樓大報仇鍘美案豪傑居盜魂鈴牧羊卷三上吊園門斬子五里碑 
　　七月十六夜演 
　　財源福湊祥梅寺鎖五龍打皷駡曹打金枝猴盜扇狐狸緣茂州廟秦瓊賣馬 
　　天仙茶園 
　　七月十六日演 
　　全本 
　　楊家將 
　　七月十六夜演 
　　戰遊太平閙齋回荆州瞎子算命大名府大别妻魚藏劍 
　　老丹桂告白 
　　啓者今有西商俺特生暫借丹桂於七月十六七夜起每夜新添新式奇巧戲法大减價正廳每位洋五角包廂每位洋五角邊廂每位洋二角五分出局每位洋七角包廂上下全包間洋六元起碼每　洋一角小客减半傭人不能帶演完二夜回國特此减價 
　　禮拜一拍賣 
　　啓者准於十七日二點鐘拍賣旗昌雙龍ＳＸ０５２花斜企雙龍元羽綾１００　紅洋呢小人紅花羽毛尺六美人元絨金狗綠羽綾豐裕水漬龍鳳標八四人馬弓布等貨此佈麥葛林行啓 
　　禮拜一拍賣 
　　准於十七日一點半鐘廣豐本行拍賣各色小呢如各寳號欲要者届期請來面拍可也此佈廣豐洋行啓 
　　禮拜二拍賣 
　　啓者本行於十八日量點鐘拍賣各色象　呢象牌英牌天鵝鴨牌鷄牌冬色羽毛八四　藥角紅羊金獅紅獅原布虎　象牌元羽　貨此佈錦名洋行啓 
　　新開天津三慶園酒館 
　　本園開設在四馬路桃源里第二石庫門專辦滿漢全席京蘇大菜掛　猪鴨隨意小酌一應俱全格外公道客位寛暢幽雅　於本月廿一日開張於十五日先行交易仕商賜顧者請卽移玉爲盻店主告白 
　　禮拜二拍賣 
　　啓者准於十八日兩點半鐘在信和棧拍賣雙工色呢色嘰元羽綾魚牌色羽毛元羽綾尺六小美人尺三尺九新跑鹿元絨等貨此佈麥葛林行啓 
　　禮拜四拍賣 
　　啓者禮拜四卽本月廿日十點半鐘拍賣路燈船牌羽毛人鎗小呢　嗶嘰船牌九佬色羽綾十一磅彩三元銀洋錢十磅十二彩人鎗十磅紅四美紅三元紅人鎗藍人鎗銀洋錢九磅十二花邊藍獅九磅銀洋錢市布八　四銀洋錢藍馬頭五子登科紅三元紅四美彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人原布八磅彩三元雙Ｘ眞飛鳥花邊藍獅七磅紅三元雙Ｘ眞飛鳥花邊藍獅藍三元藍人鎗彩人鎗挺市洋標十五磅老人頭十四磅雲獅冲花旗粗布十二磅單雙松鼠人鎗冲花旗市布金三元洋棉紗八磅松鼠孔雀細斜文十四磅飛龍人鎗老人頭十五磅跑鹿冲花旗斜文綠金三元白竹布白金三元紅金星七十二線紅二喬紅雙路燈毛光市漂布六十四烏金三元藍雙路燈二千號洋房毛光漂布等貨此佈七月十六日元芳行啓 
　　得利公司 
　　吕宋票行消中外多年信實無欺○惟近年號額加多得彩不是本公司變通新章以廣招徠將吕宋票三萬號分設三千棖每　計十號售洋二元半張五號售洋一元每號售洋二角如購票　張得彩有十號可望而便於買客易於着彩矣○其得彩數目　吕宋票分　卅股之一　一張分立　號○頭彩一號得洋一千元○二彩一號得洋四伯元餘彩另　仿單詳明○今售英九月票全張十號售洋二元每號合洋二　照吕宋國七號開彩○卽華八月初十日約兩禮拜號單到申　兌現洋來售指明上洋棋盤街北傳是本公司並無分店抖消處寄購騐明圖昌庶不致悞 
 
 

Page 5

 
 
　　演放焰火集資助賑 
　　兹有善士從粤東精製得焰火數十合其中巧樣翻新放時光怪陸離異常出色洵足以開眼界因念山東災賑孔急籌欵萬難願將焰火投送本所藉以所取餘資盡數撥充賑欵並荷味蒓園主人假園演放可見啓與人同共成美舉本所亦樂而附驥焉兹訂於本月十五十六日在味蒓園分作兩晚演放每晚六點鐘開門八點鐘演放每位擬收看資洋三角想韻士高人樂善君子趁此新秋良夜逸興遄飛一則少助清興二則惠及災黎諒不惜些少之費定當欣然而來也謹此奉佈届時乞駕光臨爲荷上海高易籌賑公所謹啓 
　　失票 
　　今遺失裕順公支德裕庄票一帋第四十弍號計元五百零九兩五錢十五期此票己向前途說明作爲廢帋望各寳號莊切勿收用萬泰庄具 
　　失票 
　　昨遺失立大莊今期票元一千三百三十二兩五錢第四千六百卅號己向前途說明作爲廢帋望各寳庄號切勿收用七月十六麥加利銀行啓 
　　北京馳名　砂膏 
　　耑治横痃無名腫毒 
　　此膏靈騐異常百發百中○寄在豐和吕宋票號照兌 
　　欣逢大法家 
　　吳江秦東甫老夫子醫學精通兼理女幼兩料今春行道滬上庽四馬路蕙風閣箋扇鋪内余于目前到申與先生　水相逢知音叨訂朝夕領教欽佩莫名先生醫道功候眞勝我十倍也抱恙者速往求之庽六馬路仁濟堂江雯靑謹啓 
　　臺灣官木廠 
　　本厰奉劉爵撫憲札委籌辦撫番經費運售臺灣内山紫楠大楠蘭呢烏靑石柔栗山茶三山水斗皂斗紅樟黄樟各種堅結大小木料該價格外公道如如合意者社至每馬路早成里面議 
　　杭州大并巷德記 
　　開設有年抽蒙信任近有無恥之徒魚目混珠外埠信購原班寄奉信面劉海爲記否則係假冐並外國各藥水 
　　廣東詹誠德堂 
　　人參一物價値昂貴功力較速欲試其功則與虚人服之立能見效本堂主人家藏補血生精片一方不惜工本修合公於壽世眞可轉老還童功能種子益壽誠衞生之靈丹也夫人受天地之氣所得而生者精血也精血一衰諸病並起或傷於酒色或年届衰老若服此丸不問虚弱投之自然氣血充足精力强健若年届衰老久久服之精力無異少年雖老翁亦能種子若壯年久久服之將來高壽不可限量此丸之功效筆難細述服之者莫不稱爲無價之金丹也請嘗試之方知奇效每兩價銀四兩二錢半躉買念兩價洋一百零六元賜顧者務認明本堂招牌庶不致誤 
上洋英老巡捕房斜對門中和里内詹誠德堂啓　　黄泥墻桃園 
　　本園水蜜桃現己熟甚於十三日起每洋一元計桃十四觸賜顧者至西門内學宫前園内選採本園並無在外擔 
　　請辨眞僞 
　　啓者本厰所造燧昌各花牌自來火皆用上等藥料如遇潮天亦可無碍早今遠近馳名邇來有射利之徒在東洋製造次貨仿用本廠匣子惟匣面上篆文字模糊影射將低貨混售有損本厰招牌是經具控公堂已甲申年于十一月三十日以會審憲提訊卽將僞貨充公在案但難保不違諭運來用未能分辦以致貽誤故將本廠匣上牌號列祈各貴客察之是幸特此佈聞燧昌局啓　　發賣 
　　本厰有黃强水發賣該價可格外克已欲買者請至三馬路大禮拜堂南首申報舘間壁申昌書畵室可也此佈江蘇藥水厰啓 
　　屠户覽 
　　來本厰包賣生羊油凡屠户願賣請到新閘大王廟對岸江蘇藥水厰面議可也 
　　扒竊就獲 
　　啓者余自朝鮮而來往皖省採辦子由滬搭招商局江永輪船於七月初六日抵安慶起岸時被竊去衣箱一隻内有大寳二隻英洋卅九元衣物等件余當將敝旨意札件送洋務局告明丁觀察蒙飭差查緝己獲案矣向志龍送懷寗縣訊哄夥黨竟有李福齋原臟均在福齋之手現福齋尚未獲案案想邑尊當必嚴追究不勝翹望朝鮮周之齋啓 
　　减價 
　　本公司新由外洋運到各色貨物與别家格外公道及大小水龍大小保險錢洋箱又點洋燭新式燈各色花綢每碼計價五角花洋布每碼一角五分外國女襪每雙三角鑽石每粒五角又每粒一元白花邊每碼一角又大小漏空邊等其餘貨物花色多多不能細載賜顧者請至本公司樓上樓下面看此佈上海福利公司啓 
　　催贖押欵 
　　前月十一章兼三將公和祥玻璃棧單一千箱向本帳房抵押規元一千八百兩言明一個月爲期現經過期催之不贖清只得照市發賣除本息棧租保險外如有盈拙仍向原人結算此佈七月十四日 
　　英九月票出售 
　　必得來 
　　自運吕宋票全張六元半張三元分條照市紅票升足兌現信購棋盤街中市 
　　英九月份票出售 
　　全張六元半張三元裁條足洋七角○紳商請至上洋抛球塲并　明　封有奪得錦錢回五字爲記新時昌票行啓 
　　聨發烟膏 
　　本號開創多年蒙四海見信今移寶善街口精製消膏每洋一兩四錢陳膏還灰洋二兩四公膏二兩六冷籠二兩八熱籠三兩三平頭外加比衆格外公道士商請移玉步 
　　英九月票 
　　全張六元半張三元分條七角遠客函購原班件上海棋盤街北首本行信封有恭喜圖爲記萬利行啓 
　　眞高麗參 
　　本號售參回照大市八折貨眞價實包退包換久蒙士商推信其中如有膺鼎永世不昌並有斷頭大中細尾賜顧者請至大馬路德興里　康號 
　　告白 
　　啓者中棧門前之路現值修造如貴客赴船寳號搭貨者請由太平路右進俟工竣仍走前路此佈七月十一日禪臣洋行謹啓 
　　英九月票 
　　全張分條價照大市紳富信購原斑回件鴻福來一定中快得利指明四馬路中 
　　石印小題宗海 
　　是集選文八千首與文藪珠華等無一題一藝之雷同屢蒙購閲諸君貽書製美計十六本價六元五角上海二洋涇橋法馬路　文匯舘發售 
　　英九月票己到 
　　恊記 
　　本行專售吕宋發財票全張六元半張三元條頭七角信購原班回件上洋同芳居間壁吕商恊記行啓 
　　保德蘭四門町泥出售 
　　才倍惡齊利脱喃勃勒特四之四門町較别種均高久已馳名今運銷中國如欲購或定辦者請移玉來行面議可也經手中國各處義記洋行啓 
　　請奪三大彩 
　　今售九月票全張六元半張三元分條七角紳商賜顧原班回性不悞上洋棋盤街北 
　　英九月票出售 
　　本行由呂宋分設來申開張有年專辦按月呂宋票號發門售均可並售呂宋烟兼收彩票格外公道諸公光顧函購指明投交當班回件上洋四馬路 
　　招商局中北棧 
　　啓者無論絲茶洋布煤錢及一切什貨存在本棧均可抵押銀兩以五百兩至五萬兩止利息亦格外公道如合意者請與經理人密面登面議可也 
　　專收彩票 
　　批發真實 
　　本號開在呂宋香港上海並無枝分别埠所運呂宋票係由宋號親到皇家處辦來不假别人之手保無意外之虞諸君托辦請留意焉如定貨每張本號必盖暗印門庄零賣號頭俱盖牌子華英字印以杜假冐來信買者原局回件並售呂宋烟老巡捕房三馬路口廣揚興行 
　　愛的生電氣燈告白 
　　啓者本行今有愛的生所製之電燈出售其燈有各樣用處或醫生惑牙科　各樣格致處均可點用其燈上機器一切俱全如街上店鋪戲園彈子房各房屋要用可來面議以便開價此佈上緒十二年二月十四日代理愛的生電氣燈公司入豐泰洋行啓 
　　慈松半顚高僧 
　　余今春會試到申聞有寶善街佛照樓棧京都半頓僧命相如神於是偕朋友會問功名僧斷余兄弟同科必中且謂余定點鼎甲直决無疑今果皆騐余兄弟來電贈之貴州趙以炯公啓 
　　英九月份票 
　　自運呂宋票及頂陳呂宋烟均可發行門莊零售照市公道速客信購指明牌號原班回件專收彩票克已英二馬路禮拜堂後首○廣泰祥棋盤街寓寶源同啓 
　　頭彩三萬元 
　　英九月票出售每張洋六元半張三元裁條足洋七角小行等並無出外　銷及分校别處遠客寄購祈指明投交當班回件騐明　印信封不悞老廣豐萬福來同祈廣豐萬寳來啓 
　　謝神針 
　　余腿膝浮腫半身不遂因貧成廢三年矣聞烏鵲橋程杏橋先生神針在滬寓老巡捕房南城濟堂内往求蒙先生憐貧針炙七次分文未費全病若失綠力乏酬恩登報三天代揚盛名常郡柳麗春拜 
 
 

Page 6

 
 
　　英九月票○頭彩三萬元 
　　本行售票以來大彩常臨遠近購票　翁洞悉○今售九月票全張六元條頭七角來信指明上洋棋盤街北長豐　庄　門原班回件 
　　佈悃 
　　僕年四十餘矣體弱腎虧醫治罔效後患陽痿症術更窮於所施俯念膝下全虚宗支莫接遂徧訪名丹冀續子嗣聞梁愷悌有乾健丸購歸照服久之體豐腰壯陽網振矣今春得舉一男喜出望外因述巔末用誌不忘謝公儀識 
　　西門町坭出售 
　　啓者本行現經久馳美名之卜而哈姆轉泥公司特託所有該公司之鐵水泥卽英語所謂巴德蘭西門町在中國各口消售者均歸本行經理該公司所造之泥貨眞價亷倘　貴客欲購者請至本行面議　旗昌洋行啓 
　　天生發財票行 
　　余向力謀利路詣神前占問得屠狗晚成之兆當未深明舊春行年五四忽得呂宋票頭標始明神之所指功由天錫非關人力然後知生財之道言天申之也故　天生茲售英九月份票凡欲奪頭標者速來購取是幸 
　　宋公祠聲明 
　　本店開設上洋興聖街發兑參貝陳皮已歴二十餘年四遠馳名士商咸知近有冐稱本店分出是以聲明倘蒙賜顧請認蘇州閶門外渡僧橋北堍先賢文獻宋公祠内分出現在仿單上加用永鎭金閶四字以别眞假而慰士商總之除興聖街以外悉属假冐特此佈告 
　　聲明 
　　啓者虹口吉祥號向與徐松岩翁徐茂泰翁合股生意今松岩茂泰自行别業願將名下股份頂與葉日高承受至後生意盈虧與松岸茂泰無涉特此聲明以免後論葉日高白 
　　同　福利 
　　同福利 
　　本行逕向吕宋運售九月份票𥣭大市批發公道 
　　紅票升足得彩者認明上洋棋盤街 
　　九月票出售 
　　有利 
　　自運吕宋票全張半張分條照市收兌紅票克己紳商賜顧原班回件上海棋盤街中 
　　請得頭彩三萬元 
　　同得來 
　　本行自運英九月票全張六元半張三元分條七角收兌紅票加升折票公道道信購指明上洋棋盤街北首 
　　九月票批發 
　　永泰棧 
　　逐月財票全張零拆紅票克己遠年鼻烟超等宋烟四方信購原班回件設三馬路 
　　起首吕宋票老行 
　　廣生祥 
　　本英商起首運售吕宋票己歴多年今售九月票分裁均可紅票加升棋盤街北 
　　請得三萬元 
　　必得利 
　　本行逐月自運吕宋票全張半張條頭照市得彩票加升外埠信購指明上洋寳盡街 
　　吕宋票 
　　必發行 
　　英九月分　全張六元半張三元分條足洋七角　近賜顧請　四馬路口者巡據房南首便是吕商必發啓 
　　新到焦炭出售 
　　兹本行　新到焦　其數不計倘蒙多寳號如合意要辦者其價卽請來行面　可也此佈六月日會德豐啓 
　　地基出售 
　　兹有方正地基一叚計八畝坐落新閘南首如欲買者請至高易公舘面議可也此佈 
　　大英公司英九月份票出售 
　　本公司自向呂宋專運發財票出售現售英九月份票全張六元半張三元分條七角頭彩得洋三萬元二彩一萬二千元三彩五千元其餘小彩另刊仿單隨票附送准於華八月初十日在呂宋開彩遠處函購認明本號圖記庶不致悞天源發記億中同福利大寶來大有恆大吉昌老泳記 
　　調經種子坤順丸 
　　竊　乾以健行坤以順受天施地生陰陽自然之道也本齋承有祖傳秘方先經製　乾健丸專補男子之元陽茲復製成坤順丸並濟婦人之不孕二者交資爲用相助有成人事可以奪天功勿爲人無子嗣遂安之於命已也此丸藥品純和藥每一味動經　製專治婦人多年不孕子宮寒冷月經不調臨經腹痛赤白帶下七情　結四肢困倦頭　眼花面黃肌瘦胃弱喘吐甚至經閉咳嗽成勞各等危重之症服之立見奇效未孕之前可以調經種子將產之際可以安胎寗神　生保產臨盆以後又可以去　生新扶元養血倘或追於求嗣尤宜男服乾健女服坤順並行文濟奏效更神此誠廣嗣之良方家傳之　寶也每丸　價洋一角雙料二角半小丸每盒四兩計洋一元並有治各症單另　 
廣東邇遐齋　丸號分設上洋英老巡捕房對門 
　　家傳秘製永平丸 
　　專治肝氣胃氣心痛等症兼能潤氣淸胃平肝養血爲主另有仿單如法服之立見奇效每瓶洋三角寄在上海寶善街恆○祥布號出售 
　　聲明 
　　近問有無恥之徒私刻本號圖章并冐立假保單書信到處招謠前經滬上廣昌洋行兩次來玉詢問業經小號函覆請其追究致未受其欺愚誠恐各寶行號不知來歴故登告白切勿收用受其愚弄至要此佈蕪湖宏大土號啓 
　　鳴謝 
　　　僕年届弱冠肝氣遽發惟吸烟幾口略止痛苦因此日積月累不覺上癮已歴十餘年矣回思昔年因病而吸烟今日因烟而多病諺云有利必有害也今幸閲報悉上洋中和里内詹誠德寶號秘製三香戒烟最其法戒烟最爲妥善姑購二兩試用幾天果能衆鎗除癮爰登報章以鳴謝烟此佈　天津紫竹林元和棧戴玉山拜 
　　高麗參零售 
　　本號自在高麗年久專辦京莊老山别直價照大市八折格外克已仕商賜顧請至上洋二洋經橋萬和里廣大啓 
　　華商沙岑開地公司告白 
　　啓者本公司於五月廿二日衆議事議定每股添本銀五兩五錢其有未經照付者如付銀時當加利銀其利按長年一分計算自六月廿三起至所付之日止按日核算收至七月十八日爲限付交阿加刺銀行屆期不特所添股本付交銀行所有股票可由本公司充公此布光緒十二年七月初四日總經理人馬立師啓 
　　二彩喜報 
　　英八月份二彩第三千二百三十四號由本號售出得主姓名候號單到申再登今售英九月票全張六元半張三元分條七角棋盤街北首呂商萬有利啓 
　　遺失匯票 
　　余由長江返徽途次遺失申益盛庄支屯溪萬康庄第十五號票七月廿五期規銀一百兩又支第十六號票仝期規銀一百零九兩八錢七分七己向兩庄聲明作廢仰各號切勿收用特此佈告胡紹庭具 
　　急救時症靈丹 
　　凡四時不正之氣從口鼻入者昏仆霍亂吐瀉抽筋諸症忽生頃刻之間危險不測非有神丹妙藥安能起死回生本園秘授良方廣羅珍品立心濟世著手成春珍珠活命散中瓶一角八寶紅靈丹中一角小每洋六十瓶加料痧藥每洋七十四瓶時症白痧散每洋八十瓶午時茶每洋一百六十塊諸葛行軍靈寶如意人馬平安各散每洋廿八瓶蘇合驅風正氣菩提保和各時症丸每洋六十個另各種丸散藥酒價亷功厚未及悉載上海棋盤街南京講堂街廣東普澤園啓 
　　英九月票 
　　大富貴 
　　本行專售吕宋大票全張半張分條價照大巿收兌紅票格外克己遠處信購指明四馬路原班回件不誤 
　　救火藥水出售 
　　啓者今哈斯答有救火藥水托本公司寄售其藥水無論男女老幼均可使用其水沾染衣服或貨物之上並無損壞瓶上有餓絲鈎子可以懸挂無論帳房棧房内室船上各處咸宜取携甚便用此藥水可以保全無數銀貨性命所費者小所全者大假如起火之時取藥水數瓶攢入火中立卽熄滅每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係藍色瓶上有星一顆塞口堅固塗以石灰藏之永久不致損失此種藥水惟革公司一處寄售此外並無分售　賜顧者須認明瓶上之一顆星勿悞此佈上海福利公司啓 
　　新開聲明 
　　本號現租眠雲閣烟舘生財改牌裕愼祥仍在原處初五日開張揀選公班精製淸膏每洋兩二陳膏二兩一公膏二兩四冷籠二兩六熱籠三兩二外加平頭除淸膏外還灰六陳如蒙光顧格外克己所有眠雲閣一切往來及押包望向前途理處與本店不涉裕愼祥啓 
　　新開乾泰土棧 
　　本號開設上洋四馬路桃源里内石庫門自運大小洋藥躉販零剪俱照原箱批發精製淸水公烟每洋三兩熱籠三兩二冷籠二兩六公膏二兩二陳膏二兩　土膏二兩五平頭外加還灰六成　貴客光顧請認字號 
　　輪船往横濵埠 
　　今本行有火輪一隻約數日内開往横濱如各寳號有裝　貨物等水脚格外相宜卽請來行面議可也此佈七月十二日會德豐啓 
　　大吕宋公司英九月份票出售 
　　英九月份票全張六元半張三元分條七角頭彩得　三萬元二彩一萬二千元三彩另列章程隨票附送開期華歴八月初十日在吕宋開彩卽晚有電報到申如得彩欲隠名者　　其便遠處寄買務祈指明吕商公司牌號並乞騐　各號信式回件　章是要此啓火吕宋公司公段各洋行列後廣惠和立發天成必得天祥同得利 
 
 

Page 7

 
 
　　鹿芝舘靈效痧藥 
　　萬應痧氣丸統治時行疫癘並一切輕重痧症如頭目昏眩欲吐不吐欲瀉不瀉胸膈痞悶盤腸吊痛或上吐下瀉或水瀉不止或筋抽脈伏發熱發寒或頭痛足酸氣喘脹滿或炎天冐暑猝然暈撲以及中風中痰中穢中　被溺自經等症按病服用少許立能通關啓竅扶正驅邪挽臨危之命奏起死之功誠非虚語其藥料選擇精良修合得法迥非尋常可比只需揭瓶一嗅藥味便信斯言不謬盖因小號願行方便僅取藥本毫無牟利其中也世不乏施藥以濟人者倘蒙委用小號必竭誠以應計每洋一元沽七十四瓶痧氣散人馬平安散價亦如之另有救苦萬寧丹主治與痧氣丸相同但此丸所最擅長者治霍亂絞腸痧獨有神功其餘各痧症汲感受寒暑染瘴染疫飲食生冷胸膈停痰心胃氣痛照仿單服之均能取效功與痧氣丸並行不悖凡家居行役皆宜珍佩也每洋三十五瓶每瓶三十五文八寶紅靈丹大瓶洋二角中瓶一角○時症白痧散每瓶洋三分○諸葛行軍散每瓶洋一角○萬應甘露午時茶每洋一百四十塊每盒廿塊洋一角半太乙紫金錠每錠洋六分廣東鹿芝舘分設上洋英老巡捕房斜對門 
　　龍涎戒烟斷癮丹 
　　夫人首重身命然嗜洋烟每致身體虚弱甚而百病隨生推原其故烟自外夷而來收用藥名鶯粟之膠蕊而成于太陽未昇之時而採究其氣味寒毒不輕初食以爲提精神不知日積月累寒滯凝痰因而毒乘　腑之虚而入吃必應期如數名曰上癮若期後不吃百病叢起入心經小便頻數時輒驚悸入肝阿欠涕淚入脾泄瀉腹鳴入肺咳嗽氣喘入腎白濁遺精或陽事頓痿必要應期如數吃足然後快心久則氣血　弱精神衰痿深爲可憫宜戒之以保全身命然戒烟之方如林有能止不能去癮能去癮後生他病怪乎立方未得宜而已矣本堂祖傳良方配製爲丸不但去癮並解其毒能和　腑養血調痰健脾開胃永無復發癮之弊每吃烟一錢用丸三分滾水送下屢經應騐誠戒烟之一助云耳每瓶重五錢洋五角 
　　古今名畵 
　　是書集古今名人山水人物花鳥蟲魚蘭竹計百念八頁上自石谷下至江浙各名家止每部一元六角分售各册亦可木天楷則子祥册均四角吳榜眼晝錦堂賦馮探花皇甫君碑朱太史曹娥碑共三角上海法馬路還讀樓後馬路阜安里唐宅白 
　　告白 
　　啓者本行向有自運東煤出售近又新到星嗎黑頓滅火藥水并頂陳呂宋烟大小箱躉賣另售或遠處信購均可使得　光顧者格外公道並代客接辦中外各國貨物并軍器　裝輪船經理一切均可向本帳房面議此聞英四馬路十六號門牌裕泰洋行具 
　　啓者今有多雷藥師所製頂上醫治白濁藥水名曰加迭洗毒水其店開在法京巴黎斯布雷伐迭南地方第七號門牌此種藥水瓶上俱有倣單包裹賜顧者請閲倣單可也託中國之上海大英醫院一家代售此佈 
　　竹嬾畫媵續畫媵 
　　是册係山水題跋　畫者宜各置一編以備臨池之助每部一元所印不多欲購卽宜從速○王虚舟太史題跋三元○劉伯温軍師全集兩元半在四馬路文海堂汲各書坊寄售傳經閣啓 
　　法國新到 
　　本醫院寄售金鷄挪酒是酒佐以鐵液治火瘧久痢失血腸紅幼時多病至中年則精力不支志昏神亂此酒性味和平一若補劑男婦均宜每瓶價洋一元半小瓶一元金鷄挪鐵液漿其治病之法與酒同凡幼孩及不飲酒之人服此其味甘美頗以適口價亦同也賜顧者請認明白籃格招牌庶不致悞大英醫院告白 
　　修文舘遷移告白 
　　本舘監製各體大小銅模鉛字花紋刻版並各式刷印機器及各種印字墨料等件一切俱全隨　出售包印古今書籍料精價亷向設在三洋涇橋北首江西路今遷移於五馬路六號洋房内交易倘蒙商賜顧一切價目面議爲荷 
　　靈騐痧藥 
　　本堂開設粤東向來曾將各種丸散膏丹寄在上洋萬勝祥呂宋票庄發兑歴有年矣而於痧藥尤爲大宗尤爲應騐也盖痧藥乃一時救急之物若不加足川麝則用時無以見效購者須當愼之勿以貪便宜而自悞焉今將價目列左○救急痧氣丸○人馬平安散每洋七十四瓶○八寶紅靈丹○時症白痧散○神效臥龍丹每洋四十瓶○太乙紫金綻每綻錢六十文○萬應午時茶每洋七盒其餘丸散膏丹名目甚多無容細錄廣東梁四遠堂啓 
　　上海匯豐銀行告白 
　　本行所存原本洋五伯萬元並招新股尙未交足計股洋二伯零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州厦門漢口小呂宋西貢新加坡並外國倫墩法國印度新金山美國日本諸凡貿易繁盛之區無論零躉匯票俱可由洋匯兑並代押疑吸存銀生息請至本行面議可也特此佈聞 
　　痧藥 
　　本堂䖍製萬應痧氣丸八寶紅靈丹時症白痧散神效臥龍丹諸葛行軍散人馬平安散藿香正氣丸太乙菩提丸應騐霍亂丸六合定中丸萬應保和丸萬應午時茶解署甘露茶太乙紫金錠梅花點舌丹各種丸藥發兑貴客賜顧貨高價亷○一分寄江西省城磨子巷羅春臺號○九江廣泰源洋貨店○安慶小南門内羅春臺號○湖州府城泰和坊申昌書畫室發兑上海棋盤街北首廣東梁愷悌啓 
　　輪船往釜山仁川等埠 
　　啓者本行納格約麥魯輪船船主名瓦爾克於禮拜二卽七月十八正午十二點鐘開往長崎埠另换海屋格麥魯輪船開往釜山仁川等埠如各寳號欲裝貨搭客者請至本行面訂可也此佈七月十二三菱公司啓 
　　廣東梁愷悌堂馳名丸藥 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難雜症書年未載醫所未識者皆能治之五粒頭每丸錢一百廿文三粒頭每丸錢八十六文 
　　參茸戒烟丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文 
　　神效活絡丸 
　　專治風濕骨痛筋脉拘攣半身不遂難於動履腿膝浮腫中風癱瘓口眼歪斜頭頸强直俯仰不能等症每盒十丸錢三百文 
　　追風如意膏 
　　專帖一切風濕骨節作痛手足麻木左癱右瘓跌打損傷傷寒瘧疾小兒肚瀉臍風等症大帖錢一百文小帖錢五十文 
　　燕窩肥兒糕 
　　此糕用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文 
　　化痰止咳丸 
　　凡男婦氣血虚弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文 
　　附桂大仙丸 
　　昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宮久冷崩帶經水不調久不受孕每兩錢一百廿文 
　　枸杞桑椹酒 
　　此酒滋腎益氣生精助陽强筋健骨袪風明目利便消渴五　關節安魂鎭神常飲烏髮黑髮益壽延年每瓶錢二百四十文 
　　外有參茸衞生丸參茸白鳳丸寗坤丸蘇合丸小兒疳積餅心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸人參再造丸午時茶癜疽拔毒膏龜鹿滋腎丸發兑上海棋盤街北首梁愷悌堂啓○○一分寄江西省城磨子巷羅春臺號○○安慶上南門内羅春臺號○○常熟巿前街察院西首張崇德號○○九江廣泰源洋貨店○○湖州府城泰和坊申昌書畫室内發兑 
　　詹誠德堂再聲明 
　　今接加禾黃君來信云上月寄洋一元託○○信局在尊號買發四草戒烟丸該丸到加未遑細辦惟覺食之有異視該丸粒粗而濕統之一洋不過三百另粒憶前買過數元每元數有六百幾十粒不似此粗視匣面招牌亦不仝所信而食者惟尊號仿單書一本　終食之不安故卽將前買藥之書細心此對始見不仝乃知受該局之驅今由别局寄上原仿單一本並匣藥之樣乞尊號辦明禀官究辦以儆狡詐刁風遠近之受惠者不淺耳○以上之言係加禾黃君來信追究假藥乃去年之事也本堂已將該局招牌登列申報以儆效尤之意非好揚人之醜誠恐日久復明故智特再聲明惟該局招牌姑存厚道隠其名也上洋中和里内詹誠德堂啓 
　　硃批隨園尺牘 
　　袁子才太史名重古今所著尺牘文采風流備臻綺麗尤妙在散行赠答以故仕商皆可取法山陰胡又廬先生重爲箋釋一字一典靡不詳盡益臻美備今將箋釋易以硃色更覺醒目無比白𥿄每部價洋五角上洋抛球塲並城内掃葉山房啓 
　　新開春申福棧 
　　上海客棧林立大者嘈雜小者齷齪跳虱臭虱紛至沓來僕亦覊旅人備嘗其苦爰賃高厦數十椽裝修雅潔器用精良飲食講究侍奉周到會客起居均極寛便眞有賓至如歸之樂而且價目克己並代客報關裝船寫票搭輪諸臻妥善開設四馬路南畫錦里此佈 
　　如意平安散 
　　此係家傳秘方專治最凶急痧霍亂吐瀉瘧病不服水土等症屢著神效居家出門宜多備帶每服一百廿文經騐肝胃氣痛丸每丸三百六十文在蘇城懸橋巷顧家花園本宅并四馬路利多呂宋票號出售外埠信購原班寄奉顧仁壽啓 
　　告白 
　　本號專辦洋廣各貨批發經歴有年今新到外國水龍保險鐵箱紅木檯椅各種貨物諸尊賜顧價值相宜并親在粤東帶來痧氣丸散每洋伯廿瓶此佈二馬路全亨廣洋貨號 
　　聲明 
　　啓者本行今可代客辦運法國　物進口賜顧者請至本行面議可也彌羅洋行啓 
 
 

Page 8

 
 
　　國精製羊癲瘋藥 
　　曾聞羊　　一症中外素無治藥倘其病日深患病其隠時發時愈人不介意殊不知因在小壯尙能力製迨至年老血衰精神不支往往道路倒則甚至一日數發竟有因此而　　其害豈淺也者至傷筋損骨皮破血流　其餘事耳患者　苦終身不遂而見者又生代憐茲有法國監　院林醫士在院歷二十年之久處心　　煉得一方將在院患　者試之果能獲效漸　推之英美　等國並皆全效人　稱奇茲林醫士不忍自秘將方抄給法國大藥局囑爲照方配合以濟世人惟願患斯症者得此藥而療痼疾則本藥局亦有厚望矣服法第一日至第三日日服三次分早午晚每服一茶羹水少許調服第四日至每七日每日早二羹午一羹晚二羹水冲服第八日至十六日每日服三次每次二茶羹仍分早午晚水冲服只此十六日病能霍然若失不拘男婦老幼舊病新起服後立能奏效可保永不復發在中國專托上海大英醫院藥房代售賜顧者請認明招牌庶不致悞每瓶價洋五元法國巴里司城大藥局謹啓 
　　廣東霍天行堂 
　　啓者炎自先祖業醫以來相傳數世均皆口授心傳頗得其中奥旨故予來申仍守舊業十餘年信從者衆每念遐方别埠調治艱衣邀延雖有博濟之心苦無遍施之術特將先祖經歴心得良方再用上品藥材加工監製丸散膏丹藥酒分别各門醫治用肥諸世俾得採買者鑒焉茲將各蠟丸藥酒略列 
三多種子藥酒　參茸衞生丸　參茸白鳳丸　乾健毓麟丸跌打刀傷藥丸　婦科白帶丸　坤順盲麟丸　猴棗滾痰丸追風去濕藥酒　純陽正氣丸　龍涎哮喘丸　萬應痧氣丸正馮了性藥酒　八寶紅靈丹　參貝製陳皮　立止白濁丸跌打刀傷藥酒　參茸戒烟丸　自甑如意油　自甑薄荷油鋪在上洋珊記碼頭東首諸　尊賜顧請認霍炎南招牌爲記 
　　上海電氣燈公司告白 
　　本公司現在可照百剌思電氣燈之法或大或小之電氣燈如有人要用本公司可先開價格外公道與人辦理按百剌思在歐美各國所作之電氣人均稱其法好極用亦省儉譬如有人欲知其詳細可向本公司之經理人而問本公司之總局開在虹口乍浦路第四十一號門牌大小電氣燈每晚在局中焚點要看者可來詳觀此佈光緒十二年二月十三日經理人立德啓 
　　三彩誌喜 
　　英八月份頭彩第一萬另九百九十六號二彩第三千二百三十四號三彩第一萬六千零三十三號惟三彩由本行售出得主台銜容對號單到申再行登報此佈大寶來行啓 
　　誌戒烟膏靈效小啓 
　　去年敝山茶客運茶來滬旋里購有上洋詹誠德寶號發四戒烟膏數十盒據稱此膏每兩一千二百八十文凡癮一錢將此膏八分仍在鎗上呼吸烟癮日漸自减最深癮者亦不須一月之間就能掃除乾淨誠戒烟之良藥也僕姑一試果然奏效特登日報以揚名俾同病者咸知往購早離苦海爲幸甚焉江西河口義興祥記黃愼修謹啓 
　　新到各貨 
　　新到各種煤炭以及細巧磁器大小花瓶茶壺茶盃酒盃銅燈頭各色皮紙各種紅銅各樣海貨等物　貴客欲賣者請至本行面議其價格外公道均可零拆特此佈聞三井洋行告白 
　　新開 
　　自運眞婺源老結壽板諸君意買者格外克巳請至姑蘇閶門城内中街路口大街東首便是 
　　英北商人保險公司 
　　啓者本公司代各華商貴客保火險或保房屋或保貨物其價格外公道以前本公司所保房屋貨物等件有遭燬者一切均已照數賠償可知保火險一節最爲有益一經保險給有保險單羅經燬壞仍得賠還此事爲保護之要着有欲保者請至本公司面議可也　本公司上海代理人旗昌洋行啓 
　　輪船往東洋等埠 
　　啓者本行納格約麥魯輪船船主名瓦爾克于禮拜二卽七月十八正午十二點鐘開往長崎西門舍革神户横濱等埠小包收至十七下午四點鐘爲止搭　　客票出至開船之日票須照定價加十分之一如各寳號欲裝貨搭客者請至本行訂定可也此佈七月十三日三菱公司啓 
　　頭彩喜電 
　　鴻福來報喜 
　　英八月份第一萬零九百九十六號并附彩均由小行售出杭紹常嘉得翁姓名容後登明再誌現售九月票紅票升足 
　　聲明 
　　本坊老北門内開張有年各庄號親友向有往來今有無恥之徒私刻本坊圖章在外冐取貨物誠恐各庄號親友受　特此告白倘有等情與坊無涉生有坊經理人啓 
　　靈芝戒烟片 
　　本齋得異傳煉成此藥專戒烟片烟癮異常奇效百病消除每片價錢三文戒法細述仿單在上海老閘謝家橋九興里發售存良齋啓 
　　上海大馬路抛球塲東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於茲倘如遠處可託局携帶决勿遺悞欲杜假冐認老德記招牌庶乎近焉上洋老德記啓計開淸凉疥瘡藥痂脱鷄眼藥薄荷淸凉油克賴匙藥露吃　痧氣藥戒血毒靈藥補氣益血藥内熱淸瀉油開蜜菓藥露腦漏涕泗藥治羊癎症藥頭痛吃搽藥玫瑰妙香油治疔瘡藥膏解瘟辟疫藥患坐版瘡藥屢騐癬瘡藥樟腦去風油諸瘡拔毒膏濕氣爛脚藥立止牙痛藥神效肚痛藥耳聾復聰汕淸香固齒膏患　梨頭藥臭虫立斃藥上品魚肝油無瑕白玉露花柳淸毒丸無名　毒藥淸慾癆瘰藥上上擅香油脱拉煞處露 
　　新到上貨 
　　墨晶二元茶晶一元翡翠玉鐲三元一只戒指一元如假包退金利源碼頭昌順隆 
　　通甫類稿 
　　是書淮安府孝亷魯同先生所譔也此稿古今雜體八種足供文人一助江蘇學憲王頗欣賞焉爰於所著續古文辭類纂節錄先生關忠節公傳蓋寛饒等論並通甫類稿詳明每部洋一元四角寄鎭江文成堂及上海各書坊均售淮安文懋堂啓 
　　頭彩誌禧 
　　同福來 
　　英七月份票頭彩第四千六百八十七號一張又下附彩一張俱由本行售出均經登報聲明今售英九月票全張六元半張三元分條足洋七角躉拆公道專收彩票克已外埠函購指明上洋棋盤街原班回件 
　　逐月批發 
　　中建　批發 
　　新遷上洋英巡捕房對門自運呂宋票及呂宋烟批發兼零沽專收紅票英九月份票全張半張分條均照市價遠客信購當班回件兼售廣東蝦丸馮了性藥酒漢口水烟袋 
　　義豐烟膏店 
　　本店開設上洋老北門外城河浜精製淸膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢小土膏每洋二兩五錢平頭外加比衆公道凡仕商賜顧者請認本號招牌不悞 
　　詹誠德堂聲明假冐 
　　近悉外埠假冐本堂招牌之店混售三香戒烟等藥希圖射利居心不善焉有良劑凡賜顧者須認明上洋中和里内只此一家並無外有分店寄售○本堂各藥功用價目另有告白按期刋列以便遠方託妥局寄銀採擇詹誠德堂啓 
　　英九月發財票出售 
　　鴻運來必中行 
　　全張六元半張三元分條七角惠顧騐明本行回件　記庶不致悞抛球塲鴻運來二馬路必中行仝啓 
　　七月十五日錢洋並匯銀票行情列左 
　　新會劃收市七錢三分八厘本洋八錢五分銀拆收市一錢洋拆二分洋找頭七錢三分九厘錢找頭一千一百文卡錢一百四十五千文衣牌一千一百文銀行現銀票四先令三辨士二八六個月期票四先令四辨士半又四個月期票四先令四辨士二五商人票六個月期四先令四辨士三八又四個月期票四先令四辨士一八 
　　七月十五日進口船禮拜六 
　　保大輪船由天津招商局江孚又由長江招商局順和又由天津怡和行萃利又由長江麥邊行有落託又由東洋三井行 
　　十七日出口船禮拜一 
　　士突時呵乎　綠頓輪船往横濱恊隆啓吉星又晚往香港省城怡和啓南陞又晚往厦門汕頭怡和啓順和又晚往天津怡和啓江孚又往長江招商局保大又往烟台天津招商局拱北又往牛莊招商局富順又往香港省城招商局富有又往福州招商局宜昌又下午點半往寗波太古公司通州又晚往天津太古公司寳華又晚往漢口廣利和啓萃利又往長江麥邊啓那文頗又晚往横濱神户禪臣啓機士倫又晚往香港省城禪臣啓 
　　十八日出口船禮拜三 
　　納格約麥魯輪船正午十二點鐘往東三菱洋釜山仁川等埠公司北京又晚往長江太古公司江表又下午往寗波招商局 
　　十九日出口船禮拜三 
　　北京輪船晚往香港省城禪臣啓唏化又晚往長崎高麗禪臣啓 
 
 

Page 9

 
 
[光緒十二年七月初五日京報全錄]  
　　宮門抄○諭旨三道錄前○發抄旨五道○粤督張等奏爲節省庫項另由官紳會籌勸捐巡緝經費以弭盜衛民摺○將軍希奏爲委署通判片○調粤撫鄂撫譚奏爲拿獲拒殺事主犯審明懲辦摺○江撫德奏爲甄别知府片○七月初五日兵部太常寺太僕寺正黃旗值日禮部引見七十六名○署黑龍江將軍恭鏜請訓○盛京禮部侍郎文暉請訓○内閣奏派騐放之王大臣派出豫王長善祁世長廖壽恒○召見軍機恭鏜文暉○發抄衛榮光奏審明已革監生王恩普謀殺王廣贊一家二命案定擬奉旨刑部議奏欽此○又請將絶粒殉夫之文童王兆龍之妻旌表奉旨王蔣氏著准其旌表禮部知道欽此○瞿鴻禨奏歲試甯紹杭嘉湖五府情形奉旨知道了欽此○陸潤庠奏歲試太安各屬情形奉旨知道了欽此○梁仲衡奏瑞州等府歲試情形奉旨知道了欽此○○兩廣總督臣張之洞廣東巡撫臣倪文蔚跪奏爲節省庫欵另由官紳會籌勸捐巡緝經費以弭盜匪而衛商民恭摺奏陳仰祈聖鍳事據署廣東布政使蕭韶按察使于蔭霖會同善後局司道詳稱竊查粤省盜風最熾州縣捕役力有不及額設營汛有敷分布省外各路向來招募巡勇添撥練兵配駕拖扒等船分布省河及東西北三江西海江浦查新洋面等處水陸緝捕計兵勇數千名各路商旅藉獲無虞此項薪糧船隻軍火器械每年需銀三十餘萬兩而購線懸賞各費不與焉此欵不在防餉之内現值庫儲奇絀出欵浩煩而牙捐沙捐及省捐海防經費又已一律停止此項巡緝薪糧各費實屬無從撥解各路湘淮粤軍防營已四次續加裁撤屢等臣等檄行節省用欵無如盜匪日橫巨案日多商買居民均受擾害迭經將疏防文武嚴叅勒緝若將巡緝兵勇船隻旣行裁撤地方將不可問惟是此等常年鉅欵各庫無可搜羅現經督同廣州府南番兩縣並會商省標四營將領邀集地方紳士公同酌議惟有就地籌辦以商人集腋之資還爲商民自衛之用查省城爲各貨總匯之區並未設立厘卡同治八年經前督撫臣奏明在省城佛山江門陳村繁盛處所補抽白貨坐厘由商承辦較之行厘數目　減一半兼係補抽其所未及並非重疉徵收歴數年相安卽承辦商人亦復從容餘裕且以行厘坐厘一併核算方諸江浙等省之兩起兩騐及湖南江西等省厘則爲數已覺輕策光緒十年該署藩司蕭韶在廣州府任時曾隨同前徣任藩可剛毅邀集愛育堂紳董勸辦海防經費無不報効情殷此卽厘金無多行户不甚爲難之明証也設使巡緝無具刼掠公行商買豈無懋遷閭閻何從安謐現惟有勸令各行量力捐助經費專爲水陸巡緝保護商民之用查愛育堂卽爲省城各行商賈薈萃公所向來專作有益地方公舉善事本省外省紳商人等素所信服今議由各行商捐資緝盜該紳茟誼關桑梓自屬義不容辭舍此之外委係無從設法擬卽　在省城設立公所遴派端謹廉潔之員督同紳董籌辦巡緝經費酌量商務情形毁銷路之旺淡定銀數之等差務期衆情樂從毫無勉强責成愛育堂各行自行稽察隨時消息不令稍有滋累似比民捐民用於各行並無苦累而地方可期又安至上兩年防務緊急分派委員前赴各州縣勸諭紳富捐助防餉經將所收捐數先後彚報請奬在案其中已捐未繳之欵綜計尚不下十餘萬兩已繳各捐户心頗非之竊謂此項本屬自行認寫之欵並無强派抑勒若不一律收齊則先繳者已充防費後繳者得免解囊似不足以示公允以後地方公舉必皆觀望遷延實於激勸之道多有窒碍現在粤庫窘迫更甚於前除未捐者勿庸再勸外此項已捐未繳之十萬餘兩應仍催令繳齊之濟急需並照章補請奬叙等情詳請具奏前來臣等伏查奥省盜匪方滋斷無將巡緝兵勇船隻槪行裁撤之理而庫帑艱難正議撙卽又實有不能支付此等巨欵之勢至地方公捐經費衛良緝盜各省多有卽如廣東香山順德之護沙軍　專爲保護沙田設船募勇以備巡緝歴係民捐民辦官不與聞兹則保護商民事關全局衆議均屬僉同但非官督紳勸無以集事旣經議定資以衛民他項不得挪用卽與民捐民用無殊該司道等所稱巡緝經費萬不可省而舍此又無從設法委係實在情形體察輿情似無不便至已捐未繳之欵似應一律收齊方足以昭平允除一面遴　會紳妥籌勸辦外所有籌捐巡緝經費官紳會同經理並催收已捐未繳之款俾濟急需各緣由謹合詞具陳請旨遵行伏祈皇太后皇上聖鑒訓示再此事係采集衆議實無窒碍如蒙俞允仰懇迅賜訓示遵行俾得及早勸辦庶於庫欵稍資撙節合併聲明謹奏軍機大臣奉旨着照所請該部知道欽此○○希元片再據署長春廳通判委用知府李金鏞詳請交卸請咨赴部引見所遺長春廳一缺查有現署賓州廳同知毓斌明白　詳堪以調署所遺賓州廳一缺查有現署伯都訥廳同知善慶穩練勤明堪以調署遞遺伯都訥廳一缺查有委用通判玉衡辦事勤謹堪以委令署理據吉林分巡道豐伸泰詳請具奏前來除繳飭遵照外理合附片陳明伏乞聖鑒謹奏軍機大臣奉旨史部知道欽此○○頭品頂戴調補廣東巡撫湖北巡撫臣譚鈞培跪奏爲拿獲在途攔劫得賊拒殺　 
事主盜犯審明懲辦恭摺仰祈聖鑒事竊據署荆門直隸州知補羅緗祥報光緒十一年十月初七日據巡役龔饒禀稱初七日早巡至州屬山陡鋪地方見有不知姓名男子受傷身死又見二人向前慌張奔逃適保正團首人等踵至會同追獲一人詢明孫十兒卽薛明一並　身上搜獲牛皮刀鞘一個鐵尺一柄解請騐究等情提騐該犯孫十兒右耳舊被人割去一半所穿衣服襟袖間均有血跡訊認起意糾同在逃之李么兒攔刼過路不知姓名事主藥土拒殺身死不諱會營帶領刑仵前詣勘騐卽據州民張正强以伊子張大才于十月初五日赴州買藥土龜膠木回初七日午間伊聞山陡鋪地方有過客被拒殺身死往看認係伊子屍身等情具呈飭仵騐明張大才實係被殺身死比差會同營兵於是月十三日續獲李么兒並起獲餘剩藥土到案騐明衣袖亦有洗過血跡提同孫十兒質訊無異錄供通詳並禀經前署撫臣裕祿批司檄委鍾祥縣知縣黃世崇赴縣會同覆審明確照章懲辦具報前據該州錄叙茷招議擬詳　湖北按察使黃彭年核明請奏前兼署撫臣裕祿未及核辦移交前來臣覆加察核緣孫十兒卽薛明一籍隷宣城縣李么兒籍隷四川江津縣在外游蕩度日素相識認光緒十一年十月初七日早孫十兒以伊路過南橋地方飯店門首見事主張大才解開包裹内有藥土龜膠行走不遠起意邀同攔刼得贓分用李么兒允從共夥二人赶至山陡鋪崗上適張大才在路旁坐歇孫十兒與李么兒四顧無人各拔身帶尖刀上前强劫包裹張大才起身携包欲逃孫十兒卽用刀戳傷張大才右後脇右臀李么兒用刀戳傷張大才左臀榖道張大才轉身奪刀李么兒復用刀連砍傷張大才腆䐐左手背左手大指並刀尖劃傷其右肩甲左手二指奪住包裹張大才緊扭不放孫十兒又用刀連砍傷其髮際腦後鬆手倒地喊救孫十兒與李么兒又各用刀將張大才左肋左右脇砍戳四五下孫十兒復戳其咽喉一下登時殞命正携贓逃至僻處俵分因見巡役等上前追緝李么兒卽携包先逃孫十兒落後當經巡役會同保正等拿獲　經該州會營帶領刑件前詣勘騐並據張正强以認明死係伊子張大才屍身等情具呈騐明飭緝李么兇携贓至僻處查　藥土三包龜膠數十兩陸續買與不知姓名人得錢花用復經兵役拿獲並起獲餘賸藥土解州騐明該犯衣袖亦有洗過血跡提同孫十兒訊供通詳並禀經前兼署撫臣裕祿批司檄委鍾祥縣知縣黃世崇赴州會同覆審明確照章懇辦具報兹據該州錄叙供招議擬詳司轉詳前兼署撫臣未及核辦移交前　臣覆核無異查律載强盜已行但得財者不分首從皆斬又例載强盜殺人者照得財律所决梟示又光緒九年湖北省奏定章程嗣後拿獲强刼殺人盜犯地方官訊明後禀請派員前往會審明確就地正法各等語此案孫十兒卽薛明一起意糾夥執持刀械在途攔刼張大才藥土龜膠拒殺事主身死寔屬兇惡已極李么兒聽從行刼帮同拒殺事主亦屬同惡相濟孫十兒係當時拿獲供出李么兒續獲質明贓經主認正盜無疑自應按例問擬孫十兒卽薛明一李么兒均合依强盜殺人斬决梟示例擬斬立决梟示業於訊明照章就地正法梟示應毋庸議該犯等訊無父兄其在外爲匪原籍牌保無從覺察應與買贓之不知姓名人　 
均免置議獲贓給主未獲照例罰賠屍棺飭屬領理盜械牛皮刀鞘鐵尺案結銷燬此案首夥二人業於疏防限内全數弋獲所有應叙職名係調署荆門直隷州事本任江夏縣知縣羅湘相應隨案開報是否允協除供招咨部外謹會同署湖廣總督臣裕祿恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○德馨片再准部咨嗣後道府州縣等官無論捐納勞績各項人員應于到省一年後察看考核分别補用等因兹查有捐納分發試用知府王明璠試用一年期滿應行照章甄别據署藩臬兩司詳請留省照例補用相應請旨留省照例補用謹會同兩江督臣曾國荃附片具奏伏乞聖鑒謹奏軍機大臣奉旨吏部知道欽此 
 
 

Page 10

 
 
[監督關防]  
　　欽加二品銜江南安徽分巡徽甯池太廣兵備道督理蕪湖鈔關監督新關通商事務兼驛傳事隨帶加三級紀錄十五次雙爲關防詐僞事照得本關道歴官京職擢任監司絶少親友隨從南來延請幕友皆砥行立品之士服役傔從止驅策奔走之勞一切公事均出本關道親裁並非旁人所能干預誠恐下車之始有等匪徒或假裝親友或謬託相知甚至詐爲本關道親信潛令訪事之人在外招摇撞騙爾等無知受其愚弄最爲可惡除隨時查拿外合行出示曉諭嚴密關防爲此示仰本關書役及所屬軍民諸色人等一體知悉爾等須知一切公事均出本關道親裁愼毋輕聽人言受其愚弄自貽伊戚是爲至要切切特示光緒十二年七月初四日 
[乙酉冬就試桐川風塵跋涉名利勞人旅館無聊作此誌感]  
　　崎嶇世路苦難平好藉滄浪詠濯纓歲月驚人眞一霎功名與我亦何榮還家夢逐襄江水望遠心隨旅雁聲屈指歸程何日是暮雲春樹總關情豈是辭家慣遠遊驅人無奈此生謀關心南楚常回首入耳西風偏打頭雲路升沈原有命萍蹝離合祗如鷗大江東望滔滔下一半閒情付去舟○除夕感懷驚心節序太怱怱夢到還家蠟照紅驀地惱人聽臘鼓回天無自歎秋蓬漫憑離思消杯酒無奈覊棲感塞鴻已是欲歸歸未得那堪深夜話離衷生憎無謂作周旋禮貌還防有未全不可形容流俗態况難消遣别離天魚沈雁杳覊千里物換星移又一年料得深閨今夜裏歸期猶自卜金錢[  鍊痴一脱稿]  
[上海三馬路與昌絲棧陳竹坪經募山東賑捐七月十二十三日第三百六一次清單]  
　　漢口張希梁善士經募不書名吳榮軒各洋十元張遠霞洋四元以上三户共　洋廿四元○鮑家輝翁經募鮑吳氏洋五元陳載星履泰帳房各洋一元張廷秀張老福方永嘉各洋五角傅志坤洋四角王金灶茂興羅三林鮑順發周寳興各洋三角順記洋三角半余陳氏嚴恆春吳德焲各洋一角半錢富春李定月孫生泰無名氏各洋二角以上廿户共洋十二元二角錢五十五文○金陵永順號銀四千四百八十文又募緣猗堂力不從心無名氏循本堂各錢一百文以上五户共洋五元○杭省義大恆本洋一元又募王秋白張耀庭各本洋一元○無錫同正泰經募懷清堂黃蓋臣各洋一元崇泰堂洋半元以上三　共洋二元　對一個○無錫源泰和號洋一元又募有心無力人洋三元勉人鐘朗記各洋一元候英記陳梅記各半元沈雲閣洋三角孫雲峰清和伯記各三角半李景記洋二角　上十户共洋八元○湖墅金德源箔莊洋一元又募富春孫洋一元柳永綏謝瑞笙各洋五角江夏黃錢五百三十文鄭炳生張順榮各錢五百文無名氏錢四百四十文吳兆　何　弟各錢四百文嫥隆山殷冬春丁德順張宏易各錢三百文葉玉泰錢二百五十文彩記錢二百廿文以上十六户共洋七元○蘇州張少鄭翁經募陸友根洋二元樹德堂凌洋一元聽訓堂張洋五角無名氏洋四角力不從心通思居爐餘室各洋二角訊梅氏筆資錢五百五十文慶雲居士錢三百四十文延古堂顏錢四百十文官橋札錢三百文金庭顧註禮堂西隣陸各錢二百文戴松齡桂齡各錢一百文六户各五十文以上廿二户共洋七元○金壇蘇錫三翁經募楊兆芝錢八百文姜義興文燦古疑氏程嵩年各錢二百鼎新錢一百五十文十二户各錢一百文九户各錢五十文以上廿六户共洋二元錢九百八十文○又虞俊甫翁經募復與菴洋二元吳玉堂湯自修袁于氏毛正榮聶省蘭東岳行宮各洋一元潘洪壽馬汝魁于文炯武正壽金聲氏各洋五角張陳氏五百文周王氏三百文虞鴻藻一百五十文以上五户井洋十一元錢四百文○又金聲氏松記二善士經募孫萬元泰山堂恊泰義趙貞　于翌清袁留作各洋五角又蘇錫翁續募祝同心先生第二萬七千六百另六號同字册恕書名趙邦瑞萬隆各洋五角無名氏二百文又五十文以上四册共來洋十九元錢二百八十文○無錫嘉泰豐績募不書名五户其洋一元○如臯楊幼農翁經募無名氏二户各洋一元章佑啓堂無名氏四户朱曹氏各錢一百文十一户各錢五十文以上十九户共洋三元○以上均塔册○同豐永赤金鋪顧壽卿善士爲四十大慶將壽儀壽筵助賑洋五十元慈溪梯雲梯雲堂屋童爲署症求愈將醫藥資移助祈合家平安洋五元無名氏俞渭暫求足疾速愈各洋一元○眞銅洋二元無名氏銅洋三元另五分小洋一角五分錢二百十文洪銅洋一元○鎭江萬祥火腿號洋十八元由廣泰豐號交來松江胡松壽　生潤資移助洋一元錢八百五五○兩日共收英洋一百六十七元内本洋三元銅洋六元○五分虚對洋一個小洋三角五分錢一千三百七十文合併申明 
[上海四馬路高易公館籌賑公所經收七月初九初十日賑欵清單]  
　　初九日由正源信局交來沈永萱錢一千吳福康錢錢二百五十金麗泉馮梓橋王慶元程玉麒張子蓉黃廣林黃茂盛徐鼎和黃榮昌洽記錢羣芳吳韻珊馬正豐陳德年徐長春徐順興黃錦山徐品山黃顚江錢隆盛張荔園廿一户各錢一百朱源順黃世茂二户各錢二百葉萬　潘殿揚二户各錢五十以上廿七户共錢三千八百五十○浙江温州總鎭張奎垣大人募福字二千零零一二四五七八等册浙江平陽恊營大小員弁梁雲山等公助洋三十元瑞安恊營大小員弁劉興邦等公助洋三十元樂清恊台秦懷亮洋廿元樂清營督府譚作友六元大荆營都府夏育才五元仇國華程正明梁鳳翔李成美王鎭熊五户合助十元徐　昌梁鼎銘董友斌湯瑞芳李殿寅　伯儀趙永昌徐煥東合助洋四元羅加霖劉會金李光俊程步高高鳳魁阮光宏曹保齡周得魁錢　標卓寳　鄭景元陳大林李光彩十三户合助紋銀十兩城守營都府四元城守營守府二元左哨分府程右哨分府蕭右哨部廳張右哨部廳曾左哨都廳孔五户各一元城守營外委六員各洋四角城守營額外三户各二角温標左遊陳炳　四元左守林世　兩元左千總魏德昭趙維祥把總吳雲輝呂振鏞王化龍陳得勝左外委陽　中七户各一元左外委　殿　孫金登二户各中元許得龍四角毛維斌王作高二户各三角額外魏建勳王祖耀二户四角張翠　二角温州右遊張仕官三元右守葉占鰲二元温州右十總劉建功潘錫清把總華廷鰲趙鴻恩施夢熊五户各一元温標中遊陸元葉朝麟董立靑林慶陞谷大華陳得明袁大彬六户各二角温標中守沈二元八角左哨分府黃右哨分府蔡左哨部廳湯左哨部廳劉右哨部廳吳右哨部廳右哨部廳季右哨中外委王左哨外委徐八户各一元鷯寄子二元左哨外委許右哨外委鄥林匡才林振龍四户各五角全以錦成朱步魁楊張升三户各四角以上共捐紋銀一十兩伸規元十兩零七錢六分五厘共英洋一百六十元零二角共伸洋八元合成英洋一百六十七元四角○初十日漢口茶業公所交來福字二百十五號册無力子感受寒平安不知名保安二户各三元共洋六元○○以上統共收洋一百七十三元四角錢三千八百五十文 
 
 

Page 11

 
 
　　匯利公司 
　　竊呂宋國發財票設立多年原備醫舉起見向有定章從無欺弊秉公辦理中外咸知○惟近年號　　多得彩殊難本公司變通章程推廣招徠以呂宋票三萬號併設三千張每全張計十號售英洋二元半張五號售英洋一元分條照算以購票一張得彩有十號可望而便於買客易於得彩矣○其得彩數目以呂宋章程分作卅股之一其一張分立十號每號合洋二角計卅份合洋六元照呂宋票章毫無欺弊况每張十號以六元購票三張究有卅號之多得彩便易其變通新章乃盡　盡美矣○今天全張十號售洋二元每號合洋二角計頭彩一號應得洋一千元二彩一號應得洋四百元得彩公開似覺不鉅然買票價亷號多着彩究易中也其餘得彩均照章核派另刋仿單隨票備送○得彩號碼按月以吕宋對號單爲憑遠近一律章叟無欺外埠寄購原班回件着彩卽兌現洋○今售英九月分票照吕宋七號開胗卽華歴八月初十日三大彩卽晚電音約二禮拜對號單可到申如蒙賜顧請至上洋棋盤街北便是本公司並無分店亦無在外抖銷等情遠處寄購指明牌號庶不致悞特此佈啓上海匯利公司票行謹啓 
　　中法和戰曲直記 
　　洋四角越法戰書四角新聞新裹新四角花天酒地傳四角品花四奇合璧兩角繁華名妓圖兩角品艶百花圖二角萬花同春一角　談拾雅兩角半西湖紀遊一角諸葛武侯奇書六種三角四馬路文海堂啓 
　　每洋一百瓶 
　　本閣　選上藥　工　　　　　香痧　丸每瓶　一分　　號　　事者請來購　貨　　　廣東　卷　　丸號分設上洋　盤街南首 
　　新刻尺牘初桄 
　　南窻侍者以分類　腋　錄成書并增輯書札規格天文地理歲時　官人品政治文物雜事異名摘要書奉祈拜啓禀套語並親戚黨族一切交接稱呼慶祝壽　年節禀啓書札起首語凡有足資尺牘之用者無不網羅畢備定價洋五角　上海法大馬路還讀樓發兑 
　　使我能餐 
　　鑲牙創自西法華人　效　得其精惟吾家　　先生　得秘　者馳仕宦所　全口尤厲精　不獨　手無雙而又取價其　是誠　於　　而能　世者予内人牙齬叅差半經摇落昨延鑲補渾　自然飲食之餘了無違碍先生庽四馬路聚豐園對門予神其術用誌數言　　初誌 
　　新到自來火黄白梘 
　　售發　洋頂上各墨自來火及鳴隆各局黄白梘合者請來面訂恊隆啓 
　　藏書招股 
　　潘文愼公所刻乾坤正氣集自楚屈原起至有明朱集璜止共文集一百一家搜羅纂輯六年始成近年屢次刷印書仍無多流傳未廣時有知交來函購覔惟原書卷帙頗繁率爾興工板易擦損現擬集股開刷加工裝印計毛邊紙每部訂二百本裝兩箱收股本規銀二十兩正杭連紙每部訂一百六十本裝兩箱收股本銀二十四南正現定刷印二百部一俟股票售有成數卽行開工銷票若速明春准一律成書其書目二本上海二擺渡向春華祥茶棧取閲蕪湖向長街蔚泰錢莊及城内花街本宅取閲如有欲附印者先收價銀一半塡給股票俟全書告成找價取書可也蕪湖城内花街潘宅謹啓 
　　廣惠和 
　　英七月份呂宋票頭彩第四千六百八十七號二彩第二萬六千六百三十號三彩第五千零八十四號其頭彩由本行拆與同業同福來洋行二彩由本行售與杭州德記轉與高駿甫翁所得現售九月份票全張六元半張三元並收紅票格外公道此佈　上洋棋盤街廣惠和啓 
　　洋肥皂出售 
　　啓者本廠所製洋肥皂其料均用上等與外洋來者每磅可抵磅半之用每箱十二條重二十八磅今由三馬路禮拜堂南面申報舘間　申昌書畫室零躉出售定價甚廣如欲躉買可另議格外公道也此佈江蘇藥水廠啓 
　　參茸扶陽乾健丸 
　　　　伯道無兒人身恨事推原其故亦人謀之不臧也本堂藏有參茸乾健丸一方承遺祖之秘授得盧扁之眞傳其性補而不燥温而不熱能　坎　未足之氣能助天地再造之功換骨卽是此丹催丁莫如此藥俱用王道補養之功并非行　宜淫之術也大凡勇子先天不足戕伐太遇以致腎氣虧損夢遺羅數陽事不舉或舉而不堅未交卽洩與及年久白濁頭彙眼花耳鳴目嗜自汗　汗精神短少作事健忘　膝疼痛步履無力等症悉皆取效如神銷有　雖久　而乏嗣興嗟者將此丸常服則枯楊可觀生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四價洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春台照相店○常熟寺前街張　德號○湖州府城森　坊申昌書畫室發兑棋盤街廣東梁愷悌啓 
　　參茸坤順丸 
　　易曰乾健也坤順也乾健而坤順化言之功效在是矣本堂秘有良方旣製成乾健丸能使男子益髓固精今又製　坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之之嗣者問津及此又何慮乎種子之無良方也大凡婦人不孕之故皆因月信不調赤白帶下子宮寒冷憂思怒鬰所致其人必而黃體瘦四肢無力夢寐不寗噯悶呑酸咳嗽潮熱服此丸則功效如神未孕之前卽調經種子旣孕則保產安胎產安則扶元固本倘欲求其神速加之男服乾健男女交濟陰陽合德則一索可占夢熊之祥面老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春台○一分安慶小南門内羅春台照相店○常熟寺前街張崇德號○湖州府城泰和坊申昌書畫室發兑棋盤街北首廣東梁愷悌啓 
　　雙龍洋行聲明 
　　啓者本號主人向來同在美記洋行執業現在自在大馬路廿三號門牌開設鐘表行代客修理時辰表及各種鐘表行船傢伙眼鏡一切等件其價格外公道此佈 
 
 

Page 12

 
 
[光緒十二年七月初六日京報全錄]  
　　宮門抄○上諭一道錄前○護皖撫張奏報接護撫篆日期摺○署皖藩阿奏報接署藩篆日期摺○署皖臬丁奏報接署臬篆日期摺子○大臣段奏請奬勵獲盜知府片○蘇撫衛奏請族表片○又奏請賜䘏總兵片江督曾奏潘司到省飭赴新任片○護皖撫張奏爲委署道府片○又奏爲派署藩臬片○七月初六日刑部都察院大理寺正白旗值日禮部引見五十二名○咸公服滿請安○鳳山謝授通玫司副使恩○錫珍請假五日○召見軍機○○暫護安徽巡撫二品銜布政使臣張端卿跪奏爲恭報微臣接護撫篆日期叩謝天恩仰祈聖鑒事竊奉兵部火票遞回臣奏報撫臣吳元炳因病出缺原摺後開軍機大臣奉旨另有旨欽此並奉遞到光緒十二年五月二十二日内閣奉上諭安徽巡撫着陳彝補授未到任以前着張端卿暫行護理欽此跪誦之下感悚難名遵於六月初十日將存庫安徽巡撫兼提督銜關防蕪湖關監督關防各一顆曁王命旗牌文寄等件委調署安慶府知府聨元撫標中軍叅將吳竣臬恭齎前來臣卽恭設香案望闕叩頭謝恩祗領任事伏念臣滇南下士識淺才庸迭蒙帝脊之隆荐擢皖潘之職覲龍光於獻歲感浹五衷秉鴻訓而涖官時纔三涓埃未方清夜之難安綸綍寵頒復專圻之暫懾自天錫命伏地增慙查皖省當長江上下之中地方冲要巡撫有統轄文武之責政務殷　舉凡安輯民生振興吏治肅營規以綏疆圉節財用以裕餉需事事宜切講求在在均關緊要如臣愚昧深懼弗勝惟有力策駑庸倍加黽勉遇事會商督臣悉心經理斷不敢以暫時護篆稍涉因循以期仰答高厚鴻慈於萬一除恭疏具題外所有微臣接護撫篆日期並感激下枕謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署安徽布政使布政使銜按察使奴才阿克達春跪奏爲恭報奴才接署藩篆日期叩謝天恩仰祈聖鑒事竊奴才於光緒十二年六月初十日接奉督臣曁護撫臣會札行知護撫臣張端卿　奉諭旨暫行護理安徽巡撫本任藩司印務委奴才署理遵照交卸臬篆卽於十一日奉張端卿委員將藩司印信文卷送交前來當卽恭設香案望闕叩頭謝恩祗領任事伏念奴才滿洲世僕知識凡庸郎署備員出任監司於晉水帝廷迪簡荐陳臬司于皖江勉夙夜之盡勞愧涓埃之未効兹復承宣暫攝兢惕益深查皖省當江淮要冲藩司爲賦財總匯舉凡整頓吏治綏輯民生以及理財節用各事宜隨在均關緊要奴才材輕任重懼弗克勝惟有殫竭愚誠方圖振作隨事禀承督撫臣妥愼經理不敢以暫時權篆稍涉因循兾仰答高厚生成於萬一所有奴才接署藩篆日期並感激下𢗑謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○布政使銜署安徽按察使安廬滁和道臣丁峻跪奏爲恭報微臣接署臬篆叩謝天恩仰祈聖鑒事竊臣於本年六月初十日奉兩江督臣曾國荃護撫臣張端卿飭知臬司阿克達春現署藩篆所遺臬篆委臣署理卽於六月十一日交卸道篆准阿克達春將臬司印信文卷移交前來當卽恭設香案望闕叩頭謝恩祗領任事伏念臣西江下士知識愚庸前曾臬篆屢權涓埃未報兹復刑章再攝兢惕方深查皖省乃長江要區臬司爲刑名總匯舉凡安民察吏除暴詰奸在在均關緊要如臣檮昧懼弗克勝惟有隨事隨時禀承督撫臣實心經理斷不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下𢗑理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○希元片再查光緒十年吏部奏准通行内開嗣後各省拿獲著名大盜仍照奏定章程令分别首先協獲不准籠統列保係專指刦盜　犯户案久拿未獲負嵎抗拒者而言常獲盜不得援引以免牽混等因在案查委用知府李金鏞自光緒九年十月委署長春廳通判迄今二年有餘任内緝獲澥匪多名均先後審實禀請正法除尋常盜犯不計外其首先拿獲盜匪苗靑山徐士鐸呂泳增李發春邵汶光段述奎陳甸詳張保玉王存五等又恊獲李廣王得趙連科戴果正李詳隋發等共十五犯均係著名大盜屢犯巨案或焚劫搶掠或戕傷官兵負嵎抗拒久拿未獲實非尋常盜犯可比核與部臣奏定給奬章程相符伏查該員在署任内辦事實心講求捕務歴獲著名大盜地方得以安謐洵屬異常出力未便没其微勞合無仰懇天恩請將委用知府李金鏞俟補缺後以道員用以示獎勵出自 
鴻慈逾格謹附片具奏伏乞聖鑒謹奏軍機大臣奉旨着照所請吏部知道欽此○衛榮光片再烈　王蔣氏係湖南善化縣人前兩淮候補鹽知事蔣世芳之女幼嫻内則長習閫儀年二十適順天大興縣籍江蘇候補通判王祖慶之子文童土兆熊爲室恪盡婦道人無間言兆熊素患咯血疹氏侍奉湯藥衣不解帶至光緒十二年三月二十一日病亟焚香籲天願以身代濳割臂肉和藥以進終無起色至二十六日兆熊病故該氏不食者已數日矣於是慟絶而甦者數次誓以身殉遂矢志絶粒家人勸勉之終不肯食二十九日强起盥櫛更衣端臥至三十日含笑而逝存年二十五歲距夫亡僅五日實屬從容就義無忝所生據江南蘇州府知府魁元等以誼關桑梓見聞眞榷不忍聽其湮没造具事實册結聨銜禀懇奏請旌表前來臣等查烈婦王蔣氏于歸久淑愼可嘉廼遭賦命之窮悲分萎鏡因勵殉夫之志淚漬麻衣絶粒隕生摩笄比烈足播芳徽於巾幗宜邀寵錫之絲綸合無仰懇天恩俯准旌表以彰節烈而勵風化除册結咨部外謹會同兩江總督臣曾國荃江蘇學政臣王先謙合詞附片陳請伏乞聖鑒訓示謹奏軍機大臣奉旨王蔣氏着准其旌表禮部知道欽此○○衛榮光片再據統帶臣標　練各營記名總兵竇如田叅將劉光才禀稱管帶撫標親兵中營記名總兵樊政陞係安徽合肥縣武童咸豐四年倡率義團投効楚軍五年七月在廬州得勝門外與賊接仗右腿受砲子重傷騐列頭等攻克壽州爐橋保給六品藍翎同治元年改投淮軍克復奉賢常昭等縣城直薄城下斃賊無算先是圍攻常昭縣城日久不下值賊　書請援會　擒獲喻其歸順約期内應城遂以克他如四江口之鏖戰首先冲陣立破堅壘衆遂披靡厥功尤偉克復蘇州省城及官典荆溪溧陽湖州等城馳援閩浙轉戰豫東等省無役不從無戰不克保以總兵記名遇缺儘先簡放委統武毅中軍各營同治十一年前升任撫臣張樹聲調蘇委帶親兵正營光緒七年間改帶親兵中營訓練巡防不辭勞　惟因久歴戎行積勞成疾光緒十二年春傷疾兼發醫藥罔效於五月十三日在營次病故該故員樊政陞久在軍營身經血戰奪壘攻城功績卓著近年管帶親兵中營治軍嚴整兵　民懷乃因傷疾舉發遽於營次積勞病故深爲可憫前日管帶親兵水師副將董大鑑日營積勞病故當經直隸督臣李鴻章奏奉恩旨賜䘏有　該總兵等誼节同軍援案禀請奏䘏前來臣查該故員樊政陞從軍三十餘年身歴戎行曾受　傷冲鋒陷陣每戰必先洵屬功績昭然近帶防軍營規亦極嚴肅兹因傷疾舉發在營　積勞病故殊堪憫惜合無仰懇天恩准照總兵軍營立功後病故例從優賜䘏以慰忠魂出自逾格鴻施謹附片具陳伏乞聖鑒訓示謹奏軍機大臣奉旨樊政陞着准其照軍營立功後病故例從優議䘏該部知道欽此○○曾國荃等片再前准部咨光緒十一年十二月十八日奉上諭江蘇布政使着易佩紳調補欽此當經咨行欽遵在案兹查易佩紳業已到省卽飭赴新任其現署藩司正任江蘇臬司李嘉樂亦應交卸藩篆仍回臬司本任各專責成除分别檄飭遵照外謹合詞附片陳明伏乞聖鑒謹奏軍機大臣奉旨知道了欽此○○張端卿片再臣查接管卷内前撫臣吳元炳因徽甯池及廣道梁欽辰奉旨開缺新授徽寗　雙福到皖需時應先委員接署當查安慶府知府成善明白安詳堪以署理遞遺安慶府知府員缺查有太平府知府聨元明决爽直堪以調署遞遺太平府知府員缺查有候補知府彭祿公事明白堪以署理卽經分檄飭遵旋因病出缺未及具奏兹會同兩江總督臣曾國荃附片具陳伏乞聖鑒謹奏軍機大臣奉旨知道了欽此○○張端卿片再臣現奉諭旨暫行護理安徽撫篆所本任藩司印務亟應派員署理以重職守查有按察使阿克達春遇事機警堪以署理所遺臬司印務查有安廬滁和道丁峻治獄持平前經三署臬篆措置裕如堪以仍委署理遞遺安廬滁和道印務查有候補道張保慈辦公精細堪以委署除公檄飭遵外謹會同兩江總督臣曾國荃附片具陳伏乞聖鑒謹奏軍機大臣奉旨知道了欽此 
 
