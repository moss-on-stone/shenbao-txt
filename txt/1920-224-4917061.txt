# 1920 - 224 - 4917061

 

Page 1

 
 
   
 
 

Page 2

 
 
   
 
 

Page 3

 
 
時評 
[新事發生（冷）]  
　　中國今日舊案可謂已了新事又將發生矣所謂新事發生者或即於了舊案中發生之或則於舊案以外發生之發生之種類雖不一而不能不發生者勢之所必然也　　對於國外新銀團之問題如何中東路之問題如何要索罪魁之問題如何對於國内國民大會之問題如何南北統一之問題如何閩邊之戰事如何對桂對粤之和内國民大會之問題如何南北統一之問題如何閩邊之戰事如何對桂對粤之和議如何對滇之應付如何對奉直之處置如何以及奉直以外者如何是必將一一出現而無可隠滅者也况乎復有其他意外之事而今猶未見者乎然則自今以後北京政局中人又將忙於應付矣命令 
　　八月十七日大總統令兼督辦京都巿政事宜田文烈請辭兼職田文烈准免兼職此令　　又令任命張志潭兼督辦京都巿政事宜此令　　又令特任財政總長周自齊兼幣制局督辦此令　　又令特任財政總長周自齊兼鹽務署督辦此令　　又令任命鄭洪年爲交通部司長此令　　又令財政部呈兩浙鹽運使蔣邦彦調京另候任用請予免職蔣邦彦准免本職此令　　又令任命趙從蕃爲兩浙鹽運使此令　　又令任命李書勳爲津海關監督此令　　又令任命屠文溥爲臨清關監督此令　　又令國務院存記簡任職李宏春着交財政部酌量任用顧尹圻着發往浙江交該省長酌量任用此令　　又令江中清授爲海軍中校此令　　又令國務總理靳雲鵬呈請任命許鍾璐爲秘書應照准此令　　又令財政部呈皖岸榷運局局長關建藩請免本職應照准此令　　又令財政部呈請任命徐華清爲皖岸榷運局局長應照准此令　　又令司法部呈請任命李藩署直隷第一獄典獄長應照准此令　　又令司法部呈署奉天瀋陽地方檢察廳檢察長關和鈞署奉天安東地方審判廳推事涂景新署奉天洮南地方檢察廳檢察長紀萬韜署吉林吉林地方審判廳推事孫憲章懇請辭職均照准此令　　又令司法部呈請任命范驊署吉林長春地方審判廳推事金家爵署吉林延吉地方審判分廳推事劉光寰署吉林延吉地方審判廳推事吳鍾靈署吉林延吉地方檢察廳檢察官唐燕詒署福建閩侯地方檢察廳首席檢察官均照准此令　　又令司法部呈請任命蔡炯爲山東濟南地方檢察廳檢察官劉駿聲爲甘肅臯蘭地方審判廳庭長均照准此令　　又令署海軍總長薩鎭冰呈請授曾廣欽爲海軍少校陶雲鵬爲海軍輪機少校陳大齡黄聚華爲海軍造艦少監均照准此令專電一 
[北京電]  
　　本日令設官分職國有常經比者仕路蕪雜浸趨浮濫官制本有定限而例外多置散員預算原有範圍而支出或逾恒軌甚至冗閒之職越出正額庸闒之材輒兼數事倖門旣廣官常並淆值此國計艱屯固必力求撙節重以政綱凌替尤當嚴肅官方嗣後責成各該長官切實整頓所有從前之巧立名目位置冗員悉行裁汰並各就所屬嚴加甄核凡夤援倖進與闒茸不稱職各員卽行斥免以清仕途而澄治本至各機關人員雖有繁簡而任事各有責成並應責其專任勿得兼鶩他職致涉廢弛仍由審計院考核除明令特許外不准兼差兼職以期官皆稱職欵不虚糜於以澄叙庶僚刷新政治用副整綱飭紀之至意（十八日下午四鐘） 
[北京電]  
　　李純電軍府堅持法律問題不易斡旋（十七日下午五鐘） 
[北京電]  
　　鄂王電武鳴忽高談法律未可輕視和議前途應請張使設法（十七日下午五鐘） 
[北京電]  
　　吳佩孚入京爲息浮言起見槪不見客今日回長辛店曹准明後回保張至遲馬（二十一）日出京（十七日下午五鐘） 
[北京電]  
　　奉張改二十一起行（十七日下午五鐘） 
[北京電]  
　　贛陳電此次靖亂未逾旬吳佩孚張景惠曹鍈有功宜授節鉞（十八日下午三鐘） 
[北京電]  
　　魯田電馬良一師改編爲旅擬以宋中將爲旅長 
[北京電]  
　　直曹將藍鹽加價四釐未邀總所同意運照拒絶簽發（十八日下午三鐘） 
[北京電]  
　　京漢路自昨起全部通行（十八日下午一鐘） 
[北京電]  
　　第二十八師已全部回奉（十八日下午五鐘） 
[北京電]  
　　本日令傳嶽棻准免本職王章祜署敎育次長特任張弧總裁幣制潘復兼鹽署長稽核總辦 
[北京電]  
　　屈映光銑（十六）日離濟昨晚到京（十八日下午三鐘） 
[北京電]  
　　參陸處電王占元王正雅被卿衡暗殺究係何情希查復 
[北京電]  
　　美使非正式答復外部詢新銀團内容謂此次新銀團組織本力摒壟斷主義惟因日本所要求之滿蒙除外條件在中日歷史關係上有不能不予容納之勢故各國已一致表示承認并從日本主張不將此條件列入正文内另以附文聲明此事業經確定日内卽當正式通告（十六日下午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　今日下午七點前門一帶商號閉門停巿街巷閉栅街絶交通越一小時武裝警察四出彈壓秩序漸復查爲珠寳巿口同源祥被刦共發槍十餘出係某軍所爲當局正澈查（十六日下午十一鐘） 
[北京電]  
　　赤塔電日軍已撤盡謝米諾夫退駐大烏里滿站交通斷絶由自治會恊同華僑出維秩序（十八日下午五鐘） 
[北京電]  
　　宋小濓電俄領事因鬍匪離哈五俄里許發生搶刦該處軍警保護不力領事團會議除向我政府提出抗議外並指定某國擔任保護責日領已電小幡請注意（十八日下午五鐘） 
[北京電]  
　　宋小濓電日運動霍爾瓦特回任謀中東路愈急（十八日下午三鐘） 
[北京電]  
　　西班牙聨合軍事諮議會議决案如下（一）規定陸海軍及航空會章程（二）規定販賣軍火章程（三）燃放毒氣砲章程（四）會中檢查軍官之職權（十八日下午五鐘） 
[天津電]  
　　各界聨合會電請中央飭魯督將馬良拿解陸軍部治罪如有疏虞卽坐魯督之罪（十八日下午十二鐘） 
[天津電]  
　　美議員團定馬（二十一）日午刻由京乘特别專車來津卽於是晚赴北戴河樣（二十三）日往奉天現中美人士已假定中英美商會聨合會爲歡迎地點聞到站時由美領事福洛爾美商會長克尼士等預定汽車多輛前往迎接開會午宴並命美國第十五步軍之樂隊在筵前奏樂下午爲中國商會曁省會諸代表茶點宴下午六鐘卽由黎前總統曁夫人歡迎後赴帝國旅館晚餐由黎氏邀往日界張園參觀新戲至晚十時往北戴河（十七日下午十二鐘） 
[漢口電]  
　　財廳由官鑛署擔保向耀華洋行借美金二百萬已簽字（十八日下午三鐘） 
[香港電]  
　　聞陳炯明諫（十六）日下攻擊令連日在詔安黄岡饒平與桂軍劇戰陳軍獲勝已佔蕉嶺各地均樹廣東人勿打廣東人白旗（十八日下午七鐘） 
[香港電]  
　　吕公望昨赴汕馬濟所部武衛軍調駐惠州（十八日下午七鐘） 
[香港電]  
　　陳炯明宣言被桂軍相逼不得不奮起自衛（十八日下午七鐘） 
[香港電]  
　　國會因歲費無着内部自起紛擾一部分已擧代表求陸保障（十八日下午七鐘）公電 
　　新化安化寗鄉三縣人民訴張部暴行電各報館均鑒張敬堯所部旅長兼清鄉司令劉振玉副司令王記三督同史殿臣邢開泰兩營長曁馬稽查等於前六月間山新化退經安化寗鄉等縣沿途淫搶殺燒慘無人道曾經三縣代表以被難情形聲報湘政府在案茲恐遠道未明慘狀用再通電縷陳該軍於將退之初勒令三縣商會擄夫二千四百餘名四城内外縱兵刦搶殺四人盡一晝夜始行在途計搶青峯桑梓滿琱冷水江漩塘灣連溪長鋪子毛易鋪八處鄉巿并擄夫送行然猶未燒屋也惟於夫之老弱不勝任者槪予槍斃自此以下計燒筻溪橋八家石了嶺十餘家辜姓垣二十餘家圭硃大冲青檀橋謝託山花橋等處一百餘家此在新化境内之燒搶情形也入安化境計搶四房頭梁家灣黄泥灣桐車灣三甲等處并燒五十餘家殺二十餘人傷百餘人其最慘者猶爲藍田該處爲湘省繁盛巿鎭有商店一千八百餘家民居二千餘家該軍以大砲架山以步兵守巿口分隊刦搶之後復四處放火逢人便殺盡兩晝一夜始行事後清點僅存零星商店二十餘家民居三十餘家天主福音等堂亦均灰燼其被殺人數屍首已發現者計六百餘具梁姓妻身孕將産輪姦後復部其腹彭姓女年十三歲輪姦後復斷其頭被溺人數屍首計雷總寺内四十八具婦孺救濟會門首塘内三百餘具被燒人數則或餘手足或餘一臠或并手足一臠俱無其理没於頽垣瓦礫中者不知凡幾其最慘者仁發店之學徒二人避匿水缸中上覆以鍋蒸成肉醬自藍田而下計燒馬蹄坳五家橋頭河八家并殺二十餘人壺天亦被搶殺此在安化境内淫搶燒殺並施之情形也入甯鄉境計在翳糧倉殺團紳一人灘山鋪燒商店四家民居六家回龍鋪搗毁敎堂一所殺敎士一人抵縣燒南正街二十餘家東門口數家殺百餘人姦淫搶刧亦如新安各處此在甯鄉境内之燒搶情形也以上各情字字皆實目不忍見耳不忍聞實爲三縣自有歷史以來未有之慘劇查世界陸戰法規慣例對於敵人未設戰守之處禁止攻擊如有認爲必須攻擊時應先令人民移避該劉王等計自新化退出沿途六百餘里并未正式遇敵發生戰鬭乃竟縱令各兵肆行屠毒而於藍田一巿四處放火且派兵堵守街口不准走漏一人此種土匪行爲實犯法律上之私罪萬不能以俘虜待遇倘不除民賊匪惟無以整軍紀抑實無以服人民納税養兵之心泣懇我大總統及當路諸公主持人道電達譚督立按軍法明正典刑以雪沉寃而昭炯戒無任號懇待命之至新化公民代表蘇鵬余熾李景劍謝振鴞劉鑫蕭鍾華安化公民代表彭國鈞梁岱鍔易鳳祺梁鑄球梁光瑾譚國顥梁勁劉馭皆寗鄉公民代表文懷亭張光煦黎兆枚楊紀　喬杰王澤洪章光毅等同叩世界路透電 
[俄波戰事與英法德]  
　　十六日瑞典京城電過激黨機關伊斯凡斯蒂亞報載有某夫過激黨官員所下之命令謂不得寛恕波蘭人民凡挾有一子彈者即加處决　　十七日倫敦電俄代表加米尼夫氏致書英相喬治氏詢問英國對藍格爾將軍之態度且謂法政府今旣决議承認藍格爾政府藍格爾問題實與公共和局有關不知英國將否取新計畫利用與勞農政府恢復友交之舉消除所將發生之一切障礙　　十八日巴黎電駐華沙法國委員團報告法外交部謂德國現以波蘭之軍略行動由飛機通報過激黨又稱俄人現得東普魯士德界内之軍火與糧食接濟　　十六日柏林電據各報載稱俄軍仍在波蘭境前進已攻入多鎭桑恩砲臺要塞本期將奮力抵禦亦被攻陷德政府已向高等議會提出抗議反對所畫西普魯士舉行公民大會區域之界謂此項决議與和約條欵相牴觸且背自决權利主義德政府礙難承認　　十六日倫敦電克松貴族今日在下院宣稱俄波休戰議和代表已在明斯克會晤目下談判必在進行中 
[英議會閉會之演説]  
　　十六日倫敦電波拉勞氏提議國會閉幕至十月十九日爲止附以如遇必要提早召集之條件謂自上星期四日國會休會後除報紙所載者外並未發生何事政府對俄問題之政策已山首相於上星期明白言之無論自稱辦事會之機關表示何種意見或有何行動政府並未因之而變更其政策政府自始至終未嘗稍變其對於俄波戰爭之態度政府曾訓令駐華沙之英代表向波蘭聲明如俄國條件果屬出於誠意而非得步進步則英國不願干涉同時政府又以此意通告各協約國意政府對於英國此舉電稱完全同意如俄國欲强施出人意外之條件碍及波蘭獨立則英國惟有執行他一部分之政策耳俄代表加米尼夫氏昨日函致英相有俄國所已通告英國之條件不致改變等語預料日後當無意外變端如竟有之則政府必俟國會開會予以同意後始有行動也今日世界唯一急需厥爲和平他國政體由其國人自决之不關吾人之事首相所以向波蘭勸告者不過欲使和會開於倫敦耳政府非有明白之理由爲全國人民所願擁護者决不使英國處於戰爭動作中也前相愛士葵氏起稱政府通告波蘭一舉甚爲正當若政府未得國會同意遽有戰事動作則殊有害又謂世界和平今無論以何種代價購之總屬值的但不可以不名譽之代價購之且集歐洲政治家之能力輔以國際聨盟之扶助和平當不致無成也工黨議員克萊恩氏起爲辦事會辨護且責政府不公布近日會議之内容並謂國際聨盟亦憲法之一部原爲和平而設乃政府不知利用之如於此時用之工黨自放棄其罷工之權利首相喬治氏駁之謂不宜藉國際聨盟爲攻擊政府之利器須知聨盟行動繫於會員全體之同意今協約國對於俄波時局意見互殊已無庸議故聨盟未必較高等議會更能議定辦法况俄國又切實拒絶國際聨盟之干涉至於高等議會屢次集議並未秘密從事每次輙有詳報發表從未有重要議案而不立即公布者也首相繼言及愛爾蘭問題謂政府準備與能代表愛爾蘭輿論之人討論可饜愛爾蘭民意之辦法但須附以下述條件（一）代表東北烏爾斯特之六州必享有特别之優遇（二）政府無論如何不能接受直接或間接可使愛爾蘭任何部分脱離英倫三島聨邦之議（三）政府不能依允可使此三島戰時稍受危險之辦法新芬黨苟能依此條件提出建議政府願與討論之首相言畢國會全體通過休會至十月十九日之動議太平洋路透電 
[美議員對於菲島獨立之言論]  
　　十七日火魯奴電美議員團　乘之大北運送船已抵此部議員蘭達爾氏述其遊歷馬尼剌與上海之觀察謂菲列濱於此後二三十年内尚未可獨立議員團諸人無不同此意見卽非在政界而受有敎育之菲人亦一致反對獨立議員見菲島現有之事狀後對於獨立一層多已大變其從前意見蓋覺今如放棄菲島與其人民任其飄流則將釀成極大之危局也菲島事業因資本不足致未發展而資本之缺乏則因政府將來地位未定之故蘭達爾又謂日本侵略之影遍及東方全境菲島之有思想者預料如美國放棄菲島日本將統治中國與菲列濱矣蘭達爾末謂已電致檢事長巴爾麥氏主張將禁酒令施行菲島 
[海參崴近事]  
　　十七日海參崴電俄船巴特羅加爾號星期夜被持械匪人刦　去後行至阿斯柯爾德島時有船員若干人不願繼續前進遂在該島登岸今已改乘烟臺號輪船行抵海參崴據云刦船者爲軍官八人並有婦女隨行此船現向日本而行軍官並無暴行惟指揮船員依其指定方向開船耳　　十七日海參崴電海參崴報紙除過激黨機關外皆謂上烏定斯克政府與海參崴共産黨議和代表間所立之約係莫斯科政府預定之謀其結果將不利於遠東之西比利亞謡傳謝米諾夫氏退出後貝加爾後將駐於濱海州而過激黨將佔據後貝加爾與阿穆爾州 
[朝鮮之新運動]  
　　十七日東京電朝鮮政府今日發表文告略謂自三月十五日起至七月六日止衙署被人持械攻擊不下二十一起死七人重傷十人燬屋五所公欵被竊二千九百八十五元死傷者大都爲警員激烈派所組織之朝鮮臨時獨立政府已採用過激黨之方法組成暗殺黨黨員悉係青年總部設於境外屢擬施行殺人放火之事以嚇居民日人警察與之奮鬭極感困難但終將激烈分子逐往境外云云 
　　十八日北京電潘復汪士元被任爲財政次長張弧被任爲幣制局總裁鹽政處督辦由潘復兼任　　十八日北京電此使因哈爾濱比人三名受非禮之待遇提出抗議政府已命吉林特别交涉員查覆　　十八日北京電吳佩孚昨晚離京曹錕定明日出京張作霖定星期六日回奉總統擬於曹張啓程前决定軍區問題減政命令今晚可下　　十八日北京電晨報載稱曹錕因閻錫山曾圖派兵至娘子關助段爲直軍所阻不得逞志故主以王正賓代閻督晋此説尚未徴實但如　有此事則中外人民對於新政府將起極大疑慮因閻向不與同黨爭且治晉多年政績昭著爲華人同聲稱頌也　　十八日北京電漢口建築商場督辦張國淦請裁此職而將工程事務歸政府直接管轄總統已將此事移交財商兩部議覆現信張之出此乃迎合靳雲鵬意旨蓋靳現擬撙卽特别費用也　　十八日北京電海軍部所派調查尼港慘殺案之委員已抵尼港據稱迄今未查見華兵參與殺戮之證據　　十八日北京電美議員凡爾氏之女年二十三歲染扁桃腺炎病於今晨四時逝世故議員團已取消各項正式宴會國内要聞 
[北京通信（深）]  
　　靳閣之國民大會觀國民大會之聲浪喧傳於耳鼓者久矣政府對於此事究持何種態度固我人所急欲聞者也記者以新任總理靳雲鵬業已就任特往訪問茲記問答之詞如下（文字責任記者負之）記者問政府對於國民大會是否贊成靳答云政府爲行政機關只能循法以處理各事而已他非所知也國民大會爲超越法律之舉動問我個人意思則可有贊成或否之表示若就政府地位言不能有所謂贊成或反對也問政府是否承認國民大會爲必要答國民大會者不得已之舉動也大亂之後紀綱毁壞法律失效秩序破裂行政無復機關於斯時也不得不以國民大會救濟之今者政府猶存秩序未亂紀綱法律寖以頽弛則有之未至失效毁壞之地位之也政府從而整飭之自有正軌可循不當諉其責於國民問國民大會之辦法政府可予承認否答國民大會每在無政府狀態之時斯無所謂政府承認與否旣有政府卽不應有國民大會故當然無從承認也且旣謂之國民大會則顧名思義自非政府所召集無論政府召集無所依據也苟或由政府方面之人起而主持之尚何國民大會之足云至其辦法此時議論蜂起言人人殊無可依據姑就吳佩孚所主張言之商農工敎育會果各地俱已完備歟如其未也選舉權之分配果能平允歟蒙藏青海於此殆等於○果將除外歟就我個人意見言之亦不能認此辦法爲允當也問倘有極妥善之辦法俾全國之眞正民意眞能發舒者政府可予允准否答極妥善辦法之有無姑置勿論我所欲問者全國之民是否眞正有意耳夫謂民爲無意非也一般國民但求安居樂業而不欲聞國政之何如此爲眞正之民意民無意於國政而謂解决國政之大會爲出於民意之自動謂非少數之民假借名義而何眞民意初不能發舒徒供假借名義者之利用諒非主張者所樂爲也問事實雖如此但藉此促起國民之自覺心政府倘許與曲成歟答此事旣無法律可言則政府於事實上不得不爲愼重之考慮事苟無憲於國政府亦何樂乎失歡於衆人然國民大會發起之本意固將求國民之和平安樂也倘因此而有挑動禍亂之虞政府當然有防維之必要不得謂出於國民之自動而諉卸其責任也問國民大會之職權倘限於極小限度（如以修正國會組織選舉法爲限之類）當不致有挑動禍亂之患歟答此中有不能不慮者二端一曰無限量國民大會無法律可遵循也前此固無法律又不能於國民大會之前先開一國民大會以規定國民大會之法律然則大會一開其範圍之爲廣爲狹爲久爲暫一聽其多數之自决倘多數所决舉一切現狀與種種不可變更之事實而一切推　之勢必召全國之大亂而不可止夫發起人之意固欲限於極小限度也然大會之公决不受發起主張之束縛羣言龐雜之際發起人每無如衆人何凡百會議往往如此而茲事體大非可漫爲嘗試也一曰無制裁國民苟承認大會爲全國之公意矣則此會直接爲國家之主體更無再高於此之機關萬一會議所决鹵莽滅裂遺禍國家或則樹黨營私横行無忌斯時旣無他之機關可予裁制又不能另開一國民大會以取銷此國民大會則卽爲禍什倍於安福又將奈之何哉所謂不能不愼重考慮者此也問國民大會之辦法對於選舉取極嚴格之監督當不致有不良分子之屬雜上述云云得無過慮否答此余不欲辯國人當能察之然謂前此所選舉時是否不致舞弊分子在内歟惟爲外力所轉移則白沙在泥與之俱黑今茲所選即謂盡屬上品能保將來之不變歟雖然此皆不足計議也旣能嚴格監督國民大會之選舉則曷弗以此施諸國會之選舉國會選舉爲軌道上之行爲而無其危險何必棄此而圖彼如曰國會選舉爲不普及也則選民以外之民本無意於政治我固先已言之矣問國民大會一事宣傳日廣民間之熱度日高倘政府不與同意得無失民望否答此時固不能作决絶之答覆政府亦决不願違反民意然無論何種主張之發生未可貪其名目之好聽而一味盲從必須將其前因後果與夫必須經過之意中事不可不防之意外事一一通盤熟籌然後可下斷語夫主張者之意我固信其本於愛國之熱忱也然事有本意極好而結果適得其反者在不負責之人往往隨便作快心之論在當局自不能不愼我所希望者不獨政府愼之尤在社會上一般知識階級詳密考慮以指導一般的國民應免以盲導盲之危險果研究有得可於國有益無損者政府亦保必深閉固拒哉言至此靳總理又申言曰此爲我個人由衷之言惟政府之意思則决諸閣員之同意非以上述云云爲政府之表示也記者乃興辭而退（八月十四日） 
[北京通信（靜觀）]  
美國議員團到京中央公園之大歡迎會今日（十四日）下午二時半美國議員團及其着屬共五十餘人由津乘京奉車抵京先二日之夕（卽十二日）北京學生聨合會聞美議員團北游將至特開緊急會議於北京大學第二院第一敎室當時議案原有三條而籌館歡迎美議員事實居其一（其他兩事一爲對於日使館保護禍首應設何種對付方法一爲對於國民大會應持何種態度）結果對於歡迎事議决俟抵京時由代表赴站歡迎但臨時願加入者不妨多多益善至於正式歡迎會可俟美議員到京後再設法籌辦或單獨舉行或聨合他團體臨時再定本日大早即得天津電話謂美議員團五十餘人準上午九十時由津動身於是未及十二時各歡迎員已紛紛赴東車站約計男學生八十餘人女學生五六人持有大旗一面上書歡迎美國議員團字樣同時赴站歡迎者商會派代表十餘人警察廳亦臨時派有軍樂一隊政府並未派有要人任歡迎之役午後二時半車抵前門學生排隊入月臺鼓掌歡迎美議員下車與之脱帽鞠躬爲禮斯時美公使亦派有館員及美軍隊到站出站後即乘汽車多輛馳入東交民巷聞暫在六國飯店下榻學生歡迎團排隊出站穿過東交民巷至美使館門首以歡迎之旗交由館内門者請其持入交館保存以資紀念美議員對於學生歡迎皆表示滿意無一不面現愉快之色歐美學生會中之留美學生一部分本日到站歡迎者亦有數人午後特召集會員開緊急會議籌辦歡迎大會議定即於晚間舉行於是分頭籌備一時忙碌異常其地點定在中央公園水榭時間自七時起至十一時止僅以四小時之籌備而佈置居然井井有條可謂靈敏入公園門迤西至水榭沿途徧掛紅燈籠燦爛奪目大門前及水榭門前均交懸中美兩國國旗在水榭西偏設臨時會場中鋪地毯外圍茶座並約彈弦大鼓及善戲法者多人預備臨時奏技以娛嘉賓迤北有樂舞生一隊所奏爲中國舊式樂器水榭東偏則有軍樂一隊美議員團男女賓初入場卽有軍樂隊奏樂先奏國樂繼奏美國軍樂美兵過而聞者皆舉手加額以表示敬禮樂舞生亦於是時奏舊樂笙管齊鳴悠揚可聽先由留美學生團代表周詒春致歡迎詞旣畢美議員繼起演説者三人演説畢復由周氏致答辭周君兩次發言皆用英語歡迎之儀式旣備乃及於餘興先彈三絃次演梨花大鼓再次則獻種種手技外人有時亦鼓掌示嘉許贊美之意餘興旣畢遂入室用茶點茶點係用中國點心而以西式食之食時多立而不坐是日到會者留美學生約一百餘人其人多在北京各機關服務由臨時召集而來此外美使館館員由該團約來作陪賓者亦有十餘人食畢復於水榭以内演影戲於水榭以北之空場演烟火花盒外賓觀之極爲愉快直至十時半始散斯日之會可謂盛矣聞北京各界將繼起歡迎之當必更有一番熱閙也（八月十四日夜十二時半） 
 
 

Page 7

 
 
[新内閣開幕紀]  
　　十四日（星期六）國務院舉行例會靳總理到院早其他已就任之閣員亦均陸續蒞席上午十一時開議計議决任命官吏案七件關於外交財政案件以周顔兩君尚未就職故未議及茲將是日議决各案誌下（一）任命高凌蔚爲農商次長案表决照准（二）任命徐世章爲交通次長表决照准（三）任命鄭洪年爲交部路政司司長案表决照准（四）調任李書勳爲直隸津海關監督案表决照准（五）調任趙從蕃爲兩浙鹽運使案表决照准（六）任命屠文溥爲山東臨清關監督案表决（七）督辦漢口商埠事宜張國淦呈請辭職案結果責成農内兩部核議具復時午十二時散議山張志潭薩鎭冰入府報告又一消息新閣閣員就中周顔范三人尚未到京就職故前日閣議雖經開會而一切重要案件俱未議及聞當局業已先電周氏速駕略云公長財政明令已頒組閣伊始亟待商議希即日蒞京云云周氏復電准於十四抵京但關於籌措善後經費問題須與當軸商妥始能就任又顔氏以某項外交懸案頗難解决自身不便輕於嘗試態度異常愼重尚無來京確訊范氏昨亦有因某種關係忽發生變動之説然據又一方面消息謂外交財政敎育三總長雖尚未到京然本人均已表示承允周顔二氏本定十七日宴請美國議員團故不日即可到京范氏或亦定於聨袂偕來並聞東海擬於三氏來京時將在公府宴聚集全體團員以便接洽一切善後問題又聞此次設閣員配定後東海迭與曹張兩使及各界要人提議擬於日内咨行　國會通過然後再定大政方針此件業經共同承認照此進行 
[京聞拾要]  
　　和議總代之表示自政府决定以蘇督李純爲和議全權總代表迄近日新閣成立復由靳氏致電李督囑卽積極進行但聞李氏對於總代表一席仍持謙讓態度並於前日覆靳一電略謂關於和議純自當竭力進行俾統一早日告成以期與民更始惟純歷年以來始終以調人資格幹旋南北身處局外從旁轉圜調停自易致力若親處局中實屬多方窒礙奉命爲北方和議全權總代表中央責以重任反爲不便迅希收回成命且代表問題純以爲目下時局尤無相當之必要嗣後雙方接洽之處均可由純直接電商無俟多爲轉折徒費手續云云聞李督又致電當道商榷關於和議者三事（一）爲祈示謀和地點内有上海不甚合宜請移至南京且言上海南京同爲蘇屬等語（一）爲各分代表如無更動請即催赴南京（一）爲謀和議題較昔不同是否准予擴大　　皖系一篇糊塗賬總統命令查明財政交通兩部賬目究竟虧欠若干業經田文烈於交卸時呈一説帖曾毓雋任内開支不出之賬目共有一千五百七十餘萬及合同一束財政部亦有開支不出之賬目四百餘萬大都皆用之於軍事但此次十路定國軍段祺瑞每路發十二萬元此外另行指定之軍隊亦僅發出八十萬元兩共二百萬元顯見曾李等有中飽情事政府擬將此次禍首在京中及原籍産業查明發封以彌補此項虧空開安福部自民國七年起所用國家之欵（連選舉費在内）共三千七百八十二萬六千餘元邊防軍西北軍共用國帑八千萬元而所購兩次之軍械借欵三千餘萬元尚不在内　　善後經費之籌措近聞政府方面關於此次政變之結果應需大宗鉅欵善後首要項下（一）各軍隊之欠餉及遣散費（二）各機關之欠薪（三）新國會之歲費（四）本月之政費至少需九百萬元方可過去次要項下（一）到期外債及利息（二）中東路之補助費（三）駐外公使領事之俸給及經濟會議代表之經費與國際聨盟全權代表之公費以上共須二千萬元惟到期外債一項只有另訂延期之辦法而已　　留日學生之苦况我國留日官私費生因受國内時局之影響致不能如期接濟竟有因旅費短少而受訟累者其困苦狀態可想而知茲據日報稱日本政府因得我國當局之囑託其在日留學之官費生學費業已經過日本臨時議會之協贊從本年八月起由國庫支給定額四十人共需七萬四千元聞現在我國留日學生之在東京者其總數爲二千七百餘名每人每月約六十元現因時局關係致陷於經濟困難之地位故日政府擬將義和團賠償之免除金約六百萬元專爲接濟官私費生之用我國當局若仍置之不理竟令留日學生仰承日人之鼻息維持其生命國家之體面何在耶 
[滿境之日韓人衝突]  
　　字林報十七日北京電云據朝人方面可恃消息七月初日本報十七日北京電云據朝人方面可恃消息七月初日本軍官在雙城子招集强悍鬍匪五百人編爲一隊而以日兵五十人統帶之入附近滿洲境内希圖攻擊中國境内之韓人村鎭七月十二日韓人居留團得馬探之警告預備迎擊惡鬭後鬍匪失利向雙城子退走 
[吳佩孚到汴之歡迎]  
　　吳子玉於八日抵鄭次日卽赴洛收東西北軍十一日晚事竣回鄭十二日上午十一點自鄭啓程十二點抵汴同來者爲參謀長李濟臣參謀官張佐民矣議張傳煊顧問楊朝黼周立庵軍醫院長寗天爵開封政紳學商軍警各界均赴車站歡迎吳下車後偕其參謀顧問等逕赴督署與趙周人接洽即在督署午餐午後赴山東會館旅汴魯人之歡迎會柴得貴旅長（魯人）代表全體照料一切龍敏修（警察廳長）亦親往保護到會館卽先謁孔子繼在大成殿前攝影復至西偏院開茶話會由旅汴魯人某君致歡迎辭吳即起立演説略謂此次戰役戈操同室言之至堪悲痛總計直隷及各省死傷者不下四五千人皆屬黄帝子孫非萬不得已孰肯出此謹將此次不得不戰之原因略爲諸先生述之吾國裁兵計劃所以減輕人民負擔實爲不可緩之要圖乃賣國黨不恤民艱今日添招西北軍明日擴張邊防軍養癰貽患人民敢怒而不敢言於是同盟各帥始有撤銷邊防督辦籌邊使各職並解散邊防西北各軍之請求孰意因種種牽扯未能達到目的僅免徐樹錚一人之職段氏即明目張膽組織定國軍興師動衆在同盟各帥深恐地方糜爛不過令佩孚嚴加防禦彼時深望在野名流軍政前輩有人出而調停或可因以達最初目的戰事卽可不至發生不料段徐蜚强迫籌邊西北各軍作戰如以猛虎驅羣羊雖不願作戰亦已無可如何此戰禍所以終不能免也至戰時情形原無可述之價值不過段派借債耗帑養成如許軍隊乃竟不堪一戰一旦倚以對外甯不誤國（吳言時頗爲慨歎）刻下戰事已告終結佩孚此後不願再有耗費巨欵自殘同胞之事現時所未解决者爲内閣及善後各問題内閣問題中央已有辦法佩孚對於善後問題以爲宜注重農工商各業例如農人宜研究農學養成農人堅忍性及永久責任心爲第一要義推而言之軍人無責任心唯思升官商人無責任心唯思發財甚至紳政各界皆無責任心國未有不亡者語至此問柴曰我魯旅汴者以何界爲最多柴答以今日到多政界人軍界亦不少多在防次吳接演曰現在政界人物每以辦實業興敎育爲口頭禪實則並不竭力去辦務望大家作事要從根本上着手外國人欺悔中國人即因我國人根本力量太差而受禍最烈者卽我魯人故我魯人對於國民自决及永久責任心尤應切實去做爲全國倡我國全途庶可免於覆亡之禍云云演説畢賓主盡歡而散吳是晚暫庽育才館（即二曾祠）趙督派專員照料一切十三日早七時紳商學各界各團體假總商會開會歡迎各街商民住户遍揷五色國旗表示歡迎到會者異常擁擠先由商會長杜秀升報告開會宗旨繼各界分别致歡迎詞次由吳致答詞略謂此次戰勝段黨謬蒙各界贊揚實則非軍隊之力蓋是役全勝於民意願各界此後益加奮勉農工商學與軍界聨合一致不分畛域戒除陋習力圖維持對外庶可操必勝之劵至國民大會一事大家須要注意此舉爲徴求眞正民意現在眞農夫工人鮮有完全學識令其推舉代表殊感困難希望大家喚醒勞動界之覺悟加以提倡勸導使國民皆有愛國思想則庶幾矣（聽者鼓掌）旣而又言敎育關係之重要謂大家亦須注意云云時已八句鐘吳卽退出逕赴車站乘專車回鄭記者見吳公精神雖好然面目黧黑且極消瘦似甚憔悴者蓋吳於百戰之餘赴津赴保赴京赴鄭赴洛赴汴席暇煖除長途跋涉及應酬歡迎者外尚須閲報紙治軍書實甚忙碌據其左右云公恒午夜就寢黎明即起云 
[王正雅被慘殺之通電]  
　　各報館各團體鈞鑒竊王鎭守使正雅前清服官滇省位至監司政聲卓著武昌首義克復荆襄厥功甚偉元年前大總統念其勞勩任命湖南常澧鎭守使治軍九載迭經政變全省受禍幾無完膚惟常澧一帶七鬯不驚未遭蹂躪王使始終以息事寧人之心負保境安民之責當爲朝野所共諒此次張氏離湘京保事起第八師及馮旅長先後拔隊赴鄂湘西防務益形吃緊王使以地方重要力予支搘不意副使卿衡覬觎斯職厚集軍隊力謀竄奪王使不欲以一人去就糜亂湘西屢電中央及督軍自請辭職均蒙慰留未准終恐久綰軍符致生猜忌一面電禀湘督一面派員與卿衡接洽願將所部軍隊交伊接管因於七月十九日由澧起行冋慈利原籍以明去志詎至慈屬貓兒峪卿衡暗派該部營長喻先明阻兵要隘預備襲擊王使恐生誤會卽派高營長仕魁前往解釋而喻逆紿請王使親來方能見信王使以心懷磊落態度光明遂單騎前往甫抵營部詎該逆陽示歡迎陰懷奸惡接談之頃令伏兵四出舉槍轟擊遂至被害血肉狼籍慘不忍觀恩渥等聞此惡耗同深悲憤該逆等純爲個人權利起見遽爾擅殺簡命大吏直接長官實屬目無法紀應爲人神共憤天地不容若不嚴加懲治將來犯上作亂者尤而效之軍界前途何堪設想爲此泣血電陳俯念王使任職以來保全地方人民生命財産厥功甚大竟至因公殞命爲國捐軀曷勝憫惻所有卿衡喻逆等懇請嚴飭所屬緝拿究辦以彰國法而慰英靈恩渥等待罪行間徬徨無似惟有將原有軍隊集合慈利聽候驅策不勝屏營待命之至湖南當澧鎭守使署參謀長兼步一團團長王恩渥副官長王育夏旅部參謀長聶咸霑步二團團長吳漢鑅營長陳宗李高仕魁王育琦周朝武黄振家賀龍曁全體官兵叩 
[閩粤風雲之緊急]  
　　陸武鳴對於對閩出兵一事曾在龍州召集會議結果贊成出兵僅電軍署愼重將事軍署見武鳴贊成隨即委任沈爲英爲攻閩總指揮一職沈已於十六號九時乘韶關專車抵省逕至軍署與莫督籌商出師計畫直至夜深始返東門外北横街第二軍總司令部駐節前日已奉到軍署頒發廣東陸軍征閩總指揮關防一顆文卷一束查收啓用現悉沈鴻英已向前方出發派定各軍任務浙軍與海軍陸戰隊爲左翼初擬以吕公望爲左翼司令因參謀部長不便受人節制乃以陳肇英爲司令靖國軍與省軍一部爲右翼以方聲濤爲右翼司令劉志陸與陳坤培任中路以劉爲中路司令沈總指揮率領大軍殿後前赴閩境　　十一號下午二時軍府岑林温三總裁乘坐摩託車前赴軍署會晤莫督即在觀音山秘密會議聞係關於武鳴主張與陳炯明態度經此一度會商或有具體辦法目下各軍輸送將近完畢惟陳坤培與馬濟隊伍尚有若干未及起程查陳部名雖一師實僅一旅卽由盧旅長炎山先率一團前往馬部共有三旅由某旅長紹慧統率一旅前往餘駐省城保護治安聞林虎亦抽兵一團實力可謂厚矣海軍方面自領出軍餉十萬元後業已分給各艦聞林葆懌以身任海軍部長且兼閩督今攻閩之事旣已實行擬即移節詔安行署以便指揮一切陳炯明態度至十三日止厥有四説（一）謂陳正發給各軍欠餉佈置防禦工程大有好整以暇之槪此間開去隊伍爲攻李厚基漳浦乃必經之道聞已紛紛前進陳願相與一致（二）謂陳與李厚基决裂非同省軍一致不可（三）粤軍彈械糧餉均屬缺乏無能爲諱陳競存爲一軍主將介乎兩强之間當未决裂以前自當審愼躊躇故尚未能率爾表示（四）陳前日來電質問省軍何故侵入防線言詞異常激烈聞卓某所部已移至豐巿數在二千人以上此四説以何爲眞殊難斷定也李厚基方面何如亦宜詳爲調查庶幾知己知彼百戰百勝李現已向北方辭職北方欲委前任長江巡閲副使王廷楨督閩張元奇爲福建省長李於辭職未准之前仍非常注重防務省城以于山（在城東南）爲城内要地除原有駐兵外加復派兩連助防并於烏石山（在城南）屏山（在城北）各加派一排洪山橋（在省城西十餘重）爲上游孔道且不時有匪徒出没故亦增派一連駐守前在山東直隸各處新招北軍約五百餘人現編成兩支隊發給軍裝糧餉開駐馬江長門兩處又責令財廳於十日内解繳三十萬財廳本無現存已轉令各縣知事各釐税趕速解繳一面向某洋行商借五十萬以地方税作抵押品又面向紳商籌借五十萬至軍械一層已將洪山橋屏山頂等各軍械庫所存彈械細加檢廳分發各軍應用此時駐紥閩中之臧致平王永泉亦大有關係之人聞臧與某方交涉條件不遂致又反手加以邊防軍一團又在旁監視莫能作爲王永泉本有表示中立意後奉張作霖密令不助李厚基惟李則極力聨王並許以某項地位至第十旅唐國謨所部爲直轄陸軍部之軍隊每遇要事皆秉承陸軍部核辦現以發生軍務派參謀唐濟賢晉京請示臧致平所部表面出發前方似爲擁護李厚基不知内容如何設王永泉唐國謨都靠不住則李厚基惟有一逃無抵抗攻閩軍之能力也 
[南京快信]  
各界聨合會昨開職員會討論促進國民大會辦法李督昨派任某赴滬疏通孫唐等又派周予覺赴滇與唐蓂賡接洽岑西林代表文羣來甯謁李督接洽和議昨晚返滬報載李督復府院允就總代電軍署消息謂無此電李督昨電粤軍政府切阻進兵攻閩齊省長因各縣公團反對俞紀琦拒絶借漕現改由省署委任大批候補知事充息借冬漕委員分赴各縣接洽財政廳長俞紀琦辭職軍民兩長均擱置未批齊夑元派李卓赴京與府院有所接洽李督齊鎭守使均患腹瀉連日謝不見客 
[杭州快信]  
沈省長此次出京曾奉東海面諭以後須實行軍民分治沈到任即着手分劃權限如警備隊總司令向爲省長兼攝現亦擬劃歸專員接替呈請中央委派沈省長昨委章學謙充本署技正兼第二科科員沈省長抵任後注意警政昨特傳見警務夏處長曁該處秘書鄒可權吳敦義視察長王藩第一科長楊桂欽第二科長陳世渠第三科長朱勗夫第四科長夏鍾澍到署討論一切中央財部昨又續電催解二十萬元杭州青年會今日（十八）下午七時請美國國會圖書館漢籍部主任江亢虎到會宣講題爲美國新思潮地方通信 
[蘇州]  
國語講習會現狀吳縣勸學所敎育會利用暑假期内組設國語講習會假大儒巷三高校舍爲會所自七月十九日開課後由演講員程惜麟擔任國語發音學及蘇州潤音楊雲長擔任國語文法張福保擔任注音字母金軒人擔任國語會話陸衣言擔任國語敎授法男女聽講員計共二百三十餘人每晨八時起十一時止皆能細心研究至下星期已滿五星期即須聞閉會後並不試騐祗須審查聽講員出席時間在三分之二以上者即屬合格請縣知事核給證書云朱梁任判處徒刑警廳拘捕蘇報館主筆朱梁任校對顧讀亭亭日人解送鎭署訊供後顧等三人即取保釋放朱仍發押警廳四前朱子世隆具呈鎭守使署以伊父係被王薇伯設阱陷害請求准予將父釋放等情經朱鎭守使批示云據呈已悉爾父朱梁任是否被該報館經理人王薇伯陷害案關督軍飭拘訊辦之案應候訊明再行核奪所請保釋之處未便照准仰即知照此批云云前日又經鎭署軍法官王鼎臣提朱復訊結果依照戒嚴法判决處朱梁任五等有期徒刑三個月零二十天已經收押日期二十二天准以兩天扣抵徒刑一天當於八月十七日將朱梁任發交蘇城陸軍監獄照判執行並詳報督軍查核矣吳縣拒絶借漕吳縣借漕歷年皆首先輸將茲因對人問題半月來竟無一繳者昨省議員宋銘勳孔昭晋錢鼎馮世德金樹芳等致電省議會諸同人六十縣各公團及地方公民云齊省長不顧民意以查辦未結之俞紀琦升調財廳倒行逆施無可爲諱胡議員允允恭庚電拒却借漕提欵各節鄙人等深表同情務希諸公一致主張堅持到底等語聞田業會商會巿董事等亦紛紛電陳督軍及旅京各同鄉竭力反對云 
[金山]  
楊德薰請求申雪金山縣北鄉民人楊德薰呈該縣馮知事文云德薰號柳汀世居北鄉鄉四圖向不與聞外事蒙鈞署委辦本鄉平糶事宜德薰先期斥資將鄉一鄉二鄉四鄉五等圖早經在本宅開辦平糶復奉鈞署委狀其時適值浙平搶米風潮蔓延至境山塘泖西一帶同時並起北鄉不幸並受響影致滬上米商莊桂清蔡丸春等於泖港顧子成所開廣泰昌碾米廠載運之米船在横潦涇地方亦遭波及事後該米商等憑空將德薰之號柳汀牽連在内登報誣衊其時德薰正在辦理平糶吃緊期間無暇申辯乃近聞該米商等已具呈鈞署稱有工人阿啞駕柳汀　船運送搶米之人並有沈濤松爲證云云深爲駭詫蓋德薰家所畸田産俱係不遠徴租近便素無賬船即工人阿啞曾於民國五年問雇用已於民國六年九月病故豈能起死回生爲人操舟並帮同搶米重煩該米商提起訴訟情事况沈壽松爲米商顧子成股開如椿南貨店内之夥友硬作證人意圖訛害其爲顧子成敎唆羅織架禍圖詐尤可顯見爲敢具訴聲明請求縣長賜鑒迅予申雪云云未知馮知事若何批示也 
[揚州]  
令查八字橋搶案高郵縣境八字橋白晝發生搶案經興郵兩縣警備隊曁駐防該縣交界之陸軍緝獲盜匪十三人格斃四人該鎭紳民以駐防該鎭之縣警備隊長唐萬有有通匪嫌疑在軍署控告經李督飭令黄旅長派員確查茲聞黄已派委一團黄旗官前赴該地密查矣 
[北京]  
清華學校錄取新生案北京清華學校本届高等科招考曾分京滬兩處舉行茲錄取學生共六名合將姓名開列於左計開高等科三年級鐘春雍朱保訓高等科二年級葛炳林麥健曾高等科一年級賀闓高蔭棠雜評一 
[滿蒙除外（默）]  
前數日外電傳日本對新銀團有允取消滿蒙除外説吾人聞之而疑疑夫日人未必遽肯抛棄滿蒙權利以俯從各國之意也今日京電又傳各國已承認日本之滿蒙除外吾人又聞之而疑疑夫各國亦未必遽肯抛棄從前之主張以曲徇日請蓋新銀團之所以延擱而不成者正因反對滿蒙除外耳使今日而仍允日請則又何必多此一番曲折且亦何以自全其反對之説此吾人之所以疑也雖然滿蒙之除外與否雖爲日與各國間交涉而其實不僅日與各國問之關係也不認滿蒙除外我國之利害若何承認滿蒙除外我國之利害又將若何此則不能視爲他人事而等諸隔岸之觀火矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國民大會策進會籌備會昨訊]  
　　推定章程起草員六人今明兩日繼續集議廣肇公所寧波同鄉會上海紙業公會等二十餘團體發起組織國民大會策進會事疊見本報昨日午後四時各團體代表仍在該會事務所（即寧波路廣肇公所）開籌備談話會到者數十人由陳良玉主席霍守華先詳細宣布該策進會宗旨以免誤會次共同討論是否需要評議部最後决定由代表會産生兩部（一）評議部（二）實事部方臻完善每團體須派一人出席評議部協商一切關於該會章程事須照前日所議在後日（二十一）該會成立大會之前擬妥遂推定沈仲華陳良玉應季審霍守華馮少山趙南公等六人爲該章程起草員七時許散會今明（十九二十）兩日午後四時至六時各團體代表仍須往事務所繼續討論云 
[十人團推定籌備國民會代表]  
　　中華救國十人團聨合會前晚開會提議發起國民大會經衆議决聨絡各界積極進行茲將該會致國民大會策進會書錄下逕啓者日前敝會有發起國民大會籌備會之議及次日閲報知先生等已有國民大會策進會之組織本國民固有之責爲解决紛亂之謀振發民治極表同情茲特推定楊瑞葆任矜蘋邱稼禾　植卿王梅塘唐豪曲稚鶴董天爵孫道勝汪奇笑張取誠諸君等十一人爲出席代表至請接洽爲盼 
[愛國會加入國民大會策進會]  
　　中華國民愛國會爲籌備國民大會事特於昨日下午四時在北京路四百十一號事務所續開會議依據前日表决議案公推代表蘇海若王雲龍唐宗元陳野鷗黄花奴奚士傑等六人以便加入國民大會策進會共同發起討論國民大會一切籌備手續茲將該會致國民大會策進會原函錄下敬啓者貴會聨合各界團體組織國民大會策進會以喚起全國國民純粹民意俾得正式國民大會早日實現一節敝會仝人極表贊同茲特推舉代表加入貴會共同發起以便討論一切籌備進行事宜專此奉達謂爲查照 
[各團體請懲罪魁之會議]  
　　昨日上海花邊同業會等四團體爲請懲罪魁事通函各團體請各派代表假天后宫後樓開聨席會議到者爲花邊同業會沈卓吾百老滙路商界聨合會李澤淵婦女生計會宋垚工商友誼會童理璋温州同鄉會林炎夫謝俠遜吳淞路林剛明林大松學術研究會何飛雄天潼路蔡百吉河南旅滬同鄉會孟昭本中華工業協會張文鼎四川同鄉會曹克明救國恒心團陳如翔中華救國十人團聨合會虞植卿女界聨合會黄璧魂上海學生會張炳燾全國各界聨合會毛一豐留日學生救國團王宏賓温晋城朱侣雲關元莊全國學生會湯宗威勵志愛國宣講團徐克施等又來賓十餘人九時開會公推沈卓吾主席報告開會宗旨略謂曹章陸禍國國人共知去年全國罷工罷巿要求懲辦蓋彼輩實安福罪魁今北京懲辦罪魁命令發表彼輩竟漏網吾人不能不積極要求又日本庇護罪魁違背國際公法吾人應設法要求引渡又北京有令僅懲禍首而該部黨員名籍應一律宣布以便國民裁判云云報告畢請各代表討論辦法嗣到會各代表相繼發抒意見言論極多當即酌定辦法首先通電北京司法機關總檢察廳請其通令全國司法機關偵緝曹章陸提起公訴一面用快郵通告全國千餘縣各公團徴求同意一致聲罪致討并將曹章陸等罪狀及要求引渡理由譯成英日兩國文字登之外報訴諸輿論由主席逃卓吾逐條付表决全體通過又推舉起草員五人沈卓吾黄璧魂毛一豐朱侣雲湯宗盛　定於下星期一再行開會討論遂散會聞該會擬定名曰各團聨席會議所有臨時支出如電報郵費等項由各團體自由擔任云 
[反對俞紀琦之公電]  
　　吳縣田業會蘇州總商會巿董事等電南京李督軍鑒前省議會彈劾省長齊耀琳及查辦金陵道尹俞紀琦一案臚陳劣跡亮蒙垂鑒比者齊省長竸矇商鈞座委俞署財政廳是其不顧民意倒行逆施無可爲諱迭經省議員及京外同鄉函電反對槪置不理俞已蒞新任省議會爲人民代表京外同鄉具有人望而齊省長悍然不顧是目中無我蘇人可知俞方且檄委四出催借冬漕地方人民對於此舉斷難默認夙知鈞座主持公道曲體下情爲此籲請逕電府院准予迅簡賢員接替斯缺不勝感激待命之至吳縣田業會蘇州總商會蘇州巿董事費樹蔚龐延祚蔣炳章等叩（又致北京後泥灣張仲仁轉董授經莊思緘張小松張雲搏電措詞略同從略）　　嘉定縣敎育會商會快郵代電江蘇各縣各法團公鑒俞紀琦爲省長彈劾案内主要人反以省令調委財政廳長蔑視人民公意攘竊中央政權省議員曁各公團函電主張不去俞氏所有關於借漕提欵等事地方槪不奉命本會等極表同情務希協力主持以伸民意嘉定縣敎育會縣商會霰　　武進縣農會四鄉公所電江蘇各縣農商敎育會鑒省長故以被劾人員調長財廳違法侵權蔑視議會敝會等集議先行拒絶借漕再謀對付方法務祈協力進行藉伸民意武進農會會長朱溥恩四鄉公所主任劉辛芸白鶴鳴同叩　　丹陽縣商會農會敎育會電各報館鑒俞調財廳輿情憤激息借冬漕敝縣完全拒絶謹聞丹陽縣商會農會敎育會删 
[唐繼堯之近電]  
　　唐少川昨接雲南寒日（十四）來電云唐總代表轉徐鶴仙先生鑒密上月删電元日始到現在皖直情勢已經明瞭謀和聲浪又漸回復頃已正式宣言主張法律外交兩問題仍從原議此外廢督裁兵實行民治主義切望一致進行以免此後大局之紛亂其餘各端已分别電商仍主由和會解决至於軍府國會移渝昨經决定並將宣布協和上月卽已赴渝堯亦月内出發各總裁曁在滬各議長議員望重爲敦促早日赴川以便軍府國會組織成立也諸公意見何如祈代電復繼堯寒印 
[陳炯明購買之飛機尚未運閩]  
　　漳州陳炯明司令前向美國定購最新式軍事飛機六架業已運滬本擬卽行運閩嗣因其中數架略有損壞當向上海求新廠請求修理本埠軍政當道聞此消息業正派員偵查其底藴云 
[各輪船進出口消息]  
　　國内輪船寗波寗紹公司之新寗紹輪船昨日開往寗波所裝出口貨有白米一千零零三包湖北紡織局粗布三十餘件永烟三十餘箔興業公司之烟捲二十餘箱洋釘三十餘桶打包花衣四十餘包及鐵絲鋼條鉛皮等各種雜貨太古公司之新北京輪船昨日開往甯波所裝出口貨有黄豆二百十包白米四百餘包黄白糖三百餘包其餘爲藥材五十餘件並白籐紅瓦細紙荔子乾等類　　長江招商局開駛長江之江永輪船昨日開駛來滬進口貨有黄豆小麥一千三百七十五包白米二百包水煙七百零四箱茶葉一百十八箱土酒一百二十壜白蔴四百零七件羊毛二百件牛皮六十六件木耳三百二十六包桐油一百件黄絲八十包機花一百六十五件其餘雜貨三百零九件又該局之快利輪船昨日裝往長江之出口貨有黄白糖二百餘包玻璃三十餘箱洋釘三十餘桶連史紙三十餘件生鐵二百餘擔肥皂五百餘箱其餘爲藥品荔子乾牙粉洋靛鋼條洋紙烟捲等各種雜貨太古公司之鄱陽輪船昨由長江開駛來滬所裝進口貨有白米二千餘包荳麥八千餘包桐油一千三百桶黄皮紙一百件麵粉一千餘包先施公司之磁器一百件白苧蔴三百件　　烟津招商局開駛烟台天津之新康輪船昨日所裝出口貨有無錫九豐新茂上海立大鎭江貽成漢口福新等麵粉廠之各牌麵粉一萬餘包及生鐵二千餘擔又有發興廠所造之汽鍋一只其餘爲土布藥品茶葉黄白糖吧皂等各項雜貨　　港粤太古公司開駛香港廣東之新寗紹輪船昨日所裝出口貨有花生仁小麥黄荳共二萬餘包麵粉二千餘包棉紗三百餘包荳油五十餘簍其餘爲洋釘油漆及錦綸廠之汗衫商務書館之書籍鉛字模並罐頭食物皮蛋等各項雜貨昌興輪船公司之日本皇后號將於九月五號（星期日）離吳淞開赴香港法國輪船公司之保羅勒坎突（PaulLecat）號已於八月十八號午前五時由香港向滬開行將於明日（二十號）約午後三時抵黄浦灘工部局碼頭 
[國外輪船]  
　　中美福來洋行之西愛維斯號WestIvis自美國之西雅圖開來已於昨日午後到申裝來進口貨有祥泰洋行之木頭一百萬呎　項雜貨二千噸該輪船卸清各貨後尚須開往漢口裝貨其回國之期當在九月一號又西愛生號WestIson輪船已於昨日開赴香港並未裝有出口貨又該公司之Ｄeuel號從西雅圖來華刻在途中遲至二十八號定可進口中國郵船公司之尼羅號輪船此次自新金山開來於禮拜一到滬後本欲卽時將裝來之各貨起卸嗣因船中所裝由新金山運往香港之金洋失去一萬枚（詳情見昨報）故該輪抵埠旅客登岸之時公司内已派包探多人在碼頭守候施行檢查手續毫無所得船中所裝各銀行之大條銀一千數百塊及雜貨一百數十噸當日均未起卸至昨日午後始行起卸現定本日開往香港其出口貨裝有麵粉四萬餘袋昌興輪船公司之蒙抵格爾號已於八月十七號（星期二）午時由香港開駛來滬現定二十一號（星期六）晨六時抵吳淞是日即開赴温哥武經過長崎神户横濱維多利亞等地二十一號（星期六）上午九時先由駁船送乘客至吳淞笨重行李可於二十號星期五）下午三時前預交四川路該公司轉運　　歐亞太古洋行之Prometheus業於昨日開還英國所裝出口貨以麵粉爲最多尚有Protesilaus號已定本月二十六號開往荷蘭國屬之亞姆斯得登以至德國之漢堡又英火輪公司之Lahore自上月二十日在上海出發開赴英國現得電報該輪在十四號離開香港往星加坡大約本月月抄可至哥倫布九月十五日可至馬賽 
[米店夥競買周浦新米]  
　　浦東周浦新米到滬後際此米價奇貴各米行米店更覺視爲貨因是所到之貨均派夥在碼頭迎奪昨日計到三十石一銷而空閘北米價每石抬至十五元三角云 
[蕪湖秈米未見運滬之原因]  
　　該處有人採辦軍米蕪湖新秈米邇來業已收穫年歲豐熟照例日内可以運到上海米商已引領而望詎昨日米業中接得蕪湖來郵云蕪湖現有官場設立採辦軍米處購辦軍米十萬餘石致陳米漸缺米價增漲新貨因之亦緊故尚須延遲時日必俟巿面稍裕方能裝輪運滬云云致昨日滬上江西秈米亦受影響其價開至每石九元三四角云 
[總商會協商嚴查販米]  
　　新榖將次登場且江北秈米浦東新粳均已上巿而米價未減且較前稍增誠爲可異昨日總商會沈副會長與調查委員會諸董協商嚴厲調查方法如有奸商私販假借軍米及壟斷高抬情事惟有破除情面按照公訂罰則辦理以維民食而儆其餘云 
[法租界平糶局開辦]  
法租界商業聨合會因鑒平民受米價昻貴生計困難爰集本租界各巨商醵資開辦臨時平價局以濟貧民昨日（十八日）假定白爾路三百八十九號設局開糶每人自一升起至五升止每升售錢一百文上午八時起至十二時止開始售票購米者魚貫而入因照料人多毫無喧閙情事上海學生聨合會派有陶蔡二君駐局監視該段新巡捕房亦派捕彈壓秩序井然是日約糶出米五十餘石至十二時停止 
[粉麫公所再請禁粉出口]  
義德堂粉麫公所因麫粉驟漲有妨民食曾對蘇省當道有禁止出口之請茲以久無辦法特開會議决再函江蘇省長請爲查禁原函如下敬啓者民以食爲天國以民爲本民無食必亂國無奉必亡事所必至理有固然前因奸商貪利運米放洋盈千累萬不勝數計以致内地告匱米價飛漲矧滬地工廠林立工人實繁有徒所賺有限之資難度米珠之日富者固無所損貧者何以爲生然米貴尚可易麫充飢其價又較米廉平民生機猶餘一線詎邇奸商利慾薰心祗圖肥己不顧瘦人復將麫粉源源輸出動輒萬噸是以每包增漲六錢有奇貧民不特無米爲炊行將無麫可食生計難艱何堪設想是故敝公所有鑒及此前經瀆懇鈞座查阻在案旣蒙令飭財政廳核議迄今未見施行豈視麫粉非民食之一種無禁運放洋之必要乎用特再肅函懇以冀俯納迅予立禁放洋藉符民意庶食足而敎興本固而邦寗耳臨書惶悚不勝翹企待命之至上海義德堂粉麫公所叩 
[杜家行外港之搶米案]  
自賣船户關麟生由松屬洙涇鎭永豐裕弉載白米一百七十石來申出糶於前日薄暮駛經浦東杜家行外港突來游民百餘人駕駛小船各執飯籮畚箕躍上關船搶去白米二十餘石正在搬搶之際適緝私第二營鵬飛兵輪拖帶槍船四艘赴各防地巡哨該民遂不敢久留駕舟而散該捕船亦即開赴松江一帶而去昨日關船開至上海卽具禀永陸官廳報請緝究一面函報洙涇永豐裕行知照 
[大連豆油價格頻跌]  
大連豆油前以賣空買空投機營業致華商虧折四百餘萬嗣後經商會整飭設立公會交易稍爲穏健迄今滬上油巿皆以大連油價爲標準故每日均有電報到申連日油價頻跌緣黄豆新貨甚豐豆價極疲之故前日來電九月份油價十一元八角十月份十二元五角昨日來電九月份十一元五角十月份十二元跌去三角至五角以致上海各種豆油及廠油均未開出云 
[友華銀行銀巿報告]  
中美新聞社譯友華銀行十八日報告云昨日倫敦銀價近期漲三先令八便士遠期漲五先令八便士紐約銀價漲至九七半倫敦紐約匯價現爲三六四半此間今日定價金鎊五先令十一便士金圓一○七半八日金四七半開巿時巿况不定投機家願買進交易價金鎊六先令一便士半金圓一百十一元後巿况漸堅定收巿時金鎊賣出價六先令二便士金圓一百十二元日金四十五又八分之七略有出口交易商人方面亦有要求故巿面極活動 
[調醒公荒之實業廳令]  
上海縣沈知事接實業廳調查公荒令文云案查本届省實業行政會議議决調查各縣公荒案業經本廳呈奉省長齊第八二九七號指令開呈件均悉仰該廳令行各縣詳細查明公荒所在隨時請示辦理此令件有等因奉此除分行外合將議案抄發該知事仰即遵照查明具報備轉此令附錄議决案原文江蘇一省素號産米之區然查各縣荒田甚多約數百萬畝均任其荒廢不事生産大好利源誠可惜也雖因地勢之低窪時遭湮没或因灌溉不便不堪種植然能設法整頓預防水旱亦屬有用之田擬請省長實業廳長通令各縣調查招墾開辦以盡提倡之責而期開拓利源 
[南北巿電話接線問题之昨訊]  
南巿商界要求中國電話局接通北巿租界電話線一事業由各商號而租界德律風公司直接商榷俟有頭緒後再由商會電呈北京交商部電政司請示施行現由德律風公司洋工程師兼總理菲立坡函復縣商會略謂（譯文）自接十號來函關於南巿及租界接線問題聲明願承保敝公司三年内完全之收益以待貴政府交換權之接通現今照來函所稱政府願簽訂合約即一九一五年所提議者除去補償問題條欵之外本公司仍欲同待討論貴會所提出之請求條欵數星期之前敝公司接北京電政督辦來電關於此事在本地用種種整頓方法之前必須待之答復予今磋議請貴會致電於彼催其速即訂結合同關於二局接線之事云云 
[遺失行李票收取保單費手續]  
滬杭甬鐵路對於旅客遺失行李票從前僅着尋覔保人並開具清單核對相符即交其取去並不取費嗣因遺失行李票之事日多特規定收取保單費凡該行李價值逾百元者應收保單費洋十元價值在百元以下者收保單費二元此項章程自前年起已經實行惟近來旅客對於此項保單費因今昔不同多有疑問故該路車務總管昨（十八）特通告各站嗣後凡有遺失行李票收取保單費情事除發給正式收據外應將收據號數曁解欵號數於該保單上註明爲要 
[查獲火腿骨内之雲南土]  
雲南人李樹清在雲南購辦烟土一百零二斤分藏火腿骨内由廣東附搭招商局新昌輪船來滬本月八號抵埠當將火腿十五大包運存海關棧内李卽將土樣託掮客范玉亭向土行兜售至十四號李將提單託立興公報關行夥顧文鐘到關提貨致被關員驗出當將火腿如數扣留顧文鐘拘解水巡捕房收押復經梅捕頭飭派探目何春生將帶土之李樹清並掮客范玉亭獲解捕房訊供屬實特於昨日午後將一干人證押解地方檢察廳訊辦 
[地審廳長預備交代]  
上海地方審判長廳廳長張允同蒞任業已年餘日前請假回京省親甫經假滿忽聞京信有更調消息是以由京趕回順道至蘇垣晋謁高等審判廳長林棨面陳一切前日傍晚由蘇返滬當即銷假視事昨日諭知民刑各庭推事清理舊案限月内一併理清以便結束備辦交替手續云 
[民生女學敎務會議紀]  
昨日下午四時民生女學校長在校内召集敎務會議討論暑假後進行事宜至時各敎職員先後到會當由胡校長主席郝賦天記錄主席報告集曾宗旨略云本校自創辦以來已將來已將十載成績雖尚可觀而經濟太覺困難故各種設施未能完備實爲恨事此後如何進行可使本校達於善美之域敢請諸君各抒偉見報告畢敎務長任矜蘋發表意見略云本校進行遲緩雖經濟困難有以致之然指示乏人亦未始非一原因也故本校此後欲求速進須注意二事（一）敎請學者規劃校務（二）募集欵項充裕經濟對於第一事鄙人已切實注意前日面晤王疋廷譚文甫　奇峯三君請其贊助己蒙慨允擔任校董對於第二事亦已擬有具體計劃預備募集建築費自建校舍蓋本校每年所費最此者即爲房金也惟今日尚未脱稿不能供諸君討論各敎職員聞言一致贊同並議决於星期五重行集會討論建築計劃云 
[香安保險滬局擴充消息]  
香安水火保險有限公司由港商與南洋華僑合資於民國四年在香港創辦總局旋在上海設立分局完全爲祖國發展保險事業挽回巨大漏巵起見當時集有資本金一百萬元照香港公司條例註册納有保證金二十萬元創辦迄今營業甚爲發達已有公積金二十萬元資力雄厚信用昭著可見一斑刻因上海商業日見繁盛擬將滬局營業亦從事擴充業已聘任湯君節之爲總司理云 
[彚誌商界聨合會消息]  
海寗路海寗路商界聨合會於八月十七日開第二届第一次職員會公推王世衡主席（一）報告本會第二選舉會公舉虞　卿爲會長今接虞君來函辭職同人多數主張挽留（二）討論國民大會問題金鼎提講一面函總聨合會促進辦法一面先推定籌備員與各界接洽主席付表决通過當公推李石麟施復麟楊枕溪陸祺生余仰聖金鼎榮宋誠彰七君爲代表（三）議反對印花税事宋誠彰謂租界印花章經滬上各團體一致拒絶茲閲報載公堂訴訟文件實行黏用印花等語但吾商家賬簿等粘用印花仍須否認應函謂前各團體彚議時所推定代表辦理（四）本會義務夜校暑假期滿擇九月一日開校（五）本會週年紀念會時承本路福壽里永泰烟廠贈雪茄烟數盒以請來賓應致函道謝議畢宣佈散會河南路河南路商界聨合會上學期開辦義務夜校本學期仍繼續辦理并因求學者日衆全路會員熱心認捐特决定分辦兩校前日職員常會又議决須認眞稽察學生到校時間以免或有藉詞游蕩之學徒故分推張葭冬祝志純爲兩校監察其敎科事務則仍推陸費伯鴻黄敬頑邵伸輝共同主持茲將其通告各號函錄下敬啓者本會於上半年開辦義務補習夜校時僅三月成績昭然經職員會决議繼續辦理并圖擴充旋向各寳號增勸月捐均承踴躍加認熱心公益同人欽佩之餘益失奮勉决定實行擴充並因本路地段綿長原有校址偏在蘇州河之北深慮求學者不甚便利於本月七日開特别職員會决議在南段添辦一校商借廣東路口怡珍樓上爲校所其原有之景興里一校亦仍繼續辦理定九月一日開學即日起開始報名各寳號商友學徒有志求學者請速主本會事務所報名并將願　何科亦照章認定以便支配班次無任感盼之至嘉興梧州兩路嘉興梧州兩路商界聨合會昨午後七時開職員會到者二十人周之璜主席報告上届常會由黄寳泉提議本路附近一帶貧民衆多值茲秋令難保無疾病發生竊擬本會籌辦醫院施醫給藥以便貧病者就診特因會費艱難不敢主張永久惟從臨時二字以爲著手辦法有附議者金錦源唐雲甫余連貴沈炳榮等經衆表决略有辦法今爲臨時施醫之第一日進行手續似宜次第推行當山沈炳榮起言醫員班期已承各醫員熱心公益擔任義務茲擬有班期表呈覽内科周申甫痧疫喉症内科顧品三小兒科陳振廷婦科傷寒科杜津齋外科陳芝香内科保糶東内外科楊灌之等定每日上下午分科擔任又如藥材已由本路鄭天德湯春生永德姚鎭康堂等四家領給衆議定名稱日嘉興梧州兩路商界聨合會臨時施醫處貧病給藥定陰曆七月初六日開幕一致表决散會已十時矣南北浙江路南北浙江路商界聨合會現擬開全體大會請名人演説並議分施時藥籌辦平糶學校開課延聘西醫及開週年紀念大會等事昨已由事務所分函通告本路各商號矣 
[慈善團合辦籌振會紀]  
前日（十七日）中華慈善團朱葆三王一亭徐乾麟三君爲湘陜閩浙四省永旱兵災情形重大印刷各省災情形重大印刷各省災情報告及各路災區照片假座一品香邀請各界開會籌振到者海軍總司令藍季北兩路局長任筱珊上海巿經董陸崧侯縣商會會長姚紫若及宋漢章錢新之李栢保顧子槃曹慕管等五十餘人由招待員項如松王濟川等招待入内八時入座朱芑臣代表朱葆三報告開會宗旨及四省災况並籌議辦理急振及善後工振辦法續由湖南代表戴德藩陜西代表吳聘儒演説湘陜災况繼由藍司令演説閩省水災狀况並代表民乞振後山浙人曹慕管演説略謂天災係人力所不可爲至於人民因養兵而反受兵災則吾人民亟應籌設抵禦之方抵禦之方惟請當局裁共以减吾人民災禍云云臨時募得捐欵計洋一萬二千一百五十圓計錢業公會二千圓振華堂洋布公所一千五百元藍司令嚴味蓮各一千元中國銀行交通銀行金業公會魏乙青南京廣利慈善會各五百元任筱壽朱葆三姚紫若陸竹坪孫仲英王一亭陸維鏞等各二百元李廉記單以亭周鶴儕趙林士徐積餘朱吟江戴德藩龐竹卿許松春張賢清徐乾麟潘蕭九穆芳庭吳聘儒翁寅初各一百元其餘項如松陸文中十數位各五十元藍司令因感觸曹慕管演説開捐五百元團中備有西餐席散時已十句餘鐘矣 
 
 

Page 11

 
 
[學校消息併紀]  
　　巿北公學滬寗卓站慶祥里巿北公學男女兩校創立已五載本學期又添聘朱劍芒爲訓練部主任朱君身任敎育多年頗有經騐又聘中華體育學校畢業生瞿崗君爲體育主任英華書館畢業生曹潁蘇爲高等科英文敎員並悉夜校英文科亦大加革新請校董周越然爲顧問潘公展爲敎務長高　聘外國敎員授務期完備用是日夜校新生報名者甚多聞日校定八月二十八日開學夜校定九月三號開學開學前隨時可以報名云　　省立商校南巿省立第一商校歷届畢業生許逸伸朱文欽蔣夢芸謝渙亭等爲親睦情誼起見於今春發起上海同學育昨假座馬玉山公司開第二次籌備會到者有朱文欽蔣夢芸等十餘人公推朱文欽爲臨時主席蔣夢芸紀錄擬定簡章大　舉蔣夢芸爲簡章起草員次議成立大會期俟繼續討論次議會所議决暫設通訊處於本校及江西路中華滙業銀行朱文欽處宴畢復由周步蓮邵少英相繼演説盡歡而散　　普益社日校大東門普益社日校創辦有年來學者日衆現該校自本學期起内部編制均有更改學科方面注重實用刻已添招新生添聘教員聞該學校定於九月一日開學云　　博文女學法租界博文女學校前以經費支絀停辦一學期茲聞原創辦人黄紹蘭女士來滬校董瞿鴻禨夫人趙君堅夫人章太炎夫人及舊日生徒深以停辦爲可惜籌商恢復改訂學程以應時勢需求設文藝專修科注重國文英文算學關於經費一層則組織校董會羣力維持永久聞瞿夫人擅八分書對於校事力予贊書黄女士前充該校敎務主任國學頗有根柢據云聘請敎員必求專門人才舊學新潮不能偏重云　　同義學校打鐵浜中華同義義務學校今届議决八月二十八日秋季始業起對於學校經濟管理學生二點上須力事研究敎科方面本有統系故歷届成績尚佳該校經費向恃各界挹注近盧浙督及南洋兄弟烟草公司亦各有資助云 
[南洋公司選派留學生餘聞]  
　　南洋兄弟烟草公司簡照南君以此次選派留學生深荷各顧問各主試相助特贈選派留學籌備處顧問黄任之余日章李登輝唐露園朱少屏五君及主試陸規亮胡明復胡敦復于基泰朱進鄭萊六君大銀盾各一座鐫有樂育英才四字又贈品均極精美云 
[江西旅滬同鄉會代表會議紀]  
　　昨日（十八號）江西旅滬同鄉會代表會議仍假一品香聞會首由郭森甲報告自籌備及本會日前大會議决一切情形次由戴書雲吕靜齋吳南浦陳伯熙周雍能鍾古愚閔映庭陳梅美寗叙九徐懋哉張峰朱又新李建民吕哲功張任民蔡裕生張玉麟相繼發言後由會嘉塵提議仍由各府代表徴求會員選舉董事擇定房屋實行成立衆贊成散會 
[鐵業組織公會]  
　　上海鐵業小件同業王順泰翻砂作主吳裕昌等聨合同業組織公會經同業贊成皆願捐納經費在小南門中華路　定房屋成立事務所惟尚未推舉幹事等職員故定初七日邀集全體同業開會推職員及訂定同業規章云 
[浦東同人會員宣講紀]  
　　浦東同人會通俗宣講部部昨由主任袁頌豐邀請顧旭侯並由該會倪笑予等偕同渡浦先往陸家嘴後赴爛泥渡第一樓茶館演講袁君倪君　衛生敎育實業拒賭等事顧君講人民與國家之關係及旅新加坡狀况南洋華僑與日人商業上之競爭歷三時之久聽者數百人比渡浦而歸時已傍晚聞今日尚須赴洋涇等處宣講云 
[滬南慈善會施診紀]  
　　滬南慈善會在南巿豐記碼頭裡馬路會所開辦施醫局每日施醫　藥已逾三月署令以來貧病求診號數甚多各醫生應接不暇現定夏曆七月初七日該醫局主任金子久夏應堂陳豐生諸人均將親臨施診聞於上午清晨六七時即到云 
[蘇督署委陳世光爲外交諮議]  
　　江蘇特派交涉公署第二科長陳世光近奉南京李督軍委充督署外交諮諸官陳氏已於日前赴寗謝委惟常川辦公仍駐交涉公　云 
[許秋鳳抱恙]  
　　江蘇特派交涉員許秋飄自歡送美議員團赴杭寗等處事畢回署偶抱小恙現正延醫調治 
[奉賢縣知事來滬宴客]  
　　前任川沙調署奉賢之賴知事以息借冬漕迭奉委提本籍紳董平日在滬居多昨特來滬假興華川館宴客藉以商借報解云 
[香烟中之贈品]  
　　大世界商場内之大昌公司香烟櫃近日發行新出品大嬰孩牌　烟小洋二角購烟三包俱有贈品烟内間有十元盛五元一元之鈔票以是購者異常擁擠聞尚有全張之農簡部實業有奬劵若中頭奬可獨得洋二十萬元云 
[定安艦由閩回滬]  
　　海軍第二艦隊所轄之運艦定安號日前奉海軍藍總司令派往秦皇島裝運煤斤直接開放至閩厦一帶交卸駐防開厦各艦艇應用該船奉令後業已由秦運閩分别卸清前日由閩開轉回滬停泊南巿浦江該艦長劉永誥即將運煤數目報知公署備案聽候差遣矣 
[紫霞路火警]  
昨晨黎明時滬南大東門外紫霞路益大祥烟紙店内後屋所居之邵姓老嫗因事出外室内爐火未熄爲風吹引燃及所懸紙錠頃刻火發不可收拾其時隣居與該店主吳守仁俱從睡夢中驚覺上前察看見其房間緊閉當即搗開進内施救火已燬及樓板冐穿星頂當經各區救火會之皮帶馬車馳往施救得熄僅燬該店後屋二面其店而雖未殃及然己俱受水漬損失甚鉅後由崗警將二房東即該店主吳守仁帶入一區警署申解警廳司法科預審未幾邵姓嫗回家見已肇災號哭不已並即投入一區警署陳明一切趙署長問明前情着即暫退候示當火熾時其東隣俱從洋檯上躍逃幸未傷人云 
[施材會收殮屍身之忙碌]  
　　虹口梧州路上海聨益施材會昨接天濘路紅十字會時疫醫院函云有湖北漢陽人沈德義年六十五歲又江蘇崇明人陸富榮年四十三歲在院先後病亡請給材殮埋又接西藏路上海時疫醫院函云有江蘇吳縣人張根生年十一歲雖有家屬因貧而無以爲殮請給材殮埋又接該會會員致遠堂任來函云有王桂榮之妻某氏年二十二歲江蘇松江人生前做傭現因病死於西藏路上海時疫醫院貧而無以爲殮請給材一具以資棺殮該會當即分别舁材前往殮埋聞沈德義屍材葬於該會引翔鄉會塜陸富榮屍材葬於華界分水廟壇上張根生屍材葬於引翔鄉該會會塜王桂榮之妻某氏屍材當日運回松江云 
[婢女猝斃]  
　　滬城老西門迤北某姓家婢女年己及笄前晚斃命家主正擬棺殮間左右四鄰紛紛議論事爲巡警查悉除報告警署飭派地甲前往阻止成殮外並傳該家主到署問話 
[盜犯患病送堂醫治]  
　　盜犯王阿三於松滬護軍使署訊供之後收禁陸軍監獄聽候擬辦在案茲因該犯在監患病昨由該署軍法課將該盜撥兵二名押送新普青堂醫治 
[水警廳令防帮匪]  
　　江蘇水警第二廳昨日訓令所轄各區長文云案據偵探除隊長宋昌明報稱竊隊長前因防務吃緊飭令隊士前赴各處嚴密偵查茲據報稱查得帮匪吳長忠余大雙子丁四九子等係巨匪徐老窩子之餘黨本年五月間由皖來蘇意圖結帮起事嗣因蘇省防範嚴密不能逞志遂竄入湖州一帶等情轉報前來據此查該匪等現雖竄入湖州一帶難免不再來蘇圖擾亟應嚴加防範以遏匪氛除指令該隊長認眞跴緝並分行外合亟令仰該區長即便轉飭所屬一體嚴防毋稍疎懈是爲至要此令 
[水警責成巡官查緝盜匪]  
　　水警第一區沈區長查得近來泗涇七寳一帶搶刦案件疊見各議盜匪均係江北口音自應嚴緝法辦以維地方治安除勒飭第一隊徐分隊長加緊偵緝外查虬橋及周太僕廟兩處係上海入内地水路要道爲船只往來繁夥之區亟宜責成駐在各巡官加意查察如見有江船往來形跡可疑者卽行扣留報候核　以遏匪患爰於昨日函致第三隊王隊長飭屬遵照辦理矣 
[婢女淫奔之偵獲]  
　　新重慶路咸益里七百零九號門牌鎭江人爲銀行生理之蕭之鈞家有庖人鄧士銀前因有事央謝大發到蕭家爲替工謝有子才桂時至乃父處探望順便將蕭家十九歲幼女梅花勾引成姦六月初一日梅花席捲逃逸蕭曾報告捕房請緝茲經查明謝才桂將梅花誘匿於西門内金家牌樓地方蕭即遣鄷士銀爲代表偕同乳傭劉買氏作證投二區珍发所昨午派警前往適才桂梅花同桌午膳立時拏獲押送到所轉送地方廳當經檢察官提案預審一過判謝才桂梅花分别收押鄷士銀等退去候復訊辦理 
[串拐女孩各押兩年]  
　　北蘇州路八百五十四號門牌婦人馮周氏之七歲女孩根妹被婦人朱王氏與其　夫夫胡和尚串拐至崑山圖賣經馮周氏家隣人李金榮在該處瞥見通信周氏報捕派探往將朱王氏與胡並女先後拘獲解經公共公廨訊供分别收押在案昨晨由廨復訊原告偕證李金榮上堂證明其女被拐情形並據女供是日朱王氏哄我到新世界游玩當隨至其家嗣被帶往崑山到一小茶館内遇兄李全榮等語訊之朱王氏胡和尚供詞互推中西官核供以被告男女串拐屬實判令分别各押兩年示儆女交其母領回 
[婦人交父領回]  
　　婦人林陳氏前被夫林晋南售與謝某爲義女爲義女爲日未久私行逃逸經謝某在長浜路將氏尋見扭控法公堂訊判陳氏送堂留養候家屬認領在案現有氏父陳慶仙遞稟法公堂聲稱隊氏實係民人女兒請求准予領回現經中西官准詞於昨日飭探將氏送至公堂判准交伊父領去管束 
[常熟騙案之引渡]  
　　常熟布販歸永清陳裕昌周洪裕等來滬投新閘捕房指控福建人姚子青在該縣彭家橋設立隆茂福記字號以買布爲由於本年三月五號至四月二十三號將計洋三千六百九十元之無用莊票向伊等　取布疋變賣挾欵棄店逃匿愛文義路某號屋内等情業由中西包探將姚獲解公共公廨諭着交保候究已紀本報茲悉各受騙人以此案發生係在内地現姚旣捕獲故遂回原籍訴於常熟縣知事署前日該縣知事備文派法警李炳義來滬到廨呈文請求引渡以是原審宜張襄讞及義副領事羅斯於昨升座預審各原告之律師即相繼上堂聲明内地官廳要求引渡被告並不反對而被告之律師對此表示反對謂被告係屬營業失敗毫無詐欺行爲且原告米曾證明案情云云旋由原告歸永清上堂證明被告之店係前年冬間設立初時交易並無欠賬迨至本年三月間乃以未到期之永益莊票向伊購就布疋即潛行來滬至票到期向該莊取欵始知彼告並無欵項存在該莊此事完全發生於常熟等語問官核供磋商一過即會判被告姚子青着交常熟縣來警帶回歸案訊辦 
[人力車會控訴會員之結果]  
　　上海華洋人力車公會代理洋會長西班牙人愛鮑愛的斯在公共公廨呈控會員江北人王保相欠交會費月費及違犯會章自願認罰之欵一案昨經李襄讞會同西班牙領事升座續審即由原告之律師提出賬據及被告違犯會章之證據證明起訴理由而王亦延律師辯護結果王保相敗訴判令照還會費洋九十八元一二三四個月費除付過十元外應付洋二十八元八角又自願擔認充公費銀五百兩亦應照付並擔認本案堂費 
[懸牌招尋控訴水探目之原告]  
　　海關賴税務司前據自稱商會中人之朱仲甫陸崇庸王祥泰范斌山等五人聨名公稟控水巡捕房探水巡捕房探目何春生得賄包運烟土等情當經致函縣商會請爲查復茲據商會復稱詳查商界中並無朱等其人賴税務司據復後昨日在海關門首懸牌限具控人等於十日内來關候質倘逾限不到即係匿名誣告應即函請官廳澈究云 
[輪船上三搭客私帶烟土]  
　　海關緝私隊昨在招商局梅晏輪船上查獲搭客温州人何小亭私帶烟土十七兩又陳志峯帶土五磅諸葛阿成帶土十三磅當將烟土帶回關棧存儲候燬何等三人解由水巡捕房於昨轉解地方檢廳訊辦 
[賣糕人違犯煙禁]  
　　住居閘北大統路泰豐肥皂店樓上之楊阿根係崇明人賣糕爲業雇用鄉陸阿根爲夥前日經四區崗警查悉楊違犯烟禁當經查獲烟槍一支烟膏十二盒連同陸阿根一併拘區經顔署長研訊之下判陸交保楊解司法科核辦 
[私用賬欵押九月]  
　　亞經亞煤油公司海鹽分公司式抆夫俞增祿於本年四月至五月私用賬洋二千一百元逃匿滬北公共租界彼上海總公司經理西人查悉前日報請總巡捕房派探將俞拘獲押至昨晨解送公共公廨原告由其代表律師偕證人徐慶寳上堂陳述彰情以分公司式拉夫往往私收賬欵請爲訊辦以儆效尤訊之俞供虧空原告之欵因賭輸負求宥俞襄讞核供商之英包副領事以俞不應私用賬欵判押西牢九月如能於限内還洋准予酌核刑期 
[阿姊反訴阿弟行兇]  
　　滬西檳榔路沈家宅鄉民沈要胜之妻張氏被沈姊英沈氏掌頰後未幾身死由捕報請公共公廨中西官騐明屍體着屍夫棺殮諭令吳沈氏存洋二百元候訊明再核在案前日忽據吳沈氏投刑事科反訴沈根生糾同沈芝卿及地保蔡旭州蔡蘭州等行兇等情昨晨由廨諭令該管捕房將沈根生沈芝卿蔡旭州蔡蘭州等四人傳至公堂兩造均延律師到堂代辯中西官核供判吳沈氏仍存洋作保沈振根生等各交一百元人洋並保候展期傳訊 
[控訴被捕毆傷]  
南京路三百七十五號門牌某洋貨店小主王繼　前晚在門首習練拳術經一千二百五十八號華捕吳裕才上前干涉王不服致被該捕毆傷控由捕房於昨日傳訊中西官以吳捕亦已起訴判兩造一併退去聽候傳訊 
[挾嫌誣攀收贓]  
馬三在嘉定縣城内行竊程永昌布店之白布四百疋被該縣知事署拿獲訊據供稱贓物消於上海公共租界有恒路二千零十四號門牌浦東人丁阿毛家故該縣知事備文派法警陳俊卿帶同馬三來滬投請公共公廨出票發交虹口捕房飭探侯阿寳協同八十四號西探目於昨將丁阿毛拘案稟明山來警請求協提情形並由陳警上堂證明丁阿毛係馬供出收贓之人應請引渡遂將馬三帶案據供伊與在逃之兩人竊得布疋後携職來滬擅入丁家工曾給伊洋二十元等語而丁阿毛延律師代辯以丁在虹口菜巿榻設牛肉攤馬曾向丁購肉因而認識後馬寄住丁家竊丁之物被丁察出此次實係挾嫌誣攀云云中西官核供判將案註銷丁阿毛開釋 
[顔料被竊之根究]  
德昌顔料號存於虹口東洋公司棧房内之顔料被竊其贓由福州路平安里和大號收買經物主覺察報由該棧房轉報閔行路捕房飭探將和大號夥陸金榮陳忠心連同抄出之原贓顔料一箱解經公共公廨以該洋棧係日商諭陸陳兩人押候日領堂期補傳人證再訊在案昨晨捕房將和大號股東何寳相傳案稟明案情請求展期與前獲兩被告併訊而何則延律師到堂要求准予交保出外中西官核稟判何存洋三百元作保候禮拜六日領堂期訊核 
[道署批示四則]  
南滙縣民婦蔣李氏呈爲豪董庇保犯姦兇毆朦縣凌孤暗無天日請令縣秉公法究而懲强暴由呈悉仰南滙縣知事秉公核判具報毋稱袒延崇明縣民陳朝麟等呈爲煽書恃權挨延環叩飭縣押令釘管以安糧業由呈悉據稱該區糧書王漢英等將該民等圍成蕩地延不釘管旣經呈准縣署勒令遵照如果該糧書等挨延不遵儘可向縣署呈請究懲毋庸來道越瀆南滙縣民倪瑞等呈爲挾嫌朦評瀝情代剖請飭縣澈底根究以儆奸惡由呈悉查　案前據朱聨章等以劣董趙承明狼狽鑽營運動復職請令縣委查辦等情到道當經轉令南滙縣知事確切查明業公處理具報在案迄今日久求據呈復據呈前情仰南滙縣知事併案查明乘公核辦具報核奪此批上海鴻裕邊帶嚴呈爲檢送商標懇請給示保護以桂仿冒由呈及附件均悉旣經呈縣註册有案所請給示保護之處應照准行仰即知照此批佈告隨發 
[誌謝]  
昨承新敎育共進社惠贈第三卷第一期（新敎育）一册又建設　惠贈第二卷第六號（建設）一册又商務印書館惠贈第七卷八號一學生雜誌）一册又銀行週報社惠贈第一百六十一號（銀行週報）一册書此併謝來件 
[學生會對於國民大會之意見]  
（一）
國民大會之前提（甲）關於國民大會之籌備組織事宜悉由國民討論取决不容當局置喙更無待其召集（乙）國民大會所議决之案件南北當局一律服從遵行由全國國民督促之如有不服從者即爲違背國民公意由國民處間（此兩種前提而有一不合者則國民大會即失其原意與效力何事紛紛組織爲）（二）
國民大會之組織（甲）由各縣就地之民間團體（未有國體者預先組織之半官僚性質者不能認爲民間團體）舉派代表組織某縣國民大會籌備處由該處組織某縣國民大會（乙）由各縣國民大會選舉代表組織全國國民大會（三）
選舉代表之手續（甲）由某縣國民大會籌備處推選該縣代表候選人若干人登報公布並説明其履麽事業由該縣公民用複計式投票選出若干人定期公開檢票以最多數者當選（乙）凡有正當職業之成年者不問男女均有選舉權（丙）凡届一定年齡（假定二十一歲）有正當職業在就地爲社會服務經布若干年品行純潔明理識務者不問男女均有代表候選人之資格（丁）投票選舉由就地籌備處推選公正團體派人監督（戊）選舉舞弊一經察出由各公國體公判處罰（四）
國民大會之議案（甲）先由各順國民大會籌備處　各團體聨席會議由全體會員出席公同議决議案大綱若干條交由該縣代表携赴全國大會提議（乙）全國國民大會彚集各縣議案逐一付諸討論或加修正綜計其成其成立者若干件登報公布先由各縣代表電詢本縣國民之意見經該會國民大會取决後電示方針方可投票表决（丙）代表投票須用記名式開票後並須登報公布如察出代表投票與該縣國民大會之意見相反該縣國民大會有撤回代表之權（五）
全國國民大會之權限（甲）國民大會代表微得各該縣國民大會意見後選舉臨時大總統組織臨時政府現在南北兩政府均應同時取消（乙）組織臨時政府時國務員均須經國民大會多數通過並對該會負責（丙）國民大會得依多數取决之議案制定憲法（如議决以制定憲法權屬之將來之國會則此舉作罷）（丁）國民大會須修改國會議員選舉法選舉法以普選爲標準（戊）憲法如由國民大會制定時則該會須先推舉憲法起草委員會根據合法國會之草案草就憲法經大會一讀通過後當登報公布徴求各縣國民大會之意見然後彚集意見再行討論始得逐條表决（己）國民大會行使職權以正式國會（第二届）召集時爲限（六）
代表之懲戒全國國民大會代表如有受賄運動情事發生一經察出確證即由全會驅逐或山該縣撤回另派並剝奪其公權若干年（七）
國民大會組織之步驟（甲）限（假定）（以下倣此）九月一日各縣成立國民大會籌備處（乙）限九月五日公布推舉代表候選人並定開始投票（丙）限九月十五日爲各縣選舉揭曉期（丁）九月十五日以前各縣各團體聨席會須將提議案大綱議决通知當選之代表（戊）全國國民大會限十月十日成立於上海或南京（己）限十月七日選出臨時大總統十月十日爲受任期組織臨時政府（庚）限十月底將選舉法及重要議案一律議决（辛）限十一月底將憲 
十二月將普通議案議决（壬）十一月十二月依新選舉法籌備選舉兩届國會議員（癸）限明年一月十日召集二届國會國民大會當即取消以上所述皆同人對於國民大會之管見所以條分縷柝而詳陳之誠以國民自决之機會不可或失而國民自决之首尤不可不愼深願我愛國家之父老兄弟諸姑姊妹皆本其天良出其毅力山討論而組織由組織而實行俾皇皇然國民大會之盛舉得見之於離亂危亡之頃斯誠國家不幸中之幸也苟不然者則微論國民大會之不易見諸事實即能之矣亦必蹈前此選舉之覆轍不爲官僚所利用即爲軍人所屈服國民大會其名而政客奔走其實中國其眞墮於萬刦不復之境矣時機迫急千鈞一髮臨電憤激敬竚明敎上海學生聨合會 
[金建南等通告國人書]  
如今安福派是例了我們同胞人人都説賣國害民的根苗是剷除了那衰曉得安福派的名目雖是暫時消除安福派勢力安福派的精神是絲毫没有損傷并且以後發作比如今還要利害諸位不信貝要看那安福派的罪魁仍舊靠着那某國的包庇安居樂業那安福派搭某國私結的亡國條約二十一條仍舊擱在那衰並没有明白取消照這兩件看來那罪魁暫且避匿暗地裏一定勾結匪類攪亂世界他便趁着忙亂的時候重新上臺必定要存報復的心思手段更加利害必定要達到他賣國底目的那時節二十一條仍舊寳行完全把我中華民國的錦繡江山雙手奉送給人這是他牢不可破的主意那某國香準他這點機關所以一力的包庇替我們中國留一個大大的禍根才好從中取利也不顧破　法律也不顧旁人恥笑譬如人家出了不肖的子弟把家裏的田單地契偷了賣給鄰居到後來家長知道了正要處治他那鄰居就把他藏匿了其實並不是可憐他受罪因爲留了他日後再好回家去偷出産業來賣這種心思你道很毒不很毒我們同胞看得這種舉動如果説拿辦罪魁是政府的責任聽他們什麽辦去那就不説客氣話政府是簡直没有辦法歇了幾天事情是過去了熱度是冷掉了那罪魁就漸漸約活動起來了那二十一條亡國的條約就眞正的行起來了到得那時節我們同胞就拿他們没有法子想了賣國的金錢是他們拿去了亡國的痛苦是我們永遠够受的了奴隸牛馬是我們子孫做定的了就放寛一步説那些罪魁總算是心灰意懶偷活了性命也不想再出來了然而犯了這樣彌天大罪的人也可以包庇偷活請問以後政府的人那一個不奸做這樣無法無天的事呢横豎賣了國就有金錢到手破了網選有人包庇這樣的好生意何苦不多做幾回呢照這樣説來是一個安福系雖然倒了以後十個百安福系跟在後面還倒不盡許多呢請問我們中國還經得起這班人一起一起的來收括麽所以我們必須要趁現在這個機會大家拚身捨命和那某國下一個决斷你道用什麽方法才好想來想去還是死力抵制他的貨物是第一個妙法辦亭樁事又不費半點氣力又不費半　心思只要大家存了一個亡國悲慘的念頭知道那某國安心要滅我種族的很毒自然見了他的貨物就像見了仇敵一樣咬牙切　抵制到底如其不把罪魁完全交出二十一條完全取消一定不搭他做分文的買賣這就是我國一線的命根全靠大家同心合意儘力做去不可絲毫放鬆這不是空口説閒話實在是大家生死的關頭要像睡夢裏聽了　靂一般趕快驚醒才好要像染了虎烈剌的毒蘭趕快救治才好金建函沈其琛俞敦遠沈照　清文同啓 
[華法敎育會派送赴法學生報告（續）]  
此等學生到法從或入預備學校練習法文或逕入工塲作工茲將敵居各州人數表示於後州名人數洲名人數婁俄三二○日洪得一○夷在爾二○七安得耳魯瓦一○馬爾俄一三○塞俄馬耳一○塞俄九三得塞佛一○下沙元特七一訥爾八魯瓦亥七○高加婁俄八塞俄哇芥三五勾特道耳七哀俄二八歐伯六哦耳魯瓦二八魯瓦六下塞俄二八達恩六梭俄魯瓦二八高亥芥二馬耳俄魯瓦二五瓦芥一二法國收容儉學生之主要學校蒙達士公立中學哀塘坡公立中學喀啊斯公立中學方丹布婁公立中學聖日耳曼公立中學沙竇底叶利公立中學莫蘭公立中學咖俄公立中學里昻國立中學木蘭國立中學三法國收容勤工儉學生之主要工場廠名所在地西南化學製造廠拉候色耳柏利汽車廠里昻勒瞢蘭聖泰田舍奈得哈弗落布拉集公司夷福利沙麥汽車廠須來俄非逹造紙廠布里奴鋼鐵廠菲來尼機械公司聖完四私人組織與公家扶助自留法儉學會及華法敎育會提倡派送赴法學生以來華法敎育事業遂日見發達單獨之力每覺不足於是華法各機關遂結合而組織一種協會爲同心協力一謀華法敎育事業之發展也在北京者則有中法協進會在巴黎者則有華法協社此種組織賞於華法敎育事業有莫大之影響此等私人組織而外尚有中法兩政府之協助此吾人所宜誌謝者也中國政府方面除外交部及敎育部對於華法事業時加贊助外而徐總統及僑工局長張君對於本會事業精神上及物質上之扶助尤　感謝法國政府方面外交部敎育部海軍部殮民部工部皆與華法敎育事業有重要之關係或與學生以入學之方便或設法位置勤工學生或特許廉價船位其所以直接問接扶助吾等事業之進行者甚多茲不備述來函 
[全國各界聨合會致南洋華僑各社團函]  
各地華僑各團體均鑒本會前推毛一豐君代表赴南接洽一切頃毛君回滬報告藉悉一是至各團對於毛君盛意招待備極歡迎尤感無旣現賣國段黨雖然失敗而非法官吏暴横武人尚有盤踞要津者國是因以英定國民難得安寗本會本民族自决國權在民之主旨擬開全國各界大會（即國民大會）迎世界之潮流解國内之糾紛民治主義之實現與否當視此舉千均一髮萬載一時機會難得共勉勿失務乞迅速聨給本地團體選出代表回國同策進行此外尚希時宣敎言藉作聲援並匡不逮　盼全國各界聨合會養叩雜評二 
[新機（訥）]  
在缺米恐慌時代惴惴焉懼不及接新今幸而新米上巿人心必爲之一慰雖然此所謂新亦正有限也將來收成之豐歉如何全視天時之有無變幻而定目前雖有新機而尚未可恃也吾謂今日之時局亦然恐慌時代雖已過去内閣雖已接新議和代表雖已接新種種政務之進行雖有日新之機然而去新局面之實現則尚遠也人事之反覆如何時會之變化如何此時旣不能預測此後果能由此所接之一線新機日漸發　而不摧折否又豈吾人所敢斷言然　合　之所謂新機　能謂之新哉　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[旅滬雜譚] [  䱐魚]  
　　余旅滬尚未浹旬加以憚暑不常出寓舍故見聞殊狹隘然而耳目所接隨在皆足生余感觸爰拉雜書數條以告素慕海上之繁華而未一游其地者　　滬地空氣甚濁除各游戲場屋頂花園外幾難得一點新鮮空氣然且烟煤臭味時觸於喉鼻間乃觀一般熙來攘往之人皆視之爲無上樂土此實余所不解　　滬地街道寛廣平坦然幾無處不歌行路難凡熱閙之所至四五句鐘後汽電二車往來如織人苟欲向街中穿越而過必伺隙疾趨乃可吾友六合汪養春常稱之曰逃難信然黄包車夫雜行於汽電二車之間隨機應變矯捷殊甚一似從專門學堂畢業者故余遇僱車時每不肯過抑其值蓋憫若輩購此區區汗血資亦不容易也　　滬地當舖甚多於以見中下社會長安居之不易乃内地農民擬至是間作工者幾以爲一抵其地皆可發財而歸者實未識此中甘苦　　滬地人烟稠密兼乏水道以流其惡苟無工部局注意衛生則人幾不可一日居　　滬地自來水從黄浦江中吸引而來含海中鹽質甚多故茶杯中隔宿餘瀝色皆變黑即洗衣作中所洗衣服亦不及内地之潔白　　滬地馬路多用碎石細屑蓋面輕若微塵雖工部局時遣人用汽車灑水然少頃即乾故行路之時常有此種細屑雜煤炭撲面而來殊令人不耐 
諧著 
[七夕新談話] [  楓隠]  
　　民國九年舊曆七夕楓隠旅居滬瀆有客造寓廬而謁曰子知明日爲雙七佳節乎今人皆知是夕有乞巧之舉然攷周處風土記知尚有乞富乞壽乞子之故實也吾與子曷不效之乎余曰唯否客請其故余曰世之富者孰有如某故總統乎向西洋而販土坐北海而賣魚積千萬之家産軼猗頓與陶朱可謂富莫與京矣然而到頭未帶一文臨没僅伸三指生前枉作看財童身後便宜乾兒子則富亦何足羡乎世之壽者孰有如今某鉅公乎以拱木之年齡獲意外之榮華人謂夕陽已近黄昏彼云蔗境到老愈佳可謂壽與福兼矣然而始阨於羣兒之打架繼困於氣盛之年少（某公謂某師長）幾貽倒綳孩兒之誚難賣三朝元勳之老則壽亦安足恃乎世之生子者孰有如某金剛之封翁乎産跨竈之佳兒長財政與交通喜板輿之迎養居京邸以雍容可謂生子象賢矣然而值五四之風潮恨哲嗣之滑脚以老子之頭皮受羣兒之栗爆則有子亦何足尚乎此所以人皆乞富吾獨安貧人皆乞壽吾獵聽天人皆乞子吾不願作半馬於兒孫也客聞余言默然而退吾遂泚筆而爲此文 
笑林 
[滑稽問答] [  蔣恨呆]  
　　問吾人每乘火車及旣抵站尚未下車而月台乘車已蜂湧而上有法能使之退避否　　答祇須高聲呼曰（啊唷這節車裏有二個患疫乘客死在裏頭）站上乘客聞之必鬨然他去　　問對於屢借不絶之人何法可拒絶　　答見屢借貸之人至卽先向之追索前欵須聲勢汹汹大有不還不休之槪彼非惟不敢再借且必遁走矣　　問吾人每入游戲場之劇場輒無容足之地欲擠出人叢殊非易易其有法能使之讓避否　　答有祗須呼曰（油瓶油瓶當心身上楷着油）觀客問之必紛紛讓避　　問吾人上火車時乘客往往爭先何法能之遲緩而吾得乘問先上　　答可高呼曰（慢慢呌物事落脱哉）乘客聞之必尋視吾遂乘間捷足先登矣 
雜錄 
[縹囊碎錦] [  雲舫]  
　　亂極思治靜極思動蓋物極必反勢有必然惟學問與愛情二者則不然學　惟求其登峯造極未有深極思淺愛情惟求其繼長增高未有濃極思淡　　月下弄簫發爲纒綿悱惻之音如泣如訴最足令人斷腸英儒卡奈兒Carlyle謂神怪莫書卷若蓋旣往之事惟書卷能使之復活瑰奇偉麗如希臘建築終不過成荒蕪一片惟筆之於書卷中雖千百年後猶能想見其奇觀勃勃有生氣也　　貧爲奮興劑能令人刻苦富爲迷蒙藥能令人智昏天空飛艇宛如林鳥海底行舟宛若池魚在昔爲夢想在今爲事實可見夢想常爲事實之先兆　　胠篋穿窬之輩視財爲唯一目的一觸金銀珠寳便如磁石之引鐵　　嬰兒墮地而吮乳女郎及笄而知情此之謂天性Instinct旣非傳授而來亦非濡染面得 
新聞拾遺 
[出夫] [  飛鴻]  
　　美國支加哥大福特街有史米施姊妹者初姊無故與其良人離婚庸知其妹未幾亦忽與其槀砧離異聞曩者其母與其父結褵未五載亦無端求去而其母之母則始爲人婦僅二年即爲脱幅之占噫離婚性之能遺傳斯亦異已 
[讓妻] [  露]  
　　吳縣洞庭西山某鄉有漁人蔡某於去年娶一再醮婦婦某氏素蕩嫁蔡後復與屠夫某甲暱蔡雖微聞然亦置之日前蔡歸家趨内室則見甲方在因怒不可遏欲與甲爲難詎甲即於懷中出屠刀謂蔡曰汝苟能以妻讓我者則免死否則當以刃相餉蔡大驚求免願以妻相讓甲令其速離此房屋家具等亦須留給云云蔡不得已姑諾之及出卽告其同族親朋等擬向法庭起訴云　 
[錯送呢幛] [  諤]  
　本埠白克路徐某本月初一日因其同事卡德路劉姓子吉期特備紅呢金字喜幛爲賀儀劉宅即懸於庭中不料爲某賀客察出見該幛下欵署世愚侄徐倬拜挽七字羣以爲奇紛紛猜疑或謂做字店舖失誤或謂係徐故意弄此嗣後經人探明均屬非是蓋徐是日適有某處喪事送一祭幛下欵一賀一輓互相錯調云 
[逃走新婦] [  筆花]  
　　愛文義路某姓家生有一女自幼許字李姓爲室乃女醉心新法遂與某校男學生某甲兩情相投互訂白頭之約今歲李姓以男已長大擇於日前完姻女急與情人密議出走翌日彩輿臨門新娘竟杳如黄鶴一時黄儐喜娘及賀客等均埀頭喪氣而歸男宅聞之不平大興問罪之師堅向女宅索人後經兩宅媒人從中調和一面追訪新娘未知能珠還合浦否 
小説 
[社會小説衆醉獨醒（一二八）] [  瞻廬] 　 
　　第二十一回絶苞苴侃侃發正言借鞋襪申申捱毒駡阿巧聽着打脚骨麥柴當做令箭一般掮着一根搗衣棒授給他娘呌他打青巖脚骨（十一回所謂孔子打人的拐杖打我脚脛青巖將實踐斯語矣）青巖捱了一頓臭駡才曉得這婆娘是未明眞相完全誤會不慌不忙的説道且慢你駡我的話全是文不對題冬瓜纒到茄門裏我且問你打我的是誰你可知曉阿巧娘道老娘的説話記記敲在鼓當中怎會纒誤打你的是誰定是你東家劉剝皮青巖格勒一笑道放其黄犬之屁劉剝皮同我親熱得其麽似的今夜請親戚還央我去陪席他因甚要打我阿巧娘聽着怒容頓變了笑容骨碌一聲搗衣棒丢落在地原來他神經過敏只道青巖觸怒了東翁一下巴掌把飯碗都打碎了所以怒形於色惡很很的一頓臭駡現在解釋了誤會撮着笑臉忙問青巖道打你的委寛是誰青巖只説誤衝了一個兵丁被他攔嘴一記巴掌阿巧娘忙喚阿巧道你不見乾爺踏濕丁脚（乾爺變做濕爺大冷天氣沾受了寒濕不是要的你怯去取鞋襪替他換上床席上有李伯伯的破襪床背後有張叔叔的舊鞋你都去取出來阿巧答應着自　房去正是　　取諸宫中舊鞋破襪多夫公司用品不竭　 
自由談之自由談[  鵑] 　 
　飛鳥盤空弋人見而慕之出良弓發矢射羣鳥比鳥蒞遂藏弓於室一若得鳥之無與於弓者今吾國政局中之飛鳥幾盡矣而良弓遂亦退藏於密被棄如　屣焉焉嗚呼飛鳥盡良弓藏古人之言其即爲汝言乎 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[人與獸] [  箴]  
　　獸但有肉慾而無理性者也人有肉慾而兼有理性者也人之所以爲萬物之靈者恃有理性而已若縱其肉慾而理性爲肉慾所勝則與獸近矣至但有肉慾而無理性則人而獸矣　　孟子有言飽食煖衣逸居面無敎則近於禽獸此謂理性之易爲肉慾所勝也又云人之所以異於禽獸者幾希庶民去之君子存之此謂理性之可貴也　　詈人曰衣冠禽獸其人必大怒然署而不衣者觸目皆是未見其人之自愧也則以人與獸之别不徒在有衣無衣之間尚有理性存焉　　斥人曰人面獸心其人亦必大怒則以是人也雖有獸心而决不甘自居於獸此亦尚有幾希之理性存焉　　夫苟尚有理性存尚有幾希之理性存則其人雖已自溺於肉慾之中而决可回復其爲人之本性在悟與不悟耳　　或曰羔羊之跪乳犬馬之戀主獸類亦何嘗全無理性者此固足以諷全無理性之人若謂人之理性僅止於此則數千年來人君之進化史誰演之乎 
衛生 
[老年人之血液中毒症] [  鳳賓]  
　　凡人體質强固保養合度者方能享遐齡而免於衰頽老年人所最宜預防之病如血液中毒病或自生性中毒症考血液中毒之原因其常見者如食物停滯大小腸之蠕動力日就緩弛大便閉結而難通寄生性之細菌遂盤踞於糞穢之中滋生不已排泄爲艱一旦吸收入血即釀成疾病若抵抗力不振卽有殞命之虞矣　　昔年衛生學家邁區尼古夫氏考察歐洲小國波爾蓋立亞居民長壽之原因而有鑒於酸牛乳之功效該地居民有壽至一百五十歲者其生活之合理心思之閒暇工作仁休息之得宜均足爲長生之補助但其食品中當用酸牛乳尤爲該地之良法也　　邁氏曾證明酸牛乳實有防免血液中毒症之效能因此種乳中含有乳酸細菌有益人身之物也乳酸細菌可在腸内攻滅病原細菌故常飲之者可免血液中毒之症波地居民長壽之故必於此有關係從可知也　　余嘗考北方蒙古諸大抵以牧牛羊爲生俱有酸乳之一種食品某年有蒙古青年數人旅學於滬余以酸乳就詢答云其家於盛夏常製酸牛乳製法甚簡單以潔凈之罎貯以乳汗留十之三爲空氣地位罎口覆以潔凈之白布晨貯之至晚間　成酸乳便可飲矣按此乃利用空氣中之細菌恐其不能純粹耳　　都中有乳糕聞係胡人所製昔有友人見贈味略酸殆亦酸乳之一類歟　　漢書謂匈奴以馬乳爲酪佛書稱乳成酪酪成酥酥成醍醐似與酸爲同類之物雖未詳悉其製法而亦足以見其用之已久矣　　近今科學發明有取乳酸菌以作成發酵之料置入潔淨之牛乳中加以糖質用保存温度法培養此菌歷數小時而成酸牛乳　　更有簡易之法即將乳酪菌發酵品與牛乳同飲待其入腸時變爲酸牛乳其功效亦相等　　邁氏闡明其説之後得享不逾矩之年余家先外祖母唐太夫人亦常服酸乳酵質冬夏無間壽至望八之年　　綜言之血液中毒之症爲老年衛生上所宜加意防免者老年之排泄機關易於滯塞故宜常事疏通而掃除病菌否則穢濁無從外洩矣法律常識 
[法律上未成年者之例外] [  長風]  
　　未成年者Minor未達於法律所規定之一定年齡之人即我國規定年齡未滿二十歲者是也雖各國法律規定成年之數各殊然未成年者非得法定代理人（父母及監護人是）之允許不能爲完全法律行爲法律上之原則然也立法之理由在未成年者智識薄弱世故未知故不許其獨斷獨行必以法定代理人之同意補充未成年者能力之不足所以保護之也　　雖然英美法有二例外焉述之如左　　（一）必需之衣食NecessaryClothandFood之契約設父母或監護人置未成年者之衣食不顧聽其凍餓則未成年者得以賒欠之法就食於飯店購衣於衣肆雖未得法定代理人同意而此種契約行爲完全有效法定代理人當爲負擔其所賒之衣食費用也　　（二）必需之敎育Necessaryeducation之契約未成年者已達就學年齡而法定代理人不使之入學則未成年者可不問法定代理人之同意與否逕入附近學校請求入學讀書法定代理人雖未同意然此種行爲亦爲有效當負擔學費及求學必需之費用等　　然必需二字亦有制限所謂衣食免於凍餓而已所謂入學義務敎育而已過此限度則不能成立否則未成年者任意胡爲浪用金錢亦非法律上所許代理人何堪負擔故加以必需二字亦所以救濟法定代理人也法良意美莫逾此矣惜乎大陸法無此規定我國法律爲大陸法系當然亦無之殊爲缺點徴之我國現狀竊謂此項規定尤不可缺如後母之對於前妻之子之不顧衣食或公婆之虐待養媳婦不給衣食及不爲之求學各地均有此情形同是人民法律不加保護立法上人道上均何能置之不問爰表而出之與法學同志研究并希望立法者截短取長勿斤斤於一法系也（乙種酬） 
家庭常識 
[冲喜] [  徐忍寒]  
　　畏友某君師範生也年未弱冠敦品好學家中堂上俱全且有邁年祖母友性聰頴父母鍾愛特甚稚齡即與表妹締婚此次署假返里圖叙天倫之樂孰料歸未匝月父忽染病病勢漸篤家人紛紛商議决令余友與渠表妹成婚欲使病者見之喜占勿藥霍然而愈此制俗稱（冲喜）亦舊家庭惡婚姻之一種也計議已定遂徴求余友同意友以精神療法微恙容或有效沈疴必不可恃此際理宜亟求醫藥不可專事迷信以圖徼倖且師範校章學生早婚照例令其退學並須 
 
 

Page 18

 
 
追繳學膳諸費以重視國家培植師範生之公帑更以結婚之後雖堂上無恙猶不致遽增負擔顧一有室家之累即分向學之心職此三因堅不允許豈知衰年之祖母以憂子之疾復喜抱曾孫日日涕泣而道必使允許而後已於是親戚鄰人競來婉勸以免决裂而余友之愁腸百結矣蓋從則前途希望盡付東流一身幸福永淪苦海不從則祖母春秋已高老父病勢彌篤設有不測百身莫贖而人將加以不孝之名矣百無聊賴爰商諸至友友多爲之唏嘘不已第卒無術以兩全之余知渠秉性純孝終必就範也噫舊家長思想陳腐貽誤子弟舊婚姻制度不良視同兒戲坐使智識未充發育不全之青年男女率爾成家其貽害於個人家庭社會國家豈淺鮮哉故余特誌之以告閲者所望各地開通之家長速倡改良婚制勿再有（冲喜）等悖謬之舉動以强迫子弟早婚果爾則余友所遭之厄運殆將爲有價值之犧牲矣 
經濟 
[論植林之利益及提倡之方法（下）]  
　　森林有國有公有私有之分凡關係江河水源面積跨兩省以上或關係國際交涉者應歸國家管理謂之國有林其不屬以上之關係而歸地方或個人經營者則謂之公有林或私有林考俄國國有林與公有林私有林之比例爲十分之六德國則爲十分之四其他各國亦皆竭力推行以爲政府唯一之收入我國政府對於實業一途自來即淡漠視之至今國有林之造作猶鮮故吾今之所望於一般國民之提倡者僅爲公有林及私有林　　近世地方事業已隨世界潮流有日趨繁複之傾向興業之舉日多則費用之需亦日巨除正當税源足資挹注外理財之道端在森林故爲社會經濟計爲社會公益計公有林之設誠不可緩至以個人而論則爲社會之構成員個人經濟能力發達與否與社會關係至巨故私有林之興造亦實屬要圖焉茲依管見所及對於值林之方法略陳數種如次　　（一）苗圃植林之先須設苗圃苗圃之經營由地方或個人任之均無不可每縣多或十數處少或三五處設法推行自可收普及之效　　（二）林場境内多山者則由地方或個人承領於山地造林旣可涵養水源並可預防水患其無山之地則於荒原或沙地行之藉以改善土質此外可以植林之地亦有四焉　　（一）都巿都巿人烟稠密煤毒彌漫空氣至爲不潔歐美繁盛都巿殆無不植林者蓋灌木叢林别饒風趣不徒裨益衛生亦殊爲美觀也　　（二）園宅園宅之隙地棄之可惜用植林木最爲相宜旣於生計有裨亦可陶情適性　　（三）道路我國昔時有列樹表道之説今北方猶偶見之然爲防蔽風沙便利行人起見培林植樹原屬要圖　　（四）堤壩堤壩爲防水之用然苟不沿堤造林則洪水所經立虞潰决故欲免澤國之災者尤宜種樹　　（三）樹種樹樹種宜因地制宜以適合於本境之土壤者爲妙吾國近年盛行種植之洋槐多係來自國外一般社會多歡迎之然據富於林業經騐者言則缺點極多蓋該樹生長易而成材難發育之期僅在起始種植之前數年過此則生長極緩且因其發育太速枝幹嫩弱往往又有風折之虞故植林者宜視本境適合何樹卽廣爲播種自可收美滿之效也　　（四）奬懲依我國四年所頒布之森林法凡官荒山地均可承領造林每十方里僅須納二十元以上一百元以下之保證金其有竊盜森林之主副産物及放火燒燬森林或損害他人森林苗栽木植者則依刑律懲罰之奬懲之意不爲不至所望吾人設法利用國家之法制積極進行以期林業勃興可也　　以上所述各節如個人力能經營者則由個人經營之以增殖一般國民之經濟能力個人能力不及者則由地方補助或自營之均無不可嘅自歐戰告終以還關於工藝一項各國均有長足之進步吾國如自甘退讓則已否則十年樹木爲期匪遥失此不圖將兆破産吾願國内留心實業者急起謀之（乙種酬） 
少年常識 
[中華童子軍之經歷與前途之希望（續）] [  行知]  
　　（十）童子軍此後之希望歐美各國之童子軍其初創時皆由職員及童子自行捐欵以集事其後事業漸著用費漸鉅則由政府及地方欵籌補助歐戰之後各國童子軍且各受奬勵咸佩勳章而童子軍之司令部事務所亦有偉大之建築今我國童子軍成效已著而政府及各省長官均未加以補助亦未酌給奬勵司令部事務所亦未建築各敎練員抱宏大之志願頗有募欵建築之意江蘇省敎育會亦將盡力提倡代爲請求補助論者謂童子軍之宗旨不外自動及互助四字自動則有獨立之精神不肯受人運動互助則有聨合之精神不患無遠大之事業我中國苟欲富强務須從此四字着手則童子軍自應請政府及省公署大爲提倡以期造就公民之資格此種公平之論調想國人及各省議員均能贊成而記者尤望言論之見諸事實也 
識字捷法 
[應用字] [  濟滄]  
　　燕玄鳥也篆文作　此背面形也廿象口銜枝梗口象脊北象張兩翅火象尾燕尾與魚尾相似别有乙字與燕字同義音軋篆文作　象燕之飛形又安也息也與宴通又飲酒也與讌宴通又　也又古地名今直隸省作平聲讀　　龜介屬動物之一篆文作　上首左足右甲下尾從側面看古文作　上首中甲下尾從背面看又不龜手猶言手不凍裂也音義似與皴字均近　　蟲蟲豸有足謂之蟲無足謂之豸虫古虺字即蛇篆文作　疑本作　象其大頭曲身垂尾之形蟲者小蟲之屬形似虺而大小迥殊好類聚故三之用爲偏旁因不便書寫仍作虫 
 
