# 1888 - 345 - 4905629

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先　為快盡以風氣所在有　　　須　　　　也　　　本　不易　兩坊間　刻又皆魯魚亥豕說　良　本舘特用新鑄鉛字印成逐加圈點印釘工雅讐校精辦冠以監臨以下諸貨姓名　　及題名全錄較之摩沙本實有天壞之殊齒每本營洋七分正本埠歸申報舘帳房及申昌書畫室發售各外埠則概歸申昌經連此佈 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門經非　　　臨事稽易張皇傾置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可覆按也今定碼洋廿五元○五經文準○宣交一萬五千首其中向無陳作而特搆者不下萬首新穎美備無踰於此碼洋八元○五風樓試帖○得詩一萬二千首塵羹土飯概不闌入碼洋二元○御纂七經先印五經○真行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱　分鋪士商就近購取可也此佈 
[醫病莫勸人吸洋烟論] [  同仁醫院董事吳虹玉稿]  
　　治國之道在治其本而己末則不尚也孔聖云道之以政齊之以刑民免而無恥道之以德齊之以禮有恥且格眞治民之本矣盖以政刑治民可以治民之身而不能治民之心是尚末也以德禮治民不止治民之身可以治民之心是務本也治病亦然治病者必先觀其病勢繼審其病由外察其病狀内探其病源將病人之底藴淵微一一熟審於心融會貫通毫無疑義然後對症發藥藥到回春斯病可復元而得治病之本矣若不知其本模稜兩可不審六經之傳變六脈之虚實强弱隂陽之各異風寒燥濕之不同怱怱診脉草草開方謬用湯藥草菅人命是尚得謂治病之能窺其本乎卽幸而藥適中病亦有一劑而霍然究之不揣其本而齊其末僥倖萬一可暫而不可常也乃今之尤謬者人有肝氣胃氣心痛痰飲等症醫者功夫未到不能治其病之根本胸中旣無成竹病根莫辨何經輙泥覩記之成方妄爲療治迨愈治愈劇又祇圖請金之重不自顧其才力之能治與否不使病家之另請高明立即告退於是計窮力盡進以治末之言焉謂吸洋烟數口病勢當可稍减病者正在無可如何之際一聞少吸洋烟可以止痛遂聴之而吸吸烟之後病果頓減因此　　　　　　　　　　　　　吸吸烟之後病果頓減因此信之不疑日復一日惟洋烟之是吸病雖不能復元較之昔者己覺去其大半在患病之人以爲俟病痊愈烟卽可不吸矣豈知病雖己去而烟己有癮且向之吸數口者今必吸數錢矣一日不吸病卽頓起乃習以爲常遂爲終身之痼疾是欲去一病而反增一病其在有力者日吸洋烟數錢尚可支持不致因烟而窘迫若貧乏之人素無積蓄平日之柴米油鹽所入尚不敷所用又因病而日加烟費一二百文其何以堪勢必始而借貸當押繼而出賣產業甚至在己衣衫藍褸妻兒號寒啼飢强者起偷盜之心弱者塡溝壑之内是誰之過歟推原其始由於有人勸吸洋烟以爲却病之故余有一友家無恒產而才學頗優向以寄人籬下爲書記一家數口胥賴筆墨以度活自其妻得胃氣痛之症經醫生療治無効勸其吸烟以止病現症雖時發時止而烟癮己上一日非二三錢則不可是以家累較前更重幾至朝不謀夕困苦不堪今尚如是若一旦賦閒何堪設想此卽因病而勸吸烟之明証大害然則因病而吸者雖曰咎由自取實則勸之吸者階之禍也然而其禍尚不止此凡病由吸烟而愈者在初吸之時其病固可稍却似洋烟爲有益之物及至癮上之後若舊病復發非但吸烟不靈難於療治卽有道宗抱朴而能探本以治者亦以吸烟之故未能遽施妙手所謂雖有善者亦無如之何矣是烟之有害於病豈淺鮮哉或有辨之者曰醫人之病原貴治病之本不可勸人吸烟自是正大光明之論獨何以西醫治病亦時有用鴉片以治之者乎余應之曰子誤矣洋烟原爲藥中之品西醫之所以用洋烟者用之外面者爲多以烟調和别藥用水節射入皮肉原爲藥之領路而用間亦有内服者然俱先有主藥以治其本藥有十中之九烟僅十中之一不過用爲先路之導實則以藥爲主以烟爲使俟病一有轉機烟遂不用可知烟爲末而藥爲本非若裝於烟槍之上專吸洋烟者比况烟和藥齋不致上癮惟烟是吸易於上癮來同仁醫院治病每年不下二萬餘人試問治愈之後有烟癮乎無烟癮乎此理可不辨而明矣間嘗考西醫之例凡有病之不知其病源之所在而後治之從未有勸以吸烟以爲得過且過之計者雖中國醫生之治病未嘗無醫術超羣樂到回春之妙不盡勸人以吸烟然有孕婦而誤作閉經醫者慢驚而誤作急驚醫者有伏熱不殊虚勞而竟有妄用峻補者有升麻不當重用而竟有用至數錢者或有惡寒發熱而妄以清下之品治之者或有隂虧陽虚而遽以温補之劑投之者尤甚者昧乎虚實表裏宜補者散之宜散者補之此皆莫究張機之術罔知岐伯之功不刃而戕人之生不血而置人以死不更甚於勸人吸烟乎哉昔范文正公云不爲良相便爲良醫盖爲良相可以救天下爲良醫可以救一方則爲良醫者固當救人之病隂行其善也今之爲醫者遇有肝胃心痛痰飲等症無術以治病之本徒勸人暫吸洋烟以治其末不顧其後來之累是救人而適以害人爲善而適以爲惡矣吾願世之爲醫者舍末而治本勿以害人之物使人嘗吸卽所以隱行其善之一端從此治人之病而能詳究其本源則庶幾共荷生成同登壽域哉 
[鳳闕晴暉]  
　　御前大臣交諭鑾儀衞冠軍使等所有大婚典禮奉迎皇后入宮應執引傘儀駕自應赶緊備齊於十一月初一日起按一五日演習純熟以免貽誤而昭愼重其皇后鳳輿亦應由該管章京帶領校尉等卽於初一日起逢一五日由乾清門恭請經太和大清等門以抵皇后邸往來演習○分發府經歴朱運鴻親赴吏部呈請騐看分發據稱湖南人由文童保巡檢分省補用嗣因長門拒擊法人出力奏保免補本班以府經歴卽補普賞戴藍翎遵例捐指省福建取具同鄉京官印結並起具離營咨文呈請騐看分發經文選司檢查官册内該員於光緒六年正月三十日因新疆南北兩路出力奏保以巡檢分省補用光緒十年十一月十七日長門拒擊法人出力員内奏保免補本班以府經歴卽補並賞戴藍翎保案單内以從九品分省補用列保自係坐銜不符未便列入騐看應俟原保大臣或後任督撫分晰更正奏咨到部再行辦理刻己回堂畫稿不日批示遵照矣○正紅旗護軍統領桂統領祥於十月二 
 
 

Page 2

 
 
十九日己刻在地安門内五龍亭正黄旗侍衞教塲揀選該營護軍叅領空銜花翎各一缺並挑補七個甲喇護軍缺除由該營咨請稽察營務御史是日前往會同揀選外並咨傳應行入揀人員各備弓馬前往預備揀選○衍聖公遄回闕里己綴報中十月二十六日八點鐘時孔嗣公奉太公夫人及新娶公夫人乘金頂緑呢紫絆大轎以八人肩荷導以甘蔗棍一對引馬四品執事官一員從行執事官十數員行裝數十車由衍聖公府出堂子胡同走大街出宣武門右安門遵陸回東鄭邸因有金蘭之誼派本府護衞數員護送至首跕方回○有某大臣以禁門疏懈過甚非僅便衣小帽往來行走卽肩挑器物者亦由前朝各門來往以圖便捷值班官兵不行攔禁禁廷重地似此疎忽尚復成何體制卽宜設法整頓責成前鋒護軍統領破除情面重申門禁以昭嚴愼云云密陳黼座傳聞己飭下前鋒護軍統領及十處各堂憲籌議如何嚴禁之法矣○紫禁城值年大臣傅諭内廷火班官兵現在時值隆冬風高物燥所有各處火燭務宜預行防範應將所需器具妥爲備齊以免蔬虞並應隨時隨地謹愼巡防勿得漫不留心致蹈愆戾○步軍統領諭知八旗滿蒙漢工部各官廳自午門起經端門天安門大清門棋盤街東交民巷兵部街東長安街東單牌樓直北經史家胡同以抵皇后邸所有沿途道路卽由各官廳劃分地叚派撥步軍校率領步甲等卽自二十九日起前赴所分叚落趕將道路修墊不得稍形凹凸務期一律平坦以備請演皇后鳳輿○禮部示頭傳八旗官學候補教習何慶濤一員限三日内親身赴部騐到並備帶筆墨以備塡寫親供當堂覈對筆跡勿違○有沙窩門外某邨三套大車一輛滿載柴草行至宣武門外大街南首菜市口迎面突來某甲肩担劈柴爲柴草所絆翻倒於地車輪從身上過碾破頭顱登時殞命是處適當法塲當經地方兵役獲住車夫立解西城正指揮署訊辦並將柴草車卸置其間○帮辦寗古塔事宜琿春副都統依克唐阿遵旨陛見於上月二十七日抵都假梵林暫駐襜帷敬修安摺二分齎交奏事處呈遞並備清漢銜名緑頭牌送交樞垣於膳前呈進隨趨詣西苑門外俟召見旋由内傳令第四起入見召詢琿春邊防練兵諸要政副都統撮要以對頗中肯綮○年例冬令應由侍衞處奏請欽派大臣將由内廷内外圍各門各堆儲備鳥槍長槍腰刀弓張箭支撒袋箭壺等械逐一查騐如有不堪使用者移咨更換以重軍實而咨拱衞刻由侍衞處奏派查騐大臣奉硃筆圈出多羅貝勒那爾蘇奉恩輔國公載濂欽此欽遵禀請那貝勒等商訂保日再由侍衞處知照景運門轉飭各處一體預備○阜成門内錦什坊居民某甲曾充庫兵積蓄甚豐差滿開設喜轎鋪以榴子母其妻心慕木匠某乙贈芍採蘭在所不免月初乘甲外出將細軟衣服結成包裹並携六百金與乙同逃迨甲回入宮不見細檢箱櫃闕短甚多正在託人徧尋迨晚間不見乙匠算帳始知其誘同逃遁急往其家尋覔則己如凌風黄鶴高舉雲霄矣 
[臺灣鐵路章程]  
　　全臺商務總局爲出示曉諭事照得臺灣奏辦鐵路商務原爲通商便民起見惟山路崎嶇工程浩大必須分段興工方期早日蕆事現己逐漸告成查大稻埕至錫口一帶火事早經通行現奉爵撫憲諭大工未竣本不便遽行搭載然念該處爲行人必經之道旣由外洋購到貨客各車自當先行試辦以便商民大稻埕錫口附近車路地方各設票房按名取值以便該商民買票搭車除擇於十六日開辦外合行出示曉諭爲此示仰往來商民一體知悉如欲乘坐火車以及貨物搭載卽向各票房按照定價買票以便登車倘有額外索費等弊准該商民投局禀揭以憑究辦切切特示計開章程一臺北至錫口搭客一等座洋三角二等座洋二角三等座洋一角一小孩五歳以内出車價五歳外至十歳減半一臺北至錫口客貨行囊每石洋一角五十斤減半多寡照算一搭客車内不准携帶物件致占地步一客貨行囊憑票另載貨車裝滿封鎖到時由騐票司事憑票騐發一細重貨物按輕重取價粗鬆貨物按方位取價一搭客必先向票房買票憑票發車一搭貨　囊亦由票房買票發給牌記二個一繫於貨物裝車一交客執以便到時騐取貨物一凡客位及貨物有票方准上車倘有人貨無票者一經查出人貨皆加倍示罰倘騐票司事舞弊亦從重議罰不貨一搭客未至碼頭不准下車緣火車馳行甚速關係匪輕違者加倍示罰一每處泒書票一人收錢一人開車時則發票車到時則收票以便互相稽查一車中派騐票司事一人專管裝卸貨物稽查客車倘或瞻徇情面有淆定章查出究辦一火車須守定章中途不許停車致生弊竇違者議罰司車洋人一每日載客與貨若干按日報明票根車價一併呈交總局以憑稽核一洋銀按時作價不許浮收查出弊端立卽重罰一客位貨物不准以多報少倘有此弊定卽議罰革退不用 
[勘視鐵路]  
　　臺北所築鐵路自北門起過錫口數里至南港地方裝就客車貨車每日往來數次行駛如飛客商之附搭者頗不乏人劉省三爵帥於本月初一日坐車親往勘視工程是日自林時甫星使邵小村方伯以下均先至火車碼頭恭候越數點鐘之久憲駕回至北門各官始各散歸聞省帥一路勘工時見其質料堅固駕駛迅速憲顏甚霽在事各員莫不面邀嘉奬云 
[烟臺寒景]  
　　前有八角地方刦案所獲正犯供詞牽連某營兵丁及地方官移傳該兵心虚潛遁尋緝無蹤而該營帮帶官及該管哨弁皆因是撤委矣募兵補額可不加意愼選哉○近來各處刦案疉出駐紥烟臺登州各營均派弁兵按段巡防行旅往來藉以無恐○前任巡司吳二尹卸任後公會中及各社村民匠作行户南省各帮商旅陸續製萬民衣傘以頌德政連日鼓樂鞭砲之聲不絶於耳○收買字紙本屬善舉然道路之間仍有字紙狼藉行人拾得苦無安放之處若於各巷口懸掛一籠俾檢拾字紙者隨手投入似亦方便之道○初冬時隂雨頻仍山間草萊未經刈穫者多浸溼腐爛致柴價較往年更甚糧價亦昻貴異常大有米珠薪桂之慨○逺近各村落挨户支更設更房一所高揷紅旗上書守望相助字樣日閒招展如酒帘夜間柝鼓之聲寂無　焉蓋亦奉行故事耳 
[撞騙彚誌]  
　　金陵有一種子弟每日在長街大市間專以撞騙爲事無論斯文椎魯悉視其人之意向所至以爲無中生有之搆合其試之也以小利其餂之也以便宜苟萌一念之私鮮有不入其彀中者故當其見景生情遇圓則規遇方則矩兼馬工與枚速往往有中材以上擇焉而不能精語焉而不能詳者而彼當機立斷雖上智有不及剖晰於立談之頃焉天生這種人偏生這一副玲瓏手脚以爲之用誠不可解也前日有所謂坆親家者其家距城僅數里因家有急需嫗卽自檢其粗布裙衫詣城内長生庫中質錢一千六百文出庫門惟恐庫上人欺鄉里不知一把算子爲何物未免有一文半文之折耗正在由一而十由十而百縱横默算忽聞背後有一人低唤曰大媽爾今日亦來城耶嫗　曰諾然回顧則又怪其不相識其人笑曰大媽不記隣村之小六子乎余卽是也娼眼本𣮑𣰕又心下有事亦不暇細審其人故作左顧右盼若不勝其慌張之狀嫗訝曰何倥偬若此其人即附耳語曰頃從西頭拾一金簪方解視忽失主跟蹤而至幸未見詰第不知旁觀肯不發蹤指趵否此時若嫗覆蓋當無事一面即以簪置嫗手内令嫗視曰大奴是見慣黄赤者夫豈鼎耶嫗乃欲匿之圍腰夾袋中其人曰不如以手握之而匿手於襟底少頃便當易洋與奴各分其半所難者此一刻耳嫗曰錢重奈何其人曰錢交我我立嫗後語未竟突來一洶洶者叱曰看你飛上天去立捉其髮辫拖而走嫗以金簪在手不敢與辨久之有笑者問故始知一千人特爲其一千六百文而設此圈套耳於是趨告其坆主人主人亦無如何也○以宅賃考不知者以爲玳梁棲燕雖携有盧家少婦亦不能禁大失内言不出外言不入之雅然自金陵人視之則界畫鴻溝就使文君富壚畢尚書亦不敢醉臥於其側也乃事竟有不然者前月洪武街有某公館與彎弓躍馬爲隣公館内一小帶子寗俗喜用江北未嫁之女以其年稚而價廉出入閨房又可無履舄交錯之忌故人家多引之爲内執事而遂以不名不料娟娟此豸與赳赳者久習大有子南夫也之意所慮者家徒壁立雖與相如馳歸成都巧新婦不能爲無米之炊將何以支此枵腹因此并竊其主人白金二錠内塲未過卽累騎而逸公館内失此小妮子恐其家必不 
 
 

Page 3

 
 
以桑中爲解故無問沬之鄉沬之東必覓得所謂孟姜孟庸者而後可不得己訴之于上元縣翌日果於水西門外舟中雙雙獲住緣兩人己定計效太白之竊織女侍婢梁玉清匿之少屋石洞中第風不利尚未挂帆耳於是陳大令當將男押外所女發官媒公館聞罪人斯得乃請官追銀官又比差不期而會者八百銀亦出刻聞己將武生遞回上江原籍小帶子則傳其父母當堂領回諺曰羊肉不曾吃惹得一身羶其斯之謂與○金陵有所謂黑市者雖昏以爲期而是時明星猶爛曉月未沈有一種人己彳亍於無人之徑伺過者而與之論價取值焉究竟錦繡其外敗絮其中金玉其中泥途其外皆黑暗不可辨全視入市者之氣運或折閱或取盈往往難操左劵然黠者則必嫁禍於人前日有一嫗携筐過笪市橋筐内青蚨六百翼忽迎面來一人袖中出一物謂嫗曰此乃黑洋縐祒若欲買之乎嫗眼淺不覺反覆展玩徐曰無錢賣者曰若筐内胡爲者嫗時一隱隱想買一便宜便答曰筐内只四百爾能從我願乎賣者曰增則從不增則否於是從容蔣裙捲好仍納諸袖望嫗去數武忽呼曰來來來賣却勝於枵腹終宵也嫗又令其展開細睇之始俯首就筐内屏當錢數顧賣者凝立其旁恐其睹餘錢而益生無厭也持四百付訖接裙長揚而去旣至家喜形於色過户限恍惚不覺齒折家人以其喜也爭間何物嫗荅曰裙由是七手八脚爭來看裙詎挈裙腰一抖忽敝絮一叚滚落於地其餘舊湼绢連布腰不及尺許家人不禁鬨然大笑並有俯仰出涕者眞可令人笑得肚痛也 
[飭辦考具]  
　　本月二十一日爲上海縣考試文童之期裴邑尊查得歴届縣試頭二塲在敬業書院扁試於例未免不符因令改歸縣署中各房科應需桌椅等情昨己飭差赶辦矣 
[上海縣署瑣案]  
　　藩憲訪聞閔行人夏升祿范厚齋蔣文香等不安本分札縣拘拿除夏范己提案訊押外前日裴邑尊復飭提蔣晚堂訊究蔣稱向來安分並無不法事情叩求明鑒邑尊令交待質公所管押候示○盜犯孔慶寛陳維翰許克升王維發等由府發回覆訊王許狡展置諸木籠等情己登前報前日裴邑尊再行庭訊諄諄開導王許兩犯始照前供承認邑尊令各在供單上蓋印指模還禁候備文再行解府○二十四圖地保韓琴生控年租地保曹錦昌虧欠應付年租三百餘千叩求提究裴邑尊飭差傳曹到　嚴行訊究曹稱各地保應付租欵向例於十二月内付清今二十四圖正保係莊姓韓係副保莊前曾充當年租地保時先父充當三圖地保莊曾欠先父租銀立有憑據此番恐小的扣除是以　韓先發制人來案朦控邑尊着明白具禀候核 
[英界公堂瑣案]  
　　包探王阿二禀稱揚子輪船大副西人失去金練銀票係爲細崽所竊報捕拘送案下西人羅司克訴稱船抵碼頭傍岸時二水手正在拖帶繩纜碰及一小匣間係何人之物無人答應當經買辦開看匣内有金表銀飾查詢在船各西八始知係我房中所貯不知被何人竊出檢查匣内缺少金練一條及夾在簿内之銀票憶及房門未鎖且甫進口並無閑人到過惟一細崽出入詰究不認惟言情願賠償但旣未行竊何以肯賠細崽陸阿球供　人並未行竊當時主人欲將小的毆擊後又交捕送官小的恐懼是以認賠蔡太守以疑竊無憑且旣竊金練如何金表尚存殊不可解着該西人知照買辦水手到來再訊俄買辦趙午橋投案聲稱小匣由水手檢得開看後己交還二副據言尚少金練銀票太守問現在二副控細崽行竊揆度情形若何答稱二副房間爲多人經行之處不知其時房門鎖好否匣則確未鎖好不能說定是細崽行竊甲乙二水手同訴前情太守總以凝竊難憑姑着將陸交保俟查出實在贓據再訊○老沙遜洋行西人偕經收房租人張炳堂訴稱本月初五日向天堂路租户趙大榮收十月分房租趙自己住樓面樓下則轉租與邱蘭亭開薙髮鋪其時趙不在家由其妻出外借洋交付薙髮鋪夥何桂清掯阻不容西人言旣有洋銀不肯付交豈定要釘門乎何聞言卽肆兇毆致失去洋銀三元時辰表一枚有東洋人目覩何扭西人可以見証趙供租住此房己八年從未欠租現在每月收租洋四元先住後交不知此時如何言欲釘門邱供轉租趙房開薙髮鋪張來收租時小的不在店中何供張等四華人偕三西人二木匠來收租小的告以趙不在家卽鋪主亦出外張卽逐去小的立即上門欲釘小的告以店内祗有一人不能知照主人乞暫免釘伊等不依是以爭閙小的不敢與西人爭毆勝春園徐萬裕等聯名具稟稱我等均住老沙遜洋行房屋張之收租素向兇横動輒使西人出面今不知何故又與趙爲難或者有人獨租房屋亦未可知東洋人稱親見西人與華人爭毆惟不知何人先下手賈副領事謂趙卽欠租但滿月後祇相去幾日亦不應言欲釘門隨問三道頭西捕是日西人如何報捕答稱據西人言被毆失洋三元並未言及失表又問管門華捕知西人被毆乎答稱張至捕房言西人被薙髮鋪中扭毆請派捕往拘及告知三道頭捕命西捕去時惟見一華捕拉二人入捕房後隨西人自訴與三道頭西捕小的並不知毆失物件卽華捕言西人囑伊拘人亦未見毆打事王阿三李阿春同供小的等並不干涉平空被拘張稱因見西人被毆報捕拘人後始據西人言失物蔡太守商判罰邱洋三元給西人餘置不究趙照常付租○包探陸阿祥禀稱耶松船廠向來不許閒人出入今有羅阿春羅阿權强欲行至浦灘管門人葉阿九攔阻不依致被毆擊葉阿九供寗波人伊等欲由船廠路過小的好言阻止竟被兇毆二羅同供粤人欲至英公司船上不知是處不能行走蔡太守判罰洋一元○包探顧阿六禀稱端節前邢愛山之妻行至法界被李世福搶去珠挖耳簪曾報捕房今始緝獲人贓邢申訴前情竊犯李世福俯首求恩蔡太守怒謂爾膽敢在路攫物情殊可惡判發捕房管押六月贓父邢領去○包探顧阿六禀稱聞寳山前在妓院爲傭早經辭歇日前闖至書塲竊得銀水煙袋一支值洋三十六元獲住人贓盤詰得尚竊棉綢褲一條押錢四百文悉己用去今特吊贓送案林阿寳供小的在書塲爲夥各妓之銀水烟袋荳蔲匣均交小的經管設或失竊例合賠償今被聞冒充妓傭肆行竊取幸卽知覺追獲人贓王銀和供小的在妓院爲傭被聞混竊棉綢褲今既起案請即給領聞供蘇州人犯竊該死叩乞施恩蔡太守判發捕房管押三月贓交各失主分别認領○湖南人楊炳山訴稱小的現在某客棧爲夥昨被劉金山毆傷由捕拘案劉供小的與楊同鄉同事不敢逞兇蔡太守飭將劉押候楊醫治傷痊再訊○寗波木匠崔阿香訴稱昨被同居人徐林鳳毆傷眼睛等處報捕拘案徐供小的與崔同鄉崔租住小的房屋欠租二月向索無着反乘醉與小的尋釁以致碰傷蔡太守騐得崔受傷屬實判罰徐洋一元爲崔養傷之費○西人馬立師訴稱前日外間出遊被載貨車撞壞馬車當將拉車人何阿來交捕管押請卽追償蔡太守問捕頭曰何今何在答稱有西人保去容着交案太守請賈副領事諭馬立師俟捕房將何解案候訊追察斷○程小桂訴稱借住捕房失竊洋布一疋由捕房緝獲人贓送案請辦王舟載供安徽太平縣人流落　江不得己而行竊蔡太守判押候備文遞解回籍不許再來滬上逗遛違干重辦起案之贓給程領去 
[蘇皖賑捐]  
　　敬啓者歴年各省偏災官民籌賑均己不遺餘力本年安徽鳳陽潁泗暨濱臨淮河各屬黄流下注江蘇揚鎭徐寗各府及安徽廬州滁州並安慶以下各處山田亢旱成災上下幾及千里其被水淹没者流離失所溝壑堪虞其被旱枯槁者顆粒無收啼號更慘昔日助捐之地今爲待賑之區凡此情形諒爲遐邇之所共見共聞無待贅述前蒙特恩截留河運漕米以資賑撫昨又奏准部文開捐封典職銜貢監翎枝等項以名器之光榮爲捐輸之鼓勵仰惟朝廷子惠黎元之至意大府軫恤民瘼之苦心凡屬血氣之倫當無不同聲感頌現遵部章籌勸伏望薄海内外諸君子之樂善不倦者或慷慨輸捐或輾轉勸募總期以親及親以友及友分畛域勉濟艱難不獨榮顯其身抑且福貽其後承辦者力去浮縻之資盡作賑濟之用務使捐户一錢功德災民卽受一錢實惠天日在上實共鑒之謹將辦法條列於後一此捐並不設局部章半停止所有捐欵由上海中泥城橋西堍任公館兌收立即查核銀數掣付兩江督憲實收逺處均己託各省又報局電報局招商局及名莊號 
 
 

Page 4

 
 
代收轉寄上海捐欵到日亦卽掣付實收其有寄上海各協賑公所轉交者務望逐款聲明總以掣到實收爲憑一捐欵一律核收現銀如有以洋蚨制錢報捐者仍按市價核銀收兌其以物件捐助者不收一捐欵無論多寡萬金不爲多千文不爲少如有捐數溢於應奬例銀當隨時具稟奏請　奬其零星捐户不敷核奬及不書姓名捐户無可核奬者亦當彚案稟報一捐欵一經寄到均卽轉解兩江督憲衙門酌量災區輕重分發辦賑員紳妥實散放請奬章程另本刊布光緒十四年十月日[  蘇皖同人公啓]  
[殿撰書聯助賑]  
　　陸鳳石殿撰前因奉天水災適在申江因書聯助賑旬日之間得洋七十五元九角當卽送交奉天賑所陳春記彚解災區今己回蘇又聞揚鎭旱災惻然於懷函致戲鴻堂慨願樂書五尺對聯五十副每副仍照囊例二元磨墨二角所有筆資全數助賑歸交上海电報總局内豫皖揚鎭協賑處彚解災區諸君欲購求鉅筆者請速向戯鴻堂代爲收付書聯以旬日爲期宜速購取幸勿觀望上海陳家木橋电報總局内豫皖揚鎭恊賑處代戲鴻堂謹啓 
[來啓照登]  
　　謹啓者敝局自本八月朔日開設以來就局戒烟者一概不取分文所有局用藥本皆由董事墊用惟八月間周季貺太寸創捐英洋十元以資經費不勝感激之至兹復有煉石補天樓主人黄高峯樵於本月望日郵寄英洋四十元以二十元購藥二十元捐助敝局經費函内言戒除之後誓以每月烟價提出以助敝局戒烟之費末云四海之大沾染此疾者不知凡幾若能立願戒除仍將每月烟資提助善舉則可循環推廣善量愈宏云云拜領之餘足見主人推己及人之盛德敝局同人銘感無旣除掣付收條外先此道謝祇請善安平康里恒濟戒烟局謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安省官報]  
　　十一月初四五日升授山西蕃臺豫山辭本任泗州方瑞蘭辭奉委赴滁全來辦理賑務差卸署東流縣陸楙增到指發安徽鄭工試用從九臧沛霖到江蘇人通判陶家杰辭委解京餉初六牌示推升潁州府教授張傳玉飭赴新任直隸泉臺周馥辭行委署宿松縣劉雲燦知卸辦發審局正辦差調署貴池縣本任壽州王鼎臣辭初七牌示候補縣丞連福委署池州府經卸署寗國縣本任天長縣蕭先鎬到代理六安州朱大紳到委署宿松縣劉雲燦辭委署婺源縣丞范潮辭 
[江西官報]  
　　鄭工試用知府陳鼎新海陽人海防試用知府許炳偉廣東人俱禀到同知王祖蔭委解漕折銀第三批銀進京坐補峽江縣葛熙春委騐收内河不師砲船主簿劉樹奎丁父憂龍汝松委解第五批漕折進京石守謙禀辭奔喪准補新建生米司成希廷飭赴新任至愼猷委解第四批漕折進京新選永豐縣丞衞炳章禀到四川人鄭工遇缺先縣丞土渭賓陳宏丁俱繳照 
[邗上官塲紀事]  
　　初六日郭鹺尹福長江鹺尹清駒均奉委冬防會巡差初七日新班巡檢金鹺尉壽諼浙江人稟到朱鹺尹士良委青口局差初八日黄鹺尉兆奎由通屬來揚公幹 
[尤君笠江手繪和靖夢梅圖見贈賦此誌謝錄請夢畹生粲政]  
　　殺粉調朱妙入神羡君著手便成春生香活色毫端現周昉而今有替人癯仙風骨尚珊珊一枕羅浮夢未闌省識當年林處土滿身香雪不知寒[  惜紅生稿於待梅閣]  
[過長江夢畹指燕子磯呼余同觀感而有作]  
　　燕子何年去江聲萬古流雲蒸山樹瞑壽送海門秋邱壑胸中拓魚龍足底浮乾坤空四顧憑眺豁雙眸○過京口小泊四顧長天一色秋烟波浩渺接瓜洲山連鐵甕千峯峙浪激金焦萬古流此地雲光欣洗眼異鄉風景幾回頭六朝如夢何堪憶杯酒推篷大白浮[  鶴沙浮槎仙吏漫草]  
[揚州福和祥復茂恆京口元和收解河南賑欵十月分清單]  
　　福和祥經收睢寧縣學教諭王學易錢六十千文至德堂二百四十元餘慶堂三十二千文公濟堂二十二千交太原有心無力人二千文無名氏一元棠華書屋二十元味青室主靜涓氏求產後大小綏和百凡如　一元徽雲仙舘主槃峰氏祈萬事如意福祿連綿五百文蕭敏元蕭敏羣前許接到父親平安信遷愿二十元蕭敏元祈保佑身體結壯一元蕭敏羣祈保佑肚腹速愈不發一元力不足求病愈二元復茂恆經收督鹽院賫奏姚一元佩芬女史二百文庚經堂二元又八元戈福　堂二元詠川二十元鄭可清二十元山隂女工一元培餘堂李銀五兩八錢兩淮吏隱北野窮約生節省短差薪水二千文又爲男開德一千文代收猶解倒懸册兩扣無名氏二元無名氏一元張濟川二元新記五角無名氏五角得中子一元彩翰堂一元蔭本堂二元槐慶堂一元崇文堂無名氏雷啓泰湖山草堂四户各一元○敝所卽日起解立望接濟合併聲明 
[上海陳家木橋電報總局内豫皖揚鎭恊賑處經收杭城同善堂募第十四批賑捐細另登]  
　　唐保安節省養病費移賑洋一百元王處各種册七本募七户洋十四元　名氏求保大女病速愈介壽堂汪恩韋安懷堂四户各洋十元陳氏資冥福八元樊募無民七元又錢五伯文錢塘程保申爲三女患病祈保速愈并一家平安徐瑞年因多病出嗣願二户各五元無民四元蘇海堂節省中秋筵資四元又錢一伯念文海陽戴廷貞等四元行秘書舘主間竹尋梅王麵資二户合洋四元休寗雙溪山人勉力子爲姐病愈并合家平安高陽里有心無力人三户各二元新安程文沛不列名仁和吳恭壽爲生辰放生三户各一元餘曾得徐文彩李百歳不列名四户合洋一元行隱青舘膏火資三千三伯三十一文又錢一千六百廿七文海陽戴廷貞等又錢三百五拾文無名氏二百三十八文以上共計洋二百另五元又錢六千一百八十文實收英洋二伯十一元於十一月初四日由豐泰莊交到合併聲明 
[上海三馬路與昌恊賑公所陳竹坪經收河南皖北直隸奉天賑捐九月初一日第一千一伯四十一次清單]  
　　上格倉穹册寳順堅莊交來揚州禹川信女無民士洋三十元○又册立大莊來樂善堂衆心堂各兩元春記公善堂世德堂新治堂詒訓堂百忍堂安樂山房滿意堂同善堂九户各一元吕小廷陳保如張止記無名七户各一元以上共洋廿元○又杭州昇號來陳培坼保平安五元李德善堂兩洋胡趙氏李蓮舟李德銓朱耀記四人各五元○又留蔭子一洋又長江新太古帳房來不書人二元又三户各一元共五元又蘇省廣源號來蕪山道八二元山右無名氏又無名合兩洋又九江謙愼安茶棧招樂亭先亭先生捐來蕭其榮一元五角方萊庭餘慶堂守謙堂田喚朝四户各一元招維添益光吳緝文三户各五角共洋七元又册石門灣公泰典諸友二元又日新增洋貨號來無名乙洋銅洋五元又鎭江大有全三洋又常熟周同福義號來王魯記保平安二元補我軒保平安一元又册嘉樂軒六元又廣德隆五角力不從心人二角文泰氏黄恩氏小亭氏三户各一角共一元又京廣公所銅洋兩元恆泰銅洋四元潤昌棧交到封眞琅邪氏叢木求病速愈廿元怡思堂銅洋廿元無名氏五元又兩洋畢子修三角郭善慶祈平安乙洋柯有容氏四洋無名一元○施當其危册無名間心子爲内害目疾即安一元又功德册顧阿六求平安五伯廿文紹興山隂柯橋裕生米行衆客三元三角劉賢增程茂堂各五角莫景茂四角鄒文樂三角以上共五元○常州有心無力人去病益壽翁一元宣坡捕署來凈香齋主人虚對四個烟台客來葉茂藩十元横經陳達夫來唐清來保母病全二洋徐楊氏求平安四元益壽子常年禮斗捐賑八洋陸炳華保平安大吉祥五元兪沈氏求病全三元吳錫朋求病卽全四元陳篤卿先生醫金捐賑一元五角力不足銅洋十元○賈　奎助天津票乙元○○本日共收英洋一百七十九元銅洋四十乙元小洋八角虚對開四個大錢五百廿文合併聲明 
[上海三馬路與昌恊賑公所陳竹坪經收河南皖北直隸奉天賑捐九月初二日第一千一百四十七次清單]  
　　浙寗鎭海縣鳳浦鄭守堂因室人虞氏陡患時症祈保痊愿助豫皖洋一百元瀏河延陵挂劍子求病速愈五元寧波德懋號邱楚畹來邱氏王氏合念元崑山李仲哉一元九江金寳銘四元古貿王晉卿一元○上格倉穹册蘇州全盛局來幸安居七元又册道生居士二元○又册德泰参號銅一元虚對一個○又册吕記酒席資移賑十元○又册李黄氏李慕駒合一元○又册怡大紙棧交來如豐號德懋號振昌號金源號源聚號泉興號有源財同興福八户合八元○又册九江同慶號寄來胡翰記五角春記三角汪少記有心無力錢記虞有記葉彬記文記六户各二角以上八户共二元又册懷德堂萬二元○又册大通和悅州榮茂興號來陳漁村儉德居合二元○施當册江西袁純甫洋十元又册九江寳源生來葉光裕堂查正誼堂徐咸正堂順記四户各三百汪子安葉孫安孫修德堂三户各二百三户各一百一户一百五十六文以上共十一户合二元一角○蘇州無名氏二元青蓮堂求保平安一元徐景韓其德堂各五百無名氏方登銀翠始有心無力人四户各四百高夏氏徐亦記求平安各三百李振記二百六十徐廷驛二百四十無名氏鄭壽芝李桂英半顚人四户各二百七户各一百以上廿四户共洋八元○長生册福建藩署樓衞甫善士續會稽道虚村章陳氏求目疾速愈十元又册福建松溪縣正堂李蘭生番洋十元折實英洋八元○萬祥糖行四十元震吉莊交來病速愈十元馬蓉初王阿明有心無力求咽痛卽愈三户各一元李承熙求父病卽愈十元○全盛局何二元内估出銅一元○烟臺聚盛黄樂園來老福興一元南通州隆泰號來隆泰衆友求平安十元媛善氏保康健桂善氏求父病愈各二元無力子一元以上四户共洋十五元○○本日共收英洋二百八十一元銅洋二元虚對一個小洋一角合併聲明 
[上海三馬路與昌恊賑公所陳竹坪經收河南皖北直隸奉天賑捐九月初三日第一千一百四十八清單]  
　　台灣全泰成信局交來臺灣嘉義右署毗陵陶樹棠善十助庫平銀六十兩合來英洋八十二元七角半内花洋十五元○楊州彭宅寄來有心人爲妻周交來壽二十元常州震泰號來勉力盡心人代己故陳邵氏祈保冥福十二元邵錫其求父病速愈二元江隂鹽公堂代寄峨山寄登子二元蘇和恆孚銀樓顏子賡先生來隱名氏一元錢一百廿六文金斗解晴峰因病祈速愈一元江西徐慧生來海珊善士節省請客酒席士元寧波鎭海建周外史二元漢鎭電報局求和非子助九八錢三十串合來規銀廿兩另二錢七分六厘南陽曹云記一元大圑邵詎香爲欲善子並室人小慈新保速愈一元○上格倉弓册海昌周希來蓮馥廬一元悔是識字人銅一元○又册清江華雨孫爲父病求速愈二元○又册新勝永生祥募八元○又册梅里唐前源一元又册山東恆祥號一元○又册平湖新倉趙詒榖一元○又册定海稅關號房一元○隱名氏得彩移賑三十元肇隆行求免災悔降福三元陳承官馮荷官祈長命富貴合二元○○本日共收英洋一百八十四元規銀廿兩另二錢七分六厘銅洋一元小洋七角半錢一百廿六文合併聲明 
 
 
 

Page 10

 
 
   
 
