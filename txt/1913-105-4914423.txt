# 1913 - 105 - 4914423

 

Page 1

 
 
論說 
[大借欵合同草案第五條評論（再）（續）（來稿）]  
　　丙項關於行政權章程云總分所專司考核鹽務收支欵目各事宜而合同則除前項外並有發給引票担負征收鹽稅及存儲保管提用種種特權試問發給引票與担負征收存儲爲稽核造報範甲以内事乎抑溢出範圍以外乎此等重要行政亦使洋員會同担任是不啻以全國鹽政權拱手而讓之矣何矣中國再設鹽官何必財政部尚留一管理鹽政之虚名其謬六也章程内載明各省鹽務產製運銷各項行政事宜均不在總所及分所範圍之内惟引票關係收入應由所員簽印始生效力是該所權限始终不離稽核與造報引票簽字一條雖溢出範圍猶可謂因稽核而連及乃如合同所載則總所洋會辦有保管鹽稅之權分所洋所長有發給引票及征收鹽稅及各費之權試問發給引票是否關於運銷之事征收鹽稅是否關於行政之事而最荒謬者則如引票須經洋員會同簽字方准放行一語夫引票旣由洋員發給又由洋員簽印已與運司無異然猶可曰祇及於產地尚未及於銷地今乃加以放行一字則凡通過之關卡行銷之食岸皆非遍用洋員不可是并製騐所督銷局（現更名曰榷運局）亦置於外人管理之下矣向祇聞劃全國爲十區每區用一洋員若以此句觀之則產地銷地通過地舉凡鹽所到之處若河流若鐵道均需遍用洋員始能分布其簽字放行之權蓋我國鹽稅並非盡在產地征收有在通過處征收者卽所謂鹽釐是也有在銷地征收者卽所謂加價及各種附加稅是也今洋員旣有征收鹽稅及各費之權非遍及全國何能完其担負合同内所謂稽核分所之華洋必需人員者殆卽指此否則除所長外豈尚有位置洋員之地位乎吾國非印度越南非南洋羣島乃竟使外人之行政權遍於舟車所通人跡所至與歐人殖民地同豈非奇辱其謬七也章程内收入各欵隨時存入國庫所謂國庫者中國庫乎抑外國庫乎吾知必中國庫也乃合同則云征收之欵應存銀行團所設立之銀行或銀行團所承認之存欵處是必以銀行團之銀行爲我國庫矣 
 
 
 

Page 2

 
 
否則　　之上加一外字文義始合夫欵項之衣　何等重要乃章程與合同相反如是其謬八也章程内支欵一節總所不過簽字呈田財政總長察核方可照發合同則云非有總會辦憑　不能是川彼此一重一輕適成爲反比例夫鹽稅爲我國收入大宗今抵押者究係若干合同内並不載明但云鹽稅之全部設或我國改良鹽稅増加一倍除抵押外我國本有提用之權今云非有洋員憑據不能提用則將來雖鹽稅増加一倍豈尚再能絲毫自主乎其謬九也綜觀以上各節是我國鹽政權已全落外人之手而周總長在參議院報告猶謂無礙主權吾人在局外者亦爲其所欺旦　言改革政策以堂彼之一悟寗不大可哀乎吾人未見合同原文僅見稽核造報所章程以爲洋員權限不過如此寗非夢夢彼日日爲保全引票計者惟恐將來鹽務改革引票無效一方面授發給引票及簽字之權於外人使吾國永無改革之希望一方面以稽核造報章程愚我人民而於合同原文秘密復秘密欲待簽押後再行公布使參議院國民力爭而無及其計不可謂不高而不意　以聘用洋員一事半途决裂俾吾人以研究之餘地而種種自欺欺人之舉動得暴露於天下嗚呼此次借欵爲吾人所希望其成功者乃其内容一至於此然則前日之决裂不反爲吾國幸事耶 
時評 
[近時之種族思想（無名）]  
　　我觀於近日中日之交親與乎俄人之力助巴爾幹斯拉夫族因知近時之種族思想必爲將來之一重要關係也 
　　夫種族思想與世界之進步有何利害我且勿論唯種族思想必因競爭而起世事之競爭烈則種族之思想甚種族之思想甚則世事競爭亦愈烈今日以後之競爭其程度必倍於今日以前者此可預料者也 
　　日種族思想又因國家思想而推廣者也人旣愛及其同種族必更愛其國家俄增軍備英革陸軍法復三年兵役德籌特别軍費無論若何政體之國均一致盡力以保護其國家其所以盡力保護其國家者亦欲其國家立於競爭之塲而不敗也 
　　世界大局之趨勢如此我國人其留意否 
[命令]  
　　四月一日臨時大總統命令參議院議决行政執行法本大總統依約法第三十條公布之此令 
　　兹制定陸軍懲罰令公布之此令 
　　兹制定參議院衆議院第一届選舉延期制限令公布之此令 
　　據同務總理内務總長趙　　呈據　　都督　民政長陸榮廷呈稱廣西參議院議員現在應行改選因患病不能蒞會擬請派員代理監督等語應准如來呈所請派廣西省行政公署内務司司長代理該省議會參議院議員選舉監督事宜此令 
　　吕公望授以勳三位葉頌清顧乃斌授以勳五位此令 
　　任命吳紹璘爲江蘇寗鎭滬淞四路要塞總司令此令 
　　財政總長周學熙呈稱重慶關監督毛玉麟呈請辭職毛玉麟准免本官此令 
　　任命顏錫慶爲重慶關監督張緝光爲長沙關監督並兼管岳州關事宜此令 
　　財政總長周學熙呈請任命莫棠爲黔岸榷運局局長應照准此令 
　　財政總長周學熙呈稱參事劉澤熙擬請免官等語劉澤熙准免本官此令 
　　財政總長周學熙呈請任命陸定爲參事李穆爲僉事應照准此令 
　　領參謀總長事黎元洪呈請任命王體端署吉林都督府參謀長胡桂高爲福建都督府參謀張濟元爲山東都督府參謀李敏爲山西陸軍第一師參謀長應照准此令 
　　陸軍總長叚祺瑞呈請授方先亮爲陸軍砲兵上校並加陸軍少將銜應照准此令 
　　陸軍總長叚祺瑞呈請授馬傳楷趙鶴爲陸軍憲兵中校唐炳元王麗中潘潤身周之楨胡濯漢曾振武江起恕陳廷傑韋措安陳國棟張伯純徐肇才何凌雲陳清源馮遠凡蕭瀛徐振邦唐雨帆王申命楊永護羅雨帆廖謙張輝周尚赤劉先榮鮮光俊游德崇喩培棣晏舜卿杜亞洲陳志仁陳雲邱玉華王作沛劉公篤林爽鄢楙南王鏡澈爲陸軍步兵中校蕭王璽楊永清李或英馬傳綸洪樹敏爲陸軍騎兵中校李根固李宇杭柏茂林胡瑜劉光瑜陳國柱爲陸軍砲兵中校周玉松王宗彝陳和融孫兆祿文祺舒榮衛爲陸軍工兵中校林炳漢袁昌俊爲陸軍輜重兵中校應照准此令 
　　海軍總長劉冠雄呈請任命劉冠南爲總司令處輪機長王君秀林燿炘林大任爲總司令處秘書鄭綸爲總司令處軍衛長黄裳治爲總司令處軍械長何品璋爲總司令處軍需長李崇光爲總司令處軍醫長汪克東毛鍾才爲總司令處副官王齊辰爲第一艦隊司令處輪機長葉龍驤爲第一艦隊司令處秘書黎弼良爲第二艦隊司令處輪機長黄景琦爲第二艦隊司令處秘書應照准此令 
蒙藏事務局總裁貢桑諾爾布呈據伊克昭盟長阿爾賓巴雅爾呈請任命額爾德呢格哩勒爲鄂爾多斯左翼中旗協理台吉應照准此令 
　　四月二日臨時大總統命令參議院議决省議會暫行法本大總統依約法第三十條公布之此令 
王正雅授以勳四位此令 
　　國務總理内務總長趙秉鈞呈稱據奉天都督兼署民政長張錫鑾　請任命任毓麟王字丁談國桓方大英孟　增爲總務處秘書姚憲璠周大鏞郭衛村李乃勳爲總務處科長陳紫瀾湯文鎭錢善宏王鏡寰爲内務司科長劉尚清婁同軌章繼勳梁載熊爲財政司科長王鴻文梁克璜謝蔭昌爲教育司科長白全昌沈鵬飛徐淼秦錫光爲實業司科長王孝絪趙滄爲總務處技正黄炳熙爲内務司技正應照准此令 
　　陸軍總長段祺瑞呈請授王振羣李定魁王廷藻楊祖時蔣羣何海清盛榮超爲陸軍步兵上校胡嘉猷毛秉鉞楊杰爲陸軍騎兵上校羅心源劉棱爲陸軍炮兵上校王事幹張筠戴作楫李思廣熊鰲范慶煦張于潯徐薰劉英南涂士翹吳友益池涵光蔡致華胡朝棟葉紹衡張宗杰李友勿馬爲麟潘樹元周予覺劉煇楣劉逹權爲陸軍步兵中校李柑年胡廷柱爲陸軍騎兵中校熊天覺王拔林劉潤文吳瑞章爲陸軍炮兵中校徐承武吳江爲陸軍工兵中校江銘忠周維剛李鎭漢爲陸軍輜重兵中校應照准此令 
　　石桐溪加陸軍少將銜此令 
　　陸軍總長段祺瑞呈請授靳文錫崇海孟兆熊張紹宗趙有斌劉玉成趙吉陞安紹彬孟得勝周家泳關德山隆魁杭殿元趙德慶朱明超潘自涵樊毓英安祿華爲陸軍步兵少校依凌阿張王振爲陸軍騎兵少校趙振綱福祿李煥章爲陸軍砲兵少校應照准此令 
　　陸軍總長叚祺瑞呈請任命龔澤潤爲雲南都督府副官長應照准此令 
　　陸軍總長段祺瑞呈核覆廂黄旗蒙古都統擬以經莫特多爾濟襲察哈爾互管佐領請予准襲等語應照准此令 
　　陸軍總長叚祺瑞呈核覆廂黄旗滿洲都統擬以明成補包衣佐領請予准補等語應照准此令 
專電 
[北京電]  
　　宋案外交團允移交後政府尚無確定辦法惟不以解京訊辦爲然或將如姚蓉澤案組織特别法廷 
[北京電]  
　　魯督電洪述祖於三十一號乘三光丸由青島赴大連現已商請日使協拿 
[北京電]  
　　趙總理辭職確定兹又有轉機俟假滿再决 
[北京電]  
　　國民黨正式機關報已宣言先定憲法後舉總統他黨報反對之此事於眼前卽成一大爭論與民黨人謂軍界已日日開會對待不確 
[北京電]  
　　梁任公到京唐紹儀亦將來京梁士詒主張唐爲總理梁任憲法顧問 
[北京電]  
　　袁總統以臨時届滿飭停補官缺 
[北京電]  
　　總統府有四號移入三海之說 
[北京電]  
　　國務院已繕交各國通告書報知中華民國正式政府於八號成立及選舉正式大總統等 
[北京電]  
　　蒙藏局顧問沈鈞存瑞侵吞蒙王公欵至二萬數千元之鉅已被控 
[北京電]  
　　籌邊學堂法律法政别科學生以教育部不列於中央學會選舉之列在法廷起訴 
[北京電]  
　　今早清后梓宫出發至梁格莊觀者塞途 
[北京電]  
　　政府接駐美張使報告謂 
有美巨商數人願將的欵直接借與華政府應用 
[北京電]  
　　法美美英國資本家願借給中國佛郎一百五十兆枚充開築湘蜀桂粤鐵路資本 
[北京電]  
　　聞政府將委任高爾謙爲片馬劃界專員 
[奉天電]  
　　當道以省城銀根困難已極示禁商民出省身帶銀至多不得過百兩 
[濟南電]  
　　德使照會外部稱德兵近在濟南增數爲大操之故不日卽退膠州 
[開封電]  
　　彰德種烟各户近將禁烟人員大肆毆打張都督已急令兵隊馳往勦辦 
[南昌電]  
　　李督以民政長趙從蕃履任需時照會顧問官彭程萬暫任民政籌備分治 
[南昌電]  
　　省議會電王芝祥請其自請取消潯鎭守使 
[南京電]  
　　莊蘊寛擬在浦口設立商埠警察廳日内即組織籌備事務處 
[南京電]  
　　此間張勳前購地皮約值二萬餘金光復後擬歸公用刻聞已特咨請程督交還執業 
[南京電]  
　　聞洪承點假滿後有仍赴四路要塞司令之說 
[南京電]  
　　許鼎霖因眷屬患病現已請假赴青島 
[南京電]  
　　江浦縣知事有委任夏仁瑞消息 
[特約路透電]  
　　北京電日本因寛城子警界爭端現向中政府嚴詞詰問據日人自稱寛城子中國警察近拘獲長春日本警局所用之華人一名行入南滿鐵路區域之内經過日本警局該犯忽脫縛奔入當時局内僅有日本警察二名旋有中國警察五十名聚集局外要求交出該犯否則將以武力從事日本警察答稱須由日本領事移交後有中國警吏一員蒞場堅索該犯日本警察乃勉强允之後由日本領事照會華員謂此種舉動殊不合法須將該犯交出再由日員按照正當辦法交與華員而華人卽將該犯草草鎗斃指爲鬍匪同黨聞交出該犯之日本警察二名行將斥革云 
　　北京電隆裕太后金棺已於今日奉安其儀仗之秩序如下首爲負載帳棚各品之駱駝一羣次爲御人挽小白馬五十匹有置鞍者有光背者再次爲旗旛繡傘再次爲御車靈轎悉罩黄緞後隨前禁衛軍馬兵一隊各執長予上綴五色小旗再次爲白衣内監玄服宫員再次卽爲金棺上披黄緞繡以彩鳳舁者共八十人皆衣黄服棺前左右有第三師之兵士倒持軍械緩步護衛行之中間有從者散播紙錠棺後僅馬兵數人尚有喇嘛多名執香恭送儀伏旣抵前門卽奉金鐵 
棺於火車車之前後均飾黄綵前門外之石橋因觀者擁擠致橋欄坍塌墜水者約二百餘人受傷者甚多並死數人 
　　東京電此間接美國發來之私電多謂美總統威爾遜君决意由美國倡首承認中華民國 
　　北京電德國陸軍少佐狄克斯爾曼已由中政府聘爲軍事顧問聞其合同條欵與前聘之法日顧問相同 
　　香港電泰安輪船已抵香港攔刦該船之海盜約在三十人至一百人之間於昨日喬裝旅客挾鎗登船該船在港載客六百人駛往九龍啓綻三小時後正出英國海面入西江口時諸盜卽擊斃中國舵手一名内有數人身衣西裝口操英語旋勒令停輪並將船主大副機師縛閉一室諸盜刦奪某女教士銀幣八十元金時計一枚後復圖以浸蠟之碎布縱火焚燒其室該女教士能操華語爲盜引至大餐間時卽勸羣盜勿傷該船西員諸盜殺死搭客一名剌傷四名皆屬華人各各員被刦零星貴得物品外並失洋一千五百元買辦被刦洋四百元搭客被刦銀物頗夥該船之機器及發電機均遭損傷有配電盤擊成薺粉船中之燈盞報警火箭軍械子彈均爲搜括而去並被取去小艇一隻諸盜於船中搜索四小時之久乃始捆載刧物分摇小艇一隻及舢板二隻呼嘯而去後由海關處舉號囑瑞安小輪前往援救乃由機師於黎明時暫將機器修理始得由瑞安小輪拖至香港 
　　香港電恒山（譯音）汽船駛抵此間據稱來往西江之英國商輪泰安號中途舉號示彼謂遭海盜所刦急需醫藥云 
　　廣州電違背禁煙章程之罪犯現不復由警廳處罰改由審判廳訊辦 
[譯電]  
　　北京電中政府照會駐京各使謂現因保衛本地治安起見决議派人于火車站搜查抵京旅客之行李外國旅客除使館辦事員或領有使館護照者外亦須一律搜查俾得實收效益云此項防範大約係阻莠民携帶危險物品潛入都城此間各界現公然明言謂當道多懼宋教仁旣遭毒手或將有人來京暗圖報復至此案乃由都中主使一節亦由各界公然討論而一般外人則皆靜候切實證據之發表南方黨人對於責任之歸屬似已抱定主見或謂現已秘謀歸罪政府云 
　　北京電中國前途殊難捉摸政府非脫嫌疑則政局將大受影響而召集國會修訂憲法選舉正式總統等事必將因以中止尚有最不堪之事則爲南北意見深鍥于心今必先求融解而後始能建設统一之政府也 
　　北京電據國權報載稱駐美華使電告政府美利堅葡萄牙墨西哥三國政府擬俟中國正式政府成立後卽行承認中華民國 
　　柏林電芒塞兩國軍隊已合力轟擊斯克太里炮臺數座塞國現仍運兵前往該處芒政府已宣布答覆列强拒絶要求之公文措辭殊爲强硬 
 
 
 

Page 3

 
 
　　將卽實行封鎖芒國口岸奥國某報鼓吹卽速調停斯克太里問題芒軍與塞車已暫緩進攻斯克太里以候援軍之至 
[倫敦電]  
　　英政府在下議院宣言英國已豫備軍艦二艘參與列强海軍示威反對芒國其餘各國現亦各有預備惟列强對於巴爾幹一致行動之局恐將因此破壞俄國對於聯合斯拉夫種人策畫之態度殊難提摸法國亦雅不欲參與反對南方斯拉夫種人以如德意奥三聯盟國之願塞維亞對於斯克太里問題已允讓步今忽持强硬態度令人莫解大約因俄國曾向秘密獻策之故 
[倫敦電]  
　　列强海軍示威芒國海面法俄兩國似已决意均不參與此舉云 
[芒京電]  
　　列强前請芒政府准選妥員持土政府密碼公文送交斯克太里土軍統領令其放行該城平民已山芒政府答覆謂因軍事上之原故不便照允 
[公電]  
　　長沙譚都督來電報界俱進會轉各報館鑒唐君羣英與長沙日報交涉一案已由黎尚雯彭邦棟諸君雙方和平解決當時有人通信各埠及南洋羣島各報館汚　唐君反女界多名實屬無聊痞臆造揑誣延闓等知唐君等有素用特代爲剖明以彰公道而釋羣疑再延闓前月十九日所發一電稱詎料有人乘問句有人二字有誤載作伊字者特聲明更正譚延闓赴景鴻黎尚雯彭邦棟仇鰲劉承烈曾熙龍璋陳煥南林支宇盛時楊德鄰粟戡時仇毅李漢丞郭開第劉崧衡柳聘農鄭人康席綬寗調元寗坤唐支厦等同叩冬 
要聞一 
[外交餘屑記（北京特約訪員一葉子）]  
　　内外蒙古之近消息駐京某使館接熱河電報謂外蒙車臣汗部之騎兵經内蒙阿魯科爾沁以襲　林西林西駐在之華兵約步兵隊五百馬隊一百五十砲二尊已退守西喇本倫河蒙兵所到之處悉割斷其電　以斷防禦線内華兵間之聯絡尚有許多之兵準備南下熱河都統熊希齡急電政府要求請派援兵云 
　　由俄人言之則内蒙古所以傾向民國政府繼續而至北京者因民國濫與親王郡王之爵位且盛爲欵待歸蒙之時贈以金帛心艷者往往因其贈物卽來北京或以書函贊成共和非不有之然民國政府國庫旣極空乏至何時而能滿彼等之慾壑此殊不可知况人種上之關係日密同族相親爲自然之趨勢前此謳歌共和之聲漸爲之減勢使然也是則蒙古與民國非逹於腥風血雨之一日其糾葛恐終不能解决也俄人之持論則又如此 
　　克虜伯之借欵談克虜伯借欵其初並不有借欵之名義因民國欲謀軍器之統一而設一大製鐵廠其資金與聘用技師卽自克虜伯公司提供而出也今克虜伯公司與民國政府交涉之内容其要領如左 
　　一民國政府向德國克虜伯公司約借二萬五千馬克之欵在沙河地方設一大製鐵廠 
　　一該鐵廠爲全國軍器軍械製造之總局以謀軍器軍械之統一 
　　一該鐵廠所用之顧問及技師自克虜伯公司聘用以上各條爲德國之所希望者民國中陸軍總長叚祺瑞亦贊成之夫此鐵廠之設立所以必須設立之理由有二 
　　一表面上雖爲設立製鐵廠借欵而内情實因行政經費之缺乏欲以塡補之遂决行借欵 
　　一中央政府就政府附近所在地應有一大製鐵廠 
　　因有上述之理由遂贊成之夫沙河爲京北數十里之僻地雖有一線之細流而水常枯竭以交通論雖京張鐵路經此然此外無運輸之便利其非適合於大製鐵廠之地也惟因其名爲設立製鐵廠而實則以應前列二理由之急爲其目的今且大有成立之勢矣 
[北方之宋案談（三）]  
　　稽勳局之請卹爲呈請事竊查前農林總長宋教仁少肄業湖北文並通中學校於古今政治學術地形兵謀無所不通復瞭然於當世之務憤清政不綱銳志改革爰集同志組織科學補習所以爲秘寗機關此爲該總長潛謀革命之始及甲辰夏遂與黄興劉揆一等舉義長沙事洩倉皇出走幾罹法網乃與孫中山黄興及自由等創設同盟會於日本東京該總長才大心細胆識俱優同黨所尊爲泰斗自是以來招納中外豪傑規畫天下大局又親赴南洋一帶籌餉運兵爲分途發難之預備廣州黄花岡之役該總長參贊戎機躬蹈危地事雖未成此爲世界革命史中之最有聲光緒近年鑑於迭次舉義之失敗該　長始定計從長紅入手分派同黨潛赴各省秘設機關附從者不下數十萬人而革黨勢力始　　勃勃而不可遏抑以故武漢義旗一麾應者四起不百日而共和告成此　該總長苦心經營二十餘年之熱忱毅力有以締造之者也迨統政府成立該總長贊　　務尤能通逹治體擘畫勤勞旋因母病解職該總長愛國心長近復拓張黨勢發紓政見贊助中央冀逹其國利民福之目的而忌能者恣意騰謗竟於光天化日之下逞凶藐法狙擊勳良坐令壞此長城震驚全國該總長以身許國一命不足惜如國法何如大局何此仁人志士所爲附膺痛哭而不能自已者也自由與共患難者十餘年職掌稽勳未敢緘默爲此呈請大總統伏懇批交財政部照本局改訂暫行賞卹章程甲等例優給一次卹金三千元遺族年撫金一千六百元以慰勛人而安忠裔並祈將該總長豐功偉烈飭令國史館立傳使天下後世曉然於革命偉人締造共和之艱難而後是非明而公理出不勝屏營待命之至謹呈 
　　批據呈已悉該故總長締造共和勳勤卓著猝罹慘變愴惻實深應如該局所擬優予撫卹並將生平勳績交國史館立傳仍由該局查明該故總長有子幾人派遣遊學俾資造就此批 
　　按宋君年三十二歲原呈謂經營二十餘年恐有誤 
　　新聞團之追悼日昨下午一時新聞團特開追悼宋遯初先生大會於虎坊橋湖廣會館輓聯共計千有餘幅詩賦哀詞亦夥外賓如法美日德英駐京特别記者十八人本京各報代表四十餘家其他各機關各團體到會者共計千餘人其開會秩序（一）摇鈴（一）作軍樂（一）本團團長陳家鼎報告開會（一）讀誄詞（一）作軍樂（一）全場弔賓向宋先生位前行脫帽三鞠躬禮（一）弔賓演說（一）作軍樂（一）摇鈴閉會首由陳君家鼎報告開會畢繼由許學源君代讀祭文滿紙凄凉令人痛憤欲絶無論中外夫士無不涙下如雨莫能仰面次由程家檉君演說謂政黨内閣爲鞏固憲法之根本是以宋君抱定此旨確定不移今雖被剌身死此物此志無論何如吾黨終必逹到庶宋君雖死猶生次由孫少侯君演說謂宋君十餘年來奔走革命百折不回無非爲共和兩字嗣以破壞旣終建設方始第一要着卽在調和南北感情庶關於鞏固憲法之種種手續可以依次辦到乃昊天不弔竟遭慘死在彼宵小之肉固不足食然其如民國之前途何其餘程飯牛賀湘南黄趨諸君相繼演說均屬慷慨淋漓全場憤慨不置 
[雜評一（無名）]  
　　克虜伯借欵俄人於大借欵中急急以中國藉借欵爲軍用之恐豈知中國以借欵難成反藉軍用爲名僅得與克虜伯訂立借欵以濟行政之用嗚呼甚可憐矣俄人亦妄用心機也 
　　列强對芒之示威列强之一致行動一破於中國之大借欵再破於巴爾幹之對芒示威推其原因皆由俄人破之也俄人以本國之權力爲主有益本國之權力者附從之無益於本國權力者破壞之然而列强尚每每受其愚弄俄人之外交策誠巧詐矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[財政部主張漕糧國有問題之堅决]  
　　蘇省漕糧問題蘇屬一般公民主張應歸地方中央堅執不允主歸國稅近有人擬具蘇省漕糧說帖調停其間主張漕糧歸地方徵收在國稅無相當抵補時暫可撥歸補充地方國家行政之用近財政部復痛駁之分三層立論一由學理上言人謂漕糧爲江浙所獨有實則有漕之省除江浙外尚有魯豫湘鄂贛皖六省其他各省亦有兵米丁米糧米南米等名目其性質與漕糧等卽謂江蘇漕糧負担獨重有失公平亦係將來整理田賦之問題非劃分兩稅之問題况此方重徭役南方負漕糧立法之初未始無因地制宜之意一由體制一言人謂漕糧爲天庾正供其實漕糧供宫庭之用者僅十之一餘如俸米兵米等項皆取給於是惟從前爲貨物交換時代取本色者仍給以本色今則爲貨幣時代徵本色者已改折色卽以所徵之折色充各項之用揆情度理於民國體制亦無窒礙一由事實上言人謂中央與地方相爭人民將創廢止漕糧之議不如逕歸地方尚得充地方助長行政之用實則稅目之興廢當取决於國會浙江抵補金早由參議院議决人民亦頗相安况苟從蘇人之意將漕糧劃歸地方則援例以請者必接踵而起魯豫浙鄂湘贛皖無論矣卽如有丁米南米兵米各省亦須藉口爭歸地方而各省地租之以榖納者亦將相率效尤是爲中央田賦之一種將來國稅充裕不僅漕糧應歸地方卽田賦亦應歸地方惟現值國庫支絀之際如將漕糧歸地方徵收在國稅無相當抵補時暫可撥成補充地方國家行政之用之說雖具調停之苦心恐爭端自此而起反不如正名定義暫歸國稅之爲愈也日昨聞已呈覆總統矣 
[導淮事可見實行矣]  
　　張季直奉命帮辦導淮事宜已奉明令兹悉淮水自河南發源經過安徽江蘇各省爲中國偉大河流自古以來水利甚著近年淤塞已基汽船帆舶不便行駛前歲張季直有導淮之倡議當梁如浩任外交總長時美公使嘉樂恒曾代遞美國工程師詹美生籌欵導淮辦法計二十七條梁卽轉呈大總統以此事關係蘇皖魯豫四省水利非一時所能舉且非廣徵意見不可故交各省都督統籌核議蘇督程雪樓會同安徽都督條陳意見謂導淮不易苟能辦理得法不惟江蘇北境及淮北可免水災且能立化活壤　淮水爲災以蘇皖兩省受禍最烈目前蘇皖兩省測量將竣應卽查照蘇皖諮議局議决成案辦理除豫省經德全等電商張都督據覆稱由貴處先濬下游如經議决自當協力襄辦外魯省沂泗兩水由運入淮淮流通暢則運河瀉水有歸於治淮亦有關係自應於省議會開會時交議追認總統軫念民生之至意詳考淮於中國居四瀆之一其在地理則關係豫魯蘇皖四省政治實業之得失其在歷史則漢永平以後宋熙寧以前淮有利而無害自五代朱温部將謝彦章段凝先後决河阻唐兵引河南趨至熙甯間河遂奪淮元明兩朝乃歲歲爲患綿延至六七百年之久迨前清咸豐六年銅瓦廂决黄河北徙淮始復其入海之舊雖經由之道多爲濁流所壞猶賴運河運漕之故國家常道專員浚治宣洩能通淮尚不至甚病及漕運停浚治廢頻年大水宣洩不暢濁流漫溢淤墊益甚而淮之道乃大病昔豫皖之水以洪澤爲腹湖底下於皖北睢渦淝澮諸河之底今則湖墊日高水深者不及丈淺者以尺計反在睢渦淝澮諸河之上而蘇之淮徐海舊屬十餘縣向無溝洫卽河渠亦久廢不治由是潦無所容亦所從洩而蘇病而皖鳳潁泗之十數縣潦不能洩反受湖之倒漾而亦病前清一代淮之歷史最近者如此然自光緒二十三年以來已沈災迭見約耗官賑義賑一千數百萬兩苟能早以此數修治淮水不但可以永除水患且可由此大興水利就詹美生計畫涸出洪澤湖田已及英畝一百萬畝加以微山湖葦蕩營與黄運兩河傍堤官地必又倍之觀詹美生調查規畫書所言我國前人以水患力求善法不外築堤設堰絶無有挖深河底開支河以流通水勢者又言我國近年百事隳廢於此大部題絶不措意不講求導水之法使水平線低流以致最富膏腴變爲澤國最好農民變爲盜賊語極沈痛雖詹美生之至中國調查災狀在上年陰曆六月而蘇省之測淮在正月其偕我測繪員繼勘在本年陽曆四月詹所據之圖卽我測繪員所成之圖所據之調查報告即我之測繪員之高查報告就蘇皖測量言之蘇自議决導淮後卽於上年正月開測至九月光復事起而輟次年陽曆四月復派測員三班繼續測量且有詹美生偕同調查德全並照會許鼎霖爲測淮局長督促進行文蔚亦曾於斯時上導淮興墾條議六月蘇又以舊測之員十班繼之皖亦派測員十班會同續測分班進行冬春之間設無久雨則民國二年三四月必可藏事是以德全等協議測繪草圖竣後導墾進行之辦法一訪聘荷比美富有經驗著名河海工程師詳加勘估確定入海及分流入江之路線次分别機船人力施工之地段次審造適宜何種之機船次規度應修之牐壩次連勘關係直魯商業運河之工程次統計導墾所需之欵目次斟酌募集外債及支配還債之方法此爲注重於導而兼及墾一卽分辦兩省各縣沿湖沿河之平面測理以區定省界縣界官地民地界及已報領而未墾與已私墾而未報升之界誌圖列册次於平面圖内規畫應開支河溝洫及應築圩堤牐壩之處次計畫以募集外債之若干成設長淮農業銀行專供各縣墾户開濬支河溝洫建設圩堤牐壩之押借此爲注重於墾而連及導約凡十事有必待工程師規定而後可辦者有不必待工程師而卽可辦者有宜急者有不妨稍緩者計欵须二千萬計時須五六年張謇於導淮研究已深測量更著成績擬請大總統任命督辦再由德全等於蘇皖兩省各舉一人另請總統任命會辦以便酌設導墾總局規畵一切進行至借欵未定以前導墾總局開支當由蘇皖兩省分任籌墊將來有關係豫魯之處再由德全等隨時會同督辦咨商豫省恊議共進其借欵合同應俟省議會開幕時再行交議追認以符定制云云大總統據呈已任命張謇督辦導淮事宜聞此項工程不久卽當經姑矣 
[北京言論界之談屑]  
　　報界同志會之茶話二十九日下午北京報界同志會特邀共和民主統一三黨新選參衆兩院議員開一茶話會以聯情誼二時左右報界諸同志陸續到會各議員亦先後蒞止會中佈置極爲周密當時賓客滿座快談時事若宋教仁暗殺案贛督反抗中央案皆爲是會談資而陸軍部取締報館一事尤爲會中一大問題賓客中多爲不平咸謂陸軍部太無道理此次旣經同志會向總統請願該部苟不怗過自當早日取消云云又該會所設之宣南俱樂部本以資游息之用是日來賓簽名參與俱樂部者尤極踴躍迨鐘鳴六下乃散 
　　陸軍部取締條件將次取銷陸軍部前日發布取締報館之條件自經報界同志會上書大總統後大總統乃傳詢陸軍總長段祺瑞據段謂我前日曾囑秘書徐樹錚撰一部令知照内務部轉諭各報館令共關於軍事外交等件務必愼審不可輕於登報洩漏秘密並無檢查認可對待之語乃秘書長誤會竟發布此不合法之部令我實失察大總統於是調閱此項部令謂部令如此無怪報館之憤慨叚總長不得已乃謂此事壞於徐樹錚之手現欲商内務部再將陸軍部令補發一適當之部令諭知報館暗中卽將陸軍部前之命令委曲取消云 
[京華學界叢譚]  
　　中央學會之怪現狀中央學會選舉之暗潮已紀前報兹悉選舉章程自經參議員議决後教育部卽將合格各校校名並互選日期通告各省爲期已迫乃有籌邊高等學堂學生法律學堂學生法政别科學生先後向教育部呈請自列於高等專門之資格當得投票權部中以籌邊學堂原係滿蒙文高等學堂與殖邊學堂合併而成者所謂高等不過前清理推崇之詞與實際不符且學生嘗要求縮短畢業期限故學生畢業不滿兩年此不合中央學會法之三年畢業條也法律學堂及法政别科生雖皆三年畢業但其學生大半爲前清之舉貢生監或翰林進士各種學科又與正科大異此不合中央學會法之入學資格條也以故教育部拒而不詐不料彼輩日夕聚集於衙署及總次長司長參事之寓内出言無狀不可理喩陳總長存五日京兆之心不肯爲難又不敢貿然允許未知若何了結聞此次選舉有人挾巨貲運動每票可售銀五六十元故若輩必出死力以爭也 
　　風流總長之怪理想陳振先卽風流案内之重要人物也此次兼署教育總長逹其平日運動之目的以故非常得意到部後貎似深明教育者部中以其爲署缺多所周旋近日忽提議教育部須自行編書力言今日國民對於共和及自由平等民權國法諸大端每多誤會非由教育部編一種模範的教科書頒布全國不可各部員咸以國定制教科書之弊已見於前清民國成立已聲明不復由部編書陳猶力言此事之利益不置說者謂陳乃藉此作一非驢非馬之書行之全國以遂其正式總長之願云 
[湘省議會之暗潮續誌]  
　　二十五號繼續投票選舉參議員國民黨西路人爭舉胡瑛於前一日始得多數同意遂投一致之票是日出席者八十五人以二十八票爲當選胡瑛得七十七票後以到者愈多定以得三十二票爲當選盛時得三十二票合前所舉已滿十人一般失意者見人數已滿大爲憤憤幸宋教仁君死後尚有一缺猶有爭逐之餘地彼等乃又大肆其運動手叚其稍有希望者計有四人（一）葉瑞芬（二）宋運清（三）張天銜（四）易瑞清此四人互相競爭自聞宋教仁噩耗後無日不有爭鬥之事至二十六號四人之運動大有勢均力敵之勢故是日所投之票屢次不足法定數空投一日是晚寄宿舍復大閙不休詎知該會中一波未平一波復起參議員將選舉畢而開議手續一切均未籌備所舉之議長黄佑昌無實在本領故爲諸議員所唾駡現在該黨中人極力催促預備開議黄不知從保處下手乃請前之選舉籌備處代爲籌備然仍以延宕爲事各議員知日内不能開議恐爲外間所議笑乃益責黄暗潮亦日急黄見事不佳大有辭職之意而黄黨人則不贊成此舉以致互相傾軋故目下又有爭鬥之勢云 
[湘省近事紀事]  
　　預防外人覬覦礦產湖南實業司近日通令各屬知事略謂昨准外交司緘開湘省礦章向不招集洋股從前各國人士領照來湘游歷均於通飭文内注明不准探勘礦產字様在案嗣後如遇外人查勘礦產情事務須轉飭所屬婉爲勸阻等因准此查湘省礦產繁多久爲東西各國所稱道凡礦產區域難保無外人游歷參觀若不按照定章婉爲勸阻將來轇轕日繁殊於邦交有碍相應令行一體遵照 
　　益陽匪黨滋事餘聞湖南益陽縣大塘菴地方匪黨滋事一節已見前報兹悉該處係因退伍軍人聚集陸續聚至數千人其初不過爭開煤礦並無搆亂之心不意忽有省城亂黨郵寄僞檄一道令其實行三次革命並謂省城已經起事是以一鬨而起旋經捕戮數人各亂黨已紛紛走散聞該黨所有証據並非票布係用富强培國公司名稱刋印紙條其形式與錢票無異旁列某字第某號中書發錢若干文卽以數目之多寡爲彼中之等級如一千文卽爲頭等二千文卽爲二等之類其衣扣内各藏有白布條上僅寫一字不知何所用意每日更換口號一次其上一字則冠以某月口號均用陰曆計算現在該處匪黨旣多逃散地方亦漸形安靜矣 
[江蘇省會議事會紀]  
　　江蘇省議會四月二日第五次議事會兹將會議事件紀錄如下（一）宣布沈議員朱軾提議均田賦案經多數取决付財政審查（二）宣布馮議員士奇提議田賦案經衆議員表决付財政審查（三）宣布潘議員寶坤提議劃分地稅案經衆議員表决付財政審查（四）宣布俞議員仁愈提議革除各縣催輸吏改良征收辦法案經衆議員表决付財政審查旋又謂付法律審查議長質問究應歸何項審查請衆議員公决卒謂仍付財政審查（五）宣布趙議員應榆高議員鑾提議將各縣忙漕歸巿董事會及鄉董按區徵收取消糧書陋規案公决此案與第四條相同併交財政審查（六）宣布任議員桂森王議員仕良丁議員文瑩姜議員克歧徐議員廷瀾提議加徵忙漕附加稅以爲巿鄉行地政經費案討論多時通場八十三人議論紛紛乃唱號表决贊成付行政審查者四十四人遂付審查當是日上午開議時第一條討論議事日期究以何時爲開會期何時爲閉會期終未取决第二條公舉代表赴天津聯合會亦未取决第三條討論議員不到場處分亦未取决至午後開會本定一時乃仍至兩點二十分議員方齊集到場至各議員開議時爭先辯白怒目相視毫無秩序議會之現象於此亦可見一斑矣 
[浦口搜查洪述祖情形]  
　　日前應省長程都督在滬接國務院電知與宋案有關係之洪述祖搭津浦路車由京南下急密電沈秘書轉知省城警察廳游廳長帶隊前往密拿午後游廳長卽率隊渡浦三點鐘至車站候至車到於搭客下車時一一檢查適見一面紅無鬚行路蹣跚並携有女眷者卽注意欲拿証以電令指稱係紅面黑鬚今其人無鬚或係割去礙難下手跟蹤至江邊輪渡復上船與之接談聞係湘音詢之乃湘人陳某實非洪也又恐在徐州下車另搭第二班車復令所帶隊長科長等候至六點鐘徐州車到挨次察查搭客均無其人想洪已由濟寗下車潜往青島去矣 
[地方通信蘇州]  
　　催甲充議員之訴訟前元和縣屬斜塘鎭有金詠仁者素來把持地方公務在本鎭勢力甚大有催甲張百泉即鳳崗者財產雖勝於金然因素充賤役又目不識丁故終居金下近來張之子不惜巨金極力運動張鳳崗竟被選爲縣會議員其子亦被選爲本鄉公所鄉董是以金之權利全失金遂以張鳳崗父子欺詐等詞臚列証據赴吳縣地方檢察廳呈請起訴張卽請陸家鼒律師辯護地方廳判决証據不實欺詐之罪不能成立金不服又赴高等檢察廳上告日昨廳長陳福民君飭傳原被人等開庭預審張仍請陸律師到庭辯護聞此次欺詐之罪行將成立不日即當送請同級審判廳公判矣 
　　兵警小衝突前日上午十一點鐘有軍隊十餘人在城内護龍街禪興寺橋與該處流氓多人始則口角繼則互相用武站崗巡警陳某見兩造均犯警章上前喝阻流氓等即乘勢一鬨而散乃該軍隊因未遂鬥興卽遷怒巡土謂其袒護將巡土痛毆餅店某甲竭力解勸亦被毆擊後經旁人及各店舖出爲理勸始各散去兹探其起釁原因係該處有流氓豆腐小六平日以賭博爲生自烟禁期限絶止後遂在四通橋家内私售挑膏並設燈喫爲日已久現又鑽謀得充臨頓路某圖地保日前有小瞎子者係某三標兵士趙四海之子向豆腐小六尋釁隔日已在城隍廟中互毆一次翌晨趙四海親往禪興寺橋探問情由不免稍有口角該處崗警已囑其不必多事而旁有芝草靈橋開雜貨店之某甲不知如何竟與趙抵觸致趙忿不能平遂糾集同標兵士到禪興寺橋與該巡警及豆腐小六爲難云 
[松江]  
　　破獲私售烟土松江西門外祥泰豐土店自煙禁凈盡後該店貎爲閉歇仍不免有私售情事人言嘖嘖警局屢次偵察昨果獲到二人供明所購之土均自該店夥伴手中買出警局遂將買土人立送檢察廳聽候訊究聞尚有牽涉之人亦需傳案云 
　　陸兵醉打崗巡初一夜八鐘步隊一營兵士某甲飲酒過醉在城内忠信弄口屋簷下袒衣植立時則細雨溟濛同伴勸行不理崗巡亦上前婉勸詎甲卽揚掌摑其頰一時惹起酒興扭該警亂毆同伴力挽東行一路見警卽打至大生昌紙店某崗巡避入店内甲竟追蹤而入幾釀巨禂於是各警察等不肯上崗沈統領得耗立派人入巿偵查大約當嚴懲以儆也 
[鎭江]  
　　追悼宋鈍初之豫備宋鈍初君在滬遇剌身死噩耗傳來無論識與不識莫不惋惜兹聞鎭郡國民黨分部正副會長等以現下各處分部多預備開會追悼及派人赴滬致祭惟吾邑分部獨闃焉無聞殊不足以表同黨之感情故已於昨日會議擬爲宋公開追悼大會並派人赴滬致祭矣 
[安徽]  
　　柏都督電留稅務局長頃正陽稅務局長電呈都督略謂蚌臨等關稅銀動輒由各軍隊强撥懇請改委妥員接替以免衝突云云當經柏督電復云蚌臨等關前撥餉銀旣由各軍隊强迫候飭軍政司照扣嗣後如有前項情事卽將該軍主名指實電呈以憑嚴究倘各該關曲予通挪仍當作爲個人借項自行清理至該局長素具熱心卓著成績正資臂畫何遽言辭務仍勉爲其難共維大局 
　　又有冐充稽查員者近有朱　子者在大通地方冐充禁烟局稽查員勾串當地土棍劉志六詐取何某洋數十元經該鎭商民查悉假冐當即告發刻已由柏都督飭大通警察廳長嚴拿訊辦矣 
[雜評二]  
　　爭逐宋鈍初之遺缺自宋鈍初君死湘人士莫不哀之而葉宋張易四人則樂之樂得出參議員之缺而有爭逐之餘地也湘省公民方開會哀悼討論緝兇復仇諸事之不暇而此西人者則奔走運動日尋毆鬥以奪宋君所一瞑不視之遺缺吾不知其具何心肝也 
　　夫爭而得固樂甚雖然亦一念及將來能繼宋君之志而有所建樹否耶 
　　湘鄂之退伍兵各國之兵皆有職業故退伍而後各還其職業中國之兵無職業故退伍而後或爲匪或倡亂近日湖北之恐慌湖南之亂事皆此物搆成之也 
　　中國之無職業者豈第兵而已此亂事之所以多也默　　漕糧國有問題之駁議漕糧明明爲省有之稅在調停者必謂國稅無相當抵補時暫可撥充地方國家行政之用其言已偏厚中央矣財政部復痛駁之謂由學理體制事實上三層立論斷無有歸入省稅之理由者噫悞矣 
　　今試從學理上言之地方中央稅制劃然若必以明明地方稅者而强攘爲國有則地方之稅何自而生况各省兵丁糧南等米何莫非應歸地方稅者顧以八省牽連故至齗齗爭執於蘇省漕糧此胡爲者 
　　且試以體制上言之共和時代與專制不同此其制用之經亦彼此絶異姑無論宫廷已有四百萬巨額可無藉於漕糧即此俸米兵米之支出亦何不可改絃而易轍耶 
　　更試從事實上言之稅制之議决雖其權操縱於國國然國會議員本爲人民所公舉則其議决諸要案亦自當以人民公意爲標準若必謂左地方而右中央恐亦絶無而僅有矣推財政部之意不過曰一省然而各省亦將相率以效尤矣不知昔日之國體爲專制地方行政各機關何一非自中央所支配且悉索所有而歸之於國者理也亦勢也今則時異事殊有國家支出卽有地方支出揆以制用之經增乎此卽可减乎彼乃財政部於此一若中央可以减其支出中央獨不可以减其收入者天下寧有是理今乃復聳之以危及國家餂之以國稅充裕是亦舍曰欲之而必爲之辭矣萍渚 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[捉獲應桂馨之走狗]  
　　閘北巡警局長龔玉灰君前日奉程都督密今謂有住居洪錫里八十六號之南京人朱蔭榛係謀殺宋教仁案内主犯應桂馨之同黨着速逮捕勿任漏網等語龔局長當於昨日清晨飭派偵探會同一區巡警將朱及姘婦徐阿妹一併拘解司法科由龔局長親自提訊據朱供稱事前應曾命我至北京向洪述祖取來洋二千元至作何用度及如何謀殺宋教仁均不知情徐阿妹亦不認與朱姘識判分别還押聽候覆訊核辦 
[司法部之勝殘去殺]  
　　司法部以此次宋鈍初君初剌係爲兇徒施擊手鎗以致傷命且查滬上徒前迭出暗殺案亦莫不以手鎗爲殺人利器蓋因此項手鎗滬上軍裝洋行皆有出售匪徒購買甚爲容易若不設法取締則以後傷殘人命勢必愈多實與世道人心大妨礙爰特電致江蘇應省長迅飭駐滬交涉使轉商領事團取締洋行出售手鎗以免誤入匪手釀成殘殺聞應省長已令交涉使趕速商曾矣 
[外人挑濬河道之損害]  
　　本邑西北鄉新涇港一帶河道近被外人雇工開挑以致兩岸受損先後坍毁該處公民孫榮華等以阻止不服同至上海縣公署聯名禀訴聞吳知事閱禀後准卽轉請陳交涉使照會外交團轉諭阻止至於該河岸邊之陸姓古墓被陷入河亦已照會蒲淞巿鄉公所設法保全矣 
[禁遏嗎啡流毒之請求]  
　　上海禁烟局長嚴庸呈縣知事吳君云查嗎啡一物含有毒質性能殺人西國恒用化學方法提煉製藥藉療疾病蓋以其功能令人昏睡故名之曰嗎啡嗎啡者譯言夢神也迨流入中國竟以配取筒針用以代瘾功用幾與鴉片相等顧鴉片尚有戒除之望獨嗎啡針一經施打非打不休一針一孔日積月累勢必遍體潰爛死而後已其流毒實較鴉片爲甚本邑自實行禁煙以來煙土膏店均經閉歇一般貪利之徒遂以嗎啡針誘人打用而人之煙瘾未除者旣有嗎啡針可以施打抵瘾且一針之費價值甚廉每針僅需十餘文蚩蚩者氓罔知利害鮮不爲其所愚上海如此他縣可知江蘇如此他省可知亟宜明定科條爲懲一儆百之計查前清光緒三十三年間江蘇巡撫陳啓泰曾目擊此種情狀擬仿照造畜蠱毒律酌中訂立專條奏請清帝飭令法部會同修訂法律大臣議定頒行旋由法部議復嗣後拿獲製造施行嗎啡針之犯不論殺人與否應比依造畜蠱毒律斬罪上酌減極邊煙瘴安置各等語是此項人犯已屬罪有應得且奸民亦知所懲肅而禁烟得冀實行民國成立司法部頒發之暫行新刑律中尚無規定此條而犯案者累累不絶應請司法部核議加入刑律俾使犯者知所炯戒爲此呈祈知事察核呈由省民政長轉函高等審檢兩廳轉呈大總統迅飭司法部議准頒行各直省一體遵照實爲公使 
[煙犯抗拒調查]  
　　禁烟局查悉萬裕碼頭裏街王合興香作主毛聚生私吃鴉片並招集各船户在内吸烟特於前日派員前往搜獲烟具六件詎毛聚生膽敢拒捕致將調查員馬褂扯碎旋卽逃逸祇獲帮兇之毛錦芳一名解至局中飭送檢察廳先行訊辦一面查緝毛聚生務獲懲治 
[省長催繳忙漕]  
　　上海縣知事昨奉江蘇省行政公署頒到通告多張遵即分投張貼其文如下財政司案呈查忙漕爲正稅之大宗國民有納稅之義務前因各邑解數寥寥迭經文電交催民國初基百端待理全賴各屬忙漕源源湊濟現届二年三月核計辛亥年各縣忙漕蒂欠尚未能一律掃數清完元年度忙漕欠數更鉅長此疲滯實屬不成事體除嚴飭各縣知事將辛亥年忙漕尅期結束一面殫力催徵元年度忙漕外合再剴切誥誡凡屬國民熱誠同具值此庫儲奇絀需費浩繁自應踴躍輸將共維大局倘再不聽誥誡仍前抗延則自失公民資格本民政長惟有執法相繩萬勿輕自嘗試倘有奸胥劣保隱匿侵吞情事一經覺察更當從嚴懲辦不稍寛貸其各凛之切切特此通告 
[米稅仍歸包認]  
　　上海米業認稅事宜自經上海縣吳知事從中調停以十天爲限暫歸稅務所長派人經收迨期滿後因未奉省長明文是以仍暫權理刻已届二十天綜核收數仍有虧短由該所長申詳請示去後兹奉省長批回仍歸該業四公所承辦惟車站半稅單不准抵數但聞吳知事已與孫所長再三籌商約可通融辦理每年以一萬元之稅單爲限制至陰曆三月朔卽可歸四公所照舊承認云 
[巿議會改選議員之預備]  
　　本邑巿議會議員照章每年改選半數兹已由董事會呈請縣知事核定選舉調查細則及辦理期限遂由巿政廳定於陽曆四月七日下午二時邀請各區董各叚董集議進行方法兹將選舉期限表錄後 
　　縣定辦理改選巿議員半數選舉事宜期限表 
　　調查或補查公民資格陽曆四月三十日 
選舉人名册告成五月廿五日 
宣示人名册五月廿六日 
本人聲明錯誤並請求更正六月十四日 
確定選舉人名册七月初一日 
發選舉傳單七月初十日 
乙級投票七月十二日 
乙級開票檢票七月十三日 
甲級投票七月十四日 
甲級開票檢票七月十五日 
榜示當選人姓名及發知會書七月十七日 
當選人呈明情願應選（或答復應何級之選）七月廿二日 
縣知事給當選執照並呈報省長七月廿七日 
議事會開會八月日 
[濟渡社捐册無效]  
　　上海濟渡社自元年十一月廿五日開辦起至二年三月廿五日止統共遣送客民一千一百九十二人現因報告者無多暫時結束所有發出各處捐册聞已陸續收回其有轉輾交出一時無從收取者並已聲明作爲無效矣 
[李春來不算違章]  
　　伶人李春來去年收受法租界歌舞臺包銀演唱三天即避居公共租界愛而近路侂號屋内兹經該舞臺股東倪鴻伯知悉控由法公堂飭派包探韓阿狗於前晚協同匯四捕房華探鍾星南西探麥搿爾代立前往將李提獲昨晨解送公共公堂請究先由滙四捕房中中包探禀稱查李伶前因犯案經公堂判令遞回天津原籍今又潛來租界殊違定章請爲訊究並將在李身畔搜出之律師信函呈閱又據法包探禀稱李因不還包銀被控係屬民事應請帶回訊理質之李伶延佑尼干律師上堂辯稱被告雖經公堂判令回籍因其親戚故舊均在滬地被告獨居在外諸多不便且已年近六旬時常發病卽前在西牢亦頗安分曾由敝律師一再聲請公堂將遞回原籍一層取消已由美副領事海德禮君與領事團磋商贊同華官亦已允准故由敝律師函知李伶回滬今來租界並非違章應請將前案取消關讞員商之美領强君以李伶旣在法公堂被控判即移送法公堂訊理至回界一節前經商定應予照准惟如再有人控告仍照原判辦理 
[寡婦含寃自盡]  
　　浦東六里橋寡婦沈陸氏有一遺腹女名桂英現年十八歲近甫憑媒許字與人詎氏翁沈蔭龍覬覦聘金首飾向氏索取不允沈卽造言汚衊謂媳婦行將捲逃再醮他人該氏以其破壞名譽向之理說又遭翁姑凌虐該氏氣忿難洩遂於前日懸樑自縊而死尸母陸張氏聞之心不甘服遂同伊子陸金生至第三初級廳禀控由廳飭警將沈蔭龍夫婦並伊孫女桂英一併拘獲解送地方檢察廳經危檢察官預審一過判沈蔭龍夫婦分别收押昨午帶同檢騐吏等至沈蔭龍家驗明沈陸氏委係被虐受傷後自縊而死當卽塡明尸格諭令伊母陸張氏自行棺殮聽候同廳禀復陳廳長將沈蔭龍等訊明懲辦 
[明珠暗投之駭聞]  
　　前晚十一句餘鐘有一匪徒揑稱泥城外派克路高公館用人至三馬路妓女夜明珠處僞稱叫局該妓信以爲眞即乘包車隨往詎至龍飛馬房後面餘慶里口突來該匪同黨六七人各執手鎗利刀一擁上前將車攔住該妓情急聲張一匪卽開鎗向擊詎誤中經過之馬夫徐棋生手臂該匪等遂攫取該妓所帶值洋數百元之金飾珠花一鬨逃逸事後該妓分投新老閘兩捕房報告均派通班探捕前往兜拿未獲一面諭將受傷馬夫車送仁濟醫院醫治幸傷勢尚輕卽日可愈旋經老閘捕房捕頭飭探傳該妓之車夫阿福阿金至寫字間詳詢一番而釋 
[捕房留意匪徒]  
　　公共租界内近來時有匪徒搶刧行人財物業經捕房卜總巡捕飭各捕房中西探捕一體嚴緝在案刻聞五十號西探總目安姆斯脫郎昨亦諭飭總巡捕房打様間探捕將歷年搶竊等案辦過名犯之年貎籍貫開明分送各捕房俾探捕偵緝時易於著手云 
[水公司添造水管]  
　　閘北自來水公司以原設水管不敷出水特於前日商請製造局訂造二十寸口徑大號水管一百十六根六寸水管一千根四寸水管八百根灣管二個十字式水管一個業已議定除材料另行作價外所需製造工資估計每噸給銀十五兩昨已由陳督理諭令生鐵廠卽日開工限陽曆八月終告竣 
[宏茂昌襪店之奇形怪狀]  
　　寶善街（卽廣東路）天官商標之宏茂昌襪店主韓榮源與比隣宏茂昌襪店主陳履昌因爭奪牌號涉訟多年嗣經商會和平解决禀由前清滬道批示准陳仍用宏茂昌牌號惟不准冠以老字並不准用天官商標詎兩造仍互指冐牌爭持不决且各於門口煤汽燈罩上繪一龜形互相侮辱故韓復延律師其控公共公廨飭傳去後因被告不到改出提票在案前晚原告代表律師又投案請示中西官以被告已不遵照前諭將老字除去以及改換商標未經查明立飭中西包探偕同原告代表律師及原告等前往調查移時卽據禀復以原被牌號均無老字而燈罩所繪龜形兩造均有天官商標已改爲加官二字惟張掛之告白反指原告爲冐牌云云復由原告律師聲訴良久王襄讞以被告未到判再展期一禮拜如被告再不到案卽行缺席判决 
[記地震]  
　　昨晚六點四十五分鐘時上海微覺地震歷二分鐘始息聞房屋之破舊不堅者已軋軋作響頗有相顧失色者 
[城内]  
　　縣知事批○（公民郁惠培呈爲施種牛痘請撥經費批）呈悉該公民集資在豫園及天后宫等處設立牛痘局按期施種以濟嬰孩具見保赤爲懷殊堪嘉許應准備案所稱藥苗等費時虞竭蹶自屬實情惟本署公欵均有指定用途碍難補助良用歉然此批册存 
　　地方檢察廳批○（朱德兪呈訴購土被搶請求寛宥批）狀悉爾購買烟土至值洋五十八元之多非販賣而何明明在爾一人身上搜出謂與他人合買其誰能信至謂供父吸食爲子者違犯禁令不知悔悟乃欲陷父於罪戾之中事親之道固如是乎着靜候决定處分勿得多凟（樊心田呈訴據實陳明批）察閱來狀明明未經領照先行購上飾詞造丸其誰能信着速通知店主劉光國卽日來案聽候訊明核奪（王維義請保釋伊子春生批）狀悉爾子私造廣告圖記實有犯罪行爲自應靜候按律處分所請保釋不准 
　　查究敲許○上海縣模範監獄與罪犯習藝所時有老犯敲詐新犯之事兹爲地方檢察廳長陳君訪悉特於前日起委令楊檢察官隨時帶同法警分别調查如有敲詐情事准被害者當面控訴以憑澈究 
[南巿]  
　　一女兩字○軋花小工鹽城人高羅慕之子才寶於去冬憑同鄉人郭文才陳金裕等爲媒聘定同業夏香友之女金妹爲室詎近急被夏同妻趙氏另許於茶舘主馬金標之子前日正在成婚被高得悉卽與其子及媒証等由周浦鎭來滬向論不睬卽赴二區指控由區長傳同夏夫婦問明原委移送商埠警廳訊究 
　　私刑弔打○陸家浜雲飛黄包車公司被車夫周長林欠找車租錢一千文約定陰曆二月二十九日付楚嗣被公司夥張文炳懷恨將周私刑弔打致背脊等處受有微傷當被崗巡查知立卽拘至二區移送第一初級檢察廳解送地方廳騐傷核辦 
　　餅師飛碗○篾竹街老虎灶主張張長因被餅師周榮華欠找攤租洋二角扣住桌子一只昨周紏集城内司令部兵士三人前往理論遽取茶碗擲傷張子文元之頭面血流不止當由巡士將兵士王志南及周等一併拘至一區移送商埠警廳核辦 
[閘北]  
　　孩屍狼籍○住居三區境内之龔金華前日上午見犬啣來孩屍首級一顆遺棄門前龔卽裝入蒲包携往他處掩埋旋被崗巡查見拘局蔣區長卽派長警查至金家橋堍空地上見一孩棺被犬撞開孩首確由棺内拖出遂將龔解送司法科訊明諭令具結交保開釋 
　　留人吸煙○七區區長徐贊熙前日查見江灣鎭東栅口看栅人王福元容留談根生在栅樓上私吸洋煙當即起獲煙具等物拘解司法科訊明屬實判移檢察廳訊辦 
[公共租界]  
　　串騙無憑○蕪湖路月桂里鴻會旅館主婦錢金氏（卽徐金氏）因串同虹口賭棍瞿銀大等以僞賭局騙婦人謝曹氏等巨欵業經老閘捕房捕頭偵悉禀廨傳究在案昨晨由探顧樹聲將金氏及受騙之謝曹氏並見證朱方氏等併傳到案請訊先由原告偕證上堂訴明被騙情形並將灌鉛骰子等僞賭具呈案請究並由中西包探投訴查得該旅館主婦串同賭棍瞿銀大等在棧内聚賭誘騙人財有違定例請爲核辦訊之金氏供不承認並延律師上堂辯護關讞員商之美領强君以原告所控串騙一層因無確證未便照准惟金氏聚賭違章屬實着罰洋二十五元充公再違查出嚴究 
　　逐出復來○匪徒陳阿四朱阿大王裕根何阿土陳裕卿吳阿二陳阿福周阿生等迭經公堂訊辦逐出租界兹又潛來分匿各小客棧及厦門路二百七十六號屋内前晚被老閘捕房包探朱阿巧協同二十一號西探前往將各人查獲昨解公堂經中西官略訊一過判均押候下禮拜二訊辦 
　　不認串匿○女伶劉桂林控六馬路三百十八號水菓店主兪阿連兪趙氏夫婦串匿伊家十歲男孩阿金八歲女孩來福昨由捕房將兪夫婦拘解公堂請究原告投訴前情訊之兪夫婦供稱與原告爲鄰兩孩時遭凌虐前日從晒台上逃至我家勸令回家不允實不知走往何處乞鑒並據見證彭阿玉投訴聞兩孩逃至法界已由法捕房拘留判兪與趙氏分别押候移提兩孩到案再核 
　　限期修理○美租界盛永泰黄亞順李新李美等各食物店均因收拾不潔且無捐照被衛生處西人查見訴由捕房昨將各户併傳到廨訊明判各限兩禮拜修理潔凈並補捐執照違干未便　　被告待訊○薛寶潤控沈雲峯不理股開協利絲繭公司虧損銀五萬四千三百餘元又張金榮控陳麗卿趙問軒李友臣張墨耕不付薪水並請追損失銀一千八百餘元又沈陳氏控侯阿狗不理借洋等案昨由捕房將被告各人傳至公廨惟陳麗卿因病延律師上堂代表經中西官會判到案各人分别交保候訊 
　　相驗路斃○某甲行經蓬路李順泰柴炭店門前忽然倒斃昨經公廨中西官蒞所驗明委係生前患病而死查無家屬報堂收殮 
　　認賠修費○江小甫昨推塌車至西華得路撞壞陳阿福所拖之東洋車車輪由捕併送捕房江自願認賠修費斥釋不究 
　　學徒逃逸○蓬路五百十七號某成衣店主昨報捕房云逃走學徒李阿根一名請爲查緝捕頭准之 
　　因何逃匿○朱夏氏之媳戴氏逃匿西華得路永吉里昨被其姑尋獲扭控捕房准予領回管束 
　　索債衝突○昨有顧阿二朱信發二人在西華得路口角相毆扭控捕房詢因索債起衅斥退不理 
[法租界]  
　　責成賠償○法商百代公司洋人前控張紀堂不認擔保租用影戲機器虧損洋三百九十元經公堂諭令原告開明損失細賬呈候復訊在案兹由原告開明清單呈請堂上照追詰之張供此案非經手人周姓到案不能明白聶讞員以合同憑據係張紀堂簽字應令照賠遂商之李副領事判張交保限兩禮拜如數繳洋　　勒限還清○陸兆紅投廨控稱唐月卿前因急需借去洋七十元屢索不睬甚致避不見面無奈報捕拘案請究筆據呈閱詰之唐祗欠五十元另外廿元係是米賬求恩寛限措繳中西官以爲數不多顯見刁狡判交保限十四天繳洋如違押追 
　　期票糾葛○袁百勛前控戴子紀卽戴子卿圖賴本號正月廿五日期票銀五百兩由經理人張某代表投廨據供票係四川人周坤元騙去昨戴投供周在望平街開和記字號實因他來售貨將票騙去貨亦不交已登正月廿八日報是實中西官曰爾與周元元交涉應准另控判戴交保候函詢錢業董事俟復到再斷 
　　誤收賊贓○和隆押店主蔡阿金因違章收押賊贜油衣一件經包探在該押店查出傳至公廨請究蔡供實係學徒誤收以後自當小心判罰洋一元充公 
[雜評三（訥）]  
　　洪述祖果往青島乎光復而後凡滿族領袖前清貴官及一切逃犯莫不以青島爲安樂窩今洪述祖旣由津車南下而浦口之搜查又未獲則其中途折往青島之說似非無據自宋案出後各國政府亦代抱不平其希望斯案之速破兇犯之速獲正與我國人有同情也然則洪果往青島者吾知外人亦必協力搜緝而終不任其漏網可知矣 
　　又獲一應夔丞之同黨應獲案而洪在逃固洪之幸而應之不幸也雖然洪亦豈能終幸免乎今旣獲一與洪應有關係之朱蔭榛據供曾代應向洪取洋二千元則洪應之關係必知一二而洪之蹤跡應之往事或且因之究出亦未可知也是在當事者細心研審之 
專件 
[中華民國世界語會消息]  
　　紀元二年四月四日第四號中央事務所上海在西門外林蔭路 
逐日刋登備載中外消息（續） 
[本會暫定章程第三事業]  
　　第七條開會集議共分四種 
　　（甲）大會招集各會員及各社團代表提議緊要問題修訂章程公舉職員會場及日期臨時酌定 
　　（乙）當會每月第一星期議事部集全體職員討論發生事件及進行方法會場臨時酌定 
　　（丙）臨時會遇緊要事件發生時可開臨時大會或職員會 
　　（丁）地方會議地方事務所集本處會員會議進行事件日期會場預爲通知 
　　第八條本會對於國内委選專員將進行上必要之事次第舉辦 
　　（甲）講習部派專員教授之 
　　（乙）函授部由中央事務所選一人主任之 
　　（丙）流動部由中央事務所選定若干人任之 
　　（丁）會報及書籍由中央事務所遴選主任人總司編輯其材料由會員職員及地方事務所分擔之 
　　（戊）圖書館及陳列所蒐集各地投贈之書籍及與本會會報交換之雜誌陳列定所以供同志之瀏覧 
　　第九條本會對於國外各團體實外聯絡以謀交通之便利　　（甲）設營業部代售各國圖書物品 
　　（乙）爲國際各團體之中國代理人 
　　第十條關於本會之成績事業按芿刋登機關報公布（未完） 
本會紀事 
[四月二日]  
　　無錫嚴覺之君等曁來書六件領取比國博覧會彩劵 
　　吳淞趙松巖君等來書共九件均索本會章程 
　　福州劉鏘慶君函商組織地方事務所並索章程多份 
　　（答）執事熱心提倡佩甚以後尊處一切進行地手續請隨時詳告本會章程每角十份乞備價來領 
　　常州何泳湘君曁揚州顏紹伯君等函詢本會消息 
　　（答）吾會消息頃承申報同人特别贊助允代按日登載請卽檢閱民立報亦照常刋登 
[本會通告二十六（以前暫緩補載）]  
　　托辦世界語彩劵者注意 
　　取劵限五月底截止 
　　托辦此國世界語博覧會彩劵諸君鑒本會前承諸君雅意並爲聯絡國外世界語團體起見曾代向比國函購世界語博覧會彩劵兹該劵已於日昨寄到凡前經訂購諸君請卽查照後開各條向本事務所營業部領取可也特告 
　　一凡領取彩劵者須持有本會前給之收條爲憑 
　　一收條遺失須由本人向本會申明登報廣告如在半月後無此項收據發現者方准招保領取彩劵 
　　一領取彩劵時間每日上午十時至十二時下午二時至四時　　一如爲函取須附半分郵票三分及掛號費五分母庸掛號者倘有遺失與本會無涉 
　　一領取彩劵限陽曆五月底截止 
　　一該彩劵每號分五張托購一張以上者號數相同與否由本會隨意發給 
　　一抽得之彩物與銀數本會援照該國博覧會定章酌提二十分之一 
　　一開彩（陽曆六月）後如何辦法本會俟得該國通告後再行登報宣布中央事務所營業部啓 
江蘇省議會草議案 
[李議員維翰提議修改江蘇暫行巿鄉制案]  
　　江蘇暫行巿鄉制第一百十條本制爲暫行制俟常年省議會中再行增刪修改修改定後再由都督公布另定日期施行是當議决該制時已認本届議會有增刪修改之必要况行之期年確有阻礙巿鄉行政進行之點謹摘錄應行修改條文如下是否有當請提前交付大會公决 
　　（原文）江蘇暫行巿鄉制 
　　（修正案）江蘇巿鄉制 
　　第一條（原文）巿鄉以專辦地方公益事宜爲主按照定章由地方公選職員辦理仍受本管民政長監督 
　　（修正案）巿鄉專辦地方公益事宜按照定章由地方公選職員辦理受行政長官之監督 
　　（理由）原文以監督權專歸民政（卽縣知事）是以議會議案之准否董事執行之有無阻礙惟縣知事之意旨是聽縣知事之裁决有不服時法文上無救濟之餘地司法有三審而行政則任一官廳之指揮至巿鄉會之解散亦由縣知事呈請各國巿鄉制無此專斷之規定查英國巿行政直接受地方政務局之監督問接受中英主務官廳之監督法國巿會議决重要政務必更由縣會議决縣令認可縣令若不認可得訴願於内務大臣日本現行巿制巿行政第一次受府縣知事之監督第二次受内務大臣之監督町村制第一次受郡第二次受府縣第三次受内務大臣之監督故日本巿町村會解散權專屬内務大臣日爲君主立憲尚無民國暫行巿鄉制之專横故擬修正如右 
　　第三十六條（原文）議事會議决事件由議長呈報該管民政長查核後移交董事會或鄉董按章執行 
　　（修正案）議事會議决後由議長呈報該管縣知事查核如無違背法令或妨害公益者應移交董事會或鄉董按章執行 
　　（理由）第三十六條縣知事查核權與第九十二條核准權顯有不同核准則有准否之權查核則無不准之可言祇查其有無違背法令或妨害公益如有違背或妨害情形則縣知事照一百一條當然有糾正之權若查核與查准同一範圍則九十一條所列亦議决案之一種何以另文複出 
 
 
 

Page 11

 
 
　　第一百一條（原文）巿鄉職員各以該管民政長監督之該管民政長應按照本制查其有無違背之處而紏正之並令其報告辦理成績徵其預算决算表册隨時親往檢查將辦理情形按期申報都督府其分屬二縣以上者由各該縣會同監督之 
　　（修正案）巿鄉行政以本管縣知事民政長及内務總長監督之縣知事應按照本制查其有無違背之處而紏正之並令其報告辦理成績徵其預算决算表册隨時親往檢查將辦理情形按期申報民政長其分屬二縣以上者各該縣知事會同行使其監督權 
　　（理由）監督權專屬縣知事之弊如第一條下所述按日本町村制以郡府縣知事及内務大臣監督之現修正案倣之縣知事以上更受民政長内務總長之監督 
　　第一百一條第二項（原文無） 
　　（脩正增加案）關於巿鄉行政事件縣知事之處分或裁决有不服時得訴願於民政長民政長之裁决有不服時得訴願於内務總長或出訴於行政裁判所（行政裁判所未成立以前以高等審判廳代之） 
　　（理由）此係監督權不專屬一機關之結果倣日本巿町村制加入 
　　第一百二條第一項（原文）民政長有按照法律申請都督解散巿鄉議事會巿董事會及撤消職員之權 
　　（修正案）民政長有按照法律申請内務總長解散巿鄉議事會巿董事會之權 
　　（理由）巿鄉會之解散權各國均屬内務總長今以中國境域寥廓内務總長控制較遠故改由民政長呈請 
　　第一百十條（原文）本制爲暫行制俟常年省議會中再行增删修改修改定後再由都督公布另定日期施行 
　　（修正案）本制修正後如中央發布與本制牴觸之法律時得修改或廢止 
　　其餘無須修正各條除有民政長字様改爲縣知事都督改爲民政長外仍原文 
[黄議員申錫提議貧民工塲變更地點質問案]  
　　查第二届臨時省議會議决預算案出欵經常門第三類第三欵第一項規定設立江寧吳縣上海丹徒江都清河銅山等處貧民工場七處而本届民政長交議二年度上半年地方槪算案出欵經常門第三類第五欵所列工場項内除南京蘇州鎭江三處業已成立外其餘清江江都銅山三處均稱現正籌辦而獨於上海一處說明擬改設東海目今工戰時代振興工業實爲急務且以工救貧地方能多設一工場卽貧民多一生路故東海之應設不設自係另一問題本席不敢謂東海可緩於上海也惟上海爲通商大埠五方雜處人口繁夥他處貧民之流落於此者不勝屈指若不爲之代謀生計難保不流爲盜賊貽害地方此等貧民工場誠有建設之必要與東海相較實無緩急之可分今民政長忽將地點變更不知是何理由應否備文質問或催請民政長將上海貧民工場從速派員籌辦之處請公决 
[趙議員銘傳提議挑濬揚屬東北境河追以濟農困而便交通案]  
　　舊府界揚屬境由部伯仙女廟而下爲江都縣之東北境次則高郵興化泰縣東臺各境俗稱曰下河地勢卑窪而河身淤淺水大時河渠不能容受則横浸旁溢上淹田畝水小時河渠不能蓄留則竭澤涸潦下露沙灘即以本年論邵伯與興化交通之河如眞武廟永安一帶仙女廟與泰縣交通之河如界溝一帶泰縣與興化交通之河如菱鄉一帶幾乎斷流農田無由灌漑耕種爲艱往來路絶始則中等航船尚可通行刻下則扁舟亦不能經過其路亦非全行梗塞中間或因數里十數里之淺而阻礙不通今擬將幹河中間之最淺者從速疏濬由江高興東泰五縣籌欵開辦事非一縣所能主持是以必俟省議會議决後咨民政長立案通知以上各縣事有統屬乃能力圖進行擬公同設立疏濬下河事務所地點當擇衝要之地似以邵伯爲最宜濬河機器一槪租用又擬先從以上各縣積榖項下暫時挪借從挑濬之年起算令受益田地按畞少許加徵分五年或六七年攤還以償清此欵爲限如此則農民負擔分期而不甚困苦公益藉以頓興至挑濬費用若干應公推一主任者預算分派以上各縣該河道屬於何縣者卽由該縣籌墊交事務所撥用日後亦由該縣自行徵還事務所工竣後當開列清册交出欵之各縣議會核算所擬辦法是否有當理合眞具書到會敬請公决 
[任議員桂森提議取消商船公會案]  
　　查上届臨時省議會議决取消商船公會原案詳述該會種種違章擾害情形已知會都督公布施行在案去歲交通部接管航政事宜通咨各省於是江蘇商船公會又有復活之時期承辦之人皆抱金錢主義總會而外各處徧設分會種種藉會歛費情形令人髮指最可怪者該會開辦宗旨專爲保護航權抵制洋旗而設江北裏下河一帶由瓜州口直逹鹽阜本非航商大埠並無洋旗該會竟徧設分會凡遇釐卡所在之地必附設一分會名目以爲沿途勒索地步於農民來往自用小船無不强迫入會勒賣旗照每船勒捐一元二角不服則以威嚇之其局丁尤屬蠻横異常並有毆傷船夫情事幾與沿途搶刧無異去歲由江都各區自治團體張景仁等縷陳情形控逹省長批飭江都縣知事查明屬實令行出示取消以安鄉民已由江都知事派員確查屬實出示取消在案該會抗不遵撤仍公然違章設局苛捐其藐視省令擾害鄉民實爲祖會之蠧伏思該船會含有黨會性質應聽人入會自由果如該會種種强迫種種苛擾竊恐五洲萬國無此會章查交通部咨以各省商船公會純爲完全航政之關係並非營業性質各省航政紛紜叢雜流弊滋多本部正擬統籌全局特設管理機關實行整頓並將舊訂船會章程重加釐正另訂新章提交參議院議决通行遵守等語是該會種種流弊早在交通部洞鑒之中此時江蘇商船公會復活之理由以交通部來咨内有現已設立之商船公會暫准繼續進行以維現狀其尚未設立阇應候新章公布再行辦理等語殊不知江蘇商船公會業經臨時省議會議决取消於前復經省長批飭江都縣知事出示取消於後是該會進行時効業已中斷萬無再准繼續進行之理應候新章公布遵行此時各地所徧設之總分會名目應知會省長通令一律取消以安鄉民是否有當應請公决 
來件 
[招商局帳房答復董事温宗堯三十九届比較上届收支帳略]  
　　（一）查碼頭一項係天津香港兩處爲主以每次停泊碼頭之費計香港每船每次支銀五十兩天津則有碼頭費碼頭捐兩欵每船每次船最大者每次各約四十餘兩小者各約三十兩左右本年春季船期少走故少支出三千餘兩 
　　（二）查客貨棧租一項每年有漕米每石提棧租銀七分若辦全漕有八萬餘兩截留少辦年分亦有四五萬兩本年漕運停辦少此一項帮收數較絀 
　　（三）查華棧虧銀一項洋人全權辦事所做生意每届排下一年報銷因該棧專攬外洋船貨洋人結帳核對必在五六月間是以當年不及列帳本年結虧之數乃係上年之帳 
　　（四）查各項息欵一項上年有漢冶萍通商銀行股息收進十一萬六千餘兩本年僅得三萬七千餘兩因通商股票已派與股東漢冶萍又減發且多支出滙豐押欵利息六萬七千餘兩是以比較上届少十餘萬兩 
　　（五）查折舊一項上届折舊八萬餘兩今届折輕江華七萬一千二百餘兩躉船二萬三千九百餘兩上海漢口棧房四千七百餘兩共折九萬九千八百餘兩 
　　（六）查結餘三十萬五千餘兩一項正月至八月結虧十二萬七千七百餘兩本年秋季起生意漸旺收數較多至十一月結已無所虧至十二月較上年十二月多得水脚十四萬餘兩又公攤水脚十一萬餘兩滬軍兵脚二十九萬餘兩以及北中棧餘欵各口產租等項年終歸清是以十二月進欵之多較平常月分不同卽支欵各船修理物料及客號回用賠殘一切多有必待年終結算者故亦較平常月分多支所以本年十二月分月結收進付出兩抵結餘三十萬零八千餘兩 
[三月三十一號新公司致袁海觀君函]  
　　敬啓者近閱三月十六號申報登錄北京電袁電京招商局新公司以磋商條欵遷延時日請電催並定期限又三月二十七號民權報登錄交通部接清理招商局委員袁由上海來電報告招商局會議新舊股東大起衝突因公積罰欵兩項未能解决請示辦法朱總長已將此問題提出國務院會議等語事實不符深爲駭異以上兩電是否確由尊處所發特此專函奉詢務祈明示不盡翹切 
[四月一日袁海觀君復新公司函]  
　　敬復者頃接公緘具聆一是鄙人奉總統令澈查洋股是其責任祇在有無洋欵一事其餘一槪未便預聞並無電京請催定限之說更無請示辦法之電合即奉復 
[近十年來烟捲消耗數一覧表不吸捲煙聯合會報告]  
　　今由洋關調查自西曆一千九百零二年至一千九百十二年所年紙煙吕宋煙及烟葉由外洋運來中國照關平銀價開列如左年分紙烟吕宋烟烟葉 
一九○一六九七三○○二重六八六九一担　　 
二年一四三兩七六六兩價六一九三八八兩　　 
一九○二二四九二九一五重五二八八一担 
三年二五一兩一七兩價七○○二一○○兩 
一九○二八九八三八一四重五八三二三担 
四年二二九兩五三兩價一○四二七三五兩 
一九○四三七六三五八二重九七○八九担 
五年三七五兩○四兩價一六四七○三一兩 
一九○五八四六四○萬八重一二萬二五九担 
六年八八一兩○八一兩價一六五○○七五兩 
一九○三七一四四一○八重一三三二七五担 
七年七六○兩九四兩價一六九七七五二兩 
一九○四七九三四九三一重八四二六二担 
八年○二五兩一九兩價一六四三○六四兩 
一九○五五○一四四一九重六二○四九担 
九年七四八兩九一兩價一二三七一○一兩 
一九一六九○二四九一八重一○一三九三担 
○年二四六兩八七兩價二○二四九一一兩 
一九十七五九一五三八一重九七六九八担 
一年二八四兩九一兩價二三四六七八四兩 
一九十八六七二四六二○重一四二九三一担 
二年九八六兩三三兩價三○七八一五六兩 
　　除以上運來中國總額外再將華洋各廠在中國製造之紙煙運往中國各省消售者開列於下以資研究）其一千九百十一十二兩年細數尚待調查） 
　　年分紙烟值關平銀 
一九○二年重一六五五担一二萬四一四六兩 
一九○三年重一七五九担一三萬一八五七兩 
一九○四年重四三六○担四二萬○一○二兩 
一九○五年重一三九八五担一六六萬七六九八兩 
一九○六年重二七二三八担二三○萬○三二四兩 
一九○七年重二七五八一担二三○萬五四五七兩 
一九○八年重三六二三○担二四七萬四九一四兩 
一九○九年重五一八七○担三二九萬六一四一兩 
一九一○年重六三六九○担三八三萬七九七六兩 
　　此外尚有運往内地不經洋關查騐者無從調查其數諒亦不少也 
來函 
[王逹三女士函]  
　　逹三赤十字社社員亦國民黨黨員也漁父先生被剌後逹王方痛憤於社會之荆棘宵小之殘忍恨不手刃兇徒爲漁父先生復仇而爲中華民國除害不意哭英雄之涙未乾而已身亦旋遭汚衊共和世界眞黑暗地獄之不如逹三讀前月二十六號大報紀兇徒武士英歷史有妻名王逹珊金壇人父住南京逹珊粹敏學生留學日本云云殊覺駭怪天下固有同姓氏者賢若曾參猶有殺人之傳訛逹三似可以不辯但金壇並無王逹珊逹三之父已逝世五年並未住過南京逹三於南京粹敏畢業後又未到過日本自粹敏畢業後卽濫竽粹敏國文習字生理講席並兼模範小學修身歷史二年寄居常熟釐局劉寓者一年光復後返里創辦毓秀女學去年養病在寗涂公舘因就醫於涂道周也今年應上海劉公舘之聘來滬因劉女士前亦在粹敏也以上云云均有人可證有憑可稽來蹤去跡彰彰在人耳目而逹三以孱弱多病恐不永年故至今未字更以唐羣英女士吾女界傑出之人才鋒鋩太露忌者且亦以婚事誣之是以知男女權力之不平女子欲得參政權者斷不免男女間之一番革命也衆口鑠金積毁銷骨逹三旣被誣精神上之痛革實有甚漁父先生之受彈名譽旣毁生亦奚爲側聞宋案出後大報社諸熱心偵察今涉及逹三果傳聞之誤歟請速更正逹三名譽攸關不容不辯此函乞登入來函一欄以告天下爲禱王逹三啓事 
 
 
 

Page 12

 
 
   
 
 

Page 13

 
 
自由談 
游戲文章 
[擬辦女量報章程] [  罷了]  
　　一定名本報爲輔助女權報緊要機關有權必有量權可以任意低昻可以隨心出入故定斯名 
　　二宗旨本報擴充女界力量起見注重醋量潑量胡閙之胆量與矜言恢恢之度量者逈别讀者報勿誤會 
　　三内容本報内容約分十門（一）悍婦命令（二）特約女兒國電報（三）撒潑新聞（四）歪纏聞（五）大說以注重平權自由離婚等宗旨大方不慚者爲合格故不曰小說而曰大說（六）背時評以提倡中國不適於用之女子參政爲主腦餘可類推（七）武苑此門專取號子聲唱歌塡入凡中國國粹之詩詞歌賦槪從割愛而唱歌又須閭揚女界打報館健詞訟諸美德方能列入（八）雜伹剌取海内外箝束丈夫攪亂政司先女烈之遺聞軼事少涉譏彈者不錄 
　　四社員本報特聘吕雉爲經理武瞾爲協理河東獅子爲總編輯一丈青孫二娘爲副編輯凡爲經理協理者必具有抱招牌打報舘之本領爲編輯者必具有健詞訟善哭駡之程度餘如硬肩膀之車夫飛毛腿之脚夫倫來館投効亦得認爲社員以示人盡可夫之量兼備个報經協理打閙時拉車赶人之用 
　　五用品本報特向外陽定購純鋼印字機器動用特品亦皆純用鋼製以免男界冲打時不致受毁 
　　六徵文不拘體格唯詆謗女界者不錄合格者當酌酬以皮鞭柴棍諸贈品 
　　七經費本報無一定之經費擬請都督月撥萬金以資挹注并取締議會不得反對 
　　八地址本報暫設短痧省城吵嘴街發瘋里第零號門牌 
　　九發行本報准於中華民國一百萬年十三月三十三號發行 
　　十附則此章程係冲冲吵訂如有未盡事宜得以失時更改 
尊聞閣詞選 
[壬子花朝游焦山紀之以歌] [  景騫]  
　　横江一峯揷天起造化生成太寄異我挾扁舟到此來驚濤淜湃無涯際逆風打船不肯前滿船但覺蛟龍氣掉頭四顧白茫茫水光直接青天長千回百折乃得渡山靈應笑狂奴狂山僧肅我入小坐枯木堂爲言此山頂好景難具詳賤子好奇不辭險拾級而上有如飛鳥臨風翔平生未修看山福終日轅駒苦侷促忽然置身三十六天最高處俗塵撲去三千斛青天去頭不咫尺空中時見雲飛逐下視塵寰不可辨長江如帶紆徐曲江南諸山瓦結連依微煙樹遥相續乾坤俯仰心胸開天風隱隱鳴山谷我聞當年焦先生高臥此山避塵俗詔書徵求不肯出高尚之志潔如玉至今已閱二千載山名依舊先生屬吁嗟乎桑田變海海變田二千年事如輕煙而我丁此元黄爭戰之世界晞嘘感慨來登兹山巔假使世界再閱二千載不知此山此水還能全不全我懷未已倐日落鐘聲一杵來悠然欲學焦公棲隱惜哉不可得前身未結香火緣舟子催我歸去急下山解纜心拳拳却喜石尤風歇晚潮落一輪明月江天懸 
[春興（秋興韵）（用少陵）] [  景騫]  
　　幾番風信過園林春入芳原萬木森三月鶯花皆綺麗一天煙雨釀輕陰柳條依舊舒青眼竹管徒勞寫素心正是清明好時節莫將社鼓悞秋砧 
　　東風楊柳自横斜猶記長安駐翠華海内妄傳天子詔重洋空泛使臣槎玉清門外驚烽火紫禁城中奏塞笳回首當年戎馬地而今開遍滿宫花 
　　山川淑氣趁時暉萬里春光入望微花木逢時迷蝶夢風雲得意羡鵬飛上書賈誼文章賤投筆班生志願違且買輕舟歸去也江南三月筍芽肥 
　　笳鼓旌旗黑海頭紛紛列國演春秋醒風涎雨成殘刧　紫嫣紅不解愁十里香塵馳駿馬一江春水浴沙鷗河山景象仍如此慢說羣雄割九州 
　　名標異域立奇功都付蒼茫感慨中春去春來人有恨花開花謝鳥啼風波平遠浦添新綠草滿名園襯落紅忙煞營巢雙燕子呢喃猶覓主人翁 
　　縱目郊原自委迤參差綠樹漾睛陂空憐渡口歌桃葉不聽吳門唱竹枝仗劍願隨西域使臨文羞誦北山移嗟儼來作傷春客惆悵天涯兩淚垂 
[臨江仙荷] [  蓬心室舊作]  
　　倩影亭亭香冉冉頳鱗時趁紅英若耶溪水　紋平嫣然嬌欲語雙漿笑相迎水佩風裳光掩映南塘六月春生凌波微步月華明采菱歌一曲玉宇夜清徵 
[點綘脣畫蘭]  
　　九　幽芳倩誰寫入霜紈裏染烟臨水腕底清芬起紉佩宜秋還自宜羅綺清江沚儘多　芷都逐西風委 
[醜奴見令閨情] [  太寛]  
　　梳成宫様雲鬟罷笑挽郎衣倩畫雙眉却月横煙要入時生嗔有意將儂狎儇到香股咂了胭脂撩撥芳心不自持 
鏡中一様嬌顏色爲甚鴛鴦如許輕狂佔盡便宜總是郎代郎盤作芙蓉髻戲取羅裳好助新妝也與儂家姊妹行 
[藝林軼事] [  長醉生]  
前清道咸之附道州何子貞先生文章翰墨名盛一時今則一字一縑矣生平學間專肆力史漢罷官後恒爲各省大吏聘修通志一經筆削莫不體例精嚴撰述贍洽詩宗昌黎東坡有蒼莽横逸之氣所著史漢地理合証東洲草堂詩文集玄女室雜記舂陵倦憶錄皆已梓行於世洪楊之亂板多散佚惟詩文集尚完全無恙早年書法仿北魏得玄女碑寶之故以名其室通籍後始學魯公懸腕作藏鋒書日課五百字大如碗横及篆隸晚更好臨率更故其書沈雄而峭拔行體尤於恣肆中見逸氣往往一行之中怱而似壯士鬥力筋骨湧現忽又如銜杯勒馬意態超然非精究四體熟諳八法無以領其妙也尤所難者先後爲人朝楹帖以數千計句無雷同率於臨池觸興口占靡不新嶲工切語妙天下且其搆句或寄宦迹或言名勝或按合時序或對晤琴書讀之可見其作書時身心之所在及身世之所當故不徒其書有中晚之别卽聯語亦有壯老之分此不爲藝林諸前輩所罕見者耶先生蜀道歸時再返道州珂里卽農野婦孺亦踵門求書僻邑無良紙悉書之不拒吾家與之世爲姻婭所書尤多吾祖與先生同歲生吾伯父又與其喆嗣伯源比部同年生有聯云他日鳳毛欣擁　兩家雞黍慶同生雖沿俗作賀語而詞必興雅吾父讀於其家之鶴鳴軒先生知其常困於酒爲書聯語則云愛書不厭如平壑戒酒新嚴似築堤勗其業亦止其飲也邑有老成均某者先生同學友晚而失明來索書則云老來尚讀華林略闇裏能摹有道碑蓋以祖珽嘲其目以中郎喩其勤也吾昔在杭於諸士族家見所藏先生手迹則多言蘭亭雁宕西湖於蘇則寓六朝勝蹟想見其文隨情生毫不偶抒焉 
　　兵陽樓形勢壯闊甲天下先生三躡其頂悉留鴻印以誌雅游情懷手筆前後逈殊而各徵其妙一爲初入翰林與朱學使垿邂逅斯樓朱張讌欵之先生即席占長句書於壁云斯樓何奇杜工部五言絶唱范希文兩字關情宋竇奎百廢具興吕純陽三過必醉詩耶儒耶吏耶仙耶前不見古人使我愴然涕下舉頭試看洞庭湖南極瀟湘揚子江北通巫峽帝女祠西招雲澤巴陵城東到巖疆潴者流者峙者靜者此中有眞意問誰領會得之朱見而大歡暢求易已欵而厚贐其行先生許之并代書以鏤於木一爲銜命視學川中再過巴邱所題句云十五年勝地重游檻外雲山應識我八厘里斯樓一覧湖邊風月最宜秋最後解組多年放散江湖重履其上復留二語爲閒雲野鶴自來往沅芷濜闌無古今前首以氣勝典麗雄渾而不落沾濡書亦見華貴氣次則以局勝包孕處足表其襟胸灑落有承平侍從雍容圓滿之致字更沈勁最後一首則以韻勝直攄發其高蹈遠引之思將以精力所得共之千古十四字無一字及岳陽樓然以之咏斯樓不能易其一字但非出諸先生則他人不能當之下惟字體大變其中年之筆蚓跡蝸痕淡抒意態而戈勒不遺知書之士自可於疎逸中叅其妙趣而得先生用筆之造詣矣 
　　先生晚復省墓回里里人有問以字學極於右軍先生奚爲棄晋法而重唐帖先生曰晋世已遥右軍神品眞跡難覔存者糢糊於斑剝殘石中求右軍神妙是何可得顏書雖天分遜右軍一籌而眞力彌滿渾然天全去今尚近完好宜摹且魯公爲人剛勁不阿觀其書如覩其人吾愛其書格之高實儀其立身之峻右軍人品非不高然不善學之必遺其神而得其粗是爲妍皮裏癡骨趙董諸人皆是觀一時人士書法足見其風尚之柔靡豈得謂六藝之末不關挽回風會耶其論書陳義之高足以起衰砭俗有如此 
　　世人但知貞老書法可寶鮮知其亦善畫其族人字子栗者幼從先生學書多藏先生墨妙不輕令人見然每誇詡于人謂所藏皆先生手蹟精品余欲觀之謬言於其稔識云子栗搜藏雖富　者甚多無何又緣事往拜之子栗旣忿余言思有以降余心語及字畫遂導余登樓傾篋俾觀就貞老端楷及篆隷寫於九官格者已盈二千紙聯幅無數果悉佳妙子栗特檢出畫一幀題爲剪韭圖爲子栗弟作於家塾子貞數字筆法惲南田無遠山約略江樹中湧大小二洲一野老傴僂田間蓋吾邑韭葉極鮮美粗者如小指先生懷鄉味就作鄉景　余于先生水墨此爲親見亦僅耳後於姑蘇與長沙李衡伯談及先生軼事衡伯言先生能畫但不常作興至偶爲之題以贈人則可非如書之求無不應也又言先生常爲其督祖李仲雲畫一箑則係梅石甚奇别有巖谷深幽氣此則但據衡伯所云然合以余所見之剪韭圖先生兼擅書畫殆必信矣仲雲與先生中表故能得其畫箑云 
劇談劇本考實[  便便]  
[玉堂春]  
　　玉堂春一劇演宋時名妓蘇三爲王公子所眷公子落魄蘇三周給之俾得赴京應試迨公子成名爲某省巡按而蘇適坐事被繫王因釋而納之爲妾此蘇三者卽錢塘名娼蘇小小也明郎仁寶七修類藁述其事云蘇小小錢塘名娼也容貎俊麗且工詩詞姊名盼奴與太學生趙不敏欵洽二年趙益貧盼奴周之使篤於業遂捷南省得官授裏陽府司户赴官三載病卒臨終時以俸祿餘資分爲二分一以與弟趙院判一使院判往錢塘致盼奴且言盼奴妹小小可謀致之佳耦也院判如言至錢塘適有宗人爲杭倅託召盼奴而盼奴已於一月前殁矣時小小爲於潛官絹事繫廳監倅遂呼小小詰之曰於潛官絹汝誘商人百匹何以償之小小曰此亡姊盼奴事乞賜周旋非惟小小感生成之德盼奴泉下亦不忘也倅喜其言婉順因問汝識襄陽趙司户耶小小曰趙司户未仕之日盼奴嘗周給之今授官去久盼奴想念因是致疾不起倅曰趙司户亦謝世矣遣人附一緘及餘物一罨爲贈外有伊弟院判寄汝一緘及拆書惟一詩云昔時名妓鎭東吳不戀黄金只好書試問錢塘蘇小小風流遺似大蘇無小小默然倅令和之小小和云君住襄陽妾住吳無情人寄有情書當年若也來相訪還有錢塘絹事無倅乃盡以所寄之物與之力主命小小歸院判偕老焉元遺山虞美人詞云槐陰别院宜清盡人坐春風秀美人圖子阿誰留多是宣和名筆内家收鶯鶯燕燕分飛後粉淡梨花瘦只除蘇小不風流斜插一枝萱草鳳釵頭卽詠此趙氏之蘇小小也然則窮途落魄由妓周濟而得任顯官者乃其兄與姊事救之出獄而卒與偕老者則其弟與妹事而劇中乃合爲一人且易趙姓爲王皆附會牽合而成者也此劇全本惟昔於新舞臺見之分演則爲三齣（一）廟會（二）蘇三起解（三）三堂會審廟會不常見善唱起解者今推四盞燈小金娃而會審則以吳彩霞爲最 
小說 
愛情小說 
[自由花彈詞（二十一）] [  天虚我生]  
第七回尋親 
　　却說那日楊公子聽信了劍華的一番言語竟自歡天喜地赶到無錫指望一見愛蘭便把三生約定却不道尋遍錫山並没有愛蘭的蹤影心裏疑惑因到火車站上探問站長也說今昨到車並没見有這様的人來楊公子萬分納悶欲想回轉又怕愛蘭到此兩頭相左没設法便在惠泉庵裏胡亂寄宿一宵到得次日四處探訪始終並無愛蘭的影子不禁笑了起來道啐 
　　我只算聰明極處變成呆倒被那小婢刁酸作弄來料不是愛蘭眞有約是劍華調撥我小書獃他聊爲取笑還猶可却教我跋涉風塵太不該我去到家中應示罰永不許風流嬌惰坐人懷言時欲笑還生氣這叫做乘興而來敗興回　　那楊公子一心一意總道是劍華故意將他作要回到姑蘇一逕來到李家那知劍華不在他哥哥餐霞正到學堂裏向來說是昨日和愛蘭一同告假出去滿心只道總是楊公子邀去閒逛如今却見楊公子來子因便印着道楊兄那廟去來世空笑道罷罷上了你令妹的大當還講什麽快請他出來我和他算賬餐霞不解道他是誰世空厭道你也故意嘔人請你令妹出來就是了餐霞駭異道呀什麽話舍妹是你帶他出去怎麽到來問我要人世空道那有此事餐霞道不但舍妹還有竇愛蘭也是同去你們幹的鬼鬼魅魅這些勾當怕我不知還要暪我如今那竇家也正在堂裏找人呢世空聽了道話倒反疑惑起來因道哦：：難道他兩个竟還同在無錫餐霞道原來你們同在無錫這便是了却怎麽把他們丢在那裏竟自獨个兒轉來世空道咳並非爲此李兄有所不知哪我是 
　　被君家令姝太調排獨自向風麝跋涉回並不見兩家的賢小姐所以在錫山待旦趁早車回但經訪問無蹤跡敢則是别處勾留也說不來 
　　餐霞笑道别家還有那處楊兄自然知道舍妹本來是自由慣的倒也没甚放心不下只那竇小姐的家裏實在萬分追緊楊兄須得前去講過明白纔是世空也自懷着鬼胎辨說不得因便辭了餐霞回到若華學校裏來這日正是初八日禮拜六的下午各學生都已放假出來楊公子便不進校回到家裏纔進大門早有家人禀與他父親知道 
　　若華怒氣正冲懷一疊傳呼扭上來大駡畜生無恥甚你居然斗膽去騙裙釵世空有口難分辨也只好屈膝低頭跪上階那若華氣得个鬚眉豎喝一聲走上前來把首抬（二） 
奇情小說 
[春在堂第二] [  瘦蝶]  
　　浙人陳某流寓粤中有潔癖所居　纖塵娶婦十年未占熊夢年　曾買一妾定情之夕恐其不潔先命之浴然後登榻復以手摩其項及踵且撫且嗅又使之浴如是者凡四次而東方已白矣陳之父宦於南昌母氏亦隨任娶妾之翌日忽得母噩耗乃星夜就道留妾於家囑妻善視之是時妾年纔十五齡耳玉質蘭體艷勝大婦以故大婦殊憎之陳旣行大婦託故逐妾去迨陳奔喪歸詭言妾隨人逃去陳不虞其詐也太息而已越一年陳又賦悼亡適陳之戚黨娶婦陳往賀新婦入門伴姑出迎扶伴姑之婢容光罩人纖穠合度浮薄少年咸注視之或拉陳使觀陳端詳良久亦嘖嘖稱羡而婢則絶不留盼陳乃微吟曰别來楊柳街頭樹擺亂春風只欲飛旁有解詞賦者謂陳曰此非韓退之詩乎退之悼詩妾柳枝之逃故作是語君何忽吟此詩乎陳微笑不答但乞其戚探婢果嫁人否戚笑曰此住年妹耳君肯出十斛明珠或能從君矣陳因賄老媼爲逹誠意且成母先言已之姓名老嫗問故陳曰汝忘我五年前所買之妾乎今婢之面龐與前妾無異殆復爲青衣耳若道我姓氏渠將羞畏矣閱數日媼覆言婢可從人且猶是雲英未嫁身也陳喜甚即以八百金納之婢旣入門陳心頗不自安以爲婢省識舊主將萌悔志而視婢則若初次嫁人且不似故巢重入者蘭燈旣上陳與軟語話及前事婢皆茫然詳詢其家世則父兄之姓名皆與舊妾盡同陳大惑不解俟夜旣深陳命之入浴婢嬌羞不肯行陳益驚詫就枕後問其姊妹幾人婢言有攣生姊一陳曰汝姊面貎類汝乎婢曰無分毫之差陳爽然曰是矣是矣婢不解其意堅問何故陳曰汝如汝姊亦曾嫁陳氏子耶婢曰然陳曰聞其已歸家今尚肯嫁人乎婢曰姊已爲尼矣陳默然翌午陳偕婢往訪之尼見陳呆立不語蓋尼即前所買妾也陳遽前謝往日之過尼俯首血泣若不勝情陳婉勸其還俗尼初却之再四與言尼乃首肯陳即遣人以假髮被尼之首即日迎歸爲妾定情之夜其家人好事者立門外諦聽之但聞陳微吟花落春仍在五字陳之友聞之調陳曰曲園老人曾賦花落春仍在之句因有春在堂君昨又夜誦其辭君所居亦當名春在堂矣因書春在堂三字爲贈陳亦笑而受之於是人遂相傳爲春在堂第二（三） 
 
 

Page 14

 
 
   
 
