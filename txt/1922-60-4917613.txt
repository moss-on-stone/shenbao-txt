# 1922 - 60 - 4917613

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[命令]  
　　三月七日大總統令任命楊文愷爲漢陽兵工廠總辦陳源亭爲德縣兵工廠總辦此令 
　　又令陸軍總長鮑貴卿呈請任命蔡錫雄爲漢陽兵工分廠廠長簡業敬爲德縣兵工廠會辦均照准此令 
又令内務總長高凌爵呈准黑龍江省長吳俊陞咨請任命郎官普爲呼倫警察廳廳長應照准此令 
　　又令内務總長高凌爵呈准陜西省長劉鎭華咨請任命崔朝舉試署省會警察廳警正應照准此令 
　　又令陸軍總長鮑貴卿呈請任命楊德恭爲暫編浙江陸軍第二師步兵第六團中校團附魏斌爲第二營營長均照准此令 
　　又令陸軍總長鮑貴卿呈暫編奉天陸軍第一師步兵第一團團附于汝華請予免職應照准此令 
　　又令陸軍總長鮑貴卿呈請任命劉鳳林爲暫編奉天陸軍第一師步兵第一團團附應照准此令 
　　又令陸軍總長鮑貴卿呈熱河陸軍第一混成旅步兵第一團第一營營長董士俊因病懇請辭職應照准此令 
　　又令陸軍總長鮑貴卿呈請任命李振卿爲熱河陸軍第一混成旅步兵第一團第一營營長應照准此令 
　　又令陸軍總長鮑貴卿呈請任命陶貴祥爲陸軍第二十八師砲兵第二十八團第二營營長應照准此令 
　　又令陸軍總長鮑貴卿呈請任命高建章爲陸軍第十六師正軍械官應照准　令 
 
 

Page 5

 
 
   
 
 

Page 6

 
 
時評 
[財政公開與治外法權老圃]  
　　北京之財政果欲公開乎抑戲言乎藉曰非戲言也則必澈底根究使今昔舞弊之財政人員對簿於法庭而後可且必使此類犯罪者受重罪之判决而後可此之謂司法獨立此之謂治内法權貫澈治内法權始可言治外法權 
　　北京司法當局果欲收回治外法權乎抑戲言乎藉曰非戲言也則必表示其有司法獨立之精神而後可獨立云者不牽制於軍閥財閥之謂也精神云者不徒易其名稱徒壯其觀瞻之謂也此之謂治外法權之豫備此之謂治内法權之成績治内有成績而猶不能收回治外之權此乃他人之咎而非司法之咎 
　　以法律家之眼光論近日之財政大員其可免於刑法上之罪名者爲數蓋無多此誠書生之見北京經驗家必以爲不切於事情然中國而甘心爲破産國則已苟不甘心爲破産國必自法權干涉財政始吾非謂北京有强固之法權然在其位者盡力之所能盡僅使贓吏銷聲匿跡於租界亦足以明大義不必斤斤焉以成敗利鈍之見亘於胸中也 
[國内專電]  
　　北京電董康呈根據犯贓條例審查歷任財政當局犯下列各欵（一）兼業銀行對財部爲投機事業（二）私財託商號重利盤剥（三）發不切要之欵從中收回扣（四）從中侵蝕（五）以債票在部抵銷現欵（六）擅訂違法契約（七）擅移鉅額債項（八）擅處分債劵以上各弊請交法庭懲辦並請審計院組持别審計委員會　　北京電昨日審查會派錢某等兩檢察官赴財部檢查内外短期借據無人接待據說合同借據以有弊竇經當局取出在外私竄以彌破綻（八日下午二鐘） 
　　北京電頃徐命張名振電話天津盧學溥速回部盧以無辦法託病當令朱寤昱代表本人接洽徐意張弧如不回擬高暫兼高尚未允（八日下午二鐘） 
　　北京電馮玉祥索欠餉部覆貴督旣反對九六公債則此債不發而餉源毫無蕭耀南索鹽餘協欵部覆鄂省及河東鹽税被扣外銀團不允放還鹽餘貴省協欵需於放行截留之鹽税後方可提用鹽餘 
　　北京電顔辭兼職令到府徐以無繼代者諭勿蓋印並請顔入府表明苦衷請維持至梁假满 
　　北京電徐昨示意左右爲草倦勤文章取何方式發表尚未定 
　　北京電毅軍處長副統白承頤於陽（七日）夕十點被人戕殺妾死子傷兵僕死二傷一兇手五人乘汽車到白宅行事後卽逃操口外口音事後軍警異常搜查（八日下午二鐘） 
　　北京電吕海寰等擴充魯大礦産公司股本三百萬靳雲鵬潘復王占元張懷芝各出宦囊數十萬 
　　北京電小幡提出國有森林異議農部核議認爲無與該有關係銀行商議之必要外部以此答覆 
　　北京電領袖公使小幡照會外部修改鼓浪嶼租界市政章程一案請飭厦門交涉署承認去年四月三十日所開條件從速解决 
　　北京電魯省署提出公私兩方所受日人之損失請於結束魯案時要求賠償（八日下午二鐘） 
　　北京電外部照會比使派翁文灝出席比京第十三次地質學會 
　　北京電南美玻利菲亞等國駐印度加爾格答領事團聨名上書總統請在該部設中國領事 
　　北京電贛省長請修鄱陽湖圩堤 
　　北京電將有令陶思澄兼煙台交涉員（八日下午二鐘） 
　　北京電賑務處電楊增新於五項專税加二成附税充賑楊覆電不辦願撥財部庫劵五萬元助賑 
　　北京電僑務局派謝天保等赴南洋調查税務曁僑務情形 
　　北京電院部電楊增新新省裁撤各兵十九營具見公忠體國至深欣慰（八日下午二鐘） 
　　天津電津海關新監督劉彭壽虞日視事 
　　天津電正在廷齊日到津聞擬稍留赴魯赴滬尚未定 
　　天津電尤（十一）日段壽辰拒絶往賀曹銳因赴奉停止文（十二）日祝壽 
　　天津電曹銳庚（八日）日專車赴奉與時局有重要參酌（以上八日下午十一鐘） 
　　漢口電蕭擬陽夜二時赴岳因事改擬庚（八日）午前往聞係視察岳防及湘局形勢並與湘趙商移軍入長各事另訊張福來因有事與蕭待商尚在湘陰前線 
　　漢口電傳平江沈軍已有一旅移防新牆加入直軍防線在平江附近監視之湘軍已撤退 
　　漢口電徐派張正道到鄂徵蕭對鮑組閣意見 
　　漢口電蘇督派代表尹扶一陽日到鄂與蕭商解决時局 
　　漢口電孫傳芳續派代表入川商川鄂和議陽日電省報告劉湘表示大體可容納惟條件尚須考慮 
　　漢口電吳電蕭如九六公債發行到鄂須事拒絶 
　　漢口電魏聨芳語人軍需課賑目被王前督携去無從核算 
　　漢口電院電劉承恩慰留劉意已活動（以上八日下午八鐘） 
　　香港電省貨船工商協會月前向米業行要求八件未得答覆陽日（七日）有該會人百餘向各店揚言限二十四小時答覆否則將各號焚燬後在兆豐祥號搗毁各物毆打店伴卽日全城米業行集議全體罷業 
　　香港電七日非常國會開會討論沙田英兵槍斃華人案决電英國會請咨英政府辦理并咨政府向粤英領嚴重交涉 
　　香港電朱培德谷正倫等禡（二十二）日通電言唐繼堯甘爲戎首除懇中央下令討伐外謹率袍澤待命 
香港電省各界定今日在東校塲舉行歡送海員大會 
　　香港電朱培德等馬日通電謂李友勳夜爲匪襲遇害請予表彰 
　　香港電陳電飭駐桂粤軍速復邕梧河道交通由梧至邕每二十里派兵一連保護 
　香港電今日港苦力照常開工警署取消招苦力告示其他工團已一律開工（以上八日下午六鐘） 
　　香港電今日有百餘工團約數千人赴海旁歡迎返港海員省河輪船開行者已有十四艘 
　　香港電陳以南順匪尚熾不准李福林辭第一區善後處長 
（以上八日下午九鐘） 
　　滁州電齊日法國名將霞飛專車過滁駐滁軍隊至站致敬 
（八日上午十二鐘） 
　　無錫電霞飛將軍八日下午四時專車過錫赴滬（八日上午六鐘） 
特約路透電 
[貝福爾之英國政黨談]  
　　七日倫敦電貝爾福今日在卡爾登俱樂部午餐會演說言及保守派對於混合問題之異見謂渠願始終爲保守派至死而後已今日惟混合制内閣最有益於國兩黨制固甚佳但爲承平時代之制度若混合之價值則已於愛爾蘭問題之解决見之各黨之宜合作以今日爲最甚如謂一部份人才之政府能將失業印度埃及愛爾蘭等複雜問題措置裕如較代表各方意見而和衷合作之政府收效尤佳則乃必不可能之事也貝爾福稱喬治爲世界歷史中最大人物之一並謂辱責喬治何益之有 
[英國政潮與法德]  
　　七日倫敦電英國政治風潮已引起國外之重大注意法德評論皆以喬治去職爲慮法人以爲喬治之辭職將危及英法之聨絡將來恐無英法聨盟之望而德人則視喬治爲主張歐洲調和與改造之人 
[英議院之香港奴制質問]  
　　七日倫敦電邱吉爾今日在下院答覆香港蓄奴制之質問謂港督因罷工事件異常忙冗華人民政司日夜辦公港督曾允儘速答覆其所詢各端故目前未便發表意見 
[英報主張廢除西斐棕仁税]  
　　七日倫敦電每日新聞等數報要求廢除西斐棕仁之輸出税謂蘇門答腦與馬來現皆植棕此卽爲棕仁出口税之直接效果此税將使西斐棕業陷於失敗地位 
[英議院之俄國難民問題]  
　　七日倫敦電今日下院開議時曾提出歐洲數十萬俄難民救濟問題外交次官哈姆斯韋士氏提出外交部追加豫算案時謂該案内有英金三十萬鎊連前所撥者共逹一百十萬鎊皆用以周濟台尼金將軍部下之退職軍官與其家屬之流離於埃及居俾魯及馬爾太者此項難民原爲萬人今則僅五千餘人蓋半已加入藍格爾將軍之運動也哈氏又稱國際聨盟會曾考慮安揷俄難民於友遇俄人之巴爾幹諸國問題其經費由有關係之各國供給 
[德外長之賠欵演說]  
　　七日柏林電德外交部長賴齊諾今日在國會稱政府允竭力設法使其從前敵國皆知德國凖備就其能力所及履行其賠償義務賴齊諾又稱尚望協約國可使德國籌募大批借欵用以償付債權人 
[德國已付賠欵總數]  
　　七日巴黎電賠償委員會宣稱自一九二一年十二月三十一日休戰後德國繳付協約國之現金貨物及割讓之國有産業共值六四八七八五六○○○金馬克内有一○四一四○九○○○金馬克乃直接繳付者 
[意國接受日諾瓦開會期]  
　　七日巴黎電羅馬消息意政府宣布接受四月十日召集日諾瓦會議之建議報界謂該會於耶穌復活節時將停止開議 
[南非罷工現狀]  
　　七日約翰萊斯堡電總罷工之舉響應者甚少大局視鐵道人員人態度爲轉移彼等幾皆照常工作罷工者游行街市間爲示威運動要求大商店休業衆信警察有完全保護商店之能力 
　　七日約翰萊斯堡電城内景象甚形可怖街市間全爲荷槍梭巡之警察及持旗荷杖之罷工游行隊水木業一致贊成罷工 
[美麥運俄之狀况]  
　　七日華盛頓電霍佛氏稱上月内美國會有小麥種仔及糧食十萬噸運抵黑海各口岸但運至内地者卜僅二萬八千噸本月内運抵者將逾十二萬噸俄國鐵路仍無增加運輸能力之徵象 
[英國彈藥庫炸裂慘劇]  
　　七日倫敦電司泰福夏州脱闢敦地方某廠之彈藥庫爆烈死女孩十三人受重傷者十一人當爆烈時房屋着火諸女悉陷火窟衣服悉被炸去其逃入院中者皆皮膚焦爛裹以寛衣送入醫院有數人已而目糢糊不復可辨 
[意大利火山又復活動]  
　　七日巴黎電羅馬電稱往蘇維曷斯火山自一九○六年起沉靜至今茲復有活動之象二　二十六日夜微覺震動繼噴鎔石漸見劇烈 
[駐華美使之菲島獨立談]  
　　八日馬尼剌電駐華美使舒爾曼昨夜在此演說謂華會之結果或將促早菲列濱獨立之期但非至華會效果已透澈試驗後菲列濱人領袖未宜即要求獨立云云菲人前承舒爾曼爲主張菲島立即獨立之人今聞其言頗爲失望諸領袖已組織公民大會今日午後聚衆游行以示抗議 
[各國近事記]  
　　七日倫敦電據波賽來電荷蘭船麥勞克號由巴答維亞開赴洛特丹刻在蘇彝士河停頓輪葉已斷 
　　七日巴黎電法總統曁其夫人今午設宴欵待比后 
　　七日巴黎電巴黎愛菲爾塔今晩開傳發無線電話會福煦上將所發之演說遠如列里亦能聞之 
　　七日東京電據官中宣稱日政府所派歡迎英太子之委員會將以伏見宫親王爲領袖且有珍田伯爵等 
 
 

Page 7

 
 
諸員 
　　八日北京電白承頣京寓昨晩有若干人擁入將衞兵及閽者拘縛繼乃入内室白與其妻及孫均遭槍斃又有僕人兩名受傷頗危俟鄰人聞聲召警察至兇手已逃按白爲繼姜桂題充毅軍總司令者白居姜之部下充秘書長僅一年姜死遺書舉白代白在毅軍中素不孚衆望而行兇者復不取一物衆信此案尚有政治目的或爲報復行爲 
　　八日倫敦電九龍船廠今晨已恢復常狀 
[公電]  
　　吳佩孚請罷張弧電曹巡閱使張巡閱使各省督軍省長各省議會各銀行團各法團各報館均鑒頃上大總統一電文曰北京大總統鈞鑒前上效宥各電籲請取消九六公債罷黜張弧交付法庭以謝天下旬日以來悚惶待命本宜靜候明令不應再凟詎意張弧利心正熾慾壑方張其禍國肥己之陰謀實有令人不忍坐視者查全國軍隊數百萬欠餉十數月嗷嗷待哺所恃爲一綫希望者僅此區區關鹽餘瀝張弧竟忍一網打盡斷送於私有銀行債權之下旣經全國反對外人抗議疆吏質問閣議保留理應公諸輿論靜候解决方符共和國之眞締乃竟不顧民喦不畏請議視疆吏若芻狗以民意爲弁髦置高總長之忠告於不聞以董總長之封存爲不合悍然不待閣員同意首先動用公債七百六十萬寄滬三百五十萬以三折押欵更提一千一百餘萬押變現欵密派員送滬千餘萬盜賣銷售全國如有反對者張以軍警政費爲要挾以銀行罷業相恫喝先將債票押欵發放各項俟審查後正式發行再抽還抵押品換回債票是故意將内外銀行團及軍警與各機關牽入在内使其全體希望發行此債以消其反對之力尤堪痛心者客臘二十九日張弧秘密與某公使一函許其公債未發行前每月在鹽餘内撥還債欵七十萬公債發行後每月提百萬内國銀行均沾共利不發公債亦月須七十萬則某國獨沾其利設他國援例要請尚須加入數十萬是發行公債則鹽餘被其支配凈盡不發行公債則鹽餘被其餽送無餘迫使政府不能不發行此項公債其用心實毒其設計甚巧除與彼勾串同謀之公債庫藏兩司外人鮮知其底藴似此喪權破産罔利營私上欺元首下敝國人堂堂國家大部竟爲若輩盜産竊財之機關佩孚迭電陳詞冀其一悟乃彼利令智昏裒如充耳途窮日暮夜行不休明知不能久竊閣員亟思席捲囊括而去冥頑罔覺乖戾反常實爲人羣之蟊賊尤屬財閥之妖孽詐欺取財殃民禍國爲法律所不許人道所不容伏懇我大總統立震天威罷黜張弧交付法庭嚴追吞欵按律懲治以儆官邪而肅官常並澈查張弧等夥開之銀行如大中等號没收充公以抵張弧吞蝕之公欵立時宣佈張弧經手與各銀行私相授受之公債概作無效以昭公允而謝國人社會中去此豪富賭徒即閣員中少此衣冠敗類國家幸甚國民幸甚内閣幸甚閣員幸甚臨電悚惶敬待後命等語特電奉聞吳佩孚陽印 
　　孫傳芳等通電各報館均鑒立國之本首在財政軍命所託重在餉源故財政紊則國本淪胥餉源倒則士卒靡依此近年來所以禍亂相尋而國無寗日也乃秉國鈞者以借　爲常經以抵押爲孤注只祖目前之急不惜剥膚之痛擔負日重民生日蹙抵押蕩然破産立見幸賴有鹽餘一項作全國軍人餉糈之源尚可延國脈人生一線之機近又變本加厲以鹽餘作爲抵押發行九千六百萬公債又以償還私人銀行舊債抵爲用途從此一轉移間私相受授之借欵變而爲確有保障之債權以鋒鏑餘生之軍士俱覆之一網打盡之下倒行逆施莫此爲甚飲鴆止渴殆又過之傳芳等僻處鄂西本不于政而竭澤之漁實屬駭人聰聞如果以餉項無看萬軍絶望演出意外誰職其咎夫財之盡者民必窮皮不存者毛安附本實先撥傾覆自至求國之不亡不可得也心所謂危難安緘默迫切陳詞伏維亮察長江上游總司令兼陸軍第二師師長孫傳芳陸軍第十八師師長盧金山施宜鎭守使十八混成旅旅長趙榮華湖北第三旅旅長宋大霈湖北第五旅旅長張允明陸軍第二師第二旅旅長孟昭月第四旅旅長張俊峯陸軍第十八師三十五旅旅長馬金榮七十六旅旅長劉宗儀率全體將士同叩印 
　　雲南來電各報館均鑒成都劉軍長庚電計逹北廷破殘鹽法廢除引塲引岸更以緝私兵權歸外人直接管轄聞之深爲駭異我雲南全省軍民誓不承認應請一致力爭務令廢約以保國權而重民生臨電迫切諸希荃詧雲南代總司令金漢鼎省長劉祖武率全省軍民同叩篠印 
　　杭州法校學生代電上海各報館轉全國各學校各團體均鑒敝校校長自敎育廳更委伯雄以來風潮迭起迄無寗日去月二十七日周氏喝令黨徒毆傷王拯等三人本月三日同學復有激切之舉動周氏曲護同鄉擅行斥退李廉聲等十人又復多方運動拑制輿論擅登廣告蒙蔽各界請派警察實行監視對待生等儼臨大敵生等來校月餘學業毫無寸進苦痛實已備嘗查周氏曾長我校三年因其腐敗不堪業經前吕兼省長撤換昔年劣跡歴歴可睹參以今事尤屬痛心其不能再長我校寗勞盡言乃生等請於敎廳敎廳不理號於省署省署不聞凄凉黑暗言之淚零總之慶父不去魯難未已羣公或望隆邦國或誼切桑梓諒能哀我法校憐我學生務祈迅即主持公道予以援助使敝校有改造之望生等有再蘇之會敎育幸甚浙江幸甚臨電涕泣不知所云急切陳詞諸希愛照浙江公立法政專門學校學生方永祥許芝韵等三百十二人同叩陽 
國外要聞 
[英法對日諾瓦會議最近協定]  
　　世界新聞社譯「日本電報」二月二十七日巴黎電訊云英相勞合喬治·法總理普恩賚·於二月二十五日會議關於日諾瓦會議之政治方面各問題歷四小時之久得完全一致同意之結果普氏允於本星期派法國專門委員至倫敦討論擬定會議議程中及法國疊次覺書中所示之各專門及經濟問題會議開始日期勞合喬治其始堅持三月内開會之說普恩賚則謂以四月後半月爲宜現普氏亦允提早謂當以英法兩政府名義商請意國政府以四月十日爲會議開始之日英法兩當局所逹到之政治協定大致可分四層如左 
　　（一）日諾瓦會議中不得討論或修改凡爾塞聖傑門SaintGermaine及紐衣來Neuilly各條約此等條約應視爲國際公法之一種根據至於其他條約如俄羅斯與波蘭羅馬尼亞及波羅的海各小國所締之約未經各大國參列者　可提出討論或修改之以各大條約維持之結果一月六日開恩斯决議案中之第一第六兩條不得解釋爲剥奪聨合國干涉德國内務迫其償付賠欵或以武力壓迫德國之權 
　　（二）聨合國以前所爲關於賠償問題之協定不得由日諾瓦會議討論或改變之依勞合喬治所言在日諾瓦會議中人人可提說關於歐洲重造之賠償問題但前已協定之賠償辦法須保持其原狀 
　　（三）國際聨盟之任何權限不得剥奪之换言之即日諾瓦會議不得另爲任何暫時或永久的新國際組織凡經會講發生之作何工作須以國際合作之形式而實施之者應移交國際聨盟會辦理惟如勞合喬治所謂移交之結果於事爲不便者則不在此例共同解除軍備問題須仍歸國際聨盟會辦理勞合喬治允許不在日諾瓦提議此事惟俄羅斯赤軍若能以財政及經濟讓予之交換而取得其解除者則可於會議中提議之普恩賫謂國際聨盟會對於共同解除軍備問題之决斷法國願接受之但須不背法國獨立的權利勞合喬治表示同意並謂彼於英國海軍亦應取同一方針 
　　（四）勞合喬治謂彼並不欲於會議開始時即承認蘇任政府爲一合法政府因彼僅識克拉新氏其他布黨領袖尚未會見必須先悉彼等之人物始能及承認問題喬治提議各國對於正式承認蘇俄問題應各保其行動之自由一至日諾瓦會議終了爲止普恩賚則以爲此項行動自由不得有任何限制關於俄羅斯欠聨合國債項一層喬治贊成普氏之意見謂戰前俄國所借公私各外債概須負責償還惟戰時所借各債不必責其歸償如是聨合國相互間之一切債務亦可依此例而取消普氏對於此說並不反駁 
　　法英之協定大致如此勞合喬治並告普氏謂彼到日諾瓦將僅勾留數日望普氏務於同時蒞止以便迅速開會唯波蘭與其他鄰俄各國是否將以維持彼等之對俄條約爲參加日諾瓦會議之條件乃爲一疑問云 
國内要聞 
[北京通信（吹萬）]  
　　奉直疏通中之洛陽消息 
　　日來奉天與洛陽方面之情勢頗爲各方面所注意奉天方面自秦華回京後知其所持態度尚爲强硬形勢如何終當視鮑氏回京後之消息今姑先述洛陽方面之言動雖東鱗西爪要亦可見各方情勢之大概也 
　　日前吳子玉曾派代表往粤接洽陳炯明該代表業已返洛覆命據其所述陳競存言謂子玉期望統一期望我傾向中央我亦爲期望統一之一人我亦願有中央爲我所傾向者惟現時之北京政府能力實不足以及兩廣卽使我向之傾心不過足以引起兩廣方面之糾紛非謀統一之道吾人不必說面子話卽以西南論内部亦未能統一爲西南各省所崇仰之領袖當然爲中山而實力最充者當然爲我（陳自言）然我一言北向則立時可以引起各方面之攻擊以北方論各省意見亦未能一致吾將先謀西南之統一請子玉亦力謀北方意見之一致王雙方各能統一時將兩方意思在一處公開一下融和之統一之事卽可告成若目前開會集議吾以爲徒勞無功各省紛紛會議結果依然不能負責實行又何必多此會議請寄語子玉各務其所當務可也北方軍人中吾信子玉能公開爲有希望者云云吳氏對陳競存亦認爲南方有希望之人物謂其不愛金錢有魄力而又服其禁賭與裁兵然而欲希望此有希望之人携手則爲期尚遠也 
　　吳氏對南業已積極備戰但南方如不進攻彼亦不南征此爲吳所自言者吳自去年起卽令漢陽兵工廠加工製造軍火故軍實充足近來對於沈鴻英軍已聨絡就緒對於奉天彼以爲業無大問題故其注意力已移向湖南方面此則爲其代表錢氏所口述當不致有大誤也 
　　另據洛陽歸客言該處駐軍雖多而城市中平素不見有軍人軍隊出操每日爲時頗早吳氏亦親自短衣出操吳氏每與其部下言吾儕軍人以少談政治爲佳然各處爲政治問題而往來之函電日必有五六十起合各地軍事電計日約百三十餘封關於政治問題者多由白孫二君執筆彼不過知其大略而已日前鹽務署長鍾世銘派李有忱持函赴洛條列九六鹽餘公債不可發行之理由李年少氣盛初與吳談尚融洽後因談鄂某事忽生齟齬吳因驅之出并痛斥之李大窘出至旅館時已晩業無空室乃就堂屋中坐守擬卽此過宿會師景雲亦住該館於中夜返問知爲中央代表乃請與同室黎明卽乘車返京然吳反陳公債不能辦之理由泰半卽鍾函所稱吳嘗語人公事是公事私交爲私交各不相干此亦吳氏之一趣聞也 
　　湖北財政廳長吳决以鄭焯充任其所持理由爲鄭曾任財政廳長較爲熟悉别無他種理由其腦筋單簡可知吳氏代表錢少青明日將往謁東海商鄂軍協餉事在王子春時代鄂省每月在鹽署領協餉十萬及王去歸吳吳以接濟海軍故實際該欵卽歸海軍不過由吳經手而已去年年終海軍在揚截鹽鹽署允月出數十萬刻鍾氏主張以鄂省協餉亦撥歸海軍吳則派代表向鹽署索欵鍾謂與海軍則得罪巡閱與巡閱則開罪海軍請錢向總統請示如果總統能作主則彼卽聽總統命云云故錢氏定明日入府下午再與鍾商决該問題也 
　　直奉兩系間之暗中奮鬭已非一日在距今半月以前皖省之馬聨甲張文生因各奉直奉一系之故空氣異常緊張近則似覺稍和緩而最近數日間豫省之趙吳又有醖釀衝突之說查開封洛陽間距離甚近且有鐵路以資交通雙方接觸之機甚便趙倜鑒於去年成愼之役早已不克自安其暗與奉系携手亦非自今日始最近數月開封藩陽間信使往來幾於無日無之因之益爲吳氏所疑昨有客自豫省來謂吳趙兩軍已有築壕挑圩預備戰事之舉動同時趙倜向人宣言謂吳子玉如逼我太甚我惟有奮力一戰戰而不勝則我有六萬人即作白狼生活亦可縱横中原其言之忿激可想最近趙氏被剌之說盛傳各方雖經證實此事之子虚然人心浮動謡諑易興亦可於此證之矣 
[鮑内閣尚難實現奉張方面不得要領]  
　　自鮑貴卿出關之後關心時局者其視線咸集於奉天蓋鮑氏組閣可以成功則閣潮自將不成問題惟鮑之成功與否全繫於張作霖一人之贊否據公府方面消息鮑貴卿在奉已有電到京報告張之態度謂張使非常鎭靜絲毫不露偏激之見對内閣問題極表服從中央之意其對於某項問題則主張須待各重要人物到齊之後始能討論各等語依此電觀之鮑氏組閣之可否成功尚在不可知之數但據又一消息則謂張作霖昨日（六日）有電到京略云中央用人行政當一秉大公不宜輕信謡啄似張氏對於鮑之組閣不表贊同但鮑卽組閣不成而梁士詒内閣萬無復活之希望然梁氏之目的亦何嘗希望復活其處心積慮惟在多方阻碍新閣成立新閣一日不成則梁閣之命卽可得苟延一日外間多傳梁士詒决心坐待免職必不自辭確係梁氏一生之本色當袁世凱時代梁爲總統府秘書長大逞其老好之手腕袁漸厭之欲排之出府先令人諷其辭職梁笑置之又以美缺引其舍此别就又不去乃令秘書茶役等公事一概不送秘書長室而梁仍按日凖時入府在秘書長室看書閱報毫不以總統以及屬僚等鄙棄之爲恥則外間之傳說自係眞情惟梁氏第三次之假期距满限祇有三日三日後新内閣成立自屬無望而長當代揆之顔惠慶氏對此無法解决之閣潮頗想早日脱離且上月應發之各項軍政費毫無着落尤不敢久戀揆席以來非難之聲聞於前日又上辭呈力言病體不勝繁劇萬懇卽予辭去本兼各職並對人云此次梁氏假满决不再代但顔氏前兩次之提出辭呈亦表示千决萬决卒由東海温語慰勉即奮然感激奉公此次挽留當然禮意亦必隆厚則顔氏對於再代揆席當可以再偏勞一次也至奉直兩方感情日來表面上極爲融洽曹錕對關外親家曲意承歡聞日昨又派劉夢庚出關祝賀而洛陽方面亦派有代表携帶禮物赴奉則雙方决裂一節一時自可無憂也 
[鮑貴卿抵奉後之時局]  
　　張作霖尚須開一度會議 
　　對中央敷衍對直以張勳爲條件 
　　張作霖對於時局態度早於前此開軍事會議决定對直用强硬手段應付不稍讓步旋經東海及曹錕迭次派員來奉疏通近陸長鮑貴卿氏又偕伺張景惠蒞奉爲末次之調和故張氏所定方針又復躊躇擬於自身壽日以前乘各省區要人來奉祝嘏之便重行開會討論然聞各省區之重要人物（六省區）除早在奉者不計外新近來者尚多一俟外省各代表蒞止後即於星期一二日正式開幕以便定奪至於鮑張兩氏業於昨日（三日）下午七時乘京奉專車蒞奉同來者有隨員九名衞兵一排到站時除張使特派副官長王大中至站迎迓外孫吳兩督軍·及汲都統·鄒師長·張總參議·喬參謀長·王代省長·談秘書長·佟外交署長·謝敎育廳長等均詣站迎接並聞鮑氏此來實爲組織繼任内閣與調停時局兩問題張使即於昨晩六時在使署設宴爲鮑氏洗塵并請孫吳兩督及張都統張師長等各要人陪席席間所議國務軍事極爲秘密 
　　張使爲奠定國事計前曾通電各督軍請求一致擁護中央以資造成强有力之政府而便凡百政令易於施行茲聞浙盧皖張豫趙閩李等近已紛紛電覆表示贊成據另一消息謂張使此項聨絡係專爲對付兩湖吳使者此說或不爲無因也張使前接東海有日通電後延不答覆東海甚爲灰心又來電隱示倦勤態度張使不得已乃於江日拍致東海一電略謂時局顚危端賴砥柱務望勉膺艱鉅以挈羣僚並謂國人决不使公孤立云云安慰之詞亦敷衍之詞也 
　　至張使對於直派最近之態度仍無緩和之意日前曹錕因張吳兩使發生意見迭派陸軍二十三師師長王承斌來奉向張使疏通無如張使一味含混應付最近曹使爲極端之讓步曾致電張使謂以後内閣無論何事總理無論何人直系决不參加意見請由張使與元首互相决定詞意中如張使再不容納其調停惟有通電辭職此說未知確否又未知張使能容納否也據知奉張内幕者言張氏對直近有一條件爲讓步之交換其條件爲何即欲抬出張勳是前者姜桂題所部之毅軍因欠餉幾致譁變嗣經中央派遣王懷慶爲督辦王氏因事堅辭張使乃乘機力保張勳繼任徵求曹使意見蓋以是爲第一步之試探曹如認可則再進爲第二步但未知極端讓步之曹錕果能併此而讓步之否也 
[張弧尚無下台意辭職說不過一種手段]  
　　張弧近因發行九六鹽餘公債致招各方面之劇烈反對然張雖受人攻擊其氣并不稍餒仍積極厲行其政策昨且對某要人聲言一九六公債係經政府外交團銀行公會三方面議决一致主張旣非私意何懼恐嚇一等語足見張氏態度並未消極外間傳其送眷赴津已决心辭職不幹恐係一種和緩反對者態度之手段不過四周空氣實不大佳已趨於十分險惡之境審查債欵委員長董康因查出迭次財政當局經營借欵之弊端曾在上星期六國務會議席上提出說帖主張請總統下令究辦歷次當事之營私者此大參案固頗牽涉前此之財政當局但對於張弧個人尤爲不利現張弧正謀打銷此案不過董康已决心提出如其他閣員不肯連署則董將以短債審查會委員長名義行之有謂董氏態度所以如此堅决目的不外推倒張弧自亦可信又張弧上月在政府公報所宣布之賬目頗多不實不盡之處如新疆協欵二十七萬内務部五萬均實未曾領到其他暗昧不明之處尚多各機關長官將紛紛陳明總統請飭財部切實查覆否則應受妄報虚賬之處分此外京中積欠薪俸之各部院職員約六千人窮困皆逹極點現已覺得非爲大規模之羣衆運動斷不足促當局之注意前日（星期日）曾在某地特開大會議决辦法數條其最後辦法則决定如張弧再匿不到部則當按日輪派五十人圍其私宅至不得已時雖演一齣趙家樓之全武行亦所不惜張弧前日送家眷出京或原於此又財政部被裁之簡任職存記張毓書等數十人亦以張弧濫用職權呈報不實之罪具呈向平政院起訴請其依法裁决並治張以違令罰法之處分統觀以上情形則張弧此時實已處於四面楚歌之中形勢險惡萬難再幹下去於是外間遂有張弧辭職赴津之傳說其實張本欲赴奉爲張作霖祝壽赴津之說或尚可靠至云立即辭職則殊與事實相違據深知内情者言張弧目下决不辭職須俟一月份鹽餘發放後藉此活動以彌補本人一切虧空然後再觀看風色至萬不得已時再行下台現在鹽餘旣未撥還張氏决不舍之而去故辭職之說爲時尚早也 
 
 

Page 8

 
 
自由談 
遊記 
[遊羅馬敎王宫觀名畫記（十五）] [  汪筱謝女士]  
　　再此室牆脚後有多數石雕之畫片一繪康司脱聽列營於羅馬城外引得勝軍進城一繪康司脱聽收擄末散脱兵之首級掛槍尖上一繪聖彼得及保羅顯現於康司脱聽時適患癱疾雪兒伐司脱以神術醫之 
　　余等於是至尼古拉司第五之禮拜堂此堂爲尼古拉司私人講道所建於十五世紀中多名貴油畫歷年旣久不免毁壞經克來蒙第十ClemensXI一及色司第七PiusVII兩次重修幾與初造時無異 
　　第一圖繪聖彼得舉聖司蒂芬Stephen爲敎會中第一貧民監督 
　　第二圖繪司蒂芬救濟貧民孤兒寡婦等 
　　第三四圖繪繪司蒂芬在人民前講道又至大祭師前聽講第五圖繪人民以石擲司蒂芬司蒂芬禱於天即死於城外此圖之右爲聖老倫司StLawrence之生活分爲五福（一）敎王封之爲貧民監督（二）敎王以財物給老倫司作救濟貧民之用（三）老倫司以財物散給孤寡（四）聖老倫司被拘獄中感化獄卒信道（五）老倫司受害惜半身已被毁 
　　雪弗來之畫樓在此頂上所見者計有五十二種景物均採自舊約中 
　　第一廊繪天主送亮光造天地分水分陸造二大行星造獸畜於地及海中 
　　第二廊繪天主告亞哇及亞丁亞哇之受試探旋自果園中被逐 
閑話 
[巴黎之女性觀（六）] [  昭實]  
　　在巴黎市所不經見者爲一千九百二十一年吉喜公爵夫人laDuchessedeGuicbes爲仁愛會SocielePhilantbropique發起之童男女化裝無蹈童男女年歲在五齡至十二齡間合計共三十人持短竿正節奏之傳令琴師年僅十二其餘奏樂者負握Violons（四弦肩琴一名萬和靈）解羅（四弦立琴下支以足俯而弄之）合撥harpes（大立琴弦數極多）笛鼓之屬俱備所奏爲奥地利音樂家海倫名著樂奏方始環舞其旁者有四孩作義大利裝二孩作希腦裝二孩作西班牙裝一孩狀混合民族舉止容態儼然爲一南美洲人 
　　巴黎五月之盛夙爲世界艶稱而在一千九百二十一年五月之一月内百里宜侯爵夫人LaMarquisedePoligna曾爲捐集兵燹後蘭因城Ｒeims之修建費在向愛麗舍戲園TheatredesChampsEiysees舉行大會舞四次第一次爲黑白舞NoiretBlanc到塲衆賓晩裝僅許有黑白兩色或黑衣用白色條紋或白衣用黑色鑲滾不得參合他色第二次爲月光舞ClairdeLune每人之衣帽必與月光之意義相關或著月白色之舞衣或備半身形之帽飾鬭異爭姘不勝枚舉第三次爲虹彩舞ArcenCiel第四次爲夕陽舞Coucherdesoleil紋彩花式寓意雋妙衣飾之美均足爲空前盛觀但其中衆名媛最足引人注意者實無過於北美洲影戲界之明星一白珠孃JMissPearlWhite因其全身衣飾满綴白晳圜潤之明珠也 
影戲談 
[影戲雜談（一）] [  劍雲]  
　　歐美盛行之電影劇其勢力已越日本而入中國近數年國人嗜者愈衆京津滬漢開設之影戲園幾於鱗次櫛比每一新片運到咸富號召之力業此者皆能日進多金持久而不敗於是輿論遂生兩種意見 
　　嗜之以爲同一消遣影戲與眞戲何擇舊戲偏重歌唱而名角漸次喪亡後起無人徒亂人意新劇偏重表白而演員人格墮落宗旨旣乖尚何足道若背景作工委態表情寗取影戲猶可供給眼皮上之快樂調和精神上之疲勞也 
　　反對者則謂物質文明與人類道德適成反比例自有影戲出現而盜風淫風愈益彌漫蓋因影戲取材不外蕩檢逾閑 
　　打家刧舍本此原質遂釀成誨盜誨淫之罪惡要望社會安寗風俗樸厚當自剷除影戲始 
 
[門可羅雀易诠]  
雜錄 
[無是石聨蕞] [  惲佛塵]  
　　聨語有極工者申報自由談投稿之娑婆生可對周公旦丁戊可對乙辛按耶律乙辛遼人小仙女士可對至聖先師懷橘四乳可對虞舜重瞳說文舜草也詩鄭風有女同車顔如舜華無懷氏亦古國名　予曩以古姓令狐對司馬以俚語之猪頭三對水滸傳之馬泊六廣州黄紫珍女士以豆腐對花生武人王鐵山行五人稱王五自爲聨云混帳東西王八旦讀書上下五千年予贈京師秦腔花旦小馬五聨馬上琵琶催不去五中塊壘自能消兩嵌五字有爲聨箴沉迷雀戲者上聨云嘔氣何爲兩隻門風一隻鳳言永遠拍不出亦打不出也下聨云耗神無限三更燈火五更雞昔有人嘲鴉片烟鬼聨云横陳半榻妻如寡獨守狐燈賊不偷 
小說 
[社會小說人間地獄（四七）] [  娑婆生]  
　　第八回紅樓一角軟語話杭州銀燭三更柔情迷弱水姚嘯秋道我看他還是不出風頭的好愈出風頭恐怕禍患之來愈速柯蓮孫道那也不見得罷你也没研究什麽麻衣相法怎能斷定他人的休咎呢這時候程藕舲已拉客入局打牌遂亦打斷話頭當時鄒芝詰和買大人蓮孫嘯秋四人坐下碰和主人程藕舲却與薇琴站在一旁張羅一切鄒芝誥不脱紹興人的氣習歡喜吸一筒水烟坐下來嚷着呌憐影來坐在旁邊替他裝烟一面搭赸著和憐影說話阿婉却時常定到蓮孫的身邊問茶問烟看那情形好像很親密似的賈大人見了也不由得興致勃勃和姚嘯秋聨合道我們兩人身後無入未免太寂寛了發起呌局熱閙熱閙罷嘯秋也點頭贊成賈大人不必說自然是呌的愛媛媛藕舲問嘯秋呌什麽人可是呌菊香嘯秋道不要我另想一個稍爲新鮮點的略一凝神向藕舲要過筆墨局票寫着呌庭筠里的憶寳寳分頭發出不題這時候門外又走進一個伍仲良大家招呼過了前房掀起門帘又走出一個中等身材平頭整臉十八九歲的倌人來向伍仲良呌了一聲二少爺伍仲良點一點頭賈大人回過頭來一看見不認識便問這是何人憐影代答道他呌素雲賈大人道他也在這裏麽鄒芝誥搶著道也在這裏和憐影先後從杭州來的賈大人道噯呀這裏杭州人物到不少呢牯岑路可以算得杭州旅滬同鄉會的發祥之地了伍仲良道蘭阿奶也眞會搜羅照這樣有加無已杭州方面可以看看的人恐怕全要被他拔光了呢鄒芝誥道不著名的人來來去去倒没甚關係笑指著薇琴道像他這樣鼎鼎大名的人離開了杭州眞有些令湖山减色呢薇琴道大少又來尋開心了再說我要呌憐影打你你莫呌痛伍仲良道芝誥的話切不假我這次回杭州去還聽見人告訴我一首竹枝詞詩中帶着薇琴可想杭州牽記你的人狠不少呢姚嘯秋忙問道什麽詩伍仲良道詩我還記得呢背出來大家聽聽詩云嫩柳嬌花秘密春湖濱三傑舊知名薇娘已去王嬙嫁魯殿靈光小桂英姚嘯秋道詩倒音韻鏗鏘那薇娘不必說一定是薇琴了什麽王嬙什麽小桂英種種歷史可不清楚了伍仲良道你不在杭州難怪不甚知道底細王嬙就是王小寳他現在已經嫁給一個寗波人小桂英却還在杭州呢他們三個人總算齊名三傑籠罩一城也算是此中的先逹姚嘯秋道三傑之中我們只見其一王嬙已嫁不必說是侯門似海不知道所謂魯殿靈光的小桂英是何等出色人物薇琴聽了披一披嘴帶笑道姚大少你問小桂英麽讓我來細細告訴你 
[餘瀋] [  劉豁安]  
　　少年春日大好讀書蓋其活潑生機動參造化天然美感易契靈犀惜余終賈年華風塵僕僕窗前生意不知抛却幾多故今風信韶光每當回首輒深惆悵焉 
 
 
 

Page 9

 
 
   
 
 

Page 10

 
 
國内要聞二 
[京敎育界索欠之迫切]  
　　國立八校及京師公立中小學經費積欠已三月之久雖經敎育界累次催促迄未撥給分文以致京師敎育又有摇動之象聞八校校長昨日（六日）曾晋謁敎育次長陳垣歷述各校種種困難情形請將各校積欠於本月十五日以前定全撥付否則屆時若有他種變動各校長不能負責陳垣允以往謁總統總理設法籌欵又聞各中小學校職員因薪水無着生活上尤感困難已函催京師學務局長請於三日内將積欠發下若仍遷延則惟有停止職務茲將八校及京師學務局呈敎育部文錄下竊查京師敎育經費由交通部直接撥交每月特别協欵二十二萬元曾經國務會議議决施行在案查各校經費例應於每月二十五日以前撥給現計十年七月份半個月十月份一個月十一年一月份一成六五二月份一個月逾期已久迄未照撥非特敎職員會迭函催迫無詞以對學校本身亦有岌岌不可終日之勢用特懇切鄭重聲明請於本月十五日以前將積欠如數撥付俾得維持現狀否則校長等無法維持惟有本陳力就列不能則止之義請鈞部另簡長材接替母任迫切待命之至謹呈敎育部總長八校校長學務局長公呈三月六日 
[修改税則會開幕有期定三月十五日]  
　　財部日昨函知外部略謂上海修改税則委員會定於三月十五日開會希卽查照等語同時並由部令派上海交涉員許沅·鎭江關監督賈士毅·江海關監督陶瑗·部員盛俊·邱豫蕿·林鴻賚·戴正誠·曹樹藩·鍾之祺·郭大榮嚴家灼·孫其鏞等十一人爲上海修改税則委員會會員又派部員陸定·蹇先聰·徐森·王家翰·王臻善·施鳳翔等爲關税調查處會員 
　　全國商會聨合會以此次在滬設立修改通商進口税則委員會關係全國商民利害至鉅須由商民推舉代表若干列席前項會議俾得隨時隨事直接陳述意見以期切中事情曾函税務處曁國務院茲聞税務處以該會所請由商民推舉代表列席税則會議一節自係爲集思廣益裨益會務起見惟查此次奉派爲該會之副主任施弼經營商務有年平日對於進口貨物之價值漲落以及華洋貿易之消息盈虚均能留心考查洞悉原委此次重畀以副主任一席實已足以代表商民發抒意見是商民當無另舉代表列席會議之必要日内將正式批答 
[王迺斌辭東路督辦]  
　　前農商總長王迺斌辭職後當局復畀以東省鐵路督辦任命業已三月而王氏迄未前往視事據奉系某要人云王氏本爲奉張極所信任之人言聽計從後不知如何開罪於張雙方感情遂多隔閡前者張忽召王至奉旣不准其赴哈接中東路督辦事亦不許其來京而王氏屢謁奉張又拒不肯見於是傳說紛紛王氏有難於到哈就職之耗昨公府方面忽接王氏因病辭職之來電原文如下北京大總統鈞鑒竊廼斌奉令督辦東省鐵路事宜原期勉竭駑駘冀答高厚不意抵奉後偶患感冒觸發舊疾耳鳴頭眩兼旬未愈據醫云必須靜養庶早就痊惟念東路責重事繁未便久稽職任伏懇俯賜開缺遴員接替俾得安心調養免誤要公感戴鴻施圖報有日臨電不勝翹企待命之至王廼斌叩漾 
[美報論日本與中東路]  
　　大陸報社論云從前帝國主義之俄羅斯反對中東鐵路成爲國際性質今則反對之者一變而爲日本惟日本不但反對其成爲國際性質並反對俄國中國與該路有關係易言之日本志在囊括該路據爲己有蓋因彼欲擴展其勢力於大陸而中東鐵路於彼之計畫有重大價值也最近之哈埠華官搜械案實卽日本陰謀所釀成沿烏蘇里鐵路（此路即中東路之展長線）之格洛台柯伏向爲日人遭此兩路而繼續侵入中俄兩國腹地之根據地今則似又選定哈爾濱爲其活動場以期擴展其勢力於中東路莫思科與赤塔現皆力圖與其巨鄰中國聨絡日本於此當然懼此兩大結合爲一致彼之侵略政策無可復施故亟謀有以破壞之中俄兩國之地位實有「合則存不合則亡」之勢今已漸漸覺悟日本乃百計破壞哈埠搜械事卽其一端事發後日領向領事團提議施行「緊急方法」以護外僑其用心尤可概見又有一端可疑者卽搜械之舉祇限於向持民治主義之個人住宅及此等人之辦公處與團體機關日領欲施行「緊急方法」其意味直欲輸入日本憲兵於此中俄中立鐵路區域然後藉口鬍匪猖獗兵力不足防禦可再繼續輸入其憲兵其實鬍匪亦日人資以金錢供以軍械也 
　　當日人欲接管自海參崴至泡格拉尼乞納耶之鐵路時亦用此項方法爲先導彼時欲取得聨合國之正式准許故特使該路一帶非常不安行旅大有戒心竟有外國旅客不敢乘該鐵路而改乘公共汽車者沿路時有暴徒攔刦之事不但美國軍艦司令被刦某某國之領事亦被刦彼乃藉口危險倡「緊急方法」之議然有數國洞燭其好卒拒絶之但日本之志尚不僅在佔領中東路彼知欲逹此目的决無正路可循故又别尋邪徑當歐戰初起日本卽設法期在中國獲得政治上經濟上之優越權彼時東京陸軍省特别注意於满洲迨歐戰告終俄國革命發生日本更得乘機侵略满洲至於今日满洲之商務幾一半握於日本人之手在中東路區域内日本設置官員甚多凡此種種均表示满洲已爲一日本殖民地非復中國之一省日本勢力徧布該地此其故半由於日本之政策亦半因他國自顧不暇不能兼顧此遠東一隅之問題職是之故日本乃益得施其種種狡獪今之哈埠搜械亦其一端日本之唯一目的在於中東路得一軍事地盤爲欲逹此目的及使鐵路時時停開使路上旅客時時被刦下車紅鬍子向客車放槍肆行無忌甚至將車推翻於軌道之外凡此皆所以表示該路未得相當之保護使華盛頓倫敦巴黎接受日本保護該路之計畫於是日本立可在該區域内增加駐軍而彼之勢力亦於是乎犬擴張矣 
[赤塔政府抗議哈埠搜械案]  
　　華俄通訊五日赤塔電云遠東共和國外交總長楊森因中國軍警搜查哈爾濱遠東共和國特别代表居處致電中國外交總長提出抗議其原文云遠東共和國政府得悉二月二十七日哈爾濱中國軍警突往搜查俄僑庽處及遠東共和國在哈各機關中國當局者之爲此謂係搜查軍械結果毫無所獲徒將遠東共和國僑民之私人財産及政府機關檢查殆遍遠東共和國政府認爲中國官廳此舉純係公然仇視舉動以反對遠東共和國僑民及政府機關者也遠東共和國政府曾屢次向中國政府提出抗議希望中國對於俄反革命黨在满洲及中東路沿岸之活動加以取締中國政府置之不理在中國政府方面此種政策適足表示其毫無維持與遠東共和國友誼之誠心且其援助反革命黨團體之結果勢將直接仇視視遠東共和國此次哈爾濱中國官廳搜查遠東共和國僑民住宅及遠東共和國特别代表峨紥寧之庽所即爲開始仇視之表徵二月二十七日中國軍警包圍該代表辦公處及庽所逮捕所有人員檢查各種公文及信件至於數小時之久遠東共和國政府對於中國當局此種侮辱遠東共和國政府及人民之行爲深表不满遠東共和國在其他各國之外交代表俱能享受個人及居所不被侵犯之權利即彼此尚未發生正式關係者亦然遠東共和國在日美兩國之代表團能享受絶對特權各該國政府亦未嘗對於遠東共和國代表加以係辱如中國政府之所爲遠東共和國政府對於中國政府之代表始終保守不加侵犯之原則雖中國派代表赴遠東共和國之問題尚未正式解决亦然中國政府對待遠東共和國代表之行爲乃係中國政府有意破壞國際公法不尊重遠東共和國之表示遠東共和國政府謹宣言苟中政府不能於最短期間内用適當方法解决此次事件則遠東共和國政府將以同等手段對待中國政府在遠東共和國之代表屆時其完全責任當由中華民國政府負之也 
[大連日商密賣大批軍械]  
　　日本近來以遵守九國條約爲口實對於意國密賣軍械問題大肆攻擊曾幾何時竟發覺日人密賣大批手槍之事據五日满洲日日新聞載稱二月二十四日大連日本警務署曾發覺大批密賣軍械事件一起當此事件未發覺之先大連警務署因外間頗傳日人密賣軍械消息因派巡查島貫氏等三人四出密查忽探得大連伊勢町五十七號地之和洋雜貨商佐井田實造氏（三十七歲）有暗藏軍械之說遂赴該處搜檢搜出小型手槍及新式手槍共二十五枝並有包裹用空箱甚多查訊結果悉此物係受廣島縣廣島市愛宕町生長之山下勝次郎之託山下氏現在大石橋石橋大街六十六號地開銃砲火藥店自一月十五日頃起至二月二十日止之間由大阪市東逼替町二丁目一番地銃砲商岡田要造·與神戶市磯邊通四丁目四十番地銃砲商日本貿易商社·及横濱市本町二丁目金丸銃砲店等前後四次用包裹郵件寄與佐井田轉交山下勝次郎收者均由山下氏暫爲存放因是島貫巡查復往大石橋得該處警務署派山口警部補等二人之援助同往搜查山下勝次郎搜查結果知山下氏因一月十四日頃曾有中國某省軍隊之陸軍中尉張某及鳳某兩人前來購買手槍遂乘機由大阪岡田氏購來新式手槍五十枝自來得三十枝由神戶日本貿易商社購來自來得六十枝由横濱金丸氏購來哥爾德二十四枝自來得四十枝合計二百零四枝並與大連之佐井田商議妥當以上述方法秘密購買其中一百六十六枝均令店員佐口木留吉秘密包裝前後四次乘夜行火車運回大石橋店中中有一百三十枝已以七千二百九十二元賣與中國軍官尚有三十六枝則以三千二百九十元賣與奉天城内銃砲商西哲太郎而留在佐井田手中之三十八枝中十三枝已由佐井田自由處分餘二十五枝則尚藏在店中遂爲所獲此等關係犯人均各在所管警察手中嚴重審訊之中聞大連方面尚有連累者目下正在搜查中云按日本前次對於意國密賣軍械事曾加以種種非難並正式提出抗議今彼竟自犯之不知將何以對意國人也 
[暹羅華僑請派駐使]  
　　暹羅與我國爲毘連之國遠溯歷史有唐以來即互通使節曾一度藩屬我國民國以還國人赴暹者日盛一日據去年之調查在暹華僑已達四十萬人顧華僑雖多向未設置公使歴來中暹交涉及一切僑務皆由駐日公使兼理近日在暹華僑總商會以一公使身膺兩國使節實每有鞭長莫及不能兼顧之勢特於上月推舉代表回國向政府及外部請願請速設置駐暹使館以崇國體而保僑務聞外部對此現已允許將於日内提交閣議又聞該代表曾宣言政府如允設置使館倘經費有不敷之處在暹華僑願相當捐助 
[參謀部發財已絶望]  
　　祇掘得古磁數件 
　　參謀部雇工挖掘窖銀於前日挖掘馬房馬糟以下發見尺餘細石一方石面長直約六七寸又豆紅古磁盤一只盤内有江白磁小香爐一只約三四寸圍圓及古磁瓶罐多件此外並無所獲日昨該部致函警廳請求代向各報館更正足見發天財一節已屬絶望矣茲將原函錄後逕啓者本廳准參謀本部高級副官處函開本部現因修理房舍將後院内舊存碎磚掘出以備應用並非發掘窖藏希冀意外之財各報館不明眞相多謂本部掘地挖金並間有譏誚之詞傳聞失實殊與本部名譽有關相應函達貴廳希即轉知各報館嗣後關於此項事件萬勿聽信謡傳互相登載以致淆亂觀聽有碍本部名譽等因除分函外相應函逹查照如貴報前曾刋登該項事件並希更正可也京師警察廳行政處啓 
[續紀北大之國學研究所（平心）]  
　　研究所中之重要設施與提議 
　　北京大學業將研究所中之國學門組織成立前次通信已略有所報告茲再將該所之最近設施與其提議述之如次以供海内外留心高等學術者之參考 
　　屬於設施者（一）設立特别閱覽室研究生旣欲爲精密之研究自非特設一種圖書閱覽室不可在北大藏書雖云無多然關於國學方面尚及萬部以上以故該門主任沈兼士氏於該所國學門成立後卽要求圖書館在第一院四層樓上設一特别閱覽室專供研究生閱覽之用現已組織成立並商請圖書主任將圖書委員會前次所議决之提出規則取消案變通辦理以謀閱覽者之便利日來業經審查合格之研究生到所開始研究而特别閱覽室即在該所之側故取閱異常便利目前除由研究生數人提出題目分别研究外在敎員方面有中國文學系敎授吳虞氏提出題目三個（一）唐律引經考（二）諸史議獄之文引經考（三）儒家及諸子之堯舜傳說異同考一題目出必須有多數圖書供其翻閱是則該所圖書僅有此數是否夠用尚屬問題矣（二）整頓歌謡研究會歌謡研究會從前原屬獨立機關現已議定併入研究所國學門内日前開會專爲此事詳加討論師生到者二十人議定徵集整理發表三種辦法關於徵集者（一）由會員擔任在一地方徵集（二）由會員託人擔任徵集（三）登報徵求（四）函請各縣高等小學代爲徵集此外復議定編著音標比較表及各項說明書隨時發出並定寄稿酬報標凖關於整理者（一）音標定注意字母與羅馬字比較表（二）方言在會中另設方言一部專研究歌謡中之方言（三）定行欵（四）分類古的分時代新的分地方新舊歌謡之别以流行與否爲斷（五）整理人不限籍貫而以言語明曉爲合格關於發表者（一）發行月刋以供給研究原料引起投稿者與討論者興味爲宗旨凡會員均爲編輯另舉數人爲總編緝内容分古歌謡現代歌謡討論三種（二）發行叢書現在已着手籌辦之事（一）定注音字母與羅馬字比較表由錢玄同擔任（二）開始向各方面徵集（三）擬編輯月刋辦法即日實行（三）設立考古學研究室所有該校舊藏及新購之甲骨及古代畫磚均已置入並由校長蔡子民函請羅叔藴爲通信導師又擬組織一考古學研究會商請校内美學家地質學家人類學家加入俾古物之搜求與研究有一定之計畫一方面與史學者聨絡一方面且可與世界古物學會聨絡此一事關係昌明我國古代文物殊不小也 
屬於提議者該所委員會於日前開會時曾由沈兼士提議修正研究規則加入「校外學者」及「通信研究」兩項蓋因研究高深學術並不能僅限於一校以内也茲將所議定之七條述之如下（一）凡本校畢業生有專門研究之志願及能力者又未畢業生及校外學者曾作特别研究已有成績者皆可隨時到本學門登錄室報名塡寫研究項目有著作者並呈送著作一併由本學門委員會審查其審查結果合格者得領研究證到所研究（二）凡本校畢業生及校外學者不能到校而有研究之志願者得通信研究其報名及審查手續均照上條辦理（三）研究生須將關係研究之經過及其成績隨時報告以便在本學門所辦之雜誌中發表或入叢書（四）研究生遇必要時可要求本學門主任與有關係之各學系敎授會代請本校敎員及國内外專門學者指導研究（五）本校敎員可以自由入所研究（六）本校敎員可以提出問題招集研究生入所指導或公同研究惟須先期經委員會通知（七）本學門隨時聘請國内外學者爲專門講演其公開與否臨時定之大約此項規則尚須經評議會一次討論通過卽可正式公布此外復有兩事（一）奬學金章程公推胡適起草（二）發行雜誌由蔡子民提議議定以研究所四學門爲基本每一學門出雜誌一種每年每學門分得三期頁數不拘其分配月份一·五·九月爲國學門二·六·十月爲外國文學門三·七·十一爲自然科學門四·八·十二月爲社會科學門國學門推定胡適爲主任編輯其他三門在未成立以前議定暫由各相關之學系分組擔任凡研究負研究時所用紙張並經提議决定概由自備此雖小事亦可以見該校同人愛惜公帑之微意矣 
[青島商會條陳善後辦法]  
　　接收膠澳一事政府已籌備進行青島商會以利害關切曾於月前聨合各商家組織市民公會推舉成蘭圃等四十二人爲理事討論進行當於二十七日致電政府要求派員加入中日委員會並陳述收回後意見最近又擬具意見書分呈院部對於青島收回後之設施有所論列並附日本民政署之十年度收支預算以備參考茲錄其意見書如下竊惟青島一隅自前清光緒中葉爲德人所强借歐戰以還又爲日人所管理淪爲異域者固已二十餘年矣今幸華會公開上蒙政府百計之主持下賴人民多方之呼籲膠灣租界始獲還我版圖薄每人民同聲歡忭而旅居青島者實爲尤甚第公民等鼓舞之餘竊不能不有所過慮者請爲鈞院大部一詳陳之蓋青島從前本一荒陬耳自經德人極力經營規模大備日人繼之益加擴充進步之速誠有一日千里之勢雖尚不及津滬之繁盛然較烟臺濟南之商埠則實大有過之考其規畫之精詳設備之周密固已無微不至而對於治安交通兩事尤爲不遺餘力蓋保治安而後人民可以安居便交通而後商賈可以樂業今日青島歸還吾國接收以後一切設施固知鈞院大部必有宏謀碩畫足以加惠吾民然此間民情輿論或尚有未及上聞者本會迭經會集商民公同籌議具有管見數則謹分條列後伏惟採擇施行（一）請勿駐軍隊青島一區從前爲軍港今日爲商塲時會所趨性質已變此次議决開放萬國雜居按之公法商埠不應用武是國家本無設防之必要近年内地屢告兵災人心震駭冀此爲甚頗聞富商巨賈咸以是否駐兵爲進退地方盛衰之機胥係乎此一髮千鈞所關極大非敢危詞聳聽也（一）請實行自治民國約法以民爲主自治一事尤爲民治精神所發見比年迭奉明令籌辦自治青島甫經收回更屬易於着手擬請按照自治章程第一章第二條第一項將青島定爲特别市由内務部呈請敎令公布以便籌辦自治會組織自治公所舉定市長呈請委任以專責成（一）請愼選警官青島旣闢商埠華洋雜處人類極繁維持治安全賴警察長官如不得人警士自難得力必致貽害商民見譏他國擬請由自治會揀選數人呈請採擇委任以免隔閎再擬請仿照上海租界工部局辦法警察長官應歸市長節制一切法令章程先交自治會議决再行執行以期完善（一）請規定經費查德日兩國管理青島市政所需皆仰給二成關税及鹽捐地税等項尚屢不敷收還以後警察交通衞生慈善及一切市政日益加繁非有的欵無從着手應請俯准從前原有之關鹽各税照舊撥給以給地方（一）請注意航政地方發逹首重交通吾國航務素少講求長江内河尚稱便利海洋輪舶僅祗招商一局青島自開商埠以來招商局迄未來此經營應請飭令來青籌商設局派輪輸運客貨公民等自當盡力協助庶中國商民利權不致外溢而於該局營業亦可藉資發展也（一）請注意司法收回治外法權一事爲吾國上下一心希望多年者今幸華會議决目的可逹人民歡慰不言可知青島收還以後萬邦觀瞻所繫稍一不愼訕謗隨之此不僅青島人民之關係而影響於司法前途者至深且鉅想鈞院大部藎籌所及必早周詳特公民等旣有所見不敢不言務乞援照哈爾濱成案籌設各級法庭愼選人才寛籌經費以維治本而重法權（一）請嚴定路章膠濟一路關係極重現今各省疆吏人民集股籌欵全國一心莫不爭先恐後并聞收回以後定爲民辦政府已有成議具見尊重民權維持路政至意應請迅速頒布以慰民望至現當接收之始暫由交通部派員辦理舉凡一切管理規則伏惟嚴密審查特别規定勿任軍人之横肆勿令客貨之停滯凡各路所發見之弊　務令一掃而空以期發展（一）請注重敎育中華國民僑寓青島者人口已在十萬以上而一切敎育胥付闕如不特高等專門普通中學概未籌及卽國民學校亦成立寥寥敎育爲立國之本現象如此可爲痛心今幸收還有日務懇鈞座毅力主持參照上海天津各大埠情形籌辦各級學校一切應需經費請由各國退還庚子賠欵或此次新加關税内從寛撥定勿任缺乏（一）請緩辦雜税青島開埠未久卽遭歐戰之變致令元氣未復商務凋敝且百物昻貴小民極感痛苦收回以後如内地現辦之牲畜·屠宰·印花·烟酒·所得·及一切雜税應請從緩舉辦以抒民力蓋青島向有地税地租等欵歳達數十萬爲内地所絶無卽他處商埠如濟南烟臺等處亦絶無如此之多是青島人民擔負已重若再加雜税民力實有難堪想鈞座痌瘝在抱正無待公民等之呼籲也（一）請撥定官業青島原有之埠頭局收入較多其餘如電燈·電話·自來水·屠獸塲等向歸日本政署管理現在收回以後應請俯准劃歸市自治公所管理旣可力資整頓且所有餘利亦可留爲市政之用於發展地方前途裨益非淺（原附日民政署十年度預算表從略） 
[鄂財廳長去職之經過]  
　　新財廳長之歷史 
　　當吳佩孚上年初蒞鄂時鄂財廳長魏聨芳頗爲所疑忌魏乃竭力報效轉得吳之信任陰曆年關吳尚來電嘉奬魏氏籌餉得力並許以將來位置不料魏氏此次突然堅决求去吳使及蕭劉兩長亦遽爾批准此中不無内幕明眼人當已知之丁此時會籌欵維艱不能應付武人慾壑自爲魏氏去職之一總因但其總因猶不在此去冬吳在漢口召開財政會議决定百貨捐一律估本征税魏以估本征税無形中加征數倍恐引起商民反對曾建議凡關於民生日用者仍照向章征收惟奢侈品則另行估本吳以奢侈品有限不從面令魏氏速行釐定新章於十一年一月一日實行旋因外間微有反動財廳乃又遷延經吳一再電催始於二月一日厲行估本各帮商民以征税太重羣起反對呈請軍省兩署及財廳取消新案者日以十數起魏悉爲轉陳洛陽並懇照前議只於奢侈品估本照征吳以魏欲見好於商民深滋不悅特電蕭劉傳令申飭仍照原案厲行而商民反對再接再厲蕭劉又電吳請恤商艱變更原案現尚在商辦中而吳對魏之感情乃日薄魏遂不可一日留矣最近吳屢電索欵數逹二百餘萬除已由關税項下解去四十萬元外所差之數無法張羅魏遂乘此機會力謀下臺二十八日親往兩署懇辭意極堅决蕭劉尚加以温慰允卽請示於吳魏當聲明無論如何只能帮忙兩星期一日蕭劉接吳復電允魏辭職令速覓替人以重要公蕭意屬熊祥生劉意屬吕超伯當晩會銜電洛保熊吕及馬毓寳鄭悼四人擇一繼任而熊名則列第一吳於二日覆電准暫以熊祥生代理魏於一日得有吳蕭准予辭職後遂命廳内各科趕辦交代夜以繼日二三兩日發表大批財政委員並更動數處征收局長以爲起身砲三日晩蕭劉又接吳電令將熊祥生改代爲署故准魏辭職以熊署理之正式公文遂於三日晩間由蕭劉會銜發表熊卽於四日上午十時到廳接事此卽魏聨芳去職之經過實情也魏氏在鄂七八年先由第二師軍需長轉任督署軍需課長又得安福援助得繼王嵩儒升任鄂財廳長爲鄂省財政界五六年來極有關係之人因其積資數百萬與武漢財閥均有往來故其籌錢手段頗爲敏活王占元督鄂時之予取予求魏皆爲之羅致以致陷鄂省財政於極危險之域時論非之現尚僦寓省垣洪益巷劉承恩特聘爲省署財政顧問以示優異至新財廳長熊祥生鄂之孝感縣人由兩湖書院學生挑送日本士官學校畢業後歴充北洋軍官學堂敎員隨陳宦入川爲督署副官長旋任四川第一師二旅旅長項城稱帝蔡松坡起義於滇率兵攻川川兵屢敗袁命曹錕率第三師南下援川川兵又敗陳宦忽 
 
 

Page 11

 
 
背袁獨立熊致電責陳與周駿張敬堯等奮力攻蔡克復瀘州以功封男爵旋被命爲叙州鎭守使嗣因周駿受川人排擠熊亦不安於位乃藥職離川潦倒京華已有數年去秋隨蕭來鄂委充督署參議廳首席參議又兼有巡閱使署某職稽其歷史完全爲一武人以之綜筦全省財政之中樞而又舉此百孔千瘡之時會其能否措置裕如已不難一語斷定聞熊尚能自知已向兩長聲明只能擔任兩月將來廳長一席當以鄭焯爲最可靠云（三月五日） 
[湘局暫告安全之原因]  
　　由於趙恒惕之一番演說 
　　此次湘局騷動人心惶惶若不可終日者初非純由北伐南征之兩事有此致之先是當北伐聲浪最高時湘省傾向西南一系之各軍官卽欲趙氏於最短時間表明態度孫文各代表亦從而附和之趙氏以别有用心對各軍官僅以虚言敷衍欲仍以圓滑手段藉以取容各軍官察知内情因而大憤於是暗潮突起勢甚洶洶倒趙者流又復從而鼓動且有暗中運動軍隊希圖以武力推趙下台者以致謡諑繁興湘局幾至因而破裂趙見形勢洶湧知非明白表示不足以資維持爰召集各軍官開特别緊急軍事會議由趙氏演說略謂湘局情形現已日趨緊迫恒惕旣承諸同志以大義相鞭策自當勉竭駑鈍共濟時艱湘省處齊楚之間自非有一種特殊之精神不足以資建立恒惕之意但欲使湘憲於此最短時間得以逐步推行立定基礎其他政見上之種種犧牲均所不顧甚願諸同志力予提携渡此艱險恒惕决不稍存成見致誤事機云云各軍官對此演詞均甚满意軍界暗潮乃得漸息散會之後隨得廣東洛陽武岳各處來電報告北伐旣暫歸停頓南征亦不成問題此驚濤駭浪之湖南遂得化險爲夷暫歸平穩但一般人之見解仍有不能無疑者則以趙旣聨直於前斷不肯遽然抛棄其最初之主張以與此積不相能之西南鎔成一片此次表示殆爲其急促中之一種策略暗中與吳必仍然有所聨絡否則洛陽會議之結果胡爲有接濟湘中餉械之决定乎 
[王大貞瀕行之消息（福州通訊）]  
　　仙游發現烟苗撤換晋江知事 
　　臨别與鄉人之談話 
　　王大貞此次回閩查勘烟苗頗有成績即外人方面亦承認之日前萬國拒土會分會開會據外人力氏報告由晉江惠安興化至省城美國嘉敎士報告由永春到興化會長恒約翰報告親往福寗五縣巡視均無烟苗并謂此後果能誠心禁種可逹樂觀孰知王自上游回省軍政各界連日正在宴請中仙游學生聨合會分會突上一呈於省長公署謂仙邑匪徒楊藻伯近復在各鄉包運包種以致仙邑復發見烟苗多處查烟禁關係内政外交甚爲重要懇予令縣切實查辦以祛烟禍等語王聞之甚爲焦急即請當局趕速派隊剷除 
　　日前王在下游查勘時最不满意於晋江知事陶汝霖電省請撤任查辦李厚基以王係晋江人關係旣切於地方尤有勢力故依王所請即以晉江人胡子明繼任陶乃運動該縣之陳銘吳堃謝德萬玉書蔡璣王子銓陳育才以晋江縣紳商學名義電省略謂胡子明充任禁烟委員在泉數月奔走鑕營卑鄙齷齪爲各界所輕視茲委晋江知事羣情譁然誓不承認乞主持公道轉逹省長另選賢能以慰民望等語王聞之大恚時急赴上游故暫爲擱置回省後泉州各界又有拒陶迎胡一電到省略云晉江縣陶知事去職聞委胡知事闔邑騰歡乃有少數劣紳爲私庇陶揑各界名義迭電反對危詞恫嚇拒新留舊以遂私謀查任用官吏鈞長特權似此揑詐目無法紀乞澈底查辦一面迅催胡知事赴任以慰民望晉江商會·禁烟聨合會·實業研究會·救火會·華僑代表傅敦儀·紳界總代表林冲鶴·各校代表葉青·黄鍾俊·劉維璧·五十三途商代表鄧子平·曁各商一千二百號·工界代表林若任叩較之前電勢力較爲浩大胡可行矣顧非王氏之力不及此王氏離閩日期之濡滯殆爲此也 
　　王氏於本次寗興滬輪即可赴滬改搭津浦車入京復命後分赴皖鄂惟當其臨行時又有面與鄉人談話一篇照錄如下烟毒遺害環球共棄業經忠告再告三告與父老昆季剴切陳之以内政言人民一爲所染無論身敗名裂耗財破家顯則戕賊生命人種衰弱隱則道德淪亡國將不國以外交言中英協訂條約之後本已如期禁絶不圖死灰復燃致有英使抗議詆我國爲悖謬之舉稍有天良耳聞斯言能無愧奮若不即行制止必將再起交涉有此兩大問題勢不能不嚴厲查禁閩爲吾人鄉里尤屬休戚相關大貞不憚苦口諄勸至再至三原冀鄉人及早覺悟不至再蹈覆轍乃查各邑各鄉深明大義自相戒警者固不乏人而貪利忘害仍然偷種者亦復不少疊經大貞文電交馳限期查剷并咨請地方長官飭屬毁除一面親赴下游各道屬逐縣履勘越嶺穿山不辭險阻間或查有發現即時督剗殆盡其種烟之犯亦即查拿按律懲辦凡勘過之處並派留密委長駐稽查復令有司嚴切防範務期永絶根株凈消流毒現查前有發生各縣業已次第肅清大貞仍循途他往擇要履勘以臻翔實第念吾鄉人民一因違反警令致受縲絏之痛實覺中懷不忍惻隱難安無如法紀攸關勢難姑息少數人流毒千萬人往事已矣來者可追深願鄉人對於疊次勸告各自省悟共諒苦衷再對於此次談話當作藥石之言倘復意圖嘗試不顧利害或於大貞啓行之後以爲無所覺察重罹法網地方官要政所關考成所係其辦法之厲必更倍於曩日愼勿自禍人痛定思痛速自猛省爲吾閩永除烟禍爲吾閩一湔前恥來日方長更新未晩是所望於父兄昆季者 
[福州各社團最近之行動]  
　　省議會臨時會延期商界贖路集金會成立 
　　進德會之游行請願 
　　福建省議會定三月一日開臨時會詎下游議員阻於輪船罷工上游議員又多阻雨阻匪届期到者不及四十人不足法定人數因而延期然議員之在中途者頗多該會前月二十八日開研究會議决再電上下游議員設法趕速前來至會期應延至何日尚未能確定須俟到會議員逹到法定人數時再行通告惟據該會中人推測其開會當不出數日云 
　　商界贖路集金會於前月二十三日開成立會以日前省議會議長林翰所提出於政治會議之集金辦法盈餘之欵作爲辦理地方公益一節似爲未妥揆之全國各界聨合會來電條列辦法尤爲不符即由主席以該會所擬之十八條簡章付表决通過并議决該簡章自定理事七人該會旣係商會船會錢業研究所三團體所組織而三團體之會長副會長適如七之數不必另舉三團體會員即作爲集金會會員所有辦事經費暫由三團體代墊日昨并將該會成立情形通電京津各地辦理集金贖路之各機關并六十縣各縣商會 
　　福州進德會對於拒賭一節舊臘已準備運動故各賭徒近頗歛跡而城内外各賭窟亦時移動茲聞已决定本月四日游行每禮堂爲一隊由該會長親率之並先期邀請各界加入以便鼓吹屆時向當局提出兩項請願（一）禁止發行奬劵（二）肅清城外賭窟惟福建之彩票外省輸入及本省自辦者每月售購不下二十萬元而官界之簡任以上好賭者已有數人說者推測當局對此無可否認惟恐實行未可必耳 
[蕪湖各界之軍餉會議]  
　　否認新安武軍餉但同時爲舊安武軍餉張目蕪湖各界爲新舊安武軍餉問題五日下午一時假縣敎育會開聨席會議各界代表到者爲阮仲勉李葆舲湯善福陸廷楨等五十餘人聚議兩小時之久結果電請許省長將各縣國税逕撥舊軍直接發餉並電旅外安徽同鄉各要人及本省各法團擇定地點日期各推代表開臨時全體大會審查近年財政支撥軍餉數目茲將原電錄後「致許省長電」省長鈞鑒查皖省舊軍餉糈例由督軍轉發新軍額外挪移舊軍反有朝不保暮之勢蕪湖爲通商口岸華洋雜處設有意外不但擾累堪虞且恐發生交涉應請省長飭令財政廳先儘距離較近徵收較多未駐軍隊之縣分應解國税逕撥舊軍直接發餉庶幾軍心民心得以稍安無任迫切待命之至蕪湖紳商學農工各界阮强·李振標·吳政修·渴鈺泉·陸如珩·陳惟庚·濮文波·吳雲·翟鳳翔·沈鴻儀·潘祖光·李耀榮·王迪成·陳克懋謝師衡·陳善政·馬維鈞·朱治農·周弼忠·李耀祺·陶寳書·錢瑞基·姜志彬等全體公叩微「致旅外安徽同鄉曁本省各機關電」接旅津同鄉諸公快郵代電並抄示致張張督軍往返各電文所述新軍餉項案據至爲詳實利害極爲明瞭同人傳閱之餘且欽且感惟茲事體大理論上津電已賅括無遺而救濟方法軍實上有不能不切實討論者查津電謂皖省與新軍本無關係自十一年一月分起暫墊七十萬元爲原案已定之界劃等語在旅津同鄉諸公極端讓步無非保全桑梓安寗起見須知自年一月分起認墊之七十萬元係聶偉臣先生任省長時被迫而爲此權宜應付之舉人民方面實未嘗公認况皖省財政凋敝已極卽供給原有之軍餉已虞竭蹶而更加此七十萬元之擔負民力實不能堪乃一年之内悉索至一百五十二萬餘元之鉅供關本無關係之新軍以致政費與學費一切停滯即原有舊軍欠餉亦至數月之久正陽關之變已發其端誰爲爲之孰實致之凡稍明時事者咸知責有攸歸禍至無日至謂庫空如洗而各路解欵先已發新軍未能解到財廳何從得歸金庫危機已迫於目前籌策莫急於自衞同人等擬請旅外各同鄉會在籍各法團及諸父老昆弟擇定地點日期各舉代表開臨時全體大會審查近一年財廳支撥軍餉數目俾明眞相對於新軍確守本無關係之界說對於舊軍務達縮减範圍之目的新軍多一挪移舊軍妥望縮减同人等懲前毖後擬具意見要求同鄉父老昆弟采納危言迅擇地點日期推舉代表公决施行全皖幸甚如荷贊同請即賜電寄蕪湖縣教育會代收轉交或派代表接洽無任翹盼蕪湖紳商學農工各界（署名同上）公叩微 
[浙省反對改組港務局]  
　　浙省前准外交部咨請研究改組港務局一案當經省署令行水利委員會詳加研究切實指陳以憑核轉茲據該會復稱查浚浦局一九二一年上海港口技術委員報告書其宗旨在改善黄浦港口以便吃水三十三尺之輪舶得以直逹而以此種權限已超過浚浦局範圍之外故擬改組爲港務局辦理並將浚浦局歸併在内然考其内容全屬廣泛空洞並無切實計畫除開挖沙灘略有規劃外餘均以觀察需要最有利之工程等語爲詞而估計單所列鉅欵亦僅有囫圇總數不列詳情深爲可疑其不合者一計劃中如注重建築郵船停泊碼頭轉口貨棧此項工程係屬商埠應辦之事不在港務範圍之内何必費多金而爲之代謀若不畫清界限是港務局而兼併商埠局之經營矣其不合者又一又如升科灘地可儘數利用並得應置足用之隣地此項界綫並未詳晰分明更屬漫無稽考將來任意塡築於灘地多一分升科卽水利多一分障碍是利在彼而害在我也其不合者又一至於改港之費不須政府負擔一語冀中央視爲不費之惠以圖邀准殊不知經費取之附加税間接仍取之商民政府爲人民代表烏得謂不須負擔是誰欺也其不合者又一其權限條内有該局權柄爲中國政府所授予不隸省憲屬下一語實爲蒙蔽中央拒絶兩省干涉其肆行自利之心昭然如揭黄浦港道爲江浙諸水之尾閭改良黄浦之各種工程若不兼籌並顧均與兩省農田水利確有密切之關係兩省長官焉能置諸不問是此項權限上之規定即其一意孤行弁髦兩省政權藐視人民利害之證萬不能採用其議稍事通融以至太權旁落漫無限制也其不合者又一總之前項報告對於港口挖浚之外他項工程毫無正當之計劃對於灘地升科又未明定界限對於經費以政府不須負擔爲甘言之餌對於權限以不隸省憲屬下爲孤行之地對於建築以立埠設棧爲自利之圖苟依其議實行改組害民喪權何堪設想况改善港口並非極艱深之工程昔日借材異地良非得已觀該局歷年所辦工程成績平常用欵至千餘萬而吃水較深之輪仍不能出入自如亦當廢然知返際此期限已满當然不受和約之朿缚國内人才輩出亦無須他人借箸代籌且此項報告原自認爲獻議併有改港事務實越浚浦局權限之外等語是其議之採納與否及如何改組之處權在中央政府應請鈞長俯採芻言據情轉咨以弭隱患而維水利聞沈省長業已轉咨外交部併案核辦矣 
[蘇省請撥義務敎育補助費]  
　　江蘇義務育期成會於上月二十六日開常年大會議决陳請政府提撥義務敎育補助金案業已呈逹北京國務院財政敎育兩部并通函中華敎育改進社籌劃全國敎育費委員會各省敎育廳各省區敎育會廣東敎育委員會茲將議决原案錄下推行義務敎育以養成敎員爲最初要點以使敎員不感生活困難爲繼續增進要點蘇省籌畫義務敎育分年進行依部令八年辦竣共需養成敎員十三萬餘人卽以種種方法減縮員額費額每年至少亦需欵一百四五十萬元全國計之歲需二三千萬以今各省區財力計一面籌費設校已苦不易一面先需籌此養成師資之費非倍形竭蹶而遂致遷延卽辦理苟略而難收效益此養成敎員之急需設法　濟者也各地方生活程度無不逐漸增高小學敎員俸薄責重而擔任義務敎育之國民學校敎員俸薪尤薄各國通行之年功加俸退隱金等我國均未實行循此不圖後將裹足此優待敎員之急宜設法提倡者也綜上二端苟非政府以特别欵項爲相當之補助恐無以資促進乃者華盛頓會議增加關税有以一部份充敎育費之主張至各國庚子賠欵亦漸有退還興學之動議其他如德國議付我國之賠欵及我國停付俄德之賠欵併類於此等之欵項經敎育界請撥爲敎育專欵者擬皆提出一部份爲各省區義務敎育補助金在籌辦之始專作養成敎員費之補助在敎員略敷以後卽爲優待敎員費之補助其辦法及分率俟後另行詳議但應先行聲叙理由陳逹政府并通告籌畫敎育費之團體及現辦義務敎育之各省區協力贊助 
[杭州快信]  
　　法校風潮案内受傷袁王二生經地檢廳却下不理後現已提起再議并附說明書由該廳轉呈高檢廳核辦 
　　省敎育會准十二日續開臨時評議會提議事件（一）敎育經費獨立籌備（二）籌欵贖路（三）本會季刋出版（四）調停法校風潮 
　　上海國是會議浙代表昨開聨合會議後因滬上亟須開會討論草案敎育會代表李傑孫增大·律師公會代表裘英·農會代表陳應沅等今日起程赴會 
　　督署陸軍無綫電話敎導隊第二期業經開課敎職員亦由盧督派定計隊長吳克潤·敎官華振麟邱望岑徐寳仁項宗羽王學棪·書記庶務員虞維綱·司書繪圖員王天值·司書程鵬·技士趙吉慶 
　　浙江烟酒事務局昨委趙鼎華充本局諮議葉芾棠充本局調查員陳鍾嶽充六區查缸員施灝然充七區查缸員均已發表 
　　蕭山富陽諸曁三縣交界紫郎地方花會盛行由南鄉河鎭傅小壽金家塢金和鑑鮑家塢鮑春林等爲首聚集數千人逐日開筒官廳已飭拿辦 
　　浙江國語講習所現因本城區立二十餘校要求添設日曜講習科一班且畢業期延長六個月由所長徐晉卿擔任學科不收費用每星期上午授課三小時定十二日開課 
[南京快信]  
　　霞飛上將於今（八日）日上午十一時抵浦齊督王省長曁文官簡任職以上武官團長以上均着制服於午前十時出城渡江迎接旋即由煤炭港轉車赴滬 
　　一農風潮迄未解决學生全體百餘人昨（七日）日下午二時齊赴省署請願旋推代表姜言述王炎驤陳應麟張成林鄭萬鈞姚爾覺王健東秦修政八人入内其請願目的爲要求王省長當衆表明彼對於農校之態度王派第四科長劉鍾璘代見各代表謂非見王不可旋由敎育廳長胡家祺出見未待學生發言胡即提出對於農校之主張（一）决不使盛建勳復回農校（二）代理校長不長久代理（三）於兩星期内即有新農業知識之良好校長委出至於收回開除學生代表成命問題當俟諸新校長解决但以上三條須學生上課後始能實行各代表要求胡親向全體學生宣布以資信守胡謂予决不哄騙諸生各代表要求省長作證胡入内約十數分鐘偕省長出允擔保並云將來校長定能满諸生意各代表乃興辭出報告全體學生咸謂官廳無明文口頭答復不能相信各代表謂回校後再行開會詳細討論乃相偕回校能否即行上課尚未可知 
　　衆議員葛夢樸黄家璘昨電兩長云兩淮食岸鹽商積弊甚深中飽尤多近聞藉詞錢賤朦請改換洋碼加價逾半值茲蘇省年歉歲凶辦賑不遑何堪再增鹽價乞令行運署仍舊錢碼以維民食 
　　軍民兩長昨准農商部咨據上海縣知事呈稱升科地價非　　　應收之欵請予核轉更正等情茲抄錄原呈并檢同刋案請核辦見復等因准此查此案前據上海浦東塘工局呈稱濬浦局攪收升科地價請核辦等情當經本部分行主管部署會核辦理 
　　財廳昨委簡任職俞文麟充大勝關税所長 
地方通信 
[松江]  
　　令飭保護農業調查東南大學委農事試騐塲長原頌周調查滬海道屬各縣農業狀况特函實業廳轉令各縣於該調查員到縣時妥爲招待保護縣署奉令之後業已轉令各警察分所及各市鄉經董等一體知照矣 
　　水巡官破獲盜刧案下沙潮音寺女尼聨緣於上月二十二日夜半被盜搶刦衣物等件及現洋百五十元一案業由該處水警在沈莊地方緝獲是案盜犯陸金生一名即經解交沈專署長發交督察員訊供行刦不諱昨已判解南滙縣署歸案訊辦矣 
[蘇州]  
　　豐大經理房屋被封蘇州豐大銀行倒閉後該行經理王子振避匿不見近該行債權代表宋肇琪查得王有房屋七所前日呈請吳縣知事發封備抵郭知事據呈後當即核准派令吳縣偵緝隊長潘秀清於昨日率領署警會同該區巡官喚令地保到塲分别將王之房屋依法執行逐一封閉一面并令潘另行調查王子振所有秘密財産其外共有若干再行稟覆核辦茲將昨日執行王子振所有之房屋七所開列於左（一）闆門下塘倉橋西塊計上下樓房八間（二）徐河橋南上下樓房八間（三）湯家巷市房一所上下樓房四間（四）申衙前西口市房平屋八間二披廂（五）吳殿直巷老宅西首房屋一年平屋四間（六）長春巷西口住房一所平屋六間（七）長春巷住宅一所約二十餘間 
　　二工校將開紀念會蘇州省立第二工業學校創設以來至本年四月底適足十五年此十五年中造就之工業專門人才均已居工商界之重要位置現該校定於四月間舉行十五週紀念大會屆時由該校學生開演新劇十齣以娱來賓近日正在練習中警區查獲私鑄機關鵝勁灣十七號清江人劉漢章私鑄鉛角鉛洋近被南區第二分駐所巡官孫錦堂偵悉於昨晨親往搜獲鉛角數百枚鉛洋數十元及鑄造機器光粉藥水等物一併帶區解廳移縣辦理 
[無錫]  
　　米儲三業請願减税無錫全城米行堆棧碾米廠共一百六七十家因税所種種勒索不堪其擾特發起請願减税以恤商困昨日（八日）午後二時該業五六十人在縣商會開會一致贊成當即進光復門至打鐵橋税務總公所請願因人數太多推舉錢鏡生趙子新温晋生陳伯賢張之彦蘇養齋楊毓洲顧滋千等八人爲代表由該所總務科長鄭友漁引見葉聽松税所長面投請願書葉所長當謂米市衰敗確是實情面允將請願書轉呈財政廳核示並允將情面稟嚴財廳長至對於黄埠墩進口税一層財廳如可减少比額當爲裁撤總之須官商兼顧爲要錢代表等即行辭出葉君親送至門首對衆人亦如上言各代表即走大街至縣公署請願由傳達處將情通報趙汝梅知事亦請舉代表談話仍由八代表進署投請願呈文趙知事允轉呈財政實業兩廳長核示勸各代表回家靜候消息各請願人乃興辭出署仍折至商會報告大衆並議决致一請願書於商會請爲維持即行散會 
[鎭江]  
　　江北税收短絀江北車邏高郵界首寳應莊壩各税所向恃豆麥雜糧爲税收大宗自去歲水災後糧食顆粒無收各所税收遂一落千丈近更受高郵築壩浚河之影響貨船難以通行收數更覺蕭條税所中人莫不憂形於色 
　　土布銷路漸旺鎭郡土布銷路去臘因銀根奇緊江北下河各帮均受災歉影響銷路銳减今歲春盤開出後山東皖北等處均各來電辦貨近日各布商已將大批通布陸續運出是以行情日見起色 
　　小麥市價又漲麥市近來異常堅定緣麵粉銷塲甚旺廠家方面需要原料且存貨甚屬單薄供不敷求大有市價日漲之勢昨日（六號）江干到有麥船五艘計載小麥五百餘石均被各磨坊購進開價已售至七元六角 
[揚州]  
　　請令行鹽改道邵伯六閘提溜局兼巡護卡員昨呈運署以春汛未漲閘水甚淺淮南鹽船經過此間難於行駛查金灣河水線寛深請轉諭各鹽商改道行駛以利鹽運當經丁運使轉行場運食商事務所遵照矣 
　　發現勒斃女屍西城外楊家莊道旁發現女屍一具係生前被人勒斃業由該坊保韓春呈報縣署委警佐相騐備棺收殮除招屬認領外昨王知事已飭探緝兇究辦 
　　鄰縣咨傳團總揚中縣毘連江都新洲該洲團總陳煥章近被同族在揚中縣指控私擅逮捕業經批准受理於昨日咨請江都縣傳該團總歸案訊究 
[嘉興]  
　　　業暫停售貨嘉興各織襪廠以時入春令銷路勢必楊旺故已於前星期起均先後開廠工織惟　價仍不起色大盤每打僅一元零六七分各廠經理以成本昻貴此種價格有虧成本特於前日邀集同業在襪業公會公議售價經衆决定暫不出售再於日内召集大會再决方針 
　　平湖開設布廠平湖商民王厚甫鄒書甫等數人近日籌集資本二萬五千元開設布廠定名通益廠址即在東門河灘布機暫開六十只俟營業發逹再行擴充現定招收女工一百五十名男工二十名以備日夜工織紡紗機已於日前開工布機則定本月下旬開織 
[湖州]  
　　加征鐵機用絲認捐湖州自華絲葛盛行以來各綢廠之設立接踵而起所用原料皆取給於本地各細絲行間有貪圖小利之廠每向私販購買以冀免去捐佣兩項費用細絲業以其有碍營業因於前年公同議决呈請縣署曁統捐局准予設立鐵機用絲稽查處一所並經訂立章程認定捐額聘用司員分頭稽察顧該處組設以後對於稽查不無嚴密之處以故機織粗絲細絲三業屢起爭互相齟齬甚或毆打而致訴訟幾經波折始於上年春間由三業董出而調解議將稽查處改爲三業合辦所認捐額由機織業認解半數粗細兩絲業共認半數自此三業乃和好如初現悉吳興統捐局以近來華絲葛日形發達綢廠亦相繼增設所用原料自必隨之加多原認鐵機用絲捐額爲數甚微斷不及按斤實報之數自應酌量加認以裕税收（原認額一千九百元今須加至四千元）業已令飭知照聞稽查處以加數太鉅且事關三業共同負擔未便擅專准俟召集三業同業會議後再行呈覆核奪 
[徐州]  
　　七師校長易人省立七師校長陸裕柟接事之始各方面已不满意後因稽故摧殘學生益激志公憤由學生方面約同地方人士組一驅陸團以全力排斥陸氏陸見衆怒難犯乃向敎廳辭職聞敎廳已另委王某繼任矣 
　　羊肉館反對屠宰場銅山縣警察局准商人藍某之請設立一屠宰塲凡屠羊一頭須納費二角五分牛一頭納費一元五角各羊肉館以該場收費太鉅無力支持約同全體罷市反對近警局已讓步後羊减　費五分不知能告解决否 
　　城廂發現綁票西關蘇堤北振記槽坊主人吳某前晩八時許被土匪數人架去行至東北大吳鄉境被該鄉鄉團截獲已於昨晩送至城内吳宅 
來函 
[周錚來電照登]  
　　各報館鑒鄙人昨由定遠到蚌閱申報二月二十一日内載南京快函吳子玉代表侯蔭培周錚昨日到寗謁見齊督軍有所接洽一節不勝詫異鄙人此次出京實係請假回籍修墓並無何種公事亦未受有他人之委託更無到寗謁見齊督軍之事確係傳聞失實應請代爲更正以免誤會敝鄉地處偏僻壅於見聞故更正較晩也陸軍部周錚叩 
雜評一 
[鄂省之監察會（默）]  
　　鄙省爲清理官錢局而議組設監察會吾謂此項計畫有類乎張弧之償債委員員也張弧欲藉財政公開名義以逹其發行九六債之的目鄂省亦欲藉財政公開名義以逹其發行地方債之目的不過償債會中有一司法之董康故致張弧弄巧成拙假使鄂省監察會中亦有董康其人斯會或有幾分成績苟其不然則適爲舞弊者多一保障而已矣 
　　監察會組織人物爲軍省兩署人及各法團之領袖夫鄂省之各法團向惟巡使督長之命是聽其能力已可想見然官錢局爲全省財政命脈所關内幕之黑暗紊亂又爲鄂人所共知苟不從根本上清理危險實有不堪設想者是故鄂人不爲地方財政計則已苟爲地方財政計則此種監察會當由鄂人自動組織而不當讓之官吏發起法團僅爲其點綴之用當由鄂人執清查整理之全權而不當任官吏借爲粉飾自便之具如是則鄂省之監察會始能收清理財政之實效而爲各省財政公開之模範近來各省人民皆有向當局要求公開之動機然必如是而後可不然則設會查賬亦屬綴旒固不僅鄷省然也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡迎霞飛上將抵滬之盛况]  
　　各界之興高彩烈各街之十色五光 
　　法國霞飛上將軍於昨晩六時半乘滬寗鐵路之特别花車由寗抵滬過寗之前係由北京經天津乘車南下沿京奉·津浦·滬寗三路線所經各大都邑皆受熱誠之歡迎茲詳紀其自寗抵滬之各界歡迎盛况如左 
　　浦口之渡江霞飛上將於前晩十一時十五分鐘抵浦口除地方官員外有軍隊以中法國旗搭成十字形在站排隊歡迎上將下江之前亦有軍隊排列江邊行立正敬禮中渡時中國軍艦放砲十九響以示歡迎上將立於船頭舉手回禮 
　　上將之好靜赴寗歡迎霞飛上將之各報記者頗不乏人有謁見者上將答言唐中將（唐寳潮中將係政府特派衞送者）得爲鄙人全權代表凡欲有所問者可逕詢唐中將因中將所答皆予所願答者也上將之愛清靜於此可見一斑 
　　上將之態度霞飛上將抵滬車站下車時衣青色制服戴赤色軍帽鬚髮播白年近古稀而壯氣勃勃令人肅然起敬出車時步履頗健見歡迎者如此繁盛意甚自得眞所謂矍鑠哉此翁也 
　　路局之休憩霞飛上將下車後卽有軍樂隊奏樂前導各界人士歡迎者亦隨之而行旋即由滬寗滬杭甬鐵路局長任筱珊君邀請至該局會客室略爲休憩歷數分鐘上將等即出登汽車離站赴寓所 
　　官員之迎迓昨晩政界之赴站迎迓上將者如何護軍使徐警廳長沈縣知事許交涉員交涉公署交際科長陳震東君英文秘書楊小堂君法總領事及副領事人數甚衆 
　　觀者之踴躍法國霞飛上將於未到滬之前本埠各界人士已早盼望故昨晩之擁入車站翹企欲一瞻上將之丰采者約萬餘人車站周圍愈形擁擠出入頗難車站内大自鳴鐘之前觀者分左右兩排堅厚如堵牆然蓋是處爲霞飛上將下車時必由之途故雖十分擁擠亦在所不顧也 
　　車輛之輻輳車站内因觀者過多各式車輛亦異常擁擠當五彩牌樓之前有軍警數人管理各車以資防衞汽車馬車包車均可隨時入内惟黄包車則須停在牌樓前不得再越雷池一步 
　　牌樓之輝煌滬寧車站之鐵栅外紥有電燈牌樓一座上裝中法兩國之歡迎兩字牌樓周圍均用翠柏遍紥小電燈團團圍住故五光十色觀者目爲之眩 
　　軍警之護衞淞滬何護車使昨日特派憲兵第三營營長令第十連連長李丙辰於昨晩六時帶憲兵二十名在車站整隊護衞淞滬警察徐廳長亦督領衞隊隊士赴北車站照料軍警之服裝均頗整齊車站内外各處俱有軍警照料法國軍警亦有多人在站維護一切故觀者雖人山人海而秩序仍井然 
　　法界之佈告法公董局昨日發出佈告一道遍貼通衢其文曰法公董局總董仰法租界中外居戶知悉霞飛元帥今晩八時蒞滬各應待以上賓之禮以表歡迎自九號起十二號止務望一律懸旗張燈共祝霞飛元帥萬歲西暦一千九百二十二年三月八號 
　　團體之歡迎本埠各團體於昨晩往車站歡迎者極衆惟因月台有護軍使軍隊看守故未直至月臺祇能竚待車站外各團體均各製小白旗上書各種歡迎字樣及霞飛上將下車時各團體皆揚旗歡呼雖霞飛上將不識華文然於經過處亦各點頭示意意已各路商界總聨合會製就玻璃鏡架泥金横匾一方裝璜精緻上書「公理戰勝」四字昨午由該會推舉楊春綠陳廣海兩君爲代表送至法總領事署面交韋總領事請其轉交霞飛元帥以表景仰該總會今晩仍加入提燈會江蘇自治期成會李鎧亦贈霞飛元帥横額一件文曰「猗維元帥英武神威戰勝軍　勳業崔巍全球名震萬國聲飛和平厥賴人遒攸歸慨我中華政爭不息武夫官僚竊據燕北國會政府建存兩國法紀系維賴　弗成法中邦誼同契共和發揚民氣助我孔多自由革命先進堪摩他山之石可以切磋猗維元帥正誼之神春風笑迓薄海歡親返旌宣逹惠我至仁辨眞察僞永誌德鄰」又改造湖北同志會上海學生會江蘇目治期成會民生協會履業工會留日學生救國團學術研究會浙江天職同志會旅滬贛民自治促進會女界聨合會理敎公會徐州民生協進會江西各縣旅省同鄉會山東旅滬勞工進德會參戰華工會等二十餘團體之歡迎詞亦已送呈上將軍矣 
　　學生之摯語中華民國學生聨合會總會與上海學生聨合會昨致霞飛上將軍上歡迎詞云「霞飛元帥閣下歐戰以前世界之正誼幾爲迷信帝國主義及軍國主義者所破壞幸閣下努力麻爾納一役彼迷信帝國主義及軍國主義者受重大之打擊遂不得逞其野心閣下之功實世界寳愛正誼者所應一致欽崇者也吾人憤迷信帝國者及軍國主義者重現於東亞而北京政府又事事仰彼輩之鼻息故各地學生於西曆一九一九年組織學生聨合會并由各地學生聨合會推舉代表組織中華民歡迎霞飛上將之燈樓（在環龍路法營盤門首） 
　　國學生聨合會總會以保持正誼凡國内國外有違背正誼之值動吾人皆與之奮鬭茲值寳愛正誼之先覺節臨我國吾人謹表示歡迎之誠意中華民國學生聨合會總會上海學生聨合會一千九百二十二年三月八日」 
　　學校之籌備法租界巨籟逹路善樂里二十八號精勤中學因霞飛上將蒞滬由校長鄭伯長君代表全體製就鏡額一方文曰人道干城並譯成法文於昨日送交法總領事韋爾登君轉贈霞飛上將 
　　塔旗之點綴昨日工部局又在霞飛路東頭搭就寳塔加綴上將之軍帽一頂並眞洋槍兩支及刺刀等軍用品係爲一種歐戰得勝之紀念物復在各馬路木桿高懸法國之國徽隨風飄展頗爲奪目 
　　街市之景象本埠自公館馬路浦灘起一直朝西至八仙橋向南經霞飛路至顧家宅花園止馬路兩旁所竪木桿昨日一律懸掛法國旗幟木桿中間置一木盾繪成藍白紅三色上書RF（譯文即法蘭西共和國）插有法旗三面各商店多懸中法兩國旗幟及五色燈籠 
　　今晩之燈會今晩（九日）之提燈會法捕房及各團體所預備者用費至萬元之鉅紗絹紙紥各燈如飛禽走獸檯閣龍燈等花樣翻新入晩必極一時之盛法僑與各國僑商及各團體曁法界機關服務人員加入提燈人數通計將可三萬人以上云 
　　火會之加入本埠救火聨合會昨發通告與全體會員云「法國霞飛將軍定於本月八日下午抵滬業由中外各團體發起歡迎並舉行提燈會等情查本會係地方團體之一自應加入茲悉九日即舊曆二月十一日星期四晩六時在法大馬路救火會會齊共同游行以表歡迎所有各區救火車輛理宜加紥燈彩以便前往凡我會員應於早日五點三十分到區會同出發銅帽制服腰帶皮靴事關觀瞻務請整齊是所切禱」聞一區以下至六區各區火會之救火車業均紥成異樣燈彩六區則紥成龍船式爭奇鬭勝光耀奪目大有可觀云 
　　寓所之情形霞飛上將昨晩山車站直赴法人德斯瑪IThesmar君庽同寓該處者有霞飛上將夫人及女公子抵寓後先略休息未見各方面之賓客其陪往該寓一行者如法總領事韋而登AWilden君副領事拉壁德DufaureDeLaPrade君聞於今日（九日）早晨在法租界大自鳴鐘之大建築内當可接見各界歡談一切云 
　　今日之程序今日（九日）霞飛上將將於上午十二點三十分在法領事署午宴有中國官員協約國領事作陪三點三十分參觀震旦大學四點參觀通惠工商學校五點三十分顧家宅開提燈會七點各路提燈游行其經過路程次序（一）華龍路（二）霞飛路（三）墳山路（四）愷自爾路（五）公館馬路（六）黄浦灘（七）愛多亞路（八）到工部局散七點四十五分赴法總會由法國旅滬法人公宴 
[外交團勸告統一之凖備]  
　　上海領呈團調查資料 
　　國聞通信社云據外人消息西南北備勢在必行全國政治恐將大有變更駐京公使團近特開會議决定向南北雙方爲友誼之勸告希望雙方抛棄成見實行統一以弭戰禍曾訓令駐滬各該國領事調查各種實在情形以爲提出勸告之準備據聞日英美各國領事等刻已着手調查云 
[九六鹽債發行之眞相]  
　　調查代表之來電 
　　國聞通信社云商敎聨合會推派代表龍欽海穆湘瑶等赴京調查九六鹽除公債已誌前報茲聞龍穆兩代表對於該公債之發行情形一到京即已着手調查昨有電致該會報告調查已後之結果原文云商敎聨合會公鑒現查財部已發七百六十萬又交申中行二百七十五萬待交申中行一百萬京銀行公會保存四千七百六十五萬印刷局尚存三千七百萬中央飯店欽海湘瑶齊 
[國是會議近訊]  
　　工團省舉三人說國聞通信社云國是會議疊次談話會對於工團加入問題頗成爲討論之焦點一部分主張旣名國是會議當然不能屏棄工界而拒絶其加入一部分則以工團組織尚未完善且主持者多非工人在事實上深恐另有阻碍因此相持未决現在國是會議組織法業經推舉起草員三人卽訂草案據聞起草員方面對於工團一層已有折衷辦法由每省工團聨合選舉三人代表出席此後七公團將開放而爲八公團云 
　　貴州濟南之新代表該會昨又接到貴州省敎育會及濟南銀行公會函電報告推定國是會議代表（一）貴州省敎育會電告業經電推王君雨吾艾君一清就近代表出席（二）濟南銀行公會函告前派代表馬惠階張子衡劉子玉于耀西等均有要公不克到會已續推駐申山東銀行經理劉鳳階喬履泉代表蒞會請即就近指示一切云云 
[王正廷不日返滬]  
　　京任與否尚待决定 
　　國聞通信社云茲據青年會方面消息新任魯案善後督辦王正廷氏已於七日晩離京八日赴濟與田督作一度之洽商九日由濟返滬至王氏之就任督辦與否一方面須俟赴濟後觀察魯人之態度一方面尚須來滬觀察空氣方能决定也 
[租界電車之大計畫]  
　　工部局之函牘 
　　公共租界電車公司前向工部局提出儘三年内擴張電車路之偉大計畫其内容已載見一九二○年三月三十日工部局公報此事自一九二一年一月四日工部局致該公司函發表後迄無消息本月八日工部局公報續載關於此項談判之函件此事之談判今猶在進行中茲譯錄其函中要點如下一九二一年一月三十一日電車公司函致工部局續請　長各路線經工部局於四月二十二日開特别會議審愼考慮後旋於六月二十日就該公司來函逐條答覆其要點如下（一）愛多亞路與蘇州路間之江西路駛行無軌電車折至河南路一節前經工部局許可今電車公司申請許將該路東展沿蘇州路俾議辦之北四川路與中區商市間無軌電車可經過改建之北四川路橋面相來往工部局覆函中日已照准（二）工部局曾主張展長靜安寺路線沿愚園路而逹極思非而花園以利便居住靜安寺外之外人電車公司因此舉殊不適宜提議自黄浦灘沿愛多亞路法租界方面駛行無軌電車而逹孟納拉路與福煦路之交點擬向法公董局領取行車執照工部局覆函稱此舉須賴法公董歡迎霞飛上將之燈塔（在霞飛路東首廣塲） 
局之贊助及公共租界電車公司與法租界電車公司之商得同意並賴納捐人之核准目下可不必沿福煦路展至地豐路再由該處北逹愚園路西逹極思非而路如日後有展長之必要時電車公司得再申請極思非而花園則仍由靜安寺路取道愚園路達之（三）工部局曾主張由靜安寺路沿極思非而路之無軌電車路應以BrenanPiece爲終點而不通過極思非而村電車公司函中則主張通至極思非而花園與聖約翰大學且附呈聖約翰大學代理校長歡迎展至學校門首之西文函又極思非而村居民蓋章及崇德紡織公司中國染廠具名請通過該村之華文函三份（按一九二一年三月八日駐滬交涉員許沅曾函致領袖領事略謂據曹家渡店舖七十二家公函内開上海電車公司欲在靜安寺路西華境内極思非而路興辦無軌電車繕就一函派人至曹家渡挨戶請蓋店章當時有店舖若干家未經忖度貿然應之昨由各店開會知此函乃外人所爲並非代表曹家渡商民之志願乃通過决議案反對此不規則之舉動除函致上海電車公司取銷所蓋之章外應請照會工部局不得許該公司在該區行駛電車等因前來相應照會貴領事轉逹工部局云云）工部局覆函不贊成通過極思非而村（四）工部局主張將白克路展長線以卡德路爲終點電車公司因照此辦法則未能深入西區不值爲之另議以卡德路與北京路間之愛文義路代之以此路可較白克路利便之故工部局覆函中贊成此議擬將愛文義路北京路放寛至七十呎並擬在西藏路與愛文義路交點處將愛文義路拔直（五）小沙渡路與極思非而路之聨接應取何路線俟將來應展長時再定之（六）東西華德路車輛擁擠宜設法鬆之電車公司主張華德路之無軌電車應不由西華德路而改由愛而考克路昆明路新記浜路而與漢璧禮路銜接俾趨向外擺渡橋之車得免增多工部局覆函主張自滙山公園西沿華德路由保定路而逹塘山路西折逹東漢璧禮路俾免經過監獄（七）電車公司爲分新閘路之車輛擁擠計議將北蘇州路展至該路盡端新閘橋將該段畫入租界工部局覆函許展至距橋若干遠之地點其地點將由工程處定之（八）電車公司函中附有地圖謂圖中所表示者乃工部局核准而仍需考慮之展長路線至極思非而路與愚園路所以標明者乃爲鬆靜安寺電車線盡端之擁擠計又圖中所畫取道馬霍路與梅白格路之南北路線非今須切實解决計畫之一部分惟將來如有鬆新閘路之行旅計或須擴張及此耳（九）江西路無軌電車應過四川路橋與河南路橋西藏路無軌電車應過西藏路橋工部局前此致電車公司函聲明所展長之諸線不得經過蘇州河今電車公司謂上舉蘇州路之三橋宜儘速改建工部局覆函中加以許可惟電車公司應酌認改建經費及俟北蘇州路北四川路無軌電車開辦後電車公司應即拆去此二路之軌道工部局又聞電車公司須工部局充許沿百老滙路敷設雙軌後始允拆除之工部局今允在虹河以東敷設雙軌惟禮查旅館至虹河一段道路太窄不宜添設軌道（十）關於電車公司輸助經費事（十一）電車公司前請工部局許其開辦無軌運貨電車事務工部局因此舉將妨礙客車事務未加許可茲電車公司重申此情工部局覆函中稱此事已經工部局考慮多次尚未便許可 
　　六月二十九日電車公司又致函工部局其要點如下（一）西華德路路線無繞路避過監獄之必要電車公司儘可不於監獄路側樹立電車桿（二）楊樹浦路線僅於虹河東敷設雙軌無濟於事必百老滙路全設雙軌而後可若以路窄爲言則南京路之窄段亦有雙軌在（三）陳述無軌運貨電車事務急應開辦工部局無拒絶之理由（四）對於工部局請電車公司輸助放寛馬路及改建路橋應助巨欵之議有所爭辯 
　　電車公司與工部局及工程處往來之函件曾於十月五日十二日二十六日十一月二日十六日二十三日十二月十四日工部局議董常會一再考慮擬定覆函但因英倫里資城電車公司商務總理海彌爾登氏適因公蒞滬故工部局决議先行就正于海氏然後再發 
　　工部局於本年一月二十三日函致海氏詢以（一）無軌運貨電車應否開辦（二）應否增加車費以减乘客（三）與南京路並行之路旣行無軌電車應否增加南京路之車費俾可减少南京路之乘客而增多平行車路之乘客（四）目下電車事務如何可改良之 
　　海氏於二月八日參與工部局會議繼於二月十六日工部部會議提出報告對於電車事務多所建議並條答工部局之詢問如下（一）無軌運貨電車工部局不妨許電車公司試辦若干時以觀其成效如何（二）上海爲實業之出産及分配中心點宜有無限之勞工以助其發展故廉費之運輸實爲與此有關甚重要之點（三）各路車費以劃一爲宜但福州路與北京路如行無軌電車則南京路各站車費不妨重訂以分南京路之乘客惟當先加試行後再决定增加南京路之車費（四）乘客擠立車中每抵一站客之上下必較不擁擠之車需時爲多欲除此弊須添置車輛車軌不宜靠近路側一足妨碍店舖營業二電車由路中偏向路側時往往碍及路側緩行之車輛三車客上下不便百老匯路楊樹浦路北四川路過浙江路橋之路應敷設雙軌就余經驗而論凡最狹之處如敷設雙軌則擁擠並遲緩之弊可較單軌爲輕英商部亦贊成此見電車盡端宜加改良俾減擁擠及可多駐車輛上海租界所用之電車形式極爲合宜凡稠密區域及外區道路有放寛及伸直之機即當實行之因道路之利便苟不擴張則足妨礙上海前途之迅速發展也中區南界之愛多亞路雖屬曲折但若與法租界當道協商改設路中之石基則可駛行有軌及無軌電車大增中區與西區間運輸之利便海氏於有軌及無軌電車路之應展長者曾詳列一表分緩急兩類海氏之報告刻在工部局考慮中 
[南洋海運恢復後之航業消息]  
　　帝邦號老水手之赴港大批金銀開始運港 
　　香港匯票價飛漲上海小洋輸出 
　　海員罷工風潮解决以後粤水手之復職問題已將實行太平洋郵船公司於本月一號在滬所招甬帮之新海員一百二十五名調充帝邦輪内廣東水手之職役此項粤籍水手尚住於上海現在工薪問題已經解决該公司以新海員多半不熟航務故决定於本日將留滬粤水手一百廿五名分乘太古招商之港粤班輪送往香港候帝邦號於小吕宋回抵香港時（約在十五號）便令老水手仍回原船執役所有新招甬帮海員便卽辭退云香港渴用銀兩已久造幣廠早已停鑄因生銀已斷絶也故大德昌銀號於昨日先將大條銀一百條現銀元二十六箱計十萬元又金洋十三箱約值四十萬元托太古新寗號裝赴香港本日錦經綸亦托臨安號輪裝赴廣東有大條銀一百五十條約在十六萬兩以上又有昆興銀號裝往香港亦有現洋十萬元分裝二十六箱運往香港之同興莊者 
　　近日香港匯票價忽然飛漲此間各銀號紛紛將廣東毫洋及市上通行之小銀角購運至港粤昨日錦經綸由新華輪裝出者爲五十五箱約二百二十萬枚大德昌亦有八箱計三十餘萬角裝臨安號出口此外如裕和太等各銀號均有運出云 
　　法公司貨輪曼那姆號昨由安南裝到白米五千六十九包又比國裝來玻璃三百餘箱機件五金四百噸 
　　此間中外各商輪公司於昨日起已開始裝運香港出口貨矣再罷工後之第一輪赴港裝運满儎貨物出口者爲怡和之昌升號而太古之新寗温州杭州等昨亦運貨開往港粤南洋又好時洋行之芝白大士號此次來滬將抵香港船中荷蘭糖此次可在香港起卸云 
　　天祥洋行之開特爾砲台號巿紐約波士登來華在月底可至上海船中有本館近購之第二架新新式印報機一部共分裝四十大箱此機到滬後足爲遠東唯一速印新機也 
　　中國公司之南京號於本月二十日赴美上海有留學生六名將搭乘此輪放洋此船今番在香港小吕宋兩埠已满裝貨物上海出口貨有二百噸至尼羅號據稱須月底方可開出云 
　　文匯報云提督輪船公司松樹邦號因機器損壞折回神戶港修理現聞星期六晨間可抵滬云 
 
 

Page 15

 
 
[捕房查檢勞動組合書記部]  
　　聨合通信社云本埠勞動組合書記部自發起上海香港海員後援會後租界當道非常注意前日下午三時許捕房派出西探三人華探多人入該部辦事室查檢取出信件數封該部辦事人擬延聘律師向當道抗議云 
[黄龐追悼會之籌備]  
　　聨合通信社云中華勞動聨合會等各團體昨因追悼黄龐事發出通告云湖南勞工會幹事黄龐二君被害後天津·北京·廣州·漢口各地團體均紛紛籌備開追悼大會上海各界團體對於此事應積極進行以示悼念現定於本月十日下午二時在南成都路大沽路五百號開黄龐二君追悼會籌備會敬祈貴會一同加入籌備如荷同意届時請派代表一人到會討論進行不勝盼禱中華勞動聨合上海工商友誼會上海紡織業工人會中華工會總會中國勞動組合書記部旅滬湖南勞工會上海機器工會同啓三月八日 
[停止賑附之普遍運動援浙省爲成例]  
　　全國商會聨合會事務所對於振附展期一案業經一再電爭結果僅允在上海方面援照前例改徵爲募其餘各省未克停止茲該事務所以浙省軍民兩長已將停徵振附電陳中央各省事同一律自可援例於後昨該事務所電致蘇皖贛魯晋閩湘豫鄂直奉吉黑綏察熱陜甘新等省區督軍省長都統照浙例辦法一面電呈北京政府以明令取銷茲將原電分錄如下 
　　呈政府電北京督辦振務處内務部財政部烟酒事務署鈞鑒災振附捐展期浙省軍民兩長鑒於浙商之反對已於冬日電請將貨税附捐及烟酒附捐一併停止在案竊思各省事同一律未便因省界而差别待遇應請顧全大局俯順輿情立將各省已施行及未施行之各項附捐以明令停止一面聽由商民自由籌欵濟振仍不失救災卹民之初旨並無碍賦税公平之原則所謂一舉兩得惟希鑒納佇候德音中華全國商會聨合會事務所庚 
　　致各省電（銜略）災振附捐展期浙省軍民兩長鑒於浙商之反對已於冬日電陳中央請將貨税附捐及菸酒附捐一併停止在案竊思各省事同一律浙省旣邀免於前他省自可援例於後鈞座惠商愛民素具熱忱必不忍令本省商民獨增負擔應請援照浙省停征先例電陳中央將本省貨税附捐及菸酒附捐一律停止一面令飭各經徵機關遵照辦理福國利民繫於鼎言謹乞准行佇候後命中華全國商會聨合會總事務所庚叩 
[免徵賑糧税釐展限之廳令]  
　　上海縣公署昨奉江蘇財焉廳第五六號訓令内開案照本年三月二日奉財政部東電開查災區購辦賑糶糧石免徵税釐期限現經國務會議决展限三個月截止五月底爲止限满照徵税釐仰即飭屬一體遵照等因奉此查此案於上年十一月間接奉部電當經快郵飭遵在案奉電前因除分行各局所外合亟令仰該知事一體遵照辦理云云 
[反對銅元紙幣之函牘]  
　　近聞本埠某銀行籌備處有發行銅元紙幣之議各界聞之咸起反對前日青年會曹雪賡謝强公二君致函商會銀行公會請爲阻止其函云本埠自去歲曾一度激起銅元風潮良由近年國内各處銅元公均濫鑄眞　難分源源而來充斥市面以致銅元價格日低物價因而騰貴小民生計受害良多雖經官民維持遏止迄未能正本清源有心人方切隱慮乃聞近有本埠民福銀行籌備處議將發行銅元紙幣計分爲二枚三枚五枚十枚二十枚五十枚百枚七種此項紙幣果行其禍之烈殆十百倍於銅元之濫發竊按經濟學「惡貨幣驅逐良貨幣」之原則一則銅元紙幣爲惡幣而眞實銅元爲良幣其結果必致眞銅幣被驅斥殆盡而市上惟見空紙飛去飛來其發行額數必日增其使用價格必日賤其初爲銅元之代幣而其終乃侵奪銅元之額位而窳濫無所底止聞内地某某省曾有因濫發銅元紙幣致每銀一元兌換銅元紙幣三四千文者物價驟增貽禍無竊覆轍匪遥前車可鑑雪賡等爲維持社會金融顧恤小民生計起見用特公懇貴會長對於該銀行發行銅元紙幣一事無論其實行與否務請爲將來之預防作有力之阻止想公等夙爲地方保障物望所歸必能杜漸防微本無待雪賡等之嘵嘵惟心所爲危不敢緘默特貢芻蕘幸冀採納總期打消成議嚴遏奸謀則於社會安寗羣衆生活造福詎有涯耶謹此佈陳曷勝禱切祇頌籌安諸維亮察曹雪賡謝强公同謹啓 
　　法租界商業聨合會會長葉貺辰迭接本會會員報告邇來滬地銅元充斥鑄價低落洋價因之飛漲小本經營者依照銅元爲標凖吃虧更甚各會員現已提出意見書擬將銅元照寗波紹興兩處辦法作八折行用以杜來源並聞有人在滬設立民福銀行發行銅元紙幣倘若實行各業受虧更不堪設想云云聞該會會長業已函致總商會請發行取締在案（往來函件已見本月六七兩日本報）並轉致本租界内各商舖一致拒絶收用惟請將銅元作八折收用一問題以事體重大决於日内召集全體會員討論一切辦法云 
[蘇社大會之籌備種種]  
　　興趣之娱樂正當之講演 
　　蘇社本年常年大會定於三月十一十二兩日在上海開會各節迭紀本報茲悉該社現因籌備事宜非常重要特約在滬各社員之事實上稍能騰出工夫者並有志人士推爲籌備員從前日起每日到西門外南首三區救火會樓上蘇社總事務所商議各種事宜聞每日到者頗多進行頗速現在職業敎育館會場已經著手布置愛儷園亦卽次第進行貧兒院軍樂隊第二師範音樂隊均已約定此外並擬邀請有名人士作娱樂如滑稽談跳舞崑曲等類崑曲即柬邀最有名之「粟社」同志殳九組俞振飛王慕詰諸君等至講演事宜第一日請張君勱君講題爲「英德美三國之市制及廣州市制之觀察」第二日請余日章君題尚未定亦必切於實用者近聞各社員之到社繳費領入塲證並新加入社者絡繹不絶亦足見一般人士對於自治之感想異常密切該社前途正未可限量也 
[慶餘里加租之和協]  
　　新重慶路慶餘里房客上月假孟德蘭路武聖廟開同里房客聨合會反對加租當即公舉顧彦·柯幹臣·鍾拙廬·諸泉生四人全權辦理會務直接向房東交涉四人被舉後即函致益豐經租處申明市面困苦潮流惡劣萬難加租請撤免本年份加租之命後得該房東貧兒敎養院來函請慶餘里爲該院不動産業年來百物昻貴院中開支入不敷出不得已爲貧兒請求各房客略盡義務稍增租金撤免加租之請礙難應允復由四君以全 
里代表身分親至該院向英人傅院長接洽無結果而返大會討論亦無良法善後四君爲保留主客感情起見提議將此次所加之數目三年分加爲貧而無告之小同胞聊盡天職經全體贊同復將所表决之議致函該院昨得該院復函已允其請衆房客以代表等熱心公益不憚勤勞减少加租闔里受益匪淺現仍欲將新重慶路慶餘里房客聨合會名目永遠保存設事務所於武聖廟内聨絡同里感情互相帮助云云 
[閘北欠租案結束]  
　　閘北美英公司孫主任爲浙江路淞滬房屋賓主交誼會之會員因鑒於近來房屋風潮甚大對於房客素主寛容故欠租有至一年者而楊家石橋欠戶尤衆故股東多有煩言遂向地方廳訴追請飭遷讓孫主任仍主和平進行昨已結朿賓主如恒矣 
[水爐業昨日漲價]  
　　老虎灶水爐同業曾發通告定於昨日始一律增價每杓熱水取錢二文滾水取錢三文昨已屆期城内外水燼同業有遵章營業者有仍照舊交易者經紀小民對此二文三文購水一杓之辦法皆不贊成因此致有口角衝突等事云 
[物品交易所之和解訊]  
　　上海證券物品交易所經紀人公會於昨日午後三時在該所開證券部全體經紀人大會議决和解辦法討論移時由多家出現金五十萬元代用品一百五十萬公債票一百萬抵銀圓五十萬共計二百五十萬由經紀人公會秉公支配於賣出家聞買賣雙方均各承認云 
[楊樹浦之謀殺親夫案]  
　　兇手三人逃住居楊樹浦揚州路八號門牌之江北泗陽縣人倪同甲因於本月初挈領兩子回籍其妻倪劉氏在某紗廠做工素性淫蕩向與其堂兄劉四（即劉同聲）姘識迨至前日倪於下午返滬歸家見姘夫劉四及其弟劉五倪劉氏均在家中聚談倪當勸令伊妻劉氏回籍因此事爭執致被姘夫劉四妻劉氏及劉五等各執劈柴刀向倪頭顱亂砍受傷八處倒地姘夫淫婦見已釀成謀殺親夫巨案遂偕劉五逃出經同居開設篾竹店之孫阿五之妻王氏覺察即偕店夥趙連新登樓見已肇此巨禍倪同甲頭面血肉模糊倒斃於樓板上遂投該管楊樹浦捕房報告捕頭立飭包探姜喬二季立仁前住將倪車送同仁醫院因傷重不及醫治旋卽殞命當將尸體舁入斐倫路騐尸所於昨報請英公廨陸襄讞於午刻會同英赫副領事蒞所檢驗得倪同甲委係生前爲劉四等謀害用刀砍傷身死遂塡明尸格升座公位捕房傳同尸弟倪同良到案先據倪同良投稱死者倪同甲係我胞兄現年三十二歲與嫂同居此次得知我嫂與劉同聲犯姦故來滬挈領長嫂回籍詎被劉同聲劉五與嫂謀斃出事時我在紗廠工作故未目睹要求緝兇伸雪等詞並據西探搿勃脱投稱昨晩七時得到揚州路八號門牌篾竹店主孫阿五來捕房報告謂伊之灶披樓上發生謀害親夫案我當偕華探季立仁姜喬二前往調查見死者尚未氣絶遂雇車送往同仁醫院因傷重施救不及殞命惟查死者於去年十一月間偕兇手劉同聲劉五等去租賃該屋而劉同聲亦住在附近二號門牌本月初死者回江北時挈領兩孩回去直至昨日下午三四時始回滬事前倪妻劉氏在樓底與二房東孫王氏言倪須囑伊回籍該氏不願同去此案發生時孫王氏在灶披間煑飯僅聞有頓足之聲當思登樓察看適店主因事他往未幾見倪劉氏劉四劉五同下樓外出該氏詢其何事倪劉答稱無事而去該氏卽偕夥趙連新同至樓上見死者頭面受有刀傷倒地遂去找其店主來捕房報告我去查見房中有劈柴刀切菜刀各一柄均有血漬並有稻草舖程似欲掩埋尸體之狀外無别物等詞旋據趙連新投訴在樓底工作此案發生後見死者之妻與兩男人一同出去主婦呌我同去樓上見死者倒臥於地血肉淋漓遂由主婦命我去找店主回來報告捕房是實次由孫王氏投稱此案發生時我在灶披煑飯僅聽有頓足之聲我並未注意因其二人時常相駡未幾見該氏與劉四同下樓梯倪劉氏言此事不妨我亦不以爲異見其三人向外而去後我呌夥計趙連新同到樓上見此慘劇我遂給趙車資呌他代尋老班回店劈柴刀是劉四帶來菜刀是死者家中之物云云經中西官得供會商之下遂援筆判曰檢騐得死者倪同甲委係生前爲劉四等謀害用刀吹傷身死着尸屬具結領屍棺殮聽候嚴緝兇手務獲解究 
[義勇中華隊募捐訊]  
　　上海總商會爲萬國義勇軍中華隊公會募捐事致函各方面云逕啓者本年二月二十八日由敝會會董石運乾君交到萬國義勇軍中華隊公會會長　和德袁有道隊長徐通浩胡筠秋四君連名致石君一函内稱本會創立十有七年每年常年經費其初均由各公所允定捐助各五百兩嗣後均未如數收足近數年來所入益形支絀計總商會仍五百兩金業三百兩錢業二百兩洋貨業鐵業各一百兩當業紗業各一百元統計合洋一千八百餘元前三年每年開支約四千元左右另具報銷清册茲爲本會前途起見及本年又爲十五週年紀念待欵孔殷非籌鉅萬基金不足以維久遠而濟急需憶先生爲本會發起會董之一又爲發起敎員之一且爲總商會議董敬乞於總商會開會之期提出討論並請本會名譽會長聶雲　秦潤卿二君及會董諸君曁本會發起會董徐乾麟君等贊助厥成請先組織募金委員會再行討論集金辦法以維久遠實紉公誼茲特派本會經濟科長方液仙君趨前接洽即希指示等情囑爲提出議案公决前來當於本月四日開全體會員年會時提出討論僉以華隊公會經虞袁兩會長艱難締造徐胡兩隊長辛勤惕厲用能聲譽卓著博得今日地位年來射擊比賽屢奪錦標已駸駸乎有軼過西商團練隊之勢租界内各種公共事業華人大都向隅該隊獨能破此先例平等參加實足增國際之光榮　滬瀆居民吐氣惟是創始固艱守成不易維持愛護凡屬滬商具有同情應由本會敦請各業爲之籌集義捐儲作基金庶幾樹久遠之宏規示國人以模範一簣之功不致中輟等語此舉關係公會命脈滬商聲譽務請諸公各以當仁不讓之心爲集腋成裘之計華隊幸甚敝會幸甚將來募得欵項統請尊處逕交華隊公會經收以期直捷云云 
[昨日之金融狀况]  
　　昨日銀幣上午市價爲七錢二分四釐七五午後又高爲七錢二分五釐一二五某銀行買進十五萬元故市價較上日漲七毫半三月底期洋上午開盤七錢二分五釐二五收盤七錢二分五釐一二五午後開盤仍同至收盤爲七錢二分五釐三七五比前日大一毫二五期洋與現洋祗相去二毫半銀拆上午六分午後收盤四分各銀行收欵祗數十萬兩云 
[友華銀行滙市報告]  
　　昨日友華銀行匯市報告云七日倫敦大條銀價近遠期均漲半便士紐約銀價漲至六角四分二五英美間匯價跌至四元三角八分二五今日此間各國匯價僅美金漲至六十九元二角五分法郎升爲七百六十市况一仍前昨之舊開盤後逐步見硬收盤堅定晨間英鎊成交價三月份三先令二便士半四月份三先令二便士三七五五月份三先令二便士二五美金成交價三月份七十元二角半四月份七十元五月份六十九元七角半投機家售出者甚多而銀行無意收買故滙率見硬收盤時英鎊售出價三月份三先令二便士八七五四月份三先令二便士七五五月份三先令二便士三七五美金售出價三月份七十元七角五分四月份七十元五角五月份七十元二角五分昨日印度仍在敦敦購銀倫敦市况不定紐約市况近期見硬遠期平穩 
[塌車夫毆馬車夫案判結]  
　　塌車夫沈小園等聚衆打傷地檢廳馬車夫瞿春泉等一案曾奉檢廳起訴審廳研訊終結候判在案昨午後秦該廳章孫推檢兩官開庭飭提沈小園·姜興華·劉萬榮·方小四子等·四犯至案略詰一過以沈等輕微傷害罪當然成立姑寛判各處拘役八天以儆 
[寗波三北同鄉三次徵求會議]  
勞合路寗波三北旅滬同鄉會於去年由陳邦瑞虞洽卿等發起組織定本年一月一號起至三月三十一號爲徵求會員時期徵求手續分十二隊設正副總隊長各一人監察數人後隊正副隊長各一人隊員若干人分道揚鏞各圖進行願入會者不收會費以期逹到數萬三北同鄉均爲會員之目的日前下午三時開第三次徵求會議列席者各隊隊長曁隊員共六十餘人由虞洽卿主席謂吾人處今潮流任作何事須互有團結力三北同鄉在滬者爲數非鮮若能同心協意成一大團體建設公衆事業不特道福社會抑且增光桑梓原諸君努力進行云云所有議决事項（一）各隊隊長須向隊員催繳調查册（二）嗣後每星期日各隊長須到會報告會員人數（三）願在隊外擔任徵求者可單獨進行及散會已鐘鳴五下矣 
[滬東振華學校之募金團]  
　　滬東振華義務學校開辦已二載近以學生日益發逹原有校舍不敷容納該校校長陳勇三氏特請中外巨子組織募金團分爲二十隊籌募建築校舍基金目的爲一萬元該團組織人員亦經舉定名譽會長爲李登輝名譽顧問爲鈕永建名譽參謀爲柏烈武總隊長爲陳琴軒總參謀長爲吳山陳勇三募金團主任爲陳維新募金團副主任爲朱勵公王仲庚各隊名稱以中華字之上加中振英月年旦振華英華月華年華旦華光華清華明華興華物華才華九華精華寶華蕚華新華文華裕華日華等爲名云 
[蘇州旅滬公學添設英文夜校]  
　　本埠山海關路蘇州旅滬公學自楊叔英徐蓮舫尤懷臯發　創辦後成立三載異常發逹近日徐君蓮舫等又鑒於英語之重要特於晩間再開設英文夜校一班内分專門普通二科專門科設有中西簿記銀行學打字速記等普通科則有讀本文法作文翻譯等自招生條搗出後報名者甚爲踴躍云 
[神州女學之女子敎育講演]  
　　昨日（二月八日）爲中國女子敎育之十五週紀念日本埠神州女學敎務主任程仲沂特請敎育改進社主任陶知行演講中國女子敎育之進步及女子之責任云 
[軍事講習所開學]  
　　陸軍第六混成旅旅長何豐林氏頃在閘北第二團二營營部内附設幂事講習所敎導隊一所委任何振羽爲敎務長並委張廷棟爲庶務長又委周錫卿爲隊長每營各抽目兵十六名又在機關槍　内抽兵四名共計一百名送所學習操學二術前日開學之期何旅長率同團長劉永勝王葆安營長賈萬勝趙雲龍馬貞元張樹德張廷棟張步印等齊赴該所舉行開學禮面諭肄業各士兵盡心習練迨至一年畢業以後再選第二班學習敎授云 
[姚慕蓮見義勇爲]  
　　孫雨露家屬之幸 
　　商辦内地自來水公司内經收水價司事江北人孫雨露於六日晩間行至公共租界北西藏路即新垃圾橋北塊被匪徒攔路搶刦所携之皮篋並遭該匪用手槍狙擊傷及要害頃刻斃命一案詳情已紀昨報茲聞死者之妻孫孔氏赴該公司懇給撫恤昨經總理姚慕蓮查得該司事家計貧困所遺子女尚在幼稚惻然憐憫遂自行酌給洋數百元外候再訂期聞董事會時向各董事聲明狀况勸　恤欵以冀湊集洋千元之數爲其家屬存儲銀行生息俾由該家屬按月支領藉以贍養云 
[蔡元冕調查實業與火政]  
　　華純　廠派蔡元冕君前往南洋調查實業聞蔡係閘北三段救火會會員此次往南洋調查實業兼查火政以便回申改進一切云 
[船業公所彙聞]  
　　江北船業公所成立後現聘陳湘濤爲該所名譽董事昨日午後二時該公所特開歡迎大會該業列席者人數頗衆首由正董李鴻庚宣告開會宗旨並致歡迎詞後李董發言自經同業被舉爲董事以來因船業公所成立多時一切進行手續均賴副董顧錦餘力爲劻助得以粗具端倪將來對於業務如何整頓公益如何維持善舉如何籌辦必須研究進行所以聘請名譽董事藉以贊助一切因陳君熱心公益素所聞名此次加入敝公所之後不特鄙人幸甚即同業亦幸甚云云繼由陳君答詞致謝並謙讓至再始允就職至四時後散會兹將批示兩則附錄如下松滬護軍使署批呈及規章抄件均悉該公所旣以維持業務辦理善舉爲宗旨並經呈請上海縣公署布告有案應准備案除令淞滬警察廳知照布告外此批又江蘇水上警察廳批呈及章規均悉該公所旣以維持業務辦理善舉爲宗旨並經松滬護軍使署核准備案上海縣公署給發佈告應即准予備案除轉飭第一四五區飭屬一體保護外仰即知照此批 
　　尚有本埠新聞等轉入後頁 
雜評二 
[受歡迎者應有之心理（旡用）]  
　　法霞飛將軍惠然來華由京到滬滬中中外之民興高采烈以觀迎之其崇拜英雄蕩平戰禍之功要爲人同此心心同此理焉吾亦曰歐戰五年震動全球禍不可爲不烈將軍領袖羣雄克復前敵銷兵氣而爲日月之光懿歟盛德光榮曷極然往昔武人狃於部落思想國家主義每當一將功成之日舉祝凱旋以自豪信如是則仇怨相報禍無終極論者諡史乘爲相斫書亦痛乎聖人不仁以百姓爲芻狗偷安一時轉瞬而釁端又啓寗屬仁者之所願聞睹哉霞飛將軍名高一世度量超越羣倫其必默祝此交歐陸大戰爲世界最後之一戰將軍爲世歡迎爲世界最後歡迎戰將之一人在將軍斬將搴旗追奔逐北之功勳亦以此次爲最後之一次爾後英雄共向「和平」「正誼」方面萃精薈神懋著勞績而尚有操戈同室骨肉相殘者誠爲將軍之所不樂聞也吾聞將軍在就瀕行表示一種極沈痛之感想云「中國在巴黎和會及華會所得之代價恐將葬送於内亂之中」一語足以推知將軍之用心矣所願我國握兵符者書紳銘座永矢弗諼且擴而充之爲天下後人戒 
 
 

Page 16

 
 
本埠新聞二 
[未來之三大紗廠太康公平裕豐]  
　聞大花園一帶近將有新開大紗廠三家（一）太原（二）公平（三）裕豐太康公平兩廠落成有日現已裝置電燈佈排一切一俟新花結實可以開車查裕豐紗廠資本極爲雄厚聞係某商七家紗廠所組成廠屋一座内分四大部皆係新仁記營造廠承包先興工之一部房屋五月間可以工竣其全廠房屋造成須費二十八個月之久云 
[閘北二段救火會施種牛痘]  
　　閘北二段救火會請西醫林春山朱筱舫周諷詩諸君擔任義務種痘定於陰曆二月十二花朝日開始布種以後每逢星期六下午二時繼續聞種云 
[高淳代表請求春賑]  
　　高淳一帶去年水災極重災民多流離失所現該處已派卞彬·唐換文二君爲代表來滬會同該處旅滬商人潘夢花·陳紫垣等於昨同詣華洋義賑會商議春賑辦法云 
[示禁焉羊蹊田令]  
　　上海縣公署日前發布告云案據浦東洋涇市農會會長沈文彬呈稱竊敝市地方遼闊人民大都以農爲業一家數口賴斯以生茲據敝會調員姜茂才等報告近有無知鄉民逞一己之私便將所畜之馬羊任意散放踐踏田畝嚙傷苗蔬爲害田作至深且鉅竊查上年秋收荒歉漕銀减徵農民度日已形困苦現舉春初田中麥苗勃興之際若再任其散放恣意踐囓則將來收數勢必折减農民度日尤將艱苦影響正附税銀更關重要用特備文上陳仰祈縣長俯念民情迅予出示厲禁並請轉咨淞滬警察廳訓令三區分署督飭巡警隨時查禁等情到署據此除指令照准並咨行查禁外合行布告禁止仰該處鄉民一體知悉以後毋許散放馬羊踐踏田畝妨害農産如敢故違定予究辦不貸云 
[福煦路之拆笆訴訟]  
　　告狀告錯了人 
　　李秩倫堂昨雷聲布律師代表投法公堂控稱原告有地皮一方坐落在福煦路地方前租與朱森泰已於前年間退租詎於日前有陳森記在該處圍築竹笆原告察悉向論置之不理故此投案求請着令拆去等語被告由斐斯律師代辯稱原告前將地租與朱森泰立有契約期限二十年爲满尚未满期所有契約並未取消由朱轉令陳森記築笆原告理應向朱森泰起訴與張森記無涉所控亳無理由應請堂上將案註銷中西讞員判以原告所控證據不足將案註銷堂費歸原告負擔 
[交易所與所員之末路]  
　　漢口路華證劵交易所前由范季英創辦以來獲盈不咨嗣後内部不振致暗受投機之損失現以經費繁難起見於前日將練習生解散六十餘人又所員八九十人其練習生每月祗飯食洋十五元所做不及三五月今一朝忽被淘汰竟有在南市自尋短見之事熱心交易所者至此亦可謂無聊矣 
[張吉門逝世]  
　　上海地方欵産處副董張吉門君人極稳靜任事多年於敎育界頗爲融洽本年陰曆二月初忽患腸紅之症醫治無效於前日身故昨日大殮聞者惜之至欵産處副董一職須另選熟悉會計之人充任恐一時尚難得選也 
[查禁抛棄孩屍]  
　　浦東洋涇市經董劉志濤等前因該鄉一帶貧苦客民往往於幼稚男女病故後不爲備棺收殮擅用蘆蓆包裹葉諸路旁殊於衞生有礙當即其呈上海縣公署請爲查禁等情沈知事據呈後以該客民等擅抛孩屍實與人道有乖除飭令該處地保隨時查禁昨已頒發布告一體周知矣 
[失足落水而死]  
　　吳淞救生局碼頭下七日晩間七點餘鐘有某甲失足落水後人設法救起即用稻柴鋪地將人安置取火烘煖詎無效身死立即報告六區警署由署長劉冶民飭傳地甲投報寳山縣署馮縣長派委沈警佐隨帶檢騐吏陶山等赴淞相騐當騐得已死之人和尚頭面帶長年約二十餘歲衣服内襯白布衫褲黑布棉襖棉褲腰束白色新紗板帶囊空無所有外罩元色細斜紋布棉袍足穿黑絨面西式皮底鞋騐得週身並無傷痕委係失足落河身死騐畢命飭地保備棺收殮塡明屍格舁塚掩埋矣 
[汽車傷人兩則]  
　　三千一百十九號汽車於昨上午九時許駛經西百老匯路撞倒廣東老婦王氏頭部腿足等處均皆受傷由虹口捕房三百九十四號華捕前來押令汽車載送受傷老婦投廣仁醫院醫治旋即帶該汽車夫入捕房稟候捕頭發落 
　　又乍浦路昨日下午三時許有二千八百七十四號汽車駛過行人吳雄泉不及退避突遭撞倒身受傷當經虹口捕房八百十五號華捕瞥見即押令該汽車載送受傷人往同仁醫院醫治一面持傷狀單帶同該汽車夫入捕房請究 
[私宰有病耕牛]  
　　前日有船戶沈然五南翔人與本人杜鞋龍在鐵路北大洋橋地方私宰耕牛被崗警查見一併拘入四區據沈供此牛係南翔開牛行之沈吉仁託運來滬售與隆興宰牛作主杜桂龍因牛病重將倒不及送往該作即在該處宰剥云云奉判沈杜暫交爰保候邀沈吉仁到案再核 
[强迫十四歲妓應客之惡鴇]  
　　公共捕房專查妓院之西捕摩亞與八百二十五號華捕查得常州婦人陳王氏在靜安寺路一百另五號屋内私設妓院强迫十四歲女子謝桂寳應客於前日往將王氏與女一併拘獲分别拘留昨解公共公廨即據該捕等上堂訴明前情訊之陳王氏延律師到堂代辯要求准予交保展期研訊等語經中西官核供判氏交一百元舖保謝女暫留濟良所候再訊核 
[新豐紗廠男女工之小閙]  
　　宜昌路新豐紗廠指控工人阮增友·施萬友·王小追子·洪德福·張心倫·胡阿根·陳阿二·張阿三·婦人王穆氏·王小妹·李阿二等十一人毁壞值洋六百元機器椗子等情昨由捕房將告各人一併提解公共公堂經中西官訊供推賴姑念均苦力中人無力賠償從寛判各押三天分别拘禁 
[共和新路兩烟紙店被刦]  
　　鐵路北共和新路本屬荒僻之處近新築市房漸成商市本月六號七句半鐘有匪徒六人各穿黑色長袍手執手槍擁入第一百三十八號甬人楊潤潮所開之瑞和祥烟紙店内刦去大洋五十二元小洋四百餘角復至北首一百三十號甬人黄姓所開之永泰昌烟紙店内刦去鈔票九十五元現洋六十三元小洋四百餘角携賊逸去查該處地段每月僅有四區巡邏隊經過數尚未設置守望崗位故匪徒等猖獗至此業經失主投區報告請求跴緝並懇派警站崗以資防衞云 
[舊債案責成保人]  
　　曹聽濤前投法公堂控沈桂山不理欠欵洋八百餘元向索不還求追後除還外尚欠三百餘元奉判交保限理詎沈保出外避不到案判令保人每月拔還洋五十元在案嗣因延拔不還昨又傳訊原告仍求嚴追詰之保人由其妻代到聲稱被告沈桂山實係婦人之父現今實情貧苦無力求請從寛措繳中西官判以保人不應屢次延不料理着交三百五十元人銀並保出外仍照原斷拔付 
[威海衞路之賭窟]  
　　賭客三十一人 
　　前晩靜安寺捕房華副捕頭鮑永順與包探顧金林在威海衞路三百九十五號屋内破獲賭窟一所捉獲賭徒王連生等男女三十一人連同賭具一併帶入捕房准各存洋五元保出昨奉公共公堂傳案訊明判到案者罰洋三元不到者保洋充公賭具銷燬 
[小茶館聚賭抽頭]  
　　甬人徐金生在伯頓路七百九十三號屋内開設小茶館因客人聚賭捕頭被七百五十五號華捕查見以其違章當將贓具帶入捕房稟奉捕頭諭候請廨出單傳究 
[破獲販土大機關]  
　　總巡捕房華探王松泉前日與九十八號西探在廣東路七十三號屋内破獲販賣烟土機關搜出烟土數十包當將賣烟土之潮州人周芹山王阿六連同烟土一併帶入捕房昨晨解至公共公廨第一刑庭即據中西包探上堂稟稱被告等在廣東路七十三號懸有公興洽記字號招牌秘密販賣烟土請爲訊究並將抄獲之烟土圖章等物呈案請察訊之周王二人延律師到堂辯護經俞襄讞核供商之英包副領事以被告等故違禁令判周罰洋三百元王罰洋一百元一併充公示儆烟土送海關焚燬 
[孩竊自殘之可惡]  
　　在十六舖沿浦爲孩竊之徐永發昨日傍晩時因被同類王桂仁强借錢文不遂以致口角突遭王手持小刀猛剌傷及腰脅血出如注爲該處第七守望崗警察查知將兇手拘獲惟兇刀已被抛棄當即解入第一區警察署由王署長察得徐受有刀傷飭將原被一併移送地方檢察廳訊究 
[串竊貢呢案判决]  
　　分别科罪處罰 
　　英商太古洋行在公共公廨刑事科狀訴廣東人范仲祺林本二陳長發（即阿祥）串竊值銀六千兩之貢呢五箱交由掮客王天錫何樹南消贓與生昌裕豐等洋貨號得價分肥一案昨經李襄讞會同英赫副領事繼續審訊終結以何樹南無關着即開釋餘則串竊消贓屬實判决范押西牢二年林陳兩人各押一年王罰洋二百元充公分别示儆 
[學徒竊物銷贓之懲罰]  
　　雲南路某印刷所主陳慶華指控學徒李煥榮·羅錫祥·曹福祥·串竊鉛字消贓與吳培甫·韋文仰·宋海良·孫子華第一案昨由捕房將以上人證一併拘解公共公堂經中西官研訊明白判吳培甫罰洋三十元韋宋二人各罰洋五十元一併充公孫子華訊無關係省釋李羅曹三學徒姑念均年未成丁從寛不究原告領回管束 
[竊衣服人贓并獲]  
　　常熟人曹阿根於昨串黨耿阿章潛至新閘路二百十號門牌杜福慶家竊取衣服一包携至西虹口某押店求質被探陸連奎陳玉山查見將人贓拘入匯司捕房捕頭畧詰一過諭押候解廨訊究 
[公共公廨訊案彙錄]  
　　昨晨公共公廨民三庭由張襄讞會固日副領事田中氏訊理北四川路四十號門牌日商福家糖菓店主婦田中絧訴房去於屋外圍築竹笆强迫遷移案據被告代表律師辯稱該屋業主並非被告原告所供之事亦非被告所爲請求將案註銷云云原告代表律師駁稱公堂前給禁止被告圍築竹笆之堂諭被告即遵照辦理而公堂所發傳票被告亦已接受是其已承認竹笆確屬伊圍築則應負擾亂原告營業之咎被告律師之請求應請駁回云云旋由公廨交保處西員胡特斐爾氏上堂證明初因堂諭傳單無從送逹曾以電話向馬海洋行詢問得復以該屋係顧姓産業遂往傳被告又由馬海洋行西人上堂聲稱電話答覆係忽促未及檢查後加調查則顧蘭舟已將該屋轉賣與人惟仍在馬海掛號因已陳舊由馬海通知原告築笆修理並經函復檢察處等語結果候會商堂諭宜佈民四庭由關讞員會同美丁副領事訊理（一）前祥美洋行買辯張祥君聲請破産案結果應由原審公堂核辦（二）喻鴻泉訴顧少岩不交息摺請追損失案顧廷梁棣佺律師代辯結果改期七天再核（三）隆盛號訴斯惠生不理髮網價洋案結果應由被告負責償還原告貨欵被告交原保限兩個月遵判履行（四）奚洪德訴奚士亭奚根生私售道契請追損失案結果改期訊理 
[誌謝]  
　　前日承銀行週刊社惠贈銀行週刊第六卷第八號恐慌預防號一册洵爲現社會所應注意之書誌以介紹昨又承天盛綢緞局惠贈優待贈品劵兩張並鳴謝悃 
[中華職業敎育社通訊]  
　社址上海西門外方斜路三四八號 
[江西饒州之職業敎充]  
　　　本社委托章君伯寅調查之報告 
　　（一）省立第二乙種工業學校全校學生一百名預科一年本科三年畢業常年經費一萬三千元成績室陳列瓷器有仿古者有西式者有施彩者有素燒者各極其妙校内大窰一每年燒三回小窰一上半年兩星期燒一回下半年每星期燒一回參觀原料配合室見瓷器·陶器·玻璃之外又有洋灰琺瑯磚瓦景泰藍之配合分析室研究定性定量粘土燃料其分合之顔色並廉價發售以便業窰者施彩之用附屬乙種工校取實地練習窰業之便利設景德鎭實習時間占三分之二不待畢業爲人爭聘以去者時有所聞是職業需要敎育之好現象也 
　　（二）鄱陽縣立高等小學校常年費一千五百九十元敎室三學生八十五人普通課外授農業兩小時有田一畝培植園藝以資實習 
　　（三）省立第五中學校常年費九千零十六元學生數一百七十三人對於選習學科事在商榷中手工科於竹工木工外亦重窰業成績室陳列小窰素燒均有可觀 
公布攔 
[江蘇高等審判廳]  
　　民庭判决王繼溥與湯棣因産涉訟控訴一案（判决主文）本　控訴駁回控訴審及前上告審訟費由控訴人負擔陳秉鈞等與葉錘甫爲租房涉訟上告一案（判决主文）本案上告駁回上告審訟費由上告人等負擔（以上三月八號） 
[江蘇高等檢察廳]  
　　批示戴蔣氏狀悉查本案原縣辦理尚無不合已令縣轉行諭知此批汪家勝狀悉准予上告此批朱玉堂等補具控訴理由並請附帶私訴呈遞一狀許培卿對於黄根寳案聲請展期審理呈遞一狀以上二狀業經本廳查閱函送同級審判廳核辦仰即知照此示 
　　諭知案據陳作民呈船地爲東臺縣知事濫用職權破壞法律請求救濟等情到應查東台縣係江北高等分廳管轄該民如有申訴實應逕赴該分　狀請核辦仰即知照此諭右仰該具呈人陳作民知照（以上三月八號） 
[上海地方審判廳]  
　　公示送逹（全文在本廳揭示塲公布）第三七號（民二庭）一件丁正甫與玉炳　等因貨欵紏葛一案茲本廳定於本月二十日上午十時爲公開審理日期仰該被　人王炳銓依　來廳候訊毋違特示右仰被傳人王炳銓地照 
[上海地方檢察廳]  
　　批示王鳳儀狀悉爾妾如果捲物遺逃應俟覓獲後核辦所請備案之應刑事上無此程度碍難照准此批謝向氏狀悉案經起訴仰候同級審判廳核辦所請交保之處碍難照應此批仇阿正案經却下所請不准此批姜阿大靜　訴辦多資無　此批包文卿狀悉已於本月四日明白批示　仰即知照此批王遠三狀悉候函致公共租界會審公堂移提到案再子核辦此批田燕輶狀悉查該民現因劉成金上訴經高等審判廳提訊在案應俟發還後　行核辦此　　潘陳氏尚在竪執行自應俟期满給領所請堡竊無此辦法不准此批吕如　狀悉仰即來廳　訊　批孫氏狀悉仰　來廳候訊此批生學　所訴是否願實　候傳訊如誣董究此批王兆　狀悉旣據聲明不　　於五日補具理由書以便一併轉送高等檢察廳核辦批田其有狀悉本案迭　偵查以情節較微免予檢舉並當庭　如各在案仰卽遵照前　母再滋訟此批（以上三月七日） 
 
 

Page 17

 
 
 ]P>常識 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常識 
常評 
[國民直接監督財政之起點] [  覺]  
　　我國財政之紊亂及黑暗未有過於今日者而不謂於民國時代遇之此皆國民放棄監督之責任故也 
　　監督財政之權國民本付之於國會而國會旣不能行使其職權當開會時亦未甚注意及此反因黨見之重犧牲其國民委托之責任此固國民所疾首痛心者於是此等重大之責任國民不得不直接自負之矣 
　　今者商聨合會事務所駐滬代表行使大會所付重之責任推舉代表調查九千六百萬元鹽餘公債之内幕此國民直接監督財之起點也代表行矣此重大之責任果確能擔負與否全國國民所注目也願代表其勉之 
經濟 
[商業問題之研究（續）] [  吳柬初]  
　　零售業本利續論 
　　上篇呈於本利計算列舉十四要項讀者或嫌吾言之涉空泛則吾不得不進作詳密之陳述並列表解釋以明吾意 
進本（水脚在内）七分進貨上開銷二分 
成售賣上開銷五分廣告費二分 
本店中開銷四分租税保險費六分雜費二分捐項二分 
共計九角八分售價一元淨利一元减九角八分餘二分 
　　表中銀數本屬假定貨品亦未指出名目但其所假定之理則甚顯然吾人就該表以觀卽知做生意而欲賺錢實非易事往往計算不精失之毫釐差以千里彼一般經營大業者尤不可不具科學的眼光而研究其中之利害貨品之進出利薄而開銷大設經理其事者稍不加意於成本項下不論何種若多糜費二分則利益即隨之以去或在任何二種成本上而各多用一分則照計畫所能得二分利益者至此遂等於空做或謂成本項内加多在售價方面可以推加殊不知售價有時有不能加之苦衷不必言競爭上之關係卽於顧客之信任上亦未許任意操縱故在實際言欲爲充分之獲利計不如於進貨上研究如何可以由賤購得於開銷上研究如何能獲實效未開銷也愼之於先旣開銷也務求發生相對之功效他如無意識之廣告乏趣味之陳列不良之人工以及偷漏爛賬等諸如此類均爲店主所不可不倍加審察也 
道德 
[婦女宜戒艶妝] [  寫心]  
　　每見世俗婦女妝飾務求穠艶對於父若夫誅求無厭以爲妝飾愈艶則風頭愈健殊不知艶妝之弊害實多茲爲分述如次 
　　（一）喪人格當此昌言男女平等時代婦女應知尊重自己之人格裝束祗須以「整潔」爲主若徒事艶妝以博男子之歡心是直自靈其人格矣 
　　（二）導淫邪古語云「慢藏誨盜冶容誨淫」可知艶妝實爲導淫之媒介况今之花界中人及不正當之婦女俱藉艶妝以取悅於男子苟良家婦女尤而效之則邪正莫辨其不被人輕薄指摘者幾希 
　　（三）不經濟華麗之衣飾與樸素之衣飾其代價相去之甚恒逾十倍而在不識甘苦之婦女祇知取精用弘故每見中人之家有因婦女欲購置貴重衣飾而舉債者豈非不經濟之尤者乎 
　　（四）費時間婦女裝朿本較男子爲費時若再加以艶妝則費時必更倍蓰故甚至有費去上午半日之時間而尚未竣事者 
　　綜上數端觀之婦女之艶妝亟應革除固無疑義惟今之婦女無識者多非已有覺悟者竭力提倡則艶妝之惡習恐一時尚難革除也（乙種酬） 
衞生 
[臨産要旨] [  哲民]  
　　昨閱達生編見其中關於臨産一端言之有理持之有故而語皆經騐不涉荒誕茲擇其緊要者摘錄數則於下識者幸勿譏余之抄襲也 
　　六字眞言一曰睡二曰忍痛三曰慢臨盆 
　　臨産時必要養神惜力爲主能上牀安睡閉目養神最好若不能睡暫時起來或扶人緩行或扶桌站立疼若稍緩又上牀睡總以睡爲第一妙法但宜仰睡使腹中寛舒小兒易於轉動且大人睡小人亦睡轉身更不費力蓋大人惜力小兒亦惜力以待臨盆用之切記切記 
　　無論遲早切不可輕易臨盆用力切不可聽收生婆說孩兒頭已在此以致臨盆早了誤盡大事此乃天地自然之理若當若時小兒自會鑽出何須着急每見貧賤婦人或急於塲國或勤於絍織忍痛力作及至痛不能忍未及臨盆兒即産下即産母亦不知其故可知瓜熟蒂落不假强爲也或因小兒力薄其轉身時用力已盡及到産門不能得出或亦有之必要認得眞小兒頭實在已頂産門宜稍用力一陣助之則脱然下矣（乙種酬） 
 
[世界大政治家怎樣淂到他的榮譽] [  吴待]  
１世界政治家要尋最榮譽的所在復有人来指導他給他一双鞋子底下有四把利刀并給他一根手仗端是尖鎗 
２又指着一條山路說「你能上去走到山頂就可以淂到最大的榮譽」 
　　大政治家一望却是許多男男女女老老少少睡在路上满坑满谷没有揷足餘地 
３但是因为要淂最大的榮譽必定要這許多性命耒犧牲扵是奮勇上前他的身上沾满了血腥 
　　小果然支到山嶺有个麽皇着見他耒了嘉奬他的能力賜給他最榮譽的宝星 
５世界大政治家志满意淂在山前臨雖只見山下死人的血滔　流成江河 
敎育 
[學校敎師宜革除普通嗜好] [  汪南窗]  
　　予入敎育界不過三四年而平日往還熟稔之敎師不下百餘人嘗見其有沾染普通嗜好者因其於人無益於事有害乃略舉嗜好之種類及基梗概以爲學校之敎師與家庭之父母爲常識之一助（一）吸捲烟（二）碰麻雀打撲克（三）飲酒（四）口齒完整鑲嵌金牙（五）眼目清明而戴眼鏡此數者若在常人固未可厚非惟在學校之敎師則不免爲大過矣蓋金錢之損失與身體之受傷猶爲一已的其害尚淺樹惡模範以示學生影響於多數其爲害實至鉅也老敎育家柴爾紫門有言「兒童之五官極爲敏銳兒童之情性極喜模倣」願今爲舉校之敎師深味老敎育家之言朝夕儆惕對於上列各種普通嗜好有則改之無則加勉也（不受酬） 
雜錄 
[閱世新語] [  寫心]  
　　水能載舟亦能覆舟財能富人亦能困人人不善用其財則必爲財所困人貴當機立斷蓋機會苟已失去卽永無重來之日 
　　好施小惠最爲無益每見施者已倦而受者尚覺未厭 
　　傳聞之言卽使鑿鑿有據亦不可深信宜依事理審度而判斷之 
　　資財出納旣有預算而不遵行則與無預算等 
　　不悉商情而經商雖幸而獲利其結果終必失敗推之凡事皆然 
　　人苟無虧心事本無庸諂媚鬼神苟有虧心事雖媚之何益 
　　精明之狀見於詞色則暗中吃虧必多 
　　决心爲善惡之關鍵苟無决心非特不能爲善且亦不能作惡 
　　舊道德之根本觀念爲抑制個性新道德之根本觀念爲發展個性新舊之觀念雖殊而其欲爲人類謀幸福之目的則一 
　　久不通問之人一旦忽過從極密則必有所求於我 
　　賭能長貪色能長懶故溺於賭色之人不可與共大事（乙種酬） 
問答 
[張直言問]  
　　古人傳說烏鷄（鷄之羽毛皮膚色全黑有如烏鴉）肉若和黑牛肉或馬苓薯煑而食之必死此說愚未證實但據故老言却信而有徵不知南中亦有此傳說否又不知是何理解古人又言烏鷄卵最爲補品果可信否統希海内明達有以敎之 
 
 

Page 18

 
 
   
 
