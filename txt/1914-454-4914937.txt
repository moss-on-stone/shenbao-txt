# 1914 - 454 - 4914937

 

Page 1

 
 
遊記 
[羗海雜誌（二）（十）（一）（生入）]  
　　甫上坡見有五六騎迎而來乃本營馬隊奉軍官令馳送夜號者也稱日月山口盜刦番民哈拉汛員躬率汛兵正在各路探哨本營亦已派人守隘不通口號不得猝入也遂聯轡猋馳而歸哈拉汛員張李仁君亦踵至戎衣抺首腰刀懷尺許短鎗健兒十餘人背火鎗以從余置酒强張君飲張君爲言番地盜案習見不慣秋冬之際無日不有數起往往日落無人雖近城之地亦或肆其野心至令邊民之畜牧採薪者時被其擾凡番匪刦人必於四山大小路口遍布黨羽僞爲行路者遇客商人少則各路不動人衆則各路齊出相應是以派兵防匪亦必多分小支亦僞爲行路者如法制之相距又不可太遠哈拉營額設制兵本多守戰馬砲各隊亦全而汛地遼闊山徑紛歧在在可以奔突僅恃裁餘殘兵殊有防不勝防之勢日月山内外匪徒出没獨多者以其中海衝衢大帮商販必由之道也匪踪入境必波及於村莊村之大者固有堡圍碉台之可守若數家村落荒僻零星則非鄉民自能爲力全憑汛兵保護如由公家建　卡計日月山内外平地十里一碉山路五里一碉至少須碉卡百處碉駐十人非千人不敷分撥而工程軍裝何從籌此鉅欵兵勇旣常川駐碉優其糧餉尚恐無人應募勢不得照經制兵餉之例沿邊郡邑一處如是處處皆宜仿行其事豈易言哉今無他汛員與士卒同甘苦聯蒙番助守望途遇零落行旅留其少待後有來者聚爲一起酌派兵勇護送貴在事前以防匪勿待其被刦而後緝匪則刦案或致略稀惟在當事者隨機應變耳然而吾之兵朝東夕西犯霜雪披荆棘重趼裂膚已甚矣憊月得五錢之餉銀三斗之倉糧而責其執干戈嘗鋒鏑葬身於氷天雪窖之鄉誰忍爲之計其追匪殞命及觸瘴癘而死者歳有數人公家例恤銀兩幾何全賴員勇捐俸餉及新補者讓　兩月糧其或緝獲盜匪有充賞之馬匹什物變價以後分 
 
 
 

Page 2

 
 
給死者之家屬而已言次　欷不已（張君事績列丹噶爾廳志名宦門以上所言足見其愛民恤兵謀略之勝人處已錄寄孚惠君增入廳志）向午張君倦而歸余等乃議拔帳事時有和碩特蒙古貝勒阿科台吉陀羅干青布及居里蓋札事三人各携眷屬部民　牛羊羣游牧至此在哈拉城西插帳乃約其備齊駄匹送至千布录番地是役用牛駝百七十餘　 
時評 
[戰事與人種（冷）]  
　　或謂此次戰事人種之戰也俄以保護斯拉夫人種助塞而與奥戰德以恊助日耳曼人種助奥而與俄戰比與法同人種故助法而拒德是以英向德宣戰之時德皇曾言英何助異種以攻同種而美總統告誡國民中立之時又謂美合各種族而成國中立一破恐有自相分裂之虞人種之關係於此戰大有所表見焉然而或又謂此次戰事消除人種之戰也法以非洲之黑頭軍以戰英以亞洲之印度軍以戰而德復利用亞洲之土耳其軍以戰英復恊商亞洲之日本軍以戰非人種之關係於此戰又大表見焉 
　　嗚呼人種歟非人種歟以我觀之利害之關係而已苟其利也同一人種相助可也相戰亦可也因異種之故而戰同種亦無不可也苟其害焉反之可也人種與非人種有何與焉 
戰事要電 
　　其一（本館特電） 
　　北京電德使抗議政府尚未作復日兵係從三路登岸(一)龍口(一)萊州之金口(一)卽墨之虎頭峽 
　　北京電德使抗議今日尚未答復青島一帶大雨進行及防備均困難 
　　北京電據報日兵日行數里德亦專力守備相距甚遠發砲僅以示威青島尚無戰事 
　　北京電德皇電膠督希望能固守六月 
　　濟南電龍口電局商會公所均爲日本軍隊佔據各辦事員已報告離境 
　　北京電現由京奉京漢路來京避難之西婦日衆蓋因租界不便居住 
　　北京電日人稱英法以美將購買現泊在美各口岸之德國輪船恐將利用美旗接濟德國將提出抗議 
　　其二（英人特約路透電） 
　　濰縣電據德人消息日軍先鋒隊數約三千人由龍口出發因道路泥　行兩日之久僅得十英里繼乃抵一潮水盛漲之河其炮隊不能過之現正折回龍口（七日） 
　　濰縣電連日大雨之後青島砲台數座及避炸彈之屋多所均爲水淹致令防軍大爲不便膠督現准每人駐炮台兩日居鎭休息一日俾免兵士久勞患病（七日） 
　　濰縣電青島居民現後精神焕發因未被轟故也預備軍及國民軍多寓於私人住宅商店飲食舖均復開市音樂會及影戲場則於夜間開演德員曾令中國鄉民不得經過前敵一帶之田野因均埋有地雷之故有鄉民數人漠視禁令往耕其田觸地雷炸斃（七日） 
　　東京電星期日日軍之海面飛艇一艘曾在青島天空偵探一切如願而回（八日） 
　　倫敦電官報局宣稱聯軍現取攻擊已逼令德軍向東北方退走（七日） 
　　波杜電據官中宣稱英法陸軍與敵大戰兩日後已逼令德軍退走（七日） 
　　北京電又英國陸軍官電如下霞飛將軍之計畫現正逐步實行聯軍現取攻勢已將迎拒之德軍逼令向東北方退走（八日） 
　　巴黎電九月六日法軍攻德國主軍右翼第一軍團頗爲得利今日自墨哇至維特萊納法郎沙瓦斯及至亞貢（前悮作亞雄）山脊之前敵皆在開戰（七日） 
　　巴黎電據官中宣稱蘭特伊納摩杜瓦恩墨哇塞桑維特萊納法郎沙瓦凡爾丹之前敵均在開戰吾軍得英國强大之助力已逼令德軍開始向後退走德軍前日曾到柯洛米愛爾斯及拉番爾台戈歇爾二處（七日） 
　　波杜電據今日下午政府公文宣稱自蘭特伊納摩起沿格蘭摩蘭河至維特萊納法郎沙瓦迤遲以至凡爾丹之陣缐皆在大戰幸賴吾軍勇戰且得英軍强大之助力星期六日星期日進扺柯洛米愛爾斯及拉番爾台戈歇爾二處之德軍已被逼退走（七日） 
　　北京電英外交部以法政府官電致駐京英使英使送路透電社宣布其文如下今日吾軍右翼復與敵軍右翼在格蘭恩摩蘭河兩岸接觸吾軍中央右翼（勞蘭及伏斯巨）仍在接戰現局未聞有所變動昨日巴黎防軍先鋒隊與德軍右翼縱隊接戰後今日戰區蔓延益廣吾軍前進至哇爾克河未遇重敵聯軍現局總言之似頗佳也摩堡巨炮台仍在鼓勇禦敵（八日） 
　　倫敦電英軍死傷者共一萬五千一百四十一人軍官死者六十三員傷者一百六十二員失蹤者二百三十員兵士死者二百十二人傷者一千零六十一人失蹤者一萬三千四百十三人（七日） 
　　倫敦電安都厄爾比東南之壩已爲比軍所决大水汜濫至台爾芒特以外淹斃德兵甚多餘均攀登樹顚屋頂之上德兵並失炮數尊星期五六兩日之戰比軍曾斃德兵五千人（七日） 
　　巴黎官電比國德軍現由康品省及林堡省沿狄愛至哈塞爾特線退走西境德軍運至東境之消息已確（七日） 
　　哇斯丹電德軍開砲及縱火毁狄南特鎭謂居民曾由高處開槍轟擊（七日） 
　　哇斯丹電比國義勇隊在曼爾及卡特納克間抵禦多數之德軍五小時之久繼乃整軍而退德軍乃佔據曼爾現向干特進發（七日） 
　　巴黎電奥兵十二師團在萊姆堡被滅之説已確（七日） 
　　巴黎電奥兵十二師團已在萊姆堡完全被滅羅白森之奥軍已大受損失現取守勢且有數處業已退走（七日） 
　　北京電俄使署宣稱俄軍昨日佔據萊姆堡南二十五英里之米柯拉茄要塞該要塞環以深池且有鞏固之戰壕三道俄軍是役獲炮四十尊軍需甚夥拉伐羅斯加目下仍在惡戰奥軍在克化爾姆一方面作戰者現正退走爲俄軍追迫之俄軍俘敵甚衆獲野戰砲圍城砲多尊及其他軍需若干俄軍所佔之醫院中有一所臥患痢之奥兵五百人奥兵染此病而死者甚多德軍前敵僅見一小戰（八日） 
　　倫敦電據官中宣稱俄軍逐漸包圍泊爾齊米斯爾大炮台（在萊姆堡西約六十英里）該砲台若不投降則俄軍卽將轟擊（七日） 
　　倫敦電俄軍奪獲萊姆堡南二十五英里之米柯拉茄夫砲台獲砲四十尊皆置於鋼架之上者且獲軍需足供一年之用該炮台控制特里斯特河入路俄軍且佔據萊姆堡西北三十二英里之拉伐羅斯加該地爲奥國四鐵路之交點（八日） 
　　哈爾濱電自開戰之後過俄國林斯克運入内地各省之奥國軍官共二百零九員奥兵共一萬一千六百二十人德國軍官共八員德兵共四百六十二人皆俘囚也（八日） 
　　北京電據塞維亞里虚電稱奥國飛艇一艘在伐里維空中抛擲炸彈擊中醫院一所惟未死傷一人（八日 
　　哈爾濱電據貝爾格萊特（塞國舊京）九月七日來電謂星期日晚距貝爾格萊特西南十六英里半騷河右岸之哇白納洛伐慈附近曾聞大炮之聲聞塞軍復得利惟詳情未悉九月七日晨間奥國砲隊在貝爾格萊特附近開戰並無結果（八日） 
　　北京電孟台里格洛之軍擊敗奥軍奥軍向格拉化夫退走（八日） 
　　倫敦電英國巡洋快艦配慈法愛恩特號死者三人傷者十三人失蹤者二百四十三人（七日） 
　　（按該艦之遇禍或被攻擊本社未接電文大約此項電文爲檢查員扣留也） 
　　北京電據彼得洛格拉特宣稱土耳其大使里法特謂土政府召集陸軍之計畫乃遵行數星期前政府所發之動員令其原因則爲時局危急之故土政府僅從事預防之計畫並不危及他人又謂土政府從未嘗請假道布國以攻希臘末謂土政府本星期内將宣布中立（八日） 
　　北京電又英國外交部官電西澳利亞政府人民電表景仰英軍勇戰之忱謂彼等光明之勇武更令吾人可以英國舊旗自豪澳大利亞總督亦致電殖民部謂澳大利亞防軍歡迎陸海軍光明之成績澳洲遠征軍急望加入戰場之伴侣云（八日） 
　　其三（德人德文報專電） 
　　紐約電據華盛頓官塲消息德軍右翼歸白洛大將指揮者現由亞米安斯取道桑列斯及康班業抵巴黎東之瑪恩河包圍英法之軍巴黎炮臺曾發炮猛轟以助法軍德軍冒炮火抵法軍之後獲大炮二百五十尊小砲一百五十尊法英聯軍鏖戰之後紛亂退走（七日） 
　　紐约電韋台姆堡公爵及德儲所統之軍奉命圍攻法軍右翼已抵納台爾及萊姆斯（七日） 
　　紐約電德皇在斯特拉斯堡指揮德軍攻擊南錫據德國消息自巴黎至凡爾丹全線之聯軍 
 
 
 

Page 3

 
 
現正退走德軍正在追擊（六日） 
　　紐約電德軍赴哇斯丹者聞已在瑪里萊斯及干的間之台爾芒特遇敵（六日） 
　　紐約電英國巡洋艦配慈法愛恩特號（載重三千噸於一九○四年下水）已在北海爲水雷所毁（六日） 
　　紐約電俄國運兵船之赴比國哇斯丹者已在北海爲德國魚雷艇攻擊有運船兩艘載俄國俘囚已經押至維爾海姆沙凡口岸不魯塞爾之德軍已撥出若干赴哇斯丹阻止餘兵登岸（七日） 
　　紐約電英國外交部宣稱加拿大亞斐利加及澳大利亞之援軍現正行扺法國（六日） 
　　青島電據天津時報載稱青島德員强留華工逼令助爲防務工程云云其言絶對子虚德員旣未强逼工人作工亦未阻止工人離境惟華工前數日逃出者今多返此且有女子雜於其中蓋彼等深信德員之能保護之也彼等今所得工資頗豐且可隨時離境（六日） 
　　北京電駐墨西哥德使欣芝君已任爲駐華公使（六日） 
　　其四（美人大陸報專電） 
　　萊州電現有日兵數千名經過此間（七日） 
專電 
　　北京電約法會議昨議决總統選舉法主席報告卽指定七人起草並定十日議立法組織案 
　　北京電官錢局行先設北京及北數省 
　　北京電活佛之俄顧問拉穆遜已辭職 
　　北京電徐國務卿有小病 
　　北京電今早大理院開審霸縣劉鼎錫案 
　　北京電今日往旁聽劉鼎錫案劉及門丁楊某均不認而被害人証則歷指其受賄月日數目大抵以禁烟各項敲詐得之劉形狀極下等見之有衣冠掃地之感 
　　北京電各省財政廳官制計共十條將公布分總務榷運制用三科 
　　清江電桃源宿遷交界之區刻下韓恢勢力甚大風聲傳布云有人馬一萬之譜張勳部下與蔣使軍隊互相推諉未收一勦之功聞政府已責成馮上將軍另調勁旅從速盪平弗以江北一隅牽動大局 
　　開封電宋丁二匪現利用潁水之險死抗官軍聞官軍甚爲失利田使特飭王汝賢加派軍隊努力進剿以爲一網打盡之計如再失利田使定欲將王汝賢嚴參 
　　長沙電湖南江華縣地方有竄匪四千餘人紛紛逃往粤邊 
要聞一 
[美人之歐洲軍畧談（六）]  
　　大陸報云近日歐戰消息寥寥無幾然細按之亦饒有趣味可供吾人研究者也日來德軍之目的似在包圍聯軍其右翼一軍取道於亞米恩與聖奎丹進行尤速惟其他軍隊駐紥别處者尚遲遲未行此種態度大約可作兩種解釋在聯軍方面當然謂兩軍交鋒德人失利因而不能繼續進行惟在德人方面由紐约傅來消息而觀之則又謂德軍左翼根據於兵法上種種計畫故意按兵不動雙方報告均能言之成理究竟孰眞孰僞姑暫置之不論可也吾人現時所欲研究者即兩軍最近所處之地位及其形勢而已德軍本以巴黎爲軍事上之最大目的惟細察兩軍日來之行動消息德軍軍事上之計畫似已更變直擄巴黎長驅聯軍於法京此德軍原定之計畫也今德軍一面向巴黎之西北攻圍聯軍（距巴黎约二十五英里）一面反東向橫阻聯軍惟恐其或返巴黎是德軍已改變其方針務使聯軍左翼挫折而回與其中軍相併而後施其包圍手段也據德人言德軍業已佔據萊姆司果爾則聯軍中部之守禦線破壞矣惟雷菼勒（在萊姆司東北）之戰德人自言難下可見聯軍尚未完全失敗也聯軍左翼現時當紥森尼河一帶東距巴黎約二十餘英里北至埃司尼河沿河西向至萊姆司爲止萊姆司之西聯軍則以雷菼勒爲終點要之吾人若按圖畫地將見聯軍之守禦線形如橢圓凹于中者約三分之二而南方一部分尚有大隙未補其間距離不　百英里也以上云云如其爲信則聯軍軍事上之位置不利極矣以此禦敵禦於何有加以敵軍人數較夥奮勇異常以百萬德人包圍六十萬之聯軍再由南方塞其出路聯軍危矣凡此情勢類皆隨機隨時發生原非始料所及今德國軍事家得此效果自必滿意德軍所定軍略乃在衝開聯軍左翼而後於巴黎與聯軍中部及其右翼之間直向而前聯軍之左翼旣弱德軍遂反向而東阻撓去路使之不得行近巴黎此軍事家見機行事其手段之敏活固有如是者就聯軍現時所處之地位而言非死力擊退敵軍即當擇一較穏之地暫行退守如其退守也當然必至瑪尼河爲止若能以森尼河爲根據地似猶安穏瑪尼河雖足暫避敵鋒究非安全之策也 
[英人之最近歐洲報告]  
　　英外交部致駐華英使電文下文乃總括戰局情形以續八月三十日宣布英國陸軍作戰情形之文前星期内無試驗兵力重大之舉前敵陣線甚廣各處固曾交綏在其他戰爭已足稱大戰而在今番戰爭則僅爲聯軍因戰略上之退走收縮發現之細事耳蓋因邊界及比國所受最初之震動及德國投入西部戰場之兵力甚大故不得不然英國遠征軍因兵力薄弱曾在東部大受損失然已與法軍一致行動且按法國陸軍參謀部之韜略作戰八月二十六日坎白萊一役英軍曾保衛法軍左翼全線使免爲敵軍抄攻其後法國第七軍圑戰於吾軍之左第五軍團戰於吾軍之右乃釋吾軍之勞解吾軍之困八月二十九日法國第五軍圑由哇瓦斯河陣線出發迎擊德軍乃在基士之南大戰是役法軍得昭著堅固之勝利德兵共三軍團一第一軍團一禁衛軍團一豫備軍團大受損失紛亂退走現信第十軍團司令亦死於是役聯軍雖獲勝利而仍向南退走德軍緊追於後故仍與吾軍後防隊接觸八月三十日三十一日英國掩護及遲進之兵屢與敵軍交綏九月一日德軍猛力進攻乃在康班業鏖戰英軍與戰者爲英國第一騎旅第四防旅英軍完全滿意 
　　德軍進迫聯軍力戰不退後因死傷太衆及砲位十尊爲聯軍所得始停止進攻此役吾國防旅實當其衝死傷者約三百人此後敵軍未侵來犯八月二十三日芒斯一役之後聯軍之第一休息日爲九月二日數日來聯軍無一刻不在進行及交戰中計吾英將士死亡者約一萬五千人戰線極廣軍士散列陣前屢次撤退以致將士迷散者頗多即小隊亦有因失路而與大軍相隔者大約死亡總數中所核括迷失之兵必有許多能安然復回營也吾軍人數本不爲衆今喪失此數殊覺其重大雖然軍氣不稍挫也吾軍之喪失尚不及敵兵之爲吾軍所殺者三分之一吾軍所犧牲者以此次戰爭事業比例言之亦未爲多吾軍刻在瑪恩之南與法軍相合關於敵軍之最近消息卽敵瑪不注意於巴黎而向東南方面進行直趨軍恩河及法軍之左面及中央聞德國第一軍在喇潘爾台沙霞亞爾及愛西塞斯伏福爾特之間第二軍佔萊姆斯後已前抵沙托雪挨列及該地之東第四軍聞南往亞貢在須維配斯及維爾須爾葉爾白以上各地點皆於九月三日爲德軍所抵者也 
　　德國第七軍團爲法兵一軍團在台恩維爾附近擊退故德軍包圍英法軍左翼之舉似已作罷或因其軍不復能展布若是之廣或因變計主張直接攻擊聯軍陣線德軍方略之變是否出於己意是否爲戰局所迫是否因聯軍前敵之兵力厚大須以後事證明之吾軍之個人優勝德兵此已毫無疑義吾軍皆知若以相等之數對仗則可操必勝之權德軍步隊鎗法頗劣德軍縱隊之進攻者當吾軍之來福鎗隊輒爲披靡吾軍訓練精而戰術高故能以一人而敵數人吾軍馬隊屢獲顯其勇武之機已確佔優勢費蘭巨爵士報告英軍各隊昭著之優點謂馬隊遇敵任所欲爲直至敵軍增至三倍而後已德國巡邏隊望風而逃德軍不敢當吾軍步兵之鎗火吾軍砲隊敵軍從未嘗以不足三四倍之人數禦之且述及八月二十六日納卡托一役是日有英國砲兵一中隊將士死傷皆盡惟餘下士官一員砲手兩人而仍接戰不休中有一砲發彈不絶且安然由戰地而回又有輜重隊一部分爲德國馬兵一隊截斷勒令軍官投降該軍官不允開足汽車速率安然回營僅失小車二輛吾軍雖際此炎熱之季跋陟長途然軍容甚整戰馬因芻秣豐足亦皆肥壯總之照戰局已往之情形已令英軍獲增長名譽及著名成績之機也 
[德國之軍事與外交]  
　　（譯華德日報） 
　　環攻聯軍談五六七等日紐約電甚形詳明勿庸詮釋而尤令人一見即知德國參謀部之運籌帷幄超羣絶倫焉當初德軍前哨出　邊陲之後雖首先爲比軍所阻而其進行則迄今悉符原定之計劃絶未變更故德軍先後之秩序井然不紊茲查德國西征大軍共分爲七軍每軍以元帥一人領之其下復分爲軍師旅等軍有上將一人爲軍統師有中將一人爲師長旅有少將一人爲旅長總之追擊英法聯軍出比入法以及於圍困巴黎者即此七軍是也德軍右翼之極端者（即在極西者）爲白洛元帥所統之一軍其次而東者爲克虜克元帥所統之一軍與郝遜男爵一軍現在比國西境者爲威爾登貝哥公爵所統之一軍而終以德國皇太子巴威利亞王太子及郝林根元帥等所統之三軍爲殿自左面南下惟白洛元帥一軍勇敢善戰爲全軍之冠故出比之後由利里阿綿斯巴　姆坎白萊雷卡托聖奎丁拉非爾康班業蘇松斯　里斯等一路直達巴黎所到皆捷如入無人之境者也而後白洛元帥之意如何雖不可知大約將力阻敵人兔脱西去至於白洛元帥攻逼英法聯軍沿瑪恩河之拉非爾得及舒河而戰者則已成功於是白洛元帥忽向左轉環攻敵人而留其軍之一半圍困巴黎以防有敵人前來攻擊其後衛而自率一部急趨東下襲擊敵人之後路並乘間佔據萊姆要塞查拉非爾得在巴黎之東相距有二十五啓羅密達而萊姆斯又在拉非爾得之東北前後相距七十五啓羅密達之遥據路透電言白洛之軍已至阿狗内山林即瑪恩河與末斯河之間一帶山嶺地方是也其地在凡爾敦之東約距有二十五啓羅密達之譜至若前在德國邊境小得勝利之法軍現在末斯河流域戰　力如何則不得知矣面德國皇太子與伯野王太子所統之兩軍則距離今由法人後路夾攻之白洛軍前哨只尚有數個啓羅密達此可按圖索得者也此外如法境戰線之中央地點若按前數日電言則在埃斯恩河之里台爾一帶其地雖在萊姆斯西北而相距亦不過三十五啟羅密達於是可知英法聯軍已被德軍圍困在垓心矣而英法聯軍能否衝圍而出亦必於日内定之否則恐不免爲釜中魚矣 
　　日本招募華兵近日蘇州來一報告甚形奇突據云有日本軍官招募華工前往山東包辦工程而只要舊日曾經充當兵士者凡此等人一經報名應募即送來上海安置在汽船之上云云查日人破壞中立之此種新舉動本社於星期六日已接到報告而又未敢深信嗣經該工頭親來證實方悉無訛而該工頭一人代日本所招募之此種裁兵計有二十人其他各工頭代日本所招募者尚不知凡幾昨早該工頭到本社編輯部來時有中國信實夙孚之某君偕其同來資對此事復將前情詳述一遍於是可見此事的確無疑矣 
　　德國新公使之歷史茲據德文新報電稱德國駐墨西哥辛茲君已經奉命爲駐華公使云云查辛茲君此次來華可謂重游舊地蓋君當德皇幼弟顯理親王爲東洋艦隊第二司令官時君旣在其幕中充當參謀洎夫庚子年拳匪肇亂時君方由上海回德繞道美國及至行抵舊金山又奉有命令調其迅速東回矣而自是之後君在巡洋艦隊司令部本得曼中將之幕中者計有二年之久　辛茲君雖出身海軍而洞悉政務故本得曼君盛稱君之幹才也而其外交手腕尤其靈敏異常焉嗣後君隨德國駐俄大使赴聖彼得堡任海軍參贊之職繼升軍事全權委員專與俄皇直接交涉於是君在政治上與外交上之聲譽亦日形隆望焉西曆一千九百十年君辭海軍之職後即奉特命爲墨西哥公使矣而今君奉命東來欣然歡迎者又豈止君之舊雨新交也耶 
雜評一 
[戰事盲談（三）（無名）]  
　　德報謂聯軍被德擊敗向巴黎而退英電謂德軍被聯軍擊退向後而退德報謂德軍抄攻聯軍之策業已成功且又得砲數百云云英電謂德軍抄攻聯軍之策業已失敗且謂德軍又已變其方略將直衝聯軍云云二者之説旣相反若此孰是孰否一二日後當視巴黎被圍與否爲晰也 
 
 

Page 4

 
 
 [G 
[禮拜三拍賣准十點鐘]  
本行於二十日拍賣人馬鵝牌色羽毛元虎牌人馬馬頭羽棧大紅馬頭號鳳虎圈虎牌嘰象牌單雙鳳色呢元五雄神童狀元紅龍鳳金彩福壽有餘西缎元金利源運動會三鼎甲和合九幅桃雙桃長生粉粧樓羽綢怡和公益廠各牌　布五磅至七磅各牌毛布　紅蟹藍蟹紅鐘僧帽藍鐘紅瓶單瓶三Ｄ緣五福藍紅錢三Ｊ雙瓶雙翼原布十磅胭脂虎大發財紅七子紅蟹蘭花藍蟹藍鐵三Ｄ萬倍利日利千金彩蟹彩鐘十磅七五藍六子十一磅馬孩茶檯彩人船重磅彩鐘蟹布十二磅雙梯槍人面鳥人槍三Ｇ三鼎雙人槍三Ｄ中國人搶細布十四磅牛頭粗布　紅瓶洋標三十四十碼單兎電車藍鹿藍蟹駱駝細斜單金獅金九鼎大金雞保標旗印白竹布金三鼎甲金人槍彩雙龍花籃金九怡籃金一等漂布等貨此佈　怡和洋行告白 
[瑞和洋行禮拜三拍賣]  
准於二十日兩點半鐘在本棧拍賣華記英皇拍賣三人菊花玫瑰花彩邊白邊本邊絲光元羽綢三磅半至六磅駝鳥猫頭英英牌紅標步軍馬軍人船漂布順發九老得利三專白牡丹漂布十磅劉先主市布興利四季發財色花呢另行元羽綢彩條絨公平金錢豹母子全歸元羽綢稍漬匯泰花其三英鼓細布花其馬雞斜文馬狗粗布拾餘包共十包東洋十六支丹美人廿支紅財神棉紗公平虎瀑餘貨不計此佈潥布 
[禮拜三拍賣净漬貨]  
魯意師摩洋行始創自同治十三年即英一千八百七十四年 
准於二十日下午二點半在本棧拍賣一百四十四塊倍發新塊皂二百箱鞋底牛皮一千餘磅呢小帽念打方打鐘十打寳塔牌皂十箱花旗鞋油念一箱線團弍箱禮帽打狗棒鋼絲頭盒一應什物不計此佈　魯意師摩洋行啓 
[禮拜三拍賣奉法公堂諭寳和洋行]  
准于二十日下午三點鐘在法界三洋涇橋德慶里三十八號永利公司内拍賣生財寫字檯椅自鳴鐘鐵床印字架一切另星不計此佈　寳和洋行白 
[禮拜三拍賣上等繡花屏風銅床木器]  
魯意師摩洋行始創自同治十三年即英一千八百七十四年 
淮于二十日十句鐘在本行拍賣上等串堂間客廳書樓間吃烟間寫字間大菜間房間各色木器並紅木川龍椅子色古董橱石面圖檯花盆架茶檯柚木緞面書樓椅高低全銅床全副柚木房間色皮椅子地毡絨背椅子色東洋緞面繡花屏風五拾面紗窓帘茶檯布油地毡大洋畫皮袋皮　皮箱烹銀器刀叉色廚房器磁紗四管法蘭板洋琴一應另星什物不計于拾七日起每日可看此佈　魯意師摩洋行啓 
[瑞和洋行禮拜三拍賣]  
念日十點鐘在本行拍賣冰箱鐵箱火爐百音琴爲司格酒鐵裁縫鐵床外國木器另物不計　瑞和洋行啓 
[元芳洋行（每禮拜四）不限價（拍）賣疋頭]  
本行創設在上海己四十餘年專運英國名廠各種疋頭來華按期於每禮拜四上午九點鐘在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽至嗶嘰元色毛羽綾元色泰西緞元色羽綢染色素羽綢各磅洋紅標布市原布洋標細布細斜紋白竹漂布漂標布等　上海英商元芳洋行啓 
[一瓶斷根靈騐心肝胃氣痛]  
此散不論何種心肝胃氣痛凡痛極難忍不特辛苦更有性命攸關如遇此症請嘗試騐之妙藥一經服下馬上卽速止痛縱有遠年幾無可治之頑症以及結核成塊時痛時止腹胸腫脹痰濕邪熱勞鬰噎氣瘀滯等氣痛卽服此散限定一瓶包能斷根永不再發大瓶一元小半元上海英大馬路晝錦里廣東杏濟堂 
[禮拜五拍賣上等木器寳和洋行]  
准於廿弍日下午三點半鐘在本行拍賣花旗式大菜間以及房間式緞面書樓椅子檯子紅木龍頭椅花架雙人銅鐵床古磁花瓶紅大園屏洋琴書橱寫字椅信箱茶檯布銀器刀叉馬立師椅沙法大椅帽架畫鏡等一切另星木器什物不計此佈 
[禮拜六拍賣奉法公堂諭道契方單寳和洋行]  
准于二十二日下午四點鐘在本行拍賣美册道契第一千一百五十三號工部册第四千一百七十號計地一畝三分二厘六毛坐落在英界戈登路並庇能路轉角又方單地坐落二十三保二區十三圖體字圩第三百五十四號業户顧仁和則田九分六厘三毫倘貴客欲知詳細向本帳房詢問可也此佈　寳和洋行啓 
[失票聲明]  
今有恊隆仲記四十號本票九月十五期計洋一百五十元業今遺失凡一應士商如見者切勿收用别人拾得以作廢紙特此登報聲明　杜祥豐告白 
[（洋房出賣）]  
法界尚賢堂後面西首愛多亞路一百六十四號洋房一所花園花房電燈冷熱水管俱全合意者可問新閘路念三號建德胡寓帳房領看 
[（失票聲明）]  
今因遺失本號上恊源莊上單一紙計開八月十五期元八百十五兩該票應即作廢特此聲明　同茂豐啓 
[四時可服續嗣聖藥男子九醜丸]  
何爲九醜如陽痿不起無夢遺精逢場不舉舉而不堅臨陣退縮入門即洩精散無珠見色流精腎虧滑精此則是也患者非獨子艱更防夭壽惟此丸統能治之屢試屢驗近多假冐賜顧注意每瓶一元雙料二元雙料取效更速另有秘傅婦科調經種子丸立止白帶丸每盒一元　上海二馬路晝錦里北首廣廣保太和啓 
[ＬＥＡ＆ＰＥＲＲＩＮＳ'ＳＡＵＣＥ利潑林老牌辣醬油]  
萬衆歡迎之開　胃品　請認明 
起首眞正"ＷＯＲＯＥＳＴＥＢＳＨＩＲＥ" 
[京都天德堂包醫]  
○來堂包治○出立保單○本堂每見滬上售花柳醫藥頗多考以有效者甚少不是○過期不愈○即還原洋○混用倒提薰頂凉藥就用江湖生門意一套流口説的天○醫念藥資○分文不取○花亂墜地震山摇妄言驅錢害人非淺本堂奚占一大醫士爲此起見故而特將包治價目列名於左○初起白濁四元○日久血淋精濁十二元○魚口便毒横痃四元○己潰久不收口十二元○小便腫爛五元至十五元　婦女陰户破爛八元○白帶血崩三元○以及楊梅倒發升天落地週身班點塌鼻壞眼咽喉破爛半身不遂筋骨疼痛髮脱齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠○備　男婦○養病房間○函請包治訂期不悮劣藥害人雷殛火焚患病同胞幸勿○代煎湯藥○藥不忌口○自悮請認明本堂牌號庶不致悮○局設上海四馬路羣○不悮公事○隨便來往○仙戲園東隔壁平望街内便是 
[開而平馬達輪船]  
本公司承造各種馬達輪船及修理等件並有開而平之發動機出售　惠顧者請詢上海江西路六號信亨總機器公司可也德律風一千六百六十一號 
 [P專收蘇路股票> 
如有妥當保人而欲出售此項路股者請函致或星期六日下午至北四川路横浜橋西崇福里七十二號股票處接洽可也　 
[（教員待聘）]  
兹有美國大學正課生願於每晚八至十時或五至七時教授西文有志學者請函寄本埠北南林里二號可也 
[壯陽益精種子大力丸]  
此丸重用海狗腎參茸等貴藥品製煉而成專治男子先天不足後天失調精力衰弱陽事不舉陽痿諸虚等症一服此丸乾剛立展身强似鐵誠男子壯陽種子聖藥也每盒一元上海畫錦里廣東杏濟堂啓 
[良濟局周鳴岐治小便腫爛白濁横痃聖手]  
余酒後誤入花叢忽焉下身染毒初起尿管剌痛白濁淋漓不休患有念餘天誤請無經驗之庸醫投以不相當之藥更劇于前小便管底竟爛其半兩旁突起横痃便毒腫痛異常日益加重服藥罔效○嗣蒙我友指示二馬路競舞臺戲園斜對面新旅社間壁良濟局周鳴岐先生毒門擅長請爲包醫○當服先生秘製丹藥内調外敷立刻止痛未經一星期龜頭漲肉新肌立生横痃魚口逐漸退消險症可畏全愈何速此眞先生當世名醫也○良用欽佩蓋滬上醫家林立丸散繁多試之竟無實效惟良濟局周鳴岐先生功效如神首推海上第一名醫也○先生祖居滬上九世於兹臨診百餘年苦心研究精益求精無論至重危毒症四肢疼痛梅瘋癱痿透頂爛鼻龜頭腫爛均可包醫限日全愈出立保單踰限不瘳可還原洋每日門診隨到隨看奏效神速醫資從廉○先生誓不用輕粉水銀倒提升藥如用僞藥終身不振患毒同胞幸勿交臂失之○該局秘製珠黃下疳生肌散○珠黃掃黃丸每料二元○立止白濁丸每盒一元○横痃魚口立消膏每張一元本埠觀音閣碼頭晋陞棧李浩川謹啓 
[龍牌水門汀]  
三井洋行經理　德律風第二二零八號 
[介紹良醫]  
啓者李純眞君以績學之士究心岐黃秘不示人親友知之者强請診視無不隨手奏效今小住申江同人有恙時往就之著手成春心感實甚敦勸廣施仁術久乃勉許同人欣幸竊爲代訂聘例登諸端以爲求醫者介　門診四角出診三元六角路遠加一元六角拔號及早晚加倍寓英界梅白格路元昌里五弄八百四十九號　旂萊臣　宋小鶴　周夢九　盛蔚堂　同啓 
[松江朱昌楣啓事]  
前見林江縣署懸有昌楣等批示並十四日時事新報又見道署昌楣批示一則閲之深爲駭異非分之事向不與聞學務一項更無關係鄙人公私函件面盖圖章爲憑此次道縣兩署並不呈送文件用特聲明以告各界 
 [P森泉池盆湯浴堂擇於七月念一開張廣告> 
本池開設王家碼頭内大街花衣街口己歷多年素蒙　諸君稱賞母待贅陳今因改良營業特别考究增設冷熱水洋磁面盆均用冷熱水龍頭以便　貴客自由開放浴池從新翻造至建築之精良裝璜之美備陳設之清雅佈置之齊全以及盆湯官房之清潔煖房廂間之寛廠招待應酬之週到無不與衆獨異非爲圖利實仰副　諸君衛生之雅意也承蒙　諸君惠臨三天内奉送雪茄香烟 
[請試七天斷癮之靈葯]  
市上戒烟藥雖多而能誠信無欺出立保單倘有不合仍可將餘藥退換原洋者厥推爲雞拿丸爲最可靠也非但戒時不覺辛苦而精神較之吸烟尤覺爽健蓋雞拿丸藥料純正補質充足合補血補氣固腎生精等貴品製合而成漸服之則血氣漸充服至七天身體己强故能心癮斷除不思再吸發行以來戒脱者何止千萬人妙在成後飯量日增體内漸壯無論男女弱體深染病癮均能不知不覺安然戒除倘有服之覺癮形不安者可持保單將餘藥退換原價决不食言烟禁期迫有志欲戒者請試服可也每盒一百五十粒售洋一元每癮一錢服丸七八粒每打十元試　包每包十粒售洋一角批發面議格外克己　本堂兼運的眞保　戒烟　呬噶草發行以來人人稱妙每癮一錢服藥草一包售洋三分大洋一角可購五十二包經售躉批格外便宜如無效力或無銷路包退還銀貨精價實决不食言外埠郵局加　一成郵票定價九五折算　上海四馬路老捕房西首嶺南樓對面光華堂藥房啓 
[敬告中西各界諸君注意]  
兹有王際亨將坐落二十二保五十一圖户名沈石卿田單半張計地三畝於本年陽曆三月二十二號請會丈局曾君轉託美商白士美洋行伐轉道契掛列第二千零十九號美册延宕數月未將道契交到現聞白士美身犯刑事該行買辦黃君云白士美將美國領署發給道契之收據己被其遺失等語今王際亨因白士美身犯刑事己失受人委託之能力特延本律師代表交涉查此項收據本不發生抵押效力除本律師函請美國領事署取銷收據以免冒領道契外今先登報通告　中西各界諸君如有人持此項領署收據概作廢紙無用倘有向人抵押情事亦不生效力希勿受愚此佈　　上海博物院路十三號宋士驤大律師特白 
[勘礦者鑒]  
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　勘礦山測量　　或代　　探礦　　　　　　　　　　　　　　　　　　　　　　　　　　　　　古河公司啓 
[劣董與盜通連]  
揚中縣四面濱江盜案迭出鄉民受害無窮推原其故悉由該縣幾箇劣董與盜通連去秋盜首黄匪被獲經林知事研訊該縣劣董咸聯名具禀聲言黃盜被寃要求知事釋放後黃犯被知事願出實洪派兵到黄家中搜出願証電車上峰奉令正法未遂劣董所請而劣董竟大起風潮聳動匪伴包錦松率領數百鄉愚焚毁縣署刦獄縱囚彼時南北紛争當道者軍事旁午未便嚴辦以致匪胆愈大矣今夏徐知事又獲客冬搶刦蘇姓之匪孫登進唐黑小二名當堂訊鞫據兩犯所供此案悉由郭啓同造意徐知事詢及原由檢閲前任秦知事案卷得悉郭犯上年捕訊後殆由衆董具狀保釋今既與孫唐二犯案有牽涉應飭舊保交郭到案質訊詎料某董與郭犯通連依然糾黨公禀保護郭犯要求知事從寛知事懼劣董慣閙風潮權將孫唐二犯鎭禁大監單將郭犯押拘留所乃劣董免公禀無效郭犯難逃法網旋又煽惑郭犯尋死既可害官長以消滅寔迹且可害失主而索取銀錢於舊曆七月初間郭犯畏法自盡該劣董旋唆使郭犯家屬率領數百頑民始則轟至縣署將頭門板壁打壞繼見警兵猝至欲與格痱倐又轟至失主家中微特房屋裝修器具衣飾固屬打毁勦據一空即米麥圈中養猪亦無不宰殺烹食殆盡現劣董見失主年輕無能又用先法治人手段借同郭犯家屬預行赴省朦控總之千虚難逃一寔恐　省長一經委勘復驗水落石出雖董事亦難恃爲護符矣　揚中旅滬商民公啓 
[圖章被竊聲明]  
今有圓式東洋牙章篆刻陽文胡震宇樣長方式牙章隸刻陽文陳雲藻字樣各一方被人竊去此兩圓章以後均作廢無效特此登報聲明　　胡震　陳雲藻　同啓 
[聲明遺失]  
閏五月十八日鼎錩由福潤局寄楓涇泰潤途中遺失陳莘泉名下第三千一百三十二號蘇路十股息單一紙向蘇路總理清算處止失作廢　楓涇泰潤啓 
[會審公廨通告]  
案照胡伯鏞訴王子堅掯交存摺一案迭傅未到特再登報通告被告如有理由務於兩月内到案候訊倘逾限仍不到案准即由原告邀証到案闕席判决母違特告 
[藥到病除]  
余本年夏季稍失調養突患絞腸時痧及霍亂症命在頃刻危險萬分幸遇楊寳民先生服藥數劑應手而愈詎大病之后體未復原飲食上略失檢點舊疾復發且更加劇復延先生至投方一貼其疾若失尤妙在服藥不到二三分鐘病即減去八九可見藥能對症藥到病除一語信非誣也亟録之以介紹求醫者　先生住法界嵩山路楊寳民醫庽門診一元出診三元　周賡啓 
[上海華洋抵借押欵有限銀公司]  
本公司專做抵押地産並有另出借欵每户限銀一百元至一千元止還欵時連本利按月分均繳清兹將繳清規列於後　如借洋一百元限一年期繳清者按月應繳洋九元三角五分或三年期繳清者按月應繳洋三元八角或二百元如五百元至一千元均可照每百元數以期按月合算交繳倘蒙　貴客如有欲作抵押品者祈請　駕臨敝公司經理處面議可也或郵寄接洽亦可　上海香港路五號經理白羅倫謹白 
[上海老高陞棧新大同棧擇於陽歷九月十號遷移陰厯七月廿一日開張减收半價廣告]  
本棧向設棋盤街三十餘年承蒙各界樂從遐邇同聲贊美近因翻造房屋遷移二洋涇橋新大同棧内朝南門面三層洋房二十餘幢内設房間百餘室改組旅館格式裝修精工佈置清雅房間寛暢爽透空氣有益衛生且園林風景四季咸宜遊目聘懷足遣客興夏裝風扇冬設火爐紅木器具新式鐵床綢縐被褥電燈電鈴電話悉臻美備茶房女使伺應格外週到特請各處名廚包備中西筵席輪船車站專派妥友招呼定價從廉頭等官房每天每位房飯洋一元二等官房每天每位房飯洋六角普通每間房飯洋五角自開張日爲始　十日内祗收半價以代歡迎特此佈告 
[上海坐莊號客注意]  
英租界二洋涇橋堍朝南門面三層高大洋房現己修葺完全煥然一新内有專爲號客坐莊雅室二十餘間器具精良佈置盡善電燈電話一應俱全租價格外克己以廣新張之招徠另雇北帮廚司代客報關悉臻美備改裝均聽客便另不加價倘蒙　賜顧請移玉新大同棧領看面議一見之餘方知言之不謬也 
[上海第一家立好白濁丸]  
凡患白濁之症者表面形屬平常於内容甚爲危險或因花柳忍精起見或因濕入膀胱所致以致淋漓不休甚者小便出不 
血痛苦難堪日久面黃肌瘦四肢無力若不早爲醫治將近癱瘓之疾後患何堪設想但本藥房秘製各種靈丸無不功效如神况兼汪醫士家田素抱存心濟世之志凡各丸均用上選王道正藥配合並無升提覇藥在内如用覇烈之品雷殛火焚再者如白濁有痛須早服本藥房珠黃化毒丸夜服珠珀白濁丸如若不痛須早服滋陰補身丸夜服立好白濁丸小便有血須服珠黃十寳丹其病立可除根永不再發眞誠世界治白濁獨步之聖藥也輕者一二盒痊好重者二三盒斷根不好還洋每盒大洋一元外埠函購郵政妥速本藥房發售各種丸散萬試萬驗百發百中如珠黃掃毒丸兩元生精丹痔瘡散夢遺滑精丸横痃消腫膏小腸氣丸楊梅風痛水角虱水珠黃下疳散掃女白帶丸壯陽種子丸以上各一元上海三馬路小花園斜對門永壽大藥房啓 
[甡泰莊各存户公鑒]  
小莊於去年六月間停止時所登告白收欵公存安裕莊即值兵事因此安裕莊興遷北市以南北遥隔是以移存元春莊今己如數由敝清理處取出分派了結務請各存户到萬裕碼頭裏街榮福里對過一百三十四號接洽特此布啓　甡泰莊清理處敬告 
[受股聲明]  
現有上海内地自來水股單三十帋愼字號第六百四十號至六百六十九號止共三百股趙任記讓與盛慶記執業特此聲明 
[戒煙雪垢丹]  
戒烟雪垢丹係南洋爪哇疾毒社諸名醫所發明行銷以來成效卓著服此斷癮之人月以千計際此兵釁已莫啓各處逃避一空而此中最困苦者莫如有烟癮之人一時驟不及防携家奔竄每致癮發而死慘可喻兹特廣告同胞凡有嗜好未除者自當速購雪垢丹以常備庶免精神上之痛苦亦有癮者之正當防衛也爰將此丹能力列下一雪垢丹能戒數十年老癮服後精神暢足比吸烟時尤覺清快毫無減食委頓之獘一此丹曾呈江蘇全省巡警總局醫官化騐確無一切毒質認爲戒烟最王道最靈妙之藥一此丹内含一種補精效力非中外舊藥所有凡遺精斵喪一切因虚因病上癮者俱能癮病同除一此丹服五日癮漬漸化不吐不瀉最速者十二天斷癮一此丹一瓶功能戒斷老癮一錢五分一此丹之奇不論寒熱體質各藥戒之不斷以雪垢丹服後無不如願以償永無反復再癮之虞價目每瓶樣大洋一元樣袋大洋三角安睡藥耑治通宵不寐心煩躁亂服之神效價洋每袋二角上海老垃圾橋南首洪德里内南洋夏新公司啓 
[上海廣昌號戒煙丸彂客]  
本號向在虹口廣東街東華里今因翻造房屋遷在外虹口東貴方於隂曆三月初一起每罐一百粒價錢六百文烟癮一錢丸吞五粒遠地函購原班回件批發照售八折 
[第一純善戒煙藥水]  
此水性極和平功效甚速尤能除痰開胃健脾固精養血提神無論烟癮深淺身體壯弱均宜合服不獨無困倦之苦更復有精神之增本藥水發現以來經驗戒脱者不知凡幾方今禁絶日逼斯癖割愛終歸不免而有此純善良藥痼癮便可頓除眞戒烟唯一之妙品也誠恐未及週知特登報廣告以便　諸君知往購焉○價目大瓶一元五角小瓶一元○發售處上海英界大馬路盆湯弄口永豐昌○大馬路大新街口生茂○五馬路石路口廣和○北坭城橋泰茂生○盆湯弄橋葉德馨○打狗橋德豐 
[陶正昌磁器南北二號始創真不二價]  
本號向在江西景德鎭陶慶陶成兩窰督辦麤細各色磁器專運來滬開設南市三十餘年又於已酉年設分號於英大馬路中市其原料之堅緻式樣之精巧花色之鮮明久蒙各界歡迎無庸縷述惟價值向無定章實營業上一大缺點本主人有鑒於此爰於甲寅年二月朔日起將各貨照存本劃一定碼眞不二價以饗各界歡迎之盛意其有定造新式或落欵或點花樣者本號均可承辦限交不悮自經此次改良不但黄董童白叟莫之或欺抑且近悅遠來各從其便當亦惠顧諸君所聞而心許者也謹啓 
[四馬路中麥家圈口粤華樓中西大菜館經售華福麥乳精大號小號每罐二一元二角半二角半健脾開胃咖啡奶每罐七角]  
[患咳嗽痰喘者宜看]  
上海彭壽堂始創化痰止咳半夏露今因杜絶假冒推廣利濟起見凡購批代售五打以外九折十打以外八折零買無扣 
本堂秘製四寶半夏露專治傷風咳嗽痰飲氣喘吐血喉痛等症立服立效有起死回生之功因此遠近爭購馳名天下海内得此回生者數以萬計僉謂無論何種藥品均無如此露之神效妥速者兹特節錄來函數則以示勿欺彭壽堂主人雅鑒僕病後尚未調理適舍親邀辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求遍咳終不止乃蒙諸君竣之指購寶號化痰止咳半夏露三瓶服僅二次果見輕减至一瓶完病竟全愈尚多二瓶什襲而藏今春小兒驟患咳嗽加以熱寒往來亦將此露使服寒熱立退咳亦旋止愚父子受惠實深爰申謝悃并寄洋十圖再購一打速付爲荷福建南台趙玉臣頓首彭壽堂諸位執事均鑒弟賤軀肥胖動輙氣喘頑痰終歲不絶近日愈多每日幾吐碗許日前稍受寒邪即起傷風咳嗽頭目昏暈等症服藥調治僅有小效月初小婿來舍帶贈寶堂半夏露二瓶照單試服夙疾全消頑痰化盡行動勝常十年來無此康健矣敬呈念元祈發五料寄下藉作護身符籙無錫三里橋李鶴卿拜謝彭壽堂諸位台照僕素有血症又加痰喘每届秋冬其患更甚屢經名醫診治輙無一效近聞貴堂化痰止咳半夏露聲名藉甚適友人自滬來向之細詢據云實在靈效即托郵局滙購兩瓶開塞試服清香甘和已令人神清氣爽及二瓶告罄不但喘止咳定抑且飲食加增面目光彩身受之餘始信人言不虚也特寄報費十圓將信照登以彰殊功江隂市橋堍尤銘啓上海河南路七號彭壽堂錄 
[黃包車公司注意]  
本號自運法國頭號美雪林裏外橡皮貨質堅固耐久並可保用保期之内損壞立即賠還决不使買主吃虧現蒙各公司車行均已信用皆因言之不謬耳倘有未曾用過美雪林橡皮者祈請購試便知價廉物美其餘綠篷布膠水鋼珠及外洋來路鋼絲車輪等均全兼造全部黃包車料堅工精比衆不同且能保用並可包放車子本號爲推廣營業起見無不格外克已如蒙賜顧請至英大馬路新鳳祥後面日新里T字二百三十九號永康號面議可也 
[中國營業地産公司廣告]  
地畝房屋出賣租界内各段大小地畝均有其價甚廉大小房屋出賣及出租如有意者請至英大馬路三十號本公司面議可也 
[周營卿溚事鑒三君現寓何處是否憑眞内於内　面議]  
[滬機甬嘉鐵路管理局緊要廣告]  
案照本路定章不准私帶軍火禁物現因歐洲戰事迭奉部飭嚴守中立關於 
物品尤防達法裝運功令森嚴手續繁重爲此登報廣告嗣後中外乘客携帶大宗行李務於各車開行前三十分鐘達到車站以便查騐切勿遲延自誤此佈 
 
 

Page 5

 
 
   
 
 

Page 6

 
 
要聞二 
[戰事影響之北京觀]  
　　政府維持現局（一）廣東李巡按使昨日（四日）來電略稱編就警備隊七十六營該統領二十員分駐各要隘即此項軍費每月須四十一萬八千餘元並即以原有之警衛軍改編者保護中立可期無虞云云（一）外交孫總長以各省租界圖説部中向無存有現值歐洲有事若租界四至地點無確切標識誠恐保護難周且防起有交涉難以查考已咨明各省巡按使如署中存有此項租界地圖迅速送部否則應派測量員將各租界繪成詳圖送部備查（一）山東中立事務分所昨日呈報北京中立處内容略謂據濟寗縣知事電稱日前有德商在該縣採辦糧米及騾馬等品嘗以有碍中立條規已婉言禁阻並將採辦物品一律扣留等情前來相應轉呈貴處備案（一）安徽倪將軍日昨有電到京略稱皖省當長江要衝特在蕪湖設立查船所專司檢查各國兵艦商輪如遇禁制品即行扣留並以本省兵隊不敷分布擬在奉直一帶添募新軍五營以資防守（一）領海及公海條例曩由海軍部與法制局會同起草茲聞日前已經脱稿呈請總統一俟批准即將條例公布探其内容係定領海以三海里爲限並全條共計有十餘條（一）福建李護軍使電達政府以南洋華工因歐洲戰事之影響　帮回國有數百人之多此項華工人數衆多良莠　齊暫時先行擇地安插派員認眞監視徐圖設法分遣回籍以維治安（一）總統府消息近以歐洲戰爭漸呈劇烈所有俄國駐紥西伯利亞及東部土耳機斯坦與我國毘境之軍隊及法駐安南英駐印缅國境之軍隊有陸續　　消息聞政府昨電吉黑滇桂各省將軍及阿爾泰辦事長官並伊犁鎭守使即係調查此項情形並詳詢我國防務佈置之現况以便籌畫對於邊境之中立事務免致被人破壞（一）税務處昨曾分電各省巡按使請擇緊要工程設法提前開辦以工代賑俾免流離並通電各海關監督妥爲維持多已電復允爲力籌辦理現復探悉東海關監督復稱已將該關税收等照常存放銀行暫不提撥以濟市面金融所有招商輪船曁日本商船亦仍照常行駛碼頭小工尚不至遽全失業現因青島戰事影響連日會同該處鎭道妥議保全治安之策一　設法籌畫貧民生計云云 
　　英報論青島事九月四日英文京報以日兵在龍口登岸事特著論批評其大意謂中國今口實處於至困難而國際法上無先例可援之地位雖盼望仍嚴守中立但對於日德兩國攻守之計畫無論至如何地步均不能禁阻云中略）在即　中國人雖知警備但無無專爲　守中立之大車以予在卽墨所知者則僅有一中隊　已地方官對於外來之人詰問甚爲　　上星期五有英人二名受巡警和平之盤詰彼二人係至東海　游歷無　中　巡警疑其往陸地有所偵探也該處地方　　　　　人等　　此地以巡警二名護送　程陽（譯音）車站 
　　昨日（四日）英文北京日報載稱頃據報告謂德人在膠州灣内之尹島（譯音）新築砲台日本外務省大臣電今日本駐烟台領事飭其暫行停發日人游歷山東内地之護照青島及海峽間之海電則青島上海一段業已截斷至上海海峽一段則照常未動云同日該報又載現英國軍隊八百人將與日兵聯合攻擊青島 
　　法報記新嘉坡事九月一號法文北京新聞於新嘉坡近事有如下之紀載德國臘納畜對加爾帶三兵船已被新嘉坡官吏所封禁其船長軍官機　均妥爲看管並命彼等自誓不得逃離新嘉坡該處警察在城中各處收查德人有六十餘德人均被禁焉並禁止彼等不得私自脱逃他國人民不得在新嘉坡登岸華人及印度人初至新嘉坡者均由原船送回凡有父兄在新嘉坡居住者始許上岸云 
[東亞風雲中之魯省消息]  
　　烟台某報載二號龍口電云今早八鐘日輪十五隻魚雷艇兩艘抵港有日兵二百餘名業經登陸地方尚安靖膠東吳道尹自接龍口電報日兵登陸情形後以爲有碍中國中立遂照會駐烟日本領事提出抗議并分電濟南巡按使曁外交部請示辦法 
　　軍艦永翔號前曾由港駛往龍口駐泊昨該艦又返港灣下　矣 
　　黃縣龍口開埠委員丁繩武於日前來烟寓怡成棧當赴膠東公署訪竭由吳道尹於是晚七點鐘假座廣杏芳設筵欵待在座者有署内孔孫二科長水警廳廳長尹九韶警察廳廳長馬象賢等蓋郎商議中立事也 
　　該報又載濟南電云青島奥國軍艦解除武裝後該艦水兵三百九十二名業由該地押送天津近日該水兵等均改着便服擬於八月二十九日由天津啟程到濟南更由濟南搭乘臨時火車赴青島詎行抵青州均被中國軍隊截阻不能前進驻萊州府屬掖縣一團靳將軍以海疆風聲日警擬再令東移以爲維持中立之用惟近來計畫大都由中央指揮故昨特飛電請示頃已電飭該團移營蓋已得中央認　矣靳將軍又以魯省軍務吃緊復商精中央轉飭馮將軍將　陰十九團全團兵士開赴單縣接防如有特别緊急時即可調遣靳將軍所定分配嚴守中立之兵隊高密即墨各二旅烟台黃縣福山日照文登榮城各　旅聞將來尚須添駐也 
[維持武漢近狀]  
　　軍警與中立之關係段將軍吕巡按　已　照中央頒佈局外中立條規飭交涉員丁士源於漢口設立中立事務分所派車巡二署秘書金世和查爾崇等帮同辦理並由外交部添派裁缺交涉員　本權　來襄辦昨段中二君又以中立事務極　凡保護外人維持治安　與軍警有密切關係特分飭王子春帮辦　軍一師石漢舫師長漢口杜鴻斌鎭守使水警廳何錫蕃廳長及武漢兩警廳長崔周二君與海軍　二　　徐振鵬司令等一體加入中立事務所按期列席會議　　疏通下新河之計畫鄂垣武勝門外下新河淤　多年不能停泊大船茲吕巡按以該新河係商船避風之處且粤漢鐵路軌線毗連河畔理應疏通以便商民聞擬抽收船税抵充疏通經費現在武漢受歐戰之影響失業苦力　　萬人有此濬河工程亦可藉此安置業與武漢紳商劉歆生宋偉臣等商定議先籌借十五萬串開辦昨特派委測量生陶厚　吳自尚前往測　　便招工投標實行開挖 
　　興辦游民大工廠近因歐戰影響游民日衆生計維艱吕巡按使早擬於省垣設立游民大工廠奈經費無着故禾實行茲吕君以此項工廠爲維持治安要策亟應興辦擬將善舉各存欵提撥借用現擇定通湘門千家街官地建築工場昨已委員勘繪以便估工建築惟另據一消息云建廠　　因缺乏經費暫從緩議擬借洪山寳通寺與三佛閣關帝廟二處尅日開辦云 
　　七月半比期之平穏陰曆六月半及月底比期因歐洲戰事發生銀根奇緊漢口錢店停歇者已有數家近由漢口商會詳請巡按使轉呈政府電令中國交通兩銀行放出押欵市面已稍活動故陰曆七月半比期金融流通均能應兌並不十分危險 
[戰事影響中之贛省瓷茶（曳泥）]  
　　瓷景鎭今年瓷業之發達爲數十年未有之盛自歐洲戰事發生滙兌不通銀根奇緊倒閉錢莊三家市面極爲恐慌幸商會向贛省銀行借得票洋八萬元藉以補救金融稍形活動匯兌近雖通行匯費則每千陡漲四十餘兩加以日前某商運瓷出口至青島忽被扣留故各處紛紛來電停止購貨現在除已付過定價儘數取貨已不再添購一文北京字號九家昨已一律來電停止收貨資本不足之廠已大半倒歇全鎭工人至陰曆七月十五日罷業者約在二分之一以上即資本充足之廠亦僅可支持兩月似此情形若延至兩月以後景鎭將不堪問矣 
　　茶　浮茶市雖在歐戰以前即已完結而後班茶商　歸申票受上海影響無從兌現以千萬之血本半年之碌碌　换一紙不知擱置何時可望珠還至於婺源綠茶到滬正湧之時即歐洲戰事方興之際絡繹運往均歸擱置商人川資已耗售貨無期留去兩難初次到滬者人地生疎已不免窮途之苦况該處業茶者即富足之户亦不免借貸以益擴其資本投資者更無鉅細甚至婦女二三十元之私蓄亦莫不傾囊投入　傳若干之餘利故該處所有金錢已掃數收入於茶市不問將來售價若何即現在該處商人子金之損失及其擔負已屬甚大况歐洲戰事不知何時停即該茶不知何時始有出售之希望也 
[戰爭聲中之湖南觀]  
　　　將軍之通電靖武將軍日昨通電所屬各機關謂案准中立辦事處電　各省對於中立事宜務須　照所　　　　　如有爲條例所未及備載之處應即電告本處以　另籌辦法等因合即通電　照母得操切從事 
　　銀根之奇緊歐戰發生後湘省銀根日形緊迫近日尤甚致錢價飛漲已至七錢有奇申票滙水已及七百兩即現洋亦異常缺乏以票銀兌换每百元須一百一十餘兩云 
　　茶商之損失茶蔴兩項爲湘省出口大宗其紅茶茶磗兩項銷行俄國者佔大多數本年湘省茶商仍於舊曆六月初間裝赴口外以便轉運俄國詎歐戰發生銷場即頓形停滯不僅價值陡减且無人過問有茶商諶某等數人適逢其會旣難前進又難將原貨運回只得棄貨回湘以免久覊異地 
　　土貨之暢銷近年以來湘省銷行膠布洋縐羽紗等項爲最多現因歐陸戰爭該項品物入口日少於是湘省土産如大綸紋織公司所出之柳條膠布裕華紡織公司所出之縐布均異常暢銷大有日不暇給之勢 
[紀湘省募債大會]  
　　國内公債自章程頒發來湘後即經湯將軍飭由財政廳通令各屬並出示曉諭分别勸募劉巡按下車之後以國内公債爲目下救亡要務部定湘省銷數爲八十萬在平日　不爲多惟當此災禍頻仍之際自應量爲減少以蘇民困爰與財政廳籌商認定六十萬並於三十一號下午就省議會舊址開勸募大會劉湯兩公及各機關要入均經蒞止首由劉巡按出席謂中國財政困難異常近年以來無日不借外債現因歐戰發生財源已斷不得不勸募公債以應急需至此項公債之擔保確實不能以前清昭信股票與籌餉捐爲比例已與財政廰商酌湖南擬認六十萬能於六十萬以外再行增加是則心源所希望者云云次由湯將軍及財政廳陶廳長警廳張廳長商會宋會長先後演説畢始行議定省城政學軍警各機關共認十萬元商界共認十萬元湖南七十五縣每縣五千共計三十七萬五千元合省城各界所認共爲五十七萬五千元其餘欠之二萬五千元則由劉湯兩公分認散會之時張廳長復向來賓聲明謂各界人士對於公債事宜如有意見發表可逕函致巡按使公署聽候核辦報告旣終始摇鈴散會聞是日到會者共有數千人云 
[豫省籌辦公債紀]  
　　民國三年内國公債一千六百萬由各省自行認銷茲聞豫省當道已電北京政府認銷一百萬元以財政廳爲總經理處分頭勸募惟豫省風氣塞閉向不知公債爲何物即有知者亦恐鑒於前清之覆轍而不肯購買難免銷路阻滯現當道擬仿照北京提倡公債會辦法不日召集各界大會先行演説此公債之性質利益以爲提倡會場地點已擇定豐樂劇園巡按使届時並擬親往以昭愼重云公債額數旣經當軸認定中央接到電告現已將債票　來田巡按使之意　先從政界　行其　　辦法按照　　人員薪水多　分配計分三級薪水五百元者須講公債票百元三百元至二百元者須　　票六十元一百元者須購　票三十元一律由發薪處扣支以歸劃一 
　　商界一面責成商會辦理聞商會長董均甚熱心此事已先開茶話會議定按照入會各行帮分任勸募義務其債票各立一標凖之數以便有所遵循其有能額外勸募多　者更當歡迎 
　　此次當道籌議債票議及政界而不及學界原以學界人員清苦多數體諒第學界多道德高尚之流凡屬國事皆應擔負聞已有某某校長擬聯合各校職員籌議擔任債票事宜學生一面亦各勸募多寡不拘以期集有成數蔚爲國光 
　　此外有例外者聞頗有富紳鉅商可出重資但心中不無少有希冀一名譽獎勵之意若能設法少假一榮譽之辦法興起者必有人也 
[提倡内國公債第二次大會預誌]  
　　提倡内國公債會定於六號午後一時至六時開第二次大會仍在虎坊橋湖廣會館舉行會場一切已經該會先期布置周妥由京師警察廳派警到場照料會場樓上特設女賓席開會辦法與上次相同到　者願購債票與否聽其自便其當場願購者則可即與演台兩旁之中國交通兩銀行附設臨時出售公債處行員接洽該會并於會場門前標有（凡欲購買第一期内國公債者請進及（凡欲考究内國公債之章程及其利益者請進）之字樣仍不　入場劵會場臨時職員如下招待員江字澄項微　吳　　樂印蓀陳笙友馮潤田趙硯農汪建齋康甲　章聯甫　澤聲穆紫光李芬浦祝蔭庭方　青朱季　陸瘦郎范質生王仲劉王月波王子貞祝竹　陳　唐諸君書記員徐一士　星　張元丞昌少浦諸君簽名員許夢香徐志堅安仲山楊月亭翁一　諸君庶務員　補羅朱春舫應桐軒俞　　 
　　各界重要人物有因事不克親蒞者大都特派代表蒞會即如黎副總統已派定項驤徐相國已派定吳笈孫外交孫總長財政周總長亦均允派代表到會直隷朱將軍特派代表二人昨日晚車抵京 
　　該會擬當場代表全國人民向大清皇室政謝慨　債票之美意已先期致函世太保略謂此次内國公債荷蒙大清皇室以十萬鉅欵慨認債票此皆太保熱心贊助之功全國人民同深感仰本會現定於九月六日開第二次大會報告一切進行事件並代表全國人民感謝大清皇室盛意届期敬請太保駕臨同襄盛舉倘是日太保公忙不克　臨務求派代表　會至爲榮幸云云 
　　金星人　保險公司規定保險費搭收此項債票日前至函該會聲明此舉（原函已誌各報）該會擬當場報告俾衆周知 
[韓齊交替譚]  
　　南京特約員新任江蘇巡按使齊耀琳四日到甯途中在徐州與張勳接見會談多時傅達中央密諭四日上午三時深夜之中巡按使署人員馳赴下關度浦守候寒风涼月　　　諸員足酸　　　至七時專車到矣是時韓使亦渡江馮將軍在下關迎接齊使隨行人員二十餘人眷屬十餘人隨乘輪渡江馮將軍特派本署摩托車載乘入城駐　糧道署爲行轅齊年五十外吉林人兩榜出身歷任直隷州縣知府並署河間府與馮系方　　爲融洽　至河南巡撫吉林巡按使老而無子正夫人爲續絃尚在中年如夫人二一年較長一則年華正盛隨員中其舊屬爲多 
　　五日晨六時接印自光復後江蘇民政長官之交替而爲正式者此其第一次齊到後回拜馮將軍韓舊使内部人員即擬有接印禮節單韓使派江寗縣知事樊溥霖爲送印官循清例也樊於四日晚至使署坐候以爲交五日日期即可接印詎吉時未到樊在招待室直坐天明其印盒用紅綵紥飾馬車送至行轅按照禮單齊使對上三鞠躬對送印官一鞠躬其時參觀者咸不禁有復見清官儀之感惜舊儀之向　謝恩改爲向上鞠躬於其精神上仍不　有　異之處耳 
　　接印後其第一聲爲委任人員政務廳長俞紀琦機要辦事王莘林沈爾昌蔣宗濤總務科長朱興汾營務辦事沈佺政務廳長俞紀琦尚未到以沈佺暫行代理另委監印一人其他各員除辭差人員一律照留八日由沈佺先行接見七日開始辦公巡按使署先期一律改用紅黑漆以改日綠色所惜者署前旗　吹鼓亭仍未設置辦差　之缺點也舊例首縣供應最煩此次全係使署庶務人員所辦江寗縣知事有逍遥之樂惟庶務科因韓使係獨身生活齊使帶有内眷所有應用物品多臨時措置咸　　　　悖憲意云 
　　韓使行矣六日上午十時至下關馮將軍四日卽至署爲送别届期未到軍警人員於五日下午在軍警聯合會歡迎齊使歡送韓使六日齊使及使署全體並商會紳士江寗縣警察廳各局所總辦坐辦送至下關車馬紛塡下關入言三年來全南京官場同時降臨此爲第一次韓使乘小輪渡至建威兵輪水警廳特派者並由津浦路局派小輪二艘將軍行署派小輪二艘以爲往來渡航之用韓使先至瓜州改乘小輪赴海安原籍使署人員原擬送至瓜州而新政務廳長即擇是日傅見不克長送而　馬士杰自滬來送行伴至海安韓之出馬迎之其行馬送之韓之來蘇馬士杰實始終之韓回籍娶媳在舊曆八月下旬行時請假一月恐不得准赴皖任約在一月後也 
[高等廳第十四次公開陳繩被害案（再續）]  
　　審判長因旁聽人失笑急止之以肅秩序乃又問魏瓦匠道你在陳家做工是誰呌你拆的井呢答道小的正在　上做活老爺告訴我井裏有東西呌我將井口石頭拆開又問道是你一個人拆的嗎答道還有陳宅兩個人 
 
 
 

Page 7

 
 
帮着將石頭抬開的審判長問　又唤陳　上堂問道你家那口井可是姓魏的瓦匠拆的　答道是魏瓦匠拆的又問道你爲甚麽呌他拆井呢答道我看見井裏有東西才呌他拆的又問道你當日看見井裏有東西時立刻就呌他拆井嗎答道第二天才呌他拆的又問道拆井的時候你看着　答道以後看過的又問道你起初看見井裏是甚麽東西答道我看見水面上一個包袱内伸出一隻手來又問道當時你呌魏瓦匠拆井可曾呌他看過井裏的包袱否答道曾呌他看過他説是一個尸身審判長又問魏瓦匠道你往井裏看過否魏瓦匠道我瞧不透當時我亦没説過是尸身審判長又問陳璧道他説過是尸身否陳璧遂改前供道我記不清楚了又問道拆井的事共有幾個人答道就是他一個人又問道他拆井的工夫有多大答道不到半點鐘就拆完了又問道你呌他拆井的時候他那幹甚麽呢答道他那做零碎活又問道他在甚麽地方做活答道在西北角上又問道據魏瓦匠説他正在花廳上做活　是怎麽回事情答道我記不清楚了又問道你家有水車的井是幾月開　的答道在去年七月間又問道是上半月是下半月答道我亦記不清楚了然而有水車舖製造水車的保單可查日期審判長問至此乃令其退下又唤黃曾緒上堂問道你知道陳家的井上水車是幾時安設的答道我不知道黃曾緒又説道我新近由一深知該院情形之嚴姓方面調查據説藏尸的那井口有磨盤大小而且土山上還有一個井該井口甚小云云審判長聞言遂唤陳璧上堂問道你園子裏共有幾口井陳璧答道土山上還有一口井審判長責問道從前我調查的時候曾問過共有幾口井那時你説僅有五箇井此時土山上怎又出來一箇井道是甚麽緣故呢陳璧語塞審判長又問道那箇井口有多大尺寸答道我記不清楚了審判長當令其退下又唤魏瓦匠上堂問道你拆井時那井的石頭是你一個人搬開的否答道小的一　人搬不動老爺還呌來兩箇夥計帮着搬的又問道兩箇人就可以搬開吗答道兩箇抬一頭審判長問至此遂向律師鄧爾班宣告休息約有十分鐘又開庭唤集一干人等宣告因派推事再赴陳家土山上掏看該井故須退庭云於是大衆遂散出（已完） 
[地方通信]  
　　蘇州 
　　請復設商業學校江陰公民章炳華具禀蘇常道尹請將停辦之私立商業學校准予復開奉殷道尹批示云爾前辦商業學校并不遵照部章辦理學生人數無多文義亦多不解講堂規則又復雜亂異常前據該縣知事詳報飭令停辦并稱有把持擾亂情事即經批飭不准該校長再行設校誤人以重學務現又由該知事詳奉巡按使批准飭令停閉業經轉行在案所禀顯係揑飾且稱辭絶教員潘以欽等及改編四级其爲從前辦理不善已自明認須知縣屬學校設置變更雖係私立亦應受縣行政長官之許可該校旣經謝知事親往查視種種不合詳准飭停毌得率圖翻異候飭該縣知事查照此批 
　　外海水警販鑒案日昨水警第一　温順長派本廳衛隊長　憲章水　隊官汪寳林　衛士十二名警士十二名押解外海水　　三號　艇艇長李楚貴巡目張竹林及巡士二十名由吳淞乘火車到蘇當　蘇省軍　執法處蘇常道尹　經殷　長閲文後立命飭　　軍　　收禁候訊茲悉　事係豐　緝私分統　清池巡至吳淞　悉外海水警第三號廣艇出防　山洋　上月三十號回淞該艇艇長李楚　等帶有私鹽庭即率隊上艇查拿將私鹽　住通知水警第一廳派員稱見私　七千餘斤即將鹽送　河鹽公堂充公並由水警第一廳提李艇長及巡目張竹林等二十餘人　究據供每人出洋一元五角在　山漁民處購來當即電禀　上將軍核示茲奉復電飭即解送蘇州交軍政執法處審辦故由第一廳派員解蘇云 
　　憲兵不識師長前充某師長之陸軍中將李鴻祥由寗來蘇住馬路惠中旅館帶有新式手鎗一枝子一百粒闻因奉馮上將軍之命赴蘇滬查辦事件前日晚蘇垣憲兵隊查夜至旅館搜獲手鎗子彈憲兵隊以其並無護照恐係假冐故即拘至營内收押電寗詢問旋得復電詳述派出辦公原委般道尹乃觀　李君　旅館並向之道歉而别 
　　揚州 
　　充公房産復抵外債　城廣　門街故紳李繼之住宅花園一所前於破産時抵還商務分會欠欵洋五萬元已由該會接收管理嗣於光復後故作女子公學詎李紳家屬復將該産抵借外人欵項刻正追索已由滬關派員來揭調查情形以憑核奪矣 
　　鄉鎭查烟之風潮江邑東鄉董新莊田土肥沃居民頗稱殷實惟吸食鴉片者頗多近有前充該處副議長之董貴方向該莊烟户搜查並請縣署傅騐一時羣起爲難風潮甚劇未知　和平解决否 
　　禀請　　圖書館揚州第一圖書館係由蔣君一　創立房屋失修内容　敗刻聞管理員彭蘭生因警察事務所存有擬造菜市之木料白鐵多件特與縣教育會議定詳咨謝知事請飭撥用並在發育經費項下給錢百餘千文以作修費不知能否照准　　飭拿皖人李某駐揚陸軍混成第七十六旅長錦湖旅長　奉宣武上將軍電飭拿皖人李某謂犯私藏軍械炸彈希圖勾　散兵相機舉事等情嘗即派偵探長王廷臣會同清鄉局探員尹鑑亭等在花園巷安徽會館將李逮捕惟並未獲有證據現正　訊亦未有確供 
[南京]  
　　軍民二署支配公債馮將軍齊巡按昨日集議發行内國公債票事擬暫由軍巡二署督率所屬先行各認十萬元以爲各界之表率現聞巡按署所認十萬元尚無着落將軍署則有規定三處四課各公認一千各軍隊每團各公認一千五百元之説然所差之欵爲數亦鉅刻尚在籌畫中 
[武昌]  
　　白匪餘黨竄　孝感續誌鄂屬孝感縣九里關硝磺緝私隊日前被狼匪餘黨持械搶劫傷斃兵士已詳前報聞段上將軍電調駐紥京漢南路之近　軍一營於二號馳往勦辦匪知大軍將至皆换裝便服抛棄軍械向河南魯山逃竄鄂境各處已無匪蹤地方漸見安靖又聞該匪曾有一股竄往孝感向家　鳥茅口地方意圖搶掠被均一　　防局董鐘林率團丁擊斃二名提獲五名當日即解孝感縣訊辦又聞九里關商民之被搶掠者約有十餘家並有魯洪　豆腐店男女三人被匪鎗斃又一彈穿過鄰宅某京貨店中　店夥一名下街洪姓魚行亦被擊傷三人旋即斃命現派往陸軍已電奉將軍飭令　軍一排駐守該　至緝私隊受傷　長　　及兵士三名昨已　省　　軍　　所旋即斃命刻硝磺總局已詳請將軍　被匪砍殺之衛兵　　　　矣 
[天津]  
　　駐津　　禁止造謡奥國駐津　事出示　　云茲因本領事風聞近有造作謡言之人竟謂日人意　奪取　　租界并謂奥界不久開戰等語似此無稽與論實屬子虚合行曉論爲此示　界内紳商居民人等務宜安居樂業勿惑謡言本租界定保安堵如常斷不致發生以上謡言之事現在所來水兵爲保護租界防匪起見倘有造謡生事定即嚴拿罰辦其各知　　遵母遠 
[江西]  
　　錢業改頭换面之行情　垣官商議决取銷九三八平過帳市銀改用洋元作一兩爲本位業經劃清欵目簽字實　乃錢商等暗中反　停頓市面將近半月延至二號開議次日行情又巧立名目號爲改兩爲元加以市面過帳字樣實則仍係九三八平　空紙市面往來過帳實與賭博無異未　官廳如何達其實行改洋目的也茲將錢業議决三號行情錄下申票每千兩售過帳洋元九三八平銀二千二百九十兩英洋每元作銀一兩七錢龍洋每元作銀一兩六錢八分官票每串作銀七錢三分銅元每九十五枚作銀一兩一錢二分鑒封每千兩作銀二千五百九十兩 
　　　廷弼罰欵　　贛垣臬司前街乾泰祥錢米店兼乾豐祥洋貨號主人涂廷弼即涂秉忠前因反對取銷市銀揑造謡言妨　治安業經戚巡按密飭警察廳傅案管押在案現聞該店主自知　有應得情願罰出鉅欵以充公用已託商務總會轉達官廳聞戚氏頗有允竟不日即可交案商會議罰釋放矣 
　　黨人判定罪名李烈鈞倡亂後一班附和軍官議員均經昌武將軍在都督任内拿獲多名發交軍事裁判所從嚴訊辦在案現聞亂軍軍務司次長張謙團長吳安伯判定一等有期徒刑各監禁十年至省議會議員燕世經昨經該所所長趙　奎訊據供稱當時在議會開會宣布獨立實爲俞應警兵力所迫實非本心等語聞亦擬罪上詳不日即可發表一同發監分别執行 
雜評二 
[三希望（默）]  
　　江蘇自經迭次兵災而後人民生計本已不堪言狀今又受戰事影響而情形益　其因生活困難而發生各方面之現象在在足陷於危境故今日之爲長官者不暇言建設也但求其所運用之手腕所定施政之方針一以維持生計爲主蘇民已受福無窮矣是我所望於江蘇之新巡按 
　　中國之守中立可謂計窮力盡矣然而日日有破壞之　此破壞云者非我之自欲破壞也然而人且日日以破壞責我夫我計窮力盡而至於破壞則其破壞勢不能避惟有希冀各交戰國能識我中立之善意卽中立至於破壞而我中國仍兢兢保守此善意庶幾此後之紏葛或可减少也是我所望於中國之中立 
　　德兵圍攻巴黎此近數日來歐戰之重要消息也海軍之戰事未有段落之可分陸軍則前次德兵攻比京　稱爲一段落今之攻法京殆又可稱爲第二段落矣大凡戰事必經過數段落經過愈速則戰事之結局愈近故勿論兩方之　勝　負但求戰事迅速經過而已是我所望於歐洲之戰事 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海濱防範之周密]  
　　上海鄭鎭守使前以浦東兵單地廣電由馮上將軍飭撥第二師步　三連駐紥沿海灘一帶已將分防地點繪　呈送將軍署查核在案茲查白龍港等處濱臨海灘恐有黨人潛運軍火在彼起岸或有外洋兵艦在東海停泊派人登岸購辦食物情事現當恪守中立之時防守不愼　礙非淺業於昨日飭由駐浦第三營　營長嚴行查察矣 
　　又　駐浦第三營廖營長查得洋面捕魚舢板共有五十餘艘之多均在東海灘一帶停泊茲值歐戰緊迫之時各國軍艦往來東海者必多深恐各漁船或將食用等物貪利販售違背中立故於昨日飭派稽查員數名分往海灘密爲查察凡有漁船放洋捕魚必須先由該處駐防弁兵詳細稽查如無携帶食用品物方准開行以昭愼重云 
[探警檢查行旅]  
　　上海鎭守使鄭汝成君訪聞湘鄂贛皖各省黨人有潛運軍械危險品物分批來滬圖謀不軌情事昨特遴派本署偵緝員姜某尤某等四名並飭淞滬警察廳加派勤務督察長劉某帶領警士四名各著便服同往南市浦東各長江商輪碼頭守候俟各商輪抵埠卽將搭客隨帶行李詳細檢查以免混入擾亂治安云 
[南商會勸募公債之感動]  
　　南商會總恊理分勸南市各商家認購六釐公債票甚爲懇切茲聞參布兩業已各認一萬兩藥業水菓業各認二千兩油蔴酒業等各認一千兩久記木行認定二千兩其餘各業亦已由各領袖擔任次第勸認矣 
[盤詰迭次暗殺案之關係]  
　　前浙江鎭海先鋒隊隊長陳子文被人暗殺案内之裘美根（　裘梅根）業經老閘捕房派探在法租界將裘與要證施金德一併拘解公共公廨訊供收押並在捕房供出前曾干預暗殺金琴蓀之王阿四即迭次犯案判定永禁西牢之陳錫奎）已由捕房將陳錫奎解廨判候查傅屍屬到堂備質在案前日午後由捕房派令中西各捕將裘施與陳錫奎押解公廨請究屍妻陳王氏屍弟陳子孝均到堂候質由俞人襄讞會同美副領事畢君研訊先由捕房代表牛門律師譯稱被告裘美根在捕房均已供認情節甚長錄取供單可以作爲有效至於前年在福州路暗殺金琴蓀一案據稱係由人指使而指使之人亦係前年光復時有名人物當時被告與施金德均在場係王少卿動手嗣後王又在法租界廣慈醫院内暗殺一人云云繼由捕房刑事科長侃克君投稱陳錫奎於西曆一千九百十二年因案　捕後供認犯案多件而暗殺案言語之間雖曾流露因無實在佐證故未詳細研究又據副捕頭楊禀稱陳錫奎於西曆一九十三年四月十七號在押圖逃至次日在伊身　搜出書信一封内有謀殺金琴蓀之語云云復由三十號西探開投訴偕同華探與法包探在法租界施金德家内拘獲裘美根及施情形並稱裘於地去冬犯案逃匿滬城被警廳拘解浙江後捕房閒悉曾於七月十四號禀請備文派探往浙移提始因名姓不符即回由改正復往移提據稱裘在押患病迨第三次往提忽稱已經釋放嗣悉裘匿　法租界得以拘獲自八月二十號拘押迄今連日由我在捕房诘　口供被告已將近四年來之行爲詳細供明當即逐句抄錄轉告　譯將所錄供詞向被告宣讀一過亦均承認無訛所取口供均被告自愿供出並無威逼情事又據五十號西探總目安姆斯脱郎上堂禀明裘美根在各犯人照相簿内指出陳錫奎情形並據施金德之代表梅吉言律師盤詰數語即向堂上辯稱裘美根在捕房供詞牽涉施金德然此種供詞案情重大决不能作爲有效查各國文明公堂並無將此種供單呈案作證之辦法應請明察旋奉堂上諭將裘美根帶案由牛門律師向之詰問而裘供詞閃爍一味狡展並稱在捕房被逼拳足交加故所供均非實在堂上詰其前清宣統三年來申住居何處曾與施金德並另一小紹興會晤否裘答稱其時寄居卡德路友人王季高家内施與小紹興均經會晤一次所有暗殺金琴蓀一案實不知情惟此事前年光復後在紹興時曾據小紹興談及訊供至此因時已宴堂上宣諭退庭判被告仍分别還押定期禮拜三再行研訊 
[陸軍遣撫調查所近事彚紀]  
　　詳准展限兩月該所原訂章程以三個月爲限自六月一日設所籌備開辦起算至八月底止三月限期已滿茲經所長杜章兩中將查悉流落滬上軍人未及報名者尚多特詳請馮上將軍韓巡按使展限兩月聞已批准由該所牌示通告矣 
　　定期截止報名近日該所報名之人極爲踴躍所長杜章兩君以調查及遣送手續甚繁特定於陽曆九月底截止報名俾便分批遣送昨已將截止報名日期出示通告 
　　保護就撫人員該所就撫人員内有趙念伯一名曾充鎭江三十二旅旅長汪碩一名曾代理淞滬警察廳長皆係軍警兩界上級官員因去年亂事嫌疑恐人藉端敲詐特按照就撫章程禀請該所轉詳馮上將軍韓巡按使核准給予證書並飭原籍地方官妥爲保護 
　　查出假冒證據前日午後有就撫人王斌持江蘇都督府屬官領薪證前往報名經該所報名處察其形跡可疑再三盤詰始稱實名薛子新向在寗垣内　開設酒店因去年春間各屬官向其借洋以此種　薪證作爲抵押品嗣後亂事發生各屬官逃散無從追討故携帶來滬希　朦混報名領取川資等語當由该所勒令將携來之各屬官領薪證六件槪行繳出從寛斥逐免究 
　　變通遣送辦法該所就撫人員向係分批遣送現杜　兩所長以近來報名之人較前更形擁　特擬變通辦法每批加增人數迅速遣送以免久滯滬上刻下第八第九兩批均已拍照定於十日派員遣送回籍第十第十一兩批亦於昨今兩日拍照預備遣送 
　　嚴訂取締規則所長杜蔣青中將因恐有黨人來所報名騙取證書情事日前特諭參書處嚴訂取締規則並飭報名處及各調查員認眞查察以昭愼重而免疏虞 
[軍艦慶賀總統壽誕之禮式]  
　　海軍總司令李鼎新君昨日飭知各軍艦云准海軍部電開陽曆九月十六日爲大總統壽辰中外官署業經預備慶賀所有海軍艦隊應於是日午刻鳴禮炮三十六　以伸慶祝並將海軍人員應着制服列表通行遵照等因合行飭仰該艦隊長轉飭所屬一體遵照 
[蘇浙恊拿海盜]  
　　浙江巡按使署日前據外海水上警察廳長詳稱日前寗波漁商周千琳在馬　洋面被台帮盜船刦去衣物等件甚夥並現洋四百元當經飭屬追緝盜已遠颺等情屈巡按使以馬蹟洋面地屬蘇浙交界盜匪往來無常此拿彼竄是其慣技自非咨請蘇省飭警兜拿不足以　盜風而保航路業已咨由江蘇巡按使飭屬兜拿矣 
[推舉討論水利之代表]  
　　籌議帶　水利經費一事業由公欵公産經理處函請各市鄉經董及前辦水利董事於本月七日在也　圖開會推定　硯畦黃　　二君爲地方士紳代表昨由經理處　文詳復縣知事轉報巡按使查攷矣 
[組織教育欵産經理處之初步]  
　　本邑公欵公産經理處經理丁熙咸副理張信昨致縣視學各市　經董及學務委員函云奉江蘇巡按使韓通飭設教育欵産經理處頃奉縣知事面諭按照省訂規程第二條之規定函請縣視學各市鄉經董及學務委員於本月十一日（即舊曆七月二十二日）下午一時在敝處定觀堂開會集議組織方法事關緊要届期務請台駕　會與議是所企禱 
[檢察廳對於男女碰撞案之處置]  
　　南市元吉泰荳行夥沈福生因與山東婦人李朱氏碰撞起　被第一區警署拘送警廳轉解地方檢察廳預審交保旣由該同業查知沈福生並無不是函請南商會轉禀地方檢察廳嚴究等已紀前報茲將汪廳長復南商會公函錄下（上略）查此案業經本廳訊明并調查所得其爭端實因沈福記對李朱氏一撞而起嗣即彼此口角揪扭所有兩造傷痕亦經本廳騐明均係互扭時磕傷所致其傷害罪自不能成立至原函所稱李方成夫婦控稱被毆失銀洋五十元一事查本廳供詞該原告等並無此語自母庸議惟李朱氏供稱被毆時失落金戒子一個是否屬實本廳未便承認現本廳因此案不能成立已預備撤銷該沈福記等亦已先行交保開釋矣原函又稱茶房陳曹記少去銀表一只等情查警廳解案單内並無附解物件該民於何處被搜應仍向原處索取本廳旣未據警署將該表解案無從究追合併附聞 
[看白戲之衝突]  
　　東北鄉引翔港附近近日到有江湖戲班搭台演戲前日有王榮生等多人前往看戲該班執事張金文李如堂等令其買票不允以致爭毆當由張等鳴警到來將王及蔡大貴子第二名拘解五區警局連同張李併送地方廳押候訊辦 
[水巡吞没烟土之澈究]  
　　淞滬警察廳水巡隊巡長顧東升　同水警在南市浦江沙口各船中查獲大宗烟土將贓吞没旋爲徐廳長訪悉飭傅水警隊官浦春城到廳詰問未能指實茲徐君以此事有關警界名譽虚實均應澈究連日派員恊同偵探隊員等四出偵查業已查明該巡長等果有串吞烟土情事到廳禀復徐君以該巡長等旣經違法該隊官不應包庇諭飭將浦顧二人並水警等一併撤差斥革並於前日分别傅至廳署經司法科長提案略詰以案歸刑事範圍禀奉徐君備文將浦等共九名悉解地方廳按律懲辦汪檢察長當派檢察官提案預審之下判將浦春城顧東升並水警蔡少進徐盛三張福升王開甲翟文才葛鳳山馮志中等九名分别收押候示 
[閘北烟禁之嚴密]  
　　五區崗警查獲私帶烟土丸藥各犯送至檢察分庭前日經李檢察官分别起訴由孫推事判决陳蓮生帶土五兩五錢罰洋三十五元黃錫安帶土五兩五錢罰洋六十元曹翔卿帶土三兩罰洋三十五元朱阿生帶烟灰丸藥五兩五錢罰洋二十五元李君右帶烟丸一兩三錢罰洋二十元王鼎高帶烟盒一只罰洋十元一併還押候繳到罰欵開釋前日又由五區巡警查獲烟犯陸鑑周余宜之周志恒蔡光得徐子生徐仲卿陸銘桂皮保生劉福生王阿金李芝生馬和發曹五福等十三名共抄獲烟土九十五兩六錢均送檢察分庭經李檢察官預訊屬實押候起訴核辦又楊鑑帶戒烟丸八十瓶湯秀生帶戒煙丸一盒均由五區巡警在滬甯火車站查獲移送檢察分庭前日下午經李檢察官分别預訊判各交保開釋 
[法捕房破獲烟窟]  
　　法捕房藍總巡查悉界内有等無業游民專在深房密室設有烟楊違禁私售雖經迭次諭禁終難盡絶故飭各捕房派探嚴查在案前晚由各捕房偵知陳阿炎張照才王瞿氏江金生等四户均違禁私售前往起獲烟具着投法公堂候訊昨日陳等三人投稱後來不敢再犯求宥而江則臨訊未到判陳等各罰洋二十元充公江抗傅不到缺席判决加罰洋三十元仍飭提到案追交 
[營基實非公地]  
　　南碼頭滬軍營基地曁操場共二十畝零係是民田曾由教會中人沈志賢君於前清光緒二十八年價　執業該地原屬　　祇完准熟田清糧十二畝六分由縣製　單串有案茲自滬軍營裁散之後沈君擬欲收回改建市房於本年夏間具禀鎭守使署請爲發遠管業鄭鎭守使以軍營地基屬諸公家者爲多該營舊址究竟是否民田即派參謀吕夢符君調查在案茲由吕參謀復稱詢據上海縣署查明該營基除原有廟址公地五畝有餘不納糧賦外其完糧准田十二畝六分確由沈姓過户承粳向由該營毎年給予地租每畝計錢三千文係照完糧畝數發給租費證明實係沈志賢管業之地等語並據沈志賢重復具禀以該管刻有砲兵第四圑駐紥仍難收回應請訂定租借年限一俟期滿再行發還云云鄭鎭守使以該基旣是民田自應循照舊例每年准由本署給予地租候所請明定年限一節因軍隊乃係防衛性質設或地方平靖即可撤去應俟無兵駐紥時准予發還昨已批飭知照矣 
[郵局長之傅令與佈告]  
　　上海郵務管理局局長魯士君昨日發出傅令一道布告兩則照錄如下 
　　傅令仰本區内各局人員知悉茲准杭州郵務管理局函開該區内之　院地方二等局現在所辦滙票　宜降爲乙類等因爲此公仰本區内各局人員一體尊照 
　　佈告（一）照得寄往甘肅省内之匯票其補水費現已低减每元暫收一分此布（二）凡寄往歐洲之信件除德奥兩國外倘封面註明由西比利亞寄遞者此後即由西比利亞寄去此布 
[鎭守使赴京誌聞]  
　　上海鎭守使鄭汝成君以袁總統壽辰在即且有緊要案件须與陸軍部等商辦聞擬於日内起程赴京云 
[辭退洋工程師之周折]  
　　閘北水電公司開辦以來已届五年現歸曹元度經理廠中各執事已更調多人總工程師奥國人思特而亦已辭退聞該工程師以原訂合同尚未期滿已請該國駐滬領事向滬海道尹聲訴云 
[解釋謀斃人命之嫌疑]  
　　住居新閘之婦人楊方氏因伊夫楊成祺　赴浦東向成衣匠趙立生（即趙立山）索取代墊房租致被人在洋涇鎭西　口勒斃後疑趙所爲控請地方檢察廳提究嗣因趙避居租界由該廳移請公廨轉飭　房將趙及趙友姚文標一併拘解公共公堂傅同原告預審之下因證據不足判姚開釋趙交保着原告於兩禮拜内呈出　在證據逾限將案註銷並將預審情形函復檢察廳查照在案茲已届期原告並無充公證據呈出且據該廳函復原告旣係誣控准被告另行投廳起訴故昨日捕房將趙帶案請示王襄讞商之美領博君判趙開釋將案註銷 
[懲治酗酒滋事之日人]  
　　甲乙二日人在鴨綠路酒醉胡閙毆傷車夫王阿興及六百九十三號華捕當被拘解捕房經捕頭詢明飭將受傷人送往同仁醫院醫治二日人轉送日領事署請辦前日上午已經日領提案訊明屬實判將二日人各押二星期以儆 
[壓傷婦人]  
　　婦人毛余氏昨日行經西門内大街適有車夫陳恒全車上載運石塊被挑送臘燭之張銀生將車撞翻致將該氏左腿等處壓傷當由該處守望巡敬將一千人并送二區一分署移解地方廳經檢察官騐訊之下判令該氏自行醫治陳等收押候辦 
[同居失和]  
　　婦人于洪氏同子于鳳芝與同居之林金根林金氏夫婦細故口角旋即扭毆當經巡警將于洪氏等一併拘送警察廳昨解地方廳經汪廳長派員提訊之下以事甚細微係屬違警並無刑事性質諭令將于洪氏等發還該管警區發落 
[小工失足跌傷]  
　　江北小工華大昨在虹口揚子碼頭某商輪上工作偶一不愼墜落艙下跌傷甚重嗣經工頭李某聞悉將華送往同仁醫院請爲療治 
[主人强姦使女]  
　　住居新閘馬　路三百六十五號門牌之貴州人晏盧山於本月五號夜九時唤令所雇十四歳使女揚州人居珠至臥室内突將居女小衣　去强行姦污致女下體受傷流血不止女即哭告其母居陳氏　同　頭陳老和報告新閘捕房派探將晏拘押一面將女送請醫院騐明被姦受傷屬實昨日一併解廨請究先由一百九十六號西探上堂禀明前情繼由女母陳氏持血污小衣投訴伊女被姦受傷情形並據居女上堂訴明當時被唤入房强行姦污各節訊之晏盧山供家有妻女三人並不强姦且五號晚上不在家中可倩友人到堂證明惟被誣心亂可否容我寫信通知家屬延律師辯白俞代襄讞商之美領畢君以案　强姦幼女且已指證確鑿無可掩飾判晏押西牢三月示儆女交其母領回 
[拐案類誌]  
　　婦人胡丁氏女子彭秀貞二人前因被人誘拐販往他埠圖賣幸經中國婦孺救濟會查悉將胡丁氏等二人併送地方廳訊供之下仍命送往該會留養候屬認領在案茲胡丁氏等不願在會守候仍請送往檢察廳爰由該會於昨日送廳請爲安插汪檢察長派員提訊之下判發交第一看守所暫行留養候召家屬來案認領 
　　婦人馬王氏近被無賴吳杏初誘拐至本邑西南　閔行鎭借宿客棧内初則將氏姦污繼則押入烟妓院中因該氏不願與之爭闊爲地方巡警得悉將吳杏初及該氏一併拘區解送地方警察事務所轉解地方檢察廳分别收押候究 
　　婦人蔡張氏在地方檢察廳控張金生誘拐伊女大　請求究追等情當經汪檢察長將張提案研詰供由徐樸金將大　領去現在嘉定地方等語判張收押立即飭派法警陸雲卿持文赴嘉定縣方泰鎭將徐樸金拿獲昨日解廳禀復汪君飭將徐先行收押聽候提同在押之張金生等質訊 
[學生行李被刦]  
　　浦東中學堂學生馬繼祖昨晨携帶舖蓋皮夾等物雇坐黃包車拖往南市渡浦進校不料行至大碼頭附近忽被匪徒將軍上各物搶去馬追赶不及投報一區警局立飭偵探查明係許阿根馬德榮二人串　即將許等拘獲惟原贓已被押洋用去押票三張即在身畔抄獲旋即解區傅到原告於午後解送地方檢察廳將二匪收押原告在外候訊 
[匪徒串攫衣包]  
　　昨閔行鎭鄉人衛祥熙帶同婦人衛張氏等來滬在南市關橋堍朱文宣所開之點心店内吃點心帶有衣包一個内儲銀洋首飾等物忽被匪徒高阿二張功浩等上前串攫而逃朱即帮同追趕由守望巡警一併拘送第一區警局連同原告並證人朱文宣及高張二匪解送地方檢察廳請爲訊辦汪廳長諭將高張收押贓暫存候訊 
[賭徒欺騙鄉人]  
　　粤人曹明克串同黨羽在斐倫路以抽籖僞賭騙取鄉人陳羊炳之鈔票洋十元現洋四元逃逸經陳追至外虹橋將曹拖住嗚捕拘入捕房昨解公堂訊供不諱判押候補提同黨於下禮拜二併究 
[塗銷僞鈔票]  
　　北四川路源盛烟紙店夥董明耀控無錫人秦進富將五元僞鈔票混兌等情由捕將秦拘入捕房詢知係向粤人陳眞和借來因即將陳與秦一併拘解公堂訊據陳供係向公和祥碼頭買辦歐于吉轉借奉判押候傳齊人證再訊在案昨由捕房將歐傅案質訊據歐供稱此項鈔票不知何人付來實未辯明眞僞中西官會商之下以被告旣非有意混用判均開釋所有呈案眞僞鈔票兩紙眞票發還僞票塗銷 
[尚須傅訊經理]  
　　沈福祥前延蒲石律師爲代表至法公堂控稱朱兆福前向沈借銀七百五十兩立有借據至今分文不還核計本利已有一千三百兩惟朱獨開利源仁茶葉店又股開鼎和大錢莊並非無力還債請求追繳等情朱供利源仁早已盤與任錫記開設鼎和並無股份奉判交保嗣飭包探往傅見證鴻順泰嘉泰汪玉泰晋記等四户茶葉店主詎均不肯到堂鴻順泰店中人並將包探辱駡故於昨日一併提案聶讞員先諭各見證曰公堂傅爾等作証並無拖累情事不應抗傅不到且鴻順泰又敢辱駡包探着罰洋五元嘉泰等三户各罰洋兩元然後詰訊利源仁是否朱兆福所開據汪玉泰店主稱雖與朱同業並無往來聞從前實由朱開設後已盤頂與人内容如何難知詳細鴻順泰嘉泰晋記等三店主同稱商人等與朱並不相識亦未與原告言過利源仁係朱開設商人等難以作証聶君諭曰各見証不能指實應作無效着即退去惟朱兆福堅稱利源仁早已盤去鼎和亦無股份候吊該兩店帳簿並傅經理人到案訊問如係朱開設如數還洋倘朱串通各經理人有意不認朱爲東家後來该店如被人覇吞朱若控告不能准理爾須三思休得自取其　朱仍執前供判交原保候傅到兩經理人訊明核辦 
[事主拘獲四賊]  
　　無賴陳阿二等四人昨在吳淞路某姓家圖竊當被事主拘獲交於包探周耀庭併送美捕房押候解廨究辦 
[瘋子在途胡閙]  
　　何玉書前晚在法新租界胡閙巡捕喝阻不服拘入捕房尚敢手舞足跳當由醫生診察實患神經病解送法公堂請示向之詰訊語無倫次判送廣慈醫院俟醫痊再核 
[勒閉花烟間]  
　　捕房解花烟間鴇婦王高氏至法公堂禀稱該氏前因逼令妓女在途拉客拘案罰過三次今第四次復犯解請重辦高氏供昨晚婦人有事出外新到妓女因不知章程誤犯求恩寛宥判罰洋二十元充公並着即行關閉如違重究 
[公共公堂瑣案]  
　　江北人張阿來竊取錢州雲王鳳達之小車各一輛托蔡年甫消贓於裘有明被探查獲解送公堂訊供押候吊贓再核在案昨晨由廨復訊之下判張押西牢兩月蔡係過犯着押半年期滿逐出租界裘罰洋五元充公吊到之小車一輛着原告認領 
　　楊阿福在北河南路四百零七號屋内開設小茶館專事聚賭抽頭被捕房查悉昨將楊傅案訊明判罰洋五元充公無洋改押五天 
　　漢壁禮路八十八號門牌和豐船廠洋人住宅内失竊金銀飾物疑係侍者葛阿炳所爲昨報捕房將葛拘解公堂訊供不認判押候查明再訊 
　　小孩張新根在途求乞被捕拘押昨解公堂詢問據供浦東北蔡鎭人父母雙亡因姨母范姓不留是以來滬求乞現且患病判送上海縣知事署妥爲安插 
　　江西路四十八號門牌西人控喬元根串竊值洋一千餘元之金珠飾物現洋由探將喬解送公堂訊押在案昨日復訊判　還押候移提供出之人證到案再訊 
　　台州人譚楚全前晚携帶綢衣十四件及金鈕三粒在四馬路雲南路口徘徊被探查見以其形跡可疑上前盤詰言語支吾當卽帶入捕房昨解公堂訊究判押候查明來歷於下體拜二再行訊辦 
雜評三 
[募債踴躍之動力（訥）]  
　　此次各省認購公債尚踴躍出於人民之信用政府乎抑發於愛國心乎此雖無從證明其究竟然政府宜有以辨之如出於信用政府則政府與民心之所以維繫者未絶正當從此一線之維繫而愛護之勿盡驅民心以他向也如發於愛國心則愛國自愛國政府更不能自誇維繫民心之有具以爲有向無背面遂自信過甚也蓋愛國與愛政府究爲兩物政府宜深思之 
[補錄命令]  
　　補九月六日大總統策令内務部呈准文官高等懲戒委員會議决前四川長寗縣知事丁松年於會審受寃窩匪一案藉報宿怨任意株連依照知事懲戒第六條第三欵相等條例應受第三條第一種第一欵褫職處分等語丁松年准照所議卽行褫職此令 
　　又令内務部呈准文官高等懲戒委員會議决前浙江定海縣知事金國書躁妄釀案一案依照知事懲戒條例應受第三條第一種第一欵褫職處分等語金國書准照所議卽行褫職以示懲儆此令 
　　又令内務部呈准文官高等懲戒委員會議决前陜西中部縣知事宋質加收倉糧專擅挪用一案依照 
 
 
 

Page 11

 
 
知事　戒條例應受第三條第一種第二欵免官處分等語宋質　　　議卽行免官此令 
　　又令陸軍部呈核准管理炸器營事長官江朝宗咨擬以思　補副　鎗護軍參領常清　委　鎗護軍參領秀　補空翎請予准補等語應照准此令 
　　又令陸軍部呈核准署吉林巡按使孟憲　咨請揀補驍騎校員缺一案應准以擬正之法克精阿貴恒補授此令 
　　又令張載陽授爲陸軍中將此令 
　　又令任命黃國標爲陸軍第十二混成旅旅長孔庚兼充陸軍第十三混成旅旅長董崇仁兼充陸軍第十四混成旅旅長此令　　又令財政部呈請將直省　契　收得力人員照章給予　勵等語　縣知事徐嘉彦增收報解在六萬元以上深縣知事劉培　天津縣知事王　　靜海縣知事李鴻文榮亭縣知事孫　崙　潤縣知事白　瑞河間縣知事李聯璧增收報解均在三萬元以上清苑縣知事耿守恩交河縣知事高步青臨　縣知事楊顧生任縣知事林世英南宫縣知事王仁　獻縣知事張慶昌調任山西政務廳廳長前遵化縣知事萬和寅慶雲縣知事孟繁蔭滄縣知事李　謨昌黎縣知事郝知貞東光縣知事步其誥遷安縣知事謝桐森玉田縣知事胡　蘭新城縣知事蘇耀宗前東森縣知事丁宗峰　縣知事馮濟忠正定縣知事李銓安平縣知事王祖仁升任陜西關中道道尹前邢台縣知事陳友璋鉅鹿縣知事王大成宣化縣知事張繼善新陽縣知事周祖訓前　縣知事胡商彞南皮縣知事陳　虞景縣知事魏正鴻總騐契所籌辦專員邱　爰增收報解均在一萬元以上辦理克著成效應均給予五等金質單　章以昭激勸餘如所擬辦理此令 
　　又令財政部呈請將黑龍江驗契徵收得力人員照章給予獎勵等語代理巴彦縣知事胡斗衡呼蘭縣知事鍾毓海倫縣知事　天成綏化縣知事常蔭廷木蘭縣知事馬光舟徵收報解均在一萬元以上辦理克著成效應均給予五等金質單鶴章以昭激勸此令 
　　又令陸軍第九師長員缺着即行裁撤此令 
　　又令茲修正省官制第二條公布之此令 
　　又令茲修正道官制第二條公布之此令 
　　又令茲修正縣官制第二條公布之此令 
專件 
[海軍部擬設海防團以清海盜呈文]  
　　爲請設海防團以清海盜仰祈鈞鑒事竊查環球各國濱海莫不設團如英有海軍團日有海兵團保衛航業漁業即以弭盜前清外海水師即係東西洋海圑之意　内容腐敗盜尚有所　也民國　造外海水師　　以致直隷之留守營山東之黃縣江蘇之海州浙江之温台福建之漳泉廣東之惠潮等處海盜猖獗人民受殃且釀成國際交涉内河水警力所不及勢不能不藉助於軍艦不知以海軍治盜其難有三海口與海面情形不同巡洋艦　艦吃水深者一丈八九即淺者亦在一丈左右萬不能駛至近岸之　而海口一帶深淺不常海盜　用帆船駛行便利來蹤去跡均在淺水之區及聞警捕拿則已違颺無及其難一軍艦以潮汐爲進退而盜刧猝發不盡在潮漲之時若候潮襲追已不見一盜即於海口堵截然港灣歧曲西擊則東逃此拏則彼竄其難二各地方警察於稽查户口編有門牌奸民混迹其間偵緝自易至海岸民船問或編發船牌究未有畫一之規定正當營業之船旣無確定之旗章足資標識辨别最難攻繫輒多障碍其難三坐是數因勞逸異勢則利鈍殊途又况海軍責在國防若日久專爲備盜則巡防操練諸事勢將偏廢無裨於捕盜轉有妨於治軍熟權利害情形宜將沿海各省籌設海防圑受海軍之節制仍聽地方官之指揮以之專辦捕盜軍艦不時游弋海面以作後盾較爲得計其便有六查各省前籌辦海防及保護漁業緝捕鹽梟均有常年的欵以之移作海防圑經費因欵辦事籌加無幾其便一各省舊有大小舢板及淺水官輪去　留良稍事添修足以備用此項船舶最利於至淺港灣其便二編查船牌日以旗幟夜以桅燈爲標識遇有盜船遠望易於辨别即可兜拿其便三海盜歛迹航路疏通百貨暢銷税額加旺漁業漸達鹽梟可去利尤倍蓰其便四濱海遼闊保無窺伺之虞我國軍艦不敷巡邏有海防圑分駐各要區遇有此等情事易於覺察其便五海防圑士兵之召募當以熟悉沿海情形及嫻習水性者爲合格參用海軍退伍軍人組織之海上經騐旣多尤有駕　就熟之益一旦海疆有事召集成軍亦較便捷其便六綜此三難六便非采取各國海圑之制參酌各省地方之情形略爲損益無以清盜源至於編成以後各鄰省聯爲一氣破除畛域不特爲水警擴張勢力亦可收海軍指臂之助似於治安甚有裨益如蒙允准再　詳細章程及開辦經費呈請鑒核所有籌設海防圑各緣由理合具呈　乞大總統批示遵行謹呈 
　　八月三十一日大總統批令呈悉所擬籌設海防團係爲消弭盜源保衛航業起見惟現在財政支絀經費難籌應由該部咨行沿江沿海各將軍巡按使就地體察情形妥擬辦法呈候核奪此批 
來稿 
[美博士李佳白論中國之中立]  
　　譯九月八日大陸報中國中立之被破壞是爲歐戰延及於亞後中國第三次所蒙之禍吾恐他時必更有禍起而爲中國患者中國第一次所受之禍係由間接而得乃爲蒙戰事自然之影響爲各中立國所同受　二次所受之禍則　於日之宣戰於德而以青島爲戰爭之點首蒙其難者惟德次惟華夫與德宣戰而有攻擊青島之舉於日固毫無所損而於華則大受其害華人自聞日英法俄聯合將開戰於中國海及其領土之信固已起全國之恐慌慮不免受多數之遺累蓋中國旣不能得一機會可藉以用和平之法消滅遠東之戰事各國又直遂徑行欲戰則戰並不求中國之同意故第二次之禍根旣種而第三次之禍自不能免矣三次之禍維何即日本兵於中國山東北海口岸龍口登陸是日本於龍口登岸經過中國之領土由北面以攻青島是爲證實英文報館前數日所預提之説夫以如此攻敵之軍不問中國之允否而自由行動如此是直教中國可許各交戰國以便宜行事之機而不必復顧戰時國際公法也吾人今見北京電謂中政府不得已已宣布推廣戰線至龍口一帶并切戒軍人退讓萬弗與日兵抵抗衝突等情夫中政府對於此舉或出於不得已或因旣抗議而無效此中情節不得確知然其因此喪失體面大遭損失則固外人耳目了所周知者或謂日兵旣有侵入界限之舉中國要無妨以兵力爲抵抗如比國之以武裝抵抗德國侵犯然不知英法之加入戰事其號於衆者曰惟爲德國侵犯比國中立故今中國若以抵制日本之侵犯而至於决裂彼英法亦肯仗義執言以力爲扶持否則又何怪中國之讓步乎蓋中國情勢對於侵犯破壞之事旣萬不可硬爲抵制亦萬不可明爲允許則所有之餘地惟抗議而已以如此而退讓實爲萬不得已之退讓若謂中政府初未嘗抗議而即默許是必有人於中政府之側爲之解釋者要之是等行爲外人皆知中政府爲不願蓋中政府之大旨决在於不偏不倚嚴守中立也中政府擴張戰缐之舉若果出於他人之慫恿竊料此慫恿者第以日俄戰役之劃遼東爲有例可援以告中政府而未即日俄之役得兩方之同意今日德之役第由於一方之私願并此不同之點以爲中政府告也以予觀之中國對外近以親交優禮爲宗旨均不欲於何方爲若何之抗議惟如此故歐戰延及於華　有擴張戰缐之要求實足以摇動中國敦崇睦誼之地位中國對於各國皆有友誼且皆欲有所投報第此種美意在各國交戰之秋實易變爲危機因近者英法俄日爲一方德奥爲一方苟於其中稍具特感或稍假便利於其戰役即足以致意外之危險然其本意終在睦鄰要爲不惡耳故今三次所蒙之禍要非中國目前自召之災凡中立國及中國人民皆當知所以體恤也 
[來函]  
[南滙警察事務所來函]  
　　敬啓者昨閲九月五日各報本埠新聞欄内載有上海鎭守使偵缉處拿獲亂黨周某一名訊據供出同黨黃忠英現在南滙充當警察教練員已派員關提到署押候訊辦等語查敝所並無黃忠英其人且無教練員名目除分函各報館外務希貴報館迅賜更正以全名譽而釋羣疑南匯警察事務所同人敬啓 
 
 
 

Page 12

 
 
   
 
 

Page 13

 
 
自由談 
游戲文章 
[擬歐洲各交戰國飛禽求救於中國飛禽書] [  耕仁]  
　　大中華民國飛禽同羣先生　鑒粤自貴國東周時天下無　鳳凰先生恥之乃拼九死一生飛渡重洋而來敝洲山梁閒　比翼談心藉悉貴國同羣之道德文采並林密山深花叢草茂種種情景旋貴國孔子以鳳凰不至意歎無端鳳凰先生即倦飛而還嗣茲以往好吾遂查莫雲　　不盡　依辰維飲啄咸宜　翔順　爲無量頌敝洲人類居心至狠立意不仁近以　塞失和逮爾干戈大起不旬日問加入戰征之漩渦者多至十餘國戰征之節圍廣至數十萬里海戰之不足而陸戰大砲快鎗載之不足而益之以飛行機夫海戰陸戰大砲戰快鎗戰敝同羣雖聞聲震　而能飛翔榆　尚不至有意外之危險若飛行機則不然平時飛行空中已阻礙敝同羣之交通及其戰也擲炸彈開大砲自上而下密如細雨敝同羣則萬無退避之餘地前日　森堡一戰敝同羣死者無算傷者無算其明證也刻下敝同羣不敢出山谷一步旣不能哺其老更不能喂其幼泣雨呼風吞聲忍氣前途　料來日方長若不急有以抵制之則敝同羣尚有　類乎伏思貴國大　先生翼若埀天之雲搏扶摇而上者九萬里一飛足以冲天一鳴可以驚人此項之飛機亮不能與大鵬先生角勝負敝同羣因不揣冒昧　書　小雁傅上祈大鵬先生念同舟之誼惠然肯來以解倒懇之急敝同羣有生之日即貴國同羣之所賜也（下略） 
歐洲各交戰國飛禽等謹上（五） 
[擬中國飛禽答歐洲各交戰國飛禽書] [  耕仁]  
　　（上略）伏讀來書羽毛俱裂無辜受禍天神共嫉而况同羣乎書中所云敝國鳳凰一節意甚拳拳足見貴洲同羣不　故舊感激之至但敝國鳳凰自由貴洲飛還後即爲敝國士人弄玉之簫聲所引去不能得其究竟自此以往敝同羣之　途益厄　雉爲子路所拱三　而亡黃鶴爲仙人所乘一去不返驚破遼西之夢打煞　兒傅遲塞北之書怒遷鴻雁一灣流水空　數點寒　萬頃江田祇剩一行白鷺撫今追昔寗不愴然至於大　則不堪問也渠本北溟之　魚見莊周先生逍遥游於溟之濱欲自表其奇乃化爲　任意飛鳴天被冲開人多驚走旋爲侍立於通明殿之鵠所知即罰其化身以附岳飛岳飛死後聲　章采即不復見於擾讓之應寰矣夫此項飛機　國自與貴洲通商以還亦　見不　初見之於滬繼見之於北京張家口各處幸其數甚少且不穏健敝國土地遼闊以此少數之飛機尚不至爲敝同羣之害將來增多與否則不得而知之然兔死狐悲　　其類同舟共難人　其羣今日貴洲　羣旣遭此　種之憂敝同羣又何能熟視思維再四善策實無竊以敝同羣中有名杜　者素抱　血主義敝　伊古以來從征之子　　之夫罔知歸路者一聞杜鵑高唱不如歸去征戰之心　冷見女之　遂殷所　　上　　夜夜下征夫之　者此也今於萬無　已之中　敝國江南一部分之杜鵑前往各交戰之原　　夜哀啼血盡繼之以死貴洲人類好戰之心或者可感化於萬一明日　　特復以聞下略）中國飛禽等謹上 
筆記 
[揖馬] [  韋士]  
　　武人得志每放意恣爲無所顧忌有某參戎其初爲人牧牛或曰其性亦與牛同故桀放不受人馴由牧童而盜盜而不畏死同黨勇之　焉由盜　　爲某督帥部下走　則以勞蹙投　督帥憐而錄之者也三　年盡力殺盜屢得功數升陟遂參戎矣年亦老不復　少年時勇氣漸漸好　柔妾　滿左右一日出巡見少婦美詢知爲部下御夫之妻參戎心識之一日有人報匪起於某村參戎乃登堂召御夫而下令曰今寇起軍火是需而營中宿　已　其何以戰今令爾往某城縣令庫中取軍裝火藥若干來三日後日午吾待爾轅門之外爾素敏能奔故使爾爾歸功不在獲俘者下爾誤期有軍法在御夫銜命去三日午參戎果戎服待御夫於轅門御夫不至由未而申參戎端坐不動從官請息參戎曰軍需大事吾必坐待其至日已落御夫奔喘來曰去來五百里幸得火藥糧糈如令參戎曰吾命爾日午至何至日夕顧旁吏檢軍法軍吏報曰當斬御夫泣曰小人有老母參戎曰有母如何軍法如此從官跪陳曰雖失時然非怠幸參戎法外原恕參戎曰然則永禁之從官謝而御夫遂爲獄中囚矣御夫旣囚御夫妻遂充參戎下陳三年御夫妻爲參戎生一子參戎大嬖且樂幸御夫妻尚念舊因爲故夫請曰奴侍參戎幸得有子今誓生死爲參戎家人惟故夫尚在囹圈幸參戎宥其罪給以金使養其老母以終參戎悦釋御夫御夫得金歸視其母鄰人指一破墳示之曰久死矣爾囚爾婦爲人奪爾母憤又無　嚴寒泣大雪中吾儕憐之投以破衣殘食爾母不動撫之　矣御夫哭東西奔走無以爲家一日於佛宇中晤其故妻妻望御夫　御夫長歎而去恨參戎甚思　刃其腹又懼參戎勇計莫敵百思不得策繼念參戎好良馬已又爲御夫久因浪跡東北求騏　一日見破廟外樹下擊一馬赤　而白蹄似神駿御夫試近之馬大　御夫喜斗膽上馬解　揚鞭遁追者至御夫加鞭追者馬劣望塵不及百里始息隠伏一山穴中　衣冠自飾已身如武弁繫馬于樹而已衣冠向馬揖揖完即以長剌剌馬令痛馬躍起如是者數月馬見御夫揖即狂　御夫教之熱乃眩馬于參戎署前一日參戎出見馬曰神駿也又見御夫頗喜御夫獻馬與參戎騎參戎甫上馬已絶　去參戎大喜歸與御夫妻　御夫妻已奴今貴彼窮參戎不如受其馬重　以金參戎如　御夫得巨金急馳赴他　一日參戎聘馬出　　　　　　鞍昂昂意自得也從官皆　參戎曰參戎御此神　　勇　　　及營營長衣冠出見馬見衣冠　即止參戎益喜曰此馬知禮營長揖參戎還　正還揖間馬　　掀參戎起參戎　丈許高墮地頭裂　折死 
　　　士曰參戎奪御夫妻而御夫死參戎御　殊具小智然亦參戎自取之　究　原在一婦人奪其妻其怨　思報宜也天下恃强力者必有敗北之日而天下　怨深者必思反　嗟乎此君子之所以弗尚强權也（二） 
自由談話會 
　　時至陰曆七月往往有一種　　會出現名曰利濟孤魂實則一般市儈流氓葬茲歛錢耳且易肇生事端延請僧道　曆拜　張燈結彩途爲之從此種迷信無益之舉殊屬可笑有　飭社會風化之責者曷起而干涉之[  眞州趙二]  
　　商界中人其抱有血性之男兒不可多得而租界中之　頭小商尤挾持一種欺騙嚇詐手段可恨[  朱石癡]  
　　自歐洲戰事後生各洋貨來　　絶價　　增即如洋靛一項不數日間飛漲至二十餘兩現下滬上雖有存貨二萬桶（事見八月二十八本報）萬一戰事延長滬上之貨勢將絶跡其價之有增無已不問可知用靛油染坊家想已受虧不少矣鄙人有不得不爲坊家告者則急趁此時維持國貨富陽及義橋各埠尚有存貨二千餘擔兼之潮陽廣靛今亦上市甚顧各坊家趨辦本國之靛以資現用轉　頭水即來（靛青八九月出者謂之頭水）儘可源源採辦本靛少一家用洋靛即多一家維持國貨無於挽回利權之中不無小補也諸坊家幸勿河漢斯言[  勞漢]  
小説 
[花木蘭傅奇] [  天虚我生]  
　　第五齣瞞帖 
　　（小旦扶外上外唱） 
　　（仙吕）（金瓏璁）茅舍上燈遲莽秋風亂敲窻紙斑白了鬢絲絲輪不轉心頭事怎發付兒嬌女穉何日是下場時 
　　老漢花弧這是次女木難你看他嬌痴如昨宛轉依人竟一刻也離不得老漢膝下如今老漢埀埀入暮病又經旬倘竟管不下去却將他們如何發付（吁介）（小旦）爹爹精神　鑠偶爾違　早晚定占弗藥何必　憂（外）兒呵你那裏知道 
　　（前腔）我回首少年時雄糾糾怎般豪氣挽强弩統偏師策汗馬勤王事指望个名埀青史不枉了做男兒 
　　（前腔）誰知道進諫上丹墀忤龍顔放歸田里輕　　好年時便灰却當年志更　　年來如是　筋　怕支持 
　　（前腔）我今日自尋思眼見得光騐如矢攬清鏡照鬚眉守藥灶添悲涙料没有金丹能駐只苦煞了你孩兒（涙介） 
　　（小旦）爹爹方在病中如此　煩可不有　金體晚　已　不如請安　波（外）我且少坐片時你去向你姐姐講去道今晚且停夜　前來和我閒談　悶（小旦）領命（出介）我且暫　　蔭移燈影邀取棠花領藥香（下）（外　儿介） 
（未完） 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十九章（圈點悉仍原稿） 
　　燈光月色籬影花香　靜生風星明欲語際此黃昏雲碧時萊蕪廬中有無數天然景物供人玩賞馬　愛璧每當晚　遇後　邀温夫人與愛郎歡坐一堂情茶解渴笑語消愁雖蓬　茅廬而添香剪燭亦極人天之樂事固高人之深致也 
　　天末紅霞鐘鳴八下馬儂愛璧依常例圑坐室中惟未邀温夫人與愛郎蓋馬儂自失金發現後激切過甚心旌摇亂雅興少減也馬儂坐椅中胡思亂想顔貌不常凝目注愛璧愛璧知其父經此激切神志不清故不敢言笑惟移椅近其身而坐之　手徐舒嬌眸　　一若替其父担幾分憂慮者檯上置獲得之失金光耀炫目與燭光爭艶　堆　如當年如何深夜孤燈殷勤　算如何神情散漫冷寂若痴此其詳情馬儂固曾於平時細述之矣然當此失而復得之時往事前塵一時并起徘徊腦際不能自己矣 
殘燈半滅陋壁生風馬儂斂神謂愛璧曰兒初到余家時深黃細髮明耀若金故余每撫兒髮覺失金已返余當時痴意以爲兒即金之化身也或更可一旦還化爲金然此念不時漸息蓋爾之聲音笑貌與余諳熟余方保護之愛惜之不暇苟再失兒不重繫我抑　乎兒乎愛璧見當時天眞　漫戲笑嬌癡豈知爾父之天開異想耶愛璧曼聲應曰兒今知之矣雖然苟兒不幸轉展之工廠中則茫茫天壤間愛兒者其復誰耶馬儂曰此豈僅兒之不幸亦余之不幸也便余家無兒則樂趣全消余已早埋　土矣今事乃不然兒旣至余家以伴余　老之歳月而黃金雖失於當年尚存乎今日蒼蒼者其優待於余耶何其情之奇且異也雖然失金旣得使兒果金之化身則兒將或忘吾其復成孤獨乎吾又懼乎造物之又將不仁於余也愛璧將復有所語忽聞叩門聲急起而往啓之 
　　蓮步窈窕柳腰綽約紅霞滿面熱涙雙眶不勝嬌　之　雙門乍啓茀蕾與釀雪已翩然入愛璧急爲之禮羞態横生幽情畢露釀雪面微白執愛璧手　聲謂之曰更深夜盡不速客擾人願愛璧恕我愛璧不之答急移椅請坐己則立馬儂　紅顔白髮妙麗人畫圖少頃茀蕾鎭攝謂馬儂曰馬儂君君之失金已返堪爲道賀惟中心慚愧者乃吾弟爲此不名譽事耳此其　　余當信君以年利以贖吾罪雖然余之有負於君者非僅此也　　語至此忽止蓋彼曾與其妻議定認收愛璧事不可造次須愼於啓齒或僅用暗語指悟則愛璧心遷意動不致有所　　於馬儂家更不致有所羞恨於生父生母矣馬儂平居與貴人語輒心不自安茲聞茀蕾言勉强答曰深謝先生厚意至盜金事竊以爲與鄙人毫無損失故其失也安心知足使鄙人果斤斤於此則此非先生事先生亦無能爲力也（未完） 
 
 
 

Page 14

 
 
   
 
