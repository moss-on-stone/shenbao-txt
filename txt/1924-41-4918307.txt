# 1924 - 41 - 4918307

 

Page 1

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 2

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 3

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 4

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 5

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 6

 
 
第一萬八千三百零七號;中華民國十三年 西曆一千九百二十四年二月十八號
星期一 * *時論（特約） 
[東洋各國社會情狀與過激主義之影響（心史）]  
　　赤俄之宣傳過激主義在西洋曁美洲有防止之急務而近日傳聞俄黨宣傳派熟悉中日印度語者任此三國宣傳之業印度近日社會之趨向民族主義至爲有效而其方法與過激爲相反蓋方以無抵抗爲手腕不合作爲骨幹純乎消極之作用由歷史遺傳之性質而言未必非得力於佛敎觀其黨魁所標舉常慮回敎徒未與一致難收不合作之全功此可見佛敎所培植之根性與用威力加人之他敎有不同也吾國古以儒爲最尊儒有緩意吾所謂俄之改革爲北方之强印之復興爲南方之强而吾中國孔子之遺訓亦明示南方之强爲君子北方之强爲强者抑揚之意確然分明就根性言多數不易赤化而就事實言則中國亦恒在不彀談赤化之地位所謂貧富不均之象惟有軍閥與軍人間爲可相形而見師旅長以上之生活較之下級軍人取給之厚薄何如欠餉之實禍誰受之索餉之實利誰受之此中不平之端遲早必見有識之士所謂督不裁兵兵必裁督者此也以故防止俄黨之宣傳者惟軍閥爲獨勇迎合過激之潮流者非謬附時髦之政客即失志横决之黨人惟日本則國人趨之如流水政府防之如蛇蝎民間秘密流行之處雖發見而未能實在踪跡得之者不知凡幾此誠有大可比較而得之者矣 
　　中國自古以工商爲末富重本抑末世有明訓漢時重農貴粟之法今固視爲陳言不適於用然工商之偶有發展恒不爲政府所坦護而遇事輒摧殘之留難需索視爲當然以釐金之最礙實業而不能除稍有贏利之業輒責令報效爲歷來待遇鹽商等官營業之遺策夫吾國之凌辱商人古有不可思議者試舉一可笑可駭之事言之晉令儈賣者皆當著巾白帖額言所儈賣及姓名一足白履一足黑履此令見廣韻儈字下古市儈有制服如此姓名營業書字於額一足白履一足黑履以爲識别成何形景士大夫則隱囊紗帽麈尾雅談貴賤階級懸絶如此流極至今卒不能鼓企業家之興社會之蕭索由此而社會主義之不能發逹亦由此禍福常相倚伏古有道者所見良然今較之日本而顯然也 
　　日本自維新以來朝野上下醉心歐化頗以工商立國爲可震眩而靡然趨之政府以提倡實業爲職責人民以發皇生計爲賢豪久之政府與實業家并爲一談政黨爲資本家之鷹犬政府爲資本家之出官少數人兼并坐大漸以塗毒多數人而成就此少數人爲行政之原則西洋之資本家猶有專恃心計及學識之發明者日本則恒恃與政界之狼狽西洋猶有工黨在立法議會之勢力爲之補救日本則社會黨人必在政治以外作反抗之行動而軍閥官僚議員政客則一切聽資本家之指揮此其醖釀雖無赤俄之主動國民豈能忍而終古所以不遽爆發者日本平民之程度較我國爲尤低崇拜勢力顚倒金錢品格固下於我國國民甚遠也雖然水性就下而搏而躍之可使過顙激而行之可使在山今日之事駸駸露矣綜計日本保護實業之政策在我國迷信實業者言之亦可奉爲神聖仰爲帝天而其歸結則造成資本階級以蹙平民之生計有如日本之稅權至今未爲完全獨立然已有伸縮之餘地且接近爲地大物博之我國輸入物以取之我國爲便而多國内普通用品行保護稅以排斥外來受其利者爲資本家而國民永無廉價之益此其一也日本憲法之能有效者莫如預算案之年年成立得量出爲入之意於是需用多則國會承認加稅需用少則國會即通過減稅乃增稅之年所增必爲普通之負擔若消費稅是也減稅之年所減必爲資本家之負擔若遺產繼承稅若地產稅若營業稅等是也間接稅雖稅而轉嫁於平民資本家或反有利得直接稅多爲資本家所應納則輕減之以混同體恤之美名此其二也公債之愼重基金在我國目爲善政而其實加平民之負擔以培執有債票者之信用資本家所投無不獲利而平民塡其乏政府則與資本家裏應外合以漁獵於其間此其三也又其甚者以興盛之說若古豐亨豫大之所云積極爲擴張福利之舉使財政驟高其呼吸鼓成物價之騰貴平民之生計不能相稱致有覓死於溝壑者而事業勃興資本家回旋之地益裕是皆犧牲多數以袒若干資本家政府可不從政費中舞弊而自有取償政黨可不向政府索費而别有黑幕操縱選舉恆必由此是以社會主義與普及選舉合爲一事成志士仁人生命可殉之運動凡此實狀皆吾國所未有政客或盲從以附識時非國民切身之利害也吾國以直接選舉救複選賣票之弊當爲急務其他非所甚迫而俄黨之宣傳戒心當在軍界决非生計同盡之工商界所慮願以此質之留心社會者 
[國内專電]  
　　北京電交吳南下先赴洛由隴海轉寗溯江至鄂除調解海軍杜温問題外并推而調解洛寗感情順道視察路電會議後成績如何爲期擬半月吳昨夕見曹今晨見孫後擬再見曹一次擬明夕啟程（十七日下午八鐘） 
　　北京電曹見張福來竭力爲張與吳佩孚排解因吳爲勦匪事發張脾氣張頗難堪又吳爲李濟臣放縣知事不公大申斥濟臣亦牢騷又杜錫珪自言直奉戰爭爲吳出力今吳用温樹德杜亦不豫來電辭職曹對上情曾謂左右曰子玉飲酒過量所致吳派亦言吳常發牢騷部下一當督理省長即要胡爲奈何（十七日下午一鐘） 
　　北京電張福來見曹後曹令勿辭仍回本任曹并令李濟臣將省署遷汴 
　　北京電俄政府函法葡兩國謂卡燈卡有大宗煤礦石油阿穆爾有金礦柏卡里有烏金及全俄出產魚類皮毛木料開放採用外資林礦鐵路電線亦容外資貴國爲民治主義國家俄願交換代表關於實業投資及訂立租借條約實現各種可能之貿易法外長尙未覆葡政府正審議 
　　北京電符禮德向其政府建議由葡國出面調停金法郎案（十七日下午一鐘） 
　　北京電洛吳電府院云粤王秉鈞部滇軍來歸粤中又發内訌請速撥欵濟王遲恐失機并派宋副官長見王克敏催欵（十七日下午一鐘） 
　　北京電郵傳部借欵本息五十五萬元財部與正金接洽承認三四兩月鹽餘分撥俄發債票利息推延至五六兩月再付其郵傳部借欵餘數百五十餘萬元則由交部與正金先行協商辦法（十七日下午一鐘） 
　　北京電路警局託津浦路向新民洋行訂購手槍子彈大批簽約久不交貨交部向經手王某勒催（十七日下午一鐘） 
　　北京電財部組憲法實施籌備會蘇錫第爲會長范治煥主任王祖訓程錫庚王世澄何國璽等爲委員 
　　北京電洛吳再電熊炳琦速由膠濟路借墊温樹德海軍餉五萬 
　　北京電蘇浙形勢緩和點在田某由杭寗回報公府結果齊謂田曰中央無命令决不攻浙盧曰蘇不進兵浙不妄動昨勞某由寗電王士珍謂齊意似浙撤防蘇亦即辦府要人云現在直系甚散漫曹吳計劃先團結此散漫之局再定防止奉浙計劃外傳如何遣兵調將此刻尙談不到 
　　北京電濟同日郵删（十五）日歸併濟南電局（十七日下午八鐘） 
　　北京電滬出版郵報内部以與郵政名義相混在未更名稱前暫勿掛號 
　　北京電今日石駙馬四十二號懇親會李載賡運動各派議員通過彈劾案 
　　北京電趙德三接任隴海督辦請以陶立兼汴洛局長（十七日下午八鐘） 
　　北京電今午張紹曾來京（十七日下午一鐘） 
　　北京電孫寳琦今日携幼子赴海甸 
　　北京電邵恒濬署東路工程局長 
　　北京電王正廷七點到京 
　　北京電昨閣議吳毓麟缺席派孫次代報告路警權限部已通電各路局遵閣議辦理并擬切實進行將路警局歸併督辦處（十七日下午二鐘） 
　　北京電聞公府李某向某外銀行借欵六十萬已成交由京漢京綏各認三十萬分三個月還清（十七日下午二鐘） 
　　北京電張福來昨入府見曹報告剿匪情形曹言總須辦理清鄉根本肅清不能以擊散了事（十七日下午二鐘） 
　　北京電劉存厚電師長劉眷蕃在漢州與熊部及劉成勳警隊大激戰斃敵無算漢州遂克復又電·鄧錫侯已渡過東河灘進搏紅門敵不成軍成都不攻而下（十七日下午二鐘） 
　　天津電胡景翼由京來津據云所部仍駐豫省開赴喜封口說不確 
　　天津電王毓芝對人言統一頗有希望因曹尊段爲國老曾贈段鉅欵故但段子宏業謂我父親固窮然清廉自矢决不願受人贈與又段派接近者云段病久謝客始終不知有此事 
　　天津電銑（十六）曲返津向段報告南中近况段極抱悲觀 
　　天津電曹錕電王徵時局意見一威海抗議手續二副座問題三劃分軍區四統一及江浙事 
　　天津電各報載張學良除夕來津見段及直王完全不確 
　　天津電楊敏珣已由浙返奉 
　　天津電杜錫珪温樹德發生誤會府派吳毓麟赴寗疏解并視察津浦南段且與蘇齊商長江防務 
　　天津電津海關監督劉彭壽母壽各閣員議集資祝賀（以上十七日下午六鐘） 
　　天津電省敎會籌備妥協下星期開會 
　　天津電省署接參陸處電禁止招兵違則提出懲戒 
　　天津電高檢廳令各縣整理監獄預備外人考察（以上十七日下午十一鐘） 
　　奉天電院電國際飛行踐巴黎航空條約定本年六月間來華飛行我國國際航站尙未布置深恐侵及航空權限除定禁航區域另布應照前定國際飛行路綫預設航站 
　　奉天電張令王景春督辦蔡運升交涉員與俄代表嚴重交涉俄國船隻不准再航松花江 
　　奉天電向來滿鐵沿綫附屬地華人犯罪日警任意逮捕由旅順法院自由裁判已失國權近日本對警察司法力加擴張我國主權益將剝蝕王省長特派張壽增交涉員向日領交涉嗣後華人在附屬地犯罪須引渡中國官廳裁判 
　　奉天電昨晚張在署設讌爲雲章洗塵並邀孫吳兩督王省長楊總參議作陪（以上十七日下午七鐘） 
　　哈爾濱電領團抗議禁現洋出境謂有礙商業 
　　哈爾濱電特區派警赴旅大見習日兒玉長官函復朱慶瀾表示歡迎該警定下月初行 
　　哈爾濱電日本投資東省現以東洋拓植會社爲主體哈經理針貝將調回東京（以上十七日上午十鐘） 
　　哈爾濱電綏芬俄代表謂東甯縣三岔口匿俄匪時掠俄境抗議取締我當局已飭查 
　　哈爾濱電警廳昨日布告本月起禁男女同浴 
　　哈爾濱電聞長綏司令張煥相擬請搜燬烟土軍餉按月由省庫發惟恐欵絀難實行（以上十六日下午九鐘） 
　　濟南電傳商埠牲畜稅局長王小藩吞稅欵九千元昨晚熊親密飭警廳將王逮捕 
　　濟南電京訊曹對吳保高恩洪爲膠澳督辦不同意熊聞甚慰 
　　濟南電敎育廳有將更動大批校長消息（以上十七日下午四鐘） 
　　漢口電兩湖警備司令部軍需處長夏侯雋過漢赴洛 
　　漢口電寇英傑率部定哿（二十）赴沙洋剿匪 
　　漢口電川訊資中内江一帶現正激戰綿州神泉驛援川軍亦向北進協力攻擊 
　　漢口電劉佐龍由鄂東來省報告防務（以上十七日下午九鐘） 
　　長沙電軍事會議因軍官未齊集擬延至三月上旬開會會議要題除防邊勦匪外尙有特稅公開指定各軍防地兩種（十六日下午五鐘） 
　　香港電聞馬濟部一師兩混旅已抵全州與陸榮廷會合圖粤（十七日下午五鐘） 
　　安慶電孫洪伊今晨乘江順上水由寗來皖隨員五人馬聯甲派員赴江干歡迎至何宅下榻 
　　安慶電敎育廳長盧殿虎今日接印 
　　安慶電皖南鎭守使王普今日乘利濟兵輪回蕪（以上十七日下午七鐘） 
[公電]  
　　北京通電各省衙門鈞鑒本日令慤威將軍兼荆宜鎭守使盧金山晋給七獅軍刀一柄此令任命王都慶陳德麟陳嘉謨劉宗儀寇英傑宋大霈曹士奎爲將軍府將軍此令任命鄧本殷黃志桓爲將軍府將軍此令潘守蒸陸澐李炳煦均晋授陸軍中將胡念先授爲陸軍少將並加中將衛此令任命楊以來爲贛東鎭守使此令任命岳兆麟爲贛西鎭守使此令任命張林爲熱河陸軍第一混成旅旅長此令任命劉郁芬爲陸軍第十一師步兵第二十一旅旅長鹿鍾麟爲第二十二旅旅長聞承烈爲第四十二團團長韓復榘爲第四十三團團長過之綱爲第四十四團團長張樹聲爲騎兵第十一團團長孫連仲爲砲兵第十一團團長葛金章爲陸軍第七混成旅步兵第一團團長劉玉山爲第二團團長韓多峯爲第三團團長石友三爲陸軍第八混成旅步兵第一團團長席液池爲第二團團長陳毓耀爲第三團團長佟凌閣爲陸軍第二十五混成旅步兵第一團團長門致中爲第二團團長劉汝明爲第三團團長此令 
 
 

Page 7

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 8

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 9

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 10

 
 
第一萬八千三百零七號;中華民國十三年 西曆一千九百二十四年二月十八號
星期一 * *特約路透電 
[中國近事]  
　　十七日北京電醫士三人今日騐視京奉鐵路洋員皮塞爾氏之傷决定當赴京施用刀圭 
　　十七日北京電據華人消息齊爕元關於停征捲烟特稅事不服從中央政府命令美使署又致文政府請即促令齊督停征 
　　十七日洛陽電劉存厚二月十二日電稱成都於九日攻陷現向各方面追擊敵軍 
[日本公民示威]  
　　十七日東京電今日此間開公民大會到者萬餘人通過决議案要求青浦子爵及内閣立即辭職羣衆遊行各街道且在貴族俱樂部前作示威運動當道調警察後備隊出而彈壓但示威者均守秩序 
[英港工風潮]  
　　十六日倫敦電港工爭端之會議卒無結果港工領袖聲稱今午業已開始之罷工將繼續進行 
　　十六日倫敦電倫敦僱主發出通告自二月十八日起所僱港工之工資依半日計算每日加給一先令港工尙要求二先令此即雙方所爭之點公斷之說已被拒絶 
　　十七日倫敦電聞首相麥氏明日或將親自干涉港工罷業事港工雖停業商船仍有駛出利物浦者賀特公司之薩批定號亦滿載貨物由利物浦開赴中國 
[法政府之加稅案]  
　　十六日巴黎電法政府于衆院十八天劇烈辯論之後已將所交議新財政憲章一百十欵中之二欵在衆院通過各議員對於第三欵即加稅什二者紛紛提議修正有主張籌募有奬債劵者亦有主張征收資本稅者其主旨無非在完全推翻政府政策尙有主張就原議稍加修改者然皆被否决左翼黨議員抨擊政府謂政府一面苛稅一面借債於東方及歐洲諸國云云泰狄歐氏等謂欲以國内生活代價之犧牲謀國外佛郎價格之起色終必無益云但最結實之反對點在第二欵授權政府頒布實行减政命令無須商諸國會一節法總理普恩賚氏大約將以第三欵另爲一案提交參議院核議蓋普氏雖確信衆院之援助但亟欲試騐參議院之意思也參議院反對普氏對内政策較衆院爲甚 
　　十五日巴黎電財政部長今日在衆院辯護其各稅槪加什二之提案謂一九二三年尋常預算案以五萬四千萬佛郎之贍養金接濟之今年預算亦須接濟法人惟賴德國所欠之欵而此欵並未繳付一九二三年魯爾收入淨利五萬零四百佛郎政府已於一九二一年起贖還二十萬萬佛郎之國防債劵政府將取締資本家之規避並極力撙節今加稅二成僅屬暫時附稅云 
[來因地禁止結社]  
　　十六日巴黎電來因地高等委員會一致同意頒布禁止私行結社之令違則監禁終身法將台柯特將軍出示魯爾境内收付捐稅不許用法比佛郎非經允許法比貨幣不許出境違者罰一萬金馬克監禁五年並没收該幣 
[德分立黨消滅]  
　　十六日柏林電巴拉狄那特境内之分立政府現確已消滅從前爲分立黨繫獄之政府官員現已釋出復其舊職協約國高等委員所指派之委員會現與德當道磋商政體問題該委員會允解除分立黨之武裝並取銷限制巴拉狄那特交通之禁令 
　　十七日巴黎電巴拉狄那特協約國特派委員會已與巴伐利亞邦當地官吏議定以選出之巴拉狄那特省參議會組織臨時政府 
[瑙威對俄承認]  
　　十六日瑙威京城電瑙威對俄之承認已見官塲佈告同時又發表俄國承認瑙威在斯譬資白琴主權之來牒雙方將派臨時代使並組織委員會以解决懸案 
[摩根之紀念藏書樓]  
　　十六日紐約電摩根氏爲紀念其父起見已將所有值七百萬元之大藏書所連極貴重地基在内選交保管人將永遠供世界各處學子之參閱但不能供公共瀏覽因古書手册易於破碎也藏書共二萬五千卷皆不可復得之古籍今代私人藏書殆未有如是之多者除藏書所外並贈金一百五十萬元 
[美總統取消飛行探極]  
　　十六日紐約電柯立芝總統發出命令取銷派飛船赴北極探險報紙現載海軍部驚訝失望之言論指美總統此舉爲青天霹靂海軍部擬即設法運動國會核准北極之飛行但已嫌稍遲如十日内國會無舉動則探險之舉今年不能舉行探險團之先行隊前已出發今則假滯不前其他籌備皆亦停止 
[法德之邦交例語]  
　　十六日巴黎電法總統米勒蘭氏今日接見呈遞國書之德大使何施氏總統府前有步兵一大隊於何施到時舉行陸軍敬禮法總統左右有普恩賚等要人新任德使致詞略謂渠深知有種種困難爲增進兩德交誼之阻力但渠願專注其力以圖進步而謀解决歐洲前途所賴之重大問題云法總統答詞歡迎德國擇選有經騐而熟知法國志願之外交家爲駐法大使並謂法國志願可一言以蔽之即尊重條約而已 
[各國近事]  
　　十六日開羅電據官中宣稱埃及政府關於杜丹哈門古墓擬以有實效之方法履行其對於科學及公共之義務 
　　十六日東京電海軍省宣稱按照華府海軍條約拆毁軍艦十艘之第一期工務業已蕆事 
國外要聞 
[美國通信（許應期由美寄）]  
　　麻省理工學院Massatuesetteute　Institn　oTechnology之槪况（再續） 
　　（六）電汽處電汽處房屋八十五英尺寛縱亦如之磚烟囱有内直徑十一英尺高一百六十五英尺有拔柏葛公司裝有加熱汽管之鍋爐四隻内三只每只有五百二十匹馬力一只稍小有三百七十匹馬力此小者係波士頓舊校舍中搬來將來或換五百二十馬力者燒煤在夏間最少時每日九噸或十噸在冬天最多時則須六十至六十五噸蒸汽用作發電及熱汽以下兩項分述（Ａ）發電間計有一五○基羅瓦特惠司汀好司所造之可的司　Curtiss直電流發電機惠司汀150基羅瓦特之汽輪發電機又該公司五百基羅瓦特汽輪發電機又寄異七百五十汽輪發電機均發三相六十浪率二千三百之更電流更有惠司汀一百五十馬逹發電機兩只發出一百十五或二百三十電壓之直電流熱汽管最粗之綫係175　之高壓蒸汽用以供給機械科之試騐室者次粗之線係60　或35　及十五　之汽主要校舍之熱汽另由電機間將推平廢汽送出每年費用如下 
　　煤每年12000噸　美金99000　（照現時煤價） 
　　水油雜項　　　　　　　　　1430 
　　修理　　　　　　　　　　18500 
　　工資　　　　　　　　　　25600 
　　總數　　　　　　　　　144500 
觀此可知麻校之偉大矣我國南洋大學每年部中所撥只二十餘萬銀元尙不及麻校電汽處一年之費用也 
　　（七）試騐室功課注重試騐故試騐室之設備亦甚周尤以化學科機械工程科電機科爲最茲將試騐室之名目叙述於下 
機械工程試騐室　　　　　　Mechanical　EngineeringLaboratory 
又分蒸汽及高壓空氣試騐室　Laboratory　of　Steam　＆　Compressea　Air 
水力試騐室　　　　　　　　The　Hydraulic　Laboratory 
凝冷試騐室　　　　　　　　The　Refrigeration　Laboratory 
材料試騐室　　　　　　　　The　Testing　Materials　Laboratory 
煤氣引擎試騐室　　　　　　Gas　Engine　Laboratory 
能率度量室　　　　　　　　The　Power　Measurement　Laboratory 
機工實習室（車床等）　　　The　Laboratories　For　Machine　Arts 
採礦及冶金試騐室　　　　　The　Laboratories　of　Mining　Engineering　＆　Metallurgy 
化學實騐室　　　　　　　　The　Laboratories　of　Chemistry 
純粹化學研究室　　　　　　The　Research　Laboratory　of　Physical　Chemistry 
應用化學研究室　　　　　　The　Research　Laboratory　of　Applied　Chemistry 
電機工程試騐室　　　　　　The　Laboratory　of　Electric　Engineering 
電機工程研究室　　　　　　The　Research　Laboratory　of　Electrical　Engineering 
公衆衛生及生物學實騐室　　The　Laboratories　of　Biology　＆　Public　Health 
物理試騐室五處　　　　　　Five　Laboratories　of　Physics 
礦物及地質學試騐室　　　　The　Mineralogical　＆　Geolgical　Laboratories 
飛機力學試騐室　　　　　　The　aerodynamic　Laboratory 
　　（八）入學手續進第一年者必須經過考試如由别處專門轉學則可無須即照以下手續行去（Ａ）先到報名處說明願進何科何級報名處即發一表格令塡明讀過書籍及讀之時間另有一紙則載明本校該科各級之必修科如報名者已讀過某科即在該科名下作一劃（Ｂ）將上項做完後復至報名處報名處略一審查所塡合格即發一敎授單單上載諸敎授之名字所敎之科目及其辦公室（Ｃ）於是帶所塡報名處之副表格（正表格存報名處）及前校之證書到有關係之敎授處請求核準從前確否讀過某科最後則至級任處（Ｄ）如級任允許凖進某科某級於是復至報名處報名處見各敎授已簽字乃發三張報名片Registration　Card及會計處片Bursars　Card（Ｅ）與級任擬定本學期所習科目在報名片塡好又送至報名處（Ｆ）繳費Ｇ報名片自由報名處送到級任處於是復至級任處領得級任核凖之報名片Ｈ將此核凖之報名片到會計處領得上課證書Ｉ此後在所上各科之第一課即將上課證每一敎授送一張敎授憑此作爲正式學生從Ｄ以下舊學生亦須照行蓋如此則學生不能不在上課前一律繳費也 
[萬國輔助語文大會先聲]  
　　以擇定一種統一的國際語爲目的 
　　世界新聞社云美國萬國科學研究會附屬之萬國補助語委員會以研究各種人造語文擇定一種以供世界通用爲目的該委員會主席科脫來爾博士近將會中研究結果造成報告於美國科學促進協會歷史哲學部最近開會中提出博士主張於五年内召集贊助各種人造語文一團體開一世界會議公同討論擇定一種最良最適者作爲世界各國統一之補助語文博士語人云『吾人之文作一經逹到此實際的一階級則祇須再閱五年歐洲若干較小國家必將正式承認此種萬國補助語文試觀近年吾人工作進步甚迅則今後十稔之内萬國公認之輔助語文必能成立可以斷言近世世界之進步使一種萬國通用語成爲必要而贊助國際商務尤不可少美國科學促進協會注重此問題而加以探討洵爲扼要之圖研究此事必須語言學者之襄助從前一般語言學者漠視此種計畫今亦悟其重要願爲出力尤爲可喜迄今製造萬國語文者輒以英吉利語爲胚胎英吉利語並不易學但比較有數點尙簡單關於字尾形變爲尤著故於製成萬國語頗有裨益將來决定之萬國語預料不完全採用目下之愛斯不難讀語或伊多語Ibo但其構造當與此兩種相去不遠拉丁文從前曾一度爲國際語文現在某某方面尙欲用之爲國際間表意逹情之媒介物預料一兩年間必有學界中人努力於此項企圖但余不信其能成功因拉丁文太不易學若將其改造則不如即採用已得歐美數百萬人贊助之新豐語之爲愈也萬國科學研究會委員會對於一切國際語之運動槪予奬勵並不專主一種國際語因製作愈多則愈足以資比較而最良之一種亦容易現出現行之各種國際語本殊途而同歸故最良一種之基本實已確立總之須將全世界最多數語言中之基語吸收庶各種族之人皆易學習也國際聯盟會雖注意於通行一種國際語但未必以正式手續迫各國接受任何種語故余意最妙由全世界各處領導此運動之團體開一大會爲最後之决定國際語之要求日見急迫毫無疑義即如無線電徧布世界各地人們得於同時聞其聲音尤有採用國際語之必要也』博士又謂萬國科學研究會現正籌募美金一百萬元爲大舉研究國際語之用務期逹到目的云 
國内要聞 
[北京特約通信（危言）]  
　　今後時局之趨勢 
　　孫寳琦標榜和平統一四字以爲曹謀磐石之安而所取之手續則一爲變相的督軍會議因長江某有力者之主張擴大範圍於直系各省之外再邀約奉張浙盧集於一處爲杯酒解怨之計一爲自己出馬勸　和平先下數令勸息爭勸撤防而由命令上說明責成國務總理相機辦理語其内容則藉實行憲法謀各省之一致然此兩種手續前者請曹通電召集而曹側對此殊甚淡漠又加以吳佩孚之不贊成僅於春節前後曇花一現今已成過去之舊聞後者即各報所載十一日孫宅之閣員晚餐已有保派閣員反對其說且府方之曹亦不欲下此數令孫之左右語人孫氏抱和平統一之方針百折不回必期逹到目的然外間論者頗謂孫之計畫必無效果曹側通不過使孫有吾謀不用之歎尙算於孫有益也 
　　然則保派要人之眞意可在乎若輩並無鮮明之主張與衆共見但以事實言之則江浙問題此旬日以來院方力言已共守和平絶無他慮而府方消息則不如是樂觀且時有不能無事之流露孫傳芳及長江之有力者亦時有密電到府陳述一切東北問題雖尙有人爲和議之奔走然曹鍈之二十六師胡景翼之陜軍第一師已有調駐喜峯朝陽之擬議近日閻治堂來京亦有謂其將移防東北者對川對粤本吳佩孚之主張川中捷報雖時有不實之疑問而某軍事機關仍陸續公表在粤之林虎由滬赴寗曹昨即電齊促林北上且援川援粤軍費吳佩孚之電催急如星火舊年底之分配旣各有數十萬近日之催欵電提到閣議無不交財部竭力設法合此種種可見並未抛棄武力之主張與孫寳琦之言和平者逈異其趣也蓋直系各要人無論文武對於反直之勢力具有同一之心理以爲非見一勝負不能解决故某方對洛吳之主和浙轉詢以根本辦法洛吳之主聯段亦防其被奉張利用而今日竭力攻川必期逹其入成都之目的然預定川戰之後即由贛湘桂三路攻粤據來自洛陽者言洛吳今日對粤所認爲尙　如志者一以趙恒惕不肯取銷省憲二以陳炯明未肯抛棄聯省自治主張恐於三路之戰略有所妨碍則若輩武力計畫殆不可諱之事實也 
　　雖然作戰計畫第一在軍費充足直系今日所難在此洛吳在鄂在豫竭澤而漁近且於移豫財廳至洛以外更請設澳膠官鹽專賣局推薦高恩洪爲膠濟路督辦是已搜括至魯然此不過平日養兵之用而對反直派之作戰則必另謀近日北京帶機關性質之報紙對於反對金佛郎案反對解决德賠欵反對烟酒借欵輒謂係反直派造謠甚且謂反對種種籌欵計畫者欲制直派之死命則此中意味可以推知蓋如金案德欵等爲今日北京政府之生命計皆係不得不辦者即王克敏之得寵於曹亦在力任此事與若輩之計畫大有裨益某議員言今在京兩院同人敢斷言無一帶反直色彩者然而反對王克敏反對金佛郎案反對解决德賠欵則投鼠忌器不能不令政府中人疑心生鬼云是則今日政局暗潮癥結之所在且逆料孫寳琦氏終且以此種形勢不獨和平爲無望即自身亦必被擠而去也 
　　今請再言金佛郎案之將來提交海牙公判之說確爲最有根據外交部即早有此主張孫寳琦於未通過以前亦如是立論最近雙方來往之照會尤似提付公判之文字然公判結果必仍於我無利則觀國際現勢亦可推知故國會中人對孫對顧力請勿交公判者不一而足孫顧表示仍再駁復然府院要人多不贊同此數日中大有暫行擱置之勢然其中有一關鍵以兩院幾全體反對而彈劾王克敏案今日雖以票數多於名刺未能成立而贊成彈劾之白票逹二百十三在國會開會期内决無解决之餘地但臨時會至本月二十五日即須閉會閉會以後即不能行使職權縱令再開亦必有半月以上之休會保派要人趨向解决即交公判猶嫌其緩即退一步亦必歸國際公判之一途聞各要人暗中籌畫已計算及之則請看彼時之變化可矣（二月十五日） 
[京衆院表决劾王案無結果]  
　　衆議院昨日（十五）下午二時開會由凌鴻壽主席延長時間至三時十五分主席報告出席議員三百零八人已足法定人數宣告開會李載賡首先發言請變更議事 
 
 

Page 11

 
 
第一萬八千三百零七號;中華民國十三年 西曆一千九百二十四年二月十八號
星期一 * *日程先議彈劾王克敏案主席以李之主張諮詢有無附議附議者十人以上又以李之動議付表决起立者一百八十六人多數遂由特别審查委員長廖勁伯報告審查結果大意謂金佛郎案不能列入彈劾發行使領國庫劵則確屬違法報告畢李載賡反對審查結果謂金佛郎案經國會否决咨逹政府而政府仍織績交涉是有意承認主張仍應加入彈劾李氏發言後主席諮詢有無討論衆謂無討論請按照憲法第六十六條付投票表决主席又問檢票員八人應如何推舉衆主張抽簽定之主席遂抽定余紹琴李燮陽等八人爲檢票員秘書散票主席報告在塲人數三百三十二人散票三百三十二張票數與人數相符又說明贊成審查報告者投白票反對者投藍票由秘書唱號投票投票結果白票得二百十三張藍票六十七張廢票一張共投票二百八十一張名刺二百八十二張主席宣告按照憲法應出席人數三分二以上之同意爲可决現在白票二百十三張去法定人數尙差九票惟名刺多於票數應作無效衆主張重行投票李載賡謂議塲上有人搗亂再投票必仍無結果主張付起立表决景耀月等反對秩序大亂有主張散會者有主張再投票者結果以馬驤主張宣告散會下次開會時再愼重投票表决遂宣告散會時五點五十五分附「特别審查會審查報告」爲報告事案承大會一月十六日交付葉議員夏聲彈劾財政總長王克敏違法凟職喪權誤國應由院議移付參議院依法審判一案特别委員會於一月十九日開會審查有人提議王克敏財長任内發行特種庫劵五百萬違反庫劵條例曁中國銀行轉賬各節經王議員茂才等提案查辦並經院議通過主張併案審查多數贊成並以該案關係重大應由委員會分别派員向外交財政兩部搜集證據再行開會當由委員會指定委員八人分向外財兩部調集關於金佛郎案全案及發行五百萬特種庫劵曁中國銀行轉賬各案調集抄錄旣畢於二月十三日復行開會審查葉議員提案及其追加理由書大槪約共兩點（一）關於金佛郎案部分（二）關於五百萬特種庫劵部分審查結果關於特種庫券一節全體認爲違法應行彈劾其他金佛郎案部分查閱各案王克敏骩法賣國罪狀昭著惟其事跡俱在王克敏長財以前旣經兩院查辦通過應照普通官吏犯罪處理不必牽入國務員之違法範圍内一致主張將原案修正如左查財政總長王克敏於前署財長任内發行民國十二年八釐特種庫券五百萬元週息八釐十年償還又查二年八月十九日公佈之發行國庫證券規則第四條國庫劵之利息不得過百分之七五又第五條國庫證劵之收回時期不得逾一年度國家財政爲調節歲計年度起見發行庫劵事所恒有然其利息及償還時期均有一定限制不能超越歲計年度此爲世界各國發行庫券之通例國庫證券規則第四五條業已明白規定若不依照辦理發行年度以上之有利庫券則無異變相發行公債按憲法第一百十條募集國債及締結增加國庫負擔之契約須經國會議定乃前署財政總長現財政總長王克敏於國會開會期内舞文弄法發行丨年償還之特種庫券名雖庫券實即公債以庫券言則世界各國無此長期庫劵實違反國庫證劵規則第四五條之規定以公債言募集國債須經國會議定載在憲法乃王克敏發行此種形同國債之長期有利庫劵增加國庫負擔不交國會議定實違反憲法第一百十條之規定憲法甫經頒佈即有此不祥之違憲事實發生若置而不論則以後政府無論發行何種國債均可冒庫劵名義發行不交國會議定則憲法第一百十條之規定等於具文國會監督政府之職權形同虚設若不依法彈劾何以厲行憲法何以昭示方來特依據憲法第六十一條提案彈劾至金佛郎案檢查外交部移付全案及參議院趙議員時欽等所提查辦案彌天大錯俱由王克敏一手造成媢利賣國舉國共見其罪狀且倍蓰於此五百萬之特種庫劵惟考其罪跡俱在王克敏長財以前律以普通官吏之犯罪則有餘責以憲法上國務員之違法似尙未當旣經兩院各别提案查辦通過應照普通官吏犯罪處理不必與國務員之違法行爲相提並論特此報告敬候公决特别委員會提出 
[北大敎授請復中俄邦交]  
　　參議員亦提議復交 
　　自英意承認蘇俄後世界各國對俄外交均呈一新變化吾國與俄壤地相接懸案甚多故先承認蘇俄再開中俄會議殆已爲時勢所需要但我國外交當局自來即爲優柔仰息近雖有承認蘇俄之擬議而又返顧美日不敢毅然立斷國人中之有識者至於今日自不能再坐視以使國家大計之一誤再誤昨北京大學敎授特致函顧維鈞王正廷望其即行宣布恢復中俄國交原函略謂俄國革命國體變更中俄邦交因以暫輟然此乃事勢所迫國際常例苟其主體已定則邦交自當隨復若夫或有日月之延躊躇之慮所以視其統治之力而察其主體之固定與否誠以玉帛旣將則信誓無更謹之於前庶以寡悔非謂一旦解携遂無復合者也俄自革命以還旣有年所　者猶有舊黨擾攘可以却慮比則蘇維埃共和國已大聯合共四境已謐寇逋就除人情趣一主體固定尙復何所審顧而俄使三至訖無酬答所以海内懷疑或受牽制抑蘇俄以平民革命推覆帝政縱其爲治方略未與我同此其國内之情無涉隣與言其顯揚民治實吾良友况俄之與我　界相毘不徒念魯衛之政宜先諸國復其故交即援連疆之誼亦當應其嚶嗚至於邇來外交之術每於國交回復之際輒有要求附之條件揆之法理難爲一談違理之行豈宜率效况俄之於我互助之勤亦屢宣布苟相與以誠何至食言若先以利合後圖未可必也所以思維再三僉謂宜絶瞻顧冀望之懷立遺尺一復續兩國之交先民有言當仁不讓夢麟等欲言之執事者有日矣以爲執事折衝樽俎見豈不同而乃聲聞久寂似畏前驅今者着吾先鞭者已二國矣寗當復使超軼絶塵而甘局促自後於人哉揚國聲而輯與國惟執事之是圖云云署名者蔣夢麟·陳大齊·王星拱·沈尹默·張競生·胡適·顧孟餘·湯爾和·馬叙倫·李煜瀛·馬裕藻·沈士遠·譚熙鴻·李大釗·朱希祖·沈兼士·陳源·丁燮林·陶孟和·周作人·林玉堂·周覽·皮宗石·郁逹夫·江紹原等四十七人皆北大敎授中知名之士也 
　　國會方面參議員雷殷亦提出與蘇俄恢復邦交之議案該議案原文首據六大緣由述恢復邦交之必要最末述恢復之手續先承認後會議一切問題由我國先開一節略送予對方交換意見聲明中國承認蘇維埃社會主義俄羅斯大聯合共和國恢復通商對於庫倫問題俄兵即日盡數撤退中東路問題須以經濟上極公平之原則交回中國黑龍江航行問題則依據國際公法解决之得其答復後當即予以承認云云以文長不俱錄 
[道勝銀行反對中俄處分東路]  
　　中東鐵路爲俄國在我國東省境内所築之鐵路俄國革命後一時無力東顧此路遂落於白黨手内近蘇俄國基已固白黨勢力日見微弱乃與各國勾結盤據該路近因我國人士主張承認蘇俄中俄會議或即有開成希望但會議中最主要之問題即爲中東路如何解决在法美等國固不願蘇俄管理亦不欲歸還我國其惟一希望即在利用白黨之含混管理以逹其間接操縱之目的故對於中俄兩國解决此問題之舉反對甚力據日人方面消息近因中俄會議有開會消息華俄道勝銀行方面已開始某種運動彼以中俄會議必當討論中東鐵路問題而該路督辦王景春又復來京活動有參加會議之說對於中俄解决中東路之計畫自必極力阻止故中俄會議縱能開會此問題亦當不易解决現在道勝銀行已聲言反對蘇俄有處分鐵路之權其理由有七爲誌如次（一）蘇俄政府乘法人在遠東勢力之微弱常有侮衊之意其舉動亦頗輕視法人（二）蘇俄政府常極力壓迫遠東華俄銀行赤塔及海參崴兩地分行即因此而停閉（三）華俄銀行曾於一九二一年向蘇俄政府交涉爲謀中東鐵路相互利益計擬薦有力的鐵路議員二名（同屬俄人一爲前中東鐵路副督辦文哲里氏一爲帝制時代加簪鐵路長官博里索夫氏）任命爲中東鐵路董事因其非共產黨員竟被拒絶（四）華俄銀行代表前年曾與蘇聯代表克拉莘氏交涉蘇聯對華俄銀行之妥協方法終歸無效（五）去歲中國方面要求移管中東鐵路地畝時遠東赤白兩派俄人及列國領事等會極力反對中國之主張當時之蘇聯代表德夫金氏亦抱同一意見其後蘇聯突然變更態度由加拉罕氏聲明地畝問題應由中俄兩國自行解决排斥列國之干涉（六）加拉罕氏前年旣聲明無條件交還中東鐵路與中國詎至今日乃完全出以反對之態度（七）蘇聯政府之一言一動均如上述毫無誠意對外政策並不統一因有以上各項理由故華俄銀行毫無與蘇聯政府妥協之意現在似已决定依據華府會議之精神冀列國予以援助藉以擁護彼等自已之權利故該銀行對於中東鐵路竭力謀維持現狀不願有所更張并希望中俄會議永不能開即能開亦希望其决裂而於中東鐵路如何解决問題則主張日後在巴黎開會研究總之華俄道勝銀行方面因不欲失去現在把持之權利故於中俄會議必設法破壞對於蘇俄則極力反對逆料中俄會議幸而開會一遇中東鐵路問題亦必起意外紛糾此則中國方面不可不預加防範也 
[盧永祥致吳佩孚書]  
　　表示不受副座　　希望抛棄武力 
　　洛吳再三遣使赴杭表示聯盧之意盧爲答謝起見近派測量局局長李景泌赴洛李氏日前已行抵洛陽並携有盧致吳氏專函茲覓錄原文如下子玉仁兄巡使台鑒世電諒逹茲遣李局長景泌趨敎台端特詳述鄙意幸垂察焉頻年以來變故叢生每致相結以誠之懷有未能委曲而相逹者邇日信使往還數承清問並荷垂厚感佩實深久蓄之懷遂不能不一一貢之高明以供商榷仲帥交誼素深誠能合法而膺選擁護詎有異詞惟以手續未能合宜遂使各方非常激越浙之處境不能不因應潮流勉副輿論此想亦高明所可諒解者也至祥之個人素以國家爲前提絶無私人之榮利李生以來凡可以競進獵取以求個人之光榮者倘稍事依違豈不可乘機弋獲惟淡泊之懷硜硜自守非徒自表當所共知邇日盛傳尊意過爲推重以私誼言固自可感而以此爲解决大局樞紐則不但與素志相違恐即以人格言亦爲高明所不取矣此則更希諒鑒而幸勿力以見推者也祥自維態拙無補時艱惟於國家大局但有可以解除紛擾之方無不樂儘力贊助愚意現在解决時局方法宜與各方公開共求良好結果未可有所歧視轉致積不能平蓋所亟宜解决者國事也非個人之爭也個人之爭猶有時可以互相了結况爲國乎但有利於國家之大自無梗於意見之私竊願高瞻遠矚有以鑒及此也至於武力解决與和平解决各有利害相因之點和平解决可以息目前之爭而善後諸待擘畫武力解决可以競一時之利而報復恐無已時且兵連禍結塗炭生民微特在戰地内者顯遭茶毒即戰地以外所隱受牽連而無形之困苦亦隨在而是故愚以謂武力政策莫如及時亟謀結束以審時局之潮流而圖萬全於善後苟爲棉力所及無不相助爲理祥智拙才疏愚見所及原不敢即謂有當惟雅荷推誠相見不敢自緘其私用特覼縷以陳諸希鑒察專函即頌勛綏並賀春禧弟盧永祥拜啓 
[張福來來京]  
　　聞有重要職務 
　　張福來近曾有電來京請覲前日張已由開封啓行昨日（十五）下午五時五十二分抵京軍警督察處·保安警察隊·憲兵司令部特於下午三時派出軍警多名至東車站維持秩序陸軍部胡恩光·憲兵司令車慶雲·河南督理公署駐京辦公處處長陳定遠與軍政界各要人均至站歡迎張氏下車一一與之握手爲禮與張同來者有河南憲兵司令馬桂福·及隨員弁兵等三十餘人張駐節太平湖袁家花園俟覲見曹錕後憇息數日即返開封聞張氏此次來京實有重要職務但職務之爲何則尙不得而知 
[羅馬敎廷博覽會物品免稅（慰生）]  
　　剛主敎與沈外次談話 
　　羅馬敎廷本年擬在宫中舉行萬國天主敎物品博覽曾通令各國天主敎會選送物品前往陳列駐華剛主敎已經飭七十處敎會一律進行籌備至關於此項運往陳列物品免稅問題亦由剛主敎於日前親到外部交涉由次沈長接見剛謂一九二五年羅馬敎廷宫中舉行萬國天主敎物品博覽會陳列各種美術文化工藝及人類學之物品并敎會之成績品各國如美國日本安南非洲等國均有物品陳列中國爲世界文化美術工藝最大之國理應在會中佔優勝地位觀瞻所繫本代表已飭七十處敎會極力籌備物品運往陳列會畢之後物品倘係借去者仍當將該原品寄回如願留在該處者敎廷宫中已在原有希臘羅馬埃及陳列所之旁設立中國陳列所一處以備永久列陳中國各物品沈詢該博覽會有無商業性質剛謂並無商業性質會内陳列各物祗供來賓賞覽不得出售若有商人願在會塲以外開設售品所推銷各國貨品者亦在所不禁言畢即呈公函一件内係關於陳列物品進出口免稅事項沈閱畢謂此係稅務處主政容與稅務處商過之後再行答覆剛又謂意大利進口稅已與駐京義使商明物品箱面祇須書明羅馬敎皇彼愛第十一字樣即可免稅本代表深盼物品出口時請貴政府免收稅銀再除留存敎廷宫中將來作爲中國陳列所物品外尙有借用仍須寄回之物品如有一在敎者現擬製景泰藍獅子一對送往陳列今年即須寄回者等類俱要求免稅總之代表要求免稅係運往羅馬博覽會陳列之物品其他關于私人帶有商業性質者槪不過問如稅務處要附條件本代表亦願承認剛又謂尙有一事擬先以口頭徵得中政府同意後再行正式邀請者即中政府能否可以若干珍貴物品如古銅舊磁等類送往羅馬中國陳列所陳設會畢仍舊運歸此舉實爲博覽會與中國皆可增光不少沈謂此層係屬農部主政應俟與農部會商後再爲答覆剛遂滿意而退外部即將該主敎要求赴陳物品免稅函逹稅務處核辦頃已接得稅務處函覆略謂查外國舉行各種博覽會所有中國赴賽物品向均准予免稅惟須由經理人於出品報運時向出口海關出具保書載明自開會日起酌予限期或一年或十數月逾限運回進口即須照完稅銀該貨出口時并逐一開示物價塡入免單以便稽核至在會售出之品無論官辦商辦均應一律補納稅項歷經辦理有案此次羅馬敎廷宫中舉行博覽會據敎廷代表剛主敎與貴部次長會晤所云已飭七十處敎會極力籌備物品送往陳列自應准予援案免收稅項惟仍須自開會日起予限一年倘該項赴賽物品逾限運回或在會塲内外售出或不運回留備該敎宫中設立中國陳列所中陳列均應按照前定辦法一律補納稅項惟該物品由何處輸出係何物名件數若干亦均須由該代表剛主敎於起運前隨時開列清單報由貴部轉咨本處分飭遵辦云云外部即將於日内據情答覆剛主敎矣（二月十五日） 
[吉長路局失火紀（長春通訊）]  
　　損失在七八十萬以上 
　　吉長鐵路總局辦公處於二月十一日晚七時半由樓上代表室起火蔓延全部至深夜三時餘大小房屋百餘間盡有一炬無一倖存雖重要文件等事前竭力搶出然所保存者不過十之六七該局雖向日本某保險會社保有火險日金二十萬元然計算損失則在七八十萬以上誠浩刧也至起火原因據局長室夫役所述則謂係由樓上代表室起火而代表室人員則謂是日係日本假期（代表室俱係日本人）故終日鎖閉而前一日又爲星期當然不到值辦公此兩日中萬無引火之可能如謂上星期六之爐火更無延至兩日後方始燃着之理代表室樓下即爲局長室局長室火爐之烟筒向上經代表室牆壁而出屋頂是日局長室火爐至七時尙未熄滅故此中疑點甚多云云現該局人員驚魂甫定方着手於善後事宜一時尙無暇從事調查惟起火之始僅祗一小部分何以蔓延及於全部則（一）因長春水道淤塞冬季又均結冰取水困難（二）因該路自辦之消防隊經騐幼稚臨事張皇而隊長金某又嗜好甚深不知振作以致未能盡力施救迨長春警察廳消防隊及公益水會聞訊趕到已如摧枯拉朽不可收拾矣 
[羣雄逐鹿之魯財廳長]  
　　王宗元仍有蟬聯望 
　　山東自發生更動稅局問題後一班蓄心圖謀財政廳長者推波助瀾各顯神通以爭先攫得爲快茲將逐鹿人物錄之如左 
　　唐仰杜唐在財政廳充第一科長三四年之久於山東財政狀况自屬明瞭異常現雖充濟南市政廳總辦自負非池中物對財長一席久已垂涎近復勾結省會副議長杜尙籍濟社勢力圖謀財廳其第一步計畫使杜尙逼迫王財廳長更換大批稅局又嗾議員掀動風波第一步計畫已售現又作驅逐王財長之第二步計畫日乘汽車四出接洽又向熊氏獻媚以博寵信前日持所授意議員攻擊財廳之電稿送熊閱覽意在誇張能力竟爲熊斥以干汝甚事唐碰此釘子始知太自魯莽現已稍歛氣燄矣 
　　常壽宸常在財廳任内自丁艱開缺改任臨清關監督又爲田中玉打掉現充青島鹽田委員鬱鬱不得志幸其子在洛陽吳使處充當副官近水樓台日向吳引進近復向吳進言謂帥座攻川防奉武力統一在在需欵山東夙稱富饒堪供取給個人若再得長財可擔任在山東發行公債三百萬元足供帥座用度云云當時深得吳之奬許山東輿論聞之大譁指常爲賣鄉求榮現在財廳問題發生恰值十二日吳氏拍來一電召常赴洛面商要公常已怱怱前往聞常得吳電後逢人宣示謂吳使召往解决財政問題言下有繼任人物非己莫屬之槪常弟壽仁現在財廳充會計亦爲之奔走運動但聞悉其内幕者言常之被召赴洛與財廳或不無關係若遽謂可以再長財廳似去事實尙遠蓋熊省長與常旣以不合廹之去職洛吳此時亦難遽行提出予熊氏以難堪也又一說謂常現任青島鹽田委員近吳氏對於中央方面主張取消永裕公司退還保證金二十萬併設局專賣爲將來海軍餉源地步或即出於常之建議此次被召仍爲鹽田解决問題亦極與事理相近也 
　　王鴻王鴻在財廳任内被熊炳琦迫而去職改調厦門關監督王一怒而去北京積極作倒熊運動前日到濟昨晚又轉赴洛陽因之外間亦有傳王欲捲土重來者但按事實論有熊炳琦在山東王决不再來此次赴洛或即係倒熊而往亦未可知也 
　　王宗元現任財政廳長王宗元處唐氏兄弟及杜尙一班議員包圍之中態度忽覺鎭靜殊有出人意料之外者聞昨日有議員數人見熊省長詢問有無解决辦法熊答以我先問逸柳（王宗元字）有無辦法如無辦法我即以省令取消廳令將六處稽徵局取消歸各縣招商承辦直接屬於財廳以免紛爭云云微聞熊對財廳不欲多事更張愈惹糾紛果爾王宗元之財廳長又得一劑續命湯矣（二月十六日） 
[長沙通訊ＣＦ]  
　　不久將開軍事會議　　財司長辭職之原因 
　　趙炎午對於湘省各種大計久擬召集軍事會議解决祗以各高級軍官因軍事未能即時收束無暇返省是以遲遲未果現在除湘南早已完全平定外湘西蔡部亦經葉賀各師收編妥協湘局旣全部平定於是第一師師長賀耀祖·第三師師長葉開鑫·第四師師長唐生智·均定於月内來省趙氏以各高級軍官旣不久可到遂定於本月底正式開一軍事會議其重要議案第一爲鞏固湘局問題第二爲收束軍事問題第三爲統一財政問題第四爲整飭庶政問題刻下已在着手籌備 
財政司長唐　自登台以後於目前籌欵之方及將來整理之策原均定有一種計劃不意實施以後扞格殊多如軍事田賦特捐·濱湖畝捐·騐契稅等等均爲省議會所反對疏通再四　通過契稅一種特捐畝捐雖交覆議然至今仍未通過捲烟吸户捐則敎育界旣爭之於前外交團復抗議於後而釐金田賦各軍隊仍多自由提撥而索欵者則紛至沓來無可應付加以各種支出無可減少收入又無可加多財政殆已無整理之望原定計劃旣完全打破不能實行則惟有下台之一法故去年臘底即提出辭呈並一再面求趙氏准其辭職趙以難覓替人極力挽留但唐氏辭意堅决已凖備二次辭呈卜日即送省署聞唐氏如必須擺脫繼任者或爲彭允彝彭旣在北方失意遂於癸亥臘晦返湘欲於湘省政治上更圖活動恰值唐氏辭職彭遂欲繼任爲財政司長而兼省務院長但議會能否將其選出固屬問題而彭與軍界各要人亦無美感能否得軍界之贊助更不可知蓋此君色彩太深不易爲人所諒解也 
[鄂委交涉員之經過]  
　　領團未認沈子良 
　　漢口消息湖北交涉員陳介雖經省令將本兼各職一併交卸由沈子良接替但未經閣議通過明令發表其法律上之責任實尙未解除故漢口領事團已奉北京使團覆電囑對沈子良暫持冷靜態度而蕭耀南之於陳介至此忽又聘爲巡署之外交顧問陳以此等閒差不受若何束縛故亦應允但已决定十八日北上凖備在洛稍爲勾留即行入京微聞蕭之聘陳爲外交顧問隱有替留陳氏以爲將來交涉棘手時應付起見蓋以梅案前賴陳爲之聯絡士紳陸德澤周星棠等得以建築紀念醫院了結賀案（賀福在襄陽醫院因匪傷致死）復賴陳於蒸電（即陳沈並保之電）發表之後與美領商得保留就地解决美領前函措詞頗爲强硬聞中有臨案通牒而後地方事件應由各該地方最高長官負責田中玉之往事可爲殷鑒等語今得保留解决蕭對於陳亦不無感激之意至後任之沈子良以從前交涉之案多未接頭於陳亦表示聯絡蕭於十三日特召沈入軍署商量應付賀案辦法沈至瞠目不能對迨回交涉署急請英文秘書劉康丞告以在軍署情形央劉向陳詢問適陳是日正忙碌臨别之宴會不及晤談十四日晨始經唔談陳即告以一切並附告以利川敎案口頭及正式與法領交涉之經過而後沈始瞭然至田種香案與全漢口市民主張拆除之河街鐵門案今皆一律停頓尙無新交涉發生往來文件亦甚稀少蓋領團因此視京省兩政府之關係益以明瞭因明瞭而態度不能無所更易矣至外間紛傳陳將留任沈將另用之說並非事實惟宜昌關監督魏宗蓮與沈子良對調之說沈原有此想故洛陽亦有此議 
[陜西三水駐兵譁變]  
　　仇殺本營統領 
　　大陸報甘肅固原通信云一月以前隴東鎭守使所屬駐紮陜西邠州北九十里三水縣守兵之一部突然譁變統領某亦被殺是日統領正在屋中有人告以匪至速避至天井統領聞言出即爲部下槍斃其中兇手三人事後即至别營冀騙得馬匹乘之而逸該營兵士因無統領命令疑之遂將此三人拘禁及奔至統領居處則見統領僵臥天井身中二十餘槍一腿亦折斷雙眼亦被抉去此三人旋即解至平凉鎭守使署正法聞均係豫籍至其餘逃去之六十餘名叛兵則已投入陜西匪股爲盜至統領被殺原因據兵士所傳係尅扣軍餉之故現其靈柩已運回固原原籍安葬矣在此事未發生以前固原及其附近各區亦遭回匪攻擊與隴東隴北鎭守使所部激戰數次被官兵繫殺十餘人匪首亦遭擒獲解赴寗夏正法顧此匪雖除而徵調來此剿匪之某營長亦變爲匪某營長使各兵士遍告各村人民謂若輩亦係匪苟欲免罪應繳納其所有之馬驢騾羊猪等物待該營長接受後再由人民備價購回營長乃大獲利後有人以此報告於督軍該營長亦僅受撤換之處分而止並未按律懲辦也 
[貴陽雜訊（金聲）]  
　　湘代表鼓吹援湘湖南湘西第三軍軍長陶某因與黔省當局有所接洽特派該軍高等顧問梁樹仁來黔代表一切業今（一月十日）日到省據政界傳出消息該代表此次來黔係鼓吹聯軍迅速援湘謀逐在湘北軍鞏固西南大局云 
　　張司令駐防遵義近因川局變化謠言繁興黔省遵義地當川省往來之要道因此滇黔聯軍前敵副指揮兼全省衛戌總司令張伯羣昨奉唐總指揮命駐防遵義茲聞張已於昨日（九日）統率所部開拔前往遵城矣 
　　黔幣低落之影響貴陽市面自新幣發行以來價日低落黔政府亦無法救濟以致一般軍人高價使用黔幣商人因吃虧過甚販賣貨物不敢公開須相識者介紹方能購得飲食店大都歇業頓呈蕭條氣象一至黃昏舖門即已緊閉九時後街道即無行人（一月十日） 
[范石生父在滇越站病故情形]  
　　滇軍軍長范石生父范宗濬之病故據粤中所傳爲滇中要人所害而據新雲南通信所述則謂年老力衰因一時氣憤而没並無被害之說也茲將該社所發表之原文錄下駐粤滇軍軍長范石生之父范宗濬於本年一月二十三日在雲南阿迷車站途次病故現已將靈柩運回省城按范君號禹門當民國九年前曾爲雲南省署監印官唐省長極信任之近任省署一等諮謀官政府待之甚厚然范石生軍長以領兵在粤未得承歡膝下爲憾迭次函請乃翁赴粤就養范翁以老病纏綿日復一日近月雖稍痊瘉而精神尙未復原遲遲未行適值范石生遣人迎候范翁乃呈請唐省長發給護照即經核准發給始於一月二十一日偕其夫人携帶僮僕搭滇越車赴粤是晚抵阿迷下榻於公安旅館並經路警總局騐過護照按例放行殊料翌晨（二十二日）準備登車正早膳時突有前警察廳派駐阿迷之稽查員施某請其暫駐一日稍資休息范翁遂未起行惟是日因起床太早感冒霜風加以宿疾復作氣虚體弱故至下午一時即大燒大熱乃就地延醫投以凉劑而范翁以爲年老氣虚又進參茸於是風寒入内寒熱交攻至次日（二十三日）下午一時忽然逝世此范翁病故之眞相也一說謂施某留難不予成行因之氣急食滯遂爾致疾然施某以一稽查員並無阻止行客之權况滇省政府對於駐粤滇軍官長家屬早有開放明令並且給以省長蓋章親許之護照何以忽加阻撓據聞施某方面言以范翁年高恐過勞頓係以好意勸留休養一日不料挽留之言未畢而火車已開走范翁雖欲前行已不可得中心抑鬱容或有之而不料竟於是日得病且因之不起也頗聞唐省長大以施某多事爲不然已飭令嚴查究辦矣屬稿甫畢有友來告謂范翁靈柩抵省之日有油繪炭精大像列前奕奕有神氣詢之迎柩人謂該像乃范石生軍長恰於三日前由粤繪就寄來不先不後凑巧如此亦奇聞也 
[各省敎育界雜訊]  
　　嘉興平民敎育之進行嘉興第二期平民敎育業已着手舉辦所推定之宣講員十七日已在南堰鎭宣講（因是日該鎭有戲俗名南臯峯）二十日起則在城内外分段講演以喚起社會之注意又議决之四夜校先設二三四三校二校設在南門外南湖學校内三校設在北門外北麗學校内四校設在城内北大街交際社内均定於陰曆二月初六晚開校第一夜校擬設於柴塲灣約俟謙益嘉禾兩布廠停止夜工後再行定期成立 
　　湖州雙林鎭牧師敎員被毆雙林鎭市面素稱繁盛地方遼闊人烟稠密今春由基督敎彭牧師東吳學校敎職員吳學聰熊繼成等爲補助該校經費開演電光影戲藉以籌欵本月十一夜行將開映之際忽來革警及地痞二十餘人無票闖入驗票員令其購票該革警等竟出口詈駡遂即用武一時橙桌横飛人聲鼎沸觀客盡逃敎堂門窗及影機器均遭搗毁嗣由水陸警察到塲彈壓該暴徒等一鬨而散茲聞彭吳熊三人均受重傷由毛警佐當塲騐明飭赴醫院療治一面飭警緝凶備文呈請縣署核辦茲悉吳知事派委來雙查勘不識將來如何辦理也 
　　高郵興建農村分校省立第五師範農村分校設立縣屬界首鎭永興寺後身地面浮房業經縣署飭差押令遷移去臘業已遷讓清楚並由敎育局呈廳令飭建築經任校長孟閑帶同庶務員徐巽生履勘繪圖築平地面所處木料水泥磚瓦經已陸續運界刻派鄒君貢三往界督率興工矣 
　　常熟縣署會議學欵常熟縣公署十四日召集市鄉董事集議學欵劃分問題各市鄉紳到者二十餘人欵產處委員代表黃星璇敎育局董王飲鶴金味梅孫翔仲均列席由主席報告去冬之議决草案許師叔王采南等以去年敎育局向中交銀行息借之三萬元不能以附稅作抵當另籌借欵歸還癸亥年附稅由各市鄉具領維持本期學欵如有不敷由各市鄉自行彌補衆皆贊成次議借用五角帶徵欵案各董與欵產委員黃代表討論許久結果議定除關於敎育部份之帶徵各欵每石二角五分充入抵償外再借市鄉圩塘欵五分計數三萬元餘少一萬元向欵產處借撥並推委員五人定於次日集議借欵保障方法一面由縣備文致欵產處聲明一切主席付表决衆多贊成議畢散會次日（十五日）各市鄉董事在海虞市公所開會討論學欵劃分後各項問題到者二十三人由屈嗣奎主席時敎育局長屈如幹親送卷宗到會預算中虧欵五萬七千元各董以屈溢出過巨公議承認三萬元其餘一致否認旋議籌還借欵辦法大致一萬借欵在贖路儲金項下借撥八千餘二千請欵產處暫墊由市鄉負責歸還議畢推定委員進署請示放欵日期旋即散會 
　　尙有要聞及地方通信轉入後頁 
 
 

Page 12

 
 
第一萬八千三百零七號;中華民國十三年 西曆一千九百二十四年二月十八號
星期一 * *國内要聞二 
[廣州通信（毅廬）]  
　　錢票風潮之經過　粤政局之變史 
　　楊庶堪未能就職之原因 
　　粤省於舊曆臘尾年頭之中其最足影響大局者爲各行商店罷市一事商店罷市之起因爲錢票行使之爭執（粤政府發行臨時短期錢票辦法已詳前通訊）政府與社團於發行錢票之際因在舊曆年底財政支絀萬分之時怱怱發行手續遂爾欠妥以致鬧出數命案計本月四日晚（即舊曆除夕）城内警衛團之滇軍因持錢票在大南門品南茶樓購食物商民不允行使互起齟齬結果滇軍被商團軍槍斃兩命此一事也七日一德路公昌號海味店突來豫軍數人以錢票購貨物商店以此錢票未通行却之彼此爭持商店内之商團軍恐釀事端開槍制止結果流彈斃過路人一名傷小童一名此又一事也此二事發生後全城商店皆閉户不敢開市（粤俗各商店多在元月初四開市）蓋深恐軍隊勒使錢票强購貨物血本無歸故自除夕以至八日（初四日）各行商店均無形中罷市吾粤商界飽受歷任政府濫發紙幣之害故對今次之錢票咸懷觀望寗願歇市以避之此固大有苦衷在也政府方面亦自知此次錢票發行之欠妥遂即下令將已流入軍隊手之錢票額二萬餘元八日由財政部軍政部收回此後不再以此項錢票給付軍餉惟五十萬之錢票期在必行於是另訂勸銷辦法如下（一）由商會善團善後委員會等法團發出佈告傳單勸告商民以安人心而維軍餉（二）由商團警察協同勸銷及妥定勸銷手續其辦法由警團協同沿門勸銷分别等第一等五百元二等二百元（以上係指巨大公司言非普通商店）三等五十元四等二十元五等十元六等五元各商店均須分攤如甲店係應照三等分攤者即付以錢票五十元換取現欵以應軍需甲店得此五十元錢票之後須於票面之背後蓋以店章得出售於人或留爲繳納各項稅捐搭用與現欵無異得由總商會設一兌換機關如甲店得此錢票可交總商會收存凡納稅捐及民產保證繳費者可以到該機關找換錢票民產保證局决定非錢票不收欲赴各征收機關如財廳等納捐稅者即搭繳錢票十分之三先由財部將錢票五十萬元發交公安局轉發各警區署分署蓋印派員會同商團按店勸銷各商店認銷若干元即由公安局發回認銷證該證内註明該店認銷錢票數目並張數該店即在所認銷之錢票背面蓋該店戳記商團警察每日應將勸銷數目及已銷之錢票號數報告商團總所即由商團總所彚行登報至銷足五十萬元爲止團警每日出發勸銷時間由上午十時起至下午五時止定二月十日實行勸銷此種辦法妥定後商民方面始稍稍復業惟多數尙未開市政府乃派東江商運局長王棠於八日復親到各大商店勸導九日午後長堤各大公司商店先行開門十日始完全照常貿易 
　　在此報紙休刋之一週中粤省政府亦大爲變動除省長一職已委川人楊滄白（庶堪）氏外財政廳長梅光培同時亦免職而以大本營財政部次長鄭洪年兼代廣東財政廳長鄭氏對於此次之籌欵如發行支付劵·短期錢票頗賣氣力當道因令鄭暫兼財廳長以便其進行各項計劃故反響極少惟楊氏之受任粤長至今尙未就職聞係爲滇軍實力派所反對滇派之藉口者係以粤省長旣任用外省人則當以有功於粤之外省人任之隱以武功自薦但此說尙非中肯之談蓋目下滇軍之三大勢力爲楊希閔范石生蔣光亮此三人中向來各不相下互相牽掣欲於三人中擇一委任省長而令其餘二人翕然悅服實不可能故滇軍均勢之局萬不能因省長問題而打破而三勢力中遂無一人能有機會出任省長然則楊庶堪之遲遲不敢就職者其原因何在亦不外乎民黨中資本派之作梗而已據稱楊氏與元老派胡漢民大有淵源此次中山破除粤人治粤之原則而以川人楊氏任粤省長以爲至少可以斬斷歷來粤人爭省長之紏紛而不知楊氏爲胡之靈魂决然下令任楊以致大觸資本派之忌對於楊氏上塲多方掣肘但帥令已下似難收回故資本派轉向楊氏要求予以總務廳一席欲本派佔回多少實權但楊氏不允决命夾袋中之劉某充任示以拒絶之意目下此總務廳問題尙未解决此楊氏不能走馬上任之原因也（二月十二日） 
[粤省戰事消息（廣州通信）]  
　　東北江小戰之經過　湘軍加入東江作戰之内幕 
　　洛吳派馬濟赴惠州之任務 
　　粤省北江戰事當去歲舊臘杪曾一度緊急蓋連州方面之沈鴻英軍乘北江湘滇軍發生暗潮遂分路進攻一由坪石進攻樂昌爲沈榮光部約三千餘人一由沈鴻英率黃功漢等旅由連山直撲陽山圖襲英德同時復分派受撫之綠林出没於粤漢鐵路掘毁路軌以牽動聯軍之交通來勢頗兇猛省當局以湘滇軍因地盤爭執坐視不救迫不得已乃於舊曆十二月廿五六等日調駐省之豫軍出發小北江恊助防軍何克夫部相機應戰豫軍奉命開拔甫抵黃沙車站即逗留不進要求發給餉項乃允登車政府多方搜羅始得欠餉清發豫軍以餉項到手方乘車出發迨至小北江沈軍何材傑黃功漢部正節節進取陽山豫軍總司令樊鍾秀乃親率隊伍督戰迭獲勝利沈軍仍敗退連州前鋒尙退守小江聯軍以未奉上峯令祇得固守陽山原防而已樊鍾秀以敵勢已殺日昨已由前敵返省報告前方狀况矣至坪石一路之沈軍因兵力微弱致被聯軍朱培德部之王均一師圍攻損失甚大棄坪石而退走湘南於是坪石復爲聯軍所得連州沈軍之急於引却未始非受坪石失敗之影響也至於庾嶺方面洛吳曾遣岳兆麟等部進窺南雄惟贛之常德盛師始終存灰色態度以故方本仁岳兆麟輩未敢長驅直進刻下南雄駐軍惟取相當守勢蓋粤省一日未北伐則南雄聯軍當不致移動日昨大本營特派陳光逵赴南雄一帶巡視各軍并對於將來北伐入贛之規劃在雄先事籌備刻下軍政要人關於軍事發展大槪分爲兩派一爲對外派即主張北伐先行派兵入贛與浙盧遙爲聲援此派李烈鈞等屬之一爲對内派以爲近今東江戰事尙未肅清遑暇北伐故欲北伐須收復東江潮梅各屬爲先决問題因此主張先行對付東江此派滇軍楊希閔等屬之兩派各具理由中山其始之意思編現存各軍爲兩路一爲滇粤桂聯軍擔任肅清東江一爲湘豫魯聯軍入贛北伐兩路分道揚鑣嗣因粤省財政未統一爲梗北伐進行爲之中止故目下迫得先行用兵東江責成滇粤桂聯軍進取詎最近滇軍又翻前議不允獨力解决東江必須湘軍加入助戰乃允進行其内幕仍不外與財政統一相關連蓋刻下滇軍各部分據省會各徵收機關入息異常豐富若一旦調赴東江無異將各項收入拱手讓諸他人滇軍盡赴前敵則塡防省會者必湘軍滇軍原有財權盡爲湘軍所攘奪又意中事此滇軍所以念念不忘於省會防地而不肯單獨解决東江者此爲一大原因滇軍之力非不足與陳軍周旋非有所怯而不敢嘗試蓋爲大利所縛焉耳而一載以來聯軍之所不能直搗潮梅者亦旦夕縈廻於省會之利權趦趄不前故也刻下湘軍知滇軍之作用乃亦聲言非粤省財政統一滇軍將佔據各徵收機關歸還政府湘軍斷不加入東江作戰云云滇軍至此爲勢所廹遂由蔣光亮於眞（十一）日通電於本月九日將該軍經營財政之總機關廣三路附近財政處撤銷同時湘軍遂由北江調大兵返省准備轉赴東江連日西郊北郊均駐有大隊湘軍間有少數民居亦被佔駐截至本日止計到有湘軍約六七千人均爲第三軍長謝國光第四軍長吳劍學第五軍長陳嘉佑部下計此部加入東江之湘軍約萬人一俟齊集省垣即行出發至於東江戰局自去歲舊曆年底小接觸後雙方仍緊守陣地延至除夕前二日中路曾發生一度小衝突聞係陳軍洪兆麟部與聯軍劉玉山部在蘇村附近開火雙方放槍約七千餘發始行停戰結果無大進退當時聯軍軍用電話忽然中斷總指揮處以爲前敵開仗調度頗忙厥後馳返石龍始知該小接觸已停止遂略爲佈置旋即返省至陳軍方面聞於本月十五日以後方能開戰因陳軍須待洛吳之接濟而洛吳所派之代表馬濟計須十五日以後乃能到達惠州前線據外交方面某君所云馬氏此次赴東江其任務係携帶洛吳供給陳軍之餉械而馬氏則受洛吳命爲陳軍之監軍陳軍或將以馬爲某路指揮云云總之洛吳此次協助陳軍之計劃完全再演去年協助湘趙之故智今日之馬濟固儼然昔日岳州之留守司令也第未知今日之馬能如昔日之馬到功成否耳（二月十三日） 
[皖馬大做壽餘聞]  
　　壽禮當在百萬元　今年禁烟之會議 
　　馬聯甲此次大做壽誠爲皖人所罕見初七日温壽初八日拜壽初九日酬客省公署内大開台之演戲直至初九日爲止京滬寗蕪各處調來之戲班初十日始分别離皖各回原處大名鼎鼎之票友蔣君稼言菊朋亦於是日動身據聞蔣言兩人各送川壹千元酬勞千元臨走向馬聯甲辭行馬頗加以禮貎蓋因蔣言兩人皆部曹之職官也公府代表吳金印係江西吳金彪之弟初九日動身乘輪上駛前往九江與乃兄會晤後再行回京覆命本省各縣知事來省拜壽者到五十人僅皖北各縣實在被土匪逼近城邊萬難離開然爲數亦祗十處且人雖未到賀禮均皆無缺據省署壽典籌備處人云各縣知事禮物之最重者莫過於泗縣知事金保權所送之金羅漢金壽字價值當在一萬元以上金知事係廣州駐防旗人最善恭維上司所以歷任省長皆以金爲人才其次則爲天長縣知事張銘除壽禮外尙送有兩千元匯票一張爲壽儀其餘多在千元開外至於二十七釐金局長壽禮之多更不必說總計馬聯甲此次所收壽禮當在一百萬元之譜然花費亦屬不貲演戲一項各班用費約計兩萬元有說此項開支尙係各鎭守使所攤派三天酒席每桌開賬十二元若照市價每桌至多不過七元此項好處爲别官處所得此番參與壽典之副官諸人皆發一筆意外之財矣初十日下午省公署掛出牌示召集各縣知事次日到署開會集議要事届時到省拜壽之縣知事五十人均齊集省公署在未開會之前外間議論紛紜莫衷一是迨會議之後始知馬聯甲傳到各縣知事官樣文章謂爾等趕即回縣地方要緊本年禁烟事宜務須認眞不久我要親自到各縣察看一番如有一株毒卉即惟各該縣是問云云至馬聯甲何以對於禁烟忽加嚴厲據說者謂馬鑒於去歲徵收烟稅自己祇得到二三成其餘七八成皆被各旅長乾没所得無多且幾引起重大交涉是以今年决不再幹云云其言是否可信姑不具論然刁風已長收拾亦恐不易矣 
[蚌埠商埠局組織近訊]  
　　蚌埠商埠局督辦程沅泉去冬來蚌就職即以淮泗道尹辦公處爲臨時局所着手組織其時即派員出發調查鄰省各商埠如江蘇之徐海下關·山東之濟南等處成法以便作爲藍本參酌辦理程略事周旋即行回滬此間僅派員看守檔卷兼收轉來往文牘雖荐人謀事者紛至沓來而程或允將來位置或暫收名條含糊答應均無若何之表示其故一由於經費尙無着落一由於大致仍未就緒也近聞舊曆新年以來已大有動機該局組織章程已聘有楊某草擬脫稿交由會辦唐家驥於日前赴省祝馬聯甲壽時携去以便與程沅泉當面商斟（程亦由滬赴省祝壽）據有知其計畫者謂該草案對於警務擬商埠内警察暫行成立一署就地籌費自不待言職權問題仍隷屬於蚌埠警察廳但由商埠督辦節制於名義上略示區别因地方警察受有省欵補助恐含混其詞發生障碍也區域一節聞擬向南部發展因蚌埠地勢北有淮河西有席家溝東有車站僅向南一隅可以擴充惟因倪嗣冲在蚌時曾以建築長江巡閱使署名義在蚌山附近圈地數十畝現在長江巡閱使雖經裁撤但所圈地畝仍未發還程去歲來蚌履勘商埠區域時對此頗有難色視爲鴻溝之梗所幸尙無一磚一石人民又疊次請求物歸舊主程於此或有解决辦法亦未可知也惟船塘工程與商埠有密切之關係現塘工雖大致告竣沿塘地畝價值已分三等估定（聞上則每畝二千三百元中則一千八百元下則一千二百元）塘工審查會已於去年十二月三十日撤銷微聞起初勾地挖塘時於塘之四週多勾地六百畝因發價致起糾葛會由業主蔣某邀集多人聯名呈控嗣經人調解加增欵項若干雙方均已答應乃年前簽字付欵時不知因何突然中變又有蔣鴻順（非上之蔣某）等五人於去臘二十八日登車赴京告狀據聞因所付欵項發生黑幕街談巷議衆口紛紜大約須俟此案了結如無其他阻碍即可開辦一說唐此次晋省即爲與程計畫此事唐氏不日回蚌當有分曉也 
[浙敎育行政會大會紀事（一）]  
　　浙江敎育廳附屬之敎育行政研究會十七日上午九時假省敎育會舉行第七次大會首由張宗祥廳長致詞大致謂此番開會廳中雖無提案而會中所提出者除新學制部分外均爲敎育經費問題本省敎育經費在省稅項下支出百三十餘萬元爲謀敎育事業平均發達最好各縣各鄉區稅專辦小學各縣縣稅專辦中學省稅專辦高等敎育次葉會長報告第六次大會議决案已由敎廳施行情形次依議事日程開議（一）籌辦畝捐充作平民敎育基金案（楊圭章提出）表决結果否决（二）敎育經費支配標準案（羅耀楣提出）討論結果廢棄（三）省立各校預算之增删辦法案（計宗型提出）公决付特務審查主席指定沈柏民楊效蘇沈步洲朱文元陳柏園袁新產應溥泉盛仰坡徐崇簡王卓夫張苞霖稽惟懷楊莘耜爲審查員（四）各校學費改爲各校基金案（羅耀楣提出）討論結果亦付特務審查（五）小學敎育經費歸縣公署經管案（曹聚德提出）討論結果廢棄（六）規定本會出席人員案（羅耀楣提出）討論結果廢棄（七）定期召集敎育行政會議案（鍾毓龍葉謙提出）公决付特務審查指定楊朗垣蔡孟謀張稚鶴唐小瀾鍾郁雲爲審查員陳副會長提議本日下午二時仍開大會明日上午開審查會下午開大會衆贊成遂振鈴休會時已十二鐘矣附錄葉會長提出「定期召集敎育行政會議案」敎育事業固宜分道揚鑣亦貴有統一精神本省公私立中等以上各校長各縣敎育局長每年須有集會一次一以報告前年度之敎育實况旣獲互相觀摩之益一以討論來年度之敎育方針亦收一致恊進之功本省是項集會久廢不舉非所以策進敎育之道此本案之所由提出也爰擬辦法數條請大會公决一敎育廳每年於暑假期内召集各中等以上校長各敎育局長開敎育行政會議一次由敎育廳長或指定代表主席二開會討論時應就敎育實况而謀切實改進爲主旨三開會時得依敎育性質分組討論其結果再由大會公决之四議决案敎育廳應負執行之責 
[杭州快信]  
　　浙省運到飛機昨午後在筧橋試演繞城内外一周 
　　督辦處昨午後召各上級軍官會議要公 
　　省垣中等以上各學校自二十六日起分别開課 
　　杭總商會會長金百順王祖耀電新昌商會俞會長張以柏封翁大殮之期敬懇代表致祭頃接覆電已遵删電辦理 
　　衢防司令汪旅長鎬基在省度歲定十八日上午偕參謀長石鐸副官長徐雄軍需長張貫時等起程返防 
　　財廳昨電餘杭金知事蒸電悉該縣十二年下忙地丁及抵補金加一罰期准如所請展緩一月扣至四月一日起實行以示體恤 
　　永嘉沙地租息向充育嬰經費沙灶地墾放局成立士紳紛電保留經兩長飭行甌海道尹及該縣局會紳集議現决定丈放後在應收地價内提四萬五千元存典生息以抵該堂固有基金 
[南京快信]  
　　曹昨電齊請速林虎赴京齊即轉電林速由寗北上 
　　柳世裕奉軍事處密命由寗赴滬偵查反對黨情形 
　　孫傳芳招兵委員張大起由津浦車押運新兵數百人由寗轉閩 
　　段舊部皖籍軍官昨日由寗赴津祝壽者數十人 
　　齊昨通令以後除關軍事外交外不得支用秘密費 
　　蘇皖贛巡署之新組織昨已令行發表惟因無經費故不添人就軍署原有四處四課改爲八處任劉玉珂爲總參謀長王健飛爲副官處長婁裕熊爲秘書處長高巨瑗爲機要處長梁逢森爲軍需處長席鑅爲軍法處長李梅爲軍務處長黃翼卿爲軍醫處長其餘參謀副官秘書課員均全行另加委任昨已電京報告巡署組織成立 
　　昨寗垣捲烟商實行停售惟小店門市仍照常秘售 
　　淮陰商會長楊松喬王文藻電財廳請緩辦捲烟稅 
　　齊督昨日下午又親赴省署與韓省長密商要公據聞仍係捲烟特稅事件 
　　交部新派電政司營業科長陳錫周來寗襄助滬寗長途電話督辦周家義辦理一切 
　　韓省長以省校十三年度下半年經費須切實籌畫擬日内召集財敎兩廳長開一度會議確定支配計畫 
　　敎育廳長蔣維喬已由滬返寗定十八日邀請中華職業敎育社·中華敎育改進社·中國科學社·各代表曁省敎育會長假敎實聯合會會議設施計劃及經費問題 
　　六安縣知事呈報抽收雞蛋特捐每簍一角以充議敎經費財廳已批准照辦 
　　農商部訓令實業廳轉飭各縣限二月以前一律設實業科以專責成張廳長遵即通令查照辦理 
　　青年會定今（十七）日下午二時請王伯秋演講南京市民經濟生活 
　　警廳昨以預防喉症五條佈告人民注意（一）每日清晨鹽開水一碗（二）每日生啖青白蘿　數片或用蔴油調之爲小菜亦可（三）每日食鮮青果二三枚（四）忌食辛辣烟酒煎炒等物（五）房中戒烘煤火木炭 
地方通信 
[松江]  
　　捲烟稅有將解决說松江捲烟特稅自閔瑞之君向承包人收歸自辦後即宴各同行請爲承認承銷權利當時亦曾提及惟無具體辦法故各同行亦未表示可否及議開征日期多數均主陰曆新正開辦是已不反對征稅及本月十二日承辦處實行調查而承銷權利仍一字不提致各同行拒絶調查宣告否認一面將所存香烟於十三日起停止售賣至零賣各店現仍照常發售承辦處已定於十七日起粘貼印花先爲一部分之征收在同行方面刻亦在磋商中有擬予一成酬報之說或不難於一兩日間完全解决云 
　　市鄉會之三要案松江二十四市鄉董佐聯合會因有要案多起立待解决故定二十一日集會討論重要議案均爲劃分附稅問題茲探錄如下（一）市鄉應得契稅附稅分别劃歸各本市鄉應用案（二）忙漕滯納罰金應請查各本市鄉應得數照數劃歸各本市鄉收入案（三）漕糧附稅以縣三市鄉七分撥核與元二年成案數有短絀應共同力爭案 
　　力爭維持幼稚園育嬰堂原辦之幼稚園五所經七縣慈善董會議决停立後松人士以此項幼稚園係育嬰堂原辦事業按諸省長核准之該董會組織簡章十條内有以原有欵產就原有地點辦原有事業之規定今該會所爲實有違背故由松江各董事擬具意見書向該會力爭以免其他原有事業因此而啓變更之漸云 
　　錫箔收稅之反響松江紙箔冥洋業以錫箔一項向於釐卡上每擔徵銀二角現在財廳又特設專局派杜文熊爲松江分局長即日設局稽徵計錫箔稅每斤一分二釐水錫每斤二分四釐箔洋每斤一分較諸以前每擔約增一元去臘經五庫稅所函知縣商會由會轉函紙箔業查照後即經該會略陳該會請予嚴拒因松邑每年錫箔銷數不過二萬金左右若設專局徵收恐全部稅收尙不敷局用况經營錫箔本輕利微自難再予加徵藉蘇商困當經由會照轉在案茲該局依舊來松設立且未函報商會得悉而於冥洋啓運則已實施調查扣留擬罰嗣因姑念初次即予放還致該業同行義成錩等已因此大動公憤於十七下午假縣商會集議對付並請該局長出席與議届時冥洋同業到會者約二百餘人迨杜局長派令稽徵員婁宗敬前來該業同行即索閱定章反復辨難甚至拍案叫囂幾亂秩序幸經商會倪君出爲緩頰婁始離席而去至紙箔冥洋兩業對於此項稅收始終表示反對不識杜局長將如何辦理也 
　　保留温知事之函復松江縣知事温紹樑前傳有更動消息曾經商會及縣議員吳在棟等具呈保留在案茲參議會沈維賢省議員閔瓛又具函何護軍使請予轉咨省座留任十七下午已得軍使函復謂已咨省署據復温知事並未更調等因合行奉復是前傳云云顯係誤會云云 
[蘇州]  
　　宣卷業會議加資蘇州宣揚業（即宣卷業）共有四百數十人現因生活程度日高原有襯鈿極微不敷食用特於前日召集同業在公所開會集議結果定期本月二十日（即舊曆正月十六日）起每名增加襯鈿七十文飯金三十文即日由該業公所通告該業茶會濂溪坊興園·養育巷胥苑·都亭橋鳳亭臺·珠明寺前迎香閣等一體照加矣 
　　工巡捐局之春宴蘇州工巡捐局董事長蔣季和前日（十六）午刻在局設備盛筵東邀該局董事曁全體職員春宴以資聯絡 
　　令知認商行文程式吳縣公署奉財政廳訓令據承商公會呈稱公會於一月六日經承辦商人全體議决承辦處對於官廳行文程式公文擬對於鈞署用呈對於稽核處用公函等語理合呈請鑒核批示祗遵等情據此除批呈悉查公文書程式令第十四條行政各官署無隸屬關係者之往復文書以公函行之第十六條行政各官署對於人民之呈分别准駁之文書以批行之各等語承辦處對於稽核分處有隸屬關係對於縣行政公署在管轄範圍來函擬請均用公函核與公文書程式令未符所有承辦處對於稽核分處縣公署行文仍應用呈仰即轉行遵照此批等因印發並分行外合行令仰該知事查照此令 
　　官界聚飲春酒江蘇水上警察廳長趙雲生君於本月十五日下午六時在閶門外鐵路飯店柬請朱鎭守使蔡道尹趙警察廳長郭知事及王唐二團長宋趙三水警區長春宴籌觥交錯熱鬧異常 
　　稅所長奉令赴省蘇州六門稅務所長茹翰丞君前日奉財政廳電召赴省列席會議聞省欵支絀擬增加比較云 
[常熟]  
　　東唐市發生盜案東唐市三十六圖言湖地處胡大金家於本月十四夜二鼓時突有盜匪三十餘人毁門而入先將胡母毒打致傷乃侵入房内翻箱倒篋刦去銀洋一千元衣箱兩只復入同居季阿金家在季婦及其媳房内搶去衣服五箱季婦所有金飾均遭攫去並以火把灼傷季婦旋即呼嘯而出當時鄰居鳴鑼示警盜匪開放手槍有鄰人胡德興頭部中彈移時斃命昨悉胡季兩家事主於次日呈報縣署請求勘緝矣 
[揚州]  
　　零鹽公堆處被控之批駁宋祖年在運署控十二圩零鹽公堆處捺斤舞弊剝削貧民請予查辦一案刻經丁司長查得該堆辦理已歷多年如果實有其事掃毛工人何以默無一言該公民居住揚城公然出頭呈控顯係别有存心昨（十五）特批駁遵照矣 
　　監焚烟土烟具江都縣公署自十二年一月至九月所獲之烟土烟具前經曹知事呈經省長派委來揚訂二月一日監焚嗣以省委未來故遲至今日（十六）由曹知事監焚並一面備文呈報省署矣 
[高郵]  
　　福建揚郵班輪之發達揚郵兩地士紳爲便利旅客起見組織福運輪局購訂豐泰淺水快輪於上年冬月二十日開班以來營業頗稱發達係由釐訂規章剔除陋習按時開行招待週到乃有此結果云 
[清江]  
　　泗陽匪警之呼籲淮揚道尹公署據泗陽縣恩福中南兩鄉紳士代表到署面稱該兩鄉週圍境内自去冬迄今被匪擾攘不寗經鄉團合力保衛得以安全乃日來突自鄰境竄來匪衆不下數百人盤踞該處現正探索富户希圖着手搶刦鄉團以衆寡莫敵未敢驚動而人民方面咸兢兢懼畏一夕數驚情急推舉代表而懇道尹設法救濟等語胡道尹聞報後正在籌措間又據該兩鄉鄉紳毛銘紳等數人具呈到署謂匪患堪虞請予派隊駐剿等情胡道尹因特會同四縣聯防吳席儒主任令飭該縣李佩恩知事趕速撥隊前往該兩鄉駐剿矣 
　　兩命案報請相騐淮陰縣公署據四市三柯樹民婦劉陳氏訴報伊子劉金田因與王俊卿陳念才索債口角互相扭毆頭部受有重傷醫治無效而死請予詣騐云云又據二市湖灘民人蔡有田訴報伊兄蔡有功與唐正書葛福廠二人因債務逼毒身死報叩相騐雪寃朱知事據報後因鄭宗麟承審回里特委委員徐起帶同書記檢騐吏前詣相騐矣 
[海寗]  
　　電請救濟備塘造林海寗土備塘造林塘工局長認爲不適呈省取消後當有朱物等電請上官救濟已由省署令局查覆在案現又有王昌正等呈省請求救濟舉張省長批云呈悉查此案前據該縣公民朱物等代電呈署當經令行該塘工局切實查明詳晰復奪在案茲據呈稱各節仰候該塘工局并案復奪此批 
　　船户口角釀命案斜橋開往海寗之雙班快船十四夜因與小航船停泊爭執先以口角繼用武力詎快船夥某甲竟將航船夥沈某毒毆時在黑夜勸解無從霎時間救命之聲不絶於耳嗣由各店舖持燈照看沈某已氣奄一息延至黎明殞命當塲由警所將快船主張某帶所看管報縣請騐矣 
　　鉅潮衝激海塘之恐慌海寗南門外對渡三义埭地方近來連日沙漲竟達四十餘丈之闊前日忽然發生巨潮朝潮夕汐巨浪滔天高逾數丈如此巨潮爲數十年所未有南門外之盤頭自前年坍塌迄未恢復此次又遭衝擊危險異常沿海居民大起恐慌竊願鍾局長速加修築也 
[寗波]  
　　軍警剿辦兩匪案梅墟潭河頭勒贖陸六也案内匪徒王林甫趙銀生蕭和尙等經鎭署詳細訊明王林甫爲著名奉匪唐小尼姑之化名蕭和尙爲毛中元之化名曾經本省懸賞捉拿在案並據唐小尼姑供稱所有木壳槍手槍等均藏在青峙山張信飛家與我同去定可拿獲等語鎭署當派李稽查帶陸軍十六人會同偵探隊長俞康樹帶領偵探十人於十四日下午五時帶同唐小尼姑前往青峙山捉拿張信飛並搜查木壳槍手槍等未知能弋獲否又鄞東寳幢張晋豐店張承緒於十三日晚被匪拔去後鎭署聞警亦於十四日夜十時派二稽查會同第四團一連長二連附帶領陸軍六十人警廳派徐督察長及保安隊鄭隊長李隊員帶領保安隊三十名分三路到狹石嶺前去搜剿不得則於四面各山嶺大加搜捕務期獲案以清匪源 
　　市政籌備處會議紀寗波市政籌備處於十四日下午一時爲分配如雲輕車公司車捐洋二千元展平城區橋梁事特召集商會城自治聯席會議届時到者除三團體代表外又有如雲利捷兩公司江東道路改良會各代表公推城自治代表朱荃孫爲主席當將各區請撥車捐之函並意見書等宣讀付討論商會代表左竹士謂車捐二千元指定修平城區内橋梁之用鄉間並不在内現在各區呈報應修橋梁尙未報齊此欵一時未便分配道路改良會代表王文寳謂現在最好將車捐洋二千元由市政籌備保存俟各區將應修橋梁工程預算呈報到會後再以橋之大小爲分配之標準咸以二說俱有價值似可採用議决如下（一）調查手續由市政籌備處會同如雲利捷兩公司實地調查（二）調查之後以橋之大小爲分配之標凖定甲乙丙三種分配之（三）調查終結期限以陽曆三月半爲止議畢散會已五時矣 
　　鎭海紳商應募省公債甬屬鎭海縣盛蔚堂知事此次奉財政廳令飭應募浙江省第三次定期借欵額定二萬元爲數旣鉅募集非易幸盛知事兩宰是邦與地方人士感情素厚經向各紳商竭力勸募如城紳傅筱庵薛文泰嚴汝霖周星北諸君均認募若干以資倡率大約可望足額云 
[香港]  
　　匯豐銀行去年之溢利香港上海銀行董事昨宣佈一九二三年内溢利連上存三百三十五萬二百一十二元四毫九仙及除各項支數外共一千六百五十八萬三千八百七十三元四毫九仙現擬派最後股息每股英金三磅及紅利每股英金兩磅其餘尙存銀三百三十七萬九千三百一十四元四毫五仙撥歸一九二四年數每港元以兩先令三八七五便士伸算 
來函 
[濟南東萊銀行來函]  
　　逕啓者敝行南鄰申濟號失愼但未延及敝行乃閱十二日貴報國内專電欄内云係敝行失火實屬訛傳特此佈達所請更正爲　濟南東萊銀行啓二月十五日 
 
 

Page 13

 
 
第一萬八千三百零七號;中華民國十三年 西曆一千九百二十四年二月十八號
星期一 * *本埠新聞 
[兩商會爲捲烟特稅致省長電]  
　　虞洽卿赴寗接洽之先聲 
　　昨日本埠南北兩商會因捲烟特稅事致江蘇省長電文曰南京韓省長鈞鑒滬捲烟營業稅前經呈准暫緩啓征俟與該業籌有兩全辦法呈候示遵在案茲由該業公舉虞洽卿君爲代表晋謁崇階磋商辦法虞君現攖目疾尙須稍俟休養一俟就痊即當首塗恐勞厪系先此電陳上海總商會上海縣商會印 
[閘北水電廠案之糾紛]  
　　各公團昨開聯席會議　催請護軍使宣布商辦 
　　閘北各公團於昨日下午二時至慈善團開緊急聯席會議各公團派代表到者有閘北地方自治籌備會·閘北商會·閘北商業公會·閘北救火聯合會·閘北市農會·中華公義會·十一路商聯會·浦濱公益會第十餘團體計代表二十餘人沈田莘主席報告略謂閘北水電廠本有商辦可能乃韓省長忽食前言致事擱起吾人旣認省長爲無誠意則如何應付應請各代表從長討論云云湯有爲起謂閱省長咨復護軍使文（錄後）可見其已顯然拒絶商辦吾人除取最後方法直接管理水電廠外别無他道而朱紹文今日所登申報廣告誣商辦籌備處曁各公團行賄議會實已有處刑事地位吾人應追究其確實證據且水電廠並無分文解省何來補助敎育費又該廠價值業經估價發表朱紹文又揑稱二三百萬尤屬荒謬亦應切實糾正以免混淆云云經各代表相繼發言議决除當塲起草再呈護軍使文（呈文錄後）請其實踐以前所擔保之商辦水電案斷然公布外對於朱紹文登報事件决取二種辦法一爲用文字糾正一爲請律師向法庭起訴又徐春榮提議水電案省長與各公團已爭執至無可解决地位吾人應推代表持函向南北商會及其他各團體請其加以援助經主席付表决亦多數通過復次對於進行手續亦有所討論至四時許始散會茲將各公團昨呈護軍使文及韓省長何護軍使彼此咨文彚錄於下 
　　各公團再呈護軍使文龍華何護軍使鈞鑒閘北水電案陸委員伯鴻回滬知韓省長仍執從前態度仍以極端贊成商辦待議會議决公布爲言質言之議會不開會不議决即不能商辦但議會明明於上年十二月八日開會通過商辦咨請公布而省長强指爲未經議决必欲撤銷後待議會第二次再行議决方爲合法天下寗爲此理且聞省長又云待議會開會即可議决商辦仍請鈞使繼續擔保尤爲欺騙之尤議會爲立法機關試問省長有何權能必能使議會順從意旨强使議會通過如省長於議會議决案果有把握何不立即執行商辦旣無把握何得仍請鈞使繼續擔保商辦如議會下次開會不能通過商辦或重行通過而省長仍指使朱紹文等用其他手段破壞鈞使將何從解除擔保責任省長處處失信省政府威信掃地在所不惜我鈞使保障淞滬負有保持轄境地方主權之責豈能與韓省長同流合污失信地方更豈能將轄境之地方主權坐視省長斷送無遺至省長咨復以閘北人民無力省商合資何能達商辦目的爲言查省商合資一案公布後非但閘北人民不願與省署合作即六十縣商會亦無人敢投資於官商合資公司而商辦公司當發起之初認股踴躍各發起人自負有完全責任一經鈞使批准商辦股欵之集指顧間事無所用其顧慮尤可異者饋電合同損失甚鉅地方發展用户供給在在受其限制合同届滿正宜自謀永久之計以杜外資侵入而省長咨復文中承認繼續饋電爲可能喪心病狂孰逾於此際此萬分緊迫之際實無稍延須臾之餘地迭受省長一再欺壓人心憤激釀成事端無可收拾爲此合詞電懇鈞座將閘北水電商辦案立予執行以便進行而惠地方云云 
　　省署咨復護軍使文爲咨復事接准咨開案據閘北地方自治籌備會等呈稱（原呈錄十三日報）等情前來查閘北水電廠改歸委員會接收從事籌備商辦一案經過情形早在貴省長洞鑒之中委員會接收以來本署迭據閘北公團呈請迅賜公布前來均經轉函張委員長在案該會等今茲所陳如饋電合同瞬將届滿若不急自籌辦勢將無法挽救各節均係實在情形不容稍延時日商辦案旣經貴省長根本贊同則手續問題似不妨姑事通融以濟事變據呈前情相應咨請貴省長迅將商辦案决定公布以利進行而蘇民困等因准此查閘廠改歸商辦敝署業表贊同惟就法律言商辦案旣因並未議决咨復撤銷在案在省議會未經正式議决公布前對於處分省有財產敝署殊難自由更變就事實言該廠現屬公布省商合資辦法名義之下與完全省辦性質不同果使地方商人確有資財自應從事招收股欵計畫進行行政官廳執行議案雖可兼顧輿情所在表示意見斷難擅易辦法自陷於違法之地位至該廠電力購諸外人合同届滿如由委員會妥爲籌付衡以往例不至無法挽救前張委員長來省時業已連同商辦案未便交會追認情形討論及之此屬法律問題非僅關於手續而已即就手續言該廠估價總數雖據工程師報告細單一再催索迄未送到營業權代價究應若干前曾行廳函致委員會與地方妥爲商酌有案亦未據復閘北人民果有投資實力當於此等處首先注意以免拖延否則雖省商合資案尙無力實行何能徒託空言即達於商辦之地步貴使駐滬有年對於社會一切情狀素所洞悉省產所在即希力加維護善爲勸解爲荷 
　　何護軍使咨省署文何護軍使於十五日咨韓省長請速宣布商辦時上錄之省署咨復尙未到來其咨云南京韓省長鑒上海閘北公團呈請迅速公布水電商辦案曾於本月九日咨達迄今未荷咨復該公團等迭舉代表來署請願雖經派員婉言勸導而衆情憤激難以遏抑頃又據該公團等呈稱竊閘北水電商辦案本日公團會議云云（原文已誌十三日本報）等情前來相應電達務希貴省長毅然宣布商辦以示大公而免激成事變無任盼切何豐林咸印 
　　閘北商辦水電公司今日舉行職員會閘北商辦水電公司籌備處近因水電案省署又生翻悔重起糾紛種種問題急待討論特發通告定今日下午在該公司股務處舉行職員會商議一切云 
[蘇浙商議撤防之昨訊]  
　　浙方允先退數十里　蘇方覆電表示贊同 
　　蘇浙商洽撤防浙代表金百順謁見盧督辦後即致函在滬代表聲明已允照撤當由黃任之携金函赴寗謁齊陳商一切現黃已返滬即由八代表署名致函盧督辦云子嘉督辦麾下百順到滬會晤同人傳述公恉允將夾浦軍隊先退數十里益紉誠意前由量才等將公恉轉達寗垣後茲得復電更爲進一步之主張允將宜興警備隊并商馬督將廣德駐兵爲一次之撤退於本月内實行深願雙方直截了當以踐前約囑商候復比日上海謠言孔多得吾公與寗當局開誠商榷定期撤防使人心賴以安謐感頌無量仍盼迅示對於寗電之覆音便當轉白如期履行也敬頌大安張一麐·陳其采·黃以霖·黃炎培·盛炳紀·史量才·金百順·沈澤春·二月十六日 
[商民議拒申振剛]  
　　蘇民自决會昨日下午二時召集聯席會議到有平民自治會代表蔣作新粤僑江浙和平聯合會代表陸健滬城工界聯合會任雷軍蘇民策進和平會代表陸毅彰滬西四路商界聯合會等十二團體計七十餘人黃裔主席討論警廳長問題陸健謂申振剛係蘇人當不致堅執就職引起戰釁任雷軍謂應具函警告申氏陸毅彰謂吾人在商言商祗望全埠之安寗及商業之安全應通告全埠各公團商民一致拒絶申振剛來滬衆贊成當推黃裔蔣作新起草至六時散會 
[杜錫珪攻擊温樹德之續聞]  
　　要求北京政府從嚴將温處置 
　　杜錫珪因部下與海圻艦士兵在烟台爭奪兵房曾致電北京及關係各省軍人請即制止原電前已披露茲聞杜於前電發出之後一日又電各方請將温樹德從嚴處置原電云（銜與前電同從略）元電計呈鈞鑒續據烟台海軍練營營長謝克峻元電稱本日下午又有陸隊來營全營被占廹令我官兵移住練習所營中所有軍械服裝及藥庫煤棧悉被看守等語查該艦隊在粤多年處於無法紀地位背叛行爲是所習慣温樹德聲稱歸順依然野性難馴實屬罪無可逭應請政府從嚴處置以遏亂萌而肅軍紀不勝屏營待命之至杜錫珪叩寒印 
[閻錫山派員來滬領械]  
　　砲六尊　彈一千顆 
　　山西督軍閻錫山需用七生五管退山砲六尊又砲彈一千顆並派專員李紹曾持有陸軍部之一萬零四百七十六號護照一紙來滬向上海兵工廠領取經謝廠長照數飭撥並由該專員李紹曾持陸軍部護照及軍用半價執照至滬杭甬鐵路局呈騐索車報運經任局長核准即飭車務處轉飭南北站備車聽候裝運昨日（十七）上項砲彈已由兵工廠起運至上海南車站當由南站長派撥鐵篷車二輛計裝七生五管退山砲六尊分裝八十八箱又炮彈一千顆計裝一百箱共計一百八十八箱於今晨（十八）運至上海北站轉掛滬寗路貨車運至南京再轉津浦路火車運往晋省交納 
[上海市議會選舉總董董事紀]  
　　　李平書當選爲總董 
　　上海市議事會於昨日下午二時開會選舉總董董事及名譽董事市議員之到會者四十四人上海縣知事委敎育科科長錢遜齋蒞會監視是日分三次投票第一次舉總董第二次舉董事第三次舉名譽董事均用初選决選方法選舉投票結果計李平書得三十一票當選爲總輩楊東山顧馨一沈潤挹三人當選爲董事陸崧侯王一亭李英石姚紫若沈桐叔朱吟江六人當選爲名譽董事次又抽定各議員席次以便開會時各依次序就席至四時三十分選舉各議員略進茶點而散茲將抽定各議員席次錄左一號崔寳錡二號凌紀椿三號顧乃普叫號王集功五號吳寳地六號曹棅七號張東猷八號臧潔九號顧藩十號衛文熙十一號胡祥十二號王沛麟十三號張錫瑗十四號毛宗灝十五號張其垚十六號郁鍾棠十七號羅晉穀十八號陳嘉典十九號汪茂培二十號朱壽延二十一號程兆魁二十二號顧履桂二十三號賈之鵬二十四號陳銘勳二十五號郭廷樹二十六號王南坤二十七號朱家駒二十八號林祖澂二十九號葉增益三十號徐宸三十一號謝宣三十二號沈義三十三號張國傑三十四號翁先德三十五號賈豐臻三十六號沈恩孚三十七號黃炎培三十八號高壽田三十九號陸洪義四十號謝銘勳四十一號宋國傑四十二號胡光熏四十三號曹庸騝四十四號黃汝楫四十五號鄭增基四十六號馬煦四十七號郭廷贊四十八號陸福基四十九號吳倫堡五十號郁惠培五十一號袁希濤五十二號郭懷桐五十三號穆蔚林五十四號陸熙順五十五號胡宗禧 
[市議會請董會交議案]  
　　上海市議事會議長沈恩孚副議長賈豐臻昨致市董事會通告云敬啓者查照本制第四十條及本會議事細則第二十條之規定擇二月二十五日（即新正月二十一日）下午五時起開本年春季常會照章每届會議應由市董事會將本届應議事件距開會五日以前通知議事會此次貴董事會如有交議案請於開會五日以前即二月二十日（夏曆新正月十六日）以前交會以便編列議案要目刷印分送至盼至禱除已致通告各議員徵集議案外相應函達即希查照辦理爲荷 
[上海縣議會議决預算案（續）]  
　　（第一欵）縣立各學校經費五萬四千七百五十九元（第一項）縣立初級中學校經費六千二百五十八元（說明）詳分册（第二項）縣立第一學校經費一萬六千零二十元（第三項）縣立第二學校經費四千六百十四元（第四項）縣立第三學校經費三千六百三十四元（第五項）縣立農村師範四千五百五十九元（第六項）縣立第一女子高小學校五千一百三十元（第七項）縣立務本女子中學校經費九千四百六十元（第八項）縣立乙種農校經費五千零八十四元（第二欵）社會敎育費五千七百六十八元（第一項）提存縣立通俗敎育館經費八百四十八元（第二項）公共體育場經費四千九百二十元（第三欵）敎育研究費一千八百六十元（第一項）全縣小學成績展覽會費二百元（第二項）縣區小學聯合運動會費四百元（第三項）參觀學校費三百六十元（第四項）小學敎員研究費六百元（第五項）暑假講習會費三百元（第四欵）行政費八千四百五十六元（第一項）敎育局經費三千元（第二項）視學員薪俸川資一千一百二十元（第三項）敎育行政會議費三百元（第四項）縣敎育狀况印刷費五百元（第五項）會計處辦公費一千二百三十六元（說明）詳分册（第六項）公產歲修費一千元（第七項）公產保險費三百元（第八項）公產完納忙漕蘆課費三百元（第九項）自來水電燈等費七百元（第五欵）補助費二萬三千元（第一項）補助敎育會費二百元（第二項）補助童子軍費一千二百元（第三項）補助市敎育費二萬四百元（說明）原册列一萬三千二百元因房捐中資捐之收入以上海市爲大多數此次核減房捐費新加中資捐故酌增七千二百元合如上數（第四項）補助私立各學校經費六百元（第五項）津貼敎育委員俸給川資六百元實業行政費三千五百三十一元（第一欵）補助縣農會費二百元（說明）該會係法定機關爲研究改良農務要樞自身並無收入故列如上數（第二欵）道苗圃經費七十一元（第三欵）縣苗圃經費二千四百八十六元（說明）備詳分册（第四欵）植樹塲費五十元（說明）該塲附屬於苗圃每年祇舉行典禮一次秧苗由苗圃供給場役由苗圃工人兼顧故照原册減去一百五十元改列上數（第五欵）縣立農場七百二十四元（說明）詳分册歲出臨時門内務行政費二萬七千零二十三元（第一欵）縣議事會參事會一千零九十五元（說明）原册未列應自十二年八月起至十二月止以五個月計列如上數（第一項）縣議事會一千零四十五元（第一目）臨時雇用文牘庶務等員薪水二百元（第二目）雇員膳食及談話會臨時伙食一百元（第三目）會使工食三十五元（第四目）紙墨筆書籍印刷報紙郵費等一百二十元（第五目）雜費等項四十元（未完） 
[工部局定期改選董事]  
　　三月三四兩日 
　　駐在本埠各國領事昨會銜發出通告定於三月三日及四日改選一九二四年份工部局董事及地皮董事一人 
[商總聯會之慰唁電函一束]  
　　各路商總聯會日前發出函電分别慰唁列寗威爾遜及杭辛齋之喪又致函市民醫院加入杭辛齋追悼會函電併錄如下 
　　唁北京蘇俄代表電北京蘇俄代表加拉罕先生鑒側聞貴國列寗君逝世之耗不勝痛惜伏念列君首倡平民主義久爲世界推崇孰料大功甫成道山遽赴世界平民莫不同深哀痛敝會對於平民主義素表同情謹特電致唁幸希轉致爲荷 
　　唁美國威爾遜電美國華盛頓國務院鑒側聞貴國前總統威爾遜先生逝世之耗不勝悼痛伏念威公曩者功標和會譽滿環球首倡世界和平以弭戰爭造成國際聯盟以重公法對於敝國嘉惠尤多遠東幸福實拜公賜方欣功成身退長享林泉之樂何圖天不假年哲人其萎謹特電致唁以表哀忱伏祈轉致爲荷 
　　唁杭辛齋家屬函杭世兄禮鑒前聞尊甫辛翁先生之喪不勝悼痛伏念尊甫生平篤守主義砥礪節操旣誦詩以聞國政復講易而見天心望重士林德耀桑梓胡圖天不假年哲人其萎世兄純孝性成自必痛深苫塊敝會除加入本埠追悼大會外尙祈順變節哀是所至禱謹此唁慰敬請禮安 
　　致市民醫院加入追悼大會函逕啓者前聞杭辛齋先生逝世之耗不勝悼痛伏念杭公生平篤守主義砥礪節操實足模範人倫允宜開會追悼以誌哀思前聞貴院業經着手籌備敝會爲特具函敬謹加入倘蒙不棄即希將敝會列名發起一切手續均當遵照辦理至深感紉 
[陳百男辭商總聯會長之挽留]  
　　北唐兩路商聯會函 
　　北山西路唐家弄兩商聯會昨爲挽留總聯合會會長陳百男辭職事特於下午一時開職員會僉以陳會長爲吾黨領袖去年合併兩總會厥功甚偉此後建設正資倡導未便任其飄然引去致礙會務决議一致致函挽留並催總聯合會副會長從速召集會董會竭誠挽留以重會務旋即散會茲錄其原函於下溯自吾有作有爲之商總會分裂以來擾攘數載幾至不堪收拾同人等杞憂之餘雖曾爲幾度合併之運動卒以人微言輕未竟素志自會長不辭勞怨出任艱巨運動合併不過數月竟一變破裂之兩總會重訂新章更選職員分科辦事粗具規模正資發展遽言辭職不勝駭異以會長旣不忍總會之長茲分裂而爲合併之成功則何忍於粗具規模正資發展之時代突然引去是猶渡人於中流而停其鼓棹也仁者不爲若謂公務綦繁不能兼顧則總會職員多屬商人均係有事良以擁護團體即擁護個人未有團體不堅而個人之事業能永茲獨善者况上海爲通商大埠總會爲羣商領袖衆望所歸責任綦重務希顧全大局取消辭意如有困難之處敝會當聯絡各會一致爲會長後盾臨頴廹切不勝待命之至云云 
[勞之常已抵滬]  
　　孫寳琦特派代表勞之常赴浙與盧督辦協商統一問題勞君字遜五魯之陽信人曾任滬杭甬鐵路第一任總工程司·津浦鐵路提調·津浦鐵路北段局長·浦信鐵路局長·黃河工程督辦於昨早抵滬寓大東旅社昨午江蘇電政監督吕君在美麗設讌晚六點滬寗路局長任筱珊君在一枝香均爲勞君接風勞君定今早乘專車赴杭同行者爲其子書一君（現肄業於同濟大學醫科）及駱君聞勞君在杭與盧督辦接洽返滬後尙須小作勾留與各界　爲酬酢再行北上云 
 
 

Page 14

 
 
第一萬八千三百零七號;中華民國十三年 西曆一千九百二十四年二月十八號
星期一 * *[家庭日新會紀事]  
　　趙石民博士演講歐丁家庭與我國家庭之異點 
　　昨日（十七）下午四時本埠家庭日新會在職工敎育館開會到者二十餘人由會主黃伯樵君主席先由主席報告上次與職工敎育館戲劇協社合組娱樂大會之結果並介紹來賓趙石民何尙平葛敬中三君報告畢即請趙石民君演講趙君起立略謂鄙人在歐西雖曾組織家庭然不能免除中國之習慣故無心得可言惟覺歐洲家庭與中國多不同之點（一）清潔問題我國普通家庭雖佈置亦甚精雅然於清潔僅治其浮表不求實際之清潔每日揩掃以不移動器具爲原則而在歐洲家庭間每日揩掃必使其各種器具完全清潔而後止（二）我國人大都灣腰曲背而歐人雖非人人强健然力戒灣腰曲背蓋曲背即壓抑肺部之發達於身體大有妨礙（三）飲食物在歐西家庭不求珍美而注意於科學使身體得完滿之滋養近今醫學家發明吾人身體之滋養料除蛋白質脂肪質等種種外尙有所謂維他命者（我國人譯爲生活素）爲人生所必需我希望敎育家對於學校中飲食品須注意是否能滿足青年學子身體滋養之所需至有維他命者並不在珍貴之物凡植物之綠色者皆有之（四）男女交際問題婚姻問題近來我國研究者甚多然尙無正當交際之機會在歐西各國家庭常有茶話會·娱樂會·之舉爲極好之交際方法我以爲應提倡者也（五）女子束胸之習亦爲歐西所無此種旣不美觀且抑制肺部之發達有害身體（六）女子敷粉我國有人反對之然歐西女子亦多敷粉以女子皮膚嬌嫩可藉以保護也（七）我國家庭役人極多然未能整齊歐西家庭並不雇用多數役人然均整潔異常此皆主人能以身作則之故也云云次張曕芬君介紹新會員王昌祥君王徐秀琳女士及胡樹棠君衆歡迎次黃任之君謂今日到會來賓趙石民君擅長化學何尙平君精於蠶桑葛敬中君精於農藝本會現正組織家事補助會請三位擔任定期講演當經三君允諾黃伯樵君提議請趙石民君爲本會贊助員請何葛兩君加入本會爲會員均經趙何葛三君贊同衆歡迎並議决下次開會由張蟾芬君爲會主即請葛何兩君講演散會已鐘鳴六下矣 
[留日學會年會紀]  
　　本埠留日學會昨日下午一時二十分假嶺南樓開常年大會到二百十七人趙振新主席（一）報告會務略謂本會成立於民國十年秋現會員達三百七十二人昨日加入者十一人共三百八十三人去年份開會三十一次臨時大會三次常會二十八次收會員費二百八十元開支二百七十九元一角二分（二）改選職員推張志德金其昌爲檢票周光祖曹立爲唱票結果吳研碣當選正會長趙振新副會長張照清等八人爲會員幹事錢時爲文牘沈草哉爲會計薛大嗷等十人爲娱樂幹事孫樂人等十人爲庶務並定下星期日（二十四）開交誼會云 
[英商會聯合會閉會後之聚餐]  
　　大陸報云英商會聯合會第五届年會星期六上午在英按察使署舉行休會式委員長史考德氏綜述各案致休會辭後英麻使就中國現狀及該會各項事業作簡短之演說最後由會長亨茀萊氏代表全體向英使致謝出席遂宣告閉會云 
　　上海泰晤士報云英商會於星期六晚間假座上海總會舉行年會後之聚餐到者百餘人亨茀萊氏主席酒半主席舉觥向英麻使道祝麻使答謝如儀麻使嗣舉觥向海軍少將安特生氏道祝安少將答謝後復由白基爾氏舉觥歡祝代表及來賓而代表來賓公推天津代表彼得士氏答謝觥酬交錯賓主盡歡而散 
[納稅會明日開理事會]  
　　上海公共租界納稅華人會定於十九日開常務理事會昨已分發通告云逕啓者茲定於二月十九日（即舊曆正月十五日）星期二中午十二時開常務理事會爲此備函通告務祈台駕凖時蒞會與議爲荷 
[循環俱樂部十九週紀念預誌]  
　　本埠循環俱樂部定於二月二十一日（星期四）舉行十九週紀念爲聯絡全世界職業界人物友誼起見特分請滬上各國商會會長一體列席發抒偉論并定是日中午十二時三刻假禮查飯店聚餐上海總商會會長亦在被邀之列 
[國民黨代表會議]  
　　國民黨滬總部於昨日午後二時召集各區分部代表會議到者五十餘人中央執行委員胡漢民主席葉楚傖記錄首由主席請汪精衛報告廣州大會開會始末情形並述此次改組之原因汪略謂此次改組最重要意旨是今後國民黨一切行動全以大多數平民爲後盾使大多數平民知與國民黨有密切之關係然後造成一個以黨治國的國家云云繼由主席徵詢各區分部成立以來之情形胡愚程莊嚴伯威等相繼報告各分部狀况並希望總部速將大會議决章程及進行計劃詳細頒布分部俾有所依據以利進行云 
[烟業公所討論提倡旱烟]  
　　南市烟業公所於昨午舉行舊曆新年團拜會到者業董及各帮領袖等八十餘人團拜禮畢由同業魏觀章·張頌吉·金拜人·袁金雲等公同討論提倡旱烟事僉謂邇來旱烟一業急須力謀改良决定辦法如下（一）組織旱烟事務所地點暫設公所内同業均爲發起人（二）倘非同業而欲加入者得爲贊成人不分内外各埠均可加入（三）經費由發起人擔任俟公司成立後作爲優先股（四）先改良烟竿爲入手辦法總以利便美觀便於携帶爲宗旨（五）改良製烟方法以色味均佳合於衛生爲目的（六）現須價廉物美先行犧牲徐圖後效其餘一切辦法决定於舊曆正月十五日召集全體同業開籌備大會再行討論進行方針議畢設宴歡飲至三時散會 
[中日電政會議委員赴日訊]  
　　我國電政用欵大率借諸日本此次中日電政會議北京政府派電政司長祝書元爲委員長并派計核科長郭世鑅爲委員前往日本出席會議祝郭二氏日内即將由京南下本埠電界人員已預備歡迎云 
[字林西報新屋落成宴客記]  
　　字林西報於前日（十六日）午後七時假座大東酒樓大廳邀本埠中外各界及本埠各報記者宴會到者五百餘人由該報總主筆格里主席酒半酣主席起立致歡迎詞陳漢民翻譯略謂今日爲本報新屋落成慶祝宴會承諸君光臨實深榮幸本報創立於滬上與世人以文字相見者垂七十餘年館中辦事人員多得中國人之盡力於此足徵中英國民感情上之敦睦合作互助之精神多足以促進中英交際上之進步此當爲中英國民所同聲贊美者敬舉一觴祝諸君健康中華民國萬歲繼由該報華人編輯陳漢民用英語致詞由謝福生翻譯略謂華人供役於字林西報者甚夥對於英人感情上都甚融洽辦事精神都能使英人之美滿今日聚首一堂暢飲叙歡是中英邦交上之敦睦可見一班云云次由謝福生代表來賓致謝詞美華書局金多士用華語演說十時餘盡歡而散 
[湖州旅滬同鄉之集會]  
　　推舉修改同鄉會章程起草員 
　　昨日下午三時湖州旅滬同鄉在湖州會館開會到者約三百人由會館總董周湘舲主席報告開會宗旨畢公决推舉修改同鄉會會章起草員當塲推出湯濟滄·王一亭·楊譜笙·凌銘之·嚴濬宣·朱榜生·潘公展·黃　臣·陳果夫·周湘舲·沈聯芳十一人全體通過散會 
[水警疏通蘇州河]  
　　本埠領袖義總領事以蘇州河航路壅塞妨害滬市華洋商業再不改善將來航運必至全無實爲可慮曾經函致江蘇交涉使公署分函吳淞水利工程局及江蘇水警廳迅予濬深一面暫爲維持交通等情已誌昨報茲由水警趙廳長查得蘇州河汛地爲一區第三隊管轄是以轉令該區飭遵沈區長以疏通蘇州河行船壅塞一案迭次令飭竭力彈壓現在根本解决以開濬爲先目下救濟之法以彈壓往來船隻勿任停留爲急務惟查蘇州河之水警轄境在曹家渡以西其曹家渡以東則歸淞滬警察廳之閘北水巡隊及江海關水巡捕房管轄自應聯絡辦理以臻完善除令第三隊飭派巡船隨時彈壓並阻止行船停泊外並於昨日咨請淞滬警察廳長令飭閘北水巡隊於蘇州河内禁阻空船停泊以利交通 
[運紙貨被人盜抵之追究]  
　　本埠銀行公會昨接總商會來函謂據武進縣商會函稱據該處紙業公會函開去年舊曆十二月二十四日由杭運至常州德潤昌粗紙八百五十件又元興昶粗紙三百九十二件向翔茂公司起卸據該公司經理高守書謂貨雖到站提單未來難以起卸詎正月初四忽有上海東陸銀行行友周振新手持滬杭甬滬寗聯運該貨洋文提單一九八三五號·一○五一四號兩紙赴該公司聲明此項提單已由高守書憑屠潤之於十二月二十四日向該行抵借洋二千元始知提單早到被高屠二人串竊盜抵向銀行交涉據云全憑屠潤之擔保旣照銀行章程重於保人何不向原保追理故函請轉懇貴會迅函銀行公會轉令東陸銀行將屠潤之交出以便跟究盜抵情弊云云 
[大通路暗殺案犯昨解軍署]  
　　暗殺臨城刦車案内著匪竇爾墩·及其母李氏·妾馮氏·之山東人邵興安業經公共公廨判决詳解護軍使署按律懲辦已誌昨報茲悉承審官陸襄讞於審結後當即飭科抄錄全案供詞備就詳文發交辦理此案之總巡捕房特别機關昨由西探長壳羅香將邵興安提出加上刑具派探目鍾星南張芝卿等押登汽車解往龍華護軍使署請爲懲辦 
[道路會之會極徵求隊成立]  
　　各隊得百分以上之職員......均將攝入電影 
　　道路協會徵求會之會極隊陳勇三昨在大東旅社開成立大會召集全隊職員曁各總隊長到者有許沅·史量才（代表）余魯卿·殷汝驤·任矜　·阮茂華等三十人由陳總隊長主席（一）報告組隊之經過及希望（二）吳山報告會務並謝組隊徵求之熱忱（三）協會工程師劉士琦報告泉州拆城築路情形現泉州西北已成泉洛公路西南正在修築泉秀公路南有已成之泉安公路東南有已成之泉永公路云云總隊長余魯卿·王建模·陸禮華·史副會長代表謝介子·支隊長梅雲英·王巨川·張四維·吳天倪·周生發·演說委員長任矜蘋報告徵求結果得百分以上之各隊職員均拍在影片俾全國各分會得資觀感路工告成數十百年後人皆能於影片中瞻仰昔年創辦協會熱心徵求之各職員云云十時散會 
[新中國黨舉行徵集委員會]  
　　徵求會分爲四組 
　　新中國黨於前日下午七時在老靶子路駐滬辦事處召集第一組徵集委員會到者有康紀鴻·張聞天·吳永權·黎鳳翔·程本海·傅彥長等十餘人由康紀鴻主席報告上次開會情形並謂因徵求黨員擬分四組徵集委員會從事進行次分散各種印刷品及討論進行方法並議决本星期三晚爲第二組委員會開會期星期四爲第三組委員會開會期星期六爲第四組委員會開會期至十時許始散會聞康君將於今晨因黨務赴寗大約於十九日晚回滬云 
[日僑行政會開會紀]  
　　日僑居留民行政委員會昨日下午五時半開會委員長菊池等均到會議事計議决要案五件（一）添　墓地火葬場（二）勸募民團債（三）改正民團放假日期（四）救濟分欠困日僑（五）更動小學敎職員以上各案均已分别執行矣 
[廣肇公所懇親會紀]  
　　昨日午後二時廣肇公所開夏曆新年懇親茶會到會極衆該公所董事評議員各義學公學女學等校敎員曁潮州會館郭若雨·黃少岩·郭樂軒·大埔同鄉會楊虎臣·楊壽山·楊子成·嘉應五屬同鄉會王佐廷·侯慧梧等由臨時主席郭標宣佈開會宗旨霍守華演說略謂現在風俗日即澆漓須提倡敎育注重道德等語後由楊虎臣·梁樹棠·羅芹三·馮少山·譚海秋·相繼演說至五時盡歡而散 
[徐州旅滬同鄉會立案批准]  
　　徐州八邑旅滬同鄉會自選舉大會舉行後除由會内將各董事當選證書及全體會員攝影公推代表分送外前日已呈准護軍使·及淞滬警察廳立案茲錄呈文·批·如下 
　　爲呈請立案並請批示祇遵事竊上海爲東亞著名兩埠中國交通樞紐敝屬八邑紳商學工各界旅居於此者無慮萬人以如斯人衆無一統屬機關固不足以敦睦鄉誼更不足以羣謀互助前於民國八年經姬釁彌·吳繼宏·曹有爲·諸人曾有一次之發起並於閘北太陽廟北廟頭地方購地五畝九分有奇爲建造同鄉會之基礎以後因事中止迄未成立今歲經旅滬諸同鄉重事組織海寗路三十九號爲臨時辦事處並於民國十三年一月十三日假法租界　　路尙賢堂開選舉大會按照暫行簡章第四條之規定選舉董事九人共理會務當衆揭曉馬耀先·姬覺彌·曹有爲·朱遐九·王武鈞·朱維臣·潘松林·劉雲昭·張益三·均當選爲董事所有敝同鄉會成立始末緣由理合備文粘同會章一併呈請鈞署立案並請批示祗違謹呈松滬護軍使何（警廳呈文畧同）批云呈及會章均悉查該會旣以敦睦鄉誼互相扶助爲宗旨所擬會章尙無不合自應准予備案附件存此批松滬護軍使何豐林 
[惠工債權團開會紀]  
　　函請包仁律師要求優先權　函請理賬員攤派保證金 
　　惠工儲蓄債權團昨日下午二時在工商友誼會開新年第一次常會推童理璋主席首先報告去年年終儲户非常困苦年老女工多環集本會求救幸得本會同志分别借貸始得度歲本會特徇工人請求組織債權團原想早日圓滿解决不料拖累經年仍無結果但鄙人决不因此灰心并望諸君努力繼續奮鬭嗣後每逢星期仍望來會集議旣無開支并可彼此交換知識云云言畢即由出席公堂丁姓報告謂被告四户之保證金已經公堂准理帳員具領攤派惟如何攤法及何日發給尙無定限是日李瑞九請求將存欵抵作一期股本一層殊欠公允因股本須先繳而存欵則債權團等攤派不能隨便劃抵再孔笠安請求優先權一層亦爲儲蓄團千求而不得之事不知公堂何以准彼而拒此云云經衆議决請主席即日致函代表訴訟包仁律師援孔例要求優先權并反對李瑞九以存欵抵作二期股本再函詢理帳員何日攤派保證金由文牘當時起草時已鐘鳴四下遂互約下星期必到而散茲錄當時發出之兩函如下 
　　致包仁律師函逕啓者竊惠工銀行倒欠工人儲蓄一案去年正月間曾經受害工人請求本會組織債權團並經本債權團委員會托貴律師代表起訴在案現已一載除收還四分之一外餘欠仍無着落一般工人儲户多困頓欲死當年終之時年老女工均環集本會求救幸本會同志分别借貸始得保其殘喘惟來日方長務請貴律師將此苦况陳明公堂准予援照孔笠安先例給以優先權以維工人生計夙仰貴律師熱忱素著諒不讓孔笠安律師專美於前况儲蓄存欵盡屬勞工血汗之資其優先理由較孔笠安尤爲充足再公堂交理帳員具領之四户保證金何日可以攤派可否即祈請求堂上先將儲蓄悉數發還否則李瑞九請求以存欵抵作二期股本亦欠公允因一則須先繳一則須列入債權攤派並望反對以昭公允 
　　致理帳員函理帳員薛邁羅先生代表金先生公鑒竊惠工銀行倒欠工人儲蓄一案去年正月曾經受害工人請求本會組織債權團在案初擬早日圓滿解决不圖拖累經年使一般受害勞工困頓欲死當年終之時多數女工無以存活均環集本會求救本會同志分别借貸始得保其殘喘頃聞公堂已將被告四户證金交貴理帳員具領攤派惟迄今多日未見登報通告特此具函奉詢能否先將儲蓄悉數發還一出自仁慈實爲功德兩便 
[發米駁船公所開會紀]  
　　船米被潮水激濕之交涉 
　　米船户陳正生王和桂前日裝米停泊浦江中過夜米被潮浪激濕貨主令其賠償各船户反對報告發米駁船公所於昨日下午開會當由陳正生報告前日裝米一百四十石因天晚不及卸貨泊在王家碼頭過夜見浦江中輪船來往甚多潮浪激冲乃向貨主言晚間將米卸去以免危險貨主謂詩晚無車車載囑令移泊南碼頭吾當向貨主聲明該處浦面遼闊且水巡時來干涉倘有不測不負責任詎料至半夜潮漲之時有某輪經過巨浪激冲致船中之米完全激濕幸知覺尙早大聲喊救各鄰船前來將吾船設法拖至碼頭翌日向貨主報告將米起卸後貨主索賠償損失七百元吾謂早已聲明不負責任詎該貨主將船扣留須七百元交出方肯將船放回請公所協助力爭經各董商議之下僉以連年船户屢次被潮水激濕之米船户祗得賠償因此上年開會屢次請求米業公所等懇請工巡捐局指撥停泊米船地點至今尙未指定但地點不指定水巡隊時來驅逐稍遲移遷拘隊罰辦故當向各貨主聲明如無專泊米船碼頭米船裝米停泊過夜發生危險不能賠償公所已發通告知照各貨主現在陳正生等兩船又發生被潮激濕難以承認且陳當向貨主聲明本公所應代爲交涉令將船釋放遂公舉潘桂生向貨主丁某交涉云 
[商業維持會常會紀]  
　　東南通信社云上海商業維持會昨日下午開本年度第二次常會到者十九人李廣珍主席首由汪北平提議謂邇來華洋零件交易日益繁劇而此種與外人交易之商人大都小本經紀且多不諳西文例如去年各烟紙店因寄售肥皂不識西文妄蓋圖章被西人指爲包銷發生糾葛被害者竟至百數十家最近如德輪船員不知西文合同内所列條件至肇命案等皆係受外人愚弄致受種種損害本會似應設法維持以重商業當經公决維持辦法（一）設立西文繙譯代理處（二）通告各會員此後如與外人交易時須經過西文手續者可請西文繙譯代理處代理或審查次張爕成起謂上次常會提議設立商務公斷處一案曾經公推本席先行徵求各會董意見當由本席連日與各會董接洽僉謂公斷處之設勢不容緩一致表示贊成應行報告當經公决先行設立籌備處並推陸端甫李廣珍汪北平孫啓英張變成等五人爲籌備員以便起草章程規劃一切 
[培開爾路刦案又獲贓盜]  
　　培開爾路一千四百八十號門牌居户蔡順甫家於本月一號被盜刦失值洋八十元之財物業由包探何慶恩在電車内緝獲案犯林阿根一名搜出假手槍一支解經公共公廨諭令押候查究已誌昨報茲悉特别機關探目白忠祺·昨亦在茂海路滙山碼頭二百七十號屋内拏獲是案盜匪朱桂發一名帶回總巡捕房稟由西探長壳羅香氏即向朱詰問朱已供認搶刦蔡姓分得原贓衣服數件質洋不諱故又向某押當吊出贓衣傳到事主認明屬實遂將朱收押並着手偵查該盜有無再犯另案以憑解廨訊辦 
[拘獲槍擊包探舊案關係人]  
　　同時并獲賭案 
　　老閘捕房包探李長生偵悉西曆一九二一年八月二十八號夜在福州路倚虹樓西菜館門首開槍圖擊法捕房包探吳炳泉案内之關係人康寶塘匿居新閘路太平坊一千九百五十三號屋内於日前下午報請新閘捕房捕頭辛克來協往拘拏迨至該處正在賭博當將康寶塘·與頭家張阿大·賭徒張王氏·任曹氏·王季鳳·沈萬氏·馮王氏·等男女十八人連同賭具一併帶入捕房前日解公共公廨即據辛捕頭上堂稟明前情中西官得稟向張阿大等訊供一過判張押西牢一月賭客各罰洋三元一併充公賭具銷燬康寳塘押候查明再訊 
[高審檢長返蘇]  
　　蘇州高等審判廳長朱獻文·高等檢察廳長周詒柯因公來滬同寓振華旅館已紀前報茲悉朱周兩廳長在滬公畢已於昨晚同乘火車返蘇 
[混宰呆猪查阻被毆]  
　　滬寗蘇三帮肉業所組之宰牲公作内設小作坊十九家專司宰猪並禁阻呆猪入作混宰雇用司事調查如遇皮色紅者例不蓋用騐章以重衛生所有呆滯猪隻爲熬油揩擦機器之用現歸新普育堂董事陸伯鴻辦理惟陸董尙未正式經辦故作坊家仍有將呆猪混進公作乘間私宰冒充活猪之事時有所聞近爲公作查知以呆猪混宰關係名譽故令調查司事加意查阻以杜流弊昨日上午九點餘有新興作主徐阿和故意將買就之呆猪數頭混進公作私宰其一適被調查司事唐錫鈞察出當場阻止詎徐等不服將唐毆打又將呆猪數頭一齊混進爲公作代表所知力加阻遏始行退出惟先進之一頭已經宰剝混充活猪旋經該代表等鳴警查拘時徐已避匿無蹤當赴一區一分駐所報告嗣唐被衆毆擊傷勢非輕立即赴地方檢察廳訴請騐傷昨日適逢星期日故奉諭今日到廳訴請騐訊旣由滬寗蘇三帮肉業代表所知以此事關係同行營業公作名譽當即分發傳單通知各同業等定於今日午後兩時齊集香雪堂公所開會共籌對付方法云 
[關於公債還本付息之兩廳令]  
　　上海縣知事昨接財政廳長訓令兩則係關於公債還本或付息者文錄如下（一）案奉財政部訓令内開查三年内國公債第一次還本中籤債票自七年三月一日起開始還本扣至十三年三月一日止期滿六年照章停止付欵曾經登報通告不再償付並分行各經理機關查照辦理在案現在此項中籤債票距本年三月日停止付欵之期爲時已近合行令仰該廳長遵照迅即通飭所屬各經理分機關將本年三月一日以前收回前項中籤債票限於本年四月底悉數彚繳本部核銷倘逾定限無論如何情形一律退還决不通融照收萬毋遲誤此令等因奉此合行令仰各該縣知事即便遵照如有收存前項中籤債票務於期前悉數持赴就近中交兩行抵解稅欵以便彚繳一便仍將止付日期先行出示布告周知俾免自誤切切此令（二）案奉財政部訓令内開查内國公債經理規則第十三條内開公債發息之期持票人如不將息票按期支取此項過期息票得自到期付息之日起至滿三年以内　　支取過三年後則作爲無效等語現查四年内國公債第十二號息票係由民國十年四月十二日起開始付息扣至十三年四月十二日三年期滿凡持有四年公債第十二號息票者限於本年四月十二日以前持向各經理付息機關領取息銀過期作廢不再支付除登報通告並通行各經理付息機關外合行令仰該廳迅即遵令所屬各經理付息分機關一體遵照辦理等因奉此合行令仰各該知事即便遵照歷届成案辦理一面仍將前項四年公債第十二號息票止付日期先行出示布告周知是爲至要此令 
　　尙有本埠新聞等轉入後頁 
 
 

Page 15

 
 
第一萬八千三百零七號;中華民國十三年 西曆一千九百二十四年二月十八號
星期一 * *本埠新聞二 
[甬同鄉徵求會展期消息]  
　　寗波一隊已成立 
　　寗波旅滬同鄉會第四届徵求會員大會本定陰曆元宵開幕嗣因各徵求隊長以新年中尙有種種舊習應酬無暇及此展期十日已誌昨報茲悉該會以甯波方面應另設一隊昨特派幹事烏冶琴與甯波招商局長余潤泉君磋商請其擔任隊長聞余君當即承認允向甬埠徵求云 
[一週間之内滙與外幣]  
　　内滙上星期中國内滙兌非常清淡揆其原因舊此時適在陰曆歲首各客商對於進貨方面大致觀望不前其他花米之類又無銷用故匯欵異常稀少滙價因在紅盤聲中頗有變化京津兩埠銀滙市價似有逐日改賤之槪週末北京公砝價掛一千零四十九兩五錢天津行化爲一千零五十七兩半比前週末各跌七兩北京銀元貼水週初每千元祗貼九元五角週末雖回高一元半較前週末尙跌落四元天津銀元變化相同週末價掛一千零十元烟台滙兌週間祗通過三次市價初則暴漲後即發生反動銀滙週末掛一千零五十八兩洋滙爲一千零十二元漢口洋例無重要上落週末每千兩計合申規元一千零三十四兩銀元週末掛一千零十二元比陰曆年底行市略疲宜昌宜平週初價爲一千零三十四兩星期二以後每日約計一千零三十七兩較去年底市價略高銀元始終爲一千零十八元杭州寗波湖州紹興餘姚銀元週末每千元均貼三元比前週末跌落一元海門亦降一元價掛一千零四元温州銀元結果比前週小四元蘭谿跌落二元掛牌價各爲一千零六元重慶九七平銀初無上落迨星期六日忽改縮五兩計價一千零十五兩銀元同時縮小五元掛牌行市亦爲一千零十五元成都九七平銀星期五以前市價均爲一千零三十兩週末縮小五兩比前週只漲起五兩銀元變化相同掛牌價亦無異萬縣九七平銀週初暴跌二十兩週末又小五兩價低至一千零三十五兩銀元亦跌二十五元週末價爲一千零三十五元其餘如江蘇各縣銀元及奉天安徽哈爾濱等滙價週間變化毫無云 
　　外幣上星期中各種外幣交易常在沉悶之中故票價改動無重要足錄一週間銷胃之較旺者首推老頭票故市價穩固英票買賣兩户均不過於岑寂市面亦極和平餘外各票幾無市面之可言茲將本週各票高低市價列下 
票别　　最低價　　　　最高價　　　　　差數 
英金票　八元三角五分　八元三角三分　　二分 
老頭票　八角六分　　　八角七分三　　　一分三 
花旗票　一元九角　　　一元九角一分五　一分五 
嗬囒票　六角七分　　　六角八分　　　　一分 
香港票　九角七分五　　九角八分　　　　五釐 
星嘉坡　九角四分　　　九角五分五　　　一分五 
法郎　　八分九　　　　九分　　　　　　一釐 
餘如馬克及各種羅卜票銷胃尤形沉悶故價格毫無變化云 
[一週間之公債市况]  
　　上週公債交易雖不十分暢旺惟現貨因存底薄弱手中揑有現票者莫不居奇故市面堅俏非常其漲高之勢似有不能抑止之槪期貨方面連日緣空頭紛紛補進致市價亦節節向上即往時一蹶不振之九六公債（即償還八釐）自入上週後亦日有生色最近市况據此業中人觀察空頭方面大都現已補齊此後趨勢漲風必因此見挫現貨存底不豐前途尙許樂觀所能致跌者惟漲後反動耳茲將上週初末市價列示於後 
種别　　　　　　週初價　　　週末價 
　　　　　　　　　　元　分　　　元　分 
金融大票現貨　　七四·一五　七五·七五 
又　二月期　　　七四·四○　七六·六○ 
又　三月期　　　七四·四○　七六·三○ 
又　四月期除息　七一·六○　七三·七○ 
整六現貨　　　　五四·五○　五七·五○ 
又　二月期　　　五五·一○　五七·三五 
又　三月期　　　五五·六○　五七·五五 
又　四月期　　　　　　　　　五七·六五 
七年長期　　　　五○·二○　五一·七五 
五年小票　　　　六一·一○ 
償還八釐　　　　一六·○○　一七·五○ 
[一週間紗花槪况]  
　　上週紗花市面先以時局不安人心虚弱價格頗爲疲軟及週中時局未見有何變動商人自知輕信謠言徒自紛擾之不當買氣稍形活動又以廠家存底不豐開工遙遙無期將來出貨必難驟旺同時日外債成立音訊傳來日商態度轉堅紗花價格遂成漲風已能相埒於去臘杪價孰意美國棉業惡化連跌十餘日由三角四分五釐七金洋跌至三角一分世界棉市爲之震動印棉亦步跌二十餘羅比以致週末市價亦趨跌風雖然上週内尙未至深受美棉惡化之影響也蓋上週内各帮銷路尙暢以去臘積囤極枯故多於紅盤中採購是以需要旣旺市價不致隨外棉以俱小日本三品紗市亦以美棉暴跌頗懷疑慮市面雖有乘勢傾跌之象而大户態度穩健不欲盲從仍有竭意維持之力以後美棉如能不致再跌則吾東亞棉市終可保持現狀否則傾跌之風必難逃免於吾東亞也茲將上週本埠紗花成交槪况分述於左 
　　（一）期紗上週期紗伐交不多　週末價格聯跌交易稍多共成交十萬兩四千二百包計紗　交易所成交八萬五千包物品交易所成交一萬一千九百包取引所成交六千六百包茲以上週中二月期爲標準而比較中口之期紗價格於左 
　月　　日　中國紗布交易所　日本三品取引所　　東滙 
　　　　　　　　兩　　　　　　　兩　　　　　日元 
二月十一日　一七七·一　紀念節停市 
二月十二日　一七七·九　二○○·一（三一三·九）·六三七五 
二月十三日　一七八·四　二○三·五（三一三·一）·六五 
二月十四日　一七九·二　二○一·二（三一二·○）·六四五 
二月十五日　一七八·七　二○○·一（三一一·四）·六四二五 
二月十六日　一七六·八　一九九·八（三一○·六）·六四 
　　（二）現紗上週現紗以客銷踴躍價格不致隨期紗俱小漢口·江西·四川三帶交易最多次爲天津·廣東·汕頭·福建等帮共做開七千一百包本紗二十支價格以十三日一百九十八兩之金城爲最高十二日一百八十九兩五錢之雙喜爲最低士六支價格一以十六日一百九十兩之金城爲最高十一日一百七十八兩五錢之人鐘爲最低十四支價格以十四日一百七十四兩之大發爲最高同日一百七十二兩七錢五分之長城爲最低十二支價格以十三日一百七十五兩二錢五分之孔雀爲最高十二日一百六十八兩之電車爲最低十支價格以十五日一百六十五兩五錢之金城爲最高十二日一百五十七兩之麒麟爲最低他若本埠英廠紗以十六日一百九十八兩之二十支雲鵬爲最高價十四日一百五十一兩之十支藍龍爲最低價本埠日廠紗以十五日一百九十五兩七錢五分之二十支立馬爲最高價十三日一百六十六兩五錢之十支豐年爲最低價週間廠家開出期現各紗共八千零五十五包計二十支紗五千八百包十六支紗九百七十五包十四支紗二十五包十二支紗一百十五包十支紗一千一百四十包内鴻裕廠寳鼎三百二十五包振泰廠紅福一千四百包申新廠人鐘七十五包童子軍五十包恒豐廠雲鶴五十包富貴四十包統益廠金鷄十五包怡和廠五福二千包牧羊二千五百包三星六百包寳星三百包藍龍三百包雙洋三百包東方廠文明一百包茲將大阪現紗一週間成交價格錄之於左 
月　　日　　藍魚牌　紅財神牌　　福島牌　三馬牌 
　　　　　　　日元　　　日元　　　日元　　日元 
二月十一日　　　　　紀念日停市 
二月十二日　三三八　三○五　　　三一一　三○八 
二月十三日　三三七　三○三　　　三○八　三○五 
二月十四日　三三五　三○二　　　三○七　三○四 
二月十五日　三三二　三○○　　　三○五　三○四 
二月十六日　三三○　三○○　　　三○四　三○二 
　　（三）期棉上週期棉共成交九萬七千八百擔計紗布交易所成交九萬四千九百擔棉業交易所成交二千九百擔茲以上週中我國二月期棉價及英·美·印三國三月期棉價錄之於左 
月　　日　　中國通棉　　美國紐約　　英國利物浦　印度孟加拉 
　　　　　　　　規元　　　　金洋　　　　便士　　　　羅比 
二月九日　　四七·一○　·三三五○　一九·三四　　五四三 
二月十一日　四六·五○　·三三○八　一九·二四　　五四一 
二月十二日　四六·九○　林肯紀念日　一九·一二　　五三二 
二月十三日　四六·九五　·三二八七　一八·七八　　五三○ 
二月十四日　四七·○五　·三一七八　一八·五二　　五二五 
二月十五日　四六·七五　·三一○○　一八·○二　　五二○ 
　　（四）現棉上週廠家及各莊號收進期現各棉共五千九百二十件内陜西花二千○五十件最高價爲十四日之四十八兩五錢最低價爲十三日之四十六兩家鄉花一百件價僅十一日之四十三兩五錢通州花二千件價僅十一日之四十八兩姚花六百件最高價爲四十三兩二錢最低價爲十二日之四十三兩鄭州花一百件價僅十三日之四十六兩火機花一千件價僅十二日之四十五兩五錢漢口花七十件價僅十四日之四十四兩收進者計老公茂六百件東棉二百件東方二百五十件内外二千件廣帮七百件三井一千八百件陳公茂二百件裕豐七十件他若美國現棉最高價爲九日之三角三分八釐五金洋最低價爲十五日之三角一分三釐五金洋英國現棉最高價爲十一日之十九便士六九最低價爲十五日之十八便士二四云 
[一週間之絲市]  
　　自陰曆新年以來本埠洋莊絲市仍現停滯之狀是以紅盤交易不甚暢旺綜計廠白黃灰各絲經共祗談成二百九十九擔查絲交清淡之故無非因各國市塲絲經行底頗充而銷路呆滯致横濱絲市日益鬆廉廣東粤絲亦趨傾賤故歐美各絲商對於華絲行市頻頻看跌但滬埠各絲商類皆以存貨有限絲本較重態度甚堅兼以近日以來洜國絲滙連日放長是以海外來價益難接近絲經交易因而清寂前途市况又抱悲觀茲將上週中關於各絲經市情分類詳述於下 
　　機械廠絲上週中廠絲交易異常寥落週初法莊方面雖談成中下等貨七十擔然均係去臘所來之賬故絲價尙屬平定迨至週末時海外絲市頓形傾賤致歐美來賬高廠經僅去價一千三百五十兩中廠經價祗一千二百兩左右較諸滬埠市價相距百五十兩故廠商之執有餘絲者類均嫌價過小不願承售致行市雖疲而交易無聞云 
　　輯里白絲經輯里白經市面上週反形堅挺緣係英莊去路且以陳貨售罄致絲價實較去臘提漲十兩但上中等貨美法銷路亦均呆滯歐美來價相懸亦有百餘兩故毫無成交然白絲商以手中存貨不多内地存絲亦薄而絲價益昂故態度均甚閒適市况堅定云 
　　川魯鄂黃絲經上週中黃數經交易不甚暢利上　川魯廠經因里昂來電嫌價太高銷路毫無惟中等川廠經法莊略有談就絲價跌去四五十兩湖北廠經亦有交易價竟驟跌百餘兩川鄂黃粗絲上週印法等莊公路尙佳交易不弱惟價均平疲故行市異常疲軟云 
　　八繭灰經上週中灰經市面竟趨沉寂上中等現期各貨均無成交緣美日各莊於去臘抛成數批後需胃已足故自入春以來鑒於海外絲市日益疲賤本埠滙率逐步高翔致雖有來賬價均小去數十兩而灰絲商方面仍非高價不售故交易難成行市堅靜云 
　　預料本週絲市倘歐美行市仍無起色滬埠絲滙依舊不鬆則廠白黃灰各絲經交易均難暢旺而絲價當有傾賤之勢云 
[一週間之茶市]  
　　上週間洋莊茶市大勢仍平疲緣海外銷塲法美兩莊完全呆滯英印兩莊市面亦無進步且各貨開出紅盤均較上年年底爲低華商希望又成泡影預測茶業前途殊未能樂觀也茲將上週間各茶市况分述於下 
　　路莊上週間路莊綠茶總計成交二千六百五十箱較前週增銷一千二百九十五箱各茶交易仍以珍眉貢熙兩項爲最旺惟珍眉成交之貨以屯溪歛縣等路之中莊貨爲多售盤自四十兩○五錢至五十兩市價均略見跌婺源高莊之貨因價值太鉅殊少銷路但市上存貨不多亦無重大妨碍至貢熙一項來路貨已爲白頭莊搜買凈盡惜爲經濟所困人心不堅市價仍未見提漲蝦目珠茶白頭莊業已開辦但銷路不大市面仍疲且行家限價三十餘兩至四十兩進貨高莊珠茶殊遭厄運但珠茶價格跌至三十二三兩已屬跌無可跌將來法滙回縮或不無物極必返之望至路莊大帮美莊去路週間仍未活動華商鑒於市面久延之非計業已開始拆售全週計由忠信昌·恒豐潤·等茶棧拆出老馥馨·共和春·芳香·同泰昌·日昌永·和春祥·永和·鼎盛隆·等牌號之貨共計八帮蔴珠寳珠芝珠圓珠價三十四五兩針眉娥眉三十一二兩蕊眉二十二兩芽雨十八兩市盤均不見佳至鳳眉一項已由保昌洋行買進三百餘箱售價二十六兩五錢極爲低弱此外如秀眉眉熙等貨全週毫無交易 
　　平水上週間湖州平水綠茶仍趨清淡大帮一項美莊全無銷路全週僅英莊買進零碎貨四百六十餘箱市價均較前週見弱市面殊形沉寂 
　　土莊上週間本埠土莊紅綠箱茶市面仍無重大發展故各製茶廠家依然停工歇業不敢製貨市上交易全週除珍眉貢熙兩項略有輸出外其餘均無市面 
　　工夫上週間工夫紅茶市面依然呆滯英美德法各莊均趨觀望華商因價格不合亦决靜待時機全週僅祗兩湖紅茶成交二百五十一箱價二十一二箱市盤較前週又略見低云茲再將前上兩週輸出箱數及存底列表比較于下 
　　輸出比較表 
茶　　名　前週輸出箱數　上週輸出箱數　茶　　名　前週輸出箱數　上週輸出箱數 
路莊珍眉　六七○　　　　一○四七　　　路莊蕊眉　二○　　　　　一二 
路莊貢熙　四九六　　　　七八七　　　　路莊芽雨　無市　　　　　五四 
路莊珠茶　一一五　　　　一七一　　　　路莊娥眉　無市　　　　　一四九 
路莊鳳眉　一四　　　　　三四五　　　　路莊綠茶　二九八　　　　四六九 
路莊針眉　二四　　　　　八五　　　　　路莊紅茶　一一○　　　　二五一 
路莊秀眉　一九　　　　　無市 
　　存底表 
茶名　箱　　　數　茶名　箱　　　數 
路莊　二八五八四　平水　二三五六一 
工夫　四一○六○　土莊　　三四○九 
[鐵工要求加資之磋商]  
　　鐵業冷作工匠小件各工人因工資微小不敷開支故開會集議要求店主加增工資三成及飯食改兩粥一飯爲兩飯一粥各店主以春間生意清淡難以允加工人乃要求以元宵節起實行加資茲各店主以日期已近恐有停業情事故於前日下午在公所邀同工人代表毛和生丁南林等集議磋商各店主向毛代表云工人要求加資現在鐵價進本甚大售出方面頗難加增此種困難情形工人均已知悉實已勉强支持過去俟生意發逹定當酌加至飯食一層可能照立准改爲兩飯一粥云云毛代表謂去年冬間本欲加資因年關之故遲至今年發動店主所說俟鐵價賤小出售加價定當加工查現在鐵價比前兩年已小去一倍之多主顧方面亦已加價請念工人之艱苦懇求照加雙方磋商之下各店主祗允加一成各工人頗爲堅决不逹到目的不止議至多時無結果而散 
[元宵節警察之保護]  
　　淞滬警察陸廳長以明日爲舊曆元宵節城隍廟豫園小世界游戲塲及華界南北各戲館影戲園游人必衆各寺院婦女進香者亦必不少防有匪徒乘間搶捋婦女飾物及摸竊游人銀洋情事亟應預爲嚴防派探查緝故飭偵緝隊郝隊長隊員趙幹生迅派偵探分赴城隍廟豫園小世界及小東門十六舖裡外馬路民國路中華路新舞台並新老北門老西門曁閘北等處務於元宵節日通班分段梭巡如遇匪徒刼奪行竊立即拘拿解辦以資保護 
　　南市一區警署王署長以明日爲舊曆元宵境内各會館由商家雇梨園中人登臺演劇手藝中人亦皆放工休息各處游人必衆對於地方治安亟應注意故昨已知照該署李戴二巡官督帶長警届時實力巡察以保公安其一區一三兩分駐所境内亦由各該署員預行加派長警四出巡邏矣 
 
 

Page 16

 
 
第一萬八千三百零七號;中華民國十三年 西曆一千九百二十四年二月十八號
星期一 * *[揚州同鄉聚餐會紀]  
　　揚州八邑旅滬同鄉會昨日召集徵求隊長曁同鄉中重要人物討論議案並舉行聚餐會下午六時到者五十餘人徐輔臣臨時提議謂今日爲同鄉今年第一次之歡會可於席間從容討論云云主席吳二尊謂上年本會徵求成績各隊長異常出力裨益良多茲常奉一杯爲諸君祝又本會擬於下月開成立大會應行預備之手續甚多尙希諸君協力贊助云云又謂擬增設徵求隊長二十人在此一月内每隊至少徵求五十人結果增推隊長數人並互勗進行至九時興闌而散 
[婦孺敎養院收容女丐]  
　　閘北西寳興路二百七十六號之婦孺敎養院自經閘北紳商贊助成立以後對於敎養婦孺收容貧苦孤寡極爲熱忱辦理茲以本埠常有多數女丐率領子女沿路求乞極堪憐憫應予收容俾作工藝以資工作而免凍餒除由該院隨時派員查訪導之入院外因恐未周特再通告本埠各公團請代注意以重人道其文云敝院自荷各界熱忱贊助得以開設感激之忱無以復加特恐全埠遼闊孤寡綦多派員查訪尙有未周致負盛情殊深焦慮爲此特行函告希貴會諸君隨時注意一遇貧苦婦孺以及沿路行乞之女丐即予領至敝院作工度日免致凍餒無量功德不勝代感云云 
[女子被拐遇救回滬續誌]  
　　婦人周鄒氏之女玉貞遭拐匪陳瑞亭·拐婦陳吳氏·串黨丁四誘至大連灣由警將丁拘獲訊押玉貞送回滬上經救濟會偵探王偉文先將陳吳氏緝獲傳同玉貞母女函送地方廳請訊在案前日下午經張檢察官提案研訊之下判將玉貞交給伊母周鄒氏領回管束並着具結送否復據該探查明在逃拐匪陳瑞亭匿居福州路人和棧内稟明法官函請公共捕房派探協捉至在押大連灣警署之丁四爲本案最要之犯業已禀明車檢察長備文飭警發給旅費赴大連提丁犯到滬歸案懲辦 
[樓道富請領陳阿毛屍棺]  
　　浦東爛泥渡上金館門口倒斃舞名男尸一具由保報請法庭派員騐明由堂棺殮候認在案昨午有樓道富協同該圖地保投地方廳稟稱甯波人向在治下爲小本生理死者姓陳名阿毛年四十七歲與民同鄉平日在浦東沿灘各碼頭爲小工原籍家内有一老母窮苦異常染有瘡病此次實係因病半途倒斃民與之爲友爲此來案請領屍棺以便送回甯波原籍車廳長諭候核示飭遵 
[玩弄汽車損機傷人]  
　　張阿虎昨在靜安寺路亨茂汽車行内玩弄汽車撞傷陳永發損壞機件經該行西人報告新閘捕房派探將張拘押候解公共公廨訊核 
[汽車傷人兩則]  
　　昨日下午一時一千二百八十七號汽車駛經北西藏路撞倒行人宿心霓跌傷足部由滙司捕房七百十三號華捕抄錄汽車號碼送受傷人往同仁醫院醫治旋即帶該汽車夫入捕房請究 
　　又有一千一百零八號汽車於昨日下午三時駛經靶子路撞倒甯波人十二歲男孩吳阿康腿膝受傷經東虹口捕房八百十四號華捕押令汽車載送受傷人往同仁醫院醫治一面帶汽車夫入捕房稟候捕頭發落 
[法庭提訊兩拐案]  
　　陳德生控婦人楊周氏拐匿伊子一案前日下午由郭檢察官提訊陳供住公益里爲成衣業生有一子名和尙年四歲前日　失所在嗣有人目覩爲楊周氏誘抱拐匿因此控究曁之該氏供詞推諉問官判氏收押仰原告往邀見瞪來案再審又韓生賢控沈壽青拐匿伊妻王氏一案亦由問官於昨午後提訊韓供家住車袋角我妻　氏年二十八歲去年舊曆十二月初七日逃逸嗣訪悉遭前與民人同居爲成衣匠之沈壽青誘姦匿居十六舖今往找尋祗將沈扭獲送局解案但我妻仍被唆使逸去求追質之沈供認與該氏姘識現求寛限尋交問官判韓退去沈押交王氏來案再核 
[搶金挖耳人贓並獲]  
　　甯波人張祥水年十八歲不務正業昨因在愛多亞路攫取婦人陳王氏之金挖耳一支圖逃被包探孔慶平連贓追獲帶入老閘捕房收押聽候解究 
[扭控摸竊藏有股單之皮夾]  
　　浙人閔克成前日扭趙金魁至五區控稱頃民行經寳山路被趙摸去皮篋一隻内有價值五百元之股單一紙當經覺察將趙追獲詎贓物已被過付與同黨請究李署長質訊之下判解科候辦 
[竊匪拘禁過年之酌釋]  
　　南市一區警察署於去臘歲暮查照歷届成案派警將碼頭竊匪拘禁過年茲聞拘到之竊匪四十餘名内以故犯爲多現届陰曆元宵照章開釋業經王署長將拘留各犯分别察看如能改過及非故犯者分别酌釋其餘怗惡不悛者另行發落 
[不付期銀交保理楚]  
　　伯興洋行延農復律師代表投法公堂控稱前有屠幼濤向原告處購買鑽石等物計價洋一萬零五百兩常山屠出立期票一紙係一千九百二十二年一月九日期到期不付人亦避不見面至今始被原告在途遇見扭案請求訊追詰之屠幼濤供認出票惟此票係民人出與李天生祗欠四千餘元並無如此之多等語原告律師又稱查李天生是原告之夥被告將鑽石賣去後至無錫購買地產請求將被告之產拍賣抵償云陳讞員商之法領梅君判本案訊得被告承認出票應着交人銀並保出外如數理楚利息常年八釐 
[欠木價限期付款]  
　　新大恊記木行延博勒律師代表投法公堂控作頭李瑞記前向原告往來木料共被虧欠八百十三兩拖延不理求追等情被告派人代到判着被告自行到庭再核昨又傳訊原告律師稱被告向原告購買木料係建造吳淞房屋所用今查房屋已經完工被告所欠之欵延宕不理請求嚴追詰之李瑞記供認欠欵因商人建造吳淞房屋虧蝕故一時難以措還請求可否限期拔清陳讞員商之法領梅君判着李於七天内先付四百兩餘欠再核 
[徐叔彬請求破產着自行投案]  
　　法租界和昌泰號經理徐叔彬延賚美律師代表投法公堂聲稱徐叔彬所開之店邇因虧蝕難以支持請求准予破產今將賬簿呈案惟被告現在天津故未到案請核繼據博勒律師起而反對稱敝律師代表和昌泰號股東三人曾經以刑事起訴徐叔彬　行　逃今被告忽延律師來案請求破產敝律師甚爲反對請求堂上着徐自行投案再核陳讞員商之法領事判聲請人請求破產旣不到案礙難照准着徐自行投案再行核奪 
[客棧欠欵限期理楚]  
　　許培春前投法公堂控新隆客棧主婦程老三不理借欵本利洋六百十三元拖延日久請求嚴追等情判程交保限理茲因程無保管押昨又提訊詰之程老三供婦人在押一時難以設法請求准予改交尋常保出外理楚等語原告稱被告頗有家資實情有意刁滑不理仍求嚴追中西官判程仍交人銀並保限十四天清理違干未便 
[寧波路燕子窠之破獲]  
　　無錫人蔣姚善在甯波路二百二十五號門牌屋内私售燈吃洋烟爲老閘捕房包探張安才偵悉協同華副捕頭張君密往將蔣及男婦烟客張子根·蔡老四·蔣仲興·陳張氏·等拘獲抄出烟具帶回除將燕子窠主管押餘人准各存洋五元保出聽候公共公廨訊辦 
[旅館違章供客吸烟]  
　　福建路九十號門牌華商旅館主謝季常因設備鴉片烟土供給寓客開燈吃食前日被老閘捕房鄧副捕頭與包探朱漢波查見以謝違章將烟具帶回捕房候稟請公共公廨出單傳謝到案訊究 
[身藏烟土被拘]  
　　紹興人朱揚清前日身藏鴉片烟土兩塊經過廣東路被包探婁寳生搜出帶入總巡捕房據朱供稱此項烟土係出洋七十元至法大馬路保興里三十七號門牌某土行購買等語捕頭命將朱收押候查明解送公堂訊辦 
[烟土案兩則]  
　　一區三分署昨派長警在高巷頭查獲私售洋烟之韓福生並吃烟之陳子文等抄出大小烟具解署轉送地方廳罰辦又水巡隊巡警昨午在大逹碼頭某小輪上查獲搭客施小林行李中私藏烟土五十六兩人證併押解到隊飭送地方廳訊辦 
[虹口捕房瑣事三則]  
　　無賴廣東人歐六昨在虹口天潼路青雲里弄内擺設賭攤串黨誘人入局賭博欺騙歛錢由七百九十三號巡捕查見以其違章當將歐拘獲連同賭具帶入捕房押候解廨訊究 
　　挑舊貨擔之孫紀高昨在鄧脫路收買楊林公所失竊之賊贓鐵板值洋四十元由探何慶恩查見將孫連同鐵板帶入捕房稟明捕頭押候解究 
　　積竊吳阿二昨在大連灣路張乾卿木作場内竊取工匠棉被三條布衣數件携贓逃出適被滙山捕房包探何慶查見向詰支吾遂將人贓拘入捕房候稟請捕頭核辦 
[道署批示照錄]  
　　滬海道尹公署昨日發出批示兩則照錄如下（一）批松江縣公民陸世章呈爲巡官勾串騷擾深夜侵入民宅違法率警搜捕籲救檄縣查辦以安良善由據呈該縣亭林區巡官壽爾臧勾串騷擾違法搜捕等情是否屬實仰松江縣知事澈底查明秉公核究具報毋稍徇延切切此批（一）批松江縣公民楊翬等呈爲警官違法舞弊　　殘　　詰令縣　究由呈悉查此案前據該縣公民陸世　來道呈控業經指令該縣澈查核究具報在案據呈前情仍仰松江縣知事併案澈究具報核奪此批 
來函 
[穆抒齋來函]  
　　敬啓者昨日貴報本埠新聞登有人東春宴中之閘北水電問題内有我等所反對爲議員得賄非法通過此爲議會内部之爭云云查鄙人當時所述者係吾等反對受賄及違法並不反對商辦云云亦無此爲議會内部之爭一語違法二字與非法適過四字相去甚遠故據實奉呈敬希登入來函一門爲感穆湘　頓首正月十三 
來件 
[蘇城隱貧會第六次修訂章程]  
　　緣起蓋聞博施濟衆堯舜猶病然能盡一份之餘力以拯人之厄節奢華可免之費以救人之急在我無傷於人有益體大地好生之心造子孫無量之福太上曰禍福無門惟人自召帝君曰人能如我存心天必錫汝以福此同人等所以竭一份之餘力而籌設隱貧會也夫今之所謂貧者若鰥寡孤獨窮而無告之流已有養老　孤恤嫠苦兒等院或留養或周恤至於士之賦閒商之蝕本依人者失就旣無儲蓄又無恒產甚至貧病交加告貸無門肩挑負販且非素習顧全體面勢在兩難旣知廉恥之須敦奚黃乞憐之作態當此米珠薪桂舉室嗷嗷求生不得求死不能故邇來賣妻鬻女服毒吞燐慘傷之事時有所聞此皆貧而無告愈隱忍而愈困苦者設無救濟之法曷以登諸彼岸乎爰邀同志集合是會專爲貧苦上流因正當而失業失就者計雖貧至絶無依賴而始終不失其志者本會當維持其暫時清况一俟有就復業即行停止今議定籌集特捐月捐兩種辦法凡認特捐者一次捐助若干此項作爲基本存莊生息無論如何祗能支息不能動本認月捐者每月一元或　元按月收取此　收入按月支派隱貧各户故認月捐者皆爲本會會員認特捐在百元以上者爲本會贊助員惟冀樂善君子慨解仁囊襄成義掣廣積善緣不獨功德之昭垂亦挽救世道人心之一助云爾披瀝上言伏祈垂察 
　　本會第六次條訂定章 
　　第一條宗旨本會宗旨對於現在各慈善機關或未曾設有挽助而有不得不補救者即本此以爲主義蓋同人等鑒於年來生活程度日高凡正當士商品行端方不得已而失業失就或因病及衰老不能作事又素重體面無可告貸如以上隱貧各户設非竭力維持恐其日就墮落此本會所以設立冀能勉盡擔荷之責故於扶老慰幼之中尤深望繼起其家道凡失業失就之户必勸導其速謀職業或因病衰老不能作事者當先栽植其子弟按查年齡程度勸之入學凡小學畢業欲入高小者及高小畢業欲入中學或專門學校則不論官立私立敎會立所有學膳等費會中當補助之以勵其成而資自立一凡小本經商中級行業一家所託或遭意外之耗損而無力持支一旦閉歇生計頓失所依者會中立有貸欵方法以助其進行但須按照本會兩益貸欵章程辦理之 
　　第二條對於領户之手續本會對於領户之設備凡屬於隱貧者如本會耳目所不及無論何人均可按情詳告本會由會派調查員查核情狀復到本會確係隱貧無告者在定額未滿之時由會核計口數塡給憑函按月向會中指定地點日期領取欵項但非經調查確實不論何項資格不得任意要求以重公欵而昭核實倘額滿見遺先行登記一遇缺出挨次遞補 
　　第三條領户經費欵額之限度本會發給領户之額欵即以各會員所認之常年月捐按期支派各户今暫定額數以一百五十户爲限將來會員增多領户之額亦隨之推廣現定每户之中大口一元小口半元（老年中年爲大口四歲至十五歲爲小口）但遇人口較多之户得變通辦理（須酌量核減欵數因日用凑合扯算亦可較省）如非赤貧之户賴以餬口者每户不得逾三元以合扶持清况之旨 
　　第四條扶助領户男女子弟學業之規定本會領户中之衰病年老以及已故士商之男女子弟且年齡正常學業無力就學者除國民小學外能考高小程度以上者爲合格由各該生自行報告本會由本會主任人定期先行面試如能合格當即按照定章准憑其所付學膳書籍等費之校據向本會支取再由會計處查核與定章相符方可照付以資造就其或青年婦女急謀糊口者已山本會籌設縫紉刺繡專校以便習業除本會領户女子免收膳學費外如通行清白居户有志附學者得能照章辦理亦可酌加收容　求男女各有學業俾可家家繼也有人 
　　第五條補助學費欵項凡補助領户子弟入學欺項得在本會基本金之利息項下動支設或不敷應付可儘優秀者先行遞補（未完） 
公布欄 
[江蘇高等審判廳]  
　　民庭判决莫保成與高發記因　欵涉訟不服第二審判决上訴一案（判决主文）上訴駁斥三審訟費由上訴人負擔 
　　刑庭判决戴　亭因　欵取財不服江寗地審廳判决上訴一案（判决主文）本案上訴駁斥 
　　批示魏炯呈爲　請登緣由狀悉已　情呈部核辦仰即知照此批以上二月十七號 
[上海地方檢察廳]  
　　批示楊雙克等狀悉次已起訴所請免予檢舉之處應毋庸議▲許如駿　悉俾即來廳候訊此批▲鄭憇棠狀悉仰即邀同吳士章來廳候訊此批▲張錫琳狀悉所訴之事是否屬實仰赴原縣具狀可也此批穆恒祥▲狀悉該民如果有傷仰即來廳報騐此批▲張志松狀悉候偵查此批▲陳金祥狀悉仰即依傳到廳候訊所請派警迎提暫毋庸議此批▲樊公儒狀悉候傳訊核奪此批▲倪金林據訴王元記違約支欵請求追還貨本等情顯屬民事範圍着向同級廳狀訴本廳碍難准理此批▲許成林狀悉候核辦此批▲陶江　狀悉候訊明核辦此批▲姚徐氏狀悉本案刑事業總判决至追還方單　　償損害各節仰赴同級廳提起獨立民事訴訟可也此批▲周德宏狀悉候核辦此批▲張俞狀悉本案第二審不屬本廳管轄仰赴江蘇高等檢察廳依法上訴可也此批▲丁學裕狀悉據訴各節均係推測之詞所辦應毋庸議此批以上二月十五日 
 
 

Page 17

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 18

 
 
第一萬八千三百零七號;中華民國十三年 西曆一千九百二十四年二月十八號
星期一 * *自由談 
[後洛神賦（上）] [  張嗇庵]  
　　昔曹植因甄后之事原本宋玉作感甄賦後明帝改以洛神明帝后所生也近者梅瀾體究賦語爲洛神劇瓌麗姚冶極服妙采傾動一時之耳目若眞覩洛神然者樊山翁旣爲之賦瀾又以請夫文之不可苟作也事必目之所曾經感必心之所獨喻玉以義諫植以情酬其較然已瀾非甄未嘗見甄奚自而貎甄余非植未知爲植何詞以當植雖然毛嬙驪姬西施鄭旦言色者不必一人也而同於美鄭衛風詩齊梁樂府託感者不必一詞也而同於情何世無色何人無情職是而言宜若可作夫甄亦至可哀矣天賦馨逸殊艶之姿寄命喪亂戰鬭之世十五而嫁袁熙二十三而歸曹丕四十爲后四十二而讒死被髮覆面塞糠搤吭此何狀耶丕雖能文章而猜殘成性骨肉之閒豈徒凉薄其於甄也記亦言植始求之操攻破鄴乃回與丕植意不平以丕之狙警詎無聞覺讒言浸潤或其一因固不待豆泣釜中蒲生塘上爲忌植疾甄之疑似也甄幸生子爲操所愛齒又漸長植屢鮭彈章抱釁歸藩阻絶朝請故一得徘徊於削絀之向一得偷息於豺貐之吻不然萋菲貝錦匪伊夕朝寗待舜禹事已黃初二年六月而賜死也植朝京以黃初四年距甄事二年矣玉鏤金　枕之賜正爲甄已異物無事猜防故示包荒分頒遺物植之覩枕流涕論跡則危論情則摯拳拳欵實良在於茲其爲賦心不同宋玉旣嫌疑而不能爲誄又悱惻而難閟於懷即無巖畔之見焉已高唐之託耶吁嗟甄乎溯建安黃初到今千五百餘年矣紬揚史氏之篇掎無虞初之說旁及文人短書小記其間質色如甄遭遇如甄嬋娟羣豸曷勝僂數惟無文藻聲名如植其人陶思寫怨遂令光影沈滅都若遺而忘之耳瀾也何人研微揣顯假容光於粉黛傳哀豔於氍毹乃使效愛貽璫表繾綣於鄴　盟誠要佩泯悵惘於漢臯思古傷今何其合於風人之旨也僕亦恨人雅悲怨女微瀾斯請亦將聞樂而輟觴罷琴而抽緒遂不辭而賦之 
[壁上觀災記] [  寅三]  
　　十二日應舅氏之招赴吳作一夕之留舅居距城可十里故旣至車站復以蹇驢行一鞭吁驢聲裡和以三吳軟語覺有奇趣旣抵舅逆於溪上小橋頭手挽余臂且拭其髯且行目談相將入室余與舅氏别者裁二載而舅之髯妗之髮均已斑白矣各述思慕畢舅即出酒食裁割之蔬新熟之醅鄉間蔬食風味别饒且舉家團坐飲啖自如一洗城市間拘牽之惡習此更足使余艶羨不忘者食已大地已暝鄉間慣習日入而息故余輩間話片刻即擁蓋求夢余以車驢之勞困憊已極目方闔即入睡鄉朦朧間聞捶鑼聲余在滬耳鬧元宵聲熟猶以爲身在滬濱也不之顧詎堂堂之聲漸作漸厲而室内亦有雜亂之聲起於是頓意余方作容吳臺也鄉間夜午捶鑼必報警也豈有盜乎一驚而醒則室中燈火熒熒舅氏方亟亟理其行篋室外人聲嘈雜一若大難之將臨者余方駭詫間妗忽坌息入曰火且破頂矣余聞報急披衣起曰火乎可怖哉速往撲滅之舅阻余曰旡恐火方作於村之末且水龍漸集人手衆多當可不至燎原甥作客我家可不必纓冠往救且言且理其篋狀至忙碌余乃啓後窗視第見濃烟盤繞於壁端於月色之下幻作各種奇態若者如樓若者如閣樓閣之形漸煥散如牛者如人者繼之俄而一縷奇濃者作異軍之特起則又似一槎枒之老樹搖曳於空中維時雜亂聲中漸聞號哭之音而其音殊慘酷似臨危所作者余不禁爲之毛髮懍戴時舅之兩鄰咸荷鋤擔桶往救舅整理已畢亦携桶往余欲隨之往舅苦尼余曰汝勿往萬一延燒及我家汝第護汝妗及弟妹輩携我所理物而出余感靡已矣余知舅實不欲余爲之效勞也乃仍憑窗而眺一轉瞬間火已破屋而上烟霧頓減惟見融融者飛舞天末與蟾魄角光而光下哀哭之聲益盛似更有兒啼聲老婦哀號聲與無數呼救之聲相雜者慘悽萬狀使人聞之股震欲折幸俄頃即熄然天已漸作魚肚白矣未幾舅氏將具歸雖未額爛頭焦然已筋疲力盡而余則反袖手作壁上觀自訟於心殊覺有愧爰於返滬復作壁上觀災記以誌我過 
[高陽臺] [  顧佛影]  
　　梁溪楊令茀女士塑製紅樓夢大觀園模型 
　　裝點烟霞剪裁鶯燕春風縮了柔鄉小樣亭臺繞伊尺咫紅牆絳珠枉道歸離恨砌相思猶住瀟湘認啼鵑綠瘦紗窗黃褪斜陽分明一掬梁溪水問溶溶底事學做腸幾日深閨費他心手商量個中結構知何似似齊梁短艶文章怕傷春收入芸箱藏入蘭房 
高歌入雲之花腔　 
[没趣的恭喜] [  周振聲]  
　　朋友們一到新年遇見了我總對着我恭喜你恭喜你我同恭喜我的朋友道你恭喜我什麽朋友說恭喜你發財我道我如今在學校裏讀書財從何發起朋友轉口氣道我恭喜你學問進步我答道我年年留級有什麽進步朋友又道恭喜你和情人成夫妻我駡道呸我情人剛在大年初一去世 
[好......不好] [  禾火]  
　　人心無常動定莫測久則生厭乃事之常爰摘數則聊供諸君酒後茶餘之一哂 
　　到冬天說夏天好到夏天說冬天好 
　　在家說出外好出外說在家好 
　　未做官說做官好做了官說不做好 
　　當學生時說做敎員好做了敎員說做學生好 
　　到了東說西好到了西說東好 
　　有兄弟說没有好没有兄弟說有兄弟好 
　　未娶親說娶親好娶了親說不娶好（未蓋章） 
社會小說 
[人間地獄（二六八）] [  娑婆生]  
　　第五十九回　蠟涙酒痕徐娘温舊夢竹聲花影月老示　　 
　　程藕舲黎宛亭見柯蓮孫已將籖取來也趕過來看黎宛亭道你問的什麽事蓮孫笑而未答此時姚嘯秋已將籖求出對管詞的老太婆道我求了一條三十一籖你快去給我查來一面擠過來看蓮孫的籖看完了以後笑嘻嘻的蓮孫道好極了好極了這一瞠回上海去一定可以心滿意足如願以償了柯蓮孫皺一皺眉頭道何以見得姚嘯秋道我只先問你求這籖時是否是問秋波的事不是問秋波的事那便罷了倘若是的那末還有什麽好事不諧的道理嗎這兩句籖語明明是西廂記酬簡上的話你想男女之間到了酬簡的地位還有什麽說頭你凖備着蘸着些兒麻上來吧蓮孫道你不要曲解胡扯依我看來......正說到這裏那管詞的老太婆又將姚嘯秋求的那三十一籖取來了嘯秋忙接過看只見上面寫著道 
　　不愧於人無畏於天 
　　姚嘯秋對蓮孫道這句子比你那花影竹聲格外没有捉摸了蓮孫宛亭藕舲等都讀了一遍竟猜不著什麽頭腦程藕舲笑道月下老人的籖句往往不知不覺的嵌著有關係人的名姓在内當時不覺隨後自騐這一條籖上人字天字或者有點關係也說不定這一句話提醒了柯蓮孫蓮孫不禁拍掌道對呀我想起一件事來了我有一個把兄弟名喚任抱吾他那一年跟著一位父執動身到南通州就館臨行之時在月下老人這裏求了一籖問問此去的機緣恰恰是求到這一枝四十五籖正是風弄竹聲直道金珮響月移花影疑似玉人來兩句任抱吾向來是一個極規矩的人他求著這條籖笑道我也没有鶯鶯的那種知己也没張生的那般資格大槪月老是和我尋開心罷了隨手將籖往袋内一塞不以爲意誰知到了南通許多朋友拉他到酬應塲中走走有一個妓女蠻要嫁他任抱吾家中本有夫人並且伉儷很篤不肯討他禁不起那妓女以死相要任抱吾没有法子便寳扇迎歸那妓女的芳名却呌竹琴直等到南通局面散了任抱吾回家以後方記起那籖來明明有個竹字恍然大悟藕舲說嘯秋求的那條籖上天字人字或者有點關係我到很相信呢姚嘯秋道我的事小那末照你剛纔一說以任抱吾作證你更靠得住有好消息了蓮孫將籖句再讀了一遍又搖了兩搖頭嘯秋宛亭等人正要聽他說出什麽話來忽然月下老人祠外院中轟的一聲好似什麽東西從天上掉下來似的嚇得老三老五大叫一聲拚命往宛亭的脅窩下鑽正是 
　　相看盡作情痴語記取荒寒月老祠 
　　不知祠外是什麽聲響究竟有什麽怪異欲知後事如何且聽下回分解 
三言兩語[  鵑]  
　　孫老總因了力求和平統一據說要出巡全國并自定旅費三十萬元一般人都一嚇一個旋以爲這樣的旅費可算得其貴無比了我說不貴不貴他老人家出來時倘仗著蘇秦張儀式的三寸不爛之舌游說全國頓時化干戈爲玉帛大家都笑嘻嘻的携起手來那麽這三十萬元豈不比那幾千百萬的戰費便宜得多麽 
 
 
 

Page 19

 
 
第一萬八千三百零七號;中華民國十三年 西曆一千九百二十四年二月十八號
星期一 * *常識 
常談 
[新曆書] [  漸]  
　　昨始見敎育部中央觀象臺所製之十三年曆書卷面標第七十八甲子之第一年每月每日之下但註干支七曜日中平時已删去舊曆之月日可以使全國之人改革其新舊曆並用之習慣不可謂非曆書之一進步矣 
　　此等曆書如觀象臺能早日印行使各省各縣服式複印分送居户一律行用并使大中小各學校敎師負請明新曆中各種說明之責任吾知不及數年一般人民必能了解新曆之便利而改革其舊習慣矣所惜者有此良好之新曆書而未有良好之施行方法則仍不過供通曉天文及深明曆法者之欣賞而欲喚起一般人民之新曆觀念恐無絲毫之影響耳 
衛生 
[枯水仙花之利用] [  楊健民]  
　　時值新年各家各店莫不刻意點綴務求美觀而水仙花之爲物不特具有天然之美麗且可用以治病亦具一種神奇之功效焉去秋余友李君手指上忽然紅腫痛甚初不爲意後數日漸劇繼及手掌手腕痛如欲裂雖經延數醫亦未見效適余往訪見彼呻吟床褥狀至狼狽因急返庽將所藏之枯水仙花授之曰爾可去其花葉及乾皮搗爛後和以蜂蜜敷於患處自可獲愈其人如法試之果腫痛均減更數日而痊愈矣蓋水仙花一物不獨可治指腫即婦人乳癰乳巖及無名腫毒皆可治之甚有奇效廢物利用願諸君勿輕忽焉此花秋夏間不易得之際此盛開時節凡旣凋謝者不妨保留以備不時之需也（掛牆間或潮濕之地均可歷年不壞）（乙種酬） 
經濟 
[家庭共同之生活計] [  權]  
　　今者人口日益繁殖經濟日益竭蹶個人之生活日陷於悲慘之境狀而吾國通病往往一家之中生利者只有一人分利者不知凡幾以一人有限之精神供無數人之衣食家庭之男女老幼各無相當職業惟有人滿爲患漫無整理方法羣趨於分利之途其貧弱原因實即在此 
　　家庭之間就土地而言共同生產者種竹養魚栽桑育蠶等類就職業而言分工生活者刺繡縫袵製帽織染等項皆有生生不息之利苟能由一家以推及於一村由一村以推及於一縣由一縣以推及於一國則可振救國家與社會之衰頽而民生可不至憔悴是以我同胞倘有一藝之能皆足以利己一技之長亦可以濟世萬勿因循自誤致坐困於日暮窮途之境悔之晚矣古語有云民生在勤勤則不匱願國人三復斯言（乙種酬） 
道德 
[新年後吾人應有之覺悟] [  邁]  
　　人生世界一刹那間耳過去之罪惡與歷史吾人縱力自追悔於事亦無裨惟過去係未來之借鏡吾人不患罪惡之多特患知罪惡而不能改耳苟不憚於改過則平生罪惡雖多終有成爲完人之日此雖老生常談但祇細思量實存至理今者新年已過正吾人覺悟之時試取一年來經過而重復回味之則吾人之内慚衾影者何如吾嘗謂人之是非我我不必多慮我只求問心無愧苟如是縱多毁庸何傷 
　　所謂新年後應具之覺悟者如何曰懲前毖後與對人對己八字而已有前之非方有今之是律己從嚴待人寛大行之期年必可明瞭人生意味吾願與國中青年互勉之（乙種酬） 
法制 
[實行債權之救濟方法] [  逸園]  
　　吾國採四級三審制度債務人之狡黠者往往藉上訴以爲拖延迨經第三審判决確定至速亦在一年以上甚有　二三年始確定者到强制執行時債務人之財產或藏匿寄頓或消耗無存其結果債權人不但不能索償本利而訟費一切已所費不貲矣損失何可勝言故債權人當知下列各項以爲救濟方法其一起訴時除請求判償本金外並須請求判償利金算至執行之日止其二須依民事訴訟條例第四百六十三條請求第一審法院或兼理司法之縣署宣示假執行其三或依民事訴訟條例第六百十四條隨時請求法院或兼理司法之縣署宣示假扣押依此三種辦法方能逹債權之目的但經年累月虚耗光陰且使業務停頓總非利益故錢債事件總以和解爲好語云訟則終凶當三復斯言（乙種酬） 
敎育 
[敬告世之爲父母者] [  葛永洛]  
　　聖賢豪傑生之者父母乞丐盜賊生之者亦父母夫同爲父母所生何以有優劣之别可一言以蔽之曰敎與不敎故也茲將敎育兒童之重要數端列之於左 
　　（一）敎以不說謊說謊爲失人信仰之惡習凡說謊之兒童必不誠實爲將來立身之大患爲父母者當注意之 
　　（二）敎以不駡人駡人爲惡心之表現易傷感情宜敎兒童以和氣對人 
　　（三）敎以擇友兒童喜與鄰友玩耍但鄰友品性良否關係甚大良則得益否則受害父母當從旁視察並敎以良者從之否者去之使知交友之道 
　　（四）敎以禮儀凡受人惠即宜言謝見尊長則宜脫帽鞠躬以示敬意見人聚會談話不可諠譁妨害之此皆年幼兒童所必需父母不可以輕微忽之 
　　（五）敎以勤儉勤儉美德也兒童不知此義而忽之故父母當敎導之家庭間之洒掃揩拭等類須令兒童任之一可助家庭工作一可操練兒童之身心凡兒童或得父母給與銀錢當敎以不可浪用積蓄起來以備正項之用使養成儲蓄之習慣 
　　（六）敎以勤學兒童必須入校求學然不勤學何以成學業兒童性喜嬉游勤學者不多父母當敎以勤學之道以促進學業雖風霜雨雪必使上學 
　　（七）敎以順從父母固敎育兒童者矣而兒童不從而行之益於何有此兒童之順從心不可缺也且兒童不順從家庭規則將來從事社會必不順從法律可斷言也父母可不注意哉 
　　（八）敎以不覬覦人物兒童眼界甚淺見他人新異之物輒生覬覦之心或私自竊取之爲父母者當敎以人家之物雖金銀視同草芥自己之物雖草芥視同金銀 
　　（九）敎以食物不貪多兒童每遇食物必貪多無厭父母若不限制易傷腸胃久則疾病百出父母愛之實害之也最好兒童一日三餐外不再另食食物 
　　總之父母敎育兒童當以身作則爲效尤大蓋兒童多模仿性吾已言之矣父母之一舉一動當爲子女法不然徒以口頭敎誨恐無濟於事欲栽培高尙國民之父母其採擇之（乙種酬） 
科學 
[物理學上重要名詞的區别] [  仲宜]  
　　物理一科似繁複而實簡易其變化雖奇妙然亦不外幾大定律惟初學者於類似之名詞每難分别　混雜而不清小子不敏粗有所得茲舉最要者二則如下 
　　質量與重量之别質量與重量計算時相同如一物體其重量爲二十克則其質量亦爲二十克故學者每難於區别然細考之質量乃物體多寡之量重量乃物體受地心吸力輕重之量其間釐然各别不可混爲一起蓋置物體於南北二極與赤道其質量皆毫不變惟其重量則變更因赤道與南北二極地心吸力大小不同也然二物質若同置於一地時則質量之多寡即以其重量表之蓋旣同在一地則每若干質量所受之吸力相同也 
　　密度與比重之别密度乃某物體單位體積内所含之質量如攝氏四度時之蒸溜水每一立方糎之質量爲一克故水之密度爲1克/立方糎比重乃以水之密度爲標準與他物體之密度相較也如黃金之密度爲19.3克/立方糎與水之密度1克/立方糎相較則黃金生於水一九·三倍即黃金之比重爲一九·三倍二者之區别密度爲名數其後必附有克/立方糎比重爲不名數僅能稱倍數也（乙種酬） 
雜錄 
[國民對於國旗之應當尊敬] [  崧]  
　　國旗者一國規定之旗章所以爲全國之徽識者也故各國視之極爲尊重不但國民對於本國之國旗極爲重視即對於他國之國旗亦必尊敬苟有外人辱及國旗即損及國體必引起交涉據理力爭夷考吾國在十九世紀尙未有正式之國旗后乃强以黃龍旗爲國徽外人頗多訕笑而國人視之亦不甚尊重逮民國肇建始制定紅黃藍白黑五色爲國徽隱寓五族共和之意顏色燦爛有如虹霓國人對之宜如何尊敬愛惜以保國家之榮光懸掛之時自當有所規定唯予平日所映入眼簾者覺一般社會中人尙不知國旗之應如何尊敬而仍等閒視之如商家之旗招有在國旗上綴以牌號中間分割或且無端懸掛者使逢慶節自當家家懸旗然掛法不能一律倒懸者有之懸不及竿頂者有之或已破碎尙不知易以新製而猶懸掛在外不獨商家爲然即地方之法定機關亦間有之甚且於婦女之衣履裝飾或竟繡以國旗是國人之對於國旗直視爲點綴品或竟以爲無足輕重尊敬之念復何自而生難然以上所述或爲内地風氣閉塞之處猶可原諒若淞滬爲文明集中之點通商鉅埠萬國觀瞻偶或失檢即貽人以笑柄事非尋常有關國體此後苟能加以注意是則予之所祝望也（乙種酬） 
 
 

Page 20

 
 
第一萬八千三百零七號;中華民國十三年 西曆一千九百二十四年二月十八號
星期一 * *   
 
 

Page 21

 
 
第一萬八千三百零七號;中華民國十三年 西曆一千九百二十四年二月十八號
星期一 * *本埠增刊 
[新到英國顏料]  
　　北四川路微微公司新到英國George　Rowney公事之各種水彩顏料分錠裝盒裝二種錠裝每色一錠各種顏色無不齊備每錠售價一角五分盒裝有十四色十二色六色之别盒内附備畫筆一支價自五角至二元不等批發另有折扣云 
[雲南珍彥到滬]  
　　雲南向產肉桂瑤桂等品其珍貴與人又參相埒但千百年來凡在高山峻嶺人跡罕到之處已被土民搜取殆盡茲聞由某雲商採到上品數種寄交本埠商品陳列所代爲銷售價值甚廉購者踴躍云 
[雪茄煙草公司召集股東會]  
　　中國雪茄烟草公司定於三月十六號在西華德路蓬路口四十五號開第一届股東會云 
[萬年漿糊精之創製]  
　　仙樂種植園主近創製萬年漿糊精一種冷水熱水均可冲調厚薄均隨人意無結塊生粉之弊鼠類不食蟲類不集永不腐臭雖在夏季亦不發霉色澤潔白每磅可調成漿糊二十磅至五十磅較麵粉調成者價值更便宜數倍現已出品云 
[紡織界新創自動給棉機]  
　　現在服務崇明大生第二紗廠之陶冠時君爲南通紡織學校之高材生當在校時鑒於紗廠關於給棉之工作極爲重要爰潛心研究乃發明自動給棉機大受紡織界之讚美業經呈請農商部核准特給褒狀美國紡織聯合會得訊特向陶君索取機圖及效用爲之刋入該會所出之雜誌曾經美國紗廠試用成績頗佳其最滿人意者在自動給棉能使紗條均匀減少人工本埠各紗廠已有採用之者云 
[裕豐昌布號之刷新]  
　　法租界大馬路吉祥街口之裕豐昌洋布號現由裕豐昌元記承盤原有店底招牌生財貨物洋行定貨及人欠欠人一切賬目等已完全交割云 
[府綢公所昨行落成禮]  
　　本埠府綢公所辦理慈善事業向極熱心去年江浙水災捐欵尤鉅曾奉黎總統褒贈惠澤滂流匾額一方該所建築於閘北太陽廟路於昨日行落成禮由正會長沈子槎副會長譚宗榮主席特請前會長龐竹卿周禎祥主祭關帝到者三百餘人全體膜拜頗爲正肅祭畢大宴賓客特加振新鰐魚爲正菜食間由朱馥棠發起聚餐會以聯絡同業餐費有餘悉充善舉之用議畢全體攝影散會時已五句鐘云 
[閘北十一路商聯會之會議]  
　　閘北十一路商界聯合會昨日（十六）下午八時在大統路新會所開本年第一次評執聯席會議到正副會長議長及評執兩部執員四十餘人曁會董莊深聚·馮鹿其·陳善初·等由正會長佘錫品主席姜懷素紀錄開會情形如下（一）主席報告開會宗旨（二）姜懷素讀警廳縣署兩處覆函並報告援助商民朱孝侯被巡官莊定爾槍傷致死及援助揚帮皮匠反對公所風潮經過及結果（三）主席報告議案（甲）關於義務夜校事宜議决今年繼續開辦仍請姜懷素·吳仲立·擔任中文白宫璧佘振亞擔任西文定夏曆正月十八日開會（乙）關於施醫院進行事宜議决仍請丁振亞君擔任每日上午九至十一下午二至四等時施診並施種春期牛痘（丙）會計俞靜波報告十二年度收支帳略經衆閱過（丁）春季徵求會員辦法議决即發春季徵求會員錄分發全體會員舉行春季徵求大會每會員能徵求會員五人以上者由會給以名譽褒榮狀十人以上者給以名譽褒榮章以資鼓勵而彰勞績限三月底截止（戊）評執常會期之規定議决每月各集常會一次以陰曆每月第一星期爲評議部常會第二星期爲執行部常會其關於緊要事項開臨時會討論之（已）本會對恢復商團案之意見議决如有通告前來本會予以贊助議畢正議長張秉鑫君自愿照董事常年費規定每年十五元先付三年計洋四十五元用資提倡捐收充裕會費衆贊美散會 
[藝苑清音]  
　　他山雅集書畫會於昨日在也是園開第一次常會各會員均於上午到會各逞所長書畫各種字畫琳瑯滿目分贈各友至四時餘始興盡而散 
[美國電影明星俸薪之調查]  
　　美國電影明星之獲俸薪法計有三（一）獨力製成影片而鬻諸發售公司者（二）受製片公司僱用而立有合同者（三）有自由權工作無定處可按薪俸之厚薄而易其趨向者（此輩係指演員而言）屬於第一類即自製影片者如羅克·范朋克·卓别林·腦門塔美奇·曼麗畢克福·康司登塔美奇·及却爾斯雷等是也其中如卓别林·范朋克·曼蘭畢克福等且又各自設發售部而直接鬻片與各影戲院而羅克·却爾斯雷·塔美奇姊妹等則售影片與發售部所獲之多寡皆根據所訂之合同且影片映演後得於收入中再抽百分之若干利益 
　　前（一九一七年）當卓别林與第一國家影片公司立一百萬金之合同時民衆胥以此爲百萬金之代價祇爲演片一年故卓氏之得此巨金似屬太易實則卓氏之製片其費悉由自由出如僱用演員攝影員及攝影塲中各種人物等故以名義言之卓氏雖獲百萬金之譜而實則不滿此空前之合同訂就後該發售公司受利匪鮮蓋卓氏所演之影片獲利宏富超過付彼之百萬金也羅克去年爲百代公司攝演影片先後所獲亦有百萬元又四分之一當一九一九年腦門塔美奇爲第一國家影片公司攝演八片每片得一·二八○·○○○元或一六○·○○○元所得額外利幾及四分之一或四分之二之百萬金去年伊允交付十二片每片計獲三五○·○○○元厥後斯十數片映演後共得券資二○○·○○○元伊又獲額外利若干故一年之中伊所獲者實超過二百萬金康登斯塔美奇當一九一九年每演一片計獲二○·○○○元翌年拚製十二片每片計獲三○○○○○元且又如其姊腦門得百分之若干之額外利故所得甚豐安妮司蒂華女士Anita　Stewart嘗爲第一國家影片公片攝製八片據所訂合同云共約七二○·○○○元此合同現已期滿伊近又與Cosmopolitan公司立一合同俸薪甚豐麥克杜乃特女士Katherine　Mc　Donald與第一國家影片公司所訂之合同告畢後每片計得五○·○○○元作爲伊之俸薪云凡明星被僱於公司而獲純粹之俸金者以目前而論當推梅勃兒腦門特Mabel　Normand女士所得者最爲豐厚渠隷於麥克山納脫影片公司時每片可獲七○·○○○元云（觀灼）（待續） 
 
 

Page 22

 
 
第一萬八千三百零七號;中華民國十三年 西曆一千九百二十四年二月十八號
星期一 * *[各電影院今日起換新片]  
　　本星期中各電影院仍競映新片上海大戲院最近租得拍拉蒙公司之著名影片甚多故最近二星期中所開演者皆屬該公司之出品卡爾登戲院向以開演著名影片聞本星期中將有曼麗畢克福之影片出映其他各電影院中亦莫不開映著名影片蓋新正月中各電影院皆以之爲一年中最佳之時機也茲彚接本星期中各電影院之消息如下 
　　上海虬江路上海大戲院自今夜起開演『夫婦自由之試騐』爲著名伶人陶利士梅（Doris　May）與麥克璉（Douglas　Mac　Lean）合演之佳作於愛情之中略帶滑稽更能令人增趣星期四起換演『最後之勝利』"TheFighting　Chance"片中多著名名伶如鼐爾森（AnnaQ　Nilsson）台文樸（Dorothy　Davenport）即已故名伶懷蘭斯李特之夫人）等情節極佳片中有在水底接吻一幕尤爲可觀聞該院將連映四夜云 
　　卡爾登曼麗畢克福之影片本埠未曾開演者久矣愛觀曼麗之片者望眼欲穿靜安寺路卡爾登影戲院自今夜起開映曼麗畢克福主演之『後門出入』"Thro-ugh　The　Back　Door"爲該伶得意傑作預料愛觀曼麗之片者必將趨之若騖聞自星期四起該院將換演"Potash　and　Perlmutter"（譯名尙未定奪）全片共七千七百尺片中詼諧百出爲第一影片公司之出品云 
　　夏令配克靜安寺路夏令配克戲院自今晚起開映『火車刼』"Bucking　The　Line"）爲一尙武影片星期三起換演聞名全球寳蓮女伶主演之"The　Thief"劇情極佳攝影亦雅加以著名演員想届時必有一番盛觀也 
　　愛普廬北四川路愛普廬影戲院今明兩晚開映『幸運女兒』"The　Near　Lady"由懷爾登（Gladys　Wal·ton）主演爲一極佳之滑稽影片星期三起換演"Da-ytime　Wives"全片長凡六千七百尺聞極有精彩云 
　　維多利亞海寗路維多利亞戲院自今晚起開演者名名伶康偉（Conway　Tearle）主演之"The　Fightor"星期三起換演『未婚夫』"The　Bachelor　Girl"全片共有九本上星期中曾在夏令配克戲院映過觀者極衆聞該院將連映五天云 
　　申江六馬路申江大戲院自上星期中開演葛雷菲斯導演之『賴婚』"Way　Down　East"以來觀者頗形擁擠故今明兩日該院之戲目仍爲此片星期三起將換演羅克最近笑片『何事顧慮』"Why　worry"此片曾在愛普廬映過觀者頗多稱許之詞聞該院將連映一星期云 
　　滬江武昌路滬江大戲院自新正以來屢映名劇觀者日衆今日爲開映『棄兒』之最後一日明日起凖映滑稽影片導演家馬克西那導演之『司法官出醜』賴萊西門之『頑皮學生』『不認賬』『猴戲』等星期五起將換演葛雪菲斯導演之『賴婚』云 
　　通俗南市通俗影戲社自今日起續映『恐怖黨』第七八兩集及羅克笑片十五日起換演偵探長片『神女奇緣』云 
　　恩派亞霞飛路恩派亞大戲院今日起仍映『獸戲』内有各種動物表演如人全片共七本頗有可觀云 
　　閘北閘北大影戲院自今夜起開映殷明珠但二春合演之『海誓』並加演『得頭彩』『死好賭』及北京風景等共十一本星期五起換映滑稽大家卓别林之『大戰潛水艇』及中國滑稽片『戇大捉賊』等 
　　中國梧州路中國大戲院今天日戲開映『殘鐘憾』及『雪山俠客』『羅克笑片』等夜戲則加映『馬大王』五六兩集及卓别麟之滑稽片聞星期四起將開映『棄兒』云 
　　新愛倫海寗路新愛倫影戲院今夜凖映『蓮花落』及『鐵路潮』第七第八兩集明日起換演中國影片『紅粉骷髏』云 
　　法國三洋涇橋法國大戲院今日仍演『銀漢紅牆』並續演『盲人黨』第五六兩集十七日起將開映寳蓮女伶主演之『荒山俠女』云 
[將開學之各學校]  
　　愛國女校海寗路天保里愛國女學校各級學生總計有三百餘人之多該校所購眞茹基地大致本學期即須動工建築費全部約須二十餘萬兩分五期建築完竣本年先築一部分約在暑假期内可以落成即將高中及體育科先行遷入本届開學定二月二十一日云 
　　華華中學西門華華中學自遷至八伯橋新校舍後修理已工竣定於二月二十三日開學并增設英文夜校大加刷新云 
　　兩江女校盧家灣兩江女子體育師範學校添聘許厪父君任國文茅鮮女士任英文鋼琴張松雲君任生理衛生王子平君任國技定於正月二十日（即陽曆二月二十四）上午行開學禮云 
　　亞東公學北京路石路口亞東第一公學寳山路天吉里亞東第二公學同於昨日行始業式兩校本學期除舊有敎員外新聘陳飛公爲敎務主任郝志翔任英文主任午後兩校敎職員在第二校開聯席會議討論一切改組手續至五時散會云 
　　道南學校海寗路天保里西隔壁天鑫里道南學校昨日上午九時行開學禮十一時散會該校本學期添聘顧旭初君劉文煥君爲敎員自即日起至二十二日爲補考之期上課定於二十二日（陰曆正月十八日）云 
　　英法夜社乍浦路頣和里英法夜社訂於夏曆正月十四晚收學費十五晚排班十六晚正式上課云 
　　速記夜校乍浦路一零四號商業速記專門夜校本學期定正月十五晚正式開課期限以三個足月可畢業初級班尙須添招男女學生云 
　　培秀女塾虹口乍浦路培秀女塾本學期定正月十七星期四開學十八日上課云 
　　競立學校北山西路泰安里競立學校前日行開學禮星期一（二十五）日上課云 
　　涵德夜校派克路涵德高級商業夜校將即開學云 
　　惜陰夜校惜陰夜校在寗波路口編制分英文科國文科縮寫科簿記科打字科授課時間每晚七時至九時定額一百名現正招收新生定於本月二十八日開學校長爲鳳昔醉君云 
[婚禮新誌]  
　　青年會全國協會幹事吳文惠君前日（十六日）下午四時與程鳳娟女士行結婚禮於三馬路慕爾堂由俞止齋牧師證婚俞女士奏綱琴女儐相爲新郎之妹美麗女士男儐相則爲沈君禮成後即回西門本宅拜見親長晚間並設宴於太和園到者甚衆云 
　　閘北十一路商聯會會長佘錫品君之長子正月二十八日結婚昨該會公决以全體名義製送銀盾以伸慶賀而資紀念云 
[團體消息]  
　　青年會徵求會將開幕四川路青年會現届二十四週紀念昨日經委員會决定自三月十二日起至四月十五日止舉行徵求大會昨已將各隊隊長等分别請定入手徵求云 
　　靈學會將舉行團拜禮新北門外東首靈學會將於陰曆十五日舉行團拜禮並於是晚迓正乙眞神降乩去年城内點春堂之江浙弭刼祈禱大會即該會所發起該會辦有義務小學校三處一在徐家匯二在松江至於施衣施米並常年施材施藥尤能實事求是辦理甚佳會員中大都殷實商家而熱心茲善事業者會長除顧馨一葉惠鈞之外更舉王一亭爲名譽會長云 
　　壬戍友誼社職員會議壬戍友誼社于前日下午一時開職員常會到者二十五人由副社長樂樹滋主席議决案如下（一）陳富蓀提議禁止各項奬劵案公决由會備函省長要求嚴令禁止（二）楊熊占提議揚州社員欲組織支社案衆贊成致函歡迎（三）引翔鎭華德路工商聯合會定十六日開成立會公推樂樹滋君代表前往參觀嗣由主席報告各埠支社來函畢遂宣告散會 
[大鼓新譚（二）]  
　　昔年山東大鼓之最負盛名者吾僅及見王三妮及謝大玉二人三妮者即晚香玉之生母也十年前曾有鼓界狀元之譽百代公司因震其名曾以蠟筒（其時尙無蠟片）收其春秋配一段以饗世之知音者不幸未數年後即患肺癆症故乃棄業家居而專以其絶技授其二女焉二女者長名大鳳（即晚香玉）次名二鳳二鳳之色藝俱佳三妮曩走濟·徐·汴·洛·間多依之爲台柱至香玉則自幼多病不恒一試其技也惜某年二鳳以病殞於是香玉乃不得不繼其妹而養其母也謝大玉乃三妮之師妹當時三妮旣病廢於是大玉乃得稍露頭角矣今未數年已博得梨花鼓界大王之譽噫 
　　予居滬之暇固常借聽鼓以自遣惟予對於此中弊端確有一二不能已於言者故不得不爲同好告也京大鼓之弊多在後段之快板處凡歌此者十九皆先徐後亟一至後半段即順流直下此不惟大犯一順邊之病每令開者乏趣亦且愈唱愈快直令人莫辨所云（此病以女書家爲尤長）是故吾人每聆一曲至多亦僅能得到半段之益至其快板内之詞句何若則均瞠目不知矣諸人中惟白雲鵬尙能漸脫此弊其每曲之後半段雖亦加快然字眼尙能清晰凖確且快板之尺寸亦似較之其餘諸子慢得多多窺其意似亦深知此弊而欲爲糾正之者若雲鵬者可謂先得我心歟 
　　山東大鼓之弊在於詞句太劣其中不惟山東·河南之土字太多（如了不的小女婿等等皆聞之刺耳）亦且詞句太嫌不通昨聆于秀平之壩橋挑袍詞内有云『催馬加鞭把橋過壩陵橋不遠在面前』諸如此類一時實難枚舉今予特略引此端以證其誤尙希熱心之捧角家速從此等處糾正之可也（徐慕雲）（完） 
[粤劇「情海之雄」述評（二）]  
　　（二）表演該劇演員曾於去臘獻藝廣舞臺其中不乏優秀份子此次演來頗有進步大同飾應運臣爲該劇主要人物與廠主爲工人請命恢復工資時一種秉正之氣現眉宇間一望而知爲老於劇界且言語時警句極多如「東翁雖减些工資收入不過有限但工人所受的影響却大了」又「我們的工廠成立不過五年减工資已經三次了假使工廠開辦十年恐怕那些工人全是白做的呢」字字清晰能令觀者動容且「辭職」一幕時自思『廠主的女公子（即丁慧娟）屬意於我假使和廠主决裂將來的婚姻恐怕没希望了否則於數百工人和人道主義不合』一種進退兩難之表情佳絶最後竟毅然辭職不以區區兒女事爲懷又不愧好男兒本色石言之秦介雄議論滔滔如决黃河不失爲敎育家義責一場淋漓盡致洵非他人所能及也夢覺之馬定山全身戎裝英姿奕奕宛若軍人身份秋霞之丁慧娟風姿嬝嬝美麗欲仙惜扮相兩頰微覺瘦削爲之減色不少梁若呆之常遇英化裝高妙一舉一動無不令人捧腹誠天才也此君他日不失爲粤劇界滑稽明星前途實有厚望焉裕齋之秦僕憨態可掬觀者可笑歌獨木關一折「在月下」之一段搖板博得滿堂喝采再烈之丁亮清丰度極佳不啻一資本家處處以刻薄爲主頗形容盡致德臣之工廠僕唱一時曲諷刺入妙嚼字清朗使觀者皆能領略及之勸導世人不淺此二角雖非重要但使該劇生色不少觀客亦覺趣味無窮語云牡丹雖好全憑綠葉扶持此言良不誣也第六塲慰衆於茶寮中有三茶客演說盡皆佳妙中尤以一羅姓者爲佳惜扮相太難看矣此外如丁常氏繆堅工人等演來亦無大疵總之此劇誠一良好之社會愛情劇也尤有一事頗關係該劇因時間侷促開幕過遲故演至第七幕時已十二時許觀客大多散去然演員仍努力表演無敷衍手段誠屬難得 
　　（三）佈景佈景方面關係至重該劇中如工廠景花園景亦頗不惡 
　　余觀是劇甚爲美滿望演劇諸君努力前進將來實無限量也（恨我）（完） 
[大劇塲昨演「光緒痛史」]  
　　乾坤大劇塲新由導社開演新劇昨日午後徐肇渭柳忠亮二君相邀往觀該塲正演新劇「光緒痛史」顧無爲飾光緒做工說白均極有意趣林如心飾珍妃詞鋒甚利表哀慘之情亦佳朱詠芬·張嘯天·羅笑倩·陳野禪等所飾劇中人如慈禧太后之驕縱李蓮英之奸惡大阿哥之童騃袁世凱之狡猾榮祿等文武諸臣之顢頇義和團之胡閙均形容盡致八國聯軍火攻北京一幕尤有精彩令人深印國恥於腦海也（偶然） 
[評新劇「活神仙」（三）]  
　　三幕佈景爲花園中有一小池池中有蓮花花中噴出眞水池旁有一小亭此幕景緻幽雅少時祝平安踽踽上一種欣喜之狀神情畢現又頃迎春怱怱上二人回答情形亦佳斯時笑梅飾老俠由右首門出立亭中靜聽二人之談話撚鬚搖首神態亦佳後迎春百計誘之終不能得乃破口大駡而平安亦怒聲言從今絶交觀者至此必將疑爲從此决裂矣孰意迎春忽一變其態度轉口曰前言試之耳復誘以俟挾得三千金時願以身事之且偕之佇坐石凳喃喃作情話於是平安乃將此賴以要挾之所謂三千金銀行支票（即照片）者輕輕交與迎春矣觀者至此亦都爲之暗暗欣喜迎春旣得此照片乃紛紛撕作蝴蝶舞復破口大駡其無良聲言永與絶交而去觀者至此莫不鼓掌稱快惟平安見照片被撕時一種驚急之狀猶未能形容盡致耳斯時老俠見此情形亦頻點其首似嘉迎春之爽利者平安見迎春去後懊喪萬狀從容拾取地上之碎片當此時也洪天祥適游園至此而同時有妓女携傻大姐亦經此處於是洪僕阿喜遂與傻大姐接洽狡哉平安遂乘機進而與之談矣阿喜與平安一段談話亦頗滑稽可取而平安之一言一語尤在在足以引人發噱旣而復謂阿喜曰『你如能暫時借我用一用我當設法給你弄到傻大姐』此語適中阿喜心坎乃樂爲利用此愚戇無知之洪天祥遂墮入若輩之奸計而貿然偕作平康游矣（松廬）（待續） 
[王錦仙之「武家坡」]  
　　新世界之大京班今歲已重行組織人才濟濟如武生趙月樓·鬚生倪文龍等藝均不弱可稱爲後起之秀青衣兼花旦王錦仙尤爲其中之傑出者身度長短適合日角扮相亦秀麗該伶所演之「武家坡」略誌於後 
　　在塲内唱「有勞大嫂一呼喚」一句倒板聲音清亮婉囀動聽出塲後「寒窰内來了王氏寳川」一段慢板歌音嫋嫋極盡悠揚之妙在武家坡前與平貴對答之念白字正清晰絲絲入扣且凛然有不可犯之色恰又極合寳川當年之身分後唱二六一段韻味深醇頗能耐人尋味撒沙逃走之姿勢翩然若驚鴻佐以倪文龍之平貴頗能稱職亦爲該劇生色不少也（醒焉） 
[京劇叢訊]  
　　昨接京友函謂金少梅於初四日在中和園登臺每日均售滿座某報載『中和雖居熱鬧地點實露車馬零落之象』云云殊非眞確之消息也 
　　春華舞臺將發行一種日報定名曰「春華日報」聘劉君豁公爲編輯主任託不侫總理其事現正搜集稿件接洽印務大約下月望日可望出版云 
　　麒麟童與王靈珠爲多年老搭擋去年夏赴京搭第一臺售座至惡入秋踉蹌至津與金少梅同臺今年仍蟬聯奏藝云 
　　梅言回京後雙方感情大惡聞係某君播弄所致現經某名士之調解業已言歸於好云 
　　昨日予與豁公特煩樊榮卿演馬前潑水以到時稍晏前數塲業已演過僅聆二六板一段聲容音調與伶隱毫無差異「鴛鴦兩分叉」及「顫巍巍兩朶宫花」兩句抑揚頓挫尤覺譚譚有味榮卿所唱齣兒爲伶隱晚年之譜與中華圖書館戲考所載完全不符茲將其唱詞記述於下（二六板）「我的妻說的那裏話朱買臣心中自覺差想當年娶你在家下實指望夫唱婦隨宜室又宜家朱買臣貧窮並非假正所謂家徒四壁我日對着芙蓉花那一日深山把柴打偏遇着北風凛冽大雪紛飛上山滑無可奈何轉還家你逼我休書來寫下從此後鴛鴦兩分叉誰知我買臣福分大你看我身穿大紅腰扣玉帶足登朝靴頭戴烏紗顫巍巍兩朶宫花攔住馬頭來跪下一心帶你去回家我若是將你帶家下豈不被街坊取笑倃來來來將桶水潑地下（轉搖板）你若是覆水收我帶你回家（梅花館主） 
[集會表]  
陽曆七月　　　時間地點　　　　　　　　　召集者　　　　　事由 
十八日下午七時　山東路二零二號商總聯會　閘北商觀籌備會　委員會 
十九日　　　　　西藏路寗波同鄉會　　　　徽寗同鄉會　　　新春同樂會 
二十日下午四時　省自治會　　　　　　　　江蘇省自治會　　常駐籌備員會 
四日　　　　　　北河南路廿四號　　　　　美領事　　　　　跳舞會 
廿四日　　　　　大東門姚家弄烟業公所　　法治恊進會　　　研究省憲起草大會 
廿九日　　　　　西藏路　　　　　　　　　寗波同鄉會　　　徵求大會 
三月一日　　　　西區救火會　　　　　　　西區救火會　　　成立大會 
三日至四日　　　工部局市參事會　　　　　市參事會　　　　改選議員及地皮委員 
[今日天晴稍和]  
　　徐家匯天文台昨日下午四時三十分氣象預報云揚子流域及中國北部天晴而稍和低壓將過遼東續向東進渤海有旋風黃海及此間海濱有南風或西風南方有正當之時令風本埠温度在下午三時前之二十四小時内最高五二·三最低二九·一去年同日最高五二·七最低二九·五 
 
