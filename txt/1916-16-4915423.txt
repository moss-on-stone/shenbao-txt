# 1916 - 16 - 4915423

 

Page 1

 
 
   
 
 

Page 2

 
 
時評 
[六個月之期限（冷）]  
政府限曹銀以六個月平定雲南曹錕其有此力量否耶 
无戰事一起苟非一無抵抗之敵軍斷不能限期而定試觀歐戰至今始羣料爲六個月者今且三倍六個月而無多矣况乎曹錕之兵力斷非歐洲戰勝各國之比耶 
然則六個月云者中國生靈塗炭之期也過此以往其如何未可知也 
[命令]  
　　一月十四日政事堂奉策令荷蘭前任外交總長現任駐英　　公使司文德林給予一等嘉禾章此令 
　　又令荷蘭國外交總長陸東給予一等嘉禾章此令 
　　又令荷蘭國爪哇總督奚騰弼給予一等嘉禾章此令 
　　又令比國駐敎皇公現使充中國海牙平和會公斷員豐登納文給予一等嘉禾章此令 
　　又令程風翔汪鍾萬嘉訓朱旭東史憲章均給予三等嘉禾章此令 
　　又令呂鑄給予三等嘉禾章金猷大宋紹唐鄭咸鄭元溥蔣壽彤陳繼鵬聶汝康均給予四等嘉禾章此令 
　　又令王崇文給予三等文虎章此令 
　　又令陳壽彭給予四等嘉禾章此令 
　　又令徐克復金甄元均給予五等文虎章此令 
　　又令程　段士璋均給予五等文虎章此令 
　　又令任命李炳之爲陸軍第十三混成旅長此令 
　　又令陸軍部奏准鎭安將軍孟恩遠咨稱陸軍第三混成旅步兵第一圑團長凌維琪年力就衰請免去本職等語凌維琪准免本職此令 
　　又令任命高峻峯署理陸軍第三混成旅步兵第一團團長此令 
　　又令財政部奏請將秘書黄濬進叙三等僉事李盛銜陶毅蘇世樟沈保儒何福麟居益鋐進叙四等應照准此令 
　　又令内務部奏請任命陳彥彬周鴻熙試署僉事應照准此令　　又令陸軍部奏請將馬正明顏鍚仁楊爲模楊嘉元均授爲陸軍步兵中校沈正昌陸漢章均授爲陸軍步兵少校應照准此令　　又令陸軍部奏請將何銳黄金福張學林均授爲陸軍步兵中校高世明宋健如李捷梁允君均授爲陸軍步兵少校應照准此令 
　　又令内務部奏貴州巡按使龍建章咨請任命聶延祜試署貴州省會警察廳警正應照准此令 
　　又令骨務部奏准山西巡按使金永咨省會警察廳警正章倬雲聲名平常請予免職章倬雲准免本職此令 
　　一月十四日政事堂奉申令咸武將軍督理陜西軍務陸建章昌武將軍督理江西軍務李純江西巡按使戚揚駐日本公使陸宗輿先後奏稱曹士英樊毓秀田雄飛王之漢楊濟川吳鍚珍汪微源鄧觀　李政華屈士珍張萬鵾邱有光許鴻模金天奇等遵令具結悔罪自首請予特赦等語曹士英等旣據查明悔罪自首出於至誠　即按照附亂自首特赦令准予特赦以示寛典此令又令　内務部奏准文官高　懲戒委員會　决　東巡按使蔡儒楷呈劾曹縣知事王寳生荷澤縣知事　瀚平度縣知事章壽彭等一案依照知事懲戒條例均應受褫職並奪官處分等語王寳生嚴瀚章壽彭均著准照所議褫職並停叙實官以示懲儆此 
[專電]  
　　北京電政府擬登極時授陸徵祥爲輔國公段祺瑞爲佐國公梁士詒爲濟國公 
　　北京電劉冠雄昨帶參事劉傳綬副官劉秉鏞由秦皇島赴滬 
　　北京電政事堂各局長有儀同特任之說 
　　北京電内務部爲整頓全國警察擬二月間開特别大會已分飭各省屆時派員來京 
　　北京電農商部擬創設胰皂廠　　北京電汪榮寳有仍回京之說 
　　北京電蔡廷幹有督辦鹽務消息 
[特約路透電]  
　　貴陽電貴州東部鎭遠道尹今已逃避各縣知事多託病辭職聞滇軍已向貴陽進發此說迄未證實又聞黔兵二千駐於興義不肯抗阻滇軍護軍使之外甥王某已赴湖南邊界統帶軍隊護軍使與巡按使之眷屬皆已離貴陽屬員亦各遣眷出省確實消息甚少以致謠言紛起檢查仍嚴貴陽尙安（十五日） 
　　倫敦電按十一月三日政府示文凡名在所頒册内者英國商人始可以運往中國之輸出品寄交之今英國商人以香港商人未曾列名於册不允與之續訂合同商部乃出示曉諭國内商人告以十一月底之示文並不適用於香港（十二日） 
[譯電]  
　　北京電英文京報載稱袁總統命曹錕應於六個月内恢復治安（十五日） 
　　北京電十三省已解欵二百二十一萬圓至京（十五日） 
[戰電] 　　（英人路透電） 
　　巴黎電今晚公報謂列里附近有猛烈之砲火德軍戰壕及掩蔽所爲砲火所毁德兵一　攻入洛瓦伊爲德軍砲火所阻伏克勒爾高原德軍四寸口徑之砲一排爲法軍撃至無聲香巴業及亞貢均有小戰巴爾幹法軍爲軍事上必要之故炸毁特米希薩及基林特橋梁（十三日） 
　　巴黎電今日下午公報謂美斯尼爾山有德兵若干爲法砲隊撃散此外無画可報今晚公報謂伐伊萊東面有運糧兵一隊爲法軍撃散法軍于貝里雅巴克東南炸地雷數枚頗獲效果法軍重砲隊撃毁福巨防舍一座（十四日） 
　　羅馬電今日意公報謂各單地僅有砲戰意砲撃散在羅德山谷及西巴志進行之敵軍（十四日） 
　　倫敦電據法境英軍大本營公報宣稱英軍猛轟奇凡希敵軍戰壕重損其女牆康曼爾及六○山雙方砲隊甚爲活動（十四日） 
　　倫敦電奥公報稱孟京西汀其已陷落（十四日） 
　　巴黎電彼德格勒電稱德奥紛紛調兵赴東以應俄軍之攻勢奥國撤回巴爾幹四師團意戰地兩師團德國刻亦從巴爾幹撤回八師團法境德軍亦有有抽回者目下俄戰地南境極右地方已有大批援軍奥軍刻方退出成洛維資所有公共機關及醫院等皆已移往匈境（十三日） 
　　倫敦電柏林日報蘇菲亞訪員稱巴爾幹英法軍隊共有二十五萬人（十三日） 
　　巴黎電今晚公共報謂法國潛艇福柯爾號在加太洛附近擊沉洛伐拉式（三五○○噸）奥巡艦一艘（十四日） 
　　柏林電今日普魯斯議會開會德皇未蒞會首相致開會詞謂奉德皇諭以德皇名義行開會禮其演說詞中有歐陸人民肝膽塗地尸其責者厥惟敵國造物以黑鐵試驗日耳曼人民大功雖已成就然尙須努力進行成就偉大事業云云首相旋提議加增所入稅 
等辦法（十三日） 
　　亞姆斯特丹電德皇因敵軍退出加里波里半島電致土皇表示滿意（十三日） 
　　巴黎電法國戰債募集之總數爲英金六百零五兆（十四日） 
　　巴黎電法相在下議院聲稱法國戰債在國外共籌得英金四十兆鎊内有二十四兆鎊乃在英國募集者（十三日） 
 
 
 

Page 3

 
 
　　巴黎電留住巴黎土使署經理案牘之土員已被拘獲法國因土國拘其駐君士坦丁之副領事故有此舉以示報復（十三日） 
　　柏林電德國社會黨黨員李白克納克特博士不盡黨員責任屢不悛改今已爲社會黨擯斥（十三日） 
　　倫敦電取締英國内敵人所設各公司及與敵貿易各商行之議案將於下星期内在下議院提出（十四日） 
　　倫敦電意國電稱希臘皇后因德皇病已赴柏林他方面消息謂德國皇室中人皆奉電召回柏林云（十三日） 
　　倫敦電昨晚陸軍大臣吉靑納入觐英皇歴一小時之久（士三日） 
　　倫敦電官塲宣稱郤姆斯福爵士已被簡爲印度總督（十四日） 
　　倫敦電白拉斯子爵接電知亞美尼亞人一千五百名已到薩森前有亞美尼亞人若干爲饑寒所迫乞憐於地方官末虚總督命殺其男子而溺其婦孺於幼發拉第河（十四日） 
　　倫敦電澳洲製造商會議决定阻止德商不使其於戰後恢復澳洲商業澳洲首相休斯氏答稱苟非大愚則决不使戰後德國復享經濟上之機會商戰之决心應與兵戰同無論何時余不贊成與德貿易云（十三日） 
　　倫敦電礦工代表大會反對强迫軍役制者六十五萬三千一百九十票贊者三萬八千票守中立者二萬五千二百四十票（十三日） 
　　墨爾邦電今日巿政廳開始招募新兵五萬人澳洲首相謂澳洲不便批評英國執政之人但願自盡能力不問他事（十四日） 
　　愛爾巴沙電前墨西哥總統鳥曷太已死此間已宣布戒嚴令警察美兵及平民現正召集墨人以期逐之出境街中屢有鬭案受傷入醫院者頗多（十四日） 
　　華盛頓電國務部宣稱美兵已擒獲墨國羅特里圭將軍其職位次於墨西哥革命軍司令維拉將軍羅氏因曾謀殺英民康恩故已由美國當道處决美兵且擒獲阿美達將軍及維拉一黨之首領多我阿氏即經鎗 
斃（十四日） 
　　華盛頓電美政府以意商船佛爾底號裝置兩砲乃專爲自衛起見故許其駛出美國口岸（十三日） 
　　美國維爾明頓電二日之内有爆裂案五次最後一次偒毁杜朋火藥局之房屋較多（十三日） 
[東方通信社電] （日本人組織） 
　　北京電傳聞梁士詒　僱外國人派赴雲南一事政府之眞意在令其調停其調停提議之方法如左二欵一雲南政府如承認北京政府之帝政北京政府亦承認雲南政府之獨立與庫倫同一關係二雲南政府如承認北京政府之帝政則北京政府必以眞正民意機關制定憲法組織責任内閣回復地方自治（十五日） 
　　東京電近有中國外交次長曹汝霖氏至日本公使館聲明赴日特使周自齊氏歸國以前不即實行帝制之報茲經政府將此風說打消謂曹次長之訪問係求取締日本新聞云（十五日） 
　　東京電小幡書記官今日午後四時入京即與大臣局長恊議要公（十五日） 
　　東京電專賣局長櫻井氏奉命爲台灣銀行總裁因柳生氏以病依願免官也（十五日） 
　　東京電俄國密海也魯大公今日蒞前田候爵府邸參觀古董並赴濱離宮鴨狩後臨寺内伯爲會長之日俄恊會盛大晚餐會預定明日至日光游覽（十五日） 
要聞一 
[東京外交界要聞] （一）飄萍 
　　自帝　問題發生以來東京方面在外交上益有可以注意之價値及周自齊氏派爲赴日特使諸說朋興憂時之士直以對日外交之如何定我國國運之興廢不得已自今日始採輯彼邦消息爲有系統之說明逐日登載以供留心外交者參考焉 
　　（一）周特使抵東之期東京消息我國所派特使原定今日（十六）自北京出發經過朝鮮京城二十一日凖抵東京但本月七日陸公使往訪幣原次官於日本外務省懇談之下以俄國特使預定於本月二十日自東京出發歸國苟我國特使二十一日即抵東京則送往迎來毫無休息日本宮内省及外務省皆感有不便之處可否稍遲兩三日向陸公使求其同意陸公使深然之遂電陳北京仍於今日（十六）自北京出發而奉天及朝鮮京城等處稍事勾留以待日本之預備迎接約二十四日可抵東京　　（二）國賓待遇後之商工調查周氏旣爲特使日本乃亦議定待以國賓之禮其旅館則在（芝離宮）或（帝國ＨＯＴＥＺ）更委任外交官陸軍人員數名爲接伴委員特使此行約勾留二來復（半月）經遇相當時日即辭去國賓之待遇視察一般工商此中或發生中日兩國間經濟上密切之關係東京横濱各處重要之實業家議以東京商業會議所爲中心由　澤男大倉男三井男古河男諸氏發起在帝國劇場或歌舞伎座開一歡迎會云 
　　（三）辰丸舊事之重提周特使赴東有種種權利交換之風說東京朝日新聞則指爲我國政府之策術且引辰丸舊事以爲殷鑒言外間所傳周特便有運動承認帝制之任務並有漢冶萍公司讓與之說日本以有維持東亞和平之大目的（大目的注意）故出而勸告如受區區利權則陷於袁總統之術中蹈辰丸事件之覆轍當前淸時袁總統爲外務尙書廣東官吏有抑留日本辰丸之事日本抗議袁總統即命廣東出償金謝罪嫁責任於地方廣東官民不怨中央而怨日本排斥日貨約亘二年如此次以利權交換承認則中國南方反對帝制之人將以日本爲怨府果周特使而以是請則不可不拒絶云云　　按朝日新聞頗有價値去冬袁總統曾贈以　額曰）扶桑論藪） 
　　（四）何謂日支提携之遠大政策東京世界新聞又論交換利權之事竟指所傳供給利權之說爲虚搆言南北滿洲之鐵路礦山及雜居權等皆已獲得南方鐵道雖未解决然此爲與英國之關係（前數日記者對於此層亦曾言之）今日徒呼利權果爲何種之利權乎日本宜從大局着想圖中日提携之遠大政策以遂行日本對華之國是云何謂中日提携之遠大政策乃國民所宜注意記者更不喋喋爲矣 
　　（五）俄國特使與我國特使日報載俄國特使之任務其說不一昨報旣述一二然吾人所注意者則日七外交界一派之言論謂世人只知俄國特使之任務爲日俄之關係而忘却其或爲日俄與中國之關係大阪每日新聞則曾言周氏之來已遲或日俄已於周氏未到之時結關於對華之秘密條矣他報則有言周氏之目的在欲破壞日俄之秘密與觀察日本政界之感情者世界新聞載日政府方面某君之談話亦言關於中國之帝政問題與日俄兩國之態度决定有緊要關係欲證明之當視日俄他日對我之態度如何今無從爲之妄斷也 
　　（六）周特使到東後之陸公使記者得東京我國公使館消息言陸公使近曾致函與其友人某君云俟周特使來京事華後即乞骸骨當可如願雷峰塔前有塋地三亩（杭州西湖）擬闢作釣𥕛不問世事矣 
　　按陸君辭職之說曾詳載前月與記者之談話中 
遠生遺言 
[游美隨紀] 第十信三）（在舊金山） 
　　（十一月二十五日）（遠生） 
　　火車道中一次幾飽殺一次幾餓殺車船無别自二十三早十一時乘大北飽公司火車發六時許抵頗地蘭ＰＩＲ　ＡＮＡ八時換乘西方聯合ＷＣＳＴＥＲＮＲＮ　ＮＩＯＮ車至今日六時到舊金山即所謂三瀋者是也 
第一異點即其車票之爲聯票式而非單票式除紀載時日地點外尙有若干長文紀載客人及公司應守之規則而前文即載稱凡客人買此票時即與公司成立契約關係如下以下即契約全文也其票封則並標明此線所經過之優勝地方如名山大湖之例在吾人讀之即不啻第一次受英文試驗矣 
　　車中一等二等幾無分别惟座位一以氈一以皮耳大抵先讓婦女坐其上者次及男客若座位滿時即買一等客票亦須坐二等此亦聲明於上述契約中者也雖車係廣軌座位特寛然其舒服不及日本（聞往東方則較勝） 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　籌議對滇政策之所聞 
　　連日之軍事會議十一日下午公府懐仁特召中央文武重要各大員特開會議宣示對滇政策再行徵集政見取决大計會議時有人提出政見仍主和平解决擬再用勸慰之法宣示黨人冀其自省以趙平和免致軍事延長勞師糜餉或有國脉損傷外侮侵入之虞因擬再令各省大吏會電滇省令　自行取消獨立惟最後如何表决尙未得其眞相次日上午府内又召集特别軍事密議與　者　爲王聘卿劉子英廕午樓張金波唐執夫李和等各高級軍官密議約二小時餘聞所議均爲關於滇事上之秘要議案第一爲官軍入滇之要略及迅速平定之手續第二爲川桂兩省之特别邊防秘計第三爲適接四川陳成武將軍與廣西耀武上將軍萬急軍事密電之審查第四爲西南及其他各省之特籌防亂手續聞均已擬有相當辦法閉議後即由統率處分拍軍秘要電七道於各省係即指示所議决之方略 
　　軍電之重要機宜日來政府爲滇事與各省往返密電甚多或遞有緊要之件均須親自披閱然后产出會議昨聞十一日曾告諭政事堂統率處嗣後凡各省拍來關於滇事上之密電關係最緊者可標明緊急字様次急者祗標一緊字最要者標明重要字様次要者祗標一要字以便分别緩急拆閱而免延誤是日又聞曹將軍曾有萬急軍電報告統率處略稱目下滇軍已知官軍警備不惟不肯投誠且整隊抗拒現已分道進攻重慶叙州兩處請即指示相當辦法等情該處代陳後當奉批示著即依照前所密示各軍略相機辦理等數字即由統率處密電覆示旋又在豐澤團軍機處開軍事會議所有廕午樓王聘卿劉子英唐執夫張金波張士鈺各軍事中堅人物一律出席並有陸國務卿亦在座所議之問題爲關於滇範圍以内之各要事其提議之網要計關於進攻駐守軍區要線之指示及應研究之要欵者數件關於曹錕電告軍情指示機宜及飭應注意者數件關於組織特别軍事密探隊之計畫者數件此外尙有數件因關軍秘未便宣露 
　　秘議之人員添　政府對於用兵滇省之軍事方面情形所開會　　　間日開議一次茲聞政府以目下所生之狀况較前更爲吃緊自宜加班討論以便速决一切因於十一日交諭各軍事機關改爲每日並飭將所議之情形務於當日呈明以備詳核此次滇事所涉之内務外交各影響非常鉅大府内辦分室以人員不敷昨又添　劉春霖李準蔡廷幹三人爲辦事員恊贊要政聞劉春霖專掌警内政上各鴧在李準專掌管軍事上各密要蔡廷幹專掌管外交上各要件然非諭交之密要不能參預且須負嚴守秘密之責任其府内新設之征滇臨時軍務處則陸國務卿楊左丞錢院長參謀陸海各部長及統率處將軍府各高級軍官一體列席與議昨日又傳令加入四人與議一爲李經羲一爲丁槐一爲李鴻祥一爲龔心湛并聞前駐美分使夏偕復已電促速回俟到京後亦須加入緣以上　人均曾官滇熟悉情形也 
　　參政之入府原因二二日上午陸國務卿奉諭函知參政院定於是日下午三時召參政院長溥倫及汪大燮梁士詒李盛鐸聯芳等諸參政員在居仁堂晋見旋經政事堂致函該院秘書廳轉知各參政届時詣府晋見據聞係爲諮詢政府預定對滇政策及某項重要外交問題並另有關於財政上之諮詢事項又該院所通過之本年度預算案本係雲南未獨立之先所議定今有此問題發生不能不更改原議而滇事兵餉消耗尤必不贊與預算定額自必勢難相合現聞有將預算更改重付該院審議之說 
　　華僑之宣慰問題十一日政事堂發交外交部要件一封飭由該部依照拍致駐外各公使遵辦聞内容大致謂今次雲南反對帝制業由中央政府調查明晰實係由最少人數鼓惑而成海外各華僑多係明達之士其素日愛國之熱忱早爲中央欽佩着即責成各該公使隨時勸導晚以大義勿　㚥術共濟時艱以衛祖國云云一般華僑接得此種勸導後其態度不知將復如何惟政府拍發此電後又思海天萬里一紙電文恐無若何效力頗有主張另派專員前往宣慰之說刻尙在籌議中 
　　各地之謠言紛起各省地方因滇事所生之謠諑紛紛而起政府爲防範嚴密起見除已電責各省隨時注意嚴加締禁外仍擬由中央再另派高級軍官數人分赴各省恊辦一切以資完密此項人員須由統率處與將軍府内遴派已於十一日將其間所含必要之關係處諭示矣至於京中近日亦謠言漸多據某界人 
傳說謂刻下黨人已派人挾巨欵來京聯絡軍政商學各界以爲内應並將不利於孫楊諸君政府已飭軍警注意嚴查數日之前各要人多有紛紛送眷回南者内務朱總長因此種舉動　足搖惑人心曾上書政府請發明此令禁止大員無故離京及運送家口以息謠言閔已派人偵查有此原因内外城軍警各機關均加倍密派偵探四出訪察茶坊酒肆娼寮戲院莫不有偵探之踨跡往來於其間（公府稽查在内）而於各旅館尤特别注意一般商民知機畏罪凡關於滇事皆絶口不談即或有問有於茶寮酒肆中偶談此等事者亦皆以目四顧左右一若其語言爲偵探所聞即當捉將官裏去者 
[籌議中之外交與内政]  
　　對付某國之討議政府因日前接駐某國公使密電報告駐在國政府所議决對華最终政策之手續情形與將來國權上有切要之關係故特爲注意於十一日特交出密諭一封内係根據其情形釐定理想對付斡旋政策三種辦法皆爲保持上之要項當由内辦事處遵即分 
交外交部及外交討論處查照核議 
　　國際偵探之特派政府特派農商總長周自齊赴日其是否另有别項關係因嚴守秘密殊難 
得悉日來已惹動世界各國朝野上下之最大注目雖連有要人分頭探聽終未得題外頭腦昨聞政府以周氏此次赴日旣受人注意難免不有誤 
會之慮於前途有極大防碍因之除特派國際偵探調查爲此所生議論情形外復於十一日電飭駐英俄德美法日諸國公使亦作同一之調查如有與事實不符之處急速電覆以便糾正 
　　分宴各使之交諭十一日上午陸國務卿奉諭令由外交部定期分邀各國駐京公使分兩日在府特開晚宴擬定呈核等語據聞此次公宴係因英日美法德奥和意俄等國公使現均有調停某事之聲明是以特召公宴藉表謝忱並表示政府對於現在某事力主仁愛和平之意思云 
　　會議閣制之所聞政事堂法制局前擬新内閣制草案曾經兩次修正後送交大典籌備處審議茲得府中確息籌備處因登極在邇此項法制案關侮重要即應早爲訂定於十二日復將審議案及簽註改正各說帖仍送還政事堂當經陸國務卿定即日下午四時在海晏堂審議是案以便定期具陳其内容係總理大臣副大臣下議設樞密院院丞一員將前議分設左右兩丞取消機要局併入樞密院其法制主計銓叙三局仍舊制增制誥一局司務遥舊其餘未詳 
　　立國大計之催議立國大計草案大綱經政事堂核議大約已無甚變更之處曾分交各部院按照責任内所管各政自行修訂條文昨十一日政事堂又有通飭以立國大計條文關係重要雖須詳細核議亦不宜過於延緩擬限於本月内一律成立由政事堂詳核後再分交各省簽註務期於登極時頒佈施行 
[廣東時局之危急]  
　　特約員平生 
　　粤省戒嚴以一月一號數日爲最近數日來防務仍未稍弛自雲南事變發生後粤省謠傳極盛其情形宛似辛亥一般蓋黨人　粤始終未息自國體問題發生乃大活動矣在香港一方面謠言　起忽言某處起事忽言某處失守極駭人聽聞在澳門一方面爲黨人之淵藪酒樓攤館中國倡言反對帝制者尤多傳言陳炯明等已由南洋回澳其說似甚確實據探報在　之秘密機關其辦事甚忙有日不暇給之勢確似將有事變發生者而勾結綠林亦爲黨人之一手段就自前而論肇慶爲西江要隘其機關業已破獲東江則有蠢蠢欲動之勢政府已迭運重兵到惠州鎭攝北江則淸遠以上盗匪最爲鴟張亦伏而思動三江河面行旅頗爲裹足活動如此此誠非佳景象也連日偵探報告情形頗急是以將軍府設防極爲嚴重即巡按使署爲全省行政之總機關亦已在頭門鐵閘内高架機關鎗四架其大堂内則有五寸徑口之機關砲四尊現亦實以子彈以備不虞其署後近厚祥街處東角用士敏土泥和石子建築砲台一座西角用白沙磚結砌碉樓一座每處均派親軍一連駐守石井兵工廠爲全省軍人命脉地方極爲重要除廠外原有陸軍步兵莫禮華一營工兵馬正明一營扼要駐守日夕梭巡四路放飘外昨復由龍將軍加派得力親軍六十名駐紥廠内並於廠門外架備機關鎗四尊以資防禦其廠員工匠人等均不准容留親友在廠住宿電報和項傳遞消息實爲軍事上最要機關現兩粤電政馮監督深恐黨人破壞特通飭所轄各局一律戒嚴凡到局拍發電報如有闖進報房者即由領班制止並聞日間即由軍署派兵保護至於水路上則由水上警察廳肩其責鴨墩關一帶派有專駐巡艦凡入口船艇俱受檢查而厓門一地港汉紛歧黨人偷運軍火多由該處内渡復派出廣亨新安兩巡艦駐泊該處無論何項船隻均須一律檢查手續極爲縝密其北洋軍現有海籌江利兩軍艦寄椗粤省黄埔海面日來兩艦均甚戒嚴自艦長以至船員如有輪登岸及由岸下輪俱由値日船員搜其身上以昭愼密至廣玉兵艦廣海運艦則加工修葺以備調遣此水路防禦之情形也若陸路則以廣九鐵路爲重要區域近日已於沿路建築砲樓派兵駐守大吏仍恐兵力未足特檄飭駐守大南門城樓之陸軍一師輜重營長劉殿元統率所部馳赴該路駐紥由平湖站以至深圳站各地方均責成該營長派兵防守其防衛情形亦可謂無微不至矣然防務如此吃重外人爲自衛商業起見駐廣州英國領事韋爾敦君法國領事伯威君日本領事赤塜正助君副領事藤村俊房君連日均到軍署拜會將軍閔均商議保護沙面商業事宜而駐廣州美領事威巴君亦禀請該國政府加派兵艦來粤聞已由小呂宋調來淺水砲艦一艘刻下尙未抵步查美國向有威明頓砲艦一艘在沙面海面駐防日前因事駛往香港昨威巴君將其調回省河并於六號午刻十二時由該艦長發出暗號下令戒嚴並聞日東麟洋行前在河南海天四望街及西關長壽直街等處開設花紗生意頗爲暢銷近該日商伊川忽將所有生意舗位及河南之住眷一律於月之六號遷往沙面英界幾若事變之生即在目前者亦可異矣 
至若各處拿獲黨人之多如賴烈　白劍光何雪波李輝馬全伯陳沛羅高韋文元顏敬堂等幾於書不勝書其中以肇慶城内中學校敎員何雪波等一案最爲重要此外土匪之蠢動則高州水東地方亦甚劇烈該處昨有股匪五百餘人　聚水東恭嶺頂之山神廟希圖揭竿起事被警衛軍李營長偵悉督隊往剿匪徒先據險要與官軍抗拒後被軍隊四面撲攻轟斃數名生擒五名另斃該廟司祝一名軍隊亦被轟斃一名重傷三名由下午六時至入夜八時匪漸不支由鹽田一帶竄去據聞亦爲黨人運動者也 
[關於滇事之粤聞]  
　　雲南宣佈獨立後廣惠鎭守使龍覲光擬即率師進征頃准陸軍部電謂雲南獨立自應公同討伐但現時謠言正盛廣東僻近南洋地處衝要務須以粤防爲重各長官恊力防守以顧大局至雲南亂耗刻經調撥北軍會同四川將軍就近剿辦兵力充足無難一鼓盪平可無勞粤師出發致疏粤防云云故龍軍南征之　業已作罷矣 
　　前淸雲南提督謝有恭係廣東連縣人自光復後息影鄕園爲日已久昨年迭奉中央電召均以年老多病力辭近自雲南警耗發生中央以該員係前淸宿將於滇省軍事地理向稱熟悉現特急電該員晋京藉資贊襄該員奉電已即日啓程聞隨行者祇帶前淸雲南直隷州韓纜賢一人同往 
廣西陸將軍派員來粤一事已紀報端頃悉該專員係名馬濟别號愼堂近奉合命由南寗乘坐廣西第一號巡輪來粤即午入見龍將軍聞因有特别政見須會商之故現在所商之事業已妥洽亟須返邕復命擬於月之九日起程龍將軍已爲指定江漢兵艦護送以盡賓主之誼查該專員現充　武上將軍行署參謀長（原任參謀長李靜誠已晋京赴觐）兼陸軍游撃師司令官南寗籍且係回敎中　人爲陸將軍最所倚重者 
[廣東賭茶兩捐之反抗無效]  
廣東徵收牌捐事發生後經粤紳士京官及新選國會議員等迭次文電禀請當道嚴禁賭博屢紀前報茲廣州總商會亦詳請龍將軍張巡按禁止文云詳爲賭博禍粤萬勿准承籲請重申厲禁以維政俗事竊維賭禍最烈甚於洪水猛獸粤民沉溺相習成風　年幾歷艱難始克埀爲禁令閱時未久豈可作俑復開前因粤省濫幣充斥日漸低折商民幾至破產傾家故取决衆議暫請弛禁得欵維持仍限期停止權爲兩害取輕之計今之時局大非昔比連年災患迭乘民窮財盡復遭變亂影響商業凋殘况値年關貨賑賬交收更防匪患何可再開賭博釀盗刧財致戕民生重剝元氣昨閱報載有粤省盛傳弛禁賭博經蒙龍前代使轉函報界表明實無其事並以番攤弛禁爲亂黨造謠飭行警廳查拿懲辦嗣由粤紳晉謁張使鈞使蒙諭番攤等項賭博爲害最烈人所共知　任一日即當維持一日斷不任其弛禁致禍全粤各等因仰見大憲維持賭禁早有决心冋憶軍憲龍上將軍前在使署會議時亦蒙當衆宣誓比後無論如何困難斷不准後開番攤等語是對於賭禁具有同情仁者之言其利甚浦即伅庫儲奇絀需餉孔殷然亦不自今始似可俟時局稍定再將軍政各費裁併節流尙可徐　補救止沸抽薪諒不至偶因一時之急需忍貽全粤無窮之隱患但恐吾粤奸棍之徒承賭抽捐是其劣性祇謀私利岡恤害羣運動通靈巧爲嘗試雖不敢明承番擬又復别立名目或藉牌捐等項游戲小賭影射朦開則一切牛牌　子牌九荷蘭牌啤牌骰子等類諸賭備陳仍是流毒社會履霜堅冰貫防其漸此敝總會維持商務防衛治安所爲鰓鰓過慮不能已於言者也除電請政事堂財政部曁同鄕京官電粤嚴禁並分詳巡按使上將軍核辦外具文詳請鑒核俯賜將番攤牌捐一切大小諸傳凡類於賭者一體嚴行禁絶永不復開刻日會同出示曉諭重申厲禁如有運動集股承辦者飭由警察廳嚴拿懲辦庶奸徒知儆商業賴安實叨德便謹詳云云此外又有粤商維持公安會粤省商團及粤紳楊鼎等亦均陳請當道罷徵牌捐免開賭禍然粤大吏已禀准中央决計毅然實行矣 
　恊福堂各茶居昨因反抗茗捐停止賣茶頃悉是夕地方官恐釀風潮即出爲排解勸令照常貿易各茶居受勸不得已於六日早照常開巿然茗捐一事據財政廳示文則已批准明年一月五日開辦决無挽回之法矣 
[陜邊之軍情與蒙匪]  
　　頃聞統率辦處現接陜西咸武將軍陸建章秘密軍電一道首陳該省情形爲預防邊疆起見請飭就近酌撥陸軍赴陜恊防並陳升允黨羽已有赴陜甘邊境之報告現正嚴密防範不致疏虞云云並附陳撥軍會防川陜邊境之計畫聞已經代陳當奉電諭嘉獎另示酌撥陸軍若干尅日前往該省預備恊防矣 
　　日前某外報曾紀稱歸緩發現大帮蒙匪緩遠已經危險等說茲據調查緣最近陜西邊界之北與包頭鎭相近之西蘇牛特旗王府地方確曾有匪警發現聞嘯聚者約二千餘人其中係素慣之蒙匪與前緩遠將軍張紹曾克復西蘇牛特王府後遣散之晉北巡防營游勇聚合而成初僅刦掠行旅而最近竟將某師馬隊圍困在包頭迤北情勢甚爲猖獗政府接耗後除已由某某兩師抽調精銳往剿外並電飭緩遠潘矩楹將軍及陜西陸咸武將军各調相當軍隊迅速剿辦後事如何則尙未得確報也 
[中俄烟酒互禁條約之研究（化險）]  
　　自吾國禁烟功令旣頒俄邊雅片之種販乃益励政府力與交涉初無結果迨歐戰發生俄公使始唱言禁種但須吾國沿邊禁止釀運白酒爲利益互換之謀（我國所產白酒輸入阿穆爾等省年約一百餘萬元）我政府允認磋商至九月三日方纔議結大致以中國鄰俄界線百里内從此酒商貿易與俄斷絶關係並制限燒鍋不准增設加釀而俄亦允在阿穆爾薩拜喀爾鳥蘇里三省禁種鶯粟其細則尙須在濱江道尹與駐哈俄領恊 
[京都天德堂奚占一大醫士包醫花桞毒症說明書]  
上海四馬路西　仙戲園東隔　平　街便是 
本堂三代祖傳善治毒門在京百餘年矣分設上海廿年矣臨診累萬見多識廣精益求精醫法改良使患病者毫無痛苦不誤公事藥不忌口卽有貴親好友亦難知君染有梅毒之症也花柳毒初起時不過白濁下疳魚口橫痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刧藥致毒内陷凡腦筋血氣所達之處隨時發現上陞邊頂損壞五官下壞足底斑點　　輕者殘廢重則命在旦夕但係由毒所發本堂均可包醫包愈鐵証眞正出立保單永遠爲憑世人可稱惟一無二誠實包醫定日保好永遠除根過期不愈不取分文信行覔得確保醫藥槪不取資先期醫痊愈後受謝忠吿現今醫藥如林眞假莫分患疾同胞試後方知 
 
 

Page 7

 
 
　　訂實行此事始成一結果顧近來俄使又向我政府要求提前飭禁酒營業似比前　更進一步而俄邊鶯粟早收現源源輸入將如何遏滅彼仍無切實辦法僅爲一種片面之要求而已茲調查近訊據哈埠消息此案濱江道尹李虞臣氏已與俄領磋議聞該領事所要求者立時限制華酒不准運入彼境倘有偷運者一經查出即係首先破壞倏約我官府須認罰欵若干自本年起該三省内再有私種鶯粟一株者經我國查知罰亦如是我國方面所要求者我酒旣不入彼境彼境之烟土亦須立時不准運入我 
境雙方尅日實行而該領事則謂俄領之土已經收穫不入中國銷售捐失過鉅須稍緩時日李道尹不肯認可故迄今尙未解决一切細則亦未商訂聞該領事已電告其駐京公使請該公使與中政府直接交沙矣又據五站消息該　附近地畝種植五穀每晌不過得租價六七元最上之地亦不過租價十元近數年來因種植鶯粟者過多地不敷用租價亦大漲每晌竟得租價一百二十元或至二百元貧寒之俄人有地數晌則仰事俯畜皆可無虞今忽聞其官府將與中國訂立條約一律禁種大起恐慌日前已公舉代表赴阿穆爾省向其總督請求仍准自由種植未經批准聞現在俄人從軍之家婦女等多籍種植鶯粟出租田畒畝以爲生活刻已决議聯絡反抗未知結果如何也（未完） 
[地方通信]  
　　蘇州 
　　城廂警備加嚴蘇垣軍警各機關迭接上峯通飭嚴防匪徒滋擾近日又得偵探報告恐有黨人潛來蘇埠等情昨特諭飭所屬加意警備連日城門比前兩日　閉時刻加早崔警廳長加派騎巡保安兩隊晚間七時一律荷鎗實彈梭城巡廂各區警察署崗警槪荷鎗站崗以保治安 
　　斬决要犯兩名前日（十四號）下午六時軍政執法處殷鴻壽處長委本署副官率領禁衛軍二隊前往舊長洲縣署陸軍監獄綁出要犯兩名押至執法處驗明正身派禁衛軍會同警廳骑巡隊全隊將二犯押至　門外大馬路南陽里口巿曹斬决示衆惟未宣示罪狀此二犯爲何案要犯尙未能詳 
　　斥革不法署警吳縣知事孫錫祺屢奉齊巡按使飭令取締署警近聞齊使又有飭文禁止白役名目而白役即刻下之署警 
也吳縣署警良莠不齊昨日孫知事查悉署警諸雲有違法行爲刻已標革條實貼頭門將該署警斥革矣 
[鎭江]  
　　米探員移駐鎭江駐滬曾經探員米占元奉派駐滬曾經分設機關在鎭偵緝黨人現馮將軍以鎭江一埠爲大江南北咽喉地點　關緊要特電嗣米君移駐鎭江專探黨人踨跡兼緝私　以專責成 
　　敎職員請加薪水鎭郡各小學校校長敎員等每目薪水僅十數千文現在薪桂米珠不敷事畜且因巿鄉學務委員經敎育欸產處開便集議其薪水旅費業已增加各該小學敎職員因特　　要求加薪期稍補助已聯名公請款產處開會妥議酌加矣　　委員曾勘河提近日江潮漸退河水　小由瓜洲至揚州一帶河堤平時被浪冲坍正可及時興修昨由堤工督辦馬君特委員前往估勘馬君又以鎭江萬全樓主東劉光如係瓜洲董事對於瓜圩情形素所熟悉特電令該委等來鎭與劉接洽現已同往會勘矣 
[揚州]  
　　團長出缺續誌駐揚陸軍混成旅第一百五十二團團肯沈廣淸前於舊曆十一月初九日接馮將軍戒嚴令時適忠痰症晝夜巡防未敢稍懈精力已覺不支嗣於十一月下旬在西門外大校場查防之際因馮蹶蹉跌致内部受傷病遂加劇延至陽曆本月十三日逝世次日成殮現揚郡人士以該團長於光復後駐揚維持秩序頗資得力故擬開會追悼云 
　　派員稽核槍械江都縣知事前接巡按便飭以各機關所儲槍械應即編號烙印以便稽核當經轉飭各鄉　運送來城分别登記火印茲各鄉禀稱因冬防吃緊槍械爲日夜梭巡之必需未便暫　等語故由周知事特派第三科員吳恩棠分赴各鄉烙印　　購米請領護照天伏洲董郭堯臣等以該洲今年秋稻被水淹浸收成歉薄洲民大都窮苦異常度冬爲難特與　總陳煥章商籌欵項購買米糧開辦平　以資挡濟已經捐欵就緒派人四出採購米粳惟恐關卡留難具禀周知事　給發護照以　採購 
[南京]  
　三縣士紳請　河道宜興金壇縣陽三縣境内河道於塞有碍農田水利邇經士紳多人來省禀請疏浚并公　　儲南强爲工程主任至所需經費　在忙　項下帶征齊巡按使以該紳等所禀因公起見照即批飭照准頃已委派專員金湯會同儲紳前往／ 
查勘定期開浚矣 
　　戒　　中之觀民苦寗垣冬間向有粥廠給票施粥貧民藉以養活民國元年寗紳金鼎任財政時仍繼續舉行二年亂後賑恤亦有粥厰惟三年四年冬令不聞當道舉行此事故近來夜間僻陋地方當　有人啜泣惟不敢放聲大哭恐受有碍治安之干涉此種狀况眞令人聞之酸鼻 
[杭州]  
　　浙路股欵之滙解期浙路股欵淸算處第四期股欵九十三萬數千元原定民國四年十月十日爲開付之期嗣因中央政府財政困難致届期欵項遷延迄今曾經淸算處葉主任揆初一再電部催促昨已接得覆電准於本月十六日帅杭州交通銀行照數滙解以淸欠項聞該處湯監理等已在籌備付款事宜 
　　杭關監督履新新簡任杭　監督程恩培君安徽人字紹周前淸以道員分發江蘇曾任兩淮督銷總辦此次由京至申返蘇迎接眷屬并祭掃墳塋於十二日由申蒞浙財政吳廳長并監督公署科長科員全體至城站歡迎現庽居東本平巷公署内約二十左右方可接印視事 
[湖北]  
　　萬壽宮獲人續誌初七夜半兩點鐘時巡警在萬壽宮拘獲一人略紀昨報茲悉二區探警是晚正巡至萬壽宮側見一人影由湖畔獨行近而詢之形其倉皇且出庪别凶器當被探警搶下該人欲逃探警趕前扭住正究詰時駐守紫陽橋及萬壽宮内之第六團所派軍隊聞聲出詢該探警要求軍隊護送到署軍隊長官以旣發現特别凶器其屬黨人無疑遂不允該探要求乃令軍士將該黨人綑住押到該團本署該探急返二署報告署長署長派警官率警赴六團要求發交帶歸該署辦理六團乃將該黨人交警帶署由該署長預審後派警官率隊到萬壽宮東武昌電燈公司附近長湖旁該黨人宅内搜抄起獲證據多件該署長於八號午時連該房東及眷屬一併押解警務處旋即轉解陸軍審判處訊辦 
　　搶匪復仇之駭聞濳江縣屬黄家場陳裕誠布行於前月二十八夜二點鐘時被盗匪十餘名撞門入室搶去銀錢貨物約値八百餘兩當被行中雇夥奮勇持刀追趕殺死盗匪一名盗匪聲言三日復仇呼嘯而去翌日報縣勘驗飭將盗尸棺殮掩埋並請張集港軍隊防守次日夜果來盗匪數名將行夥抓出院外幾被殺却經人多救脫現在日夕防盗報復可見盗匪之猖獗矣 
[安徽]  
　　馬統領調遣軍隊安武軍右隊統領馬聨軍自駐防蕪湖後所有各營軍隊大半調赴蕪湖駐紥惟尙有留存營隊在省備調茲聞倪將軍以蚌埠地方重要特將駐蕪之兵抽　一營赴蚌故馬統領又將留省調遣之營隊調赴蕪湖以資鎭攝昨見該營隊一起開赴蕪埠矣 
　　日商人調查紙料有日本商人里見庸三昨由湖北來皖調查潛山英山霍山三縣皮紙料並携有駐鄂日本領事護照一紙請皖省官廳沿途保護聞調查完畢該日人尙須赴直隷山東江蘇浙江等省游歷云 
　　造公文盗領洋虊上年灣沚釐局拿獲私土四十個解交省　　　 
城警察廳封存嗣經前充交涉署科長之查僑私造交涉署公文盗領此事以歴年餘現經蕪湖交涉署員查覺此事并偵知查僑現充某學校英文敎習即詳請上峯拿辦詎查聞此消息早已淸颺不知去向矣 
[福建]  
　　商船總公會第四届選舉紀福州商船總公會自前淸創設以來迄已七載宫壽辦時會中所需經費均由旅屬甬人董茹生及閩人楊翥卿向該船帮籌欵墊付迨後郵傳部剳准該會始正式成立各船帮均受其益茲聞該會總恊理任期已滿已於上年十二月二十五日舉行第四届選舉由閩海道尹王善荃監視投票水警廳長蔣棻閩候縣知事王述曾等均臨該會是日各船帮到會投票者有三百餘人茲綠當選總恊理議董姓名於下（總理）董昌昭（甬人）（恊理）楊壽翔（閩人）（議董）楊鐵（嘉興人）姚守毁（杭州人）葉大章（甬人）傳家駿（甬人）章　山 
（紹興人）陸惟鍪（甬人）陳廷鏞（甬人）朱　（甬人）蘇韻雪（閩人）張宸恩（甬人）洪成璂（甬人）柯植圃（閩人）胡光驊（甬人）卓殿英（甬人）顧椿年（甬）人兪成誥（甬人）陳萼（甬人）陳賢湘（甬人）楊世勳（閩人）馮廷珍（甬人）胡宋翼（甬人）范顯賡（甬人）邱嗣煒（甬人）茅慶全（甬人） 
雜評一 
[今日之廣東（默）]  
天下事言語不能解决者則以武力解决之今國體問題已將由言語解决時期而入於武力解决時期矣在言語解决時期中雖有紛擾不過僅謠言之影響人心之不安而已至入武力解决時期則主命財產俱受莫大危險今之廣東如通信所述不將爲武力解决之一試驗場乎 
然而廣東之民方奔走呼於號牌捐之求免惴惴　懼賭禍之復開吾謂天下之賭無有大於以全國之生命財產爲賭者今國體問題將以武力爲孤注之一擲而廣東且將爲其决勝負之一地然則此大賭堪　　暇計及雀牌等之賭禍耶 
　　嗚呼廣東嗚呼將開賭 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金融界與橡皮巿之新消息（宗朱）]  
　　金融一星期以來大條銀之價又漲一二五本月七日爲二十六先令八七五而十四日收盤則爲二十七先令其增漲原因則前星期本報早已預言蓋歐洲買進甚多故也現悉買進大條銀者不獨英國造幣廠倫敦金融界及歐洲大陸各國卽如日本亦因承造俄羅斯輔幣買進大條銀甚多在此一星期内大條銀運至上海者一千二百九十八條皆自美國運來出口四百二十條皆運海參崴十四日各銀行查倉現存大條銀一千四百六十一條銀行電匯在一星期内又長過二先令七便士現貸標金因此又跌至三百九十餘兩銀價日昂金價必跌以此推測先令或看長不看縮亦未可知 
　　橡皮本報前星期報告橡皮倫敦巿價爲四先令三便士半一星期以來跌至三先令十便士相差五便士半跌落十分之一上然上海橡皮股份在此一星期内跌落竟有自百分之十五至百分之二十五者則與橡皮市價之跌落殊屬兩不相當推原其故蓋有二端（一）舊曆年關將届莊家劃欵已多停止且銀根甚緊而作此買賣者倖得之心雖重實力甚少一時周轉不靈故多以股票出脫而當此銀根甚緊之際購者寥寥故有此現象（二）買者見橡皮巿價已跌恐再大跌如往日之橡皮風潮然是以紛紛出售 
[證明栽贓圖害之原因]  
　　梁欒三前至法捕房報告稱有周劉氏身帶炸彈現在法新租界麥賽而蒂羅路鴻儀里一號門牌許振亞家中特來報告等情石總巡立飭探目沈德福前往拘拿許振亞夫婦聞風逃逸遂將傭人韓以蘭並周劉氏等拘獲在許家樓上房内蔴袋中搜出炸彈一枚因情節可疑故將報告人梁欒三一併管押候究在案昨由捕房將梁等解送法公堂經　讞員會同法副領事德君升坐時别公堂研訊周劉氏供南京人於上月十七日由原藉來申租賃敏體尼蔭路二百三十六號梁欒三家樓上房屋居住梁與丈夫周夢九認識故此同居十八日梁向婦人商借金戒一只約晚上即還詎至翌晨尙未交還人亦不面直至二十日梁始回家婦人當向索取梁言偕同往取婦人當即隨梁前往先至仁德里四號劉文卿家中梁言金戒已經質去欲將銀表作抵婦人不允又囑同往鴻儀里一號許振亞家取戒及到许許家後梁在身畔將金戒摸出交還婦人責其不應將人作弄當向理論互相口角而散歸家後至六點餘鐘有人到來言許振亞之妻邀至伊家叙談婦人信以爲眞即時前去許不在家内由許妻出來招待請吃夜飯食畢未久即有包探到來拘入捕房此事實被梁挾嫌誣扳請求照律反坐韓以蘭供在許振亞　當差祗有一月許究係何等人物不得而知往來客人甚衆所談何事並未聽見劉氏與梁欒三因索戒吵鬧分散後梁復來家手持舊報紙紙包一個大如拳頭上樓藏在許之房中蔴袋内至七點時許　着我至劉氏家中邀劉氏到來吃飯至八點時梁向我言劉氏身帶炸彈你須用心看守不可放走我至捕房報告後即有包探到來將我及劉氏拘入捕房後我始知梁藏在蔴袋内之紙包即係炸彈是實梁樂三供南京人曾入民黨前係陸軍學生現在賣字爲生中西官命梁當堂書寫四字字頗恶劣書畢又供與劉氏同居劉氏之夫與我同志因事向劉氏商借金戒口角後由友劉文卿李克明陳敬高等將我勸往和興里王介方處吃膳畢王介方及劉李等又向我言周劉氏袴子扣袋内藏有炸彈伊在許振亞家中等候你去欲與你拚命切不可再往許家我即托劉李等前往排解或將炸彈奪下劉等以炸彈係危險之物均不敢去因此恐懼報告捕房是實又訊劉文卿李克明同供劉氏與梁因索戒吵閙我等皆知其事惟並未向梁言過劉氏帶有炸彈與伊拚命是時中西官以陳敬高曾在捕房供明炸彈由伊姘婦陳氏交於周劉氏故向陳敬高詰問炸彈究係何人之物須從實供明陳供在捕房口供係由梁樂三囑我如此供法實受梁樂三之愚求宥陳氏亦供並無將炸彈交於劉氏之事中西官復向劉文卿駁詰矢口不移遂判陳氏無干開釋周劉氏亦即釋出候再傳訊梁樂三等五人一併還押候傳王介方到案質訊核辦 
[粤省轟發炸彈之官電]  
　　滬海道尹昨日接到廣州將軍巡按使通電一則照錄如下京兆尹北京南京各省將軍巡按使並轉鎭守使護軍使都統巡閱使上海護軍使道尹鑒本月十一日晚間有匪徒在廣州城外長堤乘坐人力車行經電燈公司門口施放炸彈意圖轟毁電機乘機擾亂維時城内外軍警嚴密布置一經聞警協力搜查匪未得逞僅炸斃路人一名傷路人二名旋經拿獲匪徒安端仁等四名電機並未被損地方安靖如常誠恐傳聞失　謹此馳聞濟光鳴岐寒 
[不許談論國事]  
　　滬上軍警各機關近奉上台飭文以滇省風雲緊急每有好事之徒罔談國事無知愚民聞之驚欵惶恐庸人自擾皆由於此嗣後茶坊酒肆一槪禁談國事以免淆亂聽聞除飭省垣警廳傳諭寗省各茶酒店舖繕條禁止外滬地五方雜處人類衆多所有現時國事亦應禁止罔談以免謠諑而定人心云云 
[詢問漕河涇防務]  
　　上海縣知事沈君昨午與地方警察所主任景毓華等飭傳漕灌涇地方警察第四區董警佐到署面詢防守事宜董警佐謂本區自被黨人騷擾後即奉添派長警不分晝夜輪流梭巡現在地方秩序安靜如常市面亦日有起色等語沈君　 
面加獎勵諭仍嚴加防護毌稍疎懈云 
[卜心園並非黨人]  
　　本邑西鄉漕河涇鎭地方警察第四分所被黨人襲撃當場拘獲黄德餘等七名馬一匹及手槍子彈等物解送松滬護軍使署訊辦等情已迭詳前報茲悉所獲七人内有騎馬之卜心園一名於解至軍署後次日即有公敎進行會潘某以卜並非黨人實係誤拘請求交保經軍署諭候斷明核辦在案嗣經軍法課提卜研訊據供是晚經過漕河涇因聞槍聲懼而逃避致被拘捕質之黄德餘湯四根等六人亦稱確非同黨故昨日已將卜心園准予保釋連同馬匹一併送交公敎進行會收管 
[鎗决黨人盗犯]  
　　前日午後二時松滬護軍使署又執行死刑兩人一爲黨兴朱少春一爲盗匪潘照六其宣布之罪狀照錄於後 
　　其一案據淞滬警察廳詳解聚衆暴動搶奪槍枝並刀傷警察古衛生等之匪犯朱少春一名到署經飭訊問並傳拿獲該犯之警官夏雲昇等及被害人古衛生到案證明該犯朱少春實係在場行兇當場拿獲之正犯應照刑律一百零一條第一欵判處死刑業經電奉統率辦画處復准照辦應將該犯朱少春一名按照軍法執行槍斃爲此示仰軍民人等知悉 
　其二按據淞滬警察廳詳解盗犯潘照六即趙懷彬兪得有即费最老漢二名到署發交軍法課審訊據潘照六供認於民國四年舊曆八月二十間夥同兪得有等十餘人持槍行刧無錫附近居民得贓並據兪得有供認聽糾夥刧在船看守事後分贓等　不諱查該犯潘照六夥衆十餘人持槍行刧民居實屬不法已極應即按照懲治盗匪法處以死刑以昭炯戒業經電准宣武上將軍復准照辦除兪得有一犯情節稍輕聳送檢察廳仍依刑律訴辦外應得潘照六即趙懹彬一犯依軍法執行槍斃爲此示仰軍民人等一體知悉 
[盗案與命案之關係]  
泥城外卡德路六百二十八號門牌黄寶和京貨店被盗刦去現洋一百餘元一案業經戈登路捕房包探陳維坤恊同法捕房中西包探在法租界潮州路緝獲嫌疑犯許吉仁楊餘康羅春六三人解送公共公解諭着押候查明澈究在案前日又經陳探等續獲與此案有關之陳長林一名昨晨押解公廨請究據捕房禀稱查得陳長林係撃斃新閘捕房華探田廣林已經伏誅著匪楊小臘子等之同黨當時曾與楊等同解鎭守使署訊辦不知因何釋出應請緩訊以便調查云云會審員王肇之君商之德領裴君判陳押候查明與許等併究 
[南洋路礦學校專科畢業]  
　　前日爲南洋路礦學校鐵路專科第一次曅業之期 
下午三時半開會中西來賓甚衆請伍廷芳爲主席道尹周金箴君特派代表楊蔭嘉君藩會先有監學胡伯承君引導曅業諸王至主座之前全體學生齊唱校歌曅由伍迁芳君演說鐵路 
人才與中國前途關係之重要次校長林兆禧君報告一切并贊美此次曅業生四年來求學之堅忍次駐華工程會會長馮海特士頓君演說學生曅業之後執一紙文憑不能遽爲工和程師凡事由小而大須不畏難不嫌煩中國地大物博工程前途大有希望次黄　之君演說學生曅業之後當克自勉勵勿以此自足次李佳白君演說曅業之後諸生視事勿易須知極難之事在後次李提摩太君演說學生如發動機有學問然後有事業事業從學問而來如日與月之有光也次楊蔭嘉君代表道尹演說末由敎務長沈慕曾君介紹曅業生於主座請主座給北憑徵會後欵來賓以茶點又同至成績展覧室參觀成續其中如一年級之圖形幾何二年級之平面測量三年級之鐵道剖面圖及吳淞全圖南翔至嘉定路線圖四年級之江灣全圖滬寗線内鎭江西門站至南門站繞山線與已築成之穿山線比較圖附有說明書及報告并此次曅業之孫君彝槩新發明之測量儀器改良一種設置坡椿之標尺圖樣模型及中英說明書其餘種種成續無来精美詳審茲將曅業名次錄後湯國昌江蘇丹徒王德馨江蘇崇明湯敬賢江蘇吳縣黄旨華江蘇吳縣鍾鈺浙江杭縣顧綬書江蘇無錫崔这龍安徽太平繆蘇駿江蘇溧陽徐驥江蘇南通汝萬靑江蘇吳縣趙遠江蘇常熟張壽廣東番禺孫彝槩江西泰和張步雲福建閩縣 
[伍廷芳演說宗敎]  
　　宗敎研究會前晚（十四）邀伍廷芳博士演說中國之宗敎伍博士略謂中國以三敎最爲重要儒釋道是也中國人對於宗敎幾有無不歡迎之心理故其宗敎思想爲儒釋道三敎之混合物即　 
如孔敎之徒遇有喪事亦必僧道並用大約彼以爲登天之道不 
止一途各途皆試則必有一途可行也三敎之外回敎亦久已盛行耶敎近亦勎力日增而中國人皆歡迎之云云 
[英文講道會開會]  
　　英文講道會今日（十六日）午後五時在四川路靑年會開會由滬寗鐵路局外務科科長朱成章主席廣學會全國總幹事李斯博士主講 
　　 
[基督敎會紀事]  
　　基督敎傳道聯會同人邀集各公會男女信徒定於十六號（今日）午後三時在北京路思婁堂開本年第一次大公祈會並於明日三時在法租界貝勒路汪宅開第一次會員議曅會中華基督徒佈道團查經部各員則於明晚（十七日）七時半在麥家　會所查經由眞神堂牧師虞思才領班講授題爲舊約之神跡云 
[會議冬防經費]  
　　上海縣沈知事昨日通函四巿十五鄉經董略謂現値辦理冬防籌備保衛治安之法必須召集各巿鄉經董互相參考妥恊曾議期於經費有着於地方確有裨益務希執事於一月十七日至縣署會議爲盼 
[添募臨時巡警]  
　　淞滬警察聽長徐君諭　各區署所警正　佐添募臨時巡警數百名作爲預備隊分駐各區輔助防守各警正警佐現已遵飭添募聞俟募足後擬先便夜出巡暗中查察云 
[水路交通之不便]  
　　南黄浦及龍華港一帶水路交通數日前本已展緩以每晚八時至次晨七時爲禁阻時間現因防務吃緊又改於人暮六時至次晨八時禁阻船隻往來即日問指爲可疑之船隻亦須盤查故日來各鄉乘船來滬購辦年貨者不若往年之盛 
[川沙知事來滬]  
　　川沙縣知事范鐘湘君昨日來滬謁見楊護軍周道尹面陳地方要政並遍謁紳商各界籌商川邑賑　事宜 
[浦東災民乞賑]  
浦東御家橋張雪舟家於本月十日突來災民大小四百餘口求乞賑濟當由張君每一大口給予銅元六枚小口給予三枚始各散去 
[限期拆讓房屋]  
工巡捐局昨日出示云照得上海縣公署基地改建巿房並開關馬路一案所有擬築路線經與官產處磋商規定其關碍路線房屋亦經與各該業主商妥拆讓各在案現在先從葡萄弄入手開築正在派員測最並釘椿堅立界石一俟上項手續完竣即須動工興築查該處一帶關碍路線房屋尙未拆讓有碍工程合行出示曉諭爲此示仰各該業主一體遵照須知開關馬路係爲便利交通而興巿面起見事關公益務須按照規定界線於一個月内尅期拆讓愼勿觀望貽誤要工切切特示 
[忽隱現之慈善家]  
　　前有同仁慈善會董事劉鴻逵等至滬海道尹公署具禀擬在滬上建設極大工廠專收貧民入廠習藝以裕生計而維治安等情前道尹楊君以所禀是否可行批飭上海縣沈知事查明詳報沈君曾派員四出調查不知劉鴻逵住處且同仁會及建廠地點亦不知係在何處當經據情報由沈君詳復前楊道尹核示在案茲悉劉鴻逵等近又至道君公署及上海縣公署分投具禀聲明一切沈知事以此案旣經具禀道尹應候周道尹批示遵行昨已明白比示矣 
[尙須開會追悼]  
　　肇和軍盤暴動一案淞滬警察廳所轄巡士李仁信王書淸兩名曾當場受傷殞命應長徐國樑君以該兩巡士身後蕭條特發起募捐業已集有成數刻開徐君尙擬邀集各界爲之開會追悼云　　附警廳總務科長致各署所函奉廳長諭本月二十三號下午一點鐘在救火聯合會爲故警李仁信王書淸開追悼會届時各署所隊長員均穿制服帶刀佩章並各派巡長一名巡警二名到會追悼巡官留署辦公等因相應函達即希查照辦理 
[匪徒開槍偒人]  
　　向爲敎讀之戴某與友人等於前晚九時雇乘黄包車自外回家行經新靶子路後面華洋交界地點突有匪徒三人攔路圖刧戴等見勢不佳急忙下車而遁匪等即開放手槍戴之大衣撃穿一洞車夫徐榮慶右臂中彈匪已逸去徐於昨晨至同仁醫院請爲醫治 
[窮究手鎗來歷]  
　　匪徒孫少春王意成在北河南路窺探被包探周耀庭查見以其形跡可疑一併帶入捕房要孫身畔抄出實彈手鎗一支解至公共公廨經中西官訊供推諉判押候查在案昨晨復訊據孫供稱住居東有恒路八百十七號門牌向爲成衣匠原籍湖北手鎗係　囑令送往法租界訊之王始則推諉繼稱手鎗係王小三子之物關讞員商之德領師君判被告一併還押候下禮拜六在行訊核 
[收受編級學生之手續]  
上海縣公署昨飭縣敎育會各學校文云奉道尹公署飭開奉巡按使飭准敎育部咨案查各專門以上學校收受轉學學生造報時所有各生原校在學證書或證明書減期證書等向由本部規定在案惟此項證書原係證明該生從前學業程度如果經部核准編級之後該生資格業已確定此項證書即不必發還本部爲此特定辦法嗣後各校收受編級學生務將原校證書連同送部一經核准當即由部註銷以昭愼重咨行查照飭遵等因准此飭仰該道尹轉飭遵照等因飭縣轉飭境内專門以上各校遵照等因奉此合飭該會該校一體遵照 
[研訊盗賣墳地案]  
二十七保十　地保陳蘭芳於前淸宣統元年私自蓋戳將鄉人陳秀如陳兆良叔姪二人之祖墳基地盗賣近被陳秀如叔姪查知延請代表律師具控公廨傳案交保候訊在案前日午後重復傳訊先由原告代表律師譯訴案情並經原告陳秀如陳兆良叔姪二人相繼上堂供明此地本已租於西洋人爲牛乳棚且有祖墳在上詎被告竟擅自蓋戳盗賣直至　主洋商至該地丈量始得知悉是以今始控告質之被告供稱爲輸捆地保前項地產實由陳文榮出名立契價賣我僅於成交立契之時到場蓋戳今陳文榮雖已物故賣主陳張氏今在堂上可以質證並由會丈局司事祁兆齡上堂呈驗賣地時所立之永遠出租栔據並稱此契由英領事署送來轉換道契嗣顺發生訟案故尙未轉契云云中西官因命婦人陳張氏上堂詰據供稱陳秀如係是丈夫素不願家前項基地計九分八釐九毫由丈夫囑令價賣故憑中西士榮每分議定價洋三百元賣於洋商德和洋行收過地價洋一千五百元中西字又問緣何爾夫不自出面則語多含糊而原告代表律師以原告陳秀如囑令伊妻賣地斷然無此情理故否認長氏所供各節俞襄讞與英卓副領事會同簽判云訊得該地實爲原告之產被告交保候會商再核一面函致會丈局暫緩轉立道契候本案判决後再核 
[查獲挾資潛逃之夥友]  
　　紹興人何蓮州向在河南路三百七十八號門牌雲龍花廠爲夥近因竊取該廠内現銀鈔票共一萬五千兩逃往杭垣經該廠經理高秋荃偵悉控請移緝未獲茲何又回滬匿居北海路某旅館内被捕房查獲昨晨押解公共公廨請究據中西包探禀稱在何所帶皮夾内抄出鈔票銀七千五百兩訊之何供尙有銀一千五百兩可以交案餘欵有人擔保會審員王肇之君商之德領裴君判何押候原告到堂於下禮拜六質訊再核 
[疑犯發交地方廳]  
　　公共租界滙山捕房曾經拿獲盜犯李阿梧俞得有兩名解經公廨申送護軍使署發交軍法科訊辦在案茲悉此案迭經該科研訊李供爲大菜司務俞供爲小本生理並不爲盜業於昨午備文將李俞兩犯發交上海地方檢察廳按照通常程序訊明訴辦 
[茶房大呑西洋參]  
　　招商内河小輪茶房姚根根近將搭客胡運斯所寄西洋參兩大包呑没被胡報告水巡捕房昨將姚拘獲函送地方檢察廳訊究一面着原告自行投廳候質 
[承運菜油之舞弊]  
　　嘉善縣境公號油坊執事葉文煥近雇船户長榮生陳福榮兩駁船裝運菜油一百八十桶來滬賣於南市萬豐號轉售於日商三井洋行昨午卸貨之時察有攙水情弊遂將張陳兩船户送交水巡捕房轉解地方檢察廳訊辦 
[包車夫竊物而逃]  
　　住居閘北公益里之孫桂生前日至淞滬警廳報告失竊衣物值洋百餘元昨由偵緝隊員傅明業前往勘查知係事主之包車夫阿二所竊現已在逃聽候跴緝核辦 
[偵緝隊查獲竊賊]  
　　馮齊載前日竊取大統路發祥里王姓家錫器陳玉林竊取烏鎭路朱姓家錫茶壺等物均經偵緝隊士查獲解入四區留候究辦 
[調查匪徒劣跡]  
　　匪徒崔小兒子在虹口串搶西人鈔票洋三十元西帽一頂由捕將崔拘解公共公當訊供押候補提同黨併究在案前日又經捕房緝獲同黨呂小三子楊小如成沈賢掌等三人昨解公共公廨經中西官略訊一過判一併還押候查明有無他案於下禮拜六訊辦 
[追獲攫物匪徒]  
　　流氓康天寶前日在湖北路攫取徐張氏金挖耳圖逃由捕追獲昨解公共公廨經中西官訊實判康押西牢三月示儆 
[串騙烟土之辯論]  
　　四馬路和盛土棧主楊輔臣控吳養生串同黨羽將僞票騙取値銀二千五百兩之烟土逃往鎭江業經捕房將吳移提來滬解至公共公廨訊供交保候核在案昨晨復訊原告與見證潤昌棧經理管小南均延律師上堂陳述案情被告亦延律師到堂辯護中西官判吳交二千五百兩人銀並保候再訊核 
[匪徒串同騙詐]  
　　匪徒鎭江人王漢卿常州人張文華前日在北蘇州路遇見婦人施朱氏將氏誘入某茶館内詢明伊夫住址姓名復將氏攔入空房内前往尋見氏夫施榮福聲稱爾妻被人拐匿業經尋獲須酬洋五十元即可領回施允給十元王等不允致相爭執被捕查見詢問以王張二人實係串同騙詐一併帶入捕房昨晨解至公共公廨經中西官訊明實情判王等各押西牢二年期滿函送上海縣知事署分别遞回原籍 
[究竟是否私販]  
　　上南川緝私鹽巡隊張占忠昨日解送鹽販李金標至上海縣公署請辦當經沈知事訊據李供家住爛泥渡地方此次張占忠招我前去小民不允致被挾嫌且到我家搜查並無絲毫禁物亦無顆粒私鹽求察沈知事以案關刑事着送地方檢察廳訊辦 
[董事調停無效]  
 
 
 

Page 11

 
 
　　　　業做手工人繆萬順因同業代表祝大鳳所立益會有營私舞弊情事出而反對致與祝等大起衝突控經一區二分駐所諭飭該業董調處在案茲因理處不明昨午由該所王金山警佐備　飭警將繆萬順祝大鳳閔有章王關林等一併解送警察廳飭發司法科訊辦 
[被告交保候審]  
　　張載宏控陸亮臣不理擔保貨銀九百四十一兩又程仲英控程甫靑程陶天不付票洋四百元又嚴于瑛控婦人曹氏不還金飾等案昨由捕房將被告各人傳至公共公廨請示中西官諭令分别交保候訊 
[不認混用僞幣]  
　　楊生第前日將鉛質小洋在虹口菜場向張海卿混用被張察悉鳴捕將楊拘押昨解公共公廨經中西官訊供推諉判押候查明再核 
[花會首惡已逃]  
　　甬人董阿德在虹口設立花會糾賭由捕查獲解至公共公廨訊供押候補提爲首之陳阿淸到案併究在案昨晨復訊據中西包探禀稱緝提陳阿淸未獲故又將董解請核辦中西官判董押兩月以儆 
[偵緝隊續獲賭棍]  
　　閘北偵緝隊士在寶山路東來安里查獲開設花會之朱仰山陳正興二名已解淞滬警廳訊辦前日該隊士又在該處續獲虞雲靑一名聞虞係爲首保險之人現押隊内廳候歸案究辦 
[兩婦爭奪一女]  
蘆墟婦人淩董氏控蘇州婦人蔣張氏唆使其義女冬蘭捲取値洋一百五十元之金飾逃至滬上並將該女押入南京路德裕里雉妓院賣娼等情昨由捕房派探在海寗路四百四十四號屋内將蔣張氏與冬蘭查獲一併解送公共公廨原告延斐司律師上堂譯稱原告於前淸光緖三十二年出洋三十元賣蔣張氏之女冬蘭爲義女詎被張氏唆使伊女捲取金飾逃滬並將該女押娼請爲澈究訊之蔣張氏延羅傑律師到堂辯獲冬蘭係被告親生於八年前拐失尋獲未久現在南京路某姓家帮傭中西官以原告凌董氏未到判蔣張氏母女一併押候原告到堂於下禮拜六質訊 
[逼良爲娼]  
　　雲南路六百四十一號門牌花烟間鴇婦吳戴氏與龜奴吳榮甫因逼令江北婦人王金鳳（即王鄥氏）爲倡不願將氏凌虐受傷經氏母鄥　氏得悉報告捕房將龜鴇與鄥氏一併拘解公共公廨訊供分别押候鄔氏傷愈再核在案昨晨由廨復訊明晰中四官以吳等逼良爲猖實屬不法判分别各押半年示儆鄥沈氏因貧苦　　着暫留棲流所候其女王鄥氏傷愈一併送回原籍 
[招領迷路女子]  
　　形似瘦痴年約十五六歲不知姓名之女子在閘北大統路迷路啼哭由四區崗警帶入警署已紀昨　茲悉該女子現經姜警正判送閘北茲善團留養一面出示招該女家屬到案認領 
[汽車撞傷行人續誌]  
年約四十歲之粤人某甲在北四川路同安里口被某號汽車撞傷腦部由捕車送同仁醫院請治各節已誌前報茲悉甲因受傷過重已於昨早身死由醫院報經美捕房飭將尸體舁送驗屍所俟其家屬到來再行核辦 
[病夫倒斃]  
　　滬城三牌樓成衣匠葛阿金患病已久昨日午後三時至滬南下六舖中華樓茶肆内啜茗俄即不省人事倒斃肆中當由崗警報告第一區警署立飭十六舖地甲報請地方檢察廳請爲相驗嗣爲尸父葛保和開知禀准免驗舁回收殮 
[駐津英領來滬]  
　　駐津英國領事蓋爾斯君於前日因公來滬假寓虹口禮查旅悉一俟公曅即當返津 
[縣知事公署批示]  
　　帽業公所司年郭立成等禀請宣示徐福珍等禀批由批禀館查前據該公所代表傳茂銓及製作人代表祝大鳳等以議定工價會訂簡約合詞禀請備案給示當經出示曉諭發交該公所張貼在案來禀稱始終未見殊堪詫異果如所禀祝大鳳匿不張貼當時何以並不來署聲明直至事隔一年始行禀訐亦不可解此中必有不盡不實之處似此意嗣朦混深爲可惡至所請將徐福珍等禀批頒示一節此項批示早以宣佈且與該業店帮無涉所請應毌庸議此批 
[工巡捐局批示]  
　　大境關帝廟住持蔣慶榮禀請領款批禀悉本局經費奇絀實係無款可撥旣據迭次請求姑准先行鑄還五百元以示體卹着即備具領狀來局請領可也 
[誌謝]  
　英租界黄浦灘六號華安水火保險公司資本雄厚信用昭著今屆十週紀念印有陰陽歷月份牌作爲贈品昨承送來四幅繪工精細彩色鮮明洵爲可愛 
　美國雲山牌陴酒物美味淸膾炙人口其在滬發行等事係歸正廣和洋行經理昨承該行以啤酒公司所印之月份牌兩幅見貽中有中國畫家周慕橋所繪之時裝二美人態度輕盈詡詡欲活印工亦頗精美 
　法租界寶昌路仁和里民生女校將於本月二十二三兩號開成續展覧會男女　分兩日招待先女後男昨承惠贈入塲劵兩紙 
　滬南也是園後吾園路八十號廣潮惜字公益社集資刋布孝經以挽末流昨日送來兩本台書誌謝 
[氣候報告]  
　　　（上海徐家滙天文臺天氣　候報告） 
　已過者之報告一月十四日反旋風仍在中國其中心在揚子之南蒙古有中和之低度其又有一中心甚深在斐利濱之南而向西北西進行天氣甚晴　十五日上海甚晴微有西北涼風氣壓仍徐徐下降然在累年平均之上　十五日下午四時前二十四小時内上海氣候温度至高四九。六至低二九去年同日至高三五。六至低二一 
　未來者之推測十五日下午四時三十分豫測呂宋與巴拉塞爾斯島間天氣惡劣台灣海峽信風勢力未減北部信風復有加緊之象 
雜評 
[中國人之弱點] （訥） 
伍博士演說謂中國人對於宗敎幾無一不歡迎者儒釋道歡迎回敎歡迎耶敎亦歡迎其實無不歡迎云者即言無堅定之信心質言之即無一眞歡迎之謂也然而中國人此種心理尙不僅對宗敎爲然推之政治及一切主義莫不皆然無堅定之信心以守其嚮往之主義則遇事游移結果將一無所成是故中國人之無不歡迎者實中國人最大之弱點也 
 
 
 

Page 12

 
 
   
 
 

Page 13

 
 
自由談 
游戲文章 
[考試作弊法] [  囦公]  
　　光陰荏苒各校暑假開學猶在目前一轉瞬間又將放寒假矣各校定章每逢寒暑二假必有考試之例所以考察學生平日所修各科之成績也而一般學子大都以考試爲難事今年考旣届勢難逃避然而平日除上課外不復與各書相遇一無所得何以應考乎囦公曰無難試研究以下種種之作弊法自然可以應考而能得高度之分數也 
　　（一）夾帶法法以大號天然墨（玻璃）匣一隻揭去其蓋上之招牌紙摘要鈔於其上字宜細句宜簡以便可多寫復緊貼於蓋面貼時不可用槳宜用膠水至於蓋之背面則塗以濃墨及考時以指或紙揩去所欲看之一部分之墨則所抄之字自然看得出因玻璃係透明體耳苟敎員或他人前來復以墨抺塗之可也此法可爲作弊之第一法决不致起人之欵較諸夾帶於袖中藏書於屉中或置書於大腿上者當勝百倍也世之做學生者亦以此法爲善乎 
　　（二）保險法此法與前法大不相同當預備於平日不在於忽促間也凡上課時須注意聽講下課後宜專心研究由是可藏夾帶於腦中考時自然安穩一不致起敎員之欵二不致爲旁人所窺見此法當推爲作獘法中第一爲學生者盍一試之乎㈤ 
譯叢 
[食物潔淨試驗法] [  甦]  
　　食物在今日昂貴極矣惟其昂貴店肆之弊端乃百出故試驗食物潔淨與否實爲吾人今日所亟應注之一端幸而種種弊竇吾人俱可用簡單之方法試驗得之茲略舉數則如左 
　　牛乳取杯一盛牛乳少許復取結絨線之鐵針挿入乳中移時取出斜持之如爲純粹之牛乳則牛乳沿針流下時極緩迨流至針端即凝成一珠如爲攙水者則沿針流下時極速流至針端即下墜此種牛乳攙水與否要不能定蓋牛乳之厚薄全視母牛所食之食料而異此種母牛因其所食之食料低次所生之乳遂亦棉薄與攙水無異然經此試驗之後遇此等牛乳終弗飲爲佳 
　　鷄卵當鷄卵未擊碎之前罕能辨其優劣者然試驗之法亦殊易易祇須取鷄卵在暗處於燭光之下照之如照見一端有空隙處者即知其爲新鮮如無空隙處者即知其已宿然此等鷄子其質地猶未壞如有點點黑影照見者則其質地已壤矣 
麵包　上等之麵粉價頗昻貴故麵包司往往用低次之麵粉然用低次之麵粉色不潔白麵包司乃攙礬質以塘塞主顧攙礬者食之至有妨碍而於兒童尤甚蓋兒童之胃至弱也欲驗得其攙礬與否可向樂房購炭酸阿摩尼亞少許取麵包少許置之盆中傾炭酸阿摩尼亞溶液於麵包之上不攙礬者則色不變攙礬者則色立變爲黑經此試驗驗得其不攙礬者能確定不受麵包司之欺與否是又不定蓋麵粉雖用上等而多加鹽量鹽能吸收空氣中之濕氣則麵包之重量增出矣是亦麵包司之作弊也且多加鹽量於麵包滋味仍無捐害故易受其欺欲驗得其鹽量多加 
　否祗須取兩種之麵包各切一塊分秤之記其重置復置爐上烘燥再秤之視烘燥之後減去重量較少者爲佳（未完） 
自由談之自由談[  覺迷]  
　　歐陸日事戰爭中國日事紛擾今日本又以暗殺聞嗚呼世界殆無寗日矣 
小說 
[  小說俠情紅蘩蕗别傳] [  天盧我生]  
　　第七章 
其時月色昏黄夜寒砭骨二人行過甬道無數獄中呻吟之聲時時隨微風而出激刺耳膜慘痛無比但勃斯亦不顧隨海龍行重經廣庭而出海龍行甚速與勃斯相去幾數碼以外蓋海龍之足長故步捷而勃斯則蹒跚類侏儒不能及也實則勃斯之來此獄中亦已多次一途一逕無不深悉縱海龍不爲之導彼亦能導海龍以至高塔之次所不能者則其中門户甚多悉加鍵錮必待海龍而後啓故不能闖然以行故其如鼠之目光尤復時時回顧雖一閾一户之微亦莫不加留意以備將來大舉之時得以措置裕如甬道中邏騎見勃斯詭祟之狀則均側足作鴨視見其與海龍俱乃無言勃斯亦不爲意亟亟隨海龍踏月而行已而復抵獄首大門之次海龍步乃遽止高呼曰守閽之國民何往則聞其懶聲出自小屋中答曰睡矣時有一人方蹲踞於矮椅之旁洗刷一物聞聲乃徐徐起立曰誰歟海龍曰蒲伯汝眸子未盲乃并我而不識蒲伯自拭其眸曰亦且等於盲矣海龍國民試思之吾每日所得不過十九蘇而工作之久亦且十九小時凡獄中守卒之鞋襪莫不須我洗刷稍不愼輒鞭策隨之是豈共和國民所應爲者耶海龍曰咄汝又嘵嘵汝不欲爲此者可自去吾自有人替汝職蒲伯乃默然退立但哆其唇咕嗶作詈人狀海龍曰立此奚爲可召四人來隨吾上塔又曰執而燈趣前引導蒲伯默然行已而果引四人至皆荷鎗佩刀昂昂然於是蒲伯執燈前導勃斯海龍則夾於四衛士之間歷重門無數每門皆有巨鍵率由蒲伯啓之衆旣過立即重加鎖鏁如是者凡數十門始抵一鐵門之次門鍵尤巨如獄神伸其巨靈之掌握此重門不令死囚之倖出者 
[俠情短篇情天之決鬭（六續）] [  新]  
　　（三） 
　　萬沙時正伏椅上蜷縮如鼠竭其生平之力作答而聲細如游絲言曰此事尙有不公平者吾乃上子圈套梵特零愕然曰尙何不公之有萬沙顫聲曰汝爲軍人慣用此而吾則不能寗不食子虧梵特零突前吹熄其燈曰如是可矣萬沙戒而鎗君子無戲言吾語一畢槍即發矣於時室中𨺗寂唯爐中餘炭尙星星作光二人乃均退至室隅俟隙而動梵特零抖擻全神舉其槍就爐火之光外矚將覓萬沙而射顧終不得頃之忽見去身三尺而遠有一黑影蠕動意其必爲萬沙矣立舉其鎗將發矣忽然自念此事安可爲哉以我之身而乃槍喪一膽細之人不武且其人雖可惡而罪亦不至死殺之殊非公允念至此不禁微微太息舉鎗之臂亦漸漸而垂自語曰尼古拉海爾恕我此事我不能爲也因呼曰萬沙燃爾燭吾不傷汝語高而急顧無應者再呼用寂然梵特零不禁轉念豈是人已畏死而遁乎然去身三尺之外黑影固儼然未動乃一手舉槍一手摸索堂上短燭得之乃就爐火而燃火明矣梵特零不覺失聲而呼蓋適所見之黑影乃一椅也而萬沙則固在屋隅蜷伏不動梵特零亟移鎗對之恐其發鎗且厲聲曰釋而鎗吾已救汝萬沙不應鎗亦不發梵特零心欵舉鎗而前則大駭蓋其人心膽爲恐懼所喪死矣萬特零憐且嘆念居此不妥乃捨而出門寒風砭骨呼吸爲之一清自念萬沙碌碌一生無非爲財色今乃轉以財色喪其身天道亦好　哉則不覺廻首以視别墅微嘆曰守錢虜死矣於是又仰天呼曰上帝相我海爾今與萊雪成眷屬矣（完） 
 
 
 

Page 14

 
 
   
 
