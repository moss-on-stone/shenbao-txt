# 1920 - 203 - 4917040

 

Page 1

 
 
[本報始剏自同治十一年卽西曆一八七二年中國郵政局特准掛號認爲新聞紙類]  
本館開設上海英租界山東路漢口路轉角第二十四號總理及編輯室電話一五七六號營業部電話九十五號公用日夜電話一五二七號 
[本館定報價目]  
中國境内逐日寄每月洋一元三個月起碼每三個月洋三元每六個月洋六元全年洋十二元每月另加增刋郵費洋一角歐美各國全年洋二十五元二角半年洋十二元六角每月另加增刋郵費洋二角報資先惠郵票不收 
[本館廣告刋例]  
頭等　登於評前及第一張中縫以二行起碼　第一天每行一元四角　第二天起每行一元二等　長行登於優等地位及第二三張新聞中縫　第一天每行七角五分　第二天起每行六角 
二等　短行登於優等地位以五十字起碼第一天每字一分　第二天起每字八厘 
三等　長行登於普通地位以二行起碼　每行五角 
四等　短行登於普通地位以五十字起碼　每字六厘 
[令日常識刋在第四張十六版閱者注意]  
[上海學生聯合會啓事]  
本會二十八二十九兩日游藝會所得劵資原定以一半歸女子社會服務圑餘一半籌辦平糶茲因女子社會服務圑以米價奇昂救濟貧民刻不容緩特來會聲明將二十八二十九該圑所應得之劵資悉數充平糶之用足見該圑急公好義慈善爲懷特此登報聲明凡本會所有發出各種入場劵自登報日起四日均通用所有劵資悉充平糶之用特登廣告聲明各界人士其注意焉▲附告　本會爲平糶籌欵舉行游藝會所發出入塲劵均有各馬路商界聯合會總會商業公圑及本會印章始發生效力如印章不完全者槪作廢票論購票諸君請特别注意 
[啓事]  
所有鄙人在華豐洋行爲買辦茲因另有别就今已辭退於１９２０六月三十號爲止以後倘有進出一切等情槪與鄙人無涉此佈　葛傑臣啓 
[敬謝來賓]  
夏曆六月十日先嚴出殯於宋公園路沈氏山莊荷蒙　各圑體沿途致祭並承　紳商學女各界寵臨光送而是日適値陰雨鄕間道路泥濘行走不便感紉高情尤無旣極用特豋報以鳴謝忱伏維　公鑒　棘人沈厚生叩啓 
[如皋廣生德新記藥號啟事]  
啓者如臯西街廣生德藥材分司股本虧折淨盡經股東開會議决全股消滅於是各債權人互議爲維持血本起見改用合資辦法訂立合同不用股票與舊廣生德公司劃淸界限用廣生德新記牌號重新營業從前廣生德之股票息摺作廢自後凡無新記字樣之各項票據新記槪不負責除報由商會註册存案並請　縣公署出示佈告外特此豋報聲明　廣生德新記謹啓 
[聲明示售僞珠]  
啓者敝號等開設新北門大街有年向來貨眞價實誠信無欺所有兌出貨物如有不合儘可包退還洋惟近有不肖之徒在市混售劣貨僞珠一種大小自六七分起至二三分止其形色正面與眞者相似惟底面係用螺甸製成且有一圈鑲嵌痕跡留心細察卽易區别業經同業察出議决不准混銷豋報聲明在案敝號等因恐各界或有誤會特再登申新兩報切實聲明尙祈賜顧諸君亮察是幸　　振昌　久昌　潤昌義記　信昌恒珠號同啓 
[珠玉業緊要通告]  
近來市塲新發現一種假珠係人造所種殖者混售於市其法用螺甸及雲母胎骨放置蚌壳之内置之海中日久養殖而成偶一不愼卽受其愚該假珠大小從六七分起至二三分不等其正面品形光彩似與眞者相若惟底稍異因皮子則不能包到底之故且有螺甸質地露出者姑無論其黑白底面内中均有一圈鑲嵌之痕跡顯出者即易區别嗣經同業察出已於本月初六日開會討論公同議决不准在彙市混銷爲此佈告尙希　各界注意免受欺騙其各愼之是幸　上海珠玉業韞懷堂謹啓 
[江蘇省敎育會第十六次常年大會通告]  
本會按照章程第二十五條之規定於八月二十四日開第十六次常年大會先自十日起分日舉行各項研究會凡本會會員務請携帶應交會費先期來會領取入場劵其大會前評議員會定八月二十三日開會大會秩序於會前三日豋報通告除專函奉達外特再廣告即希　公鑒 
[勸種除蟲菊每畝歳利八十三元]  
荒山曠野皆可種植除虫菊每畝能産花一百零五斤每斤最低價九角除地租人工外至少可獲純利八十三元莖葉尙不在内上海各藥房每年需用百萬斤以上美國商行更有大批購運於海外者向皆採自日本銷路之大殊出意表吾人能及早仿種厚利可操左券本園特編實騐除虫菊栽培法一書記述周詳每册祗收價一角外加寄費一分可以郵票代洋並有除虫菊種子發售其價附載書中播種在即幸早採辦 
浙江定海縣鎭署旁仙樂種植園啓 
[揚子機器製造公司翻砂生鐵上市]  
啓者本公司新建化鐵爐乃歐美最新式之爐選用中國最良之鐵砂及焦炭故所出生鐵異常優美凡經試用者均許爲無上上品極合翻砂等項之用定價公道賜顧者請　移玉至漢口法界本公司及上海四川路三十九號　永盛公司　可也 
[元記招商慶記三棧聲明]  
啟者本棧承堆杭來箱茶向以到棧後一月起租茲因棧租小工搬運等費在在增昂不得不挹注辦法議决自七月初一日起箱茶到棧槪以半月後起租除函達茶業會館轉知各　茶商外特登申新兩報聲明諸希　鑒原 
[敬謝中國實業銀行永寗保險行賠欵]  
四月念二日坊口街天章失愼鄙人有市房一所適與鄰近亦遭損失幸向永寗保有火險事後承天津總行稽查南京分行朱子達君騐勘實屬即照損失如數賠償祇領之餘感激無旣特登報端以誌謝悃　　　南京坊口街桂厚記啓 
[好時保險公司賠欵迅速]  
逕啓者四月九號浦東爛泥渡葆源棧火災幸由費巽榮君介紹向好時洋行保火險元四千兩及加升地脚一切如數償足該行買辦孫叔明君信譽卓越辦理捷誠感佩莫名用特登報表揚以誌謝忱　義生糖行啓 
[鳴謝美商愼昌洋行經理好望火險公司]  
四月九號浦東爛泥渡葆源棧失愼殃及小行本棧幸向李大源先生經理愼昌洋行投保火險元一萬兩今蒙該行如數津貼該欵業經收到足徴該行信用素著誠實不欺對於客家保險莫不主持公道用能信孚中外祗領之餘無任欽佩茲特登報表揚藉申謝悃永安街錦茂糖行啓 
[上海華安水大保險公司啟事]  
本公司總理沈仲禮先生作古經董事會决議延聘傅其霖君爲本公司總經理已於夏曆六月初一日視事以後關於公司一切營業事務均由傅君掌理特此佈聞 
[謹謝愼昌洋行經理愓子保險公司]  
啓者四月九號浦東爛泥渡葆源棧失愼小號向李大源先生經理愼昌洋行投保火險元四萬兩經蒙該行保險主任唐君向揚子大班嘉克生君磋商允將小號損失全數津貼業登報端今該欵已經如數収到足見該行信用卓著誠實可靠對於客家保險莫不主持公道用能信孚中外祗領之餘感佩莫銘用特登報表揚藉伸謝悃莊春成渭源莊同啓 
[英商連納保險公司賠欵迅速]  
日前蘇州路老垃圾橋元記棧失愼本號所堆貨物均遭殃及幸向該公司保有火險元一萬七千兩當蒙如數照賠並無留難足見該公司信實可靠特此鳴謝　恒裕公謹啓 
[華興保險公司遷移廣告]  
本公司因翻造房屋遷移至黃浦灘六號即通商銀行樓上特此布聞 
[英商保家水火保險公司遷移廣告]  
啓者本公司於七月二十五號遷至英界五馬路外灘四號專保洋面水險岸上火險保費克已倘蒙惠顧請　駕臨本賬房接洽爲荷此佈 
[上海英文學院遷移校舍招生通告]  
本校刻因各省來學者衆多爰定開學前遷入白克路橋西洋房新校舍招收文科商科各二十名預科補習科各四十名入學手續詳載章程章程函索即寄招考處暫設舊址新閘路大通路東此佈 
[北洋大學緊要佈告]  
本校因時局關係不克照原定日期到滬招考今特改定陽曆八月四號五號報名六號七號試騐地址仍在上海小東門内老學前縣立第一高等小學校 
[廣東旅滬培德公學第十五届招生]  
本校中學一二年級及高小初小幼穉各級皆略有餘額可補有志來學者須從速報名○開學陽歷九月一日○校址北四川路淸雲里○電話北一三○七號 
[南通女子師範學校招考]  
程度高小畢業年十四歲至十七歲試驗國文算術地址上海城西幼稚園考期八月十號外籍每年膳費三十元學費不收報名須帶相片文憑及試騐費一元不取發還　校長方還啓 
[南洋中學補習科招生]  
本校設中英文及算術三科嚴密敎授程度與高等小學相等雖爲預備入南洋中學而設但如有學生願專修此三科不憚嚴密敎授者自可來校修業章程向外日暉橋西首本校函索即寄招考舊曆六月及七月初五至十五日每日上午隨到隨考開學七月十六日此佈 
[徐家匯啓明女校招生本校定於陽歷九月六日開校有志就學者請早報名]  
[無錫輔仁中學暑假學校招生]  
（中學）中文有高小畢業相當程度英文啓蒙亦收年齡十歳至十八歳以内學額預科一二年中一二三年共以百名爲限學費半年念四元報名卽日起至考期九月九號止照章須預繳證金五元不取發還原人取則在學費内扣除開學九月十號（暑假學校）七月十二號起九月五號止學科英文算學物理化學收費全期二元本校新舊生已繳報名證金者一律免費校址無錫北門内劉撫院報名在光復門内新民橋堍下本校宿舍校详章函索即奉ＳｔｊｏｈｎsＡｌuｍｎｉＳｃｈｏｏｌｗuｓｉｈ校長戴爾啓 
[江蘇省立第一女子師範學校中學科招生]  
本校遵照省議會議决案添設中學科招收一年級學生四十名資格以高等小學及與高小同等學校畢業生爲限考期陽曆八月九十兩日試騐國文英文算學三門凡投考者須先期報名開明履歷繳四寸半身相片及證金二元錄取則於學費内扣算不取發還招考簡章函索即寄校址南京馬府街校長張默君啓 
[浙江公立工業專門學校招生廣告]  
本校由浙江省立甲種工業學校改設仍附設甲種及乙種工業講習科計專門分電氣機械應用化學二科甲種講習分機械機織染色應化四科乙種講習分修機木工鑄工鍜工原動手織力織撚絲紋工染色製紙製革十二科志願入學者各備四寸半身照片（投考專門者繳試驗費一元甲種一元乙種免收）來校報名候試簡章來校領取外埠函索須附郵票二分　一資格　專門年齡十八歲以上二十五歲以下中學或甲種工業畢業甲種年齡十四歲以上二十歲以下高等小學或乙種工業畢業乙種年齡十六歲以上二十五歲以下國民學校畢業及有相當程度者　一名額專門預科八十名甲種預科一百六十名乙種本科三十名　一入學試騐科目　專門預科國文英文代數幾何物理化學甲種預科國文算術乙種本科國文算術一招考日期　報名自七月即日起至八月二十二日止試驗八月二十三日　一開校日期　陽曆九月一日（新舊各生一律即日上課）一校址　浙江省城報國寺 
[江蘇省立第一第五第二第三第四第六第九師範學校招考豫科生兩級豫科及本科第二部生各一級豫科生一級廣告]  
本校等定於八月一日即陰曆六月十七日各在本校招考新生（每級定額第二師範五十四人第三第四第九師範均五十人第五師範四十人）凡行端體健願入豫科者須在高等小學畢業年在十四歲以上願入本科第二部者須在中學畢業或甲種實業學校畢業或與有同等學力年在十八歲以上一律由本人備具最近四寸半身相片（考第五師範者相片上切勿書姓名考第六師範者須四寸半身脫帽形）並覓妥實保證人具保證書送由住居地方縣知事備文保送先一日親自到校塡寫履歷凡中學或甲種實業或高等小學畢業者並須陳騐證書（考第四師範者須先三日考第九師範者須先二日報到均須先繳保證金二元考第五師範者須先繳保證金五元不取均發還）錄取後於入學日納半膳費（本科第二部生免）並各預繳保證金十元（第四第五師範連考時所繳在内第六師範分第一第二兩學期各繳五元）入本科時再繳十元均於畢業時發還制服費十元（第五師範須十五元第六師範須十四元第一第二第三第九師範至本科二年級時再繳十元）課業用品費五元（第六師範祇須四元）（第四師範加校友會體育會費二元）領券入舍●校址第一師範蘇州胥門内三元坊第二師範上海尙文門内第三師範無鍚城内學前街第四師範南京城内門帘橋第五師範揚州舊城大汪邊第六師範淸江浦西門内第九師範鎭江城内紅旗口欲知各校章程可向各本校或縣知事公署第三科取閱 
[江蘇省立第一二三四五六七九中學校招生廣告]  
學額（一三七中）一百名（二五九中）八十名（四中）一百十名（六中）本科一百名商科一百名商科一百名考期（一中）八月十日（二三四六中）八月六日（五中）八月四日（七中）八月一日（九中）八月八日校址（一中）南京八府塘（二中）蘇州城内草橋南（三中）松江城内婁縣橋（四中）太倉東門内分考處崑山城内第一高小常熟城内第一高小（五中）武進玉梅橋（六中）鎭江鼓樓崗（七中）南通縣署後（九中）淮安東長街試騐科目國文數學英文試騐手續（一二三四五六九中）凡投考者須先期報名呈驗高等小學畢業證書隨帶保證金二元及四寸半身照片（七中）凡投考者須先期報名呈騐高等小學畢業證書塡具入學願書繳試驗費一元（備試日照相午飯及印花之用）詳章可向所欲往考之校函索 
[江蘇省立第二農業學校招生]  
學級農科蠶科及農村職業敎員養成科農蠶科資格具有高等小學畢業程度者入學分保送考驗二種考驗期八月十一號起至十五號止試騐國文數學理科英文並體格檢查報名須繳保證金五元四寸半身照片保送方法已通知各縣高等小學養成科除由各縣勸學所保送外與農蠶科同日考騐簡章函索卽寄校址在蘇州阊門外下津橋 
[南洋路礦學校招生]  
定于九月一二三日招考專科一二年級中學一二三四年級新生報名時隨帶四寸照片一張證金五元取作學費不取給還函索章程及考試規則須附郵票三分校址上海法界霞飛路二百九十號　校長朱文鑫白 
[南洋醫學專門學校招生]  
（程度）中學畢業或具同等學力者（考科）國文英文或德文（學額）一年級四十名二三年級尙有餘額可插（報名）陽曆七月二十一號起至七月底止隨繳報名費兩元取者在學費内扣除不取發還（考期）在報名期内毎日上午九時至十一時隨到隨考（校址）上海卡德路山海關路口　欲知詳章函索卽寄附郵票三分　 
[大同學院招考]  
設科（甲）大學文理科及豫科中學各班及補習班（乙）英文專修科數理專修科考試考期陽曆八月一日至三日每日上午九時考地上海滬杭車站北本院投考証金五元不取發還特告本院以研究學術爲根本救國方法來學者自宜同此宗旨潛心學業其有自問不能屏絕學業外一切事務專心向學堅持不變者槪請無庸投考　院長胡敦復啓 
[承天英華學校招生]  
本校日授英文五時中文二時各級俱有西人敎授今招大學一級中學各級及初學新生學費每學期三十元報名先繳證金五元隨到隨考願於開學時照程度按插及初學者免考索章向上海沈家灣湯恩路本校　　　校長周志禹啓 
[全國水利局河海工程專門學校招考新生及插班生]  
新生試期濟南上海八月十二十三兩日南京天津杭州八月十七十八兩日地點天津在省敎育會上海在江蘇第二師範學校南京在本校濟南杭州均在第一師範學校報名試期前一日簡章向本校函索插班考試及其餘事項均詳星期日本報廣告 
[常州中學校友會啟事本會定於八月一日在母校開經常大會]  
[恕訃不週]  
淸授奉直大夫員外郎銜分部主事子敬許公於夏曆五月二十八日辰時疾終滬寓謹筮六月十五日領帖十七日發引靈柩暫厝江寗公所恐訃未週特此奉聞　　新閘橋路競業里二百零八號許賬房謹啓 
[恕訃不週]  
淸封馬太宜人于五月十二日卯時壽終謹擇夏歷六月十五六日領帖深恐訃告不週伏希　諸親友見諒特此佈告　法界原上里高孝思堂賬房謹啓 
[鎭江北五省會館啟事]  
茲有運來眞正四片瓦香楠木枋料數拾副厚足七寸寛長有餘欲購者請至本會館接洽躉批零購均可價格從廉特此廣告 
[上海造幣廠籌備處現遷老靶子路西首北河南路十號洋房辦公電話北九百零一號特啓]  
[上海中國股票公司廣告]  
本公司集合鉅資買賣期貨現貨各大公司股票内國公債票印花儲蓄等票廉售上海中國銀行發現息元年六釐内國公債票並做押欵利息公道附設儲蓄處經理定期活期存欵設在上海三馬路石路口曲江里電話中央二九三六電報掛號六六五一 
[上海公益瓶厰廣告]  
本廠自創辦以來已有七載用本國原料專製藥房醫院應用各種玻璃瓶及化妝品等瓶類素蒙各界所贊美前因出貨供不敷求故於去年在閘北中興路口建設新廠添備機器加雇工員以資增廣出貨精益求精近新出新式五彩花瓶汽油燈泡荷葉罩大口方圓樣子瓶玻璃飯盂等類數十種貨色之精良價格之低廉較舶來品有過之無不及近有無恥之徒將劣貨冐充敝廠出品尙祈注意倘蒙　惠顧無不格外克已以副愛用國貨者之雅意耳 
 
 

Page 2

 
 
   
 
 

Page 3

 
 
時評 
[所謂六條件（冷）]  
所謂奉直軍人要求之六條件傳者不一然大抵無大出入不過處置罪魁處置安福派及其軍隊而己尚非示人以可疑之點也唯據天津電保定方面所傳之六條有云京畿保衛當由奉直軍永遠駐守斯誠何意乎 
論此次用兵之名謂驅除安福黨人與其軍隊今安福軍隊己全銷滅矣黨人勢力亦隨而消除矣是其職己盡自後亦祇當有條陳而無所謂條件今若於條件之中加入駐兵一事是前之安福借兵而行惡者人能或信今日所駐之兵不爲人借乎我甚望所傳之非確也 
[命令]  
　　七月二十六日大總統令據兼代國務總理薩鎭冰呈師長吳佩孚等所部軍隊前次在豫暫駐未能即時回直證以曹經略使來電始則因住兵房舍一時難騰繼則因鐵路車輛未能即時應付並非有意逗遛其情事旣有不符擬請將處分令撤銷等語應准將本年七月九日關於曹錕吳佩孚等處分命令即行撤銷交陸軍部查照此令 
又令　京師警察廳總監兼督辦京都市政事宜吳炳湘呈請辭職吳炳湘准免本兼各職此令 
又令　任命田文烈兼督辦京都市政事宜此令 
又令　任命殷鴻壽爲京師警察廳總監此令 
又令　任命殷鴻壽兼會辦京都市政事宜此令 
又令　漕運局着即裁撤所有該局事務仍由各主管部辦理此令 
又令　任命袁得亮爲左翼總兵申振林爲右翼總兵此令 
又令　交通次長姚國楨呈請辭職姚國楨准免本職此令 
又令　任命權量兼署交通次長此令 
又令　邵揚輝薛篤弼均晉給二等嘉禾章此令 
又令　萬頌情給予三等嘉禾章徐光錫賈鴻賓侯延爽均給予四等嘉禾章此令 
又令　于漳劉錫齡吳金聲均晋給二等文虎章趙錫光王周磬李樹藩均晋給三等文虎章孫大祥王賢賓均晉給四等文虎章此令 
又令　派薛之楔允京都市政公所坐辦此令 
[専電]  
　　北京電今晨下令准段辭職並以邊防西北軍歸部轄速行遣散懲治罪魁令亦將下（二十八日下午五鐘） 
　　北京電罪魁徐曾丁朱李外頃又添段芝貴·王郅隆·姚震·姚國楨·梁鴻志等五人明令今晚可下（二十八日下午五鐘） 
　　北京電回京各調人並未帶來條件報載六條尚在曹張接洽中俟商妥由靳偕張來京取决（二十七日下午五鐘） 
　　北京電罪魁前傳三正十一副現减爲五人徐樹錚曾毓雋丁士源段芝貴朱深餘不株連（二十六日下午五鐘） 
　　北京電京商會聞直軍大部將入京商界不無懷疑推正副會長赴長辛店謁吳佩孚述商界希望和平對待吳頗容納並言目前先去罪魁次開國民大會罪魁徐曾丁朱李五人另一單爲賣國禍國者共十人段芝貴傅良佐王揖唐陳籙羅開榜曹汝霖陸宗輿章宗祥吳炳湘王郅隆（二十七日下午五鐘） 
　　北京電懲辦罪魁封閉安福取消邊防軍各欵不待要求將先進行（二十七日下午五鐘） 
　　北京電閣議决定採納條件先自辦理（一）准段解職（二）褫奪小徐曾丁朱李官勲交步軍統領警廳拿解法廷（三）取消邊防處及邊軍（四）撤消籌邊使官制（五）攺組西北軍均用明令卽下（二十七日下午五鐘） 
　　北京電保定會議條件尚未正式提出（一）取消邊防督辦處解散邊防軍（一）取消西北籌邊使官制解散西北軍（一）段祺瑞暫爲安置湯山候國民公决（一）安福自王揖唐以下追取黨證褫奪公權（一）新國會停會（一）徐樹錚曾毓雋丁士源朱深李思浩解交懲治（二十七日下午四鐘） 
　　北京電公使圑今午開會討論對於此次政戰罪魁使團應處如何態度結果尚未宣佈（二十七日下午九鐘） 
　　北京電徐擬乘解散西北邊防軍機會商日政府取消軍事恊約（二十七日下午五鐘） 
　　北京電有人建議籍没三長家産振濟被難地方（二十七日下午四鐘） 
　　北京電李思浩匿某銀行四處托人運動曹張免究聞己有效（二十七日下午四鐘） 
　　北京電兩院談話會李盛鐸主席安系要人均未到政府方面派劉恩格出度催速决周内閣案李答在京議員己不足法定數出京者當電催定三十日開議兩次不足數准閉會（二十六日下午五鐘） 
　　北京電段告疾徐派吳笈孫慰問吳歸報合肥狀態似屬精神病（二十七日下午五鐘） 
　　北京電段宅衛隊解散僅留二十名充門役（二十七日下午四鐘） 
　　北京電姚震在津被捕（二十七日下午四鐘） 
　　北京電日本人通信社載丁士源徐樹錚乘飛機出亡爲王廷楨砲擊被捕不確（二十七日下午五鐘） 
　　北京電院奉諭電靳及張作霖促卽來京對粤政府來電共商答復俾早日得告統一（二十七日下午四鐘） 
　　北京電參陸處會議陳文運劉詢李進才魏宗瀚等均列席請取消所轄各師議决軍械由各師自交陸軍部軍官及兵士由部分别安置及遣散並於參陸處附設裁兵委員會以王懐慶羅開榜爲正副會長（二十七日下午四鐘） 
　　北京電徐語各代表祇要周内閣成立無事不可商量（二十七日下午四鐘） 
　　北京電傳嶽棻完全安系現忽自認湖北派繀欵周樹模求院秘長　　北京電直曹發起戰後災民救濟會（二十七日下午五鐘） 
　　北京電院部電鄂王凡吳光新張敬堯殘部一律從嚴裁汰攺編如不可用卽遣散勿瞻徇（二十七日下午四鐘） 
　　北京電直曹以四省經略使名義假虎坊橋湖廣會館設憲兵第一營司令部今日成立（二十七日下午九鐘） 
　　北京電京漢京綏兩路仍分立（二十七日下午五鐘） 
　　北京電皖電全省宣告戒嚴形勢緊要（二十七日下午五鐘） 
　　天津電保定方面根據漾日八省會議之結果提出條件六項（一）爲解散安福部（二）爲懲辦罪魁十四人（三）爲取消邊防軍西北軍及其屬於該兩軍之一切機關（四）京畿保衛歸直奉軍永遠駐紥京城以内由王衛戍總司令擔負全責（五撤銷安福包辦之和議機關放逐王揖唐另與西南直接辦理和議（六）解散新舊兩國會另辦新選舉以上六項爲主要條件尚有先决事務二項聞一爲政府速將三年以來所借外債·及用途公布全國一爲更换吳炳湘炳湘聞東海之意以謂以上各欵固屬爲公但希望分量减輕聞己密函靳翼靑請商張曹兩使稍事通融以示寬宏之意尚未聞結果如何聞此條件由調人帶來者原議尚不止此經多少之修削始止此六項及兩附件（二十七日下午九鐘） 
　　天津電奉軍三團由東郭至北苑要求邊防軍解除武裝邊防軍代表曰我軍己退至原地論情亦說得過去若再相逼則惟有與貴軍一决雌雄奉軍以窮宼勿追故遂與邊防軍妥協因之解除武裝之軍隊僅以十五師及第九師之一部爲限（二十七日下午九鐘） 
　　天津電直軍與奉軍劃分權限自南苑團河爲起點至西直門外則由直軍守護自團河爲起點至東直門外則由奉軍守護昨日直奉軍分兵一部處分宋旅東面由奉軍出兵通州西面由直軍出兵清河西北軍並無抵抗（二十七日下午九鐘） 
　　天津電奉軍參謀長秦華昨奉張巡閱使之命於昨日由津乘専車赴京下車後卽往南苑視察奉軍並致安慰詞事畢仍乘専車返津（二十七日下午九鐘） 
　　天津電張巡閱使到津後對解决時局辦法尚無表示須俟曹經略低津共同磋商方能確定但張使於未抵津前己有一電致政府對於時局辦法己微有表示原電略謂此次國内之爭原無深怨重仇惟盼内閣早定鞏固中樞作霖俟入關奉軍駐地確定卽日入京並己嚴令汲金純張作相不許一兵一卒進入京城並請對於此次威迫元首之奸黨先行監視等語（二十七日下午九鐘） 
　　天津電曹錕召集各省督軍代表等於保定大開會議議决解散安福部嚴懲元兇徐樹錚曾毓雋解散國會之條件並由吳佩孚提議主張没收元兇等之財産以充被災人民之損害賠償（二十七日下午九鐘） 
　　香港電李烈鈞電告敬日取道貴陽赴渝協理川局（二十八日下午七鐘） 
　　香港電江固艦長敬日携公文來港將艦起撈昨午開工（二十八日下午七鐘） 
　　香港電江鞏艦正管輪砲目因受黨人運動昨晚槍决（二十八日下午七鐘） 
　　香港電温宗堯昨赴澳交涉提江大艦（二十八日下午七鐘） 
　　香港電聞陸派員赴滇與唐携手謀西南團結（二十八日下午七鐘） 
　　漢口電蘇李要求鄂贛聯軍攻浙皖王督己婉謝（二十八日下午二鐘） 
　　漢口電王督電曹吳請轉電湘軍暫緩進援（二十八日下午二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　吳佩孚感電各報館均鑒頃致西北軍宋張兩旅長一電文曰洛陽西北軍宋旅長張旅長同鑒敬電悉邊防西北各軍由外債組合而成豢養爲一家之爪牙斷無存在之理由且附逆各軍如長江上游各旅及第九師尚皆繳械遣散况貴旅爲小徐手造何能獨異大丈夫棄暗投明何時不可爲國効力更何爭此一時之去就貴部素明大義理應自請繳械以釋嫌欵而去污點兩兄夙識大體仰速接洽王旅長按照京畿辦法刻日繳械爲盼吳佩孚感印等語·請由尊處一致主張以免糾紛實紉公誼吳佩孚叩感印 
世界路透電 
[協約國對於俄國之會議]  
　　二十七日巴黎電英法兩總揆之會晤乃因勞農政府覆英之牒文己到文内允在倫敦與俄國接界之諸國開一大會並謂願諸大協約國亦參與此項會議英政府己即將莫斯科請書致各协約國 
　　二十七日波洛業電米勒蘭氏福煦上將及財政總長馬爾夏氏今晨十一時抵此未幾英相喬治氏等亦乘船抵此英法代表己於今日午後開第一次會議 
　　二十六日倫敦電衆皆渴待波洛業大會之决議過激黨目下顯欲來倫敦與協約國處於平等地位一面在波蘭及鄰國等處鞏固其地位立陶宛發來警報謂過激黨雖近曾簽定條約面仍於立陶宛施行勞農制 
　　二十七日倫敦電英相喬治氏不顧國内許多問題之緊要而竟决計與法總理米勒蘭氏會於波洛業於此可知過激黨所提出倫敦會議一事之重要矣蓋過激黨所提出倫敦會議包羅主要協約國及俄羅斯邊疆諸國而言無異爲另行召集世界大會之要求也此會所討論者不獨爲政治疆界且將爲經濟了解如俄國在波羅的海黑海地中海之出路涉及韃靼海峽與博斯波魯斯海峽者亦須討論及之卽勞農政府在近東之文字鼓吹亦將在討論之列且俄人所謂大多數勞農願有國際解决者乃純粹臆擬之詞蓋過激黨現仍進兵於波蘭也衆料過激黨要求交出藍格爾將軍及其所有軍械一層將大礙英國調和之事業 
[俄波戰事記]  
　　二十六日倫敦電波蘭時局殊爲錯綜錯綜波蘭雖提議休戰而惡戰仍在進行中 
　　二十七日倫敦電莫斯科無線電稱過激軍己佔據距萊姆堡東五十八哩之白羅第鎭 
[協約國接濟德國食糧]  
　　二十七日巴黎電協約國代表前在斯巴大會允以糧食接濟德國礦工以便産煤之額得以增加法英比意四國政府現議合以疑項貸與德國法政府己將許財政總長參與此項協約國國際行動之議案提交衆議院 
[舊金山之大火]  
　　二十七日舊金山電此間日總領事聲稱七月二十一日開列福尼亞州瑪里斯維爾大火據日本所接消息火起於排日示威運動之後日僑寓所受損失美金洋十萬元美商受損最重日本外交省現請美國當道調查此事縱火案調查局現正着手調查 
[美國對於日本佔領俄地]  
　　二十七日華盛頓電日本擬佔領蕯哈連島北部日美政府近曾交换關於此事之意見美國不肯承認日本佔領政策聞美政府通告日本謂美國願遵守檏資茅條約主張該島北部仍應屬俄 
太平洋路透電 
[解决時局之命令]  
　　二十八日北京電今晨發表命令數道（一）准段祺瑞辭職（二）以邊防軍歸陸軍部節制（三）命陸軍部從速遣散邊防軍前歸陸軍部節制之徐樹錚所率西北邊防軍四旅亦在其内尚有第四道命令猶未發表内命通緝安福部首領十人因近今京畿附近之事變乃由若輩釀成之故計爲徐樹錚曾毓雋·朱深·丁士源·李思浩·段芝貴·姚震·姚國楨·梁鴻志·王郅隆·十人 
[張作霖之時局談話]  
　　二十七日天津電張作霖於京津時報訪員往見時謂其宗旨在統一中國本不願對段開戰奈段之左右仍欲中國分裂俾從日人借欵中營私謀利而段竟予以庇護此次用兵所以保護總統段之處分應由總統自决之段不可在京再執政權應完全退出政界又謂此次非爲個人權利而戰政府攺組事當唯總統之命是從訪員詢以國會命運張答稱渠無定見但督軍團與國民代表將在天津開一大會公决國會問題無論如何國會尚有兩月卽將期滿張稱南方各督軍除唐繼堯外皆允援助渠現設法與唐訂交張辯駁外人所抱另一軍閥安福而握政權之疑念並謂黨爭必銷除苟有軍閥希望支配國家則適成公敵耳張氏允速恢復鐵路之交通己飭奉軍集駐南苑廊房湯山等處迨軍隊各集於指定駐紥地點後車輛即可騰出軍人有干涉路政者可懲治之列强一般態度可無間言而英美法三國之態度尤令人欽佩深覺得其精神上之助力列强不宜容許安福人物避居交民巷及外人租界彼等不能視爲政治犯蓋彼等行如盜匪遺禍甚巨也如保護之則將使人不懌彼等侵吞大宗公欵鐵路等處入欵千百兆元不知所往無賬可呈近且發行第一年公僨達八千萬元此輩應予重懲張稱讚日員在奉天之態度謂助其搜查入滿作亂之安福派中人又謂復辟之說絶對無稽渠知復辟之無望張否認運動被選總統或副總統之說謂東三省百凡待理精力難分渠之唯一志願惟在發展其實業與利權耳黑龍江一省較直省大三倍僅有居民二百萬人現擬興其地利移民開墾再内蒙古亦尚未發達最後張稱渠無所隠諱倘時事發展願盡告報界云云張之談片誠摯顯露故己在天津引起良好印象 
[京人士之張作霖談話評]  
　　二十八日北京電今日京津時報所載張作霖談片頗爲北京人士所評論張作霖直陳意見固可稱許然談片中對於吳佩孚不置多言外人誠不能無異詞雖吳僅爲一師長不便許其干涉政治但吳佩孚現抱持一種切實宗旨中國國家精神之醒悟集中於吳佩孚而非他人且吳爲主要運鎖可聯合學生與勢力漸增之商人及軍界中之穏健派故中國恢復南北和平設立統一進步政府之機會現伏於此但若張作霖僅以又一軍閥團繼安福之後而將吳佩孚與其所抱持之主義悉置諸無聲無臭之地則中國必不能獲此次勝利之果而醖釀未來爭端之風雲不久且將再見於天際矣 
[南方之新事件]  
　　二十七日廣州電軍政府許建設廣東省銀行立案該銀行有資本洋五百萬元 
　　二十七日廣州電地方審判廳判令先施公司將由伍廷芳經手借與之欵洋三十萬元交還現任財政總長陳錦濤因伍廷芳無權收納此欵 
[日本議院之懲戒案]  
　　二十七日東京電懲戒島田之動議今日由衆議院通過島田不肯接受衆議院之决議且謂政府黨之行動不近情理政府黨擬力圖將此事提交懲戒委員會但國會尙有一日會議即須閉會故衆信政府黨之謀未必有戌 
[日本在俄之退軍]  
　　二十七日海參崴電狄特里志斯將軍由哈爾濱抵此今日謁見大井將軍並請日人勿退出後貝加爾謂日軍如退上鳥定斯克陸軍即將違約前進但日司令堅欲撤軍其第一批己由赤塔開抵海參崴俄黨與鬍匪現蹂躪濱海州州議會曾討論該問題己請日人許於鐵路一帶三十基羅邁當區域内多駐民國 
國内要聞 
[北京通信（静觀）]  
　　漸有生氣之北京社會 
北京社會自本月八九日雙方備戰以來即己入恐慌時代搬家者搬家藏物者藏物一時紛擾情形不堪言狀迨十四日後兩軍實行交戰則更交通梗阻音問斷絶惟有日居悶葫蘆中與枯寂驚懼爲侣伴富者雖託庇外人宇下有一椽之安而無力者則坐守家中任天委運此時銷沈愁慘之象殆尤甚於前日此可取六朝人文中（市井蕭條鷄犬罕音）八字以形容之不能一一爲之筆述焉而其最足使一市之人大起惶恐交相驚擾者則十七日下午六七時以至十八十九兩日之潰兵蠭至城門緊閉也現兩系之戰勝負己分調人業經接洽和平漸有希望自昨日（二十一日）起社會己漸有生氣爰就各方面觀察所及一述其實况（一）軍警巡防情形北京警察及步軍統領衙門之兵維持地方治安最稱得力歷次事變俱有勞績故市民對之極爲信任此次軍事猝興都中異常驚恐各區警察曁提署游擊隊無一處不晝夜巡守加班上崗雖天氣炎熱辛若備嘗而精神絶不稍懈十七日以後各城分派守兵嚴守各門禁阻潰兵入市尤能布置裕如其在城外各汎於安撫潰兵收容槍械禁止謠言各事亦均井井有條現聞城外潰兵己絶跡各門業經開放行人出入均無阻人心因是大安（二）金融狀况前數日金融停滯市面奇窘現銀多數運往東交民巷地窖之中雖中交兩行兌現之鈔票在小錢舖兌换亦不易所有邊業銀行鈔票幾無一人敢收各銀行毫無生意凡不在東交民巷者皆終日閉上雙扉其内容槪可想見中交京鈔每元市價有一日意跌至四角一分現幸戰争業己解决兩日之間京鈔之價己由四角四五漲至五角一二各銀行皆照常交易金融界行將恢復舊觀矣惟各鐵路仍未大通郵件不無遲滯一時滙兌尙未能暢行（三）食糧及食品在軍事將興之際北京市面食糧己大感缺乏迨至鐵路不通運輸停滯一般人士咸謂如戰事不停再歷二十日全京必至絶食雖所言不無過甚而食糧缺乏則己確成事實以故半月以來糧價飛漲前數日好米一石（合一百四十五斤）價至十九元中米一石價至十五元機器麥粉每斤價至二百文普通麥粉每斤價至一百四十文較之以前幾漲一倍有餘迨十七日城門緊閉城外食物如菜蔬魚肉之類均無由至城内市場一時食品亦大感缺乏每小冬瓜一個售價至銅幣八枚西瓜且全城告匱茲則原狀己漸恢復食糧之價雖未大跌而糧食救濟會所採購於外埠者日内將到京其各米糧店略有屯集者亦將漸次出售不日交通恢復各路米糧自可源源而來惟城外瓜園因受兵士一再照顧所有根蒂均己無存故近日市場所購瓜菓頗寥寥云（四）商業狀况北京自近半月來一切商業蕭索己極逐日雖勉强開門而顧客絶少是以每晚未及九時即己相率閉户從前大栅欄觀音寺一帶無一時不轂擊肩摩人山人海者數日前則人影蕭疏幾可羅雀矣近兩日來各店舖漸有生意街上馬車人力車亦比前數日爲多惟金店架上仍屬空空洋貨店架上外幔亦未盡撤蓋猶表示虚驚未定之態度焉至各廟會則零星雜物鋪陳滿滿游客雲集殆己完全恢復原狀此外若城南游藝園中央公園天橋水心亭等處自昨日起所有茶桌亦己滿座（五）新聞界自八日備戰之日起至十八日敗耗確定之日止所有京中各報無論與皖系接近與否殆無一能表示眞正消息者蓋因前敵消息不易得即得亦不敢實說也晨報因登曹錕一電遽遭封禁益世報世人誤解乃特别著論聲明至十八日而益世報乃大申其自由之主張連日關於前敵軍情旣詳綱補登且著爲論說以討論戰爭責任問題頗爲都人所歡迎公言報爲安福系最有力之機關報日昨忽登告白謂因機器損壞定於二十二日停版於日轟轟烈烈之安系先鋒軍亦己解甲歸農矣上海報絶己陸續到京（七月二十二日） 
[北京通信（吹萬）]  
　　陳紹唐被拘與安福陰謀 
此次直皖兩系之戰在安福方面原亦有一種謀自存之方法非但朿手待斃己也直軍兵力原與段軍相埒而人數且不之逮故段派之意以爲苟能設法使奉省不能出兵則勝負之數尚可卜之於天故欲破壞奉省以遂其私而不知其弄巧反成拙也 
有姚步瀛者本一老官僚前清時在福建候補入民國曾爲江蘇西壩站長後復爲浙江鹽運使到任僅五月而洪憲之難作遂去職其後鬱鬱不得志分部供職好交游顯宦故達官與相識者頗多此次直皖戰起姚自向曾毓雋告奮勇謂與奉省某軍官有舊能運動奉省軍隊叛張其時己派王某赴奉運動迺復派姚爲佐姚遂偕其黨徒朱維藩陳鼎周英劉仲藩林丙生趙德李樹明馬金聲陶起鳴鄭甲山高鳳鳴李波長等十二人携欵二十萬如奉有陳紹唐者與徐樹錚有戚誼聞其謀即電告張作霖張氏遂得從容捕姚等十三人并設法布置三省防務以防鬍匪奉軍遂從容入關爲直軍助姚等旣被捕張作霖電中央痛詈徐曾并責其破壞東三省之罪段氏聞密謀旣破知必有告發之人窮追之吳炳湘遂以陳紹唐告而陳遂被拘段本擬槍斃陳陳力不承有電張事謂吳與己有怨故誣己者段查知吳陳果有舊隙故未之殺所謂吳陳舊隙者實爲去年廬州會館事皖人某與吳炳湘有舊在廬州館開賭吳遣警衛之以是趨之者頗衆某大獲利分利於吳一時廬州館有法外地之目陳紹唐時在公府供職言於徐徐見吳即語之曰余微聞前門外石頭胡同南口外大街路南有一外國人居其中多危禁事汝可遣人往偵之以證其說之信否（吳聞言唯唯而出廬州館俱樂部由是取消吳偵知爲陳所告發者疾紹唐甚至此廼得報復然以張作霖電但言下級軍官不受運動反以告遂破壞者故吳言無明證而陳遂得不死京中盛傳陳己槍斃者僞也安福破壞東三省之密謀旣破張作霖廼立遣軍入關爲直軍助而安福陰謀之第二步廼連帶破壞安福方面明知吳佩孚富有經驗非易與者故徐樹錚不敢自當之而以委諸某氏徐謂商德全非馬良敵曹鍈曹銳更不足以當己曲同豐段芝貴雖不足以當王承斌吳佩孚佐以某氏當可相持倘能支持半月之久則預計馬良之軍可以至馬廠而徐之兵亦可以得天津然後合以謀吳拒張作霖或可望勝利不幸再敗則退歸山東以爲根據再謀發展尚可有爲不幸奉軍入關甚速曹鍈方敗奉軍竟及繼之而東路廼不能復逞馬良之兵亦惟逞德州之一擊未達桑園而北京方面己一敗塗地矣山東旣不能爲安福根據地徐曾之政治犯復爲調停所誤於是曾迺謀他避而徐則擬移軍北竄蒙境邊防軍及西北軍皆有移向北方之勢三師五旅九團團長齊琳己率步兵二營機關槍一連砲四門赴南口餘兵亦頗擬爲同樣之行動惟初擬先入城有所圖以王懐慶軍隊之嚴防未克入城而王廷楨亦己有電來京報告謂西北軍直逼居庸南口一帶彼爲維持地方計己抽撥勁旅分紥居庸康莊各要隘以遏亂源今晚令王懷慶督辦收朿軍隊事宜與陸軍部接洽會同接收邊防及西北兩軍徐欲北竄則王廷楨阻其前欲擁兵反對則吳子玉隨其後其軍縱欲不被收而不可得安福陰謀由此遂無所施矣據邊防軍訓練處人言段氏因此次失敗鬱怒成疾且頗劇軍閱中心之結果如此亦堪傷也後之擁兵者其鑒諸（二十二晚十一時） 
[北京通信（野雲）]  
　　皖派失敗後之皖督問題 
皖省易督之說喧傳己及半年蓋因倪嗣冲病末能興早己不堪任事惟因替人一時未能覓定以故遲遲未决而在皖系要人則又視此爲父母之邦更不容不特加注意况以皖省地勢論扼南北之要衝實江淮之門户一塊大好地盤安肯讓敵系攫去是以前此皖督問題有姜桂題說有馬聯甲說有張文生說有張勲說喧呶多時迄未能定以姜氏論比較的黨派臭味尚少惟因目前與直系接近以故雖經提議未能遽成事實至馬聯甲則原爲倪嗣冲之腹心若顚欲傳其衣鉢則除馬氏以外當然不能數到他人惟馬氏與新舊安武軍不盡融洽而虎視眈眈於其旁者更大有人在故亦不敢驟動張文生近就蘇李範圍恐其效忠直系因之亦不信任故在皖系一方環顧安徽四圍大有不能解决之勢最後主張與其讓諸敵系母寗畀之倪氏親信是以馬聯甲繼督安徽之說在三月前最盛此皖派方面之情形也近則情勢大變直系方面力主張文生張勲兩說當直皖兩系以兵戎相見之前倪嗣冲忽然北上一時頗惹起一般人士之注意而聯想及於兵諫黄陂時咜叱風雲之盛况其實倪氏早成殘廢無復有所遠圖特欲藉養疴津門北戴河之間以脫卸此競爭之旋渦迨後皖派戰敗倪更無回任想馬氏繼督之願勢亦不能遽償而謀之者自不能不乘機而起前晚旅京蘇人接到海州鎭守使白寳山來電略稱日内率隊赴徐云云白氏原係直人舊爲張勲部將自馮華甫在南京時己完全隷屬直派旗幟之下近欲與徐州鎭守使張文生通力合作以掃安徽皖系之勢力或且爲舊主張勲作前導是以此次赴徐說者謂其將與張文生會師會師之後將向皖省有所發動云云此說信否固不敢斷但皖軍旣歸失敗今昔形勢頓然不同皖省地盤必爲直系所有可無疑也惟此後歸之張文生耶抑歸之張勲耶則尚未能確知耳徐海之間土匪本來蠢蠢欲動如東海沭陽兩縣羣匪嘯聚閭閻己大受驚惶不堪再受戰禍聞連日旅京徐海兩屬人士一再開會對於維持地方治安問題有所討論矣（七月二十日） 
[外報之北京雜訊]  
　　字林報二十六日北京電云通州前有消息傳來謂城内有安福兵千人又有敎會等受險之說美使署昨乃派衛兵乘車赴通經過若干困難始克入城但見城内有邊防兵二百人北京憲兵與姜桂題兵各若干均甚安靖共守地方於是美兵遂回北京今日復有警信謂通州有邊防兵千人城外且有鬍匪千人希圖入城云云美使署不信此種謠言現擬設法辯正通州有亂之消息陸宗輿之匯業銀行刻方以巨欵運往日本 
字林報二十七日北京電云聞諸中國財政界新銀行團第一次會議將於九月間在紐約開幕英國將以丁恩爲代表華人對此消息甚爲滿意日本代表業己出發大陸報二十六日北京電云張作霖己抵天津行將來京政局逐漸發展吳佩孚兵赴北京西北之沙河故京師己全在包圍之中小徐軍隊無路可出衆信吳佩孚與張作霖己協定辦法其内容除要求解散安福部外餘皆未爲外人所知鐵路交通刻方設法恢復組織新内閣之問題己開始考慮張作霖擬以靳雲鵬爲總理而直系則屬意王士珍總統又欲使同樹模組閣所無疑者完全新色彩之内閣終可組成而安福國會必不能保耳糧食略有運入但城門仍緊閉不開城外安靖掠搶之說不確 
日人某通信社二十七日北京電云曹錕欲派兵入京掃盪段軍託天津領事團代窺外交團意見外團恊議結果最近經領事團致電曹銀大要如左目的如果在一掃段軍則旣可無須派兵入城如目的在京師之治安則可派委員與外交團商妥後進行又電云曩當直皖兩軍開戰時卽謠傳或謂日武官加入皖軍或謂被虜皖軍中有日本軍人云云然據華北明星西報二十四日所載保定基督敎育靑年會會員美人克拉克氏以美使館屬武官哈恩龍氏爲翻譯從直軍在德州方面約一星期該美人報道云（外間有皖軍中有日人加入或俘虜中有日入等說余不能信之云云）又電云段軍飛機翔飛天津上空時曹軍觀察機上似搭有西人頃向領事團提出抗議英法兩公使極力否認又電云清皇室曩己經美使館轉致外交團聲明不論事勢如何輾轉决不再就皇位二十八日北京電云山東省出身之議員王訥昨晚爲奉軍所捕縛又電云今日發表命令准段祺瑞辭邊防督辦將軍府事務管理職取消邊防事務處邊防軍命陸軍部解散取消西北邊防總司令其軍隊槪解散攺正西北籌邊使官制其徐樹錚曾毓雋李思浩朱深丁士源段芝貴王郅隆梁鴻志及姚宸兄弟第十名依法律處分之命令在一兩日内將發表關於此案大體允吳佩孚之要求唯總統對於懲罰段祺瑞寗以去就力爭不肯允諾又解散國會恐亦不能遽見實現又電云日本小幡公使昨日訪問外交部對於湘案正式提出抗議要求賠償損失謝罪懲罰犯人陳次長答謂此案未接譚延闓報告須伊報告到京方可答復 
[北京要聞彚紀]  
　　張作霖此次入關之前曾有兩電來京一致東海云奉軍己開者二萬人作霖隨卽赴京除己電請曹經略使卽日到津外並請轉電翼揆翰老諸公在津稍待不必來奉大局己至於此實非根本解决不足以鞏固中樞刷新政治故停戰之舉亦非口舌所能奏效一覆段祺瑞云接皓電引責各節不忍卒讀作霖兩次直諫未蒙垂聽吾公一世令名壞於羣小之手言念及之涙下如雨現在奉令停戰自是解决初步惟僉壬密布仍不免著著設施似非函電口舌所可奏效作霖當躬率三軍願爲督辦掃除羣小至對於督辦决不敢稍有侵犯倚裝奉覆諸俟面陳 
安福派昨日上午齊集太平湖俱樂部開最後會議議决即日著手收束部務以便正式宣告解散聞李思浩昨己到部飭屬員清理賬目李氏並宣言予所經手之欵項絲毫不苟有四柱清册可查如有弊竇願服國法等語故李氏表面上似尚從容曾毓雋原擬住六國飯店乃門首有彼之債權者鵠候故十九二十兩夜不敢進門二十一晨由某外人之介紹避入某使館曾氏保有人壽險二十萬元其家中亦保有財産險故此後尚不失爲一個大資本家也朱深則自認安福願甘領罪並謂本人職司司法對於安福未能爲充分之援助惟所辦幾樁政治案件多少禀承安福意旨自料不過褫職奪官而止尚不能搆成刑事處分云云 
據北京消息西北軍駐庫之混成旅己依徐樹錚之命令由庫倫出發急遽南下該混成旅有裝甲汽車十餘輛至遲不過三四日可到北京 
西路傷兵運至北京者仍源源不絶直軍傷兵四百餘人均己運回保定陣亡者祗共七十三人均己就地埋葬當吳軍北進時沿途復拾救受傷邊軍二百餘名埋葬死兵千餘名其在琉璃河溺斃之二三百人亦設法撈起掩葬 
吳炳湘以段軍乏食在京勒令饅首大餅各舖每日供給食品千斤各商難以應付哀求減少准以每日供給至少不得下二百斤小本商人受此逼迫破家喪産者業己不少 
步軍統領王懷慶昨有通電云京畿軍隊戰事發生市面風鶴人心惶恐自七月十七日突有潰兵多名環城竄擾畿輔震驚迭經派隊剿撫兼施都城幸未蹂躪秩序安堵特恐遠道傳聞失實謹據實電聞王懷慶禂印 
　　 
 
 

Page 7

 
 
[聯軍各督兩要電]  
　　其一萬急各省督軍省長各都統各總司令各司令各鎭守使各師旅長鑒時勢多艱憂患交迫厲階爲梗和議迄難於進行政潮迭生邦基益形其杌隉試一窺其癥結所在實由於徐樹錚等諸宵小憑借段氏沆瀣安福以致政治失其常軌根本時見動搖同人等腃懷大局思盡其一得之愚冀邀當軸之覺悟詎意朋奸搆煽若衷竟抑而莫伸馴至變故紛乘益趨激烈挑撥戰禍稱兵近畿監視元首矯發命令乃復一意孤行進攻益烈飛機肆擾於城市地雷隠伏於村墟商民驚恐載道流離錕等目覩神傷迫不得己爰舉義師純以救國爲前提不涉黨派之私見祗期戡定禍亂促進和平復元首之自由奠國基於鞏固凡此不得己之苦衷當爲國人所共諒諸公或同袍澤或屬舊交夙欽愛國之誠同具匡時之願事關大局尚祈共抒偉略用濟時艱特布悃忱佇候明敎曹錕張作霖王占元李純陳光遠趙倜鮑貴卿孫烈臣蔡成勲王廷楨馬福祥個印 
　　其二各省督軍省長各都統護軍使鎭守便各總司令各師旅長各省議會商會敎育會鑒奸徒禍國窮據政樞大局旣己動搖國脈幾己斷絶各省疆吏有捍衛中央擁護元首之責業經各省同志通電宣告於國人自元首被其監視以來惡耗頻傳更爲倒行逆施之舉頃得京訊彼等以武裝威脅元首强迫蓋印矯發命令威福作於宵小元首視若弁髦穴社憑城淆惑觀聽義旗雖己共舉巨憝尚未殲除惟當揭其暴行昭示國人在未經恢復元首自由以前所發命令應視爲無效諸公熱誠愛國具有同情政本己淆國基將殆處此厝火積薪之下當共紓纓冠往救之懷謹此宣言惟希亮察曹錕張作霖王占元李純陳光遠趙倜蔡成勲王廷楨馬福祥巧 
[曲同豐又發兩要電]  
（一）致段祺瑞電北京段督辦鈞鑒輔密同豐此次奉命出兵本係盡軍人職責及至交戰以後實查各方情况乃知我督辦竟爲徐樹錚所利用徐樹錚自隨從督辦以來十有餘年平素對於督辦進德修業之舉實無一事可述而盜賣國權把持黨派濫用國帑貽誤國計則無所不爲前此吕公望在京所呈徐樹錚各項劣跡手摺句句確鑿而督辦諭其攺悔迄未聽從對督辦則任意欺朦對他人則假用號令向日此等情形曾屢進忠告而督辦卒以同豐之言語笨拙未肯深信縱惡養奸數年於茲以致國事日非大局破裂叢尤聚怨皆在我督辦一人之身此外與爲朋比者如曾毓雋李思浩朱深王揖唐丁士源等皆屬一邱之貉直以國家大計爲三五人所私主外間均云我督辦利用樹錚等而不知我督辦實爲樹錚等所利用今大奸所指全國一致同受恩最深不敢不進最後之忠言即將徐樹錚等六人速請大總統令交法庭依律研訊以治其殃民禍國之罪各省意見均以除去徐等六人即爲保全督辦名譽奉直各軍立回原防並請督辦察明此意此舉只爲剷除國蠧對我督辦仍爲竭誠之推戴並無他意除一二日内赴京面陳一切謹先電禀伏乞垂鑒學生曲同豐叩皓 
（二）致程其祥電琉璃河車站轉直軍蕭張二位旅長送交李蘭齊旅長鑒請囑程其祥旅長將散兵沿途急速收集繳械帶到保定經略使均給路費極爲優待務於兩日内辦齊不得有誤其有退散至北苑者静候吴師長接收其他軍官有來保者經略使均特加體恤予在保定極爲安逸勿念曲同豐皓（按尚有致馬良陳文運及邊防軍全體電己見前報） 
[小站龍軍戰敗繳械]  
　　二十一日晚十時奉軍張司令率衛隊一團及工程兵一營開往大沽附近之小站向振武軍（即龍濟光部軍）要求繳械該軍名目上分爲十營實則不滿二千之數因聲名惡劣該處居民受其荼毒者慘不忍言近且聞有蠢蠢欲動之意不料奉軍之要求乃爲振武軍所拒絶竟開槍抗擊奉軍還槍相戰移時龍軍死傷約百人乃始降服繳出所有軍械奉軍張司令見該地商民困苦特令將龍軍所貯積之軍糧完全撥出賑濟以維持民食並囑部下嚴爲保護勿得驚擾昨日又有奉軍一隊往特别第二區（即舊奥界）查抄龍濟光之住宅龍氏眷屬早己逃亡一空故迄無所獲另一消息云駐小站龍濟光軍隊約有兩千餘人忽於前晚（二十二日）九鐘餘譁變搶掠居民舗户銀錢財物意欲逃散業於當晚十鐘餘由北倉開去奉軍兩團嚴加剿捕以保治安 
[鄭洛弭兵會之發起]  
　　鄭洛弭兵會通啓云兵連禍結一日數驚豫地農工凋敝久己民不聊生而鄭州洛陽一帶適居軍事要衝目前雖未交綏而恐慌之象實己寢食不寗若再烽火四起則中外人民生命財産之一部份勢必同歸於燼而鐵路之橋梁機廠燬傷滅裂即商業之交通命脈立見斷絶言念及此心膽俱裂同人等有見於此發起鄭洛弭兵會特開大會凡我紳學工商路敎各界届時蒞會討論辦法夫兄弟鬩牆原無不解之冤况北方各軍業己停戰信陽昨亦和平解决洛陽方面苟能棄甲藏弓言歸於好則地方少受一分糜爛卽國家少傷一分元氣而外交上亦少增一叢困難現在地方在戒嚴期内業己函請戒嚴司令部於是日准許開會幸勿誤會裹足是荷此啓會場在城外吕祖廟前時間定於陽曆七月二十五日即星期日下午五點鐘鄭洛弭兵會發起人華南圭王光第石懷玉李多官高鹿鳴馬雲鶴趙仲陶韓良才孫遜李經平王緩丞陳人傑張明材盧振聲馮文治王建基李肇堃邵清傑臧世貞陳福海 
[德州戰事之馬良敗訊]  
　　山東德州方面之戰事據兩日前之所聞直軍商旅敗退後天津曹省長立派援兵十二營同商旅分編三大隊奮力返攻二十一日雙方戰鬭極烈歷五小時勝負未分遂各收隊次日晨又開戰至午後二時防軍不支而退前日田督特請鄭師長親赴德州與馬師長有所接洽故馬鄭昨日己同車返濟一說馬良返省後與田督商議進止方針刻以直軍攻德甚急即於昨早（二十五日）十一點三刻仍乘原車匆匆赴德前線俾親行指揮一切聞田督勸馬停戰而馬不允故復赴德也東海勸諭停止戰爭令於二十四日轉來田督當即電轉前線馬良知照近又傳東海有擬於日内特派専便分赴直魯各戰事區域宣慰軍民之說另據平原通訊桑園戰後前線邊防二師師長馬良於二十四日下停戰守邊之令傳諭各線實施防守方略前日邊軍駐守之地點左翼爲桑園鎭右翼黄河崖中路駐德縣城三路聯爲一氣商旅得直軍援助後反守爲攻馬不能守三路己敗退矣刻聞田督屈省長以平德陵恩各縣人民所受變亂之損失亟宜切實派員調查以資撫恤日昨特由該兩署派員會同前往調查（一）房屋之損失（二）人民之傷亡（三）財物之損失一俟查明呈復即行設法賑撫 
[津浦線軍隊之調查]  
　　蚌埠通信云沿津浦路自浦口至德州間各派兵力約略如下浦口至花旗營均蘇境駐有蘇軍第六師步隊三營烏衣滁州明光臨淮關均皖境各駐有新編安武軍一營皆忠於倪督者蚌埠爲皖軍集中地點計駐有向日老安武軍改編三三混成旅共步兵十八營馬砲工輜約四五營未經攺編之老安武軍五營督軍巡閱使衛隊一混成團另有殷恭先所部之新編安武軍十餘營分駐蚌埠附近之正陽關壽縣各地亦皆忠於倪督固鎭駐有新編安武軍一營宿州駐有新編安武軍三營曁該縣自募之警備隊五營屬皖系徐州至利國驛（蘇境）駐有張文生所部編安武軍不足十營蘇軍陳調元所部七十四旅步兵一旅白寳山新自海州開來之數營似皆受蘇督指揮屬直系自韓莊至兗州（魯境）爲兗州鎭使唐天喜所部之一混成旅駐紥兗州至濟南爲魯軍駐紥兵力不詳濟南至平原駐有馬良所部之邊防軍第二師一師馬良爲安福部中激烈分子當然屬皖系矣 
[皖省宣告戒嚴]  
　　皖省鎖鑰長江且爲津浦路中權自直皖兵爭以來時局不靖謠諑紛騰土匪潰兵到處煽惑爲維持秩序保護人民起見特由軍署頒發臨時戒嚴令電咨省署通飭三道尹令行警務處轉飭所屬自本月二十三日起宣告全省一律戒嚴省公署接電後即將五城門添撥軍驚駐守電郵二局各派員檢查上下水輪船往來行旅查察尤爲嚴密故連日軍警兩界忙碌異常聶省長以戒嚴期内適值溽暑軍警查防異常勞苦昨特頒犒賞洋一千元分送第五混成旅駐省軍隊洋五百元警察廳巡士洋三百元水警廳巡士洋二百元用示體恤日前第五混成旅旅長史星珊因時局問題親赴蕪湖皖南鎭守使署籌商一切對待方法經馬指示機宜己於昨日乘坐安豐兵艦回皖矣省中前因張敬湯來皖有將張敬堯潰軍由鄂移皖消息經聶省長派委王用霖赴鄂請王督阻止來皖昨又電令王委卽駐武穴坐探張軍行動以便隨時報告云 
[黨人圖粤後之防禦法]  
　　粤中地方多故冦盜充斥重以黨人失志相與勾結狡然思逞無日蔑有雖清鄕緝捕節節防範然國中有事粤必騷動其勢然也比者直皖奮鬭戰雲彌漫此間方擬出兵討段實行其助直計畫而黨人謀粤即發現於此時竟有兵艦潛逃之事遂至人心皇皇相驚伯有幸事前早有防備地方晏然秩序如故否則不堪設想矣但黨人蓄謀己久其潛勢甚大據探報黨人所用之旗幟標明爲救粤軍以周之貞爲第一路總司令在四邑及肇屬各處舉事鄒魯爲第二路總司令在東江舉事何克夫爲第三路總司令在順德新會各屬舉事黄明堂爲第四路總事令在欽廉各屬舉事林警魂林鶴年爲第五路總司令在香山佛山各屬舉事現下第一第三第五三路己大行發動第二第四兩路亦正在萌芽之中粤當道知黨人擬圖大舉乃爲銷弭隠患起見責成盧炎山魏邦平清剿香山等處之匪責成莫正牕陳德春清剿順德等處之匪責成申保藩林虎清剿四邑及肇屬之匪責成劉志陸劉逹慶清剿東江之匪責成林俊廷清剿欽廉各屬之匪蓋以各屬匪氛不靖故乘機竊發此次善後之方在清匪禍而絶亂源至於省會防務則由桂軍陳坤培陸日新鄭文輝申葆藩等分别擔任其河南一帶治安則責成李福林完全擔任軍署不再派他軍攔入北路巡防尤宜鞏固昨經加派桂軍一隊前往白雲山駐守以資鎭懾故以現在情形論粤中佈置完密决無他虞現在當道之所注意者實爲東江一路蓋粤軍一經發動則各路土匪相率響應桂軍首尾不能兼顧滋爲可慮耳 
此次黨人圖粤除先行運動江大江固江鞏三艦逃遁外同時逃去者尚有電兌陽江廣乾雷乾等魚雷各艦據某方面消息謂江大現己拿回并將騎去江大之黨人擊斃若干茲聞江大現寄碇澳門尚在嚴行監視中實未拿回又查南海屬九江爲黨人注意之地謠諑甚多居人不無驚恐昨督軍令飭第三路陸軍游擊隊新編第十二營第一連二連出發九江協同麥連長嚴防黨人西擾足徴下游黨燄實未少衰又聞肇慶己加緊戒嚴西江上下游風雲日惡鄕人驚恐無措 
[南京歸客談軍事當局之善後與建設主張]  
　　有客自白下來述其在寗與軍界某要人之談話頗與時局有關特錄之以告閱者某要人之言曰自北方戰事發生本省因所處地域關係及有人意圖破壞不得不爲軍事上相當之準備然抱定一保境安民宗旨絶不令軍隊出境一步徴之蘇州徐州兩防地軍事之設置可以瞭然至淞滬忽生問題使人民飽受虚驚深抱不安或係滬浙方面誤受播弄督帥始終毫無容心於其間連日報載崑山又有軍事行動殊屬誤會因督帥與浙滬當局均有深交前嫌旣釋復有何事况文電具在豈能自我失信近日北方戰事己停安福軍隊幾同歸於盡外人不察有謂爲兩派之爭者其實直軍非盡直人皖軍非盡皖人與其謂爲直皖之爭母甯謂爲愛國與賣國之爭再進一步言之此次戰勝不得謂爲直軍之勝利當視爲輿論之成功蓋民好好之民惡惡之古訓有足徴也現在戰事告竣所亟應研究者决爲後此之問題吾人默察民意之所在與論之交點深以以暴易暴爲憂故連日與曹張兩使聯軍各帥函電相商提出善後建設辦法擬分兩期實行第一期善後（一）嚴懲安福罪魁徐曾王丁四人抄没其家産餘黨分别輕重交法庭訊究（二）掃除安福派之軍隊除惡務盡（三）速組有信用無黨派之内閣（四）免去段祺瑞之本兼各職留其原官以終餘年第二期建設（一）廢除議和代表機關由各省派代表到京會議促成南北統一（二）各省軍界各舉代表到京舉行軍事會議定軍制定兵額實行廢督裁兵（三）重民治之精神確定立國敎育方針力圖實業發展勵行地方自治以維國本（四）新舊兩國會均無存在之必要應自行解散由政府依舊法召集新國會以上俟各省會商妥洽即聯電建議中央請求明令公布總之此次軍民皆有覺悟當設法以維永久和平不令再蹈前轍也末談及六省聯防問題據云現時戰事己平江浙各省唇齒相依决不致發生事端目前己前己無聯防之必要前接浙督電商辦法己以此意復之矣云云 
[杭州快信]  
　　曹錕曹銳昨通電到浙此次舉義討伐西北邊軍潰退之餘焚殺擄掠無所不爲災民流離失所慘不忍睹現於京津等處設立災民救濟會分辦賑撫直省財政困難杯水車薪何能有濟乞速共沛仁漿以拯鴻哀如承惠欵請交直省中交兩行收轉 
全浙敎育聯合會昨（廿八日）行閉會式夏廳長演說略謂對於本會敎育有兩種問題一經費雖比安徽等省多但較江蘇則相差甚遠該省師範經費多至三十餘萬中校經費多至四十餘萬本省爲財力所限中校不能擴充擬卽設法增加二普及敎育無成效之可言亦因限於經費甚至小學敎員薪水有每月僅支四元者設不早爲設法將來不堪設想應亟籌具體的辦法云云全體稱是 
浙東温嶺黄嚴寗海臨海（即海門）餘姚紹興縉雲麗水等縣此次被水成災哀鴻遍野當道除捐廉助賑外并分别派員履勘設法募欵接濟 
武義公共積糓倉爲該縣紳商所組該縣商會會長邵有榖不候全體表决糶榖存銀致公積榖石將變爲公積金違背定章羣起反對紛呈到省己令金華道尹轉飭設法購還 
地方通信 
[松江] 　 
　　禁止燃放花爆縣公署接防守司令部函略謂值此時局未靖居民燃放花爆易滋誤會請設法禁阻云云業經縣公署通令各警區並傳諭各地保挨户勸告暫停燃放矣 
　　户口調查完竣前任李縣長調任常熟前所辦之調查户口事宜續經現任郭于埜縣長令飭各市鄕巡官按户覆查現己覆查竣事陸續呈報到縣計各市鄕總户數共四十一萬右零郭縣長己據情轉報省長矣 
[無錫]  
　　籌備縣農場錫邑農場主任孫辰初前查得揚名鄕二五都五圖漕湟涇地方有無主荒地二十餘畝堪闢農場當即呈報縣署由縣飭令該圖地保查覆旋據覆稱確係無主日前孫特偕該鄕名譽董事王竹筠往該處掙立標記着手籌備一切矣 
　　飭查造謠惑衆錫地自禁運米糧出境後曾發生一種謠言謂某麫粉廠主將米糧夾雜麫粉中出運等語昨日縣署接奉省公署訓令云該聞該縣有人在火車輪船茶坊酒館散布流言謂某麫廠主人由粉袋中販米出洋並煽惑工人要挾罷工等情究竟有無其事仰該知事查辦云云 
[揚州]  
　　報告圩地安静十二圩緝私步隊一營四連有不穏之說經駐圩陸軍赴揚報告派兵前來鎭壓惟此事眞相究竟如何詢據緝私内部人云此事全出誤會蓋因緝私張連長常於夜晚整隊出外演習野戰動作致惹起人民驚疑及緝私楊統領特派陳子元申正邦二人於二十六夜前往調查知張連長並無越軌行動當夜回揚報告一切十二圩商會亦以地方安静謠諑己息等語電告緝私統部聞楊統領業將經過情形呈報督軍鑒核矣 
　　運署新掾屬新任淮運使文龢於二十六日晚己將署員分别支配科長劉際仕秘書文廷直科員周樹鈞朱承綸文牘高巨輪高廷夔會計王步瀛張邦當庶務厲康收發兼招待徐履中收發鄭家綸管卷季守鈞帮辦庶務趙其善監印孫穎達 
[鎭江]  
　　湘省潰兵過鎭本月二十六日招商江華下水輪船抵鎭載有湘省潰兵多名上岸後改坐民船渡江遄回江北淮泗各原藉 
　　省令嚴查蝗孽徒邑各鄕前苦乾旱蝗蝻勢將蔓延幸連日大雨均被淹斃當經張知事將情呈報省長曁金陵道尹現己奉到指令佳電慰悉仰仍隨時搜查勿使遺孽復萌是爲至要云云 
　　荷花池稅所長易人鎭　荷花池稅務所長一差現奉胡廳長令委孫錫祺接辦業於二十六日接鈐視事矣 
　　城鄕疫症流行城鄕一帶霍亂痧症近又流行且日見其多二十五六兩日城外小馬頭山巷及南鄕丁馬村石村等處居民患疫而死者計有十餘人城中各醫院近日皆較前忙碌日有病人收進用注射鹽水法而得痊愈者己有多人 
　　洲圩風水爲災本月二十五六兩日東南風大作江潮增漲水勢奔騰沿江各洲南北堤岸岌岌可危詎二十六晚風力更大浪湧如山以潮水漫進下洲堤内汪洋一片田中禾稼漂没殆盡牆倒屋塌婦孺號泣之聲中不絶於耳 
[嘉興]  
　　平糶防弊辦法平湖平糶局前以倉猝開辦手續疏略故開糶時多被冒充致眞正貧户反未佔實惠現各區自治委員以其流弊滋多己於前日議决自陰曆六月十一日起每隔三日開局發糶每户改糶三升並托各坊公正人士將米票散給各貧户届時憑票往糴以示限制聞己呈請官廳布告周知矣 
[湖州]  
　　相騐謀殺親夫案練市謀殺親夫沈阿大一案二十五日經承審官張世萬在屍摥提訊姦婦沈鮑氏及增福金生兩和尚看客千餘人並騐得該屍身長四尺五寸膀寬一尺二寸全身紫色胸高七寸一分眼突口開舌抵齒不出咽喉食氣嗓連頸後有繩痕徑圍量長八寸半寛二分深一分色紫有血癮兩手拳握有掐傷五點腎莖流血子破碎榖道糞出委係生前掐碎腎子被謀勒斃當由檢吏楊桂生塡單報告聞縣知事翌午即將該案飛電詳報高檢廳核示矣 
[九江]  
　　軍隊調動記張敬堯餘部有行將東下消息九江商民聞訊異常恐慌聞軍政兩界領袖己擬定辦法如該軍到潯即給資繳械現在贛省連日調軍北下南潯鐵路運兵異常忙碌四十五四十八兩團均陸續開到二十四旅長岳兆麟亦奉令於昨晚來潯親自布置一切駐節於塔公祠内今日潯商會宴請岳旅長並請軍政法各界長官作陪席間所談無非保境安民事刻下兵力己甚雄厚防範嚴密可保無處故此間人心較前日客軍在内地譁變時稍爲安靖矣 
雜評一 
[新八省同盟說（默）]  
　　前之八省同盟聯北方直系之同志以抗皖系目的在統一北方也今則一戰而捷皖系勢力消滅大半其統一北方之志願可謂成功 
今日之新八省同盟說則欲聯南北同志之省進而謀統一南北其志願更大果見實行必另有一種新發展其將改易方法以和平統一之乎抑仍以武力統一之乎成效不可知而此後局勢之因推進而變换爲國人厂注念則可預料矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商業公團對時局之緊要函電]  
　　表示民意犒勞吳軍反對起用張勲 
上海商業公團聯合會通告全國各界同胞云頃敝會通電曹經略使張巡閱使李督軍吳師長及討逆各軍云禍國蟊賊普天同憤諸公順從民意爲國驅除故義師所指望風披靡不及旬日逆軍奔潰我國自辛亥以還雖國號共和實爲軍閥専制九年之中國無寗日此次興師旣以民治主義宣言於衆則戰勝之日即諸公履行宣言之時然國政紊亂己達極點非從根本整理决難永久治安謹以左列各項表示民意積極進行惟諸公圖之一（根據合法之選舉法限期成立第二届國會）世界憲政各國無不首重國會顧我國國會幾爲致亂之原自六年武力解散後南北分裂俶優至今國人犧牲於國會問題不可爲謂不巨當時獻媚軍閥者復爲創製造新國會之策於是又有安福國會産生遂令解决國是上加一重糾紛今日國人對於禍國安福旣必不能容則安福國會當然無存在餘地若舊國會國人固承認其爲法律上正式機關然其間多數分子早己自外於國人課其職責欲舉一有裨國家·有利民生之成績而不可得監督議員之人民久己表示不滿惟以法統所繫不得不認爲告朔餼羊乃近者國人飲恨安福幾有誓日偕亡之槪而舊議員多數分子反與沆瀣一氣互爲狼狽事實昭著中外譏笑其他未與安福結合者亦類多挑撥武人攘奪政柄國内輿論指爲南方安福舉其罪惡祗差賣國一間綜上以觀舊議員分子旣不自愛惜見棄國人則舊國會問題自不容再有拘牽前年唐蓂賡破甑之論不可謂非洞中肯綮果其中有健全分子得國人多數同情則下届選舉不患無發展機會諸公今日應亟根據合法之國會選舉法限期成立第二届國會使國家前途得入憲政正軌此爲一般商民解决國會之主張一（廢除中日間一切密約）自段派假參戰名議擴張勢力爲排除異己之用借欵購械訂結密約無在不仰人鼻息卽無在非授人主權舉國痛恨莫甚於此此等私人或片面的契約未經國民承認國際公例絶對不生效力諸公今日應根據民意宣布段派賣國罪狀舉中日間一切密約槪予廢除爲國家爭主權爲人民爭人格救國之舉斯爲急務毅然進行無事躊躇一（清查國家財政）財政爲人民膏血國家命脈自安福執掌揮霍國帑等於私産人民莫敢過問其借貸外欵喧傳至六億萬元其他國内挪墊尤無限度究竟眞相奚若確數幾何國人終無聞知近日上海市場發現私售之元年公債竟達數千萬元以國庫之證劵供私黨之軍用人民負擔於何底止國家破産恐不旋踵應立予清查責其追償其非法借貸槪予否認一（懲辦安福罪魁）段徐罪惡昭著中外矣然釀成今日之禍變者安福黨人尤罪在不赦該黨原以金錢結合欲一手搆成政局不惜濫借外欵公然賄買選舉製造惡德敗壞選政即此一端己罪不容誅而彼輩係軍閥勢力假國會名義刼持政府阻梗統一其尤罪大惡極者莫如賣國數年來國家富源如路礦森林爲彼輩斷送殆盡數其罪狀天人共憤應亟按照安福名册指拿嚴懲重者置之大辟次則籍没財産削奪公權若僅如曹章陸之免職而暗幕中仍爲賣國主動何以伸國法何以清亂源此安福黨人之應實行懲辦者一（實行廢督裁兵）督軍制之妨害民治不適於世界趨勢爲中外所公認廢督裁兵惟其實不惟其名諸公旣以民治號召事定後當從廢督裁兵入手軍區兵額皆以法律制定直隷陸軍部不與聞民政裁汰之兵規劃濬築開墾等工程以爲容納勿使流而爲匪貽害地方去武人専横之積習減國家虚糜之餉糈民治實現此其始基一（恢復地方自治）自治制度爲民主政治之基礎以我國幅員遼廓欲求地方事業之發達人民知識之增進非勵行自治以輔助官治不爲功從前自治本具雛形自項城懷帝制野心以自治團體不便私圖遂令行解散并攫取自治經費以充軍實至今地方莫不嗟怨應由政府以明令恢復責成各省尅期成立以慰喁喁民望一（遷移北京清室）前清隆裕皇后尊生民意贊成共和國人報以優待條件迨復辟禍作應卽廢棄乃因循至今民國首都清室當陽沿用帝號不奉正朔無怪宗社黨人觸景生情動思復辟危及國本今爲鞏固民國保全清室起見應令廢去宣統帝號遵奉民國正朔遷居適當安全之地絶帝孽之利用保隆裕之令名以上諸端不過略舉梗槪然爲國人一致之心理切望諸公急起實行無稍觀望授反對者以口實救國救民責無旁貸敢貢愚忱伏希鑒納佇候明敎 
又致吳子玉師長電云吳子玉師長鈞鑒貴軍冒暑爲國除害爲民請命同人等臨風企望感佩逾恒謹先具犒金五千元請李秀山督軍代購物品轉送軍前不敢問勞聊表民意伏乞俯納分配諸將士努力前進貫澈初旨母再調停貽痛國人掬誠奉達並祈統告將士不勝感頌上海商業公團聯合會等叩勘 
又致南京電云南京李督軍轉各督軍吳子玉師長鈞鑒連日讀各督軍宣言爲國除害爲民請命詞嚴義正無任感佩乃近來中西各報忽載有起用復辟罪魁張勲爲長江巡閱使兼安徽督軍之說曷勝駭異張勲謀變國體久爲人民所共棄不加誅戮己屬倖免不知中央何厚於張獨思起用重違民意以危國本商民等履霜堅冰深恐一經起用握有兵權復辟陰謀死灰復燃除電中央外用特通電奉聞務望諸公本民治之宣言保共和於勿替合電中央消滅其事母違民意貽笑鄰邦幸甚幸甚上海商業公團聯保會等叩勘　 
[各路商界對時局之主張]  
　　上海各路商界總聯合會等昨致南京李督軍電請轉曹經略使張巡閱使吳師長對於時局有五項主張其第二項（貫行廢督裁兵）第三項（厲行地方自治）第四項（清查國家財政）第五項（清室應遷至他省以免爲人利用）主張與商業公團等相同惟措詞略異茲姑從略而第一項國會問題則完全不同用錄原文於後（國會問題）自六年解散國會擾攘迄今不知此項問題若不解决國將不國非法國會之亟應解散無論己正式國會爲民國法統所係不能聽其流離動搖國本前此段系軍人毁法亂紀禍起蕭牆今者戎首挫敗孽障旣除諸公旣標民治首當尊重法紀爲全國先應由政府取消前次解散命令咨請議長開第三届常會迅速制定憲法修攺選舉法令國民得直接選舉一面即以明令籌備攺選免爲無期之延期議員不滿人望及能否代表民意自有國民於下届選舉决之不容軍人政客法外干涉且會期至長不過半年選舉期畢接替有人如若召集省議會聯合會或國民大會等等皆屬毫無根據違背約法旣授軍人以利用之機並爲政客開刧持之具蓋約法尚在不能於約法之外另覓溪徑苟亂絲毫即難統一率循正軌責在諸公云云末段謂以上五端或爲約法所賦與或爲國民之心理切望諸公坐言起行勿使反對者有所藉口奠定國基即所以保全令望存亡順逆爭此片時取舍從違惟祈自擇上海各路商界總聯合會暨五十七路商界聯合會同叩儉 
[旅滬皖人反對張勲復職電]  
　　（其一）保定吳子玉師長鑒此次戰爭惟公不爲國人所議側聞復辟罪魁張勲將復職公等討段豈爲張勲復仇耶公倘默不一言輿論所誅并及於公矣特此忠告望始終與惡魔相戰陳獨秀光昇盧仲農管鵬孫希文（其二）廣州岑雲階先生并乞轉陸幹卿先生北方將復張勲職并聞己得公等贊同公等頗有復辟嫌疑究竟宗旨若何希有所表示於國人陳獨秀光昇盧仲農管鵬孫希文 
（其三）南京李秀山先生鑒復辟罪魁張勲將復職羣情震駭主此議者之用心可知民國興廢所關公不出一言天下後世其謂公何弭禍未然乞盡鼎力汪建剛夏道沛李少穆盧仲農郭成沛丁銘禮光昇張秋白謝家鴻張鴻鼎管鵬 
（其四）安慶省議會商會敎育會并轉六十縣公團均鋻倪嗣冲病廢吾皖甫有昭蘇之望而復辟罪魁張勲復任將成事實民國命運可知皖亂必與民國相終始弭禍未然今猶有及轉祈聯合各界誓死力爭徐謙汪建剛張秋白丁銘禮夏道沛謝家鴻李少穆光昇孫希文盧仲農張鴻鼎郭成沛管鵬 
[四總裁昨日之宣言]  
　　孫中山唐少川伍秩庸唐蓂賡昨發通電云北京徐菊人先生薩鼎銘先生雲南褚慧僧議長轉參衆兩院諸公各省省議會督軍省長鑒西南義師之起原以護法救國爲職志故無論南北苟與護法救國主議相容者友之苟與護法救國主義相反者仇之此文等所以有六月三日之宣言冀國民與友邦了然於是非邪正之所在也宣言書發表後北方通電贊成者祗有段祺瑞及其部曲等而段祺瑞漾日答覆宣言之電悔禍之心露於言表文等本以護法救國爲標的故和議條件注意於取銷中日二十一條·及宣佈民國六年六月十二日非法命令之無效在和議未賡續前須先宣佈廢止中日軍事協定以示决心始有和之可言於是北京邊防處遂有决定廢止中日軍事協定之寒電而對於中日二十一條之廢止亦有承認之表示由是言之彼方旣有攺變外交政策不計後此利害之决心則和議當然有續開之期乃北方内訌由是而起合法和議爲之頓挫文等特本國民公意用再宣言無論北方内訌如何結束無論當局者爲何派何人惟我西南護法救國主張必始終貫澈北方果有希望統一誠意必須首先廢止中日軍事協定并有宣佈廢止中日二十一條之表示然後和議乃可賡續而國本乃不至動搖倘有違背護法救國主張復假借名義以謀個人權利者不問南北不問派别當與國民共討之特此宣言孫文唐紹儀伍廷芳唐繼堯儉 
[謠諑中之釋疑]  
　　本埠高昌廟方面自海軍宣布討安福電文後發生謠言附近居民及廠内工匠家屬紛紛遷徙該處商民尤加恐慌雖經上海防守司令曁海軍藍總司令謝廠長會銜布告嚴禁謠諑·阻止居民搬遷並嚴查造謠妄談政事之人以資遏止而暗中搬運者仍難絶跡曾經何代護軍使分電蘇浙二督請籌保境安民之策以釋羣疑業經李盧兩督函電會商各釋前嫌並分别電知各界各安生業而蘇督李純以近日外間謠言甚盛僉謂蘇省將有圖皖圖浙之舉此種謠傳毫無根據必係奸人乘機播弄意圖離間蘇浙兩省感情挑起釁端爲解釋謠言敦睦交誼起見特派其親信楊某携帶李督親筆信函於昨日乘滬寗早車來滬面晤何代護軍使接洽後旋即轉乘滬杭車赴杭晋謁盧督面陳一切茲錄何代使近日與李蘇督往來電文於下 
　　何代使去電南京李督軍夫子鈞鑒徑日譯閱本埠大陸報載有李督軍將大舉掃除安福督軍之新聞一則内稱昨日南京消息徴實江蘇李督軍近日爲自衛起見正在竭力調遣軍隊抵禦安福遺孽倪盧兩督軍又聞蘇軍近復發現於崑山四鄕浦口亦有大軍駐紥以防盧倪之鬼祟行動按盧永祥偏袒段軍之態度至今未嘗稍變因此激怒蘇軍將士皆有躍躍欲試之意再近來盧氏卵翼之下之何豐林又無端扣留蘇督所定之軍火此公然激怒李督向之挑戰也云云竊念鈞座素愛和平以息事寗人爲主旨早經明白宣示報紙讕言在豐林固决不至於輕信惟此間謠言未息人心未定此種登載實足淆惑聽聞引起地方之恐惶頃租界外人及地方紳商因見此報均紛紛來署探詢情形己由豐林詳加解釋力闢謬妄第恐片面之詞不能袪其疑慮應否由鈞座函致該報更正並通知滬上各報聲明以釋羣疑之處伏乞酌核施行仍盼電復學生何豐林宥印 
　　南京李督軍來電（其一）龍華何代使鑒宥電敬悉承示大陸報所載語殊不根誠堪詫異此次奉直兩軍出師聲討専爲殄除禍國之安福部先亦曾有宣言我輩軍人向來無黨更無論安福系浙皖唇齒相依兄與嘉帥更兼金蘭之誼患難三十年交非恒泛前者特將保境安民之宗旨切實聲明豈肯稍渝初志自失人格出兵非他事可比如有調運軍隊斷難掩人耳目各界人士有疑慮者儘可來寗調查也比己遵敎函致該報更正並通知各報聲明弟可將此電一併登報以安人心而息浮言爲盼李純威印（其二）杭州盧督軍龍華何代使鑒蘇省自湘南軍興潰兵散勒紛至沓來除零星不計外其鄂贛所遣大批潰兵計達七千餘名節經分别遣送幾於應接不暇昨接周人兄電以豫防吃緊深恐潰兵入境勾結爲患請暫爲截留從緩遣送藴山兄迭次來電含有此意以貽患地方爲慮純惓懷時局痌瘝民生魯豫皖唇齒義難漠視但能稍圖挽救豈忍以鄰爲壑茲又准子春兄電以在武穴解散之毛部約千數百人己分二批遣運其第一批八百餘名日内抵寗當於巴斗山設所收容俟稍緩再爲陵續遣送其第二批並經電阻緩送以免麕集雜成恐遠道傳聞失實用特電聞李純感印 
[李蘇督提械問題之昨訊]  
　　江蘇李督軍向上海兵工廠提取軍械問題迭誌前報茲悉何護軍使以前次商請李督從緩提解者因恐時局不靖之際滬地居户商民或生驚疑之故乃自請緩提械以來外間反發生種種猜疑謠諑紛紜人民大起恐惶自應制止以定人心故於前日電致李督軍請速派員來滬提取昨接復電准卽派員赴滬照領云 
[南京戒備狀况之滬聞]  
　　昨有由寗返滬之客談及南京自頒佈戒嚴命令後戒備頗嚴火車輪埠均由軍隊駐紥並設有檢查處無論官商人民旅行至寗者一律搜查所帶行李亦須逐件檢騐如騐無禁品由檢查處蓋一驗訖憑證方能通行而下關入城之小火車凡乘車進城者應受隨車之檢查員詰訽向操何業現往何處城内無相熟親友作保者槪行禁阻不許放行各城關亦有軍隊盤詰旅館客械則通宵檢查旅客之有無保人是以投宿之旅客應先覔保否則不能投宿獅子山雨花臺·天寳城等處均己安設砲械子彈足備並駐重軍督軍署之週圍亦有機關槍四面架設以資保護云 
[懸賞查拿造謠人]  
　　本埠軍界各機關以邇來高昌廟一帶居民爲謠言所惑以致紛紛遷徙實於治安大有妨碍惟此種謠諑必係匪徒有意揑造亟應查拿嚴究故己會議决定各自派員四出偵查如能拿獲造謠者准賞一千元以息謠言除分别派員查拿外昨己通令該管各軍隊一體查禁矣 
[美總領事謁會藍總司令]  
　　昨日駐滬美國總領事克銀漢君偕同參贊繙譯乘坐汽車詣滬南海軍司令公署拜會藍總司令當經延入客廳款以西式茶點克君亟欲訽明近日謠諑之由來藍總司令即告以此種謠言俱係無識之徒故意揑造希圖生事業由海陸軍營妥爲防範不致發生變故望即轉告貴國僑商可勿驚疑云克君頷之遂握手而别 
[美議員團抵滬延期]  
　　本埠美總領署接美國國會議員游歷團秘書來電據稱各團員須至八月八日始能到滬上海人士初料各團員八月五日可到故己紛紛預備招待今得此信將延展其招待日期矣預料八月八日清晨團員可抵吳淞云 
[旅滬浙省議員之關心桑梓]  
　　旅滬浙江省議員王廉·陳樹基致浙省護理省長張鼎銘書云逕肅者頃閱督署誥誡本省官吏通令有嗣後關於一切行政事務隨時呈報省署轉呈本督軍察核施行等語繹其意而廣言之謂本省行政須受成於督署也謂本省行政之最高機關不屬於省署而屬於督署也廉等誠有所大惑不解者閣下代行省長職權始受前省長之委任繼奉中央之命令在此攝篆時期固完全握最高行政之權奉命督署何所根據督軍職掌軍事整軍經武其職也保境安民其職也若行政之發號施令則有省署在分治之義詎容或混非其有而取之其謂之何在戒嚴時之警備地域行政管轄權之移屬於司令者亦祗限於與軍事有關係者耳浙省無軍旅之事奈何踰越其正軌自有督署之通令不幸而見諸事實望風承旨者將惟督軍之馬首是瞻而置省署於無足重輕之列閣下代行一省之最高行政乃與承轉機關無異淺言之篇失職深言之爲紊亂行政之系統此時屈於威武失其權衡異日措施失當輿論責難恐未必有代閣下負責者古言有之挈瓶之智守不假器廉等深願閣下砥柱中流顧全職守弗啓軍人干政之漸以造福我浙幸甚幸甚 
[旅滬皖人之減賦運動]  
　　旅滬安徽救國代表團昨致本省各團體函云天禍中國變亂相尋火熱水深麋沸蝖動我皖地介吳楚屢當其衝人禍天災迄無寗歲乃逈異各省之一五加徴前案定期己届而當道置不取消民脂民膏剥吸殆盡眷懷桑梓良用痛心當茲大局未定變幻莫測風聞倪督己將辭職若不就原任速謀取消則後來者必藉口延長此間鄕父老余壽平等業己函達當道爲民請命敝團同人遠客滬濱不過聊供鄕人之驅策稍竭奔走之微勞至一切進行仍望貴各團體就近呼籲庶苛政可望取消皖民漸登袵席矣専此佈達敬頌公祺旅滬安徽救國代表團啓 
[崇明外沙分治問題之近訊]  
　　外沙擬設行政委員與承審員 
　　滬海道屬崇明外沙分治一案爭論己久現始由該縣沈知事啓煕擬定設置行政委員承審員試辦簡章呈請省道各署咨部備案實行組織該簡章照錄如下（一）（宗旨）崇明外沙地方遼闊與縣署海程間隔交通爲難今爲便利起見呈准設置行政委員并承審員處理行政司法一應事務仍歸縣知事統轄（二）（地點）外沙匯龍鎭處十鄕適中地點應在該鎭建立公所一處以資辦公并附設看守所以免管收人犯隔海解送錢糧分櫃亦并籌建附設以便外沙人民就近繳納糧賦（三）（名稱）前項公所定名曰崇明縣外沙行政司法辦公所由縣知事呈請刋給鈐記以資信守（四）（體制）行政委員由縣知事遴選委員呈報省長備案承審員由縣知事薦請高等審判廳長委任轉報（五）（職權）委員受縣知事之監督辦理十鄕行政兼代行初級地方檢察事務承審員審理初地兩級民刑訴訟事件均隨時報由縣知事分别存轉手續悉遵定章所有各鄕警察分所應准委員隨時監察以便呼應而免抵抗（六）（員額）行政部份設行政委員一員文牘一員僱員六員公役六名司法部份設承審員一員看守所長一員檢騐吏一名書記五人看役三名 
[滬學生會游藝會三誌]  
　　來賓合捐洋一百元 
　　昨晚八時學生會仍在夏令配克續開第三日之游藝會是晚游藝均由中西女塾擔任先演影戲二集一集爲早别令之蜂王一集爲MackSeumette演畢由中西女塾演（綠衣童）劇分茲母綠衣童女巫仙女黑幕以仙女跳舞一幕爲最妙演員之恣勢活潑莫語嫻熟歌聲亦甚清脆繼由該校音樂敎員美人烏麗芙女士唱歌音調婉轉次爲俞梓連女士之鋼琴獨奏初如秋風落葉簌簌作聲繼猶海潮澎湃尾聲尤極紆緩清越之致次爲邢貞受女士之（蝶戀花）舞蹈隨風飛舞輕靈無匹次爲宣告休息十分鐘乘此休息之時學生會即派代表向各來賓勸捐以補不足而援貧黎由鄔挺生君潘王諸女士及國民合作儲蓄銀行等合力捐助一百元此後爲中西女塾之新劇（睡美）亦用英語共分五幕（一）春夏秋仙舞蹈（二）入宫（三）公主罹災（四）冬仙舞蹈（五）團圓此劇中歌舞演來亦有精神及閉會己十一時矣觀乎是晚各來賓之慨然解囊足見其體恤窮黎樂善好施卽美人烏女士以異國人民亦肯襄助此舉足見彼邦人士視世界如一家斯誠博愛之眞諦也 
[購米被扣之交涉]  
　　日前閘北米商在無錫購白米四十七車被該處禁阻出境曾見前報昨日聞米業消息此項白米經上海米商公推代表錢貴三赴無錫交涉曾晋謁該縣知事曁地方紳董迭次商議己經允許此届所辦定者分批運申惟不許全數運來嗣後購辦應調查本地民食是否於新榖之前有餘再籌辦法故昨日四十七車中先運七車到滬云又滬南豐裕等行派員赴鎭江以下之奔牛地方購買秈米一千石分雇民船六艘裝運來申亦被該處鄕公所董事等起而干涉商請官廳將米船扣留昨日該行接信後以此項秈米亦請有護照况秈米非曰粳米可比似無阻止之理現己派人前往請求放行未識能否達到目的也 
[南洋烟草公司在浦東辦平糶]  
　　南洋兄弟烟草公司在安南採辦大批食米來滬接濟貧民曾誌前報茲悉該公司昨致函浦東三區署長曾永奎請擇定適中地點開辦平糶並請派警彈壓當經曾署長晤商洋涇市經董劉頡雲潘作臣即以吳家廳前面之學堂暫作平糶之所己函復該公司查照矣 
[寳山縣之救濟米荒]  
　　寳山縣江灣廠廠董陸顯洲因米價奇昻呈准歐知事舉辦賑濟先期派人調查該廠内極貧之家造具清册按户發給領米憑證每月十四二十九兩期向該廠事務所領取米糧計大口每名五升小口每名三升米價分文不收上月兩期共發去秈米百餘石此項賑欵聞除由縣署撥助若干外該廠董將歷年提存公欵充作購米之需倘有不敷再行設法勸募餘如彭浦等鄕則開辦平糶每石售大洋七元云 
[楓涇扣米一部分卸棧]  
　　楓站扣米十四車因存貯日久恐有霉蛀前日由滬杭甬鐵路局長飭由車務人員會同路警巡官開騐内有霉蛀二十多包任局長以其餘雖無霉蛀形跡難保數日以後不有變象急應卸却以免損失除十四車内有三千零五包運浙銷售必須算收延車費後始可起運外尚有米五百九十包己令滙通轉運公司即日到站卸存棧房因機房中空氣流通可免霉蛀之米數日益增多也 
[各輪船進出口消息]  
　　香港輪船昨日太古洋行開駛香港廣東之新疆輪船進口貨裝有大批太古黄白糖三千餘包及海帶菜肉皮·等類當日裝往之出口貨有麫粉六千餘包花衣一百餘包花生油三百餘簍棉紗一百五十餘件花生仁三千餘包香烟六十餘箱及海蟄鷄毛·黄豆·白苧蔴·皮蛋等各項雜貨數千餘件英國輪船公司（由隆茂洋行經理）之大卡打（Takada）號己於本星期三（昨日）駛離香港將於本星期六（三十一日）早晨抵滬 
　　福州輪船今日招商局開往福州之飛鯨輪船所裝出口貨有白米二千餘包麫粉二千四百餘包苧蔴三百餘件夏布一百五十餘件茶葉五百餘件現銀五千餘兩又洋紗三千餘件黄白糖二百餘包并土布等類 
　　天津輪船昨日招商局之新大輪船由香港開駛來滬所裝來之貨有紅皮六百餘件及白籐荔子乾等各項雜貨該輪本日開往天津出口貨裝有大批麫粉一萬餘包包紙三百餘件紹酒五百餘 
 
 
 

Page 11

 
 
　　寗波班輪昨日甯紹公司之新甯紹由甯波進口裝來之貨有黄豆一千餘包及雜貨一千餘件該輪昨日開往寗波出口裝有白米八百餘包及香烟黄白糖·花衣等又太古公司之新北京輪船昨日開赴寗波出口貨裝有白米八百餘包麫粉三百餘包白籐一百餘捆玻璃三十箱荔子乾一百餘箱其餘烟捲等各項雜貨　　靑島大連輪船昨日寗紹公司經理之萬利輪船從大連來申裝來進口貨有豆餅三千件黄豆一千二百八十包豆油二百簍定本日開往靑島大連裝去出口貨中共有洋布·肥皂·香烟·及紙頭八百餘噸 
　　外洋輪船太平洋輪船公司之貨船惠司敏幹號WestMingo己於昨日十二點十分進口係由新金山來滬又藍烟囱公司之哈克托號亦於昨日從星加坡開來開期尚未定妥至俄國義勇艦隊之品財號本日可從日本來滬大約三十一號裝貨開赴海參崴英國輪船公司之勃拉篩（Ｐlassy）號將於八月四號從新嘉坡駛向香港及上海 
[昨日滬寗路來往貨物]  
　　昨日滬寗路各轉運公司裝運來往貨物如下（來貨）協茂由南京裝來小麥一千包由常州來小麥三百四十五包翔茂由南京裝來黄豆一千一百五十包華盛義由南京裝來小麥五百包黄豆三百四十五包由鎭江來小麥三百九十包由常州來小麥二百四十五包由無錫來小麥二百包悅來由南京裝來小麥五百十包恒大由南京裝來黄豆二百九十包棉花八十七包由丹陽裝來小麥二百五十包由鎭江來麵粉一千三百四十包小麥一百五十五包茂新公司由南京裝來小麥七百包由鎭江來二百三十五包由無錫來兵船牌麵粉五千包又小麥一千餘包由常州裝來小麥四百九十包永泰隆由南京裝來小麥三白十五包由丹陽來小麥一千八百包運繭處由南京裝來小麥二百包由常州裝來小麥五百七十包公益由南京裝來黄豆一百十二包滙通由南京裝來黄豆一百二十五包恒泰由南京裝來黄豆一百四十九包由丹陽裝來小麥五百包由常州來小麥六百七十包同興由南京裝來黄豆四百九十包中華捷運公司由南京裝來花生二百九十包黄豆三百三十六包清記由南京裝來黄豆八百六十包瑞泰恒由南京裝來黄豆二百九十包米一百九十五包中國運輸公司由南京裝來黄豆一百八十六包（去貨）協豐裝南京去糖一百八十包和記洋行機器三件恒大裝南京去糖一百五十包又瑞泰恒糖五百包華盛義蔴袋五十件協茂糖六百包開平煤一百七十噸 
[杭州運幣來滬]  
　　杭州造幣廠所用生銀生銅向由滬杭鐵路承運訂有特别運價茲該廠所鑄新銀圓除分配杭市應用外餘皆爲上海之需昨日該路之同和轉運公司承運該廠銀圓來滬數約二十萬元係發交上海通商銀行分配市面聞此後運滬尚陸續不絶與市面大有裨益云 
[沙船遭風觸礁續誌]  
　　孫生順沙船在滬裝布出口經吳淞相近十里許遭遇大風船夥失落三人船頭擱礁等情己紀昨報茲悉該船承裝泰豐慶豐等號之布故由貨主雇拖駁前往施救業己出險惟貨己受濕故將船傍於小輪拖帶進口所失落船夥三人屍身由漁船帮同撈獲一併帶回上海買棺收殮一面通知各該家屬來申具領其貨己起卸浦東棧房矣 
[友華銀行銀市報告]  
　　中美新聞社譯友華銀行二十八日報告云昨日倫敦銀價當地跌一零八分之一便士遠期跌七先令八便士紐約銀價跌至九三又四分之一倫敦紐約滙價漲至三九七又八分之三此間開市時金鎊跌至五先令五便士金圓一零二半日金四九又四分之一市况逐漸强固收市時金鎊售價五先令七便士金圓一零六無出口交易倫敦銀價之跌由於美歐兩洲賣出之故但印度尚須買進故銀價不至大跌云 
[證券物品交易所消息]  
　　上海證券物品交易所昨日由理事部核准訂定棉紗標淮交割辦法揭示市場如下 
（一）棉紗標凖物品業經審查委員審定係指大包言今擬增加小包以便推廣交易准以鴻裕廠十六支小包寳鼎牌爲標準品交割時得將無派司之大包作小包交割惟轉口有水印者不能交割其相等品及比較等級以上以下開列於後至物件單位等悉照大包辦理特此通告（十六支小包棉紗等級表）標準品·鴻裕紗廠製寳鼎牌相等品·寳成紗廠製如意牌溥益紗廠製地球牌比較等級以上·德大紗廠製寳塔牌加銀一兩比較等級以下·恒豐紗廠製雲鶴牌振華紗廠製雙象牌申新紗廠製人鐘牌·飛馬牌内外之水月牌三泰之日光牌均小銀一兩三新紗廠製紅團龍小銀四兩同昌紗廠製月季牌·雙虎牌·丹鳳牌均小銀五兩 
（二）本所三十日交割二十九三十兩天應即停止定期買賣但停市期内所有一切收付欵項均須照常辦理特此通告 
又云第十二號經紀人陳德團専做棉紗交易特此通告 
[上海南北貨業友誼會成立紀]  
　　上海南北貨業友誼會昨日午後二時假西藏路一品香正廳舉行成立大會來賓與會員到者數十人由陳文彬主席致開會詞繼由來賓鄭鷓鴣演說略謂欣見貴英文學院院長殷芝齡君像本月抄赴美考察敎育 
會成立異常佩慰方今世界潮流精進商界尤須合羣以謀日新我國現在商店内容尚有許多弱點深願貴會與其他商業團體有以攺進之也云云次狄狄山演說先致忻佩之意繼謂貴業同人甚衆尚望多方聯絡合力進行將來範圍逐漸推廣誠不獨鄙人等今日之欣幸而己云云嗣由任矜蘋演說詳論責任心之必不可無與阿私意見之必不可有並希望該會同人采納實行庶可日益發達云次童理璋·王茂卿等復次第演說末由華新民致謝詞茶點攝影五時許散會 
[省敎育會常年會預誌]  
　　江蘇省敎育會致各會員函云敬啓者本會按照章程第二十五條之規定於八月二十四日開第十六次常年大會先自十日起分日舉行各項研究會詳錄日期如後合先函達務請届期到會並先携帶應交會費來會領取入場券如有提議事件希於八月廿日以前寄會其大會前評議員會定八月二十三日開會請各評議員到會不另通告専此即頌公安江蘇省敎育會啓（附錄各項會期）八月十日理科敎授研究會十一日幼稚敎育研究會十二日英文敎授研究會十三四五日中華民國江蘇童子軍聯合會十六七八日體育研究會十九日江浙省敎育會協進會二十日江浙兩省中等以上學校聯合會二十一二日縣視學研究會二十三日評議員會廿四日第十六次常年大會（附註）以上各研究會開會時間均自上午九時起至十二時止下午二時起至五時止如下午停會臨時宣布開會地點除體育研究會在公共體育塲外餘均在本會 
[江俊孫赴德之歡送會]  
　　中華銀行行長江少峯次子醫學士江俊孫近由京來滬襄助北大檢查新生體格事竣定於八月四日乘英國郵船取道意大利轉入德京柏林大學研究微生蟲學昨日江之友人曹崇甫王聃蓀周子均謝九香鮑鶴林胡組安殷文彪程年彭等特假興華川菜館開會送别席間由謝九香起立致祝詞大致謂中國醫學界専門人材寥落故危險症及傳染病往往依賴外人救治而普通人民又因語言習慣之不同深感不便不願問津因循戕生實繁有徒深願將來江君學成回國爲醫學界放一異彩云繼由江君答謝略謂國内通商大埠年來人烟稠密往往發生一種可怖之疫症朝發夕死回生無術此皆由微生蟲之作祟故此次鄙人往德専習微生蟲學竊冀返國後或能以一得之愚効力社會頃承諸君獎勵愧不克當此後自當益自奮勉藉答諸君今日之感情云云迨散會己九時許矣 
[檢定敎員試騐三紀]  
　　江蘇省第三路第三届檢定小學敎員攷試己兩誌本報昨爲主試員規定試期之末日與試各員仍於上午七時相繼入場由賈主試員始令各員分别塡冩敎案一張次給國文課題爲（納爾遜華盛頓）二課其他如體操圖畫手工唱歌等皆規定須照新式敎案塡就此次舉行適值暑假期間師範附屬業己給假致各敎員無從實地試敎是以攺用敎案以代之該校所請臨時閱卷各員關防頗爲嚴密聞此次受試各員所繳課卷列優等者不甚多於國文一科尤覺減色云 
[三誌黄浦江濱之命案]  
　　前在大寗輪船上爲庖丁之崇明人樊阿根（即樊三狗）因被該輪船主史阿五指其在外造謠謂該輪在某處失事溺斃多命遂誘其上船詢問卽與大副陳才富二副忻善貴將其兩手捆縛毆擊復抛入浦濱以致溺斃事爲浦江水巡隊查知將兇證拘解上海地方檢察廳由梅廳長委熊檢察官偕儉驗員蒞驗時因尸父母俱在崇明北沙尚未到來尸弟樊才狗尸姊金樊氏等未肯具結當飭十六舖地甲押令將尸收殮詳情兩紀前報昨晨該地甲投廳報稱尸父母現己聞耗到滬尸雖收殮迄未釘蓋暫歇於大達碼頭浦濱請爲核示等情旣而尸父樊益世等赴廳起訴要求爲子伸雪當飭暫退候再核辦並聞崇明旅滬同鄕會對於此案以死者情殊可慘特具公呈請梅廳長訊明無故兇毆抛浦溺斃依法懲治云 
[周家渡刦案之近訊]  
　　竹販楊秉田於去年舊曆十一月十五夜舟泊周家渡地、 
方被盜行刦當時報告軍警各機關先後拘獲蔡榮寬（卽蔡三）等七名申送護軍使署發科訊供收押候辦在案此案迄今己逾半載經軍署軍法科迭次訊據蔡榮寬供揚州人年四十二歲劉小二子供年二十五歳周鳳輝供年二十九歲田其愛供年三十三歳均阜寗人此四名與楊之被刦失洋案有關其韓七韓四楊金玉等三名尚無可疑乃據情禀明何代軍使於昨晨諭飭備文飭派陸軍將蔡劉周田四各發送上海地方審檢廳訊辦韓四韓七楊金玉等三名發回上海縣公署訊明取保開釋蔡榮寛等四人解送到廳後即經檢察官提案預審一過判令分别收押候究 
[護軍使代浙乞賑函]  
　　松滬護軍使署昨日致南北市兩商會並各團體公函云逕啓者茲據上海中國濟生會振務處函接浙江會稽道黄道尹先後電函本月十五六七等日狂風暴雨山洪暴發海潮湧溢舊台屬臨海黄岩温嶺寗海四縣濱海各鄕冲没田廬淹斃人畜無算請爲設法散振收埋等情查敝會前以入夏以來湘陜閩災荒迭告分濟爲難正商聯本埠各善團合力籌振今浙台又告水災並顧兼籌實力有不及第以江浙兩省休戚相關不得不先其所急勉籌救濟除分函同善團體集議設法派員馳往承辦外素仰台座痌癏在抱視民如傷此次台屬被災各縣曾隷覆幬之中聞之必倍增惻隠用敢照錄函電奉懇務祈登高提倡俾敝會得以早集成數派員出發則舊部遺黎更戴大德於無旣矣等由查台屬旣爲盧督覆幬且爲敝人舊游之地此次風災驟起沿海百餘里鄕村市鎭同罹浩刼損毁田廬淹斃人口沉船破艦難以數計除由地方集資趕辦急振先行從事掩埋己獲尸身一百六十餘具並擇極貧之户先予施放米麥外素仰諸公熱心公益見義勇爲且蘇浙又爲唇齒之邦痛癢相關自較他省益爲親切務請急其所急迅發仁慈救災卹憐惟公是頼臨頴神馳無任企禱 
[學校消息兩則]  
　　民强學校閘北北公益里民强學校於昨日上午九時舉行暑假休業禮其秩序如下（一）振鈴開會（二）歡迎歌（三）校長徐錦裳報告校務（四）敎務長徐惠斯演說（五）敎員朱文華卞鎭坤瞿愛棠等相繼演說（六）向國旗行禮（七）徐校長給獎（八）散會該校爲珍惜光陰起見在暑假期内特設習科云 
　　洋布業三餘夜校盆湯衖洋布商業會内三餘夜學社開辦己十一載昨晚行暑假禮請俞宗周演說並有學生中英文演說趣劇及唱國歌聞是期金章特獎爲丙班生傳學太所得云 
[競育會歡迎武術敎練]  
　　上海競育會體育部昨日午后二時開歡迎會歡迎武術敎練劉國楨秩序如下（一）振鈴開會（二）奏琴（三）主席報告（四）會長致歡迎辭（五）舉禮（六）攝影繼由會長報告准於陽曆八月二日開操至四時散會 
[董女士贊助工商義務敎育]  
　　靑年會商業夜校學生會所辦之國民義務學校成績可觀茲又利用暑假餘暇謀普及工商界敎育特組織暑假工商補習夜校有董浦西女士以該會職員之熱忱辦事之完美而在組織之工商補習夜校尤合時勢之要求特捐助洋三十元爲該校經費以資提倡當時即由該夜校總務員孫道勝代表該校職員及貧苦學生致謝 
[英郵局之通告]  
　　英人郵政局通告英郵局照常交皇后輪船寄出郵件此次寄往美國及坎拿大歐洲等處之郵件將交亞細亞皇后號寄出收信截止時期現定爲本星期六日即七月三十一日午後五時云 
[新任稅所長攺期來滬]  
　　上海稅務所所長己由江蘇胡財廳長令委丹徒稅務所長俞琢吾來滬接辦訂八月一日交替己紀前報昨聞俞所長於交卸丹徒縣稅所長後别有要公届時不及來滬接差故有攺訂八月十一日接辦之說茲將俞君履歴略述於後俞字琢吾乃浙人前清孝廉曾充山西巡撫恩銘之幕席以勞績議叙知縣分發湖南歴充西路各釐金差使民國以來仍在湖南供差當湯薌銘督湘時代长 
曾署衡陽道尹數月以道尹分發江蘇任用云 
[普益社旅行團消息]  
　　南市普益社旅行團於本月三十號擬乘新寗紹輪船往普陀旅行並順便參觀寗波輪埠附近各機關聞日來報名者頗爲踴躍尚有各種音樂以助遊興云 
[地審廳長請假晋京]  
　　上海地方審判廳廳長張子鄭·到任後眷屬仍居北京茲因北方戰事未息張君於昨日呈請蘇州高等審判廳給假三天晋京接領眷屬到申己於昨晨早班滬寗快車起程往寗轉道入京廳務委民一庭庭長陶嘉春代理 
[造幣廠籌備辦公處遷移]  
　　上海造幣廠籌備所本假滬北香港路四號銀行公會樓上爲辦公處茲因該處房屋太窄不敷展佈故由所長鍾文耀另賃北河南路第十號房屋内辦公己於二十六日遷移昨特函致本埠各機關查照 
[發見形似腦膜炎症]  
　　近日某某數醫院曾發見形似腦膜炎症之病人數起即轉送工部局隔離傳染病醫院及中國公立醫院醫治専治腦膜炎症之血清注射藥前此滬市曾告缺乏近各大藥房己運到甚多云 
[吐血暴斃]  
　　江西人方某年約三十餘歲向做木匠日昨忽患吐血症經同仁醫院施救不及由上海聯益施材會會員尤惠民調查死者無屍屬收殮當即逕報該會旋由該會飭令槓夫舁材至同仁醫院收殮屍材聞厝於江西會館云 
[盗犯瘐斃]  
　　盜犯王阿四連日在監患病發送新普育堂醫治無效於前晚斃命昨午檢廳委許檢察官毛檢騐員等前往騐明由堂收殮 
[煙犯染疫斃命]  
　　陳毛狗前因吃食洋烟案發經審檢廳訊明判處罰金洋七十元陳無力措繳發往分監執行在案前晚　在獄忽染時疫不及醫治而死迨昨晨看守士察悉早己氣絶乃報請地方廳委周檢察官沈檢騐員等蒞監騐明實係因病而死判令備棺收殮 
[汽車碾斷婦人左腿]  
　　住居虹口横浜橋附近戴姓家女傭江北人秦戴氏年約五十歲昨日（二十八號）下午七時行經北四川路遭某西人自開之三千三百七十九號汽車撞倒車輪從該婦左腿碾過以致碾斷腿骨當經四百十六號華捕查見將受傷人扶上汽軍押令汽車夫載送受傷人往同仁醫院包裹藥料後復載送愛文義路廣仁醫院醫治一面由捕帶該汽車夫入捕房禀候捕頭發落 
[電車碾斃女孩餘聞]  
　　前日華商電車駛至高昌廟砲臺營附近碾斃排長李鍾元之四歳女孩業經步兵第二團王團長令飭該公司將司機人送廳重懲在案所有己死女孩於棺殮後埋葬於新普育堂後面之空地上該公司陸總理以該女孩身遭慘死殊爲憫惻且棺殮等費皆非公司供應故代築造墳墓一所以水門汀砌成昨日墳墓築成特由陸總理邀請王團長及各營各軍官並頭目士兵等偕往參觀 
[救火車誤撞電桿]  
　　前晚十時四十分鐘南市太平街一百六十四號門牌裘信甫家門房汽車間失愼鄰近聞知當用電話報告救火會俄頃各區馬特帮浦車及皮帶救火車等紛紛到場立即撲滅幸未成災當出救時六區救火汽車行至老縣前車首適前有他區救火汽車經過飛沙四起駕駛者目爲所迷偶一不愼將救火車撞於洪順興柴炭店前電桿木上機件被損車上坐有姚劉兩會員亦被震下並有洪順興九歳十歲之兩小孩站於電桿木後當時亦被擦及略受微傷當將受傷者車送紅十字會醫治一面邀同各區會員將撞壞之救火車拖回立雇機匠修理聞己將肇事汽車夫送廳懲辦 
[逆子監禁十四月]  
婦人羅董氏控兒子羅阿生行兇違忤由審檢廳訊明終結候判在案昨午該廳周刑庭長會同許檢察官開庭飭提羅阿生上堂以其對於尊親屬施强暴脅迫並吃食洋烟等罪己經成立判處監禁一年二個月以儆 
[糾黨械鬭之懲罰]  
　　前晚九時許有多人在楊樹浦路持械决鬭結果姚三虎·周萬元·陳樂才·陳鶴標·郁東亮等頭部後背均受刀傷旋經該管捕房得報飭華探姜喬喬·蔣阿二·西探陸蘇·協同五百八十七號等巡捕將以上五人及與鬭者戴金生·尹少康·顧靑郎·施松郎·孫滿金·陸明德六人一併拘獲並在陳鶴標所住之草棚内搜出六嚮舊手槍一枝菜刀一柄帶回收押昨晨傳同見證高子光將姚等十一人解送公共公廨先由中西包探上堂禀明調查得此事係因姚周陳三人向陳鶴標迫交入黨費兩元不遂而起郁東亮及戴等六人係雙方所邀帮打之輩禀畢將所抄槍刀呈察次由見證高子元上堂作證謂周萬元後背之刀傷伊目覩係被郁東亮用菜刀所砍等語而周萬元供稱後背之傷係爲在該處華興茶樓充堂倌之麻皮所砍云云其餘各人供詞互相推諉張襄讞及英赫副領事訊畢以此十一人均非善類鬭毆違章科各罰洋十元無力各改拘禁十天示儆兇器充公 
[金鐘仙交夫領回管束]  
　　山東人鄧文斌前延達商律師在法公堂控妾金鐘仙串通姦夫王桂林使人圖害未成旋即捲逃請求訊究等情經法公堂訊判王押西牢六個月金押一個月堂費十元兩被告負擔等情迭誌前報茲因金押期己滿昨又提訊先據原告鄧文斌稱請求准予將金給商領回堂費十元情願代爲繳付詰之金供稱婦人情願隨夫回家中西讞員判金准交原告領去管束 
[冒名查土之指控]  
　　張松林向在本埠民國路某旅社爲夥此次因事至漢口事畢乘大阪公司之岳陽丸輪船返申前日抵滬轉雇駁船登岸忽有朱清堂亦駕杉板船而來自稱在海關充當稽查員前來稽查當將張之行李中所帶烟槍烟土等一併取去事後張得悉朱係假冒乃投公共捕房禀控經捕頭飭派中西包探將朱拿獲當因犯事地點在浦江中乃將朱押送水巡捕房昨午梅捕頭諭飭轉送地檢廳究辦由檢察官提訊之下判朱收押候查傳原告到案再訊 
[代運煙土之查獲]  
水巡捕房查悉馮燕山専在浦江各碼頭代人包運私土登岸從中漁利以故深爲注意昨晨馮又代某機關私運烟土一木箱計重二百二十四兩當爲該巡船查獲人證押送到隊轉送地檢廳由檢察官提案略詰一過諭將馮收押烟土存案候究 
[男女搭客私帶烟土]  
　　方小文私帶烟土二十四兩婦人李林氏私帶烟葉六兩皆由香港乘新疆輪船來申昨晨柢埠爲水巡捕房探捕抄獲人證押送捕房烟土送往海關候燬方與該氏着送地檢廳間辦 
[兜售烟膏罰洋十五元]  
　　潮州人劉小祖因將鴉片烟膏六盒持向虹口新記浜路餘慶里一百五十一號門牌郁其仁兜售被探查見將劉連烟拘押捕房昨解公共公廨經中西官質訊之下以劉不應販賣違禁物品科罰洋十五元充公烟膏焚燬 
[債務人歸案訊辦]  
　　張炳成在上海地方審判廳具控卜金大不理虧欠銀洋一案判着卜還洋在案詎卜奉諭後非但不理反私行逃匿法租界現爲原告偵悉投訴審判廳飭派探員持文報告法捕房派探協同前往將卜拘入捕房昨解法公堂請究先據來探與原告投訴前情請求准予引渡歸案訊辦詰之卜金大供認欠欵請求在案下判斷中西官以卜旣承認欠欵准予交來探帶去歸案訊辦 
[攫竊與收贓並儆]  
　　新閘捕房包探周少蓮·李明泉前協同西探查獲攫取珠花兩朶之朱海福錢和尚王大毛三人連同代銷贓物之陳阿生·方朝書解經公共公廨訊明一朶係於五月二十九號在西藏路攫自婦人陸白氏頭上尚有一朶係五月二十一號在漢口路美仁里攫取因失主未曾查明故命被告押候詳查再究在案昨晨該探等將以上五人解廨禀稱珠花兩朶己向當舖吊出惟美仁里所攫者當時失主未曾報捕故無從查傳並查得被告曾先後串竊天津路四百二十二號李雨亭寗波路七十二號沈湘泉天津路七十七號馮小華河南路三百四十六號胡鉅卿三泰路一百二十五號沈福壽西華德路六十一號任生記及法租界吉祥街協和祥等各户綢緞·布疋·棉夾單紗衣服其贓亦己吊出有失主到案備質云云即由婦人陸白氏曁李雨亭沈湘泉相繼投案各訴被攫被竊情形指認原贓質之朱錢王三人均俯首無詞方陳兩人承認代質贓物不諱中西官訊畢以五被告皆係過犯判决朱錢王陳四人各押西牢二年方押一年期滿一併逐出租界有主失贓給領無主者發還當舗 
[搶金飾押一月]  
　　婦人李王氏日前僱坐黄包車行經法新租界愷自邇路突被匪徒周金寳從後面將氏頭上所帶之金挖耳一支强拔而逸經氏大聲喊捕適有包探巡緝到來將周人贓並獲帶人捕房昨解法公堂請究先據捕頭上堂禀明前情並將金挖耳呈鑒原告未到詰之被告周金寳供認搶飾不諱中西官判周押西牢一月贓存捕房候原告具領 
[攫金鍊禁押三月]  
　　北浙江路德興里居婦徐戴氏家五歲男孩瑞卿日前在該里弄内嬉戲有湖北人劉長桂突然將孩頸項所套價值五十元之金練一條攫取而遁當被包探金福壽追獲人贓昨解公共公廨由中西官訊明屬實判劉押西牢三月贓交原告領去 
[誌謝]  
　　科學雜誌第五卷第七期現己出版昨承該社惠贈一册中華書局出版之敎育界從第十卷第一期起徹底攺革撰述者以南北兩高師及各處有經騐有研究之敎育家占大多數昨日承該局惠贈二册中華圖書集成公司新出之小孩玩具（活動影機）製作頗巧昨承該公司惠贈一具書此併謝 
來函 
[冠五洲帽莊傅茂銓來函]  
　　頃貴報載敝店學生湯錫琛因受斥責服毒一節爰將眞相聲明之該生資質聰頴惜秉性固執平日偶有差悮略加訓話彼即數日不豫前日之事以擱鋪而起初與飯司口角後經敝人斷該生爲不合彼即遽萌短見此實在情形也爲特懇請登入來函欄内不勝感禱之至冠五洲帽莊傅茂銓謹啓夏曆六月十三日 
雜評二 
[罪魁（訥）]  
　　滬上各團體迭次表示皆以懲辦罪魁爲言而今據京電則懲辦罪魁令即下是國民要求之各條己逹到其一矣雖然將如何懲辦之乎若空下一命令而己則歷次之罪魁若帝制罪魁復辟罪魁逍遙無事者多矣非特逍遙無事且有躍躍露頭角而欲恢復其固有勢力者有之矣果若是則所謂罪魁亦僅暫時不過社會上增一批掛罪魁虚銜之新人物懲辦云乎哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南泓泛月記（上）] [  禹鐘]  
　　南泓位我里之南境又名文水漾浦溆瀰淼南北横互二長堤相距可里許堤畔林木葱翠與水波相映冪以雲色幽妙入畫圖南堤有寺曰馬鳴庵建自百年外僧火清幽至今不絶北堤亦鎭一龕曰財神廟則荒落不治然與馬鳴庵中流對峙猶足爲形勝之助不可以其荒落而忽也春夏水光綿麗於秋更勝三五之夜皓月懸雲表下瞰烟水非復塵世景即眉月半規時其清光雖不若團　之暢美然雲衣環擁彷彿美人星眼微舒於羅帷夢醒時也四時之景惟嚴令風勁不宜於遊余久客湖海厠足塵俗不知有清遊事然歲時作數日歸必低徊於南泓烟水間盪滌塵慮去年秋朋輩期於中元夕駕舟泛之以修秋褉僉謂蘇玉局赤壁之泛於地則峻險於時則旣望月且微昃而我輩烟水平曠地旣勝而月又方盈則斯遊豈不傲古人哉孰知及期阻風雨余旋亦别去清遊未踐各懷良恨恨今夏五月歸與朋舊數會文酒一夕酒後與十眉篆慶信步登南塘橋凉風入袂萬籟盡寂望見南泓烟水盪漾於明月之下不覺斗憶前約二子亦低徊不置翌數日遂與臯師十眉絳雲韶聲篆慶效姜卓然良士及余凡九人扁舟泛中流杯盤雜陳櫂歌漫作於時殘照欲瞑暮雲無極水定風輕鷗鷺忘機作美睡望之宛在几席間也 
筆剳 
[燬簡記（中）] [  碧梧]  
　　後生解館他就與女仍時通音訊偶或晤談娓娓終日未嘗知倦二人年俱少一則小姑方屆求凰一則使君尚虚中饋心折旣深遂涉情愛雖未形之言語而瑤函玉簡中時不免有所流露一年以還積書可百餘通生與女俱善藏之蓋一則以重其人卽當重其物一則欲待他年白髮婆娑時共出此少時之情書讀之當别有興趣也女之家人固知女與生交好第深信其皆上人必能以禮自防故亦任女所爲不之禁女悉家人意更邀生至其家自是往還益密情愛亦驟增月夕花晨己訂合歡之約而綰同心之結矣時女方服父喪其家人甚拘謹必待服闋後方可行兒女婚嫁事以故生屢丐人往說均遭婉却然雙方主體旣己心志堅定則稍遲時日固亦無妨而孰知竟在此覊延之時日中遽生變故昔者用情歸諸虚擲情天中意添一恨史矣女性本暴戾初識生時力自遏抑生故未覺反謂其性格婉和及久女本性發作日灌注全神於生身然其灌注之外非發自情愛迺爲暴戾性質所驅策耳每遇生事靡不過問復偏執一己成見妄斷是非迫生遵之行止 
藝評 
[南部枝言] [  天亶]  
　　本戲之未曾演者如上所述而雜曲之佳者更難指數若　妬羹之小靑題曲家絃户誦者而無人能演焚香記之痴訴點香何等凄楚諸如此類皆乏良角充塲遂皆　而不演束之高閣良可惜也或云此類戲皆係冷場劇匪尋宫按譜摘字論韵之内家不樂觀之因是習崑旦者爲趨時起見莫不就熱鬧之途此類劇遂皆舍之舞台上亦永遠不能出現也此說近是 
笑林 
[滑稽問答] [  張舍我]  
　　問　此數日内有何種新鮮魚上市供人大開胃口 
答　安福魚 
問　寒不可衣饑不可食而人人所心喜企慕者爲何物 
答　出風頭 
問　不能暖我身不能飽我腹而人人行之成功則悅失之則恨者爲何事 
答　討便宜 
問　何種兒童静默可愛最能宛轉如人意 
答　外國小兒所玩之蠟偶 
小鳥依人劇可憐 
問　人類中以何種人之舌爲最長 
答　婦人 
問　何物之飲食其狀宛如人之啣麥梗而吸汽水 
答　蚊子 
問　世界至何日則可無不平等之事 
答　在世界末日以後 
問　明知其假而偏欲觀其眞者爲何物 
答　戲法 
新聞拾遺 
[姨太太的條件] [  隐厂]  
　　南京某公署科長某君前納釣魚巷名花小呌天爲妾入門後不甘寂居常駕車出游夫子廟各梨園畫舫亦恒有其蹤跡某君大不謂然婉言阻之如夫人亦即允諾惟提出條件三項（一）家政須交其執掌（二）某君不准在外宿夜（三）每月大婦處祗准睡十夜聞某君對於第二項滿口承允第三項須待磋商至第一項因格於名分絶對不能承認云 
[老夫子之敎育] [  張厚福]  
　　松江姚家衖内陸某曾在松江高等小學畢業後因生計困難遂在家敎書爲生附近人家以其學費尙廉多有遣子弟就之學者然此輩生徒日必爲乃師盡數小時之義務前日陸妻偶患徵恙臥牀不能起陸　伉儷情篤亦無心授書强令各生代其妻煎藥燒飯并掃地抹桌等事一生不服逃回家中云 
[雜貨商殺妻] [  吳秉恬]  
　　浦東人金某向作雜貨生理自去歲失業後貧無立錐日與妻坐牛衣中前日忽聞其妻呼救聲甚急羣奔視之見某方按妻於地持切菜刀向面部連斵血流如注訝問胡爲云與妻业無仇怨實因米珠薪桂無以爲生意在將妻殺死然後自戕言時即引刀自向力救得免視其妻傷勢雖重幸無性命之虞當即送往某醫院求治某則由隣里監視並資以飲食俾免意外云 
[成衣匠得子] [  朱魯庵]  
　　新閘路某號門牌有向業成衣之某甲居滬多年前曾有一子被匪拐去日前因送衣至法界某里瞥見一丐口音狀貌絶肖伊子細詢家世果係無訛因携之至家據云被匪拐至蘇州賣與某宅爲僮頗蒙公子鍾愛詎因性嗜嫖賭爲主母偵察禁不許出我亦併被驅逐以至流爲气丐云云甲以父子團圖喜出望外乃送至某工廠習業云 
小說 
[社會小說衆醉獨醒（一一○）] [  瞻廬]  
　　第十九回鴛鴦麫名目繁多龍蝦精形容畢肖現在單把龐貴珍點出的花樣略加疏解寫幾句簡單的說明書列位没有到過蘇州的看了也容易明白原來蘇州麫館裏凡是佐麫的鷄鴨魚肉一例唤做澆頭一碗麫堆着兩樣澆頭便唤做鴛鴦堆着鷄鴨澆頭就是鷄鴨鴛鴦堆着蝦蟹澆頭就是蝦蟹鴛鴦又唤蝦蟹糊塗此外又有小鴛鴦大鴛鴦把猪肉切成小方塊紅湯煮熟了唤做臊子肉又唤做滷子肉另把黄鱔絲鑲配做澆頭唤做小鴛鴦又唤做鱔鴛鴦前人吳門雜詠詩道紅日半窗剛睡起阿儂澆得鱔鴛鴦可以算得有詩爲證大魚大肉鑲配做澆頭唤做大鴛鴦又唤做紅兩鮮貴珍所說紅兩鮮的大鴛鴦便是這般解還有輕麫重澆是說麫要減少澆頭要加多寛湯免靑是說湯汁要寬些葱蒜要免除加紅油便是另加魚油做底澆便是把澆頭藏在麫底肉要硬膘大精頭是說揀選精肥各半的肉不要瘦五花是說不要一層精一層肥的五花肉魚要肚檔是說揀選魚肚上的肉不要揔水是說不要魚尾巴這一篇累累墜墜的話比着魯智深在狀元橋買肉揀精揀壯揀寸筋軟骨還要加倍挑剔加倍疙𤺥（嬌小姐勝過莽和尚）貴珍雖不是蘇州人郤在蘇州住了多年對於蘇州的習慣早己起了同化作用飲食上面自然異常考究····話休累墜接說貴珍吩咐張媽的話隔舍的慧姑聽得句句入耳正在嗟歎的當兒郤見張媽走進自己的房裏輕輕的央告道陸小姐費你的貴手替我抄寫一篇帳慧姑忙問什麽帳張媽道龐小姐點出的名目聽了兩徧委實弄不清楚你在隔壁料想聽得碧波清多謝你替我抄寫在紙上買麵時便不會弄錯就算麫館裏人不識字也好請識字的念給他聽好小姐千萬替我寫一筆免得回來時捱罵 
[自由談之自由談] [  鵑]  
　　自飛機發明以還空中之交通大便往來飛翔疾如電笑歐戰肇始卽用爲軍事利器往往助大軍獲勝乃吾國今日之禍國元凶竟假以爲逃罪之用飛將軍破空而去恐將貽後日患飛機飛機子奈何爲逃人用也 
 
 
 

Page 15

 
 
   
 
 

Page 16

 
 
常識 
常評 
[國民之賞罰] [  不冷]  
　　國家之賞罰或因政治之不良或因權勢之不一而有不平之時若國民之賞罰則斷無不平者焉 
雖然國民旣無賞罰之權則賞罰無由而出不知所謂賞罰之權者不必加以祿與以刑也就國民力之所及者而加以判别其權力己有不勝用者即於至細至微之事於一言談之間一舉動之際苟能表示而不失正當則其力天下莫或抗焉 
譬如洪憲之役其魁首政府雖有時賞之有時罰之有時縱容之且或有時復將起用之而國民必以爲非是者是政府之賞罰無定而國民之賞罰有定也譬如復辟之魁首亦然張勲之起用人多反對而段祺瑞之末路人多原諒此皆足證國民賞罰之有定也故爲國民者凡有國事皆當留意而判别其是非擴張善用其賞罰之權則國事自能日趨於有望之途矣 
國民常識 
[如何懸掛國旗] [  詠江]  
　　再過幾日美國議員團將來上海聞滬上各團體己預備極盛之歡迎儀式誌二國民族之感情友誼各商號亦有預備懸掛中美國旗二日之說表示歡迎云云此誠盛事實爲我國民交際上所應爲者 
惟懸旗一事極須留意我見平時商店懸掛國旗往往有不甚留意之處或將國旗並不全放僅開放一半或將國旗紅黄藍白黑之顔色倒置不是紅色在外而令黑色在外竟成黑白藍黄紅 
第一層錯誤將國旗不是完全放開適成下半旗之形式下半旗所以誌哀悼意思全反不可不愼第二層錯誤則顚倒錯亂不成其爲國旗矣辱及國體關係非輕此尤國民不能不注意者也 
又此次係中美交歡最好須懸中美二國國旗然美國國旗其紅條則係代表當時獨立建國之十三州其角上之星則係代表現在合衆國之各邦且其排列次序均有一定不可隨便亂製一有錯誤即成國民交際上莫大之失敬我意不如由商務印書館或中華書局等製就四五千面以備各商家之購買若是則歸一律而莊敬可觀矣我意中美親交濃厚無比各商店亦不難破此小費購一美國之旗且將來亦正多有用之處也（乙種酬） 
商業叢話 
[中國商業不發達之原因] [  魏耀瑜]  
　　嗚呼吾國商業衰頽己達極點矣然其中亦有種種原因在焉耀瑜不敏謹將管見所及臚列於左以期吾商界周胞有所攺良焉 
一學識之淺陋我國商人幼稚之時爲父兄者即送入市廛習業其所謂敎授無非奔走灑掃耳欲得商業敎育也難矣母怪乎無世界之眼光少商業之學識故一旦與慧黠之外人貿易鮮有不遭失敗者此吾國商業不發達之原因一也 
一信用之未著我國商戰失敗雖由商人不學無術墨守舊章所致然無信用亦無可諱言試觀我國對外貿易初亦頗受外人之歡迎無如華商不顧信用作種種詐僞層出不窮如棉花攙水等事不一而足則商人之無信用於此可見一斑此吾國商業不發達之原因二也 
一商品之未精我國物品素稱精良然喜新厭舊人之常情故所出之物品頗不合人心理推其故皆由我國工人故步自封不知精益求精所致此吾國商業不發達之原因三也 
一道德之不重商人以牟利爲目的最易陷入不義行爲故爲商人者宜誠信待人以廣招徠乃多國商人則不然輒以劣窳之商品朦蔽顧客且自詡爲商人佼佼者尚且如此何况其餘此吾國商業不發達之原因四也 
一稅法之不良國家强弱視商業盛衰爲轉移商業盛衰以稅法良否爲標準故稅法與商業有密切之關係焉我國釐卡之弊竇中外人言嘖嘖其卡員串通查騐營私舞弊視爲牢不可破之習慣稍不遂其私慾則故意留難病國病商無逾於是此吾國商業不發達之原因五也 
耀瑜痛國勢之阽危念商業之凌替故將吾國商業衰頽之原因一一揭出惟亡羊補牢固未爲晚我商界同胞果能革其陋習與歐美各邦並駕齊驅此尤耀瑜所掬誠企盼者也（不受酬） 
衛生叢話 
[衛生家伍秩庸先生之勗勉詞] [  鳳賓]  
　　鑑别力之宜尚留學者其鑒諸 
有醫學生之新畢業者五人將游學於美國本雪文義大學以宏造其専門之業於是本雪文義之校友數人特設宴會以話舊雨而聯新交伍秩老曾在該校得學位亦在校友之列宴將畢秩老進勗勉之詞余記其大旨如左 
一國之民有優點有弱點游學者宜具鑑别力捨短而取長外人之僑居於吾國者未嘗染吾國之劣習祗擇善者而趨步之以其有鑑别力也嘗見美國繁盛商埠之人民因寳貴、 
光陰之故用膳至速甚至席不容暖有立而食之者祇三五分鐘而己畢吾人不宜如此宜學細嚼緩咽之法以免消化不良倘對於民風習尚而乏鑑别力則徒學弱點毫無裨益今諸君將至本雪文義此校爲著名之大學其醫科尤爲膾炙人口舉世界咸知其名實相稱近年又努力於齒醫科之攺進其孹畫經營不遺餘力於醫學衛生諸科多所供獻吾於諸君之前途有厚望焉 
秩老精神矍鑠深得衛生之旨並能知行合一故言詞倜儻毫無倦容足使聽者爲之神旺演說畢有麥克拉根醫士繼之曰余來中國投身於社會服務倐己十四載好之者不如樂之者故余不嫌其時之久不厭其事之繁惟覺津津有味興趣無窮今將回國九個月再來努力於醫學校之經營余知中國不乏慈善家及有貲力者深望共同注意於醫學與衛生之進步以振人類於苦厄云云言多警語故併記之時爲九年七月二十日也 
道德叢話 
[我國之諺] [  來稿]  
　　不善者宜攺正之善者宜實行之 
諺俗謠也關係於國人之俗尚道德之隆窳觀於我國舊諺可以知强弱之由來己今試先言舊諺之當攺正者 
人生在世吃着二字按衣食爲人生最要問題但衣食關於生計生計關於自立莫若曰人生在世職業二字 
要得好祖宗好按世有清德子孫之享受無窮若恃財以縱奢慾即敗家之根此我國富家子弟所以多不自振也莫若曰要得好自己好 
得頑頑處且頑頑按民生在勤勤則不匱國人好以酣嬉玩歲國之不競實由於此莫若曰得偷閒處莫偷閒 
女兒裹脚男兒上學按裹脚流毒通商大埠己無此惡習而窮鄕僻壞竟或有之且敎育爲圖强之本舊諺與裹脚並爲一談我國之舊敎育可知己莫若曰女兒放脚與男兒同學 
好人不當兵好鐵不打釘按兵以衛國保民我國乃視與廢鐵等宜其受兵之毒矣莫若曰好人方當兵好血與敵拚 
一代做官三代打磗按官以保境安民宜乎爲國民之望今舊諺若此吏治之腐敗人民之疾視有由來己莫若曰一日做官萬目齊看 
小小衙門朝南開手内無錢莫進來按衙門二字本帶専制氣味若更非錢不行安用官爲國體攺革此風未變可慨也莫若曰官廳個個要公開没有良心不許來 
要得好問三老按三老不知何老惟圖家大事對内對外百廢宜舉若用一副老眼光爲目的國事愈不可爲矣莫若曰要得好民爲寳 
庸醫殺人不用刀醫以救死今諺言若此醫學之宜改良其急務矣莫若曰良醫濟人利用刀 
各人自掃門前雪休管他家瓦上霜按他方公共事務當由地方團體自治之舊諺若此此我國人所以無公德心也莫若曰各人共把門前掃莫放街頭垃圾多 
以上所舉第就共大者言之此語存在國人絶無振拔之日若舊諺之可取法者今略舉之願國人勿視爲常談也 
自跌觔斗自爬起咬口生薑咂口醋 
吃得苦中苦方爲人上人莫代兒孫作馬牛 
若要家勿和討個小老婆一字入公門九牛拔弗出 
路不平帮人　籬笆紥得緊野狗鑌不進 
若要工夫深鐵尺磨成繡花針 
小說 
[商業小說模範商人（四七）] [  瘦鵑]  
　　每天大音報出版沙伊士總急着買來看從頭至尾看得分外子細想探那嘉德的消息和嘉德揭破小桃礦秘密的文章誰知連看了幾天一些兒没有看見甚麽於是把報紙撇開了悄悄地向自己說道那孩子可又是搗着鬼哄騙我罷了我原不信他的話他給我的信中說要在大音報宣布小桃礦的秘密怎麽不見登出來呢等了三天他就决定買那小桃礦預備簽字這一夜羅品生沙伊士賴西大衛一行人和一個律師二三個證人一塊兒聚集在紅馬大旅館一間房中除了沙伊士大家都吸着烟吞雲吐霧似的把房中騰滿了一陣陣的烟一壁吸烟又不住的唤侍者送上酒來似乎要把大家灌得爛醉的一般那時賴西連連吸着紙烟吸了一枝又是一枝半點鐘中足足吸了一打好像餓人見了麵包囫圇吞咽下去他的手略見抖顫臉色更白白的泛得像白紙一樣羅品生用力支撑着裝出很鎭定的神色大衛挺身立在那裏仍是惡狠狠的不像賴西那麽不安這當兒是他們小桃礦賣定的緊要關頭原是非同小可的一會兒文件都安排好了沙伊士却還俄延着不就簽字末後他纔提起一枝筆來蘸了墨水凑向那張契約上去霎時間三人都停住了呼吸捱近過去瞧沙伊士簽上名兒想這回大事己定錢兒穏稳到手可不怕他變卦了誰知那筆剛要着到紙上沙伊士忽又抛下了筆抬起身來靠在椅背上眼光閃閃的瞧着他們三人說道列位我有一句話先要和你們說這簽字是不必急急的這幾天來你們瞧我態度從容倒像不要買小桃礦似的不是暗中在那裏詫異麽羅品生冷冷的說道一個能辦事的人却這樣遲疑不决没有堅定的心志這原是很奇怪的事你倘不信我那礦中的富源我原也不能勉强你但你這位做代表的礦師先生己試騐過好幾回了他不是說小桃礦是個無盡藏麽沙伊士悄然答道人心難測我也不敢十分信任礦師賴西一聽這話立時站起身來把紙烟抛在窗外顫聲說道先生你可是疑我有甚麽沙伊士冷然道我並不疑你但我自有鄭重辦事的權羅品生忙道不錯不錯辦事原該鄭重些不過你老未免太鄭重了大衛暴聲道沙伊士先生你到底要怎樣方始滿意你這地鄭重可是有甚麽懷疑之處麽沙伊士道正是我這裏有一封信在着說時從衣袋中掏出一封信來放在桌子上一時大家都過來　沙伊士甚是鎭静瞧着他們的臉色羅品生詫異道是一封信麽沙伊士道是的我在前天早上收到這一封信我瞧了這信就起了一個很大的疑團不知不覺把這簽字延宕下來了 
 
 
