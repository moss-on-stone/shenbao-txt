# 1885 - 67 - 4904279

 

Page 1

 
 
[三十二號畫報出售] [  申報舘主人謹啓]  
　　本齊印行畫報早蒙海內君子爭相購取物美而價亷　有目共賞也益又不惜重資求得　下大名家如任阜長任伯年沙山春管劬安諸公　　人　花卉翎毛山川諸畫帳筆墨奇奧逈異凡庸從此次三十二號畫報爲始先將任君子長所譄羅漢印就兩圖　人畫報之首以後按號分送絶不問斷可　冊　可作畫謙面畫報仍然九圖亦不　少末附淞隱周錄圖說一則價洋照舊不加分文諸君子其亦先覩爲快乎此佈 
[罪言言] [  丹徒嚴鍾爵吉人甫呈稿]  
　　嗚呼古之善用兵者惟恐敵之不來而多方百計以誘其來出奇設伏聚而殱旃以彰我撻伐聲威疆　鞏固我武惟揚使强敵不敢正眼視今之用兵者惟恐敵之至而專意於虛張聲勢掩耳盜鈴用冀敵不犯境則可告風鶴無驚　域牢分封疆各顧敵而果疑畏莫進則先聲足以奪人亦何嘗不善無如旁觀者洞若觀火竊然　笑飄忽東西任其奔突此其理天下人知之各與國環顧而知之獨身當其任者轉若茫然不知竟以謂敵果可欺知所儆畏而不敢犯愈見其堅守之　計互相告慰及乎一旦拜賜師臨電音絡繹始悔東欲添兵西猶疏懈臨事張是處處罅漏此令人大惑不解者一法人東犯以來至今日而稽其兵籍合越南中國洋面水陸全軍不及二萬聚而集之勉强可稱一軍敬而布之何異於滄海之一粟乃中華全國震動標兵民勇十八省　調紛煩各海口一律戒嚴誠有所謂枕戈待旦之勢法船甫達閩洋江浙業已摩拳擦掌炮聲連天名爲操演身手之注其實臨時抱佛脚已覺囂然弗靖毫無鎭靜之容况虛耗子藥錢糧不知凡歲兵勇徹夜俊巡必至於大敵當前而甲士筯疲力盡方之守如處女發如脫思者果　如耶彼　　重　必往　我所駐重彼必舍去如全軍渡台而彼卽徹圍他去是其騐也噫多方以誤疲於奔命反爲彼族言矣而彼　此數船往來游弋恫喝虛聲使我防不勝防戰不能戰守不能懈若不亟圖一揚大戰用决雌雄則受累伊於胡底此所以大惑不解者二中國人心固結實如磐石之安苟下一令曰法人登岸無論軍民人等但獲一首級者賞如于彼若實然脚踏實地沿海漁農巳足制其死命官兵笫用槍炮輔翼可矣如是則腹地斷斷無憂惟當專神致力於海洋也明矣夫海洋遼闊措手原難水師不精確乎難非但總不能任其所欲忽而芭蕉山忽而普陀山又忽而大蕺山寄椗僾游揚長無事我之海疆天險反供彼族之負嵎而曾不一議及風馳電掣驅逐其出境乃永日相持兵連禍結果何爲乎若曰吾固甚願其蚤日出境庶可高枕安眠奈汪洋浩渺設法無從何海戰必敗敗必言和和必賠欵計惟有吾守吾圉敬日持久以待其悔禍自退耳噫謀國是者若照如此誠難言矣夫破敵之方無窮應敵之法無數要在乎大帥發縱指揮之耳重賞之下必有勇夫今重賞者安在雖然餉絀銀艱設一朝而賞萬金校一月而費數萬爲何如耶曰賞矣破敵之策安在曰不有水雷乎無事浪演石破天驚衆人皆賛曰美大帥欣然曰好何今日于理伏之外絶未聞一使用之耶若夫重賞明懸　奮激勵雨晦風朝深更黑夜佔上風以薰烟霧洒藥水以爛其船橫木筏以阻其路鑿輪葉以壤其行空船束艸實船携雷百十雷船連檣齊進八面環攻晝夜弗息一勇先登衆士都進刀斧雜下奪主讀賓如是則十步之內炮雖利而失其長咫尺之間鎗雖快而失其用有不克期告捷者吾不信也士果若斯用命賞必破格踐言欲利者立畀千金萬金能官者超拔三級五級文武仍循貲格報功卽發文憑俾其平地登庸尅期赴任倫常榮羨里族觀摩而策勵奮興者衆矣斯所謂眞有富貴人之大權斷無不可用之猛士耳或曰軍功超級極速安得有如許實缺官階位置耶抑知中華之大因循之誤非一端也有都守一官實補至二三十年尙未瓜代者徒見官多擁擠士泣向隅處今日之勢雖將合天下之實缺人員通行更易以待戰士則虎視四洲龍驤列國未始不可期也嗚乎自海氛告警以來我國着着落後事事失算非鄙人歴歴所能數也若不能大振精神痛救前轍浸假而再有他邦犯順浸假而各國要盟舍拱手而讓照數奉賠之外復將何策以醫之乎言今日之事若徒謂　械不足訓練未精荒渺海洋委之于無可奈何而不一思其砲何以奪鎗何以禦將何以求敵何以逐惟兢兢焉務謀整壁以守則兵法祇須實實又何必曰虛虛哉因讀磬圃罪言不禁有感而一哇其陳腐齷齪之氣知我罪我請任諸天下之悠悠 
[本舘接奉電音]  
　　昨接京友電音內有本月廿四廿六廿七等日諭旨七道除廿六一道已登廿八日本報不再贅錄外尙有六道敬謹譯登○正月二十四日奉上諭朕奉慈禧端佑康頤昭豫莊誠皇太后懿旨三載考績爲國家激揚大典中外滿漢諸臣有能恪共職守勞勩最著者允宜特加奬敘以示優脊茲當京察屆期吏部開單題請詳加披閱禮親王世鐸大學士額勒和布恊辦大學士戶部尙書閻敬銘刑部尙書張之萬刑部右侍郞　庚身工部左侍郞孫毓泣襄贊樞廷小心謹愼辦理庶務悉臻妥恊均着交該衙門議叙大學士直總督李鴻章經畫　猷克膺重任大學士左宗棠老成碩望勞勩不辭兵部尙書彭玉麟督師嶺嶠保漳宣勞均着交部從優議叙兩廣總督張之洞籌濟軍事不分畛域四川總督丁寳楨久膺疆寄任事實心甘肅新疆巡撫劉錦棠鎭撫邊陲才猷卓著均着交部議叙兩江總督曾國荃夙著勳勩辦事諳練着開復革職留任處分雲貴總督岑毓英果勇性成不辭艱險着開復降二級留任處分餘着照舊供職欽此○二十六日奉上諭此次京察引見京堂各官均着照舊供職欽此同日奉上諭弈榕奏假期屇滿病難速痊懇准開缺一摺寗夏將軍弈榕着准其開缺調理欽此○二十七日奉旨甘肅寗夏將軍着維慶補授欽此同日奉旨錦州副都統着崇善補授欽此同日奉旨陜西西安左翼副都統着長春調補所遺廂白旂蒙古副都統着溥偀調補欽此 
[甯電錄要]  
　　本館昨接甯波專發電報云前日已刻法鐵甲船向小港炮臺開砲轟擊十數砲炮臺前後中三炮我軍不動法炮亦停台乃無傷此事關係甬江軍情且以見法人猝然猛攻我軍有備無患亦足以慰中外人心特發　張以供衆覽並照例登諸今日報中而西報則云小港炮臺業被轟燬究未知確否何如也 
[粵西官電]  
　　粵報云現接官電局函致電報云十五日法人率兵撲犯廣西邊界之鎭南關前馮車門統兵迎敵殺斃法兵千餘名但多係漢奸云噫生成自外宜速天誅黨逆旣孤漸當電滅計諒山龍州我軍指日可繼奪毘崙關 
 
 

Page 2

 
 
偉績矣因卽刊錄俾得先覩爲快 
[海傍囘祿]  
　　廣東靖海門外附近海傍有蛋戶支木爲屋環繞而居於十四晚三更時候因祀神眡燃點香燭偶不及檢致被延燒未幾卽成燎原之勢有一杉店亦遭池魚之殃計燒去屋宇約百餘椽云祀神本以求福世乃反招祝融之駕兆焚如之灾　祀無福可不愼歟 
[臺疆無法]  
　　官塲接到臺灣來電云占據基陲之法人現因　兵雲集自知螳臂不足當車業已棄甲曳兵全行遁去現在臺防一律肅淸已無法人蹤跡矣亟登本報以慰溥海之心 
[法使赴緬]  
　　循環報言西歴二月十一日潞江官報云聞有法國公使將乘戰船到緬甸國在文地利都城駐紥云 
[京兆行程]  
　　新簡順天府府尹沈仲復大京兆自去冬奉命補授是缺以北河凍阻稍滯行旌茲已定於二月朔日北上入覲天顏然後履新視事 
[輪船釋回]  
　　昨報列怡和洋行之格倫雷輪船被法人扣留大約昨日可放等語茲聞法人令怡和洋行主書一筆據載明將所有鉛條暫存至日後交出與否須俟水師提督孤拔定奪等語立據交執後法人已將該船釋放昨晚駛至本埠停泊公和祥碼頭矣 
[盜刼僧寺]  
　　距京口三十里有鎭曰高資鎭有小廟俗呼香山洞住持僧收養徒混名浪和尙另雇一傭可香火香積廚中不致炊烟冷落本月二十二日晚突有數盜毁門直入各持霜刃恫喝多端先掠得徒洋八元繼間其師嚇取洋十二元翻箱　簏騷　半宵隨即呼嘯而去時傭已濳升後屋高呼救援盜恐揚長就道必遭高資營勇邀截遂反身入內殺斃二僧並將該傭曳下剜其二目復斫數刀黑暗中意其必死遂卽逸去及四鄰聞聲紛至該傭尙能聲訴衆人據情飛報縣中邑尊適有要公至二十四日始帶同刑書仵作詐騐想天網恢恢凶匪不難弋獲也 
[幸獲生還]  
　　循環日報載有初十日厦門友人來函言是日得忌利士火船由福州載有仙頭人二十名厦門人四名行抵厦門聞此等人乃華船中之水手其船爲法人小輪船所獲而將其留在船中充當水手者也某日該小輪船由淡水啓行往香山港旋卽駛回淡水詎至中途大霧漫江咫尺莫辨法人悞認水程駛往別處迨至一島壤地褊小莫識其名旋卽下椗斯時船中祗有法人二名充當管駕管車之職餘皆　獲之華人船旣泊後法人卽登岸遊覽華人以有機可乘卽行起椗動輪駛回福州報官領賞現各人附得忌利士火船以回故郷也是眞不幸中之大幸也 
[接續朝日公牘彚登]  
　　竹添公使閣下逕啓者頃接本月初二日來函均已閱悉查此次經變事由己悉於本署二十三日照會旋奉貴大臣照復其大處未見明白而抉摘徼繞殊不愜望再于二十六日由本署送函請繳還前此照會欲改失實句語而尙不見還本大臣實所未嘵至從中挾勢等語本無深義從中挾者凶黨也勢者即貴國兵勢也有何難解之意乎來文云必有其所藉挾事實切望明舉其證此豈秘密暗昧之事而必待明證而可知者乎十七日夜入衛之舉本大臣尙未知何所憑據所憑據者不過凶黨一片矯旨而已伊時貴大臣率兵前來爾時光景果見何處爲亂何人滋事否且其矯旨在當夜四更移宮之時比乘輿到景祐宮己見貴國兵布列宮中聞諸守宮人則已於二更貴兵排閂突入守者莫知其故云據此則知貴兵之先於矯旨也何以豫知移御于景祐宮而先期來待乎又於當日午後泥峴所在貴國兵隊全數來會於校洞公舘大砲及彈箱車載絡繹舉動異常街上及館中之人無不見之未知何時有何事變而戒嚴乎凡保護之法灼見亂形在內則防內在外則防外試問此次亂形在內乎在外乎宮門之內殺戮狼藉宮門之外朝儀躋蹌今不防內而反防其外凶黨恣意行凶無所禁制孰知貴大臣之心果保護我大君主處抑保護凶黨乎環宮門而立者貴兵也揮劍阻門者貴兵也殺聲起於內訛言流於外自外見之者何以辨非貴兵之所手刃乎及夫還御觀物軒之後尙不徹兵嚴守各門不容我國一人入覲是惟貴大臣獨任保護之責而我國臣民無復面君之望是豈理也哉二十六日貴署來函云貴大臣果知赴君難之爲義何不卽夜馳赴宮闕乎又云開砲攻擊待外國使臣之道果如是乎觀此兩叚辭意是欲使我國臣民不得措其手足也欲赴闕則爲貴國兵所阻而兩日之間一國軍民不知君上所在又不知變亂所由驚惶憤迫只有無生之心奚暇念及於他而不識外國使臣待本國之道果如是乎此次變舉自有明證蒼天在上鬼　在傍萬民在下何有輕重於言語文字之末也至於人民互傷在所當查而情有輕重事有先後兇逆尙未拿交義理鬱而不伸須先拿交兇逆快正典刑而後議此未晚也耑此奉佈順請勛安不宣甲申十一月初五日趙○大朝鮮國大君主敬白大日本國大皇帝茲爲兩國交際事宜欽差全權大臣徐相雨副大臣穆麟德前經貴國修聘問之禮該大臣等公忠周詳必能代達衷曲辦理妥恊幸望推誠相信益敦友誼共享昇平諒亦貴大皇帝所允准也開國四百九十三年十一月日大朝鮮國大君主李御押安寳奉飭督辦交涉通商事務臣趙秉鎬盖印○大朝鮮交涉通商事務趙爲照會事照得本年十月十七日夜本國有逆黨之亂貴國公使過聽其言帶兵入衛遂使逆黨藉以遂奸驚動乘輿戕害宰輔以致本國軍民驚惶憤迫失其常守與貴國人等互有殺傷貴國公使不安京城退駐仁川查此次入衛之舉實出亂臣矯旨幷非大君主之本意而逆臣金玉均徐光範朴泳孝徐載弼等尙未伏辜羣情未釋兩國交好之地有此意外之事諒亦貴國之所同憂也茲奉我大君主之命特派全權大臣徐相雨副大臣穆麟德前往貴國進呈國書幷行辦理一切望貴大臣推心講信酌核公允俾兩國交際益加敦睦爲此備文照會請煩貴大臣查照施行須至照會者右照會大日本外務卿井上甲申十一月初七日 
[鳩江雜錄]  
　　督辦皖南牙釐總局長白威龍友觀察麟於二十一日仙逝身後諸事皆由蕪湖縣鄒雋之明府躬親照料觀察在皖十餘年曾兩權安廬滁和道篆歴辦要差均能措置裕如今聞溘逝宦海中人無不悼惜焉○東西兩梁山爲皖省之門戶長江之鎖鑰近更名爲二虎山特派郭善臣軍門駐守以重江防軍門銜　命後卽於二十三日自蕪湖啓行標下弁兵鵠立江于升炮恭送極一時之盛○聞省憲已委維幹臣觀察來蕪接辦皖南牙釐總局事務想不日卽可到局也 
[木捐奇絀]  
　　秣陵上新河木釐總辦向推道員中之優差捐數極盛時每年收銀二十餘萬兩除解巡庫十二萬兩以濟長江水師兵餉外餘俱解交藩庫存儲以備不時之需自去年法鴟張木排不敢下駛捐數奇絀年底統　僅解巡庫七萬餘金較之往年短數甚鉅聞今年正月祇收零捐二百餘金尙不足關支局用雖總辦謝子受觀察淸廉自矢設法招徠無如時事多艱有非人力所能挽回木捐如此他項生意亦可因此類推法人之有妨商務殊令眥裂髮指矣 
[江陰形勢]  
　　江陰爲長江咽喉近經大憲整頓防務設立重兵頗足褫强　之魄而壯軍民之膽所築明暗地臺皆據劉連捷方伯張　春軍門及唐統領等營分段駐紥逐日操演雨夕風晨曾無間　近更每日添派兵四十名　城廂內外各烟舘茶寮酒肆嚴查匪類晚間民團巡勇及瓜州水師營內某都戎乘騎帶勇一律嚴查故宵小甚爲歛跡○廿五早登瀛洲兵船由金陵載南字中右兩營防勇抵口上岸駐紥隨帶樂彈軍裝頗多○黃田港口所泊飛霆　電兩兵船于廿五黎明施放大砲聲震屋宇其砲彈飛過江面三十二里可謂遠矣○靖遠船由滬　江陰 
 
 

Page 3

 
 
運到前膛大炮一尊後膛砲三尊軍火藥彈頗多其砲卽移置水砲台上○水炮台四座名鎭江鎭河鎭湖鎭海每臺安放一炮炮　　　日　造一百二十磅阿姆斯脫郞炮炮勇日夕兩操無稍間斷有此勁旅己足氣吞狂虜矣 
[淞口紀略]  
　　昨午一點鐘時飛雲小火輪到淞停輪之際撞翻杉板船一艘有一婦人及一四五歲之小孩跌入水中幸經隣船搭救木占滅頂之凶然亦險矣○督轅後營兵勇駐紥談家浜南石塘一帶該處佃戶趙顧曹姓等具稟寳山縣聲稱所種二麥已被壞四十餘畝吳邑尊准詞卽移咨管帶彭軍門候雇人丈量再行定奪 
[輪船停開]  
　　旗昌洋行之江表輪船本定於昨日下午三點鐘載客前往寗波但不載貨近日鎭海防有戰事故中西人感爭往附舟欲至甬江以圖一擴見聞約計有客百餘人並有惟恐客位已滿因於前一晚上船者或携帶食物水果等類或在船中住宿一晚以俟開輪乃旗昌洋行忽將所懸開船之掛牌收進告諸客以不復開往寗波當另訂日期再行展輪於是各客之巳上船者紛紛挈包擕具悵然登岸其未上船者亦就此中止但不知其所以不開者究因何故意者其有戒心歟 
[國旂雙懸]  
　　昨日爲意大利國皇誕辰白大橋　之意領事公廨高掛五色彩旗又係俄國皇踐祚吉期故本埠停泊之英美俄德意日六國兵船各一艘均升旗誌慶因同日兩慶乃將兩國之旗幷升於桅以表同慶是亦罕有之事也 
[失火卽熄]  
　　前日夜間十二點鐘後捕房警鐘亂吼查係老閘大橋西首大王廟間壁小弄中瞿姓柴房失愼幸其時人尙未睡紛紛赴救大王廟內本有藥水龍得卽灌熄僅燬平屋兩半間各租界水火龍聞警奔赴則已火滅煙消遂各折囘據聞柴房中並無居人或係匪人縱火亦未可知居家者所宜隨時查察也 
[拜會兵官]  
　　昨日下午三點鐘時蘇松太兵備道邵小村觀察命駕出城至法署碼頭意大利兵艦上拜會兵官某君敘談良久始告別回轅所談何事則外人未悉其詳云 
[道憲設宴]  
　　昨日午前關道憲邵小村觀察在虹口鐵路匯業公所設宴請粮道憲王魯薌觀察及製造局總辦鍾觀察釐捐局總辦蘇觀察赴宴上海縣莫邑尊海防廳劉司馬右營陳叅戎曁洋務委員陳太守會審委員黃太守翁太守等俱往陪宴簪裾駢集觥錯交飛誠一時之盛會也 
[團操誌略]  
　　昨日午後本埠西商團練兵於兩點鐘時在老巡捕房空塲取齊至三點鐘拔隊向北至大馬路折而西赴泥城外跑馬塲操演前有吹手二十二名音韻悠揚繼以銅炮兩尊鋼炮一尊七星鋼炮一尊俱用砲車拖載有砲兵四十二名馬兵二十八名　執腰刀戎容曁曁不愧西域健兒之目後列紅衣團兵百四十名在跑馬圈內操演陣圖進退疾徐有條不紊至日落虞淵始整隊而歸仍至老巡捕房空埸會齊移時始散中西人之庽目者相屬於道也 
[搶牌案結]  
　　昨報列蘇省倪萬興託航船戶陳阿榮帶竹牌三大包送至滬城邑廟花園永順要貨店起貨時被野雞挑夫搶去一包追趕扭毆被捕拘押昨解公堂請訊陳投案候示翁太守詰訊解案人據供姓蔡名陸福伊欲雇車送貨入城我謂城中車不能入不如歸我挑送並不敢搶伊物件伊自　說爾若要挑可挑至捕房翁太守問原告爾昨稱牌有三包被搶一包餘兩包可已送交永順答稱不知永順曾收到否是牌共値洋六元祗收水脚洋三角有發票呈案太守閱過着暫留公堂隨判陳代人擅寄賭具本應懲責姑念無知小民從寬免究然不得不予以薄罰着照水脚之數加罰十倍竹牌一大包計百副着卽銷燬蔡交捕帶回管押俟今日發落陳遵斷繳洋三元太守飭將洋元充公完結 
[嚴查接濟]  
　　前報列道憲邵觀察恐牛羊肉莊及麵包等店私自接濟法船飭縣會商查禁一節日前莫邑尊已商同馮蓮士直剌傳諭各該保甲查明各店鋪牌號註册備稽蓋訪悉有人欲將木箱裝各食物從南匯川沙等處海邊用小船載運出洋故特請直剌會同程鏡湖二尹嚴行查緝也 
[研訊漏稅]  
　　去臘貨捐局移送包攬偷漏之端木只珍至上海縣署莫邑尊飭卽鎖押候訊前日下午由帮審委員王雁　司馬提案研詰據供向在滬北帶鈎橋堍開設魁成烟店去臘中旬忽奉貨捐局傳映到局卽被移送案下所犯何事當時頭緒全無後經探聽始知去臘十六日由貨捐局緝獲偷漏水烟念一箱係魁盛牌子是以將我押候究辦但小的店號係魁成其中實有錯誤求請明察司馬謂爾　有別情當從實供認答稱並無別情司馬謂爾旣無別情何以局中來信有包攬漏捐凶惡潜逃字樣諒爾必非善賴實說供招自當寛宥答稱實未犯事求請鑒察盤詰至再堅執前供司馬飭卽仍行鎖押覆訊核辦 
[親情須念]  
　　前有閔行人顧鈕氏投上海縣署控稱親戚張洪之租賃我屋二椽自光緒七年起迄今四載有餘租金分文未付反又借去錢七十餘千向索無着前經控訴在案由前縣黎明府提訊令我再出洋二十元押令遷移找洋繳案已久張抗延不領反至我家晨夕吵鬧故敢求提訊究莫邑尊准詞飭提去後前日下午經帮審委員王鴈臣司馬升堂研訊原差稟稱張已　風逃避未經獲到現將其妻張鈕氏解案顧鈕氏伸訴前因張鈕氏供與顧本係至親現在我借居之屋素來空閉顧因無人照料令我居住並非向伊租賃至借貸數次實由伊念親戚　情自願借給並未硬索求請明察旋有抱呈許松君訴稱張顧本係親戚但張姓夫婦一味設計欺人顧鈕氏實已受害不淺求請押令遷移司馬問顧鈕氏爾家中有田產幾何答稱業田三百餘畝司馬謂有此家貲儘堪餬口張姓夫婦年老無嗣可否念親戚之情房屋仍任伊居住答稱以後如弗再纏擾無妨任伊居住司馬卽傳該處地保喬某將張鈕氏交伊帶回諭令下次不准再往纏擾如違立卽送案究辦喬遵諭而退繳案之洋仍着顧鈕氏領回許斥退完案 
[船事略記]  
　　昨日老閘大橋堍下泊有廣西撫憲採辦轉運軍械三品銜江蘇候補道朱坐船一艘鐵路大橋下有浙西鹽捕營護衛親兵第九號炮船一艘 
[瑣案彚登]  
　　馮麗園具禀控稱向烟客索錢跟至南誠信烟舘後門外某家正在推牌九挑頭說找驚散賭塲要我賠錢致將天縀紫毛褂脫去又軋至春園烟舘翁太守問事在何日爾仝賭否答係去歲臘杪之事我並不同賭現有人調處賠還馬褂其人在外能候翁太守詰問謝阿榮　供經英界胡家宅友人小王在彼挑頭我並不在場後小王不知去向伊卽來尋我將我扭入捕房調停人蔡桂生携馬褂投案訴稱開小烟館度口謝阿榮是烟客知伊因事成訟爲之調停經小王交來褂票贖出呈案太守謂馮謝兩人各有不實不盡諒爲賭博起見今旣不認原告又投稟請銷姑爲免究着將皮褂給馮領去並將謝斥釋○巡捕拿獲紅黑籌賭徒蔡子山幷㪚錢數十文送案請訊蔡初七供認惟稱仕老虎灶爲担水夫向伊索取茶錢適巡捕到來將我拘押翁太守謂當塲已連賭具獲到何必狡賴蔡始認賭求恩太守判責一百板枷號一月以儆○劉南根與王寳榮在途爭論扭毆同入捕房捕頭問因何事劉稱冋王欠我錢五百文向索無看以致爭毆捕頭以兩造均非安分之徒一併管押昨 
 
 

Page 4

 
 
日解案研訊劉供正月十三日伊向我借錢五百文昨日途遇向索非但不還反敢矢口駡我故扭入捕房王供稱欠錢屬實昨因身　無錢乂適酒醉以致爭吵現出外願還太守謂旣願還錢着出外速卽料理幷諭劉謂王如逞兇不還可立卽扭案 
[英界公堂瑣案]  
　　前夜捕頭查知靖遠街一帶仍多木盌賭臺遂帶各西捕往拿賭徒聞信多上屋而逃　名阿眼者失足跌傷當時僅獲十八名爲首者先已聞風遠避昨日解送公堂黃太守會商奧國夏領事判蔡韓湯計四人各罰洋十元其餘十四人各押七天起到之賭其銷燬○前由捕房查獲積竊尤金榮起獲元縐羔皮馬褂一件當時無失主來認暫留公堂昨包探陳阿九稟稱此衣係厚孚錢庄之物當卽聲請給還○包探孔長牛緝獲慣竊煙鎗之積犯朱桂馨起到陳阿瑞陳雲軒干阿金各烟館　竊之鎗四枝水烟袋一枝解案請判問官判發捕房管押兩個月原贓分別給還○張丫頭曾與基婦私識近已拆開前日該婦與毛阿二在家閒話張竟藉圖索詐將毛打傷解案後黃太守以張廉恥俱無不復究詰判責五十板以警○老虎灶公稟求免工部局捐一案前已疉列報章各老虎灶復將原派應捐半元後經减作兩角之各家招牌名姓具淸册稟請飭遵黃太守收存稟册諭候會商核示 
[至善公社助賑]  
　　　　社設于蘇州倉街丁香巷口李公舘揚州陳蘭村楷行蘇州蔣霞生蘭石兼指頭畫又馮顧元人物又林叔殷書天津孫侍　楷行江寗李古漁楷行六朝山水花卉鐫刻每字洋五分大件每六角中件每四角小件每二角扇同所有筆資槪以助賑是以硯田之餘粒爲災　之小補其意亦足多矣 
[捐戶名目更正]  
　　前登絲業會館經收賑捐十二月十七至十九第五百四十五至四十七次淸單內開漢鎭敦實堂救生局募昌字四千七百一號册捐戶徐萬泰泰字誤作春又怡祥祥字悞作和用亟更正 
[上海絲業會舘籌賑公所施少欽經收山東賑捐正月十五至二十日第五百七十三至七十八次淸單]  
　　怡愼堂酬謝　關聖帝君筵費移助二十元吟莪節省閒費移助五十元安素主人求兩兒讀害上進頴悟日開十元無名氏六元陳炳卿往反福州海道平安四元勾意莘耕軒主求病愈慈溪無名氏求子種花平安李謀燕前許願敬送明聖經移助求平安琳琅寶求乳患速愈四戶各二元有心無力子求神明護佑今歲生意順流合家平安慈溪無名氏前該友人欠欵無從徼還移助二戶各一元○太倉學署許君應魁募寄錢　䄘派保隨資移助三兀七角周恩錫派保隨資移助一元四角合來洋四元錢一千二百十文○元亨洋行鄭君桂峰募元亨帳房終歲平安鄭遵厚堂闔家終歲平安安業堂新年敬神省費三戶各五元猛懼十一元鄭易歡跌手全愈一元共合十七元以十五日○曹和煦求妻孔氏產後病愈應心氏孫梅房應酬神願折助孫趙氏爲次子疾危求愈四戶各二十元思補堂金石爲保泰延生二戶各十元長興縣署中錢姓移室人元且香資二元吳興姚氏二月三日爲先大姊百日之期擬巿楮焚化因路遠不便卽移助春賑以資冥　二元姜姓朱姓光福人了願三戶各一元繼速堂張漕平銀十兩估見規銀十兩六錢六分不留名求合家平安舊表二只八開洋三元○常熟同源號募寄陳福泰心願唐太太代父放生移助又代外祖母放生移助杜太太求病志愈先助三戶各一元潘順寶求母暗病速愈節省點心資移助三百文陳二觀病愈還願四百文錢老太心願二百文盛巧寶心願二百文共七戶合來洋四元○陳君挹之募萬善同登昌字一萬一千四百四十號册王翰城一百元餐菊山房二十元陸彤生二十元咸恆豐十元不書名十元寶華堂張六元枝巢五元硯香堂陳四元萬昌順三元阜昌順東升恆恆升豐江右居十義泰恆盛隆戚公泰七戶各二元芙蓉舘四元王喬梅日升昌乾昌興紅香舘傅鍾　王元達致中和森號廣生祥增泰泰昌順乾和森大嚴司務聚源盛增大元昌盛永錫里姜信順信和泰順茂同瑞泰樂善居施隆興怡生元高順和老森太二十七戶各一元王同生三元仁豐二元日升元二元元豐順一元五角生大本洋一元震源源發仁金寶記謙益生高愼記永興順三成泰興源大潤寶源盛同興仁十一戶各五角羅萬茂五百文義森四百文慶和三百文同昌二百文以上共六十四戶合來洋二百四十元○廬州幕客古月氏託金琴溪募分巢委員州判金琴本洋二元熊竹溪二元紅蕉書屋六元聽春草堂四元劉五福堂四元湯熾夫一元五角左復初金四本堂金善臣程元希鄒惟賢堂　雲泉沈餘慶堂七戶各一元劉永發敦大　李松林李義和許乾益金祿順　右之吳恆裕　大和九戶各半元馬琢齋恆太號鄒學勤鄒惟賢堂李源茂趙雲高劉壽之張石生吳仁和堂李森泰十戶各三角朱存夫王德興杆永聖蘇廣茂陳本　單致和戴公和鄒惟賢堂陳福泰裕大和吳正興鄒勗堂億泰和義豐吳祥興謝同德王恆生張德隔郭復盛葉祥發二十戶各二角以上係本洋合來漕平銀二十五兩估見規銀二十六兩四錢八分○旗昌棧募昌宇一萬四千八百五十一號冊黃子修　香圃彭煒生彭雲生四戶各一元竹田氐光周馮紳亭劉子輝張定祥劉啓旺方焯然易氏八戶各　元共合來洋八元○售出助賑彩票一張收洋二元以上十六日○無名氏二十元保安居五元　兆隱士求四季平安生意順流一元朱順加爲先妣王太宜人五十壽誕移經資求冥福一元○蘇州施惠募富貴源頭同字二次一萬九千三百六十八號册何施氏病故後餘洋念元移助春賑以資冥福二十元世經堂十元庚記十元星記四元共四十四元○華昌號募昌字一萬三千一百二十八號冊盧比子酬願十五元晋陽氏平安一元華昌號銅洋二元○楊姓募昌字一萬三千一百四十三號冊十一戶共十三元錢三百三十文平湖縣署彭君璧章募富貴源頭同字二次五千八百七十號册復元十一元一經堂二元靜修居二元得隆坊思過書屋拜善人芳藹草廬希谷子五戶各二十元以上十七　松江顧萬源上年節省各項移助二十元幸面免十元仁和肄芸室因內子乳患漸有起色還願十元嘉定陳大積求母病愈五元大浹江樓五元盤記同愼祥四元文昭氏而六子求功名順利家口平安一元○彭君子璵募富貴源頭同字二次五千一百廿三號冊敬修軒皓月閣壽椿堂秋水山房彭庸壽葆素堂敬脩堂七戶各一元○麗如經募昌字一萬三千二百五十九號冊七戶共二元錢七百文○吳門忍庵募昌字一千八百五號册歸淸河人求諸病速愈身體强健二十元耕記二元○王君麗荃募昌字一千八百二十六號册鄭文記一元顧樾林傳香書屋嚴春山宋衛閒四戶各五角○又募昌字一千八百二十七號冊琴鶴堂趙二元張鳳鳴彭玉才周占鰲夏廣榮周文慶五戶各錢五百文牛岐山蕭宗和胡廣烈李長孔廣信趙金元李得成張得勝八戶各錢三百文又募昌字一千八百二十八號冊孫芷記寄　館二戶各一元寄　舘錢六百文乂募昌字一千八百二十九號冊孫燮記一元金葆一元又募昌字一千八百三十號冊無書民二元薰甸邦王槐蔭無書民止敬堂徐四戶各一元以上共五冊合來洋二十元以上十八日○仁和勉善齋五十元王藕塘陳芝山同人經手餘欵撥助六十元錢一千一百三十文宋陶仙病痊完愿四十元劍虹氏爲次子洗三省湯餅費十元江蘇無名氏十元汪掄記五元卅元捐　四元馬仲析三元不具名求妻喉　速愈移藥資五元金匱無名氏一元昭文守拙山人求流年如意一元馬君昭　求病速痊續助二百元由楊君子萱交來○常熟濟興典募昌字六千五百七十九號册濟興典衆友節元宵酒菜五千文常　無名氏有心無力七百文羅雲梅保母康健五百文無名氏吳守思各五百文知足室五百四十文沈硯亭蔣怡齋姚似軒蘭奕堂四戶各三百文善餘記二元淸心居士求家內大小平安一二共十二戶合來洋十一元○江裕船樂瑞經售助賑彩票十五張收洋三十元又子　手經售七張收洋十四元以上十九日虞慶記二十元張兆燮求　速痊酬願十元浙東隴西氏病愈酬願並求永不復發十元農隱氏求各事平安六元陶宗善去冬爲子啓淦　痧求保平安酬願五元錦記十元蘭陸花嶼主人求　疾速愈四元糊塗居士求恙永不復發　湖春風草　主人求功名聯元張雍隆三戶各二元陳文昌一元○漢口全泰盛局募昌字一萬五千六百七十號寄鬯　一千文養心室一千文蠡濱鷗香舘丁義善　應村四戶各五百文共錢四千文○吳垣了願人募昌字一千七百三十七號冊南陽敝廬祥記文記無力人不留名五戶各一元共五元○平陽氏募昌字二千二百九號冊鄭氏內記四元鄭愿記四元五屏鄭思復堂三元東場衆記三元鄭氏孺記鄭愿記徐柳亭三戶各二元蔣子農一元共二十一元○九江洋關委員朱君崧雲募昌字一千八百七十號冊九江道署無名氏五十千文　保茲壽人四十千文壽萱康寗三十元大道爲公人求保合家淸吉漕紋十五兩保壽軒三十千文補不足齋十千文無名氏十千文無名氏四千文以上八戶共合來漕紋一百廿一兩四錢五分估見規銀一百十九兩三錢六厘○硤石恆受號募昌字二千五百六十六號冊無名氏五元○陳君挹之募富貴源頭同字二次一萬九千三百六十四號冊咸恆豐翥雲堂王硯香堂陳三戶各十元顧如手劉二十元倪子仙八元王憶笠四元系湖吟舫陸元陳姓楊顧甫王汪氏三戶各二元尤如意一元　喬梅一元共十二戶七十六元○又募富貴源頭同字二次一萬九千三百六十三號冊咸恆豐宜爾堂王各十元硯香堂陳四元萬昌順三元阜昌順仁豐東升恆恆升豐厚生莊五戶各二元傳鍾瑞昇昌王元達致中和森號廣生祥增泰森太泰昌順聚源順增大元昌盛日升允徐榮蒼愕省勤修室十五戶各一元謙益生金寶記高愼記泰興立成永興順六戶各半元廣興二百文張伍卿二百文以上兩冊共四十四戶合來洋一百三十二元以上二十日 
[江督轅門抄]  
　　正月十九日安徽候補道石楷見○二十一日江縣梁得山赴任稟辭○二十一日同知錢錫麟稟銷淸江截撫流差從九郁禧稟辭赴汜水○二十二日會辦皖岸督銷局前湖北候補道程春　見辭辦駐蘇貨捐知州汪紹賢辦周圩　釐捐知縣張泰山西同知汪寶晋侯選縣丞王得元石炳麟均到 
[蘇省轅門抄]  
　　二十一日候補府吳道中稟知奉委會辦文廟祭品差○二十二日四品銜知府用候補同知前署海門同知呂賢彬服闋稟到提舉銜新選鎭江府糧捕通崔東斗河南人稟到○二十三日從九品孫正愷稟知赴金陵謁　制憲○二十四日張球銷假稟奉札　松滬　　委○二十五日候補同知直隸州朱廷球候補同知禇成績均服　回省稟到○二十六日丁丑翰林院庶吉士戴兆春浙江人由京來丁憂回籍候補同知王葆昌服滿回省稟到 
[浙省撫轅抄]  
　　正月二十一日翰林院孔昭　自江　籍來浙親拜候補縣史恩緯稟知釐捐局姿寗郡船貨兼北號捐局差叩謝署泗安巡檢任廷芬稟辭赴任候補典史趙漢儒稟知防軍局委解軍　赴乍澉兩營叩辭○二十三日杭恊林稟知隨同將軍查閱各城門主簿胡有燦稟知城工局委南能頭監工差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
