# 1892 - 330 - 4907047

 

Page 1

 
 
[續印二十四史出售] [  圖書集成局啟]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後　　蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以　据木箱刻巳告成卽日出售核定每部實價洋銀五元諸君子有先覩爲快者請移玉至申報館帳房購取可也 
[論自强首在致富]  
　　宇宙一戰爭之局也苟得堅甲利兵有謀臣以運籌於帷幄有猛將以决勝於疆場言守則屹若長城言戰則勢同驟雨當之則靡犯之則蹶何患不能囊括宇内席捲天下如使兵力不强則將斤斤焉自守之不暇何暇謀人是則謀國者之不能不有藉於强兵也審矣然但欲自强而不思致富之術必致府藏空虚貲財匱乏有工作而不能舉有規畫而不能行高臺浚池安所資以修繕巨砲快槍安所資以製造雖有百萬之師又豈能貴以枵腹荷戈爲國禦患哉故欲保國必先自强欲自强必先致富古來聖君賢相未有不以致富爲自强之本者衛文公大布之衣大帛之冠務材訓農通商惠工敬教勸學授方任能及其季年革車三百生聚教訓其效如此孔明治獨闢屯田以裕民食通商貨以裕民財物力饒落户有頌聲而後能長驅北伐出全力以爭中原向使文公不以致富爲事則以區區之衛當新敗之後元氣彫敝户口飄零爲之君者豈能雍容坐鎭建鐘簴於新都奠河山於磐石哉武侯不以致富爲事則以偏安之蜀當方强之魏興師轉戰勞苦經年一旦餉需告匱士卒譁噪豈能以羽扇綸巾談笑而撫定之哉試更以西事徵之英倫三島僻在海隅非有沃野千里以興農桑之利也又非有山河之險足以閉關自守顧盼自雄也其君若臣知僻陋之不可與圖治遂日以開闢新地爲事泛舟遠出闢草萊斬荆榛懾之以兵威化之以文物繩之以法令課之以勤勞遂使狉榛之俗悉隸版圖取印度以爲外府賦稅所入源源挹注而司農無仰屋之嗟取香港以爲東來逆旅凡賈舶之跨海而來者咸得有所歸宿取南洋各埠以爲屬邑而行旅往來可以到處爲家資糧屝屨不待仰給外人而又講求工藝製造器物惟日孜孜尚恐他人之捷足爭先由是工藝日以精營運日以廣談商務者咸以英爲首屈一指他國皆不逮也惟其有此材力故能增兵置戍日事訓練以水師稱雄於歐洲人皆懾於其强而不知其所以能自强者實在致富也夫致富非聚歛之謂也以聚歛爲富則損下以益上國家之府庫雖充閭里之脂膏已竭其弊也必致民怨沸騰囂然不靖在上者雖欲安享所有而亦不可得從古言利之臣所以爲後世詬病也以生聚爲富則無損於民而有益於國因天地自然之美利以供我之陶冶取之不窮用之不靖旣非由横征暴歛而來自不以多藏厚亡爲戒生今之世而尚以言利爲諱者皆不逹時勢之人也夫仁義道德聖王所以納民於軌物是治國之本務也財用貨賄聖王所以前民利用而藉以成大事興大工者也亦治國之要圖也是以洪範目詳食貨周官不廢理財酌盈劑虚之中自有變化神明之用使但恃仁義道德而不講財用貨賄不至流爲瘠弱而不止又奚暇整車經武哉大抵富國之與强兵相爲表裏非富國無以致强非强兵亦不能保富葡萄牙當明季時開闢屬地振興商務駸駸乎雄視一時迨英人崛起而葡之屬地日蹙商務日衰以兵力不能保衛故也故必以致富爲先務礦產若何而闢工藝若何而精管運若何而獲利商貨若何而流通遇事講求不憚煩瑣運之以精心持之以果力終有轉瘠爲豐之一日迨貲財旣裕卽出其餘力以整頓戎行汰去老弱招選精壯以新式槍砲教以西法操練務使人習其器兵聽於將無事時以之鎭欇地方不使冠盜生心有事時則同仇敵愾踴躍興師庶幾疆圉奠安國威遠震矣又何貧弱之足患也哉 
[輪船肇禍電音]  
　　昨日日本發來西字電音言英公司臘惠臘輪船與日本幾西馬兵艦在内海相碰致斃八十五人想兵艦已沈下矣至臘惠臘亦必大受傷夷旣而日本人之旅於滬上者亦接電音謂東歴十一月三十日卽華歴九月十二日日本水雷船名千島艦者行至由馬關往神户之海面未抵神户遽被英公司船名臘惠臘者所　水雷船身長而細被撞之頃截而爲兩以致罹此飛災蓋臘惠臘遥望千島艦疑爲小火輪船並不改針道而行千島艦知變起蒼黄急欲避讓正在將柁捩轉而船腹已忽地被衝矣日電所言如此按水雷船泰西亦不多見惟英法二國各有數艘日廷知爲海戰所必需特倩法國某船廠製就其一月前告蕆航海東來道出滬江暫就虹口華順碼頭寄椗本月初二日日本總領事官林君權助偕日人士之旅滬者登舟縱觀隨於初四日展輸出口不料中途遇禍以致金貲百餘萬一旦擲諸東流誠可惜也至幾西馬係日本方言幾卽千西馬卽島由馬關以逹神户海中兩面皆山闊處約數十里狹處祇數里日人通謂之内海云 
[魏闕祥暉]  
　　欽天監爲咨報事本監現有揀補博士一缺二人共二排四人於本年九月二十三日加班帶領引見相應繕冩滿漢悱單各二分先行咨報軍機處查照○禮部示頭傳八旗官學候補教習吕承曉蘇慶齡知悉限三日内親身赴部騐　並携帶筆墨以備填冩親供當堂核對筆跡毋違○孟冬之朔於堂子立桿大祀預請倭車庫奉置圓殿中祀畢請還大内皇上於是晨率諸王貝勒等詣坤寍宫吃肉奏事處先於九月二十三日開列王磊臣銜名奏請欽派本日奉旨派出和碩禮親王世鐸親王銜多羅克勤郡王晉祺多羅慶郡王奕劻喀拉喀札薩克和碩親王那彥圖郡王銜多羅貝勒載漪郡王銜多羅貝勒載瀅郡王銜多羅貝勒載濂多羅貝勒載澍科爾沁多羅貝勒温都蘇貝勒銜固山貝子奕謨固山貝子溥惀奉恩輔國公載澤科爾沁輔國公那蘇圖固倫額駙符珍和碩額駙札拉豐阿不入八分輔國公載瀾領侍衛内大臣容貴鎭國將軍載瀛鎭國將軍載津大學士額勒和布大學士張之萬兵部尚書許庚身大學士福錕兵部左侍郎師曾兵部右侍郎巴克坦布吏部右侍郎崇光户部右侍郎立山協辦大學士吏部尚書麟書協辦大學士吏部尚書徐桐户部尚書熙敬户部尚書翁同龢禮部尚書崑岡禮部尚書李鴻藻兵部尚書烏拉喜崇阿刑部尚書貴恆工部尚書松溎工部尚書孫家鼐都察院左都御史懷塔布都察 
 
 

Page 2

 
 
院左都御史徐郙恭親王賞肉一盤○縀疋庫爲傳領事所有九月初八日恭備湖差之三旗侍衛鑾儀衛官員等恩賞綢縀本庫於九月二十三日開放爲此傳知貴處派員於是日辰刻赴庫承領○户部爲知照事所有奏請給奬貴州解運京鉛委員候補同知袁慶元本部於九月十八日帶領引見本日奉旨貴州運鉛委員候補同知袁慶元著該部照例給奬欽此十九日述旨奉旨是欽此欽遵到部除移咨貴州巡撫外相應知照吏部查照○吏部爲知照事所有揀補内閣滿洲中書一缺本部於九月二十三日帶領引見相應知照貴閣傳令前經揀定擬正内閣貼冩中書常惠擬陪内閣貼冩中書覺羅崇福等二員於是日五鼓穿天青褂備帶補褂並佩帶對子荷包手巾赴西苑門六項公所内吏部公所書到伺候排班帶領引見並先於二十一日午刻赴部演習口奏履歴如不赴部卽將引見扣除勿得自悞○新升内閣學士兼禮部侍郎銜王雲舫中書侍郎文錦詹吉九月二十四日已刻躬赴微垣履任先期經典籍廳知會各處堂所侍讀中書供事以及闔署茶　蘇役人等至期一體晉謁○吏部爲曉諭事九月分選内閣典籍劉嵩齡知府文炳同知吳震知縣夏之森馮端魏學恆鹽運司經歴陸燮和共七員相應出叙傳令各該員於九月二十四日赴部過堂二十五日黎明赴天安瘦外朝房伺候掣簽如是日不到定行指名題叅○禮部爲咨報事所有本部奏留學習期滿額外主事梁于渭一排一人於九月二十三日加班帶領引見相應繕具滿漢排單各二分預行咨報軍機處查照○江西巡撫委員管解京餉等欵銀八萬兩有奇分裝木鞘釘固貼封按站遞送於九月二十三日午刻抵部卸載照章赴當月司掛號訖雇民夫將鞘舁入部署後庫院中堆存鎖繫以俟銀庫示期騐收○兵部爲知照事武選司案呈現出有閩浙督禁右營守備一缺應歸九月分由部推選按照奏定及變通章程係漢監翎侍衛月缺查有名次在先之楊廷華年三十八歲廣西太平縣人原籍廣東由内戌科武進士藍翎侍衛行走二年期滿咨部以守備選用應將該員擬選此缺相應知照貴侍衛處傳令該員於九月二十五日晨赴天安門外朝房聽候掣簽萬不可悞○九月二十三日清晨八點鐘時愼刑司派役押解内監及薙髮匠各一名赴刑部甫抵大堂卽有特旨令將該二犯立卽綁赴市曹處斬欽此刑部得旨後官役人等忙亂異常立刻四出傳備至下午三點鐘時將二犯裝入囚車派緑營弁兵擁護至宣武門外菜市口法塲斬首聞内監因竊取皇太后宫中御物薙髮匠代爲運售事發訊究供認不諱故同時處以極刑云○兩廣總督李制軍瀚章奏稱據潮州紳士前雲南提督黄武賢等呈稱已故廣東提督方耀前於同治初年剿辦粤匪保障桑梓迭著戰功及署潮州鎭辦理匪鄕戕官一事厥功尤偉而不縱一賊不累一民使積年兇悍之區易爲樂土至今民賴其利鄕人追憶不忘請於潮州郡城捐建專祠以隆報享而順輿情並列入祀典每歲春秋由地方官致祭等情由臣代乞天恩俞允九月二十三日奉硃批著照所請禮部知道欽此 
[痛陳烟害]  
　　西醫某君在廣州寄寓者四十七年深慨洋烟之害日熾乃著爲論說曰猶憶西歴一千八百四十四年初至粤境其時吞雲吐霧者尚鮮其人今則偶過廛市見有裝飾華麗局面輝煌者卽仙客餐霞之所也且不獨華人吸烟者日異月新卽爪亞慕娘蘇門答臘越南暹羅　叻檳榔嶼等處一律蔓延其害皆由華人爲之先導以致流毒難堪向來印度發給售鴉片之牌照本有限制邇來祇計稅歛之厚隨時隨地均可出牌是處工人一經吸烟成癖除籌計阿芙蓉外不能多　數文最要者莫如饔飱亦難飽餐一頓不特本人之身體有損卽室家亦同被荼毒爲禍之烈蓋有不忍言者矣邇來英國議院各員力主禁烟之說普天下人皆大歡喜惟望操此議者得行基伟並由國家予以重權庶可杜絶其弊不至事成畫餅云云其說如斯亦可謂有心人矣特恐志大難成終成虚願何 
[逆子放火]  
　　甘某家在蘇州胥門内三多橋雖非金玉滿堂亦頗有小康之號膝下祗生一子恐其難育戯以和尚呼之和尚育至五齡甘卽溘然長逝其妻某氏㷀㷀寡鵠茹苦含辛撫養長成今已二十餘歲矣性好游蕩不務正業惟與無賴爲儔毋屢　不悛反敢咆哮犯上母無從管教惟將銀錢收去不任其恣意揮霍而巳上月某日和尚向某首飾鋪小主人某甲借湖色縐紗夾衫一襲去後杳如黄鶴不復如藺相如之璧返秦庭甲屢至其家再三催索氏詢知情節償以洋銀若干圖和尚聞知大以爲不然時與母爭閙母正言斥貴和尚竟持械欲毆諸隣見而不平向之喝止本月某日母在廚下作炊和尚向索洋銀母不與和尚突取門閂將飯鍋擊成一穴火自穴中穿出勢甚炎炎隨又取柴草向穴中燃之持以焚門窓户牖轟轟烈烈四面延燒其母大驚極聲呼救鄰人聞而畢集多方灌救始得轉危爲安事後懇請衆鄰將和尚縛送吳縣請辦凌大令提訊之下氏哭訴前情求科以忤逆之罪大令判責二百板發交改過局管押俟其知悔始得釋歸 
[蕪湖宦况]  
　　捐例開設以來各省俱有人滿之患兹聞安徽巡撫沈仲帥有奏請停止分發之舉官塲言之鑿鑿想非無因也○前者太平府王子範太守奉檄與潁州府鳳韻笙太守互相調署隨卽赴潁履新刻大憲以鳳太守改署鳳陽府篆所遺太平府一缺委候補府楊春泉太守璋接署○前報紀候補府邊早存太守奉委赴南陵縣推鞫要犯帶有劊子二名云云兹悉案犯已經訊實隨卽梟首示衆太守遂於本月初四日駕返鳩水乘某輪船回省銷差○蕪湖道楊子通觀察於本月初三日乘招商局江裕輪船赴金陵謁見劉峴帥禀商要公屬吏等人咸至躉船恭送○原任長江水師提督李與吾宫保逝世後本定十月初八九十三日開弔繼又改遲至十一二三日旣而查悉此三日皆在花衣期内復改遲至十六七八三日領帖舉襄○冬防於本月初一日起開辦王邑尊及保甲局委員吳太守令城廂鋪户舉辦十家更並有老湘營勇白名每夜嚴密巡邏以靖鷄鳴狗盜○新任皖南牙厘局總辦許觀察行抵蕪湖後因袁榆生觀察意欲延緩至本月十六日始行交卸不得已就船中暫行駐候初三日特乘輪船往金陵一行○前報紀蕪湖保甲事宜改歸關道辦理定於本月朔接　云云兹聞袁觀　之意須將保甲與厘局同時交卸故日内尚無新政可觀云○倉前鋪保甲委員譚茂卿少尹經上游委辦倒湖厘卡事宜所　保甲一差委典史張禮之少尉　辦 
[五羊仙蹟]  
　　某日廣州西門内某旗民家出殯儀仗繁多路爲之塞適理事廳文司馬呵殿而至相遇于途差役狐假虎威喝令廻　旗民不服竟將差役扭毆司馬所坐肩輿亦被擊成粉碎司馬無從計較當時忍受不言事後向將軍都統各憲前禀陳未知各憲如何辦　也○土棍黎阿德賃得西關大屋一所開設女攤招集繡閣嬌娃璇閨艶婦昕宵賭博以角輸贏婦女無知往往入其彀中失身蕩產保甲局委員祝掄望大令訪聞其事密率勇丁緝捕將黎擒獲搜出賭具甚多遂解請縣宰懲辦翌日縣宰卽將賭屋發封○某夜有賊入城内雅荷　梁姓家燃放悶香致室内諸人悉被迷壓翌日早起見門户巳壞查檢所失各物約值洋銀數百圓刻已赴縣報案矣 
[南湖寒意]  
　　冬防在邇文委員先經嘉興府宗太守遴派武委員則由張協戎開單送請太守酌委計西北兩門外文委員巡檢端木某武委員卽補守府金呆西北兩門内文委員卽補右堂張某武委員卽補守府毛某東南兩門外文委員州同銜李某武委員卽補守府謝某東南兩門内文委員五品銜彭某武委員卽補守府姚某○嘉秀兩邑宰以隆冬時節匪類滋多特飭各坊地甲無論大街小恭一律設立保甲十家牌添雇更夫修整巷栅宗太守復派護軍旗親兵駐紥要隘并設水巡船數艘每晚輪流巡綽○甲乙兩人家在新塍橋居郡城野荸薺茶食鋪初二日往教場觀郡守閱操及回甲忽病起延醫服藥功效全無不得巳雇舟送歸洎扶至河口舟子見其病骨支離堅不肯載少選已氣絶身亡乃就地支蓆棚安置倩乙飛報其家俟家屬到來買棺收殮 
[葛嶺朝暾]  
　　杭州訪事人云近有無業游民收取雲版制錢每千可易通用錢一千六百文私自消鎔拌以泥沙鑄爲鵝眼又錢色太爲 
 
 

Page 3

 
 
新亮用赭石研粉拌之混爲紅錢攙和行用不知地方官亦有所聞否○某甲以機坊爲業前數年文定某姓家女郎祗以家計維艱使河鼓牽牛永隔銀潢淺氷誦玉溪生本來銀漢是紅牆隔得盧家白玉堂之句恨不得貸天錢十萬了此美滿良緣嗣以女家意欲賴婚不得巳謀諸同業中人將女擁抱而歸草草合卺卽俗所謂搶親也近來機業日漸興隆甲囊有餘資惟膝下尚無子嗣意另謀簉室或可夢兆國香妻恐其棄舊憐新歸與母謀將二十餘齡之胞妹配之擇於本月初九日行親迎禮嘻其欲效娥皇女英之故事歟是亦可謂無于禮者之禮也○杭俗每值隆冬各家醃寒菜干甕中以占來年利市今冬菜價頗廉乾菜每百斤祗售錢四百餘文水菜二三百文冰壺先生未免太自貶抑矣 
[古潤鐘聲]  
　　鎭江官鹽向食浙引而與江北僅一水之隔以致淮私充塞浙引漸漸滯銷刻下各業勸助賑捐鹽商勢不得免丹徒縣王大令見冬令民間多醃鹹菜需鹽必多特設法變通向例每斤二十六文者加收一文醬瓣亦然以三閱月爲度過後卽照常收二十六文庶幾積少成多於賑務不無小補並飭鹽卡各巡役在江邊加意巡邏以冀杜絶淮私功歸實濟○有男女二犯由江北解來道經西門大街適有樵子荷擔而至誤觸犯頸所繫鐵練致失練上之鎖解差見鄕人巽懦登時狐假虎威大肆咆哮堅不肯罷樵子無奈隨至柴炭巷某茶爐求茶爐主人向之婉商照樣賠補解差復藉口於躭擱要公意圖索詐旁觀者惡其兇横勢將羣起而攻解差始不復有言偕茶爐主至鎖店購一新鎖給之依舊解犯而去 
[吳門讕語]  
　　蘇州訪事人云本月初八日午前有何某者手持縐紗腰帶至元順當鋪質錢旋有某線作主某甲至當鋪掛失鋪夥允之遂將帶贖去翌日何持票向贖鋪夥以掛失之票示之何艴然不悅謂帶係己物爾豈疑我偷來耶遂邀地甲與之理論繼復相約至某茶肆評論曲直旋經旁人勸令各認一半兩造始首肯而罷○游妓阿三半老徐娘烟霞癖染門前車馬日漸稀疎楊柳簾櫳不復有似曾相識燕歸來與之雙飛雙宿矣初八日午後游勇包某無端闖入其室攫去衣服首飾水烟袋等物據云約值洋銀二十圓阿三且泣且追俄已不知去向怏怏而返愈思愈忿遂潛取阿芙蓉膏服之逾時毒發難熬呻楚萬狀適有某公子能以西法救療經人延之施治始得轉危爲安○某甲家在柳巷中生有四子其長者經氷上人傳言文定婁門外某乙之女本月初七日甲妻某氏因病而殂甲以内政乏人主持倩媒向乙告以情欲迎其女過門作霍親之舉乙允之送女往甲家一對小鴛鴦並頭交頸雖麻衣如雪亦覺春煖洞房不料女忽發癲狂趨至柩前躺臥披頭散髮慟哭不休家人將其阻攔則又奔至門前窄窄金蓮竟爾飛行絶迹直追至養育巷始極力拽回嘻是何故耶 
[行旌待發]  
　　上海縣黄愛棠大令因有要公將赴蘇省謁見大憲大約日内卽當起程也 
[解犯過境]  
　　施某者南匯縣人也向在鄕間以耕種餬口髮妻瞿氏年已四九水性楊花不守閨範與鄰人喬老虎私識明來暗去已非一朝施尚未知也而該氏自與喬通姦以後意洽情投欲作天長地久之計視施如眼中釘必欲拔去而後快與喬商議欲將施謀斃喬允之一日該氏與喬守候家中俟施回家卽於夜半時乘施熟睡携取并州快剪刀猛剌施之腎囊施痛極喊救鄰人聞聲齊赴見施已受傷幸未致命當將姦夫淫婦一併拘獲告知地保解送南匯縣署吳明府提訊之下施瞿氏喬老虎供認前情不稍　節明府以案情甚重將該氏與喬釘鐐分别收禁施則自行療治近由明府擬定罪名該氏擬斬喬則擬絞備文飭差將兩犯押解赴松江府過堂昨晨解差經過滬上卽赴上海縣投文黄愛棠大令諭飭分别收禁聽候派差護解 
[自他有耀]  
　　昨報列蒲牢誤吼一則兹聞已由捕房查明係天后宫左近焚化冥鏹光焰上騰以致傳訛云 
[溪]  
　　陳其本　　也　　城中其鋪地甲時與流氓朋此爲　每日戊羣結隊遇事生風邇來陳與小流氓姚新狗有仇前日陳糾同無賴謝金生等各藏凶器奎縣橋左近尋仇欲得而甘心姚見來勢凶横乘間逃避旋有好事者爲之解勸陳等堅不肯罷在新弄一帶找尋至晚與姚相遇將姚軋住向南而去後不知究竟○某甲於前晚至南市小東門外某烟館領略烟霞滋味一燈相對興味悠然忽有薙髮匠某乙向甲乞借烟泡一枚甲不肯乙良久不去甲以其纒擾遂將烟燈抛擲以致燈中之油濺及烟客某丙衣服丙大怒將甲拉住欲令賠償中倔强不依丙遂大肆咆哮旋有魯仲連其人爲之排解令甲賠洋一元公角始寢其事 
[縣案彚錄]  
　　震源正錢莊經事黄楚寳虧欠倒閉由莊主黄鎭心等投縣呈控旋將楚寳等提到訊供釘鐐收所已紀前報前日黄愛棠大令訪得待質所中有人霸阻不准楚寳身穿棉衣大令卽於晚間升堂飭提楚寳至案見其身穿棉袍褂遂問曰可是有人不准爾穿棉衣楚寳供稱並無其事小的欲著棉褲奈足上釘鐐不能穿上實無他人霸阻求恩明察大令得供准楚寳開鐐將棉褲穿上然後釘鐐仍飭還所○前日下午有戴某者扭姊丈張某至縣控其抛妻娶妾值日差據情禀明黄愛棠大令諭飭看管候訊 
[英界公堂瑣案]  
　　副捕頭稱傅阿道與洋人打架由洋人報捕拘案該洋人並未投質傅阿道供稱與西人口角不敢逞蠻蔡太守以原告旣未來案飭將傅阿道交捕房帶回定於明日傳該洋人到案質訊○包探唐寳榮禀稱劉德明前因犯竊遞回原藉今又來滬是以拘案劉德明供稱係湖南湘鄕縣人目下不敢犯竊蔡太守謂劉德明旣已遞籍豈容復來判笞一百板押候備文遞籍○王千千訴稱林仁泉先向小的合會小的不允旋被借去洋一元昨日在法租界新開河左近相遇林竟糾集多人將小的扭至酒店訛詐洋一元七角小的心不能甘報捕拘案林仁泉供稱與王千千爲友同赴壚頭覓醉用去錢文不敢拆梢蔡太守以林仁泉並非安分之人判押二十一日著繳洋二元七角給償王千千○包探顧阿六禀稱前有鄕人曹學維被曹土金等訛詐私刑吊打當經搜出鐵尺拘獲曹土金等送案奉諭補提羽黨今續獲王三山一名送案請究曹學維訴稱王三山實係曹之同黨王三山供稱係寗波人不敢拆梢尚求恩宥曹土金供稱向曹學維催索欠項伊不肯付故將伊藏匿不敢行兇談根和趙雲和談福生等同供不敢用武曹學維又稱曹土金爲首　兇談根和趙雲和隨聲附和談福生王三山推在塲恐嚇而巳蔡太守判將曹土金笞責三百板交保具改過切結附和之談根和趙雲和各笞一百板著各交保具結談福生王三山免其懲　著各交保具結如無保人改爲各押一月分别示僃起到鐵尺等件銷毁○包探顧阿六禀稱丁大茂雇王萬友之馬車遺落湖縐向索不還及報捕往吊湖緵已被剪斷今將人贓送案王萬友供稱湖縐係坐客遺忘小的誤行藏匿蔡太守判王萬友管押二十一日贓存捕房給還失主○包探何瑞福禀稱妓鴇蘇陳氏代盛姓客銷賣眞珠一顆又眞珠帽嵌二條計大小眞珠四士一粒值洋二百元托汪春芳估價被其轉托洪雲卿售洋七十五元洪用洋五元汪得洋七十元立卽搭船回杭由該氏報捕追獲汪春芳在身畔搜出洋七十元補　洪雲卿間明眞珠轉售與和泰押店夥張子卿一併傳案請訊蘇陳氏訴稱汪春芳向來躭擱我家將眞珠托伊估價不料被其售去今幸拘獲求請澈究汪春芳供係蘇陳氏之義弟有眞珠托我估看轉托洪雲卿估價不料洪尚未問明價值擅自售去先付我定洋十元又找六十元我因難以交代只得携洋逃逸洪雲卿供稱係恊泰押店夥汪春芳將眞珠等件交我兠銷售與同業和泰押店夥張了卿得洋七十五元我得洋五元餘皎汪春芳現願將洋五元繳案張子卿供稱眞珠已轉售與公泰押店求限七日交還蔡太守以此案轇轕甚多飭將汪春芳及洋交捕房帶回洪雲卿張子卿均交保限繳眞珠到案再行覆訊 
[法界公堂瑣案]  
　　兵艦水手賀四金卽四川與姘婦楊李氏轇轕一案其詳已列前報昨日葛同轉飭包探將楊李氏提案賀及寵連生 
 
 

Page 4

 
 
皆到案各訴前情楊李氏供稱小婦人本與楊福林姘識楊向爲小工龐連生住在間壁日前小婦人因事出外行經帶鈞橋遇見素來認識之賀四川入長春客寓内小婦人尾之而入而賀懇借錢文龐連生在後瞭見疑小婦人與賀有姦邀同多人欲向小婦人敲詐同轉問賀曰爾是否約楊李氏往客寓中圖姦賀供稱有友人王子坤暫宿客寓小的前往探望忽有素不相識之龐連生邀集無賴捉以姦爲名將小的扭往德興樓百般恐嚇剝去棉背心一件後又在小東門與龐遇見龐又糾集黨羽將小的毆打小的寡不敵衆進退維谷突有老嫗勸小的避至伊家免遭毒手小的悞信其言不料該嫗與龐等一鼻孔出氣及小的進門龐等跟蹤而進將小的痛毆又被剝去衣服始得釋放繼有十鋪汛地夥役徐阿堂等代小的查到押票三張轉交小的囑小的赴捕房告訴當將龐拘獲送至案下龐連生供稱與楊李氏素來姘識該氏前曾患病由小的供給飲食如是者數月該氏本夫楊福林亦知之近來楊李氏與兵艦水手賀四川姘識於日間約至客寓作巫山之會被其本夫知覺邀同小的突至寓中將男婦在牀上拖出同轉謂楊福林旣邀爾同往捉奸何以不來控告供稱楊聽信婦言未免中悔同轉將三人詳細研鞫皆執定前詞商諸祁繙譯官謂賀四川雖被剝去衣服究屬咎由自取旣充兵艦水手當函送該兵艦請管帶官董老爺自行處治龐連生旣係帡夫不應藉端敲詐判押侯笞責二百板枷號一個月示衆楊李氏姘識多人太無廉恥判掌責二百下管押一日○石學士欲往天津營生被泰和船局主李云林之夥翁阿二送上新裕輪船失去皮箱一口前巳控案同轉蘾交保待新裕輪船來滬查明情節再行質訊前日新裕抵滬卽於當晚啟椗他往李云林到船詢間皮箱毫無著落昨農又將翁阿二送案同轉謂輪船到涙爾應報明捕房飭包探同往詢問因何並不關照自去查問一面之詞豈足爲憑况津河冰凍在卽石學士急欲赴津豈能延宕答稱石姓失去皮箱事確有之但先後所開清單數目不符不能照賠此事現由同鄕人帮同理說可代小的招呼請石先至衣莊上揀選灰鼠皮馬褂及羔皮袍襯裏衫褲買定卽行赴津以免延擱同轉謂石曰該局主願代賠衣服數件爾儘可赴津皮箱仍須向翁阿二追究若欲買衣憑爾揀擇若需洋銀可以暫借洋五十元爾自去布置容後追到皮箱再行具領石稱願領洋五十元如日後追到皮箱托叔父到案候示同轉允如所請判將翁押候比究李云林仍交原保○錦名洋行收租人陳葉兩姓訴稱房客陳王氏欠租洋十六元星夜逃遁嗣經司閽人之妻朱戴氏在紫來街地方尋見向索欠租忽有王瑞金出頭强霸將朱戴氏批頰兩下另有陳和堂附和逞兇將三人一併交捕又馬金氏亦欠租洋十四元二角王李氏欠租洋十元陸陳氏欠租洋十四元六角邸洪泰欠洋十三元一併送請追究同轉訊明陳王氏等欠租屬實判令交保限五日理處王瑞金不應行兇判掌責二十下陳和堂雖未動手不應附和判管押兩日以示儆戒○劉　寳　稱本月初六日因事出外被唐阿生將鐵鎖扭下又將門内暗閂撬開竊去棉被兩條短衫兩件錢四百文洋傘一柄草蓆一條現由包探查獲已被將衣物押去求請訊究唐稱竊物典押所有押票業巳售去同轉著押候吊贓再核○通事禀稱車夫許布生向楊高氏强借錢文當經許送案該氏並未投質許供稱該氏放印子錢盤　重利小的曾向偕錢三千文言明每日還錢四十文以一百日還楚現因無力清還稍延時日不敢抵賴同轉謂放印子錢本十例禁著將許押候提到楊高氏再行核　　包探孫錦榮禀稱李阿虎不知從何處竊得扁擔三根送案請究李供稱扁擔係招商局小工阿仁等　小的帶　八仙橋四長浜冋轉謂小工扁擔必有麻繩等物著押候笞　四十下○王錦春前控茶葉客人汪蘭州欠銀一千餘兩同轉著自行理處作晨原被告均投案王錦春訴稱汪不思料理請追汪稱數年前有弟帶茶葉來申託王經售將欠欵劃去同轉謂爾欠王銀兩鑿鑿有據著　保限　日料理禀覆 
[微謝嘉貺]  
　　　由少欽封翁父來楹聨兩副爲厲耕巖先生手書一隸一篆古氣蓬勃先生爲前湖北厲伯符方伯文孫家學淵源自是不　且以好善爲念售書畫以助賑今以墨質遠道寄將尤覺莫名感佩用誌數語以表謝忱[  高昌寒食生拜手]  
[施粥有期]  
　　敝堂施粥定於十月十五日開杓每日清晨八點鐘直　十一點鐘止敝堂地界乃南北種衢之地滬上食力之儔時届隆冬飢寒交迫歴來到廠食粥者寳繁有徒本年各處告災飢民來滬謀生鳭形鵠面食粥者較之往歲勢必加多經費極少須五千金蒙會審公堂蔡太守曁西門巡防局員每日派撥護勇到廠彈壓俾免擁擠而敝堂煮粥之米概由瑞泰米行執事金逸亭善士領客到堂交易用金悉數捐助今請將開廠日期附登報章布昭公鑒[  上海六馬路仁濟善堂施善昌等謹啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯上官塲紀事]  
　　湖口礮臺焚燬後刻已興築一新江西藩司方佑民方伯由省垣啟節前往騐收初四日亥刻抵湖邑宰黄杏泉明府及印委各員俱至江于迎接○長江水師提督黄昌岐爵帥於本月初二日秉節抵湖口先期丁燕山鎭軍義方已調齊標下各營聽候簡閱至是爵帥偕鎭軍升座傳令開操各師船進退回旋頗合法度時而旌旗映日時而礮火連天變化離奇倍極五花八門之玅○前報載九江府崇濟川太守札委朱明齋少尹偉赴彭澤縣催解地丁道欵銀兩兹又委林子豪少尉赴德化縣余蘭軒少尹赴湖口縣林輔臣少尹赴瑞　縣郭子範少尹赴德安縣皆於日内就道矣 
[江西官報]  
　　府照磨孫澄青由新海防例捐過縣丞班潘怡起服來省指分縣丞吳作霖禀到准補南康相安司顧内焯飭赴新任分發補用府孫傳鼎禀到補用縣張慶霖繳照兩浙候補鹽運副使王瑞年由浙江扶柩回萍鄕籍知縣李相代辦樟樹分局務縣丞喻芹藻父卸奉新保甲局務謝准補進賢縣縣丞湛精紀宗翰俱由京起服來省奉新縣屠福謙交卸清理交代回省知府檀球委辦軍裝所新海防從九馮增耀禀到候補縣王正煇由順直賑捐加同知銜山東捐加藍翎徐垚麟崇泰署湖口縣黄錫光俱順直賑捐加花翎通判楊鴻翥捐藍翎代理新建縣陳兆棻由山東賑捐加花翎從九葛泰階吳作雲藩怡俱酌委一次徐致正准補東鄕縣縣丞周長春起服來省峽江縣典史蕭思楷父卸回省 
[廣東官報]  
　　督轅牌示東山營守備梁春飭赴本任陽春營千總缺委督標儘先把總屈肇基署理廣西右江鎭左營左哨千總黄裕陞飭回本任又藩憲牌示增城縣知縣缺委試用同知孫多　署理新興縣知縣缺委試用知縣謝師元署理長寗縣知縣缺委分缺問用知縣常世琯署理 
[功同廣厦]  
　　竊謂德垂百世者厥後必昌澤被萬人者其功最大敝堂現因建造堂宇百計張羅經費不敷未能竣事今蒙大豐德豐寳號等經募仰荷魁盛隆同生合厚記棧各助洋拾元又無名氏共五户忠順仁裕生祥太順益義生厚榮利祥三義和裕和恒瑞生祥裕和祥永成順盤記棧恒源祥同裕公人和義　和裕信和裕輝記棧同泰厚同義公復和祥裕茂祥博陵居士同愼祥集豐祥方義大有名氏各助洋五元共計洋一百八十五元拜領鴻施　名鵲忭溯寅丹之感　實子墨以難宣佽建一座善堂奚啻萬間廣厦立功立德利物利人允膺五福之疇敬上九如之頌請登報簡以誌奉揚[  上海虹口元藩堂同人等拜啟]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
