# 1913 - 167 - 4914485

 

Page 1

 
 
論說 
[蒙古政治攷（八）（續）（四）赤峯州]  
　　前在承德府管轄之下至光緒三十四年二月割其屬於赤峯縣下之地而擴大其管轄區域以之爲赤峰州蓋自縣而陞爲直隸州矣其管轄地方爲翁牛特巴林阿魯科爾沁東西札魯特等現爲左二縣 
　　（甲）開魯縣光緒三十四年所置設以阿魯科爾沁及東西札魯特三旗地方爲管轄區域　　（乙）林西縣亦係光緒三十四年所置設以巴林左翼翁牛特地方爲其管轄 
　　第三節東三省與蒙古 
　　第一欵奉天省與蒙古受奉天省都督節制之地方爲蘇鄂公扎薩克圖圖什業圖逹賴罕兵圖博王各旗其所屬如下（一）昌圖府光緒二年設府在南滿鐵路車站西南二十里其所屬地方爲科爾沁左翼即博王旗之地其下有一州三縣 
　　（甲）遼源州在鄭家屯同治十年清吏初赴任於此後光緒十年頃自康平縣派一小吏來此當民治之任全在康平縣之管下至光緒二十八年遂新設遼源州自康平縣之管下分離而獨立今日且管轄科爾沁左翼中旗即逹賴罕王旗之一部西自三江口至五家子接康平東以遼河本流及外遼河接奉化縣境西北方面爲尚未開放之蒙古諸部落也 
　　（乙）懷德縣在八家子約在長春西二十里光緒六年置設其管轄區域爲科爾沁左翼中旗卽逹賴罕王旗之牧地 
　　（丙）奉化縣在買賣街自四平街西北凡三十里管轄科爾沁左翼中旗卽逹賴罕王旗之一部　　（丁）康平縣從嘉慶年間開放光緒七年置縣其管轄東西約百三十里南七百八十里跨博王兵圖王逹賴罕王各旗之一部 
　　（二）洮南府光緒三十年置設本稱爲薩雞街茅蒙古之一荒村也屬於扎薩克圖王旗之管下光緒二十八年與扎薩克圖王協商而開放始設知縣衙門以移民之數日增三十年更改設府治派知府赴任 
　　在遼源州西北約五百里目下管轄扎薩克圖王旗蘇鄂鎭國公旗圖什業圖王旗開墾地之移民其管下有四縣 
　　（甲）開通縣光緒三十二年置設在洮南府南百二十餘里其地本謂之七井子其管轄區域爲科爾沁右翼前旗　屬於扎薩克圖王旗之地是有村落四十餘 
（乙）靖安縣光緒三十二年頃置設在洮南府東北約七十里百城子地方有該縣衙門其管轄區域爲科爾沁右翼後旗即蘇鄂鎭國公管下之地是 
　　（丙）安廣縣光緒三十四年置設在洮南府東白八十里高家窩高堡其管轄區域爲科爾沁右翼後旗之一部 
（丁）醴泉縣光緒三十三年置設洮南府西北二百里以屬於土謝圖王旗之地方爲其管轄區域 
　　（戊）此外自鄭家屯家至開通縣之間有所謂巴伊桑之地方亦擬設新縣署焉 
（三）新民府屬於管下之蒙古開放地但有彰武縣該縣爲光緒二十八年所置設　曩時所謂養子木之一大牧場也現其地人民稱之曰來春亦猶牧場之意云（完） 
 
 
 

Page 2

 
 
來稿 
[沈同芳與吳稚暉書]  
　　稚暉先生大鑒曩年一奉書備承藻飾人事卒卒又聞台　居無定所缺然久不報爲罪近見民立報載大作（標題可以止矣）形容當代人物爲之絶倒但此文結果欲蹔組聖賢派内閣而以元首屬之蔡子民張季直二公蔡昔年在都遇於席次恂恂儒者中經困躓求學外洋度其學識自必有過人處自上年奔走國事以堅苦卓絶風示同僚卒牽於黨議以去在古人中吾將比於伯夷之清而不能比於伊尹之任今日吾國政治非能任如伊尹者莫屡尹不以三公易其介無祿天下利千駟之心故能自任以天下之重蓋任爲政治問題清爲道德一種任者原不廢道德上之清清者未必能兼政治上之任故吾國歷史清者較多而任者較少降至今日則幾於人人自命爲伊尹相與治亦進亂亦進而忘其所任者何事故鄙人嘗謂能任者之治亦進亂亦進與無恥者之邦有道榖邦無道榖毫釐而實千里大作在箴砭濁世之不清鄙意尤太息於庸材之難任尊論以現政府比之乞丐弄蛇殆亦指無恥之榖者而言若謂一入政途便如弄蛇之丐則海外偉人日夕所兾得一當者在握政權豈在此則爲弄蛇在彼則爲豢龍乎鄙意有弄蛇手段故尚不失爲丐若並此無之而蛇且螫弄者之手今日之丐亦每况愈下者也蔡君當此吾知其必避弄蛇之名而不肯居又安得豢龍之徒而相與爲助恐不至蛇螫其手不止也故觀於蔡君之不能任而知今日之政治界但有比較能任者即占勝利任之分兩由中外人心理上稱量而過更非吾輩所能增損毫末故鄙人亦極不滿意於弄蛇之丐顧今之豢龍者又安在不特豢龍無其人也即僅僅能弄蛇而蛇尚貼伏不致螫手者亦無幾閣下欲舉一向未弄蛇之人而使之代丐則吾以爲不如閣下自任之爲愈也張季老誠亦儒者弟與之相處較久將來善保令名尚望其不入政治界蓋其不善弄蛇猶子民也（美新總統威爾遜亦係學問家非政治家美國國情不同故可借以平政黨之紛競然觀其退出六國財政團卽知其外交之失勢）籌邊文豪飲冰政客俱非弄蛇者流宜爲尊論所不許而但以道德較高尚政治則俱無經騐之子民輩當之似於任字看得太輕清字看得太重（弟非謂清之不可重但在政治言政治則重在能任）堯舜能任而許由巢父自安其清清者極其所至將不復能任故任得之所謂清又非夫人所謂清也一介可以不取而九百又可以不辭聖賢之道立法乎中重則桀輕則貉　閣下欲矯枉而過正之吾恐雖與之天下亦不能一朝居也然則恣肆瑰譎之大文誠亦可以止可以止者也忝在素愛率貢瞽譚唯察不盡沈同芳謹上 
　　函發後憶及曩年有人主張内閣制而總統完全不負責任謂之養胖猪當時辯難　起閱報諸公想尚記憶今以總統屬之蔡張不識仍以養胖猪視之與蔡張是否願爲胖猪當以質之二公但南京政府似亦養胖猪之前例其效安在此又先决問題誰人堪當總統尚其後焉者也作者又志 
時評 
[說言論（時局心理談之九）（無名）]  
　　有思想之言論有事實之言論思想之言論 
不必於事實上負責任也而事實之言論必於事實上負責任其於事實上負責任若何曰第一須問與事實符合否第二須問與事實正當否第三須問於事實有效騐否三者備而後言論有價值 
　　今之言論者則多反是非以言論與事實爲絶不相干者卽誤認言論即爲事實人有反對之言論即以其人爲有反對之行爲此一種也甲言乙違法而丙不究乙之違法與否以甲有是言論而卽定乙以違法之罪此又一種也我之勢力無能爲發一言論以爲不承認卽以爲不承認之實行矣此又一種也凡此數者不外以人之言論爲事實與以已之言論爲事實事實與言論不分而言論之價值乃落 
[命令]  
　　六月二日臨時大總統命令國於天地必有與立治亂之原文野之判□□□一視乎敎育程度以别等差環球各國各有所以立國之故國體有專制共和之分而敎育本原首重道德古今中外殆有同規前清末造學風之衰論者多歸各於以利祿爲誘無異科舉以故奬勵爭優學年求短惡習濡染人不自知民國建造百度維新本大總統深維治國大綱必以敎育全國人民合於共和資格爲凡百建設之本視之至重故責之彌嚴乃考察京外各學校其管理認眞日有起色者實不多見大都敷衍荒嬉日趨放任甚至託於自由平等之說侮慢師長蔑棄學規準諸東西各國學校取服從主義絶不相同倘再事因循不加整飭恐　　曰壞民俗隨之關係於世道人心者至大爰特剴切申明凡各學校敎職員學生須知共和國體必養成人民優美高尚　風而後自由平等方能以法律爲範圍况學生在校最重服從詎可任其囂張敗壞規則着敎育總長並督飭各省敎育司長凡關於敎育行政一以整齊嚴肅爲主學生有不守學規情事應隨時斥退以免害羣而示懲儆總期德育曰興學風丕變本大總統有厚望焉此令范書田王懷慶徐邦傑黄燈澄均授爲陸軍中將此令 
任命王懷慶爲薊榆鎭守使李長泰爲冀南鎭守使此令 
領參謀總長事黎元洪呈請任命韓國鈞爲江蘇都督府參謀長應照准此令 
代理國務總理段祺瑞呈稱據護理福建民政長江畬經轉呈福建省城警察廳長陳培錕呈請任命邱樹榕吳葆芬林　張瞻遠爲署長應照准此令 
吐魯番克沁回部札薩克郡王業明和卓等電呈傾心効忠贊成共和等語該郡王等輸忱内向洵屬深明大義郡王業明和卓應進封親王鎭國公銜伯克朗木應從優封爲鎭國公以勵忠誠此令 
專電 
[北京電]  
　　一千九百十一年前清政府因欲改革幣制並振興東三省實業曾向英美德法四國銀行團訂借一千萬磅之借欵當時僅墊付四十萬磅其中三十萬磅即消費於滿洲鼠疫經費自革命後旣巳擱置其墊欵當於去年十月償還當時曾因大借欵交涉未定展期六個月本年四月又届滿期政府因再要求六個月之展期近頃外間又傳將復實行該借欵前此簽字之四國團美國旣已脫離改從五國團繼續交涉云云未知確否 
[南京電]  
　　程督致滬交涉特派員電報載北兵南下實無其事曾電詢大總統得兩次復電聲明實無此事並亦無此思想應請登報宣布以靖人心 
[南京電]  
　　衆議院議員方潛陶保晋均由京返寗惟方議員刻已赴滬 
[南京電]  
　　昨省議會上午開水利 
審查會下午開預算合併審查會 
[南京電]  
　　程都督擬日内赴蘇駐節以資鎭攝 
[南京電]  
　　昨日駐寗英領事因英皇萬壽特請都督省長及各行政官歡讌以誌慶祝 
[南京電]  
　　工商部咨請程督轉飭所屬各縣嗣後商會組織商事公斷處應呈由地方長官核轉以符定章 
[南京電]  
　　日領事組織華英俱樂部成立准於七號開幕 
[南京電]  
　　津浦鐵路局現定暫行章程凡各省運糧赴魯者車費照原訂價目減爲七成 
特約路透電 
[北京電]  
　　參衆兩院現仍反對中俄蒙古條約現信俄政府或將照會中政府以六月七日爲限逾期即不復承認該約今日此間接電數通知前張家口所傳蒙古進行之說係屬確實蒙人因屢次獲勝頗有野心衆意中國若不與俄國訂定合剿蒙匪之辦法則蒙人將絡續進逼華軍退至長城 
[哈爾濱電]  
　　據聖彼得堡電社庫倫消息廓索維慈曾入庫倫活佛之夏宫介紹新抵庫倫之俄國總領事米納及蒙古所聘練兵長賴地里大佐以見活佛米納卽獻呈俄皇之贈品 
[北京電]  
　　北京大學辦事員通告各學生如仍不上課則將悉行開除有願上課之學生百餘人因恐同學加害故巳致書校長聲明不敢回校之理由其餘各生則仍固執私見各敎賆現力勸各生讓步並請辦事員勿實行開除例 
[北京電]  
　　稅務處通告交通部粤漢鐵路湘鄂鐵路所用之木料機器等物均准免稅入境 
[北京電]  
　　財政部　國務院咨告海軍部未便撥欵洋三萬元以供該部遷移費用 
[北京電]  
　　袁總統前請贊成五國借欵之客省派代表至京今直隸山東吉林山西浙江河南湖北福建八省業巳派定人員 
[廣州電]  
　　反對五國借欵之舉動幾全消滅當道現禁阻各報登載反對南北統一之言論上月曾封閉報館二家 
[廣州電]  
　　海陸盜匪日多當道以無剿捕捕之力 
[廣州電]  
　　自四月四日至今廣州共有疫症一百四十六起 
[成都電]  
　　監井附近之藏人巳爲華軍擊退藏人死者一百五十名自巴塘至察木多之大道巳爲華軍恢復路邊之屋多經焚燬察木多之喇嘛廟亦在其内通至鄕城之大小路徑均爲華軍把守問民人現出巨欵以求媾和 
[成都電]  
　　尹昌衡仍駐裏塘主持談判袁總統近曾致函嘉奬之 
[成都電]  
　　本年小麥菜子豆菽各項收成極形豐美江水頗高水利甚佳現已從事蒔秧山田農民所種之玉蜀黍現仍望雨 
[成都電]  
　　各城邑現皆堅心贊助政府並决意抗拒反對政府之舉動大局現象頗有希望 
[武昌電]  
　　黎都督宣布光復時殉難諸先烈親屬之撫恤嗣後將减半發給不得懇情譯電 
[北京電]  
　　日政府照會中政府請展長遼東半島租約十五年按該約於本年滿期現料中政府將於本日（四日）覆文拒絶 
[北京電]  
　　今日（三日）參議院開秘密會議討論蒙古問題叚代總理及陸外交總長均詣院解釋中俄條約各欵衆議院審查該問題之股員會尚未呈出報告兩院議員對於約内各條件均痛加指摘或將拒絶通過華人所傳俄國現願承認較寬之條件一節實無根據俄國之要求一如往日中國今僅有於認否二字擇一行之外交總長與駐京俄使彼此並未訂定條約惟開談話會討論此今交事兩院核議者即所談之要領也故外間所傳蒙約已經簽定或俄使限時討論該問題諸言固無庸言其不確惟中國亦當及早見機勿再延宕蓋俄國之忍耐非能永久不變也今所討論之條約於蒙古地理一層並未註明界限設不從速定約則中國或將於此點有所傷失也 
[北京電]  
　　據國權報載稱袁總統已允照段代總理提議國會旣長此阻滯急應選舉正式總統建設正式政府以安人心故已命叚與各政賞領袖磋商此事 
[北京電]  
　　北京大學學生要求須招回開除之學生八人始允上課敎育部巳發通告今日仍不上課者均將關除 
[北京電]  
　　各省礦學專家及地質學家現應工商部之請不日將在北京開會討論振興中國礦業辦法 
[北京電]  
　　今日英皇生辰駐京英國兵士仍依常例於晨間列隊慶祝上午英使朱爾興在署開歡迎會外交團及中國各大員均往與會下午與其夫人在使署草地開游樂會 
[倫敦電]  
　　内務部禁止每日郵報懸狀徵求飛船環繞倫敦陸軍部反對飛行俱樂部所定環繞英倫水面飛船賽駛之路線每日郵報首爲此舉懸奬英金五千磅當道此項舉動乃以近來頒布防杜偵探之飛船章程爲根據 
[美京電]  
　　駐美日本大使珍田子爵已正式照會美國國務卿白乃安君承認維持世界和平計畵之大綱 
[倫敦電]  
　　審查聖保魯大敎堂情狀之福克斯君巳上報告謂該堂鄰近一帶因興造房屋及進行其他舉動故圓屋頂及圍牆均已不合準繩窗壁及堡壁均有裂紋其基址亦不甚穩固云 
[倫敦電]  
　　惡斯福之拂萊特洛儲艇所已爲火燬貴重之游艇受損者頗多現信係要求女子參政權之黨人所爲 
[倫敦電]  
　　愛爾蘭培爾法斯特稅關星期二日抄獲來福鎗及剌刀十二箱係由孟乞斯特假稱電氣機器運出 
[巴黎電]  
　　蘇彝士運河公司今（日三日）開會新總理巨賴特君發議謂彼意巴拉瑪運河成後與蘇彝士運河不獨無害且可有益蓋巴拉瑪運河通航後亞東各地必將因以發逹亞歐商業果蒸蒸日上前則蘇彝士河獲益非淺云 
[柏林電]  
　　世界金融市面頗滯因各國缺乏現金之故 
[柏林電]  
　　布塞兩國首相會晤後邦交略有進步俄政府擬在俄京召集四邦首相大會解决各問題希布兩國軍隊近來交戰後已各道歉了事巴黎經濟大會現復展期布國内閣業已辭職布土兩國將復通使 
[塞京電]  
　　現信各邦啟釁之患已完全消滅塞國聲稱布國如願撤退軍隊彼擬先行實行四邦首相大會兩星期内將在俄京召集 
公電 
[武昌電]  
　　大總統鈞鑒國務院各報館各省都督民政長上海各報館鑒湘贛皖粤四都督微電秦晋直奉魯豫甘黔桂吉江十一都督元皓兩電均悉此次借欵宋案風潮震盪幾擾全局在四都督傳聞失實容有措詞激烈之處在政府大度包荒亦有慘澹維持之隱若全國紛擾分門爭執旣恐傷同僚之感情亦似失中央之威信我等同綰疆土互相維　繫尚望十一都督共息責言四都督同遵軌道推誠 
 
 
 

Page 3

 
 
締好相與有成大總統有督率上下之權有維持民國之責尤望保持統系消遏禍萌痛切陳詞母任盼禱黎元洪叩東 
要聞一 
[中俄對蒙之交涉]  
　　中國政府提出之條件中國政府日前向駐京俄使提出中俄兩國關於外蒙之草約探悉内容略分六條分别如下 
　　（一）俄國政府承認蒙古爲中國領土之一部領土的關係迄今繼續不絶至於中蒙雙方由領土關係巳經發生之各種權利須對於俄國尊崇不易 
　　（二）中國政府承認關於外蒙素有之地方自治制度决不改易並允許外蒙爲防禦境域及維持治安可以編練軍隊及組織巡警並認除蒙民外一律禁止移住於外蒙境内 
　　（三）俄國政府承認除保護俄領事署之衛兵外於外蒙境内另不派軍隊並承認俄國於外蒙不派移民及除條約所訂之領事署外概於外蒙不派代表俄國之官吏 
　　（四）中國政府希望專據和平辦法在外蒙實行權利兹特聲明按照如上所開之宗旨應定中國對付外蒙辦法並訂明俄國使外蒙古承認在中國所屬部内向來已設而帶有地方官吏者仍行設置 
　　（五）中國政府因依俄國政府調停將外蒙問題和平解决尊重美意特在外蒙給興俄民下開之經濟之利益訂有十七條（以前俄蒙所訂協定書係俄民應得之經濟的利益載有第十七條或此次中國政府將協定書稍行改定） 
　　（六）俄國政府如於將來與外蒙關於外交及國際事宜改定關係必須由中俄兩國政府直接磋商並經中國政府之允許始得發生效力云 
如上各項係中國政府提議駐京俄使之要項其内容係中國政府除一二條件外全行承認俄蒙協約及俄蒙協定書按照英藏條約只將該約改爲中俄之條約 
[俄國政府之主張]  
　　聞駐京俄使奉本國政府命仍舊主張非中國政府只認俄蒙訂定之協約及協定書斷難允諾等語已於日前要求中國政府限定日期是否答覆如展期不接答覆認爲交涉决裂云云兹據俄使館中人云雖中國政府已經提出條件然於該條件如标止俄民移住蒙地一節已於協定書劃清俄民應得之商務利益無須再由中俄協定又如設置帶有地言官性質之官吏已對於外蒙允認自主無庸設置此種官吏俄國雖爲居間調處爲外蒙計何出此等拙策哉惟查俄國意見巳經中國之允認於今仍舊堅持意見俄國在外蒙之權永不鞏固則爲國家計不可謂爲利益惟因内容無異於外面暫爲讓步以望和平了結 
[清劃外蒙境界問題]  
　　上列條件並無明揭聞中國政府主張係將外蒙之自主區域定爲車臣汗土謝圖汗三音諾顏汗如唐努烏梁海科布多及扎薩克圖汗仍在範圍之外云云俄國代表及庫倫活佛主張除唐努烏梁海因所屬不確不入範圍外將外蒙全歸自主範圍等語據外間消息劃清自主區域一節或由相互讓步車臣汗土謝圖汗三音諾顏汗之外再加扎薩克圖汗之一部必可妥商云云惟庫倫政府近因蒙人之蒙古主義頗佔勢力果能遵守中俄之協定不敢南犯否則未可預料也 
[交涉已過之情形]  
　　此案自去年十一月間至今縣而未結據聞陸總長與俄使談判至數十次卽其條欵亦十一易稿最近某某國公使皆勸告我政府宜速爲解决所聞如此類似可信惟外間議論以政府向來辦事不予議會聞知必待至情勢緊迫始行報告議會使議會無可騰展不得不允許此自去年借欵及外交等案無一不用此手叚也云云 
[議員之主張]  
　　此事政府先報告衆議院當場未十分討論由議長指定十一名之審查員從事審查三十一日午後開審查會一次未知有無結果惟各議員之主張頗不一致國民派多數反對進步派反對者亦居大部分超然派亦無特異之主張云 
[蒙約外之西藏問題]  
　　中俄條約日來已喧傳人口日前衆議院至開秘密會議討論此節惟近日我國外交方面有與蒙古問題同時並進者卽西藏問題是今分述其近情如下 
[上月二十六日命令之由來]  
　　上月二十六日大總統曾以西藏問題頒一命令其中有云西藏傾向中央盼望和平殊深嘉會云云昨據熟悉　務者言藏人確有與中央媾和之意蓋藏人以自開戰以來消耗欵項甚巨民窮財盡糜爛無已兩無所利甚願早停干戈　　和好逹賴喇嘛日前曾派代表赴滇申請休戰媾和滇都督卽據以電中央中央察其誠意故有上月二十六日之命令云 
[英人之歡迎藏事會議]  
　　西藏傾向中央故西藏問題之對藏方面巳有解决之勢惟英人方面尚待磋商據確實報告英人近日甚望西藏問題之解决月前路透曾電倫敦謂我國議决專員赴英授以全權商訂條約專員即以溫宗堯充之云云爾時英人未表如何態度昨倫敦消息稱英人甚贊成派員會議一節惟會議地點擬在大吉嶺不必在倫敦蓋藏人前曾申請於英政府謂會議地點請以大吉嶺以便藏人就近與會云云英政府允其請故後來會議地點卽定於大吉嶺云 
[進步黨幹事之指定]  
　　進步黨成立業由大會選定理事長及理事九人巳見前報照黨章理事外應設名譽理事及參議現由黨中公同推定名譽理事十餘人參議百餘人俟得理事認可後卽可發表至執行黨務之幹事則分政務黨務二大部其幹事人員業由理事指定姓名錄下政務部正長林長民副時功玖王蔭棠法制正主任汪　寳副汪有齡饒孟任財政正主任吳鼎昌副解樹强楮翔外交正主任林志鈞副趙管侯克希克圖軍政正主任羅綸副王傳炯管雲臣敎育正主任耿臻顯副陳廷策蕭湘實業正主任張善與副李素王湘地方自治正主任汪彭年副于元芳董昆瀛庶政正主任張嘉璈副胡源匯戴聲敎黨務部正長丁世嶧副孫洪尹胡汝麟文牘正主任王家襄副凌文淵祁桂芬會計正主任金適副胡瑞霖張開屏交際正主任黄爲基副李文熙李俊地方正主任梁善濟副鄭萬瞻孫熙澤庶務正主任張協燦副虞廷愷于邦華 
[參議院之人物]  
　　姓名行號籍貫職任 
　　平　剛　少黄　貴州　秘書長 
　　董玉書　人瑞　雲南　秘書 
　　葉鴻績　慕橋　江蘇 
　　周昆　芷孫　湖南 
　　周樹元　　　　貴州 
　　蔡人奇　　　　福建 
　　邱于寄　　　　同上 
　　潘智遠　雲超　直隸 
　　謝懷霞　少仙　湖北 
　　張谷夫　　　　雲南 
　　王道元　畫初　直隸 
　　余　鯤　華龕　湖南　文牘科長 
　　李子榮　樹滋　江西　科員 
　　趙乾年　的溥　江蘇 
　　何培琛　仲書　貴州 
　　殷松年　墨卿　江蘇　議事科長 
　　李　林　彝齋　江蘇　科員 
　　陸紹訓　式如　廣西 
　　張僧鸞　鳳鳴　江蘇　記錄科長 
　　周炳修　伯炎　同上　科員 
　　王侣幹　　　　浙江 
　　陳一麟　次超　江蘇　會計科長 
　　張庭輝　彥成　浙江　科員 
　　李　炳　鑑齋　河南 
　　于景洵　季蘇　直隸　庶務科長 
　　孫之瀚　沂泉　同上　科員 
　　吳麟閣　　　　同上 
　　谷鍾瑶　珍林　同上 
　　吳毓麟　少梅　廣東 
　　邱函光　少朗　福建 
　　顏　勒　愼夫　直隸 
雜評一（無名） 
[議會之無能]  
　　參衆兩議院對於一院章一規則一旣經簽字之借欵尚且會議一月有餘而無結果况其外交之重大問題如中俄俄蒙約者其不得要領不卜可知雖然自今以後蒙古問題而發生重於今日之困難問題者兩院之責也兩院議員其知之否 
[敎育界之悲觀]  
　　敎育無所謂放任因爲天然人之不宜於今世故有以敎育之若敎育而仍任學生之自然則不如廢去敎育聽人之爲天然人尚可少一擾亂特以管理敎育必先自有敎育人之知識不然以盲扶盲患亦無底故予謂敎育之規則宜嚴而選派敎育之人尤宜嚴 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京保商會歡宴議員政黨大會之前提]  
　　北京保商會張筵宴劇歡迎議員等情巳見本報專電兹將該會情形錄左 
[歡迎會之動機]  
　　北京中國保商會近以我國實業界與政治界向不連絡故政客少實在力量而實業界則少政治眼光遂致社曾全體亦受莫大影饗與歐美各先進國携手并進者遠不能及特定六月一日在平介會館本部事務所開會歡迎全體議員及政界重要人物緣該會性在擁護和平故對於穩健派議員異常接近一月以前卽由向正會長陸副會長提議於是馮王兩副會長及全體職員均贊成適上月二十九日進步黨成立該會員興致益濃於是遂分途預備云 
[會前之籌備]  
　　該會原有正會長一人副會長三人本部職員約百六七十人支部亦各有代表蒞會並規定於歡迎會後卽開晚餐會預備八百座並招京津名伶清客演劇由午十二時起至晚間十二時止其正工歡迎演說時間定於三時至四時歡迎詞由正會長向淑予宣述演說者爲會員胡瑞霖君等並聞馬湘伯梁卓如孫堯卿楊晳子孫少侯及政府政黨報界各重要人均將蒞會云 
[政界之感動]  
　　該會自提出此議後總統府國務院各部均有所聞時至該會探問情形議員中原有該會會員近來益多贊成最近美國華僑亦通電加入歡迎會南洋著名僑商張弼士陸佑等亦來電贊成有德美日三國商家數人特向職員索入場券而北京社會中久已閧動一時矣 
[保商會之歷史]  
　　是會成立在去年冬季發動者爲本京巨紳陸衷及現任工商次長向瑞琨首先贊成者山西全體票帮及本京商會各行帮職董未幾適工商部開工商會議員加入者頗多而向君合東西洋學生所組織之中央商學會亦多數加入又未幾上海漢口各支部先後成立各華僑繼之該會本以保障商業爲目的首先呈請政府維持本　市面以壯觀瞻又常促政府改良貨幣整理金融修訂法律等時又常助各地方小實業團體共除實業前途之障碍並組織報館以通商智且擬合僑商開辦學堂以育人材自成立至今商界進步巳有一日千里之勢 
[天津警廳宣布女暗殺黨證據]  
天津警察廳查獲秘密鐵血會女子傅文郁一案昨經該廳長楊以德將該案證據宣布略謂本廳查得津埠秘密鐵血會女子傅文郁勾結匪黨在三馬路地方聚集多人開秘密大會名爲維持社會實則預謀二次革命經本廳將搜獲該女子一切來往證據函件及此次同行女子二十人之像片日前曾請各機關到廳與衆傳觀除派員密拿外兹特將搜獲証據登報宣布凡津埠青年子弟務須互相告誡萬勿聽其煽惑致罹法網此佈照抄信函三件 
其一文郁先生均鑒日前賜下簡章極爲清爽仍乞先生勞神再加增數條使會長會員各守會規更爲完善矣今特原章呈請先生斟酌印刷　現招募會員計五十一名俟先生得暇可以驗看此請坤好同志名心印秘密鐵血會簡章（一） 
本會專收入男女志士以推翻政府爲宗旨故定名爲秘密鐵血會（二）推選會長十人每會長各帶十人按甲乙丙丁戊已庚辛壬癸爲暗號（三）會長宜互相聨絡至其會員務須選素不相識之人以防洩漏機關（四）會所宜嚴守秘密不能擇定地址凡會長會議縱擇一報館編輯部開臨時會爲宜（五）凡入該會會員不收會金亦不准會員聨絡免生事端 
　　其二逸民君偉鑒頃荷隈君來寓叙說一切晴於此時頗有灰心之說前晴入此會者是經朋友介紹晴以入此籌備處必得且全身精神急力運動一切日日奔走未敢稍且消極主義晴所出之力雖小可憐□熱心不諒今出女界諸多敗類皆以晴爲忌相諸女士皆乃女界偉人文明巨子可笑皆以晴爲效量相諸女英雄之價值由此可見矣晴着此局願早爲退步他鄕絶不願於此敗類人相持不下更使男界作爲笑柄耳此一班敗類女英雄若在社會作事不但不能破除男子專制反而更深一層晴從此於此會斷絶關係望先生可傳告諸女界敗類請其忌心可免矣若以後此諸敗類稍有反輩會内者晴必以鐵血對待此一班無恥忌心女英雄耳此上敬請晚安劉晴芳上 
　　其三父親大人膝下女頃接黄興來電令女速至湖南有特别要事女料定因仍袁氏爲總統之故女於三十號起身到南復如何事定電告知父親請父勿念芳因袁氏爲總統仍必有二次革命之說女此去亦因父親請勿念念國事爲前非女不孝女由南到漢月餘返京父親須放心爲要保重病體俟女返京在奉病安專此敬奉福安女文郁謹禀右信代女致意 
[漢陽兵工廠罷工風潮]  
　　漢陽兵工廠工人因武漢紙幣價格跌落數日前籠統具禀要求調劑意在全領官票（自本年一月以來全廠薪工紙幣與官票對成搭發官票以千二百文合紙幣一元）當經該廠總辦劉慶恩君據情轉呈副總統旋奉令開現在紙幣正在設法整頓近數日來已日漲一日該廠員司薪工若概發官票籌措殊不易易故仍對成搭發仰該總辦善爲勸導該工人等均知大義諒能樂於領取共體時艱也此令等因當卽傳知各廠並善詞慰藉詎該匠等以邀求不遂匿名揭帖以仍求發給銀洋爲詞唆聳罷工事爲劉君所聞當卽傳諭各廠監工勸誡各工人勿聽謡惑乃昨晚又有某等在古琴台演說謂有敢上工者卽以手槍鐵尺奉敬打死勿怨劉總辦以其故意恫嚇難以理喻亦未之禁是時適接實業司函告南岸嘴商開翻砂機器等廠工人瞿新壽等私結團體於二十九日刦率十餘廠同盟罷工函請加意防範及至次晨上工時果有少數工人在本廠西總門外手持鐵尺及石子攔阻致各工人不敢入廠迨劉總辦聞耗前往勸導彼卽相率退避惟陳永長手執石子蠻悍如故當卽拘住訊出此次罷工實係馬子仲等所倡首劉總辦以兵工廠爲製造軍械重現在正值武漢訛言迭起之秋辦理未便操切當卽趨赴都督府意欲婉請多發官票藉慰衆心詎該工等竟糾集多人在文昌門等候抛甎擲石幸多未中及至都督府中伊等仍圍住不散當經副總統派員向詢該工等遂將所携禀帖呈入當奉飭候調查並一面傳令該廠謂查該廠機器諸多損壞亟應暫行停工修理着卽遵照等因頃經劉總辦牌示宣布矣 
[粤議會對於北方都督通電之大激昻]  
　　粤議會致北方各都督電文巳見昨報兹悉該會於電復前曾開大會議决對付辦法兹將議場情形錄左 
　　粤議會當二十三日開議時秘書長宣佈北方都督通電畢李綺庵謂對於西安來電本會應駁覆因其謂本會童有組織新政府之電云云不知本會前電反對借欵違法耳此非獨本省反對卽各省亦有反對者居大多數來電之都督本處行政地位何能有權責我立法機關羅曉峰謂西安之電確宜覆電解釋本會因北方未有組織政府思想故速國會組織之余作斌謂不祇解釋應責其以都督出此尤爲不識權限關越傑謂本會言組織政府不過催其早日成立確非有獨立之意思應責其誤會并不明職權來電如此正是挑動南北惡感陳鴻銓謂宋案借欵發生之後各處謡言紛起此電注重借欵之意以責本會是斷章取義耳恐有别人冒僞發電應研究李綺庵謂應先斥其不守職權如彼再電駁乃詢問有無别電然後再將電文細查始有辦法今未查出宜覆電爲先容文鎭謂本會發電必有印斷難冒認符夢松謂現不必論其是否眞僞應先電質問并斥其無權責我省會且聲明此電乃請國會組織新政府非有他意倘彼再來電言有别電則請其將原電文逹知并說明何時收到如此則情形畢露耳杜代表謂如能冐電則印何自得是咎在議長符夢松謂不然如僞造文書則亦何嘗無印此事何可不防李綺庵謂電文僞冒或事所有雖非出於本會内而外間亦或有之符言質問極是陳俊朋謂一方面駁覆來電一方面通電各省表明除某日發電外並未有别電以杜僞冐議長謂前表决之電有電國會組織新政府之句今可由秘書長再宣讀秘書長宣讀電文杜應魁謂來電割裂句法斷章取義其眞僞仍要研究符夢松謂此係請國會組織新政府稍知文義者亦解之今來電如此必有僞冐者宜查究成符孟謂可將本會原電附入然後斥駁來電表明本會意思否則詢其有無收入僞電符夢松謂此係通電不祇單電本省成符孟謂雖係通電但明說廣東有組織新政府之電云云何可不駁須問其是否斷章取義如以爲然則是不識文意否則必有僞電也議長謂現照成議員提出對於西安來電所言組織新政府之句不復解釋并將本會前電附入又詢其有無别電僞冒今付表决多數通過 
[粤議會對於省吏募兵之質問]  
廣東省會議員黄逢堯溫蔭槐爲質問事竊維廣東光復兵不血丸自時厥後民軍遍地騷擾頻仍吾民未受兵之益先受兵之害迄夫南北統一厲行裁兵政策上而中央讚美下而商民稱頌曾幾何時乃忽有此募兵之命再四思維殊難索解揆諸法理則召募兵隊編制軍籍權限當然屬之中央似不應甫奉中央裁兵命令而仍自由召募若謂軍政未經統一各省仍可因地制宜則貴都督當認募兵爲本省增加負擔之事應交本會議决方能舉行按之事實現在庫藏如洗預算不敷驟增重兵餉從何籌且目前應募之兵其與當日之民軍及現在之警衛軍有以異焉否耶如其同也則今日募兵之命令是當日裁兵之政策非矣忽散忽聚莫名其妙如謂兵額不敷則尚多警衛各軍可資挑補又保必再行召募以重吾民負擔况當此謡言紛起之時南北意見正待解釋又加以適逢其會之募兵舉動萬一奸人藉以爲煽動尤易啟中央之誤會招外人之猜欵而陷吾廣東於嫌疑不白之地位本議員有見於此謹依省議會暫行法第二章第十九條之規定提出質問請貴都督兼民政長查照所問事理并將現在警衛各軍旣裁若干於十日内詳爲答覆實爲公便連署議員成符孟林商翼劉樹芬謝陶李杖銘張星槎梁建侯盧煌李桐陳瓊波張發菁 
[山東境内不准再運鴉片]  
　　山東一省向與雲南四川湖南廣東甘肅山西陜西諸省同爲產植鴉片著名之區自去歲奉中央政府命令實行斷絶以來周民政長對於此項問題苦心焦思竭力經營所有關於禁種禁運禁賣禁吸各方面手續規畫完備於省城設立禁煙總處以爲綱領各縣設立分處以資補助禁運一項則於津浦膠濟各車站添設巡警密佈偵探以爲杜絶奸商販運之用其省城内外及各處通商口岸各縣城鎭鄕區則責成該管警署與該地方長官嚴密巡查明訂懲罰規則務使吸者售者一概凈盡至全省内種煙各户向以肥城萊蕪泰安長清東平鄆城單縣鉅野曹縣菏澤范縣觀城濮縣滋陽嶧縣清平聊城博平壽張諸縣爲最多蘭山蒙陰費縣郯城沂水壽光利津樂安等處次之膠以東各屬又次之統計省境東西千餘里南北數百餘里疆域旣嫌遼闊稽查更虞難周去歲冬間周民政長又派查禁煙苗之委員分赴各縣協同縣知事及各區董事徧行田野實地查騐其窮鄕僻壤又責成各村董事具結防範之嚴自去歲至今始終實如一日兹聞省垣及各縣境種户亦旣絶盡根株吸售各户亦頗罕見日前内務部派來之僉事于德俊君及駐濟英領事施君同赴滕嶧壽陽鉅鄆各縣查看一切徧歷十八縣境所到之處每於鄕村僻遠兩邑交界官吏罕至之地尤爲注意皆無煙苗發現惟至泰安縣之長夏鎭有一窮户在伊住宅後之園内種有煙苗二分餘一老農年約六十歲在内斬除將盡矣被英領瞥見扣關入内當將該種户拘住詢知係孔姓所種日昨于僉事同英領事到省報告後卽將本省禁絶一切情形會同民政長電告外交部聞昨得覆電謂已商外團自六月十五日起無論中外各商一概不准運鴉片入山東境内云 
[歡讌塲中之哀聲]  
　　贛省李協和都督於五月廿九號在陸軍偕行社設席歡讌省議會正議長任壽祺副議長顏丙臨歐陽莘及全體議員並召集西江舞台贛大舞台文明進化戲園三處頭等名角數十人到會合演好戲午後一時李都督曁各司廳局處及師旅團長官各公團首領先後蒞會逾時各議長議員亦陸續到會就席飲觴滿酌歌舞昇平一時頗爲歡樂惟有一部分議員以爲時難年荒交相逼迫米珠薪桂賑濟無方小民之困苦甚矣而今一讌會之費數逹千串實有目不忍覩食不下咽之狀故相率不到會者爲數亦不少云 
[廣昌]  
　　縣屬缺乏米榖荒象已成人民惶恐由知事曁各公團急電内務司長程道存請派委員押撥榖一千石下縣接濟以資民食 
[貴谿]  
　　縣屬冷水坑地方因年荒乏食在安仁縣境買榖一百五十石運至安貴交界栗樹村被蠻民截阻現經貴谿縣知事電請都督電飭安仁縣知事保護過境以免搶刧 
[永甯]  
　　縣地處邊圉會匪出没其間加以年荒榖貴不無匪徒勾結之慮乃原駐該縣軍隊奉令調省而龍泉小井之駐軍亦經撤回以致地方大起驚惶現由該縣知事聨合各公團電請李督迅速派兵填紥以安人心　　贛省内務司長程道存前於救荒案内奉准通飭各屬米榖准許内地流通原爲救荒之一策惟由人民自行購運不免有奸商市儈投機於物價之漲落而從中漁利以致與救荒通案大相抵觸非明定辦法不足以杜流弊現擬嗣後對於爲救荒起見自行措資前往產米較多之處照價購運確在本省境内發售而於產米之處大無妨碍並經由公正士紳或法定公團出具正式公文者一律給與護照俾免誤會（惟未奉飭辦者未便執行）由司填發護照以免阻滯昨已呈請彭民政長批准照辦矣 
地方通信 
[蘇州]  
　　蔡處長赴京之原因司法籌備處蔡處長冶民因司法經費及規復各縣審檢廳必須與司法部直接籌商前日午後特乘滬寗快車赴寧與程都督晤商要公後當卽換附津浦火車北上所有處内一切例行公事暫由第一科長陶際處第二科長周積芹暫行商理 
[究治誣控毒妻]  
　　蘇垣近日疫癘頗盛其原因由於日前師範學生旅行感觸帶回逐漸蔓延且迅速異常稍覺喉間梗痛卽腐爛臭穢不及施救昨日胥門外馬路大洋橋堍開設花烟間之張少卿妻張卞氏驟發急痧當卽請鄰近醫生鍾俊昌竭力施救迄無效驗立時斃命不意其岳母卞氏之姘夫陳桂林妄稱被張少卿威迫服毒身死希圖索詐逕赴檢察廳起訴後經衆鄰居陳福生等旁觀不平特具公呈請檢察長親蒞相驗見無服毒情形並傳同醫生鍾俊昌及鄰右研訊作證當卽將陳桂林帶轉檢廳治以誣控之罪云 
[又有重婚控案]  
　　護龍街裝家橋巷有向在上海業金子店之張某前年聘娶桃花塢大營門口陳伯淵之女爲室初時伉儷頗篤後以張母與媳不和時相爭吵故張赴申就業時將妻送回母家安頓以免氣閙不料張母今春貿然又爲其子訂婚於姚氏擇於陰曆四月二十四日爲結婚之期促張返家詎張亦不明大義棄舊迎新事爲陳氏所聞卽於當日帶領多人趕至張處將新房及一應雜物悉行塢毁並將張扭解警署拘押一面赴司法廳告訴而姚氏聞之亦將粧奩運回訴張誘婚云 
南京 
[訊究私藏軍火]  
　　日前聚英旅館因藏有軍火多件被憲兵搜出並將該逆旅主人周某李某帶往都督府訊辦已誌前報兹悉此案業在府内開審一次據供此項軍火係前湖南獨立團所有解散後由張堯卿禀由都督批准給發護運回湖南護照尚在張處嗣張因事往來京滬封鎖至今迄未起運至其有無别意實不知情云云問官又問張之爲人如何答云張是上官不能詆上官不善然現在張旣犯法則亦不得謂之善問官又問旣認張爲上官必當知其所在答云獨立團係湖南都督派來連長（周李自稱）等亦係都督委任並非張之私人自奉令解散之後卽以旅館營業張雖不時在館居住然其來往無常行蹤靡定其現時所在實不得知問官云如能將張交出便可釋放今旣稱不知則須多留幾日俟張拿到時再行會訊核辦云云聞此案係在都督府卷宗内查出與孔竹生案並無關係 
[程都督訓勉講武堂學生]  
　　陸軍講武堂於六月一日十時行開學禮是日職員學概着軍服程都督亦蒞堂訓勉略謂今日爲江蘇講武堂開學之第一日卽全堂諸學員之永遠紀念日鄙人所期望於諸學員者至深且遠不能不有所言爲諸學員勉夫服從命令軍人天職必抱定保衛國民之宗旨遵軌道以進行庶沾被精神敎育之方針無僨轅之貽患節制之師在守紀律此宜共勉者一名譽爲吾人第二之生命惟不爲利誘不爲物撓卓然有大丈夫之操乃毅然負眞將軍之望率師之道在敦品節此宜共勉者二野蠻時代角鬥以力文明世界競爭以智體力發逹猶其精迹韜鈴諳練乃見精神必具審機度勢之才始免不學無術之誚軍旅所寄在宏器識此宜共勉者三至講習之要學科之精校有主任無庸　縷各員在光復時旣多宣力於就學後宜切專修無負諄諄共圖進步將來軍界前途實有非常之榮譽云云 
安慶 
[不允添委堤工糾察]  
　　無爲士紳周長圻等以前次陰雨綿綿人水泛漲致將黄絲灘圩壩冲潰其餘附近各要壩均有岌岌可危之勢惟該邑與含和各屬毗連所有堤壩關係六邑生命現雖經堤工局搶修而籌欵督工得人不易擬禀請委任數人假以糾察名義俾策進行刻聞柏民政長批以此項全權係屬堤工局專責未便另派他員紏察轉多窒碍 
雜評二 
[保商會歡讌政客]  
　　北京保商會歡讌在京議員政黨其表面雖爲溝通政商兩界之媒介而實則不啻爲呼籲和平之訴願旣寵之以杯酒聲色之娛又動之以哀誹眞切之語議員諸君非木石欲良心之不感動安可得耶嗚呼保商會神乎技矣 
[兵工廠罷工風潮]  
　　上海製造局因受匪徒刧局之影響而停工而漢陽兵工廠復因工人要求發給官票鼓噪而暫停工作當地方多故訛言迭起之秋而漢滬兩大軍械廠先後發生停工之事竊恐誤會愈多轉非地方之福深望主持廠事者速籌所以慰藉工人之方策而亟亟於開工也（我） 
[章江燕冀間政客高會]  
　　北京保商會之歡宴參衆兩議員也廣集京津名優歡呼歌舞醉樂昇平江西李都督之歡讌省議員也亦召集西江名伶洗盞更酌讌飲盡歡章門燕闕遥相輝映置酒歡讌同大集優伶同其竭智盡能以娛悅政客者亦無不同 
　　然而贛議員進矣歡呼豪飲之中且有念及小民困苦而目不忍覩食不下咽者吾不知北京之政客其亦念兹薄海之擾攘而凄然有動於中焉否（萍） 
 
 
 

Page 7

 
 
本埠新聞 
[七誌一起卽滅之亂事]  
　　前夜又吃一虚驚 
[首從各犯之待罪]  
　　攻刧製造局案内先後拏獲首夥各犯當時均由陳督理監禁本局候辦現除首犯徐企文奉文解送陸軍部訊辦崔實藩潘玉龍二犯因係兵士亦已解歸混成旅懲究外尚有陸永蘭鮑永福陳春生高福林四犯現仍禁押該局巡警處另有王和斌一犯則押在該局衛隊營倉聞均須聽候陳督理訊明核辦云 
[嚴緝在逃叛徒]  
　　李旅長昨奉程都督電令略謂匪首徐企文親供承認係由在逃之張堯卿柳人寰等紏串謀亂旣稱匿跡租界應卽赶速嚴拿惟事隔多日難保不潛逸他處此等叛逆昭著之犯斷難任其漏網除分移各省都督通飭一體協拿並令駐滬陳交涉使照會領事團轉飭各捕房嚴緝外所有該旅尚未緝獲之排長汪傑革目謝奇勝二犯仰卽搜覓投充該軍時所呈之小照速卽翻印多張分移公共公堂法公廨轉飭捕房帮同查緝務獲到案按照軍律嚴行懲辦等語現李旅長已遵將汪傑謝奇勝之小照鑄板刷印分令所屬各營并移英法兩公廨一體嚴緝矣 
[前夜之嚴防]  
　　駐紥龍華保護製造局子藥廠之滬防水師第二營帶吳炳南前晚（三號）突聞謡言又有匪徒希圖縱火焚燒上海市政廳及商團公會並城内混成旅司令部等處吳君以龍華離滬尚近且另有再攻製造局軍械各廠之謡爰仍督同各連兵士在龍華藥廠四圍排隊防範並飭所部各師船備齊鎗彈在龍華港口往來游弋通宵防護幸未滋生事端又聞製造局大局門外至望道橋一帶前夜由砲兵營長余建吾督率兵士通宵巡查西碼頭一帶由滬防水師第三營長王楚雄督領水師各兵荷槍梭巡局内各廠棧則由六十一團及保衛團各員嚴密防範及至天明方始散隊稍息鈞和兵輪管帶董養泉亦於是晚督領兵隊登岸在關碼頭迤北至十六舖橋一帶通宵巡緝 
[商團終夜出防]  
　　滬南商團公會會長葉惠鈞君等前晚因有謡言急發通告知照軍警各官長一體整備並請各商團速派會員齊集南市毛家弄商團公會聽候派遣嗣於十點時由總司令朱少圻君飭派第一隊花米荳三業各團員由會長張樂君督領至陸家浜商團公會持鎗駐防又派第二隊錢布酒三業各團員在大小南門外曁外馬路各碼頭往來游巡以防匪黨由浦江水路而來上下半夜分爲四班每一碼頭派駐團員多人荷槍防禦毛家弄商團公會門口設有機關砲一尊並備洋龍皮帶以防縱火大東門外商學補習會會長沈子卿君亦帶同各會員佩鎗巡邏該會門首亦備有洋龍皮帶參藥業商團則在大東門外沿城脚及裏鹹瓜街一帶荷鎗出防計有團員七十餘人水菓業商團在集水街商團事務所内備械防範 
[救火會之防備]  
　　救火聨合會各會員前夜均在小南門内火鐘樓内駐紥防備各分社洋龍皮帶亦一律裝配完齊並將各街道水龍頭派員看護計有二百餘員咸穿制服以資辨别 
[警衛騎巡之巡邏]  
　　淞滬警察廳長前夜派令警衛隊二十餘名騎巡隊八名於十二點時各執槍械出防在商會前後馬路沿途巡邏 
[暫禁車輛往來]  
　　陸軍六十一團陳團長前夜派軍隊二連計有兵士一百八十餘名佩帶鎗彈在南碼頭陸家浜東西各要道嚴加巡邏以防匪黨騷擾並禁阻行人坐車往來於是夜七時起直至天明始回營銷差 
[李旅長之布置]  
　　混成第三旅司令部門首東西南要道及内庭各處前夜共設機關砲九尊並由李旅長命令水陸各營營長督率兵士荷槍在南市火車站曁城内各街道分叚梭巡均至天明撤散回營安靜無事 
[水上之查察]  
　　穆警長前日令知水巡區區長嗣後防務須水陸並行每日無分晝夜勤加查察以防匪徒在水面偷運軍火及種種違法之舉動 
[法租界之防範]  
　　法總領事甘世東君副領事李君副捕頭藍君前日據華探目黄錦榮等報告聞有謡言謂是夜又有匪黨擬將南市軍警各廳署及市政廳放火焚燬深恐擾及租界爰特派令探目黄錦榮顧紀生二人帶同通班包探在南市城内各處偵查又派沈得福韓邦逹二人帶領各探在製造局一帶密查匪黨動靜直至天明始回 
[謡言急宜消滅]  
　　上海縣吳知事因前夜又起謡言除布置防務外特與穆警長及商團會會長等根究造謡之原因以便設法消滅免致居民惶恐 
[浙軍來滬協防]  
　　自叛黨攻擊製造局之事發生後陸軍部曾電江蘇都督如蘇省兵力單薄可向浙省調撥以免北兵南來惹人猜疑兹因謡言未息恐有死灰復燃之患而滬地原有兵警不敷分布故由程都督商明浙江都督朱介人君派撥浙軍六百名於前晚乘滬杭末班火車到滬駐紥高昌廟會同防守 
[二團二營之大功]  
　　李旅長以上月二十八晚叛兵蔡子廷等被擊敗竄後幸由第二團二營兵士冐雨冲出得以拿獲叛兵十一名旋又在草畔内先後尋獲叛兵抛棄之六密里八快鎗十四桿繳部存儲自應將該營出力官兵員名造冊請奬除照律犒賞酒肉并賞洋五十元外業於昨日令飭該營長劉義華詳細造册呈候轉請奬勵 
[製造局今日開工]  
　　製造局各廠現由陳督理核定於今日（卽五號）一律開工惟工匠衆多恐有匪類混入是以一概給發袖章所有各工匠出入之門亦已規定炮廠練鋼廠鑄銅鐵所各工匠應由大局門出入槍廠工匠由北局門出入機器炮彈兩廠工匠由西局門出入不得踰越一步上工之前不准爭先落工之後不得逗留昨已將規定工匠出入局門出示曉諭矣宋案今日觀 
[抗告手續之遲緩]  
　　地方審判廳於五月三十日公判宋案時原告代訴人金泯瀾高朔兩律師因該廳不依審判廳試辦章程第十四條之規定出票拘傅趙程到案與應犯併究决定提起抗告被告辯護人楊景斌律師亦以該廳法官非正式任命審理訴訟不能認爲有效請求抗告當經張清樾廳長承認在案兹悉金律師已將抗告書送逹到廳張廳長本擬即日呈送江蘇高等審判廳請爲核辦惟楊律師抗告書尚未提出繕送且日前開庭時之筆錄亦未繕就故尚未呈送云 
[蔡廳長辭職之原因]  
　　地方檢察廳長蔡季平君前日電致蘇州高等檢察廳請求辭職原電已載昨報昨有人特詣該廳謁見蔡君詢其辭職原因蔡君答稱予素以尊重法權爲前提自來滬接任後宋案旣未解决近又發生京廳協傅黄興問題此等重案殊難依據法律行使職權自揣菲材不得不請求解職以釋重負云云外間謂蔡君辭職係因司法部挽留陳前廳長一事發生非其眞相也 
[商界對於時局之主張]  
　　全國商會聨合會總事務所於六月三號致北京全國商會聨合會各省代表函云敬復者上月杪接准大函祇承壹是冬電亦敬悉諸公爲國事奔走調和黨見已有把握毅力熱忱至爲欽佩南方自製造局事發現後雖經軍警撲滅而人心仍復驚惶本總事務所力爲維持各業商團亦晝夜防衛民心藉以安定兹際新絲上市盜賊蜂起各幹事分投各處辦理善後致遵處函電敦促速舉代表迄未解决昨開特别會議僉以事關大局未便延擱公議先以本總事務所名義函請孫黄陳三君通電各省表明素志其有謀爲不軌者一體嚴拿盡法懲治並電北京國民黨本部以國家爲前提一致進行如是則三君愛國之心可大白於天下彼乘機思逞之匪徒當可從此歛迹不復託名倡亂而貴代表調停其間得此通電着手亦似較易一面再舉代表尅期北上以副諸公之殷盼合先函逹台端統希查照爲荷 
　　又致孫黄陳三君函云敎啟者光復至今瞬經二載我商民初以脫離專制故不惜生命財產贊助大舉清廷退位南北統一諸公雄才大略固已有志竟成薄海人民亦以克享共和同深慶幸雖兵燹之餘元氣未復而人心漸定商業亦有來蘇之望方冀次第建設福利可期開歲以來各省商務甫經發動不意三四月間謡言四起險象環生疊接各省商會函電報告商貨停頓市面凋零綜計暗中損失不啻恒河沙數匪徒乘機煽亂意圖刦掠驚風駭浪尤以他處爲甚自製造局變生諸公念締造之艱難慮防患之不密曾見報載致電程督請將肇亂之人務獲懲辦具徵諸公心乎國是力杜亂萌然遠道之人傳聞異辭各省退貨止運恐慌倍昔告哀之電紛至沓來本月一日衆商在敝所集議僉謂諸公胸懷坦白在滬之人皆所深悉而遠地受亂徒之謡惑日夕疑懼影響所及大局益危自非消釋其疑慮不足以安人心而衛商業擬請諸公通電各省表明素志其有謀爲不軌者一體嚴拿盡法懲治並懇電致北京貴黨本部以國家爲前提一致進行庶幾諸公愛國之心乃大白於天下彼造謡生事之匪徒自知計窮力竭不復敢公然倡亂俾大局日就平靜而我商界亦得忍痛須臾力求恢復諸公手創共和首重民意當蒙俯如所請以濟時艱並乞迅予示復無任企盼專此奉布 
[請聽陳博士之偉論]  
　　寰球中國學生會訂於六月五號晚八時請美國哥倫比亞大學哲學博士陳煥章君演說（孔敎與現在政局之關係）陳君爲孔敎會幹事兼任孔敎會雜誌總編輯以爲今日欲謀救國非恃孔敎改良政黨議員及行政官之道德不可届時必有偉論聞到會旁聽者毋須入座券云 
[地方廳注重禁煙]  
　　禁煙局所獲烟犯向由該局長問明解送第一初級檢察廳預審明確照章判决兹由地方審檢兩廳長查得私賣私吸仍未盡絶若不將禁令加嚴斷難收效業已商明第一初級廳嗣後如有烟犯概由禁烟局直接送交地方廳訊明嚴辦昨已實行 
[煙議員之伸伸縮縮]  
　　蒲淞市議員張祿張　等私食洋烟經禁煙局飭傳不到移請地方檢察廳派警往傅等情巳紀昨報昨據張祿到廳聲稱家住治下三十保四圖奉諭傳喚定於陽曆六月十一號到廳訊明以便送往禁煙局調騐但議員家中别有事故可否展限十天到廳候示蔡廳長以所定期限未便更改所請着不准行仍着届時投廳聽候送局調驗 
[保全高行鄕固有區域]  
　　高行鄕鄕董顧澤堯爲公民會分析區域一事呈奉省長批示云内務司案呈據呈稱高行鄕固有區域現有公民會妄議分析請查禁等情已悉查該鄕以二十二保内十三個圖分爲固有區域早經該縣知事列表呈報在案該鄕民何得妄議變更候卽訓令該縣知事查禁此批 
[請免麩稅之誤會]  
　　中國實業會上海分會呈奉省長批示云據呈請免麩稅以惠民生等情查麩皮一項向無免稅之例前據泰來等三公司全年各認繳稅錢八百千文卽係援照光復前成案辦理來呈謂係光復後新加苛稅未免誤會至麫粉免稅亦僅限制機廠所製一種爲提倡實業抵制洋貨起見亦非凡係麫粉皆可免稅所請應毋庸議 
[輾轉定貨之虧累]  
　　商團會員葉惠鈞之子葉春岩控甬人張瘦石担保陳子谷訂定通州花子逾期不交請追所付定洋及虧損洋共一千二百九十元前晚由廨傳訊先由原告上堂供稱去年由被告担保向陳子谷訂定通州花子三千担付交定洋三百元當卽將貨轉定與日商豐泰洋行嗣因逾期屢催不交以致應得之利益計洋九十元分文無着且反央人向日商理處按照舊曆二月底市面結價賠償日商盈餘洋九百元是以具控並延律師上堂請追質之張供認担保屬實並稱愿代賠還原告所付定洋三百元至於虧損一層因陳子谷現已避匿實在無力担任求鑒聶襄讞以張旣已担保應負責任惟原告請追虧損之數是否屬實非查明貨價不能定讞判張交原保限兩禮拜自向原告商理一面仍候函請商會查明二月底市價復到再核 
[墨店暫緩發封]  
　　城内查二妙堂墨店主查濟璜在公共公廨控告族人查頌修私收賬洋九百餘元並冐牌等情業經中西官訊明判令不准冐戤並限繳賬洋嗣因被告逾限不遵復經訊判將被告所開之二妙堂墨店發封備抵在案兹悉被告所開之二妙堂係與周正記曹壽記陸謙記等合股故由周等延梅吉言律師投廨聲明奉諭發封之二妙堂查頌修祇有二股應請暫緩發封巳經中西官核准於昨日宣佈堂諭如下現據梅吉言律師聲稱該店係周正記等股開請將昨日所出發封堂諭暫緩執行姑准周正記等代被告先存洋二百元倘將來訊明該欵不敷仍須向各股東追繳並出具保單該店貨物一概不得私自搬運倘有遺失惟各股東是問每日貿易賬目隨時報告公堂聽候訂期傳集兩造訊明該店究竟是否股開抑係查頌修個人之產再行核斷候該股東等將存洋二百元並保單呈交到案卽將該店啟封此判 
城内 
[地方審判廳民庭批]  
　　（上海佛敎公會等訴福禪擅押公產批）狀悉據稱青蓮菴僧人福禪以箇人福禪以箇人名義擅押該菴公產於永慶救火會致令同岑小學校有礙敎育一部之進行果如所呈該僧人實屬違反法令破壞公益但原告一面之詞尚難遽信應候定期傳知被告人等到庭質証再行核奪（永利公司呈訴請追公欵批）狀悉查閘北市政廳覆函内有司徒順記於元年四月間申請將發封姚繼枝等產業除公欵外備抵商欠乞先立案等語應候移請市政廳將此案實情查復到廳再行核辦（朱誠忠辯洪愼之等不理劃欵批）狀悉交單付銀自是正當辦法惟須與張吕氏直接交涉不得以此對抗善意之第三者仰即央請洪愼之等出爲調解一面交單一面付銀以清債務而免　轇 
[地方檢察廳批]  
　　（吳連喜爲胞姪吳海昌在押請求交保批狀悉查吳海昌竊船一節早經本廳訊明起訴應候同級審廳判决未便遽准取保（陳章氏請求開釋陳鮑來批）狀悉仰仍遵照前批聽候定期公判可也所請開釋之處未便准行（石四桂呈訴夤夜被刦求請從嚴究追批）此案正在偵查着候查明再提訊究 
[地方審判廳牌示]  
　　照得本廳設有繕狀一所原爲繕收人民詞狀機關乃查有唐小標薛阿林冒領養妻一案不將狀紙交由繕狀處繕呈逕由郵局寄來核與訴訟程序不合本廳礙難受理除將來禀批斥外合亟牌示仰各訴訟人知悉嗣後訴狀須由本廳繕狀處繕冩呈遞不得擅交郵局寄送以符定章而免自誤 
[查拿當夥]  
　　南匯縣公益典當夥吳緒芬前因捲娵銀洋避匿無蹤由該當控經該縣檢察廳查知吳避匿滬上移請上海地方檢察廳於昨日飭派法警赴萬聚碼頭興記繩索店附近一帶調查拿辦 
[土棍宜懲]  
　　西北鄕曹家渡商家永階堂等十一户於昨日至地方檢察廳控告該處土棍薛善貴每日聚衆行兇硬覇擾害商民呈請提究等情蔡廳長准卽提薛到案質訊核奪 
[烟犯送廳]  
　　禁烟局調查員昨在公義碼頭查獲烟犯馬王氏王和尚夏金良及烟具二十二件解送到局嚴局長命送地方檢察廳訊明罰辦 
[地保得賄]  
　　廿三保十五圖鄕民倪永生近將田二畝有另絶賣於倪慶章得價洋四千數百元賄通該圖地保陳榮　私用白契蓋戳事爲該處鄕公所查悉報告吳知事於昨日飭吏下鄕將陳榮寳等拘案以便訊究 
[船夥溺斃]  
　　三泰碼頭船户顧子卿昨至地方檢察廳訴稱船夥阿毛昨晚飲酒過醉回至船上失足溺斃尸身尚未撈獲因恐他日别生枝節呈請備案蔡廳長諭令赶緊打撈尸身陳明再核 
[裁縫挺撞]  
　水仙宫附近成衣店主王關華至地方檢察廳控告同業顧炳江無端糾衆到店行兇推翻作檯扯破衣料等情由廳派警查明將顧提案由葛檢察官研訊原告伸訴前情請求懲辦並追償損失質之顧供詞支吾問官詰其因何行兇毁衣顧供毁衣行兇皆我分内應辦之事問官以其野蠻向之喝斥詎顧非但不服反出言挺撞胡閙不休問官大怒喝令法警將顧立拘下堂收押候究 
南市 
[罪犯遷居]  
　　第一初級檢察廳看守所遷至該廳隔壁第二號石庫門並以附設第二區之看守所併入各情曾紀前報兹由檢察員吳運昌君規定該所爲第三看守所巳將各罪犯一併遷入矣 
[物色人才]  
　　淞滬警察廳長穆杼齋君昨日令知各區長着於十天内將所屬各員名姓填送表册並將平時功績一併開列以待擇優升拔 
閘北 
[私帶烟土]  
　　馬阿美私帶煙土十六包被禁烟調查員查悉會同崗警拘解司法科訊問據稱自有烟癮偕金阿瑞來滬共買三十二元分十六包並非販賣判移送檢察廳訊辦 
[運動何人]  
　　黄兆泮前日扭陳桂初至六區控稱去年因欠欵案被押第二初級審判廳陳亦在押詎陳釋出後至我家中以代爲運動開釋爲由向妻子騙去衣飾當洋九元八角請爲究追當解司法科訊問陳供確曾代黄運動並非誆騙判一併移送檢察廳訊辦 
[累及乃弟]  
　　吳秉鈞扭張阿祺至曹家渡分署控稱伊女被阿祺之兄張洪森誘拐捲逃張供其兄與吳女現匿上海昨解警廳司法科預訊一過判移檢察廳核辦 
[串拐婦女]  
　　陳三控王大馬五周四等串拐伊妻許氏由偵探隊查獲昨經司法科覆訊一過判移檢察廳訊究 
公共租界 
[幼女受創]  
　　蘇州婦人周鄒氏向在北京路七百十五號薛姓家爲乳媼其女阿榮現年九歲卽在附近壽康里七百六十三號門牌南　人邱毓廷家爲使女近因女之下體潰爛經氏察悉一再詰問該女始則隱諱繼稱半月之前被姨太太聳恿主人將我蹂躪受創氏聞之駭異卽偕該女至老閘捕房控告捕頭以女受傷屬實飭送仁濟醫院醫治一面派探調查實情禀候提究 
[取締漏捐]  
　　公共租界定章凡開駛汽車之人均須向工部局損領執照始准開駛無照者卽以違章論罰詎近來每有無照之人開駛汽車兹經英美總巡卜羅斯君查悉昨特通諭各汽車夫人等嗣後如無執照開駛者查出卽行拘罰不貸 
[不應說謊]  
　　徐家匯路鄕民泰德榮將十三歲養媳蘭田領出圖賣由捕查悉拘解公堂訊據秦供女係前妻陳氏所生並非養媳因領往二阿姐卽劉江氏家游玩亦非價賣奉飭該女暫留濟良所秦押候查明劉江氏是否開設妓院再核在案兹經捕房查得劉江氏並不開設妓院昨又解請公堂復訊據秦之胞弟秦德年女之寄母吳俞氏投訴該女係自幼領爲養媳實非陳氏所生英領康君以秦將女賣娼一節無憑注銷惟不應在公堂說謊擬判禁錮西牢半年王襄讞以查照現行刑律當事人說謊應照案情之大小酌斷照此案情無此重罪康君謂泰西各國文明公堂辦法無論原被與見證人等如果謊言其罪均在三年以上判押半年尚不爲過王君不然旋復磋商良久判秦押兩月以儆女交其寄母吳俞氏具結領回 
[縱火無憑]  
　　捕房查悉河南路牋扇店主洪敬宜將火油潑於布蓬上取火燃燒將洪拘解公堂押候勘明再核在案兹經公廨中西官前往勘得該店門板下面雖有火油氣味惟縱火並無實據昨特飭令捕房將洪帶案復詰一過諭令暫行開釋如捕房查出證據再行提究 
[違犯所規]  
　　英商羅白臣控著名地販葉徽生將僞單抵銀等情由廨押追在案兹因葉將火油爐私帶至押所内被駐廨西捕查出以其違犯所規昨晨將葉帶案請究判發押捕房三天以儆期滿仍帶回本廨收押 
法租界 
[添建房屋]  
　　法捕房每期解犯至公堂外面另有房屋兩間先將各犯暫閉屋内聽候傳訊現法領事以案犯較前衆多房屋兩間未免擁擠現在天氣漸熱亟應擴充故特飭匠在原有房屋之左側添建三間不日卽須動工 
[流落異鄕]  
　　捕房派人投廨禀稱吳菊元不知何故投浦自盡由巡捕查見救起送案請示詰之吳供湖北人來申找友謀事因日久無就衣物典盡難以回家無奈出此下策判在罰欵内提洋十元資遣回籍 
[逃犯就獲]  
　　積竊張和尚爲探拘獲曾於解廨時脫逃昨日復被包探查見拘解公堂請究張供因畏罪脫逃自知該死叩求恩宥判管押一年逐出租界 
雜評三 
[商會聨合會之根本滅謡策]  
　　讀商會聨合會之致孫黄陳三君書而痛哭流涕於商界受困之深矣夫商界之所以百業停頓者以受謡言影響故謡言之所以能有力量而影響於各方面者以鼓煽者多託詞偉人故其實偉人自偉人鼓煽自鼓煽者一般社會固巳知之然而謡言之卒綿綿不絶者夫亦因社會崇拜偉人之深奸人利於假借以自重耳以孫黄諸公之素志彰彰在人耳目復何待於表明然而諸公爲撲滅謡言計爲杜絶此後假借計我知亦必樂於出此（我） 
[陳博士演說孔敎之眞旨矣]  
　　孔敎其眞今日政治之泰斗哉 
　　自漢以來學士大夫號爲崇孔然往往棄其精華而墨守其糟粕科舉之毒之有害於孔敎也匪淺鮮矣 
　　今幸矣科舉廢而學校興行見以孝弟謹信植倫理之基礎以立人逹人擴世界之大同異日者始乎中國普及寰球準之古今而咸宜合之東西而不悖其斯以謂孔敎之大也歟無巳試卜之於陳博士之演說（萍） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
[游戲文章老三老四說] [  滌骨]  
　　滑頭之少年無論其貴賤妓院之侍兒無論其長幼呼之曰老三或老四其命意何在令人難解說者曰四减三餘一三乘四得十二一加十二和爲十三語云三句不離本行命意之深妙在焉人謂此中人無知無識今亦能解算術之三昧其言信然耶否耶（二） 
[滑稽廣告] [  鈍民]  
本公司自運各種應時要品價廉物美久蒙各界推許無煩贅述兹值民國成立凡百設施均宜一洗從前陋習振刷新機庶足以挽危局而奠國基本公司有鑒於此特向天國運到鮮紅良心百萬個清白公正心百萬個　面具二百萬副以應同胞急需幸勿交臂失之如蒙官紳賜顧尤爲歡迎恐未週知特此佈告上海希望路共發里天良無限公司謹啟（二） 
[自由談五更調] [  血眞]  
　　一更一點月出山申報送得來呀呀得狠别張才丢開先要緊看自由談眞可愛無事體呀看子消閒呀呀得狠又好免睏懶 
　　二更二點月已亮游戲文章呀呀得狠頂好白相又有短來又有長空心想海内外呀文豪健將呀呀得狠當俚做戰場 
　　三更三點月正明海外奇聞呀呀得狠戲劇批評詩詞選錄在尊聞小說新自由花呀兒女情深呀呀得狠大家歡迎 
　　四更四點月照樓談話會起頭呀呀得狠名目叫自由贊成入會做稿投軋朋友只因爲呀見面弗能够呀呀得狠要將小像留 
　　五更五點月光暗文字結因緣呀呀得狠大家情願名士丰儀得仰瞻更喜歡投稿人呀惟恐入紙團呀呀得狠望得眼睛穿（三） 
尊聞閣詞選 
[倫叔惠卿二公招集小萬柳堂] [  伯嚴]  
　　小萬柳堂爲世傳稍遠囂市依平川榆竹秀邃映原隰樓居弄筆鴉巢顚廉侯眷屬並奇雅陶翟趙管人歸賢方髯携孫比阿巽酒釭初喜買紅纒（方髯孫重審爲廉侯新擇壻）因緣招我厠耆碩長廓據坐腰脚便繫駒各近揩癢樹俯齧纎草平如氈河流波暖臨几案片帆下上摩晴簷櫓音欵乃自清絶哀雁隐隐來遥天圍啜越茗翻舌本撝呵五運觀三淵壁間倪畫疎野極忠憲楹帖光屬聨錦軸復展韓幹馬仰攢蹄踠神翛然半世移情坡谷詠披對謂可奴龍眠建章潑墨亦豪宕如鯨湧海驥渴泉東瀛俗尚奬遺逸購致競許輕萬緡唐寅沈周擅染綴坐覺衣袂生雲煙餘幅已　記名氏古姿殊狀俱精研嗟余繪事那究悉但契二老癡流涎（樊山乙盦精鑒賞）僂指歲紀擾殃變形影無異夔憐蚿孰信婆娑萬物表麻源桃洞横眼前霑醉跨車心語口勝趣同參黄蘖禪 
[游曹家渡小萬柳堂贈南湖先生芝瑛夫人一首并乞敎和] [  繭叜]  
　　遠游易爲悲况兹避地人孰知龍蛇窟乃與鷗鷺親東風蘇萬柳淑氣啟潛鱗雲鶴有仙緣結翼向天濱空溟坐吟嘯桑海目逡巡輪帆共光影喧寂互相因鶯燕自笙簧呼吸納星辰簪裾凌寒碧紈素惜芳春潮音漱市囂野渡隔羶塵極目但蒼綠瞑想契玄眞南湖風日美京維物候新梁孟堪充隱漁樵可避秦嗟余滯天涯雞犬識仙鄰他日訪桃源庶不歎迷津 
[有美篇陸子野衲余獲交十餘年明逹誠愛天趣流行非俗儒所能夢見病起薄醉細檢感情以五古一章贈之] [  酒丐]  
　　燕雀聚千萬不如鳳皇良桃李競穠郁不如蘭蕙芳人生重交道亦貴擇其長龍華有美人顏色嬌施嬙入時眉樣好被服增輝煌昔年顧子介相遇龍華場姻緣結如意好合矢毋忘長命黄金縷同心白玉床不顧輕離别孤負雙鴛鴦但願長相見琴瑟無參商祗知郎憐妾無任妾思郎郎有三寸腕妾有丸廻腸良辰去苒苒短髮易蒼蒼寗爲伏櫪馬無爲挾瑟倡江湖多荆棘屠狗皆登場丈夫愛兒女莫漫抛故鄕 
 
[投稿者如愚]  
顏省字如愚年二十八歲江蘇丹陽人現庽南京民國大學 
自由談話會 
　　一個名字不知毁壞人間幾許品格一個利字不知喪盡人間 
幾許廉恥一箇私字不知墜落人間幾許道德一個慾字不知戕賊人間幾許性命嗚呼名也利也私也慾也誤盡蒼生 
德之製造取良心五分胎敎三分和氣一分熱血一分和之卽成賢之製造取慈善四分嚴厲二分莊重三分用熱血一分和之卽成勇之製造取膽量三分耿直三分俠情三分用熱血一分和之即成智之製造取閱歷三分心靈三分口齒三分用熱血一分和之卽成才之製造取文學三分夙慧三分逸情三分用熱血一分和之即成右五方之製造皆須自煉世無售者吾國男女同胞自知有缺者逕須依方製之無不奇效如果有效開方者不受謝儀[  粲霞]  
無學問之苦較之身繫囹圄爲尤甚我青年同胞知之否[  惠民]  
劇談[  玄郎]  
　　中舞臺新編之夾谷却齊行將起演矣此劇爲大聖人　發經濟學爲破天荒之傑作届時社會之轟動賣座之發逹可預卜也惟孔聖一角甚難扮演不比飾關壯繆岳武穆者祇須以雍容嚴肅英武忠藎見長便可稱職往昔伶界之不敢率爾操觚輕於一試者大抵限於學識之譾陋程度之不够深恐　虎不成唐突先師貽譏大雅也以汪筱儂之淹雅尚不敢嘗試其聖賢戲之難演也可知此劇出自王又宸之手筆而又宸又號稱文人届時或飾孔聖然又宸瘦小文弱身叚上似巳不稱就吾人讀經所得之觀念而論雖未得親見至聖先師之體格爲何種式樣似當擇清奇矮壯之身材如劉永春其人飾之差足以符合社會之心理摹繪大聖人之舉動言語如一味斯文則失之太迂跡類腐儒如鋒芒太露則失之過火演成狂士須知孔聖合道德政治敎育文學而萃成一家者與禰衡等人正大有區别也竊謂從事於此者於周旋中規折旋中矩之中須寓莊敬威重之意於正言厲色駁斥詰責之際務合詞嚴義正之旨態度尤須落落大方威而不猛不激不隨不亢不卑蓋以孱弱小邦對於泱泱大國其立論將事過激則易起釁端過弱則有失國體折衝樽俎之間務須機警嚴肅方爲得體稍一不愼不特貽笑方家抑且玷辱聖賢扮演此角其難誠有逾於尋常戲劇萬萬者吾深望中舞臺同人細爲研究幾經審愼而出之也 
小說 
滑稽小說 
[花果山（四）] [  瘦蝶]  
　　天下的事往往壓力愈重那反動力也愈高秘密會所辦之事屢經失敗也不知流了多少的血却不至鼓衰力竭後來兩次舉事黄狼精亦與其列總算他平素研究的走法甚好每見風頭不佳他便一溜烟的走了這兩次起事的地方一在長沙一在黄花江都是花果山的管轄地看官們都知道的又過了些時悟空接着花果山的急電報告那邊鄂山上革命軍起義焚燒督署攻佔兵工廠舉黑猿爲都督傳檄各山蘇浙湘皖贛等山聞風響應次第反正長江一帶遍竪白旗惟軍餉竭蹶不易籌措悟空聽得這個好消息知道火候已到可以脫頴而出了便紏合了幾個同志分途出發遊說各國并向各僑民募助軍餉他本是個大演說家别人如何不被他鼓動就當他一樁要事有的捐助金錢有的犠牲性命眞是尼姑養囝衆人有分悟空也就乘機回到花果山看官要知道花果山上共有二十餘個山頭每山爲一部其時南邊各山雖皆獨立脫離狐政府的覊絆然尚有山南的金陵城未曾得手悟空因聨絡各機關報竭力鼓吹果然各山頭助兵的助兵輸餉的輸餉羣策羣力復加以金錢運動各狐兵無心守城金陵城一鼓而下那守城的狐兵紛紛亂竄義軍排隊入城一般小妖兒無不歡欣鼓舞簟食壺漿的虔誠迎接都道不到百日居然還我河山重興舊業從此可以永享幸福了南邊旣定北邊各山頭也都響應黄狼精與那飛鷹等組織臨時政府悟空遂被舉爲第一任的總統心中着實快意以爲不負佛祖所囑遂派定各部總次長分科辦事改用正朔用的正朔却是陽　你道什麽緣故原來悟空久住西天連那花果山舊時常用的年曆也都忘了故此藉口世界各國均用陽曆且豫算案較爲便捷不問情由毅然决然的改了等到蒞任的誓詞發出來那些小妖兒方纔知道開通的呢倒也無可無不可的獨是那頑固的終不肯幡然變計總說我們山中自有甲子怎麽却用起西洋曆來他不是要想用夷變夏麽這山南的事粗有眉目大家就商量北征說狐政府不推倒目的終未算逹到就此你組織一隊鐵血軍我也招募一隊北伐隊蝦兵蟹將頃刻編成花果山中先前並没甚麽多兵如今召募起來要行就千要萬就萬眞是容易還有那些開通的女猴也是編練成隊投効起來以枕蓆之工夫參戰鬥之計畫眞是落得燥脾也不顧花木蘭在九泉下笑煞（三） 
短篇實事 
[科舉害] [  覺迷]  
濮某者浦東之南滙人也前月子赴戚家讌得親見其人焉年可六十餘長髯垂辮服清制冠帶有問曰辮何用何不剪則聲色俱厲曰寧使割我頭終不任剪我辮也日至城中行無定所食則酒肆憩則茶樓凡有慶弔必至至則狂天悖地常自言自語語無倫次若傷心人若厭世者闔座鄙薄之不顧也然有犯之者駡立加以故人無有與較短長者時而向人道前清功德時而向人背八股試帖又時而稱揚前輩宿舊若非常羡慕時而唾駡當今人物若非常怨讟時而笑時而哭時而拜時而揖尤悲歡無常人呼之曰濮痴子誠確　也喜弄文所至輒題滿壁際文至俚俗見尤卑下不堪讀予初不解其因何故而若此問之故老則曰彼少時攻苦讀書積十年窗下功夫應童子試屢不售旣而其兄若弟子若姪盡入庠或食餼而巳則年逾四十依然老童生不覺自慙益苦攻試仍不獲雋尋科舉廢志願絶遂成痴疾故今對人言猶戀戀於青巾一襲也然家本豐清之末造捐例大開改其行求貴不難也斤斤於科舉一途何爲哉豈非愚而自誤乎我以是知科舉之害人深 
　　覺迷曰今而後千方百計運動而不得一議員者將如濮之成痴亦意中事也吾知讀吾之科舉害而有誹笑濮之愚者矣安知他日者不更有人著選舉害而有笑人之益愚者乎（三） 
文字因緣 
[新篁女士歌有序] [  東埜]  
　　女士姓程字藴秀浙西禾郡新篁里人也幼嫻文藝美姿容旣長適同里陳君西溪西溪固新學界中錚錚者女士旣歸西溪則主持某女校事絳帳春閒綠窗人靜每與西溪酬唱著有倚雲樓唱和集閨房之樂有甚於畫眉者無何女士病醫藥雜投參苓間進竟無效果彌畱之際以興漢大任勉西溪無一語及家庭瑣屑事從此月缺花殘香銷玉殞天實爲之謂之何哉去歲武漢起義東南響應西溪往來蘇滬間奔走國事立功甚偉固由西溪忠義奮發所致亦未始非女士最後贈别數言有以激之使然也嗚呼是可風矣友人周才爲之立傳余感其意爲作歌以表之 
　　秋風一夜新篁路吹折瓊英花滿樹草木含愁山戚容問天不語日又暮鴛湖之西郡城東川源百折山摩空天地靈秀有時啟誕生巾幗之英雄英雄兒女總多情竹馬青梅幼訂盟日暖香閨朝咏絮風微珠户夜談兵洞房深鎖千金刻妾自憐才郎慕色鴛鴦枕畔是夫妻銅雀硯前稱敵國（即用我家笠翁句）有志從來事竟成崇閎校舍接層城綠鬟問字雙行立絳帳論文一座傾巾幗才華珠朗潤家庭敎育錦前程且將咏絮簪花志來作春風化雨情詎料紅顏原薄命子規催去一聲聲燈前窺鏡易銷魂病裏容顏更莫論芍藥籠烟春有限梨花着雨夜無痕燭奴惜别還垂涙宿鳥嗁枝合感恩一霎曇花如夢也杜鵑聲裏月黄昏庭院深沈夜色午一縷香魂渺無主恨海難憑精衛填情天莫倩媧皇補漫說當年貌若花那禁今夕涙如雨悽惻遺言不忍聞願郎殺敵奮厥武去年赤幟漢陽城一聲霹靂天下驚試展男兒好身手蘇滬决策立功名上復春秋九世之大仇下慰泉臺百結之精靈揚漢聲兮鋤異種英雄氣卽美人情我聞昔者梁紅玉東南半壁支殘局縱有先聲樹鼓鼙更無彩筆填詞曲又聞從軍花木蘭連錢駿馬黄金鞍行軍省識生平易殺賊從知死後難異哉女士擅絶技研精韜略濡柔翰天如假以數十載女權萌　開其端一朝奄忽謝塵世蘭摧蕙折增辛酸風颯颯兮雨蕭蕭天上人間兩寂寥遺恨試聽鸚鵡訴國魂空向美人招吁嗟乎神洲女界黯無色歌成投筆長歎息君看是涙還是墨 
 
 
 

Page 11

 
 
   
 
 

Page 12

 
 
   
 
