# 1934 - 200 - 4908717

 

Page 1

 
 
[新印本草備要醫方集解告成] [  圖書集成局代]  
　　本草備要一署爲休寗汪訒菴先生所輯舉金石草木禽獸　介之人藥品者於其性質攷其功用　引斃博詳盡無遺後附湯頭歌訣一編尤爲習醫者所不可不　首冠圖說亦頗筆墨精工披覧之餘殊覺爽心豁目兹由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刋本爲最精稿兹又得武進名醫費晉卿先生評點益覺應有盡有無美不臻每部亦三册碼洋六角是二書也珠聨璧合久已名噪醫林世有欲種杏成林者盍各購置案頭爲簡練揣摩之助乎 
[新印大字本子書二十二種增附鹖冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行子世者以杭州局刻本爲最　惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緣蔭堂上海文瑞樓蕪湖汴梁文苑山房出售 
[情法兩盡說]  
　　昔東漢卓茂有言律設大法禮順人情自有此言而世之用法者知所通融矣亦自有此言而世之玩法者得所遷就矣慨自三代而降人心不古譸張爲幻詐僞滋多若必事事以法繩之誠有如茂之所云一門之内小者可論大者可殺者况人之罪狀愈出愈奇往往有法律之所不載幾欲窮於比擬者而其間亦或有愚民不知從而誤犯或有遭逢不幸抱憾難言其情旣有可原於法卽無庸過執此聖王制禮所以節天下之人情而儒者引經所以平天下之庶獄也無如近世習申韓家言者矯殘刻之弊而流於姑息獄莫大於民命乃狃於救生不救死之說使死者銜寃地下生者竟逭天誅縱凶暴以賊善良甚至不忍於一家哭而忍於一路哭是姑息者殘忍之極者也重以邇來仕途厖雜旣鮮愷悌循良之吏亦罕精明幹濟之才無論印官委員概存一苟且省事之見命盜案件固多避重就輕其餘雀角鼠牙户婚田土動曰本當照例懲辦今姑從輕寛免求其所以從輕之故詎合周官八議之條此而亦以禮順人情爲解嘲也豈得乎哉滬上五方雜處宰斯邑者號稱難治近廿年來旣派帮審之員又免四叅之限庶幾事無不理政通人和至於租界公堂事尤叢脞案情之離奇變幻異於尋常下至花間案牘幾於無日無之地方官旣不能執法禁倡則燕燕鶯鶯亦是窮民無告雖其人至賤其事至穢一經涉訟到官官必爲之剖分曲直而其情節之較重者亦必盡法懲治譬如鑑空衡平因物付物豈必以風流宰官自命而爲若輩作護花旛哉卽如本月二十日本報所登花間命案廿一日報登英界公堂瑣案内扒手蘇遇生卽蘇稼生僞裝闊少在棋盤街倡寮與妓女應二寳卽金二寳流連兩夕乘間竊取金飾值洋一百六十元之數致應倡因鴇兒殷阿寳責索原物無償情急吞烟斃命及報捕房後由捕頭飭包探拘蘇至案供稱應倡自願將各物送給其言抑何可笑夫天下豈有暫借他人之物而可以之送人者倡家之一絲一縷皆從皮肉生涯得來卽令以自有之物願贈情人在有仁心者亦且不忍收受况以本非妓所自有之物探囊竊取致楊花薄命遂爾玉殞香銷此等人忍心害理充其量可以無惡不作此次由公堂送縣究辦雖治以威逼之罪亦所應得諒不徒以尋常竊犯治之也乃同日所載瑣案中又有賊犯沈銀和裝作狎客竊取妓女金翠紅金飾珠翠皮衣逃往蘇州由包探移提來滬吊贓請究一事此事幸爲金妓所自有之物無人責索耳否則又釀一起命案與蘇犯有何分别問官第就事論事判令管押半載期滿後笞責二百板亦云幸矣大率滬上拐騙上徒惟於此等地方易施伎倆而尤於夏間爲便蓋夏令行頭易於置辦一件官紗長衫一身官紗或雪紡短衫褲一頂紡綢洋傘一柄鵰翎扇一串香珠合計不過費洋二三十元便可擺擺搖搖自稱闊少至於花叢狎友類聚滋多於是引類呼朋日間則四馬路青蓮閣一榻烟茶晚間則張園一乘馬車趾高氣揚孰能窺其底裏者而不知其心毒於蛇蝎其性狠於豺狼滬諺所稱爲六十日大少爺者若輩半皆溷跡其間迨至織女渡河以後此輩漸漸匿跡銷聲不待桂子飄香而始露出馬脚也要之拐騙之徒何地蔑有而滬上尤多所願南面之人遇此等案件必有以痛懲之於法不貸而無情可原將見民害除而頌聲作豈特倡家已哉 
[委購銅鉛]  
　　杭州訪事人函云浙省洋價短絀皆由制錢缺乏去年設立鑄錢局鼓鑄制錢發局兌換錢價爲之稍貶惟局中每日兌換者率多向隅而銅鉛又將匱乏遂由防軍局憲委陳大令永昌赴申定購復委黄大令福元會同辦理俾得早日解杭以資接濟 
[裁减薪資]  
　　金陵訪事友人來函云督署各書吏所發薪資多寡不一每月有四兩六兩者有十兩二十兩者峴帥欲節經費因於各書吏薪水之多者概從裁减以昭劃一又於前數日傳見先鋒官數十員或云亦爲裁汰冗員起見故逐一傳見分别去取也 
[淸查船隻]  
　　漢口訪事友人來函云湖南糧剥船一百餘號到卾已久不日卽須下駛上憲因恐内有夾帶私貨等情事故委漢鎭牙厘局員羅恒年司馬金壽前往淸查○武昌江上划船林立往往有攬客多載等弊張制軍因定章程張貼通衢俾若輩永遠遵守復恐有陽奉陰違者故又委龔明府瑞淸沿江逐細淸查併分别頭號二號三號船隻各給號牌爲記以免將來借端混弊 
[搶犯正法]  
　　寗波采訪友人云斬犯張圓金陳阿狗皆搶却長山橋航船之盜上月獲諸象山縣境解經鄞縣楊穉虹大令訊實詳請就地正法上憲准之本月二十日淸晨接奉釘封公文隨會同城守營馬叅戎飭役由獄提二犯至大堂叱令綁縛舁赴南門外法塲斬决梟取首級解至江東化成庵凉亭懸竿示衆 
[臺灣火警]  
　　有客自赤嵌城畔致書本館云西歴六月十九日三點鐘越一刻時曉星漸落天甫黎明臺北府日人所設警察部庫中忽然火發警察全部悉數付之一炬巡捕所用之號衣刀劍亦歸烏有聞之日人謂庫常密閉空氣不得流通以致所儲提燈七十餘筒火星迸裂致肇此灵其然豈其然乎 
[去莠安良]  
　　寗波訪事人函云寗郡係通商口岸地方遼闊牽車服賈者踵趾相錯往往有游手好閒之輩專事詐騙名爲空手黨遇有可欺之人或稱索欠或稱磕碰擁入茶坊紛紛爭論名爲吃講茶稍拂其意卽强搜身畔罄其所有而後已迨訛詐得手卽在茶坊誘賭甚至招雇串客彈唱淫詞現經府憲程太守力爲整頓也有六言告示徧貼通衢以昭炯戒其文曰訪聞城廂内外俱有茶店開設游手無業之徒相率麕聚終日與人稍有齟齬糾黨强行拉入名爲 
 
 

Page 2

 
 
　茶評理必須罰錢方息良民畏其兇横不敢與之爭執若輩得步進步遂可任意魚肉迨至詐錢到手自謂賭本充足誘令經紀小民日夜打牌擲色大者蕩産輕生小亦廢時失業店主抽頭漁利不顧干犯法律甚或故違禁令出錢招雇串客夜間彈唱淫詞尤屬大壞風俗本府執法如山務當除盡惡習特此出示諭禁各宜自知斂迹倘敢藐視抗違仍復顯蹈前轍一經本府訪聞定卽嚴提究責 
[未雨綢縷]  
　　漢蘆建築鐵路久已奉旨遵行一俟夏水退消富興工建築聞督憲張制軍已先期札調裏河某字營勇前來沿途彈壓矣 
[夜巡嚴密]  
　　杭州訪事友人來函云浙省藩署失竊後聞運臬兩署亦被偷兒穴牆而入幸爲巡更人所見未遭胠篋現在各大憲嚴飭各叚巡查認眞查察惲方伯擬捐廉於大小街巷增設栅欄雇用夫役嚴加防範土叚保甲提調及總巡輪流查夜巷栅於二鼓後一律上鎖上准擅開 
[養媳節烈]  
　　鎭江訪事人函云有王姓女郎者小家碧玉也幼年許字南門某姓童養在家已有數載今則摽梅迨吉將詠實七實三矣不意上月某日某姓之子因病逝世女恐爲强暴所汚遂回母家母以女尙未結褵不必柏舟自矢擬央月老另繫紅絲女自念實命不猶不願衾裯别抱遂於某夜吞服阿芙蓉膏自盡某姓聞此消息向王家索人滋擾不休未知日後作何了結嗟乎舉世滔滔誰復知以貞節爲重女獨之死靡他從容赴義誠難能而可貴矣語云醴泉無源芝草無根於兹益信 
[花叢揮刃]  
　　鎭江訪事人函云有蘭香校書者築香巢於小街南首過其門者惟見簾波圓颺爐篆香凝望而知爲此中有人與障袖塗脂者迥别近則鶯遷他處其舊居另有他妓棲止芳蹤本月十七晚有某武員之公子偕哨官某姓及親兵四名閒步平康思一覩玉人風貌七十鳥微笑承　曰今日兩位貴人甚風兒吹得到此無怪昨晚燈花送喜的溜溜圓若紅珠也但蘭香業已移家空勞玉趾將奈之何公子問曰然則室内何人曰老身新種得錢樹一株現方有月中伐桂人同在枕函邊聽神雞報啼也公子曰彼何人斯敢來據此豔窟速下逐客令毋令乃公以老拳奉敬也客聞之勃然怒曰藐爾小子只好在馬糞堆畔飽嘗臭味此間香窟豈讓爾專房哉公子微哂曰誰不知我汝乃瞻若雞卵乎喝令親兵拽客而出將肆兇毆客亦非雞助戔戔者攘臂一呼互相格鬥公子突出七首剌之客身受數刃奄然倒地公子乃率黨呼嘯而去龜子懼釀禍急延醫者治之然傷勢非輕恐不能免於饒舌也 
[會景寂寥]  
　　杭州訪事人函云杭州鹽橋廣福廟土地蔣神相傳於六月初九日誔辰每届懸燈結綵演劇十餘日男婦進香者熱閙非常初八舁神出巡有朝闕遊社及拜謁祖廟諸典今年本擬照舊舉行前因杭州府林太守查某元帥會時發下告條云凡迎神賽會聚衆歛錢者拿獲重辦不貸徧貼各廟門前是以此會亦不敢踵行僅在廟前空塲行拜闕謝恩之禮并由掌案書執笏至祖廟中拜謁蔣氏先祖前導僅用燈牌二對鼓樂一班鑼帽傘扇而已省中男婦方欲一擴眼界而如此簡略殊不足觀乘興而來未免掃興而返惟廟中鋪設俱極華美並雇淸音灘簧南詞在彼彈唱略有點綴耳 
[石頭城喜雨記]  
　　金陵訪事友人來函云入夏久旱不雨官憲設壇祈澤數日來仍火傘高撑炎威烈熾劉嘉澍太守復於十七日親往靈谷寺龍池取水至十八日夜半忽聞聲如泉湧人皆從黑甜鄉中驚回好夢翌日晨起依舊大雨傾盆直至鼉鼓二鳴始止二十日晚膳後又銀濤倒瀉溝澮皆盈都人士欣喜異常僉謂賢太守之竭誠故得邀蒼蒼之渥沛也 
[退省菴賀雨詞]  
　　杭州訪事友人來函云武林亢旱以來已二十餘日禾苗漸槁農民於望日聚集多人前往府署跪香叩請官憲設壇求雨太守准如所請飭縣在宗陽宮設壇求雨并命地保掮牌曉諭民間自十八日起禁止屠宰三天并率同總捕府孟司馬水利分府陸别駕邑尊蕭明府詣壇叩禱至午後陰雲滿布阿香車御豐隆而至不移時雨師梲駕遍灑甘霖勢若傾盆晚間又復細雨廉織次早略放晴光午後陰雲重合入夜雷雨交作宛若銀河倒瀉得此優渥之沾想鄉民無不慰如所望也 
[鹿耳濤聲]  
　　日本報云新竹城内有城隍廟焉每年東歴七月十五日附近各村好事者麕集於此鳴鉦伐鼓謂爲禳疫驅災習以爲常幾如定例本年先於十四日舉行者幼數百人如狂如醉中有一童子高立臺上用刀自劙頭額祥血淋漓警官叩以故曰示神祗靈騐也有知之者言臺地多疫其人先製成藥劑奇貨是居欲托爲神靈所賜奇友故特忍痛而爲此也○當日人攻臺灣時已有本願寺僧人航海至臺布教及臺事旣定來者益多目下臺北有日僧三名基隆宜蘭鹿港新竹各一名臺中二名都九名○僑居宜蘭城内之日本人計四十一户一百六十五人内男子一百十名女子五十五口其人大都爲雜貨商此外惟旅店二三家至艋舺一埠則妓樓三十五家酒肆五十四家飲食店二十三家旅店二家娼妓多至一百五十五口藝妓一百八十口駭緑紛紅觸目皆是過其地者如入萬花谷錦繡林也 
[十四訊租船案]  
　　英商信隆洋行因租船一事與支應局互控業已十三次會審所有讞詞疉紀本報昨日午前十點二刻時第十四次會訊承審官蔡和甫觀察英總領事韓能君偕繙譯鳳夔九太守副領事蕯允格君升座原告律師小威金生稱所呈各帳之内策二欵付生昌洋二千六百零一元三角現經白納處查有他項憑據須加洋七百元應將生昌一欵改作三千三百零一元三角五分蔡觀察謂有實據儘可更改担律師亦曰如有眞實憑據自可允准旋又將昨日所供待查之帳互對一遍或有或無均皆註明旋又交出武寍船九月分之帳曰此帳昨日因船主未曾交到故未呈堂今已開出可照所呈之帳總數洋六千六百餘元不必改矣又由武寗船主補開二三四月辛工帳三紙白納處又請將付祥牛廠銀七十八兩一條除去蓋卽昨日待查之件也担律師問白納處曰爾所開索欵總數共計銀三萬一千七百十八兩五錢七分今所呈各帳内有添改等項不免叅差將來尙須改正乎答稱自應改正因内有多項删改並新開各帳以致不符担律師曰現要問原告所索借欵之帳其總數則有二萬二千九百九十九兩六錢四分又洋一千一百三十六元計第一欵借行中買辦銀一萬一千兩此項借欵有無票據答稱有係買辦蔣伯衡之索欵信一封當卽檢呈上有此欵至四月三十號止計須加利銀六百兩問第二欵向船主借銀五千兩有無票據答稱有當卽抄錄借據上云邊列士借到許姆海銀五千兩言明不論何時可以索取每年起利照五十分算還邊列士卽白納處同股之東寳納簽字見證律師威金生担律師曰此係抄出借據可有索銀之字據否答稱有過一天可以呈出問第三欵借西孫連息銀一千六百零二兩五錢五分又一欵亦係西孫洋一百八十餘元可有票據答稱有惟以後尙須加利又問還支應局徐次舟銀三千六百兩有票據否答稱有其一紙計一千兩係二十八號呈堂一紙計六百兩係二十九號呈堂尙有二千兩之據未呈又還巧生洋六百八十四元七角二分又呈借延生銀三百兩之索欠據一紙問借祥生廠銀五百兩有票據否答稱有問借劉姓銀六百五十兩有票據否答稱待查問所有借欵各據業已呈堂惟内有徐次舟之二千兩及劉姓六百五十兩之兩紙未呈答稱是問所借之銀可是現銀答稱均是現銀問其銀可是全用在輪船上答稱是問所借之銀用在爾擔任項下約有幾多答已記不淸楚問爾借蔣伯衡之銀在未停船之前抑在停船之後答稱在停船之前問然則此銀有幾多用在船欵内且爾向蔣借銀共有二萬一千兩何以現在只索一萬一千六百兩答稱已經還過問何故只向被告索銀一萬一千六百兩可能明言其故答稱現欠若干卽索若干問書延生及劉姓之欵在扣船之前抑係在後答稱在扣船之後問爾借銀時欲將銀用在别項生意中抑卽欲用在租船生意中答稱先本 
 
 

Page 3

 
 
不欲用在租船生意中後却用在其内問借祥生之銀在扣船之前抑在其後答稱在扣船之後問借蔣徐延生劉姓之銀在扣船之前後答稱借蔣徐在扣船之前借延生劉姓在扣船之後問蔣之銀兩在扣船之前卽用在租船生意内乎答稱與徐之銀兩同用在内延生及劉姓之銀則扣船之後用去問扣船之前借欵有一萬四千兩之譜在爾擔任項下付過多少答稱共用三萬一千七百十八兩五錢五分問何時起何時止答稱自一千八百九十六年五月起八月止問實在用去此數乎答稱實在問付欵有已說過者除已付之外未付者尙有若干答稱尙未算出問可有大約之數答稱大約尙有一萬五六千之譜至八月分爲止問所開各帳何以並無日子答稱所呈帳内可以查閱問爾所索之數可有用在私欵内者答稱無之問爾借欵内共借銀二萬二千九百九十九兩六錢四分用在船上者約有若干答稱不多不過一千兩之譜問爾開帳上有三萬一千七百十八兩五錢五分用在武寗船上約有若干答稱二千兩之譜問爾所索兩欵共有五萬四千餘兩何以武寗一船僅有三千兩其餘可有實在用去憑據乎答稱均可呈出此五萬四千餘兩之欵僅三船之用寗州船尙不在内問爾所開之帳三萬一千七百十八兩五錢五分而擔任項下僅開二千兩其餘二萬九千餘兩將不索乎答稱是問可能將不索之意明言乎答稱只要被告將賠欵欠欵料理淸楚並仍照合同上辦理則可矣否則二萬九千餘兩一欵將來仍可索取其權自我操也問借欵各據雖已呈堂而索借之據阿以尙未呈堂答稱有幾欵已呈堂矣審至此已鐘鳴一點三刻中西官相約退堂定於翌日午前十點二刻鐘時再審 
[會訊盜賣菴地案]  
　　本邑法界東新橋南首延壽菴當同治七年由盧姓出資復向各户募捐建造延嘉定羽十陸蕙芳住持前年陸將菴屋地基永遠租與奥國商人魏聖取將庵拆卸改建民房去年張學海拖文徵等投江海關道轅控陸道盜賣庵地並牽涉陳錦華劉觀察批飭上海縣移提人証卷宗訊明詳報法總領事以此案關涉洋商例應會訊遂訂期禮拜五請黄大令會判昨日午後二點鐘時大令命駕出小東門換坐馬車至法總領事署偕讞員鄭景溪大令及繙譯何世剛君升座先向張詰訊訴稱陸道擅將庵地售去查此地前向張姓買來由小的等助資建造後與王松年涉訟小的亦在其中大令謂此案在前任陸大老爺任内控告曾經請示何以爾時爾並不在禀上具名今何忽然上控又傳施到案研詰施供稱小的在虹口行醫陸道不應盜賣菴地擬請追價充賑大令謂地方廟宇甚多何以爾等獨干涉此菴之事究竟菴在何處供稱在法界新橋南首大令謂陸道與王涉訟時爾等卽應到堂具禀又傳祭鼎勲研訊供稱職員係寳山縣人家住吳淞鎭候選巡檢向在吳淞某營當書紀素不干預外事因閱申報所紀法界公堂案知陸道盜賣菴地然此菴爲候徐氏所居職員與氏有親誼故氏央職員來滬向陸道查間及向陸道問及據云頂與衛生茂以十年爲限所得契價存莊生息職員告以侯徐氏待爾不薄何得將伊産業賣去據云非一人之意蔡旋將契據呈電大令閱視之下謂陸道擅賣庵地實屬非是此外尙有何事控告若祗延壽庵一事爾等可不必干預蔡供稱侯徐氏係女流不便到堂對質是以代爲伸訴大令叱令施張二人退下命傳陸道研究陸供稱道人年五十有五嘉定縣人自幼來滬同治七年建造此菴共費錢二千餘千除盧太太助洋銀八百圓外餘由道人籌資其地向張記中買得共九分七厘契據俱存在公堂因法界無轉換道契之例故托王出名後與王涉訟有案可稽道人尙有老母年逾七旬時常患病光緒二十年將此菴轉頂與衛得洋銀一千圓收到五百圓菴主虜少爺收去一百五十圓其餘經未春芳等存莊生息此菴係道人自已産業並無他人住過惟寄母侯徐氏曾住菴内尙欠道人洋五十圓大令問爾因何與侯徐氏立合同供稱道人與其姪同業蔡係侯徐氏之親串洋銀已交還據未收轉大令謂旣有憑據卽應收回此事皆在爾一人身上究竟現歸何人經管當日陳是否在塲供稱此事與陳無涉大令命傳朱詰問供稱小的係嘉定人向以訓蒙爲業延壽菴出賣之事由小的與夏子義余東升陸書巢介紹計價銀一千兩前有契據均係陸道列名且已完糧納稅故敢經手得主爲奥國人魏聖取大令將契據給陸觀看問爾是否曾畫押陸道含糊以對朱等同供稱小的等均係自已畫押大令命傳夏余推鞫夏供稱小的係蘇州人在滬訓蒙爲業此契由小的代筆余供稱此菴由陸道出立永遠出租契小的作中屬實陸道供契價尙未收足大令謂旣未收足豈肯畫押爾所供與契上不合是何故歟陸道供稱契上有不合之語尙求明察大令謂拆卸改造應憑得主爾旣出賣與人尙有何說魏聖取聲訴情由由何繙譯轉達大令謂此事早經轉立洋文契據在法領事署立案大令謂陸道曰統核各情厥罪在爾一人前縣陸大老爺曾出示立石禁止出售爾旣住菴内豈有不知之理試問爾於光緒十六年在縣署所具之結究因何事爾總不應將此菴盜賣隨命傳陳究問陳供稱此菴由陸道賣與洋商與職員無干張施等人有意牽涉顯見誣控惟職員與洋人相識洋人買得後曾同職員去看過一次旋由書巢代賣主商懇洋人加洋銀三十圓爲遷移佛像之費大令謂此事不得謂爲張等將爾誣控爾旣不于涉卽不應與聞加借洋銀之事又謂陸道曰此案罪在爾一人本縣衡情酌斷只有二法其一令爾將原産贖回然旣經拆卸改造祇可作爲罷論惟有將所收之價銀一千兩交出另在别處擇地建造以復舊觀又謂朱等曰爾等不究來歴擅自作中亦不得謂爲無罪今著爾等帮同營建菴屋可也遂飭將陸道帶回縣署著出具限結又令張等飭具遵斷切結候申詳道憲大人定案迨訊畢退堂報時鐘已鳴六下矣 
[無端遞禀]  
　　有杜戚廷者不知何許人前日貿然投道轅遞禀稱本埠機器盛行局廠林立現擬集資購地建造房屋設立機器公所至所購之地前已將單契呈案求請給示劉觀察閱禀之下不勝託異立飭書吏詳查案卷並無單契存案乃以杜揑詞妄瀆難保無藉端勒索情事札飭上海縣澈底究查 
[坍屋又見]  
　　虹口西華德路公平路相近由某洋商購地建造市房數十幢尙未工竣昨日上午十一點鐘時大雨如注此屋忽然坍卸鄰近居人但聞轟然一聲勢若山崩地裂而危樓十三幢已化爲瓦礫之塲矣 
[上海巡局紀事]  
　　本城大東門内同昌洋布店日前被騙子冒名恊成乾京貨店之夥串同挑夫藩晉卿卽殷晉卿騙去竹布十匹售與毛家弄左近朱椿和襪店中由同昌執事人遣夥石愼卿控追於十六鋪巡防中局經局員蔡蓉卿二尹提訊等情已紀前報前日之晚二尹又提案研訊先諭朱椿和夥張蕙卿曰爾店中買貨應察來歴何得貪賤買贓又諭同昌夥石愼卿曰此案爾旣探追而騙子在逃未獲礙難究追本委持平公斷爾可告知掌櫃各自認虧另給張蕙卿洋銀二十四元以便將起案之布領去張蕙卿當具呈領狀將二十四元如數具領石愼卿亦具領布狀呈案俟將騙子緝獲後再行澈底究追潘晉卿父李阿川保釋限令將串騙之人迅卽交案如敢遷延著保人交案比追○台州府屬某邑人陸大瀛陸小瀛寄居滬南盆湯弄内賣餅餌爲生小灜向隨某大員刻以賦閑在家重操舊業惟其素性懶惰又癖嗜　蒱大瀛略加訓斥終不悛改前日潛往小橋北首李公館中賭博大瀛跟蹤而往斥其游蕩小瀛不服誨并持門閂將其兄毆辱大瀛奔赴十六鋪巡防中局喊控局員蔡二尹以手足起釁逐出不准○有張某者開設箍桶店於本城東街已有多年前日與向在某洋行執役之阿坤言語戲謔遂致反顔將阿坤連踢數下傷及糞門倒地不起張見勢不佳乘機逃逸阿坤之母某氏聞信赶至擬向理論適總巡鍾受百明府道經是處氏卽攔輿呼寃明府詰得其情由諭令赶緊醫治俟提張到案從嚴究辦○潮州人鄭茂興賭徒中之巨擘也購地於虹口沈家灣設立賭樹四處廣收無業游民給青蚨若干使之沿途招攬賭客以致賭風日熾自經圓通寺巡防局員李蘭史二尹履勘後圍以竹笆飭地保查明地主並查拿鄭茂興到案請懲事後鄭將竹笆私行拆去依然在内賭博二圖地保查知禀明李二尹二尹謂此事須禀明關道憲然後核辦 
[法界捕房瑣案]  
　　昨日禮拜五鄭大令蒞捕房命提賊犯李銀泉至案以甫經釋出卽犯竊案著先枷號一月期滿後送改過所監禁○ 
 
 

Page 4

 
 
歹人張榮堂誘劉浦氏至浦東爛泥渡姦宿經巡防局員移送公廨大令訊供之下著照原斷先枷號二月期滿後責釋劉浦氏交其父浦兆榮覓保領回○周文元毆傷車夫王阿二經車寓主拘送捕房大令訊供之下著照原斷先枷號二月期滿後責釋○前日挑夫張心才爲計小漁挑行李至泰和棧中途遺失衣包經計扭送捕房大令訊供之下限三日内將衣包交案兹者計已回籍大令命將張交人保釋○沈元員於榮堂控傅亦山經賣靛青欠洋銀五十圓將假票唐塞大令訊供之下著押候交人保出赶緊理楚昨日沈於投案求追大令命提傅至案叱令掌頰傅叩首求恩大令諭令赶緊覓人保出限十日内理淸延干追比○前者蕩婦王陳氏在瑞福里開設臺基句引狂且作無恥之事經捕頭訪拿到案大令訊供之下著押候覔人保出氏在押日久無人具保昨日命帶案覆訊諭令赶緊覓保 
[爲善最樂]  
　　袁聲大經募四明吳大善士助施藥施棺施粥銀六十兩嘉郡大昌主人爲子維新久病求速愈樂助善捐洋五十元邵李氏洋廿六元施茶葉一小簍邵王氏求子嗣洋廿五元浙嘉徐蘭臺藥局兩次助天中茶二千服種德菩提之樹定綿瓜瓞之庥嘉貺遙頒頌忱莫罄矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海案瑣錄]  
　　黄小全扭控周阿二滋擾毁物當經蔣剌史訊究擬將原被告移送總巡局歸案辦理旣而飭差持名片至改過局將周銀福　案前日之晚升堂覆訊黄小全供周銀福借錢不遂屢來吵閙是以扭送巡防局轉送總巡局發改過所收禁其父母又來滋擾並被擊毁物件因此扭案求究周阿二供兒子與銀福素來規矩從未與人打架黄小全無端將兒子送局覊禁小的椅靠無人難以度日不得已向之理論一時氣忿擊毁物件現已知錯叩求恩典周銀福供年三十歲向業玉器素來安分去年某日在井邊汲水與黄口角被黄串同局勇孔幕將小的送局收押求恩寛宥周莊氏供與略同剌史以周阿二父子顯不安分姑念銀福已由總巡局責懲從寛笞責二百板具結交保如再滋擾定行從嚴究辦○宋步雲控朱萬山欠租圖賴求請押遷蔣剌史於前日訊理宋供開設樹行爲業所居房屋係沈姓之産由監生租下添造二問轉租與朱開設水果行每月租錢十四千文朱又轉租與羊毛行蠟燭店被欠租錢一百餘千屢次向索一味遊移是以來案呈控叩求押遷朱供本地人開設水果行租宋之屋按月將租金淸繳並未拖欠現因新築馬路宋欲加租小的不允致被揑情朦控求請明察譚子梅供在南貨店執事宋朱租屋之事小的並未作保剌史飭兩造將帳目核對有二處不符遂謂朱曰爾有意取巧本應照辦姑念生意中人從寛免究判令限日將房讓還所欠租錢著减還五十千限廿五日繳案如延嚴比○本埠爲五方雜處醫卜星相之屬江湖賣藝之儔于于而來趾錯於道而以邑廟豫園一帶爲麕聚之所去年有星士李少庚及陳某倪某等爲首以同業類皆孑然一身無所依賴倘有不幸死於客邸棺殮之費無從取資遂議創設公所每月每人收洋一角積少成多充作經費凡同業之人故世收過捐錢者由公所給發值錢十四千之棺木一具未經收捐之人則减半給發迄今並無異議乃有相士益萬夫者不愿照捐且欲謀充董事李等不允遂以藉衆勒索等詞控諸縣署黄大令正擬飭差查辦前晚有壽昌者伺大令拜客回署時攔輿遞呈李等公禀大令察閱之下問以禀中列名有十餘人之多何祗爾一人到案爾向操何業答稱前曾訓蒙現爲星士正在詰問益踵至禀稱此人並非同業實係訟棍由李等倩來頂替大令以兩造互相攻訐均非安分之輩飭將壽昌交差看管候再核示○前者　西莊控被李晉發誣　戳傷其兄生洲經蔣剌史迭次訊供已詳本報前晚提案覆訊沈生洲供是日途經高家行適已天晚又逢大雨擬至村莊暫避李晉發誣良爲竊攫去洋三十圓並被戳傷數處求恩嚴究沈西莊供與略同李供生洲前與張雲山等夥竊王二木橋某姓家之花衣此次又至小的家中穴壁行竊當塲拘獲身上尙有鎖匙一把求察地保楊慶林供奉諭查訪生洲實曾偷竊李姓之物朱春華供父名芳舟住李姓前村四月二十五日李姓失竊小的確見有賊洞三個父親被楊慶林騙至滬上現尙未回不知下落剌史謂爾父到案後由陸順卿保去何得至案胡閙李晉發固執不明大令候傳要証吳炳卿至案覆訊核奪 
 
[英界公堂瑣案]  
　　包探韋阿友禀稱竊犯張阿寳前因犯事解經大老爺懲辦此次又串同俞仁利李阿福竊取王增元徐公盛張榮泰等家衣服經小的先後緝獲人贓告知捕頭送案請究王等三失主投案領贓張供稱小的係浙江寗波府屬慈谿縣人流落此問無衣無食以致作此不端之事尙求格外施恩俞李同供稱小的等皆本邑人初次犯竊卽被拘拿屠别駕據情商諸薩副領事官然後判令將張笞責一百板發回捕房遞解回籍俞李各笞責五十板贓物分别給還失主○田陳氏訴稱昨夜有素不相識之曹阿小連叩小婦人家之門問之　遭辱駡由某號華捕拘入捕房今知捕頭已令包探解案是以訴乞究懲曹供稱小的夜深訪友悮叩田陳氏家之門突有多人將小的扭毆以致額上受有微傷别駡到令管押兩日○四百四十三號華捕解王士登李阿生至案禀稱小的巡路時見此二人互相爭閙有違租界定章是以拘入捕房捕頭令送請究辦王李同供稱小的偶因細故爭閙求賜恩寛别駕判令各管押兩日○包探張阿五解歹人吳愛生蔡阿法邵阿生上　禀稱伊等攫取張榮生家小孩臂上銀釧報捕後捕頭令小的拘送案下張投案申訴前情吳等同供稱臂釧實由小的等在途間拾得並非攫取别駕判令各笞責五十板贓給還失主 
[美界捕房紀事]  
　　　　　人王阿炳未知由何處竊得雪茄烟五箱持至百老匯路靜安街口就黑暗處藏匿爲一百六十六號華捕所見因卽拘至捕房捕頭飭押候解送英界公堂訊究○粤婦某氏家居北四川路仁智里其夫出外貿易前晚有甲乙丙三流氓强入氏室氏正言斥責三流氓去而復來氏不堪其擾濳由後户出奔告捕房捕頭令喚巡街捕拘拿三流氓始各散去 
[金陵官報]  
　　六月十九日惜音害院山長鄒先舉會知縣楊覲圭禀知在府署閱時務課卷畢調補廣昌營都司郭國揚叩謝咨文辭赴北上○二十日首府劉兩首縣均禀知得雨深透本日謝降撤壇均見奇兵左營徐青　到同知常陞奉示考試知州湯華袞知縣松齡薛華榮均奉示察看借補提前營守備郭開忠中營守備揚金鑄均到投文新選草堰場大使繆世德到由揚來祥雲翰船李家泰拔補泗州千總吳可傳叩謝均見知縣瘙璋奉府委發審差福安輪船黄友勝辭赴沿江放餉縣丞徐葆華到交鋪雙甸騐補釐捐差回又黄勷禀如奉江西督厘局松道委倒湖緝私差典史沈邦述謝委文閙東水臺差藩轅牌示甘泉縣邵伯司巡檢員缺前經請以候補巡檢李汝墉咨補現已奉部覆唯自應飭赴新任○二十一日湖北臬臺馬恩培見辭總理兩江營務處水師學堂准補徐州道桂城守恊楊均傳見同　劉卓械知縣馬瀛煥戴光楊覲生均禀知襲本畢又舒霈禀謝籌餉案内　保補缺後以直隸州用 
[蘇省官報]  
　　六月十六日金山縣劉禀到謝委施差知縣王寀禀銷崇明厘局差並謝奉委調辦吳淞貨捐局差卽辭○十七日通判任汝霖禀謝奉委聚路總巡差知蔣子蕃張峻基均禀知奉委文闈文案差又蕭啓英禀知奉委撫署文案卽日到差又胡調元禀謝奉委北路總巡差○十八日新選常州府無錫縣知縣孫贊元直隸人由京領憑來省禀到府經歴陳笏書禀知交卸署元和縣縣丞任事回並辭赴寗見憲制巡檢祝銘新禀銷留松差遣撫標中鎭叅府仉辭行赴松江臬憲五月分考試候補同通州縣月課今日給奬撫轅牌示恭照光緒　三年六月廿八日皇上萬壽令節應遵光緒三年欽奉懿旨於廿六日五鼓俱穿朝服齊赴萬壽宮慶賀禮其自廿五日起至七月初二日止前後　三日均穿蟒袍補掛掛朝珠撫憲六月分考試候補同通州縣各員开課出案超籌都守仁蔣子蕃姚壽祺周景瑗蕭咨英特等孫傳恕朱德魁孫喬年王鍾瀚嚴恭壽徐景寅李思棠監鏞臺等張峻其高麟超高守訓查燕諸胡調元孫寳榖魏士　富光祖吳光煜程慶明汪國奎鍾進賢高攀桂陸冠瀛許涵怡陳寳樽二等許慶春林廷堦王希曾　鎔炳易子亨王兆霖張寳　鄧復興江炳梁毅仁郭廷沛黄琳周煦山壽慶慈鍾壽康胡顯勲熊良瑞孫淦王熙宇德印劉敦義○十九日知縣韓國楹由寗回来入沈慶年禀謝奉委文闈執事差○二十日藩轅牌示照得上海縣　諭宣敬熙堪以飭令回任金曲縣劉裏辭知縣沈祖燕禀謝給咨赴部引見卽辭○二十一日丁憂直隸州王茂中由寗來通判任汝霖禀知到束路總巡差知縣洪爾振禀知奉撫憲傳考甄别知縣林尙辰禀謝奉委上辦厘局差卽辭並銷發審局差又何榮烈稟銷東路總巡差並禀知在藩署内閱卷又周淸溱禀知在　　　卷 
[江西官報]  
　　二十三日通判范啓恆拔委本班一次知縣章爕理加級紀錄從九吳頤福卸辦龍泉保甲回○二十五日補用孫裘紹箕徐銘新俱署謝考孫如寳解漕折京回湖北賑捐加同知銜馬肇修辦鄱陽正卡吳寳路卸辦安仁卡回 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年六月十一日京報全錄]  
　　宮門抄○諭旨兩道錄前○湘撫陳奏紳士捐助賑銀懇恩准予建坊片○黔撫王奏爲到任接印任事並謝恩摺○直督王奏總兵因病出缺請旨迅賜簡放摺○御史鄭奏爲整頓辦理倉務各員摺○學政徐奏爲舉劾教職各員摺○東撫李　奏爲江浙漕船二次放洋日期片○川督鹿奏爲命婦紳士捐資助振懇恩准予建坊片○六月十一日兵部太常寺太僕寺八旗兩襲　日兵部引見四十一名刑部十一名正黄蒙九名正白滿六名鑲紅蒙七名廂紅漢八名兩翼十四名火器營十二名武備院二名○莊王那王倫貝子松溎孫家鼐耆齡各假滿請安○定公請假十日○成勲黄希忠預備召見○召見軍機成勲黄希忠○○陳寳箴片再光緒二十一年湘省長衡等府因旱歉收災區甚廣經臣先後奏明開辦賑捐以資接濟兹據籌賑總局司道詳　據衡陽縣知縣陳梓敬淸泉縣知縣盛綸會禀稱淸泉紳士現任湖北藩司王之春遵故祖父一品封典王徵第故祖母王黄氏遺命捐助賑銀一千兩又江蘇徐州府蕭縣知縣劉本億遵故父二品封典花翎候選道前任江蘇太倉州鎭洋縣知縣劉瑞凝故母劉蔣氏遺命捐助賑銀一千兩又據現任廣東瓊州鎭總兵申道發遵父申明用嫡母申蕭氏命捐助賑銀一千兩衡陽縣紳士候選知府魏敏修遵故父魏棟生母魏張氏遺命捐助賑銀一千兩先後將捐款交賑務局紳騐收分撥被災各都核實散放又據代理瀏陽縣知縣賴承裕詳在籍五品銜指分江西試用府經歴譚嗣棨遵故父正一品封典同知銜儘先選用知縣譚繼昇母正一品命婦譚唐氏命捐賑銀一千兩又指分廣東試用鹽運司運同劉澍捐賑銀一千兩先後交賑局兌收賑濟災黎又前統領老湘虎字營廣東高州鎭總兵余虎恩遵故父祖德母黄氏命以生前所積餘貲存典生息捐助賑銀一千兩赴局交收各等情均懇轉詳奏請建坊詳請具奏前來臣查前次順直賑捐章程凡捐銀一千兩准隨時援例奏請建坊在案今湖北藩司王之春等憫念桑梓災黎情殷賑恤各遵遺命捐助賑銀俱及千兩與建坊之例相符合無仰懇天恩俯准將一品封典王徵第等各給予樂善好施字樣准其建坊以昭激勸之處理合會同湖廣總督臣張之洞附片具陳伏乞聖鑒謹奏奉硃批著照所請禮部知道欽此○○貴州巡撫臣王毓藻跪奏爲恭報微臣接印任事日期叩謝天国仰祈聖鑒事竊臣渥承簡命巡撫貴州敬遵諭旨卽赴新任前於謝恩摺内附報三月十三日自成都起程在案兹於四月十三日抵貴州省城十五日准布政使邵積誠將欽頒道字三十號貴州巡撫關防一顆王命旗牌文卷等項委貴陽府知府嚴雋熙兼署臣標中軍叅將景恩齎送前來臣卽於是日恭設香案望闕叩頭謝恩祗領任事查貴州爲邊陲之要地扼滇粤之交衝半係苗疆巡防匪易夙非沃壤出産無多雖抽制兵爲練軍積久當更求實際必綏瘠土以寛政貧民乃各遂生機兼之籌饟項察吏治諸大端皆宜選擇以使能未可因仍而沿習臣輇材自愧鉅任難勝惟殫竭愚誠遇事咨商督臣崧蕃認眞經畫以冀仰答高厚鴻慈於萬一除恭疏題報外所有微臣接印任事日期並感激下忱謹繕摺叩謝天恩伏乞皇上聖鑒再臣路經四川及貴州各府縣地方暘雨應時麥苗暢茂民情一律安謐合併陳明謹奏奉硃批知道了欽此○○北洋大臣直隷總督臣王文韶跪奏爲總兵因病出缺請旨簡放恭摺仰祈聖鑒事竊調署通永鎭中軍遊擊黄懋澄報稱通永鎭總兵吳宏洛於五月初間偶感風寒旋患氣痛復增咯血之證醫藥兼旬迄未見效于六月初二日因病出缺呈請核辦前來臣查吳宏洛淮軍宿將忠勇冠時其樸實廉勤尤爲將領中所僅見年甫五十五歲遽以病殁臣實惜之除飭取生平戰功事實再行仰乞恩施外所遺通永鎭總兵篆務查有統領勝字營湖南永州鎭總兵買起勝堪以暫行署理員缺緊要應請旨迅賜簡放以重職守謹恭摺由驛馳陳伏乞皇上聖鑒訓示謹奏奉硃批另有旨欽此○○御史鄭思贊片再倉塲滿漢監督關繫綦重必須任用得人方足以資整頓定例由户部咨取各衙門揀選保送道光咸豐年間歴奉諭旨飭令愼重遴選核實保送不得以平庸闒冗之員濫竽充數各該衙門之堂官尤應愼選其人不可開奔競之風等因欽遵在案乃近來各衙門每以不甚得力之員率行保送查大理寺通政司中書科等衙門實缺不過數員或僅止一二員除不合例及另有差務各員外堪以保送者本屬寥寥往往以闒冗之員濫竽充數卽如通政司前保之經歴程鹿鳴出身市儈膺此倉儲重任安能有裨其他平庸之員亦復不少與其咨回於補倉之後何如愼選於保送之先擬請旨飭下户部咨行各衙門查照定例於實缺人員保送倉差務擇才具擾長操守廉潔之員倘揀選不得其人任缺毋濫至六部保送倉差舊例專用實缺人員嗣經議定學習期滿留部之滿漢候補郎中員外郎主事等官均准保送近來六部司員日見增多不乏爲守兼擾之員擬請飭部酌量變通吏　兵工四部向來各保送一員者今擬無論實缺候補准其保送二員户刑二部向來保送三員者今擬無論實缺候補准其保送五員務須愼選其人毋得濫竽以充數又於咸豐元年恭奉諭旨各倉監督有整頓倉務之責果能厘剔弊端著有成效自應酌予升途以示鼓勵等因欽遵在案擬請嗣後各倉監督任滿以後如果有才具出衆操守廉潔不受花户蒙蔽眞能整頓倉務者准倉塲侍郎擇尤酌保陞階升銜三年准保一次統計所保滿漢員數不得逾各倉監督六分之一並不准保無論題選咨留字樣庶於鼓勵之中仍復嚴立限制而奔競之風亦可息矣臣爲愼軍倉務起見是否有當謹附片具陳伏乞聖鑒謹奏奉旨欽此○○大理寺卿浙江學政臣徐致祥跪奏爲甄别教職據實舉劾恭摺仰祈聖鑒事竊教職一官秩淸祿薄不敷養贍求其一塵不染盡心訓迪甚非易易其安貧守分者無功無過其不知自愛者竟忘其爲師道之任甘居污下而不辭臣視學三年歲科兩試接見各屬教官朂以勤講聖諭化導士林體恤孤寒懲儆惡劣遇事持平秉公毋爲胥斗所播弄然積習已深難驟振也臣謹擇其賢否之最著者舉劾一二人以勵其餘黄巖縣教諭王爲幹器識閎卓有守有爲非司鐸一官所能盡其才該員前經海運保奏以知縣在任候選應請送部引見永康縣訓導王德玉堅苦樸實足以挽士習浮澆應請旨賞加國子監學正銜定海廳訓導王壽杞舉止輕溥心術猥鄙本不堪司鐸終年曠職赴蘇夤緣牟利且聞有乾没股分被人控告情事囑託彌縫尤屬不知自愛玷辱官箴應請旨卽行革職該員經前任撫臣學臣曾列保薦臣不敢稍存瞻徇目下各處商務繁興教職中藉端影射孜孜爲利者尙不乏人容臣訪查的確再行續叅合併聲明所有臣舉劾教職緣由理合恭摺具奏伏乞皇上聖鑒訓示遵行謹奏奉硃批另有旨欽此○○李秉衡片再本年江浙兩省海運漕船初次在東收口放洋日期隻數業經臣附片奏報在案兹據續准登州鎭臣章高元咨並據管帶登榮練軍遊擊王步淸及該管道府禀報本年三月二十五日起至四月初七日止江蘇金山縣漕船永發順婁縣漕船金恒興浙江石門昌化兩縣漕船金源吉計三隻先後駛入東境收口旋卽陸續出口放洋由練軍護送北上等情除仍飭查探續到船隻迎護催䟎外所有江浙兩省海運漕船二次在東收口放洋日期隻數謹附片陳明伏乞聖鑒謹奏奉硃批知道了欽此○○鹿傳霖片再川東灾廣賑繁遠近捐資恊濟查有合浦縣人現任江蘇元和縣知縣李超瓊遵其母三品命婦李黄氏之侖捐銀一千兩又漢州人候選郎中張光裕開縣人貢生王道坦均各捐銀二千兩鄷都縣監生張天錫大竹縣民唐五泮均各捐銀一千兩該員紳等或仰承親志或憫念饑黎所捐銀數核與建坊之例相符合無仰懇天恩俯准命婦李黄氏曁張光裕等各在本籍自行建坊給予樂善好施字樣以示旌奬除咨部外理合附片具陳伏乞聖鑒訓示謹奏奉硃批著照所請禮部知道欽此 
 
 

Page 13

 
 
[光緒二十三年六月十二日京報全錄]  
　　宮門抄○諭旨六道　　○開撫陳奏爲已故藩司戰功卓著據情籲懇恩施摺○六月十二日刑部都察院大理寺侍衛處值日無引見○怡王恩慶各請假十日○明喜祥祿預備召見○順天府奏京師得雨三寸有餘○召見軍機明喜　　○○頭品頂戴湖南巡撫臣陳寳箴跪奏爲已故藩司戰功卓著據情籲懇恩施恭摺仰祈聖鑒事竊據在竊前國子監祭酒王先謙等　名呈稱已故江西布政值陳湜自咸豐六年從曾國荃出師維時曾國藩方困於江右曾國荃率師往援先時陳湜之父開煦與羅澤南同授徒鄉里陳湜與羅澤南舊部相習悉邀入軍遂成勁旅曾國荃倚之如左右手遂隨同克復安福萬安等縣乘　進攻吉安曾國荃丁父憂回籍陳湜以營務處代統其衆是時糧盡援絶自二月至六月無日不戰無戰不克軍抵固江之竹江淸書夜未能眠食勇饑謀潰陳湜立斬二人以借米貸銀拮据經營軍心始固得保以主簿遇缺卽選並賞戴藍翎八年正月蔣益澧募師援廣西招陳湜相助陳湜卽募新中等營一鼓克復平樂府城賊大股竄近桂林之大灣車埠等處省城岌岌蔣益澧令領新中等營前驅由西路進攻賊巢賊斷西路石橋蜂擁出陣適值大雨陳湜乘賊不備取包巾縛竹而渡徑薄賊陣鏖戰三時焚其大壘二餘壘悉潰逐北三十餘里夜五更去進攻蘇橋　戰數日克之復剿平機石灣土匪隨蔣益澧攻柳州陳湜獨先抵三河口焚賊艇二十餘賊死無數進克柳州得保以知縣留廣西補用並加同知銜是時陳湜以積勞感瘴成瘧疾然力疾轉戰不得休息迨粤事稍平以病亟假歸九年石達開大股竄寳慶湖南省城戒嚴奉前巡撫臣駱秉璋檄募千人出祁陽往援兼辦營務陳湜因桑梓事急扶病强起至寳慶附城而營一月八十餘戰五月初三日賊大股來撲前雲南臬司趙煥聨軍失利陳湜以六百人赴援苦戰被圍分道衝出賊衆追者數倍足受兩傷收集餘衆拊循激勵軍勢復振明日賊大至緜百二十餘里我軍空壁出禦衆寡不敵勢將敗退適大雨如注陳湜乘賊槍砲盡濕縱兵突擊馬傷墜地暈絶親兵翼之以出然寳郡幸全實陳湜死戰之力値前安徽巡撫李續宜自湖北來援會同進剿肅淸寳慶祁陽等處得保免補知縣以同知遇缺卽選十年曾國藩札調陳湜赴皖總理全軍營務兼帶吉後等營隨曾國荃圍攻安慶建設塞縱湯口以蓄湖水守集賢關以斷賊援維時楊載福彭玉麟均統水師陳提往借長龍船二以土囊石塊沈江爲隄堤成而備僞英王陳玉成至見湖水汪洋氣阻遽退陳玉成又逼菱湖小舟以通糧食我軍亦率砲划入湖陳湜兵與曾貞幹蕭孚泗憑濠衝擊賊衆十倍於我陳湜以血戰却之傍水築壘以困城賊陳玉成死力來爭陳湜見賊勢銳於前攻因分軍抄襲賊後賊乃驚退遂克安慶奉旨以知府留於兩江補用开賞換花翎旋奉檄加統馬步十三營乘勝東下十月與劉連捷等攻克無爲州及運漕鎭東關等處蒙賞加道銜同治元年二月與蕭孚泗由運漕鎭擊賊于銅城閘破其浮橋奪獲砲船七號殲逆首精天義沙雅林於陳四月與簫孛泗周惠堂等攻破銅城閘賊壘進克巢縣含山攻取雍家鎭裕溪口奪取西梁山等處奉旨以道員歸部遇缺卽選自咸豐十一年陳湜方聞訃丁母憂禀請奔喪時戎事孔亟曾國藩以其精於調度爲諸將所敬服手書再三慰留方攻克運漕鎭等處時各將均蒙賞穿黄馬掛以示旌異陳湜以以墨絰從戎力辭奬叙曾國藩仍爲請賞給正一品封典以褒其功卒以哀思勞苦兼受暑濕遂有醫癰之疾假歸葬母甫月餘曾國藩飛檄飭募勇赴援江寗并飭湘鄉縣令守催陳湜臀癱未愈扶病起行旣至金陵曾國荃與商攻剿之策陳湜議欲復金陵非長圍不可欲合長圍非先得九洑州以斷其接濟不可曾國荃深以爲然復商於曾國藩從其議是時僞忠玉李秀成自蘇州以六萬人徑趨江心洲截我運道陳湜與蕭孚泗易良虎等奮力截擊道運以通其後李秀成偕僞傳王李世賢等救援金陵號稱百萬在濠外排列數拾層憯掘地道謀困我師陳湜獨以吉後兩營禦之火發牆坍賊乘缺口亟進陳湜與蕭孚泗悉力堵禦轟以火樂賊衆大敗復與劉連捷諸軍分兩路夾擊平賊壘數十座追至牛首山援賊數十萬由儀鳳門遁二年四月曾國荃大軍分六路進攻雨花臺石城陳湜率李定元等當中路令各營蛇行偷近石城石壘束草塡濠架梯而上衆賊竄遁陳湜與蕭孚泗易良虎等縱軍圍勦追過上方橋蹙偪人水者無數斬　數千人賊出大股潛匿附郭屋舍中陳湜軍俟賊少懈突出奮擊賊不得逞遂繞雨花台悉銳猛攻負創入城曾國荃以陳湜入軍以來聲威大震各營統將無不觀感思奮令總理金陵營務統西路各軍西路多水阻必得江東橋乃可進兵賊於要路建石壘阻水拒守陳湜設法進攻數月不下乃置攻具建浮橋將致死於敵人而諸將未之喻也乃傳令明日四鼓當進攻令軍中辱食至期仍不出如是者三八月十一日夜風霾蔽天咫尺莫辨度賊稍懈乃選銳卒數百涉流而渡潛匿壘下特製絶大噴筒望空飛擲賊方驚不已所部陳必友朱載武等已衝過浮橋往拔花籬晏恭山劉定發從右路抄出壘後吳隆海陳汝俊從左路抄至旱西門陳湜腹中砲子傷裏創疾進城我軍藥筒焚及木城前鋒引死士肉薄齊登先登者負傷輙蹶陳湜率吳隆海等抽刀壓陣士卒不敢却顧有緣梯而入者有向砲眼中蛇行而入者賊大驚亂我軍前後夾擊殲賊殆盡遂拔石壘由江東橋進偪次第破印子山七甕橋柴金山各要隘乃得合圍陳湜之力爲多得保著勇巴圖魯名號並賞加按察使銜三年三月金陵長圍旣合時地道三十餘穴俱無成功李成典與陳湜謀重開地道陳湜爲言於曾國荃並言地勢須從龍廣山而入遂定議六月十六日地道旣成卽時發火官軍四路剿擊疾趨各城門陳湜率吳隆海等五營猛攻旱西水西兩門月城僞忠王李秀成方率死黨狂奔欲向旱西門奪路衝出陳湜督大隊猛擊阻不得出賊仍折回淸凉山陳湜卽命收死士緣城直上守賊驚貴遂奪取水西旱西兩門而入薄暮陳湜遙見忠酋賊隊隠匿西南房屋之内並率所部極力搜剿李秀成遂爲提督蕭孚泗所獲李秀成在群賊中尤凶狡至是成檎不致逸出貽患東南實由陳浉猛擊之力叙功奉旨交軍機處記名遇有按察使缺出請旨簡放四年正月奉命簡放陜西按察使入都陛見荷蒙召對三次調補山西按察使並接辦防堵事宜七月履任奉旨前赴東潞澤浦解等處查看防兵山河溢口籌辦防堵事宜山西營務廢弛餉亦支絀陳提以臬司兼總軍事極力籌維乃陳議增兵造船請减京協餉各要務五禀經山西撫臣代奏奉旨嘉許晉省防兵僅六千人陳　以兵少不敷分布乃議造砲船請於曾國藩得洋砲百尊自砥柱上至龍門每一船成卽教以行駛攻戰之法六年冬捻酋張總愚謀自茅津濟河犯山西豫省西路州縣皆城守陜州正當賊衝乞援於陳湜時砲船僅成七艘卽分兵渡河入陜州助城守而親馳赴茅津水路戒嚴俟賊結筏將濟發砲斃賊無算復率親兵由北岸晝夜追賊自茅津至風陵渡賊不得逞遂越南原入秦大股踞三河鎭造浮橋謀渡渭陳湜亟調砲船泝流入渭賊浮橋已成大半發砲毁之又遣水軍數十人夜至三河鎭乘賊無備縱火賊驚竄自相蹂躪所格殺焚斃甚衆由是賊不敢渡渭從此遠去陜西巡撫臣劉蓉以陜湜越境剿賊入奏奉旨陳湜調度有方深堪嘉尙著交部從優議叙欽此是時僅以六千人守河方千七百里屢次禀請添募不許迨左宗棠督師入秦爲陳湜奏請增勢楚勇三千然緩不濟急十一月河氷將合而巡撫方六百里馳檄召陳提進省襄議軍事及至省聞賊由綏德西竄乃亟赴吉州守禦晡後得報先夜朔風嚴寒氷橋驟增數百里賊已由吉州愉渡竄晉陳湜自請議處奉旨加恩改爲革職留任旋經陜西巡撫喬松年奏叅朝命遣戍新疆仍暫留晉防守西河[  此摺未完]  
 
 

Page 14

 
 
[光緒二十三年六月十三日京報全錄]  
　　宮門抄○諭旨六道錄前○接續前摺○直督王奏派員購辦戰馬片○都統富奏爲派員祭奠吐爾扈特親王福晉片○六月十三日工部鴻臚寺鑲黄旗值日兵部引見四十三名頤和園四名○麟公裕德椿壽色楞額各假滿請安○熱河副總管恒啓請訓○徐樹銘謝放浙江正考官恩○張百熙謝放江西正考官恩○卽選道黄宗炎襲爵謝恩○長江水師副將鄧正揚謝恩○長江水師叅將楊福田謝恩○良培請假十日○大額駙續假五日○錫公請假十五日○薛允升續假二十日○達崇阿德山預備　見○提督衙門奏拿獲偷竊角樓木植賊犯小劉等三名請交刑部○召見軍機恒啓達崇阿德山○接錄前摺前署山西巡撫鄭敦謹以山西無知兵之員接替奏請照常督兵防剿乃盡以軍事委陳湜是時秦省回匪土匪所在屯聚蔓延北山諸郡縣日謀渡河掠晉朝旨飭陳湜嚴守西河不許再有一賊東渡陳湜乃募楚勇三千人分布澤州各隘以防東路而自守西河自龍門上至壺口量山口關狹作碉堡其尤散蔓者延袤作偃月城使宼來無路可入取人於營取材於山役不及民費不及帑半年工竣綜計袤八千數百丈並繪圖貼說進呈御覽自是晉守無恐賊或至南岸窺伺則命諸將渡河掩擊大股賊至輙自當之賊敗挫遠遁旋因留防出力奉旨暫免發遣者統率所部全軍前赴左宗棠軍營隨同剿賊九年陳湜遵帶果字全軍赴甘左宗棠飭駐靜寗一帶以絶金積堡之援並奏派總理陜甘營務處惟時各軍正攻金積堡陜甘逆回恐長圍將合時嗾悍黨四出抄掠意在卒輟官軍投塞運道以解重圍十月初八日羅家險之役陳湜督所部由間道馳至疊戰獲勝斃賊無算步賊殲除殆盡中路運道以通十一日陳湜飭所部由靜寗南道截賊高家塞合水川等處斬俘無算回堡白餘以次剪除馬化漋窮蹙乞降左宗棠以審機致决未可稍涉疏略奏派陳湜總理金積堡機要各務馳往妥籌萬全馬化漋雖陽就撫猶窖藏槍砲以萬數陰謀復叛陳湜盡搜獲之訊得其情遂斬馬化漋父子並戮其黨左宗棠奏陳湜辦理機要次第籌畫盡協機宜俾大局速臻妥協實屬勞績卓著奉旨開復原官原銜十年北路旣淸始籌剿西南兩路左宗棠令陳湜先赴靜寗州籌糧運察軍情又令議進攻河州方略二十四事悉從其議旣至靜寗分設南路糧局七十二處章程皆所議定八月陳湜所部陳汝俊陳締高等分路進攻康家巖一鼓下之奪取賊堡乘勝渡洮時賊踞大東鄉太子寺爲巨巢是爲河州總要關隘左宗棠派陳湜親往相度形勢會督諸軍力規進取陳湜旋同傅先宗等商議董家山由西而東盡於洮岸東峻西夷謝家坪一帶墳陀迤邐尙可攀登卽分軍三路更番迭進賊敗走連奪陳家山楊家山等處復飭吳隆海陳汝俊奪取董家山一帶大小賊壘逆酋馬占鰲見官軍力逼糾聚悍黨及撒拉循化各處悍回與大東鄉寗河逆賊麕聚太子寺環築卡濠壘卡林立力圖久抗陳湜復派隧分攻太子寺此大紅莊等堡血戰經日斃賊數百賊又於寨外加濬深濠勾結各悍回築壘六七十座以斷官軍狄道糧運陳湜復請左宗棠派徐文秀劉明鐙及親軍各哨各率所部裏糧赴援與傅先宗等分道並進立將黨川鋪各賊壘掃平十一年正月初四日賊復乘夜於新路坡前右兩營之間偷築三壘更據爛泥溝四莊爲犄角之勢糧道復梗傅先宗中砲陣亡初七日陳湜復派徐文秀等全師爛泥溝立將四莊一壘攻克斬馘無算未幾傅先宗所部因新任統將潰退徐文秀力戰陣亡並亡營官六人賊分兵繞赴柳州溝扼官軍後路糧竭援馳各營煮食馬革殆盡將弁大懼陳湜方張宴享士使將士然燈爲戲賊因輕之陳湜於是立飭董家山三家集康家巖各處壘嚴扼要隘並派沈玉遂陳廣發等滾營進逼血戰克之自正月至二月連日力戰必捷賊日窮蹙逆酋馬占鰲遣其黨十八人獻馬投誠陳湜與約四條一逆酋馬潮淙等四十餘人必先綑送一盡繳馬匹軍械一强佔漢人土地悉令領去一所掠婦女悉令其家屬認領各賊目均願從約於是收繳軍械萬餘件馬萬餘匹槍械刀矛三萬有奇遂復河州并陸續將狗齒子馬聾子馬彦漋等回目五六十名獲解正法進攻肅州連克保壘並搜捕寗河土匪一律肅淸未幾河州回衆蠢動高奉朝馬祥楊哈由什等造謠煽亂迫脅數百人據太子寺上下陳湜督軍擒斬三十餘名並獲馬祥誅之又飭馬占鰲分途緝獲三十餘名餘衆四散出示鎭撫良民地方安堵及馬本源桂源兄弟竄踞巴燕戎格廳暗勾大通營都司馬壽向陽堡逆目馬進祿等悍賊紏黨作亂奉上諭著飭令陳湜劉錦棠等妥愼籌辦無論是否就撫總以捕獲爲要不可稍涉迂緩致誤事機陳湜遂與左宗棠議綢河州守兵及降馬占鰲率所部間道疾進時大雪迷路山嶺危峻陳湜諭將士曰前有勁敵後無歸路糧米將竭苟不破賊不得生矣衆踴躍大呼競進三合三勝賊遂破潰散馬桂源兄弟逸去盡獲其孥極慰安之馬桂源偵知乃使人乞降陳湜以馬桂源馬本源皆以職官叛逆奉旨討捕特遂以奇計生致省垣由左宗棠請旨凌遲處死是時循化内八工亦請降大小堡寨干餘座陳湜卽　機招撫令盡毁其堡爲立約束二十餘條宣示于衆並修復城池設立文武官員循化旣平陳湜率兵回省行抵河州逆目楊哈由什康七個子復亂陳湜親往至王百户駐軍搜捕逆衆盡逃令提督張伸春率騎二百窮追二百餘里至拉布堮獲逆首二十餘人課之自是河州大定奉旨賞換奇車巴圖魯名號光緒八年奉旨著來見九年七月到京陛見十年正月奉旨發往江南交曾國荃差遣委用三月經曾國荃奏派總統江南馬步水陸各軍兼理海防營務處嗣因被議回籍十五年八月升任湖南巡撫臣王文韶奏保遵旨赴都陛見奉命發往江南交曾國荃差遺委用復經奏派總統江洋兵輪旋經署兩江總督臣沈秉成奏派總理水陸湘淮各軍營務處十月奉補授江蘇按察使之命二十年七月海疆事起率師北上旋因患病奏請開缺查陳湜秉性忠隷謀爲最優爲曾國荃部將之冠竊維軍興以來文武大員效力疆塲積勞病故者如前福建提督蕭孚泗記名布政使劉連捷均荷特恩予謐建祠陳湜與蕭孚泗劉連捷同爲曾國荃得力部將四路圍攻金陵　湜獨當西路同克名城而陳湜肅淸關隴出討邊陲之力居多如能同被硃榮尤足鼓勵後來戰將援案呈請具奏等情據此臣查已故江西布政使陳湜秉性忠亮智勇深沈昔曾國荃左宗棠皆倚以平賊軍中要重機務悉以諮之每戰必先審策情勢動出萬全臨敵致果有進無退其生平勲績多關大計如從曾國荃之克復金陵左宗棠之肅淸關隴同時諸將莫不傾心推服稱其於安危得失之間所全甚大有出於戰勝攻取之外者可否仰祈聖慈准於原籍及立功省分建立專祠以彰勞績而勵戎行出自逾格鴻施至所稱同克金陵蕭孚泗劉連捷等均蒙特恩予認建祠陳湜應如何加恩之處非微臣所敢擅請除咨部外理合恭摺具陳伏乞皇上聖鑒訓示謹奏奉硃批另有旨欽此　○王文韶片再據統領盛軍馬隊四川重慶鎭總兵呂本元禀稱該軍各營馬四間有疲弱倒斃亟應另購換補以資操練擬派守備王榮淸千總官文彩前赴喇嘛廟一帶選購高大　壯戰馬四百二十一匹解營應用等情除分咨兵部察哈爾都統查照並咨行經過地方官照章餧養接遞護送外謹附片具陳伏乞聖鑒敕部給票並由部知照張家口監督照例免稅放行謹奏奉硃批兵部知道欽此○○富　銘額片再查已故舊吐爾扈特親王庫林拉普旦之福晉烏爾古吉庫病故前經奴才附片奏明并照蒙古親三福晉病故例懇恩賜祭等因於光緒二十二年四月初十日奉硃批着照所請該衙門知道欽此欽遵在案兹准理藩院將内閣撰擬淸蒙字祭文咨送前來奴才當卽派委營前鋒校哲爾精額帶領通事前赴該游牧恭讀欽頒祭文並照例備辦牛羊酒金銀紙錁等物於本年三月初十日到該游牧祭奠現署親王印務之福晋巴雅爾泰率領伊卾羅勒莫札並并兩翼札蕯克台吉等恭迎道左哀戚盡禮感頌皇仁該前鋒校事竣回營銷差所須祭品銀兩入於塔城新餉雜欵項下隨案造報合併聲明謹附片陳明伏乞聖鑒謹奏奉硃批知道了欽此 
 
