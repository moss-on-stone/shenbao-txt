# 1921 - 143 - 4917338

 

Page 1

 
 
   
 
 

Page 2

 
 
   
 
 

Page 3

 
 
時評 
[蒙陜] [  冷]  
　　三巡閱會議之結果至今日而可預知者將有蒙陜之用兵蓋因一則已得經略而有征蒙之舉一則已擴陜甘之地盤而有武力統一之表示也假使南方用兵而果進行者是三巡閱之會議適成爲三方之用兵而已 
　　雖然用兵之事雖非我人所樂聞然亦非易事也南方之兵與陜甘之兵用於國内前事可徵當無大戰若征蒙之舉則前旣徒有其名而屢至失地矣今雖得欵得銜其能有異於前乎我恐欵雖日多名雖日尊蒙俄之匪未必因而自退也然則三巡閱會議之結果尙非用兵也特以用兵爲名得欵得權位得地盤以去耳噫嘻 
[專電一]  
　　北京電昨見張使言對蒙負全責剿撫兼施現因接濟未齊並未進攻非至適當時機不能總攻擊因蒙俄匪就地徵發水草頗易官軍則必需後路糧台充足層層接濟方可操勝算明清對蒙出兵均注重接濟并言今夕返奉（三十日上午十二鐘） 
　　北京電明令派張作霖充蒙疆經略一切剿撫計畫付以全權三特區均歸節制後方策應曹王會商辦理（三十日下午八鐘） 
　　北京電將令奉張任蒙疆經略節制三區（三十日下午六鐘） 
　　北京電政府擬任張作霖征蒙大使或稱西北經略所有熱察綏三特區軍隊悉歸調遣（二十九日下午八鐘） 
　　北京電張作霖西北經略使張勳征蒙總指揮已確定（三十日下午二鐘） 
　　北京電王占元以岳州閻部撤防後湘軍接防故改變行程先返鄂（三十日下午五鐘） 
　　北京電王占元今晨六點由京漢回鄂吳佩孚昨由津回保待王面商（三十日下午五鐘） 
　　北京電陳樹藩感（二十七）電守陜五載身經六十戰卒將陜局底定奉命免職深諒中央有爲難之處自當部署回京惟七年後軍餉政費皆由地方挪借計欠百七十五萬自應即日歸墊請速撥付以清手續佇候示覆（三十日上午十二鐘） 
　　北京電陜陳索欠六十萬並以鴉片未收請緩兩月交卸劉鎭華要求帮辦陜西軍務政府已許馮玉祥却之（三十日下午二鐘） 
　　北京電將有明令責成奉張討伐外蒙（三十日下午二鐘） 
　　北京電財界消息政府原存中行官股五百萬本月内完全押出又將續發庫券五百萬支付劵五百萬尙未通過閣議而用途已支配凈盡（三十日上午十二鐘） 
　　北京電航空署又出舞弊案洋員何爾德告發鑫記公司承造飛機棚廠十座有人指示多開五萬元并有證據照該廠原估價目竟溢出十二萬元之多（三十日上午十二鐘） 
　　北京電曹銳咨部催京奉路局從速自修山海關至海濱馬路第一第五段因我若不修英有代庖意 
　　北京電京漢光禄鎭車站二十六晨三百零三次車爲土匪二百餘刦車經路巡隊擊退部電地方派隊追剿（三十日上午十一鐘） 
　　北京電國際法庭審判員世界十五席照章每國保四員爲備選吾保王寵惠及慶常并美國際法專家摩歇曁瑞典公法家哈姆遽拉脫等四人（三十日上午十二鐘） 
　　北京電胡使電延琿日設警案迭與日政府交涉請其聲明設署理由迄未答復最近各使會議對該案又欲藉口保留五縣警權日來添設聯絡員密增武裝警察均於該案有關（三十日下午七鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電政府電顧使萬國國道公會六月十二開幕前已派定章祜列席希卽再轉知章代表迅速籌備提出我國决定開闢全國鐡路議案惟須區分修築未成者趕卽修妥而計劃未定各路借欵興修其權在外界地方限日收回以示自動（三十日下午七鐘） 
　　北京電魯田中玉電院腦病未痊醫勸靜養請開去本兼各職當局復電慰留（三十日下午七鐘） 
　　北京電贛陳電粤北民軍竟於感（二十七）日拂曉進窺大庾防營確有謀取該處防線野心除責成第五團三營分防大庾黄泥港等處外所有侵入贛防之粤軍已准備驅逐（三十日下午七鐘） 
　　北京電桂陸電粤桂兩方軍隊已在兩省邊界開仗粤軍黄大偉首先發難陳炳焜亦開砲還擊勝負未明（二十九日下午八鐘） 
　　北京電黑省護路副司令梁泮率隊赴吉林遺缺梁甲忠接允 
　　北京電湘商胡某盜用清吉昌花名請運蘆鹽十萬引出運動費二十萬（三十日下午一鐘） 
　　北京電直敎廳長擬虞銘新 
　　北京電中大學生壓迫董事會通過王正廷校長案（三十日下午二鐘） 
　　北京電陸洪濤眞除命令卽下 
　　北京電京蔚豐銀行因陳樹藩提欵五十萬擠倒（三十日下午五鐘） 
　　北京電滬寗杭路局長有改任孫多鈺息一說任傳榜繼 
（二十九日下午八鐘） 
　　天津電馬鄰翼决俟直敎廳長接替有人卽赴京就職 
　　天津電陷（三十）津警廳與日警署均派員赴塘沽調查日船工擊斃華工始末（以上三十日下午十一鐘） 
　　漢口電督署頃接電王督三十日晨六時十分出京回鄂（三十日下午五鐘） 
　　香港電陳炳焜徑（二十五）下令由梧迄懷集爲戒嚴區域陳炯明感（二十七）亦令西江沿江自三水河口迄桂界止爲特别警備區域並通電勸桂軍將領速去炳焜免其阻桂自治激成兵禍 
　　香港電機器業罷工風潮孫陳已力任調處 
　　香港電港前禁無照之顔料入境史督昨令取消（三十日下午八鐘） 
[公電]  
　　王寵惠通電上海交涉署轉各報館鑒前月路透電述鄙人對於遠東問題議論純係辛博森君之語謬傳爲鄙人之語也鄙人此次來歐偶與辛君同舟行經坎拿大辛君對某報章曾發議論報館記載遠東遇險客將鄙人與辛君二人並提排印早報誤脫一句因漏辛名遂致訛爲鄙人所言當日晚報已自更正訪員道歉比抵倫敦始聞路透電已據早報誤傳當經向報界證誤羣疑立釋仍恐遠東傳聞失實合亟聲明免致誤會王寵惠有 
　　長沙總商會等代電各省商會農會工會各報館均鑒近者吾國學界發起先向法比兩國請願退還庚子賠欵專作敎育經費敝會等以爲此舉亟關重要蓋民智不開民力末由增進賠欵不退學欵無處寛籌况賠欵爲四萬萬人公共之負擔興學尤農工商界全體之志願敎育界旣已倡導於前實業界自應繼起於後用特發起農工商界一體具書簽字參加請願庶幾羣情一致精誠可感友邦巨欵退還興學能培國脈謹攄下悃諒荷贊同請願書寄到即祈聯絡簽字查明寄交臨電屏營無任禱盼湖南長沙總商會湖南省農會湖南工業總會叩有 
世界路透電 
[英法對於上西萊西亞之主張]  
　　二十九日倫敦電巴黎與倫敦現所磋商者爲高等會議集會問題英國主張早日召集而法國則主張先組織協約國法律家軍事家與外交家之委員會詳細考慮上西萊西亞各項問題然後再開高等會議英國又主張分上西萊西亞爲三區域由波蘭軍德軍協約軍各占其一 
[澳相之英日續盟談]  
　　二十九日杜倫電澳相休士氏與路透社訪員晤談時言及英日盟約謂英美日皆不願有戰事澳洲當然不欲行可以激成戰事之舉動又謂太平洋日形重要將來不可限量故在太平洋之白人國當安好無間而採行公共之政策凡任何條約或協定足以損及對美友誼者澳洲不願與聞然若謂美國友誼將爲英日盟約所推翻則無理由也如美國亦加入此約則尤善蓋軍備競爭即文化之敵與戰禍之根者可因此而遏止也 
[英紡工反對減薪]  
　　三十日倫敦電紡紗工聯合會投票解决减資問題其結果反對減資百分之三十者占百分之九十五分半各廠如不能商妥此事將於六月四日停閉惟廠主與工人之談判委員會將於明日會商此項爭端工人之受影響者共有五十萬名 
[日太子離英及其異聞]  
　　二十九日倫敦電日太子英國之游今日終畢英國顯貴人物多在維多利亞車站送行日太子與英皇在站談話頗久由林權助男爵通譯午後二時半日太子乘火車向樸資茅進發登日艦香娶丸往法國哈佛日太子瀕行之際發表一文向英國人民致謝 
　　三十日倫敦電日太子由驅逐艦九艘護送至法 
　　三十日倫敦電英國報紙因日太子離英咸發鎊送别文字並登載其肖像日太子臨行時以英金千鎊送交倫敦市尹助倫敦慈善經費 
　　三十日倫敦電敎堂時報載一奇怪新聞謂日本皇太子因軍閥與官僚反對其游歐甚力並未離日此次來者實係另一人特假日太子之名義耳此說由每日導報轉載之散佈愈廣據敎堂時報稱在英國之人士深知日本事者現有一種感覺以爲此次來游者並非眞正日太子此種怪談發現後有人加以色彩謂在日太子出游之前日本警察曾禁止民間出售太子各種照片 
[各國近事紀]  
　　二十八日亞力山大里亞電此間近今之騷亂今查共死七十六人計埃及人五十六名希臘人十四名意人三名法人一名 
　　二十九日倫敦電據當局宣稱四月十六日在柯克郡巴萊伏萊爾失蹤之陸軍少佐斯密士氏今查明已爲新芬黨殺死 
　　二十八日華盛頓電參議員金氏告參議院謂彼聞超等無畏式戰艦丹尼細號試用電氣行駛已遭失敗參議員卜英台克斯狀氏答稱發動機雖曾焚燒兩次但缺點已經矯正丹尼細號本星期内將啓椗加入太平洋艦隊 
　　二十九日喀爾喀特電亞桑種茶區域之印度工人數千受政客煽動相率棄業回里但因川資不足多流落於常浦而印度甘地氏擬租輪船運回此項工人之議迄未實現此輩不幸工人現有患虎列拉疫症者 
　　二十九日華盛頓電西維奇尼亞州摩根鎭有一陸軍飛機於夜間雷雨時從高處墜下聞係觸電所致機中軍官五平民二皆殞命 
太平洋路透電 
[抗議英日續盟涉及中國]  
　　三十日北京電直魯蘇省議會致電政府抗議英日聯盟之賡續建議政府應通告英日兩國政府如盟約内有關係中國之條欵而未經中國同意則中國不承認該約報界聯合會亦向政府陳述此事謂英日聯盟原爲防禦德俄兩國今德俄兩國已不復爲英日之患故聯盟之賡續須視爲加害於中國 
[征蒙之發展]  
　　二十九日北京電征蒙準備現在迅速進行張作霖刻籌畫阻止恩琴之兵向東逃竄當局前對於征蒙事務一味延宕最近之發展殊出人意料 
[財長代理說]  
　　三十日北京電潘復已允於李士偉將否就職問題未决之際管理財政部事務内閣將於明日開會討論任潘復爲代理財政總長議决後即將發表 
[法國新駐使]  
　　二十九日北京電法政府任福勒遼氏爲駐華公使已由中政府認可福氏曾充倫敦法使署參贊數年在外交界中頗有聲名今夏可抵北京 
[清室之端節經費]  
　　二十八日北京電清室派世續請政府撥欵以供清室端節用途聞政府於端節之前需欵一千萬元李士偉今尙未敢就職 
[陜西易督觀]  
　　三十日北京電陳樹藩請政府命閻相文展緩兩月到任並稱陜西軍隊已多無庸再派軍隊入陜政府懷疑陳氏之服從免職命令現漸顯明曹錕刻正從事鞏固閻氏之權力據開封路透訪員電稱吳佩孚現至少將派兵一師入陜 
[河南近事]  
　　二十九日北京電豫人聯合會以前衆院秘書長王印川與成愼亂事有關現正質問政府何以懲治之内務部接桂·豫·甘·蘇·吉·奉·黑新疆諸省報告謂選舉事遲至六月十日可以辦畢其他數省則惟允趕速辦理政府現派員赴浙疏通浙督俾浙省選舉得早舉行 
[震義銀行開幕]  
　　二十九日北京電震義銀行昨日開幕該行定資本一千萬元已收二百二十五萬元該行曾在財政部幣制局意領事署註册 
[恩琴之殘殺]  
　　三十日北京電恰克圖來電謂恩琴現仍從事屠殺猶太人與華人男婦孩童罹禍者已有一千八百名之多 
[王張之行止]  
　　三十日北京電王占元今晨啓程回鄂 
　　二十九日北京電張作霖歸期未定 
[優林之談話]  
　　二十七日哈爾濱電優林氏在赴赤塔之途中語某俄報訪員謂彼信遠東民國與中國之商約不日可以簽定彼在北京之事業若無哈爾濱滿洲里俄代表之干涉尚可更爲順利 
[東俄政變記]  
　　三十日海參崴電新政府所轄之區域已展至斯巴斯克與格羅台柯伏商會開會通過决議案聲明近今事變乃赤塔政府及前海參崴政府實行共産制度使人民淪於窮蹙之境有以致之加浦爾軍隊已往及目下之事績均適合眞正之民治目下之臨時政府旣賴彼等之助力而成立故商會决議承認之 
　　二十七日哈爾濱電赤塔電稱紅軍司令已通論軍人以瀕海各省事勢嚴重宜有準備以禦内亂聞海蘭泡情勢極危當地官吏不奉政府所頒籌備召集地方國民議會之命以爲辦理選政將引起兵士之叛變 
[中東鐡路近聞]  
　　二十七日哈爾濱電中東鐡路總辦頃由滿洲里回此在滿洲里時曾與赤塔鐡路總辦會商一切赤塔鐡路現能以滿洲里之火車約三百輛供中東鐡路需用故兩路互通貨車問題殊易解决惟中東鐡路總辦建議赤塔政府應以巨欵存於哈埠外國銀行以爲出品家之擔保蓋恐哈爾濱商民不滿意於口頭之擔保而虞貨物運抵目的地以前爲赤塔没收也現信赤塔政府因財政支絀必將反對此議目下赤塔與滿洲里每星期僅開貨車二次如赤塔贊成中東鐡路之議則可設法多開數次 
國内要聞 
[地盤解决後之三使行期]  
　　曹錕已先出京 
　　曹張王此次淹留北京雖號稱爲商量各種要政其實要而又要者僅爲各人之勢力範圍問題現在此項大問題業已告一著落故曹錕首先出京回任張作霖王占元亦有一二日出京之說據聞此次勢力範圍之分配係暫錕分得直魯豫臻隴晋六省張作霖分得東三省及熱綏察三特别區並將來收復後之庫倫王占元分得長江流域美其名曰某區域内由某使負責實則將該區域内軍民兩政實權劃歸管轄儼然成一種春秋時之分覇制度各省區軍民官吏之任免以及財政上之設施雖名由中央主持然皆須事前取該分覇者之同意始能執行云曹錕於昨日（二十八）午後二時專車出京由舊刑部街行轅至前門西車站沿途軍警林立警蹕森嚴並有陸軍部衛隊憲兵隊及警察保安隊等在站護衛送行者有府院代表及各閣員步軍統領警察總監政軍各界要人各省駐京代表等二百餘人曹氏抵站時對歡送者略示答謝即行上車而去至其先行出京之原因聞係因陜西易督恐有問題又以吳佩孚近赴德州馬廠一帶檢閱軍隊業已返回保定四次來電催促回任故不能待張王兩氏而自著先鞭王占元張作霖聞亦已預備車輛大約返斾亦在一二日内也 
[陜西風雲之第一幕]  
　　陳樹藩要求兩月後交卸 
　　陳樹藩自位置動摇以來曾運動某使爲之保障迨昨明令發表陳仍不甘心又復密電某使請設法使之留任某使以木已成舟無可爲力遂亦置之不理陳以運動某使無效故本日（二十八）又電政府請暫緩交卸其措詞大意謂陜省軍隊尙未編制就緒靖國軍隊亦未收束完結統計兩項辦理竣事于速非三個月不可謹請中央准其緩期三月再行來京供職等語聞政府認陳氏此電爲玩視命令今日已致電閻相文促其兼程赴參議李某星夜赴陜與于右任張鈁等協商應付之策而連日馮玉祥所部業向潼關開進豫省軍隊亦有移動情事吳佩孚亦已由洛陽北上到保待曹協商云 
　　又聞前日命令發表時曹曾致陳一電促其來京略云公移節入都在陜任内如有經手未了手續及我公到京之後有何垂委無不竭盡棉薄力爲贊助貴部宣力有年尤當推誠持護已囑後任從優待遇等語嗣接覆電謂辱承摯愛具見推誠命令尙未奉到在藩以積年求去而不可得者獲償夙願歡幸如何惟藩自受任陜事以來所抱主義純以和平統一爲唯一前提而搗亂之徒存心破壞假借名義糜爛桑梓藩最初目的在能求得地方治安完全恢復時即行引退以讓賢能今幸前次陷落之十餘縣拚力擊戰次第恢復現爲靖軍竊據者只三都富平白水同官高陵向縣淳化七縣而已稍假時日當易蕩平兹以未竣之工留待來者殊深愧悚要在旌麾遥指必能造福秦疆遠望旌麾無任額手特藩經手未完手續有不能不乞助於我公者幸垂察焉一陜省假名靖軍之匪務請告中央及後任主持痛剿不可輕易言撫貽禍地方現圍攻垂拔之鳳翔藩仍當率部進攻尅期立下二歷年軍事用費均係就地籌用以致積欠餉項甚多容俟趕爲清理造報請銷所有不足之數商由中央設法補助三陜軍因歷年剿匪編制未完迄未成師擬就現有隊伍趕編數師請中央加以任命俾後任易於接替四所部官兵相隨十年日從役戰所有歷次及今後請補授官勳望商陸部從寛照准五以上各事至快亦須兩月請告後任屆期再來六後任入陜爲剿平陜亂陸軍已足敷用除衛隊外宜少帶隊伍以免誤會衝突並以減輕地方擔負以上諸事俟辦理稍有頭緒當即單騎入都並專誠來保求敎總以不到兩月爲度凡此區區均無諉飾高明燭照諒悉隠微但求得卸仔肩有以福我桑梓决不戀棧貽笑同袍祈裁核而指導之至禱觀此可知陳氏目前尙不肯交卸或者希圖在猶豫期内佈置完妥再行發難亦未可料也 
　　又據旅京陜人所談此次曹張王三使聯袂晋京陳氏早計及與其地位問題不無多少關係特在京津方面密佈腹心探聽一切及當局决定更易之消息傳出陳氏以地位失所憑依環顧京塵又無一同調者已决計準備作戰連日潼關一帶派兵遣將分佈死黨爲背城借一之謀並與某某數督疊電往還其中關係必甚重要查陳氏在陜之兵力號稱有一師三混成旅在西安有第四五六之三混成旅在潼關臨潼間有第三混成旅朝邑附近有第八混成旅之一部再合其他各小部總計約有六混成旅之衆惟多係未經訓練其能戰者僅在西安之一部不過陜省恃有天然險要地勢極桂苟經獨立進攻極爲困難但陳與郭堅已苦戰多日兵力已疲此次是否敢冒不韙正式與直系之三師作戰尙未可遽斷云 
[財敎兩長之形勢]  
　　敎育已定馬鄰翼代部 
　　内閣重組後財敎兩部迄無着落李士偉未嘗不勃勃欲試乃輿論旣與爲難而籌欵復無把握不得已而有請假三個月之舉惟現距端節僅有一旬各省索餉之電急如星火聞截至昨日止財部所收此項電文計逹七十餘通財部負責無人該電均積壓未覆不免引起各方面之責言而京中軍警餉項關係地方治安尤爲刻不容緩府院方面日來已甚焦灼曹張王三氏亦以李之遷延貽誤大不滿意已决定另行擇人繼任於是潘復長財之聲驟起惟潘氏本人以鹽署内部情形近甫熟悉頗不願棄此就彼迭經府院方面及曹張王氏再四挽勸並允鹽務署長一職仍由潘氏兼任昨日午後二時靳張二氏在順承王府會商時又由張氏以電話邀潘到宅面加敦勸聞潘仍竭力擺脫但各方面僉以此席除潘氏而外實無相當人物故此席形勢當不出下列兩種（一）由潘氏坐升（二）以潘氏代理部務以上兩種辦法一二日當可决定其一至敎長問題昨經閣議通過以馬鄰翼升任次長代理部務馬氏係曹錕所保事前業已徵其同意當不至再有辭職問題發生此後敎部負責有人敎育界之索欠不患無債主矣 
[京敎潮最近消息]  
　　北京國立八校敎職員全體前日（二十六）在美術學校開會大體决定今後進行方法十二項其詳細辦法則由各校於昨日（二十七日）各開敎職員會議再爲討論昨日八校敎職員均各在本校開會將前日在大會决定方法詳加討論大體對於大會之决定各校均無異議今日（二十八日）下午二時八校敎職員代表又在美術學校開第三十六次聯席會議八校代表全到馬叙倫主席報告北大昨日開本校全體敎職員會議决對於大會提議之十二條事件（一）代表聯席會議繼續存在（二）聯席會議所辦之事除催索積欠外仍應照最初目的積極進行（三）代表仍舊（四）代表仍舊付與全權並絶對信任（五）追索積欠問題加推周同煌胡春林沈士遠陳懷胡鳴盛高一涵徐之傑朱錫齡馬衡楊震文吳梅梁展章徐寳璜丁緒賢等十四人帮同全權代表辦理一切（六）因聯席會議旣仍舊存在則此條不成問題（七）如最初目的不能逹到當然不受政府延聘其餘數條因時間短促未及討論惟另有議案當於他日提出次由高師代表張貽惠報告該校開會情形前四條議决與北大相同第五條爲追索積欠加推代表之事加推李運勛陸費執熊遂鍾道贊汪懋祖張貽同林勵儒等七人惟不限於索欠第七條亦贊成惟申明不以法律的拘束限制而已其餘各條亦討論可待他日詳細提出次由美術代表徐瑾報告前四條亦與北大之議决相同第七條亦全體贊成其餘則未經表决手續惟申明由全權代表相機辦理次由法專代表王兆榮報告該校敎職員議决對於第二條除索欠外在各校長承認敎職員總辭職以前仍照最初目的進行第四條則决定在第二條目的範圍以内有全權至辦理索欠無加推代表之必要次由醫專朱其輝報告前四條亦與北大相同惟認爲無加推代表帮同索欠之必要次由工專許繩祖報告前六條與北大意見全同惟對於第五條加派代表之事暫不實行次由農專梁希報告前四條亦與北大相同惟加推萬聲揚胡宗灝趙濟舟楊景輝胡繼曾唐廷秩鍾毅尹炎午曾沂吳景澄陳懋周建侯楊學愷張鳳魁等十四人帮同代表索欠次由女高師李貽燕報告前四條亦 
 
 
 

Page 7

 
 
與各校同惟加推孫慶霖劉漢卿二人爲代表孫慶霖劉漢卿祁堯煥楊塤黄壬賓佟雙潤黄德潤梁棟選陳奠球曹治等十人爲帮同辦理索欠報告畢主席云八校之議决對於聯席會議旣一致認爲有存在之必要則本會當然存在面對於第七條以下之六問題各認爲可於將來討論自宜改日再議惟須加推副主席一人以助鄙人之不及云云討論結果决定加推副主席一人並即投票選舉結果北大代表譚熙鴻當選旋對於擴充出席代表之發言權問題有所討論有主張依舊各校三權者有主張擴充爲各校五權者有主張一人爲固定出席其餘二人可輪流出席者討論結果仍照舊日規定發言權代表各校仍爲三人惟每次會議至少須有一人以上之代表出席散會時已下午四時半矣 
　　又八校校長蔣夢齡等因辭職呈文政府迄未批示晋謁當道又不接見特於昨日（二十七日）以私人名義致函敎育部秘書陳任中請其轉逹總理迅予批准辭職並迅撥四月分經費及積欠兹將該函原文節録如左日前弟等公呈辭職以敎部負責無人分呈大總統及國務總理迄今未蒙批示理應親往晋謁祗以兵衛森嚴不予接見在政府或不以尊師重道之義爲然弟等忝爲師表不能不爲士林稍自愛惜用是以私人資格函懇轉逹政府迅予批准並即派員接替公誼私情兩俱紉感再從前各校負債纍纍現即置於不議而四月分應發之經費及積欠外間多謂政府業經撥交敎部是否屬實未敢臆斷第在先有五月二十一日發欵之預約後又有儲欵以待之公函口惠而實不至未免食言而肥刻正午節百債臨門敎職員復以生活關係催索積欠至爲迫切揆諸情理旣未便拒絶按諸事實無法應付弟等係奉敎部之命分長各校現時敎育雖未有負責之人然不得謂教部非内閣之一體總理爲行政首領主持全閣事務似斷不能以隔岸觀火態度視各校長之焦頭爛額爲無關於國事也弟等進退維谷焦急莫名務懇設法轉達總理請迅予批准辭職并迅撥四月分經費及積欠藉以稍舒眉急 
　　中等學校敎職員代表聯席會議今日下午四時在高師附中開第十二次會議主席報告略謂本會於二十五日上國務院呈文限政府於三日内切實答覆否則决不能繼續維持今日上午靳宅祝秘書與鄙人來電言總理對於閣議通過之三項辦法當然照辦不日敎育當局定後即可施行云云又據關心敎育某要人來函亦謂政府必能履行閣議通過之三項辦法决不變更至中等學校前次所上呈文國務院照例交部核辦不直接批示等語本會對此二層答覆是否滿意此後態度更宜如何請公同討謂結果各代表均認此種答覆爲不滿意不過現在中等學校業已罷課本會暫不另有他種表示仍擬派代表六人定於三十日上午赴國務院謁見總理催促政府從速履行閣議通過之三項辦法以昭國家威信如再請求無效則謀他法進行非逹到目的不止 
[優林歸途中之談片]  
　　華俄通訊社二十五日哈爾濱電云駐京遠東共和國總代表優林氏此次返國道經哈爾濱時曾向華俄通信社駐哈記者談其在北京經過之情形略謂中國政府於安福派推倒後即開始與余作非正式之接洽其初因被新俄敵人從中多方阻撓設法破壞中俄之友誼邦交中政府亦以被强鄰之監視幾至交涉完全停止自遠東其和國對全世界及中國政府請求承認之宣言發布後即開始正式交涉余所擬之商約草案蒙中政府完全採納其中關於領事代表之派遣松花江之航權中東鐡道沿岸俄人財産之保護及治外法權之取消等問題皆有具體辦法中國對於遠東憲法議會之態度可謂最佳稱其爲遠東人民意志之眞正代表團體中國各界對於與遠東所訂立之條約均甚滿意現時中國外交政策必無所變更顔博士仍繼續爲外交總長各國最注意遠東共和國者當首推美國當余在北京時美國駐華公使克蘭氏曾謂其當赴蘇維埃俄羅斯以考察革命往俄羅斯之眞相最近赴赤塔之美代表團即爲上次憲法議會致美政府請互派代表書之結果該件由余轉交駐華美公使當即由美公使用海底電線轉達華盛頓遠東此時當即日選派代表赴美近來日人對余活動似已變其態度余於離北京之前日曾宴請北京中外報界有某日本記者謂青年日本對於民治主義之運動甚表同情彼等亦正預備有所舉動以反對日軍閥派總之吾人今日當極力注意謀鞏固吾人年幼之共和國並同時與諸鄰邦訂立和平邦交俾吾人眞正之友人得有機會以助吾國之發展也 
[部委澈查鄂錢局舞弊案]  
　　鄂官錢局燬票舞弊案發現後大惹各界注目省議員曾提出查辦官錢局總辦郭翰卿案數起省署除派印花稅處長劉景略澈查外並電請財部幣制局另派委員覆查現部局已派銀行稽查盧炳田熱河興業銀行監理官吴彤恩爲覆查委員於二十四日到鄂其任務僅在點騐丁委驗過加封之二百萬廢票有無舞弊情事故到鄂後即與當道接洽定期二十六日開始點驗軍省兩長除會令中劉景略爲清點委員外並函請各機關派員隨同到局監視省議會二十六日特開茶會討論應否推派代表前往僉謂部委點驗廢票純屬查辦案範圍爲行政處分性質本會無過問必要决定不派代表故是日蒞塲者除吳盧劉三委員外武昌商會代表盛伯常易詞臣漢口商會代表楊貞生中國銀行代表汪某中孚銀行代表秦熙卿錢帮公所代表王聘卿余德馨等該局均派妥員招待首由吳盧提議先擬定辦法再行着手點驗以免手續錯悞劉委贊成其說遂公同討論至二小時之久妥訂辦法八條（一）遵部局來電由盧吴二委員邀請各界代表眼同啓封（二）由部局及省派委員轉托武漢兩商會·僱用點票員十名逐張點驗點畢無誤仍由各僱員接封簽名並記明每包票數如有張數短少情事由各該員負責（三）由三委員任意按包抽查如抽查無誤亦由各委員簽名於封外（四）由各界代表從旁監視對於所點之票如有異議可當塲糾正（五）每日所點票數由各僱員出具點驗憑單三紙交委員收執由三委員彚總製成報告請在塲監視員簽名爲證（六）每日驗畢待銷之票逐箱加鎖外粘部局曁軍省兩署封條並由三委員及在塲監視員簽名標日（七）每日所點驗之票至少以十萬張爲度（八）每日上午十點鐘起辦事辦法擬妥後已近下午四時乃約定二十七日起按日點驗以故有無弊混刻下尙難判明惟有一事最可注意者則舉發該局舞弊之丁鄉侯並未來鄂質對軍省兩長以廢票票箱均經丁委加封旣欲覆查自非丁委眼同啓封難照大信曾電請部局仍飭丁委來鄂乃部局早存息事寗人之心不欲令丁再來以重此案障礙覆電謂丁已撤差離局於是與官錢局接近者輒揚言丁已畏罪遠颺不敢來鄂質對實則丁固有索詐之嫌而其舉發該局舞弊事實則亦非臆造者現丁旣未來原箱均存放該局點驗之結果亦可逆料矣（五月廿七日） 
[端節前之湘財政]  
　　湘省財政久已破産延至今日更有水盡山窮之象現在軍費政費均積欠三月之久在平日尙可稍事支吾現則節在目前萬難再欠綜計應發之欵至少需八十萬元以外收入之數切實可靠者合計尙不過二十萬元不敷在六十萬元以外非極力設法難免不生危險爰將前已抵押於金城洋行之米鹽公股項下公債票證據託左紳宗澍携往漢口再行抵押旋得左電謂該項證據祇能變賣不能抵押當局以該項債票係全省湘人所公有斷非政府所能變賣再三會商祇得另圖辦法業已急電各縣局飭將所徵田賦釐稅於節前掃數解省並由總司令部行文淮商公所及總商會備述政府困苦情形及軍餉政費之不容或緩請即顧全大局由淮商公所籌借四十萬元總商會籌借二十萬元俾政府得以度此難關等語淮商公所對此借欵以無力籌措决計即日呈覆請另行設法商會方面亦於日昨開會各會董會員僉以湘政府自去歲以來向商會借欵業已多次前後所借不下一百三十餘萬元而遷延至今無一項稍有着落雖總結於米護照然現下業已封關幾同廢紙今政府不管商民死活限節前籌欵二十萬元以髓枯精竭之商民何能任此使政府必不獲已惟有將商塲讓出以便政府設施舍此以外實别無討論之餘地是商會借欵亦不可靠頃財政廳以淮商公所及總商會均無回信而刻下又需欵甚急祇得將前此收回尙未截角之新幣七萬七千元向錢業公所抵借光洋四萬元俾濟燃眉聞該公所以錢商困苦籌措維艱對於政府之所需求恐亦未能承諾也 
[開封城内之炸彈]  
　　鄭州快函云二十七日下午五時許開封大廳門街路北河南新編陸軍第三混成旅司令部内（即宏威軍司令部）軍械庫忽有炸彈爆烈聲如巨雷全城震驚·延及庫中儲存槍彈繼續炸烈如連珠砲一時人心恐慌商店紛紛閉門街上行人亦奪路逃竄大廳門·小行宫街·城隍廟前後·旗纛街·前營門等處烟燄瀰漫羣疑有他變並慮火勢延蔓有倉皇將家中箱篋搬挪以避火災者幸經警察極力制止得不至大擾旋經消防隊及救火會馳救將火撲滅砲聲亦止人心始定是晚由督署參謀處發出公函分致開封各報館不准登載略謂今日下午第三混成旅司令部内儲有少數炸彈因日久天乾自行爆烈延燒房屋現已撲滅並無其他特别情事誠恐傳聞失實妨碍時局請一律毋庸登載以安地方而靖人心河南督軍署參謀處啓云云因之如此重大事件開封各報竟未一字提及又令檢查郵電委員凡關於此項函稿一概扣留外間謡傳係成黨來汴希圖一逞以洩積忿故趙傑於二十六日早車由河北回汴而二十七日即發生此事然事無左證多係揣測之辭未足深信（五月二十八日早） 
[江北交通之會議] 先築瓜揚一段 
　　江北交通事業經黄以霖盧殿虎朱紹文等先後規畫初以爲須俟徐海鐡路路綫確定後方能實行現以省道亟須辦理由黄以霖等疊函商京外江北人士着手預備約分幹路爲清鎭（清江至鎭江）清通（至南通）清徐（至徐州）清海（至海州）清浦（至浦口）五條而現時急需辦理且最易發達者爲揚州至瓜洲一段每日往來約在一千五百人以上每人平均三角（照輪船課船最低計算）每日可收三四百元前以瓜堤危險暫行停頓現由盧殿虎朱紹文履勘舍去瓜堤改由瓜堤東岸施家橋虹橋等鎭以至瓜洲將路綫取直計長三十二里須欵十五萬元再築支路通霍家橋（大逹輪船長江航路終點）計須欵三萬元於昨日假揚州庾園召集發起人會到二十餘人當塲議定招股章程推定黄盧朱三人爲籌辦人暫以揚州大原盧宅爲通信機關認定股分八萬餘元當因遠處發起人多來函聲明贊成未能到會故酌留股分俟招股章程印發後再由籌辦人分頭接洽大約瓜揚一段本年不難觀成云 
[南京快信]  
　　齊督王省長昨咨財政部云據南京總商會呈稱案綢布緞錢米洋廣貨茶衣業商董鄭燮珊等摺稱元年公債現定折換新票所有南京賠償損失案内所領之元年價票懇請會咨院部照舊發息免予减折換票並請自本年起抽簽還本等情前來查寗民所執前項債票係政府償卹兵災損失當時領受者之原失資財超過票面全額何止倍蓰以視普通購買債票展轉减折基本原輕享在優先利益者逈然不同該會長商董等所稱有特殊情形自非虛語案關與情國信未便壅遏除批示外相應據情咨貴部查核辦理見復飭遵 
　　連日城内外起火十餘處損失無算昨晚八時南門外金陵製造局不知如何起火幸撲救得力祇將銅廠焚燬軍械火藥各廠均未延燒 
　　省立一女師二十八日下午二時舉行會堂落成禮先奏樂唱校歌次致開會辭又次唱會中堂落成慶祝歌又次學生致歡迎辭又次表情游戲英文歌又次郭秉文演說又次爲唱歌鋼琴崑曲英文歌表演故事等節目甚多頗有興會六點散會 
　　浙江二中學生四十餘人昨由敎員胡夢朱率同來寗旅行（以上二十九日） 
　　金陵製造局二十八日晚八時失愼致將銅廠燒燬外間人言嘖嘖謂齊督因局長王金海辦理不善故將王撤差改委咸瑶圃接充並派周某監盤交代藉清積弊詎咸接事不到旬日正在監盤交代之際而銅廠忽然燒燬齊督對此不能無疑聞昨已派員嚴查起火原因及損失數目以憑核辦 
　　蘇議會昨接錢代表復電准冬日出京回寗 
　　省議會請將漕南特稅劃出歸入地方稅以興敎育實業院復電已交財部核復 
　　金陵大學曁南高師各學生連日赴滬參與運動會蘇督長捐助遠東運動會經費二千元昨已匯滬 
　　敎育廳長胡家祺擬調查各國現行學制並徵求改革本國學制系統意見昨分函留學各國蘇藉學生限於七月内具復 
　　車業公所昨開會議到四十餘人議决維持營業辦法五項六時散會 
　　張弧之眷屬前日乘津浦車南下在車被竊珍珠鑽石金鐲等值價二萬數千元查係車守顧龍翔串竊已將顧拘送警廳押究　（以上三十日） 
[杭州快信]  
　　省道籌備處擬定省道局章程省道分局章程修築省道評議規則及收用土地暫行細則等案八件省署昨連同經費概算表一併咨送省議會公决 
　　閩李厚基派秘書趙模來浙接洽趙昨已辭行赴滬 
　　山東敎育廳調查學務委員李浩光今日抵抗赴各校考查敎育狀况 
　　財政廳條陳省長提倡各屬絲繭擬自本年度起免繳繭行捐稅三年 
　　鹽務署僉事張紹華即日來浙協商整頓緝私辦法運署已派員招待 
　　公立醫藥專校前日在青年會開雄辯會男女來賓約千餘人由姜伯韓君等評判分思想言語姿勢三種（題爲今日父母應否干涉子女婚姻）主應干涉者張錫綸得一百九十五分主不應干涉者馮繼芳得二百十六分 
　　派赴參觀遠東會各專員今午已起程赴滬 
地方通信 
[松江]  
　　美領事致祭華爾本月二十九日駐滬美領事克寗漢率同衛兵十餘人及男女美人百餘名乘滬杭早車來松由樂恩堂鮑牧師聖公會葛牧師等偕赴城内月皇閣致祭洪楊亂時在松陣亡之美故將華爾墓克領事等先在祠屋内輪流演說華爾勳業次至墓道前放排槍三響乃將花圈兩圈置於墓上仍由鮑等伴至公共體育塲午膳午後四時全體乘車返滬 
　　童子軍赴滬服務本縣童子軍聯合會在各轉童子軍中遴選童子軍五十名赴上海遠東運動會服務並預習游戲操「渡海擒敵」一節以備屆期表演現各該童子軍已由各校敎練員於二十九日率同赴滬矣 
　　游藝會經過情形華洋義振會自二十六號起在竹竿滙開游藝會三天各界空城往觀晚間尤形擁擠惟該會所演花鼓新劇爲輿論所反對致發生各商家聯名呈縣禁演之事二十八日晚間該會辦事人因見塲外人拆毁戲栅宣告暫停詎各座客要求還錢致起爭執將會塲搗毁幸各女賓已先行退出故未肇禍 
[蘇州]  
　　解决人力車問題蘇州市公益事務所因城内通行人力車問題於二十九日下午開大會公决進行到會者數十人首由主席蔣炳章報告開會宗旨次將尤鼎甫汪鳳瀛等來函宣布并對於五月十二十九兩次開委辦會議案逐條付衆討論第一路線問題原議案列舉閙熱處及僻靜小街共十三行結果决定將列舉之小街除去規定暫不通行之街（一）開門大街東西中市至接駕橋止（二）觀前察院塲起至醋坊橋止（三）臨頓路北自臨頓橋起至過駕橋止（四）養育巷北自慈悲橋南至吉利橋止（五）道前街西自歌薰橋起東至西貫橋止第二通行問題原議案規定阻止路線暫不通行自備車不在此例討論結果營業與自備車一列限制惟均可穿過第三車捐問題原議案自備車特捐十元常捐每季三元營業車特捐五元常捐每月二元討論結果自備與營業特捐均爲十元特捐由市公所收取月捐由工巡捐局收取第四車輛問題原議案五百部（自備車不在此限）通過所有式樣公推潘萃青蔣毓泉赴滬調查後再定第五停車地點問題第六設立小菜塲問題决定由市公所函請各市民公社儘兩個月籌備完善第七應平橋樑問題决定就特捐欵項撥補各市民公社酌量辦理繼由主席提出新議案數條（一）行車開始時期（二）規定行車之站數價目結果决定本年八月一日爲行車開始時期價目每站銅元三枚站數之劃分以籐轎之站數爲標準當經文牘員將通過之議案逐條朗誦誦畢散會 
　　冒充軍界索詐日前有曾充香山鄉警所巡官之死某等數人冒充軍界人員至各鄉鎭假捉船裝運軍裝爲名强行索詐已有數處船户被騙洋數十元前日晁等又至無錫地方强捉船雙該船户見晁等五人中有三人穿有軍服不敢抵抗任其駕駛船雙而去一面另駕一船尾隨其後直至官凟里地方該船户等即至水警巡船上報告旋由水警巡官派警將晁某等五人連同船雙一併拘住解送鎭守使署經彭軍法官提訊屬實當將晁等五人各責籐條八百一併發交陸軍監獄收禁 
[無錫]  
　　繭行開秤無錫繭行於昨（三十日）開秤最高價目每担洋五十元近城來貨尙稱暢旺東南鄉稍减北鄉青城市爲最湧因其上山頂早之故 
　　油荳餅市况錫地本廠油荳餅近月以來價目甚平銷路亦有限刻因絲繭上市故荳油銷路稍好價目無甚出入兹將恒德油廠市價録下荳油每担洋十一元八角六十三磅荳餅每片洋一元九角二分小荳餅四百十兩洋一元恒德印九斤餅每千斤洋三百五十八元至三百四十八元 
[揚州]  
　　岑春煊將來揚岑春煊氏久耳邗江名勝兹藉游覽金焦之興擬作揚地一行事爲伊友運使丁乃揚所知除預定場運食商事務所後進爲岑下榻外特親往鎭地迎接聞岑定二十九日來揚 
　　請禁銅元入境揚州商會因准塲運食商事務所之請轉請縣署飭令城門警士查禁外埠銅元入境以免影響市面 
[鎭江]  
　　繭市近訊鎭屬五縣今届蠶汛皆因天氣寒冷雨水太多統扯祗有六七分收成各地開設繭行亦僅及去歲之半數各繭行初盤收繭定價五十三元嗣因繭身薄弱業已跌至四十五元惟鎭城各絲行開秤以來因到貨不旺遂於今日（二十九號）起公議將上白細絲每百兩提到六十二元 
[徐州]  
　　學生監視團之活劇邳縣譯陽學校學生監視團以本年國會選舉時實力監視投票收效頗大現省會選舉爲期伊邇擬聯絡徐屬各校學生犧牲一切協力監視以免違法舞弊日前乃派代表來徐携帶宣言書及公函與省縣立各校學生接洽已經各校歡迎容納聞不日卽在徐開會商榷進行方法 
雜評一 
[鄂王與蘇皖贛（默）]  
　　此次三使所劃分之地盤說者謂曹最失望然以外人觀之最失望者在王而不在曹蓋王所得之地盤如川湘滇黔皆爲空地盤所謂僅有其名者是也王在聯席會議席上表示對西南不能負全責即表示對西南不能據爲地盤之意况奉張又欲以張勳巡閱蘇皖贛是張尙以滿蒙三特區之地盤爲未足而欲於長江中佔一地盤以斷王擴張勢力之路當然尤爲王之所不滿此次出京有先赴蚌潯寗晤三督說其於地盤上必有所協商然則當局所視爲完全解决者實際上之變化正未易測度也吾嘗謂今後多事即在此三勢力圈之内此感其見端歟 
 
 
 

Page 8

 
 
[ 
[法界共舞臺男女合演念四夜戲]  
（夜戲價目）月樓七角　特包六角　官廳六角　特廳五角　頭廳三角　二廳二角　三層廂三角　電話三千五百十七 
小寳義　花蝴蝶　孟小冬林樹森靑衣花旦張文艷詹潤泉朱榮奎呂月樵張菊芬　（頭本閻瑞生） 
筱金鈴　虹霓關　呂月來謝水福許鴻蘭孟小冬林樹森張文艷呂月樵張菊芬陳彩霞小琴僊王文祥　二本鎗斃閻瑞生 
[丹桂第一臺四月廿四夜戲]  
價目注意　特别包廂七角　頭等正廳五角　上層包廂三角　二等正廳二角　三等起碼一角　僕票一角 
王蘭芳宋志普元元旦陳嘉祥　三本四本白蛇傳　郭春華小福安　拿高登　高秋顰　天女散花　高三魁　受禪台 
王靈珠　春香閙學　（麒麟童馮志奎）　打嚴嵩　二本風流天子 
[大舞台四月廿四夜准演運英紀念新戲]  
價目注意　特别包廂八角　特别官廳六角　二等四角　三層包廂二角 
本頭閻瑞生　麥田害蓮英　張金安李瑞亭　挑華車　二本閻瑞生　西砲台鎗斃 
[三馬路大新街亦舞台四月念四夜戲]  
價目注意　特别包廂六角　特别官廳六角　頭等正廳三角　二等正廳二角　電話四千六百六十一號 
初次新演七時登場　諸葛亮招親　惠顧諸君務請早臨 
[新舞台念四夜戲]  
價目注意　二等二角　頭等四角　特廳七角　特廂八角　月樓一元 
南市電話二百二十號　北市電話三千四百九十一號　北來車輛直達本舞臺門口免查捐照　頭本閻瑞生 
[大世界内乾坤大獻場四月廿四日夜戲目]  
另售座資包廂每位小洋四角　正廳每位小洋二角　手巾小賬分文不取 
日戲　湯桂芳　文昭關　汪笑峯　南天門　方小奎　取帥印　周桂生　焚棉山　小活猴侯雲峯侯雲際　雙金蓮　張少泉　金台拜帥　筱蓮英韓金奎唐秋奎　鴻鸞禧 
夜戲　筱蓮英粉菊花韓金奎　土牢計　李春來　三义口　陳善甫張少泉　桑園會　陳善甫綠牡丹粉菊花筱蓮英張少泉杜文林韓金奎小三麻子　三戲白牡丹 
[二馬路天蟾舞臺鳳記寳勝公司露佈]  
禮聘各省　吉日開演　超等藝員 
[二馬路天蟾舞台鳳記寳勝公司藝員露布]  
作工文武老生　超等花旦　黃派文武老生　靠把武生短打武生 
常春恒劉筱衡李吉瑞張小楼李雲峰　超等大花面　勇武靠把武生　二簧挷子花旦　劉派鬚生　優等老生 
劉永春趙鴻林小馬五張韻宸張長庚 
本台此次所聘之諸名角。除李吉瑞。劉永春。常春恒之外。皆是京津關東。極講究唱做。極講究武技。從未到過南方之超等藝員。自此新聲徐度。絕技初呈。滬上顧曲家。耳目當爲之一新焉。俟佈置完備。即行開演。 
[小腸疝氣丸]  
疝氣之症因寒邪入於肝經久伏厥隂之中不能發洩以致隂囊脹大睪丸偏墜非常疼痛或上床不腫下地卽脹本醫生秘製此丸能泄肝經寒氣散濕邪使隂囊縮小脹痛亦平初起一盒全愈重者一料斷根每盒一元雙料二元每料六盒五元不論老少皆可服用藥性和平效驗極速外埠函購郵費加一疝氣膏每張五角上海四馬路丹桂第一台對面濟生藥房費伯英醫生啓 
[年久白濁請服此丸白濁靈丹]  
鄙人因身體虧弱勞心過度以致患體虛白濁多年每逢早晨小便有糊點白濁如膿四肢無力面黃骨瘦各處求醫服藥不能見效幸購得上海浙江路三馬路口德法藥房製藥公司程鳳生醫生秘製體虛白濁丸滋隂補腎丸雙料各一盒計洋四元照法服之病卽痊愈斷根至今二月身體壯健感德無涯特此登報誌謝以告同病者幸勿失之安慶四牌樓陳仲康謝 
[鹽業銀行廣告]  
本銀行額定股本五百萬元實收三百五十萬元 
公積金一百六十萬元 
盈餘滾存二十五萬六千餘元 
總行北京西河沿　分行號　天津法界八號路　上海英界北京路　漢口英界一碼頭　南京下關惠民橋 
揚州左衞街　杭州上珠寳巷　信陽州信陽車站　香港德輔道 
其餘各省會商埠均有通滙機關　上海分行電話經理室營業室中央三七六九三七六七 
[在廣西路汕頭路口電話中央三五一五號和平社笑舞臺新劇部]  
（日戲價目）月樓三角特别包廂正廳二角二等一角　（夜戲價目）月樓六角特别包廂正廳五角頭等包廂三角正廳四角二等二角幼童减半 
[念四夜戲煩演三姨太太]  
⊙北京社會的罪惡▲工商報同商報都說是戲劇好資料 
劍魂做三姨太太　派頭眞像　做得眞好　對待男人（笑吾扮的）對待丫頭（天人扮的）對待全戲中家内外　老爺太太　上下人等　手段狠到極點 
（大太太）未進門　先給姨太太把家政霸持住　旣進門種種受欺侮　小丫頭先跟太太賣風騷　後因珠胎暗結作寃鬼　這種地方便可顯出『婦女社會的苦處』（主人死）便閙謀殺親夫案　（丫頭死）便不算一回事　更可顯出婢女的可憐　各界如未看　不可不注意 
[預告廿五夜戲准演新編名劇余之妻]  
明夜好戲　余之妻　爲徐枕亞先生名著　事實大可以破（黃金）（美人）之迷夢　本社編排成劇　准於明日　一夜演完　特此預告　幸各注意 
[大舞台廿四夜連演蓮英紀念戲]  
頭本　閻瑞生　謀害蓮英　二本　閻瑞生　炮台鎗斃 
優等鬚生客串　張鑫儲 
張君鑫儲乃北京有名之票友聲音宏亮字正腔圓台步從容體態風雅北京票友中之翹楚也今因往普陀山進香路過申地敝台特挽至友情商客串三天即行回北耑此預先露佈二十五登台務請各界届期惠臨不勝欣幸之至 
[丹桂第一台廿四夜戲全班合演雙齣整本文武好戲]  
第二本　風流天子　高秋顰　代演天女散花　劉永奎　煩演二本風流天子　王靈珠　代演牡丹亭　麒麟童　代演打嚴嵩　高三魁　煩演受禪台　郭春華　代演艶陽樓　樊春樓　煩演二本風流天子 
[上海唯一之影戲院上海大戲院北四川路虬江路口]  
（價目）　包廂一元　樓廳六角　頭廳四角　二廳二角 
最新雜誌　世界新聞　大部連台羅蘭女史偵探長片　十三集　十四集　十五集　最後六本之大結局　寳石奇案　最新笑片　滑稽趣史 
今晚所演寳石奇案爲十三四五集最後之六本係全部之大結局揭開重重黑幕魑魅罔魎眞情畢露如羅蘭之艷史裏圈黨之秘密無名氏秘史飛鷹之眞面目奇異戒子之來歷莫不明白發表可使從前種種之疑問迎刃而解並有第十三四集所發生驚天動地之危機及寳石奇案之歸結爲全劇重要之關鍵而其結束處更有出人意外者使觀者津津有餘味焉 
禮拜五晚准映大選舉第一名　惱門塔文最新愛情名劇六本 
[在美界海寗路新愛倫影戲院中市愛倫舊址]  
今日戲目　滑稽笑片四大本　野人野獸合演武術偵探長片　十二集十三集　蠻荒探險　四大本 
價目　頭等一角二十特廳二角登樓三角　一律小洋 
[西門外方板橋共和影戲院星期二四及星期日換片]  
今天戲目滑稽三本　第九十集　黑箱案四本 
黑箱案一劇開演以來荷蒙各界贊賞故每演必滿座其故維何實因本院所映之片皆選擇精美有趣者故也本劇第九十集中排演尤稱傑作諸君務　希早降爲荷 
價目　正廳一角二十月樓二角四十普通包廂三角半特别包廂半元幼童减半 
[開設北四川路愛普廬影戲院海寗路北二十五號]  
最新愛情名片　七大本負情女　著名笑片　滑稽笑話　 
價目　樓下前排一元　又後排七角　樓上一元二角　包廂八元 
[上海縣沈知事告示純陽商標專治頸項結核瘰癧痰串立消瘰癧丸]  
瘰癧一症癆病根苗隂虧火旺血氣不和思想不遂氣鬱成癆憂思勞心血脈虚虧先天不足後天失調脾虚不能運化痰多流於經絡氣血凝滯頸項結核以致病成瘰癧本醫生祖傳秘方合製丸藥消痰和血活絡養隂輕者二盒重者一料包愈每盒洋一元每料六盒五元外埠函購郵寄妥速寄費加一上海浙江路三馬路口北首時芳照相店隔壁程鳳生醫生德法藥房製藥公司啓 
[提線京戲聲舞臺]  
本台公議一律章程定念元外加車飯力四元八寓大世界後菜市街餘慶里口或汕頭路 
[京都天德堂包醫]  
●來堂包醫●出立保單●●過期不愈●卽還原洋●●醫金藥資●分文不取● 
●備有男女●養病房間●●代煎湯藥●藥不忌口●●不悮公事●隨便往來● 
本堂每見滬上售賣花柳醫藥者頗多考其有效者甚少不是混用倒提薰頂凉藥就用江湖生意門一套流口說的天花亂墜地震山摇妄言騙錢害人非淺本堂奚占一大醫士仍恐魚目混珠眞假難分故而特將包治價目列名於左○初起白濁五元日久血淋黃濁十五元魚口便毒横痃五元已潰久不收口十五元小便腫爛五元至十五元婦女污毒白帶五元血崩六元花柳瘡毒八元一切楊梅升天落地週身斑點塌壞鼻眼咽喉破爛半身不遂筋骨疼痛髮落齒落痔漏疥癬偏墜疝氣小兒胎毒以及危險大症察病之輕重訂價包治立給保單門診隨到隨看外埠不便就醫函請包治訂期不誤劣藥害人雷殛火焚○近有無恥之徒襲名仿造假貨冒充諸公請認明上海三馬路大舞臺斜對面民德里口方不受奸輩矇混也 
[毒門耑家陳伯威醫士]  
花柳毒莫多於滬上而花柳毒藥之廣告亦遍貼通衢稍不審愼誤服假品或劇烈之劑以致殘廢終身痛苦萬狀殊堪深恨至貧苦小民因醫藥價昻而失治者尤堪憐憫同人等因於六馬路電車轉角處東首第五家石庫門左設立懷安施醫局久仰陳伯威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋三角六分以資津貼局中備有男女病室如願駐局就醫者雇有男女工人伺候並設有藥局所有各種掃毒如珠黄下疳散立止白濁丸均一律平價患者幸注意焉遠近多假冐診者宜愼 
贊成人朱葆三　沈聯芳　謝蘅牕　周金箴　姚紫若　吳蔭庭　梁炳垣　項如松　楊小川　虞洽卿　傅筱庵　顧馨一　謝仲笙　王一亭　錢達三 
[▲肝胃氣痛專科張寳銘]  
上午送診給藥只取號金午後診金一元號金二角外埠函購立止肝胃氣痛金丹每盒一元　▲醫寓上海望平街申報館隔壁 
[請用中華亞林化學厰眞正防疫藥品]  
本廠開辦已逾六年所製防疫藥品如　防疫臭藥水　防疫安全水　防疫蚊虫香以及醫用工用之伊打保皮衣之納夫特林久爲中外士紳所歡迎今已包定自來火行原料爲中國第一家防疫藥品時當炎熱家家需用特登廣告敬請衛生　總發行所上海閘北恒通路口中華亞林化學厰　分銷處上海英大馬路四十號科發藥房　上海靜安寺路跑馬廳對面三西公司　防疫主人謹啓 
[介紹專門花柳病科周文卿]  
周君文卿甬江大族家學淵源懸壺海上已閱二十餘年獨於花柳一科尤爲擅長無論白濁横痃魚口便毒下疳腫爛至危極險之症均可包醫出立保單限期全愈逾限不瘳可還原洋且保永遠不發各藥咸備醫價從廉治法良好奏效最速更仰　周君尤善手術割症並六零六靜脈無痛注射以及最新發明淋濁血清等特别注射絶無痛苦有口皆碑無庸贅述所用藥品均屬王道中西並治神乎其技求者盈門活人無算貧病見告醫藥不計以示體恤同人等因見　周君熱心公益蓄志濟人無瘍醫陋習良深欽佩用特登報介紹以揚仁風俾病家有所問津焉 
診所在六馬路朝陽樓茶館斜對門存濟醫局介紹人虞洽卿　沈聯芳　王一亭　傅筱庵　陸崧侯　莫子經　林仲立　李英石楊小川　姚紫若　顧馨一　謝蘅牕　錢費三　張逸槎　陸達權　李右之關罰之　姚慕蓮　楊信之　張樂君　徐冠南　葉鴻英　董榮卿　天台山農同啓 
[葢世耳聾還聰丸]  
凡世人患耳聾之症甚多市上所售該藥不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈隂虚氣虧血脈不能流通呼吸不能靈捷故有耳脹耳鳴耳聾耳痛言語不聞等症本主人得世傳秘藏良方加工精製久煉成丹治男女老幼兩耳重聽雖二三十年老症連服二料包可斷根立能轉聾爲聰補眞隂生津液除浮火退虚熱妙在服後神清氣爽身體强壯永無復發之患屢經試騐萬無一失中外聞名專治耳聾竟有再造之功早蒙仕學商界信服至效至驗允推天下第一耳聾還聰之妙藥也一二年之新症二盒全愈重者二料包可全愈每盒一元每料六盒五元不靈還洋另製耳爛藥耳内潰爛搽之立愈每瓶五角外埠函購郵寄妥速 
　上海三馬路大舞臺對面香港鍊雲藥房]  
 
 

Page 9

 
 
   
 
 

Page 10

 
 
本埠新聞 
[中國蛋輸入美國之報告]  
　　字林報云美國商業報告紀中國乾蛋與凍蛋貿易略謂美國從中國運入之貨在一九二○年約有百分之四係乾蛋與凍蛋大半供大餅乾廠需用查一九二○年各國輸入美國之蛋以中國爲最多其數如下表 
　　　　　　磅數　　　　　　價值（美金） 
中國　　二五、六四六、七九一　　六、○九三、一五五 
英國　　　二、三七八、七五二　　　六二七、六五○ 
瑙威　　　　三四○、○○○　　　一三九、四○○ 
坎拿大　　　三一一、○五二　　　二二八、一二一 
日本　　　　一三一、四七五　　　　五九、八三五 
荷蘭　　　　　六七、六○○　　　　一五、九六四 
香港　　　　　五三、二五三　　　　一九、○六七 
澳洲　　　　　四八、四一四　　　　一一、八一六 
蘇格蘭　　　　四五、○○○　　　　三八、四七五 
紐絲綸　　　　　　　二四○　　　　　　　一三一 
共計　　二九、○二二、五七七　七、二三三、六一四 
　　中國蛋運往美國以九月份至二月份爲最多然每月輸出數皆不少中國與美國同一緯度産蛋時期中美相同故美人在上海設立之冰蛋廠以春季收入爲獨多是以上海冰箱等之設備與輸運冰鮮物之船雙必須籌備妥洽方可使冰蛋廠終年工作而美國市場亦可得中廠業者其數頗巨云 
[昨日火車運出之現洋]  
　　昨日（三十日）滬寗路大通運銀公司承運中國銀行現洋十五萬元交通銀行十萬元元順福源大成等莊現洋十四萬元裝至無錫又致祥莊現洋一萬二千元至崑山又現洋一萬元至常州六萬六千元至蘇州 
　　昨日滬杭路同和運銀公司承運二萬二千元至嘉興一萬元至臨平二萬五千元至硤石 
[航業消息零拾]  
　　太古公司之奉天號輪船昨自天津裝來敦義莊之俄國羅比洋十箱共一萬六千元另有銀洋一箱今日有港粤班四川號出口裝出現洋寳銀及小洋等共一百六十五箱（運赴廣東者七十五箱運往香港者八十六箱運往汕頭者四箱)内有恒和泰裝出之銀角三箱計合洋一萬二千元裕和泰現洋五箱計洋二萬元大德昌現洋二十箱計八萬元又三箱合洋一萬元銀角子二箱計一萬角銀子五十一箱計十五萬三千兩陳端記之寳銀四十四箱計二千六百四十枚合銀十三萬二千兩又有錦經綸銀號之寳銀二十八箱計一千六百八十枚合銀八萬四千兩另有銀元等九箱 
　　西班牙現與中國聯合創設一商輪公司名曰西班牙中國航輪公司其總公司將設於香港刻將成立至航行路線係專駛中國及南美各處今已有商輪兩艘一名「新中國」號一名「西班牙」號聞均有六千噸之凈量云 
　　太古公司烟津班輪順天號船主華開H.A.Walker君因歐戰時立功甚偉且於大戰終結後仍來該輪服務今英皇特頒給最榮譽之獎勵與華開君云 
　　前日太古公司之海口號輪船由烟臺還滬進口時在外白渡橋花園之沿浦東江内撞翻貨駁船一艘當時落水溺斃者計有三人 
　　怡和洋行之裕生號昨由烟臺天津還申後本擬代永生班開赴青島旋以船身微有損壞當即停止開班駛入耶松船廠修理其應行班次昨由該行指派恒生號替代 
　　提督公司之貨輪温益號此次由美國裝運大宗煤油十五萬大箱運赴九江起卸即日可出清各貨來滬赴英 
[糖與白蠟之市况]  
　　滬地近日糖貨到頭甚多香港青赤一星期内共到一萬餘包東洋車糖各廠到齊約亦有萬餘包統市各行出貨殊少昔年端午節前内地銷路必活動今在下山之勢故各帮亦無動辦東白又鬆臺白合十一兩二錢五分香港糖市轉緊太古在香港收買製糖原料東洋糖現有新牌號大新廠有車糖九百餘包爲初次運申價開十一兩此價尙難立足漳青開五兩八錢 
　　川占米心白蠟滬上存底漸薄本地及江浙各燭皂廠仍稍有動辦市價頗堅固五月後江水漸漲大約來源可以稍旺昨日開盤米心一百三十五兩統占一百三十兩 
[檢查印花之警廳文告]  
　　加貼印花須俟商妥　六月一日開始檢查 
　　淞滬警察廳長徐國樑昨日訓令各區署所隊文云案照印花稅法罰金執行規則第一條内載應貼印花之契約簿據每年六月及十二月由警察官廳檢查一次等語歷經遵照辦理在案嗣奉財政部令印花稅檢查時期更定於每年五月及十一月兩次舉行呈奉大總統令准通行遵照等因自應遵照辦理兹經本廳長定於本月二十八日爲開始檢查之期除會縣派員會同辦理曁分行外合亟訓令該署所隊仰即遵照依期會同檢查飭仰勸懲並施妥愼從事旣不得意存寬縱見好商民亦不得操切失平激生事故附發布告仰即飭發張貼傳單則分給境内小本商店俾衆周知以資遵守切切此令又警察廳行政科長致各區署所隊函云逕啓者案照檢查印花歷届由廳派員會同辦理現值本年五月檢查之期除三六兩區及水巡隊·仍照向來辦法·由該區隊自行檢查外兹奉廳長諭委派温稽查員楷赴一區許稽查員荃鎭赴二區焦科員福履赴四區顧科員祥和赴五區會同檢查除分致外相應函達即希查照是荷再本屆檢查前由部訂新章加貼印花商民反對甚烈經廳一再函商印花稅處飭經擬定本届檢查仍暫照舊章辦理其加貼一節且俟勸商妥協再爲實行往返函商以致有稽時日刻下布告檢查時期雖規定五月二十八日仍應稍緩數日俟至六月一日再爲開始實行合併函知請煩查照辦理以歸一律 
[認商加額消息]  
　　滬上皮裘業火腿業生漆業土火柴業洋廣貨業等前因認稅期滿奉財政廳長令知上海稅務所長函知商會轉勸各該業認商代表必須照舊額酌加三成以便繼續辦理等因當經縣商會開會邀集各業全體認商代表列席與議當由火腿業等四代表陳述商艱情形勢難再增擔負若官廳必令實行則須邀集各本業會議取得同意後再行函復云云兹聞該業等將舊征稅額如火腿業每年三千二百六十七元特别捐三百二十元生漆業八百九十七元六角特别捐一百十二元洋廣貨業六千六百元特别捐四百元土火柴業一千五百六十元特别捐二百元分别函報聞擬定勉力加增一成半或二成現正在商榷中惟紗業一項嚴財廳長以其稅額最巨不得不加愼重偵查故特派專員來滬詳查征收情形以憑核辦 
[余佩臯與外交部員之談話]  
　　關於「學校註册條例」事件 
　　南洋英屬華僑學校註册條例前經各方面極力抗爭結果得暫緩施行現該處殖民地政府態度突然變易定於六月一日起實行故前此赴京請願之代表余佩臯女士復於日前赴京前日（二十七）赴外交部質問最近交涉情形當由普通科科長許同辛接見昨日本埠余君辦事處接得京函述是日談話情形兹將許余二君談話誌之於後余問學校註册條例近日交涉進行如何日昨南洋有電到京謂六月一日英政府將迫實行佩臯同滬上各團體都有電報告貴部諒必有妥善辦法以慰僑民許答各電均悉本部已於三日前去電英倫囑顧使交涉矣余問自領事伍璜代該埠商會轉電否認佩臯代表後迄今已届三月貴部之交涉進行能爲佩臯一詳述否許答若言此事兄弟對之但求無過而已至華僑内容實不一致據伍領報告不但商學二界意見相左即爾等學界亦不能齊心余問先生此語何所見而云然許答部中曾囑伍領就地辦理得其答覆謂商界中人云我等前曾對政府表示贊成當然不能反口乃召集學中領袖來議辦法則皆不到可見此事衆皆無心非外交官之不盡力交涉也余云此語恐不盡然伍領之報告不免有失實之處在伍否認代表一事發現後南洋僑衆憤懣非常即在檳榔嶼開僑民大會議决電京承認代表並請嚴重交涉撤回伍領尤有一種極端的表示即約同各報館一律不載伍領公文以示絶此種舉動豈少數人所能辦者而先生猶欲以華僑不齊心爲交涉不着緊之飾詞未免用非其時矣余又問四川府代表廖衡酌曾到廣東親見顧使復陳炯明辭其文略謂此案已提交衆議院（指英國）復核不知貴部亦有接此項電文否許答無之余請求速電顧使質問此層並請將伍領否認代表後所有關於此事之函電公文抄録一份見示許答此事須經長官許可余云當於明日來聽回話最後余又云若論伍璜在新曾與佩臯談話幾次個人感情本屬不錯但此次否認代表之事發生彼此未免有傷感情不日佩臯將有呈文遞到貴部控訴伍之誣陷民事此舉乃屬僑衆公意在佩臯個人本無計較之必要勢有所不得已耳談至此彼此各道珍重而别 
[旅滬皖人否認撥借工賑餘欵]  
　　昨日下午二時旅滬皖公團在法租界新新社開聯席會議對於皖聶省長省議會放棄職權聽憑張督迫撥工振餘三十二萬借充新安武軍餉一案公同議决嚴詞質問原電略録於下安慶聶省長省議會均鑒（中略）竊念省長爲一省行政首領省議會爲人民代表機關對於地方公欵應如何妥愼保存乃因軍閥一言之脅迫竟不惜舉地方鉅萬之欵悉奉之武人之手名爲抵借實則無異刦掠或謂此項借欵由省長擔保以烟酒印花兩稅作抵按月由該兩稅項下撥還二萬元已得政府認可只須十六個月即可全數還清將來不致無着何研鰓鰓過慮不知中央政府已達破産地步到期外債尙且無力償還何况借自地方將來拖延遷期勢所不免萬一政府竟食前言久假不歸試問省長有何權力責其必償届時即引咎辭職亦無以對皖人同人等爲此特電嚴重警告新安武軍之餉皖人始終誓不承認省長自本年一月起按月墊撥之六萬元截至本月應即停止此後不得再墊分文此項墊欵以五個月計之已逹三十萬元之鉅由何種公欵項下動撥指何種稅欵項下抵還應請省長明白宣布如無欵可抵則此項三十萬元之虧空應由省長自行賠補皖人不能代爲擔任至此次該軍所借之工振餘欵嗣後倘不能按月由烟酒印花兩稅項下撥還或撥還而不能如數亦惟省長是問省長爲此項借欵之擔保人該欵將來如有損失無論數目多寡當然由擔保人負完全責任以個人私産充公作抵不得短欠絲毫事關全省公欵三千萬人民皆有監督維持之責天職所在决不放棄特電警告幸賜鑒察旅滬安徽新新社自治協會皖民公社皖事改進會救國代表團同叩 
[招商局股東會選舉之涉訟]  
　　招商輪船局於本月二十八日下午假北市總商會開股東大會選舉董事臨時會場内發現搶奪投票匭之事會議散後該局股東陳永霖以此次選舉實屬違法决定對於該局向公共公廨提起控訴陳於正式訴狀未遞之前特於昨晨偕代表穆安素律師先呈一請求書措辭略謂被告此次開會有非法投票選舉議决原告當塲提出種種理由詰問反對被告置之不理貿然投票故被告實不應得到此投票權數原告亦不應得到此投票權數其時多數股東均皆反對乃摇鈴散會多數股東亦即走散嗣竟復行投票選舉董事原告認此爲非法行爲特行請求禁止此次會議通過及選舉各件履行云云經俞襄讞會同義費副領事升座第三公堂察閱該請求書之下援筆諭曰准給諭招商輪船公司本案未判决以前對於本年五月二十八日該局會議通過及選舉各件不准履行暫仍由老董事擔任職務原告照章具結補狀此判 
[禁烟會注意港印烟約]  
　　全國禁烟聯合會近爲外傳香港英督與印度政府訂約運土入口事特函詢外交部交涉情形兹録往來函件如次（一）致外交部函逕啓者近閱報載香港英督又與印度政府訂約自本年五月起每月運土十箱入口等語竊查我國辦理禁烟一事賡續前清宣統三年中英續約分省禁種會勘停運各辦法政府厲行於上國民敦促於下自民國二年至民國七年凡前清未禁絶之各省皆於此數年中禁種凈盡經會勘之結果報告肅清實行停運并將上海存土悉數購焚按照中英烟約第三條所載廣州上海二口爲最後之結束者亦已照約實行早爲各友邦及中外人士所共聞共見復查中英烟約本合有世界人道主義與海牙禁烟公約實相表裏今香港英督令印度政府違約販烟入口殊屬駭人聽聞側聞貴部已向駐京英使提出交涉本會爲全國禁烟機關對於港督此舉羣起反抗責無旁貸惟未諗貴部交涉後英使如何答復本會爲喚起國民作外交後盾起見擬請貴部將此次交涉情形擇要示知實紉公誼（五月二十日）（二）外交部復函逕啓者五月二十日准函開報載香港英督又與印度政府訂約運土入口聞貴部已向駐京英使提出交涉請將交涉情形擇要示知等因查上年十二月十六日英文京津時報路透電登載此項新聞當經本部根據報載一面函知駐英顧公使向英政府交涉一面照詢駐京英使去後兹准顧公使五月二日電稱遵函詢諸英外部據復續訂一節屬實惟按新約自印入港之烟已减至每月十箱爲限而中國現已廣種鴉片以致中國境内土價較在港賤六倍是烟土由港私運入華機會極少等語并准駐京英使將港督與印度所訂合同鈔送前來除仍相機交涉外相應函覽貴會查照可也（五月二十五日） 
[近一週之米麥雜糧油餅市况]  
　　米市初硬後鬆　麥市平平 
　　雜糧市面平定　油餅交易暢旺　 
　　米本埠米市數星期來異常高昻官廳限價十一元已誌前報本星期初河下雖有到貨而米價仍步步趨高又到限價十一元蓋因内地米商囤貨居奇而本埠米店因到貨成本高昻故持價不肯放鬆耳至星期三以後始逐步回小實緣天氣放晴到貨漸踴米價應看跌落故米店亦並不欲多進耳最近價計廠機北粳十元五六角南粳十元三四角白元價仍在十一元之外 
　　麥本星期來麥市平平嗣因麵粉銷塲暢旺而存底枯竭故廠家頗有辦去邇來新麥將次登塲且時屆黄霉故麥價一時難以看漲本週中售開之麥以徐州貨爲最多其餘寥寥無幾蓋粉廠鑒於麥價看小均觀望不前懷遠貨等絶少開出綜一週間市面平定最近徐州小麥價開三兩六錢七分明　貨三兩五錢三四分較上週稍漲五六分 
　　雜糧各種雜糧市面除荳子生仁外餘均平定本埠荳市因大連荳價漲高故市形逐步見俏已誌前期報告兹悉本星期末大連荳價略已見鬆而本埠油廠家辦去豆類又復不少故價仍有趨高之勢據大連最近電訊現貨黄荳計價四元四角七分較上週疲去一角之譜本埠則各種荳類如連荳頴州懷遠等貨均日有開出大都以本街油廠去胃爲多最近頴州黄荳價計三兩五錢餘與上週不相上下懷遠貨三兩四錢半較上週又漲錢餘油銷季已屆故廠家需要生料荳類正殷荳價不致回鬆生仁廣帮仍有去路河南貨開出更多最近價計五兩左右較上週漲二錢之外徐州山東等貨交易亦旺最近價均五兩之譜亦較上星期漲高芝蔴菜子市極形活動洋莊去路甚大價亦步步見高最近漢口芝蔴價竟高至六兩四錢二三分較上週漲三錢餘其餘九江明光等貨均有開出價較上週漲二三錢四五錢不等其餘雜糧市大致平定漢口緑荳等價稍見疲 
　　油餅時值夏令油餅季節已屆故油餅交易極旺近週中開出之連油本廠餅等極多價格仍見升騰各區到貨亦復不少連油最近市價計八兩三錢之譜較上週漲數錢據大連電訊最近現油價計九元四角亦較上週爲高本週荳油去路亦旺計價八兩三四錢生油廣帮仍有去路價亦挺秀本廠餅本週中開出甚多近價一兩三錢五六分左右較上星期不相上落默察市面趨勢目前油餅市暫爲定局今後銷塲當令市價或須看高云 
[國内輪船運貨進出口之調查]  
　　進口貨（烟津）太古公司之奉天號昨日由烟津裝來苧蔴二百三十五件條鐡一百六十六擔洋燭一百三十五箱絲二十五件鹹魚六十八件油魚十七件生梨二十桶胡桃八百八十三件花生一千三百八十二包瓜子一百件黄豆三百二十袋土布四件府綢八十六件蛤干三十三件土酒三百壜蝦子二件冬茹二件狐尾四件粉絲三百五十件高麗參二箱干貝十四件雜貨二十八件（港粤）招商局之新昌號昨日由港粤裝來赤糖二千一百四十二包牛皮三十五件藥酒三十九件綢貨五件頭髮二件桂元肉十二件葵扇二件土布二件烟絲梗三十七件沉香二件雜貨一百三十三件（長江）招商局之華大號昨日由長江裝來白米一千袋土酒一百十壜絲頭三十三件白絲二十六件菜子一百七十三件緞子九件絲布一件黄豆五十一袋繭壳九十五件芝蔴二十袋機花一百八十包紅茶三十九箱又毛茶一百八十二箱棕片十二件生漆十八桶桐油一百桶青蔴九件蛋二十八簍蔴油五十八壜（寗波）寗紹公司之新寗紹號昨日由寗波裝來草蓆一百九十四件鹹魚三十四件乳腐二百罐竹木等三百九十四件烟干十四件漿粉一百另八件菜子四百三十包洋紗六十一件舊木等三十六件雜貨二百四十三件（浦口）太古公司之四川號昨日由浦口裝來菉荳一百零一袋黄豆四百五十包花生仁四千四百七十一包鐡條四百二十一擔鐡器四十二件 
　　出口貨（港粤）太古公司之四川號昨日由申裝往香港貨計有蔴油五十八壜花生油一千聽藥材一百四十五件汽水二十六桶爐油三十一聽水硍七筒桐油八十桶糖果二十件鹹魚等二百五十二件香烟一百七十三箱豆包十只綢貨十件蓮子六十七件藥材二十七件木耳十六件瓜子二十五件甘草四十件活羊四百頭雜貨一百十件又由申裝往廣東貨計有白糖八十包香烟一百十箱藥材四十四件鹹魚等十四件土酒五十壜花生仁二千八百六十二包洋紗二百五十五件麝香一件大米三十袋土布二百五十六件麵粉一千包石膏二百擔糖果二十一件活羊一百七十頭雜貨八百零四件又由申裝往頭貨計有洋紗二百四百四件鹹魚三百三十八件顔料十件皮蛋二十壜藥材八十四件香烟十九箱豆包三百八十四只烟藥一百五十一件土酒二百三十五壜青藤四百二十三件蓮子四十件鬃片三十件粉絲三百十件乳腐五百罐魚干七十二件木耳十五件棉花四十件雜貨三十七件（烟津）太古公司之奉天號昨日由申裝往威海衛之貨有番茹鮮菜二百三十件洋布八十五件紙頭一百八十六件白糖七十包汽水五十七桶棉花三十包掃帚一百五十件雜貨三十七件又由申裝往烟臺貨有紙頭一千五百三十七件土布四十九件綢貨十三件菉豆二百十包棉花二十包桐油六十桶靛青二十件頭髮五十二件舊鐡一萬五千五百擔石頭二十擔白礬十擔玻璃三十箱糖果三十件燈心三件雜貨一百十五件又由申裝往天津貨有杉木四十件竹片一百八十件檀木七十三件土酒五壜汽水二百十八桶香烟二十箱洋燭七百箱機油四十桶又四十六噸土酒五百壜茶葉十五箱紙頭二百三十件土布二十件桐油一百十五桶藥材十一件洋布三百十七件雜貨一千零五件又有招商局之新銘號同日由申裝往烟臺貨計有夏布三十五件茶葉四百六十六箱紙頭三百七十五件青蔴四十件牛皮二十八件水果四十件雜貨三百零一件又由申裝往天津貨計有茶葉二千五百三十七箱雨傘三十二件洋布二百五十件乳腐二千四百罐土酒三百四十壜白糖一千一百包鐡一百六十七擔紙頭一百十五件香烟六百九十八箱雜貨八百六十四件 
[外洋輪船進出口行程紀]  
　　英國郵船公司之愛列波亞號將於本日開往日本門司由上海裝出之貨祇有魚網八十三件舊蔴布服五十三件該公司之名古屋號自本月十二日在滬運裝大批菜子等開還歐洲後昨接來電該輪已於昨日安抵哥倫布即日開赴孟買預定六月二十一日至馬賽三十日回至倫敦云又有英印公司之丹逹號自印度開來於昨日午後五時進口裝來之貨共有新蔴袋三百餘噸現停於虹口公和祥碼頭起卸 
　　提督公司之新郵船華納溪號明日第一次還西雅關由上海搭乘赴美之旅客共有六十五名乘赴横濱者五人出口貨之裝往西雅圖者有湖絲七十包茶葉一百餘件餘爲桐油裝赴東洋者有新棉花一百餘件雜貨七百件該公司又有貨輪愛爾里治號此次由美開往牛莊卸清各貨後即須開往秦皇島代本埠開灤公司運裝煤七千噸來滬已預定在董家渡起卸出清之後便赴小吕宋云 
　　藍烟囱公司之貨開利亞號從利物溥來華現將抵港本星期六可抵上海又有揚子號刻亦駛至南洋方面較前輪運一星期進口故將於十一號來申該兩輪抵滬後均須赴日本云 
[友華銀行銀市報告]  
　　中美新聞社譯友華銀行三十日報告云上星期六日倫敦銀價近遠期各漲八分之一便士紐約銀價漲至五八又八分之五倫敦紐約匯價三九○今日此間定價除法郎漲至七四五羅比跌至二四八外餘均與上星期六同市况終日穏固行情絶少變動交易價金鎊自三先令三便士又八分之七起至三先令四便士又八分之一止金圓自六五又四分之一起至六五半止收市時金鎊買賣均三先令四便士金圓賣出五六又四分一買進六五半據報告印度於上星期六日又在倫敦買銀少許 
[各艦長調任之令知]  
　　海籌軍艦艦長鄧家驊日前在福建馬江防次病故由福建船政局長陳兆鏘呈報本埠海軍總司令公署核辦所遺艦長職務當由該艦艦副陳永欽暫代在案兹經藍總司令電請何代總司令以靖安軍艦艦長甘聯璈升任海籌艦長遞遺靖安艦長一缺以建安軍艦艦長許建庭升任所遺建安艦長一缺以江利軍艦艦長朱天森升任遞遺江利艦長即以永健軍艦艦長曾以鼎調代當經呈請海軍部分别荐任兹奉部令照准何代總司令奉令後當即分别令知各該艦長速往接事以重軍務 
[美油船遇盜之請緝]  
　　美孚洋行自置之美寗（譯音）油船懸掛美旗裝貨來往滬甬本月某日下午七點鐘在大赤燈塔西向銅沙燈塔東向時遇海盜上船搶刦物件約值洋六百二十五元零由該船主稟由駐滬美總領事署函請江蘇特派交涉公署轉函該管官廳從嚴偵緝務獲解究許交涉員准函後已函轉水上警察廳查照矣 
[汽車撞斃行人之騐判]  
　　浦東人蔡生華前日午後行經虹口斐倫路被某號汽車突然撞倒受傷甚重由捕車送同仁醫院醫治惟因受傷過重不及療治旋即因傷身死捕房得報立飭中西包探將屍舁入騐屍所昨晨稟請公廨關讞員會同英領包君於十一句鐘蒞所檢騐屬實塡明屍格升座公位略詰情形因案證未齊遂在騐訊單上簽判曰騐得已死蔡生華委係生前被汽車撞傷身死着屍屬具結領屍棺殮聽候傳訊再核 
[靈生工藝校收養大批災民]  
　　今年北方旱災饑民數百萬由中西熱心家捐資救濟得以苟延殘喘然各地被災之後百業凋敝生計困難束手待斃情甚可憫兹有德州美國女敎士帶來災民四十人從津浦車南下轉搭滬寗車到滬計男災民十人女災民三十人現經滬北新體育路靈生工藝學校校長譚惠然女士慨行收留設法安置如譚女士者可謂好行其善矣 
[兩宣講團宣講紀]  
　　少年宣講團本埠少年宣講團於昨日（二十九日）推派第二游行宣講隊張蘋周甘梅嶺董國耀汪龍超等出發赴徐家滙宣講（亡國痛苦）·（烟酒賭之毒害）·（自由平等之眞理）·（公共衞生之必要）·聽者一百六十餘人頗爲感動宣講畢復舉行通俗游藝（音樂）·（小調）·尤受人歡迎·至六時方散聞該隊並調查該鎭及虹橋等處風俗人情交通實業云下星期日（六月五日）出發爲第一二隊 
　　勵志愛國宣講團牯嶺路餘慶里勵志愛國宣講團於二十九日（星期）至吳淞宣講於下午一時各講員陸續集淞滬車站旋乘車抵吳淞鎭當由朱文華徐遠塵咨會警署派戴巡長蒞塲照料即在財神廟南面一樓春飯館門前宣講講員爲朱文華徐惠施吳兆麟周少葵講題爲（吳淞商埠之新希望）·（切不可買賣劣貨）·（國人致窮之種種原因）·（祝新來之吳淞勝於現在之上海）各講員精神滿足聽者若堵尙有陸萬里談永奎徐遠塵奚成良戚世法因時間侷促不及宣講在會塲上糾察秩序迨講畢乘車返滬已鐘鳴七下矣 
[旅滬浙江漁商公會定期開成立會]  
　　旅滬浙江漁商聯絡同鄉講求營業起見組織漁商公會定五月三十一日假西藏路寗波同鄉會開成立大會昨已由該會函邀各界屆時前往參觀其秩序如下（一）奏樂（二）入席（三）宣布開會緣起（四）報告經過事實（五）請來賓演說（六）攝影（七）禮成 
[蘇州旅滬同鄉會開會紀事]  
　　蘇州同鄉會每年大會例於夏曆四月末一星期舉行兹該會董事部因大會已近於昨日下午三時在寳安里事務所開大會預備會 
 
 
 

Page 11

 
 
到者三十餘人總務席立功主席議定六月五號（即夏曆四月二十九日下午二時在新閘路平江公所開第二次大會登報通告各同鄉並將開會秩序擬定如下（一）會長主席（二）各科報告（三）修改章程即於是日開始投票以一星期爲度於六月十二號開匭揭曉選舉議畢由文牘科擬就登報廣告底稿宣讀一過至六時散會 
[辛酉社成立會記]  
　　前日（二十九日）辛酉社假横浜橋精武第一分會開成立大會來賓約千餘人二時開幕由主席郁瘦梅君報告經過情形次由陳國衡給徵求隊優勝獎（一）各隊分數最多者印度洋隊（二）個人分數最多者陳嘉賢君給獎畢盧煒昌君演說略謂世風澆薄道德二字人多置之腦後故不道德之塲所人爭趨之而道德之塲所人咸遠之然人羣集合胥賴道德今日辛酉社之成立願大家以道德二字相策勵庶能造福於人羣云說畢由社員傅黄二君演雙簧繼由工界青年勵志會之國樂及精武敎員及該社社員之技擊頗有精彩末由該社社員演新劇劇名「誰之過」係諷刺劇演畢已五時半因爲時已晚故選舉職員改期舉行 
[上海市鄉經董調查録]  
　　最近上海四市十五鄉經董名號調查如下上海市陸文麓崧侯·朱開甲志堯·閘北市錢允利貴三·趙光第鏡芙·蒲淞市沈寳寅肇鐧·洋經市劉志濤頡雲·潘光賓卓臣·引翔港鄉周文熾采臣·法華鄉李鴻翥逖先·閔行鄉朱承鼎理卿·馬橋鄉奚佐湯增傑·顓橋鄉施其光安生·北橋鄉戴元貞梅峯·曹行鄉劉增祥子瑜·塘灣鄉錢椒蔭義·漕河涇鄉梅宗秦玉書·高行鄉談壽基恭甫·陸行鄉陶鴻翔審庵·塘橋鄉盛麟書茂祥·三林塘鄉趙履福志熙·楊思鄉穆湘瑶抒齋·陳行鄉秦錫祺壽農· 
[閘北商業公會常會紀]  
　　閘北商業公會於星期日下午三時開職員常會到者二十餘人由佘錫品主席吳復初紀録首由奚少峯提議本會會計一職事務冗繁應再推舉一人佐理會計員趙鏡若趕造九年度報銷清册經衆推定諸杏生充任次顧欽章提議萬生昌醬園地當要衝該園門前所設之垃圾桶天時漸熱臭氣逼人應否函請警廳移設他處以重衛生經衆討論由會函請警廳照辦次復議及閘北各馬路中一遇陰雨濘泥没足天時亢燥飛塵蔽天應函請工巡捐局先行每日添加洒水車數次以免塵氣衆通過遂散會 
[證劵物品交易所消息]  
　　上海證劵物品交易所本月期交割已於昨日辦妥兹將各種交割物件之數量及價格分誌如下（一）本所股二萬二千一百五十股每股扯價一百二十二元（一）麵粉交易所股五千五百四十股每八元（一）華商電氣普通股一百二十股每股扯價二十三元（一）華商電氣優先股二十股每股扯價二十五元（一）老公茂紡織股二十股每股扯價三十兩（一）元年六釐公債一百四十二萬五千元每百元扯價二十二元（一）七年長期公債一萬二千元每元扯價四十元（一）九年金融公債一千元每百元扯價七十二元（一）十六支棉紗雲鶴標準二千三百包每包扯價一百四十三兩（一）通州棉花三千五百擔每擔扯價二十六兩 
[達豐染織廠之發展]  
　　達豐染織公司爲謀國内紗廠及布廠出品布疋發展起見於前年向英國定購漂·染·上光·漿膏·整理·裝璜·各部全副機器並在曹家渡購地數十畝仿英國染廠格式建築新式廠屋現已落成各種機器已到齊裝配完全即行開辦並聘英國專門工程師凡於棉質品之疋頭當視貨物身骨之高低配以上膏上漿之輔助合法之整理雖屬本國布廠出品一經該廠染色整理之後鮮艶美觀與洋貨無異云 
[河南獎劵開獎紀]  
　　昨日爲第十六次河南救濟獎劵開獎之期在南市久大碼頭利濟局總發行所舉行自上午九時開始至午刻十二時始竣兹録其開出之五大獎號碼及經銷票號如下頭獎第一萬四千六百三十三號本埠萬利發二獎第二萬六千三百五十八號本埠葉宏茂三獎第七百七十三號本埠大昌四獎第一萬六千七百零八號漢口振華公司又四獎第二萬六千五百八十三號本埠善利全五獎第一萬七千九百十四號嘉興快發公司又五獎第二萬五千零十五號本埠瑞源 
[温州釣船索賠之浚浦局覆函]  
　　旅滬温州同鄉會因於本月二十日有温州釣船金德興號被浚浦局小輪撞翻爰函致浚浦局要本賠償兹經該局海工程師函復同鄉會略稱本月二十一·六·日兩奉來函爲尊處釣船與本局利華小輪於五月二十日在洞沙洋面相撞一事其所述各節中有四千二百元之要求旣聞命矣今鄙人有不能已於言者查尊局相撞之報告與本局當時管輪職員之報告互有不同之點據該職員報稱謂尊處老大值極易避險之地而偏至於相撞并聞尊處釣船本非新船無論如何在此相撞之時所云三千元之價值斷無此鉅因報告情形旣有不同之點即要求之數亦不符合蓋此數已越出於估計之外如所云四千二百元之要求則本局礙難允許也即希轉知云云 
[電令偵緝徐樹錚]  
　　本埠軍事機關兹奉北京密電謂安福黨禍首徐樹錚現在潛居滬上暗設機關勾結黨人希速訪查等因各該機關奉令後昨已遵照辦理矣 
[協緝北京盜犯]  
　　松滬護軍使署前日准陸軍部咨開略稱案據京師軍警督察長馬龍標京師一帶稽查長張德恂等先後報稱五月十一日下午八點餘鐘崇文門外南官園陸述文宅内突來匪徒五人皆穿藍布大褂奉天口音以抄查烟土爲名闖入將門關閉手持槍械將該宅上下五人綁縛侵入内室當將現洋一百餘元·小黑皮包一只·金鐲二付·金戒八枚·寳石一包·金表練二條·大小金表二只·玳瑁鑲金鐲五付·翡翠表墜二個·一併刦掠而逸又同日午後八點三刻時公府前石碑胡同隆興和糧店先有一匪進店將米檢視旋又續來匪徒五人内有四匪各執手槍入櫃抬内搶去銅元票幣一百三十三串現銅元四十千三百文事後由店夥李永福在櫃檯内拾得槍子一粒送區報緝報請飭緝等情到部除通令外咨請飭屬一體協緝等因何護軍使准咨後特於昨日通令所屬各軍警嚴密偵緝矣 
[車夫收受盗匪車資之薄懲]  
　　總巡捕房華探白忠祺與西探目煞拉文偵悉拉黄包車之單大如子與蕪湖路二十六七號門牌王文章烟紙雜貨店被刦一案有關將其拘解公共公廨命押候查究在案昨晨經李襄讞會同英赫副領事升座提審據白探到堂稟稱因據人報告謂單係三月十六號搶刦該烟紙店盜匪崇國風等之同黨故而拘獲然單否認及將崇提出對質始悉單曾分潤贓洋一元二角惟單堅稱此洋係所得車資並非贓欵捕房録有兩造供詞呈察中西官乃將供詞察閱之下諭單以後安分不得再與匪爲伍從寛押一禮拜開釋 
[樹慶路發現男屍之蒞騐]  
　　寳山縣吉一圖地保龔福祥昨投上海地方檢察廳報稱邢家木橋樹慶路今晨發現男屍一口查係杭州人名趙四弟今年二十四歲向在日本商家做工近因患病辭出不知如何今日在彼倒斃因無家屬在滬爲此報請相騐譚廳長委派郭檢察官毛檢騐員等蒞塲騐明判令由堂棺殮 
[聯益善會施材二則]  
　　虹口梧州路聯益善會經會董陳文翔塡付聯票來會云有住居法租界陸家觀音堂五十四號門牌姜篠亭年四十三歲江蘇揚州人病故無棺請爲給材收殮該會當即付物字材一具飭令扛夫前往收殮該材暫寄於江淮會館又有青浦郟店人汪金壽昨日病故於同仁醫院其妻因無資收殮在曹家渡鎭西復泰油酒號前啼泣經該會王滌身君見而繕函報告到會該會調查確實亦付物字材一具交該屍妻領去收殮 
[略誘女孩之押儆]  
　　住居新閘路十五號門牌婦人朱謝氏指控常州婦人徐霍氏誘拐伊十一歲女兒祥珍賣與南匯縣屬杜家行鄉民朱金生家爲媳業由該管捕房將被告拘解公共公廨命押候移提朱祥珍到堂再訊在案昨晨包探韋金福協同五號西探將朱女及見證婦人周邱氏·原告朱謝氏·被告徐霍氏·分别傳提到案稟明案情請究並由原告母女上堂證明四月念八號在北興里口游玩被告以將女挈往新世界爲由遂被拐賣云云質之被告供詞支吾中西官以徐霍氏畧誘行爲已經證實判押女所一年示儆女交原告領回 
[姦拐案判送法庭訊辦]  
　　有王四者日前在五區三分所控姚長春姦拐其妻並被毆傷一案經署員王宗英訊判轉解司法科昨經段科員訊實判移地方檢察廳按律懲辦 
[請求離婚之訊供]  
　　李順坤携子文斌投上海地方檢察廳訴稱吾子文斌今年二十三歲前曾憑媒聘定南市賴義碼頭益興里顧寳生之女翠林（今年十八歲）爲室去年九月二十四日文定即於十一月十九日迎娶成婚之後夫婦尙稱和好不料媳婦顧氏於今春二月中旬席捲私逃現悉匿居母家請求提究等情譚檢察長據稟後正在核辦間即據顧寳生以民事投地方審判廳具詞起訴略謂我女翠林嫁與李文斌爲室希望夫婦白頭偕老不料完姻之後察知文斌下體染有暗疾難成夫婦因此我女回家並非捲逃稟請提案訊明准予離婚等語奉諭傳齊李順坤父子並顧寳生父女等一千人證到案於昨午後奉朱庭耀推事官開庭審理當將原被傳到即以案關風化諭令禁止旁聽當經問官研訊良久結果判李文斌交保聽候定期發送醫院調騐究竟有無暗疾專行訊核 
[汽車傷人之訊判]  
　　汽車夫戴文壽前日下午在南京路開駛三千八百十三號汽車不愼撞壞五芳齋糕𥽭店櫃台招牌並碾傷行人楊衡甫足骨當經四百三十號印捕查見將受傷人車送醫院醫治並將戴帶入捕房奉飭存洋二百元保出昨晨奉公共公廨傳訊先由四百三十號印捕投訴前情訊之戴文壽供稱昨午開車甚慢迨至南京路山西路口見一人從山西路突出急卽扳機避讓致將該處糕𥽭店招牌櫃台撞損該行人亦受傷實因急於避讓所致非我之咎求察並由坐車人到堂證明當時被告開車甚慢並無不合等語經關讞員核供商之英包副領事以旣據證明被告並無不合判即將案註銷戴文壽開釋 
[人力車撞傷女孩]  
　　住閘北大統路之南翔婦人張王氏有八歲甥女名妹妹前日在新民路買餅被單金文所拖之人力車撞倒於地車輪在其腹上滾過致受内傷由崗警將單拘入四區收押傷孩送醫院療治聽候騐明有無妨磚再行核辦 
[毆父案移送法庭]  
　　周春有在四區控其子寳林忤逆毆傷頭部一案已記前報兹悉此案業經顔署長訊明轉解司法科昨奉段科員判移地檢廳按律嚴辦矣 
[汽車夫毆傷匠頭已起訴]  
　　木匠作頭張春祥日前在縣公署對門三和軒茶館内被汽車夫婁金生毆傷右目昏暈倒地由家屬舁送南市紅十字分院醫治現該木匠右目已因傷重失明致成殘廢該家屬特於昨日起訴地檢廳要求飭提婁金生訊明律辦云云 
[私造湖北官錢票之抄獲]  
　　湖北人王廷玉近在浦東爛泥渡怡和里婦人姜沈氏家内私造湖北官錢局鈔票被該局駐滬調查員尹和善偵悉於前晚八時許密報三區警署派警恊同前往沈氏家將王拘獲抄出僞票五百張每張計銅元一百枚尙有王之羽黨數人由後門逸去當將姜沈氏王廷玉連同僞票併解至署昨經曾署長備文飭將人證轉解警廳訊辦一面飭緝在逃同黨再行解究 
[昨日公共公廨訊案記]  
　　昨晨公共公廨民四庭由俞襄讞會同美約副領事訊理（一）管伯英訴小皮匠欠欵案「結果」准改期七天訊（二）姚錫生訴姚祥堂不還方單案「結果」限被告姚祥堂於兩禮拜内將所有財産出入情形詳細開單報告候再核辦（三）徐桂廷訴姚祥堂抵押方單不贖案「結果」被告姚祥堂旣不遵判將方單取贖應准原告徐桂廷拍賣並准另案姚錫生等到場察看回贖（四）張福生訴張振廷不分産業案「結果」改期七天候飭傳本案保人蔣計平到案並着將方單道契繳存公堂 
　　又午後民四庭由張襄讞會同美奥副領事訊理（一）孟增甫訴趙妙根欠洋案「結果」改期七天訊（二）嚴林泉訴姚義泰不付票銀案「結果」改期再訊（三）丁省三訴陳雲卿不付票銀一百五十兩案「結果」着被告分三期每月拔還銀五十兩還清売案期票一紙附卷（四）錢德甫訴汪蕭湘不理貨洋一百二十元案「結果」改期一禮拜再訊 
[法公廨訊罰搶物匪徒併紀]  
　　某店學徒王金才前日由其師令伊將衣服一件恃至東新橋街某押店内質當詎被無賴王福生上前强搶圖逸當爲三百十三號華捕查悉上前將王人贓並獲帶入捕房昨解法公堂請究先由王金才投訴被搶情形求究繼由捕頭稟稱查被告係過犯請核詰之王供認强搶不諱中西官判以王屢犯不悛着押西牢四個月期滿永遠逐出租界贓給原告領去又無頼王德興於前日在法租界攫取婦人王凌氏所抱週歲小孩手上所戴之銀鐲一副圖逸事主大聲喊捕適七十三號一道金線華捕聞悉上前將王人贓追獲帶入捕房昨解法公堂請究先由原告投訴被攫情形求究詰之王供認搶取不諱中西官以查得王亦係過犯着押西牢六個月期滿仍永遠逐出租界贓給原告領去 
[門首貼字條之科罰]  
　　在法租界地方設某店主林文卿前晚一點餘時尙未收市適爲三十四號華捕查見以該店有違定章抄録門牌號碼回稟捕頭詎林文卿書寫字條一張貼在門首被三百九十一號華捕瞥見以該字條言語係反對捕房乃將字條撕下帶回捕房稟明捕頭於昨日飭探將林傅至法公堂請究先由兩華捕上堂稟明前情詰之林文卿供所書字條並未反對捕房餘供支吾中西官判着林罰洋二十元充公 
[攫取金飾之攔獲]  
　　王金生在虹口伯頓路搶刦婦人顧紀氏值價洋二十五元之金壓髮一雙飛奔圖逃經氏之同伴顧金寳大聲喊捕由探侯阿保聞聲到來帮同追獲帶入捕房搜出原贓押候解送公堂訊辦 
[牛奶棚主屢次違章之科罰]  
　　工部局衛生處西人查悉滬西極司斐爾路宋雲卿所開之牛奶棚内所售牛奶均提刮牛油食之有碍衛生稟廨出單發交捕房昨晨由探將宋傳至公堂經中西官訊得宋屢犯不悛判罰洋一百元充公示儆 
雜評二 
[端節與借債（訥）]  
　　巡閱使向政府索錢不得不走督軍向人民索錢不得不休巡閱使向政府索錢爲間接向人民索錢督軍向人民索錢爲直接向人民索錢人民即非貧瘠亦不堪如此剥削矣 
　　皖督向議會借欵贛督向淮商公所借欵湘省當局向商會借欵此三省者皆借不一借且皆借而不還今以端節難過而借債又以軍餉萬急而借債人民於納稅外又負此年年借債之義務其果有此能力耶 
　　借債不得則發行庫劵爲變相之借債非特中央然也外省亦然今之各省商民受種種苛捐新稅之壓迫外又被困於種種借欵之中雖欲激發天良以圖報稱奈何犧牲之已盡哉 
公布欄 
[江蘇高等審判廳]  
　　長庭判决一件章堅爲債務涉訟控告一案（决定主文）原批示旣經原審更正應毋庸議一件劉松虎與周庚方爲貨欵涉訟牽大理院發還更審一案（判决主文）本件控訴及附帶控訴一併駁回本審訟費及前次上告訟費併由控訴人負擔以上五月二十八日一件張劉氏與張徐氏爲身分及扶養涉訟控訴一案（判决主文）原判關於張劉氏係張成舉子婦及張徐氏貼給張劉氏洋錢部分變更之張劉氏故夫張家鑫生前實出繼他房爲嗣着張徐氏從張劉氏搬讓房屋之日起每月貼張劉氏大洋四元正以滿足五年爲限張劉氏其他控訴駁回本審訟費歸張劉氏負擔一件謝琳爲催償債欵不服泰縣知事批示提起抗告一案（决定主文）本件經原縣更正批示應毋庸議一件朱繼山爲債務涉訟聲明窒礙一案（判决主文）本案准於回復缺席前之程度候定期傳訊一件陳駱氏與嚴大鴻爲田畝涉訟上告一案（判决主文）原判撤銷本案發還上海地方審判廳迅予更爲審判一件劉僞誠豐柳錫蕃爲損害賠償上告一案（判决主文）原判關於訟費之部分撤銷其餘之上告駁回印紙費六十元發還一件張嚴氏與張永生因田單涉訟控告一案（决定主文）本件控訴駁回本審訟費由控訴人負擔一件翁春享爲工欵涉訟不服丹徒縣署批示提起抗告一案（决定主文）本件原批示經原縣更正應毋庸議一件徐根泉徐渭炳爲遺産涉訟上告一案（决定主文）本件上告駁回以上五月二十六日 
[江蘇高等檢察廳]  
　批示何錦祥呈批狀悉爾旣以該判决爲不合法何以不於法定期間内正式聲明上訴今乃事後藉詞嘵凟顧係意在訟訴未便照准此批儲秉仁狀及保狀均悉應候同級審判廳移送過廳再行查該辦理此批姜老二狀悉仰候調卷核辦此批邱福大等狀悉仰候調卷核辦此批李朝相狀悉本案已令海門縣依法訊判所訴各節應逕赴該縣陳訴仰即遵照此批與受祜狀悉本案前經明白批示仰遵照前批辦理毋庸多凟此批華福祖狀及抄粘均悉准予調卷核奪此批黄倡亮狀悉准予上告此批楊忠麟狀悉仰候訓令武進縣知事迅予依法辦理此批五月二十六日 
[上海地方審判廳]  
　　判决主文（民一庭）一件判决葉鍾甫與徐鍾明等因租房糾葛一案主文徐鍾明應償還葉鍾甫房租大洋二十二元五角小洋一百五十四角五分陳正福應償還葉鍾甫房租大洋二十一元五角小洋二百十三角一分六厘顧以美應償還葉鍾甫房租大洋十四元五角小洋三十五角八分三釐陳增福應償還葉鐘甫房租大洋十四元五角小洋一百二十七角八分三釐周松泉應償還葉鍾甫房租大洋十六元五角小洋六十九角一分六厘陳秉鈞應償還葉鍾甫房租大洋二十五元五角小洋一百九十八角五分租住房屋均應解約遷鏤其自本年舊曆三月二十六日以後房租仍各以每月三元五角計第付至出屋日爲止並均准假執行訴訟費用各被告人各負擔六分之一一件判决盛子文與劉進記爲欠租及租地涉訟一案主文劉進記張得貴應償盛子文租洋三十一元盛子文其餘之請求駁回本案訴訟費用兩造各半負擔一件决定徐慶文與葉樹貨欵涉訟聲請再審一案主文本件聲請再審照准一件决定阮書紳與馬錫熊債務執行抗告一案主文本件抗告駁回抗告費用歸抗告人負擔一件决定李木木與黄珠勝欠租糾葛一案主文原告人之請求駁回訟費歸原告人負擔一件判决徐萬基與葉貽蓀抵欵糾葛控訴一案主文本件控訴駁回本審訟費歸控訴人負擔一件判决姚伯華與胡恒山貨欵涉訟一案主文胡恒山應償還新業洋行貨欵一百十四兩二錢二分姚伯華其餘之請求駁回訟費歸被告人負擔（民二庭）一件判决周霎籠與邱金泉借欵糾葛一案主文邱金泉應償還周雲龍借欵九八規銀二千五百兩及自民國九年陰曆五月初二日起至執行之日止按月一分之利息訟費歸邱金泉負擔一件判决程蔭庭與楊明顯因回復困難涉訟一案主文原告人之前求駁回訟費歸原告人負擔一件判决劉雲峰訴陳氏即陳坤記租屋糾葛一案主文陳氏應償還陳三貽堂租洋二百四十元繳由劉雲峰具領民國路紫來街口三曆樓房兩問着陳氏搬遷訟費歸陳氏負擔 
　　批示一件唐貴舟呈爲抵産有據請求備案由呈悉該産胡裕生果已以之向爾抵押應訴請裁判經確定後方可憑信前已於唐月山呈内明白批示兹爾復呈請備案仍難照准此批一件吳鑅泰狀請查明批示給抄由狀悉查本案遺囑涉訟業於民國十年四月七日决定准予註銷在案該吳鑅泰於同年五月四日狀請批示准民承受先祖遺産等情此非本案範圍之内自無批示之必要如有遺産糾葛發生儘可另案起訴所請抄録批示應毋庸議前繳抄録費洋一元發還此批一件施紹棣狀請暫緩執行由狀悉准予暫緩執行此批一件毛秋瀋狀交欵洋由准交此批一件楊鏡倫狀領案欵由准領此批一件嚴明章狀領賬簿由准領此批一件吳善餘狀領案欵由准領此批一件翁鏞聲狀請執行由據狀已悉此批一件錢葉氏狀領單據欵洋由准領此批一件徐勤安狀請追保由狀悉查本案判决主旨如黄子卿無力償還方能責馮玉麟代償現黄子卿所有之動産尙未資出自不得認爲已無資力即不能勒令馮玉麟履行本應諭爾承買原期斯案速結俾爾等早免訟累仰卽遵照毋自貽誤此批一件姚伯華狀交扣押費由准交此批一件張善聲狀請執行由狀悉准予飭吏執行此批一件蘇慶運狀保李益祥由准保此批一件郭金法狀請執行由狀悉准予飭吏照判執行此批一件馬耀宕狀請執行由狀悉仰速來應候諭此批一件查春園狀請恩准交保由狀悉准覓殷實舖保來案訊奪此批以上五月二十八日 
　　公示送逹（全文在本應揭示塲公布）第七三號（民二庭）一件何月泉與錢桂松因貨欵糾葛一案（判决主文）錢桂松應償還梁東昇水菓行洋八百五十一元五角五分五釐繳由何月泉具領訟費歸錢桂松負擔右仰被告人錢桂松知照人第七四號（民二庭）一件朱錦榮與陳秋林因欠欵糾葛一案兹本廳定於六月六日上午十時爲公開審理日期仰該被傳人陳秋林遵照依期來廳候訊毋違特示右仰被告人陳秋林准此 
　　判决主文（民一庭）一件判决王贊清與沈萬元等田畝糾葛控訴更審一案主文原判除房屋該佃等不得視爲私産部分外撤銷被控訴人等租種控訴人所有坐落南通學田視音堂東首水陸中田七十步應准控訴人收回管種本案訟費歸被控訴人等負擔（民二庭）一件判决侯嘉善與奚阿彌因房租糾葛一案主文被告人應償還原告人房租四十五元四角訟費歸被告人負擔一件决定俞銀如訴爲髮妻逃匿聲請宣告失蹤一案主文本件聲請駁回訴訟印紙費除繳納逾額洋三元七角五分應發還外餘歸聲請人負擔一件判决唐洪生與張梅郎因借欵糾葛控訴一案主文本件控訴駁回本審訟費歸控訴人負擔一件判决林元生與陳遠波因貨欵糾葛控訴一案主文本件控訴駁回本審訟費除繳納逾額洋九元七角五分應發還外餘歸控訴人負擔一件判决陶塘蓀等與王子明因存欵糾葛一案主文王子明應償還陶塘蓀洋一千三百元顧筠生洋一千三百元唐志良洋一千元潘泰松洋一千元又以上開各欵自本年陰曆正月初五日起至執行終了日止按月八釐計算之利息訟費歸王子明負擔一件判决汪舜山訴唐景和爲欠欵涉訟一案主文被告人應償還原告人洋一百二十元零四角五分訟費歸被告人負擔 
　　批示一件王瑞生狀請發回原卷以便執行由狀悉本案第一審原卷已於本月二十日發還吳江縣知事公署矣仰即知照此批一件王瑞嘉狀請給領賬簿由狀悉賬簿兩本准予給領此批一件吳新盤狀請註銷訴案由案經决定該民如有不服儘可依法聲明抗告所請准將吳如賓訴案註銷令歸寳山縣審判之處未便照准此批一件顧禎祥狀請賠償損失由已於同日吳新盤狀内批示矣仰即知照此批一件朱繼着狀請銷案由狀悉准予提議債務人銷案此批以上五月三十日 
[上海地方檢察廳]  
　　批示董仁寬狀悉候傳訊此批竺金壽等兩狀均悉本案業經質訊明自祝子清等因口角細故與李德勝等相毆致被告所傷并無搶刧銀錢事情來狀事後添砌多人顯係藉端誣訴特斥此批陳正記狀悉本案并未發見贓證未便據爾一而之詞即行函廨協緝所請着毋庸議此批朱松亭狀悉本案前經明白批示毋得多凟此批徐阿福狀悉准予上訴仰於五日内補具理由書來廳以憑轉送核辦此批韓錫春狀悉此批孫雲亮等狀悉此批朱崇德狀悉候傳案核辦此批祝萱伯狀悉據訴爾女紹林因被誣竊取曹錦山家女裙致出外圖盡請爲查究等情所訴如果屬實亦係匹夫自經溝凟之見與人何尤况現在生死旣未分明自未便憑一紙空書即推定其爲此批吳裕昌狀悉此批以上五月三十日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[旅歐觀察談] [  中實]  
　　（一）大沽帆影録 
　　葡萄牙首都濱海非如西班牙之深居内地行旅之抵歐者反多與之接近其城名「利施篷」葡文爲Lisboa乃自北非洲墨爾民族語Lisabuna所轉成而實遠源於五千年前Phoenician族古語Alisubbo意則海中灣泊之美者其地帆檣密布舟楫之利自昔著稱黛茜試譯以利施篷三字予喜其音義頗切因參酌字源而詳加詮釋焉 
　　利施篷誠西方之古城也其歷史起源西曆紀元前三千二百五十元年此民國十一年之西土友邦葡萄牙乃與我民國十年之大中華同具五千年相嬗之文物不可謂非宇宙間無獨有偶之事葡萄牙古代文明最盛時乃當我華周秦漢晉之朝其時其地乃屬於古羅馬在西曆紀元後七百十五年乃爲亞刺伯人所得其地居歐土之極南端南行易與他洲相接觸故非洲民族之北最先及者爲葡萄牙而新大陸發現以後南美洲之巴西亦惟葡人能耐炎暑而捷足先登今代葡萄牙文字及其人民尙能於新世界占大部分勢力者賴有此耳 
　　葡之立國乃在西曆一千一百四十七年其後一千五百八十年至一千八百四十年間臣屬於西班牙在一千八百零七年被侵於法然至竟復歸自立 
　　葡京在大沽江Tagus　River岸距江口約九英里江闊約四英里全城係以連山十一圍合而成山下江水澄碧輪舶小駐其間如在琉璃鏡上山色冬季猶青烟際望之乃滴瀝如翠玉河道蜿蜒而入幽深無盡轉抑處海鳥廻翔濯濯其羽時復與帆影相映射天色陰晴無定景物多變幻足爲江海間一大觀其以輪舶抵葡京即遵陸附列車北發者更可以此一隅爲歐遊之發軔地也予有自大沽河望利施篷詩一首 
　　鳥翼亂帆翼山程接水程彤雲迷海日疎雨滿江城羣玉峯前影琉璃鏡上行幽奇看不盡靜聽野鷗鳴 
筆記 
[雪鴻記（下）] [  西雲]  
　　歷年餘覺氣與劍已於無形中併化矣凡心有所之劍則隨心所欲如是者兩年老者曰汝業已成不愧我女弟子矣乃挈我下山旅居江寗嗣聞粤變命我迎主人以避難故至此耳衆聞其異咸欲師之秘不以告但授以尋常拳法而已先是宦有幼子遊學江寗寄寓舅家因在兵燹不得歸大亂旣平遄歸省親偶見雪鴻大奇次日辭父母稱將遠行官曰征裝甫卸何倥忽乃爾不許越日竟不别去官大疑雪鴻乃告夫人曰公子遠行婢可追歸但公子返後恕婢不能再留矣遂傾訴隠衷謂前隨老人僑居金陵客旅時對門有一少年風流倜儻翩翩儒雅心竊墓之而少年見我亦頗屬意一日有間遂相約爲夫婦機不密爲老人所知乃惑於蜚語堅不許且有諷言少年怒聲言吾士人豈甘爲賤婿唯以女故不然豈無大家閨秀而願向雅羣中求鳳鸞哉遂中絶迨粤事起老人遂藉故遣去初不意即公子也今不去將何以對老人不愈增婢之罪戾乎是夕引去婢亟足至寗跡舊址公子病矣忽見雪鴻來稱奉主命欽以丸病霍然數月後返而鴻自後永不至不知所之矣意者或即古紅線隠娘之流亞耶此事浯溪鄭君爲余言（終） 
劇本 
[歷史劇雙忠墓] [  沈心工]  
　　第一幕（佈野景） 
　　程嬰消息内宫傳宗祧一線延覆巢完卵少義膽策安全聽說莊夫人生了一個女兒生下便死已經棄去了現在看此一字明明是個文武的武字明明是夫人筆跡當時趙大夫親口說的生女名文生男名武料想夫人恐怕漏洩不便多言故而止寫一個武字敎人傳出便是求救的意思可見得夫人産下的不是女兒一定是男兒一定是藏匿在宫中也呀趙氏有幸呀有幸 
　　（醉公子）天道今還有不絶忠良後藐藐一孤遺當然是 
[新遮眼㳒]  
可兒　 
　　但是趙家福便是屠氏之憂那屠賊倘然知道趙孤尙在豈肯干休呢那末趙孤的前途都在吾們身上了 
　　怕落奸人手全靠忠心友友誼貴相知相知是阿誰 
　　日前約定公孫杵臼在此相會等他到來商量便了 
　　公孫杵臼上盼望好消息愈覺心中急阿呀賢弟愚兄來遲了探聽的消息如何 
　　程嬰妙呀 
　　公孫杵臼一定是好消息了 
　　程嬰是一個男兒 
　　公孫杵臼是男兒眞的麽　 
　　程嬰請兄看此一字就明白了 
　　公孫杵臼這是一個文武的武字誰寫的 
　　程嬰小弟買通了宫中近侍這個字就是宫中傳出來的請兄細看這是明明是莊夫人的筆跡也 
　　公孫杵臼不差不差莊夫人的筆跡果眞如此的哈哈哈好極了如今趙氏有後了（拭淚） 
新聞拾遺 
　　死亡兹據美國紐約太陽保壽公司之統計現今世界人口每年之死亡率頗足駭人聽聞爰譯於下世界人口之總數統計爲十六萬萬二千三百三十萬人每年死亡人數計五千七百三十七萬二千七百十七人將每年死亡之人數平均計算每一星期死亡人數計九十萬八千五百十六人每一點鐘死亡人數計五千三百零八人每一分鐘死亡人數計九十人每二秒鐘死亡人數計三人合世界每年死亡者壽數平匀計算之每人享壽約在三十至四十歲之間[  幻夢]  
　　變化某報館澆字領袖謝某庽居東門外小橋頭屋係自建近日時見白鼠發現鄰舍咸知目爲藏神謝夫婦亦喜形於色前日傍晚謝妻在灶下晚炊白鼠又見灶旁忽陷一穴白鼠旋即鑽入謝妻大駭急奔告其夫忙用穢物鎭壓與夫秘密發掘冀得窖藏詎掘至四五尺深見一石板覆掘之得一髮正擬開髮間徒聞鄰舍狂呼勿再惡作劇你家黄蛇都竄入我家樓上了謝夫婦亟赴鄰樓察視果見黄蛇三條盤踞於窗檻即有人以竹竿擊一蛇成兩段轉瞬與二蛇俱杳誠奇聞也[  悟空]  
小說 
[社會小說衆醉獨醒（三四○）] [  瞻廬]  
　　第五十二回柴米生涯虛抛歲月羹飯主義貽誤兒孫華師母這一席話博得大家拍掌朱氏道上半截的說話恰似舍親劉邦平的家庭他們家裏終年忙忙碌碌都是幹這鬼戲人攙不走鬼攙直溜綫有人鬼結婚的怪劇出現張師母也想發些議論他女兒錦心指着外面道母親不見這輪紅日轉眼要落在地平線下時候不早了我們也該告辭别貪着談論應了李師母一句話獨忙了一個舌頭衆人聽着彼此一笑都向朱氏母女道謝作别分道散歸不在話下過了一天慧姑錦心陪着白女士到各處參觀白女士挨家逐户實地調查果然三百餘家都在文明空氣裏生活男勤女儉秩序井然所有舊社會裏種種弱點湔滌無餘贏得白女士讚不絶口說道我見了這般良好社會幾忘了這個村落是中國的村落（意在言外）當下又在宣敎堂裏開了一個演說會白女士引了許多宗敎家的格言竭力向村民演講大衆滿意點頭稱善白女士在村裏連住了三天才還蘇州按下慢提一天几凈窗明花香滿室慧姑獨坐書房裏隨手抽了一册昭明文選揭開看時恰是江文通的一篇别賦起首兩句便說「黯然消魂者惟别而已矣」一轉念間想到父親離家瞬已數月尙没有回來的消息方寸裏便黯然起來又想到玉如表兄的存亡問題迄今尙難解决生離死别兩不分明方寸裏一發黯然起來便把書册掩轉了兀自呆想出神冷不備有人在背後呌道慧姑妹我和你相聚没多時了慧姑聽着不覺愕然正是　 
　　春水緑波送君南浦讀之魂銷何况目覩 
餘瀋[  鵑]  
　　予於十年以前雅好運動曲踊距躍虎虎有生氣十項運動中嘗擅其五年來困於文事傷於幽憂心力旣耗運動復不得暇馳百步即作吳牛喘遥想遠東運動會中龍驤虎躍之諸健兒神爲之往而自顧駑駘益增悵惘矣 
 
 
 

Page 15

 
 
   
 
 

Page 16

 
 
常識 
常評 
[地方行政會議之惡果]  
[  覺]  
　　吾嘗以今日之地方行政會議比之前清之中央敎育會慮其將以善意而得惡果因此大失各省之人心乃今不幸言中矣 
　　蘇贛閩議會旣專電撤回代表而各省代表亦紛紛退席其所爭之要點實在國稅地方稅劃分之一問題夫國稅地方稅不劃分雖省參事會及縣市鄉自治一切問題無不解决吾固知其絲毫無用也各省代表之力爭此點蓋可謂知本然而今日之政府則其愚不可及也今日各部所派及各省長所派之人員則其愚更不可及試問國稅地方稅即不畫分財政部尙能得各省之解欵乎各省長處武人鼻息之下其財政能聽省署之支配乎而以受財政部運動之故致否决要案遂使國民心理對於行政人員驟增不可思議之惡感此即吾前所謂不善奉行善意而得惡果也吾不知政府更何以善其後 
法制 
[女子承受遺産法所不禁]  
[  竹賢]  
　　女子承受遺産說者多謂法無規定亟宜研究女子之承受遺産是否合法爲將來修正法律案之補助惟以鄙意論之女子承受遺産雖無明文規定然推諸法理實已無異明定考之現行律何嘗有反對不許處也夫財産爲個人私權私權重本人意思苟本人有意思表示對於子女之享受遺産繼續所有之權利爲平均之分配在法律旣無制限之條件亦無禁止之明文更有進者卽以所有財産或完全令女子承受或以半數捐助公益半數歸女承受不使男子繼續其間亦何不可所不能改移者不過後嗣之承繼女子不得享有也世人往往不明後嗣承繼與財産承受爲兩種問題而以女子旣無承繼後嗣之權即無承受財産之權爲法律上女子無承受遺産權之論斷殊不知於法理之精神實有欠缺未明蓋承繼與財産間之權利義務關係非屬純粹連帶具有不可分之性質須知財産爲一事承繼又爲一事此乃研究民法者所不可不知之常識也總之吾人在女子承受遺産之制未頒以前而欲女子承受遺産則本人當於生前有所表示即爲合法而表示之方法或登報聲明或請官廳立案或宣告族人立據證明務爲强有力之意思表示否則若以口頭意思而以財産權屬之女子不獨不合於法且啓後人告爭之端愛之而反累之矣（乙種酬） 
衞生 
[中風症須忌刺激品]  
[  鳳賓]  
　　腦中血管迸裂則成中風輕者或流涎或口腔斜轉或半身之手足不靈動重者不省人事不能說言四肢無力脈摶浮大呼吸之聲甚響口内推沬易易重者歷數小時而斃惟此急症患之者無牀席之累刹那間即歸羽化故不覺其苦所苦者乃在旁之親戚故舊因其病之侵入突如其來無臨别時之預備也 
　　血管之四壁因年華老大即成堅性猶橡皮管然新者富於彈力陳舊者用之旣久則脆弱不能擔負重任矣血管之變硬者若陡逢血流之壓力增加或横受刺激則必易於破裂而成重大之疾 
　　數年前有李某者向司文牘一日方擬緊急電稿詎知稿文未竟而頭痛加裂忽成中風因而不起諒由構思過度所致也 
　　又有某君年逾花甲一日作手彈麻雀之戲屢博屢負局方闋某君若得白板可獲三倍之利未幾某君果得之乃大聲歡呼而又狂笑笑未竟身軀下垂不能仰起視之已成中風之疾諒因刺激太猛所致也 
經濟 
[鄕間偷桑葉的罰戲]  
[  澍民]  
　　當這養蠶時候各鄉偷桑葉的罰戲差不多各地都有我也被幾家親戚請了去看忽然發了一個念頭 
　　想起那偷了桑葉要罰戲給大家看無非是使那倫東西的受了重罰曉得悔改并且警戒别人切莫去做這歹事的意思但是當着這時候家家都忙碌不堪那裏有閑去看戲即使有了空閑看戲有什麽益處呢明明是妄用了這項錢這是大家曉得的 
　　所以我以爲旣然有這項狠可觀的錢（一本戲錢須幾十圓）到有一椿大作用怎樣用法呢可以分幾條說 
　　（一）現在快到炎暑了暑天裏鄉間瘟疫是常有的事那麽可以利用這項錢去預備些痧藥人丹濟衆水等等的藥品方便大家豈不是比看戲好了多麽 
　　（二）或是將這項欵子辦一個閱報社并且放些雜誌在裏面大家空閑時候走進看看與看戲比較那椿有益那椿無益諒大家不必思索可以斷定的 
　　（三）再有一法將這項錢放在一個可靠的人身邊生些利錢使欵子日漸大起來若是碰着本村有破壞的橋樑不平的道路都可以用這項錢去修理大家受用的 
　　上面三條指最切近的說的總之要將這項錢去做那有害無益的戲甚是可惜只要有人發起專向有益無害上做去那就是了我的愚意如此要問問鄉間同胞以爲怎樣（乙種酬） 
家庭常識 
[定婚不宜過早]  
[  梅]  
　　我國社會習慣對於定婚時期未嘗稍一注意在子女還没有長成的時候父母已替他們定婚的十居八九然而定婚過早弊病狠多兹略述大概如左 
　　（一）當事人的將來體格同度性行相合知識平等生活獨立爲定婚上唯一目的且所謂體格性行知識生活等項必須能保守常態時爲準子女幼時發育未竟性行未確知識未充生活能否獨立還在不可知之數這時就替他們定婚將來設不能逹到上列各個目的不要貽害終身的麽 
　　（二）家庭的將來富貴不足恃貧賤也無常今日或富或貴難保他日不貧不賤定婚時「門當户對」定婚後或有變易幼年定婚去婚嫁期還遠到了那時果有一方面由富而 
[現在教育的危險] 天生縂是不易壓制的這樣不望濟的縂是難易的得我来剪　一了原作 
貧由貴而賤或者轉貧爲富反賤爲貴那末不是男家不滿意便是女家不稱心悔婚賴婚等事因此而起的不知凡幾定婚過早的害處多不勝述總括的一句話有弊無利幼年定婚到那婚嫁的時候要得到圓滿結果不要說「千中少一」恐怕一萬之中也找不到一二不如等他們長成之後然後擇配的相宜我希望大家注意（乙種酬） 
雜録 
[芳話]  
[  黛柳]  
　　佳果之尤（二）（果后） 
　　前述之果味固旨美臭亦難堪且其狀棘然可畏誠有君國時代王者氣味而另有所謂果物之后者爲Mangastaen（亦曰Mangosteen,Mangostan或Manges）之雅字樹姿秀美果味香潔令人見無不喜食無不嗜初不若Durian之可以味而不可以嗅可以剥食而不可以把玩也故名后而肖焉 
　　Mangostaen亦熱帶産學名Garcinia　Mangostana,L.爲金絲桃科之常緑喬木高逾兩丈葉椭形而革質濃翠欲滴至可愛也葉脈匀緻羽列如蛾眉尤極雅觀花於秋冬之交黄赤色而四瓣亦頗美麗及夏而果熟色彩形狀均類石榴外皮亦厚輪剥之則柔軟多漿之瓤肉以露彷彿橙橘而芳香四溢晶瑩一色令人愛不忍食然稍一舐及則又非立吞不止蓋雪白冰冷之果肉（植物學上當稱之爲種衣）亦甘亦酸亦香亦爽且接舌即此纎無餘滓誠世界第一美果也學者多譽其味謂如以冰其林調食葡萄鳳梨及荷蘭莓（Straw　berry）水蜜桃諸果而據實驗家言則謂猶不止此非曾經親嘗者雖罄人類所用之語言文字猶不能曲喻其妙味云蓋地處熱帶益以夏令得啜快香爽味而多汁漿之果溽暑以消煩渴爲解自覺其别有風味妙不可言也此果在英美又稱Perfumed　snow意猶香雪其燴炙人口有如斯者惜其産地至狹且不堪貯藏更叵耐搬運從而欲啖之者非一作海客親往熱地不可故歐人多有企慕其美味特作熱帶旅行者昔英女王維多利亞性嗜果品其食桌上羅列環球珍果四時無間殆盡其類然於此獨缺致引爲一身憾事嘗嘆謂王冠總尊不能換得此果云云 
　　此種珍果爲馬來半島及Maluccas羣島之原産今則廣栽於熱帶諸地蓋流金爍石之火井炎洲非此無以慰藉其居民也即吾華昔日之琉球臺灣亦已在試植而香港一島且久爲名産地矣然香港臺灣今果何如吾談此果吾乃不能忘情於金甌無缺之古中華知嗚呼國之志士其有垂涎於此世界第一珍果者乎然則亦可以奮發圖强求所以物返故主之道矣（乙種酬） 
識字捷法 
[應用字]  
[  濟滄]  
　　屚屋穿水下也从雨在尸下尸者屋也 
　　附記我國之字一字一解者最多其有數解者又大半爲引申義我意將來編識字之書可知我國之字爲兩大部一曰衍形一曰衍聲衍形一部指事象形會意字入之衍聲一部形聲字入之例如立一雨字爲綱附屬之者有雲雷電霝（雨落下也今乃與零混用零餘雨也義異又雨落之落本當作𩂣我國沿誤之字至多實有無可是正之慨）屚五字其用爲偏旁者有䨣字立一水字爲綱附屬之者有衍汭淵派洄没汲泮流涉瀕十一字其不甚適用者有沝汓砅㲻洸潀洐七字又如立一包聲字爲綱附屬之者有苞咆飽枹袍袞胞庖炮泡雹鮑匏十三字其不常用者有鞄皰𪏶𨚔䍖五字如是我國文字雖衆可立數表以概括之至解釋各字之義則本義宜居前引申義可從本義一一紬繹而出不令紊亂其確有異解者則另列一行例如一大字本義作人字解引申義作大小之大解如一寸字本義作十分解引申義作手字解如一又字本義作石手解引申義作手字解作更字復字解如一尸字本義作陳字解象人臥形引申義作主字解别義象屋形如是類列當亦爲執簡馭繁之一法而各字排列之次序尤宜由淺入深詳愼編定我意資質縱極平常之人照此講授日課只須一小時極多三四年自能通貫一切也 
 
 
 

Page 17

 
 
申報遠東運動會特刊第二號五月三十一日 
[運動與戰爭之比較] [  老圃]  
　　運動非戰爭之事也然竭其力以求勝於人則與戰爭無異即勇往奮鬭之精神亦應與戰爭無異戰爭敗則喪失疆土運動敗則喪失名譽名譽與疆土孰重孰輕正有未可軒輊者吾嘗留學於美國之大學覺中國學生之聰明才智皆與美學生無異其不及美國學生者即對於運動之事多冷淡易言之即智育尙可與美學生競爭而體育則一落千丈此非吾一人之言彼國敎授亦習言之求其所以然之故尙非由於先天之體力而實由於無熱心無活潑之氣返而觀之美國人則每遇大運動幾於舉國若狂街談巷議無一不言運動婦孺易新衣無一不爲運動衣食可節入場劵不可不買若交接女友而不於此時曳之入場觀運動者交情或從此斷絶婚事或從此破壞貧者無錢買劵或鑽隙而窺或登牆而望報館利用此心理爲廣告計乃於門首裝木架移轉小球由運動場以電話報告隨時易其球之位置使觀者知其勝負之程度聚觀者猶多至數百人皆對小球目瞪枯立靜如木雞小球偶一移動而人心激昂或露惶急之意或問歡呼之聲此其對於運動會之熱心與得失心較之對於歐戰之熱心與得失心實亦無所區異吾知中國人聞之必疑爲發狂然此固立國之精神所在英美之所以戰勝於中歐賴有此也英美號稱商業國其國人喜經商營利而愛和平非若德國有普魯斯主義日本有武士道大和魂也然觀其熱心於運動即亦有普魯斯主義武士道大和魂存於其間故曰運動非戰爭之事而其勇往奮鬭之精神則一國人必先能運動而後可以言戰爭一國必先能戰爭而後可以言和平故世界之和平自運動始 
[第一日會場中所見] [  默]  
　　中國體育向注重於中小學以上而於中小學生則不甚措意今觀我一千五百學生之會操精神充滿氣象整肅此爲我國體育上可喜之一事所不免稍見缺憾者於此一千五百學生中獨有某公學小學生僅穿一運動馬甲於此細雨紛飛天氣驟寒之中露立約數小時之久雖其平日訓練有素然以兒童體質未固安能如此耐久敎員對於學生於勤勉督課中宜予以相當之保護勿使過分以傷害其身體轉與育字之意義相背此則爲敎員者所宜注意者也 
　　運動所以比較成績亦足以喚起人民之注意我國一般社會近雖稍知注意於運動然苟非身處局中者對之仍不免露淡漠之態度如日本運動員入場時其國人歡呼拍掌前擁後護一種關切親愛之象足以鼓舞運動之精神而壯其志氣返觀我國運動員入場時國人對之絶無此種興奮氣象以助運動員之聲勢一若泛然不相關者此亦足爲國人對於此事冷淡之一證也 
[今日（星期二）比賽秩序]  
　　昨日順序所列二十三項大半已賽惟第十三項撑竿跳高及第十四項擲槍均未結果尙有單雙網球曁籃球亦因天雨未賽現改籃球今日上午十一時比賽網球則約在今日午後二時半起賽今日秩序已詳昨報兹再簡載於後 
　　第二十四項百碼賽跑决賽下午二時三十分舉行 
　　第二十五項跳高决賽下午二時三十分舉行 
　　第二十六項二百二十碼低欄賽跑决賽下午二時四十分舉行 
　　第二十七項八百八十碼賽跑决賽下午二時五十分舉行 
　　第二十八項二百二十碼賽跑下午三時舉行 
　　第二十九項擲槍决賽下午三時舉行 
　　第三十五項一百二十碼高欄賽跑决賽下午三時四十分舉行 
　　第三十六項四百四十碼賽跑决賽下午三時五十分舉行 
　　第三十七項半哩接力賽跑决賽下午四時舉行 
　　第三十八項撑竿跳高决賽下午四時舉行 
　　第三十九項一哩接力接跑决賽下午四時五十分舉行 
　　第四十項擲鐡餅决賽下午四時三十分舉行 
　　第四十一項擲鐡球决賽下午五時舉行 
 
 

Page 18

 
 
　　第四十二項中日隊球第二次比賽下午五時舉行 
　　第三十項五哩賽跑决賽下午三時十分舉行 
　　第三十一項跳遠决賽下午三時三十分舉行 
　　第三十二項中菲棒球第二次比賽下午三時三十分舉行 
　　第三十三項中菲足球第二次比賽下午三時三十分舉行 
　　第三十四項日菲籃球第二次比賽下午五時舉行 
　　第四十三項百碼仰泳下午八時三十分舉行 
　　第四十四項一哩自由式賽泳下午九時舉行 
　　第四十五項水球比賽下午十時一刻舉行 
　　第四十六項四百四十碼自由式賽泳决賽 
　　第四十七項五十碼自由式賽泳决賽下午八時二十五分舉行 
[明日（星期三）比賽秩序]  
　　第四十八項（甲）公衆體育游藝（中國女子一千人）星期三下午四時舉行 
　　第四十八項（乙）二十五哩長途賽跑（遠東運動）星期三下午三時舉行日本選手運動 
　　第四十九項五項運動（遠東運動）星期三下午舉行一○Francisco　Danao菲四○Alberto　Nicolas菲四一Mloises　Reyes　Lucas菲四二Faustino　Carlos菲四三Agustin　Coscolluela菲六Augusto　Duran菲一九三佐藤信一日一九六益田弘日一八六鴻澤吾考日一八七三橋義雄日三○○朱恩德中三○一杜榮棠中三一三林仰秀中三二七時昭涵中三二八潘作新中三六八唐慕林中 
　　第五十項棒球第三次比賽（遠東運動）星期三（即六月一日）下午三時三十分舉行日本與菲列濱 
　　第五十一項足球第三次比賽（遠東運動）星期三下午三時三十分舉行日本與中國 
　　第五十二項籃球第三次比賽（遠東運動）星期三下午五時比賽中國與日本 
　　第五十三項隊球第三次比賽（遠東運動）星期三下午五時舉行菲列濱與中國 
　　第五十四項百碼仰泳决賽（遠東運動）星期三下午八時十五分舉行 
　　第五十五項游泳游藝撲水比遠星期三下午八時二十五分舉行 
　　第五十六項百碼自由式賽泳决賽（遠東運動）星期三下午八時四十分舉行 
　　第五十七項游泳游藝魚躍競技 
　　第五十八項游泳游藝潛水取碟星期三下午九時舉行 
　　第五十九項二百二十碼蛙式游泳决賽（遠東運動）星期三下午八時四十五分舉行 
　　第六十項二百碼接力賽泳决賽（遠東運動）星期三下午九時十分舉行菲六○Manuel　Leyva六四Sotero　Abreo六一Ong　Sing　Guan七○Antonio　Mamerto五九Paulino　C.Fernandez六九Saturnino　Manansala六二Antonin　Berlanga日·二二四小野田幸一二二七和久山修二二三一S.Kotaka入谷雄一郎二三九佐野勝太郎二二八今村榮三中·三七七石永坤三七八梁錢生三七九楊炳貴三八一吳維洪三八二鄺成紀三八三莫勝根 
　　第六十一項一哩自由式賽泳决賽（遠東運動）星期三下午九時二十分舉行遠東運動成績内田（日本）二十九分三十六秒 
　　第六十二項二百二十碍蛙式游泳决賽（遠東運動）星期三下午九時五十分舉行 
　　第六十三項游泳遊藝潛水賽泳星期三下午十時舉行 
　　第六十四項水球比賽 
[遠東運動會第一日紀事]  
　　開會前之情形 
　　昨日下午二時大會開會適值天雨而來賓參觀者絡繹不絶約萬餘人 
　　中外人士到者如中國政府代表許秋颿君江蘇省長代表徐國樑君督軍代表謝傳安君（現任蘇州交涉員）卜舫濟君黄任之君余日章君唐露園君陳立廷君韓玉麐君曁夫人岸一清加納阿西亞斯等數十人　　學校團體到者如東吳大學及兩中學三百餘人省立第二師範二百餘人上海體育專門六十人水産學校五十六人省立第一商業一百人民立中學二百五十人澄衷中學三百三十人基督公學三十一人尙公小學九十人東亞體操學校九十人浦東第二高小三十人湖州旅滬公學六十人養正小學六十人二師附屬三十人市立和安小學三十人縣立一高小六十人育林三十人溯惠小學三十人等中國學生以東吳學生全體每人手持小國旗一魚貫而入最有最神尙有日本大小學生千餘人 
　　童子軍到者外埠如松江·無錫·武進·蘇州·崇明·鹽城·如臯·溧陽等處童子軍五百餘人本埠各校童子軍約二千餘人與澄衷中學之初童團·中華武術會之社會童子軍等各屬童子軍代表到者如北京清華曹坤齡·天津南開章輯五·廣東Hin.Wong·寗波戴志剛·福建魏子銘·其餘如武昌安徽等處亦均有代表出席 
 
[女童子軍（一）（二）女童子軍（三）]  
　　女童子軍之特色女童子軍計三隊（一）蘇州第一女子高等小學之女童子軍（由高心畬女士敎練）（二）上海愛國女學之女童子軍二十二人（由吳張英榖女士敎練）（三）上海女子體操學校之女童子軍一團（由陸禮華朱志堅兩女士敎練）平日均訓練有素此次駐紥塲中擔任服務極見精神眞有與男子並駕齊驅之概 
　　運動員之入塲二時半許中國運動員先整隊到會有香港青年會軍樂隊前導劉福基君爲領導其次到者爲菲列濱運動員亦有軍樂後到者爲日本運動員日本人羣起拍掌歡迎其聲震耳足徵日本人民之熱忱若中國運動員到塲歡呼之聲寂然僅東吳第二中學唱歌藉資點綴而已 
[開會情形]  
　　（一）游行三國國旗先導入塲繼其後者（一）華國軍艦軍樂（二）職員及特賓（三）菲列濱選手（四）日本選手（五）中國選手（六）學生（七）表演學生（八）童子軍繞塲一週然後分隊排列運動場中 
　　（二）演說會長王正廷博士演說略謂今日菲日中三國國民聯合運動曷勝歡迎遠東運動會實爲萬國運動之雛形今日所希望者三國運動能日見發逹日見進步必有可加入萬國運動會之目的也運動之進步與否不僅關係個人實爲國家强弱之樞紐蓋有健全之身體而後有强固興奮之精神國民能具此種精神何功不可成也云云又由許秋颿代表中國總理致頌詞又由加納博士演說希望遠東運動會得日見發逹爲加入代表萬國運動會之預備又由岸一清博士演說不外勉勵之意又由謝傳安代表江蘇督軍致頌詞末請阿西亞斯君演說略謂今日遠東三國彼此競爭將來加入萬國運動則遠東爲一家故運動會爲極好機關將來世界之和平大同未始不可肇基於此云云 
　　（三）學生表演中小學生十餘團體如（一）上海公學（二）第一商業（三）第二師範（四）中華職業（五）東亞體體操（六）中國體操（七）民立（八）體育師範（九）澄衷（十）縣立第二高小（十一）尙公（十）（二）湖州公學約三千人表演遊藝精神　 
[比賽之結果]  
　　百碼賽跑 
　　第一預賽第一二F.Castillo菲第二一五○加賀一郎日第三三○六陳普健中第二預賽第一一F.Catalon菲時間十秒五分之一第二五V.Lopez菲第三一五二平岡國雄日第三預賽第一三E.Pascal菲時間十秒五分之四第二三四一徐騰輝中第三一五四奥山一三日 
　　二百二十碼低欄賽跑 
 
[運動員全體攝影]  
第一預賽第一一五六渡邊文杏日時間二十七秒第二三二W.Kattle菲第三三二八潘作新中第二預賽第一三○C.Dizon菲時間二十七秒五分之一第二三三J.Escamos菲第三一五八森田俊彦日第三預賽第一二九P.G.Abiera菲時間二十七秒五分之一第二一五七加藤英夫日第三三五七吳炎章中第四預賽第一七E.Bucoy菲時間二十七秒五分之二第二三十一徐騰輝中第三一五九别府賢次郎日 
　　跳高（菲勝） 
　　第一二六E.M.Suela菲高度五呎六吋第二三二九袁慶祥中第三四九P.Zorilla　菲第四三分之三 
　　擲鐡餅（中勝） 
　　第一三○一杜榮棠中遠度一○三呎四吋二分第二四○A.Nicdas菲遠度一○二呎二吋六分第三五三G.Mendoza菲遠度一○○呎三吋四分第四四一M.R.Lucas菲第五一八六鴻澤吾老日　　跳遠（菲勝） 
　　第一九S.Santos遠度二十呎一吋第二五○G.Rivera　菲遠度二十呎三吋二分之一第三三五八劉崇恩中遠度二十呎三吋四分之三第四一八六鴻澤吾老日第五三十七N.Machan菲 
　　擲鐡球（菲勝） 
　　第一四一M.R.Lucas菲遠度四十呎八吋二分之第一四一M.R.Lucas菲遠度四十呎八吋二分之一第二一九七中村正祐日遠度四十呎六吋八分之五第三一九六益田弘日遠度四十呎 
　　足球（菲勝） 
　　菲列濱與日本比賽菲列濱勝其結果爲三與一之比 
　　捧球（日勝） 
　　中國與日本比賽日本勝結果得十五與一之比 
　　第一一六一岡崎勝男日時間四分四十秒五分之一第二一六四户田菊大日第三一六五山市太平日 
　　二百二十碼賽跑 
　　第一預賽第一一F.Catalon　菲時間二十三秒五分之三第二一五二平岡國雄日本第三八A.A.guste菲第二預賽第一二E.Castillon菲時間二十三秒五分之四第二一五三永田重隆日第三三一七李克家中第三預賽第一一五○加賀一郎日時間二十三秒五分之四第二四G.C.Osorio菲第三七E.Bucoy菲 
　　一百二十碼低欄賽跑 
　　第一預賽第一一五六渡邊文杏日時間十七秒第二二六E.T.Suela菲第三三五二林全輝中第二預賽第一二四I.Amad菲時間十三秒八分之三第二三五一胡維岳中第三二八P.F.Lamug菲第三預賽第一二五P.Fernandez菲時間十七秒第二三二六冶永清中第三三五三金兆均中第一十七C.Tibay菲十八秒五分之二第二二七L.B.Miguel菲 
　　四百四十碼賽跑 
　　第一預賽第一五V.B.Lepez菲時間五十三秒五分之二第二一二S.Hipena菲第三一七四奥村鐡也日第二預賽第一一○F.Danao菲時間五十四秒五分之四第二一六六澄川正一日第三一七三阪東誠吾日第三預賽第一一一V.RMalanao菲時間五十五秒第二一五七加籐英夫日第三六A.Duran菲 
　　百二十碼高欄初次决賽（菲勝） 
　　第一賽第一二五P.Fenandez菲時間十六秒五分之四第二一五六渡邊文杏日第三二七L.B.Migule菲第二賽第一二四I.Amod菲時間十七秒五分之三第一二○六E.M.Suela菲第三三五一胡維岳中 
　　二百二十碼低欄初次决賽（菲勝） 
　　第一賽第一二九P.G.Abiera菲時間二十七秒第二七E.Bucey日第三一五六渡邊文杏日第二賽第一三三J.Escamos菲時間二十七秒五分之三第二三二菲第三一五七加藤英夫日 
　　百碼游泳　 
　　第一預賽第一二二四小野田幸一日第二六四時間六十二秒五分之三Sotero　Vizconde菲第三本爲二二五和田次衛日因犯規被革第二預賽第一六一Ong　Sing　Guan菲時間六十五秒五分之一第二二二六S.Kotaka日第三次賽第一二三九佐野勝太郎日時間六十八秒第二六Manuel　Lewa菲 
　　二百二十碼蛙式游泳 
　　第一預賽第一六六Porhrio　Lapuz菲時間三分四十二秒第二二三三持永義宗日時間三分四十二秒第二預賽二三四石田恒信日時間三分二十九秒五九Paulino　O.Fernandez第三預賽第一六五Floro　Vizconde菲時間三分二十九秒第二三七小野田幸一日 
　　四百四十碼自由式游泳 
　　第一預賽第二二二四小野田幸一日時間六分二十四秒五分之一第二二二八今村榮三日第二預賽第一五七Dionisio　Calvo菲時間六分二十八秒五分之二第二二三一入谷唯一郎日第三預賽第一二二九松澤一鶴日時間六分二十五秒五分之三第二二三四池田研三日 
　　五十碼自由式游泳 
　　第一預賽第一六四Sotero　Abreo菲時間二十七秒五分之二第二二二五和田次衛日第二次賽第二二二七和久山修二日時間二十八秒五分之一第二六○Manuel　Leyva菲第三次賽第一六一Ong　Sing　Guan菲時間二十八秒五分之一第二二三九佐野勝太郎日 
　　賽至十時三刻始行完畢散會水球因二方面無球隊故改在星期三舉行 
[菲列濱球隊得勝紀詳]  
　　菲列濱隊球與日本隊球比賽初次菲與日爲四十一與四之比二次菲與日爲四十一與○之比 
　　足球比賽自三時半開始初爲菲隊向東日隊向西至三時四十三分因罰角球日隊攻進菲隊一球閱五分鐘日隊亦因罰角球攻進菲隊一球至三時五十四分日隊又罰球二次幸未負球至四時零三分菲隊員一○三號（Mr.Alberto　Villareal）爲日隊員誤傷尋即復原至四時零五分休息休息後兩隊互換地位比賽未幾日隊又爲菲隊員將球互相傳遞攻進一球移時菲隊員又有一人爲日隊員誤傷經人救護就愈至將結束時日隊又爲菲隊員攻進一球尋即時間告畢結果菲與日爲一與三之比 
　　網球籃球比賽改期 
　　昨日本擬舉行之籃球網球比賽已經會場辦事人宣佈該項比賽定改於今日（星期二）午前十一時舉行 
　　擲鐡鎗及撑篙跳未得結果 
　　昨日擲鐡鎗及撑篙跳兩項因時已至晚七時許未能終畢故結果暫缺 
[紅十字會救護運動員]  
　　昨日遠東運動會場中國紅十字會救護隊由隊長方菊影君於一時半即帶同全體救護隊員及汽車抬床蒞場二時半列隊菲律賓隊後在會場游行運動開始服務救護醫生之主任爲牛惠生博士並延同仁醫院諸西醫蒞塲盡義務紅十字會徐兆蓉·黄子靜·兩醫士亦先後蒞塲爲治療主任救護隊長方菊影君專督率隊員在塲上爲受傷者施救手術較重者即用抬床抬赴蓬帳請醫上治療或主任醫生牛惠生博士診視昨日除被風雨所侵發寒冷者外其因運動受傷者計有六人四點零五分日本人D.Valdaman傷右手指四點三十分菲人K.Beppn傷左腿皮五點鐘夏伯吉君競走之下肺受傷由紅十字會救護車送往一品香五號寓處牛惠生博士爲之診治五時十分三百三十二號華人宏瑞智傷左腿皮膚六時半二十七號菲人Miguel傷右足六時四十分三百六十號華人楊錦奎擇高跌傷左脚救護隊俟第一日運動完畢於九時餘散歸今日仍須續往 
[入場劵之暢銷]  
　　學生入塲劵原印二萬五千每張二角至前日止已售罄現添印三萬預定者已過半今日有欲往參觀而無劵不能入塲者由會中臨時發交團體憑證以便參觀計發出者有六百餘紙之多又有一般觀客僅願入塲瀏覽一週者會中另出小洋三角之入塲劵一種現正趕印今日（星期二）可以應售現塲中添設一換劵處如臨時擬換價值較大之劵可即往該處添欵換券以資利便昨日該換劵處竟換得洋一千五百元其會塲門口與青年會均另售劵約四千元其餘各劵尙未售罄至家屬優待劵則竟無人顧問云 
　　昨日塲内換票處竟換得洋一千五百元可見來賓甚形踴躍矣 
　　昨日因童子軍到會維持秩序及上海學生會派來學生招待人數尙覺不敷自今天起决定加增童子軍二百人學生八十人相助維持招待 
[聯太平洋會今晚歡迎遠東運動員]  
　　上海聯太平洋會定於今晚（三十一）七時假座大東酒樓開常年大會報告各部經過情形並歡迎中日及非列賓遠東運動代表即請非列賓代表華顯曁王正廷楊小川美總領事克寗海新任駐華澳洲商務委員李德立諸君演說各界士女均可參與宴會凡欲加入者可向九江路六號該會事務所書記雷君接洽 
[祝詞彚録]  
　　王正廷祝辭原文録下國何由張基於國民體育發逹本乎此身致力運氣聚精會神大哉運動日新月異遠東大會惟德不孤及今五届同此步趨謹祝同人爲國前驅萬國運動將併一途 
　　許秋颿祝辭原文録下今日爲遠東會第五次開會之期本特派交涉員代表國務總理參與盛會不勝欣幸之至查遠東運動會之發軔意在鼓勵東亞青年爲世界運動會聯合會之預備誠盛舉也古云有健全之身體而後有健全之精神諸君今日會聚一處各就平日所鍊鍜之技能互相爭賽已足引起一般人民尙武之精神諸君當知今日之爭賽並非個人與人爭賽實係技與技爭賽諸君均受敎育彼此定萬一種愛護之意此固不待本特派員鰓鰓過慮者也本特派員今日代表國務總理歡迎諸君尙往鼓邁往之氣概振奮鬭之本能爭緩急於須臾垂榮譽於無極他日世界運動聯合會大會諸君練習嫻熟技藝優良定不乏奪標之選是則本特派員所企望而預祝者也 
　　齊燮元之祝詞原文録下今日爲第五次遠東運動會開會之期時和景淑嘉賓蒞止鄙人軍旅覊身未克親與盛會特遣本署顧問謝傅安代表參觀敬致數言用伸微悃溯自貴成立以來瞬經數載聯合遠東人士在菲律濱上海東京等處按期約集爲游藝之比較者亦旣四度於兹成績昭昭環球頌美逖聆芳譽夙所佩欽兹又值第五次聯會之期回憶上届大會於菲列濱忽已兩閱寒暑矣世界大勢由武裝而化爲和平國民交際因結合而日臻親善我遠東邦人諸友更以地理 
年來修養之體格與練習之技能以相競勝其成績之美自必遠駕於前可以預卜抑鄙人更有言者本届會章悉遵第四次改定對於各項運動祗有個人及種類之勝負而無國家總平均之勝負破除國界義主大同形式上雖爲競爭精神上實爲團結繼今以往我遠東人士推其夙昔相慶之誠互相觀摩互相砥礪俾一切事業提携共進以漸逹於美滿完善之程途皆於斯會基之矣謹貢藝詞敬祝貴會前途光大並頌諸君道履健康 
[齊燮元王瑚之贈品]  
　　江蘇督軍贈銀杯一只價值一百零七元上有奪得錦標四字 
　　江蘇省長由淞警察廳長代表於昨日到會並贈銀盾等獎品二件 
 
 
