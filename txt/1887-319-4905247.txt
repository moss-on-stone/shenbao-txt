# 1887 - 319 - 4905247

 

Page 1

 
 
[重印兒女英雄傳出售] [  申報舘主啓]  
　　向由本舘排印兒女英雄傳閱者均以爲新奇可喜末購者幾於趾　相錯現因購罄重排裝訂均已工竣卽日出書每部仍計十六本價仍八角　鉛字悉用新鑄故點畫分明愈覺奪目至　校對亦格外精確該閱者自能心識焉售處悉照舊例 
[經藝文準告白] [  點石齋主人啓]  
　　經蓺之選視制蓺爲尤難流傳旣鮮專作盖宴永精且備甚非易矣本　上科印有經蓺淵海五千部巳消售無餘而同文之宏括亦並行於世然　目無多巳爲舉業家所珍如此兹本齋特請龍門職志汪逸如先生主政共選得文二萬首請諸名宿新作者近萬首名家窗稿五千首家藏秘本五千首其篇牘之多旣巳　淵海而起宏括詞經月旦文無　同懸之五都之巿必貴洛陽之紙丹鉛於今秋潮落之日汁青在明春花信之辰海内多士翩盼以俟存書無多來購宜蚤 
[巧搭網珊出售告白] [  點石齋代啓]  
　　巧搭網珊於上年冬出書訂文四千篇均係名手窗作與石印諸文無一雷同早巳不脛而走刻存書無多欲購者請至南北申昌及掃葉文瑞賭坊購　倘躉主批拆請至大東門外郎家橋直街萬昌南貨店面議可也此佈 
[及時防火說]  
　　時交冬令風乾物燥火患易生修火政者每於其時令人掮牌鳴鑼巡行於各鋪無論大街小巷晚間莫不畢到大聲呼曰小心火燭此防火之一法所以預社其漸者也上海之地租界之中品類不齊良莠互處流氓宵小之多爲各處所未有乘間放火趁勢搶刼此等人隨地皆是幾於防不勝防辦不勝辦於是寓居租界者皆惴惴焉視爲畏途而不復以爲樂土此地方之憂也今年立冬以後曾未數日而警鑼之報者　四五次說者謂近年以來租界之内仗自來水之力以救火災水力豐足取用靈便雖以祝融氏之威至此而亦無所用卽有火患亦不至成爲巨災以是爲地方幸是則然矣然天下事不可以有所恃自以爲有恃不恐則恐焉者至矣夫火之爲患卽使幸而得免且不免心驚膽落雖知命逹天之士處此當亦不能無驚余生平遭火災者巳兩次甲子年余適赴郡考書院不及回鄉宿於城外親戚家晚間望見西南紅光熊熊租驚以火而不知在何處也次日天未明有剝啄聲甚厲披衣起則家中人岔息而告曰家已燬矣時先母猶在堂而病臥不能起者已三年矣亟問老母無恙乎曰幸爲人負出得免其年亡室正懷震兒在腹恐不免又亟問之則曰由梯頂跌下及門而止門已焦灼烟燄赫然經救火者竭力挽扶始拖出火中而房屋什物無一存矣余曰身外物不足爲慮幸未傷人則如天之福也急買櫂遄返及門則門以内烟氣猶蓬蓬勃勃蓋屋有五進所焚者爲第三進卽余所居之室而門面猶未燬也入門卽有奔告者曰村中　賴競在火塲扒取零物君旣歸宜禁之余大聲答之曰室已　矣此區區燼餘何足惜任之可也無賴輩聞之挖掘益力余入内母妻哭相告婉言慰之將午復出命家人閉門留角門一以出入無賴輩携所掘者出命搜之而另給以資無賴輩皆不敢爭而去此第一次被災也丙子年余館于滬城周氏宅適回省鄉試試畢將旋則滬城書至謂周氏於八月間失愼盡遭一炬余之行篋已付祖籠最可惜者生平稿本以及古書數種皆近來所難得者定武本蘭亭帖玉版井中碑皆余所心愛也而悉被焚燬亦付之無可如何是年冬遂不至滬至次年三月始復出此第二次被魚池之殃者也第三次爲德鄰北首之火接眷來滬甫五日而受此一驚雖相離尚有一街而火以夜起望若甚近家中人無不心膽俱裂幸而不及於難第四次則爲閬苑第一樓被焚余時家於清河里相去咫尺火光照耀庭中如白畫火鴉紛飛掠余肩背而過家人惶急萬狀幸而未被蔓延化險爲夷然而思之猶慄慄危懼此外如寓杭寓甬受虚驚者又數次故於此事竟如驚弓之鳥每一談及尚覺色變上海火災之多較甚於他處故余之居此恒惴惴焉夫人火曰火天火曰災古人本分爲兩端如果天災則亦莫可怨咨而上海之地則天火少而人火多往往火起自空屋中卽近日恒德里之火人言藉藉謂係管門人在空屋中吸食洋烟以致遺燼成灾雖此言未必確鑿然此等事亦所常有正不可不防也余曾屢著論說謂凡有空屋之處尤宜加意小心責成管門人每晚檢視今乃知管門人亦正不可恃也然則將責之巡街捕巡捕每於夜間巡行晨巷見有門掩而未閂者時復推入致詰殊見認眞倘見有空屋卽爲詳視密偵是亦防匪之一法惟恐巡捕中亦有差等能認眞無負其職者有幾人哉然則此事當責之保險行家租界房屋往往保險彼保險行家旣擔此風火設有不測必致賠償則統計數年所得保險之費不敷一次賠償其折耗也大矣曷不小心於先凡於所保之房屋隨時留心或有空曠或雇妥人或卽托管門及巡捕等苟能稍出微資人亦孰不樂於從命防之旣密宵小庶幾不敢生心乎顧保險行家所保之房屋不知凡幾何處無空屋又焉能處處雇人託人以爲之備實亦有所兩難究不如業主自行防範之爲得蓋上海有房産者每以保險之故輙以爲有恃不恐一若與已無干也者不知倘有不測卽使保險行家一無異詞照數償還而躭閣房租已不合算且賠造之屋必不能如白家所造者之堅固則與其索償於後何如愼防於先管門之人必先遴派妥人斷不可以一人而兼管兩處并徇情濫用偷惰之人爲之又復不時稽查遇有空屋每晚必閱視一周而後去如此則所以保全者大彼縱火匪徒將何所施其毒燄哉 
[京師紀要]  
　　今夏管理三庫大臣因厘剔顔縀兩庫弊端擬令各衙門於領取物料咨文請由户部處核俟户部核准某項放物料某項放折價時再由兩庫具稿札飭銀庫照數給發庶弊端從此剔盡且庫務大有裨益旋經户部堂官會商多日以兩庫乃該管大臣專責且庫中物料或某項存若干或某項無存户部皆不得知各衙門應領者或放物料或以折價發放統須轉查兩庫倘關内廷要差反因往返查詢躭延時日必致貽悞遂由户部於九月二十日聞入奏請各衙門凡于兩庫領取物料折價計銀二千兩以外者歸户部處核其餘仍循舊章辦理奉旨依議户部已通行大小各衙門一體遵照矣○各省凡微洋稅之海關向以三個月爲一結將徵收數目奏報一次屆四結爲一年關期將徵收數目及開銷數目開列清單專摺奏銷歴經辦理在案刻聞户部因各省洋關奏報結期起止叅差不同乃於九月二十間奏請統令各洋關無論已經奏報及未經奏報者一律將第一百五結至一百八結限年終奏銷齊全則來年正 
 
 

Page 2

 
 
月可以爲第一百九結之始事歸畫一盖户部因辦理歲出歲入黄册近年頗以各海關所報日期參差大費周折故以此奏爲明年辦理歲出歲入之用耳現聞户部已飛咨各省督撫關道監督一律遵照○京師當鋪約有四百餘家刻聞大宛兩縣飭役票便各鋪主於十月初咸赴兩縣署當堂問話傳聞順天府高尹憲萬鵬因接户部籌備河賑用欵奏准章程三條内有當商匯號交銀一條故令兩縣速作此舉按户部章程每當一家交銀一百兩抵作廿年稅銀大約四百餘家可收四萬餘兩其匯號每一家户部章程擬以六百兩只交一次尚未經兩縣票傳也○京師有秦腔寳勝和班自四月演唱至九月中旬甚多折耗將歇業矣忽由陜西來一優伶年僅十三名曰小十三紅該班以白鏹三百五十兩聘之及登臺演劇往觀者不約而至竟有一千五百餘人幾將戯園撑破何逐臭者之多耶其秦腔源順和瑞勝和兩班生意爲之頓減云○各處粥廠已於九月二十日開放因天氣驟冷貧民餬口維艱故較去歲早放一月順天府向年有施放棉衣一萬件現擬於十月中旬開放亦較往年爲早可謂體管民情無微不至矣 
[寍郡要錄]  
　　鄞邑朱友笙大令病殁縣署昨已錄報兹悉初四日未刻大殮道府二憲及牙厘局憲均往拜喪新任趙邑尊紅諭未到不知何日接篆署中一切公事刻委捕廳暫行兼理○鄉人某甲行至西門外某雜貨店需買零星物多件店夥以所需各物尚待包紥囑其暫坐少待命學徒遞茶給烟不意鄉人茶未飮畢猝然倒地氣絶一時無可灌救店主大爲張皇幸有近處舟子認識趕卽報知其家其家人亦知死由急症别無他故不與爲難當就近處曠地搭棚棺殮載之以歸○郡廟開光日期前已錄報兹悉工雖告竣尚虧多金無可措辦擬將發售關牒之金錢以抵所虧轉念買牒有弛禁令改定開光勝會圖代充關牒此亦無可設法不得不如是也○寍郡自八月下旬得雨後迄今點滴無沾畫則日色晴明夜則星光皎潔春花有碍百物枯燥不特易招火災人亦多臥病者不知何日得沛甘霖以甦民困也 
[鄭工事例]  
　　户部謹奏爲遵旨議奏事軍機處交出御史周天霖奏豫省河工急宜堵築康省河工急宜疏濬請開鄭工捐例一摺於光緒十三年九月十三日軍機大臣面奉諭旨御史周天霖奏請開河工捐輸以應急需一摺着户部議奏欽此又御史李士琨奏河工需欵請由各省開捐實職官階以廣招徠而濟要工一摺於九月十五日軍機大臣面奉諭旨御史李士琨奏河工需欵甚鉅請飭各省設局開捐一摺著户部歸入周天霖摺一併議奏欽此欽遵到部查御史周天霖原奏内稱本年八月初七日河南武陟縣屬之小楊村沁河漫決一百四十餘丈是月十三日鄭州下汛之石家橋黄河漫决三百丈現已奪溜南趨實爲近年罕見之災必須於春汛以前赶緊設法堵築以期早日合龍此豫省河工之刻不容緩者也臣以爲豫省堵合口門賑恤災民固爲當急之先務而東省疏通河道培築隄岸亦不可緩之時宜再四籌思非仍准開捐不可前於光緒十年曾以海防需餉浩繁奏准暫開海防事例比照籌餉例核减二成此次係屬河工擬請比照海防再减二成仍以實銀報捐官職名爲鄭工新例並准於各直省設立分局以廣招徠被水灾區賑欵亦不敷分布擬請仿照山東賑捐辦理祇准捐虚銜封典專備賑撫之需又御史李士琨原奏内稱河南鄭州河决黄水爲災目前拯救賑恤爲先日後河工籌欵宜裕查道光年間曾因河工廣開捐例此次工欵浩大似無妨援案辦理現在海防捐例現銀上庫捐輸踴躍莫若各省設局以廣招徠欲捐輸之濟用莫若統解部以待動撥各等語臣等伏查本年八月三十日恭奉諭旨此次河南鄭州黄河漫口所有搶辦河工及辦理災賑各事宜需欵甚鉅亟應豫籌的欵以濟要需着户部悉心酌核妥議具奏欽此當經臣部奏明籌欵情形並請變通捐例在案臣等正在籌議間據該御史等先後奏陳開辦河工捐輸並請比照海防例收捐成數冉行核减與臣部前奏意見相同擬請准如所奏開辦卽名爲鄭工新例應將現行之海防事例暫請停止一切捐項應由臣部銀庫上兌並照初開海防事例辦法各直省藩庫准其一律收捐隨時發給實收分次造册按月將副實收隨册咨送臣部以憑核辦至設立分局之處流弊甚多前開海防例原不准行該御史等所請應毋庸議所有鄭工新例收捐條欵擬仿照海防事例辦理惟報捐銀數一層查海防開例將及三年京外捐銀千餘萬兩近日收數漸减弩末勢成若新例仍以八成收捐恐捐生觀望不前於籌欵仍無實濟現在河工需餉甚鉅不得不照海防例量爲酌减以廣招徠除專歸部收之免保舉免考試加級紀錄捐復補監銀兩捐輸贖罪並京外收　翎枝等項仍照舊辦理毋庸减成又職銜封興升銜頂戴貢監等項另議核減五成外其餘實官雙月三班分發指省並分缺先分缺間本班儘先各花樣以及應行收捐各項條欵均照籌餉例及常例銀數核减四成統令以六成實銀上兌並擬另立鄭工新例遇缺先花樣一項惟班次較優銀數未便統隨各項議减擬照籌餉例分缺先銀數只减二成以八成實銀上兌請予限一年部庫以奉旨之日起外省以接到部文之日起扣夫封印日期限滿卽行停止俾示限制如蒙俞允再由臣部會同吏兵二部妥議條欵具奏俟奉旨後卽行開辦伏思豫省黄流汛濫罹此災奇朝廷特沛浩蕩之恩不惜帑金拯斯民之飢溺臣部先後遵旨提撥庫存銀兩及截留京　等項五百餘萬兩以濟要工而庫欵空虚亦亟應早爲籌計此次議開鄭工新例准令各直省收捐固以濟河工之用亦以廣集鉅資藉以彌補京餉之不足在各省督撫臣當思京師根本重地八旗待餉殷繁督飭藩司將收捐事宜認眞經理所收捐輸正項銀兩專欵存儲聽候臣部隨時提用並令月月將捐銀數目報部一次以憑稽考旣不准擅行動用亦不得奏請截留倘不遵照此次奏章仍敢挪動捐欵卽由臣部將該藩司指名參革並將該省督撫奏請議處至御史周天霖奏請仿照山東辦理賑捐一節自係爲拯救災黎起見擬一併照准應令豫省查照另議减成新章收捐職銜封典升銜頂戴貢監等項由該省按月分次將所收報捐員名銀數詳細造册同副實收咨送臣部隨時核辦繕照頒發所收正項銀兩准其動用藉供賑濟之資務期實收實用一洗向來積弊且豫省此次被災較重必須廣籌撫卹之需方敷周轉除現有賑務之省分仍令照舊開辦賑捐外其向來勸捐協助直東等省賑欵者仍應廣爲勸募集成鉅欵均令改恊河南急賑一切請奬事宜並照此次减成新章辦理由各該省造册送由河南巡撫彚總挨次報部以歸一律再查福建洋藥茶捐廣東海防經費陜西廉俸柢捐所捐各項雖無實職官階究與新章不無窒碍應仍令暫停請奬一俟鄭工新例停止冉由各該督撫報部核辦恭候命下應由臣部行知各省曉諭捐生一體遵照所有臣等遵議緣由謹恭摺具陳伏乞皇太后皇上聖鑒謹奏光緒十二年九月二十八日奉旨依議欽此 
[院試松屬中生經古題]  
　　白馬生賦以白馬生且復諫矣爲韻賦得月光欲到長門殿得門字五言八韻和杜子美石壕吏新婚别二詩用原體不限韻餘題容俟補登 
[上海陳家木橋電報總局内豫賑處事略]  
　　西十一月十二號字林西字報載有河南來信所載南來信所載頗詳譯云僕由周家口回來備悉災况極苦西九月廿八日晚黄河決口離鄭州西南八十里一片汪洋鄭州中牟鄢陵扶溝西華陳州周口太康太平及皖之頴州各城俱已被水周家口一帶村落衝去者五十餘處惟北面最高之三處存在水中各處地上之水深一丈至三丈不等田禾盡淹卽已收之禾亦衝去無存人口牲畜房屋樹木淹没無數禾糧盡失來年春收無望目下牲口吃完兩岸飢民乞食甚慘偶有乘船放糧者亦不濟事查得被水之處西北四百里東北一百五十里東南未詳黄河全溜倒灌江皖恐受其灾北望迷漫束手無䇿開封在災區之北飢民無衣無食草屋不及蓋寒天萬難過沽醫藥無着擬請漢口醫生前來施診倘上海有欵求速寄來卽已捐者亦求再捐來欵愈速救命愈多放賑各從其便官紳均許保護决口後四日撫台出示賑撫無如人力難施致民命財貨喪失更多災民集縣乞賑昨日撫台親臨查勘飢民不散看來水勢將欲入江矣西十月廿八號發 
 
 

Page 3

 
 
[遺失封章]  
　　前月二十五日丹陽縣凌大令接到武進縣遞來福建船政大臣裴星使四百里奏摺一件當卽由驛轉遞下站丹徒縣京口驛接收乃該驛丞啓視袛有咨文四角並無所謂奏摺不便接收遂禀知王小安大令將遞來夾板公文退回丹陽凌大令以奏摺夾板沿途驛站例不准擅自啓視此次處分定非輕淺遂星夜通禀上憲并將該驛丁書馬夫人等親身押解至鎭江府衙門面請提同丹徒縣驛丁書質訊以期水落石出咎有攸歸福太守提集兩造應訊各人隔别研訊各執一詞遂亦禀請撫憲示遵崧中丞接到徒陽兩縣曁鎭江府來禀謂此奏旣由驛四百里馬遞自係緊要事宜該縣驛漫不經心擅自拆看究在何處遺失等情候批司飭提徒陽兩縣丁書人等解司飭委蘇州府秉公訊究按律懲辦一面將夾板公文飛咨船政衙門請卽查明補繕隨由臬憲飛飭鎭江府速將應訊各人簽差押解來省此皆接省中友人函述至鎭江訪事人來函又與以上所言互異合照錄左方據云日前曾有丹陽縣屬某甲投遞各府州縣緊要公文路經京口驛向例當鄰縣公文過站時因有長江之隔風波險惡在在堪虞須拆去總封查點内有公文幾角登簿後再行轉遞維揚仁都兩驛例亦從同是日徒驛號書蔣果將總封拆開查點數目少去南洋大臣密奏一件當卽詢甲甲亦茫然蔣不敢擅收禀明王邑尊以憑發落邑尊提蔣細訊旋卽交府管押禀請府示福太守當卽移文丹陽追查丹陽邑尊奉文星夜到鎭亦將丹陽驛號書帶來以憑究辦蔣謂此件奏摺由丹陽縣遺失而丹陽縣號書謂丹徒縣不應擅拆總封定由丹徒失悞兩下各執一詞太守難予判斷當將兩縣號書收押待質公所一面偕邑尊赴道轅禀明原委陳觀察謂此件奏摺已歴四十餘州縣或由别縣遺失亦未可知遂先行發電至福州詢問須俟電音回時方能究辦 
[爭觀賢令]  
　　前日下午五點鐘時上海縣裴大令升坐大堂訊案觀審者異常擁擠致將堂上木欄軋斷有一小孩爲欄所壓略受損傷誠足見賢父母德政所施傳播遐邇也 
[絲棧倒閉]  
　　英租界二擺渡萬泰和記絲棧忽於前日倒閉聞除各存項外另虧莊銀十二萬餘兩云 
[抵船案結]  
　　洞庭山寡婦鄭王氏控稱同鄉人凌正卽凌學貴於同治年間將船抵與丈夫鄭益三計洋一百六十元後又將船收去所抵之項另立拔據迄今向索無着呈據請追蔡太守准詞飭差傳凌庭訊凌稱船仍由該氏價賣去年該氏前來懇借洋銀十六元太守以照據理合追洋諭限凌邀買船之人及中証到案再行訊斷以上各情已詳前報刻凌已回籍邀同買船之蔣裕昌及中人陳君瑞當時看守該船之蔡銀卿等來滬投案前晚太守升堂覆訊該氏與凌各執如前蔣供該船中蔡看守其時洞庭山有軍柴局經已故之蔡硯哉雇船運柴後船因沈没由蔡賣與小的計錢六十千撈起修理今又沈没陳供同治二年凌將船抵與該氏之夫央小的爲中嗣書明船仍歸凌另立拔契三紙旋因拔據遣失凌不願收管該船復交該氏之夫雇蔡看守蔡供船由小的經管言明每月工錢三千文後裝軍柴沉没經蔡售與蔣凌稱售船之事由該氏之姑托蔡經手聞價錢六十千文蔡與該氏之姑分用該氏稱旣已價賣了結如何原契仍在小婦人處且伊等所供各情小的均未知悉太守再四駁詰蔣陳蔡三人所供皆符太守問蔣曰爾之買船契何在答稱洞庭山俗例牛船不算産業買賣均不立契太守問設賣房屋何如答稱房屋有契蓋房屋如有焚燒情事地基尚存惟午或倒斃船或翻覆故皆不立據也太守謂蔣所供雖屬近情然無賣契爲憑殊難作証蔡經手價賣與蔣雖云由該氏姑專主但人已物故更爲無稽之談蔡分用船價亦屬不合奈已逝世難與究追總之該氏尚未收清抵欵且更寡守堪憐酌斷凌繳洋百元給該氏具領凌稱所裝軍柴之船資係該氏家收用小的借此洋時總有船抵船非小的所賣再繳百元未免受虧太甚大守謂爾之受虧不問可知然亦由爾自已作事不妥今且問爾願繳洋否答稱大老爺公斷决不敢違太守問該氏遵斷否答稱伊等旣供船非凌賣然無賣契呈案小婦人心有不甘太守謂抵船糾葛係二十年前之事爾爲何直至此時始來控告照爾供認去年收洋十元亦應控一百五十元如何尚控一百六十元本分府念爾孀居貧苦格外成全爾尚不知好歹乎該氏始稱願遵憲斷凌又稱去年該氏言原契遺失今又檢呈控告尚有拔契據言已失恐將來再持拔契饒舌如何太守謂原契塗消給爾收執抄據等存堂至遺失之拔契今已立案不能再生枝節爾等可各具遵斷切結兩造均叩謝遵諭而退 
[强借報捕]  
　　杜明山投英捕房報稱家居城内三片樓與金蓮生相識託薦生理未成竟欲硬借洋銀情同訛詐捕頭派捕拘金一併解送英會審公廨金母聞知趕到言兒子蓮生遭杜騙做醜事現在只得將兒子賣售與杜該捕知照值日差禀明蔡太守飭杜交保金蓮生押候訊供核辦 
[嚴懲蕩婦]  
　　前晚本埠大東門外十六鋪巡防局員飭局勇及地甲押解上海縣差夥汪松坡及陸徐氏周陳氏等至縣裴大令升堂訊究差役趙球禀稱汪係小的之夥虧空錢漕洋四十餘元訪悉匿迹十六鋪地方陸徐氏臺基輿周陳氏成姦具洋因此用去矣今日經小的尋至該臺基果見汪在周陳氏房内是以一并扭至巡防局轉送案下汪供稱本年正月小的至陸徐氏家與周陳氏繾綣迄今共用去洋四十六元陸徐氏供稱小婦人向住篾作街洗衣度日並不開設臺基今日忽有縣差扭一婦人到家硬指小婦人開設臺基叩求明察陳氏供稱小婦人與徐氏並不相識與汪姓亦未謀面今日不知何故將小婦人拽至巡防局小婦人前曾因貧難度日爲賣笑生涯刻已改悔叩求明鑒大令謂孩氏旣曾作此勾當尚欲抵賴耶乃傳地保曹錦至案大加申斥謂鋪内有此不端之事爾匿不禀報定必得受陋規曹稱不敢大令飭將陳氏掌頰八十下與徐氏一併交地甲帶回鎖禁一宵翌日押赴十六鋪游行示衆汪發待質公所押候嚴辦并追欠欵趙叩謝而退 
[拘獲賭徒]  
　　洋涇浜賭檯屢捉屢設目無法紀一至於斯電報總局曾函至法捕頭請爲查究前日午後包探嚴頌眉王榮培李雲發等同探夥分投前往拘到三人後王包探又緝獲牽絲賭具說者謂是處係英法兩界交接之地此拿彼竄是其長技當責成英法兩處探捕會同拿捉庶若輩無處可奔逃耳 
[移縣辦理]  
　　前報列洞庭山人席徐氏控養媳被搶一案昨晨王司馬提案研詰席徐氏遞呈婚帖媒人朱雲山亦投案備質司馬飭提王福卿及自稱南匯縣某圖地保倪桂生一併送請上海縣移歸南匯縣辦理 
[更止]  
　　九月二十八日報登董事難充一則兹聞實爲爭奪生意起見非因李生甫衆望未孚也合亟更正 
[西商助賑第十至十二次續募]  
　　兹又承洋布華商諸善士募得亨逹利洋行規銀五十兩又帳房洋五元法昌洋行洋五十元時昌洋行洋五十元播威洋行洋五十元順利洋行規銀念五兩共收洋一百五十元規銀七十五兩餘俟續書再登仰希公鑒上海三馬路與昌協賑公所竹坪陳煦元謹誌 
[光緒丁亥秋仲隨遵義黎星憲使日本賦詩述感並留别京洛同人菉請諸大吟壇正和]  
　　曾攜琴劍訪蓬萊海闊大空眼界開難得車書猶彷彿屢逢壇坫必追陪孫登作賦今非昔崔護多情去又來料是日光風景好山靈邀我布帆回今春留日東五月遍訪名勝惟未及日光山○中夏歸裝甫及家天風吹送入京華談邊共剪三更燭奉使里隨八月槎好向丹山尋鳳鳥禾忘大澤走龍蛇敵情近　眞驕横願振皇威到海涯○黔陽使者濟時賢早把公忠答九天温語親頒前度節星憲往年曾使日本不才許結冉來緣鳥能擇木棲應穏燕爲營巢念 
 
 

Page 4

 
 
屢遷嫠嫂書來不願東行因此移家尚未定計地下自知諒子季今年埋骨傍重泉兄嫂遺櫬久滯海上頃已郵書允恭族祖託爲歸葬先塋○把鏡驚看素髮侵光陰容易又秋深蠛名爭說囊中穎聲譽生慚爨後琴幸有苔岑同贈䇿文仲雲宫允煥　愼之殿譔思永張埜秋百熙陳潤甫同禮楊莘伯崇伊黄仲弢紹基四編修章幼叔祠部法護承筱邨蔭張竺生嶙胡煥文光煜三農部黄少亭璠席翰伯淦兩駌部夏閏枝係桐錫扆臣恩王步洲瀛潘筱齋恩榮四比部宋養初承庠楊渭春士燮兩水部何頌圻中翰葆麟方小泉太守希孟胡碧澂鹺副光國金慈生别駕遵祖柳省吾大令思誠羅小山孝廉厚焜王梓生玢彦趙孟遴賢書陳巽倩枬三茂埏同年則余壽平誠格徐茞帆德沅佳弟　吾德溉陳亮伯瀏段少滄書雲曾君石其藻家仲彤貽績家少鼎傳奭黄小蘭啓蓉汪叔芾嘉彚耿伯齊道冲雷譜桐補同朱梅溪德魁鄭椒農業敬盧京伯震戚吟仙金奎葉步瀛新苐程少珊域林黄伯厚葆元梁曉初旭培李澤蘭佩秋皆以詩文贈行可云極盛强調絲竹不成音此行忠信期無忝怕負元公薦士心合肥相國惠函薦之星憲○回首師門各一方倪　江中丞潘吳縣宫保福協揆錫冡宰徐嘉定少宰嵩少司徒徐長沙副憲廖嘉定少司馬皆爲揄揚且以大器相許殊深惶愧通侯說項雅難忘曾湘鄉通侯聞雞中夜應知起舞鶴他年恐未良敢道黑頭憂世早每懷青眼感恩長瞻天萬里從今始落月依依照屋梁○半年舊雨聚長安適館殷勤更授餐入都主幼叔寓齋與壽平亮伯扆臣往來最密諸同年亦屢以酒食見招曾爲看花爭並轡也因買醉共憑欄情闕休戚交方厚話到分離意頗難都有桑弧男子志笑辭京邑上雕鞍來安孫點君異甫未定稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦江官報]  
　　初二日江都祥邑尊由公館進署○初三日陳鹺尹致遠委淮北聽差○初四日代理泰州方大令臻峻卸事回○初五日三江營守備蕭守戎光勝到楊公幹○運轅傳大使吳明鈺甄刖 
[海外義舉]  
　　東洋各埠旅居華人横濵長崎爲多神户大坂次之而濵崎兩埠皆有中國租界復有會館故善舉集資較爲容易神坂華商均屬　居又無會館每議一事旣限於各帮畛域之間隔又苦於官商意見之參差是以開港已十數年而醫院及添置義莊運送仙友各事　議累止卒未成功今幸理事徐公與商董和洽臂使指應各帮亦不分界限聨爲一體一年間籌資一二萬金將各事概行舉辦而正月親政大興官商慶　公會捐洋約五千元尚不在此數焉亦可謂好善樂輸矣余則尤願官長商董更圖遠大之規模如中華會館義學皆爲本埠切要大端較醫院義莊工更　費更　矣能乗此衆情聯洽之時次第舉行洵華商之幸也謹將已辦各條列後一東洋近年來每逢夏秋瘟疫盛行多爲虎列拉死者以千萬計東官做西法令病人服藥水有死者卽將屍焚化再用西藥薰燒名曰消毒法以防傳染凡本國人外國人均一律施行華商羣以爲不便上年六月　事官商同兵庫縣主事另立規條勸各商就神户字治野山莊地面公建衛濟堂一所收養華人之染疫者旋有大坂華人染死一名大坂府知事欲照檢疫法施行各商因議再建大况病院一所而日民以疫院有碍居鄰不肯租地理事官城商東官發出東成郡天王寺村清壽院地三百坪給與華商租藎擬立桱查管理規條請理事官保認簽押理事官删其妨碍於我商者增入巡捕檢疫官不得逕行入院數條幸中東官平素友　毫無抝　大約今年冬十月興工係廣江閩三帮各舉大商家爲監工聞已捐集四五千元云一神坂兩埠華商旅　旣久死亡年年有之同治九年東官在宇野村撥租地六百坪作爲中華山莊復於十二年加租地一百四十二坪年深月久旅櫬愈多幾於停厝無地三帮粟識添翬而山莊附近無官地可租東宫又不肯通融事愈無成今年七月理事宫婉商兵庫縣知事就山莊貼近　首一千九百坪係毛利氏家地由東宫轉買撥給華商永遠租賃聞租價洋約三四千元分帮捐集繳納東官已申請政府給予地劵各商以山莊十數年來地僅七百餘坪一旦驟增一千九百坪無不歡躍云一廣帮死者謂之仙友神坂兩埠旅櫬未歸至百數十具之多年月旣久棺多朽壞盤運須六七年元累議捐辦而各商意見難合無肯倡首者今年理事官再三敦勸倡捐二三百金各商歡然競相集腋有富商鄭姓捐洋爲最鉅各大商每户捐三四百元者甚多已捐集五六千元公舉值事十餘人冬問卽將設局開辦云一日本自古火葬巿中無壽具店華商惟三江帮每年購運棺木百具存儲山莊各帮有死者皆來購取間致闕乏今年五月廣商捐洋千元赴香港購置棺木始云大備[  東瀛遊客]  
[賑務紀要]  
　　横濵萬隆洋行蘇傑生司馬慷慨施與凡遇善舉莫不踴躍倡捐敝所向託勸募賑欵疉承惠賜不厭不倦感佩實深昨又奉到惠兩内云順親氏爲其尊嚴今年八秩榮慶本擬旋里恭祝因奉嚴命毋庸返粤特將往來舟資等費節省洋二百元移作豫賑囑解鄭州云云凛遵　命洵　忝於厥職憫彼流離汰盤纒而拯救謹代鴻嗷叩謝共祝鶴算頻添祗列報章藉伸微悃○初五日協同慶寶號交到僑湘稽山鶴樵寄來土金相生子爲求室人病愈延算助豫賑湘平紋銀一百兩正仁義兩存定邀天鑒早占勿藥允叶康强○初六日漢口太古行張寅賓仁丈寄來漢鎭存備水橋資移賑銀五十六兩大島木作减工移賑銀六兩六錢共來洋例紋銀六十二兩六錢正又承惠泰寳莊交到江西南昌府吳城鎭发防府王柳橋司馬惠賜鈞函内示鄭州河决從來罕見悽慘之狀實足堪憐兹吳城乃江西新建所轄之首鎭而連年荒歉生意蕭條大非茸比然較之鄭州一帶被災之區則又此善於彼加以接閱賑册奚忍坐視因與同人商議各抒已力湊成凈光洋八百元由莊匯交祈卽　解三省交界最苦之處擇要查放等因具見痌瘝在抱畛域無分濟困扶危體上天好生之德力籌協賑抒朝廷飢溺之懷義舉仁心實深敬偑敝所遵照拜領賖將收條并繕復函托萬成祥寳號寄繳外爰登報章藉伸謝忱○初七日天順祥寳號交到雲南臬憲史大人署内捐集東賑滇平紋四十兩伸規四十二兩二錢四分又交到四川川南鹽局捐集東賑川平紋三十兩正伸規元三十一兩六錢二分均照拜領除按原册分别塡掣收條備函繳覆外彚列報章敬叩仁慈[  上海四馬路高易公館内籌賑公所李朝朝覲秋坪頓首謹誌十月初七]  
[有懷王文香校書]  
　　門巷蕭條車馬空重來惟有落花紅彩鸞倘作人間偶往事回思似夢中弱質盈盈歲幾何樽前曾唱柳枝歌燈殘酒醒辭歸去細算情多還恨多萍因絮果本無常底事前言亦渺茫我負卿來卿負我此中綠故費思量[  五茸雁隠初稿]  
送别張謁卿藹卿觀察文章經濟超絶人羣當世之賢公子也方密之冐辟疆無論已卽古之平原信陵何審方君何若丁亥秋邂逅輪 
[惜别并以識余之綠慳云]  
　　少年擲筆游重譯逸興凌蒼吞溟渤燒殘袖底萬言書擊斷　間三尺鐵渥洼神驥非凡材自信　衢立騰躞造化何期類小兒屢令壯士遭磨蝎一泛扶桑慟蓼莪再探佛國仍屯蹶千捶百挫氣不灰墨海迢迢又飛越徧讀奇書心眼開五洲要害窮疤結歸槎萬里趨文摥文章無價空餘舌驅車京洛抗緇塵投剌朱門逐殘熱惟君巨眼眞天人道路相逢識狂俠略分能忘獻子家降心要屈候生節溷人意累苦難掃揮手雙輪更爲别别來肝瞻空輪囷憑誰共飽汪東鱖惟有相思一片心送君朗朗如秋月鄉教弟吳廣霈孟霖就正草 
[贈金蘭芳校書卽步雲閣布衣老元韻並候緑天小隠吟壇哂政]  
　　月妬團圓花妬嬌綺筵相對總魂銷燈紅酒緑宵深後記取新詞譜鵲槗前身合是薛瑶英笑貌温存意態輕寄語襄王初入夢卿須憐我我憐卿兀自凝妝靜倚樓何來玉杵向前投良緣可是三生定半晌含羞半注眸[  羅浮生初稿]  
[再贈金蘭芳校書倒次雲間布衣老元韻以博緑天小隠一粲]  
　　一冋落子一凝眸剔盡燈花意氣投底向莫愁尋舊迹滬江儘有勝棋樓誰能遣此我憐卿誤入烟花莫自輕紅拂當年歸李靖羡他巾幗識豪英人間何處是藍橋乞得瓊漿渴自消最是難堪離别恨夜深猶唱念奴嬌[  羅浮生再草]  
[步韻贈金蘭芳詞史卽請緑天小隠教正]  
　　竟體芳蘭自在嬌傳來小字已魂消遙知艶幟申江樹不讓成都萬里橋綽約丰姿比舜英纎腰一捻掌中輕青青多少章臺柳無限風情總屬卿簫聲引鳳澈秦樓公子翩翩玉鏡投羡煞霓裳剛奏罷一坪相對注明眸秦陽隠壺子漫草 
[敬步贈金蘭芳校書元韻卽請緑天小隠教正并請雲間布衣老粲政]  
　　寳兒憨態雪兒嬌酒尾燈唇魂欲銷一曲簫聲明月夜不須尋夢到紅橋同車有女美如英身外浮名一葉輕好向鏡臺歌艶曲多情兩字屬飛卿　歌唱出小紅樓别涙珍珠一把投兩角眉峯愁萬疉吳淞烟火獨凝眸[  濠梁小隠求是草]  
[上海北巿絲業會舘籌賑公所施少欽經收山東順直河南賑捐九月十七八日第一千五百二十五六次清單]  
　　沈樹鏞爲子病求速愈洋五元陳瑞清求病速愈四元十四歲周長康十歲同康五歲宇康省點心資移助祖父六旬求保福壽延長父母康健並自身及妹等平安清吉由衢州周奎照寄恊泰局來洋三元雲間同人由松江恊源局來一元二角隠名氏一元○隆昌洋二元徐松記銅洋三元金梅氏銅洋一元由浙江江干徐寄杭州氷泰豐局來○凌錦蘭先生代　無名氏三十户各錢一千無　氏六十八户各四百無名氏二十户各二百無名氏七十二户各一百共一百九十户計錢六十八千四百由丁裕大合來洋六十八元錢六十○類川氏求毒完愿洋一元○河南捐姜鴻綬求母病速痊由晋甡莊來洋二十元張松盛爲資先父　宴福由平湖全盛局五元松竹山房由蘇州全盛局來五元不肅名向有氣痛許漸止兹特完愿五元勉力弟求胞兄肝病速愈六元丹徒李求慈親老神康健合宅平安二元隠名氏由麥邊洋行來二元田王守貪氏有心無力由常熟永義昶局來一元○力不從心方不足各四角敬記養涵氏各二角無名氏一角朱雲亭九折錢六百補記錢一百七十四共七户由常熟恊成號寄永義昶局來洋二元○吳江縣同里任君小坪募張藎臣本洋二元楊穀臣茹煦亭楊若愚三　各本洋一元李琅卿英洋三元朱道槐一員王臨和程元金鳳乾朝三户各錢五百共九户由安徽巢縣柘臬署寄全泰盛局來本洋六元英洋四元錢一百七十五文以上十七日○宋鴻銘求父病速愈由春源馥記交來洋三十元此有人焉求夫女合家平安由揚州杜寄全昌仁局來十元同豐筵資移賑五元肇移賑五元朱芸士求次子病愈五元無名氏由南通州東城外源泰典寄福興潤　來四元朱西山爲第三子病愈完愿由清江沈天和局寄鎭江政大局來一元無名氏由嘉定張馬衖葛寄寶順局來一元合興和銅洋六元　王紫珊本洋一元謝新齋錢一一千晚香堂培德堂三盛公慶公慶森公盛五户各五百陳松泉三益湧泰三户各四百三合油坊鴻慶恆和王典禹堂四户各三百人和甡泰各二百福昌鼎昌各一百共十八户由宿遷劉筱林寄清江福興潤局來本洋一元英洋六元○河南捐種梅書屋主人爲小兒週歲身體結壯由揚州福興潤局來銀三兩六錢六張茂清爲子完烟蒙親友賜理宜酬謝兹將筵資撥助代諸公造洋五十王氏子求父病速愈由朱云村翁交來十元海鹽吾玉墀爲父保身體康健由查盡卿寄恊源局來十元鳳諸友節省口福一元無名氏求母病愈一元德坤氏求子壽康合家免灾由姜堰福興局來一元○愚記祈諸事順遂銀一兩一錢五分楊陳氏求身安事順一兩詒穀堂八錢五分求平安人隠名居士朱松山求保平安四户各洋一元共七户由蘇城楊公舘寄通順局來銀三兩洋五元○萬坤山周爵卿燕南布衣居士嘉善堂四户各洋一元由泰亨源銀爁交來以上十八日 
[鎭江全浙會館義園今收到捐欵先登台銜]  
　　吳縣正堂馬漁瑞太守捐洋一百元李廣興號捐義園寄柩屋五間計英洋四百元恊和藥行捐洋五十元史德榮捐洋十五元全浙公所同人謹啓 
[上海四馬路高易公舘内籌賑所李秋坪經收直順山東九月十六至念一等日賑欵清單]  
　　十六日康册洪慶餘堂邵吉安堂李　德堂劉笠記節衣氏各洋一元共洋五○漢口豬善士元募康册愼餘堂銀六兩公衆堂三兩三錢諸劉氏求保身體康强嗣子平安坐花書屋主人嘯軒主人各銀二兩汪宋氏一兩南湖草堂一元無力子求保小女腿疾 
 
 

Page 10

 
 
速愈助零星首飾一包約重二兩五錢共捐銀十六兩三錢伸規元十六兩六錢九分銀飾一包重二兩五錢○○十七日作善降祥册福來昌鼎源昌邵懷新玉振隆嘉祥瑞各洋二角共洋一元○劉崔汀一角○恊同慶號交來川東長壽縣署募使君受福册等三扣孫大中孫必昌各銀五兩鍾錫三四兩朱雲孫三兩二錢傳敬軒高　之余慶生李豫豐余次麟郭純齋傳值亭周鈞各銀二兩王道逵一兩鄧仲叔一兩二錢吳瑞庭楊翌廷各錢四千文周子岑宋子貞傳南浦太原張氏閨秀李氏各錢二千張補城陶瑞品寽錢一千一百念胡李氏楊春霆王成祿馬崇　胡源生源泰恆胡光清各錢一千一百十文太原王氏錢二千五百周錦城婁鑑塘傳伯琴鄧紀堂韓寳齋羅錦堂李子海霍承三隴西胡氏幼女李氏霍氏隴西王氏太原王氏各錢一千文陳氏二百文高氏陳氏周氏小蓉各一百共捐銀三十五兩四錢錢四十千伸銀念五兩九錢二分七厘共銀六十一兩三錢二分七厘○○十八日福州太古行來無量氏凌藎臣各日本洋一元許願捐人花洋三元五角錦山氏許放生各花洋二元共花洋七元五角日本洋二元○駐法使署寄來康册來鶴堂洋二元王哲甫潘似莘陳敬如慶藹堂各洋一元共洋六元來英金一個兌洋五元九角八分○寳順局來救灾免灾單濟順代典衆友節省食餘洋六元○○十九日陳述庵翁交來福建陳大琛指捐山東洋五十元○乾昌局交來康册東興官廨募無名氏花洋八元津半痴道人洋四元致中和德貞鄧安吉堂蘭彩堂各二元霞雲墓濓居十悛菴居士實衆各一元生衆洋銀二二錢二分共捐花洋念四元銀二錢二分共來花洋念五元○寶順局來康册岑漢三洋一元恆和號宏泰號裕元各洋半元虞良義三角朱玉廷裕昌各一角共洋三元○張善士交來邦江吏急指捐直隸規元一千兩○陳善士交來求誠齋捐山東規元五日兩靜觀室捐直隸規元三百兩紫藤書屋捐山東規元二百兩無名氏捐山東洋三十五元○○十日遇險出險人捐山東洋二元○老福興局來康册漢口朱昌祁翁募陳涖莊洋一元無名氏裕大各錢一千文同心人綿力人各錢五百長生老人三百共捐洋一元錢三千三百共換來紋銀二兩七錢一分伸規元二兩七錢八分六厘○政大源局交來康九江恥道人洋一元○全泰盛局來慈航普濟册蕪湖洞花居舊主洋六元○壽字册杜鎭西無名氏各洋半元○胡萬昌局來康册成都曾氷如募永源通銀六錢楊子源包大成楊寅階各　錢蔡錫三啓泰裕曾氷如各四錢陳匯川傳治臣各三錢王復泰同生慶德順公周桐軒吕坪階陳善亭高松亭蕭國才各二錢曾壽堂郭洪興　懷安蕭九成嚴鏡湖姜玉如聶盛羣各一錢共捐銀六兩二錢○江西吉水縣署募康册敬德堂錢十千文青雲書屋雨儀書屋鵲聯堂武寗堂顧文水户房文水册房各錢二千文金良雲屏國珍瞍徵四户合錢二千文水三班渝余黄友竹山莊黄各錢一千怡怡齋黄植德堂楊瑞美堂各五百共捐錢三十一千五百換紋念一兩五錢折元念一兩三錢三分七厘○思補氏募康册海州青口無名氏錢十千文無名氏七户各錢一千無名氏十五户各錢五百仁和堂五百無名氏三百寳經堂二共捐錢念四千五百文伸洋念二元三角○老福興局交來康册如皐金同源號募無名氏洋一元冐鼎軒金士宜合洋一元無名氏銅洋三　陳雨亭錢八百王友竹四百陳小　無名氏四户石燕祥冐廷立正國珍各錢二百無名氏三户各一百無名氏五十共捐洋二元錢三千一百五十伸洋三元銅洋三元○○念一日寳順局交來右歙東川求免灾厄洋十元○永義昶局交來浙寗無名氏洋二元○無名氏洋五元○漢口茶業公所寄來康册余德勛程燮昭各洋一元程心如張國珍各半元游月馨汪履中各三角金仁峰金子均各二角共洋四元○○以上六日統共收規元二千一百一十一兩四錢一分三厘英洋一百六十五元四角花洋三十二元五角日本洋二元銅洋三元銀飾二兩五錢合併聲明 
[上海三馬路與昌恊賬公所陳竹坪經收山東直隸河南賑捐九月十四日第八百另五次清單]  
　　慈船普濟册清遠居士洋十元成記銅洋二元○又册厦門胡樣山因長 
子兆由染忠熱症嘔瀉不止勢已危始焚香祈禱訐愿助賑次日見輕瑰已潮灰復原洋念元之江募萼詞人洋六元以上共洋廿六元○又册清江張寄來肖元章洋六元○又册烟台范德盛號寄來隠名氏洋十元馬活臣無名氏兩成美三户各洋二元范子貞范丞森不和奸鴻源號蕭香谷五户各一元陳丞謨史瑞美振盛昌三户各洋五角高恆昌恊成聚豐號三户各錢五百文馬貞健洋三角王慶初鄭線順鄭線青逸各氏陶中敏陳鳳三六户各二角范學賓范子江范海秋不留名范景星四户各洋一角以上廿七户合洋廿六元○泰州戈　月堂洋二元錢二百三十文又募蔣稚梅爲子病愈洋一元錢二百廿文戈紹山錢四百文莫玉年錢三百文劉竹泉夏善培蓉鏡堂陳小泉厚和五户各錢二百姚鳳威沈俊臣張稚村鄒善餘侯九房夏晋侯徐野亭羅質哉羅居士蔡樂　十户各錢一百文以上十八户共洋六員○蘇州隠名洋五員溧陽明起談新闔家大小人口平安洋三元閔花年洋二元朱陳氏洋二元○另收河南賑○王嘉言朱生交來雷誦芬堂因昨夜隣居失　托賴神佑得保無恙今將酬神資移賑洋一百○又交來祥字册涵雅堂雷槐蔭堂王訓儉堂未三户各洋二元春輝堂三童三槐堂王各洋一元以上五户共洋八元○祥字册同善堂洋三元○又册夏祝三先生交來蘇州潘利豐續助洋六十元高陽子祈父康健洋五元李泰豐洋二元南陽子祈父母康健一元以上四户共洋六十八元○又册費楊蔣柏四户合洋十元謝蘭友銅洋一元謝春馥五角以上六户共洋十員五角銅洋一員○又册無名氏等五户合洋一員○無名氏施洋十員倪炳朱景芳各洋一員杭州隠名求嗣人續助洋拾員楊州隠名氏洋三員以上共收英洋二百抬五員銅洋一員小　五角○○本日共收英　三百另一員銅洋三員小洋五角合併聲明 
[滬北仁濟堂九月分施醫給藥一文愿捐清]  
　　李秋坪一千五百游龍居士泰茂帳房何必留名詹誠海堂大豐號大豐諸友以上六户各一千二百范陽子三個月一千八百益記茶棧三個月一千三百五十松竹山房五個月二千二百五十廣和記海興帳房梁朗翁何文翰威合信和帳房韋玉亭信和棧房菊朋氏奇珍樓闕鳳記錢門周氏泳記梁杏林陳氏合賽善堂黄家詩以上十五户各三百味蘭軒蘇受福堂席正甫黄敏田以上四户三個月各九百嵐溪氏五個月一千五百敦睦堂三個月八十勞致祥堂三個月五百四十鴻昌木行虞脩篁王金濤北洪沈華榮昌嘉泰裕存德庄鄼朝恩慶和銀樓泳昌升同丰永東來升淞隠子同芳居姚子亷平陽慶富氏黄廣涵胡嘉瑞旭春氏榮秀翁願少山黄省三錢貴勳鄭瑞　以上廿四户各一百五十孫梅翁陳香圃古松氏古榜山唐芝軒王禮堂談炳麟以上七户三個月各四百五十李興歧馮迪文以上二户五個月各七百五十錢金帶周昌華伍妙基葉帶好李五妹應亨筆仔陳貞泰曾勝好徐有好陳閏秋施鳳嬌孫潤昌以上十二户二個月各三百譚國珍爲善最樂周敬　堂以上三十三個月各三十零六十周均鈺日盛　張國嘉蔡湘林王復聲元昌永趙稚侯力不足人周承志堂花宜石主人以上十户各九十龔義和二個月一百八十周惺葵七個月六千零三十聿厥主人世海堂陳筆喇帳房公和帳房義和堂張書樵以上六户三個月各二百七十鍾禮田怡怡氏泰順亨和記孫蘭江徐憎賢李留餘書屋聚海堂陳以上八户各六十朱渭斌譚始瑞黄敬全鄭力不足鄭吉慶堂席克明平安氏六順堂涵輝軒何竹漁職思居俞以上十一户三個月各一百八十鍾槐光鍾光穗以上二户各三十於仁壽由絲業會舘交來洋一員共收錢四十三千八百三十文洋一員 
[上海三馬路與昌恊賑公所陳經竹坪收山東直隸河南賑捐九月十五日第百另六次清單]  
　　慈航普濟册恊源莊羅韻樓先生交來古虞蘭芎仙隠因七月杪偶患河漁疾向灶神前叩求速愈並祈　宅平安許愿助賑果立卽病愈全家吉慶洋五十元○又册常州劉嘏臣先生　來鄂氏姚氏鄂氏鄂氏四户各洋一元馮氏趙萬各洋五角二玉錢三百文以上七户共洋五元錢三百○又册掃葉山房交來烟台隠如氏洋三元求諸事平順洋二元以上共洋五元○又册泰亨源號交來烟台雙台居士募來務本堂洋二元怡慶堂潘玉川雙杏主人韵蘭主人四户各洋五角無名氏靜學堂各洋三角揖李樓洋二角小孩子老太婆各洋一角以上十户共洋五元○又册桐邑裕素號寄來存心堂敦厚堂厚德堂佑保堂敦復堂厚實堂崇實堂忠厚堂長春生堂生生堂榮生堂壽生堂柏生堂松生堂木生堂嵩生堂月生堂桂生堂大生堂靜生堂廿一户各錢一百文積善堂無名氏存善堂集佑堂無名氏五户各錢八十文以上廿六户合洋二元又免灾單善記洋一記以上二册共來洋一元本洋二元○普濟册福建趙靜安先生募來宜男草堂與毛主人各洋二元一毛主人三友齋各洋一元以上四户共來爛班洋六元○無名氏洋廿元銅洋一元隠名氏洋二元南巿永義　信局祭闌聖費移賑求保冬季途中平安洋三元○康字册晤空道人乏名氏乏名氏三户各洋二元公記安記保記秋江居士無名氏五户各洋一元無名氏洋十元以上九户共洋廿一元○又册無名氏洋一元一角胡藴山寶善堂各洋一元王雨亭洋五角陳光齋洋四角王秋崖銅洋一元以上六户共洋四元銅洋一元○大通和悅州洋一元無湖邦勛氏洋一元仙女鎭有心無力人當票一紙計當本錢五千○另收河南賑○恊源莊交來路圍主人助鎭平二七寶銀一千兩循禮堂道南堂各錢錢十千以上三户共合來規銀一千另八十九兩錢八分五厘○恊同慶實號交來厦防廳唐蓉石司馬洋一百元又募錢宗漢洋廿元楊文圃洋十六元惜陰書屋陶洋十二元東萊孺子陳蔭圃各洋十元省心齋洋八元西湖慕　詞人仙源孫正卿龐竇五楊雪滄四户各洋四元清溪樵子林三仙硯隠傳子眉潘麟書四户各洋二元榕城藜經堂洋一元以上十六户共洋二百元○南巿太和仁花行開巿答席筵資移賑洋三十元邢大椿洋五元研田守歲人洋一元朱明桂求子正煌病速愈洋十元敦記鼎記各洋一元○銘恩册恊源莊交來楊州復茂恆莊經手古香凹因病洋廿元無名氏求平安洋五元又册貽慶堂陳條翁各錢二千陳九翁植翁手各錢一千蔣燮翁錢六百無名氏錢五百張粟翁錢三百劉意翁戴子翁譚松翁陳掄翁王實翁趙銘翁陳喬翁劉階翁劉謹之志愚養翁陳朗翁遠翁邵　翁李柏翁王復翁韋筱江十七户各錢二百周瑞翁陳伸翁張柏翁楊峻翁李壽翁陳錫翁六户各錢一百以上二册共來洋三十六員○又册李愛棠洋四角盈公隆名利亨各錢一百五十文陳雪琴隠名各錢一百方啓恆葉載榮各錢五十文以上七户合洋一元○普濟册六合縣衆姓洋三元又靈册過字第一百號六合縣衆姓洋三元又莫字一百八十七號六合縣衆姓三元八康字册六合縣衆姓洋三元又重請發棠六合縣衆姐洋三元以上五册共洋十五員由黄月樓先生交來○祥字册有心無力人求妻顧氏病愈洋二元又冊熟錫鹽公堂來尊德堂洋四元桃源氏六順堂各洋一元以上三户共洋六員○無錫邵仁和祥號寄來譽翁經手無名氏洋五員梅里滸口潘公茂號寄來張渭英洋五員以上共收河南賑規銀一千另八十九兩七錢八分五厘洋三百十八員○本日共共收英洋四百四十四員内爛印洋六員規銀一千一百十七兩四錢九分九厘銅洋念元錢三百當票一帋合併聲明 
 
 
 

Page 11

 
 
   
 
 

Page 12

 
 
   
 
