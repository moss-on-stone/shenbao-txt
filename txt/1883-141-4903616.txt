# 1883 - 141 - 4903616

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[書淮上齊匪近事後]  
　　匪徒煽亂之時訛言紛紛不一其說鄕民無知頗以爲眞竟有扶老擕幼而迁避他鄕者一時人心惶惶勢成洶洶地方官吏有理論不能威制不得者此誠無可如何也夫亂之由起也其始不過一二人倡爲炫惑之事附和日衆於是轉輾相誑以爲糾合亡命之謀其必託詞神佛妖誕者以二氏之禍陷溺二千年天下愚民十九與之言茹素念經無不胸有所感信者國皈依弗遑卽不信者亦終以罪孽爲疑久之頓爲所惑歴代賊宼之起所以句結人心者往往在是雖不足爲大亂不久漸就誅滅然如漢之黃巾流毒亦不可謂不廣自是厥後五季之世亦常有之至有浮屠曇成起事稱尊立尼僧爲后者矣道咸之間洪秀全倡亂以上帝會爲名兩粵之人入其牢籠者不可勝計己而其勢愈大竄出兩湖而東南遂至不可收抬則又拜會結盟之濫觴而乘粵東洋教盛行之後剿襲天主耶穌之緒餘以爲誘人之具愚民聞之頓覺耳目一新矣由是言之凡拜會結盟歛錢聚衆其人雖多愚蠢而其事實大關擊盖初起事之人不過誘感鄕愚或自以師父教頭自居受人供奉斂錢以肥已初無大志也迨黨與滋多四方亡命之徒胥入其夥稍有智術者便思憑權藉勢造大亂於天下夫而後爲之首者亦不能約束其徒而禍遂蔓延矣故赭宼之亂至於竄出楚皖唾手而得金陵初非洪逆之所料是以稱王號建僞都志得意滿安居不出也然則地方官之所以杳拿齋匪教匪者正以其徒黨日盛慮有草澤英雄潜居其內釀成大患耳非專懼茹素念佛爲首之數人也顧目前世際承平各省經制之兵訓練有法大異道光之時而髪捻巨憝經東南數省各將帥協力殲除所統兵勇留作扼禦險隘之師至今尚未妻撤卽有匪徒潜蹤謀爲不法亦甚易除非若從前赭宼之得而滋蔓也然民間惶惑每聞有齋匪煽亂不禁心膽迸裂爭思逃避則尤甚於咸豐間觀於淮上近事從可識已夫自粵匪之亂創巨痛深鑒前車之失者隄防似應更密民必惶惶固屬可原然形迹未著而震驚乎謠言甚至舉國若狂使地方官無徒措手則是民情之愚而可笑也放紙人剪髮辮前年蘇松一帝訛言四起自夏徂秋閱時方息當其哄傳遠近咸謂某家夜間紙人飛入某處小兒辭髮被剪吾目見而耳聞之某人夜睡有巨物壓其身現猶病不起吾亦親目擊之及至流言旣息爲問前日之談虎色變者其人果何所在則乂不能指實也今淮上之謠言大抵猶是在讀書明理者早知其事之妄而無如愚民之數之多也近日淮上官員處此亦大難事如謂其事之必無則徧貼招紙者何爲也如謂其必有斯亂迹木著苟輕舉妄動請上憲而發兵果將從何處搜勦耶竊謂謠言之來與夫墻間招貼路上紙人此必有匪人爲之欲乘民間之搬徒而肆其刼掠之技也愚者無知轉墮其術中耳然當擾攘之日又安能得其罪人而誅之爲民上者當以民之安否爲責乃今坐視其遷避一若使君無狀咸有逝將去汝之思者於心安乎否乎古者守令之官與民常相親今則堂廉遠隔民非訟事終身不見官長而擅作威福者又復虐使其反竭脂膏以益已峻刑罰以示威如此而欲其情意之相孚有事之時山而彈壓能以片言解紛破惑其可得乎夫淮上諸縣今非皆不職之員恩澤及於民而威信行乎境內儼然有古循吏之風者當不乏人第近世守令遷調太紛坐不及煖而瓜期已至雖欲爲循吏而苦於不及施措無怪民之視上皆若漠不相關之人也然則告諭煌煌誠不敵乎人情洶洶矣 
[本館自己接到電音]  
　　○本館於昨日接到在津友人專發電音到本館有三月二十九日　旨一道敬謹譯登○三月念九日奉　旨詹事府右中允員缺着擬正之瑤穆歡補授兵科給事中員缺着李肇錫補授山西道監察御史員缺着朱儀訓補授湖廣道監察御史員缺着熊景釗補授巡視北城事務着唐樹楠去鈇此 
[電音錄要]  
　　○香港西字報截有倫敦三月二十五日發來電報言法國因安南東京一事中國有阻撓之意故告知在中國之各兵船不得遠離香港士海又令駐華京之法公便寶海且無庸回國在華待命云 
[津沽近信]  
　　○津沽友人來信云天津法國領事迪隆現擢爲駐京副公使而以公使衙門之譒譯官林君爲駐津領事按迪君在津十餘年一切情形均甚熟悉林君雖充譒譯前會署津領事一年當各勝任愉快不日林君抵津迪副使當卽履新也○天津嶺南棧字號帮從廣東寫一輪船名亞路芸於上月二十一日載貨搭客駛至天津不過七八日復從天津開往牛生裝載豆餅然後回廣如有搭客附舫赴粵可以雙輪直抵碼頭無需到滬換船多一週折聞行期尚有一二次下期到津正當禮闈揭曉之時搭船者定當不少此係創舉故特識之聞定於上月二十四日從津開行繞道牛庄回粵矣○招商局拱北輪船於上月二十二日到津聞同永清輪船裝載楚軍駛回漢口遣散按該軍計共三營前年辦海防時調至北方防堵現因時際承平山海關及樂亭一帶各營盤均各遺散以節縻費永清先到數日泊候拱北同行三營兵士及壯夫等計共一千八百餘人以兩船載之恐甚擠擁也○越南爲法人所侵陵其勢岌岌危若朝露前月該國王派兩使來津欲作秦庭之哭適李傅相回籍營葬使臣來津僅得一見而傅相之行旌遂發矣兩使行館在二道街現尚逗留我　朝以字小爲懷必當奠之於磐石也○高麗外患已平而內憂未息我　朝靖亂之兵除撤回外尚有慶軍六營在彼駐紥在備不虞慶軍者卽吳軍門長慶所領之軍也軍門自將副營駐東門內正營在東門外關帝廟左營在東門外前營在南門外中營在王官後後營在東門外三道橋軍令較前嚴肅日兵亦有千餘駐王宮之南鷄罩山該處土人祟車關壯繆極爲誠敬云又據天津西人三月二十五日來信載於字林西字報言高麗近請中朝撥與水雷船兩艘中國已允之矣又言吳軍門帶兵三十戍守高麗近欲請再增兵謂倘不增兵則將回華以此觀之恐高麗又有不靖之端也 
[烟台近事]  
　　○字林西字報載育煙台信息云三月二十日烟台地方之滋大洋行有小艇借與某乘坐前往輪 
 
 

Page 2

 
 
船上某旣登輪小艇停于輪船邊候之不知何哉忽與他小艇相爭始而詈駡繼而相毆滋大小艇上之舟人持篙擊中一人篙上本有鐵鈎被擊者遂受重傷至晚而斃報官檢騐騐係毆傷斃命至二十五日邑尊命舁屍送至英領事公廨並請領事捉拿凶手維時凶手已畏罪濳逃無從捉獲邑尊欲令領事交到凶手書一紙請爲簽名領事不之允乃赴該洋行爾時衆人已紛紛在該行擾攘而行東則適他出邑尊在行中坐待久之始去而衆人則尚圍繞不散適有英兵船在彼因發兵上岸前赴該行見人雖紛紜圍繞而並未滋事隨亦退去衆人至晚方散次日邑尊又至領事公廨迫其交人自朝至暮邑尊始去領事官本抱微疴又以連日辛苦至晚病劇延醫診視不及救濟是晚遂卒次日出𣩵送者甚衆兵船上人亦共助執紼而其事則終未了現定於二十八日會集於海關商辦此事究未知其如何俟有續聞再當登錄 
[民之訛言]  
　　○近日來漢　街談巷議所說不一有謂去歲之彗星應在今年主刀兵之象又謂天上近有異星又謂某武員出外探得哥老會黨人將由襄樊一帶而來勾結本地土棍在下碼頭與五顯廟等處動手打搶先則傳得三月十八日起事嗣又傳得三月二十八日搶刼此皆謠傳實不足爲確據然人心本免惶惶儘有因之而搬家者在後查得實因糊茶箱做鉛膽篾簍子等齋聚多人爲搶奪生意起見故時在茶室叙話約日開手外人訛以傳訛遂誤爲將圖搶刼幸省憲與漢陽府縣皆能持以鎭靜不爲搖惑惟飭委員照常會營日夜查察訪拿耳河下砲船亦留意𥡳查往來船隻官憲又飭傳各船帮首事訊問并令具結如見同帮中有可疑之人裝來當先自首故日來輪船到漢亦有官差暗地查察也前日道憲由江東回衙路過四官殿升營卡勇令閒人避道有醉漢躑躅街前喝之不聽推之稍重該漢便出口罵人並有不經之語因拘留在卡旋經道憲傳審次日將該漢發交漢陽縣訊究該漢年約二十餘可謂自貽伊戚矣又一日小董家巷有做水漬茶之寍州荼司家聚有數十人經保正報官武營中卽馳往捕捉繼詢知是茶司隨帶一二人去詳訊屋卽發封去昨又接漢友來信謂前數日居民之遷避鄕下者紛紛至上月二十八日始稍平靖矣 
[漢皋氣候]  
　　○漢皋友人來信云漢江之水近更逐日增漲計上月初旬以迄下旬此二十日內又漲一丈有餘天氣和暖寒暑表常在六十七八度惟雨水過密或三日一雨或一日兩雨半月之內街道不乾不獨農商盼望天晴卽山鄕亦望晴霽方得應時收採嫩茶而成色得臻上品也 
[漢陽失火]  
　　○漢陽鳳山門外大街於上月十八晚陡見煙焰迷空光燭霄漢探悉係元妙觀對門萬利碾米坊失愼漢陽水龍不多水口亦遠幸人手衆多竭力灌救得卽撲滅僅焚中棟而已至其起火之由緣是日收喟養牲口之稻草數担堆積中樓不知如何遺火於草內以致不可收拾也凡爲店主者可不愼哉 
[漕轅官報]  
　　○袁浦來信云新任漕督楊石帥去年請假回湘近以在籍奉到　恩旨飭赴新任已定於四月十二日由湖南省城起節來浦以便慶中丞交替赴汴也旋又接蘇省郵聞云護理漕督譚序帥因部文尚未到蘚是以行斯未能預定現雖部文不日可到而轅上接有上游電信知石帥蒞任之期不遠添吳中藩𣳻未必遽行更調卽序帥亦未必先行起節也 
[菜園失火]  
　　○上月二十八日晚十點鐘吳中葑門內南園地方失愼焚去草瓦小屋十餘間當火發時其勢甚烈宛同燎毛焦釜頃刻而盡及城內外各處水龍奔救而祝融氏已返駕矣所焚這戶皆係種菜謀生畦開新緑燄掃通紅窮民生計維艱何以堪此 
[學憲回省]  
　　○浙江學憲祁少宰於寍紹考竣後暫行回轅小憩數日卽當按臨嘉湖兩郡若杭屬約須排至第五府也憲舟於三月二十日抵上碼頭二十一日入城是日城中自中丞以下文武負弁皆出城迎接卽古將軍亦至碼頭云 
[浙省秋審]  
　　○杭省秋錄大典向年於四月間舉行今歲爲期較早奉院批於三月二十八日發落統計各府解到人犯共有五十七起是日撫憲升座撫杭四營兵丁自兩轅門直至大堂兩行站圍每犯以解役兩名押管從東角門而進俟點名過堂領賞後則由西角門而出每人例給大饅首一枚計重一斤大粽一隻約米升許艸蓆一床蕉扇一把手巾一方外有中丞賞錢六百文次則蕃憲𣳻憲及杭郡太尊亦皆有賞每名約司得錢千數百文是日撫署自大堂頭門二門東西兩角門東西轅門及點犯給賞點名以及巡綽彈壓等執事皆派委員照料甚爲嚴密整肅故往觀省亦甚擁擠也 
[嚴禁卡役作弊示]  
　　○督辦金陵釐捐總局江南江寍等處承宣布政使司布政使梁二品頂戴鹽運使用江蘇遇缺題補道朱爲劄切曉諭事照得設卡抽釐藉民力者宜殷軫恤而懲奸剔弊申禁令者貴順輿情自咸豐同治以來際兵餉之浩繁賴輸捐之踴躍邇來烽烟雖靖邊境尚待籌防轉餉未停軍政實期善後惟有備方能無患必除害乃可安良其在愼事經商循塗報捐無事嚴明於盤詰若値奸刁貿販多方偷越自招重罰之輸將因是歧路分衢復立旁查司事支河港　添泒梭視巡丁司役之設原以杜刀商繞漏非苛求客販捐資也本總局心殷籌餉念切恤民每局愼選委員親督捐收自無逾恒之虐取而分卡均有司役分途𥡳察保無藉故之苛求近聞各局卡司事巡丁人等秉公實少舞弊滋多或到卡故意留難遂致遷延乎時日或扦查陡生他計頓興鏊索之風波呼嚇孔多受賄中飽甚至串同司事阻撓客商勾引巡丁朋分私賄痛玆惡習時用疚心除飭委員實力𥡳查外爲此示仰各局卡司役人等知悉自示之後務各潔已奉公信孚行旅毋得藉端苛索累擾商民倘敢復蹈前非定卽照例嚴辦至爾商民於應捐貨物亦當循例完整毋許串同偷漏自貽伊戚如有不肖司役藉端需索准爾商民赴本總局指名禀控以憑究辦爾等亦不得挾隙栽誣致于咎戾毋違特示　光緒九年月日過示 
[中衢殞命]  
　　○揚州近日盜刼案層見疉出刼案多出於安清道友盜案則盡出於淮海各侉匪此城外各鄕鎭之患也至於城中則小搶小偷無日不有一日上燈時舊城西大街有王志遠者以押運票鹽爲業時往楚北家中一女僕頭插銀簪一枝耳環一副携壺買茶行至巷口身後忽來一人以膏藥一張貼其雙目遂拔其簪摘其環奪其壺急奔而去婦大號匪急奔至街心忽爲臥犬所絆趺仆於地立刻氣絕市人舉燭視之則該匪竟爲所搶之錫壺嵌入右太陽穴血注而斃兩左手猶緊握簪環不釋嫗乃取之而回噫人爲財死舉世皆然若該匪之死則更不足惜矣有識之者知該匪本舊家子云 
[奪箱搆禍]  
　　○鼓吹昇平王法所不禁不謂氓之　　亦有因此而搆禍者鄂省大東門外五六十里村堡聨絡犬牙相錯有山龍廟乃此鄕之社廟也廟之東有八勺嶺嶺之東有周武廟此三處每年於此時演戲以祀社神謂之龍燈戯然必山龍廟先演然後八勺嶺周武廟以此遞演葢向例如此也不料今年山龍廟演戲畢其鄕人因與八勺嶺人意見不合欲將戲箱抬送周武廟先演八勺嶺人因此大怒卽約鄕民數十輩爭奪戲箱山龍廟人阻之由是互相爭論人多語雜始尚呌罵繼以用武山龍廟人衆而勢橫八勺嶺人寡而勢孤畧一交手而八勺嶺之朱姓被山龍廟人用絞草刀砍中額顱脇下又剌一矛立時倒地八勺嶺人大敗而歸遂有復仇雪耻之志由此山龍廟人挽人講和並願養朱姓之傷此 
 
 

Page 3

 
 
係二月下旬之事三月初朱姓因傷殞命八勺嶺人卽報官請騐山龍廟人聞信卽號召其衆有田一畝者出錢五百文以爲訟費又買得替代凶手一名年約四十餘歲若經官訊間其人則從實認罪上月初十日江夏縣陸邑尊另有要公是以委員往鄕檢騐當帶凶犯歸案犯之眞僞不可得而知也其辦理情形尚容探錄 
[整頓局務]  
　　○上禮拜五本埠製造局司事某以新總辦潘同轉奉到憲札飭砲廠各工匠造辦一切務須勤奮等因故該司事卽傳諭砲廠各工頭遵照辦理其周傳諭之時亦撫狐假虎威各匠以爲製造機器遲速自有定程如欲格外赶快委實無能爲力而某司事以其伯叔兄弟俱在局中兼爲顯要工人等以其恃强把勒俱各不甘爭執之間乘隙以老拳飽之工頭等復赴總辦前環跪訴陳必請將該司事革去其時正在五點鐘放工之際各廠工匠麕聚觀看不免人聲嘈雜衆口如一潘總辦隨飭砲廠各工人退去斟酌之下以該司事實有不合隨爲斥退其弟兄輩亦令出局現在製砲緊要着各工匠每日遲半點鐘散工各工匠同聲頌總辦公斷故自禮拜六與昨日仍照常作工查製造局工匠較多每歲開銷計亦不少理宜黽勉從公庶不致有糜費情事今潘總辦力圖整頓想局務當日有起色也 
[奇觀難再]  
　　○今晚夏思美戯士在圓明園路外國戲園開演爲本埠西商團練各兵相助爲理其戯資則均歸其婦此已列報是晚另有電氣燈幻山各種奇花字跡異常絢爛出色呈奇自是晚演後卽當停演從此廣陵散不知何日再奏想中西士女欲廣眼界者必將聨袂往觀也 
[英艦來滬]  
　　○昨日英國水師提督之威奇能輪船駛抵滬瀆泊於海關前面云 
[會館演戯]  
　　○南市有地俗呼爲野荷花池本建浙寍會館兵燹以後變爲瓦礫嗣經該董事等集資重建鳩工庀材迄今將屇三載始克告成美輪美奐頓復舊觀是以寍帮各號商及各錢庄於前月起至本月中旬止逐日演戯以慶落成觀者頗衆前日午後戯止而人不散中有一人竟被衆人軋起望之兀然可謂出人頭地尚有一年幼者忽然傾跌致被擠傷經人送回不知能無恙否 
[泥船沈沒]  
　　○虹口怡和碼頭昨早有爛泥船一隻正欲停泊適風狂潮漲顚簸不定遂致沈沒雖人口無恙而船貨已溺矣 
[水手酗酒]  
　　○前禮拜日外虹口地方有一外國水手酒醉臥地西捕見而喝問驅其至船上安睡該水手大怒拔刀相向幸有華捕在旁帮同獲住解入捕房昨早已解英領事公廨不知如何訉斷耳 
[欠洋被控]  
　　○字林館主投英領事署控稱曾用施正卿爲帳房係開益泰錢庄之施文卿爲保人至帳房經收報皆及告白等銀洋每月底開帳清交因正月分所交之欵少洋二百元屢經催交無着據施云被經收銀洋之周桂福用空周係前帳房用下之人等語然周固係前帳房用下之人及施來接管帳務時曾向施言明周之可用與否聽憑作主倘周有不合情事惟施是間而施稱周可信用今周旣自用虧情事與我無相干涉我惟向施追洋等情由司副領事據情照會陳太守飭差於昨甘午前傳到施正卿及保人施文卿庭訊着繳銀洋施正卿供我末用虧銀洋至洋東控追之洋係收洋人周桂爲用爲有周固洋東自用之人與我無干施文卿供與施正卿作保是實然施正卿如果用虧銀洋自應歸我賠償今周桂福用虧之洋與我不涉陳太守問施正卿曰銀洋係爾經管如何被周用虧施答稱銀洋確是我經管然風係出外憑洋東信件收洋之人伊竟將收下之洋用去並未交我周桂福現在請訊可也據周供用空洋一百七十餘元係被人誘賭所致曾經禀控在案未奉准提今求寬限容再措辦銀洋太守問爾是否將所收之洋不交帳房而逕用去乎周答稱洋東收洋之信件交與帳房由帳房轉交於我由我收洋而致虧空司副領事謂館主曾問帳房周桂福之可用與否而帳房自願用周今周旣用空自可向施是問太守謂銀洋究非施正卿用空姑令施正卿先行賠繳再將周桂福押令繳洋歸還施正卿可也施如肯遵斷仍由施文卿保限七日繳洋違則與周桂福一併管押着繳施尚曉曉置辨大守喝將施周二人分别押追 
[煙妓被拘]  
　　○昨甘法捕房据原告某甲控稱代一枝春弄花烟館妓女愛珠贖身已付銀洋該妓被鴇婦掯阻藏于同弄第幾號房內兼有鎖閉等情法捕頭以事屬曖昧本擬不理因原告稱旣被鎖閉不無可慮卽飭巡捕帶同原告前往果見扃鍵甚固破爲而入見愛珠脚上有練鎖於床脚當卽拘進捕房並獲到開花烟館主諒於今日解訊也 
[英界公堂瑣案]  
　　○王大寶稱安定人在荳腐店挑水昨日在鐵路大橋堍撞見同鄕人陸全寶向我借錢五百文不遂竟被喝其同伴將我捆縛吊在樹上毆打幸有巡捕來將我放下一面拘陸全寶送案捕禀見王吊在樹上故卽放下據陸全寶供與王係同鄕同業曾茌原籍被竊去繭綢衫褲藍布長衫等衣而𨓜今在滬撞見扭住向索是以毆伊並無我向伊借錢之事王供並未竊伊衣服陳太守謂陸全寶所訴被竊卽使屬實亦不得私刑吊打况指竊無憑乎判陸全寶責百板枷號一月○吳阿方稱在招商局碼頭做工因有同做工之孔金桂向我借錢不遂竟被糾衆毆我身受重傷爲此訴捕拘孔送案孔供無錫人與吳係同鄕且同處做工吳因吃洋烟所得工資不敷所用時向我借錢又紏衆與我尋衅旁人不服咸欲毆伊伊始懼而去詎又裝傷訴捕拘我陳太守騐得王大寶並無傷痕顯係誣指嚴加訓斥與孔一併開釋○東洋婦人稱昨被賊竊去西式洋錢帳夾一个內有小洋四十餘個當卽知覺追獲人贓交捕請究張阿幅供寍波人並未竊伊帳夾實在伊門口拾得者富捕頭禀張係屢次犯竊之人陳太守判張管押半月贓交東洋婦領去○華捕稱昨晚見漆匠五六人手持巡捕所用之短棍又有持馬口鐵刀者兇兇然有尋釁之狀我上前盤問短棍從何而來其間有一人與我爭扭我先奪其短棍又將伊揪住不放詎被多人帮同打散旋經我喚同別路巡街捕三名追獲尤長林及爲首之毛阿三等二名至先與我爭毆之人則未拘獲短棍呈閱沈長林供在宜春茶園爲夥漆匠等時來看白戯因於禮拜六由管門之中西捕喝阻伊等因此挾嫌昨夜糾衆欲與中西捕毆打幸由華捕盤問尚敢行兇尤毛二人同供爲漆匠昨夜有同業人前往看戲口角致毆與我等無干陳太守謂該漆匠等胆敢聚衆滋事又敢拒捕情殊可惡判尤押半月毛押一月短棍存毁○王發高稱在蔡小狗作頭處司帳因作塲內失去黃道磚有二十萬塊光景囑守夜之羅行來留心防賊昨由羅見王蓮生鄭祿春用車竊運羅卽尾隨見其推至三馬路中之作塲內卽訴捕拘獲羅供與同王供鄭令我推車鄭供我向伊作塲內之張姓購買碎磚賣與三馬路作塲並非行竊陳太守問張姓能否交案答稱可以交案太守限王鄭二人於三日內交到張姓再行覆訊○十二號華捕稱杉板廠內之工人張阿華行竊划杉板所穿之衣服四件被我看破盤問來歴則稱係杉板廠內者同往對認始知工人所竊今將人贓送案杉板廠內之西人禀張竊衣服拿至虹口質錢因質鋪不收由捕拘案請辦張供廣東人在廠帮工每月工洋四元已歴十有四年今因貪小行竊原是該死陳太守判張管押半月贓交失主領去 
[予游滬二十年遍閱諸姬無一當意今春自稱陵昭容止修美具大家風範及相見果非虛譽爰占三絕句贈之]  
　　○着意尋芳二十年早將心事付前川者番勉副同人約誰料風塵遇謫仙　試觀丰貌秀而妍綽約風流態自然夜語西牕還惜別令人相對意纏綿　乘春走馬緑楊邊如此芙蓉罕並肩定有解人爭物色芳名自是冠多娟 
　　鑑湖倦尋芳使者未定稿 
 
 

Page 4

 
 
[將去甌江述懷與郡邑諸友言別並申謝悃得四百二十字錄請諸大吟壇是正]  
　　○我家先世居燕濵半耕半讀堯天民我祖始遷來城𨶴不冶生產甘清貧中年課子老課孫子命不祿孫成人吁嗟我生偏不辰母少苦節貞松筠上有遲暮之雙親下有保抱之傳鉁　孩時乳名　泪痕洗面聲爲吞紡車軋軋佐饔飧孝養無間供晨昏勗哉願子張吾軍兒承家學誦清芬師訓母教書等身若金在冶泥在鈞童年忝擷魯泮芹方期壯志于青雲何圖弱冠遭邅迍范喬捧硯涕泗紛十年橐筆久沈倫雖復一舉登龍門未報涓埃鞠育恩從此落拓勞蹄輪晉趙燕薊爲館賓大山小山皆鳳麟　山右何氏昆仲先後成進士　老馬一蹶不復振六上　官按劍　歸擁　比甌江漘板輿迎養三十春高才諸生何彬彬虎榜姓氏聨同羣青勝藍兮火傳薪祇愧師道非河汾洙泗之間猶斷斷講堂禮殿材同掄　改建瑞庠文廟郡學則鼎新之　鐘鼓俎豆皆莘莘春秋上丁始用樂千秋金石恣討論百年志乘東編新　著東甌金石志及永嘉邑志　體例未免參疵醇窮年矻矻何足云謬荷諸君情慇懃猥以鄙事謀䇿勳榮以華袞寵以文　投贈聨額製錦題名適符四十賢人之數　刻畫無鹽太無因絲繡平原擬不倫臨歧不忍袂遽分我有一言請具陳高堂上壽將九旬樹高葉落總歸棍　吾鄕諺語　他卿雖好懷榆枌願言烏鳥私情申汾湖紫蟹鶴湖莼鱸魚况是松江鄰江南此去斗轉寅　家慈壽辰在正月　春酒介壽酡顏醺孫曾環侍尢數忻此樂何極全天眞 
　　嘉善鼇峰戴咸弼呈稿 
[浙省撫轅抄]  
　　○三月二十五日卽用縣徐振翰禀知藩司飭知請補烏程縣叩謝　府知事廖慶祥禀知藩司委署秀水縣丞禀見叩謝卽辭　照磨美紹高禀知藩委分衢差遣叩辭　知縣黑式濂由籍起服領咨來省禀到　○二十六日前安徽蕪湖縣王廷琳禀辭回揚州 
[蘇省撫轅抄]  
　　○三月二十九日從九陳其恕禀知奉　首府委代理震澤縣平望司巡檢事　○三十日代理震澤縣平望司巡檢陳其恕禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
