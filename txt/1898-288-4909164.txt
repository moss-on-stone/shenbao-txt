# 1898 - 288 - 4909164

 

Page 1

 
 
[分館遷移] [  申報館主人啓]  
　　蘇城包衙前鳳凰衖向由本館設立申昌分店批發逐日報章以便諸君就近購閱近因是處房屋狹隘諸多不便業已移至閶門内東大　森和祥珠花店内發售報紙賜顧者務請認明往購可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[外臺柲要出售] [  圖書集成局代啓]  
　　是書爲唐王剌史燾所輯剌史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刋印於後岐黄家久已奉爲圭臬惟坊本流傳不免魯魚亥豕近由煥文閣主人覔得程刻原本倩本局用新鑄鉛字排印現已工竣定價碼洋兩元五角申報館帳房申昌書室及三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局均有發售此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕吉天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[書整頓電報後]  
　　上月十九日本報紀整頓電報一則據營口訪事友人云七月間三江帮所發電報因有遲延錯誤等弊曾向電局理論後經局員某君據情禀知某總辦總辦以電報傳遞消息原以靈捷爲貴若果如此殊於大局攸關爰飭各商將遲誤各電開呈號數以便稽查當經各商開明總辦立卽批飭局員將遲到一禮拜以外之各報費悉數追還至錯碼之多查係紫竹林電局學生李某所爲令記大過一次餘俟山東道上電線修復再行詳查究罰聞局中章程凡記過兩次者當罰薪水一月云云嘗考泰西電學爲用至廣然傳遞信息之法推行並不甚久當中國道光十八年時英人惠子敦始創電線於倫敦二十四年法人復設電線於巴梨是年美人莫爾斯設電線於華盛頓其法藉電運筆畫成號碼以審厥字頗能明顯畫一中國仿效西法冀收利權自京城上海兩處設立電報總局而南至閩廣北踰燕齊西越甘凉東迄吴會凡都邑殷繁之地海疆險要之區商賈所萃人民所聚無不設有電線於以逹軍情通商務萬里之外幾若户庭近年以來推行尤廣所獲利益較輪船鐵路尤爲豐厚夫所發之電視地之遠近或一字一二角或一字三四角其費一爲不巨然商民從未吝惜者蓋因互巿之局旣成火輪舟車有若梭織各省之人或經商萬里或游幕四方背井離鄉曠年踰月平時安晏無事則江海各口設有郵政局稍僻之處又輔以信局音書一紙儘可遠報平安倘猝有緊要之事則急發一電頃刻可至因是所費雖多未敢稍惜欵項所入爲中國一大利源設如本報所紀旣已發電仍不免貽誤事機則商民疑阻之心一生電費必至短絀上虧國用下違民情貽害大局殊可痛恨竊謂電報之弊不外遲延錯誤二端錯誤之由因鈔寫過於草率凡電報薈萃之處每日數百起紛至疉來應接不暇發電之生心存欲速則數目卽易混淆又或電生藝尚未精按機之時先已錯誤則更難於究察欲除斯弊宜嚴定章程凡經錯碼而有人來局理論者當查此電何人所發輕則罰去薪水若所誤係屬要件立卽逐出不准再行留局如是則電生或可稍知畏懼不敢鹵莽從事至遲延之說凡電局例商電皆係四等有緊要事則提作三等其價當兩倍之人以其費之巨也發三等者殊屬寥寥然旣發電報卽四等亦必係緊急之事乃往往今日交局必遲一二日始到甚有如本報所紀遲至一禮拜外者夫商民費此巨貲發一電報何等急迫使電局而果無間暇或尚可原乃各局電生惡習類喜羣居終日譚論戲謔置他人要事於不顧是在經理其事者必須嚴定罰章不得以區區記過了事至信差之隨意稽延酒貲之任情訛索尤宜申明舊章嚴行禁止如此則商民知電報一事實係有益則報務卽可蒸蒸日上其所裨益豈淺鮮哉抑又思之民間因事發電字數必從簡略而姓氏地址往往不能稍省因此事非極要必遲回不前今擬於京城上海及商務繁盛之處將大小街巷各名用千字文另編號碼如滬上三馬路爲天字四馬路爲地字其餘可以類推此碼編成則各局俱置一本有發電者則爲之按圖而索如此字數旣省費可從廉發電之人必日益繁多是或推擴電報之一端乎僕偶有所見藉獻芻蕘當局諸君或能採擇而施行焉則幸甚 
[接錄條陳三策]  
　　一曰借才夫古之人君將以圖治無不重用客卿楚材晉用具有明訓吴用伍員而威强楚秦用百里奚由余而霸西戎燕用樂毅而下齊城歴觀史册往往羌胡異種敵國俘餘卒爲名將名臣閥閱照於汗青勳名垂於來葉者指難僂計况變法之始尤當借才異地昔俄彼得師傅乃英人美伊秀阿斯其學士則荷人和斯德曼其初造巨艦則荷人排納德而法人雷富卜德英人哥登至握重權爲之監國卽今得兒斯得意伯爵其先亦德人爲彼得宰相前外相義兒斯亦非俄產日本痛攺舊制初亦用英法荷人居多二十年來不但船廠器械爭長毆西卽内治亦蒸蒸丕變此其尤大彰明較著者也我朝康熙時曾用南懷仁湯若望攺修時憲同治時曾用英將戈登等助克蘇州而美將華爾德法將勒伯勒東達爾等尤以死綏報國近則船政製造之廠兩洋海陸之軍同文方言之館海關稅務之司無不延聘遠人聿昭成效然此乃迫於外交或資教練不得不然至如内政重臣則外人從無干預職以爲不倣行西法則己苟倣行西法則一切内政尤當廣聘東西各國名士畀以事權俾資贊助收效必宏如慮賣國爲奸則以各國之强似亦無藉此一人之力况日本變法未久新造之材尤多傑出甲午之役則伊藤陸奥名震寰區近日伊藤罷相將欲來遊藉覘國是皇上如能縻以好爵使近在耳目博訪周咨則新政立行而中日之邦交益固否則無論中國人材萬難收效旦夕卽有一二新進有志之士亦未必不見嫉老成事多掣肘及至身敗名裂而國事己無可挽回伊藤以敵國舊相成績昭然信任旣專威望自重無所憚於變革無所用其擠排卽與歐西交涉亦當刮目相看庶陰謀藉以稍戢中國轉貧爲富轉弱爲强轉危爲安之機實繫乎此此借才之不可緩者一也一曰聨邦中國論治主閉主分歐西論治 
 
 

Page 2

 
 
主通主合蓋閉則智屈通則智伸分則力散合則力聚故士有學堂之合農工商有公司之合歐西之所以强盛無他亦在通與合二者而己故論地形則同洲者先通先合論種族則同種者宜通宜合論文教則同文者可通可合今歐美各國與我洲異種異文天之所限勢難聨成一氣易啓殺機唯日本則不然雖以島彝國勢驟盛進步之速歐美憚之顧急於自見發難於我受制俄人致有唇亡齒寒之懼雖與英交好藉以制俄識者料其後必出於戰他日此勝彼負則東半球平權之國必且大變况英徒以俄故親日非我族類其心必異不幸英與俄和則日本之勢孤而國殆矣爲日本者所親宜無過中國以我幅員之廣人民之衆物產之饒誠得與之聨合借彼新法資我賢才交換智識互相援繫不難約束俄人俾如君士但丁故事則東西太平之局可以長保而祖宗締造之業亦鞏如磐石矣此事若在歐西卽合爲一國亦不爲怪挪威以合於瑞典而得自存匈牙利以合於奥地利而以不滅他如意德以衆國合成而稱帝制旣無礙自主之權利而有關兩國之存亡故坦然行之並無猜忌况俄以未得志於土耳其阿富汗始注意亞東事繫全球志不在小解紛排難惟在中國之自强中國之自强惟在日本之相助英人保泰持盈其所要求亦對待於俄而不得己耳其實商務之外無志他圖此舉若成則俄人不敢出太平洋必將修弭兵之會而與各國長以玉帛相見則豈獨中日之願當亦環球之大願數千萬萬黄白種之生靈所禱祀而求者也此聨邦之不可緩者一也以上三策皆本原大計及時爲之可操全算失時不務則强鄰四逼南北華離根本動摇中原鼎沸繞樹三匝枝無可依巿駿千金骨將何用四百兆孝孫順子盡皆奴虜之才二萬里沃壤神臯無復黄炎之裔義土則肝腦塗地抱趙璧以難完忠臣則血淚交枯哭秦庭而無路得鹿者勢成一統失鹿者殃及五洲蒼蒼者天胎此奇禍不其恫歟若謂描摹西法損益成規略示斡旋稍加通變是則武靈胡服尚難襲貎遺神安石周官行將變本加厲希臘埃及孰非西法而日以敗亡西班牙孰非西法而亦大挫於美况我海軍未能恢復豈敢遽言强兵而泉貨外流脂膏日竭如人病瘵又患廱疽勢且不支苟延何補職竊意皇上如欲變法自强則統籌全局當務之急舍此末由冒死上言恭應明詔未忍襲雷同之說何敢辭斧鉞之誅伏願皇上計慮萬全折衷一是早從曲突徙薪之策俾盡揮戈迥日之誠詩曰畏天之威于時保之又曰心之憂矣疢如疾首螻蟻微忱惟垂睿察職不勝惶　屏營之至伏乞代奏皇上聖鑒謹呈 
[諭禁滋事]  
　　京師訪事友來函云日前天橋地方有匪徒向洋人抛擲污泥事後將匪徒拿獲六名荷校示衆嗣步軍統領添派緑營弁兵百名按日自前門外至馬家堡沿途巡察彈壓滋事華民護送來往洋人又張帖告示曉諭軍民人等各安本分不准滋事倘再有欺辱洋人之案拿究重懲决不寛貸 
[停辦操塲]  
　　天津訪事友來函云皇上本擬於九月内恭奉皇太后幸津秋獮新建陸軍及武毅左右兩軍早經到津料理護蹕事宜届期恭候大閱現因奉旨幸津之舉作爲罷論兩軍總統遂督率統領營官於禀見新任總督北洋大臣裕籌帥後卽行回防至皇差局恭辦之行宮御路操塲閱武廳各工除御路操塲卽行停止外其行宮及閱武廳工已過半不宜爲一簣之虧仍飭赶緊完工以便將局撤銷節省經費 
[祗領關防]  
　　天津訪事友來函云督辦東三省礦務前江西巡撫德曉峯中丞於上月初二日到津因候部發關防在紫竹林中和棧暫駐襜帷現關防已由部鑄就於廿六日頒發到津中丞祗領後卽於廿七日起程赴各礦查閱一周以便核實辦理 
[浙撫續假]  
　　杭州訪事友來函云撫憲廖穀似中丞前因假期届满具摺銷假嗣又偶感秋凉舊疾復作奏請開缺調理刻下批摺已回奉旨著再賞假兩月安心調理毋庸開缺 
[廉訪殯儀]  
　　蘇垣訪事友來函云前任江蘇臬司吴廣涵廉訪承潞於七月初九日在署仙逝筮期九月初一日辰刻舉襄是日清晨藩臬織造糧道等各憲以及文武官員次第詣轅至廉訪靈　祭奠撫憲德中丞亦委員前來恭代祭畢卽舉柩發引一切儀仗除轅門執事不用外餘皆應有盡有廉訪靈柩用大紅繡　材罩龍頭槓舁以十六人長公子棣生茂才之靈柩則圍以本色縐紗隨之於後公子魂轎亦用白綾懸掛蓋示以死不忘親之意也長公子並無所出以三公子爲嗣年甫五齡卽爲廉訪承重孫與二三四三位公子蔔葡孝幃中僻踊哀號悽動行路時執拂而送者撫藩臬織造四憲飭丁恭代其餘文武官員皆親自相送惟長元吴三縣主則徒步而行廉訪靈輭由護龍街一直至獅林寺中暫爲停寄是日路祭共有五起一爲藩臬兩司與糧道所備一爲各候補道一爲蘇州府總捕府與長元吴三首縣一爲諸紳士一爲諸親友所經之處沿途觀者人山人海熱閙異常聞棣生公子之逝世也以廉訪去世哀痛之情已甚迫切所有喪務又須一人經理日夜操勞心力俱瘁以致廉訪未及終七公子遽爾云亡一時宦海中人莫不爲之失聲三嘆 
[盜劫囹圄]  
　　沙巿訪事友來函云荆州府屬松滋縣境於七月間出有搶鹽船一案當時掩獲九人内二犯係湖南澧州籍供認此事不諱爰特嚴禁囹圄至八月初間被盜黨將二犯劫出王縣尊飭捕役狂追直至澧州界盜黨傾巢以出一時寡不敵衆刃斃捕役二十餘名有四役跳而免王縣尊禀諸荆州道府卽派荆江水師營前往兠拿 
[漢皋火警]  
　　漢口訪事友來函云上日二十七夜九點鐘時漢鎭高家河岸楊姓板廠因角賭啓釁致肇焚如時值風伯助威祝融氏勢更猖獗東衝西蕩銳不可當幸賴各水龍聞警麕集四面環攻得漸熄滅事後檢點計共焚去左右鄰五十八椽人丁尚稱無恙亦云幸矣 
[粤省官塲紀事]  
　　廣東訪事友來函云新任藩憲岑方伯上月十八日由香港乘鎭清兵輪船至省船泊花埭海面翌晨廣州府周太守番禺縣裴明府乘廣勝兵輪船前任迎迓二十日方伯船泊天初馬頭起岸後駐節城内黄華館隨赴督轅拜謁譚宮保面陳一切至接印之期聞擬定廿五日云○廣東運憲吴都轉請假回籍修墓由督憲譚制軍委雷瓊道馮光遹署理馮觀察前因在瓊水土不服請假回省就醫刻已痊愈故有是委至雷瓊道一缺曾由督憲委瓊州府陳太守兼理兹因馮觀察署理運司回任尚需時日雷瓊道一缺未便久懸遂札委候補道周炳動署理周觀察接札後卽日起程履任 
[甌郡官塲紀事]  
　　温州訪事友來函云新任温州府知府潘祝年太守祖頤於上月二十五日辰刻附趁招商局普濟輪船抵甌印委各員均赴馬頭恭迓憲節太守隨乘大轎進城在試院内暫駐襜幃筮吉二十七日丑時接印任事○管帶甌江水師砲船李定菴大令續　於上月二十八日附趁招商局普濟輪船因公晉省約在籬菊黄時卽可遄回防次○柟漢數百村俗尚獷悍劫掠之案時有所聞自經永嘉縣縣丞章曉樓二尹駐轄楓林分防辦理民教相安命案漸少地方頗有裨益刻緣誤用幕丁致滋物議風聞省憲將爲撤委該地紳耆紛赴道府署具呈保留○招商局總辦謝君益齋辦理甌局歴有年所現於上月十七日在甬病故新關輪船均下半旗志悼聞繼此任者卽其少君就熟駕輕或可勝任愉快也 
[禾郡官塲紀事]  
　　嘉興訪事友來函云前任浙江學憲陳大宗師日前在省交卸兹防後於上月廿五日由杭起程禾郡文武各官咸於昨日乘舟往迎嘉協兩營汛兵以及駐防水陸親兵槪往杭州塘站隊晚間憲舟已臨各官投呈手版水陸各兵燃放鎗砲跪迎如禮翌晨憲舟解 
 
 

Page 3

 
 
維經麗橋河而過聞到滬後卽須換乘輪船航海北上○新任嘉興縣葉邑尊於上月廿七日未時接印届時由公館設全副儀仗赴署與金邑尊略談數語遂升坐大堂接印任事並受書差等叩賀事畢卽往同寅及各紳處拜謁亦官塲通例也 
[潯陽官塲紀事]  
　　九江訪事友云自奉旨裁撤冗員後江西撫憲率同司道首府體察情形詳加斟酌計同知十一缺擬裁六留五通判九缺裁七留二府經歴十三缺裁十二留一府照磨九缺裁八留一縣丞四十八缺裁四十留八推刻下尚未見明文耳○上月十八日九江鎭宋佩珍軍門之夫人乘紅船回安慶珂里爲公子完婚屬下員弁皆詣江干恭送○二十日德化縣吴儀生明府命駕拜會英領事任森君及稅務司許妥瑪君晤談片刻興辭而出 
[總辦拜客]  
　　兩江總督劉峴帥札委洋務局總辦羅少耕觀察來滬商辦要公昨日午後命駕至法總領事署拜會白藻泰君晤商良久始興辭而出 
[讞員回滬]  
　　昨報紀讞員赴蘇一則兹悉鄭瀚生大令到省面陳要公後因公堂案牘紛煩未便乏人故並不稽留卽乘原船已於昨晨反滬矣 
[攀臥情殷]  
　　上海縣黄愛棠大令交卸伊邇德政在民闔邑紳士王宗壽曹基善黄鎭心等公製匾額一方德政牌四對普育堂留養六所甇民敬献紅縀萬民傘一柄由各董衣冠乘輿用鼓吹一部送至縣署黄大令謙讓再三始命人將匾懸立二堂并邀各董入内設筵欵待其牌曰桑林諴感蒲匯勤宣誠孚重譯恩周四海量侔叔度績紹次公敷猷寅亮弭患辛劬其匾文則係憩說留甘四字 
[禀請濬河]  
　　本邑西南鄉閔行鎭相近地名女兒涇河道年久未濬勢將淤塞舟楫往來殊多阻滯現由該處紳董聨名禀請上海縣履勘籌欵開復以通水利而保禾苗黄大令以講求水利爲當今之急卽委孫立幹少尹卽日前往勘視以便斟酌興工 
[盛會宏開]  
　　昨日三馬路耶穌教中之監理會堂由會長鋪陳一切懸燈結彩大門外高搭牌樓一座堂中陳設煥然並于早暮宣講各書任人入内游觀聞彼教中謂之禧年大會卽不入教者亦准一律往觀 
[添建大橋]  
　　英工部局現擬於外大橋及白大橋之間添建大橋一座由甬人李大壽包定價銀二萬餘兩已於昨日雇集工人先於蘇州河内建設木架然後督工興造聞限於年内必須竣工 
[更換地保]  
　　裏虹口二十三保二圖地保王仁松年邁不能辦事經本縣黄大令諭飭圖中范全楨年力富强正當有爲著卽充當所有圖内錢糧等項均歸范經手完納范奉諭後已於九月初一日接辦矣 
[多財爲累]  
　　甬人楊寳鏞富而近妄卽滬上所稱爲欽賜舉人者日前在張園被石作主應文森之子桂馨糾合流氓馬夫向楊硬借銀三十兩當時經人相勸未遂所欲該流氓聲言他日相逢定欲置之死地楊深恐日後爲其所算遂具禀英界公堂請爲備案 
[縱火無憑]  
　　愼和祥主王懋之縱火一案迭誌前報昨日英界讞員鄭瀚生大令與梅繙譯復提訊究王供共租房屋三樓三底小的住二樓二底餘租與榮姓居住是晚實因倒翻洋燈延及蚊帳以致起火並無别故求鑒榮保泰供監生住東首樓下王住西首樓上此次確係王放火害人求請重究大令商之梅繙譯以王縱火無憑姑罰銀一百兩以儆疏忽 
[犯姦受懲]  
　　浙江寍波府屬慈谿縣人畢梅材携其續娶妻姜氏賃居南巿大東門外洞庭山馬頭有往來上海大團航船夥李春林畢向與相識畢妻姜氏時亦相見並無避忌久之漸與有私姜氏遂視畢若眼中釘畢怒甚爲之加意防節思得李而甘心焉前日屬氏在家言明駕舟他往數日方歸氏俟畢旣去卽邀李入室作神女襄王之會雲雨正濃被畢破扉而入見姦夫淫婦交頸而眠不禁忿火中燒突持并州快剪擬將斷李髮辮李與畢扭住兇毆姜氏乘間將夫髮辮剪去鄰佑人等羣相不服將姦夫淫婦雙雙綑縛喚十六鋪地甲到來將人証一併拘解至十六鋪巡防中局局員潘仲泉二尹升堂研訊畢供年五十有四續娶姜氏已有十載生有男女各一長子已死惟遺四歲女孩小的向在關馬頭大團航船上爲夥去年十二月十九日來滬妻於本年正月初九日由寍來滬現居洞庭山馬頭兩月以來人言藉藉咸謂妻子有染小的猶未深信是晚小的托故往外至晚十點鐘回家見妻子與李同臥一牀小的忿甚擬翦李髮辮李膽敢與妻子將小的扭住反將髮辮剪去妻子又欲持刀戳來小的急卽狂喊由鄰居聞聲畢集將彼等拘獲喊地甲解案求爲訊究姜氏供年三十歲詰以畢是否爾夫供結褵十載已生子女各一二尹問何時與李相識氏供稱李向在同帮茂生處爲夥小婦人前與夫同居一船時李亦不時往來丈夫亦與交談迨後遷居岸上李來過數次向小婦人多方引誘小婦人一時糊塗致受其愚二尹謂每月來家幾次供稱先於七月廿六日丈夫因事在外於白晝來過一次至今已隔多時是晚李向小婦人索錢是以來此二尹以其供詞閃爍著鞭籐條始稱每月僅來三次俟丈夫駕船他出伊卽潛來二尹遂判掌頰一百下詰以願隨丈夫歸去否供稱情願前因一時受愚悔已無極遂提畢至案謂爾妻雖犯不端實由李引誘受愚情尚可恕爾今願領回否畢供稱恐破暗中圖害二尹再四向之開導始願領回氏具攺過切結退下復提李研鞫供稱年三十有五與畢同鄉同業素來認識去年姜氏在寍波收繭子時中途無錢零用向小的借洋一元被欠多時是晚乘其夫外出前往索取適被其夫撞見疑係有姦剪去髮辮實被寃誣二尹怒謂衆供確鑿何得抵賴命拖下重責二百板押候交保 
[醫院二則]  
　　本地人張某向在楊樹浦怡和紗廠内作工昨晨帶同伊子阿全到廠游玩阿全年幼無知偶將右手按摸機器　被　去五指　血直流痛極而踣張一見駭極立送同仁醫院求治然終不免殘廢矣○寗波府某縣人邱阿法向在吴淞一帶各兵船上販賣　菜前夜十二點鐘時同伊友在船歇宿時有看守鐵路之印人施放洋鎗以驚匪類豈知藥彈飛入邱船洞穿邱之左足邱在夢中驚醒已血肉模糊痛不可忍天明卽由人送至虹口同仁醫院求治醫生華坤全如法將彈丸取出用藥固封云性命可保無虞然未知能免殘疾否 
[馬路工程局紀事]  
　　竊犯孫錦榮在新馬路洞庭山馬頭曹東生粥店内果腹乘間竊取布鞋一雙當塲獲住指交十五號巡街捕勇解至捕房轉解工程局局員朱森庭明府升堂研訊曹供孫來吃粥計錢四十文非但不名一錢反乘間竊去布鞋一雙是以交捕送案孫供寗波人年三十三歲明府判責四十板○正大恒洋貨店夥曹平山之姪曹恒升逗留在外不務正業前日遇之於途扭交二十三號巡街捕勇解至捕房轉解工程局經朱明府提訊曹平山供係本邑浦東人在大馬頭正大恒洋貨店執業姪兒恒升濳行出外伊父招尋多時小的適行遇見是以交捕送案叩請訊究恒升供年十六歲現願隨父回鄉明府命曹帶去候伊父到來具領○賭徒王永發秦阿有均在公義馬頭安設賭具誘人賭博由捕頭查知派捕勇多名拘獲解至捕房轉解工程局朱明府提訊之下判將秦責四十板王責一百板各具攺過結當時身畔搜獲洋銀一元三角當堂賞給出力各捕勇以示奬勵 
[南巿捕房紀事]  
　　小車夫丁小和與同業陳松桂董桂松等爭攬主顧在南巿新馬路口角繼卽互毆爲十九號巡街捕勇所見上前拘住一併解至捕房捕頭命管押四點鐘諭以嗣後毋得輕啓釁端致于咎戾○戴老海將陳連雙之小孩執住毆打未幾又與陳在途口角爲二十 
 
 

Page 4

 
 
二號巡街捕勇所見將戴拘至捕房捕頭命管押逾時交二十三鋪地甲帶往理處○前日午後有某甲高騎怒馬在南巿新馬路地方往來馳驟適馬路工程局委員朱森庭明府乘輿經過不及避讓竟被顚撞明府大怒命差役拘住解至捕房捕頭命管押四點鐘另罰洋銀兩元以充公欵○昨日上午十點鐘時有桂阿興在新馬路擺設糖攤置有賭具誘人賭博爲十號巡街捕勇所見拘解捕房捕頭命押四點鐘斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署鎖案]  
　　孫茂昌控朱福山將妻子楊氏痛匿不放一案前晚經李葆初二尹提案覆訊楊氏供稱年三十四歲　　多年本年五月二十七日朱福山來家帶領婦人出外薦至任姓家帮　七月初三日朱稱兒子在家患病托伊帶信喚小婦人回家不料竟　　　　　　伊母妻看管不放前日始行逃回先至夫姪家内知已　訟卽命姪陪送來案求鑒孫茂昌供朱福山　係誘拐圖賣叩求究辦朱福山　　　與金湘蘭往來孫亦知悉現在孫金串通將氏卿於金之親　家中來案誣探圖詐二尹以楊氏背夫私出尚敢朦混喝令掌　五二尹茗孫　　領回管束朱則交保完案○倫記增記鴻昌鴻順国　綾莊前日將開裱畫店之盛竹卿扭控到縣求追欠洋經李二尹提訊偷　等　　　　　等投案申稱四家共被盛欠洋九百餘元屢索不歸叩求追給盛洪稱此欵係連年積欠　因生意清淡並非有心拖欠求恩　减折償捐　二尹判令八折歸還限二日先繳洋二百元餘洋陸續拔還兩　各遵斷具結完案　唐志卿投縣喊控吴晉發無端肆毆受傷求騐經李二尹　騐唐供向業水果昨至行中購買生梨被行夥吴晉發不　情由　肆兇毆叩求騐傷提完二尹飭仵騐得週身並無大傷且所供殊不近情判查明核辦 
[上海巡局瑣案]  
　　楊樹浦鄉民顧有田在大德榨油廠　工度日前年曾娶同鄉李華金之女爲妻華金素不安分前日不知何故　令伊婿有田寫退婚筆據有田心不甘服卽赴該處巡防局中喊控姚殿卿二尹立飭差勇將李華金拘局訊究○鄉民張根全去年曾央中借得同鄉王關伍洋銀數十元現因届期屢向索取根全忽於前日逃避無蹤伊女張王氏反謂王威逼成逃至巡防局中禀控姚二尹飭差將土　家訊辦 
[英界公堂瑣案]  
　　包探李星福禀稱著名流氓　杏生阮阿二張阿全前因拆梢滋事經小的拘獲解案枷責因此懷恨前日傍晚小的行至北海路被韋杏生等三人將小的毆打情急喊由四十六號西捕帮同拘獲　請究辦質之韋杏生等同供並未行兇實係寃誣求請　　鄭大令商之梅繙譯判各責二百板押捕房六個月以儆○洋人恩利控張　林　磚滋事請究質之張供於　日肩挑鹽担偶不　意撞　洋人卽被拘住反誣抛磚請鑒大令判笞責二百板荷校七天○包探胡瑞龍禀胡阿方煥煥顧李氏所設之豆腐攤列於馬路中有違租界章程請爲懲罰大令判各罰洋一元稍示蒲儆○顧　　禀稱在治下開設米店有陳德生　昨晚携來銅洋二元硬　兌換不遂所　　店　閙由包探金阿三拘案請辦陳供係向友人處　來實不知係　質　鑒大令判笞責二百板交捕房押三個月以示　儆○包探趙銀河禀揚州人王阿三前因犯案遞解回籍今復來申偷　鷄鴨求究令判笞責一百板仍交捕房遞解回籍○包探張阿五禀過犯陳阿榮行竊重慶　船搭客布　六件查無失主送案請究陳供　不　大令　笞　　百板交捕房管押三月 
[法界捕房紀事]  
　　昨禮拜一朱明府會同　阿捕頭　捕房發落各案　提行　江裕輪船水　袋之將小培照原斷笞責一百板釋山○捋取小孩手鐲之陳阿三照原先行荷　半月期满責板同黨錢連卿著笞責　百板先行釋放○陳掌堂葉阿黄前在金利源棧　竊　　參當塲拘獲照原斷各責四十板從寛斥釋　偷兒　阿根竊取李太昌同茂棧各家　服著照原斷先行枷號半月期满責放○偷兒陸阿福朱阿四照原斷各責一百板釋出○偷兒桂阿洪甫　　　復又犯竊爲包探拘獲著　重笞責四百板驅逐出境○流氓朱春泉陳掌　張九子　六子等因毆捕被拘經明府訊供判將所失各　迅速繳　並賠洋十元昨日復命提案訊追朱之姘　韓沈氏呈繳洋五元高母王氏呈　汗三元張九子陳掌珠請出外措資明府不准著一并還押飭韓沈氏赶緊將該捕衣服交案候過堂定讞○地亞士洋行經租人某甲控王桂卿　欠房租三十五元押繳在案兹因挺押不繳著解堂　責　屋另行出租完案 
[美界捕房紀事]  
　　昨晨小竊趙阿狗不知在何處竊得麻繩一根　　華德路某冷攤上求售爲包探逃阿鶴所見拘入捕房押候解送公堂究辦○昨午有甬人趙阿金李貴生二人不知何故在百老匯路互毆繼遂　　捕房禀控捕頭訊　兩造各有不是飭各押　牢片刻始行釋出 
[八月分選單]  
　　小京官鑾儀衛經歴張文灦浙江舉道湖北督　譚　宇貴州監知縣湖南溆浦何莘耕江西廣東澄邁林玉銘福建山東樂陵何業健甘肅直隸曲周齊耀琳奉天河南泌陽錫鐸鑲藍夏邑　嗣芬貴州廣西來賓李景驤福建俱甲吏目奉天義州方矩安徽人寍遠孫貽謀順天監巡檢湖北房縣王兆祥陜西　福建建　周善榮江　人典史廣東翁源呂悳曾山東監 
[八月教職單]  
　　教授直隸天津程芹香深州甲奉天府徐作楫　　　安徽寍國洪茂洤徽州河南河南詹照光州四川順慶張鴻志眉州雲南開化張榕曲江俱舉江西吉安李子春南昌　　正諭河南鹿邑金耀　衛　甘肅永　孔宗　鞏昌湖南新化王章永長沙廣西宜山　用世桂林四川蓬州尹光祜潼川湖南攸縣許岳鍾辰州俱舉訓導直隸望都徐振鏞順天河南靈寳許雲　河南甘肅金縣謝邦彥鞏昌江西永　王步瀛南康四川犍爲易鴻照資州雲南廣通武光烈雲南廣西岑溪鍾榮　南寍山東定　孔憲朔竞州俱舉直隸新樂黄際春永平順天平谷張寳森天津四川彭水張德紳重慶俱歲安徽黟縣陳之澍　國優甘肅崇信　聨芳蘭州挨廣西照平李學蝕慶遠挨復諭河南尉氏張樹人陳州恩河南扶溝叚虎文河南陜西藍田周碩齡漢中俱拔廣西荔而　士　　州西修仁石維璜梧州四川蘆山郭琳嘉定浦江胡登　成　南兗駱騰煥資州俱廪復訓直隸曲周李蔭林遵化開州高蘭　天江西贛州陳之濬臨江湖北鄖西韓聨元安陸湖南道州郭龍允長沙湖南湘陰李顯修桂林貴州石阡徐應奎貴陽俱廪安徽鳳陽崔鎭邦寍國附山東　縣劉　周萊州副河南洛陽　桂麟陳州增貴州安化孔憲和興義恩 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年八月二十二日京報全錄]  
　　宮門抄○諭旨十道錄前皖藩李奏爲接署藩篆日期摺○江督劉奏挑濬劉河工竣擇尤請奬摺○蘇撫奎奏遵旨酌保獲匪出力人員摺○又奏爲道員仍回江蘇補用片○皖臬鄭奏爲接印任事日期摺○蜀督恭奏委員接署知府片○蘇撫奎奏爲臬司因病出缺請旨簡放摺○尚書敬奏爲請旨摺○八月二十二日刑部都察院大理寺鑲紅旗值日無引見○普公興伯各假满請安○潤貝勒等蘆溝橋演放砲位覆命○裕德等演放砲位覆命○徐會灃等各謝授調缺恩○順王請假十五日○召見軍機李培元○皇上明日卯正至壽皇殿行禮○○二品銜署理安徽布政使安廬滁和道臣李廷蕭跪奏爲恭報微臣接署藩篆日期叩謝天恩仰祈聖鑒事竊臣於本年六月二十八日奉安徽撫臣鄧華熙會同兩江督臣劉坤一飭知署安徽布政使于蔭霖奉旨補授雲南布政使所遺篆務委臣署理七月初五日准雲南布政使于蔭霖　安徽布政使　信文卷移交前來臣卽恭設香案望闕叩頭祇領任事訖伏念臣楚黄下士知識毫無禮榜列名曾附農曹之職樞垣槖筆復躋柏府之班旋出守而仕豫九年因廻避而調吴十載荷分巡之寵命報稱猶虚權屏翰之新符衷懷愈惕伏查安徽係沿江連山之區藩司有理財用人之責如臣　昧深懼弗勝惟有留心民事力除吏弊遇事禀承督撫臣實心經理斷不敢以暫時攝篆稍涉因循以期仰答高厚生成於萬一所有　臣接署藩篆任事日期並感激下忱理合繕摺恭謝天恩伏乞皇上聖鑒謹奏奉硃批知道了欽此○○頭品頂戴兩江總督臣劉坤一頭品頂戴新授四川總督江蘇巡撫臣奎俊跪奏爲查明挑濬劉河工在事出力各員懇恩分别給奬以示鼓勵恭摺仰祈聖鑒事竊照太倉州及鎭洋縣境轄之劉河年久淤塞蓄洩無資奏明籌欵開挑自光緒二十三年十一月初十日興工至二十四年三月十二日一律工竣經臣奎俊親往工次勘明河道深通如式業將騐收情形並請將在工出力各員擇尤保奬專摺奏奉硃批著其酌保數員毋庸冐濫欽此卽經轉行欽遵去後兹據蘇州藩司聶緝槼蘇松太道蔡鈞會同兼辦水利工程局司道查明在事出力各員　尤開單詳請奏奬前來臣等伏查此次開濬劉河工叚袤長在事各員實心實力奮勉趨公閱時僅及四月全工一律告竣欵不虚糜不無微勞足錄謹將尤爲出力各員酌擬奬勵等差開繕清單恭呈御覽合無仰懇天恩俯准分别給奬以示鼓勵除各員履歴咨部查照曁將勞績稍次各員董由臣奎俊酌給外奬合詞恭摺具陳伏乞皇上聖鑒訓示謹奏奉硃批該部議奏單併發欽此○○兩江總督臣劉坤一新授四川總督江蘇巡撫臣奎俊跪奏爲遵旨酌保獲匪出力人員籲懇天恩准子照擬給奬恭摺仰祈聖鑒事竊臣等具奏捕獲梟匪首犯黑面施老窩子訊明正法懇恩准將出力人員擇尤保奬一摺光緒二十四年六月初九日差弁齎回原摺後開奉硃批准其擇尤酌保數員毋許冐濫欽此查該匪黑面施老窩子糾率徒黨滋擾江浙邊界稔惡有年下害民生上煩聖厪所幸承緝各員認眞拿捕得以殲厥渠魁剪除隱患洵足以伸國法而快人心伏查前次拿獲夥黨董必貴等案内出力人員均按異常勞績保奬奉旨著照所請欽此欽遵在案此次捕獲匪首偵探至九月之久　捕至十餘次之　各員弁越境追拿罪人斯得洵屬異常出力較諸董必貴等在本省拿獲者倍形艱苦自應遵旨擇尤保奬以示鼓勵所有尤爲出力之分省試用知府朱上洲擬請免補知府以道員分省歸候補班儘先前補用並請賞加二品銜升用副將候補叅將准補江南内洋水師通州營遊擊毆陽成松請免補叅將以副將儘先補用並請賞加總兵銜都司黄春懷免補都司以遊擊儘先補用並請賞加二品銜道員用在任候補知府蘇州府總捕同知劉錫庚請開缺免補知府以道員仍留原省歸候補班補用分省試用縣丞史紹魚請仍以縣丞分省歸候補班補用並俟補缺後以知縣用其次出力之儘先補用遊擊孔德升擬請賞加二品銜合無仰懇天恩准予照擬給奬出自逾格鴻施其餘出力較次各員弁由臣等酌量給賞不敢仰邀奬叙仍飭嚴緝餘匪務獲究辦並飭取各員履歴另行送部查照外謹合詞恭摺具陳伏乞皇上聖鑒訓示謹奏奉硃批著照所請該部知道欽此○○奎俊等片再浙江候補道　學祖前因與江蘇臬司吴承潞兒女姻親廻避由江蘇攺指浙江光緒二十三年十一月到省該道才明心細曾在江蘇會辦機器局於製造槍砲專精殫思獨有心得現在江南總辦寗滬鐵路率同　工　斯路　圖購地工作勤苦勞怨不辭實爲不可多得之員兹查江蘇臬司吴承潞奉旨補授福建布政使蘇省現無應行廻避之人合無仰懇天恩准將浙江候補道潘學祖仍回江蘇原省補用以資得力謹會同兩江總管臣劉坤一附片陳請伏乞聖鑒訓示謹奏奉硃批著照所請吏部知道欽此○○署安徽按察使試用道臣鄭炳勛跪奏爲恭報微臣接署臬篆日期叩謝天恩仰祈聖鑒事竊臣奉兩江督臣劉坤一安徽撫臣鄧華熙會劄安徽按察使趙爾巽奉旨調補陜西按察使所遺篆務委臣署理兹於七　初一日准趙爾巽將安徽臬司印倩文卷移交前來當卽恭設香案望闕叩頭祗領任事伏念臣嶺南下士識淺質庸初死部曹稽農政而逾十載邀榮恩榜叙監司而晉一　祇奉温綸分發來皖策菲材而學治歴練久疏遽臬事之權陳責成綦重實光榮之逾分深兢惕而難名查安徽爲衝要繁區臬司係刑名總匯舉凡綏安民俗考察吏才治　訟以肅紀綱嚴保甲以除奸宄皆屬　司之要務懼非愚魯所能勝惟有力矢愼勤隨事禀承督撫臣盡心經理不敢以暫時攝篆稍涉因循以期仰答　高厚鴻慈於萬一所有微臣接署臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○恭壽片再叙州府知府孫賦謙因病出缺應卽委員接署以重職守查有候補知府楊儀成才具明愼堪以署理據藩臬兩司會詳前來除批飭檄委外理合附片具陳伏乞聖鑒謹奏奉硃批吏部知道欽○○頭品頂戴新授四川總督江蘇巡撫奴才奎俊跳奏爲新授福建藩司因病出缺請旨迅賜簡放以重職守恭摺由驛馳陳仰祈聖鑒事　據按察司經歴庾崇恩申報新授福建布政使吴承潞染患痢證醫治罔效於光緒二十四年七月初九日在臬司任内因病出缺等情伏　該故司吴承潞性情眞摯學問淹通由直牧　監司陳臬三年事無不治整綱飭紀卓者手裁兹復蒙恩簡授福建藩司尚未交卸臬篆陡然溘逝悼惜實深所有福建藩司員缺緊要相應請旨迅賜簡放以董職守理合會同兩江總督臣劉坤一恭摺由驛具奏伏乞皇聖鑒謹奏奉硃批另有旨欽此○○經筵購官户部閊書臣察室敬信等謹奏爲請旨事光緒二十四年七月二十二日准崇文門正監督載濂咨報於光緒二十四年三月初五日到任接前任監督　懃目二十三年八月初三日徵收商稅起扣至本年八月初二日一年期满豫爲報明等因前來臣等查得崇文門稅差期满向由臣部將各衙門保選人員並八旗内務府俸深入員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督載濂自光緒二十四年三月初五日到任接前任正監督隆懃自光緒二十三年八月初三日接管起扣至本年八月初二日兩任積　一年期满例應更換理合專摺具奏請旨簡放並將上三届崇文門正監督各員繕寫名單恭呈御覽伏候命下行令到管事仍俟一年期满豫報臣部奏請更換爲此謹奏請旨覽 
 
 

Page 14

 
 
[光緒二十四年八月二十三日京報全錄]  
　　宮門抄○諭旨八道錄前○黔撫王奏爲查明　臣被恭各節據實覆陳摺○左都御史裕奏敬保將才摺○豫撫劉奏爲知府因病出缺委員署理片○又奏知縣丁憂委員接署片○八月二十三日工部鴻臚寺正藍旗值日無引見○睿王等武舉覆試覆命○曾廣漢　署户部左侍郎恩○召見軍機曾廣漢○○頭品頂戴貴州巡撫臣王毓藻跪奏爲遵旨查明據實覆奏恭摺仰祈聖鑒事竊臣前奉寄諭密查雲貴總督崧蕃臬司興祿營私各　當卽派按察使玉恒帶同候補知府陳惟彥准補龍里縣知縣陳价前往雲南查訪本年五月初二日奏報在案兹按察使玉恒等查畢回黔逐一具禀陳明據稱原叅督臣與臬司興祿朋比營私省城設備選營爲納賄之所一節查設備選營自光緒二十一年五月間定額五十名由營務處及揚鎭選察員弁請督臣考騐收入該營酌給薪水備更換管帶之用督臣一切差委尚不狥私索賄查無其事設備選營立法甚善行之稍久　成具文原叅委用實署武弁及實署文員及聘山長用紳士皆以賄賂之豐嗇定其人之留去各節查督臣素能有守委用文武各員及聘山長等事查照弊竇惟省城三書院經正院長編修榮昌育材院舉人陳矩植呂尚優五華院長庶吉士羅瑞圖主講十餘年不符人望且交結商紳王　藉通聲　爲固位計督臣久未更易士論少之王熾係保舉候選道開設同慶票號兼充礦務公司因匯協餉時與宦塲往還未免囂張原摺所言山長紳士兩層或卽指此原叅督臣最寵任門丁王姓張姓假以威福一節查督署家人王升魏喜跟陸多年張升則旣逐回督臣頗加約束而私收門包在所不免若暗通苞苴呵斥首府縣查無其事原叅信任興祿省城各局皆由興祿把持大抵文報搪塞毫無實際不特不遵曾裁併局所抑又從而加增一節查督臣莅任畫界交涉事繁札飭設立洋務局委候補道李必昌總辦李道丁憂後委前雲南府知府興祿總辦保甲事件前撫冀札前臬司湯壽銘總辦旋經督撫會委試用道盧國熙會辦此外並未另設局所卽洋務保甲兩局尚係因時制宜亦非爲興臬司而設原叅督臣奉命閱兵旌節所至不問營伍之治亂但以餽送供應之豐儉定官員將弁之優劣及盛輿從肆需索各節查督臣閱兵應帶員弁人等係按向章委派輿從未至過路盛原摺所謂餽送需索旣未指出何人何事無從查實原叅督臣祗知般樂怠傲值歲大旱於省城翠海旁大興土木高建一樓飾儉歲爲豐年名樓曰喜雨日率文武官宴飮其中恒舞酣歌一節查光緒二十一年七月間於翠海海心亭旁建造船亭因久旱得雨名曰喜雨亭督臣於落成時曾宴飮一次並未習以爲常上年六月亭圮已拆之矣原叅督臣最喜逢迎令文武官至内署同候其妾隙氏身故停　於昭忠祠闔省文武皆素服匍匐　奠徧收祭禮各節查督臣接見屬僚係屬衆目具瞻之地間因事傳見一二員遂致有伺候内署之謡其妾陳氏身故柩停昭忠祠逢七道塲首府縣間往照料原摺所言首府縣及省標六營逐日分班看守照料傳聞之過原叅督臣有一愛女呼曰五少爺時常出遊各營武官前呼後擁各節查督臣僅有一女現年十四歲極重愛之上年其妾病故適值督臣巡閱出省女寂寞憂鬱嘗任同鄉興臬司署中散悶細詢省肆商民並未常常出署不見一二品翎頂者肩輿之事亦不聞有官紳女眷帖請宴飮之事謡諑之興似太甚者女生辰並未有送屏帳壽金者傳說貴州古州鎭總兵黄呈祥曾送金鏡台切實查探知黄總兵與督臣門丁張升等相識不無禮儀往來送金鏡白之說或由此而起實無其事原叅滇省密邇强鄰爲外人窺伺最危之地督臣一味因循閑員冗兵不肯裁營操軍械不知變學堂書院不能立地利礦務不欲興各節查督臣蒞任後先後裁兵勇水火夫不下六千名奏報有案邊疆要地兵力尚嫌單薄自難再减惟營操軍械尚仍舊規學堂未立僅於經正書院旁設　學館肄業生無多未能大加整頓自二十二年四月間具奏興辦礦務有武弁梁士偉等認辦石軍等礦各領工本銀數百兩已逾兩年毫無成效　未追繳工本銀兩原叅興祿聲名卑鄙有無别端劣跡亦併諭飭查懲一節查興臬司但工酬應備選營武弁多出其門下爲求差委不遺餘力自簡放迤東道後奏留省城辦理各局不能核實識字亦無多畫稿筆跡互異圖記亦不同似假手於人未能親理各等情臣逐　詳閱叅以文卷虚衷考核供選營旣漸成具文應卽裁撤免耗公欵五華院長庶吉士羅瑞圖不符人望另選端正之儒爲士林衿式商紳候選　王熾與宦塲往還廣通聲氣殊屬不合應著地方官隨時稽察以後如不安本分從嚴叅劾保甲局委臬司總辦是分内事不必另委會辦之員興辦礦務武弁梁士偉饒敏等各領工本數百金旣無成效應一律追繳臬司興祿識字無多辦理省城各局不能核實且武弁多出其門了代求　委甚力　守殊不可信似此庸劣殊難勝任請旨卽行革職督臣崧蕃潔清自重雲貴文武官無異辭所叅賄賂需索各節查無確據應請免議其私收門包門　王姓張姓等應由督臣立時驅逐以息物議臣維滇係巖疆於大局極有關繫習洋操以簡軍實設學堂以練人材皆夙運於聖心本自强之要政聞督臣近亦籌議經理請旨令其力求振作迅速舉行開邊隅之風氣以紓九重南顧之憂所有查訪據　覆奏緣由恭　馳陳伏乞皇上聖鑒訓示謹奏奉硃批另有旨欽此○○都察院左都御史奴才裕德跪奏爲敬保將才以備任使恭摺仰祈聖鑒事竊奴才　讀疉次諭旨殷殷以整軍經武爲國家自强要圖而尤以將領得人爲急務仰見皇上整飭戎行建威銷萌之至意莫名欽仰竊　水師武備各學堂成就人材須稽時日能先就宿將中果有講求西法訓練者選用一二人爲之準的則收效尤爲迅速奴才平素悉心　求查現辦出隸新建軍營務處記名提督張士元安徽亳州人歴經隨同僧忠親王及大學士曾國藩等攻勦髮捻各匪勇於任事所向克捷甲午朝鮮事起復奉調統領奉天靖邊各軍日夜淬厲深以未得效用前敵爲憾該員樸誠忠直在軍與士卒同甘苦有古名將風如　搉用之處恭候聖裁　查有革　廣東韶運鎭總兵黄金福廣東潮陽縣人前投効大學士左　棠軍營轉戰秦隴保以副將留於廣東補用嗣以疉次督隊　　海洋大盜補授總兵實缺於光緒二十一年正月言官奏叅兩廣總督李瀚章　内以黄金福補授總兵藉故留省部　革職該員沉　有謀心機敏捷於　西　演各　確有心得奴才查前撫臣馬丕瑶奏復案内該員並無　在劣迹值此時事維艱需才孔亟合無仰懇天恩交部帶　引見可否　用出自鴻慈所有敬保將才緣由理合恭摺具陳伏乞皇上　鑒謹奏奉旨欽此○○劉樹堂片再開封　知府文煥據　於光緒二十四年七月初四日因病出缺該府爲首邵要缺政務殷繁亟　遴員署理查有河南府知府張楷才具　練器宇　　堪　調　遞置　　　　　查有候補知府許保連精明詳愼練達有爲堪以接署據藩　兩司會詳前來除批飭檄遵並將文換出缺日期另　恭疏具題　　應　　陳　伏乞聖鑒謹奏奉硃批吏部知道欽此○○劉樹　片再泌陽縣知縣盧煦春據報聞　丁母　應卽委員接　查有止　　邱　　　　成心　成幹練堪以調署該員任内並無徵解鐵　承　盜案已起降革叅限處分與調署之例相符據藩臬兩司　詳　來　批　　　　　　　春　憂日期另行具題外相應附片陳明伏　　鑒謹奏奉硃批吏部知道欽此 
 
