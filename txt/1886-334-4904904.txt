# 1886 - 334 - 4904904

 

Page 1

 
 
[招股石印阮刻十三經注疏并校勘記] [  點石齋主人代啓]  
　　儀徴阮文逹公巡撫江西時重刊宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修　有　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　巳越七十年難保無潦草翻刻者轉有魚目混珠之憾春及軒主人藏有初印善本不自私秘特倩點石齋以石印法縮爲巾箱直行本紙取潔白　鴻韻明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於篤志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取舊一部凡有同志請早賜顧爲幸售投處在上海申報舘限房點石齋帳房鎭江　　當石門城寳成常海寗城謙吉當蘇城宏豫錢庄揚州申昌號杭州申昌號廣東省城楊仁新街德昌乾號法馬路還讀樓福建招商局總辦處　　簡香齋書坊躉售向抛球塲後匯泰庄内晉升號而議 
[開印資治通鑑告白] [  點石齋主人啓]  
　　天台胡注資治通鑑二百九十四卷附釋文辨悮十二卷本齋四處搜求覔得元刊本不自私秘　公同好業巳開印並不招股期明年四月出　分釘二十本外加錦函定價每部十二元如有惠顧者請至本帳房取閱樣張可也此佈 
[論剿水鄕匪類當清其源]  
　　西北一帶地多而水少緑林豪客之以打刼爲生者多以馬上得之來也無端去也無定行人熟視而無敢誰何東南濱海之區港汊紛歧烟波浩渺强暴之徒又多以船爲家藏匿於荒蘆斷葦之中出沒於水鳥風帆之外此實地勢使然也近來黄浦東西及江浙交界之處時有光蛋船成羣結隊忽往忽來若輩多以販賣私鹽爲生詁方其結帮而行也少成十餘艘多或二三十艘銜頭接尾揚帆直駛舟中又置備槍械以爲拒捕之計所過釐卡雖有砲船泊守然以衆寡不敵不敢追捕惟有佯若弗見以相安於無事若輩如不販私鹽則散布僻港之中乘間竊發以爲行旅之害客船信船之被其刼奪者至近日而愈多甚至煌煌釐局而若輩竟敢公然打劫則匪燄之張不且日甚一日耶地方官見報案者之紛紛也亦嘗移會營汛撥船往捕然官兵來則若輩早已遠颺如巨魚之縱大壑不可捉摸官兵去　乘間復出刼掠如故此正亟肆以疲我多方以誤我也官兵又安能窮年累月而與之角逐哉蘇撫崧鎭青中丞惄焉憂之遂命多撥砲船分駐各釐卡節節扼守以絕其往來之路然後尅期興師四面會剿以期聚而殲旃遠近逖聽者舉欣欣然有喜色而相告以爲數十年之積匪不難剿除於一旦矣而吾獨竊有慮者鳥避繒繳則奮翮高舉獸畏坎阱則絕塵而奔若輩知官兵之合圍水中萬無生路則豈不能舍舟而登陸以偷生苟活於一時官兵雖能奪其船取其器而終不能擒其人根株未絕安保日後之不生萌蘖耶是故合圍進勦之法僅能清目前之匪而不能清日後之匪亦非一勞永逸之計也今夫治病者必先審病源之所在用藥焉攻而去之方能使之永不再發設有一醫於此不審其源而但治其末則未有不貽他日之隠患者剿匪之道何獨不然若輩之打刼商旅固在水路然其平日歸宿之處則不在水而在陸聞江浙一帶水鄕深僻之處若輩往往匿跡其中與耕農圃老羣聚而雜處所需柴米等物多購之於鄕人而鄕人亦以其出價稍昻無不樂於交易官憲之所不及察差捕之所不及知若輩遂得立家室養子孫矣一旦乘官兵之隙出刼行旅人始知其爲盜匪及其舍水居而陸處易舟楫而田廬孰能辨其爲盜匪爲良民耶此實積匪之源也欲清其源當行保甲近來各處雖無不舉辦保甲然皆在城廂鎭巿而不及鄕問鄕間雖亦有舉辦者不過由縣令給一札諭於圖董圖董視爲具文相與恝然置之未嘗稽查戸口編造門牌也近縣之鄕如是則荒僻之鄕更可知矣若於鄕間舉辦保甲但富責成圖董而不必假手於地保蓋一入地保之手則動多需索邁勒而弊竇生矣圖董與鄕民本來沆瀣一氣若責以稽查戸口編造門牌則可不勞而理鄕村之大者自二三十家至四五十家不等小或僅二三家宜編十家爲一甲擇鄕民之稍有田産者爲之長以隨時稽查十家之人數其二三家之小村莊則統歸大村莊管轄每十甲設一團長以總核十甲之人數則卽以圖董充之每月由甲長記錄人數於簿而上之於圖董再由圖董上之於縣令縣令又於歲時委簿尉下鄕掣查一二次如十家中或犯事故而甲長不早舉發則由圖董報官以其罪罪之如圖董徇庇甲長並不報官而爲簿尉查出則亦坐圖董以罪如終年並無事故則由簿尉告於縣令酌加旌賞以示鼓勵如此則圖董顧簿尉之查察必不敢稍有徇庇甲長畏圖董之舉發必不敢稍有姑容十家之中卽欲爲非作歹自不免於敗露一經敗露則且羣起而驅逐之匪類更於何處藏身哉人但知保甲之可以弭陸盜而不知保甲之可以弭水盜人但知保甲之可行於城鎭而不知保甲之更可行於鄕間果行此法則江湖間私梟巨匪無所潛蹤然後發兵捕之一舉手之勞耳不然雖以剿匪爲事而匪終不能浄絕誠與醫家之不審病源何以異未諗除惡務盡之君子其以余言爲然耶否耶 
[本舘接奉電音]  
　　昨晚七點鐘時經本舘在京訪事人電傳本月初十日諭旨五道敬謹譯登○十一月初十日奉上諭岑毓英奏據貴州紳士禀稱巳故前任巡撫林肇元在貴州辦理軍務恢復多城全黔賴以肅清由道員升至巡撫善政難以枚舉士氓追念功德莫不感悼可否開復革職處分等語林肇元前經因案斥革原屬咎有應得姑念肅清全黔民心愛戴着加恩准其開復革職處分此係朝廷格外之恩嗣後不得援以爲例欽此同日奉上諭楊昌濬奏總兵張其光請開缺養親一摺張其光着准其開缺浙江温州鎭總兵員缺着周振邦補授欽此同日奉上諭雲南巡撫張凱嵩由知縣薦摺封圻自簡雲南以來於吏治兵餉諸務均能實心籌辦克稱厥職兹聞溘逝悼惜殊深張凱嵩着照巡撫例賜卹任内一切處分悉子開復應得卹典該衙門察例具奏欽此同日奉上諭譚鈞培着調補雲南巡撫卽赴新任毋庸來京請訓廣東巡撫着吳大徴補授欽此同日奉旨湖廣道監察御史員缺着何玉福補授欽此 
[吕宋大火]  
　　香港西字報云十月廿三日吕宋大火綿延四里之房屋都付刼灰約計有八百間所失貨物約值銀七萬元災後無屋棲止者約有四千餘人是眞非常之災也 
[喜坐火車]  
　　天津之設活鐵路已見前報兹閱天津西字報言近日華人之欲坐火輪車者頗多經理鐵路之 
 
 

Page 2

 
 
人因之收取價銀計分四等上等客取洋三角二等客取洋二角三等一角四等五分又另擇日期專載婦女小孩俾知鐵路之靈妙觀此而知華人之於鐵路無不鼓舞權欣殆無異前時吳淞光景云 
[長崎消息]  
　　中日會訊中止以來已將匝月前聞往東京辦理至今尚無舉動外間傳說二國業已棄怨修好事甚機密不敢必其確否也○日報載中國水手自打架事起所調會審委員常有電報逹於李傳相上月會訊中止後更多要緊事件往返電逹西歷上九二十八日上海海底電線斷絕遂由長崎打電至海參崴經俄京復從印度至上海以逹天津一路電信幾遍東半球地時隔二晝夜費用甚大然委員之用心亦苦矣 
[高事續錄]  
　　王派官甚多前赴松都府於種參處嚴密巡查眼同挖取勿使少有私漏○參價甚昻以私貨少也上等之貨每斤須銀六七兩若運至中國利息較前頓減矣○從前江原道所出之參卽賤價以沽苦無售主今則因松都所出無多而此貨亦隨之曾價○日使設宴延請各國欽差席間令日妓作樂以侑觴盡歡而散○東土素無諳種牛痘之人每歲春夏間孩童多患此病而因之致殤者近聞日醫請於國王欲行此術王巳允之○有善彈琴者隠居不仕不以姓名傳人皆呼爲靜怡先生一日操縵安絃聲泠泠然忽二鶴翩然而下移時刷翎飛去遠邇傳爲奇事○有孝子某生性椎魯值父病垂危醫藥無靈潜以刀將小指割下血湧如注當時昏絕甦後用灰敷傷以布裹之血頓止以指和藥煎煮以進父飮之而愈數日後人始知之聞於官府具禀於王旌爲孝子此雖愚孝實足警世之不孝者○棉花雖非盛收而較之去歲被不淹沒一無所得者已大相逕庭每斤約值五百文○商人以城外多盜恐遷徙之後難免攘竊心焉憂之商憲聞知告以中國設領事署於所遷之地並請國王派練軍駐紥以備不虞衆心爲之帖然○夜禁行人如非衙門中人無論何項人等執獲以盜賊論如眞有緊急之事將若之何殊非良法○日商執行竊者二係挖墻入屋覺而執之當送有司杖責三度每度四十大板○時交冬令草枯木落栽桑工人僅留二三人看守房屋餘則盡數歸家○機匠久已停工王不發盤費難以啓行困苦流離不堪言狀○船身盡用木釘無以鐵者有一船行至中流忽然坼開幸江流不深泅而　岸未傷一人造作如此抑何陋耶○兵船之人斃於仁川者皆運至岸上浮厝約有十數棺之多未卜何日歸骨故土也○設賭本干法禁更有設六門寳者欺人尤甚商憲聞而惡之執數人枷責示衆以戒將來○仁川日本澡塘男女混雜浴於一池近用木板隔開不得攔入○中國兵船調回後高國練軍仍不操演武備之弛非一日矣○仁川地址有築成樓屋而不免侵佔者現又丈量清楚卽稍稍侵佔者亦令其拆毁○鴉片爲高國禁物不得入口而華商自食者例弗禁近則海關强行搜索有帶一斗一槍者亦必曰犯禁將物充公其實入於私囊也商人有烟霞癖者徒喚奈何而已○中國來一醫士寓仁川府中醫治諸病頗奏神效其人孫姓山東人也○慶尚全羅諸道每至十一月有藥巿數處販藥商如期而往亦彼國一年之盛會也○今秋兵船紛至以其暗與俄盟將興問罪之師今已解釋嫌疑相安無事有謂是閔相泳翊造成此言以煽惑人心者是大不然蓋奸黨欲陷閔相以罪趁閔相遠去無從對證遂乘間而誣頼之耳○金督辦雲仰現復起用衆論翕然○龍山岸上有高樓一所矗立山巓額曰無盡樓趙君寗夏之别墅也每歲夏問避暑於此低徊瞭眺輙動慨慕之思○僧尼不許入城違者殺之近有一僧乘昏暮時潛行入城不過以生平未見城中景物冐險以擴眼界閽者覷破執送於官凌晨卽梟首示衆不愼厥足卽喪其元可憫也夫 
[法員被擄]  
　　倫敦初六日來電云東京畫界之法員被盜擄去電音止此未言其詳然已足駭人聽聞矣中國之劃界大臣早已前往未識將來作何了結也 
[公司船被撞]  
　　法公司輪船名沙格連前在上海裝帶信件貨物於十月三十日開行抵港後泊於江中至本月初四日美國公司輪船名西底亞夫北京進香港口因欲避讓中國之兩船乃撞於法公司輪船之船腰法船赶卽展輪旋知船巳受傷卽用十五隻小火輪拖至船塢未及駛到已擱於淺灘水則汩汩其入英法二國兵船見之立放小艇往救幸該船製造得法水止入機器房而貨艙則毫無水漬所載湖絲約有五千包並無潮濕恰值由外洋開來之法公司船名美立朋業經到港卽將信件貨物悉數缷出託他船運至上海東洋等處而接裝沙格連船内諸件開往外洋沙格連則赴船塢修理美公司船則一無損傷云 
[港西大火]  
　　香港西字報云本月初一日香港皇后大道之西鋤斷山街忽遭回祿該處一帶房屋計十四所其二所係做茶箱者五所係木行一所係燈籠鋪餘則雜貨等類是晚九點鐘因木行樓上起火直燒至初二早始熄盖火勢猛厲東風又緊起火之處適在東邊上風故其勢更烈水龍奔救皆在前面而火忽從後面穿出木料着火盡燃以致不可收拾赶卽將近西邊之木板等物竭力搬移而是處十餘所則已盡成焦土計所焚之屋均係保險而被焚各物則約值洋五萬元是亦一巨災矣 
[臺灣雜志]  
　　九月初三日劉省三爵帥由舺艋起節巡閱内山至中路罩蘭等處勦撫生番現駐大姑嵌約不日當節旋矣○署淡水縣李明府由大憲調署彰化縣因于十月十七交缷篆務新任汪明府卽于是日接篆視事○署理基隆海防分府梁司馬病故遺缺委前署府經歷林經廳之孚代理○機器局落成後所有機器刻已安放停妥由各匠先爲試用待爵帥回轅後卽可開工矣○四門所築馬路將次竣工復于城外開挖長河起造木橋以便行人來往○威利輪船於十月廿六日由上海來淡裝到東洋車二十輛中途被風浪顚簸俱有損傷聞將雇機器匠修理云○淡水開設官藥局刻已籌得資本四五萬兩覔地造房擇日開巿十月廿八日威利輪船開行到滬先發銀二萬兩採辦藥料云○臺灣商務局向有意路沙輪船專走汕頭香港厦門淡水等處近因得忌利士公司爭奪生理商務局遂將水脚客位格外減價計茶每箱收洋五　搭客每人收洋三角近由總辦張觀察派人往香港添賃二艘與威利意路沙合而爲四威利專走申江其一專走福建餘則仍走汕頭香港厦門淡水聞此事劉爵帥願借給銀洋二萬元林副欽憲亦願力爲帮助云○十月以來天氣融和瘴癘不作田禾豐熟小民咸望慰篝車遂于本月初二日紛紛至府城迎賽城隍大會大街小巷無不結綵懸燈各鋪戸亦恭設香案以表虔恭誠熱閙也 
[厦門紀要]  
　　彰化中路生番復叛勢甚猖狂劉省三爵撫親自督師剿撫刻已返節淡水廳派員至厦門招募年壯勇丁以成勁旅繼復委臺灣撫標張向二君到厦招募分向各路黏貼示條上書統領臺灣撫標定字等營委員張向諭凡有年輕精壯有願充當勇丁者可前往鳳山寺報名入册大約僅招一二千名以補各營空額耳○厦門一島四面皆海漳泉石碼同安安海四鄕之來厦者皆須附坐渡船乘潮而至向例潮漲卽解維惟同安渡船攬載貨物每有躭延將近潮平始能開放復恐一潮不能抵埠因將風帆放大略借風力俾得迅捷如飛然往往因上重下輕中流失事初四日有同安渡船滿載搭客多至一百二三十人由同安來厦一帆風順船如箭發舟子正在得意之時已至沙尾忘將船舵捩轉以致全船傾覆搭客約六七十人皆與波臣爲伍可謂慘矣說者或謂同安來厦之船必經石潯潘塗瓊頭丙洲各處從前渡船至此失事各鄕必出爲救援而渡船反誣以乘危搶刼控諸地方官故嗣後該鄕社見有失事之船惟有坐視其死而已越日同安某紳道經其處見淹死之男女六七十人屍骸漂泊慘不忍觀遂出資雇瓊頭潘塗兩鄕漁船在海打撈凡獲屍身一具賞銀四元不一日業已撈起大半矣謂非莫大之陰功而何 
 
 

Page 3

 
 
○洋藥入口因冲銷江西及本省潮州各屬是以每年多至九千數百箱載入海關册報之内自蔡董糾合粤東股夥承辦變易舊章凡運往漳汀潮三府之大小洋藥一律加征厘稅俾其避就仙頭報納以奪厦門利權兹查洋稅關入口稅册自八月十三日起至十一月初五日止所報入口洋藥僅止八百五十箱以八十餘日而入口者僅得此數較之去年竟少一半稅則旣减宜乎厘捐之不能興旺也 
[府試取齊]  
　　甯波府胡練溪太守刻已出示曉諭各屬與考文童定於本月十二日取齊十五日開考日來校士舘相近處及鼓樓一帶招租考寓者實繁有徒府憲深恐若輩籍考開賭除密派親信員弁訪查外又出示申禁想各考童皆有志上進定能恪遵功令不至視憲諭如弁髦也 
[刼案又見]  
　　天津鹺商張氏於前月三十夜被盜計失多贓經列前報本月初一夜三更城内大屈家胡同軍械所會辦顧廷一太守公館復有賊匪六七人踰垣入室翻箱倒篋於得贓後捆成包裹置諸大門之内取火吸烟爲民更局更夫從門隙窺見喊同守望局巡勇兠　將公館圍繞終宵而賊絕無動靜比晨光曦微登高覔賊已携贓逸矣當由事主檢點失贓無算初二日開單報案經姚鐵山大令飭委捕廳會同守望民更兩局員前往勘騐當塲比捕勒緝贓賊務獲究辦天津府汪子常太守以巨案疉出於初三日諭飭民更局每叚添募更夫十名除支更外派向東南西北各城關輪流瞭望遇有盜賊從高喊捕各叚兵夫聯成一氣已於初四日遵辦矣又於前月杪由道府憲飭製造腰牌二十面札發天津縣轉發捕役於查夜時隨身携帶如遇民更局員司事呈騐放行以免賊匪托名溷跡此腰牌亦經由縣轉給矣 
[方伯過揚]  
　　新簡江甯布政使許仙屏方伯振褘於本月初九日午刻抵揚時適揚河中柴船擠擁不堪憲舟遂暫泊缺口閂外南首甫下椗前驅報稱府縣文武各員均在徐凝門碼頭伺接方伯遂乘輿至官廳一一接見旋入城挨次答拜並至運轅與程尚齋都轉晤談良久事後江甘兩邑宰卽飭河快將河道疏通以便憲舟上駛云 
[慶賀輪舟]  
　　禪臣洋行之北京輪船開駛至今巳閱百回往返南針所指鯨浪無驚遂于今日設席泰和館遍邀中外各紳商以申慶賀 
[出殯志奇]  
　　青樓中有所謂馬太太者幼時曾鬻於某明府爲妾嗣以不安於室墮落風塵狎客戲呼爲太太盖重之適以訕之也近時購得錢樹三五枝頗解臨風招展已遂退爲房老賃居富潤里中數日之前因病逝世昨午舉襄前導者除旗鑼傘扇不計外有肅靜廻避牌晋封恭人牌繼之以頂馬一乘馬上人衣冠濟楚翎頂輝煌得意執鞭大有旁若無人之槪有識者曰此卽太太之意中人生前所樂數晨夕者也由是而軍健而樂工而魂轎而翣牌而靈輀至矣柩用十六人肩舁緑呢灑金罩白鶴朝天頂孝子徐步孝幃中麻衣如雪年約十餘齡姊妹花皆素服坐肩輿嚶嚶啜泣頗如雨後梨花别饒素豐當過大馬路時旁有老翁見而驚異曰一老妓且如此我不知世家大族其將若何輝煌耶有人告之曰是則未必我見某搢紳累代通顯去年殁於邸舍歸之日僅土工數名艸艸舁以登舶耳老翁聞之憮然長嘆曳杖向西而去 
[私留日人]  
　　金陵人馬某骨董客也賃居本城老北閂内余姓房屋而以所餘轉賃與東洋人鄰人知之咸謂城中並無容留外人之例遂向房主理說房主據情訴諸巡防北局金子卿明府准詞提馬移送上海縣署一面着余自行投縣候質 
[誑報盜蹤]  
　　麥總巡到英公堂稱王金桂等報稱訪知行劫有利銀行之盜黨均在崑山願爲眼線往捕因給洋三十元派包探帶同前往緝捕無着惟拘獲魏湯一人據云卽係馬新友但詳加研詰並無爲盜之實跡諒係有心哄騙銀洋因將魏湯及王金桂王阿六一併送案請訊包探禀稱小的奉總巡之命前往捕盜無着惟據指獲魏湯起出洋鎗一桿二王同供實知行劫有利銀行之盜犯逃在崑山爲敢報明捕頭領洋三十元不料旣到是處盜己避往他方嗣有一山東人言魏卽行刼銀行之首犯馬新友故特知照包探一同拘獲魏供小的係山東濟南府長清縣人向在撫標鹽捕營爲火夫與王等素不相識不知何故平空指爲盜犯且行劫有利銀行之犯已在縣中小的不妨往質洋鎗亦非小的之物乞恩明察蔡太守商之佩副領事飭將魏及二王一併管押候備文送縣訊供核辦起案之鎗隨人解往 
[匪類横行]  
　　前晚黄昏時有某姓婦携七八歲之男孩行經本城守府署前突一匪徒攫取頭上銀梳銀簪飛奔而去迨婦聲喊窮追匪己遁逃無跡矣是晚新北門内金公館傭婦携銅壺出城買取熱水而回甫下吊橋卽有一人伸手將銅壼奪去婦堅不肯放其人猛力一推拽婦仆地及扒起則其人巳乘間兔脫甚矣匪徒之横行若是行路者宜如何愼之又愼哉 
[法界瑣語]  
　　八仙橋捕房經巡捕拘到一人云是賭犯昨晨解歸大捕房經備捕頭訊得並非聚賭乃係戲弄竹牌者也當卽釋放○龜鴇凌虐妓女最爲惡習法界新街弄内某花烟舘前日又有虐妓之事呼泣之聲令人慘不認聞近處之某烟舘夥伴深入睡鄕爲之驚醒則該鴇之狠毒可知後因無人告發妓遂含寃莫白矣 
[英界公堂瑣案]  
　　一百五十四號華捕禀稱昨見王邦桃手持春宫片出賣有違租界章程爲特拘案請辦王供鎭江人素操相人術有友人以秘戲圖見贈因之藏在身畔並非求售蔡太守飭押候送縣究辦○包探戴金寳禀稱孫阿生到捕房稱拾得銀表一隻售與蕭王金独錢七百餘文蕭轉售得洋三元有奇向投不依反遭毆辱小的隨往傳蕭起出銀表至失主現未查明孫申訴前因并稱交表與蕭先用錢工百餘文言明再行定價後知值洋三元有餘蕭供潮州人現開烟館車夫孫阿生因欠烟錢將表暫抵後又借錢共有二千之譜今又索加小的不允伊遂妄報捕房蔡太守謂孫顯有不合今姑同蕭開釋表存捕房俟失主認領○寗人王阿才訴稱向在輪船爲水手昨在陸聚興茶館内突遇袁仲甫着碰撞口角圖訛不遂胆敢操刃行兇陸供袁與王碰撞口角小的確曾眼見袁供小的與王相識向借錢文王不允給遂與口角刀前向飯店押錢刻經贖出蔡太守謂袁稱借錢起見奚容持刀恐嚇判笞百板押十四天期滿交保刀存堂○包探唐青山禀稱沈大金言被包宇和硬搬板箱併取銀洋包言沈欠柴價曾已將拷綢抵欠議價不諧沈父子二人逞蠻爲特一併送案蔡太守飭將沈包一併暫押過堂訊理○西人賽勒物訴稱王金海攜土二只路經虹口突遇李清品稱是洋藥局巡丁意欲奪土爲此報捕拘案王供與同李供小的是洋藥局巡丁昨在租界外提藍橋獲住私土腰牌呈閱蔡太守問所獲之土何在李稱在捕房太守商之佩副領事將李開釋一面傳諭捕房將土解案少頃土由捕房呈繳太守命暫存堂 
[上海四馬中睡文報局内協賑公所報解第四批直賑公啓]  
　　啓者敝所於上月杪報解第三批直隸賑欵後兹承陳與昌棧陳竹坪先生委解直賑規元二千兩高易行李秋坪先生委解直賑規元二千兩後由各省紳商陸續惠助由敝所湊足規元五千兩計裝兩箱作爲本年直隸第四批於本月初十日裝招商局普濟輪船解津交金苕人觀察查收散放瞬屇北河冰阻災情未澹續欵仍擬匯票寄津尚祈樂善不倦之大君子俯賜惠濟實所至盼[  粤閩江浙同人公啓]  
病脚僧柬寄佳作忽忽未答今當靜夜獨坐更增今雨縈懷卽用見贈詩韻率成奉酬卽請高昌寒食生夢畹生大吟壇政刊并乞懺情 
[侍者轉爲致意]  
　　渺渺望明月耿耿思無極淅淅多商飇蕭蕭吹落葉懷君天一方目斷纖雲碧四無人影來一燈照齋壁殘漏聽初闌疎星看欲沒感君遠致意慰我久作客和詩和難成臨箋幾投筆腕底生薄寒新霜己如雪[  海上浮查客北條鷗所稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十一月初四日京報全錄]  
　　宫門抄○上諭二道錄前○發抄旨八道○川督游等奏合操省標官兵情形摺子○黔撫潘奏錢粮全征並清查荒熟地畝請奬摺子○又奏請開復知府處分片○川督游奏揀員請補副將摺子○十一月初四日内務府國子監正藍旗值日無　見○北洋大臣吳大澂請訓○孫家鼐假滿請安○奎明請假十五日○掌儀司奏十三日祭奉先殿載瀾行禮○召見軍機吳大澂○發抄阿克逹春奏廣德州拿獲盜犯鄭金奎等審辦奉旨刑部速儀具奏欽此○又奏解京員津貼奉旨戸部知道欽此○又奏撥用耗羡銀兩奉旨戸部知道欽此○慶裕等奏丁亥年俸餉仍舊請頒奉旨戸部知道欽此○張曜奏海防軍需第五次收支數巨奉旨戸部知道欽此○成孚奏九月分湖水尺寸奉旨工部知道單併發欽此○劉秉璋奏給發貴州運解白鉛脚費　銀奉旨戸部知道欽此○又海防第十七次收捐銀數奉旨戸部知道欽此○○暫行護理四川總督二品銜按察使臣　智開護理成都將軍副都統臣托克湍署四川提督臣李培榮跪奏爲合操省標官兵技藝情形恭摺仰祈聖鑒事竊照成都省標官兵向於每年春秋二季合操一次以申紀律兹屆秋操之期臣等於九月初九日調集軍督提城十營官弁兵丁齊赴教塲考校各兵挑演新舊陣式步伐整齊施放連環槍砲聲響聯貫長矛籐牌各技亦俱進退便捷復按照各營官兵餉册逐名考覆弓箭槍砲内馬步箭中靶統計九成有餘弓用六七力不等各兵演放擡鎗鳥鎗中靶亦在八成以上爰擇其技藝嫻熟者當場分别奬賞記拔間有生疎者卽勒限練習以示勸懲其十營抽練精兵亦將陣式技藝逐一校閱均極嫻熟伏思川省爲邊陲重地省標爲各營表率武備尤應認眞講求臣等嚴諭各將備等督率弁兵仍按日輪操勤加訓練務使技藝日益精熟咸成勁旅不得因秋操已過稍形懈弛以期仰副聖主整飭戎行綏靖邊郵之至意所有秋季合操省標官兵技藝情形謹合詞恭摺具奏伏乞皇太后皇上聖鑒謹奏軍機大臣奉旨知道了欽此○○署貴州巡撫臣潘霨跪奏爲黔省各屬錢糧全征並派員清查荒熟地畝勸諭開墾現在統計總數約有九成之譜並將十一年分全徴各府縣續懇天恩奬勵以昭激勸恭摺仰祈聖鑒事竊臣前准部咨議覆御史劉恩溥清厘民欠一摺又具奏整頓正供錢粮一摺奉旨頒發征信册式自光緒十二年下忙截數之日一律舉辦等因遵卽檄行司道轉飭各屬遵辦並將實力維征完解十一年分丁糧之貴陽等府員鳳林等奏請奬叙欽奉諭旨着照所請吏部知道欽此欽遵恭錄轉行司道分飭各屬遵照在案兹據布政使曾紀鳳糧儲道黄元善詳稱遵照查各府廳州縣初據禀報全徴及荒蕪三成者祇有十餘處其餘或不禀報成僅舉報辦理情形復飭候補知府余雲煥分赴上下游查勘去後今據該員禀稱黔省所欠丁粮委因地廣人稀荒蕪不治加以鱗册失存花名不確兼之屯重科輕業主售賣大半以屯改科且有糧歸當戸佃戸代納或仍由業主自納種種弊竇不一而足向來地方官因恃有請豁之舉不加深究故失額愈積愈多該員親詣踏勘飭由各屬造具印册並報各田成片叚請派練軍開種其零星垃塊就近招集窮民開墾間有飛灑隠匿仍設立章程按畝分别匀攤但取足額而止各屬額徴現少徴至十成之九禀請轉詳等情並由各屬陸續禀報前來查黔省地丁改徴米石二萬八千四百餘石寔征銀九萬三千三百餘兩額征秋糧改正耗等米十五萬八千九百餘石向係全征全解自咸豐四年軍興以後地遭蹂躪戸多逃亡於是頻年請豁遂多前經該司道疉次嚴追計截至光緒十年止地丁除留支外起解至四萬三千二百七十餘兩秋粮改征莘米征收至九萬七千一百餘石前已詳明在安兹據該員具禀前情查黔省丁糧請豁積習相沿已成牢不可破之勢該司道督辦清查明知爲衆怨所歸因奉諭旨通行甚爲嚴切不敢稍涉瞻徇畏難苟以期及早規復原額所幸官民相信上下一心不及八個月漸次攤匀除從前巳報足額十二屬不計外統計規復足額府廳州縣約共四十四屬此外尚有十二屬或京解十成之九或十成之七八等總計通省丁糧已至九成之譜地丁連留支合計可征銀八萬三千餘兩秋糧可征米十四萬四千餘石其餘尾欠雖屬年多仍擬遵照屯墾章程派撥練軍開墾或招窮民承耕總於今冬明春全行墾齊倘或不解報竣卽將應豁丁粮照章逐一開報列入征信册内詳請咨部查核此次各屬清厘丁糧踴躍從公並未動用公欵不無微勞足錄所有遵奉部文從十二年分起禀報足額各員應俟丁糧如數解訖後分别續請奬勵其已將十一年分丁粮報解足額之署大定府知府余上華都匀府知府樊葆書鎭遠府知府劉桂焴署鎭遠縣知縣尹宗堯署荔波縣知縣鄭寅亮署册亨州同羅錫藩等六員平日官聲卓著民望交孚爲黔中出色之員並委員候補知府余雲煥一併詳請奏奬等情到臣臣查黔省素稱瘠苦糧賦無多兼以迭遭二十餘年兵燹人民凋敝田土荒蕪雖設法招徠剴諭開墾欲復原額殊非易易乃經該司道督飭各屬實力清查認眞考核以通省全計已有九成之譜　之十年以前丁可多徴四萬餘兩糧可多收四萬餘石似此邊省山多田少之區得以設法規復洵爲整頓正供催科得力若不按照部章破格甄叙不足以昭激勸合無仰懇天恩俯准將報解十一年分丁粮正額爲數甚鉅之三品銜署大定府事道義府知府余上華係屬卓異應升人員前由戸科給事中俸滿截取曾經奉旨記名以繁缺道員用欽此擬請仍歸截取原班道員在任選用鹽運司銜都匀府知府樊葆書亦係卓異應升人員擬請以繁缺知府調補鎭遠府知府劉溎焴擬請賞加三品銜同知銜署鎭遠縣事甕安縣知縣尹宗堯同知銜署荔波縣候補知縣鄭寅亮均擬請賞加運同銜署册亨州同事候補州判羅錫藩由臣酌量奬勵之處出自逾格鴻慈除前署藩司李元度糧儲道黄元善曁委員候補知府余　煥另行請奬並咨查照外謹將黔省各屬錢糧統計總數約有九成之譜緣由恭摺具奏伏乞皇太后皇上聖鑒訓示謹奏軍機大臣奉旨覽奏已悉該撫督率清厘地畝整頓丁糧俾正賦漸臻足額辦事認眞殊堪嘉尚出力之知府余上華著以道員在任候補餘着照所請奬勵該部知道欽此○○潘霨片再三品銜貴州候補知府余雲煥前署興義府任内訊結新舊案四百餘件結銷員丰州屬册亨教案十四件拿辦會匪頭目陳藍猩等四名勸捐社倉谷五千石又捐廉建立申明亭及　脚義學曁養濟院忠義節孝等祠均據禀報有案經前撫臣林肇元於舉劾文武員弁摺内保奏光緒九年二月十六日奉上諭候補知府余雲煥等實心任事著有成效深堪嘉尚著林肇元飭令該員等各勤職守益加奮勉毋得初終易轍欽此嗣該員署理普安直隸同知裁革漏規以紓民艱又盤獲雲南昆陽州刼殺客商監犯李洪昌等五名並贓物解滇審辦在案復經前署撫臣李用清於舉劾文武各員摺内奏稱該員任勞任怨平日志操亦不染官塲敷衍油滑習氣等語奉上諭該部知道欽此迨臣到任傳集守令各員面試策問該員所論丁糧荒欠一條尤爲扼要當經署藩司李元度粮儲道黄元善詳委核員趕赴下游清查荒欠前來臣知谬員任事多才業經准奏各在案該員不辭勞瘁不徇情面單騎親往各屬懲勸兼施旋駐各屬　歷年請豁丁糧報解足額洵非尋常勞績可比惟准部咨該員因公降一級調用理合臚列事實籲懇天恩俯念人才難得事出因公可否賞還原官敕部註銷降調字樣出自逾格鴻慈謹附片具奏伏乞聖鑒訓示謹奏軍機大臣奉旨着照所請該部知道欽此○○暫行護理四川總督二品銜按察使臣游智開跪奏爲揀員請補副將以重邊防恭摺仰祈聖鑒事竊懋功協副將倪天元前因病故開缺經臣恭疏題報並聲明請扣留外補在案查懋功地當邊繳最關緊要非才具優長之員不足以資撫馭臣於通省實缺副將内逐加遴選非現居要地卽人地未宜應升叅將内亦與是缺不甚相當惟查有升用總兵儘先副將借補督標左營游擊陳順理年四十九歲湖北鄖縣人由行伍出師安徽邳宿等處著績歷保花翎遊游擊賞給武勇巴圖魯名號援蒙解圍案内保儘先叅將加副將銜調赴湖南山東大營追勦捻匪出力保儘先副將加總兵銜同治七年奏調留川補用十年借補督標左營遊擊歷年防剿秦隴徊逆并援黔出力保俟補副將後以總兵升用剿辦峨邊蠻匪彚案保奏奉旨俟補副將後以總兵交軍機處遇缺開列在前請旨簡放欽此兹因傷疾舉發告病開缺光緒二年病痊引見發回川省坐補原缺六年二月奏補今職歷署太平營遊擊駐防前庄現在本任辦理均屬裕如　員才識稳練以之補授懋功協副將洵堪勝任且該員籍隸别省現無違碍事故人地實在相需例得專摺奏請合無仰懇天恩准以　補督標左營遊擊陳順理補授懋功協副將實於邊防營務大有裨益如蒙俞允該員係儘先副將曾經引見今請補副將銜缺相當毋庸再行送部所遺督標左營游擊川省現有應補人員應准扣留外補是否有當謹會同護理成都將軍副都統臣托克湍署提督臣李培榮恭摺具陳伏乞皇太后皇上聖鑒敕部議覆施行謹奏軍機大臣奉旨兵部議奏欽此 
 
 

Page 12

 
 
[光緒十二年十一月初五日京報全錄]  
　　宫門抄○諭旨二道錄前○護川督游奏請補遊擊叅將等缺摺○蘇撫松奏請敕賜封號並頒匾摺○江督曾等奏爲山陽鹽城請加學額摺○浙撫衛奏撥解關稅投納片○護川督游奏請調署知縣片又奏道府州縣到省察看一年滿期分别錄用片○十一月初五日理藩院鑾儀衛光祿寺廂藍旂值日吏部引見二十九名太常寺十六名侍衛處一名○慶王等看視奬賞覆命○誠端請假十日○内閣奏派騐放之王大臣派出肅王徐桐童華續昌○吏部奏派考試現任筆帖式派出閱卷文興敬信熙敬○又奏派搜檢之王大臣派出睿王豫王奎潤長順白桓烏拉布黄體芳徐樹銘○彈壓苻珍○兵部奏派揀選營官之大臣 
派出閻中堂恩中堂麟書錫珍桂全英煦景善徐郙○召見軍機○○暫行護理四川總督二品銜按察使臣游智開跪奏爲揀員請補參將遊擊以資治理恭摺仰祈聖鑒事竊查會川營參將富廉前因病故關缺係調補第一輪第五缺應用儘先人員當以名列較次之儘先參將吕繼祥請補經劾議駁又川北中營遊擊曾定春病故開缺前經恭疏題報并聲明請扣留外補嗣准部咨係題補第二輪第六缺因令以應升人員抵補各等因查會川壤接滇疆漢番雜處川北連陜境營伍綦繁均非熟悉情形之員不足以資治理臣等於儘先參將及應升遊擊各項人員内逐加察看非人地未宜卽現居緊要均未便拘泥請補致滋貽悮惟查有升用總兵儘先補用副將胡定清年五十八歲湖南湘陰縣人由武童投効軍營隨同官軍轉戰兩湖江西四川等處著績歷保都司留川儘先補用并戴花翎踏燬鐵山賊壘出力保以遊擊留川補用搶獲逆首李永昶等案内保以參將仍留四川儘先補用攻克石逆堅巢加副將銜防剿滇黔各匪案内保以副將留川遇缺儘先補用克復浩州著績蒙賞給二品封典勦辦雲南苗土各匪地方一律肅清保奏奉上諭着以總兵升用欽此歷署瀘州叙馬等營都司普安營參將維州協副將靖遠會鹽等營游擊措置均能裕如該員暢曉軍務兼耐勞苦擬請調補會川營參將又儘先補用遊擊苟三超年五十八歲四川新都縣人由行伍出師廣西江南歷保藍翎守備防勦鎭江出力先後保以都司儘先補用換戴花翎克復丹陽縣城保以遊擊儘先補用回川歸標歷署川北左營黎雅營遊擊阜和右營夔州左營都司均屬得力該員器識精詳趨公奮發前署川北左營遊擊極能整飭營伍於情形尤爲熟悉以之請補川北中營遊擊洵堪勝任以上兩員俱係久歷戎行委用得力現在并無違碍事故胡定清籍隸别省苟三超隔處别營均人地寔在相需例得專摺奏請合無仰懇天恩准以升用總兵儘先補用副將胡定清借補會川營參將儘先補用遊擊苟三超補授川北中營遊擊實于地方營伍均有裨益如蒙俞允俟准部覆再行分别給咨送部引見是否有當謹會同護理成都將軍臣托克湍署提督臣李培榮恭摺具奏伏乞皇太后皇上聖鑒敕部議覆施行謹奏軍機大臣奉旨兵部議奏欽此○○江蘇巡撫奴才崧駿跪奏爲蘇州府曁首縣城隍禦災捍患功德及民請勅賜封號匾額恭摺仰祈聖鑒事竊照蘇州府曁附郭之長洲元和吳縣等縣各奉有城隍神載在祀典志乘二百年來屢昭靈異道光二十九年大水爲災省城距太湖僅二十餘里維時水高數尺居民夜望湖中神燈隠現皆有城隍字樣往來捍禦水勢平落民慶安全咸豐六年飛蝗臨境官民憂懼相率祈禱不一日雷電交作蝗被風雨捲入太湖淹斃盡浄禾稻賴以無傷同治二年髮逆盤踞省城升任撫臣李鴻章督軍闈攻日久不下忽見城上燈火旌旗徹夜不絕賊衆驚懼紛紛内亂賊酋郜雲官殺潭紹洸以應官軍乘勢克復迨光緒十一年五月間霪雨兼旬二麥收成幾於無望該府縣虔伸默禱旋卽晴霽得以轉歉爲豐此皆靈爽在人耳目者據在籍紳士前浙江寗紹台道顧文彬等公請奏懇勅賜蘇州计曁長州元和吳三縣城隍神封號以答神庥等情由蘇州府詳經藩司易佩紳核明特詳請奏前　奴才伏查廟祀正神實能禦災捍患有功於民者例得請旨勅加封號又准禮部咨嗣後如遇請加城隍封號並請頒匾額祗准錫某省府州縣城隍之神不准錫公侯伯爵等字樣以昭畫一等因著爲令典該州府曁長洲元和吳縣城隍神禦災助順靈應屢昭實能保障地方默佑斯民合　仰懇天恩俯准勅加蘇州府曁長洲元和吳縣等三縣城隍之神封號並請頒匾額懸挂以酬靈貺而順輿情除將送到鈔志咨部查核外理合會同兩江總督臣曾國荃恭摺具奏伏乞 
皇太后皇上聖鑒訓示謹奏軍機大臣奉旨已錄○○太子少保兩江總督臣曾國荃江蘇巡撫臣崧駿跪奏爲山陳鹽城二縣溢地加賦人文日盛懇恩准照原設大學復額取進以培士氣恭摺仰祈聖鑒事竊照准淮安府屬之山陽鹽城二縣均於雍正二年定爲大學各取進文生二十五名武生十五名禀增各二十名九年因分設阜寗縣治撥出山陽縣文童六名武生四名禀增各六名鹽城縣文生六名武生四名廪增各四名如阜寗縣學額迨乾隆年間因山鹽兩縣生童改歸土著無幾復於阜寗縣撥還山陽鹽城文生各二名武生各一名又撥還山陽廪增各二名於是該二縣計每縣减去廪增附生各四名武生各三名每縣仍存廪增各十六名文生額十二名嗣緣分設之阜甯縣以地賦日增人文日盛於同治十一年經前署撫臣恩錫會摺奏請照中學設額取進經禮部議准添設在案兹據署江甯布政使田國俊詳據淮安府詳據山陽鹽城二縣轉據紳士顧芸臣陶景龍等呈稱山陽縣界内近十餘年黄運兩河新開灘田給領綿亘幾二百里升科二百餘頃增賦三千二百餘千考試人數在道光年間不過六七百名今則每屆縣試文童多至一千一百餘名兼之淮安大河兩衛並無分學與試益多鹽城縣地輿周匝七百餘里新興伍祐兩場自分設阜寗後移煎新淤加升科銀七千六百七十餘兩從前因試不過數百人近則縣試文童二千三四百人兩縣版圖戸口俱較分縣以前加增數倍實係地廣糧增人物文風日新月盛查造升科地畝清册呈請照章復設大學定額以資造就而廣樂育等情由司查核明確轉造出賦清册詳請具奏前來臣等伏查山陽鹽城二縣本屬大學自分撥阜甯縣廪增附生各四名武生各三名僅各取文生二十一名武生十二名廪增各十六名近年來歲科考試人數山陽縣有一千一百餘人鹽城縣有二千二三百名之多復加查核其溢地加賦均確有可據委係地廣糧增戸口日繁文風日盛着仍照舊額取進似此所以仰體朝廷振興文教嘉惠士林至意且阜寗縣業已專設中學該二縣本屬大學現已溢地加賦請復原額與特請加額者有間合無懇天恩俯准將山陽鹽城二縣各復大學原額仍每縣取進文生二十五名武生十五名廪增各二十名俾廣登進而順輿情除取積增田加賦清册咨送禮部查核外會同江蘇學政臣王先謙恭摺具奏伏乞皇太后皇上聖鑒訓示謹奏軍機大臣奉旨禮部議奏欽此○○衛榮光片再光緒十二年分京餉案内撥浙海關洋稅銀十五萬兩已於四月間解過銀五萬兩經前陞撫臣奏明在案尚應找解銀五萬兩兹據護理浙海關甯紹台道薛福成詳稱前項銀兩當此部庫待餉孔殷自應赶籌速解以清年欵而供支放兹於徴存六成華洋各稅項下湊集銀五萬兩照數兌足於光緒十二年九月初三日發交號商楊源豐照案匯兌并飭差弁王紹廷督同管解赴部投納聽候當堂掣給批迴等情詳請具奏前來臣覆核無異除分咨查照外理合附片陳明伏乞聖鑒謹奏軍機大臣奉旨戸部知道欽此○○游智開片再署合江縣事梓潼縣知縣朱錫蕃飭回本任遺缺查有酆都縣知縣何貽孫才具明練堪以調署又閬中縣知縣費秉寅調管襄塘糧務遺缺查有新選金堂縣知縣王用綬守潔才明堪以調署又署打箭鑪同知石光熙二年期滿遺缺查有四望關通判周榛才識練逹堪以調署遞遺四望關通判缺查有試用　判王鴻儒才具稳練堪以委署又署宜賓縣知縣李鏞調署南部縣知縣遺缺查有現請調補宜賓縣　彰明縣知縣張協曾　學兼優湛以先行委署又調署雅州府事綏定府知府增貢前因病請假當經飭委候補知府程宏佑署行代辦查增貢病尚未痊卽委程宏佑接署雅州府事務以專責成該何貽孫等各任内並無經征錢糧未完展參及承緝盜刼已起四參案件據藩臬兩司會詳前來除札飭遵照外理合附片具奏伏乞聖鑒謹奏軍機大臣奉旨吏部知道欽此○○游智開片再查吏部奏定章程道府州縣等官無論何項勞績保歸候補班者以到省之日爲始予限一年詳加察看出具考語奏明分别煩簡補用等因　查候補　前先補用　縣高維寅同知銜候補班補用知縣徐福辰均　省一年期滿例應甄别由藩臬兩司造具該員等履歷清册詳請 
奏咨前　　查該員高維寅有守有爲徐福辰才識清練均堪以煩缺補用除造册送部外理合附片具陳伏乞聖鑒謹奏軍機大臣奉旨吏部知道欽此 
 
