# 1889 - 218 - 4905860

 

Page 1

 
 
[七月十六日出售百九十六號畫報告白]  
　　深山大澤人跡罕到物生其中或百年或數百年片片而有所憑藉者厚也若其地爲碎沙爲亂石水草不生有陽無陰何來蠍盧身高丈外人立而行如灤陽消夏録稱戈壁之大蠍虎則大可異已兹繪爲圖列入畫報願與格致家一究其所以然 
[新印尺續出售] [  申報館主人啓]  
　　詳註知愧軒尺牘門分類别意淺詞新後附註釋循初學一覽了然貿易塲中均宜家置一編兹用新鉛字排印每部四本價洋二角售虎飭船襄例 
[詩韻全璧皇清經解編目] [  點石齋啓]  
　　詩韻一書向推珠璣集成兩種爲最自合璧出而詩料之外增入詩腋固已人人稱更矣近來采輯益富取用愈宏所增之書曰初學檢韻曰月令粹編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇清經解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘鑪求無不得也前印早經售罄兹已三次成書分訂四本碼洋二元 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三攬出書之期稍遲羅开臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國　白連史　日成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單于可以逐部隨印隨出約於本年終全書可以告竣諸君子有欲先睹爲快者率卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此佈 
[記西友論試事]  
　　中元日適逢西人休沐之期新凉龔人客意甚適有西友笑謂予曰我壹不知中國之大而竟無一庖人予曰何謂也曰非無庖人夫人而能爲庖人也予曰有說乎曰有我嘗渡江至白下見夫士子之應秋闈者莫不收拾餼糧料理炊具魚肉雞蛋與夫與粉炒米之類并裝一榼幾與書册筆硯而雜諫問何以故曰備塲中食用也問塲中有供給所以饗多士之觀光者何至一日三餐尙須曰煮乎曰塲中雖有飯食然粗糲不能下咽誠不若自爲煮之佳也士子之言如此竊意彬彬儒雅專務子曰詩云者尙能洗手入廚富雍巫之役彼肩挑背負足胝手胼之流自然人自爲炊無須雇人以治飪我故曰中國之大而竟無一庖人也子曰嘻此士子之苦情也而子尙作爲笑柄乎且士子之苦豈徒在自作饔飱一事哉當其提籃負笈子于而來身上重至數十斤猶且擠擁於千百人中應名接卷斯時汗流浹背早已豈若吳牛洎乎卷旣接矣擠至龍門以内尋覓號舍倀倀何之近者行數十武其至遠者幾一二里之遥力不能勝足不能舉不得已呼號軍　負考具牽其衣袂而行給以數十文錢自覺省力多許顧旣入本號事事仍須自爲掛號簾也尋號板也設考具也陳炊器也栗六半日始有端倪當夫風日晴和已覺苦無可說倘遇陰雨則由聽點以迄入號沿途泥澤衣履沾濡自顧不成人形蓋幾如一團黑炭焉然　僅勞其力猶未勞其心也勞其心者何士人大半阨窮一路盤川自必先期籌措貸諸戚友而戚友推辭商之東家而東家鄙吝直至無可奈何之際只得將閨中人管環衣履質取錢文然後乃得勉力俶裝戒途遄發而依人作嫁之輩居停日憎其曠課嘖有煩言則又須覓友代庖以免明年辭歇計算至此實已心力交疲而尙望其能文思如泉千言立就乎西友曰若是則實人間未有之苦事矣君等旣讀破萬卷下筆有神世間何事不可爲而必欲三年一試乎曰思顯揚也方今天下承平捐納之途旣塞而又無軍功保舉博取異路功名則欲望以坐言者起行惟有向此中尋消息耳西友曰是則不必僕雖不能爲制藝亦嘗聞人之談制藝矣名爲代聖人立言實則惟推求於字句之間儷白妃黄務求工緻五雀六燕祗尙停匀不特聖賢之精華不能咀含而出卽其糟粕亦且棄之如遺不獲雋者無論已卽使蕊榜名題青雲平步一旦秉節鉞鎭封疆平時社稷民人尙難措置何况兵戈猝起大敵當前勝敗之機間不容髮而欲以詩書之氣潛消反側之情試問能乎未能乎且目今之時勢尤非昔日所可比矣昔者聊固吾圉不與域外相往還故惟裘佩雍容威望自重桀驁之輩自不敢狡焉思逞所謂公事者惟錢榖耳簿書耳兵刑耳禮樂耳但得虚應故事卽可稱能史而號循良今者萬方來同五洲通道玉帛之使不絶于途當夫輯睦之時立約通商在在須資幹濟一成失當外人且從而狎侮之譏評之及夫積有違言干戈互動兩雄相角憤不能平當事苟法律未嫺則當槍林砲雨之中惟有望風逃避試觀昔歲越法之禍其失軍律而殃民生者謂非望重木天才華典贍者乎而尙望專心於八股者一朝發跡卽能安内攘外大著豐功乎鄙意欲望中國之富强當自痛改試士之法起泰西之於士子或試以經濟或試以法律或試以製造或試以戰陣不限一格不拘一門務令各盡所長以邀知遇庶幾他日出而治事不致遺覆餗之譏請問今之爲刑司者其有不精都例者乎今之爲兵官者其有不習攻戰者乎今之銜命來華爲使臣及領事者其有不嫻詞令擅詞華者乎於彼於此兩相比較其試士之得失蓋已可想而知己子今者旣留心洋務博覽繙譯諸書時會之來跂足可待誠何必槐黃逐隊重踏省門辛苦於風檐寸晷中甚至與庖人較烹炰之技哉余曰諾乃批筆而誌之 
[諭旨叅録]  
　　七月初七日奉硃筆着文保稽查值年旗事務欽此同日奉硃筆稽查正紅旗漢軍旗務着端良去欽此同日奉硃筆稽查正藍旗漢軍旗務看德蔭去欽此同日奉硃筆稽查廂藍旗漢軍旗務着慶祥去欽此 
[燕市秋聲]  
　　京師訪事人云春間崇文門外花兒市恒盛線鋪曾遭回禄之災房屋數十楹悉付一炬至六月始鳩工重建工竣擇吉七月初四日開張不料前二日有三匠在鋪支搭布棚突由棚着跌下當時立斃一人其兩脅骨受傷一則頭顱砸破尙有一未死者四肢亦被傷甚重輕鋪主遺人送回其家大約亦難調治矣後鋪主恐生枝節據情禀報東城司次日司官親來相騐確係跌傷别無他故因將屍格及屍親供詞一併申詳城憲○打磨廠北官園人馬姓 
 
 

Page 2

 
 
素以肩挑貿易爲生七月初其妻挈兩女一子於夜間潛遁次晨馬睡醒不見其妻尙不介意及檢查箱籠俱已搜括一空乃大驚親赴南城坊署首告旋偕差任通州尋緝有否弋獲尙未有聞云○陜西巡撫張中丞煦奏稱臣查前歲曾准户部咨文以籌畫河工餉需令各省預捐當商廿年稅銀兹陜省當商一百一十八家每家捐銀一百兩共計一萬一千八百兩均存藩庫應如何撥解三處請旨飭下施行奉旨已交户部核議欽此○七月初户部接准總署議定俄國運茶章程内稱接俄國庫大臣照會凡俄商在福州漢口兩處販運小茶磚者悉按每百斤二兩五錢征稅核之稅則條約未免太重請貴署詳細删减以卹商民等情本署因擬定減爲一兩五錢請貴部飛咨各省監督關道一體遵行○前門外翔鳳胡同民人張姓素以爲人浣衣度日初一日大雨後偕其妻灑掃庭院住房忽然傾倒所有數月幼子壓斃房中衣物零星亦皆損壞張未妻年皆四十以外當時痛子心切幾不欲生幸鄰人解勸再三始止誠慘矣哉 
[揚城火警]  
　　本月十三日黎明揚城打銅卷街某店失愼居民蝶夢方濃聞驚火已不可嚮邇地方文武官曁各善堂水龍均陸續而至竭力噴救祝融氏仍未退避由街東更延燒街西直至天色大明經善堂撓鈎　鈎斷大路始得熄滅計街西延燒檀梨傢伙店盆桶店茶館街東則銅匠店京鞋店等七八家所有各姓什物皆未及搶出被灼受傷者一人所最險者檀梨店緊隔壁之某銀號門扇墻壁均被灼焦院内火鴉飛墜幸該店人手齊全又得某善堂水龍竭力保護始獲無恙至起火之由傳聞因京鞋店中人在樓上尋捉蜰虫所點紙捻燃着蚊帳　致火勢上炎瘁罹　厄云 
[魂游水府]  
　　某日傍晚時有杭州某店學徒行經百枝巷摇鼓蕩邊失足墜入蕩内時適經旬大雨水勢汪洋游泳多時難登彼岸幸爲路人所見急呼左右隣舍救援則已大腹膨脝四肢僵冷矣 
[溺斃堪憐]  
　　漢口花樓碼頭與太古碼頭相連屬前月杪有一鄉划船内坐夫婦兩人挈一幼子船中並置剛鬣二頭蓋欲赴鎭售錢兼爲其子醫頭面瘡　也迨泊岸將豕牽至肉鋪售得價錢五千六百文然後挈其子踵醫者之門診視旣畢復購買什物啓行行過太古躉船邊悞觸江中錨鍊被不轉激覆没波心船内四人盡皆落水當經他船援救妻與子得慶更生其夫隨波逐流不知去向船户泅水登岸得免從三閭大夫去事後其妻痛哭江干幾次欲以身殉經人解勸方收淚而回 
[九事二則]  
　　本月初九日已刻東北風飛揚跋扈江中雪浪如山有熊姓兄弟兩人及一工人駕巴斗船一艘裝運蘆柴由九江二套口過江往官簰夾正在風利不得泊之候適與上水鹽船相遇　然一響卽被撞沈一人船底狂呼救命一人抱住舵尾逐浪隨波工人係啞子蜷伏艙中不能號救幸有救生船曁縣署第一號紅船瞭見次第救援得免葬身魚腹亦一大幸事也○星子縣周明府于上月某日接篆後卽於月杪舉行縣試月初某日初覆止當點畢扃門忽有李姓文童數人持衆逞强與陳姓文童互爭坐號初只唇鎗舌劍各逞詞鋒繼被以拳來此以足往相持不　儼如大敵之臨陳勢不能支受傷甚重經同試者禀諸明府將爲首滋事者管押待辦說者謂彼以文塲而喜用武倘竟令改試武塲當必有驚人之技矣曰是不然彼寸管尙不能提安見其能彎弓躍馬哉問何以知之曰從來尙血氣者心必不細故知其决不能文也 
[松江秋味]  
　　去歲之春有某弁在得勝口毆斃船户逮案訊實過府解司發回華亭縣獄監禁本月某日該哨弁潛將鐐銬換用輕者并串通甲乙丙三犯私行薙髮其意蓋欲脫逃也事爲凌邑尊所派家丁查悉據實禀明立卽提案訊供各予笞責○某日之晚更魚初躍華亭縣典史姚捕廉督率家丁親赴署東某烟膏店查察適有甲等四五人在樓聚賭捕廉遂搜取賭具飭帶甲回笞責至初十黄昏時捕廉復往西城下某烟館拿得棍徒帶回訊責後亦經人保出夫典史一微末閒曹耳而勤愼從公實事求是可不謂之賢員乎 
[難逃天網]  
　　臺屬宜蘭向有西皮福禄二黨勢不兩立前經劉立齋遊戎獲到高生黄教雄陳曼福等當卽就地懲辦逆者陳高容在逃未獲六月十一日經淡水縣屬曲池庄民徐清魏經購線會營擒拿本擬解回宜蘭訊辦乃十三日行至水轉脚車路旁庄該匪因痧病斃當卽掩埋想惡貫滿盈者固難逃冥譴也 
[粤試紀聞]  
　　學憲樊介軒文宗業將廣府闔屬並旗籍武童考過步射技勇定於廿九日下校塲考試馬射約計七月初旬可將全案揭曉卽可接考遺才矣○每屆考期多有匪徒乘機潛集日則剪綹掏摸夜則挖墻鼠竊甚或聚賭窩娼多方誘騙現在考遺伊邇士子紛至沓來南海縣憲洞悉情弊出示嚴禁並責成地保差役認眞巡查毋許若輩溷跡其間至爲士商之害 
[粤省官塲事宜]  
　　現署南韶連道林舫西觀察蒞任年餘政聲卓著近日猺民蠢動觀察督兵往勦勞瘁不辭紳民感戴厚恩固已口碑載道現奉委充文闈監試差行將卸任來省想紳民臥轍攀轅定有一番熱閙也至所遺該道印務另委候補道蔣獻卿觀察署理○補用通判劉别駕承洽奉委保甲總局文案差已於前日進局視事至前辦是差之劉大令駿聲奉委代理廣寍縣篆務 
[閩中命案彚登]  
　　福州船户鄒阿弟販得花蛤一艘駛至閩安時已更深因之小泊隨有厘卡海關鹽館各司巡鼓掉前來聲稱騐視船小貨重一經擁擠立見傾欹司巡大驚次第躍登彼岸船卽沈下有三人墮入水中鄒急赴閩縣控呈祁大令當卽親往勘騐聞屍身僅浮起一具尙有二人生死未可知也○閩縣所屬洋下墩族旺丁繁一大村落也地與莊頭墩比隣界以浦江一葦可渡洋墩某甲有田數畝坐落莊頭每當望杏瞻蒲相率前往耕作上月杪甲正在力田至午妻子某氏提籃送饁有莊頭某乙家多人在浦邊戽水灌地率皆一絲不掛惡且無恥怒詈申申乙等亦反唇相嵇甚至互相毆擊氏勢不能敵號泣奔回甲家中人聞知卽糾集數十人持械赶上擒乙而痛毆之又恐洋墩人興問罪師立卽回鄉相與戒備嚴裨以待儼如大敵將臨入晚洋墩人某丙至浦塍出恭莊頭人以爲埋伏也遽發火彈擊之卽時殞命現兩家均已具禀閩縣矣○侯官縣屬源裏鄉離城約五六十里鄉人翁姓竊取隣園之菜被園主人張某所見飛步狂追翁恐被擒躍入小浦中淹死家人以禍由張起具禀侯署禀請騐懲不知邑尊如何判斷也 
[閩省官塲紀要]  
　　福建藩司張蓉軒方伯夢元屢請上憲奏陳力求卸事入都陛見業已整理行裝筮期待發祗以卞頌臣制軍因出巡在卽遂於前月附片奏留○本任臬司奎樂峯豸憲俊陛見南旋聞前驅已至滬江矣○辦理閩安課稅二關郎太守慶恩經手甫及半載賠墊已多不得已向藩憲力求交卸藩憲准之另委現辦水口厘局范太守錫朋接辦所遺水口厘局差以現辦上下渡木稅局恒明府秀接辦遞遺上下渡稅局以李明府溥霖接辦 
[憲批照録]  
　　江西船帮與福津下府人械鬥不休並勾結哥匪肆行擾亂卞制軍連得電報派兵剿辦得以易危而安近有順昌縣紳耆陳光漢等投禀督轅涉及在事各文武制軍批其牘云查上年下府人致斃江西人多命不速交兇訊辦致釀今日之事實屬禍由自肇不能專咎他人惟江匪猖獗異常形同叛逆本部堂一聞電信立卽飛調大兵馳往剿辦并將該管地方各文武專摺奏叅議處絶無一毫徇護當時若非大兵早集劉提督謝叅將於富屯河邊用火彈燒燬江船殆盡焚殺及淹斃一百數十人江匪何能遽散下府被害何窮若江匪未經剿辦豈有自行燒船之理該貢生等不謂劉提督功可抵過轉行造言肆詆殊屬不近情理此次江匪焚殺下府多人各營殺斃江匪并擒首要正法統計不下二 
 
 

Page 3

 
 
百餘人現在尙未撤兵並三次咨請江西撫部院飭屬會同嚴拿在逃各匪不准一名漏綱試問歴次船帮滋事從前有此嚴辦否上年致斃江西人之案前署順昌縣程令未獲兇犯究辦先經撤任摘頂旋復奏叅議處仍應各歸各案認眞查辦以昭公允其餘一切善後事宜亦飭曹鎭劉道等妥速辦理矣至殺人償命律有明條報仇當尋正兇未有不分皂白糾衆混殺無辜亦得謂之報仇者此後江西下府各帮如再有械鬥前事定卽照此次辦法拿獲卽行處斬决不寛貸除行地方在事各文武一體遵辦外着卽知照詞抄發 
[東報記高麗事]  
　　去年韓人曾購一輪船往來於仁川三蓋之間往返祗五六點鐘時漢江人無不稱便後中道遭風沈没遂無復輪船飛行矣現在世昌洋行又購一輪船照前行駛定價上等客位往返洋銀三元如往而不來或來而不往則需二元下等七角○俄國曾有向朝鮮政府要求全羅道鹿島一事雖有風聞未得實信今中國軍艦巡歴高麗依巨文島下椗說者謂暗中防備俄人蠶蝕事在有意無意之間云○忠清道近患虎列刺症蔓延至西南方惟京師幸尙安諡云○日本欽差館增造興修畚挶雲集自四月中旬迄本月始護落成十九日館中特開祝筵大饗朋舊○朝鮮市上所用洋銀頗多贋鼎探聞錢店兌換亦或受其欺蒙同人謂　種僞銀出自華人之手恐未爲然也 
[增訂院章]  
　　江西經訓書院自前學憲洪又卿宗師釐定章程後學生皆彬然秩然莫敢紊亂惟課程不一經史子集大小兼賅議論詞章華實畢貫且調送高才生學問不無消長之殊成就卽有天淵之判倘一例濫竽充數何以克副裁培之盛意龍芝生宗師於上年抵任後訪悉情弊因須出棚按試未暇飭理規條本年回省歲考南昌事竣特示於七月初三日甄别並令於專習一經之外自行擇習一門註明册卷以馮發題考校所有牌示三道備録如左本院於七月初三日甄别經訓書院仰監院教官傳知在院肄業諸生於册卷内註明何年月住院此次應試專習某經四書凡試皆發題孝經經文人少註兼習不註專習一經之外或說文史學掌故輿地古文駢文算學詩賦各兼一門均於册卷註明取准住院之後各依所習經題應課俟一經著有成效再行註明轉習他經其說文史學各門有兼長者聽其並作諸生如自揣不能說經准其改試制藝亦於册卷内注明取准者轉送豫章友教書院肄業試日均准攜帶蠟燭以期各盡所長所有册卷限於試前二日呈核至於現在告假及未經到院者均於到院呈請補考特示諭經訓書院肄業諸生知悉查經訓書院之設原依古人分年治經之例期於通經致用凡課發題以說經爲主旁及史學詞章與豫章友教專課制藝試律者别求之古爲妥定經義治事之遺準之今爲浙江詁經精舍廣東學海堂之比意至美也其所以必須甄别者學記云比年入學中年考校一年視離經辨志蓋稽其勤惰而進退之使相奮勉然後由小成以至大成知類通達强立不反爲力較易諸生羣萃旣久自當博學多通有以自見至於甫經調送從事尙新遽望說經鏗鏗未免程功大驟然必令註某經者當今日辨志之初豫爲將來考校之地是以前經牌示概令於册卷内註明到院月日以便分别規覽本院質遜中人又苦不學撫躬自問弇陋滋慚然旣承乏斯邦職司學校苟可以振興人才豈能以不敏竟謝具責此區區之心不敢薄待諸生而必與實事求是者也甄别之後取准住院者本院當詳立課程使有循守其因事告假或調送未到者均於鄉試後數日示期扃門補考如不補考概行開除特示查經訓書院肄業諸生同由學院調送或由撫部院於各書院課卷前列中擇送此次甄别其未經送院者毋庸報名投考昨本院按試各郡諸生間或禀求調送試思該生等果曾致力窮經校試時自已窺見大略卽目力間有未及亦宜自重其學豈可衒玉以求爲學先辨義利義利不辨何以爲學本院操風教之權不能化于進之習門閤自思良用愧赧此後如有妄行呈請者定加嚴斥諸生其故聽毋忽特示 
[佛會巨觀]  
　　本邑新閘迤西廣肇山莊爲粤人厝柩之所每逢中元節令舉行盂蘭盆會增華踵事費至數千金邇年因山東奉直河南水旱災荒無時蔑有董其事者遂將輕費撥入賑捐屆期延羽士數人誦經禮懴而已本年重興盛事務極奢華預先布置經營人遺餘力入其中者但見書畫林列骨董紛陳更用絹紥京劇計多粉墨淋漓神致奕奕燈棚之下高搭層臺延羽十諷焰口經俾乏祀鬼雄來嘗甘露味自前夜起至今夜止人山人海擠擁不堪車馬往來途爲之塞幸派壯勇英印華各捕梭巡是以尙不致於滋事云 
[中元賽會]  
　　時爲中元令節好事者例舁城隍神像出游午後由陸家石橋沿護城河迤邐往西門外義塚名曰賑濟孤魂法捕頭備德禄深恐無賴之徒乘間滋事因飭中西巡捕包探沿途爲之彈壓葛同轉傳諭捕房書遲發落盖亦佳節停刑之意也 
[瘋子被拘]  
　　本邑西門外民人陳秋堂忽患瘋癲彳亍於英租界中對影喃喃時而書空咄咄被巡街捕所見拘送公堂蔡太守飭差送歸家内 
[不認臺基]  
　　前記俞阿泉挈妻范氏投英公堂控兒子阿大不務正業媳婦張氏戀於姚鍾氏臺基亦久不還家反串人誣阿大行竊等情蔡太守略訊情由諭令將該氏發交官媒候訊前日之晚太守升堂訊案時飭將阿大帶案阿泉及范氏申訴前情阿大供與相同張氏供稱小婦人嫁後阿大不務正業習染卜流時向小婦人索錢稍不遂其所求便肆行毆擊今復送小婦人至姚鍾氏花烟館内賣娼由茶館主婦大阿姐爲中取去洋銀三十元小婦人何嘗私上臺基誣伊作賊阿泉稱媳婦遁逃已非一次太守以張氏背夫逃逸私上臺基實屬廉恥喪盡喝責藤條二十下該氏呶呶强辨喝掌手心堅執如前太守問阿大如何犯竊答稱小婦人被伊送人姚鍾氏家係一日姚鍾氏之親戚孔氏失去衣包察得玻璃窓被人擊碎諒伊從窓中入竊俄由華捕帶阿大持衣包來始知行竊者卽阿大後經小婦人向孔氏懇情孔氏不允反言小婦人串夫行竊太守轉詰孔氏所供失竊衣包屯捕獲住一一相同問當時俞張氏向爾懇釋丈夫爾指其串夫行竊此語有否答稱並無此語姚鍾氏供丈夫亡故依靠全無不得已而開化烟間逐月捐有執照並不私設臺基一日大阿姐言阿大需用洋銀托伊來說願令妻張氏賣娼小婦人允借洋銀三十元立有借據旋由阿大自送張氏到來捐照借票呈閱太守問爾之隣右有無花烟館爾之執照於何日付捐計付若干答稱左右皆花烟館付捐日期已記不清楚吳太守恐其移借捐照搪塞喝令掌頰數十下該氏堅稱工部局執照係小婦人自已捐來阿大堅稱張氏私逃抛贓陷竊太守查當日捕房解阿大行竊衣包之案係華捕路見手持衣包盤詰來源稱取自親戚姚鍾氏家及同往質對卽有姚鍾氏之親戚姚孔氏認贓時該捕恐其冒認問包内是何衣服共有幾件姚孔氏說明布衣八件殊見阿大犯竊屬實並非陷竊可知至張氏在姚鍾氏家阿大豈不知情或者阿大之父母不知耳似此行爲不端重責亦無所惜惟張氏旣爲阿大之妻前次遁逃有案亦屬無恥妄爲阿泉所控情節較重今訊明阿大行竊情眞姚鍾氏姚孔氏究竟是否私設臺基抑開設花烟館均有應得之咎飭將張氏姚鍾氏姚孔氏仍交官媒看管阿大交其父母領同再候查明覆訊察斷 
[法界捕房瑣案]  
　　前日傍晚巡街捕行至鄭家木橋見有匪徒用紅黑籌誘人賭博當卽拿住望風人一名送至捕房管押各賭徒則紛紛亂竄未獲一人○馬四福家住八仙橋相近男不耕女不織日惟捉鷴挈鷺游行於烟寮茗肆中盖亦一無賴也昨晨不知因何事在家爭吵不休聲間户外巡街華捕恐滋事端前往拘拿有著名小流氓混名小鬼阿慶者阻住大門不容入内該捕遂拘阿慶入捕房說者謂中元令節城隍神方賑濟孤魂何小鬼竟白畫出游咻咻然向人狂呌倘遇閻羅包老當令押入十八層地獄中僅入捕房猶該鬼之大幸已○有一小車在公館馬路馳行偶不經心碾傷某姓小孩之足遂由華捕將車夫送押捕房候解公堂訊究○小鬍鬚阿榮著名賭棍也前日嗾史妻子某氏向自來火 
 
 

Page 4

 
 
行東首小廟旁某姓家强借洋銀二元某姓不允該氏遂空手而回告知阿榮親往滋閙某姓無奈呼巡捕至拘送捕房 
[脫離火坑]  
　　頃奉到蕪湖敬畏齋大善士續交來代募願生氏助山東代贖災民婦女洋一百元賑濟洋一百元平湖孫葆甫大善士續交來無力有心人節省日用助代贖洋五十元求早嗣續遵照拜領欽感靡已旬日之間疊頒鉅欵何殊菩提寳筏大悲慈航火坑中拯其殘生苦海中渡登被岸大善士之救災弭患樂善不倦所謂積愈厚而流光愈遠將見畫錦堂開床登滿笏未有艾也謹列報端用彰盛德上海六馬路仁濟善堂董事施善昌謹啓 
[上海文報局東賑收解處接到烟台盛杏翁轉來東撫張朗齋宫保電周村轉來錢少雲經培卿兩君電]  
　　海關道盛兩電悉濟惠無决口仍係與大寨同時奏報民埝漫溢之水半由武當廟引入大河半由濟陽流入徒駭此埝内外皆灘業已下樁加埝不久卽可堵築被水村庄已派官紳前往急賑又添派孫中書藴艗携錢前往曜復初八日○道憲鑒高屬二百四十庄無不被水屋倒十七八現約同城否員分八路赶查赶放每口給粮二斤半酌給席片有六七日可過若每口五斤須三十二三萬斤一賑非七八賑不能及麥鄙意俟小退後須給錢一次建屋三間酌給棉衣現販不到周村存銀仍運省改買雜糧由駱口下運糧望多備培卿已先期赴博未晤後賑如何辦法望籌長策鑅禀初八日○盛大人鑒高博水已圍城最寛七十里樂初四到水連日大雨水勢今後有漲無落屋頂樹枝待救亟亟齊船不易行未到殊屬焦灼現何魯兄雇小船往救存糧何鍾佈置妥文等駐博興請轉蘇滬揚文禀初九日 
[上海四馬路文報局賑祈收解飯鍋焦雜糧運烟第三單]  
　　謹啓者敝所於六月十九日解出第二批後今承金利源煤料處交來飯焦乾六十七袋曰米五袋○保安堂交來飯焦乾四十八袋糖糕一袋○莊源大醬園交來飯焦乾十一袋○德隆彰號交來飯焦乾九袋○太古輪棧諸君交來米豆麥等攙和雜糧九十七袋○以上除米豆等留存八袋待入下批彚解外於七月十二日由新盛輪船運烟共二百五十袋解交東海關騐收轉發災區散放承招商總局捐免水脚擇合聲明 
[鉅欵助賑]  
　　昨承天津復興德寄來黄杏樵善長樂助賑洋二千元又紫籐山館主人規元三十兩囑卽彚解山東善昌祗領之餘感同身受登報鳴謝伏祈公鑒[  上海北市絲業會館籌賑公所施善昌謹誌]  
[浙省撫轅抄]  
　　七月初一日准補金衢嚴道庫禀奉憲飭知赴任進見禀謝候補道朱奉札會辦厘捐總局禀謝運副貝澂禀銷嘉秀石桐查醬缸○初二日嘉湖道豐由京回省禀到進見並奉到憲飭仍回本任禀謝候補典史王臣璧服滿起復由籍領咨來省禀到○初三日嘉湖道豐進見禀奉憲委文闈提調差禀謝金衢唐交卸厘捐局會辦差進見候補道朱進見禀持辦厘捐總局差同知吳京培禀知京餉本日釘鞘寄存外庫山陰縣曾禀見禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[全彩助賑]  
　　昨由吉安全泰盛局鄭配林翁寄來高昌渤海敬壽慈齋得中吕宋票彩洋一百零四元悉數助賑山東仰尼仁慈正　推解爲懷獲意外之財源培後來之福德所謂人有善願天必從之者也敝所得奉鴻音並叨駿惠祗領之下謹代災黎叩謝亟登　　奉塲仁　上海四馬路高易籌賑公陳德薰等謹啓七月十三日 
[一日三善]  
　　謹啓者敝堂前承振華堂洋貨公所助來善地一方擬建殯房早登報牘正欲籌欵創造適值山東决口急電報來賑濟爲當務之急是以建造殯房之　致未勸募本月初九日有浙寍仁壽堂大善士來堂爲胞姪在甬病危立願助善規銀一萬兩歸山東賑捐銀五千兩敝堂造殯房銀五千兩求去治病靈符六道灶疏一扣十二日接有電報姪病已得轉機當蒙先交山東賑捐規銀一千五百兩殯房捐銀一千五百兩繼有江西延壽堂人善士助來賑捐九三八平銀三千兩合見規銀三千二百零一兩七錢一分至晚又有寓滬金壇不書名大善士爲子因五通邪祟纒擾不休求符立願當助賑濟洋一千五百元助殯房捐洋一千五百元求去靈符三道驅邪符一軸懸掛中堂病魔　退顯善愿奉行卽能上格神佑誠心祈禱是以符到病除一日而得三大善願鉅欵疊來俾山東億萬災民恩沾再造而敝堂殯房藉可人第舉行盖積善餘慶厚施必膺厚　樹德務滋有種自卜有收天道昭彰豈特愈病已哉將見門庭昌大福壽綿長可爲操諸左劵焉是特臚陳謹代叩謝而昭公鑒上海六馬路仁濟善堂董事施善昌等九叩拜啓 
[送任海兒赴吳門]  
　　相愛已三載相逢纔數天臨歧空有淚把酒竟無緣小聚翻添恨分飛實可憐吳門遊釣地從此感啼鵑歸　　余急愁懷捲爾多樹雲迷雁影風雨黯驪謌情緒絲同密光輝鏡漸磨只漸持贈少生意正婆娑滄海曾經候珍珠未遇時漂淋俱失所惆悵去何之繞膝聊依我傷心更語誰出門何惘惘幼小劇堪悲團扇復團扇物微情不輕出懷如月朗人手覺風生擡舉推良友　呼記不名吳門舊好當不乏如四明鏡秋生其人者則聲價當不讓牡丹花也謹與諸君約見海兒如見余見時直以穉珊呼之秋深期返棹重見闔閭城[  太疾初稿]  
[游天童寺題壁録請小樓主人大吟壇教正并乞賜和]  
　　擾擾塵寰恨未删來聽說法叩松關白雲深處參眞味一杵鐘聲響萬山爲尋烟景到禪扉十里松陰燕正飛領得山中清况足衣裳猶染白雲歸猿鶴幽蹤信可攀老僧應笑石頭頑何當重鼓秋江棹借得禪房坐着　 
[  白蓮花畫主周衡甫學吟草]  
 
 
 

Page 10

 
 
   
 
 

Page 11

 
 
[光緒十五年七月初七日京報全録]  
　　宫門抄○諭旨五道録前○江督曾奏爲揀員請補直隸州知縣摺○又奏爲請將故道吳毓蘭揚州專祠飭部列入祀典片○又奏爲考試俊秀監生出身各員片○又奏爲借補都司員缺摺○大臣英奏爲循例揀補拜唐阿差缺摺○閩督卞奏爲叅革知縣請改教職片○七月初七日吏部翰林院正紅旂值日内務府引見十三名○英信等彈壓覆命○宗人府奏改派致祭東陵派出豫王○召見軍機徐中堂許應騤文秀巴克坦布○○兩江總督臣曾國荃護理江蘇巡撫臣黃彭年跪奏爲揀員請補海疆要缺直隸州知州以裨地方恭摺仰祈聖鑒事竊太倉直隸州知州莫祥芝於光緒十五年三月初一日病故開缺應歸三月分截缺所遺太倉直隸州知州係繁疲難沿海兼三要缺例應在外揀選調補查例載州縣應調缺出俱令於現任人員揀選調補如無合例堪調知州之員准以候補人員題補又題調要缺道府同知直隸州知州通判酌量以候補人員請補時該省如有截取記名分發人員應先儘酌量請補又曾任實缺人員保舉以應升之階候補毋庸扣期滿甄别又現任人員保舉以何項官階用及以何項官階補用凡係指定官階用應歸候補班内補用人員如遇所保指定之項缺出祗准歸於候補班内請補不得仍行請升各等語該州地處海濵政務殷煩有表率屬員之責辦理一切事宜在在均關緊要必須現任實缺精明練達之員方足以資治理臣等查通省直隸州均係要缺實無可調之員亦無截取記名分發直隸州人員復於現任知縣保舉直隸州知州在候補人員内逐加遴選查有在任候補直隸州知州元和縣知縣程其玨年五十三歲江西舉人甲戍科會士中式貢士殿試二甲進士朝考一等引見奉旨着改爲翰林院庶吉士欽此光緒二年丙子科散館朝考二等引見奉旨以知縣卽用欽此七月選授嘉定縣知縣經欽派王大臣騐故覆奏奉旨依議欽此八月十一日領憑遵例報捐同知銜十二月到省三年三月調署婁縣知縣四年二月飭赴嘉定縣本任在豫賑局報捐奬給花翎四年分海運案内保以同知直隸州在任補用七年五月二十八日奉旨依議欽此照例計扣應以光緒七年六月二十八日爲候補直隸州日期業經咨部註册在任候補嗣經調補吳江縣知縣經部覆准飭令到任續又調補元和縣知縣亦經部覆准於十年十月二十一日到元和縣調任六年分海運案内保俟補同知直隸州後以知府用十二年分大計保薦卓異各在案該員係由現任實缺知縣保舉直隸州知州在任候補之員例應歸於候補班内補用毋庸扣期滿甄别伏查該員勤政愛民爲守兼優以之請補太倉直隸州要缺知州洵堪勝任與例亦屬相符據署蘇州布政使田國俟等會詳請奏前來臣等往返函商意見相同合無仰懇天恩俯念員缺緊要人地實在相需准以在任候補直隸州知州元和縣知縣程其玨補授太倉直隸州知州寔於海疆要缺有裨如蒙俞允容俟接准部覆再行給咨送部引見至該員一切因公處分請毋庸核計亦無須查造叅罰謹合詞恭摺具陳伏乞皇上聖鑒訓示再所遺元和縣要缺知縣俟奉部文截缺後另行遴員請補合併聲明謹奏奉硃批吏部議奏欽此○○曾國荃片再已故直隸天津河間兵備道吳毓蘭前經江蘇揚州紳士以該故道功德在民禀懇由直隸督臣李鴻章等臚列政績於光緒九年二月奏請於揚州府城建立專祠欽奉恩旨允准嗣經咨准部覆以該故道專祠係由紳士自行捐建與奉旨特建者不同所請官爲致祭之處核與成案不符等因兹據揚州紳士公呈李鴻章以該故道駐防揚州當捻逆自山東潰圍南竄郡城震動該故道率隊迎剿生擒渠魁保障地方立功尤偉援案禀請列入祀典以伸報享等情經李鴻章轉咨核辦前來伏查曾著戰功大員身後奉旨建立專祠雖祠由紳民捐建向准官爲致祭原任甘肅甘凉道李鶴章直隸按察使丁壽昌於無錫天津等處奏奉諭旨建立專祠亦係紳民捐建俱准由地方官春秋致祭今該故道吳毓蘭建祠之案與李鶴章等事同一律合無仰懇天恩俯准將該故道吳毓蘭揚州專祠勅部列入祀典由地方官春秋致祭以順輿情而資觀感出自逾格鴻慈謹會同護理江蘇巡撫臣黄彭年附片陳請伏乞聖鑒訓示謹奏奉硃批着照所請禮部知道欽此○○曾國荃片再部定新章府廳州縣凡由俊秀監生出身各員無論捐納勞績現係候補均應一體考試等因兹據江寗藩司將寍屬應考各員陸續詳送考試前來經臣考試得試用前先知府石作楨同知銜遇缺儘先前補用知縣羅先覺候補知縣沈佺均列一等候補知州楊增芳五品銜試用知縣兼襲雲騎尉蕭仁暉五品銜儘先補用知縣成策逹候補知縣趙從鼎均取列二等以上七員照章准其補署差委除將未考各員續行調考外所有考試各員等第緣由謹會同護理江蘇巡撫臣黃彭年附片陳明伏乞聖鑒謹奏奉硃批吏部知道欽此○○太子少保兩江總督一等威毅伯臣曾國荃跪奏爲揀員借補安徽都司員缺恭摺仰祈聖鑒事竊皖南鎭標右營都司吳天才前經奏叅革職所遺員缺聲請扣留外補臣查是缺都司駐紥寍國府城管轄寍國旌德太平三縣地方山谷深邃土客叢雜巡防彈壓均關緊要且有訓練標兵經管糧餉之責非精明强幹熟悉地方情形之員實難勝任按照定章係陸路題補第四缺輪用儘先人員臣於通省標内逐加遴選謹查有副將銜儘先補用叅將健勇巴圖魯現者奇兵營遊擊鄒玉祥年四十五歲江蘇儀徵縣人由行伍投營隨剿洊保藍翎千總並加守備銜同治十二年經前督臣李宗羲飭發督中營收標候補旋奉飭知因前在陜甘大營隨剿出力於寍夏地方一律肅清案内奏保是年五月十七日奉上諭守備銜藍翎儘先千總鄒玉祥着免拔千總以守備補用並賞換花翎欽此光緒二年告假措資復投効新疆大營於克復輯懷各城案内奏保四年二月初四日奉上諭兩江督標補用守備鄒玉祥着免補守備以都司仍留原標儘先補用欽此五年於克復瑪納斯南城案内奏保是年七月初一日奉上諭兩江督標補用都司鄒玉祥着免補都司以遊擊仍留原標儘先補用並賞加副將銜賞給二品封典欽此六年於歴次剿辦竄擾陜西肅清案内奏保是年六月十一日奉上諭兩江督標補用遊擊鄒玉祥着免補遊擊以叅將仍留原標儘先補用並賞給健勇巴圖魯名號欽此十一年經伊犁將軍金順咨送仍回兩江督標候補十二年經臣委署奇兵營遊擊篆務該員年强力裕熟習營務現在奇兵營遊擊署任操防深資得力誠爲武職中不可多得之材且於該處地方情形極爲熟悉以之借補是缺都司洵堪勝任核與借補定章亦屬相符合無仰懇天恩俯念員缺緊要准以鄒玉祥借補皖南鎭標右營都司員缺實於營伍地方均有裨益如蒙俞允俟部覆至日再行給咨送部引見恭候欽定除飭取該員履歴及前在他省實無叅革朦保印結送部查該外謹會同候補三品京堂開缺安徽巡撫臣陳彞恭摺具陳伏乞皇上聖鑒謹奏奉硃批兵部議奏欽此○○奴才英廉跪奏爲循例揀補膳房拜唐阿差缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥速往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹景陵出有膳房拜唐阿一缺奴才揀選得閒散拜唐阿榮興堪以擬補又裕陵出有膳房拜唐阿一缺揀選得閒散拜唐阿雙盛堪以擬補又定東陵出有膳房拜唐阿一缺揀選得閒散拜唐阿得録堪以擬補俟○下之日奴才照例分咨户部内務府查照辦理謹循例恭摺聞伏乞皇上聖鑒謹奏奉硃批着照所請該衙門知道欽此○○卞寳第片再州縣爲親民之官職任甚重必須隨時查察獎勤懲惰以期吏治蒸蒸日上所有貪庸不職者臣昨已甄劾數員兹查上杭縣知縣孫楨前經該管知府以該員性耽安逸人地不宜禀請撤任去歲復回本任並不痛改前非力圖振作仍復諸事不理一味因循以致盜賊肆行賭塲徧地實屬疏懶性成難膺民社惟係進士出身文理尙優相應請旨將上杭縣知縣孫楨以教職歸部銓選所遺員缺應補應選容俟咨部照例辦理臣謹附片具奏伏乞聖鑒訓示謹奏奉硃批着照所請吏部知道欽此 
 
 

Page 12

 
 
[光緒十五年七月初八日京報全録]  
　　宫門抄○諭旨五道録前○發抄硃批五道○管理光禄寺崑奏爲請旨飭議摺○江督曾等奏懇恩准援案報銷摺○東撫張奏請獎勵摺○又奏請獎勵摺○又奏吳寳三歸直隸州知州補用片○七月初八日户部通政使詹事府廂白旗值日兵部引見三十一名○霍穆歡假滿請安○兆伯續假十五日○慶裕奏請開缺○兵部奏派彈壓之大臣派出英信明秀○召見軍機烏拉喜崇阿徐用儀崇禮德慶皇上明日卯初進宫至孝靜成皇后聖容前行禮畢還海○發抄吳大澂奏節交伏汎鄭州壩工防護平穏奉硃批知道了欽此○又請以通判崔惠均補祥河廳同知奉硃批吏部議奏欽此○又期滿銷假定期出省察工奉硃批知道了欽此○又附報沁黄兩河陡長奉硃批知道了欽此○又内閣中書慶全更正保案奉硃批吏部知道欽此○○經筵講官工部尙書管理光禄寺事務臣宗室崑岡等謹奏爲臣寺蒙古一等司員升途較隘謹擬援例借升滿洲題缺請旨飭議事竊查臣寺額設滿洲署正署丞典簿司庫凡十五缺惟署丞係不分滿洲蒙古按料分名次擬選又查臣寺例載大官珍饈滿署正二缺係題缺如遇缺出先將一等之滿洲署丞典簿司庫筆帖式擬定正陪出具考語吏部查核與例相符帶領引見録用等語是臣寺題選各缺均無蒙古專缺惟署丞由部擬選不分滿洲蒙古是以間有蒙古舉人選授是缺者迨至保列就察一等遇有署正題缺皆以蒙古署丞例無題升滿洲署正明文碍難保題又查吏部則例内開六部現任蒙古司員曾經保列京察准作一等者如遇滿洲應題及應行留題之缺准其與滿洲一等人員一體酌量揀選如將該員題補由該堂官奏明指名借題毋庸擬定正陪等語是六部之有蒙古專缺者會有借題之例今臣寺蒙古司員旣無專缺可升雖經保列京察一等亦無題升之階此項人員未免向隅合無仰懇聖恩准將臣寺蒙古一等司員比照六部蒙古一等司員之例遇有滿洲署正題缺與臣寺滿洲一等司員一體揀選題升後再經保列京察一等仍與滿洲人員一體調繁其並非一等人員仍不借升題缺以示限制如此量爲變通則臣寺蒙古司員稍資鼓勵與六部借缺定例亦不致兩歧可否飭下吏部酌核議奏之處出自聖主鴻慈爲此恭摺具陳伏乞皇上聖鑒謹奏奉旨已録○○兩江總督臣曾國荃江南織造臣嵩山跪奏爲前任織造辦解慶典要需動用工料銀兩合詞籲懇天恩仍准按照光緒九年定價核銷恭摺具陳仰祈聖鑒事竊臣嵩山接奉部咨議覆江南織造莊山奏前織造貴存辦解特派活計動用工料銀兩請仍按九年分市價報銷一案核與部中前次各奏案不符行令仍遵十年分减定絲價造報等因前來臣國荃並准臣嵩山咨同前由詳繹部文自係爲愼重度支力求撙節起見第查織務絲價向由浙江撫臣按照部章於每年新絲上市後查明報部其報銷定價若開工在新絲以前卽照上年市價造報如在新絲以後卽照是年絲價核算是報銷絲價之增減以新絲上市前後爲斷且江寗並非産絲之區應用料物均係遠赴外省採辦長途轉運較之蘇州尤爲遲遠購到新絲又必須照例摇染成熟方可適用是以每年傳辦活計一經奉准卽須豫爲購料俾得尅期興工依限辦解所需價值須於定購時按照市價支付於光緒九年江寍補辦八年運務等項均因開工在九年新絲以前仍照八年定價造銷奉部核准有案前織造貴存辦解此項活計因上關慶典要需經造辦處領到二成清單傳旨不准抽絲减料延誤日期旣未敢守價延誤更未敢拘泥删减奉文後卽將應用料物赶爲分投採購開工雖在十年四月而所需一切物料均於開工前一律購齊其時新絲尙未上市一應價值不能不按照九年市價付給故雖江寍購絲遠於蘇而是年寍蘇兩處同時奉辦二成活計獨江寗按單一律辦解先於蘇州全數解京所購絲斤先須摇染成熟若俟開工後再行分投採辦勢必停工待料非但不能赶於蘇州之前全數辦解必致曠日持久貽悞要工溯查光緒十三年八月部覆厘定絲斤價值摺内議將七八九年未銷之欵按照各該年奏准市價統减五厘經前江南織造廣英援案籲懇將江寍九年分未銷各案一併免其核减奏蒙恩旨允准嗣經廣英將貴存接辦未銷各欵代爲造報接奉部覆以撥欵開工果在九年自應遵旨一律准銷此案撥欵開工旣在十年四月卽應遵照奏定核减章程辦理等因臣等覆查前織造貴存承辦九年分奉傳活計開工雖在十年四月其時新絲尙未上市購辦料物又在開工以前所需價值按照九年市價付給係屬循照舊章辦理亦實商情使然並與光緖九年江寍補辦八年運務開工在新絲以前仍照八年定價造報經部准銷之案相符臣曾國荃近在同城見聞較確臣嵩山事未涉手更無所用其迥護合無仰懇天恩俯准將前織造貴存辦解慶典要需動用工料銀兩仍照光緒九年分定價核銷免其核减以示體恤出自逾格鴻施謹合詞恭摺具陳伏乞皇上聖鑒訓示謹奏奉硃批户部議奏欽此○○太子少保頭品頂戴山東巡撫臣張曜跪奏爲彚奏保獎堵築决口合龍及挑砌淤灘出力文武員弁繕具清單懇恩俯准照擬給獎以示鼓勵恭摺仰祈聖鑒事竊臣於光緒十二年八月二十九日曾將堵築河套圈何王莊王家圈徐家沙窩等處口門及挑砌姚家口以下淤灘工程估工請欵卽經分派文武員弁次第興辦業於光緒十二十三年間先後堵築合龍均經隨時奏報並將在工文武員弁銜名咨部在案伏查興辦大工實賴文武員弁齊心勞力奮勉從事用告成功兹河套圈等處决口堵築合龍經在工文武員弁晝夜搶辦履危蹈險竭力經營工程得以穏固實屬辛勤備至著有微勞至挑砌姚家口以下淤灘以備口門堵合後水歸正河得以暢流入海在工各員均知工程緊要胼手胝足赶辦無誤亦不無微勞足録當此河務需人大汎修防尤關緊要亟應照章酌給獎叙以昭激勸據河防局司道核明彚案請獎前來臣逐加覆核委係異常出力之員所有委派本籍人員係照山東河工官紳並用歴年成案辦理其有省分人員係遵奉光緒十一年十一月二十六日諭旨各省如有熟悉河務之員並着隨時分别奏咨辦理等因欽此欽遵調工委用均將銜名咨部有案謹繕清單恭呈御覽仰懇天恩俯准照擬給獎以示鼓勵出自鴻慈逾格除飭造文武員弁履歴册咨部曁武職自千總以下彚咨兵部核獎外謹恭摺具陳伏乞皇上聖鑒訓示謹奏奉硃批該部議奏單二件併發欽此○○太子少保頭品頂戴山東巡撫臣張曜跪奏爲彚保修培隄埝出力人員遵照定章分别異常尋常勞績繕具清單懇恩俯准照擬給獎以示鼓勵恭摺仰祈聖鑒事竊臣於光緒十二年八月二十九日曾將東省黄河南北兩岸大隄民埝應修叚落估工請欵卽准分派文武員弁分叚興修先後完竣業經恭摺奏報並將在工出力文武員弁銜名咨部立案臣復於光緖十三年二月二十八月奏請變通山東河工獎案章程議以監修隄埝三千六百弓准照異常勞績請獎文武各一人其餘仍照尋常勞績請獎於變通之中仍寓限制欽奉硃批着照所請該部知道欽此當經恭録轉行欽遵辦理在案兹據河防局司道核明分别異常尋常勞績請獎前來臣查此次增培黄河南北兩岸長隄大修兩岸民埝事同創始工叚綿長又在各工漫水之後取土爲難實賴在工員弁實心實力身雜勇夫之間時於風雨泥淖中往來奔走督率夯硪實屬辛勤備至著有微勞工竣騐明均能一律如式取有承修保固印結咨部當此大汎將臨隄防最關緊要亟應照章給予獎叙以昭激勸且優保人數定有限制臣酌加嚴核實無冒濫所有委派本籍人員係照山東河工官紳並因歴年成案辦理其有省分人員係遵奉光緒十一年十一月二十六日諭旨各省如有熟悉河務之員並着隨時分别奏咨辦理等因欽此欽遵調工委用均將銜名咨部有案謹繕清單恭呈御覽仰懇天恩俯准照擬給獎出自鴻慈逾格再採辦料物與堵口護隄工程相輔而成經手人員亦不無微勞足録謹擇尤附單列獎除飭造文武員弁履歴册咨部曁武職自千總以下彚咨兵部核獎外謹恭摺具奏伏乞皇上聖鑒訓示謹奏奉硃批該部議奏片一件單二件併發欽此○○張曜片再在任候補同右直隸州鄆城縣知縣吳寳三辦運河工料物尤爲出力經臣奏請開缺歸直隸州知州補用並賞加知府銜如蒙恩允所遺鄆城縣缺山東現有坐補人員擬請扣留外補謹附片陳明伏乞聖鑒謹奏奉硃批覽欽此 
 
