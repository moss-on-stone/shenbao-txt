# 1916 - 22 - 4915429

 

Page 1

 
 
   
 
 

Page 2

 
 
時評 
[意外（冷）]  
東京電稱此次謀剌大隈之案調取進行恐將及於意外云云鳴呼何今日意外事之多耶 
各國方聚和平之會而歐洲忽有大戰亘年餘而未了此意外事也民國僅僅四年忽有倡總統爲帝之說而國事因以大變此意外事也君主之局如箭在弦已有不得不發之勢而友邦勸告將軍獨立老僕陰謀紛紛以起此亦意外事也夫意外之事旣屢出而不已則今後之所謂意外者不久而皆將意内視之矣 
雖然意外云者疎忽自大之人有之也若平常之人測以平常之理固意内而非意外也 
[命令]  
　　一月二十日政事堂奉策令　喀爾喀和碩親王那彥圖著加給車臣親王名號此令 
　　又令祺誠武給予二等嘉禾章祺克坦祺克愼均給予三等嘉禾章此令 
　　又令沈瓛慶袁勵宸均給予四等嘉禾章此令 
　　又令任命陳宗蕃爲審計院審查决算委員會坐辦此令　　又令汪慶辰授爲陸軍輜重兵上校並加陸軍少將銜此令　　又令參政院奏秘書王經佐等勤勞卓著請予分别進官加秩等語王經佐凌文淵均進授爲少大夫常　璋加中大夫銜王運孚王永圻虞廷愷馬鳴謙均加少大夫銜此令 
　　又令參政院奏請將秘書王經佐進叙三等蔡璋進叙　等應照准此令 
　　又令全國水利局總裁金邦平奏請漿僉事嚴善坊技正楊豹　均叙四等應照准此令 
　　又令參謀本部奏請任命田之秀爲裏鄖鎭守使署參謀長景斌爲　遠陸軍混成旅參謀長孫　傳爲陸軍第七十四混成旅參謀良劉玉珂爲陸軍第三混成旅參謀長應照准此令 
　　又令陸軍部奏請以羅玉山調充陸軍第十五混成旅步兵北第一圑第一營營長泰錫五調充陸軍第十五旅步兵第一圑第二營營長應照准此令 
一月二十日政事堂奉申令内務財政兩部奏准文官高等懲戒委員會議决貴州巡按使龍建章呈劾都匡縣知事孫嗣奎辦理稅契違章浮收應受禠職並奪官處分等語孫嗣奎著准照所議即行禠職停叙實官以示懲儆餘如所擬辦理此令 
　　又令内務財政兩部奏准文官高等懲戒委員會議决新疆巡按使楊增新電劾卸任烏什縣知事許煕霖浮收草折銀兩應受禠職並奪官處分等語許熙霖著准照所議即行禠職停叙實官所犯涉及刑事範圍並提交法庭訊以示懲儆此令 
[專電]  
　　北京電　亞細亞報載接邊報滇� 
軍韓太宗率混成一圑又兩營侵入川邊川兵退紥安邊鎭距叙州九十里添兵協防曹軍前隊抵渝大隊在途　　北京電　川滇交界燕子坡一帶確有戰事 
　　北京電　外報載貴州鎭遠道尹林炳華無蹤聞林素爲徐東海錢右丞所器重昨電詢統率處　　北京電　廣西以邊界不靖應解之欵電請暫緩已照准　北京電　外報載内尉瞿克明被捕經民視辨正與政治無涉　　北京電　日使昨向政府聲明靑木中將赴滬不過視察情形並無他項用意 
　　北京電　政府通電各省注意保護電線 
　　北京電　軍事文件元首親拆防 
洩 
　　北京電　前聞熊希齡將長審計院近又有臨時内閣總理之說　　北京電　調查吉長鐵路陸權兩參事昨回京 
[特約路透電]  
　　北京電　成都電稱四川邊界官兵因遇優勢之滇軍衆寡不敵略向後退但至今兩軍似� 
僅有小戰中政府財政顧問巴塞里氏已出京赴滬擬研究上海財政情形以便實行其幣制統一之計畫（二十一日） 
　　倫敦電　外部副大臣薜西爾今日在下議院答覆議員里斯氏之質問謂中國帝制堂未宣佈英政府未曾予朱邇典以承認之訓示此事正在籌議中云（十九日） 
[譯電]  
　　北京電　上年鹽稅餘欵三十七兆圓已交與中政府（二十一日） 
　　北京電　國務卿昨日開會議决在内蒙增設稅關並在經棚獨石橋多倫諾邇設稅關以便振興三埠商業（二十一日） 
　上海消息靑木中將已於昨日正午抵滬寓日本俱樂部 
戰電 
[英人路透電]  
　　羅馬電　今日下午盛傳奥孟談判業已决裂但未得確實消息惟聞孟皇現携眷來意已在途中故上說似頗可信（十九日） 
　　羅馬電　孟國總領事徵實奥孟和議决裂之消息戰事已復作（二十日） 
　　白林狄細電　孟首相已抵此間據稱奥國提出之議和條件已爲孟皇拒絶各陣地戰事今已復作孟皇父子仍在孟境督戰（二十日） 
　　倫敦電　巴黎來電稱孟皇與兵及外交圑已在聖奇哇凡里登舟赴意國（十九日） 
　　白林狄細電　孟皇后率其數女抵此轉赴羅馬孟皇在斯庫台里統率兵士以阻奥軍之進行（二十日） 
　　巴黎電　孟皇謂如孟軍不能取勝必須退出孟境則願協約國以軍力助其退出云（二十日） 
　　巴黎電　今晚公報謂里盎附近敵軍防舍一所爲砲火所毀蘇瓦松與萊姆間法軍戰壕之砲大損克拉盎勒西面敵軍防禦工程德飛機兩架星期二日夜間以炸彈四枚擲擊南錫法飛機一隊即升空以炸彈二十呈枚擲擊美的及亞拉維勒損屋數所（十九日） 
　　巴黎電　今日下午公報謂前敵有小戰利於法軍德飛機一架被拘（二十日） 
　　彼得格勒電　今日公報謂高加索俄軍强襲沿七十英里陣線上之米萊漢特北面土軍固防之陣地土軍紛亂向歐士魯姆設防之平原退走土兵數隊幾全被殲（十九日） 
倫敦電　每日郵報薩洛尼加訪員電稱敵軍態度忽然大變邊界所駐布軍及德奥軍現有一部分向北退走（二十日） 
　　倫敦電　海格將軍公報云十七日英飛機十六架攻擊亞爾白爾東北勒斯敵軍軍需庫加以毀傷日間天家戰事共十九起敵墜落五機英喪失兩機十八日敵軍在佛里柯爾南面轟炸地雷兩具無甚損傷十九日英軍砲擊數處敵壕頗得利晚間英兵若干襲里斯河北面戰壕俘獲敵兵數人敵軍在化漢沙倫附近砲壘及廣希東南英軍戰壕各炸地雷一枚無所損傷宇洛美萊斯及伊泊爾東面敵砲隊均頗活動英軍在佛勒蘭鄉附近擊落敵飛機一架（十九日） 
　　倫敦電　奥公報云成洛維資東面陣地之戰情因俄軍大隊屢次攻擊今已發展（十九日） 
　　羅馬電　今日意公報云敵軍砲擊細美戈與波戈兩處細美爾起火一次意軍砲擊斯特拉逹加爾杜尼索車站以報復之星期一夜敵軍進攻聖瑪利高原當爲意軍擊退敵兵陣亡三十人（十九日） 
　　倫敦電　陸軍副大臣丹倫特氏今日在下議院稱就調查所及德軍死傷之數至年底爲止共陣亡五十八萬八千九百八十六人病死二萬四千零八十人傷一百五十六萬六千五百四十九人迷失三十五萬六千一百五十三人（二十日） 
　　亞姆斯特丹電　德公報云聯軍飛機以炸彈轟擊美的鎭（十九日） 
　　亞姆斯特丹電　里虚電稱德皇與布皇昨會於里虚互致祝詞後即登城閱軍德皇以上將軍指揮杖贈與布皇布皇亦以步軍總指揮銜贈與德皇德皇侍臣爲法次漢將軍麥剛森將軍及海軍上將一人與陸軍上級軍官數人而隨布皇者則爲波里斯與塞里爾兩親王及布首相等（十九日） 
　　倫敦電英商船瑪里爾號（六四四三噸）已被沉水夫遇救（十九日） 
　　彼得格勒電　德黑蘭電稱波斯皇之專使已至加士温以上鑲鑽石多枚之波斯皇肖像贈與俄軍司令並以寶星分贈俄營各軍官（十九日） 
　　倫敦電英海軍部稱英國一濳艇在荷蘭海岸外擱淺英驅逐艦一艘已救出該濳艘軍官水兵若干餘者則由荷蘭軍艦載往荷蘭（二十日） 
　　倫敦電今日張伯倫在下議院宣稱愛爾梅將軍刻已行近克特查距僅七英里氣候已佳愛爾梅之軍昨晚已接近愛辛陣地尼克松將軍昨日已出發目下美索波台米亞軍隊由前印度參謀長萊克將軍統帶（二十日） 
　　倫敦電鲰度事務大臣張伯倫在下議院稱台細方大戰之報告刻尚未曾接到再美索波台米亞英軍與波斯俄軍聯合作戰之消息亦無所聞云（十九日） 
　　倫敦電今日午後張伯倫在下議院稱美索波台米亞氣候惡劣軍隊未能前進（十九日） 
　　倫敦電下議院議員薩繆爾質問陸軍部可否將各方面英軍戰報逐日宣佈（二十日） 
　　倫敦電今日商部大臣任錫門在議院論及航業難題謂政府曾計論留用全國商船噸位一事但以此舉如果實行則噸位更將缺乏政府希望節用已有之噸位俾船隻得以照常營業近來運費大漲由於倐然留用多船装運南美硝酸鹽之故本國船隻旣缺不得不用中立國船隻於是運費遂昂目下國人當屏絶奢華品云（十九日） 
　　倫敦電路透電社奉命宣布昨日倫敦舉行協約國軍事會議擬接續計論前在巴黎開議之協力作戰辦法並擬討論關於海陸軍及經濟外交種種專門問題該會議議决各問題當然應守秘密惟最近一次之會議已證明協約國之戮力同心必能獲最後勝利云（二十日） 
　　倫敦電政府提出修正敵人貿易法之議案欲以特權給予商部俾可停止英國境内與敵往來之貿易（十九日） 
[東方通信社電（日本人組織）]  
　　北京電袁總統預定於陽曆二月初旬登極今復决定延期本日（二十一日）由外交次長曹汝霖至日本公使館公式訪問通告此意（二十一日） 
　　北京電總統府接到電報謂四川省叙州西南約百四十里之横江附近有雲南軍鄧太中（譯音）所率之混成一旅與在四川之北軍衝突交戰亘一晝夜北軍終以衆寡不敵向金沙江之北岸安邊退却（安邊在距叙川約九十里之西南方大關河與金沙江合流點一小鎭） 
　　東京電昨電所報日本軍艦秋津洲號由新嘉坡開向上海一節茲海軍省發表該艦並不寄航上海逕回佐世保軍港（二十一日） 
　　東京電俄國密海也魯大公今日午前十時五十分於殷殷皇禮炮與數十萬市民歡呼聲中由東京驛出發就婦國之途寺内總督安逹公使等陪侍至函根一宿後向京都進發（二十一日） 
　　東京電目下爲政界所注意之減債基金問題貴族院之反對者已有融和之傾向逆測内閣之危局已可免云（二十一日） 
　　東京電據裁判所方面人言大隈首相爆彈一案因調取進行影響恐將及於意外云（二十一日） 
要聞一 
[荆楚婦客譚（特别通信）]  
　　瀘變之紀略　北軍之狀况 
國體初更徼告警荆州鄰于川所得消息多有可採錄者 
當國體末决之前即聞滇中有不靖之象始猶以爲道� 
路傳聞也廼不十日而瀘州忽聞有變詢之當道者亦承認此說惟諉爲土匪而已瀘州去重慶約三四百里爲入滇之要道距滇界亦不三四百里據重慶友人函稱瀘之四境匪燄極張稍有家貲者縱不爲匪亦必掛名匪籍而後可以免禍適瀘有富室某某二人公正爲一鄉之望亦曾掛名匪籍聊以庇其身家而實非匪瀘人知官吏亦知之故不之罪也陳將軍入川挾北軍俱去北軍至瀘末久忽治二人以通匪之罪當地紳耆力請保釋北軍已允之僅謂押送成都候將軍訊詢後開釋紳耆遂又電懇將軍將軍亦允之詎意行至中途二人忽已臬首於是瀘人爲之大憤匪徒亦爲切齒而瀘亂遂見諸事實矣 
瀘亂方興滇警又復見告瀘去滇甚近旣如上述而川南之匪又極多匪之由來旣非迫於　寒亦非性之　　實由十數年來文化末修浸釀以至於此人人心中無不以匪爲榮方其耕牧之餘多親此爲一笙愉快生活 
 
 

Page 3

 
 
貧者樂之富者畏之今者亂事已成匪之聚者應者自衆姑不問其是否與滇中聯絡而蔓延之禍固� 
已人人憂之自亂始迄於今日爲時將近月餘不聞亂之已弭亦不聞亂之益熾蓋音信已梗窒矣當陳將軍入川時携有北軍若干抵川後曾將舊有川軍裁撤一部分迨瀘變癹生防邊平匪者又悉惟北軍是賴未被裁者因之愈不自安故記者始聞川中舊軍有不服調遣之說繼又聞陳將軍曾急電中央求救之說隨否固不可知然遙測局勢必甚危險唐繼堯贊成帝詞本爲各省之殿旣贊成矣復又電致中央探詢蔡鍔行蹤中央得此始向參院調查則悉久已請假赴日隨又電致日本駐使調查則已於某月日乘某公司輪往南洋羣島矣不數日間滇中反對之電至中央旋� 
今忽反復想必爲人所脅今特派軍五師來滇協助云云至所謂五師者其三則由陜其二則由川由川者多取道沙市州計曹錕一師張某一師曹師最先行張師聞將屯駐宜昌爲後殿近日沙市街中幾觸目皆兵記者東歸時於途中所見小輪之曳砲與子彈者不知凡幾各商輪所運者尚不在内第不知邊塞之馬能否涉渡崇山千鈞巨砲能否踰越　崎耳 
沙市於光復及二次革命俱未經兵革之險此時猝覩重兵已不免市虎之驚而兵士之在沙市者夜逹三鼓猶復往來市中且恒執途人而詢以花姑娘所在且擅入民家者積此種種故雖無大不法行爲而市人已覺豆痛偶有小小枝節警士又立如木雞不能爲地方排解商民因之亦頗不滿於警察記者行抵漢口旣登輪將解纜矣忽見一軍官導衣服垢胸懸白布者數百人蜂擁登舟初爲驚疑繼詢之始知江新招之兵士也操豫音髮蓬然間亦有衣履清潔而去髮者當初光復時記者曾目擊此種狀况人咸謂革命軍也今復覩此毛髮爲之悚然天不厭禍大難未已可哀矣 
[北京快信（靑）]  
　　前星期宮中突發生暗殺重案主要人係總統多年得力之某僕隨總統已將二十年近受黨人運動實行謀剌先付定洋五萬元手統炸彈已運入宮中某僕臨時膽怯要求同事帮助因此漏洩供出此案嫌疑者數人除袁乃寬次子外尚有總統之左右親臣日來捕獲者甚多聞某内史今（十七）午亦遭逮捕其同居之親戚林姓一併捕去尚有法部次長江庸之弟前一星期即失蹤日昨江次長赴步軍統領衙門探問聞亦在被捕之列矣熊秉三前日到京昨日入覲今日記者往謁談及時事熊云渠在常德一無聞知至長沙始知滇� 
事連日接總統電即在長沙將軍署擬有二電至滇勸蔡鍔始終未覆此次本不擬來京因連接政府急電不能不一來若久在長沙恐妄造黑白者發生他種謠言此次來京决不再入政界記者訽以政府仍將借重組織内閣之說確否熊云總統雖有此意余亦决不再爲馮婦矣聞熊君昨覲見時總統囑其再函蔡鍔速即取消獨立云 
遠生遺言 
[游美隨紀第十信（九）（在舊金山）]  
（十一月二十五日）（遠生） 
　　火車道中　一次幾飽殺　一次幾餓殺車船無别 
車中尚有一事足見此方人觀念之行别者剪票時剪票者老實不客氣寫一字條代置帽上此字條即客人所到之埠即時刻到埠時則即取去蓋有二用（一）彼以此爲記認則以後有上車者彼驗票不致重複（二）客人見其取去即知此站即爲所到之埠不致誤車簡便則極簡便矣然以此等挿標實首之法施之於客若在東方中國之人人日本之旦那樣必大怒矣吾雖履此土不及一週而可斷言此中人皆此等式也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌議對滇計畫之所聞]  
　　用兵與和解之兩說十八日上午八時公府内豐澤園臨時軍務處特開軍政大會議政事堂陸國務卿等均蒞會所議要政内有粤省龍將軍直隸朱巡按使及參政李鴻祥等滇籍大員現對於用兵雲南事宜有密要條陳電請裁奪大致皆主張消除兵戎和平解决之政策又川省陳將軍電請頒令迅速進兵並密陳滇軍近逼川邊設法防禦情形請示機宜與征滇應先衞川之政策等要電均提出會議並聞是日曾將用兵滇省政策第二期預行計畫案提出討論預定辦法與現在之軍事情勢是否相宜以便通令宣示進行此項對滇計畫中亦分數條其現待進行之一項聞爲同時分路進攻以分滇軍之兵力並隨地破其禦敵障碍之工程天然之幂壘等事 
　　計畫與傳說之相沿熊希齡參政抵京於十八日上午十時詣新華宮在抱膝軒晋見密詢要政甚久政事堂陸國務卿及參政梁士詒均與議聞爲預商宣慰雲南勸令蔡鍔等取消獨立之問題熊氏敷陳計畫甚爲詳盡日内尚須電召直隸朱巡按使來京參與此會議或由熊參政等赴津就商尚未大定因此提議北京政界中遂傳說滇中有將取消獨立之說並相尚沿傳會謂政府前曾接到張子貞劉祖武自他處轉來長電一道電碼多有錯落不明之處其中似有聲明滇中可望取消獨立之意惟尚有要求之條約語意亦不甚明瞭云云其實京滇電報久已不能張劉是否有電無從證明此之所謂取消獨立云云者不過爲目下對滇政策之一種計畫而事實之如何固尚非今日所可預言也　　期限與善後之理想十七日下午公府含和堂特開軍事會議討論縮期平滇政策與議者共十七人所議係前次所擬平滇期限預定六個月政府現以時局日益變遷對於此事意見以爲辦理過緩於外交地方上均有極大妨碍擬須設法縮期聞其中實有困難之要端九項經此次會議後已解决者五欵尚未解决者四欵仍須再行設法籌畫始能規定最後縮短之期限至期限議定後限内能否一一辦到尚未經當局議及惟理想上已預將限内平定後之善後辦法從事研究傳聞政府以叚芝泉將軍軍事經驗宏富對於用兵滇省之計畫頗多埀詢該將軍亦曾上陳意見書昨日（十九）公府又飭内史處封致一諮詢案於段將軍内容計分三項一滇事平定後之善後辦法二滇事平定後雲南軍隊之處置方法三滇事敉平後即議劃分軍區問題惟是叚氏蹤迹究在何所尚爲一般人疑問之點且今日而有此善後諮詢之傳說未免過早恐　僅爲北京官場之一段談資而已 
　　安慰與申諭之作用日内外間謠諑繁興有謂四川重慶貴州某地已附和雲南宣佈獨立者京中各級社會頗現一種驚恐疑慮之態度昨内務朱總長對於此事特入府覲見請將官中所得貴州四川近日之安　電報及各該省軍隊之服從命令種種詳細通電中外並請將各該省長官來電報告之原文一一登載公報蓋亦安慰人心之一種官様文意也日昨貴州龍建章巡扫使離任一事發表都人士疑慮之心愈以滋甚陸國務卿在懹仁堂談及此事謂各省軍民長官當此大局尚未穏定之時對於維持地方保護人民之責任實較平常尤重宜如何力示鎭静以爲人民表率若畏退托故請假旣未盡服官之責任且有負國家之倚任云云退出後即將此意通電各省表面上爲申諭各省官長各盡責務而實際上固與朱氏宣布官報同一用意也 
川邊與軍防之關係前四川都督毅威將軍胡景伊參政近有特任重要軍職之傳說茲悉基内容聞係政府疊接邊報及川省陳將軍等先後電陳雲南黨人計畫首在佔據川省近日滇� 
軍已進逼川境而省内黨人又在在有圖謀起事之虞陳將軍一人精力恐有未逮擬特派胡將軍事理成武將軍特派陳將軍督率北軍駐守川滇邊境又有謂擬特派胡充任川邊慰軍使兩說未悉孰是此外公府中對滇之軍事要案尚有多起而最重要者多有未能電傳之處須與曹總司令接洽商榷始能確定辦法聞政符曾特派統率辦事處李少澐少將出京直赴曹總司令駐紥處所面商關於中央議决之各要件並另有特交之軍事要圖一册其中緊要地點均用硃筆標出說明必須嚴防及應特别注重之理由即責成曹總司令審查參考 
[外交與帝制之前途]  
　　外交部之封陳　外交部日昨曾遞封事三件内容係關於最近之外交問題由該部擬定相當辦法者聞第一件爲滇事現在與將來之外交政策第二件爲國體上之外交近狀與將來對於承認問題之計畫第三件答覆某國公使質問貴州態狀之措詞當即硃筆批出封交該部查照聞對於一三兩件已經核准惟第二件尚以爲未能完妥須再特别愼重云　　日公使之照會　周自齊總長使日中止一節已紀昨報茲據北京英文日報云周上卿奉命使日恭祝日皇加冕忽經日政府照會展期啓程惟日使遲遲乃始照會外部殊堪研究聞照曾中有云日皇甚感中國政府派大使前往致賀惟請稍緩行期又有未便接待等語查周上卿已定行期各種禮儀早已凖備又承駐京日使於星期六日設筵祖　乃遵至今日始有此照會出現殊屬出人意外惟願異日再有理由解釋或可稍釋　嫌又聞日政府不日再有照會來中國其中關係其爲重要云云 
　　起草會之茶話參政院遵令推舉之憲法起草員楊度曾　進王世　　淵等會訂本月二十日下午二時在參政院開茶話會一次據聞因日前入府晋見詢及起草憲法程序與預期召集立法院國民會議曁組織新内閣等法制事宜故開會討論政見諸委員對於憲法之起草已大略議定内容分爲七節業將七節之冠名及分節之理由繕呈鑒核一俟核奪後即按照所擬程次從事起草 
[密謀案發現後之公府戒備]  
　　北京最近發現之密謀案内容嚴密異常茲將此事 
發現後之公府外戒備情况略述如下公府護衞司令范樂田前日（十六日）午後三時奉諭令將内尉官（即上差）鞠克明押交執法營務處訊辦并令兵士至鞠某私宅（住内西華門北長 
街路北）從嚴查抄執法處長雷朝彥連赴公府謁見兩次均極秘密僅聞鞠某此次被捕係私拆某省密電所致或有别事亦未可知京師警察總監因此亦深念新華門一帶爲政軍界重要人物每日必經之路恐有反對之徒圖謀不軌暗行危害情事爰於該地特别注意除原派有之秘探及便衣巡警外又於長安街一帶地方加派警察偵探若干外稽查往來可疑之人另一消息云新華宮於近一兩日間門禁異常森嚴現每日府中各機關供職人員及公役等人進内時除照章由護衞司令處衞隊官弁查驗徽章執照外須由該官弁通電各該員供職處所分由各該處所派員接洽方准帶入以昭愼重聞其原因係爲内尉官鞠某有私拆要電之事並另有某項重要問題特令宮府護衞司令官嚴查門村以肅關防 
[征滇軍過宜狀况]  
　　上海泰晤士報載一月十二日宜昌通訊云近數日軍隊携砲及子彈抵此者絡繹不絶若輩來時有乘輪船者有乘小火輪者有乘小艇者抵此後當即易船開往上游蓋皆征滇軍也數日前聞過境之兵共有一萬三千人今據確實消息謂其總數約近三萬人上游因水淺仍不能駛行汽船江中之民船小艇均爲當道截留專供軍用宜昌境内諸均安静 
[雲南告警後之成都]  
　　雲南獨立以來四川以接壤之關係特嚴爲防範陳將軍一面飭北軍第四混成旅嚴長伍祥貞率該旅籌辦防堵一面宣布戒嚴其文略云雲南地方近有不靖消息本省接壤各境曁兩省往來衝要地方經本將軍分飭軍警嚴密籌備節節扼守自前滇即有警本省地方斷不致稍有疏虞惟當大局甫定之際値鄰封多事之秋謠諑紛紜易滋疑慮或有不肖之徒造謠生事無識之人爲其所惑反至自相驚擾急應加意防範以靖人心本將軍爲保國衞民維持地方秩序起見特依據戒嚴令第二條第一笙之規定於省垣曁城外十里以内自十二月三十日起宣告戒囂合行出示爲此示仰爾軍民人等一體知悉省會警察廳亦飭所屬略云此次之宣告戒嚴蓋因川省户口稠密五方雜處又値此冬防期間不得不愼重將事以防疏虞自係便利軍事及政治上一切進行曁圖謀地方之秩序安寗起見至於維持安寗本警察固有之責因時制且自應益加勤奮昨經召集各該署長詳爲討論密授機宜凡責任所在事項自當嚴率各官長警切實進行勿稍疏懈 
[滇警中之鄂人生活]  
　　鄂省因財政恐慌突弛米禁各紳商聞信皆極力反對湖北禁米出口始於前清宜統元年趙爾巽督鄂任内其時米價每石不過七千文左右嗣後連年漲跌不定總未能減至七千以内故禁口外年不廢邇來百物昂貴小民開門七件以食米爲最要上年自春至秋斗米千錢窮若食力之輩一家老幼數口欲求一飽恒不可得冬間湘米弛禁濟鄂價雖漸跌在上色尚須十千最次亦須七千他如木柴每擔亦千錢煤炭則因湖南近日不便運輸價値屢漲竟售至九百文一石較前數月幾增一倍至油鹽菜蔬無一不昂即以產魚著名之武昌上等適口之鮮魚恆售二百餘文一斤尤爲亘古所未有而燃燈之洋油刻亦繼續漲價每斤售錢百文加以銀價日貴充斥銅元缺乏商人以銀購進以錢賣出無不大受虧折此所以惟有羣趨於漲價之一途社會間因謀生困難度日維艱皆有長安居大不易之　遷往他處者日多其無法别謀生計流爲盜匪者亦不知凡幾故省垣附郭迭出大搶案而不止也現省紳因米榖弛禁特將民生困難各情陳訴於巡署請求維持聞段巡按以救濟之策端在維持金融查鈔票價落半由滇事之影響半由陰曆年關之將届現� 
貨不敷周轉日前中央曾頒明令市面如有不靈應由國家銀行通力救濟特飭財政廳長江漢道尹迅即會同官錢局督辦造幣廠長漢口中國交通二銀行長武漢兩商會總理妥籌維持辦法以濟市面而平物値至米榖出口則視湘省何時禁止鄂省即行停捐 
　　湖北起義軍陣傷者之恤金已經發放陣亡者之遺族恤金執照則經將軍咨送巡按轉發各該原籍知事分發其手續極爲繁雜現故兵遺族多在省垣不肯回籍具領欲求巡按逕行發給未知何故不能允許日來該遣族婦女老幼咸坐臥於巡署二門内外要求發給夜深猶不肯散狀殊可憫 
[鄂省最近之黨案]  
　　湖北拿獲黨人之事日有所聞昨又由鄂軍第一師四圑三營在漢川陽二縣交界之袁家堡地方破獲黨人機關搜出委任狀及手槍等證據捕得首要袁定邦一名係受前在監利縣搶掠鹽局及錢糧櫃之首領張子才委充營長之聞才刻已由該圑長訊明錄供詳報軍署核辦 
武漢總稽查處近派探前赴應城縣城破獲一機關捕得黨人尹奎元華玉龍陳福五吉定華四人到處提訊供不承認刻已押解軍法處訊辦 
軍法處於十四日鎗决二人並未宣布罪狀未知是何案犯大約係屬黨人故官廳不欲宣布其罪也 
楚望台軍械庫拿獲窺探軍儲之要犯解交軍法處訊辦刻已訊明此人係勸業場廣貨店高萬順店主之弟素患瘋疾發則舉動怪異現已查明並非黨人故即交保開釋 
[黨人紛起時之粤東防務]  
　　釐廠電綫之保護東江一帶日來風鶴驚傳人心浮動羅浮山等處有黨人勾結綠林揭竿竪旗聲言將有焚掠菉蘭釐廠等舉動該廠總辦梁元聞此風聲趕即詳禀財政廳請爲保護廳長據詳現已飭令該廠收存釐金隨收隨解勿令留滯并加派陸軍一連前往該廠駐守以資愼密至於軍事上所關之最切要者軍火與資財外首推交通故黨人對於各地電綫亦時有乘機奪取之冀望龍將軍因此昨日飭廣肇一帶防軍云茲據電局電稱德慶局三十日被竊該管電綫四十餘丈經修通等情查電報爲行軍命脈桿線又爲電報命脈平日已當重視臨時更屬要圖而德慶一路東至廣州西經南寗以逹雲南尤爲要中之最要稍有損阻貽害匪輕請電專飭肇羅一帶營縣加意保護以應時勢而利交通等情仰各督飭切實保護是爲至要 
　　省外各地之黨人　龍將軍因現有黨人暗設機關圖謀起事業在港澳地方滿佈偵探惟月來尚無何種緊要案件破獲現陸軍步兵第二圑長趙越以不入虎穴焉得虎子特於昨午禀請龍將軍親往香港偵察黨人舉動龍將軍准其所請着將探得肇亂情形隨時飛報來省又以惠州一帶黨人勢燄尚熾據電請添兵濟械以便分途追剿聞已派撥陸軍一營飭由龍副官督帶前往又派撥親軍兩小隊飭由刁隊長率帶前往兩員均經當道面授機宜飭即出發又派李鳳前赴桂省公幹此外古兜地方之黨人近亦愈集愈衆已蓋搭大棚廠數座高掛旗幟其旗計分兩種一係藍色靑天白日一係白布黑字上書民命社計袁軍第十三營譚等字様現在各處購買米糧甚多聞經現張統領探悉將合兵往擊以免滋蔓 
　　肇城機關之破獲　肇陽羅鎭守使李耀漢九號飛報當道略謂肇城内地現有黨人暗設機關經派翟統領親率所部前往圍捕當場拿獲黨人李菶黃範一等十名起出旗幟五面及槍枝子彈十一箱委任狀數十張訊據供稱直認謀亂不諱并稱原定計畫係欲運動肇城軍警於一月一晚開城接應使省城肇城同時舉事并掠兵艦上叩西江俾與滇軍首尾夾擊� 
等情幸悉數就獲又賴各將士用命破獲神速現已挪移墊欵先行賞給得力軍士以資奬勸請查照擈滅黨人章程續行給賞以勵有功云云肇城地當西江要衝爲軍事重要區域李鎭守使因陰曆年關在即冬防吃緊會同肇軍七八九等營統領翟江將肇城防務從新妥爲佈置并一面出示勸諭人民勿受黨人運動昨十一日午後偕同翟統領來省分謁軍巡兩將肇城防務情形面禀以紓　念　　省内建築之忙碌　龍將軍昨因防範黨人已在東門外蠄蜍崗建築碉樓一座工程尚未完竣茲據各處探報均謂黨人蠢蠢欲動大有進窺省垣之意查大東門貼近廣九鐵路其城基雉堞去年曾經毀拆現龍將軍因防務吃緊除將該處第二重城樓修復並派兵扼守外即午又僱工匠將大東門之第一重城基加築砲台一座其工程刻下甚爲忙碌又僱匠在正南街口用白砂磚建築砲台兩座俾與財政廳門首所設者勢成犄角至將軍行署在觀音山振武樓前建築橋以便直逹各署動工多日刻已築至署内二門之前此天橋係須横跨德宣街經由軍械總局後便而接續原有之天橋者旬日當可工竣巡按使署則設法擴充守衞現正飭庶務員召匠測繪擬將公署四面之圍牆加築甬道以備派兵梭巡復於署之四角各設望樓一座樓上派兵駐守而使署本有天橋一道直逹軍署現因有碍工程特將天橋暫爲拆缺一俟望樓建築妥當再行安配財政廳署因欵項金庫之關係地位亦居重要其照壁前經修之砲樓昨已工程告竣茲復派匠在該廳左便之木栅外建築砲樓二座位於栅之左右兩旁形如犄角現正在趕造中 
[景鎭磁業之現狀]  
　　景鎭磁業自去秋歐戰影響陡形頓挫洋莊各班大爲凋敝而國内南北各班尚無大損失至去冬恩關取消商人以習慣已久爭執兩月未能恢復離埠已遲面貨到地頭成本已加價難驟增已未能獲利矣 
磁商辦貨習慣每年約分三期自恩關之後四五月間爲第一期七八月間爲第二期十一十二月間爲第三期故鎭上磁業平時客商雖亦往來不息而要以此三期爲最旺今年平時固極冷淡即此三期中亦大不如往年其原因頗複雜也 
第一期爲恩關客商來復之時今恩關商貨離鎭已遲銷售不快故復來已逾常期且成本加重獲利不多因之改業者亦不少第二期雖稍稍發逹而較之往年相差亦遠甚至現在之第三期則更有江河日下之况矣 
論今年之商情前兩期銷數不多則此時期理應大增故初時各　户無不加工趕造不料謠言紛紛海上鄭使被害商人已皇皇不敢擴充購額繼以加增附稅新章實行運輸益爲困難蓋景鎭運磁一切釐稅向婦承　船户包完此次關稅旣加水脚仍舊以致下而蕪湖金陵上而湖口武穴因無力 
 
 

Page 7

 
 
添補新稅致遭阻留者甚多損失頗大往年船户装貨須運動牙行保　今則非最苦之船不肯營此冒險之生涯客商之經營双無起色不能加增運費以此磁業更加一重障礙矣 
今則自十二月起客路益滯連日雲南警耗傳來各班字號多有紛紛收回定單者此種危象影響尤鉅夫雲南雖有亂耗而各地尚稱安謐奈商人保守心富惟恐損失以致杯弓蛇影疑慮萬端業磁者固以目下爲最後之希望今則黑幕已開市面冷淡爲從來所未有國人方以振興國磁倡而磁業之墮落且不知所底矣 
[之江紀行金華（静眼通信）]  
　　金華之水流　義鳥之水經佛堂時與東陽江合流　佛堂舟楫終年可通經佛堂後復流西而至金華則武義諸水又來朝宗且西北通蘭溪之衢港故金華水路四逹運輸稱便前清劃爲府治良有以也江面頗闊而高低相去有逹至二三尺者居民截流築堰引其力以爲水碓大者可舉石杵七八個惜未諳傳動之法米白均聚於低地大水發時往往被浸不如水小時易利用也　　錢武肅王手植柏第七師範校向爲考棚舊址其後有柏兩株傳云武係武肅王手植今尚鬱森其一爲風力斜傾稍現婆之狀宋人錢端禮有文記其事當非虚搆考錢王至今幾閱千年朝號五易而茲柏乃巋然獨存如魯靈光亦足珍矣 
　　密印寺之塔記者遊歷所經吾浙諸羣縣中必有聳立之塔以爲一邑之鎭如海鹽平湖之塔工作堅實外觀亦甚雄壯然尚不及金華密印寺塔之壯麗塔爲密印寺舊有作於元時前代時爲修葺好如新角尖突起玲瓏盡致亦該邑建築物中之　　矣 
　　金錢幢之唐碑　吾浙文物稱盛然如西湖名勝歷史上著有聲譽而金石碑板均係近代所刋如北宋之表忠觀碑及六和塔之宋牒已如鳳毛麟角金華之金錢幢乃有唐碑雖多剥蝕而吉光片羽古色盎然亦吾浙中所希有者也 
　　第七師範學校校爲考棚舊址四壁及棟梁多用彩色之盡與常制異蓋洪楊之時曾爲李思賢所據充作王府飭工加繪故也校長王子忱君文學聲望爲全邑所推重余至其校前一夕適爲學生某開追悼會同學剪紙作綵摘葉爲匡莊嚴淡雅陳飾殊佳且均出於自動費約而事舉諸敎師及各生多製聯輓之意亦新頴王校長獨集成語於身分恰合該校新闢學校園又將設附屬小學以資敎生練習校長虚衷求進其前途大有希望也 
地方通信 
[鎭江]  
　　石村組織圑練鎭郡南鄉石村公民王皇甫等近見各處盜賊充斥發起組織保衞圑以資防範業已擬定簡章禀請知事核准日前招募圑勇三十名購備器械按夜分班梭巡 
　　敎會永租基地鎭江關監督兼交涉員袁君爲敎會租地事具詳省公署略謂美以美女佈　會永租鎭江基地現已查明仿内地辦法由縣在永租契内蓋印送交美領事給執懇請銷案 
[揚州]  
　　知事啓用新印縣知事周芷貞君現遵省飭特派員赴寗具領内務部頒到新鑄之江都縣銅質印信文爲江都縣印四字茲已領回定於日昨啓用並將舊印繳銷已出示通告各界居民知照矣 
　　鄉民請免繳租　東鄉三江營一帶地田畝今夏被水淹没全數失收各承種農民以無力包繳營租來城聯名具禀台營官地局懇請免租籽以卹農艱趙安國局長准調查情形核定　　械國反抗彈壓　灣頭壀虎橋口拉　人夫大半係淮北人民現因爭奪東口碼頭壽徐兩帮彼此糾衆械鬭該處冬防局董張某派勇彈壓某帮竟敢反抗張以其與地方治安有礙已聯同該處居民具禀縣署請示辦理矣 
[南京]  
　　查辦經徵員舞弊　江寗縣經徵員章祖釗舞弊浮收挪用公款爲齊巡按使查覺飭胡財廳長趕即派員密查嚴行究辦　　規復縣治問題　洞庭規復縣治一事迭經該處紳商學界先後條陳齊巡按使正擬委派蘇常殷道尹往勘情形覆候核奪昨適殷道尹來省齊使即飭返蘇迅往洞庭　勘一切待覆詳部　　旗民請廣工場　昨有旗籍公民清山以旗人專恃口糧爲生活永無發逹之希望特條陳齊使哀懇推廣工場俾可遴選八旗子弟學習工藝務使各有專業不以口糧爲事齊使准之頃已飭令旗民生計所所長錦山議復核奪矣 
　　籌商廣招暗探　淞滬警察廳徐廳長昨由滬來寗與省會王警廳長籌商擬將偵緝員弁一律取消改爲暗探營並派專員北上招募六百人充當暗探省滬蘇各派二百人專事嚴緝黨人議畢徐即返滬 
[杭州]  
　　檢查江北船之先聲　内河水警廳長頃據探報某江北船有受人雇用私運槍彈情事當以浙西一帶繁盛各鎭無不有是項船隻停泊若輩以船爲家朝東夕西停泊無定若不嚴加取締難免擾害治安現擬逐一編查使他船無從混入並擇一旅居最久者爲該帮甲長卽責在該帮甲長具保各船如有新來之江北船由甲長具報警所候派警檢查後取具保結方　停泊現正在核議辦法一俟議决即須實行 
　　法校同學志在考官浙江公立法校畢業同學以高等文官考試令所規定凡别科諸同學均在不得與試之列爰特邀集各同學於二十號假座馬坡巷母校開會討論徵求意見以備合詞請願茲聞是日到會同學計六十餘人當推胡君學海爲臨時主席其討論結果係由大衆備文請求公立法校校長周子豪君轉詳巡按使陳請修改文官高等考試令第三條所有三年别科畢業生准其一體與試並當場推定于寶廷王士傑徐英藻李珍等爲幹事孫承德朱甘霖陳崇光胡學海等爲起草員即以孫君爲起草主任 
[湖北]  
　　新委軍署戰員　軍署副官處公務繁多忙碌異常除奉差在外者現僅有王子南等四員不敷辦公頃聞王將軍委劉義德爲二等副官以資臂助　將軍署軍務課長張曉舫前經叚將軍電調赴奉因王將軍挽留佐理尚未啓行茲聞張氏又接電催當即交卸於十三日起程所遺軍務課長一席已委楊某承乏 
　　宜昌分設　運局　王將軍以輸送軍將軍械軍需武昌雖已設專局而入川者又須在宜昌設一分局庶易周轉故特飭武昌乙棧轉運局事務所總辦杜錫鈞趕行酌派妥員赴宜組織分局以俾上下靈通 
　　川江輪船沉没　宜昌川江瑞慶輪船公司之慶餘九一艘日前装運征滇軍隊由宜駛前往四川不意行至通嶺灘（婦州� 
屬）因水流浪急轉舵不靈致將該輪擊破沈入江心装載貨件略有損失并淹斃水手茶房數人 
　　長江輪船漲價　漢口之長江各輪向來票價最廉如三公司至上海統艙不過一元七八角其餘則一元二三角而已茲因公票局成立集議漲價現已分别等差一律實行茲特調查如下（招商局）江新江華爲頭等統艙票價四元二角其餘爲二等均三元六角（怡和）一律二等三元二角（太古）一律二等三元二角（大阪）四陽（襄陽南陽鳳岳陽）爲二等三元六角四大（大貞大福大吉大利）爲三等均三元三角 
[安徽]  
　　警務處考選書記　皖省警務處已於一月一號成立其内部之組織均以警廳科長科員兼任以節經費惟公務較前紛忙必須添派書記數人以供繕寫昨朱處長特在敎練所畢業巡警中考選數人承乏不日即將揭曉 
[長沙]  
　　馬師長調　岳州　駐岳曹師長琨現已出發赴滇中央特調第� 
六師師長馬繼增率兵替駐以重上游防務查馬君向駐江西此次新由江西調來於六號抵岳後因有要務與湯將軍磋商進行特於十號下午五時乘恒安小輪來湘面謁湯君茲馬君公務已竣定於十二日下午六時乘原輪回岳矣 
　　湘陰縣擬開商埠　湘陰縣地據湘江首部將來長岳路告 
成輪軌交通水陸便利貿易可期發逹故該縣商會特擬開聞商埠以縣屬南大膳官洲現已淤成沃壤直接江濱市民櫛比而居且往來輪船運載大都在此装卸乃劃定爲開商埠之區域據情報由該縣知事李介春勘視後先在該處添設警察分所兼辦修築市街馬路等事一切經費由商會擔負該縣釐金局亦擬移往駐徵現已先在該處增設一等卡所以憑稽徵該處原住商民因聞將劃開商埠所有房屋自應改建新式以壯觀瞻深恐所租地皮將來官廳收回致遭拆遷損失特公推代表襲讓吾等五人晉省至各當道處禀請仍舊承租以便從事建築聞沈使以此事未據該縣詳報所請是否可行無從懸度當飭湘江道尹轉行該縣詳覆核奪雜評一 
[時勢與人心（默）]  
　　人心之愛和平與激烈天性使然乎實時勢造之也西史稱法之丹頓及羅伯士比氏初爲判事時循循稱長者著賢名及大革命起　睢　猛肝人肉而膏人血目不返顧是豈前後之判若兩人耶蓋當無事之時安居樂業各遵軌道而行故人人有保守和平之心迨破壤之機一啓則人心隨潮流而鼓　愈變愈烈馴至置軌道於不顧視炸彈手鎗爲常事此豈其性情之忽變亦險惡之時勢有以造成之也時勢旣造成此種人心而時勢益危我中國造此人心者已　今又届其時矣 
人心如此而造成此時勢者誰乎則籌安曾之機器也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[演說自動敎育之清理]  
　　寰球中國學生會於前晚請沈信卿君演說自動敎育略謂自動敎育非今日之新名北國行之已久中國人立身處世大抵皆受人指揮在被動之地位所謂自動者乃以自已之意旨而行自已之事業並能指軍他人之行動是也人生世界凡關於衣食住三者無不藉已之能力以生活亦莫不由自動而生成惟中國人倚翮性質幾成習昔晏子相　藉以謀食者三百家謀衣者五百家推至今日倚賴他人而得生活者比比皆是此不講自動敎育之獘病也余以爲自動敎育當注意家庭與學校必使其耐習勞苦運用心思至有窒滯之時乃示其方針譬之讀書必使其體會本意考察事物之作用爲最要猶行路然初必生疎後必有駕輕就熟之一日或謂任令兒童自由動作不幾成爲放任乎此不知自動精理之言也凡兒童自家庭以入學校當使其活潑不可拘束近聞各省大小學校已稍注重自動力之敎育如北京清華上海南洋中學等學生於末出校之前即敎其開會結社交友演說服役等事以養成將來在社會行事之方法大抵西國以多數受敎育之人而感化末受敎育之少數人中國則不然以少數感化多數其難易固不同也今試有人於此求人謀幹或問其欲謀何事則曰無論何事此語可謂痴人說夢天下豈有事事能爲尚欲求人介紹者乎其人即予以位置必不勝任近世以來若飛艇濳艇等無非藉科學理想以發明此種利器然科學進步莫不由自動敎育而生若無思想無自動力終身倚賴他人不知自立必不能發明新理而種種物質變化製造事業皆墨守成法必使飛艇不飛濳艇不濳得非永爲頑鈍之世界乎故今日之自動敎育與人類有極大關係大可富國强種小亦可利一已之生活吾國人不思進步徒學他人之末技竟日道常習故而不變欺人自欺恬不知恥此有志之十所當猛省者焉詞畢復由主席朱少屏君登壇致謝鞠躬而散 
[高等小學校長聯合會之日期地點]  
上海縣公署近奉滬海道尹公署飭開奉巡按使飭據省敎育行政會議議决組織高等小學校聯合會一案陳請施行前來查高等小學校爲國民學校兒童升進之階亦即爲中等學校生徒取材之地關係重要辦理尤須認眞而擔任此項敎務者其施行方法類多各自爲政以致生徒成績不能一致應先由各道察酌情形組織高等小學校長聯合會議利用年暑假期每年舉行一次或二次藉以交換知識爲同軌之進行合行飭仰各該道尹一體遵照辦理並轉飭各縣知事知照等因奉此茲定本年二月十四日舉行第一次會議以滬城銀河路也是園爲會埸各縣到會人數曁提議議案應由各該知事先期十日具報本署除將暫行規程詳請巡按使鑒核外合行飭仰該知事遵照辦理等因並發規程到縣昨沈知事已照刋規程飭發各學務委員曁縣立各高等小學校校長一體遵辦矣附錄滬海道屬高等小學校長聯合會議暫行規程第一條本會議奉省飭組織使各高等小學校校長聯合討論交換意見以謀全道敎育上同軌進行第二條會議由道尹主持第三條會議時期每年舉行二次於年暑假時行之會議時間以三日爲限但道尹認爲必要時得延長之第四條召集會議之高等小學校長以縣市鄉立者爲限第五條各校長赴會之旅費由本校經費中支給陳報縣知事各私立高等小學小學校校長亦得赴會但旅費須自備第六條會議開始赴會各校長應將該校辦理之狀况具報告書陳送道尹公署第七條道尹得派員於會議時出席討論但不加入可决之數第八條凡會議決定之事件辦法詳報道尹分别核定施行第九條會議事項及秩序另以規則定之第十條本規程詳請巡按使批准施行 
[省敎育會將開英文敎授講演說]  
　　年來江蘇省敎育會對於研究敎育之事業無不積極進行前年曾設各科敎授研究會已先後開會研究數次有益敎育實非淺鮮現聞該會附設之英文敎授研究會將利用寒假各校敎員薈集上海之時開會講演專講最新之英文敎授方法用華語講演以便聽者函請美國哥崙比亞大學師範科博士鄺君富灼南京國立高等師範英文敎員張君士一大同學院院長主任胡君敦復江蘇省敎育會幹事員現任商務印書館英語週刋社主任張君叔良江蘇省立第五中學敎務主任陸君殿揚及前中國公學敎員李君植藩數人擔任講演日期現尚未定容再探布 
[全國靑年會紀事]  
　　上海爲中國靑年而設之靑年會有二其一爲上海靑年會會員逹二千學生幾一千其事業之發逹早爲時人所習知其外更有所謂全國靑年會者則全國一百八十四靑年會之總機關隷其下者城市靑年會二十九學校靑年會一百五十五其事業之繁重非一城一市靑年會之所能及惟以其尚末建巨屋故時人不甚注意耳 
　　全國靑年會原名中華基督敎靑年會爲靑年會組合今改名中華基督敎靑年會全國協會會所在本埠崑山花園三號四有中西幹事二十五人中國人居其十西人居其十五總幹事王正廷寗波人美國耶魯大學畢業生副總幹事來會理賀嘉立皆美國人會之組織分八部書報部學生部學生布道圑講演部體育部文牘部宗敎部城市部事務部是也 
會中事業之重要首推講演部主任幹事余日章湖北人美國哈佛大學畢業生專講演敎育近在滬江蘇省敎育會及新舞臺等處講演敎育者也其外幹事四人饒伯森美國人專在各處演講科學如單軌火車及光學熱學等題凌道揚廣東人美國畢業生專講森林學畢德輝美國人專講衞生學近在滬杭等處講癆病預防法傳染病預防法等題諸幹事到處講演皆備有自製作儀器模型故聽者易於了解書報部編輯雜誌三種一進步一英文靑年一中文靑年其外單本甚多主其事者爲謝洪賚譯學界这前輩也 
全國百數十處之靑年會據去年之統計共二萬零二百餘人任用西幹事八十五人中國幹事一百人各地每年用欵有二十二萬八千餘元上海北京漢口蘇州成都等埠之靑年會均各自辦學校總計日校十處學生共一千二百餘人夜校二十處學生共三千一百餘人去年支出欵共三萬七千餘人亦云盛矣 
全國靑年會支出經費去年亦有六萬八千餘元鉅近又募集數萬元將在滬建築會所黎元洪伍廷芳唐紹儀聶其杰聶其煒鄭汝成譚幹臣馮國璋劉冠雄雍濤朱瑞虞洽卿等皆捐助巨欵者也 
[中華醫學會開會預誌]  
　　大陸報云中華醫學會定於二月六日起在滬開第一次常年大會會期定一星期之久按該會乃於去年二月間由中國醫學家組成其會員今已逹四百餘人多係歐美日本及中國著名醫學校之畢業生豫料此次開會後將增加新會員若干上海幹事部現正預備供張歡迎中國各省醫士内有著名外國醫士數員其已允到會者有北京協和醫學堂長柯美克君英使署醫官葛雷君美國洛克菲納君所派駐華籌辦醫學校專員葛林君及山東協和醫學堂之李爾君杭州醫院之梅思君上海衞生醫官史台萊君等現已規定會議程序其應行討論之問題有防病藥品醫科敎育醫科課本醫科出版品醫士程度及中國專賣藥品故開會之一星期内各員當甚忙碌而史台萊君葛林君伍連德君葛雷君及刁醫士等且將演說醫學心得　裨益大衆云 
[選舉工部局董事揭曉]  
　　　前昨兩日公共租界稅人選舉工部局舉値年董事昨晚揭曉結果如下藤材義朗（日）一○一六票裴安斯（英）一○○八票麥基（英）一○○八票李佳資（英）一○○七票江斯頓（英）一○○四票吉儕安斯基（俄）一○○三票古柏（英）一○○二票愛慈拉（英）九九三票滿列孟（美）九七一票史台法列曷史（德）三一票以上十人前九人應獲選 
[南匯災民攔入滬境續誌]  
　　南匯縣境災民聚衆鬧荒攔入上海縣境三林塘等處向喬姓等户强索錢米由該管地方警察第五分所派警彈壓戒勿滋事已略誌昨報茲經切實調查知是項災民共有四五百人攔入上邑境内實始於本月十九號是日扶老携幼向三林塘南鄉一帶殷富商家要求錢米經各家每名散給銅元幸末滋事午後二時許又至喬讓木家經喬散給銅元每名十枚各飢民末能滿意破門入内强肆滋擾由喬姓馳報第五分所該警佐王峻甫立派警察前往開導始行散去迨至二十日上午各飢民先後至三林鎭富户湯蘊齋張萊臣兩家要求周恤兩家各發給錢數十千文擁聚門首仍不肯退相持良久災民來者愈衆其數竟逹二三千人輒將張萊臣所開之萬興米店内存儲食米强自攫取分散雖經王警佐帶同警察親往彈壓竭力勸導無如各災民人多勢盛無理可喻且出言不遜王警佐見此情形衹得飛報上海縣公署請示一面就近先向駐紥楊思橋防軍告急請其派隊會同彈壓嚴戒災民不准騒擾迨沈知事禀請松滬講軍使署連夜派兵渡浦馳往彈壓各災民已於傍晚五時許散去現張萊臣已開明米店内一應損失赴縣具禀請爲履勘明晨各飢民又聚集五六百人至楊思橋紛紛擾擾要求給賑當經該處地方警察第五區派出所得悉除派警到鎭照料外立即禀明五區警署王警佐立率長警赴該鎭彈壓勸導一面飛禀上海縣沈知事請示辦理沈君得報立諭警察所主任景毓華委派行政科長陸雲蘭帶同警察偵探人等乘輪下鄉向各飢民再三開導並查明本縣境内被擾各情至昨午由三　　楊思橋經董穆湘瑤趙履福等詣上海縣公署拜會沈知事面告飢民鬧荒情形及種種善後事宜約二小時始行告别現聞該二鎭各商店尚末開市云 
現在各鄉民之稍堪自給者每將所有衣飾携赴典舖質錢暫存免被饑民蹂躪嗣典業中以質物者絡繹而至故即暫定新每人衹准質物洋一元銀鐲一對或一只亦質一元女子布衫褲裙每件衹質錢百文 
南滙縣境周浦鎭各舖如胡三新花行倪義昌米店及富户夏琴生天利貞張雪舟並顧泰和米店王公興　貨廠等因見饑民聯隊騒擾要求錢米當時各發銅元每人數十文至百文始免滋鬧上海縣公署昨出示諭云現據三林塘橋各經董報告南匯饑民竄入滋擾等語果係眞正饑民流離失所自應設法資遣飭令折回南匯就賑如係上海縣本地人民亦應候本知事設法維持不得恃衆　集致地方人民惶恐除分飭經董圖董督同捆業人等就地開導解散外合先出示曉諭仰諸色人等一體遵照倘有造謠生事或暴動搶刦意圖擾亂治安者此等舉動即係匪徒並非饑民應即照匪徒例從嚴懲辦凡爾居民愼勿誤干法紀切切特示 
[張江栅鬧荒别報]  
　　浦東南匯縣境張家栅災民鬧荒已屢誌前報茲又據目覩其事者投函本館摘錄如下一月十五號御界橋一帶飢民數百人至張姓吳姓各家索錢食飯是夜聚集秦家鎭議定往張江栅錢子蔭家遂於十六號晨望北而來沿途附和者甚多九下鐘時張江栅警局聞悉卽由巡長率同巡警八名及局差潘木生先往錢宅彈壓適錢子蔭在敎堂瞻禮局差潘木生到堂面晤告以飢民隊已將到宅如何設法錢囑令於末到宅時前往開導發給錢文以免滋事於是潘木生前行迓衆婉言曰錢家之錢在栅鎭店内汝等可東行到栅領取錢文不必入宅衆謂我等並不要錢特來繳屯田之價速請錢子蔭出來收銀其勢洶洶莫可阻止潘木生且勸且退已經到宅巡警皆竭力理導令勿湧入終不見聽巡警乃開鎗嚇令退後詎已擊中厲姓少年之頭　立時倒地衆飢民遂一湧而入巡警見勢不敵奪路逃奔被飢民追獲二警加以重傷綁之樹上又一警泅水 
逃命被飢民以長竹竿擊死河中是時衆飢民或搬出衣被等特付之一炬或擊毀門窗牆壁傢具什物或上登屋頂力肆推搗卒又縱火柴房燬去小屋一埭至下午一時許衆飢民擁至栅鎭各店驚惶立即闭市當由鎭保趙子蘭等向萬隆醬園取錢一百餘千發給衆人始各散去 
[劉總長電詢粤省情形]  
海軍總長劉冠雄君到滬後得悉粤省黨人活動防務吃緊已調艦協防惟現在省垣曁各要港如何情　形尚無確信聞已電致龍上將軍請即查復並謂復電請拍無線密電以免洩漏云 
[保護淞滬間之電線]  
　　上海電報局近因滇事發生淞滬電線爲中外交� 
通樞紐恐有鈎竊情事因特詳請交通部迅飭軍警一體保護茲將詳文批示及淞滬警廳長飭文錄下　　滬電局詳文竊查上海爲通商口岸電訊爲中外交通樞紐自滇警發生軍官各電尤關緊要此不獨滬局爲然即各據電線亦所關甚重查職局淞滬電線在上年九月十二月兩次被竊計有五千六百尺之多本年一月一日在屈家橋張華浜兩處又復被竊九千三百六十餘尺左右均經先後函請官廳嚴緝究辦在案惟迄今毫未捕獲一次以致匪膽愈張復有鈎竊之事長此以往若不嚴緝匪徒一二不足以寒匪膽而維電政爲此詳請鈞部飭下各官廳及各路駐防軍警嚴緝匪犯隨時保護以動交通 
　　交通部批示　據詳已悉查自滬至淞一帶電線爲中外交通樞紐且吳淞等處駐有軍隊軍電往來尤關重要若不設法防護殊不足以維電政而重交通據詳前情仰候咨行轉飭所屬軍警一體嚴密保護並緝拿此次竊線案犯務獲嚴懲以儆效尤仰即遵照 
　　警廳長飭文　淞滬徐警廳長昨日分飭所屬各區署文云爲飭知事奉江蘇巡按使眞電内開准統率辦事處陽電内開電報關係重要年來各省竊線之案層出不窮皆由查禁疏懈希嚴飭所屬加意保護認眞查防等因准此除電復外合亟電仰該廳長卽便轉飭所屬將電線經過處所切實認眞查防並將遵辦情形具報等因奉此除具報外合亟飭仰該署所即便遵照將電線經過處所切實保護認眞查防勿稍疏懈 
[查禁黨人傳播之印刷品]  
　淞滬警廳長徐君飭知屬所各區署所云奉东蘇巡按使飭開准内務部咨開准統率辦事處函開據報黨人在海外組織維持國體聯合會刷印會啓揑稱港澳華僑開會表决所列議案荒謬異常又刷印古伯荃維持民國意見書由日本垂局暗寄内地希圖煽惑等語應切實查禁以杜好謀除分行外相應函逹查照等因准此除分行並咨請交通部停止郵遞外相應咨請查照轉飭所屬一體嚴密查禁等因准此合亟飭行該廳長仰即遵照一體嚴密查禁此飭等因奉此合亟飭仰該署所遵照即便嚴密查禁母任傳播 
[研訊一羣强盜]  
盜匪胡德才李德才王友章張榮福王德勝樓正林丁懹寶張德生張得勝江玉生陳安白江九羅小楊子楊金標王子雨潘崑山馬大史大毛子胡明才丁阿三等二十人先後結黨在共公租界持械搶刦雲南路二百八十六號門牌王仲清所開之立盛又六百五十四號門牌徐靘芝所開之仁和長浜路一百二十一二號門牌夏金友所開之烟紙店三家及長浜路五十六七號門牌周國均麥根路三百七十四號門牌徐秀卿所開之米店兩家又北海路二百零八號門牌邶阿泰所開之晋成貴州路十二號門牌翁芝潮所開之永隆兩押店山東路三百十七號門牌賴　臣所開之土棧浙江路吳華堂所開之信孚烟膏店大沽路十三四號門牌陳永堂所開之恆康油酒烟紙店共計十户匿居英法兩租界經老閘捕房包探陸桂山偵知禀奉捕頭協同包探顧葆生及一百九十六號西探會同法捕房先後緝獲解經公共公堂訊押候定期併案訊辦在案前日午後捕房傳同各原告及一千人證將胡德才等盜匪二十名派中西包探督同荷鎗巡捕押解公堂由關讞員會同英領康君在樓下正式刑庭研鞫先由捕房刑事科代表牛門律師上堂譯訴案情並以該被告等在租界擾害閭閻破壤治安聲請訊究並向一號西探目考爾（譯音）及一百九十六號西探詰據禀明在捕房向各被告詰問口供並由各被告親自往行刦各地點各情繼又詰據老閘捕房繙譯王兆林供稱在捕房詰問各被告口供時由伊在旁錄取供單於詰問之前先几各被告誥誡所錄口供須呈公堂作證務各從實各被告均係自願供出並末用言誘騙亦無威逼情事且錄供之後復將口供向各被告宣讀講解然後再由各被告親自在供單簽字洋文供單係由我照所錄之華文繙譯云云又向七十二號華探陸桂山詰據供明在英法兩界將各被告先後拘獲情形又據二百二十七號西捕及華探王寶生相繼上堂禀明在英法交界之墳山路及在法租界西新橋等處拘獲被告張得勝江玉生情形　據二百二十七號西捕禀稱當時因聞警笛聲即與九百三十號華捕將被告張得勝拘獲該被即將手中之小洋數十角抛棄於地後經事主認明確係被刧原𧷢云云（即將小洋一包呈案）復由仁和烟紙店夥孫雲卿及長浜路五十六七號門牌米店主周國均上堂供明當時被刦情形至於各匪面貌因被刧時倉失措末能辨明不敢妄指訊至此因時已薄暮中西官宣佈退庭并諭被告一併還押候再復訊明確分别核辦 
[英商注意中國語言]  
　　本埠英商商會以寓華英商多不諳中國語方致與中國商業習慣諸多隔膜而商業遂不能日趨發逹故特於日前召集會議由英總領事主席且由某某數員演說經商中國不可不知其語言之理由是日與會者甚衆皆贊成組織學校敎授中國語言下月中旬即將開課 
[日本大製玻璃]  
　　上海泰晤士報云聞日本已聘比人四百人製造玻璃並廣購曹逹灰以充此用上海洋行多家所存此貨今均出清云 
[建校佔地之交涉]  
　　昨日（即二十一日）上海縣沈知事據法華鄉董事楊洪鈞及該圖地保張裕卿報告現有日本同文書院在該鄉建築校舍佔用路基若干報請交涉邊讓或償還地價等情沈知事得報後除詳報巡按使外並赴道尹公署面謁局交涉員請示辦理 
[火車碾斃鄉民]  
 
 

Page 11

 
 
　　昨日（二十一號）清晨八點一刻時滬之一號火車開至楓涇東首四十二號橋樑有一鄉民肩挑糞桶越過軌道不及避讓致被火車碾斃屍身截爲兩段該車抵滬後即告明車務總管　烈德君趕派偵探西順華前往該處資傳屍屬棺殮 
[財政廳派員催欵]  
　　江蘇財政廳長胡翔麟君近因政府需欵孔殷而各縣應解忙漕稅銀尚未一律解省殊屬延誤是以飭委胡静如君分赴所屬各縣嚴催解省胡委員已於前日來滬赴縣公署向沈知事面述一切聞胡君昨已離滬他往矣 
[護軍使署内部職員]  
　　松滬滬護軍使一缺本就上海松江兩鎭守使改組而成所有軍署内部辦事各職前經護軍使楊君就兩署舊有人員酌量支配藉資熟手現已呈奉中央批准飭部加發委任狀以重職守茲將各員職名列後　參謀長趙禪　參謀官張步印孫占元　副官長范毓靈副官呂夢符元殿沅張承祖　長齡　軍需課長馮汝玠軍需課員許人侯張開第　軍法課長王吉檀　軍法官鄧振淦張其昌惲福鈞王思賢符盎　軍醫官陳道華　秘書許祖衡金眞誠朱華年　監印委員楊春元　繙譯委員敖恩湛　譯員岳式沂温調元　差遣員劉桐田鶴年唐汝翼胡緒康調查員劉琪沈蔚章朱仕清書記員熊憲章謝浩 
[江湖醫生害人]  
　　法新租界寳康里住户某姓至法捕房報稱貼鄰夏天　家使女身死不明請爲查究捕頭飭傳夏夫婦至法公堂訊問夏供使女年已十九歲私與外人通姦以致懹孕商人得番後向之盤問直認不諱並欲將胎打下商人夫婦勸其至醫院從事該婢言一至醫院被人得知顏面攸關遂私招門前經過之江湖醫生打胎因此受傷迨至商人夫婦得知已不可救有同居之胡章氏可證夏妻張氏供詞相同章氏供該使女實被江湖醫生所誤並無别故聶讞員判令一併退去諭夏夫婦以後如與該醫生遇見即行扭案訊究 
[電車碾小孩]  
　　八齡小孩曹金全前日行經元芳跹被某電車撞倒碾傷頭部由七百八十四號華捕到來雇車載入捕房飭送同仁醫院醫治侯再核辦 
[水果行夥行兇]  
　　小販周松堯昨在天潼路某水果行批購水果與行某甲忽起衝突被甲用刀戳傷右腿血流不止迨八百四十號華捕到來甲已逸夫僅將行主某乙帶入捕房捕頭命將受傷人送院調治再行核辦 
[殘殺畜類]  
　　英美工部局衞生處西人前日與垃圾夫役沈渭陳阿林查見甘肅路四百零六號門牌堂熟人馮松生家之用人陸阿金用繩勒斃狸猫以甚殘殺畜類有違定章報捕將陸與馮松生一併拘入捕房並派包探查得馮等專令拾荒婦孺竊捕狸猫收買剥皮轉賣漁利復在馮處搜得死猫一只昨解公共公廨請究先由衞生處西人偕證沈渭昌等上堂證明前情繼由江北婦人韓董氏到堂證明曾將活猫賣於馮姓訊之被告供不承認會審員王肇之君商之英領康君判被告一併還押候下禮拜五再訊 
[洋商須另行起訴]  
　　英商代維生在公共公廨控告二十八保北十圖地保沈月堂不肯蓋戳等情昨由捕房將沈傳至公堂訊究原告延律師上堂代表聲訴前情訊之被告　延律師到堂辯稱該圖地保現由許瑞生接充中西官判令原告另再具禀起訴 
[要求復訊之效果]  
　　向在各客棧爲接客之張阿三陶金祥朱阿桂因被北蘇州路通濟等船局指控拆梢業經公共公廨訊明判張等各押西牢半年嗣因被告不服判决延穆安素律師禀准公堂迭經復訊候核在案前日又經兪代襄讞曾同英卓副領復訊即由穆律師與捕房代表牛門律師向兩造見證逐一盤詰良久聲請酌核中西官判被告各改押一月以儆 
[借據鑿鑿]  
　　印度人麥加生控劉慶狗借洋八十元不還昨由捕房將劉傳至公共公堂經中西官訊問原告印人投訴前情呈據求追訊之劉供此欵非伊所借堂上以借　係劉簽名未便推　判劉如數還洋 
[公廨弔閱賑目]  
　　怡羅公司遣華人代表至法公堂控稱大包頭　旺福經租黃包車由金文明擔保虧欠租洋三百十九元内除去黃包車夫罷市不能出租外凈欠洋一百六十八元向索不付求向秦金兩人訊追秦供照民人核算衹欠洋八百八十一角尚有工洋若干元未曾除去並無欠洋　百餘元之多求察讞員以兩造各執着秦金兩人各交二百元人洋並保出外由原告將洋文賑目譯成華文呈案察閱候斷 
[繫鈴解鈴]  
　　戎静安前至法公堂控稱有火油相若干只售於唐三泰洋鐵店其價除收過外結欠洋五十餘元向索不付求追等情經中西官准詞飭傳訊追昨日戎投稱此事已經人相勸在外理明請求核示判將案註銷 
[房租遂無着落]  
　　房東李和仁前至法公堂控稱房客高流芝虧欠租洋五十四元私自遷避家中並無什物可抵尋見後向索不還請求訊追判高交保限繳迄仍挺押不理李又求追高供無力措置求宥判押滿十四天了案 
[被訴人傳案交保]  
　　吳松鹿控曹占春不付票洋七百元又陸沈氏控陸硯雲無故被逐請追養贍費洋二千元又朱古農控唐伯漁不付票銀一千一百三十餘兩又顧潤生等同控陶時松王戴門余明元等不賠保險銀兩及俸金洋三百餘元又吳紫餘控任紫銘不付票洋五百元又沈學文控徐慶文不還貨洋四百七十元又蔡王氏控戴榮甫欠洋二百元昨由捕房將被告各人傳至公共公廨中西官諭令分别交保候訊 
[店夥私刋圖章]  
　　麗華銀樓主王理卿前日將其夥周筠鶴扭至四區警署控稱周私刋該店圖章代常熟益新書社向本埠中華圖書館擔保書籍洋二百餘元恐神貽累請爲究辦姜警正諭將周暫押聽候訊明核辦 
[舉目無親]  
　　台州男子楊高哥因來滬尋父不遇在南市三角街迷路由警查見帶至一分駐所問明年十六歲父名守卿係南貨業奉飭留候送廳安插 
[探警盤查行旅]  
　　前日下午有身穿裝之任壽華由南京搭火車來滬下車時王區探警見其衣服襤　形狀可疑將行李箱籠搜檢一過並無違禁物品閱其名片上印有函授學校校長字樣將任帶入警署聽候查核 
[偵探隊認眞巡緝]  
　　淞滬警廳偵緝隊長　世清隊員郝樹林傳明業等以現届陰曆年關防緝事宜更應注意業已議定於前晚起輪派隊士至各區署所認眞巡緝並令該隊士等到區後於勤務簿上蓋印戳記俾資查考 
[警察分駐所召領朱贓]  
　　淞滬警察一區二分駐所王警佐昨日出示云頃據本所第四崗守望巡警丁恩桐在舊校場地方查見黃包車一輛拉載物件無人隨車將該車及所儎各物帶所請核等情前來據此除將車夫訊明省釋外查該車所儎各件計棉被一牀帳子一頂木匣一只内有厨房應用之菜刀碗盞及磁瓶等件暫存本所以待認領合亟示仰該失主前來認領可也 
[偸竊路燈玻璃]  
　　淞滬警廳長徐君通傳各區署所云據閘北清道路燈管理員張恩蔭禀稱該管五區二分所境内路燈近日被竊玻璃一百數十塊請飭區傳諭崗警以務注意查察等情據此查此案先經本廳長查核該管理處上年十二月分報銷册内修配玻璃一項開至十六元之多殊爲詫異據稱前情除批示外合亟通傳仰各一體巡查 
[串竊煤觔續紀]  
寶興長煤行控張寶生戴阿興沈阿大等串竊煤觔四十餘噸已記昨報茲悉此案業經閘北偵緝隊查明有開老虎灶之穆三專收此項贓物已有二十餘噸之多穆已知風逃逸昨經姜警正將 
張等先行解送司法科二面飭探緝拿穆中到案再核辦 
[車夫串黨摸竊]  
　　黃包車夫陳小仔前日在浙江路串黨摸竊座客賈協卿袋内銷票洋八十元莊票銀二百六十兩賈即報告捕房派探將陳拘押昨解公共公廨經中西官質訊明晰判陳押西牢半年以儆 
[攫取首飾之懲治]  
　　匪徒徐桂生王阿開石根甫前日在山西略福州路等處攫取童陳氏蔣陳氏等金挖耳經七百零六號華捕與探夥王士卿等將徐等四人追獲昨晨併解公共公廨經兪代襄讞會同英卓副領事分别訊明判徐押西牢年半石押二年王從寬省釋　交原告領回 
[糾賭花會之爭端]  
　　無賴張益裕前日在新閘派克祥康里糾賭花會與婦人王李氏徐陶氏等爭執由捕查見詢悉原由將帶入捕房昨解公共公廨經中西官訊明判張押西牢三月賭具銷燬 
[搶匪監禁三年]  
　　匪徒方惠生前因糾黨在西門内夢花樓地方搶刧婦人林王氏金耳環一付迨嗚警到來將方拘獲贓物已被同黨接去當將方解送地方檢察廳訊辦在案茲悉此案已經預審明白起訴審判廳辯論終結昨由趙刑庭長會同鍾檢察官等開庭宣判命提王惠生至案判處三等有期徒刑監禁三年以儆 
[失愼受罰]  
　　大東門内東兪天順漆店失火已紀昨報茲番該管一區二分駐所王警佐業已飭警將店主兪季昌傳案訊係無心失火着令罰洋五元以儆 
[誌謝]  
　　吳明遠於陰曆十八日（星期六）假座笑舞台演戲一天昨贈入場劵四紙書　誌謝 
氣候報告 
[（上海徐家滙天文臺天氣測候報告）]  
　　已過者之報告　一月二十日反旋風續向日本進行　大陸　度行至揚子流域並向海濱前進　中國天晴而温　海中涼風均無定向　二十一日氣壓下降甚速風向東南及東南面吹氣候温而潮將雨　二十一日下午四時前二十四小時内上海氣候温度至高六七八至低四八二去年同時至高六四七至低三四九 
　　未來者之推測　二十一日下午四時三十分豫測北直隸灣有北面來之狂風黃海及東海有面北來之狂風繼低度而起天氣旋將轉冷 
雜評二 
[中國人之弱點（五）（訥）]  
　　中國人無自動精神之表現倫惰二字盡之矣凡百苟安互相依賴而事無一舉第就表面言之吾嘗遊　店則見夥伴據櫃嬉笑烟茗消遣弛解之狀　掬吾遊衙署則見執盈庭而堂院荒蕪不治吾遊高華之宅第則見僕婢滿前面門外汚穢堆積凡此皆足以代表我一國之現象者也　　垂絶之暮氣　漫於政治社會國家生機行且息滅尚望　能富强耶是故倫惰二字實我國人之死症也 
欲救此死症誠哉其自自　敎育始 
 
 

Page 12

 
 
   
 
 

Page 13

 
 
自由談 
游戲文章 
[帝問] [  利言]  
　　有望帝者居帝邱上自五帝以來萬數千䙫矣忽聞中華民國改爲中華帝國於是欣然就安民先生而告之曰先生亦賀僕乎安民曰何賀也望帝曰僕不敏嘗艷古來帝者之赫奕欲得帝號以自娛也久矣不幸未遇終困民籍今者國體改革易民爲帝民國旣改爲帝國則民國之民必改爲帝國之帝申言之凡我中華民國之人民皆爲中華帝國之人帝矣是故向之稱農民者今爲農帝而水耕火耨之中有瞻雲就日之觀焉向之稱商民者今爲商帝而牽車服賈之輩有負　垂裳之慶焉向之稱公民者今爲公帝向之稱選民者禽爲選帝地方之辦民圑者今可以稱帝圑矣學校之係民立者今可以稱帝立矣四萬萬國民變爲四萬萬國帝僕亦四萬萬分之一不居然帝乎先生不余之賀而誰賀耶安民聞之色然而駭啞然而笑曰有是哉子之夢也子以爲民國之人以民名則帝國之人即以帝名乎信如子言則黔桂等省有苗民亦可稱爲苗帝也江浙之間有惰民亦可稱爲惰帝也貧民習藝廠可改稱爲貧帝習藝廠也民事裁判所可改稱爲帝事裁判所也凡此皆正比例也若就反比例言則向稱民者俱升爲帝向稱帝者必降爲民於是昊天上帝變爲昊天上民吾恐迅雷風烈將裭子之魄矣無極大帝變無極大民吾恐靑龍偃月將加子之頸矣且子亦知爲帝之不如爲民乎有民田民地而無帝田帝地是民富而帝貧也有民脂民膏而無帝脂帝膏是民肥而帝瘠也有民政司民事長而無帝政司帝事長是民貴而帝賤也唐太宗身爲天子而名曰民民蓋深知爲帝之苦若曰吾願世世爲民也子何不思之甚耶望帝聞之嘿然氣沮嗒然色喪逡巡而退曰是區區者而不余畀余將上叩乎帝　三 
筆記 
[師水齋遊記] [  師水遺稿]  
黃海紀略（再續） 
穿一線天至蓮花峯記 
由觀止石旁拾級上如巴字三折經一線天者三度仙人橋橋頭石片鑱　轟　三小峯厚以尺計峯腰峯頭妙松黠綴惟服其奇莫名其狀人目爲蓬萊島亦恍惚形容之詞耳以上更繚曲往復洞裏乾坤本屬深窅而壶中日月忽現空明蓋自雲巢洞至此凡十三折折至頂乃文殊院也院寺甚庳陋面門前環列左獅右象風景不乏前爲文殊臺登臺四望左天都右蓮花硃砂落萬仞之下而院後緊倚玉屏夕陽欲下紫翠一色之峯之膚理似不勝指爪未乍刻姮娥東升携酒杯向臺前酹之雖天桂山宮嫏嬛福地何以加茲宿院中院境高寒披裘始適是日蓋霜降節也平明尋原路下三里許摹形繪相嗟訝不已回飯畢僧松靑前導經蓮花溝鳥摩猿接懸崖欲墜然兒曹猛進至險而不知其爲險也三里許院來禮物客小僧呼松靑返余與濟痷飮蓮花石壁間欲登峰濟庵苦無導余曰不須導囑珙琯尋徑其徑當雲梯之頂雖有微級而絶壁陡削不可旁視级盡處有白沙甚溜前阻六尺高石疑路窮矣余擲杖掖琯兒上兒復曰有路余大喜與珙互掖上兩度懸梯五穿洞窟其險絶處有天設石欄無欄處有厅松貫石橫出遮蔽深谷便不至膽掉明有僧獨居峯厂觀共廢址兩壁插空或有雲來更無鳥度轉身西南凌空復上壁鐫天海厅觀四大字粘寸趾陟數十步則蓮花之絶頂矣天都雖稍下而意未肯降其餘俯沈海底都成蟻垤東則滄海茫茫西則匡廬隠隠齊雲九華南北拱峙余父子飮玉池水四望而呼吸之元氣渾淪萬里一瞬亦神矣哉余閱記錄登頂者有三吳宋吳龍翰明吳廷簡本朝吳詹 
泰今余父子飛身踵其跡興趣何減古人 
劇談 
[北京劇界拉雜紀] [  魂郎通信]  
　　鼎鼎大名之劉喜奎姑娘自客冬都奏技芳譽之隆一時無耦身價幾賀譚具勒而上之矣自鮮靈芝出登舞臺劉姑娘遂生一勁敵一般色狂兒之信仰心多轉移於鮮姑娘身上劉姑娘亦頗振作精神編演名劇爲抵制之策無奈京人士之心理多屬喜新厭故以故喜奎姑娘自今夏以來聲譽日減邇來遂敗於敵者之手脫離京中劇界而靈芝姑娘遂爲現時都門曲部中之新鮮品矣 
蓋呌天海上著名之短打武生也月前兪振庭由津約來都下分演於吉祥文明兩園連演白水灘四杰村惡虎村三岔口等戲其技藝固足當乾淨漂亮四字京中實鮮此種良好短打武生也無奈都下戲迷迷於兪楊之癖甚深蓋伶雖具此好身手雅不足當都人士一顧遂不能呌響於都門說者謂此間人士之不歡迎蓋伶猶之昔年楊伶小樓之不見賞於滬上蓋同一不懂戲也然就此種評論觀察之蓋今雖失敗以去亦可見與楊伶有同等之價値矣（未完） 
自由談之自由談[  利言]  
　　周制地官司徒主敎養萬民今之財政部但主出納而以敎之一字别立敎育部司之非古制也清初沿明制稱户部顧名思義猶庽養民之意財政部則專事理財無怪其日以聚歛爲事而國民生計有所不暇顧及者矣 
張楊園先生曰農桑之務用天之道　人之力興地之利最是至誠無僞百榖草木不用一分心力輒有一分成效失一時栽培即見一時荒落我不能欺彼彼亦不欺我却不似末世人情詐僞難處也數語可作淮南王招隠士讀可作劉孝標廣絶交論讀 
小說 
[神怪短篇召鬼術（英國柯南逹利原著）（三續）] [  新]  
　　其始吾尚自疑眼暈但見桌上有黃色燐光磨旋轉動至是乃人人見之而其光亦益明桌更躍躍跳動大似巨獅被摯蠢然思遁保羅曰吾人感覺之力誠尚非細今茲入異境矣言次光益明如晚霧照見保羅肥小之手仍撫桌上氣度儼然約翰曰今須念字母及焚符乎保羅曰不必吾另有簡偼之法則有一人問曰法將奈何其聲沉着言者誰耶瑪汶汝乎予曰否保羅曰此馬丹也約翰曰但此爲男子聲浪予曰密昔司台郎梅也則聞有人答曰否吾蓋借馬丹之口而言耳予曰然則馬丹何往無恙乎曰彼蓋與我易地而處居彼間甚樂予曰汝爲何人曰吾初亦與若劑相等今死矣即若劑將來亦不免於死故予仍可謂是汝劑朋友於是復聞門外有車輪聲及車夫爭錢聲已而漸遠漸寂而桌上黃光乃愈明而近台郎梅處尤瑩晶倍常予心中忽起杌擣覺吾劑竟與鬼爲兒戲母亦過於託大因曰吾劑之事得母太過乎不如罷休哈勃不可曰才起點耳何便驚恐當知有幾許之能力即當行幾許之事則聞有人接語曰外其聲沈着即爲前人約翰忽曰若爲鬼吾將試君一事其人曰試言之約翰曰汝試猜我囊中有幾辨士其人峻辭言曰吾今重來人世特欲與汝劑一講人生眞理初非來爲兒戲之事保羅曰此語甚當約翰亦謙謝曰此實吾過但君作鬼已幾年矣曰不計年吾劑爲鬼但知自適其適不若汝生人終日役役奔波約翰曰但君尊姓曰此汝何必知之約翰曰君居陰世樂乎曰甚樂約翰曰君居彼間亦有職業乎曰有之約翰曰可得聞乎曰陰陽爲道不同即告汝汝亦不解約翰曰略言之如何曰不過圖將來之進化耳約翰曰君此來亦甚樂乎曰倘於諸君有益者則吾甚樂曰然則君等所爲當爲善舉矣曰此無論陰陽皆同至是哈倍顧予曰如何今汝可無用其驚恐矣予至此覺興趣頓高因亦問曰君等久居幽冥亦有痛若乎曰痛若者不過軀壳耳若靈魂則無之予白君在幽冥舊時故友亦能相遇乎曰間能遇之予曰何謂問能曰必平常眞眞友誼厚者乃能之予曰然則夫婦如何曰亦必眞有愛情者乃可蓋今之所存魂靈也故亦必魂靈上之愛可得不漫予曰吾劑今茲之舉亦合理乎曰倘用之正者何不合理予曰何謂不正曰彼如何爲兒戲或竟藉以歛錢即曰不正予曰不正亦有害乎曰　能生魔灾　往往由是而起譬如召得邪鬼則退之難矣用是以傷其身家者往往有之方至此陡寂伹見黃光在桌面轉動不已（未完） 
 
 
 

Page 14

 
 
   
 
