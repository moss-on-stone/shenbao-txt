# 1911 - 211 - 4913826

 

Page 1

 
 
   
 
 

Page 2

 
 
上諭 
　　閏六月初十日内閣奉 
上諭江寗勸業道員缺着李哲濬補授欽此 
上諭瑞澂奏舉劾屬員請分别勸懲一摺湖北荆州府知府斌俊署漢陽縣知縣張振聲調署蘄州知州利川署蘄州孝感縣知縣郭毓璋大冶縣知縣賴汝驥調署恩施縣知縣來鳳縣知縣田應璜調署安陸縣知縣補用直隸州知州吳本義旣據該督臚陳政績均着傳旨嘉奬署蘄州知州補用直隸州知州李祖蔭深居簡出百務廢弛聽信相役擱置重案署廣濟縣知縣試用知縣周育縱容差役遇事索詐縱匪殃民均着即行革職永不叙用前署襄陽縣知 
縣分缺間知縣徐久緒藉案苛罰違例病民前充宜昌警務長補用知縣張遇辰嗜酒冶遊毫無顧忌前充釐捐局司事試用通判金墉卑汚苟賤行止不端前署沔陽州州判試用直隸州州同羅時清擅受民詞縱丁訛詐前署長樂縣灣潭縣丞試用州判彭康壽諱盜不報前充漢口偵探隊長試用州吏目汪如蓮得規庇匪均着即行革職汪如蓮庇匪事發聞風逃逸情節較重並著飭拿歸案審辦該部知道欽此監國攝政王鈐章奕劻假那桐徐世昌署名 
宫門抄初十日召見内閣總協理大臣 
論說 
[盧斯福論白種衰亡之兆（選）]  
美國前大統領盧斯福氏比著一書頗論。歐美人口事其言曰。余讀比祿氏（比祿澳洲人爲有名之著述家）人種衰亡論未嘗不廢書而嘆也曰嗟乎。白人日以文明自豪於世界。而究其文明之所得。則自殘同類而已。夫人口日减之現象。初惟法蘭西有之。此因盡人所同知者。及比祿書出。則澳洲如是。英本國如是。坎拿大亦如是。寗獨澳洲英坎拿大。以余所見。吾美亦何莫不然。故比氏之書。苟有愛國之至性。以民胞物與爲懷者眞不可不讀。蓋欲研究此問題。舍比氏。書實未多見。而此事所關又非細故也。比氏論。英法諸地人口。所以日减之故。純由婦人避孕。指爲文明之大惡。其於吾美亦頗有論列。惜不能詳。此蓋比氏所知未深耳。若試爲之精心比較。則美國出産率之銳减。已次法而同於英。夫出産率减。則人種必日衰微。不預爲之防。不久遂歸絶。滅此眞奇禍大變未容輕視者也。據比祿所言。法國避孕之俗。始於五。六十年前。直至今日。未之或改。故法人種十年以來。日惟加少。幸而有意大利人德意志人移居其國。以是見於統計表者。猶能保其常率。否則江河日下之勢。益有不可問者。用英語之國民。恒謂法國今日之地位。勢難持久。言之以爲愉快。豈意彼輩已蹈法國之覆轍。竟不自知。而日以笑人。其危險寗可思議耶。且也英語國民之。 
 
 
 

Page 3

 
 
出産率其。銳减之數視。法爲尤甚更。有最可悲可怪之事則。此種現象於元。氣充溢之地。亦往往見之是也。夫出産率之被限制。其最大之原因則生計困難也。惟生計困難。故曠夫怨女。在所不免。縱令授室成家。而以不能兼養。故遂相率而爲避孕。即不盡避。所舉子女。亦復有限。今歐洲大陸諸國。有所。謂一兒制二兒制者。蓋純爲生計上之關係也故此種惡風。多見於商工衝繁之區。或發達極盛之國。而殖民地與夫後進諸邦謀食非艱。不應有此。然澳洲新西蘭等處之英人。則大反是。以新西蘭論。廣袤與英本國等。地味之豐饒。亦不少讓。其人數不過英國三十分之一。或四十分之一。來居此土者。其祖若父。太抵皆敢於冒險。長於企業之人。彼輩受此遺傳性。故所至之地。不問其爲制度也。爲産業也。咸能盡力以發揮其民主主義之精神。雖然獨至人口增加之比例。則遠不及其祖國。且漸次减少焉。澳洲亦然。僅以稀薄之人口散布於全洲之沿岸。自今以後。即有十倍。之人不患無容足之地。且土質膏腴。生活程度自易。乃今之澳洲。其人口旣已不多。又不能深入内地。闢草萊以事開拓。惟羣集於極狹隘之大都會。與歐洲諸國等。故其增加之比例。亦極遲遲。縱能維持現在之出産率。而今後百年斷無自達於二倍。若再繼續過去十年間之减率。則不及五十年。雖欲求今日之人數。恐亦有所不可得矣。夫亞細亞洲之人口歲歲繁殖。有加無已。以此相較。優劣之數。奚待蓍龜。故澳洲識時之士。咸以爲憂。其所大聲疾呼者。非故爲是悲痛之言以亂人心曲也。且夫國民的生涯。亦猶之個人的生涯耳。其在個人的生涯。則無論何人。凡自已不能利用之土地。而欲永久保持之勢。有所不許。國民的生涯亦然。無論如何人種。凡擁有一領土。非以開拓之居住之爲一條件。則其領土終必爲他人所有。此絶對的事實。絲毫不容假借者也。（未完） 
要件 
[魯撫孫寳琦奏陳建築膠沂鐵路籌辦内地捐抵借公債各情形摺]  
奏爲建築膠沂鐵路。欵鉅期迫。謹將派員測勘。并籌辦内地捐。抵借公債各情形。恭摺密陳。仰祈聖鑒事。竊自光緒二十四年曹州敎案議結。德人於膠濟北路外。兼索膠沂濟南路敷設權。是爲膠沂鐵路之緣起。次年復經德國使臣。照會總。理衙門。允作津鎭官路。三十三年秋間。臣奉使柏林接准外務部電開津鎭路約。已議有端倪。膠約所載各路。或包入幹路之内。或爲幹路之枝。均歸中國自辦。囑向德外部切商。將膠沂一段一併作　枝路當時往返籌商磋商再四。最後始許俟簽定正約。再行解决。嗣津鎭改爲津浦。另訂合同。遂由外務部商允德使。仍如前况臣。遠在歐西竊喜竟。有成局。迨奉旨。帮辦津浦路事復。准外務部咨送德使提議三端略謂膠沂一叚鐵路。似須斟酌。其與幹路接連之處。舍膠州而就高密。是否爲宜。並聲明建築之期。總須儘西歷一千九百一十五年正月初一日造成沿鐵路三十里内。允准德商開挖煤斤之權。仍舊施行不移各等語。本年正月。德使又續聲明五條。内有建設高密車站劃清膠沂礦權之請。由外部知照前來。臣於二月間。電調津浦鐵路南段提調候選同知勞之常來東。會督測繪員生。履勘膠沂路線。沿途報告分叚進行。又由沂州以西經過嶧縣。接勘至滕縣屬之臨城驛。俾與津浦幹路相接。閱時四月餘。計程六百餘里。估價在千萬以上。膠州諸城一帶路丁艱。險需費較巨。若改就高密起點。目前可省百餘萬。但須與德使議明。異日接通膠澳。接通烟濰。我均可隨時辦理。德人不得阻難。前經繪具圖表說略。咨請郵傳部。津浦大臣。派員覆勘在案。臣維膠沂路線。德使旣有限期之請。我若不及早興工。德人必又來干預。當此度支奇絀。明知郵傳部兼顧爲難。臣忝撫此邦。不得不盡心籌畫。查東膠兩關。向來征收子口稅。膠濟路載有貨捐專條。上年即咨呈外部。先行照商德使。議設火車捐。並在海關征子口稅。嗣准復到節略。以火車捐有礙路務。子口稅尙可籌商。當飭膠海關稅務司阿理文籌議據稱。稅關章程。領子口稅單與否。應聽商人自便。不能强迫與正稅同征。擬變通改辦内地捐。仍按値百抽二五之數。由海關於洋稅常稅外。分别代收。不在沿鐵路設卡。並將内河釐卡移設邊界。以便商貨運輸。臣復委派洋務局道員余則達。東海關道徐世光。會同東膠兩關稅務司。切實調查僉稱有利無害又經詢問烟台各領事。及華洋商董亦均承認納捐又派余則達等晤威海辦事大臣駱任廷商議。在威添設分關。由東海關兼轄俾歸畫一。（未完） 
專電 
[電一（北京）]  
片馬交涉未結政府頗不滿意於李經羲將以錫良替其任 
[電二（北京）]  
内閣今日（初十）會議更易南北洋大臣徐協理主張俟新官制發表後再定那協理不贊成待慶總理銷假續議解决 
[電三（北京）]  
 
 

Page 4

 
 
慶内閣擬出京避暑攝政王未允今日（初十）因天熱頭暈請假靜養 
[電四（北京）]  
攝政王面諭閣臣轉飭學務大臣將中面敎育會議决各案開單呈覽 
[電五（東京）]  
華盛頓電稱英美法美仲裁裁判條約均已於西八月三日在華盛頓白堊館（大統領官邸）調印於總統塔夫脫及其内閣之面前英美條約由駐美英使武來斯君及美國國務卿諾克斯君調印法美條約之一亦由諾克斯君調印又其一則調印於巴黎 
[電六（東京）]  
日本及奥法兩國暫行通商條約已於西八月三日在維也納調印 
緊要新聞一 
[俄人增廣滿洲軍備之密謀]  
俄政府近有電致阿穆爾總督及西比亞東部總督略謂滿洲　地馬賊横行東清鐵路沿線屢被刼掠而中國之軍隊毫不足恃不能𠞰匪且屢爲匪所敗故俄政府必須自行嚴防陸軍大臣蘇和不林氏視察遠東之後歸國提議增廣滿洲軍備擬於沿鐵路線内各地一律修築要塞如砲台營壘戰濠陷坑等類撥隊扼要而駐哈邊防軍司令官長之意見則以鋪張過大易啟人疑現可先於沿線陸續增築礮台以資鎭守免使鬍匪得以肆意横行其餘諸項預備可於臨時措置無虞不及故特電詢兩督意見如何辦理等語現該處官民已明目張胆宣告各界謂總督已電覆承認此舉之協合機宜不日即當實行從此可母庸再賴中國之保護云云嗚呼俄人藉口防匪肆行無忌我當道諸公亦有所聞否 
[片馬交涉緩决原因]  
　　嗚呼永遠租借片馬交涉久懸未决有謂外部與滇督相持不下者有謂外部將簡曹侍郎勘界後再定者議論紛紛不一昨據外務部某君言及片馬交涉將來必以永遠租借了之惟是鄒尙書有五日京兆之意不肯獨任其咎而慶邸亦擬於資政院開院時辭職退志甚。堅故亦不肯以此事受謗於全國現已與某國使臣密議准定永遠租借字樣一俟新尙書蒞任之後即行宣布故近日某國亦不以公文催促矣 
[路礦交小堂二難]  
英人之在蜀英人摩根從李文忠至中國若爲顧問官也者嗣摩請於文忠願以辦礦自効遂入蜀與蜀督綽哈布礦務大臣李徵庸立有草合同作爲中英合辦所謂合辦者即四川礦務局與摩根合辦也惟合同中附有條件云過若干時不辦則此合同作廢後經余蠻子之亂摩根去蜀而礦事亦廢自是以後蜀督與礦務大臣皆非舊人川人遂無復有知其事者然摩根則以爲合同限期之内實已施工如聘礦師勘礦地之類外部則以爲時期已過無復活之理迭次交涉歷有年所日前英使朱爾典照請外部付公斷其意以爲久懸不結殊非了局不如以公斷爲結束并云中國决不吃虧公斷處所或在外國或在中國均可聞外部已電川督王人文王諉之諮議局諮局以爲合同已廢無煩公斷業已决絶呈覆矣 
法人之在滇滇督李仲帥屢有密電致外部謂法人在滇經營路礦先有成言交通不便遲遲未辦自騰越路成後大有一日千里之勢現據法商隆興公司代表聲稱中國若不承認法人在滇省有開礦築路之持權須與英法訂立合同借款贖約以償利益之損失並補公司數年之虧耗當卽據理力爭磋商辦法該代表始而尙能就成範圍繼而迫於有所主使翻復前案肄意要求絶不肯放鬆一步而滇人聞風堅拒持之尤力不但無贖约之預備并無贖約之思想只知犧牲性命據理廢約羲待罪邊圻何敢强民就範以釀是非况與法人交涉其曲在彼現法代表函稱赴京與鈞部開正式談判卽當將此案原委及迭次辦理詳細情形電達鈞部以便交涉 
[甘肅西寗府幾釀大變]  
　　清茶會過陰會據西報載稱甘肅西寗府近有匪人結黨圖謀不軌並於街衢廣貼黄紙傳單滿紙邪說大似拳匪之口吻幸地方官察覺尙早拘獲羽黨一面向鄰境請兵保護得以遏止據諸匪供稱黨中已立有僞王製就旗幟希圖擇日起事今已拘獲僞王之弟兩人及羽黨多人諸匪大半皆入清茶會及過陰會清茶會茹 
 
 

Page 5

 
 
素奉神過陰會自稱能知陰間各事並能管理該處事務該省民智之不開於此可見一班 
[澈查滇省預算之虚糜]  
　　監理官乘機挑釁滇督李仲帥去歲曾爲預算案屢次有電到京措詞甚厲澤公已深惡之今年試辦宣統四年預算據雲南監理官奎余兩司員密函謂滇督此次所編預算其弊有三有應减而不减者有不應增而增者有舊無此欵而新增一名目者總此三項計糜款至一百六十餘萬之多監理官向之陳說其中利弊滇督尙負氣謂將奏參監理官等語顯係故意與部中爲難云云澤公閱函大怒已將原函交清理財政處總辦楊壽枬吳廷燮兩參議飭將滇省預算案澈底清查如有虚糜情事立即具呈說帖以便面奏請旨辦理 
[度支部議改官制誌聞]  
度支大臣澤公於初三日進署諭知各司處凡例行公事今日概不標畫即與兩侍郎曁承參磋商本部改訂官制事宜聞會議之結果員缺與烏布仍係分設所有舊設兩廳十司三庫一局三處除核捐收發兩處仍照舊設立外其餘均大加歸併擬將金銀庫劃歸大清銀行改爲國庫以謀國庫之統一顔料緞疋兩庫分别劃歸典禮院内務府而稅課筦榷兩司是否劃歸稅務鹽政兩處管理抑或將該兩處劃歸度部統理之處是日尙未議决 
[國家銀行之改革談]  
大清銀行已改中央銀行其經營事務旣不同則組織不能不異凡事之改革第一分清職務聞各科已將舊日總辦事處所辦之事接受清楚分配各科辦理非商人之存款葉監督擬令營業科退回存主以符所定營業方針儲蓄銀行與本行之界限已劃清其内面屋宇雖相通而外面所營之業已判分爲二此蓋從總辦張百納之計畫也 
[田際雲王鐘聲皆以賭博定讞]  
自瑞侍御賢奏參田際雲等十七人奉旨拿問後未幾而翰林院編修顧瑗陸軍部司員葉崇榘民政部六品警官黎宗嶽皆被譴勒令回籍都下洶洶以爲將成大獄及前月中新優王鐘聲又被逮於是論者以爲將藉演唱新戲羅織成罪蓋以田與王素相識王以能唱新戲名田曾請其唱新戲於天樂園故推想及此也現田王兩案己於初三日由法部併案奏結科罪甚輕非特與外人推想爲與貽榖案有關係者不符即於演唱新戲亦未着一語茲將各人判决彚錄於下老朱即朱仔莨又名朱榮昌依詐官有所求爲徒三年律徒短年係廢疾照律收贖應追贖銀二十兩王鐘聲即王希普依在家容留賭博徒一年例减一等處十等罰應追罰銀十五兩入官陳榮即陳子陶依例冐生監頂戴處十等罰例十等罰應追罰銀十五兩均俟交銀後或限滿後分别遞解回籍交地方官嚴加管束瑞星橋即瑞洸依誆騙財物滿一兩以上者工作個月律工作四個月係職官分咨除名免其工作仍交該旗嚴加管束翔九霄即田際雲朱韻笙謝寳筏喬稽氏即稽姓婦人又名稽宗華均依賭博之人各處十等罰例處十等罰追罰銀十五兩喬稽氏並驅逐回籍蕭得霖鮑莨笙卽鮑濙耿少臣即耿蠻仔又名耿覲汶老馬即馬漢臣又名馬學融均依不應爲而爲事理重者處入等罰律處八等罰追罰銀十兩鮑濙係職官交閣議處免其罰金李范氏先與果香齡在刑科一庭搆訟應與李雲階李厚田另案訊辦朱旭東劉樹楠小　馬榮李八等訊無不合與誤拿到案之蕭得彬蕭德森李憬槙並傳質到案之周楊氏周佑之等均免置議魏可斌卽餧不飽業已病故無庸置議老胡即臭狐獲日另結共計列名者二十七人應追罰金一百四十兩按王鐘聲案本與奏案無涉朱韵笙謝寳筏喬稽氏皆王案人物其所以與田案併結者因原參田際雲有勾結奸民以演唱新戲爲名希圖煽惑等語警廳疑奸民卽指王鐘聲而言正在搜查而浙江館長班之告發至故遂并案奏結也陳鎔亦非奏案中人爲魏可斌牽出補傳到案周楊氏爲田際雲妻母周佑之爲田際雲妻弟因田參案有虐死其妻行賄免騐情事飭傳對質蕭得彬蕭德森李憬偵則以涉於疑似誤行拘拿者也 
[中央敎育會第六次預備會詳紀]  
初四日午後四句鐘開敎育預備會首由會長請衆討論變通考試辦法案并謂有王會員亦提出此案可并討論陳寳泉謂二者有不同之處陸瑞清謂大略亦相同總之少去一次之考試多養學生一分之腦力變通爲是陳寳泉謂第十次考試可以免 
 
 

Page 6

 
 
畢業考試不可免惟小學重平時考畢業考或可免若中學以上則不行袁希濤謂王會員提議免覆試本員以爲覆試由於奬勵奬勵旣停覆試亦應停止畢業考須研究至畢業前之學期考試非停不可陸瑞清謂中學以上之覆試當停否則於學生生理上經濟上時間上俱有妨碍且學部中人員非各科皆備是覆試一層學部亦時有困難之事學部及提學使覆試唐案亦曾聲明停止將其試卷送交學部看其合格再給文憑亦無不可會長謂變通考試大略有三（一）覆試（二）最終學期考（三）平時考試明日卽依此討論祝震謂學部表册有種種難塡之處應改定而一覽表尤無謂陳寳泉謂表册藉以知各省學堂之情形不可廢棄顧棟臣謂學部之學務一覽表甚簡單因各處不善塡寫以致困難此物爲知全國學堂及學生數目而起愈簡單愈便但不可廢杜以燐謂學部不能藉此而知各省學務之眞象因經各地方學務公所提學使屢易其稿但求合格而不求其眞最好仍由學部認眞派人調查或較有益袁希濤謂應删煩就簡因統計上之關係甚多並謂一覽表須改分中央以上及高等以下兩項格式各處即易照塡會長謂此事無大討論可接議各省學務公所應開全省學務討論會案陳寳泉謂二年一次猶不濟事最最一年一次袁希濤謂此事關乎交通方便與否可由各省自行斟酌一年或二年均可鄒會員謂一年一次宜於年假前舉行以便謀第二年之學務雖交通不便亦無妨碍陳寳泉謂年假暑假是一問題吳鼎昌謂直隸每年二月初一開小學討論會六月初一日開中學以上討論會初甚龐雜現已有經騐日見進步各省宜仿辦可於大會討論袁希濤祝震歷叙江浙情形贊成吳說吳鼎昌謂開此會須議長議紳得人侯鴻鑑謂宜一年一次勸學所敎育會二項人員當一併規定於内陸瑞清謂此會宜於暑假中舉行尤須使人民爲原動會長問此案是否當由學部定爲法令吳鼎昌謂當定爲法令衆謂會期不必規定總以斟酌各省情形爲是吳鼎昌謂將來會中提出議案贊成人數不可不規定侯鴻鑑謂議題定須用提出贊成手續斷不可由議長編定陸爾奎謂不必用議長議紳即由學務公所人員與各堂長會議方有實效吳鼎昌謂議長議紳不可去因以通上下之情陸爾奎謂學務公所中人大半爲本地人黄炎培謂敎育會會長會員及各州縣學務專員宜一併加入曾有翼謂此會與敎育總會衝突有一不可有二黄炎培謂二者當相輔而行袁希濤亦謂二者不可混而爲一曾有翼反對之所論不甚明晰會長謂敎育總會爲討論學理之所學務討論會爲輔佐敎育行政之所不可因現在敎育總會之現象而混同之又謂此案想衆皆贊成可再討論單級敎員傳習所案并謂非設初級師範敎員何從而出如來不及可於師範内設講習所等語時已六句鐘遂宣告散會 
[京師近事]  
振貝子起用一事監國久有此意此次由英賀禮回國自當有所酬勞惟此時位置問題外間傳說不一茲聞梁崧牛有不願再回外部之意所遺外務部大臣一缺即爲振貝子未來之位置又聞總理外務部事務大臣一席將來振貝子頗有可望但此事須在慶邸辭退總理之後二說俟發表後自當知之 
世相國擬於資政院開會以前將總裁一席辭退决不欲與議員相見以故此次世相假滿乂續十日聞其續假之原因即爲自請辭退之地步一俟此次續假再滿後卽行專摺奏請開去資政院總裁要差内閣已深知其意仍擬設法挽留但世相之意甚堅恐挽留亦將無效 
魯撫孫寳琦日前電奏反對皇族内閣奉旨申斥後聞孫撫比即電致内閣謂反對皇族内閣實係一時痰悶所致以後自當安守職分不敢妄有陳說如朝廷加恩准其開缺或調往邊省責其効力贖罪實無任感激倉塲官制久議更變現已定議歸併於度部聞倉塲侍郎一缺决議裁撤另設倉丞一人各倉監督向例滿漢各一人現將監督名目更爲倉長及副長不分滿漢一律任用 
時評 
[惟有一法]  
交涉吃。緊惟有來往電商之一法。路欵無着惟有抵借洋債之一法。揮霍不暢。惟有追加預算之一法。調劑私人。惟有不除兼差之一法。 
[吾不解]  
中央敎育會員知軍國民敎育之需要。而斥打靶爲無用。吾不解興復海軍爲抵禦外侮。而所用戰艦。多購自外國。吾不解 
[歎息痛恨]  
海軍經費。預算至宣統七年需二萬二千五百三十萬金。使吾歎息痛恨於甲午之役。駐屯軍期滿。而首倡危辭以圖久佔。使我益歎息痛恨于某國。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省來年預算案終須裁减]  
度支部於月前電致撫院酌减宣統四年國家行政經費歲出預算一案經增中丞傳集各司道開會議廳參事科公同核議分别裁减辦法電復大部在案茲悉撫轅又於初七日接到度支部來電謂撫署員弁薪餉及統計處經費即照來電核編財政公所經費鹽務局卡經費巡費各釐釐經費旣屬爲難應改爲减一成至公費一項前經各省奏明暫照部定之數辦理茲經部定未便再有異議役食一項山東等省早經停支浙省未便獨異各司道分科額支多寡懸殊亟應核减以昭平允撫署幕職處額支及藩署管庫經費爲數亦屬過多前電均比照最繁省分核减已較他省爲鉅運署衞兵薪餉减餘之數尙與藩署防勇薪餉數相同足資防護甲商津貼各省所無以上各項應由本部仍照漾電裁减將來官制官規頒定仍可照新章辦理並無窒碍特電聞希飭遵本年試辦全國預算必期收支適合尙希協力維持實紉公誼云云聞增中丞接電後當飭各司道遵照矣 
[贛路電請舉債之眞相]  
贛省南　鐵路舉債一事日昨内閣電寄贛撫詳查一切情形已見昨報茲接贛友函示該路公司總理陳三立等致度支農工商郵傳三部原電照錄如下南潯鐵路已修成者八十里未修者尙有三十六里橋梁車站均未修齊現因款絀停工舊欠各款追索不已加以巿面銀根奇緊商號傾倒周轉實難若以款绌而停工則數載辛苦棄於一日立等擬以公司名義息借債款二百萬以償舊債而竣全功並不以路作抵其詳細辦注容俟函禀 
[新會城又演大閙捐局風潮]  
粤省新會城沙田捐一項歷來各鄉到沙田局完繳今年沙田委員徵突招人包承東甲各鄉由梁尉延包承各鄉均藉端抗繳捐項本月初三早梁某率局丁七人到泗冲某農家擄掠禾把農户鳴鑼抗拒將局丁五人拿解到縣適王令與趙參府往天河救圍未返某委員不收轉擁至自治籌辦處邀求免捐當時自治局員與劉簿廳毫無主見不能分斷農民百餘人多負担挑附和傍觀者千餘人一鬨而至爵芳巷包承沙捐局全行拆毁繼并拆毁花園巷沙田總局與南門城脚和濟酒捐公司左營守備鄺副城守陳聞警各率勇十餘名到塲彈壓將泗冲農民鍾李一一人拿解東樓衆怒益盛迫脅放人即擁至鄺守備住宅放火燒毁頭門幸勇丁救熄於是東門之沙捐分局戲捐局及附近屠捐局與邑紳梁國士住宅均被焚毁警兵到粱宅彈壓拿獲放火者一人衆又擁至巡警局警兵放槍擊斃四人傷者三四人一鬨遂散是時已夜半矣初四早縣令返城即親赴各處勘騐未知將來如何辦理一說是役之起釁因新會承辦沙捐學務所總董梁紳國士因加抽沙田與東甲鄉民互相衝突云 
[皖南莠民結黨拜盟之警告]  
皖南北近日大水情形小民蕩析離居困苦不堪言狀其莠者往往流而爲匪結黨拜盟無所不至茲悉皖南青陽縣近有不軌之徒結黨拜盟立會之日人數甚衆宰猪數頭設宴暢飲并給布票爲記闔邑轟傳人心惶惶代理縣事翁經歷不敢查究聞已由鄰縣貴池令詳省請示辦法太平縣境近亦有不法棍徒結會聯盟立有插香會龍邊會等名目攔路刦奪財物騷擾閭閻經縣令梁怡軒明府訪悉除諭巡警嚴密查拿外特出示曉諭被誘之人准其革面洗心不咎旣往倘仍結黨横行定即提案重懲 
[湘省實業界種種]  
磁業湘省醴陵磁業公司創辦已十餘年所製各種磁品行銷甚廣規模日漸擴充去歲龍硯仙觀察接充總理乃將該廠大加推廣添築窰廠工塲至數十椽並就省城添設支店曁事務所數處以便大舉開辦惟工廠旣加出品日多原有股本實屬不敷展布非續招股本不能靈敏活潑茲龍紳特通告各股東曁紳商學各界於日前就省城敎育總會内大開會議商定辦法並議讀招股本洋三十萬元凡股東有願入股者准其儘先收入否則即向外間續招以期利益均沾俟擬定簡明章程經衆議决後即行分别宣布云 
碾米湘省碾米公司係何紳佐清等集股開辦原議招股三萬金已就省城草潮門正街設立事務所並在南關外碧湘街購定房屋數椽以便拆卸起造建築公司繼因各米坊均全體贊成而又規模闊大工程機器動需巨款乃議續招股本二十萬兩茲更擬大加擴充再行續招股款銀二十萬兩共合成四十萬兩以五百兩爲一整股五十兩爲一分股五兩爲一零股刻已派人分赴湘潭常德各繁盛口岸分途招勸一面即飭工建築房屋先行開辦矣 
電燈湘省電燈公司開燈已近兩月原訂機器兩部係一千零八十 
 
 

Page 11

 
 
匹馬力能開燈一萬二千盞現在各處所設之燈已近六千盞定購者亦有二千餘盞轉瞬即將滿額不意開辦以來所招股欵仍不敷展布卽餘利亦不甚優渥推原其故係點燈各家多用電表而電表一項旣耗巨款又於公司最不合算因省城積習每至十鐘各家均一律息燈非若申漢各處之有夜巿者可比是以需本極鉅而餘利極薄茲該公司總理陳紳文瑋擬再行大加推廣續招股本洋三十萬元以便添購機器推廣燈額云 
分類新聞政界 
[巿民公社提議興修街道蘇州]  
　　蘇垣胥門内道養巿民公社日前開常會時提議以道前街多年並未大修陰溝多有淤塞街道亦有破壞高底不平之處必須設法修理業已飭匠勘估東自蘇府署起至西首歌薰橋止共須人工石料洋五百數十元現在公社内存有公欵洋四百元以之撥用尙少洋百數十元當時議定令在社各舖各繳常捐三個月（閏六七八三月）湊給應用旋經議决並公推社員四人分段監督各匠工作以免草率偷减等弊日昨已開工興修矣 
[剖陳揑名發電之手續蘇州]  
　　丹陽縣附生周燦桂以生平素不干預外事前日風聞有冒生之名電禀各憲情事意爲訛傳並未深究乃昨閱某報載有丹陽公電云丹陽陳令信任親屬挫辱學界輿論大譁乞持公論丹陽紳　學界周燦桂等四十五人公電生毫不知情大爲駭異因思旣冒名登報未必不冒名電禀前日訛傳不爲無因應請摘釋以免拖累等情禀經丹陽縣陳景韶大令通詳各憲矣 
[仁錢參議兩會合併已奉咨准杭州]  
　　浙撫增中丞札自治籌辦處文云准民政部咨開民治司案呈准浙江巡撫咨稱據自治籌辦處詳稱據仁和錢塘兩縣會商擬請將仁錢議事會及參事會合併設置並擬就兩縣城鎭鄉旣定自治區域爲縣自治選舉區等情詳請酌奪咨行核定見復呈因前來查該兩縣議事會及參事會合併設置並現定選舉區各節核與府廳州縣自治章程尙無不合應即照准相應咨行貴撫查照希即轉飭遵照可也等因到本撫院准此合行札飭札到該處即便查照並轉飭仁錢兩縣遵照 
[鄂督飭令趕辦水面警查湖北]  
　　莘帥以迭奉部咨催辦水面警查曾經飭道籌辦在案近因本年鄂屬多受水災水面賊匪尤多爲害不淺現擬將長江及襄河一帶砲船再添募巡警增加船隻合編爲水而警查隊派往沿江沿河一帶巡查以安商旅昨已札飭巡道王月莊觀察趕急籌辦云 
[皖員來鄂考查公債辦法湖北]  
　　安徽補用道徐謙之觀察奉該省撫憲派委來鄂考查公債辦法日昨到省當卽禀知督憲隨卽前往官錢局呈報公債處諮詢一切以便回皖仿辦 
軍界 
[鄂省軍官未來之恐慌湖北]  
　　部員到鄂校閱漸次告竣各級軍官有目不識丁而不能應考者有素無學術而不能應校者有口令不嫺而不善指揮者有品行卑汚而難資敎導者種種不稱厥職實繁有徒目部員軍諮處科長沈又郁等以軍官爲兵士之表率膺敎育之重任軍士之良否視軍官之優劣爲轉移鄂省軍官旣多濫竽充數若不嚴爲黜陟實於軍政前途大有妨碍聞昨星期日休息時在講武堂互相磋商對此問題極爲注午擬於初七日校閱告竣後即將連日校閱軍官中不諳軍學不善指揮及前月二十九日考試託病未到者在講武堂嚴行覆試大加淘汰以重職守而整軍政想鄂省軍官中又必生一大恐惶也 
[靈壁縣諭發防營分駐鄉鎭安徽]  
　　皖北靈壁縣境與徐豫接壤民情强悍時有匪黨出没其間加之近年水災尤重而帮會各匪不時勾結飢民聚衆於白晝間肆行搶刼往來商旅咸有戒心鋪户居民尤覺異常惶恐頃經該縣城區議事會議長魏維幹等電禀朱撫恩准速檄北路巡防營杜統領添撥防營駐紥分赴鄉鎭巡緝以靖地方而安商旅 
[彚報北海被裁衙署公産廣東]  
　　綠營大小員弁被裁衙署官産前經大吏飭屬查明禀覆在案茲北海陸鎭將查勘所屬各營現存已裁營汛衙署及各項地畆已未變賣繪圖列册彚報督院察核矣 
[責成李世桂整頓保商衞旅廣東]  
　　粤省前因輪渡出入多被匪黨攔刼特設保商衞旅營每船分派勇丁以資保護惟分派以來輪渡刦案未盡因而减少日昨商船公會總理余乾耀特以保衞營辦理未能得力各情禀請張督核辦聞張督據此已咨行李提責令該營統帶李世桂按照指陳各節查明禀覆核辦 
[調查軍營函電之嚴愼長沙]  
　　湘撫楊中丞前恐各營有與匪黨勾結情事特委覃令壽公前赴水陸各軍營及陸軍小學堂等處切實調查有無收受公名函電以及救亡會等書情事現經覃令查竣並無以上各情且常備新軍及中路防巡第三六七八等隊曁陸軍學堂均設有收信號簿凡屬往來信件皆逐一登載其未設者現亦已一律先後仿設云學務 
[各府中學籌畫經費之一斑杭州]  
　　浙藩吳方伯日前電飭嘉處等十府謂各府中學堂改歸省立原有底欵尙未查清節飭由府設法籌墊俟定案後撥還查各屬欠解司庫學堂考試經費爲數甚鉅如各校需款急迫該府無可籌墊即查明各屬歷年欠解司庫學費試費暫行提府濟用仍候原有底欵查清再行劃撥即將遵辦情形電復 
[商業學校部准立案杭州]  
　　學部近日咨覆增撫院略云實業司案呈據咨稱浙江省城商業學校前因尙未設立擬將杭州官立高等小學堂改爲浙江中等商業學堂先將遵辦中等商業學堂章程課表清摺咨送立案前來查該堂所擬學科課程均尙周妥應即准予立案惟職員中所有内監學及檢察書記等名目均爲定章所無應由提學使迅飭該堂查照分别改正汰减以符定章而節糜費至該堂開辦年月學生班次人數以及入學資格仍應迅飭該堂造册開報轉詳貴撫部院咨明本部備核 
[全椒創辦商務學堂之草率安徽]  
　　全椒縣商務分會總理江紹禹本一巿儈於學務毫無智識祗知經商而已日前會同該縣邵令於城内籌款創辦初等商業學堂一所招收良家子弟數十名考取後入堂肄 
 
 

Page 12

 
 
業一切辦法雖遵照部章而訪聘敎習不問程度之高下只取曾經畢業者即可充富敎習一味草率不知振手現已禀由學司詳請撫憲咨部立案矣 
實業 
[金口商務分會之組織湖北]  
　　江夏縣金口鎭地方雖非巨埠然水陸交通巿面繁盛較諸巴河等鎭有過之無不及至與武昌之葛店漢陽之蔡甸實足相埓現在該鎭全體商人擬組織商務分會已舉定總理會董等職員並擬草章徑行禀請勸業公所詳咨立案惟定章凡商務分會未經成立之先有所禀陳應由地方官或商務總會核轉其選舉職員亦宜請地方官監視尤須才地資望四者俱備方能合格仍議定妥協章程造具詳細履歷用官紙繕就三份由縣轉詳核辦今該鎭各商未知此等手續竟以一紙白禀呈請詳咨實有未合由高佑諸觀察逐一諭知並飭李振卿大令查明照章辦理 
[諶家磯紙廠房房屋落成湖北]  
　　度支部上年派員在諶家磯地方修建造紙廠及附近巿房計自開丄以來已有一年之久刻均落成當由劉參議世珩騐收並取具承修各員保固切結報部存案備查矣 
[製造玻璃料品之發見吉林]  
　　興華玻璃公司尋覓焦拔石及赤石等以備築窰鎔煉一節茲聞日來西南平溝子鄉民來城送到焦拔石甚多該公司騐之確係純正石質而江東某處民人日前亦將赤石送來較之自魯省運來者爲佳現在該公司布置大半就緒惟資本一項及今尙未籌足耳 
[大清銀行追款特别辦法杭州]  
　　浙撫昨接奉度支部電開現在大清銀行清理舊案希飭各該地方官廳遇有大清銀行請追欠款案件作爲專案提前辦理不得玩延推諉以重公欵等因當經增中丞分行遵照矣 
[津浦路綫請開越河另建活橋之不准安徽]  
　　皖北正陽商會前以津浦鐵路有礙航商往來等情具禀撫憲咨商鐵路大臣請開闢越河另建活橋以便商旅茲據復稱上年淮河建橋迭經派員履勘妥籌辦理現已工竣商民尙無不便所請開闢越河另建活橋之處礙難准行刻由朱撫軍轉飭該商會知照矣 
雜記 
[江北盜匪猩猖熾揚州]  
　　江北鹽城阜寗一帶向爲盜賊出没之區近聞阜寗縣境内有匪犯王某等因嘯聚黨夥多人正議搶刧之事爲該縣捕役撞遇喊拿該匪等瞻敢開槍抗拒致轟斃捕役二名事後經該縣令會營嚴密查拿聞已獲得數人矣 
[鎭郡水勢又漲揚州]  
　　鎭郡水漲已及匝月各地圩田半多淹没而農民所恃以無恐者謂前六月水勢旣大復六月定可稍平未經淹没之田或可保全一二詎初七八兩日潮水又澎湃而來較前六月愈大一時農民咸謂如此有增無减雖稍高之田亦難望保全云 
[陸升撫遲遲赴任蘇州]  
　　升任晋撫陸申甫中丞業已交卸蘇藩籌務聞起程之期尙未擇定因中丞有經手公務尙未理楚故須在蘇暫爲勾留大約在本月二十左右方可啟程云 
[李占鰲又入法網湖北]  
　　徐升黨羽有李占鰲者久經瑞督訪聞飭拿在案該犯聞風遠颺未能弋獲現李占熬以事息濳回仍復舊業刻又爲莘帥查知特飭由巡警道王月莊觀察派巡官陳明海帶差遣隊十六名於初三日晚五點鐘時在魏家巷翠茗茶樓（該茶樓係該犯之姪所開設者）拿獲隨卽鎖解督院由督憲派戈什二名解交江夏縣嚴訊所供李振卿當即將李收入模範監獄聞李占鰲被拿時係在家浴畢乘凉故拿獲頗易押解督院隨看者不下千餘人云 
紀事 
[典禮院人物考]  
直學士朱彭壽浙江人。内閣中書升侍讀。以練兵處文案。受知於尙書鐵良補陸軍部右丞。裁缺以交涉司提學司記名。 
孫紹陽進士。吏部司員。遞補右丞。 
渠本翹山西富豪。以郎中受知振貝子。保四品京堂。此次得直學士。人爭異之。 
朱恩黻湖南舉人。其父爲湘中首富。手書銀條。可以通行省城。作爲有價證劵。以江蘇候補道歷充要差。補山海關道。湖南京官舉充湖南鐵路總理。郵傳部奏請開缺加四品卿銜。預保丞參派丞參上行走。屢謀外放不遂。由陸軍部奏派赴湖北廣東四川等處調查軍械還京。補今職。人多異之。 
曹廣權湖南人。進士以直隷州調京。充大學堂庶務提調。軍機瞿鴻　思不次擢之。命報捐候選道。禮部添設丞參。補禮部叅議。都下大詫。爲人好權術。以文學自負。 
李擢英河南人。翰林庚子。前已爲太常寺少卿曾充主考。爲人委瑣。去年充陜西法官主試。 
延昌京旗人。裁缺内閣侍讀。行事未詳。 
毓善宗室。裁缺吏部參議。現充資政院議員。 
廳長端緒京旗人。前總督端方之弟。脫略有乃兄之風。以禮部郎中曾兼八旗學堂學部差。去年河南陳許道開缺。政府開單請簡。凡三單皆以端名列第一。監國疑之。改放江。政府乃命署禮部參議以償之。 
[雜錄]  
　　粤西富川縣風流堂判 
粤西富川電報生石維仁。在電報局召猺女侑酒。被拿解案。該王令於前月下旬。提猺女盤　。及其未婚夫蔣某。與石生集訊。判石生罰銀五十四元。以三十元充地方公用。以二十四元作賠蔣某完婚之費。刻即陳盃酒燒銀燭。以縣尊爲撮合山。於法堂行交拜禮。其判詞云。 
電報局生石。維仁。當鄧禹拜袞之年。有王粲登樓之感。職司電報。聊同。孤匯傳書。性本風流。偏遇驚鴻顧影。則有修大妹引紅者。標梅已迨。嫁否無期。父留掌上之珠。居爲奇。貨母少閏。中之訓。惑此狂且。鄰娃與適株林。公所竟成桑濮。拍浮浮白。將仲子而踰牆。牽引引紅。緬周公而錯矩。不惜黄金擲牝。居然頑石點頭。何期四面之楚歌。頓付雙囚於禁卒。本縣捕盜方歸。控姦已具。旋將結案。忽又生波蓋引紅曾經受聘於蔣姓也。翁兮旣未癡龔。夫也復生羞惡。幸蔣庭應但訟親家之錮女尙多恕詞。訐報生之誘姦。亦留餘地。本縣審得盤引紅。與石維仁。甫經一會。未遂雙棲。僅從眉目以傳神。不無放浪。而與肌膚之近暱究有殊途。白璧其或　完。青纑何妨遂結。盤引紅原屬蔣家少婦蔣積。熙勿慙盤氏新郎趁此良宵。便成花燭。准其後日。補備。酒筵。惟石維仁除由總局撤差外。當援新律處以罰金。着即繳銀三十元。充爲地方辦事公項。再罰二十四元。以助蔣積熙新婚之費。各人當堂具結完案。本縣持平判斷。略予矜全。溯厥當夜原因。實是該生自取。苟能稍知謙謹。何由鴻綱之頓罹。勿近狎邪。奚至鷦枝之坐失。該生其愼之哉。此事已矣。來軫方酋。前車可鑒。而今而後。宜親端士。毋比匪人。庶幾免於悔吝焉此判。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[設立各級審判廳近報]  
　　十月開廳上海商埠請設高等審判分廳另簡廳丞業經部中核定准設分廳而不設廳丞僅派監督推事檢察各官即廳内所用法官以下各項官員亦須照高等廳縮减刻巳咨復到蘇矣 
提法使左廉訪以上海爲通商大埠各國觀瞻所繫所有高等審判分廳監督推檢各官必須嫻熟中外法律素有經騐者方能充任惟蘇省一時無此人才故己禀請蘇撫咨商法部選派委用 
又聞該分廳與地方審判廳合設於上海城外海運局内前經左提法親臨勘定飭匠興修本定八月間開廳嗣因上海改建之監獄須遲至十月中方能告竣故各級審判廳亦須緩至十月内開辦 
[六誌醫生謀害人命之駭聞]  
　　擇交不愼之結果華生徐仲魯謀斃吳順生始末詳情及仲魯生平劣跡均已詳誌前報至吳順生所以致死之故外間亦頗注意茲由特派訪員探得吳順生前後遇過歹好人三人卒以此喪命亦可憐矣所有三人姓名事實錄後 
（一）俞菊生俞向爲縣署册書俞之姊夫吳省卿夫婦雙亡遺有册書十二個圖分及田産現銀因吳之男女均尙幼稚故由俞代爲管業撫其子女旋因吳子殤於俞家外間已稍有煩言迨其女長成因身弱多病吃烟成癮由俞招呼賣風菱之浦順生到家爲甥女裝烟防範稍疏竟致苟合俞謂事已如此汝二人趕緊出外租屋成親尙可掩人耳目順生聽俞之言挈女出外勉成婚禮即於此時改爲姓吳蓋亦遵俞之敎也詎俞心計頗巧遽以吳順生拐逃等詞與之涉訟致吳順生笞責二百板（今番騐屍仵作云有板花即指此）俞吳因此成仇不相顧問奈順生夫婦均有烟癖坐吃山空勢難度日遂由順生託周夢花呈控俞菊生吞没吳姓遺産曾奉汪前縣判順生不諳造册公事仍着俞菊生再辦六年順生隨同學習滿期之後如順生已諳辦法可以接辦此六年中每月令俞給洋四十元爲順生夫婦用度當堂令立摺據按月支取所有寄存之田地墳單卽着俞交還順生執管吳順生遂將俞交還之單據寄存徐仲魯處議者謂俞菊生於吳順生極不得意之時設法收留頗似好人繼乂控其拐逃終竟吞其産業是又成爲歹人矣此吳順生所遇之歹好人也 
（二）周夢花吳順生旣贅於吳姓不在俞家居住而房金烟鈔食用一切俱無所出其苦不堪言狀時有周夢花者與吳順生本相熟識知俞菊生有乾没册書田産之事遂自薦於吳謂吾願爲爾打個抱不平順生感之遂託周與俞涉訟徐仲魯亦暗中助吳抑俞旋奉判斷令俞月貼洋四十元立摺支取周即將摺子持於已手按月逕向俞取轉付於吳多少由周酌定以致吳順生常不敷用因向徐仲魯索討墳單以冀出賣詎已爲徐盜賣遂又涉訟吳得直故至徐處坐索致有被害之事議者謂周夢花始則代抱不平出頭帮訟極似熱心好人迨取到摺子後任意分肥實是歹人是又吳順生所遇之歹好人也 
（三）徐仲魯吳順生與俞菊生成仇後其妻吳氏旋亦病故俞之貼費以順生姓浦不能異姓亂宗靳而不與順生於生計將絶之時只得向徐仲魯取單圖賣竟至涉訟吳不直因又挈同幼子至徐處坐索吳於被害之前數日屢言拚命徐恐其短見覓死有干未便曾雇人日夜防守後見吳並無此意遂於初三日將看守之人辭去不料當晚卽演此怪劇當徐將吳猛擊之時吳子阿大亦甞在旁徐喝曰阿大如敢哭喊當一併處死其時阿大恐嚇殊甚不敢聲張遂得幸免議者謂徐仲魯初與周夢花帮吳涉訟向俞奪産似係好人而卒被盜賣謀害是誠獨一無二之歹人矣由是觀之擇交可不審愼哉 
[南北巿錢業董事禀滬道文]  
　　尙無買空賣空之　獘禀爲奉文查禁據實禀覆事竊董等於本月初四日接奉鈞照以買賣空盤情同賭博最爲巿面鉅害迭經各前憲嚴禁在案乃日久玩生近聞甬滬商儈互相勾結又思復前故智或硬加洋拆或抬高銀拆任意低昻弊不勝指果如所聞殊堪痛恨除出示嚴禁外照飭一體查禁傳諭各錢莊及商業中人務各安分營業不准再有前項情弊致干懲辦仍望見覆等因奉此仰見憲台整飭巿廛防患除弊之至意感悚莫名董等伏查買空賣空久干例禁自奉各前憲嚴禁後同業互相禁約更不啻三令五申無敢違犯去年商巿蕭索金融恐慌已達極點誠如鈞諭商業彫弊元氣恢復不易何堪再遭此剥削今正開巿以來各業閉塞南北銀拆均極細微雖入夏後經茶上巿進出口貨略有動機而銀拆迄未加昻 
 
 

Page 19

 
 
其無任意高抬　可概見至於洋拆禁絶已久更無故違功令硬加情弊惟甬地向稱洋碼頭莊號進出皆以洋銀交易若遇洋底缺乏須至滬上購兌如遇存洋過多則向滬上兌銷此固商巿流通之常事亦卽巿價漲落之原因董等奉飭諭禁即於本月初六日在内園南北錢業公所邀衆集議實力查察僉稱滬巿南北各莊確已隨時互查未敢懈也所有往來悉係實在交易但恐用洋各碼頭或有牟利之徒逆料巿面之盈絀預操價値之高低而滬上即不免受其影響公議由董等錄文函致寗波錢業董事傳諭各莊無論洋底多寡均須實買實賣照巿現兌不准壟斷把持以免蹈空之弊除照議函甬並恭錄憲照黏貼錢行切實查禁外理合據實禀覆伏乞大公祖大人俯賜鑒核實爲公便 
[花業組織商團]  
　　花業居上海商界中最優等之位置營業達於全球人數逾萬近業中熱心諸鉅子鑒於中國衰弱至此外患内訌變幻百出擬武各業之後獨樹旗鼓組織商團已設期成會討論辦法已有頭緒惟其間稍有阻力昨發起人數十人聯名上書該業總董程凝園君並各議董云敬啓者自全國商團聯合會成立以來平時熱心同志呌囂乎東西奔走乎南北視線所注咸蝟集於商團一大問題中國商團果能有益於商界否耶各業商團果宜速行成立否耶此在略具心肝而非大愚不解類能知之晚等固無煩贅言惟思商團之設近之可保衞地方遠之可保衞國家即精神之振作肢體之健康胥於是乎賴之古之所謂守望相助即此意也以故歐美文明各國學有學團工有工團農有農團商有商團而商界中之各業亦莫不互相團結人自爲兵以達完全國民之人格中國近年來外患内憂風雲日迫一線生機大此旦夕各省舉辦商團接踵而起海上一隅自本年三月十八日全國商團聯合會開操後若書業若參藥業若豆米業若閘北水菓業熱心君子一舉手而商團各成其宗旨偉大熱心愛國此亦略具心肝而非大愚不解又能知之晚等又無煩贅言伏念我花業爲上海商業中之一分子論營業不可謂不大人手不可謂不衆亟應組織商團以武各業之後塵用特晚等於前日已集同志討論數次衆議僉同想我賢長者光明磊落願力宏富我業之不可不辦商團已早在洞鑒之中用敢不揣冒昧合詞禀聞諒賢長者熱心有素定蒙贊成登高提倡他日我業商團收效於萬一皆出自賢長者提倡之賜也 
[中西官磋議廨差索詐問題]  
　　王正勲控廨差副役向榮索取保費洋三元昨經孫襄讞會同英翰副領事訊知正勲之子永全因乘自由車不愼撞傷西女孩已於上月初四日由廨訊明判賠原告醫費洋二十元交保開釋現已事隔月餘且查照中國律法行賄與受賄同科擬令向榮將洋三元繳案充公並薄懲該副役了事而英領之意則以事關廨差索詐未便從輕磋商良久仍不解决遂判向榮交廨差余昌看管候請寳讞員核奪 
[盜匪解縣之預備]  
　　夥刧泥城外宜昌路張同盛米店内値洋二百餘元衣飾各贓之盜匪邵阿清王阿三丁林桂嚴阿生李阿大陳天發並窩留盜匪之婦人王林氏等由探陳承康一併查獲解送公共公堂押候杳辦在案昨晨復由捕房將該盜等解請孫襄讞與英翰副領事訊究判仍分别還押候商定辦法解送上海縣嚴究 
[規定闔城閉門時刻]  
　　道憲劉觀察昨發示諭云爲出示曉諭事本年六月二十九日准提右營參將楊移開現在城内各處商務日見繁盛各城門關閉時刻應一律定以十二點鐘爲限以裨商務除飭中軍守備轉諭各門弁兵自閏六月初一日起一體遵辦不得參差外凡遇關閉城門之後如有各衙署局所有緊要公事有對牌可憑者及民間延醫接穩等事方准查明開入其餘不准私行啟放如該門弁有不准定章限定早閉及閉後得錢私放情弊准予來營報告以憑查究移請一體示諭等因准此除照會城自治公所知照外合行出未曉諭爲此示仰諸色人等一體遵照母違切切特示 
[洋商價買義塜]  
　　邰招福前將水爐公所義塜盜賣與洋商經徐順卿等赴道上控卽經道憲再四與領袖領事磋商俾便仍歸原式以息訟累茲悉各領事於會商之下以仍歸原式殊多窒碍遂備價銀二千五百餘兩交由公廨轉呈道轅飭發上海縣傳到所董給領完案 
[發封賭棍房屋]  
　　張家灣著名賭棍張榮榮因與盜黨同名由提藍橋捕房派探密拿未獲搜出軍械子彈賭具金飾現洋並派中英捕駐守門户各情兩誌本報茲悉捕房初次搜查時尙起出方單五紙前日又往詳查復搜出現洋百餘元槍子數十顆一併帶回捕房候密拿該賭棍及同黨到案嚴行訊究一面由該捕房禀請公廨將張屋發封後立將看守房屋巡捕撤回矣 
[新閘橋定期改築]  
　　新閘橋年久失修去年由巡警總局决議籌欵改造鐵橋嗣因與工部局交涉以致迄未興工詳情迭記前報茲悉此事已由滬道劉觀察照會値年領事商定辦法和平了結現定於本月中旬開工昨日已由總局長姚太守諭飭十圖地保傳諭橋同康南貨店協記内莊協義恒米行黄順興鹹貨店祥茂京貨店吳復生牛肉店曹金芳魚攤等舖户即日一律遷移以便拆讓建築云 
[江北難民過境]  
　　昨有江北難民男女數十口行經楊樹浦路事爲該處捕房聞知恐滋事端除派探捕防範外並飭查明該難民究竟前往何處禀覆核辦 
[選民須知]  
　　縣自治選舉已由監督田大令飭在各區設匭俾便投票業已分别知會各選民矣茲將各投票所開列於下東南兩區爲第一區設在城自治公所城内中區爲第二區設在救火聯合會析閘區老閘區江境區西區等爲第三區設在西區分辦處均定於閏六月二十一日投票云 
[俞菊生悖人悖出]  
　　册書俞菊生所得册書盡從攘奪面來其生 
 
 

Page 20

 
 
性險惡久爲人所切齒茲爲田大令查悉特令將所畸册書底簿交案現俞已交到九圖册簿尙有數圖册簿云已出租於張姓尙未遵諭交出云 
[中西醫院進行觀]  
　　滬城中西醫院院董顧君賓秋昨日由蘇回滬後特將院中上下人等酌量調換并添聘中西醫生常川駐院以便不論晝夜醫治各種時疫至尋常疾病除住院病人外均於每日上午九時門診下午四時停診云 
[同鄉人互相控告]  
　　粤人葉偉屏控同鄉人胡卓屏潘達朝局騙鉅欵胡潘二人轉控葉擅發傳單毁壞名譽等情昨由捕房將兩造傳至公堂請究胡延律師費信惇到堂代辯奉判兩造均交妥保候下禮拜三訊核 
[英法文補習所添設夜課]  
　　寗波會館後面定吉廬英法文補習所發起人沈達人議辦夜課請王靜齋梁雪堂二君爲帮敎聞已定於本月十五日開課 
[西崽姦騙養媳]  
　　木作頭王福奎家居寳善街王大吉藥店後面二十一號屋内王有十六歲未婚養媳阿娥被西崽胡和尙誘奸捲逃經王妻徐氏控請捕房將男女查獲昨解公堂請究王福奎投訴前情並稱被胡兌去値洋八十元之金飾求請嚴究訊之胡供認不諱經德襄讞商之英貝繙譯官判胡先繳洋八十元押西牢一年零八個月阿娥押女所九月期滿交王領回管束 
[城内]  
愼重火警救火聯合會致城自治公所及南巿裁判所公函照錄如下敬啓者近據敝會城外調查員沈少　夏雲𥖜二君報告本月（即六月）十五日黎明四句鐘時鹽碼頭南長興酒館失愼情事按照敝會第五十條章程應由調查員詳細報告以備查考惟起火情形一時未能深悉特將報告原函合行抄送請煩查核應如何辦理祈裁奪爲荷計抄錄沈夏二君原函十五日晨四時南長興酒館失愼一事當經各社與本段新舞臺永安社警悉往救曾經目覩該店起火情形當時店司七人由洋台跳下跌傷者三人是屋共有六開間一齊火發其勢甚猛而樓板未經燒穿樓上烈火炎炎其中情節不無可疑况保有火險一萬六千金照此光景難免人言嘖嘖某等旣掌此職不得不竭誠報告應當如何辦法祈請裁奪 
押繳借洋○魏李氏控黄盛氏欠洋不還案内牽小堂黄雲樵前晚經襄讞承明府研訊供詞各執旋發堂諭一道錄下黄盛氏所欠魏李之洋據供當日係向黄雲樵經手所借並未借過魏李氏之洋又云魏李氏與黄雲樵姘識等語魏李氏與黄雲樵姘識不姘識與此案無關本委祇可就案論案不究姦情只究財黄盛氏着即收押赶緊措繳此判 
緝獲拐匪○胡廣德八歲幼子胡桂子於五月二十四日被王麻子地子榮誘拐無蹤今王李二人被閘北警局緝獲送縣田大令諭飭押候訊究并傳原告胡廣德聽候集訊惟拐失之孩尙未交出未悉能珠還合浦否也 
招領小尼○某寺小尼姑雙喜年十餘歲前被拐失無蹤茲悉該小尼及拐犯均在嘉定縣緝獲除將該拐犯當地處治外昨由該縣派差將小尼送至上海縣請爲傳屬認領道批二則○朱蘭芳禀批案因單地華人互控與受抵找絶之愛爾德本無牽涉該洋商有無干預情事仰公共租界會審官寳令查明囑令將從前朱長寳抵押之單據暫借一驗核斷飭遵以免延訟仍即報查朱根發等禀批案經批廨吊單限理究竟已否吊到驗明如何情形仰會審官寳令即予究斷具報 
道轅紀事○新任調署川沙撫民同知靖湖撫民通判劉嘉琦昨日到道禀知由穌來滬並禀辭即日赴任履新候補縣丞曾寳謙禀見 
[南巿]  
預備開會○本月十六日爲城自治公所董事會開常會之期業已知照各董事務於午後三時蒞會提議 
訊罰棧主○滬南十六舖新春福棧茶房陳阿桃前投南巿裁判所呈報云有截髮華人周登瀛於初二夜挈領滬北某絲廠女工仇志香徐大新來棧住宿至初五日私棄兩女而逸致被欠去棧金借洋十餘元求請究追旋由仇阿紹投案將女志香領回在案茲又補提棧主馬湘侯到案詰其因何不將兩女註明循環簿殊違定章馬一味求恩乃判罰洋十五元充公陳交馬帶回不准再犯並着尋交周到案訊究旋有徐海山亦投案請領其女徐大新官判准予覓保具領 
扭控債户○滬北益同成保險行前　已歇買辦莊鼎勛（即盟史）欠去銀一萬餘兩除將田單推抵五千餘兩外餘款延置不理當經該行主控由公共公廨提案訊判交保理處即由某某等兩烟紙店具保不料莊保出後置之不理致將保人徐子卿押限勒交將店變抵在案昨由行夥戴登金在滬南十六舖與莊遇見扭交巡士解至裁判所訊明即飭原告赴廨報明旋即由寳讞員飭役持函赴所移提歸案矣 
本可自由○泰州小工李長宏與其姘婦張氏賃居閩人蔡阿順處因該氏被蔡引誘成姦前晚被李入室捉獲扭控裁判所並求追給借洋十元氏供本夫陳三現居江北小婦人被李拐來是實蔡供被李欠租兩月並無借李銀洋湯裁判以供辭各執判蔡罰洋兩元交保候查再核氏　留堂候夫屬具領李交保候示 
會欵紏葛○大達碼頭船户李阿三與同業楊嘉全因會欵紏葛被楊紏人打架由陸阿三解勸不服悮將二十號巡士警燈擊碎拘案請究李供前被紏衆打架已奉罰洋開釋不料又被紏毆判各罰洋五角陸着賠還警燈洋五角 
[閘北]  
藉端滋擾○前日有自稱巡警總局巡邏隊偵探之曾正卿至王趙氏家以搜爲贓物爲由糾衆滋擾被氏扭控四路分局經蕭區長略訊一過判解送總局訊辦 
少安毋躁○余菊齋昨投四路分局控其岳謝寳珍匿女賴　請爲訊理經蕭區長集訊一過以謝女阿毛年尙幼稚准給其父領回候成年後聽余迎娶完婚各具遵斷結交保了案 
有意規避○萬家春番菜館主沈廷芳前在總局控歇夥吳少梅捲竊簽字單私收客帳洋八百餘元一案當奉孫裁判訊判吳交妥保候查在案日前沈又禀請催訊奉諭着保交案詎吳避不到案該局差即據情禀復候核 
[英租界]  
開釋傭婦○妓女文媛媛嫁於南　路方九霞銀樓主方子章爲妾隨回寗波已久忽於今春捲逃來滬在三馬路懸牌爲娼被方控奉公堂訊明判文妓與傭婦王李氏李陸氏送歸鄞縣訊辦在案茲經該縣訊明判文妓仍交方姓領回兩傭婦送回上海刻已到滬昨由捕房將該兩婦解至公堂請爲發落中西官諭令一併開釋 
婢女可憐○湖北女孩許大兒年十二歲被母賣於虹口蔣姓粤人家爲婢因遭主人虐待受傷並被逐出前晚在馬路徘徊由捕查見送留公廨昨由官媒送案訊明前情判暫寄棲流所如無人投領仍着解案訊核 
誘匿婦人○陸培炳控朱韋氏誘匿伊妻周氏昨經公廨中西官提訊判氏交保限四天交陸妻到案如違未便 
已有眉目妓傭陳王氏林老二控陳張串令妓女花中魁捲逃一案曾經公堂訊氏 
判陳張氏交保在案昨晨原告投案求追據差控禀稱陳張氏已至天津將花妓尋獲控 
 
 

Page 21

 
 
由是處警局　限一月清理中西官以旣在天津涉訟遂諭原告退去候示 
怙惡不悛○工部局衞生課西人控王金生王阿三出售攙水牛奶昨經公堂訊知王金生前曾犯過具有切結着將照會吊銷房屋發封王阿三押一月示儆 
押犯圖逃○陶洪福因紏黨搶取日本人森音之金戒現洋經公堂訊實收押在案詎前晚陶在押所用繩吊出圖逃被看牢巡捕追獲昨將陶並續獲同黨苗國千併解公堂訊實判苗押西牢一年半陶照原斷加押三月示儆 
先獲一人○新閘白克路順利押店經理許緝熙與其父許石林妻弟曹勝華捲取店内値洋五千餘元之金飾各物逃回嘉定原籍茲由差探將許之妻弟曹勝華移提到廨經中西官略訊一過判押候提到許石林父子訊究 
飽受苦楚○廣西路四百三十六號雉妓院钠妓女王三寳因遭龜鴇虐待逃出昨由濟良所解廨請示據供年二十七歲已爲娼五年因苦逃出判發濟良所照章擇配 
自尋煩惱○公廨女押所犯婦李陳氏胡陳氏均因在所吵閙並將告示撕毁被押所委員查悉昨將兩婦解廨訊實判各照原斷加押兩禮拜 
賣良爲娼○江北人龔昌增之妻孫氏來滬帮傭被同鄉婦人李王氏串同陳長桂押入雲南路二百八十五號門牌鴇婦王俞氏雉妓院内爲娼茲被龔偵悉報請捕房將各人查獲昨解公堂訊明判孫氏暫交龔領回候訊餘人分别還押並着王鴇將供出之李女素貞等交案再核 
謊騙押櫃○何子卿王鐘麒以開設煤炭公司招雇賬房爲由向陳潤富應云廷騙取押櫃洋一百二十一元　控捕房由探將何王兩人查獲昨解公堂訊明判一併押限於下禮拜三繳洋到案再核 
司賬被控○山東路一百五十七號門牌刻字店主底奇峯控司賬蔡順甫竊洋九元九角昨由捕房將蔡拘解公廨訊據供稱情願照賠惟尙有工洋五元求追判押候查明於禮拜五訊核 
逐出復來○過犯馬仁生張毛囝復來租界由探查獲昨解公堂訊明判馬押西牢一年半張押半年期滿仍逐出租界 
不復通融○沈阿生因私取姘婦姚陳氏金戒被控捕房昨解公堂訊明判押五禮拜示儆 
快馬違章○馬夫王阿根杜阿王均於天明由夜花園回至泥城外加鞭疾馳被捕一併拘獲解送公堂訊明判王罰洋四十元充公杜押一月 
小小洋債○印度人薩達門控湯榮獲王金生借洋不還昨經公廨中西官訊得湯等已與原告商明出外料理判將二人開釋 
又印度人盤桃生控楊阿全不還借洋一案楊於昨日繳洋十八元支案判候送交英領轉給 
[美租界]  
急病身亡○北河南路浦壽記書局出店侯協春前午後出外送貨猝發急病在途倒斃由捕馳報捕房捕頭飭先將屍體舁置驗屍所再傳該局主協同地保報請上海縣蒞所相驗再行棺殮 
醉漢互毆○甲乙丙三俄人在百老匯路互相扭毆由二百五號西捕起而詰問即據甲聲稱被乙丙攫去俄幣一百餘元等語當將三俄人并送捕房捕頭察得三俄人皆有醉意所言恐難憑信諭甲自投俄領事署控告一并釋出不理 
[法租界]  
引狼入室○張莊氏昨扭范劉氏至廨控稱婦人因破人在途碰撞欲向理論即經范劉氏在旁勸阻謂彼係流氓不値計較婦人感其好意故與之偕行至家婦人親自出外泡茶以答厚意不意泡茶回家見劉氏不在檢查各物已被竊去金戒一枚翌日尋見允即贖還詎拖延日久一味搪塞故特扭捕送究質之劉氏供稱與莊氏在客棧遇見曾至該氏家一次並不竊伊金戒判押候查辦 
科罰車夫○黄包車夫蕭阿寳晚間駕車不點車燈經捕瞥見喝點詎非惟不聽反竄入某洋人家因即拘入捕房轉解公堂請示聶司馬以蕭不應玩視禁令判罰洋兩元充公 
生性淫蕩○董少坡前在棲流所娶得發堂女子楊氏爲妻詎該氏生性淫蕩爲時未幾輒又私逃近在氏父楊杏園家尋見扭赴捕房轉解公堂董投訴前情并請斷離女父楊杏園亦投廨代辯聶司馬以楊女前旣因案發堂今仍不安本分何堪强辯判氏送堂留養候悔過後再行交董具領楊杏園叱退霸阻工作○碼頭巡丁邱蘭生投廨控稱野鷄小工王阿狗爲首覇阻各小工工作向之斥阻反設恃衆行兇爲此報捕拘案該究王供不敢覇持惟因邱毆打小工小的不服代抱不平求宥判王押捕房七天 
[海引閒談]  
押所不應有雅片。而生吃熟吃。偏叠有所聞。詎非改謟押所時代之怪狀哉。今某甲之寃單。將次出現矣。豈其自知將患急病。而先留此長篇累牘之寃單以自白乎是則局外人所大惑不解者。抑又聞之。鄧爾如烟癮甚大。而自被拘押後。解堂審訊。並無絲毫窘態。豈果因改良押所。大合衞生。而并根深蒂固之隱疾。亦可袪除盡凈耶。是又局外人所不得而知者矣。 
徐仲魯愛閙闊。藍頂花翎。大帽袍褂。陳于客堂。某觀察某大人之名片。黏于壁間此種醜態。上海人類之。者亦甚多。 
有客坐快馬車。被風括去草帽。余爲之誦滑稽詩云。大風忽吹帽子去。車上空餘和尙頭。帽子一去不復返。此頭太覺光悠悠。明明是中國店。偏要用洋文招牌。有人購物。店夥必自誇曰來路貨。余甚惡之。目下正在提倡土貨思想發達之時。冒充洋貨。適以阻其銷路願此種店家速求返本也。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[貴州巡撫沈瑜慶奏彚報通省各官起支公費並各屬辦公經費等摺]  
奏爲彚報通省各官起支公費並各屬辦公經費日期及考取主計科員大致情形恭摺仰祈聖鑒事竊維黔省各衙門公費經費大畧照向來收入之平餘規費化私爲公酌量損益以資辦公惟調查未齊故先後參差不能一律規定茲據司局彚核完全詳請奏咨立案應將辦理情形陳明候旨遵行查督撫公費前奉諭旨暫照部章預算數目辦理前撫臣龐鴻書遵於本年三月初九日奉旨之日起照會議廳議决咨部之數每月支銀二千二百兩列爲一等布政司每月公費銀二千兩已於上年六月初一日起支列爲二等第一級提學司提法司每月各支津貼銀六百六十六兩六錢六分六釐列爲二等第二級巡警勸業貴東三道每月各支津貼銀五百兩列爲二等第三級遵照部咨改爲公費但津貼每銀百兩向扣减平三兩今改公費照章不扣减平均於本年五月初一日起照數實支以上公費遇閏加增各府廳州縣及雜職各員亦每等各分三級三等一級歲支銀四千六百兩貴陽首府再加公費八百兩二級歲支公費銀三千八百兩三級歲支公費銀三千兩四等一級歲支公費銀三千四百兩貴筑首縣再加公費銀二百兩二級歲支公費銀三千兩三級歲支公費銀二千六百兩五等一級歲支公費銀八百兩二級歲支公費銀四百兩三級歲支公費銀二百兩布經歴貴陽府經歷貴筑縣典史三首領再加公費銀六十兩以上公費遇閏不加於本年正月初一日起實行藩庫大使責任較重每月酌給公費銀二百兩亦於上年六月初一日起支各在案惟是各官公費旣已起支各局署科長科員辦公經費亦列入預算而各州縣書差員役辦公經費接准部咨併案辦理自應亟爲規定以免藉口賠累日久弊生於吏治庶無窒礙所有各級公費均在平餘規費化私爲公項下開支尙屬有盈無絀惟各屬佐治員及書差人等經費尙無所出黔省欵項羅掘已空無從籌畫力求撙節總須籌有的欵此項預算方可追加總須有以贍養其身家方能正本清源廓清積弊約計佐治員及吏役經費其平時曖昧所得者旣不可據爲標準今照本官應得公費之數减半發給首府縣事務較繁給予全分共需銀十三萬兩有奇雖規費項下稍有盈餘而試辦提解殊無把握擬將釐金雜稅歸併辦理歲可節省局用經費數萬金又稅契加收自奉部文通飭遵辦收數仍復寥寥似此有名無實不可不亟籌變計現擬改良三聯官契紙由主計員直接整頓冀有起色藉此兩項溢欵以爲挹注之資又擬每屬添設行政庶務主計三科各設科員一人所有丁糧釐稅租雜捐等項凡屬財政範圍以内概歸主計科員經收從前間有報告不實即責成主計科員澈底清釐隨時改良主計科與地方官互爲監察必使民間之輸出與司庫之收入針孔相符綜核方能得實隨卽擬訂辦事細則及整頓稅契章程作爲暫行試辦惟主計員事繁責重須有計學專門之選方可勝任臣前在藩司任内會同監修官彭榖孫陳星賡考取本省合例正佐各員略諳會計長於算術者發給憑照復令入財政局研究方准充當冀養成此項專門人材以備他日直接收稅之選另設徵收局非黔省眼前力量所及而主計員又不能不藉重地方官權力所以釐剔分合之間又不能不詳細斟酌以期有利而無弊也倘有違誤重則奏參輕則懲罰追繳憑照不准再充此項差使凡充主計人員如果自愛無過於地方情形熟悉無故不得更替庶幾各顧名譽爭自濯磨且可以杜任用私人之弊至行政一科管理事件皆從前刑錢幕友之事庶務一科管理事件皆從前管帳雜務及稽查監獄之事現正添辦各項新政及警察敎育實業事宜暫由各屬自行禀舉由藩司札委以期事權歸一另擬專章續行舉辦各屬佐治旣有屬官分科辦事從前之幕友管帳不負責任而預公事者悉予裁汰庶習氣可以掃除地方審判尙未成立所有監獄之責歸庶務科委員兼署俟辦有成效再行奏明請旨將同城之府經歷照磨吏目典史裁撤節省以其俸給補助此項經費總期於公家不至有增出之支銷於民間不至有歧出之費用而該員役等亦足以恤其公私現在新官制尙未頒布而本省財政亟宜有現行辦法以資賴頓應請暫行試辦且爲將來租稅改良之預備除詳訂章程另行奏咨外所有彚報通省各官起支公費並各屬辦公經費日期及考取主計科員各緣由是否有當理合會同雲貴督臣李經羲恭摺具陳伏乞皇上聖鑒訓示謹奏宣統三年閏六月初一日奉硃批該衙門知道欽此 
國外新聞 
[英國卸貨工人罷工]  
　　初九日倫敦電云聞大英公司郵船因倫敦卸貨工人同盟罷工乃開往安脫韋浦不意該處工人亦附和倫敦工人一律罷工不肯代爲起貨致諸船現均停擱港内該公司在鐵白萊所用之卸貨工人已於昨日復行工作一面仍在商議要求諸款其要求之第一件卽須承認卸貨工人之公會是也倫敦卸貨工人罷工情形激烈已達極點現罷工之人共有一萬二千名要求每小時付工資八便士過時則付金一先令倫敦卸貨工人已開大會决議同盟罷工今日停工者約有二萬人現請外埠公會抵制由倫敦開抵之船隻（譯字林報）初十日倫敦電云昨日下午卸貨工人與主人開豫備會議由公斷人諾里脫君主席明日仍將續議今已稍有調停希望 
[摩洛哥問題續誌]  
　　初九日倫敦電云巴黎人士因德法談議之交涉情形仍寂無所聞頗現不能忍耐之狀柏林人士反對棄讓東戈土地以易法屬孔戈土地之一部分其勢亦頗激烈惟兩國政府之意此事必能由外交員商定滿意之解决辦法云初九日柏林電云外間謠傳列强將開萬國大會討論摩事其說實屬子虚法國現願與德國西班牙直接議妥此事 
[亨寳有疫之說不確]  
　　初九日栢林電云近傳亨寳地方起有虎列拉之傳染症德國官塲不認曾有此事 
[俄國鐵路拒用華工之害]  
　　初一日阿穆爾電云阿穆爾鐵路東叚所用之俄國工人多名因不能滿意所受之待遇乃相 
 
 

Page 27

 
 
率回國已過此間聞阿穆爾鐵路局已報告内國政府謂若不大雇華工則土堤工程難望依照原訂辦法於一千九百十四年之前告竣今萬不能拒絶華工云云俄國官塲對於此事頗費躊躇 
[柏林日人宴待乃木大將]  
　　初九日柏林電云柏林日本俱樂部開宴以欵乃木大將情極誠摯是日由齋籐君代表全會演說 
[法德讓地之流言]  
　　初九日柏林電云法國菲茄洛報所載德國今願法人以塔希底之地讓之一節實屬子虚法國於交涉之際自願以法屬南海島讓與德國德國却之未受 
[波斯廢王回俄消息]  
　　初九日栢林電云據德黑蘭謠傳波斯廢王業已回俄 
[巴爾幹大局巳定]  
　　初九日柏林電云土政府稱東方大局業已安謐土政府不日可與曼里沙爾斯部落將諸事議妥 
[德法公斷條約簽押]  
　　初九日倫敦電云德法普通公斷條約已於今日在巴黎簽押 
[英美公斷條約簽押]  
　　初九日倫敦電云據華盛頓電稱英美公斷條約業已簽押（以上譯文匯報） 
小說 
[言情小說投海孤兒（八十二）]  
弗倫富士愀然曰。馬利亞。汝再思之。汝苟不嫁迭克司。彼必遷怒於我。汝能念我而屈意嫁之否。馬利亞决然曰否。茲事重大。不能曲徇爸爸之意。弗倫富士曰。汝决不聽我乎。馬利亞曰然。爸爸命我他事者。吾無不諾。茲則决難奉命。弗倫富士曰。以我觀之。彼巳殘年。汝尙少艾。彼苟死者。汝亦儘足自由。弗倫富士語示畢。馬利亞愕然曰。爸爸何爲以此敎女。安能爲是無恥之行。弗倫富士大怒曰。然則我無恥矣。馬利亞曰。兒安敢指斥老父。惟老父須念兒生命薄慈母凋亡。一無將護之人。所賴以將護者。惟爸爸耳。爸爸幸念亡母。勿强兒以所不欲。則感念爸爸之慈惠實多。語已。颦蹙含涙。仰視弗倫富士。若欲乞憐於其父。弗倫富士於前此改過之頃。　甚鍾愛其女。今則心地驟變。視馬利亞漠若路人。不關痛癢。方深憾其女不肯與迭克司結婚。致一已不能得産。蓋弗倫富士者。昨日已與迭克司議妥。苟馬利亞能嫁迭克司。則馬利亞分内之産。迭克司一不之取。今馬利亞不允。是坐失其得産之機。心乃大憾。瞋目謂其女曰。汝誠孝女。乃能力抗老父。須知老父之言爲汝謀也。初未嘗有自利之心。汝乃悍然拒我。汝尙未及年。安能自主婚事。吾苟行其壓力者。汝又將如何。馬利亞掩面哭曰。兒非敢抗拒老父。自干不孝。願老父念兒。茲事殊難諾也。弗倫富士勃然大怒曰。汝果抗我矣。質言之。汝欲嫁他人。吾决有權力足以阻汝。汝非嫁迭克司莫可。馬昨亞至是。知其父愛女之心盡隨。乃無天性之可言矣。然尙嗚咽言曰。爸爸聽我。女子嫁　。關係至大。胡可草率。爸爸令我必嫁迭克司。吾萬不能允。至於爸爸禁我勿嫁他人。吾必聽從爸爸之命。以見女之心中。非敢抗拒爸爸也。讀吾書者。須知馬利亞之勉爲此語。止力迸其千萬之酸辛。忍而語此。其腹中之楚痛。蓋非復語言筆墨。可以形容盡罄者矣。馬利亞之與愛力森。情愫至篤。安能割棄愛情。作終身不嫁之想。惟其念父子深。不忍抗拒。而欲以身嫁彼老狗。則又萬不可行。故咽苦忍痛。而出此一語。馬利亞之孝父。殆爲他人所萬不能及。 
 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[中央敎育會學部交議案]  
　　軍國民敎育諮詢案 
查本部上年十二月二十六日奏明注重軍國民敎育曾經奉旨俞允旋由圖書局撰具說帖於中小學敎科書注重軍國民主義之法分條縷述其修改編纂各書均恪守此指以期養成軍國民之資格而振起尙武之精神并與軍諮府陸海軍部會商在案顧欲行軍國民之敎育固以敎科書爲根本而其他種種方面陶鑄鍜鍊之法尤不可不多方籌及茲將學堂内一切規畫可隨時施以軍國民敎育者括爲數端如左 
一體操小學堂體操一科兼習游戲游戲之法宜多模仿戰事所以振其尙武之精神而與以軍人之興味也普通體操以合於身體平均發達爲主故瑞典式最爲合宜凡小學堂體操敎員宜加意研究至兵式體操在高等小學其法尙爲單簡蓋必酌量兒童身體發達之程度不宜爲過劇之運動但於一排一隊各敎練嫻習純熟略儲其軍事之知識及中學以上一切軍法戰術則宜實地演習命令口號皆取陸軍所行者務使規律整齊如臨行陣或畢業後身入營伍自能與軍人爲同一之動作矣 
一學堂規律軍隊重命令學堂講規律能爲遵守規律之學生必爲服從命令之軍人非二致也然欲學生之遵守規律必有所以遵守之道斯在辦學者善於處置而已講室之進退自習室之整理寢室之掃除其他一切之舉動無一不應遵守定則厲行整飭蓋人之精神稍弛則惰惰則不足以與物相競軍隊命令之嚴重絲毫不能放過卽此意也學堂而欲養此精神規律烏可不嚴此實振起軍國民敎育精神之第一步也無論何項學堂皆不可不守此義規律之外聯絡情誼亦不可少若情誼不孚規律必有時不行茶話會爲聯絡情誼之一宜隨時舉行學堂振起軍國民敎育精神之宗旨可藉此提撕而說明之俾其心知其意免致有所扞格 
一户外運動及野外演習所謂尙武主義軍國民敎育者不外使學生活潑其精神强固其身體精神活潑身體强固將來以之學戰固易易耳至於武備敎育自有專門斷非一切學堂所能仿行者也故小學堂宜以精神敎育爲主體操之外宜使實行户外運動如賽跑打球之類皆可發達其身體而增長其精神至於中學以上則兼及形式兵式體操有野外演習之法其中如對敵演習初等戰術皆宜使之嫻習惟打靶一事子彈之費實有不資國家財力有限萬難支給稍一不愼流弊滋多第使在學堂時兼習舉鎗瞄準之法將來中學畢業後若再入營學習不過數月之力可以發機命中矣（未完） 
來件 
[奉天熊運使呈湖廣督文]  
　　（爲聲明並非湖南自來水廠發起人事） 
具呈奉天鹽運使熊希齡爲預防受累呈請立案事竊維國家立憲時代法治修明凡屬官紳商工各界債權債務備極分明斷不容有假託竊名之事致因虚譽而受實害如江蘇議員馬良之於信義銀行可爲殷鑒詎料本年五月十七日在奉天鹽運使任内忽接由鄂遞來明信片標明曾慶榜函稱現在湖南創立自來水公司集股百萬已有四十萬業於傳單將尊名列爲發起人特先知照等因接閱之下殊深詫異職紳與曾慶榜並無深知不過同隸湘籍曾見其人此次彼等設立自來水公司旣未預先知照卽遽將職紳之名列爲發起實與竊名僞託無異無論該公司是否可靠而職紳遊宦遼東論法律則身爲官吏不應並營商業論事實則遠阻遐方不能兼顧桑梓熟籌利害無一而可且職紳前因堂弟　設同仁豐錢店由職紳介紹莊號匯兌往來及至該店倒閉職紳認賠四千金瘡痍尙在實可寒心職紳自此之後不敢輕諾入股及担保銀錢等事雖有同胞兄弟均已分居異爨彼此各營生業一切銀錢債務兩不相累今因曾慶榜無故竊名之事實於職紳身家名譽均有防害應卽預先陳明職紳旣官東省絶不兼營原籍一切農工商各項公司實業此後無論兄弟親戚朋友凡有假託職紳之名借欵招股者職紳概不承認彼等事業如有虧折亦與職紳渺不相干以求自衞而杜波及除禀督撫憲外理合具禀由郵呈遞爲此禀懇憲台大人批准立案並札飭湖廣各屬地方官一體遵照實爲公便上呈當奉湖廣總督批云如呈立案已札行南北勸對道分别移行一體查照矣希仍由該紳自行登執廣告俾衆周知並候撫院批示此繳 
 
 
 

Page 35

 
 
   
 
 

Page 36

 
 
   
 
