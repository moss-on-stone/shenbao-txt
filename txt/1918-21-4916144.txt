# 1918 - 21 - 4916144

 

Page 1

 
 
   
 
 

Page 2

 
 
時評 
[臨時參議院（冷）]  
　　臨時參議院。其召集也無名。其議事也無效。其所以敷衍至於今日者。亦倖耳。人亦早以何無何有視之矣。然而彼臨時參議院者。尚欲運動以代行國會職權也。 
　　夫世界上事。苟能自知自量。即可省却無數之紛擾。惟多不自知不自量。而後倖成之心生。機械變詐之念起。紛擾之事層出而不窮矣。參議院之自忘其地位。而有是奢望者。即此故也。雖然參議院即使運動而得代行國會職權矣。其亦能增參議院之價值。而長保此參議院也耶 
[命令]  
　　一月二十日大總統令財政總長王克敏呈請任命齊耀瑗爲江蘇銀行監理官應照准此令 
　　又令財政總長王克敏呈請任命吳憲奎爲浙江銀行監理官應照准此令 
　　又令陸軍總長段芝貴呈准鑲白旗蒙古都統芬車咨請以木克善承襲世管佐領應照准此令 
　　又令楊開甲給予三等嘉禾章此令 
專電 
[北京電]  
　　王承馮意致電王芝祥囑向陸榮廷提出切實具體條 
 
 
 

Page 3

 
 
件又致電曹錕張懷芝勿持過激態度（二十日下午七鐘） 
[北京電]  
　　馮王接見陳鈞等述唐陸意見與政府漸相接近故時局前途又抱樂觀（二十一日上午十二鐘） 
[北京電]  
　　李督及中央派赴南甯之代表均來電言陸贊王願和平磋議（二十日下午七鐘） 
[北京電]  
　　章行嚴約滇代表并國務員日内開一談話會交換意見折衷以定和議（二十一日上午十二鐘） 
[北京電]  
　　王芝祥電請以陸榮廷爲湘粤桂宣撫使政府尚猶豫（二十日下午八鐘） 
[北京電]  
　　倪嗣冲三請下戰令並有將來津消息（二十日下午八鐘） 
[北京電]  
　　馮電鄂督王占元改派張敬堯全師援鄂據報二十三拔隊切勿輕離職守（二十一日上午十二鐘） 
[北京電]  
　　馮以鄂防萬分吃緊特派陸錦赴津召曹錕來京商决進兵計畫（二十一日上午十二鐘） 
[北京電]  
　　又傳陸海交通三總長將辭内閣改組當局否認（二十日下午八鐘） 
[北京電]  
　　參陸處號日（二十）致滬漢各兵工廠電指示接濟各軍械彈辦法以四川岳州爲最要戰區電到即撥以武漢閩南爲次要戰區自電到日起不得逾三日以粤贛爲最要防區不得逾十日各省爲普通防區應候核准始能撥給（二十一日上午十二鐘） 
[北京電]  
　　一千萬墊欵今日在滬正金銀行折合中幣每一星期付二百萬（二十日下午七鐘） 
[北京電]  
　　交通借之二千萬有五百萬　途不明（二十日下午七鐘） 
[北京電]  
　　防疫借欵一百萬鹽稅保利七釐六月起每月還十萬（二十日下午七鐘） 
[北京電]  
　　收買存土舊案重提王克敏主每箱價減爲六千兩土商堅執不允正在磋磨中（二十一日上午十二鐘） 
[北京電]  
　　軍械借欵第一批步槍四萬枝大砲及機關砲百門已簽字（二十日下午八鐘） 
[北京電]  
　　臨時參員一部分尚運動代右國會職權兩法通過後主張仍不閉會以待時機（二十日下午八鐘） 
外電 
[北京電]  
　　據國務院顧間某君之談話目下外間所傳總統總理對於時局頗抱樂觀之說不過客觀的觀測而已實即所以表示時局之停頓也馮總統並無確定之方針萬事悉委諸自然之事勢每遇一事發生祇能講一部分之應付方法不復更有他策也（二十一日） 
[北京電]  
　　據某方面消息目下南北兩方面似已協議召集各省省議會代表於南京開各省省議會代表會議藉以解决時局之事蓋有此舉以後則將來無論開南京會議或决計恢復舊國會馮總統皆可不負責任也（二十一日） 
[北京電]  
　　傳聞馮總統王總理因曹錕張懷芝等主戰派督軍似有軟化之狀態而與南方陸榮廷唐繼堯等磋商之調和問題似已略有端倪故對於時局頗抱樂觀一說馮總統仍繼續表示曖昧態度必俟龍濟光在廣東有確實之成敗消息或和或戰方能取决（二十一日） 
[廣東電]  
　　林虎於二十日由廣東啟程前往陽江方面豫備進攻龍濟光軍（二十一日） 
[廣東電]  
　　巡游瓊州海峽方面之海軍艦艇於二十日艣　相接歸航黄埔（二十一日） 
[東京電]  
　　日本政友會憲政黨國民黨三政黨皆於本日開大會議討論本黨黨略黨首原敬加藤高明犬養毅等各有演說發布宣言書茲略述如左政友會之宣言書日吾人對於現内閣當嚴取中正之態度鑒於目下時局之趨勢益以奮勵努力自勉憲政黨之宣言書曰現内閣於國民之間並無基礎其所措施毫無經綸而對於中國之外交又涉及其内政偏於一方且政策恒無定向遂致釀成中國内訌之局招致中國多數人民之怨望餘如國防財政等計劃亦極杜撰吾黨宜竭全力以排擊之國民黨之宣言書日吾人今日當重爲國務之革新國策之樹立（二十一日） 
[東京電]  
　　日本各政黨於昨日上午開協議會旋於午後接續開大會憲政會總裁加藤高明言及日本對中國外交問題云曩日余曾有現内閣對於中國之外交必終於失敗之預言今竟不幸見此預言之適中近聞我政府决計改變向日之方針對於中國之内政概取旁觀主義斯言果確實國家之幸也政友會總裁原敬國民黨總理犬養毅均主張舉國一致不提外交問題（二十一日） 
　　以上東方通信社電 
戰電 
[俄京電]  
　　國會已於今日下午四時由全國軍工代表會總幹事部長斯佛特洛夫氏執行開幕禮四小時前過激黨一隊曾毆擊扶持國會聨合會會員若干人毁其旗幟過激黨初向空中開鎗繼向人叢開機關鎗與來福鎗中彈喪生者多人内有農民代表幹事部之幹事一員傷得亦多内有女子數人斯佛特洛人氏宣讀工人正誼宣言書書中主張之各事如下（一）宣布俄羅斯爲勞兵農會之民國（二）廢私産權（三）强迫作工（四）以武裝授工人解除閒民之武裝（五）組織社會主義之陸軍（六）取銷借欵（七）一切大權悉屬工人及軍工代表會國會開幕時有水兵持來福鎗立於出入口處並於門首駕野戰砲兩尊國會以二百七十三票對一百四十票决議展緩討論正誼宣言書於是過激黨及左團社會革命黨議員皆紛紛走出所餘右團社會革命黨議員雖經武裝水兵之恫嚇仍匆遽通過田地計畫及派代表至交戰國謀成世界和局之議（十八日） 
[俄京電]  
　　國會業已解散國會開會之際茲里台里氏（氏在社會革命黨中殆可稱最得衆之領袖）詆責過激黨之僭權並主張將俄國人民大權委託國會於是社會革命黨歡呼至爲興奮過激黨總司令克里倫柯氏等大聲叱曰叛賊惡漢其速去社會革命黨領袖乞洛夫氏謂須設法處置阻撓國會議事之人克里倫柯即呼曰何不行之爾之壽命已盡矣當時會場至爲紛亂散會之後過激黨即下解散國會命令（二十日） 
[俄京電]  
　　國會於今晨四時由水兵解散莫斯科人民聚衆表示贊助國會爲紅旗衛隊開鎗轟擊死傷多人（二十日） 
[俄京電]  
　　國民委員確曾下令拘捕羅皇過激黨與羅國之交際已臻危點俄第九軍革命委員會以哀的美敦書致羅政府要求准俄軍經過若西限兩小時答覆（十八日） 
[倫敦電]  
　　俄國紀白里斯特里土夫斯克談判情形徵實迄今雙方所爭主要點乃在被告土地應如何自决其前途敵代表仍堅稱目下諸地所設之官員應操自决權俄國代表不允稍事遷就並要求被告土地之外兵應悉撤退被逐人民應悉回里後由國民投票解决土地命運問題此事爭論雙方各發表冗長報告今已暫止俄國代表昨已回京（十九日） 
公電 
[川邊鎭守使陳遐齡報告張煦傷重斃命電]  
　　大總統國務總理各部院各督軍省長各報館均鑒張煦等在寗横暴殃民已先後電陳茲據陳王支隊長庚電稱張煦於本日午後四時因傷重斃命郭守元劉暄亦於是夜畏罪自戕等語特電奉聞護理川邊鎭守使陳還齡蒸 
[四川省長張瀾陳報滇黔四路進兵電]  
　　大總統國務總理各部總長督軍省長各報館鉤鑒民國肇建禍亂相尋乃者南北戰爭經年俶攘南方旣允言和轉有攻閩圖岳之舉北方本主停戰復出兩路征南之兵中央對主戰者則言戰對主和者則言和今日方戒閻牆明日更申備戰時局險惡遷延醒釀心解土崩每一置念心膽爲摧顧瀾之愚以爲苟心乎國和可也戰亦可以若不以國家利害爲重先以和戰爲鞏固權利之手段反覆迷離惟顧其利則戰旣不可和亦不可缅奉大總統有電佈告停戰此數月來晦盲否塞泯泯紛紛之時局乃始判明方冀戰禍於以弭息大局從此奠定乃時踰兼旬殊無結束甚且各方戰事繼續未已豈其必未悔禍毋亦誠不交孚國家之威信可惜人民之毒痛已深彼此若不出以至公掬示大信確定辦法迅求解决恐更發生大亂國家固不免於危亡禍首亦因以自斃旣負大總統調和之初裏亦非全國人民望治之素願至川被滇黔蹂躪虐待到處殘破人鑒塗炭痛不聊生川軍據前日明令通電停戰詎滇黔昨日突在叙府富順内江等處四路進攻似此兵禍相尋亂歇有極迫切陳詞爲民請命伏惟鑒納四川省長張瀾叩寰 
要聞一 
[北京特别通信（一百四十二）（祥）]  
　　對敵禁止通商 
　　放逐敵僑决定 
　　林使來華紀聞 
　　最近之數次國務會議對於外交方面頗多重要之案惟國人方注意於國内和戰問題遂以外交上事爲無足輕重所謂主權所謂將來之利害皆已視爲老生不入耳之談雖馮代總統之主張調停内政以外交緊迫爲重要理由之一然愚亦敢料其不足以動國人之聽蓋弱國無外交亂國更無外交也 
　　對敵禁止通商問題戰時國際事務委員會中討論已久因此爲協商方面對我希望條件之一協商公使領袖朱爾典君固時時以此催詢我外交部者也前日閣議戰時國際事務委員會遂以此案提出聞此項條例係張嘉森君所起草内容仿照日本意大利辦法先定何謂通商之界說再說明敵國私人或法人與我通商之禁止方法頗爲簡單與美國新近所發表之禁止對敵通商條例略有不同閣員討議後並無修改明日必可公表於世 
　　近日英使朱爾典君外交部之所交涉尚有放逐敵僑於國境以外之問題在一星期以前主戰派之通信機關大吹特吹外人將因民黨與敵人有所往來提出嚴重警告外交團反否認之在鼓吹者當時興之所至以爲是亦王内閣將不得了之一種點綴而放逐敵僑於境外之必要外人遂益認爲事實自此種要求發生以來陸外交總長並不加以媿担覺提出於國務會議據墮氏報告外人所持之理由無非鑒於俄德之近事以敵僑容留於我國之内必有危險發生故不如竟予放逐或輸送之於澳洲其一切費用供給則協商國可以擔任政府第一次會議結果僉以今之日本與美國皆依然留置敵僑我國何獨不可如慮其有危險則另擇適宜區域加以嚴密防範可耳若曰概予放逐事實上旣不能令其各歸本國（前次曾經提議協商方面以敵僑類皆年富力强受有敎育恐增其戰鬬之力）僅驅之於國境之外旣嫌過當即與我國主權體面有關會議後卽將此意由外部與英使朱君接洽而昨日英使與外部磋商之結果仍照前議提出於國務院以我國軍警之力不能與日美同日而語即另擇適宜區域恐仍有防範不周之弊以多數督軍雄赳赳對内主戰之國家處置少數敵國僑民亦不爲友邦之所信賴言之可痛聞大體已决定矣宣戰也參戰也大話連篇卽此放逐敵僑一事思之主權安在體面又安在 
　　前次林日使之歸國外交上頗足惹人注意識者咸謂與日本對華政策有關至於近日我國時局解决無望日本現正沉機觀變似有預定之方針則林日使之回華更可注意矣日人消息林君將於二十日由東啟程到京約在二十四五左右吾人旣歡迎之又不禁發生無限之感想矣 
[和局轉機之南京消息]  
　　魯軍南下人心恐慌或戰或和令人莫測日前李督因種種謡言提出辭職經府院電留復派何宗蓮等親携手書來寗勸慰迭誌前報茲悉李督於日昨復又托病辭職並舉賢自代中央接電後又來電勸慰並有第二次派員來寗勸留之消息昨聞軍界重要人物談及此事謂直隸督軍曹錕山東督軍張懷芝在北洋派中可稱主戰之最烈者今聞李督再電辭職昨亦來電慰留並囑主持國是一致進行未始非和局之一大希望也原電甚長茲探悉其要旨謂前此軍隊南下係促進和平之一法吾輩誼關桑梓情聨骨肉千勿輕聽謡言遽萌退志執事忠誠報國倚重正殷仍望擔任調停極力籌畫俾南北兵氣消弭無形所有藎籌務希隨時電告以便一致進行無任企禱云云最後多慰問語蓋以李督之再電辭職係托病故也將帥輯和國家之福南北和局倘能早觀厥成誠吾國民之大幸也 
[杭州快信]  
　　齊　長請假兩星期回籍省親奉中央照准擬於明日啟程職務由政務廳長代拆代行 
　　寗台何鎭守使呈請以汪道慈充使署一等書記官陳國煦爲二等書記官督令照准 
　　江浙皖絲繭總公所以各屬繭業公會現准部令暫緩辦理而崇德一縣獨存請飭取銷省長查該會成立於先且呈部奉准有案未便興現令一律等視駁置不理 
　　二師八團司務長諸英樓奉令撤差遺缺楊督軍昨委何文華吳潛補充 
　　奉豐南嶼區保衛團丁章夏初因案被山林警察萬和嚇姪鎗傷致死電呈到省已飭錢塘道派委馳往查辦 
　　新任甌海道尹黄慶瀾呈報到省已於十九日接篆視事 
　　近來定海一帶海盜猖獗行旅被刦案迭出紛紛電控到省已飛飭外海來警廳長設法剿捕 
　　杭總商會昨召集錢業各領袖曁銀行經理開會集議放賑追賠事宜討論良久尚無確定辦法須待續會解决 
　　永嘉第十師範校長姜琦被控有撤換消息 
[南京快信]  
　　谷鍾秀昨由滬電李督聞和議仍有希望西南已不堅持恢復舊國會惟要求解散臨時參議院依舊約法召集新國會其餘條件如段祺瑞之督辦參戰龍濟光之兩廣巡閱使劉存厚之督川段芝貴之陸軍總長均須同時罷職 
　　西南在粤組織護法同盟會昨來電通告於二十日在廣州開成立大會 
　　李督因主戰各督軍怱來電區慰昨卽分别電復詳述已處於困難地位故不得不辭職求去並聲明已心無他可誓天日云云 
　　聞曹錕張懷芝經中央疏通已與李督意見融洽惟倪嗣冲張敬堯盧永祥有某項關係態度仍曖昧張作霖受某派慫恿有欲步張勳後塵說 
　　長江巡閱副使王廷楨昨由京電李督詳述馮總統王總理對於寗事已渙然冰釋並稱即日回寗面告一切 
　　江寗鎭守使齊燮元昨亦電政府請留李督並懇勿任缷去調人之責以促和局 
　　李督連日照常到辦公廳見客批閱公牘辭職問題已打銷仍賡續進行和議 
　　何宗蓮昨已乘津浦車北上聞過蚌埠徐州濟南均擬下車接洽 
　　白堅武李廷玉李登科已至滬與岑西林孫伯蘭接洽畢即回寗 
　　岑西林派章行嚴爲駐京代表昨過寗乘津浦車北上 
　　湖南譚浩明代表劉彦昨電湘報告與李督接洽情形准今日晚車赴滬 
　　李督電長沙促鈕永建來寗協商和議 
　　贛省陳光遠派赴北京接洽之代表楊慶鋆（贛財廳長）昨出京抵寗准明晨即轉輪回贛聞陳允不拒魯軍惟限以一旅赴贛助防 
　　魯軍已有二團經過浦口由招商局江輪運送赴贛魯省四境土匪蠭起駐滁魯軍已撤回一旅施從濱亦已於前日遄回濟南 
　　江寗鎭守使齊燮元擬日内出巡查勘各路要塞以固江防 
　　警廳連日會防疫辦法 
中央任馮國勳方更生充江蘇僑工分局正副局長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[和議又有進行說]  
　　和戰問題久懸未决數日以前一面擔任調停之李督迭請辭職一面主戰派對於總統之有電大不滿决和局一層已岌岌乎有破裂之勢而共影響所在且有謂戕及於政府之本身者然昨日以來政府要人之態度甚爲安詳王總理與某外人談及且謂决不至再開戰禍故日來調停之事仍舊進行至於主戰督軍方面則政府現正竭力疏通聞除某某三兩督軍外已表示無可無不可之態度故討伐令之發布將不成事實而和議又有一線希望矣又據公府某要人消息主戰各督對於參陸處願電業經答覆者已有豫鄂皖浙奉吉黑等省電文則多以願電敬悉所議各節欽佩異常十數字了之聞其原因則由中央此電與曹仲三張子志兩督軍有切身利害曹張兩督軍之態度如何各省尚無從探索故僅以此十數字暫敷衍中央之情面再與曹張兩督軍磋商辦法至曹張兩督軍則對於此電迄未答覆惟聞已派人運動各省一律主張中央先頒戰令後發軍隊此爲最近中央與主戰派督軍爭持之要點其結果如何尚未可知又據某方面消息曹仲三督軍日昨已有一時未能親赴前敵之表示昨晚有請曹督軍即日來京共商進兵計劃消息曹氏旣不願親赴前敵能來京與否亦屬問題也 
　　昨日（十八）上午馮總統邀集王總理段陸軍總長及其他一二閣員在春藕齋特開會議王總理於十二時二十五分進府而府中師景雲等高級軍官亦多列席討論解决時局問題之各種要件並由馮報告疏通主戰各督情形及各處所來各項要電當時聞又决定仍向南方繼續進行和議而一方面對於備戰亦暗中仍積極籌備又對於魯省土匪又起亦曾議及歷一小時餘之久始行散出 
　　山東進駐滁之軍隊有撤回濟南之說茲聞張懷芝實於前日急電政府謂魯省土匪蠭起蔓延於禹城茌平金鄕濟寗等處除將施師長所部調回濟南以固省防外並由第二路暫編第一旅内抽調李益三張懷玉劉鵬圖等營尅日急往剿辦又據稱張敬堯因毛匪又猖獗已將入贛軍隊留徐漸不起運據此以觀張督出戰之說已屬子虚而張敬堯之出兵亦不成事實而浦口形勢遂以和緩矣 
　　岑西林電逹中央未承認爲西南代表其電略謂中央明則議和暗實備戰三尺童子亦能領悟政府如果不推出誠心鄭人不德謹當謝過云云但政府方面仍一切擬與西林接洽連日電促來京聞西林仍以病辭特託章士釗回京時代逹一切章君原定十五六號由滬動身最近來信須尚在滬稽延一星期 
　　江西財政廳長楊慶鋆奉陳光遠督軍特命來京報告要政昨晚（十八日）八時已晉見總統除報告贛省地方安謐情形外並代陳督軍詳述關於時局之政見尚有陳督與馮要函一件面呈總統核鑒至九時楊氏始興辭出府又一消息楊慶鋆來京謁見總統總理面陳督之爲難情形并聲明對於調停之說本非絶對主張惟其意思仍偏重主和方面現由王聘卿親書密函交楊慶鋆帶回聞函内大致勸令陳督務以大局爲前提云云 
[湘鄂風雲之京訊]  
　　時局糾紛已逾兩月湖南方面之情形尤形險惡中央屢電譚組庵勉任其難并特派范治煥赴滬一再勸駕王總理亦用個人名義函致譚氏請以桑梓爲重語極懇摯詎意譚氏始終堅執且聞湘呈日來更加複雜當局至爲焦灼茲據公府方面消息馮於前日爲籌議救濟湘事之方法特召集王士珍蔭昌段芝貴及各重要高級軍官等十餘人在參陸辦公處特開秘密軍事會議討論對付湘事之方略嗣經王氏提議目前補救之方惟有選派有膽識之湘人素與程潛劉建藩趙恒惕等交情深厚者前往分途游說表示中央之誠意開誠布公泯除意見令其停止進攻共籌和解較爲妥善馮深然其說當召公府諮議葛應龍（湘人）入席密授赴湘進行方略并諭蔭段兩總長於參陸兩部選派得力人員多人偕同葛諮議前往現聞該兩部已派定劉器鈞王時澤等二十餘員業於昨日出發矣并聞葛諮議此次赴湘含有重要之使命姑先誌之以觀厥後又一消息云近日公府對於湖南軍隊撤退問題已經議有辦法不日卽可着手辦理期辦理之手續聞係一方面將駐岳北軍調回一方面令譚浩明將駐湘桂軍一律退回桂省不得遲留所有湘省治安仍歸湘省原有軍隊維持公府中並云此事甚有眉目實行之期並不甚遠 
　　前日參陸辦公處接駐通旅長劉錫廣急電言通城前方三埠橋及後方麥市新增湘桂軍七千餘人大砲二十餘門現尚源源添調吾軍僅有一旅萬分危急等語參陸辦公處即急電直督曹仲珊君飭調駐孝感第三師一旅往援曹君以未得中央戰令不允開調至昨日（十八）鄂督王占元又拍來火急電謂岳通萬分危迫非有重兵不特不足言戰亦且不足言守援軍如仍遲不到鄂則獨力實難支持恐無以盡保守疆土之責云云並聞監利方面亦極危急師長王懋賞電稱敵軍四面圍逼前後不能救應非有重兵恐難保守而岳州附近靑港及楊梅江一帶聞目下均有戰事極其激烈 
　　據某要人云王督軍日昨已有電報到京報告第七師續派之軍隊一旅已於篠日（十七日）抵漢旋於當日下午七時拔隊赴岳并謂俟該旅到後則岳州軍隊已有四師之衆即荆襄戰事發生岳州方面當可無虞等語又聞王因岳通關係切迫現在駐軍薄弱深恐命令發後援軍未集卽難應敵故贊同中央主張並自發電向主戰各省疏解謂命令先發後發無甚關係中央旣允宣戰斷不至有中變諸公須念鄂省關係重要不特屏蔽幽燕亦且毗連汴陝皖贛四省鄂若有失四省同時吃緊大局更不堪問務懇撥隊即日馳援公私均感云云 
[國會問題尚在爭議中]  
　　國會問題爲解决時局之第一要點西南方面於恢復舊國會之說已爲一致之主張卽如陸榮廷對於新舊國會問題從前但渾言之曰國會未嘗有明確之主張迄於前一星期陸氏來電始以恢復舊國會爲要求昨日新民通信社報告謂李純派赴南寗代表謁見陸氏之李廷玉已確稱陸氏眞意實係堅持恢復舊國會並云此項主張某當初本非固執祇衆意如是某居調人地位當以徇衆爲宜目前舍此以外殆無辦法某已通告湘粤兩省取同一態度若論河間地位某極願維持云云是舊國會一說已爲衆意所在陸氏已明言之矣 
　　至於政府方面始終未允恢復舊國會而臨時參院之代行職權亦不允許馮王之意仍注重於以舊國會組織選舉兩法召集新國會聞對於李純對於岑西林均有表示卽在近日政府仍從事於此項主張之進行其意以爲如南方可以贊成則北方督軍或可有疏通之法但南方以舊國會爲歸宿而北方督軍則正願利用臨時參院者能贊成以舊法召集新國會不另生枝節與否又無人敢下斷語故此一問題亦尚在爭持中也 
[西南聨合會議開成立會]  
　　西南各省聨合會議之條件現經妥爲修正（已誌二十日本報）通電西南各省各要人一致覆電贊同發起諸人因於本月十五日假座粤省督軍署開成立大會是日海軍總長程玉當艦隊司令林悅卿參謀長饒子和援閩總指揮李協和援閩粤軍司令陳競存國會議長吳蓮伯議員湯斐予李執中周震鱗李漢丞楊暢卿第二軍總司令林隱靑及軍政府代表胡漢民伍梯雲陳竹銘等各要人均躬親蒞臨自午後一時開會將進行事宜從詳討論至三句鐘後始散 
[京官塲宣布防疫情形]  
　　晉邊防疫事務之進行各節已迭紀前報茲再將近日官場所宣布之情形分誌如下 
　　其一設立檢驗地點歸綏各路如歸化薩拉齊五原包頭右玉等地據綏遠都統電稱已分段設立隔離消毒檢查各所由歸綏至豐鎭一路馬王廟（在豐鎭西爲歸化經凉城至豐鎭之道距豐約四十里）麥胡圖（在豐鎭西北爲由歸化經陶林至豐鎭之道距豐約八十里）天成村（在豐鎭西約六十里右三處據何守仁委員十五日電稱已由該委員設所檢查石匣溝沙袋窪右二處據何守仁委員十五日電稱由田都統設所檢查由歸綏到張家口一路已由部電綏遠張家口兩都統擇要設所檢查由歸綏至山西一路殺虎口助馬七墩口鴻門老煥灣得勝河曲右七處據晋北鎭守使張樹幟雁門道尹單晉和十二日電稱已於十日設所檢查并已堵塞晋北沿邊各小口雁門關（在代縣）陽防口（在寗武縣）右二處據山西督軍十四日電稱已派員前往協助各該縣設所檢查京綏鐵路沿線大同（由陳祀邦委員擇地設所檢宜）柴溝堡康莊右二處由京綏路局籌備設立檢驗所 
　　其二染疫死亡概數歸綏方面（據報共死三十餘人）綏遠都統電稱五原薩拉齊包頭鎭等處發生時疫先後共死三十餘人豐鎭方面（據報死民人三人兵士四名）伍連德六日電稱在豐鎭車站檢查有一人患病查係疫症隨卽身死何守仁十五日電稱本日疫死一人又何守仁十七日電稱本日疫死一人又何守仁十四日電稱有綏回豐弁兵三十名在途病一人本日到豐尚有病者三名十五日又電稱病兵三名中今日已死二名十六日又電稱所餘病兵一名亦死大同方面山西督軍來電據大同縣電稱該縣人民由口外運柩回籍染疫死一人陳祀邦來電據本地醫生談及某宅已斃二人情形可疑惟是否疫症俟往騐後再報山西方面據報共死二十人西督軍來電據右玉縣電稱該縣南關於本月五日由歸化來之旅客八人中病死二人次日又死三人店主染病先後死者四人又據右玉縣電稱該縣紅王嶺染疫過客死二人又據左雲縣電稱該縣馬道頭染疫過客一人次日又死四人又據山陰縣電稱該縣岱岳鎭染疫過客死三人其同行者在懷仁縣吳家窰先死一人 
　　其三防疫醫生概數伍連德醫生同中國人西醫二員現在大同豐鎭何守仁醫生同中國西醫九員在大同陳祀邦醫生同中國人西醫三員又洋醫三員約弗雷路易斯易開弗爾脫在雁門關陽防口英國醫生葉卓志美國醫生萬採生基督敎醫魏禮摸司徒和克太原意國醫生白危黄愛德華皮愛克華 
　　其四各處往來要電内務部致大同陳委員豐鎭何委員電云現在辦理防疫所有檢騐所設備及成立日期各該所醫官姓名均應報部備查其各該處檢疫情形分四項列表（一）初發現者（二）現患者（三）治愈者（四）死亡者按目塡注送部以便隨時編輯登報公布如是日並無某項事實發生卽塡無字以資印證至外國醫士之現在協助檢驗者如有洋文報告或意見書亦隨時寄部參考内務部篠印 
　　内務部快郵代電寄天津水災賑濟聨合會云寒電敬悉承示各節具佩碩畫伍委員前因剖解致地方人民誤會衝突本部聞報即飛電察哈爾都統豐鎭守使明白查復并轉令地方官從速解釋認眞保護去後嗣准田都統喬鎭守使復稱日前由綏回豐一人病死經伍醫官剖腹試驗事前未知會地方官預行開導致該家屬誤會因起衝突立派軍警彈壓比卽了結承示自應遵辦等語並據何委員守仁來電當時在場之瑞典敎士等處業經親往慰問極爲滿意等情查邊地風氣未開剖解屍體係屬創見心懷恐懼致起閧爭該地方官等臨時彈饜尚屬得宜報紙所傳未免過甚至預防疫症傳染應行檢驗隔離剖解焚燻諸事在風氣閉塞之地辦理諸多困難而疫症流行旣迅諱醫忌疾尤屬萬不可能誠如尊電所云本部亦早籌慮及此業已迭電各該處行政長官將預防理由辦理手續及應行迅速撲滅免致蔓延各情剴切誥誡轉行曉諭各文武官員及地方人民在案現在京綏火車業已停止綏遠豐鎭大同等處業經前派檢疫各委員及中外著名醫士會同各地方官分頭設所協力進行其大同以東雖未發見疫症亦經决議在柴溝設所檢驗以杜來源並於康莊另設一所截驗口外旱路來車津京一帶當可無慮并已分行各該地方官加意預防以期周密山西一路據正太鐵路洋員聲稱尚無疫症發生刻已由閻督軍於省城設立檢疫總局並由綏入晋之七口派醫前往設所檢驗江會長現擬效日親赴各防疫區域周行考察總之防疫事宜關係重要本部職責所在自當集思廣益策勵進行尤望隨時賜敎以匡不逮曷勝紉感特此奉復希查照内務部印（一月十七日） 
　　太原閻錫山致内務部電云咸電誦悉擬在康莊設所檢驗以防蔓延藎畫極佩已飭屬一體協助矣特復閻錫出删 
　　大同張樹幟單晋龢等致内務部防疫委員會江會長電云頃奉内務部咸電恭悉鈞座統籌防疫事宜欣幸莫名幟龢等現於鎭守使署設立晋北防疫事務所督飭屬縣辦理防疫事務并於沿邊要口設所檢疫以免傳染伏望時加指示俾有遵循晋北鎭守使張樹幟雁門道尹單晋龢叩銑印 
　　張家口田中玉致内務部電云咸電敬悉由歸化至口通行道路已擇要設所檢查設所地點及辦理情形另案具報田中玉銑 
京綏路局施醫士致内務部電云（今日十七日）調查本站員司人等及此地城廂内外并無疫病發現特禀報 
　　何守仁自豐鎭致内務部外交部電云三兵中其餘之一兵士昨晚已死自余到此後死於疫者已四人矣 
[西報紀防疫之計畫]  
　　京津泰晤士報十七日北京通信云以今日情形覯之似進行遲緩之防疫機械畢竟入於活動狀態矣中外各醫士之現處於傳染域者准備作長期之勾留其初所備種種不敷應用已請求京中當局設法接濟云防疫委員會長江朝宗於星期五日前往豐鎭同行者有協和醫學校楊博士及日本著名黴菌學家鶴見博士昨日晨間楊博士偕靑年會格林君謁江氏商定進行之方針楊博士將前往豐鎭後再行南下考察染疫區域之狀况江氏受任爲防疫委員會長外間頗有議論但此事若從中國人觀察點研究之則又不得謂之爲愚妄蓋此公與軍界相處尚好將來到山西辦理一切總可有所關照且其人亦非毫無能力可望其應付此局或較善於其他推薦之數人再者各使館贊成此舉尤足證明政府任命之無誤最近關於防疫各報告中有一甚趣之點即何守仁博士對於症候診察長同意於其同儔是也初何博士不以其同儔發見之病狀爲然然據其上内務部之報告陳明第一師各兵士中所發見之病症從黴菌學上診斷之確爲肺瘟云吾人於此極爲滿意蓋恐各醫士意見不能一致足使防疫計劃受其影響也 
[民軍迭起中之鄂局]  
　　荆襄二軍因湘桂聨軍尚未大舉來援現暫自承剿擊假冒民軍之土匪以緩北軍進攻聞唐縣鎭所駐黎軍一營因北軍由隨縣進攻棗陽之王安瀾該軍適當其衝業已退回襄陽以避衝突北軍第三師遂以克復唐縣報捷棗陽王安瀾失去黎援未能應戰亦於十五日退出縣城向襄棗山中而去三師長吳佩孚昨電告來省王子春以棗陽知事饒懷義附和獨立歡迎王安瀾入城已將其撤省改委蔡忠緖前往接任王安瀾爲鄂北最大股之民軍失去棗陽根據地黎氏表面又自承合剿恐暫時不能發展惟荆州方面獨立軍已與民黨軍結合又有湘西軍雜駐於公安石首枝江各縣北軍一經前進接觸必起戰鬬現王子春已命各路之軍暫緩前進與黎石提出條件商榷聞黎石所要求者自任維持荆襄治安勦辦藉名騷擾並擔保此後各軍不相攻擊惟請勿命各軍進逼以免激成戰禍譚浩明亦來電爲荆襄爭辯謂王子春駐軍各地近亦黨軍蠭起滋擾時聞亦有不能維持治安之處如果藉此進兵圖除荆襄則是毫無言和誠意南軍不能坐視荆襄之失惟有力攻岳州云云王氏籌維再四特以三事與黎石約一荆襄二軍由其劃定駐紮地點不准截稅勒捐及行動於區域以外二須將王安瀾劉英粱鐘漢劉興讓等十餘人逐一捕殺以謝鄂人三湘西軍入駐公安石首枝江松滋各縣者須即退回湘如此三事能辦到則可暫任自主否則仍須進攻查此三事均不易辦蓋劃定駐兵地點係爲縮小其獨立區域黎石今日非無進取之志不過尚在觀望時機承認此條則荆襄前途卽毫無希望無異完全降服矣次則王劉等人皆各擁有衆即使黎石有意除之亦大不易况現正倚賴民軍豈能辦到三則湘西軍援荆純爲民黨政策不獨石無力揮之去卽譚浩明亦無權召之歸近日譚曾迭電胡瑛張學濟促其撤退胡張皆置不復惟熊秉三致胡張一 
 
 
 

Page 7

 
 
電得有覆電略云湘西邊界毘連荆州前因石司令迭電告急派隊援助保全荆州即可鞏固邊圉現旣停戰議和自可靜候解决敝剖前隊已抵石公松江一帶奉電後即飭令就地駐紥不再前進後隊亦中止出發祈轉電王督爲盼張學濟胡瑛蒸印按此電所謂後隊中止出發實係虚語現於湘軍參謀長陳强十二日由漢致譚浩明程潛一電可以證明其文云岳州退兵事正在積極磋商王督軍心切和平强晉謁數次相見以誠所商各節極蒙贊助惟聞湘西援荆軍隊仍未停止且有再攻宜昌之風傳務乞飛電阻止以免誤會而生衝突張於本日南歸面呈一切云云據此種種觀察荆襄之危機恐不在石黎之軍而在張胡之軍因其係民黨之滴派軍隊現在湘鄂民黨已聨成一氣張胡軍隊多係鄂人一與北軍接近必有戰事發生牽一髮而動全身由此引起湘鄂各方之大戰未可知也至於鄂之武漢黄德各郡近日尚無重大事變惟黨人四處勾結圖謀起事則無地不有（廣濟黄梅武穴陽新大治鄂城近均有不靖之耗）邇日王督已採治亂用重主義命各縣文武如有所獲立即正法前日省垣附郭靑山鎭曾獲勒捐者三人由武昌縣執行鎗斃武漢商民因知王調和於南北二者之間非至萬不得已决不致有戰禍故人心尚見安靖惟商務凋敝生計困難而又嚴寒苦旱菜蔬俱爲凍死影響於小民生活遂更重大幸各國銀行皆肯放手放欵金融尚稱活動一般錢僧反引以爲憾云 
　　英文楚報十六日武穴通訊云武穴事勢表面今又安靜商業照常進行星期一晚輪船一艘自九江載兵來此助守商會代表分赴各處籌募兵餉電局刻由兵士守衛夕陽甫下各舖即皆閉門廣濟縣消息謂該縣知事尚能維持秩序居民有託敎會暫爲收存其物者皆爲敎會婉詞拒絶數日前黄梅宣佈獨立但有兵自下游馳至謀獨立者遂逃秩序今已恢復矣 
地方通信蘇州 
[宣布防疫方法]  
　　蘇州警察廳長崔怡庭以冬令天氣久旱且查城廂河道水涸沿岸居民任意傾倒垃圾各處街巷亦復污水滿地最足以製造毒菌發生疫癘故特通令各區警察署認眞淸理街道取締售賣飲食物各店並抄發預防時疫淸潔規則遵照辦理一面佈告居民一體知悉茲將預防時疫方法列後一城内河道水多污穢切勿取汲用資炊餐一各街巷弄不得堆積垃圾死畜及污穢一切等物一垃圾穢物均應倒入各處所設之垃圾桶内切勿貪便亂倒一泔水及洗滌器物水並各種不潔之水均須傾入陰溝内不得任便潑灑當街及人烟稠密處所一食物及菜蔬須擇鼠類不能竄入之器具置放一廚房屋内及起居處所務須收拾淸潔勿使稍留食物以絶鼠食一室内傢伙及破衣敗絮等類應時常移動以免鼠類作窩一室内如有死鼠應隨時焚化並購避疫水四壁冲洒一多養貓隻或用鐵絲籠及壓板等以滅室中鼠類一同居如有患疫者務須隨時愼防服伺之人宜離病者稍遠倘用手撫摩卽以肥皂水洗凈以免傳染一病人換下衣服宜用滾水煎洗以除疫氣所有病人用過之物亦須洗淨不可移置他室混用一室内如有停柩宜從速埋葬萬勿久停一倘有病故者由其家屬隨時報告警察所並開明病源及受病之日期 
松江 
[淸理七縣公産]  
　　松江育嬰全節普濟等各善堂及府學聖廟所屬之各種産業舊由府治七縣公共捐集其財産管理權應屬之七縣人士故未歸松江縣立之公欵公産管理處保管現聞七縣已各舉代表組織慈善敎育欵産淸理處着手淸理昨育嬰等各善堂均已接到該代表等來函約明日（二十一號）來松開會談判故該堂等已在西外醉白池佈置議場預備接待 
[禁演戲劇三誌]  
　　公民蔡光照李維瀚吳前樞等以松江各劇社敗壞風化具呈縣署請求永禁並請轉詳滬海道尹及松滬護軍使署備案由縣批准照詳業誌前報茲聞縣署已奉到盧護軍使批令准其備案禁演藉維風化一般運動演劇者聞之無不嗒然喪氣 
[泗涇巡官被控四誌]  
　　泗涇巡官劉菊坡因辦理種種腐敗被該鎭公民列欵控縣請即撤換經縣署批令警務總所查覆核奪已三誌報端茲悉總所已委警員沈詠康於二十日到泗調查至自治所面晤李文來君詢問一切該所日前曾接關於此案控欵之來函兩封（一第三小學校長徐華德一顧姓等）當由李君交沈閱看嗣沈君請李邀列名諸人乃由李邀具名控訴之楊張趙三君到所向沈君面述種種證據當沈君調查時忽有漆匠雪生之妻至所面訴巡士藏匿遺物事經所中揮之令去現沈君已回松禀覆矣 
揚州 
[匪首就擒]  
　　江蘇李督軍前以江督秦縣毘連之界溝地方有匪首蔡飛肆擾曾令江泰兩邑派兵查拏經江都趙知事派警備左隊長王秀山率警士會同兩淮緝私營陳營長帶同軍隊前往查拿業於十五日在江泰縣屬高漢莊將蔡飛及同黨王開慶茅時俊等十一人拿獲解泰縣訊實於昨（十九）鎖解來揚經江都縣王承審員鞠訊判釋無干者五人其餘收押候詳軍署核辦 
[錢業開會]  
　　揚城錢業公所近因大源公司夥友捲逃莊票由商會及淮南場鹽商會請縣出示止付致起人民驚疑凡有錢莊票據者紛紛持向兌現各莊頗受影響茲恐釀成事端特刊發傳單遍貼通衢敦請各界於二十一日午後在商會公開大會討論維持方法 
鎭江 
[撥兵駐防鄕鎭]  
　　鎭郡東鄕諫壁鎭西鄕高資鎭地居偏僻離城遥遠致搶刦之案疉出現經該兩處商民呈由丹徒縣知事商請駐鎭第十九師楊師長飭令七十三團高團長撥兵二百名分往各該處駐紥巡防以資鎭懾 
[呈請開濬鮎魚套]  
　鎭郡金山迤西鮎魚套河港係木牌及各貨船麕集之處近來淤泥壅塞有礙商船行駛由商民陸成等聨名具呈省公署請求乘此隆冬水涸之時雇工開濬業經省長批准並派熟諳河工之工程師來鎭查勘以便擇日興工 
嘉興 
[請欵發給歲米]  
　　嘉興每年冬季由地方士紳呈請官廳撥欵購米散給貧民今歲由士紳朱福淸等於日前呈請縣知事依照舊例於公益費項下撥洋六百元購米散給貧民張知事閱呈後後已批令自治委員说縣稅公益費項下循案撥給矣 
雜評一 
[省議會代表會議說] [  （步陶）]  
　　省議會代表會議說。蘇省會曾一度言及。其後魯省會亦曾有此主張。特事實上至今皆寂寂未見有何行動。茲據東電則南北協議。頗將以此爲解决時局之一辦法。夫省議員爲吾民所自選这代表。在國會未能行使職權之頃。出而决大疑。定大難。以剪除一切枝節之紛擾。似尚較三五官僚。日事委蛇。以徒釀吾民無窮之損失者。略勝一籌。惟是召集之權。將屬之北乎。屬之南乎。抑屬之南北之間乎。否則不南不北。而由省會自行召集乎。此固一難决之問題也。且此種會議之權責。將由何項機關而定。以命令行之與。旣嫌其不類。以協議定之與又似鄰於苟簡。無已仍爲各代表自行議定之較爲適宜。然權責旣爲代表所自定。則議决各問題。南北之間。苟有一二狡黠之武人。不肯遵從。或且並代表而亦與爲難焉。其將用何術以爲補救之策耶。凡此皆主持是議者所當從細思尋者也。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[李督軍設會防疫之預籌]  
　　江蘇李督軍邇聞晋省發生肺炎疫及邊省傳染鼠疫之耗殊爲系念雖本省未見流行此種疫症傳染甚速若不先事預防後患不堪設想且近日迭接京外各處函電均已設會防範本省亦應仿辦故已電致江蘇特派交涉員商請租界工部局醫生即日赴寗籌商防疫辦法聞薩交涉員業已遵電辦理矣 
[發生疫癘之防衛]  
　　租界工部局素來勸告居户多養貓隻原所以杜鼠疫而重衛生茲聞英工部局法公董局及華界淞滬警廳因有一種小皮貨店及皮貨攤每將貓皮出售戕害益獸不顧公益現當防疫之際亟應保護猫隻嚴加取締昨已通飭各捕房各警區嗣後如見有戕害猫隻售賣猫皮者卽行拘罰以資取締 
　　又聞淞滬警廳長查得西門外華界向有宰牛作每將死牛死馬任意宰剥混售供人烹食此種已死牛馬及鷄鴨等類含有毒質一經誤食貽患匪淺若不從嚴查禁於防疫前途頗有關係故已令飭該管警察署所切實調查禁止如違重究 
[續議修改稅則之預備]  
　　修改現行進口稅則委員會公所正主任曾霽生君曾於上次會議時提出大綱十二條（條文内容係關於進口貨值百抽五之稅率及切實徵收辦法）未經通過議定於下次會議時表决再行呈報政府採擇施行是日又提出修改稅則未决定以前之暫行通融辦法亦須俟下次會議時再議經與領袖總領事曁各國總正領事委員等面訂本星期三（卽二十三日）二時續議不再備函邀請等情已誌前報昨日曾君以續開會議爲期伊邇應將日前提議未决之大綱及暫行通融辦法先由内部磋議妥貼以免臨時議論政異帮特邀請江海關監督馮孔懷君及外交財政農商三部與稅務處所派之會辦會員陳海超張煜全許金水米神恩施弼安潭懷項驤曁副主任李石芝賴發洛等至該公所秘密商議良久始散 
[鐵路局拒絶練習生]  
　　滬寗滬杭甬兩路管理局呈交通部路政司函云案奉十一月二十四日鈞部第三七三三號訓令内開本部直轄各學校開辦以來成績昭著前經揀派畢業各生分往各路練習多已蔚成有用之材在該員等旣深造有資而各該路亦收得人之效循此以往效用何窮乃現觀各路已成之線爲養路時代用土木工學者無多未成之線亦因工程停滯未能多容專門人員以致畢業諸生未有及時致用殊爲可惜惟此項學生不乏品端學粹之士用於土木工程各職固能各盡所長即用於其他部分亦未嘗不可量材收效茲爲造就路才起見特將各校畢業生擇其分數較高者再行分派各路練習除分令外合行開具派往該路畢業生名單曁津貼數目令仰該局長遵照酌核情形分派各部分練習以副本部作育人才之初意等因附分發兩路名單曁津貼數目下局奉此當經飭知滬寗洋總管滬杭甬總工程司照辦續據奉派滬寗練怕生葉我淮鄧燦熙滬杭甬練習生羅勝灝先後報到又經一併飭知分派各部分練習去後茲據洋總管陳稱接奉鈞函祇悉種切查本路部派工程實習生源源而來有入無出以致人額充塞幾致無事可習若再有此項實習生派來勢必等於虚設徒費光陰於已有誤前程於路有妨規例故此次部派實習生不能收納如欲收納應請大部先將本路原有此項實習生選派數人調用他處再關於此事克禮阿經於滬杭甬方面陳述意見在案兩路事同一體彼此情形相同應請一併注意等語查該總管所稱各節尚屬實在情形惟奉派各生兩路共計七人葉鄧羅三人旣經到滬勢難令其折回局長擬再與洋總管切實磋商曲籌安置或於其他處所另予分派俾資練習以仰副領事造就人才之至意其未經來滬者尚有四人應懇鈞部俯念此問爲難情形飭知該生等勿庸前來或請改派他路練習之處出自恩施非局長所敢擅擬所有奉派練習生礙難分派緣由用特縷晰陳明敬求指示可否轉陳部長鑒核示遵尤爲感荷再奉發滬寧練習生名單内係郭燦熙現據報到者爲鄧燦熙諒係單開筆誤合併聲明 
[電燈電車兩公司將開股東大會]  
　　内地電燈公司與華商電車公司合併問題前經雙方開會集議定期實行迭紀前報茲聞此事經兩公司總理陸伯鴻訂期月之二十七日卽陰曆本月十五日下午兩時在電車公司開股東大會討論實行歸併後之公司名稱以及兩公司收支賬目因向章電燈公司收賬俱照陰曆而電車公司則照陽曆現擬照商界習慣改用陰曆以便收支一律且燈公司向以銀數核算車公司則用洋碼亦應當衆公决以何種爲便若以洋元計算規定每元爲七錢二分常年或有申水或有短貼均應另造册籍並公舉查賬員及董事等故該公司已預函各股東務於未開大會之前將股單送至公司查核如滿二千元股本即二十股者可有選舉權利 
[禁革商貨冒牌之陋習]  
　　上海縣公署昨奉省長公署九七七九號訓令開准農商部咨近聞各處商人每有假冒外商牌號或將貨物用相近外貨之包皮並其顔色式樣裝飾僞造等弊以圖獲利似此作僞殊與各國商人聲譽有關而於本國商品轉無發逹之望應請飭屬示諭善爲勸導但使國貨力求改良銷路不難暢旺毋得任意假冒以保名譽而維信用等因准此查華商冒用外商牌號本省長曾於上年五月通行各屬嚴爲查禁在案准咨前因合亟令仰遵照 
[兵工廠記事二則]  
　　上海兵工廠每月承造陸路過山兩種快砲之梅花爿開花砲彈原有定額陽曆去年因需用浩繁擬欲按照定額增定一倍曾經陸軍部飭由滬廠核算呈復尚能遵令加造惟須增添工匠加做夜工業由陸軍部核准於七年一月份起全廠加開夜工四點半鐘其所需工料等費亦已由謝總辦核算明確復部核奪矣 
　　輕機機關鎗一項係爲滬廠研究造成各處所用此項機鎗均由上海解去茲聞蜀省前領機關鎗二十四架其内部機器現已不甚靈捷川省軍廠不能修理是以仍送滬廠一併修竣昨已電請川省派員來領矣 
[法捕房查抄烟膏店續誌]  
　　法捕房捕頭阿而風西前日親率探捕查抄法租界内私設之挑膏店及私置烟榻容人吸煙之店舖住宅（個中人稱爲燕子窠）大略已誌昨報茲悉是日除由阿捕頭等在鄭家木橋街正福和坤泰季吾氏步雲即郎記等四家抄獲烟膏一百餘匣外又由法新租界嵩山路捕房捕頭在鼎吉里及德仁里郭海全朱潔堂兩家抄出烟鎗各二枝又由小東門捕房捕頭帶同包探程富生在荆州路張三源家及張阿源家抄出朋鎗各一支又在王陸氏家抄出烟鎗三支烟燈五只一併帶入捕房諭各存洋保出即於昨日傳解法公堂請訊正福和坤泰遣夥投案供認私售求宥步雲遣夥投稱抄出之貨係奉諭禁閉後所遺存店主現適回籍尚未來滬朱潔堂張三源張阿源王陸氏均供認私設煙榻不諱中西官判正福和坤泰各罰洋四十元步雲罰洋五元郭海全不到即將保洋三十元充公朱潔堂張三源張阿源各罰洋二十元王陸氏罰洋三十元季吾氏俟改提到案訊辦搜獲之烟膏烟具盡行銷燬 
[地方檢察廳失竊烟土十誌]  
　　上海地方檢察廳贓物庫失竊烟土八百九十六兩林檢察長除詳報上台外並飭全體法警上緊查緝復懸重賞務獲追究在案茲自陽曆本月十號夜發生以來已逾旬日至今仍無頭緖因此各法警異常着急連日廣購眼線分往蘇杭一帶偵查仍無影響林檢察長以二次限期已過昨午又傳各警面諭謂本應一併開除以爲承辦不力者戒姑再寛限趕緊嚴緝如再延誤惟有嚴重處分云云 
[巨騙案要證移提到廨]  
　　寗波人周廷湘與紹興人陳振鏞丁益齋龔三元等在南京路虚設萬利豐股票公司騙取季福生余法桂馮林泉胡其壽等值洋四萬元之北京交通銀行鈔票逃逸業經季等控奉公共公廨轉飭捕房將陳振鏞拘獲解廨訊供押候分别函請上海檢察廳將在押之丁益齋及丹陽溧陽兩公署將已獲之周廷湘龔三元並周之眷屬等一併解廨併案質訊在案昨由老閘捕房包探沈阿岳與西探奎兒同往檢察廳將丁益齋移提到廨由該探等上堂訴明前情並稱捕房業已派探持文分赴丹陽溧陽兩縣迎提周廷湘等來滬云云訊之丁益齋延律師投案譯稱被告丁益齋與周廷湘係屬親戚被問欠銀二千餘元故至周處搬物作抵與股票公司並無關係應請堂上准被告交保候示言至此由原告代表律師起言丁益齋係本案要證所請交保一層敝律師極端反對且自本案發生後丁即逃匿閘北並改姓易名托稱由寗波避難來滬迨經閘北五區警署拘獲後丁已供明前情現原告已將賞格洋一千元派人送至溧陽想周廷湘等不日可以提滬應請堂上將丁收押候究中西官判丁益齋陳振鏞均押候移提周廷湘等來滬質訊再核 
[騙衣殺人案展期開訊]  
　　公共租界福建路泰昌衣莊於陽曆去年十二月十五號被匪設計騙去碼銀六百兩之狐皮袍靑種羊馬褂等五件並將夥友湯信之誘至長洪路一千三百二十八號門牌空屋内謀斃業經老閘捕房包探顧阿根緝獲盜匪李玉山羅湧濤方榮等三人並在西門外斜橋路巨源押店及三馬路豫昌當舖吊到原贓四件帶入捕房存候解送公共公廨訊究在案昨由捕房傳同泰昌經理人陳根泉將李等三盜押解公廨卽據一百八十四號西探上堂禀稱李玉山已在捕房供認謀斃送衣人湯信之並將所騙皮衣分質於華界巨源等押店内得洋分用不諱請爲訊辦關讞員商之英卓副領事判李等三盜帶回捕房於禮拜五再行解訊 
[關閉老嫗之黑幕]  
　　浦東爛泥渡附近已故工頭顧天益之妾洪氏年逾六十自夫故後與孫媳同居頗有積蓄其粼居紹興人洪春華之眷屬近與該嫗時常往來似頗親密陰曆本月初六日洪家邀嫗前往晚餐詎被鎖閉空屋將嫗身畔銀洋及所戴金壓髮金戒與皮衣等物剥刦一空祇存内襯單衣翌日顧嫗孫媳前往洪家尋問洪等推稱不知竟被鎖閉三日夜直至前日始行放出嫗到家後已凍餓垂斃奄奄一息共家人詢知前情卽赴該管三區警署曁地方檢察廳請求飭提訊究 
[四誌北四川路之殺人越貨案]  
　　公共租界北四川路一號門牌義泰洋廣貨店主粤人鄭旭祥於本月十七號夜被匪預伏臥室用刀戳傷肚腹殞命並被刼去值洋四百五十元之金飾現洋報告美捕房派令西探目利扶司粤探江標華探目王四福協同往勘時適北京路廣德玻璃料泡店夥粤人江能安雜在人叢中窺探被屍妾鄭俞氏瞥見以江面貌與兇盜相似卽令中西包探將江拘獲押候解究在案昨由捕房將江能安押解公共公廨由西探目利扶司上堂譯訴前情請究訊之江能安延律師到堂代表辯稱被告經原告見與兇盜面貌相似致涉嫌疑被捕拘押然出事之晚被告確在店中工作今有見證到堂可以證明經張襄讞商之英白副領事判江帶回捕房候切實查明於禮拜五解案再訊 
[張少良被拘]  
　　英美總巡捕房特别包探陳雲忠王寶生等據眼線報稱住居法租界寶昌路仁和里某號門牌之張少良於二次革命時曾充江陰獨立軍營長經該處紳商給資解散來滬後即住該處聚集一般退伍軍人時作非法之事所有租界中重要各案大都與有關係云云陳王兩探當即報告麥總巡備文於前日馳赴法總巡捕房經施總巡核准轉知嵩山路捕房加派探捕協同陳王兩探前往所指地點將張少良拘入捕房略詰一過解送總巡捕房給予陳王兩探帶回英捕房押候詳詰犯案處所及餘黨匿居地點以便按名偵緝嚴究聞張已供出盜案數起現各探正在分投查拿一俟獲到人贓卽須併解公堂訊明懲治又聞迭次向各界投函嚇詐及抛擲危險品之案亦多有關係云 
[大和藥房被刼]  
　　法租界小東門外洋行街口大和藥房於昨晚七點餘鐘突來盜匪四人各持手鎗利刃跳入櫃台嚇禁聲張該店夥見勢不佳立即登樓連吹警笛各匪卽搶取洋銀金戒等物而逸該店主當卽報告捕房由捕頭飭派探目黄金榮前往查勘一週回禀捕頭諭令嚴緝究辦 
[沈家巷盜案又獲四人]  
　　引翔鄕沈家巷日前被盜連刦公益染坊等四家並刀傷事主祝掌生後經閘北四區各分署截獲盜犯戴立柱等六名及贓布二百餘疋解送警廳發交司法科訊明呈解護軍使署訊核在案茲悉淞滬警察廳昨晨又據閘北四區署解送由美捕房會同緝發之同案盜犯劉昌華沈竹山稽富田端利洲等四名請爲併案訊辦徐廳長以前獲各盜業已解送軍署訊核續獲之犯自應歸案併究當卽將稽盜等四名發交司法科劉科長錄供備文詳解軍署收訊故劉科長即於午後將各盜略詰一過飭派警衛隊一排及偵探王愼卿等將稽劉沈端四盜押解松滬護軍使署歸案訊辦 
[兩刦案均有關係續誌]  
　　同庽新閘路同昌里一千三百五十七號屋内之寗波人林煥槎温州人王義橋與婁文卿吳賢甫周良伯等經新閘捕房捕頭查得與西華德路祥興烟紙店及福建路運大國記錢莊被刦現洋鈔票等案均有關係已飭中西包探將林等五人連同嫌疑人陳樹之一併拘獲搜出鎗彈八百七十八粒解送公共公廨奉飭押候訊究在案昨由捕房傳同事主沈田祝張虎臣將林等六人併解公廨即由中西包探禀明將被告各人先後緝獲情形並將抄獲之子彈呈案請察嫌疑人陳樹之延律師到堂辯稱被告陳樹之向爲掮客素來安分因至同昌里找友致被誤拘應請准予交保候示中西官判陳交五百元人洋並保餘人押候查明於禮拜三再行解訊 
[盜黨併案訊究]  
　　崇明人朱阿四（　郭正興）與南通人王阿江陳金川迭在公共租界糾黨搶刼得贓逃回原籍業經派駐老閘捕房專查特别事件之中西探目將朱等三人先後移提來滬解送公共公廨諭着一併押候查明澈究在案昨晨復訊由中西包探上堂禀明前情並將續獲之朱等同黨朱西郎解案請示中西官判仍還押聽候查明併案訊究 
[茶館内兜售手鎗]  
　　甬人張阿如前日在福州路長樂茶館内兜售六響手鎗經華探目石金榮李星福得悉以其私販軍火殊違定章即將陳與手鎗一支刺刀一把一併帶入老閘捕房押至昨晨解送公共公廨經中西官略訊一過判陳押候查明有無私販機關再行解究 
[普濟輪船失事十七誌]  
　　昨據寗波商人王祝齡來說舟山之大七山對過小洋山地方有男女屍首各一具男身穿皮袍帶救命圈無人認領普濟買辦張聨翔聞此消息卽商同王君約温州同鄕會派人赴認現張買辦特雇一人偕温同鄕會員余筱山及虞伯卿之姪仲謙午後赴該地認領張君自己此次不在普濟船上幸免危險亦願出費撈尋搭客屍首温州同鄕會亦有電函致舟山商會原函錄下逕啓者普濟沉没死者數百已出奬撈屍日有所獲頃迭接各處報告據稱貴縣大七山對過小洋山地方發現男女屍各一具現屍親在滬亟待認領由普濟買辦及敝會派人前來調查其人身材面貌及所穿衣服如何已未殯殮請貴會派人協助來人查明如未殯殮即將屍首運至上海由各屍親認領倘蒙允辦殁存均感　　普濟失事之後温處同鄕紛至永嘉問訊有靑田人朱詒謀葉元溪王肅齋等以家屬或親戚遇難亦於月之十一日至永寓西郭詹同興客棧忽爲駐温警備隊前往拘捕朱係前陸軍步兵第五團七連中尉連附因甬事被嫌已經撤差免究之人葉係杭州地方審判廳推事葉寄漢之胞弟因其姪葉鍾毫之死耗到温問訊王係處屬中學校校長王蘭生之尊翁均不知因何被捕 
[再誌靑年會徵求會員之褒榮宴]  
　　上星期六（十九號）靑年會舉行第十周徵求大會褒榮宴張盛筵於該會之健身房下午六句鐘各隊長曁來賓陸續而至約有二百數十人由招待員一一導引入座菲列濱音樂隊從旁作樂會長鄺富灼起立致歡迎詞乃各進西餐互相歡祝餐畢中西幹事合唱徵求歌各隊長起立各述本隊徵求狀况莊諧雜出頗饒興趣繼即請前四川巡按使陳廷傑演說大致謂靑年會精神能實行德智體三育所以年盛一年人才輩出將來推行全國富强自可立待云云說畢復有柏烈武演說體育之經驗本一已之心得作後生之良箴語語懇摯聽者動容後由薩交涉員代表楊筱棠致頌詞該會會員部幹事徐可陞述徵求會經過情形述畢由余日章分贈各隊得勝紀念品費吳生致謝辭迨至散會已鐘鳴十一下矣 
[滬東公社開會記]  
　　楊樹浦滬東公社於二十日晚七時半開公民大會邀請該地紳商討論組公民會事先由發起人葛學溥致歡迎詞繼以中國音樂奏畢錢振亞董景安二君相繼演說題爲楊樹浦與中國之關係楊樹浦與世界之關係演說畢繼以影燈後由穆湘玥演說題爲開發楊樹浦之計劃於是討論公民會組織法舉定臨時職員五人遂散會 
[軍艦雷艇这調遣]  
　　海軍楚有砲艦前奉饒總司令來電着赴南京游弋長江之上游武漢一帶惟該砲艦在滬大修迄未竣工舊曆年内不能開駛故另調海鳬軍艦昨先駛寗聽候差遣並將楚有砲艦在場大修尚未完工情形電復饒總司令查照又辰字魚雷艇現駐滬南浦江近因淞口外之五山頭（佘山大羊大戢黄龍泗洨等山）各洋面海盜充斥航海商船時遭刼掠故海軍饒總司令昨令該艇駛往淞口以外各洋面游巡以資保護 
[鐵路局改訂包件重量]  
　　滬杭甬鐵路運輸總管通告云爲改訂包件重量事自即日起每包件之重量在一擔以上但不過兩擔者除特别快車外准由各列車一律裝運凡重一擔以上二擔以下之包件應照現在每擔之運價加億收費 
[催給浙路股欵]  
　　廖勝之等致函浙路股欵淸算處云前見某報登有某君致函貴處以爲執有證劵人收領京鈔受特别之損失不如稍延時日待發現欵保持完全之債權云云但此乃片面理想貴處萬不能因少數人意見不求事實遂欲藉此遷延稍懈催欵之心仍望加緊催迫交通部如數給發現欵或不能盡撥現欵搭交幾成京鈔亦無不可年關迫届總之愈速愈妙若必俟全數領得現欵再給曠觀大局直是河淸難俟况歷見各報所載收歸國有各鐵路近來俱給京鈔則浙路一處欲求獨異恝恝綦難尤非合各路力爭不可萬惟貴處圖之盼甚盼甚 
[保護鄉先逹墓地之縣示]  
　　上海縣知事公署出示云案據公民徐自明徐承宗徐蔭桐徐蔭曾等呈稱公民之十二世祖明誥贈光禄大夫諱緖墓在治下城之西南二十五保十三圖斜橋西肇嘉浜南隅現存墓地六畝三分六毫又十一世祖明誥贈光祿大夫諱思誠墓在城南二十五保十二圖陸家浜北隅現存墓地五畝三分九釐四毫又十世祖明物晋光禄大夫文淵閣大學士贈太保予諡文定諱光啓恩賜葬域在城西二十八保五六圖徐家滙西南隅現存墓地二十一畝九分二釐二毫三處祖塋均載松郡本縣各志乘其塋餘之地向來租給鄉農種植菜蔬薄取田租供常年祠堂祭祀之需三百年來恪遵祖制莫敢變遷近年市廛繁盛地價陡增吾族中族大丁繁良莠不一覬覦厚利者輒思另換租户開設花園圍籬築屋冀取重租名爲公産增入歲收實則居心不可測度公民忝爲族長年逾古稀深恐族人恃蠻擅自換租甚或串同地保私行典賣極其流弊實有不忍卒言者伏思先人塋域理宜肅靜斷不可任意作踐致瀆先靈况墓地賜自先朝廻蛎尋常古墓可比爲敢瀝詞呈請仰祈縣長鑒核俯准給示俾公民勒石竪祠永禁合族塋裔換租他項人等開設花園或建造房屋並永遠不准私自典賣以妥先靈而保古蹟如有抗違即行指名訴究伏乞恩准殁存均感等情到縣除批示外合行出示布告仰徐姓合族人等知悉務將原有墓田公同保守不准私自建築另換租户尤不准私自典賣如有抗違准指名探訴特此布告 
[警察所主任之查察]  
　　上海縣地方警察所主任王敬常昨往所轄之曹行第三警察分所查點警察有無缺額並檢驗軍械是否整齊查畢又赴塘灣華涇派出所視察一週即於午後由關港乘小輪回滬 
[蛋廠欠債案和平了結]  
　　同新祥號前延逖百克律師代表至法公堂控被蛋廠主婦趙王氏虧欠貨欵銀一萬餘兩經中西讞員訊明限期料理在案現已届限由逖律師投案聲稱此案已有人出場商勸先還現銀二千兩明年再還三千兩其餘分年拔還原告已允和平了結請爲核示遂判將案註銷 
[日人控告奥人]  
　　日本人魯意沙台姆至總巡捕房指控奥國人阿生吉父魯麥蒂於去年十一月七號向伊眷屬恐嚇並譭謗名譽希圖勒詐等情昨經捕房將被告奥人拘解公共公廨請究卽由西探海明惠華探尤阿根相繼上堂禀明在北京路八號洋房内將被告拘獲已在捕房存洋五百元保出等語次由原告代表律師投案譯訴案情並請展期歸日領陪審中西官判被告仍存洋交保候禮拜六日領蒞廨陪審 
[火燒望江樓續誌]  
　　南市十二圖舊滬軍營北首望江樓茶肆失愼延燒鄰居數家共燬樓房六幢當場由崗警將店主陳景堂及租開是店之周成祥一併帶至一區一分駐所聽候查明核辦在案茲經張嘗佐派警查明起火情由姑念無心失火已飭陳周兩人呈繳罰金洋五元了事 
 
 
 

Page 11

 
 
[同鄕情誼之深厚]  
　　滬城西門外斜橋南首徵寗醫院門首前晚倒斃無名男尸一具昨經二區警局查悉諭着該處二十五保十三圖地保談土生報請地方廳相驗午後林檢察長正在派員往驗問忽有休寗人何久峯投廳禀稱同鄕何廷諱現年四十八歲向在嘉興小本營生並無親族此次來申尋友因病擬至醫院醫治不料甫至該醫院門首忽然氣絶身死民人因誼屬同鄕請求免驗情願代爲棺殮等語林廳長以何久峯與死者並非親族所請不准仍委派沈檢察官沈檢驗員等蒞場驗得已死何廷諱委係因病身死並無别故判由何久峯備棺收殮 
[緝獲搶取香烟之匪徒]  
　　花旗公司輪船此次由外洋開駛來滬滿載五金雜貨等物於前日抵埠停泊浦東其昌棧碼頭方在雇工起運貨物之際被碼頭匪徒蜂擁上前搶取香煙四箱而逸當由該輪船主用電話通知水陸警署旋經淞滬警廳偵緝隊士朱仁泉偵悉此案係江北人陳得富等所爲業將贓物售於素收小貨之陳得標得洋化用當於昨日渡浦至十八間地方會同游巡第四隊劉巡官帶領長警李德玉等在該處緝獲陳得富一名餘被逸去該隊士即將陳匪拘解警廳司法科請爲訊辦 
[再誌謊騙押櫃之俱發]  
　　杜德生趙杜氏兄妹二人前向周才生以代薦烟草公司生意爲由騙取押櫃洋二百五十元自德生之兄杜生富杜氏之夫趙榮華被葉全根葉杏春告發後周正擬附案請追詎杜氏兄妹又至周處借洋四十元託稱爲其夫運動保釋經周偵知此案已解淞滬警廳顯係藉端行騙故卽偕同證人李趙氏扭區控告解經司法科判移地檢廳歸案併究 
[捕頭對付女犯之公道]  
　　江北婦人李姜氏因携有紅土在途行走被捕查獲解送公共公廨訊問判押女所一年土送海關銷燬在案茲經楊樹浦捕房捕頭查得此土實係僞質該婦在垃圾桶内拾來故於昨晨復將李姜氏解案禀明前情請爲核奪中西官以旣經捕房查明土係僞質且是拾來應免禁押判氏當堂省釋 
[海味價格增長]  
　　各種海味向以東洋爲出産區域近因來源缺乏市價增漲較諸上年竟有加漲一倍者如干貝等往年每擔不過六七十兩今已漲至一百十餘兩餘如魚翅海參鮑魚淡菜海帶等亦莫不增漲魚翅每擔開價二百兩至四十兩海參一百六十兩至三十兩鮑魚二百八十兩至一百兩香菌一百兩冬古一百十兩又魚肚爲滋補要品向以福州出品爲最佳其價亦甚昻貴大肚價約二百兩在右月肚亦須百兩之譜寗波産次之價亦稍廉近因産地出品缺乏價亦頗昻現頂高之貨開價一百八十兩次者五十兩 
[收贓賠償損失]  
　　聚成絲棧主陳玉亭前延逖百克律師代表至法公堂控被夥友劉德祥竊去貨物賣於同豐永絲線店夥陳步雲現劉逃逸詰向陳步雲追償損失銀四千五百兩陳步雲亦延盛得祿律師到堂代辯判候商定堂諭宣布飭遵在案昨又傳訊先由法副領事德君將西文堂諭朗誦一遍繼由讞員聶君諭曰此案月前提訊時由該棧出店沈恩山證明劉德祥將貨物車往同豐永卽由陳步雲給付車資洋一角顯見收贓無疑着令賠償損失銀四百五十兩堂費亦歸陳繳出惟該棧前控被劉陸續竊去價值四千五百兩之貨物證據不足着即撤銷此項堂費歸原告負擔 
[被訴人限期投質]  
　　劉東昇昨至法公堂控稱商人於四年前代孫慶芳擔保與人往來欵項計洋一百三十二元後付過六十六元尚欠六十六元向索不還後竟避匿不見今始查悉在治下某店爲夥請求訊追孫由某甲代爲到案聲稱孫於日前回籍約十四天可以來申請寛限投質中西官判限孫於十四天到案訊核 
[吞没鈔票之戲法]  
　　向爲搬演戲法之杭州人葉榮以敎授汞練及各種戲法爲由誘令住居北西藏路七十七號門牌之陳壽金將鈔票洋五百元携至北蘇州路五百三十號門牌葉之家内置入木盒上供小木人書符念咒謂翌日以一變十陳信以爲眞待至翌日往視是項鈔票已被葉指使姘婦捲取逃逸陳卽將葉扭控滙司捕房押候解送公堂訊究 
[兩人串竊銅欄杆]  
　　揚州人薛阿四串同海門人郁順榮偷竊北山西路三百十四號門牌王學禮值洋二十元之銅欄杆一副被探王桂生查見將薛郁二人一併拘入捕房禀明捕頭押候解廨請究 
[小工竊取木板]  
　　楊樹浦路五十一號門牌自來水公司作場小工崇明人王玉才乘間竊取木板等件圖逃被該公司用人顧寳福撞見鳴捕將王連贓帶入捕房押候解廨訊究 
[尋獲由魯逃回之工頭]  
　　工頭沈富生沈金咸兄弟二人前招小工李愷趙潤等至山東開鑛欠發工資兩月計洋七十元詎該工頭於上月逃回上海李趙亦追蹤來滬前日在閘北尋見二沈扭控四區警署轉解司法科聽候訊究 
[衣上血跡何來]  
　　匪徒王阿崑黄河三尤培福等前日將衣服一包携往閘北某押店質錢被偵緝隊士張用浦查見衣上有血拘入隊内詳細盤詰據供均係甯波山北人此項贓物由原籍竊來諭着一併暫押隊内聽候查明核辦 
[仇人乘喪騷擾]  
　　北新涇錢家灣鄕人王順卿與同村楊聖餘楊雪餘楊小弟兄弟素有嫌隙陰曆本月初六日順卿之父因病故世楊欲乘喪報復不許同村親族前往帮忙揚言如有人助王料理喪事當以老拳奉敬王無奈往别村招其外甥錢福泉來家相助詎楊姓兄弟糾同多人擁至王家將順卿及錢毆痛成傷任意搗亂由四區四分所長警到來將聖餘小弟拘獲雪餘等逃去昨解司法科段科員判移地檢廳核辦 
[女工行兇受罰]  
　　新垃圾橋北禮和花廠揀棉花女工喬梁氏前日被同廠女工王煥妹孫莊氏查王氏王小丫頭等無端兇毆腿骨受傷由四區崗警一併拘獲解經姚署長訊明判被告四人各罰洋兩元儆 
[協提被人拐賣之女孩]  
　　新閘捕房日前拿獲誘拐王李氏家十一歲女孩根根之莊少卿魯阿毛兩名解送公共公廨訊據魯阿毛供稱該女孩已賣於寶山縣境南翔鎭除由公廨飭探前往守提外並請交涉署轉飭協提昨薩交涉員已行文寶山縣知事派警按址協提該女孩到案即交來探帶回質訊云 
[匪徒不復生還]  
　　匪徒何啓鳳前因在外紏衆滋事由警拘送淞滬警察廳發交司法科訊明判處拘役二個月期滿備文遞解浙江紹興縣原籍在案扣至陽曆本月中旬期滿正擬起解間該犯適患疾病發往新普育堂醫治無效延至昨晨斃命堂中以電話通知警察廳函請地方廳派員驗明委係病死並無别故判令由堂棺殮發封厝壇 
[鄉民途遇暴客]  
　　昨日傍晚五時許有鄉民陳阿大背負衣包一個行經滬西新築之打浦路突來身穿洋式短大衣之匪徒二人攔住去路手持小刺刀一把喝令將包留下該鄕民畏其兇暴即將衣包自行缷下該匪等携之向北而逸當時該鄕民孤掌難鳴不敢追趕沿途哭泣往南而去迨至路人詢悉前情帮同追捕二匪已杳無蹤跡矣 
[抛棄屍棺之惡習]  
　　浦東陸家嘴新香烟廠附近曠地上時有客民抛棄屍棺曾經游巡第四隊杜隊長飭警嚴禁在案前夜又有寗波人石長林等將屍棺抛棄該處爲該隊士劉根華查見將石拘解至隊經杜隊長略詰之下判解三區警署從嚴罰辦以儆效尤 
[賭徒流氓之衝突]  
　　賭徒楊榮基陳阿榮等曾在福佑門内楊家弄中糾衆賭博當爲小流氓徐吾興楊阿福等查悉入内向拆小頭不遂遽將賭台上銀元攫取逃逸昨午爲榮基等遇見軋入邑廟中某茶肆評理一言不合彼此爭鬬由警將一干人併拘到局押候訊辦 
[爭風累及押店]  
　　虹口東有恒路八百十一號門牌婦人奚金氏控被鴨綠路五百零六號門牌之曹李氏糾衆行兇並搬取值洋一百二十元之衣飾等情業經捕房將曹李氏拘解公共公廨訊係爭風起釁判李氏將物交還原被一併開釋在案茲因李氏已將所搬衣飾質於鴨綠路乾德押店故由捕房派探前往吊出原物昨送公堂請示並由該押店夥戴田生投案請追當本中西官以押店收受來歷不明之物實有不合判戴押西牢兩禮拜示儆當本不追 
淞滬敬察廳批示四則 
[楊俞氏批]  
　　據呈閱悉深堪駭異該革警嚴德勝誘拐爾媳顧氏捲取衣飾携女潛逃如果屬實殊爲不法已極仰候令行該管警所着保交人解廳訊究可也 
[倪王氏批]  
　　據呈各節不屬警察範圍所請提究之處應毋庸議 
[張詠棣批]  
　　據呈已悉查爾母莊氏前因家庭細故遽加暴行於人由區解廳後當經訊供屬實援引警法第十條一項處以拘留十五日嗣因聲請交保姑准暫緩執行是乃體恤下情並不得謂爲案已終了此次着保交案係屬照判執行該民毋得誤爲率瀆致干未便 
[王繼生批]  
　　據呈擬在新疆路天保里三十五號門牌組織紹興文明戲園現經查明該房屋甚爲狹小不適戲園之用未便照准仰即遵照 
來件 
[配斯脫（鼠疫）之說明] [  （蔡文森）]  
　　吾國不幸天災人禍相逼而來邇來綏遠等處又發生鼠疫蔓延之速聞已侵及太原天津此病於傳染病中最爲猛惡死亡率爲百分之九十其禍之烈可以想見查此病爲一種之病原菌名配斯脫者侵入人身内所致吾國舊時因其每因鼠爲間接傳染之媒介物故譯之爲鼠疫此菌之形態爲一種桿狀菌其性質蓋屬於出血性敗血症菌也此病菌侵入人身之徑路有三一皮膚二粘膜（口腔·扁桃腺·咽頭·眼結膜·鼻腔等處之粘膜）三呼吸器（氣管枝及肺）人體感染此菌潛伏三日至七日卽發病發病時之全身症狀發熱·頭痛·暈眩·昏睡·虚脫等症此均因全身吸收此菌毒素之故發病時之局處暈狀則以配斯脫菌侵入部位之不同病竈亦隨之而異故臨床上區别本病爲三種 
　　一·滕配斯脫此因病菌自皮膚或粘膜侵入人身後侵入部附近之淋巴腺即發腫脹管如自下肢侵入者股腺鼠蹊腺自上肢侵入者腋窩腺自頭部口腔·咽頭·扁桃腺·眼鼻腔等侵入者則於頸腺發生特異腺腫是也腺腫之發生極速數小時即能大如鷄卵色暗紅壓之起劇痛 
　　二·皮膚配斯脫其病菌雖亦由皮膚侵入局處無甚變化間於皮膚上發生濃疤式癰往往發生淋巴管炎與濃疱或癰發生之處相接連或有更由此續發淋巴腺腫者 
　　三·肺配斯脫一名肺炎性配斯脫此爲配斯脫中之最可怖者一旦發生此病病人之痰或與痰混合之唾液均有配斯脫菌混合其中雖爲極細之飛沬侵入呼吸道直逹於肺則經過潛伏期卽戰慄·發熱·急發卡他兒性肺炎呼吸困難吐鮮紅色之血痰僅二三日即昏睡虚脫而死其病之症狀雖頗似肺炎然檢杳喀痰有該菌存在即易確斷 
　　總之此病無論何種目前尚無確實有效之治法故止有嚴行防疫而已防疫之法感染之人宜立卽與以隔離發病區域於一定日期以内須斷絶交通各地速設防疫醫院凡舟車乘客自患地者須嚴行診查然後放行居民若有疑似病人責成家族或醫生速報警察俾得實行處置不致蔓延現在交通較便三四千里之遥火車間日即至不爲未雨之綢繆殊可寒心也 
來函 
[簡文燕來函]  
　　敬啓者昨閱報載北四川路義泰洋貨店主被刼斃命一案所載鄙人作見證一節甚爲詫異鄙人因係店主鄭君表親故陪鄭妾俞氏到捕房一行並非到堂作見證請爲更正幸甚簡文燕謹啓 
雜評二 
[收買存土說] [  （步陶）]  
　　土商赴京運動之說。去歲即微有所聞。然余尚未敢確信其果能有何成效。今揀京電。收買存土之議。居然又將有舊事重提之風說焉。嗚呼我於此不能不嘆土商神通之廣大矣。前此收買存土之約。以一時反對者衆。當局未敢率意逕行。旋復有廢約之傳說。然叩諸事實。仍復隱隱約約。若有而若無。至於今日。竟爾藕斷絲連。依然再冒衆議。而重揚其旣死之灰。誠哉官場手腕之巧妙。非可以常理推測已。夫去歲此議初起時。固尚在十年烟禁未滿之期内。國人對之。且不能無所責難。而况今之烟禁期滿。已二十餘日耶。然則土商與當道。其亦不度德不量力之甚者矣。或曰中國人習性。凡事反對。僅能在第一次之感觸。若遲之又久。則氣渙情疏。必漸至淡焉若忘。今士商與當道。即利用此習性。以爲應付。故不虞此後之或有異詞。嗚呼中國人之劣根性。竟若是耶。我願國人之起而矯正之也。 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[驅蛇] [  楓隱]  
　　蛇宜於驅。因流年不利也。夫蛇者。丁已值年之神也。蛇年旣有不利。能不亟亟乎驅之哉。嘗聞小靑蛇之發現於津門也。一般迷信者流。不嘗用八人大轎以迎之乎。顧以蛇爲治水之神明。目擊夫洪水之滔天。有增無減。而默祝其引流歸海者。則利用迎。以蛇爲值年之太歲。歷數其一年之成績。有過無功。而亟盼夫除舊布新者。則利用驅。一聞之在文學之言曰。今成流年在已。夫已在十二肖中。豈非屬於蛇歟。」披篇章而占吉夢。維蛇應女子之祥。而茲之蛇不然也。屈指三十六旬之見見聞聞。覺禍亂相尋。蛇實不爲祥而爲孽。」考載籍而騐禎符。赤蛇爲太守之瑞。而茲之蛇不爾也。默思二十二省之紛紛擾擾。覺民生憔悴。蛇又不爲瑞而爲妖。」吾今試就蛇年之所歷。而一一數之。」稽動物之學。蛟蛇皆爲水族之蟲。故今年水淹津沾。如演白蛇傳中水滿金山之劇者。莫非是蛇階之厲。」詳卜筮之書。螣蛇　主用兵之象。故今歲兵鏖湘蜀。如覩蛇鬬鄭國兵連禍結之慘者。莫非是蛇兆其災」蝮蛇螫手。壯士斷腕。此疾惡之所以務嚴也。今茲則國號共和。仍容專制派以舞爪張牙。伊誰學漢祖之斬蛇。竟當幾而立斷。」爲虺弗摧。爲蛇若何。此除惡之所以必盡也。今茲則功成討逆。仍許保皇黨以潛滋暗長。伊誰效孫叔之埋蛇。在未患而先防。」蛇吃鰉鱔一同死。此言黷貨者之必致亡身也。今茲則交通財政。賄案頻聞。幾如巴蛇吞象之難塡慾壑。」打蛇要在七寸裏。此言斷事者之貴於明决也。今茲則主戰議和。主張不一宛。周虎頭蛇尾之絶少成功。」凡此皆蛇年之現象也。吾人共奈此蛇何哉。君子曰。其道利用驅。」柳子厚著捕蛇之文。茲不白捕而曰驅。是較之捕蛇者而猶存寛恕。然旣有此驅。則杜政客之陰謀。旣不慮赤鍊蛇（三笑姻緣中祝枝山綽號）之唇鎗舌劍。制武人之跋扈。又不畏白花蛇（水滸傳中楊春諢名）之耀武揚威。蛇一驅而殃民禍國之人。隨之俱去。不將羣拜此一驅之功哉。」孔道輔有擊蛇之笏。茲不曰擊而曰驅。是比之擊蛇者而猶屬慈祥。然自有此驅。則假公民團之名義者。旣不能集弄蛇羣丐。爲搗亂國會之謀。標督軍團之名稱者。復不能聨常山蛇勢。爲抵抗中央之計。蛇一驅而犯義干名之事。因之盡除。不且共食此一驅之賜哉。雖然。蛇旣驅矣明歲流年在午。午屬馬。吾不知中華民國之國勢。將與騏驥抗軛乎。抑隨駑馬之跡乎。吾且拭目而觀其後矣。五 
家庭常識 
[仙傳育子良方] 　 
遼細辛。海南沉。焦枳壳。製川烏。川大黄。製芸香。紫𦸅仁。粉甘草。右藥各用一錢。共研細末。鷄蛋白爲丸。如桐子大。男女各用一料。每服一錢。每日宜淸晨服。女用胡椒湯。男用川烏湯。送下。旣效不可再用。否則必生雙子。此方順天府宛平邑夫人。三十餘年不生子。後服此方。連生九子。若不信。將此丸與母鷄食之。可連生兩蛋。（按此方投者甚多有人試服顧未見效） 
[筋寒骨痛方] [  王花農] 　　 
如四肢酸痛。可用川桂枝。天仙籐。大川芎。秦芄。防風。漢防已。宣木。瓜各一錢。加野桑根尺許。煎湯薰洗數次。大有奇效。（不受酬） 
[銃菜] [  張覺] 　　 
取老芥菜之心。曝之半乾。切碎。入於燒紅之鍋内。急炒數過。乘熱緊揣於小　内。密封之。次日取出。以醫油麻油醋拌而食之。即有一股辛味。自鼻觀直冲腦際。製彌佳者。其刺激彌甚。未慣者往往不能任受。而嗜之者則彌以爲佳。謂之銃菜。以之佐食。功能醒腦開胃。令人健食。誠小菜中之别有風味者也。 
[去漆污] [  厦門柳] 　　 
鄙人偶用阿摩尼亞水。誤滴於漆布上。亟以棉花拭之。發粘而漆竟脫去。遂露出布面與原漆布之反而同色。因知衣服如漆染污。無論新陳。均可以阿摩尼亞水拭之。污跡自去。且不變色。（却贈） 
新酒令 
[孟子酒籌百種（續昨）] [  雪香]  
　　行有不得者皆反求諸已（勸人飲酒。人不飲。則代飲之。）自取之也（得籌者飲兩杯。）夫人必自侮然後人侮之（席間善捉弄人者飲三杯。）天下之大老也（鬚最長者飲。）男女授受不親（得籌後。有接籌閱視者飲。）人之患在好爲人師（曾執敎鞭者飲。）先生何爲出此言也（談話者飲。）通國之善奕者也（善奕者飲。）今有無名之指屈而不伸（得籌者與一人猜六拳。不得出無名指。）逾東家牆而摟其處子（與左首第二人猜拳。）今交九尺四寸以長（身長者飲。）夫人豈以不勝爲患哉（與席間猜子一通。勝者飲。負者不飲。）則已談笑而道之（說笑話一則。不說罰酒。先生將何之（有出行者。衆敬一杯。）先生之號則不可（有以先生稱人者飲。）器不足用也（飲大杯一杯。）今吾子以鄰國爲壑（得籌者令左右鄰儘量飲。）子好游乎（好游者飲。）拔一毛而利天下（有新剃鬚髮者。漿賀一杯。）有答問者（得籌後隨問席間一事。答者飲。不答者免。）皆所不答也（得籌後隨問席間一事。不答者飲。答者免。）錢穴隙相窺（戴眼鏡者飲。）與鑽穴隙之類也（缷下眼鏡者飲。）我善爲戰（與席間猜拳一通。）（未完） 
集益錄 
[答七十三問（七續）]  
　　第二年生苗留於苗床之苗。至早春即發新芽。故於發芽前數日。以小釘耙輕搔畦上殆遍。（但不可觸傷新芽）是爲第一次中耕。以後每月一回。除草時常行之。遇雨天中止。大雨之際。因土沙流失。埋没道路。須速修理。俾易排水。而豫防根腐之病。施肥法與構造小屋同前。但施肥量加多。 
　　第三年生苗各種管理均同於前。是年秋開花結實。但其種子不良。不能爲種用。祇於將結成實時摘去之。使其根莖之發育良好。施肥之量。較前加多。然欲以得良質之人參爲目的。則須於以外之適當栽培地。作苗床。造小屋。如常法。秋末則掘起三年生苗而移植之。移植之距離。自七八寸至一尺。除如常法直植外。亦有用臥植者。即以根部向南。莖部向北而斜臥之。其成績比直植爲好。（未完） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十七章（一） 
　　史蒂爾旣决意以幸福加諸曼萊。遂欲在假期中了此宿願。其視此事。無異刑事訴案。雖未開始辦理。已預料其結果必良好也。遂循辦案之例。先以正式書牘。通告曼萊。約於某日相見於福司霍花園。乃一箋旣去。而復信杳然。竊念曼萊病耶。抑前書付沈浮耶。否則斷無淡然置之之理。乃更作一書。約爲藍納之旅行。而復書仍不至。史蒂爾笑曰。此書必逹。斷無或誤。不復書者。亦女郎之靦　故態耳。不如自往訪之。是日下午。史蒂爾遂毅然成行。將往沙柯以面曼萊父女。適經泰爾生銀行門次。念勞雷者。實爲老人知友。不如將此佳兆。先告勞雷。使勞雷一樂。或卽命其爲介紹之人。則於勞雷亦與有榮。念旣决。乃推其敝朽之門。健步而下石級。有人向之鞠躬。亦未暇顧。旣抵辦公之室。見勞雷方擁簿籍作書。卽高聲曰。勞雷佳乎。其聲震屋。梁鏖爲之𫃊𫃊而墜。室中諸人。皆停筆仰其白首。訝此不速之客何來。而銀行總理。方讀日報。至此亦舉目蹙額以視客。竊疑客之頭顱何巨。乃盡蔽其窗竇之光也。勞雷見客。則停筆而起。展其接待主顧之笑客。鞠躬而兼握手爲禮。曰史蒂爾先生。將以何事。光寵敝行。史蒂爾曰否。吾來不關公務。將與先生作私談耳。勞雷聞語。立低其聲曰。然則此間爲辦公之室請隨我往隔房。遂邀史蒂爾出室。而目光尚視經理。蓋恐經理惡及已也。其外一室。較辦公室尤小。窗外欄以鐵檻。似亦備爲庋簿籍者。特不書號碼。而幕以蜘蛛之網。蛛網之狀。亦似仿銀行之表格而成。（未完） 
　　附白程同頤君問電筒製法請閱常識二集一四一恕不贅 
 
 
 

Page 14

 
 
   
 
