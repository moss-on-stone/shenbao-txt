# 1903 - 42 - 4910713

 

Page 1

 
 
[機器出售[  圖書集成局啓] ]  
　　本局今有印書所用之大小各式機器及用手搖之鑄字機器爐出售有需此者請臨申報館帳房導往局中一觀然後議價可也此布 
[與客論董福祥]  
　　有客語執筆人日今者董福祥之在甘肅作亂幾於無人不知矣上自衣冠士夫下及厮養走卒一經把晤罔不以此事爲談資及敂其由來則日得自報章所紀所可異者西報則或言聞之華人或言譯自華報華報則反謂事從西報譯出其說互異幾難折中吾子以爲信而可徵乎抑仍是無稽　語也執筆人日董之褫職家居僕固嘗筆諸報牘矣獨反叛則未之有聞猶憶去臘十五日申報登直隷總督袁慰帥聞董有作亂事電致陝甘總督崧錫帥詢以確情旋得錫帥電覆日來電敬悉前因回部與散勇不知致有謠言平涼教士幾於驚避後經委員查明彈壓地方官復行挽留許以力爲保護並未出省散勇早經驅遣安靜無事矣崧冬蓋是月初二日電音也迨今正十有四日申報又登去臘漢口某報載已革提督董福祥在甘肅起事云云各國駐漢領事見之咸懷疑懼紛紛向督轅探問情由署督端午帥遂電詢陝甘總督未幾得回電云董在甘安分家居前說當係謠傳之悮爰將來電譯成數分分送各領事傳觀嘻董非乳臭小兒胡爲而竟萌亂志哉夫兵貴神速董詎不拓自來亂事之興必若疾雷不及掩耳乃妖拳旣殄董甫奉旨革職歸家各埠報章卽今日言董招兵明日言董儲饟或稱出巨金以購死士或稱結革王而亂邊陲事歴三年靡日不謠言四起董豈不知事機已洩萬難成功而猶貿貿然圖謀不軌乎此不足信者一也抑董已褫職猶平民耳部下勇丁必有代爲統領者斯時卽欲造亂誰爲策士誰作先鋒誰握師于誰管輜重斷非一夫攘臂所能盜弄潢池况軍符旣不我操卽招募亦無人來應此不足信者二也且董旣不能幕天席地則家於何處卽由何處地方官管轄使果建碉置戍積草屯軍反側情形地方官諒有聞見詎敢不密禀大吏嚴爲之防使爝火星無從猝發乃有司旣不聞申報疆吏更未見防維惟是擾擾紛紛謠傳於數千里之外豈數千里以外所聞所見反較眞於本邑有司乎抑董窟穴深山中非本邑有司耳目所能及乎其不足信者三也夫人之信以爲眞者謂各報皆繪影繪聲言之鑿鑿耳然西報旣諉諸華報華報又諉諸西報互相推諉明係浮言雖西人或不免因此驚惶而各省封疆大臣獨不聞調一兵遣一諜留心偵察以遏亂萌卽各報亦惟是飛短流長從未有確言其何日起事者其不足信者四也矧董所惡者西人而所畏者亦西人使竟謀亂龐中則西人必不安所居飛求保護斯時也英從印度成師而出俄越新疆而壓以大兵如牛債　有立見其斃耳以董老於行陣詎猶不明形勢而貿然效草宼之行爲其不足信者五也夫天下智者少而愚者多以故交告或未能悉　而惟齊東野語反津津樂道一若目擊身親然一經揭破其情當必有恍然於心而知董之萬不至於作亂者况復官電　至明明謂此事蹤影全無乎然則此說胡爲乎來哉日其故有二一則東南羣不逞之徒仍思嘯聚萑苻煽令愚民叛亂如昔年漢口大通之已事今兹香港粤省之禍機先期散布流言使疆臣未雨綢繆兵力側重西北然後伺隙而動擾亂地方一則泰西傳教之人久苦拳匪肆虐杯中弓影駭爲長蛇適甘省零星叛回時或蠢然思動遂不加考察疑卽董之所爲以訛傳訛致勞各領事之詰問耳客日敬聞命矣一楫興辭執筆人爰縷述所言弁諸報首使董而果爲亂則僕之暗眛雖白喙其奚辭苟不然也如僕惷愚猶不致被　言所惑彼自命爲見微知著者獨奈何張皇紛亂致悞信人搖　鼓舌日搆此游移無據之談哉噫嘻 
[本館接奉電音]  
　　昨日午前京師飛電傳來上諭七道敬謹譯登○正月十九日内閣抄奉上諭岑春煊奏川省商務礦務請派大員督辦一摺四川商礦各務關繫重要仍著責成岑春煊督辦江蘇候補道鄭孝胥著發住四川隨同辦理欽此同日奉上諭福建泉州府知府員缺緊要著該督於通省知府内揀員調補所遺員缺著鍚綸補授欽此同日奉上諭羅平安著調補甘肅河州鎭總兵陝西延綏鎮總兵著田玉廣調補張永淸著調補甘肅寗夏鎮總兵甘肅凉州鎮總兵著姚旺調補欽此同日奉上諭鄧華煕奏叅文武不職各員請分别懲處等語貴州定番廳同知趙一鵬才欠開展著開缺另補州同知張兆屺年老無能諸事廢弛永從縣教諭熊杞尅扣廪餼士論不服均著卽行革職叅將伍樹棠張占元管帶營勇約朿不嚴均著以守備降補以示懲儆該部知道欽此同日奉上諭前據御史王乃徵奏叅甘肅藩司何福堃嗜利營私等欵當經諭令崧蕃確查兹據查明覆奏何福堃被叅各節或傳聞不實或事出有因著加恩免其置議伊子捐納四川試用同知何原彭卽何繪良辦理捐務年少喜事不顧嫌疑何原彭著交部議處欽此同日奉上諭葉昌熾奏分别舉劾教職等語甘肅金縣訓導謝邦彥山丹縣教諭荀萃珍著賞給國子監學正銜新疆迪化府教授巨國桂著賞給内閣中書銜莊浪鄉學訓導張宸樞因案婪索不知遠嫌秦安縣訓導謝敬芬行止卑鄙不堪司鐸均著卽行革職以肅官方該部知道欽此同日奉上諭岑春煊奏分别舉劾屬員一摺署四川潼川府知府嘉定府知府雷鍾德署嘉定府知府邛州直隸州知州鳳金署重慶府知府直隸州知州張銶署順慶府知府候補知府李立元署資州知州新授湖南岳州府知府王明德署邛州知州候補知縣陳兆崇署華陰縣知縣蓬州知州方　崇慶直隷州知州柴作舟署金堂縣知縣候補知縣李淇章署巴縣知縣候補知州霍道煒德陽縣知縣趙淵署蓬溪縣知縣試用通判張俊生升任慶符縣知縣候補直隷州知州阮瑚旣據該督臚陳政績均著傳旨嘉獎辦全省營務處候補道黃立鰲貪狡把持治軍無術開缺保寗府知府慶連貪劣多端吏民怨　候補知府范誠嗜好甚深聲名平常前署屏山縣知縣候補知縣陳克昌貪鄙有聲居心狡詐筠連縣知縣冉瑞桐久著貪名前署蓬州 
 
 

Page 2

 
 
知州郫縣知縣袁桂芳才具庸劣委辦簡州鹽土局務候補直隷州知州恒秀屢用小票玩悞公務前署金堂縣知縣候補知縣吳積勳利心甚重刑罰失平前署崇慶州知州候補知縣鍾慶熙鑽營貪猾請補温江縣知縣舒士俊聲名鄙劣候補知縣盧秉鈞交結丁僕卑鄙嗜利候補知州栗準𣉟好甚深乖張巧詐試用知縣莊受綸勞心奔競專意營私前管中塘糖務候補知縣劉嘉本行爲污下婪索邊民候補知縣戴作基屢著貪聲署樂山縣知縣候補知縣王琨藉事婪索畏葸養奸清溪縣知縣章憲曾聴斷草率近利見小璧山縣知縣黄伯恩謬戾粗蔬罔知治道試用通判張光藻行爲貪鄙罔知檢束攺指江蘇候補知縣吳德新藉公漁利不恤人言候補知縣穆秉文積習甚深難期振作均著卽行革職補用道張桂林查爾崇蔣關齡才欠開展難勝監司均著以同知歸部銓選候補知府羅以禮識短才庸不堪表率著以府經歴縣丞降補江北廳同知王延齡治理未諳馭下疎縱廣元縣知縣錢敿輕佻浮猾交結劣紳蓬溪縣知縣年育謗讟煩興不勝民社署長壽縣知縣候補知縣沈秉鈞才守平常不諳聽斷均著以從九品未入流降補高縣知縣裴棨政事疎怠羣下横行調補秀山縣知縣李歩灜性情乖廖治術未精洪雅縣知縣吳爾亮才識庸懾均著以教職歸部銓選靑神縣知縣蔡捷久病衰庸巴州知州邱祖萱性習疲庸儀隴縣知縣舒信孚樸實無才兼患重聽均著勒令休致调補江津縣知縣袁啓麟疲猾無能難勝繁要阆中縣知縣阎鏕性近怠玩難任地方罔知勤奮巴縣知縣胡藢元遇事寡識措置失宜樂至縣知縣孫紹龍夙工營競無才可取均著開缺調省察看會理州知州况待鴻人過長厚治邊未宜著開缺叧補以肅官方該部知道欽此 
[意籌軍費]  
　　意京拿破里來電云日前意大利國下議院總裁擬籌意銀二百三十萬圓爲派兵赴中華之費議員中以爲是一百六十六人以爲非者祇六十二人外務大臣捕利内氣氏從而申論日此項軍費實爲我意宣揚威信使海軍之力足以保存以故政府决然籌此且列國派兵戍華京師一事前曾互訂約章我意所不能與之反背也 
[危電述新]  
　　英京倫敦來電云危地馬拉國浼美國大百里璽天德向英德意調停擬先優給權利大百里璽天德辭以不能大約此事亦須交荷京弭兵會議定矣 
[海嘯成災]  
　　英京倫敦來電云太平洋西畔沙殺撲氣羣島忽於西歴一月十三號颶風大作海嘯爲災淹斃士人千餘名附近八十島嶼俱受其殃註沙殺撲氣在殺夫矮羣島之東火奴魯魯島之南法人屬地也 
[議抗韓人]  
　　日本東京來電云某日日人之流寓仁川者以韓廷禁用日本第一銀行楮幣特開商業會議所互相計議擬請外務大臣力抗韓人至日軍艦名筑紫者刻已由韓之木浦駛赴仁川矣 
[韓設銀行]  
　　高麗漢城來電云韓臣李容翊奉敕與所聘日員加藤君協商開設中央事務并釐訂行用銀券章程規制大約須集成貲本三百萬圓分爲六萬股每股銀錢五十圓一面募自民間一面由公帑發出所有海關貨税田地租賦兑換金幣匯劃銀錢諸事皆照日本銀行則例施行而以度支大臣爲總監督窺其意蓋爲籌貸國債起見也 
[比開租界]  
　　英京倫敦來電云比利時國駐京使臣商之華政府在天津附近開關租界并興築路以與山東幹路接連刻已見有明文惟租界地方尙有待於相度耳 
[日臣蒙賞]  
　　日本某日報云中國北方變起日人助平拳匪與有功勳兹者朝廷以一二等雙龍寳星頒賜陸軍元帥大山侯及陸軍大臣寺内氏此外將校二百餘員亦均有賞賚 
[帥旌蒞潤]  
　　鎮江訪事友人云署兩江總督兼南洋通商大臣張香壽宮保秉節赴江陰大蒐各防營事畢於本月十八日之夜鐘鳴十二下時乘鏡清兵艦上駛道出京江象山砲臺鳴砲志敬俄而京口副都统奇统制乘紅船往謁宫保接見之下略叙寒暄洎辭出昏黑中立足不牢顚仆水次幸鏡淸水手泅水赴救得慶更生未幾兩淮運司升任廣東按察使司程雨亭廉訪曁鎭城各地方官各防營員弁先後登舟呈遞手版宫保以次傳入晤談片刻然後興辭十九日午時各官公讌於甘露寺簉座者爲常鎮通海道長久山觀察南洋續備全軍統領錢琴齋觀察吳養吾叅戌周錦堂恊戌祥遂安太守以及統制廉訪迨酒闌人散已日墮崦嵫矣 
[蜀學文告]  
　　重慶訪事人云去冬四川提督學政吳蔚若大宗師手書文告曉諭應試諸生日夫讀書者將以明其事理也六經先秦兩漢之書事理備而文亦高故自唐以來治古文者取則焉魏晉文章藻繪爲工駢儷家喜之此爲文之宗派也近來風氣日開譯書日出治國聞者有取乎此誠哉其可取也吾試問考西學讀譯本者將明其事理乎抑學其文字乎欲明其事理必深思切究非可貎爲襲也欲學其文字則彼譯西書者取達意而已非求工於文也非以供學士文人之探索也夫中西文字繁簡不同譯西書者但求達彼之意故所用文字時有别異如日組織日思想日國民日發達日腦力日代表日目的日劇烈其譬喻之詞日壓力抵力漲力熱力愛力能力日風潮日膨脹日起點日正比例反比例此類不可枚舉其紀年之詞則日十九世紀二十世紀或爲西人習慣之語或爲東人通俗之文在彼原非此字特譯書者用以達意而未嘗據爲典要也至於粗淺之譯本俗陋之日報襲其字句而爲此不中不西不今不古之文誠無足怪吾獨怪淺陋之士偶見譯本西書不達其事理而徒學其字句且以施之經義史論之中連篇累牘雜出不倫舉向時鈔襲八股文海之故智而用以爲西學哀哉此西學也夫使志不立業不精雖日衣西衣語西語亦無救其頽廢况襲其貎於一二字句間乎吾甚佩西學甚喜覽譯本書以爲歐亞兩洲之文法數千年來各不相師如人之面目不同吾中國士夫不宜獨忘其本且此不經見之文字用之塲屋知者惡其沾染習氣不知者以其怪誕而棄之則又何苦而爲此哉語日善易者不言易眞通西學者决不以聲光化電爲口頭之語何則其用心深也諸生學爲文字遍覽周秦兩漢魏秦唐宋之文求其明於事而達於理焉可矣愼毋以譯本報紙爲口頭禪文字障也 
[閩浙軍政]  
　　北洋官報云本朝緑營各武員每届五年舉行軍政猶文員之有大計也去歲適逢軍政之期閩浙總督許筠菴制軍會同前浙江巡撫任筱沅中丞及福建水師提督楊宮保岐珍福建陸路提督黃宮保少春浙江提督呂軍門本元遍查各營分别舉劾計福建督標中營都司葉世嵩練達精祥營伍整飭南澳鎭標左營千總頼啓明訓練精勤槍砲純熟以上二員曾經薦舉請仍留卓異閩安水師協副將王復勝武備夙嫺才識超卓督標右營參將鍾啓璞誠穩練鎭静有爲建甯鎭標遊擊李飛龍樸直强幹氣宇軒昂涓州營守備陳紹勳緝捕勤能戌機暁暢鎭化協標千總張鴻源年壯技優精明勤幹以上七員俱堪卓異之選均請送部引見福建漳州鎭標左營守備卓元川罷軟陸路提標千總吳金春漳州鎭標千總蘇錦標均年老南澳鎭標游擊候明輔不謹與化協標都司保元有疾以上五員均開缺請交部分别議處浙江玉環 
 
 

Page 3

 
 
營參將王書選年力富强辦事明敏處州鎮標游擊煜麟才具明敏辦事認眞楓嶺營游擊鄭得標精明勤愼營務諳練衢州鎮標守備韓國華心精力果才可有爲紹興恊守備陳清華性質明通深諳訓練提標千總張立成緝捕勇敢探防克勤紹興協千總方得高才具優長營務練達定海鎭標千總馮斌元營務諳練巡緝認眞以上八員均堪卓異請分别送部引見浙江大荆營都司壽亭虎彪嘉興協千總張子卿均疲軟石浦營守備陳紹麟提標千總孫鼎林湖州千總葉廷瑚台州協千總秦鳳岐均年老東淸協都司胡樹聲不謹金華協守備文衡不及以上八員均開缺請交部分别議處 
[西粤軍書]  
　　漢口訪事人云粤西匪亂蔓延兩載迄未敉平兹者署湖廣總督端午橋制軍特委李觀察前往湘粤一帶偵探軍情隨時電禀旣而廣西撫憲王芍棠中丞飛電來鄂請調凱字營前往助剿不識制軍如何調度也 
[局股價昻]  
　　北洋直報云去冬中國輪船招商局股票毎紙僅値銀七十餘兩迨經直隷總督北洋大臣袁慰庭宮保破除情面竭力整頓將局中糜費力加撙節每年約省數萬金以故股票立即加昻現已增至每紙値銀一百三四十兩矣 
[盜刼餉銀]  
　　厦門訪事人云去臘某日福建同安縣城守備署中突有盜匪若干人持械擁入劫去餉銀一千餘兩官衙重地鼠輩竟若此橫行誠可謂膽如天不知法紀矣 
[議裁營弁]  
　　松江訪事人云駐防松郡之提標前後中左四營千把外委額外諸武弁邇經提憲李壽亭軍門札飭中軍張華園叅戎會同各營官籌議裁汰聞每營議裁千把各一員外委額外則裁併不一中營某汛把總胡弁前營白鶴港把總趙弁城守營閔行汛把總施弁均在應裁之列 
[鎭郡官塲紀事]  
　　鎭江訪事人云新正初八日江南提督李壽亭軍門由江陰防次乘某輪船上駛道出京江闔城文武各官次第登舟投刺軍門接見有差旋卽啓輪赴白門謁見署兩江總督張香濤宮保○署丹徒縣洪鷺汀大令於新正初八日这晚乘某輪船赴金陵叩賀各大憲年禧○南洋續備新湘全軍統領錢琴齊顴察奉署理兩江總督張宮保電飭赴省面詢要公因於新正初九日乘鈞和兵艦上駛瀕行新湘全軍總巡周協戎及各營員弁咸往江干恭送○南洋常備右軍統領社雲秋及南洋續備新湘全軍統領錢琴齊兩觀察近接署兩江總督兼南洋通商大臣張宮保電音獲悉日内將赴江陰蒐軍因於新正初十日檄令常備續備兩軍各三營赴江陰伺候○南洋常備右軍統領杜雲秋觀察於新正初六日由大馬頭登舟用小輪船帶赴姑蘇謁見大憲面陳公務兼賀年禧瀕行麾下各營官弁咸往馬頭恭送○署鎮江城守營叅將吳養吾參戎於人日之晚附某輪船赴白門晉謁各大憲叩賀年禧 
[松郡官塲紀事]  
　　松江訪事友人云本月十三日府尊許子原太守命駕登舟由滬江赴白門叩賀兩江督憲南洋通商大臣張香濤宮保年禧署中日行公事委婁縣屈吉士大令暂時代拆代行○本月十一日署華亭縣陳仲陶大令乘舟詣南鄉各村鎭勾當公事旋卽駛赴蘇垣叩賀撫藩臬三大憲年禧大約二十日後方可言旋○本月某日中營張華垣叅戎乘舟赴蘇垣叩賀撫憲恩藝棠大中丞年禧隨於十六日遄返茸城 
[上海官塲紀事]  
　　蘇松太兵備道兼江海關監督袁海觀觀察定於今日赴蘇垣拜賀撫藩泉三大憲年禧昨已飭丁雇就官舫伺候矣○山東候補道方鶴人觀察奉命赴日本印造鈔票近已告成遂於昨晨乘某輪船回滬登岸後卽命駕詣道轅拜會蘇松太兵備道袁海觀觀察繼至上海縣署縣主汪瑤庭大令延入廳事茗談良久然後興辭○日前松江府知府許子元太守乘舟赴蘇垣賀撫藩泉各大憲年禧兹已遄返昨午道出滬江就觀音閣馬頭繋　上海縣主汪大令聞信卽命駕詣舟次禀安○昨晨浙西鹽捕緝私營管帶吳叅戎福海乘巡船來滬小泊浦中午前赴文武各署拜會○昨日午刻蘇松太兵備道袁海觀觀察設席洋務局柬邀前江南機器製造局總辦潘芸蓀觀察及曾鈞和襲侯吳叅戎福海讌會○昨日上海洋商租地會丈局總辦陳明府曾培命駕至縣署拜會縣主汪大令互談良久然後興辭 
[解犯赴松]  
　　本邑福裕公報關行主劉雨人倒欠協裕等錢莊巨欵控經上海縣主汪瑤庭大令訊追日久延不料理各莊主遂赴蘇上控上憲批飭松江府許子原太守親提訊核太守當札知縣署昨日大令飭吏繕就公文派差將劉解赴茸城歸太守推鞫 
[分設捕房]  
　　租界總巡捕頭鮑姓查得由虹口提籃橋至楊樹浦地方遼闊不能兼顧因於去年度地建造一捕房刻已告竣派九號西捕移住其中管理捕務並令虹口包探沈阿岳錢榮堂前往當差 
[浦東總巡局紀事]  
　　日前鴻源紡紗廠主投浦東保甲總巡局訴稱廠内失去棉花十八包請即查追總巡謝岳松明府飭捕查獲船户張春生研訊之下張供此項棉花已倩萬裕馬頭松泰花行執爨人顧富榮介紹售歸行内因卽飭差投捕房聲請協提捕頭派包探黃量海地甲裘鎮至松泰花行則顧已先期避匿遂將行夥某甲帶回禀請質訊 
[英美租界公堂會訊案]  
　　英商美查所設圖書集成局經理人畢禮納投英總領事署控金陵人陳鶴甫卽陳世彥將業經請示禁人翻印之時務通考一書朦禀金陵商務局攺名翻印等情英總領事據情照會公廨讞員張柄樞司馬訂於昨日午後二點鐘時會訊届時英總領事委繙譯官迪比南君會同司馬升座畢檢呈告示數紙問上海華官所出禁人翻印之示不知他處官憲可得而廢之否司馬與迪君皆日不能畢稱然則時務通考一書光緖二十四年由前升道蔡示禁翻印光緖二十七年今道憲袁復示禁翻印俱在案陳不應顯違禁令請將書底及照相玻璃一并銷毁陳倩律師佑尼干聲稱所印者　增廣輯要與原書不同務求明察兩造聲辯多時迪君謂本繙譯官曾將是書校對一頁一一相符爾如不甘心可與原書細對遂商之司馬著陳將書底悉數繳出由佑律師協同原告校明有無雷同然後訂期復訊 
[美租界捕房紀事]  
　　前晚流氓方阿泉在天潼路中攫取某姓小孩臂釧適爲包探沈阿岳所見拘入捕房捕頭令押候轉解公堂禀請讞員張柄樞司馬訊辦○積竊邱阿藍前經包探朱桂生拘獲解請讞員張柄樞司馬訊明判令管押捕房五年昨日不知從何得一銼刀將門上鐵練銼斷意圖兎脫適爲三百四十五號巡捕所見告知捕頭向之喝阻後捕頭訪悉邱實與三百七十四號華捕素識銼刀疑卽此捕遞給遂令一併押候解送公堂禀請懲辦○昨晨跑灘賊徐阿榮掩入公和祥馬頭某號棧中竊得舊鐵若干携之而出適爲司閽之印度人所見連贓解入捕房捕頭令押候解送公堂禀請訊辦○昨日午前江北人劉福子張阿法在西華德路扭毆巡街捕一併拘入捕房捕頭令各押乞丐牢半天以示之儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前晚上海縣署差役某甲在二十三七鋪牌樓弄恒吉煤炭店拘獲賭徒五人帶回縣署禀請縣主汪瑤庭大令訊懲　而店主婦某氏以被人訛詐等詞赴二十三七鋪巡防局聲訴局員高文軒二尹飭地甲查明實在情由然後核辦○汛捕錢福拘獲竊犯混名小南京者解至十六鋪巡防北局局員陳仲賢二尹研訊之下飭帶往各押捕吊到原贓然後究辦 
[上海義渡局紀事]  
　　本邑義渡局委員許明府查悉邇來浦東楊家渡各渡船户擅自違章載客且有婪索渡貲等弊爰傳各夫頭到局嚴加諭禁不准有違 
[南市捕房紀事]  
　　前日午後法租界某包探拘獲行竊某船户之賊犯名阿三者解至會審公堂讞員孫建臣大令研訊之下供稱所竊之贓質在南市晉興明興二押鋪因飭九號包探赴南市捕房聲請查吊贓捕頭允之遣地甲同往吊到棉布烟燈烟槍等物交探帶回歸案訊辦 
[英美租界公堂瑣案]  
　　包探方長華解陳如山到案禀稱此人前搶取途人所佩金表解奉大老爺訊責遞解回籍今又在虹口胡家木橋等處開塲聚賭并游行福州路中誘人賭博經小的拿獲送案請懲陳供小的前雖犯案數次今已悔過尙乞恩寛讞員張柄樞司馬商之美總領事署繙譯官白保羅君飭押候交妥人保出嗣後不准潛匿租界中如違定子嚴辦○包探沈阿炳解李張氏到案禀稱前日氏用剪刀戳傷其子之腹某捕見之訴明捕頭送入某醫院醫治約閱兩禮拜始愈兹特送請訊懲氏供小婦人丈夫已故祗此一子不肯讀書以故嚴加教訓司馬判罰洋銀二十元另償醫費並取具攺過切結○包探金阿三解茅茂法曹玉春到案禀稱伊等二人串竊自來水公司木板售與沈蔡氏得洋銀兩元查曹曾串竊公司煤斤請即訊斷司馬判責茅三百板曹二百板沈蔡氏罰洋銀兩元○包探劉森堂解阮子儀徐才卿單耀福到案禀稱徐將張阿炳家四歲男孩拐出托阮等賣與廣東人是以送請訊究徐直認拐孩阮供此孩賣與粤人聞已挈之回籍司馬諭令押候將孩交案然後訊辦○包探金阿三解曹玉春朱少卿朱白生到案禀稱伊等三人串竊自來水公司煤二十四墩報由小的查明已售與老虎灶主李阿珠及王張氏兩家兹特送案請究李及五張氏同供灶内所用之煤係向别處購來求鑒司馬判將曹笞責五百板兩朱各三百板荷校半個月李及王張氏各罰洋銀十元仍取具攺過切結○包探沈阿岳解王阿四到案禀稱王以鳥兩頭向女郎李秀洪騙取銀臂釧一雙報由小的送案請辦司馬判笞責五百板枷號一月然後遞解回籍○包探方長華解嚴阿寳到案禀稱此人向妻子月洪索錢不給迭肆兇毆致月洪呑烟畢命兹特送案請訊司馬判笞責三百板連月洪解回金陵原籍不准再來 
[法租界公堂瑣案]  
　　前日李咸林許龍生楊金生王阿三陳年岳陳鳳林等七人强舁通運駁船公司貨物駁船上人不允致被攫去貨物若干迨報捕後捕頭令包探將李等拘獲昨日傳同公司執事人謝昭桐王其富解案請訊謝王呈遞禀詞求恩重辦讞員孫建臣大令與汉總領事署費繙譯官會商判令將李枷號兩個月發犯事地方示衆期滿責五百板許等各枷半個月责三百板○某染坊工人王阿三訴稱前晚小的途遇流氓王金福突被糾黨訛詐攫去洋銀五元三角旋卽追獲在其身畔搜出刺刀一柄因卽指交巡捕帶入捕房兹已解案請即訊懲大令判將金福枷號一個月責五百板期滿送攺過所監禁三個月○牛痘局醫生朱仁之訴稱去年局中連次失物均未破獲前日有曹敬堂者又來竊取報時鐘等物因之扭送捕房今已解案請卽訊懲曹不認行竊大令著押候查叫訊核○南市久大木行出店人陶紀水訴稱前日送洋銀二百數十元至北市致大錢莊退回啞板洋銀三十八元行經老北門外護城河畔突被流氓蔡加福等數人悉數攫去當塲獲蔡送入捕房今已送案合請訊懲蔡狡展不承大令飭包探帶往護城河一帶查明屬實遂判令責三百板○張楊氏訴稱去年除夕三點鐘時被賊竊去皮衣棉被烟槍等物報捕查獲竊賊沈寳生衛阿福吊到原贓今已解案請卽將贓給領大令允之判將沈衛各責五百板押攺過所兩個月○周根元訴稱大昌元染坊主張青源結欠米價洋銀四十七元向索圖賴是以扭案請追大令飭押候追繳○昨日有女郎年約十五六手持衣服一包投小東門外捕房捕頭詰之則惟以手作勢蓋啞吧也因令包探解案請示大令著發交普育堂招人認領 
[蘇垣官報]  
　　正月初九日二品頂戴前台灣道招商局總辦顧肇煕由滬來吳縣林禀知赴西鄉履勘三堰五閘勸捐修復無錫縣李金匱縣張均禀到新選溧陽縣盧葆楨禀謝奉委讞局帮審差知縣錢浦禀辭回上海綢捐南局楊實善禀知奉委海運京沽局曾辦差管帶撫標飛划營兼巡緝快船儘先叅將徐錦堂辭赴江震一帶巡緝福山營都司曾廣斌禀到初十日藩轅牌示照得崑山縣知縣諸可實在任病故遺缺查有正任江陰縣劉有光堪以酌委署理總統南洋常備右軍兼浙西鹽捕水陸各營候補道　兪到督辦松滬釐捐局候補道朱宜振到總辦金陵銀圓局候補道志鈞到昭文縣張青浦縣田荆溪縣全均到同知查燕緖上海布捐局來知縣盧懋善上海員捐局來鍾　鈞吳淞鈞船局來潘宜經盛澤厘局來朱賡旦瀏河釐局來劉照青常州府發審局來理問翁璞黃埠墩釐卡來均禀到十一日知府胡玉灜禀謝明保並銷覆勘江震常昭河工　靖江縣許禀到知縣朱枚由上海籌防局來知州鍾文鵠禀知赴甯見制憲四品銜指分江蘇試用通判張炳文福建人由京領來省禀到府經歴胡廷珍由京騐看回　十二日存記道潘學祖候補道吳庚辛由滬來唐眞銓崔來臨由甯來太湖廳程震澤縣夏嘉定縣章鎭洋縣吳丹陽縣施均禀到知縣楊元溥禀謝奉委婁齊葑總巡差溤慶灝禀謝奉委荊溪梧桐山保甲差張學鴻自常昭海口釐局來李嶽　由滬來府照磨陶文瀾由昭文縣保甲來靖江縣新港司巡檢孫逢陽專丁來省禀謝調補元和縣周莊司巡檢缺花翖浙江　補知府潘　屏由浙江來蘇松總鎭陳旭到守備羅長華禀知奉委調帶撫標中營水師卽辭回震澤交缷管帶續備右營差十三日藩憲陸辭行候補道葉兆　蔣壽彤錢炘張子釆前署江甯府朱其昌均由甯來知府王仁東由甯來禀謝委署通州直隸州事正任江陰縣劉有光禀謝委署崑山縣事按經歴熊佐周禀謝奉委調辦上海貨捐屇查騐差並銷楓橋厘卡差五口頂戴指分江蘇試用縣丞王篤基順天人由京騐看來省禀到 
[壬寅十二月朔至晦日醫藥捐各項捐淸單]  
　　王潤珍翁洋二元以銅洋一元三角黃萃氏洋五角成善士龍洋四元董鶴田翁來文孫樑鴻百病消散洋二元李光泰洋五元丁錦章翁洋七十五元無名氏洋一元楊慶貴翁洋四十元香圃氏洋五十元裕盛長洋四十元聚昌銅洋四元昌儀堂郭洋十元無名氏洋二元念祖堂孫洋二元乾記小洋十七角王松堂翁洋念元又助施棉衣折洋十元丁寳華屠月山合洋一元沈英泉翁經募洪　生翁求母病速愈助洋念元鄭源泰銅洋十五元二角金太太洋念八元播協和胡不名惜衣野人合洋一元二角源昌銅洋十三元又銅小洋念廿五角福記銅洋八元陳寳初翁玉桂二兩八錢○培德堂無名氏一善士各助安懷捐洋二元○肙嬰捐計江守玉翁洋念元鮑維泉翁洋五元徐貫雲翁洋念六元○施衣捐計楊州無名氏洋四元源昌號新施棉襖三百念件樹德堂葉新施棉襖一百件徐貫雲翁新孩棉衣拾套岡極子洋十元張幼山翁新施棉衣兩套以上共收大小洋三百八十四元四角大小銅洋四十四元玉桂二兩八錢新施棉衣四百念四件新孩棉衣抬全套滬北天后宮前廣益善堂董事嚴信厚龔心銘施則敬朱佩珍唐榮俊葉貽釗等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年正月初一初二日京報全錄]  
　　宮門抄諭旨均已錄前○川督岑奏知府暂留署任藉辦振撫片○又奏催員回川開辦保富公司片○雲貴總督魏奏請獎蕩平巴蠻之出力各員片○督辦墾務大臣貽奏瀝陳會議察哈爾左翼墾務情形摺○出使大臣許奏爲隨員差滿回華補應覆試片 
岑春煊片再署理資州直隸州知州新授湖南岳州府知府王明德服官川省已及八年情形稔習而其辦事結實守潔才優官民尤加交口稱之本年秋間前督臣奎俊委令署理資州時値拳匪鴟張該員親督營團先後拿獲匪首凌天順曾洪春等匪勢因之漸息目下零星餘匪尙時出没辦理冬防較諸平時尤關緊要而資民之被災被匪者輯綏賑撫均該員是賴臣方以川省官塲習於浮滑每當慨歎安得多有敬重如王明德一振浮靡而挽澆風前該員渥承恩命遠守岳州轉瞬卽當赴任不獨微　少此臂助而資皇皇如失倚賴情亦可務合無仰懇天恩俯念資亂甫平人心尙未大定准將王明德暂留署任一俟冬防春撫辦竣再行　赴新任之處出自逾格鴻施謹附片具陳伏乞聖鑒訓示謹奏奉硃批著照所請吏部知道欽此 
岑春煊片再川省礦禁大開前督臣奎俊因恐利權盡失特設保富公司經理洋商購地開礦等事奏明令已故督辦商礦大臣李徵庸集股二百萬兩作爲貲本時在籍候選道現官候補五品京堂陳光弼以股本一時難集情願變產墊銀十萬兩開辦保富公司呈請奎俊奏奉諭旨候選道陳光弼籌墊鉅欵好義急公著會辦川省礦務商務兼總辦保富公司等因欽此欽遵在案伏查保富公司之設所以愼交涉卽所以保利權立法至善現在英法礦務合同或已籖押或將定議該公司亟須開辦無如李徵庸所集之股旣無分釐陳光弼所墊之銀亦未交到李徵庸所集業經身故自可無庸置議陳光弼現已入都候補應請旨飭今迅速回川將前次墊交之銀如數交出庶保富公司始可刻期開辦據礦務總局詳請具奏前來除分咨外謹附片具奏伏乞聖鑒訓示謹奏奉硃批叧有旨欽此 
魏光燾片再竊查上年正月巴蠻糾集大股出巢入宼永善縣境經地方文武紳團竭力堵剿旬日蕩平在事尤爲出力文武二十六員經臣奏請獎叙欽奉硃批該部議奏兹准吏部按照尋常勞績分别准駁撤銷奏覆行知到滇臣查奉准各員業經轉行遵照無庸再議外伏查江外巴蠻歴爲邊患雖迭經擒斬迄未大加懲創此次竟敢大股入宼聚集至六七千人奪險至十數處事起倉猝調援不及設非該地方文武紳團迅速堵剿尅期掃除則必勢成燎原滋蔓難圖前於請獎摺内均經詳晣陳奏在案是役也計陣斬槍斃生擒一百餘名被擊落水淹斃三四百名救出難民數百口餘匪叩首乞降始釋歸巢辦理實稱妥速其所以並未重煩兵力者全賴地方文武紳團决策運籌奮力敢戰遂得以寡敵衆消弭巨患於無形設使事前稍失機宜全境糜亂不惟勞師費餉而蹂躏擾害何可勝言查吏部定章各省拿獲會匪首犯一名卽准按異當勞績譸獎文武二員今將大股蠻匪於旬日之間一律掃蕩較之蔓延後調集大兵征剿獲勝請獎者其利鈍自屬懸殊在事尤爲出力各員若非優子獎叙實不足以勵勤勞所有前次擬保經部駁飭叧獎撤銷各員復經臣切實核減擇其尤爲出力之同知銜候補知縣直隷州用賀宗章請俟補知縣後免補直隷州知州以知府在任補　指分貴州試用同知賀弼請免補同知以知府仍留原省補用指分四川試用典史王陞　巡檢馬繼周均請以本班仍留原省歸候補班補用以上四員擬懇天恩俯准仍照原保給獎俾免向隅而昭激勸出自逾格鴻施除咨吏部查照外謹恭摺覆陳伏乞聖鑒訓示謹奏奉硃批覽欽此 
督辦墾務理藩院尙書銜兵部左侍郎奴才貽榖察哈爾都統奴才奎順察哈爾副都統奴才魁福跪奏爲會議察哈爾左翼墾務擬照右翼現辦章程一律辦理恭摺仰祈聖鑒事竊察哈爾左翼旗地奉旨會同開辦奴才貽榖前在張家口時以該各旗之土地肥磽界域廣狹與已墾未墾可留可放情形必須逐加查勘方可切實核辦當擬由奴才魁福親帶員弁人等出口周歴一面就張家口設局開辦曾經奏明在案現在奴才魁福已周行廂黃廂白正白正藍四旗界所並其間之王公馬廠台羣牧地均已一併勘明回口查得該四旗可墾地畝以廂黃正白爲上廂白次之正藍又次之土性差遜於右翼而地數有加私墾較少於右翼而弊端相似奴才等核其情勢與右翼無甚歧異此次旣推廣開辦同時並舉仍應事歸一律以免叅差查右翼墾地現章以三百六十弓爲一畝百畝爲一頃五頃爲一號每畝收押荒銀二錢辦公銀一錢於辦公一錢之内以六分作定局經費四分作蒙旗協同辦墾公費其升科正項無論係王公馬廠及各旗墾地毎畝均徵銀一分四釐遇閏每兩加銀三分每正銀一兩隨征耗銀五分王公馬廠每畝徵私銀四釐由該地主向官領取其各旗墾地每畝亦收歸公號租銀四釐另欵收存專備辦理一切善後事宜之用若升科年限分别已墾未墾之地則於繳納押荒後試墾三年再行升科並徵解升科糧銀應需傾鎔火耗解費每畝准子加收銀二釐一毫以示限制此右翼墾務現行大槪辦法左翼可仿照施行無須叧行變通者也至蒙艱宜恤左右亦復相同仍請恩准酌子各該旗官弁兵丁隨缺地畝及公共牧廠俾資常年飬赡他如舊墾之宜淸地商之宜去押荒之宜定期催繳蒙員之宜酌調派差私費則槪子捐除支應則力求撙節一切應行隨時隨地體察商辦之處奴才等前於會擬右翼辦法摺内業經詳陳利弊仍當督飭局員等認眞籌辦以期東西一律就緖廣濬利源除將員額及公費薪工等項數目妥定章程咨部立案及已咨知直隷督臣轉飭張獨多三廳將舊有押荒各局一槪停止並將所放　畝所收欵項及剰存澡照一併册送接收免致纷歧外所有察哈爾左翼墾務辦法仍擬援照右翼新案一律辦理情形奴才等往返函商意見相同謹合詞恭摺具陳伏乞皇太后皇上聖鑒訓示再查四旗毗連之三羣四台基空　牧地近已私墾甚多若不及時清丈弊混日滋擬卽派員勘明已墾若干一併照章飭令押荒升科並現在據有總管等移羣之情亦擬俟察度情形再行奏明辦理至王公馬廠奴才等前經奏令該王公報効開墾現旣查明坐落四至應卽恭錄硃批行知遵照合併陳明謹奏奉硃批著照所請該衙門知道欽此 
許台身片再漢城總領事傅良弼前任使臣徐壽朋於光緖二十五年冬間奏調來韓派充釜山正領事官二十六年正月初一日到差一十七年四月調充漢城總領事官連閏扣至二十八年十一月底已屇差滿該員係戊戌科貢士禀懇回華補應覆試經臣專摺奏請調員充補並遴員暂行代理在案伏查該貢士隨使在韓歴充領事辦理交涉尙合機宜商民均無間言現届差滿遵章應照異常勞績奏請獎勵惟係未經授職人員應如何給予升途之處臣未敢擅擬該貢士現將銷差回華以備補應覆試合無仰懇天恩飭部俟傅良弼授職後以應升之階由部照章議給獎勵出自逾格鴻慈又使署學生監生姚仕鐄於光緖二十五年十二月初一日到差現亦三年届滿該員隨辦公事勤愼無誤自應照章隨案請獎所有監生姚仕　請以縣丞歸部不論雙單月儘先選用以示鼓勵除將該二員履歴咨部外謹附片陳明伏乞聖鑒謹奏奉硃批著照所請該部知道欽此 
 
