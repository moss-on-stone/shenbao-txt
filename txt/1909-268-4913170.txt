# 1909 - 268 - 4913170

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政干鈐章八月十九日內閣奉上諭奉天興鳳道昌缺著趙臣翼補授欽此軍機大臣署名奕劻世續張之洞假鹿傳霖那桐 
　　政治官報昨日所送單篇本月十八日奉旨溥偉現在穿孝原鈔誤作現在丁憂合亟更正京電局 
交旨 
　　八月十四日軍機大臣欽奉諭旨內務府奏十月刻四日教欽顯皇后永遠奉安寶城內陳設香冊香寶石兒安設何處一摺著於金劵門內敬謹安設欽此又奉諭旨會議政務處奏議覆內閣中書章啓槐喀喇沁郡土貢桑諾爾布署歸化城副都統三多條陳蒙條陳蒙古事宜摺又奏議覆編修朱汝珍奏請派蒙王藏僧及殷實商民爲資政院議員片又奏移交前給事中李灼華裁缺司業蔭桓條陳海軍片均著依議欽此又奉諭旨憲政編查館會奏覆核各部院九年籌備未盡事宜分別繕單呈覧一摺著依議欽此又奉諭旨憲政編館奏請涙侯補內各學士李家駒充提調摺著依議又奏總務處總辦前安徽布政使連甲請出洋考察財政片知道了欽此 
論說 
[禮敎與法律說（續）]  
　　禮敎與法律。無以異乎。以範圍言。禮敎之範圍廣。而法律之範圍狹。以効力言。禮敎之効力強。而法律之効力弱。以支配言。則禮敎之支配深入人心。而法律之支配僅在形式。禮敎之從違。悉聽夫自由。而法律之從違。必加以強制。禮敎與法律。有以異乎。則禮敎者。所以整飭綱常維持風化。俾不害乎。公共秩序。及善良風俗。社會得以安全。家國由之平治。制定法律之目的。每不外乎此。逎者延臣建議。督撫奏駁。一若外國法律。有出於中國禮敎之外。中國禮敎。多不涵於外國法律之中者。不知禮敎與法律。皆根於社會之心理。果如其說。必外國人心。理與中國人心雖不同而後可。夫同此社會。即同此心理。一人以爲是而衆非之。其非之者必有理焉存乎其中矣。衆人以為是而非之者尤衆焉。其非之也。必有理焉存乎其中矣。王陽明先生所謂九州之大。四海之廣。此心同此理同。孔子曰。天下歸仁。故真理所在。未有不推行盡利者。刻舟而求劍。削足以適屨。硁硁焉是已非人。泥古而不適於用。多見其不知量耳。果外國。法律有背於禮教。不特不合。於中國人之心理。必不合於外國人之心理。茍不然者。不特適合於外國人之心理。必適合於中國人心理。有斷然者矣。歐美法律學之發達。不過近數百年間事。乃秩序漸正。歷以富強民生既樂且康。臻於上理。然猶曰白人與吾風俗不同。宗教亦異。心理之支配不無稍差。若日本則維新以前。純然吾國之舊俗。乃取法歐美。不三十年雄視東亞。何嫌何疑而以爲有背於禮敎哉。且禮者所以定君臣之分。上下之敘。貴賤之等也。說文。禮履也。易履卦曰。上天下澤。履君子以辨上下定民志。彖傳曰。剛中正。履帝位而不疚。光明也。故不中不正。以武人而位大君。則有咥人之兇。左傳記劉子之言孟。子曰民。爲貴。類皆調和君權民權二者。使履帝位不失乎中正。而上下辨民志定。現今君主立憲國。若德若日憲法所規定。皆君權民無所偏重。蓋偏重民權。固爲禮。敎所不許。偏重君權。又豈禮敎。所承認哉。禮敎所不認。即社會心理所不合。法律者社會心理的表示也。外國法律。非有出於吾國禮敎之外。吾國禮敎。實涵於外國。法律之中特禮敎之範圍廣。而法律之範圍狹。禮敎之効力強而法律之効力弱。禮敎之支配深入人心。而法律之支配僅在形式。禮敎之從違。悉聽夫自由。 
 
 
 

Page 4

 
 
而法律之從。違必加以強制。今雖不得即以外國法律適用於吾國而其所以不適用者。不在禮敎之問題。而在國家組織及歷史沿革之問題也。雖然文明日進。競爭愈烈。強凌弱衆暴寡。社會之勢。日趨於不平。亂源因之而伏。居今日而言正人心息邪說。舍禮敎曷由哉。故論其本則法律與禮敎非有二事。不得疑外國法有乖於禮敎。而別求制定法律之方針。言其用則禮敎自禮敎。法律自法律法律不足以盡禮敎之大禮敎實兼該乎法律之精。當此賢王攝政。求治孔殷。禮學館自當修明禮敎法律館自當編訂法律。各臻其盛。以達九年立憲之期。余日望之矣。 
譯論 
[論金與物價（續）]  
　　然而金之新需要。亦隨而大增也。所謂新需要　。大約不出兩端。一日非鑄幣用。如世界俗尚炫。燿競作金飾之器物是也。一日鑄幣用。如世界金幣制度。日見擴張是。也惜乎非鑄幣用所消耗之金。無確實統計可考。或曰歲值美圓七十兆或曰在後十年。始有歲值美圓七十兆之數。 
　　至於各國鑄幣金額。其增加之數。可據美國鑄幣局報告爲依歸。蓋美國鑄幣局。於各大國均派有專員調查。其報告所載數目。率皆確有根據。今述其世界鑄幣金總積額報告。一八九六年。總值美圓四千一百四十三兆七十萬。一九零六年。總值美圓六千八百八十八兆九十萬。出後比前。實增多二千七百四十五兆二十萬。此十年中產額之新供給。幾盡被新書要吸收矣。然其新供給之金已成爲流通幣者。祗居一。半而留存於銀行及部庫者。尚居一半也。 
　　由是言之。金之產額雖增。而金之需要。何嘗不盛。是金之供給與需要。今仍相趨於平。幾與十年前無異。甚有謂其值微較上升者。若必謂物值與金相關係。則據現今金值以爲準。物價即不下落。應仍與十年前無甚出入。何以。博稽世界物價之平衡。一律升至高度也。然則現今物價之騰踴。殆不與金相關矣。 
　　右言金之需要供給適相劑於平 
　　夫欲求物價騰踴之實際。必先考其歷年遷變之情形。據美國商塲貨品報告。凡貨品二百五十八種。其價之遷變。至爲繁頣。逐一求之。苦難得其要領。爰舉農至物食物布燃料金類貨木料藥料家具八大宗。以求所謂物價漲落之平均率。他物則以此爲準。然則其價之平均率。究竟若何。則應之曰。一八九九年。比一八九零年漲百分之二十二又四。一九零六年。比一八九七年漲百分之三十六又五。此僅近十餘年物價騰躍之大略也。其遷變之鉅已如是。而斯時之金孝無甚變動。是二者又各不相謀也明矣。 
　　右言物價之變遷 
專電 
[電一（北京。）]  
　　憲政館酌覈釐正各署籌備事宜於陸軍部有早設陸軍大學提前徵兵統一械餉權等語但未發抄 
　　按釐正各部應行籌備事宜已見昨報專電 
[電二（北京。）]  
　　憲政館王大臣奉攝政王諭各省諮議局於九月初一開局後速將會議情形及所有議案進呈備覧藉覘國民程度 
[電三（北京。）]  
　　某御史奏陸軍費鉅各省自行收支弊竇必多非統一財政之道所有兵備糧餉等局處應直歸陸軍部管轄由部派員管理奉旨陸軍部知道 
[電四（北京。）]  
　　京津日商稟由日使照會外部請禁商民干預國際交涉免礙商務外部允即再咨農工商部民政部及各省督撫嚴禁 
[電五（北京。）]  
　　孫中堂面懇倫貝子於攝政王前代達病狀擬即乞退倫貝子極力挽留 
[電六（東京。）]  
　　前駐北京日本公使館一等書記官阿部守太郎。論清國憲政實施之狀況云近日悲觀家每謂清國無憲法制定之望。我以爲清國今日有漸進於政治的統一之氣連人民亦有熱望憲法之智識。且清國編制憲法民法刑法。採用日本適當之法律較爲容易。日本人亦須助成清國憲政之完備。 
緊要新聞一 
[世那兩相治藏之計畫北京]  
　　○樞府諸公曾經議及藏事。那相云達賴喇嘛現仍不願歸向中國事難下手。不若予以美善名詞之稱號。近乎官而非官者優給廉俸。以籠絡之。或者辦事較易下手又 
 
 

Page 5

 
 
曾議及藏地官制。此時遽求完備徒費帑項於事毫無所益世相之意。擬先設交涉民政提學兵備善四司。下設科員。其餘俟民情風俗漸漸融洽再行設官分職聞已由軍機處咨行趙聯溫各大臣。體察情形妥籌辦理 
[徐尚書預備收回郵政北京]  
　　○日前郵部徐世昌。等召見攝政王面諭云郵政爲交通要政現在預備立憲諸事均須整頓。應將郵政速行設法收回自辦。若常屬外人殊於行政有礙。徐尚書奏對郵務近年甫形發達。辦理稍有不合。恐生阻力。前尚書陳璧早議收回自辦。因中國熟悉此事之人尚少且待切實調查。故遲遲未能實行。現擬再行派員出洋考察。並將接收辦法籌商就緒。即當設法收回。 
[禁內有實行驗相片之議北京]  
　　○內廷迭次嚴申門禁均紀前報垷聞稽察守衛大臣擬調禁衛軍五千人。常駐禁內。非有內廷差事者不得進內故有實行騐相片之議。禁內共十八門每人須呈相片十八張。以便各門均可查騐。照片不符及所答不符者即行辦懲。惟鐵帥則謂恐致滋擾。尚擬斟酌 
[議訂報効海軍巨欵優獎章程北京]  
　　○政務處某大臣日前提議此次洵貝勒赴各省考查海軍根據地。南洋華僑及各省紳商電報認捐巨欵以備振興海軍者絡繹不絕。查紳商報効公欵向例按照所捐欵數分別給獎頂戴此次該華僑各省紳商報効興復海軍之欵自與尋常報効不同。此類東西各國亦有獎勵。亟應釐定優獎辦法。以示鼓勵某邸答稱俟商明海軍大臣洵貝勒再行請旨辦理 
[華商擬辦蒙古汽車不準北京]  
　　○察哈兩都統誠動等。奉華商創辦蒙古汽車公司懇請專利年限一摺現經郵傳部覆奏云原奏內稱據保升直隸州知州趙宗詒等稟稱擬於口外蒙古地方創行汽車先就張庫一路開辦呈請立案查夏間法義等國商人在蒙賽行汽車本及一旬而越環球之半張庫一路一時不能自辦未雨之謀所宜豫計今發商等所擬章程均尚妥洽所集股本確係殷實華商似可準其試辦等語並準該都統將該公司章程咨送前來臣部當以蒙古汽車事屬創舉山張至庫有無窒礙。及法義國人在。口外賽車情形如何電致庫倫大臣查覆。旋準電汽車與人暫時行走者不同必須與外盟商議方免窒礙。五月間有法。紳議員乘電車到庫由哈回俄其車僅容三人甚便捷。惟懼泥淖坎壈等語三十四年三月四月間疊準咨覆據車盟署盟長等查蒙人以牧放牲畜度日汽車行走如飛恐與人畜有礙等情。臣鄙即以該車盟所呈窒礙之處。仍守閉關主義。似難施之振興新政之時咨由該大臣婉轉開導復準咨覆內盟風氣漸開外盟仍多噩渾加以圓車兩盟距庫遙遠筆墨任來詞意不達尤多捍格。應俟衆蒙古與哲布尊丹巴呼圖克圖呈遞丹書克之期各札薩克來庫再行開導等情本年正月準該大臣將圖車兩盟各王公札薩及沙畢等會主譯諮前來查該呈所稱窒礙各節核與前次車盟署盟長等查覆情節大概相同。臣等查從前識路初興無知愚民亦嘗阻撓疑懼屢經詳細開導咸憬然大利所在悅服聽從汽車果便交通蒙民雖愚或不至終於固執惟查此項無軌汽車便於短路實非有利長途偶然比賽自與營業不同不計盈虧并不計利鈍。隨帶修整機噐工師豫備。極爲周至。用是暢行無礙。至今歐美各國僅行於城市數十晨間以代馬車較爲便捷迄未有以此爲載客運貨之用者。察哈爾至於庫倫計程約二千里間經戈璧若節節設立行店以備隨時住客修車則經費既鉅貿易無多支持恐非易易。不然則偶有損壞露宿堪處趙宗詒所請創設公司專利年限各節殆未深考自應暫無唐議 
[京師近事]  
　　北洋大臣奏派張軍門勳。於顯皇后奉移時沿路保護。現正預備一切孝欽顯皇后神主現經禮部擬定於十月初四日恭題。日昨咨取各衙門滿漢尚書堂銜限十日內開送過部。以憑開單進呈奏派啟櫝大臣 
　　審判廳成立後所有刑事民事訴訟應歸廳裁判業經上年奏定頃聞大宛兩縣已實行此事。諭令刑事民事訴訟人一律赴廳呈請傳究。母庸再赴該縣矣 
　　新簡湖南財政正監理官蔡源深在奏保人員中名列第三。而此次竟能特簡者係攝政王特達之知。 
　　內外城巡警總廳前曾提議歸併茲因孝欽顯皇后移在即。警廳貴任甚重併廳一節。須從緩議。 
　　昨有候補知府黃慶瀾。將所著麥荳油菜報告五種。呈請農工商部核定經部騐得該員報告頗能發明新法新理足爲農事之標凖其中如裁培之方法肥料之用量發育之狀況收獲之豐歉以及經濟之盈虧氣候之測騐類能解說詳明考求實在現飭該員補。呈報告若干分。以爲研究農事者比較參觀之用。 
　　郵傳部徐尚書。日前傳知各路局云近聞全路車站執事人等訛索商客等事朦弊甚多。現由本部揀派練員數人赴名路隨。時稽查倘再有前項朦弊索詐情事立即究辦以保本部名譽。已經傳知各局一體遵照線得視爲具文目咎戾 
　　郵傳部員外郎梁用弧被某御史奏參。一節現聞袁海帥按照原參各欵詳查皆無實據。故已於日前入奏請勿庸議。 
　　外務部梁尚。書日昨至張相國宅第問候相國近日病況約坐兩小時始行告辭 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫奏陳接辦憲政情形蘇州]  
　　○蘇撫瑞中丞奏查前撫臣陳啓泰因病出缺奴才係於五月十八日接受撫篆江蘇籌辦憲政情形奴才在布政司任內一切皆身親賛畫幸能略道其詳接任以後復查據案卷證以事實本年期內應行籌辦之事實心籌畫繼續推行其前撫臣所籌辦將竣者則當勉力以圖其成所籌議未盡者更當竭誠以竟其緒自應將前任辦理情形遵旨奏明以備考核謹爲我皇上縷晰陳之查憲政編查館逐年籌備事宜清單第二年期督撫所應辦者共爲八項除舉行資政院選舉尚未奉到頒布章程外一爲舉行諮議局。選舉各省一律開辦查江蘇蘇松常鎮太四府一直隸州選舉事宜業經依限興辦複選舉旋於三月告竣其諮議局所。經督撫臣會咨憲政編查館合設江寗。由前督臣端方擇定江寗省城內公園南首丁家橋以東計會塲及辦事等室建築房屋。共地畝三百五十餘方現已繪圖將次建造此籌辦將竣者一也。一爲籌辦城鎮鄉地方自治設立自治研究所。查籌辦地方自治亟應先設總區前經於省城設立自治局本年四月間遵照憲政編查館憲行章程改由諮議局籌辦兼理以節糜費奴才接任後復飭令釐訂辦事章程遴選官紳認真擘畫其自治研究所經前撫臣陳啟泰於會議廳集議擬於省城先行設立。以爲模範。刻正督促閤辦。並議擴充。用期養成人材闡明法理此籌辦初定者二也。一爲調查各省人戶總數。查調查戶口照章以布政使司或巡警道爲總監督廳州縣爲監督今江蘇巡警道一職尚未設立前撫臣陳啟泰於會議廳集議以布政司爲總監督即在布政使衙門派委專員管理從本年七月初一日起先由各屬城治。堆及鎮鄉以次調查。奴才接任後已飭令依限舉行此籌辦初定者三也。一爲調查各省歲出入總數。查蘇省雖稱繁富之區而近年財政情形殊形困難奴才於布政司任內切實董理且幸向來出納惟謹較諸他省端緒易尋經撫臣陳啓泰於省城設立清理財政局並於會議廳集議擬分別光緒三十三年三十四年限期造冊送局。本年按月補報。至六月以後遵章按月遞造清冊。刻已選派專員隨同監理官詳加稽核奴才於接見僚屬時遇有經管財政者皆諄諄以實事求是爲告誡務求開源節流量入爲出俾可上裕國計下蘇民困此籌備初定者四也。（未完）按蘇撫另有奏報籌辦地方自治情形摺錄今日本報第三張。 
[王爲幹撤任奏參之原因山西]  
　　○山西巡警道王爲幹被寶撫奏參奉旨開缺以同知通判降選已見前報茲悉晉省自弓尚文一案發見後。人心惶惑謠言紛起有調官府怒不可測欲照匪黨辦理者其實弓某不過一年少書生。即軍界各員亦無非恥居夏學津之下欲以排去爲宗旨（馬增福田錦章等嘗面斥夏某無人品事在四五月間）乃夏某標統一差雖被晉撫撤退而協統姚鴻法復用爲叅謀官照常委任。並於七月下旬由夏某刋印傳單千餘紙。要求上臺爲之報怨。二十九日弓某赴陸軍學堂應考。夏妻之弟孫某。（係協統之執法官）遂乘隙開其房門入內檢查。致將弓某日記暨往來信件悉數。搜出獻於協統。蓋督練公所於六月間宣布命令有毀謗夏某暨刷印報詞者。均係巡警道王。爲幹門生李嵩山所爲等語。旋又以弓某近來形跡可。疑協統等遂留心細查。果盡得其確據。比及弓某出塲。即被看管。於本月初一日轉交發審局秘密刑訊。派遣兵丁多名。沿街大索。捉拿在逃之李嵩。山並將模範小學堂學生弓尚德。（係弓尚文之弟）拘傳到案根究李之蹤。跡初五日首縣張志曾復出火籤往促岢嵐州拔生趙萃珍趙萃珍趙萃英（係本科所取尚未覆試）以憑澈究萃珍等聞信遠颺。乃將弓某收入縣獄從重治罪。巡警道王爲幹亦以此案牽連。致被撤任奏請開缺以同知通判降選。其各項學堂學生凡與弓某李某有一面之交者皆覺不安。甚至有逃去者噫以一夏學津之故卒致興起黨獄擾亂治安平心思之是果誰之過歟 
分類新聞 
政界 
[派員講習憲法綱要廣東]  
　　○各省研究憲法一事前經憲政編查館擬定辦法分行各省並先由學部設所講習在案袁督蒞任後即札行官吏議辦憲政定於署內設置會議廳分常會大會特別會議論憲政各事以備決定實行即於會期會集屬僚專行討論應辦憲政事項其講習憲法一項擬照館部辦法除大會期外招集屬僚隨時到廳講演研習並將憲法綱領大要及議政改制司法理財軍警學各政分項併辦已派由兩秘書員草擬講習詳細辦法及加派主講專員任辦講演各事 
[飭行司局釐定銀幣章程廣東]  
　　○全國幣制前經度支部釐定銀行紙幣章程迭經咨催遵辦在案現聞袁督以幣制一端爲全國轉輸機關關係至重查粵省近年添鑄大元刷發紙幣以及一切雙單銀毫等項若非及此整理財政之際明定劃一章程則不特冊報爲難抑且易添障礙現特飭行司局酌核釐定以資遵守 
[縣幕來省研究財政冊報杭州]  
　　○浙省清理財政局以各屬呈送財政冊報類多不合格式特通札各屬飭令延幕遣書來省到局研究示 
 
 

Page 11

 
 
以方式俾免紛歧茲各屬幕友到省者已有二十餘人均已詣局報到即於昨日下午在局會議一切研究辦法以免貽誤而重要公 
[紹屬自治同學會組織情形浙江]  
　　○全浙地方自治研究所紹屬各學員於月之初六日舉定正副會長後本擬於十三日開會嗣因遷移會塲故展緩一星期現聞已於福緣巷內租定房屋一所會長鍾利建君已將書記員所擬章程內關於重要各條函商各縣代表註明聲復酌量編入探悉所擬章程約俟會務組織完全後稟報諮議局籌辦處立案並通告紹屬各圑體接洽又編輯同學錄及選派會中各職員等刻已定於二十日開正式大會云 
[宣講傳習所定期宣講安慶]  
　　○吳提學頃以宣講一事原爲開通人民智識增廣見聞俾日進於文明前已遵章開辦宣講傳習所業已招生研究卒業札派分往各屬宣講查省會爲各屬之表率自應先事開演以爲模範現城內外已派定宣講員徐念先吳維垣勘定五城宣講所基址特定於十六日開講輪番宣演務期民間風氣漸次開通云 
[遵飭籌辦印花稅鎮江]  
　　○鎮江府承瑞卿太守昨奉江督札開準部咨試辦印花稅以濟要需前已派員赴部承領部限實行日期將屆特飛札預籌辦法赴省承領太守奉文後已轉行各屬趕緊籌備矣 
[添設憲政宣講所蘇州]  
　　○蘇垣地方自治會前在王仁考祠內創設宣講所按期宣講地方自治各理由聽者甚形發達現爲開通風氣計量加推廣爰在皮市街天妃宮內添設宣講所一區業經推定方君雅南主任講務並已請講員定九月初二日起開講每逢二七日期上午九時起至十一時止 
軍界 
[規定每年徵兵兩次杭州]  
　　○浙省編練新軍業由督練公所暨混成協會同商定每年辦理徵兵兩次計限定春正二秋八九等月已上呈撫憲奉批所擬續徵補額辦法各情均尚妥協應準立案施行 
[札催填送地理調查表杭州]  
　　○陸軍部現擬開辦輯制地圖所有各廳州縣村鎮戶口等項亟應調查列表以資參考前經通行遵辦迄未填送茲準軍諮處電催略謂本處調製地圖需用甚急迅速辦齊依限彙送經增中丞轉行調查局會同藩司通飭嚴催務於一月內迅速填送並於文到十日內先將辦法暨酌派紳董銜名開送備查 
[移請分認海軍經費揚州]  
　　○江安糧道移吳都轉文云奉督憲札前準度支部電飭籌辦海軍基礎開辦常年經費當經本大臣電商蘇撫分飭司關道局統認分籌在案茲準蘇撫電開蘇省認海軍經費寗蘇以年籌四十萬爲率照章寗六蘇四然寗亦艱窘擬各籌否並懇賜復當經本大臣電復云海軍經費寗屬尚未籌定緣司局艱窘鹽庫遠在省外集議較難尊意合認四十萬是開辦費每年二十四萬常年費每年十六萬若作一省算則爲數固已不少現照來電分飭司局速行定議容再電聞至寗蘇各半極佩盛情惟寗六蘇四之成案飭承徧檢未獲尚祈見示川電擬明年起認開辦費十八萬第五年以後接認常年費八萬並聞除譯發外札道查照籌認迅速具復欵關緊要各省紛紛電詢寗屬地處南洋萬難獨後勿再稍涉延諉致遭大部催詰等因查道庫所收漕折漕倉等欵銀兩係抵支解部京餉新案賠欵旗營加餉復餉及外撥各欵已屬入不敷出竭蹶異常前奉督飭行知即經咨會在案究竟如何分認籌解之處請即迅速移知以級公誼 
[新軍發給存餉長沙]  
　　○湘省陸軍第二十五協所有協標營隊目兵所存餉項昨經楊協統飭令發給計每人發銀二兩共發銀七千一百十九兩由各管帶繕具聯單領取分別散放矣 
學務 
[派員密查嘉應學界大獄之真相廣東]  
　　○嘉應學界大獄一事迭經袁督按據各處電稟情形批行潮州吳道確切研鞫在案茲悉日來又經大吏查得嘉應學商各界歷年衝突爭訟及迭派劉士驥曹衍瀚陳令印委人員查辦訊究各情而局紳黃遵謨等亦迭與學界衝突結訟彼此攻擊未已此次主刦謀革重案該州迭稟所查牽涉各犯並無虛枉而各處稟控又指黃串州織陷究竟孰虛孰實未據吳道催提案內各犯訊明詳覆其所稱之黃遵謨等既已屢與學界挾嫌爭訟亦應一併詳查分別虛實究坐辦理昨已將續據稟控事宜諭行學臬兩司飭即派員前往按照所控各節並黃紳與學商界攻擊嫌疑各事詳細確查速行稟覆仍著移催吳道即日電覆藩擬詳情以憑核奪 
[敎育總會解散之見端湖北]  
　　○湖北敎育總會副會長姚主政晉圻因理化專科學堂堂長陳君英材與余君先覺競爭黨派互相攻訐故咨呈學司自行辭職而正會長吳太史兆泰亦因會中某員假託全體名目上電樞垣要求組織責任內閣爲陳小帥所責問故亦具呈辭職雖經學司咨復慰留猶難挽其歸去之志會中各職員又互相排擠傾軋無日不鬧意見大有即行解散之勢 
實業 
[商學公會批司核議杭州]  
　　○紹郡商學公會由職商鮑承先等發起前已開會成立並聯名稟田省臺呈送簡章環請先行立案咨部各節當奉增中丞批云據稟請設紹興商學公會並吳章程似與商會主管事項界限不免混淆未便遽準立案仰勸業道會同提學司核議詳復再行飭遵辦理 
[請領柞蠺籽種之批示杭州]  
　　○浙省柞蠺由增中丞首先提倡飭令前農工商礦局總辦湯道派員赴豫購回籽種即在艮山門試騐場首先試辦頗著成效復札由勸業道通飭各州縣各就土宜勸導試養以廣蠺桑等情疊詳本報日前有處屬麗水縣稟生陳逸等具稟勷業道謂此種柞樹該邑四鄉遍地皆是荒山猶夥每至春夏彌望成林鄉民不知培養任往斫作柴薪現擬集合同志勸民試養並首先圈地試辦俾資觀感擬請發給此項蠺種若干領回布種並請飭縣出示曉諭保護等語當奉 
 
 

Page 12

 
 
董道批示謂此項柞蠺種子已由本道電致奉天東邊道代購一俟運到即行頒發各屬出示招領試養並先期出示曉諭保護以濬利源而廣農桑仰該生等歸候縣示可也 
[商業體育會開幕常州]  
　　○武陽商業體育會已具稟府縣均蒙批準特於十六日上午九時在商會內新築操塲行開幕禮官紳到會者甚多首由教員率操員率操員齊至操塲北向立次官紳東西向立行三揖禮次官紳南向立各操員行三鞠躬禮次各操員東西向立行一鞠躬禮次官長訓詞次敎員訓詞次會長勗詞禮畢小憇至下午一時中學堂假西向行相見禮次中學監督頌詞體育會會長答詞次中學贈旗次中學學生唱歡祝歌歌畢遂由西瀛里大街整隊而歸并導以軍樂觀者甚多頗極一時之盛該會正會長爲錢琳叔君副會長爲郭次汾君敎員爲梅介節劉百能徐伯屏三君此外尚有評議監衆書記庶務等十餘員惟會員原定八十四人祇以風氣本開除錢業中有四十餘人外別業中報名者不過十餘人云 
筆記 
[袁項城大興土木之風說河南]  
　　○豫省南關火車站左近忽有人購大地一區繚以長垣日運磚瓦木石至內勢將大興工程說者謂係項城袁宮保將在省垣建築家祠具公子現住省內青雲街照料一切或曰係蓋花園以備來省時休息之用 
[皖生應考拔萃之真相安慶]  
　　○安省遵章舉行考試優拔前擬初旬舉行旋以洵貝勒過皖延遲數日定十三日考試安徽寗池四屬十五日考試太廬鳳頴及滁和廣六泗等屬鬪某縣某生在塲時忽患痰迷病人事不省後經同鄉友扶攜而出一路踉蹌見者無不矜憐又有某屬某生於點名時人多擁擠書籍及提籃等物頓成齏粉最堪笑者某生於應名時金頂忽不翼而去所著外套被物牽拉作片片飛舞迨出塲時又有某生餓極思食見竇水餑餑者購而食之詎勞極頭暈忽然偃仆以致餑餑湯水潑濕盈身種種情狀雖可曬亦可憐矣 
[後湖開闢馬路第三次會議漢口]  
　　○後湖開闢馬路十三日復在商會開第三次業主全體大會因時值節關到者僅百餘人所有原擬草章均經大衆簽名認可惟張桂笙君提議謂購地抽費等條事屬公益辦法須臻平勿使小戶業主吃虧比經發起人宋渭潤劉歆生兩君聲明事關大局將來辦事人員均由大衆公舉辦事細目亦應隨時斟酌妥善方可實行斷不使小戶業主吃虧獨斷獨行又經反覆解釋購地抽費等章程公允之理由況業經多數大小各業主簽允認可亟應早行定議進稟開工勿誤漢口商業發達之前途旋經夏口廳馮司馬演說略謂後湖開辦馬路爲最大之一斷不可操切亦不可因循本月初六日業已開過第二次研究大會今開第三次結局大會其抽費各節大致業由劉宋兩君剖解明白鴟屬酌中辦法總之馬路不可不辦不可因辦事細目牽礙大工躭誤時日諸君既皆認可劉宋兩君亦不可遲誤竭力興辦於商業民生大有利益倘有未盡善之處侭可隨時至工程辦事處聲明憑衆研究磋商總期與情相安公私並益勿使小戶受損此會即爲與辦後湖馬路之結題準即開辦勿再遲延 
[浙路加派學生招待之原因杭州]  
　　○浙路自杭滬通車以來朝發夕至行旅稱便營業亦日形發達近因錢江秋潮大汛各埠紳商蒞浙觀潮者必較往屆爲盛除商請蘇路公司添加杭滬客車外並於十八日一天加開江墅列車十四次又慮人多擁擠簡褻乘客且防種種危險特由營業部商請浙路學校校長選派該堂學生程度較優者二十名於十七日起分撥江干五站專司招待以便旅客 
清談 
[今日之君子。]  
　　見利而爭者爲小人。見利而讓者爲君子。見義而避者爲小人。見義而赴者爲君子。今人之於利也。將欲爭之。而姑讓之。今人之於義也。將欲避之。而姑赴之。人但見其讓利也赴義也。交口稱頌弗替。而彼亦自以爲公德私德之兼盡。於是名譽日起於紳商學界間。而其人遂若爲紳商學界所不可少。鳴呼。此殆所謂今　日之君子歟。 
[煙賭。]  
　　煙賭之害孰重。曰並重。煙賭之禁孰難。曰並難。 
　　煙害何以重。喪利權。弱人種。廢事業。其久也必至於亡國。 
　　賭害何以重。失人格。廢職業。多益既。其卒也亦必至於亡國。 
　　煙禁何以難。曰頒布禁煙命令。非一朝夕矣。禁煙有官。調驗有所。而犯此消極資格者。具爲王公大臣。則不敢調驗。其爲督撫重臣。則不敢調驗。其爲司道大員。則不敢調驗。即府縣中之稍有紅名者。亦不敢調驗。其所調驗者。無非一般佐雜閑散人員爲多。法之不行。犯之自上。十年之期。瞬息即是。若云禁絕。恐非易易。 
　　賭禁何以難。賭博之風。以無省員最。盛近自身帥督粵以來。大倡禁賭之說。粵省同鄉京官。用是有禁賭之會。惟是賭捐數鉅。嚮抵爲難。效果之收。已云難必。民政部亦下嚴禁麻雀之諭。顧犯此嗜好者。非王公大臣。即親貨子弟。非大家眷屬。即豪貴妾滕。非皆矮扇遂廬。可以排闥直入。則勢力亦有所不及。 
　　煙賭二害既不能除富強之效必然難覩則我國必至於不國當此之時。試問吸煙者尚能吸煙否。賭博者尚能賭博否。 
雜評 
[外交。]  
　　東西各國之外交官。以國家之實力爲前清民氣爲後盾。而後出其敏活幹練之手段。以與他國之外交家戰。故無戰而不勝。若國家無寶力與民氣。而僅特外交官手叚之敏活幹練。以冀倖其必勝者。雖東西各國。恐亦未有此外交家今中國國家既無實力又禁止民間不許干涉外交。則前坐與後盾俱絕。而徒亟擊焉預儲外交人才是務。此猶知其一。而未知其二也。憲政館酌覈益正各署經備事宜。於外部則以預儲外交人才調查各國情勢爲首要。（見昨報專電）竊恐他日人才雖出。而外交之失敗如故。況所謂預儲云者。不過設立學堂。研究條約而已派屬出洋。考察情勢面已。至凡謂於外交上種種之誤備。如各國之所謂秘密費。債探術籌。俱咯而不講則外交雖辦理有人。而亦鳥從施其做活幹練之手叚也哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[議員預備議案]  
　　廣東 
　　十二日諮議局議員假座廣東地方自治研究社第二次敘會蒞會者六十餘人易學清爲臨時主席莫伯伊土音宣佈區達名官音宣佈先宣佈前期敘會請自治研究社諸公發起一諮議局補助會現社員杜貢石君已擬具草案查諮議局即國會之基礎立憲國國會無不以地方議事會爲補助機關顧各一國地方分區與吾國地方分區小大不同吾國最上級分區爲行省似應以一省爲最上級之自治圑體即以最上級之自治圑體爲諮議局最得力之補助想同人未有不贊成衆議即由研究社報告召集將補助會草案妥商刻日成立將來如有陳請建議同人樂得遵照定章收受承敎次宣佈本期召集傳單請同人提議應行預備事項並先陳意見略謂諮議局章程第二十一條應辦事件第二三欵豫算決算不能由議員起草第四欵稅法公價債第五欵增加本省義務屬於監察財政第六欵增刪修改本省單行章程規則第七欵本省權利存廢屬於參與立法可均暫緩第八欵選舉資政院議員第九欵甲覆資政院諮詢第十欵申覆督撫諮第十一欵公斷和解自治會爭議第十二欵收受自治會或人民陳請建議均尚未發生惟第一欵所謂本省之應興應革事件最統括最重要興利草案固應預備而革弊尤爲急務吾粵之弊莫甚於賭近日同鄉言官奏請申禁督院迭奉廷寄妥籌酌辦今諮議局成立督院必以此爲發交議員會議之第一事惟禁賭須先解決籌抵欵杜私開兩問題能速於見效與否尚不敢必愚以爲宜一面研究賭禁一面調查吾粵之苛政惡俗爲並通苦累而又易於革除者例如絕戶追呼波及家族婚嫁奢侈牽動生計若能爲之設法改良申請督院通飭地方官實力奉行則人人對諮議局自生僧仰心諮議局辦事自易實足爲憲政進行之潛助力鄙見如此未審當否同人如有高議請一一提議莫言畢區復操官音向潮嘉議員覆述一遍衆皆以此言爲然決定將本日議論刋佈同人一俟籌辦處召集後各將所見彙齊發表公同研究 
要摺 
[江蘇巡撫瑞徵奏籌辦地方自治情形摺]  
　　奏爲籌辦江蘇蘇松常鎮太五屬城鎮鄉地方自治設立蘇屬地方自治籌辦處及開辦自治研究所情形恭摺仰祈聖鑒事恭讀光緒三十四年十二月二十七日諭旨憲政編查館奏核議民政部奏城鄉地方自治並另議選舉章程一摺地方自治爲立憲之根本城鎮鄉又爲自治之初基誠非首先開辦不可著民政部及各省督撫督飭所屬地方官選擇正紳按照此次所定章程將城鎮鄉自治各事宜迅即籌辦實力奉行不準稍有延誤等因欽遵在案復由憲政編查館民政部抄錄原奏清單咨行前來伏查江蘇省上年遵章設立自治局業已分別奏咨在案嗣奉憲政編查館行知將地方自治事宜責令諮議局籌辦處兼理當經前撫臣陳啓泰遵於四月間將自治局撤銷改由諮議局籌辦處兼理奴才接任後值諮議局複選議員將竣之時遂即遴選官紳釐定規則責令認真將自治事宜會同辦理以速進行札委藩學臬三司爲該處總辦江蘇候補夏敬觀爲該處會辦並派提調科長各員隨同佐理又照會在籍前署農工商部尚書唐文治爲該處總理翰林院編修蔣炳章朱壽朋爲該處協理兼采用官紳所議公舉各府州明達士紳爲㕘議以期羣策羣力相與有成查照館章該處應附設自治研究所用以講求法理陶治人材現亦轉飭即日籌立所有該處開支經費仍暫由諮議局籌辦處開支項下先行撥用此現在籌備地方自治之大概情形也竊奴才更有陳者今日而求地方自治亦亟亟矣自奉明詔頒行海內喁喁相望況江蘇風氣素號開通其土民希望自治之心既切則奮勉期成之志亦堅督率進行自較易於他省然風俗習慣各有不同欲按日而課功在因勢以利導加以時會所迫衆情所趨似有不能不量爲變通先加整理者今請爲我皇上陳之查民政部分年籌辦清單於地方自治一端將鎮鄉分爲繁盛中等偏僻三期籌辦自係統計全國而定惟蘇屬各廳州縣鎮鄉多相聯接戶口尚稱殷繁鎮之與鄉竟致多難區別若以繁盛中等偏僻列作三期強分籌備之後先恐滋氓黎之觀望現奴才按照情形詳加酌核擬於本年五月至宣統二年五月爲籌辦各屬城廂自治之期宣統二年六月至宣統三年五月爲籌辦各鎮自治之期照章鎮制以五萬人口爲率或有不能悉符則令各繁盛之鄉亦一律舉辦宣統三年六月至宣統四年八月爲補行籌備各鄉自治之期總期粗具規模於宣統五年遵限一律成立其各鎮鄉人民有陳請提前先辦者亦準由該地方官詳核呈報酌予照行庶秩序不致紊淆而期限得能迅集上可以無背館章下可以勉符衆望此奴才所請量爲變通者也開辦自治有相因組合之事務厥爲調查人口鎮鄉制度既因調查而定議員名額又以人口爲衡我國自納丁於糧戶籍久回虛設州縣按年例報類皆奉行故事不足爲憑若據此以爲自治調查未免近於率略查民政部調查戶口章程以戶籍法爲下級地方自治之職則今日先從調查入手正爲將來之儲備今擬令各屬於遴派官紳辦理第一次選舉時即按城鎮鄉所在區域實力鉤稽既以慎重選民並以豫編戶籍此奴才所請先行整理者也查章程自治事宜如學務衛生道路工程農工商務善舉及公共營業各欵共列八項皆地方公益民生要需一日不可緩者既貴經理之得人尤賴財力之相濟蘇省各屬公欵公產本皆紳董經存而本於慈善事業爲多如義學善堂恤嫠育嬰義倉積榖及施衣粥醫藥等類向來職任寄之於紳所有出納一切亦紳任之其熱誠經理者固不乏人而浮冒侵蝕者亦比比皆是值此除舊布新固應轉飭所屬視其力所能及逐漸施行即紳董舊日管理之公欵公產尤應逐項檢查重加整飭現奴才擬令各屬設立清理處由地方官遴派正紳督同清理務求事有實際欵不虛糜此又奴才所請先行整理者也以上三端或擬量爲變通或擬先行整理類皆因地以制宜賴願循名而責實伏念地方自治爲憲政預備之初基官民共擔之職任然一有不慎則無以通上下之情上下之情不通勢必至阻遏新機滋生疑謗故今 
 
 

Page 19

 
 
日之言自治既貴推誠以相與尤賴合力以爲謀奴才前於地方自治籌辦處接見各紳即以此意相爲勗勉士紳亦同感奮此後所有應行籌辦事宜奴才自當督同在事昌紳妥爲擘畫務益周詳以仰副我皇上求治受民之至意所有江蘇蘇松常鎮太五屬籌備地方自治情形及設立蘇屬地方自治籌辦處並自治研究所各緣由除分咨憲政編查館民政部外謹會同兩江總督臣張人駿恭摺具陳伏乞皇上聖鹽謹奏宣統元年八月十一日奉硃批該衙門知欽此 
本埠新聞 
[再飭勿聽尹克昌之謊言。]  
　　○滬道蔡觀察昨出牌示云本年八月初四日奉蘇撫憲瑞批發廣東試用巡檢王靜莊稟爲銀行倒閉血本久懸籲恩先發儲蓄以分緩念而救貧民生命等情奉批查商會兩次代借銀七萬四千五百兩抵付鈔票祇餘洋一千三百餘元已全數繳存道庫並無五千餘兩之多曾據呈報有案尹克昌之言大都不實不盡豈能信以爲真惟零星儲蓄貧民居多與大宗存欵微有不同則係實在情形應候軋清賬目一一分別理償仰上海道傳諭遵照勿爲尹克昌所愚切切此批稟黏並抄發等因奉此查此案先據該職王靜莊道具稟當以收兌信義鈔票案內準商會開單移知該行共發出上海通用銀元票三十萬元三月十五日以前該行自收回四十八萬四千四百九十元又三月二十五日至五月初二日止商會代收九萬八千一百十八元並收漢口通用稟九百二十四元除漢口票外凈收一萬七千三百九十二元至商會代辦押欵現銀七萬四千五百兩兌合洋十萬四百四十元零除會通用票及洋力票力九萬九千七十元零凈存一千三百七十元零無論餘欵無五千兩之多不足抵未收上海通用票十分之一且即以儲蓄而論來轅控追者何止高素恒等一起究竟實數若千目前難以截算萬無先予提給之理尹克昌所言豈能憑信著即轉告高素恒等靜候彙案查帳核追母遽躁凟批示在案奉批前因合行牌示仰該職員遵照母違 
[滬道申禁抵制英輪。]  
　　○滬道蔡觀察出示云照得抵制英輪裝貨有礙邦交業經本道一再示禁在案查客貨不裝英輪本因九江英捕馬仕戳斃余發程先由九江發端於運往九江之貨如係英輪攬載者該處亦不準起卸以致滬上實逼處此殊不知余發程一案已奉江西撫部院電咨外務部竭力主持並已嚴禁不準再有抵制之事滬上爲華洋商務總滙之區中英貨物交易尤較別口爲多商民大義素明應知集議抵制本干禁令況以中英兩國睦誼久敦通商貿易誠信相孚無所用其疑懼若因此不裝英輪以致暗中自受虧損於商務大局實有妨礙經此次再三誥誡之後倘仍有不法之徒造謠煽惑從中阻撓一經查實定予嚴拿究辦不稍寛貸本道爲睦鄰恤商起見爲再示仰上海諸色人等一體遵照母違 
[東三省定造軍械]  
　　○江督張安帥近接東督咨稱東三省防務吃緊本省所造鎗砲子彈均不合用請即轉行江南製造局營造純正鎗械子藥若干報解應用等因安帥因即札由該局張總辦飭知鎗廠委員督率工頭趕緊鑄造 
[製造局改砌照墻]  
　　○江南機噐製造局前之照墻曾由前總辦魏蕃實觀察改良修砌茲總辦張觀察又以該墻已閱多主重議翻改下砌厚垣上加鐵質證攔並在兩旁添設東西轅門以莊觀瞻 
[城內]  
　　昌探勒索。 
　　○新北門內某銅匠店主近被流氓套嘴全全冒充偵探強指該店收賣賊贓銷燬制錢勒索洋十元今被滬道訪聞即飭偵探揚錦山趕速嚴拿聽候訉辦 
　　履勘基地。 
　　○宋寶楚宋寶善因盜賣同族宋莊氏之地擅行賄賂經本縣田大令傳案申斥諭候親自察勘在案昨日午後大令已帶同書差人等至虹口北鄉勘視矣 
　　交保理償。 
　　○已閉晉康莊執事沈永康控楊麗春欠銀不還昨由工程局解縣審訉楊供所欠晉康莊銀五百餘兩已還二百兩餘求寛限又據恆茂周莊夥林方橋投稱被楊欠銀一千四百兩經商會諭令三折歸償仍不付還求追判楊覓保一併理償 
　　不知下落。 
　　○王劉氏昨日到縣稟稱兒子年十五歲前日至朱家宅奪做影戲器具被人痛毆復遭關閉至今不知下落請爲查究德襄讞諭候飭查核辦 
　　拆毀祖祠。 
　　○丁泰經等控堂姪丁湘洲拆毀祖祠將基地租於電車公司一案昨日由縣飭提地保張裕卿趙大祺候桂生至案張供該地係由顧長新向丁湘洲租賃今顧避匿難以交案趙候二保供當日不該蓋戮求恩寛宥判趙侯管押張交保限五天交顧到案訉究 
　　保守遺產。 
　　○曹全寶控朱吳氏掯贖活田由縣提案質訉曹供前將田一畝餘活買於朱正祥朱已物故今向其媳吳氏回贖被伊覇掯吳氏供該田係祖翁遺傳係是絕產朱便放贖判吳氏交到單契候再訉斷 
　　聚賭罰洋。 
　　○巡警東局巡長姜明堃巡士甘鳳林等於十八晚查見長生橋張順成剃頭店內有人聚賭當將店主張順成賭徒徐正卿等十一人帶局訉明屬實共罰大洋十四元小洋十角各具改過結開釋 
　　指拿無著。 
　　○前有西探持文到縣移提竊賊汪長根經田大令察得時日不符將文退還曾經前報昨日復由一百六十三號西探與華探張實榮將文改正帶同售賣日報之朱天寶到縣經田大令飭差林潤協同來探及朱天寶至穿心河橋指拿嗣因汪之住室不能指實仍未拘獲大令諭令該探等仍將朱天寶帶回捕房再行查辦 
　　給償傷費。 
　　○清道夫袁義根前日在塌水橋打掃見有剪刀作夥俞連生在大街上垃圾箱內小便陽阻不服反敢行兇將袁毆傷旋即扭至一路巡局請究俞自知不合情願受罰判罰洋二元給袁養傷 
　　撞傷小孩。 
　　○䇺笠橋水果店主唐金福之子關生年甫十歲前日出外泡水被肩挑桌椅子朱木森撞傷手膀當由巡士扭解一路巡局判朱出養傷費洋一元給唐金福領去自行醫治 
　　官事。 
　　○出使義國欽差吳宗派昨日到道拜會江陰要塞局交通員關炯稟請病假一天南洋畢業學員顏玉琛稟謝蒙委巡警總局巡稽課員並稟知到差 
[南市]  
　　小工滋斃。 
　　○湖北人張吟山年三十餘或在浦東開平煤礦棧前爲扛煤小工前日與余海扛煤一籍偶在碼頭失足墮沛溺斃昨由救生局巡船將屍撈起由張之同鄉高阿三術棺收殮迨後查知余海在死者兜肚內竊取一千文之湖北錢票十八張及銅元等 
 
 

Page 20

 
 
物因由救生局送至工程局請爲究辦 
　　限繳房租。 
　　○雅緒樓茶館主張順發積欠房租二十餘元由房主潮惠會館董事郭瑞庭等控由工程局提案飢明經孫裁判飭交妥保限七天內交洋如違押遷 
　　客棧窩賊。 
　　○會館弄洪聚興小客棧主洪楊氏因窩留小竊昨由工程局孫裁判提案訉明判罰洋二元小竊任德甫著再加責一百下與林榮生各押一禮拜 
　　莊夥獲賊。 
　　○錢阿銀冒名泥水匠修屋滬入立豐錢莊樓上竊取衣服被莊夥焦壽福擴見扭至工程局請究旋又由施少泉附控被竊洋二十二元經孫裁判訉實判錢戒責五十下鎖示犯事處三天期滿再押七天 
[閘北]  
　　各執一詞。 
　　○祁恆興控稽貴芝拖欠貨洋十八元昨經四路一區黃正巡官提訉因原被供詞各執判一併退去候傳要證陳阿小到案覆訉 
　　笞責地保。 
　　○鄭木海因遷屋未領執照被十一圖地保夥沈阿二向作頭方阿炳勒索洋兩元一案昨經四路一區黃正巡官傳到還押鄭交保勒令停工補請執照候總局派員勘驗再行核奪 
　　追繳房租。 
　　○龍清池浴堂主張阿金控開鞋店之郁雲卿欠租洋二十四元向收不付昨由四路一區黃正巡官傳訉郁供因張不修房屋故將房租扣留判郁當堂繳洋給張具領了案 
　　各有不合。 
　　○王阿餘向徐少山索計賭錢二千四百文互相口角扭至四路分局經黃正巡官訉得因賭起發兩造均有不合判各責手心一百下一併斥釋 
[英租界]  
　　抬匪行兇。 
　　○流氓劉阿根等搶取沈川郎徐少甫等小洋三十九角並將沈徐戮傷昨由捕房將劉查獲解廢請究中西官以劉堅不承認判押候查明於下禮拜六再訉 
　　催提正兇。 
　　○紹興人趙老大幫同伊弟趙小春將弟之姘婦虞沈氏戮斃一案昨由捕房將趙解廨復訉判仍還押候催提小春到案再行訉核 
　　傭婦被疑。 
　　○粵人郭椒巖控傭婦沈胡氏竊取飾物昨經公堂復訉無憑判氏交保候查有實據再究 
　　貧病可憐。 
　　○楊家寶貧無聊賴投河圖盡由捕救起帶人捕房昨送公堂請訉據供因貧病交迫是以爲此判賞給洋二元送棲流所留養醫治 
　　車失行李。 
　　○梅炳南控東洋車夫黃敘卿車失行李一案昨經公堂復訉屬實判黃押三月如能交物準予核減 
　　女棍宜懲。 
　　○婦人譚巧雲即麻皮巧雲住居老閘唐家弄因開設臺基並將買女林弟販賣爲娼被匯四捕房查悉請廨出票提案訉究先據西探稟稱尚有男女二小孩亦被販賣請爲澈究談巧雲供二孩仍在家內林弟不知逃往何處並不販賣判押候交孩到案於下禮拜六再訉 
　　不還存欵。 
　　○陳美棟控樓美如不還存欵昨由包探將樓傳至公廨交差候晚堂訉理 
　　洋人追欠。 
　　○洋人開司脫羅控沈仲岳欠銀不理昨晨由探將沈傳至公堂交保候訉 
　　串賴膳費。 
　　○高阿四高沈氏夫婦控王錢氏不付寄養小孩飯資並串令劉雲卿將孩騙匿等情昨由捕房解廨經王襄讞會同德代繙譯官訉明判劉押一禮拜錢氏交保限兩禮拜清理 
　　淫棍兇惡。 
　　○史萬元前日在楊樹浦向陳郭氏調戲不遂將氏兇毆由捕查獲於昨日解廨請究原告偕見證徐蔣氏投訴前情訉之史俱求寛宥判史押兩禮拜以儆 
　　不安於室。 
　　○杜銀喜控妻馬氏與張桂益私識反肄鬧等情昨日由探解竊經中西官訉明該氏實不安分割罰洋二元並著具結交杜領回管束 
　　尚須復訉。 
　　○流氓吳正卿陳錦章以擲包爲由騙取王桂咸等洋元由廨判押在案昨日復訉判仍還押候下禮拜一訉核 
　　違章歐捕。 
　　○老閘捕房西捕控陳益和違章毆捕等情昨經公廨中西官訉明屬實判陳罰洋四元充公 
　　私轉道契。 
　　○魏天生控王萬生吳緝甫等私轉道契一案前晚由廨提訉明晰以此案係王一人舞獘判王押候函請會丈局查明作復到再核 
　　贖回道契。 
　　○許蓮生控莊盟史等甲抵道契前晚由廨提訉明白判莊押繳銀一千兩令原告繳銀二千二百兩先將道契贖回惟許所借陳姓銀一千兩究歸何人理償著許莊兩人自行將帳目算明再行稟候核辦 
　　年老糊塗。 
　　○王晉山因將租於李祺祥之玉鑾金鳳等絲牌私抵與人被李控奉公廨於前晚提訉讞員以王已年老供詞含糊判候補提伊子王子明到案再訉 
　　坍屋傷人。 
　　○工匠王阿福邵成祥杜寶實許小山彭連宏劉惠生及學徒陳林坤等前日下午在英租界三馬路新建大舞臺戲園前面起造市房屋頂忽然坍下各人均各跌傷旋由巡捕查見奔訴捕房經捕頭涙探徐阿根將受傷各人一併車送仁濟醫院設法醫治惟陳林坤跌傷腦部勢最沉重逾時斃命昨捕房已將尸身車送虹口斐倫路驗尸所飭保報縣請驗 
　　失火即熄。 
　　○前晚八句餘鐘英租界泥城外王家庫附近十六號洋房起火經救火西人立即藻息未肇巨災 
[美租界]  
　　水管爆裂。 
　　○昨日上午十時西華得路卜內門洋堿棧房門口所理自來水管忽然爆裂丈餘由九十三號印房報告捕房飭知自來水公司趕速修理 
　　印人自盡。 
　　○美捕房已革一百十五號印捕昨至外大橋投浦自盡旋即撈起由捕房將屍送入驗屍所候西醫驗明棺殮 
　　病人倒臥。 
　　○徐德根因病倒臥斐倫路由捕送入捕房轉送同仁醫院診治無效昨日身死由院知照捕房飭傳地保查明收殮 
　　吞煙畢命。 
　　○楊樹浦八埭頭居民許金慶之子惠元前日不知何故吞煙身死由該處捕房將屍送入驗屍所飭傳地保報知本縣田大令於昨日午後蒞所相驗當經屍父求免自行棺殮 
　　認賠了事。 
　　○王友山購得紹酒一罇雇張阿桂東洋車推運行經北四川路被孔卿子之馬重擅翻酒罇亦被碰破當由印捕將兩造并送捕房捕頭以孔自願賠洋三元將孔斥釋 
[法租界]  
　　車夫兇狠。 
　　○基洋行包車夫羅阿多前日將車停於電車軌道之側三十號巡捕恐遭危險令其停在橫街詎羅恃強不服遽將該捕號補扯破後由四十三號巡捕到來幫同拘入捕房存洋保出迨堂期傳訉羅又抗不到案旋復出票拘提至廨判枷兩禮拜並賠償號袴以儆兇橫 
　　莊夥開釋。 
　　○某錢莊夥張子敖將上街收買小洋之大洋三百五十元吞沒逃避經公堂訉明收押在案近有人出爲調停償洋了事前日由原告李成雨稟請銷案將張開釋聶司馬俯如所請著李另具求銷切結一面將張申斥開釋完案 
　　定貨未齊。 
　　○林兆榮與沈耀奎因定購顏料紏葛一案經公堂判將棧費拆息各半攤認限七日銀貨兩交去後茲林沈各將銀貨交案林於前日親往捕房收領定貨尚少二十一叮因復稟請公堂將銀暫留候沈將貨補齊再行給領 
　　違章罰洋。 
　　○徐阿因在華界宰牛作購得牛肉數十斤行經租界被宰甡所商人查見以該肉未蓋公司印花有違章程拘廨講究判罰洋二元牛肉充公 
　　小工行竊。 
　　○小工陳惠竇行竊苧蔴張和尚行竊火柴俱由巡丁包探拘穫解至公廨判各押三天 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意（八十一）]  
　　梅黛嶺曰。吾有權責汝。欲汝遵吾命而行耳。第一。汝今速往告李茄史醫生。明日勿再以麻膠飮吾父。致彼時時發狂。夫李醫爲子之傀儡受命毒吾繼父。在子方以爲其事甚秘。孰知吾已將其所。用之藥。延城中醫生。一一考騐之乎。梅黛嶺言至此。楷羅不禁屈膝其旁。柔聲曰。已矣吾罪誠大。然子何由知此歟。杬黛嶺笑曰。此膝一屈。往日英雄掃地矣。幸起立熟商。楷羅乃起伏椅中。顫然復問曰。子非從彼老耄之偵探海介處聞之歟。梅黛嶺曰。否否。自吾竊汝婚約時即已知之。楷羅矍然曰。然則汝賽。言未畢。每黛嶺接曰。賽倫耳。楷羅聞之。既懼且怒。一掬芳心。併作萬鏑之業體。不禁昏然暈去。梅黛嶺急呼之醒曰。子母然。繼父實爲吾莫大之仇敵。子知之乎。楷羅曰。必無是理。梅黛嶺曰。是理誠確。渠欺吾甚。致吾母痛心疾首而死。死後乃幽吾於　一荒僻之學校中。名爲就學。實乃禁錮。使吾芳年坐逝。零落自傷。一任瞥眼風花。徒作奈何之喚。後又因負萬金之債。欲以吾嫁一老勝於彼。醜勝於彼之傖夫。吾故背之遠遁。遁時誓爲吾母及一已復仇。今者輕裝歸省。正將達吾復仇之目的。故子虐待吾父。吾不子怨而反子德。惟此後必承吾旨而行。否則重醮之罪。毒人之罪。兩者皆足驅君入獄。子其思之楷羅聞梅黛䫈言。懼心少殺。惟兩罪之說。咄咄逼人。因靡聲乞憐曰。吾罪誠不可逭。然尚冀姑娘恩施格外。勿爲已甚。姑娘妙齡淑質。他日女貌郎才。姻緣美滿。春風蛺蝶。秋水鴛鴦。軟紅塵裡。疇不艷羨交深者。留此一重陰德。則後福愈無窮耳。 
國外新聞 
[日報論美國對付滿洲之言]  
　　○十八日東京電云東京各報咸謂舊金山所報美政府擬向日政府爭抗滿洲條約之電實係好事者爲之惟美國現確欲極力經營滿洲各實業日本對於此事頗爲歡迎 
[香港鴉片投標續聞]  
　　○十八日香港電云香港鴉片投標所開最高之數較現在之包稅人每年報効之欵少洋二十六萬七千元 
[英國國稅盈收]  
　　○十八日倫敦電云西歷一千九百零九年六月一季英國國稅共入英金二千九百七十三萬一千一百九十五磅較之上年同時多入英金四十二萬一千一百八十六磅 
[紐約紀念會大宴來賓]  
　　○十八日倫敦電云紐約電稱赫特森福爾登紀紀念會委員大宴各國與會代表共二千五百人席間演說者有日本閉院宮親王英國海軍大將西摩氏該將演說謂英國擴張海軍僅爲太平起見聞者皆高呼示敬 
[德國海軍軍港告竣]  
　　○十八日倫敦電云德國戰艦希里哥倫號之姊妹艦哇斯拂里司倫號昨日在威爾海姆歇文落水是日適爲威爾海姆歇文海軍軍港告竣之日該軍港經營日達十年其築費共需英金三百二十萬磅港內共有船塢六所三所能容最大之戰艦 
[俄國輕視武事之一斑]  
　　○十八日倫敦電云俄國克里曼陸軍大操之舉因俄后不豫業已作罷 
[英國牧回無線電報局]  
　　○十八日倫敦電云英國總郵政司勃克司頓君在下議院宣稱曾代英國郵政部官員與馬科尼公司磋商購回該公司於英國沿海所設之無線電報局償還該公司英金一萬五千磅郵部現並議購回勞特公司所設之無線電報局 
[德國出軍之從容]  
　　○十二日倫敦電云據柏靈電稱此次德國陸軍大操共由火車運兵九萬七千名馬二萬八千匹將校之馬車一百七十九輛貨物六百三十二噸佈置裕如公衆毫無不便之處 
[法國陸軍之優點]  
　　○十二日倫敦電云據栢靈電稱德國陸軍中佐致函某報評論法國陸軍呂操謂法國陸軍有優點甚多皆足令德人注意者其大砲甚美其步軍較德國有過之無不及其戰法頗爲出衆 
[德皇太子夫人分娩]  
　　○十八日柏靈電云德國皇太子夫人已生一子 
[巴爾幹小國之黨案]  
　　○十八日柏靈電云芒脫萊格林（巴爾幹小國）京城西汀其近有亂黨暗謀推翻政府廢古里其泰親王剌殺各大臣推舉譚里洛爲親王因謀不密業已發覺 
[西軍探敵被擊]  
　　○十九日倫敦電云西軍偵探摩軍地勢突爲摩人襲擊大受損失陣亡者有維卡里將軍大尉兩員中尉兩員兵十四名受傷者一百八十日 
來函 
[華婁旅滬懇新會同人致蘇路公司函。]  
　　自蘇路正式開車旋與浙路接軌工程迅速杭滬大通躬茲盛者疇不舉手加額頌商辦之功也惟蘇路開車以來時刻尚無大誤泊七月二十八日宣布杭滬直達以迄於今時刻之差殊非意料二十八日第一次原定十二點零一分到松遲至三十一分第二次原定點四十九分到松遲至八點五十五分二十九日遲至八點四十五分初一日遲至八點五十分初九日遲至九點三十四分邇來日晷漸短㕘差甚越一時致乘客稽延誤事如交通何如信用何且二十八日宣布時間矣至初二日又加上楓專車至十五日而又改定時間甫半月而時間變易者三次將使乘客安所適從豈兩公司刋定時間未經協議乎抑蘇公司自甘退讓乎似此紛更尤難索解或謂十五日以後當可準時然十六日第一次由嘉至滬原定九點四十四分遲至十點四分始行到松則又過二十分矣由杭至滬遲至一點餘鐘由嘉至滬仍須遲至二十分鐘而今而後其錯誤之時間詎能逆料乎然則找輩乘滬杭火車者終無確定之時矣不揣冒味用敢函詢望將所以遲誤之由明白賜復能否亟飭整頓以昭信用而便交通否則欲言者不止同人於公共營業一途恐非所以維持名譽之道也 
 
 

Page 27

 
 
   
 
 

Page 28

 
 
   
 
