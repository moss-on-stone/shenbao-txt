# 1883 - 364 - 4903839

 

Page 1

 
 
[毓秀堂畫傳出售] [  點石齋主人啓]  
澄江王美階先生墀高士也晚年嗜學書法尤工客歲曾製紅樓夢圖幾於洛陽紙貴兹復輯往古人物百六十幀題曰毓秀堂畫傳賢豪仙釋畸士名媛　備洵神乎其忮無　不臻矣爰亟爲石印大版裝訂成冊計每部四本收回工價洋一元售處悉遵曩例此佈 
[重印三寳太監西洋記出售] [  申報館主人啓]  
前明永樂時太監鄭和奉命至南洋各島國徴貢徑抵西印度此固見諸正史而南里人遂編爲西洋記通俗演義行世鈎奇志異語多鑿空較之西游記更堪悅目借板片散佚間有存書亦漶漫不能卒讀本舘近自湖南省覓到初印者全部卽用活字照排計共一百回分訂十本於月之十三日發實每部價洋六角正閱者祈來購取此布 
[本齋告白] [  點石齋主人啓]  
古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
閩粤海防異同說 
前報載西人郵伯言行經福州見福州官憲亦紛紛然競辦海防然軍容殊不甚整船艦殊不甚固槍砲殊不甚利布置殊不甚妥不覺嗤然笑之以鼻以爲此等防軍倘遇法兵來攻正如摧枯拉朽耳此其信中之言未知確否本館取而登之亦冀福州當軸諸公閱之有所警惕有則改之無則加勉際此防務孔急之時言之者無罪聞之者足戒也近又閱香港報述及粤中防務如火如荼各口之布置周密不啻秦關白二雖有亞夫之軍不能從天而下砲臺之扼要不啻崑崙天山雖有淮隂之智不能乘罌而度也其火器之堅利新快不啻以法人之矛剌法人之盾雖有鐵甲巨艦亦不難立成虀粉也其規模之整肅不啻細柳營中雖有拐子之馬不能輕易撼山也以彭大司馬自創辦水師剿除赭宼威望之著震於寰中婦孺咸知軍民共服朝廷因倚爲長城之寄草野亦莫不爲神明之奉今此奉命督師到粤自與他人爲將更屬不同以此防邊敵人尚敢輕覬哉此言也不特華字報中載之卽西字報亦言之卽西人信中亦述及之且其言張皇尤甚吾乃合前後二說以觀之而不禁慨然於中國之邊防目下蓋有難焉者矣夫兩粤與越南連界最爲切近設或法人不得逞志於越南東京而反兵相向則粤中自必先受兵禍此固顯而易見無容致疑者此粤海防軍所以不能不固也然兵法乘虚海道錫出法軍自越南趨粤固屬最易而粤防旣固則法軍必不肯專攻粤邊以致老師疲兵設或轉輪舍粤而趨閩則閩中海防若此單薄又將何以禦之嘗謂法人倘有失和而發兵以擾華邊必不肯專攻一處蓋專攻一處則我可悉萃兵力以禦之彼卽船衆人多而海口易於扼守攻者自勞守者自逸法人安肯出此所慮者四面分擾或於廣或於津或於閩或於江浙東馳西突使我中國無一處不設防置戌則兵雖多而力單將雖能未遑兼顧法人狡獪其必出此無疑今粤中防務嚴密若此固可以無虞矣津沽有李傳相鎭守昨得西人郵信言津郡海防早經傳相佈置且一切舉動均極秘密外人無由而知則可知傳相之智深勇沈不子人以可測其必有奇謀良策足以應敵也不窮此一路又不足慮矣若浙江一省若温若甯均屬要口劉仲帥以百戰之身謀勇兼全軍務熟悉妥貼籌防定必算無遺策歐陽軍門儒將風流指揮如意聞甬東之防車頗極精悍置伏設應一切周密温郡海口當亦有早爲妥籌者想蔣觀察多謀善斷或亦無須過慮也若江南一省則以吳淞口爲阨要之所是處地面寛廣扼守爲難今有左侯相以久歷戎行老謀深算吳淞砲臺及各處險要早已周巡數次措置經營不遺餘力又有衛中丞爲之調度兩位李軍門爲之指揮兵精糧足砲利船堅水雷遍置電線遥通呼應旣靈人心自固當亦可以無憂惟閩中一處海防倘果單弱則法人或投間抵隙直趨閩嶠一有疎失内地必將爲之震動雖西人信中所言未必確實然閩省防務若何部署究亦無所聞見此則所不容不慮者矣或謂閩海曲折險巘素稱天塹暗礁淺灘實爲最多敵人兵船不能長驅直入縱法人有堅船利器無所施逞眞有一夫當關萬夫莫開之勢卽使兵單戍弱亦不易於進攻夫是以閩中諸大員視爲有恃無恐而不必竭力預備是亦因地制宜之法設或法人果悉力來攻則自當臨機應變必不至視爲兒戲也然天下事有備而後無患未聞恃險而可以忘備者今閩中雖不忘備而疲兵惰卒置戍其問則有備直與無備等倘法兵乘虚而入防卒聞風而潰大局尚堪設想乎或有謂西人之信近於譏訕吾則以爲爲此言者其關愛中國實深且切閩中防務而果疲弱若此則中朝可以及早整頓必期與粤防同一嚴密而後可若言之非眞則亦足以自警而益加振作俾不爲敵人所乘然則此言也不深有愛於中國也哉 
[諭旨恭錄]  
十三日奉上諭劉秉璋奏特叅庸劣不職各員一摺鹽運使銜浙江候補道王維圻貌似有才浮而不實着革去鹽運使銜以同知歸部銓選試用同知揭裕鎔昏庸　頇操守不謹候補知縣張升猷性情油滑遇事取巧試用縣丞彭應辰惟利是視聲名狼籍試用鹽大使楊永馨辦事草率胆大妄爲均着卽行革職據奏訪聞揭裕鎔前辦鎭海厘捐有任用司事串通賣放情弊着該撫訊明究追從嚴懲辦該部知道欽此○十四日奉上諭滕嗣林現已服闋仍着補授江南蘇松鎭總兵欽此 
[高麗郵信]  
十月十三日始氷十四日雪約厚一二寸十七日後天仍和暖冰皆渙然本月初三日早微雪憶去歲此時披重裘圍爐火猶覺粟起玉樓頗有霄壞之判也○金銀煤礦山中頗多聞英國擬於平安道一帶行將開採其機器已運到仁川口將擇日前往亦朝鮮富國之一道也○中國之駐防六營高王於十月初旬餽每營布一千疋棉花二百斤以爲士卒禦寒之具當皆有挾纊之思也○海靜兵輪船於十月晦日抵高聽候差遣登瀛洲兵輪船卽赴南洋矣按高麗本有登瀛洲泰安兩船聽吳筱帥調遣因海靜駛到故登瀛洲遂回上海也○馬山口岸中國有駐防一營爲接濟來往之所誠要圖也然由此九十里至水原府道路崎嶇峰巒回轉頗不易行由水原七十里始抵王京路尚平坦如遇雨雪泥濘中亦難免傾跌况程須二日或欲購買食物亦皆生冷不能入口是亦行路者所隠憂也近日吳筱帥 
 
 

Page 2

 
 
欲於仁川擇一善地將馬山駐防之營移紥雖水程稍遠而輪沿片刻可到由仁川至王京僅八十里行人倍形便捷聞巳派官前去勘察矣○月前西門内一帶民房失愼計燬約三十多家經袁司馬世凱率領練軍百餘人水龍數架前去撲救其患始息次日早起高國諸父老率幼穉數百輩親赴三軍府内叩謝緣高麗官民素不知救火之法被災者惟仰天號泣救災者祗袖手傍觀卽宫長聞報而來亦僅騎馬而遥視之故此次若非袁司馬馳救祝融氏恐未必卽返駕也○登瀛洲於月之初三日駛到馬山用二筏載人物登岸不意行至半途風浪大作兩筏二十餘人盡遭滅頂該船大副等督率水兵竭力拯救人皆得轉危爲安惟該船水手聞尚失去三名大抵與波臣爲伍矣○華商巳來有多人商務似可通暢惟因稅厘較重尚覺束手至通商一切事宜具權大半操之穆琳德云○馬相伯中翰在高高王飭代覓公館頗爲優侍云 
[高麗風俗紀略]  
高國崇奉關聖帝其東南二廟規模壯麗禮噐精詳瞻拜之餘令人生畏亦有籤筒籤詞任人占卜惟兩廊壁上盡畵三國演義故事殊欠典雅廟爲國王所建内懸匾額多明代出使文臣及援藩武將所敬獻者○成均館在王宫月覲門外供奉至聖先師國王春秋致祭規模亦極宏備其禮樂諸器與中國等惟度數稍有差池祭則以羊想循諸侯之制耳○果川縣去王京數十里山半有屋數楹後屋高聳望之有明倫堂匾額是縣之學宫也然規制陋甚○境内自文武二廟外别無廟宇然僧人時來往於道左聞大山之巓梵宫亦多國王王妃每捨多金修整云○村邊巷口每見小樹枝上掛五色布下以碎石堆積如壇式者遠視之因風飄曳宛如護花旙問之士人謂係病愈還願云○薛將軍仁貴廟在摩天嶺左去王京六七百里王京南門外有空地一叚俗呼薛將軍教塲然無碣碣可考○居民無食羊者亦無育羊者惟南門外典牲署内有羊數頭爲國王祭祀之用○牛馬極苦牛則駝草有重至五六百斤者策以出售如無主顧終日負於背不爲之缷下以節其勞土人多食牛肉或生剥具皮而縛於柱上憑人指取而刀割之牛涔涔淚下低首哀鳴令人不忍目覩馬則或負物或騎人鞭策疉施不使休息惟驢則非官不能乘鞍韉煥然甚不可解也○海中及漢江船隻絕不用油灰等物亦無鐵釘約之使固惟以木錠塞之其底板時有水沁入令人生怖若遇風濤眞不堪設想也 
[謀財害命]  
陜右朝邑縣人王某年將而立携一僕入京寓居宣武門外虎坊橋潮義會館内靜候銓選現蒙籤掣分發四川某縣令將之任雇某甲之車送回里再由里赴川然前次入都係由河路而來故將衣箱四隻寄留通州某同鄕處上月二十六日主僕乘車出齊化門到通取箱再由通州紆道幾南而向保定詎某甲見王主僕皆幼弱並利其行囊之富未登程時預約某乙專候於途於二十七日黄昏時行至禮賢鎭乙從道旁突出將車攔住甲亦動手揪王主僕於地以板斧劈其頭顱連斃二命遂將二屍投棄道旁井中以掩其跡二人卽瓜分衣物而散並無知之者甲本寳坻縣人載運衣物至家爲隣所窺視咸疑之後聞於該鎭汎官卽派汎兵傳中問話甲惶懼失色略加盤詰盡吐其寳卽備文移縣並飭汛兵到潮義會館述王主僕被害之事並問有無親族在京於是此事傳播京中惟乙則尚漏網云 
[巨莊逃閉]  
京師阜康福匯票莊於冬月初五日夤夜潜逃次早携帶匯票銀鈔皇皇然而來者肩摩轂擊幾於隔斷人行皆望望焉去之惟一官家太太服朝服乘魚軒口操南音聲稱有存欵若干待索不去旋經多人勸回不知作何了結又聞該號存有某處捐欵公項十三萬兩某宦勸捐南省鄕紳助捐直隸水灾銀六十萬兩此二宗爲數已多而億萬災黎生死攸關實刻不可緩者此外官紳殷富存匯各欵不勝枚舉十萬腰纒頓化作人情半帋夫復何言 
[鉅紳還鄉彚詰]  
前浙江巡撫任小沅中丞晉都後於月初安抵吳門里第洪文卿閣學奏請養親亦於初三日抵省潘新之方伯觀保係吳中巨族歷官汴中曾署彰衛輝道現亦乞養還鄕於十五日安抵花橋巷里第其封翁順之太史年逾七旬矍鑠如舊庭闈間固融融然有一番至樂也 
[蘇台憲禁]  
長元　三縣聯銜示禁吕宋賭票本年巳兩見條告不啻三令五申刻又奉各大憲飭令比擬罪名再懸厲禁擬得各省中軍民人等見有遍貼招紙出售此項賭票之人獲解送官一名賞錢二千文如有窩頓寄售查出從重儘法懲辦如有信局帶售得彩之人仿照閩省花會成案發邊遠充軍經手過付諸色人等杖一百徒三年等云日内此示實貼遍衢幾通省門路人麕聚觀看似覺不寒而慄然想發大財者仍不免視憲禁若具文而懷片楮爲至寳也 
[潤州瑣錄]  
京口寳葢山統領毅字楚軍營王灼棠觀察於月之初七日拔營赴粤此巳列報兹聞觀察平日政聲卓著是以木商及柴蓬兩業初四日恭送德政牌萬民傘到營申意觀察卽出見相待甚優云○祥泰豫豐豐豫三典近日一律停當只准取贖而民間傳言謂典内衣飾行將發封充公於是人心惶惶幸府縣官卽出示安民謂典主人因欠京餉二十餘萬未償刻下並非封物充公暫令止當歸還一俟繳清仍卽開設毋得猜慮云云此示出而衆心始安現止有和記當生意擁擠然凡物可質錢千文者只當半價是以貧民皆有所不便也○丹陽縣属之耳村地方有蔡聾子名順安清道友首領也與陳某小有嫌隙乃竟率帶徒弟數十人將陳殺死屍分八塊散埋旋經地方官飭緝獲案屢經刑訊堅不承認現尚收禁云○日來拐匪頗多大馬路王姓家失去四歲一男孩排灣巷徐姓失去一六歲女孩六濠口吳某妻年二十九歲亦失去刻下尚無下落云 
[温州近事]  
蔣榦臣觀察於上月二十日夘時交缷温處道篆永嘉城鄕及樂清玉環大荆各紳董均來郡送萬民傘德政牌道署自大堂至宅門舉目望之一律鮮紅炫燿奪目二十四日蔣觀察卽坐元凱輪船晉省温味秋觀察二十六日進署各屬員均紛紛道賀云○近來疫症雖减而大南門外洞橋頭瓦窰以及永嘉塲等處仍然猝發現又有一病雖不似瘟病之急速而患之者亦十無一生所謂一波未平一波又起温人何如斯之不幸也○上月二十二午後鼓樓下絞决張廷榮兇犯一名查此案係女婿行竊被妻舅執獲彼時不能脫身因此刀傷致死利令智昏慘遭大禍吁愚甚矣○永瑞交界之白門等處近立有花會壇晚禾登塲之際正農人寛綽之時是以花會之風一起鄕民莫不趨之如騖連日城内亦有人押花會苟趁此初起立卽飭差嚴禁是亦有心民瘼者之先務也○永嘉石邑尊不日卽須交缷兹因西柟溪下忙錢糧掛欠甚多雖巳請委員前往催繳仍屬稀少故石品尊於上月廿五日親赴各處催取錢糧惟刻下正值新舊交接恐西柟溪各花戸仍觀望拖延未能踴躍輪納耳○温郡自十月初旬隂雨至今尚未住點晚禾登塲均難晒晾近來各處稻皆生芽是以米價無少跌落甚至田多之家無米作炊似此豐年頓爲减色可見天道之不可測也○大南門外洞橋頭某甲向雙嶼山某乙收取房租兩相毆打乙遂服毒身死兹聞巳於上月二十九日其妻赴縣喊請相騐值石邑尊往柟溪催錢糧陸捕廉復不肯代爲相騐以致其屍未能殯殮嗣聞已有某丙出爲理處不識此案能寢息否也 
[維揚近事]  
揚州舊城南門左巷内有蘇人王某年五十許父子六人以貿易起家而勇於爲善鄰里重之大有善人之目前日王自鎭江歸適其三子亦自湖州歸家人歡聚醉飽而寢三更後恍惚問聞各房門有敲擊聲初不爲意俄聞前宅忽有人大呼火起旋有鳴銅鉦者聲大 
 
 

Page 3

 
 
震闔家驚出火巳自柴房冐出其時北風大作勢將直卷中宅衆正倉皇問忽見一短童鳴盆於屋頂一老叟冐烟撲救隨撲隨滅須臾間叟與童皆不見衆皆異之仰天而呼問救我者是誰忽染上作人語云我師徒偶過此見汝家遭无妄之災念汝平日德行亦厚不應遘此故救之然我不去矣可將東廂房借我住保汝平安也至於今日之火乃柴捆遺火所致衆聞言崩角謝之此豈所謂狐仙歟雖揚人盛述之竊所不信也○東南娼妓皆鹽城阜寧安東一帶人實淮屬也而皆挂名揚帮其實揚之土妓并不出境現有名妓紅玉者鹽城人年十七色藝冠一時適有貴公子挾重資赴淮辦小票其兄亦自楚省寄銀八萬兩爲買塲垣辦票鹽之需紅玉知之一見公子曲意承迎冀得其歡心公子惑之私以巳槖存妓處約二萬金將另搆金屋爲終老計先將紅玉身價洋二千四百元兌訖公子遂有安慶之行屈指往返以一月爲期紅玉見公子己去急覓一葉扁舟席捲所有并帶一婢一母將往睢寗婢未知其謀半夜問紅玉母女行將何之母女以其饒舌痛加訶責而語己爲舟人所聞次日與婢合謀令其竊五六百金逃回揚州舟人遂擁資挾艷作五湖之游公子歸門巷如故人面杳然不禁懊惱欲死忽僕人有獻計覔婢者從之果得婢訊之直供不諱公子現禀官追辦正不知少伯西施能就獲否談者謂紅玉之騙公子計非不狡卒之青衣洩計彩翼難飛紅玉又爲舟人所騙螳螂捕蟬雀伺其後世間騙局大抵如斯○馬快王庭本安清道友出身故凡賊之行逕窩巢無不深知屢破大案受重賞遂爲合郡名捕手下多蓄死士以自衛以仇家多也前日有得力夥計某甲三十初度衆皆往祝王亦在座酒後思浴遂獨往浴堂浴畢出門時巳上燈忽來尖靴衩袍者一人頗似長隨式樣又隨一人手携東台縣正堂燈籠向王拱揖云有要緊公事請至小舟面議王問姓名畢以爲不過數百步之路遂同出城登舟舟卽開行王問之不答再問之則云官在下水乃誘王至僻岸綑縛上岸以土塞口圍而毆之徧體重傷始轟笑而散昏黑之際不知誰何次早有行路者方得解縛抬回家中暈絕數次尚未卜其生死也 
[修理橋梁]  
英租界大馬路西首之中坭城橋年久失修橋面橋欄均形朽壞現由工部局雇工修造想歲暮可以竣工也 
[博徒尋釁]  
租界地方之賭博雖由捕房隨時巡拿而終未能浄絕况時近年關無業流氓在小弄僻巷擺設木盌牌九等賭台更不知凡幾昨聞英租界寳善街西松風閣茶館弄中之牌九賭台不知何故擾釁兩造均各糾入大有尋釁之勢旋有人勸至潮園茶館評論曲直始得寢事否則两相毆鬥安得不傷人哉 
[人証投案]  
包探曹錫榮解府發縣監禁等因巳列前報兹聞屍兄王關寳屍妻王金氏等巳經具禀投到楊太尊閱後發還着遵式呈詞縣差與副地保潘松山亦巳到松候訊并聞王阿安另有親人在松欲投案訴寃又聞府差協同縣差在滬欲提正地保石友祥到府候訊也 
[實收未到]  
有捐生胡某曾赴法公堂禀稱由同愼長嚴某茶捐請奬處報捐主事出銀三百八十四兩掣得收條據云寄交福建匝月之間卽有實收到滬因之連監照等一併交彼現歷兩三月未見交來請爲傳追等情王司馬准詞傳到嚴某據稱果有是事曾出收條交執而實收到滬有一个月者亦有三四个月者此項實收於出月初總可到滬但胡姓報捐另托别人其人尚欠號中銀二百七十兩亦須待其交到王司馬謂旣出收條何能牽涉别人銀兩豈非悮人功名着趕緊將賓收催到旣稱於月初可來着爲具結備案尚須交保至别人所有欠項自當另案請追 
[法界公堂瑣案]  
蘇州人顧春泉前經投案稱有洋五十元寄交同居之張潘氏處忽稱失去涉訟之下王司馬以其夫張漢如避匿不到飭將張潘氏管押等情均列前報昨晨王司馬臨捕房時據顧尤氏偕尤阿增投案稱十五日丈夫顧春泉在新街口萃興樓吃茶被張漢如纠同流氓多人將丈夫拉進城中至縣署呌喊小婦人並不得知昨日見其不歸探悉其事故投案求請申寃王司馬謂案在法公堂張潘氏現尚管押彼等旣在縣呌喊將爾夫拉進縣中爾亦可投縣申訴如縣署有文書來要人當將張潘氏送去如縣署將人送出再由公堂核斷嚴追着卽退去○本地人徐某昨晨投法捕房稱有養媳陳氏今年十五歲進門已五年三日前因其作事不諳略加訓誡伊竟私自出外昨日在小東門外尋見鳴捕送法捕房等情壬司馬詰其有幾个兒子大者年歲若干答稱大者十五歲卽陳氏之配王司馬詰之該女稱名陳阿囡父親陳阿德向做蘿間生意在城内馬姚弄口母親在老北門内紙店帮忙月底可以回家我在徐家做養媳已有四年昨日因被辱駡是以回家到小東門外買物被伊等看見搶回王司馬詰其有兄弟姊妹否答稱祗有一妹王司馬姑念年幼無知着徐某將媳領回管束不得虐待 
[揚州李韻亭先生來函]  
列位善長大人閣下敬惟籌祉增綏蕃祺晉吉引詹矞采定愜頌私兹謹啓者揚州城外近到有東省及徐屬飢民一萬餘人麕集四野并聞仍有續至者未卜其數郡尊曾奉爵相截留公文故有勸捐籌賑之舉奈塲運各商前以東賑州賑無不竭棉輸寫此次縱有應接特恐人衆欵微難資給散且目前之留養將來之遣散在在需款甚費張羅弟特步至城外履勘見其鵠面鳩形不堪言狀兼有病體懨懨行將垂死或有臨盆在卽及露處何堪種種慘境筆難縷述伏希代收集數轉下俾資補苴固災民之得慶更生亦列位之福田廣種功德何可言喻不勝企盼企禱之至謹泐敬請大安伏惟垂照不具○如蒙助賑請寄至揚州東關街李公舘爲荷愚小弟李培松頓首冬月十二日 
[十一月十五日上海施少欽致順天府尹周大京兆書]  
小棠尊兄大京兆大人閣下前月二十八日肅奉蕪函并附呈兩捐戸請坊履歷一紙諒巳早違典籤緬維籌祉增蕃藎猷暢著慰符臆頌前日接到兒子則敬電禀據稱本擬齊賑得能了手卽當趨赴崇轅因嚴佑之兄應招赴順東省熟手祗有潘兄一人不能不留東帮辦以副中丞殷殷諈委之意目前切願捐欵踊躍以濟嚴冬數萬戸呼號惟是上海爲集財之區今年銀根枯窘各業蕭條巿肆大爲受擠幸好善人多救災心切敝會館所來零星捐戸尚不斷續俟成數湊齊卽當裝輪解奉以紓燃急而慰慈懷專肅布逹恭請鈞安諸布垂察不備[  教小弟施善昌頓首]  
[金匱學殷還甫老師壽啓]  
敬啓者本年殷老師臺五旬初慶以蒿目時艱停稱觴之舉然其拳拳愛士之情懇懇救時之意不可不報兹同人訂於冬月二十五日躋堂公祝各盡微忱師臺固執謙讓言之再三始允復命减除一切於所收桃意中先提五十番助賑次提念番歸賑寓公用寓中除日用及分送書籍外捐款多者尚有匾聯奬勵計能奉師臺者數已無多矣師臺清貧勵志樂善好施洵足激勵世俗仍望大君子從豐將敬俾稍贏餘以資酬答更兾聞風興起竭力籌捐以慰師願感切盼切[  同學公啓]  
[上海北巿盆湯衖絲業會舘主施少欽經收順直山東江浙等處十一月十四日第一百三十二次賑捐清單]  
防鋼氏指捐順天洋五十元又指捐直隸洋五十元又指捐山東五十元又指捐沙洲洋五十元源記由太倉直塘典内吳東美兄交來洋十三元暢月生求子少病由滬城虹橋南首朱衡杓兄交來洋四元上海廣方言舘掌敎吳子登侍講送善昌姪女于歸清河脂粉代儀謹璧後託王一齋翁帶來遵命移助賑捐洋二元○本埠司徒不留名得會資移緩就急祈合家平安捐助直順洋五十元合併聲明 
[接錄上海陳家木橋金州礦務局内順直山東等處賑捐公所經收十一月十三日第廿八單]  
江西吳城鎭汪麗生續募由德祥福交來五十員○吳邵氏求病速愈十元春號四元德霽堂金邵元盛省過氏悅來號鼎茂號五戸各二元無名氏衡康號無名氏三戸各一元善隆庄同人八元祝景昌玉記庄六元冷痴氏四元敬善堂胡五員以上十四戸指助浙紹金陵祝善隆胡蓉卿經募共洋五十元○閩省啓豐木號寄來張許經募三十員又宓敦記十元○香港福建萬源號王道生四員粤東羅玉田二元無名氏十員錢廷　爲室人跌傷唇齒默許助賑果然漸安二晨 
 
 

Page 4

 
 
[接錄上海陳家木橋金州礦務局内順直山東等處賑捐公所經收十一月十四日第廿八單]  
徐智和病愈完願由錫山樵子震康莊交來規元四十三兩零二分○蔡子翁經募映藜主人十員又賣諸灰六員○紹興杜徐經募富貴源頭同字册三十戸共十四元四百廿文○徐嘉楨求合家平安順遂十四元又康健福一元時運來二元○廢痛子求病卽愈十元隠名氏二十元無名氏四元無名氏一元汪柏如一員袁英麟朱義森任方亷蔡廣倫四戸各一元○江南無名氏捐義民報恩會錢三十文 
[接錄上海陳家木橋金州礦務局内順直山東等處賑捐公所經收十一月十五日第廿八單]  
錢塘學姚來保安節記五十元○古香書屋由乾盛亨來規元五十三兩七錢五分○福源永經募富貴源頭册三十戸共廿元鄭儉德堂五元張梅生祈合家平安十元○福和輪船來桶捐念元又小洋五角錢三百文○遺書堂一元徐陸合一元邵梅仙張雲生徐維周合一元賓山一杯水人譜鑑史集書念五本陸蓉初雙欵條幅四張○以上十一日起第廿八單共收規元五千六百七十二兩二錢三分四厘又洋九百十八元四角合元六百六十二兩一錢六分六厘錢七千八百六十三文合元五兩二錢四分二厘三共合規元六千三百三十九兩六錢四分二厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初二日京報全錄]  
宫門抄○諭旨兩道錄前○發抄旨四道○大學士寳等奏查請先行解任撤委審辦摺子○大臣瑞奏自請議處改派委員摺○漕督楊○奏爲工稳瀾安請頒藏香摺○大臣杜等奏爲據情代請展假片○大臣桂奏爲請添派筆帖式片○大臣杜奏爲循例查閱台站摺○又奏據情代請摺子○又奏爲奏聞摺子○大臣載等奏爲奏聞摺子○十一月初二日内務府國子監侍衛處值日無引見○齡中堂專摺謝賞神糕恩○明安假滿請安○泰甯鎭總兵紹祺請訓○内務府奏派致祭馬神派出德慶○召見軍機紹祺○發抄陳士杰奏新授濟南遺缺知府惠志飭赴萊州府作爲遺缺本任奉旨知道了欽此○又藩司崇保等捐助東賑銀兩奉旨戸部核議具奏欽此○譚鍾麟奏卽用令田寳岐補大通令奉旨吏部議奏欽此○又請揀發實缺正途知縣四員以資差委奉旨吏部知道欽此○○臣寳鋆臣閻敬銘跪奏爲崇文門委員被叅各欵查有確據供仍狡展請旨先行解任撤委以便儀訊恭摺仰祈聖鑒事竊臣等奉旨查辦崇文門委員家丁通同勒索一案當經遴派司員調查該衙門案卷飭傳委員炦揚阿等呈遞親供並提集人証詳加研究梨稅一案據天益等果行商人經紀䭾夫及蘆溝橋廣安門家人書差命供進京梨䭾向由橋上收稅給票此次海巡任福斫拿梨䭾己於薦溝橋納稅進城後復被查拿並勒罰銀一千五百兩又洋紙行一案據該行楊文中等供稱福聚等號被押貨車均巳納過錢粮海巡任福揑稱漏稅將騐過放行之車攔冋看押勒罰銀五千兩臣等當派司員全押貨店内逐件查點核與該衙門送到過硃騐片及洋紙行福聚等號過貨納稅數目相符其非影射偷漏可知又自鳴鐘一案據道員解煜之子生員解楨元呈遞親供係由福建回京携帶自鳴鐘等件寄存通州托楊慶熙帶京報門送務經務上指爲漏稅勒罰銀二千兩該生員曾赴務禀求炦揚阿斥爲干預公事不准具領至皮貨一案據伊犁委員英聯呈遞親供所帶皮貨係爲大額駙符珍代購派家人鮑大押送進城被海巡拿獲到務克蒙額派人傳諭放行照例納稅後聞務上定罰銀四百兩以上四案或業經納稅或並非客貨該家人輒行妄拿委員任意勤罰罰欵雖未呈交而勤罰巳有實據推皮貨罰欵查克蒙額回奏並委員玉祥等親供均稱炦揚阿所定而炦揚阿堅稱係克蒙額傳諭定罰銀四百兩並於原叅妄拿勒索各節堅不承認難保非恃符狡展相應請旨將崇文門委員内務府郎中炦揚阿先行解任撤委以便嚴行質訊臣等正在查辦間又有雲南會館看館人王福呈控海巡到館拿去武舉褚鳳鳴等寄存羽綾一箱勒罰銀六百兩一案又有通州茶棧商人賈森呈控張家口分司扣留食茶苫布一案旣據呈控自應歸案審辦謹恭摺具陳再臣寳鋆現在請假不克到班合併聲明伏乞皇太后皇上聖鑒謹奏奉旨已錄○○奴才宗室瑞聯跪奏爲自請議處改派委員恭摺仰祈聖鑒事竊内務府郎中炦揚阿幼隨奴才讀書知其人尚謹飭是以於簡放崇文門正監督時將該員奏充委員不料遇事未能細心致滋物議雖無營私情弊辦理究未盡善奴才失於覺察實属疏忽相應請旨將奴才交部議處炦揚阿旣經欽派大臣寳鋆閻敬銘奏請撤委崇文門稅務自應委員接辦查有兵部員外郎恩壽年壯才明辦事稳練堪以接辦謹繕摺具陳伏乞皇太后皇上聖鑒謹奏奉旨己錄○○頭品項戴漕運總督臣楊昌濬跪奏爲節逾霜降工稳瀾安擬請頒發藏香十五炷以答神庥恭摺具陳仰祈聖鑒事竊照江北湖河各工大汛防險情形均經臣節次奏明在案自八月下旬以後水勢迭消邳宿一帶民田積水照常宣洩入河兩岸舊缺逐漸涸露問有缺口低於河面及民堰新漫口之處亦經設法攔堵以免旁溢該處災民均經分别查明給賑修整屋宇趕種春麥不致流離失所其高寳及裏下河各屬因新壩未開收成尚稱中稔伏念本年伏秋大汎水勢殊常本爲十餘年來所罕見下游堤工萬分危險竭力修防甫臻安定又值東省山水暴漲爲患邳宿幸淮揚運河先已見落不致壅遏去路得以斬次消退涸出民田臣之始願未敢及此現在節逾霜峰湖河水勢日消各工一律平稳據堤工局及該管道廳先後禀報前來此皆仰賴聖德懷柔神靈庇佑江北土庶感頌同聲擬請頒發藏香十五炷由臣敬謹致祭以答神庥其在工出力各員遵照定章擇尤存記如果來年防汛出力再行彚案奏懇恩施所有節逾霜降工穩瀾安緣由謹會同大學士兩江督臣左宗堂恭摺具陳伏乞皇太后皇上聖鑒謹奏奉旨已錄○○杜嘠爾等片再據署札薩克圖漢部落正盟長事務副盟長公阿育爾色德丹占札木楚呈報素患腰骽疼痛入夏以來染受濕潮加以咳嗽等症實難力疾辦公呈請照章給假兩个月等情當經奴才等照章給假奏蒙聖鑒在案復據署盟長呈稱該郡王多布沁札木楚假限期滿病仍未痊呈請照章再行給假四个月俾資調理等情呈報前來奴等伏查該札薩克郡王假期巳滿病仍未痊自應按照新章再行給假四個月令其調理除檄覆遵照外理合附片具奏伏乞 
聖鑒謹奏軍機大臣奉旨知道了欽此○○桂祥片再奴才前摺奏請添派筆帖式六員連現有司員筆帖式共九員來庫以資分理公務查庫倫所屬車臣漢圖什業圖漢並沙畢旗下三處一切公務俱是蒙文並無識漢字之人現巳到任之司員文年滿蒙漢三藝皆通人亦精明堪以表率筆帖式圖普紳公事頗勤清書甚好惟尚欠諳練未能辦理裕如刻因人少事多是以奏請添派如蒙愈允所有應派赴庫倫印房辦事司員筆帖式各有專司差務必須諳練公務通曉滿蒙繙譯近因各部院咨行來庫漢文煩多每有轉行查辦各事必須繙清者滿漢繙譯最爲緊要奴才擬俟該員等到庫當差作爲三年期滿照例更換以均勞逸如有實在得力並有經　未完緊要事件難以遽易生手者請准奏留俟再滿三年照例更換此次請添派筆帖式六員及以後應行換班司員筆帖式均請飭下理藩院揀選繙譯舉進出身者儘先擬派如無舉進出身者仍擇通曉滿蒙繙譯其次必須清漢書寫優長者方能得力所有派出之員均照例馳驛來庫以期迅速到庫後由奴才考核才具分别派撥各處以資分理而收臂助是否有當伏乞皇太后皇上聖鑒訓示謹奏車機大臣奉旨覽欽此○○奴才杜嘠爾車林多爾濟跪奏爲循例查閱台站恭摺具奏仰祈聖鑒事竊查烏里雅蘇台南設喀爾喀二卜台站係蒙古叅贊大臣專責每年秋間或親往或派員查閱一次歷辦在案兹届應查之期奴才等現在議辦撤兵籌餉奴才車林多爾濟時有會辦各事因勢難分身且台站災苦亦當稍紓台力是以公同熟商當派行營署内閣侍讀主事職銜哈逹哈隨帶蒙員特穆爾等往查去後旋據覆稱各台災苦情形元氣雖尚未復然有十台内自五月以來雨澤均沾水草頗覺暢茂現在駝馬尚足牧放所有二十台供應各處一切要差遞送各處一切公文摺報並無貽誤各站官兵例有軍器毡房等項均皆齊整駝馬亦皆肥壯按數點查搨烙火印等情禀覆前來奴才等當將各台站倒斃駝馬遵照定章由官廠内撥補足額謹將派員查閱台站緣由理合恭摺具奏伏乞皇太后皇上聖鑒謹奏車機大臣奉旨知道了欽上○○奴才杜嘠爾車林多爾濟跪奏爲蒙員假期巳滿病仍未痊照章復行給假令其調理恭摺具奏仰祈聖鑒事竊奴才等前據札薩克圖漢部落盟長鎭國公密怕木散布呈報本盟何貝扎薩克圖漢多爾濟帕拉瑪呈稱彚患腰骽疼痛駁前增劇實難力疾辦公誠恐有誤要差呈請照章給假調理等情前來奴才當卽派員往查屬實照章給假兩个月令其調理等因具奏在案兹據該署盟長等呈報本盟何貝札薩克圖漢多爾濟帕拉瑪假期限滿病仍未痊懇請再行給假四个月等情呈報前來奴才等伏查該何貝札薩克圖漢多爾濟帕拉瑪假期旣滿病尚未痊應卽按照新章再行給假四个月令其調理除檄覆遵照外理合恭摺具奏伏乞皇太后皇上聖鑒謹奏軍機大臣奉旨知道了欽此
○○杜嘠爾等片再查烏里雅蘇台所屬各台及巡邏蒙兵歲需羊隻向由四盟孳生羊内照額分撥下餘羊隻發放滿漢營官兵折粮食用年終造報核銷同治十三年經前署將軍長順等附奏各路台站差徭絡繹蒙古困苦請將四盟幸生廠分給滿漢官兵羊隻酌量各台差　輕重改給各台應里其餘羊隻留備賞需至每歲應給滿漢官兵羊一千四百餘隻按照例價每隻折銀八錢由經費項下　發等因在案嗣因屢年各盟孳生羊隻除分放各處外餘存羊隻均經迭次奏明分放旗綠兵丁食用亦在案兹查車盟每年孳生羊隻僅數庫倫格克圖各路台站之用其圖扎三等三盟每年　生羊隻除照依加添額數分放各台及巡邏蒙兵外按册勾稽自去年起至本年止共餘存羊七百八十五隻奴才等伏查現在烏城經費支絀旗綠兩營兵丁尤形苦累擬請將前項餘　羊隻仍照向章折粮儘數分放旗綠兩營兵食用以示體恤除俟年終造冊報部核銷外理合附片具奏伏乞聖鑒謹奏軍機大臣奉旨知道了欽此○○載卓等片再恭查陵寢遇有茶膳上人香燈拜唐阿缺出例應奏補今泰東陵内務府出有茶上人一缺奴才等公同揀選得領催禧逹食錢粮二十六年年四十四歲堪以充補又昌陵内務府出有香燈拜唐阿一缺公同揀選得拜唐阿吉春食錢粮二年年十九歲堪以充補理合附片奏聞伏乞聖鑒謹奏軍機大臣奉旨知道了欽此 
 
