# 1896 - 339 - 4908453

 

Page 1

 
 
[重印明季稗史告成] [  圖書集成局啓]  
　　明季稗史一書分子目一十有六曰烈皇小識曰聖安本紀曰行在陽秋曰嘉定屠城紀略曰幸存錄曰幸存續錄曰求野錄曰也是錄曰江南聞見錄曰粤游紀聞曰賜姓始末曰兩廣紀略曰東明聞見錄曰青燐屑曰吳耿尚孔四王合傳曰揚州十日紀大抵雜紀前明末造佚事體例雖近乎任史要皆得諸目擊非同耳食之談披閱再三實足與正史相印證本局前曾覔得舊本用活字板印行寰海流傳爭先購置茲復印以雪白連史紙校讐裝釘精益求精每部六冊碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据力書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論奉省勇丁因尋盜蹤槍擊王太守事]  
　　官者所以保民也盜者所以賊民也兵者所以衞官而制盜也是故無官則已有官而後民不患其無所保無兵則已有兵而官不患其無所衞盜不患其無所制從未有兵不制盜而轉助盜以賊民者更未有兵不衞官以制盜而轉庇盜以戕官者有之自報紀奉省鐵嶺縣境一事始本月初五日本報所紀遼河秋汛之第四叚略言吉林某太守携眷來營雇鑣師四名舟行至鐵嶺境河内遇盜用洋槍擊斃兩鑣師并害太守此外兩鑣師及幕友邱姓均受重傷云云以四品大員而遭盜害已屬駭人聽聞及閱十八日報紀其詳在遼東秋夢之第二叚事由某客從吉林販貨至營口雇有鑣師舟行而南路遇素識之王太守及幕友秋姓結伴同行某晩泊舟某村落距鐵嶺縣城十數里突有盜匪扮作官兵爲首者藍頂花翎餘匪皆戰裙號褂以開艙查貨爲名登舟行刼鐮師持槍轟擊盜亦開槍拒敵鑣師受槍子傷一處附近有某防營勇丁聞有槍聲尋蹤而至時盜已颺去勇丁等遥開數槍以示威武太守正出船阻止忽被槍子擊倒秋姓向之理說勇丁竟不分玉石連砍兩刀事後營官勒令秋姓認太守被盜所殺秋姓堅不允從不知此案將來如何定讞觀此則王太守不死於盜而死於助盜爲虐之某營勇丁詎不更駭聽聞哉雖此事確否未見公牘奏報似難臆斷然訪事人旣已一再函告諒非無因本館照有聞必錄之例一再彚登則執筆人亦就事而論之至其幕友前云邱姓後云秋姓邱與秋北音相同來稿前略後詳大約從秋爲是夫以奉省遼河一帶之頻年被兵收復未久萑苻不靖行路戒嚴猶屬意中事然至官商結伴而行則商固恃有官在可保無虞不徒鑣師之老於江湖可使旅人安枕而孰知登舟而刼者竟儼然與官兵無異乎盜旣貌爲官兵則卽與眞官兵相遇亦孰辨其爲𧸛鼎宜乎尋常之盜第刼商民不敢刼官而貌爲官兵之盜則視官爲司空見慣肆然無所忌憚也然此等假兵行刦之盜近年以來各省時有所聞猶不足爲奉省異所可異者某營勇丁於盜旣去之後接踵而至將事主開槍擊倒持刀砍傷耳王太守與某客第云結伴未知是否同舟顧卽或非同舟而旣同泊一處則盜亦未必不刼其船當其盜去兵來開槍出阻在太守固自以爲事主必不料勇丁等之肆擊且亦自以爲堂堂官長殆將指揮勇丁欲其躡盜蹤而追捕也而孰知竟斃於槍子之下乎在勇丁等聞聲而來開槍於盜去之後猶屬若輩長技斯時怱促之際玉石不分或不辨太守之爲事主更不辨其爲官長而一時誤擊致斃此情尚有可原獨奈何至秋姓幕友理說之後而竟敢持刀砍傷此猶得曰出諸無心乎觀其横行不法刀砍事主則開槍肆擊時亦若有意擊斃事主以滅口也者則此等勇丁名雖爲兵而實與盜無異俗稱有司官之慣刮地皮者爲敲鑼强盜言其心狠手辣與盜無殊也若今奉省之案則兵也盜也幾幾乎一而二二而一此後行旅之人將莫辨何者爲眞兵何者爲假兵何者爲黨盜之兵何者爲類盜之兵出門一步地棘天荆二十二行省間行路之難豈徒歌蜀道耶抑又思之王太守此行卽非因公而其人固東三省官塲中四品人員也無論爲盜所殺爲兵所殺地方官長要不能含糊了事况有秋姓幕友爲之力爭而雪寃乎是故此案而果確也我將有以觀其後 
[監司起節]  
　　江海關道丁艱遺缺督撫電調常鎭通海道吕鏡宇觀察署理篆務本館已紀諸報章昨日午後鎭江采訪友人來信云鎭江關道有辦理中外交涉之責非素知洋務者不能勝任愉快自吕觀察移節滬上上憲卽委曾觀察丙熙赴京口暫攝觀察捧檄之下於本月二十四日由白下起程筮吉二十六日接篆 
[文星移照]  
　　姑蘇采訪友人云江蘇提督學政龍大宗師按試蘇州於九月十七日蕆事本擬奬賞後卽日啓行嗣以省中諸大僚再四挽留欲稍申地主之誼宗師以情難過却勉留三日與之樽酒往還至二十日午刻由貢院排導出胥門至官碼頭登舟帶以小火輪船望松江進發當登程時趙大中丞正當請假養疴是以不克躬親送别藩臬以次文武印委員弁則咸詣舟次恭送如儀府尊桐太守總捕同知劉司馬偕長元吳三縣尊送至滸墅關外始叩别而還 
[遺愛弗諼]  
　　福州訪事人來函云原任福建學政沈叔眉侍郎源深理學深沈持躬謹愼視學閩中所至各屬弊絶風清校藝之日高坐堂皇未嘗少懈其有槍手入塲無不立時察出故所取多名下士接見諸生每朂以敦品立行嘗頒聖諭廣訓直解手定條約數百條閩人士翕然稱之仰之如太山北斗去年因積勞成疾薨於使署一時失所瞻依者咸有哲人其萎之歎都人士羅其事實禀諸督轅請在閩垣設立專祠譚制軍專摺入告奉旨奬許公之高足弟子謝枚如中翰因募資數千金就烏山之麓建立祠堂一所今已落成擇於本月十一日舁公栗主入祠供祀文武各官及閩中紳士咸往叩祭 
[廣陵縣試]  
　　揚州訪事人函云揚屬各邑定期九月十五日舉辦縣考已紀前報兹江都縣葛邑宰仍循向例假府學内扃試甘邑則仍在本署開考十四夜三鼓葛程兩邑宰卽升座點名各童均依序而進迨點畢封門發下題目則東方已白矣江都已冠題樂道人之善至樂驕樂未冠題人不厭其取子曰其然通塲二題所以考其善不善者通塲詩題賦得青雲羡鳥飛得雲字甘泉巳冠題至於魯魯次題然後可以爲民父母未冠題少者次題幼而學之通塲詩題賦得明月满揚州得州字江邑與考者計四百廿餘人甘邑約三百數十人十五夜十點鐘時放頭牌十六日將及黎明諸卷均已一律繳齊無譁戰士銜枚勇下筆春蠶食葉聲未知果誰是文塲元帥高奪錦標也 
[心誠保赤]  
　　江西采訪友人云邇者溺女之風日熾一日雖有育嬰堂爲之撫養而愚民狃於俗見不肯送往堂中甚至富貴之家旣得一二女孩其餘亦多溺斃貧賤者更不問可知已南昌府江訒吾太守下車伊始目擊澆風心 
 
 

Page 2

 
 
　　傷之亟欲挽回補救因督同南昌縣文芝塢新建縣孟紫卿兩明府分别出示勸辦六文育嬰之舉以挽惡習而拯孩命言取通俗人所易知其文曰存孤養幼事載禮經殀夭殺胎物猶有禁可見别人的孤幼都要存養萬物的夭胎亦不准殀殺豈有自已所生女孩反可戕害的情理本府縣下車以來訪聞南新地方風俗均尚敦龐惟溺女一事迄未禁絶省會雖設有育嬰局而窮鄉僻壤距城稍遠者往往仍有溺斃情事忍心害理莫此爲甚細想其故並非爲父母的都不慈愛一因家道貧寒多一女孩穿衣吃飯要花許多銀錢費許多氣力養到十六七歲嫁到人家便是人家的人只與人家親熱大爲不值一因望男心切將女溺死無人吃乳可以早些受孚一因賠嫁妝籢家家熱閙生女旣多若少賠便覺臉上無光多賠又覺力量不及因此數事不若將女溺死以免受累豈知家道雖貧乳哺並不必花錢去買舊衣破衫改給小孩穿著斷不說父母薄待若說他終是人家的人何不小時便給人家領去作童養媳婦或作養女也算放他一條生路若說無人吃乳可以早些受胎從來多生好兒子的必是行善的人所以祈求子嗣必須多積陰德還要買物放生萬無害死親生女兒以求子嗣神明還肯保佑他得子的道理縱或生子必是被溺的女孩前來投胎以圖報復長大多成敗類至於妝籨儘可量力賠送何分多少况習尚奢華久干列禁本不許誇多鬥富無如積習已深愚民不知悔悟本府縣爲民父母若不速爲勸誡何以重嬰命而拘澆風合行剴切曉諭爲此示仰闔屬軍民人等知悉爾等須知本府縣愛民若子凡部民所生子女卽同本府縣自已子女一樣不忍不加意愛惜聞有被殘害者必力爲保護爾等旣是親生父母何以反忍下此毒手卽如爾等小時父母如何愛惜若父母無故責打便說父母不慈今自已一做父母便忍將親生女孩溺死反心自問能勿愧悔况十月懷胎受盡辛苦一朝臨産受盡艱難女孩投生亦非自已情願何忍硬著心腸將他溺死又况自已本身與自已之母小時亦是女孩若彼時也被溺死豈復尚有今日若謂女孩應該溺死人人如此數十年後豈不斷絶人類且故殺子孫律有明條溺女者情無二致罪卽從同或謂此種惡習多由婦人殊不知婦人有犯罪坐夫男爲丈夫者自應平日曲爲勸導臨時力行禁阻何得坐視不顧任令妄爲自此次勸諭之後務須各發慈心痛改惡習倘敢怙惡不悛仍前故犯定卽查拿究辦决不寛恕其民間婚嫁亦必力從節儉不得徒事奢華致受養女之累至地方紳耆皆係明理之人現在雖未出仕而民胞物與亦是分内之事更宜仰體本府縣苦衷隨時開導力爲拯救庶幾正本清源澆風可挽本府縣爲憐憫嬰孩起見不憚舌敝唇焦長言勸誡總期夫誡其妻父訓其女兄弟勸其姊妹務使咸知悔悟將殘忍惡習化爲一片慈祥必能多福多壽多男子孫昌逹尤望好善紳耆或一都或一圖或數村各就地之所宜邀集同志舉行大文育嬰善舉妥議章程禀請府縣核明辦理俾垂斃嬰孩獲登仁壽則風俗仁厚無非　紳耆樂善之功也本府縣有厚望焉共體苦心毋違特示光緒二十二年九月　日 
[荒閉細情] 前報紀無湖戴姓衣壯積欠莊欵突然倒閉一事兹悉此莊原由戴甲戴乙夥開牌號戴永盛上年甲乙將股本拆開甲遂置身事外自春徂秋重門虚掩迄未旗鼓大張而乙自念身入膠庠不屑逐錐刀之末爰爲移花接木之計糾約潘姓友人從大通製就招牌用布包裹搬運來蕪莊夥詢以何物則以穿衣鏡對繼卽督夥將架上所有估衣價碼一律改寫并改其莊曰潘天成居然鼎新革故矣所欠莊銀擬緩緩减折拔付各錢莊以從來虧倒召盤之事從無有如此排塲者乃扭乙與潘赴公庭涉訟經代理蕪湖縣朱邑尊飭將莊先行封釘一面將乙與潘發押捕廳勒令繳出虧空銀兩各錢莊以爲此風斷不可長必須勒令將各欵如數清償始肯息訟以上皆蕪湖訪事人語又接尊經書室主人來函言前報紀戴永興云云實屬傳聞之悮也 
[沈洲確述]  
　　揚州再興洲陸沈一事前已兩紀報章兹又得采訪友人手書言之較爲詳盡爰再錄登於報云此間濵江數十洲大都阡陌相連壤地相接所沈之處在再興洲西首吳家橋雖田畝坍陷若干人口住房皆無所損一時道途傳說永茂再興等洲嶼皆已蕩焉無存此臆度之詞不足信以爲實也 
[雷峯鈴語]  
　　杭州訪事人函云時屆霜降武營中例有排隊出迎霜神之舉本月十六日杭州協鎭叚副戎撫中軍趙叅戎率同城守都閫各陳鎧甲一副以綵亭舁之導以銜牌傘扇鼓吹一部兵士俱排列隊伍先後詣撫轅伺候至辰牌時分廖中丞出堂發令隨將巡撫部院全副執事排齊出轅本標營兵及親軍小隊按部徐行轅下戈什哈及旗牌巡捕等官俱乘馬押隊升砲三聲各官整肅隊伍追隨其後一路出望江門詣羅木營恭祭霜神營兵放槍一排然後掌號整旅入城由薦橋大街經回回堂出鼓樓詣撫憲衙門繳令各官遂分道回署犒賞三軍兩旁觀者如堵牆一路擁擠頗形熱閙○浙江保甲冬防向例於十月間始行舉辦前年海氛不靖在上者關心民瘼早日舉行刻因宵小繁多臬憲查照成案定於本月十六日設防并札行各叚董事預將街巷栅欄於十五以前一律修整添雇栅夫統限於二更上鎖不得擅開如有緊要事件須有燈籠并詢明來歴方准放行自此以後效李青蓮之秉燭夜游者不無稍有阻滯而民間則得以安枕無憂矣○仁和縣縣丞張二尹蒞任以來傅聞署中差胥往往藉端需索二尹不無失察之處現奉藩憲撤任察看其遺缺委候補府照磨鄭叅軍沅署理○杭州訪事友函云有胡姓子住居候潮門内年約十六七好與武營中人爲伍以爲公侯于城非赳赳者固莫與比也終日馳馬嬉游父母頗鍾愛之不加約束日前偕鄰童王某各賃欵叚一騎往拱宸橋遊玩至下午連轡入城爭爲祖生之著我先鞭飛馳奔駛不意行至弼教坊相近王童力不能支遂至脱韁墮地圓顱方趾均受重傷胡急下馬審視見其氣息奄奄口不能語隨爲之雇人舁送至家延醫診治業刀圭者以傷勢甚重換骨無丹習日卽注名鬼籙王某家中祇有老母及弟妹二人痛其死於非命歸咎於胡欲與爲難後有人爲之調處令胡出資若干以作佛事其事始了夫無故馳馬杭地久已嚴禁况南人慣於乘舟非若北人之慣於乘馬肇釁之事本在意中乃經官憲禁止而若輩仍置若罔聞年幼無知誠不足怪獨其舐儥情深者何溺愛不明若此耶 
[四明霜雁]  
　　寗波采訪友人云日前有琉球失事難民十三人由石浦廳押送至寗波寗紹台道吳觀察飭鄞縣妥爲撫卹旋備文派役附招商局江天輪船載至上海移請蘇松太道護送回國○鄞縣命案前巳紀諸報章兹悉死者實係百丈街符家橋董坤全舊布店主婦王氏與脚夫任世友家僅一河之隔雖望衡對宇而平日素未往來店中豢一狸奴某日忽竄入任家董因浼某薙髮匠引往搜捕其時任方外出迨歸家聞知此事登時怒髮衝冠扭董評理王氏出爲解勸被任撞仆於地傷胎而殞董急奔赴鄞縣哭訴楊穉虹大令帶同刑仵等人前往騐視據云並未受傷飭董備棺收殮將任帶回交差管押○一月十五日爲寍紹台道吳觀察之太夫人帨誕脚靴手版賀者盈門觀察特徵召梨園在署中演戲三日歡承萊綵樂可知也○本月十七日霜降之期郡城提禁六營循例先一日午前齊集提轅聽候啓行祭纛每營號衣之上各以五色標記俾得一望而知沿途旗幟刀矛凝霜耀雪標下各弁皆戎裝跨馬意氣飛揚隨以盔甲亭六座迤邐繞新街過三法卿出靈橋門至大校塲暫駐次日黎明禮畢整隊入城沿途觀者較迎春時更熱閙也 
[繡州寒汛]  
　　嘉興采訪友人云美國醫士某君就郡城北門内下塘街購地數畝禀請地方官建造洋房施其徙柳鍼茅之術地方官允之移請保甲局撥派親兵爲之彈壓某日工頭某甲注視樓櫓上有禽翔集意欲獵而取之突掣鳥槍灌以藥丸扳機轟擊不虞槍管炸裂傷及右手血若泉流急經醫士騐之知此手筋骨已損留之反致貽殃乃爲之設法鋸去雖敷治得愈然已不免成廢人矣○本月十七日節交霜降嘉興協費協戎循例傳集兩營都守千把外委各汛兵在内教塲升座點名旋卽列隊出北城門至操塲祭纛然後由塘灣取道回城蓋卽俗所謂迎霜 
 
 

Page 3

 
 
降也 
[江漢炳靈]  
　　湖北采訪友人云鄂省創興武備學堂中有工程隊一百名業已募足充是役者大都年在二十以上按月餉銀甚優食用衣裝均照西式由張虎臣叅戎管帶别延洋員爲教習按此項工程隊西人謂之列陣圖兵專供築城鑿池安營列塞建造橋梁鐵路電綫諸役行營中不可一日無者也○督銷鄂岸淮鹽總局江蘇補用道志仲魯觀察鈞因事赴白門於本月十三日上院辭行不知何時遄返也○本月十二日爲湖廣總督張香濤制軍課吏之期同通州縣題江漢水災何術可以豫防策佐雜題民教齟齬何道使之相安議○某日藩轅牌示武昌府知府員缺詳請以漢陽府逄潤古奏調漢陽府知府員缺譯請以新授遺缺知府余肇康奏補傳聞武昌正當府試恐署任之施鶴笙太守尚不免交卸遲延也○客有自湘江來者據稱撫憲陳佑民中丞循例閲邊上月下旬某日憲節已臨常德府然後漸及辰沅諸地蓋猶是蒐苗獮狩之意也○漢皋喬口地方有褚某者乃一窮措大也父跛而母瞽妻少而子幼嗷嗷數口惟某是依重九日午前駕一小舟因事渡漢詎素不習黄頭郎業正在與波上下之時陽侯氏遽作惡劇登時人舟同覆竟隨鳩夷子浮沈以去蹤跡杳然嗣家人等聞此噩耗俱痛不欲生試問後此之仰事俯畜者伊誰是賴乎卹孤拯貧不得不於搢紳先生是望巳○湖北漢陽府屬之漢川縣近來訟風大熾每有挾刀筆者把持其間貽害地方實匪淺鮮臬憲惲菘耘廉訪維持風化委員據實訪聞確有某某等十餘名遇事生風包攬詞訟業巳移文到縣飭捉將官裏去矣○現署漢川縣聶明府時嶲蒞任未及半月其生母某太夫人忽於上月下浣跨鶴西歸遂遣丁來省報憂所遺是缺聞巳委駐縣牙釐局員何司馬政暫行護理 
[上海官塲紀事]  
　　本縣帮審委員蔣壽林刺史因事赴蘇已紀本報兹刺史已於昨辰由省垣公畢回申矣○黄大令訂期昨日赴浦東三林塘楊思橋勘河已紀本報慈悉大令因偶抱采薪未能親往乃委縣丞劉定榮二尹前往勘丈以期妥速 
[縣示照登]  
　　欽加鹽運使銜在任候選道江蘇松江府上海縣正堂黄爲出示曉諭事照得開濬三林塘楊摟淄兩河所有三林塘鎭應 
行照案勸辦商捐除典當醬園另捐外據董查照舊章勸辦布每匹兩文不扣機戶米每石二十文花每包十文猪每隻四十文均不扣賣戶其餘衣莊染坊槽坊藥材南貨等各店各按生意大小每日自四睛文至十文止照章捐齊工用由董製給捐票除分諭各業董遵辦外合行出示曉諭爲此示仰該三林塘鎭各該店商鋪戶一體遵照輸捐毋違切切特示 
[門斗被偪]  
　　上海童心田孝廉迥同生員趙光第等訐控學師宣琴山教諭一案及黄大令詣勘孝廉所置骨壜制憲批飭江海關道傳諭訓斥如再不知改悔定行奏革等因前已屢誌本報前日門斗沈鶴卿承宣教諭之命率同縣差全順薛貴等訪悉趙光第住在童家因卽往拿差等蝟伏門左而令沈斗先行窺探施放暗號以便如甕中捉鼈沈斗昻然直入孝廉方科頭箕踞見沈斗至大喝鼠輩何來定欲窺伺乃公蹤跡耶抑爲宣教諭行賄來耶盍速自陳毋使縶縛之若犬豕然沈斗至是早巳心瞻俱碎呐呐然不能出一語孝廉愈怒呼僮亟取黑索來趙光第突從屏後出向孝廉緩頰者再以好言慰沈斗拉之就坐且謂腹中已轆轆請主人速治庖廚孝廉頷之未幾烹炙紛陳與趙同食盤問一切沈斗不覺將始末情形一一吐露孝亷乃謂沈斗曰爾欲脱身非留一筆據不可沈無奈俯首從命寫立伏辯一張中有宣教諭令某來獻金五百求請息事以憑發覆云云乃縱之去縣差守候已久見沈斗出爭前問訊沈斗一一告知相與咋舌而返未知當若何禀覆也 
[名醫過滬]  
　　二十日本報紀國手行蹤一則兹悉陳蓮舫比部應金陵官塲之聘於昨午蒞滬小住兩天卽當乘輪上駛杏林橘井延盼久殷想必有半月勾留然後可以錦旋珂里敢 
[流氓刃]  
　　前晩二點鐘後流氓大雄子挈一女郎至英界四馬路迤西胡家宅某炒麫店果腹同黨　飯杏生忽向女郎入以游詞大雄子聞之怒從心起突出利刃刺之中厥背鮮血直噴倒仆於途面色灰敗經某號巡街捕舁送捕房轉送仁濟醫館敷治紛紜之際大雄子已不知所之捕頭令各包探細意訪查務獲究辦 
[南市瑣聞]  
　　果育堂購得石四五十條堆存浦灘新太平弄口刻下正當開築馬路之際工程局雇用石工日在是處工作工頭不知其細竟將存石擅自應用昨日瞿劉二堂董親赴工程局拜會朱森庭明府面陳一切明府立傅工頭至局諭令將堂中存石如數歸還并申斥數言而退○著名流氓蔡阿息王順不知有何仇隙前日各約羽黨數十人至萬裕碼頭春江得月茶樓大爲囉唣卽俗所謂喫講茶也王勢力不敵被蔡擄至浦東不知如何了結 
[上海縣案彚錄]  
　　江北小車夫華良會與同行之郁桂方結帳索分盈餘以致爭毆受傷伊兄良鳳擡赴上海縣喊請騐究前晩黄大令升堂騐訊華良鳳匍匐案前供稱小的係江北某縣人來申寓居新閘推車餬口胞弟良會亦推小車與郁合夥推運貨特前晩算分盈餘郁昧心圖吞因之口角打架郁又喚令流氓小鬍子並弟貞英等前來帮毆受傷求究訊之良會供與兄同惟求提究兇毆之人大令飭仵騐明無甚傷痕而病容满面乃諭謂爾並未受傷自有疾病未便任意誣人應卽自回赶緊醫病候再察核○總巡局解送向醫生程里生及張虎金至案黄大令訊問之下張供小的浦東人在西門内紅欄杆橋開板箱作兒子患走馬牙疳因求程先生醫治萬分爲難小的許以酬謝洋二元程先生勉爲診治疉開二言未見效騐曾囑小的另請他醫日前病勢加重因再往求治不敢滋擾藥方請人看過說是妥當實緣情亟以致冒昧求恩寛宥大令乃檢閲藥方謂爾藉口滋闘殊屬非是此後應卽别延痬醫施治勿再滋事著具切結釋出免辦○積竊小王卽王錫榮竊取陳家行金姓家物報經捕役在新莊地方拘回並拿獲羽黨陳小弟卽黄皮一名一併解由黄大令審訊陳小弟供松江北門外人久在鄉間學爲鼠竊今歲正月廿七日在松江西門外偷木行内得洋銀一百廿元錢二千旋至朱家角及蘇州匿跡月餘又到陳家行金姓家偷得烟管洋傘各物潛回華亭之新橋又竊巨贓計當洋一百四十元餘下團扇一柄寄在新莊王金耕處求鑒王錫榮供小的奉賢新莊人平日撑船過活緣被陳小弟糾合誤入匪黨竊過金姓家物餘均不知情大令乃飭押自新所再核 
[法界公堂瑣案]  
　　南市寳泰米行控久大愼記號夥胡葵軒串同行夥王鶴溪攫取存莊經摺舞弊倒帳曾將胡葵軒扭入捕房旋經恒德當保出昨禮拜二堂期包探將王鶴溪解請鄭大令蘭繙譯會訊原告責生包元杰偕司帳俞理堂投案遞禀聲稱王鶴溪糾開寳泰米行共計資本銀五千兩分作十股本年六月王將現銀藏起以致往來各莊於八月十七日會齊行内逼索諸欵司帳陳耀三先已躱避經貢生之親串繆姓到塲清理至十八日行卽倒閉時貢生因母病在家侍奉聞信後卽於月杪來滬得悉行内收下帳欵共銀一萬三千四百餘兩存於元大亨莊内大令問存放此銀係何人經手訴稱王鶴溪經手往來錢莊計有六家大令謂旣有往來何致倒閉供稱司帳陳耀三係乾元莊所薦知行内呼應不靈卽往乾元通信以致逼倒貢生由親戚知照來滬陳已逃逸祗有帳簿二本其時尚有銀四千兩未曾收回行内存貨約有一千餘兩王與久大號夥胡葵軒串同倒閉此行貢生共得七股王俞二人亦在股内現在存摺巳被攫去有帳簿二本及手摺一扣呈閱俞理堂供原籍横涇現任浦東在行司外帳東人不在行内摺由親戚繆姓收存給子觀看伊等硬欲分派小的告以未便照分卽被恒和莊與久大號夥攫去大令謂爾果有如許存銀不應倒閉爾亦不免糊塗王鶴溪供在寳泰米行執事當時包姓入股職員並未覿面所立合同據亦未晝押資本五千兩被倒閉之廣瑞安信大元兩家欠銀一千八百餘兩英公廨有案可查大令謂爾爲經手咎亦在爾供稱行内缺少資本正月間向包商請添本不允以致 
 
 

Page 4

 
 
與各莊往來呼應不靈大令謂爾爲經手先應調度王稱當時致信與包將帳項收回存於元大亨内陳耀三臨行時咨照司外帳之俞理堂因伊母有病回家俞稱陳一去之後各莊卽來逼銀當未去之前先付乾元延康等莊銀七千餘兩包稱往來錢莊共有六家應得派開陳擅自作主顯見有弊王鶴溪供陳亦並無私意惟乾元係薦伊生意者不免稍存意見大令與蘭萌君會商之下謂王曰爾爲經手不應糊塗至此著還押候核包俞斥退帳簿呈候核奪○豐興竹布店主翁日初失去竹布一箱共計三百十五匹報經包探緝獲吊到原贓解經鄭大令訊供昨日堂期又將竊布之蕭阿林蕭阿通寄贓之楊阿木趙楊氏車夫吳祥水蔡福春連同一併解請覆訊大令與闌萌君會商著將蕭阿林蕭阿通各責三百板枷號一月楊阿木趙楊氏亦分别枷責二車夫無干省釋翁日初著呈具領狀將原贓領回當本無從追繳著原告酌量償還○某烟館主周裕卿禀稱王阿林時來吸烟乘間竊去烟槍十餘枝衣服兩件今巳人贓並獲送案請懲王阿林供在周所開烟館爲夥向索工資不付反被打駡大令著押候笞責一百板贓交失主領回○包探禀稱老虎灶主張家兵收買竊贓奉飭傳案請訊大令著枷號五天以示薄懲○包探禀稱王玉記在虹口竊取外國吸烟管三枚行經法界因之拘案請訊大令著押候笞責一百板贓存待失主具領○包探禀稱陳阿福卽陳福生前因犯案經大老爺判押三天從寛斥釋不意故態復萌前晩手持鐵器又在某處行竊旣已查知不得不拘案請訊大令著押候笞責二百板遞回蘇州原籍○顧顯明禀稱在工部局爲小工頭目被扒竊陳桂生陳阿金竊去對時表一枚寄存袁金奎家今將一干人扭案請究二陳供認扒竊不諱惟並未竊表大令著押候各責一百板追究原贓○八月十五日有某茶樓主婦陳談氏者控唐厚榮圖賴茶錢反將茶博士胡榮記毆傷一案昨日大令飭將受傷之胡榮記送仁濟醫館療治唐厚榮押候胡傷痊再核○招商局巡丁胡中廷禀稱吳金生混入江天輪船竊取自鳴鐘一架人贓並獲送案請訊大令著禁押十天贓交巡丁帶回 
[賑捐續紀]  
　　今歲順直奇災較去年不相上下時近隆冬災民瑟縮于頽垣破壁間飢不得食寒不得衣悽慘形卽鐵人亦當涙下敝堂承盧廬主人助紋銀一封合申規銀五十四兩一錢五分三釐蘭谿縣糧署交來阮梧生爲子病求速愈源吉莊交來安心記各助洋三十元林增茂洋三十元銅洋五元王述臣爲長子病求速愈　韻笙求病愈南通州徐秋谷張學記徐斗記澤記陸善士各助洋五十元王藎記助銀二十兩後先祗領禱祝同深除各製收照奉復外乞登報牘冀廣善緣[  上海六馬路仁濟善堂籌振公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探秦少卿禀稱費姚氏開設德興茶樓時容人　傅昨晩小的偕麥捕頭及中西探捕前往拘獲吳陸氏沈阿林陳子州張金泉李阿喜傅山六羅士金陳阿二查小徽余長生李杏生張增壽陳其中陸阿二楊雲芳陳阿四沈小毛沈阿燭等及茶樓主費姚氏等男女各賭犯計共十九名口兹特連賭具解請訊究麥捕頭稱費姚氏賃屋窩賭殊爲可惡請併各賭徒從嚴判罰屠别駕逐一研詰同供稱小的及小婦人等類皆生意中人偶然娶賭費姚氏供稱小婦人一聞伊等賭錢卽往喝阻别駕判罰費姚氏吳陸氏各洋銀三十圓沈等諸人各罰二十圓如不願罰則改爲管押兩个月賭具存候銷毁○包探秦少卿解汪明高汪信山汪阿芝至案禀稱伊等諸人在德興茶樓摇會當小的等捉賭時信山阿芝二人竟誣指三十號西捕攫取洋銀二十二圓六角實則並無其事至明高曾當門差巡捕不應汚衊捕房中人是以禀請訊辦麥捕頭亦聲請從嚴辦理明高供稱小的係太倉州屬崇明縣人當捉賭時適在茶樓摇會至於失去洋銀小的並未目賭信山供稱小的目睹此捕攫取洋銀阿芝言語支吾不能備錄别駕判令各笞責二百板枷號一月發捕房示衆○包探韋阿尤解奚榮亭至案禀稱此人係妙手空空兒小的查得曾竊取張阿榮家布衣等物兹經拘獲送案究懲張投案領贓奚供稱小的並非奚榮亭實係浙江寗波府屬某邑人姓夏名土在某小輪船當火夫向來安守本分此次實因韋探夥役某甲折梢不遂致被寃誣卽失主亦由探夥買囑至起案者均是小的自已之物旋有丁蘭塘等一十餘人具呈公禀保夏别駕著押候過堂覆訊○二百八十二號華捕解馬夫王星根至案禀稱此人駕車出外不依規矩適經麥捕頭目睹因令小的拘送來案請懲麥捕頭聲請嚴辦王供稱小的駕車至轉角處避讓他車以致不遵規矩别駕判罰洋銀二圓枷號一禮拜發捕房示衆○包探趙銀河禀稱彭阿寳在李能虎家當車夫時時私自留人住宿李向查問稱係表兄不料旋被竊去洋銀三十五圓報捕後捕頭遣小的往查弔　原贓兹特送案請訊彭供稱小的係太倉州屬　明縣人留宿者實是表兄叩求恩宥别駕判令笞責二百板李所失洋銀候飭捕房查緝○包探張阿五禀稱賊犯王桂生前經送請大老爺懲辦遞解回籍今又來滬竊取嚴蘭生家布衣數件報捕後小的奉捕頭之令緝獲原贓解請究　嚴投案領贓王供稱小的係浙江寍波府屬某邑人旣蹈愆尤尚期湔洗叩求恩典免予笞臀别駕不准判責二百板遞解回籍○包探倪順泉　　　犯王阿林曾由大老爺遞解回籍今又來滬適經小的所見拘送請懲王供稱小的係浙江寗波府屬某邑人叩求恩典别駕判令笞責一　板遞解回籍○賊犯郁紀林潛赴虹口竊取史家豐家布衣銅器經包探張阿五緝獲解請究懲史投案領贓郁供稱小的係蘇州府屬某邑人　　　花惟乞施恩别駕判令笞責二百板遞解回籍 
[美界捕房紀事]  
　　前日傍晩吳淞路第五百零一號門牌某姓家正作晩餐誤遺星火未幾卽濃烟四塞延及積薪轟然一聲板壁因灼　墜下家中人不知所措急招集鄰右併力救援事經三百八十三號華捕所聞歸向捕頭直告捕頭以事出無心史予深究○某日西人某甲失　所佩對時表一枚及金練一條因之投報捕房捕頭立遺各包探嚴行查緝至昨晨包探倪順泉查悉贓由浦東磚瓦匠邱善卿竊取遂將邱拘入捕房及往吊原贓金練已失所在詰之云質在浦左某典肆捕頭令押候禀請讞員給照往浦東吊取然後解送公堂禀請訊究○江北某邑偷兒楊麻皮屢經屠别駕訊懲遞解回籍旋又潛來滬上前晩經包探石金榮緝獲帶入捕房捕頭令押候解送公堂禀請訊究○浙江寗波府屬某邑人陸桂堂穿窬中老手也前晩溷蹟伯頓路兩目灼灼然大有兄物垂涎之意經包探倪順泉拘獲解赴捕房禁押昨晨捕頭遣倪探出外稽查　回稱查得其人曾竊西華德路第五百五十號門牌某成衣店中衣料若干捕頭頷之令押候解送公堂禀請究辦○前晩偷兒某甲由某處竊　煤二籮喚一小車載至百老匯路經一百六十七號華捕將車拘獲甲卽乘間脱逃捕乃將贓及車夫押解捕房捕頭令將贓存候查訪失主以便給領一面拘甲送辦車夫卽時開釋○前晩寗波船戶甲乙丙三人同至北河南路忽起爭端黑暗中互相毆擊適三百八十三號華捕巡街至此一併拘送捕房捕頭詰問之餘甲稱被欠洋銀四圓向索起釁捕頭謂錢債非捕房所應理遂一併釋之使去○浙江寗波府屬某邑人某甲昌黎伯梓人傳中人也日在英界南京路某洋行執役宋斤魯削揮灑自如前日傍晩行經虹口北河南路四海渭泉茶樓左近突有流氓四五輩一擁而前不分皂白扭住兇毆甲遭此挫辱奔告行主某洋人函致捕房請爲查辦捕頭謂甲被毆時何弗卽來控告是否情虚所致尚未可知因令投公堂自行控訴 
[江西官報]  
　　八月二十一日補用府蔣德幹饒州查私鹽回候補縣洪壽彭往長江催運劉撲壽往上猶催錢糧縣丞林壽棠往大庾等縣催地丁府經陳景湘往鄱陽等縣催税契○二十三日署雲都縣蔡瑩缷事清理交代回朱炳光起服來江張學培往長寗余官濬往蓮花廳俱公幹縣丞王峻禀謝酌委優缺一次行知府經許植往豐城等縣催税契楊福延往安福等縣催屯糧任宜遠往都昌徐有成往泰和張　官往宜春等縣催减平田錫江往義武盛如松往贑州府屬俱催地丁署餘干典史曾調鼎缷事回禀知聞訃丁憂○二十六日内閣中書黄炳乾辭行進京萬年縣姜本立缷事清理交代回王濟中會同林澤勸辦湘鄂賑捐府經文杏林起服來江林定元往新城等縣催减平施徵德往寗都州催地丁孫烺往宜黄等縣催税契調署南昌典史潘金安據報病故以正任德興典史樊琳調署 
[江蘇官報]  
　　九月初四日藩轅牌示照得金匱縣知縣王念祖因病請假一月所遺員缺查有候補知縣吳熙堪以暫行代理○初五日缷署太倉州陳謨禀辭赴寗海防同知徐寳樽由常熟來巡檢王嘉懋禀謝委署吳縣主簿事補昨日管帶蘇防前營儘先都司准補城守中軍守備吳廣升禀知由光福横涇木瀆宜興一帶查哨回○初六日　戌榜眼鄒福保辭行赴都前署元和縣葉禀辭赴寗准補丹徒司巡檢丁世盛禀謝牽飭赴任前江南主考黄紹第浙江人由籍來赴都通判郭廷沛知縣都守仁均禀知奉委押解原告曹秉權並卷宗赴寗卽辭○初七日代理華亭縣金山司巡檢毛鴻耄禀辭回松江○初八日青浦縣汪禀到知縣吳熙由上海綢捐局來並謝委代理金匱縣事卽辭赴滬丹陽縣典史項純祖禀辭赴任巡檢王　曾禀謝奉委署理丹陽縣吕城司巡檢事○初九日值州同王謨由寗來乙未年貢士黄壽袞辭行○初十日華亭縣萬禀到通判丁邦榕禀知赴寗見制憲知縣王錫齡禀辭回松滬厘局○十一日候補道錢志澄通知赴丹陽河工差青浦縣汪華亭縣葛均禀辭委署靈澤縣許之珏禀辭赴任並銷發審局兼督審局差知縣戴運寅禀知赴上海機器製造局輪船廠差常州府知事吳士俊禀辭赴任縣丞程恩浩禀知交缷吳縣主簿事委署吳縣主簿王嘉懋禀知本日接印○十二日蘇海防同知陳寳樽禀辭回常熟正任震澤縣費鴻年禀辭赴南匯縣公幹丹徒縣主簿張煥文由鎭江來省禀到海門恊錢丁華容到蘇○十三日通判郭廷沛知縣都守仁均禀銷押解原告曹秉權赴寗回崑山縣石浦司應德麟禀到李仕策謝委署華亭縣金山司巡檢事○十四日江蘇候補道黄承通知引見回省准補吳江縣方道濟禀謝奉飭赴任○十五日藩轅牌示照得署鎭江府知事馬永釗期满撤回遺缺查有意定縣縣丞引庶康堪以調署所遺嘉定縣縣丞員缺查有太倉州吏目金爾昌堪以調署又署吳江縣縣丞戴爾恆堪以飭回蘇州府知事本任所遺吳江縣縣丞查有候補縣丞姚霆堪以酌委署理又新選震擇縣平望司巡檢王改業巳領憑到省應卽飭令赴任縣丞劉芳曜禀銷海運津局差丹徒縣主簿張煥禀辭○十六日准補吳江縣方道擠禀辭赴任准補秦興縣印莊司巡檢施文殿禀謝奉飭赴任並銷海連津局差委署丹陽縣吕城司巡檢王啓曾禀辭赴任 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
