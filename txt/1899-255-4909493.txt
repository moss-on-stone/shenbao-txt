# 1899 - 255 - 4909493

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○播頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗亮錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○　中東戰紀七角○文學興國策二角○正轅中東戰紀興國策合一部二元○時事新論六角○中國度支考一角五分○新學彙編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論日人於厦門虎頭山上懸旗致被土民辱侮事]  
　　日本之索取厦門租界也非一朝夕矣索之未定突於上月某日至虎頭山上高揭國徽是處係士民叢葬之區白楊衰草之間纍纍者皆殘胔斷骼深恐一旦劃畀日人管轄勢必迫令遷移於是羣起而攻將旗撕破日本領事署中書記生及某巡捕亦大遭辱侮狼狽而歸此己記諸前報夫亦人所共知矣未幾譯登日本東京日日新聞云此事旣肇凡講求政治者咸發爲議論謂可向中朝藉口要求而日廷見中國孱弱難堪亟思調護維持曲盡睦隣之道是以要求之事絶不一提執筆人閱至此不禁喟然而歎曰有是哉日人其深明輔車相依之義者哉夫中國之孱弱中國固不必諱外人亦無不知向者日人誤信逺交近攻之讕言以致戈操同室在中國固一敗塗地而日人亦得不償失徒啓俄羅斯人之猜嫌製艦徵兵防維不敢稍懈日本國雖小不乏見微知著之人明知中日同洲無殊唇齒中國而能强盛輔以日本之英銳果敢尚可以禦外人苟苶然也日本蕞爾一彈丸烏能獨立於東海之中與貪暴如虎狼之俄人相搘拄故馬關立約之後日本朝野上下一心一德咸欲致中國於富强豈眞有愛於中國哉亦以兄弟鬩牆外禦其侮欲保國之安謐不能不聯合夫隣邦耳今者厦門之被毁國旗在泰西諸國視之固皆以爲大辱然因被辱而遽傷睦誼使中國老師糜餉益不能支他日者俄人逞其蠶食之謀以圖中國者轉而圖日本雖曰中原逐鹿不知鹿死誰手萬一日本竟爲俄人所制不將使英名赫赫　於一朝乎日人計之深籌之熟寍使稍受土民之侮决不願輕啓釁端此固由數年来觀變沈幾而後能落落大方不肯貿然逞其血　之勇也然則本月初八日本報何以又記寓厦日人議定要求數事一撫慰負傷人二檄調軍艦三請道憲將主謀肇事者處以嚴刑以免將来禍亂此外如償金撫卹及實力彈壓暴徒畀日人以巡祭租界之權皆須求中國允准昨報復云事經駐京日使矢野氏電達外務省備列要求諸欵時適外務大臣因公他出兹己回署行將電覆矢野氏與中國總署互商曰此種要求蓋出自寓厦日商之意日廷固未嘗有此意見卽日使亦並不以有事爲榮特以日人旣義憤同深則日廷不得不俯允所求向中朝作一番饒舌耳然則中朝將何以應之曰觀日人所索諸欵其曰撫慰負傷人在傷者旣未致於喪身出金撫之尚屬易易士民旣肆行兇暴懲一藉以儆日亦爲理所宜然至於租界旣畀之日人則巡察之權本在日人掌握日人不必向中朝要索中朝亦斷無不肯允從彈壓暴徒原係地方官之責且日人苟不决意將虎頭山劃入租界或劃入而屍棺仍可免于遷徙則暴徒亦何至再與爲難故雖要索多端而辦理尚未爲棘手惟日人旣調集兵艦則兵艦之費諒須責令中國償之然亦爲日無多所償斷不虞其浩大竊意日人旣有心聯合中國决不因此些微之事遽致失和而中朝鑒於甲午年之前車亦自必俯首曲從萬無因此而動干戈之理言歸子好在指顧間他日者惟有以一紙國書稍表辱及國旗之歉而己更何患其陡起風波哉 
[本館接奉電音]  
　　昨日午後一下鐘越二十分時京師飛電傳来上諭六道敬謹譯登○八月十二日奉上諭巡視中城御史文瓞等奏五城練勇一年期滿援案請奬一摺著該部議奏單併發欽此同日奉上諭貴州鎭逺鎭總兵員缺著董履高補授欽此同日奉上諭巡視北城御史雙壽等奏武舉革員毆傷職官請交部審辦一摺四川武舉劉肇龍己革典史范作霖借端糾衆將刑部主事胡安銓毆扭成傷經該省京官呈控北城審訊該武舉等猶復恃衆狡展實屬目無法紀四川武舉劉肇龍典史范作霖均著交刑部嚴行審訊按例懲辦以儆刁風欽此同日奉上諭户部奏遵議御史秦夔揚奏江北河運漕米勞費太甚擬請停辦一摺江北河運漕糧關繫京倉儲積奉行有年未便遽更舊制所請停止河運改折銀兩解部著毋庸議江北河運漕米仍著照章辦理其南北運河並著各該督撫認眞疏濬以利漕行欽此同日奉上諭御史陳慶桂奏獲咎人員投効列保請嚴定章程等語著該部議奏欽此同日奉上諭榮祿奏特叅營官藉詞扣餉違犯營規分統未能立時辦理請分别懲處一摺武衞中軍前路前營管帶官記名提督萬翔麟經榮祿查有尅扣各哨應發火食銀兩及尅扣平色並藉詞扣餉情事實屬膽大妄爲業經該大臣飭將所扣餉項如數交清開放記名提督萬翔麟著卽行革職發往軍臺効力贖罪前路分統高州鎭總兵張士元平日漫無覺察現經翼長行查復不卽行禀揭希圖取巧彌縫亦屬咎有應得張士元著摘去頂戴並撤去分統降爲前路後營管帶官以觀後效仍著榮祿通飭各營申明約束如有仍蹈前轍卽行一律從嚴懲辦以儆效尤而肅軍政餘依議欽此 
[俄設學堂]  
　　香港循環日報譯登西字報云俄國政府現擬在琿春設立學堂招選聰頴少年學習中國及日本高麗語言文字并研求日高二國輿圖暇則教以英法文字噫俄人其具有深心與哉之爲鄰者誠不可不防之於豫己 
[德思聯法]  
　　倫敦日報云自一千八百七十一年法國敗於德人旁觀者輒謂其仇當固結莫可解矣不料日前德人亞連氏忽宣言曰今者我與法人爲仇彼此均無所利莫如設法解之如法人亦有此意則是適逢其會定能和好如初蓋目今天下之大勢己較從前大不相同西班牙旣敗於美利堅美與英同種而又同文美人乘此新機諒必欲與英合美英一合其勢當無敵於天下非洲之法德各屬地難免盡屬之英必德與法和誼重敦英人庶不敢生心覬覦又曰德法俄三國若能聯合則歐洲大陸諸國必聞風而從英美雖强亦不足恃法國而不欲和好則己如欲和好目前 
 
 

Page 2

 
 
實不可失之機緣也 
[日國圖强]  
　　德文報云近接連得馬得利来函略謂日斯巴尼亞國兵部大臣擬將通國陸軍大加更改從前陸軍分八大隊每大隊分爲馬步砲工運諸項兹擬改爲步軍十五大隊馬軍一大隊其步軍每大隊中分作四營計獵兵一營騎獵兵一營車砲兵一營輜重兵一哨醫藥兵一哨馬軍每大隊中分爲烏蘭馬兵一翼呼薩爾馬兵一翼輕騎砲隊一翼輜重兵醫藥兵各一肖此外又有四翼計三翼中每翼隸以烏蘭馬兵二營第四翼則隸以德拉貫納馬兵三營其與各處圑防兵則悉仍其舊至招募新兵及分布留後軍等事則將全境劃分爲一百二十處以清界限另將舊日獵户五營改困快槍分駐比来奈倫達喀達三處其砲臺共分十處所訂章程大略謂一沿海一帶各口及邊界地方宜查看形勢增設砲臺妥籌守禦以固海防一所有砲軍宜一律改用新式快砲一砲隊每軍曾爲六營每營大砲四尊一馬隊每營五哨加增預備馬兵一哨一本地火藥局宜設法擴充一添設鐵路軍一隊一更改教練槍砲章程一妥討徵調章程一更改武備學堂及學習歴觀以上數端可見彼國力圖自强之心有加無己果能認眞整理則國勢不難復興也 
[續錄總署議覆前駐秘魯國參贊直隸候補縣謝大令條陳出使事宜摺]  
　　若學習繙譯學習隨員均係無可位置添此名目宜略參美國考試章程藉示限制無論自辟及所推薦者總爲一錄示期調考排日延見以爲用舍等語查光緒十四年十二月臣衙門議復前出使大臣洪鈞條奏内稱除各口應駐領事之處無庸遽議增减外擬請嗣後使臣館中准設叅贊二員繙譯二三員隨員二三員供事二員武弁醫生各一員其兼攝他國設有使館者准添叅贊繙譯隨員供事各一員作爲定額奏准通行復於二十一年十一月議復御史陳其璋摺内請將使館叅隨各員再行核定如有逾額之員俟有缺出毋庸續調并經訂定章程在案惟稽核現在各使臣隨帶人員誠不無稍溢定額其學習繙譯學習隨員諸名目亦與原定章程不符且隨帶武弁徒供指吏於主國營制從未探求似非愼重使事之道擬請飭下出使各國大臣查照臣衙門迭次奏案凡叅隨各員毋得再逾定額所有學習繙譯學習隨員諸名目悉行删除嗣後隨帶武弁必須由水師武備各學堂遴派出洋以期探求各國兵制庶幾帶一人可得一人之用而使費乃不至虚糜但預行考騐一節隨帶之員京外俱有若紛紛調考於隨使行期諸多不便應請毋庸置議原奏又稱照例出使人員終其身不離使途中國隨帶人員恒視爲無關出入荏苒三年其人之歴練與否國家之有益與否及回國後之再用與否均不可知今旣限制於前又當考騐於後若者明公法熟輿地通譯務三年差竣由出使大臣出具切實考語咨送總理衙門備案俟該員赴引時當面考騐如果得實發各省分别委用其尤者或軍機處存記不實則應停分發等語查自光緒二年奏派駐洋使臣以来所帶隨員其才能超出於使臣躋顯要者固多而濫竽充數者亦實難指數該令所請隨員回國後面加考騐自係爲綜核名實起見擬請嗣後所有使臣隨帶叅隨各嗣到洋後册報派定差事之時聲明於公法西政西藝輿地兵法考求何門一併咨送臣衙門備案俟三年差滿再由使臣出具切實考語將各該員所有記載　送考核各該員回華卽令親到臣衙門銷差以備面加考騐如果得實分别候選候補或酌予分發或請旨交軍機處存記以示鼓勵否則將保案咨部撤銷如此勸懲互相庶幾事有考成而人無倖進如蒙兪允卽由臣衙門咨行出使大臣遵照辦理並分咨吏兵二部備案所有議覆緣由理合恭摺具陳伏乞皇太后皇上聖鑒訓示謹奏 
[案關交涉]  
　　金陵訪事友人云下關江口所設新關暫假接官廳爲稅務司騐貨收稅之所因前者所擇設關之地被奸民某私甲售與某英商執業大憲初末察知迨工作將興某英商忽持契請騐爰卽飭縣提甲究懲中恃有護符抗不到案旣而邑宰訪拿甚急乃星夜竄至上海求疵於某英商屢經飛檄關提迄未獲解近日南洋大臣劉峴帥以新關房屋亟需建造不能再事躭延飭金陵關監督黄芝牛觀察照會駐滬英總領事請轉飭某英商將甲交出以便訊明辦理旋接英總領事覆文謂不日當親詣白門會辦此案觀察因飭屬就洋務局中預備行轅以伸東道之誼 
[嚴查册報]  
　　沙市訪事友人云向例州縣官每月必將或結或未結諸案造册呈報上臺藉此考察勤惰法至善也無如積久弊生往往視爲具文致令小民之寃覆盆莫白于次棠中丞蒞鄂後整頓吏治首以清理詞訟爲急務與督憲張香帥會議章程奏達朝廷通飭遵照辦理内有一條令州縣每日升坐大堂審訊案件逐日注册月終彚報一次以便將本衙門所收上控呈嗣及攔輿白禀與之核對如有隱匿訛漏卽記過撤叅李清溪大令於怡誠永錢店控己革知储龍兆霖之旗童小桂一案不知如何漏報乃嚴札到縣大加申斥略謂欽奉朝廷諭旨清理詞訟本院立法之初該令卽不遵辦本應卽行撤叅姑念平日聲名尚好從寛記大過一次至此案究竟不報緣由仍著明白禀覆大令奉札後又不知如何以對也 
[洋務程材]  
　　湖北武昌友人来信云兩湖督憲張香濤制軍與湖北撫憲于次棠中丞目擊中外交涉事繁需才孔亟因札委江漢關道憲岑觀察月設朔望二課與候補各員講求公法西律稅則條約爲儲材待用之計示期七月二十二二十四等日在道署甄别題爲修道路爲治國富國强國之要義說使才論先令鄭孝胥觀察評定甲乙旣而制軍復會同中丞親加校閱共取同通州縣佐貳雜職二十二員爲關署洋務學習委員准每月来轅愿課其有屢列前茅者酌委洋關差以示鼓勵本月初八日將所取各員榜示轅門前列十員經觀察捐廉給優奬第一名教習知縣梅際郁奬洋銀二十元第二名大挑知縣朱金祺奬洋銀十六元第三名卽用知縣李相奬洋銀十二元第四名通判包希藺奬洋銀十元第五名道庫大使繼宗奬洋銀十元第六名卽用知縣任承紀第七名從九品辛天成第八名巡檢高拱辰第九名州吏目彭守榮第十名府經歴潘恩霖以上各奬洋銀八元十一名直州判李章萼十二名候補知縣王億年十三名截取直隸州葉永曜十四名典史雷韻清十五名縣丞賀祖蔚十六名拔貢知縣張新連十七名直隸州同王方中十八名典史艾振煒十九名候補知縣張玠二十名巡檢易翰鼎二十一名縣主簿楊承禧二十二名廕生通判又琳楨 
[委曲成才]  
　　金陵訪事友人云省垣高等學堂自本年四月朔開辦以来成效未收突經欽命查辦江南事件大臣剛子良中堂商之兩江督憲劉峴帥飭卽裁撤旣而堂中肄業諸生聯名禀求峴帥曲子成全峴帥以此事出自中堂之意未便轉圜然培植人才亦爲當務之急爰擬另籌别欵仍復開辦改其名曰兩江書院以示區别而廣栽培 
[晉臬過寗]  
　　金陵訪事友人云升授山西按察司李筱軒廉訪由安徽鳳頴六泗道署理安徽臬司欽承恩命洊升令職當卽交卸起程入都陸見本月初五日順道至白門謁見兩江督憲劉峴帥聞廉訪以江寍係舊治之區不忍恝然徑去尚須小作勾留然後取道滬江航海北上也 
[能員邀奬]  
　　金陵訪事友人云江寗府劉嘉樹太守名譽蒞任以来整躬率屬勤政愛民素爲上游器重前年大計卓異保升道員在任候補邇以頻年河運與有襄贊之勞蒙兩江督憲劉峴帥漕連總督松振帥會銜奏保欽承恩命賞加鹽運使銜近日太守接奉飭知筮吉改換頂戴白門人士咸謂太守勤勞懋著宜乎曠典頻邀也 
[湓浦官塲紀事]  
　　九江訪事友人云九江道鎭府廳營縣各官於初八日黎明致祭關聖帝君循曩例也○贛州府賈韻珊太守孝珍保舉 
 
 

Page 3

 
 
卓異請咨赴部引見本月初八日道出潯陽拜會鎭道府各官各官皆答拜如禮旋於初十日附招商局某輪船東下○本月某日江西候補縣沙珠垣明府昌壽到潯公幹就縣城隍廟安頓行裝○卸署南康通判艾少棠别駕廷棟當署理廣信通判調署德安縣篆時曾捐廉修葺城垣增葢馬號并剏建育嬰堂養濟院優奬書院肄業生童及蒞任南康因與安邑毗連致干部駁去任之日此邦人士多有恭送匾額牌傘以誌去思者 
[磯秋柳]  
　　蕪湖訪事友人云去年黄泰和江泰和等土店以二街所設土業公所房屋湫隘不敷展佈急須籌欵擴充議定每土一箱加銀二兩俾得集腋成裘從新改建現己積有巨資鳩工庀材尅日從事矣○河南觀音橋左近小茶館主楚人某甲素有劉盤龍癖鄰人某乙知之誘令入局五木無靈屢戰屢北致輸去洋銀二十餘元羅雀掘鼠先付十餘元目下中秋在邇乙屢向索取甲以囊空如洗無力歸償對乙忿火中燒將甲扭至某烟館門首以烟槍當頭一擊登時腦漿迸裂血湧如泉昏暈倒地鄰人恐釀人命立呼地保將乙解請蕪湖縣訊辦縣主張大令騐明甲傷痕命將乙重責一千板釘鐐收禁甲則飭送醫局療治姑視傷勢如何再行核辦 
[銀蒜秋光]  
　　鎭江訪事人云距城東二十餘里之京峴山爲行人往来要道時有奸匪斷路刼財長江水師提督黄芍巖宮保聞之檄飭陳恊戎煦亮管帶江勝前軍一營前往駐守恊戎奉札後卽派出勇丁分赴附近各村竟夜梭巡俾居民皆得高枕而臥○奸商偷漏稅金弊端百出日前某京貨鋪不知如何乞得提署封條數紙固封衣箱倩人由滬上寄至鎭江關役查得箱内皆衣料貨物遂據情禀請稅務司移文提憲照例充公並追究擅給封條之人以馮嚴辦○入秋以来疫癘盛行竟有朝發而暮卽斃命者城廂居民咸議袚除之法或奉神像出游或雇丐子舞獅鳴金擊鼓舉國若狂蓋亦古者大儺之遺意也○日前有某甲者年近不惑衣履修潔獨立小閘口徘徊不去移時潮水驟漲波浪滔滔忽聳身躍下見者皆作壁上觀無有敢援之以手者及潮退屍身浮起旋由屍屬備棺收殮聞甲家頗小康不知何故出此下策也○三元巷某校書厭倦風塵久思脫籍無奈鴇母百計阻撓不得己遁入某尼菴將八千根煩惱絲齊根翦去倩人寄交鴇母以示决絶如校書者其亦放下屠刀立地成佛者歟 
[撫軍蒞滬]  
　　正任廣東巡撫調任江蘇巡撫鹿芝圃大中丞由粤省赴香港乘安平輪船来滬昨晨八下鐘時駛抵金利源碼頭江海關道憲曾經郛觀察提右營廖楚材叅戎以下文武印委各員及駐滬各防營營帶齊赴江干恭迓中丞接見有差隨命駕赴滬北天后宮側行轅暫駐擇日赴蘇省履新 
[總辦回滬]  
　　月初某日松滬釐捐總局督辦錢怡甫觀察因公赴蘇謁見各憲刻己事畢冋滬昨日命駕至上海縣署拜會王欣甫大令大令飭丁擋駕 
[飭解盜犯]  
　　今春滬北吳渭聘家被刼後上海縣署捕役獲到盜犯于盛春于崇戎兩名縣主王欣甫大令訊實收禁通詳各大憲兹奉署臬司朱竹石廉訪札文内開首犯雖未獲案旣己拘到于盛春等兩犯著先行順供解省勘訊等因大令因飭刑書繕備文牘委典史周少尉將犯騐明面貌箕斗置備木籠行將押解登程矣 
[案須重訊]  
　　前者粤人蘇阿寛與鮑氏口角以致涉訟於英界公堂經讞員翁笠漁直刺從寛斷結當氏管押時有人爲向之說項致被索去洋銀三百元事後忿不能平告知其夫梁大順梁固南瑞兵船副管帶也聞而大怒禀請管帶吳君轉禀總統陳軍門咨行江海關道憲曾經郛觀察轉飭直刺重提訊究嘻是又蹈劣役楊阿寳之覆轍矣不知直刺將何以斷之 
[邑宰騐屍]  
　　常熟人翁祥和前曾在往来常昭之船户陸增大處　執釁之役月之初十日午後一點鐘時至同泊之荳船户朱阿美處向索所借木棒偶爾失足墮入浦中當時不及撈救至傍晚時屍身始浮起船主陸增大恐人命株連欲赴上海縣署報案旋由管帮蔡阿雪攔阻延至多日屍尚未殮昨晨陸奔赴上海縣署禀求詣騐縣主王欣甫大令訊悉情由立卽傳齊　仵書役人等於十二點越三刻鐘時命駕至南市老白渡屍塲升坐公案十六鋪地甲夥役喬炳投案禀稱前日陸阿增前来知照小的稱有船上夥友翁祥和於初十日午後往鄰船朱阿美處索物墮浦身死曾由管帮人蔡阿雪等經勸祗以屍親未到不敢擅行收殮因偕小的来案報請大老爺相騐陸供翁祥和年十七歳在小的船上治庖本月初十日午後往朱阿美處索還所借之物偶一疏忽失足墮水身死小的以事實由朱而起向之理論蔡阿雪經勸未妥死者尚有父母小的己候函訃知候至三日尚未到来故特投案叩求相騐以免株累朱供此事與小的並無干涉求鑒大令問陸願出資棺殮否陸稱小的己辦齊衣棺願爲收殮推朱置身事外心有不甘求大老爺恩斷大令向朱再四開導斷令帮給洋蚨十翼爲陸代辦衣棺之費朱唯唯遵斷大令乃命各具切結飭書吏將屍格塡明並著地甲具呈收管切結存案備查 
[渡船己撤]  
　　本邑南市十二圖同仁公濟善堂前因經費支絀由堂董購辦渡船十二艘雇人在附近周家渡載客往来以渡資佐堂中費用曾投縣禀請出示在案旣而周家渡各渡夫因生計被奪屢次糾衆滋擾堂董得悉卽將渡船一律撤去候禀明上海縣王欣甫大令聽候秉分核示 
[西捕不法]  
　　英界捕房四十一號西捕喜與麴秀才爲伍一入醉鄉卽不知天地爲何物昨至捕房置酒處歡呼暢飲旋卽醉眠朦朧中忽與細崽爲難細崽力不能敵致被毆傷面部因卽據情訴知捕頭捕頭將捕大加申斥仍令當差不料宿酲未醒又闖至祥春里第一百五十九號門牌龜妙任才生所開野鷄倡院大肆咆哮將任足踝擊傷旋步上樓頭將傭婦韓氏從高推下致傷脊骨任遂奔赴捕方聲訴捕頭令人連韓氏舁送仁濟醫館調治一面傳捕詰問惡其酗酒滋事任性妄爲立子斥革并解送英領事署禀請訊懲嗣經英刑司訊悉前情深爲痛恨判押四禮拜如原告傷尚未平再行核辦 
[書支那通史後]  
　　支那者奏之轉音也日本自始皇時始與中國通故以秦目中國是書爲日儒珂君所著爲帙者祗五而於我國上下數干載治亂理忽提綱挈領簡而能賅誠足爲乙部之津梁而於通攷通典通志外别開生面者也抑又聞之大易之言曰窮則變變則通今者中國之窮極矣窮而思有以通之所當以前事爲師而後新機得以大啓然則通史者其卽我國家維新之先機而委云攷求陳迹乎歟爰跋數言以諗讀者 
[申報館恊振所經收山東河南江西皖北浙紹賑捐八月初一日至八月初十日止第二十一次清單]  
　　八月初一日汪余氏求腹痛　愈洋五元乍浦汪恊大来林馥卿洋廿元英文社同人楊靜間等十七户洋八元全盛来諸曁學朱爲外舅求灶籤洋一元○初二日平安氏洋一元嘉定永義昶来疁城黄闇伯助浙紹洋廿元不留名洋六元源康號筵資移助洋十元○初三日愼思山人洋三元潘家鼐蒙神佑幸免被累纒頌洋一元悔過子求父母康健各家平安洋二元○初四日不留名助縉興洋一百九十九元銅洋一元得益堂洋十六元劉可青女史畫潤洋六元○初五日正大局来寗波無名氏票元三十兩易穗生洋五角蘇州協源来徐周氏因小產後病己痊傅銅洋四元緯記銅洋十二元信謂洋五元求安微力子洋二元横經老正大来壽春主人洋二元○初六日隱名氏洋四元隱名氏洋十元○初八日祁安子祈安氏祈安女洋二元三角○初九日三官求關煞開通洋一元無名氏銅洋一元無名氏銅洋一元六角○初十日無名氏銅洋一元源通官銀號節省 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貪財亡命]  
　　金陵訪事友人云前者銀圓局屢次遺失銀條及大小銀元追尋無著總辦任葆堂觀察懲前毖後嚴訂章程每日散工時派人駐守廠門逐名搜檢己數月於兹矣詎料愚人貪利忘命當出門之際潛將四開八開小銀元或一二枚或三四枚吞入腹中歸家飽餐次日隨大便而出如是者非一人亦非一次矣某甲爲此中斵輪老手積習旣久心膽益張竟　本月初旬某日連吞八開小銀元十枚次日不能瀉出以致小腹重墜飲食不進越日膨脝如五石瓠輾轉茵褥苦累不堪不得己將情告之家人延醫診視攻之不下勢益危篤呻吟三日夜遍體作青黑色呌號而斃吁其愚亦可憐矣 
[沙市叢談]  
　　沙市訪事人云日前有某學究蒙袂輯屨貿貿然行至劉大人巷磯頭臨流興歎者數四忽聳身躍入中流及經漁船救起則業己氣絶身亡嗣由家屬認明備棺成殮意者其有萬不得己之事以致輕生歟不然何視死如歸若此也○上月某日有草市某姓家母女二人来沙買盆盤以備次女遣嫁之用行至七里廟左近女欲便溺其母遂導至洪家巷口適遇同里某姓婦與之絮語令女自入巷内便旋移時未見其出爰邀同某姓婦入巷跡之毫無蹤影緣此巷有歧路二一出桂家巷一出提街意者其被匪人誘去歟現己浼人四處偵探未知能珠還合浦否也 
[皖垣雜誌]  
　　安慶訪事友来函云本月初八日午後懷寍縣署接奉臬憲札文飭將男犯一名照例斬决詢之知其事者謂此犯係搶刦無爲州鳳凰頸釐局之自盜其同夥數名亦己拘獲刻下方經州尊某刺史研訊尚未解赴省垣也○安徽廣德州州判白承符别駕於上月某日在任病故遺缺經藩憲湯小秋方伯札委候補縣丞濮二尹永熙前往署理○皖北各州縣自去臘牛匪倡亂後大軍雲集糜貿軍火甚多目下調去防勦之師雖己凱旋而所有酌留之兵及鳳潁六泗各防營尚需火藥本月某日皖北營務處委候補典史某少尉来省請領大憲飭火藥局委員照數給發少尉卽督同夫役用板箱裝釘載以官舫由水道運赴皖北防營○安徽撫憲鄧大中丞以日来秋高氣爽正宜校武之時爰調集武備學堂諸生校其技藝優劣并調閱各防營諭令認眞訓練誠今日謀國之要圖也○本月初十日藩轅牌示署理懷寗縣顧令與宣城縣陳令兆慶互相對調一時在省寅僚之赴縣署道賀者絡繹於途 
[收殮浮屍]  
　　前日午後美租界外虹口某馬頭畔水中浮一無名男屍上身無衣下穿青布褲狀似舟子當經水巡捕船帶至浦東報請某善堂給棺收殮 
[幾占滅頂]  
　　前日午後有數西人各駕小舟往下海浦互賽適某輪船鼓浪而過輪激水動白浪滔天一船正當其衝西人力不能支以致傾覆幸經他船設法救起未占滅頂之爻然亦險矣 
[上海縣署瑣案]  
　　前者剛星使駐節滬北山西匯業公所時鄉婦陳談氏投轅喊寃稱被某圖地保白其珍串同郭華卿盜賣祖墳等情星使飭發縣訊辦旋由縣主王大令查得郭因案在押卽飭差提曰到案前晚倩帮審委員馬清渠明府提訊陳談氏供小婦人有祖墳地一畝三分前年經升科局丈量飭令呈單查騐小婦人因此單己抵押與人卽備價贖回交白保持赴局中騐看並告其内有餘多之地小　人願繳價升科不料被白把持不許硬行盜賣與庚興洋行小婦人卽往庚興洋行詢問知白己與庚興洋行議定包買田地六十畝故不問業主願否任意盜賣丈夫陳錫錫因患痴癲一家數口賴此度日是以情急呈控務求恩斷白供稱前年升科局憲出示限期繳單查騐陳談氏繳單呈騐時業己逾期比時局中己將是地充公由小的與郭投局繳銀四百兩將是地購買至前年冬轉賣與庚興洋行由現充地保之陳蘭亭蓋戳立契郭供與相同陳保供稱小的蓋戳時在去年春間陳談氏又供稱前年冬間小婦人己来案呈控有案可稽白等上年春間始行蓋戳賣去顯係盜賣求恩究追白等復求令談氏將棺柩遷移以便洋人管業明府怒謂爾等雖非盜賣然把持情眞尚須查究爾等反敢率請諭飭遷棺實屬可惡著將白交保郭還押候移文升科局能否挽回再行核奪○月前無賴黄富雲李阿木王阿毛冒充貨捐局巡丁强將船户漏捐之綢縀掮去質錢俵分由貨主投馬路工程局控追旋卽保釋事後被貨捐局總辦王太守查悉函請工程局著保人顧長林交出送縣訊辦顧卽將黄王二人交案李則己聞風逺避因連顧送縣前晚馬明府提訊之下顧供李確由小的具保現在不知避匿何處求恩交保出外尋交王黄同供弨興人曾在某處釐卡充當巡丁近己斥革此案實係受李之愚求恩寛宥明府判將王黄各責一百板枷號一月期滿責釋顧暫行管押限三日内交李到案訊辦 
[英界公廨紀事]  
　　中尚仁里妓女謝文娥負債纍纍無可彌補致被鴇婦楊氏凌虐難堪前晚乘間奔投新巡捕房聲訴惠副捕頭詰悉情由卽派包探陳根寳押送至公廨值日差據情禀知讞員翁笠漁直刺直刺諭令暫交官媒看管候訊○前晚羅鶴林訪知其妻孫氏被顧士雲誘姦因之排闥入門在姦所拘獲將顧髮辮剪去交五百五十六號巡街捕解送捕房捕頭令轉送王公廨值　差禀明直刺直刺諭令將男婦分别看管候訊○吳韋氏以王梅和藉端滋擾令一百十號華捕拘送至公廨值日差禀明直刺直刺諭令將王交保候訊经六百十三號巡街捕解迷路女孩王順喜至公解請爲安揷舉日差禀明讞員公直刺直刺飭交官媒暫爲劉養候家屬認領○某號巡街捕送迷路女孩名留香者至公廨值日差詢知此女在某姓家供青衣之役屢被凌虐乘間逃出不願再　即入内禀知直刺直刺著函送樓流女所留養 
[法界捕房紀事]  
　　前晚永興里某東洋莊失去絲布一百餘疋莊中人疑係車夫阿二所竊向之根追阿二情虚倩其友某甲擔保旋卽潛行逃逸昨日莊士將保人送入捕房捕頭令押候解送公堂禀請讞員朱森庭明府訊究○倫兒某乙竊取小東門外順風臺茶肆下餅難上竹筒一枚内儲錢一千餘文經包探夥役拘獲送入捕房捕頭令押候傳同失主解送公堂禀請讞員朱明府究懲 
[美界捕房紀事]  
　　前晚某姓童子至北四川路某甲家乘間竊取衣服被甲所見扭入捕房捕頭姑念年幼無知令押乞丐牢一日從寛釋出○昨晨跑灘賊張阿四潛至外虹口某碼頭上貨棧中竊取所堆舊鐵某號巡街捕見之拘入捕房捕頭令押候解送公堂禀請讞員翁笠漁直刺懲辦○昨午寗波木匠周阿連至菜市府近向同業人胡某索欠口角之餘互相扭毆旋復扭至捕　聲訴捕頭告以事關錢債非捕房所應理著投英界公堂具控 
[惠我越民]  
　　啓者敝公所勸節中秋筵資移助之舉蒙寳順蔣送来洋二十元拾大莊送来洋八元具仰兩蔣執事諸善長深明大義首先提倡給曰殷以拯飢黎功莫大焉敝電局追隨捐洋二十元池上草堂捐洋十元想滬上紳商不乏好善君子定多當仁不讓之人　拭目俟之謹綴言用誌謝悃[  上海電報滬局乞振公所司啓]  
 
 

Page 10

 
 
[蘇省官報]  
　　八月初五日辦理兩江營務處候補道陶森甲由寗来常州储德禀到委署蘇海防同知　晉禀辭赴任同知左念　　　回滬又　　　　滬　　　　　縣朱校禀辭回滬主籧雷星樵禀知委押解司事巡丁赴蘇滬各局卡枷示差巡檢陳嘉樹禀知赴寗見制憲又陳具瑞禀知一委分訟差遣○初六日調授廣東撫憲儘辭行江蘇候補道龔晉義福建人由京来到省常州府德禀辭知府戴文佐由吳淞沙釣船捐局專丁来省禀謝奉飭查獲大宗偷滬蒙記功一次同知范鵬禀辭赴上海絲茶北卡差又倪啓佑由滬專丁来省禀謝半年期滿比較有盈奉飭留辦調署崇明縣沈禀辭赴常熟委署陽湖縣劉禀辭赴鎭江清經手事件知陳宗雍由上海樹木捐局專丁来省禀謝奉委調辦五庫釐局差又張恭彝禀謝奉委上　樹大捐局差又錢國選禀謝奉委南路總巡差縣丞黄頌廉禀辭回鎭江又傳錫璋由洞庭山絲捐局来五品頂戴候補府經歴金彝由藉起　回省禀到指分江蘇試　巡檢兪瓐樞浙江人由撫憲騐看来省禀到○初七日委辦上海英美租界會審知府用補用直隸州知州翁延年由滬来鎭洋縣吳專丁来省禀謝請無元和縣缺並兼理太倉州事知縣劉怡禀知奉委赴滬迎接新撫憲卽辭又全善禀謝赴宜荆釐局差又陳廷瑞由寗来禀知奉撫憲飭知派蕪差委縣丞張祖業禀知丁父憂巡檢徐鍾毓禀謝奉委下游厘局司員差卽辭管帶蘇防左營儘　　遊擊黄春懷禀知　送德中丞赴滬帮帶撫標水師中營儘先都司夏大明禀辭赴滬接新撫憲鎭江府許禀到卽辭 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒五年八月初六日京報全錄]  
　　宮門抄○諭旨大道錄前○欽差大臣剛奏爲查明招商局督辦被叅各欵據實覆陳摺○又奏爲釐定鹺塲煎丁工價片○湘撫兪奏爲恭報湘省糧價並雨水晴形摺○八月初六日内務府國子監侍衞處值日無引見○熙公請假十日○李秉衡預備召見○侍衞處奏派　進内大臣派出載瀛○掌儀司奏初九日祭奉先殿載瀛行禮○内務府奏派初十日奉先殿恭代行禮派出端上○召見軍機李秉衡○○奴才剛毅跪奏爲遵旨查明督辦輪船招商局盛宣懷被叅各欵恭　覆陳　祈聖鑒事竊奴才承准車機大臣字寄光緒二十五年六月二十四日奉上諭有人奏敬陳管見以裕利源一摺據稱輪船招商局電報局督辦之員盤踞把持積弊多端請派大員澈底詳查等語招商電報兩局前經明降諭旨飭令盛宣懷督飭在案官商人等迅將經管谷項近年收支數目限三個月分晰開具清單酌定餘利歸公章程專案奏報並寄諭剛毅飭令督同盛宣懷一併澈查原以輪船招商局務係官督商辦其各分局各輪船如有弊賣應由該局隨時自行整頓也兹據剛毅奏由密起桂赴蘇查核招商電報兩局欵項著卽凛遵前旨督飭盛宣懷迅將酌提餘利歸公章程擬定成數奏明辦理當此時局孔艱諒該大臣必能不避嫌怨實事求是萬不致任意聽在事各員多友　飾置公家利權於不顧也原摺著鈔給閱看將此諭令雉之欽此遵旨寄信前来查招商電報兩局前經督同盛宣懷清查欵目並酌提常年報効銀兩業將詳細情形於七月初一日繕摺馳陳在案此次奉到寄諭後復經咨取輪船招商局章程旣全案卷宗督飭司員等遂一查核並准盛宣懷按照所叅各節逐條聲覆如某奏謂該督辦向與各總局各分局總辦帮辦等串通一氣互相分肥一旦遽令和盛托出不足以箝衆口而服衆心一節據覆稱招商局本爲商業公司非同心一氣不能收指臂之效上海設有總局比外皆係分局惟總局有總辦委員二人向由北洋大臣派委各分局皆董事經辦並無總與帮辦委員一切用人理財章法實與怡和太古洋行彷彿難以官　相繩華商力重甚薄有股者多恃股息爲生計應司刊布年結帳略梢有未明輙来詰問必深明其毫無牽混而後己故衆口非督辦總辦所能箝也原奏局中利源甚旺歸公無幾竟供貪員中飽該督辦將所得餘利私擬假帳稍給商民股息外又復擅增股數作爲自己銀股任意添寫股票一節據覆稱盛宣懷接辦以来歸還官欵一百十九萬餘兩洋欵三十萬磅商欵一百二十餘萬兩並添製新船新棧皆獲利歸以之欵各局各船各棧出入欵項由官局管局管棧之人各簽字樣據送銀錢股總董繕兩　單呈總辦簽字方能照發督辦無干預銀錢帳目之權何從私擬假帳原股二百萬兩因歴年擴充輪船馬頭棧房乃將各股餘利用去公議以衆商應派之利撥作衆商股分增股二百萬兩必有一原股始有一新股無由添寫股票底册具存皆可覆按原奏該員富將敵國若蘇州之留園上海之華盛紗廠湖北之公濟益官銀號此三大宗約數百萬金自招商局中侵蝕而来一節據覆稱盛宣懷祖父皆以科第入仕伊父盛康由湖北鹽法道告歸光緒二年以五千餘金購留園盛宣懷　光緒十一年始接管招商局迨十九年間上海織布局焚毁奉北洋大臣奏派赴滬招徠新股十八萬兩就舊址設華盛紗廠事有奏案可稽湖北公濟益官銀號係同鄉人何姓所開亦收歇多年原奏初派局差須託人　說送銀若干大局總辦約一萬八千之謂帮辦及各輪船正副買辦等按察降推一節據覆稱滬局總辦非督辦所派其餘董事多由局中舊人轉調或兄終弟及或弟去兄代或論資勞或由衆保盛宣懷接辦後初未用一新人至各船買辦回照搭客水脚清帳比較功過並據滬局商董保荐清單而定督辦更不過問原奏各局總辦如沈能虎黄祖絡龔照瑗黄建笎等原非承蔭之子亦非素封之家不數年均加捐道員離局蒞任一節據覆稱黄組絡江右富家龔照瑗皖北望族均非寒素亦未辦過招商局沈能虎於同治年間己荐保直隸候補道光緒十五年始委辦商局黄建笎向充津局董事以歴辦北洋要差薦保道員均非由捐納得官原奏輪船買辦稽司一切来往載貨水脚客商船價率皆以多報少至用度燈煤等費則以少報多並有　攬水脚分毫不報且奸商討讓成數無從查考一節據覆稱輪船水脚招商局怡和太古三公司訂立合同每年一結公攤均非平時互相稽察洋人耳目最多此以章虚報之弊斷不能爲且載貨水脚皆由滬局總董與洋人議定價目不由買辦經管至船棧用度有定額用煤有煤表亦無從多報惟舟中搭客以多報少之弊勢所難免故三公司合謀稽核之法亦於此加嚴也原奏凡路過有聲勢大員無不百般迎合一切程儀十倍於衆更交結言官鎖鶯權要是以多年無有舉劾者一節據覆稱招商局係合股經商之事迎合官員交結權要本皆無用之事祗以向有官督之名局外不知以衆商同主之生意疑爲督辦一人之私權節次糾彈查辦昭昭耳目實爲未能交結之據等情聲覆前来奴才查盛宣懷接辦商局創辦電局之始曾係借用官欵業經陸續還清現在兩局均屬商欵商辦盛宣懷祇有督辦之名與官塲之通屬有别實非一人所能專擅所稱各節尚係實在情形自應無庸置議至餘利歸公章程前經陳明船局六萬電局四萬由該兩局常年報効於本月二十日奉到硃批著照所請該部知道欽此應仍按奏定章程辦理所有查明盛宣懷被叅各欵緣由謹據實覆陳伏乞皇太后皇上聖鑒謹奏奉硃批知道了欽此○○剛毅片○再兩淮鹽務有垣商有租局有公收之商有𪣿主有灶户有煎丁近来淮鹺疲敝非復從前盛時可比其中窮困情形以煎丁爲最甚煎丁者大都鴉衣鵠面之流受雇煎煉日得幾何商人卽不尅扣恐灶户尚不免有折給工貲情事况桶價旣經减發必益思取償於煎丁遞相折扣以致所得甚微不謀一飽灶户被扣不難　舉貢生監之勢力出頭呈控煎丁訐訟無路呼籲無門言念及此尤堪憫惻無論商人家道殷實卽𪣿灶亦有恒產可依獨此藉力煤生之窮民而忍令其長抱向隅乎現經奴才檄行運司轉飭各該塲官各就當地體察情形酌定煎丁工價出示曉諭不准𪣿灶絲毫折扣並嚴禁商人尅扣桶價致有遞相减折情弊仍應詳報鹽政衙門立案庶稍甦窮丁之困謹附片具陳伏乞聖鑒謹奏奉硃批覽欽此○○頭品頂戴湖南巡撫臣兪廉三跪奏爲恭報五月分糧價及地方雨水情形仰祈聖鑒事竊照湖南省本年四月分市糧價值並雨水情形業經臣恭摺奏報在案兹據布政使錫良查明五月分通省各項糧價開單彚報前来臣逐加查核長沙等十八府州廳屬米糧價值或較上月稍增或與上月相同豆麥之價俱無增减省城及各屬地方晴雨調匀早稻將近黄熟中晚二稻漸次含苞結實雜糧蔬菜均皆暢茂民情亦稱安謐惟衡山来陽　縣邵陽新化沅陵等縣各於四月二十一二三四等日大雨如注山水陡發沿溪濱河田地房屋多　冲毁又湘隂巴陵華容灃州安鄉等州縣亦因五月十三四五等日江湖二水同時並漲宣洩不及致將低窪堤垸湖田冲潰漫淹推衡山耒陽邵陽沅陵四縣人口閒有損傷其餘州縣俱未傷斃人口臣據各該州縣先後禀報當卽批飭查明被災户口妥籌撫恤並將水冲沙壓田地赶緊挑復及將隄埦潰口堵塞設法疏消乘時補種以冀有秋除俟秋後查勘是否不致成災及成災輕重分别照例辦理外理合恭摺具奏並繕糧價清單敬呈御覽伏乞皇太后皇上聖鑒謹奏奉硃批知道了卽著督飭各該州縣查明被災輕重妥壽撫恤並設法疏消積水補種晚禾以冀有秋欽此 
 
 

Page 14

 
 
[光緒二十五年八月初七日京報全錄]  
　　宮門抄○諭旨三道錄前○皖撫鄧奏敬舉文職賢能各員摺○又奏叅劾知縣片○湘撫兪奏懇恩人覲摺○又奏爲甄别道員摺○又奏委員署理府縣各官片○又奏甄别知縣片○監督明奏爲接收關庫錢糧清楚摺○八月初七日理藩院鑾儀衞光祿寺廂黄旂值日無引見○睿王等各謝署缺恩○載瀛謝補進内大臣恩崇光因伊子署缺謝恩○溥蔚假滿請安○景恩謝放蘇州織造恩○愛隆續假二十日○李秉衡　仁寳預備召見○召見軍機溥蔚王仁寳李秉衡○○頭品頂戴安徽巡撫臣鄧華熙跪奏爲敬舉安徽文職賢能各員恭摺仰祈聖鑒事竊以爲政必得人而理安民以察吏爲先皖省近年庫儲支絀撥欵日繁民力艱難偏災屢告於此而求理財之術守　　　才長言撫綏之方愛人端資勤政臣履任以来考核屬員隨時審愼凡操守有虧民社難勝者均經分别參劾顧劣跡昭著可隨時子以嚴懲而眞才罕逢非屢試難言灼見伏讀本年二月十一日懿旨人才爲方今所最　務當勤接屬吏認眞考核其賢者擇尤洊拔用資觀感等因欽此臣渥蒙恩遇疆寄忝膺固當審官求寳期艱難之共濟亦不敢虚聲徒採昧澄叙之初心兹查有試用道童祥熊樸實勤明通達治體遇事整頓剛直不阿曾署臬同措置詳審委署鳳頴道辦理賑務周歴查勘任怨任勞撥欵用人諸臻妥恊以民事爲己事災區遂實惠同霑鳳陽府知府馮煦器識沉毅力果心精民隱勤求不辭勞瘁於防匪賑飢兩事策畫周　地方裨益尤多調署廬州府事太平府知府陳文騄諳練老成處事詳愼歴膺繁鉅措置裕如於沿江捕匪事宜尤　隨時留心著有成效試用同知龍鳳鑣年壯才長操守嚴謹認眞辦事無所瞻徇委充各差均能詳細考求事歸實際候補直隸州知州屈承福精明强幹吏事勤能治劇理繁寛猛並濟遂能政平訟理所至有聲阜陽縣知縣黄家傑長於更治瞻識兼優民隱勤求實心實力止年帶勇防剿力扼　衝保全地方士民愛戴太湖縣知縣柯劭　才具明敏振奮有爲事必窮親不事粉飾厘剔錢糧積弊成效昭然以上各員以廉能著者長於理財以幹練稱者優於治事臣悉心考察名實相符均屬時艱有濟之才堪備朝廷器使之選用敢臚列上陳可否仰懇天恩俯准將童祥熊馮煦陳交騄龍鳳鑣屈承福黄家傑柯劭憼等員分咨送部帶領引見以備聖明採擇錄用之處出自鴻慈謹恭摺具陳伏乞皇太后皇上聖鑒訓示謹奏奉硃批另有旨欽此○○鄧華熙片再州縣爲親民之官有地方之責必須志趣正大才具明通始足以資治理而免貽誤兹查有建平縣知縣彭伊才質性迂疏不諳吏治教習試用知縣王子銘識見平庸罔知大體均屬難膺民社未便稍事姑容彭伊才係舉人出身文理尚優王子銘年力正强相應請旨將建平縣知縣彭伊才以教職歸部銓選教習試用知縣王子銘以府經歴縣丞降補以肅官方所遺建平縣知縣員缺安省現有應補人員請扣留外補理合附片具陳伏乞聖鑒訓示謹奏奉硃批另有旨欽此○○頭品頂戴湖南巡撫臣兪廉三跪奏爲微臣仰懇天恩賞准入覲所有湖南巡撫篆務可否卽交布政使錫良護理請旨遵行恭摺仰祈聖鑒事竊臣前將戀闕情殷請旨派員接署俾臣得早起程緣由恭摺具奏旋於光緒二十五年二月十六日據差弁齎回原摺奉硃批著暫緩来京陛見欽此仰見聖明重眷南服愼重封圻之至意臣當卽欽遵將地方一切應辦事宜督率僚屬盡心經理兹幸年榖可望順成境宇尚稱安謐凡訓兵練圑備荒諸大端亦粗有頭緒布政使錫良自四月間到任以来勤愼罔懈望實咸孚遇事講求於湘省情形漸臻熟習可否仰祈天恩飭將湖南巡撫篆務暫交藩司錫良護理臣於交替後卽行起程北上泥首闕庭俾得聆懿旨而承聖謨達民隱而紓慈悃遵循有自感幸實深理合恭摺具奏伏乞皇太后皇上聖鑒訓示謹奏奉硃批兪廉三著来京陛見湖南巡撫著錫良護理欽此○○頭品頂戴湖南巡撫臣兪廉三跪奏爲道員試用期滿恭摺仰祈聖鑒事竊照定例捐納道員如循例籖擊分發者試用一年期滿督撫察看甄别專摺奏聞照例題補等因歴經遵辦在案今查湖南試用道趙從炳現年四十二歳江西建昌府南豐縣附貢生由選授湖南漵浦縣知縣於光緒二十年十一月在任丁父憂開缺回籍守制因前在溆浦縣任内剿辦武岡州等處會匪案内出力經前撫臣吳大澂奏保俟得缺後以直隸州知州補用經部核准於二十一年十一月十七日具奏奉旨依議欽此二十三年服滿起復到省遵新海防例報捐免補本班以直隸州知州仍留原省補用請咨赴部復遵新海防例報捐道員指分湖南試用二十四年二月二十八日經欽派大臣騐看閏三月十七日引見奉旨著照例發往欽此領照起程於四月十九日到省今自到省之日起扣至光緒二十五年四月十九日試用一年期滿例應甄别據布政使錫良署按察使湍多布會詳前来臣詳加察看該員才具練達吏事明通堪以道員留省照例補用相應專摺奏聞請將試用道趙從炳留省照例補用理合會同湖廣總督臣張之洞恭摺具奏伏乞皇太后皇上聖鑒謹奏奉硃批吏部知道欽此○○兪廉三片再新授永州府知府德泰業己到省繳憑應卽飭赴新任以專責成又沅州府知府周撤任察看所遺員缺查有候補知储朱益濬堪以委令署理又桂東縣知縣黄炳文因病請假回省就醫遺缺查有邠陽縣知縣林鑑中堪以調署據藩司錫良臬司湍多布會詳前来除飭各將地方應辦事宜認眞經理並將德泰繳到文憑送部查銷外理合會同湖廣總督臣張之洞附片具奏伏乞聖鑒謹奏奉硃批吏部知道欽此○○兪廉三片再查定例道府州縣保歸候補班人員予限一年察看甄别等因歴經遵辦在案兹查有候補知縣韓徵儁年五十五歳係直隸高陽縣人於光緒二十四年三月初五日到省連閏扣至二十五年二月初五日一年期滿例應甄别據湖南布政使錫良署按察使湍多布會詳前来臣詳加察看該員韓徵儁樸誠耐勞奉公維謹堪以留省照例補用除咨吏部查照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○二品頂戴江西九江關監督奴才明徵跪奏爲接收關庫錢糧清楚循例恭摺具奏仰祈聖鑒事竊奴才於光緒二十五年四月初一日接篆當卽繕摺叩謝天恩兹准調補浙江寍紹台道誠勳將徵收各欵錢糧分别移交前来奴才伏查誠勳自光緒二十四年九月十二接徵之日起至二十五年四月初一卸事前一日止計六個月零十九日共徵收正耗銀八萬三千三百十一兩八錢八分三釐五毫除解支外實存庫銀五萬七千四百七十五兩八錢六分八釐又收平餘飯食積平三欵共銀五千七百四十八兩五錢二分除例支外實存庫銀六百二十六兩八錢八分七釐八毫又本届支發折欠扣存六分减平銀一百八十四兩三錢三分四厘又另存光緒二十四年分一年期滿徵收各欵除己解支外實存庫銀三萬一千二百十九兩六錢五分六釐又存二十二年分應繳積平費水脚共銀一百四十三兩六錢八分八厘又存二十二二十三二十四三年共扣存解部節省水脚銀二千五百五十四兩五錢二分以上移交正雜各欵統共實存庫銀九萬二千二百四兩九錢五分三厘八毫奴才按照簿册逐一稽核支儲均屬相符業經接管清楚除照例結報外理合恭摺具奏伏乞皇太后皇上聖鑒訓示謹奏奉硃批户部知道欽此 
 
