# 1913 - 46 - 4914364

 

Page 1

 
 
   
 
 

Page 2

 
 
 [社說 
[西藏用兵記（十）（一）（無名）]  
　　（二）（十）（一）殷承瓛電請中央明定川滇權限九月二十三日雲南蔡都督致大總統電文曰據西征司令殷承瓛寒電承瓛奉命西征在我大總統軍都督本以恢復領土爲懹原無此疆彼界之見無如藏地遼闊接壤川滇區域不分則權限不明不惟剿撫無所適從即川滇亦生齟齬前清劃分界碑以寗靜山東屬川山西屬藏而鹽井一隅僻在山西南爲滇邊門户亦我軍人入藏必由之要道乃川督屢阻滇軍而巴塘久困之軍民乂情急求救迨我軍克復鹽井迭解巴圍而顧占文又來函阻進起滅自由情同兒戲滇人樸勇何能堪此倘滇軍以鹽井爲根據分三路出師甲趨江卡出昌都乙趨長春壩丙趨波密甲乙兩路會於洛隆宗經川至榆與丙師會於江逹距拉薩僅八日則其圍自解耳刻由印度轉來拉薩告急文電云自舊曆二月被圍至今易子而食析骨而炊危慘之狀不忍卒聞而川督尙在鑪城遙遙八千餘里必待其解拉薩之圍則我漢族萬餘人將索之於枯魚之肆矣承瓛暮夜焦思惟有懇大總統提出議案速交參議院議决明定川滇權限劃分剿撫區域以寗靜山東責成川軍以山西責成滇軍權限旣明則剿撫自易並懇飭下各省分担軍費先由中央撥鉅款來滇以後源源接濟俾得急救拉薩恢復領土謹駐師鹽井引領待命朝奉允電夕當前趨西土存亡僅此一息情詞迫切無任悚惶萬希示復政府接電後以自前清設立邊務大臣以後西之察木多等處南之鹽井等處均以盡劃歸川邊區域先後派員設治原電寗靜以東屬川以西屬藏等語殊與近年事實不符所稱援藏一節現餉欵難籌英人干涉民國初建豈容輕啓外衅己交國務院速議辦法保我領土主權至川邊撫勦尹督旣自任専辦籌兵籌餉皆由該督經營滇自不必與爭殷司令忠勇奮發殊堪嘉許尤宜共體時艱以維大局刻下昌都等處己皆駐有川兵且有直進江逹之說該司令切勿輕進致兩軍偪處轉生枝節云云 
[命令]  
　　二月十二日臨時大總統命令吳景濂湯化龍給予一等嘉禾章此令 
梁士詒胡惟德授以勳二位此令姜桂題叚芝貴授以勳二位此令譚學衡熙彦授以勳三位此令王占元曹錕陳光遠李純倪嗣冲授以勳三位此令蔡廷幹劉承恩靳雲鵬趙倜盧永祥周符麟授以勳四位此令徐樹錚吳光新蔣廷梓王金鏡李厚基何丰林馬繼増施從濱張錫元授以勳五位此令程克授以勳五位此令那彥圖給予一等嘉禾章此令張勳給予一等嘉禾章此命楊度黄忠樞給予二等嘉禾章此令逹壽給予二等嘉禾章此令田文烈張士鈺袁乃寛王廷楨給予二等嘉禾章此令楊善德給予二等嘉禾章此令葉恭綽加給予二等嘉禾章此令陸軍中將王加上將銜此令唐在禮哈漢章章遹駿授爲陸軍中將此令何宗蓮馬龍標吳鼎元潘矩楹孟恩遠傅良佐錦陸馬金叙朱泮藻李奎元饒貴卿陳文運張樹元蕭廣傅聶汝清王汝賢給予二等文虎章陶雲鶴洪自成高文貴劉金標唐天喜劉洪順柴得貴蕭安國給予三等文虎章此令 
閔爾昌沈祖憲陳燕昌吳廷爕施愚舒鴻貽朱芾煌李煜瀛洪述祖給予三等嘉禾章此令 
曾宗鑒曾毓雋給予三等嘉禾章歐賡祥給予三等嘉禾章趙椿年給予四等嘉禾章孫多森給予五等嘉禾章兪文鼎給予六等嘉禾章汪彬馮懿同給予七等嘉禾章此令 
關忠和田獻章給予三等嘉禾章索崇仁吳金聲給予四等嘉禾章此令 
李士偉梅光羲給予四等嘉禾章此令任命陳培錕爲福建東路觀察使陳之麟爲福建南路觀察使裴汝欽爲福建西路觀察使蔡鳳機爲福建北路觀察使此令 
陳望曾未到任以前福建財政司長仍由陳之麟署理此令奉天都督兼署民政長張錫鑾呈請任命姜思治爲奉天省城警察廳長應照准此令 
蒙藏事務局呈稱雍和宮扎薩克喇嘛唐克忒堪布江贊桑布夙明大義首贊共和請優加奬叙等語江贊桑布應加封默爾根諾門罕名號以昭激勵此令 
據該總理等呈稱福建民政長張元奇電呈稱敎育司長張琴呈請辭職張琴准免本官此令 
任命宋淵源爲福建敎育司長此令國務總理内務總長趙秉鈞呈稱據福建民政長張元奇呈請任命黄樹榮爲福建省城警察廳長應照准此令 
國務總理内務總長趙秉鈞呈稱據擬將工商部僉事鄭寶善王季點邢端華封祝丁明江均叙五等秘書袁思亮梅蔚南進叙四等等語應即照准此令 
専電 
[北京電]  
　　延吉新軍一團於十日潰變鎗斃王團長營官不知下落電綫割斷 
[北京電]  
　　喀匪己抵疆省古城子附近楊都督再電中央請即接濟軍火 
[北京電]  
　　外蒙活佛近函呈清隆裕后詳述蒙人獨立不認中華民國惟庫欵空虚懇濟巨欵 
[北京電]  
　　英俄二國聲言若中政府此後仍陸續調兵赴蒙藏英俄二國亦必同時運兵前往 
[北京電]  
　　汴魯二省都督呈請大總統設立治河専員 
[北京電]  
　　庚子賠欵准今夏六月中匯解 
[北京電]  
　　駐英劉便有調任海牙和平會専便消息以温宗堯任駐英大便 
[北京電]  
　　駐比代表李國杰病假不日回京 
[天津電]  
　　直督馮國璋入京 
[成都電]  
　　巴塘乂被藏番圍攻甚急 
[杭州電]  
　　贛皖異心浙軍反對贛事要求朱督通電各省維持中央威信協謀對付 
[杭州電]  
　　省中一部分軍官抗總參議謀暗殺己戒嚴 
[杭州電]  
　　陳英士請釋商團軍火　　已送滬 
[南京電]  
　　𡩋屬釐務業經金鼎賈士毅在京與總籌備處議决一律改照貨物稅辦理俟金賈返寜即當實行 
[南京電]  
　　陸軍部來電第四第五兩混成旅仍合併一師聞程都督巳擬定章梓爲師長其軍務司後任爲夏尊武 
[南京電]  
　　工商部致電應省長請飭各縣搜集工商物品迅速解京陳列京師商品陳列所 
[南京電]  
　　應省長昨奉中央命令將兩江師範附屬學校學生一律發給修業證書就江寜中英兩校分别插入肄業所有該校敎員均酌給川資曁半月薪水一律遣散 
[南京電]  
　　揚由常關己决定歸併鎭江關不日發表 
特約路透電 
[北京電]  
　　福建都督覆電北京萬國改良會大旨如下尊電己悉農民乘大局擾攘之際於興化府屬廣種罌粟確有其事己派孫統領率得力軍隊前往鎭剿庇護農民之匪徒並派砲船一艘巡邏附近一帶日者已見戰二次皆官軍獲勝計𢬌除罌粟一千餘畝此爲鄙人責任以内之事自當實力辦理云云 
[北京電]  
　　據閩省美國敎士來電聲稱官軍確曾與匪開戰拔除罌粟若干畝惟謂各村之民從匪者甚多一時恐難竟功云 
[北京電]  
　　德公使日昨赴冿之前曾通告六國銀行團謂俄國現倡議組織委員會代表六國管理六國借欵事宜故此事目下仍錯綜如前 
[南京電]  
　　都督及民政長昨夜大宴領事團昨日 
此間舉行南北統一紀念人民倍著熱誠 
[成都電]  
　　此間因某街上滋肇事端牵涉某領事館所傭僕役胡都督特頒通告此後不准干涉領事署與各敎堂 
[成都電]  
　　聞寜遠府附近之猓猓部落現仍栽種罌粟 
[成都電]  
　　成都邇來商業蒸蒸日上各商店新年休業後己復開市 
[長崎電]  
　　孫逸仙君今日（十三）抵此佛受歡迎現己乘特别快車前赴東京 
[香港電]  
　　此間立法院决議不准土耳其所產鴉片入口 
譯電 
[倫敦電]  
　　外務部大臣葛雷君今日（十一日）在下議院答里斯君質問中國禁煙問題謂英政府己承認將直隷廣西二省列入禁止印土入口之省分單内至山東安徽二省則尙須儘速與華員會同調查其結果若能稱意則自當一併列入單内政府己命駐華公使朱邇典君轉逹中政府矣 
[𫆸彼得堡電]  
　　逹賴喇嘛代表杜其夫聲稱現擬首途前往倫敦又謂彼之使命乃以西藏獨立報告俄英兩國及探問兩國政府對於此事之意見云 
[柏林電]  
　　山東德國礦務公司與山東德國鐡路公司合併一舉己由股東開會贊成其資本將增至馬克六十兆枚 
[北京電]  
　　六國銀行團各員經日使集院疏通後其意見似有融洽之意目下之障礙則在某某數國要求先行任定願問然後始肯交付墊欵俾得嚴行監督用途中政府今尙未允討論新起之難題 
 
 
 

Page 3

 
 
[北京電]  
　　南北統一紀念此問擬慶祝三日期内各報紙亦多停刋各公署昨夜燈燭輝煌各寺廟及天壇先農壇均開放以供民人遊玩三日至夜十時爲止 
[東京電]  
　　山本伯爵己受内閣總理之任並允组織新内閣 
[墨京電]  
　　狄愛士昨由叛兵擁爲總統現被園於某兵工廠瑪特洛總統己由陸軍一千名携砲八尊保護回宮據稱自信力能制勝叛軍云官軍與叛軍初則巷戰斷乃於户口稠密之城中開炮轟擊狀殊可怖兩軍相逼甚近而砲之射程極遠故砲彈多落於二英里外之民居昨晨（十日）十點鐘時開戰後砲彈炸聲不絕美總領事署岌岌可危故美領事與署内辦事人員均避入某大使署官軍因叛軍己佔據靑年會鋼造七層樓之巨屋故己停止進攻狄愛士將軍己沿途設備其地位更形鞏固目下戰事仍在進行官軍現正轟擊佔據兵工廠之叛軍四千名 
[墨西哥電]  
　　官軍與叛軍巷戰數小時未分勝負死者共約千人官軍馬隊一隊衝擊叛軍炮隊一隊爲炮火所掃幾全隊覆没 
[美京電]  
　　美政府現加派軍艦三艘開往墨西哥並預備派兵前往保護美人及各國僑民 
[巴黎電]  
　　法政府己以緊急公文致布政府請准亞得里亞那堡城之法國僑民出境 
[土京電]  
　　土耳其前任首相哈基君赴英之前曾晋謁駐土英國大使過奥京時將往謁見奥國外務大臣 
[倫敦電]  
　　英國外相葛雷君與土員台菲克會商媾和問題數日之久並無切實之解决兩軍勝負未决以前外交之上恐不致發生舉動 
[塞京電]  
　　據某官報載稱布爾茄利亞與羅馬尼亞之爭端業己和平解决 
[柏林電]  
　　據布人宣稱一俟攻陷亞得里亞那堡城後卽擬與土國媾和土政府則殊不欲與巴爾幹各邦卽行開議談判首相希夫開特己命哈基君赴英京與列强大使會談一切然後列强之代表將在巴黎開特别大會解决財政問題 
[倫敦電]  
　　英國南冰洋探險隊幹事部决意開募國民捐撫卹己故斯考特君及其隊友之眷屬每日電聞己開捐爲諸勇士建立永遠之紀念卡提夫之各船主决意爲斯考特君造一石像鈕西蘭昨始刋布斯考特君遇禍消息全境爲之惋惜覔獲斯考特君諸人屍首之救急隊隊長亞地金生君因悲戚不能自支己回里休養據鈕約電稱美國探險家亞門特生君嘗謂斯考特君不知何故定意自行拖曳雪車糧食蓋其所携之犬均由特拿洛伏船於上年四月間運回故也亞門特生君之隊友當時皆恐人力不能如犬力之耐久今果信然南生醫學博士語客云彼意該隊之慘遭非命大約因筋力疲乏後爲惡血病及虚病所襲之故 
[鈕約電]  
　　亞門特生君現在芝加戈討論探覔南極之計畫據稱彼望於五月底邊由舊金山前往柏林海峽築冰牆以繚拂拉姆而爲五年居留之計二年之内可與阿拉斯卡省接通無缐電報其赴南極所用之雪車均裝有無線電並望得飛船家一員自告奮勇偕之同行云 
[倫敦電]  
　　取締飛船議案己由下議院三讀通過 
要聞一 
[新疆方面之警信（續）（北京特約訪員一葉子）新疆之防衛]  
　　目下新疆省之軍備雖不能詳然有新式軍混成旅團外尙有十數營舊軍之兵力惟去年因科布多之狀况迫切移其兵力之大部分於該方面故實際在新疆省内者甚爲薄弱若論其兵數雖非不能備内鬨至其軍隊之實質則逹腐敗之極點比之他省之軍隊亦多遜色其上級將校皆邁老之敗骨而無新式軍事之智識其下級將校皆市井之徒面乏遵守節制規律之念至兵卒則駁雜烏合殆無爲軍人之資格爲統領者亦互爭權勢而缺内部之統一 
此外更有以回族編成之軍隊約十營其實質上視新疆原有之軍更劣萬不堪邊戍之任此軍隊自去年九月以後蒼猝募集以其人種獰猛都督大信爲强旅然其性質實劣編成後未及三日隊内之爭鬥盛起上官之命令不行士卒之紀律不嚴稍有不滿意之事則集衆而爭鬥喧囂之聲常不絶外人斥謂與大羣無異然楊都督以其爲回族編成之軍隊較之中國軍隊實爲可用而大有倚重之勢因之驕傲之念愈增又在中國軍隊一方常憤楊都督有偏重回民編成之軍隊而輕視中國軍隊之意因之華回兩軍間感情極惡識者無不抱同治年間回敎徒虐殺事件將復演於今之懼也 
[新疆之官吏]  
　　與俄國接壤之地如噶什噶爾附近外交上之交涉極多而膺折衝之任者自不可不有外交的智識其實當其任者世界外交智識不必論并普通官吏之智識亦不具備因是一切交涉問題欲求免其失敗而終不可得現在噶什噶爾地方當通商事宜之任者爲劉闊通劉目不識丁而又不解俄語每有對俄事件發生則急赴俄國領事館低首辱身以仰求俄領事之處置其往復文書全賴俄國領事館之文案爲之代辦以故俄國欲有所行則無不行俄國之於劉闊通猶如自家之飼犬以其奉命之惟謹也噶什噶爾俄領事乃惟薦劉闊通於楊都督使兼任和關之知州矣官吏如此媚外以謀其地位之穏固外人則藉之以干涉内政回民蔑視官吏動有反抗之態度或亦咎由自取者歟至下級吏胥媚外之醜態則又不待言矣楊都督常對於回衆將其所謂回徒柔策而公言之曰 
新疆者回族之新疆也漢人之在此地者皆不過一時之旅客宜愼其行動不許主客倒置云云 
此雖一種敷衍之言然回民自昔不與漢族通婚姻卽飲食同者亦然然則此言殆益使回民不能與漢族融和輕侮中國官吏之念亦大增都督之懐柔策可謂拙笨已極亦愈授俄人以侵略野心之機會也 
[新疆寳業之狀態]  
　　新疆古來稱爲瘠薄之地常仰他省之協餉惟鑛山及其他利源多未開發其一部分比之内地事業開闢較易然以當局者不與以便利地方官誅求過甚故無投資開發者如噶什噶爾阿克蘇兩屬雖稱爲疆中第一之膏腴然以官吏不謀植產興業之道天與之寳庫空委之於荒廓無垠之地而官與民共陷於窮境又誰之過也 
[新疆財界之狀態]  
　　革命起後各省協餉之途絕財政之困難旣在不可避之數及布多亂後伊黎噶什噶爾亦屢起騷擾至不得巳而出兵困難之財致至此乃益復困難焉雖向中央政府請求撥欵然中央政府借欵亦未成立别無有注挹移挪之凖備僅僅有小額之撥欵而巳楊都督不得巳而發行紙幣紙幣以無兌換準備金遂成爲不換紙幣不換紙幣旣一再濫發而官票之信用乃益薄紙幣之價格逐日低落物價日增加以蒙古問題之結果抵制俄國紙幣故境内流通之紙幣不問其爲新疆省之官票與華俄銀行之鈔票而一切流通之途皆絕該地人民以中俄之交涉一旦破裂而竟開戰端亦不可測故所有之現銀悉埋藏於土中紙幣流通之途絕與現銀埋藏則市場之流通貨幣爲之一空而貿易上之澀滯殆不可以言喩矣財界之秩序旣如是紊亂當局者又無經濟思想理財之能力并不研究如何而可以救濟之策惟以紙幣之發行爲唯一之方法藉以救目前之急而巳楊都督乃移刷印局於督署内屢將紙幣隨印隨出以充軍需及政費矣以採此亂暴政策而枯竭之財政遂成爲紊亂之紙幣界以是商業凋落而貿易殆有中止之狀態是則新疆之當局者非以救濟財政乃從而攪亂之也 
[噶什噶爾和闐事件後之事變]  
　　去夏伊犂騷擾後俄國以保護本國商民之名義派駐多數之軍隊英國亦遣派之此等外兵屢與華兵衝突紛擾無巳時去年八月在噶什噶爾之華兵與英俄兵爭道引起衝突英俄兵至欲以砲擊威嚇華兵將成爲巨大之交涉卒由管轄該地之提督烏大聚及噶什噶爾道王秉　親赴英俄領事館謝罪始得無事 
邇來英俄對於中國官憲要求相當之注意以避兵士之衝突提督道台等但注意於本國兵無與外兵衝突之事從而内兵與外兵殆有主客易位之勢 
初報蒙古軍襲科布多進略阿爾泰之時北京政府卽命新疆之軍隊遣派援兵楊都督乃使中協副將張鴻疇率兵進討張則遲遲不進途中藉口於乏糧逗遛數月科布多旣失守中國商民被戮者至一千餘名之多警報頻來而仍不敢動至使科布多地方之人民抱華兵毫不足恃之念蓋新疆援軍之不易進發雖以將士畏怖蒙軍不欲前進藉口於種種困難以延遲其進發固爲其起因然俄國領事専事妨害阻遏乃其直接原因也以是之故致使蒙古軍自由襲擊科布多矣 
俄國領事所執妨害之行爲在就新疆軍隊赴科布多救援之通路禁止其軍需品之搬運或者阻止駝馬糧秣之供給以多方試行其妨害且就在鄕約中之回民及有通商票之人民告以蒙人與華人戰爭回民宜守中立藉以行其煽惑矣是等之行動在伊犂及新疆之援軍進軍於人口稀少境域廣漠之地乃大爲所苦然則援軍之不遽進發者亦非無故也 
援軍中有營官嚴保清嘗率一隊前進逹距科布多城十一站距古城二站之黄草湖旣接蒙古軍退出科布多城之報又不前進偶遇他部遊牧人率畜羣而至嚴保清之軍隊刧奪其畜羣且搜索其地之民家多有怨其姦淫掠奪者蒙古人聞之大爲憤恨宣言必待時而爲之復仇回民亦有表同情於蒙古人者聞回民由是而後對於中國軍隊凡調發所必需之物質供給决不應之云云蒙古新疆地方之行軍不能隨地求道蓋不經一定之站道則水草駝馬皆不能得其能得水草駝馬之道路則又有俄國之妨害與回民之惡感障礙欲援軍之北上終不可望也 
今方積雪皚皚胡馬尙不敢動一旦雪融草萌則蒙古軍必占據科布多而南下且目下我兵之在阿爾泰城由伊犂派往者不過數營又在部台者雖有數營猶未經敎練蒙軍若瞻馬首而南下得抵制防禦與否尙在不可知之數也徴以上各方面之事實豫想新疆來之狀况措置一有不善則或者出於回民之自主或者由於外部之鼓煽恐不免有脫中國覊絆之行動也我政府將以綢繆而補葺之乎 
　　附記 
現今新疆方面之外國軍隊如左 
噶什噶爾 
俄國步兵二千人 
野砲十尊 
砲兵二百人 
英國印度步兵一千人 
伊犂 
俄國步兵五百人 
騎兵二百人 
砲四尊 
塔爾巴哈台 
俄國步兵八十人 
迪化 
俄國步兵一百人 
承化寺 
中國步兵五百人 
馬隊五百三十人 
砲二尊 
庫伊爾齊斯河中國步兵一營 
馬隊二營 
砲兵一隊 
計一千二百人 
古城 
中國鎭台衙門兵一百人 
土人兵四百五十人 
日本之對滿政策 
[奉天之軍事佈置]  
　　奉督張錫鑾日前急電政府報告日人最近在奉關於軍事之舉動探其内容約分六條（一）沿南滿鐵路一帶刻己添兵百名（二）於鳳凰廳鐵嶺遼陽安東大東溝五處商埠各增軍隊五六百名（三）修補由奉至安東之日本軍用電線（四）測繪長山列島貔子窩等處形勢與圖（五）大連灣附近添駐軍隊一千名及軍艦一艘（六）時有日兵結黨持械不帶護照任意游歷 
[加蕂之外交政策]  
　　日本新任外務大臣加蕂高明男爵己舉行親任式其未舉行親任式之前桂首相親赴二番町邸訪之先述明西園寺内閣辭職後自巳組織内閣之顚末繼述現内閣之内外政策及新政黨組織之順序請該男爵入閣就外務大臣之任提出三個條件（一）現内閣以外交爲最重要政綱之一（二）外交持積極政策（三）對於該男爵之外交的設施十分信頼加蕂對於此三條之說明深爲滿意因承諾就任並開陳自己之懐抱及意見桂首相亦極贊同聞其意見之大槪以日本帝國今日之地位與東亞目下之形勢絕不能沿襲前内閣之政策絕對的維持現狀關於滿洲問題及其他問題必執適當積極的方針云 
[日美太平洋條約]  
　　日使汪代表電告日欲擴張太平洋權利擬與美結約已提出條件（一）日美確守出約（二）希望太平洋之日美商業自由貿易（三）兩國保護太平洋現狀及商業均等主義不得有侵略之舉（四）保護領土（五）用和平手叚維持中國獨立與列强對於中國均勢主義（六）如有意外兩國得協力扶助以保主權以上六條己由桂太郎照會美政府矣 
雜評一（無名） 
[中英阿片交涉]  
　　人必自侮也然後人侮之我自吸阿片自種阿片然後阿片乃愈輸入而愈多人必不自侮也然後人不敢侮我旣禁吸禁種而人亦不敢强賣矣觀閩省之拔除罌粟千餘畝及英人之認直桂爲禁省而知阿片之命運必不久矣 
[新疆回族危機]  
　　爲淵敺魚者爵也爲强鄰敺邊民者前清之官吏也蒙藏之遺禍均受此害而回部亦如此我之官吏敺之而人復用術以誘致之所謂通商票也獵鎗也入籍保護也其道尤不一其時非一日今乃欲以一時浮空之法以籠絡之豈易事哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蒙藏交通公司之鐵路策]  
　　蒙藏交通公司組織以來對於各邊地之交通事業調查頗爲詳細現擬籌集資本一千萬元建築蒙藏輕便鐵道分爲四期先從第一期著手曾將所擬各期辦法呈明大總統聞己由國務院分交交通財政兩部核辦茲將該公司所擬各期路線探誌於左 
[第一期]  
　　甲自張家口起向西北經爾戞蘇台至圖台里克爲第一期第一叚道路多沙石平兼有土岡而工程仍不甚難乙自爾戞蘇台向東北至多倫諾爾廳爲第一期第一段如由張家口直至多倫諾爾廳路徑雖稍短而土岡甚多並有一山阻梗則工費較大故由爾戞蘇台至多倫諾爾廳路徑雖稍長而工費較小路途平坦工程甚易丙自通州向東北出古北口經承德至赤峯爲第一期第一段此路曲折多山工程頗難 
[第二期]  
　　甲自圖台里克向西北至薩伊蘇爲第二期第二段路線平坦工費稍省乙自多倫諾爾廳向東北至内蒙古包爲第二期第二段此路因有蘇克斜魯山横阻其問現雖繞道建修而沙漠仍不免土主頗多丙自赤峯州向西北至洮南府爲第二期第二段此段雖多山脉而工程較第一叚尤易 
[第三期]  
　　甲自薩伊烏蘇向正北至庫倫爲第三期第三叚此段沙漠甚多道路平坦其間雖有一二小崗工費赤不浩大乙自内蒙古包向東北經外蒙古包至呼倫貝爾府爲第三期第三段北路甚長前半叚稍易後半叚較難因入黑龍江省界山崗甚多需費亦大丙自洮南府向西北沿洮河西繞蘇克斜魯山北境至内蒙古包爲第三期第三段工費較前兩叚稍輕或由洮南至長春工程較易 
[第四期]  
　　甲自薩伊烏蘇向西北至恩宗爲第四期第一段路途平坦其問雖有活沙而輕便鐵路定能敷設工程甚易乙自恩宗向西北至烏里雅蘇台爲第四期第二段山脉甚多工程甚易二丙自烏里雅蘇台向正南至肅州爲第四期第三段雖有山脉沙漠工程赤不甚難或由烏里雅蘇科布多至南州更便 
[南北統一紀念會]  
　　共和紀念會定於本月十二十三十四三日在先農壇舉行南北統一共和紀念大典茲探得該曾辦法如左（一）於十二十三十四三日發刋共和紀念新聞（一）請各界各團體多惠對聯詩歌詞頌紀念物美術品 
（一）請各界各圑體派代表一人來會贊襄一切（一）請各界各圑體多惠鴻文偉著小說閒評詩詞不拘體裁以作新聞材料（一）請各學校諸君來會運動唱歌跳舞以壯民國精神（一）凡各界同胞如有擅長音樂書畫及種種美術或挾一技専門者均請先期知照以便接洽而助興趣 
[熊希齡改革熱河之政見]  
新授熱河都統熊希齡君本擬早日赴任爲事所阻遷延至今昨有人往訪熊君者晤談良久知熊君己决於十二日率幕僚數員起程赴熱並據其所談云日前北京各報所載熱河官制改革一節不過鄙見一端至其詳細則非蒞任之後不能確定現在熱河都統之外尙有一觀察使駐在同地地方則唯有知縣統治上頗不便利故此次分設東路北路觀察使各一員駐朝陽及赤峰兩地統率知縣以便統治至熱河則不置觀察使若改置行省將都統移駐赤峯一事則頗屬困難問題縱欲實行非一年以後則萬不能作此想云 
[陜閩滇奉四省新區劃]  
　　自大總統頒布各省官廳組織令後其前清各省原設之道悉改置觀察使現悉各省中有己設者有就原區劃而更定者茲將陜閩滇奉等省新組織調查如下 
[陜省]  
　　先設陜南陜北二道初置巡察使後改爲觀察使現張都督擬添設三道一陜中道轄西安府乾鄜二州共十五縣二陜西道轄鳳翔府邠州共十一縣三陜東道轄同州府商州共十五縣聞陜西道接壤甘隴關輔去數百里地勢最爲扼要 
[閩省]  
　　設四道一東路道駐福州轄福州福寜二屬二南路道駐泉州轄興化泉州永春三屬三西路道駐漳州轄汀州漳州龍岩三屬四北路道駐建寜轄延平建寜邵武三屬 
[滇省]  
　　設四道一滇中道駐昆明轄雲南徴江曲靖東川昭通楚雄鎭雄武定二滇西道駐大理轄大理騰越永昌順寜麗江蒙化永北三滇南道駐普洱轄普洱元江鎭源鎭邊蒙東四臨開廣道駐蒙自轄景安開化廣南廣西 
[奉旨]  
　　奉天都督張錫鑾前曾荐任張翌廷錢鎔朱淑薪王樹翰王秉鉞五人爲奉天東西南北中五路觀察使己由大總統分别任命茲聞該使等巳將管轄地址劃清中路道駐奉天（改奉天府爲縣）管奉天鐵嶺柳河海龍撫順本溪開原東平西安西豐十一縣東路道駐安陳（卽以興鳳道改組）管安東鳳凰寛甸興京通化懷仁臨江輯安長白安圖撫松十一縣西路道駐錦縣（廢錦府改爲錦縣）管錦縣新民法庫彰武鎭安盤山廣寜錦西綏中寜遠義縣十一縣南路道駐營口（以營口道改組）管營口海陽遼中海城蓋平復州莊河岩金州九縣北路道駐遼源（改洮南府爲縣管遼源昌圖奉化懐德洮南開通靖安安廣體泉鎭東十一縣 
鄂省近事紀要 
[張盤又盜賣旗營公產]  
　　湖北荆州旗民善後處總理胡鄂公盗賣旗城正藍旗公所房屋與軍署操場一併售於沙市天主堂馬神甫經荆紳告發由軍民二府責令胡氏退價贖回並擬科以盜賣國土之罪詎馬神甫不允退贖云胡應有代表該土地之權不能取消契約此案巳呈由駐漢法領事一再向卾政府抗議將成國際交涉而胡氏恃有黨援至今仍逍遙法外乃近又有該處協理張盤盜賣旗營馬廠事發現查該馬廠久巳墾爲熟田向係佃民承租由江陵至枝江綿亘百餘里年收租課萬餘刻均被張賣於佃户紳民人等取價極廉荆旗紳民以該馬廠早已准禀作爲旗族學校經費今張藉口善後乏欵擅賣以肆侵呑爰據情禀訴軍民二府當經黎公派參議蔣蘭圃君前往查辦並令調查散旗民用欵之弊端 
[黎督不認巡閱使公費]  
　　前粤漢鐵路督辦譚人鳳調任長江巡閱使後意不顧就又經國務院允月給該使署公費五千元駐在上海譚氏意始稍轉擬卽來南任事但海軍總長劉冠雄以該署爲長江流域巡防兵艦緝捕炮船之監督機關其經費應由鄂湘贛皖蘇五省分攤合籌特分配江岸之廣狹規定擔任數目通電五省都督查照年分兩次解交計鄂省應年解一萬五千元聞黎副總統以長江水師自改爲水警後已各自爲政所以前設水巡總稽查幾成赘瘤茲裁撇未幾又有巡閱使之設政府祇知爲人擇事不恤虚耗公帑是以不肯承認電請取銷攤認經費之議大致謂此項官廳係屬海軍部直轄並非地方官廳所需公費自應歸中央擔任况鄂省行政費須先通過省會并須交審計廳審查此項糜費萬難得議會承諾云云 
[鄂省舊曆新年大恐慌三誌]  
　　鄂省舊曆新年戒嚴情形業據訪友報告一再迭詳本報茲悉鄂垣此次謠言四起風聲鶴唳防務之嚴與陽夏戰時相埒武漢各官廳迭經出示佈告禁止慶祝不准停貿閉市戒嚴軍令早已頒佈至三號晚尤爲緊急上自各機關下至街巷隘口步哨兵線加班安設特别口號不時更換茲由訪友就目擊最近發生種種情形報告如下 
[戒嚴原因]  
　　據軍界消息二號晚某軍隊破獲此次匪黨重要機關抄出禁物甚多捉獲首領一名或云係前充協統某甲或謂係匪黨中協統内容秘密當一號三號兩日夜半時山前一帶均有鎗聲發現或一二響或三四響不等及各區兵線會哨密緝則又無確實地點由是偵探報告有謂係外來某匪黨倡行五次革命者有謂係退伍兵希圖擾亂乘間刧掠者有謂係海湖會匪聚合餘燼以圖報復者甚有謂係北來宗社黨主張勾勸各路匪徒約於陰曆度嵗時舉發者種種流言莫衷一是而恐怖現相未知何時已也 
[舊曆除夕情形]  
　　初五日乃舊曆除夕也武漢三鎭一律戒嚴而鄂垣尤甚是夜情形有可得而述者（一）軍隊當起義前每於陰曆除夕市面異常發逹而匪類亦多混雜街衢希圖發財前清各官吏每於是夜格外防範本届省垣風潮較前尤烈以是防範甚嚴所有各軍隊槪不准假由都督命黎蔡二司長各派兵一營不分晝夜分駐各街巷如有行跡可疑及一切重大物件均逐一檢察以防奸宄而保治安（二）軍艦副總統以陸軍雖嚴密防範水面亦爲緊要特飭楚材軍艦游行江面梭巡武漢三鎭直至晚間均不稍停故是日江面甚屬安靜（三）城門各城門向例於夜九句鐘關閉本届守城司令官劉炳福禀奉副總統加嚴命令特通令各門於下午六句鐘一律閉城僅飭望山漢陽兩門於是時關閉半門各添派兵一排站立門口専司盤查因商家收帳出入絡繹不絕於十句鐘始閉此後有無執照均不開城（四）都督府副總統以外問傅說紛紜必有不法之徒從中煽惑先期通飭府屬各員役兵士一律自五號起至十號止（卽舊屬除夕正月初一初四日止）不准會客及引客入府並命令門警凡入府者須一律盤查徽章若無本府黄徽章者槪不准入警廳前清惡日每逢新正一般人民莫不鞭炮震耳本届除警廳另鳴鑼嚴禁外由夏總監各署給鎗二十桿令各警士一律荷鎗站崗以寒匪黨並飭消防隊於是日夜間一律放步哨以保治安（六）商市是夜各店鋪貨物惟食物店售空如洗其他亦極暢銷各街衢乞丐殘廢數倍於常孤老院廣仁堂棲冬院棲流所等處貧民最多司門口於十一點鐘時有一孤兒挽人方車後求給銅元車行太急爲後車碾斃當經警察收殮至十二句鐘各店及居户多接年祇恐警士干涉所有鞭炮未敢肆意燃放迨至天黎明時各家以警士尙無干涉方鞭炮隆隆異常熱閙矣 
[舊曆元旦情形]  
　　初六日（卽舊曆元旦）晨武昌各商店因甲候乙店開市乙候丙店開市互相疑遲牽制仍均未開市惟當舖及郵政局造幣廠勸業廠模範大工廠等處照常收遞信件典質衣物發售貨物然無一人過問者再炶貼門神對聯擊年鑼者惟望山保安兩門城外十字八步等街有之其餘城内及城外各街均無行人其漢口一帶則由某報記者買舟渡江沿街調查計自德國租界華景街以逹後花樓直上至南城公所轉由大夾街下黄陂街經四官殿前花樓正街如河街蘆蓆街翦子街小夾街龍王廟矚目四顧皆雙扉重閉呼么喝六之聲僅蔡家巷上首鄭炳興銅貨店一家大開其門招客交易此外如黄陂街之義振興廣貨店天成紙號榮安昌雜貨店洪都公所上首順成永酒坊萬壽宮胡怡和廣貨店類皆半開其門似貿非貿者然 
[民國省議會與前清諮議局]  
　　本年二月一日國務院通電各省稱一月三十一日臨時大總統命令各省省議會業已通令各省行政長官分别定期召集惟查省議會本爲地方議事機關民國元年三月本大總統通令改組各省臨時省議會曾經聲明此項議會章程條件法律應候參議院議决公布施行在此項法律未經公布以前所有該省議會組織及選舉方法暫照普通選舉簡易辦理此項正式省議會議員旣係依照省議會議員選舉法選舉而來該議會召集以後如何組織當與臨時辦法不同實未便各省自爲風氣是以政府提出地方行政編制法施行法草案即已聲明别定省議會暫行條例並聲明前清諮議局章程自省議會暫行條例公布施行後廢止之等語咨請參議院提議在案議會暫行條例未曾公布施行以前前清諮議局章程係屬現行法律之一所有本省省議會一切組織及其職權除該章程與民國國體及新頒法令抵觸者外當然適用爲此通令各省行政長官於該省省議會召集後應令暫照此項現行章程分别辦理一俟省議會暫行條例議决公布後此項章程卽行廢止俾重輿論而杜紛歧云云應民政長得電後已通令遵照矣 
[魯省商業學校又閙風潮]  
　　魯省商業學校此次風潮係因去嵗風潮後經周都督開除爲首之學生三人此次開學後被開除之學生至寄宿舍内責各學生以去嵗閙事時原約如開除一人全體散學我輩旣被開除而同學照常上課實屬無恥逐於次日由元呈瑞等在校内發起開會每班舉代表二人又公推總代表顔承瀚與校長交涉該校長謂此事本都督及學司主政都督學司如允其回校本校長卽行照辦顔君謂雖係如此宜由本校請求後經雙方磋商由學生具請願書呈於校長轉呈都督去後該生等要求須三日内批回否則罷班該校長言如在本校内可以照辦公文若要都督府限日批回本校長實無此權該生等逐於星期一罷班聲言不將三人開復决不上班幾經勸論亦歸無效該校長逐將罷班情形報告都督而顔君亦以學生無理要求太甚佈告辭職後經都督批示謂學生旣已開除斷無回復之理前經該校長代爲請求已屬非是現旣因此罷班尤爲無理取閙仰該校長催令照常上班如有不服從者一面開除並通告各校不准收考云云該校奉批宣布後已一律照常上課及至晚間滋事者以未得勝利仍鼓動罷班並云如有上班者卽以武力對待而次早高等班及選科仍照常上班因元呈瑞等之滋鬧下午復行停課該校長不得已逐開除爲首滋事者十有現學生多已紛紛回籍將來如何結果尙未可知 
[地方通信]  
　　蘇州 
[改編水面巡警]  
　　蘇都督接奉部電飭將水師各營改編水面巡警茲已籌議辦法擬以内河水師改爲水面巡警第一局太湖水師改爲第二局松江水師改爲第三局滬防水師改爲第四局各統領官均改爲局長飛划水師一軍改爲遊擊隊各營官均改爲區長書記軍需各官改爲一二等巡記正副隊官隊長改爲一二三等巡長兵士改爲一二三級巡士各項薪餉均照舊額稍有更變總數不能溢出原額日内正在編制須呈請都督核定後咨都實行 
[高檢廳不允復審]  
　　寳山縣公民沈傑委任趙宗晟赴高等檢察廳呈控選舉訴訟不服公判處罰請求檢查全案復審當經該廳批示云此案係第一審判廳判决案件如有不服儘可於法定期間内聲明理由倘已逾越期間亦可聲明障礙請求原審判衙門依律提起上訴所請本廳檢查復審之處核與程序不符礙難照准 
　　杭州 
[浙江省議會改期開幕]  
　　浙江省議會前經朱都督定本月十號爲召集之期俟到省各議員有總數三分之二卽行開會頃聞期限已過而赴都督府報到者通計尙不及十人是以都督特又於日昨通電改期定於三月一日再行開會併又通飭各縣知事轉咨諸議員卽速蒞省幸勿再稽 
[函復設立英比分銀行眞相]  
　　杭州商務總會准財政司長函詢以上海英比實業銀行特聘朱君來浙籌辦分行於金融界甚有關係等因當經函電去後知該行係華洋合股現開設於上海英租界江西路五十一號總行華董李雲書君朱子謙君洋經理董事比國男爵嘉麥君係由上海總行分出至設立地點指定城外拱埠通商場現設經理處於城内清河坊以資利便卽日轉復財政司察核矣 
　　安徽 
[禁煙局留宿婦女]  
　　六安縣議商兩會以該縣禁煙局藉搜查煙土爲名寳行敲詐手叚商民不堪其苦其最可恨者爲日前該軍隊赴西鄕獨山鎭搜查竟將良家年輕民婦汪陳氏帶局留宿多日始送行政廳核辦該廳訪得實情未便無辜收押仍將民婦押同覊留局中商民憤極呈請柏都督查究現都督已委員前往澈查矣 
[柏都督力爭公產]  
　　内務部來電謂長江水陸總稽查部所有器械船隻歸沿江五省會商接管其公產業由長江巡閱使譚人鳳接收在案茲經國務院提交參議院議决將此項公產撥作國民大學經費特轉逹云云柏都督以該公產應作水師巡警常年經費未便移作學校費用昨巳電請蘇鄂湘贛都督聯名力爭矣 
　　淮安 
[阜寗匪徒猖獗]  
　　近有大股土匪約五百餘人在阜寗縣境内大肆滋擾嗣盤據王家鎭一帶爲巢穴縣知事王君派隊往剿失利而歸該匪等益復肆無忌憚並廣招地痞以厚勢力聞已由王知事致電江北護軍使請兵矣 
　　湖北 
[鄂省新議員題名錄]  
　　湖北省議會複選已於二號舉行茲將一二兩區當選議員調查列后 
[第一區]  
　　蕭延璋黄陂覃壽堃蒲圻何雲倬漢川杜光佑武昌何華熙咸寗彭守正漢陽李華穠武昌胡國璽黄陂童序壎黄陂陳士英武昌唐文德武昌杜康鶴沔陽（以上十二名共和黨）梁鐘漢漢川李逢年漢陽王用賓武昌李宗唐夏口楊玉如沔陽程國璠武昌（以上六人國以黨）楊瀚芳沔陽黄文瀾蒲圻汪學瀛崇陽葉蘭彬嘉魚（以上四人超然派）候補議員五人鄭家清熊國屏劉亮戴學夏謝克燾 
[第二區]  
　　夏的廣濟賀黻冕壽昌梅寳瑗黄梅朱燦時大冶王用霖圻春鄧際雲圻水劉楫廣濟周才備壽昌胡潛大冶胡作賓黄岡胡宗佐黄安劉均大冶屈佩蘭麻城周從煊羅田（以上十四人共和黨）詹大悲圻春張寶善興國陳豫黄岡張國恩黄安桂蠣鐸黄梅林維藩黄岡黄鴻寶黄安管士佺圻春方震廣濟趙光弼黄安呂漣廣濟陶甄麻城熊儷麻城（以上十三人國民黨）李慶申圻水（此人無黨派）聞各區統計共和黨佔十分之六國民黨佔二五無黨派者佔一五 
雜評二（默） 
[今始知有蒙藏乎]  
　　蒙事起而漠然藏事起而漠然迨蒙藏事急無可急而始組織公司而始調查蒙藏情形而始議築偖大之蒙藏鐵路而又分爲四期經費之浩繁且不問工程之艱巨且不問第問第一期尙未着手徐徐而至第四期蒙藏尙爲我有乎余故謂從前漠然於蒙藏者夢也今日之議築蒙藏鐵路者亦夢也 
[胡鄂公第二]  
　　胡鄂公盜賣旗城案已了而張盤又盜賣旗地總理旣盜賣旗城則協理自不妨盜賣旗地盜賣旗城者以有黨援故有外人抵抗故而至今逍遙法外則盜賣旗地者雖經耆民指控派員澈查而彼固有詞以自解鄂人其奈之何哉 
[魯學校之風潮]  
　　一風潮起一二人倡之羣衆噭然而應迨倡之者或予斥退或加懲處則噭然而應之羣衆必急急自辯以諉其罪於一二有之身自來政界風潮軍界風潮學界風潮無一不有此現象今魯省商業學校之罷課亦由此而起此之謂中國人之特性 
 
 
 

Page 7

 
 
本埠新聞 
 [P警務叢報之觸怒> 
　　上海回敎俱進部致北京電云大總統内務部蒙藏事務局參議院政團聯合會回敎俱進會報界公會鈞鑒竊回漢向萌仇隙惟共和始化猜嫌蒙藏已伏兵戎獨回族尙無惡感乃茲據上海回民團體來稱查有上海警務叢報第三十第三十一兩期署名抱器者著有纏回惡俗記附載叢報内稱蒙藏粃俗余旣爲文酒酣耳熱興會陡至因取纏俗駭怪者著於篇纏俗無倫理惟生我者我生者不配男女反目如三離仍欲合男送女與丐人宿後迎歸女十嵗内外卽配人十嵗女配老夫不勝狂恣者醉以麻煙餅使之昏睡而後合下體潰裂送母家養息將婚男女延敎士奏刀薙其下體隠毛男必先與稚驉交媾其俗如此其民程度可知等語此外醜詆之語不勝枚舉三十五三十六兩期耐齋隨筆又載左文襄平回事衆情憤激請急籌對待等情前來敎董等檢閱叢報實屬猥褻已極該報社長爲穆湘瑤穆本警察局長汚我回族如此令人駭詫萬分警察本保衛治安該報則反召危亂大總統方宣慰回族該報則肆意欺凌夫回俗與漢俗相較不過飲食儀文之稍殊然婚姻及時倫紀不紊禮敎醇厚義理無愆如謂十齡女嫁老夫潰下體薙隠毛與乞丐宿與稚驢交是直擬回人於禽獸之不如天下之回民甚多報紙之流傅甚遠試問閱之者有不心寒膽裂目眥髮指維護宗敎誓報仇讐者乎穆本上海人素行跋扈光復時居爲警長今仍其職號爲民國首功睊睊胥讒人民側目此項叢報範圍僅屬警政而縱論忽辱及宗敎究竟作者是何居心自應由社長負其責任敎董等因回民血氣洶湧議論紛騰其勢幾欲暴動再三勸解均以汚穢太甚殊不足以平其心爲此電請大總統發交内務部核議應如何將穆湘瑤懲治並將署名抱器者嚴行處罰之處出自鈞裁惟此事影響於全國回民恐傅聞異辭難保不釀成隠患卽以上海論英俄法各國商人中皆有回敎聞此惡劣之事氣憤尤甚交涉伏綫更屬可慮是以務乞大總統迅賜明降命令安慰回民並無論官報民報此後均不得再載此等汚衊之事先將優待回族條件由内務部咨明江蘇民政長令行上海知事出示曉諭俾回漢賴以相安事關五族感情稍縱慮生枝節除將叢報四册郵呈内務部並呈江蘇民政長查核外伏乞大總統先令内務部俯予電復以定人心不勝盼禱再此項叢報流毒無窮該社每期刷若干本無從查考應請勒令穆湘瑤悉數收回如缺少一本以致貽害卽惟穆湘瑤是問合併陳明上海回敎俱進會支部清眞各掌敎蹇家源馬殿安哈國楨許度羣楊大煦劉生榮張思芳王實宗錢增榮董事蔣煇金世和哈麟金彭庚馬廷樹梁清和遠敏馬鳳祥金基福石維垣馬維楨伍鈞沙廣望基業金元安陳綬祁馬鐘麟曁回民全體公叩卅 
按此案交涉已發生多日並已由天津劉孟揚君呈請國務總理查照原電迅予維持矣觀此則回族已大動公憤用將原電揭載以明眞相 
[鎗斃九龍山匪首]  
　　九龍山匪首顧樹銘在滬就擒由第三旅司令部研訊取供電請江蘇都督核示處治詳情已迭誌前報茲奉程都督復電云該匪旣經供認不諱並搜出僞印令旗証據確實自應就地處决以示烔戒等語李旅長卽於昨日午後四時仍令顧軍法長升座命提該匪顧樹銘到案略詰數語驗明正身即飭衛隊如法綑綁在司令部門首鎗斃聞此次行刑頗爲嚴密自法堂以至刑場 
及道前街等處均有軍隊站立該匪伏法時身穿西裝外罩獺絨大衣神色並無稍異赤可見其愍不畏法矣茲將罪狀錄下爲宣布罪狀事照得本月七號據暗探密報有九龍山匪徒顧樹銘匿居本埠散放票布謀爲不軌謠言興漢滅洋等情事當卽派員擒獲並搜出黄綾僞令旗二面洋簿一册中問悖謬之語甚多業經本旅長派員迭訊在案據該匪徒顧樹銘供稱係浙江諸曁人此次奉僞統領彌勒勅令運動南五省預備起事並幇辦浙江天兵事宜黄令旗與三極堂票布均是九龍山黨之証據以上各節直認不諱過堂三次毫不翻異查上海爲萬國通商之地該匪等神道設敎宗旨頗不純正萬一禍機猝發將釀成内亂地方之秩序騷然妨害國交國際之公安何在語曰星火燎原蟻穴横决豈獨古人有此烔戒該匪等胆敢假托天兵意圖擾亂中外治安實爲世界文明之公敵本旅長以事關重大業已據情呈請在案刻奉江蘇都督程眞電内開九龍山匪徒浙江僞幇辦顧樹銘一名旣係証據確鑿供認不諱應卽就地處决等因奉此卽於本月十三號將該匪徒顧樹銘驗明正身當衆鎗斃以伸軍法而寒匪胆除呈復外合行宣布罪狀俾衆週知此佈 
[議事會春季常會開幕]  
　　上海市政廳議事會於昨日起開春季常會議員到者三十餘人下午五點四十分鐘開會首由總董陸松侯將董事會交議之第一件卽上海救火聯合會會員黄海林救火捨身請議善後事宜案當經各議員互相討論議决本市政廳對於救火會會員捨身之撫恤（一）由市政廳製送名譽贈品（二）贈百元恤金其子女入學槪不收取學費繼復提議處置拱宸門内劉氏古墳翁促仲石碑案經衆議决請董事會查明辦理次議改良路工案經衆議决交路工審查員實地考察報告再議至此時已鐘鳴八下其餘各案不及討論逐宣告休息下日續議 
[淞滬鐵路赤派防兵]  
　　江蘇都督因查滬寗鐵路沿路車站近來屢有匪徒搶刦行李是以飭派軍隊分段駐防詳情已誌前報茲悉混成第三旅李旅長以吳淞至滬之火車近亦屢有匪類假扮客商混入行竊且查由淞至滬地甚荒僻鄕村居民亦迭次被刦非派兵隊駐防不足以懾匪胆業於前日命令炮隊營余管帶再調兵士二連卽就淞滬路線分爲五段各紥兵士數棚以便遇有匪警隨時緝捕 
改組招商局之函電 
[一月廿日董事會復新公司函]  
　　接奉貴發起同人來函以前議時並無担任債項三百五十萬兩左右之說敝董事等亦深滋詫異當時豈獨實有此說並由帳房開一大略帳單交劉代表閱看此一據也又有唐彥侶在座願出股本八百萬兩担帳三百五十萬兩共銀一千一百五十萬兩交招商局自還自理以與劉代表開議在前故與唐彥侶約明如劉代表赤願照此數承認則應先儘劉代表其時劉代表並無異言唐彥侶始失望而去此二據也此次電告政府如四星期内能備現銀八百萬担任債項三百餘萬則先儘政府組織此三據也今貴發起同人忽謂並無是說則敝董事等何以對股東何以對唐彥侶更何以對政府倘使三方面羣起責問敝董事等何詞以對又將言董事與新公司串通賣局矣敝董事等惟自立於不敗之地故風潮起後旋可消滅與貴發起同人劉代表之名譽不至毀壞若辦理一不核實則將一蹶不起於貴組織公司亦大有不利也至如何開銷總之不得出三百五十萬之外且必有憑據决非假造可以查核俟此項問題解决方能將人欠欠人大略帳目開送再匯豐已電詢香港總行星期三或星期四可得復電再行奉告 
[一月廿六日新公司復董事會函]  
　　接廿日大函所述敝公司代表前議担任貴局本年盈虧及人欠欠人之欵實有三百五十萬兩之議等語當將原函抄送敝代表查閱後茲已得復不獨七次會議原案具在并無担任債項三百五十萬之說且所述對於局產交易財政出入四問題旣有施經理面交存欵清單又有王董事親筆答復及伍會長當面宣告之言班班可考斷非一人所能假造特將原函并所開議案清摺一併附呈公鍳足証敝公司先後議案祇有担任貴局本年盈虧及債欠之欵並無實在指定三百五十萬兩之數今盈固無論（因查核開送收支帳略已屬有虧無盈）惟所謂虧者自係指營業上正當之虧折而言所謂債欠者亦必有本年帳據及上届（卽三十八届）總結可以根據應由敝公司先行查知實在並將收付存欠互爲乘除究有若干方可担任此外一切不應担任之欵敝公司槪無承認之理仍請貴董事會速飭開送人欠欠人帳略以便核定至上次開送收支帳略總結虧數項下註有官利尙未在内字様實與商例帳情兩俱不合營業己虧尙何官利可言請貴董事會卽行取銷免生枝節此外尙人匯豐押款及漢商賠欵兩事并請查照屢次會議從速辦理以便諸事妥洽卽可簽訂草約免再拖延不勝盼切敝同人等現擬禮拜三卽本月廿九號再詣貴董事會面議一是特此布訂 
附一月廿四日劉代表致新公司人函接閱招商局董事會本月廿日復函歷引鄙人從前會議時担任債項三百五十萬兩之証據是否誤會實所未解查上年七月廿四日起至八月七日止會議七次並無担任債項三百五十萬兩之說議案具在可以復按當日對於局產交易財政出入問題厥有四端 
一四萬股票之價目初議六百萬兩後增至八百萬兩二公司欠人之債項第二次會議施六生面交七户存欵清單共計存元二百七十四萬八千餘兩此外尙有各同人未取花紅共元九十八萬二千餘兩第三次會議鄙人指駁同事花紅不應列入債項王董事親筆答復欠欵按上年帳略今年帳簿滾算除花紅一欵另議外至交代之日如有若干由新公司担任第四次會議遂有舊公司收到八百萬兩提出四十萬兩分派辦事人花紅之議案鄙人仍請按照歷年總結今年帳簿滾算爲根據 
三人欠公司之帳目第二次會議伍會長宣言新公司如有現銀八百萬兩並担任舊公司債欵則人欠舊公司欵目槪歸新公司收取卽舊公司一招牌一板凳皆爲新公司所有衆董贊成鄙人仍請按照歷年總結今年帳簿滾算爲根據四本年之盈虧第一次會議本年盈虧歸新公司承認所謂盈虧者係指本年營業而言如果實收實支簿據確鑿出於正當之虧新公司自當承認總之舊公司欠人及人欠與本年盈虧三項性質不同卽範圍各别前時屢次會議均握定歷年總結本年帳簿滾算爲根據蓋以收付存欠互爲乘除未經核實何能臆斷本無担任三百五十萬兩之可言也節錄上年與董事會來往條件議案清摺一扣卽希酌核答復 
[交通部致董事會電]  
　　袁海觀先生曁招商局董事會鑒據招商局股東李徴五等八千八百股歌電稱商局改組輾轉推宕此半年中虧損不知凡幾其直接受害者惟我全體股東求人不如求己仍以自謀營業自振局規爲守先善後之計畫公議數四定有四策（一）定限四星期令新商交存中國銀行現欵八百萬兩仍擔任外欠三百五十萬兩簽定合同准令改組過此期限卽永無新公司名目代表來議董事會不再接待（二）如逾四星期仍無成議凡招商局因議改組所受營業損失槪須發起新商人照償（三）過此四星期後第三十九届帳略本已結總卽訂期召集股東大會宣佈事實投票選舉董事九人查帳員二人（四）就新舉董事中當埸覆選推舉一人爲總理一人爲協理常川蒞局辦事給以用人理財興利除弊之權事關重大仍須各董會議而行按照商律逐條辦理舊商利害切身責無旁貸一再商搉意見相同等語改組問題延未解决營業損失自屬實情該股東等利害切身所陳不爲無見前此董事會電請先儘政府組織係以四星期爲限交出現銀八百萬兩並担任債欵三百五十萬兩今由商民組織若不明定期限指交現銀承認債欵必致遷延日久損耗日深旣失股東贊成改組之初心亦非董事會前電定限交銀之本意除第二第三第四各條應俟限期已滿由股東公同議决辦理外應請與新公司聲明自本日始限四星期内將現銀八百萬兩交付中國銀行備查並擔任債欵三百五十萬兩如此則股東自必無詞若不能如期交足現款或不能担任債款或所交現款係屬外資或參有洋股卽應由股東另籌辦法免致損失本部爲維持航業畫清界限免滋延宕起見合亟電聞卽希查照交通部第二四八號靑印 
[董事會復交通部電]  
　　北京交通部覽靑電祇悉董事會爲全體股東代表實具法人資格改組一事其盡心竭力尤甚於股東前與新公司代表議定以草合同簽字之日爲始四禮拜交銀所難反悔現担任債項數目尙在磋商草合同并未簽字除赶緊磋議外先此陳復招商局董事會公具文 
[郵政指略之大要]  
　　上海郵政局近將該局辦事手續指陳大略編輯一書名曰上海郵政指略業已出版預備分送茲擇其與寄件人較有關係者摘錄於後 
[接收時刻]  
　　總局接收挂號信常日上午八點至下午五點晚間八點至九點星期假期上午八點半至下午五點晚間仍由八點至九點接收包裹常日上午九點至下午五點星期假期停辦接收保險信及開兌滙票常日上午十點至下四點星期假期停辦 
[加緊信件]  
　　加緊信件亦名快信僅寄信函曁明信片每重不逾庫平八錢零四釐者費一角無庸另粘郵票現在已辦快信局共有一百五十餘處緊要地方略列於後蘇州鎭江南京蕪湖安慶九江南昌漢口武昌長沙宜昌重慶成都濟南煙台天津北京保定太原西安開封蘭州貴陽雲南府奉天牛莊吉林哈爾濱桂林梧州福州厦門廣州汕頭寗波杭州 
[包裹寄法]  
　　包裹無論大小均須由駐局之海關員檢騐一過故在上海惟總局乃能收寄凡寄件人交寄時須先由關員檢騐而後固封如寄遠方更須用布或以堅厚紙張包裹數層倘係流質尤應裝以木箱使勿洩漏至珍貴物品則應照章保險並隨帶印戳火漆以備臨時密封 
[保險辦法]  
　　契約紙幣等類均可作保險信寄惟須送交北京路總局且應購用郵局特備之信封此項及信封計分大小三種交寄時須蓋火漆印兩個多亦任便保險之數每封以一千元爲限每元收費洋一分惟如在十元以内槪須收費一角郵資挂號費照章另納已辦保險之局除上海外餘列如左北京奉天牛莊天津長春張家口漢口鎭江南京蕪湖九江寗波福州厦門汕頭廣州煙台膠州濟南開封雲南府蒙自佛山太原府蘇州杭州 [H省民政長訓令 
[催解起征忙漕]  
　　上海縣知事奉省民政長第四百七十九號通令云財政司案呈查征收地稅照章收足正稅二千元卽須解交銀行其收解銀元數目每旬結束後並於五日内報告查核今查各縣忙漕正稅應推崑山一縣征解爲最勤計自元年十二月十二日起至二年一月二十七日止未及兩月已陸續解到十五萬六千元其每旬征收數並據照章摺報自餘各縣報解甚屬疲滯現届舊歷臘底正忙漕旺征之時各知事並不恪遵定章隨收隨解實屬不知急公除將崑山縣知事宋承家記功一次以示奬勵外合亟通令各縣知事一體知照趕將征起忙漕迅速掃解一面按旬摺報均母遲延 
[禁止學生吸烟]  
　　又奉第四百九十號通令云敎育司案呈查第二百六十號政府公報載敎育部訓令第三號查各國通例學生吸煙懸爲厲禁誠以煙草一物内含毒性靑年吸之爲害滋深近聞各校學生吸者甚多亟應嚴行禁絕爲此令行師範學校中學校小學校及與此同等各學校務須監察學生不論在校内校外一律禁止吸煙以杜嗜好而肅學風此令准此合行訓令各縣知事轉行所屬各學校查照禁止 
[議員毆打巡警]  
　　浦東三林塘鄕縣議會議員趙韌之近將該處巡警無端毆辱該區員禀奉商埠巡警廳長移知地方檢察廳於昨日派員下鄕確切調查以憑核辦 
[西控違法案今日定斷]  
　　老閘捕房十三號西探羅區串同華探門差得賄庇賭一案昨晨上午九時仍由英按察司沙君會同公判正紳裴海啞等六人升座復訊先由九號西探非司戤復上堂禀稱去年十一月廿六號在巴利飯店見胡呂臣等兩華人來訪羅區談及香粉弄賭博一事惟所言並未聽明並由總巡捕房副捕頭麥掰利掰以及老閘捕房捕頭惠爾生三道頭西捕喬巨麥天生先後上堂訴明當時被告將各賭徒帶入寫字問詰問並查抄情形被告代表德雷斯律師向九號兩探等逐一駁詰繼由英國皇家律師威金生將被告種種違法情由逐層宣佈至此因時已過午問官宣諭暫行退座卽偕裴海啞等各正紳同至禮查西飯店午餐磋商辦法至午後二時復由沙君升座將全案詳情當堂宣佈並將各見証口供分别朗誦畢復將卷宗檢交裴君等察閱逐同入愈息所會議良久又復升座沙君卽將被告所存滙豐銀行及工部局存欵數目宣告畢謂此案迭經研訊已無遁飾今日本可判决惟案關公役受賄自應詳細研究依據法律辦理故不厭精求妥擬堂斷被告羅區着仍帶回捕房定於今日十時宣佈罪狀按例定斷 
[私運煙土之破綻]  
　　松江人馬正泉汪厚仁前日携帶皮箱一只擬乘滬杭火車赴松被駐站禁煙調查員察出破綻將箱扣住搜出零土二十餘包及肉皮膏二餅（又稱料子）手鎗一支子彈五十餘粒卽將馬汪二人及抄出物件解回禁煙局禀奉局長諭送上海縣公署訊辦旋經吳知事提案訊明馬正泉無干省釋汪厚仁押候備函移送地方檢察廳訊辦手鎗子彈零土料子均暫存候核 
[收買私鹽之結果]  
　　西門外羊尾橋硝皮作主孫寳記前因收買私鹽案發經上海縣吳知事派員研訊孫供此項私鹽係姚廣順所收判令交保限三日將姚交案質訊在案茲悉緝私營現又函致吳君聲明孫寶記硝皮作平日専買私鹽請爲查辦而孫寶記則於昨日將姚交案午後卽由吳君親提研詰姚供此項私鹽實係孫一人主持買下與我無涉質之孫則供詞含糊吳君以孫寶記平日専收私鹽法難寛恕判送地方檢察廳訊辦孫聞之卽一再哀求自願受罰吳君乃姑念哀求着罰洋一百五十元充公並具改過切結呈案備查姚廣順無干省釋 
[江北頑童行刦]  
　　停泊薛家浜之西鄕稻柴船户曾於去冬某夜被匪行刧經紀前報詎前晚十一時又有江北頑童五六人闖至杜長山朱莫庭朱端林衛秀金等稻柴船上將各人叉住喉嚨出刀恐嚇搶劫皮棉衣服及銀洋銅元等贜一轟而散各船户遂報第二區派警緝查未知能弋獲否 
[匪徒圖刧未成]  
　　匪徒劉施德前晚紏黨持刀至泥城外孛兀拉路一號洋房擊毀玻璃窗圖刧當經司閽印有暼見大聲喊捕該匪等胆怯四竄旋由該印人將劉追獲並抄出單刀一把解入靜安寺捕房昨解公共公堂請究先由該印人上堂証明劉等毀窗圖刦情形訊之劉供山東人向在閘北總局附近做工度日不敢爲匪嗣據包探袁阿寶禀稱查得劉係無業流氓請爲澈究王襄讞商之美領海君判劉押候函致閘北檢察廳派警至劉庽所搜查有無贓物 
[誰敎你想著大衣]  
江西路十三號王苞九家前晚突來匪徒多人各執利器入内嚇禁聲張刦去現洋二百三十八元小洋五百三十四角逃逸當由九百五十一號華捕追獲由東人張清波一名並大衣等物一併解入捕房昨解公共公堂請究先由該華捕投訴是晚在該處巡查聞喊上前察看見張在地上拾取大衣飛奔是以拘究訊之張延律師辦稱向在前光復軍李統領處當差素來安分因在地拾取大衣致被悮拘且原告本人未到請爲交保候訊王襄讞商之美海副領事判張存洋三百元交保候傅原告到堂質訊 
[拿獲匪首之酬庸]  
陸軍混成第三旅李旅長以滬防水師第三營一隊二排排長季金鑅於日前拿獲九龍山匪首顧樹銘時甚爲出力平時操防亦頗認眞現在適有第三營三隊隊官一缺尙未補人應以季金鑅升補昨已委以示奬勵 
[江防軍編制探訪營]  
　　江防軍水陸師長章駕時以上海地當要衝匪類最易混跡因特委令黄新泰爲駐滬探訪營營長編制探訪員一營業已由黄營長編綀成軍擬定規則如下一本營職任専司滬上探訪事宜營部駐紮在滬南海神廟一本營暫設管帶一員書記一員正副探長各一員一等探員四員二等探員八員其餘均作三等探員護兵四名夥夫二名一本埠火車站及各輪船碼頭每處均派探員二員以資訪查外來匪盜一探員出外探訪均有銀質徽章暗號爲証一探員遇有形跡可疑視爲擾亂地方者均有探明詳報之責一探員平時在外探訪無論有無事故必須每日報告一次遇有緊急事件並須立時報告以便轉報核辦一探員在本埠者應照規定時刻（上午七句鐘）到營以便訽間各種情形曁分令各項勤務一探員報告事件其眞僞虚實均由各該探員負完全之責任一如遇有秘密事件則用秘密報告母得漏洩機關一遇在租界探獲事件必須報由營長轉報師長查核聽候照會該租界捕房再行協拿以免釀成交涉一探員如赴外埠各鄕鎭及本省各縣探訪查拿等事者其川資旅費視道途之遠近由公家酌量給發事後核實造報不得浮耗一探員出外探訪勿論何時何事均須嚴守秘密亦不得藉端招搖妄拿無辜倘有項情事發覺應由正副探長查明呈請嚴懲 
[姓賈不姓陳]  
　　韓榮源與陳桂全同在寶善街開設宏茂昌襪店因同行嫉妒在廨涉訟案懸未結昨由捕房將陳弟貴富解廨請示韓延律師上堂譯訴前情並據韓供因陳桂全抗不到堂故將其弟送案訊之陳貴富供我姓賈並不姓陳向在南市南碼頭開設昇昌襪店與陳桂全係是親屬前晚因往賀年忽遭拘押請爲明察聶襄讞商之美領蓋君以提票上並無陳貴富名字韓榮源不應貿然指提惟旣到堂姑着留候查明如非陳之胞弟卽行開釋 
[甲種商校舉行畢業式]  
　　商學公會籌辦之中等商業學校現遵部令正名爲甲種商業學校前日舉行第二班本科生畢業式共得畢業生二十二人該校第一班本科生已於庚戍下學期畢業現經調查各生畢業後之狀况除升學外計任四川銀行講習所敎員一人南洋望加錫埠商業學校敎員一人漢陽鐵廠英文書記員一人津浦鐵路核算處統計課及譯及帳課課員二人長沙及杭州商務分舘西書部事務員二人高昌廟郵政支局管局供事一人此外率就職於銀行及汽船公司保險公司等該校課程完密英語程度特高而術科中如商業算術商業簿記銀行簿記曁英文打字等尤極注重故畢業各生咸能本其所學以効用於社會云 
[鹽務改良會紀事]  
　　全國鹽務改良會總理李本漢君於舊歷正月初六日開第二年第一次議事會並選舉内部及各省調查職員憑衆開標舉定袁君伯馨爲四川全省分部長何君榮治爲湖南全省公部長錢君某强爲長蘆調查員沈君堯梓爲浙東調查員焦君錫祺爲淮南調查員王君允中爲松鹽調查員符君定一爲駐寗交際員嚴君養和爲駐掦交際員其内部職員一律照舊舉定後五時散會六時由李君備具西餐與在會諸君暢飲席間由李君宣布收回引岸手續衆皆贊同九點鐘散席 
（尙有新聞雜評轉入第八版） 
 
 

Page 8

 
 
[警長徴取戒烟切結]  
　　閘北巡警局長龔君昨日通令各科及各區隊云頃上海禁煙局長嚴函開查上海境内吸煙人數業經敝局派員按户調查其出外遺漏等户並經分佈傅單一律責令來局領取執照遵限戒吸在案至各局所内公務人員旣巳事有公權理無吸煙情事惟於普通人民旣行嚴厲手續則各機關辦公人士尤應盡情披露以昭公允况各局所内所有僕役工匠皆係偏備性質流品不一自非函請貴局長督同所屬遞相檢察繕具証書則煙禁辦法終嫌疏漏爲此除先由敝局人員各具切結存案外相應函請貴局長迅將貴處所有辦公員役分别向未吸食業經戒凈現在遵戒三項連同貴局長所繕証書一併函交敝局以備查考而昭鄭重（中略）合亟通令該區隊卽便遵照辦理 
　　城内 
[地方審判廳民庭批]  
　　（曹錦亭等呈明奉飭贖單批）狀悉此案前經判决所有應付蔡姓利息應由褚曹氏負担業己明白宣示在案據稱褚曹氏所借之欵係屬伊子小弟完姻所用此項利息應由小弟繳還請求飭令認繳等情核與原判不符仰仍遵照前次批詞轉知蔡姓檢單備給母庸多凟 
[地方檢察廳批]  
　　（莊阿慶等訴蔣雲根等串騙圖呑批）狀悉候傅該被告蔣雲根等到案訊究（王耕山訴伊媳許氏被許孟廉藏匿請着保交出給領批）候傅該原保交案訊追貴（范永豐訴唐厚卿之子糾衆搶掠批）所訴是否屬實候查明核奪（傅趙氏請求備案批）狀悉如果萬選靑等實有不法行爲該氏儘可呈請究辦所請備案一節應母庸議（米長壽請求再提吳金發米吳氏批）狀悉候查明核奪 
[協傅律師]  
　　高伯清因事在華亭地方檢察廳涉訟並牽涉律師周積芹等茲經該廳蔡廳長查知周律師現居上海西門外萬生橋地方因卽備交於昨日飭派法警來滬移請上海地方檢察廳派警協傅陳廳長已准如所請 
[相騐路斃]  
　　十六舖地甲喬芝山昨至地方檢察廳報告云十六舖橋中華樓前有一無名男屍倒斃年約四十左右頭戴元綢風帽身穿作裙内有皮夾一個當票一張小洋一角查無家屬請爲相騐陳廳長卽委李檢察官帶同檢騐員等蒞埸騐明委係痰湧氣閉遂令善堂收殮發壇待認 
　　南市 
[保護電線]  
　　商埠巡警廳長穆君昨出六言告示一道照錄如下照得各種電線到處羅列縱横惟恐妨害電力素禁施放風籌近查電燈用户迭稱熄滅不明公司派人查悉風籌絞繞而成凡各家族兄父務宜告誡童嬰此種違法遊戲嗣後絕不可行倘敢置若罔聞縱其故智復萌惟該父兄是問拘罰絕不容情 
　　 
[晚鐘報警]  
前日旁晚尙文門外二三區交界處砌街匠金協和家柴間内因司炊不愼遺火積薪頓兆焚如幸由各社洋龍施救熄滅僅燬平屋兩問餘未殃及事後卽由三區巡士將金弟亦和拘區移送二區詰知事出無心從寛罰洋兩元充公 
[私買硝磺]  
　　硝磺局稽查員許某悉王家碼頭曹協昌花炮店私買硝磺一千餘斤因卽函請商埠巡警廳長飭由第一區將店主拘區詢據曹供曾於去冬由邱通發經手買進共有八百餘斤原有護照刻尙有二百餘斤暫存蘆蓆街棧房内當卽派探同至二區境内該棧中吊出硝磺兩包移解警廳請爲訊究 
[偵悉賭埸]  
　　前晚九時第二區巡長周明錫回區報告云機廠街二十一號屋内有人聚賭遂由區長派令區員帶同長警前往拿獲沈安順陳阿堂曹炳根樊芬壽馮阿順周世生胡東林夏金茂祝小壽蕭得壽陳雨香王維新等十二月連同骨牌八只麻雀牌一付骰子三粒帶回該區詰問沈等各人堅不認賭當卽移送商埠巡警廳請爲發落 
　　閘北 
[求銷不易]  
　　去年陽曆十二月十三號晚九時有住居均濟里之陳世榮因妻在弄口買物被曾充光復軍之管筱亭攔路調戲致起衝突管以手鎗擊傷陳腰腿等處而逸經二區長警至松成里管之家中拘獲其妻管張氏搜出鎗子十粒解經司法科移送檢察廳陳送仁濟醫舘張氏暫行交保在案嗣陳傷痊自至一區請追當時遺失之俄國鈔票五十元並查緝在逃兇犯歸案嚴辦後由管張氏央人向陳調處願償洋三十元呈繳檢察廳求請銷案陳已應允惟王檢察員則不以爲然業於前日飭派法警將陳解送地方檢察廳訊判矣 
　　公共租界 
[自投羅網]  
　　匪徒姚國賢陳阿興曾於去秋糾黨夥刧虹日華特路六十八號陳梅廷家値洋九千餘元之金珠飾物逃逸當經事主報捕請緝未獲茲該匪等以爲日久無事潛回租界經粤人生阿洪察悉密告捕房前日派令粤探鍾鐸協同八十四號西探將姚陳二有一併拘獲並抄出原贜金表等物帶入捕房昨解公堂請究先由中西包探禀稱查姚陳二人均籍隷粤省曾於去年陽曆八月十九日糾同黨羽執持刀搶擁入陳家將事主綑搶刦巨贜現已抄獲金表等原贜請究並由王阿洪證明前情訊之姚陳二匪供詞狡展聶襄讞商之美蓋副領事判仍還押候下禮拜四再訊 
[不耐幽居]  
　　娼婦高應氏林如梁去夏由廨判發濟良所留養擇配在案前晚該二婦毀門圖逃經守所人截住禀由所董昨送公廨請示判高應氏發押棲流所半年林如梁押三月期滿由所擇配 
[不盡不實]  
　　流氓施榮生糾黨在虹口界路弄内攫取婦人邵愛福金押髮並鈔票洋十元由探將施拘獲昨解公堂請究施供邵婦前爲雉妓與伊交好因在途口角並不攫物判施交保候查明實情再訊 
[聚賭售煙]  
　　虹口嘉與路一千五百六十八號茶館主陸阿虎糾合胡永年胡關福王裕蘭周秋堂黄福田朱阿毛等十二人聚賭抽頭並私售洋煙經美捕房查悉派探王四福將各人一併拘獲昨解公堂訊明判胡等各罰洋兩元充公煙賭具銷燬並着補傅該茶舘主到案訊究 
[串賣人口]  
　　湖此婦人鄧任氏被浙江路湯獨店主馮義和與在逃之獺皮阿紅等串賣於南市王家碼頭吳潘氏家該氏不願逃出控由捕房昨將馮與潘氏一併拘解公堂請究原告投稱尙有九嵗男孩一口不知被馮等賣於何處並稱丈夫鄧芝卿現要湖北大冶縣耕田度日訊之馮與潘氏均供詞推諉中西官會商之下判馮還押潘氏交保任氏暫留棲流所候補提有証再訊 
　　法租界 
[拐子入獄]  
　　日前有大幇拐匪拐帶小孩廿餘口乘寗紹公司輪船至温州當被該輪執事查知扣住帶回上海内有小三仔孩由伊母鍾朱氏認領詰知係被同居之王其祥拐去因卽報請捕房拘王解廨寗紹同鄕會卽飭人協同朱氏領孩到案證明前情王認拐不諱惟求寛宥聶讞員商之李副領事判押西牢五年 
[撞傷女子]  
　　馬夫徐阿桂前日駕車至大馬路後面加鞭疾馳致將女子陳金寶所坐之人力車撞倒人卽墮地受傷昨由捕房將徐傅廨請究倛係一時不及收韁之故判罰洋二十元充公再償傷費洋二十元完案 
雜評三（訥） 
[回敎與警務報交涉]  
　　此種野蠻風俗考之記載不第回族所獨有凡人類未進化時代各族皆然初不足爲宗敎之玷惟現當國家多故之際蒙藏藏旣相繼離叛而甘新之回族亦復蠢蠢欲動袁總統方頒回族待遇條例以覊縻之則我人自當以五族一家爲心不宜再以穢褻不堪之語挑起惡感而回敎中人亦不宜藉此小小口實以惹起無謂之風潮此則記者所急欲忠告者也 
[通令禁吸煙捲]  
　　煙草之害不亞於鴉片自前年發起禁吸以後犯者漸少今則故態復萌何怪外人之笑我無恒性無毅力也現當嚴禁鴉片之際尤宜將煙捲一律婦除否則外人又將疑我今日之禁鴉片等於昔日之禁煙捲有志自强者此其時矣 
[議事會開幕]  
　　辦理清潔平治街道修理橋梁爲地方自治之通則從前各城鄕議會無一不首提此議案然而起視各城鄕其污穢不清潔如故街道之不整理如故橋梁之不修理如故徒費議事會諸君之一番苦心而已是所望於此後之董事會 
 
 
 

Page 9

 
 
   
 
 

Page 10

 
 
自由談 
游戲文章 
[嵗寒三友會啓事（去臘來稿）] [  了靑]  
　　本會向推正會長松喬副會長梅芳竹虚三君管領羣仙表率全體碾冰作骨團雪成心結金石之盟凛風霜之操或獨居冬嶺參天欲化龍飛或寂處孤山忘世甘同鶴守或寄傲於淇泉之澳或行吟於渭水之湄𤍠閙埸中向不插足繁華境裏從未厠身故雖團扇家家偶寫畫圖之影閑庭處處間聯清供之班百尺紅塵原不過暫時游戲十重錦障詎足爲吾輩棲遲固已墨客騷人平章有素抑亦香閨繡閣賞識非虚矣乃有蠟梅天竹冬靑等三人本不同宗偶然並世羡孤高之品格自願追隨忘臭味之差池來相攀附本會念人材愈衆則聲氣益通不加非種之鋤同沾雨露許結異苔之契共筮風雷詎該會員等志在趨時心存向暖每因舊歷偶届新年非獻媚爭妍阿附勢豪之室即成羣結隊招搖歌舞之門小小金鈴開口無非圖利離離紅豆低頭假說相思不以大樹而號將軍乃字女貞而同處子下交傀儡偕木瓜爲酒徒近習狎邪與水仙成膩友及至容光憔悴狀類枯薪枝幹衰殘形同朽本猶復不知韜晦效滅跡於葭灰依然自視孤高尙覊蹤於華屋如斯陋質實玷清標關係本會聲名損失殊非淺鮮茲值建寅舊臘爆竹將催行夏新春桃符欲換誠恐該會員等杈枒白出枝節横生仍託三友名稱潛赴各界運動用特廣爲宣佈萬勿受其欺朦同胞幸甚本會幸甚維持嵗寒三友會機關部謹啓（二） 
[吳下奇談]  
　　四金剛騰雲懸空八只脚頂子石臼做戲吃力不討好寶蘇局搬埸别鑄（吳音同致）壽星唱曲子老調湯罐裡秃鴨（ 
吳音稱煑爲秃）獨出一張嘴瞎子看戲啥個一齣叫化子吃三鮮要様嘸様叫化子殺　猻極做駝子上夾板軋直（吳音同實）下棺材拍粉死要面孔棺材裡伸出手來死要歪嘴吹喇叭一團邪氣叫化子發擫窮開心活猻當當頭猴極（吳下稱君急爲猴極）烏龜生發背壳脹鄕下人不識夜壼一肚皮個尿（音同詩）駝子跌倒兩頭弗着實夜壺裡登坑扣恰扣消息子敲鑼影呷弗起十一個胖子睏在一横頭五海六腫啞子吃黄蓮說弗出個苦猫哭老鼠假慈悲蜻蜓吃尾巴自吃自老虫登在書箱裡吃本四金剛搖船大推大扳蛇弗咬人當鱔用（鱔音同善）鄕下人不識魁星斗鬼阿鬍子烘圓爐火逼鬚（音同必須）瞎子偷婆娘個個好黄鼠狼咬殺馬大吃叫化子嘸不棒受狗個氣六指頭搯卦掄弗着張天師碰着鬼迷有法無使處鬚鬚頭浪塔漿溚愛（音同得法）老太婆吃海舌嘴裡閙忙鄕下人弗識鼻涕長痰（同長談）尿坑棚浪堆假山臭講究瞎子當秤弗拉心浪（卽不在心上）瞎子躺稻難末拉倒鹽店門前拾着摺子鹹賬（同閒賬）外甥提燈籠照舅（同照舊）浴堂裡油盞熱昏三個廚司殺六只鴨手忙脚亂關老爺買荳腐人硬貨弗硬鄕下人弗識僵屍活死人弄堂裏拔木頭直出屁股裡吃人參後補城頭浪出棺材遠兜轉雲端裡跑馬露出馬脚來鄕下人弗識鬚鬁花頭 
海外奇談 
[空前絶後之步行家] [  鈍根]  
步行家哈惠少倫美國加利佛尼省之河間人也年三十五軀幹修偉足力尤健能以一星期步行一百八十英里居恒立志超邁以前之步行家而於步行史上獨占優勝去年三月十二日乃由河間啓程沿羅基山北行歷四千二百三十一英里至紐約趨市政廳謁市長甘耨呈其所得於舊金山長官之旅行文憑并述途中所經歷時正十月三十一號也少倫服灰黄色之大衣履深灰色之革靴腰懸水瓶二酒瓶一神釆奕奕一望而知爲健者自言將在紐約休息三日卽取道牛俄林斯及掰而凡斯登南歸云 
[文明國人之慘酷手叚]  
　　二月八日美國米西西比省霍司登市之某十字街口鐵柱上縛一黑人身被木油枯薪四圍旁立一白種少年持火然薪頃刻烈焰飛騰第見黑人在火中展轉哀號焦頭爛額皮裂脂水迸出着火嗤嗤作響火息有老人持槍連擊黑人凡十餘響始去翌日復有一黑人被焚觀者或謂數日前有一白種婦人無端被殺此二黑人乃被嫌疑者故白婦之父兄捕而焚之以報仇蓋然薪之少年卽白婦之兄而發槍之老人爲白婦之父也呼文明國人之手叚亦慘酷哉（敬告不愛國者汝若不肯捐私以救國一旦國亡汝欲不爲黑人而不得也（ 
自由談話會 
　　民國政府成立轉瞬一年矣而此一年中兎起鶻落風發泉湧最足以供吾人之研究動吾人之悲感者如外蒙獨立也西藏叛亂也匪黨横行也財政困難也河東有閱牆之舉江西有抗命之事内政旣紛紜如麻外交復措手不易驚濤駭浪動耳鼓凄風苦雨觸眼簾此正吾國民臥薪嘗胆之秋勵精圖治之日也然觀之上海舊曆新年馬路之熱閙如故城廂之擁擠如故一般國民仍嬉笑歌舞不减往年興趣魚游釜中以爲樂燕巢危幕而不知人心如斯抑大可哀已 
　　自來水於地方火政公衆衛生均有莫大之關係主事者自宜審愼周密務使清潔流利庶不致兩有妨礙乃滬上内地自來水平日則時有混濁之患已足爲致病之媒介而日前舊敎埸之失火則龍頭阻滯竟至滴水不出以致施救無力延燒多家夫自來水之設所以便民也今若此吾不知該公司將何以自解 
　　外人之營業也每不辭勞瘁不惜工本以謀日後之發逹吾華人則反是見一事之有利可圖也則踵而行之竸而效之而作事則處處敷衍祇求皮毛之近似不顧内容之腐敗故動輒招人疵議而生種種窒礙處今日競爭之世界有此通病而欲於商業上占優勝嗚呼難矣[  立三]  
小說 
[愛情小說嬌櫻記（三）] [  漱馨女士筆述天虚我生潤文]  
櫻郎有奇癖居恒喜獨坐一隅昂首屏息目光烔烔而無所囑其胸中蓋如轆轤之轉柔腸百結幾不可以自解予或從而詢之則改爲笑容别以極温存之手段以拒予問非必不欲予之知其隠也蓋彼心中事必先自爲籌劃再四苟能斡旋卽無須告予否則即告予度予亦必不能爲力徒爲楚囚之泣以增其煩非徒無益而又害之已也以故予亦漸置不問予雖不問而心知櫻郎爲此態時必窮愁極苦至於無可言狀予必從旁覘之久如其思之有得則顏色必朗然開霽目光即有定向見予在側必與予握手或婉笑歷歷自申其所思之事所得之計以取决於予如其久之久之顏色漸滯終而現爲無可如何之狀則必廢然而起覓雪茄或茶盂以自亂其所思時予在側乃知其心中蓋巳存一消極主義發爲無可如何之現象予卽詢而得其端倪予智不逮櫻郎予亦無能爲謀也則亦惟有以温存之手叚移其情於我身冀少舒其困憊已耳雖然櫻郎固不常爲是態者苟爲是態必有祻事隨之而至特以櫻郎籌備之早之故其祻事得不終爲之祻惟予見櫻郎爲此態時卽不免心爲之驚眼爲之跳魂夢爲之不安而幸而近不爲此態者幾半稔矣何意疇昔之夕又忽爲此無可如何之態咄得非郁嬌者興櫻郎有若何之關係人若何之危難禍事將不旋踵而至耶櫻郎櫻郎爾爲我之愛人苟以愛郁嬌故而有大不利於我愛人者天乎是奪我愛人矣我寗冐不韙以防察其底蘊 
　　越數日夜將半予先就寢櫻郎乃口雪茄而手茶盂猶坐於燈影之下予促之曰唯唯曰否否蓋其心中方無定向雖婉轉其聲容以對予乂復趨近予以頰近予吻表示其親愛之心而退而復默默焉以思在櫻郎極欲自諱其窮思極慮之狀然予固習能體貼之者乂何能諱予非必欲知其心事而必中輙忐忑不自持久之久之不覺朦朧生睡態方忽忽間劇聞坪然一聲栩栩之魂俄焉驚轉則櫻郎方托案而起曰寗負吾妻决不可負吾友咄是何言哉櫻郎平素縱有極疑難事未嘗肯披露於口角之間今爲是言得母忘形櫻郎或以予睡巳酣然豈不思拍案之聲必能破我萝魂蘧然而覺櫻郎深心人胡不思皮旣然矣則予不妨詢其所由予方欲啓齒而櫻郎已搴幃入見予起坐乃以右手攪予之肩以左手索予之右手指指相义握之且緊發一種凋蔽之聲曰吾親愛之漱卿吾今者有萬不得已之事非負汝不可否則必負吾友以吾友與吾妻較固吾妻重然吾妻與吾相處久知吾深吾友與吾爲初交知吾淺苟負吾友仍不利於吾妻與其負吾友而仍不利於吾妻莫若負吾妻而利於吾友之爲得也吾妻乎吾摯愛之漱卿吾乃决負汝矣（二） 
[寶事小說蘭亭雅集] [  熱廬]  
　　舊曆新年裘午道逍遙滬上循例謝年祀神闔家觀樂元旦之辰知友宗瑞堂賈葛民先後踵門賀嵗午道衣冠楚楚晋接如儀一茶甫畢携手出門途遇邱義園魏志士二人連連道恭喜問午道何往則以走喜神方對義園知午道與蘭亭有舊强之使往乃各乘黄包車聯翩而去至則蘭亭濃粧艶裹春風滿面先與午道道恭喜發財次第招呼各容進房獻茶敬煙坐甫定即有龜奴戴紅櫻帽頭頂果盤屈膝向午道道喜蘭亭隨手取新靑豆敬客口稱親親熱熱又取栗子花生糖佛手等饗衆則日烈烈轟轟長生不老甜甜蜜蜜諸如此類滿口吉利語午道手舞足蹈樂不可支少頃擺出雙席開檯酒折柬至安樂里請甄燕民宦固堂勞勉陴清和坊請屠瓢客姚景韋來賓絡續至一時杯盤狼藉采烈興高午道忽大聲喝曰今日之遊樂乎寂無應者環顧左右忽失蘭亭所在而宦固堂亦杳無蹤跡午道正凝思間忽笑聲自内出羣譁曰恭喜大人衆客不解所謂午道忽面赤如赬默不作聲一個悶葫蘆正難打破勞勉陴忽起而言曰此事非大人不了蘭亭非大人不事我願作正式婚媒諸君其贊成否宗瑞堂首先拍掌和者如雷盖午道與蘭亭夙有密約蘭亭若推若就不肯一時畫諾茲經宦固堂勞勉陴一再陳詞始得蘭亭之承認惟所費之資某報謂一萬二千元茲據姚景韋報告祇償八千八百八十八元其日卽僱鼓樂彩輿迎歸裘第云 
　　熱廬紀蘭亭事畢喟然歎曰亡清大夫其樂如是豈眞所謂叔寶全無心肝者耶雖然民國政府方以宗瑞堂輩爲慮今觀於此可以知其無能爲矣 
[短篇小說元寶茶]  
老天夢長日寂寂飯餘無事乘興出遊隣家吚啞吚啞招軍聲街上劈拍劈拍爆竹聲鳥語撩人花香撲鼻善禱善祝載舞載歌黄童白叟紅粉靑年流連於道路今日何日舊社會中人云新年新年恭喜恭喜又是一年了發財發財今年更好了忽聞此不可思議之口頭禪又有不可思議之人影接於眼簾西冠革履一少年自東來知衿窄袖一壯者自西至帶緩迎風鮮𧰟異常望而知爲共和國之新少年兩人相遇脫帽彎其腰爲九十度聳其臀俯其首行一鞠躬禮次又握手道觀喜氣盈盈春風滿面眼光一閃兩人去已遠又有聯翩裙屐之數人過無不作如是相街之旁茶肆林立最著名者是曰中華共和樓上樓就東偏一小室坐茶博士瀹茗以進外附橄欖兩枚美其名曰元寶茶隔座一鄕人曰茶稱元寶元寶何在一少曰元寶吉利語新年俗尙如此一幼者曰元寶糕元寶魚母怪新年之獨多元寶也一老翁駁曰寶則原泡本非元寶余聞之點首歸作元寶茶小說二我曰年自新年人自舊人何有吉利何有說吉利吉利兩字作何解實不解或曰新年已過子本多事眞不解事（三） 
 
 
 

Page 11

 
 
中照市價估計洋一千三百十元今已如數交割清楚自今以後周裕泰前事槪興裕泰良記無涉以清界限物登申新兩報聲明裕泰良記兪良輔啓 
[英商巴勒火險公司]  
本行經理北英商火險公司資本銀四千餘萬兩在申開設最先迄今已數十餘年專保房產貨物棧房一切火險遇有不測無不立卽照賠保價格外公遵如蒙紳商賜顧請至三馬路第十二號門牌樓上本公司賬房而議自當心悉照辦以副　惠顧之意此布 
[（星學博士）陳鏡如]  
五星命理大六壬課合婚選吉寓四馬路昇平樓對過尚仁里內 
 
[上海三級靴鞋帽莊新造各樣中外衛生棉鞋抄莊]  
本店製造各界新式衛生特別改良天足中外靴鞋聘請名師早巳研究改良新法仿製外洋皮鞋戰靴中外便帽格外玲瓏諸君視其樣者無不歡迎賞光賜顧屈玉早來敝號交易批發格外克巳函購憂可隨局寄往可也開設上洋英界大馬路五　日昇樓東首香粉弄口工部局號　第百五十三號門牌便是諸君認明雙獅廳球商標為記庶不致誤各省均有分銷處 
本店主人謹啓 
[上海經理信亨洋行廣告]  
啓者那威國著名電機廠製造各種電話機交換機以及電話應用各件製作精良價目克已歐美斐洲各處久已馳名近年京津粵話機皆向該廠購買極蒙稱許上海係歸本行一家經理倘蒙　紳商賜顧請至上海三馬路一號本行接洽無不格外歡迎 
[傅醫生廣告]  
●一宗旨　本醫生專爲貧苦無力請醫者特設門診施送方脉每日上午九時起十一時半止號金銅元兩枚●二科目　用中西法診治一切男婦小兒內外各科疑難重症如種牛痘先期掛號●三戒烟　本醫生專製戒烟藥水無論癮之深淺體之強習均能斷根毫無苦楚走戒送診●四藥料　本所自備中外各種藥料專備貧病購取以期價省藥眞●五住址　新閘路鴻慶里一百三十四號門牌●六附告　午前特別門於一元午後出診五元仍照向章 
 
 

Page 12

 
 
   
 
