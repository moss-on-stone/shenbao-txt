# 1888 - 287 - 4905571

 

Page 1

 
 
[增補類腋發售] [  點石齋啓]  
　　角山樓類腋一書丹徒趙氏小樓取雲間姚氏原本刋正增補致臻美備其有裨於詩賦文詞家巧思濬發錯采鏤金信手拈來　紅妃白誠類書千狐之腋如本齋購得善本付諸石印分訂八本外加套子價洋乙元六角現已出售特此告白 
[一百六十六號畫報告白] [  點石齋啓]  
　　奉省水災自東邊鳳凰城安東懷仁通化興京迤邐至　城新民遼陽盖平海城營口等處綿亘一千餘里數百萬生靈鴻嗷待哺官紳恊賑心力交悴昨日接到馬善士寄來仙人勸賑記一篇囑繪圖登報兾廣流傳本齋因事關善舉亟付丹青併錄原稿以爲好行其德者勸准于十六日出書首頁戰績爲克復武昌省城圖餘附悉仍曩例 
[書船政治河條陳後] [  黃巖牟百痴稿]  
　　百癡牟氏生於天台鴈蕩間井蛙自處園豹未窺今夏偶遊船政假館數月每當旭日初升斜陽欲墜散步於機廠船隖間仰觀俯覽極意揣摩目眩神馳恍若置身於虚無縹緲寄跡於光怪離奇歸而默然夜不成寐竊笑吾儕小人蓬户咿唔陳編呫嗶稍通八股　得意高談如伏羲之八卦周公之指南公輸之木鳶諸葛之流馬智巧絶倫少見者必多怪及觀船政之機器嘆觀止矣剪銅如草截鐵如泥一鑽使鋼板如蠭窠一拉使方條如鶴膝七千磅之氣錘一指能令升降二千頓之重船一槽能使凌空而且運斤成風化奇爲腐不爽累黍如弄轉丸所有輪機鑄銅鑄鐵拉鐵截鐵鐵脅水雷　雷合櫳船槽水缸各廠奇不可測詭不可思由是推之塡海移山補天煉石不難焉吾鄉董太守子珊在船政有年著治河條陳二策百癡氏讀之不禁肉袒而稽首且條陳内一則曰琦髦老自放焉能勝任再則曰上詳捷柱製法任人可造不必由琦承辦只求利國利民耳其大公無我之心任聽何人速辦以拯億兆災黎何當軸諸公遲之又久默默無聞耶太守吾台名宿星算之學夙精且熟機器尤其所長數年來供船政繪事院差昕夕不遑致知格物精益求精所著　陳固本用鐵柱一策卽法船政沿海之鐵坪羅星塔長橋之列柱矧此皆當海潮衝撞鞏固不搖今鄭州决口何妨試以此法治之黃水無潮汐進退之患其鞏固豈不十倍顧或者曰該處多沙柱難竪立不知浮沙至底必有堅土不過多鑲數節耳或又以鐵柱長重難施爲問其胸無見識可知無怪西人聞之啞然一笑伊處跨海銅人海底鐵路六十丈溜海柱燈七十丈海中鐵塔卽船政二千墩船起船槽七千磅錘升氣管智者不難何杞人之愚少所見而多所怪耶其下柱鑲螺繪有圖式復以鑄柱需半年成功恐不能應鄭工之急另著製造捷柱之說異想天閧價廉功倍誠所謂難能而可貴者矣至於清源挖通南海一策雖襲古人塞外鑿渠之議其考據地球窮究水源必於積石山處挖百餘里通於金沙鴉龍二江俾自南而北之水折而爲自北而南並非徒托空言胸無成竹可比盖地形南卑而北高其卑處水有出路高處折回勢所必然亦理之自然也前豫撫倪豹帥於固本一策甚爲許可而於清源一策以爲恐祗能導域外本不爲患之河而於域内之河患無與其識見卓越然百痴氏竊又有說焉河源起於星宿海迤邐曲折至直東入海共長八千七百五十里自星宿海至河套水由西南而北計得全河五分之三若挖通積石山則河套以西之水折入鴉龍金沙二江雖於秦晉齊梁之千支萬派無與而河流來源究去五分之三誠如太守條陳圖說若鐵柱試鄭口得法不妨擴充餘提凡河套以東之河堤皆有鐵柱固其本根而河流又去五分之三此千載安瀾終古永無河患何待言哉且其逐層詳　明白　暢一片苦心顧此慮彼旣無礙於河員實有補於當局大則弭中國之漏巵小則立畢生之功業上抒宵旰之勞下拯生靈之苦治河之策更無能出其右者鄭州自去秋决口朝廷撥欵籌辦至九百萬金之多僅能收至三十丈口門合龍已無把握若用鐵柱早底於成及遭伏汛前功盡棄九百萬欵化爲烏有水勢更甚於去秋皖北田禾亦遭淹没噫百餘萬災黎嗷嗷中澤歴時已久無不延頸而望合龍若遲一日不能合龍卽遲一日不能袵席今該處仍然望洋而歎小民蕩析離居伊於胡底南方各善士賑濟不遺餘力聞在工各員方幸奇貨可居置合龍於度外惟急急焉以私囊未飽爲慮買稭置料弊端百出河工上憲前於麻袋盛土之議則聽而用之向上海採辦弍萬餘嗣以試辦之故先備壹萬五千餘抛於黃溜毫無蹤影而太守銕柱之策確有把握且船政已鑄有百節在經具禀而不肯一試豈其慮治河之功爲太守有歟抑蒼蒼者猶未悔禍蚩蚩者災星未滿使然歟第公論自在人心太守之條陳前已登諸申報海内之士必有知太守之留心國事舉從前之積習一洗而空而忌之阻之者雖不乏人而卞和抱璞自珍亦無須乎痛哭矧今聖天子在上賢公卿濟濟盈朝條陳之善未必終爲所棄百痴氏曷不側耳以聽好音 
[諭旨恭錄]  
　　九月初八日太常寺題十月初一日孟冬時享太廟奉旨朕親詣行禮後殿　凱泰行禮東廡遣載瀛西廡遣德壽各分獻欽此同日又題十月初十日萬壽聖節致祭太廟後殿奉旨遣凱泰行禮欽此 
[觚棱日色]  
　　京師信云秋審人犯經欽派覆核後分别情實緩决依期進本由内閣呈進勾到奉硃筆圈出九月十八日十九日二十日十一月初六日初八日欽此○長蘆鹽政委員管解生息銀二千數百兩抵京齎赴鑾儀衛衙門交納當經本署官員兌騐收訖繕給回批交原解委員收執以便回津銷差○景山之南北上門左右羣房率多滲漏頽落之處近經内務府堂憲交諭營造司將委難再緩者赶爲揭去頭停將望板補齊抹砌灰背從新砌　瓦片計共修二十間刻已開工矣○衍聖公孔令眙諏吉本月十二日迎娶初七日先行過禮共計四十餘擡前列鼓吹手三十餘名並有執事官數員補褂乘馬躬送至孫少冡宰家○户部片傳廂紅正藍廂藍三旂滿蒙漢各固山應領九月弁兵甲米折色銀兩定於本月初十日已刻開放爲此片傳貴固山派員於是日赴庫支領又傳各旗營等處應領九月官兵馬乾公費等項於本月十二日辰刻開放○此次恭送玉牒應由宗人府在館人員中派員跟隨欽派土大臣近經宗人府各堂憲派委該館署提調海巨川主政泉署纂修海遠帆筆政燾二員恭送除每員日支飯食銀一兩五錢外各給行裝車馬銀一百兩○本科新中宗室舉人於保和殿覆試經欽派閱卷大臣徐大冡宰麟大司宼潘大司空在上書房公同校閱擬列甲乙恭呈欽定計一等寳熙崇善二等德澣松濤文棨三等勝全壽富○守護西陵大臣奉 
 
 

Page 2

 
 
恩鎭國公溥芸之夫人二豎爲災醫藥罔效延至上月杪寶婺星沉刻值成貴妃奉移要差溥公循例奏請給假矣○神機營馬步各隊定章春秋兩季由閱兵大臣訂期赴苑校閱大操本年秋操經閱兵大臣定於本月十五十六十七等日分往南苑校閱除移操駐苑之馬步各隊届期預備外其未駐苑之捷字隊左右翼幼丁隊八漢排槍隊自來礮隊本月十四日入苑駐操五日仍照章加給駐苑口分以示體恤勝字一隊適逢守衛西苑值班期内無庸往備○廂藍滿托咸兩印務以本固山應領九月弁兵甲米禀請本營都統恩露圃相國訂期前赴南新倉支米當經相國　於本月初八日遂由該固山備文知照該倉監督等届期開倉以備支領○御前大臣諭知武備院就天安門内太廟前門右支搭黃幄一座以備初十日皇上跪送孝貞顯皇后册寶由太廟捧出前往盛京 
[藏事紀聞]  
　　京友云西藏與英吉利齟齬一事議論紛紜凡留心時事者莫不殷然注念兹聞升竹珊大臣抵藏接任後先將大槪情形悉心籌畫隨帶印躬往後藏細爲體察總期無損於我又請假以權勢俾便措置葢老成謀國早已成竹在胸矣 
[臺亂紀聞]  
　　臺灣埤南廳土番生變及官軍先後剿辦情形屢詳前報本月初旬駐防花蓮港之某營擒獲爲首之生番三人派弁解至府城省帥飭交淡水縣監禁俟審明後按律定罪來弁臧壽明張寳銘押解勤勞賞洋十元并聞該處近殺生番二十餘名彼族稍知畏懼刻下前路各營直搗大庄後路于花蓮港添兵防守生番進退無據不難束手成擒矣○彰化縣居臺地之中係南北往來要道劉省三爵帥前經奏定于此建省離縣數十里海口名曰六港有鹽館一所本月初旬忽聞土匪多人聚衆擁入刼掠幾盡旋又乘勢攻城地方官飛報至郡省帥飛派竇兩村鄭紫濤兩統領各帶精壯星夜馳往剿辦軍務重情局外本難盡悉然官民傳說如此想亦不盡子虚也 
[順天鄉試題名全錄]  
　張　伻直隷　陸震福江蘇　何錫禔直隷　張啓士直隸　温仲和廣東　李長清直隸　黃毓琳江蘇　鳳　山旗籍　張　雷直隷　何其仁安徽　王光棣四川　費長泰直隸　劉登瀛直隷　吳江澂直隷　奎　德旗籍　蕭守發直隸　崔炳煜直隷　區普鑾廣西　孫鼎列江蘇　陳昌曇湖南　陳仁鑄直隸　胡惠麟直隸　徐福儁旂籍　馬昌棨安徽　牟彥魯山東　孟懷謙山東　何成浩山東　張祥林四川　王　郅安徽　楊世祚四川　趙　方直隷　趙　衛直隸　陳林藻直隷　杜葆光江蘇　蕭瑞㴻四川　連　印旂籍　王　蘭安徽　高　欽河南　葛嗣峯浙江　楊世燮安徽　郭文治廣東　張祖望直隷　孫　榕山東　金蓉鏡浙江　周汝坊直隷　張　繪直隸　陳澤霖直隷　梅　菼江蘇　高凌雲直隸　陳有鳳直隷　丁同方江蘇　張祖源山東　成　昌旂籍　郭恩賡山東　徐中銓湖北　瑞　澂旂籍　曾　鎬旗籍　劉子雄四川　張夢庚直隷　閻汝楫直隷　李瀚鋆廣東　恩　霖旂籍　徐廣恩直隸　郭文彩直隸　趙崇濟直隷　姚炳熊浙江　畢光祖江蘇　丁保和直隷　姜筠孫江蘇　丁惟褆山東　文　鈞旂籍　許夢松直隷　王京澄直隸　查雙綏直隸　孫傳袞安徽　姚詩馨廣東　尤俊才廣東　吳丙湘江蘇　史恩培直隸　章之傑浙江　李玉林直隷　蔣志震直隸　葉佩瑲廣東　周　庠浙江　李體仁山東　薛念祖江蘇　劉錫桐直隷　許葉芬直隷　袁珉錫湖北　崔登瀛廣東　蔣式禮直隷　丁學恭江蘇　吳爾亮江蘇　吳聲綽直隷　廣　麟旂籍　蔣　康廣東　余　堃四川　郭躡墀直隷　王保奭江蘇　王以謙直隷　羅宏洛江蘇　張　檢直隸　陳　驤直隸　彭聚星四川　胡秉忠直隸　王重慶山東　李亦慶湖北　費　脩江蘇　劉錫珍直隸　宋壽崑浙江　王鶴齡直隸　陳夢萲直隸　陳其旭浙江　李　純直隸　陳發榮旗籍　聯　珠旗籍　郭鎭芬直隸　啓　泰旗籍　蔣　昌旂籍　葉培勳廣東　張永治直隷　湯銘勳四川　黃祺海直隷　楊　植山東　黎啓瑞廣東　吳　魯福建　丁士文直隷　吉爾杭阿旗　祁榮綬直隷　康鴻錮直隷　單　肇山東　張　賓直隷　毓　環廂藍　趙錫榕直隷　連　桂廂白　顧　英直隸　張學鴻直隷　叚陞瀛直隷　張則中奉天　武應魁直隸　陳廣潤直隷　魁　福旂籍　包　源直隷　徐良弼直隷　王儀鄭安徽　張丕謙直隷　王清穆江蘇　張允言直隷　吳丕新四川　程　祖福建　楊士賢直隷　羅崇齡廣東　石之泉直隷　崇　興旗籍　馮鼎新廣東　孟勰行直隷　福珠隆阿旗　名鎬　旗籍　陳　新直隸　田申銘直隸　丁之　直隸　陳　普廣東　張　煥直隸　雷補同江蘇　廖聖清直隷　王景湄直隷　王文臣山東　王誠慶直隷　張樹芳直隷　方　灝直隸　傅世悅直隸　趙智遂直隸　何　瀛旗籍　韓　杜直隸　育　凱旗籍　唐繼勳湖南　松　山旗籍　李墨林山東　吳　鏜直隸　王　汀直隸　道　璜直隸　劉錫光直隸　劉龍霖四川　于仲瀛直隸　林廣回直隸　朱懋昌直隸　許並吉直隸　王祖慶直隸　林　芳直隸　覺羅紹昌旗　吳國瑞廣東　王光昭廣東　馬補源直隸　劉鴻賓旗籍　榮　鶴旗籍　賀廷琨直隸　文　成旗籍　傅增湘四川　韓大廷直隸　趙炳鶴直隸　孫　進直隸　俞明震直隸　周一在四川　錢德回直隸　郭壽樁直隸　恩　勳旗籍　廖燕翔廣東　趙晉德直隸　周　書旗籍　如　鶴旗籍　劉玉瑣廣東　張叙九直隷　丁漢章直隸　高樹桂直隸　黃錫齡直隸　楊庚辰直隸　春　隆旂籍　馬純良直隸　吳毓福直隸　許善瑩直隸　張整銘直隸　胡元陔直隸　恩　麟旗籍　曾紀依廣東　景　山旗籍　曾光坻四川　蕭鶴齡直隸　余　炎直隸　邱際春直隸　王可培直隸　歐賡祥廣東　趙又煥直隸　麟　格旗籍　劉映魁直隸　牛光耀直隸　豫　泰旗籍　振　詢旂籍　王佐廷旂籍　王慶祥直隸　嘉　瑞旂籍　劉樹森直隸　阿　聯旗籍　賈品重直隸　崇　禮旂籍　張化成直隷　梁廷楷直隷　王澤相正黃　盧銘勳廣東　李恩銘直隸　宋望儒直隸　楊肇曾宛平　許源深直隸　郝增祐奉天　慶　隆旗籍　楊士芬直隸　福　懋旗籍　王恩評直隸　良　杰漢軍　馬榮册直隸　高掄元陜西　朱鳳喈奉天　馮實夔直隸　許　熙直隸　牛桂榮直隸　陳世忠直隸　方篔行直隸　陳國亮直隸　景　山旂籍　馮兆鵬直隸　祖央記直隸　孫一精奉天　胡惟德浙江　張良璧直隸　劉慶鴻直隸　宋繼儒直隸　孫百虎奉天　社瀛川直隸　任鳳池直隸　徐漪文直隸　瑞　麒旂籍 
　　順天鄉試南七省題名錄已接專電譯登報章兹接續電合將全榜刊列以供衆覽[  本館附誌]  
[雲間鴈字]  
　　松江某甲竊得一羊售與鍾亭橋某姓羊肉鋪得錢九百文旋有某乙踵門問訊店主言語支吾殊多矛盾乙怒入内搜尋羊固依然無恙遂悻悻而去少頃華署快班將甲拘到店主猶有恃無恐出言不遜街坊上人大抱不平令快班一并解入捕衙捕　訊得店主收　賊贓判令掌頰二十下押候移縣店主冉四苦求乃許具結保釋○西關外嶽廟附近某甲操舟喚賣蘿葡某乙向之購取偶以細故口角旁有某丙力爲解勸甲蠻横異常舉足踢傷丙之小腹立時倒臥當經舁送婁署請騐張邑尊騐得確係受傷諭候拘兇究辦延至翌日丙因傷重殞命屍親復卽據情禀報邑尊立飭差役赶速拘提兇犯○前任華亭縣楊邑尊於本月初十一點鐘時啓行紳商書役焚香而祖餞者幾於應接不暇前一日城鄉紳董或送萬民傘或贈德政牌或懸匾公堂以誌弗諼蓋邑尊蒞松者久臨行之際固宜有此繁文也○本月初七日郡城好事者舁施相楊侯兩神像出遊是日自西而東重九日由東返西楊侯轎後有一掮大纛者勒馬不住以致跌破頭順嘻賽會以媚神也而紳竟任其皮破 
 
 

Page 3

 
 
血流略不庇佑神其忍心也哉君子曰是非神之忍心寔土木偶之毫無靈應而已矣 
[奥員觀審]  
　　駐滬奥國領事夏士回國已列前報兹悉接任斯缺者爲狄斯雅君昨晨已至英公堂觀蔡太守發落捕房移解各案 
[移提店夥]  
　　前日下午四點鐘時英公堂差役至捕房移提公館馬路九十八號門牌襪店夥某甲該捕頭着包探李雲發協同前往將甲提到交差帶回歸案辦理 
[上海縣署瑣案]  
　　安徽人韓富全控唐念時虧欠礦務銀一千餘兩叩求提究裴邑尊飭提集案於前晚訊究韓伸訴前情唐稱幟員並不欠伊銀兩伊曾租賃職員房屋積欠租金向索不歸挾恨朦控邑尊以兩造所供歧異飭退候覆訊察斷○沈子帆訴稱僚婿葉小　盤踞滋擾叩乞懲核裴邑尊升堂研訊葉挈妻盛氏投案稱妻父盛如基困頓時疉向小的貸銀今已連年獲利而小的反落魄無聊妻父前欠雖已歸清然亦理應周濟一再商懇不破慳囊因倩沈代爲央懇並無盤踞滋擾事情盛氏所供略同邑尊着傳盛如基到案於前晚集訊盛稱前曾向親家葉松濤貸銀業已照數清還由女婿出立收清票呈求電鑒現在女婿不務正業一再索擾葉夫妻嘵嘵爭辯邑尊謂前欠卽已歸清但求人周濟亦應出伊自願豈可恃强抑勒并不知自省强辯不休着將葉掌責二十下令具改過切結從寛釋去○邱開等在英公堂控徐少山等欠銀一案經蔡太守移送到縣前晚裴邑尊庭訊之下徐等供認欠銀惟稱現在無力措歸叩求寛宥邑尊飭暫管押候追原告質訊 
[英界公堂瑣案]  
　　胡升稱家主胡良棟現開鴻寳石印書局有五經典林八部交與王永生卽王老三裝釘詎被陸福慶將書私運出外押在文萃堂計洋五元已由主人備洋贖回兹將陸送案請究陸福慶供書由王老三之兄王老二交我轉押銀洋如今情願措償蔡太守着將陸福慶押繳洋五元○西人師太乃照稱屢次失酒報捕拘獲土阿金起到酒一瓶送案請辦潘增祥劉子實同供皆在西人處爲侍者屢次失酒受累已甚今得查獲人贓蔡太守判將王阿金管押十四天贓交失主領去○張王氏稱隣坊失火我家經人帮搬箱籠物件少箱子二隻繼知張永其代我托余正福搬過二隻追問之下已得一隻我仍報捕又得一隻今請免究余正福供張永其喚我代該氏搬箱該氏與我並不相識致被報捕現在箱均交還蔡太守念余正福搬箱由張永其雇喚從寛斥釋○王董氏稱左近失火累我失去衣物不少報捕時見巡捕阻獲棉袄布枕等件今旣解案請爲給領華捕禀見張阿金手持棉袄形狀慌張因卽拘拿又見姚中和手持布枕等物一併帶至捕房卽有該氏前來認贓張阿金供蘇州人現在鼎豐里妓院爲廚司住胡家宅聞火警奔往見有棉袄抛棄貪小拾取惟求施恩姚中和供零物皆在地拾得蔡太守判張姚各押十四天贓交該氏領去○張王氏稱附近失火失去衣物甚多報捕查見有巡捕阻獲銅花扞等件係我之失贓今請給領朱阿二供在路拾得尙乞施恩蔡太守謂銅花扞等件决無抛棄在路之理判朱阿二笞責百板枷號十四天發犯事地方示衆贓交張土氏領去○包探顧阿六稱見馮阿鳳手持衣包一個情形可疑盤詰支吾帶至捕房有郁金氏認贓今特送案郁金氏供家内衣物失去不少衣包放在窻口搬箱時業已不見幸由包探拘獲請爲給領馮阿鳳供寗波人爲木匠前往觀火見衣包無人收管代與看守多時仍無人認因之暫取蔡太守以馮阿鳳乘機攫物何得狡賴判枷號十四天發犯事地方示衆期滿再押一月以儆贓交該氏領去 
[法界公堂瑣案]  
　　本月初六日本報登包探在浦灘見一廣東人携一小孩附輪囘粤察得該孩操蘇州音頗滋疑竇因卽拘解公堂據該粤人供稱姓賴名湘泉由蘇來滬擬回故里暫住在西棋盤街泰豐土棧賴海珊處胞弟賴思敬在蘇州開賴福昌土店硤石鎭亦有分鋪是孩年六歲六月某日在硤石出洋十八元買得託小的帶回廣東王司馬詰其契紙何在是孩由何人賣出答稱買時小的並不在塲契紙現在寓中據思敬言由是孩之親母賣出司馬謂爾何由知是親母所賣恐是拐賣亦未可知遂着將孩金全暫送普育堂留養湘泉交保如欲領孩當先將賣孩之人交案旋由海珊及慶豐土棧主賴正庭將湘泉保去昨日董周氏偕葉張氏投案遞禀稱家住硤石東山之東司馬詰其可是賴姓囑爾來此船錢可由伊付答稱是司馬着將董周氏暫爲帶出詰訊葉張氏據供硤石人與董親戚於初十日啓行十四日到此司馬問爾可有丈夫答稱丈夫葉發茂爲肉店生意現在家中問董周氏丈夫是何名字現在何處答稱伊丈夫死已二年有餘並無翁姑伯叔親族祇生三子今有八歲之子同來昨晚害病睡在賴之店内司馬着將董周氏傳進詰訊據供今年三十四歲夫死無依問爲何賣孩答稱實情窮苦不得已而爲此司馬謂爾萬一無孩可賣難道卽餓死乎董周氏低頭不語司馬謂本分府已將爾孩安頓妥當爾欲見時可至善堂會面惟不能售與粤人諭畢着卽退去○柴行主張味梅控野荸薺茶食店楊尙卿欠錢二十四千七百零九文王司馬傳楊到案連次訊追繳洋十五元計尙欠錢七千數百文昨日張復投催并稱每洋願申還伊錢一百文楊稱照帳祇欠二十三千數百文今繳五元不過約尙短一元之譜司馬謂照爾帳算洋已申過尙思短折有是理乎着押三日短數免繳俄頃楊復叩請開釋願爲繳足司馬謂不必且待爾便宜一元可也遂着巡捕帶回○萬隆泰烟館一案王司馬復于昨日將陳少琴董朗卿兩人提案保人陳順三吳鳳祥邀同方永齋稱方與沈等皆相識可以算帳司馬謂准予保出算帳限八日須禀覆如算不清仍將兩人交案衆人唯唯而退○蘭芳里四號花烟館鴇婦鍾朱氏失去妓女張巧珠經英公堂送到等情疉詳前報昨日捕房將張妓及誘逃之陳仲分别解案該鴇亦投案候示張妓稱江西人二十二歲至滬己七年初在英界王姓花烟館十九歲時調至鍾處由該鴇出洋一百元買得司馬詰其與陳相識幾年矣答稱不相識目下小婦人身有重病不願爲娼與鴇忿爭潛行出外遇陳言願爲小婦人醫病是以從伊陳仍照前供司馬謂妓女從良固屬美事爾旣願娶以爲室當商之鴇母給償身價銀如何私自偕逃以致公庭匍匐着笞責一百板又謂張妓不願爲娼决意從良甚善甚善着送善堂擇配○包探江德林禀稱無錫船户殷掌牛駕船來滬有搭客殷阿裕竊取他客枕箱内有圖記一方今將原贓呈案掌生稱阿裕趁船來滬十二日十一點時將王姓客枕箱竊去昨日尋到己質錢八百四十文由客出錢贖出阿裕俯首無詞司馬問可有失單掌生答稱在王客身畔現己在外司馬着喚入王植立不跪包探喝令跪下答稱我不涉訟何跪之有司馬着將阿裕帶回暫押諭令掌生開單補呈○八仙橋柴行主沈坤訴稱有錢三千文放在樓中桌上比鄰周德寳烟館樓上下均設烟鋪昨日午前十點鐘至一點鐘時樓上無人所放之錢已被竊去二千又查得桌邊壁上挖去磚頭一塊明係將鈎子摘去爲此訴明捕房將周解案周供小的在樓卜爲生意樓上烟客竊錢與否小的不得而知主司馬着將周交保飭包探查看再核○薙髮匠王奇訴稱揚州人被陳阿金撬門入内竊去衣物藏在石子堆中第二次又來竊取因得獲住查到衣服尙少絨衫一件包探王榮培禀稱該竊卽前次撬門之人身畔帶有鑿子王司馬着將物給領陳押候笞責二百板○大有水果行陸阿寳訴稱昨晨正在上市之際被竊水烟袋一支當場獲到包探王榮培禀稱獲到之後搜伊身畔尙有銀押髮一支該竊張金全供蘇州人年十五歲來滬二月父親月芳在閶門内穿珠巷元昌絲行内爲夥王司馬詰陸在滬可有熟人答稱開客寓之陳子明相識包探禀稱陳係丐頭司馬謂爾年輕人到滬卽認識此等人實屬不安本分着將水烟袋給失主領去張押个責四十板送縣遞爾回籍 
[上海陳家木橋電報總局豫皖賑處接到嚴佑之先生九月初二日清江道上發第一號信]  
　　杏蓀竹坪少欽蕃甫詠南心如連山子萱諸善長大人閣下前奉十三號公函並匯票一萬六千兩當將現銀調齊於廿五日啓行廿九抵浦初換湖船上駛第此行物議沸騰皆以不顧桑梓爲非然承諸善長不棄諄諄以皖賑相託弟何敢以私廢公不顧大局特徒陽災况甚重務乞推情統籌兼顧此則鄙人所私心仰望者耳至皖 
 
 

Page 4

 
 
省秋賑此去想己漸次辦完冬令飢寒交迫災黎待賑較夏秋尤甚已在諸善長洞鑒之中弟到潁後自當遵命提前赶辦冬賑　極苦之區儘數散放尙乞諸善長設法廣籌速賜接濟是所切禱皖省寄信不甚靈便嗣後闕示寄欵祈由陳中丞處請其排遞潁州府曹轉交抑由清江善後局汪冰臣處轉寄冉洪湖一路不甚安靜須俟徐仁翁派船護送大約初五六方能開行也專此佈逹敬請台安愚小弟嚴作霖頓首九月初二日清江舟次泐第吉號 
[壽筵移賑]  
　　兹有洪君設弧令旦承戚友賜儀禮當肆筵敬酬今因蔡吉菴兄之請移作賑濟交來折席洋五十元推已及人旣欽洪君之壽人壽世而蔡君之與人爲善尤足多矣九月十五日奉省恊賑公所同人謹啓 
[奉贈李君舒霞卽呈斧政]  
　　酒俠詩豪不足論英姿颯爽迥超羣飄零琴劍誰知我落拓風塵始識君升斗水堪蘇鮒困芝蘭香自許人　十年海上同淪落終是悠悠悵白雲[  澹定室主人未是草]  
[輓淮揚海道王芍農觀察]  
　　忽聞薤露淚潸潸亮節清風不可樊淮水波瀾平似鏡海陬雨露感銜環雞廉自勵千秋業觀察彌留時遺囑公子不得分訃致累親友蠹弊終教一例删前奉左文襄公委辦粮臺事務釐剔尤嚴我亦甘棠重遺愛瓣香心祝阻鄉關[  山陰史珊甫拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[珍藏名畫减價移賑]  
　　謹啓者今竹禪大和尙光臨敝會館蒙惠貢紙六尺疋松　延齡圖大中堂一幅筆刀高　早經名傳海内毋侍贅述拜領之餘心感莫名善昌無以報瓊擬撥忙焚香恭篆驅邪降福立軸一幅　報隆情唔談良久據云今回自京申路過山東　今庚秋汎風狂雨大齊東惠民兩邑適當其衝房屋田禾被水沖去十有八九延途難民扶老携幼鳩形鵠面　不可言詢知父老據云一連三年被災元氣大傷卜室　空今又雪上加霜覩此情形不覺涙下手頭携帶現銀無幾擇其老弱再苦災民暗中散結杯水車薪無補萬一當道飛章人告仍恐緩不濟急此皆目前苦况實在情形也道出申江小住儀和棧内昨閱十三報章悉有山東　祥字號五家聯名代同鄉災　往　各籌賑所請命叩求撥助共集有六千金先已匯解一面義不容辭飛告各埠山東同鄉帮籌勸赶解救急且云目覩災情不忍坐視自將筐内歴年繪成精品珍藏之物大小各件刻因籌欵不易故而檢出開單商之四馬路松雲樓大執事照潤減價代售且其速快售見全　移助東賑如有紳商欲點品書畫者亦可格外减潤赶卽報命所取潤資亦立心願救山東災民統歸助賑山東等　本水旱偏災較之往年更大　籌　捐舌敝唇焦來源日絀今竹禪人和尙以硯田之仁粟作菩提之瓊漿不啻慈航普渡曷勝欽佩惟望在滬紳商早結翰墨善綠得溥　　實惠功德莫大幸勿交臂失之今特代登報章用佈公鑒[  上海北市絲業會館籌賑公所少欽施善昌謹誌九月十五日]  
　　合璧詞并敘僕性耽聲伎暇輙游于梨園數年南北往來頗不乏賞音之雅而於小部　深　　差可人意　無　極力揄揚比諸嫩蕊嬌賴人培植要不必盡態極妍而初寫黃庭恰到好處靈秀之氣自然襲人又何須與秋娘聲價競後先耶近者自感芳華漸改艷影都非志願徒乖哀傷叢集一身多病百事健忘風信之年已髣髴老之將至故雖床頭金盡落魄江關而典質　花猶鼓餘興偶　所遇歸卽筆之於書蓋看花之資旣不易籌則看花之會亦不易值尤恐彩雲倐散霽月難逢幸得小聚萍蹤有不忍不相看鄭重者矣兹南雪北花記將欠告成雛伶之列傳者二十有四惟任海兒牡丹花二人洵可獨出冠時爰拔爲冠軍作合璧詞以誌喜亦自慰頻年賞識風塵一片苦心孤詣耳回憶諸伶初如帷燈匣劍未露光芒自經剔拭再三轉瞬騰霄燭漢庸有時運　齊瑕瑜不掩等於遺珠滄海空谷幽蘭之嘆然海兒輩則藉甚聲華固已後來居上是余初未嘗薄海兒輩海兒輩亦嘗負余也嗟乎愛才惜貎自信眼本非花選　徵歌肯違心之所好割江郎之剩錦敢詡餘霞搜蘇季之敝裘猶存片腋知我者庶幾諒我愚衷妒我者姑聽誚我短行○璧合珠聯兩玉人憨嬉啼笑盡天眞小紅爭占櫻桃色慘緑平分荳蔲春爭得化形爲伉儷任海兒唱老牛牡丹花唱旦故戲云倘教鬭艷愈精神憐他一對痴蝴蝶栩栩生機夢裏身○雄龍雌鳳幻登場軼類超羣異衆芳無獨居然能有偶知名偏又不同行任海兒隷九香牡丹花隷詠霓頗以爲憾春蘭秋菊皆呈秀趙舞燕歌總擅長任海兒唱京調牡丹花唱梆子又以爲憾生小已堪推領袖名園艷幟各高張[  高太痴戲作]  
[上海四馬文報局内恊賑公所經收賑捐三月下旬清單]  
　　廿五日河南捐德國隨員謝止泉先生募金楷理先生規銀五十四兩九錢六分廿六日揚州復茂恆錢莊經交電局捐求平安祈病愈一元原平銀三錢二分廿七日寶應季少芝先生捐速全齊十元本埠源恆隆棧交來常熱善士捐壽蒙室五角慶澤堂三角留餘堂公記鼎翁原翁隆翁成記六户各二角杭垣曹泰來寶號捐程義和曹垂緒堂二户各五角黃昆源黃謙六二户各二角五分無名氏錢兆福汪茂春王光清陳氏汪蘭翁不書人汪品當寗秋波汪栢松江金華汪仁美李槐春十三户各錢二伯文不書人錢乙百共實收四元錢一伯十七本埠寶和莊來蘇省醬業公所潘仲溪先生捐第廿四批豫賑祝柳記銅二員無民求病速愈成德月月康泰二户各十員無病疾兒福壽二户各五元不懼雷乙員費寄香翁捐謙吉春許登禮二人各五圓鄭嶺梅無民二人各二圓邵祥叔乙圓廿八日本埠九章緞莊席資移賑二十圓甬江鴻昌祥夷行黃亮記六員翁敬齋王林氏茂昌行李東華黃子麟胡文惠張桐記張傳林八人各二員徐味衡王滿記決良貴王雙鳳王榮華王風燈王有名王有道王有文王有情王聰明王再福王明發王元清林廷祥十六户各一元共實收五十元徐瑞均母氏冥壽懺資方德銘求平安邱炳藻三户四元周浦夏以員爲兒病完愿祈平安四元廿九日金壇姬古愚先生捐惜陰軒金安餘合三元餘杭胡裕盛坤記捐無名錢三伯三十文倪阮氏田永朝沈甫耕朱菊查朱潮升陸兆祺六人各一伯蘇啓增沈姚氏二户各五十實收一元杭城勉力學好人交來同形共性人捐祈求迅速合龍二元更乞一勞永逸士集一文願錢合一元○五天共收英一伯四十四元規元五十四兩九錢六分銅二元原平銀三錢二分砂錢一伯十七文 
[上海北市絲業會舘籌賑公所施少欽經收河南皖北賑捐六月十三至十六日第一千七伯八十七至九十次清單]  
　　問梅軒主人祈求災晦全消功名顯逹由趙偉卿愈交到規銀一伯兩松江守眞子趙藴玉爲父九週之期由俞雲臣兄來銀四十兩嚴寶珍求病卽全廿元羅店守經記求父壽寡過齋求母病全各十四元九齡童子黃乃溥爲父病兄完愿由麗如銀行來十元金山閨秀錢潤綜病全由龍茶山人來六元如臯嚴增祥求保妻速產平安四元大圑會隆典松陽子節省移助三元陳金氏求病全二元京口恆吉號紫石麟二元虞山蓮芬女士爲母病全完愿兩元章守元求病愈兩元葉長春求父足疾速愈二元無民一元陸氏求病愈錢兩百文以上十三日平安主人由愼裕號求洋一百元黎芝山署士由恊源莊來一伯元無民氏求保平安由愼裕號來廿元邱培英求妻產平安十元張源順保來貨平安十元蘇省老人和震記無名氏願產婦平安四元平湖疇五氏求合家長幼平安四元杭州徐光烈求女病愈三元周門席氏求病愈二元蘇州介福堂秉璋猫小姐病愈二元海寗朱莘齋祈病速愈二元内銅洋一元常熟同福義周雲青經資移助洋一元無力氏銅洋廿元零一角南匯縣署有心無力人銅洋二元○天昌號來寓石港施蘭賓隱名氏洋二元曹廷佐一元陳鶴仙楊穉峰楊撰夫三户各五角吳文悅文煥五角施鶴琴李寶明羅守弇潘華隆顧錦楊宗進金廣文耿世隆徐士昭楊蓮舟十一户各錢四百文楊宗蘭宗芝各三百文經手人楊曉江楊嶺南補足二百五十文共廿户合洋十元以上十四日○古艮吳氏保合家平安一百元無名氏十元又一元漢口恆昌號王煥之爲鄰居失愼幸獲平安由鉉蔚村兄來廿元趙愼齋由恆興洋貨莊馮炳之兄來廿元杭州張調梅祈合家平安由愼餘莊來十元蘇清華求妻薛氏病速愈十元韋謝助粤六元蔣采亭求女病愈五元仁和隱名士求身子康健由同茂莊來四元單瓜屢空子求室沈氏生產平安一元銅洋一元又爲子福林求病愈完愿洋二元張均求子趾麟病速愈一元許愼一元南潯新和典了世情子一元錢三百六十文○滸口裕通行洋二元又募吟記雲記各一元少記韵記友記寶記九思求八月生子安然五户各五角衡記石記各二角五分共十户合洋七元以上十五日○准補吳淞叅將管帶開濟快船徐吉雲善士爲子祿生求病速愈由羅祿卿兄來洋一百元海昌釐局汪錫晉率子彝清爲長媳姚氏產後染恙愈延壽七十元味根居士完愿十員李逸仙求病速愈十元甬江聚康十元梁用興爲兒文謙求病速愈十元楓涇陳垣病痊完願十員沈紹楨續助保人口太平家宅安寗六員吳蘭生五員志遠居求目疾速愈由泰隆來五元宿縣署胡錫康四元定海吳葵卿募仁和吳門姚氏病愈酬愿二元晉陽隱名氏渤海隱名氏各二元江陰無名氏爲幼子病愈完愿二員太倉兀成程善昌募本衣莊號頭愿二員又不留名還愿一元無名氏求病速愈一元江西都村旋次平安人由九江寄來一元上海道署程廷瑞病愈完愿一元○盧江紫香七十二齡叟英洋五元又募大山鎭山鎭合本洋十六元内銅洋二員陳謙吉本洋四元同裕兩元慮桂堂李繩裕堂鮑鈺堂李五世堂四户各一員内搖圃七角半許立成鮑俊卿孫希亭倪搖小山龐益齋侯復盛王佩芝汪鳴琴九户各五角丁内省堂錢八百七十五文羅愼堂六百文王槐堂武厚堂牛善堂汪靜中四户各三百文鍾集賢堂胡瑞隣堂各二百文許連逹一百文共廿七户合本洋三十八元内銅洋二元以上十六日 
 
 

Page 10

 
 
   
 
 

Page 11

 
 
[光緒十四年九月初八日京報全錄]  
　　宫門抄○太常寺題旨二道錄前○御史燕奏爲請亟籌黃河疏濬之法以重國帑而衛民生摺○大臣托奏爲緩案請補總管員缺摺○桂撫沈奏爲甄别片○直督李奏爲訓導捐助災黎應照給奬片○九月初八日禮部宗人府欽天監廂藍旗值日無引見○奈曼王李　棻各假滿請安○福中堂等塲内專摺請安○禮王等秋操完竣覆命○清安謝署缺恩○六額駙請假十日○禮部奏派稽察中左門派出德銘○又奏派成貴妃金棺奉移西陵派出清安○召見軍機曾紀澤李端棻井衛垣文璞○○陜西道監察御史臣燕起烈跪奏爲請亟籌黃河疏濬之法以重國帑而衛民生恭摺仰祈聖鑒事竊維黃河之爲連有突出險工而變生不測者有相度形勢而變可預防者全在治河者沈幾默運成竹在胸無日不作防河之想無時不存履險之心而後有成效可睹故以此次鄭州之失事旣少防範於前又沙周張於後費帑將近十萬之多卒致盡委洪流而臣則以爲卽令合龍亦未必遂可恃也盖堵决口必啓故淤啓故淤必放引河固一定之理而河流小决小壅大决大壅又一定之性此時上下業已塡滿節節阻淤不統籌來源去路而徒責效於口門將來水無所出害且尤甚則就今日之河勢而論有非大加疏濬决不能長治而久安者顧挽大局於因循之後非力破積習何以杜苟且之謀爲長河課永久之功非少變成規何以言救時之利謹將就管見所及聊效一得之愚以資採擇一曰勘騐海門因勢利導也自南河改道由利津歸海迄今不過三十餘年議者謂攔門鐵板沙已遠至八九十里其說亦不無可疑謂水尙從沙面經過則偶遇盛漲豈有不能冲刷之理何以日積日厚謂水全被沙阻涓滴不能就下則沙上儘可施功未嘗爲之何以知其絲毫難動卽謂潮汐頂托旋挑旋淤而海口日窄兩旁必有涸出基址若能抽溝開引水勢步步進占再值洪濤迅猛則兩岸之窄者以闊而中間之淺者以深且海門上下一帶皆可籌畫昔河臣靳輔於南河雲梯關内築堤五百餘里長九萬五千四百丈用土五百七十二萬餘方當時係以疏爲築以每土一方用夫四工每工給銀四分計之用欵尙在百萬兩以内疏成而築亦成至於口外接築長堤亦是束水舊法應請欽派精明結實大員於海門内外數十百里之間一律普勘疏築並行若竟聽其自然以後何堪設想此則不可拘泥海口難修之說不思補救者也一曰攻治河身使廣容納也夫黃河決無普行挑浚之理惟擇要以修則於有工處所不使壅遏而無工之處自能逐節冲盪固浚一而得五浚五而得十之機也往者仁廟諭河臣張鵬翮曰黃河何以使之深其後本此語以開海口撤攔黃　培兩岸堤埝塞諸决口河以大治此非不專用力於河身無往非爲河身之明騐乎今請勅下河臣沿河普勘分别極險次險奏定尺丈土方歸部立案然後次第興舉無論堵築疏鑿總期於宣洩有力足以刷沙爲要乂各省有河督撫查明水道所經有與黃河相貫輸者亦一槪估定丈尺土方奏請修瀹俾其以衆河之浩瀚成黃河之寛深則不獨河治而各省之水利亦治此又不可畏難自安貴統全河以策成功者也一曰添派武營藉資羣力也沿河設有道府廳汛貴有專歸立法本極周密無如因陋就簡懈弛成風歲領搶修各費度支半飽私囊偶乘潰决之餘事平又登荐牘河務安得不壞今請略示變通除沿河督撫酌撥勇營外各省之有防營者亦可抽調數成駐紥河干且天津淮勇林立於海防較鬆之時亦揀選精健樸實將官分領數營交河臣酌量分布亦按照極險次險地叚大者委之提鎭小者責成都守協同河員通力合作其中約有數利管勇矯健置之有用之地免生驕惰利一省召募之費不必另籌餉源事後亦無遣散之勞利二大工興作之區饑民聚會卽可藉爲彈壓之用利三各營節制之師號令畫一可免作輟之尤且與河丁相間比作足資鼓勵利四從此大舉不過半年可以集事卽請簡派親信大員按當初所報長短廣狹確切查騐以免浮冒偷减並於每歲安瀾後普巡一次竊以爲河政與軍政相等軍政每年必有巡閱豈可以長河置之不問此又於派勇修築之外似應酌設巡河者也一曰添籌河欵力杜侵漁也此次鄭工閧捐本係權宜之計現值前功已棄則後此需用浩繁更難停緩應請勅下各省督撫於關稅厘局等項酌加河欵統計一年可進若干再統計外間所估工用若干會總核算期於足用而止俟竣事後卽撤銷以紓民力似所損於商民者有限而補救於目前者無窮所難者朝廷百計以圖之當事者任意以耗之則河工弊政與河員習氣實有不堪設想者臣風聞鄭工舉事委員至一千餘員之多又聞前河臣成孚有賣給委劄之事以入資多寡定差委優劣濫竽者四百餘人又外間傳說紹諴自河南匯銀四十萬來京衆口一詞似非無因今旣大工已潰仰蒙嚴旨分别子以革職軍台臣謂此莫大之恩也查鄭工決口傳聞在八百丈内外以一百八十丈一里計算寛尙不及五里何以動欵至九百萬尙無成功應請按其當日所報丈數統計已用多少現存多少若欵項業已告罄則以萬餘金進占一丈恐非情理所有其中有無弊端屈指可得大槪目修築堤埝有土方可估下埽排樁有料物可憑均不能十分懸遠伏願勅查確數如有侵欺重法卽隨其後此又核實之道期於懲一警百者也以上數端雖不免於工煩費鉅然與其每歲虚糜何如一勞永逸至撙節工費視乎其人昔康熙十五年部臣估修清水潭需費五十七萬夫柳在外靳輔爲之連夫柳共用九萬餘金是其大騐也且河道逼近畿輔若東南長此淤墊勢必挾溜北趨奪運道而走天津此誠非細故耳而臣尤有不能已於言者河臣從古難得至我朝靳輔挺生亦屢經仁廟指授始奏殊勳伏願聖心裁奪於外而督撫内而鄉貳中必實知其有備智勇仁廉之選者付以重任而又使之久於是職切實講求庶柱石之材緩急可恃而河臣之所陶淑又可備異日之趨使則　簡擇河督又屬今日之急務事關天下全局似不可任其一再嘗試也臣愚昧之見是否有當伏乞皇太后皇上聖鑒謹奏○○奴才托偷布永德跪奏爲援案請補總管員缺恭摺具奏仰祈聖鑒事竊察哈爾廂黃旗總管圖都普巴札爾因病出缺查察哈爾正紅旗藍翎叅領兼公中佐領鄂勒哲依巴彥軍政保荐卓異雖經兵部題准惟所出總管之缺似應請補然該員尙未引見如何補放之處是以聲明咨部示覆遵行並給咨該叅領赴部引見各在案嗣准兵部咨以叅領鄂勒哲依巴彥帶領引見奉硃筆圈出准其卓異着交軍機處記名欽此欽遵又准覆再查叅領鄂勒哲依巴彥保薦卓異雖引見在出缺之後惟所出總管之缺該員係屬應升應由該都統酌量揀選補放如該處有卓異引見在出缺之先者仍儘先揀補等因咨覆前來奴才等伏查叅領鄂勒哲依巴彥旣已奉旨准其卓異而察哈爾八旗又無卓異引見在出缺之先人員現出總管之缺核與光緒十年前任都統紹祺等請將軍政卓異之叅領貢果札普奏補察哈爾鑲紅旗總管之案相符可否援照成案請將准其卓異之叅領鄂勒哲依巴彥坐補察爾哈廂黃旗總管員缺之處出自天恩如蒙俞允該員甫經卓異引見未至三年照例勿庸送部引見以符定制除分咨部旗查照外所有援案請補總管員缺緣由理合恭摺奏聞伏乞皇太后皇上聖鑒訓示遵行謹奏奉硃批着照所請該衙門知道欽此○○沈秉成片再准部咨同知通判等官試用期滿詳加甄别具奏等因兹查廣西試用通判楊啓泰業已試看一年期滿據藩臬兩司出具考語詳請留省照例補用前來臣查試用通判楊啓泰年力强盛尙能耐勞歴經差委並無貽誤應請留於廣西遇有缺出照例按班補用除將該員履歴送部外謹會同兩廣總督臣張之洞附片具奏伏乞聖鑒謹奏奉硃批吏部知道欽此○○李鴻章片再據籌賑局司道詳稱遵化州人候選訓導武聯璧於上年冬在豐潤縣豐台鎭設立粥廠附近災黎得霑實惠計用銀一千三十餘兩由武聯璧獨自捐辦洵屬見義勇爲自應照章給奬由候選訓導報捐内閣中書升銜應折收實銀八百十兩今候選訓導武聯璧捐銀一千餘兩有盈無絀擬請給予内閣中書升銜具詳請奏前來理合附片具陳伏乞聖鑒勅部照擬給奬謹奏奉硃批該部議奏欽此 
 
 

Page 12

 
 
[光緒十四年九月初九日京報全錄]  
　　宫門抄○諭旨一道錄前○湘撫卞奏爲總兵身故懇恩優卹摺○又奏爲各員仍懇給奬片○又奏爲紳民捐資建坊片○又奏爲善舉倡捐鉅欵卽請議叙等片○又奏爲記名總兵留省差委片○又奏爲輪應查閱營伍之期片○九月初九日兵部太常寺太僕寺八旗兩翼值日兵部引見三十七名正白漢六名廂藍滿二名健銳營六名○禮部奏請覆試日期旨着於二十六日○兵部奏派護送成貴妃金棺奉移西陵派出吉怛富森布○召見軍機清安廖壽恒色清額霍倫泰皇上明日丑正二刻至太廟行册寶禮○○頭品頂戴新授閩浙總督湖南巡撫臣卞寳第跪奏爲總兵差次傷發身故據官紳開例績籲懇恩施飭部議卹恭摺仰祈聖鑒事竊據辰沅永靖道何樞鎭筸鎭中軍遊擊唐淦各禀稱鎭筸鎭總兵唐瑞廷於光緒十三年六月間奉使祭告炎陵虞陵在途感受暑熱牽發舊傷於八月十三日卒於道州旅次該總兵久歴行間戰功卓著在鎭筸十餘年清苦自勵德洽軍民聞其身殁無不同聲感泣相與設位祭奠其能致此洵非偶然兹因奉使中途感冐致疾殁於王事禀懇奏請恩卹並據鳳凰廳舉貢紳耆田慶昌等會同鎭筸鎭標合營隊目等聯名具呈羅列總兵唐瑞廷生前政跡公懇具奏前來臣查唐瑞廷籍隷廣西由武童於咸豐元年投効李孟羣軍營管帶良勇打仗獲勝四十餘次經前大學士賽尙阿賞給六品軍功頂戴嗣隨李孟羣來楚克復武漢興國大冶各城池並堵剿金口竄匪奏保把總賞戴藍翎又由襄河攻剿蔡甸等處賊匪獲勝奏保千總加守備銜六年正二月告請奮勇攻撲漢陽城外西門橋賊卡砲傷右脇騐明傷列頭等十一月克復漢陽府城奏保都司賞戴花翎七年赴援安徽廬州六月攻破霍山縣城外賊卡克復城池八月進剿六安州蘇家埠捻匪斬擒多名十二月迎剿上竄麻埠捻匪大獲全勝奏保遊擊八年因炮傷復發請假就醫九年四月就痊經前湖廣總督官文留楚差遣委用署漢陽營遊擊十年奏補襄陽營遊擊十一年髮逆上竄奉派督率炮船堵勦克復黃州府城奏保叅將並加副將銜同治元年堵剿黔匪力保施南郡城奏保副將二年派防德安府河口長江埠一帶堵剿亳捻晝夜壞攻殲斃馬步賊一千餘名奮獲器械無算保加總兵銜並賞給朂勇巴圖魯名號三年奏補湖北竹山協副將五年髮捻竄楚奉調駐紥沙洋並分布安陸石牌舊口一帶力遏抱渡晝夜堵剿五十餘日奏保總兵請旨簡放並加提督銜歴署湖北鄭陽鎭總兵宜昌鎭總兵印務調補湖南衡州協副將十三年十月二十二日奉上諭湖南鎭筸鎭總兵着唐瑞廷補授欽此光緒元年三月到任受事後查得從前各任虧挪營中扣存公欵數萬兩苦心經晝逐漸歸補完全邊疆要地緩急得有可恃之資標兵素稱驕悍令讀聖諭廣訓並行軍紀律考拔後必令背誦現在兵丁咸知遵守盡易從前習氣鳳凰廳學向有賓興欵一千兩爲津貼士子鄉會試之資歴久多被侵挪唐瑞廷首先倡捐得復舊欵鎭筆地方貧苦人皆倚糧爲家一經身故父母妻子多致凍餒唐瑞廷籌欵生息以恤兵嫠廳治查有隙地兵勸民種植茶桑以收末利平日講求營務廳懸敬畏二宇以自警接見屬員必研詢操練及營汛地方情形一切布置極爲精密期於弭患未萌光緒六年間有苗逆潜匿董倒寨希圖煽誘卽派將帶兵前往將首匪石老華等擒獲餘苗解散不逾月而事平地方不致蹂躪民咸感誦光緒十一年廳垣陡遭蛟水唐瑞廷督帶船隻冲波拯救被溺得生者甚衆首先捐廉設廠賑濟災民賴以延活在鎭十餘年應得廉俸外從未濡染營中毫厘嘗自從戎服官四十餘年僅於里中購置數椽住人經理祖墓此外别無寸土其廉潔自好衆所共知右脇前受炮傷盛暑嚴寒時常舉發兹於差次感冒暑熱舉發舊傷遽爾溘逝　之實堪痛惜合無仰懇天恩飭部將提督銜鎭筸鎭總兵唐瑞廷照軍營立功後積勞病故例從優議卹以奬藎勞出自高厚鴻慈除將該故員履歴咨部備查外謹會同湖廣總督臣裕祿恭摺具奏伏乞皇太后皇上聖鑒訓示謹奏奉硃批唐瑞廷着照軍營立功後積勞病故例從優議卹該部知道欽此○○卞寳第片再臣查湖南厘金局委員稽徵得力收數勝前經臣將收数較多之岳州局委員道員用候補知府徐培元請俟補道員後賞加二品頂戴安化局委員補用同知直隷州議敘班通判曾慶溥請以同知直隷州補用奉硃批着照所請該部知道欽此兹准吏部咨稱外省厘金牙帖等項事務均屬應辦之件一槪不准保奬所請徐培元等准予奬勵之處奏請更正等因知照前來臣思厘金本係應辦之事如僅蹈常襲故原不應濫行保奬惟各省厘金無不視爲利藪侵蝕虧短之員亟應嚴行叅劾臣在署湖廣總督任内曾將辦理漢口厘局委員候補知府唐訓邦奏叅革職若收數增多者不與保奬何以示勸懲且委員勞怨不辭力加整頓潔清自好涓滴歸公與碌碌無所表見者等類齊觀實不足振其志氣臣查岳州委員徐培元經理厘捐較前多收銀二十七萬四千三十七兩零安化局委員曾慶溥經理厘捐較前多收銀十萬五千一百五十四兩零足見實心任事前請將道員用湖南候補知府徐培元俟補道員後賞加二品頂戴湖南補用同知直隷州議叙班補用通判曾慶溥以同知直隷州補用均係就本班酌加奬勵並非過優可否仰懇天恩勅部仍遵前奉諭旨給奬以昭激勸謹附片陳懇伏乞聖鑒訓示謹奏奉硃批徐培元曾慶溥均着仍遵前旨給奬該部知道欽此○○卞寳第片再據寍鄉縣紳民記名提督周家盛廣東補用道周家祜禀稱提督等族叔二品頂戴陜西補用道兼襲雲騎尉周漢遵故祖二品封職周蓋萬遺命陸續捐置家廟墓田一百二十餘畝共計價銀二千兩有奇又布政使銜四川候補道周振瓊遵故父二品封職周世耀遺命捐銀二千兩置備田產除助祭外均以周族拯貧呈懇照例奏請旌表等情據此查定例士民人等捐資贍族田栗準值銀千兩以上者請旨建坊給予樂善好施字樣聽本家自行建坊等語今寍鄉縣紳士陜西補用道周漢遵其故祖二品封職周蓋萬遺命捐置家廟墓田價值銀二千兩有奇又四川候補道周振瓊遵伊故父一品封職周世耀遺命捐銀二千兩置備祭田有餘均以之周濟族中貧乏洵能誼篤本根核與旌表之例相符相應據情籲懇天恩俯准給與樂善好施字樣由周漢爲其故祖周蓋萬周振瓊爲其故父周世耀自行建坊以資觀感而勵風俗理合附片具陳伏乞聖鑒謹奏奉硃批着照所請禮部知道欽此○○卞寳第片再湖南向有溺女惡習近年舉辦育嬰集資收養各屬紳民有倡捐鉅欵者均經臣奏請分别旌奬在案兹查有長沙縣候選通政司經歴常璋將伊父遺之沅江縣明朗　田地草場共三千五百二十五畝八分價值錢一萬六千八百餘串監生常恩錫將伊父遺之中興走馬兩垸田地草塲共三千五百一十三畝三分價值錢一萬六千七百餘串均捐歸省城育嬰堂收租納課以助經費經臣札飭該堂委員候補同知謝楨前往騐收田畝值均與契載相符除將印契存案外臣查該候選通政司經歴常璋監生常恩錫捐田有嬰契價合銀均逾萬兩洵屬樂善可風合無仰懇天恩飭部議叙給與職銜頂戴以昭激勸理合附片具陳伏乞聖鑒訓示謹奏奉硃批户部覈議具奏欽此○○卞寳第片再管帶湖南振字左營記名簡放總兵揚勇巴圖魯樊本德前隨該營統領提督王永章轉戰東西旋委帶偏師協同防剿三十餘年洊保斯職光緒九年該　隨兵部尙書彭玉麟赴粤在事三年備嘗辛苦因王永章在營病故檄飭率隊回湘接辦城防事件歴年分帶振字左營均無貽誤惟並非留南人員尙屬虚懸無薄查該總兵打仗奮勇迭著戰功可否籲懇天恩將記名總兵樊本德留於湖南差遣委用仰候俞旨遵行謹會同湖廣督臣裕祿附片具陳伏乞聖鑒訓示謹奏奉硃批着照所請兵部知道欽此○○卞寳弟片再臣接准部咨光緒十四年二月初三日奉上諭本年輪應查閱湖南營伍之期卽派卞寳第逐一查閱認眞簡校等因欽此是時正值辦理秋審迨四月内秋審全案核　　五月卽辦科塲事宜須文武鄉試事竣方能出省校閱現聞新任撫臣王文韶業已陛辭出京臣交卸在卽所有湖南營伍請旨　派人員查閱以飭戎行謹附片具陳伏乞聖鑒謹奏奉硃批着改派王文韶認　查閱欽此 
 
