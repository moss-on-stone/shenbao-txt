# 1917 - 104 - 4915870

 

Page 1

 
 
   
 
 

Page 2

 
 
時評 
[權利（默）]  
　　中國對外問題稍停頓而又鬧内政問題矣夫中國之所謂内政問題非有他問題也不過權利問題而巳中央財交兩部之賄案爭利也川省滇　兩軍之衝突爭權也 
吾嘗言之中國人之權利思想未嘗不發達特其所謂權利並非對外爲國家爭權利而僅爲個人爭私權私利於是於政爭黨爭中爭權利外而復有不名譽不規則之爭權利爭權利之事愈多而其方法亦愈　愈下吾旣自爭權利之不暇更奚暇對外爲國家爭權利耶 
嗚呼權利之不足福國而足以禍國也如是 
[命令]  
　　四月二十日大總統令特任羅佩金爲超威將軍此令 
又令特任劉存厚爲崇威將軍此令 
又令特任戴戡暫行兼代四川督軍此令 
又令任命劉雲峰爲四川陸軍第二師師長 
此令 
又令吳迺翼調　鹽務署場産廳廳長此令 
又令朱文餉調署鹽務署運銷廳廳長此令 
又令塔旺布里甲拉給予二等寳光嘉禾章此令 
又令周善培文羌楊永俏曾彦玉侃朱祖蔭黄羣陳敬第黄永培聶　杰給予二等嘉禾章張孝準趙　蔣方震林攝趙世鈺龔政章勤士吳志伊王有蘭張于　彭程萬章梓耿毅何嘉祿馮嘉錫給子三尋嘉禾章此令 
[專電]  
　　北京電羅佩金劉存厚均任爲將軍令戴戡兼任川督藉以調停川禍 
北京電川事政府初擬派李經羲前往任督軍仍以財長位置相待李不願往故任戴兼督軍北京電財部賄案昨日第二次預審仍傳張興漢金森對質陳於爲弟索董事一節已無可辯惟銀數謂僅三萬五千係殷交來仍飭送還等語聞再經一度審問即可移送公判陳還押時求保不准 
北京電法部據陳錦濤子呈稱 
 
 
 

Page 3

 
 
父被誣拘押實碍國家體面特爲令飭撿廳應予暫行保釋 
北京電財長李經羲今日可提出此消息係段對閣員言甚確北京電殷汝驪被捕說仍未徵實昨日有王寵惠徐恩元往保陳錦濤均不准家屬巳曾往探視陳言尙優待不日必可取保又昨日檢察廳派人搜索陳殷兩宅將書信等携去陳以殷未到案昨預審時一切均諉於殷英文京報連日爲陳辯護尤力北京電許世英昨上辭呈並致函段總理道歉段復書慰留有己則不愆何恤人言語 
北京電交通賄案又將爆發議員提出彈劾並涉及次長以下多人一方舊交通系亦乘時恢復其勢力 
北京電買土廢約政府已决定以箱數價格均不符爲理由 
北京電鈕傳善赴津勸李任財政李意能與以三星期之猶豫始可决定並謂次長必由彼推薦 
北京電財長又有張壽齡說北京電内長定夏壽康 
北京電范源濂因病辭職段總理意准解内務職 
北京電馮河間來電請病假十天 
北北電鹽署公事因李次長未加督辦命現以署長行之 
北京電昨日（二十）憲法會議一百十二條與一百二三條均通過惟一百十三條之第二項加但書關於憲法疑義之解釋以三分二之同意議决之 
北京電今日國務例會（一）編制六年度預算方針如五年度之經國會審查減削而政府認爲無窒礙者即不再列入六年度預算中倘雖經減削而政府認爲窒礙難行則仍行列入巳囑財部本此方針從速趕編（二）答覆質問數件不甚緊要（三）討論川局某閣員主張勿用帶兵入川之政策第一善法在請岑西林一行則川局可定輿論亦多數爲然 
東京電至昨夜止所得選舉消息政友會謂得意外佳果憲政會謂選舉時有妨碍致未如願地方廳報告政府政友會百六十三名直屬於政府者四十八名憲政會百三十名國民黨三十二名中立及反對政府八名計政府方面得四十一名之多數云云政府雖抱樂觀尙未確實 
東京電總選舉巿籍開票結果概歸政府勝利知名人士秋山定輔濱口雄幸宗像政副島義一奥繁三郎柴四郎等均落選 
[外電]  
　　北京電馮國璋與張勲因陳錦濤受賄案及揚子江防務之故均不參與軍務會議該會已展期五月一日正式開會（二十日） 
大陸報 
北京電聞政府决計裁撤皖督張勲所兼長江巡閱使一職（二十日）路透電 
波斯盾電考德角北面聞重砲聲船隻已接駛入港内之通告查理斯鎭海軍船塢傳出消息謂海單或巳發作（十九日） 
華盛頓電衆議院軍事委員會投票否决强迫軍役制但主張自由募兵制參議院通過准協約國在美國招兵之議案參議院提出議案擬加增海軍力至十五萬人總統現與國會領袖會商作戰計畫（十九日）以上德文電漢口電王督軍入京之際武漢總商會曾以長文之反對加入意見書懇請轉呈中央政府故十九日午後有武漢兩總商會會長來京之電昨日以來兩總商會迭開會議兩會會長擬於二十二日晉京（二十一日） 
北京電外交伍總長昨日往訪日本林公使交談時局（二十一日） 
東京電巿部開票之結果已悉判明計政友會二十三名準政反會二名政府擁護派十七名即政府與黨合計四十二名政府反對黨則憲政會十八名準憲政會二名反對政府之中立五名國民黨九名合計三十四名憲政會之於巿部較之從前殆減其半（二十一日） 
東京電總選舉之結果非開票後不能確知然由形勢觀之政府黨似較有利政府方面豫測與黨有二百十五名反對政府黨有一百六十名總選舉後之特别議會决於六月二十三日召集會期定以二十日間（二十一日） 
東京電各府縣之巿部均於今日開票至午刻巳判明者計各地歸政府黨及政友會有利憲政會之領袖濱口雄幸氏柴四郎氏　落選 
（二十一日） 
東京電海牙電云德京柏林有大同盟罷工之事和爾也爾次新聞社說謂此罷工係因食物之缺乏促令政府反省並求改革内政且表示國民渴望平和之意（二十一日） 
以上東方通信社電 
[戰電]  
　　巴黎電前任内閣總理現任司法總長維維亞尼氏及霞飛上將等現赴美國代表法政府申謝美國加入戰團（十九日） 
華盛頓電參議院陸軍委員會報告贊成募兵挑選制據謂吾人鑒於英國之經驗若至此時而猶施行志願兵制則誠愚妄云（十九日） 
華盛頓電海軍總長達尼爾斯氏宣稱現議暫停建造大戰艦俾趕速建造商船（十九日） 
華盛頓電南美尼加拉圭共和國致文美政府贊成美國向德宣戰（十九日） 
巴黎電法國公報宣稱十五日止一星期内商船駛抵法國口岸者七百五十艘駛離者八百零三艘被沉者四艘被攻而得逃脫者五艘 
（十九日） 
紐約電旅美俄國社會黨幹事會致電俄國司法總長克倫斯基氏請用全力阻止單獨媾和此舉將使黷武主義更爲膨脹社會革命因以遲緩（十九日） 
倫敦電希臘大局現復危急因糧食缺乏及其他種種事故所致財政大臣巴拉勞氏今日在下議院宣稱協約國政府現正討論希臘之地位惟目下尙未便有所宣布不日下議院開秘密會議可以討論此事美政府迄今尙未加入討論惟彼信一俟諸事佈置妥帖凡與美國利益有關之事均將就正之云（十九日） 
倫敦電據君士坦丁電稱錫进里爾親王代表布皇以勇武勲章贈與土皇衆皆引爲　談（十九日）倫敦電學務大臣費歇博士今日　下議院提出敎育預算案其費用較上年增多英金三百八十二萬九千鎊按上年預算案總數共英金二千零四十四萬三千五百零三鎊費歇博士並切實聲明英國敎育制度　戰爭發現之缺點急應消除之必要（十九日） 
　西班牙京城電現信自由黨仍將握權參議院議長泊里都氏巳組成新内閣（十九日） 
[公電]  
　　蜀軍官攻訐羅督軍電　北京大總統國務總理陸軍　長參謀總長各省督軍省長上海各報館鈞鑒旅長等籍隸軍人義在服從中央用人豈敢過問然慘痛之極能不呼天乃者羅督治川無狀巳由川軍各師長迭電詳陳茲再將其罪狀謹爲我賢明大總統總理總長縷晣陳之戴戡長川羅忌分權種　反對顯抗國命其罪一因反對省長嗾開公民大會並敢宣言將用武力對付以地方長官之爭權敢公然煽動内亂其罪二蒞任以來吏治民隱毫不關心朋淫聚賭日事荒嬉如成都文廟後街及府街　彼淫窟計有三四又復嗜好甚深廢弛烟禁以致滇省大宗鴉片充斥各　干憲凟紀莫此爲甚其罪三川四巫匪吉娃前據綿竹殺人越貨日數十起羅爲包庇縱匪殃民因之　符至今未靖距省愈近出案愈多其罪四蒞任數月勒提稅欵逾七百萬對於中央一錢不解本省軍餉數月未發近　請假准覲復勒提濬川源銀行紙幣七十餘萬並迫財政廳索取生銀窮搜極掘用途無聞其罪五裁兵節餉舉國一致辦理持平誰敢不遵竊查滇軍去年入川計只十七營戰事平後所存者十一二營羅督電告詐稱兩師隨卽由滇招來徒手七千餘人迨奉嚴飭編一師一旅四於駐省衞戍軍隊外警衞設閣衞廠　營安插滇軍約近兩團仍逹兩師人數弁髦命令明減　增其罪六收束川軍改編四五兩師各爲一旅其餘三師每連減爲九十人並廢特科全部俾川軍根本破壞滇軍疊增川軍銳　强滇弱川奸計顯然其罪七　川數月兵工廠出槍五十餘枝彈三　餘萬顆全給滇軍不准川請反客爲主公道回存其罪入　師長起義川中功　察　近因裁兵主張公道犯　逆　遽　撤換且對所　竟行攻擊夜迄今鎗砲未息省城精華　惜糜　其罪九似此奸冋險毒誤國禍川軍民共　用敢協懇迅予解决以弭川　　危　迫急痛陳詞無任屏管待命之至川軍旅畏劉湘王奇舍雲衢陳洪範劉成勛龍光陳經余懋辛團長陳能芳王麗中王炳　聶文光鄧錫侯廖謙萬成董澤溥田頌懋賴心輝袁　俊曹文龍許澍張鵬舞郝熹李進成余昻向　　吕超喻培棣王維剛獨立營營長口道心　文信陳光仁陳國玉龔襄湯培唐義承韓祖歡吳震等同叩皓 
無錫快郵代電上海申報鑒昨晚陸軍警察小隊長劉懷西懷　私　携帶手鎗紏衆　新國民報編輯李豹章截刦痛毆成傷復擁至錫成印刷所將無錫日報記者王雲樓逮捕輿論大譁乞持公議新無錫報梁溪新報繁華新報無錫日報新國民報箇 
要聞一 
[俄國軍工界之戰事旨趣]  
　　字林報十八日俄京專電云基夫一處從前規避　役者今巳陸續入伍臨時政府頒發文告謂立功戰地敢卓　者仍照前給與軍事勲章或奬章以示鼓勵俄京工廠製造軍火出額頗多不亞於前工人且有犧牲自己之精神以期與陸軍並美如耶穌復活節期不停工作並以所得工資移作犒軍之經費之類是巳各處工人聞會輙以盡力行事與軍人同甘苦爲言每日工作八小時之問題現已擱置惟特别工作逾出原定時間者另行給資國會中工黨代表决定臨時政府一日不背其初次宣言工黨必一日擁護政府國會希望編定憲法之議會當可從速召集俾可解决根本上之改革及均産問題刻巳組織永遠委員會以决定軍食等要事就種種事實察之即可見國人願與敵人奮鬭之志氣陸軍現已準備一切與敵軍交綏 
[倫敦報界重視中國近事]  
　　字林報三月四日倫敦通訊云歐洲各報皆重視中國近事大書特書以紀中國蔣入戰局之新氣象星報以大字標　横列報紙曰東方之新戰雲中國準備加入協約各報對於中國之地位咸表同情苟中國决計加入　無人望其有許多影響及於戰局然中國定可因此而鞏固其國際上之地位矣可望發展之要點當然爲德人在華之地位記者從可恃方面探悉協約國曾討論此點皆不以德人覊留於中國爲然若中國加入戰局取締德人則協約國或將使德人出　也此間人士目下對於華人感情甚佳中國水手極有價値之助力爲吾人所共悉日昨航業公會開常年大會時有勞斯氏者爲航業聯合會職員熟諳中國水手各事較他人爲詳曾發言盛稱中國水手之得力略謂中國水手行於水雷密布之海中執行其職務不爲危險所擾有東方人生死無足動心之氣概此種精神在戰爭全局中實無其匹有一次某船突聞砲聲船上之司火夫悉爲華人當其初聞砲聲時人必以爲彼等定抛棄其所持之器奔入艙中取出其烟具與鴉片疾趨艙面以圖逃生詎知不然彼等竭力辦事勤苦甚於黑人其結果遂使該船速率加大得不爲潛艇追及云云 
[羅劉衝突之京訊]  
頃聞四川川北道尹張瀾重慶鎭守使熊克武第一師周道剛各有急電到京張電云急北洋米巿胡同淵廬蒲伯英曁同鄉諸先生鑒川禍發成都滇軍攻擊第二師（劉存厚所統）速懇總統總理立予解决否則三日内戰禍必徧全川矣張瀾皓熊周電云萬急北京米巿胡同淵廬蒲伯英曁兩院旅京同鄉諸公鑒燕密頃由渝電局傳來確息刻接成都局暗電本日于後三鐘卽有軍隊在街面戒備至午後九時半竟聞鎗聲詳情未悉因羅督派有軍隊駐局一切電報不許拍發傳播似此情形成都方面巳發生衝突哀我川民何堪受此茶毒武等忝領師干地方有責固不敢坐視桑梓糜爛正氣摧殘惟望諸公仗義執言并祈速向政府請求根本解决以救倒懸臨電涕泣不勝迫切待命之至熊克武周道剛叩巧除上兩電外聞羅佩金亦有電到中央稱劉存厚圍攻督署云云尤足證實川省戰禍業已發端惟據張　電旣明言滇軍攻擊第二師　重慶電局暗電又報稱成都電局已被羅督派軍監守則此事孰先開釁又無從確知消息矣要之四川軍隊龐雜軍費浩繁劉存厚所部軍隊大致已被裁及而羅佩金又有持之操切之處此殆爲衝突之一原因目下成都現狀如何羅督軍來電簡單無從詳悉但圍攻督署變出非常四川治安良可憂慮矣川籍國會議員數人聞此消息齊集國務院謁見段總理力言四川羅督軍爲裁汰冗兵激起惡感川人電請中央另派賢能以整肅軍政并力陳劉存厚師長堪繼羅任又言滇督唐繼堯出兵昭通爲羅氏後援川人惶恐特電請轉向總理說明巔末并迅籌解决之方法云云 
[陳錦濤等四人到案情形]  
　　前日下午命令未下時檢廳即着手豫備先行調查陳錦濤殷汝驪吳乃琛虞熙正陳廷銘等住宅至命令一下檢廳即行着手逮捕先以電話通知警廳請派侦緝隊一面通知步軍統領衙門亦派侦緝隊協同跟蹤一面又通知電話總局所有陳殷虞吴等如有互通電話一概停止不爲掛線又由檢廳派出司法警察多名分往四人住宅並帶有拘票傳票以備逮捕前夜九點半鐘警吏先將吳乃琛捕獲解廳由住班檢察官某君訊問十餘分鐘吳要求取保檢察官未允其請乃令其暫住優待室至十一時許司法警察又將虞熙正捕獲解廳當司法警察拘虞時先假裝一送信人持信赴虞宅云欲面交本人其門者以主人外出辭警察乃潛伏於虞宅左近伺之少頃聞馬車至矣警察乃尾追之至門虞下車而警察持信趨前向之請安口呼大人並出一函示之云係吳老爺（即吳乃琛）派渠以此密緘面交虞大人者但緘件關係緊要吾主人堅囑須交呈虞大人親收並須親作收條持回復命大人若係與函面姓名相符者則請先作一收條俾某趕速持歸因吾主人待之甚急也虞乃顧左右索筆親書虞熙正三字書到此而此持函者卽袖出一傳票示之且告以係奉上官命令來拘公者因命之行虞不肯又出一拘票示之虞無奈乃隨同司法警察登車向檢廳行矣至則由檢察官隨問數語即亦命之住優待室時已十二點餘鐘矣其時廳長以陳廷銘尙未獲案因派巡官多人四處跴緝至昨晨四鐘猶未緝　不得已乃將陳廷銘家人先拘二人到案追問陳之蹤跡至昨早七鐘陳乃自行投案此時廳長巳自到廳見陳段案大喜過望此前昨兩日拘捕吳虞陳三人之情形也命令下後檢廳雖一面逮捕吳虞陳三人而一面又須逮捕陳錦濤惟陳所坐者乃汽車故警吏跟蹤頗爲困難旋知陳在中央公園乃亟往拘之到則目視陳之今車巳開行矣檢廳乃四處以電話託各區警察及站岡之巡警留意窮陳之所往至昨晨四　時得偵探隊報告知陳巳回寓廳長以三人旣到案陳亦回寓乃自回家休息少頃廳中有電話　告所派巡警均在陳寓門前守候惟恐陳將出外請示辦法廳長乃復蒞廳急自以電話指揮各巡警命其入内先以傳票傳陳陳不肯行巡警復以電話請示廳長復命仍以傳票强之行延至昨晨九時陳乃隨警察乘汽車到廳到廳後照例訊數語陳要求取保問官以法律所在未允其請仍命之住特别優待室此昨日拘捕陳錦濤之情形也四人旣已獲案乃命巡警分傳各關係人一律到廳以備質　昨晨十時許陸續到者有金某張某諸人遂將各人逐一訊問全廳輪流審訊至昨下午四時止始將各人訊問　白全案要人士齊八九所差者祇殷汝驪一人偵緝殷之手續與各人同據各方而報告殷尙未出京未審其潛匿何所現正在嚴密偵緝中想一二日内必　獲案也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[馮副座之中德絶交利害書]  
　　本月十一日馮副總統通電各省自陳意見並印送外交紀事書其標題爲中德絶交始末及其利害所有通電原文巳載前報茲再錄其紀事如下其書曰中德外交業於三月十四日奉大總統布告斷絶國際關係矣茲事之過法及其波瀾隱伏之點有爲舉國所未及知者略摭見聞陳其梗概幸觀覽焉（一）德之鎖海戰略德國於本年二月一日宣布潛水艇鎖海戰略通牒各中立國於其封鎖線内不准船隻往來封鎖之線自西班牙之非尼司台海角起迤西至大西洋迤北包過法英洋面又迤東逹北海向南趨入荷蘭附近海面而止此第一線也又於地中海南岸自直布拉陀海峽入口數海里横貫迤西至西西里島附近迤南又迤西至希臘近海而止此第二線也延長共四千六百基羅密達合二千五百海里封鎖戰略志在困敵本屬交戰國權利爲國際公法之所許而德之鎖海不合於公法者範圍及於公海阻止海上商業妨害中立國權利且依公法封鎖須有實力必其海軍實力足以堵絶所封鎖之港不能虚劃一線禁絶往來對於中立國船隻應依警告臨檢手續不能遽施轟擊對於敵國商船應爲船中中立國之中立國之貨預籌安置不能任意攻燬此數點者德皆犯之故招抗議（二）各中立國立態度中立國對於德鎖海戰略其態度分三派（一）抗議絶交者爲美國（二）抗議而不絶交者爲西班牙巴西智利阿根廷荷蘭（三）提抗議預言絶交者爲我國美在各協商國商務最盛利害關係最鉅故首先抗議並通牒各中立國勸與一致絶德德之口實則謂美國屢犯中立禁例接濟敵國抗議不爲正當西班牙巴西智利阿根廷荷蘭各國抗議之文皆以公法爲據但言今後如有違反公法損害本國人民生命財産之事其咎應由德負智利則略有自由行動之言並聲明與美之抗議意旨相同阿根廷則稱悉依公法原則决定進行此其措詞輕重之大略也美國提出抗議同時卽宣言與德斷絶邦交其勢頗爲猛進然自絶交後美德兩國復暫表和緩之意其後美國又有所謂武裝中立之宣告二月二十六日美總統在國會演說請授全權准於必要之時酌撥軍械資助商船並請准予籌欵以供保護用費國會議論不一多反對者授權之議終至否决至三月五日美總統就職演說有美國堅持武裝中立將來或爲大勢所迫牽入戰團亦未可知但决非出自美國之意云云現美政府正另籌辦法俾商船得以駕砲以踐武裝中立之實美之國情本屬中外相制立法行政分權特嚴立國以來與外國締盟交戰之事絶無僅有國内民族與德同種者多復多方以尼其政府對德之行動故抗議絶交幾及兩月德之戰略依舊不變而美則至今尙未有所進行也（三）我國外交之經過德國宣布鎖海戰略後美於本年二月四日由其駐使芮恩施致美政府通牒於我勸我抗議並與美一致斷絶德交政府會議數日外交當局主旨德之戰略旣爲違反公法侵害我國權利我爲國家資格計不能默爾且欲利用機會爲外交開一新紀元躋於國際平等之列並可得協商國之同情倘或拒而不應則世界中立國逐漸牽入旋渦我益孤力無助將來平和會議聽人處分勢將不國各國務員多數同意方針遂定至八日議事大旨巳决與美使往來商榷段總理意協商各國誼應通知日本與我關係尤切不能不向之表示好意至九日午前國務會議决定對德抗議及對美覆牒文書午後三時遣汪伯唐赴日使署陸子欣赴英俄使署報告此旨各使均表感謝之意六時逕將文件對德對美發表對德文書電由駐德顔使達其政府文中初擬但提抗議復經研究加入如德國不撤銷其政策政府不得已亦將與德　斷絶現有之國際關係一段冀藉此以求抗議之有效也對美覆牒報告抗議并聲明將與美國一致行動此抗議提出之經過也（未完） 
[陳錦濤免職前之彈劾案]  
　　陳錦濤免職歸案各節昨巳明令發表惟當此令未宣布之前一日議員胡祖舜巳有彈劾案提出其文曰爲依法彈劾事竊查財政總長陳錦濤串率屬官對於官商合辦鍊銅廠一案需索賄賂蔑棄官方報載紛紜人言藉藉前日本院常會經本席動議要求國務總理段祺瑞出席說明據稱確有其事並謂陳錦濤曾自行舉發關係人員亦復不少政府俟查辦分明再行依法辦理云云竊謂國家之敗由於官邪官之失敗寵賄彰也陳錦濤身列國務員之崇階位居財政部之首席不知潔己奉公竟爾貪贓枉法猶令尸位政席靦顔樞府法紀何存官方盡頽哀吾中華將何以國本席爲尊崇約法整飭官常起見謹依約法第十九條第十二項及國會組織法第十四條提出彈劾案如右是否有當敬候公决胡氏提出此案後又恐開會時人數不足不能開議昨特致湯議長一函略謂近來本院常會開會法定出席過半人數勉强凑合今本席提出之彈劾財政總長陳錦濤違法失職一案依約法第十九條十二項非總數有四分三以上之出席人數不能開議竊以爲此案關係國家前途至鉅亟應從速解决以副民望惟恐此時開會人數難足法定人數殊有損本院尊嚴特備函邀請於本星期四或本星期六日特開常會一次專議此案並由秘書廳發一緊急通告俾衆注意注而利進行不勝翹企云云 
[閣議取消收買存土合同]  
　　關於收買煙土一案政府特派丁士源張一鵬二君南下查辦一節已誌前報丁張此次駐滬歷三星期之久巳將全案調查明晰前日回京復命曾具報告書一通遞呈政府略謂此次收買價目旣與原訂合同不符此項契約應即立予作廢政府深以所陳爲然本定十七日國務會議即行討論茲事嗣因財政當局收賄問題國會要求總理出席答復總理親赴兩院故是日國務會議未有結果然總理在參議院中答覆某議員質問時則巳露出取消合同口吻至昨日（十八）上午特開國務會議議决先行取消合同再議辦法至此案經理人員牟利之處應參酌查辦員報告行嚴辦 
[組織各縣地方分庭之先聲]  
　　暫行法巳咨達政府各縣地方分庭組織法前由政府提交參院嗣由參院議决移付衆議院衆議院於前日大會通過日昨咨達政府據聞政府因各縣地方分庭之組織實樹司法獨立之基礎擬於不日公布以便着手進行茲錄其原案如下第一條凡已設地方審判廳地方得於附近各縣設立地方分庭即稱爲某處地方審判廳某縣分庭各縣地方分庭得設於縣知事公署第二條各縣地方分庭之管轄區域與所在縣區域同第三條凡屬於初級或地方廳第一審管轄之民刑案件皆歸地方分庭受理第四條地方分庭審理案件以獨任制行之第五條不服地方分庭之審判者凡初級管轄案件在各該本廳上訴地方管轄案件在高等審判廳或分廳上訴第六條各縣地方分庭置推事一人或二人配置檢察官一人或二人如置推事檢察官二人以資深者一人爲監督推事監督檢察官監督該分庭行政事務第七條地方分庭設書記官二人以上掌理訴訟記錄會計文牘及庶務地方分庭爲繕寫文件及其他事務得用僱員第八條地方分庭置承發吏四人司法警察若干人檢驗吏一人或二人司法警察得以各該縣之噆兼充第九條地方分庭受各該本廳之監督第十條地方分庭對於各縣及同等以下各官署之文件以地方分庭名義行之對於其他官署之文件應經由各該本廳行之第十一條法院編制法及其他法令關於地方分廳之規定與本法不相牴觸者於地方分庭適用之第十二條各縣地方分庭處務細則由各省高等廳長擬定呈由司法部核准之第十三條凡未設地方廳及地方分庭各縣應設立縣司法公署縣司法公署組織章程以敎令定之第十四條本法自公布日施行 
[十八日憲法會議紀事]  
　　昨日（十八）午後一點憲法會議開會議長王家襄主席至兩點參議員出席者一百八十六人衆議員出席者四百二十九人均巳足三分二法數先由議長報告上會缺席議員又報告議員請假在七日以上者參議院二人均否决衆議院五人否决者一人遂開議憲法案第一百四條繼續討論某君發言畢議長謂現在只有赞成修正案無贊成原案者可以各修正案付表决現在有田議員桐主張全删贊成全删者起立起立人數一百十九人不足法定數又以凌越之修正案付表决大致主張財政緊急處分應牒集臨時會提出衆議院决定起立人數百三十二人不足法定數又以張議員之修正案付表决贊成者三百餘人不足法定數陶保晉之修正案付表决其文爲對外戰爭或戡定内亂及救濟非常災變時機緊急不能牒集國會時政府得以國務員連帶負責爲財政緊急處分但須於次期國會開會後七日内請求衆議院追認起立人數四百六十三差十五人不足四分三又以廖宗北之修正案付表决其文爲對外防禦戰爭或戡定内亂救濟非常災變時機緊急不能牒集國會時政府得爲財政緊急處分但須於次期國會開會後七日内請求衆議院追認起立人數五百碱人巳足四分三法數通過第一百五條國家歲出之支付命令須先經審計院之核准無發言者即以原案付表决起立人數五百九十五人巳足四分三法數通過第一百六條第一項國家矋出歲入之决算案每年經審計院審定報告於國會無發言者即以原案付表决起立人數五百九十九人已足四分三法數第二項原文云衆議院對於决算案否認時國務員應負其責楊永泰主張全項删除鄒魯提出修正加及追認案四字其文云衆議院對於决算案及追認案否認時國務員應負其責相斷說明後孫鐘主張維持原案反對删除及加入追認案王玉樹則反對删除而贊成鄒魯之修正案王源瀚亦赞成鄒魯之修正案陳銘鑑亦謂對鄒君之修正相對贊成楊永泰之動議以附議者不足三十人取消時報告發言者已畢議長以鄒魯之修正案付表决並聲明鄒君自己聲明通過後另爲一案時在場人數六百一十二人起立人數三百五十八人不足四分三法數又以原案付表决起立人數五百二十五人已足法定數張玉庚又主張再加一項無發言者即付表决起立人數一百二十人不足法定數第一百七條原案云審計院以參議院選出之議員組織之吳榮萃之修正爲審計院之編制及審計員之資格以法律定之說明後議長宣告休息二十分休息後繼續開會延至四點二十分始克開議首由陳銘鑑說明其修正之點文云審計院之組織及審計員之资格以法律定之何雯之修正則改參議院爲衆議院其文爲審計院以衆議院選出之議員組織之說明後由報號者贊成反對相間發言馬驤贊成原案玉源瀚則反對原案贊成何雯之修正案主張審計員由衆議院選舉羅家衡又贊成原案以爲應由參議院選舉陳家鼎復贊成何雯之修正案蔣羲明贊成原案時報號發言巳畢田桐又臨時動議修正以無附議者取消議長宣告討論終局以吳陳二議員之修正案合爲一次表决時在場人數五百八十五人起立人數一百八十六人不足法定數次以何雯之修正案付表决起立人數一百十七人不足法定數末以原案付表决起立人數四百人不足法定數有人提起疑義附議者在五十人以上議長以反對原案付表决起立人數一百七十七人在四分一以上證明適間表决不足法定數馬驤提議再付審議表决大多數議長謂現在本案旣交審議其第二三兩項及第八條現在當然不能開議吕復提出臨時動議在第十章中增加一條文爲國會議决之預算案追認案大總統應於送達後公布之附議者在三十人以上陶保晋亦主張加此種規定以爲此種案件不能與普通法律同等不能交覆議議長以付表决起立人數五百十五人巳足四分三法數又以第十一章標题憲法之修正及解釋付表决起立人數五百六十五人已足四分三通過第一百九條第一項國會得爲修正憲法之發議第二項前項發議非兩院各有列席三分二以上之同意不得成立第三項兩院議員非有各本院議員總額四分一以上之連署不得爲修正憲法之提議三項均無修正即以原案付表决起立人數五百七十人已足四分三法數通過第一百十條憲法之修正由憲法會議行之無修正即以原案付表决起立人數五百七十人一巳足四分三法數通過第一百十一條國體不得爲修正之議題無修正即以原案付表决起立人數五百八十一人巳足四分三法數第一百十二條原案云憲法有疑義時由憲法會議解釋之曹玉德提出修正主張由大理院解釋憲法其文爲憲法有疑義時由犬理院解釋之其理由以爲國會不能常常開會憲法發牛疑義必須牒集臨時會須時甚久大理院爲最高法院解釋憲法有何不可云云王正廷亦謂憲法會議解釋法文不得四分三之同意即無結果實甚危險且一種法律一部分人認爲違背憲法而多數人認爲不違背憲法而必經憲法會議之解釋方能决定是以少數人而阻撓數意思也發言後時已六點遂宣告延會 
[俄海兵大掠中東路各站]  
　　東三省報消息云俄國兵士從前甚不重視所有軍官及軍醫僕役盡係兵士充當終年驅策勞苦異常自革命成功其新政府遂通飭各地嗣後對待兵士一律平等不准有役使之陋習北滿各地俄軍官接此通飭即行遵辦乃各兵丁驟脫覊勒遂放蕩不拘動輒軼出法律範圍之外本月二日海參崴預備海軍路過一面坡四出搶掠并有鎗斃華人情事查一面坡係吉林同賓縣屬爲中東鐵路由哈爾濱至海參崴之要站俄人名曰九站當十年之前本係一片荒區及中東鐵路告成該地商業漸興加以同賓五常兩縣荒務局復設於此近數年來出放之荒地日多所産之糧石益富而商務亦因之繁盛今則居然變成熱鬧之巿場矣本月二日由海參崴開赴哈爾濱之火車内載預備海軍八百餘名車至該站各海軍齊帶鎗械闖入華界大肆搶掠華商出其不意遭此搶刧紛紛閉門各俄兵即行開鎗當斃華人三名受重傷者十餘名一時巿面秩序大亂各俄兵遂肆行刧掠共被搶去財物約値一百餘萬元搶畢仍舊登車汽笛一聲馳赴哈埠而去 
又據吉長日報云華商被搶者不止一面坡一處該處　海参崴起身沿途各站多被搶掠現在各站商號均舉代表來哈呈請吉林交涉局與俄人交涉要求賠償損失及死者傷者之撫恤茲就各代表所述各站被搶情形（除一面坡）分誌如下 
雙城子據雙城子代表夏壽亭云俄兵抵站車方停駛即有百餘名蜂擁而來闖入街内物便搶見人便毆商民無意中陡遭此刦遂紛紛罷巿而婦孺被擾呼號之聲震動山谷一時巎而秩序大亂直歷五十分鐘之久該兵等始飽掠登車以去事後調查全埠損失約在十萬元以上被毆傷者共九人當由我商會據情報告俄董事會昨據該會覆稱該兵之搶掠更不止雙埠一處現均在哈埠解决此案請即派代表到哈爾濱一併解决商會遂公舉代表來哈交涉五站五站（即綏芬河）代表王敬之云自雙城子被搶後五站俄營務處已接到電話趕緊防備於是俄警署即派警察挨門通告急速閉門商民不知其故紛紛罷巿霎時車至該兵入巿見家家閉户掠無可掠大憤遂以鐵棒向大成永等號玻璃窗上力擊當將玻璃擊碎均由窗中跳入大肆搶掠共搶去財物約値一萬餘元 
横道河子車至横道河子該兵擬入巿搶掠乃該埠俄警已早接到五站等處電話亦預先通知華商一律閉户該兵知係俄警洩漏消息即將街上俄警拿獲三名痛毆無算又將復昌永等號玻璃窗擊碎跳入五十餘名將該號搶掠一空擊傷三人損失財物約在三萬元以上 
二層甸子該兵沿途大掠其長官旣無法抑止乃暗告司機人再至車站不復停車詎一至站口兵即勒逼停車司機人亦不敢違命及至二層甸子愈行狂横見各商家盡行閉户又將復源號等玻璃窗砸破自窗入内將該櫃夥用鐵棒擊傷二名内有一名頭部受傷甚重該站共被搶去財物一萬餘元 
[羅督北上之中止譚]  
　　川省羅佩金督軍原定於四月一號起程北上後因滇系中人及所謂公民團者紛紛電京挽留羅氏乃改期三號動身是日公民四百餘人又電京歷述羅之功德請令暫緩北上羅又改期至四月五號起程四號到機關辭行并給各軍事機關像片留作紀念是日參謀處亦派人將其行李紛紛搬運上船共有三四十擔之多故人皆以爲羅必於五號行矣是日祖餞叙别者亦紛至㳫來其同行之副官長黄實亦到各機關辭行警衞團軍隊則先期出發一連因萑苻遍地以備清道之用及至四號午間羅氏又有緩行之意據聞仍係滇系中人與公民團力請稍緩數日以觀時機然川省軍界對於羅氏感情頗劣皆望其速去也 
滇系之韓鳳樓此次暫代川督雖自知其爲暫局但於資格又高一層故亦甚有興致巳於四月二號將家眷移入皇城近頗與軍界各員周旋以示聯絡之意韓本陸軍講武校校長前日開辦該校係爲收束軍隊起見其時即爲川軍反對現學生雖已取定定期於一號開堂届期韓氏牌示稱校内一切修理未竣緩期開校而各學生以爲韓氏將藉口川省財政困難行且停辦故遂於四號集學生百餘人在該校内開同學會商議對付方法於是韓氏尙未鎼好於川軍而已開罪於全校學生矣 
近日川中傳說繼任之督軍雖有數人但均不可靠五號某機關得私電稱前四川檢查使王芝祥氏現巳成熟日内即有明文發表此項消息一般人均認爲可靠因王氏前日回川時卽紛紛傳說其將督川也惟王氏日前在川與川人心理亦不甚合即以悅來園寓客一事言之王備席至數百桌之多川绅曾培即函復王氏略稱人民水深火熱何敢觀劇云云至王氏之去重慶鎭守使熊克武亦與反對曾以戟電質問稱五師軍隊行刦有無證據且其去後亦未見有何種檢查之事件發表川中輿論因之亦甚不滿故此次王氏督川之說恐亦未必確也 
[鄂議會解决代理議長問題]  
　　鄂省議會補選議長問題因連日投票議員意思渙散不能疏通致得票皆不足定數無人當選前日談話會中曾議决暫緩選舉議長職務仍由副長代理昨十六日開第七次大會出席六十三人主席報告文件畢傳作楫蕭延章張國恩等均臨時動議討論對德問題於是變更議程開議此案由劉亮蕭延章（敬德派）程國璠（商榷派）等相繼發言均以吾國與美所處地位不同議决電懇政府並通電各省商會議會對於加入一層從長計議主席遂命秘書草擬電稿朗讀旋以文義尙有不妥議定由王副議長於散會後自擬再發對德事件研究旣竣重議選舉議長問題劉楫謂前日茶話會曾决定暫緩選舉由王副議長代理今日卽可實行郭際雲主張應先變更議程方能提到以某人代理問題周從暄謂本會本兩副議長今以何人代理應加研究至代理日期應否有範圍亦須研究王文錦謂旣負代理責任務須破除情面整頓内容如再仍前腐敗則遭人唾駡必更甚於今日多數鼓掌周從暄傅作楫等相繼研究代議長時期以議長選出之日爲止又謂屈副議長現患病未愈應以王副議長代理王副議長遂先以變更議表不選議長付表决起立多數王副議長因須議及本身代理問題自告迴避退居議員席由衆公推周從暄爲臨時主席以在正議長未選出時歸王副議長代理付表决一致起立贊成周遂退席請王就議長主座衆鼓掌依照日表讀第二案續議關於徵收田賦丁漕附加捐加重事　單行條例應請交議案詎由法律財政兩股報告甫畢請假而出及自由退席者約十餘人迨主席提出財廳所定非法條文當然廢止請衆表决查點人數已不足過半數比命秘書往休息室尋覓無如出會者巳多卒難足數遂停頓不議由張國恩周之瀚等相繼請議長照章將逃席者實懲戒議長躊躇再三謂人數不足未便表决嗣以主張查明逃席者甚多乃命速記查簽到簿核對在席人數計未請假而離席者共有九人旋即振鈴散會 
[黄克强出殯記]  
　　黄克强上將定期四月十五日出殯是日上午九時靈櫬由學院街黄公營葬事務所出發隨行者除遺族外僅有軍樂隊半連步兵兩連蓋所有執事曁各界會葬人員均先期由事務所議决用分立辦法各按次序分立經過各街道俟靈櫬經過時再陸續加入以免擁擠故出發隨從人數僅祗此也計執事曁送葬人分立街段自學院街起經過南正街紅牌樓司門口端履街八角亭走馬樓南陽街府正街老照壁至督軍署止陸續加入總計人數約一萬四五千人因是日天氣晴明各界會葬來賓愈爲踴躍十二句半鐘靈櫬行抵大西門 
 
 
 

Page 7

 
 
外中華汽船公司碼頭用輪船裝載各送葬人員亦按照渡河籌備處所定乘船表分别乘船過渡靈櫬啟行時照上將例升砲十七門抵山之時有　山高等師範校長劉向宗設筵迎祭然後再照中央所頒禮節致祭譚省長及各界要人均親視入窆至黄公出殯與蔡公不同之點蔡公尙白黄則尙青蔡公遺族服舊式孝服黄公遺族服元青禮服蔡公靈櫬用繡花緞罩黄公靈櫬則用五色布包裹也 
此次會葬人員中發起籌安會之胡經武亦與其列此君久已不聞其聲臭今突如其來亦足令人注意也 
[南京快信]  
　　軍署昨得川省來電督軍羅佩金與劉存厚衝突巳决裂 
省議會某議員擬彈劾省署敎育科長盧殿虎臚列八欵不日提出大會 
江寗地檢廳昨傳辛漢潘承鍔楊石仲頣葛夢樸均未到 
閩督軍李厚基昨已由寗乘津浦車北上 
國會議員王茂材方潛均准明日乘車北上 
查辦收土案之專員丁士源昨巳由寗乘車回京 
聞康南海將於日内來寗謁馮副座 
馮副座派趙副官威督監督建築府署工程 
南京總商會因會所被焚現已遷在水西門内江寗緞業公所爲臨時機關 
[蘇省會二次産出參員紀]  
　　自前日談話會公决韓國鈞雷奮冷遹三人後延擱又延擱總不能足法數而楊擇乃一躍而登臺韓系議員偵知奚九如曾到松江公寓爲楊擇運動乃遍告通太議員一致投韓國鈞於十九日下午到選舉場嚴陣以待簽到已足法數搖鈴入場議員出席者倐不足法數仍不能舉行於是二十號下午再行選舉楊擇之當選呼聲愈高揚屬議員大恐爲韓國鈞進行益力票額亦巳超過法數及投票而韓國鈞得六十餘票果當選爲第三名參議員楊墿得四十一票當選爲第一候補參議員二次投票陸家鼒得四十二票當選第二候補參議員而江蘇參議員之選舉乃僅有八候補參議員未産矣 
另一函云蘇省會選舉參議員自辛漢潘承鍔産出後選舉已停頓二十餘日每日到會不足法定人數巳成慣例查自三月二十日開會選舉至今日（二十日）恰滿一月議員前日接到省長覆函不允變通選舉時間且謂卽就事實言每日自上午九時至下午六時尙不足法定人數而謂時間縮短轉可有美滿之結果亦無斯理選舉監督但能就法律所規定者行使職權此次期間延長實非意料所及貴會諸君全省人民代表諒不忍使一切議案長此延擱可否商請諸君一體出席俾免停滯之處無任盼禱似嘲似諷於是促進與研究兩派議員亦深自覺悟長此遷延終非議會之福昨晚遂相約捐棄成見全體出席今日（二十）午前九時開會議員簽到者甚爲踴躍初聞研究派第一匭組織韓國鈞陸家鼒促進派第一匭組織楊擇繼研究派聞楊擇方面組織有四十餘票深恐第一匭韓陸不能同時産出臨時變更方針改第一匭一致舉韓第二匭一致舉陸四時議員簽到者有一百十人巳足法定人數惟沈惟賢陸渠戴思恭王樹榛劉坤元趙銘傳等數人均簽　　　即出外至五時葛　城王樹　劉坤元趙銘傳均到查點簽名簿有一百十二人入場投票實到一百零九人遂搖鈴入場舉行投票旋齊監督親乘汽車蒞場監視第一匭投票剛畢沈惟賢戴思恭陸渠三人續到齊監督以第一匭即須開票禁三人入場開票揭曉韓國鈞得六十二票當選爲第三名參議員楊擇得四十一票當選爲候補第一其餘雷奮二票又廢票四張均無效旋接投第二匭沈戴陸等三人入場實到一百十二人開票揭曉陸家鼒得四十二票當選爲候補第二冷遹得三十五票雷奮得二十二票許鼎年得四票錢崇固得一票魏家驊得一票許蘇民得二票龔偉得一票又廢票四張時巳八時齊監督宣布散會明日接續開會選舉　 
地方通信 
[松江]  
　　學生聯翩赴滬縣屬六高等小學因參預道屬運動故巳將學生技術運動操練成熟由倪視學知照各該校長准每校各派敎員四人率同學生於本月二十二日一律赴滬以便預賽規定之經費三百元巳分配各校俾資應需 
學校聯合游藝城内五國民學校巳擇定夏曆四月十二日在縣東第二國民學校内開聯合游藝會届時各校必有一番成蹟表示也 
[無錫]  
　　救火聯合會備案已准無錫救火聯合會自成立以來一切消防事務頗見積極進行日前會内諸職員以該會章程已具擬妥治爰即呈請縣署轉呈省公署備案茲聞縣公署已奉到省署准予備案之指令謂查該縣地方繁庶户口衆多火政之修不容稍緩該會董等組織救火聯合會以期聯絡感情力求進步辦理甚是所送章程亦尙妥洽准予備案仰卽轉行知照云云縣署奉令後已轉行救火聯合會知照矣 
花車中冠蓋記隴秦豫海鐵路督辦施肇曾中央派查烟土員丁士源及施督辦之兄子英等於昨午由滬乘花車來錫抵站後有振新紗廠總董榮瑞馨所備之大摩托船在大有棧河干守候當卽同乘汽船至太湖游覽在萬頃堂午餐聞施君等須小作勾留飽覽九龍二泉風景云 
稅所勒捐耕牛牛隻向不起捐自所謂屠宰稅成立後始有菜牛科捐之舉然在上年已由財政總長據蜀紳陳請豁免轉呈大總統指令免捐在案不料疲民之卡托仍多强索之事如昨日有各鄉農民結伴至丹陽購買耕年二十一頭由車裝運抵錫爲無錫鐵路稅務分所所見堅要科捐鄉民不允即將牛隻扣留鄉民恐牛隻充公惶急萬分卽央某轉運公司說項化去洋數元始行釋放不知梁所長亦有所聞否 
[鎭江]  
　　再請澈究知事僞造文書案丹徒縣省議員朱翼雲蔣土杰張鹿鳴等於本月七日以知事章同僞造官文書等情赴蘇州高等廳訴請按法訊辦茲巳奉到批示略謂狀悉旣據稱本案業經省長查辦有案仰候省長將本案查辦情形指令到廳再行核辦云云聞朱議員等奉批後又呈請省長將本案卷宗迅予移廳並一面申請檢廳從速核辦矣 
陸巡閱過鎭新任兩廣巡閱使陸榮廷出就痂粤乘津浦車抵寗於日昨午後二時乘滬寗專車道出鎭江維時駐鎭陸軍楊師長丹徒縣倪知事及軍警各員等咸詣車站歡迎有頃陸君命駕至金山游覽一周旋即乘車赴滬 
鎭關稅司易人鎭江關稅務司威厚瀾君現奉總稅務司之命調署上海關稅務司遺缺以厦門關稅務司調充聞定於五月一　交替 
[揚州]  
　　揚城之農民憂本月以來天氣乾炕雨澤稀少四鄉麥荳之苗半屬萎黄不旺一般農業者無不憂形於色由鎭開清之長班小輪亦因淮河春水枯涸今日祗開至縣屬之邵伯鎭爲止 
訪拿冐充軍士駐揚定武軍第三十營管帶蕭寳琳近因有冐充該營兵士在外干涉民事實屬有犯軍律昨（十九）特咨請江都縣知事及各警區會同訪拿嚴行究辦 
視學下鄉視察江都縣視學李伯樵前以部視學蒞揚鄉問學校未及查畢故李君於今日（十九）又往各鄉從事視察 
控告侵佔義田揚州慈善會董事以善舉田畝有人侵佔日前特在省　控訴省署旋飭江都縣調查現聞該蘆因周知事　復不清又欲赴省復　不知實行否也 
[嘉興]  
　　委員調查案情嘉興北門外因迎燈肇釁兵士鎗斃良民吳金榮一案詳情早誌前報茲悉張知事已將肇事情形詳報省署後警務處長夏超特派倪遇立（字錫侯）來嘉探詢一切暫寓水警署内張知事曁各警佐均先後晋詢陳述一切倪特請就地商民曹幼全徐蔭庭陶儒林張季萍等四人到署詢問實情曹君等卽將肇事緣由詳細陳訴並述尸族之慘苦狀况倪委員因奉委至崇德查辦某案故未至肇事地點勘視現在輿論咸謂倪委員旣來禾調查必能秉公呈覆將肇事之人按律懲辦也 
冒充委員判决嘉興鉅商陳印若家日前到有無賴錢一文冒充全國禁烟委員圖詐經陳察破鳴警拘獲送縣懲辦嗣經　審員開庭研訊錢直供不諱當於日昨宣判共分三罪一竊盜罪（因該犯曾竊某商號銀洋六百元）處四等徒刑二年二僞造公文罪處三等徒刑五年三詐欺罪處四等徒刑二年三罪併科合共九年并剥奪公權十五年俟過上訴期間卽行送監執行 
[杭州]  
　　省議會十五次會議紀昨日（二十日）省議會開第十五次大會報到議員九十二人政務委員出席二人沈議長主席報告新補議員俞弼今日到會由秘書長導引就席又報告省長咨交本會追認議决合併省會工程機關經大會議决委托辦事起稿業已草就印刷現已分配請大會斟酌宗吉成主張原稿極妥惟結果斷語應改爲未便追認案不成立旋由何紹韓主張本會凡省長交議之案本會認爲打消者向例均不答覆此案未便獨異援例不宜答復陳鍾祺任鳳岡吳文禧等多數贊成復經沈議長咨詢大會全體無異業於咨交追認議决合并工程機關一案議决打消且無答復之必要完全通過當有毛蒙正陳鍾祺動議會期有限六年度預算應變更議事日程提前討論張宗嶧胡炳旒等主張關於敎育歲出費其中情形複雜應開審議會林卓許祖謙毛蒙正均因時間寳貴竭力反對嗣緣財政股長馮育翰謂審議會中不受拘束討論可以盡善且免二讀會之紛擾故結果仍開審議會沈議長讼旁聽退席請審議長就席自退議員席審議會完畢已逾法定鐘點矣 
[福建]  
　　李督軍入都之行色李培之督軍十六日附搭海晏輪船北上是日下午二時第二團軍士派有百餘名站立台江汛至户部前一帶台江水警分駐所亦有十二名軍士鹽運使署軍樂隊衞隊於四時到户部前并有省警備隊一排水警小船四艘梭巡台江其陸警福新街分駐所及塢尾派出所巡長巡警盡數均在馬路照料驅逐空車五時許各官紛紛均到户部前各公署偵探多在塢尾大橋頭方而總商會正副會長及會董柯椿陳聲如陳耀琛坐辦李郁齋等前在于廬茶室等　後亦往户部前六時半胡省長坐四人輿前面騎士三數前呼後擁亦往户部前送行七時十分李督軍坐馬車至半途改騎高大牲口便服與十餘騎同到于廬碼頭坐水警小火輪至户部前與送行者握别畢復坐小火輪赴馬江附搭海晏輪船同行者爲汪秘書長邱秘書巢副官張參謀軍警督察處會辦李秉安及護衞之軍官兵士等數十人云雜評一 
[川禍（一子]  
　　川禍非發於倉猝間者也川滇兩軍之意見又非成俄頃間老也其醖釀也已久人皆料其必有今日然而中央不早爲之所者何也 
使中央未知川事之危險而不爲之所則亦已耳然而告急之電早巳紛傳中央非不知之也空言調和之無　於是又派王芝祥氏入川名爲檢閱軍隊實所以調查眞相謀消弭衝突之方奈何川事糜爛已顯著若此而王芝祥回京後仍寂寂無所表示耶豈王氏意存敷衍不以眞相入告耶抑玉氏以眞相入告而中央意存敷衍漠然不加深察耶是誠吾人所大惑不解者也 
且我聞王氏入川時川人額　相慶以爲從此得覩天日紛紛進謁以川事相告軍界兩方又各以其反對理由陳述於王氏之前王氏亦嘗慨然宣言以安民弭　爲前提然　行也川民以未有正式解决之方法已現失望之色今又任令禍變至是川民不更爲失望耶 
嗟夫川民一厄於戰再厄於匪今又厄於軍隊之自相蹂躪地方幾無一日之安靜縱事後速籌補救而受禍已非細矣我能不爲潬民悲耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會第八期常會議案]  
　　四月二十一號爲上海總商會本年第八次常會之期是日因有重要議案各議董蒞會者甚多於午後三時餘在樓上會議室開會討論南北兩商會正副會長朱葆三沈聯芳顧馨一蘇筠尙錢業董事朱五樓金業總董施兆祥及各業議董二十餘人均與列席茲將是日議案錄下 
（一）報告國務院解釋本會爲中德絶交條陳意見書案三月間本會曾擬具意見四種爲維持上海現况請盧護軍使曁上海縣公署轉達旋准交涉公署函開奉國務院電示解釋大略業於前次常會報告在案茲又准縣公署來函轉奉國務院詳爲解釋合再印刷報告卽請公鑒按國務院解釋原文已載本月十八日本報 
（二）部令工商同業公會規則案（第一件） 
四月十五號奉省公署訓令准農商部咨以各省工商業者爲聯絡同行研究改良業務起見集合同人設立會所名稱旣不劃一章程亦多未備向係自由組織并不具幸殊不足以資考查而杜流弊經部訂定規則公布在案咨請轉飭遵照等因計發規則一份到會（第二件）先於四月七號據本埠衣工同業公會起人胡洽升等十二人繕送節略並擬定規章請本會核轉其節略内聲稱公舉北京工校畢業生章槐爲會長前福建知縣黄治爲副會長旋接該副會長來函聲明絶對不承認副會長及其他職務等語（第三件）又於四月十四號准京師總商會來函以部定工商同業公會規則案係將各行組織之同業商會全行改爲某業公會衆行商僉以爲縮損規模剥削權限羣起反對抄送部令章程請求核議是否允當并請示覆等語以上三件應請一併公議 
（三）中華職業敎育社商借會場開會案 
四月十三日准江蘇敎育會來函據中華職業敎育社發起諸君函稱辦理職業敎育與商界有特别之關係欲借會場開會得與商界諸君共事研稽以圖各種職業之發展等語查本會定章非商事行爲不准借地開會惟據來函所稱與商界有特别關係除先函復外應否允許即請公議 
（四）雷高律師函詢習慣案四月十九日接雷高律師函開今欲詢貴國習慣譬如父故後其長子能否簽用父名繼承職業或須用其自己名義繼續辦理倘用父名如有涉訟可否將此權付與第三人辦理等語習慣如何應請公議 
[總商會通告交通滬行之開兌期]  
　　上海總商會於四月二十日致各會館公所函云逕啓者交通滬行停兌已將一載迭經本會分電財政交通兩部曁交通銀行總管理處催請早日開兌以復信用本月十八號又經本會分别電催並抄稿知照交通滬行茲接滬行復函現奉北京總管理處飭知照常營業擇期開兌又奉飭原在南京設立之浦口分行改爲南京分行與無錫揚州蘇州徐州鎭江清江浦杭州寗波等處各分行均歸敝行管轄各等因奉此敝行准於四月三十日起照常營業所有敝行發行之江蘇上海兩種地名鈔票亦於是日起一律兌現嗣後凡敝行發行之江蘇上海兩種地名鈔票以及南京分行前發行之浦口地名鈔票無錫分行發行之無錫地名鈔票揚州分行發行之揚州地了名鈔票徐州分行發行之徐州地名鈔票杭州分行發行之浙江地名鈔票在江蘇浙江兩省均不分畛域一律行用敝行曁管轄各分行對於上列各種地名鈔票均見票隨時照兌現金不收絲毫貼水除登報宣布外所有敝行照常營業擇期開兌曁南京等各分行歸敝行管轄所發鈔票在江浙兩省一律行用各緣由函請轉知各商家凡對於上列敝行各種地名鈔票一律收用隨時由敝行曁各分行兌換現金以維金融等由到會相應函請查照並希轉知各商號爲荷 
附北京交通銀行復上海總商會電巧電祗悉滬行以整理内部稍延時日昨接滬電已定飭三十日開兌業電滬行將開兌日期即日登報宣布並飭該經理遇事與貴會接洽尙祈隨時指導曷勝感荷北京交通銀行皓 
[最近之金融調查]  
　　調查本月十九號至昨日止各銀行並無銀洋曁大條銀出口惟星期四日由中國銀行運往漢口現洋十萬元及至昨日安徽有洋五萬元運至滬上至各銀行錢莊所存之總數現銀較上星期少存三十三萬兩現洋則多存一百零三萬元今將各行細數錄下麥加利存銀三百二十六萬洋一百九十五萬滙豐存銀六百零三萬洋三百三十八萬大條二條德華存銀七十萬洋八十五暪正金存銀二百十十八萬洋九十九萬道勝存銀二百五十八萬洋四十一萬通商存銀三十萬洋三十五萬東方存銀一百十一萬洋十七萬花旗存銀一百萬洋九十萬大條三十二條華比存銀三十一萬洋四十萬和蘭存銀六十七萬洋一百四十四萬中國存銀一百零一萬洋五百七十二萬台灣存銀一百三十五萬洋六十八萬住友存銀三萬洋十三萬南北各錢莊存銀一百四十五萬洋四十萬有利存銀三古四萬洋九萬中法存銀三十七萬洋四十五萬總計存銀二千二百七十九萬洋一千八百三十一萬元大條三十四條其中華商方面祇存銀二百七十六萬兩洋六百四十七萬元而此星期内大條共長一六二五先令共長半辦士標金共跌四兩七錢墨洋與龍洋不相上下銀拆已小至三分 
又一訪函云近來外國銀行迭將現銀裝運出口以致銀根吃緊拆息增長官商各界均極注意茲調查出口現銀自十八日運去大批後迄今未有出口而進口方面則有天津帮於星期四裝來現銀八萬七千兩又雜洋六千元廣帮裝來法洋一萬六千元建帮裝來銀洋五千元客帮由大連灣裝來銀洋十二萬元星期五廣帮由香港裝來英洋八千元滙豐銀行亦裝來銀洋八萬元昨日客帮由天津裝來現銀二萬二千兩 
字林報云星期五日上海各銀行存銀二千四百九十八萬三千兩洋一千五百九十萬元大條銀五十三條本星期内鎔化爛板銀元得銀四十五萬兩但運往孟買之銀逹一百九十七兩之多深望外人銀行當首先顧念本地商務之所需勿貪一時利益繼續運銀出境致使本地存銀太少而陷危險之境銀價昨已漲至三十七辦士又十六分之一美政府旣續行購入而印度又尙有需求來源無多銀價尙將漲起 
[推定聯合運動會辦事員]  
　　滬海道屬高小學及乙種實業學校聯合運動會定於二十三日起舉行至二十五日休止已迭誌前報茲悉滬海道屬十二縣高小實業各校學生因開會在邇已陸續來滬經該會幹事指定上海縣公欵公産經理處上海巿經董辦事處省立第二師範學校縣立第一高等小學校留雲小學校等五處爲各生住宿之所定於今日先行預賽該會幹事因會期已届各項辦事人員應先分别支配故於昨日開會集議推定評判員及助理員如下 
評判員郝伯揚徐一冰朱少屏程任安秦俊雄張志臯叚鋼城張夢吉張叔良皇甫日新顧天放楊肖軒沈同一魏旭東鍾衡臧孫公演程石生 
姚麟書周錫三周越然吳志青楊演菴許奇松徐一行朱鎭庚胡少剛助理員錢堯年沈廷棟 
顧楠徐學驄周履直楊鼎臣 
[審理德人刑事訴訟之範圍]  
　　交涉公署奉外交部訓令以司法部訂定德人民刑訴訟辦法除關於本國刑律所載一部份之刑事犯應由中國審理外所有德人民刑訴訟事件向歸駐華德領事審理者即由和領事審理等因聞朱交涉員業已分别轉致駐滬各國領事曁租界兩公廨會審官查照茲將該項章程錄左 
[司法部訂定審理德人刑事訴訟暫行章程]  
　　第一條德國人民犯左列暫行新刑律各條之罪者由中國法院審理之（一）第一百零一條及一百零四條之罪（二）第一百十一條及第一百十三條之罪（三）第一百十八條至第一百二十六條之罪（四）第一百三十三條至第一百三十六條之罪（五）第一百五十三條至第一百五十五條之罪（六）第一百六十四條及第一百六十五條之罪（七）第一百六十八條至第一百七十一條之罪（八）第一百八十六條至第一百八十九條之罪（九）第二百零三條至第二百零五條之罪（十）第二百十條至第二百十二條第二百十五條及第二百十六條之罪（十）（一）第二百二十一條之罪（十）（二）第三百十一條及第三百十三條之罪（十）（三）第三百七十條第三百七十三條第三百七十四條及第三百七十九條之罪（十）（四）第四百零三條之罪 
第二條前項所列刑事案件第一審除刑事訴訟律草案第六條第三欵第四欵所稱各罪外均由地方審檢廳辦理未設地方審判廳各縣由該管地方官將案件移送附近之地方廳辦理新疆熱河綏遠察哈爾等處上列地方廳職權由司法籌備處都統署審判處或審判處附設之地方庭行之除前項管轄外關於前條刑事訴訟審理事宜適用法院編制法及其他法令之規定第三條凡刑事案件應行管收或判决執行之德人於新監獄内執行之 
第四條本章程自公布日施行 
[天蟾舞臺之巨聲]  
　　英租界九江路（即二馬路）天蟾舞台昨晚演唱第三本年羹堯及智取北湖州上下看客座爲之滿詎至十一時許各名伶正在興高采烈之時忽聞砰然一聲男女看客相顧失色秩序頓亂正廳上看客戴成希孫再揚陳福祥王信渭華强法沈智先及日本人松本等七人頭面手臂腿際等處受有微傷老閘捕房捕頭聞警立飭包探顧阿根陳維坤九十六號西探奎兒馳往該園將受傷各人一併車送仁濟醫院分别醫治並傳該戲園小主人至捕房訽問當時情形又聞巨聲發生之後園主即出爲申說謂係電燈爆裂衆即平定仍復開鑼云 
[强盜擊傷小孩]  
　　昨晚九點半時有盜匪六人各持手槍至法租界吉祥街七號門牌順源烟紙店一擁而入嚇禁聲張當被刦去大洋二十餘元小洋一餘角銅元三百餘枚金戒三只店主蔡姓小孩大聲呼喊被匪擊傷頭額携贓而逸適探目黄錦榮及二百五十二號華捕聞聲到來拘獲一人解入捕房聽候訊究 
[朱家灣發生刦案]  
　　潭子灣西朱家灣地方徐小毛所開之徐隆興南貨店於前晚二句鐘被盜十餘人各執單刀木棍破門而入刦去現洋百餘元當經四區警署姚警正聞警立率巡官陳竹霖巡長于海山巡警高忻宏喬永田劉桂榮等前往兜拿獲住徐州人趙連才王雙喜二名訊據供認由張姓爲首糾往搶刦姚君諭飭收押候辦 
[美德宣戰後之舶貨水脚]  
　　近自美德宣戰以來凡由外洋載運來華之貨物水脚驟增數倍現由日本運華貨物每噸水脚計需日洋十六元有奇每一日洋約値滬巿規元六錢左右由美國運華貨物每噸水脚計需美金三十元每美金一元約値規元一兩二錢鋿美德實行開戰則運貨水脚或須再漲云 
[託買假鈔票案之辯論]  
　　龔志祥於去年十二月二十七號糾同日本人阿培抹殺斯脫爾生等在虹口吳淞路久遠里攔刦土販日本人效麥逹紅土五包肥皂二箱逃逸報捕查緝未獲及至本年三月十四號該日人脫爾生與阿培抹殺斯以代龔購買一千元之假鈔票爲由騙取龔洋三百元被龔報告捕房派探譚鳳池與入十四號西探利扶司查悉以上各情並知龔係洋藥公司調查私土之人即將該日人等與龔一併拘入捕房禀奉捕頭諭將兩日人解送該管領事署譸核龔解至公共公廨預審諭令交保因無保人收押候訊在案昨由捕房傳齊一干人證將龔解廨復訊先由西探利扶司投訴前情並將在龔身畔搜出洋藥公所所給調查私土之執照呈案請察次由日本人脫爾生投稱去年十二月二十七號龔邀我至久遠里搜取效麥達所帶之紅土五包肥皂二箱贓由龔携去變價僅分得洋二十元阿培抺殺斯亦分得洋十五元繼而龔托我購買假鈔票一千元當向取洋三百元因其所得土價並未照派且知購買假鈔票亦違法律諒伊不敢告發等語又次由龔妻陳氏投訴伊夫實向該日本人等買取舊郵票並非托買假鈔票所付之洋三百元應請追還等語訊之龔延律師到堂代表聲稱龔並未搶過烟土本年三月十四號付交見證之洋係托購舊郵票請爲察核俞襄讞商之日副領事林君判龔交保如無保人乃押候會商堂諭於下禮拜六宣佈日本人脫爾生阿培抹殺斯仍交捕房帶去 
[南昌烟酒業對於歸併公賣之意見]  
　　烟酒聯合會昨接江西南昌總商會復函云前奉函開徵求公賣存廢及歸併之意見頃據菸酒商復到内開本年四月二日奉貴總會　中國菸酒聯合會函請徵求敝業公賣存廢及歸併之意見以驗研實商情囑即切實裁復等因並將原函一件轉送到會准此敝會當卽邀集菸酒兩帮全體同人切實討論僉以民國肇基新稅疊出商民負擔日見加增在中央雖出不得已之微收在人民却難荷此無窮之鉅任與其先歸併而後統一公賣之名目尙存徒多此重複之手續於商業負擔毫無輕減莫若仍以取銷公賣删除雜稅歸併統一别定稅名以維原案較爲得體且於國稅商情兩無窒礙此爲敝業同人確實意見用特函懇貴總會煩爲據情照復無任感禱等因爲特據情轉復維希察核 
[公用乘車證規則之窒礙]  
　　滬寗鐵路車務處以公用乘車證發行規則業由交通部頒行遵照惟規則内對於發給車證等級係以員司薪水多寡爲蟀如月薪滿三百元者給予頭等頭等車證一百元以上者給予二等車證不滿百元者給予三等車證此項規定核與本路情形諸多窒碍因員司薪水以數十元者居多數而其職務有督率所屬奉行職守之重任若予以同等之車證將員司與工役同乘一車等級不明事權有礙故上次車務處開具各員司車證請部核發時曾請照特别辦法應給三等者改給二等應給二等者改給一等俾各員行使職權時不受種種之困難迄今未奉頒發此外關於規則内各條欵多有難於實行者不得不分别簽明呈請酌改業由洋總管函呈江局長聲明理由逐欵指駁並請轉催交通部迅照前案塡發車證以資應用如再延緩擬由本路自發免票照舊辦理等語未知江局長如何核辦耳 
[儲蓄會歡迎新會長]  
　　滬寗滬杭甬兩路局員司儲蓄共濟會早巳成立所有借欵營業頗爲發達照章該會會長公推局長兼任前鍾局長卸任後會長一席尙未開會推舉現經各會員公同商議擬於日内由幹事部能知全體會員開會歡迎江局長爲該會會長俾會務組織完備極力進行地位愈臻穩固一俟傳單發出後即當依期開會云 
[夏布開運往韓]  
　　高麗仁川釜山等埠商業繁盛由上海口運往洋土各貨通年計算爲數甚夥其中土貨銷路以蘇产之紗緞（俗謂高麗紗緞）爲最夏布次之往年夏布開運之時必在三月中本年因銀根緊促加以滬韓滙水高低虧耗太多故客帮均觀望不前直至上星期始行開盤售出不少已於前日由三菱公司近江丸船裝去粗細夏布一千數百包聞俟出月初旬江西夏布開市後即裝運第二批云 
[禁掘墳墓之布告]  
　　淞滬警察徐廳長昨發布告云案照發掘墳墓律禁綦嚴而發掘尊親屬墳墓者厥罪尤重乃人心不古世道日衰邇來每有無知愚民貪圖微利將古墓碍石及棺中殉物擅行拆毁私自售賣甚有以子孫而發掘其祖宗之墳墓者致使多年朽骨暴露於野田荒草之間人心之壞風俗之偷莫斯爲甚若不從嚴查禁實不足以重人道而挽頽風除通令各屬一體查禁外合亟布告仰各該地方人民一體遵照自後不准發掘墳墓售賣磚石殉物倘敢故違則法律具在斷難姑容即按名拘送司法衙門從嚴懲辦其各凛遵特此布告 
[續誌焚斃婦孺之慘禍]  
　　美租界西華德路一千四百號門牌甬人沈阿才 
 
 
 

Page 11

 
 
家於前日清晨起火焚斃婦女小孩巳誌昨報茲悉沈阿才即汪阿才當時共焚斃婦孺四口一係汪妻楊氏一係汪之九歲女兒金鳳一係七歲女兒銀鳳尙有比鄰鄔姓家之童養媳毛囡亦因不及逃出慘遭焚斃汪與其子小癩痢亦均被灼傷汪弟順芝當火熾時從樓窗躍下跌傷足部現均在醫院醫治據云汪與其子傷勢頗危恐有性命之虞云 
[挾帶兇器之澈究]  
　　皖人李秀言挾帶勃朗林手鎗及六響舊式手鎗各一支在虹口東鴨綠路徘徊窺探被美捕房中西包探查見以其形跡可疑施行檢查搜出手鎗兩支子彈二十六粒帶至捕房押候訊究在案昨由捕房將李解送公共公廨請究據八十六號西探鄧與華探王阿巧相繼上堂禀稱被告挾帶手鎗在東鴨綠路徘徊窺探當時由黄包車夫蔣玉成見而報告得將被告拿獲今將手鎗子彈等呈案請察中西讞員判李還押聽候查明曾否犯案再行訊核 
[洗衣作主中彈殞命五誌]  
　　洗衣作主沈阿發寗波人前至靜安寺捕房收衣洗滌適八號西捕頭目梅得生在彼揩擦手槍誤觸檢機關鎗彈突出致沈受傷身故巳屢詰前報茲聞此案已由寗波旅滬同鄉會函又朱交涉員轉行會審公廨關讞員准予卹銀四百元並由該會鄉長朱葆三君另行卹銀一百元由屍妻沈包氏至該會具結領欵銷案矣 
[副總統對於中原報事之覆書]  
　　旅滬湘人劉啟彦因悉馮副總統與中原報交涉曾上書副座規勸已紀前報昨日劉君接得督軍署參謀處轉奉馮副總統覆書照錄如下來函閱悉中原報紙所持議論雖爝火螢光不足聳大雅觀聽然公理直道自在人心僚　賓朋咸執義憤徜使决裂則意氣所激引一髮於千鈞所失甚大予遇事無稍存固我之心惟以平和爲念如遇人心不平之事不爲漲壅防决立予疏通恐公憤同伸大有人在影響所及或不第該報館爲止前電所云亦不過伸人心之公憤平世事之不平防兩造釀成巨患波及政局予固無容心於其間也來函云云實獲我心至獅子搏兎之喻或未明此中原委然浮雲太空過而不留該報所云不値一晒予早巳忘之矣專此佈覆順頌日祉 
[寰球學生會日校演說習慣]  
　　寰球中國學生會日校日昨（二十一日）舉行第八次演說會校長爲注重學生品性起見特請敎員蔡熙民君演說習慣之利害蔡君略云人性本善所以成爲惡人實由耳濡目染受外界之惡感淹没其天性使然故青年子弟欲爲將來善良之人則宜警謹自守不可稍染下流社會之惡習譬如食洋烟义麻雀尙奢華好冶遊以及花天酒地酣嬉終日等皆爲錮蔽良知縱欲敗度之媒介諸生切勿以身嘗試略有沾染古云擇善而從良有以也故吾望諸生以後趨於良好習慣務使惡習慣母從入於吾人之眼簾則交友一端最宜愼重語云近朱者赤近墨者黑苟其所交之友束身自重一毫不苟則自可得補助針砭之益若放僻邪侈無所不爲則與其朝夕往還受此惡感習於非分自有不期然而然者孔子曰無友不如己者蓋爲吾青年學子而言也諸生可不戒之哉演畢散會 
[紀青年會半夜學校之同樂會]  
　　青年會半夜學校昨晚（星期五）開同樂會男女來賓約八百數十人首由校長卓鏞詩君宣布同樂會之旨趣並本年整頓辦法每一學年分作春夏秋三期每一期以四閱月計算庶幾好學青年可以潛心學業而無一暴十寒之弊也云云述　即請張士一君演說略謂今日社會所最要者曰生計問題而欲解决此生計問題則非空言所能辦到試問吾有優美之品行健全之體力高尙之學問與否苟無此三者則雖日言解决生計問題亦不可得也品行上主要之點甚多茲特約略言之第一在擇交而擇交亦有廣義狹義之别以狹義言之所交之人必宜審愼凡引誘之來初必以爲主意在我無所妨害入後耳濡目染時日旣久與之同化遂沉溺於不知不覺之中一至醒悟則已受害匪淺矣由廣義言之則凡看書閱報起居動作凡與吾所接觸者皆宜謹愼此外若習慣心理生理運動衞生等各種學術無不與吾人身心學問有密切之關係均宜注意之而好在此間夜校之宗旨青年會之設施皆一依此三育爲本根則諸君將來造就之宏定無限量予不禁拭目俟之云云次青年會董事鍾拱辰君演西國幻術鍾君精於醫理久爲社會所欽仰是晚因徇該校之請故本其在西國游戲時所得者小試其端而合座鼓掌巳歎爲觀止末演影戲散會巳鐘鳴十下半矣 
[青年會總幹事臨别贈言]  
　　四川路中華青年會於今晚（二十二）七時四十五分由總幹事駱維廉氏演講青年靈心之修養青年應作何種人格抱何種道德逐條講演與青年前途有莫大之關係駱君任該會總幹事已有十年之久熱心毅力以造就青年爲主今將挈眷回國作此臨時贈言凡有志青年盍往聽 
[請看影戲中之潛行艇]  
　　青年會歷届所演影戲頗爲各界歡迎本星期六晚八時特演長片潛行艇影戲其如何構造如何匿水如何炸燬敵船如何發生效力另請有潛艇專家美國麻省大學理工科碩士徐燕謀君一一解剖明白使觀者於濳艇内容一目瞭然並加演情節離奇之（手忙脚亂）（頑童）（劣馬）等之滑稽劇均饒有趣味云 
[勸業場國貨陳列所之擴充]  
　　工商研究會正會長楊小川君現因城内勸業場所設國貨陳列所地址太小不敷容納特商該場主任張逸槎君設法擴充已經張君允許不日即可添闢陳列室以便多陳國貨又悉楊君以各出品人赴所照料之入門憑劵前因怱促開幕未及置備祇用白紙書寫幹事及出品家字樣蓋以兩方國記作爲憑證現旣將陳列所擴充則出品人更多是以特備正式憑劵分函各出品家及諸職員請特前劵來所調給新劵其函云啓者各出品人來所照料之憑劵及幹事劵於陰曆三月初一日起請備條或駕臨陳列所另取新劵收執所發舊劵以陰曆閏月底爲止概作無效 
[尚文書店之競進]  
　　尙文門内設有尙文書店專售是處各學校學生應用書籍文具等項各校均稱利便日前縣屬運動會開幕時該書店曾備本店出版之少林棍法數十部贈送該會以作奬品此次舉行道屬運動會該書店又預備各種書籍文具等擬平價發售以廣聲譽云 
[化無用爲有用]  
　　本城張家弄巿立養正學校基址本爲充公之小天竺廟産另有墓地一方現因大同學院推廣校舍需用該産商允上海市經董辦事處讓歸該院執管須將該墓地所葬之柩另覔相當地點逐一遷葬茲已在浦東六里橋購地二畝以爲遷葬之處昨由上海市經董陸文林上海市學務委員賈豐芸等先往致祭破土遷葬 
[金石書畫之大觀]  
　　邑廟豫園書畫善會定於陰曆三月初二初三兩日開金石書畫展覽會除陳列當代名人字畫外並徵集古人墨寳甚多如八大山人石濤和尙等畫件均陳列會中任人觀覽 
[新任法領事之巡察]  
　　新任法總領事韋爾登君昨晨率同法總巡施美德君至總捕房及嵩山路十六舖盧家灣善鐘路等處各捕房察視一切並至法公廨及西牢内詳加察閱各捕房副捕頭均戎裝佩刀並飭中西各探捕等一律換穿新製號衣在各捕房敬謹伺候韋君巡察後即行返署 
[請改押舖章程之批駁]  
押商劉仰山等十三家因營業困難具禀工巡捐局請求重行改章昨由朱局長批示云禀悉查修改押舖章程一案前經本總局呈奉省署指令内開呈摺均悉開設押舖重利盤剥規避典稅久干例禁應令各押舖一律按照定章繳稅登錄改開公典以維稅源而杜取巧所請另定押舖章程之處未便照准仰即遵照此令摺存等因在案所請碍難准行仰仍遵照本總局前諭逕投縣署照納典稅母再遲延仍候滬海道尹曁縣署批示飭遵可也 
[審判廳長抱恙]  
　　上海地方審判廳長袁麟伯近因患病於前日起至滬北靶子路工部醫院駐院診治聞須靜養數天方可任事云 
[拐騙案不服判斷]  
　　王少卿（即許少卿）前在滬上誘拐妓女薛文仙小如意等乘輪往汕頭地方圖賣當被救濟會查獲解回滬上函送地方審檢廳將薛妓等發送該會留養許少卿收押候究嗣由許月初投廳禀控被許少卿虧欠洋四千元請求訊追經該廳訊判着許少卿如數負擔限期措繳旋又由薛妓之母朱氏到廳禀控許少卿誘拐伊女及小如意等　滬乘間騙去金銀珠寳鑽戒及衣服等物約値洋二千七百數十元亦求嚴追給領業經檢察廳預審明確起訴審判廳昨由堵推者官會同賀檢察官開庭飭提許少卿到庭宣判許少卿略誘薛文仙之所爲處二等有期徒刑監禁六年又詐欺取財處三等有期徒刑三年兩共執行刑期八年略誘小如意一節免訴判畢飭令還押候上訴期滿送監執行惟許少卿奉判不服當庭聲請上訴問官准其提出理由再行核辦 
[火車上查獲拐匪]  
　　前晚十一時滬寗鐵路十五號特别快車將次開行之時由救濟會偵探王緯文倪善昌等至車上查獲南京拐匪黄天其及被拐之二十一歲常州女子金雙林協同鐵路巡警押送五區警署昨解警察廳候送地方檢察廳訊辦 
[究竟曾否知情]  
　　江北人韋阿咸住居閘北恒豐路恒豐里拖車爲業其妻宋氏私與同鄉人韋如鴻姘識另在义袋角吉慶里賃屋居住前日該氏被本夫尋見連同二房東吳孫氏扭送四區二分所轉解司法科經李科員訊據宋氏供稱姘識如鴻已歷多年丈夫亦嘗知情云云李君諭飭押候查明核辦 
[控告逼娼肆虐之無效]  
　　婦人陳李氏指控住居虹口業廣路九百六十一號門牌之徐許氏逼令爲娼不遂將伊虐待等情昨由捕房將徐許氏拘解公共公廨請究據原告陳李氏投訴家居甯波丈夫現在杭州營業氏於去年十二月間被王阿二誘拐來滬荐至徐許氏家帮傭逼令賣娼因我不願致遭凌虐等語訊之徐許氏供稱因原告竊取花緞夾褲等物質洋化用並與流氓私識向之詰責並無逼娼虐待情事中西官以原告所控並無證據判將被告開釋原告留候函送寗波同鄉會妥爲安置 
[烟膏店陽奉陰違]  
　　虹口東漢碧禮路三百二十六號門牌某烟膏店主劉阿星奉諭停止營業後仍秘密賣烟前日有李仁發至該店挑膏適被包探沈阿炳與二百三十一號三道頭華捕查見將李與劉連同烟膏帶入捕房昨解公共公廨先由該探捕上堂禀明前情次據李仁發訴明至劉店内挑膏情形訊之劉供此項烟膏係從前餘剩之缸底不敢私賣求宥關讞員商之意副領事羅君判劉罰洋二百元充公或押西牢二月烟膏送往海關銷燬李從寛斥釋 
[剷除點綴園景之毒卉]  
　　浦東洋涇港口某花園中種有罌粟花二十餘株經該管三區二分駐所警佐馬恩起訪悉於昨日午前十時許特派巡長江世永率警前往剷掘並由馬警佐親往該處面晤園主告以罌粟即是烟苗已在嚴禁之列園主亦深以爲然遂會同前赴園中將罌粟二十餘株盡行剷除由馬警佐帶回數株立赴警廳面禀徐廳長轉呈齊省長朱交涉員察核 
[搜獲醫生携帶之烟土]  
　　醫生丁本全身藏紅土一包烟膏一盒行經美租界海寗路被一千三百二十號華捕與包探施金生查見將丁連同烟土帶入捕房留候解廨訊究 
[土販禁押西牢]  
　　土販程德斌前晚挾帶紅土一包行經江西路愛多亞路口被捕查見搜出私土拘入捕房昨解公共公廨經中西官訊供不諱判程押西牢一月烟土送交海關焚燬 
[不敢認爲店主之原因]  
　　同裕興烟膏店主陳雲卿前因私售料子烟膏被探查悉前往拘捕該店夥方炳華卽將陳從後門縱逃故將方解至法公廨判將膏店拍賣方罰洋八百元再押一月後方再三苦求並稱實受店主之愚故復判交二百元人銀並保出外限將陳雲卿尋交到案再行訊核嗣因方保出患病由保人投案願賠洋二百元案遂暫擱置日前陳雲卿忽至某酒店飮酒被探遇見拘解法公廨請究陳堅不承認爲同裕興店主判交一千元人銀並保聽候查明再核昨因陳尙未覓到保人故又提訊陳供同裕興烟膏店實係民人所開因常見同業私售料子拘解到案科罰甚巨民人頗爲畏懼故前次提訊時不敢認爲店主求恩寛宥中西讞員判罰洋一千元充公 
[冒名售賣垃圾]  
　　張根山冒充閘北清道員將大統路安祥里後面空地上堆積之垃圾賣於鄉人爲壅料已被陸續售得洋百數十元前日又有船户周春元在該處挑取垃圾由閘北清道處查見訽據周稱每裝一船由張收取小洋六角因鳴警將張拘入四區警署押候訊辦 
[罪犯一斃一病]  
　　陸金生於民國三年間因持刀砍斃人命案發被捕由上海地方審檢廳訊明判决監禁十九年在案邇來該犯在獄患病發送新普育堂醫治無效延至昨晨斃命堂中以電話報告到廳卽派宗檢察官沈檢驗員等蒞堂驗明委係病斃因無尸屬到場判令由堂棺殮厝壇候領又婦人子陳氏控郭先耀等輪姦伊女王阿二一案前經地方審檢廳訊明判决郭監禁二年六個月郭不服上訴經高等廳訊判照原判減半監禁一年三個月發回地方廳送監執行在案前日該犯忽然患病神志昏迷昨由典獄長片送新普育堂爲之醫治 
[小車夫毆打巡警三誌]  
　　浦東陸家渡小車夫因不服巡警干涉停車遽將三區崗警雷錫才肆行毆打經倪巡官率警前往拘獲小車夫十餘人押候補拿行兇首要再行核辦已兩誌前報茲悉昨已將爲首肇事之湯元福高石根兩名拘案經該警指明屬實判令拘留一星期以儆其餘姚宗郎倪慶郎等十五名一併省釋並由倪巡官召集各小車夫在署開導謂爾等羣集碼頭爭攬生意渡客出入諸多危險以後不得爭鬧肇事並指定停車地點務須遵守云云各小車夫唯唯而退 
[馬夫糾黨行兇]  
　　朱園羅控被馬夫錢阿拆糾合同黨在雲南路將伊兇毆受傷等情昨由捕房將錢拘解公共公廨經中西官訊明以錢不應行兇判押西牢三月 
[黄包車公司屢屢受害]  
　　黄包車公司主王倍德錢竹山湯九寳等同至法捕房控稱公司中之黄包車時常被賊竊去或設計將車夫哄騙至弄内僞稱取物裝運若輩卽將黄包車推至他處拆下橡皮銷售分贓受其害者已指不勝屈請爲查緝等情當經包探項光福金九林偵悉竊賊榮阿四魏正發及關係人董連珠潘　平宋阿三與收贓之陸先榮等六人匿跡之所前往拘獲抄出車輪橡皮等物解送法公堂請究先據各原告禀訴前情詰之榮阿四供民人前在英租界白克路竊得黄包車一輛當將橡皮拆下贓銷於王正福現王有事已回原籍魏正發供民人向錢竹山所開之公司内租得黄包車一輛串同董連珠倩潘子洪書寫賣據銷於陸先榮是實董連珠供代魏作保有之不敢串竊求察潘高平供賣據係由父親子洪所書與民人無涉宋阿三供榮等竊車民人實不知悉不敢爲非訊之陸先榮供認收贓不諱中西讞員判榮魏各押西牢三月董罰洋五十元無洋禁押六禮拜潘宋無干開釋陸罰洋一百元無洋改押三月以儆 
[啞吧行竊之敗露]  
　　啞吧某甲迭在城中行竊前晚九時許又至某姓家竊得綢布衣服一大包携至小東門外某押當押得銀洋而出當爲同黨徐文仕得悉將甲扭住硬欲分肥甲不服在小東門口互相爭扭旋有巡警到來將兩造一併拘送一區二分駐所押候吊贓再核 
[破獲聚生木行竊案]  
　　垃圾橋北蘇州河沿浜聚生木行主戚桐芬去年失竊狐皮袍銀器皿等約値百餘元今由閘北偵緝隊士丁長順拿獲積竊郭體鈞訊據供認行竊該木行物件不諱並稱有贓物均由擺牛肉攤之楊春山代銷等語當卽拘楊到案吊出原贓解送司法科候辦 [P巡捕追獲匪徒 
　　匪類陳阿根前日在虹口天潼路串黨攫取粤婦陳盧氏値洋二十元之珠耳環圖逃並將石灰擲於氏之頭面當被九百六十四號華捕將陳追獲昨解公共公廨經中西官訊供一過判陳押候補提同黨到案併究 
[竊犯聯翩入獄]  
　　陳阿二串同黄包車夫陸松林竊取麥能海路一百五十二號門牌嚴炳熙家衣物又沈瑞福竊取蓬路三十二號門牌某西人家衣服又李小二仔朱德芳張炳吉朱玉生等串竊岳州路二百六十二號門牌西人馬立司及通州路八十號門牌吳有春老朱家宅路三百七十五號門牌江虎卿等家衣特均經包探查獲送公共公廨訊供分别收押在案昨又解廨經中西官逐一復訊屬實判陳阿二押西牢四年陸松林押一月沈瑞福李小二仔各押西牢三年朱德芳押二年張炳吉朱玉生各押半年示儆 
[過犯又犯竊案]  
　　沈阿生控閔海青前日在南京路摸竊銀表等情昨由捕房將閔拘解公共公廨經中西官訊知閔係過犯判押西牢一年以儆 
[行使僞幣之懲治]  
　　華記路小烟紙店主潘榮生指控閩人李大官混用鉛質小洋昨由捕房將李拘解公共公廨並將搜獲之僞小洋二十餘枚呈案請察經問官向被告研訊屬實判李押西牢二月僞質小洋銷燬 
[追繳房租類誌]  
　　于西生昨至法公堂控稱房客王阿連虧欠房租洋五十九元四角向索走避今始尋見故扭案請追訊之王供認欠租請求寛限措還聶讞員判交人銀並保限七天繳洋又周裕昌前至法公堂控稱房客愛公公虧欠租洋三十六元九角向索延約後竟逃逸棄下零星什物報捕檢點所値無幾請爲查究等情判俟愛出面後隨時扭案押限繳還在案茲於前日爲周遇見將愛扭案請追愛供認欠租不諱判交人銀並保出外限七天如數繳清 
[開茶館須捐執照]  
　　婁根林在甘肅路六百七十九號門牌開設茶館未向民部局捐取執照被捕查見以其有違租界章程回禀捕頭請廨出單將婁傳案訊罰 
[誌謝]  
　　昨承四馬路大新街湒繡雲天遊戲場以陰曆三月份遊劵二紙見貽書此誌謝 
正誤二十日報載小工被人戳傷及兩造均受内傷各一則係屬一事因兩訪員先後報告後稿發排時本將前稿取消而排版之人仍悮將前稿插入一時失檢未及删去今校正於此 
雜評二 
[私土（庸）]  
以中國方面而論三省開放之合約旣以期滿而撤銷此後不論有無印花均在禁運之列以租界方面而論膏店土棧旣已最後禁歇此後不論烟膏土藥亦均在禁售之列故今日之土如有發見不問其爲印土爲紅土總之皆私土也向者私土之名以有准銷之印花土故凡不貼印花者目之爲私而其處分亦因之而異今則官土名稱旣巳消滅凡屬烟土違禁携帶或運送者厥罪維均皆須受刑事之制裁自不常再問其種類而有所區别吾恐習俗之沿而未改也故以此爲告當局者其亦然吾言乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[洋學堂賦仿阿房宫賦] [  楓隱]  
　　讀老申報村館賦愛其窮形盡相維妙維肖然今則村館廢而洋學堂興矣（吾蘇下等社會每稱小學校爲洋學堂）余因戲作此賦 
科舉絶秀才急村館滅學堂設周徧二十二省有天無日派遣人材而留學羣渡扶桑國門未出先換洋裝三句烏衣（和文字母也）四句沙六（唱歌拍字也）畢業歸來眼生額角傳習所開廣收高足綿綿焉延延焉時症流傳毒徧染於城廂村落九時上課腹内虚空四時放學落照未紅（蘇地舊時進塾必十時放學必薄暮學堂反此故社會習慣頗感不便）盤問功課指西話東單級人多生徒濟濟多級人少落落星稀一巿之内一鄉之間而編制不齊阿貓阿狗金虎土狲（皆學生名也）暮辭舊塾朝進校門晨夕研究算學國文鈴聲瑯瑯開課室也履聲槖槖上講臺也地皮滑膩多涎沬也風馳電逐飛紙團也雷霆乍驚敎鞭折也參觀旁聽渾不知其所講也一句一辨别字連篇若問其出身何所焉有知底藴者速成半年書院之膏火鄉試之賓興錢糧之餘贏（謂田畝附加稅）幾萬幾千剥削於人乃總篐腦兒輸來其間一點一滴民脂民血浪費揮霍在彼視之每不甚惜嗟乎一人之心千萬人之心也凡屬吃飯人當念其家奈何取之盡錙銖用之如泥沙使師範學生多於人力之車夫飯桶敎員多於青樓之妓女鼻涕生徒多於釜中之米粒程度參差多於樓梯之級數寺院改設多於九土之城郭講堂喧譁多於巿人之言語使私塾先生不敢言而敢怒校長之心日益驕固視學到雙脚躱辭信一封飯碗打破嗚呼停私塾者私塾也非新學也辭敎習者敎習也非視學也嗟夫使私塾善敎學生則何必革新敎習復善敎其學生則遞一年可至十年而不更誰得而辭歇也敎習不肯自去而官長去之官長去之而不鑒之吾知官長亦復去官長也（四） 
家庭常識 
　　去米蟲五六月間米中易生蟲若預以梅葉置於缸底可免此患 
辟蠹字畫收藏不愼則易生蛀可以報紙包之蟲畏紙上氣息自不致蛀 
起螺絲釘器具上螺絲釘一經生銹不易取出如以火油滴釘上移時起之則甚易易 
食蟹蟹之風味雖佳然每含毒質食之不愼小則腹瀉大則傷生迨其毒已入腹療治巳非易易欲避此險可以蘇葉一兩入鍋同煑熟後如有毒者則殼爆裂即無毒者亦足藉以解除寒氣 
（栩按蟹與國公燒或五加皮同食輒死曾親見之杭醫胡蓉裳君不信躬自試之閱日竟致不救辛亥年杭報曾紀其事） 
治疥瘡俗名濃泡瘡初發於兩手指縫日久遍及全體或癢或痛最不易愈且易傳染去歲友人朱君穉頴授予一方最爲便利方以胡桃肉數枚搗爛再以紅燭油與水銀三分混合同和一處日擦數次數日即愈此方試之數人均極靈驗患此症者不妨一試[  鴻影]  
去水面汚茶水等流體表面若浮塵垢去之良艱設以潔淨毛邊纸一小塊浮於水面隨手拖去則塵物卽附紙上惟一紙祗可一次否則功用失矣[  劍飛]  
金器金器不可着水銀如着水銀洗之不易去須以火燒之方能脫凈 
磁器未用之先可置鍋中煑數滾（水須由冷而熱）比之不煑者耐用多矣 
洗白衣服如傾洋藍水少許於水中則色甚漂亮即染師所謂映白也[  青陵居士]  
牛有疾鄉間耕牛每有毒蟲入牛耳中農人多不及防若不早治必中毒而斃其法宜用煑熱之（無鹽）雞食去其肉將雞骨塞入牛耳中毒蟲卽出凡遇耕牛有疾可一試之[  詩癯]  
初生之鼠取未開眼而無毛之小鼠浸菜油中日久消化爲湯火傷聖藥人盡知之故此稿屢投未錄茲祝劍初君云此項小鼠和陳年石灰（卽風化灰人家石灰壜中必有之）搗爛揑匀置風燥處日久可治刀傷屢著奇效故亟錄之[  栩園]  
去蟻桑樹上每有螞蟻爲窠採葉者苦之除去之法以油炒螺　壳盛之竹籃懸於樹上蟻必聞香而至候其聚時急投之於火二蠶屎搽手足可免凍瘡之患甚有奇效幸母輕視[  祝劍初]  
集益錄 
　　答第三問剛齋君云去頭皮最妙之法莫如每晨用EAUDECOLOQNE（藥肆中皆有小瓶一元中瓶一元半大瓶二元）刷洗氣旣芬芳復能去垢蓋其中酒精成分極多勝於他種洗髮水及玫瑰油VASDINE（即凡士林）最足增垢切不可用 
飼鶴生云每間一二日以蘇打水洗頭部頗能獲益蓋蘇打大有去油垢之力其價亦極廉每磅祗二三角耳 
經常君云髮中白屑宜每晨以洗髮香水洗之洗後以　箕爬數十下余日日如之頗爲見効洗髮香水之製法余前次曾登家庭常識中今復贅之以紅酒一磅食鹽一錢硫化鐵二錢和匀煑十五分鐘加醋酸銅一錢二分鐘後離火加倍子粉二錢待冷加香油五滴用竹棒攬匀裝瓶（以上各藥西藥房均有售） 
短篇小說 
[劇塲刦案（四）（哈荔生原著）] [  常覺覺迷合譯]  
　　於時除三五觀客往來上下之外一無起爲抵抗之象而戴假面具之盜徒則仍不動聲色爲狀似待盜魁宣令者哈雷向予父低語曰座中當有偵探何不報警敢奇　言曰予見哈葛雷固坐樓下此人雖便服當有鎗械以我思之觀客中實唯此人携有武器耳然以一當百亦殊無能爲也綜言之盜徒雖不滿百足有五十不知院中執事亦有法對付歟予父曰彼執事人即不遇凌暴必巳加以朿縛要無能爲此時譁噪之聲已輟沈寂有如墟墓環顧觀客大率皺眉蹙額一籌莫展無何台前之一人徐至台口舉其手鎗向觀客宣言矣此人旣戴假面具更貼髭髯衣冠詭異吾人初不辨爲誰何及聆其音吐似恐有人窺破極力矯揉者細辨之下固識此人卽雷麥克大敎師也不禁大詫半小時前猶與吾人閒談致其慇懃今茲舉動豈吾人初料所及其言曰諸君少坐予當有言宣告語出全場之人無不奉命唯謹獨有一人抗命不坐一手插其襟間態度至爲莊嚴此人非他即約翰森老將軍也觀客覩將軍此態氣乃頓壯且有數人旣坐復起敎師卽發爲鄙夷聲曰約翰森將軍不坐當作别論餘人勿能違予之命諸人聞命遂復坐敎師又曰將軍恕予請下汝手勿插襟間言次己亦徐下其手按立如故讀吾書者當能想像當時之情形吾儕觀客直無抵抗之餘地有如待决之囚靜待死期至耳予母與密昔司敢奇曁其兩女公子幽伏廂後以手障目觳觫已無人狀唯予姑母仍坐廂口昻然對雷麥克敎師痴視視其心理曩日對於敎師景仰之心迄未少減此時約翰森將軍仍立廂中莊嚴無倫嗟夫讀者吾人至今每一念及此可愛又復可憐之將軍輙令予涕涙不置也無何敎師當衆宣言曰吾知約翰森將軍者實爲諸君所最敬重之一人今日蒙將軍不棄在其廂中與予相對而立予當承認將軍爲諸君全體代表惟予與將軍個人一無睚眦渠欲出院儘出院渠欲歸庽儘歸庽任渠自便唯不許通風報信耳蓋與南北美戰爭之英雄今日在世者祗將軍一人矣予决不加以毫髮之傷以重我過故予今茲雅弗欲與將軍宣戰言旣予父與予微語曰汝須注意哈葛雷進止於時哈葛雷方坐吾人包廂之下哈葛雷似亦會意遂向吾人搖首示其無可奈何之狀而敎師已讀言曰諸君予决無意思加創將軍卽諸君之中予亦無意加創今夕諸君賁臨爲觀進步一劇幸乞恕予此劇今夕暫輟改日重演蓋院中執事與夫登台角色吾人已加以束縛失去自由即交通亦爲吾人所阻斷矣汝儕切弗妄動果妄動者直自取其死吾人目的祗取汝儕財貨若時錶若金鋼鑽若金錢非欲取汝儕生命者諸君中多予素稔或予知交然勿存與予違抗之妄想當知予之徒黨已佈滿全院若輩盡予心腹吾人佈置尤至縝密汝儕要無違抗之餘地吾人宗旨但欲拯救全國貧民脫離富人專制之下故不得取富以濟貧耳吾人聞語駭極面面相覷予母與密昔司敢奇以及一般女客競卸其手鐲時錶凡屬貴重珍飾悉數卸下置之廂口一般男子則仍無所動靜其後予父與予言曰當時籌維至再冀得一策以脫全場人士於虎穴然卒百思不得環視觀客中名公如司格拉敢奇羅甫哈脫法官麥洛脫閣員奥司德費爾實均在場然皆一籌莫展蓋盜徒佈置縝密全場人士之生命遂不得不握若輩掌中云 
續刋小說 
[南斐洲脫險記（四續）] [  劉鳳生]  
　　余等靜以待之俟土人由江谷而下不見始止因復行至翌晨（二月六號星期六）七句鐘始止是夜余等闖入土人茅舍内舍建於峭壁下荒江繞之余等疾趨而出幸土人尙未有覺者此種茅舍蓋爲斐洲野人所居即吾人前數日所見者也旣抵綠山登其巔吾人所飽嘗此中滋味者歷歷如在目前余又聞山之峯敵人没有符號局與鄂馬奴那有密切關係又云山之頂設其驛站若然則予等之命宫又入彼等之掌握中矣自晨七句鐘休息至十一句鐘始行郊原起伏狹谷深沉圓石高厚余等從事於攀登矣余之靴不利用殊甚不得已拔去其釘取懷中鐵刀修補之而余足益痛苦異常行愈高而山愈峭路亦險惡達於極端午後二句鐘猝抵急流灘人人咸振作精神以爲至鄂馬奴那河畔矣休息一小時余等所携之煎餅巳將告罄每餐只取其半食之餅已去其六七而饑腹猶覺轆轆三句鐘復行約二小時河流向西北余等頗厭循之取水瓶貯以水每人俱暢飮取道西南行越高山河此河本無水偶由天雨山麓之水奔流而暫成爲河耳此爲德屬南斐洲之急流余初次見之佛蘭斯方丁之小溪不若是也余等復行至晚七句鐘以待月出十一句鐘朦朧之月始徐徐而出余等仍努力前進至黎明五句鐘經一參差多山之地休息半小時復作竟日之行六句鐘又經險惡郊原余意吾等决難至於山之盡處而吾足益痛苦難耐矣 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鉅案 
[楊月樓案（十三）]  
　　韋女發落（見本報癸酉年十二月十六日） 
韋氏女阿寳犯姦一案於十三日已奉邑尊復訊發落當傳家長韋某詰明實無主婚許配楊月樓事且毫不知情取到切結阿寳因家長不願領回掌責發堂擇配乳母王氏亦予從輕掌責枷號沿門示衆楊月樓再予笞責收禁尚須另行究結也 
[阿寳乳母荷枷遊街]  
　　（同上十二月十七日） 
昨報錄韋阿寳對經發落伊父韋某不願領回掌責一百發交善堂擇配該乳母掌責二百荷枷沿門示衆十日昨爲枷示之第三日觀者呵氣成雲揮汗如雨不減本年正初之枷示女堂倌周小大也當夜發落時楊月樓亦提出外　杖責五百仍予收禁再候發落腿傷受凍步履仍艱因前報未盡詳明故補錄之 
[楊月樓詳辦擬遣]  
　　（見本報甲戍年二月二十四日） 
優伶楊月樓因誘匿韋氏閨女被控韋女因家長不願收領已發交善堂擇配收禁之楊月樓依誘拐之律擬予軍遣不日即詳解省郡聽候提勘矣回首當年酒地花天燈紅黛綠不知若何懊恨耳 
[楊月樓解郡]  
　　（同上二月二十七日） 
楊月樓擬以軍罪出詳於昨日解郡過堂矣或有起而問者曰楊月樓一案失出失入擬重擬輕所犯各情似奸非拐即以誘拐論同時亦有瞿戲和誘拐上海人潘某之女小金珠一案情同事同按律定罪斷案自無不同何以彼蒙寛典笞責百許保釋而楊月樓獨科以打脛及軍遣乎日前之斷今日之斷孰是孰非也大清律例可隨意重輕以定爰書乎余曰律有專條但上海之援例我不諳也其人諄諄以瞿茂和一案爲問野人不知政體想問官必有深意於其間非局外人所得知也 
[楊月樓翻供（同上三月初八日）]  
　　楊月樓解郡風聞業已翻供如果屬實似應發回再訊尊聞閣筆記 
[嫁鬼奇聞（見本幸甲戍年四月初八日）]  
　　閨閣女子所字夫死過門奔喪者俗名之曰守清天一經文定之死靡他此固克協乎天操地節也其或從親所命改配他姓而不能繩之以義責之以禮者則以未經廟見不得謂之婦也是守清之說且不可遽責諸望門之寡女矧慕清哉幕清者何蓋俗有室女不願締婚於人而竟締婚於鬼者是平日旣無繫纓之舉一旦儼成捧帚之儀有識者且嗤其殉俗而無謂此旌典所以不及鄉評所　未許也黄沙許某女年逾摽梅而猶待字女蓮性已胎荷絲盡殺陳於母願得慕清爲慰其母商之於父父曰此矯情也烏乎可女乃自　以姊氏所適非人悲憤而死詎不可傷女縱聯婚安知不爲姊續且女體弱多病故願辭夫婦之實而受夫婦之名且免誕鳳胎麟諸苦不亦與帶髮修行者揚鏕分道哉父母見其志堅遂任之番邑陳姓有子將婚而殀所聘定之婦不能爲奔喪之舉陳姓只一子一女子居長不及婚而卒其寡母欲爲無子有媳故事以慰膝下荒寂乃招人慕清媒妁以聞於許女女父母審其家世可度活遂許之未幾陳姓如禮迎娶女遂歸於陳時陳女年已及笄許字葉姓矣見嫂慕清於其家雖略循定省虚文概不關心家務暇則焚香默坐或與小姑清談心竊慕之謂其嫂曰嫂何修而得此杜蘭香輩下嫁人間終爲多事耳許女曰儂所行事雖未可盡爲世法而實脫盡閨閣恒蹊視夫妻反目兒女關心者有仙凡之隔至不廢倫常不溺異端較之比邱尼輩似爲近情小姑曰此固高蹈亦關清福身不由己者空慕殺妒殺耳許女曰身爲己身復由乎誰寸衷若定萬死不移愚嫂所以得至此者非欲仁仁至之易也故二親皆爲所奪耳陳女曰嫂未許字故可圓轉如意若妹則已許嫁於葉氏矣縱有嫂之志恐終難如嫂之遇許女曰姑未入葉氏門伸縮尙可自主陳女曰儂實心儀嫂氏且欲與母相依爲命惜經婚定恐難如願耳許女曰姑志若定則辭婚直一舉手耳陳女曰何如許女曰斷青絲以還之則彼將奈之何陳女謀之於母母素溺愛本欲相依第以女子生而願爲有家不得已始爲隨俗之舉今聞女言喜曰汝及此匪僅汝終身之幸予一人實嘉賴之葉家若有異言則補墊以婚費何事不了乃使原媒言於葉氏葉初不允陳女遂截髮還之葉仍欲有言其親串勸之曰彼女旣無心於歸强娶之亦必爲禍而不爲福不如任之况天下多美人何必是葉乃受其補婚之費陳女遂借其嫂許氏共證神仙互稱姊妹蘭因絮果皆種瑞於瑤姬寡宿孤辰悉聯輝於寳婺一似素娥夜冷影依梅蕊之魂一如青女曉寒神萃楓林之色青城子集古句曰神女生涯原是夢月娥孤寂好同遊似可移贈 
[鬻拳貽笑（見本報壬申年四月十十日）]  
　　有貨膏藥於巿者能猴拳每售藥先炫其技冀閧動來往之人一日方奏技有老翁咳且喘者觀其側其人自誇勇力老翁笑曰汝果負力能與而翁一角乎其人輕其狀且揶揄之翁乃自露其胸指其腹曰吾不動爾試擊來其人初不肯旁觀慫恿之乃於數武外取勢奮力一擊老翁聲色自若拳已吸入腹内牢不能動因再三遜謝乃揮之去可見眞有材力者原不在皮相問也 
又有售膏藥者具昨刀亂石於其間觀者駢肩環列乃以刀自剌以石自擊然後以藥敷傷處方未剌之前必執刀徧讓觀者剌己觀者不顧乃自剌一日有騃且憨者厠其中刀至其前直接不辭售藥者赧於廣衆中食言聽其操刀憨者乃握其刀而横拖之須臾血溢不止遂裂衣自裹其傷亦可見用硬工者之不足恃矣 
文苑 
[滬上浪游懺悔文（見本報壬申年五月十二日）]  
　　吳郡過來人蘇台盛事香國佳談金粉六朝舊是繁華之地烟花三月大開歌舞之場爰有麗姝長成樂府淡描螺黛鬭時世之新粧不買胭脂現諸天之色相蝶分裙百鳳小鞋雙薄袖迎風低鬟歛霧顧影而羣花削色舉頭則明月回眸不善猿愁偏工孤媚珠簾繡幕居然富貴之家綠酒紅燈久慣驕奢之習章台布網雀自投羅慾海垂鈎魚來吞餌則有五陵年少一介書生車馬翩翩衣裳楚楚始則尋花問柳原爲寫意之遊繼而倚翠偎紅漸入迷魂之陣不惜黄金如土來作纏頭豈知碧海無涯已傷失足其擺檯面也饌必求精膾母厭細熊膰豹舌八珍之味堪誇鹿　雉膏一　之嘗差可朱櫻含到玉笋拈來一闋玉鈎斜是大菜完時通關遍後雙聲金縷曲正九連環罷十送郎初俄而蠟炬燒殘檀槽聲息傳呼稀飯巳如秋燕之將歸相約明朝來聽春鴻之宣巷三千客散十二蚨飛更有公子性豪不喫薙頭之酒娘姨情急先分下脚之錢樂何如之情可知矣其呌出局也書傳紅纸人喚青樓更衣則鴇母催、 
粧入席而烏師按笛唱幾句琴挑樓會衆口稱揚敬一遍瓜子松仁抽身便去坐回中橋簾捲蝦鬚跟到外場燈提鴨蛋且喜銅龍漏轉送局人來還　鐵馬聲寒跳槽客去洎乎粘花戀草幻蝶方知逐浪隨波間鷗漸狎每見雕欄倚玉携手相將保母翠被薰香銷魂眞箇芙蓉花底臥兩兩之鴛鴦豆蔲梢頭巢雙雙之翡翠春宵苦短好夢難長問煖嘘寒洵是有情眷屬羞雲怯雨果然無價風光絃外知音鏡中索笑花留客醉月比人圓自憐流水無音已似楊花之墮溷倘使東風有意願如桃葉之渡江蓮蒂儂心藕絲郎意春花秋月空勞一片相思絮果蘭因爲問三生何事黄昏密約白水邀盟規規乎仙儷之風長生之誓矣無如愛河易竭慾　難塡囊内錢空遂使紅顔竊笑牀頭金盡遽遭白眼相加始猶打鴨驚鴛小受風流之譴漸至吲鶯詈燕頓忘香火之情小婢椰揄奚奴變色絶似銀河秋早紈扇先捐非關寳鼎香温珠簾慵捲幾回催促緩緩纔來數語寒温姗姗竟去面如氷冷言比鋒尖鸚鵡嗔人鹧鴣逐客枉說情深如許一旦多抛凭敎此地重來半文不値此也桃花門巷猶有撫今追昔之思彼則楊柳簾櫳自得送舊锓新之樂宫移徵換巳彈别調琵琶檀板金樽又是誰家筵席贏得心容俱瘁爭傳浪子之名可憐内外交摧幾變家人之卦炊烟不起常逢禁火之天逋負安償惱煞重陽之雨癮成鴉片衣類鶉懸冀北誰空江東難返往事已隨流水逝此心惟有落花知君不見眞娘墓側烟鎖荒苔蘇小墳邊雪埋短樹香銷紅褪千年杜宇之魂雲散風流一覺揚州之夢雖則品評羣玉從來才子情深然而消受名花也要幾生修到雲裳未整本來之面目何如霜鬢旋摧老去之皮囊可想花能解語難招潘岳之魂酒可療愁不奠劉伶之塜所以琴心動處休誇同調以求凰篷脚收來好趁中流而轉舵惰禪勘破管他臨去秋波色界參開任爾醒來春夢理宜自悟言盡於斯借抽黄對白之文却是裘成集腋即較綠量紅之事敢云捧喝當頭 
神話 
[甲乙（見本報壬申年四月十四日）]  
　　某甲與某乙比隣而居總角時即相嬉戲及長則交愈深雖陳雷膠漆不是過也一日乙與人訟甲陽爲調停而陰受人金遂將其陰謀俱洩於敵乙因之訟不得直且大受窘辱初不知甲所爲也久而撤聞其語銜之次骨然事密無佐證故相見猶如平昔外未相絶也旣而甲病乙聞之暗喜日來視疾凡醫藥一切皆其主持而甲遂以不起迨甲死甲婦不能守欲他適乙乃百計姿得之家庭之問當相得也惟每與共語則仍呼之曰某嫂婦不知乙心以爲相憐相戲輒漫應之亦不較也一日晨起方與婦對食勿發狂自撾躍起而言曰某乙爾何太甚耶我所爲誠負心然爾聞我病而竊喜亽醫藥一切又從中故爲阻撓百端致令我遂無救是我雖以病死實爾死之也亦足償我之負心矣今又設計娶我婦婦再嫁常事娶再嫁婦亦常事我旣死不能禁婦嫁亦不能禁爾娶也我已失朋友義亦不能責爾娶朋友婦也今爾仍以某嫂呼之是爾不以爲婦仍視爲我之婦也是爾非娶我婦乃淫我婦也淫我婦者我得而誅之矣竟顚狂數日而死夫以直報怨聖人不禁甲故小人之常態非不共戴天之讐也計娶其婦報之已甚矣而又視若倚門婦玷其家聲是已甚中之又已甚焉其自及也宜哉 
 
 
 

Page 18

 
 
   
 
