# 1907 - 16 - 4912123

 

Page 1

 
 
[諭旨恭錄]  
　　十一月二十三日奉旨分發兩淮試用鹽運判顧保恒四川試用直隷州州同鄒國柱山東補用知縣裘祖　四川補用知縣李嘉章直隸試用知縣王文善江蘇試用知縣趙泰生湖北試用知縣劉廷棫彭慶　朱美南陳景虞翟宗藩彭希祖宋之炳馬鳳翔湖南試用知縣劉鳴泰劉棠英煦王榮曾廣東試用知縣王登琦陳兼善鄒兆夔廣西試用知縣謝崇光周宗瑞四川試用知縣李伯興沈炯章吳良桐張燿林常瑜顧士麟劉睴崔西庚王曰超王運璣雲南試用知縣秦恩述江蘇試用布庫大使余本立尙慶翰廣西試用布庫大使李天楨直隷試用鹽大使莊學忠江蘇試用鹽大使陳星爛錢熊壎徐　官王宗元山東試用鹽大使熊繼本黃維謙山西試用鹽大使王壽慈張鴻璧浙江試用鹽大使謝雋彜胡加璧吳及時陳祖虞廣東試用鹽大使陳海瀾四川試用鹽大使蔣中雲南試用鹽大使李家煕王玉樑兩浙試用鹽　使成健兩淮試用鹽大使戴魁王建勲土丹都兪兩浙試用批驗所大使劉永康俱著照例發往擬補内閣中書廉棨趙英俱著准其補授保送知府翰林院編修李稷勲魯爾斌俱著以知府分發省分補用保送直隷州知州盛京裁缺户部主事寳麟著交部記名以直隷州知州用保送通判理藩部候補主事慶春著以通判分發省分補用奏留吏部學習主事袁祖光黃兆枚俱著准其留部京察一等景陵禮部郎中嵩志孝陵禮部員外郎慶壽昭西陵禮部讀祝官巴克唐阿孝陵禮部贊禮郎誠順慕陵禮部郎中存輝泰陵工部員外郎裕晉泰陵禮部贊禮郎兼防禦額勒亨額俱著准其一等加一級京察逾歲裕陵禮部員外郎斌英定陵禮部贊禮郎明祥俱著照舊供職欽此宮門抄初二日召見軍機那中堂 
 
 
 

Page 2

 
 
[御史俾壽奏救荒備荒六策摺代論]  
　　奏爲謹陳救荒備荒管見以資補救而防未然恭摺仰祈聖鑒事竊維天災流行國家代有本年兩廣兩浙江西安徽等省屢告偏灾而江蘇淮徐海一帶被灾尤重沿海難民竟有千百萬之多啼飢號寒傷心慘目迭經諭令發帑撫恤仰見我皇太后皇上加惠窮黎痌癏在抱凡此災黎曷勝感頌然奴才竊有請者救灾之道要在救之於平時非僅救之於臨事平時必有綢繆之法臨事乃有補救之方非然者未遇灾而已游惰頻聞旣遇災而始籌欵賑恤無論賑欵有限災黎衆多爲日方長不免杯水車薪之慮即使籌貲捐欵一或緩不繼急則蚩蚩愚民救死不贍難免不挺而走險爲民牧者與其他日之征剿致糜數十萬之餉糈何如未雨而綢繆以期有備之無患查前代救荒備荒之法如裕積儲募義穀設砦保安流移淸庶獄减稅釐雖皆未嘗不可施行而救其合於時宜因民利以爲利者謹就奴才管見所及臚具於後以備聖明採擇焉一曰速蠲恤也救荒之要惟在干速向來州縣災荒非至十分則意圖開徵匿不上報及至災象已成州縣申詳道府道府申詳督撫批發往返動需旬月比及撥欵賑恤則已嗷鴻遍野矣擬請定爲常法凡遇灾荒一面上詳一面速籌賑　並　勘灾時多備棉衣藥散按尸分散庶可免於凍疫至河患較旱潦尤烈惟有移民讓河速將近河居民酌量移徙方可一勞永逸要皆宜速而不宜遲也一曰上代賑也昔人以工代賑之法徒頒工藝于男丁今宜頒一藝于婦女其法宜多購絲棉使紡線縷送官易粮復擇能織布者將線織布每布一疋易粮若干其餘各項工藝以此類推則婦女皆得食其力矣次則興工作築鐵路均遣災民分往工作去工程較遠處則飭地方官勸諭紳富籌辦馬路或脩水利著有成效准予獎叙則男子亦得食其力矣一曰招商販也昔宋時朱子辦賑移書他郡募米商蠲其征甫到任而米商羣至民賴以生茲宜招募商販凡粮米過關如果運往災區准免稅釐給以印票令其到境呈明地方官各蓋印信以便回空核銷假冒者查出重罰則實惠可均沾矣以上皆救荒之策也一曰重農桑也古者設立農官巡行隴畝以重嚴事今則農事不講言地利旣未審其孰宜稻孰宜麥孰宜雜粮言人事又未知其如何防旱如何防潦如何防蟲蝕收成豐歉一聽天命之轉移謂非人力所能補救如此則農家平日旣鮮蓋藏一遇災歉安得不析骸易子擬請于各州縣創辦農學堂認眞提倡審其士土叅用西法轉移土脈並宜多設蠶桑局細心考究試以繅絲烘繭之新法則邑無游民亦可不至坐以待斃矣一曰興利源也利之大者莫如地利水利而地利之要首在開墾近來開墾蒙古地方頗著成效各省豈無荒田惟在實心調查血已請飭各督撫認眞淸查不得借端擾累如有荒田卽選派公正紳董酌量招墾寛定年限不征租賦其貧而無資者則由官借給牛種秋後照時價還粮則地無遺利而茂草皆穀田矣其次則廣樹植夫樹植之利非但可以取材亦且可以備荒前人有救荒本草一書草木果　菜種四百餘種或烹食或調食備極詳明誠仿其意凡山畔水涯廣爲播種以佐食用則野無棄材亦可隠備飢荒矣其三則興礦務五金及煤爲天地自然之利宜聘礦師勘驗佳礦准商民購地開挖俟有成效然後酌提一二成歸公如無成效仍准於礦内另行指購不許額外勒索每礦内宜派彈壓委員數名所需薪水卽由礦内籌給以資津貼則每礦可養數百人或遣災民工作尤爲得計此地利之惠而不費者也言乎水利江南爲天下冠近則堰　不脩支渠淤淺水至無以洩橫流之潰水退無以灌高仰之田故潦則溢旱則竭請勸諭各省紳富籌欵興脩凡近山者闢泉吐溜濱河者穿渠引水山原水窮之處則多開井塘以資灌漑要皆因地制宜功成准予獎叙此水利之宜興者一曰設局廠也朝廷恤民之政敎育兼施若有養而無敎則無業游民轉以衣食無虞不謀生計擬請嗣後各省遇有偏灾卽將賑款或設敎養局或設工藝廠或設孤兒院或設女工廠分别男女老幼妥爲安置敎以各項淺近工藝則賑欵旣不至虚糜窮黎亦漸有生路實干矜恤之中隠寓化導之意此尤舉兩得之實政也總之無論救荒備荒得其人則以實心行良法而利濟羣生不得其人則以良法濟私心法敝而害貽天下徒法不能以自行此又行　之不外乎得人也以上各條擬請飭下各省督撫體察本省情形細心核議隨時興辦以資補救而防未然是否有當伏乞皇太后皇上聖鑒謹奏 
[專電一北京]  
　　郵傳部人　告退消息上月念九日郵傳部　侍降旨申飭京師輿論大譁茲悉係由梁鼎芬召見時面叅怕致唐侍郎決萌退志叅議施肇基亦將辭職　按郵傳部張唐被斥已可異被斥而出於梁鼎芬之面叅尤可異 
[專電二北京]  
　　外省官制年終入奏上月念八日釐定官制大臣開議外省官制連日議論主從鄂督意見者實居多數已決定年終入奏 
按外省官制而果從鄂督之意見也則亦如中央官制之龍頭蛇尾而已復夫何言 
[專電三松江]  
　　劉提督抵松接印江南提督劉光才於初二日申刻舟抵郡城定初三日邜時接印隨看火藥局（夕） 
[專電四北京]  
　　請飭各省議覆官制條陳編制館接鄂督直督議攺外省官制條陳因于初一日會議奏請飭各省督撫速議復奏再行定議（氣） 
[專電五北京]  
　　奏請從速禁烟御史李灼華奏請禁止鴉片辦法宜力阻洋藥進口嚴禁内地吾植罌粟禁止之法尤宜從速（懐） 
[專電六北京]  
　　奏准嚴禁紙烟麻雀御史李灼華奏准禁吸紙烟禁賭麻雀奉旨著政治館通行京外大小各衙門一律嚴禁（懷） 
[閩督電請阻止日僧傳敎福州]  
　　日僧原田） 
 
 

Page 3

 
 
姓）了哲（名）前手持駐福州日領事函往投長樂縣聲稱考查佛敎並在該邑開堂斂錢經閩省洋務局照會日領飭阻日領覆以中日條約第二十五欵强爲抵制一面禀由署閩督崇將軍飭該領事速今該　僧將所設長樂敎堂閉歇回省現閩督以日僧未允已電請外部照會駐京日公使務今阻止傳敎矣（及） 
[法領事擴張敎權廣東]  
　　昨粤督接督接廣州口法領事照會以敎民在内地或買或租地舖設立敎堂均條約所准行今陽江直隸州不准敎民租舖新設敎堂應請嚴飭該州凡事要按約辦理等語督院以法領事前次照會以該州示文意近歧視所有敎案故爲抑勒當經先後電檄飭行保護並將各案秉公辦結在案現復以敎民何少亭擬在上洋墟租鋪設堂該州照請母庸添設等情究竟是否屬實有無别項糾葛因再札行該州將設堂一事按照條約妥爲辦理毋稍颟頇干咎云（出） 
[外部擬改傳敎條約北京]  
　　　外務部各堂官以近來各省敎案層見疊出雖由地方官辦理不善亦因各國敎士良莠不齊以致激成暴動釀起風潮特於前日會議擬與各國公使商議改訂傳敎條約嚴禁敎士干預公事以期民敎相安永息敎案云（以 
[滿洲近事彚聞]  
　　初一日東京電云北滿洲城鎭五處於昨日開放俄國已在哈爾濱設立總領事署奉天趙將軍因奉天省城各處開放皆未見諸公牘各國尙無租界擬向外國貨物抽捐惟駐奉領事皆堅拒之譯字林報 
[京津兩處日本僑民之多]  
　　西正月十號北京訪函云自拳亂定後日本人之至京津兩處貿易者源源而來日見其多拳亂以前京津兩處日本人僅有三百人今則除陸軍人員外約有三千人惟大半係小販營生者不得目之爲商人譯字林報 
[禀陳日人擅採樟腦杭州]  
　　近有日本商人在衢州設立三五公司採辦樟腦經西安縣尹存樸大令查知當即通禀各大憲略云日本人田村才松曁學生四條隆美字七十郎並有隨行之通事林承基係華民福建人執有遊歷護照同到衢州在城隅坊門街地方租借葉劉兩姓房屋設立三五公司收買樟腦查與各國通商條約不符未能准予開辦况我國樟務前曾試辦民間輒啟爭端此次該洋人等擅在内地設棧採辦豈容聽其任意妄爲致滋事端尤恐該洋人等以已集之巨本持獲利益爲藉口難免事多交涉伏祈撫憲咨會日本總領事飭令速行遣回以免多事云云（荷） 
[振徐兩使條奏東三省事]  
　　西正月十號北京訪函云徐尙書自滿洲調查回京後奏陳朝廷請選撫鬍匪以訓練東三省衛隊徐尙書之意以謂如用此法則鬍匪之大勢必日就衰弱且我如善爲駕駛之則此等鬍匪皆精壯之馬兵也兩宮頗以其言爲然已命徐尙書與鐵良袁世凱趙爾巽會商此事矣振徐兩使曾於月之六號人覲兩宮奏陳日俄兩國軍政官與中國地方官之交誼並述兩國軍隊如無他故則當可按照波資末斯和約怕載於西四月十八號盡行撤退所有條奏事件詳列于後（一）甲國所失之權利當向日俄兩國收回（二）鬍匪應由中國勦辦不借助於外人（三）提倡敎育振興農工商實業（四）奉吉黑三省每省至少須練陸軍一鎭（五）財政庶政須加整理（六）除中日條約所載商埠外應再開放他處准外人前往通商（七）華人集資開鑛建路（八）派提鎭大員一人前往滿洲專辦東三省軍事以上各條不日將由各部尙書會同核議矣譯字林報 
按西報怕記與上月二十五日本報專電大同小異閱者可叅觀之也 
[吉林將軍復奉天將軍函（爲東三省鹽務事）]  
十月念九日接奉台函以鹽捐奏准三省合辦行查敝省近數年每年所收實數合銀若干以便全數包繳並承示及力所能任深願從優復擬特别量籌緝私彈壓津貼等因足徵力顧全局體貼入微莫名欽佩當卽飭局詳查旋據查明茲將敝通省十六處由二十八年起至三十二年十月止近四年餘所收鹽捐數目分晰列表送請察核第表内所列自吉林省城以下十一處均是全年收數至白龍駒燒鍋甸三道崗新安鎭南城子五處向俟每年冬季鹽車暢行時設局派員經征春融道化局即停撤合併陳明惟查敝省自鹽捐向爲餉源一大宗自弟蒞任以來力加整頓稍有起色現旣三省聨絡一氣將來行銷官鹽敝省所收鹽捐悉由貴省全數包繳自當如命辦理至於緝私彈壓本各州縣應盡之義務斷不敢稍存歧視所有一切章程統候尊處擬定咨會到日再行遵辦可也 
按趙次帥致吉黑兩將軍帥往來函電已載上月念四日本報茲復錄登達帥復函閱者將往來各函詳細參觀則東三省鹽務辦法可了然矣（丙） 
[道浦鐵路續發借票北京]  
　　京漢鐵路大臣唐侍郎咨行外部略稱道浦鐵路續借票二百十六張簽字蓋印逕交倫敦福公司付還息欵並將發票日期見復等語現外部准卽電致駐英汪欽使請爲照辦矣（及） 
[學部近事]  
　　派赴斐獵濱醫會美設斐獵濱醫會係西二月杪至三月初學部現派謝天保赴會約一月事畢即回京供職云（白　 
議改學堂章程學部榮尙書近以迭奉諭旨整頓學務因與各堂官商議改良各項學堂章程並將授課時表擬定限制以便通行各省而歸畫一如有學務腐敗之處即著提學使隨時嚴查應否撤換敎習陶汰學生咨明本部核辦以防流弊而資整頓云（存） 
[吏部對於各部調員之辦法北京（日前柯]  
劭忞奏丞參不准各部指名奏補已奉旨照准在案吏部又以各部調補各員多不合例有外官七品而補京官五品者有捐雙月未 
 
 

Page 4

 
 
交免保之員而逕行奏補者名器太濫實開躁進奔競之風現已具摺奏請無論　舊各部員缺皆須先咨行吏部查核覆准後始得奏講補授其在未奉旨以前業已奏補各員無庸置議外自本年十二月爲始卽試署在先之員亦須一律咨部查核云又言新立各部紛紛調員並不咨部存案查核亦屬非是嗣後無論奏調咨調皆須先行咨部以昭鄭重云云（白） 
[大理院司員概改外官北京]  
　　大理寺自改併大理院後所有裁缺及候補各司員除由法部奏調三十人外本院僅酌留三十餘人其餘人員經沈大臣議定一概咨送吏部按照原品改歸外官分發各省補用已於日前具奏奉旨依議（呂）　 
[萍醴亂事餘譚]  
（一）張觀察電請保護洋員回礦武昌南京長沙南昌督撫憲上海盛宮保鈞鑒匪首肅克昌伏法後鄂軍又陸續拿獲匪黨數人供出各匪目姓名現在購帶眼線分途嚴拿派隊人山跟查搜捕顧辦匪宜嚴而善後策則首以鎭定人心爲要人心旣定匪類卽無從煽惑礦次自各洋員去後雖内外均照常工作現在醴陵瓷業公司東洋人均已回醴而職礦洋員仍未見回恐工匠等心　疑慮若因此又起訛言人心爲所搖動於礦務地方關繋至鉅案萍城駐有贛軍安源駐有鄂軍本日又有寗軍到萍兵力甚厚亟應飭各洋員回礦以定人心擬卽於念一日由長沙水路赴洙坐火車回礦乞見憲台電飭沿途營縣妥爲保護並求湘撫憲飭水師派撥杉板由長沙護送到洙以期周密不勝感盼之至志煕禀效 
（二）搜出黃綾字據電請搜黨江西警察局昨日捉獲熊有福一名搜出洪帖並三角福字黃綾一塊訊供稱與吉安府福祿茶園周子儀廖翊淸結盟拜交當經警局電請吉安府胡端臣太守前往查搜有無簿册卽須電復云 
（三）輜重砲兵赴萍江寗輜重兵一隊砲兵一隊及機關砲四尊（一開二十五響）於二十二日經隊官陳懋修督飭兵丁拔隊赴萍幇同查緝餘匪 
[蘇省考試紀聞]  
　　江蘇周提學於上月二十九日考試優生與考者四百二十餘人初一日考舉貢與考者三百餘人初二日考職保送者五百餘人示期於初八日覆優初十日覆職至舉貢則免其覆試云（康） 
[南洋華僑眷念同胞]  
　　字林報云按照東方日日郵信報所載是新嘉坡華民於籌賑江蘇北境飢荒一事頗爲關懷遍貼傳單竭力勸募華人富户所捐助者三日之内已收得洋一萬三千元仁人君子復在各廟宇各工廠及通衢大道安設大櫃外面書明中國大飢捐資救命以便貧人隨愿樂助生長叨坡之華人亦皆盡力相助各大總會均已開寫捐册倘庇能島等處亦皆熱心此事則江蘇北境所得南洋賑欵必不少也 
[江督蘇撫通飭江北各道府電（爲淮徐海緩徵事）]  
　　本年江北水災極重飢民衆多迭蒙聖恩發帑截漕廣爲賑濟其應蠲應緩錢糧亦經欽奉寄諭飭令分别辦理現在各屬災區均經籌撥賑欵官義並放以期安集災黎乃近聞各州縣差保反藉災黎領得賑欵私向催收忙漕甚且勒索舊欠以致在籍者難沾實　在外者不敢回鄉殊可痛恨除嚴密查拿外所有徐屬之邳州宿遷睢寗銅山蕭縣淮屬之淸河安東桃源阜寗山陽海州沭陽贛榆十三州縣本年應徵忙漕兩項應即一律停收緩至明年秋後帶征以示體恤除刊刷會銜告示札發張貼外速卽由道先撰簡明告示分發曉諭一面通飭各該牧令不得派差下鄉催科並嚴禁差保私回勒索倘敢陽奉陰違一經查出定卽嚴參重辦不貸（左） 
[江督致道電（爲遣散飢民事）]  
　　俊　豓電淸江飢民已收人者五十八廠均遣散完竣連前共三十四萬八千七百九十三口其未收廠者亦陸續遣回截數再報此外尙有鹽河北二十二廠現正赶辦資遣數日内亦可一律肅淸等語江北自義紳到後各原籍散放得法災民紛紛願歸淸江自易楊道事事得手災民　集一隅立能遣散辦理妥速實爲始願所不及知念特聞方東印（謂） 
[商務印書館售書助賑函]  
　　啟者江北工賑敝館特于十一月二十九日將所售書價悉數移助是日學界商界諸君惠臨採購者計二百九十四人收到書價大洋一千四百十八元五角九分敝館實深感谢中有日新盛陳景賢諸先生購書百元分贈孤寒旣裨賑欵又開風氣用意甚厚尤爲敬佩敝館當將書價及購書諸君姓名開單送交經理工賑諸君特先布聞 
[日本沈沒郵船設法浮起]  
　　初一日東京電云日本郵船會社之船名愛瓦者曾於西歷去歲十一月廿七號在賴得卡地方沈沒前於禮拜日潮漲時設法浮起并駛往牛　斯以資修理 
[德皇節省陸軍人員用度]  
　　初一日倫敦電云傳聞德皇因陸軍人　員 
奢侈無度已設法節省且甚嚴厲德皇又以會食時酒饌精美甚不爲然 
[澳洲政府擬請英公爵至澳游歷]  
　　初一日倫敦電云美勒笙路　訪員謂澳洲聨合政府現正擬請英公爵康那特展長遊歷期限至澳察視軍隊聞軍事界中人甚賛成此舉譯字林報 
[美國社會黨對于日本之意見]  
　　初二日倫敦電云得　金山消息謂美博士僑登即厲倫斯特倫學校校長當聚會時聲稱禁止日人遷美之舉實不能行又言人謂美國當與日本開戰以爭爲太平洋之主人翁此言甚屬無理僑君又深信日本實誠意欲禁止無能工人遷往美國 
[德員受命至摩洛哥之謠傳]  
　　初二日柏林電云謠傳德國武員受命至弗持摩洛哥州）實係無稽之談其實有德員二人一名卻特一名華爾甫者曾爲土耳其王所用在摩洛哥旅行並非受德國命也 
[俄國財政之誇言]  
　　初一日倫敦電云俄國官塲公牘在聖彼得堡宣示謂俄國財政除饑荒費用約八十兆羅卜外再有二百十三兆羅卜盈餘其中一百五十三兆將以補一千九百零五年之虧缺又預計一千九百零七年之不足雖有一百九十七兆然其中五十五兆將以一千九百零六之盈餘彌補其餘則募國債其預算表中有一百二十四兆備與日開戰之用六十一兆備賑　之用譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[第二張第九版]  
[温州官事]  
　　新任永嘉縣丁象明大令惟晉於上月二十七日來溫定本月初八日接印任事○溫處道賀芷瀾觀察於上月二十九日乘輪赴滬換舟晋省○調查警察委員候補知縣秀芝庭茲已公畢於上月二十九日附輪回省○新任玉環州夏蔭孫刺史敬中到溫多日因前任駱子倬刺史帶印上省迄未任事（即） 
[飭知分隸導民善法杭州]  
　　浙省前奉部文以戴大臣等奏請次第興舉導民善法之圖書館博物院等已由撫飭司設法籌欵辦理茲又奉文分别隸屬學巡二部並飭各屬一體遵照當經巡警總局通飭各府云本年十月二十一日准臬司移開奉撫憲張札開准巡警部咨開前考查政治大臣戴鴻慈等奏敬陳各國導民善法請次第舉辦一摺奉旨該部知道欽此當由軍機處片交前來查原奏四事除圖書館事隸學部外其博物院萬牲園公園三項皆隷本部自應通行各省各就地面妥定規畵之方管理之法咨部核辦以開民智而資治理相應粘抄原奏一件咨行貴撫查照辦理可也等因到本部院准此合行札司卽便分飭一體欽遵籌辦詳復候咨等因奉此移局查照希卽分飭一體欽遵籌議詳辦除通飭外合亟粘抄札飭札到該府立卽轉飭所屬各縣一體欽遵籌擬詳辦毋違（荷） 
[批獎提倡公益杭州]  
　　杭屬於潛縣士紳聨名投禀撫轅組織公益社并條陳辦法張中丞批示云該縣公益社經本部院批准茲據禀舉金在鎔張炤爲社長旣稱鄉黨允符應准照行所擬十條皆平實易行第一條朔望宣講聖諭孝經忠君尊孔之旨頗合惟孝經言始于事親終于事君孝本兼忠經義所包甚廣忠經本係僞書鄭注亦係托名近人所考甚詳且卽使果出馬融之手融附梁翼而陷李固其書何得列於經宜黜絶之以明大義或叅講陳文恭訓俗遺規較爲有益至所稱發明舉行新政緣由尤宜原本忠孝不得稍涉偏宕致滋流弊第三條於　𨻶演習書算體操用意甚善惟標目講武二字尙應酌改第四條破除迷信宜婉導不宜强迫於潛山邑土客雜居該生等知籌公益故　詳晰批示仰杭州府飭縣督同該生等按照所開十條詳擬細章分别曉諭推行具報禀尾所稱界甯國之茅壇孝豐之高嶺東嶺均爲匪巢並飭縣一併查明禀報毋稍徇隠云云委） 
[札飭雜職學習警察杭州]  
　　寗郡近設警察傳習所由府具詳到省當奉張筱帥批示云寗波府詳據分寗委員候補府經歷潘　選等禀試辦警察傳習所擬呈章程請批示立案由奉批浙省校舍漸多人知向學獨官塲風氣閉塞佐雜尤甚論其程度幾在天演淘汰之列該委員等自知不學無術同寅决議就薪水津貼中酌提經費試辦警監講習所卒業之後雖不能驟語精微然亦足備任使良堪嘉尙仰警察總局會同學務處速飭認眞辦理以爲推行警政之預備仍通飭各府如有分府各員卽仿照辦理以廣敎育云云刻已由藩臬二司札行各屬遵辦矣（的） 
[贛省添募新軍江西]  
　　贛撫吳仲帥近以巡防隊各營更調抽撥不敷分佈因與司道籌商添募一軍作爲巡防隊中軍以充游撃之師以三營分紥三路適中之地以二營駐紥省城以備緩急已札飭兵備處在贛省就近招募左右兩營尙有前後中三營擬赴河志省招募委候補都司陳錦堂爲前營管帶張世賢爲後營管帶其中營管帶由河南遴派充當會同開招一切營制餉章悉照贛省巡防隊辦理云（石） 
[會議請派憲兵鎭江]  
　　鎭江各當道前日會同紳董在紅梅閣集議本地除城守營巡防隊外江督復派三十六標步兵五百零四人來鎭約束不易且平時過境徵兵又實繁有徒警察無權過問現寗省舉辦憲兵有管理水陸軍人與商民交涉之專任應請遣派憲兵一支部來鎭駐紥衆贊成業已請某君言於江督矣（佳） 
[師範學堂校舍將成蕪湖]  
　　蕪湖河南岸師範學堂於目前開工現已將次落成計用去銀三千六百餘兩樓上下房屋約共六七十間其一切裝修尙未完備再須三千金方可告竣聞預算開辦及常年經費約三千餘金以故近來該堂董籌欵甚爲亟亟云（九） 
[浙提學開考優生杭州]  
　　浙省自支提學到任後卽行通飭傳考優貢茲於上月二十五日取齊計共九百餘人二十六日開考首題爲政不在多言論（的） 
來函 
[蘇路分司經收淮北工賑捐欵第八次報告]  
　　洋布公所郁屏翰君弟四批經募台銜列下祝海記洋二元大豐號洋一百元怡和昌交來無名氏洋五元仁德號交來積厚堂諸大善士洋一百元洋布公所補習學社各學生邵廷玉徐道生許榮孫趙琢如等八十四户大洋三十七元小洋一百四十九角 
[蘇省鐵路公司經收淮北工賑鉅欵第九次淸單報告]  
　　時報館九八規元二千百五十九兩一錢六分正[  淮北工賑事務所啓]  
[曾少卿經收江北徐海振捐第二十次淸單]  
　　華夏氏遺賑銀一百两三泰祥代募天津鈔票洋十元東洋鈔票洋十元上海鈔票洋十元祥記米棧洋十圓正記洋两圓源豐潤票號陳君子琴經募崇禮堂洋四百圓餘慶堂洋二百圓敦本堂洋二百圓　佑子洋二百圓共計一千四十一圓銀一百兩正用特登報以揚仁風 
[杭州西湖恊德善堂鼎記莊經募徐海水災賑捐第四次另登淸單]  
　　施通學堂洋十元上虞潘沈氏賑未約十六石洋九十六元兩户共洋一百六元又募徐海水災賑捐第五次另登淸單○李志雲爲子乃瀛求病速愈洋三百元義橋釐局諸友十元江甯七屬自强居士德蔭軒耕餘堂隠名氏五户各洋二元朱益齋一元又募宜荆水災平安堂洋三元以上三處共洋三百廿四元又募徐海水災賑捐第六次另登淸單李志雲爲子乃瀛再求病速愈洋二百元猗竹軒吳念元中城巡　局憲吳移共助十元扶風福淸恩緯等六人各一元又募宜荆水災山陰平某小洋念角以上五户洋一百三十六元小洋念角又募淮徐海水災賑捐第七次另登淸單○杭州泰和典衆友共助洋五十元九脩洋四元上海絲業會館　賑公所施則敬抄登 
[總工程局來函]  
　　啓者裕泰典當事貴報所登尙有傳聞之訛合將此案實在情形奉告台端十六日據警務長穆君報告云本日一點鐘時有六十八號巡士喘息而至報稱大馬頭地叚巡士被裕泰當中人扭人閉門毆打常　副巡長往視不及十分　回報屬實人已受傷臥地余即帶同探長薛貴馳往見該巡士臥在該典内客堂天并地上當晤方君敏甫伊亦初至未悉起　緣由有謝君目繋此事據云東洋車夫撞毀　壁經學徒二有扭住該車夫髮辫該車夫號哭有范某從旁解勸遂與巡士爭扭謝方未　而范某至方與謝君相同但言見巡士來前欲拘至局中伊即避人當内巡士追入後即詐傷臥地云云余曰據汝與謝君所言則打車夫者學徒一人 
 
 

Page 10

 
 
連汝共三人矣以三人而　一巡士恐無此理且以巡士而追至當内之内客堂恐無此大胆總之兩相爭扭拖扯而至於此范某即承認兩相爭扭余又問謝君何以關門始而不認繼曰乃人多之故余遂問臥地巡士則云在馬路中見有四五人打一十三四歲之車夫喝阻不服欲拘入局中彼等即將伊拖入當内毆云云余即當方君謝君之面將巡士檢視一周遂謂二君曰君等謂巡士詐傷則頭髮何爲而扯脫警笛何爲而失去　裝何爲而東破西破且褲子上的破聚在後面乎内傷有無尙不可知巡士在路上見有人扭打而不問君等以爲巡士有用否若巡士不好儘可告發辦巡士局甲决不袒護余當此僅二月巡士已革辦十餘人矣惟貴業爲各商領袖出此閉門毆巡士之事亦非美名商家有不合之處亦須自已認錯方能持平了結否則必有水落石出之日且此事亦甚明白請地君不必深諱余將今日應對之言辭及情形記在手摺上報告公事房明日囑范某及學徒二人自行到局候訊該巡士余當飭人抬去也方謝二君均唯唯余遂命門外巡士將受傷之巡士駝出喚車送回延醫診治特此報告以　爲　務長報告語十七日裕泰當夥范　及學徒李達楊景林車夫王阿二到局當經裁判官驗得巡士受傷屬實判云裕泰典旣　體面回家自　完成體面資格保竟因學徒與車夫口角復敢將巡士拖進閉門毆打實達野蠻極點因判范楊等暫該店經手再核嗣據典業董事姚君滌源到局稱已勸該當捐助賑洋五百元贖罪押候　　董勸其捐銀五百兩明日即由萬君厚愚同裕泰執事來局繳銀即將范釗楊景　釋放此裁判後典業董事到局設捐五百元如至五百兩之實在情形也此案始終未有一罰字即本日各報登淮北工賑捐内亦無則字蓋所以全該常體面也案旣和平丁結且不充本局罰欵移助淮北賑捐事主　　五日元改爲五百兩有典董姚君爲憑姚君與局董面談並無司事在塲合將始末情形錄　貴報登人來函一門今日尙有本埠及各省新聞均列入第三 
張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
奏咨行到蘇均經前撫臣欽遵轉行在案臣到任後嚴催該道明白具覆茲據已革常鎭通海道郭道直詳稱揚由關歲徵稅銀經升任兵部侍郎鐵良淸查奏報自三十年三月起定爲歲徵正額銀九萬二千七百九十一両零盈餘餘銀一萬二千餘兩應需經費准由土貨報單稅罰項下按照所徵常稅一成數目動支等因當新章奉到之時已在滿關兩個月後支放各欵無從收回是以滿關正詳仍循舊案造報並將徵收短絀及爲難情形另具附詳請予一併奏咨不謂正附両詳未奉同時人告遽干部議實非意存朦混令已一誤再誤何敢復申前請應卽自光緖三十年三月初一日起遵照新章辦理除前已報部候撥之四萬四千六百三十一兩九錢四分二厘外尙有提解江寗陸軍及鐵路両學堂經費七千兩又武衞軍餉一萬兩皆係奏咨有案應請准予作正開報下餘仍短銀四萬三千三百六十八兩五分八厘謹即如數措繳至已支經費亦惟按照一成之數請於土貨報單稅罰項下支銷銀一萬五百兩以附定章相應開具淸摺詳請奏咨　情並據署常鎭通海道陶森甲申報前項稅欵案經照數兌收前來臣覆加查核此案當郭道直造報之初正詳而外確係另有附詳前撫臣陸元鼎先以查與新章不符未將附詳具陳但據正詳入奏嗣後補奏補咨已在部駁之後尙非扶同徇隠亦非朦混具詳現據該革員詳述各情臣逐欵核計除報部候撥之四萬四千六百三十一两零尙短六萬兩有奇惟提解金陵之一萬七千兩旣係奏咨有案應准其報銷如將此欵剔除實短銀四萬三千三百六十八兩零該革員旣已悉數認繳尙屬自知愧奮查定例内開各關監督能於年限内將缺額銀兩全完者准將所得處分即予開復等語可否將已革常鎭通海道郭道直准其本案開復之處出自逾　鴻慈等語臣等伏查揚州關徵收稅數於三十年十月間經臣鐵良前任兵部侍郎任内撤底淸查該關道已和盤托出嗣經臣部悉心核議將光緒三十年以前收支各欵免予深究其自三十年三月起所有正額盈餘兩項按照該關徵收實數僅定歲徵銀十萬五千餘兩當於三十一年三月間奏准行知在案詎該關詳報是年收數並未遵照奏案實報實銷　復照舊　詳將分巡二十三處稅銀隠匿不報復經臣部以有心朦混於三十一年十月初三日奏請將委管崇明關内閘稅務常鎭通海道郭道直先行交部議處是年十二月初四日准前撫臣陸元鼎咨稱本年二月底揚由關一年期滿據該關道郭道直　請奏咨並據附詳聲明自三十一年三月接徵起應即遵照新章辦理等情當經臣部以該關正詳之外尙有附詳即應於原摺内將附詳各節切實聲明何以匿不奏報等因咨駁去後嗣于是年十二月三十日又據該前撫奏稱該關上屇期滿係在光緖三十一年二月底原奏新章係於五月十八日始行奉文所有是屇提支各欵均已隨時解放無從收回祇得暫請循舊奏報其自三十一年三月起應即遵照新章辦理等情當經臣部以該關上届期滿雖在三十一年二月底　期滿奏報實在三十一年九月底距五月間奉文之期閱時不爲不久如果實有碍難遵辦之處則此數月内或奏或咨自應預爲籌議爲奉文之後旣未切實陳明關滿之時又未隨案聲叙迨至臣部奏駁定案始據該撫奏稱前因未免跡近揑飾並請飭下該前撫查照光緖三十一年十一月初三日臣部奏案另行據實具奏毋稍遲延等因奏准行知遵照亦在案今據江蘇巡撫陳夔龍奏稱此案關鍵全在正附兩詳未經同時具奏現經臣逐欵核計除報部候撥之四萬四千六百三十一兩零按照新章尙短六萬兩有奇惟提解金陵之一萬七千兩旣係奏咨有案應准其報銷如將此欵剔除實短銀四萬三千三百六十八兩零該革員已悉數認繳請將該革道開復原官等情查該關徵稅情形歷届均未將分巡二十三口稅銀據實報部經臣鐵良澈底淸查始據該革道和盤托出該關旣經查辦有案即應將積年宿弊實力湔除豈容襲故蹈常罔思變計迨至臣部天議覆摺内僅予釐定新章並未追究旣往辦　已格外從寛乃該革道於接奉部文後並未遵照新章仍復朦混具詳該前撫不察亦即據以入奏旣經部詰始以正詳附詳曉曉置辯夫關滿具詳何以尙分正附該前撫臣旣查與新章不符卽應駁查明確再行入告保以遽登奏章迹其前後情節種種支離實非尋常短徵稅銀者可比當此整頓庶務之際未便過事寛容致令相率效尤罔知振作臣等公同商酌所有該撫臣請將已革常鎭通海道郭道直准其本案開復原官之處應毋庸議至該關光緖三十年期滿僅據報收銀四萬四千六百三十一兩九錢四分二厘此次又據報出提解江寗陸軍鐵路兩學堂經費銀七千兩武衛右軍餉銀一萬兩旣據該撫奏稱欵已解出應准其作正開銷照此扣算計尙短徵銀四萬三千三百六十八兩零據稱該革道已如數賠繳應連同報部之欵統行解部充餉按照原額尙短盈餘銀　萬八千餘兩應請免其著賠以符奏案所有臣等遵議緣由謹恭摺具陳伏乞皇太后皇上聖鑒訓示遵行謹奏請旨奉旨依議欽此 
宮門抄九月二十日户部宗人府正白旗値日無引見分發知府江志伊鄧邦述謝恩振貝子徐世昌查辦事件請 
訓孫寳琦因弟得保獎謝恩布呢雅預備召見召見軍機振貝子布呢雅徐世昌 
陜甘總督升奏爲甘省光緖三十一年分經徵錢糧及辦理學校刑名詞訟禁押等件並各官事實考語造具簡明表册摺頭品頂戴尙書銜陜甘總督奴才升允跪奏爲甘省光緖三十一年分經徵錢糧及辨理學校刑名詞訟禁押等件並各官事實考語造具簡　表册恭摺仰祈聖鑒事竊准政務處考核各省州縣事實分别勸懲畫一章程並發表式册到甘當經飭司移行各屬遵辦去後茲據甘肅布政使豐伸泰按察使黃雲詳准蘭州鞏秦階平慶涇固化甘凉寗夏西寗安肅各道將　屬各廳州縣齎到表册核明列等　考咨轉除皋蘭縣等四十五處不及一年毋庸列等外其應列最優等者係渭源縣知縣梅樹楠一員應列優等者係狄道州知州潘力謀會寗縣知縣蔣康署靜寗州知州程德音署隆德縣知縣張鋆鎭原縣知縣宋運貢化平直隸廳通判曾慶綬碾伯縣知縣吳寳琛等七員應列平等者係金縣知縣張體信伏羌縣知縣晉榮安定縣知縣周鳳勛通渭縣知縣竇金聲署淸水縣知縣余重基徽縣知縣張若金署平凉縣知縣盧求古　化縣知縣孟瀅平遠縣知縣秦瑞珍張掖縣知縣李含菁山丹縣知縣巢鳳崗武威縣知縣張庭武署永昌縣知縣史文光西寗縣知縣陳問洤　通縣知縣萬鍾騄肅州直隸州知州符瑞敦煌縣知縣汪宗翰玉門縣知縣姬愷臣等十八員應列次等者係沙泥州判朱登黻三岔州判許炳宸階州直隷州知州恩光合水縣知縣蕭子鑑硝河城州判崔萬椿寗夏縣知縣高光斗署寗朔縣知縣湯寗花馬池州同王本璞循化同知王開斌等九員由司照塡淸册會詳請奏 
 
 

Page 16

 
 
前來奴才復加查核均屬切實允當並無隠飾除將表册分咨謹恭摺具陳伏乞皇太后皇上聖鑒謹奏奉硃批政務處知道欽此 
宮門抄九月二十一日禮部正紅旗値日無引見慶王瞿中堂謝仍爲軍機大臣恩世中堂謝在軍機大臣上行走 
恩鹿傳霖等謝開去軍機大臣專管部務恩胡燏棻請假十日掌儀司奏二十七二十九日祭奉先殿澤公漙侗行禮 
召見軍機 
署貴州巡撫岑奏爲特叅玩視致斃一家五命重案揑報獲犯病故之通判請旨革職留緝以示儆戒摺 
署理貴州巡撫湖北按察使臣岑春蓂跪奏爲特叅玩視致斃一家五命重案揑報獲犯病故之通判請旨革職留緝以示敝戒恭摺仰祈聖鑒事竊查前署水城通判文瑞以光緖三十一年十一月十三日訪聞廳屬有殺死一爱五命未報之事正差查據屍戚郭添雲報該民之女孫郭氏並婿孫萇毛及其子孫小六孫小二女孫金枝一家五命不知何時被人如何殺死查驗孫萇毛賣給該氏耕牛銀二十兩並舊存契約三紙均已失去顯係圖財害命驗明塡格通詳當經前署撫臣林紹年嚴　批飭勘拿兇犯務獲究辦嗣據該署通判詳三十二年四月念三日據役獲送兇犯甘雨亭並起獲銀九兩九錢到案訊據供稱該犯於上年十一月初五日受僱在孫萇毛家挖土知孫萇毛藏有賣牛銀兩獨自起意圖財害命卽於是夜用刀將孫萇毛一家五命先後殺死搜得銀物逃逸等語將起獲銀兩飭傳郭添雲辦理據稱實係該民向孫萇毛買牛原銀隨卽存庫並據該署通判另詳該　甘雨亭因帶病進監旋卽病故等情同日遞到臣當以案關殺一家五命經獲犯訊詳即據報病故其中恐有别情批行臬司飭　准補下江通判宋澤春馳往確查驗訊去後茲據委員禀稱　悉該署廳詳報殺死孫萇毛等一家五命之正兇甘雨亭係上年行劫歸岩脚寨楊姓家財物經該處團甲孔姓解送到廳在卡病故　犯借抵銷案事屬離奇　便率爾覆驗實傳屍戚郭添雲等問以起獲原贓銀兩各情有無其事無一知其詳者與原詳両不相符曁據該管道府揭　藩臬両司會詳請叅前來臣百孫萇毛等一家五命無端被殺案情極爲重大該署通判文瑞宜如何赶緊緝兇究辦以重人命迨叅限届滿不能破獲捕務　屬廢弛乃因懼干例議輒借他案病故盜犯揑供通詳希圖借此銷案現避處分尤爲有心欺朦現在猶以該委員查覆情形係得之傳聞别無　　呆否曲予矜全等詞具禀辯瀆更見欲盖彌彰斷難姑容除飭司先將該員撤任檄飭實缺　判陳景范前往接篆勒緝　兇務獲究報外捐應請旨將署水城通判試用同知文瑞革職留於地方協緝以爲玩視重案者戒所有借盜銷案之員叅革留緝緣由謹會同雲貴督臣　振鐸恭摺　陳伏乞皇太后皇上聖鑒　示謹奏奉硃批着照所請該部知道欽此 
安徽巡撫恩奏爲查明皖省　收蕪湖米捐數目及分撥軍餉償欵情形　懇免其提解摺 
安徽巡撫奴才恩銘跪奏爲查明皖省實收蕪湖米捐數目及分撥軍餉償欵情形仍懇免其提解恭摺瀝陳仰祈聖鑒事竊查户部議覆米禁展限案内以蕪湖出口米糧帶繳江皖義捐嗣後應以一錢提解部庫等因當經前撫臣誠勳查明皖省並無義捐名目抽收蕪湖米捐係供軍餉償欵各用無從提解具摺奏明在案嗣准户部咨工海各口出入米數應行切實稽查仍擬酌提米捐解部於光緖三十二年四月十四日具奏奉旨知道了欽此欽遵抄奏咨行到皖又經奴才分飭各司關局廳查明妥議去後茲據辦理支應總局籌議公所布政使馮煦按察使陳啟泰署安廬滁和道石鎭曁委管蕪湖關稅務徽寗池太　道　汝騤先後具詳請奏前來奴才覆加查核如户部原奏以誠勛復奏米捐需用無從提解摺内聲明舊収每石共銀一錢四分四釐皖節查皖省所收蕪湖米捐除功德捐每石銀一釐馬路工程捐每石銀二釐二毫均歸蕪湖就地撥用外所有解省之欵實始於光緖二十六年因增兵籌餉每石收捐銀三分三厘嗣又加銀一分一釐是爲四分四厘迨二十七年復因籌還償款每石捐銀一錢於二十八年十月開辦於是有一錢四分四厘之數然續捐之一錢行之未久卽據米商以捐重礙銷禀求减免經誠勛批准每石减收銀三分仍收銀七分合之原捐四分四釐共銀一錢一分四厘誠勛前摺内業已聲明此皖省現收蕪湖米捐實祇一錢一分四釐並無一錢四分四厘之實在情形也又户部原奏以誠勳籌辦墾牧樹藝摺内所稱蕪湖一埠歲約出口米四五百萬石姑以一錢四分四厘計之皖省歲人米捐甚鉅一節查誠勳前摺所叙四五百萬石之數係就蕪湖關月報數目約畧言之近年出口米糧較旺尙有不止此數者但年歲之豐歉無定賑運之暢滯靡常勢難據以爲準卽如本年湘粤各省因災辦賑委員來蕪買米均經奏准免收稅厘入夏以來雨水過多江淮並漲低區田地多被漫淹秋成已有歉象是本年米捐收數多寡即無把握　蕪湖關月報出口米數係照關章以一百觔爲一石而所收捐欵則向依市斛以一百五十斤爲一石如該關運出三百萬石之米省城祇收一百萬石之捐今卽就旺年歉歲酌中約計作爲每年出口五百萬石實收捐欵祇三百三十萬石上下每石一錢一分四釐不過三十餘萬兩而極部臣以石計捐而未知出口之石數與收捐之石數旣有關章市斛之不同又每石仍以一錢四分四釐核計致疑皖省米捐歲人甚鉅其實所差甚多此蕪湖出口米糧多寡無定並實收捐欵視該關月報出口之數僅得三分之二之實在情形也又如户部原奏以各省所收米捐未能遽以一錢解部務須酌量提解一節查皖省現收米捐每石一錢一分四釐内係四分四釐歸支應局凑濟軍餉七分歸籌議公所凑付償欵以軍餉言皖省本非充裕自設督練公怕改編兩標六營需餉已較前增鉅奴才到任後復遵照練兵處頒行陸軍章制大加整頓將各標營客籍兵丁一律挑出零編巡　新軍四旗以備緩急徵調之用其餘土著兵丁則併爲一標並另辦徵兵一標以足両標原數一面建造營房購置軍裝器具其馬砲工輪各隊並擬陸續籌解曾經奏明在案需餉浩繁尙無的欵方在督飭藩司設法籌畫容矣叧案奏明辦理以償欵言皖省每年奉派關平銀一百萬兩當時特設籌議公所舉辦各捐幾於搜括靡遺仍苦未能足數迨加收米捐一錢始得勉敷凑解爲未幾卽减收三分原辦各捐中之迹涉苛細者次第停收近年又値錢價日平原收錢欵之捐易銀報解暗耗又不下四分之一而償欵以外各項新政所需别無他欵供支亦不以不取給於此入項則有減無增出項則有 
 
 

Page 17

 
 
[蘇臬巡閱太湖蘇州]  
　　臬司朱金殿廉訪以太湖港紁紛歧必須籌一巡邏善策使梟匪不敢涉足因於初二日帶同熟悉太湖形勢之人親赴各處閱勘（且） 
[請究冒名招搖蘇州]  
　　月前已撤籌欵怕印刷局坐辦應桂韾案發時有錢某冒充蘇紳沈夢下偕謝某向各處招搖撞騙稱係督練公所及籌欵所文案謂可薦人受其愚者已有數人曾經督練公所訪悉飭長元吳三縣查辦現受害諸人又向沈紳曉舌沈大怒立投督練公所及三首縣禀請嚴緝務嚴緝究辦（且） 
[開濬黃浦之計畫吳淞]  
　　濬浦局總工程司現擬在浦江轉灣坍塌之處分築頑石水荐六起以阻水力應需頑石數萬噸業已由泰記石子行承辦連日雇寗波釣船約數百號運至江灘堆積並擬將江收中老鼠沙冲去以冀水勢下流永無淤淺之患云（川） 
[强搶木植吳淞]  
　　吳淞西鄉木作頭沈某前日在上海購得木料一排約値洋七百餘元囑行夥撑運至江灣西市十六圖地方忽被莠民數十人擁登木排掠去木植數十枝事後由行夥回報行主當于上月念八日投寳山縣禀控請提懲辦（川） 
[上海官事]  
　　江南蘇松鎭兵陳東暘四川補用道何福辛江蘇候補道汪嘉棠山東工賑委員湖北試用通判丁乾一北洋大學鑛科畢業生詹濬翰林院待詔周樹坤昨日均至道轅拜謁新任靑浦縣主簿邱賡騄禀辭赴任閘北太陽廟巡局委員沈祺年禀請展病假三天川沙廳左司馬念慈前因德配李淑人疾終川署特遣丁到道轅禀請期服假二十一天茲因其胞嬸余太夫人病故在湘接到電音後昨又飭丁赴道轅再請期服假二十一天前報所紀司馬飭丁到道禀請銷假者實傳聞之誤也（宜） 
[棉紗認捐公所禀批]  
　　淞滬釐捐總局督辦馮觀察昨批棉紗認捐公所禀詞云據禀已悉查釐捐係抵償賠欵要需旣經承認理應月淸月欵以備湊解該商欠繳八九十等三月捐欵爲數甚鉅除將預繳一萬兩扣抵外尙屬不敷貨捐局迭次催索輙以紗稅未撥藉詞欠繳殊不知紗稅一項早經本局備文咨催昨始准巡道衙門咨復已由海關查明確數共有四百餘兩内應撥還該公所銀二百三十五兩零該商迫不及待先以空數懸揣劃抵實無此辦法至預繳捐項原爲証信而設如原辦商人期滿不願續辦則將預缴之數劃抵多則發還少則補繳如願續辦即不能將預繳作抵此向例也所稱各號欠欵旣經該公所担任自應理直本局何能預聞恒裕等旣無求退之心應將捐欵按月淸繳前次預繳之欵仍留作爲預繳以符舊章並照新商之例加繳二成紗稅及先繳一月捐欵由各商蓋用圖章另覓殷實妥保俾免原隆等藉口且昨據南北市紗業聨名三十餘家公禀以泰恒興等四家已經閉歇三家僅餘益錩一家等語不知是否屬實現値商戰世界各商同營一業必須聨絡一氣和衷共濟不但於捐務有益即大局亦獲益不淺若彼此攘奪互相誣篾則商業安能發逹耶合檢德大保結隨批飭發仰貨捐局轉致公所並傳恒裕等悉心查問究竟能否按照新商之例辦理切實議具復母稍瞻狥切切此批（宜） 
[音樂大會之義舉]  
　　十二月初六日晚八句鐘音樂大會爲上海孤兒院集欵造屋事敦請淸心女學校卓越音樂會社中西書院樂部虹口唱詩學堂等男女名士學生在英界南蘇州路新天安當唱歌奏樂演劇以是晚入塲劵之資悉數歸入孤兒院之用在聽者可賴以陶冶性情在得者即借以裨助苦學誠一舉而兼善者也 
[南區榜罰欵]  
　　南區上月分所收罰欵大洋四十六元小洋四百另兩角除彚解總工程局外由區長開單榜示區前（尺） 
[馬路竣工]  
　　浦東六里橋地方前由楊紳斯盛捐銀十萬兩購地建造廣明小學堂一所早已落成惟該處地居鄉僻道路曲折行者諸多不便楊紳禀經道縣批准開築馬路一條由南馬頭渡浦直達學堂刻已報告工竣矣（）尺（ 
[包探互調]  
　　美捕房包探朱桂生由總巡飭與英租界老閘捕房石錦榮對調（似） 
[失火卽熄]  
　　美租界嘉興　一百六十號門牌某日人家昨晨潑翻洋油燈失火當卽救熄僅燬零若干（似） 
[浦左盜案]  
　　浦左馬頭迤東顧阿四家前晚上燈時被盜匪多人一擁進内將男女各人縛住闖入内室劫去銀錢衣服所値甚鉅幸未傷人次日事主開單投報總巡局勘明勒緝又是晚二鼓後該處龍王廟相近某姓家亦被盜劫去銀錢雜物盜賊橫行至於如此有緝捕之責者奈何不加之意哉（尺） 
[拘獲盜犯]  
　　昨由美租界彚司捕房包探金五生拘獲行劫新閘大王廟附近沈姓家之盜犯陳雲來一名帶入捕房押候解廨訊究（似） 
[衣莊公所基地抵押之糾葛]  
　　前日天燈弄衣莊公所議事時忽有某甲持該公所地基方單據稱去年五月間有某乙押於伊處如若不贖欲收地基等語議事同人聞之甚爲詫異當由各董查得此事向由前董方某執管現須向之詰問然後再禀縣請究（宜） 
[會訊圖賴應扣用銀案]  
　　英商麥士尼爲能控華人侯永春同子候祥祥圖賴扣用銀兩前日午後襄讞孫明府與英巴副領事會訊原告洋人供代侯經手賣去市房計銀六萬兩應扣用銀一千五百兩向索圖賴呈據請追訊之侯供據上雖係小的與兒子祥祥畫押惟此項用銀糾葛頗多應請傳中証訊問明府商之巴君判一併退去候初九日午後復訊再奪（力） 
[上海縣案]  
　　滬道札發總工程局獲解之盜犯十四人到縣研訊情形已登昨報前晚經帮審洪明府復提至案先訊李謝各犯廿七夜浦東滕惠全槽坊刦案是否爾等與受傷被拿之顏裕俱往夥搶各犯均供仝去者共十五人明府究問陳洪劉天寳王阿四張三各犯初仍狡展喝各鞭背百餘下始各供認廿七夜確由章阿三即到案之范春有邀仝小的等於夜半開船至浦東夥搶滕姓槽坊祇得洋三元事主鳴鑼因即逃遁詰之湖北人兪金亭異常熬刑跪練至一時許默不吐供及訊范春有供即章阿三廿七夜係某甲爲首紏搶是實明府復詰上月初九夜白蓮經口　森奎雜貨店被搶一案范初供支吾鞭背一百下供初九夜一案係在逃之王桂與李蔴子起意邀搶初十日即有自稱道轅探夥之陸阿二邀王桂李蔴子與小的三人仝在南碼頭烟間吸烟勒分贓洋王李二人給與搶得之銅表一只洋數十元陸即　令王李 
 
 

Page 18

 
 
　　避匿小的無洋可賄陸於廿八日隨仝巡士將小的拘案小的如有虚供察出願甘加罪明府判各犯還禁錄供詳請憲示核辦○章祥裕扭控徐阿銀呑賴翡翠價洋由東局解縣訊究章供有翡翠爾塊由徐阿銀掮去出售言明價洋一百六十元日久不還憲圖呑賴求追徐供認翡翠價洋確未歸還惟當時祇言六十元並無一百六十元之鎭其妻徐夏氏供賣珠寳爲生此欵求寛限淸理明府判徐收押限夏氏十四天理償○浦東總巡局函解侵佔官河之潘林全到縣訊究潘供有沿河房屋前築木礟今因潮水冲激損壞改換石礟乞鑒明府判具絡交保限七天將石礟拆去（宜） 
[總工程局紀事]  
　　祝其公所司事蔣宗良前晚失去帳箱一只内儲洋十八元手槍三支以仝住之賣菜人龐義祥丁一金張百奎情有可疑拘送至局請爲推究奉判候查明再核○陳玉海因福泰山貨行主霍永義即小東收贓案發逃逸奉判限陳尋交昨提復訊著覔取殷實店鋪保出予限三天尋交霍到案如違送縣○扛夫徐阿生竊正金銀行破洋箱一只至南市被巡士拘局判暫押候查究（尺） 
[公共公廨早堂案]  
　　甬人張中記在新閘路認徐小妹爲逃嫂一案奉中西官訊供判押候提沈廷章到案再奪昨解復訊張中和供今年六月間憑媒陳李氏蔣杏生等出洋一百六十元娶徐小妹爲妻後被逃走控奉將蔣押一年在案年有毒　爲徐所過求恩追還身價訊之崔氏供女兒並未配人寳遭誣控質之陳供洋交沈收小婦人僅得媒金而已訊之徐小妹即劉小五子供在張家住過數天餘供支吾太守以陳李氏不應爲媒遂判賠　洋八十元交保限繳崔氏覔保領女另行擇配張具離異結送釋蔣仍還押○上禮拜四濟良所女董送英界香港路粤東妓院妓女馬鳳英馬根心婢女鳳金桂英等四口至廨讞員關太守訊供之下判將馬鳳英馬根心發濟良所留養擇配婢女鳳金桂英據搗婦麥陳氏供鳳金係屬親生太守著鴇交保邀仝見証人到案具領二婢仍交女董帶去昨日捕房又恊仝濟良所將二婢解請覆訊麥陳氏倩侯律師處繙譯到案申說鳳金係氏在香港時親生有鄰婦李王氏到案作証李王氏供婦人於昔年與麥陳氏仝在香港時見其親生鳳金質之鳳金供詞含混稱實因年幼不知究係親生與否太守謂即果是已出不　留養妓院顯違定章遂商美白副領事判將二婢發濟良所留養俟長大擇配麥李二氏從寛開釋○卲槐卿開設米店某日囑出店顧茂生送米至顧鍚文麵店計價洋三十元旣而有顧茂生者冐店中之名至麵店將洋收去迨卲去收帳始知爲顧冐收昨日顧卲扭茂生到案請追太守訊得假冐屬寳判管押七天將洋繳淸如違嚴辦不　○七齡幼孩葛菊五前日隨父出外迷失歸途爲某號華捕帶　大馬路捕房昨日包探竇如海將菊五送案關太守訊之菊五供家住八仙橋永樂里隨仝出外購物遺失太守著將菊五留廨出示招人認領○鄉人宋相巧竊取張阿昌家書片兩大包爲包探竇如海拘廨請究張投請領贓判管押七天○陸阿英混入朱銀三許桂芳陳興源等家假租賃房屋爲由乘間竊取調衣皮褂等物昨由包探拘獲吊齊原贓解案請究官判贓交失主陸阿英發押西牢一年期滿逐出租界○史阿福在松江路毆傷陳福之目晴由包探陳金標將史拘入捕房捕頭飭將陳送醫院診治醫生謂陳一目已眇餘傷須半月方愈捕頭將史解辦太守判史帶回捕房俟陳傷愈再斷○全亨號控孫林　結欠貨銀九百餘兩昨由差探將孫傳案判過堂訊奪○王阿　　破車夫周桂林頭　由包探張天林佛究奉判禮拜四訊　○縫工陸阿三　學徒秦金甫將皮馬褂付質途中爲黃三囝　之而逃秦在後窮追喊捉爲張載祥拘住送捕昨日解究官判將黃管押兩月馬褂交秦具領○怡和沙廠洋人控周云根行竊廠中棉紗拘案　辦判管押兩月（力） 
[公共公廨晚堂案]  
　　趙坤榮控地販白歧臻盜賣祖地前晚讞員關太守提訊趙供光緖廿四年分將單契交與地保白姓到千科局呈驗付過洋三十元至去年六月即被盜賣求察訊之白供趙之田單並赤托送千科局呈驗實遭誣控求察太守以供詞各執判白交保候函詢升科局見復再　○田相祥控姜廣和　賴貨洋亦奉太守提訊田供與姜往來陸續被欠貨洋二百十元向追不　請究訊之姜供與田並無往來憑單寳未蓋戳太守判一併退去候飭差查明再奪○林坤山控金子綬　賴莊欵亦奉提訊林供被金絡欠莊欵均由商人担保忽被圖賴求追訊之金供榮記號係楊姓所開與商人無涉太守以金係榮記股東未便推諉判押追如違未便○文明書局陳育控范福廷畢春保違章翻刊書箱前晚亦奉太守復訊判范等押限十天將已印之敎科等書呈案再行訊奪（力） 
[法租界公堂案]  
　　袁香泉王毛頭領康和尙之媳來申被匪徒軋住　匿控經公堂將袁王押交同黨在案昨日捕房復將拘獲之周丫頭解訊供稱途中見　王偕康媳仝行旋爲玉黑小王軋進烟間指爲拐逃小的後因小便出外迨復入人已不知所之並無串拐情事官判還押再訊○閩人陳天水因欠戎槐書宣聚興欵　被提到案奉判人銀兩保在案嗣又有祥生布店夥李金生附追陳担保李春林欠去布疋洋一百五十兩提陳研訊稱實因無人保銀以致下能出外料理官判准予保人出外即將三欠户理楚禀復○張照和翁阿五被合和洋行控欠房租一案昨又傳訊張即先交洋一百元　稱每月房金向祇十六元今忽加十四元小的係店中夥計不敢　主須俟店主來申訊奪翁供願照付官判翁退去張限半月禀復○竹噐店主某甲因被學徒吳某竊去銀洋衣服逃逸遂將其兄吳阿狗扭廨控追官判交保著交乃弟訊究○汪金全前晚行竊西門燧昌自來火廠衣箱一只當被獲住交捕解訊官判押捕房三月（臨） 
[美租界捕房事]  
　　世和煤棧送貨馬車昨在　子路將某西人馬車車板撞損由一百三十號捕拘入捕房捕頭以各有不合斥釋○某俄人乘醉至西華德路胡鬧由捕拘入押候醒釋○馬夫石阿才在楊樹浦與某西婦爭　車資口欠鳴捕將石拘入奉飭由西婦給洋二元了事（似） 
[照函更正]  
　　昨得金琴孫君來函云報紀保人受累一事榮記雜貨號主金子綬担保銀兩由探在泥城外轉運公所將金拘入捕房等云查敝公所并無其人亦無其事惟係同住山東幇公益堂司事王姓之友人不時在内閒坐今登敝公所之名深恐無知之輩疑爲本公所藏匿歹人有關名譽爲此拜懇更正云云（南） 
 
 
