# 1913 - 219 - 4914537

 

Page 1

 
 
外論 
[論中國西通大鐵道之重要附譯地訥氏說略（一）（游歐客）]  
　　中國西通大鐵路者乃法工程師地之所計畫即由緬甸新街直至雲南省城之鐵路也千八百九十七年中緬條約英取得此路權曾兩次派員勘路初取南寗河經順寗府一綫嗣以不能踰高里貢山險阻改勘自騰越經大理府一線而山形崎嶇較前尤甚全路共長一千啟羅邁當而高里貢山則占一百六十餘啟羅邁富旣難盤山而過復難開鑿隧道英人廢然思返乃展路線向北遂沿馬哈浦江利用其已成之潘加爾鐵路經過錫加爾直抵達拉卜以入於西藏惟路綫愈北則困難愈多河流迅疾土地荒蕪工商經濟無可發達且距緬甸越南及馬拉加半島稍覺遼遠價值因以大減此英之所以遲回　豫者也輓近片馬交涉實因此路而起英以該地在太平河畔得天然交通之利且有一角約五十邁當廣狹與四川壤地相連英思由彼勘路以入四川然較之原勘直過高里貢山者仍須繞道至七百餘啟羅邁高且須多鑿山洞工程備極艱苦使其能越高里貢山之天險路線旣可簡捷更當農業工商繁庶之區則英必急起直追無可疑矣 
　　德人以貝格達特鐵路將成又得加入於我之川漢借欵也方倡議連絡已成各綫另闢一歐亞交通之大鐵路假道於土耳其波斯印度緬甸以入 
 
 
 

Page 2

 
 
　　中國則新街至雲南府一綫更爲全線中之關鍵當此全綫竣工之日由巴黎至北京爲程不過八日俄之西伯利亞商貨行將全爲所奪其所以改變國際間之關係實非綫尠現時自巴黎至君士坦丁早有直達快車自君士坦丁至貝格達特一路已修至河來卜中間僅七百啟羅邁當未成英德協商就緒工程當更加快其於彼面自波斯舊都之崗達至印度邊界之貝薩維爾自印度邊界之貝薩維爾至緬甸邊界之新街兩路早已告成均爲英所專有就中僅有自波斯舊都岡達接至貝格達特一線尚未完全勘定此綫約長一千一百啟羅邁當俄已勘定由岡達至迭野杭一線約二百啟羅邁當又勘迭野杭至裏海一綫約四百啟羅邁當是所餘未勘者僅六百啟羅邁當爲事絶易其由巴黎通車直達新街指顧間事則新街經騰越以達雲南省城一線當爲萬國所同注目乂不僅英法相爭之利器也（未完） 
時評 
[意外之上海（無名）]  
　　政局之是非我且勿論政局之爭當决戰與否我亦且勿論 
　　即以决戰論决戰之地是否當在上海即爲製造局故當在上海論是否當用四夜之鑒戰費如許子彈如許軍隊如許人民之身家性命以易此空無所有之製造局 
　　此則我百思而不得其解者也若以此移之徐州我謂徐州不至退若以此移之南京我謂南京亦何至虚無軍隊而恐生變攻製造局者尚有絲毫軍事上之智識耶宜乎不能破矣 
　　是故此次之戰評三語可以定之曰將領浪費兵士兵士浪費子彈子彈浪費人民之身家性命而已 
[命令]  
　　七月二十一日臨時大總統命令本大總統受國民付託之重承乏今職於兹經年國基甫定百廢未興乃忽有贛寗亂耗發生本大總統不能消禍未萌至釀此變震擾閭閻循責返躬負疚何極一年以來國以待治極殷而政府措施不足以饜衆望此不待國民督責卽返諸本大總統之良知亦豈能一日卽安者雖然政象不振之原因由於本大總統德薄能鮮者固半由於各方面形格勢禁者亦半謹述甘苦爲國民一言夫用人實行政之本而國務院爲大政所從出本大總統爲國擇能尤深兢業遵據約法必須求同意於議院議院果清白乃心博商共濟則物色一國最高之才使荷一國最重之任善後之業或尚懼難乃自黨見旣紛意存製肘提出否認至再至三夫賢才之士孰不愛惜羽毛未受任而先已見擯則延攬益難爲力降格以求實勢所逼躊躇滿志事安可期且施政程功在明黜陟一度政府成立疏通動需數月求才則幾熏丹穴共事則若撫驕兒稱相責難勲言引退别提以圖補缺通過艱於登天挽留且難遑論黜斥旣願常以無政府貽笑萬國自不敢妄以大甄别施諸百僚紀綱無自修明政本安能澄肅至於各部司員半經偉人荐拔本大總統求才若渴固願禮羅各部總長愛屋及烏亦難固拒彈冠相踵濫竽日多政務叢脞當局者固責無可辭仕途濁昏挾功者亦宜分其咎中央艱窘旣已若是其在地方抑又甚焉最初都督總領軍民率以光復元勲遂乃眞除受事等漢牧之就招類唐藩之留後威令本自不行功過安從責課厥後亟籌分治民政别置長官而乃簡命朝頒拒電夕告本大總統因循瞻顧咎固難辭顧亦嘗再四思維實不願漫然變置夫人旣有自私土地之心豈肯復爲顧全大局之計削藩召亂移鎭生變往代常聞取鑒非遠本大總統以民國新造創痍未蘇誠不願炎漢七國之難復見於今猶庶幾日本西南之師可以倖免俯心遷就職此之由而一省擅命諸方效尤賞罰有所不行政績安從考核况復上自諸司下逮州縣皆恃黨籍爲奥援脅長官而自署盡人皆革命元勲啓口輙有功民國人龐言雜進易退難甚則土棍或作議員劇盜盡成將校以兹圖治寗異面墻誰生厲階至今爲梗廓清無狀私衷固所懷慚作俑以始繼者能無分謗至如治國大經理財爲要自前清之末葉久歲入之不敷一年以來原有賦稅地方節節截留中央徵解無幾而善後之費日增舊債之限更迫乃或利用惑情之弱點倡爲無責之游談國稅則屢徵而屢抗外債則贊從而旋否借風作浪節外生枝以黨略爲前提置國命於孤注稍盡急公之職輒蒙專擅之　責無從負政何自行况國家旣采法治主義庶政皆藉法律以行而國會紛爭議案叢脞累日不能决一條經月不能頒一律律文旣缺何所遵依而國家作用一日不能滯停政府措施觸處動成違法以云任責更安取裁凡此諸端略述一二其他百舉循類可推本大總統非敢陳訴艱窘希圖諉卸亦欲我國民知積重之勢非旦夕所能驟回而轉圜之機在各方皆宜有責今欲濟此時艱勤求治道條理雖多本原惟一首在規復政令之紀綱建行國家之威信此本苟撥他復何麗本大總統昔以仁柔姑息延兹厲階今當以勇猛精勤贖彼前慝叛黨欲破壞民國惟本大總統責當保之叛黨欲塗炭生靈惟本大總統責當拯之垂涕伐罪捫心質天紀網所繫威信所關雖懷痛悼其安得已當兹千鈞一髮之會或亦除舊布新之機方將集天下之才共天下之事則挽墜日於虞淵完漏舟於駭浪雖云甚艱何遽無術所冀國人共宏斯願本大總統老矣六十衰翁復何所求顧斷不忍五千年神明古國顚覆自我但使一息尚存亦不許謀覆國家之凶徒得以自恣冀與邦人諸友含辛茹苦冒險犯難奠此國基他日作共和幸民扶杖山谷以觀治化庶遂初志敢告有衆此令 
　　湖口徐州等處暴徒倡亂政府爲整肅紀綱維持國本起見不得不以兵力戡定迭經先後布告本大總統躬承國民付託之重值此變出非常盪平内亂責無旁貸耿耿此心當爲我國民所共諒各友邦所悉知惟恐傳聞之異詞或疑方鍼之未定國民以姑息養奸相責備外商以身命財産爲隱憂若不明白宣告使我全國人民咸知順逆從違之所在各外商共悉鎭壓暴亂之有方其何以靖人心而昭大信爲此通令條舉三端一該暴徒等勾煽叛兵借竊土地擅行宣布獨立破壞民國之統一擾害地方之治安此等行爲實係亂黨政府不得不依照國家法律以兵備警戒是用兵定亂爲行使約法上之統治權民國政府當然有此責任二各國商民之通商傳敎載在條約凡有亂警地方該地司令官均應照約實力保護務使各外國人之身命財産不至因亂事稍受危險嗣後各該地方之外國人所有身命財産如因鎭壓變亂而直接受有損失者民國政府必完全負其責任三亂黨到處勾結如有本國人或外國人與之訂立一切契約而影響可以及於國家或一地方者無論用何種方法及何種名義民國政府絶不承認以上三端自本令發布以後應由各該地司令官通行布告仍着外交總長行文駐京各國公使查照以答友邦熱誠贊助之雅懷而示本大總統除暴安良之至意此令 
　　查約法第三十六條載大總統得依法律宣告戒嚴又戒嚴法第一條載遇有非常事變對於全國或一地方須用兵備警戒時大總統得依本法宣告戒嚴或使宣告之各等語現在江西湖口及江蘇徐州等處地方亂黨暴動情形實與戒嚴法所稱非常事變相符須用兵備警戒迭據各該地司令官呈請前來本大總統特依約法曁戒嚴法宣告戒嚴自宣告之日起所有湖口徐州等處地方凡應攻守各地域均按照戒嚴法接戰地域之規定辦理其餘地方并准由各該出征司令官依法臨時宣告戒嚴至北京爲民國政府根本重地現雖民商安堵廛巿無驚第五方雜處良莠不齊恐不免有奸人匪徒混迹其中希圖擾亂自應同時依戒嚴法警備地域之規定酌量辦理以保治安而鞏國本所有各界人等仍各照常安業無庸誤會驚惶此外各省地方如有應行警備各地域由各該地司令官隨時呈請本大總統依法宣告若時機迫切須臨機處分者准卽依法臨時宣告戒嚴以期弭患無形共維秩序此令 
　　自湖口倡亂以來暴徒勾結亂軍散布訛言詭稱獨立所在地方文武官吏盡忠職守負固不摇者固不乏人而二三不職之徒或藉口保全輕離職守或隨聲附和甘受脅從似此瀆職曠公旣失國家設官治事之初心卽爲今日風俗人心之大患若不嚴加振刷何以維秩序而肅紀綱自今以後凡京外奉職人員如有弁髦官守任意潛逃或假藉名義甘心助亂者一經拿獲定必從嚴懲處决不姑容風紀所關不得不預爲告誡百職有司其敬聽之此令 
　　據國務院轉呈江蘇都督程德全十七日電稱十五日駐寗第八師等各軍官要求宣布獨立德全舊病劇發甚難搘拄本日來滬調治又應德閎電稱率同各司長移交都督府等語該都督有治　　　　　　　　　　　 
軍守土之責似此稱病棄職何以對江蘇人民姑念該都督從前保全地方輿情尚多感戴此次雖未力拒逆匪而事起倉猝與甘心附逆者逈不相侔應德閎因事先期在滬情亦可原該逆匪等破壞性成人民切齒現在江西山東兩路攻剿擒斬叛徒甚多湖口指日盪平張勲前隊已抵徐州著程德全應德閎即在就近地方暫組軍政民政各機關行署並著程德全督飭師長章駕時等選擇得力軍警嚴守要隘迅圖恢復一面分飭各屬軍警曁商團民團防範土匪保護良民該都督民政長職守攸關務當維繫人心母負本大總統除暴安良之本旨一俟大兵雲集卽當救民水火統一國家該都督民政長尚有天良其各體念時艱勉期晚盖此令 
　　任命步軍統領趙秉鈞爲北京警備地域司令官此令 
　　任命陸建章爲北京警備地域副司令官此令 
　　張文生特授以勲五位此令 
　　陳德修殷恭先白寶山周金城李紹臣均授爲陸軍中將此令 
　　康永勝特授爲陸軍少將此令 
　　工商總長劉揆一現經准免本官所有該部部務應由該部次長向瑞琨暫行代理此令 
　　鑲紅旗漢軍都統趙秉鈞未到任以前仍以奎芳署理此令 
　　圓明園健銳營添派江朝宗兼管此令 
　　任命陳光遠爲赤峯鎭守使此令 
　　任命林葆懌爲海軍練習艦隊司令此令 
　　陸軍總長段祺瑞呈請任命朱樹藩爲熱河都統府副官長孟彦倫爲熱河都統府軍務課課長張學濟爲熱河都統府軍需課課長李沐霖爲熱河都統府軍法課課長孟潤環爲熱河都統府軍醫課課長應照准此令 
　　代理國務總理段祺瑞呈稱據山西民政長陳鈺呈請任命吳仁逹裘光曜李元濬蘭承榮爲秘書郭寶清陳金綬王秉衡龐仲林爲總務處科長陸近禮龔秉鈞石憲文劉懷瑛爲内務司科長仇曾詒李棆藻蕭增秀任霈枝爲財政司科長孫晋陞冀學蓬仇元壽周振聲爲敎育司科長釋學祥赧文燕馬作實成元治　實業司科長龐全晉爲内務司技正孟江霖爲財政司技正劉　宜爲敎育司技正劉學聖李登瀛爲實業司技正　照准此令 
　　陸軍總長段祺瑞呈請授江士祺爲陸軍騎兵上校王樾胡　傑爲陸軍步兵中校張春鰲李長潤爲陸軍騎兵中校夏鴻銅力日中劉神藩爲陸軍砲兵中校湯相劉天貴胡仁杰彭毅胡滄魚湯序林管春陽梁巨年黃爾甲王民臯爲陸軍步兵少校吳芝餘鄭思謙洪愷臣爲陸軍砲兵少校孫伯文爲陸軍輜重兵少校應照准此令 
　　陸軍總長段祺瑞呈核覆黑龍江都督擬以陳貴綿補驍騎校請予准補等語應照准此令 
[警信]  
　　本埠訪稿製造局自昨晚（二十五號）八時起兩軍又復開戰至今早五時止北軍仍固守如前製造局無恙 
　　本埠訪稿昨晚之戰聞以松軍爲主軍死傷較前三夜爲微 
　　本埠訪稿今夜聞南軍不復再攻製造局當無戰事 
　　本埠訪稿吳淞砲台聞已不抗北軍閘北已請租界巡捕協防 
[徐州府電]  
　　（由濟南府轉）南軍一萬二千名已於七月二十一日全棄徐州城南下後隊現行抵南宿州北軍即於翌日入城南軍毁橋五座城中安謐外人皆無恙（譯字林西報） 
[南京電]  
　　前兩日内除南軍退走外重大之事則爲怡和公司公和輪船在鎭江附近被轟似由徐寶珍之兵由江北開槍聞擊中者約七千餘槍幸無一人受傷該船即退回請胡特考克兵船護送開往上游有水兵數人登岸拘獲徐兵二人爲質要求解釋理由徐兵答稱一兵偶爾開槍於是衆遂繼之目深爲道歉以未傷人故遂釋之徐寶珍現駐運河之口尚未宣布意志其部下雖有贊助南方者然徐因其兄爲南方黨人所害故有贊成北方之意徐如助北則南軍地位極爲危險各方面皆有敵人矣徐兵共有數千或謂有二萬恐不確實（特約路透電） 
[南京電]  
　　南軍退至淮河已毫無疑義據外間消息徐州府並無激烈之戰事南軍之退因恐北軍由安徽進攻則交通之路將爲截斷之故聞南軍皆沿淮河紥營延數英里之廣據由該處回此之外人云路橋被毁者不止一座華人皆預料蚌埠及臨淮關附近兩三日内將有戰事（特約路透電） 
[南京電]  
　　據蚌埠抵此之某外人云末倫在民船中爲兩岸兵士猛轟末倫君受傷之說尚未確實昨晚（二十四）有南軍二千五百名由淮河抵此據稱彼等開回乃保守寗城（特約路透電） 
[南京電]  
　　寕城幾無軍隊所留之數僅足供維持治安之用 
[南京電]  
　　此間外人頗虞城内將起事變蓋自亂事發生後工人賦閑者共約數千人如再無業可爲則不日將成餓莩恐將羣起暴動上等華人亦同有此見（特約路透電） 
[北京電]  
　　步軍七千名馬兵兩團野戰砲隊四隊機關槍隊四隊紅十字會隊一隊工兵若干今日離京赴南内有步兵二千將代天津戍軍因該軍已於昨日携帶野戰砲多尊南發之故聞此軍乃馮國璋率往南方之精兵一部分政府顯欲掃盡南方之反對黨北軍赴南從戰皆極興奮聞南方黨人决意死抗現徵收重稅以便延長戰事使政府因欵竭而屈服北人之意此種方法全無效力蓋黨人領袖各不投降或逃往外國里必就擒正法或降或逃二者有一則南軍必盡歸誠中央政府也（特約路透電） 
[香港電]  
　　據廣州消息不日將有日本輪船一艘以上載運軍火接濟南方黨人（特約路透電） 
[香港電]  
　　據確實消息日人入粤軍任職者共約五十人（特約路透電） 
特約路透電 < 
[北京電]  
　　外交部致文各國公使詢問願否允中國官員搜查外人私寓如拘獲協助叛軍之外人願否允由中國軍事裁判所按照中國律法治罪各公使尚未答復惟該公文所請實屬創見與通商條約殊不相符故外人之意各使必將覆文駁絶該公文關於搜查私寓一節謂如私寓距領事署不遠則可由該領事與華員同往足見此請係指通商口岸及租界以外者該公文又請准其搜查外人藏匿之叛黨 
[北京電]  
　　據私電北軍已令牯嶺外人於一星期内離開以便佔領 
[北京電]  
　　今日參議院開會議員到者一百五十三人副議長請全院决議參議院議事章程應否通過或候衆議院通過議院法時再爲通過王嘉襄提議應卽通過如彼此稍有抵觸不妨將議院法修改某議員提議應展長國會會議期限因召集至今已有四月尚未討論憲法之故 
[北京電]  
　　國會應行諸事近來頗形冷談今日參議院復有活潑之象說者謂多數議員因見南方起事之結果已可預料之故 
[譯電]  
　　北京電今晨（二十五日）有大軍八千名乘津浦火車開往前敵内有步兵二十大隊每隊平均約三百名馬兵兩團合共四百名野戰砲隊四隊機關鎗隊四隊及工兵一隊皆拱衛軍及北京憲兵隊中之精銳此間輿論皆謂南軍終必敗亡若不能於浦口一方面大勝北軍或結合南方各省以行大舉則决難自保云此間極盼南京之消息因該處軍隊意見紛歧現信城内秩序必已大亂 
[長沙電]  
　　譚都督已戒部下各員仍守中立彼寧願辭職不願與政府爲敵衆皆留之故湘省現仍守中立 
[威海衛電]  
　　英國軍艦芒茅資及哈姆泊希爾號已於昨夜赴滬現尚有滅魚雷艇四艘正在上煤不日亦將開往揚子江 
[北京電]  
　　蒙古議員因參議院駁絶中俄蒙約已全體告退 
 
 
 

Page 3

 
 
[北京電]  
　　東三省將仍歸一都督三民政長治理 
[北京電]  
　　據熊希齡電稱近在王子廟（譯音）大勝蒙人獲砲六十尊馬二十九匹 
公電 
[杭州公電]  
　　申報各報均鑒自贛事發生以來浙以維持本省秩序顧全地方爲宗旨已於哿日通電在案頃閱滬上報紙有謂浙軍協同松軍滬軍攻製造局之事不勝詫異查原駐製造局被稱爲浙軍之軍隊實係前歲滬軍都督之舊部現隸於江蘇都督雖多浙人並非浙軍前因光復時浙省軍隊出征南京經過滬上曾駐製造局附近以至人多誤認該軍爲浙軍報紙誤載之原因想由於此用特聲明浙都督朱瑞徑 
[杭州公電]  
　　各報館鑒閱滬報載此次攻擊滬製造局内有浙軍云云查浙軍並未出境一步想係冒稱恐滋誤會特此聲明浙都督府有 
[國務院致上海商界電]  
　　上海商界爲各埠領袖此次暴徒倡亂該商界集合團體通電各埠同心拒逆實屬深明大義應由江蘇民政長應德閎傳令嘉奬並查明在事出力之人呈請奬勵以昭激勸等因合電遵照團務院敬 
要聞一 
[上海兵禍記（四）]  
　　德文報云昨夜製造局復有激戰晚間九點十五分鐘時槍炮之聲隆隆震耳旣而城中卽起大火南軍先由斜橋進攻爲北軍擊退第二次由西北進攻助以機關槍此次南軍鑒於前此數役之失敗指揮稍爲得法故損失較輕南軍於天明時卽撤退斜橋與製造局中間之地第三次由駐紥道台衙門之兵出南門進攻各兵船及製造局皆開野戰炮向之猛轟南門一帶之房屋大受損傷南兵卽被逼而退龍華一方面戰事并不激烈惟南軍之炮火使製造局附近之房屋大受損傷紙廠尤甚北軍已將龍華附近之橋一座拆斷南軍一方面之戰鬥力顯已大减 
　　文滙報云昨夜南軍復猛攻製造局而其結果仍無異前此三次北軍於第四夜之激戰勇氣仍不少減死傷者寥寥無幾南軍死者二十人傷者六十人此次南軍進攻佈置仍未得法故北軍抵禦殊不爲難日落之後南軍即發令進攻督陣者乃陸軍學生數人蓋由松江抵此願　南軍决死而連日戰後所餘者僅有數人是夜率兵數百人由華界浦灘盡端向製造局進發北軍哨隊見之早於局前置機關鎗候之旋見南軍行近鎗聲大作彈如雨下南軍即紛亂四散今日外間誤傳此路兵士數百人無一還者然大約係逃散所致衆意昨夜戰後上海一方面亂事幾近告終南軍死傷旣衆逃亡者復不計其數目下所餘者已不滿三千人聞南軍第三十七團昨夜全體逃散該兵連戰兩夜後卽擔任巡邏滬城治安之役昨夜均紛紛逃散江隂砲臺之兵逃散者亦有千餘名原駐城中之各軍雖仍有從陳其美至閘北者然多已星散矣 
　　北軍兵艦昨夜復由水面轟擊南巿以期驚散南軍不敢於南巿設立司令部九點鐘及夜半時有砲彈數枚落於岸上一彈擊毁新舞臺後之房屋數椽兩彈飛至龍華鎭尚有一彈落於南巿浦灘盡端衆意南軍旦夕將被逼棄去所佔之地位 
　　孫逸仙仍在上海未知抱何宗旨 
　　今日上午領事團在比領事署開會各國領事均參與此會其討論各節咸守秘密惟悉迄今會議及期竭力限制戰事範圍 
　　昨夜外間盛傳吳淞砲臺守將已通告鄭汝成中將願以砲臺讓與政府云云今日調查之後知此說未免傳之過早目下兩方面雖在談判之中惟昨夜並未有如上云之通告今日下午聞該砲臺炮步兵隊已願歸順惟全隊兵士之態度尚未可定 
　　聯鯨砲船今日護送三年前製造局所造政府之快艇入吳淞口時吳淞砲臺卽向開砲七八響全未擊中聯鯨卽逃出火線之外快艇則因未敢越過砲臺已被拘留聞有北軍數百名已於今晨由巡洋艦二艘保護抵此過吳淞砲臺時未遭留難 
　　聞明日或星期一日將有北軍二千餘名抵滬盖租招商局安徽公平新濟三輪船代運 
　　伍廷芳致書兩軍請休戰一星期至今日下午三時猶未得覆 
　　陳國權提議由中英美聯合會致書陳其美鄭汝成請休戰一星期 
　　聞鄭李二中將存銀五千兩於匯豐銀行請公共租界工部局總董如有應辦賑濟或紅十字事務之處則卽提用此欵辦理聞並以同數之欵歸法總領事辦理以上之事 
　　兹悉今日上午領事團會議其决議事件如下領事團會同工部局决議由港内各兵船派兵三百五十名登岸大約將紥宜昌路及李公祠附近閘北華人及四川路北段居民請與外國租界巡捕協同保護地方一節亦經討論允派警員數人襄理該處警務並决議派水手駐紥蘇州河外大橋馬霍路以外以阻兵士過境並將出示儆告煽亂之人或與亂事有關之人不許行入租界 
　　北軍恐南軍將有援隊抵此已派巡洋艦一艘開泊楊家渡附近以便攔截 
　　字林報云星期五日晚間有華人多名在伍廷芳君寓内開會與會著名人員爲伍廷芳唐紹儀温宗堯諸君當時討論擬致電宣布獨立之各省及袁總統並參衆兩院請停止戰爭以便磋商調停辦法一議當由國會選舉總統解决此事一議當由政府與南軍開會協商調停方法俾流血之禍得以早止預料今日將擬就電文拍發各處 
　　大陸報云昨日下午愛文義路第一百號黃興寓内開重要會議孫逸仙陳其美汪精衛等均與會聞袁克定與伍廷芳君近同由青島抵滬因孫逸仙等不肯赴北討論調停問題故日内兩方面將在上海開會聞孫逸仙等現極願託伍廷芳君爲南北調人袁總統遣子南下蓋有與國民黨息爭之意目下彼此所爭者爲憲法大綱卽總統應否有解散國會之權憲法應否取法美國以大權屬於總統或取法法國以大權屬於國會各節故孫逸仙等特於昨日開會討論將來會議時之條件聞王芝祥亦將南下辦理此事 
　　字林報云現有極佳之理由可信吳淞炮臺業已反正鄭中將曾於星期四日致書炮台守將勸令歸誠否則卽須派兵攻擊一節已誌前報昨日下午該炮台派員一人赴南巿欲赴製造局因未能前進故卽致書鄭中將書中内容無從探悉晚間六七點鐘時有外人兩名乘拖船靠近海籌巡洋艦時見有吳淞渡船一隻行近諸艦先至下游某艦似係詢問事務蓋當時有水兵三名由艦入船摇至旗艦問答數語卽有軍官一員走下於是由渡船中人付以一箱内儲砲門等物該員啓箱在船面檢點後始登旗艦本報通信員曾目覩一切尚有一外人由巡洋艦回抵拖船時告其同伴謂箱内各物皆吳淞砲台之炮閂且由巡洋艦某軍官告之吳淞炮台業已歸順 
　　昨日有人曾以上海中立議呈諸兩軍司令此事由中國紅十字會倡議該會辦事人因製造局以西傷兵遍野兩方面時時開槍致紅十字會無法拯救故不得不商請休戰聞海軍李司令儆戒紅十字會南軍如乘機開炮轟擊北軍地位則北軍亦須回炮轟之該會以目下旣無法以休戰消息通告南軍各隊故議請兩軍完全退出上海製造局及各炮台僅置衞兵若干如海軍仍駐浦江當守中立卽晚如有佳報則擬於今日以條件呈交領事團云按鄭李二中將對於紅十字會舉動殊不爲然故昨晚八時後兩軍又復開戰矣 
　　字林報云星期四夜一點鐘時德國義勇隊在黃浦灘橋拘獲日人一名身藏二尺長之利刃乃由城内一方面回抵租界當卽交與巡捕解往捕房 
　　大陸報云領事團與工部局曾會商數次擬照會現寓外國租界之煽亂諸人命其離境聞因某團體之某員力主反對故遂無效聞吳知事曾於昨日下午三時登海籌巡洋艦謁見製造局督辦陳洛書君擬與北軍司令磋商保護南巿辦法聞吳知事詢問陳君如將上海城交與北軍北軍能否盡保護之責陳君並未切實作答 
[雜評一（無名）]  
　　濫戰後之人道一上海自此次濫戰之後急宜設法者爲此數萬逃難之良民欲行設法先宜回復城内與南巿之秩序秩序旣復火燒搶掠不至復起而逃難者可以回家 
　　濫戰後之人道二上海此次之濫戰死人約有半萬南巿不清理恐有疫病逃難之人擁擠於租界疫亦易起驚恐勞困飢餓寒暑病亦易起故今年之上海死人必多有衛生之責者尤當注意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日人贊助贛事之國際交涉]  
　　商會之詰問全國商會聯合會以日本人輔助江西反對中央一事昨致日本公使書云敬啓者連日接據各地方商會函電報告此次湖口暴徒倡亂情形其中牽涉貴國之處甚多綜合各件計可列爲七項（一）李烈鈞交卸江西都督時乘坐日本兵艦赴滬（二）李烈鈞在江西都督任内預運六十萬現金存儲日本各銀行（三）李烈鈞由滬赴湖口時隨帶日本人四名同行（四）李烈鈞佔領湖口之後有日本兵艦三艘在湖口附近停泊（五）初八九等日有日本船裝運無線電器械送入湖口（六）上江有日本兵艦爲亂黨總機關（七）季雨霖詹大悲在鄂謀亂不成係乘日本兵艦赴滬脫逃以上報告雖未敢遽信爲事實然各處商會言之確鑿憤慨之情勃然思發敝會伏思中日兩國交誼向稱敦睦商民往來貿易尤極親和值此偶然内亂之時斷不至暗援亂黨近之則擾亂各國通商之秩序遠之則破壞列强共保之平和旣與貴政府平日所持之政策絶不相容又與閣下向來提挈之盛心大爲剌謬敝會瞻言國際同深迷惑竊恐此等流言轉相傳播勢必促起排斥日貨之風潮妨碍兩國商民之交際敝會總代商民與有維持之責自應據實函告閣下卽請轉達貴國政府如查有暗助敝國亂黨者務請嚴加禁止以維持東亞大局兹由敝會公舉代表晉謁台階面罄一切希卽約定時間爲盼特此敬請勛安全國商會聯合會謹啓 
　　日人之言論自全國商會聯合會致函日本公使後北京順天時報以事關邦交特往訪日本使館按照原函逐條質問據該公使館員談稱（第一問）答此事全屬子虚試查明李烈鈞何時離去江西其時日本軍艦如何行動則不難悉其虚實凡日本軍艦上下長江萬目共見無可掩飾（第二問）答李都督存欵日本銀行曾未聞有此事縱令有之亦爲李都督私事政府又有何理由負其責任（第三問）答李烈鈞隨同日本人四名亦未確知但李氏爲贛督時聘請日本人數名故個中人士當李督舉事之日激發義俠心以行參加固難保其爲絶無之事然即此一事詰難日本政府並攻擊日本國家尤爲迷惑而昧于理也倘以此攻擊日本則在前清時代之孫黃及其他現時之進步黨員等亦曾受日本私人之保護實不爲鮮安得以此謂爲日本行動對於中國缺乏友誼哉（第四問）答日本炮艦烏羽從江西舉事以前碇泊九江舉事之後千早艦趕往九江保護僑民日艦二隻英艦美艦各二隻均在九江絶無日艦停泊湖口之事也若以九江湖口距離甚近之故概言湖口附近則英美兵艦亦在湖口附近何以不言英美而單言日本(第五問）答日本船絶無此事若謂爲我艦卽可照前項說明若謂爲商船查訊稅關卽能知其虚實（第六問）答此項對於日本海軍無禮殊甚不但無辯駁之價值按理論之另爲一問題矣（第七問）答季詹二人坐乘日艦遁逃上海實無此事試查當時日艦行動自判眞僞此事曾經黎副總統質問漢口總領事想黎副總統已熟知其屬訛傳矣 
　　公使之說明聞聯合會代表員楊木森王明文朱立森宋家沛四君於昨日往訪伊集院公使卽由該公使接洽說明約而言之（一）日本無帮助李都督之事（二）各國軍艦選專任司令官互通聲氣不許自由行動（三）以私人義俠家之行動視爲日本行動萬無此理例而言之美國獨立法人多助之墨國革命美人多助之洪楊之亂英人戈登帮助中國皆屬私人關係非政府所能知今以中國毗連交通密切再釀民國大事固難保無私人關與華事要在各處領事力行取締日本政府萬無推波助瀾之行（四）至軍器嚴重節制凡無公使保證者雖有陸軍護照不許通過稅關其嚴如此等語此外更由公使詳細說明日本對華態度各代表遂紛紛辭去 
[皖省爭奪都督之怪劇]  
　　皖督胡萬太於二十一夜濳行出省兹查此事原因先是皖垣獨立之後省中即派員赴大通提取鹽欵以濟軍需詎蕪湖亦派兵赴通提取經胡督阻止龔旅長不服卽派宣城張團長永正率隊往通將榷運局鹽欵掠刦一空胡督聞信派顧團長督兵前往兩軍遂大起衝突張團長軍隊連放機關槍兩排顧軍難以抵敵遂敗回省垣聞死傷甚多胡督復派一營往敵而該營竟不願前往胡督無法祇得託詞親自督隊往通於二十一夜潛行出省民政長孫多森實業司劉梧崗司法籌備處長李國棣聞耗均同時出走行政公署爲之一空至次日晨商民始各始知其事大爲驚恐紛紛携家出城滿街兵士多持中華銀行鈔票向商家硬買物件紳商各界以省城不能一日無主遂於十二句鐘開會公舉憲兵司令長祁炚寰爲都督兼民政長顧團長琢塘兼參謀長於是人心稍定 
　　昨日（廿三號）六句鐘時忽聞槍聲復有機關鎗兩排子彈如雨從都督府左近而來一時居民恐怖萬狀各商舖一律閉門站崗巡士亦均躱避所有之四牌樓及梓潼閣各正街均有重兵駐紥安置沙袋塡塞路口不許行人往來時有財政司書記李某因辦公回家兵士攔阻不住致被砍死行人大駭紛紛奔竄事已查知因祁炚寰爲都督軍界不服以祁毫無軍事學識衆望不孚意欲另舉劉國棟爲都督遂與各界暫議决意歡迎劉至行政公署接印祁炚寰大怒當時卽開手鎗向劉施放隨由憲兵隊長保護開鎗抵禦衛兵亦放鎗以壯聲威祁炚寰見勢不敵遂自行政公署圍牆後穿洞逃逸是夜兵士戒嚴梭巡達旦至今晨劉已出示佈告略謂孫胡二君去皖秩序無人維持現經諸父老公舉國棟擔任都督兼民政長事宜自顧棉薄敢不竭力維持秩序乃祁炚寰不順人情無故開槍騷擾實爲公敵幸經各將士力顧大局將祁驅逐境外嚴守紀律保護安寧一俟柏君文蔚胡君萬泰來皖時卽釋重寄以　率師北伐云云 
[四川軍界與政府之關係]  
　　政府温電嘉奬參謀陸軍兩部奉大總統令於十一日電致四川各師長云成都胡都督并轉第一師師長周駿第二師師長趙光烈第三師師長孫兆鸞第四師師長劉存厚奉大總統令前聞川省人心不靖訛言繁興當經電令該師長等力守服從各負責任等因在案兹聞該省政局迄未大定畛念良深川省改革以來安民息暴悉賴軍人第二師師長趙光烈由同志軍改編該軍因鐵路風潮首先倡義有功民國至偉省城前年十月十八日乍變該軍聯隊入城立靖大亂旋又在雅州建立大功平定大竹李少伊之亂并抽調精銳隨同伊經略戡定川邊前經胡督擢列該師勛績請將該師軍官尤著勞勛者分别奬給勛位勛章業交評勛會核辦在案第三師經孫兆鸞收合舊時防軍編練成師隨同伊經略靖掃邊氛所向有功孫兆鸞辦理兵站運輸不絶尤爲有裨邊事　尹使胡督電陳其勞現復據尹使呈請叙補實官在案其第一第四師兩師或係舊時新軍改編或係從新招募周駿劉存厚整頓經營不遺餘力練成勁旅前據陸軍部調查員報告成績甚優在川西川南兩道肅清内匪備極勞勛該師長等深明大義造福桑梓本大總統知之甚悉時事方艱正殷倚畀尤宜始終一致以國家大局爲前提萬勿惑於莠言致與初心相背本大總統出入軍旅三十餘年對於守法軍人竭誠敬愛該師長等其善保名譽勉爲偉人本大總統有厚望焉等因奉此合電達遵照參謀本部陸軍部尤印 
　　軍官宣告脫黨四川劉師長等爲杜絶軍人入黨一事通電各處云大總統國務議陸軍部參謀部各省都督並轉將軍都統護軍使鎭守使軍師旅長參謀長民政長省議會各政黨本部支部各報館瀘州周師長重慶熊師長并轉各政黨報館均鑒民國甫創闔户交鬨共和其名實成麻木不治之症歲餘以來國務院推倒數次臨時參議院紛擾經年會無一事足以利國福民今者國會初開首謀推翻借欵旋又牽引宋案籍爲攻擊政府之由泯泯棼棼又已數月而南省風潮繼起湘粤贛皖之間貪亂之夫肆力鼓吹餘波所及吾川亦蒙影響彼狂呌奔呼不惜以國家供其孤注者是豈其良心所主張哉夫亦牽於黨勢不得不違反常經故爲鼓亂聊藉所黨以之自豪次則利祿醉心與時俯仰朝登黨藉暮復他向是又安知政黨於國家有如何關係政黨之政策并如何行使者不過隨爲阿附一邱之貉而已文明國家軍人以無黨爲原則前清末造海内志士惟改革是圖多恃軍人以遂其成功於是光復迄今軍人之載在黨籍者實繁有徒若竟因沿不改一髮之危牽動全體筆舌之戰同室操戈國家累卵之危殆未有甚於此時者也存厚毖後懲前痛心國是爲集本師各軍官力言黨禍之足以亡國軍人復不宜干預政治自存厚始卽首先脫去黨籍以下軍官其有因從前奔走國事策名何黨者均一律與黨斷絶關係未經入黨者卽不許再列黨藉庶幾完我天職不倚不偏捍衛國家同袍一氣徵之衆議意悉相同謹以奉聞伏希示敎四川陸軍第四師師長陸軍中將劉存厚合全體軍官叩眞印 
[湘省八次炸彈案發現]  
　　湘城走馬樓於本月十七號晚七句鐘時發現炸彈當是日傍晚時司法籌備處長劉庚先與内務司行政科長李光第赴曲園酒讌席散後出園劉處長之輿在前李科長之輿在後均由走馬樓出八角亭至青石古井巷口對門楊永興靴鞋店門口偶然炸彈一轟是時劉處長之輿業已至白馬巷口矣適中李科長之輿將李科長之左腿與左手炸傷又炸傷輿前夫役二名一李桂生一柳丙生楊永興靴鞋店炸傷工徒二人又過路行人湯顔二人及小娃二人又人力車夫一名炸燬楊永興靴鞋店門面鏡格比由巡警東一分署署員周君振寰督同巡邏至發炸彈處檢查受傷人衆均令扛護送交紅十字會醫治所有射放正兇大約先伏是處擲後卽逃至今尚未拿獲訊供在傍瞥見發炸未受傷者之周某謂見轎内人躍出後卽聞響聲似此亦非確供旣已跳出何至後響又何至轎底被炸彈衝破轎内有血跡警廳林廳長亦不以爲然又在東一分署調來未受傷之輿夫周碧梧訊供謂炸彈響後李科員方出輿門面如土色此供與前供毫不相符是晚由林廳長電令各警署均切實注重防堵並由警廳另派警備隊巡警多名荷鎗負子通配剌刀包防八角亭走馬樓一帶又由東一西二南二加派崗警值崗以防匪徒竊發又由警廳加派警備隊巡警專門保護司法籌備處及内務財政兩司矣事後警廳林廳長以湘省近日戒嚴可謂認眞跴緝猶有暴徒竟二當街擲放炸彈查湘省炸彈以此次已發八次事前不能防範事後不能破獲元兇徒逞放奸徒之野心反躬自問殊覺有玷職守然而本廳長每對於保護地方諸多計畫猶不足以弭患常有此種不良現象徒使人民自相驚恐此又對於一般人民不無惶愧之處旋卽由該廳長令行各警署並巡警探訪隊限日加意認眞跴緝此次元兇務必破拿重究以正風化而安秩序自此案出現後省城近日異常戒嚴凡旅館客棧無不搜查甚密於前日午後警察探訪隊在小西門外金台旅館庽客衣箱内搜獲炸彈數枚客人遠逸現將該旅館封閉矣 
[越南華僑函告法人虐待情形]  
　　公啓者自越南河内埠自四月二十八日在半奔街土人擲炸彈傷斃法兵官一案出現後法人謂炸彈製造中國所有由是加罪遷怒我華僑慘狀如此今將情形陳之五月一日在粤東會館對面有敎館者關鏡清被拿到巡警局受刑毒打監禁該巡警再使差役在監内再加刑重打身無完膚查此人到河内居住已久而年頗老知安南話無多眞所謂有寃難伸連日亂黨所知者則林仲林養陳文錦鍾海禮鍾江中陳德光祥和司事蘇十同德司事黃植三金源泰全舖拿獲毒打比聞各埠亦亂拿華商海防埠被拿南興和司事梁恒記陳談漢亞黃亞九太平埠被拿曾儉梁沃謝某某處東埠廣蘭堂合舖被拿尚有外埠如廣南廣義新州等埠有知埠而不知名或知名而不知埠更不知若干人當經同人電致滇粤桂三都督另電上海聯合會北京外交部求救近日始見釋放多人而河南内大監房約尚有十餘人左右當放出時法官問各人有被拷打否打與不打逐一簽字註明各人均簽字並無受刑拷打蓋國弱民怯而念仍在該埠謀生深恐日後讐視後患未卜如何故雖身受非刑毒打而不敢直認者此也昨十五日由西貢船解到一名此人身體肥大衣服華美料係大商家身份聞在船頭倉閉固天時酷熱登岸時已不醒人事用東洋車載到巡警局轉入大監房翌早斃命嗚呼慘哉我華僑嗚呼哀哉我華僑也查此人本埠無從知其名字鄕里現在各港船到埠則搜書信拆看其對待我人無所謂法律野蠻至此可謂强權無公理也但各埠同胞來信千祈不可提及本埠之事被其拆開書信否則必合舖被拿身家性命不保家散人亡不可不知也近月以來埠中僑商如坐囚籠相對朝不保夕爲此哀告全國同胞各團體曁官紳士庶請發慈悲大施救力現查得河内大監者有林養陳文錦鍾江中另在諒山埠拿二人不知姓名俱定案逐出境外鍾海禮陳德光亞黃陳談漢未定案由西貢船解到海防埠大監押斃一人不知名特此佈告謹呈報界公會同胞團體會先生垂鑒越南十三埠華僑泣告代表負責人卜假民國二年七月十二日 
地方通信 
[松江]  
　　青浦保安團成立本邑自得蘇省獨立電示知事强運開先期離職不顧地方由警務長沈幼栽君柬邀城中各紳研究對付方法僉以地方治安關係最爲緊要當由章君漢秋等發起組織保安團以輔軍警之不足招集年富力强之商學子弟得六十餘人遂開會公推葉仲均君爲臨時團長郭督彝李澄心二君爲副團長督率團員日夜巡邏頗爲認眞云 
[鎭江]  
　　江輪被擊眞相二十二夜三點鐘時怡和洋行之吉和上水輪船行至鎭江以上之瓜洲江面忽被駐北岸瓜洲江北防軍在江干站隊放鎗轟擊致該輪船外帮鐵板受傷全船客等亦受驁不小幸未傷人翌晨駐鎭英領德爲門君曁駐鎭怡和洋行大班某君聞警卽乘小輪渡江至瓜洲察看吉和被擊情形一面與駐瓜洲營長嚴重交涉二十三日吉和仍停泊瓜洲另有英兵艦一艘在彼防護云 
　　逐去鎭關監督袁思永由袁總統委任鎭江關監督並兼揚由關督理一席任事以來名譽平常自南京獨立經本地各機關團體將該監督推翻公舉曹秉仁君接任已於日昨視事矣 
　　知事代籌軍餉駐鎭三十二旅趙念伯旅長恐本埠軍餉不能持久爰於日昨與丹徒縣知事于定一君磋商請其立籌洋十萬元于知事已允代挪五萬以充軍需云 
[杭州]  
　　寗波並未獨立近日外間喧傳甯波軍界已宣告獨立並派兵來滬攻奪製造局朱都督亦有所聞當經發電詢問昨得旅長顧乃斌統領常榮清覆電如下 
　　顧乃斌電此間軍隊實未開往他處地方亦平靖請勿信謠傳聞紹興不靖謹告旅長顧乃斌　 
　　常榮清電都督鈞鑒皓電敬悉贛事發生風雲變幻甬地水陸交通匪徒希圖擾亂防營責在靖内惟有隨機因應竭力維持設有事變卽當隨時請示辦理榮清碼 
　　嚴查寺院匪蹤近日鄰境匪徒濳來省城運動獨立希圖擾亂者都督府迭據探報業分派軍警嚴密搜捕本日佛敎浙支部會同杭縣警廳檢查城廂寺廟並令分區辦法略稱近日人心不靖易起猜疑地方秩序官長旣已維持佛敎範圍本部詎敢辭責兹擬臨時派員分路調查或恐有所誤會應會請貴處曉諭俾衆咸知倘有違反並仗護持另附調查証式等因嗣據該部副會長汪嶔面謁杭縣稱佛敎會臨時調查擬分四路第一城區第二江干區第三湖墅區第四西湖區而會堡臯塘各鄕亦在調查範園等語杳庵堂寺觀每容來歷不明之人住宿前雖布告禁止在案近日謠言四起人心恐慌難保無不法棍徒借庵堂寺觀爲秘密集合場所除布告嚴禁外卽午函請警察廳迅飭所屬於今日（卽二十二日）起凡佛敎浙支部臨時調查員至該管警區呈驗憑證後卽刻派警前往各處協查　杜好宄寄跡謀爲不法 
[雜二]  
　　皖省之命運何如乎去年皖省爭都督之慘皖民尚有未忘者乎今胡萬太逃亡之後祁炚寰又與劉國棟爭都督而决鬥矣安知繼起者不大有人在且龔振膿與胡萬太之爭鹽欵又依然孫黎鏖兵之故事也嗚呼皖省之命運（我）　　炸彈之發達中華向以右文立國自光復以來此風丕變而炸彈之聲威遠聞國外今竟以此被越南法官之嫌疑致釀成海外僑民之慘劇而珩揚在望縲絏盈庭焉者諸烈士之流澤及人亦遠矣哉 
　　雖然今猶有以編製炸彈隊五十人臨事僅擲一枚而其餘之四十九枚同殉於轟然一砲中者（萍） 
本埠新聞 
[南北軍劇戰警報（四）緊要文告]  
　　英美工部局各西董以南北兩軍連日在滬南激戰彼處居民均紛紛逃至租界以故界内人民愈衆現未罷戰深恐擾亂公共租界治安業與各國領事集議保衞之策昨特出示曉諭徧貼通衢略謂照得上海外國公界本爲商務而設近數日來毗連之處亂起阻擾商業又復破壞本界秩序現各外國領事官及工部局宣示或在本界或於本界以北毗連各鄕不准作爲行軍根據及隂謀計策中點之用兩方面之中國兵弁無論何方均須遷出本界北鄕之外以免戰事波及本界而保衛各國安分商民之安甯且軍事領袖與有連帶者無論何黨或文或武亦應由本界及本界北鄕立卽遷出如違定行提究云云 
　　二十六日夜紅十會貼出通告云八點鐘得可靠消息今夜戰地距離甚遠閘北城内西門可無爭戰紅十字救護隊分發三處一吳淞一龍華一浦東白蓮涇海軍所在地南琛等二艦已開赴吳淞口 
　　按二十六日晨五時起至本報發印時（夜二點鐘）未聞砲聲 
[特别訪函一]  
　　滬地自製局戰事發生以來南北兩軍已劇戰三次兩軍司令經滬地紳商及紅十字會沈仲禮會長等屢請尊重人道要求停戰彼此已有厭亂之意本可望和平解决詎二十五日五時南軍司令部開軍事會議因松軍力主再戰彼此爭論幾至用武遂有是晚第四次之惡戰查此役開始於二十五晚九時至次晨五時砲聲始絶其戰鬭之猛烈爲開戰以來所未有聞兩軍之傷亡損失亦較前三次爲更甚至南軍方面進兵計畫亦分數路兩軍相接砲火四飛劇鬭旣久南軍乃漸退北軍直追至車站以 
 
 
 

Page 7

 
 
北始收隊回局另有松軍一枝隊濳渡浦江擬至浦東駐紥經北軍兵艦瞥見卽以砲擊松軍聞之以爲枝隊已在浦東紥定營壘發炮助攻遂向砲台營襲擊旋亦爲北軍戰退以上種種係親預戰役者所述其情形當確實可靠也 
　　二十五晚十二時當南北兩軍在車站左近交戰城内駐紥舊道署之游擊隊在街巡邏經過火神廟前駐該廟之炮兵向詢口令不符卽互放排槍抵敵惡鬭四十餘分鐘計死十人傷四十人後由紅十字會派員王培元君親至該地將傷兵救出送往會中療治内有一兵因受傷劇重在路已死車上當飭掩埋隊將該屍身與戰死之十人一併掩埋時有游擊隊兵士四名出新北門往法界當被法捕拘入捕房管押候辦 
　　駐滬法總領事甘世東君因南北兩軍以製造局連日劇戰法國租界與華界接壞砲彈時有流人居民惶恐商業停頓受其影響甚大昨特具函致值年領袖比總領事薛福德君請開領事公會邀集駐滬各國領事公同籌議向南北兩軍設法阻止戰事以免損失 
　　南北兩軍因戰事正烈故對於搜查間諜均極注意念五日有口操北音者二人在城内縣前等處游行探詢戰事消息被駐紥縣公署内之第六十一三十七兩團兵士巡見以其情跡可疑慮爲偵探卽經拘獲訊不承認遂將該二人暫在頭門内公生明牌樓柱及梧桐樹上分别綑綁聽候查辦至昨晨業已不見不知是否縱之使去抑已自行脫逃 
　　法租界毗連華境與戰地相距較近頗受影響兹於前日到有該國欽差兵輪一艘裝有戰士七百名停泊浦東八埭頭地方浦面已派出二百名在法界西端之斜橋盧家灣方浜橋徐家滙等處分紥並有法兵數十名在大馬路巡捕房前嚴裝警備昨日又有該國兵輪兩艘進口在江海新關浦面駐防亦可見法人對於防護之認眞矣 
　　紅十字會柯司醫員於昨晨五時帶救護隊乘小輪在龍華一帶搶救傷兵數十人斜橋高昌廟及車站相近亦救得傷兵數十人並抬埋屍身二十餘具又浦東爛泥渡碼頭浮有兵屍二具爲五區警察署員邵魯所見亦請紅十字會代爲掩埋可見此次戰事死傷之衆焉 
　　蘇都督程雪樓因被脅獨立非其本願電京請兵兹悉袁總統接電後卽飭陸軍部調撥勁旅一萬五千名分裝軍艦南下聞昨日下午四時有軍艦三艘裝兵九千名抵淞云 
　　法巡捕房因聞北軍大批南下將抵吳淞恐有激烈戰事昨已派捕在新開河洋行街一帶挨户知照夜間如聞槍聲應緊閉門户切弗出外探望致遭意外云 
　　法界近城一帶商民因戰禍日亟恐遭波及紛紛遷避幸經探目王金榮竭力開導始獲鎭靜 
　　二十五晚二時有戰退之兵五六十人在南巿泉漳會館門首休息疲極偃臥爲北軍偵探隊所知馳往捕拿該兵等卽向小東門沿城一帶奔逃經過城門放槍一排法界守崗之安南兵猝不及防驚避至洋行街急吹警笛旋由法團練隊數十人乘汽車星飛堵截亦放槍數排擊斃四人餘均四竄 
　　大東門内水關橋之顧姓家因防流彈避宿樓下黎明時忽聞樓上有人行走驚起查問見有逃兵二人赤身携械哀求短衫銅元俾可奔逸顧姓不與始棄鎗械由晒台跳上越城缺而出不知所往 
　　北軍特派招待員趙南在上海縣道署辦理招撫事宜凡有潰兵令其一律繳械每槍一枝給洋四元已陸續有往繳者 
[特别訪函二]  
　　二十五號晚九時許松軍營長譚國彬帶領兵士往攻製造局被北軍以探海燈窺見擊以七生五口徑之快砲並由海軍李總司令在海籌兵艦向西開砲轟擊松軍被電光射目不能還擊旋至外日暉橋附近之滬杭鐵路開砲遙擊二方面戰至昨日天明始息 
　　法領事江君調派法兵四十名在斜橋堍築造泥城架設機關砲一尊又在南陽橋築泥城一座又在拱辰門外築城一座各派法兵四十名阻止敗兵衝入租界 
　　二十五號有松軍排長曾某等五人潛至製造局北軍界線之内窺探被北軍察破嘗將曾某拿獲其餘四人逃去詢其是否奸細曾僞稱我乃天津人向在滬上小本營生北軍乃縱之使去 
[南巿訪函]  
　　南巿電燈公司前因電燈廠内機軸被劇戰時之流彈擊壞以致不能開機且沿途電線多被敗兵剪斷連宵黑暗刻由該廠整理妥貼前晚先將外馬路一帶之電線接通遂復大放光明然後再及裏街等處以利行人 
　　駐紥南巿滬防軍三十七團兵士業已反正以故由地方紳士函請該團長梁鍊伯迅率軍士分紥城内南巿各處趕將敗退兵士驅逐出境並在南門外等處堵截來路以安巿廛 
　　第一區警察署長龔君恐敗兵等深夜縱火希圖攫人財物因卽傳諭各長警加意巡邏如有以上形跡可疑之人立卽拘區押候懲儆 
　　二十五晚十一時兩軍正在開戰時南巿楊家渡豐泰米店被匪徒縱火乘機進内攫竊白米頃刻成災延燒比隣和康小錢莊崇海源客棧立興輪船局等房屋四五幢幸由新舞臺之洋龍救熄 
　　上海商團公會會長蘇本炎昨日函知各業商團會會長司令云本公會保衛地方本應盡之義務連日爲戰事劇烈電燈因壞未燃子彈横飛如雨恐遭殃及故未召集出防乃昨晚匪徒四處縱火嗟我商人旣遭兵災又受匪害若再坐視南巿將墟爲特通告各團體務祈卽行召集會友除回里或搬遷外實數若干人迅即開示以便規畫防務保衛地方盻切 
　　駐甯福字營敢死軍司令劉福彪來滬統率該軍與北軍開戰後所有劉部下敗兵時在巿間騷擾甚至用槍擊斃兩人傳聞被害者係商團會友兹經商團公會調查確實消息祇有商餘學會會友沈文炳一人其餘遍查各團體並無被害之事云 
　　前日謠傳滬南陸家浜上海商團公會（卽中國圖書公司）内駐有鎭兵並强取商團機關槍等情兹聞並無其事所有該槍機關早經該會軍需科拆卸另貯他處惟據車站中人云及廿二晚有鎭軍由滬杭車站敗退時曾至民立圖書公司附近歇息旋卽散去 
　　滬南高昌廟幼童學校前晨突被敗兵縱火頃刻成災將該校房屋悉付一炬 
[閘北訪函]  
　　鐵路北三區第二分署境内南海會館現駐有衛國軍司令部及駐滬討袁軍總司令部兩機關門前站有衛隊兵士數名前日傍晚用小火輪從南巿載來大小砲六尊裝置司令部前當在新閘橋西首起岸時該處居民見之大起恐慌紛紛向租界遷逃晚間未及八時各舖户已相率閉門 
　　閘北巿政廳昨出第十二號布告云閘北商團警察晝夜分叚出防秩序依然整肅地方安靜照常惟念時當盛暑人多深夜納凉往往開門啓户臨街坐臥靡常宵小乘機肆攫寫屬難以隄防當此戒嚴之際易啓誤會恐慌晚間九鐘爲限一律關閉門窗特此簡明布告務各謹記勿忘 
[英租界訪函]  
　　閘北一隅處處與公共租界毗連此次兩軍開戰不在戰線範圍早經巿政廳出示通告乃自南軍司令部移至三區境内後忽起謡言謂彼處亦有戰事以故居民聞之大爲驚恐亦已紛紛遷避矣 
　　英美總巡卜羅斯君以南軍司令部已移駐閘北且在門前安置大砲居民已紛紛遷徙恐有戰事昨特諭飭美捕房捕頭選派幹探前往調查事實隨時報告以憑核奪 
　　英美捕房五十號西探總目安姆斯脫郎於前晚兩軍開戰時偕水軍隊官同乘汽車至各要隘巡邏直至兩軍息戰始回 
　　英美總巡卜羅斯君於二十六日黎明兩軍停戰後卽乘汽車前往戰地察看情形旋卽折回 
　　二十五日夜兩軍開戰時英美總巡卜羅斯君仍命西印各捕與萬國團練兵分往各要隘各橋樑駐守以資保衛 
　　紅十字會醫員昨日天將黎明乘坐汽車至戰地時兩軍尚在攻擊卽懸旗令兩軍休戰遂命夫役人等先將擊斃兵民棺殮繼將受傷兵士扶入病車一律載回救治 
　　滬甯鐵路車站因聞閘北亦有戰事之謠卽請警區加派巡警到站保衛行旅 
　　前晚兩軍激戰時有匪徒高長釗陳阿三陸阿大陳全福等沿途攫得避難人綢衣等物並竊取東洋車兩部載運至楊樹浦路被捕查見盤詰支吾當卽拘入捕房昨解公共公堂略訊一過判均還押候查明核辦 
[法租界訪函]  
　　法捕房藍總巡因製造局連日開戰炮聲不絶人心驚惶除飭通班中西安南各探捕荷槍出巡並在華法交界各要道安設快炮請法總領事甘世東君商調台西台法兵艦水軍登岸帮同防衛並調蒙格姆號杜丕來西號兩兵艦來申輔助外現又商由甘君調回前往九江之雷杜裴而惟魚雷艦一艘停泊浦江以資防堵 
　　製造局開戰後法總領事甘君與會審副領事德賚沛君等佈置防務不遣餘力並時常出外在華法交界各處督察巡防晝夜忙碌無暇安睡故值法廨堂期德副領事諭將民事及舊案暫行停訊 
　　法捕房藍總巡近日晝夜出外督察各探捕嚴加巡防昨又以城中連次火警是否兵匪縱火亟應詳查故飭幹探黃金榮沈德福等前往調以明實在 
　　前晚有四人身穿軍服竄入租界當被巡防各探捕所見一併拘獲解入總巡捕房由捕頭詰訊據供均係六十一團兵士現與某團有隙被兵轟擊故逃入租界當卽禀知法領事以該兵未帶槍械准予釋放 
　　聞法總領事甘世東君以南北軍連日開戰租界内雖巡防得力鎭靜如常惟中外商家之商務已大受損失若再戰期延長勢必虧損無限業已邀同領事團會議一切矣 
　　二十五日午時突有炮彈一枚墮入法新租界震旦學院内卽行炸裂致院内陳姓敎士炸傷甚重現在廣慈醫院醫治生死尚未可知當時查得該彈係由龍華一方面南軍所放 
　　二十五日有南軍逃兵三百餘名路經徐家匯鎭被該處防守之法兵所見囑令將軍械盡行卸下任其向西逃去旋有人乘汽車至該處天主敎堂内索回軍械由某敎士答稱軍械已由法兵收去堂中無從繳出其人仍乘車而去 
[城内訪函]  
　　二十六日晨六時有軍士一羣由南門進城至前清舊道署内將新招之兵士着令一併遷讓伊等急欲駐紥該新軍因尚未發給鎗械不肯遷讓遂互相爭論來軍卽用鎗開擊頓時倒斃四人受傷六人新軍等卽往北逃逸追至小東門外爲法國軍人立時開放排鎗該新軍旋卽四散沿路棄去軍服洋鎗子彈等件後有人報告紅十字會分卽雇夫備棺四具前往收殮發壇 
　　上海縣行政公署審檢兩廳署前昨晨派有防護兵士在彼輪流梭巡至晚間七時該兵士等一律搬移西門内關帝廟駐紥故至夜間署内辦公官員及辦事人等事律走盡無人執管防護兵士巡警等亦並無一人 
　　城内紅十字分會前昨兩日雇夫在各街道收獲逃兵所棄之洋槍軍服子彈等件共有五六車裝至警廳繳銷 
　　滬城老學前東首某姓家鎖閉之空屋前晚一點時火光冲出冒穿屋頂該處隣人立卽報告附近頭舖救火社又報知南三舖救火社急驅皮帶車撞開該屋之門竭力救熄聞有匪徒縱火冀圖搶刧云 
　　昨晨滬城四牌坊曲尺灣勤昌米店將米兩袋裝運城外爲貧民所見上前搶奪卽行散給 
　　前晚陳箍桶橋附近某姓家鎖閉之屋被賊行竊不料該賊在屋面失足墜下立時斃命昨日該處地甲報堂收殮厝壇 
　　城内巡警商團因秩序業已大亂至晚均不出防故日來縱火搶刦拆梢偷竊之事時有所聞昨日傍晚有一老者由家中出城在途遇流氓七八人驀以一尺許長之刀背向老者頸上一拍問其何往老者婉言回答已被解去衣紐將長衫短衫及時表一只肚兜一個（内有票銀五十兩）奪去並欲將官紗褲子剥下老者曰赤條條在街行走太不像樣彼等乃釋手老者旋復回家欲檢一舊衣穿着奈夏衣均已運往城外遂穿一棉衣汗淋脊背而出至八句鐘後又有一人出城在縣署附近被數人以刀架於腰間搶去洋三十餘元並剥去衣服肚兜褲遂卸下惟此數人亦厭其不雅將肚兜兩邊之帶用刀割下令其束褲而去 
[德國軍艦來滬]  
　　德國海軍艦（九號）於前日下午駛抵上海停泊浦江内昨晨該艦全體兵官排隊登岸恭送花圈至黃浦路愛而德司德艦斷桅銅像前以表景慕 
[三誌甌江旅館之不利]  
　　福建路甌江旅館主胡子明因與司賬劉玉如串同許雙桂童竹甫唐爕聲王金文等威逼盤頂該棧之紹興人徐厚卿吞煙身死由廨將胡劉二人傳案諭令交保在案前由尸父徐匯川投廨求請伸雪昨由捕房將劉胡及許等四人一併傳案經中西官略詰情形判胡存洋一百元保出餘人分别交保訂期下禮拜四午後再訊 
[閘北]  
　　女孩迷路○七歲女孩許阿妹口操南京昔前日傍晚在烏鎭路迷途由崗巡帶入第四區警署據供父名許正福在某報館爲爛向居城内因避亂來此張署長命送司法科請核 
[公共租界]  
　　酌給遷費○英商德和洋行控房客羅源昇聽鐘山房吉和銅器店協記洋貨號隋三級等不允遷讓等情前日午後由廨會訊先由原告代表律師偕証靜記公司張靜江寶成銀樓費芸芹陳馥卿上堂聲明因該處房屋現由寶成銀樓租賃行將翻造故商令各租户遷讓詎均不允是以控請諭令遵遷質之被告等同供該處房屋係由靜記公司向原告租地造屋二十年爲期今祇十年尚未滿期是以不允並非故意不讓且年期未滿屢次加租並無異言應求察核又延律師到堂代辯並請追償損失孫襄讞商之英領哲君判令原告酌給遷費勸諭各租户於六月底遷讓以免爭訟 
　　仍照前斷○王紀堂控黃儒敏不理担保費乾元藥店主費夔揚（卽費桂華）借銀二千餘兩迭經公堂傳訊因費抗避不到判令黃會同費於一月内向原告理清在案嗣費忽延律師偕同投案於前晚復訊據稱欵已交還與借主孫姓祗欠尾找洋四百餘元王襄讞以此案因費迭次抗避不到案經判决未便翻異因與觀審西官德領裴君判各交原保着仍照前斷依限理楚如果不服准予一禮拜内照章呈請上控 
　　拍賣抵欠○丁雨生控生和銅錫店主李干城不理抵欵銀一千兩詎正飭傳間因李被著名翻戲俞筱軒（卽小俞）串騙巨欵復被趙仲韜威逼吞煙斃命故經禀請公廨將店發封在案前晚由廨傳原告到案訊供之下判候給諭拍賣除去所欠房租外餘欵存候本廨登報廣告着被欠各户檢據呈明聽候公推給領 
　　自行料理○德商禮和洋行控雲南分行買辦馮子昻私取洋一萬元來滬等情昨由捕房將馮傳至公堂訊據馮供實係用錢糾葛並非私取關讞員商之德領裴君判馮交保限一月内自向原告料理 
　　拘留女將○蕩婦丁洪氏糾同悍婦仁姐陳才寶李阿秀張阿大等將其姘夫陳昌興之髮妻周氏毆傷由廨一併提獲訊供收押在案昨經中西官復訊之下以原告傷勢雖重不致有性命之憂丁洪氏等實屬悍潑着洪氏押女所一年仁姐與陳才寶各押五月阿秀阿大各押一月分别示儆 
　　被告候訊○黃藴瑜控宋肇春不理欠欵又英商利興洋行控張俊卿定貨虧銀等案昨由捕房將該被告等傳至公堂分别交保候訊 
　　抛棄嬰兒○前晚漢璧禮路上有被人抛棄之嬰兒一口由某日婦瞥見送入捕房捕頭諭送北河南路養育堂留養 
　　拐失男孩○伯頓路二百五十七號許阿六家前日被匪拐失男孩一名名順香昨報捕房請爲查緝 
　　乘車跌傷○前日下午有張友發乘電車至西華得路跳下跌傷由捕車送同仁醫院醫治 
雜評三（我） 
[司令部]  
　　陳其美之司令部遷至閘北而閘北之居　避入租界閘北之洋廠迫求保護嗚呼司令部 
[學生軍]  
　　廿四夜之戰松軍中有學生軍六十餘人甫侵戰線卽爲守兵以巨砲轟斃四十人其殘　之二十人倉皇逃去今某君又招學生軍矣嗚呼學生軍 
來函 
[紙業公所函]  
　　敬啓者昨閱貴報登記城内訪函欄内有上海商團公會事務所現移紙業公所駐紥云云兹敝同人查諸司年之家並無有將敝公所借作上海商團公會之事諒係傳聞失實合亟聲明以免悮會務乞登入貴報來函門以昭核實是所感荷耑肅敬請上海紙業公所景論堂 
[陸善昌等函]  
　　此次南北用兵爲爭權與我商民無涉然上海乃商場非戰場本無戰爭之必要貴報亦屢言之矣不料昨前竟成事實商民紛紛遷避慘不忍見幸有商團警察秩序尚不甚亂昨今商團警察絶不一見電燈又不燃點使我兵燹餘生再受土匪之害地方尚有噍類乎除函致巿政廳縣議會總商會請求外伏乞貴報爲商民請命登之報端俾有保全地方之責者速出　持爲盼 
[朱錦城尋母]  
　　敬啓者寒家素居南巿裘家弄昨因戰爭劇烈不得已携眷避地來北當賃駁船至法界永安街口登岸換乘黃包車詎於匆促間致病母之車走失病母年已七十有九操南通口音神經業已錯亂恐不能自述來歷而且雙足病廢寸步爲難走失後在法界遍覔杳無蹤跡及報法大馬路及英四馬路捕房亦未有下落恐車夫以顧問無人將病母棄置道旁則旣凍且餒暮年人何以堪此言念及兹五内如焚爲特敬懇大主筆將此函登諸報末如有仁人義士知其蹤跡祈報告江西路八號恒昌洋行或法界歌舞台間壁正大安皮箱店苟能因而尋獲自當重謝决不食言朱錦城免冠七月二十四號 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
疾苦呻吟 
[製造局血戰歎] [  海天逸客] 　 
　　四郊多壘士夫羞外侮頻仍竟不謀商埠無端成戰地區區局順閙難休 
　　竟把商場作戰圖妄希非分嘆强徒可僯上海城邊衆將未成功骨已枯 
　　連宵烽火脆先寒血肉横飛不忍看主義旣知人道重已先殘忍問何安 
　　已未知兵又背時敢驅巿井强支持同胞何罪遭洪刦道路流離供爾私 
　　輕將兒戲弄軍人幾輩私心意氣嗔救死扶傷紅十字雖多下及濟災民 
　　貧兒院外有孤兒避難奔馳力不支一路旁觀齊下涙調斯　獨欲何之 
　　人言今晚戰機停聊自寛心話一庭忽爾礮聲又飛起不知復殺幾生靈 
　　革命元勲震耳隈宏名共仰偉人來詎知原是僥天倖好亂心成鉅禍開 
　　討袁軍組織難成殺賊人偏戰法精三面網開猶未悟八賢租界不容情 
　　回頭卽岸本非難民有生機邇自安及早外洋遊學去烽烟一息禍收端 
海外奇談 
[英人之嗜飲] [  瘦蝶]  
　　英人丹士麥遺業頗多致令後人互爭時有證人喜利臣寄居舊金山大埠英領事傳伊到堂諮詢遺業問題蓋喜利臣固丹士麥之知交友也據述丹士麥生平嗜飲每日例飲好酒十六大杯計一年飲五千七百四十杯閏年則飲五千七百五十六杯以二十年計之其中遇閏者凡五年共飲二萬八千七百八十杯其餘十五年共飲八萬六千一百杯統計二十年共飲十一萬四千八百八十杯每一大玻璃杯以價銀二十五仙計之應支用酒銀二萬七千六百二十元其嗜飲實足於酒國中竪一特幟然其死實亦因沈湎於酒故也 
尊聞閣詞選 
[初夏憶家] [  天白]  
　　千里吳江水三年游子衣天涯無夢到客衷又春歸時節蠶桑過鄕心豆麥肥獨憐幽怨意倦彩北山微 
[題歸玄恭萬古愁曲]  
　　萬古興亡一刹那百年朝露奈愁何那堪遼鶴歸來後重聽江南子夜歌 
　　東南王氣久銷沈玉殿虚無感不禁流水空山歌一曲黍離哀怨首陽心 
[曉起野望] [  小蝶]  
　　曉起出蓬户陰晴未定天砌花微暈露村樹遠含烟溪漲牛浮鼻沙平貴立拳晨人偏起早帶笠下秧困 
[凈慈寺題壁]  
　　夕陽照梵宇樓陽半蒼黃風陽花隂活日斜人影長藻深魚入定花落　歸梁方丈無人在時時　妙香 
[感言] [  囂囂子]  
　　南山多喬木有禽巢其間飛摇欣有托雌雄嗚關關一朝見飛鴻思與相追攀天高多鷹隼一去不復還 
　　鳳凰繫雙翼藩鷃當其先藩　意自得　覩鳳凰前鳳凰不敢語垂首涕泗漣何當奮雙翼一飛摩蒼天 
[夏日泛舟觀荷] [  山陽秦寄塵]  
　　風景無殊異園亭非昔遊人生不稱意一葉蕩輕舟小謪紅塵裏仍留清淨身一花一世界我是惓遊人一片芙蓉色深紅間淺紅溪邊人笑語隱約水聲中何處笙歌起波摇畫舫開荷塘新雨後花氣襲人來赤足科頭坐花香鬭晚風夕陽渾一色都是可憐紅一　　華夢清心不染塵盈盈嬌欲滴愁殺看花人 
[看山]  
　　獨有看山興夐高不可　乾坤雙鬢短風月一身閒碧水自清淺白雲相往還每嗟名利客擾擾在人間日月去何急雙輪自轉旋波光摇遠渚山色映嗑天古寺少人迹荒村没野煙鄲邯成一夢滄海已桑田 
 
[投稿者驚儂] 仲景龍字翔雲江蘇常熟人 
栩園筆記 
[屠蘇] [  蝶仙]  
　　東風送暖入屠蘇　屠蘇酒名元日飲之可除温氣子按服虔通俗文平屋曰屠蘇亦屠蘇蕭子雲雪賦没屠蘇之高影是也故下交云千門萬户噇噇日總把新桃換舊符原注僅舉一知甚非又按廣韵大帽形類屋亦名屠蘇晋志謠曰屠蘇障日覆兩耳是言帽也故予戲咏時人戴拿破崙式　　帽行於夜中者有云笑看滿地屠蘇影不障驕　障月華倘來注爲酒爲屋那　更通予謂作詩必當自注庶　失本義 
[三十三天]  
　　靈樞金景内絲下　塵境上界玉京元　　三京者無爲之天也東西南北各有八天凡三十二天蓋三十二帝之都也然則稱三十三天者併玉京言也 
[七祖]  
　　舊唐書達縻傳慧可慧可傳璨璨傳道信道信傳宏忍此謂震旦五祖自　忍而下則有南能北秀之分二宗弟子各立其師爲第六祖而北宗遂尊秀之弟子普寂爲第七祖南宗則以能祖弟子荷澤爲第七祖開元中北宗就衰南宗大振今七祖殿塑佛九尊當合南北二宗奉之 
[神荼欝壘]  
　　蟬史以此四字讀作　　　侓予謂北等字不妨仍讀本音蓋方音雖異而考之中原昔韵則同神申均眞韵荼須皆虞韵鬱厥皆物韵壘上聲紙韵律入聲　韵而支紙眞質四聲爲通韵則何用矯楺鳺舌何哉餘如沿稽　食其等亦皆類此 
[老饕]  
　　時人稱健食者爲老饕按左傳注食財爲饕貪食爲餮是老饕之名當以贈之巿儈　 
小說 
寫情小說 
[黄金祟（三十一）] [  天虛我生]  
　　其實予家歲入於時尚得三千金以上即使坐食亦尚無虞缺乏而吾母以爲人無遠慮必有近憂孶孶岌岌唯恐有山窮水盡之一日仲兄謂吾母殆亦杞人之儔也彼其之時予殊不以家政爲意但吾母有命則弗敢抝比至湘谿乃以館榖所入寄奉吾母吾母笑曰我豈必以此供甘旨哉特令孺子稍嘗世味耳愁以付予内子渠本無需乎此則姑儲之以書告我曰予姑以君能博錙銖差少責言由是亦頗推愛及予是君之惠也惟予不忍以君之汗血資而爲坐食費客中辛苦宜自珍攝予姑旣不需此予亦無所用之嗣後請弗復寄徒令覩物懷人以增惆悵前此所寄則巿食物以進勸加餐焉予乃爲之不歡者累日蓋以感激之忱轉爲痛惜耳 
　　予在湘谿頗承居停優待所居之室雖係三楹茅屋亦頗得幽遠之致窓外垂楊五六株一水繞屋來舟去舟欵乃之聲不絶於耳隔岸好山如環臨水人家宛然入畫予乃易　紙　爲玻璃以席布地以簾障風臨窓置几水光時撲襟袖直覺眼前無非爲詩料也因之成詩不少但皆思鄕懷人之作仍無涉於風景耳日有所作必以錄寄内子内子亦時以和章相報客中歲月藉此得以消遣惟與筝兒通信則殊多弗便蓋必落於盛子之手不能爲何種之語　故每握管轉覺無字可書惟以寒暄數語存我深意於言外耳筝兒報書亦率類此遂無可述時予月俸所入旣不以　贍家則亦殊無所用惟購食品以寄吾家及筝兒筝兒亦時有餽報就中最足寳貴者則爲繡蝶之枕頂與夫最近之攝影客中得此至足感愛故予每當孤坐之際輙有筝兒及予内子兩人坐我心坎之上夢魂縈繞亦必時在筝樓及一粟園中予素不好畫寢至是則午窓無事輙藉小醉以尋好夢而局中人利予弗察遂多出而爲崇有過津者則但譏而不征得金少許即麾之使去在彼商民未嘗不視爲善政　而居停則蹙額矣謂予曰固知君爲羅綺中人不屑以錙銖爲意然予之來此則惟錙銖是重今若則我運動之費將焉取償並以諸人之弊歷數告予予慚且憤乃曰吾固不知有所謂弊者惟吾不能自爲弊亦即不能燭人之弊予惟敬告不敏蓋我生平惟能以已之心度人我未嘗能有是心我又如何能度人哉且君旣知其人爲弊胡勿屏之居停喟然曰關津之設本一弊藪也即去此人而來者亦必如是弊固不能絶惟監察之密則差可耳予因笑曰固知弊之不能絶者則雖監察之密要亦無補於事雖然旣承君囑則食君之祿忠君之事亦我分所當盡今而後請罷晝寢居停曰果如是者感君深矣（二） 
哀情滑稽 
[憐香小刧] [  蝶仙]  
　　鐺　鐺　鐺　什麽響有人道今兒禮拜四道是某縣公署的法官老爺弄堂了道位法官生得好一個儀表穿一件白紗長衫那腰身約有半丈來寛挺着一個大肚皮踱索踱索的出來人還未到面前他那肚皮却先到了生一個木魚頭剃得光油油的睜着兩隻銅鈴眼睛垜起了一張蒲包嘴鼓着兩個皮老虎的腮那一種形景好不威嚴人家說他像個蝦蟆眞時的評這位法官老爺當時氣氣吼吼的爬上公案往下一望不覺吃了一驚你道爲了什麽原來地下跪着一個嬌嬌滴滴的小女子梳着一枝鳥油大辨穿一件柳條小袖衫兒一雙菱角似的小脚手裏拿着帕兒棒着臉兒只是嗚嗚咽咽的哭却還不曾噍到他的容貌這位蝦蟆老爺發聲道晤　儂是倽格人爲倽跪來浪快點起來故歇是格中華民國勿通行跪格哉那女子答不出話來只是嗚嗚的哭旁邊走上一個穿烏藍粗布小衫醬燒白布袴子剃着半邊頭赤着一雙脚的一個黑炭男子縮着鵓子向上唱一個大喏道道小女子是公民的妻子因他不服敎訓申斥了他幾句他便乘夜逃了好容易才被公民查到在他家裏躱着說時便指一人大家看時那人是個鄕下老頭子那人忙待分說却被庭丁一聲喝叫他不許插供他就嚇昏了往堂下退去又被法警一把扯了轉來這時候說書的就顧不得許多只好話分兩頭把這驚堂拍的拍上一下述着法官老爺的口氣對着那女子道儂阿是叫做賴憐香旁邊走上一個老婆子道我女兒便叫憐香我便是賴陳氏我這女兒今年才十六歲我那女壻姓虞小名叫做鵓鴣今年二十五歲三月間把我女兒搶去成親我原說我女兒小着當不起風浪誰知我那女壻百般虐待我女兒有一點兒不如意處便打我女兒我女兒吃不起苦才逃到兒公家去如今我女壻說是舅公拐了我女兒去被我女婿叫了地保總甲老爷把我女兒和舅公捆做一起送到案下求法官老爺作主法官道格末嘸倽話頭原叫耐女壻領子轉去罷哉因便分付那個鵓鴣叫他具結以後不許虐待妻子那鵓鴣到得堂上也就軟做一堆諾諾連聲只那女子聽說仍敎丈夫領去他便號啕大哭道老爺救命吓奴要撥俚打煞個吓法官道胡說胡說儂曉得吵鬧法庭是有罪名個吓女子哭道奴情願死勒蓋答格横竪轉去也是個死奴情屬搭老爺一洵死勸蓋答吓於是抱着公案桌脚號啕痛哭這位法官老爺也不理他竟是站了起來退了法堂打赤　去了這女子也不知道法官還在不在只是哭着求着口口聲聲只叫救命惹動公署裏面一班人出來看時這女子已是哭得涙竭聲嘶只拿自已的頭和棹脚去碰（未完） 
 
 
 

Page 11

 
 
   
 
 

Page 12

 
 
   
 
