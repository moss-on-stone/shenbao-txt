# 1893 - 324 - 4907400

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精于醫理與姑蘇葉天士齊名而又天分過人于書無所不覽著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺軌範曰洄溪醫案曰愼疾芻言要皆洞明透　足爲軒帝功臣此外又有外科正宗專闡瘍醫奥妙雜箸四種一爲道德經註一爲陰符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精美兹已蕆華卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收碼洋一元六角諸君子請移玉上海申報館帳房三馬路申昌書室及各埠申昌或經售申報處購取可也此佈 
[新科順天江南浙江廣東福建江西關墨出售] [  圖書集成局啓]  
　　時文雖小道而士子進身必基於此每科闈墨出揣摩家於此覘風氣焉今歲慶搒宏開多士之負異懷奇者先後名題雁塔榜花旣放友人咸以闈墨郵寄本局速付手民印以潔白連史紙刻巳印成順天江南浙江廣東福建江西六省闈中傑作首弁題名錄後附試帖詩校讐　密　點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則　移玉申報舘帳房面　此布 
[北地號寒客述]  
　　今年順天直隸被水成災居民蕩析離居顚連無告其情形已早列日報中及各賑所函述幾使鐵石之人聞而下淚而近來津通之水道又成隔絕决口亦未卽合龍抵京之路幾乎不通民心愈覺皇皇昨有客自七十二沽來詢以北地苦况客不禁扼腕咨嗟聲淚俱下曰北方之人其望衣也更甚於望食何則糧食雖貴然朝廷發帑截漕李傳相又設法平糶以故米麥雜糧之來自他處者尚在不乏又得南中諸大善士源源接濟詳查實放按口之大小日給錢米俾免斯飢之歎故災區雖廣或未免有不能多給之勢而尚足以敷衍過去苟延殘喘前本有賣兒鬵女者近以傳相嚴飭查禁凡諸關口卡子莫不一律嚴查見有携帶男女不論大小皆令盤查稍有可疑卽行扣留以故近日此風甚少卽有水販蟻媒之類欲施鬼蜮之計以逞其害人之術者亦多有所畏憚而不敢肆恣所以保全災民完成骨肉者其功德不小也惟北地早寒十月十四五一交小雪卽見六出花飛而地氣之凛冽已有冬日烈烈飄風發發之象古人云八月飛雪此指胡地而言而順直地方實去胡地不遠積雪沒脛堅冰在鬚此情此景北方之人已屬司空見慣所不堪者災民耳災之來也尚在秋初天時尚熱炎暑未消此時雖衣服悉數漂失而孑然一身苟有可以得食之方尚不至立卽轉於溝壑卽日漸秋深氣冷北人習慣耐冷猶可以支持也至於雪飛冰　寒聳玉樓膚生銀粟則殊苦不能耐矣或者謂食之得飽則謂之著裏棉襖然著之於裏究不能温及於外而况災民所恃惟在賑欵近來賑欵來路亦頗艱難其慷慨好施者固巳慨解腰纒又不敢再爲發棠之請所賴四方善士共發慈心陸續接濟而來者每多零星縱曰聚沙可以爲塔而聚之究需時日且爲數亦復無多以故散給災民其數亦菲并裏棉襖而亦未能稳著北地多用煤烤火生炕此則有錢者優爲之災民非所望也雞毛炕爲乞兒所處刻下災民倘得睡雞毛炕卽無異入安樂窩其瑟縮之狀　不忍睹稍有年紀者寒風砭骨行立俱難其在幼穉惟有長號甚至聲嘶氣竭號不成聲惟少壯者或尚可以耐然耐於一時者未必能耐至累日也現在甫交小雪寒汛已至將來冬至以後其寒尤甚正不知天意將欲凍死北地若干人蓋實有不忍言者矣余曰南中各善士製辦棉襖褲由輪船免水脚解往北地者其數已爲不少雖曰地廣人稠不能遍給然亦豈無挾纊之人如客言則是南中之衣尚未到也客曰南中諸善士算無遺策早巳念及於此卽吾子亦復早經論及未雨綢繆之至意天下所共鑒也今年洋布之次者其價反貴故此次南中所製衣褲多有裏外洋布一色皆用面布者其棉亦甚厚實各批所解大都如此源源解往隨時分給夫豈無受其實惠者而無如災區之廣實有倍蓰於衣褲之數者昨甫至滬卽聞官辦衣褲尚有未盡告竣刻由蘇省大憲委員查其實數以憑核奪吾知大憲之關心民瘼未嘗不思周藻密但屈計北地旣經見雪則冰沍當亦不遠轉瞬封河在卽輪船不能抵津而京津之路能否卽通决口之處能否合龍皆未能以意爲斷而飢民之待斃者膚凍欲裂雖欲臥於牛衣之中而亦不可得此豈尚可以稍緩須臾者哉言至此亦不能復言矣余聞之喟然而歎曰人生飢寒二字最爲難忍故諺有飢寒起盜心之說北地風氣剛勁倘久迫於飢寒則不免有鋌而走險者矣幸而聖天子深仁厚德發帑截漕早施　澤民心知感莫不頌聲載道故不至有意外之虞而困苦情形自是不堪言狀余請以客之所言筆而出之以告夫天下之勃發善心救人救澈者 
[上林雁字]  
欽派稽察本年秋季俸米御史已將銜名登諸前報惟訥侍御清阿告病王侍御傚外擢知府所有稽察俸米事應卽另請派員接管經都察院開具旗漢御史名單請派於十月初三日具奏奉硃筆這接稽察俸米著湖廣道監察御史穆騰額掌江西道監祭御史褚成博去欽此○軍機處片交吏部光緒十九年十月初三日軍機大臣面奉諭旨本日引見截取繁缺知府用之工部郎中區諤良吏部郎中李嘉瑞等二員著於十月初五日預備召見欽此欽遵相應片交吏部轉行遵照○奕貝勒絪薨逝所出管理正黄蒙新舊營房曁海副都統緒所管正紅蒙新舊營房並貴大司宼所管新舊營房均應另請派員營理經值年旗咨取該各固山都統副都統銜名分繕清單請 
派於十月初三日具奏奉硃筆圈出正黄蒙副都統恩黨著管理正黄蒙新舊營房正紅蒙副都統長麟著管理正紅蒙新舊營房廂曰蒙都統那彦圖著管理廂白蒙新舊管房欽此○吏部等衙門以明歲恭遇慈禧端佑康頤昭豫莊誠壽恭欽獻皇太后六旬萬壽舉行慶典由内閣主稿與恭辦慶典王大臣聯銜會奏援案籲懇天恩給賞地叚俾得略陳景物搭建經棚戲臺同申祝嘏一摺於十月初一日具奏是晨奏事處於發出摺件時口傳奉旨此摺留中欽此旋由軍機處片交内閣密諭一道謂吏部等衙門會奏萬壽慶典同伸祝嘏一摺著照所請交内務府議辦○孝陵總管一缺經兵部咨取各項正三品人員會同御前大臣揀擬三人交由值年旗於十月初三日帶領引見奉旨孝陵總管員缺著二品頂戴護軍叅領常順補授欽此○紳機營抽調八旂滿蒙漢驍騎營練兵例於每　春秋兩季合操一次惟兵數過多京城教塲不敷位置改爲兩旗合演同日開操兹經神機營訂於十月初六日卯刻廂黄正白滿蒙漢練兵出安定門在黄寺前廂黄旗教塲合操正藍廂藍滿蒙漢練兵出朝陽門在苗家地廂曰旗教塲合　正黄正紅滿蒙漢練兵出德勝門在黄寺前正黄旗教塲合操廂白廂紅滿蒙漢練兵出阜成門在金王墳正紅旗教塲合　除是日 
 
 

Page 2

 
 
由管營各堂酌帶委員分往各該教塲校閱合操外已行知八旂各固山查照預備矣○工部會同總理慶典王大臣於初四日呈遞會奏萬壽慶典摺件奉旨留中工部未將所遞何事咨明各衙門傳聞係皇太后明年萬壽所乘金輦一事云○馬蘭鎭總兵兼總管内務府大臣英鎭軍廉請假省親已於初二日由東陵進京暫假梵宇歇宿敬繕跪請聖安清字摺差弁齎往西苑門初三夜子刻由奏事官接收將請安二扣官銜緑頭膳牌一隻一併呈遞英鎭軍於初四日寅止至西苑少憇在公所内與廷臣小叙寒暄卽由内廷蘇拉禀知英鎭軍於第一起八見迨樞垣傳單發出英鎭軍遵卽步入西苑見上於勤政殿首先跪安上卽詢問數語英鎭軍奏對畢旋卽退出晉謁樞臣出南海驅車歸東安門外東廠胡同私宅叩謁萱堂以遂孝養○各衙門保送奏請記名倉差監督業將保送人員銜名綴登前報兹經戸部將禮部郎中文麟等二十一員於十月初四日帶領引見奉硃筆圈出禮部郎中文麟刑部員外郎音德亨額理藩院員外郎瑞慶宗人府主事桂茢吏部主事惠崇通政使司經歷有恒光祿寺署丞德麟大理寺司務連祥戸部候補員外郎全順工部候補主事志凌均著記名以倉差監督委用欽此○調任廂藍滿副都統海統制緒諏吉於本月初七日午時往錦什坊街華嘉寺廂藍滿固山衙門履新經印房知會印務叅領章京筆帖式等均於是日衣冠進署預備新堂上任 
[入覲龍光]  
四川布政使龔仰蘧照瑗於初二日進京在東安門賢良寺小住襜帷謹具安摺緑頭簽由内廷蘇拉於初三夜子初齎往西苑門呈由奏事官一併遞入龔方伯於初四日寅刻趨詣西苑卽於九卿房憇坐嗣經軍機處内監由海内齎出點心一盤賜食後由軍機處發出傳單令龔照瑗於第二起入見上御勤政殿詢以歷過何省曁交涉情事是否通曉洋文龔方伯條晣上陳畢退出西苑乘轎還寓午餐後乘輿往各當道處禀安至初五日由軍機處交出總署請派出使大臣原摺内開龔照瑗著充出使英法義比四國欽差大臣從此輕車遠出可以聯中外之情而壯敦槃之色矣 
[尚未合龍]  
運糧河紅廟地方决口久未合龍疉列前報李傳相十分焦灼札調河工候補道吳觀察赴工堵築觀察捧檄之下禀見傳相請限十日迅速堵築傳相以口寛溜猛購料運土在在需時恐非十日所能奏效給限十五日務期合龍勿負委任觀察唯唯而退上月廿六日到工會同張觀察何總統曹周二軍門督飭勇夫一面挑挖引河一面購料堵塞至十月初七日子時果然合龍因而牌示定於十一日准在河道行船詎午後口門旁大堤中間湧出黑水滚滚不息在工勇夫抛土袋以禦之至晚愈湧愈急　然一聲大堤崩裂三丈有餘十餘日之功又隳於一旦未識在工大員將何以處此也 
[遼陽寒信]  
營口信云今冬冷汛過早上河小船行至中途被冰膠住約有三四千號不能前進所裝貨物約近十萬石月初以來營街紅糧豆子價值飛漲棧房油坊大小糧坊所存貨物一概售罄深慮不能接濟也○初九日北風大作寒氣逼人河中冰簰彌望皆是各號駁船皆須上隝地力金輪船爲潮帮客人租來並未報裝行家此際欲雇駁船而不得該客欲借太古碼頭停泊須定碼頭費耗費不資該客自此大費躊躇也○初十日以後天已晴和河冰漸釋輪船尚有十餘艘未到所望從此暘晴河流通順輪聲帆影庶可源源而來也○今年灰絲收成豐稔出數較上年約增三四倍祗因纊坊中收買繭子故昻其價新絲更形驟漲現在運申絲價照上年約漲十成之一須待封河後方可平定也 
[太史出殯]  
皖撫憲沈仲復中丞德配嚴夫人之金昆芝生太史春間來皖探戚詎料二豎爲災醫藥罔效遂赴玉樓之召兹者公子筮期月之初七日發引前導牌傘旗幟頗繁靈柩以龍頭官罩三十二人舁之由寄寓迤邐出大南門登舟扶回原籍奉安窀穸自首府聯仙蘅太守以次各官均執紼步送出南門外碼頭始各散歸 
[太守云亡]  
江西候補知府某太守出仕彼都供職有年兹奉撫藩憲給憑送部引見太守領憑後旋卽禀辭携一二僕從束裝就道航海入都抵京時卽赴部呈繳文憑帶領入覲引見旣畢領憑返省供職詎料甫登海船卽沾微疾道出申江而病愈劇遂乘招商局江寛船上駛舟過大通奄奄一息片刻撒手西歸報知船主船主念其朝廷命官許載至安慶該舟於初八日夜四更時抵皖船主令其家丁將伊主屍首一切行李物件搬過躉船卽日備棺收殮諺云生有處死有方以此証之良不誣也 
[四明聞見錄]  
寧波府胡練溪太守因病乞假浙撫崧振帥己札委前任寧郡牙厘總辦錢太守署理約於本月下旬接印○十月初一至初四等日關道署之内花廳及土地祠演劇四晝夜因吳觀察之太夫人壽辰故有是舉也○初十日恭遇慈禧端佑康頤昭豫莊誠壽恭欽獻皇太后萬壽聖節文武各官於是日黎明齊集萬壽宫排班慶賀各衙署亦皆懸燈結彩熱閙非常○時交冬令宵小繁多鄞縣楊穉虹大令傳諭城廂内外各圖保將各處栅欄一律修整專雇人夫以司啓閉循舊例也○寧郡各肉鋪去歲價值官秤十五兩三錢作一斤者僅八十八文今年自七月以來驟漲至一百七十六文較之往年己貴一半老饕之輩未免饞涎人滴近爲津貼善堂之用每斤外加捐錢二文爲數雖小而各食戸皆有所不願至各肉鋪則惟利是圖反有所藉口自楊大令曉諭後卽不及一斤半斤者亦欲加捐以致與買戸動輒爭論談者皆以爲不便○寧郡不雨已五十餘日城河之水穢濁不堪汲用井泉亦復乾涸鋪戸民居皆賴湖西之水以資日用擔水之夫頗獲厚利安得蒼蒼者早沛甘霖以慰民望也 
[閩事彚紀]  
福建南臺左近有黄山鄕寳源錢店東鄭顯殊於上月間袖帶五仙小番三百塊至林姓所開之寳承典兌換錢票鋪夥祝某誤認一毫角番也以錄票三十一千易之鄭詭爲不知携之歸喜出望外陶然暢飲爲一日之歡嗣祝查知卽向追討鄭始不肯認後亦願以一半還之祝之兄代往收取一言不合遽起爭鋒鄭竟反唇相稽詭稱係螺江陳少爺冀可恫赫使退某己領一衿毫無懼色愈加辱詈鄭忿不自勝喝令先將某之轎夫任意毆協某亦被數拳狼狽而回時已夫晚約作狀人據事禀投防署朱子香司馬謂此風斷不可長次晨卽簽差查安其事鄭懼甚急挽公親調處願出錢百餘千爲某與轎夫醫藥調治之需於初九日就城内三皇廟設席十餘桌并召梨園子弟侑觴以示重罰一切訟費亦全行開銷向某再三懇情某亦應允遂息雀鼠之爭閩人士聞其事者咸以鄭因小失大自貽伊戚可惡而亦可憐也○閩中每届冬令宵小多乘機竊發貽害閭閻大憲亦於是時爲先事之防委令地方文武員弁認眞稽查裨益地方亦姝不少惟有一種武弁以苞苴得委是差一到該卽尋廟宇爲住宿之所勾結在地匪棍爲之耳目凡伊鋪内賭塲私典窩娼花會等犯法之事暗藏何處皆了然胸中遣兵丁挨家勒索陋規不滿其欲藉公恫嚇無所不爲若輩情虚不敢與之爲難故鮮有告發者現聞督標左營某武弁奉委駐紥南臺餐霞鋪雲埕廟巡查地方兵丁不過數名瞻敢串出匪棍二三十人日夜至土娼家斂錢初八日下午順道至眞人廟卓佬佬家誣指内有土娼勒令墊貼差費卓堅不肯給彼此齟齬該兵丁恃有兵符喝令將某甲拖出毆打遍體鱗傷里右聞知咸出援救不下數百人該兵丁方肯住手保甲局委員徐殿臣少尹有地方之責卽傳地保查究其事但未知將來如何也○南臺英國領事倭君莅任以來十分勤愼前日因橋南天安鋪崇聖廟及明眞廟泛船浦下北館一帶有賭徒排列賭攤以致酗酒滋事竊案疉出大爲地方之害遂函致通商局請爲查禁由該局轉移省會保甲局司道札仰下直路委員施少尹遵照辦理少尹奉札後卽帶局勇到處查拿時有賭徒正在馮巷　内設攤　賭少尹卽將甲乙二賭徒拘獲順道至塢尾鋪又獲丙丁二人　解到局 
 
 

Page 3

 
 
後查内係　孝廉之姪准其取保甲乙丁等均子重責枷示犯事地方以昭炯戒○閩轄東辦　鄕與拱嶼鄕接壤而居上月間彼此因爭水　釁互相扭毆將水車繳送五虎司署詎二鄕不候官訊曲直膽敢恃其蠻横各出兇械火器以决勝負幸經公親洪武弁楊茂才等出爲解圍始得解散卽時具詞投署息案並請將水車領回詎門丁陳姓稱敝上傳諭須鄕耆來領等語以爲苛勒地步洪武弁以械鬥急如星火未便一刻阻延致生翻覆爲禍甚烈忿不能平在門房大加申斥高楹生少尹查知急延各紳耆進内安慰一番再三引咎立將禀詞收入並飭將水車發領時來觀者如山如海至是始各解散此前月間事該署離省百二三十里之遥故得信較遲也○楊友笙浙之温州人前在延平充當勇丁汰革之後溷跡長門以醫爲名日以局賭爲事聲名狼籍四月間有某甲往連邑討取租榖折銀若干兩回省之日路過瓊頭被該棍誘去賭博輪去洋三十多元更欠伊十餘元甲陽許陰違乘間脫逃楊因此挾嫌於七月上省路遇某甲己被毆一次九月底楊上省又在廠巷内遇中竟將甲手上財物强行搶去作爲抵還賭欵中無奈伊何始將前後情形泣告伊叔現此事己禀控五虎司署出差拘究統領長門各軍廖軍門聞知己飭管弁嚴加驅逐諺云除暴所以安良其是之謂乎 
[骨肉車圓]  
髮逆之亂蔓延十餘省流毒十餘年其間東逃西散死别生離者指不勝屈厥後圓樂昌之鏡還合浦之珠日中僅見一二天下美滿事固知其不易　也今聞江翁事不覺喜而忘倦因泚筆紀其顚末焉翁字簡齋皖之旌德縣人兵燹時與一妻二子相失烽烟徧地偵探無蹤孑然一身避亂楚北居漢皋解珮之地食武昌繞郭之魚彈指光陰倐經三十載每有鄕人南來輒書子之年貌籍貫託其尋訪鐵鞋踏破消息杳然何處覓寧馨兒慰暮年岑寂也今秋有旌德生由楚旋寧應棘闈秋試瀕行翁又以此事諄囑再三生篆膈銘心不忍置諸度外抵　門逢人便詢江仲翼昆季有知之者云江德源南貨店東人皖産也名字若合符節盍往詢之及晤面窮詰根株果然不謬生大喜飛函告翁江子更迫不及待卽日鼓輪上駛迎翁南旋比至家惴惴然惟恐錯誤幸其妻尚在從簾隙窺之笑貌聲音宛然與藳砧無二喜極悲來相持痛哭翁破涕視之向之緑鬢堆雲者今已白髮如雪矣復鳴咽不能自己俄而親友畢集慶賀紛如翁左顧糟糠舊妻右顧箕裘肖子諸孫繞膝佳婦承歡幾不知此際此時在人間抑在天上矣 
[覆訊水手傷人事]  
德兵船水手刃傷華人經德領事會同精通德文德語之張筱軒鹺尹研訊情形曾詳前報前日上午十點鐘時德領事在署中傳訊三十六號西捕馬爾根並飭捕頭勃來司會同查察馬爾根禀稱前禮拜六晚九點鐘後我巡至英大馬路見有兩華人跟追德水手五人見我前來卽口講指畫我不知伊等所謂惟見其手指一水手我卽向水手詰問奈水手不知英語我又不知德語祗記其姓司克拉罷並記明兵船名於簿上以備禀知捕頭旋奉捕頭喚回捕房諭以有受傷之車夫乘東洋車赴捕房訴稱被西人操刃戳傷急須查究旋在脫來佛爾西酒店見五水手在彼聚飮及向司克拉罷詢問則五人中另有一人自稱我確與東洋車夫口角我姓克來甫脫司此事與司克拉罷無干我令其隨至捕房回話捕頭略問數語卽照西例交兵船管帶官拘禁訊辦捕頭禀稱是晚東洋車夫施耀章身受刀傷乘東洋車至捕房聲訴各情我卽令三十六號西捕拿到該水手照例交管帶拘官禁訊辦訊至此已十一點鐘遂卽退堂並未提兇手審訊緣西例兵弁犯法應歸本管統領照軍營律科斷領事及刑司不得攙越也又聞德領事及管帶官意在格外悉心審問持平辦理務期無枉無縱以懲水手之兇横並示律法之大公至兵船則現在耶松船塢修理約閱四禮拜工竣然後擇日開行云 
[叅戎回署]  
本邑提右營廖楚才叅戎因公赴松謁見提憲譚軍門己紀前報兹悉叅戎事畢乘坐原舟於前晚回滬署中弁兵人等均往碼頭迎接叅戎卽乘輿回署 
[軍麾過滬]  
江南提督譚青崖軍門前日由松乘坐大號滿江紅船於昨晨行抵滬南高昌廟地方軍門傳諭停舟卽在該處登岸乘坐緑呢大轎至製造局拜會總辦劉康侯觀察晤談片刻旋卽回舟解纜開駛抵小東門外吳淞馬頭其時本邑提右營廖叅戎守備程守戎城汛李千戎率同兵弁在江干恭迓呈遞手版軍門一一接見俄而舍舟登陸乘輿入城往各衙門答拜繼至縣署黄大令卽飭家丁擋駕軍門遂回舟次聞小住一二日卽須換坐兵輪出口巡洋云 
[冠蓋如雲]  
上海城廂内外保甲總巡張牧九司馬升任松江柘林通判所遺總巡一員由關道憲聶仲芳觀察札委上海縣帮審委員葉臨恭司馬代理巳紀本報兹悉葉司馬赴都引見於前日午後乘輪回滬在城内紀家弄暫住不日卽當到差昨日在公館中特設盛筵邀請忠信營統領楊鏡崖軍門滬軍營統領蕭雲卿軍門上海縣黄愛棠大令提右營廖楚才叅戎守府程守戎二十三七鋪巡防局黄衡　戴憶珊劉穆亭三二尹及十六鋪巡防局員鍾祝李三二尹飮宴軍門等皆於昨早次第至公館中賀喜聞張牧九司馬擇於今日束裝就道定於本月二十二日卯時履新云 
[設宴洗塵]  
江安糧道馬植軒觀察由津來滬暫駐英界同慶公棧爲前報所已紀昨日亭午上海縣黄大令假滬北張氏花園肆筵設席請觀察飮宴水陸紛陳主賓酬酢直至日墮覺　始盡歡而散 
[滬北火警]  
蘇人蘭亭者不詳其姓賃居閘北新唐家弄徐園北之敦和里内五十號平房開設木匠作塲昨晨九點三刻鐘時木工偶不經心將旱烟灰彈入木花中頃刻延燒不可收拾經巡街華捕瞥見投報英捕房鳴鐘告警英法美洋龍紛紛馳救因該處街道狹窄水龍無從施展祗得分道折回救火會西人在北山西路開取自來水龍頭接以皮帶相隔半里之遥水力不足灌救未能得力兼之西北風大作火亦迎風而上向西北延燒老虎灶銅匠作及貧民所居之平屋二十餘間又樓房十餘幢西人遂持拆屋器具將東首之平屋拆毁數間以斷火路祝融氏始盡興而返此處房屋係洪順之産亦曾保險所幸新唐家弄敦和里口一帶巿房均未殃及是役也北至浜口西至義塚地東至巿房起火處面前之屋亦拆毁十二間最奇者住居老唐家弄之陸姓家離火塲尚遠中有二街間隔而火竟飛入儀門立時上炎延及庭中所積柴薪轟轟烈烈幸火會西人竭力撲救將柴堆拉倒得免波及然受驚已不淺矣有開銅作之某甲新包鼓盆之戚遺下一子年甫六齡適甲有事出外其子酣睡未起以致身葬火穴及甲回來無所爲計惟撫屍痛哭而巳當火熾時該處流氓乘火搶物者紛紛擾擾肆無忌憚嗣經英捕房好副捕頭督飭中西探捕臨塲彈壓若輩始東逃西竄不敢復肆伎倆云或曰蘭亭家衆木工連日憎庖人不善烹調多所饒舌昨日又向嚕囌庖人怒棄其匕箸而去不隄防灶下火星飛爆以致成此巨災然亦祗道路傳言究竟如何還請問之身當其境者 
[小紅低唱]  
蘇人某甲家在法界同安里已則在英界某妓院爲傭妓院中有名小紅者以賣笑爲生與狎客某乙春風幾度暗結珠胎屈指孽種已將下地誠恐妓院中觀瞻不雅故欲避居甲處爲遮掩之計前晚以肩輿一乘將小紅送至同安里擬喚收生婆爲之伺應不料入門未及登樓呱呱者已墮於梯下甲以爲不祥與院中鴇婦理論欲令代爲袚除鴇婦允之至晚置辦香燭紙馬至甲處焚燒辟除污穢小紅以産後受驚陡發寒熱呻吟牀蓐倩醫診治未見痊愈上藥難求芳顔瘦損未知此後能伴白石道人吹簫度曲否也 
[枯湯主華]  
蘇鄕人阿雲年約三十左右與年　五旬之同鄕人王氏卽阿王私識已閱多年阿雲在英租界兆富里某妓院傭工阿王 
 
 

Page 4

 
 
普慶里妓院爲傭工生涯旣合情性亦同遂在正豐街另賃房屋雙棲雙宿自願終老此鄕近日阿雲忽萌異志以阿王年老視之如陌路阿王以男子負心於斯爲甚時與阿雲尋釁阿雲因此寢饋不安旋經人調停勸給阿王洋五十元從此伯勞飛燕各自東西阿雲爲之首肯惟欲令阿王立據而阿王惜墨如金不肯立據阿雲亦不付洋前日將晚時阿雲在石路中某藥店門口與阿王相遇阿王卽與爭閙阿雲突飛一足踢中阿王下體横倒在地口吐白沬祗存一息一時觀者如堵哄傳石路中踢死人矣阿雲驚慌乘間兎脫旋經人雇小車將阿王載回家中阿王始能言欲尋阿雲遂送至兆富里妓院該院中之男女傭人言阿雲雖在此傭工一去不來旣有此等事未便將阿王送在此間可速回家否則當報捕房將阿王送西醫院醫治阿王不願報捕亦不願到西醫院惟稱托爾等找尋阿雲院中人恐遭拖累願爲找尋俄由某甲尋見阿雲扭住髮辮同至兆事里中謂阿王曰阿雲來矣今交爾自行處置孰料阿王一見阿雲被甲扭住髮辮已有不忍之意謂爾等不必如此我與　　　　　　　　觀者以其前倨後恭莫不拍掌大笑諺云痴心女子負心漢觀此益信 
[移緝盜案]  
文生陳廣松於今年四月初三日由蘇遄回　　　　三鼓時舟至長洲金園無錫三縣交界處遭匪登舟搶去金銀首飾等物值價甚鉅次晨開明失單告知該處西六都長　　地保王鳳祥初六日該地保恊同陳之家丁薜升就近投長洲縣禀報王大令聞報後立卽會營詣勘屬實飭捕緝拿夫獲　恐贓匪遠颺備文移請松江府一體協緝恩詩農太守深恐匪徒匿迹滬上是以札飭上海縣查究黄大令奉又後業已飭補跴緝矣○丹徙縣實堰鎭胡丁氏之夫向來出外貿易本年二月十六晚二鼓時被匪用石撞門而入刦去衣服銀錢等物氏大聲呼救隣人曹羊仔聞聲集視被匪拒傷氏不得已投縣具報經丹徒縣移知松江府轉飭上海縣派捕恊緝 
[調停免驗]  
通州人陸愛亭之子陸阿大年已十四在美租界天后宫西首日本人某甲所開東興軋花機器店學業前日患痧斃命陸以子身死不明與其弟陸子江於前晚投上海縣請騐昨晨有人爲之調處令甲出洋二十元爲棺殮費陸始首肯當卽備棺成殮投縣求免相騐 
[鴻施及早]  
謹啓者順直冬賑孔亟需欵浩繁敝所竭力籌解八批均邀公鑒惟目下封河在卽億萬生靈望澤正殷遲恐解欵不便伏乞薄海仁人義士早發慈悲時雨之施功德尤爲無量敬代億萬哀鴻請命盼切禱切[  施善昌席裕祺拜手謹啓]  
[鉅欵助賑]  
江西省垣文長公寳號善士募第六批九三八平銀二千八百十三兩六錢七分合規元三千零零八兩三錢七分六釐由天順祥來係募山西賑項因事已告蕆移助順直擇其最急者而拯之諒弗以專擅貽讉也[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南耳食]  
蘇州人某氏日前曾有白布數丈携至滬南董家渡匯源盡付夥普陀橋行走爲氏所見向索所染之布甲告以此時不在匯源染坊爲夥何得誣指氏兩相爭扭同入二十三七端巡防訊勇丁以置諸不理麾之使去○江北人某人有一妹同住滬南小普陀橋之南氏日來偶患瘋症歌哭無常昨日午後人不備水濱徘徊瞻欲湘妃而去適被其妹所見奮力拖住始免喪生然亦險矣 
[人犯發回]  
寧人陳一貴在四馬路萬福來小酒店沽飲及出外行至聚豐園門口被公一馬車行馬夫羅阿大之車撞倒碾傷斃命經三圖地保投縣請騐黄大令莅騐屬實將羅帶回訊實釘寮收禁備文解府轉解臬轅過堂前晚由蘇省派差將羅押解回滬解差投縣禀明大令飭卽收禁聽候織辦 
[龜奴涉訟]  
寧波人阿元衣服麗都不知者幾疑爲大老官其實在書塲招接女校書固戴緑巾之流亞也有妓女王如蘭由阿元薦至王三福所開妓院爲包房間妓曾取帶擋洋七十元尚有傢伙搬入院中阿元卽爲帶房間相帮旋因門庭冷落所進不敷所出積欠房飯資洋一百四十餘元妓商之王三福欲往寧波賣娼士三福恐將來愈欠愈多不能清還任其他去不願干涉此事惟帶擋七十元尚有傢伙可抵前日阿元竟欲撽取傢伙王三福不依兩相爭閙同扭至英公廨互控值日差禀明蔡太守飭候訊供核辦 
[英界公堂瑣案]  
别發洋行西人白郎控買辦徐全林司帳盧靜堂侵用銀萬餘兩蔡太守會同英國駐滬副領事梁君訊供之下著卽結帳理償此已列諸前報矣旋卽結得徐久銀一萬一千兩盧欠銀一千四百兩然仍未經還楚梁君因據情照會太守昨晨升堂覆訊太守問徐盧何不赶緊邇銀徐供稱容緩措繳盧供稱已向行主結清計欠銀一千二百兩並無一千四百兩之數一時無力清償請容暫緩太守諭令各自赶緊理明○五十九號一百十三號六十二號三印捕冋禀稱昨日分巡虹口各處見羅培和舍命奔逃因之追赶羅卽將洋銀二十一元抛棄於地旋卽追獲又有朱阿六阿長二人狀似賭塲望風人是以一併拿送羅供稱小的係廣東人向友人阿添收得會欵洋銀二十一元突遇印捕疑爲賭徒朱供稱小的在治下富馬夫路經此處悮被獲來並非賭塲望風人請爲查訪王供稱小的小本經營藉以餬口忽被拘押實係無辜蔡太守諭令朱王各覓保人保出羅押候查明抛棄者是否曾欵冉行核辦○二百十四號華捕禀稱小的於巡路時見俞阿生抽籤小賭且復不服拘拿今特解送案下俞供稱小的係賣糖人抽籤賭糖並不犯法巡捕又禀稱俞借賣糖爲由與人賭博小的初祗喝令停止伊竟不依及向拘拿又收逞蠻　拒訊至此有某洋行收租人某甲投案訴稱俞積欠房租向索不付反一味逞横今知犯賭拘案故將房票呈堂最妙者莫如求大老爺諭令邐移俞又供稱小的所欠房租容卽措償照付蔡太守判令管押一禮拜房租須如數繳案○包探陳阿九禀稱積竊金雲卿在萬華樓更上一層　青蓮閣等處　寮茶肆竊取茶船經小的拿獲人贓解送案下萬華樓諸家茶博士均投案領贓金供認行竊崩角乞憐蔡太守判令笞責一百板管押三月贓給各失主分别認領○包探孔阿才禀稱小的查知竊賊陳松卿竊取曹小昌哀阿寳楊金林等六家烟槍衣服今將人贓送案曹袁楊等各失主均投案領贓陳供稱小的並非有心行竊實被飢寒所迫是以順手牽羊蔡太守判令笞責一百板管押三月贓給各失主分别認領○包探孔阿才禀稱蘇州人張阿發寧波人曹阿仁均曾犯事拘請大老爺遞解回籍今又來此是以一併送案張供稱小的不敢犯事矣尚乞施恩曹供稱小的跼蹐家園不能餬口無奈附船來滬謀借一枝蔡太守判令各笞責一百板押候分别遞解回籍請該管地方官嚴加管束 
[法捕房瑣事]  
小東門一帶爲流氓麕集之所拆梢打降無日無之前日下午戲館街洞庭春茶館被流氓聚衆滋事擊毁檯桌盌盞等件約值洋二元七角經店主將爲首肇事之二人拘入捕房轉解大自鳴鐘捕房昨晨七點鐘經克捕頭訊明押候照數賠錢始准覔保釋放○小車夫某乙向同業某丙索取借錢一百二十文不知因何糾葛將乙之髮辮剪落寸許二人互扭至捕房捕頭訊問之下各執一詞捕頭衡情酌斷命丙償還借欵錢一百二十文當塲開釋 
[浙省官報]  
九月二十六日周錫康交缷永仙縣丞回省禀到○二十七日候補縣易順謙禀知藩司委解京餉差禀見叩謝主簿郭廷鎔由京驗看來省禀到巡檢林葆誠起服來省禀到○二十八日温州府徐禀知藩司飭知赴任禀見叩謝候補府莊人寳禀知臬司委發審局提調差禀見叩謝海寗州李禀知藩司飭知赴任禀見叩謝桐廬縣周景寗縣王俱禀見禀知藩司飭知赴任叩謝歸安縣沈天台縣張俱禀見禀辭赴任候補縣朱同禀見禀辭赴南潯上海勸辦賑捐歸安縣丞陸耀祖禀知藩司飭知赴任禀見叩謝候補縣丞馮南　禀知防軍局委錢江義渡局差叩謝○二十九日運副胡汝翼禀銷京餉差候補縣錢德澂禀知藩司委解京餉差○十月初一日莊人寳玉皇山並禀知本日接辦發審局總辦提調差候補縣李熾禀知本日接辦中城保甲差○初二日巡檢胡慶臣禀銷清波門保甲差 
[邗江官報]  
十月初八日前署揚州府許太守赴省公幹永豐壩吳分轉用賓到揚黄分轉以忠銷海屬查災差黄鹺尹燦謝委准補富安塲缺柴鹺尹九齡赴大通公幹何鹺尹乃升委城内二叚張叅軍蘭芬委城内八叚均保甲差○初九日鍾大令委榖禀京餉差○初十日黎明文武各員恭詣萬壽宫行慶賀禮草埝塲汪鹺尹缷事回○十一日某科翰林奥太史家俊過揚 
[上海六馬路仁濟善堂籌賑公所施少欽經收山西山東賑捐六月十四至二十日清單]  
張堰有心無力子南潯無名氏高湻保嬰總局代塾三大善士各助洋一百元製造局礮彈廠委員司事工匠錢洋一併合洋七十七元八角錢四十九文不書名願衡陽魏錢文輝三戸各五十元謝陸氏求降福益壽袁氏龔福頤三戸各四十元紫石山人立　　　　　　　　　　　　　　　　　病愈金陵魏文泉南寄園新號吳子述五戸各二十元霞青居士爲萱堂壽辰省筵資豐濟氏爲衆友公積膳資揚州報恩子爲母懺資曹爾平妻病求愈又　助求速愈裴寳齋壽病愈金陵　文泉南寄園新號吳子述五戸各二影鑫主太倉王均求女病愈平川四位無力氏金陵陳王氏蕪湖虔心氏陳柳堂范鏡○○○川沈杏生卜衡記蓮塘居士林無名氏求母病愈廿戸各十元王覲伯顧姚氏各八元葉泰來省　　　字　　　　　　　　　　　　　　　　爲亡　解前愆六元倪贊先求兄平安隠名氏　懺資胡靜軒完愿臨浦趙周光賢均祈平安盛澤隠名道人神戸鼎泰潘淑吟顧竹山王旭升趙國銘楊遺生沈曰桂朱隠名荔圃氏聽竹山房無名字十七戸各五元泰州王鶴雲四元銅洋十一元浙湖隠名氏洋四元銅洋二元王覲伯求氣痛速愈顔雷氏祈平安徐公記四人合助泰州孫浩福建吳仲甫顧錫桂陳元觀蔡丙丞沈登山蘇州無名氏過氏隠求安了願人鴞如軒主南京王隠名十四戸各四元四明周氏求病愈倪吟樵童隠名均求平安鄞縣無力閬卿氏談華氏無名士陳靜芳朱長滿同鶴年泰州集裘主人十戸各三元聞懷德堂求病愈朱迎林完愿江西眞不留名瑞蓮堂月泉黄隠名拂水草堂守拙子滇南張杭州無名氏青蓮氏眷仙樓窮出身高無名士無名氏吳記宋繭記陳竹軒俞詢芻張明之徐鳳元葉長春章瑞峰廿二戸各二元恊源一元八角無名零施一元三角無名氏求鼻眼疾愈謙益堂鎔記心有餘力不足人安徽讀律子益壽居張　邑無名招仁壽堂鋤梅客朱彩記華文記葛永茂錢潤心楊三寳徐德堂張子泉徐籌伯朱錫昌金紹堂徐涵浦蔡學李徐張黄顧氏無名氏無名氏無名氏無名氏廿六戸各一元無力氏爲次女病求愈徐季公助公記湊張福記林浩記楊壽海趙菊帆徐連順徐順興周貴十戸各五角汪萬興聞義和張和興補拙子無名氏五戸各四角汪君胡無民各二角李祝年費福記高鴻記各錢三百文顧逸雲二百文殷無名一百六十文堯寳鄒得泉楊梅生各一百文姜遇鴻規銀七十四兩愛蓮居士七十三兩五錢寓新加坡不留名五十兩梅汝修四十四兩鄭化石翁交來無名氏十兩零五錢六分謝金階求平安銅洋十元隠名氏七元坤記三元角里謙益宦安二元蘇省梅花舘主新光一分珠八厘九厘珠六十粒老光珠七十一粒以上共收洋一千三百零二元五角銅洋三十五元規元二百五十二兩零六分錢一千六百零九文新老光珠一百三十一粒 
[上海六馬路仁濟善堂經收南北兩巿各米寳行米麥雜糧捐九月初一至二十九日第六十一六十二六十三旬清單]  
永愼和寳行錢二十九千二百七十七文恒祥二十四千一百十文元昌豐十八千五百十四文同順十六千七百六十二文同泰公十六千七百十三文穗祥十三千九百六十四文豐和十三千三百二十九文萬順公十九千六百三十二文振豐十一千九百四十文恊昌泰九千五百四十一文源豐泰九千八百十七文生源十千七百四十文乾利五千七十五文同吉泰九千九百二十一文裕祥十千二百文愼茂豐四千一百七十四文豐記五千六十九文三和六百三十一文聚源三千四百六十五文德盛一千七百六十四文義記公二千二百六十六文德大七百五文恒源一千三百五文錦祥一千九十二文同德六百六十七文義生六百二十一文元生長九百七十一文正豐五百四十六文裕愼四百五十五文恊記四百五十六文咸茂六百八文晋泰五百六十六文潤元一百九十二文唐永順三百五十八文洽興昌三百二十文源順恊二千八百十八文高昇記一千二百四十八文錢恒泰二千六百九文恒隆二千七百二十文大興合九百四十四文新興和一千五十六文永順七百七文餘生一百十四文衡大五百六十五文恒裕一百二十文北同泰七十八文同發一百五文合記七百十六文同興六十七文萬昌四百十三文恊豐三百六十四文裕和二百三文天成義九十六文元吉泰二十一千五百五十七文裕昌十八千一百四十三文長豐十七千一百九十七文正義隆十四千六百五十九文松盛十千二百五文仁和利十一千一百三十八文寳泰八千一百八十三文衍源十五千二十九文萬生十千四百九十七文長義六千六百七十七文鼎昌九千十六文震大七千五百三十九文萬隆四千二百五十七文潤和三千六百四十三文元和三千九百五十九文葆生四千三百八十文生泰三千三百九十七文潤泰三千二百十九文三泰二千九百十一文愼餘一千九百七十二文天和一千五百六文餘大二千四百七十九文泰興一千二百六十七文元泰一千四十八文南元昌一千二百九十四文周義記九百四十四文甡義六百八文泰潤七千四百二十八文公正四百二十一文聚泰八百七十四文元長八百七十六文同泰七百二十一文天元一千一百四十八文和記六百三十七文萬祥昌一千八百十四文新興三百七十九文愼生六百五十四文穗裕三百二十四文萬祥三百二十文萬盛泰一百六十三文萬成一百十九文和泰一百十七文共九十五戸收錢四百六十三千四百八文 
 
 
 

Page 10

 
 
[只此一家○並無分枝　時運來]  
本行創設多年屢獲大彩四遠馳名現售十二月票雙張照市分條六角信購立奉上海棋盤街 
[三井水險告白]  
本公司實本二百萬元公積三十三萬元專保中西東洋各口洋面平安水漬照章接辦賠欵迅速保費公道貴商賜顧請至三井帳房面議此佈上海三井洋行經理水險公司啓 
[燧昌自來火厰]  
啓者本厰製造自來火歴十餘年均用上等藥料購自英國所以火頭速而不爆决無危險兹復添用貴重藥料製造雙鳳牡丹小盒自來火加工如料陰雨不潮如蒙貴客賜顧可以保退保換 
[只此一家起首老行　天成]  
十二月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞天成啓 
[新式八音琴]  
本行新到大小八音琴内敲鐘皷其音甚妙以及號筒戰皷洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是謀得得琴行啓 
[利濟局木輪船逐日往蘇州三六九日往杭嘉]  
[上海恊安]  
本號批發呂宋票屢獲大彩遠近馳名接兌匯票專收紅票現售十二月票批發零沽格外克已 
[合豐衣莊]  
本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中 
[眞正便宜幸勿錯過]  
本行開張巳久積貨日多現在本行主人擬另就别業停止在卽所有存貨鐘表器皿銀物刀叉各樣寒暑風雨表千里鏡金銀手釧頸鍊其餘物件不能細載一概照本錢再减價售現賜顧者幸卽前來勿再觀望以致當面錯過爲要此佈大馬路美記洋行白 
[保孕聖藥]  
無論婦人從前多嬰患小産今成孕後宜服此丸一兩月可保永無漏孕小産之患至臨盆易生易養及産後多乳而且生子有壽每盒四兩價洋一元雙料加倍上洋鐵馬路東首廣東益三堂啓 
[十月十三日上海各茶市行情列左]  
天裕行 
怡珍　１１８　元　二百另七箱　廿四兩二五 
福寳　又　通　四十四箱　十四兩 
甘路　１１８　洞　七十八箱　十四兩 
濃香　又　又　一百廿七箱　十三兩七五 
[十月十四日上海各茶市行情列左]  
恊隆行　同馥　１１８　安　一百廿二箱　十三兩二五 
桂馨　又　又　一百廿一箱　廿三兩二五 
仙梅　又　又　一百五十五箱十三兩二五 
瑞芳　又屯　三百十六箱　廿三兩 
另碎　又　元　二百六十二箱　下 
公信行 
益太　１１８　又　一百二十九箱　廿三兩六 
元馨　又　又　二百二十一箱　廿四兩五 
有春　又　又　二百二十七箱　廿二兩五 
同芳　又　又　一百六十八箱　二十四兩 
怡春　又　又　一百五十六箱　二十四兩 
冠記　又　屯　一百九十箱　十六兩二五 
[十月十五日上海各茶市行情列左]  
恊和行 
瑞和　１１８　元　一百六十六箱廿四兩二五 
恆隆　又　又　二百十箱　廿九兩二五 
惠馨　１１８　屯　六十箱　三十四兩五 
億中　又　又　二百八十箱　廿二兩七五 
元字　１８　平　一百八十八箱　廿三兩五 
天京　又　又　三百九十六箱　下 
天森　又　又　四百四十四箱　 
怡和行 
謙字　１８　又　二百四十四箱　廿二兩五 
益字　又　又　二百六十六箱　十七兩 
寳寳　１１８　丁　三百五十二箱　十四兩六 
金元　１１８　安　一百五十三箱　十四兩四 
公信行 
義興　１１８　元　一百十六箱　廿二兩 
德隆　１１８　元　一百九十二箱　廿四兩 
奇珍　１１８　屯　三百三十八箱廿兩零二五 
隆記　１１８　元　三百二十六箱　二十兩 
仁和　又　州　三百五十八箱　十五兩四 
[十月十六日上海各茶市行情列左]  
公信行 
芝瑞　１１８　元　一百三十四箱廿五兩二五 
另碎　１１８　又　三百六十一箱　下 
立發行 
同福　１１８　屯　一百零七箱　十七兩 
香芽　又　元　三百三十八箱　廿兩九五 
 
 

Page 11

 
 
   
 
 

Page 12

 
 
[光緒十九年十月初八日京報全錄]  
　　宫門抄○諭旨兩道錄前○湘撫吳奏擬補糧儲道員缺摺○又奏開報上年秋冬兩季抽收厘金解支各欵摺○又奏動支耗羡銀兩片○閩督譚奏新海防第十二次收捐請奬摺○又奏調換船政局員片○又奏調充簾官片○河督許奏報黄河安瀾摺○閩督譚奏調補守備片○粤撫剛奏請勒追通判欠解各欵片○十月初八日戸部通政司詹事府八旗兩翼值日無引 
見○熙貝勒假滿請安○内務府呈進九九盒○又奏派致祭馬神派出福中堂○召見軍機張蔭桓○○頭品頂戴湖南巡撫臣吳大澂跪奏爲遵照部議酌量擬補湖南糧儲道員缺恭摺仰祈聖鑒事竊臣前據糧儲道吕世田禀請開缺給假回籍修墓奏准開缺留歸外補當經奏請特旨將候補班前補用道但湘良補授糧儲道缺因查湖南現有候補道錢康榮係奉特旨發往人員聲明仍查照部章以錢康榮補用之處請旨定奪嗣於光緒十九年七月初十日接回原摺奉硃批吏部議奏欽此兹准吏部咨定例道府終養等項所遺應將候補班前與候補止班酌量補用但湘良係由勞績保歸候補班無論應題應調應選之缺悉准酌量補用之員錢康榮係由明保欽奉特旨發往遇有缺出悉准酌量儘先補用之員湖南糧儲道一缺照例應由該撫酌定一員奏請補授等因具奏奉旨依議欽此咨行到臣查糧儲道一缺督理漕務欵目紛繁非才識兼優情形熟習人員不足以資治理現署糧儲道但湘良老成練逹心細才明遇事秉公有爲有守在湘二十餘年洞悉地方利弊前署糧儲道缺於漕務頗能認眞整頓此次經臣委署斯缺數月以來催漕籌餉綜核靡遺臣深資臂助相應籲懇天恩俯准以候補班前補用道但湘良補授糧儲道缺於吏治必有裨益與例亦屬相符至候補道錢康榮到省未久稍遲補用俾資周歷於該道不無裨益以後遇有道員缺出應歸酌量補用之處再行由臣酌核請補所有遵照部議酌量擬補湖南粮儲道員缺緣由謹會同湖廣總督臣張之洞合詞恭摺具奏伏乞皇上聖鑒訓示謹 
奏奉硃批吏部議奏欽此○○頭品頂戴湖南巡撫臣吳大澂跪奏爲開報光緒十八年秋冬兩季分抽收釐金解支各欵恭摺仰祈聖鑒事竊照前准戸部咨行各省抽收厘金未能按限報部奏請飭照兩淮鹽厘格式自同治十二年正月起按半年開報一次欽奉諭旨允准移行遵照辦理業將同治十二年正月起至光緒十八年六月底止收支厘金銀錢各數按次開單奏報在案兹據總理湖南厘金局務布政使何樞署鹽法道周麟圖將厘金項下計自光緒十八年七月起至十二月底止查明各局卡經收銀錢並解撥支用各欵銀錢數目分晰開具四柱清册詳請奏咨前來臣覆覈無異除清册咨送戸部外理合繕單恭摺具奏伏乞皇上聖鑒謹奏奉硃批戸部知道單併發欽此○○吳大澂片再各省動用耗羡銀兩數目在五百兩以上者例應專摺奏明兹據湖南布政使何樞詳稱光緒十八年分湖南按察使司獄及長沙等府廳州縣支過囚犯口粮錢米等項共請銷銀三千六百九十九兩九錢六分二厘又囚犯藥餌銀九百九十九兩九錢九分五厘兩項共請銷銀四千六百九十九兩九錢五分七厘除坐支額設囚粮囚租折銀五百一十六兩九錢七分一厘外應補給銀四千一百八十二兩九錢八分六釐在於光緒十八年耗羡銀内動支分别給領核與戸部原定湖南省囚粮等項每年准銷耗羡銀四千二百餘兩額數尚屬相符均係實用實銷並無浮冐等情詳請具奏前來臣覆核無異除另行恭疏題報並取造册結送部查核外理合循例附片具陳伏乞聖鑒謹奏奉硃批戸部知道欽此○○頭品頂戴閩浙總督臣譚鍾麟跪奏爲閩省新海防捐輸第十二次收捐銀數懇恩奬叙以昭激勸恭摺仰祈聖鑒事竊閩省新海防捐自光緒十六年二月十一日開辦起截至十八年十月底止報捐官職員監共收實銀五萬九千三百三十六兩八錢分案編列八次先後奏奬所收捐輸遵照部行分别解赴海軍衙門及直隸省察收嗣因厦門購礮築台援案奏准留新海防捐欵動用十九年五月底止收捐銀九萬五千二百六十九兩一錢二分照案編列第九第十第十一等次奏奬又九次請奬案内保舉補用知府知州張慶鈞補捐免補本班銀一千八十七兩二錢並經咨奬各在案兹自十九年六月初一日起至八月底止據戴鳳儀等五十八員名報捐各項實職共收實銀三萬八千六百二十一兩四分先塡實收給領俟部頒執照發換所收銀兩留閩備用據福建善後局司道編作第十二次造册請奏前來臣覆覈無異合無仰懇天恩俯准奬叙以昭激勸除造具細册送部查覈外謹繕摺具陳伏乞皇上聖鑒敕部議覆施行謹奏奉硃批戸部議奏欽此○○譚鍾麟片再臣兼管船政局在馬口距省五十餘里未能常川往駐所有公事逐日封送臣著覈辦至稽查工程收發銀錢各有員紳專司而以提調總其成前船政臣裴蔭森委本籍紳士前甘州府知府楊廷傳爲提調在局日久瞻徇太甚呼應不靈現在因病辭差另委福建卽補道楊正儀總辦局務該道老練稳愼不避勞怨令其督飭員紳嚴核工程撙節費用從前支應所通融借支各欵悉令繳還如繳不足數卽禀明叅追員紳尚有可裁者隨時撤退以杜糜費而重公帑除檄飭遵照外謹附片具陳伏乞聖鑒謹奏奉硃批知道了欽此○○譚鍾麟片再查科塲條例内載各省鄕試房考如現任人員不敷考選准於卽用分省人員内擇其文理優長　與實缺人員一體選充專摺奏明等因歷經遵辦在案兹福建省癸已恩科鄕試照例應派房考十二員經臣會同學政臣王錫蕃選得署同安縣事寗德縣知縣宼宗華永春州知州沈受謙署建寧縣事光澤縣知縣李子茂平潭同知駱騰衢署福鼎縣事長汀縣知縣方朝榘永安縣知縣葉新第六員均係實缺此外科甲出身人員或現居要缺或承辦要務不敷選調並於候補人員内選得卽用知縣王實藩彭光湛譚子俊章文綬試用知縣廖鴻緒大挑知縣單昭瑾六員以上實缺候補共十二員文理俱優堪充内簾房考其餘檄調各員分别派辦外簾執事謹附片具陳伏乞聖鑒謹奏奉硃批知道了欽此○○頭品頂戴河東河道總督臣許振褘跪奏爲霜清節屆黄河安瀾恭摺馳陳仰祈聖鑒事竊臣於今歲伏秋大汛曾將黄河情形陳奏在案計兩岸之防閑未敢一日少疏而上游之盛漲亦復迭次具報然河流順軌全歸中洪終歲程功不聞出險此自官吏軍民均詫爲近數十年未見之事良由我皇上仁敬所格以天下養合萬福以奉其尊親我皇太后壽考維祺使如帶礪俾萬年共安於有道凡百靈之効順俱由聖德而來卽千里之澄清皆荷皇慈所致臣等仰託洪庥愧無寸效而誠歡誠忭之忱固有感激舞蹈而發於不能已也卽如期恭率僚屬祀謝河神以答嘉貺臣仍督飭工員加意培補以爲來年地步並將用欵截數奏報所有黄河普慶安瀾緣由謹會同河南撫臣裕寛合詞恭摺由驛馳陳伏乞皇上聖鑒謹奏奉硃批另有旨欽此○○譚鍾麟片再福建臺　滬尾水師守備員缺前以預保守備陳步雲掣補該員係本營入伍例應廻避經臣咨准部覆在於臺灣水師守備内揀員對調等因查有准補臺灣水師恊標左營守備李廷琛年五十七歲福建詔安縣人由車功遞保留閩儘先守備奏補臺恊左營守備已奉部咨議准該員水務熟悉曾署滬尾水師守備以之調補是缺洵堪勝任所遺臺灣水師協標左營守備卽以掣補滬尾水師守備陳步雲對調與例亦符合無仰懇天恩俯准陳步雲與李廷琛互相調補俾人地各得其宜營伍洋防均有裨益陳步雲由掣補守備對調應毋庸送部李廷琛准補臺恊左營守備業經飭令請咨送部引見際飭取履歷另咨外謹會同臺灣巡撫臣邵友濂福建水師提督臣楊岐珍附片具陳伏乞聖鑒敕部議覆施行謹奏奉硃批兵部議奏欽此○○剛毅片再據廣東布政使覺羅成允會同交代總局司道詳稱前代理徐聞縣費紹褘征存雜欵銀三百五十餘兩迭次飭催未據完解查該員已另案奏叅革職詳請具奏勒追前來相應請旨將前代理徐聞縣巳革候補通判費紹褘勒限兩月務將欠解雜欵銀兩掃數全完儻逾限不完或完不足數再行照例從嚴叅辦所有已革通判欠解征存銀兩請勒追緣由臣謹會同兩廣總督臣李瀚章附片具陳伏乞聖鑒訓示謹奏奉硃批著照所請該部知道欽此 
 
 

Page 13

 
 
[光緒十九年十月初九日京報全錄]  
　　宫門抄○浙撫崧奏解清東北邊防經費銀兩摺○又奏造報二十年分估撥滿緑各營兵餉銀米摺○粤督李等奏征收下忙錢糧銀數摺○皖撫沈奏預行估計額兵餉米摺○浙撫崧奏大員捐産瞻族懇恩賞給匾額摺○桂撫張奏更換防營管帶片○十月初九日推班○延侯假滿請安○唐景崇謝授閣學恩○崇禮許應騤各謝賞朝馬恩○張仁黼謝授洗馬恩○召見軍機皇上明日卯正二刻進内辰初至慈寗宫行禮畢還海○○頭品頂戴浙江巡撫奴才崧駿跪奏爲浙江省奉撥地丁東北邊防經費銀兩全數解清恭摺仰祈聖鑒事竊查承准軍機大臣字寄欽奉上諭戸部總理衙門奉撥光緒十九年東北邊防經費照案指撥浙江地丁銀八萬兩著該督撫等按照指撥銀數於五月前批解一半年内全數解清毋稍遲逾等因欽此並准戸部鈔錄原奏咨行到浙當經飭司先後二批籌解銀五萬兩分别奏咨在案兹據布政使劉樹堂詳稱在于光緒十九年地丁項下動支銀三萬兩查有候補縣丞崔耀章堪以委令管解循案由滬附搭輪船運津解部交納等情具詳請奏前來奴才復核無異除分咨查照撥護並取起程日期咨報外合將奉撥光緒十九年地丁東北邊防經費八萬兩全數解清緣由恭摺具奏伏乞皇上聖鑒謹奏奉硃批該衙門知道欽此○○頭品頂戴浙江巡撫奴才崧駿跪奏爲造報光緒二十年分估撥滿緑各營兵餉銀米恭摺仰祈聖鑒事竊照浙江省滿緑各營官兵馬匹應需俸薪餉乾銀米例應年前估撥造册報部聽候酌撥歷經遵辦在案今光緒二十年甲午歲需估撥兵餉查照額定緑旗撫提各標鎭恊營官兵馬匹應支俸薪餉乾曁杭州駐防仁浦滿州營官兵及織造各官應支俸餉米石豆草折價將軍心紅艙工炊糧堡夫工食巡洋盤費白事賞恤操兵奬需加給津貼公費書識辛工等餉共估歲需銀八十三萬七千六百四十九兩九錢八分二厘内除先後奏准在於裁减兵丁餘賸糧米折價項下按年撥濟銀五千兩外計尚需銀七十四萬七千六百四十九兩九錢八分二厘聽候部撥以資濟放又估歲需米一十六萬二千七百六十七石統於將來題銷案内核實造報又减兵增餉案内奉准加添嘉湖水師尚未設定其俸餉等項應俟通案核定再行加增造報據藩司劉樹堂核明具詳前來奴才復核無異除將清册咨送部科查照外理合恭摺具陳伏乞皇上聖鑒敕部查核施行謹奏奉硃批戸部知道欽此○○頭品頂戴兩廣總督臣李瀚章廣東巡撫臣剛毅跪奏爲征收光緒十八年下忙錢糧銀兩數目恭摺仰祈聖鑒事竊案准部咨州縣每年應徴錢糧銀兩除例准留支計實欠在民外儘數提解司庫下忙限十二月底截清解司銀數造册詳報督撫於二十日内專摺具奏將原册送部又准部咨上下忙錢糧以額征數目按八分計算上忙匀爲三分下忙匀爲五分徴收其餘二分歸奏銷前征完分别藩司功過責令督催又准部咨各省上下兩忙錢糧着於截止後上忙限十一月底下忙限次年五月底分晰成數報部等因均經轉行遵辦在案兹據布政使覺羅成允詳稱廣東省光緒十八年分應徴地丁雜稅屯丁等項連閏共應徴銀一百一十一萬八千九百三十六兩一錢二分八厘除上忙期内已完銀三十六萬四千五百五十七兩四錢三厘八毫二絲八忽自光緒十八年十二月初一起至光緒十九年五月下忙期止續完銀四十八萬八千八百九十七兩五錢五分八厘八毫五絲又額徴耗羡銀一十八萬一千八百八十一兩五錢五分二厘除上忙期内己完銀四萬九千六百六十九兩三錢二分七厘八毫今下忙期滿續完銀五萬八千九百九十七兩五錢六分二毫額徴正耗二項統計分數下忙匀爲五分計算已完四分二厘一毫一絲九忽未完七厘八毫八絲一忽除各廳州縣應行留支外均據報解司道各庫檢查各屬實征底簿核算相符未完之數委係實欠在民並無揑飾等情詳請具奏前來臣等覆核無異除行司嚴催各屬迅將未完銀兩上緊催征掃數完解並將已未完數目造册咨送吏戸二部外所有廣東省征收光緒十八年分下忙錢糧數目臣等謹循例恭摺奏報伏祈皇上聖鑒謹奏奉硃批戸部知道欽此○○頭品頂戴安徽巡撫臣沈秉成跪奏爲安徽省額兵光緒二十年夏秋冬及二十一年春季所屬餉米循例估計恭摺仰祈聖鑒事竊查直省兵餉例應於甲年將乙年夏秋冬及丙年春季應支數目預行估計恭疏題報安徽省緑營應支光緒二十年春季餉米前經估計奏報在案兹屆查辦光緒二十年夏秋冬及二十一年春季估餉之期據布政使德壽詳稱查安徴省原設撫標安慶等二十營所有各該存營官兵及分撥練兵自應循例估計除光緒二十年春季應支餉銀米折業於上屆預估不計外其光緒二十年夏秋冬三季實估得應支俸餉等銀一十三萬四百六十九兩七錢三分三厘又本色米一萬八千六百八十七石六斗折色米二千六百四十一石八斗每石七錢五分該折銀一千九百八十一兩三錢五分加增折色米六千三百二十四石每石九錢五分該折銀六十七兩八錢豆二百二十石五斗每石七錢該折銀一百五十四兩三錢五分草一萬八千九百束每束七厘該折銀一百三十二兩三錢並預伮光緒二十一年春季實估得應支俸餉等銀四萬三千四百八十九兩九錢一分一釐折色米六百九十三石六斗每石七錢五分該折銀五百二十兩二錢加增折色米三百四十六石八斗每石九錢五分該折銀三百二十九兩四錢六分本色米八千一百七十七石四斗豆九十四石五斗每石七錢該折銀六十六兩一錢五分草六千三百束每束七釐該折銀四十四兩一錢造具估餉清册詳請具奏前來臣覆核無異除將清册咨部查核外理合恭摺具陳伏乞皇上聖鑒訓示遵行再此案例應具題因各營兵丁雖經招復原額均有抽撥練軍立營分紥操防仍請改題爲奏合併陳明謹奏奉硃批該部知道欽此○○頭品頂戴浙江巡撫奴才崧駿跪奏爲大員揖産贍族援案懇恩賞給匾額以示嘉奬恭摺具 
奏仰祈聖鑒事竊據藩司劉樹堂詳據紹興府知府霍順武轉據餘姚縣知縣周炳麟詳稱原任漕運總督邵燦浙江餘姚縣人存日常慕范氏義田之舉慨思建莊捐田贍恤同族祗以宗支繁衍貧乏者衆恐已産不敷周給未卽關辦遺命其子原任太常寺卿邵曰濂現任福建臺灣巡撫邵友濂勉繼先志三十年來弟兄服官中外俸廉所入略有盈餘正在陸續購置地畝曰濂亦卽逝世友濂恐先志延廢謹將故父遺産并新置田共合成二千畝零計價銀一萬四千四百八十五兩零永爲邵氐義莊贍族之産又住宅一所計價銀二千兩作爲邵氏義莊之屋每歲租息所入除完賦祭祀等用外其餘盡爲瞻養貧族之資深恐行之日久難保無不肖子孫侵欺盜賣等事不足以承先志而垂久遠又别置邵燦及其弟邵元熙祭田各五百畝除完賦祀祭外所有盈餘租息專作分贍本支子孫之用俾免侵漁公欵而維義莊等情據邵友濂家屬造具義莊田畝規條清册禀由府縣加具印結詳司覈明請奏前來奴才查現任臺灣巡撫邵友濂克承先志捐置田産共值價銀一萬六千四百餘兩零又捐祭田一千畝實爲誼篤宗族敦厚可風例得仰邀旌賞惟邵友濂係二品大員與尋常士民捐資贍族者似有區别伏查光緒十七年間戸部右侍郎徐用儀捐産贍族經奴才奏奉部議蒙恩賞給匾額欽遵在案今現任臺灣巡撫邵友濂事同一律可否仰懇聖恩准照現任吏啊左侍郎前戸部右侍郎徐用儀成案賞賜御書匾額以示嘉奬之處出自鴻慈奴才未敢擅便除册結咨部外理合會同閩浙總督臣譚鍾麟浙江學政臣陳彝恭摺具奏伏乞 
皇上聖鑒訓示謹奏奉硃批禮部議奏欽此○○張聯桂片再更換防營管帶欽遵諭旨隨時奏報在案兹准督臣李瀚章咨稱管帶防勇中軍前營補用都司張雲龍已委署鬱林營守備員缺所遺該營防勇應卽遴員接帶查有署平樂恊副將梁效賢勇敢精細緝捕認眞前帶該營多年情形熟悉堪　委令兼帶除檄飭該員遵照督飭各弁勇認眞整頓勤加訓練外所有更換管帶緣由謹會同兩廣督臣李瀚章附片具陳伏乞聖鑒謹奏奉硃批兵部知道欽此 
 
 

Page 14

 
 
[光緒十九年十月初十日京報全錄]  
　　宫門抄○江織造文奏報解傳辦各項織件片○護江撫方奏新海防第三十八次收捐請奬摺○又　奏籌解第六批甘肅新餉片○將軍依等奏報回省日期片○又奏黑龍江會典各圖册擬揀員另辦摺○晉撫張奏報本年夏季分委署代理州縣各缺摺○又奏請將知府原有升階勅部注册片○十月初十日推班○召見軍機○○文煦片再上年十一月間接奉内務府來文派辦上用雲縀二百匹素縀二百匹又本年四月間奉造辦處劄開敬事房奉旨傳辦紅拈線小匣帽纓二百匣又二月間 
綺華館劄令購辦上好無油元青經緯絲各二百觔上好白紕熟經緯絲各一百觔均經奴才估計料工數目呈由戸部先後覈覆前來旋咨准江寗藩司分别撥到銀欵現俱製辦齊全敬謹裝箱封固一併航海運京呈交除將動用各項銀兩另行彚案奏銷外理合附片陳明伏乞聖鑒謹奏奉硃批該衙門知道欽此○○頭品頂戴護理江西巡撫布政使臣方汝翼跪奏爲江西勸辦新海防捐輸第三十八次開單懇恩奬叙以照激勸恭摺仰祈聖鑒事竊照案准戸部咨具奏停止鄭工捐輸接辦新海防事例仍由部庫及各省藩庫收捐一摺光緒十五年十月十八日奏奉旨依議欽此計原奏内開此次之捐改爲新海防事例所收捐數仍由各省按次報部謹將銀兩另欵存儲按次咨海軍衙門聽候提解又十八年十二月十五日接准戸部咨海防新例捐輸於二次展限期滿再行接展一年各等因行司遵照業將光緒十五年十二月十二日開局收捐之日起至十九年七月十一日止先後三十七次由司詳經撫臣德馨曁臣開單奏請奬叙各在案今據署藩司福裕詳稱自光緒十九年七聽十二日起至八月十一日止計收報捐實官三名按照定章分别减成共折實銀九百五十六兩四錢除收前項捐欵悉數積存藩庫月候撥用外合將各捐生年貌籍貫履歷三代造具清册列爲第三十八次詳請奏咨奬叙並請將前實收咨送戸部並咨吏部塡咨執照來江轉給等情前來臣覆加查核所捐銀數及請叙實官與例章均屬相符合無仰懇天恩俯准分别奬叙以昭激勸除將清册副實收送部曁咨海軍衙門查照外理合恭摺具陳敬繕清單敬呈御覽伏乞皇上聖鑒飭部覈覆施行謹奏奉硃批戸部議奏單併發欽此○○方汝翼片再前准軍機大臣字寄光緒二八年八月初六日奉上諭戸部奏籌撥甘肅新餉一摺甘肅關外各軍餉銀關繫緊要現經該部將光緒十九年新餉督撥江西省銀三十六萬著該撫嚴飭司道按照撥數於本年十二月底赶解三成至來年四月底再解三成其餘統限九月底解清等因欽此並准戸部咨同前由當經撫臣德馨行司欽遵臣前在藩司任内會同糧道以前項餉銀司庫支絀萬難全籌卽經詳請奏明援照歷辦成案於司庫地丁厘金項下籌解三分之二　二十四萬兩道庫漕項等欵錢糧内撥解三成之一銀一十二萬兩陸續湊解旋於司道兩庫籌銀二十五萬兩分作五批發交商號匯赴甘肅兌收先後詳請奏咨各在案兹據署布政使福閱詳稱查照部咨按甘肅庫平動放光緒十九年地丁銀二萬兩並移准糧道籌撥道欵錢糧銀三萬兩共銀五萬兩作爲江西省奉撥十九年第六批甘肅新餉飭令蔚豐厚商號於八月初八日赴庫請領限八十四日匯赴陜甘督臣衙門轉發甘肅藩庫兌收所有餘平銀兩己遵照自行扣存至解此批甘肅新餉銀五萬兩職名係署江西布政使福裕籌解銀二萬兩督糧道鄧蓉鏡籌解銀三萬兩合併聲明等情詳請奏咨前來臣覆覈無異所有第六批籌解十九年甘肅新餉銀兩交商匯兌並籌解各職名緣由理合附片陳明伏乞聖鑒謹奏奉 
硃批戸部知道欽此○○依克唐阿等片再奴才增祺於本年四月二十六日前往巴彦蘇蘇廳督察清丈事務曾經隨時奏明在案現在該廳地叚於八月初間一律勘丈竣事奴才己於十七日回省除將查出浮多熟地夾荒各數目另行專摺奏報外所有奴才回省日期謹先奏聞再該廳秋收尚稱豐稔民情亦均安治謹附片具陳上慰宸厪伏乞聖鑒謹奏奉硃批知道了欽此○○奴才依克唐阿增祺跪奏爲黑龍江前送會典各圖册程式不合經館指駁現擬籌欵揀員另辦以重鉅典恭摺具陳仰祈聖鑒事竊奴才等上年案准會典館咨奉旨續修會典並發來繪圖表格式樣按照從速　辦彚成圖册送舘嗣准咨駁二十一條限三個月詳細另辦造册送館惟黑龍江所屬呼倫貝爾布特哈興安各城向習滿文於漢文素少學習無論星度測量之法無人通曉卽求一精通文藝殫　洽聞　亦難其人况疆域寛閎山川荒遠履勘測繪旣非朝夕所能蕆事而館駁圖册逐條更須詳細力求相符奴才等伏思此次旣奉諭旨重修會興鉅典　煌不敢以邊地人員見識未充於館中定章多不精透稍存敷衍遷就曾經奏懇天恩展緩限期揀調内地精於側董天度及博通文藝殫見洽聞各員到來襄辦庶比較躧度依法測繪則人里鳥里斜度高下按圖可稽而事例各册亦因之更加詳　於邊疆重地永有裨益仰蒙硃批著照所請該衙門知道欽此欽遵在案查揀調各員業己到差就省設局開辦惟條欵較繁必須分别責任以求實效　精於測繪者疉經督飭携帶機器分往各城周歷履勘測量天度山川城巿繪畫圖册去訖及博通文藝殫見洽聞者現經在局責成操辦圖說並沿革事例各件該各員自遠調來膺此要差逈非尋常輕役可比舉凡局中應需考證書籍及心紅紙張薪水等項自應籌欵酌給以資辦公嗣據八旗恊領凌善等禀稱黑龍江實無閒欵可籌當經公同會議擬由通省官弁俸餉項下酌　辦理一俟事竣送館覈准之日卽行停止至此欵係官弁樂輪濟公之項應請無庸報銷禀請核奪前來奴才等再四思維旣奉旨飭辦鉅典自應欽遵辦理所需一切經費礙難率請專欵開銷旣據公同會議擬由俸餉項下酌籌似屬以公濟公但事關俸餉未敢擅便相應據情奏聞恭候聖裁一俟命下之日奴才等卽當欽遵照辦惟黑龍江疆域均關緊要無論山川如何險阻人跡不到之區務飭設法履勘測繪成圖確實注說以備詳考旣擬揀員另辦尤應詳益求詳以垂久遠如果該員等辦理草率必不稍涉宦容倘著有成　悉符館章似亦不無微勞足錄當必分别勸懲以示觀感而便策勵仰副聖主重修鉅典實事求是之至意除將各員銜名開單咨送館部備案外所有籌欵揀員另辦會典各緣由是否有當理合恭摺具奏伏乞皇上聖鑒訓示遵行謹 
[奏奉硃批著照所該衙門知道欽]  
頭品頂戴山西巡撫臣張煦跪奏爲山西省光緒十九年夏季分委署代理州縣各缺循例繕單具奏恭摺仰祈聖鑒事竊查咸豐十一年十一月二十三日奉上諭嗣後各省州縣無論奏調委署代理再屆三月彚奏一次由吏部嚴行查核如有違例更調等弊卽將該督撫藩司分别叅奏等四欽此歷經欽尊辦理在案兹據布政使胡聘之按察使張汝梅將光緒十九年夏季分晉省委署代理過州縣各缺開單會詳請奏前來臣覆核無異除咨明吏部外理合開繕清單恭摺具陳伏乞皇上聖鑒謹奏奉硃批吏部知道單併發欽此○○張煦片再花翎知府用汾州府張蘭鎭同知朱焜前於光緒三年由花翎知府用候補同知直隸州知州在署保德州任内因未候批示擅放倉榖革職嗣經直隸督臣李鴻章轉據晉省紳民禀懇以原叅係爲民受累情有可原奏奉恩旨著交吏部帶領引見遵於十七年九月二十七日赴部引見奉旨朱焜著間復原官翎枝發往山西補用欽此到省後准補汾州府同知該員原有知府升階照章應於光緒十八年九月十七接到准補同知部又之日作爲候補知府到省日期禀經咨部註册旋准吏部核覆以該員前經開復奉旨並無開復升階字樣其知府升階巳斷照例不准題帶此請註册之處應毋庸議等因伏查例載内外官員因公罣誤降革後經本案審虚開復並欽奉特旨以該員叅處之案本屬寃抑復還原職人員均准通　各項升案等語該員係由直隸督臣查明原叅情有可原奏奉持旨開復人員卽與本案審虚關後者　　　恭繹欽奉　諭旨開復　官其知府升階本爲原官所有自係蒙恩一併開復若照部議不准註册未免轉令向　　　　　　　　該員　　潘司　　　臬司張汝梅核明會詳請奏前來臣覆查無異合無仰懇天恩俯准汾州府張蘭銀　　　　　　　　有知府　　　敕部　　俾昭核實出自逾格鴻　謹術片陳請伏乞聖鑒訓示謹奏奉硃吏部議奏欽此 
 
