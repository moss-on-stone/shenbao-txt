# 1892 - 249 - 4906966

 

Page 1

 
 
[今日附呈勸捐山左汴梁等處急賑册啓] [  申報館協振所同人拜手]  
　　山東河南水災迭告雲南僻在邊遠又苦懷山襄陵求振者旣呼籲無門籌振者更應接不暇敝振所從諸君子後襄辦有年斷不敢畏難苟安半途而廢因又印成册啓隨今日申報分呈海内仁人所望各發慈悲憫兹黎庶泛堯夫之麥施于頔之金集腋成裘共襄善舉則不特飢民之幸卽敝振所亦銘心鏤骨永感鴻恩已肅此布陳伏維德鑒 
[論地毬之外復有地毬]  
　　古無地毬之說也易曰天圓而地方蓋謂天道動故其形圓地德靜故其形方也管子曰地化生無法崖蓋謂地以隂氣化生萬物故廣博而無崖畔也至於列子謂昔者女媧氏鍊五色石以補天之缺斷鰲之足以立地之四極淮南子謂九州之外乃有八殥方千里東北方曰大澤曰無通東方曰大渚曰少海東南方曰昃區曰元澤南方曰大夢曰浩澤西南方曰渚資曰丹澤西方曰九區曰泉澤西北方曰大夏曰海澤北方曰大冥曰寒澤八殥之外又有八紘亦方千里東北方曰和邱曰荒土東方曰棘林曰桑野東南方曰大窮曰衆女南方曰都廣曰反戶西南方曰焦僥曰炎土西方曰金邱曰沃野西北方曰一目曰沙所北方曰積氷曰委羽八紘之外復有八門東北方曰方土之山曰蒼門東方曰東極之山曰開明之門東南方曰波母之山曰陽門南方曰南極之山曰暑門西南方曰編駒之山曰白門西方曰西極之山曰閶闔之門西北方曰不周之山曰幽都之門北方曰北極之山曰寒門此則怪誕荒唐等於山海經益地志之類固亞聖所謂盡信書不如無書者也至後儒製爲渾天說其略謂天之狀似鳥卵地居其中天包地外猶卵之裹黃如彈丸故曰渾天其術以爲天半覆地上半在地下其天在地上見者一百八十二度半强地下亦然北極出地上三十六度南極入地下亦三十六度嵩高正當天之中極南五十五度當嵩高之上双其南十二度爲夏至之日道又其南二十四度爲春秋分之日道又其南二十四度爲冬至之日道南下去地三十一度而已是夏至日北去極六十七度春秋分去極九十一度冬至去極一百十五度云云其說雖不言地毬而已與地毬之義暗合不似講周髀宣夜者尚膠柱鼓瑟不知變通也有明之季以迄國初西人南懷仁湯若望利馬竇陽瑪諾諸君次第來華暇時推闡天文地理始發明地體椭圓如橙實而五星七政皆有運行軌道並非附麗於天立說箸書原原本本然人皆不之深信卽朱竹垞趙雲松輩猶旦詞而闢之道光季年中外通道四儒絡繹而至推闡愈精於是人皆知地體如圓毬而亞細亞阿非利加歐羅巴南北阿美利加五大洲之名以著顧僕則以爲地毬固不止有一也但就地毬而論北極向上南極向下每日自轉一周由東左旋向日則光背日則暗地毬徑約二萬七千六百九十二里圍約八萬七千一百九十二里每晝夜輪轉一周每一時約行二千餘里而人之不覺其旋轉者譬之人在船中船行而人不覺其前去蟻在磨上磨轉而蟻不覺其繞旋也然則何以謂地毬之外復有地毬曰地毬亦一行星也西國文天家屢以大遠鏡窺測知日居其中爲衆行星之樞紐此外十餘行星俱遵軌道環日而行而地毬亦在行星之内計火星最近日金星次之地毬又次已由是而爲火星爲威士打星爲里厘士星爲卑拉士星爲珠那星爲木星爲土星爲聶叚星日輪常居其中諸星次第環繞而行考其體質木星最大次土星次於呢拿士星次地毬次金星次火星次水星其中日大於地毬一百三十萬倍地毬大於水星十四倍大於金星少許大於火星三倍土星大於地毬一千倍木星大於地毬一千四百倍聶叚星大於地毬八十倍細測月中有高山深谷層巖磐石之形當半黑時遥見其中有火山三座另見數點光蓋因月中山頂高出先接日輪之光惟有山無海其山之高低大小皆可測量而知月外有生氣包羅其中必有人民居住至每行星迹有轉換則星中亦有晝夜寒暑之分惟未知其世界何狀人物何形耳猶憶中國有明嘉靖時西國有天文師利加阿者謂有人自居金星之内遥看地毬亦與金星無異蓋地毬與金星相隔甚遠故望之見其小由是以推則人在月與火星土星木星水星以及衆行星中望地毬亦與月與火星土星木星水星以及衆行星一式而謂地毬不亦行星之一乎而謂行星不可爲地毬外之地毬乎總而言之地毬與行星同一材質同一無光必須借日之光以爲光是地毬卽可謂行星行行卽可謂地毬而豈得謂世界上祗一地毬而地毬外不復有世界歟要之月及衆行星中人物宫室禽獸草木其形之與地毬上相同與否尚未測得眞實而其有人物有宫室有禽獸有草木則天文家已言之鑿鑿斷非出自子虛然則人可一得自矜而謂所未見者俱不可以盡信哉於是乎作地毬之外復有地毬論以爲昨報之繼聲焉 
[諭旨恭錄]  
　　七月十二日奉旨内閣侍讀學士員缺著劉恩漙補授禮科給事中員缺著富亮補授内閣侍讀二缺著忠普薛浚補授玉成著授爲游牧員外郎保舉甘肅候補知縣袁範浙江候補知縣鄭懃業俱照例用卓異俸滿湖南靖州直隸州知州保舉知府藩清著回任准其卓異加一級仍註册照例用山東卽墨縣知縣程兆祥著回任准　卓異加一級仍註册候升擬補吏部筆帖式毓麒著准其補授奏留吏部學習筆帖式耆昌著准其留部吏部郎中員缺著載麟補授盛京戶部員外郎員缺著恩彬補授盛京兵部員外郎員缺著毓壽補授新設戶部浙江司宗室主事員缺著漙尚補授已革宗人府副理事官德雋著以筆帖式用已革安徽歙縣知縣劉家序著以知縣發往安徽補用欽此○十四日太常寺題八月初二日秋分致祭夕月壇奉旨朕親指行禮從壇遣啓秀行禮欽此○又題同日致祭先師孔子廟奉旨遣福錕行禮兩廡遣翰林官二員各分獻崇聖祠遣薩廉行禮欽此又題八月初三日致祭社稷壇奉旨朕親詣行禮欽此○又題八月初四日致祭文昌帝君廟奉旨遣魁斌行禮後殿遣漙善行禮欽此○又題八月十三日致祭昆明湖龍神祠奉旨遣福錕行禮欽此○又題同日致祭惠濟祠河神廟奉旨遣崇光行禮欽此○又題八月十六日致祭關聖帝君廟奉旨遣凱泰行禮後殿遣籌蔭行禮欽此 
[本館接奉電音]  
　　昨由京友電傳上諭三道敬謹譯登○七月二十日奉上諭前據御史余聨沅奏升任山西巡撫阿克逹春在安徽布政使任内劣蹟昭著列欵糾叅當諭令劉坤一確查具奏兹據劉坤一查明覆奏阿克逹春雖無賄賣差缺收受屬員餽送及巧立公費名目實據惟任有幕友翟汝輔門丁鄒植遇事招摇毫無覺察且濫收門生致啓夤緣奔競之風實屬大負委任開缺山西巡撫阿克逹春著交部嚴加議處彭祿等以道府大員與阿克逹春結爲師生均屬不知自愛有玷官箴安徽候補道彭祿松峻袁秉楨寍國府知府李成鰲均著卽行革職准補太平縣知縣 
 
 

Page 2

 
 
吳本仁另補知縣王煥熙善於逢迎居心卑鄙在任候補知府布政使經歴江湘候選知縣翁汝藩分省試用府經歴鄒植營私植黨貪鄙妄爲均著一併革職鄒植以職官充作閽人尤屬寡廉鮮恥並著永不敘用以肅官箴道員蕭元文知府孫廷林旣據查無拜認師生之事卽著毋庸置議該部知道欽此同日奉上諭四川松藩鎭總兵員缺著陳金鰲補授欽此同日奉旨著於八月十八日換戴暖帽現換實地紗袍褂 
[京邸琅函]  
　　木匠張永和前在海甸搶刦某氏婦置放車上搤喉身死抛屍永定門外凉水河内經車夫某甲告發將張拿獲由城咨移刑部掣分廣西司訊辦已登前報兹悉廣西司擬以斬首梟示又有貴州司定擬明火搶刼盗犯楊瘸仔等二犯均於本月初七日由刑部監獄綁赴菜市口候駕帖到然後行刑向來斬絞人犯由菜市口迤北之瑞露居施捨黃白二酒任令該犯等盡量飽飲深入醉鄉糊塗就戮今瑞露居因生意虧累閉歇已有月餘是日竟無捨酒事欲求糊塗而不得矣　宗室銘榘前經解役等於上月間押解至三河縣界中途逃脫復返京師不自隱避公然在街市游行毫無忌憚北城滿漢察院聞之令司坊練局等留意嚴拿次日有北城練局哨官張君鳴豫約同伊甥左七行至東交民巷與銘榘相遇張哨官拱揖叙談銘榘還揖左七立於銘榘身後乘間扭住雙手登時反縳搜其身畔並無兇具因雇車一乘令伊坐於車内張左一人坐於車外把守解至梁家園練勇局内看管會同内坊訊供禀詳城憲奏交宗人府會同刑部訊問○某甲在崇文門外橋旁擺設一攤出售烤羊肉攤上置京疾十餘串偶一回首業已不翼而飛有買肉之某乙代抱不平往赴南營東河右哨官廳喊報當經廳官慰以好言爲飭緝拿次日乙復持某宦名片令廳官等迅速緝賊交贓未能鴻飛冥冥尚能弋獲否也 
[考取教習名單]  
　　此次考試滿漢教習經閱卷大臣取中名次由禮部列榜曉諭兹特照錄於左以供衆覽計開咸安宮滿教習取中七名岐桂裕璋寳耀文詮瑞興百泰常春宗室滿教習取中五名崇山瑞麟永通榮貴廣延覺羅滿教習取中十三名聨華恩續繼源鍾佩慶祿葆華英澍世奎善貴增堃百順崑珊莫從禮八旂滿教習取中十一名連枝奂福杰春默從哩裕昌富奎耆元恩廉桂森寳存星輅圓明園滿教習取中四名喀拉春從澂特訥春印隆健銳營滿教習取中四名英俊貴福文銓崇華火器營滿教習取中二名文盛繼勳　咸安宮漢教習取中二十四名未覆試一名李葆鈞温翰棻譚紹裘張鳴基王國賓黃桂榮張世培吳頤昌李清揚劉式和趙晉臣程輔墀賀鴻基李鶴年于普源王福厚章倬漢鹿興世何紹聞賓宗瑛廖映旭賀祖蔚曲廼銳景山漢教習取中三十二名危克濟黃士懋趙東階張曾培陳鋆李青蕃徐恭斗彭承洪夏曰琦成士鑄盧懋善彭兆琮陳襄弼傅增湘張履春許汝棻李懋年唐虞際顧𤥻劉嘉瑞王會灃秦逹章雷啓清羅縈甲陳宏恩王鐈王學伊黃師乾黎景煊邵愷黃從渾李增芳宗室漢教習取中四十八名未覆試一名陶明灃傅昉安徐履謙任崑源陳佑炳周式度凌萬鎭梁金鰲廖恩光龔維佶吳緯炳紀寳鼎孫二俊唐紹祁楊寳森楊本曙童耀焜郭敬說葛偲嚴寅亮雷元芬陳瑞鼎章廷黻殷濟張光鼐温景奎趙鳳　覺羅漢教習取中三十六名覆試扣除一名余紹業馮際午齊廷藩韓樸存陳倧萬李稽勳黎敬先熊壽鵬胡洞陳爵呂鏡徐鳳銜宋繼儒彭作潤陳瑞澂張繼丙劉廷珍陳名揚李文沼吳貽榖譚重倫熊聨甲王藻虞張紹旭王兆泰張其潤楊純珍劉法先胡嘉銓高來東彭炳華劉慶鴻金文彦黃漢清靳世驤八旗漢教習取中五十名未覆試二名張曉如叚鴻文陳光瀚常立屏鄭桂芳王繼文李繼祖黃忠浩呂承堯朱崇蔭郭傳烈劉煊謝琳王作賓張作翼王紱章曾景瀾胡源清孫蓉余繩祖徐景賢王祖仁趙增典馮佩璋章景善王湘雷以動王肇鼎霍維藩鹿學畬朱國華劉翰高高文燦陳兆祿繆延福董鈞譚焯解楨元劉乾張巨川王光簡王學淵吳作賓孫盤柱舒廷清楊亦熺丁朝牧歐陽熺 
[津電譯登]  
　　昨接天津電信云新簡湖南巡撫吳清帥坐新裕明日起篩 
[津水更甚]  
　　天津來信云本月上旬河水又漲初十夜大雨傾盆而下雨後水更繼長增高東門外小洋貨街漫溢堤防水深及踝東新街天橋左右水亦如之行者須支板于途庶可褰裳而涉小洋貨街則遲至十三四日淺者尚没踝深者更及膝自龍王廟逹海關道署一片汪洋除車馬外絶不通人較之六月下旬更形泛濫蓋是處地雖窪下而前次惟逐節有水並未蔓延若是之廣且深也城西内市口芥園水亦漫溢通衢而河中尤浩瀚奔騰無異千軍萬馬據報城東之鄭家莊張家莊城西之小稍直口等村後先漫口水勢奔流就下小稍直口當水之衝較之鄭張兩莊尤爲湍急滔滔汨汨下注南窪南窪地勢更卑儼如釜底竊恐大田旣已淹没廬墓亦在水中央矣天津道吳贊臣觀察聞之急督率營勇村夫協力培堤以期高厚無如南漥水難宣洩依然洚洞懷襄推食解衣是所望於念切民艱之大君子已 
[騐視工程]  
　　湖口砲臺向繫江石形勝上春燬於火經德曉師委候補道惲心耘觀察勘估修理迄今工程已竣復委方佑民方伯往騐砲臺工程方伯啓行後所有藩署日行事件委南昌府曹朗川太守代拆代行 
[二分明月]  
　　前報紀通屬正任呂四塲調署角斜塲高雲浦鹺尹在署仙逝輪應某鹺尹挨署云云兹據官塲傳述側聞憲意以角斜政務殷繁現値各商資本轉輸不及正設法公收之際必須久任鹺塲熟習商情之員方克勝任愉快擬將現任某塲調署角斜遞遺之缺卽以知班内名次到班之某鹺尹檄委署理以收人地相宜之效聞已禀詳督憲日内卽可揭曉也○兩淮商捐部庫餉銀當經督鹽憲批定分爲二年八限繳清計自上年八月開辦起經各商遵限陸續呈繳至本月已解過八批兹聞淮南總局憲以轉瞬下月已屆一年遂又出示諭催略謂現在四限業已過半瞬屆五限溯自開辦已及一年立等彚解九十兩批庶可得半之數爲此示仰各商赶將四五兩限銀兩尅日繳清毋再延緩想各商素明大義定能仰體憲意踴躍呈繳也○每屆中元節邗上居民各在本坊起建盂蘭盆會名爲超度九種十類無祀孤魂實則演唱清音小曲惑人聽聞屢經地方官示禁無如習俗相沿一時難以盡革邇日新舊城利孤施食無日無之而以教塲内及叅府東轅門外大街等處最爲熱閙高搭五色彩棚懸掛各種明燈燦若繁星光明如晝秃鶖十數輩金鐃法鼓響徹雲衢高坐板臺口中喃喃不知作何語手中扭之揑之左顧右盼儼若有無數鬼魂向乞凉漿水飯者然實則目灼灼似賊其意固自有專注也迨召請後則演唱小曲如老鼠告狀嘆五更散仙花等類詞句鄙俚不堪入耳而　有一種善男信女側耳細聽圍立臺前幾若堵墻是其地方之惡俗也 
[潯陽雜錄]  
　　九江龍開河至官簰夾一帶渡船林立業此者兇惡性成放乎中流往往肆意勒索不遂其欲輙肆兇毆去臘爲羅明府所聞拘獲二人枷責示衆若輩始稍知法紀行旅同聲稱快無如日久玩生遂有仍蹈故轍者中元日有某甲携海帶一小綑乘坐划船舟子索錢數十文甲給以廿六文尚不滿意彼此口角舟子瞻敢用武後將面皮割破向甲訛　旋有河快陳某助桀爲虐訛去青銅二三貫似此逞强作惡關津作客者能無歎行路之難也○邇日盂蘭會盛行紅男緑女挈侣同觀絡繹於道匪徒溷跡其間攫取釵環簪珥不可以數計保甲局委員及鎭憲所委巡查員弁各卡房之汛官晝夜梭巡始克安靜十四夜新圩地方有某學堂學生十餘人躑躅中途與匪人相撞竟爾用武彼此俱破頭折足幸巡巡查員弁聞之迅來彈壓匪人始各鳥獸散○卸署前營遊府黃藹園遊戎十五日由水路晉省出西門登舟沿途祖餞者十餘處爆竹之聲不絶於耳遊戎含涙而别眞有依依不捨之意歟 
[誘賭傾貲]  
　　某甲者年五十餘如有人問其姓字里居每以虛言相告恍惚變幻不可測度常在漢鎭居住陽以坐號辦貨爲名隂以誘人賭博爲事漢皋客棧無不熟識凡貿易塲中少不更事者每爲甲所牢籠上月下浣甲黨有與寍波夾板船主某乙相識者誘乙至某客棧共决 
 
 

Page 3

 
 
勝負乙從之携帶黃金六條白鏹二百兩有奇甲倒屣出迎延之上坐奉以茶烟殷勤欵洽茗談未久甲黨以言挑之曰客喜賭有陪客者否中應之曰好好我等俱來奉陪甲與黨七拼八湊始得銀二百兩爲資本言定以兩副骰子持而摇之覆以杯盤猜骰眼之單雙以定輸贏用上大人紙牌作籌碼或一牌作銀十兩二十兩至三四十兩不等安排旣畢甲出杯盤骰子置之案上乙與甲黨皆圍案列坐甲所取骰子一副名曰坐子内貴以鉛或單或雙十不誤一一副名曰走子嵌鐵在内用吸鐵石轉移於案下欲雙則雙欲單則單如響斯應此時甲方以爲黃白物皆在已掌握中矣第一次乙輸銀三十兩甲益欣然自得不料至第二次坐子有誤乙贏銀五十兩第三次坐子又誤乙贏銀二百兩甲傾囊相贈猶不足數尚有蒂欠約俟明日再賭歸欵乙乃一笑而散携囊歸船甲與其黨商議欲於次日再用别様賭具又各將衣物典質湊備銀兩誘乙再來不意次日大宇放晴凉風颯至乙遂揚帆而去迨甲黨至江干問訊則見烟波浩渺帆影杳然惟有垂頭喪氣而返本欲騙人而反爲人所賺三十年作老娘亦有倒綳孩兒時耶 
[吳苑暮蟬]  
　　姑蘇有仁安者未詳其姓氏其妻某氏素性輕薄好結陌上緣每日必徜徉於觀前一帶前日仁安訪知妻在嘉餘坊巷某姓家某姓乃著名臺基當卽覓至其處闖入内室果見妻與一少年短榻横陳吞雲吐霧仁安不覺怒髮衝冠揪住妻髮遽批其頰厲聲大叱開臺基之某姓竟敢糾集無賴十餘人將仁安拖出飽以老拳其妻乘間逸去仁安大聲呼救若輩置若罔聞拳如雨下直至鮮血直噴始各釋手旋經人舁歸延醫調治未識能保無恙否其妻則尚未回家也淫風日甚聞者能無髮指○某甲不知何許人於十八日傍晚行至元妙觀東首玉樓春茶肆門前遽爾倒地旁人上前視之已氣息全無矣人生如夢信然○甲乙二人在北倉橋弄某烟館過癮旋有賣頻菓之某丙入内求售甲與之論價一言不合内卽大肆咆哮摩拳擦掌勢甚洶洶甲亦好勇鬥很者兩相對壘拳來脚往各不相下俄而觀者愈聚愈多鬥者亦再接再厲良久乙見甲勢將敗北遂亦振臂直前助其威武旋爲旁人極力解勸始釋手而罷○金獅巷有某姓嫗年逾耳順生平慣作水販積惡多端上月某日在葑門某釘靯鋪拐得年未及笄之女藏在家中欲販往上海求售旋爲女之胞兄某甲訪悉投縣控千邑尊准詞飭差將嫗拘去提訊之下判責籐條數百下荷以大枷發犯事地方示衆 
[會匪正法]  
　　前者湖口水師杉板船勇丁在小姑山拿獲哥老會巨匪龍松年解赴蕪湖轉解安慶省垣刑訊供出從前拿獲之張小道士徐耀亭二犯皆係會中渠魁承審之文武營務處各員以龍法無可寛聨名禀請沈仲復中丞察核仲帥赫然震怒謂若輩行同叛逆若不嚴行懲辦何以伸國法而奠民生遂批令將以上三匪就地正法本月十八日天浦黎明撫標中軍米海秋叅戎恭請王命至司監會同宋佩箴軍門派出練軍營勇數百名將監之前後圑圑圍繞隨飭管獄官徐澗南少尉將龍匪提出如法綁縛扶出獄外甫行數步卽喝令跪下劊子手起刀落早已身首異處叅戎騐訖復飛騎至縣獄提出張徐二匪如前綁縛押至縣署馬號後次第斬決旋將首級三顆裝入木籠一解赴緝獲池方懸竿示衆二則禀奉憲示懸諸西門外左近地方 
[紳宦云殂]  
　　鴻臚寺　鄧鐵香京卿爲惠州歸善縣人由乙榜起家歴官清要立朝正直爲士論所翕服前因患病請假回籍大府聘請主講豐湖書院循循善誘成就人才一時稱盛近日爲二豎所侵藥石無靈竟於月之初八日仙逝老成碩望遽赴重泉嶺南士民無不同聲一哭 
[雌虎被殲]  
　　寍波江東乾和鐵行主應某家在下應地方因抱伯道之憂遂詩賦小星以兾荔枝側挺大婦妬且悍日肆吵閙晷刻不寍應恨之某日夜深人靜時見河東獅已人睡鄉取門上鐵攀猛戮入私處婦驚醒呼救迨鄰人破扉入視則已奄奄一息越宿而魂赴泉途矣岳家聞耗之餘赴縣禀請騐辦楊邑尊委糧廳汪二尹帶同刑仵往騐旣升座屍親求免二尹准之飭其自行棺殮明結並不將兇手帶案不知作何辦法也 
[捨身求雨]  
　　元凱兵船教習阿劉者大約以姓爲名如阿黃阿楊之類是也家住寍波江北岸母妻子女一門俱茹素念經邇者亢旱多時目擊田禾枯槁農民仰天嗟歎蹙損雙眉意捨身可以求沛甘霖卽於日前沐浴更衣赴鎭海招寳山外一躍入海次日屍浮水面有人見而撈獲則徧體皆掛銅鈎鉤眼穿以檀香不知何意總之其人雖愚其心實堪嘉尙焉 
[津門秋眺]  
　　李傳相之夫人擇定舉襄之期後因遇雨而改此已列入報章嗣又以道途泥濘改期至十四日詎十三夜天色隂晦恐雨師又命駕遥臨因遲至二十三日云○楊柳青人張宋氏犯姦懷孕信口誣衊堂上翁以致翁姑同服紅礬身死縣宰訊明屬實擬定罪名詳司及道轉詳臬憲現已將犯婦解司勘轉中途被水以致折回聞擬定絞監候罪名一俟回文核入情實卽當照例處决矣○天津府縣現奉李仲約文宗札開八月中旬持節莅郡九月初十日舉行歲試想諸生童木雞養到爐火純青風簷寸晷中大可一戰而捷也○海河號爲天險時時水漲沙高津諺謂之攔江沙每當河流暴漲時輪船反難入口今年六月下旬水漲而後輪船之停泊塘沽口外者計已兩旬紫竹林前生意徒形减色至上月下浣始得逕逹碼頭本月初水又增高輪船仍須在塘沽停泊直至十六日始有輪船抵碼頭 
[滬濱瑣語]  
　　寍波人某甲僦居小東門向作小本貿易曾與打印錢之某乙信來結欠洋銀五元乙屢向索取一味延約前日上燈時乙行至大東門左近與甲相遇向索前欠甲無以應乙催促甚急甲變羞成怒扭住便毆乙友某内在此經過詢　情由急爲解勸令兩造至某茶肆啜茗評理以後不知所終○浦東洋涇鎭人某甲前日來滬購辦雜物及回去則已日下崦嵫遂雇渡船翦江而東將次上岸偶不經心失足墮入河中幸該處河水甚淺大聲呼喊經人救起然已淋漓盡致矣 
[大令騐屍　]  
　　寧波人張楊氏租住法界咸德里第四號房屋劉仁甫處樓屋半椽劉於上年十二月有急需央張楊氏向陳稱業借得洋銀四元言明連本利須還五元六角今春陳已收兩元六角尚欠三元屢次索取劉無力歸償陳卽向張楊氏饒舌昨日午後又去索取先則口角繼復口出汚辱之言氏以顔面攸關向陳理論並稱被爾汚衊不願爲人矣陳云爾死祗當狗死一般氏氣忿而出潛購洋烟背人吞服移時回家氏子張阿多盤知當與阿得生將氏送往仁濟醫館求救一面投報捕房捕頭立派包探孫錦榮前往查提陳劉等人氏受毒已深不能挽救仍由張等舁回逾時斃命經阿多禀報捕房捕頭飭孫探赴上海縣禀報黃愛棠大令卽傳齊刑仵書吏人等於六點鐘時至咸德里屍塲捕頭派西捕及包探在塲彈壓大令旣升座阿多及屍姪阿得生訴明前情陳及陳戚氏劉等供認不諱大令旋飭仵作如法檢騐俄頃喝報委係吞烟斃命大令離座親視無悮阿多等求免發封自行棺殮大令准之飭其結備查並將陳劉及陳戚氏交差帶回究辦所有在塲探望之李瑞法王保孫訊明無干一并釋去 
[讞員視事]  
　　前釣船局委員竇奠高明府奉上憲札委在上海縣署襄讞案牘此已見諸報章兹聞明府已於昨日下午到縣視事 
[縣案禀錄]  
　　任焦氏投法公堂呈控李來紅等凌虐姪女小四仔一案由葛同轉將一干人飭提到案轉送上海縣訊辦黃愛棠大令提訊之下判將小四仔給伊母焦劉氏領回任焦氏在押所中患病勢甚危篤原差卽於昨日禀知大令奉飭發堂醫治該差奉諭後卽將任焦氏送至善堂無如善堂不肯收受該差祗得舁回禀覆大令著覓的實之人來案具保○全沈氏前在縣署具控洪秋山欠洋圖賴由前任袁海觀大令 
 
 

Page 4

 
 
訊供斷交洋銀三十元洪僅交洋十元尚少二十元限令如期交案邇來全沈氏又投案求追前晚由黃愛棠大令升堂提訊全沈氏投案候示洪秋山供稱素爲肉莊生理虧欠洋銀叩求寛限措交大令得供著洪秋山於十日内將洋如數交案延于比究 
[英廨瑣紀]  
　　周汝湘扭劉梅氏至英公廨控稱胞妹巧雲嫁與劉梅氏之子爲室屢往探問未能見面顯可别情向伊根問一味支吾　此扭案請究値日差禀明宋二尹飭候察斷○許瑞卿控安鼎世結欠賈洋廿七元向索不還請爲追究宋二尹飭差傳安鼎世訊供著令其限繳洋給許完案○戈善善控妻陶氏被陶廟南張居氏誘匿宋二尹飭差提陶廟南張居氏到案飭候訊供核斷 
[法捕房瑣事]  
　　野鷄馬車夫硬拉坐客最爲惡習昨有小東門外野鷄馬車夫某甲强拉某乙坐車致左足跌傷兩造爭執之餘過巡捕至一併拘入小東門捕房轉解大自鳴鐘捕房昨經謝捕頭提訊乙受傷屬實命將馬夫某甲管押乙傷則令自行醫治○　竊某内昨日不知從何處竊得紅棗一包在路求售適被探捕瞥見人贓並獲解入捕房捕頭訊問之餘内認竊不諱飭令押候解訊○某丁與某氏婦在途相遇初則口角繼竟扭作一圑氏卽鳴捕將丁拘入捕房暫押昨經捕頭訊問因該婦未到命將丁押候解訊○戊與已不知因何事起釁已竟糾合黨羽將戊痛毆一頓適戊友某壬經過報知巡捕一併拘入捕房昨經捕頭訊問戊受傷屬實飭送仁濟醫館療治命將行兇之人管押候解公堂訊究 
[鉅欵助賑]  
　　頻年告賑蕆事爲難昕夕躊躇彌縫乏術廼蒙名姓兩隱善丈經募隱名氏大善士助賑英洋一千元委解災區憫時艱而高目行仁不冀人知霑闓澤以銘心救困足爲世勸凡資財饒裕者不當步厥後塵焉耶[  上海北市絲業會館籌賑公所施善昌謹誌]  
[鉅賑濟急]  
　　謹啓者敝堂昨奉到宛鎭蔣禹屏大善士樂助河南賑捐由經蓮珊仁翁交來銀四百兩又奉到具慶堂大善士由百川通交來藥助河南山東賑捐洋各二百元鉅欵救災萬家生佛廉泉濟急一視同仁先後祇領莫名欽感目下河南衛輝府水災頻仍山東河水漫溢需賑正殷早救一日卽早活一命多募一錢卽多救一分直隸需賑又刻不待緩弩末之勢萬分爲難惟有仰仗大善士踴躍爭先心印聲應救災濟急功德眞不可思議千祥百福更何待言求登報章以資觀感[  上海六馬路仁濟善堂籌賑公所施善昌等謹誌]  
[  助賑摭要]  
　　時事艱難補救屢嗟其無術資財施捨流離爰慶其可支實惠濟人歡聲載道矣免過子求消災由元甡莊來洋二百元宜興無名氏庫平銀一百兩洋五十元又三十元咸寍縣樊善士筵資移助由蔚泰厚號來規元一百兩青浦錢和寳善士求體健長壽洋一百元無名氏由西合泰來規元五十兩鎭江人寄寓蘇城眞微臣善士求病速逾由恊康莊來洋五十元王康衢善士爲令郎普慶求鼻塞速通續捐由惠泰莊來洋五十元天津海關道署述泉晴洋四十二元蘇州梅先女史還心愿由惠泰莊來洋五十元泰升號經手將民船罰欵充賑洋四十元徐少甫先生以中元節經懴資移助求體康强合宅平安洋二十元馮存仁堂年例西瓜燄口資移助八開洋八十個委解災區儆母子以出資無懲不勸爲兒曹而積善其塞必通匡災並願無名種德奚難免過憫奇荒兮行善公庭内具出同心删異味其救時僚屬中何勞食指浮瓜汰費分潤枯甿證果隨緣移資瘠壤造福自臻長壽培仁定頌康强卽處深閨亦憐貧戶藉增觀感用特表彰[  上海北市絲業會館籌賑公所施善昌謹誌]  
[修德獲報]  
　　浙紹胡子琴先生名豫係現任廣西按察使司胡雲楣方伯之封翁道光二十年就桃源姚輞川明府之幕與山陰任東屏先生同事任辦錢穀胡司帳席會歲大飢胡與任毅然將合夥儲穀幾千石統賑災民並將居停存穀一併賑齊全活無算二十年後雲楣方伯則得詞林綰天津道篆現升粤臬人丁旣旺昆季皆膺顯秩子少白大令名治則單傳而繞羣孫且屢篆山陽海州等處賑濟之功較别項善舉尤爲浩大其食報豈淺鮮哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　譽憲牌　　　　　　　叅將缺以奏當廣禀稱用　　　　　　　　　　　　　　營部司　　奏　　　兩　　　　都司林國　請補廣州協左營右哨二司靖遠汛把總缺委督標右營左哨千總羅世輝署理文能憲牌示陸豐縣河田司巡檢缺委　人　　　兆麟署准補廣寍縣劉思敏飭赴新任 
[上海北市絲業會館籌賑公廣施少欽經收順直山東臥牛山賑捐閏六月二十至廿坧日第三千二百六十九至七十次清單]  
　　二十日悔過子交來無名氏袁規銀一百兩樂安守眞求諸事如意由杭垣豐順寄來洋五元又一元湖州季厘祝親健四元喬氏求病愈三元姑蘇晉豐莊王筠諱求目疾速愈二元南匯了生高朱氏各一元　高氏陳蘭徴各　　高念之黃毓姑各一元三小姐四小姐九小姐一元天津電報局佩秋舘幼蘭舘各一元太倉河海涓流錢五百文隱名氏二百文不書名一百五十文不書名青溪士無名氏三戶各一百文○東台學唐善士募翟洪椿王仲仁許鴻逵陳芸經李少白吳海珊六戶各洋一元吳玉書敬輿一元熊雲巢錢八百文潘子英曹曦明姜子和盧蔭南南張佐廷楊幼蘭周嘯蘭符越清毛雨邨吳漢馨薛鶴脩樂善堂十二戶各五百文共廿戶合洋十三元六角六分○王文唐先生來葉復記洋四元啓興三元王客人元順各一元無名氏陳無名氏各五角○廿一日梯雲閣完願由陳心翁交來洋一百三十二元青浦縣署帳房募培德堂洋一百元賢官洋　元隱名氏病愈完願十元蕪湖義和泰號九元又二二元潘遠波求子病愈五元川沙司獄署知非子求大小人口平安二元十二齡童子王建立求痢疾速愈一元平安氏一元○廿一日劉懷古堂洋四十元梁溪萊根書屋求孫病速愈由無錫隆茂　寄來廿元華亭縣署姜宸率男世昌爲慈夏太安人二十週年求資冥　廿元蘇州羹和居士求父病早全化凶爲吉十元諸曁糧署李華屢求保祖母曁兩慈親老而彌　　元乍　愼餘行來氏五元常熟信泰典吳冠亭求保合家平安五元同泰楊四元太倉州署朱信之病愈完願四元董靜記求合家平安二元隱名氏求孫病愈二元懷德堂夏二戶各二元東山潘遠波求同山全家途中平安一元安定氏一元○蘚垣蔣恆信募無名氏洋二元各友氏一元五角黃仁昌勉行者悟凡氏無名氏四戶各一元無名氏孫蓮州各五角無名氏不了氏各四角隱名氏三角無名氏知足子各二角共十三戶合洋十元○梅里陳鏡　募柳溪小隱書愚子各洋一元鄧萬資六角無名氏孫源記萬瑞卿三戶各五角張緒記四角巨豐三角鄧子城聞福海陳雲衢三戶客二角無名氏三戶各二角共十四戶合洋六元劉可道銅洋二元陳文珊銅洋一元○存義公來兩儀堂恆興號各申公砝銀二兩慶餘堂一兩共三戶合規元五兩四錢○廿三日太倉陳寳墀求病愈神健由寳和莊來洋廿元湯聘石十元陳杏林六元溧陽陳鴻吉六元隱名氏三元無名氏二元蘇　有義公無名氏求濕熱瘡速愈一元姚沈氏一元姚杏記銅洋一元求平安洋八角○鄱陽船來湖北興國州俊記良法良奎三戶各九八五平銀一兩青溪釣徒良圭各錢二千文公記錢一千五百文眉龕主人靜記烟記康記冷香叢主未了道人琴記七戶各錢一千文雲　一百文共十四戶合九八五平它紋十一兩四錢五分良遠洋四元良澤二元籤生良墀延陵氏棣溪村農四戶各一元○餘大莊來杭州　號洋三元杭源愼氷棧二元仁懷堂羅愼　堂張各一元無名氏勉力氏無名氏補過軒隱名氏五戶各五角無名氏二角五分百　堂一角五分無名氏一角共十三戶合洋十元○浙湖永利信局募陳氏洋五角俞雙全二角無名一角徐同王氏邵止齊周子佩兆榮陳催和丁芳記應金九戶各錢一百文陳氏八十八文徐葉各七十文徐五十文　丐　陸丐婦費阿三徐乞丐莫三六王品三阿共七戶各十文共十三戶合英洋二元○湖郡顔大經募東魯仲記無名氏沈氏吳氏伯記施聲記季記七戶各　洋一元扶風氏延　氏太原氏六角延陵氏　角百忍氏非善氏各二角共十三戶合洋二元業洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年七月十二日京報全錄]  
　　宮門抄諭旨二道錄前○副都統奎奏叅革廳員摺○直督李奏差遣人員請照例輪選片○又奏同知請開缺回藉　○江督劉奏叅革縣丞片○又奏請將已故兩江總督曾國荃江寗專祠飭部列入祀典片○又　奏各屬搜捕蝗孽情形片○承撫福奏江北江蘇漕船挽出東境日期摺○護晋撫胡奏甄别各員片○浙學政陳奏敬陳歲試情形摺○七月十二日戶部通政司詹事府正白旗値日無引見○孫毓汶奏請開缺○召見軍機廖壽恒○○頭品頂戴歸化城副都統奴才奎英　奏爲特叅屬下違制擅造非刑任意虐民之廳員殘暴妄爲有違定制請旨革職以重民命而昭炯戒恭摺仰祈聖鑒事竊於光緒十八年六月十七日據土默特蒙古前鋒海旺呈稱其子鎖漢仔因向民人討要布錢口角被毆喊控署歸化廳同知張心泰案下不分曲直重笞一千隨卽枷於三眼枷内該前鋒更恐換五眼枷並站本籠等酷刑斃命絶伊後嗣等情奴才當卽行知歸綏道又保派委綏遠糧餉同和慶和會同叅領伊精額提案會汛去後旋據該同知等帶領事書役人等前往歸化廳勘騐該同知張心泰設立五眼聨枷一面三眼聨枷一面站籠一架惟又騐一眼枷一面長二尺八寸寛二尺八寸厚四寸五分重一百零五觔俱係眼同張心泰勘騐四宗刑具確實所有人証刑具該同知張心泰並未移交綏遠糧餉廳衙門會辦等情禀覆前來奴才查例民笞刑以五十爲止該同知張心泰無論蒙民罪犯輕重竟笞一千係屬濫刑其擅造五眼三眼聨枷並站籠惟有一眼枷重百餘觔均屬違例係屬非刑也且該同知張心泰上任將及兩月有餘以致衆議沸騰怨聲載道且歸化城五方雜處蒙漢回教人等衆多良莠不齊又因五月内雨澤愆期貧民聚集之際誠恐激變衆心另有不測何堪設想獲咎難辭當爲整頓地方起見奴才仰蒙皇上天恩畀以封疆重任保衛一方承平有年該署同知張心泰任性妄爲擅造非刑酷虐蒙民實屬故違定制若不據實　奏叅恐激出事端關係殊非淺鮮奴才相應請　旨將署歸化廳同知張心泰可否先行革職以昭炯戒奴才一面移咨山西巡撫委員前來接署至該員另有劣欵多端行知撫臣派員查明核辦奴才據實紏叅爲愼重民命起見未敢擅擬是否有當除分咨刑部山西巡撫查照外理合恭摺具奏伏乞皇上聖鑒訓示遵行謹奏奉旨已錄○○李鴻章片再定例在部投供候選各官如因公出差遇輪選到班時照例擬選差竣回京附於月官後補行引見等語光緒十七年十二月台灣撫臣邵友濂奏爲候選知縣沈錫瀋在台灣差委請照例輪選奉硃批著照所請該部知道欽此兹查四品銜知府用不論雙單月選用知州陳惟彦向在北洋海防軍營當差尚爲得力擬請將該員仍留北洋差遣免其赴部投供輪選到班時按班銓選俟選缺後再由差次送部引見以符例章除履歴咨部外謹附片具陳伏乞聖鑒勅部查照謹奏奉硃批吏部知道欽此○○李鴻章片再據藩司裕長臬司周馥詳稱保定府河鹽同知王瀛係浙江歸安縣附貢生由大名府同知調補今職並因辦理海運及東明黃河高村漫口合龍出力歴保以知府在任候補並補知府後以道員用兹據該員以離家年久先塋失修請開缺回籍修墓等情自應准如所請除飭交代清楚給咨回籍並咨浙江撫臣外理合附片具陳伏乞聖鑒勅部查照開缺所遺保定府河鹽捕同知要缺俟接到開缺部文再行揀員請補謹奏奉硃批知道了欽此○○劉坤一片再訪拿會匪審辦革員李顯謀案内供有李元鏞曾冐充該革員幼良之號揑造信函圖謀差委情事當將李元鏞傳提到省飭令汪寗布政使瑞璋督同江寗府知府李廷簫等再三研審李元鏞係安徽太平縣人捐納縣丕保舉五品花翎因其妻爲李世忠義女與李顯謀認作親串素有往來雖訊無入會爲匪情事而冐充李顯謀廕生揑造信函圖謀差委業據供認明確實屬招摇撞騙不安本分據江寗布政使瑞璋詳請斥革前來相應請旨將五品花翎指省分發試用縣丞李元鏞卽行革職遞解回籍交地方官嚴加管束以示懲儆謹附片陳請伏乞聖鑒訓示謹奏奉硃批著照所請吏部知道欽此○○劉坤一片再原任兩江督臣曾國荃於光緒十六年十月間因病出缺欽奉恩旨准於湖南原籍及江寗省城建立專祠等因欽此仰見聖朝眷念勳臣無微不至凡在臣工同深欽感兹據江蘇候補道凌蔭廷禀稱現已由外分别籌捐在江寗城内蘆妃巷地方建立專祠業已工竣等情呈請具奏前來臣查江寗省城爲曾國荃戰克復之地現已欽遵諭旨建立專祠合無仰懇天恩俯准將已故兩江督臣曾國荃江寗專祠飭部列入祀典由地方官春　致祭以彰藎績謹會同江蘇巡撫臣奎俊附片陳請伏乞聖鑒訓示謹奏奉硃批著照所請禮部知道欽此○○劉坤一片再本年入夏以來天氣亢晴江蘇安徽各屬上年飛蝗經過之處間有蝻子發生經臣札飭各州縣分途收捕附片奏明在案旋據江寍揚州鎭江海州以及淮安通州各府州縣先後禀報境有蝗孽多寡不等臣維蝗蝻爲患最烈當此炎暑薰蒸滋生尤易迭次嚴飭各該州縣迅赴各鄉周歴查勘多雇民夫實力撲打並各就地方情形設局收買一面由臣派撥勇隊前往各屬恊同搜捕以期除惠務盡又恐各屬偷安諱飾復派候補道程儀洛等分往揚州一帶嚴密督察如各該州縣不能認眞辦理立卽禀請撤叅批札由驛嚴切誥誡一月以來迭據各屬呈報或已十去八九或已悉數殄除六月初又連得雨澤蝗患漸息民心稍定惟近日據徐州府屬沛縣銅山等縣呈報有飛蝗過境自西北而來向南而去業已依法捕拿等語拿飛蝗過境若不立時撲滅深慮蔓延爲患且恐停落之處遣子入土亟應赶緊設法搜挖庶免有害秋禾現又飛札嚴飭各該州縣加意防範不得稍留餘孽致貽後患除咨會安徽山東河南各撫臣飭屬一體辦理務期凈盡外謹會同江蘇巡撫臣奎俊附片具奏伏乞聖鑒謹奏奉硃批知道了欽此○○尚書銜山東巡撫奴才福潤跪奏爲江北江蘇漕船挽出東境日期恭摺抑祈聖鑒事竊奴才前將本年江北江蘇河運漕船於六月二十五日全帮渡黃入運緣由恭摺奏報在案查陶城埠至臨清州運河三百餘里均經挑挖深通漕　進口後暢行無阻維時衛水盛漲盈堤拍岸一經啓壩放船恐致河流鼓蕩漫溢堪虞當經臨清直隸州知州陶錫祺禀商江安糧道暫停數日至閏六月初八日水勢稍退卽令陸續駛出運河入衛北上十六日午刻全帮十八起共八百二十七隻一律挽出山東德州枯園鎭豁境據司漕文武各員禀報前來除飭修整閘壩等項預備回空漕船南下外所有江北江蘇漕船全數挽出東境日期謹恭摺其陳伏乞皇上聖鑒謹奏奉硃批知道了欽此○○胡聘之片再定例道府州縣等官凡勞績保歸候補班以及各項試用人員均於到省試看一年後由該督撫嚴行甄别等因歴經遵辦在案兹儘先補用道陳占鰲大挑試用知縣唐桂均到省一年期滿例應甄别據署布政使張汝梅署按察使俞廉三會詳核辦前來臣查該員陳占鰲器誠閎遠留心時務唐桂才其明敏考以律例均能通曉應請將陳占鰲留於晉省以繁缺道員補用唐桂以本班照例補用除履歴咨送吏部外理合附片具陳伏乞聖鑒謹奏奉硃批吏部知道欽此○○二品頂戴宗人府府丞浙江學政臣陳彝跪奏爲敬諫寍紹杭嘉湖五府歲試情形仰祈聖鑒事竊臣於上年冬間接印任事業經恭報在案查浙省向章以寍波爲第一棚謹擇於本年二月十二日出省按試寗波次紹興次湖州次嘉興卽由嘉興回省舉行杭州歲試於本月十二日竣事共考過浙東西五府查杭州爲省會自郡湖山秀美甲於東南人才旣多文風最盛而寍波自國初以來鉅儒輩出流風未泯卽應試文字之中頗見根柢經解古學亦多可觀嘉興紹興次之湖州又次之臣按試所至先於詣學講書之時後見教官保每以文貢已出關乎士品取材可以從惡剔弊不得不嚴　　誥誡生童正塲終日坐堂　自稽察梭巡各號少休息紹興童塲查出提覆筆跡不符一名杭州童塲查出頂替人塲一名均發交提調研訊懲辦其餘各屬均極安　臣每棚試畢發落生童時伏不憚煩言奬其所以能而勉其所未及至於士習之隆替卽關民氣之盛衰尤必剴切爲諸生言之武生武童則朂以自愛自重毋犯有司總期風俗不渝俊髦蔚起冀仰副聖主興費育才之至意所有歲試寗紹杭嘉湖五府情形理合恭摺具陳再浙省生司重在蠶藥本年春夏之間雨多晴少臣沿途詢訪蠶事均登春花亦皆瓦茂民情安謐足以仰憑宸　現在巴屆盛夏臣擬於立秋後照章出省按試台州温州等處合併陳明謹奏奉 
硃批知道了欽此 
 
 

Page 13

 
 
[光緒十八年七月十三日京報全錄]  
　　宮門抄○諭旨二道錄前○發抄硃批四道○兼署閩督希奏提督丁憂出缺請旨簡放摺○又奏遵旨查明提督被叅各節摺江督劉奏請議卹片○護浙撫劉奏修築各項工程摺○七月十三日禮部宗人府欽天監正紅旗値日翰林院引見三十一名貴恒崇禮各假滿請安○孫毓汶謝賞假三個月恩○劉恩漙謝授侍讀學士恩○景善因伊子補員外謝恩○薛允升因伊子補侍讀謝恩○睿王續假五日○繼公請假十日○福森布請假五日○佛佑奏請開缺○召見軍機崑岡啓秀○發抄楊昌濬奏新疆防戍出力文武請奬奉硃批該部議奏單二件片二件併發欽此○又提督董福祥等獎叙奉硃批覽欽此○又開復記名總兵傳殿魁等各員請免繳捐復銀兩奉硃批覽欽此○劉坤一奏請以徐傳隆借補太湖營左營副將奉硃批兵部議奏欽此○○福州將軍兼署閩浙總督世襲一等繼勇侯奴才希元跪奏爲提督丁憂出缺循例由驛奏聞請旨簡放恭摺仰祈聖鑒事竊據福建水師提標中軍叅將劉萬鐘禀稱水師提督彭楚漢親母黃氏迎養在任因患顆疽病證醫藥無效於光緒十八年六月二十二日病故等情具報前來伏查水師提督駐紥厦門爲閏台咽喉中外通商要口提督彭楚漢老成宿將蒞任多年紀律嚴明商民帖服所統南字防營係其舊部兼管靖海兩營亦照楚軍營制一律訓練嫻熟巡防足恃允推海上十城之選前因母病沉重曾經據情奏請賞假侍奉在案兹旣在任丁憂例應守制除將彭楚漢丁憂日期另行題報外所有福建水師提督員缺緊要相應請旨迅賜簡放以重職守而固海防謹繕摺由驛具奏伏乞皇上聖鑒謹奏奉硃批另有旨欽此○○福州將軍兼署閩浙總督世襲一等繼勇俟奴才希元跪奏爲遵旨查明提督被叅各節恭摺覆陳仰祈聖鑒事竊奴才於本年五月二十日承准軍機大臣字寄光緒十八年四月二十九日奉上諭有人奏福建陸路提督孫開華剿辦匪徒日久無功匪首陳拱逃竄未獲該提督軍律不嚴所部弁勇到處擄掠姦淫燒毁廬舍致地方久遭蹂躪民不聊生等語孫開華剿辦德化縣匪徒時逾邀月未將匪首陳拱拿獲若如所奏各情不特渠魁漏網日久稽誅且勞師糜餉擾累閭閻殊堪痛恨着希元將所奏各節確切查明據實叅奏毋　徇隱等因欽此遵查提督孫開華剿辦德化縣匪徒咨調本任浙江象山協副將余宏亮爲行營中軍刊給關防一切聽其調度前聞兵勇沿鄉搜捕不免擾累閭閻奴才接署督篆卽飭令專拿匪首嚴禁騷擾旋據余宏亮禀稱上湧下湧等鄉未辦旗首尚多仍敢容留陳拱擬調隊圍拿各旗首以戒頑梗等語奴才以從前助匪之人旣未當塲　捕現已散處爲民日久不知庇匪者誰飭令查實指名拿辦不可逐鄉圍捕多累無辜並節次催拿陳拱務獲各在案欽奉前因查有准補夏防同知張兆奎明白勤愼未沾習氣爲前督臣卞寳第所器重奴才卽密委該員前往德化縣確查禀覆去後兹該委員禀稱遵卽馳赴德化縣周歴各鄉悉心查訪提督絲開華實於上年九月二十日行抵德化各營亦先後到齊將摧勝三營裁額募足二十九日移駐根竹坑等鄉遣副將余宏亮管帶各營哨先將陳拱　踞之後宅鄉剿辦陳拱逃脫隨搜擒匪黨並躡蹤追捕懲治容留陳拱之鄉燒燬各鄉房屋多寡不等約共二百餘所其中從匪者固多而殃及無辜者亦復不少當時陳拱逃竄官軍搜捕百姓走避屋宇一空所有薪糧牲畜勇丁食取在所不免至擄掠姦淫遍訪密查並無確據德邑山深林密匪跡易藏陳拱黨散勢窮不復抗拒官軍無用武之地探訪住拿繞越峻嶺動須一二日至則遠颺現經停止搜擒購線嚴緝上年十二月孫開華已徧張告示安撫良民兵勇亦嚴加約束知縣邵書升復迭次下鄉　切曉諭凡民屋燒燬者暫令結茅而居並匀借　種　務農業晚稻已一律種齊秋成可望豐稔民情亦臻安謐惟副將余宏亮物議甚多如上湧下湧等鄉署建寗鎭劉端冕前已安撫該副　復行查辦民心未服各處拿犯勒繳軍器索擾不堪兵威所在百姓不敢控告其禀請懲辦州紳陳超元及僧人慧良皆因陳拱未獲藉詞諉過等情禀覆前索奴才復查永春州在籍廣東試用知縣陳超元聨絡各紳協同緝匪陳拱之妻陳曾氏係該紳獲送余宏亮責以不知會官軍致陳拱得脫其實該副將屢捕屢脫更將誰咎又責陳起元在縣領得報信賞銀一百圓不轉給報信之人飭縣查覆實無發銀之事德化大興巖僧慧良先曾從　余宏亮旣准其自首復咎其旣往該委員所禀核與報案相符該副將經孫開華委以軍事宜如何力圖報効除匪安良乃遷延日久雖獲陳衆陳勺而首惡陳拱尚在稽誅其燒燬從匪房屋竟至玉石不分勒繳軍器又多索擾種種紕謬未便姑容相應請旨將總兵銜本任浙江象山協副將余宏亮卽行革職福建陸路提督孫開華身爲統兵大員於余宏亮肆意妄爲毫無覺察並請旨交部議處是否有當合將查明劾叅緣由恭摺覆陳伏乞皇上聖鑒訓示謹奏奉旨已錄○○劉坤一片再提督銜記名總捕長江水師吳城營叅將茅子莊於光緒十七年十月十四日巡緝汛地在望湖亭江面陡遇風暴覆舟殞命准長江水師提督李成謀咨請奏卹前來臣查定例官員因公差委在大洋大江遭風漂没身故者准照例議卹等語該故員茅子莊因公在大江覆舟殞命核與請卹之例相符合無仰懇天恩俯准勅部將提督銜記名總兵長江水師吳城營叅將茅子莊照例議卹以慰幽魂除將該故員履歴咨部查核外謹會同長江提督臣李成謀附片陳請伏乞聖鑒訓示謹奏奉硃批著照所請該部知道欽此○○頭品頂戴護理浙江巡撫布政使臣劉樹堂跪奏爲浙江省光緒十六年分攸築西中東三塘埽坦石坦並海寍州屬大山圩條塊石工曁平湖縣獨山石塘附土等工叚落字號高寛丈尺做法銀數彚繕清單恭摺奏祈聖鑒事竊照光緒十六年分春潮旺甚驟雨兼旬山水急注下射益以東南風狂掮潮向北衝霉伏之際霪雨連綿漲水泛溢風潮又復大作晝以繼夜南龍頭洄溜湍急搜底刷根秋汛潮更洶湧疾擊猛撲潑越過塘以致三防限外埽坦石坦並海寍州大山圩平湖縣獨山石土塘工間多潑損坍險節據該廳備將前項埽坦石坦照章擇要修辦其大小山圩石土工程從前本係民捐民辦兵燹後因民力拮据遂由官辦而　湖縣獨山等處塘工如遇風潮損壞歴經該州縣禀由塘工總局委員勘修造報此次復據該州縣禀報潑損先曾由局委勘確實隨飭派候補縣主簿胡有燦會同該州縣曁海防營守備湯廷熊核實興辦所需經費卽在光緒十四年奏准酌定三防歲修附列之大小山圩等處銀欵内動給工竣由道彚案造報嗣據三防廳備先後禀報經前任杭嘉湖道豐紳泰前署杭嘉湖道王景澄督同節次履勘得西塘自李家埠汛西愛字號起至翁家埠汛霜字號止間共埽堤工長三百八丈六尺中塘自翁家埠汛火字號起至戴家橋汛忘字號止間共埽坦工長三百三十二丈一尺東塘自戴家橋汛命字號起至尖山汛林字號止間共補修頭二層條塊坦水工長四百二十丈七尺埽坦工長一百四十七丈七尺頭二層塊石坦水工長一百二十七丈九尺單層塊石坦永工長十八丈七尺又據委員等確勘海寍州境内大山圩自第一叚至十一叚間共條塊塘一百七十六丈五尺平湖縣獨山辰字號石塘次東六丈五尺添字號起至歲字號止附士工長四百八十二丈以上各工或柴樁潑卸或條石掀起關樁激斷塊石漂失甚且坍深顯露附土潑卸深寛情形均屬險要自應分别修築理砌加愼以護塘身而衛田廬其埽坦仍令查照歴屆成案辦理由西防同知趙篤恩前署中防同知陳廷杰中防同知胡嗣福東防同知高英升署海防營守備湯廷熊委員候補縣主簿胡有燦前著海寍州知州胡義賛平湖縣知縣吳佑孫等先後報由該道等核明飭辦統約估需工料銀四萬八千二百餘兩卽由塘工總局於歲額厘金曁鹽課綱息各欵内分别動支核扣部平等欵給　工竣飭委杭州府赴工　收在案兹據署布政使黃毓恩署杭嘉湖道宗源瀚飭據各工員將承辦工叚字號丈尺做法銀數開摺核明會詳前來臣復查照異除飭取册結圖說另行題銷外合將光緒十六年分修築西中東三塘限外埽坦石坦　海寍州屬大山圩條塊石工曁平湖縣獨山石塘附土等工叚落字號高寛丈尺做法銀數繕具清單恭摺具奏伏乞皇上聖鑒勅部查照施行謹奏奉硃批工部知道單併發欽此 
 
 

Page 14

 
 
[光緒十八年七月十四日京報全錄]  
　　宮門抄○諭旨八道錄前○發抄硃批四道○護浙撫劉奏勘明海鹽縣境坍塌石塘各工擬請籌欵興修摺護晉撫胡奏各屬得雨情形片又奏請將知縣原叅未完錢糧處分勅部减議片○江督劉奏叅革知縣片○兼署閩督希奏新授道員丁憂出缺請旨問放片○護晉撫胡奏調署各缺片○又奏知縣續完錢糧清飭减議片○七月十四日兵部太常寺太僕寺廂白旗値日無引見○博公兆伯各假滿請安○佛佑謝賞假兩個月恩○周浩謝授江西吉南贑寗道恩○肅王續假十日○那公請假十日○侍衛處奏派代進内大臣班派出懷塔布○召見軍機周浩皇上明日卯初進内至奉先殿壽皇殿行禮畢還海○發抄劉坤一奏儘先守備閻棟樑補淞北營守備奉硃批兵部議奏欽此○又請以張邦才借補揚州營叅將奉硃批兵部議奏欽此○張聨桂奏儘先副將黃體坤等留於廣西補用奉硃批著照所請兵部知道欽此○又融縣廪生蕭啓蕃照剿賊陣亡例議卹奉硃批該部議奏欽此○○頭品頂戴護理浙江巡撫布政使臣劉樹堂跪奏爲勘明海鹽縣境坍塌石塘各工擬請籌欵次第興修以資保衛恭摺仰祈聖鑒事竊照浙江海鹽縣繞城石塘適當海潮頂衝視三防工程尤爲吃重塘身多向東北每遇風潮旺大衝刷撲激猛不可當且地處最高水性所趨勢若建瓴於浙江之嘉興湖州江蘇之蘇州松江各屬處處毘連全在塘身堅固藉資抵禦舊建石塘四千六百餘丈自經兵燹大半坍壞當時以仁和海寗二州縣境内塘工險要不遑兼顧未及議修嗣經各前撫臣陸續修建石塘四百餘丈光緒十二年間秋潮爲患險工疉出經升任撫臣劉秉璋勘明應修石塘二千餘丈以工大費鉅勢難一律舉行僅勘估興辦理砌建復者共計九百餘丈撫臣崧駿抵任後又經籌撥經費加築傳字等號塘外坦水以衛塘身均經奏報在案臣稔知海鹽縣塘工緊要應修工程甚多於本年六月間督同署杭嘉湖道宗源瀚親赴海鹽縣境按塘履勘計光緒十二年間勘明應修未修者縣城西南之率賓等號八百餘丈東北翔字等號三百餘丈均屬險要原有羌字等號石塘從前尚有一二分完整今越時多年坍損愈甚其早坍者均已露底無餘情形日險實屬刻不可緩之工旦西南一帶石塘逼近白洋河設遇風潮更屬可慮查白洋河爲水利所關現多淤淺若以修塘餘力酌量開濬卽以挑出泥土培修附石土塘更爲一舉兩得惟興工必須鉅欵查浙江塘工尚有加抽絲捐抵充嵗修近數年來撙節支用雖有餘存洋十萬元光景若移作興修海鹽石塘之用不敷尚鉅惟有擇其工程險要次第估辦先修西南之率賓等號次及東北之翔字等號分别先後以紓財力但唐工絲茶捐連歲旺收歲修不增並可隨時挹注設有不敷屆時再行設法妥籌據塘工總避司道會詳請奏前來臣伏查海鹽境石塘濱臨大海下游之嘉興湖州蘇州松江各郡全赖保衛該數郡皆農桑財賦之區民命田廬關繫非細此次臣親往履勘所有坍塌各工岌岌可危若再因循坐視深恐日甚一日修築更難且塘身正當風潮洶湧之地潮冲汐激工已坍壞勢難抵禦設或海潮内灌下游何堪設想自當急籌修建並據就地紳士聲請隨塘添築坦水以資捍衛惟工程浩大若同時並舉需費甚多計非數十萬金不辦工關險要尤難視爲緩圖現與司道等公同商酌查有塘工加抽絲捐抵充歲修餘欵累年積存洋十萬元儘數動支尚敷大工用欵擬就現有之數先行開辦此後設法騰挪隨時籌撥濟用次第興修俾要工得以漸復除飭司局畫分叚落委員查明字號丈尺工料銀數撙節估修另行奏報外理合恭摺具陳伏乞皇上聖鑒訓示謹奏奉硃批該部知道欽此○○胡聘之片再前因省北歸綏道屬七廳被旱成災省南汾州平陽霍州三府州屬雨澤愆期業將分别購糧賑撫借榖緩徴各情形具奏在案臣拜摺後迭據各屬禀報於六月十六日起至閏六月初五六日連次得雨大半深透田禾日見滋長其因旱未及布種者亦均補植晚禾此後暘雨應時歲事尚堪補救至口外各廳地寒霜早只能赶種蕎麥小糜成熟較易已飭酌借籽種俾得耕作窮民傭趁藉可謀生兼有發給賑糧可望度至秋熟現在民情極爲　謐堪以仰慰宸厪惟此次雨勢過猛山水暴漲各河堤堰致被冲决間有淹没田禾坍倒房屋之處已飭查明被災輕重分别妥爲撫恤所有各屬得雨緣由理合附片具陳伏乞聖鑒謹奏奉硃批知道了欽此○○胡聘之片再前任懷仁縣知縣郭肇金經徵該縣光緒十七年分地丁正耗等銀未完三分八厘經臣遵章於奏銷前將該員先行開單奏叅並於奏銷案内彚叅各在案兹據署布政使張汝梅詳稱查該縣於十八年六月初六日續據完解到光緒十七年分地丁正銀二千八百四十六兩四分一厘耗羡銀一百四十七兩二錢六分六厘現計未完分數係在二厘以上例得减議惟定章續報减免之案如奏咨到部在本案閣抄三十日限外者歸另案核議等因此案雖未奉到部覆計奏咨到部已在定限之外自應歸於另案核議所收銀兩俟造辦本年秋撥册入數造報等情詳請具奏前來合無仰懇天恩俯准將前任懷仁縣知縣郭肇金原叅未完錢糧處分勅部照例减議用昭激勸除咨部核辦外理合附片陳請伏乞聖鑒謹奏奉硃批吏部議奏欽此○○劉坤一片再奉旨交審安徽廬江縣民張咸義被控收管身故一案卽經札調江蘇臬司前來江寍會同江寍潘司秉公訴辦並將案内人證擇要開單委提以憑質訊業經附片奏明在案兹據江蘇按察使陳湜會同江寍布政使瑞璋詳稱遵卽核明卷宗將解到人證隔别提訊據原被書差人等僉供張咸義係受刑後因傷身死並非患痧該縣楊霈霖所禀訟棍主唆揑各節均係妄拿刑逼教令誣指卽楊霈霖前後禀詳典史毛祥翥騐明張咸義委係因痧身死一節飭調毛祥翥來省訊據供明當時並未相騐亦未訊供取結縣卷内傷單供結　係揑造等語查核供情楊霈霖濫刑斃命似屬可信且案中枝節叢生　卷諸多不　必須澈底根究詳請奏叅革審前來相應請旨將安徽歙縣知縣調廬江縣知縣楊霈霖卽行革職歸案嚴訊以成信讞謹附片陳請伏乞聖鑒訓示謹奏奉硃批着照所請該部知道欽此○○希元片再遺缺道員雷其逹經奴才恭摺奏請補授興泉永　奉旨著照所請吏部知道欽此謹卽轉行欽遵正擬飭令赴任間據福建藩司　駿文詳稱據該道雷其逹咨報該道於光緒十八年六月二十五日問訃親母蔡氏於本年五月二十三日在江西鉛山縣原籍病故例應丁憂回籍守制等情查興泉永道係衝煩難　　　缺華洋雜處撫緝匪易現署道軍機處存記福建候補道許星翼到任以來講求地方利弊條理井然於通商事宜辦理折衷尤　窽　仍飭該道署理以資熟手除循例具題並將興泉水道員缺另行揀員調補外所遺之缺相應請旨簡放以重職守謹附片具陳伏乞聖鑒訓示謹奏奉硃批另有旨欽此○○胡聘之片再潞安府知府魏元瑞因病出缺業經恭疏題報在案所遺　　　　亟應委員接署以專責成查有在任候補知府調署潞安府太義鎭同知方龍光精明幹練堪委令就近署理遞　太義鎭同　　　太原府同知陳學富穩練老成堪以調署其太原府同知一缺酌委儘先補用同知炳玉箸理據署布政使張汝梅　按　簡俞　　　　　　除檄飭遵照外理合附片具陳伏乞聖鑒謹奏奉硃批吏部知道欽此○○胡聘之片再嵐縣知縣　　麟　　　　　籍十七年分地丁正耗等銀未完一分六厘經臣遵章奏銷前將該員先行奏叅並於奏銷案内彚叅各在案兹　署布政　　　　　　　查該縣於十八年五月二十九日續　完解到光緒十七年分地丁正　九百四十二兩五錢五分四厘零耗　銀三　　　　　六分三厘核計未完分數係在八厘以上例得减議惟定章開單奏銷之案若於叅後續有徵完如奏咨到部在太案發抄　　　　　　歸本案核議等因此案雖未奉到部覆計奏咨到部已在定限之外自應歸於另案核議等情詳請具奏前來分　仰懇　　　　　　　縣知縣郝振麟原叅未完經徵地丁正耗錢糧處分勅部照例减用昭激勸除咨部核辦並飭藩司將所　　　　　　　　　　　册入數造報外理合附片陳請伏乞聖鑒謹奏奉硃批吏部議奏欽此 
 
