# 1908 - 27 - 4912574

 

Page 1

 
 
   
 
 

Page 2

 
 
[宫門抄]  
　　十二月二十三日召見軍機丁寳全 
論說 
[丁未年中國大事論略（還）（一）（續）]  
　　（戊）禁烟自去冬政務處奏定禁烟章程。朝旨又令减種鶯粟地畝。限六月三十日。爲禁絶之期。故上下之對於此事。均極注意。三月廿九日福州各烟館。首先閉歇。四月初六日京師烟館繼之。五月十二日上海華界又繼之。六月初七日武昌又繼之。至限期已届。各省亦同時並舉。一律禁凈。而莊王睿　陸寳忠陳名侃以戒烟開缺。士夫之自好者亦多相率守戒。是不可謂非令出惟行矣。然而上海租界之開館售烟也依然如故。内地城鎭之私開燈吃也間亦不免。嗎啡戒烟丸之充斥市上也。標目日益多。而貽害日益大。以此而言禁烟。則烟終不可得而禁。正其本。淸其源。是在各省之禁烟會與禁烟局。 
　　（巳）匪亂中國無地無亂事。即無年無亂事。固不獨今年爲然也。然而今年爲尤。甚試思正月貴州苗匪聚衆。揚州飢民毆官。浙江象山閙敎。此一月内而亂事凡三見。二月廣西那地州兵變戕官。吉林馬賊起事。浙江餘姚沙民滋事。山東曹匪竄入豫省。此一月内而亂事凡四見三月。江蘇松太兩屬亂民搶米。廣東東莞亂民搶米。此一月内而亂事凡兩 
 
 
 

Page 3

 
 
見。四月河南刀匪起事。廣東饒平土匪戕官。欽廉二州民變惠州配匪戕官。此一月内而亂事凡四見。五月浙江定海亂民擄官。安徽渦陽亂民起事。六月浙江武義縣九龍會匪。及嵊縣烏帶匪。後先起事。四川夔州土匪竄入宜昌。此兩月内而亂事凡五見。七月湖北大冶。陜西白河。八月欽匪攻破防城。贛南拳匪閙教。淳安抗捐毁學。此兩月内而亂事凡五見。九月四川開縣紅燈敎匪。福建汀州三點會匪。江西樂平夏匪。十月浙江嵊匪竄入金華。山東莒匪竄入海州。河南商城會匪。桂匪攻破鎭南砲台。十一月太湖梟匪。勢益猖獗。蘇之蘇松。浙之杭嘉湖。幾無日不有警告。此兩月内而亂事屢見汪一見。本月以來。浙江海寗桐鄉等處攻城毁衙閙敎毁學之變。紛然以起。而江蘇之靑浦縣。亦且兵匪開仗。管帶陣亡。據最近之亂事言之。江浙梟患。莫此爲甚。此姜桂題南下之軍。所以直接夏辛酉防駐長江之後。以耀軍威而懾南服也。論者或謂亂事之多。由於丁未紅羊之刧。其實中國之亂。或一省而亂事數見。或浹月而。亂事。迭發此省旣。靜彼省復驚。一波未平。一波又起。數年以來。固未嘗有一日之晏然者。朝廷憂亂孔亟。九月十一日諭飭督撫。有到任六個月後。出有土匪重案。唯督撫是問等語。恭繹旨意。深以杜亂爲心。然督撫苟不從本。原之地入手。爲之養其生業。防其邪僻。即斯擾亂之種。子無時可絶。蓋必先講内。治而後匪亂可。得而平也。 
[二外交]  
　　（子）各國協約法與日。英與俄。素有夙嫌者也。俄與日。休戰議和。僅期年耳。乃四國同時棄仇尋好。舉所謂保全中國領土。尊重中國獨立者。訂立條欵。夫中國未嘗以此求之各國。而各國協商之。約於吾之領土。保全之。於吾之。獨立尊重之。其必吾自不。能保全尊重。而重。煩他國之保全焉尊重焉。可斷言者。是故日法協約成。則滿韓滇越之領域巳定。英俄協約成。則西藏。均勢之大局已定。日俄協約成。則俄認南滿洲及朝鮮爲日之優。越權利。日認。北滿洲及外蒙。爲俄之。勢力範圍。自今以後。列强保證。均勢和平競争。久之久之。必無容第三國立足之地位。奈何不乘此時機。上下。并力。謀所以固國基而禦外侮也乎。（未完） 
專電 
[電一（北京]  
　　張袁兩軍機奏津浦鐵路官商合照第十二條辦法股票儘中國人收買將來贖路准商出半欵三省按路攤認飭先籌備奉旨依議著商部外部郵部吕海寰楊士驤端方陳啟泰吳廷斌知道 
[電二（廣東）]  
　　英領告張督云西江事輪巳退出李準能任緝捕之責請勿易人張督巳允其請即日電奏 
[電三（北京）]  
　　有人奏陳安旂　匪辦法奉寄諭粤督張人駿桂撫張鳴岐知道 
[電四（北京）]  
　　二十三日奉旨楊士琦准假一月 
[電五（北京）]  
　　農工商部奏祝大樂興辦實業請予獎勵奉旨著賞給二品頂戴又奏許鼎彝劉世珩集股創辦公司奉旨着賞給二品封典 
[電六（北京）]  
　　貴州巡撫龐鴻書奉旨賞給正一品封典 
[路欵要聞]  
　　江蘇鐵路協會公啓昨接蘇路公司函稱代表王張兩公電廿四日可到滬所有本公司南北兩綫及目前部借情形須請各路股會諸公與代表接洽並籌議一切本省各招股處巳由公司分電外乞貴會通知旅滬各屬路股會務於廿五日下午一時齊集靜安寺路跑馬廳北首商學公會開談話會並籌商緊要事宜 
[郵傳部致上海電政局電]  
　　上海電政局洪現在蘇浙鐵路代表到京事關緊要來往通電自應異常從速所有該路公司寄發到京各電交滬局時應照特别一等加急官報提前排發勿得遲延除該代表在京各電由部代發外仰即轉飭遵照勿違此項特别電報限至蘇浙路事完案日爲止郵傳部陽 
 
 

Page 4

 
 
旅滬江震同鄉開會集股本會日前開拓欵會集認江蘇路股施子英君首先倡認五百股同人依次簽認共集江蘇路股一千零四十九股姓名列后 
施子英五百股徐孝孺張季琴各一百股顧墨彝張應巢薛公俠沈李舟各五十股翁產生三十股沈綬臣徐靜淵顧鏡澄孫經笙各二十股王愷君張樂賓沈頴若各十股金夢良五股洪　昇金松夫各二股 
常熟湖濱孝友學堂認股淸單 
張建銘張詠豳各一百元高連茹徐士芳姚蘭格張元浚各十股孝友張記孝友重記各二股又孝友孝記孝友友記孝友禮記孝友義記孝友廣記孝友恥記張琴記張端記張瑞記張春　　江梅張奎俊張子香張學友李培庠陸寅兪祖培朱庚生嚴繩先朱剛朱麟趾蔡連榮蔡靑生謝寳豫方鴻文顧少賢周琢成各一股以上共計二百七十一股 
常州爭存女校第二次繳股淸單 
劉明記三十元瞿士琄顧緑渠各十股各十元梅仲翀悔仲警徐季蘩梅竹筠梅育如各五元沈蓉芳徐娣記徐惠海彭城徐記石泉記石梯記石耿記各二元董瑞貞四元吳寄靑一元石艮記五股二十元五角以上九十九股洋一百十六元五角 
緊要新聞 
[廷寄江鄂蘇浙督撫姜軍暫緩開拔北京]  
　　十九日軍機處電寄江鄂蘇浙督撫云南京制台武昌制台蘇州撫台杭州撫台鑒奉旨端方趙爾巽陳啟泰馮汝騤會電奏悉蘇浙交界地方匪徒肆擾勢甚披猖朝廷軫念民生用爲隱憂是以特派重兵前往以資鎭攝兹據奏稱股匪業經剿捕解散分布營隊巳屬嚴密後有鄂軍爲之聲援自不虞兵力單弱其所擬治匪辦法亦頗中肯要果能實力經營閭閻當可安堵姜桂題一軍應暫緩開拔惟近日迭遽言官陳奏謂江浙盜賊充斥民不聊生端方等身膺疆寄責無旁貸著責成該督撫等認眞整頓勿得徒託空言養癰貽患倘再有匪徒蠢動肆擾地方定惟端方陳啟泰馮汝騤是問欽此樞 
[江鄂蘇浙督撫諫阻姜軍南下電奏北京]  
　　北京軍機處鈞鑒竊蘇浙交界地方梟匪肆擾經方派營剿捕浙省之桐鄉海寗等處鄉民借口災荒聚衆閙漕經騤彈壓解散均經先後奏報在案旋承准軍機大臣字寄奉上諭郵傳部左叅議蔡乃煌奏江浙人心思動恐長亂萌請先事預防一摺着端方陳啟泰馮汝騤嚴密防範勿稍疎虞並著趙爾巽體察情形妥酌辦理等因欽此正在籌商布置會同奏報間奉電旨昨巳派姜桂題統率十二營限半月内開拔馳往浙江會同江浙督撫辦理剿撫事宜又奉電旨浙省爲海防重地向多窺伺而土匪鹽梟久巳充斥必須有重兵鎭懾切實搜捕務絶根株一律肅淸不得因匪暫竄散遂生鬆懈其沿海要害亦宜相度形勢依次布置統俟姜桂題到防會同妥籌辦理各等因欽此復經往返電商悉心籌酌伏查蘇浙兩省梟匪即蔡乃煌摺内所稱浙西之靑紅帮匪太湖之鹽販蘇松一帶之靑皮光蛋平日以販私開賭爲生與民雜處恃衆横行有時强借强索有時擄人勒贖有時白晝搶刦官兵往拿兵少則拒捕兵多則竄逸其窟穴多在太湖附近支河　港之間聚則爲匪散則爲民與大股巨寇攻城掠地抗敵叛逆者情形迥不相同辦理之法必須力捕以擒其渠窮搜以犂其穴游擊以摧其鋒兜拿以防其逸尤必刀辦淸鄉以澄盜源舉行鄉團以固民氣尤在愼選牧令以淸吏治乃足以収鋤莠安良之效實係緝捕之事而非戰陣之事其責成應注重地方吏治而以兵力輔之非若勘定叛亂全仗兵威姜桂題一軍拱衞京師有同禁旅若此等小醜遽勞京兵疆吏旣無以自安且蘇松嘉湖一帶全屬水鄉港　紛歧不容馬足北軍亦不相宜至浙省鄉民閙荒乃地方官失於撫綏所致與梟匪係屬兩事現已解散正在查拿首要綏緝善良更不宜令其驚擾若京師驟發大兵誠恐民心惶惑轉致胥動浮言方等公同商酌擬請將江浙梟匪一事責成方會同泰騤等專辦剿撫刀任其難一面續派江南軍隊赴浙與前派之軍合力防剿一面仍遵前旨酌調鄂軍一二標前來互相援應以厚兵力江鄂兩軍於南方地勢較爲合宜仍飭兩省原駐之巡防隊緝捕營水師營鹽捕營飛划營各軍專主掩捕連原有之軍巳逾三十營布置得法足備搜拿勦辦之用卽或兵力稍有不足湖北軍隊尚可隨時續調長江一水兵輪便捷赴機亦甚迅速設再不敷夏辛酉一軍本係長江游擊之師亦可調往足資應援其姜桂題一軍應請暫緩出發至浙省海防極關重要象山灣議作軍港亦宜預圖布置酌駐重兵應由方騤等遵旨於沿海要害相度形勢悉心往復籌商再行奏明請旨定奪惟梟匪出没於江浙兩省交界之區且匪多皖產江浙勦辦緊急則竄回皖境事關隔省呼應未易靈通又淸鄉辦團諸務係屬吏治責在州縣非專派威望夙著司道大員假以事權居中督辦統率調度難期得力容方等會同妥商另行奏明請旨辦理方等爲愼重軍事起見冒昧　陳不勝戰慄隕越之至伏乞聖鑒訓示謹請代奏端方爾巽啟泰汝騤同叩霰印 
[黄御史奏陳預備立憲之痛切北京]  
　　日前黄瑞麒（新傳到御史）上一封奏略云預備立憲期限不過十五年急須切實預備庶届期可以實行否則不免貽笑外邦夫立國不外乎法有法而後有治國之精神即如部中雖尚侍屢易而部務並未廢弛無他有法可守 
 
 

Page 5

 
 
也外省則不然全視督撫一人以定風氣視鄰省如敵國視屬吏如牛馬各人之辦法不同易一督撫即換一辦法於事何能有益主集會開社之事但問其是否不致犯上未可概禁即民間有要求等事亦應力爲轉圜總以通達下情爲第一要義云云又附片奏稱各部署均已不分滿漢惟理藩部仍全用滿人殊非融洽之道應請一律滿漢並用等語摺上兩宫披閱一過即交樞臣擬批准世中堂甚不以此事爲然遂擬憲政館知道五字（響） 
[政務處奏覆旗丁生計兩則北京]  
　　一覆荆州將軍荆州將軍松　等　陳撤兵歸農恐碍民生一摺政務處覆奏謂原奏所陳似多誤會諭旨明言先儘原有之馬廠莊田劃區安插歸農之計並非勉强何至無出可購若云奪民之利佃無所歸則價買旣出於自然力田各謀其生業更無所謂飲憾從前招募與今日徵兵率皆來自田間旗人歸農之後豈不能效力行間原奏疑爲投閒置散似未識寓兵於農之意至誤爲銷除旗檔不得當兵尤屬妄生疑阻應請無庸置議云 
　　一覆密雲副都統又議覆密雲副都統德麟遵議旗丁生計請撥置欵項一摺略謂原摺所陳五節如去游情購民田廣學校開工藝興商務等皆係地方應辦之事如果帑項充盈本可酌量補助唯各省試辦新政從未由部撥借所有授田裁餉事宜由該副都統察酌情形分年籌辦擴充學校開辦工藝諸端應將原有之學堂實力整頓俟裁停存餉確有成數再行奏請協濟所請飭部撥欵之處應無庸議（幸） 
[兩宫恩遇功臣後裔北京]  
　　兩宫近日於中興功臣後裔異常眷念巳諭樞臣另立一單遇有京外相當缺出即行請旨簡放此次左李之得外簡即是此意聞左孝同并有將膺疆寄之望云（山） 
[蘇省防匪近聞]  
　　寳應縣令帶隊出巡江北高寳一帶梟匪滋擾勢甚猖獗　十日寳應縣萬啟型明府親坐鎗船並帶同省派之三十四標新軍一營及鎗船十艘前往遂陽王通河下蕩等處查剿各匪以免蔓延 
　　江督續派營兵剿匪江督所派剿梟水陸各營業已大舉進發日昨復奉端午帥札飭駐鎭新勝水陸緝私各營統領徐寳山參戎率帶本部師船星夜開往高寳一帶相機協勦以厚兵力 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要摺 
[度支部議覆江北提督奏編練新軍懇撥現欵摺]  
　　奏爲遵旨議奏恭摺仰祈聖鑒事江北提督王士珍奏江北新軍餉項奇絀懇撥現部欵濟急一摺光緒三十三年十月二十一日奉硃批該部議奏欽此欽遵由内閣鈔出到部據原奏内稱江北編練新軍餉源支絀情形經前提臣廕昌附片奏請飭部籌撥大宗的欵俾資接濟復准陸軍部咨奏准由南洋大臣會同江蘇山東河南安徽四省巡撫江北提督協籌的餉限四年編成一鎭行知遵辦在案查編練新軍一鎭常年額支活支備用各經費計須一百五十萬江北已籌之欵惟江南認解永州裁餉十六萬爲的欵此外如四岸溢釐徐州膏捐淮安關稅均視收數盈絀爲多寡兩年以來所解之數皆不及原籌之額扯算每年不過五十餘萬自三十一年起至本年八月止統計四項解欵僅有一百三十萬零由上年三月間開支至本年九月底僅餘六萬餘兩尚有定購軍裝欠欵六萬餘兩以上相抵卽已涓滴無餘雖扣至本年年終尚有江南應解永州裁餉及膏捐關稅應解之尾數合計三項不及十餘萬兩必須明春方能解淸綜核江北練兵情形若照部編鎭數限年成鎭非籌常年的欵一百五十萬不可只就現在十三協步馬砲工輜十一營曁學堂局所常年用欵而計無閏之歲亦須八十餘萬除每年収欵五十餘萬外尚不敷三十餘萬兩加以各隊應添軍械如馬步工輜等營須十萬兩以外砲隊購砲兩營更須五十餘萬兩極力將就亦須置一營合用之砲始足稍壯軍容此項鉅欵又在常年經費之外江北情勢急迫請於部儲各項存欵内先行籌撥現銀數十萬或即在練兵經費内暫時撥借一面飭令四省迅籌協濟指明欵項認定數目作爲江北練兵的欵即由四省將應解之欵抵還部欵至應備砲械或由部借欵或由部代購均俟江北餉源稍裕一併撥還等語度支部伏查江北綰毂齊豫接軫蘇皖地近長江爲南北衝要編練新軍自爲建威銷萌之至計旣經陸軍部奏明由南洋大臣會同江蘇山東河南安徽四省巡撫及該提督協籌的餉編成一鎭前項餉需自應由四省協力通籌源源接濟冀成勁旅兹據該提督以江北已籌之欵惟江南認解永州裁餉十六萬兩爲的欵此外如四岸溢釐徐州膏捐淮安關稅均視收數盈絀爲多寡且須明春方能解淸奏請於部儲各項存欵内先行籌撥現銀數十萬或卽在練兵經費内暫時撥借飭令四省迅籌協濟抵還部欵等因查江北練兵經費前據兩江總督周馥奏明以徐州加認膏捐淮南增銷鹽引淮安整頓關稅三欵歲約銀八九十萬兩一併撥充新軍餉需其江南認解永州裁餉十六萬兩尚不在内合計之每年收欵約可得銀一百萬兩之譜以之供十三協常年經費本屬有餘乃其收數衹稱每年得五十餘萬較之江督原籌之數僅得其半推原其故或因淮北被災或因鐵路加價　短征尚非無因果使切實整頓則該省原認新籌三欵必可恃爲的餉該提督以江北重寄急籌餉需但使庫欵充盈自無不勉爲籌墊無如財政同一艱窘即以練兵經費而論近來銅幣利薄土藥稅絀勉力供支猶虞不繼若以江督奏定認籌之餉亦於此欵挹注勢實難於應付惟現在巳練之兵餉項不敷關繫重要相應請 
旨飭下兩江督臣迅卽設法籌解俾濟要需一面將淮鹽銷市徐土本銷淮安關稅分飭認眞整理務須征足原認額數母稍短絀以重榷務而裕餉源至所陳添練新軍一節查現在雲南提督夏辛酉辦理江防業巳奏明添募營隊屯紥巡防長江上下游有此游擊之師兵力巳厚即江北一帶亦可遥壯聲威所請改協爲鎭之處似可暫從緩議其添購砲械一節陸軍部查購備砲械本係編練新軍最要之舉應令該提督按照度支部議覆情形就現在餉力酌量辦理所有遵旨議奏緣由理合恭摺會陳伏乞皇太后皇上聖鑒再此摺係度支部主稿會同陸軍部辦理合併聲明謹奏十二月初四日奉旨依議欽此 
分類新聞政界 
[咨行諮議局章程北京]  
　　憲政編查館與資政院會訂各省諮議局章程係叅酌東西洋府縣會規則及市町村制改易數次現始告成本月十五日已經通咨各省查照矣（酉） 
[奏請截留洋關稅欵未准奉天]  
　　東督徐菊帥以奉省財政異常困難而各項新政現須次第舉辦欵項一時實難籌措故特專摺具奏請以奉省各埠洋關稅欵暫爲截留以資辦理聞度支部各堂憲連日會議皆云庫欵亦甚支缺如准截留恐各省不免有援例之請現巳議駁矣（若 
[法政生定期咨送蘇州]  
　　蘇省毛提學日前考送京師法政學生巳志本報兹悉蘇松兩府中學堂申送各生經學使詳加考選業巳揭曉計取張保彝費源深潘詠雷丁廷康蒯旨澐姚成瀚等六名又附正取黎興琛一名至松江府中學生之品行謹飭文理通順者擬電商學部咨送現在所取各生則與前取之曹岳佑等十名限於日内來蘇接見以備即日咨送云（命） 
[電請速訂整飭吏治章程奉天]  
　　東督徐菊帥近接軍機處來電謂東三省現巳新改官制一切吏治亟須整頓請速將章程妥爲釐訂印刷成編分布各司道曁府廳州縣以及佐雜人員無論在任候補均各發給一編務須各遵定章認眞辦理以期整頓否則分别撤叅云（夫） 
[政府議辦籖札公債北京]  
　　政府近以各省籌築鐵路集欵艱難擬募集公債仿照各國成例試辦籖札公債票已飭郵傳部咨商各省體察社會情形有無窒碍再行核辦（如） 
[仿辦印度鹽稅之議作罷北京]  
　　度支部因岑春煊在京時條陳印度鹽課請爲倣辦一節該部當派司員唐桐瑞范紹森赴印度調查現調查事畢以印度鹽法多與中國鹽法不同碍難倣辦請作罷議（如） 
 
 

Page 12

 
 
[滇督電致蘇撫催解欠欵蘇州]  
　　滇督錫淸帥致蘇撫陳伯師電開每年奉撥滇辦京銅本銀五萬兩三十二年解過三萬兩尚欠二萬兩合本年五萬兩共七萬兩又减撥協甘新餉項下每年一萬兩本年解過六千兩尚短四千兩又三十年奉部於江蘇江寗兩省淸賦節省項下加撥銅本各四萬兩貴省久未撥解又貴省銀銅元盈餘項下加撥銀二十萬兩除解過十萬兩尚應解十萬兩四項共未解銀二十一萬四千兩　經咨催敝省待需孔亟懇速掃數籌解至級公誼乞賜示復等因陳伯帥當飭紗電行司查案速解署藩朱竹石方伯以前項欠解銀兩除銀銅元盈餘應歸寗屬撥解外均係蘇省淸賦項下應撥之需惟此項業巳動撥無存刻已據詳撫院酌核電復矣（禾） 
交涉 
[劉使電告對待越匪辦法北京]  
　　駐法劉欽使式訓日前致外部電稱越匪攻邊法旣不允交匪應即飭邊官查明庇匪之實據援照南北美洲阿拉巴馬成案向法廷索補賠欵或逕交海牙和平會公斷云（及） 
[請禁洋商在内地設肆鎭江]  
　　鎭關道劉襄孫觀察現據江甘兩縣電禀有印度人懸掛英商牌號在揚州敎場租賃房屋開設茶肆並演影獻及各種玩物查洋商不准在内地開設店鋪應請照會該管領事查禁等語觀察當即照請駐鎭英領事按約禁阻以免滋生事端（御） 
[徐督派員考察間島奉天]  
　　東三省總督徐世昌日前選派軍界學界中人十二名前往間島考察聞已於十五日起程前往矣（矣） 
軍界 
[陸軍部議赴伊犂購買戰馬北京]  
　　聞鐵寳帥與鳳禹門大臣會商以中國向在蒙古地方購買戰馬而蒙地之馬率皆矮小實不如伊犂地方所產之良擬於明春籌畫的欵揀添專員赴伊犂地方購辦以資各鎭之用云（與） 
[伊犂新疆合力練兵新疆]  
　　伊犂將軍會同新疆巡撫電致政府略謂伊犁本擬練兵二鎭辦理防務嗣以欵絀諸多竭蹶查新疆前奉練兵章程改練新操亦因欵絀未能實行然以新疆幅　廣闊强鄰逼處練兵一事誠不可稍緩現擬兩省合力籌欵訓練二鎭庶易舉辦以重軍務而保邊疆云（行） 
學務 
[公立小學行畢業式蘇州]  
　　蘇城唐家巷公立兩等小學於二十一日舉行第二次畢業式并開游藝會徧邀公私各學堂展覽成績到者凡三百餘人元和縣魏大令有事未至即由校長給憑兹將畢業生姓名錄下最優等七人潘承墉李華綱施雲階程祖撰蔣龍章炘高馥魁優等二人楊澄華李華紱中等三人陶曾元馮寳尤龢敦仁（川） 
[房契加稅提充師範經費鎭江]  
　　鎭郡官紳會議在房產稅契項下每價銀一兩者加収稅銀二分以咨補助學務現查有師範傳習所經費甚絀遂先酌提稅欵二成撥歸該所云（金） 
實業 
[議請停抽南滿貨稅奉天]  
　　南滿洲各商埠如大連安東縣大東溝等處均已開辦海關所有稅員認眞抽稅而北滿洲各地如哈爾濱滿洲綏芬河等處雖謂開辦稅關實則有名無實因此不抽稅之俄貨陸續進口由北滿以及南滿一帶銷路日暢而由大連安東縣等處進口之洋貨以抽稅之故難與競爭銷路日蹙故旅居大連之商民日前會議以北滿不抽關稅南滿各海關亦宜停止抽稅以維市面之均勢遂定議選舉委員將以此意禀求上憲云（有） 
[鄂督致湘撫岑中丞函（爲撥欵鍊銻事）]  
　　昨據湖南久通礦務公司經理楊紳度王紳銘忠梁紳煥奎等呈稱湘省每年所產銻砂爲數甚夥現因洋商把持貨滯不銷湘商爲之在困英德日各商又各謀在湘省及上海漢口等處設廠提鍊純銻湘省完全無缺之礦利恐難保存非改生貨爲熟貨直接銷售别無挽救之策議就益陽久通板溪銻礦公司創設純銻鍊廠并託礦學士王寵佑留學英美礦學專門梁煥彝百計在巴黎購得赫侖士米會社提鍊純銻新法專利權約并購員鍋爐機器共費法幣二十萬佛郎克之譜合華銀五萬兩以外近接王梁電稱約定簽字之期届滿遲恐捷足現在湘省扣集新股銀期未届事機甚迫請息借官欵銀五萬兩存在漢口外國銀行以便匯法隨時付價務於一年之内陸續淸還等情查湘省銻礦成效卓著若令受制於人敗壞可惜且該公司係屬借欵並非請附官股一年之内陸續淸還爲期尚不甚緩湘鄂兩省雖庫儲支絀然此事關係頗重不能不合力資助擬由兩省共借給官欵銀五萬兩存於漢口銀行專爲滙法購買鍊銻新法專利權約及鍋爐機器之需不得挪移别用利息從輕酌定限於光緒三十四年一年之内本息全數繳淸已飭湖北官錢局遵照辦理除囑該紳等親自赴轅禀懇外用特函告尚祈尊處即爲籌銀二萬五千兩匯由湖北官錢局併發給領事關公益想台端無不樂觀厥成也 
雜記 
[會議報効請獎辦法北京]  
　　聞政府近因各省報効請獎往往全以田產抵銀不能核實擬嗣後凡有捐助學堂欵項應搭交四成實銀並酌提若干至省興辦學務如在五千兩以上者酌提現銀三成交省作爲籌還外債之用其餘無論田產現銀准留該處辦學（之） 
[川省劃一平碼四川]  
　　成都商務局月前實行劃一平碼於四門警察局附近設立公砝局并頒示各商略謂此後如與當商交易者其原平出入大小與現定砝碼不符之處照九七制平折合收付以免繆葛當商不得任意加多物主亦不得任意縮少如違准赴局控辦（德） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說　　 
[社會小說獻土地（續）（晴雪）]  
　　那客聽了主人這一番話兒。只氣得目定口呆不測一聲。隨望傍邊一隻交椅上坐下了。自已低着頭想道。我們中國的土。地那幾十年裏頭。也獻得不多不少了。那年安南的土地獻了佛。膠州的土地獻了得。臺灣的土地獻了太陽。海參嵗的土地。獻了斡。羅思。九龍的土地。獻於鷹。如今又要把。這江浙的土地來。獻到那外人的手裏去。我想那年的幾塊土地呢。不過被那一班混帳的糊塗官。但圖眼前的安樂。不顧日後的禍根。所以把那好好的土地兒。一塊一塊的獻出去。若講我們的民心呢。究竟没有這獻土地三字的思。想的。現在聽那主人的話兒。是可驚可駭了。難道我們江浙的民心。這幾年來。巳經變到這個地步麽咳。主人呀主人。將來獻完了土地的時候。我們四萬萬同胞。要求一片立錐之地多没有的了　。想到這一會。就不覺嚎啕大哭起來。 
　　那主人見了這個景像便嚇得毫無主意的了。一想今朝是我們獻土地的吉利日子。被這個冒失鬼。驀地裏來吵閙一塲。豈不是要倒煤的麽。正要想個法兒來止住他。只見一個老者從外面漫漫的踱進來。主人便忙忙的招呼他。口中帶笑道。我正要請你老人家來看這個瘋子呢。那老者瞧了一瞧。便笑着道。我早在外邊聽得多時了。我想你家今天獻土地。爲什麽有起哭聲來所以我特地踅過來瞧瞧你原來就是這位先生在此哭。主人你莫非不認識他麽。他就是現在保路會裏的副會長。這兩天天天在那路上奔。要勸大衆多買幾張股份票。想保全我們中國的土地哩。方纔我們家裏也來過了。現在尊處莫非與他話兒上有些衝突麽。主人想了一想道。我並没有話兒得罪他我只說得獻土地三個字。他便跳得這個光景了。不曉得他是甚麽意思呢。 
本埠新聞 
[杭班小輪遇盜續誌]  
　　内河招商局曁大東戴生昌兩公司杭班小輪遇盜攔擊巳誌昨報兹悉招商船擊斃之搭客係蔡迪生張舟天王文標　以奎等四人前晚上海縣李令至碼頭相驗僅驗蔡迪生一名其餘均由家屬求免自行棺殮至大東戴生昌兩船遇盜處所係在江浙交界之楓涇至西汆來廟一帶該處爲嘉善縣境該兩船所有貨物均被搶刧一空事後檢點艙内遺有警勇號衣一件迨回滬後即禀由日領永瀧君於前日半夜時照會滬道電禀浙撫查辦並聞某日商亦於前晚乘輪赴松商請戚太守設法保護惟恐途中再有不測爰帶勇敢之日人三十名同往以資保衞云併） 
[江督批靑浦縣詳（爲小輪爭競事）]  
　　據詳裕靑輪船公司現與内河招商局議定合同各開一班永免爭執等情旣係商情允洽應准如詳立案仰蘇松太道轉飭遵照（妻） 
[嚴查梟匪私購軍火]  
　　江督端午帥札行滬道畧云訪聞浙省梟匪時有潛至滬上購備軍火者或將舊鎗托各機器店修埋着即嚴密查禁等語現觀察已飭由上海縣轉致總工程局於南市機器店最多之處尤須加意偵察云（杞） 
[虧倒鉅欵案近聞]  
　　廣德泰虧倒鉅欵經鉅亨等莊禀由滬道將域多釐汽船扣留等情巳誌前報現該莊等以東盛和財產現已盡抵於道勝銀行此項汽船無論是否在内或者别有欠項均應照章公攤似不必另與道勝交涉兹該船擬於二十四日由瑞記在申拍賣所有拍價擬全數解送道署請爲攤派昨已函請商會轉達滬道核辦矣 
　　又悉東盛和等號共虧營口各號及銀行五百餘萬所有在廣州之房屋舟楫及怡昌貨倉桂材船貨均被官發封先抵公欵其緊要產業契劵又爲道勝等銀行抵押以致商欵一概無着現由商會禀請營口道合分電各處設法均攤未知能照辦否援） 
[布業環控奸商之批詞]  
　　上海縣李大令批布業衆商悅昌等禀云浦東棉布銷路向以牛莊爲最自東三省兵燹再經之後日商攬銷最盛吾民紡織生計不啻遏絶小民幾無一線生機言之良用扼腕若内地商號又從而盤剥吾民貽害更無　極斷難姑貸該商等爲南滙各鎭布業不憚越境控訴則其情之迫切可知據稱奚曉畊誘租許姓鼎茂牌號一經到手横加包費銀五兩之鉅而又暗蝕每疋五丈以致各行莊意外虧折紛紛倒閉浦東之布無人收買鄉民益形窘蹙而奚曉畊因益逞其勒指壟斷之私似此奸詭貪欺忍心害理但圖一巳之利不顧千萬家養命之源實爲浦東數百里鄉民公敵前據許鹿笙兄弟同行具禀請准收回原牌正察核間該商等復以爲言足見奚曉畊之爲害於布業即流毒於鄉民衆怨所歸良非誣罔候即勒令將鼎茂牌號退歸許姓不得把持抵抗倚恃居奇違干提究不貸至該業公所董事必屬明白后理之人當不至袒庇奸徒忍聽村氓里嫗之受其荼毒也合併諭令知之（泳） 
[奥人不認賠償撞沉貨船]  
　　成茂順駁船被奥艦撞沉淹斃人命一案現聞奥國海軍部以錯在駁船且漂没貨物三十件並無其事溺死人命亦甚可疑不允承認賠欵已由奥領照請滬道核辦矣（企） 
 
 

Page 19

 
 
[楊欽差起程入都]  
　　巡視南洋華僑大臣楊士琦於昨晚啓程入都本埠印委各官均往恭送（哲） 
[工程局舉定判官]  
　　總工程局正裁判官一差現由總董邀集各議董舉定前辦花業驗水局委員孫星垣明府接辦業已禀請滬道加札委派矣（夏） 
[年終防賊之新命令]  
　　總工程局警務長因時届歲暮鄉民入市購物絡繹不絶難保無匪徒乘隙詐擾特於昨日諭令巡目督率巡士盡力巡緝務將竊匪逐出免致擾累（夜） 
[協提負債華人]  
　　昨日法界包探持文至閘北三路二區警局稱法人開達律師在廨控告華民石方卿欠銀不還請飭探協提當即派探將石提獲歸案訊究（衣） 
[控追房租]  
　　新沙遜洋行派人至法公堂禀控菜市街房客數户拖欠房租開單請追中西官准候飭探查明再核（浩） 
[搶犯就獲]  
　　劉阿二徐彬文周炳裕吳景生宋萬良等前在瀏河鎭　處搶刧衣飾帶同周楊氏王顧氏王周氏徐沈氏携贓來申匿跡新法租界爲包探顧紀生偵知前往拿獲當將男女九犯拘入捕房一併押候解廨訊辦（舟） 
[閘北火警]  
　　閘北九江橋居民徐仁興家於昨晨八點餘鐘失愼當經消防隊救息（衣） 
[美界火警]  
　　美租界天潼路鉅隆號雜貨店樓上前夜失火焚去房屋一間捕房因該店保有火險銀數千兩飭探將經手之子黎何錦拘入候查明起火情由核辦（西） 
[官事]  
　　浙江候補同知張成韶正在浙江鄞縣調署定海廳高莊凱候選縣丞鍾敬祖等昨均到道禀見（尾） 
訟案 
[上海縣案]  
　　馬家浜開河滋閙案内之趙連城前晚由帮審李明府提訊趙供充常各董曾捐從九如捐五品職銜此次開河先由錢董囑令勸捐鄉民欲拆職員房屋是以不敢預聞實無唆使聚衆情事判還押限五日内府捐照呈案候驗○奚徐氏因長子新即修造房屋被族中奚阿虎霸阻戳傷報由閔行司巡檢解案阿虎狡展不認判責二百板押候傳原告到案質訊○包建堂被甥葉錦福逼賣住房不遂縱火焚燒包遺伊姪祥雲將錦福扭縣控告判責二百板押候再訊○江北女子張金蓮被倪四發拐賣於小東門花烟間内張不願賣娼逃往浦東經總巡局解縣判發堂候示（車） 
[總工程局紀事]  
　　　客楊少侯將羅仙亭之高梁子一千担賣於太興馮際昌自寳欠會欵洋五十元判交保自理（夏） 
[巡警局紀事]  
　　總局金毛狗曹榮生石金泉等三人爲夏秋堂保中將田單向沈毛弟抵洋二百元衹付夏一百元昨經查出控奉提訊判三人如數湊還沈姓夏因另案被控著與金併押候再訊餘人交保 
　　閘北第三路二區祥太煤炭店主王增寳因兇毆妻案由巡士拘局判戒責五十下斥　○莊文忠與子阿小控吳四金匿藏伊媳王氏亦　集訊因供詞各執判候解送總局訊辦　　城内第一路四區杜阿根高金壽串竊夏雨白林縐紗一疋被十二號偵探查獲解　押候吊賍訊究 
　　第一路五區許王氏周阿炳與劉正堂葉和尚口角互毆由巡士拘局飭送一路一區警局訊辦 
　　第一路一區張榮林竊某姓皮衣押候訊究○楊毛毛竊木板判責五十下押改過局三月○張阿根竊朱姓衣物判責二百板 
　　浦東第二路一區船户蔡慶生史未萊昨在六家嘴地方互毆由水巡　送局押候訊究○張和尚陳阿龍奚云祥張才才瞿阿生王兆林等六人違禁賭博分别責罰開釋（戎） 
[公共公廨晚堂案]  
　　陳福控陸張氏盤踞滋閙前晚奉王襄讞提訊陳供陸女嫁於主人爲妾言明不相往來詎氏屢次來宅滋閙求究訊之氏供求恩斷判具永不滋閙甘結完案○闞二官控黄有餘周瑞源等串匿妻子一案亦奉復訊　供前蒙訊斷交人至今月餘不遵求究訊之黄周同供實不知該妻逃往何處求恩判黄　限三天交人如違賠償身價周斥退○沈吉祥控徐根記串同楊毛頭圖賴代墊填坭工洋一案亦奉復訊沈供除付還外尚少洋六百餘元求追訊之徐供此項工程與沈耀記合做不難傳質判押候補傳人証再訊○陳合記等控王阿弟圖賴牛價洋一千五百餘元前晚復訊王請减作二成歸還判交一千五百元人洋並保限七天内先還二成現洋其餘分正二三四等月按月匀還如違押追○　　昌等控王子明繆維森王福濟等串出期票騙去貨洋亦奉復訊判王交一千五百兩人銀並保繆押候向各原告理楚餘人還押○周王氏控兪阿蘭串同王劉氏行兇王襄讞以周健訟判具安分結存案兪等賠償打失首飾一併斥退○蔡雙泉控顧少亭私收客帳洋四百餘元訊之顧供衹用洋三十餘元判押候飭差督同理算再斷○劉同春控老椿記棧主楊欣謀騙吞匯銀一案亦奉覆訊判將欠繳之七百三十二元六角限明日照繳（業） 
[英租界捕房事]  
　　鄉人閔阿狗昨在黄浦路電報局門前被流氓擲包騙去洋十七元報捕請緝捕頭即飭包探陳金標偵緝務獲○河南路嘉綸綢莊昨被買客乘間竊去棉綢一疋報由捕頭飭探王長根查緝○承裕莊執事某甲投稱蘇州路二百四十號棧房被賊毁鎖竊去百絲二捆值洋二百元捕頭飭包探陳洪德查緝○南京路怡盛洋貨店被陳春泉陸阿福竊去竹布四十疋值洋二百元報由捕頭飭探陳金標往查○徐阿仁强搶周阿三　毯由捕拘入押候解究○朱榮福竊銀杯等物被包探王長根拘入押辦○北京路新太隆藥棧失竊古銅香爐一只昨由包探周志仁查獲原贓飭傳失主具領○伶人四盞燈前日在河南路福州路轉角處失去皮夾一只内有金四開鑽戒寳石戒及金表金鍊等物被包車夫張阿金拾獲同伴李榮春胡阿福强欲分贓吵閙由探何阿春一併拘入押候解訊○西藏路德仁里某雉妓院因容留幼女四寳由探查獲飭送濟良所暫留解廨訊核（業） 
[法租界捕房事]  
　　甬人繆保夫控千美庭延不交貨圖吞定洋一案業奉公堂簽票由捕將干提入押候解訊○羅永大私造莊票向某錢莊收洋被莊主方金生察破扭入押候解訊○屠户顧金生私宰猪隻在途兜售被宰性公司巡丁扭入押候解訊○朱長茂深夜聚賭由捕拘入押候究辦（舟） 
[美租界捕房事]  
　　前有某甲至肇勤路某姓家硬借不遂持刀行兇報　飭　　仁初將甲拘入押候究辦○馬夫姚金生昨在新記浜路違章溜馬由捕拘入飭令存洋作保候傳罰辦○金阿三竊某姓衣服押候查明失主再行送廨訊究○雷顧氏冐取葉順甫衣被由探拘入押候查辦○本阿金陳阿三等竊某船上布被由邵探查獲押候送廨訊究○區阿元竊崇明路彭初興家綢衣探拘入押候吊贓解辦（西） 
 
 

Page 20

 
 
   
 
