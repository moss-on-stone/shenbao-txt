# 1917 - 312 - 4916078

 

Page 1

 
 
   
 
 

Page 2

 
 
時評 
[和議（冷）]  
京電謂南北和議已有動機特不知所謂和議者亦如歐戰之單獨講和歟抑聯合講和歟更不知亦如歐戰中初倡和議之議而後復加入戰局歟是則和議之機固可喜而未必可喜也和議之機不成即轉而爲加重戰事之原也 
和不在議而在心所以失和之故其積之於心也久矣故先有和心而後和議乃可成試問今日中國兩方其和心之表現也安在徒任旁立之人提出一二繁件爲和議之説我恐其去和尙遠也 
命令 
十一月十四日大總統令四川政務廳廳長尹昌齡著即免職調京另候任用此令 
又令调任修承浩爲四川政務廳廳長此令 
又令陸軍總長叚祺瑞參謀總長王士珍呈綏遠都統署參謀長兼軍務處處長周良才懇請辭職周良才准免本職此令 
又令任命倪文翰爲綏遠都統署參謀長兼軍務處處長此令專電 
北京電南北和議已見動機將派吳光新熊希齡充川湘宣撫使馮亦將通電聲明不得已用兵西南之理由及渴望回復平和之苦衷（十五日下午二鐘）北京電川省周道剛電滇軍仍集中瀘州川軍第一二三師會合决定即日分三路進攻（十五日下午二鐘） 
北京電黔督電稱川滇戰起黔守中立駐綦江軍正擬開回乃川軍忽於眞日向黔軍猛攻黔軍爲自衛計不得不開戰如何處理示遵同時周督吳使來電黔軍開始攻撃正在極力防禦政府以各執一詞改飭張瀾密速查復（十五日下午二鐘） 
北京電馮通電表明對西南之用心與蘇贛鄂三督調停電相應（十五日下午二鐘） 
北京電前電言李蘇督等將出調停聞李純王占元陳光遠密電已到以滇軍去川桂軍去湘爲調停條件之一餘尙秘密（十五日上午一鐘） 
北京電某機關得重慶電川黔軍確於眞日（十一）開戰甚爲猛烈離城不過二三十里 
（十四日下午九鐘） 
北京電重慶十三日亥刻來電言北津城外川黔軍激戰仍烈黔軍布置皆係某氏所主持（十五日上午一鐘） 
北京電陳炳焜以全力恢復潮州近日惠州將大激戰 
（十五日上午一鐘） 
北京電湘訊攸縣復爲北軍佔領（十五日下午二鐘） 
北京電黔軍逼重慶周道剛電稱已撃退（十四日下午十鐘） 
北京電兩廣大本營現設梧州 
 
 

Page 3

 
 
陸榮廷等决以程爲粤督 
（十四日下午十鐘） 
北京電吉省長郭宗煕昨晚偕裴其勳抵京連夜奉馮傳見據稱吉潮已平仍以留孟前提（十五日下午二鐘） 
北京電黔軍與滇合係憤劉存厚之復職（十五日上午十一鐘） 
北京電政府昨由京漢路運現欵二百萬赴湘（十五日上午十一鐘） 
北京電修正關税定十二月不日在上海設立貨價調查委員會並即日開會委員已派税務處財政部税務司各四人交通農商各二人主任委員以明令簡派曾述棨李景銘最有望 
（十四日下午九鐘） 
北京電德奥在華財産聞有第三國轉售津滬均來電詢辦法政府分動産不動産兩種處分法不動産無論何國不得直接間接收受將布條例（十四日下午九鐘） 
北京電今日參陸辦公處爲粤事開秘密會龍濟光密電政府謂不可催陸北上過急恐生他變粤事有調停餘地請先電慰陸（十四日下午九鐘） 
北京電軍械借欵即將簽字（十四日下午十鐘） 
北京電中行票政府中人撥費收買以抬市價（十五日上午十一鐘）北京電研究交通兩派暗鬭益烈王揖唐被選議長兩派報纸態度絶不相同（十五日上午二鐘） 
北京電臨時參院秘長爲康士鐸（十五日上午十二鐘） 
北京電日本財務官小林到京後已謁外部及梁財長 
（十五日下午二鐘） 
北京電昨午後齋藤少將及泰平公司主任均訪徐樹錚談購軍械事契約已定待疏通某某方面即簽字年内可成（十五日上午十一鐘） 
北京電駐美顧使向美抗議日美宣言日人言我外部否認此事（十五日上午十一鐘） 
北京電大逹公司呈請與英使商明租用商輪減輕税欵並修改承租合同（十五日上午十一鐘）外電 
北京電長沙消息謂寗鄉已將宣布獨立恐成事實南軍刻厚集兵力於湘省擬在衡山附近側撃北軍聞攸縣已有戰事北軍自稱勝利黔省對於北京虚與委蛇不使北京識其旨趣已有多時今乃公然傾向南方聞已從綦江出兵順流而下攻撃江津黔軍人數雖屬無多然北京飭令撤回川中軍隊之黔督其態度若何亦可由此而知（十四日） 
北京電報載梁啟超辯護軍械借欵之談片略謂此乃純粹商務爲數僅一百萬元再政府曾向美國商購軍械一年有餘迄無成議故不得已而求諸日本云云聞美使署因梁氏第二説已向外交部質問蓋美使署全不知中國有向美國商購軍械之事也又梁氏所稱軍械借欵數僅百萬一節與他方面所傳出之消息完全不同英文京報登載上海總商會商帮協會廣肇公所浙贛同鄉會等上政府之公呈京人見之大爲感剌上書者聲明毫無黨見於濫借外債及以外人之資供鬩牆之用等事言之尤痛並以極誠摯之詞請總統總理掃除亡國政策以保國家書中所言者可以代表揚子江各省及他處人民之情意其視湘中用兵爲愚妄非宜可以想見（十四日）以上字林報 
北京電十二日重慶電稱北軍與黔軍已開戰黔軍有兵兩旅大砲三尊機關鎗若干聞川中滇軍處境漸逆今復自請議和但蜀軍决定不允停戰必須俟滇軍退出蜀境而後已章炳麟已抵瀘州傳大元帥命令任劉存厚爲川督劉不受仍願爲中央効力（十四日）路透電北京電成都來電云滇軍司令官顧品珍趙又新黄毓成三人現駐瀘州託該處美英法三國敎士向劉湘提議停戰劉湘拒絶其請謂非撤退川境全部滇軍不能停戰顧品珍黄毓成二人已有受傷之説又一報告云滇軍經數次之戰鬭所貯彈藥殆已全數銷盡遂不得已而要求停戰（十五日） 
北京電津浦鐵路今日通車因有數處工事未竣車須緩行故較平日遲到約七點鐘（十五日）北京電日本東洋拓殖會社總裁石塜氏定十六日謁見馮總統（十五日） 
漢口電總統府諮議官陸軍少將吳某於昨日抵漢訪謁王督軍齎總統之密旨其主要問題爲軍械借欵及西南問題王督軍因此擬邀集蘇贛兩省駐鄂代表開三省會議（十四日） 
漢口電王督軍曩在直隸山東等處所招新兵五百餘名於昨日抵漢此項新兵以後可陸續抵漢蓋將用以編制鄂省防團第三團者（十四日） 
漢口電重慶來電云十三日晨有黔軍與土匪一隊出現於重慶對岸目下與北軍及川軍正在交戰（十四日） 
漢口電前任日使日置益等十四日訪問督軍王占元王督軍特開盛大之歡迎會欵待之日置等擬提早預定行程於今晚（十四日）經由大冶東下（十四日） 
漢口電長沙來電云湖南督軍傳良佐於十四日晚間乘軍艦東下以第一軍總司令王汝賢代理督軍（十五日） 
南京電江蘇督軍李純爲着手實行蘇贛鄂浙四省聯合防備計畫特派軍事參議官王采及其他數名歷訪各省督軍協議聯合防備方法江蘇省之形勢將有變更督軍署内連日開秘密會議（十五日） 
濟南電日本青島司令官本鄉等十三日由泰山歸濟卽赴當地日本居留民所開之歡迎會十四日晨卽啓程前往青島任地此番山東省官绅對於該司令熱誠表示歡迎實爲中日親善之表徴頗與一般人士良好之感想（十四日）廣東電梧州來電云陸榮廷氏於十二日抵梧州（十三日） 
北京電李純陳光遠王占元三督軍最近對中央發調停時局之電報藉以剌探中央之意向北京人士於此頗爲重視咸謂中心勢力將依三督軍之協力一致而逐漸移至直隸派之手云（十五日） 
北京電日本大倉喜八郎本日上午十點二十分到京（十五日） 
以上東方通信社電 
戰電 
瑞典京城電瑞典新聞通信社得哈巴蘭逹消息謂克倫斯基氏已入俄京惟大多數之軍隊已拘之（十四日） 
倫敦電瑞典京城之電報義殊可疑倫敦秀電社所接電報實非（拘）字惟字體近拘耳路透電社已發電詢問眞相瑞典京城復來電如下克倫斯基氏口入俄京大多數軍隊已附從之（十四日） 
倫敦電里林黨現佔據俄京一小部分舍此之外全俄土地皆在臨時政府之手俄羅斯南部現由哥薩克軍主將加爾定將軍爲狄克推多臨時政府之命令現由克倫斯基．柯尼洛夫．加爾定三人署名協約國大使署現已可與克倫斯基氏通信哥薩克軍已敗紅衣衛隊該隊爲里林黨主要聯隊俄京人民現紛紛撕毁里林黨示文（十四日） 
倫敦電俄京來電仍言大局紛擾未已極端派之主軍有紅衣衞隊水兵人等助以携械之廠工數千人若輩目下任意行兇肆無忌憚某訪員曾游閲被刦之冬宫謂極端派擒獲豫備衞宫之女兵數百人授放蕩之醉兵以凌辱之繼乃入宫刦掠其紛擾不可名狀名畫名磁與夫室内陳設皆被搗毁幸重要美術品已由臨時政府豫先移往他處丹麥京城電稱克倫斯基氏之軍已佔據俄京之一部分極端派現匿居其機關部（十三日） 
巴黎電法國務總理班勒凡氏今日在兩院演説宣布目下戰局之眞相並述及建設協約國高等軍事會之必要該會將視各戰區如一地凡有問題將通盤籌算而後决議决議之後付各協約國政府批准實行然此尙非最後之一步軍事專家現且要求統一各戰區之指揮權將來或能因軍事會而逹此目的亦未可知云云演説旣畢衆院以二百五十票對一百九十二票通過信任政府外交軍事政策案班氏旋請院中展緩質問現移交裁判所審訊之各舞弊案於是極左極右黨議員羣起反對卒以二百七十七票對一百八十六票否認班氏之請（十三日） 
巴黎電班勒凡内閣全體辭職（十四日） 
倫敦電首相喬治氏在巴黎所發之演説令人大爲驚異下院恐將因此發生風潮某某數界執首相之言謂其顯係干涉軍事領袖之志現望喬治氏至院解釋闢除此説愛士葵之態度爲一般人士所注意惟據其友聲稱愛氏月下不欲居首相職云（十四日） 
要聞一 
[川湘戰事中要人之京訊]  
　　劉存厚會辦川省軍務一事政府迭據周道剛電請日昨新任省長張瀾來電略謂劉將軍存厚前經周代督呈請令其會辦四川軍務近劉將軍所部旣以力戰著績似宜特發明令任命庶戰時可鼓舞其威激圖報之忱戰後可責其收束軍隊之效等語當局對於劉存厚早有倚重之意如開復原職會辦軍務亦早欲如此周張來電允合政府之心故有昨日之明令也至於二等大綬嘉禾章之殊榮則亦報其戰勝滇軍之功者又一周張所未諸云又聞此項命令在軍事當局本主張早發表按其原意則即無周督電請早已知此辦理其所以遲延至今新因閣員之中尙須疏通與恤戴免劉時之爭執爲同一關係也然今者竟發表矣足以見兩月以來時勢變遷之劇也湖南戰訊京中久無所聞外問謡傳未經政府宣布亦不能遽信惟新民通信社謂於某當局處得聞傳軍之一電此電乃昨晨到京者大致謂敵軍來湘日衆援軍雖已抵湘而兵分三路地廣缐長祇敷抵禦難以抄製亟盼七師吳旅及續撥之安武二十營早日到湘以便進行至永豐現由朱旅王團扼守曾有敵軍兩路來攻經該旅團等奮勇追撃敵軍已退紥數十里可保無虞云云該社又附斷語謂湘省兵事確係吃緊蓋此電所言與外間傳傅督電催援軍之説頗相　合但政府所急望者則爲粤桂局面改變不能進兵湖南也 
[臨時參議院預備選議長]  
　　昨日臨時參議院下午一時開茶話會一次决定於明日下午一時開會（一）抽定席次（二）選舉議長（三）議長就職至議長一席應屬何人前兩日王揖唐之呼聲最高至昨日而梁善濟多數之説亦盛雙方競爭甚力王氏且有豫魯等省督軍合電來京議員舉王爲議長以大勢觀之王有督軍之後援及蒙藏議員團之贊助大抵可以當選副議長則孫潤宇那彥圖二人有望惟政府以聯絡蒙人之故頗望那彥圖之當選而王那二人又有互助之勢恐孫潤宇非其敵也 
午後二時又開談話會出席議員八十九人仍由張鳳台爲臨時主席宣告開會後首由黄雲鵬提議略謂今日之談話會原係商定開會選舉議長日期本席主張選舉議長方法應依照臨時約法第二十四條規定用有記名投票法楊增炳反對此説謂此次召集參議院命令約法上規定職權已受限制約法條文多已失其效力不能再行適用本席主張用無記名投票劉朝望吳文瀚均起詰責謂此次參議院係根據约法召集即不能否認約法條文選舉議長規定用有記名投票當然適用劉恩格陳銘鑑相繼起言選舉議長方法約法明明規定無討論之必要應請諸君注意今日之會係爲商定選舉議長日期克希克圖遂提議星期二開會選舉議長並請將將選舉議長用有記名投票付一表决吳文瀚謂選舉方法約法規定明瞭無須表决現在應卽商定選舉日期於是陳藻又提議以本星期五六開會爲宜略有爭議陳銘鑑折衷兩説請定星期三日開會主席遂以本星期三日下午一時開會選舉議長付表决起立贊成者七十六人多數通過籌備開會事宜處劉道鏗又報告前參議院曾决　議長副議長互選規則現在是否適用應諮衆意當由處員將規則原文讀畢衆謂可以適用並請於開會前將此項規則油印分佈以資參考陳銘鑑又提議選舉議長之前須簽定議員席次俾秩序整齊克希克圖並動議即日改開大會先行簽定席次有人謂仍以星期三大會選舉議長前簽定爲宜多數贊成遂宣告散會 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤湘問題之京訊]  
外問傳聞昨日公府開秘密會議惟聞有人以電話詢問公府張秘書長據答言昨日公府並無會議總統雖曾接見數人亦無關重要問題問統曾致電陸榮廷現得其覆電否張君答陸現不在南寗大約已赴梧州一帶前電係拍往南甯恐未接到故自特任陸爲上將軍之命令下後陸氏尙無來電又問廣西如何處分張君答現尙難言大約須俟龍濟光有電到京方可定奪張君又言此問關於軍事亦甚隔膜總統以尊重責任内閣之精神故公府方面並不如外間所傳之時有會議云云又據軍界消息湖南傳督軍報告軍情之電報日必數到内容極其秘密大致謂敵軍兵力集中衡永寳慶方面敵軍聲勢頗盛粤桂軍隊日益增加非厚集兵力分路進攻深恐有誤事機務懇中央迅飭各路軍隊尅日來湘相機進行并乞示機宜云云聞政府接到各電後除報告國務會議討論辦法外并交參陸兩部核議辦理 
[湘南戰事之形勢]  
文滙報九日長沙通訊云湘省當南北之衝其爲决定雙方力量之戰地乎戰士刻集於衡州與長沙間各地聞衡山已迭易主人粤桂軍隊行抵戰地者已多而陸續來者尙復不少傳説攸縣已爲南軍所有攸縣位於東境介於茶陵醴陵之間北軍欲阻其進行故左翼兵力今已加多聞有二萬人中堅兵力亦强約有三萬人武昌至岳州再由岳州直往長沙之鐵路幾已完全築成今傳供軍界之用雖開回武昌之車亦不載客衡山旣見戰爭河下貨船未能行駛以致煤價倍漲殊感不便衡州已禁絶交通外人皆在城内傷兵之就治於該處醫院者頗不乏人云 
[粤省要聞彚紀]  
陸榮廷未來原因陸榮廷自八日抵梧後對於督軍問題之意見在維持陳氏地位不然亦只有令譚浩明來任粤督騰出總司令一職俾陳炳焜入湘總領粤桂聯軍再不然則粤督篆由莫榮新代攝亦可接濟援湘餉械俾易貫澈目的但以上各辦法未便宣言蓋一經提出倘不得粤中各方面同意則威信無存故不能不愼擇審處况現在梧隨帶重兵若果挾以沿江東下尤易發生誤會諸多窒碍倘屏絶護從輕裝來粤則抵東後處置粤事或不能如其所期亦徒無益以故暫緩東下又一説謂某署昨派艦押運現欵四十萬元赴梧有人進説陸使一旦身入粤地粤事解决更難不若遥爲監視等説陸使極韙其議云又聞廣東督軍一席昨經國會議員諸要人與陸使磋商聞派莫榮新爲代理恐將見諸事實 
李耀漢離省兩説傳聞李省長因陸使已抵梧州九日特乘坐江漢砲艦湖流西上赴梧謁陸此行於粤局具有密切關係且聞先經會晤陳炳焜然後起程其初陳亦擬赴梧州一行繼聞省長親往須人鎭攝事遂中止又一説謂省長此行實係再赴肇慶云 
軍署不認賣兵艦粤省議會聞當道有變 
賣廣海兵艦消息且見警衛軍各統領已提出反對宣言書（見昨報）爰卽召集各員在某處先開談話會討論應否變賣僉以丘艦爲國家所置吾粤人之公有物何得濫行召變贊成本會决開臨時會議反對召變廣海兵艦聞已定期下星期開會現擬先發知啓俾届時各議員出席又海軍全體　反對召賣昨發通啓云中外軍商各界鈞鑒廣海軍艦係運輸要艦現當戰雲日亟格於財力不爲海軍擴充已足撫髀斷無特將軍艦召賣理由兹聞廣海軍艦出賣同人髮指無論買賣何人槪不承認專此布告海軍全體啓事云云惟聞軍署並不承認此事日昨陳炳焜致省報函云逕啓者近閲各報載軍署變賣廣海兵艦一則不勝駭異查本署並無變賣廣海兵艦一事各報登載想係訛傳用特函逹更正云云 
香山一帶之近狀朱卓文劉作朋等自稱民軍在香山宣布獨立與陳督脱離關係已兩紀前報兹得粤中消息似香山城雖頗危險現仍爲袁帶所守聞省垣昨接香山來電云督軍省長钧鑒奉督憲電並省長陽電敬悉派翟使等援剿感甚縣屬隆都一帶聚匪千餘愈逼愈近倡言今夜功城統領兵單乞即飭翟使陸營長即日分道援剿统領袁帶知事周學仕叩陽（七號）印聞近日香山城戒備甚嚴五號夜亥時香山城東南北三門均嚴加關閉至六號早始行開放城中謡言四起男女師範第一二高等及各國民小學校均已放假六號早袁軍因修築南門城門將城門虚掩行人不知者又紛紛驚走南門上截一帶商店隨即上舗是日下午五句鐘後袁軍在長洲隆都兩碼頭嚴密防範所有過岐海者均須搜查始准放行并將各處要隘亦派重兵防守現在隆鎭上鄉一帶如谿角坎下嶺厚龍頭環龍聚環象角豪兎各鄉紳士商議爲維持地方治安起見將民團召集决議聯鄉日夜巡察如有匪徒乘機侵入卽鳴鑼聯同各鄉齊出抵禦故居民尚爲安靜香山日前警耗傳來陳炳焜以事前迭據黄梁鎭紳董密告劉灼棠等冒稱軍政府名義肆放黨羽大招民軍同時並有劉史雲黨羽在前山及本鄉分設機關以保龍團名義收買緑林伺隙舉事等經令行該縣文武遵照通令嚴密查拿禁止乃該營縣迄未遵照執行亦未將查辦情形具復請示防範至貽巨患袁帶厲式金等應各予處分並責令袁帶卽率故部會商周　等事分督軍警協同省兵將朱劉等各隊民軍尅日解散規復秩序以補前愆所有規畫情形並着隨時馳報又香山小欖鎭内近亦有人在三耳樓五福塘等處招軍昨（七號）爲袁帶派隊前往拿獲十人解縣辦理又聞香山新會番禺花縣從化清遠英德順德等屬現由孫震馮洛等派出徴兵委員三十餘名分頭招募各屬舊部民軍及退伍警陸各軍日來投効者紛至沓來當道現據最近探報順德樂從黄連勒流陳村各地由梁李兩委員募得民軍一千餘名英清兩屬由周委員等募得民軍三百餘名花從兩屬由陳委員等募得中四百餘名香山新會由朱劉兩首領募得三千餘名番屬茭塘鹿步兩司募得二百餘名其辦法自携鎗技投効者月給餉銀十五元其無鎗枝者月餉十元北軍入境之防堵聞當道連日接連平知事瞿文崇電報數通一稱贛南駐探報告某日有北軍數營已抵龍南縣境一稱邊哨探報告龍南北軍某營已束裝待發粤邊土匪響應乘機舉事一稱駐縣警衛軍第八九營統帶及第六營所部防邊之兵均於十四日先後撤退盡赴惠陽兼旬以來並無一兵在縣駐守人民飽受　惶　據探報贛軍已抵邊界煽動土匪乘肆掠縣兵僅六十名未便離城一步事機已迫乞派勁旅星速到縣立盼施行等語聞連平和平兩縣防　久已空虚請兵之報各凡十餘起當道注重潮梅方面對於該處邊防未　計及以上各節乃四號以後之急報當道昨已電飭韶關鎭守使張開儒迅撥步砲三營入惠分駐連平和平所屬認眞防堵 
[湘省戰事之粤訊]  
　　林修梅軍攻克寳慶各司令均有電來告粤當道昨陳炳焜覆電云譚行營譚聯軍總司令衡州程總司令韋總司令趙師長劉鎭守使祁陽陸總司令林旅長永州林總司令賓正司令鑒譚聯軍總司令魚電敬悉賓正司令支亥電悉寳慶旣克西顧無憂聿奏豐功曷勝忭賀急攻永豐尤欽碩畫佇聞再捷不盡依馳炳焜叩陽印 
七日譚浩明來電云萬急陸使行營巡閲使钧鑒廣州陳督軍衡州曾縣長鑒曾魚電悉所陳攻守之勢洞中戎機並爲籌集鉅欵以資激賞熱忱毅力殊深嘉慰浩明本日行至靈川當　馳赴前敵共策進行所有作戰計畫已迭電前敵各總司令會商辦理 
衡州電稱廣東護國第一軍總司令馬濟昨已統率大軍行抵衡州湘軍總司令程頌雲立派專員帶令全部軍樂隊馳往郊外歡迎 
軍署人云近接粤桂征湘各司令電報所述軍事謂北軍軍力厚集衡州曾獲小勝現在粤桂軍倣照歐洲戰略新法掘挖戰壕以爲固守之計擬俟各軍齊集後定分四路一由武岡經石排進發常德一由武岡進發益陽一由衡山進發衡州一由資水進發湘鄉總滙湘潭則取長沙易如反掌云 
[滇軍反攻威遠之失敗]  
　　成都通信 
滇軍慣用反攻前次川軍連克各城皆受反攻之虧十月二十五號川軍第一軍左翼隊舒榮衢司令督率第五團將威遠攻克後一面组追撃隊追撃一面令各團營嚴密防範恐其又反攻也當時舒司令令工兵營及吳總辦慶煕所部屯殖軍將滇軍追出界牌即於界牌扼要防守是日（二十五號）顧品珍由自井派到增援一團合共敗退之軍兩團餘果然反攻威遠但因滇軍初敗散兵旣未收集武器亦多凌亂故二十五號雖相峙於界牌間尙未直攻也十月二十六號上午五鐘時滇軍乘天未曉分爲四路反攻威城死力决鬭川軍先即派有精鋭在白塔山富貴橋一帶警戒鄧錫侯團長聞警卽親督隊上火綫抵禦其時五團何營向正面流水井牛角灣黑岩子一帶抵禦五團謝營即在右翼高河坎捲子　一帶一部抄撃滇軍之側一部防禦新店子激戰約三小時滇軍由左翼圍攻將馬鞍山佔領五團劉營長即督隊向馬鞍山衝鋒躍進滇軍旋卽退走劉營之楊連隨將馬鞍山奪回此一部分戰事最烈雙方死傷皆衆 
陳支隊長國楝率工兵在黄連寺嚴防吳墾殖軍亦在莊尾壩抵禦滇軍雖見各方面防禦甚嚴而攻撃仍不稍懈鄧團之見滇軍勢頗兇猛當卽督令何營由正面衝鋒直進并宣令各將士進則重賞退則鎗斃各將士聞令奮勇爭先血戰多時滇軍子彈不繼力卒不支被川軍撃退川軍跟追十餘里奪獲快鎗數十枝子彈名匣生擒真　十餘名右側劉營亦由馬鞍山猛攻　滇軍撃敗至富貴橋鴨子灘又撃斃滇軍數十名奪獲快鎗數十枝行李多件同時右翼謝營亦在高石坎將滇軍戰退均向鴨子灘方而潰走各軍正激戰間第一軍前派守資陽之獨立旅汪司令四權又率全旅到威城增援舒萍九司令乃商汪司令派軍一團由側面抄出而鄧團亦即猛力前進將滇軍撃退追到界牌前方始止是日滇軍紛紛潰退勢難再事戰鬭結果鄧團各營在涼不井一帶村落搜獲滇軍潰軍及負傷者約數十人并槍彈行李騾馬不少滇軍受此在挫自井方面亦岌岌可危矣 
川軍左翼司令舒榮衢據第五團團長鄧錫侯搶獲滇軍密電照録報告其文云頃准第二軍參謀處照抄唐督洽電開川軍旣動自應悉力籌備攻防雖各軍配備情形未據詳報其詳細計畫勢難懸擬但任務在槪瀘州方面由鳳階（趙又新）負責自井方面由小齊（顧品珍）負責叙府方面應由斐章（黄毓成）負責分頭擔任籌畫攻防仍以鳳階總其成希即妥爲籌定報核此間增援計畫現令昭通胡團尅日開赴横江候調昭通兩補兖隊開赴捧印村灘濱分紥敎練相機前進東川兩補充隊開赴昭通填紥另令趙旅長世銘親率所部尅日開拔取道威畢前進堯亦親率警衞團取道威畢來川統計兵力尙厚希各振作精神激勵將士奮力一戰滅此朝食繼堯洽印等因奉此合亟令仰該團長卽便知悉此令黄團長文忠縱隊長盧啓泰等情此報左翼司令舒榮衢 
[河工討論會之開幕]  
　　本日在天津河工辦公處内開第一次河工討論會西人蒞會者爲天津濟安自來水工程師賀樂伯水利局工程師方維因導淮工程師詹美生日人蒞會者爲技監冲野忠雄技師原田貞介中國會員蒞會者爲鄺孫謀陳西林俞人鳳沈琪陳瀚邵從燊鄔肇元周象賢河工處人員蒞會者爲督辦熊希齡坐辦張弧河工股長黄國俊編譯股長魏易魏武英雷文銓易榮膺周秉清合計列席人員共二十一人下午二時開會首由希齡陳述開會宗旨報告此次水患情形並致謝各中外會員蒞臨盛意繼請按照會章推定臨時主席旋由方維因起立請即推舉熊希齡爲主席衆贊成主席發言云本日日本冲野原田博士曾提出意見書主張由政府作成大體案分配會員研究數閲月後再行開會按治本辦法自須詳細計劃但政府對於救濟水災急於星火似未可曠日持久諸君對於是期開會一次有無意見詹美生云本會討論宗旨可分爲治本治標兩端其治標辦法務使水歸於海明年不至再有水患一面將各地方原狀恢復此爲目前之急至治本辦法須測量調查處較久不妨稍緩次由鄺孫謀冲野忠雄原田貞介賀樂伯陳瀚方維因俞人鳳諸人相繼發言均對於治本治標問題詳加討論熊希齡云頃聆諸君討論對於治本治標辦法高見卓識至爲欽佩惟政府之意以年來北省迭受水患皆因十餘年來河政不修致演奇災故擬乘今年痛創之餘爲根本之改革顧欲改良河道求根本辦法必須有精確測量似非十年八年不能竣工而就目前京津各縣之水災而言苟祇他種善法難保明年不無危險故政府現在已籌的欵數十萬元意在將各縣决口堤防速行修補使明春可以耕種者對於治標治本辦法同時并行之意也方維因云據本員意見現在洩水計劃惟有將運河西提掘開將西方之水流入運河再由運河東堤啓閘由馬廠靳宫屯減河入海方可使洪水早日退減以免明年春汛增溢水量又爲津埠危險熊希齡云倘照方會員所陳辦法不諗於南運河現在堵口及未被災村莊有無關係窒礙方維因云並無關係亦不妨害熊希齡云以後每次開會擬於數日前將議案譯成英日法諸國文字分配各員以便討論衆贊成並請决定每星期開會日期衆議决每星期六日方維因云治標爲救急方法不宜過遲導河入海刻不容緩諸君如無他策則本員所主張辦法亟應施行詹美生云方君勘測河道多年經驗甚富且深知五河形勢在座諸人我有未親履其地者似須由會推舉數人前往勘測熊希齡云方君辦法明日須推定數員親至該處查勘再行决定今日開會不過具體的討論諸君如有議案請隨時提交本會以便早日譯出分配會員先期研究次由詹美生動議宣告散會衆贊成遂散會時已五時三十分矣 
[吉省張家灣郵局長被剌案]  
　　吉林德惠縣張家灣中國郵政局劉局長日前被人剌殺曾經德惠縣偵查情節甚屬離奇其呈省公署文云爲陳報派員會同查勘張家灣鐵路佔用地内中國郵政局長被剌情形請鑒核備案並乞轉令通緝事竊查縣屬張家灣中東鐵路南支路佔用地内中國郵政局長劉孚崇於本年九月二十七日早三句鐘被人剌殺身死一案前據警區報告曾經分别呈報在案知事當以此案情節重大自非親往張家灣會同交涉局詳細查勘恐難得其眞相惟以署内據覆稱警佐遂即馳往該站先到第四區查詢一切九句鐘到交涉局謁見程局長詢問檢驗責任據稱鐵路佔用地内命案向經本局檢驗兹亦仍舊辦理於劉局長被害之衣即檢驗詳明具報中東鐵路交涉總局備案並電報東三省郵務管理員請卽派員前來驗殮等語警佐以案係發生鐵路佔用地内旣經交涉局會同俄員檢驗具報只應靜候郵務管理局來員研究被害情形以爲破案入手是日下午一時郵務管理局巡查員杜錦校由雙城到來警佐在交涉局與該員會面同到郵局查看該局在鐵路界線分界之路南住居草正房四間坐北向南東隣萬成奎鐵爐與局房連接西鄰係義合木局距離郵局六七丈許該局北垣係松木板障高足七尺偏東開一脚門雙扇木閂無鎖人院數步即是局房後門開在東頭第二間西式單扇上鑲玻璃四塊東二塊完全破碎以纸掩糊此門自裏開向西掩門扇曁框上鎖處各釘鐵鼻一個復以洋絲六七寸一端屈成圈形固定於門扇之鐵鼻一端屈鈎閉門時扣於門框鼻中以代閂鎖此爲該室第一門入門數步横壘隔壁一道盡西一門自裏開向東掩亦西式單扇　玻璃扣法與第一門同此爲該室第二門門東一尺許隔壁中間開一售票門縱横約一尺零裏面裝以木板目下而上　壁内壁外皆得自由開啓門内以穿堂爲售票室前有穿堂門一處直逹前院室西第一間係局長辦公廳西第二間局長之寢室各有隔壁曁門門與售票室通門式扣法與第二門同售票室東間爲廚室兼信差宿舍門自前開與票室不通第局長寢室亦有前門門扣法亦與第門同自裏開向東掩閉扣之處近接窗櫺前院牆垣皆係枝柴插障東南隅啓一便門以舊洋瓦爲門扇與萬成奎之院通查驗該兇徒等出入之路線係自　脚門門南距門丈餘攀越板牆入第一門自破玻璃處入手撥開第二門 
 
 

Page 7

 
 
自售票門入手撥開公廳之門無際入手則自穿堂門出繞至寢室前門藉窗櫺之隙將門撥開繞入局長寢室並預將各便門及後門一併開啓以爲出路詳勘該寢室内炕在北面已故劉局長身着藍布中衣藍布短衫各一件露胸赤足仰臥地之中間頭向東北距炕牆尺餘足西南向喉間致命刀傷一處深約三寸寛約四五寸血溢半地兩臂曲於背後蔴繩綁縳兩手腕間繩勒之痕跡猶存詳則測勢確係先綁縳而後剌殺者兇犯亦斷非一人至室内之衣箱票廚封存如故炕上下之錢包衣被俱在似不曾損失除由　巡查員主張雇人洗尸並買棺更衣含殮外復經杜巡查員與交涉局員雙方請求帮同看視查點公有各項以憑註册而便代理局長辦事人接替辦公查點已訖由交郵兩局雙方留單存證警佐未敢越爼是晚七時警佐協同杜巡查員再到交涉局討論破案手續再四研究該兇徒等若爲金錢而來而局中之現款滙票與局長之衣物有價值之物品頗多何以不曾損失且局制綦嚴尋常購票人至票門爲止不得入内一步該兇徒等何以啓門入室熟習異常又洞悉局員簡單比隣袖手肆膽殺人種種情形殊堪推測第以盜犯尋捕深恐貽誤事機杜巡查亦云伊曾派遣密探各方調查大半係屬挾仇等語是以三方約定警察交涉分擔外部緝捕該局内部有與外人交往常在該局出入形迹可疑者由杜巡查員派員特别注意務逹破案目的此遵查已故劉局長被剌及該局長尸身已經交涉局驗訖之情形也請鑒核轉報等情據此除分呈並設法偵拿及通令各區團認眞嚴緝此案正兇務獲究報外理合備文呈報钧署鑒核備案俯賜通令各縣一體協緝實爲公便云云聞省公署已令行警務處通飭嚴緝矣 
[江西近事]  
　　贛南一帶所有軍隊連日奉督軍電令繼續向大庾方面開拔 
第三混成旅早已調赴江蘇經李督編爲督署衛隊現陳督以正在用兵之時該旅不能虚懸已保准四十六團團長陳光逵升充該旅旅長但該團之軍不足一旅前次電京添募軍隊已經核准陳光逵今日特由贛南防地來省籌議招募事宜將來新軍來省即編入該旅以捕足之 
敎育廳今日（十一日）成立已派定科長第一匡文濤第二程時煃第三科擬邀請省長署敎育科馬慶龍擔任以資熟手但馬已願就署内敎育主任并兼某項名譽職科長一席决意辭去 
實業廳科長三人第一龍志澤第二劉善寀第三歐陽瀚存 
實業敎育兩廳員司名額相同薪水亦係一致計科長三人每人月薪百八十元科員一等二等三等各三人一等月薪八十元二等六十元三等四十元辦事員二十四元録事一等二十元二等十六元三等十元惟實業廳有技士一名月薪六十元調查員八人月薪各十六元 
道視學經省長訓令裁撤一律截至年終收束 
[杭州快信]  
　　第一師童師長十二日由吳興檢閲公畢旋省昨日調集三四兩團在梅東高橋大校場舉行秋季會操駐省之騎兵步兵各營俱於九鐘振隊到場會合（惟輜重營不在杭州）逾時傳令開操首閲兵式次分列式又次步隊操法最後師長親自講評即在大營午餐分道而散日商張家梯吳世煌在永嘉洋面被盜擄搶該處警備隊已追救出險呈報軍民兩長昨通飭營縣上緊嚴緝正盜一面妥爲保護設法資遣 
杭縣地方審判廳推事調充高審廳刑庭推事浙江候補知事章圭瑑歷任江蘇吳縣湖北夏口各地廳推檢等職經廳長昨呈司法部轉呈大總統任命署理杭地審廳民庭推事 
新任甌海關監督徐錫麟昨向各機關辭行回紹東浦致祭乃兄徐烈士准二十一日履新杭縣統捐局長李曾麟（兼省署警察秘書）因母壽請假回籍所遺局務暫以會計主任翟季平代理新委富陽警備隊管帶張雲鵬昨呈報到省已於十四日接差視事 
各縣分櫃主任徴收賦額每於法定外抑勒公費省署已令財政廳通飭各屬切實整頓嚴行查禁前參議院院長王家襄昨由滬來杭匆匆渡江赴紹聞已與紹縣宋知事承家締合兒女姻親亟須料理婚嫁事宜云財政部昨又分電到浙催解中央協欵并官産清理處上份解欵 
地方通信 
[蘇州]  
請領律師證書截止期江蘇高等檢察廳日昨發出布告云奉司法部電請領律師證書於本年十二月三十一日截止等因准此合行布告如有請領律師證書者務於本年十二月十五日以前將憑證送廳以憑彚案核轉送部勿得遲誤云云 
籌賑游覽曾詳誌蘇垣紳商沈俊姚繩武陸鼎奎潘盛年蕢敏伯殷祁齡任傳薪陸曾培等發起籌募順直水災振捐假奉直會館之拙政園開游覽會）九月二十六至二十九日止入場劵每張半元）連日天氣清朗游人頗多然因地址偏於東北不甚便利故亦不能十分踴躍每日夜售劵皆不及千張共計四日約收入洋一千數百元該園内裝設電燈由振興公司擔任願盡義務其游覽種類共有十餘種如書畫陳列室菊花山光裕社之會書趙用樵之大鼓書普化女子新劇社之新劇大力士之獻技各校書之會集彈唱順直水災之影片等類城内各商舗如天和祥菜館怡新照相小説林書社等均備貨入園出售所得之欵以一半助振蘇常鎭守使朱琛甫君特令本署軍樂隊蘇隊長率隊到場苦兒院軍樂隊亦到分别奏樂以助興趣九部商團派團員十人照料憲兵營則派兵士一排東區劉承友署長派長警十六人到會彈壓乃第二日有北區警察署長關人文偕二友到會游覽僅帶入場劵一紙查票員殷某命其補購二紙關君聲稱余係北區署長殷某謂署長與平民均須購票關君聞之大怒卽將殷某掌頰一下另一查票員喝問何以打人亦被關君掌頰於是旁觀者咸抱不平羣起么喝甚至有人欲將關拖出還打者旋爲在場之憲兵長警人等勸解關等遂去現聞該會發起諸人已邀集各士紳會議擬上禀鎭道各署呈請究辦 
[松江]  
　　張澤閙荒三志張澤鄉民薛鶴樓等集衆閙荒搗毁自治委員陳南松房屋由縣派委那警佐前往撫慰並將該處地保徐永祥陳寳元拘案管押責令交出薛鶴樓沈福地等五人各情已兩志本報現自治委員陳南松已率眷避匿來城於昨日晋謁縣長禀陳閙荒情形並呈送該鄉所揭之匿名揭帖帖中所言語極費解繹其大意略謂該委員謊報浦南一帶災狀甚輕希圖收租時不遭折損現已約齊各佃如租籽成色一允減折定即一齊動手將他咬死云 
兩徴敎育成績南洋華僑定民國七年二月二十五至二十七日在雪蘭莪吉隆坡蘇丹街中國學校開中華全國敎育成績品展覽會昨有函來縣請代徴集專門學校師範學校中學校女學校及高初等小學校之敎育成績品外附簡章多份縣署接函後以華僑熱心敎育創辦全國展覽會實爲全球榮譽所關我松各學校自應選擇精良之品送往陳列現已據情轉函各校請將該項成績品由校逕寄該會並將送往物件開單具報縣署以資查考 
續控所長匿荒松屬五庫鄉三十七圖圖董王尊逹等以楓涇警察分所長尹祖鋆匿報本圖荒田四百餘畝電請省長檄縣補入並將該分所長撤懲等情已詳本報兹悉該所長漏報荒田不止三十七圖一處其四十圖圖董沈順義查造之該圖災册計高田七百九十餘畝低田二千餘畝一併彚送楓警所轉呈嗣縣中縣該圖災册印發到鄉見祗載高田三百九十一畝其餘高田四百餘畝低田二千餘畝均未刋載以致受災鄉民大動公憤俱向圖董交涉欲令調查之人員賠償租賦之責圖董沈順義因不能負此重任故於十四下午向縣署呈訴尹分所長匿荒不報一面並電呈省長飭縣追加將該分　長懲辦又該鄉六十八圖荒册亦漏荒田二十餘畝刻由圖董函致尹分所長質問要求卽予補入否則與四十圖等一致呈控又該鄉三保二十一圖災册則又將未滿七成之荒田一併列入致業主方面以其損失租籽亦擬提起訴訟所有四十圖圖董沈順電呈省長原文兹録於下（上略）松江五庫鄉四十圖蟲荒災册由董寺遵縣照令造送 
楓涇警所彚呈詎尹分所長匿不轉報以致災民惶急呼籲無門請令縣補入並將該分所長懲辦（下略） 
傳染症之盛行松江自入秋以來因天氣寒煖不常兼之河水淺涸穢濁不堪以致喉痧盛行傳染甚速因此殞命者十有八九昨日警署南王姓家於一小时間傳染四人刻下已斃其一其餘三人亦恐有性命之虞此外尙有赤眼症及紅白痢疾患者亦多且患痢疾者動輒延數月之久不能痊愈此皆由於天時之不正及警局中忽視衛生所致也 
[揚州]  
　　淮揚鎭守使過揚淮揚鎭守使馬伯良前以沭陽一帶匪勢猖獗親自率隊剿捕現已肅清並派第一團郁團長率軍隊駐紥該處錢家集扼守兹馬以地方安靖特晋省禀陳一切業於今日（十四）過揚南往矣 
檢閲憲兵員冋寧江蘇憲兵營自奉李督軍改編於上月十六日前告竣事由司令詳請檢閲李督軍遂派軍務課員南仲文爲代表與憲兵司令楊錦江前往各屬檢閲由蘇鎭而清江現兩君業由清乘淮慶官輪抵揚當由該營戴禹聲連長在河干接待至連部檢查軍械及在公共體育場檢閲該營軍隊兹已事畢業於今日（十四）乘泰昌商輪返寗 
[嘉興]  
　　調查選民告竣省議會議員選舉調查事宜嘉興經各區自治委員薦委調查分投編查均已竣事城區調查員陳國雄王朝綸等日昨）十五（口將編查之選民册送交區自治辦公處轉交選舉事務年编造正册其各鄉區調查員亦將於今明等日將選民册送交各區自治辦公處彚送 
布肆營業競爭嘉興北門大街於隔昨新開元昌盛布莊裝潢華麗各色齊備而永瑞興正春和義昌福同福昌益昌永等之原有布店因之亦懸燈結綵以相競爭是日黎明時自倉橋至衆安橋購者塞途交通阻滯詎至上午八時餘各布莊均未開肆直至九時元昌盛始行開肆禮一時購者爭先恐後（俗名强油珠） 
以致被軋呼救刦飾偷物之事紛然雜出雖有軍警彈壓仍無效果新店以以衆嘈雜恐釀事端遂於十時許即行收市而各老店亦熱閙異常其價目較平常略減八折昨今等日熱閙如故聞近日各布肆之營業異常發逹每日約售五千餘金之鉅云 
[北京]  
　　京中舉行蔡鍔週年紀念會蔡鍔週年日京人因於昨日在江西會館補行週年紀念到會者甚衆門首搭素棚一座禮堂中滿飾輓詞開會後首由范源濂報告蔡氏生平范與蔡同學故於蔡之少年苦學所知特詳聽者追念遺徽感懷時局皆悽然動容報告畢舉行祭典大總統段總理均特派代表致祭畢由梁啓超主祭而散其開會次序及執事氏名如下開會次序（一）奏樂樂止（二）開會（三）報告（四）奏樂樂止（五）主祭者就位（六）迎神一鞠躬奏樂樂止（七）上香（八）初獻爵（九）讀祭文一鞠躬（十）亞獻爵（十）（一）二獻爵（十）（二）送神奏樂樂止一鞠躬（十）（三）主祭者退（十）（四）奏樂散會 
執事人名主祭梁啓超報告范源濂贊禮董增儒張嘉森讀祭文江庸李國珍籌備員杜成鎔李敏忠唐囐鄭晟禮招待員劉彭壽劉星楠王印川宋梓黄明新劉景烈劉光旭帕王塔王胡鄂公李俊陳光譜孟昭漢張嘉森汪世沅陳善蔣方震黄贊元范治煥袁華選胡翔雲王文豹唐才質雷颷李彝唐進何鵬翔黎尙岳何天柱李耀忠彭繼昌 
雜評一 
[調停（步陶）]  
　　謂今日國内爭戰尙可調停乎兩方在川在湘之軍隊已布置大定勝負之報已時有所聞而陸也唐也又俱處騎虎難下之地步安見調停之尙有着手處也謂中國南北之爭調停終無可望乎龍氏電京固謂有調停餘地在蜀滇軍亦似有言和之動議而總統與王李陳三督軍且均有和緩時局之表徴又安見調停二字之必不適用於今日之中國也以實際言之雙方皆有未絶調停之冀望而同時雙方又皆有絶不甘心調處之份子介乎其中此所以調停之聲時聞於國中而調停之效果迄不一見也惟是以國外風雲之大勢觀與國内天災人事之相推相移之大勢觀無論勝負果在何方總以速罷國内自相殘殺爲第一要義但使一念中國前途危險之狀况縱始終無一人出而調停其又何不可自行罷手者蓋無論如何雙方總皆爲中國人處中國今日國際之地位總當以一二分心理作煑豆燃萁之戒也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英國限制絲茶進口之轉圜]  
上海總商會函致茶業會館略謂莢政府限制絲茶進口一事前准貴會館函請力爭以保利權而維商業卽經本會分電外交部農商部轉電駐英公使交涉取消歷奉批示録送察核各在案兹准江蘇交涉公署函開奉外交部電開准駐紥　施公使電開華絲入口限制英政府已允取消惟仍須請領英照茶事迭次與商如緑茶由英轉運斐洲已肯通融紅茶在英銷售雖未明允似有轉機請詢滬商最少須若干噸來英方能滿意並飭商由英商會加電英政府以期贊助等語希卽轉告總商會酌奪電復爲盼等困函請查照轉至前來除函絲繭總公所外相應奉布卽祈貴會館查照部電迅將紅茶運英确數核議見復爲荷 
[再誌華僑返國創業之藉手]  
　　新加坡華僑林義順君此次經政府電召反國籌辦實業曾奉總統傳詢一切並令農商部劃撥粤省瓊州官荒 
田五十萬畝交由林君試種樹膠以資提倡林君奉命後業已由京南下於前日抵滬已紀昨報昨午岑西林氏因素與林君契合特假靜安寺路愛　園設筵邀飲直至四時賓主始盡歡而散昨晚六時林君在東亞旅社屋頂大廳中設備西餐柬請本埠政紳商學各界及旅滬粤帮故舊百餘人歡叙並於席間向衆陳述種植樹膠爲目今至要之圖不但挽回利權並且可以强國回橡皮亦屬軍用品之要需不可輕視云云迨至散席已九句餘鐘矣並開聞林君已定於今午乘法公司輪船起程會同國史館編纂處特派員曹讓之書記 
邵甘棠前往香港再赴瓊州晋謁李省長龍督辦籌商撥劃田畝預備種樹云 
[交涉員電請維持滬市]  
　　自德國厲行濳艇政策後外洋船舶來華甚少貨物停滯金融阻礙而尤以上海爲最聞薩交涉員經於日前電致北京政府瀝陳滬地市面凋敝情形請速籌發大宗欵項藉以維持云 
[南北工巡捐局劃分後之名稱]  
　　閘北商董錢貴三沈聯芳等提議將閘北工巡捐分局與南市工巡捐總局彼此劃分所有局長一職請盧護軍使舉薦詳請省長委任各情迭紀前報兹聞該處設立專局後之名稱業經官紳會議决定爲滬北工巡捐局已詳請盧使察核矣 
[内地電燈公司臨時股東會紀事]  
　　南市内地電燈公司昨日午後二時在該公司樓上開臨時股東會到會者適足法定人數當由主席陸伯鴻總理報告電車電燈兩公司合併問題曾經迭次籌議草約條件尙未修正查電車公司向用陽曆其賬略已於七月底截止惟電燈公司係用隂曆帳略於隂曆八月底截止所有雙方股東應得之股息均已結出預備找給清楚以便定期實行歸併遂當衆舉定董事會吳懷疚黄涵之李詠裳朱子謙審查草約條件所有兩公司歸併之後其名稱應改爲上海内地電汽公司或稱上海華商電汽公司尙未决定俟實行歸併後再開正式大會請各股東决定 
[殖邊總行所約之開兑期]  
　　催兑殖邊商困事務所前日星期三仍在本城姚家弄思敬學堂開會討論午後二時許各債權先後蒞止正在討論之際忽接總商會來函謂頃得殖邊總行復電云青電敬悉敝滬行籌備已詳前緘刻財農兩部正急求撥助之方至遲隂曆年内必復業千祈始終維持等語各債權以該總行旣悉滬民困苦力謀復業祗得靜以俟之遂摇鈴散會 
[協緝改變宗旨之公府諮議]  
　　松滬盧護軍使昨日通傳軍警各機關云准陸軍部咨開前准河南督軍省長電稱陸軍少將公府諮議袁英於今年七月初間潛回正陽原籍糾匪圍城擾亂地方治安實屬罪狀昭著請褫奪軍官嚴緝究辦等因除已查明該犯並未補官母庸呈請褫革外相應咨行貴護軍使查照飭屬一體嚴緝務獲歸案究辦可也等因到署准此除飭派探員偵緝外合亟通傳仰即遵照轉飭所屬一體協緝務獲歸案懲辦 
[巡警受人運動之嫌疑]  
　　淞滬警察一區三分署巡警甲乙兩名係陸軍目兵出身自投入警界以來已將一載此次爲徐警廳拿訪悉甲乙兩警有受駐滬某黨機關運動之説當於前日午後面諭該分署宋壽山警佐密長解究時適甲乙二警落班外出宋警佐立派長警四出查拿當在小南門外將甲乙拘送到署申解警廳發科研訊一過供不承認徐廳長以甲乙雖無證佐究屬嫌疑諭令一併斥革押候解回天津原籍 
[旅館内搜獲指揮刀續誌]  
　　老閘捕房轄境湖北路新寗旅館内因藏有軍裝經總巡捕房捕頭偵悉派令華探目王松濤西探樂協同前往搜獲開口指揮刀六十八把一併帶至捕房存候查明澈究在案昨經公共公廨傳訊據中西包探投訴該旅館主浦麟書因事赴蘇據其賬房言此項軍刀係劉姓寓客所寄等語中西官判刀存捕房候切實查明來歷再行核奪 
[上海設立地方捕獲審檢廳誌聞]  
　　政府自對德奥宣戰後所擬設之捕獲審檢廳遲遲尙未設專迨至十三日始經總統任令廳長檢察官評事等職並設高等地方兩廳已見前報兹得政界消息謂高等廳設於京師地方廳設於上海是以任命莊環珂兼充地方捕獲審檢廳長一俟檢察官評事等員會齊卽須來申组織傳聞如是姑誌之以觀其後 
[防範由湘來滬之德人]  
滬海道尹公署昨日訓令上海縣知事云案查前奉湖南督軍省長歌電開解職湖南郵務管理局會計長柏仁士移滬謀生業經内務部核准兹於魚日由湘華盛輪經漢赴滬除由臨時檢查所發給移居護照派員監護至漢并電請鄂督飭派軍警接續監護外特此電聞何日抵滬盼復等因當經函逹交涉員查照辦理在案兹又奉湖南督軍省長佳電開德僑柏仁士移滬謀生業經内部核准並將啓行日期及派員監護至漢各情於歌日電逹兹華外部咨英使稱該德僑行爲係屬危險查該德僑居湘時曾由臨合再電逹希轉飭隨時防範等因奉此除分函外合行令仰該知 
事即便隨時防範此令 
[遴員審訂鐵路法規]  
　　滬甯滬杭甬路局奉路政司函開審訂鐵路法規會章程業經公布不日開會所有會員除各局長處長以上由部選派外其主任應由該局酌保三數員以便送會呈堂選派相應函逹幸早見復等因當經任局長函復略謂遵於本局主任以下各員中詳加考察查有鍾毓麟朱庭祺林則蒸三員均在本路効職 
多年經驗有得堪備選派理合缮具名單送請察核云云 
[謀害婦女安已破]  
　　十一月三號黎明時法租界民國路東自來火行街轉角原上里口發現用蓆包裹之女屍一具頸内紥有蔴 
繩復紥天津褲帶一條由捕報告捕房將屍車送同仁輔元堂驗屍所由法公廨中西讞員驗明委係被勒身死旋有住居閘北烏鎭路福和里東弄四十五號門之賣蛋小販寧波人朱紀林至捕房聲稱死者朱劉氏係民人 
之妻於二號下午三點鐘時身藏銀洋十八元手指上戴有金戒四只出外購蛋不知如何被入謀害請求伸雪捕頭諭令自行棺殮飭令各探嚴緝兇手在案現由探目黄金榮包探韓邦逹方福林偵知此案發生於法租界菜市街一百九十四號安泰客棧内當即前往拘獲嫌疑人王連生及該棧主王維林與妻王陳氏子王阿發等四人解入捕房詰問王連生供是寓客當時朱劉氏斃命後即由王維林移屍民人曾經自並由維林給民人洋兩元切囑不可聲張餘事不知王維林供二號下午四點餘鐘有某甲偕朱劉氏來棧借宿至傍晚時甲一人下樓喚茶房往購晚膳言畢出門一去不返直至收市時尙未到來心知有異入房察看詎陳氏已被勒死民人畏懼由兒子阿發起意將屍用蓆　裹紥成舗蓋式様於黎明時雇黄包車車往民國路口抛棄是實捕頭以所供難憑諭令管押聽候傳同屍夫劉紀林到案再行 
核辦 
[保護海底電線之公函]  
上海電政局昨致沿海各縣及水警第一廳函云奉交通部令開查大沽至烟台烟台至上海一帶海底均經本部設有通電水線歷經各任地方長官出示保護近來日久玩生各處漁船以及輪帆各船往往在水線左近任意抛錨以致時有損壞本年八月烟沽線阻查明係故意割斷並失去半里長水線一段實屬阻礙交通所開匪淺除通行外合亟令仰該監督應即行知各該處縣知事及水上警察飭知漁業各機關並由該局曾同各該處地方官在沿海各埠鎭村莊出示張貼詳明布告凡一切漁船帆船均不得在水線標誌所在左近任意抛錨以及一般人民均不得故意割斷倘被查出上項情事即按軍法或妨害交通律從重治罪庶知儆懼而保交通仰卽切實會同辦理等因奉此相應函逹即希查照辦理爲荷 
[鍊鋼廠記事三則]  
　　上海兵工廠所造各項軍用物件之鋼料歷來自行提鍊質地甚堅其價又較舶來品爲廉是以全國軍械廠需用之鋼料均由滬廠解濟近因前敵各軍用械浩繁以致鋼料缺乏争須提煉故由謝總辦特向湖南鐵鑛總局購鐵四百噸業於前日裝船運滬發交煉鋼廠開爐提煉 
鍊鋼廠因須趕造七米立九口徑之鎗頭鋼孟解濟軍用僅做日工萬難應急故由謝總辦規定每一工匠均加工半日自上午七時進廠至下午七時半放工給以一日半之工資惟現尙不及趕造又於昨日提議擬再加長時間至我間十一點半放工各匠工資每人日夜均作兩工計算以資趕造一俟决定即於今晚（十六號）開始實行云 
清江向有鑄造銅元局一所機器汽鍋無一不備兹因該局奉令停鑄機器廢棄殊爲可惜現上海鍊鋼廠正在趕煉鋼料之時已由陸軍部商准財政部允將銅元局之汽鍋四隻及全副機器一併撥交上海鍊鋼廠配用兹悉此項汽鍋四隻已由清江於前日裝民船運滬昨經謝總辦令飭鍊鋼廠裝置備用 
[浦東之華商實業]  
　　堆棧沿浦濱一帶洋商廠棧林立幾無隙地華商事業除招商局堆棧外並有鴻升公司樹立其間創設堆棧碼頭於爛泥渡渡口兩旁資本宏厚規模粗具有長安德興　紹等輪船五六艘輪流停泊碼頭裝缷貨物搬上運下络繹不絶小工之靠此生活者數逾千人棧中儲貨以黄豆小麥豆餅棉花爲大宗其餘各項雜貨亦均有存儲近日更有大宗煤炭堆積生意甚盛開内部组織尙在進行擬逐漸擴充營業添置商輪云 
火柴華商火柴廠一業滬地逐漸與汪浦東爛泥渡鎭熒昌第一火柴廠開設已歷多載邇因歐戰未闌外貨來源缺乏該廠出品起而代之頗受社會歡迎故近年來營業狀况甚爲發逹該廠專做紅頭火柴（牌號缷甲封王漁樵）内有女工五百餘人每日出貨六十餘箱現正加工趕製熒昌第二廠設在陸家渡地方建築工程頗極堅固開工以來已届二載專做黑頭火柴（牌號匯水漁樵上海地球缷甲封王獅球等數種）其營業亦不亞於老廠云 
[英總領事回滬任事]  
　　駐滬英國總領事法磊斯君日前因公有往日本已誌前報兹悉法君已於本月十二日公畢回滬照常任事昨特致函交涉公署請即查照 
[奥國輪船公司提取存款之核准]  
　　奥國輪船公司擬向中國通商銀行提取存欵五千兩報由駐滬荷蘭領事函致交涉員電奉外交部核准聞薩交涉員昨已函知該銀行查照辦理並函復荷領知照矣 
[薩交涉員往寗]  
　　外交部特派駐滬交涉員薩福懋因有要公於昨日上午趁滬寗頭班快車赴寗晋謁軍省兩長票陳一切約今明即可返滬 
[日本武官拜客]  
　　日本新任駐滬武官海軍少佐白本豐昨日信同舊任海軍少佐津田靜枝赴交涉公署拜會因薩交涉員赴寗公出當由該署交際科長陳震代爲延見茗談而别 
[駐奉放賑員之報告]  
京直奉水災義賑會接駐奉放賑員陳谷二君自鐵嶺來電云盧杜姬宋徐諸公鑒前昨今往查災區渡遼河來回九十里東西北自隂曆六月二十三日遭災極重石佛寺拉馬台菱角河葛三家子大連屯郎另洞黄羊波老邊等十處次重桂家窩華家窩陳家窩朱家窩夏家窩吉城子阿吉堡大榆樹堡英二臺子大夏屯高力屯蓮花台植家屯黨家窩小阿口等十六村稍輕一百四十餘處以上共被災地畝顆粒無收約二十萬餘畝待賑災民八千餘人冲斃男女十七名房屋倒塌無數水勢來時高至一丈餘尺被水時曾由鐵嶺知事陳瀘六君江蘇宜興籍會同紳董籌欵七千長約一百三十餘里農人不知自衞聽其泛溢縣知事陳屢勸民間修築堤壩因欵巨工大迄未辦到遼河連年泛水今春更劇河水冰結尺餘鑿冰渡船人民行走冰上天氣嚴寒結雪不化冬賑得亟購糧即放明日往查開原餘函告鐵嶺縣近江屋發陳榮華欲照亭阮 
[催造農商統計表]  
　　上海南北兩商會接縣公署公函開奉省長公署令開准農商部咨五年度農商統計一案前由本部頒行表式咨行分令各屬查報并將省表用紙交郵遞送在案查四年度該項統計表將次辦竣所有五年度各省區應報表票亟應開始續編以利進行相應咨行通令各屬迅將八種調查票詳細填造尅期彚呈到部母任延誤文到並盼見復等因查該項統計表案關農商大計前准部咨當經分發各縣現在仍未填報齊全甚有並無隻字呈復除咨復分行外合亟開單仰即迅速呈送等因奉此合亟開單函逹卽希查照辦理並盼見復計開農商統計表縣商會公司工廠紡績工廠銀行錢業鑛業保險公司 
[華商銀行事業之熱潮]  
　　本埠華商銀行事業本年春自寗波路中孚銀行成立後繼起者有貿易華孚利華等五六家之多近又有商人鮑濯陸聖夷發起一墾鑛工業銀行設事務所於威海衛路潛廬前日開籌備大會聞官商各界到者甚衆云 
[選舉調查所續開總審查會]  
　　上海縣沈知事昨致各市經董函云查此次辦理省議會議員初選調查業經截止本月十一日起至十五日止爲審查期間各市鄉董陸續到所審查固居多數惟尙有數鄉未到查核送到名捕或有漏填資格及疑義之處必須面詢方能明晰期限迫促未及以函牘往　諮詢爰定本月十七日（卽星期六）下午一時至四時續開各市鄉經董總審查會議一次庶可確定造册以昭愼重用特專函奉逹卽祈查照準時蒞所審查事關選政務希必到至爲盼荷再調查經費仍照上届辦法支配亦於是日核發並及 
[南滙調查選民竣事]  
　　南滙各市鄉調查員業將本届省議員選舉初選人名册照章查造呈送縣署聞第九區總調查員陸以鈞現已　所造新册邀集孫詒榖奚世臬秦錫嘉陳文龍徐應驥等開會審查以昭愼重 
[南滙鄉董募賑]  
　　南滙西聯鄉經董陸秉淵近接杜知事轉到滬海王道尹函發順直水災賑捐簿一册卽託奚鶴坪孫鏡蓉胡夙雲莊義先諸君募到一百二十餘元現已轉送該縣公署矣 
[水警廳頒發寒衣]  
　　江蘇水警二廳趙廳長以時届冬令士兵深夜出巡不無寒冷是以製就灰布棉軍衣褲千餘套於前日分令各專署軍需科長迅往廳署照册具領以便分撥所部士兵穿着云 
[選派副税務司與大寫]  
　　中國對德奥宣戰以來凡公家僱用敵國人民業經依照國際公法慣例一律解除職權所有江海關副税務司及大寫等職本係德人自奉令解職以後所遺懸缺即經派員暫行代理現由北京總税務司遴派羅立其爲副税務司巴士得爲大寫業已遵照到關分别接事聞羅氏係義大利人巴氏係葡萄牙人云 
[十月分帶捐之濬浦經費]  
　　開濬黄浦工費浩大所有局中經常費用本由海關於經征華洋進出口關税時隨正帶捐按月解局不足再向滙豐銀行等息借應用兹悉十月分帶捐之數計司平銀三萬五千六百四十二兩九錢九分一釐已由税務司滙解到局收儲滙豐備用惟十月分因時局關係收數減少回湖九月分實收之數則有四萬餘兩云 
[集股開設錢莊]  
　　本埠匯劃莊近年屢有添設現又有人纠集股份開設一莊取名隆泰資本銀四萬兩共分十股每股四千兩吳賓常得六股莊雲章宋雲生各一股半施德之一股擬設在後馬路聘浙江銀行營業員殷景祥爲總經理吳榮卿爲副經理定明年正月初五日上市云 
[米價分期拔還]  
　　沈仲甫扭控傳振和騙取白米等情由閘北司法科函送上海地方審判廳前日午後經陳推事官開庭審理沈訴稱在新閘聚昌米店爲夥今年二月間傳來騙去白米十五擔計洋九十五元五角避匿不見今在途遇見扭案求追傳供嘉定人欠洋是實因民人失業已久無力歸還請求寛限問官卽爲兩造和解判被告於舊曆十月初六日先還四十元餘欵以十一月底十二月底分三次繳案給予原告具領 
[警廳長一再誥誡]  
　　淞滬警廳長徐國樑以目下冬防已届且四方不靖亟應加意防護查各區所警正警佐與巡官等前經諭令入夜後不准擅離兹 
恐日久玩生復於前日剴切通諭該督正佐並巡官等無故不准 
擅離及私自歸家住宿如遇必要之事須先據實禀陳經本廳長核准方可履行自此次通諭之後該警正佐巡官等切勿視爲具文云 
[湖州同鄉評論陳姓家事]  
　　旅滬湖州同鄉會因同鄉陳湘眉聽信伊妾高氏凌虐孕媳瞿氏逐回母家反控伊媳捲逃請求離異一案於前日邀集旅滬同鄉在閘北海家橋湖州會館特開同鄉大會到者如沈聯芳朱丙君朱五樓朱榜生王一亭凌銘之及陳姓親族李萼仙王似君（卽湘眉之妻弟）黄搢臣（即湘眉之妹夫）陳藝箴（即湘眉之弟）陳子彰（即陳氏房長）瞿姓親族瞿彥孫（即瞿氏族長）瞿鴻洲黄约申陸崧侯等一百餘人陳湘眉與子警民均未到二時半摇鈴開會首由會長主席將瞿氏公函分發到會諸君查閲後即登台報告開會理由略謂同鄉陳湘眉本係故紳陳竹坪之子竹坪在日樂善好施名傳中外與滬紳施少欽相伯仲詎料湘眉性情乖戾蔑妻寵妾曾毆撃髮妻王氏經王氏母族出而詰責服罪了事幾爲湖人不齒伊妾高氏出身妓傭生子警民於民國四年聘娶滬紳瞿慶箎之長女偉娟爲媳生有二子一存一殤現又懐孕行將分娩大婦間伉儷甚篤而高氏暴戾性成始則百般離間繼則時加虐待瞿氏顧全顏面隠忍受屈者數年本年七月問竟將瞿以閉門毒打逐回母家九月間由瞿氏之父函請同鄉會出而調解同鄉以事關家庭失和當囑陳姓親族轉向婉勸詎知湘眉與警民畏高氏如虎反聽高氏唆聳赴庭誣控瞿氏捲物私逃並求離異瞿氏合族聞而大譁公開祠堂會議函請本會秉公評議當經本會詳詢陳瞿兩姓親族衆口一詞咸爲陳媳瞿氏呼冤故於今日特開同鄉大會如諸君對於瞿氏公函内所叙各節有不實之處儘可向瞿姓族人當場駁詰否則本會祇能認其情節眞確查照十月二十四日同鄉會議决定之辦法五條進行應請諸君公决云云當經到會諸君將函詳閲後並無一人起而指駁旋由沈聯芳君將同鄉會原議辦法五條逐修宣佈畢全體贊成公决延請朱斯芾律師爲同鄉會曁陳姓親族之代表並代瞿氏另延某律師届時到庭辯護瞿氏孕將足月無處分娩公决送至婦孺醫院生産所有産費及律師費均由本會照墊至該案未結以前應先赡養瞿氏母女日用所需公决由會按月墊付洋二十元待案結後向陳姓索還惟天時嚴寒瞿氏所有衣飾均爲惡姑高氏封鎖不准啓動不能不另行製備棉衣禦寒當場由瞿氏叔翁 
 
 

Page 11

 
 
陳藝箴擔任洋一百元俾製寒衣議畢由到會者全體在議事簿上簽字復由會董黄搢臣登台詳述湘眉嫡室王氏病重時瞿氏尙往省問迨至王氏病故湘眉不准至瞿氏處報喪迫令瞿氏在母家成服不許哭臨嫡姑之喪親族之中共見共聞且有嫡室之弟王似君可以作爲見證今湘眉反控瞿氏不肯成服指爲私逃實屬喪盡天良不顧人道即如今日開會湘眉與警民均畏避不到且密遷其家不令親友聞知足見湘眉暱愛不明有乖倫理各等語並經陳姓親族紛述陳氏自納高氏後家道乖戾親族側目以及高氏平日兇暴虐媳各情形各同鄉聞之莫不憤憤均謂日後審訊此案親族世友均願到堂爲瞿氏作證公禀官廳秉公澈究迨議畢散會已萬家燈火矣 
[塾師研究會訂期開會]  
　　塾師研究會爲憸定小學敎員一事訂於舊曆十月初四日下午一時假也是園開秋季大會公同研究昨已通告各會員一體知照 
[南市發生盗案後之防備]  
南市一區一分駐所張警佐因境内發生盗案尙未獲破當此冬防吃緊地方防務不容稍懈曾經添設臨時崗位並加班巡邏實力偵察在案兹查該所轄境地段綿亘且多冷僻中有押店數家往往於每晚十時收市恐爲匪徒所垂涎爰特規定夜間不准開巿無論典當押舖均宜提早關門一面特派巡官每夜赴各客棧旅館等處查察將所寓之人核對循環簿是否相符以杜匪蹤云 
[擔保米賬之追究]  
　　新拉圾橋北聚昌米店主沈仲甫前日扭共和路鼎泰石灰號主孫榮齋至四區控孫前代傳培祜擔保米價洋九十元延不歸還請爲究追經姚署長質訊之下判移地方廳訊理 
[尋獲被人拐逃之外甥媳]  
　　紹興人張德建之外甥媳金陳氏被張小運拐來上海賃居閘北四區境内前日由張德建追蹤來滬尋獲一併扭控四區警署聽候訊明核辦 
[閘北火警餘聞]  
閘北大統路新民路口南昌煙纸店學徒胡志斌於該處發生火患時被火灼傷頭面手臂由三段救火會會員救出送往紅十字會醫院療治已紀昨報兹悉該學徒受傷甚重業經醫生施治一時尙難全愈至同心得意茶樓主余阿二前日下午已經四區姚署長傳案訊問據供實非樓上起火民人於睡夢中驚醒火已延燒樓板請爲查察等語姚署長着余取保開釋 
[北蔡鎭鄉董作古]  
　　浦東南滙縣屬北蔡鎭鄉董衛硯卿擔任地方職務已歷三十餘載提倡公益不遺餘力邇因積勞成疾醫藥罔效雖其子成甫多方設法竟難挽回延至前日申刻逝世該邑人士莫不悼惜云 
[攔路行刦類誌]  
　　匪徒張阿三前晚糾黨兩人在虹口兆豐路攔住某經租處收租人陳金官袖出手鎗嚇禁聲張刦去陳所收房租大洋二百二十六元小洋四十九角銅元十八枚逃逸陳卽大聲喊捕適美捕房華探目劉森堂經過將張追獲抄出贓洋拘押捕房昨解公共公廨請究即由劉探目投案禀明前情並以尙有同黨在逃未獲聲請展期開審經俞襄讞商之美柯副領事判張阿三押候補提同黨到案併究 
匪徒王連生與在逃同黨先後在公共租界西藏路串攫陳倪氏孔楊氏值洋八百三十六元之珠花三朶消贓於墳山路二十三號門牌周楊氏家前日經老閘捕房包探姚錫卿居阿巧將王拿獲昨解公共公廨經中西官略訊一過判王與收贓婦人周楊氏介别押候補提人證冉訊 
[姑念年輕無知]  
　　徐志良冒刻南市大成米店圖章用某錢莊名義向天津路益大錢莊騙取銀一百五十兩被該莊夥朱祥生察悉鳴捕將徐拘解公共公廨訊供押候傳到其父徐隆慶再行訊核在案昨由捕房將徐隆慶傳案並據大成經理俞翊卿證明被告冒騙情形中西官姑念被告年輕初犯從寛開釋着交其父領回管束 
[米店夥舞弊揮霍之結果]  
　　乍浦路恒義米店夥程寳榮私用帳洋四百餘元至棋盤街么二妓院内狎游揮霍殆盡當被該店經理查悉控請捕房將程拘解公共公廨訊供收押在案昨晨由廨復訊原告投訴前情請追訊之被告供認不諱惟求寛限中西官以曾經予限七天業已過期無力措繳遂判管押西牢半年了事 
[包探拘獲花會賭棍]  
　　鎭江人陸阿四夏仁寳在滬西華洋交界處開設花會聽筒誘賭歛錢前日被包探毛伊文查見以其違章拘入捕房轉解公共公廨經中西官略訊一過判均押候提齊人證再核 
[男女親家涉訟]  
裕成押店主婦郭張氏延盛德禄律師代表至法公堂控稱氏子郭嘉和於今年三月間在寗波石浦地方娶林鐘祥之女爲媳過門後林鐘祥亦至原告店中管理店務不料林心起不良唆使郭嘉和私將伊母張氏房中洋鐵箱内金飾洋銀等物竊去價值頗巨寄在寗波林炳耀家中請向林等訊追詰之郭嘉和供稱祗有洋鐵箱内之金飾暫寄寗波内親林炳耀家其餘銀洋均被商人賭博輸去是實郭林氏供婦人雖見丈夫將洋鐵箱寄往甯波實不知内藏何物餘詞支吾林鐘祥供本年三四月間因親家店中乏人照料故邀商人前來管理至於女婿竊取伊母金飾雖係知情實無串通唆使情事求察中西讞員判一併還押候備文派探前往寗波關提林炳耀並吊取原贓到案再行核奪 
[祇可推托酒醉]  
　　甬人王林生因虧欠某甲欵項被控昨經法公堂飭探李榮卿協同原告前往指傳詎王一味持蠻竟將傳票撕碎任意辱駡旋經李探鳴捕拘入捕房捕頭以王抗傳撕票侮辱包探實屬蠻横當即解送法公堂請爲訊究先由捕頭上堂禀明前情詰之王林生供因一時酒醉糊塗誤犯求恩寛宥中西官判罰洋四十元充公以儆 
[無錫鄉童被拐來滬]  
　　男孩江錫炳年十二歳身穿藍底白細點方格中嵌白點之土布舊棉祅藍布短衫外罩白底藍柳條布單袴内襯灰色黑柳條布單袴和尙頭無襪着灰色布黑滚口鞋子昨在法租界迷路爲捕查見帶至法公堂請示據供家住無錫南門外父名江和頭撑船爲業日前被同鄉拐子帶來上海在途失散以致迷路中西官判送善堂留養候召家屬認領 
[欺侮寡婦之奸惡]  
江北婦人李魏氏向住閘北漢中路西首聚慶里内前月其夫得病去世該氏托同居倪廷松代書家信通知伊父魏學書倪稱書信恐右遺失情願代往江北報信該氏信以爲實道謝不置不料倪至魏處將其婿病故情形隠瞞不告謊稱爾婿欲做黄包車生意缺少資本央我來借致被騙得洋十餘元冋滬後謂該氏云爾父不肯照顧行爾自尋生活一面又代氏作伐再醮於戴姓爲妻倪得媒金三十四元近該氏將種種苦楚函告其父魏得信後趕即來申詢知一切當於前日將倪扭入四區二分所控告騙拐各節由趙署員轉解司法科經段科員質訊一過判移地方檢察廳按律究辦 
[少年落魄之短見]  
　　福建人林秀章曾爲洋貨業失就多時寓居十六舗同和公客棧内近因落魄無聊於前日午後至南市油車碼頭躍入浦江希圖畢命適爲第十四崗警察朱振卿查見設法救起帶至一分駐所詰問據稱年十七歳滬上並無親屬告貸無門欲冋故里缺乏川資等語飭送警廳司法科請爲安挿 
[相驗自縊男屍]  
二十七保十一圖地保盧孝生至上海地方廳報告西北鄉曹家渡意定盤路與白利南路之間有無名男子一口在彼路旁楊樹上自缢面死查無家屬報請相驗昨日午後由婁檢察官毛檢驗員等前往驗明該尸年約三四十歲似係下流人物委係自縊而死並無别故當場填明尸格判由善堂收殮 
[馬夫行兇]  
　　新閘捕房八十號三道頭西捕克立沙控馬夫王阿會在跑馬總會内行兇等情昨由捕房　王拘解公共公廨請究先由原告偕一千零五十二號華捕上堂證明被告兇毆情形訊之王供多推諉中西官以被告不應行兇判押一月以儆 
[欺騙案不止一次]  
　　美商可培在公共公廨呈控僑居能海路十號門牌之無領事管束西人第克斯騙吞寄存值洋四萬餘元之羅卜票及貨物等情由捕將被告拘解公共公廨　交五千兩人銀並保在案兹經原告查得被告尙有冒名向義順利騙取存欵銀二千一百三十餘兩洋四百元爰復禀請公廨轉飭捕房昨派包探將被告第克斯傳至公堂請究先由原告代表律師上堂陳述案情次由原告投訴因托被告代辦糖粉致被冒騙銀兩即將往來函電收條呈案並由義順利到堂證明被告冒取存欵情形旋由被告代表律師向原告可培逐層盤詰良久經王崧生襄獻商之美博副領事判被告乃交原保候再研訊 
[粤妓在途拖人]  
　　粤妓周銀瑶昨在虹口斐倫路拖人狎遊被二百七十七號巡街捕查見以其違章拘入虹口捕房經捕頭略詰一過諭飭存洋二十元保出聽候公堂傳訊 
[女工竊取繭子]  
美租界梧州路二號門牌某絲廠女工郭徐氏昨在車間内竊取繭子數磅被司閽人察破鳴捕將人贓拘入捕房捕頭諭飭轉送公廨管押候究 
[人贓並獲]  
　　積竊趙根有昨在楊樹浦路一千二百二十號門牌徐芝林家竊取布衣等物當被察破鳴捕將人贓拘入捕房押候解廨請辦 
[婢女被虐潛逃]  
　　濟良所昨解女子劉阿珠至公共公廨請示訊據女供年十六歲丹陽人在城内九畝地楊小榮家爲婢因被家主與主母凌虐是以逃出中西官判劉女暫留濟良所候移傳其主來案再核 
[竊犯移提到滬]  
　　阜甯人葉露春在虹口派克林路六號門牌某洋人家爲出店日前竊取洋束鈔票現洋五百元逃回原籍經該洋人報告捕房禀請公共公廨備文派探蔣阿林前往該處會同警署將葉移提到滬昨解公廨經中西官略訊一過判葉押候查明再訊 
 [P交涉公署批示兩則 
　　季傳湘呈爲父被汽車碾斃請求伸雪給卹由呈悉此案旣經廨員將屍身相驗如何實情仰公共公廨迅速查明呈候核辦此批副呈發 
通崇海花業公所董事呈爲洋商擅入内地設行收花請照約飭禁由呈悉此案前據崇明縣知事來呈業已據情轉函阻止矣仰卽遵照 
來函 
[上海靜安寺路夏令配克戲園開演善舉戲啓]  
啓者據法租界勃利南路拯恤堂代理秘書克禮阿夫人聲稱該堂專爲留養女童僕育其成材而設其歷辦之善舉人所共知亦無庸贅述也現爲拯恤該女童僕等計吾儕極誠贊助懇求集資接濟以期可延久擴充此項善舉爰特於陽曆十一月十七日即星期六日在靜安寺路夏令配克戲園於下午三點鐘開演奇劇其電影戲片皆極堪悦目之最優美者所有西劇藝員皆僑滬之最著名者總之全場皆演最新之有興趣等劇故深望觀者滿坐焉請早向謀得利購票幸勿失此機會爲荷樓上每位三元幼童一元樓下每位一元幼童三角 
雜評二 
[絲茶出口問題（步陶）]  
英國對於絲茶進口之限制今有允爲通融之説此誠友邦善意而我國對外貿易之一好消息也惟是世界商戰之場合賴國際之好感以爲維護者固居其半賴國内士夫之相互儆覺以爲提倡者亦居其半而根本之最關緊要者則尤在於貨品之物質改良蓋優勝劣敗物競天擇乃凡百事物之天然趨勢如茶如絲今之在英而有此限制者雖似僅以歐戰之間接影響然取全世界所消行之總數與近十年來各地市場消數之比較默爲觀察吾人當知後起者之與吾競售其實際上已駸駸乎有駕吾國而上之者苟不速自考求其中劣敗之所在而思有以補救之雖友邦不吾棄或且從而奬勸之而市場之實地消售要難强以情誼爭取也是故我聞友邦善意我甚望絲茶兩業有以自求其改進之方也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[兵説仿韓愈師説] [  濟航]  
今之立國者必有兵兵者所以衛國保民防敵也國非永久中立者孰能無敵敵而不用兵其爲禍也終不免矣侵吾主權其行動也有損乎吾吾從而爭之擾吾土地其行動也亦損乎吾吾從而爭之吾衞國也夫庸知　兵以固吾位擴吾勢乎是無古無今無中無外兵之所存國之所存也嗟乎擁兵以自固者多矣欲人之無爭也難矣昔之袁氏其出人也遠矣猶且窮兵而敗焉今之衆人其下袁氏也亦遠矣而徧喜弄兵是故北益北南益南北人之所以爲北南人之所以爲南其皆出於此乎對於外宣戰以示之於其國也則用兵焉惑矣彼對外之師樹之威而衛我國家者也非世所謂自殘其種賊其民者也國威之不張種之不强或忘焉或忽焉内訌而外怯吾未見其明也各國黨派對外之時最恥相攻今華氏之族曰黨曰某派云者則羣起而攻之問之則曰某與某抗命令也攘權利也法亂則足羞威失則近懦嗚呼出兵之用意可知矣各國黨派對外之時君子所美今其智乃反不能及其可恥也歟夫文止戈爲武傳云兵猶火也不戢將自焚也聖賢之徒其言足爲世法易曰君子修戎器以備不虞是故國家不可不備兵兵不可用於國内世界尙强權衛國以武力如是而已民國紀元方六載南北軍迭相爭戰無歲無之旣傷乎財復害乎民余悲其禍亂不已作兵説以警之五 
家庭常識 
[香菜] [  翟醒園]  
香菜一物味極美爲皖南人民之秘製品涇縣與灣沚精於此道者尤夥他處間亦有之終不若此二地之美以故外埠食者少而製者亦寥寥無幾焉顧其製法亦不甚難試略舉於下一將冬日之白菜摘取其心用水洗凈曝於日中以二日爲度二將心切成絲長約寸半復曝之惟曝不得過五日否則水分盡去食時則索然寡味矣三用曝過之菜絲加大葵香粉八角粉胡椒粉（以曝過之胡椒磨之）再加以搗爛蒜頭揉之以出水爲止後儲於壜中約一月可食惟儲壜時須要留意蓋封口不密内必潰爛有同嗜者盍一試之 
[萬年青培養法]  
萬年青以玉邊者爲貴冬日結實纍纍若焉瑙然然培養不得其法往往青白不顯或多蟲蟻或花而不實欲祛斯弊其法如下 
（一）置牆隂下 
（二）不常移動 
（三）不可過濕 
（四）澆以蛋白 
（五）盆中周圍植青蒜少許（此專防蟲） 
（六）冬日宜置屋内周圍暖以稻草 
[鍋沬] [  能寒]  
小兒項上生瘡（俗呼黄水瘡）西醫多以凡士林擦之然易汚枕褥不若於煑飯時將沸於鍋蓋上之米沬擦之尤爲神速清淨於嘴角生瘡（俗呼剪口瘡）用之亦效（却贈） 
[禾花雀]  
一名麻雀冬季雨雪時頗夥若設法捕之去毛及内臟洗凈之調以五味煑之味甚可口若腹内實以碎肉煑之則風味更佳（栩按略蘸微鹽入猪油鍋炸之爲味尤美且不易壞） 
[麻雀燉蛋]  
去雀之毛及腹内物剔骨斬之極細同鷄蛋二枚打透加醫油猪油置於飯鍋上燉之其味駕於蝦仁燉蛋之上 
[殘墨製天然墨] [  疑團]  
以殘墨頭數塊浸於醋中（墨重半兩醋約四兩）隔日卽成濃厚之墨汁置於磁盒中密蓋飯鍋上蒸之即成較之舶來品烏黑而有光（不受酬） 
[治舌腫木舌重舌] [  鄭寄漁]  
用大黑棗一枚去核裹入青礬一錢紙我煨熟去棗留礬聽用遇有以上各症只用一二分調水塗之無不立愈誠奇方也 
工業須知 
[澱粉製造法] [  天悲]  
　　（一）洗滌收馬鈴薯或甘　投入水槽或水桶中用木製Ｘ狀之器轉輾攪拌之使其互相摩擦除去角塊及種種不潔物然後行 
磨 
（二）磨碎簡便可用豆腐磨磨之先將洗凈之原料入臼搗碎或切爲小塊如豆大加水磨之 
（三）澱粉之分離如上法磨出之澱粉糜宜入堅布袋中搾之使澱粉粒從布眼通過其渣滓再加水榨之取淨所含之澱粉其榨出之白濁用水沈澱之 
（四）沈澱及乾燥上法所得之澱粉水（即白濁）尙有種種不純物混雜宜分置桶中淨放之約六七小時其粉皆沈澱於桶底此時去其上面之浚液其沈澱物則用粗眼篩濾過除去塵芥乃以三桶并足一桶再加水攪拌之放置十小時再如前狀換水濾過經一晝後澱粉自厚積於器底於是去其上澄將澱粉層切成適宜之塊舗於板上曬乾之其他榖類麥類疏果等含澱粉質者皆可仿行上法製之 
集益録 
[第六十二問] [  朱松泉]  
　　前閲第二集家庭常識内載伯誠君之造糖法並有製造冰糖一節用上等白糖熬煎注入瓶中用無數竹片雜置其間將糖漿注入安置一月爲度取出卽成冰糖等云竊思糖漿注入瓶中後已結晶勢必結成硬塊當以何法取出可成碎粒之形又糖液沸至２００C以内糖色已變且甜性亦失如再煎過攝氏表二百度外則所剩惟焦炭矣伯誠君謂須要熬煎一日此亦一疑問也松前試騐糖質煎至結晶後如遇酸性或CitricAcid即變成黄色且潮而易化爲水竊思凡事欲求精良預須詳加研究固非朝夕之功且舶來之冰糖其形三角白如眞晶旣堅且燥未識以何法可使結成白色晶形敢乞伯誠君指敎以便試驗攷中國自製各糖無論白糖冰糖其色均次總不若外來之潔白松研究糖類苦無成績尙希一一敎我俾得良好效果實爲工業界所馨香禱祝者也 
長篇小説 
[社會小説貪嗔小史] [  常覺小蝶天虚我生合譯]  
　　第二十九章（二） 
依洛克往覔施德良久始得之於小室中方坐對巨盤之糕曣其儳涎手中持香檳之杯已空其半見依洛克入即齞脣而笑曰酒佳哉依洛克曰施德吾問汝一語蓋即南蔚村銅鑛之事汝知之乎施德忽變色曰先生汝問此事耶今且任之但稍俟其機會則汝必不受虧依洛克聞語愕然乃不解其所指正欲問而亦琴適過作騎兵之裝手持酒瓶步乃不穏絶似洪醉之水手及見施依二人則遽止其步横目現爲高貴之態曰汝二人何爲乃在此間無禮實甚天下乃有傭僕之輩亦僭入賓客之中乎去趣往汝廚室此間無若儕事也言至此昂然揮手酒瓶乃砰然而續則俯首而斜睨之伸足蹴之以向施德曰拾之起依洛克再取一酒杯來依洛克此時怒不可遏握拳透爪欲取醉鬼施德大駭亟攀其臂曰弗可彼醉耳任彼行汝卽欲報復亦非此時依洛克汝耐之終有此一日也遂引赤琴之臂曰來依洛克憨耳吾爲汝覔杯豈加美酒赤琴醺然目視依洛克作冷笑點首不已依洛克目送其出以手扶額乃暝目而思覺此南蔚礦事消息之來至奇不特令人驚詫亦且引起無限舊感夫納蘭已嫁舊情已死則李克之事固已無關於已但白倫以千镑之資而得此巨産是直無異於搶刦乃不禁動其俠腸自南蔚礦事而念及納蘭又無端而及今晚之夜神覺此兩人者聲音態度乃竟一一相符天下竟有此偪肖之人乎依洛克念時心绪乃如游絲飄忽無定沈吟頃之忽覺有入拍其肩依洛克一驚視之則黛珊也倚身依洛克之肩　首低俯幾與依洛克之頰相貼滿　皆展穠笑軟聲曰依洛克頃間之事君當勿以爲怪此人癎也依洛克微蹙其額以黛珊在身其後乃仰面曰君謂何殆言赤琴乎黛珊曰然彼之醉態我均見之設爲我則必痛毆其人然而汝眞君子人也依洛克汝耐之將來必有報復之一日吾能預知之也依洛克益不解覺此語乃與施德同果何所指者因問黛珊而黛珊不答但就依洛克益近坐身於小圓桌常以手按依洛克之肩且自缷其面具頰上紅潮頳如霞片目光如水似含無限之情愫大凡女子當其愛情穠馥之時凝睇以視情人固恒不覺於眉端眼角露此態耳 
 
 

Page 15

 
 
   
 
 

Page 16

 
 
   
 
