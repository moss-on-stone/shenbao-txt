# 1892 - 202 - 4906919

 

Page 1

 
 
[新印駁案彚編出售] [  圖書集成局啓]  
　　律一成而不易例因時而制宜讞獄之道不外乎此然情爲百變有非三尺所能賅者此司刑者所以有平反之舉駁正之條也駁案彚編一書爲金君秋濤所輯其中分門别類此事屬詞不特身膺民社者所當時如披覽卽襄讞之員掌刑之慕孰不當奉爲㘴臬哉今由本局以新鉛字排　　　潔凈校對精詳每部釘成十二本連套定價碼洋二元有欲研究刑律者請至申報館帳房及各處申昌或經售申報處購取可也 
[悔蹉跎齋試帖出售] [  點石齋啓]  
　　是編爲濟南柳魚筌先生所箸先生現紽四川開縣篆以名進士現宰官身生平學有根柢不徒以帖括見長而於詩尤邃是編雖僅三百餘首而淸華典雅頗合舘閣體裁誠揣摩之善本也近由先生手爲編次並將所用各典逐一注釋屬本齋用潔白連史紙印成字跡明顯裝釘精工每部四本碼洋八角卽日由本分局及申昌發兌此佈 
[論西婦死節事]  
　　余嘗謂中國通商之局實中國聖人之教化將推行西國之機此言豈無稽哉王化起於關睢内行覘於夫婦所謂夫夫婦婦而家道順者正治國平天下之本也倫常之理中國久已知之然雖知之亦容有不能盡其理則卽謂之不知焉可也夫婦之義西人初未講之然雖未講而亦有暗與之合則卽謂之能知焉可也論者謂西人夫婦之道未嘗不重且較之華人爲尤重一夫一婦從一而終曾未見有西婦而再醮者雖余也足未歴乎亞洲之外身未至於歐美之區其風土人情末由盡悉然間與西友抵掌談泰西事而於西人夫婦之間亦或咨詢及之勇子三十而娶女子二十而嫁雖不拘於其年要亦猶行古之道而一與之齊終身不改故泰西另子見中國人之納妾者以爲奇事而夫妻反目則可自請離異各延狀師公庭對簿此等事則中國之所無且夫婦互控之案往往妻控其夫則勝夫控其妻則不勝見於西事報中者頗不少也此則由於西人生齒不繁視女太重之故其所以視女太重者則由於娶妻之費不貲養妻之費又不貲則得娶一妻談何容易焉得而不愛之憐之惜之重之唐人詩云商人重利輕别離西人則每以重利而夫婦不敢輕别離此其夫婦一倫所以不同於中國者正其未沐中國聖人之教故也夫中國聖人之教其於夫婦一倫何等鄭重女子許嫁笄而字男子奠雁親迎御輪先歸待於門外婦至則揖以入所以著代也而婦旣入門則先拜舅姑而後夫婦交拜夫之待婦也敬婦之待夫也莊舉案齊眉鹿車共挽自古傳爲佳話則所謂相敬如賓憂樂與共初非若泰西之有所偏重於女也泰西之俗其相攸也男女自相悅而後可以議婚娶此則中國之所引以爲恥者也入門之後恣其游興其夫必竭力奉命維謹故西人中之無力娶婦者甚多情願以鰥魚終而不敢萌求凰之念或其妻死不敢生鸞續之心其尙有金貲者則有之矣至於互控求離則亦事所恒有而獨於守節二字則初不解爲何物此中西之教所以不同也乃昨於本報所載西婦死節一則而不禁歎西婦之中亦未嘗無人焉彼以西婦賦性侈靡每多輕棄其夫者則又泥乎成見之甚者也廣東新會縣對海有林某者年已四十餘出洋至大呂宋爲傭積有囊資卽在彼開張店鋪旋娶一西婦爲室而生子女焉旣而生理不順將店閉歇忽動還鄕之念奈昵於西婦不能卽歸西婦知其意而謂之曰妾雖婦人豈狃於西俗不知從一而終之義者乎君歸妾當携子女從之林曰西俗婦女習尙奢華若從我而歸則耕田力作手腁足胝蔬食粗衣恐非汝之所能也西婦曰奢儉勤惰因地而然苟易地以處未有不可轉移者子何不諒妾之甚豈西國婦女皆不能勤儉者哉林乃挈以歸里易西服以廣裝由是爲林親操井臼撫育子女時隨村中婦女登山樵採以供炊爨于田作工不辭勞瘁鄕里賢之今春二月間林一病不起棄婦而逝婦哀痛欲絶水漿不入口者數日將欲以身殉林族中妯娌勸之曰如以身殉子女將何依乎婦聞而點首因不卽死然雖苟延殘喘而抑鬱愁煩竟成痰疾至上月初旬奄然物化從林於九泉之下噫若此西婦者可謂庸中佼佼者矣然後知五倫之理實根於天性聖人不過揭而出之所謂天命謂性率性謂道修道謂教倫常之理根於性生初無間於中西第中國聖人早揭以示人故人人意中皆有一倫常之理西國則其開風氣也晚尙無人揭出此理而其實則西人意中未嘗無此理根於性也故中國此時苟能以聖人之教被之泰西不特可以使中國寓居西邦之人皆有所觀感幷可使西國之人皆有所矜式漸而生其羡慕受其陶鎔必且咸知中國聖人教人之道倫常日用如布帛粟菽之不可一日無則聖教之漸被者遠矣吾故曰中西通乃聖教之將行於西也謂余不信請以西婦死節一事爲之佐證何如 
[本館接奉電音]  
　　昨由京友電傳硃旨一道敬謹譯登○閏六月初二日奉硃筆繼恆著協理京畿道事務欽此 
[皖垣火警]  
　　六月廿八日黎明時忽聞警鑼亂鳴探係撫署東圍墻後角某公館書房不戒於火霎時光焰熊熊上燭霄漢城内外各善局均舁水龍紛紛馳救不遺餘力新兵營亦有洋龍一架風馳電掣而來萬斛泉源從空飛下祝融氏始行歛跡查起火之處係在書房據公館中人言此屋平時關閉爲人跡所罕到不識火種從何而來當火起時公館中人尙未知覺後聞外面喧傳火起始色然以驚是役共被焚去書房一間大廳一進廚房一間書籍及鐘表木器約値錢數百千良堪浩歎 
[湖上漁歌]  
　　杭州訪事人云六月二十八日恭逢皇上萬壽聖節前准禮部咨開欽奉皇太后懿旨正値齋戒之期選日行慶賀禮欽此護理浙江巡撫遵此擇於二十六日五鼓時會同藩臬兩司及文武員弁恭詣萬壽宮分班叩祝幷牌示自二十五日起至七月初一日止俱穿蟒袍補服不理刑名至駐防旗營曁僧寺道觀西人教堂則皆懸掛紅燈上書　萬壽無疆金字云○入伏以來火傘高張流金鑠石徒切雲霓之望不聞陰雨之歌扇不停揮汗流浹背寒暑表高至九十餘度惟入夜則淸風徐扇爽氣迎人冰簟銀牀尙可安排選夢云○上月二十九日上午十點鐘時賀衙巷口永吉祥鞋帽鋪樓上忽見濃烟直上微吐火光鋪夥急卽傳呼竭力汲水澆灌幸回祿神無心煽禍得免成災然已受驚不小矣 
[險占滅頂]  
　　金陵有吳姓者慕靑溪燈舫之盛携十二歲之子呼招招者泛一葉扁舟容與中流一擴風流眼 
 
 

Page 2

 
 
界吳固有烟霞癖一榻橫陳如醉如夢未及提防忽小孩嬉戲船頭失足落水幸鄰舟有人瞥見雙手提起未占滅頂之凶僅有濡裳之苦此亦不幸中之大幸也携子出游者可不隨在留意哉 
[臺城柳色]  
　　金陵訪事人云江寍各屬蝗孽漸稀惟六月以來甘霖未霈溝澮立固嘉禾漸枯倘蒼蒼者天不將一滴楊枝水變作無邊甘露恐秋收必减色也○尊經書院山長翟葆之給諫前因家務買棹返珂鄕邇者已由泰興原籍至秣陵携回校閱之文業經評定甲乙繕榜揭曉院外矣○某甲僑寓金陵以販賣舊衣爲業其夥某乙牀頭人姿容嬌婉楚楚可憐甲見而悅之撥雨撩雲漸與有染燈前月下形影不離乙漸有所聞不甘將一頂緑頭巾輕輕戴上遂於上月二十八日託言因事他適薄暮遄回偵知甲方在巫山十二峯頭與神女選陽臺之夢因糾人奔入臥闥先以老拳奉贈然後呼人縛之玉樹珊瑚交枝接葉置諸竹榻上覆以敝衾舁赴江寗縣大堂據情控訴藍雲峯大令急傳點升座命差役解其縳見男婦皆面紅耳赤蝟縮成團間甲如何被獲通姦幾次甲供稱小的與乙交好多年嗣因索取宿逋致成仇怨昨日誘之入室突遭荼毒其實與乙妻素不相識安有姦情大令傳問乙妻俯首弄衣羞無一語又謂乙曰爾可將此中顚末一一供明乙初稱小的本不知情繼又改稱屢勸妻子拒絶而甲往來如故及供出捉姦情形女則云大門房門虛掩未扃是以小的得而直入旣入見奸夫淫婦在幃中喞喞有聲遂復抽身外出邀約知已三四人帮同縳住大令曰此等事未有不畏人知者何以竟不扃戶爾進房時必有聲息當必驚散鴛鴦何至呆若木雞從容待執且甲已解衣弛履自應赤條條來去無牽掛爲何雙襪獨留此案疑竇甚多所供未必是實總之爾等不安本分可想而知諭畢喝令伍伯將甲乙各笞責一百板乙妻批頰五十交差看管候行文遞解回籍 
[馬知護主]  
　　英將麻勃豢一良馬一日乘之出遇匪人路刼攻擊良久馬忽奮勇衝鋒嚙斃一匪更將一匪踏斃疾馳返里麻又有兵官姓羅弼者乘馬遠遊被匪截阻受傷數處仆地流血匪欲割取首級馬奮足踼之匪不能敵正危急間有兵士蜂擁而至匪始散去羅得舁歸醫治而愈 
[因賭害命]  
　　有徐仁貴者年二十餘黃陂縣徐家店人也素在漢鎭以跴石爲業六月十九日結算工資約得靑銅十餘貫在土壋賃童安坡童某之舟歸里臨行時同事數人殷殷相送鄭重而别此後狂風暴雨數日不止波浪掀天渺無涯涘至二十三日忽有屍浮水面由濟生堂安排收殮地保沿街鳴鑼招人認領觀者雲集適徐之契友路經此處見死者面目疑爲徐惟入水數日肢體胖大未能審辨的確奔告徐之親族趨而視之鼻孔有一點血出親族等撫屍細審見下齒悉落兩脇與下體俱有傷痕祝之曰倘係自斃置之不論若爲人謀害當爲伸冤祝畢死者鼻血湧出遂赴漢陽縣控告陳邑侯於二十四日帶同刑仵詣騐果係被人謀死派差拘童某則已遠颺遂將童家坡一帶舟子槪行扣留次日將童父拘獲到案庭訊之下童父答曰當時在船上呼盧喝雉徐獨勝約贏靑蚨二十貫尙餘白鏹十兩卽欲散塲衆强之復賭徐不肯衆大怒朋毆斃命並兒子一人之謀此皆得諸傳言是否屬實尙待續聞 
[失彩成狂]  
　　廣州某小村落人鄧阿長年方三九貧而未娶父母俱已七旬阿長本庶出母亦五十有奇矣性至孝幼習紙工藝甚拙每年必俟暢旺時始獲雇工四五月合計一年工値不過十餘元僅敷半年仰事之需而已幸勤儉田工小販靡所弗爲而春秋闈必百計搜羅猜卜闈姓常語人曰我若幸得頭彩便娶一婦以奉父母人以其愚魯哂之而已迨三月有鄕人某甲之在省爲玉工者雇令蒔田二畝有奇訂明工價洋銀一元阿長卽以所得蒔田工浼甲赴省代投甲諾之及至省將銀用去遷延未投三月杪回家阿長向甲取票據甲詭言怱忙未經帶返待至省時卽付回可也蓋甲本意至省方代投豈知連日在省籌銀不應轉瞬已四月初四五日卷經止截深恐其票獲中不能抵償急回家典妻衣飾將一票銀交阿長收回洎放榜其票中十一字當得頭彩阿長以被甲所誤憤悶至於失性鄕人又戲謔嘲笑以致因怒成狂逢人便問某日收彩銀父母開導再三終於昏迷不醒心甚憂之適母舅何某身游外洋二十餘年近以所謀俱順於月中返粤客囊甚豐聞甥病狂卽持二百金　其姊囑示之言己收得彩銀矣隨與其議婚且延醫調理今已稍痊 
[法人被擄]  
　　海防盜風猖獗屢爲法人之患前年曾擄去法商駱之兄弟勒贖銀數萬元兹據東京來信言有法人名卑先者現爲海防商務局首領由富良至諒山之鐵路卽該商出名承辦本月初七早七點鐘時候該商帶同二十五人偕往巴利希地面適與一管工相遇遂命車夫停行與管工接語問答旣畢旋復驅車趲道不料有海賊先待於隘該商馳行不遠猝被攔途刼奪賊黨約二十餘人喝令卑先解下所穿衣服另給以衫褲一襲改作華人裝束其同行諸人有總管機器師亦被賊徒持鎗禁嚇未幾乘間走脫僅擄卑先以去說者謂該賊黨復蹈往年故　意欲勒資收贖倘非鉅萬之數恐難饜其所求也嗣接海防來信言卑先之被擄乃劇盜劉皆所爲前年擄掠法商兩人勒資累萬亦係劉之夥黨刻下該賊衆將卑先帶入内山禁其出入時有卑先親筆書函由賊夥代爲帶出著其親屬購辦火食酒水等件送往卑先需用並欲雇一幼童以爲卑先服役卑先被擄後曾與劉皆覿面一次極言其窘乏之狀而劉皆以爲希圖飾卸置若罔聞想須大費調停始能遂其歸來之願矣 
[鄂城官報]  
　　孝廉方正知縣徐冠瀛奉藩臬憲漢黃道會委密拿案件禀見知候補巡檢夏延彭奉藩憲牌示咨補黃縣團風巡檢禀知謝湖南靖州直隷州藩淸晉京引見候補縣誦捷赴新堤公幹唐殿華赴廣濟縣守催育嬰事宜俱赴二院禀辭候補通判蔡國楨赴京州安陸查催測量事宜丁憂候補同知朱滋澤見辭赴馬鞍山煤礦按察司經歴張嘉畹奉委解五批京餉赴二院禀知藩憲牌示江夏縣山坡巡檢事務詳委試用從九品王訪疇沔陽州沙鎭巡檢事務改委試用典史楊鎭俱署理准補安陸縣陳寳樹禀見謝赴督署謝飭知赴任調辦沙口厘局卽用縣徐培光禀見赴督署禀辭回局候補縣何逢孫奉藩憲委赴黃安蘄水查辦育嬰事宜俱禀見知卽用縣周垣大挑縣吳世璜羅葆熙洪錫庚盧以恕俱赴鹽署閱卷咨補孝感縣馬溪河馬仁堃禀見赴二院禀謝記功候補從九林春昉奉牙釐總局札委代辦白沙洲竹木釐金分局赴二院禀知謝藩憲牌示沔陽州吏目員缺飭准補之林文淦赴任隨州合河店巡檢員缺飭准補之蔡雋藻回任沔陽州沙鎭巡檢事務詳委漢陽縣沌口巡檢兀壽榕署理廣濟縣馬口巡檢事務詳委鶴峯州州判方文瀚代理黃梅縣孔龍巡檢員缺詳請以鄭工遇缺先補用巡檢高步瀛鄖縣黄龍鎭巡檢員缺詳請以鄭工遇缺先補用巡檢左嘉穗俱咨補 
[雞嶼消夏]  
　　大嵙崁番情一律安謐前統隘勇新右等營陳玉堂恊戎得勝奉憲撤委另由邵大中丞札飭林守戎建庸前往接帶盖以守戎前於三角湧地方歴充某營管帶於該處番情較爲熟悉云○臺北所建鐵路外則抵基隆海口内則由大稻埕碼頭築至中壢以下十餘里按中壢至龜崙嶺有三四十里之遙總辦黨幼雲直刺不憚勤勞每日督率工匠在鐵路以下先墊石條以固其基然後用土逐層培護昕宵從事畚挶齊施不及兩月已告成功當中壢工竣時適値邵中丞按臨臺南考試尙未回轅直刺電報工竣中丞見之大喜立發回電云來電閱悉火車已抵中壢茶市諒不愆期可謂有志竟成著記大功兩次一時聞者莫不服中丞賞罰公明而歎直刺之勇於任事也○入夏以後民間時疫甚多官醫局總辦吳浩泉大令恐在局醫生不敷診治禀請招考數名常川駐局以資臨時調遣每月薪水多則十六兩少則十二兩○前辦鹿港鹽館委員胡石逸别駕交卸後由接手之某君禀准大憲有津貼銀數千兩派别駕與二三分館公攤此項銀兩聞大憲業經札飭宋劍秋大令前往催 
 
 

Page 3

 
 
解矣○日前有彰化生員至臺北聨名具禀控告駐防該處之邢鶴田統帶禀中臚列數款究竟孰是孰非想上憲自有權衡非局外所能置喙也○某甲者前在撫署充當差官卜居西門外某宅捧檄經年歸家日少其妾某氏年華三五璧月常圓盛鬋豐容好麗無匹小姑獨處不慣無郎輕薄桃花難免向東風偷嫁有某乙者爲甲舊僕平時以所欲不遂怨妾實深及甲回家不免以曖昧之言故入人罪甲聞之深信不疑於是加以惡語鞭以籐條哀號之聲慘若斬豕隣里見情狀可憐常以善言相勸甲輙白眼相加且效女嬃之詈旁觀遂相與袖手莫敢攖其鋒某日適値晚膳甲又以冷語相侵且禁絶飲食使之飢餓妾至此自思毫無生人趣與其苟活人間不若埋憂地下私覓阿芙蓉膏一盒納諸口中甲猶以爲詐也置諸不理至次晨香消玉隕甲反控其同居及素曾相識之丙丁葉縵卿大令前往相騐委係服毒身死不知如何辦理以上情形皆據訪事人函報其中是否屬實非執筆人所能懸揣也○大稻埋一帶茶棧林立多係運至厦門銷售者内山採戶見春茶獲利頗厚邇來運到夏茶相約高擡價値不料西商見茶到旣多忽又抑勒茶價每担僅出洋銀四十餘元各棧至此頗有進退維谷之勢矣○基隆現出金沙貧民爭往淘洗絡繹於道有廣東某商曾出重資購就片地雇工淘取一日忽於山畔築出一石大可數尺光潤可愛定睛細視中有八仙人物歴歴可覩一似鐫就者然遠近喧傳以爲異寳○六月二十二日淡水縣葉縵卿大令課試學海書院生題使於四方不能專對童題誦詩三百通塲詩題好風時捲市聲來得來字限於翌晚交卷過期不閱 
[諭交洋銀]  
　　楊阿福之姪媳張氏被楊惠卿等誘至滬上經蟻媒徐海龍等爲媒售與許榮軒爲室旋經阿福來滬將張氏尋見遂將一干人扭至上海縣控告經前任袁海觀大令一再研訊判將爲媒之徐海龍及張錫榮陳阿金等一倂收所候訊此已詳登前報者也近由代理上海縣竇奠高明府查接管卷卽於前日晚堂覆訊阿福伸訴前情並求究追身價明府問曰阿士是爾何人答稱是兒子又問現在此否答稱今日不到許榮軒供係無錫人今在滬城小東門外財神弄點香燭度日前因内顧乏人由徐海龍等爲媒將張氏醮與小的爲室據云丈夫已故言明財禮洋九十圓當付七十二圓尙有十八圓未付現求將氏給領俾償夙願楊惠卿供係奉賢人前在本縣六十圖地保名下當夥現已辭歇張氏實由阿土作主托我領出到滬後先住徐處共四十餘日嗣由張陳二人爲媒醮與許榮軒爲室小的祗收洋四十三圓現求恩宥張氏供稱小婦人於去年守寡此次來滬實被夫叔楊阿福威逼所致目下小婦人身懷六甲求請明察張錫榮陳阿金同供小的等均以薙髮爲業張氏再嫁由徐海龍轉托小的等曾墊出洋銀數元叩求恩鑒徐供稱係本邑人挑舊貨擔度日張氏由惠卿等領來小的當時不知其詳貿然以月老自任共得媒洋二元另用洋八元求從寛典明府一再駁詰諸人執定前供明府謂許榮軒曰爾欲將張氏領去須將洋銀十八元交案始准給領楊惠卿所收洋四十三元著赶緊呈案楊阿福回家速將阿土交案張氏仍交官媒徐海龍著速將媒洋十元交出不准遲延諭畢飭將徐及張陳分别還所候阿土到案再訊 
[押娼訊詰]  
　　台州人李王氏將外甥女抵押爲娼屢載前報昨晨捕房又將案中牽涉之老嫗陳卲氏及在押之李王氏並其夫王阿浩女子金三妹阿英等解案候訊同轉問陳邵氏曰爾知金三妹等由誰人拐來供稱有販賣掃帚之台州人領至李王氏家問爾與李王氏同居已有幾時供稱李王氏之婿在滬上尤公舘内爲庖丁伊欲來滬倚婿度日因與親家母不睦由其婿另行賃屋與小婦人爲鄰問金三妹是否由爾押與花烟館陳邵氏一味抵賴同轉文傳金三妹訊問供稱實由陳邵氏送入花烟館問阿英爲誰供稱係李王氏之外甥女早失怙恃由李王氏撫養同轉商諸祁繙譯官判將金三妹暫送普育堂寄養待其母到案具領王阿浩李王氏不應將外甥女抵押花烟舘各掌責二百下交妥人保去陳邵氏本應究辦姑念年逾古稀着具結完案 
[縱犯訊供]  
　　私縱要犯已記前報昨晨法捕房將在押之陳阿金張錦山蔣福生孔慶照卽照太等四人解送到案葛同轉究問之下陳阿金供稱王聾子專在揚子江一帶作胠篋技倆本領甚大且與會匪通仝一氣犯案纍纍上憲屢次訪緝至今未獲當日有孔照太前來報信聲稱王聾子現已來滬令小的前往拘拿小的聞言卽往看視見在塲者係竊賊范聾子形狀確與王聾子相彷彿范見小的前去伊卽飛步奔逃一時追赶不及至今蹤跡杳然同轉問爾等得有多少銀錢將伊釋放總須從直供明據孔照太供稱小的悞認范聾子爲王聾子前往通信及陳阿金等到時范在烟館内吸烟一見機關敗露立卽逃遁查視遺下手巾包尙有洋銀五元小的當將洋銀交與阿金收執張錦山供稱小的蒙恩收留作爲眼線惟有勤愼從公不敢怠玩當日見孔給付陳阿金洋五元確係目覩但不知是何項洋銀蔣福生供稱范聾子來滬經孔眼見悞認爲王聾子卽告知陳阿金將范扣住伊等卽雇小舟渡至浦東小的在後瞭見亦卽買船過浦及抵彼處范聾子出洋五元始得脫身同轉又問孔曰本委訪聞爾等將要犯釋放由爾經手許陳阿金等每月規費洋五十元有此語否供稱范聾子在泰興地方犯過竊案目下該處訪拿甚急范乘機遠避意欲常留滬地囑阿金等招呼確曾許過每月酧洋四五十元同轉訊得供詞不合著押候再行核訊 
[攫錢受責]  
　　著名流氓毛雙福楊春生湯團阿三等向王桂昌王林海索詐兇毆富經兩王投八仙橋巡防局控告局員趙二尹飭提到案訊供之下判將毛雙福楊春生阿三分别懲責從寛交保不料毛等釋出後怙惡不悛仍在外間肇事前日毛又被王炳章扭至巡局控稱被毛攫去大錢一千文晚間由二尹升坐研訊王稱小的係本邑人向爲木匠昨晚收得大錢一千文忽被毛在中途搶去是以扭案請究毛供稱小的前蒙責釋業已改過自新不敢攫錢二尹問王曰毛攫爾錢可有人目覩答稱並無証人二尹謂毛雖無攫錢証據究屬不守本分喝令重笞一百板著覓的實人來案具保 
[奇人送縣]  
　　異體人王阿三喬扮女裝混入江天輪船被法包探郁庭湘等拘送公堂由葛同轉訊供管押疉經列報昨經同轉備函將王阿三解送到縣値日差禀明之下代理上海縣竇明府諭將阿三先交官媒聽候訊供發落 
[護解會匪]  
　　候補道李觀察奉督憲札委訪拿哥老會匪旋在滬上拘獲會匪程大榮劉老耀解送英廨轉送到縣訊供收禁此已見諸前報前日觀察乘輿至縣有親兵數名護衛拜會代理上海縣竇奠高明府明府與觀察晤談之下卽飭原差將程劉二人提出交觀察帶回湖北歸案訊辦當起解時由縣署通班差捕協同親兵押解出城卽登江裕輪船起程並有唐統領沿途護送以昭鄭重 
[英界公堂瑣案]  
　　王顧氏訴稱小婦人家在江北現居治下曾有木匠某甲借去洋銀三元由同鄕人方行淸擔保如今向索無著與方理論方又置之不睬且被擊頭顱不得已奔告捕房拘方送案方供稱小的亦江北人與王顧氏同住治下虹口某處前月王顧氏向小的借去洋銀二元收過三角尙少一元七角向索不還遂致口角伊自將盌擊傷頭面意圖胡賴小的不敢行兇蔡太守飭將方交人保出王顧氏送至某醫院請醫生騐明傷勢如何再行訊辦○包探秦少卿禀稱王子興等各店鋪失去花布哆呢　物約價洋銀二百餘元經小的查知何丫頭所竊間有售與趙連生者今已起案然尙未全解請究辦容再細查王及王小坡錢子堂三失主投案領贓趙供稱小的不知竊贓是以收買現已交出乞賜恩寛何供認行竊叩首求恩蔡太守飭秦探將人贓帶回捕房查吊餘贓再行解訊趙交人保出候示○楊兆鰲訴稱昨日王陸氏來探望家中所雇女傭闌入房中乘間竊取銀鑲烏木筷兩雙見而扭獲突將筷抛入河内倉卒中祗奪住其一今特交捕送案王陸氏供稱小婦人原藉寍波 
 
 

Page 4

 
 
是日探望同鄕貪小竊物然亦不甚値錢求大老爺俯念女流恩施格外蔡太守判令發官媒管押十日起案之贓給楊領去○王少泉訴稱周阿九借宿比鄰某客寓乘間竊取錢數百文華阿大見之投報捕房由包探在周鋪下搜出今特送案請懲華訴稱小的與周同宿某客寓目見周由墻洞扒入鄰家竊取錢文是以知照捕房將周拿獲周供稱小的係寗波人年二十歲並不犯竊當探前來查緝小的尙坐在牀沿不知被何人有意栽贓求恩鑒察蔡太守飭將周交人何出如無人來保則管押三禮拜贓給失主領去○包探顧阿六禀稱王順昌手持銅洋銀至徐桂榮店中兌錢店夥察知贋鼎隨卽擲還後有李阿金者向王訛詐洋銀四元小的知之一倂拘送案下徐訴稱小的在治下開設茶館王持洋銀兩元換錢初時議價不諧及去復來忽願照價兌換豈知已掉換僞洋銀正在查究時李向王妄言小的已報捕房遂被誆取洋銀四元現已由包探拘案伏請大老爺訊懲王供稱小的係上海人是日偕友向徐兌錢並不知其爲銅質李忽向小的言徐已報捕房囑小的給伊洋銀四元向徐掉還僞銀以兩元開銷一切李供稱小的與王素來相識知伊有混用僞銀之事囑伊掉還免致肇禍現願將洋銀四元缴案求賜鴻恩蔡太守判令將王笞責二百板李管押四禮拜繳案之洋銀四元以兩元償徐兩元還王僞銀存候爐中鎔　　二百五十一號華捕禀稱昨夜恐張氏味蒓園故違禁令深夜賣茶因會同大老爺案下公差將園門把守徐小蘭强欲闖入不服阻攔爲此拘案請究徐供稱昨夜小的惟園前觀看不敢闖入園中蔡太守判令管押一禮拜○包探何瑞福禀稱小的查得車失張順忠由虹口載客至天仙戲園帶有書畵窗心遺在車上是以將張送案張供稱小的係江北人坐客遺下書畫無從交還籲乞施恩免予懲辦蔡太守著從寛開釋書畫存捕房待領○二百十三號華捕禀稱昨日小的巡至某處見有馬車停歇路旁無人看守及帶至捕房始有沈春林者前來承認有違定制送請罰鍰沈供稱小的係蘇州人年二十二歲現在治下某姓家當馬夫因欲便旋是以他去自知不合尙乞施恩蔡太守判罰洋銀兩元撥充某處西醫院經費 
[法界公堂瑣案]  
　　通事稱洪正陽虧欠某西人洋一百八十元送押捕房已閱十二日昨日在押所中揑繕通事信請其父送往義泰肉莊主人鄒慶慶具立保單當被鄒看出破綻將其父扭送捕房捕頭訊明僞信係洪正陽所繕今將正陽解案請究同轉訊明洪正陽欠銀在英公堂有案尙未了結商諸祁繙譯官飭將洪解送英廨辦理繕寫僞信亦有不是姑念已押十餘日從寛免究○包探王榮培禀稱邱老三張和尙二人在小東門外花烟館吵閙經巡捕拘送來案邱供稱在十六鋪内福順隆膏子店爲庖人行經是處見張被人毆擊小的上前勸解反被拘押張和尙供稱前曾犯案現已改過自新前晚在路見華捕與烟妓調戲小的向伊喝阻致觸巡捕之怒遂被扭押同轉以邱旣無干涉卽行釋放張押候傳巡捕到案再行質訊○謝錫甫訴稱乞丐李阿三從窓内竊去古銅香爐一隻人贓並獲送案請究同轉以李阿三屢次犯竊判責一百贓給謝領○孫相公者係巨竊王聾子之門徒前次犯案經法公堂懲辦遞解回籍孰料孫又於前日趁鄱陽輪船來滬被法包探所見拘送捕房解案請究同轉以其一再犯案判責二百下仍行遞籍○三十五號華捕禀稱陳阿金與沈陳氏姘識偶因細故在途口角喝阻不依反被打落帽子搶失金戒指等物解案請訊陳阿金供稱與姘婦口角並未行兇務求寛宥同轉謂男婦均非善類各掌責一百下以示懲儆失物無憑不准究追○包探郁庭湘禀稱姚阿新陳桂榮因索賭錢四十文起見在途口角送案請究同轉以事屬細微判押候交保○李阿和醉後在途吵閙被西捕擊破頭顱送往醫院療治曾列前報迄今李傷勢就痊解案請核同轉謂姑念受傷從寛免辦著具改過切結存案○蘇鄕人張文卿控稱妻張秦氏與薙髮匠　桂發姘識捲逃來滬住居治下天香樓茶館内務請飭提究辦同轉准詞立飭包探郁庭湘將姘夫婦提案訊究張秦氏訴稱與張文卿亦係姘識並非夫婦同轉訊知張秦氏逃逸時竟將庚拈取出居心不善已可槪見著押候掌責二百下陳桂發誘逃有夫之婦判笞責二百板諭張文卿追其岳母來滬再行核奪○金裕卿張潤元合股作碼頭生意糾葛涉訟葛同轉著邀人理處已詳前報昨由兩造投案聲稱料理不明請提股中之金義春到案質訊同轉准如所請着各邀公正人再行理處○合大衣莊夥陳茂榮控妓女王素香與狎客陸英伯串騙衣服一案屢詳前報昨據王素香之母投案繳到洋銀五十元請將素香開釋同轉謂衣洋共有一百九十六元除收到外虧欠甚多自須一倂料理著退去候示○包探王榮培禀稱正和棧客人張義亭失去洋銀三十餘元指爲許德興棧客王渭和所竊王受此寃誣心有不甘屢向張理論旋竟扭入捕房解案請訊同轉訊明張指竊無憑判令至許德興客棧以香燭服禮了事 
[善愿彚登]  
　　謹啓者敝堂接奉無名氏大善士爲子病愈完愿樂助山東臥牛山賑捐由正大莊交來洋五十元又奉隱名氏大善士求子病速愈樂助敝堂經費洋五十元憑善氣以回春有求必應推慈恩而及物如願能償功德無虛平安永保同日接奉吳據伯大善士樂助敝堂經費洋二十元馮泰基大善士服符病愈完愿再求復原樂助敝堂經費洋二十元一倂彚登以誌同善上海六馬路仁濟善堂籌賑公所施善昌等謹誌 
[靈丹接助]  
　　謹啓者敝堂昨奉廣芝館大善士樂助麝香癢氣丸三百瓶藿香正氣丸二百服萬應天中茶二百服祗領之餘莫名感佩當此炎天溽暑時症流行敝堂敬送各藥正虞難以遍給得此靈丹妙藥俾斯民同登仁壽之天修合雖無人見存心自有天知救命陰功獲福無量謹登報牘以誌仁風[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　六月二十四日湖北補用道李謙辭行赴滬回鄂何啓綬禀辭回車坊厘局差華德森禀知奉府委赴震澤公幹簽掣江蘇大挑知縣尹春和直隷人禀到巡檢文煒禀銷海運津局差孫鑑儕禀知交卸署丹陽縣包港可巡檢任事回省請補震澤司巡檢林韶貽禀知奉委撫院巡捕兼監印卽日到差藩轅牌示照得常州府知事許承宜堪以調署丹徒縣安港司巡檢其常州府知事缺卽以丹徒縣安港司巡檢盛金鑒署理調署金壇縣典史張郴撤省遺缺查有補用巡檢朱錡堪以酌委署理二十四日藩轅牌示照得宜興縣典史莫之林病故遺缺查有補用道庫大使姚紹生堪以委署二十五日藩轅牌示照得元和縣訓導唐毓和丁憂遺缺查有試用訓導段紹襄堪以委署同知蔡國熊辭回瀏河釐局請調上海縣黃承暄謝飭先行署理通判管淸佐巡檢郭增匀銷海運津局差知縣費鴻年由海州查案回唐德峻禀知奉藩憲委赴上海公幹卽辭王友桂禀銷江北緝捕差華德森禀辭赴震澤公幹汪家昌奉江藩憲委解餉銀來卽辭回寍二十六日荆溪縣薛禀到崇明縣黃禀辭宜興縣萬專丁來省禀知山東賑捐案内報捐花翎指分江蘇海防新班先補用巡檢劉銘彝湖北人由京騐看來省禀到二十七日候補道凌蔭廷由揚州十二圩來震澤縣蔣禀到請署上海縣黄承暄禀辭赴任同知陳德濬由吳淞江釐局來通判程鈞禀知奉委解淮餉赴揚州卽辭前高郵州候補直隷州謝國恩起服回省禀到巡檢李善邦禀銷海運津局差陳占祥禀知奉委金山保甲差長洲縣典史陸桐華禀知交卸任事二十八日統領新湘等營記名提督陳基湘由江陰來卽辭行管帶撫標副前營前江陰恊鎭田明山由黃渡來督辦儀徴鹽棧候補道凌蔭廷辭行回十二圩江陰縣劉禀到荆溪縣薛震澤縣蔣禀辭知縣章紹曾禀辭赴寍見制憲朱家壤禀銷代辦車坊釐局差准補無錫縣縣丞陳顯哲禀謝飭知蒙部核覆准補道庫大使姚紹生禀謝委署宜興縣典史事藩轅牌示照得丹陽縣周玉鴻署事年滿遺缺查有候補知縣洪衍慶堪以酌委署理 
[邗江官報]  
　　六月二十四日歐陽大令佺由京回揚禀銷解餉差二十五日朱分轉昭林禀銷通泰鹽包差二十六日祝分轉傳望奉儀棧總辦委令管解北鹽二十七日程觀察儀洛由高寳一帶勘蝗回二十八日歐陽鹺尹煥委赴泰屬聽差二十九日新選婺源縣崔大令廷鏞過揚鄧司馬復昌到揚公幹 
[上海六馬路仁濟善堂籌賑公所施少欽經收山東臥牛山工賑捐上年十一月初七至本年六月三十日止淸單]  
　　節省氏大善士繼述齋二戶各助洋二百元無名氏求妻目疾速愈雙桂軒主人病愈完愿二戶各洋一百元再塵維揚同心堂惜字會澄心書屋吳三戶各洋二十元亦記敬事居王簡堂隱名氏漢口電局無名氏上虞鄕下人宜昌電局來謝燕翼堂揚子萱翁來上海瑞生洋行汪笙亥來江夏無名氏求保平安昆陵潘張氏求保兒子平安殷茂庭病愈完愿幷求餘恙全除十二戶各十元嘉興朱頌棋求父身熱咳嗆速愈夜眠安逸三戶各四元潮陽棉力子求符治病速愈悔過子二戶各一元濮院仲雲喬求符治病祈速愈九江棉力子來隱名氏求保平安楊慶華三戶各一元老敦泰銅洋十元東臺頤壽主人銅洋六元隱名氏錢四千文無名氏二百文以上共收臥牛山工賑洋七百九十九元銅洋十六元錢四千二百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
