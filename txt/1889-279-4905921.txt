# 1889 - 279 - 4905921

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年訂匠忙迫異常致第三批出書之期稍遲　至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白適史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以　部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成　辦者不照預定之例須再行定價今印有樣張欲觀向申報館領看此布 
[新印繪圖封神演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事　在人遭計之中豐事事皆出人意計之外房紀商紂寵任姐己斫　剖心貽　　　並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以遣族愁消綺思說者謂古今章回小說靈當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三　校正其悞字務使髮慽無貽然後用新鑄鉛字印成後　遽　將諸圖一一重繪鬚眉巾幗掩映生姿　鏤之工亦無倫比今定於禮拜一卽本月十五日出售每　分裝十六本價洋八角請諸君子移亟　　　報舘申昌書畫室及各外埠申昌或寄售申報處購取可忠 
[遇災而懼論]  
　　易曰君子以恐懼修省此卽乾卦君子終日乾乾夕惕若厲旡咎之義夫固省身克己者所時時在念不僅矢此志於天變時也而王安石輩遂乃創爲天變不足畏之說後世譏之本朝治法邁越前代此等邪說早已屏棄每遇災變無不卜詔罪已側身修行以故二百數十年來雖有跳梁之小醜不幾時而悉已平定猖獗如髮匪尙且次第蕩平又何變故之足慮哉然竟謂聖人在上必無變異之見則又不盡然卽如近年以來災象之已見者各處水旱偏災紛紛告警鄭州之决口山東之懐襄奉天之沈浸不待言矣此外如四川瀘州之火災爲歴　史册所未見被焚之屋以萬計被災之民以十數萬計一府之地幾於靡有孑遺此其災爲何如去年太和門之災已屬司異今年祈年殿之災尤屬非常傳說紛紛有謂守壇人遺火者有謂匪徒縱火者而見諸明文則以爲雷火所焚夫苟果屬雷火所焚則天之示警者至矣說者或又謂有怪物藏於殿內雷火剿而滅之是殿遂遭池魚之禍殆亦偶之事也雷擊怪物之說本不足信卽曰信矣彼怪物何地不可藏而藏身於殿內雷火何地不可殛而獨於其潛身寳殿之時而殛之此而猶曰非天之示警則卽王安石之論也以故皇上遇災而懼煌煌諭旨惕然自警並戒內外臣工各勤乃事其修省者可謂至矣未識彼蒼者天何故尙無悔禍之機浙省十一府無一府無蛟患且同此數日內水至各處紛紛報災如玉環廳與海鹽寗波紹興嘉興湖州天台上至處州金衢下至杭嚴富庶之區一旦悉成澤國而且天氣陰霾尙無開霽之日昨見江蘇又告災矣常熟昭文一帶皆係魚米之鄉無錫金匱等處亦爲沃饒之野各處食大半仰給於此數處今忽焉而於收穫之際頓遭此刦茫茫四顧宛在水中穗腐稻霉一無　用終歲之功墮於一旦豈不痛哉木棉爲海濵數州縣出產之大宗方當結鈴之際遭此大刦分毫無收業此者已有數家閉歇軋花公司至於無工可做則沿海居民又將何以爲生夫江浙兩省乃財賦之具區歴年以來各處水旱災祲全賴江浙兩省爲之籌集巨欵廣　施濟始得以苟延殘喘今江浙兩省且將待賑於他人則各處有待乎西江者不將盡成涸鮒耶尤可異者漢口隄决被水成災蕪湖又見大水屈指東南數省之地幾於無處不水而獨福建患旱福州水患向在上半年近年以來其勢稍殺而乃變而爲旱災胡天之不弔至於此也或謂天象示警必有所以示警之故本年太和門之火卽　人奏停大工盖鐵路一事華人素所未見未免有少見多怪之意故借此以爲言謂天之示警者在此今年則鐵路之辦决計舉行矣而値此災變屢見又有人以此爲言者歴稽史策凡興大役動大工自不可不愼之又愼民可散不可聚此古今不易之常理聖人復起不易吾言者也然苟有利於國家益於人民者則不可畏難而苟安此又發奮爲雄者振興之大志竊以爲此等事皆當决於人事不可决於天道子產有言天道遠人道邇盖自絶地天之通而天道之不可知也久矣彼聒聒而談者吾不知其所謂天道者何如也雖然由是而言是又近於王安石之說矣總之中國之人祗能行中國之法遇災而懼側身修行此朝廷之所以回天也內外臣工各勤爾職此朝廷所以命臣下之敬天也爲臣下者宜如何仰體聖意痛加湔洗凡爲上爲德爲下爲民者竭心力而爲之督撫以此責之司道司道以此責之府廳州縣詩曰敬天之怒無敢戲豫敬天之渝無敢馳驅凡所以言恐懼修省也上以是行下以是效士農工商各平其心各守其業書　無偏無黨王道蕩蕩無黨無偏王道平平凡所以言避凶逢吉也五行讖緯之書儒者所不言祈禱解禳之術君子所弗習惟有以自省者自信而已矣夫天視自我民視天聽自我民聽勿謂其遠也作善降之百祥作不善降之百殃勿謂其夢夢也我自恐懼我自修省不必求天之知而天自無不知如必卽大人交感之事一一詳舉而臚陳之則近於穿鑿附會豈讀書明理者之所爲也哉 
[皇都鯉信]  
　　前由李傅相呈進天津機器局仿參外洋製造汲桶八架已綴報章茲聞此　汲桶機器等件當卽分撥內廷內務府汲桶處內火班步營官兵處存儲以便該各官兵練習刻經文錦如鎭軍傳令內火班官兵曁內務府汲桶處官兵於本月十六日卯刻抬舁此項汲桶齊集神武門外東沙灘地方會操激打準頭○正黃旗滿洲都統爲咨行事本旗五甲平惠佐領下三品廕生恩容業將三代年貌履歴册報大部聽候示期帶領引見等因在案茲據該佐領平惠報稱三品廕生恩容之父於本月初三日病故例應穿孝百日等因相應咨行吏部可也○聞已故記名提督徐登善曾隨前皖撫英大中丞翰征剿髮逆身經百戰其於壽州鳳臺等處一帶地方厥功尤偉人民賴以保全者孔庶至今追念前功莫不戴德然祀典闕如士民不忍廢置經該州縣紳民公禀籲請將故提督徐登善附祀該處前安徽巡撫英翰專祠以伸報饗等情經陳六舟署撫奏懇恩施已蒙兪允矣○戶部顏料庫於前口騐收四川委員解到白蠟一萬五　觔大小紅黃藏香七百五十束當將貢蠟收庫備放其藏香一項已咨請內務府轉飭內廣儲司茶庫一期騐收以便派員齎人內廷納云○吏部示傳所有坐補國史館漢謄錄王者民一員限五日內取具六品以　同鄉京日印給塡寫履歴親供親身赴部騐到以使送館勿悞可也○德勝門內南大街箥籮倉胡同口外烟錢鋪於 
 
 

Page 2

 
 
本月初六日夜三更後突有盜賊多人將鋪門撬開持械擁入櫃房以洋火柴燃燈先將掌櫃按住以刀　格其頸嚇詢銀錢放在何處諸夥雖皆驚醒見衆賊持刀亂舞咸皆蝟伏旋中櫃內掠去銀兩錢票携之以遁賊出門後鋪人始爲喊報迨官兵畢集賊早遠去徧爲察緝毫無賊蹤檢查所失整碎銀二百數十兩錢票百數十緡次晨本地方官履騐竊跡詳請通緝然未卜能否將贓賊弋獲也○內廷方略舘示傳吏部送到漢謄錄官李方慤子重熙彭詒孫吳廷燮曹仍趙元熙張正諒鄧維琪文化成等九員務於九月十五日親身赴館騐到勿得違悞 
[開塾伊邇]  
　　總稅務司赫德君督同津海新關稅務司德璀璘於三年前禀請傅相捐募巨資就下園北方鳩建博文書院擬請中西博學鴻儒教育中華少年英俊爲異日樽爼折衝之用該書院千門萬戶極爲寬敞合津房屋無駕而上之者聞於季秋卽擬開塾學徒有定額不得濫竽凡家有千里駒者宜猛着先鞭免至額滿徒抱遺珠之憾也 
[袁江雜錄]  
　　滿城風雨已過重陽竹杖芒鞋雨中訪菊韵人韵事別具風流維是䆉䅉堆塲全經浸溼礲來新米不無霉爛之虞胼手胝足者流又不免眉山雙鎖已○入秋以後運　之水有減無增現已將次歸槽旣去霜降非遙河上各員已可預卜安瀾之慶○今歲之夏高寳東隄危如纍卵護院憲駐工守護得免衝坍日前山陽紳士公製匾額以表勿諼茲東臺泰州各屬又踵而行之云○新授貴州按察使田熾庭廉訪於本月初三日自金陵秉節至淸江隨卽遵陸赴都陛見○新簡漕運總督於上月二十一日內保定啓節赴京陛見想福星一路當卽移照淸河矣 
[主持風教]  
　　江西學政龍宗師於各屬舉報節孝及五世同堂年滿期頤者皆蒙嘉許一面照例批飭禀縣詳請題奏一面批准先給四字匾額以表冰霜節操以彰昇平人瑞 
[勸設義渡]  
　　吉安爲江西名郡人文極盛民物亦豐凡道路橋梁無不修治齊整遇有重修學宮書院各大義舉往往一家獨力承認好善之風甲於他鄉獨有不可解者廬陵縣之神岡山泰和縣之南門外二處渡船爲上通兩粵下達兩皖之孔道並未設一義渡近有贑郡某廣文送考赴省親臨其地見神岡山之渡去勒索一客一車渡錢至四十餘文之多而語言無狀尤令人髮指又見南門外之渡夫有跛足者更爲兇惡每遇異鄉人過渡將船放至中流住篙勒索竟無一定之價必滿其懲壑而後止甚至逞兇毆人聞去年有毆墮水中者該二處渡夫擾害行旅一至于此寄語吉郡諸善士尙其公設義渡庶免渡夫居奇勒索亦利物濟人之事也再該二處渡船原式尙不妥便如蒙諸善士慨然興辦宜照樟樹鎭渡船式樣釘造使底板甚闊行人稱便功德豈淺鮮哉 
[書巿減色]  
　　今以後人之削竹編蒲研黃點漆視始制文字之初其難易已大相逕庭矣不料更有造紙者剞木者出乎其間由是鐫字於板積頁成書一日而可印千百張一束而可行千百里一卷而可傳千百年牙軸盈倉巾箱滿架披覽者莫不歎述者之明遠過乎作者之聖斯已備矣詎今日而又有石印法出夫石印之濫觴不十年而如今科石印書之疲敝則實非創行石印者可逆料近閱報載各省石印書之折閱正不獨金陵一隅之書肆不顧成本之積壓但期門巿之暢消爲將本求利者之江河日下也因念巖棲谷處之士負行篋來就試於有司不過賴賓興之佽助以壯行色在寓菲衣惡食平時卽過五都之巿猶且掉頭不顧今忽見紙白於綿字細於髮者之可親可愛則未有不節省朝夕以求一快其所欲爲是減價求售彼握算以籌者之心計不可謂不工絶矣無如取精則用宏博收則恃久積之案頭者可十年卽付之雲礽者可十世自是而後雖有嫏嬛之奇龍威之秘吾恐希有急於問津者以足故也是則減價求售者猶是甯爲鷄口毋爲牛後之故智未可驟謂之非現聞以書喬金陵者皆上海人也往歲江西舳艫相接而今歲獨不來上海各鋪初時售數千元或數百元皆已匯寄本鋪以爲嗣後一切開銷不難俟諸異日寗俗凡賃屋與人者每當進塲時必具饌以餉客其意若曰房租云何故客之飮此酒者無不喩其意至遲於中秋日亦必掃數淸訖獨今歲初　稍有湧巿嗣後竟參商不一以致積零成欠積欠成債房東至二十邊卽漸作靑白眼間有買舟遄返者則示意欲留其書籍以爲信賃者不得已乃挽經手人出爲調楚房東遂槪認經手人或書憑條或輸慳槖雖有中人不還錢保人不償命之俗諺至是竟不容援例以解嘲豈非巿道之一變哉據此中人云同來夥友皆短局大抵羣羡秦淮之燈舫珠簾而思一聆馬湘蘭之白練裙李香君之桃花扇耳故來者無不花堆其履羅夾其衫卽無不玉頽於床珠擎於掌其去也又無不囊輕如葉絮敗如蓬大抵其虧空之大小必視其生意之衰旺與其交情之厚薄今歲僅免爲繫而不食之匏瓜卽難問初而未梢之豆蔻以此聞所聞而來者不過見所見而去未免大失所望盖丁字簾前卍字香畔此中說不得明月淸風我也以上金陵友人函述 
[已丑恩科山東鄉試官板題名全錄]  
　　譚福慶濟南　王逢炎泰安　杜揚曾萊州　王聲溢招遠　王廷槐歴城　姜忠樾海陽　王　塾萊陽　莊永澤莒州　王世楨諸城陳大庚濰縣　葉　蘭歴城　燕華雲樂安　孫子才高唐　楊用中臨清　王錫齊霑化　王恩鐸福山　張士魁福山　李尙彬東平陳維洋曹縣　張秉彝濟南　譚廷颺歴城　時克開單縣　趙俊樂安邱　楊寳筠壽光　杜晋源益都　宋企超膠州　于英年蓬萊金意春淸平　長　慶靑州　成象乾樂安　尹肇爽黃縣　周躋掌膠州　李鳳岡惠民　鹿福保福山　趙得名臨清　于文忠濰縣高來東樂安　劉蔭峋歴城　王蘭芳壽光　李鍾嶽安邱　葉　芸歴城　崔廣沈嶧縣　李士瀚齊東　孫文瀚萊陽　李仲騵朝城丁鳳曦黃縣　傅駿聲嶧縣　李琪聨安邱　丁惟普日照　荆士峨新城　常令勷冠縣　王玉相魚臺　孔慶陽四氏　劉賢寳鄆城尹曰遴日照　孟廣模章邸　侯慶霖歴城　李泝曾安邱　韓延齡安邱　李蔭榮掖縣　孔憲樸四氏　方民台歴城　祝汝鴻鄆城張成義蒙陰　葛式正蓬萊　孔廣達四氏　王化質莒州　張錫鴻歴城　趙一琴臨淸　有　瑞旗籍　張　鈞莒州　楊廷幹高密高春朦濰縣　迕耿赤諸城　張梅廷萊蕪　徐福梅館陶　孔慶肅四氏　朱名炤平陰　高爲漣濟寗　袁秉正長淸　董泮芹靑州陳淑元曲阜　景　格旗籍　丁康鯉黃縣　張子用膠州　張泮之長淸　孫錫甲靑州　丁鳳藻鄒平　葛式瀚蓬萊　田智檢萊州于疏杭臨淸　李繼錫濟寍　李永錡鄒縣　王慶兆歴城 
[副榜]  
　　賈華曾歴城　劉樹德鄒縣　胡克儉登州　王　湘濰縣　楊德棟歴城　朱　俊費縣　臧垣臣諸城　孔繁堃歴城　李德修臨朐王廷樞濟南　衛如璧歴城　董漢三平度　姜遇賡歴城 
[本科山東官板全錄昨已接到知前日電傳題名其姓氏籍貫間有誤字用特重錄一通於左方[  本館附識] ]  
[甬上紀聞]  
　　寍郡南門外某姓夫婦破屋一椂聊蔽風雨日以販賣蔬菜爲生近因連日大雨不能負担上街藉博蠅頭微利以致饔飱不經婦以無米難炊詬詈其夫夫以終窶難堪又聞交謪之聲益形憤懣遂自縊而死後因衣棺無着見者傷之爲之集貲買棺成殮嗚呼糟糠不厭何妨稍忍啼飢詬誶偶聞何至遽甘絶命其貧可憫其愚益可憐矣○日來寍郡小竊屢　疉出前夜湖西某孀婦家所積針黹洋五元及衣飾 
 
 

Page 3

 
 
數年悉被偷兒取去婦痛不欲生欲尋短見幸隣人見而阻止同夜又有某縫匠店有賊撬門不能進遂鑿窗櫺嗣因磚瓦坍倒事主驚醒賊始逸去○寍郡某甲以肩販營生早年聘定城中某姓女現因諏吉迎娶女家嫌其貧窘意欲賴婚甲知之於前日邀同多人乘其不備而刦娶之三杯水一炷香居然交拜成禮次日女家亦邀集戚黨多人登門吵閙然生米已煮成熟飯泰山泰水卒無如嬌婿何也旋經旁人勸解其事遂寢 
[洗塵雅集]  
　　新簡河南巡撫邵筱村中丞秉節抵滬小駐大后宮側星使行臺定於本月二十日乘輪赴鄂前往履新本邑道營廳縣及英法兩公廨讞員訂於明日資雇名班在天后宮公請中丞爲之謙 
[定期賽船]  
　　寓滬西人定於本月二十八九兩日舉行賽船之戲鴨頭水活鷁首風輕白蘋紅蓼之間又有一番豪興矣 
[執香虔禱]  
　　上海縣裴邑尊設壇於城隍廟連日虔申祈禱無如前晚仍復密雨如絲邑尊憂心如焚乃於昨晨執香步行虔詣城隍廟壇前祈禱求放晴光未卜天心能默佑否也 
[靜候出示]  
　　福建汀洲監生林選文具控林宜梁硬佔牌號朦請給示一案迭紀前報前晚經裴邑尊升堂質訊選文稱監生曾祖名先曾在湖南開設林福順烟號後與宜梁之祖朝幹在蘇申股開林三和分號至光緒十一年間監生與宜梁分拆蘇地店歸監生申地店歸宜梁各賣祖遺牌號不准混淆旋宜梁在蘇開設林萬和分店監生在上海法馬路開設林裕隆分店不意四月間宜梁朦佔監生裕盛曾記牌號當經控蒙吳縣馬大令出示禁止宜梁故智復萌竟在上海朦佔牌號復敢來案請示實屬䏣大妄爲魚目混珠最爲可惡叩求究辦幷請示禁所有烟包牌記呈閱宜梁稱小的之祖與伊祖合開烟號是以曾記牌號小的亦可出賣並無朦混情事邑尊　兩造各將祖名開呈選文開曾祖先曾卽裕順曾記伯祖名景園伯父名乾三卽益豐乾記益豐景記兩牌號宜梁開祖父名朝幹號本能叔父名國來邑尊閱畢謂裕順曾記等牌確係選文祖遺牌號宜梁朦請給示殊屬非是查金茂幹記金茂能記金利來記和豐瑞記是　梁牌號嗣後各賣自已牌號毋許混朦圖佔本應嚴究今姑從寬各安各業靜候出示可也 
[縣案彚誌]  
　　大興客寓主婦陳嚴氏及其弟虎南女阿二幷舟子唐馬全曹二寳等因誘匿祝王氏養媳提訊管押節登前報前晚經裴邑尊升堂集訊嚴氏稱小婦人不敢誘匿實係伊自來躭擱叩求恩宥阿二稱小婦人已嫁與寳山縣地方王阿大爲妻母親寓中之事實不知悉王阿大稱小的向業箍桶阿二是小的之妻叩求給領回家虎南稱小的在姊寓帮忙外甥女係小的到寳山領來交案求恩釋放唐曹二人稱小的在金協泰沙船撑駕度活今財喜已交祝領去小的等自蒙嚴懲業已知悔叩求開釋邑尊得供之下判將嚴氏仍交官媒阿二暫行發堂候備文遞往寳山縣交夫族領回虎南還押唐曹二人着邀金協泰船舵工來案具保方准開釋○陳長林控蔡孫氏欠租盤踞叩求押遷前晚經裴邑尊升堂訊究孫氏稱實在無力搬遷邑尊飭交官媒看管限日遷移如延嚴比 
[英界公堂瑣案]  
　　包探何瑞福禀稱流氓韓阿福混名大荳芽前因攫鳥毆捕解送案下經大老爺判令遞回原籍金陵今又潛夾是以拘送韓供稱小的在籍難以餬口來此尋覓生涯不敢爲非乞求恩宥蔡太守判令笞責一百板仍備文遞解回籍○大英醫院西人失去香水二十瓶旣報捕房卽由中西包探在醫院夥友孫少園家搜出各種藥料藥瓶及嗬囒水瓶學徒蕭書英家搜出小瓶香水及洋瓶信封疉經蔡太守訊供諭令查明實在情由再行訊辦此已節登前報者也昨日太守升堂覆訊包探王阿二禀稱小的奉諭訪查雖無贓証惟孫家搜出之嗬囒水瓶孫已承認取水至家給與小孩分飮至蕭家之小瓶香水確非失贓惟信封及戒烟藥粉則係院中所失孫蕭各執前詞太守謂行竊香水雖尙　憑燃水嗬囒信封戒烟藥粉明係該醫院失贓姑念已押兩禮拜再將孫管押十四日蕭管押七日免予笞責醫院之贓先行給領孫之藥料藥瓶旣向㺯華醫院購來暫交捕房收管俟押滿給還藍藥料存在公堂○包探唐寳榮禀稱小的緝獲積竊宋阿寳起出水烟袋銅燭臺等物詰得竊自楊徐氏周子順汪桂卿張雲堂四家今特送案請辦楊徐氏等各失主投案請領原贓宋供稱屢經行竊罪無可逃尙乞施恩畢生銜感該包探禀稱宋前已屢經犯竊矣蔡太守判令管押兩月贓父各失主　別認領○包探陳阿九禀稱錦雲祥綢庄夥華子詞報失縐紗一疋知被某甲行竊因　拘甲詰問甲稱已質得洋銀十元置辦寗綢夾馬褂縐紗夾衫穿在身亡隨卽吊贓送案華訴稱甲係庄中執事人之親戚一日手持零星綢幾條言欲照樣乞取些微當卽逐項付給後又來乘間竊去縐紗中供稱竊取縐紗質錢購辦衣服現在　願褫下以爲抵償惟乞施恩免予懲辦當　夥請追當本蔡太守判甲管押一月飭將身上之衣給償當本縐紗交華領去○包探張松樵禀稱顧春元前經犯竊送案訊懲今又行竊郭陳氏李三元等家之鎖當塲獲住人贓送案請究該氏及李三元均請領贓顧供稱小的原籍松江今來治下連次行竊原是該死尙求恩恕以便攺過自新蔡太守判笞一百板押候遞解回籍贓交該氏等分別認領○　阿根訴稱小的與王阿生同在某洋行餬口小的當庖丁王當出店昨日王至廚房取熱水小的告以熱水無多伊卽毆傷小的頭顱爲此報捕拘案叩請騐傷王供稱小的與周同事因取熱水以致口角誤傷伊之頭額現在尙乞施恩蔡太守騐得周略有傷痕判罰王洋銀一元爲周養傷之費○康阿順禀稱小的曾充捕房包探現已除去卯名昨日在更上一層樓啜茗突有王阿金到來言有人行竊靴鞋請往拘捕小的答以此刻已不當役旣有竊賊可報捕房豈知王竟糾擾不休小的因同至捕房拘送　下王供稱小的係寍波人五年前曾送康靴鞋各一現在小的以翻帽結爲生且右手患瘡不能工作爲向康略借錢文康不肯依以致口角並未言及有賊託伊往拘康又禀稱小的並未受過伊之靴鞋捕頭稱王前曾犯竊送案研訊管押十四天蔡太守謂康之所禀核之王之所訴均不合符惟王前曾犯竊必非安分之徒姑飭捕房送至醫院將瘡醫愈以便備文遞解回籍王稱小的不願到醫院幷乞免予遞回太守隨改爲管押十四天 
[法捕房瑣事]  
　　著名流氓劉牛臯在花烟館拆梢逮案由葛同轉於六月十六日枷責等情曾記前報茲因劉已枷號期滿由包探送請發落同轉以劉屢次犯案且保甲北局金明府曾經函請帶劉訊問因令包探送往北局辦理○江志春控李梅君盜賣紅紙一案疉記前報昨日李偕同趙濟川投案訴　此事實爲中孚錢庄執事人徐見心所累隔日尙許假銀一百兩至次日忽然悔議不得已而出此下策將紙抵銀金安記一摺實係爲費有章作保所有與中孚庄往來帳目現有摺子呈案求請鑒核小的昨晚曾與江相遇說明四五天內料理淸楚江已允許葛同轉卽令　將李保去着於下期邀得徐江二人來案再訊○大有恒洋貨店主婦陳張氏誣控測字人汪忠全行竊肥皂等情曾列本報昨由包探郁廷湖及會捕局線勇查得　被口供皆不確實其中尙有曖昧事葛同轉姑不深究卽着將汪帶出交長泰　夥當堂保去○專放印錢之楊阿羊控陳渭卿欠洋二十五元一節曾登本報昨楊投案聲請追究葛同轉謂重利盤剝本應重辦尙敢屢次到堂請爲追究乎隨令將陳釋放諭楊自向理明以免周折○包探禀稱著名流氓王開江因向花烟館拆梢於六月十六日枷號三個月又江北小汪卽王小舫奉訪拘拿到案於七月十二日枷號二個月又騙子吳寳卿於七月十七日枷號二個月騙子朱梅峯於八月初二日枷號四十五天及行竊降香之王阿福於九月初七日枷號七天皆已滿期送請發落葛同轉逐一訊問諭令一併開枷將王阿福從寬釋放其王小舫王開江吳寳卿三人着押候分別遞回原籍朱梅峯着押候再核○趙三者著名流氓也向花烟館拆梢滋事屢次拘拿未獲前晚手持小刀向孫家　之德華花烟館內硬欲借洋三元爭閙之 
 
 

Page 4

 
 
下適巡街捕行經該處卽將趙拘入捕房備捕頭着押候解送公堂訊究 
[湖屬水災求賑啓]  
　　浙湖今秋大水七縣均災然安長武吉孝五縣尙有可救之處自八月初迄今大雨緜緜通宵達旦前水未退山水又來七縣田稻無分高下一片汪洋均成澤國已成之稻本可卽日收成無如浸入水中或芽出或霉爛以致顆粒全無魚蕩菱蕩隨波逐流而去　根亦被浸爛其在山脚房屋一律冲刷餐風宿露無褐無衣被災之重災民之苦尤甚於道光廿九年不圖直東皖豫之災象竟見於吾湖七縣也郡中積穀倉存數甚鉅尙未見發而客民飢民朝不保暮聞已聚夥出刼米行米船已不勝枚舉若不早爲安撫誠恐有不堪設想者吾湖人四海經商莫不痌瘝在抱外省有災均喜解囊樂助前者陳竹坪先生庚癸驟呼籌款甚鉅活人無算卽如滬上一隅商賈輻輳以絲縐茶竹木爲大宗苟能絲每包捐賑銀三錢縐每疋捐賑銀五分茶竹木酌捐若干有碩望大君子出爲倡首當可聚腋成裘况各業均有會館先由會館量入墊付以濟目前施賑施粥施衣諸善舉再求諸仁人隨心樂助預籌明年春賑以及種籽豈非絶大功德僕人微言輕本不敢建議惟念身居滬上者花天酒地美食鮮衣如登天堂之上遙望桑梓災黎何啻霄壤謹陳鄙陋爲湖屬災黎請命卽祈貴報館削正登報倘有大善士見而生憐大發慈悲救餓殍於溝壑則誠數十萬災民之福也[  苕溪養性廬主敏齋百叩]  
[安吉北鄉災狀]  
　　浙江湖州府安吉縣北鄉爲梅溪小市小溪口等處方約三十餘里河道上通孝豐天目下達府治太湖七月廿七八日洪水驟發冲坍田屋死傷人畜其一切苦况已詳貴報竊謂如此奇災豈堪再遇不意八月廿五六日霪雨連宵溪水陡漲大小堤盡遭潰决腐苗復遭淹沒最慘者大雨小雨接連二十餘日晝夜不停前水未消後水又至平地積深一二尺圩堤內至淺處計有四五尺登高四望一片汪洋圩內居民大半泥墻茅屋七月之災早經墻坍柱折其有破殘而尙可棲息者不過十之二三茲則盡數摧殘人畜無不露處近山者則在山頭樹底避難餘則如在地獄人生到此慘何可言至於田禾前次淹腐已有十之八九若在高原及旣淹早透出者尙有一二分均于月初冀可收割今旣重罹水厄非腐臭卽萌芽工本盡歸烏有且堤岸深長力難修整春花又不能播種洵近數十年來未有之災也大抵天心與人心相感召降此巨災總由人心之不善所致惟目擊心傷雖鐵石人亦當淚下用特略述大槪祈貴報館筆而存之庶幾海內仁人或能設法以救其萬一耳重九後一日梅溪無妄居士謹啓 
[募助山東賑衣]  
　　一貴人發科全憑修德不穿棉衣何如助振一富家豐餘連年做新舊棉已薄何如助賑一平常人家換碗換糖扯作破布何如助賑一箱子底內多年舊件虫蛀蠧蝕何如助賑一舊人故件不忍分取封鎖多年何如助賑一勤儉之人自已易做舊棉作福何如助賑一舊被舊布敗絮壞棉合作寒衣何如助賑一被胎褥裏可成數件舊者倘多何如助賑一神幕船帆舊者無用改作棉衣何如助賑一冥中造福且焚紙衣若代施惠何如助賑此次山東河决南北岸被水之地盡是民間所築之埝堤决埝破水不得去蓋以所住之地比河身較低須將六七處之民全行遷至高阜方能活命不然冬日嚴寒水氣上逼卽有食吃老幼都要凍死少壯亦難免來春病瘟是以代災民哀懇各家善士發心助衣聚零成躉惠而不費大有功德如蒙惠助請送至揚州宛虹橋崇善堂經收轉解上海文報局籌賑公　掣給收據按　登報事竣刊入徵信錄以昭大信[  募助賑衣同人公具]  
[代贖綴登]  
　　肇者茲承盤關平陵慕善子助洋一百元恊興泰助洋一百元拜領之餘無任感佩現當捐欵竭蹶之時待賑迫切之際得斯巨欵實足以資接濟而惠窮黎亟列報章以鳴謝悃○再敝所又解第三批代贖遷移歀規元一千两棉衣褲五千件女兜一百只孩帽二百隻原麥二十石計四十袋飯乾鍋巴四袋計二百觔乾麫頭一袋計七十斤交上海文報局振所彚解散放合併聲明蘇城安節局協賑代贖遷移公所同人謹誌 
[蘇省撫轅抄]  
　　初十日撫轅牌示定於九月十五日換戴暖　藩轅牌示照得蘇州府總捕同知王恩晋病故遺缺查有截取候補同知惠榮堪以請補○十一日藩園牌示照得陽湖縣主簿沈餘慶前因委派文闈差使現據公竣銷差自應飭令回任正任陽湖縣主簿沈餘慶禀謝飭知回任候補道庫太使陳以屏禀知奉委辦錫金分卡差卽辭巡檢王紹丙禀知奉委江北緝捕差卽辭○十二日正任陽湖縣主簿沈餘慶稟辭回任候補布庫大使孫彭齡禀知奉委婁門旱關盤查差○十三日蘇糧道景天津回內閣中書文廷式辭行赴廣東　用縣劉有光禀知奉藩憲札委管　甘餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四马路盤记瀘災恊濟公所八月初六至十九日收捐第三十八次淸單]  
　　册鹽務總局交王子恆募河淸胡氏銀五兩二錢臺南西蜀張六八洋五元侍濟陽陳氏勃海趙氏姚江邵氏三戶各六八洋四元太原陸氏七三洋四元吳興李氏六八洋三元京兆閨房太原揚氏各六八洋二元西河吳氏足重洋二元西河林氏七兌洋二元加興兪氏七三洋二元湖州凌氏武林閨爰各洋二元王學斤七三洋一元福州嚴氏七一洋一元以上十六戶共合來花洋四十八元源豐典來何少朋募揚州衆喜堂四元無名氏二元又錢四百三十惠泰錢莊來向仁記五元李裕坤郁文錦徐蘭分三戶各五角宏盛莊高　古陳金寶郁恆裕施根楊五戶各三角郁茂奎黃恊恭王泰豐沙源豐施進良郁根元六戶各二角葛之桂周惟益孔霞照殷仲初蔣有元葛書紳孔照選寶墨江八戶各一角無册臺州太平水洋金仲衆洋一百元武陵無名氏一百又五十以上初六收捐○無名氏十二元德蔭堂盧二元九江惠澤堂孫務本堂孫勵鳳三戶各一元無名氏三角以上初七八收捐○册大通德成文修堂各津錢二弔隱名氏朝義堂各津錢一吊以上七戶合來規元五兩八錢三分無册保安居士洋廿元蔭南軒銅洋三元以上初十收捐○册福同濟典衆友三元恩純　二元其聽目明人無名氏叢桂軒主食力人等廿切桑梓人海上㪚仙六戶各一元保合太和古人堂寳名氏平安氏寶安氏醉經閣强恕堂自樹堂潤　堂九戶各五角三愧堂蔡雨記各四角福昌氏借着堂馬新吾朱介卿四戶各三角泰安氏何海記幕蔭子三戶各二角劬母氏廿劬氏敬劬氏感劬子四戶　二角五分莊益勤堂莊國榮胡敦裕堂三戶各二元通州孫又軒錢四百無名氏二百陳馨山堂蔣三經堂各一百無册張伯煦洋四十元隱名氏求願廿几敬業堂十　九章號諸位省月餅三元無名氏二元江慶周六元遜敏室一元大通德票號來無名氏五角有心無力人一元謙受堂朱梅甡積善各一元敦素堂儀興公記各錢一千尊三室花明主人敬義堂全城　四戶各錢五百無名人三伯二陳主人三槐堂無名氏惜花主人曹房二老仆中人圓明子七戶各錢二伯共來洋七元錢五百朱秋波洞銅洋一元以上十一至十七收捐○册華埠鎭隆裕號來杜漁莊一元敬堂四角徐定易三角黃甡裕顏復興趙厚昌洪信泰倪裕亨顏誠齋顏靜室鮑益泰陳福甡杜在東程興泰陳天興顏鐵仙顏心齋隆裕號永梅室張贊廷無名氏十八氏各二角焦韻琴龔義居知足室無名氏履福堂程安定焦家桐無名氏程經雲吳恊讓裘德新汪韋南張淸和順得堂張爰亭汪文沛范鍾林鮑得錄徐子渭陳惟善程永　善得堂無名氏范起　鮑翰州吳祖訓顧文叔加無名氏共來洋十元無册彤源莊來無名氏洋八元陳經呂香標李如新施作謀不書名稷記中泆香斗六戶各一元翁學順錢一千以上共收規元五兩八錢三分洋二伯九十四元九角花洋四十八元銅洋一元錢一千八伯八十文九月初六日 
[上海文報局內山東賑捐收解處經收代贖婦賑捐另登淸單]  
　　金陵機器局嵩慶大善士經募一百五十一號代贖捐册樹德堂湯石少山郭少亭石竹吾四戶各十元惜陰堂陶八元翁鐵梅六元傅松申餘順堂兩戶各四元無名氏四元八角無名氏兩元共計洋六十八元八解又册一百五十二號温經書屋王十元蓮花書屋周七元二角榮桂堂六元修省堂五元志勤堂二元今吾廬一元共計　三十一元二角又册一百五十三號册德星堂大愚十元生昌四元又册一百五十四號册陶金奎李長慶陳錦祥潘世燥內直堂萬元祥六戶各五百徐五保王慶興陸本森徐錫金四戶各四百朱阿東毛世和陳五林李從喜戴維勛萬元昇匡正丙曹木主張俊仁方根生十戶各三百毛正祥王得發王阿林袁銘王明福謝貴靑永祥王美生朱才喜吳佩坤夏桂林劉佩林鄧定保孫有才馮金亭陳紹良時雨十七戶各二百龔西章易太生王有金烏阿標吉延佑黃金文鮑得林徐宗發張侶生施有義萬恆楊陳錦堂方東生高林云陳元金孫多惠王明德王光明萬兀海成福來王松興余保靑王安益莊金桂顧文林歡陽福泰云卿楊永和李得明尹宗福豆錦永廣泉谷甫之黃得貴宋祖學郭熙華芮大喜鄧定松任明恆陶陰福李松林陳阿官馬十意王桂林李永建杜士貴席文和余步升內有樹張廣益李如江朱雙喜京正明王光華鄭金富黃寶臣陳芳正張云山沈阿狗李興業王傳訓韋啓德六　二戶各一伯以上共合計洋十七元又册一百五十五號王之反童春庭兩戶各四元軍械所狄濟川輪船童張瑞閔王林丙吳創泉馬受生六戶各二元龔樓核將公費盧光潔楊松京四戶各一元李洪元楊海樓王梅　郭雨樓周戈甫謝之堂張雨庭楊乃容李守　端木日明任温甫郭弗康郭佑臣鄭之湘秦瀛伯唐夢如王仲軒鄧如僊李少帆戴少庭龔慕周尹建庵陳琢之尤妹和唐幼新許子恩吳星齋李佳巢姚少齋李竹生羅俊臣桂番溪王愛泉杜勉之郭丙刁省吾齋任宜之內虎卿吳南卿陳殿元四十戶各五百以上共合計洋四十六元又册一百五十六號黃阿昌張華炎康守福三戶各一元社來寶胡正海張學初朱才寶錢坤元馮阿五曹阿二袁士達李士慶繆乃彬十戶各五伯吳順全力仕魁鄧慶生三戶各四百陳阿和袁錦成葛邦盛王申發李其昌錢錫生袁玉宏范招南方春林慶太程熙樹方松山楊天濤單名昌虞如林胡元十六戶各三百吳鴻亨張友東王允和計學志宋金春李長發余志仁余長亨唐定升嚴發新嚴阿有歐陽朝孫萬順侍國啓朱宗有朱松林陳錦福唐從雲談雲山袁守業李朝山余明文范長春許得保張土貴黃應忠王枓許錫榮陳志慶鄭孔祥陳福德馮雙喜張二觀三十二戶各二百魏阿四李家成兩戶各四伯儲學桃湯受之兩戶各一百曹運海夏雲發郭招安王招升童家珍張懐淸陳春明劉云高高有田夏正有廣太張士鳳柯華風劉之坤湯榮祥吳　興孫雲發楊順英黃保銀許洪盛程興和王慶友董志明郭運開劉涉江張家新程宏劬龔家祿丁鳳黃金甫張士林鄭文炳三十二戶各五十文以上合計捐洋廿三元○總共六册共洋二百元卽於九月初五由本埠城內姚二馬衖張公舘交到合併聲明 
 
 
