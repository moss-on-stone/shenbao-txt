# 1898 - 249 - 4909125

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來電内開東省黄水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽俟其魚又慨何天之不弔一至於斯耶吾　幸生樂國得免凍餒之憂尙冀各發仁心同　義舉善囊早解多寡隨心俾此數十萬苟延殘喘之民不至仍塡溝壑是則本館所馨香禱祀以求者爾肅此佈陳伏惟德鑒 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售寳洋五十六元箱不外加卽日在申報館及申昌書畫室發售此佈 
[寺觀攺學堂策]  
　　恭讀五月二十二日上諭凡民間祠廟其有不在祀典者卽著地方官曉諭民間一律攺爲學堂以節糜費而隆教育欽此仰見皇上振興學制辭闢異端至意竊維學堂爲風化之原而寺觀爲邪淫之地邇來當軸大臣如南　張制軍而外從無一人籌議及之以黜此邪慝反我經常今幸遭遇聖明綸音下布一切寺院悉攺學堂此東漢以後數千年之一大舉動也第辦理不善則公家豈能獲益查察未周則百弊因此叢生執筆人敬擬五策刊之報章以自附於士壤細流之義惟世之有地方責者垂鑒而採擇焉一示體恤以廣仁也各處廟宇所有一縷絲一粒粟非盡由布施而來其度亡誦經因勞苦積累而得者亦復不少全數充公立法未免太苛張南皮勸學篇充廟産十分之七固是善　然巳禁制剃度産業將盡爲公有不如以一半充公以一半留爲養老之費惟須嚴示界限嗣後幼孩不准再爲僧尼致干例禁如是則法不嚴苛而僧道尼姑亦庶乎安插得宜矣一重罰欵以伸義也一半充公原爲寛大之政而若輩或隱瞞違抗不能涓滴歸公一經察出全行充公勒令還俗至若劣紳蠧役或受其餽遺代爲袒護或隱匿廟産代爲變賣與收受賊贓坐地分肥同罪毋使瞻徇情面王法不伸致與皇上正經息邪之旨意陰相違背如此則隱匿寄頓之弊亦可以稍稍戢矣一禁佛會以隆禮也天下佞佛者多此舉一行豈必皆大歡喜凡民間演戲賽會及一切八會拜師諸惡習蕩佚風教消耗財力莫此爲尤今擬出示禁止須臚陳佛法無力之由蠧財敗俗之故諄諄告戒三令五申使愚夫愚婦咸曉然於佞佛之非宜如此則風俗因之而丕變而阻撓攺學之事亦可預防其端矣一精察訪以用智也小寺觀徒有屋宇並無恒産本無所用我察訪也至有寺屋田産者一聞此舉豈所甘心隱匿之弊亦意中所必有須令各署親信幕友廉能公正者會同地方樂道君子到處密訪務必得其底細暗識於册屆時封廟交産則我明鏡高縣若輩無所容身而公家必能收集欵之益矣一出安諭以昭信也邇來諭旨風傅僧道尼姑類皆中心惶急邑中游手之徒以及衙蠧書役往往混造訛言借端欺凌乘間恫嚇冀自肥其囊槖此種風氣實堪痛惡今擬安諭各廟以儆刁風如六月二十九日本報所紀杭州郭太守以地方無賴藉詞向寺觀訛詐特出六言告示持牌嗚鑼通行一城然後分貼各廟令僧尼皆知官長辦理之善安居無恐不受詐索如此則土棍蠧役無所施其伎俩而攺學堂之事可以循序而行矣以上五策合仁義禮智信而行之者也其勢有緩急行有先後是在地方官相士酌宜非執筆人之所可懸斷竊猶有說者沙汰僧尼禁立寺觀之舉前朝各史屢屢見之而卒不能盡絶根株禁止立廟致沿流至於今日者豈不以辦法未善而王政有所不行矣乎今旣明奉諭旨攺爲學堂所望當道諸公速宜振刷精神永禁剃度切勿因循苟且視若具文别於荒僻山谷中設立叢林分别僧尼二流俾萃乎其中以待其餘生之盡是則嚴而勿至於殘仁而不流於弛所以弭後患而體上意者其在斯乎其在斯乎 
[本館接奉電音]  
　　昨日上午京師飛電傅來上諭七道敬謹譯登○七月二十二日奉上諭裕祿李端棻著補授禮部尙書闊普通武著補授禮部左侍郎薩廉著補授禮部右侍郎欽此同日奉上諭李培元著補授吏部右侍郎劉恩溥著補授倉塲侍郎曾廣鑾補授都察院左副都御史欽此同日奉上諭李鴻章敬信均著毋庸在總理各國事務衙門行走欽此同日奉上諭親民之官莫如牧令自來循吏著績皆以養民教民爲先務近來地方州縣旣有保護教民之事又有培植學堂之舉内政外交責成尤關緊要非得明體達用之能員措置安能裕如著各直省督撫留心訪查所屬地方州縣官如有通達時務勤政愛民者著卽隨時保送引見以備錄用朕爲國爲民殷殷求治該督撫等務當屏去私心汲引善類方不負大臣以人事君之義欽此同日奉上諭廣忠著補授正黄旗漢軍都統欽此同日奉上諭裕祿著在總理各國事務衙門行走欽此同日奉上諭前據户部奏辦理昭信股票原定章程願借與否聽民自便不准苛派抑勒嗣因地方官辦理不善經御史黄桂鋆等公同奏叅四川山東等省辦理昭信股票苛派擾民當諭令該部妥議具奏兹據户部奏稱股票擾民屢經指摘近時收數無多除京外各省仍准隨時請領並官民業經原定之欵照案呈繳外其紳商士民人等請一概停止勸辦等語朝廷軫念民艱原期因時制宜與民休息豈容不肖官吏任意苛派擾害閭閻其民間現辦昭信股票著卽停止以示體恤而順民情餘均照部議行該部知道欽此 
[孫尙書奏會文學堂援案請奬咨送遊學片]  
　　孫家鼐片再開辦大學堂必須多設中學堂小學堂以便取材而風氣初開學堂尙不多見兹據户部郎中王宗基詹事府主薄楊朝慶花翎四品銜户部郎中徐棠花翎五品銜户部主事李哲濬工部主事維勤中書科中書蔣嘉澍户部郎中宋壽徵候選員外郎王賓基浙江附生許保猷王寛基等呈稱伏念時事艱難人才孔亟尋常章句之學不足以禦外侮而宏遠謨因於本年二月間邀集同志自籌資欵陸續興辦於北城地面設立會文學堂講求中西實學業於五月初六日呈請總理衙門添派教習當蒙批准立案劄派同文館學生到堂教習中文教習訂請翰林院侍讀黄紹箕翰林院修撰張謇講求經史大義及一切專門之學來學皆京員及官紳子弟頗有聰明可迼之材因請援案奬叙教習調考學生並咨送出洋游書等語臣維皇上垂意大學堂將以造就通達時務之才而大學堂肄業必由中學小學以次而升欽奉五月十七二十五等日上譓創建學堂准照軍功給 
 
 

Page 2

 
 
與特賞又紳民捐建學堂或廣爲勸募准奏請給奬仰見我皇上振興學校之至意惟是籌欵維艱卽使赶緊集辦亦須半年以後方有規模今該員等創辦會文學堂在上譓未頒之先實係留心時務造就人才並非希圖奬叙惟該學堂爲各省開辦學堂之創將來取材於斯似於大學堂不無裨益其如何先行奬勵之處應請出自聖裁該學堂教習三年後著有成效自應援案准其從優奬叙其學生卒業後准由該學堂總董給予文憑咨送大學堂一體考試至所請咨送學生出洋游學臣查本年四月十三日總理衙門議覆遊學日本片准同文館及各直省現設學堂中選年幼聰明粗通東文諸生開具名銜咨報總理衙門知照日本使臣陸續派往等因該學堂肄業諸生頗多　俊旣有志嚮學似應准其遴選數人咨報總理衙門一體派往遊學庶可鼓舞而宏作育所有王宗基等自集資欵創建學堂援案陳請代奏等因理合附片陳明伏乞聖鑒謹奏 
[備物扈從]  
　　京師訪事人云本年九月初五日皇太后皇上駐蹕南苑現經順天府劄飭大興宛平两縣飭傅前門外草市西珠市口虎坊橋騾馬市一帶天興三合天順吉祥等車行先期預備廠車五十輛轎車一百輛騾驢一百二十頭以備值差人等乘坐及拉運帳棚行李等物務於八月二十五日以前一律備齊呈報毋得違悞 
[俄謀叵測]  
　　美國新聞近接俄京聖彼得堡電報云俄國新簡太平洋兵船統帶司他枯爲旅順口兵船統帶巳於上月五號附　拉篤富兵輪船前赴任所船上載有砲兵及鐵道兵一千二百三十七名又滿洲鐵路所需鐵軌一千四百五十噸隨後復載新購之開山砲二百五十門六寸口及七寸口砲各三門極大要塞砲五十門由海軍副將哭而哇杜司欺帶同工兵員弁二十人運送至旅順大連灣两處又西歴八月二十五號俄國黑龍洲沿海岸所駐新兵七百餘名均乘倍羅嗏兵船往海參崴駐紥觀此舉動俄謀之狡其眞不可測度哉 
[英艦行程]  
　　日本訪事友人云西歴八月二十二號英國有兵船三艘水雷船一艘由横濵駛至崎港裝足煤物偕同港中停泊之水雷船一艘於二十三號駛往威海衞或謂因鎭江另有要事究亦不知何故也 
[英擬築路]  
　　天津國聞報譯香港每日報云英國弭兵會近日聚議中國之事議定各條擬送呈英國首相及中國駐英大臣察閱議定之條云俄法两國在中國一切舉動甚違公法其意欲攬得中國各處鐵路利益漸相吞奪大有瓜分中國之意甚有關繫我英國商務且在中國肆行無忌慫恿戰事有礙各國和局我英國斷不能坐視故須由印度白拉麥布達拉河口造一鐵路經過緬甸與中國揚子江上首鐵路接連嗣後再接至廣東香港等處如此方可聨絡一氣可保英國所有權勢又可振興中國南境商務卽英國商務亦可永保無礙和局從此大定故須請英國政府速與中國政府商議所有鐵路經過中國地方務請中國照准其築造鐵路之費俱由英國代爲籌辦 
[粤路招股]  
　　廣州博聞報云粤漢鐵路奉旨開辦由盛京卿遴委張觀察到粤商榷一切兹悉此項經費己借定美國英金四百萬磅其餘則集股本銀一千二百萬两分作十二萬股每股計銀一百两現巳擬定招股章程十條其一設公司在粤省設立辦公總匯之所幹路則由廣州經佛山至三水過湖南以達漢口與蘆漢北幹路相接支路東則由廣州經惠州至潮州達福建西則由三水經梧州至桂林其二定招股立招股部編列號數分爲存根執照領部之人限两月將存根繳由總辦核計其三收定銀每股先收掛號定銀五两其四定銀期徐巳收五两外再收二十两其餘按三個月一期分作三期每期收銀廿五两其五給奬勵能招一百股以上給花紅股多者並可舉爲帮辦大工告成作爲異常勞績奏奬其六分溢息老本　息六厘洋債五厘每年結帳一次餘爲溢息照分其七益土著除雇洋匠外概招土人作工其八設學堂在省垣設立鐵路礦務學堂聘請洋人教習先准有股子弟八學其九興地利五金各礦由公司兼辦其十請廣益所有辦法到時邀集股東從長計議各抒所見此其大略也 
[委員購地]  
　　武昌訪事友云蘆漢鐵路開辦伊始自漢口至灄口應用地叚業經鐵漢局購買興造其自灄口以上地畝亦須接續圈購以資應用現由督辦鐵路總公司事務盛杏蓀亦師會商張香濤制軍譚敬甫中丞遴委前任沔陽州丁幹臣刺史總理其事刺史奉檄後卽詣彼處將應購地畝逐一勘定並商之漢陽府余太守黄陂縣張大令將田畝價值酌中核擬分定等差一俟禀奉督撫憲批准後卽當開局購辦照章給價兹將購地章程照錄於左一傅家山至白家會馮長嶺皂林嘴喬家店關王店七里畈以上地上則田每畝給官價二十六串文中則田十八串文下則田十四串文楊花地每畝八串文荒山荒地不能種植者每畝四串文一灄口至傅家山每畝給官價八串文一地内如有房屋由局估勘定價有願拆遷者酌給搬家費聽自拆遷其屋基塘堰應照上則田價扣算發給一墳墓每塚給遷費十串文如一塚數棺者每棺加錢五串文 
[飭選學生]  
　　江西訪事友人云近日官塲接奉京師總理衙門電飭就各屬學堂中挑選聰頴子弟有志上進略諳東文或英文者酌定人數刻日電覆並委員帶往日本學業一面籌備學生每年飯食筆墨等費每名約需洋銀三百圓俾資用度先期電咨本署轉達駐京日使及駐日華使知照仍由江省徑託新滛出使日本大臣代爲照料布置約束等因翁筱山方伯當卽示諭各書院生童知悉如有願往肄業者卽赴藩署報名聽候考騐挑取以憑遵照辦理聞報考者頗不乏人云 
[緩裁書院]  
　　杭州訪事人云浙省前奉諭旨設立學堂所需經費擬將各書院舊有之資裁併入内又撥以各項閒欵兹廖中丞以書院經費爲數無多一經裁撤士子之少年英俊者得入學堂肄業尙不患無安身之處其年齒加長者舍此竟無謀生之地是以暫擬緩裁另籌的欵以作學堂之用中丞之體恤寒儒可謂無微不至矣所有明年各書院監院均己於十五六日下委銜名列後敷文試用教諭戴廣文梁恒副貢就職訓導高廣文保康崇文候選訓導楊廣文振　前寗波府學訓導宋廣文元煦詁經舉人就職教諭曹廣文樹培拔貢教職許廣文祥身其紫陽两孝廉堂所委何人則尙未知也 
[珠江秋汛]  
　　廣州訪事友人云省垣附近各鄉素無山君爲患不料近日白雲山左近忽有數虎時出肆虐本月初三日有捕蟋蟀者被虎銜去不知所之旣而上坑山畔見有一手一足知其人巳果虎腹矣初五日虎又至三家店對面莨田中附近鄉民聞知糾約多人各帶軍械上前轟擊虎怒奮爪抓人死其一傷其一餘衆不退開砲擊之奈以不善裝藥炸傷二人幸各人餘勇可賈槍刀競進始得將虎擊斃舁回省城雙英齋售洋二十四元然搏虎者共有六十餘人按名分利每人只得洋銀幾角除巳死一人外其受傷三人雖經醫治恐難痊愈猛虎之威誠可畏哉○紈袴子陳某小星雙咏左擁右抱不啻漢帝温柔鄉其友黄某少相狎長相優與其妾習見不相避陸亦不虞其有他也前月某日陸游倦歸家查悉二妾與婢巳席捲而逃不覺驚惶失措嗣悉由黄誘拐大怒高懸賞格謂有能將黄擒獲解官審訊者願酬洋銀三百元未知鸚鵡出籠尙能復歸故主否 
[金閭雜誌]  
　　蘇州訪事人云聽鼓人員皆有月課評取等第從優給奬是亦賙濟貧員之法也文員如是武弁亦然惟武月課自經趙展如中丞攺章後赳赳武夫莫不舍弓矢而講槍砲但各營中所用之槍皆係舊式不克命中致遠現經撫轅中軍官常曾二叅戎以此等槍砲實不 
 
 

Page 3

 
 
足以稱利器爰禀請奎中丞另購新式聞己批准由善後局撥欵若干委員至上海購辦後膛槍若干枝以備各武員月課應用至槍靶亦較前放寛一碼增遠數武是亦實事求是之一端也○胥門内糾察司神廟相傅謂神之官階與陽間之按察司將無稽之談本不足信年久失修神像剥落現經廟中人集資修飾煥然一新而好事者竟將虚題實傚當興工修理之際先將神之印信委諸盤門外天壇神兼署一俟修整　光再行擇期接印是日適署理臬憲朱竹石廉訪於子時在牙厘局接印而所謂糾察司神者亦卽於是日午時在天壇廟接印見者莫不詫以爲奇所尤不可解者天壇廟門首居然高黏紅諭上有本署司奉院憲札委等字　院憲何人當事者能指其所在乎無知妄作抑何可笑○青陽地自問租界市面日興現巳設有戲園三家曰丹桂曰天樂曰永福所雇優伶大半京師人北方風氣陶勁若愈聚愈衆恐不免紛爭鬥毆之虞是不可不有以預防之也 
[上海官塲紀事]  
　　新簡朝鮮出使大臣徐晉齋星使蒞滬後駐節天后宮側出使行轅昨日江海關道蔡和甫觀察設筵北泥城橋洋務局内邀請星使宴飲午後星使命駕而至主賓酬酢水陸紛陳頗極一時衣冠之盛○新簡出使日本大臣黄公度星使附怡和洋行之元和輪船來滬昨日上午九點鐘抵埠本埠文武印委各員咸詣虹口怡和馬頭恭迓星使駕一葉扁舟至小東門巡捕房後吳淞馬頭登岸駐節洋務局内旋乘縁呢大轎入城赴各當道處投刺至縣署時黄大令飭丁擋駕 
[馬路開捐]  
　　南市新馬路地方店鋪林立市面日漸振興惟是修理街道雇用捕役在在需費欵項支絀恐有難乎爲繼之虞馬路工程局委員朱森庭明府擬倣租界章程開辦巡捕捐昨日飭書吏恊同差甲在新馬路一帶將各店鋪挨户造册候據情詳禀道憲然後開辦 
[未能越俎]  
　　本邑南市董家渡對岸浦東地方向有船廠一所近因時常失竊前日由代理英廨讞員鄭瀚生大令函致南市二十三七鋪巡防局請盛雨村邵子怡两二尹派汛捕前往查緝两二尹以是處係浦東唐橋巡防局所轄當卽據情函覆云 
[監守自盜]  
　　前晚上海縣署錢漕房被值宿人某甲竊去洋銀一百三十餘元携贓逃逸翌晨由家丁查悉報知黄大令立飭與甲相稔者四出尋覓不知能弋獲否 
[求免相騐]  
　　閔行鎭某寺内廟祝徐咸全年四十有九娶某姓寡婦爲繼室前日徐忽投河自盡其子關生偕十八保十六圖地保董風山投上海縣報稱父被鄰人某甲肆行威逼以致自盡求請蒞騐黄大令諭候詣騐昨日關生忽又投案自稱情願具結求請銷案原差人禀内署奉諭須候訊明核奪 
[法界公堂瑣案]  
　　郎長禎遣抱胡鶴卿前控西來質棧主沈東寳　吞故父存項洋銀七百元呈摺求追朱明府正欲飭探拘提適由原告扭入捕房押候解堂訊究昨禮拜四堂期明府升座提訊胡鶴卿投案禀稱沈自知不合業己央人理勸情願出還期票二紙分期拔還是以求請銷案明府准之○夑理齋鐘表店主陸世芳前控縫工居念春圖賴借洋六百廿五元經前讞員鄭大令提訊判令交保出外限日理處迄今案懸日久分文不付原告迭次求追明府著保交案昨日傅同原告將居念春提案質訊陸伸訴前情居供此係股開盛康錢莊所用並非借欵請公祖明鑒明府謂爾有何功名敢稱本委爲公祖耶居供捐納縣丞後加州同銜又問爾旣有功名何不頂戴上堂豈恃有護符可不還債耶著押候嚴追居叩頭如搗蒜稱官塲體面攸關求准交保明府著人銀並保限五日内繳洋延干追比○許少卿前控鎭江人趙景耀父子竊取　賣之珠寳值洋一千餘元潜行逃逸因將保租之堂姪趙雲生扭案請追經前讞員鄭大令交保出外趙函致景耀長子趙四福詐稱父病誘押捕房迄今己逾半載無人具保昨日明府著保將趙雲生交案包探傅同原告並在押之趙四福一併解案趙雲生供與四福是同族兄弟小的曾親至鎭江探知景耀父子實係遇盜同時身死小的祇一店夥無力賠償又不能代爲設法明府謂四福曰爾父所作之事爾决不能置身事外務须將案了結爲是四福一味推諉原告又禀當時四福曾許賠洋三百元明府謂爾如有意抗延本委當移文原籍請地方官將家産查明備抵若照前言賠欵可勸原告早日息訟雲生禀稱請出票約期歸還明府不准著押候嚴比○裕隆押店執事張雲卿前控學徒趙敬修竊取質押各贓值洋一百數十元寄存舅母項顧氏家迭經明府訊供著保交案勒限嚴追昨日項顧氏呈繳洋二十元原告禀稱敬修由伊舅父担保請向究追明府著項顧氏再繳洋三十元限半月内繳案項顧氏連稱實難遵斷明府怒謂爾敢故違定行嚴比○周吉雲前控張青源積欠往來銀二千七百两延宕不還經明府訊供著繳洋四百元並大昌源染坊摺子一扣憑摺付洋六百元先行給領其餘限半月内理楚昨日原告投案繳還憑摺大昌源司帳顧仁發禀稱此欵須至年底方能付給明府斷令九十两月一併拔還原被各不遵斷明府以張青源任意玩延實非善類著押候嚴比張求准交保情願限至中秋歸楚明府准之○久康錢莊執事錢選青控裕記銅錫店主錢貴勳出立支票銀二百两屆期不付經明府訊供交保出外限三日内將銀交案兹己逾限昨日原告投案求追錢貴勳偕陳小寳投案聲稱與久康並無往來何來欠欵陳小寳稱此票係小的借出向洪興買土因彼無貨可交故作罷論並將洪興所出筆據呈案求核明府謂錢旣出支票當惟爾是問陳錢二人嘵嘵爭辯明府著將錢押候嚴追陳無干斥退○朱邦傑遣抱王少蘭控蕭松林代趙五福担保借洋二百元將田單作抵嗣因單巳挖補呈請究追明府飭提蕭到案昨日傅同原告研訊趙五福供借洋屬實求恩寛限明府著將蕭趙押候嚴追原告斥退○胡阿寳李阿瑞禀稱在新太昌報關行當庖丁前晚偶作葉子戲突有王阿仲陳連卿稱係探夥前來捉賭當被攫去洋銀一元二角鳴捕拘案請訊明府謂賭博向干禁令亦應究辦今姑從寛免究王陳各枷號半月期滿各責二百板○縣差薛貴副役王世龍奚蘭卿投案呈遞信票請將拘押之朱阿炳帶回縣署歸案訊辦明府准之○包探禀稱積竊陳阿仁迭次犯案前日又至租界圖竊當卽扭獲送案請辦明府判責二百板○包探禀稱楊立田在北京輪船竊取洋傘當塲拿獲贓巳交還失主解案請辦明府判責一百板 
[徐海賑函]  
　　啓者頃奉两江督憲劉函關筱舫子佩子英子萱仁兄大人閣下緬違光霽時切欽遲景茀曜之延禧益葵傾之倍結敬維譽隆中外德被朔南厪溺饑由巳之懷宏立達斯人之願翹詹公望式洽頌忱弟忝任江圻深慙德薄本年淮徐海一帶水患頻仍小民蕩析離居比前尤甚昨與貴同事嚴佑之及胡雲臺面商擬於中秋節後卽往清江開辦賑局以免流徙出外惟是地寛災重又距明歲麥收爲日方長需欵數十萬現擬截漕拯濟似亦未便過多且目前難以應手無可設法伏稔執事仁聲義聞藉甚一時上年具荷隆施徐海遺黎得以苟延殘喘此次敢爲終惠之請勿嫌無厭之求務祈厪念時艱顧全民命必得寛籌厚集方可起瘠嘘枯肉白骨而生死人是重望於恩賜矣弟每接徐海文電爲之寢饋不安四顧徬徨一籌莫展緣各司局羅掘巳盡挹注無從且以杯水車薪於事何益春風夏雨非大力誰屬耶按淮徐海水災前經集資散放始得稍就平復乃天下悔禍霪雨又災大創之餘更無生計雖承嚴佑之大善士慷慨願往無如災重地廣籌欵維艱伏望海内仁人再發慈悲救人救澈出水火而登袵席敢爲中澤哀鴻稽首頓首以請焉上海源通官銀號恊賑所嚴信厚申報館恊賑所席裕福絲業會館恊賑所仁濟善堂協賑所施則敬電報總局協賑所楊廷杲同頓首謹啓 
[徐海又災]  
　　啓者頃奉胡芸臺方伯函開筱舫子佩子英子萱仁兄大人閣下敬啓者上年徐淮海水災地面廣而户口衆生計之蕭索 
 
 

Page 4

 
 
籌辦之艱難實爲近年所僅見幸賴諸君子仁聲義聞久震寰區登高而呼賑欵鱗集又得嚴佑子善長親臨災區躬率同人分期拯救嗷鴻安集麥熟有期雖善後之事尙多竊謂可從容就理矣詎意天不厭禍自四月下旬至七月初間無十日不雨雨必傾盆倒瀉動積盈尺數日不止加以上游蒙沂諸水建瓴下注以致運河漫溢堤埝不分由邳宿而上至睢銅豐蕭下至海述贑安桃清阜各邑雨水情形略等而其間仍以邳宿海沭爲最重垂黄之麥旣巳搶割不及而漂失在田青葱長發之秋禾一淹冉淹三淹而可望有收者變爲無望凡濵臨河湖及水無出路之稍低田地大率皆然嗟嗟蒼黎無麥無禾何堪頻年宿舂久空餓在旦夕甫交初秋巳危迫若此試爲屈計由今以迄來年麥熟爲日方長若不厚集鉅欵及早開辦賑撫何以起此數百萬甫離陷溺又將轉乎溝壑之民弟以薄德忝懾方事遭此沈災漸無補救適值嚴佑翁來省經弟切實面懇巳允擔當賑事擬卽於下月望後北上但通盤籌度必須携帶三十萬两方敷目前布置再三籌湊不敷尙鉅此間無可設法不揣冐昧可否仰乞大力先救此急以後仍望慈悲伸廣長舌普牗有智慧人各各佈施聚恒河沙畢斯功德以諸公宏抱當不責其無厭之求而上帝好生必默鑒此救災之意不獨弟職司所擊感厚賜而拜下風也等語查徐海災重需欵賑濟昨將劉峴帥來函刻又奉到前函合并登報伏乞仁人廿子上體大憲愼重民命之忱下恤災民蕩析離居之慘無論多寡慷慨樂輪同人等不勝急切叩禱之至上海源通官銀號協賑所嚴信厚申報館恊賑所席裕福絲業會館協賑所仁濟善堂愶賑所施則敬電報總局協賑楊廷杲仝頓首謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清凉山色]  
　　金陵訪事友人云江省淮徐海各屬地本磽瘠自去年洪水成災民生益形凋　歴縱省憲籌欵助賑并招集　　及時耕種而秋稼登塲之際依然收穫不豐蓋地力有不齊人事有未盡而又旱澇有不均也迭撫州縣官報災到省上憲特　陳大令紹唐赴宿遷邳州舒大令霈赴海州贛榆安東沈大令善發赴徐州士大令之全赴沭陽查勘秋災均於月之十四日禀辭就道○省垣各官養廉銀及外府州縣上兌銀两向由某甲所設銀號收發某日呈送省憲養廉估計銀色祇九成或八成權之亦復短平　是省憲勃然大怒卽飭上元江寗两縣另擇妥人經辦並飭查某甲平日收發各項銀两有無短平短色禀候核辦 
[失妻控究]  
　　江金生投英界公廨控岳父沈榮群將妻藏匿不肯交出前日經襄理讞員劉穆庭二尹提訊江供通州八年二十歲在某姓處當包車夫自幼聘沈氏女爲妻八歲時童養過門今春三月初四日成婚後於七月初十日挈妻至申責屋鐵馬路附近與胞姊周江氏同居本月十三日妻忽不知所往旋卽尋獲不料十七日傍晚時岳父沈榮群乘姊他出將妻領去嗣悉巳被賣　嘉定某姓家求恩究追沈榮群供海門人年四十有六推小車度日女兒自幼許字與江金生爲妻今春合卺後偕夫弟及兒子等四人至滬與夫姊周江氏同居前日忽然走失小的並不知情求鑒劉二尹著將沈榮群管押囑其子出外尋母江沈氏到案江金生邀姊周江氏同投案下再行復訊 
[上海縣署瑣案]  
　　李玉亭前曾在英公廨控黄禮堂圖騙金價某日两人在城内相遇黄乃扭李到縣控被攔路搶物黄大令飭差看管候訊旋有某西人投縣稱願保李出外大令不允飭差至英廨將黄之大小衣箱七口節箱一口提到倩李二尹研訊李玉亭供山東人現爲恊泰洋行買辦因至天樂窩聽書與黄相識伊卽託兌金條十根送至連元棧父黄收執屢向索價遊移至今知其携　將逃是以鳴捕起獲箱籠行李扭入捕房後解公堂訊追有案昨日小的在城内與之相遇向索之下被扭送案然當時小的交金條有黄之家丁藎德雲在塲目覩巳在捕房供認立有供據两紙呈電黄禮堂供前託李玉亭代買金條一根巳付價洋五百零五元　經清楚前在蘇州創辦電燈因未告成故今由　勳身雇車載運衣箱起程前往不料被李攔路搶物除移提到案各箱外　缺不少伊又唆使洋人出塲挾制務求究辦二尹飭差開箱檢點則金條一根金葉一包衣服電燈章程　單　銀洋首飾等件均在其内　畢仍復加封以两造各執一詞判黄邀同蕭德雲到案覆訊○李悌并投縣控陳德慶　没洋銀肆行兇横經黄大令准詞提陳到案前晚倩帮審委員李二尹提訊原告未到訊之陳德慶據供監生昔爲掮客今春至同信　洋貨號充當跪街有天　洋行夥李悌昇與東人素識在外招摇聲稱同　德一切事務均由伊監察監生與彼素無往來至六月初李忽誣指監生私向美最時洋行　買斜紋布三十件當經監生詰以定貨須出銀票何得憑空說謊伊卽與監生尋釁旋經旁人勸散因恨監生不肯服禮伊卽投案朦控且行兇必有傷痕何不投案求騐至吞銀一節同信德雖巳閉歇有帳可稽其執事邱永清現亦在申可請傅質今彼自知情虚臨訊不到尙求明察二尹以一面之詞亦難憑信判令交保候傅原告李悌昇並執事邱永清到案覆訊 
[上海巡局瑣案]  
　　南市正康錢莊被巳閉萬和煤炭店主吳萬化結欠往來銀三百餘两前日正康執事張耀周控之十六捕巡防南局局員锺偉臣二尹於前晚提吳研訊吳求寛限措繳當由瞿酉生陳金元等投案具保二尹准如所請以三天爲限自行清理禀覆如延提保人究追○大東門外黄源興烟館主黄阿大積欠施家弄口楊瑞泰土行欵項甚鉅屢索無著當由行主投控於十六铺巡防南局經鍾二尹提訊斷限三日協保清理如違干比○本邑人陸福生向住小南門内以香業爲生與房主蔣洪章有隙被蔣控諸小南門内巡防南局當由局員藍茂如二尹提訊令陸遷去陸不肯遵斷蔣乃赴總巡局禀控經戴子勱明府提訊令蔣給還遷費限令移往他處陸遂移至南市十二圖地方開張香店詎蔣尙不甘休前日又控諸二十三七鋪巡防局局員盛雨村二尹以案經總巡局斷結原告臨訊又抗不到案顯見無端生事著將陸交保釋出 
[馬路工程局紀事]  
　　魏阿如欠袁長林小洋四角昨日在南市新馬路恒生碼頭邂逅相遇向索之下忽然爭毆三十八號巡街捕勇拘至馬路工程局捕頭王榮培詰問情由袁稱自願將洋交還乃卽麾之使去○成衣匠楊德海前日至南市開泰木行　端滋憂行主惡其無禮飭人拘住指交八號巡街捕勇拘解馬路工程局中未幾有人向行主說情遂由行主備函請釋捕頭准之○李良如雇小車裝載行李詎至中途忽然失去羽綢洋傘二柄充紡洋傘一柄當向車夫爭閙經四十二號巡街捕勇將車夫拘至馬路工程局捕頭命管押一宵嗣願賠洋二元求爲釋出捕頭遂准所請傅李良如具領 
[英界公堂瑣案]  
　　賭棍孫芝卿吳阿寳前曾犯賭懲辦昨復糾同劉盤龍一流人在英界聚賭經包探趙銀河將賭具及其黨張阿生憑阿友两人一併拘案請究孫吳同供失業無聊以致犯賭叩求恩典陳馮同供向不喜賭此次實爲孫等所诱尙求鑒察鄭大令商之衞繙譯以孫吳屢次犯賭情實可惡判責二百板枷號三天示儆陳馮姑念無知判各罰洋一元以示薄懲○扒竊張阿四昨在泥城橋左近强捋某姓小孩腕上銀镯經二百零八號華捕所見拘入捕房於昨晨送案請究大令判責二百板枷號三天示衆○流氓錢錦堂專在虹口一帶横行無忌昨又在勞合路小菜塲强攫陳小川之小洋十餘角由包探顧阿六緝獲送案請究陳小川投案申訴前情錢錦堂供在途拾得不敢攫取大令以白晝攫洋法無可逭判責二百板枷號一月以儆起到之洋給陳具領○葛阿榮竊取楊春林家之翠石一塊值價頗巨報捕後由包探朱阿高緝獲人贓於昨晨送案請究楊春林投案請領失贓葛阿榮供認行竊惟求恩典大令判將葛笞責二百板枷號一月○戴少峯前晚在四馬路扭住王朝峯互相毆打王力不敵致被毆傷後經巡街捕拘獲送案請究王朝峯投案求請騐傷並稱曾往醫院據言須半月可愈戴供一時失手叩求恩典以後不敢逞兇大令判笞責二百板罰洋六元給王爲養傷費○積竊劉桂堂前因犯案懲辦前日又手持白布一疋包探劉升堂見其形跡可疑扭住盤詰知由某處竊來當卽帶入捕房於昨晨送案請究劉供因落魄無聊所致叩求恩宥大令判責二百板 
[美界捕房紀事]  
　　昨午流氓張小旺胡小和在裏虹口老街三百七十四號房屋共作五木戲一言不合互相扭毆旋復自投捕房控訴捕頭以均非安分之徒押候解請公堂究辦○昨午本地人徐兆林在北河南路某姓家門首東張西望形跡可疑爲包探劉阿炳所見立卽拘獲搜出南匯縣田單一紙計田二畝三分零扭入捕房俟查明核辦○昨日楊樹浦瑞記紗廠小工宋掌林灌至帳房竊取某司事銀表一枚由包探李培芝查獲扭入捕房押候解請公堂訊辦○昨晨小竊董仁甫在公和祥码頭竊得舊鐵數十磅肩荷而逸爲包探孫光華扭入捕房押候解請公堂究辦○積竊馬阿和竊取錫茶壺一把至西華德路某押店質錢爲包探劉阿炳瞥見扭入捕房押候解請公堂究辦 
[上海北市絲業會館籌振公所施子英經收順直山東湖北安東淮徐賑捐四月初二至廿九日第四十一次清單]  
　　初二日湖　順泰怡記鹽灒勉力人經募左勵仁洋十元又馬笛庵五元又楊芷江一元資善堂銅　十六元南　錢業公所銅洋一元○初三日霞澤募助洋十元○初四日徐曉　　士洋一 
 
 

Page 10

 
 
百元浙慈古窑稅署問琴館主爲子患外症求速愈四元○初五日羅欽賢求子病痊並求保闔家人口平安由俞吉祥申號來洋一百元○初六日補過氏洋五十元長興思補主人洋十五元二角銀皮四片兌見洋六角嘉郡錢公館放生室主人求郤病延壽四元不必寫名一元○初七日九思堂洋五十元皖城力薄人龍洋廿元銅洋三元題紅軒主人　板洋廿元兌見英洋十六元四角八文杭中塘分府胡莘耕爲兒盛官求病愈免災晦洋十元蘇坦張佰甫爲内子朱氏祈病速痊六元南匯張蓮洲爲男鑑汀求病速愈三元○　八日延陵京兆子九三八平銀廿两合規元廿一两一錢○初九日無名氏洋一元○初十日潘其壽規元一百四十六两八錢八分鄭紀常觀察前爲慈親誕辰蒙同寅戚好賜僅理應酬答現奉母命將筵資移助洋一百元浙慈隱名字求病愈洋五十元劉西記爲次子榮　求病速痊三十元王松孫爲伊子炳奎所助二元○十一日陸鋤經堂由崇餘莊來洋廿元姚姓銅洋一元○十二日常熟同福義募祿安堂洋一元不留名銅洋十三元二角○十三日澄心子丁酉科賀儀拔助洋廿七元○十四日陶許氏患氣喘虚　虚熱求愈洋二元○十五日蔭根子由杭州鼎記來洋四元無名氏三元○十六日義記求上下各貨船水陸平安諸事順遂規銀二百两隱名消災求家慈康健延年闔家老幼清吉平安規銀二百两○十七日紹郡明德堂陳由崇餘莊來洋三十元懴過實生十元吳江縣署鱸鄉寄客十元隱名氏求子病痊十元○十八日　郵丁玉軒募留餘軒錢十千元合洋十一元一角太倉陳槐爲内子患疾求速愈洋十元又爲女疾求愈二元○十九日蘇州永開氏求慈病愈還願洋十元求平安主十元太倉李偉如元杭城許願二元姚隱名銅洋一元○二十日安徽池州府署龍洋十元莊榮祺求保平安洋四元○廿二日夏棋南洋五十元　郵丁玉軒募王子享八元安定氏二元○廿三日温州江子和洋廿元嘉興放生室主人求郤　延壽二元杭州沈星閣　臣顧符蓀朱雪門葉小蘇周敦甫六户均送孔憲澄壽儀移助各洋一元○廿四日雙木經募由　餘莊來洋四十元　郵丁玉軒募澤記求妻病愈洋四元又戀記一元又隆記求病愈五角何明關爲疹未發透求速愈先助小洋三十角○廿五日無名氏因妻於三月内分娩卽慶安全獲麟還願洋十元蘇女普濟堂銅洋二元無名氏銅洋一元八角銅對開一個○廿六日吳縣金齊蓁爲孫殿元病愈完願洋五十元平陽氏春間病危所許果得痊愈還願洋三十五元萼照氏爲傷寒痊愈了願十元　塘　源典同仁　節酒筵資移助十元寓杭鴛湖居士六元何明關求病愈　助小洋廿角○廿八日無名氏求白體平安洋四元○七九日金陵恊賑所經募第五批龍洋一百廿六元五角青　張克漢爲病求还愈洋五十元田王氏十元○寓衢州報安吳　華十元又募無名氏五元消災酬願二元不留名一元○四月份共收規元五百六十七两九錢八分洋一千零七十六元龍洋一百五十六元小洋七十三角錢八文扯七六七五合規元九百五十一两一錢七分以上共收規元一千五百十九两一錢五分銅洋四十元五角連前共收規元六萬六千一百廿九两四錢三分三厘銅洋三百九十八元七角太乙救疫丹六千錠 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月十四日京報全錄]  
　　宮門抄○諭旨二道錄前○將軍恩奏爲訊明職官承運官糧在途盜賣入巳按例科擬摺大臣祥奏　都統因病出缺請旨迅賜簡放摺○都統文奏爲循例酌留期滿人員以資熟插摺○將軍延奏調員差委摺○又奏甄别知縣留省補用片○閩督邊奏爲甄别知縣留省補用片○七月十四日内務府國子監鑲藍旗值日無引見○那王謝管七倉恩○永隆假滿請安○那公請假五日○椿壽英信各續假十日○壽耆請假十五日○召見軍機○皇上明日卯初至奉先殿壽皇殿行禮○○奴才恩澤薩保跪奏爲訊明職官承運官糧在途盜賣入巳按例科擬恭摺具奏仰祈聖鑒事竊查前准呼蘭副都統倭克金泰咨稱雲騎尉凌春承差解運倉糧中途盜賣得價入巳迨經提訊該員仍敢恃符狡展當經據咨於光緒二十三年三月二十八日奏請旨將雲騎尉凌春先行革職歸案審訊嗣於是年四月二十六日由驛遞到回片奉硃批著照所請該部知道欽此欽遵在案旋於十一月二十五日復經該副都統將此案訊明科擬連犯解請勘辦前來正接收間該犯凌春當卽在押患病調治日久始報痊愈兹經提案勘訊緣巳革雲騎尉凌春於光緒二十三年七月間奉派解運省城接濟官糧差事雇覓大船一隻小船二隻共載糧二千八百八十四斛於七月二十五日起運八月初四日行抵哈爾濱江面查看二小船所裝糧石均被水潮滲濕該犯又另雇大船一隻移載濕糧初六日由哈爾濱開船於二十八日運抵三岔河地方停泊不料是夜以後烈風大作致將纜繩挣斷船在江心隨浪簸揚艙内水滿瀕欲沈没該犯與舟人犬駭急將艙面浮載糧袋推入水中船載稍輕始獲無恙迨風息後攏岸而艙内之糧巳被巨浪浸濕該犯因官糧虧短大半浸濕之糧又易　爛恐將來運送到省難以交納兼之虧欠船户脚價無法給價一時糊塗使船順抵伯都訥試外將所剩濕糧在該處全行出售計有市斗二百六十四石八斗共得價銀五百三十三两五錢六分除抵還船户王姓李姓脚價外餘剩銀一百餘两亦在旅店費用罄盡十一月初十日該犯回家隱匿被本旗佐領該獲呈送該副都統訊悉前情兹覆研鞫矢口不移案無遁節查例載凡　運糧米監守盜賣六十石入巳者發邊遠充軍入巳數滿六百石者擬斬監候等語此案該犯凌春盜賣運糧二百六十四市石得價入巳折合倉石巳至一千三百二十石之多實屬貪婪膽玩自應按例問擬以儆效尤凌春一犯合依漕運糧米監守盜賣入巳數滿六百石者斬監候例擬斬監候漂没糧石如經委員勘實本可豁免惟該犯於一年之後始行到案所供遭風情事無從查勘應與盜賣之糧一併責令賠補並飭該管官將該犯家産查封變抵除將供招咨部外所有訊明職官盜責運糧得價八巳按例科擬緣由理合恭摺具奏伏乞皇上聖鑒飭部核議施行謹奏奉硃批刑部議奏欽此○○奴才祥麟跪奏爲副都統因病出缺請旨迅賜简放以重職守並代遞遺摺　祈聖鑒事竊副都統奴才依崇竊於本月十一日突染時症牽動舊日軍營積勞病勢殊形陡險醫治罔效次日起更時痰氣上壅奄奄一息奴才聞信當卽親往看視見該副都統伏枕嗚咽深以渥荷天恩弗克竭力報効爲憾無語及私勉將繕就遺摺交奴才代遞延至亥刻出缺伏查該副都統依崇阿由行伍轉戰直隸山東山西河南奉天等省卓著戰功嗣在本省統領馬步官軍訓練緝捕最稱得力旋奉簡放察哈爾副都統於光緒二十二年十月到任迄今巳將二載舉凡操練兵丁整飭營務以及口外旗群事務無不竭誠匡　奴才深資臂助遽爾因病出缺當此時勢多艱將材難得該副都統久歴戎行雖有積勞實爲强健一旦迫以時症陡爲觸發遂至病不可醫殊堪憫惜該副都統自奉儉　而慷慨好義深顧大局生前曾經捐廉助修軍械蒙恩奬叙在案兹聞其家有老母並　子息身後實屬蕭條尤爲凄惻且原籍黑龍江路途遼遠將來靈柩回旗時宜如何仰邀格外鴻施以示優卹之處奴才未敢擅請至所遺察哈爾副都統員缺緊要相應請旨迅賜簡放以重職守所有副都統因病出缺並代遞遣摺緣由理合恭摺具奏伏乞皇上聖鑒謹奏奉硃批另有旨欽此○○奴才文興跪奏爲循例酌留期滿人員以資熟手恭摺仰祈聖鑒事竊奴才衙門額設題缺郎中員外郎主事各一缺其餘司員均係選缺試俸三年任滿卽調補京缺兹查有選缺郎中文綽年四十一歲係京都正白旗滿洲秀齡佐領下人由乙酉科拔貢考用直隷州州判遵新海防例加捐　中於光緒十七年七月選授盛京禮部郎中是年八月二十二年到任連閏扣至光緒二十七年七月二十二日三年期滿咨報吏部在任候調在案查該郎中文綽才具開展辦事旣晰歴經奴才派委承辦在司曁檔房事務均　始終　愼措置　如實爲衙門中得力人員且本年恭逢玉牒大差應行一切典禮尤須揀派妥員辦理以昭愼重該員熟於禮節堪以派充執事可否仰懇天恩俯准奴才仍援照盛京各部司員如果辦事得力准其奏請留任二年之例請將郎中文綽酌留二年以資熟手之處出自鴻慈愈格如蒙俞允恭候命下之日卽作爲留任之日起一俟扣足二年期滿再行咨部候調奴才爲辦公需員起見理合循例恭摺具陳伏乞皇上聖鑒訓示遵行謹奏請旨奉硃批著照所請吏部知道欽此○○奴才延茂跪奏爲吉林交涉事件日繁亟應調員差委以收臂助恭摺仰祈聖鑒事竊前因中俄創修東鐵路交涉事件逐漸增繁奏明於省城設立交涉總局派員經理其事自旅大允租以後據俄總監工茹格維愚電稱吉省鐵軌擬由伯都添樂枝路經長春趨奉天以達營口等情所有俄員礦師兵夫工匠人等來吉辦事者　來紛至較前不啻倍蓰舉凡勘路採礦　地伐木各事無論緩急鉅細均歸總局核轉非有臨機肆應之才操縱於其　不惟枝節易生轉恐不足以敦睦誼况吉林地處極邊風氣初需旗民見聞本隘自議開鐵路人心疑懼苟非有心地明白曉暢事機之員與之維持誠恐致滋貽　兹查有丁憂升用知府試用同知容賢係奴才前任黑龍江查辨事件奏請隨帶之員及奴才署理吉林將軍　該員辦事認眞養留吉林補用該員相隨最久知之最深若以之辦理交涉尙屬相宜且查上年因鐵路開工曾經奏調丁憂補用同知戴鴻鈞來吉照料路工當奉硃批該衙門知道欽此欽遵在案今該員容賢亦係丁憂　省人員與戴鴻鈞事同一律可否准其調赴吉林辦理交涉事件出自聖裁如蒙俞允現在該員赴江修墓應田奴才就近徑行撤調以其捷速所有吉林交涉日繁亟宜調員差委各緣由謹具摺陳明伏乞皇上聖鑒訓示謹奏請旨奉硃批著照所請該衙門知道欽此○○延茂片再查前奉部咨嗣後府廳州縣無論捐納勞績候補試用各項出身人員應以到省之日起試用一年期滿詳加甄别具奏等均歴經遵辦在案兹查候補知縣曲作寅自光緒二十三年五月初八日起連閏扣至二十四年四月初八日一年期滿例應甄别據吉林分巡道達椿辭稱到任未及三月例不出考擬請查覈加考具奏前來奴才查該縣昨作寅心地明白操守不苟堪以留省照例補用除取具該員履歴咨部查覈外理合附片陳明伏乞聖鑒謹奏奉硃批吏部知道欽此○○邊寳泉片再勞績捐納分發各員自到省之日起試用一年期滿詳加甄别歴經遵辦在案兹福建候補知縣敖文煥彭大川先後試看期滿例應甄别據藩臬两司會詳前來查該員敖文煥趨公勤愼彭大川才具安詳堪以知縣留閩按班序補除履歴咨部外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十四年七月十五日京報全錄]  
　　宮門抄○諭旨十道錄前○尙書剛奏爲遵旨提訊敖漢郡王被叅案件先行擬結摺○七月十五日理藩院鑾儀衞光祿寺八旗两翼值日無引見○睿王假滿請安○察哈爾副都統明秀請訓○江寗協領恒齡文衡謝恩兄王請假五日○興伯請假十日○楊銳劉光第預備召見○召見軍機明秀○○奴才剛毅跪奏爲遵旨提訊敖漢郡王達木林達爾達克被參案件謹就現訊情形先行擬結恭摺覆陳仰祈聖鑒事竊奴才於光緒二十四年閏三月初七日欽奉上諭理藩院奏敖漢郡王達木林達爾達克呈稱遵赴熱河聽候傅質惟恐寃抑莫伸據情代奏可否請旨派員訊辦一摺著仍派榮祿剛毅提集人證卷宗確切研訊據實具奏欽此欽遵並由理藩院鈔錄該郡王原呈咨送前來奴才等卷查前據御史崇蔭奏稱達木林達爾達克縱令蒙开根頓札布色爾固楞富珠隆阿烏拉阿克　哈豐阿烏恩巴雅爾等藉剿匪爲名殺死劉榮得傅思汶等經熱河都統壽蔭　覆奏稱劉榮得前曾與傅思汶夥置敖漢旗地畞劉榮得同子劉長禮劉長義赴車拉糧適敖漢旗蒙兵聲稱皆非好人當將劉榮得父子三人並糧石一併捆搶回旗劉榮得不知如何身死劉長禮劉長義逃回求同傅思汶赴提督行營控告遂把該旗教習李長安拿獲究辦二十一年閏五月據該盟長報稱傅思汶糾夥盜搶牲畜馬匹請飭嚴拿當經前任都統崇禮札飭地方營汛會合該旗查明往拿彼時尙未往查該盟長卽先派韓營帶卽烏拉白依蒙古四兒率衆前往抄殺傳思汶一家四命後建昌縣報稱傅思汶等實係安分良民飭提韓管帶卽烏拉白依蒙古四兒質訊該盟長一味袒護抗不解送又稱上年秋間蒙古四兒爲首搶掠被獲供認奉盟長飭派韓管帶卽烏拉白依率領伊抄殺傅思汶一家四命復提韓管帶質訊該盟長延不解送復查該都統前次咨稱劉榮得一案據民人劉長禮呈控伊父劉榮得被敖漢王屬下宋添中捆去拷斃傅思汶一　據屍親傅石氏社首王振芳富劉振均供係蒙古四兒同李得李有等殺害餘與前奏略同至理藩院前次送到敖漢郡王親供内稱劉榮得係前任建昌縣章榮邦發給執照令拿傅思汶係喀喇沁旗移稱傅思汶之子傅四麻仔與包維善張泳和等夥搶巳取供詞等語奴才等前次巳將該郡王被叅苛派各節逐一查明定擬並請將劉榮得傅思汶两案交熱河都統就近提集一干人證訊辦等情均奏奉諭旨行令欽遵在案兹據該郡王以遵赴熱河候質惟恐寃抑等詞赴理藩院呈遞經該院代奏奉旨仍交奴才等提集人證研訊具奏奴才等隨揀派兵部　中俗厚前　中現授江蘇松江府知府濮子潼員外郎恩良陳夔龍刑部郎中玉貴員外郎武玉潤詳加查核正在查辦奴才榮祿奉旨補授直隸總督奴才剛毅督同派出各員查閱理藩院此次轉送該郡王原呈内稱達木林　爾達克理宜遵赴熱河聽候傅質　因被屈情由屢向熱河都統　明並未秉公咨報其劉榮得傅思汶二案本係恊同旗員辦理有前任都統並本縣劄文及喀喇沁王日文爲憑該犯等原係著名賊匪因該都統袒　報其實爲良民不敢赴熱河候質等語奴才查此案緊要關鍵以劉榮得等是否賊匪爲斷而該王是否縱弁枉殺以都統等有無發給文劄爲應隨行令熱河都統並理藩院轉劄敖漢旗㗳喇沁旗迅將案犯人證屍親及一切卷宗解送以憑核辦旋准該都統咨報案犯蒙古四兒李有包維善病故人證王振富劉振芳在保潛逃李長安飭提未到僅將案犯李得張泳和屍親劉長禮傅石氏等四名口連卷宗解送前來隨訊據劉長　供我是熱河建昌縣人在元寳窪居住劉榮得是父親劉長義是胞兄劉長智是堂弟光緒九年間父親合鄰人傅思汶在敖漢旗哈拉勿素地方夥買地一百餘畆分種十八年九月初間父親劉長義與劉長智分赶大車三輛往地拉糧突有不認識的三十多人把車輛攔阻連父親並胞兄堂弟均捆搶到額駙營子居住之宋添甲家内纔知道搶糧的人名喚宋添甲卽宋殿甲此外尙有劉貴劉邦青周富興等同搶他們說父親是金丹道匪非用錢贖回不能完事父親不允過了五六天他們把父親送到札薩克王府那時王爺並未在府經那老爺過堂一次令宋添　把父親送縣宋添平不送仍把父親帶到他家綁住澆灌凉水以致凍斃胞兄堂弟乘空逃回向我告知前情我情急因欲赴葉軍門處控告不　道　求傅思汶帶路去告蒙把王府教習李長安拿辦後我又在建昌縣控告至今也没把宋添甲辦罪我父子們平日並不爲匪傅石氏供　係熱河　昌縣人在元寳窪居住男人早故傅思汶是夫胞弟傅三是我兒子傅四麻仔傅長有是傅思汶四兒子傅　泳是夫胞兄的兒子同居過度均不爲匠光緒十七年金丹道反亂時傅思汶帶著妻子往關東躱亂臨行時將牛十三隻並糧石等物父他　姪李得暫存十八年秋間傅思汶　　我向李得討要牛隻等物李得說巳變賣傅思汶不依經人說合李得應許賠錢四百千屢要未給因此李得與傅思汶有仇是光緒九年間傅思汶皆與隣人劉榮得在敖漢旗哈拉勿素地方夥寳地一百二十畝分種十八年九月間劉榮得與四兒子　子赶大車三輛往地拉糧被蒙古　把劉榮得父子們連糧石搶去被他兒子劉長　到我家說知前情求傅思汶帶　到葉軍門處控告把王府教習李長安拿獲因此王雇　下亦與傅思汶有仇二十一年八月初六日傍晚時分李得的胞弟李有到我家内間　一會走去初七日五更時有許多人馬　音　我門有撬門傅思汶未敢開門他們在墻上週圍挖了許多窟窿向裏放槍我到屋内躱避傅思汶等躱避不及致傅思汶傅三傅四麻　傅長泳均被槍　　死姪媳郭氏並傅長有也受槍傷後來他們撞開街門進院我跑走見有李得李有連不認識的三十餘人他們將傅思汶傅四麻仔傅長泳旗顱割去後來聽說有蒙古四兒烏拉白依吳占得王進才等在内郭氏傅長有　都平復李得供我是建　縣人在下窪居住到案病故之李有是我胞弟傅思汶是我姑夫光緒十七年金丹道反亂傅思汶帶著家口往關東縣亂臨走時將牛十三隻並糧石等物交我暫存十八年秋間傅思注向歸向我討要牛隻等物我因陸續變賣不能給還傅思汶不依經人說合令我賠錢四百吊總未付給傅思汶屢次索要因此合傅思汶有仇二十一年八月初五日有素識的蒙古四兒烏拉白依吳占得王進才等三十餘人到我家内稱說要拿傅思汶等令我引　我應允他們就在我蒙住下初六日我令胞弟李有先到傅思汶家探得傅思汶等都在家内初七日五更時我合胞弟引路蒙古四兒等跟走齊到傅思汶門首　街門關閉他們撞門裏面不開他們用刀在墻上週圍挖了許多窟窿用槍向裏亂放一會後聞裏面人聲稍靜蒙古四兒撞開街門進院見傅思汶傅三傅四麻仔傅長永都受傷身死傅郭氏傅長有也受槍傷蒙古四兒們將傅思汶傅長永傅四麻仔頭顱割去各散張泳和供我是山東　光縣人早年來至熱河在敖漢旗二肯營子居住光緒二十一年閏五月間我聽從巳獲病故之包維善同在逃的李甸珍共夥三人在老河川子道上搶奪過客錢衣一次是月二十九日又聽從李得與包　善　甸廷任姓共夥五人在董家溝地方搶得蒙古過客車騾等物一次這到案的李得並非我同夥的李得並不認識傅訊敖漢郡王達木林達爾達克呈遞視供内稱劉榮得一案是我從前屬下社　宋添甲在建昌縣報銷　榮得係金丹道匪經建昌縣知縣章榮邦發給敖渼旗地方執照令往嚴拿後我因公外出經巳故之協理那遜卓　圖派人將劉榮得並其子劉長義姪劉長智拿獲蕃訊一次劉榮得卽因病身死我差畢回旗始知有傅思汶一案光緒二十年七月間本旗台吉倫布等呈報並據喀喇沁旗移稱傅思汶之子傅四麻仔與張泳和等同夥搶奪[  此摺未完]  
 
