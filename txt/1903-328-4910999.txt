# 1903 - 328 - 4910999

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又蘆及宋元明代尚付　如　史者每以爲　當塗夏明府　有見於此爰將有明三百餘年之事跡本之正史參之裨野以至諸家紀述凡可以訂　故之得失證史傳之是非者遠紹旁搜折衷至當　成明通鑑一書非惟讀正續二鑑者所當蟬聯而下卽彼究心明史者亦不可不以此爲考錢之資也兹由本齋用潔白連史紙石印告成每部裝釘十二本定價洋兩元卽日出售此佈 
[論飭護藏經及捐貲修廟事]  
　　嗟乎二氏至今日其氣燄亦將衰息殆盡矣在昔玉檢擅靈於秦代金人入夢於漢朝當時爲世主者咸崇尚異教以冀成佛昇仙六朝以降度釋道建寺院風尚所被自上下下舉國若狂勝朝君臣迷信尤甚大璫四出相率搜括金貲捐建寺廟紅墻紺宇遍於寰區故其時二氏之勢燄亦炙手如焚人莫敢近本朝政治清明素不崇奉釋道然當康熙年問禮啊會計天下寺廟僧道之數尚有勅封大寺廟六千零七十三處小寺廟六千四百九處私建大寺廟八千四百八十五處小寺廟五萬八千六百八十二處僧共十一萬二百九十二名道士二萬一千二百八十三名尼姑八千五百十五口通共寺廟七萬九千六百二十二處僧道尼姑十四萬一百九十三名口嘗謂當時所查未必果無遺漏然卽以此數而計其消耗物力已屬可觀特朝廷寛大爲懷未能遽行滅絶故仍聽其自生自成優游於化日光天之不惟在上者旣不尊崇信奉則彼黃冠緇衣之輩亦不過爲宇内遊民之一而並不能如前代之燄可薰天至前歲新政肇興朝廷飭就各省寺院改設學堂彼爲僧道者於是益皇皇焉如喪家之犬深恐曩時之所謂不耕而食不織而衣者至此將不能保全幸當事篤信鬼神禍福之說者居多　不肯一律芟夷廓清故若輩之生機尚不至遽絶然其氣運已將如烟　霧滅斷不能久於支持矣或曰如子言　就就常理論耳獨不　　日報　　　　　　與捐貲修廟事站藏經者卽京都柏林寺所儲龍藏經文也邇有江蘇天寗萬壽禪寺儈清　情願自備工料詣寺刷印由儈錄司轉禀内務府大臣具摺奏明奉旨允准兹因刷印工竣航海南來由禮部祠祭司行文江蘇撫憲轉飭經過各州縣一律飭差沿途照料大部之提倡宗風撫憲之閘揚玄教其用心誠可謂至矣至本邑瞿眞人廟前由湖南官紳集貲創建迄今年久日漸傾頽日前住持僧了善具禀蘇松太兵備道轅求助修費道憲袁海觀觀察慨然捐銀一千兩發交丁善具領以便鳩工庀材赶緊修建當此民窮財盡之際凡百應辦之事無不因欵絀而廢於半途觀察獨鶴俸慨捐贊成此舉是非心慕乎道教之精微元妙亦安肯慨擲此巨貲哉則謹應之曰是或彼教之氣運尚未盡絶故幸遇此大護法爲之提倡而助成也夫當唐宋僧道極盛之時則有韓昌黎及程朱諸子竭力痛　當此日僧道餘燄浙滅殆盡之際卽有諸巨公爲之竭力贊成此亦盈盧消息之至理而無足怪者况近譯德京柏林來函謂釋教中人前在德之立錫地方倡建佛寺刻又分赴他處興造寺宇及藏經樓以冀大振元風甸仰光亦有西人傳布釋教并設一報館專爲宣揚佛氏宗旨使人人皆矢願皈依是則大雄氏之　風不獨遍於中華且將漸及瀛西各國或者當軸諸公其亦有慕歐洲之富强故欲仿效其意以救今日中國之阽危乎蠡　管窺之見質之身居高位日以變法自强爲主義者未知尚能稍合萬一否也 
[俄報狂言]  
　　俄國某日報云滿洲一事係中俄兩國交涉斷非他國所得干預其間蓋以滿洲一隅實我俄人血戰而得日本人應知其地旣入俄人口中萬不能茹而復吐矣大言炎炎氣燄幾不可嚮邇皆不知中國政府諸公以爲何如耳 
[法與俄疏]  
　　法京巴黎司某日報著爲論說曰邇者法俄兩國交誼漸疏法國所爲多與俄人反抗識時務者每謂刻雖陽示輯睦不久卽將離德離心矣 
[德人中立]  
　　英京倫敦來電云德國某日報言我德於俄日兩國交涉之事立誓始終遵守局外中立之例俄國已深爲信服以故俄法雖有同盟之事德亦無所杞憂也 
[中法交涉]  
　　英國某日報云西歴上月二十號法國議政院中人議會時外務大臣　路奇君宣言中法兩國近復訂立約章將福州船政軍裝局　法員管理以四年爲期另雇法國工師一名教授水師學堂各學生法醫一人專理潔凈事務 
[日本地震]  
　　西歴本月十號横濵地震其勢甚猛日本太昭士報曰自上月以來此問國家書院之北其地迭次震動職之故附近居民甚爲　　 
[栽培游學]  
　　美國紐約克某日報云頃得華盛頓京城來電謂中國駐美大臣梁　東星使言及明年美國某學堂開學時將由直隸選派華學生三十名來此遊學並奏請政府多給旅資俾得同一學堂肄業另派一華文　習於放假時教授華文考美國各學堂現已華學生二十五名今更重此濟濟英才不患不出人廉地矣 
[飭查逹約]  
　　漢口日報云邇者山西交成縣忽有以洋商出名賃屋開設捎皮作者事經縣幸某大令查悉中 
 
 

Page 2

 
 
禀撫轅撫憲張大中丞批示云查洋商祗准赴内地採買土貨不得在内地開設行棧載在約章歴年辦理洋商前往内地租設棧房均經照約查禁收歇有案卽目前商約有在内地購買貨物得暫租棧房存貨等語然曰暫租存貨則仍不准開設甚明其製造貨物亦祇准在通商口岸並與内地無涉此案前據該縣來禀正飭查間復據禀稱洋商在該縣開設泡皮作房除福盛和外尚有瑞昌等號七家之多招雇工匠禀請給示遵守等語實屬有違定章第各該號商從前並未懸掛洋商招牌何以一經飭查始紛紛到縣呈請給發示諭亦難保非華商串冐影射意圖嘗試事關洋商違約設棧旣經津海關道行查候卽據情咨請北洋大臣轉飭津海關道照會英德各國領事查明諭禁除俟復到另行飭遵外仰洋務局卽飭該縣再將各該商號是開是冒並前禀契置房屋各情詳細查明禀復核奪毋稍混延此外各州縣亦難保無此等情事併卽通飭查明具報一律示禁以符約章而保權利是爲至要此批 
[嚴緝渠魁]  
　　紹興訪事人云浙江寗海縣匪首王錫彤糾黨閙敎府尊徐乳羔太守搜捕甚急衆皆惶懼紛紛竄入甯紹台三郡毗連之蘭洲鎭肆行劫掠旋經擒獲若干人解往甬那刑誅餘遂解散邇來城鄕各處忽又謡言四起甚有舉家遷避者大憲因通飭恊緝王匪懸賞甚重惟事已兩月有謂王早遠遁者有謂尚匿山中者雖將挨户搜查然恐不易弋獲矣 
[學堂淺語]  
　　昨得武昌友人手函云月之初十日爲湖北武昌師範學堂開學之期監學兼管小學事宜之曹君履貝易君奉乾當衆宣言曰今日爲師範學堂附屬北路高等小學堂開學之期距師範學堂正月開學之期已九閱月距南路高等小學堂開學之期已三閱月學堂宗旨及一切辦法與南路小學同而有不盡同者南路小學堂寄宿北路因師範新堂未成室宇過狹暫不寄宿也附屬之說重在師範生有足資騐習之所亦非空云騐習要使小學堂教授管理之法實臻完善學生實受其益乃爲盡心雖一學堂而有兩層注視之深意此與師範有最密之關係與南路又自有區别也我大清國之有師範學堂由湖北首先創辦實宫保憲兼督憲仰體朝廷興學之意悉心規畫而定亦實監管師仰體各憲重學之意極力經營而成又實由各教習教授有方各學生懋勉不懈故數月以來可期卒業仰副官師之望者尚不乏人履貞奉乾從諸君子後與有管理教授之責自維學識淺陋無補高深用是内疚今當小學開學之始謹就鄙見所及言之一爲學生言學規學課前已爲汝等言其大概然更有爲汝等切告者招考之期促限於學生報名之數錄取稍寛規制比南路學生較低低則不容自恃限於地位寄宿堂外檢察比南路學生較難難則不容自欺不自恃不自欺聖賢之學自此始一爲學範教生言範字兼防範模範二義教字兼言教身教二義小子與成人不不管理之時須體及父母之心思教授之時須計及兒童之識力何以使之敬且愛何以使之解且悟此中程級若拘拘於前日身受之管理教授等法亦未見盡美盡善也南路爲創辦小學之始北路爲創辦不寄宿小學之始學堂不寄宿力輕而易舉果有成效風氣益開設有弊端阻止最易日本師範學校附屬小學校有教生週番規程務須參觀又須知師範生尚未畢業先行試派自是權宜辦法學然後知不足教然後知困熟思審處所失或少願與諸人共勉之一爲各學生父兄言小學堂不寄宿此在東西各國自是正辦之法原無庸過慮然中國女學未興家庭鮮知教育就省城習俗論向來愛子弟者十歲外延得一師俾之朝夕同處或徑送入學塾便謂已謝父兄之責此等積習當力　之教育家有言家庭教育與學校教育相輔而行凡官辦一學堂自必先籌巨欵豈願將巨欵付諸流水一切管理教授之法較父兄自爲子弟計更爲深遠旣遣子弟就學卽宜重視學堂所訂規則否則父兄旣不愛其子弟學堂卽不願有此學生此賢父兄所必曲體官師之意而深念者也因創辦之始關係重大故言之重複質直如此 
[越郡官塲紀事]  
　　紹興訪事人友云越郡鹽務日疲銷數短絀兹届督銷局員瓜代之期署兩浙運司許豫生都轉遴委王欽雲副轉維煜承乏○山隂縣典史馬少尉因病逝世後藩憲翁筱珊方伯以新海防遇缺先補用典史潘少尉作棟詳請核補大約明春奉到部覆卽可履新矣 
[蜀棧鈴聲]  
　　聞之四川成都友人云省垣蒙養師範學堂原限六月畢業現已期滿於上月二十八日考騐給憑○蜀督錫制軍新設常備兵八營以川北人强壯誠樸特派某員前往招募另設營務處委山東奏調來川之袁小山綜理一機川切戎機○武備學堂各委員多不諳教練事宜成棉道沈幼嵐觀察歸自日東錫制軍特委爲總辦而以張大使錦新劉二尹叙勛副之○庚子年京師之亂川東巴縣籌欵數萬興辦民團事畢尚未報銷現經王潔之孝廉控諸督轅錫制軍批飭重慶府某太守查辦○委署秀山縣知縣楊大令匯鑾涓吉上月二十四日啓行赴任行李均已上船錫制軍忽諭令不必履新留省另候差委 
[漢皋近事]  
　　漢口訪事人云時届冬令宵小叢生署湖北漢陽縣知縣周桂溪大令每夜督率捕役周歴各處嚴密偵巡亦保衛閭閻之道也○漢上英界探役劉貴現經官憲札委帮辦長江下游巡緝事宜以助王先舟參戎兵力之不逮 
[吳山晚眺]  
　　杭州訪事人云本月某日甲乙二旗丁醉態營騰行經華光巷誤將某水果攤碰翻攤主某丙勒令賠錢反被毆擊乃奔赴八旗巡防局據情聲訴局員某君急派差拘獲甲乙各責軍棍十下取具改過切結而退所毁各物由局賠給小銀錢五枚○湖墅米行來源尚旺本月初一日起每石减售洋銀五角其巿上米鋪直至初五日始每升减售錢二文○自入冬以來天氣亢晴雨澤過少以致圃中所藝之菜不能欣欣向榮目下正值醃菜之時其價因之日昂往年每擔需錢三百餘文今則非七百文不得嘗菜根滋味矣 
[禹陵風雨]  
　　紹興訪事人云月之初八日天氣驟寒頗似隆冬氣候街頭乞丐類皆雙户高聳瑟縮異常嗣幸微雨東來易隂寒爲和煦刻下頗覺輕煖宜人矣○蕭山縣屬漲灘奉大憲派員清丈一律升科准各鄕民照耕種詎料書役視爲利藪張冠李戴弊竇滋生刻已由紳耆徐某等人聯名上控矣○越郡偏門外一帶山僻人稀頗多野獸日前抽蒲村陳某之子與其姊在龎頭嬉戲時將薄暮突來一獸形頗似牛其姊奔回呼陳糾衆前往則僅得一辮及殘骨數莖蓋已飽獸腹矣 
[總辦請假]  
　　本邑南巿馬路工程局總辦翁子文太守偶沾清恙因於昨日遣家丁赴道轅禀請蘇松太兵備道袁海觀觀察給假兩日以資調養 
[逢彼之怒]  
　　本邑大南門外粥廠委員姚殿卿二尹定於昨日給發竹籌俾貧民每日持往領粥内有毛皮氏者不知因何觸明府之怒拘关二十三七鋪巡防局請懲局員姚谷蓀二尹研訊之下憫其貧苦不堪令向明府負荆以了其事 
[飭查聚賭]  
　　前晚本邑南巿王家碼頭聚興茶樓有人聚賭旣而忽起爭端揪扭不釋適某號華捕巡行至此一聞聲息立卽下報知捕 
 
 

Page 3

 
 
頭昨日捕頭遣地甲查明以便將店主拘解馬路工程局總辦翁子文太守訊究 
[上海官塲紀事]  
　　江蘇候補從九品李少蘭少尹奉藩司效述堂方伯委解貢布入京昨日道出申江命駕詣道縣各署禀謁○日前蘇松太兵備道袁海觀觀察派候補都司沈春山都戎押解飛划營餉項赴蘇交納昨已事畢回滬詣道轅謁見銷差○松海防同知劉乙竹司馬因患足疾特於昨日遺家丁投道轅請假三日○昨日閘北太陽廟巡防局委員章茨荍二尹命駕詣道轅請假赴蘇公幹○新委江南機器製造局總辦沈幼彦觀察於昨日捧檄來申乘輿赴道轅投剌拜會大約日内卽須擇吉到差矣○救生局委員陳松屏明府前奉道憲袁觀察委赴蘇省公幹昨已事畢回申趨詣道轅禀復銷差○新委貨捐局會辦潘明府昨詣道轅禀見道憲袁觀察然後擇吉到差○昨日江南提督壽亭軍門李由金陵乘某兵輪船來滬小泊南巿董家渡浦濵提右營參將周子安參戎特詣舟次禀謁○南巿貨捐局查騐委員吕二尹於日前赴蘇禀見撫憲恩藝棠大中丞面陳公務刻已事畢言旋矣 
[上海縣署瑣案]  
　　丐頭周春禀控趙連堂暗佔地叚等情前晚縣主汪瑶庭大令提趙質訊周供小的充當二十三七鋪丐頭店鋪居民遇有婚喪喜慶等事皆由小的在門前照料梢得賞賜藉以度日趙向充十六鋪丐頭兹竟私向小的界内鋪户居民攬發乞丐錢文收受賞項爲特控求究斷趙供小的以後不敢朦混大令喝責五十板○張文炳控粤人李某盜賣地畝等情大令提李質訊張供小的係本地人家住新閘有地數畝租賃與李每年得錢三十千至今已歴十三年今被李盜賣與葛恒春得洋銀一萬三千三百元叩求追給李供小的名建全係廣東人年甫十三是地由父親價買已歴多年張曾繕立賣契四紙田單兩紙後父親將是地轉賣與葛今適因事回籍故由小的來案備質地保陸坤和禀稱李售地與葛時小的見有田單是以在契上蓋戳以前張曾否賣絶事隔多年無從知悉大令飭將李交人保出向葛取原契呈核○前者三洋涇橋南首姚福祥所開整容店夥楊阿三與周某口解周持菜刀將楊砍傷舁送仁濟醫館救治無效而死報由大令騐明周已遠颺無從弋獲前晩大令提姚研訊姚供其時楊周兩人在馬路中互毆楊受傷倒地後周卽脫逃小的隨送楊至醫院救治實不知渠等因何起釁大令喝令掌頰五十下收押所中著尋周交案 
[上海騐棉局紀事]  
　　本邑南巿騐棉局委員何吉生明府查悉局中巡丁莫和尚有向花販勒索洋銀情事因於前日提案訊明革去卯名以示之儆○前日鄕人陸徐根張金濤販賣水漬棉花經騐棉局巡丁查獲拘解送局中局員何吉生明府研訊之下判令苔責若干枷號示儆昨日枷期已滿命帶案疏枷交人保釋 
[法租界公堂瑣案]  
　　本年六月某日工部局垃圾馬車夫某甲駕駛不愼致馬跌斃小工頭目陳秋南坐視不理事爲捕頭查悉送案請懲讞員魏蒓塢大令略訊供認判賠馬價銀五十兩限三個月分繳昨日屇期陳不繳呈因之解案請究陳供此事咎在馬夫實與小的無涉大令著押候追比○胡桂芳在某玻璃店爲夥昨被陳子卿竊去鏡架十餘具當塲追獲送案請辦陳供小的向伊購買玻璃論價不合口角互爭遂遭誣指大令謂人贜並獲無容强辯判責手心三百下○金桂生訴稱前晚有徐紀元者混入内室竊去洋傘一頂當塲追獲送案請辦大令著將徐重責四百板○廖廣隆訴稱小的在治下永安街開設小烟館昨有曹阿元者前來吸烟過癊不給烟貲向之索取自將茶壺擊傷頭顱是以送案請辦大令判令將曹責一百板○袁益生訴稱親串羅寶興向在小的處爲夥近因不務正業盜賣客貨是以辭歇并代償所負洋銀二百七十餘元兹忽冒名繕立僞票向人騙銀事爲小的查知因之送案請辦羅供小的與袁至親辭歇之後另設天津莊向袁商借票銀一百數十兩並無僞繕票據之事求鑒大令著押候飭袁邀同司帳人陳姓來案候核○某魚行主金蘭譜訴稱魚販儲小弟被陳福興行竊鮮魚若干斤當塲拿獲送案請辦大令判令將陳笞責一百板 
[江西永新縣胡大令嘉銓鍊鐵說]  
　　天生五材以利民用五金之中鐵用最夥國家振興商政故於封禁諸鑛不惜聽民開採此正有土有財因利而利之意也江西吉郡之永新蓮花向以産鐵利厚儒素之流亦頗講求利源弗靳下與齊民爭什一之利律諸古人恒産恒心之義似处大謬不然然以今日上下言利之際又孰得以此迂腐之論進乎攷永新向有鐵鑪多座開採不竭雖不若鄰境茶陵攸縣産鐵稱盛然較之蓮花則進矣蓮花以苗多炭少時開時歇士之秀而文者亦嘗攘臂其間加以奸胥相倚爲姦是以私鑄多而官不得証賦然終因山木告竭作輟不常是不知講求西法探究英法等國用煤代炭之秘鑰也請彚錄諸法以論世之或能見諸實行者其鍊鐵法曰慨自海禁大開以來洋鐵運入中國不知凡幾其鐵質之佳遠過華産豈天時地利各有不同歟抑人謀之不臧也夫同此覆載之申豈有厚薄彼鐵之佳實彼之人事克盡鑪化之精足以全其眞液耳近來西國産鐵之數日增日盛月異而歲不同聞之西士自云西歴一千七百九十六年英國出鐵祇十二萬五千墩　一干六百八十斤一墩尚未及百年功用漸廣製造槍砲機器船輪路軌橋柱等件需鐵甚夥綜核所産之數較前加多六七十倍非取之精其能用之宏如此歟中國造生鐵之法原與外洋略同惟生鐵太脆鍛之每有渣滓其中有磺炭燐三種之分非精於鎔鍛不得除也生鐵鍊成熟鐵與鋼鑪火有純雜工夫有淺深誠非易事然則如何而善乎西士之言曰生鐵每百兩中約有炭一兩五錢或更有多者須入鑪再鍊再化至無渣滓卽成熟鐵矣至鋼質每百兩炭少者約有二錢多者一兩五錢少者爲輭鋼多者爲硬鋼西國從前化磺爲鐵之法多用木炭燒鍊因此而境内山木盡付焚如核計所費未免較巨及至後來英人始用煤化鐵矣法國鍊鐵亦以用煤代炭有用焦炭及煤油者又有用煤氣者美國向産煤油煤氣甚多因卽用以化鐵中國化鐵鑪太小殊不合用西人化鐵鑪較中國燒磚瓦之窰尤大倍半其鍊冶之法裝滿塊煤青石外引凉風入鑪鎔鳏後來英人聯立其又不用凉氣生火先將氣燒熱至數百度或一千六百度化磺更速俟化畢後從鑪中流入地溝自成鐵矣鐵礦有磺在内必先用火烤熱將磺及雜質之氣散盡然後化之方成好鐵此鎔化鐵礦出磺之法也至造鋼之法精益求精西國從前造鋼將生鐵燒熱用鉗取出以鍾打之使成熟鐵嗣將熟鐵一層上加以炭再加鐵條一層外用製瓷之泥句裹送入鑪中經火鍛鍊卽能成鋼此法未免費事約計此鋼之價每墩需英銀五十磅合中國銀二百兩後有英人卑士美者用格致之功考求造鋼之理約計鋼每墩只需英銀十磅合中國銀四十兩而已此法初得之時欲售與國家國家不能用遂自以其法鋼出售數年之間頓成鉅富其法維何蓋生鐵之質最脆皆因炭火過多之故須以製鋼之鑪將生鐵三墩或十墩化水俟空中之氣吹進鐵中之炭與空中養氣合化爲炭氣泡而出祇須半點鐘時全鑪之鐵已成鋼矣嗣後又有穆　者得一錳造鋼之法每鐵百兩用錳十二兩或十四兩卽成完好之鋼矣平常鋼質最易變磁氣以之造船有礙羅經惟有鑑之鋼磁氣絶少造輪船海舶者多用之此鐵鑛出炭之法也此說未畢容俟續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[猶太人數]  
　　美國紐約克來函云有霜學堂教習夏文者探究猶太人事蹟言合地球上猶太人約共一千萬名口居俄國者五百五十萬名口居奥國者一百八十六萬名口居德國者五十六萬八千名口居路瑪尼亞國者三十萬名口居英國者二十萬名口居美國者一萬名口居亞洲者二十五萬名口居非洲者二十五萬名口居新金山者一萬五千名口蓋舉成數而言之也其中改奉耶蘇教者約二十萬名口 
[聯趣話]  
　　聞之粤東　人云邇者少年躁妄之徒學無本原輙喜摭拾和文字面如塗塗附不顧取層於人每詡詡然曰新名詞新名詞一若非此不足以稱新學者有客戱爲掇拾撰成一聯云問題許久思想成痴這個中人平等自由一味風潮撈世界起點幾時原因何日是目的合羣團體十分膨脹吸方針蓋嘲妓之方懷孕者也 
[英美租界公堂瑣案]  
　　包探陳雲忠解黃福泉至案禀稱此人前曾行竊潘福寶家白玉鼻烟壼及金練一條報由某包探拘案大老爺以未獲原贓諭令交人保出業已半載有餘兹經小的吊到鼻烟壺拘黃盤詰知金練已售與城内慶雲銀樓得洋銀四十三元爲特送請訊究黃供認行竊惟求原宥襄讞委員王松丞剌史商之英總領事署繙譯官寶述德君飭押候吊出金練再行解訊○前日徐阿金行竊瞿汝川家竹箱一口内儲衣服若干件報由包探邊槐洲拘案請懲剌史判責三百板發押捕房半年贜給失主具領○茅桂喜掩入陶和尚家行竊衣服報由包探李四春拘案請懲剌史判責三百板贜給失主具領○劉小同乘舟行竊旗昌棧内洋紗報由水巡捕拘獲解案請懲剌史判責二百板枷號一禮拜○江北人徐大仁徐杏生徐雨臣張阿妹楊茂榮乘舟至宏源紡紗廠串竊洋銀二千元報經水巡捕拘獲解案剌史以所犯竊案在租界之外飭押送浦東總巡局請謝岳松明府訊究○王昌生行竊某洋人家火腿六磅報由包探徐榮珊拘案請辦剌史判責一百板枷示一禮拜○陸藏榮行竊怡和棧内洋紗報由包探李四春拘獲解案剌史判責二百板○顧泉林行竊周掌榮所豢馬一匹賣與南匯縣境張家樓某姓家報由包探邊槐洲拘案請究剌史飭押候移文南匯將馬提回訊核○掮客張寶生經理陳祥卿與恒昌莊往來之事將陳所出期票銀二百九十兩逕付恒昌陳怒報由包探李星福拘案請訊剌史飭押捕房一月諭令恒昌莊執事人將票還陳違干未便謝月江冐收保裕洋行保險銀若干兩經洋人察知報由包探李星福拘案供出事由王萬年主使昨日解王請訊王稱小的並未指使求恩鑒察剌史惡謝誣扳飭押候追繳銀七十三兩九錢違干比追王省釋 
[美租界捕房紀事]  
　　昨日裏虹口圓通寺左近張應官家失去洋銀三址元疑鄰近毛金才所竊扭入捕房捕頭以張所指無憑擇不管理○昨晨偷兒金鐘林闖入北四川路仁智里某粤人家圖竊適爲六百二十一號巡街捕所見拘入捕房捕頭令押候解送公堂禀請讞員鄧鳴謙司馬核辦○昨日甬人石金榮羅周氏任意傾倒垃圾適爲五百十七號巡街捕所見拘送捕房捕頭令押候轉解公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
將履歴清册咨部查核外謹會同兩江總督臣　光　葢摺具陳伏乞皇太后皇上聖鑒勅部核覆施行謹奏奉硃批吏部議奏欽此 
[皖撫誠奏調員差遣委用片二十日]  
　　誠勲片再安徽地當衝要舉凡内治外交以及辦理新政在在需人兹查有分省補用知府陳師禮才識宏通有爲有守候選鹽提畢許金銓通逹治體力果心精浙江試用府經歴張祖彭心地明白才具擾長均奴才相知有素之員合無仰懇天恩俯准將該貴等一併調皖交奴才差遣委用與政務寶資裨益出自逾格鴻施謹附片具陳伏乞聖鑒訓示謹奏奉硃批著照所請吏部知道欽此 
[大臣桂奏請調隨員片二十日]  
　　桂霖片再奴才此次入藏必須奏調隨員以資差遺且藏事日急變故繁多屬僚中須求應變備具之才不得不格外矜愼兹查有前任貴州羅斛同知李之實指分江西試用府經歴周承祝該員等平時均能留心大局詳審邊籌將來遇事指授機宜必可以資臂助除分咨查照外卽飭該員等迅速束裝隨同前往惟邊事繁劇在在需人如委用實在不敷再由奴才遴員續調理合附片陳明伏乞聖鑒謹奏奉硃批知道了欽此 
[直隸總督袁奏覆陳山海關駐防米折銀兩先期飭縣發摺二十日]  
　　太子少保北洋大臣直隸總督臣袁世凱跪奏爲山海關駐防秋季米折銀兩先期飭縣墊發據實覆陳恭摺仰祈聖鑒事竊准山海關副都統倭恒額咨本年八月十四日具奏秋季兵米開放無期請旨飭撥一摺欽奉硃批著袁世凱迅速籌撥欽此移咨欽遵等因臣查山海關上年秋季兵米因已故通判馬瑞辰虧欠交欵經臣飭令兼理通判署臨榆縣知縣馬慶麟借欵墊放本年通判雙奎病故亦有虧短仍以馬慶麟兼理適有撫寗縣解到米折銀兩馬慶麟准歸還上年墊欵尚屬不敷並非任意挪扣至本年秋季米折新任通判丁功齡因無欵籌放禀經臣飭司迅速核議旋丁功齡來津面禀卽經電飭臨榆縣馬慶麟無論何項先行墊發並行藩司發還歸墊丁功齡始則具禀請示繼則來津面商庝米折一欵鄭重其事亦非藉禀請以緩催伏思此項駐防兵米爲計口授食之需開放愆期卽虞譁噪臣於丁功齡面禀後卽已電檄交馳撥欵墊發屈計時日尚在未奉硃旨之前兼理通判馬慶麟扣欵歸墊曾經禀明新任通判丁功齡無欵籌放具禀請示均非不恤旗艱應請毋庸置議至已故通判馬瑞辰雙奎員虧短交欵應由臣飭司勤限嚴催各該家屬如數清繳倘延緩不交交不足數分别照例叅追以重公欵所有山海關秋季米折銀兩先期　墊緣由理合恭摺覆陳伏乞皇太后皇上聖鑒訓示謹奏奉硃批知道了欽此 
[直隸總督袁奏恭辦圍差收支各欵報銷摺二十日]  
　　太子少保北洋大臣直隸總督臣袁世凱跪奏爲恭辦　差收支各欵繕單報銷恭摺仰祈聖鑒事竊查本年三月恭逢皇太后皇上西陵並巡幸保定欽奉上諭由京啓鑾及經過地方務從簡省所有經費核實撙節准其作正開銷絲毫不許攤派民間以免擾累欽此當因直隸庫欵奇絀經臣奏請由部先行籌撥銀十五萬兩如果不敷再由藩庫無論何項酌量挪用事竣一併作正開銷所有用欵仍照上年成案開單具奏免其造册報銷欽奉硃批著户部迅速籌撥餘依議欽此旋准部電合在應解部庫旗租及船廠經費各欵内截留應用飭據查明藩庫旗租一項徵解寥寥原撥　廠經費早已改撥軍餉均屬無從籌措經臣電覆另撥嗣覆准部電稱旗租鹽課洋稅等項尚非均無可籌應飭在於各項内設法提解應用不敷之數均由長蘆洋關應解本年京餉内照數截留等因轉行遵照辦理因津海關道無欵可籌卽由運庫在于各欵内竭力籌解銀十一萬兩並由藩庫動用旗租銀四萬兩交局應用查上年恭辦東陵差務由山東撥銀二十萬兩差竣計用銀二十八萬七千七百餘兩本屇用欵較上屇格外撙節一洗從前浮濫積習不特絲毫不取民財即在事官吏往來薪水車馬均由公欵給發亦不役使一民以仰副朝廷崇儉黜華體恤黎元至意現在綜計出欵寶用銀二十七萬九千五百六十五兩二錢二分雖差繁於前而用欵援减據總局藩司楊士驤臬司龎鴻書開單請奏臣復加查核均係實用寶銷毫無浮冐此項經費除原撥銀十五萬兩支用外尚不敷銀十二萬九千五百六十五兩二錢二分在於藩庫地糧項下動支銀九萬九千五百六十五兩二錢二分運庫鹽課項下動支銀三萬兩共計原撥及續籌銀二十七萬九千五百六十五兩二錢二分謹將收支各欵繕具清單恭呈御覽仰懇天恩俯准照章關鎖以清案欵伏乞皇太后皇上聖鑒示訓示謹奏奉硃批著照所請該部知道單併發欽此 
[直隸總督袁奏藩司接收交代清楚摺二十日]  
　　太子少保北洋大臣直隸總督臣袁世凱跪奏爲藩司接收交代清楚恭摺具陳仰祈聖鑒事竊據藩司楊士驤詳稱升署司周浩自光緒二十八年五月十二日到初次署任起至十一月十六日卸事前一日止又前升司吳重熹自光緒二十八年十一月十六日到任起至光緒二十九年正月初四日卸事前一日止未及兩月例不接收交代又前由周浩自光緒二十九年正月初四日到二次實任起至六月二十四日卸事前一日止楊士驤卽於六月二十四日到任所有前署司周浩接收前升司周馥交下司庫並大名寄庫實存恒裕庫各欵共銀四十一萬二千五百五十四兩八錢一分制錢一千五百四十五串一百八十二文兵餉朋建共存銀四萬九千二百三十八兩六錢一分七釐外寄庫實存銀一千四十三兩七錢二分九釐前司周浩初二次並升司吳重憙各任内經手本節年地丁協餉正雜　糧按欵盤查逐一核明庫存並大名寄庫所收恒裕庫各項共收銀三百三十七萬九千九百六十三兩七錢三釐内正欵收銀三百三十二萬六千六百一十四兩九錢三分九釐借欵收銀五萬三千三百四十八兩七錢六分四釐制錢九千三十串七百二十文開除共支銀二百九十二萬九千七百八十九兩四分一釐内正欵支銀二百六十九萬四千五百七十三 
 
