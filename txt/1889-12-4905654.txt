# 1889 - 12 - 4905654

 

Page 1

 
 
[重印風月夢告成] [  申報舘主人啓]  
　　風月夢一書爲邗上蒙人所著中間縷記揚州艶跡平康曲巷選色徵歌名士美人湖山生色尤妙者每于雪艶花穠之際微寓藥石良言百八淸　直足喚醒世人痴夢盖體例雖仿章回小說而其遣詞命意誠有非率爾可以操觚者前已印行早經售罄茲復以新式鉛字排印校讐裝釘格外精工每部仍售洋銀三角欲購者請移玉至上海申昌書畫室及各外埠申昌爲盼 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世面士知實學直可俎豆漢儒但所取或非足本若　人傳廣　編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者概從割愛　　秘籍力　幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚　預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜歉出書後不預股者每部定價四十元特此佈聞售股處○在上海拉圾碼頭本南局帳房三馬路申報帳房南北申昌以及漢口黃陂街本局京都琉璃廠本局廣東省城本局皆可購取此佈 
[書院席折鴨捐題名後]  
　　天下之足以動人者利與名二者而已凡名利中人勸之爲善或一時夫必從也而歆之以爲善可以獲利爲善可以得名斯欣然起勃然發矣近來辦賑諸善人勸募賑捐亦旣歴有年所心疲力盡實無可設之法於是有議爲彩票之舉者倣呂宋票之所爲以期獲其贏餘藉資辦賑此卽動之以利之策也顧此策也果其絲毫無弊亦未嘗不足以小補推其事則近乎賭博似不足以爲名現在議創此舉者尙有人其成否不敢知也獨有創議妓院酒席省去鴨子一味折洋半元撥充賑欵此則可謂妙想天開前者曾爲論及以爲積少亦足以成多有議其瑣屑者未知其中之深意者也夫其深息固安在哉滬上爲烟花薈萃之區高張艶幟者正不知凡幾莫不欲見知於人譬諸有美玉於斯待價者固不可以藏炫玉者又不屑乎求彼姊妹花雖千紅萬紫動魄警心而欲其豔名之噪於一時殊不可以必得前者晉捐初起之時有某校書捐洋三百元創從來所未有聲名鵲起遠近嚮慕卒以享盛名至今猶樂道之近來如林湘君姚雪鴻亦深明大義或以夏間西瓜之費移作賑捐或以看戯請客之資撥充善舉備登日報見之者輒亦心嚮往之有遠方來滬暫作寓公聊以尋花問柳爲消遣旅懷計往往先及於二校書則甚矣名之不可以不立也諸校書中聞風而起者當亦未嘗無人特以無人焉以喚醒而引掖之則習焉若忘耳諸善士近於無可設法之中勉爲設法勸諸校書於酒席中省去一鴨折價助賑而又備錄已捐諸香名載之日報以資激勸其用心可謂苦矣而其爲效亦必有捷焉者蓋名之所在誰不趨之善念所流天亦佑之昨觀第一次所登題名如寳樹胡同謝家所捐獨多盖謝氏諸姊妹酬　旣多車馬素盛客來命酒日不乏人首先遵章樂助誠不愧爲花叢中春風第一枝此外如肇貫里王小二寳之一元金佩林之半元亦必樂而出之蓋佩林校書心懷施捨情殷勸賑首先提倡解語花罔不樂從具苦心固不可没也且此風一開不但有裨於賑務而且可以啓各花叢爲善之心卽欲知滬上名花之品第花間游客之多寡亦胥可於此覘焉一月之中某校書捐若干則書之多則名愈盛少則名少亞若一月之中竟無半元一元之捐則其門前冷落車馬稀可知矣或多或少或有或無皆有品評不能隱飾則多焉者倍形其踴躍少焉者必勉爲輸將有焉者尙足以解嘲無焉者不免於抱愧數月之後當必有自無而之有自少而之多者夫苟自無而之有自少而之多則不特名於是乎得卽利亦於是乎豐矣上海花叢林立人或視爲藏垢納汚之區而不知出汚泥而不染者殊不乏人卽借此名花聊資小補辦賑者之心雖苦辦賑者之命意實深矣歴觀各處賑捐淸單有深閨婦女慨動惻隱質簪珥以助賑者有學塾幼童秉性慈祥積受每日點心錢以助賑者雖所助或僅數千或僅數百然其善念所發正不得以多少分其等差余每見此等處輙肅然起敬歸而與兒輩述及願其聞而慕效之幼稚無知習聞之亦足以發其好善之誠非故爲其迂也今諸善士創此折鴨之捐固明知其所收無幾勸募極難而毅然爲之者蓋亦以爲人之欲善誰不如我安知諸校書中不有對監門流民圖而慟哭者况歆之以名并可動之以利人則稱之天則佑之當必有樂於倡捐者果也第一次提唱之人已有謝氏諸美及王金二校書以發其端吾知自此以後當必有日異而月不同者諸善士之苦心終亦不致有負也論未竟陸氏二小孟劬仲勤適至聞之爭相告曰我家數日前亦曾有此捐欵送至賑所胡以不登於報中余告之曰此次所登者爲第一次各以所捐之先後爲次序先捐者先得名後捐者後得名爾家所捐旣在近數日内則或當列之下次題名内蓋旣有所捐則未有不列其名者若竟一無所捐則未免抱向隅之痛耳孟劬欣然曰歸當告之諸姊每日有所捐則每日可列名矣豈不美哉余不禁大笑而起曰此雖小兒女之言然亦可見善之足以勸人名之足以動人其效騐固有可操之券者也申江解語花多矣詎不及此小妮子之識見也哉 
[恭錄諭旨]  
　　十一月廿四日奉旨刑部員外郎員缺着瑞峻補授泰陵承辦事務衙門主事員缺着明山補授查辦道員明保普津知府宜霖錫晉同知定泰俱着外用盛京戶部本處郎中員缺着惠恪補授江西道監察御史員缺着善承補授擬補内閣中書閻繼宗高文欽王志修李威吳容俱准其補授擬補福建福淸塲鹽大使胡壽臨着照例用關廣槐着交部記名以直隸州知州用保舉吉林候補主事晉康着照例用分發道沈守謙同知朱桐直州知州徐宗澄知州黎献琛知縣陳忠偉鄭毓善龔樹仁錢汝鈞丁國彬屠羲容喬有年崔逢春周鄭表萬世章但　翼程　生黃善呂憲棟雷橡榮王兆涵鹽大使朱作霖林藎臣石宗洛俱照例發往卓異知縣夏宗彝着准其於知縣任内卓異加一級張恒湘着以主事用欽此○廿六日奉上諭托倫布奏軍台廢員由配脫逃請旨飭緝究辦一摺　革叅將唐永福膽敢由配脫逃該都統已咨行鄰境緝拿難保不私回原籍或潛行來京著湖南巡撫步軍統領衙門順天府五城御史一體嚴拿務獲究辦欽此 
[本館接奉電音]  
　　昨接京友發來電音有本月初九日諭旨二道敬謹譯登○十二月初九日奉上諭我 
 
 

Page 2

 
 
朝武功彪炳方略昭垂同治年間粤捻各逆肅淸業經編纂成書宣示天下因思回匪搆亂自咸豐同治年間迄於光緒初年滋擾滇黔關隴並新疆等處地方名立頭目逆焰鴟張我文宗顯皇帝監軒運策剿撫兼施穆宗毅皇帝克迪前光迭殄醜類仰惟廟謨指授總以但分良莠不分漢回爲主用能救民水火迅奏膚功朕御極後復禀承懿訓命將專征天山南北各城一律戡定綜計戰事始末二十餘年允宜載諸簡編昭兹來許卽派軍機大臣禮親王世鐸額勒和布張之萬許庚身孫毓汶充　略館總裁督飭提調總纂等官詳愼編輯毋稍疎漏所有應行各事宜並着隨時斟酌辦理該衙門知道欽此同日奉硃筆霍穆歡愛廉俱補授内閣學士兼禮部侍郎銜欽此 
[鄭工消息]  
　　前晚接得汴梁來電謂鄭工上游皆凍西壩現進第五占俟成後卽可掛纜合龍現在口門約深八丈所慮者祗凌汛耳電音止此想不難指日功成也 
[奏請獎叙]  
　　威定輪船在澎湖北磽洋面失事已列前報兹聞此船於九月初六日載送委署臺灣縣范大令克承嘉義縣包大令容赴任并有臺南府程太守起鶚因交代事務由北搭坐南還初七日下午出滬尾口風浪極猛初八日午間駛至北磽洋面甫見澎湖山陡觸暗礁船身破　水卽平舵管駕洋人畢得生先放杉板一號卽爲巨浪擊碎船中人爭由船尾上踞舵樓勢將坐斃程太守等商之洋人再放杉板前赴澎湖聲救至夜二鼓程太守等甫得到澎馳商該處營廰當經署右營都司李都戎培林督率泅水兵丁十餘名僱同漁船八號星夜駛赴失事處初九日辰刻救回奉差員弁兵丁共四十餘名本船洋人水手等十餘人在船淹斃洋人一名華人十餘名該船前截爲風浪折沉船尾擱礁出水僅二三尺底已穿透經李都戎出賞撈得鐵圜銅管等項二十二件船中載有木料沉入海底再行雇人打撈查該處北磽洋面爲船政局橫海輪船前年失事之地礁石叢生最爲奇險此次威定輪船因風過大致遭礁石觸破在船諸人幸經李都戎急公冐險星夜出入海洋陸續救起閩省救護章程救人十名以上註册記功今李都戎　人至五十餘名之多遂由臺撫劉省三爵帥奏請奬叙以示鼓勵云 
[帝城佳話]  
　　中海安設鐵路迭經錄報兹經海軍衙門咨奉宸苑中海迤内建葢車塢一連十三間以便將火輪車放入免致風雨剝　已派興隆木廠承造應需工料另行給領○明正舉行大婚典禮皇后粧奩由内務府官製備自后邸擡入内廷分作兩日每日計需抬夫人等一千六百名有零聞已派宣武門内絨線胡同德和喜轎鋪承辦此差由宮發給銀一千數百兩作爲經費○太常寺奏十二月十二日孝德顯皇后忌辰應行遣官前詣定陵致祭准宗人府咨開應行擬遣和碩豫親王本格行禮等因是否卽令該王恭往將事抑或攺派行禮之處伏乞訓示遵行爲此謹奏奉硃筆攺派多羅貝勒載漪行禮欽此○宣武門内粉子胡同某成衣鋪承攬瑾珍二嬪邸衣服先領白鏹千兩以作購料之需詎成衣鋪掌櫃領銀後卽萌貪念旬日之間陸續將銀運寄他處潛將鋪夥學徒辭遣竟於月初潛逃後爲邸中人所聞入其鋪中見器具依然如故而人迹杳然呈報該管地方官上緊緝拿未知能否弋獲也○續燕甫少宗伯昌轉升左侍郎已見邸抄聞少宗伯於上月二十二日午刻進署視事司務廳飭役於署門等處懸挂彩細並移付四司兩檔房及鑄印局會同四譯館各員屆期補褂進署齊集伺候○奉天所屬遭水患災黎徧野嗷嗷待哺慶軍憲以本省之粮恐難敷冬春之用擬飭各地方官傳諭商民所有高粱粟米一律禁止出口一俟明年秋成後再行弛禁業已馳奏九重矣○總管内務府大臣於上月二十三日在大内隆宗門外内務府堂上挑選各府新進内監擇其品貌端正令俐安詳者三十名交敬事房首領帶入内廷交内總管太監騐看派撥各他坦學習當差尙有十數名分往各府當差○扎前鋒統領拉豐阿陞授止藍旂蒙古都統所遣兩翼八旂專操大臣一差經景運門咨取兩翼八旗前鋒護軍統領各堂憲繕寫緑頭牌於上月二十三晨奏請派充奉硃筆著鑲黃旂護軍統領謙先充爲兩翼八旂專操大臣欽此○伯邸之六世十初聘定邸之格格爲夫人未及迎娶而格格仙逝兹又聘某邸之格格爲室六禮旣陳諏吉於十一月二十二日迎娶王公大臣赴邸賀喜者輿馬塞途倍形熱閙○十一月二十三日爲恭邸壽誕在廷王公大臣咸往祝嘏内廷亦遣首領太監齎送禮物○東安門偏吉步軍校於上月杪夜間緝獲犯夜盜犯王某略加訊問卽連原贓解送左翼翼尉公所酌核詳辦 
[閩督閱操]  
　　新任閩浙總督兼福建巡撫署理福州將軍卞頌臣制軍牌示定於十一月廿七日辰時親詣南較塲閱看各營大操是早制軍乘緑呢大轎八人舁之以行儀仗在前導引繼以督部堂親兵軍標親兵督箭道親軍百餘名旌旗蔽日金鼓喧天另有大紅令旗一面大黃色帥旗并三軍司命大黃旗各一面皆親軍持之以行堂堂正正令人望而生畏制軍抵較塲各營兵勇聲礮跪接隆隆之聲地爲之勳而八營將官協鎭皆着盔披甲在營門外跪接制軍乘輿進營直抵官廰旋卽出坐大堂各恊鎭皆在堂上跕班制軍委首府廷太尊詣關帝廟行香督中恊楊興科叩請發令八營兵丁遂大操一番連排龍獅各陣變化不測目爲之眩霎時搭起軍帳中竪一帥字大旂其時觀者如山如海莫不鼓掌稱妙迨操畢中軍繳令制軍犒賞有差各營將弁皆到堦前叩謝連閱楚軍立字左右兩營分合佈置進退動作各盡其妙後閱各營　鎗及洋鎗隊槍砲打靶畢制軍卽退堂甫上輿現任候補各恊鎭戕弁皆在堂下叩送制軍拱手爲禮城守協　丁與楚軍立字左右營分跪兩邊制軍端坐輿中有威可畏有儀可象謂非威福兼隆何能當此耶 
[烟臺脞筆]  
　　廣榮泰號逋負纍纍漸致倒閉被欠者紛紛搬取貨物甚至閒雜人等亦乘機攘取零星執事見勢不佳向之阻止以致互相爭鬥兩造俱受重傷後經官役彈　始散當將鋪門封閉現俟號主到來再理○流民之來烟就食者年來幾如成例聞地方官欲資遣回籍想必有以善處之也○甯海州東關舊有古塔浮屠七級高出層霄相傳塔頂係風磨銅鑄成明季無端炸裂後有一補鍋匠爲之興脩讕語無稽殊可哂也本秋地震塔之上層傾塌斷磚殘瓦堆積如山近有人於堆中挖得古錢甚多字跡模糊不能辨認不知塔上置錢當日是何作用也○上月三十日爲西歴元旦各洋行皆停公一日旅烟西人互相酬酢蓋亦一年之勝事也 
[營口命案]  
　　營口信云溝西永興和小鋪執事人某甲關裏人也上月十四日料理行裝將作歸計因無零碎川費飭廚司張某持大票往剖張此時已醉持票至老爺閣下義順東茶菓鋪剖換出票檢看數四云少一張適有向在義順米作爲夥某乙在旁買切麫張瞪視良久喝曰爾得毋偷我票耶乙尙未答鋪中人見張倚醉胡言皆勸曰爾誤矣伊在南面爾在西面相隔丈餘安得偷爾票况伊乃我鋪舊夥知其素行端正勿得恃醉誣人張執定是乙偷去乙以其醉不予計較遂脫上下衣任其搜檢而張仍執定乙偷定要還票且出不遜之言乙憤極扭張髮辮到街心打下三拳及鋪中人出勸張已僵臥在地魂歸泉下矣張雖死左手尙扭住乙辮不放乙至此知是前生寃巷竟自投案出首經海城縣前來相騐不知如何辦理 
[胭脂井冷]  
　　胭脂井在覆舟山之西麓又名辱井井舊有白石欄攔上鏤花卉禽鳥甚細緻又有題字嗜痂家得其一紙珍之如拱壁當齊梁時宮殿薈萃於此然斜陽荒草沿岡阜上下履視若者爲結綺臨春若者爲禪靈同泰覺小朝廷規模殊不稱其文章典麗景物芊綿此井不在人烟稠密之所垂綆者寥寥故其泉尤淸冽山僧汲此以瀹客並引風雅士銜杯井畔俾髣髴當年井底之人如李重光夢遇陳後主問玉樹後庭花故事亦好事者之所不廢也刻下城内一久皆渫惟此井猶盈盈如鏡仍不容坐以觀天云○有一人上而高髻雲鬟下而蠻靴窄袖成疑其 
 
 

Page 3

 
 
弁出則釵焉繼見其釵也又弁焉行蹤詭秘見者莫敢詰以其口操京音始識其爲駐防城内之女流氓該流氓日在夫子廟一帶凡三教九流之炫奇鬥巧者卽往伺其所獲之多寡而抽取餘利日以爲當久之卽藉地賣卜支板抽烟日入不及百文之儔該流氓亦喁喁於其側必願償而後已以是人畏其擾也望其來便各輸以錢乃近來該流氓更出心裁屈計城内外盆堂浴堂若干處每晚輪至一處解衣磅礡與衆男子雜坐洗浴前日輪至攀桂軒裼其裘同座者覩其胸前墳起褅視之果雌也急走告櫃上櫃上人知必係撲朔者惡作劇乃手挈其所脫之裘而覆之曰此非小夫人掬乳向五百小兒之所何容爾不顧羞恥一手曳其袖納錢五百於袖中推出門外俯首而去該處係文德橋閙市從而和者無慮千人咸謂攀桂軒有女从星見云○上元縣前日枷一買良爲賤之犯在内橋地方示衆犯名戚貴有知其事者云此人實邊耀南跟官爲業前在鹽城縣饒賺造孽之錢罷歸後卽在省垣買一外來之女爲妾不知其來歴不淸也未幾失主王姓者跟蹤而至查知嘒彼小星者實婉兮戀兮之季女也刻又逼其從邯鄲倡爲挾瑟生涯以致捶楚之下無完膚王旣得實卽在上元縣喊禀邊初猶恃同道中當有爲將伯之助者後衆人恥邊所爲不願留這一頂時新緑帽子爲公門中做榜樣諺曰實打虚不過故不覺著姓名於大道邊云○上月廿四晚南門外失愼計焚屋二十六間大半恃手藝爲生者該處秋間曾經大創經劉觀察查明撫䘏現在塗茨一新不料此處又成一片焦土當此天寒歲暮想多少送不了窮鬼咸來道左揶揄矣或云此火乃仇家所種先是有某携葵花子在乙門首呌賣乙方在内織薄曲聞葵花子香卽探首門外先買一枚繼又買一枚因求增益謂乙曰我連買兩枚生意不可爲小爾卽請我幾粒大老官亦當得起乙聞其自稱大老官便笑曰爾這大老官不但世間少有卽海外亦少有爾不見如今多少大老官腰間連銅鈚也没得若爾眞可謂不能無一不可有二甲知其面詬便大怒騎其頸而溺之使餘瀝交頤而下甲力薄祇得忍受且行且止曰吾不燒大梁之夷門不足以雪今日之胯下由是多疑薏苡爲明珠者卽此未知的否以見睢眦小忿至報之以祖龍之炬亦慘矣哉○地方之水旱偏災未必盡關人事然良有司則引爲凉德以爲天災降之以罰如江寍府李太尊之當牛減典息恤災黎諸善政皆所以敬天怒而挽天心誠於平淡無奇之中寓至當不易之理者也日前有男婦三四千人由太平門進城手中各挈枯草一束擁至總督衙門前齊伏地求撫䘏口稱是北鄉百姓緣附郭三四十里多岡阜平時耕種全恃塘壩爲灌漑今歲塘皆龜圻壩亦魚枯田禾皆未及穗已枯槁可燎卽手中之草把是也初委員勘災時鄉民本報有七八分委員說止有五六分旋聞上元縣陳大老爺又只准三分三厘百姓詣縣哭訴者不止一次昨日串票已下糧差挨戶催徽始知所聞尙不及所見貧民本少蓋藏今雖碎骨敲髓亦無補石田之稅爲此來城求免等語曾宮保詢悉後卽令其赴地方官衙門喊禀於是衆人又一擁至江寍府七上八下竟將公案擠至不知去向上燈時候太尊傳諭令各人速歸靜候毋以枵腹嚴寒又來罹咆哮公堂之咎也各人均感泣而云 
[轟去沈船]  
　　數日前有載石船二艘被輪船撞壞沈入浦底昨日經河泊司用炸藥將沈船轟去連轟三次大聲發於水上人多疑爲地震云 
[失火卽熄]  
　　昨晚七點鐘時捕房警鐘驟鳴聞係外虹口某姓家失火冐穿屋頂經巡捕頭督同中西捕舁藥水龍往救得卽灌熄及英法美洋龍馳到早已火滅烟銷矣其詳尙俟續錄 
[曉諭武童]  
　　昨日上海縣發貼紅諭略謂接奉華婁兩縣關訂奉府憲轉奉學憲札准於十二月初四日考試武童外斱兹因考試文童勢難兼顧因攺於十二日考試着闔邑武童屆期各帶弓矢齊集演武塲聽候本縣會營考試各武童先期赴學報名親塡三代年貌由廪認識畵押云云想各武童練習有素正可及鋒而試也 
[環龥施恩]  
　　日前有福建船一艘自滬載貨開往閩嶠行至銅沙洋面忽然擱淺無可施救遂致沈没船上福建人三十餘名趁小船到吳淞復趁船於昨日來滬投上海縣禀求遣回故里未知裴邑尊如何發落也 
[俄歴更新]  
　　明日係禮拜又逢俄國元旦本埠道營廳縣英法兩會審員均須至駐滬俄國領事署恭賀新禧循向例也 
[肆筵款客]  
　　駐滬日本總領事官訂於今晚六點鐘時恭請海關道龔觀察製造局總辦聶觀察松海防劉司馬上海縣裴邑尊英會蕃員蔡太守各官赴宴商議要公 
[妓寮聚賭]  
　　副捕頭鉛門至英公堂稱昨夜查得福建路妓院中有人聚賭督同包探等前往拿獲朱少卿等八人起出賭具金釧銀洋與賭者衣冠楚楚塲面闊綽一倂送案請訊包探秦少卿禀福建路兆富里底第九百三十三號房屋妓女李翠蘭李小蘭住家樓上後面掏寳聚賭同捕頭往拿獲住八人跳窗逃遁者二人搜獲籌碼碼單金釧三隻及銀洋等項至獲案之葉友卿該妓母名大囡尙有男女傭人在塲酬廳未經拘解朱少卿章占壽王芝園高芝山葉友卿張永卿湯子良王福州等同供不敢賭博惟求施恩蔡太守飭將人証隔别研詰均不承認賭錢太守商之賈副領事謂當塲獲賭豈容抵賴飭將朱少卿等押候補提妓女及妓母大囡男女傭人到案訊明核辦起案之賭具金釧銀洋暫存捕房太守立卽飭差趙金吉升協同包探往提妓母等俄據該差禀覆妓家已經搬避屋内祗存大床容再留心緝拿太守頷之 
[人証未齊]  
　　陸坤咸卽陸松林控副捕頭鉛門收受賭規包探陸阿祥訴明係楊少亭李松濤嚴桂卿張金富唆使誣控疉經蔡太守會同英國賈副領事庭訊訂於昨日覆訊節列前報昨晨楊少亭同西訟師卜易投案候示太守謂今日人證未齊須再遲二禮拜集訊察斷 
[英界公堂瑣案]  
　　王義順王邱氏等稱我等失去衣服釘靴等件報由捕房包探緝獲人贓今請給領包探禀沈阿春屢次犯竊蔡太守判將沈阿春發捕房管押五月起案之贓給失主分别認領○沈阿福稱失竊皮馬褂報由捕房緝獲人贓今蒙遂案請爲給領劉東山供寗波人以後不敢再犯行竊蔡太守飭將劉東山押候備文遞籍贓交沈阿福領去陳來生稱開酒店有周小雲欠錢不還昨又來飲仍要賒欠我不依致被恃蠻毁物交捕送案周小雲供醉後所致惟求開恩察太守判罰周小雲洋一元給償陳來生○金錫泉稱在天仙戯園管門有朱候德闖來看白戲上前阻住伊竟逞凶將我扭毆爲此交捕送案朱候德供至戯園尋友被阻口角不敢逞蠻蔡太守判罰朱候德洋一元撥充醫院經費 
[上海四馬路奉賑公所接錄營口翁曉山朱叔梧二君及阮星階由遼陽致營口諸君信并錄營口來電]  
　　滬上諸位善長大人公鑒前奉電示向春記取銀七千兩卽匯遼陽昨接來信已收到兹將原函附呈請閱奉省此次奇災實所罕覯現届嚴冬飢寒交迫慘目傷心筆難盡述兹因欵無可籌實難普濟卽此次所放各處災民來年春賑如不舉辦仍要餓死似非諸善長救人救澈之意尙祈大發慈悲預籌春賑以便開河仍請枝仙兄偕數友來營接放頃由盖平徐香九大令寄來印收一紙附呈乞查收以淸枝仙兄經手至軍尹憲並營口道憲已同香兄會禀並將戶口淸册詳送俟有批示再行奉聞手此卽請德安愚弟翁正修朱福春頓首十一月二十日營口發○曉山皮梧仁兄大人閣下前月杪自遼城寄呈一函亮邀公鑒弟於上月廿六日偕諸友並令兵役人等至遼河兩岸逐按屯戶分五路編查河東自白家坨子起向南五十里直到牛界毗連新台子止河西自蒲河口起南到牛界接壤狼洞高家坨子等處止長四十餘里西至高力河止闊廿餘里皆廂白旂界於初七日一律查竣約計萬餘口之譜向西過高力河正紅旂界迤邐西北其地窵遠約有百餘里災情極慘盜賊充斥人性强悍民心不馴而我同人不敢前進或存退 
 
 

Page 4

 
 
志弟商同妥爲處置設法往查日昨返城請旗民兩署添派兵勇數名仝往以資彈壓與彥老面商一切明晨弟復往距城百餘里之代家房子等屯前往西北督同勘查惟願天不降雪民不强求旬日赶了則幸甚矣今日收到南中接濟之欵七千金聊解燃屇如欲遍查再加數倍尙還不敷祇得量爲摘賑此外昆連之興京通化安東鳳城等邑災情更較重於遼陽因無來源只好坐視災民隆冬冰雪中飢餓而斃將來不知作何結局言之涙下如南中有旱班信去將查災情形代爲詳述專此敬請善安教弟阮可均頓首十一月初十日自遼城發○又接初五日營局來電白糧每担七兩零紅糧每担四兩左右小米每担五兩六七錢等云如此米貴如珠飢民其何以爲生耶籲求海内好善仁人大發慈悲解囊相助以拯倒懸不勝激切叩禱之至奉賑公所同人萬叩十二月初九日 
[上海四馬路高易公館内籌賑公所接潮州府方太守來函]  
　　詠南尊兄大人閣下夙景循聲尙稽良覿緬光華於丙馭增向往於寅舟敬諗茀菉攸宜賢勞獨詠効轉輸於江海澤普鴻嗷荷褒寵於絲綸輝敭雁繡一麾卽建雙管折臚弟謬綰竹符徒勞薪軸比以鄭州需賑也亟昨由汪柳門學使發來捐册三本囑爲勸辦云係豫省京官所託並囑禀明河撫兩帥兹特勉力湊集番蚨一千元匯呈貴局伏乞騐收轉解中州除由弟逕禀河督豫撫兩憲外並乞費心據情轉廪瑣瀆淸神無任感謝專肅奉達敬請台安諸唯亮察不宣愚弟方功惠頓首十月二十日 
附啓者昨奉方柳橋大公祖賜示並助來賑捐番洋一千元委解中州由本埠南順泰寳號匯到合規元七百兩整際此寒風凛冽災民億萬流離望賑尤亟荷蒙仁漿厚賜俾得轉輸實深銘感除另函奉復卽將此項轉解豫省辦賑諸公兌收散放並據情轉禀河撫兩憲外謹登報牘奉揚仁風治晚生陳德薰頓首謹誌臘月初九日 
[李蒓客民部輓有竟山太聨]  
　　兩世遞論　自燕閩分手廿年輟俸刻文知敬禮一官遽委化祗金石歸裝千里遣書輯錄　明　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[德量恢宏]  
　　吳門某封翁素嗜行善往徧歷閭巷見有孤寡貧乏者靡不出資賙恤一日行至某巷有一家姑婦二人下有孤兒以餬口無資悽然相泣封翁爲之憫惻遂出其包中銀二十兩以濟之闔門感德無窮叩厥姓字隱而不告洎出門有游手者四人隨其後並不識封翁爲何如人封翁東瞻西望探聽窘迫之家酌量佽助而四人以爲形迹可疑似非行善模樣并囑其鋪路封翁答以手頭無錢以鼻烟壺作抵四人就此放行嗣後若輩以鼻烟壺赴典質錢典夥訝然曰東翁之物何以到汝輩手中定係鼠竊無疑暗囑縣中差役將四人帶去懲辦適封翁至力阻之將洋二十元分贈苦口勸誡若輩感激不已叩謝而去封翁處此非但不加懲儆抑且將洋分送若輩當亦愧悔交集而頓改初心已蘇友述及往事較爲確鑿宜其簪纓案代獲報良多也用特　陳勸世之遇此等事者大度包涵步封翁之後塵也可[  溪靑藜閣主人謹誌]  
[上海三馬路與昌恊賑公所陳竹坪經收河南皖北奉天揚鎭賑捐十一月十一二日第一千二百十五六次淸單]  
　　上格册駱開匀求病速全二十元○又册錦文綢莊來盛川勿留名五元○又册姚庸生姚詩安合兩元○又册招商局來福州電報局周銳善士來前任仙遊縣朱明府經募薛泰順花洋六元蔡德隆五元唐松均四元朱林氏王氏林氏鄭席儒樂善堂泉成號李志芳泉珍號有慶號新德泰慶豐號朱小樹念靑鼎成恆源號大成號泉發號十七戶各二元婁步州三元薛玉盤黃初喬朱及齋楊紫瀾等八戶各一元以上廿九戶共來莊洋六十元内估出銅花洋二元羊見規元三十七兩九錢三分七厘○免災單匯豐銀行交來福州天祥賑房募來林朋譜廿元林朋飛八元西河氏五元力不足人黎普恩各四元西河伯子陳麗南林慶芬各二元林誦分一元五角林太福一元藿翼堂五角以上合來規銀三十五兩六錢九分○又單南祥培記一元○又單張偃高近齋善士續募不留名高二元六角寳善堂二元愼儉堂行素堂何望達雅音堂何馮欵記拙記菊記何靜記不留名何王姚半根居何少甫江璋如無力小隱免善居何承志堂十七戶各一元阮蘭卿朱萼魚墨樓各五角張翼記陶等三戶各二角不留名馮三百廿文共來洋廿四元○又單永泰來木可代近水居合助十元○無名氏蒙神佑平安洋五十元○○以上十一日共收英洋一百元規銀七十三兩六錢二分七釐○○十二日張質人先生寄來沈少塘母李氏新老太太洋五十元恆源泰木行五元銅洋廿元頭覇徽昌鐵號洋十二元吟香書屋十元無名氏三元估見銅洋一元逸安一元三陳氏三元無名氏一元陸家石橋撥龍糠捐餘洋十元陳篤翁醫金助賑一元五角無名女人一元萃華堂銅洋一元翁友芝洋六元純嘏堂來沈逋梅書潤二元王合茂小洋四角○杭州三元坊來費巍成助洋四十元淸江趙海望洋五元婺源無名氏保家平安洋一元銅一元餘杭汪德和辛俸助賑二元代付帳銅洋二元銅銀一小塊○丹陽册裕慶堂同人洋二元○又册瑞生祥募三元○又册張子卿一元○又册大豐洋貨號一元○又册義昌成二元○又册許永昌等洋六元錢五百五十文○又册怡源隆募許楚卿毋不及齋錢鑑堂吉辰氏許彥卿淸卿羅三兄李益三怡源隆九戶各一元不留名半元公記四角無名氏等三戶各三角又戶二角共洋十一元○又册進修氏一元○又册老慶雲衆友三元○又册無名氏一元○又册扶風氏求平安心餘不足各五角有心無力四角無名三戶各二角共洋二元○又册廣泰祥一元○又冊安孚莊衆友一元○揚鎭册瞿門朱氏洋十二元○又册不書名不用人五角○免災單公記等四戶八角○又單周浦張雨生寄來曹蓉程募一元又募十七戶共洋三元○又單太原氏古陶氏合助二元○又單並揚鎭册璜溪齒德堂洋二元雲記衡各一元正新記來記等六戶各五角廣平氏三角南記端記各二角半又戶二角以上二册共洋八元正○松江金山縣右堂張大善士募朱佩二溪十月份三文原捐大成信和二典每日各十愿奉金鹽公堂八愿黎陽謙吉樂安氏同仁居三戶各六愿楓溪求安居氏五愿孟瀆氏汝南氏南芸書屋安定氏尙德堂陳寄鷄居頴川氏尊尊堂林自怡軒九戶各四愿○濟陽氏洛陽氏皇南氏高鶴鳴各三愿正聊適居半古齋吳氏女史等十戶各二愿求還子淸河閏女愛石居等十二戶各一愿以上四十二戶共來洋十二元錢一百三十五文○記以上十二日共收英洋二百廿四元銅洋廿五元銅銀一小塊小洋三十四角錢六百八十五文合併聲明 
[上海三馬路與昌恊賑公所經收河南皖北奉直揚鎭賑捐十一十三四日第一千二百十七八次淸單]  
　　壽康莊交到嘉興無名氏大善士助洋一百元○老福興局來京都梅道人寄解囊册西湖居士庫平銀十兩香積五兩許得善堂三兩高信德堂淸心齋各二兩宣一草堂樹應軒各一兩五錢潘吟香軒一兩共來庫平銀廿六兩申規銀廿七兩三錢九分八厘○常州樹德堂黃秉鈞善土續來第一號張廷義經募一百三十二戶共一元錢十六千六百三十五文第二號蔣二官經募三十戶共捐錢四千二伯文第三號陳金良經募廿四戶共錢二千三百文三項共來洋廿三元錢二百五十五○蘇州恆孚銀樓顏子賡先生經手桶捐高陽伯子五元天鍚佑生氏三元鴛湖有心無力人爲孫病愈完愿兩洋儉記求舊病全愈二元朱葉氏保女阿雲病愈錢五百點見散捐洋一元錢一百十九文共來洋十三元錢六百十九○丹陽世晋才莊交到無名氏不列名二戶合助洋廿四元又恆豐信號將節省蟹資助丹揚賑二元又王童不書人二戶各一元王無名乙角兩戶各五分共洋二元二角○又鎭江來倪姓聚星士姚惠翁無名子四人合助四元又退省齋主人滋德山内各二角七十一老人等五戶各一角共小洋九角○又悅泰藥行各友助洋五元又册節省子募十一戶洋三元免災單張積昌兩洋又單無名氏一元又無民五角又杭州嘉泰來壽宏林柳貞祥各兩洋無民氏一元又錢五伯汪永慶對洋一個共英五元虛對一個小洋四角揚鎭册陳達基一元匯中銅洋兩元朱理方四角沈少春王運財等五戶各兩角共英二元四角銅兩洋○上格册恆豐信號來無名助鄭捐兩洋海鹽武源署來周殿卿沈小琴祈痰嗽卽愈合助藥金洋五元湖北孝子巷來順時子血症全愈二元責己坐出門平安二元餘姚陳杏頤堂乙洋皖桐方宗屏助舊電匣一只汝南仲　病愈完愿二元無力子二伯朱阿記銅洋一元○○以上十三日共收英洋三伯另二元規銀廿七兩三錢九分八厘虛對一個小洋廿七角銅洋三元錢一知零七十四舊電盒一只○○十四日春德記號來丹陽册刋江人氏願求光明洋三十元無錫邵仁和祥來曹翁病愈十元本埠王翁八月份求病愈十元漠鎭誤深氏保長子瘧疾速愈助棉衣洋三元免災單蘇州怡和銅洋兩元又各友助洋二元三角錢五文又單津郡忠恕堂洋五元揚鎭册無錫頴川叔英氏有心無力人陶錦記三人各五角交到洋一元虚對一个又無名捐丹揚賑三元又無名助丹徒洋五元以上二册共洋八元○又無名五角無民三角又册沈幼山二百○丹陽册思遠堂一元莊午樓林國富合助五洋又十五堂一元五角○○以上十四日共收英洋七十六元虚對一個小洋十六角銅洋二元錢二百零五文合併申明 
 
 
 

Page 10

 
 
[光緒十四年十一月廿四京報全錄]  
　　宮門抄○諭旨二道錄前○發抄硃批五道○粤督張奏邑紳願捐巨欵修拓寨城摺○又奏賞還知縣等頂帶片○總兵李奏報接印日期摺○粤督張奏報提督服闋日期片○廣西無沈奏調署知州片○新撫劉奏共毆斃命核明定擬摺○大硻溥奏補膳上人等缺片○十一月二十四日戶部通政司詹事府八旂兩翼值日兩翼引見十三名咸安宮一名上虞備用處二名○克王等各謝署缺恩○愛隆謝署廂白漢副都統恩○明桂希隆阿岳琪各假滿請安○慶熙謝授甘肅寍夏府知府恩○廣英預俻　召見○怡王恩公嵩山各續假五日○續昌請假五日○召見軍機高萬鵬慶熙廣英伊薩布○發抄張之洞奏提督鄭紹忠服闋日期奉硃批兵部知道欽此○又南海令張璿等拿獲盜犯請還頂戴奉硃批着照所請該部知道欽此○又試用令陸維祺等留廣東補用奉硃批着照所請該部知道欽此○沈秉成奏請撥歸順州廪額學額奉硃批禮部議奏欽此○衛榮奏東陽縣紏衆刦獄案審擬奉硃批刑部速議具奏欽此○○兩廣總督兼署廣東巡撫臣張之洞跪奏爲邑紳願捐巨欵修拓寨城以資生聚而順輿情恭摺仰祈聖鑒事竊前准部咨各省捐修城工應於議修議築之始先行奏明存案該處有無軍務在於摺内詳細聲明等因通行遵照在案現據廣東布政使高崇基詳稱據香山縣紳士在籍候選道劉永康等呈稱世居縣屬之前山寨地濱海澨近接澳門城垣年久失修坍頽過半城内舊址狹隘居民生齒日繁駐足無地自應及時修拓以資棲止而固苞桑該紳自願捐資集事不敢請給官欵當經檄飭署廣州府海防同知蕭丙堃會同委員候選通判張士彥勘得前山寨城北依山麓西南面海東爲直走澳門之大路該城舊址長三百二十丈高及八尺或五六尺不等現據將東西南三面一律卸舊換新加展至三百三十七丈城脚用石城身用灰沙三合土築高一丈一尺城堞用磚高三尺五寸仍設東西南三門所有門樓砲臺悉如舊址其北城舊基長一百六十五丈毋庸加展擬將城身築高一丈城堞亦三尺五寸通計周圍共長五百零二丈較之舊址加展一百四十二丈城墻皆七尺城外東南角開濠一道長一百五十丈兩面砌壩共闊二丈六尺至於城身加展所用糧田稅地多係劉姓公產計城墻壓占田地一十一畝二分開濠用田六畝五分東西南三面拓城共用田地三十七畝内有别姓三畝九分由劉永康等給價買回一倂捐作城基應完糧稅照舊輸納所有圈入地塲仍歸原主管業分别勘丈明確核實估計共需經費銀四萬餘兩劉永康自願獨力担承成此盛舉並不請官發欵亦毋須别處籌捐據該同知等勘明圈築之處並無阻碍橋梁道路民情亦甚樂從並據劉永康等呈請開工等情禀覆到司由談司具詳請奏前來臣伏查前山寨城建自前明天啓年間當水陸扼要之衝爲形勢所爭之地内達香山縣城外接澳門十里而近在今且尤爲冲要現因該城舊址窄狹民間栖止不敷邑紳劉永康等自願出資修理加展城身一百四十餘丈所需經費及應用田地悉係該紳捐給不動官欵洵屬急公好義自應准其開工修拓以順輿情惟粤省現無軍務該紳捐修前山寨城係爲保衛居民鞏固海疆起見自當遵照部章先行奏明存案一俟城工告竣委員騐收仍照民捐民辦章程免其造册報銷劉永康等所捐修城工費及拓作城基田地現飭分别開報姓名細數再加覆核工竣之日合倂仰懇天恩俯准給予獎敘以昭激勸所有香山縣紳士捐資修拓前山寨城勘明興工緣由除咨部查照外臣謹繕摺具陳伏乞皇太后皇上聖鑒謹奏奉硃批着照所請該部知道欽此張之洞片再署理南海縣知縣張璿廣州協左營守備關貴昌前因附貢生陳序璿等家被盜夥刦拒斃人命事逾旬日獲犯寥寥經臣以該員等緝捕不力附片奏叅摘去頂戴勒限嚴緝奉硃批着照所請該部知道欽此欽遵在案該員等自被叅後極力設法多方購緝先後據報會同拿獲本案起意首盜高矮仔洪曁夥盜麥亞六等共十二名均供認本案行刦得贓拒捕斃命等情不諱除飭照章審擬懲辦並嚴緝在逃夥黨務期全獲外查此案盜匪首夥共係二十二名兹該員等於限内先後拿獲十二名計已獲犯過半兼獲盜首尙知愧奮據署廣東按察使王景賢詳請具奏開復頂戴前來臣覆核無異合無仰懇天恩准將署南海縣知縣張璿廣州協左營守備關貴昌兩員一倂賞還頂戴以資策勵出自鴻慈謹附片奏陳伏乞聖鑒謹奏奉硃批着照所請該部知道欽此○○記名提督署理河南河北鎭總兵節志巴圖魯奴才李承先跪奏爲恭報接印日期叩謝天恩仰祈聖鑒事竊奴才於九二月十九日奉河南撫臣倪文蔚檄委署理河北鎭印務遵卽由省起程馳抵懷慶十月十三日准本任總兵崔廷桂委弁將河北鎭關防一顆齎送前來當卽恭設香案　　闕磕頭祗領任事訖伏思奴才一介武夫渥蒙恩遇撫躬循省感惕交縈查河北爲京畿屏翰緝盜安民胥關緊要惟有訓練巡防諸事宜矢愼矢勤益加奮勉以期上答高厚生成於萬一所有奴才到任接印日期理合繕摺叩謝天恩伏乞皇太后皇上聖鑒訓示謹奏奉硃批知道了欽此○○張之洞片再署廣東陸路提督記名提督鄭紹忠前丁母憂業經奏明在案兹據該署提督咨稱自光緒十二年五月二十五日聞訃丁憂起不計閏扣至光緒十四年八月二十五日二十七個月服闋呈請奏咨前來伏查該署提督鄭紹忠樸誠勇毅威望素孚前由潮州鎭總兵本任調署南韶連鎭嗣復奏署陸路提督上年在署任内聞訃丁憂維時查辦匪鄉正在吃緊經臣奏明廣東各鎭如該提督才器堪以接署者實難其人懇請暫留署任素服辦事奉旨允准並開去潮州鎭總兵底缺數年以來該署提督於應辦各屬盜藪悉力搜捕所有著名漏網渠魁以次殲除殆盡地方安敉成效大著且於舊部步勇以及所屬緑營尤能時加整頓力除疲惰之習紀律尤爲嚴明軍民均深悅服實屬克共厥職有益海疆前因本任廣東陸路提督唐仁廉到任無期復經臣陳明該署提督署篆得力久任有益等情各在案兹據具報服闋日期除咨部查照外理合附片具陳伏乞聖鑒謹奏奉硃批兵部知道欽此○○沈秉成片再署河池州知州鄧士儀調省差遣所遺員缺查有柳城縣知縣張景星心地樸誠辦事謹愼堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○尙書銜甘肅新疆巡撫二等男臣劉錦棠跪奏爲共毆斃命核明定擬恭摺具陳仰祈聖鑒事竊庫車廳纒民那買提等口角起釁共毆胡大拜底身死一案據庫車廳同知潘震訊議擬解由阿克蘇道黃光達審明咨鎭迪道兼按察使銜恩綸核明轉詳臣覆加查核緣那買提阿米提阿巫提均籍庫車廳與已死胡大拜底同莊居住素識無嫌光緒十三年十二月二十八日那買提等因鄉約買賣提充役年滿公禀更換胡大拜底不允斥其多事阿米提分辯胡大拜底回駡阿米提順拾地下木棍毆傷胡大拜底左耳輪接連耳根阿巫提亦拾木棍毆傷胡大拜底偏右那買提攏前拉勸胡大拜底疑其帮護撲向那買提拚命那買提一時情急順抽小刀冒戳一下致傷胡大拜底左太陽穴經祖爾登托平大等喝阻詎胡大拜底傷重越時身死投約報騐獲犯訊供詳批審擬解道咨兼按察使銜恩綸轉詳前來臣覆核無異查律載共毆人致死下手致命傷重者擬絞監候餘人杖一百等語此案那買提等邀人禀换鄉約因胡大拜底未允口角鬥毆阿米提等各用木棍毆打傷均不重惟該犯那買提戳傷胡大拜底左太陽穴骨損係屬致命重傷自應以該犯當其重罪那買提合依共毆人致死下手致命傷重者絞監候律擬絞監候秋後處决阿米提阿巫提各用木棍毆傷胡大拜底左耳根及偏右合依餘人杖一百律各擬杖一百折責發落鄉約買賣提役滿另行舉人接充祖爾登托平大阻救不及均免置議無干省番屍飭領埋兇器案結銷燬是否允協除全案供招咨部外合將共毆斃命核明定擬緣由恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○溥芸等片再恭查陵寢遇有茶膳上人缺出例應奏補今泰陵妃園寢出有膳上人一缺奴才等公同揀選得領催恒元食錢糧四十四年年六十五歲堪以充補昌陵内務府出有香燈拜唐阿一缺奴才等公同揀選得拜唐阿文源食錢糧二年年十九歲堪以充補理合附片奏聞謹奏奉硃批該衙門知道欽此 
 
 

Page 11

 
 
[光緒十四年十一月廿五日京報全錄]  
　　宮門抄○發抄硃批五道○分選單○御史何奏漢司員壅滯擬設法疏通飭部核議摺○將軍慶奏秋季會哨事竣摺○川督劉奏鄭工八次捐數造册請獎摺○將軍慶奏揀選内倉監督片○湘撫王奏副將等免其騎射片○十一月二十五日禮部宗人府欽天監侍衛處值日無引見○謨貝子謝紀錄恩○滎公由東陵回京請安○松森假滿請安○湖北督糧道夏宗彝謝恩○貴州按察使葉永元請訓○江蘇候補道沈守謙謝恩○内閣奏派稽查本章派出豐烈○召見軍機夏宗彝榮公松森葉永元○光緒十四年十一月分選單同知安徽太平承厚廂紅貢知州四川簡州易家霖湖北監知縣廣東封川趙家琦河南舉直隸唐縣秦家棫四川監廣東澄邁李德重山東廪布經浙江張鳳䎗山西監州同湖南武岡吳廷楷直貢湖北隨州王瑞明浙江監縣丞江蘇上海呂慶堂山東監典史四川宜賓何顯光直監○發抄李鴻章奏請將海運出力之道員呂耀斗等請獎奉硃批該部議奏單倂發欽此○又省城四關散放冬賑奉硃批戶部知道欽此○又永定等河搶修用過銀數奉硃批該部知道欽此又知府李有棻等請仍照原案給獎奉硃批着照所請吏部知道欽此○又道員劉汝翼署津海關道奉硃批吏部知道欽此○○福建道監察御史臣何福堃跪奏爲漢司員壅滯已甚謹擬設法疏通請飭吏部核議施行以勵人材恭摺仰祈聖鑒事竊維六部爲儲才之地名臣循吏半出其中今登進之途較寛而傑出之才較少卽如司員中目爲能辦事者亦復屈指可數此非人才闕乏乃用之未盡其長也曩時員缺旣通入得及時自効故歴練久而成就多比年部曹皆苦淹滯但舉候補者言之自吏部而外員數之浮於額缺不啻落第循資平進正途或十餘年不得序補捐班或二十餘年不得序補方其年富力强志盛氣銳不獲稍展尺寸之　迨遲之又久而叙補題升而保送擢用其人非精力衰頽卽英華消阻此豈朝廷培養人材之初意往者言臣慺有疏通之請部臣重於更張阻格者十常八九用是壅擠滋甚澄叙靡由夫論目前壅擠原不獨司員一項然司員者部中所資以辦事道府多就此取材未可與末秩閑曹一槪而論旣有壅滯情形似當酌擬變通之法臣管窺所及謹爲皇太后皇上陳之一擬將俸滿郎中咨取分發查俸滿郎中例有京升一途無論正選揷選均極遲滯若其人别無出路專候銓選計自記名日起非十餘年不得到班近年一部中或積至五六人或三四人壅擠之源大半由此此項人員例本准其呈請分發特因外補尙虚而選班已斷故多裹足不前然其郎署浮沉於部務初無裨補可否每年於每部中將記名最先者由吏部咨取分發一員按十八省輪流簽掣比照庶吉士散館分部行走之例仍歸原班銓選如督撫將該員請補或奏留者始將選班開除如此分發各直省如三年中添一員仁途不致壅積各部於一年中去一員人缺便可周轉其有京察現保一等曁各司正印正稿及雙單月頂選或已得御史者不在咨取之數其自行呈請分發者仍照舊章辦理一擬將分發直隸州知州借補他缺查吏部新章内開各部實缺主事保送直州知州毋庸俟吏部咨取記名後准其隨時呈請分發原爲疏通部員起見惟直州員缺太少外補綦難故分發者無幾嗣後漢主事呈請分發到省除直隸州缺出先儘請補外其同知額缺較多品級相等遇有題調各缺可否准其借補與他項記名分發人員比較到省先後如人缺不甚相宜應令督撫揀員調補不得遽爾過班一擬揀員分發河工俾資歴練查吏部則例舊有京揀員派河工學習一條嗣因河防安謐揀發久停此例幾成虚設近年鉅工疉出宵旰憂勞止大小臣工所當實心講求之時謹擬叅用舊例仍兩年揀派一次專就各部實缺漢司員中咨取不計何項出身該堂官擇年力强健材堪造就者咨送一人吏部俟各部送齊後彚繕名單進呈御覧請旨發往學習開其本缺以到工日起兩年期滿如果諳練河務由河督出具考語送部引見郎中員外郎以知府用主事以同知用發回河工遇缺卽補若兩年未能諳習仍咨回本部遇應補之缺卽補此條因河工需才部員人滿設法酌劑如吏部准行遇揀派河工時該部不得以無員可送咨覆塞責一擬將呈攺外用之例分别推廣查進士榜下分部未經奏留者例准呈請外用其學習已滿三年經堂官奏留及庶吉士散館分部行走者向無呈攺之例本所以優之也乃若叙補無期久滯郎署是優之者適以困之似不若授以一邑一官俾得及時自效嗣後此兩項人員有未經補缺自願呈攺者擬诅以知縣註選由留部主事呈攺選班在本科進士之後由散館主事呈攺選班在本科散館卽用之後以上四條請飭吏部詳議覆奏臣爲疏通部員激勸人材起見是否有當伏乞皇太后皇上聖鑒謹奏奉旨已錄○○奴才慶裕濟祿跪奏爲本年秋季統巡城守尉與朝鮮會哨事竣恭摺奏祈聖鑒事竊查邊外游民佔墾　畝與朝鮮僅一江之隔當經奏明循照舊章按四季派員出邊統巡夏秋二季與朝鮮國地方官公同會哨稽查等因在案本年六月季派復州城守尉溥徵作爲秋委統巡前往巡查並照章咨行盛京禮部先期知照朝鮮國王飭令該國地方官會哨去後兹據該員詳稱馳抵邊外巡查八月二十日與朝鮮官沈宜春公同會哨該使臣親遞邊境肅靜印結一紙由該城守尉呈遞前來除存查外奴才等復嚴飭冬季統巡之員認眞稽查以肅邊境所有秋季會哨緣由理合恭摺具奏伏乞皇太后皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲遵將鄭工新例八次收捐銀數造册請獎恭摺仰祈聖鑒事竊查鄭工新例前於光緒十三年十二月初二日開局起已將初二三四五六七次收捐銀數曁各捐生姓名年貌籍貫三代分起造具淸册先後奏咨在案兹據布政使崧蕃詳稱自光緒十四年七月二十一日起至八月二十日止屆滿一月共收正七品封典一名實官一名職銜六名貢生二名文監生十九名武監生一名從九品銜十六名實收庫平銀七千六百三十三兩六錢部飯銀一百一十四兩五錢零四厘照費銀九兩二錢國子監飯食銀二十三兩照費銀四兩六錢除將收捐銀兩專欵存儲聽候指撥並將部監飯照銀兩封固存庘遇有便員搭解外所有鄭工捐欵造具各捐生年貌籍貫三代淸册詳請奏咨前來臣覆查此項收捐銀數核與鄭工新例相符合無仰懇天恩飭部迅予核議給獎頒發執照來川以便給發用昭激勸除將副實收淸册分送部監查照外所有鄭工新例八次收捐緣由理合恭摺具奏伏乞皇太后皇上聖鑒訓示謹奏奉硃批該部議奏欽此○○慶裕等片再揀選接辦内倉監督應行給咨送部引見所有光緒十五年監督擬派正紅旗滿洲記名副都統協領訥欽接辦查協領揀選内倉監督因係一年之差並無擬陪人員如有經手未完事件均經奏請免其送部引見歴蒙恩准在案查該協領訥欽現充盛字營統領未便遽易生手合無仰懇天恩俯准免其送部引見俾資訓練理合附片具陳伏乞聖鑒謹奏奉硃批着照所請該衙門知道欽此○○王文韶片再湖南撫標左營副將銜儘先補用叅將李廣信於咸豐六年在江西攻克萬載縣袁州府等城右骽被矛刺傷七年分　賊吉安被磚傷左肩列甲骨損均騐頭等又左營千總周吉泰於咸豐四年粤匪上竄湘潭被賊矛傷左足旋在湖北武昌府被賊刀傷右手第四指六年出師江西被槍子傷頷頦又傷左手虎口及小指十月克復袁州被抬槍子傷右膝近下均經報騐列等該員等所受各傷時逢陰雨每致　發力歎挽强據本標中軍叅將崧煜先後禀請查騐奏免騎射攺習槍砲等情經升任撫臣卞寳第札委長沙府知府翁曾桂會同長沙恊副將春祥復騐該員等所受傷痕均屬確寔會具印結呈齎因交卸未及具奏移交前來臣查核撫異合無仰懇天恩俯准將副將銜儘先補用叅將李廣信臣標左營千總周吉泰一倂免其騎射攺習槍砲以示體恤除飭取履歴咨部外謹會同湖廣總督臣裕祿署湖南提督臣周瑞龍附片陳請伏乞聖鑒訓示謹奏奉硃批着照所請兵部知道欽此 
 
 

Page 12

 
 
[光緒十四年十一月廿六日京報全錄]  
　　宮門抄○諭旨一道錄前○教職單○發抄原批四道○晉撫剛奏晉省各州縣被災大槪情形摺○滇撫　　奏全獲越獄絞犯審明處决摺○十一月二十六日兵部太常寺太僕寺廂黃旗值日宗人府引見十三名兵部三十九名鴻臚寺二名○伯王假滿請安並謝者缺恩○兵部奏派演放水師砲位派出恩全德隆○召見軍機徐桐孫詒經吉恒伯王○光緒十四年十一月分教職單正諭浙江上虞王葆初台州永嘉鄭一　寗波江西信豐邱仰山南昌湖北監利胡孚炳武昌湖南善化石昌榮永綏四川屏山梅士吉順慶貴州開泰鄧維琪貴陽俱舉訓導江蘇高淳楊崇恭揚州安徽定遠程夢元徽州舒城章鳴鑾滁州山東臨邑管啓　靑州莘縣劉文濤靑州河南宜陽呂泰開彰德福建羅源余春錦台州泰寗鄒家駒建寍四川雲陽車嗣炘成都雲南富民羅其佩楚雄俱舉山東郯城劉賢寳登州優湖南　縣楊容熙長沙歲廣西天河謝銓梧州挨四川萬縣熊煥龍安拔珙縣張玉麟龍安拔復諭江蘇宿遷朱景祺鎭江　浙江雲和徐榮方叢州廪江西永寍吳祖培撫州拔湖北宜都張建遠安陸拔湖南沅江劉定和永順舉湖南江華劉遠明永順舉雲南廣通吳鵬澂江副復訓順天寳坻趙誠冀州廪廣東德慶張肄雅瓊州恩雲南王席珍澂江附路南陳本昌大理挨○發抄德馨奏拿獲瓊州府屬匪徒謝化一等審辦奉硃批朱寳常陶繼曾麻瑤龍錫楨均着照所請獎勵仍着飭拿逸犯劉串等務獲懲辦毋任漏網餘依議該部知道欽此○長順奏伯都訥廳等處被水情形奉原批知道了欽此○劉錦棠奏金承聲承襲世職奉硃批兵部知道欽此○又哈密回子親王沙木胡索特請暫緩朝賀奉硃批着照所請該衙門知道欽此○○山西巡撫臣剛毅跪奏爲晉省各廳州縣被旱被水被雹被鹻偏災大槪情形恭摺彚陳仰祈聖鑒事竊照晉省本年入夏以來雨澤愆期各屬依山傍麓之區地土乾燥秋禾被旱枯槁收成歉薄或有濵河之處水漲溢灌冲刷成灣亦有停潦未涸播種失時間有被雹被鹻田禾受傷者當經飭委分路確查旋據陽曲等二十一廳州縣先後禀報被旱被水被雹被鹻成災歉收幸未坍塌房屋損傷人口内陽曲縣屬大東流等村榜汾水淹又高村等村於六月十四十九二十四等日被雹受傷文水縣屬南徐等村因上年積水未消播種失時代州屬河窳金盤等村於七月十八日山水暴漲田地被沖又赤土溝等村於六月二十三日被雹秋禾受傷五台縣屬蔡家莊亦於是日被雹打傷秋禾薩拉齊廳屬武鄉營等村於七月二十八及八月初三等日黃黑二河同時水漲秋禾被淹又雙泡子等村地内生鹻歉收大同縣屬王皓瞳等村應州屬南沙堿等村懷仁縣屬所里燕家莊等村山陰縣屬賀家窰等處右玉縣屬金家花石板等村朔州屬西鄯河等村寗武縣屬薛家窊等村淸水河廳屬石灣子等村秋禾均被旱歉收輕重不等又該廳岔河口等村被水漫淹收成無望和順縣屬崔家坪平定　屬瀑裏等村和林格爾廳恩阜字等里崑都崙等村於七月間先後被雹受傷又潞城縣屬南莊等村於六月十九日雷雨帶雹托克托城廳屬南斗林盖等村秋禾被旱又榆次介休吉州三州縣禀報被旱歉收各等情當經檄飭司道委員並該管道府州馳往災區會督地方官確切覆勘其受災稍輕地方飭由各該廳州縣就地設法周濟至被災較重之處核明分數動放常平等倉曁節次勸捐社義豐備等倉榖石照例散賑如有不敷再由司酌發銀兩接濟勿使流離失所並飭查明應蠲應緩錢糧米豆照例分别妥議由司彚案詳辦兹據署布政使嵩崑詳請具奏前來除俟覆勘明確查造細數糧册分别咨部再行詳晰奏懇恩施外所有晉省各廳州縣被旱被水被雹被鹻偏災大槪情形理合恭摺具陳再綏遠執廳屬詳報渾津黑河二村先後被雹秋禾歉收已由綏遠城將軍臣委勘核辨合倂陳明伏乞皇上聖鑒謹奏奉硃批戶部知道欽此○○頭品頂戴雲南巡撫臣譚鈞培跪奏爲全獲越獄絞犯審明處决恭摺仰祈聖鑒事竊查前據宣威州禀報絞犯浦小潰馬尙萬越獄同逃一案當經前兼署撫臣岑毓英專摺奏叅奉上諭這所叅疎防監犯被刦脫逃之管獄官雲南宣威州吏目顧民碞着卽革職拿問交岑毓英提同刑禁人等研訊有無鬆刑賄縱情獘按律懲辦有獄官署宣威州知州李光舒交部議處仍勒限將逸犯浦小潰馬尙萬嚴拿務獲倘限滿無獲卽行嚴叅餘着照所議辦理該部知道欽此當卽欽遵轉行並先委員行提更禁人等來省審辦將更夫田發禁卒龍富擬以杖徒經臣具奏准部核覆已革吏目顧民碞報丁母艱照例給假百日回籍經理假滿來滇留於地方協緝有獄官李光舒照例革職留任先於光緒十三年十月初六日卸事俟限滿照例辦理等因嗣因限滿無獲將督緝府道及接緝卽捕官各職名先後咨叅飭緝在案嗣據該州陳鴻勳禀報逃犯浦小潰馬尙萬於二月二十四四月初一等日經該州派差協同李光舒顧民碞派出各家丁先後由貴州威寗州交界地方全獲到案因該二犯兇狡異常長途解官疏脫堪虞經臣批司委員補用知縣湯錫錡馳往該州會同陳鴻勳提訊浦小潰馬尙萬各供按擬由府解司轉詳到臣覆加查核緣浦小潰於光緒九年二月十七日聽從阿辣利頭謀殺阿汶新身死案内下手加功擬絞已入光緒十二年秋審情實馬尙萬於光緒八年七月二十九日聽從行竊得贓刃傷事主徐則玉案内擬絞已入光緒十一年兩次秋審情實奉文停勾又入十二年秋審情實後均奉旨勾决之犯俱禁内監派禁卒龍富看管光緒十二年九月二十五日晚尙未奉文吏目顧民碞進監收封騐明各犯刑具完固收入木籠諭令禁卒更夫小心看守巡更封鎖監門回署是夜風雨大作更夫田發進屋避雨與禁卒龍富困倦睡熟四更時分突有不識姓名一匪撬洞入内將浦小潰馬尙萬各籠栅用斧砍開浦小潰馬尙萬起意脫逃均各出籠該匪復用斧將浦小潰等鐐銬砍斷禁卒龍富驚起喊捕匪用刀背毆傷其左臂膊浦小潰馬尙萬亦各拾磚拒捕更夫田發聞聲赶前帮捕馬尙萬磚傷其胸膛右臂膊卽與浦小潰並該匪一同砍毁内外監門及外署頭門左邊板壁由修理未完城缺逃逸禁卒龍富報由吏目轉禀該州勘騐會營追緝無蹤禀報奏叅將管獄官顧民碞革職拿問提同更禁人等到省訊明並無賄縱情弊按擬奏結顧民碞旋丁母艱照例給假回籍假滿來滇留緝有獄官李光舒俟限滿照例辦理並將督緝道府接緝卽捕官各職名開叅飭緝並據浦小潰等逃後訽知該匪係欲行刦他囚阿辣利頭因錯認籠房致誤詰其姓名匪卽不言各散浦小潰等各在不識姓名剃頭擔上病揑薙髮各處躱避日行僻路夜宿古廟巖洞並無一定住址亦不知經過州縣地名今以事冷潛回行至該州與貴州威寗州交界地方卽經宣威州差役協同李光舒等派出家丁先後拿獲惟該二犯兇狡異常長途解審堪虞經委員會訊供悉前情再四研鞫委係臨時起意乘間脫逃並非預謀紏夥越獄逃後亦無另犯不法别案及知情容留之人更禁人等亦委無鬆刑賄縱情弊擬議由府詳司核轉前來臣覆核無異查例載犯罪囚禁在獄僅止一二人犯乘間穿穴踰墻因而脫逃並無預謀紏夥情事者原犯斬絞立决卽行正法原犯斬絞監候應入情實人犯無論首夥俱攺爲立决等語此案浦小潰馬尙萬原犯均絞監候入於秋審情實今脫逃被獲逃時尙未奉文勾决自應按例問擬浦小潰馬尙萬應如該司所擬均合依罪囚越獄脫逃並無預謀糾夥情事者原犯絞監候應入情寔人犯無論首夥俱攺爲立决例各擬絞立决均於審明後批飭遵旨卽行處决阿辣利頭前已奉文處决應與前已審結之刑禁人等均毋庸議剃髮之不識姓名人請免緝究不識姓名匪犯緝獲另結逃犯係五年限内全獲審係依法看守偶致疏脫留緝之已革宣威州吏目顧民碞照例應以革職完結前署宣威州知州李光舒於卸事後派丁協拿全獲尙知愧奮前叅革職留任處分應請開復前叅督緝之曲靖府知府施之博兼轄之迤東道崇繕初二叅職名及接緝之署宣威州吏目龔炳揚宣威州知州陳鴻勳初限屆滿各職名均未准部議覆應請分别開復查銷除供招咨部外所有越獄絞犯審明處决緣由謹會同雲貴總督臣岑毓英恭摺具奏伏乞皇上聖鑒勅部核覆施行謹奏奉硃批刑部議奏欽此 
 
