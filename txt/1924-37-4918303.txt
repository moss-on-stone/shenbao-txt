# 1924 - 37 - 4918303

 

Page 1

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 2

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 3

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 4

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 5

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 6

 
 
第一萬八千三百零三號;中華民國十三年 西曆一千九百二十四年二月十四號
星期四 * *時評 
[計畫與進行之背道（冷）]  
　　凡事先有計畫而後依計畫以進行此定理也或則事已前行欲更改其計畫則計畫未改之前或與進行相背迨其旣改則又必與進行相符此又定理也或則計畫旣定而所計畫者不便進行則進行之前亦須另改其計畫裨與進行相合此又定理也總之計畫與進行必當同途即不同途亦斷無背道即或偶有背道亦不過於改變間暫時之發現而必非常事然於中國近來之事觀之往往背道以趨若無關係者是亦可異之一端也 
　　試集政府官吏所發之文告與其事實一一對勘之各種機關會議所定之成案與其事實一一對勘之可以知我斯言之不誣矣 
[國内專電]  
　　北京電駐外各使於關稅會議已分别與駐在國政府接洽美政府表示照華會精神援助中國但一方亦須關顧列國意向（十三日下午二鐘） 
　　北京電關稅二五四萬萬大借欵中外要人上星期六試談一次外資本家以鳥未中彈談不到烹飪惟爲整理舊債著筆四萬萬以八分之七還舊債騰出小擔保品爲内債擔當則原則上贊成但英美日舊債關係不同政府對美兩種烟酒欵主張還付對英飛機無線電欵主改訂對日兵器參戰借欵主減少本利指定確實擔保故舊債之前提尙多非俟關稅會議開幕不能討論而中外關係人之著眼點均注在法郎案上 
　　北京電克利斯普對華投資仍主須國會通過爲唯一條件克團借欵可斷言絶望（十三日下午二鐘） 
　　北京電盛傳孫寳琦仍將出京斡旋和平顏惠慶代閣但確實調查孫即出京赴津晤段爲止因逕赴蘇浙奉亦無補時局有一派人更希望顧隨孫出京由某閣員暫兼或某代行於此際解决懸案但有人謂顧極圓通顧不須出京亦能合作 
　　北京電金法郎案八國覆文顧維鈞定寒（十四）日在閣議報告（十三日下午二鐘） 
　　北京電使團息·金法郎案瑞典那威瑞士丹麥有出調停說（十三日下午二鐘） 
　　北京電洛吳並無請覲及公府電阻之事吳且反對在京開督軍式會議 
　　北京電英麻使偕參贊高禮斯福公司堪睿克七日夜宿汴洛車上八日晨抵洛吳佩孚以摩託車迎迓八日午吳備飯與英使談一點半甚歡當夕英使即附專車赴鄭州換車赴漢 
　　北京電洛吳以趙德三爲隴海路督辦意在控制豫蘇交通（十三日下午二鐘） 
　　北京電元（十三）衆院開會審查王案廖勁伯主席以金法郎案未成事實若提不信任案則牽及孫閣全部故就違法發行使領庫劵五百萬爲彈劾主文以法郎案及中行轉賬案附帶聲請政府依照兩院咨請查辦案切實查辦即推廖勁伯重起草十五提大會（十三日下午八鐘） 
　　北京電英使再催速懲百錫祿被毆凶手並有本使爲維護僑民計取最後之對待語豐台英兵尙未允撤 
　　北京電日使派太田爲中日電信會議委員（十三日下午八鐘） 
　　北京電郵局連日解部十六萬元係十二年盈餘之一部（十三日下午八鐘） 
　　北京電天津義領事爲審訊私運槍械案派員赴津電局查閱報根外部請交部予以便利（十三日下午八鐘） 
　　北京電長春吉長路局眞（十一）夕八點電線起火該局長魏武英與日代表中川督救將文卷一部搶出天凍無水致大樓全燒該局曾保有火險 
　　北京電劉存厚眞（十一）電報告援川軍佔據淮州後又攻陷雲頂山 
　　北京電孫傳芳王永泉眞（十一）電王永彝在惠安肇事案據厦門道傅卓霖查復由民匪柳克明等三人勾結土匪林建邦鼓動所致擬捕首要免究脅從無被累逃亡則安集招撫等語 
　　北京電吳佩孚灰（十日）電保高恩洪爲膠澳督辦（十三日下午八鐘） 
　　北京電薛篤弼呈據張文生請將盛文頤特赦盛購車案經法庭判决徒刑碍難特赦（十三日下午八鐘） 
　　北京電滬商標登錄籌備處部令撤消關防繳燬（十三日下午八鐘） 
　　北京電齊燮元電院部蘇省敎育費不敷非增高稅率無法救濟請取消商埠免稅例并仍擬加徵奢侈稅請再商使團政府核蘇省歲入二千餘萬獨敎育費有賴於加稅頗費思攷 
　　北京電元（十三）院員開索薪會 
　　北京電交部電各電局膠濟路電接線遞電合同已訂各站收發電報費及列册辦法與各路經轉電報一律 
　　北京電華甲輪請借艦設校培育航才農部核准（十三日下午八鐘） 
　　天津電傳王懷慶熱河都統將與張錫元對調 
　　天津電孫洪伊歷寗皖贛鄂抵津與副座事大有關係國會提組織副座選舉會亦係民治派主動孫早有組閣志願 
　　天津電張敬堯曲同豐謁段均未見醫生言段今日方與家族聚餐不日可回復原狀 
　　天津電總商會佈告各商徵集赴義展覽乳質品 
　　天津電洛吳令所屬直魯豫三省嚴查私運軍火（以上十三日下午九鐘） 
　　天津電黎宅消息黃陂將赴美遊歷 
　　天津電文（十二）團體會開會歡迎魯李兩代表（以上十三日下午八鐘） 
　　濟南電接收青島時王正廷曾向銀行借欵二十六萬現商民向熊索債熊稱王已扣去商民大憤派人尋王詢問有無其事 
　　濟南電敎育會違法改選經部令取消于敎廳長有運動有效說敎育界將謁于質問（以上十三日下午四鐘） 
　　吉林電哈埠新旅社查獲直方間諜張惪堯一名解送軍署訊辦 
　　吉林電吉督接奉天急電於蒸（十日）由長赴奉（以上十二日下午五鐘） 
　　吉林電長春吉長鐵路總局眞（十一）日夜失愼全部燒燬損失五十萬 
　　吉林電錢法受時局影響暴漲 
　　吉林電吉省内地不准俄民逗留東寗縣已實行驅逐（以上十三日下午六鐘） 
　　哈爾濱電吳俊陞今晚過哈赴奉 
　　哈爾濱電特區選學警三十名派旅大見習四月删（十五）日行 
　　哈爾濱電商會餞李家鏊席間談商約稅則損失極詳盡（以上十三日下午九鐘） 
　　漢口電荆門雷家集除夕匪刦團總朱棟臣被害川匪擾咸豐蕭令王汝勤派兵防剿 
　　漢口電美使館商務參贊恩格爾將來漢轉粤商會銀公會預備歡迎 
　　漢口電吳商蘇贛湘鄂代籌援粤軍費五百萬趙擬將水口鑛抵借應命 
　　漢口電第一旅長孫建業文（十二）晚來漢與杜錫鈞商京漢南段防務 
　　漢口電吳委張聯棻蘇霽爲直魯豫巡署交際處正副處長 
　　漢口電胡念先來省所部第二團抵沙市原防（以上十三日下午六鐘） 
　　長沙電軍事會議開幕以前政局將略有變動財政司長唐巘因米捐收入未公平支配軍官意不謂然唐頗自危口頭表示辭意甚堅但至今並無辭呈遞逹省署 
　　長沙電外傳彭允彝謀爲省務院長不確但繼唐長財政者以舊國會議員鍾才宏爲最有望 
　　長沙電軍官代表抵省者有賀耀祖參謀長周昭俊葉開鑫代表張雄輿 
　　長沙電改編蔡部命令已下（一）第十六旅劉叙彝部以何隆幹爲第四十三團長譚潤生爲第四十四團長（二）第十七旅田鎭藩部以彭壽恒爲第四十五團長楊毓棻爲第四十六團長其餘蔡部鄧黑七張旅本周朝武等均無下落（以上十三日上午九鐘） 
　　香港電佳（九日）灰（十日）眞（十一）文（十二）共有湘軍六千到省在大北南岸一帶佔住民居居民驚擾尙有宋鶴庚部數千人不日可到聞因東江滇軍有不願積極作戰意故調湘軍赴東江鞏固石龍石灘防務傳韶關趙成樑一部滇軍取道英德翁源入東江有異動 
　　香港電除夕商團槍斃滇軍案滇軍仍主嚴辦有兩條件（一）極重賠欵（二）繳商團械商團不允尙爭持文（十二）有人在市上發殲滅商團傳單署有各軍名義因此各大商店至今未復業 
　　香港電鄭洪年眞（十一）就財廳長職 
　　香港電陳光逵昨抵南雄 
　　香港電當道准劉玉山移師欽廉 
　　香港電蔣光亮十日電促楊庶堪就職 
　　香港電陸榮廷計劃擬打通桂全路綫俟與馬濟聯合則溯撫河直下 
　　香港電文（十二）軍政部備數十輛車載湘軍開赴東江 
　　香港電滇軍廖行超部一師昨在郊外改編聞事前湘軍有所佈置廖部逼得就範 
　　香港電蔣光亮眞（十一）通電青（九日）將本軍廣三路財政處撤銷 
　　香港電桂省議員籌備恢復省會已發通啟請各員贊成向省長請求在邕開會（以上十三日下午七鐘） 
特約路透電 
[北京政局與蒙古前途]  
　　十三日北京電衆院定期星期五日開春節後第一次會議豫料吳景濂黨及反吳黨將於議長問題互相鬭力吳黨因將選舉副座願吳回京國會議員因於金佛郎問題彈劾王克敏不能收效現注意所傳王與前上海德華銀行行長關於德人所持中國債劵之恊商聞政府將答覆國會否認王與此事有關 
　　十二日漢口電英使麻克類爵士今晨由此啓程赴滬 
　　十二日里加電報載蘇俄駐北京代表克拉罕氏現謀商准中政府宣布蒙古爲獨立共和國克氏因華人輔助俄境之反過激黨已向華當軸提出抗議並發警告謂反過激黨如越過邊界則俄紅軍即將隨之入華境云聞莫斯科與蒙古現正商訂商約又聞俄探險家柯斯洛夫氏於八月間由伊爾庫次克出發作科學的探索曾在蒙古遭遇意外之困難故將於本月回彼得格勒擬於明年再入蒙古 
[英國工黨政府第一次言論]  
　　十二日倫敦電下院今日開會初頗寂然繼則内政外交之問題紛紛提出閣員或有應接不暇之勢保守黨詰問尤多最初四十分鐘内僅答告種種問題之半耳首相麥氏第一次以首相資格出現於國會對於外交問題並未有何新發揮麥氏繼言及閣員薪俸謂渠不支取外相薪俸下院副領袖克萊恩氏將支五千鎊以代掌璽大臣所應得之二千鎊大法官海爾丹子爵將支六千鎊以代其應得之一萬鎊渠不願因任何票决之結果而辭職但渠若在主要問題上失敗或任何政黨負責領袖所提出之不信任案竟被通過則渠始下野商人有警告投機家勿因工黨政府之成立而自愚者此種沉靜明逹之人渠甚感謝之尙望國人稍安毋躁帝國會議及經濟會議之决議案皆將提交下院政府當表示其對於各案之意見且將以其各部所有關於此事之消息爲下院告任下院自由票决帝國無線電委員會之報告書本週之杪當可收到無線電事可由此而得最後之解决政府將執行英皇訓詞中所言及各種社會計畫之主旨政府擬造每所價值五百鎊之房屋其平均租價連捐稅在内約每星期九先令國人遲早間將見工黨之治國手腕如能早日出現則更美善賀恩爵士近從美國返英曾發表對於工黨政府之疑慮此種杞憂消釋愈早則與任何方面愈爲有益今國家與帝國所將得工黨政府之經騐不久定可使此種怕慮言論無可發生政府現所行者非相安政策但爲信任政策政府擬將洛桑和約及湯吉爾條約批准案取决於下院至於失業問題政府目的第一在恢愎商業以安置失業人政府即將趕擬商業利便計畫並延長出口賒欵法之時期且將指派有責任之委員會調查國家金融以供財政大臣之指導政府將擔保使建築業有若干年之工作渠確信政府可與建築業締結可付實施之合同政府不欲爲農業立一稅率或給予酬金但將採行借欵或擔保之制度以鼓勵農業合作事　政府且將設　農業工資會他日對俄之承認因經法合同而臻完畢時商業定可興奮但期望獲取反對派　得之結果未可過於心急耳（會塲中有冷笑聲）關於兩國間各種懸案之具體宣言將送逹俄國而停止仇視英國之宣傳爲最重要事件之一渠於此點必堅持不懈本週中俄代使賚柯夫斯基氏將由英赴莫斯科以接受關於開議之最後訓令俄政府已允指派委員會同英委員詳細審查債務等問題英法邦交前在保守黨政府之下已趨至勢將釀成歐洲新戰事之程度目前則巴拉狄那特分立黨之問題日内即可有完全解决之望本年内英法當可成彼此悉心合作之國以植立歐洲解决之條件賠償問題乃全部解决之第一阻力俟調查賠償能力之委員會報告後當可進行調查其他問題如債欵等類是英相言至此乃稱讚法總理普恩賚氏之覆函其言曰吾人外交政策必須完全眞直絶對坦白十分同情所求者不過爲他方之同樣應響法國於吾人所採行之政策毫無所懼余信兩國間所可產生者必爲好意誠摯及公正之處置耳吾人必須從英法及歐洲之觀察點考量賠償與魯爾問題必須有種種行動以謀美滿之解决云云英相末稱減輕武備必須有同意辦法故渠將盡力以增加國際聯盟會之代表性質與權力德國必須入會希望俄國亦願加入他日美國旣見歐洲有嶄新觀察點以熱心與主義從事解决各難點不復增費於軍備或從事於競爭則亦可願入會也英相言畢遂提議休會包爾温氏與愛士葵氏均贊成包謂麥氏之詞極饒趣味有獨立自由黨及獨立工黨之議員各一人反對休會但下院卒從政府之提議宣布休會 
　　十二日倫敦電大法官海爾丹子爵在上院發言與麥氏在下院所言者大旨相同言及外交時暢論維持英法友誼之重要謂法人從中所最要者厥爲安全此誠無足怪英政府亦願法國安全與法國自己之所欲同一深切所不同者方法耳非至歐洲各國間以一種共同心思獲取較善之安全方法後則減除軍備爲不可能如法國願與英國考慮此種較善之安全方法英國不獨願爲法國擔保永無後患之前途且願設法減輕英法甚重之擔負云云克松答稱渠聞海爾丹子爵之言後疑慮爲之大釋 
[美總統之外交演說]  
　　十二日紐約電林肯誕辰紀念宴會座客二千柯立芝總統發言允立即嚴懲油合同舞弊案之犯罪諸人辯護以軍火售與墨西哥事並稱讚英國還債計畫指爲最高尙國際榮譽之表示美總統繼言及專家委員會已調查謂歐事有解决氣象任何解决終須歐洲清償債務整理金融此事苟無美國之參加將爲有疑義之成功目前時局似尙非可繼續設法限制軍備之時但若歐事果有解决則限制軍備一層當有希望無論何時如有可彼此協定繼續限制競爭的軍備之適當氣象則美國凖備與其他强國合作美國過剩資本之輸出以求金融上之報酬者與美國商業之擴張及美國之履行其對於世界擔負之義務此皆全依美人個人判識力而爲之應予以鼓勵若政府或私人以軍器供給他國以作國防與軍備用途人無可訾議之但此種貿易政府寗願阻止之而不願鼓勵之云 
[美國油案與補選總統]  
　　十二日華盛頓電海加都氏請各州民主黨領袖贊成其爲候選總統者儘速集於芝加哥决定渠受僱於杜希尼氏襄辦油務是否將使渠不能爲候選員如彼等意爲不能則渠殊樂引退如彼等以爲無碍則渠將盡力之所能以從事之 
[日本新借欵之輿論]  
　　十三日大阪電新借欵之條件發表後每日新聞痛加評詆謂政府圖陷人民最黑暗之深淵其所持之理由如下（一）利息太高（二）數額太巨（三）國用將因以濫費銀行家及商家雖以謹愼動用借欵爲言但均歡迎新借欵各處市塲得新借欵消息並無興奮之象因條件欠善之故 
[菲列賓近聞]  
　　十三日馬尼刺電據非官塲消息憲兵三百名現轟擊埋伏布加斯島之柯洛魯人四百名 
　　十三日馬尼刺電摩洛首領之代表團今日謁見伍特總督請其在國會提出决議案主張仍以明逹諾置美國主權下 
[各國近事記]  
　　十三日倫敦電港工及僱主之代表與工部大臣之會議昨晚休會未有切實之决議但今更有解决希望聞僱主擬允先增每日工資一先令稍遲再增一先令 
 
 

Page 7

 
 
第一萬八千三百零三號;中華民國十三年 西曆一千九百二十四年二月十四號
星期四 * *　　十二日倫敦電英皇今日游閱不列顚帝國博覽會 
　　十二日倫敦電孟郤斯德紗廠聯合會今日開特别會議主張各廠投票表决於每星期一·二·六日停工之議 
　　十二日羅馬電蘇俄政府已贊成意政府任滿蜀尼伯爵爲駐莫斯科意大使該使即將首途履新 
　　十二日孟買電紗廠主人於一月二十九日宣稱如工人不於二月四日無條件上工則將續閉工廠兩星期故彼等决議於二月十八日會晤工人發給一月間開工二日之工資此次罷工原因乃由僱工爭酬金而起今此項爭端仍未解决 
　　十二日新加坡電由神户赴喀爾喀特之太爾瑪輪船今日抵此其第三貨艙中起火現仍焚燒未息 
　　十二日倫敦電打撈前德人在英國斯加巴佛河自沉之軍艦合同業已簽字此爲打撈船隻最大之役務定期三月杪開工 
[公電]  
　　北京通電各省衙門均鑒本日令任命陳兆鏘爲將軍府將軍此令陸軍總長陸錦呈准察哈爾都統張錫元咨請以色楞那木吉勒陞補翼長應照准此令京文印 
國外要聞 
[東京通信徐之圭（二月七日）]  
　　日本政潮之内幕觀 
　　日本自清浦内閣成立以來政潮澎湃逹於極點迨至演成衆議院解散一劇而始告一小段落此次清浦内閣之出現日本政界上所有一切陰謀播弄暗鬥讒陷等手段莫不一一畢呈其關係之複雜已可想見茲先就清浦内閣與元老之關係約略言之當山本内閣之倒也平田内大臣以後繼内閣組織之候補人商於西園寺松方兩元老西園寺最初意見本擬推薦政友會之總裁高橋氏此意傳到松方耳後松方不以爲然其理由以高橋非首相之器於其前在内閣總理大臣任内已有明證且政友會之聲望非常狼籍故不如以憲政會總裁加藤氏組織後繼内閣較爲適當惟西園寺對於松方之主張亦不贊同理由以加藤氏若組織後繼内閣則内閣成立之日即議會解散之時際此東宫成婚慶典時政界不宜惹起波瀾因之西園寺松方兩元老雙方之主張皆不得不抛棄於是平田内大臣遂以清浦氏組織後繼内閣之說進西園寺對清浦氏大爲贊成松方不得已亦只得表示同意此時西園寺之主張係使清浦在下次五月之總選舉施行公平無私之手段使政友憲政革新三黨各爲自由競爭待總選舉揭曉後以政權明白讓渡於佔最大多數之政黨故松方不得不表示贊同也西園寺曾爲政友會總裁其與政友會關係仍屬藕斷絲連倘清浦果决心於總選舉時公平行事政友會難望佔絶對多數彼知之已審故設法使其所選任之内務大臣必與政友會能諒解者但此中最令人引起興味之點厥爲平田内大臣之推薦清浦·與西園寺推薦清浦之意思恰成正反對平田之意思務必使清浦行公平之選舉與憲政會以便宜蓋平田對於憲政會懷有好意加藤亦時往訪平田爲意志之疏通故松方西園寺平田之推薦清浦各有懷抱所謂同床異夢是也次就研究會與清浦之關係論之研究會在山縣未死之前雖有時故意與政府爲難然尙無自派支配政權之意思當原敬組織内閣時竭力籠絡研究會時與研究會之領袖大木青木交歡並以法相之椅子迎大木入閣於是研究會之野心始生謂此後可由吾輩組織内閣故當政友會之高橋内閣瓦解加藤友三郎組閣之時居然參畫謀議大木前田市來荒井四人揚揚入閣迨加藤首相疾大漸之際曾圖以岡野爲首相全體閣員皆由研究會會員充任之策畫不意爲薩閥與後藤犬養之提携運動所妨害卒歸失敗然其野心固尙未消滅也及山本内閣動搖遂又乘機力圖組織以清浦爲傀儡之研究會内閣惟清浦以閣員選任權委之研究會實非出於本意彼之初意以爲内務大臣必以自己與平田所信任之有松英義充之研究會青木氏大爲反對以爲有松氏若入閣則研究會不能援助清浦蓋在平田與清浦之意以爲有松任内相必能以公平之監督行總選舉因有松向不以政友會爲然故也與政友有密切關係之研究會領袖青木水野等知清浦平田存有此意故向清浦放一威嚇之炸彈清浦果然大爲驚駭取消有松内相案閣員之支配完全聽青木水野等之主張矣更就政友會與清浦内閣之關係論之則可分爲槪括的觀察與分析的觀察之二種所謂槪括的觀察云者即清浦依研究會之主張組閣爲政友會之大利益若依分析的觀察言之則其事情殊甚複雜蓋政友會自高橋内閣以後内部分爲二派此次清浦内閣之出現爲非常之努力以助清浦之新内閣書記官長小橋一太實屬改革派策士之一改革派對於清浦内閣全部一致贊助而幹部派之横田望月岡崎等對於清浦則大施其威嚇之運動横田又與長門閥之陸軍大將田中義一連合以妨害清浦任薩摩閥之福田雅太郎爲陸相之計畫並連結外務省之次官松平以下舉藤村排斥之聲使清浦大爲狼狽蓋横田岡崎等之計畫實欲使清浦内閣流產而發也然其結果則横田等計畫仍屬失敗於是横田等幹部派不得不考究倒閣之方法而其第一幕則爲政友憲政革新三派之護憲聯盟運動而政友會内之改革派遂脫黨而組政友本黨更就清浦内閣與憲政會之關係論之則最初清浦平田之意向對於憲政會本懷好意惟旣完全容納研究會之主張對於憲政會之形勢其不利已屬甚明故憲政會對於清浦内閣亦自不得不以政敵對待之於是憲政會之策士下岡與政友會之横田合謀攻擊内閣一方山本内閣之重鎭革新派之領袖犬養氏以其得意之權略爲憲政擁護運動之大聲疾呼政友憲政革新三派起而與之提携爲聯盟倒閣之運動由是大張旗鼓標榜其名爲第二憲政擁護運動從事猛烈攻擊政府而政府亦恃其特殊勢力爲對抗之政策依政友會分裂而組成之政友本黨雖未明言擁護政府實則依其分裂之由來已可判明其爲政府之與黨因之政府之對策遂變强硬而卒演成解散衆議院之一劇故日本此次之政潮其内幕實異常複雜也 
[日本募集外債之發表]  
　　日本電報通信社十三日東京電云日本此次在紐約倫敦兩處所募集之外債其條件如左（一）英國發行額二千五百萬磅利率六釐價格八十七磅半償還期間三十五年十五年後始開始償還（二）美國發行額一億五千萬元利率六釐半價格九十二元半償還期限三十年東京通信社十三日東京電云十一日華盛頓處現國務省當局對於日本外債之成立頗表滿足之意巴布列克萊茄報論曰日本政府甚鞏固從無不能償還外債之事其對外關係自華府會議以來殊覺圓滿日美兩國間惟一難關之移民問題結局亦能依健全之商業之關係而解决云 
[日本派赴運動大會選手經費]  
　　擬向公衆募集　　每人捐一角 
　　上海日日新聞云第八次萬國運動大會不日將開會於巴黎日本各項豫賽雖已告竣而赴會選手之人數尙未决定日本體育恊會本擬求政府補助田徑賽派十四五人游泳網球各派五六人合計三十人之譜忽因議會解散預算不能成立政府方面對於此項經費之責任支出頗有難色以故將來到底能派幾人殊爲疑問選手一人之派遣費用約四千元以三十人計算共須十二萬元日本以一等國資格若因此區區之數致選手不能預會未免有損强國面目運動記者俱樂部有見於此特出而斡旋已開二次談話會慫恿各運動團體幹部互相提携以保體育界之權威選手赴會經費則擬向公衆募集每人捐一角以期集腋成裘其方法則由俱樂部員及各運動團體各小學校女學校中學校專門大學等每週開一講演會廣爲宣傳並由俱樂部員及選手挨户勸募一俟稍有成效更將普及各府縣云 
[國際聯盟會五項問題之答案（四）]  
　　坎拿大坎拿大司法總長古應氏之言曰坎拿大内閣所持政策各不相同然均以爲聯盟約章應行修正庶條文規定得完全明瞭或得以正當解釋此條文義遲早須經解釋以余之意見解釋應以和平之時爲宜有人表示意見此條文義若加以解釋極爲危險然無論解釋之危險如何要皆愈於條文不明之弊彼謂此條約章關係聯盟存在問題極爲重要此說甚是但惟其關係重要故其規定内容乃必須力求其明瞭也 
　　其他各國西班牙·新西蘭·塞爾維·意大利·波蘭·立蘇尼亞·拉鐵維亞·芬蘭·海蒂·及愛爾蘭自由邦·各處代表亦皆有所評論要皆表示樂觀尙有其他各國之言論約記如下布加里亞之加爾茀夫云布加里亞爲弱小而卸除武裝之國家將來國家如有危險之時將望聯盟爲其保護人云云阿爾巴尼亞之法倫希里氏云因國際聯盟之助力在阿爾巴尼亞之世界一隅和平趨向進步極多此吾人對於國際聯盟信仰所以益堅吾人以爲國際聯盟代表之成績猶勝於人民三年之所成立云云古巴之波蘭珊氏之言曰關於希意交涉國際聯盟行政會頗有建樹當時人咸謂歐洲將發生新戰爭然以國際聯盟之措置事務居然得和平解决於此一點人民即可覘見國際聯盟之重要云云英屬南非總理斯默德將軍之言曰吾人應鞏固聯盟之勢力竭力加以擁護别無其他問題若有其他機關能集合各國而進行和平吾亦當爲之後盾此種事業機關應具何種特别形式者實不成問題也印度之魯傑新意親王之言曰吾人深信國際聯盟力能平和解决參與國家之紛爭惟苟非强國先示遵循之意並犧牲其强盛之虚譽則國際聯盟事業不易成就云云 
國内要聞 
[北京通信（浴）]  
　　巡檢會議不成　　統一會議無結果 
　　直系因各派之傾軋而呈内訌之狀態此種現象實爲直系失敗之隱機反直系旣擬乘機利用而直系亦深恐被人利用亟欲圖謀團結之精神遂有洛吳蘇齊鄂蕭直王京馮巡檢會議之說考此議之發動保派人物乘吳氏去臘有來京請覲之電報由某策士建議於六人公司之某督辦進言於曹主張召集巡檢會議由六人公司之某總長進言馮將軍分電蘇齊鄂蕭直王徵求對於巡檢會議之意見蘇齊以種種問題均欲於彼此晤面時解决之故立即復電贊同並分電鄂蕭直王陳述意旨至天津之王承斌始頗猶豫其原因（一）因副使關係（二）因參與會議之人物均與津系無甚好感故不願揷身其間（三）值茲津派失意時代深恐無良好之結果故甚猶豫嗣以洛吳代表白惺亞由京來津王之秘書長雲沛然曾與盤桓探知洛吳對津派雖甚懷疑然對王個人則毫無惡感且以奉方之關係認爲有合作之必要洛吳態度旣已深知自亦樂得贊同惟湖北之蕭以川湘軍事上關係正在緊急之中絶不能抽身北上故對於五使會議贊否均無甚表示且鄂蕭雖繼吳而膺兩湖巡閱使之職然兩湖管轄内之軍事問題仍須秉承洛吳意旨蕭之出席會議與否實無關宏旨京報所載之四使會議者即鄂蕭之未能出席也惟馮將軍於春假期中曾派遣劉子雲赴鄂與蕭有所接洽至其所接洽爲何事固非局外人所得知然值此巡檢會議高唱入雲之際劉之赴鄂當有附帶此項任務殆無疑義巡檢會議之動機及經過旣如上述而日來之聲浪忽形沉寂且由事實上觀察該項會議已等於零其原因雖由洛吳之不表贊同而操從北京政局之六人公司以津派有乘機利用以圖恢復其勢力故臨時復有變卦不顧此事之實現深恐影響於政局現狀也據某方所述洛吳之態度對於巡檢會議未曾有反對之表示惟不願以會議形式行之以召各方之誤會僅願以譚話形式商决各項重大之事件至地點問題吳不願於北京舉行前此曾有遷府保定之主張即可想見對於北京之厭惡又吳自信甚堅絶不願就商於人故會議協商之論調均非吳所樂聞此巡檢會議根本之不易於召集也關於地點及談話式之會議曾由洛吳代表白惺亞向馮氏談及所以又有洛陽會議之傳播也至保派因欲維持政局現狀起見由贊同而變反對後並製造洛吳極端反對之空氣謂吳以上有總統下無會議之餘地且此種巡檢會議頗與前年督軍團天津會議形跡相同殊有軍人干政之嫌故亦未便率爾贊同云云以打銷所謂巡檢會議者以故巡檢會議受此打擊後白惺亞即怱怱返洛閻祖培亦電告蘇齊而此項會議遂成過去之名詞矣 
　　巡檢會議旣如曇花一現而孫慕韓又擬乘此機會召集所謂統一會議擬乘機召集各省長官恊商統一事宜除北方軍民長官應一律出席外並邀請張作霖盧永祥吳俊陞孫烈臣王永江等參與統一會議圖謀北洋系全部之統一然後再進南北問題之解决此種思想不過孫慕韓個人之思想而事實上絶難辦到且時局之變化與政府之設施截然不相關聯府院亦因意見之不同各執成見跡其往事歷歷可徵大有各幹各的不相聞問之趨勢聞孫氏對於憲法統一曾令左右條陳意見有孫增大者即上一條陳其立論對於實行憲法與憲法統一之辦法謂當徵求各方召集名流對於憲法之意見並懸重賞購買推行憲法之文章末段並主張各省軍民長官會議以劃分憲法上所定之權限孫曾令秘書廳將此項條陳油印分送各閣員孫且提出兩次閣議並無一人齒及終無結果而散即此可推見政局内部之現象矣（二月十一日） 
[孫寳琦標榜和平統一]  
　　孫寳琦登臺後和平統一之聲浪震盪一時然孫究以何法謀統一則至今尙無所聞前此唐寳諤等曾質問政府對於南北糾紛何不依憲法第三十五六七等條辦理（即武力解决）此項質問當由府發交國務院孫氏披閱後以唐等所持意見與本人主張大相逕庭即以己意囑秘書廳擬稿答覆茲聞業經擬就大約日内即可送逹衆院咨復中稱此爲政府規劃統一之微旨换言之即不啻孫氏自宣布其統一方針也茲覓得該項咨復原稿節錄如次查南北統一問題政府早經籌劃并已遣員分途協商惟因各省意見紛歧動多牽制是以尙未就範然政府力謀和平統一之心固未嘗一日稍懈唐議員等質問如何遵行憲法第三十五條第三十六條第三十七條之規定一節政府體察各省之近情與國家之實力若遽依憲法第三十五條三十六條之處置認爲尚多障礙故對於護法自治各省再四籌劃誠意協商正冀歷年所積之意見得以捐除而國家大法之精神方能互保若能次第就緒統一實現則憲法第三十七條所懸擬之狀態亦自不成問題此政府規劃統一之微旨也 
[八國提出金佛郎駁牒經過]  
　　金佛郎問題自昨年十二月二十六日我國駁覆之後外交團迭開會議商議反駁措詞嗣國各國公使意見不能一致故遲延至二月四日會議始一致决定反駁聞當初美日兩國頗主以或種方法調停惟法國力持異議謂非堅持當初要求不可最後各國以事關全體未免紛歧故美日兩國亦服從法使之持論十日會議議决駁文大意後即推定荷法兩使爲起草員昨日（十一日）下午二時又在荷使署開會傳觀駁牒全文當即通過由八國公使一一簽名後即公舉領袖公使荷使親至外部面交顧維鈞聞顧允提出閣議後再行答覆今日爲南北紀念日顧有商請孫寳琦開特别閣議之意如不果開則明日（十三日）或十四日必提出討論矣（駁牒内容已詳十二日本報所載東方通信社電内茲從略） 
[德國賠欵問題之調查]  
　　北京國聞通信社云德國賠欵問題近年正在商量解决辦法之中京内外各報迭有紀載惜未爲有系統之調查茲經本社從各方探詢所得較爲詳晰爰爲披露如下查此案久經財政部顧問寳道等與德使館詳商迄未解决至民國十一年六月經財部顧問寳道秘書程錫庚與德國使館兩參贊卜爾熙阿登伯反復討論交換意見會銜呈復部中復以公函答復顧問寳道并令知程秘書聲明該部承認各節之限度其大致情形分列如下（一）中國政府所提出之參戰費一萬五千萬六千餘元德使館根據和約二百四十四條後之附件載明賠償問題陸海軍費不在其内故於文内聲明應予承認（一）中德兩國人民間債務應由人民自行清理不在此次賠償數目以内（一）德國政府應承認賠償中國總數一萬一千四百餘萬元因德國不能以現金交付故請將德國所有承募之德國各種債票交還中國以爲抵償其債票名目票面總額如後（甲）一九○八年津浦債票一·七四七·四八○鎊（乙）一九一○年津浦債票一·一二九·六○○鎊（丙）一九一一年湖廣債票六八九·四○○鎊（丁）一九一三年善後借欵債票三·五九○·二○○鎊共計總數七·○五六·六八○鎊上項由德國政府所交還之甲乙丙丁四種債票以之按照市價應合英金四百九十二萬鎊又各項債票到期息票應一併交還者合計爲數合英金二百十四萬四千○四鎊外又德發中國債票所欠之餘數將來或仍由德國交還或由中國有權聲明取消無效之債票約值英金一百七十五萬鎊以上三宗按八五折合銀元七千四百八十萬元再加中國政府所欠德國債務可以抵銷之數約計銀元四千萬元此德國以債票抵充賠償之槪數也至我國付出之數約有兩宗（一）中國以善後借欵及到期息票償還所欠德國之債務共合英金三百二十元萬鎊按八五折合銀元二千七百七十一萬元（二）中國因變賣德界財產應歸還德國之數合銀元二百二十五萬二千元兩共付出銀元二千九百九十六萬二千元以上開收付兩項應餘銀元八千四百八十三萬八千元此爲德國賠償問題解决之最後情形也 
[政府促進關稅特别會議]  
　　北京政府近爲促進關稅特别會議計曾由孫寳琦與顏惠慶協議决定設立關稅會議促進委員會孫自兼會長以高凌霨顧維鈞王克敏顏惠慶蔡廷幹等爲委員每星期三在外交部大樓開會一次商議促進方法現因金佛郎問題各國頗有藉爲要挾以牽制關稅會議之勢不欲無故使金佛郎案與關稅會議混爲一談已决計由關稅會議促進委員會積極進行一面解釋金佛郎案與關稅會議無關並由委員顏惠慶等注全力以促進會議擬先召集海關附加稅增加預備會議爲實現關稅會議之初步刻正與顧維鈞共商提出方法以便與外交團商議一俟提出方法决定後即當向外交團提議先行召集預備會將增加附稅百分之二五問題議一具體方法然後召集關稅特别會議决定一切 
[外交部電促王正廷回京]  
　　當局有承認蘇聯傾向 
　　自英意承認蘇俄後各國對俄態度已爲之一變現法國已擬以烏克賴那之牧畜權採煤權及高加索之煤油採掘權等利權問題而進至承認俄國捷克斯拉夫亦擬倣照法國於近日承認俄國瑞典則以斯畢慈白爾堅之自主權爲條件隨時可以承認那威亦已成立通商恊定實際開始交易丹麥最近亦已締結通商條約荷蘭亦有不日承認俄國之勢聞北京當局近亦有主張倣英國之例先行承認俄國然後開中俄會議解决一切懸案之議逆料如無他種窒礙此事當可實現惟俄國當初要求中國先行承認後再開會議中國初則不允繼乃期得解决一切懸案之把握然後承認荏苒蹉跎至於今日卒爲英意着先鞭中國外交事事仰人鼻息殊堪嘆息并聞外交部昨日有電致王正廷促其尅日由滬返京以便開始中俄交涉大約中俄會議正式開成或將不遠也 
[日本所提青島鹽輸出案]  
　　因青島鹽輸出所開之中日鹽務委員會其開幕之初日日本委員即提出具體案其後中國委員亦提出對案目下正在研究之中尙不完全决定頃據某方面消息最近芳澤日使及日本專賣局鹽務課長宇賀氏對於工業用鹽已積極與我國委員交涉其要求之重要條件約有四端（一）購鹽塲所自由選定（二）購買價格槪依時價（三）課稅每百斤二分並不得課以他種雜稅（四）鹽輸出商須指日本商人五名至七名參加其間我國以此條要求與魯案細目協定之大綱不符主張鹽輸出業指定中國商人單獨經營（一說擬即准鹽商丁敬臣或青島商會長隋石卿負責經營輸出事業）惟對於課稅一項經數次交涉之結果我國已允不課雜稅僅課輸出稅似已决定每百斤課稅三分至於輸出商人一項我國始終不允加入日人並仍主張爲避免管理之困難許青島鹽商獨占日本則謂中國不依課稅之高下而許商人獨占在交易上不利之點甚多希望中國撤回此議蓋日本商人自出歲以來曾試行輸入埃及鹽及西班牙鹽欲以抵制中國之抬價但其結果鹽之品質雖不劣究不及青島鹽所費之輕故日本委員不得不積極要求以期减輕國民之負擔惟中國委員亦頗知日本工業家需用青島鹽之亟亦不易讓步云 
[日本補助吾國留學生辦法]  
　　决定補助三百八十名　　公私費生一律待遇 
　　日本對華文化事業中之補助中國留日學生經費問題自經中日兩方委員三次協議决定自本年一月份起實行補助中國學生以後我國留學生方面私費生與公費生頗有爭執我國駐日使署亦以此事關係甚大審愼辦理幾經研討直至二月一日始爲最後决定大致以初次定有補助學生三百二十名者繼改爲三百六十名最後乃决定爲三百八十名其中全費生每月補助八十元（一說七十元）共二百四十名年費生四十元（一說三十五元）共一百四十名公私費生一律無歧視惟公費生已得補助費者應取消公費生資格其分配標凖關於各省名額問題按照庚子賠欵各省分擔數目之多寡及中國衆議院議員各省選出額之多寡以决定之關於資格一項一以大學專門各校學生在校成績之優劣爲去取次以學年級之高下爲去取凡在上級學生成績優良者均得爲補助費生現在業經按照各省名額分配妥當如江蘇廣東等省均得全費生十八名以上半費生若干尙餘全費生十一名則擬以之分給女子醫專女子高師女子大學各校中國女生稍示優待女生奬勵女學之意由女學生在本省名額中固得與分配之列如本省人材過多不及分配女生則由此十一名中補給之至於全費與半費如何决定則尙未定有凡大學生有全費凡專門生有半費者然大學往往有程度在專門以下者未免不平即以女生而論聞日本委員主張女子高師是關於敎育者爲優待敎育人材計應給全費女子大學程度却在女子高師以下然因名爲大學又有委員長岡氏與該校關係甚深亦主給全費獨女子醫專其程度不但在女子大學以上並在女子高師以上事實上該校畢業生與東京帝大之醫科大學畢業生無異且年中學費最多書籍雜費亦最多乃有給予半費之說因是該校中國女生咸起不平已舉代表與我國委員迭次交涉我國學務專員陳延齡等均熟悉各校情形已允與日本委員交涉務得全費預料一星期内當可完全决定又各專門學校學生聞得專門生給予半費之議亦皆不平因各私立大學名雖爲大學實則程度遠不及專門且中國學生平日多不上課若此等人給予全費反給專門以半費不平特甚故亦與我國委員嚴重交涉大約將來决定時或即私立大學專門生及成績稍次年級較低者給予半費亦未可知而前此私費生主張公費生不能得補助費之事則已打消矣 
[鄒魯風發明自動地雷魚雷]  
　　近有湘人鄒魯風者發明飛艇飛機魚雷地雷等不用人駕駛加以電力均可自動運用自如鄒於民國元年即有飛艇飛機魚雷地雷以及各機關槍砲等兵器不用人力而可自動之發明其指揮方法係藉無綫電力嗣因試騐費過鉅個人無此財力乃由黑龍江督軍將鄒之圖說轉呈陸軍部研究頗得陸部之贊賞並認爲可能旋經前陸軍總長鮑貴卿由部撥欵三千元以爲試騐經費時鄒氏以欵過少恐不敷用亦未傾取迨至十二年春經某要人之資助在杭州造成形似汽車之地雷與形似小火輪之魚雷各一具試騐時鄒氏在後方用無綫電遙爲指揮確能自往自返自左自右自放炸彈據鄒云將來形式上機件上稍加改良即成完全自動軍器若用之以攻海陸軍因無生命之犧牲其威力當不可思議並聞鄒氏以地雷魚雷旣能聽無線電之指揮故能應用此理推廣到飛艇飛機上去因飛艇飛機之飛於空中與魚雷地雷之駛於水中行於陸上其轉舵之方法初無二理耳將來自動飛艇飛機成功若同時放出多艘而於敵人大本營或大都會抛擲炸彈或毒氣彈則所有民兵勢難逃避必於數分鐘内悉被炸斃毒死城垣房室亦必毁滅無餘只因爲不用人駕駛的緣故無論敵人用何種槍砲防禦均不能阻此機之進行使敵人無時不在恐慌中影響於軍事誠非淺鮮也 
 
 

Page 8

 
 
第一萬八千三百零三號;中華民國十三年 西曆一千九百二十四年二月十四號
星期四 * *自由談 
[上海之最小問題] [  兆三]  
　　留滬數月耳濡而目染者多爲感慨之資料槪其大要可得言者汽車殺人無日無之取締不嚴遂成習慣跡其横暴何異市虎此其一盜刦詐騙月必數起或至數十起殺人越貨視爲固然此其二馬路之旁閒立觀望肩摩踵接何止萬人市多閒人無所規納此其三貧寒子弟無力就學日鄰惡習無法補救此其四中上婦女競尙闊綽不治生計以工作爲下流以冶遊爲福分人生觀念根本舛錯此其五電車之上暢談嫖賭涕泗横流恬不知恥此其六彩票營業凌厲無前名目旣多銷路不滯人習僥倖無術醫貪此其七烟酒特稅各國同例事非創舉已慙牛後竟至掀起風潮捲烟罷業此其八敎育事業何等神聖辦學者偏假官僚之名以爲招攬之具跡近市道大失尊嚴此其九善團善會惟解沽名施粥助衣無濟貧乏此其十明明西菜而必曰大菜明明英照會而必曰大英照會奴性表現一至於此此其十一閘北道路泥濘不堪行人路上丐者坐臥吾人出入國門頓生極大感觸此其十二上述數項讀者固視爲上海之最小問題而以爲可不必談乎夫以此等事而謂可不必談者天下事眞無可談者矣 
[鼠年談談鼠名字] [  繡君]  
　　古人名字率取吉祥鮮有以鳥獸名者即有之亦唯是龍鳳麒麟等字而已其次則虎豹等字而已從未有以鼠名者以余所見僅有三人而小名則居其二焉錄如下佐讀者新年之談助 
　　楊鼠魏書氏傳云楊弘文度弟小名鼠犯顯祖廟諱以小名稱鼠自爲武興王遣子苟奴入侍拜鼠都督南秦州刺史征西將軍西戎校尉武都王 
　　尹阿鼠舊唐書高祖二十二子傳云德妃之父尹阿鼠所爲横恣秦王府屬杜如晦行經其門阿鼠家僮數人牽如晦墜馬毆擊之駡云汝是何人敢經我門而不下馬阿鼠或慮上聞乃令德妃奏言秦王左右凶暴陵轢妾父高祖怒謂太宗曰爾之左右欺我妃嬪之家一至於此况凡人百姓乎 
　　周阿鼠法苑珠林云譙郡周子文家在晋陵少時喜射獵嘗入山獵忽山岫間見一人長五丈許忽出喚曰阿鼠子文不覺應曰諾此人牽弓滿鏑向子文子文便失魄厭伏注阿鼠子文小字也 
[顧曲瑣言] [  舍予]  
　　去冬蘭芳來滬結果尙佳雖座客不能常滿乃係售價過昻許少卿終獲餘利也同來言陳深得觀衆歡迎彥衡琴索前數日有碰頭好實所創見言唱亦屬正宗故賞音之輩極有譽詞以票友之琴票友之唱能一鳴驚人誠非倖致因是頗招内行之忌殊不易得亦足見其藝之價值矣 
　　安舒元前次來春華舞臺曾觀其哭靈牌髯口似掛錯今觀其在其舞臺之捉放嗓音較差扮相身段確乎可取所唱諸段間有一二不甚妥貼之腔易滋黃調連演宿店力似不勝故不無有枯竭之處做工上在持劍一轉身後用袖遮面表情甚足且合情景於以見安爲有研究者是有希望之人才也 
　　現蒞亦舞臺之良艶芳爲馮二狗之子戲尙活潑頗有小玉麟時代神氣而扮相亦甚相似此子將來未必無人捧譽或能企及今日之綠牡丹亦意中事耳 
[清平樂] [  謝公展　介子]  
　　（與浣芬時敏蔭園及美國三女士赴錫山西鄉之梅園安山探梅） 
　　暗香微逗枝上春光溜天趣紛然看未　又是黃昏時候去年紅葉桃花湖山影裏輕車今日低徊香海一枝愁憶天涯 
[又] [  公展]  
（送介子弟等赴滬後獨過公園梅柳下一周歸憇癡牀成此詞） 
　　如何斯可纔送離人走雨濕梅花如中酒倦眼青青舒柳明知轉瞬重逢無如别太怱怱到底别離何物敎人鬱鬱心胸 
[春聯趣話] [  玄玄居士]  
　　近日海上會文堂出版聯話中載有題妓院春聯者將天增歲月人增春春滿乾坤福滿門一聯人字易以娘字福字易以爺字令人捧腹僕因記及同鄉先輩陳殿撰沆未逹時里人有稍知文墨者延其到家書春聯欵洽備至先寫大門當書天增歲月人增春春滿乾坤福滿門延者以爲萬户雷同頗失望陳不顧再書天增歲月人增壽延者益失望陳問之依舊之恩榮 
曰再貼何處曰向山後門陳即援筆直書鳳在梧桐鶴在松繼又問何處曰花園陳書天增歲月人增壽花有清香月有陰又問何處曰新娘房門乃書天增歲月人增壽雲想衣裳花想容延者乃大欽服本年民厚里守里門者亞四央余書春聯余當書云大隱原居市高懷屬抱關 
[省錢妙算] [  一笑聲]  
　　帽子帽子所以護腦及禦寒者也邇來其價日昻購帽一頂非二三元不可實則此費可以省之吾輩如不剃髮隨其芃芃而長豈非亦成一天然之帽子乎旣省二三元之帽費又可省一筆理髮費 
　　鞋子邇來奢華日甚一日雖足上之鞋子亦非嗶嘰綢緞不可一雙之價竟須三四元若月需一雙則一年之鞋費亦須三四十元實則可以省之吾輩如赤足而行十數日後足趾漸厚豈非成一天然之人皮鞋乎旣省鞋費又可省襪費誠一舉兩得也 
[太空縹緲錄] [  徐碧波]  
　　陽光篩樹葉成碎金脫碎金而果爲眞者世上當無窮波斯羨月之團　者其愚乃不可及 
　　星球非小特人皆患短視耳 
　　我願隆隆之雷聲常爲天下無告之人籲其苦 
　　心電相映情感斯熾 
　　雨絲髟髟髣髴爲恨人織愁羅 
　　霧珠苟與明珠同珍惰人亦必夙興 
　　嚴霜之威雖凛凛終不能侵及資本家之身 
　　雪能塡平世間一切階級而不克常葆其操守 
　　無形有聲之風宛如陰謀家 
　　雲似女兒之頰對情人則紅遇荒傖則青遭變故斯白 
　　不幸爲霧遮之花 
　　彩虹駕成長橋令人起無限雋想 
　　綺霞映綠波之光想瓊島仙景亦不過爾爾 
　　弱蟲遇難解决之事恒聽諸天 
 [Ｌ>社會小說[人間地獄（二六六）] [  娑婆生]  
　　第五十九回　蠟涙酒痕徐娘温舊夢竹聲花影月老示靈　 
　　嘯秋也點首道自然是這一副聯句最好文字能夠膾炙人口也自有他的眞價值老五拍拍宛亭的肩膀指指嘯秋蓮孫所賞鑒的那面對聯道這上面說的什麽事我們不懂你講點給我們聽聽宛亭道容易容易我講給你們聽這上首一句是說願意天底下男人和女人要軋姘頭的統通一塌刮子全軋成功老五搖頭道不要瞎說不要瞎說這種下作的話怎麽好寫出來作對句怎麽好掛在菩薩面前受香烟你一定是瞎說我不相信黎宛亭道我解釋的話一點不錯你不相信儘管再去問别人恰巧柯蓮孫在旁老五問蓮孫道四少爺說對句上是說軋姘頭的話對嗎柯蓮孫笑道話雖是不錯不過上頭有軋姘面的意思没有軋姘頭的字眼老五搖搖頭對老三道眞正拆爛污菩薩也願意人軋姘頭了柯蓮孫道月下老人本來是專管人家軋姘頭的事所以他有這副對聯别的菩薩是不管的老五道那末下一句又是什麽意思老三道不必問不必問一定更下作要說到床上的事體了黎宛亭道那到没有柯蓮孫接着道下聯的意思是男人和女人倘若有心要軋姘頭儘管軋這是前生前世注定了的事千萬不要錯過了好姻緣老五點頭道下聯的意思好像比上聯來得規矩點黎宛亭接着道下聯你明白了嗎老五道明白了宛亭微笑道下一回你不要再假痴假呆推三阻四了再是假痴假呆推三阻四月下老人一定要不答應了老五啐了宛亭一口道苦薩面前你還要胡言亂道當心夜裏月下老人來尋着你黎宛亭道月下老人來尋着我那是頂好不過一定有好姻緣來凑合不比得閻羅王要來拜會你...... 
三言兩語[  愛棠]  
　　中國之人才至今日可謂墮落已極政治社會中求伊周管葛不能也即求蕭曹房杜亦不可得草澤社會中求劉項朱洪不能也即求勝廣闖獻亦不可得實業社會中求端木陶朱不能也即求計然白圭亦不可得學術社會中求許鄭程朱不能也即求孔鮒叔孫通之流亦不可得其他之各等社會亦無不寂寥落寞如陳死人也此民二時代宋漁父先生之感想也顧十年以來民族元氣黯然銷沈更不如昔嗚呼吾欲無言 
 
 
 

Page 9

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 10

 
 
第一萬八千三百零三號;中華民國十三年 西曆一千九百二十四年二月十四號
星期四 * *國内要聞二 
[李家鏊日内赴俄]  
　　華東通訊社云使俄全權代表李家鏊氏上月旋哈與各方接洽並整備行裝各界人士對於李氏祖餞及往談話者日必數起李氏謂蘇俄聯邦共和國現在英意兩國已承認我國自不應故落人後日前將關於中俄國交上之重要問題條陳意見於奉天當局以期採擇聞李氏已定於本月十五日啓程前往莫斯科自哈到莫約需九日其隨員及李代表之眷屬亦一同赴俄 
[國内航游記（四）]  
　　國人力爭收回無效之旅順 
　　大連離旅順三十七英里余等於七時半到站越二十分鐘開車經四站而至旅順計須一時一刻北地嚴寒由車窗對望直隷灣沿岸處已凝結成冰嚴冬天氣樹木多枯寒山村舍景殊蕭條旅大高原之區鐵路過處高阜中裂僅容二車出入工程亦不小也路過爾靈山微雲環繞山高二零三尺日俄之役日人死萬餘於其上在日人固有餘榮而我華人滋痛矣車中有大連船塢所派代表岩村薩馬氏與余等講述一切頗不寂寞旣抵旅順由岩村氏爲導上白玉山步行里許得造其顚余等以久處海上一旦得登高山精神爲之一暢雖履崎嶇竟忘勞頓山頂有表忠塔離塔百步精舍一楹備游客之休憇老軍守焉余等往時蒙以香茗進茶罷登表忠塔拾級而上甫二十步即至塔下是塔爲日俄戰爭之唯一紀念品塔尖作砲彈形用表凱旋之意塔凡十層高二百十八尺離海平線五百八十有二尺占地九百十八方尺四圍石柱大可合圍塔係石造兼用鋼骨壁厚十二尺建於西曆一千九百零六年七月三日至一千九百零八年十一月二十八日完工爲時約二年又五月費日金二十五萬元余等以岩村氏紹介得直上其頂因人數過多分二次上下梯係鐵製作螺旋形購自美國值金七萬五千元盤轉曲折凡二百七十四級而登其頂縱目四望旅順港適在目前港口闊三百尺深祗三十尺羣山繞之天然險要有一夫當關千人莫開之勢日俄之戰日人血戰經年始克佔領鳳凰山對峙於左日俄戰爭時之將台在焉下視全城歷歷在目市中炊烟四起山邊樹影迷離目極港口波光澄淨如鋪白練游目騁懷有目空一世之槪惜統治權尙在日人手中可慨也乎 
　　日俄之戰俄軍憑藉旅順港口之形勝日軍數攻不下計無所出乃開艦隊至港口自燬其艦用以杜塞航路前後凡三次而港口遂塞俄艦被困不得出日軍遂因此獲勝計固狡而死者已累萬矣表忠塔工成之時日海軍大將東鄉平八郎氏及陸軍大將乃木希典氏叙其始末於塔頂使游客到此者藉知當時情形文長四百餘字固日人得意之筆然以中華領土而供强鄰蹂躪一轉移間仍入他强鄰掌握余等流覽多時不禁感慨係之下山至旅順船廠參觀規模甚大有船塢二大者長五百尺進口處上面闊九十七尺下面闊八十一尺深三十五尺小者長二百六十尺進口處上面闊三十七尺下面闊三十一尺深十五尺俱屬水門汀所建起重機一能起百噸重機器鋸木作翻沙作鐵工作電氣間等一應俱全製圖室能容二三十人甚寛敞器具亦皆精美所用工人華人居泰半而日人每日工資至少能得二元華工則祗四五角耳但其技能且較日工爲佳我中國有此良工而不能用反受不平等之待遇惜哉余等承該廠經理荒尾文雄氏優待設宴歡迎席間荒尾君起立致詞略謂今日得與諸君共叙一堂曷勝欣幸諸君爲中國不可多得之航海人才貴國將來之航業與諸君有密切關係惟海上生涯辛勞實甚諸君於練習之時尙望不畏勤勞往前做去多得一分學問多得一種經騐即爲後日自身及國家之幸福鄙人今日與諸君叙首之後不覺有厚望於諸君將來貴國航業之發展諸君實有重大之責任焉云云後由二副程媚賢君致謝詞賓主盡歡而散余等本擬往旅順市區參觀因時間關係怱怱回艦殊悵悵也 
　　華甲於二十四日啓椗離大連開赴横濱計程一千二百五十哩之遙五日夜可到惟是數日流連名勝之區尙多惜不能前往游覽而於離連時又不禁有所感觸大連爲天然港口軍事上之若何合宜且置不論然固極好之商業區也處黃海之濱爲東三省之首埠水陸交通四通八逹又有旅順鎭於西南作軍事上之護衛以此經商無往不利所謂天然之形勝也而竟在日人之手國人爭之而無效但此志未逹此心不死吾甚望國人急起直追終有逹到目的之一日也 
[洛陽雜訊（鎭）]  
　　去臘張福來之來洛也外間僅知其爲結束剿匪事宜並與李省長有所接洽而不知其尙有爲乃弟二大人及李錫慶等事向吳說項連帶而來也張氏在汴頗爲羣小所包圍斯數人即汴民所謂督署八凶中人也八凶之姓名及歷史此間各報雖略有紀載而以種種關係未能盡情宣佈然八凶之罪惡知之者衆張二大人（本銅元局長現已撤差）軍需課長李錫慶（係張督之妾岳）此二人爲八凶中之最著名者吳氏曾電張督着即將兩人押解來洛從重懲處張得電後頗爲難處不得已乃爲洛署之行親求末减復經巡署各重要分子爲之緩頰吳始允從寛先一律撤差聽候處分一天風波暫算告一段落矣 
　　洛陽無綫電台現已竣工將開始收受各處來電現特編學兵一連從事敎練將來即充作無綫電收發生並聘陸軍部無綫電工程師鄭某爲連長每日敎習各項手術山東鹽運使柴勤唐到洛謁吳時曾談及彼於拳術一門頗有心得而棍棒尤所擅長吳擬聘之爲技術敎授命敎各連學兵以棍術並定兩月到洛一次每次以一星期爲限 
　　舊曆新年巡署自一日起放假六天剿匪司令楊清臣適亦於是時返洛備受各界歡迎吳氏以楊旅長返洛後前方匪氛雖已告靖而亦不可以無備故已命張治公師長率部移駐距洛四十餘里之彭婆鎭以資鎭懾 
　　有友自順德來言上星期京漢車上發生陜軍擊斃稽查兵士案胡景翼曾以是至洛面吳結果將陜軍某排長撤差了事其起事原因有冒充軍士某乘京漢車南下身衣軍服携有乘車護照惟未帶徽章中途被稽查兵察覺其僞當有兵士四人上前將某扣留剝去軍衣並於袋内抄出鈔票洋百餘元悉數取去時適有陜軍第一師某排長目覩情形大爲不平謂此人旣被察知假冒命其補票可也或驅其下車可也何得取其鈔洋稽查兵怒彼多事相與口角繼至用武該排長忽出手槍擊斃一兵於是稽查兵大集而陜軍亦聞聲趕來多人雙方勢將大决鬥乘客驚避旋由車長出而排解請各質之雙方長官始各勉强回去不致閙成大風潮焉 
[援川軍佔領潼川後之捷報]  
　　川省戰局之新變化 
　　四川連年苦戰對全國言可謂南北之爭對本省言則第一軍（熊克武但懋辛）與第二軍（劉湘楊森）之爭也兩軍雖迭勝迭敗不止一次然實考其主力及根據地則兩方俱未到十分優劣相懸之地步所以戰事延長久無結束之望楊森自去年收合第二軍餘衆重整旗鼓返攻入川三七兩師（鄧錫侯陳國棟）内應劉湘以清鄉督辦名義出而號召中立軍隊又有北軍黔軍之援於佔領重慶之後會軍追擊熊軍節節退却知成都形勢戰守皆不相宜乃將其大部軍隊完全集中潼川以爲最後之抵抗據深知川省軍情者言此次兩軍之眞正勝敗當以潼川之戰爲解决點至於成都空城一軍之所必棄即爲二軍之所不必攻數日前有楊森鄧錫侯已攻入成都消息實不知軍情者之言不足爲據頃某方面發表最近劉湘致其在京代表捷電是潼川之勝利業爲二軍楊森所得一軍受此根本打擊欲恢復從前原狀恐已無甚希望四川内部生此絶大變化則影響於南北大局自必不小此實一極可注目之消息也劉湘電報如次我軍自中進佔淮洲與興隆塲山王廟趙家渡各要地之後已將敵人隔爲兩叚查熊氏（克武）將主力集中潼川正分兵與三七師（鄧錫侯陳國棟）在太和鎭激戰中湘與鼎公（袁祖銘）商定以黔軍守淮洲以二軍進攻中江潼川子惠（楊森）於二十六即佔領中江次日向潼川進攻至夜鄧（錫侯）陳（國棟）退出太和鎭敵由太鎭分大部兵力經外道向興隆塲前進襲我後方此時兵已分定遂捨淮洲而集中中江湘於二十七日午後到中江十時頃經子惠自潼川電稱本日攻擊前進午後四時到樂安舖與敵接觸激戰一小時敵勢不支退入潼城當獲敵營長一員檢得其口令記號遂乘夜猛攻入城敵人驚惶失措紊亂已極擊死甚多並俘虜旅營長數十員奪獲及圍繳步槍四十餘枝大砲九門機關槍二十餘挺子彈九十餘萬生洋十萬元製彈機及馬䭾輜重無算熊（克武）喻（培棟）等藏匿城中現正搜索有謂熊已爲流彈擊斃者特聞湘叩冬 
[川局轉變之最近形勢]  
　　金錢亦爲一種原因 
　　一月二十二日成都通信云川省局勢近日變化甚速彼方分路進兵計由大東小東大北小北四道同來此方原亦分禦嗣因小東路之一軍六師八混成旅等部放棄銅梁大足退往遂寗蓬溪與一師五師等部集合彼軍得以逕逹安岳樂至昨聞彼軍又已進至簡陽境内施家壩龍泉寺一部希冀由大東小北兩道進窺成都省中當局特電駐簡陽金堂兩城軍隊死守即刻增援前往應付頃駐紮省中軍隊均已分道開出防堵川東邊防軍第二師周西成與該軍技術隊白耀宗部第一軍二混成旅張冲之一部與第三軍第一支隊黃鰲部均開往東道有到簡陽城者有守龍泉驛者一軍六師十二旅余順筠獨立旅張賓與該軍二混成旅張冲之一部均開往北道有到金堂城者有守淮州鎭者彼軍雖已逼近省城聞有不即進行之說似因大部尙在後方未便急進又聞彼方現取聲東擊西之策意在先與一軍對敵一軍大部刻集小川北各縣須用全力對付故暫不即取成都至大北路消息日來甚爲沉寂援川陜軍王鴻恩部日前到逹劍閣後未聞有何舉動吳新田確到廣元吳部雖稱共有三混成旅聞係分散駐紮且北路運輸困難師行甚感不便前途尙難逆知三軍各部已紛紛由省開到綿陽增援與原有各縱隊共同堵防陜軍賴心輝現尙坐鎭大東路所有原在北路之各部隊如唐會在縱隊劉耀三旅在省城之甘澤霖混成旅魏澤民混成旅均奉賴命開赴資中集中賴氏在日前與熊劉會議於南津驛時仍主力戰議决與熊分任東北路戰務賴現旣在大東路集合部隊熊亦在小北路凖備進行一軍各部均向潼川集中熊氏日前由省起程隨行部隊不少並有兵工大隊約一旅之衆計分修理製造運輸各隊至留省之一軍在熊走後亦聞向潼川進發大約將來激戰地點東不出資中北必在潼川成都恐不復有戰事也 
　　此次局勢變化如此之速其最要原因在紙幣與硬洋之關係彼方軍隊手執大半銀元而其來源又無限制此方軍隊行使銀元甚少價格又低相形之下不免見拙矣 
[台江之新刦案（福州通訊）]  
　　二月一日下午九時福州南台星安橋新康錢莊突有手持手鎗數人入店先將電燈打破並開鎗數響示威刦去小洋一千六百角向潭尾街方面逸去省警廳即時接第四署電述是事並謂當時崗警認得刦犯中有沈玉樹何子建二人移時警廳派探偵得刦犯有藏匿於土地廟之三古洋行内者因即派隊圍捕彼竟登屋放槍拒抗結果獲得沈書田邱孫福二人均稱籍泉州惟沈認而邱但供素販賣烟土不與行刦事沈亦供稱不識彼爲何人正訊鞫間又由偵緝隊在高湖鄉獲得鄭徵良鄒詠黎二人一籍同安一籍厦門供稱分得小洋各二百角由林阿三李心四二人過付於是警廳長除將嫌疑犯邱孫福暫行覊押外即將沈鄭鄒三人向督理省長各署面陳行刦情實於三號早八時奉令押赴台江汎刑塲槍斃蓋早聞有多數匪徒欲於舊年關行刦擾市面以亂金融不得不出此迅雷不及掩耳之手段也行刑前布告經已準備並囑地保買棺收拾屍身詎該地保辦事濡滯而有自稱正兇家屬備棺收殮者先時而至正交涉間而日領忽令將該屍身舁入日本人設立之博愛醫院拍照爲交涉地結果由家屬收殮日領隨到省公署提出交涉然被捕後該犯並不提出護照而由三古洋行捕出後經一日間日領事又不能委爲不知獨於槍斃後交涉未免鮮所根據而商界以警廳辦理此事大與商界有所裨益即有福州城台市民曁各團體啓事出現其文謂舊曆十二月二十七夜南台方面實有匪徒六七人各持手槍闖入星安橋新康錢店搶去小洋千餘角當未入店之先即開槍數響槍畢呼嘯而去二十八日警察廳在土地廟高湖兩處拿獲正犯三人經該店夥友指證並由該犯自認結夥開槍行搶不諱又搜出贓銀交該店領回二十九早警察廳將該犯三人槍斃布告一出人心大快乃聞有無賴台籍多人以槍斃之犯係是台灣籍民蒙蔽日本領事出頭兜認該犯等係搶刦正犯業已自行供認贓證明白且自稱籍隸泉州同安厦門各處其爲中國人民無疑中國官廳懲辦中國匪犯安有台灣人說話餘地外間傳言陰曆年内有厦門新來匪徒擬在外國各洋行及中外銀行殷富商店行刦市民等早有所聞正深危懼新康搶案適於是時發生可見傳言並非無據無賴台籍乃承認搶犯爲台灣籍民實屬無理取鬧市民及各團體爲自保身家起見不得不力籌對付方法以爲官廳後盾望我各界明逹諸君鳴鼓共攻毋失國權云云觀此傳單可見各界態度之憤慨至薩鎭冰氏當時對日領如何答覆尙未探悉現被押之邱孫福與在逃之林李二人警廳方面仍在依法進行中 
[閩四師林鄭兩學生横死慘狀]  
　　被勒派烟捐軍隊槍斃 
　　福建仙遊學生聯合會通告云一月二十九號（古曆十二月二十四日）駐折桂里垻下徵收田畝捐之崔團軍隊偕縣派舖捐委員李正道在榜頭街各舖肆意勒索稍有分說便遭毒毆各舖家怵於淫威莫敢違抗至東勝舖時廹嚇尤甚騙奪已繳之舖捐執照再行勒收值四師學生林金煦鄭豪到街購貨見此情形略爲理解觸其威怒竟開槍射貫林君喉部應聲倒地血流如注鄭君見摯友受難率謂軍人曰焉能任意殺人言未畢其額角亦中彈立仆於地一軍人見其未死再發一彈貫透腦頂全腦碎裂液髓紛飛立時斃命市人見其兇暴倉皇奔避該軍隊乃從容歸回垻下捐局臨去時又連發數搶林君脥部又受一彈餘者貫入屋壁林鄭二君家屬突聞耗信舉家臨視哭聲震天大地慘黑惟林君此時尙餘呼吸見其親友瞳目張口默然無聲但見悲慘之情現於面目閒其母微將其口翕合林君忽哀涙急滬一視而絶息矣嗚呼慘哉按林君名金煦字育如係仙遊折桂里卞下村人年二十二本季甫經畢業上有老親下餘孀妻及呱呱在抱之孤兒旣無兄弟又鮮叔侄性情坦直和厚爲鄉里所嘉譽力貧苦學師長亟稱之鄭君名豪字子華折桂里柳墘村人年二十四與林君同級幼孤家貧母氏以女紅給養得以成立性孝友動篤後起之秀者今皆不幸横遭慘死六三日新華門之慘當無過於是者所望各界共憫慘情主持正義使莫大沈寃得以昭雪不勝懇切陳詞之至福建仙遊學生聯合會泣告 
福建四師學生林金煦鄭豪慘死時之像 
　　按仙遊當局勒種烟苗因學生反對嫉視如仇一月二十九日二君在仙遊折桂里榜頭街相繼被勒派烟捐之崔錦淮（王永泉所部團長）兵士慘殺此影爲死後所撮 
[粤政府發行善後手票之風潮]  
　　商團與兵士大激戰 
　　粤政府因舊曆年關無欵發給各處軍餉而財廳長梅光培亦妙手空空一籌莫展事機緊迫乃由財政部次長鄭鴻年獻議發行善後短期債票五十萬以價值百餘萬元之各善堂產業爲抵押以民產保證局爲流通准人民持此票繳納民產保證金後由該局隨收隨燬當未發此票之初由鄭鴻年出馬於本月一日（舊曆二十七日）在廣濟醫院召集總商會善後委員會九大善堂開大會議鄭帶駁壳隊數十名到塲吳鐵城亦如之開會時由鄭發言說明發行短期手票之事并謂頒發各軍餉年關在即爲日無多舍此并無别法如有反對者擾亂治安之責不在官廳而在此反對之人言時聲色俱厲而駁壳隊亦包圍議席上衆慄危懼乃逼得署名承諾詎會議散後善堂不將物業契據交由商會存貯而商會亦未出有佈告勸人民通用此票祗公安局出有示諭着人民不得將此票歧視低折而已四日（舊曆三十日）財政局已將此票發出三十二萬元分給各軍爲伙食及餉項各軍遂紛紛持票或購物或飲食或賭博者不一而足商人見此大爲驚疑僉謂政府素持紙幣政策萬一任其通用則五十萬已去後又源源而來何堪設想乃多方拒 
 
 

Page 11

 
 
第一萬八千三百零三號;中華民國十三年 西曆一千九百二十四年二月十四號
星期四 * *絶軍人大爲憤激是日下午四時黃沙地方有魯　平部下之湘軍亦因兌換此項手票不得與商人爭持齊到九區二分署理論而大帮湘軍誤會在十區一分署竟將該區包圍并將區長頭顱擊破夜深爲長官勸諭而九區亦將人釋放始得無事是晚九時許又有滇軍警備隊多人到永漢南路品南餅店購買紅瓜子二角取出五元手票令該店找現該店以無現欵對該軍人等仍與該店理論不允退去未幾另有僱客購物店伴扯開櫃桶收銀該軍人等立即伸手向該櫃桶中取銀該店遂鳴笛告警呼喊搶銀是晚爲舊曆除夕商團守衛備嚴一聆警耗四出兜截該軍人等共有六七十人原駐於泰康路故且戰且走擬由永漢南路折向泰康路逃逸迨走至永漢南路與泰康路交界處該軍被擊斃二人傷一人被斃者一爲排長一爲下士被傷者爲連長並微傷過路人二名一爲男子一爲小童發槍共三四百響之多事發之後商團立即收隊五日上午尸首兩具仍未收殮一陳於品南茶居門口一陳於三元銀店門首五日公安局及衛戍總司令部經出而調停請商團方面酌予撫卹俾得了事商團方面則以彼等雖屬軍人但竟敢入店搶銀實與强盜無異斷無撫卹之理拒絶調停辦法現雙方尙在相持中昨五日午又有滇軍多人到永漢南路意圖向該店等爲難無如該處店舖已重門堅鎖闐無其人該軍等以無可洩憤竟將該處店舖門首之商團分駐所木牌拆毁聲勢洶洶若再出風潮恐全城必致罷市也 
[馬聯甲移駐安慶原因（如如）]  
　　安慶府雖爲皖省首都但三面臨水易攻難守僅恃下水之東西梁山及陸路之集賢關不足有爲故民二倪嗣冲督皖時即主張移駐於津浦中心之蚌埠迨張勳督皖牢守非皖境之徐州並此蚌埠而不屑一顧蓋形勢所在徐州勝於蚌埠而安慶則遜於蚌埠也此次皖督馬聯甲兼長令下後决定移駐安慶并抽調衛隊營將眷屬移省一若久居安慶無復返蚌之勢查其原因因馬聯甲所轄五旅僅史俊玉一旅任聽直接指揮史現任皖北勦匪往來於宿州蚌埠之間馬雖不駐蚌而實際上與駐蚌等若第三旅之王普係倪嗣冲愛婿紀律雖較他旅爲佳然不易駕馭現在皖南一帶若寗國廣德等處皆王旅駐在地恐一旦有事呼應不靈故馬移省以便就近指揮焉他若財政問題差缺問題皆省長職權而於軍事上有相聯關係者皖南優於皖北馬恐爲人攬權太阿倒持故欲乘勢利便總攬一切也 
[馬聯甲做壽中之蚌訊]  
　　督理公署之冷落狀况　　倪朝棟晋省前之布置 
　　今日（十二）爲馬聯甲在省大開壽筵之日遙憶省垣官紳麕集祝客如雲演劇稱觴其熱鬧槪可想見惟此間督理署自馬赴省後已大非昔比然爾時尙有各課職員秘書等凡例行公事猶可不至停頓詎舊曆新年以來始而春節放假停止辦公現以届馬壽期内而馬之眷屬僕婢人等外而自參謀以及各課課長課員秘書等均聯翩晋省即資格較淺者或去家過年未回或在外消遣取樂以致署内辦公廳連日不惟寂然無人門可羅雀即各職員房室中亦非常冷落不過門崗仍防衞森嚴荷槍鵠立值日副官輪差株守而已 
　　第一旅旅長倪朝棟自去歲蚌埠戒嚴時充任總司令負本鎭鐵路東部之治安全責沿津浦路蚌站迤南以至滁州一帶均爲該旅防地近月以來盱眙縣境之管店附近地方時有匪徒出没雖經捕獲多人從嚴處治然未告肅清此次晋省祝壽本爲不得已之酬應但防務上仍難卸除責任聞瀕行時已將蚌埠防務諄囑該旅某副官協同本旅駐蚌軍官嚴密布置其沿防之護路剿匪事宜已令團長王澤春相機辦理聞該旅長擬到省謁馬拜壽後即日遄返以重防務 
[浙省請加入上海港務諮議會]  
　　浙江省公署據水利委員會呈稱竊奉鈞署訓令第二一四號内開案查前以蘇省黃浦港道有關浙省水利迭經咨行蘇省請將上海港務局會議討論各節抄示在案茲聞是項會議業已蕆事並覔得議决章程草案一份合亟抄發令仰該會查照詳細研究呈候核奪此令等因奉此查自浚浦局改組港務局問題發生以來職會以黃浦爲浙西諸水尾閭所在水利關係綦切主權未便放棄節經將浙省水利機關應派代表加入該局并應將代表會議權限詳加規定等項意見聲叙理由呈准察核轉咨併迭奉令知院部咨復准將前項意見交由主管各機關會議討論等情各在案茲蒙發下滬上港務會議所訂之淞滬港務局章程草案一份當經詳加研究其中組織第六條設諮議會此次已將諮議之職務權限明白規定與從前之徒有虚名者相較似覺周妥但諮議十一人中並未有蘇浙兩省最高行政長官所派之水利機關代表在内是仍蹈專重航業交通漠視農田水利之覆轍吾浙水利農政攸關似難放任不言應請鈞長察核咨商院部仍申前請將浙省最高行政長官應派水利機關代表一人加入諮議會一節規定於章程之中庶幾隨時參議於將來浙省水利不致發生窒碍也至於章程中其他各節與吾浙水利無大關係者未便妄加末議所有奉令研究章程情形理合備文呈復是否有當仰祈鈞長察奪施行謹呈 
[杭州快信]  
　　蘇皖浙撤防問題聞浙方因湖屬吳興長興所駐軍隊調自衢州衢防已另調軍隊塡駐一旦撤防實無相當駐紮處所現擬擇適宜地點退駐若干里與蘇皖同時實行 
　　接洽和平浙代表金百順定十五日赴滬會商江浙各代表史量才沈澤春諸君并代逹慮督意見 
　　王正廷十二日午車由滬蒞杭庽清泰二旅館今（十三）晨謁晤盧督午刻應金衢嚴四府同鄉會之召在協順興會餐下午一時附快車返滬 
　　杭州錢業陰曆初五日在會館中會議銀元角洋銅元市價後訂十六日再議行情二十一日正式開市 
　　癸亥年綢業獲利者爲緯成日新慶成廣昌各公司惟冬季京津粤漢各埠滯銷各公司存貨擁擠頗受折耗 
　　實業廳長王吉檀去臘爲親喪服闋請假回籍昨又專丁到浙續請感冒假七天 
　　高審廳昨委王道周充永嘉地審廳書記官長周維充緊海地方分庭書記官江肇岷充鄞縣地審廳書記官 
　　黃巖管獄員李鵑上月脫逃監犯邱某等予限二十天緝獲現期滿未獲不日下令撤委 
[南京快信]  
　　聞曹日前電徵省當局四項意見（一）關於威海衛抗議將來辦理手續（二）關於副座問題（三）劃分全國軍區（四）統一南北及江浙事宜 
　　勞之常啣孫寳琦命昨乘津浦車過寗赴杭與浙盧有所接洽 
　　曹親電杜錫珪極力勸勉並謂已飭院部籌餉欵 
　　兩長准内務部來電催詢辦理衆院改選情形未置復又復電韓省長核准停止分發薦任職到蘇任用以免仕途擁擠太甚 
　　省署通令各機關編製十三年度預算關於歲出經臨兩項總以力求節减爲標凖 
　　中華醫學會昨（十二）日閉會各省代表均於今晨分别言旋 
　　敎廳呈由省署轉咨敎育部請速訂頒小學校暫行規程以資遵守 
　　省署准蘇浙太湖水利局函商清理手續及經費問題韓省長批交官產處財廳核議 
　　政務廳長傅彊·財政廳長嚴家熾·日前赴滬出席財政委員會議定今日回省報告 
　　松江縣商會列舉松江縣知事温世樑政績請予久任韓省長批謂用人行政本省長自有權衡非該會所得干預來呈殊屬冒昩應予申斥 
　　財部電省署請嚴禁銷售紅卍字債券 
　　馬玉仁昨（十二）日到寗賀齊並陳淮陽防務近狀 
　　皖省四旅旅長高世讀昨由寗趕赴安慶祝馬壽 
　　商人余魯卿創設三輪自行車擬在城内及下關載客一般人力車業以妨碍苦力生計分呈省署警廳反對 
地方通信 
[松江]  
　　何護軍使過松紀松滬護軍使何豐林自杭返滬由路局備車一輛附掛於杭來頭班車於十三日上午抵松·松地軍政各署得悉即由王司令金團長帶領各軍官兵士到站迎候温知事承警佐帶同四區巡官及警察隊等至站恭接十時許車抵松江站何使下車後即乘輿赴觀音橋鄭紳子松宅内賀年旋至司令部由王司令留待午餐至下午五時始起程就道仍由王司令温知事等護送至站迨五點四十二分快車到站即坐原車附掛上駛向龍華方面而去 
　　捲烟業暫停交易松市捲烟同行十一家以承銷印花依照浙江辦法應有若干權利今該項權利旣未確定而承辦處所定辦法如每箱大英牌須購印花五十元而承銷各同行以及零賣店舖尤均須向承辦處領取執照手摺俾於進貨批銷之時逐一持摺登記一至月終即可以散合總至對於各同行所進箱數亦可按圖索驥自無偷漏印花之弊是同行之領照承銷不但無餘利可得且有損失之虞認爲萬難認可今該處旣執定辦法不肯退步故各同行亦已聲明否認至行中積存香烟亦一併封存定十三號起所有同行十一家一律暫停交易以待解决 
　　市鄉敎育聯合會成立松屬二十四市鄉敎育聯合會於十三上午假松市西區聯合小學開成立會到十三市鄉二十人公推松市敎育會長朱萃主席先行通過簡章次議案件如下（一）敎育應謀獨立案議决由原提案人擬具辦法送交本會呈請敎育廳核辦（二）各市鄉籌措義敎經費案議决由原提案人擬具辦法交義敎期成會及敎育廳核辦（三）各市鄉敎育預算表應由各該市鄉敎育會向各本區敎育委員調送本會備考案議决各市鄉敎育預算敎育局自有表册可查應由會函請敎育局將預决算提出一分分送各市鄉（四）請規定各市鄉敎育會會長職員統一任期案議决依照部定規程辦理如已逾期可由各市鄉自行改組（五）本會每年擬出雜誌一本其出版時間與資料征集並印費如何規劃案公决推陳念慈爲國語編輯員襲芝芸爲體育編輯員沈玉旋爲算術編輯員朱有章爲常識編輯員徐型之爲雜纂編輯員以專責任經費由各市鄉敎育會分擔次選舉每市鄉委員各一人旋又互推松市敎育會會長朱匯生爲委員長再次由各委員聚餐飯後尙有未議事件五起因時間匆促完全保留散會時已鐘鳴五下矣 
[蘇州]  
　　漕糧展緩二十天蘇紳孔昭晋宋銘勳錢鼎等爲漕糧加徵問題前曾致函吳縣郭知事請展緩二十日實行原函云于埜縣長大鑒敬啓者十二年份下忙漕米自開徵至今（陰曆十二月三十日）已届兩月限滿逾限即須加徵二十分之一查此項易知由單因漕米帶徵一角問題交縣會追認以致遲發二十餘天凡自業各户須憑單赴櫃完納與管業之可以鈔數完納者不同是自業各户實未完全享受寛限兩月之權利現在管業户已多數踴躍完納所有零星自業各户擬請諭知徵糧處並布告市鄉寛限二十天自二月五日（即舊曆正月初一日）起至二月二十四日止（即舊曆正月二十日）免其加徵二十分之一以示體恤而免向隅無任公感專肅謹頌公綏弟孔昭晋宋銘勳錢鼎同敬啓郭知事據函後已呈准財廳展緩加徵矣 
　　癸亥各業盈虧續紀蘇埠綢緞業各莊號因去歲絲經價昻客莊滯銷年終結束惟乾泰祥·大經·老仁和等略有盈餘餘均虧蝕甚有歇業者洋貨業去年盈餘者如恒大·瑞和·怡和·大有恒等金業中如恒孚·天豐·晋福·天成盈餘皆在萬元以上銀行業如中國·交通·江蘇·典業·田業·大陸·中南·淮海·上海·農商等均有盈餘藥業大多數獲利云 
　　滬寗路將用新車票滬寗鐵路聞自本年起擬用新式車票向英華商脫羅號訂購每千張價洋四角三分即在上海交貨惟係空白車票所有站名車價等華英文字由各該路自行加印計此次共訂購二千四百萬張 
　　五警區請恢復查烟專員蘇州禁烟事業官廳雖雷厲風行而一般烟户視若無睹甚至禁者自禁犯者自犯以致外間疑各警所員警有包賄情事即主管機關未始不以各員警怠於職業不知蘇地地面廣闊禁絶却非易事茲本城五區警察署長爲避嫌起見特會銜呈請警察廳長恢復崔前廳長任内禁烟專員趙廳長接呈後即交科該議聞科中以恢復專員固屬妙舉惟須選擇品行純正者方可充當云 
　　平民敎育繼續演講本城平民敎育籌備會前因演講遇雨未奏效果特於十一日下午四時在青年會開會討論籌商進行方法當由委員長諸重華主席議定本月二十一日夜七時假坐各敎堂舉行第二次演講其地點爲萍花橋樂羣社·謝衙前平江路新民社·各城門熱鬧處·及養育巷·穿諸巷·山塘·毛家橋·服務社·青年會普益社等處由各敎堂牧師爲主任并由主任選定講員云 
　　改選市議會之核准吳縣知事郭于埜以蘇州市議董兩會籌備恢復問題業經請示省署核准先行改選再行恢復惟辦理改選機關是否援照補選縣議員先例仍由蘇州市公益事務所董事執行實難明瞭故郭知事因此又續電省署請示遵行現悉昨已接奉省長指令略以此次辦理蘇州市議董兩會改選事宜應准由現任公益事務所董事辦理云云郭知事奉令後昨已轉知蘇州市公益事務所董事蔣炳章潘盛年顧則范等積極籌備矣 
　　反對商辦水電之省復省議員宋銘勳爲上海閘北水電廠商辦問題曾電省長表示反對茲已接到韓省長覆函云績成先生大鑒頃展手書聆悉一一閘北水電廠改歸商辦敝署雖表同情進行手續仍應依法辦理承注甚感專此奉復即頌日祉韓國鈞啓 
[常熟]  
　　癸亥年商業槪况此間各商業癸亥年因江浙風雲大都蕭條年底賬情又不甚起色惟南貨藥材因營業穩健獲利尙豐典業銀樓綢緞五金亦博微利紗號布廠六成均因市價關係平平而已盈餘最厚者當首推銀行錢業次之計中交各二千兩商業三萬兩大興三萬二千兩典業平大同行永益莊二萬兩義隆莊二萬五千兩潤康莊二萬兩晋泰莊二萬兩福康莊一萬五千兩勤益莊五百兩小同行永興·盈豐·永源·各一千兩匯裕二千五百兩德餘·豫康·各二千五百兩協昌五百兩聚源·餘大·宏愼·平以上均先後登塲新創源康中等錢莊一家俟中行遷移新屋後即在該行舊址擇吉上市云 
[無錫]  
　　旅客望石塘灣站改裝電燈萬安市石塘灣車站近年營業發逹爲各小站冠近來下午九點五十二分之寗錫客車乘客亦極衆多但時在晚間該站祇有洋油燈一盞黑暗異常乘客頗感不便故皆深望籌辦電燈以利行旅 
[常州]  
　　申振剛抵常淞滬警察廳長申振剛近聞已接到北京委任令於元宵節到滬就職申君於十二日下午抵常與劉營長接洽一切當晚下榻團部日内即須離常赴滬云 
　　查註忙漕欠户武邑城廂舊欠忙漕業經市公所積極清釐迭次函催各區董恊同圖正區書將欠册簽註的户以便勒追各區董以欠户的　姓名非區書糧差協同簽註不得翔實乃於十二日下午二時在一善堂會集除區董由圖正區書均先後到會糧差到者亦有二十餘人當塲由各區董監同區書糧差逐户簽註尙有數區一時未及簽註由區書携回塡註大約十四日可以塡齊彚送市公所轉縣惟册内業户多數無住址可稽者祇可從缺即有住址的户可註者將來能否收到亦未可知故澈底清釐不易辦到云 
[鎭江]  
　　公濟號東之義舉鎭埠天主街口大街公濟藥號開設有年日昨該號東閻實秋發啓聲明略謂鄙人蒙親友扶持獨開公濟藥號歷年贏餘於去歲在北固山上甘露寺修造殿宇及增建老君殿等花費近萬金茲因年已七十亟思息肩惟數十年苦心研究之丸散膏丹不忍抛棄店中基本金數千元足余生前身後用度所有店事存欠往來帳目理結清楚至店底存貨什物均交譚瑞符負責所生之子本源號鏡湖娶親完備自謀衣食與號截然無關如有願承受該店者或向該業董或向商會接洽云云並思前人于公百川曾於祠堂内設立三友之位閻君效慕不忘本源於甘露寺老君殿内設立從前扶持開設公濟諸友牌位以報當年知己經此聲明後各界無不贊美閻君不忘本源足勵末俗澆風云 
[揚州]  
　　敎育界消息省立五師八中兩校長任誠葉惟善於前日聯袂赴滬列席省敎育財政會議約有數日勾留又江都縣第一小學校長沈繼慶近以籌墊敎費爲難爰於昨日（十一）分别函呈敎育局縣署辭職矣 
　　新春後之商况本年洋釐新春開盤較去歲年底暴漲每元須二分之多聞因各錢莊以舖家捆洋往各埠辦貨從中操縱所致本日（十二）市情大洋六錢八分四釐七毫半角洋五錢三分六釐銅元三錢六分米業各號已先後開市米價漸漲目下上色米每石九元中光八元四角下色七元一角然因去路有限否則更不堪設想小麥黃荳俱無銷路故無市面綢號均訂於陰曆元宵日照舊營業惟多子街慶懋復有武姓拆股另添新股開張顧繡店祇有恒源盛一家因股東各懷意見遂致收歇矣 
[清江]  
　　控究自治捐欵淮陰各法團以警察局前當自治停辦後仍繼續徵收自治捐欵若何開支迄未公佈刻當自治恢復之際需欵孔殷不得不予以根究因分向南京省署及淮揚道署呈請查辦胡道尹昨已發出批示云查淮陰警察局向隸警務處管轄該局歷來因仍變更向不呈報本署該會長等旣已分呈省長除靜候省示外至來呈控告該局局員侵吞自治欵項一節究竟自治停辦後該欵作何用途候令飭淮陰縣知事會同該局黃桂芳局長召集城廂各團體人士開會說明以昭允信可也聞各會長見批後深爲滿意云 
　　癸亥商業槪况此間城廂内外所有商業於癸亥年終結算賬目以年歲甚好大抵皆有盈餘惟錢業做外莊及交易所營業者計共虧本十八萬元誠爲歷年所未有盈餘者以布業爲最雜貨業次之廣貨業又次之然以上三業盈餘之數仍不敵錢業所虧之數云 
　　王營設立保安隊淮陰王營鎭商民人士鑒於匪氛不靖一夕數　特招集士紳開會討論結果以辦理保安隊爲目前要務經費由商民自籌刻已招集壯丁四十名並聘請張君蘭譜爲管帶張亦該鎭人曾充十三協軍官頗有勇幹云 
[高淳]  
　　籌辦縣立師範高淳縣敎育局長邢朝鐘將該縣籌辦師範學校情形函覆江蘇義務敎育期成會云敝局董事會於八月間開第一届常會時由敝局提出籌辦縣立師範學校案經會議决於十三年春開辦預算一級經常費約一千六百餘元三級經費約三千四百餘元膳費由學生自理添級費每級四百元現已籌有五分忙銀附稅年約一千五百餘元戲捐年約八百元加省費補助兩千元略敷開支建築費預算約五千餘元議决於縣敎育積儲金項下劃撥一千元餘四千元分向全縣各姓宗祠募捐校地勘定學山西隅面積約五畝有奇建築西式平屋三十六間連文昌宫舊屋約五十餘間足敷開辦三級之用現在校舍將近竣工建築及開辦等費約六千餘元欵項亦已募足校長聘定本邑南洋大學畢業生陳紹忠業經敎廳核准在案該校已於一月八日招考一次計投考者六十二人及格者祇二十七名擬於二月十六日再行補試生一次期足定額五十名以宏造就云 
[徐州]  
　　委查各鄉紙幣銅山城廂各商號濫發紙幣去冬曾經崔知事委員調查除資本殷實之普同慶等十九家暫准照舊外其餘三十餘家限期收燬業誌各報茲有省議員丁作則卜廣海等以徐屬各鄉私出紙幣者爲數甚夥流弊尤多函請省署令縣取締崔知事奉令後現又加委公署委員孫龍榮景春等分往各鄉鎭從事調查俟覆核辦矣 
　　警備營迭獲匪犯警備營偵探員前日在北關外訪獲匪人孟憲書孟憲奎孫繼賢等三名當經唐管帶詢問據供曾架北夾河朱姓婦女又夥搶某糧棧不諱遂即解送縣署依法訊辦矣該營昨又在東車站查獲形跡可疑之趙廣亮一名詢得該犯曾在碭邑境内爲匪現押營部候偵查明確如銅境無案即將該犯解送碭邑云 
[湖州]  
　　埭溪鎭之越貨傷人案吳興南鄉埭溪張姓竹行家道小康久爲匪徒垂涎茲於二月九日即陰曆正月初五日下午八時許突來嵊匪三十餘人各持槍械破扉而入先擇貴重飾物飽掠一空事主及母因狂呼乞援皆被槍斃並將贅婿架去沿途猶開槍向後亂擊以禦跴緝致流彈擊斃路人一名傷二名迨警察聞警馳至匪已遠颺無蹤矣另一函云沿菱湖三十六里許之埭頭鎭本月初五夜因演財神戲驟來盜匪百餘人將王悅來醬酒店搶刦一空某毛竹行主子被拔當夜接得匪函數封須出萬元代價否即撕票云云 
　　紅十字分會成立吳興紅十字分會各項手續業已籌備就緒於陰正初五日宣告成立暫假三餘學社爲會址以便防患未然云 
[海寗]  
　　發起兒童演說競進會海寗縣敎育會於上届職員會議决組織兒童演說競進會現因預備起見特發通啓略謂共和國民應人人有發表意思之能力故語法實爲敎育上之要務特定於本年夏季開縣會兒童演說競進會素仰貴校對於學生語法本極注重爲此先行通告請爲預備云云 
[寗波]  
　　奉化江口鎭之大刦案奉化長壽區江口鎭商店櫛比惟以所辦保衛團因經費告絶無形解散又適陸軍移調他處地方空虚致陰曆臘月二十五日下午五時突來盜匪多人初入恒和祥雜貨店以買圍巾爲由闖入櫃内任意擄掠店主孫正祥乘匪不備掩出門外狂叫火警匪徒開槍轟擊左右隣居莫名眞相聞聲而至致將鄰人蔣張浩同遭擊斃而恒和祥斜對面之鄭永昌鹹貨店鄭月堂亦被擊傷同時另一股匪侵入彚源染坊尋無所獲旋入源長錢莊及公和南貨舖等户恣意搶刦約一小時之久嗣聞哭聲震天該匪等知已傷人遂呼嘯向西而去事後調查見孫正祥蔣張浩皆倒臥在地慘不忍覩鄭月堂右腮被彈擦傷尙無大碍損失以源長爲最鉅計大洋七百三十三元小洋五百餘角恒和祥計百數十元因店主已死未知其詳現聞該區自治委員蔣秀卿·恒元經理孫兆康·泰祥經理蔣秉禮等以全縣保衛團旣定去臘二十八日成立特委蔣能麒代表到會與議要求團董團總迅派團丁到地以籌亡羊補牢之計當荷團董商同團長先行酌派十五名前往駐防矣 
　　鎭使監督晋省寗台鎭守使王悅山氏·浙海關監督袁巽初氏均因要公於十一日趁新江天輪赴滬轉省矣 
　　各業盈餘之調查甬埠寗紹招商太古各公司營業均較前年爲佳寗紹公司因行駛長江之老寗紹營業驟行發逹故獲利頗豐招商局因水脚較往年爲多盈餘亦豐和豐紗廠·江東和豐紗廠·客歲營業因棉價較前年昻貴致各處銷路不免呆滯總計全年盈餘僅約三四萬元衣莊業較往年稍形勝色茲錄各號盈餘如下裕豐·慶和·源泰祥·慶豐·恒餘·恒隆·新昌·德順·泰昌·姜恒昇各一千元乾泰昌·昇順·泰順·恒豐·茂昌祥·春裕·源順·愼和·葉順記·福昌各六七百元銅錫業因去年銷路較往歲減少三分之一又因莊息加大成本較貴故營業不及前年之佳盈利無多計福愼裕盈四千餘元老福順三千元福昌二千元三泰·寶順祥·汪仁泰各一千元協泰源·隆源·洪順·裕隆·吉泰等家自四五百元至七八百元不等北號萎頓已久去歲略見轉機然被洋面不靖不無苦樂不均之感自去歲新秋起福和·鼎豐各約盈萬元餘均有利可圖云 
[紹興]  
　　錢業盈餘之調查癸亥年錢業頗爲發逹茲調查各大錢莊盈餘如下開源四萬保昌·乾泰·復泰·承源各三萬同吉·怡豐·同和源各二萬同德·儲成各一萬八千景泰·同泰·裕源昌各一萬五千元康·甡源各一萬二千敦源一萬一千明記·安記各一萬乾昌九千信源·志和各八千鉅泰七千謙泰六千通源·祥和各五千悅康四千又門市同行晋源加記震號隨班出賬通源後局已定更號宜昌源新創大同行一家號曰乾源 
 
 

Page 12

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 13

 
 
第一萬八千三百零三號;中華民國十三年 西曆一千九百二十四年二月十四號
星期四 * *本埠新聞 
[英商會聯合會年會紀]  
　　文匯報云英商會聯合會今晨上午十時在英按察使署舉行第五届年會北京商會代表美益爾氏動議推聯合會代理會長漢茀萊爲主席天津商會代表彼德士氏動議推聯合會書記格爾氏爲會塲書記均通過主席致開會辭首歡迎與會代表來賓英總領事及海軍少將安特生氏等致謝英按察使假座盛意次述去年會中成績略謂上年結果未免令人失望然未可流於沮喪以中國市塲在吾英商務上此時與日後所占地位之重要吾人苟不奮鬥俾英政府與人民皆能知其重要實屬未盡厥職議案之中有數項僅屬地方秕政及其糾正之方但其餘皆關在華貿易前途之全體且以商務與政治若是之錯雜吾人於範圍最廣之問題有不能不語及政策者至歷年議程所列議案大都相同此亦毋須諱言蓋各問題之進行自宜年年一貫以求滿意之解决去歲年會中對於退還庚子賠欵及以一部充敎育華人之問題討論甚久並以在華各大敎育家之相助草定議决案吾人固希望英人在華所辦之敎育事業不久可獲實際之扶助乃今日此願猶在企望之中未克見諸實行即此重要問題之目前地位仍居黑暗之中故本年議程復列此案次爲商標問題去年五月中政府宣布商標法適用於中外人民而未先得列强之認可該法雖與本會意見大體相符但猶有缺點本會上海委員會且以爲所擬之施行條例與註册辦法未能充分保護商標所具之西商鉅大利益公使對於吾人之反對意見若何雖無所聞但觀報紙之紀載恐上海委員會所認爲緊要之修改未必盡行故本届會議關於此事之意見應有詳細宣言至治江問題柏滿氏報告有疏濬利益未必能償其所耗巨欵之語其最後結果似易趨於消極鎭江一埠對此當尤失望但柏氏意見揚子江毫無衝决改道之虞此可引以自慰者也此外於郵務仲裁·津漢特别區等均略有論列次由英總領事巴敦氏以名譽會長資格登臺演說撮述英國與中國締約之歷史而於此時英商之協作尤三致意焉繼由使署商務參贊白萊德氏演說後遂議定開股員會公推司各德氏爲股員會長云路透社上海消息云中國香港英商會聯合會星期三日午後通過議案如下 
　　烟臺檢疫措施本會意見以爲烟臺及其他較小口岸之缺乏船隻檢疫隔離之措施常爲該處商業利益之危害故本會切言各口岸亟宜置有船隻檢疫隔離辦法或頒布條例規定有疫船隻擬入該口岸者必須駛往設有檢疫隔離辦法之口岸 
　　津漢前敵租界本會不得不一再嘆息中政府之未履行在天津漢口前敵租界設立新式市政府之擔任本會於欽佩外交團勸誘中政府履行其諾言之努力時欲再以速行解决以充分保障外人利益之重要促外交團注意 
[社會主義施行中國之演說辭]  
　　日前上海社會主義研究會開例會時其演說辭有社會主義之施行於中國一篇首述社會主義在中國進行狀况歷舉所譯關於社會主義之書籍鼓吹社會主義之人物及黨會以爲社會主義在中國邇來注意者漸衆縱有武力壓迫而發展益猛但因政治地位未能藉選舉與國會有所表示然中國不久亦將公認國會中討論及其所爲改革之重要今試論社會主義之能否施行於中國及施行之用何方式第一須知中國非若歐美各國從資本主義上組織之工業國家故馬克斯之理論在中國多不能適用而社會主義應從他方面進行中國係農業國家食物足以自給農人皆非殷富之資本家生活甚爲簡單生產費亦甚低廉此種狀况在生產方面當甚滿意然分配方面之是否滿意斯乃改革之所在蓋有如許之商人爲之輾轉分配其耗費必巨而减少此種耗費俾至最小限度當大可造福於人民惟辦理此層不可不愼俄國欲解决此問題而結果反致農夫生產愈寡中國苟欲將分配之具收歸國有在社會未有更佳之組織以前必有害而無益故此際寗由政府奬勵農夫於分配食物供給上取得較大之活動此層可藉農民自行恊作以爲之其法在奬勵農民組織協作會社聯合購買農具種籽聯合販賣產品於是藉鄉村同類之協作會社可以造成一種組織袪盡耗費使農夫與銷費者並蒙其利倘欲以今日泛廣而混雜之制度驟行强其依照社會主義從事分配如俄國之所爲結果徒召禍亂而已故鄙人主張之改革乃按步漸進以協作會社逐漸吸收目下之僱員商人及資本家俾此輩有經騐之人悉用於公共利益之途今英國新握政權之工黨主張以謂施行社會主義唯一眞確而安全之途徑不在國會之激烈議案在使工人於各種生產及分配之管理與經營上負有更巨之責任對於各種工作必須視爲一種社會上服務而袪盡牟利之自私意見對於資本家必須强其允許所雇人員於一般生產及分配之工作上得有更大之關係而生產者與銷費者之間必須有更密切之結合人人認爲有公共之利益苟或有損於 
任何個人者則爲社會主義之公敵故中國社會主義家之目的應敎育人民俾知若何而生產與分配能以最小之耗費辦理更應奉勸各社會主義家調查本土及鄰區之經濟問題彚集關於工值租費·產生價值·零賣價值·及獲利等報告而發表之並指示若何組織而農夫與銷費者間可以廢去中間介紹人又應勸導工人設立協作會社社内人人享有平等之管理權限制所投資本之利息廣分所獲之利益以期利及全體蓋欲袪除商人之胠篋唯有生產者與銷費者聯合以自行經營而已中國雖非工業國家而機器產品與年俱增如上海等工商中心地之工人固不宜苛增工值但可要求預聞管理之基本原則工值雖應以雙方之同意而規定但工人可俟能澈底主持物料之出入時始行訂立合同且工人可由聯合及組織協作會社得有必需之經騐此乃施行社會主義之第一時期誠能如是則管理生產與銷費之第二時期可因得明逹之士而愈見簡易即生產以利用而非牟利之觀念亦可見諸施行矣 
[江蘇省校今後五年間槪畫]  
　　討論施行新學制委員會討論之結果 
　　江蘇省校今後五年間槪畫草案由敎育廳長蔣維喬省公署第三科長吳邦珍擬定後提出討論施行新學制委員會討論經三天之久除專門一章尙待整理外其結果如下此案現正在與各校長接洽中 
　　蘇省敎育自新學制頒行而制度上起一大變化財政上成一大難題蓋敎者學者以潮流之所趨環境之所迫其向上心理各勃發而不可遏迺起視財政則曾未稍進於十年以前無米而爲炊無衣而卒歲此其所以難也去年編製十二年度預算猶其發端耳而增加之數不爲不巨自今以往苟漫無限制盡量擴充將來之成績尙不可知現在之破產其何能免同人嘗相計議謂吾蘇今後數年間之敎育於已成事業當爲有計畫之維持於未舉事業當爲有限制之增益外則察社會之情勢以足供需求而止内則量財力之狀况以力求經濟爲歸本斯旨趣草此槪畫冀衷至當見諸實行若夫數年之後財政苟有大轉機事業乃得大發展凡我同人固不灰此希望心也 
　　第一章師範學校師範學校之前期照省議會議决案自十三年度起省校不再招生顧各縣之初中或相當年期之師範尙未普設遽爾停招升學恐慌勢難或免察各校計畫或謂後期獨立則師範敎育究不完成因主張保留其前期者以新學制系統論之各學設前期單組後期雙組自是甚善但經濟所限法案所拘不得不節制前期爲專辦後期之預備茲本此意擬槪畫於後　以關於師範之各項敎育附焉（一）師範學校以專辦復期變組制爲準則但在各縣初中畢業生尙未發逹時得暫於十三十四十五三年度年招前期一年生一級自十六年度起專招後期生至十八年度開始時爲各學校後期雙組制之完成期（二）女師範學校以各縣女子初中之未及遍設應仍繼續辦理前期後期各三年之單組制（三）男女師範學校之附屬小學以設十四學級爲準則（内單級一級補習一級）其舊設級數超過十四級以上者暫維持之以逐年縮減至十四級爲度（四）第一第二第四第五師範學校所設之師範專修科以辦理畢業至兩届爲度（五）專修科之敎生實習得利用本師範學校之前期生不另設附屬初中其已經設置者亦以辦至畢業爲止自十三年度起停招新生（六）各師範學校已設農邨分校者一律定爲三年單組制其附屬小學至多不得過五級（内單級一級）（七）第一女師範學校附設之幼稚師範科在五年内仍祗設一級（八）第六師範附設之女子部以逐年辦成至前期後期各三年之單組制爲度（九）爲適應家事敎育之需要起見應於十四或十五年度酌就女子師範設家事專修科（十）爲平均本省各地方師範敎育發展起見應於十三或十四年度籌備第十師範學校於太倉其太倉原有之第四中學校應就滬寗路交通便利地方遷建之（十一）爲平均本省各地方女子師範敎育發展起見應於十四年度就滬海道籌備第四女子師範學校以上男女兩師範學校本章第一第二條之規畫準用之 
　　第二章中學校中學校之初級與師範之前期同論議决案則十三年度起勿庸招生論事實則亦不能遽止且各校計畫主張保留其初級者尤屬不少蓋中學校之高級旣爲銜接專門大學故不能不提高程度而各縣初中尙屬草創設備簡師資缺畢業生升學高級能否多數合格洵一問題茲視師範例三年之内暫設初級三年之後專辦高級而第一中學設完全初高兩級以示標準乃本此意擬槪畫於後（一）中學校以專辦高級雙組制爲準則其設科因地方需要定之但在各縣初中畢業生尙未發逹時得暫於十三十四十五三年度年招初級一年生一級自十六年度起專收高級生至十八年度起爲各學校高級雙組制之完成期各學校至十六年度如尙無辦理高級之需要及設備者應仍暫招初級生（二）爲示初級標準程度及初級高級完全系統起見應就第一中學設初級高級各三年之雙組制其高級中學得因分科之必要酌增一組（三）第一第二女師範所設之中學科應仍繼續辦理初級高級各三年之單組制（其理由與繼續辦理前期師範同）但自第三女子師範以下不另設中學科（四）爲平均本省各地方女子敎育發逹起見應自十三或十四年度起就第八中學第八師範設初級中學單組制之女子部其高級中學應否進辦於三年後察實際之情形定之（附註）江以北本應增設女子師範學校一所顧各縣地方旣交通不便而女子敎育又不能偏陂故淮陰六師旣設師範女子部復分設中學女子部於江都八中銅山旣設第三女子師範學校復分設中學女子部於灌雲八師皆所以劑其平均也 
　　第三章職業學校舊制之甲種實業學校在新制上應酌改爲職業學校或高中農工商等科本省甲種工業已改專門其可改爲職業學校者農與商兩種耳除師範中學專門各校附設職業性質之各科分别另行規定外其關於農商兩種職業學校之槪畫如左（甲）農業學校（一）農業學校照敎育實業聯合會規定計畫第一農校辦農（棉作）林兩科第二農校辦農（稻作）蠶兩科第三農校辦農（麥作）畜兩科（二）農業學校設高級班用雙組制其入學資格準初中畢業程度遇特别需要時得設中級班用單組制其入學資格準小學畢業程度另設初級職工班以一級爲限（乙）水產學校（一）水產學校改設漁船專修科用單組制其原有各科酌量情形歸併結束另招漁户子弟設初級漁業班免收各費（丙）女子蠶業學校（一）女子蠶業學校爲四年期之職業學校用單組制其入學資格準小學畢業程度并得視地方需要設短期之蠶絲職業科以一級爲限（丁）商業學校（一）商業學校爲六年期之職業學校别前二年爲初級商科中二年爲中級商科後三年爲高級商科均設雙組制（二）商業學校設二年期之專修科至多以二科爲限每科以一二年各一級爲限 
[省立各校長會議續聞]  
　　討論五年間計畫 
　　省立各校校長會議情形曾誌昨報昨日午後二時仍在省敎育會繼續開會議題爲五年間計畫案該案於去歲暑假時即由敎廳向各校長徵詢意見囑各擬具五年計畫嗣經敎廳彚齊整理提交新學制委員會加以審議昨日該案即由新學制委員會所提付該案内容大致就實在經濟狀况加以支配辦法旣極切實故討論時亦無何種辯詰惟以目下蘇省敎育經費之奇絀證之則所謂計畫當然不能擴張亦惟就原有範圍加以改削而已云 
[止園春宴中之閘北水電訊]  
　　陸伯鴻今夜晉省再請公布水電商辦 
　　沈聯芳昨午設宴於止園敦本堂（在閘北天通庵路）來賓到者官方有張良輔營長·劉蔭濃署長·司法分科葉振聲·倪分署長·尹科員·吳淞商埠警局顏局長·水電委員張雲摶·陸伯鴻·等商界及地方團體中有王彬彥·徐春榮·佘錫品·管際安·姜懷素·陳維翰·等共五十餘人由沈聯芳親行招待賓主盡歡至午後三時方散席間地方團體中有詢陸伯鴻以委員會對於省長圖賴商辦之意見據陸氏答謂商辦二字已成鐵案不移鄙人於明日夜車晋省面請移交商辦設省長仍前固執委員會當有切實表示云云席散後官界中人先辭其團體中人遂假園中西大餐室開一茶話會討論水電案僉以省長食言圖賴吾人爲自顧生命計祇有籲請護軍使斷然處分之一途此事完全關係地方治安國家主權與用人行政有别結果議定進行商辦步驟俟今日軍署春宴後再定動靜至前日草擬之呈文亦於今日面遞云 
[捲烟特稅之昨聞]  
　　捲烟業通過認稅辦法　　張局長函催商會集議 
　　本埠捲烟業爲進行特稅事昨日下午三時邀集南北同業特開重要會議主席陳良玉致詞謂特稅關係敎育在官廳方面勢在必行本會同業以事關生計故一再呼籲無非欲減輕負擔堅持至今已逾數月省署迭電催促稅局一再布告實行之期爲日無多若不妥籌辦法何以對兩商會之調解不得已於前日召集職員會議由到會同人與兩商會研究辦法四條以事關本業全體不敢擅專當時聲明須付交同業攷慮以符公開主義昨議於今日正式報告藉付大會通過俾得早日解决言次朗誦辦法大致係縮小區域範圍由兩商會兩敎育會等組織委員會將所徵稅欵彚存銀行提欵時須先由委員會通過等等經會衆逐條討論大體均表贊同並决議要求虞洽卿赴省面請省長將四項辦法核准遵行當塲推定代表范九洲·童凌雲·陳恩祺·陳蘭軫·沈培卿·柴載沅·沈維挺·彭壽昌等八人備函面與虞洽卿接洽一面由滬南衆和社主席柴載卿聲明該社會議完全爲預防裘某之所登廣告仍尊重公會意志决不受人離間衆一致贊成次决議十一日午後一時假寗波同鄉會再開全體大會乃散會茲將所擬致虞洽卿君函稿錄下洽卿先生大鑒捲烟特稅事關係同業生命蘇省敎育至爲重要今時機已迫迫不得已由各區同業公决無論如何叩求先生鼎力援手以全同業營業伏乞大駕今晚即赴省署先行晋謁省座磋訂辦法以維全體同業生命云云 
　　又函云上寳區捲烟徵稅局張局長以徵收捲烟特稅爲撥補敎育基金要需查十二年度預算敎育費有一百二十萬金之鉅全賴烟稅補助萬難中止惟本埠捲烟同業對於認稅一事迭次開會集議仍無具體辦法而省署現又來電催令開徵殊難再緩前由南北兩商會疏通緩至元宵後解决轉瞬即將届期究竟烟稅如何承認自應迅速解决以便呈請省長核示遵行故特催請兩商會趕緊邀集該同業籌議具體辦法尅日電省請示 
[航政分局之餘聞]  
　　局員仍在編造航業户籍 
　　上海區航政分局去臘被浦江内各航商羣起反抗由上海縣商會會長赴省而謁省長陳明航商反對籲求體恤商艱將該局撤銷當奉批令准予暫行停止進行在案現悉該局雖已將航政事宜停辦局長謝宣雖已離局赴省惟内中各科辦事員司仍行留局近已將編造各航業户籍一事積極進行云 
[德和水電公司產業交涉近聞]  
　　本埠德和水電公司之產業前次參戰時歸交涉署保管嗣因其中多數均適用於電務爲滬電局所借用現在此項業產該公司迭電駐京公使向我國外交部交涉發還該部轉飭許交涉員查復現據呈覆德和公司物件多被滬電局借用外部特咨交部請令電局交還該公司或向德和公司商借以清手續云 
[國憲運動同盟擬議中之辦法]  
　　上海設總部　　各省設分部 
　　在滬議員湯漪等擬發起國憲運動同盟會已紀昨報茲悉彼等擬議中之計劃該項組織在上海設一總部各省及重要地點遍設分部各分部并不需推派代表至滬用開會形式集議但各就對於憲草中意見提出大綱寄交總部由總部刷印分發全國各分部各分部於詳細討論後用書面向總部報告意見如此總部於各項問題討論終結後製一總報告再由議員中之憲法起草員容納此報告中之各項逐條增修完成後再經國民通過云 
[駐滬憲兵營軍餉問題]  
　　脫離陸軍部　改隷護軍使 
　　中外通訊社云駐滬憲兵營之設始自袁世凱餉項向由北京滙發而不取之蘇省由來已久該營近由軍餉問題致電北京略謂（上略）本營原隷陸軍部餉項皆由部頒發目下數月不得餉屢請亦無覆音陸軍部旣不管本營之事本營士卒亦不能長此枵腹即日起改隷何護軍使麾下與陸軍部脫離（下略）云云 
[高等審檢廳長來滬驗看新監]  
　　西鄉漕河涇江蘇第二監獄自奉諭將蓬萊路第二分監獄囚歸併二監更在二監後面添建監舍業已竣工詳請蘇州高等廳核示高審廳長朱獻文高檢廳長周詒柯·等於昨晨由蘇相約來滬同寓振華旅社五十八號地審廳長沈錫慶地檢廳長車顯承·等於午刻同往謁見下午雇坐汽車隨赴二監騐看工程並察勘二監中各監舍改良情狀云 
[招待外人考察司法之準備]  
　　張一鵬將宴客 
　　律師公會會長張一鵬君因外人來華考察司法期邇將發函司法界及各界人物徵求意見并訂十六日下午五時設筵宴請各界茲錄其請柬云逕啓者外人來華考察司法期在本年十一月所有事前之布置宣傳臨時之指導招待同人均當分任其責茲乘本省司法當局蒞滬之便敦請撥冗惠臨藉商辦法至感公誼附呈請柬一份並祈見覆云云 
[滬西增設捕房訊]  
　　公共租界當道以滬西地面遼闊店肆雖稀工廠林立居户亦多雖非繁盛之區警備究難疏忽該處保衛治安責任向僅屬諸戈登路與靜安寺路兩捕房若距離是兩機關較遠之地一旦發生命盜等案人民奔報需時呼應似欠靈通故現已於澳門路拓地數弓增設捕房業經從事建築不日將告落成一俟捕房名稱擬妥即可開始辦公云 
[中華醫學會大會閉會]  
　　第六日在寗開會情形 
　　中華醫學會於十二日上午在寗繼續開會李樹芬述急性腸梗阻之經騐本症宜早施行手術遲延之害大解剖之弊小次江虎臣述膨脹與巨大脾之關係次林惠貞述無痛分娩法之實騐用司各帕拉明與嗎啡同時注射產婦痛陣可免而於半睡半醒中生產殊無苦楚次古恩康述腸熱病及其合併症次姚爾昌代陳永漢述華人·歐人·中常見之某種疾病歐人常有之疾與華人不同例如腥紅熱一症歐人輕而華人重闌尾炎（盲腸炎）華人少而歐人多次林家瑞述暖水壺作孵器之試騐次方嘉成述腓脛折斷一百例之報告次高麟祥述整形外科各症之報告次朱增宗述電化金·電化銀·之效用用在傷寒症中可退熱度次江清述假茴香之實地試騐次王宗承述食鹽水關於丹毒治療之經騐用食鹽水靜脈注射可免脫水而稀釋毒素次牛惠林代胡惠德述白帶三百例之報告 
　　十一晚美國維克託愛克司光機器公司特派代表福司卡爾來會由俞鳳賓介紹福司用電影述愛克司光線之功用柯立具球之製造法愛克司光線機器之構造以及該光能透過三十英寸厚之純鋼并述利用灣流電催促呼吸可調節該電流得一分鐘十八次之動作以代人工呼吸或其他運動晚膳後李樹芬報告廣州支會重行成立加入總會衆贊成次牛惠林報告胡惠德有信謂香港支會成立應加入總會衆贊成次讀會計報告次俞鳳賓報告科學名詞審查會最近情形次牛惠林報告衞生敎育會之會務次通過議案（一）扶助學校衞生計畫（二）呈請敎育部注意兒童體格之檢查次會長指定江清·韓立民·吳谷宜·爲繙譯委辦次選舉·「會長」牛惠林「副會長」胡蘭生·李清茂「中文書記」高鏡朗「英文書記」牛惠生「會計」周仲衡「庶務」張道中「雜誌編輯員」俞鳳賓·刁信德並推定郭秉文·余日章·叩約翰·爲名譽會員 
　　十二日午刻閉會此次開會時之論文計共五十餘篇均有科學價值將來在中華醫學雜誌分期發表該雜誌可向上海南京路三五二號中華醫學會訂閱並悉各地赴寗出席諸醫士均已返里照常開診云 
 
 

Page 14

 
 
第一萬八千三百零三號;中華民國十三年 西曆一千九百二十四年二月十四號
星期四 * *[押犯謀逃之覺察]  
　　六犯串通　一朝敗露 
　　上海地方檢察廳看守所樓上九號押舍所押盜犯葉春福·拐犯陳國祥·竊賊余元生·等自舊曆新歲以來串通現押十四號押舍行使僞幣犯毛榮發·並現押十號中之行兇傷人犯錢大鍋子·以及十五號之略誘犯盧克勤·等多人連日將九號磚牆拆成一洞以毛毯棉被遮没洞口使人不覺然後再將單被洋布扯開絞成布繩二根扣住洞口意欲從洞口由高墮下届時牆外有人接應前日（即陽曆二月十一號）夜半四時許各犯正擬實行脫逃至三時許所丁見有毛毯等物堆置牆隅以天時極寒何以不蓋當即生疑報告所長往看大駭即將葉春福等六犯提案研訊連同證物解送檢廳並據情報告車檢察長昨午委派張檢察官開庭飭將葉春福·陳國祥·余元生·錢大鍋子·毛榮發·盧克勤·等六犯提案隔别預審一過判令分别釘鐐還押候再訊辦 
[護士會在粤開會之重要議案]  
　　中國護士會在廣州開大會已誌前報茲悉會中討論重要問題經决議通過係增編内外各科書籍選出四代表參與一千九百二十六年萬國護士大會四代表爲中國紅十字會伍哲英女士·護士會書記Miss　Simpson·長沙湘雅醫院Miss　Gape·上海仁濟醫院Miss　Wyon并决定籌欵十萬元在上海建設中國護士會房屋舉湘雅醫院宋小姐爲籌欵董事滬紅會總醫院伍小姐爲華會計狄思威路七百號之Mrs　JameMozwell爲西會計下届一千九百二十六年大會定於南京鐘鼓樓醫院舉行 
[航業要聞]  
　　花旗輪將來滬花旗郵船公司克爾扶倫總統號由美國舊金山來滬將於明日到埠載來美國大條銀計麥加利銀行購入者六百四十二條匯豐銀行三百十條進口貨一千七百噸該輪此次來滬在中途曾遇風霧以航行得法并未受驚聞定禮拜六赴港云 
　　天津港已解凍天津港每年冬令必須封河去歲津港結冰後本埠招商局便停止航行目下已兩月有奇昨日上海招商總局接天津分局來電報告津港現在地氣轉暖冰已解凍各商輪可以照常往來該局遂定今日起照常派輪開航津滬線云 
　　長江航輪近訊前天華洋行之護法·宣慈·兩輪現爲吳佩孚購去更名爲明德·宣仁刻已開往湖北交船吳氏將此二輪派員接管後已在船上裝設砲位改爲江防兵艦式並增加兩輪之發動機馬力又揚子江上游自宜陽丸·字水號兩輪遇盜後交部已通令各江輪自行設防刻下上江航路内各輪公司以行期將届决計創議聯防計畫今方在磋商辦法中 
　　德輪尙未脫險亨寳公司之蘭茵倫號在烟台擱淺本已拖出旋又遭擱且擱入淺灘沙泥中甚深多日拖救迄未援出至昨日上午該公司始得該船長發來一電報告該輪已有脫險之希望請上海速即派輪往拖該公司遂向會德豐租用大號小駁輪於昨日開往拖救據云須在下禮拜一二方可到滬然已誤期將一旬矣 
　　閩孫眷屬到滬福建督理孫傳芳之眷屬人等由閩省搭乘三北公司之寗興輪來滬昨日已經抵埠聞其眷屬此來係轉津浦火車還籍 
　　赴美輪船消息提督公司之約克遜總統號由港來滬今日上午赴美旅客中有海軍總司令杜錫珪之子亦乘該輪赴美留學又東洋公司之各太平洋郵船現將於東航時至日本一一修理故本月二十日高麗丸來滬後其班次將空缺一月餘必修竣後方始重來云 
[招商局又闢機艙科]  
　　招收海軍學生 
　　本埠招商局爲造就中國航務專門人材起見特設航艦招生習練以資養成外現該局董又擬於各商輪中另闢機艙一科函請海軍總司令公署派海軍輪機生分赴各商輪練習機艙以備聘用而爲海軍學生多一出路藉廣各學生之學識增進航海之經騐等情杜總司令准函後以該局此舉於海軍學生仕途大有生色除函復本埠招商局外並分令海軍各學校遵照遴選以便派往實習云 
[日清輪船廣東班將增運費]  
　　日清公司行駛廣東各輪船因該公司前在廣東建築之新碼頭業已竣工現擬將水脚運費漲價一俟决定即當公佈云 
[上海無線電臺建築從緩]  
　　手續未完 
　　美國電信局前商准北京交通部擬在上海建築無線電臺本擬即日動工茲聞該局因手續未全地點不合故開工日期尙須遲延云 
[交涉署新屋將舉行落成禮]  
　　江蘇交涉公署前於上海城西新區之豐林橋交道路（即接連法租界祁齊路地方）建築新署所有辦公大樓業已完工該署各科已於一月三十一日移往新署辦公原有附設之江蘇僑務分局·中美交換書報處同時遷往惟上寳洋商租地會丈局定於本月二十五日一併遷入聞該署將另訂舉行落成典禮日期柬請各界觀禮云 
江蘇交涉公署之新屋（南京路抛球場心心照相館攝） 
[禁止外僑自由行獵]  
　　免生誤會 
　　滬寗鐵路沿線各地每届春季各國僑民結隊前往游獵者人數頗衆現因各地均有軍隊駐守發槍行獵恐有誤會前曾由交涉署轉知領團勸止各國僑民前往昨領團因恐尙有發生誤會情事特再出示諭知就近各僑民深加注意云 
[加拉罕南下消息]  
　　俄代表加拉罕因中俄會議未成定十七日出京二十日到滬目的在游歷並擬謁領事團商議遣回俄僑及俄義勇艦之收回問題云 
　　大晚報云蘇俄代表加拉罕氏日内將自京南下游歷揚子流域倘有餘暇或將更往廣州一晤孫中山云 
[浚浦局新造挖泥船駛滬]  
　　昨行開車禮 
　　浚浦總局總工程師海德生君前向日本大阪鐵工所訂造第二號釣筒梯式挖泥機船一艘該局近接該所來電謂所訂釣筒挖泥已於十二月六日在日本試機云云海工程師當即委派機械副工程師歐文·及挖泥機師柏浪前赴日本監視試機茲該挖泥機已由日本駛滬海工程師於昨日單用機械總副工師前赴吳淞舉行開車禮聞成績頗佳並已定名海虎云 
[吳淞江水利工程局昨日開工]  
　　吳淞江水利局向例在陰曆年關各工人返家度歲必停工數天此次於陰曆十二月二十七日停工茲於正月初九日照常開工兩架機船在义袋角渡口開挖該處向有船廠數家灘岸極多潮落時浮出水面七八丈現在幸值滬北工巡捐局將該叚新建駁岸船廠亦悉數遷移所有淺灘由水利局機船開挖將來工竣之後該叚河道可以通暢無阻云 
[省自治法籌備會之進行]  
　　通告未推籌備員各縣團體迅速推舉 
　　江蘇省自治法會議組織法籌備會成立已有月餘前經分函各縣議會及省議會各法定職業團體請推籌備員答復者已有大多數縣議會及各團體昨日（十三日）該會復通告未推籌備員之十餘縣縣議會及全省農商敎法定團體文云敬啓者上年曾奉寸緘計塵記室歲月遷移潮流澎湃早求省憲之成立俾應時務之要需浙江省自治法會議組織法業經省議會議决切實推行尊重憲法爲全國倡蘇浙兄弟之邦宜如何急起直追以訂大法而蘇民困惟茲事體大决非一手足之烈所能蕆事全仗羣策羣力早觀厥成人同此心心同此理吾知全省父老昆弟當樂爲贊助者也敝會成立以來徵求各團體推出籌備員以期促進刻下函復到會者計縣議會四十四縣·及江蘇省敎育會·上海律師公會·江寗等敎育會·武進等農會·泰縣等商會·各法定職業團體亦有三十餘處全省心理可見一班素仰貴會宣力鄉邦關心國是必期大憲之頒行以拯省民之疾苦爲再專函奉逹敬祈加以垂注並請迅賜復言即日推出籌備員一人到會以便登記而促進行自治幸甚江蘇幸甚 
[市議會通告選舉總董董事期]  
　　上海市議事會議長沈恩孚·副議長賈豐臻昨日分致各市議員通告云逕啓者茲定二月十七日（陰曆新正十三日）下午二時開會照章改選總董一人董事三人及半數名舉董事六人届期務請大駕先十分鐘蒞會俾便按時開會無任企禱 
[上海縣議會議决預算案（續）]  
　　歲入經常門三十萬四千四百十五元（第一欵）附稅四萬八千六百九十七元（第一項）忙銀附稅六千五百四十七元（說明）全縣應徵忙銀八萬八百二十四兩五錢八分九釐因上年歉收流抵減徵一成實徵九成七萬二千七百四十二兩一錢三分附稅每兩以銀三角計算提十分之三爲縣附稅合符上數六成充縣地方内務財務實業經費四成充敎育經費（第二項）漕糧附稅一萬二千九百五十三元（說明）全縣減定科則應徵漕米四萬七千九百七十二石六斗八合因上年歉收流抵減征一成實徵九成四萬千一百七十五石三斗四升七合附稅每石以銀一元計算提十分之三爲縣附稅合符上數六成充縣地方内務財務實業等費四成充縣敎育經費（第三項）雜稅附稅一千一百四十五元（說明）全縣雜稅附稅應徵銀三千八百十五兩六錢六分五釐附稅每兩以銀三角計算合符上數照案專充縣立工業學校建築費（第四項）田房契附稅二萬五千元（說明）田房契稅附稅原列二萬元照近二年平均數計全年約徵十五萬元照案以六分之一留歸地方應列二萬五千元以六成充縣敎育四成充縣地方内務財務實業等費合如上數（第五項）牙帖稅附稅九百元（說明）全年約收牙帖稅附稅如上數該稅由敎育行政人員議决充縣立農村師範講習所經費（第六項）屠宰稅附稅二千一百五十二元（說明）屠宰稅附稅全年約收四千三百元有奇由敎育人員議决以二分之一充縣立農村師範講習所經費（第二欵）租息三萬八千一百二十八元（第一項）公產房地租三萬六千六十九元（第一目）豫園錢糧廳等處房租七千元（第二目）豫園董事廳房租三千十八元（第三目）學田租一百九十五元（第四目）老學址地租一千一百七十三元（說明）舊學址地十一畝七分三釐二毫規定每畝年收租銀一百元照案除四成提充孔廟修理費外六成充縣敎育經費（第五目）舊學址房租二百十六元（第六目）尙文路房租三千五百五十二元（說明）原列三千二百四十元照市價舊房十三幢每幢每月可加銀元二元全年可增三百十二元應列如上數（第七目）尙文路後埭房租二千七百六十元（第八目）吾園路房租一千四百十八元（第九目）聚奎街房租四千三百六十五元（說明）原列三千四百九十二元照時價應加四分之一可增八百七十三元應列如上數（第十目）敬業書院田租三百五十六元（第十一目）敬業書院蘆課地租二十二元（第十二目）穿心街房租九十六元（第十三目）蓬來路房地租六百八十四元（說明）以上第八目至第十二目均指定縣立第一高小學校基本金合併登計（第十四目）豫園船舫廳房租四千三十二元（第十五目）豫園後新建市房房租二千二百二十四元（第十六目）應公祠路房租三百七十八元（未完） 
[滙豐銀行募日政府新借欵]  
　　字林報云本埠匯豐銀行接倫敦總行來電日政府六釐新借欵英金二千五百萬鎊於本月十三日開始召募發行價格八七半期限三十五年第五年後還本每半年抽簽一次每年息金於一七兩月支付其中一千二百萬鎊係收回一九○五年四釐半債劵餘一千三百萬鎊在市募集本埠歸匯豐銀行經理云 
[怡和紗廠去年盈餘之分配]  
　　字林報云昨日怡和紗廠評議員會决定將去年盈餘八六九六一五·三九兩配分如下優先股紅利八釐普通股每股銀五錢五分房屋折舊四萬五千兩機器折舊十九萬兩水源折舊二二五二·○○兩鍋爐折舊一三○六·六九兩汽車折舊八百兩特别修理翻造四萬兩職員酬勞二萬兩餘數滾存下年此項議案將提交股東大會通過云 
[交通銀行昨開行務會議]  
　　本埠交通銀行於昨日午後在三馬路外灘該行樓上舉行本年度行務會議出席者均該行重要職員討論本年行務進行之各項問題並報告去年之營業狀况云 
[絲繭總公所定期開會]  
　　本埠江浙皖絲繭總公所昨（十三）日分致各同業公函云敬啓者我業值此時年（一）受繭價之騰貴（二）受出口之艱難（三）受女工之挾制（四）受捐稅之頻增瞻顧前途不寒而慄現定舊曆正月十一十二（即陽曆十五十六號）二天每日下午二時至五時公開討論應如何積極整頓以資挽救之處務請絲繭同業惠臨上海北山西路本公所討論俾得各抒所見共策進行本公所屢思發表此種意見每以營業大忙視爲不急之務即有邀請到者人數不多故待新年閒暇時際儘此兩天期間詳細商榷敬請駕臨集議事關絲繭大局千乞不吝玉趾設或遇有要事不及分身伏望函派代表蒞臨出席至感至盼先此奉訂並賀新禧再十一日先行團拜繼入議席務請駕到不勝幸甚江浙皖絲繭總公所啓 
[滬杭路貨運發逹]  
　　滬杭甬鐵路現因麥根路及日暉港聯運貨物增多除由日貨車照常裝運外裝賸之件特於昨日（十三）由滬加開三十號臨時貨物專車計掛貨物車十八輛於夜間十時出發運往南星·閘口並聞今年新正聯運貨物較之往年增多故該路之夜貨車須提早開駛准於本月十五日照常開行云 
[道路會印送兵工歌詞]  
　　六首「大風歌」 
　　全國道路建設協會年來提倡路政市政不遺餘力各省區成績漸著尤以兵工築路·拆城·舉辦市政爲多昨該會主幹編有大風歌六闋印寄全國各學校各軍營以期普遍而利提倡深望音樂家編製歌譜印入軍人腦海實行兵工政策和平幸福斯能實現大風歌詞如下（一）年年慘殺兮血飛揚同室操戈兮國危亡化兵爲工兮永流芳（二）大路築兮塵飛揚貫通全國兮返故鄉謝謝武士兮築路忙（三）孤城拆兮磚飛揚刷新市政兮建樓房謝謝武士兮拆城忙（四）闢草萊兮花飛揚農田廣墾兮國富强謝謝武士兮種地忙（五）浚河道兮沙飛揚大興水利免災荒謝謝武士兮治水忙（六）出死入生兮喜氣揚勞動拜望兮返故鄉仰事俯畜兮壽而康 
[合股販土案續訊]  
　　蕭益勳在公共公廨民庭狀訴陳瑞芝不理股本一案經中西官訊悉兩造係在東棋盤街虚設益祥字號秘密販賣烟土有干禁令判蕭陳各交三千元舖保司賬鄔錫朋交一千元保改歸刑庭訊理各情已誌昨報茲悉蕭益勳已覓保出外陳鄔二人無人具保由交保處將二人送至匯司捕房管押昨由該捕房提起公訴將陳鄔押解至第一刑庭據捕頭麥根泉投訴被告等私售烟土觸犯刑律捕房本由梅脫蘭律師到堂代表今因梅律師另有要事在英國公堂出庭請將被告等管押展期研訊云云被告蕭益勳延中國律師到堂辯護請爲展期陳瑞芝亦延甘維露律師到堂代辯經關讞員核供商之英馬副領事判被告各交三千元舖保候再訊核 
[英人私販軍火押三月]  
　　大晚報云今晨英警務公堂開審波益南氏私販軍火案據供此案先有某華探在一星期前接某日人報告波氏私販軍火因假購買軍火爲由至斐倫路二十一號某宅時波氏不在有日人吉村川野二氏出見於是吉村往告波氏波氏代辦遂往川野家得手槍二枝於昨日偕川野至約定之斐倫路宅内該探乃約購手槍二十餘枝旋偕波氏及日人出宅暗召西探加以逮捕並在波氏袋内搜出手槍波氏諉稱不知販買軍火干犯例禁遂由問官判處監禁三月云 
[盧小嘉過滬返杭]  
　　浙督辦盧子嘉之子小嘉去臘回山東原籍度歲茲於前日（十一日）由籍抵滬隨即偕同第四師長陳樂山乘夜快車返杭 
[縣商會公斷處章程部准備案]  
　　上海縣商會商事公斷處去年因前處長任滿另舉朱吟江繼任並將公斷處辦事章程重行修改妥善呈請上海縣知公署轉詳北京農商部請爲備案茲已奉部批回准予備案指令到縣轉函該會查照矣 
[商業維持會大會紀]  
　　上海商業維持會昨日下午三時開全體會員大會到六十餘人公推陸端甫主席首先主席報告前日出席閘北商業聯合會情形畢次議决各案如下（一）本會邇來因會員時以各種糾葛事情來會要求調處向無專人司理似覺困難自本年起准增設商事公斷處以專責任（二）縣商會等發起組織商團刻已入手進行此事關係商人切身問題至巨本會似不能袖手旁觀應先行派人至該團籌備處領取章程再行派員加入（三）滬北五區商聯會等來函請抗議西人搶毁寳山縣公文案公决此事關係國家體面應與各公團取一致行動並公推孫啓英出席各公團聯席會議（四）本會會董李廣珍君所辦老元豫森油號新屋落成公推張燮成代表本會派員致賀（五）本年度入會商號共七家應先派員調查後再由董事會審查以定去取議畢遂散 
[香山同鄉會關懷桑梓]  
　　電請緝捕本縣盜匪 
　　香山同鄉會昨發通電云廣州分送孫大元帥·吳公安局長·孫市政廳長·並轉香山縣李知事均鑒吾邑迭遭兵禍盜匪横行城鄉各地擄刦時聞遂至田疇荒廢十室九空富者猶可避貧者無所歸長此糜爛何堪設想同人等滬濱遠處桑梓關懷翹首南天憂心如搗敬祈鈞處迅飭駐邑防軍嚴行緝捕務絶盜風而安閭里臨電不勝跂禱旅滬香山同鄉會叩元 
[歙縣旅滬同鄉會評議會紀]  
　　提議創辦工廠 
　　嵩山路歙縣旅滬同鄉會昨日開評議會由副會長許伯龍主席許聲甫記錄議案如下（一）評議員徐雲松來函請本邑旅滬諸君集股創立工廠以救濟失業同鄉事經提付討論全體贊成即由列席職員調查何項工藝可以獲利持久並能容納多數工人者造具計算書到會報告後再行討論如有同鄉願署名發起者來函聲明即爲列入（二）程律諧報告本會所存愼餘申莊之特别捐欵已於一月六日第一次職員會時由程會長聲明擔保江肇周所提之議案應即撤消議决照第一次議决案由程會長擔保仍存愼餘申莊其摺由會計曹德聰保管議畢散會 
[新西區添警佈防]  
　　滬西新西區現正開闢市塲官商均在建造市房曾經淞滬警察廳抽派巡警一棚計共十名委巡官夏止長往駐該處督警保護在案茲因道尹公署亦將開工建築菜場不日亦可竣工原駐巡警不敷調遣且交涉公署又須添設守衛故由軍署令行該廳迅再添撥警察巡士一棚馳往協防以保治安云 
[取締浦江傾倒垃圾]  
　　浚浦總局總工程師海德生君近鑒於黃浦江上時有倒入泥石垃圾情事擬依照第一二五號佈告自一月一日起浦江中不准傾棄泥石與垃圾曾經報請局長特别注意業經局長請河泊司迅予出一海關佈告曉諭是項禁令以維河工云 
[軍署對于非利西飯店之兩批]  
　　雙方請求營業不准 
　　閘北虬江路非利西飯店前因私設輪盤賭窟爲淞滬警察廳查獲並將房屋呈由軍署發封在案茲由該飯店西人具呈軍署要求將房屋啓封等情現奉何護軍使批示云呈悉查該商所開之非利飯店自發封後現據淞滬警察廳呈報因據義商寳和洋行求准啓封以便由該行代爲拍賣生財等情業經本署指令准予啓封以示體恤在案該商所請復業礙難照准仰即知照此批 
　　又新瑞和洋行要求將非利西飯店啓封後改歸該行自行營業飯店等情經何護軍使批示云先後三呈均悉查虬江路一百號封閉之非利西飯店現據警廳呈報據義商寳和洋行求准啓封以便代爲拍賣生財等情已指令該廳准予照辦矣所請將該飯店啓封後由該商自行改營飯店應毋庸議仰即知照此批 
　　尙有本埠新聞等轉入後頁 
 
 

Page 15

 
 
第一萬八千三百零三號;中華民國十三年 西曆一千九百二十四年二月十四號
星期四 * *本埠新聞二 
[上海商業市况彚錄]  
　　金融 
　　昨日銀幣市價爲七錢一分七釐二毫半較上日小去半釐三月底期洋價七錢二分四釐六二五亦小半釐各錢莊由嘉興裝來洋十五萬元又由硤石來洋十五萬元又由蘇州來洋七萬元中國裝往漢口洋十五萬元 
　　銀拆仍無息作借存面用途尙未活動滙豐銀行收欵四十萬兩麥加利正金道勝中國交通等收欵五十萬兩 
　　昨晚止各銀行查倉庫存現銀二千一百六十萬兩現洋三千四百六十六萬元大條三百十三條日本銀幣洋八十萬元各莊存現銀六百六十五萬兩現洋五百二十五萬元 
　　公債票 
　　昨（十三日）各種公債票交易清靜如前惟市塲人心仍堅故趨勢又趨上漲金融公債現貨大票祗後市做開數盤價由七十四元四角高至七十四元九角五分比前日漲高七角二月期貨開盤七十四元二角初時買賣相等價少上落後市開盤即高至七十四元六角收市又大四角比前日提高八角三月期貨交易尚旺市價亦初平後俏收盤七十五元計大九角五分四月期除息前市毫無交易後市始有數盤做開價由七十二元二角高至七十二元半比前日即起一元整六現貨初時交易價爲五十五元二角其後綠需給關係市價有步漲之勢收市五十五元七角計高七角二月期貨進出兩鮮收市價爲五十五元八角半較前日提高七角三月期貨開盤五士五元四角嗣後步步漲高收盤五十六元四角計大九角五分四月期亦稍有成交價由五十六元改漲至五十六元六角半償還八厘只午後做出一盤價爲十七元比前日改貴半元餘如整七及七長五年大小票等毫無問訊致市價俱無揭曉綜觀全市期現貨售户均屬缺乏故市面皆極堅俏云 
　　國内匯兌 
　　昨（十三日）國内滙兌據上海銀行公會報告各埠滙欵大都清淡故市價變化毫無其中祗漢口銀元較前日漲起一元五角價掛一千零十元半洋例市價勿動計每千兩仍合申規元一千零三十四兩七錢五分京津銀洋滙市及福州奉天哈爾濱等銀元均無電來致價未揭曉餘如江浙川皖贛諸埠滙貼水槪與前日無異云 
　　外幣 
　　昨日各種現貨外幣市况依舊平淡故市面和平其中祗花旗票一項銷塲略有生色市價因以改貴五釐爲一元九角零五釐日票成交買價爲八角七分三厘較前日續漲一釐餘如英荷港坡德法俄諸票俱無上落云 
　　金市 
　　昨日近期大條縮零六二五遠期縮一八七五標金開盤爲三百十一兩四錢後略漲先令揭出勿動法滙長十法郎印滙小半羅比東滙漲一分二五斯時金價三百十二兩二錢最高至三百十二兩七錢先令市面較軟銀行賣出三月份三先令三辦士零六二五買價三先令三辦士一二五美滙賣出七十二元買進七十二元兩角半惟東匯尙鬆銀行結出三月份六錢四分一二五買價六錢三分八七五交易不多故金價小至三百十一兩數錢移時币而均趨寛勢先令三月份銀行賣出三先令三辦士二五買價三先令三辦士三七五美滙銀行售出七十二元二角半買進七十二元半東滙賣出六錢三分八七五買者六錢三分六二五於是標金最小跌至三百十兩零六錢後稍有伸縮收盤係三百十一兩較前日每條祇漲一錢蛤赤未售開午後休息 
　　棉紗 
　　昨日星期三棉紗市面仍屬平穩川帮買進二十支十支等本紗八百包二十支三星價一百八十九兩又五福牧羊價均一百八十六兩五錢又雙喜價一百九十一兩五錢十支金鷄價一百六十五兩又帆船價一百六十四兩五錢其他各客帮買進本紗二百餘包日紗三四百包公會小包售開十四支四季小包二三十包價一百七十三兩五錢本紗價與前盤相仿日紗漲銀五錢交易所標準紗價近期跌銀五六錢遠期跌八九錢三品紗大阪來電小去日幣一元美棉無電印度花白洛處與朋搿而各小八個羅比奥浮辣小六個羅比申新紗廠開出十四支人鐘小包二十五包現出價一百七十七兩扣佣恒豐廠開出十支富貴大包三四十包現出價一百六十三兩扣佣其餘各廠未開出市面仍看堅穩 
　　茶市 
　　昨日洋莊茶市總計成交珍眉貢熙及大帮中拆出之娥眉針眉珠茶蕊眉等貨三百十九箱係由保昌同孚天裕拈好治等洋行及土莊茶棧購進來路莊之珍眉售盤五十二兩貢熙售盤三十兩蔴珠售盤三十一二兩針眉售盤自三十兩至三十二兩娥眉售盤二十兩芽雨售盤十八兩市價均見低至大帮市面仍難活動惟鳳眉一項日前恒豐潤茶棧已向保昌洋行談判八九百箱定價二十六兩五錢聞該行已有專電去英倫請示此批發痛否成交須電轉爲斷云 
[舊曆歲首之邑廟豫園觀]  
　　本埠習慣陰曆歲首各居民婦女多往城内邑廟燒香祈福日來天氣放晴游人如織豫園夾道小販攤户甚夥交通本不十分便利日來人山人海擁擠不堪每有扖竊小偷混跡其間肆其剪摸之技更有年輕游手好閒之輩故意在人叢中起鬨品足評頭調戲婦女流氓亦乘機肇事殊與人心風俗大有關係昨有商界中人特向北城邑廟等商聯會提議請即日函致淞滬警廳轉飭該管區嚴加取締并懇多派得力長警分段彈壓以維地方治安云 
[俄人滋擾之請爲拘究]  
　　閘北地方自治籌備會前以閘北俄國難民日見增多生計窘迫深慮妨害治安特函請交涉公署於遣送之前會同警廳長速定取締辦法並嚴厲監視俄難民行動當經許交涉員致函警廳去後茲因閘北方面又有俄難民强入人家逗留不去情事續又函請許交涉員轉函警廳酌予拘辦以維公安云 
[搶刦拒捕案牽涉人逐出租界]  
　　李長生因與搶刦拒捕案有關經滙司捕房探目陸連奎在蘇緝獲移提來滬解由公共公廨諭令押候查究等情兩誌前報昨晨由李襄讞會同英韋副領事提審據西探目潘林士與陸探目上堂禀稱一千九百二十一年四月二十八號捕房所獲開槍拒捕擊斃包探奚德安等之盜匪楊五寳供出李係同黨曾夥刦愛爾近路二百九十二號門牌張連生·馬霍路一千一百四十五號門牌盛陳氏兩户金銀首飾當時經公堂出票緝拿今將其逮捕後乃因兩事主均已遷移無從傳案請將被告發落云云中西官得稟磋商之下判曰李長生逐出租界不准逗遛 
[搶刦銀樓烟紙店盜匪定罪]  
　　三盜解護軍使署懲辦 
　　虹口東有恒路源泰銀樓被盜搶刦飾物臨逃開放手槍將行路之陳大官子擊斃次日即由特别探目鍾星南姚阿生張芝卿白忠祺·包探魏金福蘇長生梁寳生等在六馬路華興旅館查獲案犯江北人劉懷寳孫國元夏德才李德林王子華朱登忠六名抄出實彈手槍原贓銀飾押候偵查旋王盜畏罪自縊斃命於總巡捕房押所而劉孫夏李四名並經該探等查得保定路五百十一號門牌邱振祥·伍廷路王泉根兩家烟紙店先後被刦亦係若輩所爲昨特傳同各事主人證將劉等解送公共公廨研訊即由中西探目上堂稟明各被告係於上月二號午間在華興捕獲當塲搜檢得劉及已死之王子華身畔藏有手槍原贓銀飾則係在枕畔抄獲各被告除李登忠外餘皆已在捕房承認所犯以上各案得贓均分不諱稟畢將供單手槍贓物逐一呈案請察繼由源泰銀樓代表陳餘玉·及邱王兩烟紙店主曁證人葉恒茂邱鄧氏等分别投案証明各户被盜持械刦物開槍傷人情形並認明被告除朱登忠外餘皆係在場行刦之盜屬實質之劉孫夏三人均供糾同王子華李德林等往刦以上三家銀洋首飾分贓是實李亦俯首無詞而朱登忠則供稱伊係初次到滬經同鄉徐姓介紹與夏德才認識對於搶案並不知情等語關讞員核供與美雅副領事磋商之下判曰本案王子華一名業已在押自縊身死騐明飭保棺殮其餘劉懷寳孫國元夏德才等三名一併押候錄供詳解護軍使署按律嚴辦李德林押西牢五年期滿再核朱登忠與匪爲伍亦非善類着押二年期滿逐出租界贓給各原告分别領去美領之西文判詞則科李德林刑期十年云 
[第六混成旅運到軍米]  
　　松滬何護軍使以第六混成旅一二團軍隊需用軍米曾派員于文璞前往蕪湖·九江·等處採辦軍米一千二百石於前日（十二）由南京裝交滬甯鐵路貨車運滬計裝鐵篷車五輛昨晨（十三）轉掛滬杭路由嘉開滬之區間車運抵上海南站卸車即由該團兵士來站自行搬運並撥付楓涇第三營軍米二百三十九石於是日下午三時半由滬開嘉之區間車運往楓涇交卸云 
[滬杭路重換枕木]  
　　滬杭甬鐵路工程處因各站所鋪枕木查有朽腐之處現擬換鋪以保行車安全昨日（十三）由滬特開枕木專車計掛車十餘輛於上午運出前往楓涇等站分卸云 
[提倡國貨會第三日記]  
　　今日再繼續一天 
　　昨爲提倡國貨大會開會之第三日天氣晴和邑廟游人加多故參觀者較前日尤爲擁擠自下午三時起至六時止約計五千餘人除由該會職員會同廣肇童子軍在場照料外並由該管警區派巡警八名到會會塲陳列出品之國貨工廠又加多十餘家香亞公司模範工廠等出品均售賣一空正中演講臺仍由各團體表演游藝其秩序有雙簧·魔術·新劇·等並由各工廠代表依次演講至晚始散該會委員會原定開會五日惟因糖業公所明日起擬修理佈置自用故今日仍繼續開會一天俟第六次再行舉行云 
[濟南商會致滬總商會函]  
　　詢恒隆等莊對於周村商業銀行倒閉後調停辦法 
　　濟南總商會昨函上海總商會詢恒隆等莊對於周村商業銀行倒閉之調停辦法意見文云周村商業銀行倒閉一案債務先歸敝會清理嗣周村廣成銀號等號·上海恒隆等莊以債權代表裕茂等八家覇欵不交在山東地方審判廳起訴判决主文内開判令被告人將放存周村商業銀行現欵大洋一萬一千五百九十七元三角六分按周村商業銀行所欠債額並按照原告人等之債權額按成分劈於原告人等原告人等其餘之請求駁斥等語裕茂等號不服判决復在高等審判廳上訴迄未解决現經人調處以長此訟爭終非了局不如合上海·天津·周村·濟南·各債權化除界限通力合作將該銀行濟南周村各財產設法變賣外欠各賬欵急爲追討所得之欵歸濟南商會收存按各地債權人債額平均分配如此辦理可早得實利免事虚爭周村各債權已表同情並允致函恒隆等莊徵求同意事隔多日未得復函茲據濟南各債權齊集敝會請求拍賣商業銀行商埠房產·長山縣房地並謂致函貴會代詢恒隆等莊意見除分别辦理外相應備函懇請貴會就近傳集恒隆等莊詢其有無接到周村各債權函件對於上開調處辦法是否贊同得有答復希即示知以便議辦云云 
[婦女節制會添一協理幹事]  
　　基督敎婦女節制協會因會務發逹由會正石美玉函請美國節制協會加派幹事一人來華協理一切該會據函即派施愛理女士來華施女士已於日前抵滬任滬會協理幹事（八日報載誤爲總幹事）至總幹事職務仍由梅雲英夫人擔任云 
[郵局招考郵務生揀信生]  
　　郵政總局現須招考郵務生以年自二十歲至二十七歲之間者爲合格取用後月給薪水銀二十八元願投考者可即親繕英文函（函内貼印花稅票一角姓名住址用中文寫）並將像片及畢業文憑附來函外註明投考書字樣掛號寄至該局洋副郵務長處先行報名又該局又須招考揀信生以年自二十歲至二十七歲之間者爲合格取用後月給薪水銀十五元半順投考者亦可即親繕英文函（函内貼印花稅票一角姓名住址用中文寫）並附像片函外註明投考書字樣寄至該局洋副郵務長處先行報名云 
[警廳招領迷路男孩]  
　　淞滬警察廳昨收男孩嚴祥郎一名年十歲面貎圓方崇明口音身穿藍布單罩衫藍布裙黑布棉鞋洋襪頭戴洋帽現留養新普育堂據云媽媽在織布廠織布父親做荳腐生意云云該孩家屬可即前往具領 
[扭控拐匿妻子]  
　　高郵人劉全告住閘北楊家宅橋前日偕其胞姐高劉氏扭烏鎭路開柴店之丹陽人倪慶郎至四區控稱民妻吕氏日前被牛春海拐逃頃由民姐在途瞥見該氏與牛偕行走入該柴店内正欲上前扭人被倪攔阻不容進内致吕氏與牛均從後門逸去請究　劉署長質訊屬實解科核辦 
[拐賣女子案照原判執行]  
　　南京女子李秀香前被同鄉人王正才拐來上海希圖販賣爲樑查知將王與女子一併拘解法公堂奉訊屬實判王押一年半李秀香送堂留養在案茲由南京官廳飭警持文來申投法廨要求准予將王正才·李秀香·移提訊究等情故於昨日提訊先由捕頭稟稱李秀香奉諭送堂後詎於上年臘月間在堂私逃無踪故此飭探往提無着請核來警不到中西讞員會判王正才仍照原斷執行 
[愛文義路烟紙店被刦]  
　　前晚十句餘鐘有暴徒四名侵入公共租界愛文義路一千九百六十八號門牌甡昌烟紙店内出示手槍嚇禁店夥人等聲張將賬檯上所置現洋鈔票悉數搶取携贓而逃嗣經店主王阿生檢點計損失洋三十元當即投該管新閘捕房報告被刦狀况捕頭派探前往查勘一過以憑偵緝云 
[緝獲搶匪二名]  
　　本城康家弄居民高陸氏於去年臘月十九日上午出外購物被匪徒捋去金鐲一對計重四兩有餘曾經報警請緝有案前日由警廳偵緝隊偵探朱仁泉厲明發緝獲此案之張阿二（即小崇明阿弟）蔣四海·二名解隊研訊均據供認搶刧不諱惟贓已銷售等語判令押候解送司法科訊辦 
[游民工廠基金債劵開籤紀]  
　　游民債劵昨日又届開籤之期開出中籤號碼及經銷店號如下一等一七○七八號本埠大利元二等一九五六一號本埠同利三等○四○六七號本埠同泰四等○六八五六號本埠大利元四等一六二六五號本埠永利五等一一六七三號本埠廣滙源五等一八四七八號本埠瑞源 
[爛泥渡路斃男屍之檢騐]  
　　浦東爛泥渡中市上金館飯店門首昨晨發現無名男屍一具面部各有血跡當經三區崗警查見回署報告曾署長立命該圖地保陸佩生投報地方檢察廳車廳長於午後二時委派張檢察官沈檢騐員渡浦蒞塲相騐當騐得死者年約四十餘歲身穿黑布棉襖褲額角有傷痕一處身畔檢出當票二張土皮一包馬口鐵烟盒一個查無屍屬判令拍照報堂棺驗厝壇候屬認領 
[窶人圖盡獲救]  
　　候資遣返里 
　　海州人沈雨山年三十歲因原籍母病來滬找尋胞兄沈雨亭不遇所帶川資用盡進退兩難頓萌短見昨晨投河覔死爲水巡捕船查見設法救起帶入捕房換去濕衣捕頭何逹夫命送地檢廳安揷經檢察官詰訊之下判留養候資遣回里 
[包探對調]  
　　楊樹浦捕房包探金養吾前日奉二十七號西探副目彭山氏諭令與靜安寺捕房包探汪竹生對調金汪兩探均於昨日分别到差 
[竊取金表現洋之押儆]  
　　侯根泉於上年臘月間兩次至法租界吉祥街四十號門牌商園茶館内竊取金表·金練·現洋·等共計洋一千餘元而逸當由事主報告捕房請緝現爲探目李榮卿·包探魯錦臣·查知將侯拘獲 
吊出原贓並將收贓之婦人顧王氏一併帶入捕房昨解法公堂請究先由原告包金秀投訴被竊情形詰之侯根泉供認行竊不諱顧王氏供婦人開設客棧侯根泉借住吾處有金表一只寄在婦人處向吾借去洋十元餘供支吾聶讞員商之法領梅君判侯押西牢六個月王氏罰洋五元充公贓給原告領去 
[汽車違章罰鍰]  
　　汽車夫張昌雷·徐阿春·陳阿二·三人於日前駕車至法新租界地方司機違章並不聽巡捕指揮先後由巡捕一百零四號七十八號查見抄錄號碼回稟捕頭於昨日傳至法公堂請訊先由車務處捕頭及巡捕等上堂稟明被告等違章情形詰之被告等供認違章以後不敢再犯求宥中西官判張罰洋二十五元陳罰洋十元徐罰五元充公以儆 
[私設烟間分别罰鍰]  
　　老閘捕房捕頭偵悉福州路二百四十七號屋内有人開設私烟間於前日下午派令中西包探協往查獲當將其主曹阿三廖阿白·烟客沈錫生·丁阿福·金子良·等八人連同烟具一併帶入捕房昨解公共公廨經中西官訊實判曹·廖·二人各罰洋三十元丁阿福·金子良·開釋餘人各罰洋二元一併充公烟具燬去 
[影戤肥皂商標罰鍰]  
　鼎豐肥皂廠因製造北京牌肥皂影戤英商中國燭皂公司之北忌牌肥皂商標彼以刑事控其損害營業於公共公廨飭傳鼎豐經理許錦芳到案訊諭候核供宣判等情已誌本報昨晨爲此案判决之期許仍被傳到案經李襄讞與英韋副領事判令被告鼎豐肥皂廠罰洋一百元充公並函致警察廳將所搜冐牌肥皂送廨銷燬 
[混用鉛角押九月]  
　　沈友和前日將鉛質小洋持至虹口百老匯路七百七十二號門牌俄國人所開之店内購物被其當塲察破鳴捕拘入捕房昨解公共公廨經中西官訊實判沈押西牢九個月以儆 
[垃圾限期出清]  
　　滬南工巡捐局衛生處近據各處商號等函告略謂去年陰曆歲暮各處街巷之垃圾迄今尙未清除以致堆積甚多新正以來連朝風雨道路污穢已逹極點若不整理實於路政交通不無飭碍等由當經該處主任傳知各區術生處助理員一體遵照務於三天内督同夫役按投掃除潔凈將所積垃圾如期出清不准疲玩延抗 
[軍署批示併錄]  
　　南市瀛豐錢莊包榮堂具呈軍署謂白晝攔刦請飭軍警緝案懲辦由經何護軍使批示云呈悉已訓令淞滬警察廳飭區嚴緝此案盜匪務獲究辦矣仰即知照此批又泰利有限公司英商白蘭特具呈軍署爲個人地產要求諭令租户遷出等情經何護軍使批示云呈悉查此案現居宜樂里居民范鵬等具呈到署已訓令淞滬警察廳查明秉公辦理該商所呈各節候一併訓令該廳秉公查辦仰即知照此批 
[公共公廨訊案彚錄]  
　　昨日公共公廨訊理之民事訟案併記於下（一）英商利記洋行訴已閉成餘金號股東張汝記·袁慕安·張善甫·榮記·周鈞堂·經理石人逹等違背購買金鎊合同請追損失案華人袁舞初前亦控袁慕安等損失業已判令賠償銀六千八百六十八兩二錢一分迄未歸還故袁舞初亦請求執行而石人逹之代表雷聲布律師以袁舞初所控之案石不能負責因石非股東請求摘釋旋由利記洋行西人上堂證明該號定購金鎊不照契約履行情形袁慕安延台維斯律師辯護謂被告之股份已讓渡與人對於成餘已無關係而原告利記之律師則以袁慕安將成餘股份讓渡並無證條互辯之下結果據原告到案證明應令被告等還銀八千二百十兩四錢三分被告袁慕安旣屬股東自應負責准其兩日内換交新保（二）范詠春訴徐寳生不還股欵及欠洋案結果被告不到原告呈出收據等件本廨認爲確實應判令被告償還原告洋三千元並堂費利息自起訴日起至清償日止按年八厘計算飭被告到案交保（三）德康號延慕思律師訴姚順記欠欵案結果被告不到原告呈出回單簿證明應判令被告償還原告銀九十兩零四錢又洋二十一元並堂費（四）嚴子良訴邵子建欠賬欵案結果准改期着兩造和解否則再行排審（五）道逹經租處延朱斯芾律師訴朱榮記欠房租洋案結果着被告即日將房租付清不得再有原狀第三欵情事違則限被告一月内遷讓並償堂費（六）蔡星橋訴趙德麒不還押櫃洋案結果改期禮拜五上午訊（七）夏巨川延台維斯律師訴商業儲蓄銀行不付存欵美金洋三千元案該銀行請求取消禁諭結果商業儲蓄銀行之請求候會商堂諭（八）嚴增益延許理律師聲請破產案結果理賬員第三次報告書内第四節照准其第三節内所列各被告應飭傳到案訊明核辦嚴增益開釋（九）華文祺延許理律師訴嚴菊仙欠貨洋案結果限原告於一月内查明被告有無財產報告公堂聽候核辦（十）馬杏茂延朱斯芾律師訴陳寳榮欠貨欵案結果限原告於十四天内查明被告有無資飭履行判决報告公堂聽候核辦（十一）王秉章訴特孟脫不付期票洋案結果改期十四天續訊 
[誌謝]  
　　昨承商務印書館惠贈第十四卷第一號「少年雜誌」曁第五卷第二號「小說世界」各一册謝謝 
來件 
[江蘇省敎育會美術研究會籌辦江蘇第一届美術展覽會陳列委員會細則]  
　　第一條本會由陳列委員組織之第二條本會設主任一人副主任二人陳列員若干人陳列品分下列二項陳列之（一）學校成績部中等以上藝術科成績品（二）美術家作品中國畫部西洋畫部彫刻第三條陳列主任陳列員均由江蘇省敎育會美術研究會聘任之第四條陳列員應負下列各項之職（一）計劃陳列方法及路線（一）入選品及選餘品之歸併點騐（一）陳列品　號簽之編貼（一）關於會場上裝潢之方法（一）配置各陳列室之容績（一）關於會塲上看護方法之指導（一）關於會場上之招待以及其他一切事宜 
[江蘇省敎育會美術研究會籌辦江蘇第一届美術展覽會審查委員會細則]  
　　第一條依據本會章程第六章及第十九條之規定辦理審查事宜第二條凡屬展覽會出品皆須受審查委員會之審查第三條凡屬展覽會出品分下列二部審查之（一）學校成績品部中等以上學校藝術科成績品（二）美術家作品中國畫部西洋畫部彫刻第四條本會設審查長一人審查員若干人每部設審查主任一人第五條審查員由本會籌備江蘇第一届美術展覽會幹事會公推之審查長由各部審查員公推之審查主任由各分部審查員公推之第六條各部審查會分爲兩次舉行第一次審查應徵出品是否合格第二次審查合格出品分等給奬第七條審查日期臨時公佈之第八條各項審查會須得審查員半數以上之出席方得開會第九條審查標準由各審查員自定之第十條第二次審查會對於合格出品比較優良者分四等給奬評定等第由審查員公决之第十一條各項審查會須將審查情形公佈第十二條各項審查會開會時非審查員不得參加意見第十三條各審查員關於審查意見俟閉會後正式公佈之第十四條應徵者須服務審查會之審查第十五條本細則自公佈日施行如有未盡事宜得由審查委員會提出修訂 
來函 
[南京造幣廠來函]  
　　附致梅皮博士函...標準銀元成色不足之剖白 
　　逕啓者閱本月十日貴報譯大陸報所載敝廠鑄幣成色一節今將致滬江大學梅皮博士函抄呈希請貴報登入來函門（下略）南京造幣廠啓 
　　「附致上海滬江大學試騐室主任函底」梅皮博士台鑒敬啓者久慕高名未親雅範企仰無任頃閱上海報載有關於敝廠鑄幣成色係由大陸報譯登内稱有外人華人將敝廠銀幣四元送請貴博士實行化騐其結果一爲八八二一一爲八八二七一爲八八○六一爲八八○九等成色閱之不勝駭異查敝廠配鑄銀幣向遵部定銀八九·銅一一·配合鎔成銀條之後逐號化騐一經化出高低不匀致千分之三之公差者即作爲廢條發還重鎔從未稍涉草率在此公差範圍以内方爲合用若在此高低兩限之外即爲廢條且廢條之中亦斷無低至八八二之數者因配合之時向係恪遵定章安有相差過鉅之理查民國十二年十月二十一日新聞報第四張轉載字林報有敝廠銀幣成色三枚一爲八九○五一爲八九○九一爲八八七九皆在公差範圍以内足資証明且敝廠所用之化騐方法爲蓋路塞法Gag　Zussac　Process而所用之天秤又爲極精之試金天秤其感量爲萬分之一公分＝10000gr自信毫無錯誤未識貴博士所化敝廠之銀幣究係何人所交其中有無疑義此事於國幣信用及敝廠名譽關係至鉅擬請貴博士派人携帶所化之殘幣來甯公同復騐如能貴博士親自光降尤爲歡迎旅費由敝廠擔任抑或由敝廠派化騐人員前赴貴處均乞察酌見示是爲至　 
公布欄 
[上海地方審判廳]  
　　批示一件薛友仁等具繳假扣押費用由狀悉繳洋五元存此批▲一件吳妙昇具保謝順福債務由狀悉查該民旣於受調查時聲明不願具保所請應毋庸　此批▲一件王關森聲請執行由狀悉候傳案訊奪此批▲一件殳阿郎聲請啓封并發還單據由狀悉仰即日將欵交楚聽候核辦此批▲一件汪桐生聲請併案執行由狀悉廳候依法執行此批▲一件王司聽馬在遠馮杏蓀共同聲明在外和解情形請求銷案由狀悉此批▲一件遲春霆聲請執行由狀悉准予執行此批▲一件蔡濟蒼等聲請展期二十日交欵由狀悉遲春霆　已聲請執行所請碍難照准仰迅即將欵交案毋延干咎此批以上二月八日 
　　刑庭主文一件裁阮志道等訴范人望等鴉片烟罪不服奉賢縣公署批示提起抗告一案（主文）本件抗告駁斥▲一件判陳王氏鴉片烟一案（主文）陳王氏帮助吸食鴉片烟之所爲處罰金三十元如無力繳納以一元易照禁一日烟土二塊計重十八兩没收▲一件裁劉錫三因賄賂案不服本廳第一審判决上訴一案（主文）本案上訴駁斥▲一件判顧興鴉片烟一案（主文）順興意圖販賣而收藏鴉片烟之所爲處拘役二十日併科罰金四十元未决覊押日數准予折抵如無力完納易以監禁烟土十四兩没收▲一件判檢察官爲陳坤角傷害罪不服奉賢縣第一審判决上訴一案（主文）本件轄錯誤應移送江蘇高等審判廳審判▲一件判趙阿毛等妨害安全上訴管一案（主文）趙阿毛以强暴脅迫使人行無義務之事之所爲處五等有期徒刑二月未决覊押日數准予折抵陸阿如吳丫頭趙阿福等共同帮助以强暴脅迫使人行無義務之事之所爲處拘役三十日未决覊押日數准予折抵▲一件判鄧永生竊盜一案（主文）鄧永生竊盜之所爲處拘役十五日以上二月十一日 
　　布告爲布告拍賣事照得本廳執行陳錫祚等時兆樓即儲樓兆貸欵一案業經將債務人時兆樓所有動產實地查封並鑑定最低價格在案茲定於二月二十日上午十時起至下午五時止在萬裕街地方當衆拍賣凡商民人等欲是項物件者應即携帶現洋遵期前來承買有二人以上時以價額最高者爲適法承買當塲繳足價洋承買物件立予具領仰商民人等一體知照特此布告計開（一）動產震泰昌南貨號生財貨物等件（清單另抄）（二）最低價額銀洋一百九十五元正（三）執行書記官章濬源承發吏吕兆熊中華民國十三年二月十三日廳長沈錫慶 
　　民國主文▲一件王慶慶具保楊袁氏隨傳隨到由狀悉准保此批▲一件金秋潮爲徐裕帆與孫金生贖產上訴請求復訊由狀悉本案早經判决該民所請重行開庭復訊於法不合碍難照准此批▲一件倪兆林狀請補判更正由狀悉蘆稻部分旣未經原縣第二審判决本廳第二審不能越級受理該民所請補判更正於法不合碍難照准此批▲一件裁决莊進伯與李壽福借欵聲請支付命令一案（主文）莊進伯之聲請駁斥聲請費用由莊進伯負擔 
 
 

Page 16

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 17

 
 
第一萬八千三百零三號;中華民國十三年 西曆一千九百二十四年二月十四號
星期四 * *常識 
常談 
[練習辦事之機會] [  覺]  
　　辦事才或由天授或由練習而成其由天授者居少數其由練習而成者居多數 
　　練習辦事當自十餘齡始然非隨時隨地自尋辦事之機會即無從得練習之機會近今之主張自動敎育其本旨非徒欲青年自動求學兼欲使青年自動辦事也 
　　辦事之機會實無時無地無之吾人任入一學校任入一家庭任入一公共機關苟一注意於其室内之布置其可以研究改良之點觸目皆是苟能各於其本身所接觸之處一一檢點而整理之則已須手腦並用而一日之中必有一時間不勝其忙及其檢點旣畢整理旣畢往往顧而樂之有相當之美感以是見練習辦事機會之多惟心思細密耳目銳敏之人能隨時隨地得之耳 
經濟 
[官廳裁員之我見] [  鳴]  
　　理財之道首重節流我蘇財政困難極點裁汰冗員亦官廳節流之一法也近聞省署受減政影響裁去書記公役（即茶房）數十人此以勢力强弱爲去留殊非根本辦法夫書記僱員也公役僱工也服務最勞月薪最少平心而論比較上尙非冗員縱悉數裁去所省經費亦屬有限杯水車薪于事無濟在愚見觀之無論何種機關裁員雖注重一冗字切不可稍存情面如一般有參議諮議顧問等頭銜者平日旣不辦公又無政見發表實無存在之價值坐領月薪每名動至二三百元不等每一特任或簡任機關此項冗員竟有二三十名之多甚有化名而領乾薪者偶一查究並無其人此種黑幕尤屬駭人聽聞何不滌清積弊一律改爲名譽職旣不致虚糜公帑又不致有傷私誼而譸張爲幻者又無所施其伎倆以逹其金錢之目的誠一舉三得也未識用人行政者以爲何如（乙種酬） 
衛生 
[學校傳染病預防法及消毒法] [  醫師汪于岡]  
　　學校内應行預防之傳染病有幾種 
　　其預防方法如何 
　　其消毒方法如何 
　　我國各地學校因經濟上及習慣上關係其衛生狀况每多缺憾輓近各學校亦漸聘任校醫惟以普通觀念每視校醫爲學校之特約診病醫生於平時學校之衞生狀况似無關係即使有所建議亦多扦格不行一旦發生傳染病或意外變故卒致手足無措隄防盡撤泛濫披猖不堪收拾是故學校之於校醫不當僅作診病醫生觀而校醫之於學校亦不當僅司診療爲已盡其職責也茲所述者爲學校傳染病之預防法及消毒法前者爲防患計後者爲消患計其事雖似屬於醫專學識實則於敎育界莫不有應知之必要所宜視同常識者也因特縷述於次 
　　一預防法 
　　學校内應行預防之傳梁病種類區分如左 
　　第一類 
　　甲痘瘡及假痘白喉痧猩紅熱發疹傷寒鼠疫 
　　乙百日咳麻疹流行性感冒風疹流行性耳下腺炎水痘肺癆癩病 
　　第二類 
　　赤痢虎列刺傷寒副型傷寒 
　　第三類 
　　傳染性皮膚病傳染性眼炎 
　　凡患第一類甲及第二類之傳染病者應禁其到校即使治愈以後欲到校時先須沐浴更衣且須經醫生診騐證明無傳染之虞方可允其到校 
　　凡患第一類乙及第三類之傳染病者察其病况之重輕命其就醫受適當之診治苟不證明無傳染之虞即應禁其到校 
　　凡敎職員學生等家屬或其同居人中患第一類甲及第二類之傳染病者或學校内發生傳染病時曾接觸患者屍體或污染病毒物者非受醫生適當之處置證明無傳染之虞者應禁止其到校 
　　凡學校内或其近傍或學生通學區域内發生傳染病時察其狀况於必要時應封閉全校或其一部或禁止該區域通學生到校如發生第二類之傳染病時校内之飲料水須沸煑後用之因傳染病而封閉之校舍再開時須經定期之清潔法然後可用 
　　二消毒法 
　　凡學校内發生第一類或第二類之傳染病時對於患者屍體或其污染病毒物須區别種類而消毒之其區分如次 
　　一第一二類傳染病者之屍體第一類患者所用之痰盂第二類患者所用之床桌椅便器等具均須用石炭酸水消毒 
　　二第二類患者之吐瀉物及其他排泄物須用生石灰消毒至呈强鹻性反應爲止 
　　三碗筷被褥衣服等類須用沸煑消毒或蒸氣消毒 
　　四不易消毒而價廉之污物燒却之 
　　五不適於各種藥液消毒之物用「福而姆阿爾台希特」消毒或日光内曝露數天消毒所用各種藥物甚多但爲經濟關係及應用便利起見規定於次 
　　一石炭酸水結晶石炭酸五分鹽酸一分水九十四分 
　　本品用以消毒屍體吐瀉物排泄物器具手足等若消毒衣服類則用不加鹽酸者 
　　二生石灰末生石灰内加以少量之水化散而成粉末惟須臨時製用 
　　本品用以消毒吐瀉物排泄物其用量相當污物五十分之一更可用於溝渠垃圾桶地板等處 
　　石灰乳生石灰末一分水十分攪拌而成 
　　本品用途與生石灰末同其用量相當污物四分之一 
　　三格魯兒石灰水格魯兒石灰五分水九十分攪拌而成 
　　本品用途及用量與石灰水同惟須臨時製用 
　　四福而姆阿爾台希特Formaldehyd 
　　本品爲氣體通常用「福而馬林」Formalin噴霧而生最爲簡便凡室内容積每百立方尺噴四十瓦左右噴後密閉七小時以上倘有通氣空隙處可以昇汞液濕棉拴塞之 
　　以上用品及方法旣甚簡單所費亦極廉當此年假期中正一極好處置之時機而春意將回病菌漸肆正亦極宜處置之時機也是所望於學校之當局者（不受酬） 
道德 
[青年責任從良心起] [  清華]  
　　光陰眞快新春已到人生最可寳貴者無過於此光陰一刹之間數十寒暑倐焉過去矣凡青年時代有幾種未來之責任最爲重大一國家之責任二社會之責任三家庭之責任四自己之責任此四者均是應有之責任值此寒假修養期内宜先認定一簡要方法方法如何從自己之責任起預備以後種種之責任自己之責任莫如自問良心爲簡要此須時時刻刻實行監督萬勿放鬆將一日應盡責任每到夜間臨睡時從頭至尾思想一番有無違背良心之處庶幾心地坦白將來任何舉動可不受良心之責備對於家庭社會國家均有立脚之點矣管見所及甚願今之青年勿以斯言爲河漢也（乙種酬） 
法制 
[奇裝異服處有礙風化之違禁罰] [  權]  
　　新年之中社會上多光怪陸離之婦女奇裝異服炫耀於市致使一般無恥男子隨來隨往任意調笑此種惡習殊有礙於地方風化雖我國常服無一定體制然人民服裝不論男女不可不依普通之式樣自有一定之界限况婦女裝飾尤貴大雅冶容誨淫古有明戒乎故現行違禁律第七章第四十五條之規定官廳對於奇裝異服認爲有碍風化者應處五日以下之拘留或五元以下之罰金然今之婦女往往自由裝飾衣服離奇自謂極一時之美觀殊不知本人已觸犯警章矣值此時局多故生計日蹙之際吾人行節儉主義尙不易支持豈可趨入奢侈之途自致艱窘乎甚願男女同胞共同猛省（乙種酬） 
科學 
[男女胎之成因] [  朱敬一]  
　　俗云神仙難測瓜内事瓜内事旣難測則胎爲腹内事尤難測矣現以科學方法能確知腹中成男女胎之理科學萬能豈虚語耶 
　　人類細胞可分二種即男體細胞及女體細胞是也男女細胞之區别在於染色體（Chromosomes）之數目不同而已男子每個細胞有四十七個染色體女子每個細胞有四十八個染色體人係父母二體配合而成人人皆知之也要知精卵二種細胞之染色體數目適爲普通細胞之染色體數目之半即父體每個精蟲之染色體係四十七分爲二所以精蟲之染色體有二十四及二十三兩種母體每卵之染色體係四十八之對分所以各個一律是二十四 
　　男女胎之成全憑父體二種染色體數目不同之精蟲與母體之卵配合時而定譬如父體二十四個染色體之精蟲與母體二十四個染色體之卵配合成一個四十八個染色體普通女體細胞即成爲女胎矣父體二十三個染色體之精蟲與母體二十四個染色體之卵配合成一個四十七個染色體普通男體細胞即成爲男胎也 
　　請閱者不以此爲戲言或理想此係極有價值之科學常識世界研究優生學皆以此爲原理也（乙種酬） 
 
 

Page 18

 
 
第一萬八千三百零三號;中華民國十三年 西曆一千九百二十四年二月十四號
星期四 * *   
 
 

Page 19

 
 
第一萬八千三百零三號;中華民國十三年 西曆一千九百二十四年二月十四號
星期四 * *本埠增刊 
[馬玉山公司之新貨]  
　　南京路馬玉山糖果餅乾公司開設有年製售各種糖果餅乾銷路甚廣每逢年節更有新頴出品以應時需近届陰曆歲首所製糖果餅乾等貨購者尤衆云 
[大華利廠發行補品]  
　　大華利衛生食料廠爲德商啞而白蘭克君等創辦在廣東路十六號已於去年開幕營業甚佳其製售之雅士精係用百磅麵粉和以五六十磅在華氏八九十度之熱水另用二三磅雅士精放以鹽亦用水和之齊放於和麵缸内兩相搓和和透即置於温暖地方讓其發酵待發妥後重將此生麵粉搓和一次再置於温暖地方使其重發嗣後即可用模型製成各類食物在烘鍋上用微火烘之方成此精故平日服吸有益衛生云 
[德國補品運滬]  
　　閘北寳興路德民藥房自去年開辦以來營業甚爲發逹新從德國名廠運到補品天然血每瓶兩元云 
[粹華召集股東會]  
　　南京路粹華製藥公司定於二月十七日（陰曆十三）午後二時在二樓開臨時股東會商量要案云 
[萬全堂籌設津漢分所]  
　　南京路德裕里·厦門萬全堂駐滬發行所去年假生生美術公司舉行贈品一時購者頗衆大小瓶銷出總數不下數萬該堂之長春藥酒每大瓶一元二角小瓶八角又該堂將於漢口·天津等處設立發行所現正在籌備中云 
[美麗川菜社新添公司菜]  
　　三馬路浙江路口美麗川菜社開設有年營業甚旺現添公司客菜每客大洋一元零折碗菜分大中碗可隨意選點云 
[商業圖書館之進行]  
　　德商會商業圖書館自去歲改組後竭力整頓成績斐然現共藏有圖書七千餘册上月平均每日閱覽者有一百三十餘人現該館正搜求外埠各出版物且以中文商業書籍尙屬寥寥擬添購中文商業書籍多種藉備參考至前報所載添辦兒童圖書館一節茲因限於地位一時尙難成事實該館閱報室自移入走廊後每日上午九時起即有人前往閱覽惟圖書閱覽時間則須自午後二時至九時云 
[出版界消息]  
　　商業珠算學社出版·「商業應用珠筆算合璧」一書係施伯珩君所編分裝兩册都二百四十餘頁售特價一元並贈答案一册凡前曾預約該書者亦得函索答案（通信處上海南市第一商校轉）云 
[耶敎新聞]  
　　大學同學會將開年宴基督敎大學同學會聯合會係一般敎會大學開學會合組而成其中如金陵·東吳·滬江·之江·約翰·等同學會均在參與之列該聯合會每年必舉行年宴一次藉以聯絡感情今年第八次年宴訂於月之十六日（即星期六）下午六時半借座西藏路 
寗波同鄉會舉行届時並請許交涉使演說餐費每客大洋一元五角聞報名者色逹二百餘人如願加入者向各同學會執事或青年會蕭元恩君處接洽云 
　　益德大會舉行歡迎會中華基督敎監理公會益德會以自立立人服務社會爲職志本届第二十一次大會昨日起假崑山路景林堂舉行先期由會長胡稼農等籌備秩序周梅村照料膳宿顧執中主任招待前一夜開會歡迎各地支會代表到會者八十餘人中有東三省傳道西人霍約翰等亦蒞會首由副會長翁國勳主席報告唱詩祈禱讀經畢請俞止紊江長川兩牧師致歡迎辭復由朱味腴代表大會致謝曹章甫祝福末以三廉社幻術青年會電影助興散會昨今兩日請閘北公益社張四維·南市普益社金武周演說云 
[大戲院開映著名哀情影片]  
　　片名...「斷頭後之一吻」 
南捷穆淮在『斷頭後之一吻』中之神氣NAZIMOVA 'SALOME ' 
　　上海大戲院自今日起開映一著名影片名「斷頭後之一吻」"Saolme"爲電影女明星南捷穆淮Nazimova主演劇情係根據馬太福音第十四章起首數節大致謂耶穌降生時有一先知名約翰者專爲人行洗禮後因事觸怒希律王囚之於囚井中一日希律王張宴時約翰在井中呼哭爲公主賽綠茂所聞因呼之出欲與之接吻王不允但公主固醉愛之故約翰就戮後仍懇王將約翰之首級與以接一吻王允之公主接吻後亦即逝去 
　　以劇情論似甚簡單殊無論戲之價值詎此片之結構則實能觸動觀衆之心目全劇以南捷穆淮所飾之公主爲要故此角非南捷穆淮亦不能勝任記者曾一見此片故敢允推爲哀情影片中之傑出者矧此片中之背景尤極美麗雖幕數不多而冗長之表演不覺其厭前後最要者共三幕一爲皇宫之宴會一爲宫前玉階明月斜照其上一爲宫邊之囚井我國製片家號稱以美術思想見長者則不可不以此片爲考鏡聞大戲院自今日起將連映四日云 
[「孤兒救祖記」運外埠開蝒]  
　　明星影片公司所攝之「孤兒救祖記」在滬開映一月有餘盛况仍不少衰客臘赴京亦博得美譽而返該公司因外埠租片者紛紛而來殊有應接不暇之憾特於年底加工添印一套一套留滬輪流映演另一套則赴蘇州「青年會」南京「演講廳」濟南「小廣寒」天津「天津電影園」及「新新大戲院」等處開映聞南京演講廳定於夏曆正月十二日起映售得之資以一半捐助東南大學重建·字房經費云 
 
 

Page 20

 
 
第一萬八千三百零三號;中華民國十三年 西曆一千九百二十四年二月十四號
星期四 * *[棄兒影片之商榷]  
　　上海影戲公司以「古井重波記」一片而名益著近又新出一影片名曰「棄兒」論者亦甚多爰抒鄙見如下 
影片中用强烈之光線已爲過去時代之成績雖黑白分明甚覺明晰然觀衆受强烈之光之刺激頗感不快故近時影片率用柔軟之光底片則多用色片使觀衆因視線之調和倍增快感此影片對光線之進化中國自製影片於此大都不甚研究墨守攝取尋常照片之成法僅上海影戲公司於此略知門徑「古井重波記」片中已有數處有柔軟光線「棄兒」片則較長論者頗多以爲光線不甚明晣非確論也（錫嘉）（待續） 
 
[東西二大陸之電影小明星] （一）賈古哥根（二）但二春但二春貴州人生於舊曆丁巳年十二月初五日爲前清兩淮運使但明倫之玄孫辛亥遷居滬濱畫家杜宇乃其叔曾祖當二春二歲時即能唱歌曲效人啼笑無一不肖活潑不類常兒迨杜宇倡辦影戲後二春遂無日不在影戲生活中對於新式攝戲法純熟異常導演者可告以簡單情節渠即能明瞭攝演「海誓」一片時二春僅歲半然已極受社會歡迎「古井重波記」「頑童」等片出後又哄動全國無人不知中國電影小明星但二春矣近攝演之「棄兒」其所現之天才尤勝上述諸片云 
[婚禮新誌]  
　　松江文學家丁菊芳君爲吳瞿安君之高足昨與嘉善平一梅女士在法租界亞洲旅館行結婚禮賀客盈庭請松江楊了公君證婚了公致頌詞云「人生無憾得一知己朋友且然而况伉儷待父母命說自孟子大舜不告孟子亦喜特立丁君深通詞旨吳公瞿安認爲高弟婉婉平君學行素美丁師月心愛其純懿今日良辰結褵伊始速返珂鄉親前奉匜雙雙請罪長跪不起雖有雷霆天怒必霽從此合懽交養親志白頭偕老可以百世」其餘來賓演說者亦甚衆盡懽而散 
[將開學之各學校]  
　　國語會校國語勵進會發起人以該會爲研究國語敎育之團體必須有一實施地方始知研究所得之結果特附設日夜兩校學額暫定八十名男女兼收學科分國語「讀文·作文·口語·寫字」算術常識（衛生常識·公民常識）藝術（工用藝術·形象藝術）音樂體操英語等課定於二月二十五日開學校址在恒豐路崇德里三一三號云 
　　　天學校閘北恒豐路長安路口順天華英學校　本年起男女兩部各添敎員二人敎室二所並添備校具以臻完善該校定正月十六日開學授課云 
　　立逹公學虬江路立逹公學昨日上午九時舉行開校禮先由校長報告本期擴充進行事宜並致勉詞次發給上期奬品末用茶點而散聞該校所設義務夜校已定於二十日開學云 
　　志明學校城内虹橋西首志明學校本學期推廣敎室添聘敎員數位定於古曆正月十二日開學云 
[藝苑清訊]  
　　楊令茀女士繪畫及所製大觀園模型之展覽 
　　英國婦女俱樂部在九江路十二號大生紗廠東首昨發通告云畫家楊令茀女士出其餘技造一大觀園模型全國用十四張大方桌拼成基礎花木亭臺橋梁舟楫人物惟妙惟肖誠空前之大觀也現該園已捐贈美國博物院未運送以前經同人再四要求於陰曆正月十一·十二·兩日在本俱樂部與楊女士之畫同時開一展覽會海上士女幸速惠敎焉附楊女士所撰該園記如下 
　　大觀園模型記一己未製大觀園倣禁苑規模幻空中樓閣範金爲沼削木爲樑琉璃爲瓦丹粉爲墻萬字欄干千秋院宇銅山踞承露之臺麋鹿在集靈之囿曲廊邃室水榭橋梁田隴迤邐則遠接茅廬宫殿巍峨則近連梵宇架有藤蘿池有畫舫疊石爲山用張南垣之法折枝爲樹得郭槖駝之傳黃沙築地青苔繞徑林木蓊鬱粉墻蜿蜒人物有鬥草者弄槳者逗鸚鵡者聽琴者醉眠者撲蝶者掃花者課童者戲千秋者一一取法畫中霧縠蹁躚芳蘭竟體山巓水涘以邀以嬉池中初置噴水泉飛珠濺雪竟日不竭全園佔地十六方尺并案十四陳之竹頭木屑並作棟樑刀踞版築百工咸備左氏傳敬姜論勞逸曰沃土之民不材淫也瘠土之民莫不嚮義勞也余以飽食終日無所用心經營之始蓋本此意云 
　　記二余製大觀園初未嘗一讀紅樓全書八九年時好六法苦無師承聞人言學畫宜從界劃入手宋之李營邱明之仇實甫運筆入化無非從短鑊中來案頭適有大觀園圖迺取而且夕摹之然余好建築尤甚於丹青雖亂離之時倉皇出走刀鋸繩墨不去手也讀書之暇搆小屋孜孜不倦己未出歷年所製擇其完好者留之得亭榭五六座思搆之園亭苦無圖樣則倣幼年所摹大觀園圖而取其大略焉惟時余知大觀園之典出紅樓說部紅樓爲小說巨擘旣建斯園不能不一考園之出處迺取紅樓讀之則大悔曰紅樓中人皆余習見戚黨子弟如賈寳玉者車載斗量閨秀之鬱結自苦如林黛玉者又比比皆是其餘如探春輩或勢利或忘本亦有一二高潔如惜春如李紈又皆以爲碌碌無足輕重然則此書用意尙何足取可取者特其用筆耳余何爲經之營之爲若輩經營宫室若是其用心哉余園旣誤用大觀之名人必謂余深於紅學而崇拜其書者故叙其緣起如此 
　　記三余將觀藝京師是園遂以扃鐍癸亥南還閱五年矣迺重修大觀去其噴水泉以遵古制陳而觀之中西士女並至美國女醫士任女士柏女士等請余捐助醫院舶送美洲博物院中余慨然曰人生朝露百齡俄頃吾園得與西方古物同壽復何憾焉攝影以留紀念并爲之記 
[球戰歡聲]  
　　今晚八時青年會日校籃球隊與美國海軍籃球隊在青年會健身房比賽籃球云 
[樂羣女學游藝會演劇]  
　　樂羣女學前晚六時假座北四川路中央大會堂開游藝大會其秩序如下（一）粤華音樂會之音樂（二）中外著名魔術大家多位努力表演各種新奇魔術（三）中外著名西洋拳術大家比武（四）「情海之雄」佳劇云 
[戲劇協社更換表演劇目]  
　　小西門外職工敎育館所附設之戲劇協社近日鑒諸該館舞臺於安置佈景裝設電光等不甚合宜爲便利演劇起見故有改築之提議而於基金籌集亦已議有妥善之辦法茲悉該社改建舞臺事宜將近開工其基金委員亦經推定谷劍塵君及錢劍秋女士二人積極進行春季公演因舞臺改建之故展期陽曆四月間舉行此次公演劇目本定歐陽予倩之喜劇『回家以後』谷劍塵之悲劇『冷飯』洪深之趣劇『說新聞』汪仲賢之笑劇『復活的楚覇王』刻因本月十日公演『好兒子』後社會對於該劇極表同情而本埠各校凡曾經表演過該劇者紛紛來函要求重演以資借鏡故該社决將『復活的楚覇王』抽去改演『好兒子』一劇以答各校諸同志之盛意云 
[廣舞臺編演「珍珠釵」]  
　　虬江路廣舞臺今年以重金聘著名編劇家梁垣三（即蛇王蘇）來滬編排新劇以餉觀客梁君並請梁琴鶴同來茲已排練純熟者首齣爲「珍珠釵」劇情係明末故事全劇結構殊佳哀艶俠義悲歡離合其橋段曲折令人叫絶布景華麗輝煌茲錄其劇情如下 
　　有劉志雄者浙之錢塘人少失怙恃精通文武惟性情任俠致家道中落曾聘王氏女爲妻奈王家亦一貧如洗屢催迎娶志雄情急無計乃往竊蘇姓蘇徽宇富而好施有子文傑其弟步良久涎其產夫婦密謀暗藏火藥於文傑床下焚斃之俾己子逸安繼兄產適志雄潛來行竊見而熄之時文傑與窗友張祝卿暢談覺而執之詢非贓　贈金釋焉 
　　白紫霄女士（文傑未婚妻）與表妹岑翠花（祝卿未婚妻）同游梅崗路見貧女出嫁之可憫慨贈珠釵及飾物後翠花被盜擄置船中而文傑赴試亦被盜擲入江心幸得翠花擲板以脫險詎徽宇悮以其子死耗告白家紫霄誓守夫節乃步良夫婦又謀殺其兄以陷紫又誣紫通於祝卿文傑歸不能察紫霄憤而投水適劉志雄榮歸救之知其有恩於己也乃爲擒盜伸雪而步良狡不供認卒由傭婦奇謀證實案乃大白其中情節實含有義俠艶情偵探冒險等唱做皆全誠發聾振瞶之良劇也 
[閘北新開天舞臺及寳興戲院]  
　　閘北寳山路一帶工廠林立居民櫛比近有該處商人鑒於舊曆新年工商二界多暇特組織天舞台一所開設西寳興路中開演小京班集價分四角三角二角一角不等以便工商界前往娱樂又寳興路寳興茶樓上近亦組織寳興戲院一所開演董别聲之滑稽新劇售價較天舞台尤廉工界往觀者甚多云 
[集會表]  
陽曆七月　　　　▲時間地點　　　　　▲召集會　　　　　　▲事由 
十四日起至十六日　梵皇渡約翰大學　　　全國青年恊會　　　體育討論會 
十四日　　　　　　邑廟點春堂　　　　　對日外交市民　　　第五次提倡國貨大會 
十西日正午十二時　北京路功德林　　　　中華武術會　　　　緊急會 
十四日　　　　　　滬北　　　　　　　　滬北米機公會　　　討論會 
十四日下午二時　　老靶子踢　文　年會　基督敎工　委員會　招待　界茶　會 
[今日天晴驟寒]  
　　徐家滙天文台昨日下午四時三十分氣象預報云黃海及山東一帶有北風或西北風南方有稍强或强烈之時令風天氣晴而驟寒本埠温度在下午三時前之二十四小時内最高三九·九最低二七·○去年同日最高四三·九最低四○·三 
 
