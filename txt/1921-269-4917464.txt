# 1921 - 269 - 4917464

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
H>第二張 
時評 
[長江之危機（老圃）]  
　　吾所謂長江之危機非謂上游之戰事亦非謂南軍將攻入江西也今日南軍閥之力固不足以擾亂長江其擾亂長江者當爲北軍閥 
奉派陰謀欲以張勳管長江其意蓋甚堅利用靳氏戀棧之心理乘勢要挾其力又甚强當吳佩孚四面受敵不能兼顧之時而舊事重提其機會又甚巧徐氏對於張勳本以家奴畜之家奴飛黄騰達家主無强遏之理則其形勢又甚佳故今日者誠張勳之徒彈冠相慶之日也 
張勳陰謀之目的在江西而根據地爲安徽其督軍則舊部也其省長則復辟同事之江朝宗所保舉也其倪氏之餘孼則臭味相投者也其土產之政客則程度更低旣可嗾之使歡迎江朝宗之徒弟何獨不可嗾之使歡迎江朝宗之大師 
使張勳得志於長江長江必大亂吾非謂張勳有擾亂之才但張勳猶矢的也的之所在矢必集之雖對於南北中立者亦將羣起而攻之而於是乎北方之末日至矣 
[國内專電]  
　　北京電太會經費財部應籌八十萬巳由銀團决墊頃因明華銀行鹽餘擔保欵到期財部竟失信認爲危險又停付蓋銀團貸欵鹽餘擔保者甚多太會費亦卽其一鹽餘不可靠全體皆影響 
　　北京電外交團北戴河避暑後陸續回京本星期舉行會議一次係北京使團對太平洋會交換意見其結果將電華盛頓參攷 
　　北京電使團消息日英同盟决定放棄太議結果將定爲英美日協定美避同盟字樣英美京要人來電微露此旨（三日上午十鐘） 
　　北京電周緯日内瓦電交通技術委員會開會議决薩爾政府有國際鐵路公約施行權不受德國節制又决國際交通大會二年内不再召集（三日上午十一鐘） 
　　北京電交部函外部萬國聮郵公約第五條並無限制航空郵遞性質惟實行國際航空郵遞另訂辦法（三日上午十一鐘） 
　　北京電陸錦到參陸處稱軍警督察處所部兵在鐵路沿綫不查軍人專搜行旅實屬辜職巳呈極峯冀整軍紀（二日下午五鐘） 
　　北京電王連江冒奉軍副官在天橋購糧一百萬擔將取去糧樣數百包變價又在西四牌樓購牛羊猪肉各五千斤騙得運動費結果各商將貨送奉司令部案破王逸津現巳緝獲解京將重辦　　北京電陷日下午奉軍第一師副官欒貫英率兵四名至打磨廠天泰刀店搜查甚久未得證據 
　　北京電農部通電各埠籌備歡迎美國舊金山商團來華考察實業　　天津電邊守靖運動卾省長 
　　天津電東明縣盜匪佔據稅局駐防軍隊單薄未敢剿擊 
　　天津電二十六師來津招兵 
　　天津電門羅博士今日在青年會演說（以上二日下午十一鐘） 
 
 

Page 7

 
 
　　漢口電宜昌鄂軍正積極爲逐川軍出境進行馬宋兩旅由當陽進至宜北沿北岸前進劉旅由宜都經長陽包抄南岸進襲野山闗蘇趙兩旅及十二混成團由宜昌正面聮合艦隊沿江前進孫師搜剿當陽興山餘敵南岸川軍刻向巴東退走北岸川軍向秭歸退走軍署接吳來電已定日内施總攻擊另據外訊但懋辛親率生力軍抵南沱南北兩岸將有激戰孫傳芳奉吳命將移駐宜昌其留省四旅長張俊峯及七團團營長冬（二）（日）晨九時由江通固陵兩輪赴荆董振國東（一）（日）午由趙李橋乘車來省蕭令財廳籌緊急軍餉六十萬又急電京速撥鉅欵接濟 
　　漢口電孫文聮合安福派在卾組織國民第一軍總機闗設在漢口法界望平里五十六號另設分機闗於武昌漢陽及各屬黨徒多至三四千人上月儉（二）（十）（八）晚警處探訪隊陳某誘漢機闗要人至華界大郭家巷拿住總司令張某係湖北讓陽人副司令方某又參謀副官各二人在總機闗秘抄得白布徽章委任狀及密電多種陷（三）（十）東（一）（日）兩日連在法界長清里華界雲錦里破獲機闗兩處獲黨人十二人東（一）（日）晚押解過江聞其槍械藏在蘄春縣某處卽派員往搜蕭擬將黨首數人從嚴懲辦餘悉免議 
　　漢口電聞湘趙派李漢丞赴彬州係歡迎周震鱗單騎入湘由省派衛隊一連隨護刻已在平石晤面　　漢口電蕭劉東（一）（日）晚答覆宜代表俟一星期擬定賑恤辦法請願代表至晚九時半始散現武漢到宜災民巳近萬人（以上二日下午八鐘） 
　　漢口電漢口望平里破獲亂黨總機闗被拿總司令爲方剛武副司令爲張養浩總指揮方亞初敢死隊督帶官郭定唐團長劉孝偉及參謀副官共十二人同日武昌總機闗亦破搜出印信證據多種除昨電長清里雲錦里陷東破機闗兩起外冬晚又在漢紫竹菴内獲參謀長方榮中途被黨人刦去僅獲同黨四人聞漢陽某廠技士及武昌某署警長均因嫌疑被捕據方張等供牽涉各界多人蕭不願興黨獄擬僅懲黨魁十二人其藏匿蘄春縣槍械江晨起運到省 
　　漢口電上游戰訊沉寂議和說又起聞川己派代表到宜卾亦已派定代表提交涉條件吳連日電蕭均係商洽和議事（以上三日下午六鐘） 
　　香港電頃得確息陷日（三）（日）粤軍巳攻入龍城獲軍實無算（三日上午一鐘） 
　　香港電陳炯明旣下龍州將凱旋　　香港電龍下粤垣慶捷與北伐聲盛極（以上三日下午九鐘） 
　　香港電聞以葡佔大環爲交涉焦點有不還不休勢某葡機闗華字報當局巳禁入内地 
　　香港電聞葡領對粤要求（一）否認先啓釁反索償傷斃葬兵（二）不允懲辦肇事葡艦員（三）未劃界前允葡艦不入銀坑灣仔（四）禁賭須待籌抵 
　　杭州電司法次長余紹宋美煤油大王子羅基菲勒氏江（三）（日）晚均抵杭（三日下午八鐘） 
　　滁州電蚌各軍隊派員在滁購軍草二百餘萬石盡全縣所產不足供給農民以耕牛食草闗係極恐慌 
　　滁州電馬聮甲東（一）（日）晚扺寗江（三）（日）晨過滁赴蚌（以上三日下午八鐘） 
　　南京電蘇議會今日開談話會因表决選舉會日期雙方爭執幾至用武無結果散定四日續開談話會（三日上午十一鐘） 
[國外專電]  
　　紐約電華商聮合會新屋落成昨日起舉行慶祝十一天旅美各埠華商到者二千人懸掛中美國旗新俱樂部今午開幕聮合會職員相繼演說新屋高五層一九一九年開工建築費美金二十萬元 
（發電日未詳） 
　　日内瓦電國際聮盟會秘書長特留蒙昨夜在白格士旅館設宴招待萬國新聞記者團之幹事路透電社·美國聮合通信社·法國哈發新聞社·倫敦泰晤士報·紐約時報·巴黎時報等世界著名報館之代表·及行政會會員行政會會長顧維鈞與英法比日意西班牙巴西七國代表皆有演說各新聞記者與行政會會員皆稱顧使詞令極佳申報代表朱少屏乃幹事之一得與盛會聆八行政會員與秘書長之言論聮盟會將以會員所享之同樣利益給與新聞團幹事 
（一日） 
[公電]  
　　南通張季直來電上海各報館瑞士日内瓦王亮疇先生均鑒湘卾紛爭邀天之幸而有廬山會議之曙影議雖未成成尙未知何若然希冀太平洋會議·各國視中國成一完全之國知中國人猶知有對外一致之人舍南北會議何由一致非他即自治以對内統一以對外會議非他即合各省意見願望共同討論使自治統一界說分明不相抵觸融成一完全國家使中國四萬萬辛苦人民不爲人几上肉一萬萬方里疆土不入人屬地圖耳以廬山爲會地下走一再思之亦以爲當南北適中山川清曠無一切勢力財賄恣睢暴戾浮囂污濁之擾足供與會諸君從容討論也發此議者爲退職軍官同一國民之敬輿先生則名義亦無不合吳巡閱雖軍人之一願表贊成亦見其服從公論之心非樂禍無厭之輩是以下走私冀中國一線生機或在於此此與辛亥上海之會情勢正自不同惟閱牆之爭尙未胥蠲纓冠之救若何可巳聞各省因太平洋會議而集合國民救濟之會甚多此尤見國人拯溺救焚之衆而下走鰓鰓猶有慮者各會英言紛論或有一二爲人疑忌從而描畫在所施之人或猶有不繫爲重輕而他國要之將證爲我猶水火則對外之妨滋大鄙意欲不張立會之名而乞黎宋卿嚴範孫汪精衛王亮疇蔣百里張敬輿張仲仁諸先生疏疑釋滯通彼此之郵損過就中爲稱平之助隨時隨在以尹以孚俾會議及早觀成而議會不至墮落其爲功德可思議否耶至於下走本已極厭世之懷但自覺無國可痛設有愚慮當惟諸先生之前是貢不願以衰劣姓名見於會議諸君之列也區區之忱儻蒙見許即以爲忝系故交個人私約幸賜裁答張謇東印 
　　趙恒惕漾電太平洋會議闗係我國存亡壇玷得人折衝有術旣可以挽回已失之權利自足以增進國家之地位否則危險不堪設想現會期不遠選派代表正在紛爭倘由鬻權賣國之北庭片面遣派狐掘狐埋騰笑列邦一誤再誤徒招外侮斷乎不可爲今之計惟有顧全事實融化畛域擬由南北政府各推數人通電徵求各省區軍民長官及省議會複决表現一致對外之精神藉樹聮省建國之先聲妙選使材無逾於此如唐少川伍秩庸王儒堂顧維鈞諸公皆名藉一時中外同欽均能勝任愉快竊附舉賢之義想爲公論所歸要之此次會議繫乎國脈應如何上下一心澈底覺悟共救危亡設有參商貽誤滋大適促共管之實現將陷萬刼之不復恒惕心所謂危發此主張倘辱贊許立盼實行臨電憂懼願共鑒察趙恒惕漾印 
　　長沙趙恒惕來電各報館均鑒華府會議係我存亡闗於遣派代表略貢鄙見計邀鑒察惟此次我國與會方案應如何提出程序應如何規劃事前有充分之準備則臨事少折衝之困難和會覆轍可爲殷鑒敝省念國勢之阽危聞外耗之險惡不敢恝置爰由交涉署邀集精通外交法律專家數人組會集議各抒意見用爲主張刋印成帙郵塵公覽用資商榷早定方針則行人據爲有用之周旋國民可作健全之後盾挽救危亡庶幾有豸臨電迫切願聞明敎趙恒惕冬印 
　　湖北省議會電各報館均鑒本會感日通電吳巡閱使曁川卾湘當局其文曰宜昌吳巡閱使武昌蕭督軍長沙趙總司令成都劉總司令均鑒天禍中國内亂相尋外交日迫頃美總統通告太平洋會議日程竟有處分中國之說滅亡之禍近在眉睫同力禦侮尙虞不及乃湘卾和議甫開川宜戰雲又起竊恐雄爭未已大厦將傾諸公熱忱愛國當能洞察時艱保全大局務懇迅令前方戰士即日休兵言和以謀統一而濟艱危臨電無任迫切等語謹錄奉聞查太平洋會議開幕在即闗係中國存亡極爲重要懇一致主張迅謀和平同力對外爲禱湖北省議會叩感印 
　　太平來電申報館江浙皖水災義賑會諸大善長安徽水災急賑會柏烈武先生鈞鑒敝邑本年夏秋之交颶風霪雨相繼成災破决大小圩堤百數十餘處田禾淹没耔草無生廬舍漂流人畜之淹斃者無算災情與皖北相同刻下積洪不退饑民無處求生行成餓殍懇速派員拯濟當塗縣農會會長鄒日明朱聮綏籌備自治所長沈逹傳等公叩江 
世界路透電 
[國際聮盟會記事]  
　　二日日内瓦電昨日國際聮盟討論裁减軍備問題法國代表諾白勒美爾氏（單時充陸軍大佐）所發之演說最爲動人諾氏之言曰余聮隊中有一青年兵士臨終猶呼法蘭西萬歳而有許多德國勇士臨終皆呼日耳曼萬歳諸英雄之希望曷爲不能全償德法兩國曷爲不能興盛和好而相處薛西爾氏亦發令人玩味之演說薛氏謂軍備苟不減輕持久和平難以成立協約國在聖哲門所訂闗於管理軍械貿易之公約未經美國批准殊堪扼腕華盛頓會議今應辦理此事薛氏並懇請世界勞工輔助聮盟打敗黷武主義之率力 
　　二日倫敦電觀察報之日内瓦訪員論國際聮盟議會之事業言及顧維鈞博士謂自去年起顧博士大得人信用其才幹與品性使顧成聮盟議會中之顯著人物 
[德國政局近狀]  
　　一日巴黎電柏林日報載稱德總理韋士博士召集各政黨領袖於星期一日開會討論能否羅致左右兩黨分子組織混合内閣事 
　　二日巴黎電柏林日報記者宣稱國民軍之組織事今已切實解决受協約國國際委員團之承認協約國欲禁止德國用抵制煤氣器具德政府現正與協約國談判此事德政府之意非各國正式禁止施用煤氣則不應不許德國用抵制煤氣之器具以自衛 
　　一日柏林電柏林消息獨立社會黨對於加入内閣之議暫不决定韋士總理提出行政方針如下（一）預算務使出入相符對協約國必保證財政上之義務其法在徵收充足之產業稅尤在收回債劵（二）實力保護民國以防復古舉動其法在改良司法及裁撤尊王之官僚續行社會主義之政策 
[法國前總理紀念坊]  
　　二日巴黎電聖賀明建立克勒滿沙功績紀念坊今日開幕克勒滿沙氏演說戰勝之法國言及凡爾賽和約謂保障世界和平之計畫縱以遠東爲限亦屬重要但遠東離吾人甚遠德界則在咫尺華盛頓會議當有機會以修正執行中之顯明過失此人亦未有不以考慮太平洋問題之同樣地位考慮法國問題者協約國决不欲爲便於通商起見贊成德國經濟之恢復而有碍於法國也 
[俄國著作家之俄事談]  
　　三日倫敦電每日新隋訪員謁見俄國著名著作家戈爾基氏據稱共產主義將由俄國消亡而產生一種社會主義共和國甚　爲類於美國之民治的共和國惟俄國今在進行中之大試驗將有大影響及於勞工之地位今日絶無恢復帝制之機會人民大都贊助共產政府因目下無可爲代若蘇維埃傾倒則將發生大亂也農民之反對力大有碍於共產主義使不能成功俄國之農民實爲一切進步之障碍若輩野蠻鄙陋舉動不近人情今鄉野與城鎭彼此完全分離能救俄國者唯有智識之人民耳戈爾基氏極贊助英俄商約謂俄國於此大有希望 
[太晤士報主人之澳洲論]  
　　三日雪梨電倫敦泰晤士報主人北巖貴族今日啓程赴日本中國將在菲列濱小住北巖氏謂澳洲如願仍爲白人之澳洲則當盡力鼓勵盎格魯撤克遜種移民人境澳洲地廣而富足以養活二十倍於今日之人民澳洲不難於每年吸收十萬移民澳洲隣地人烟稠密澳洲若不吸收盎格魯撤克遜人種以實其空地則遲早將有他種起而代之 
[航空專家之評論]  
　　三日倫敦電航空專家評論近今飛行家之失事謂機中之發動機均無微疵但因兩翼不能受極高速率之緊張所致諸專家現信明年飛機將裝金屬之翼則每小時可駛行四百基羅邁當且謂飛行之前途乃在造極高之速率此唯能於天空高度爲之俾相隔甚遠之京城亦能彼此密切來往云 
[各國近事記]  
　　一日巴黎電匈牙利半官通訊社否認維也納傳出匈牙利西部宣布爲獨立國之說 
　　二日巴黎電大使會議巳採納意政府之建議請奥匈兩國政府派全權代表至羅馬商訂闗於白根倫問題之協約 
　　一日華盛頓電聮邦儲備金部月報稱借貸巿况確有進步零躉貿易可望起色鋼業於八月份即見轉機支持至今遂使許多他業增用工人紡織業亦能善自維持惟絲業則活動較遜各種價格仍有上趨之勢本月已呈佳象秋冬巿况當可更佳 
　　一日巴黎電美國公斷人裴登氏判决德國應照一九一八年十一月十一日之匯率爲比國償付對協約國之債務法國一國由此可得英金一萬萬鎊衆皆大爲滿意 
[太平洋路透電]  
　　二日東京電海軍少將加藤陸軍少將田中偕外務省職員及新聞記者若干人今晨乘高麗丸啓程赴華盛頓内有新聞記者數人將在火魯奴奴小住參與世界報界大會 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞 
[德國特約通訊（王光祈八月七日）]  
　　德國之新稅則 
　　闗於德國最近財政之情形記者已於上月通信詳爲報告其支出不敷之數約一千萬萬馬克欲填補此數勢非增稅不可然增稅一事不但涉及國民經濟問題而且牽入黨派政爭漩渦德國政黨中屬於資本階級之國性民黨國民黨民主黨三黨（即右黨）主張重抽間接稅使一般國民平均負擔屬於勞動階級之社會民主黨獨立社會民主黨共產黨三黨（即左黨）則主張重抽直接稅使資本家獨負重責中央黨則分左右二派該黨左派主張頗與社會民主黨等接近現内閣之國務總理費爾特即屬於中央黨之左派故此次新稅草案仍偏重直接稅據國務總理費爾特在國會演說此次規定新稅之標準其比例如下 
　　闗於直接稅者約占百分之五四·五 
　　闗於間接稅者約占百分之三八·五 
　　闗於奢侈品稅者約占百分之七 
現内閣爲中央黨民主黨社會民主黨三黨所組織民主黨閣員則代表右黨主張重抽間接稅而社會民主黨閣員又代表左派主張重抽直接稅中央黨閣員則稍稍偏袒左黨故就内閣自身而論對於增稅問題意見極不一致幾經磋商始有昨日財政部闗於增稅草案十五種之發表茲摘其大要述錄如下 
（一）糖稅每一百基羅格蘭母由十四馬克加至一百馬克 
（二）糖品稅未定 
（三）百蘭地酒專賣稅每　ektoliter由八百馬克加至四千馬克 
（四）消費品稅（甲）燈具用品稅加至四倍（乙）汽水稅加至兩倍（丙）啤酒稅加至四倍（丁）烟草稅取消舊日烟草稅則八十六條闗於減輕抽稅之規定 
（五）食品輸入稅如香蕉大棗咖啡茶葉香料（作菜之用）可可及可可糖之類其他食品非日常生活必需者皆屬於此類重加稅率 
（六）炭稅增至百分之三十惟財政總長可以臨時酌量情形减收百分之二十五 
（七）競走稅未定 
（八）汽力舟車稅未定 
（九）保險稅（甲）不動產保險每一千馬克抽十五非里徐（每百非里徐合一馬克）（乙）動產保險每一千馬克抽四十非里徐（丙）生命保險每一百馬克抽四馬克（十）交易稅增加兩倍闗於輸出輸入之免稅條例須加以限制對於奢侈品之輸入尤應特别加重惟同時須顧慮對外貿易 
（十一）公司稅凡營生產事業之公司須抽其入欵百分之三十 
（十二）資本流通稅（甲）股份公司抽百分之七（乙）普通商店抽千分之六（丙）兌換稅手續當使之較前簡單但仍須酌量加增稅率 
（十三）財產稅每三年核算一次（甲）個人財產抽百分之○·○五到百分之一（乙）團體財產抽千分之一·五在十五年中加增一次（甲）個人財產較原稅可以增至三倍（乙）團體財產較原稅可以增至一倍半 
（十四）財產增加稅（甲）凡財產未滿十萬馬克且增加之財產未滿二萬五千馬克者不抽稅（乙）凡財產在十萬馬克以上抽百分之一其增加之財產在六百萬以上抽百分之十 
（十五）戰後利得捐從一九一九年起（甲）凡財產未滿二十萬馬克其利得未滿十萬馬克者不捐（乙）凡財產及利得超過甲項者須捐出百分之五到百分之三十以上即爲財政部提出之新稅草案俟秋間國會通過即將實行其中（八）（十一）（十二）（十三）（十四）（十五）諸項皆直接爲資本家所擔負其餘各項或爲普通間接稅或爲奢侈品稅爲全體國民所擔負 
惟以上各種新稅則實行以後據財政部預計只能收入八百萬萬馬克尙有二百萬萬馬克不敷之數故政府稅則發表以後尙特别聲明將來恐還有其他新稅草案以補不足即所以預爲他日填補二百萬萬馬克之計聞有人主張再增炭稅每年可得九十萬萬馬克又有人主張凡私人或地方產業團體皆由國家强迫參入股份則得六百七十萬萬馬克德國政府此種羅掘辦法眞可謂無孔不入矣此次稅則之中可以注意之點有四 
（一）財產稅從前中央黨首領愛耳池擺改Erxberger所計畫之國家困難犧牲辦法凡財產在五萬以上者應抽百分之十到二百萬以上者則抽百分之六十五幾乎將資本家之財產完全取消此次財產稅所抽者僅百分之幾足見此係左黨讓步之證又從前徵收財產稅注重動產而忽略不動產致使有動產者大受其損而有不動產者反大購其錢此次新稅則兩者並重惟如何評定不動產之價值尙須財政總長與經濟總長協商 
（二）戰後利得捐德國一般人因戰爭而窮然有一部分人却利用戰爭機會作種種投機事業反致大富如收賣紙幣即其一也此種人爲一般國民所深恨故此次稅則直令其將財產繳呈若干不曰稅而曰捐以示懲罰之意惟此令一出一般戰後發財者遂不惜亂用其錢與其繳之於官不如自己揮霍此種舉動實足助長奢侈之風因此又有人主張抽一種過用稅Medranfwondstener凡用費超過一定程度者國家須課以重稅記者以爲此種過用稅辦法施之於今日之北京上海實爲唯一無二之良稅 
（三）普通間接稅德國戰後經濟雖感困難然因賠償數目未議决之故擔負旣未確定貨價亦未大漲自最後通牒接受之後遂如已决之囚至新稅實施之時遂無異臨刑之日聞從下月起各貨皆須漲價數倍則國民生活之日益困難不難揣想而知戰後德國之所以能一時苟安者係因工人工資旣已大增而一般物價尙未大漲（指生活必需費）工人在此期間頗能維持其豐富優美之生活因而未起亂事中間雖經共產黨之暴動然終以一般穏健之工人不贊成彼輩舉動遂因之失敗現在生活旣貴工人當然要求增資但增給工資之程度能否與物價增漲之程度相等無論何人均不能作一肯定答案於是乎向日所謂穏健工人者至是亦不得不挺而走險矣此記者上次通信所以謂加稅問題或當爲德國階級戰爭之導火綫也 
（四）左右兩黨對於加稅之舉其意見雖各有不同然一般國民對於政府加稅之苦衷皆能加以原諒蓋若者爲國家支出若者爲國家財源一般國民皆瞭如指掌此其國民程度之高與政府相見以誠眞有令人不能不佩服驚嘆者當稅則發表之日吾居停女主人泫然謂記者曰（吾輩將終身爲某國人作工）其恩怨分明有如此者若吾中國國民其生活之安全豐富雖較之今日德國猶不及百分之一然而吾執途人而問之曰足下何以一貧至此係爲何人作工彼必瞠目而不能答一辭此眞不能不令人感慨係之者矣 
[國内要聞]  
[魯案覆文巳通過閣議]  
　　我國對於日本所提山東問題意見九項之駁文前由閣議决定大體方針後由外交部製成具體駁案昨日（一日）再提出於閣議聞略將原案修改業已通過由閣員先送靳氏覆核後即送呈東海披閱大約今明再交部將修正案加以整理下星期三四可以發表至闗於駁文之内容外部尙守秘密惟據某方面所傳此項駁文係同時送致各國其中並無專對日本答覆字樣亦無貴國政府及敝國政府等對待用語可視爲我國對各國之普遍的一種聲明書於駁去日本意見之外表示我國之意見惟據日本方面傳述則日本有將再提出意見之說 
又據另一消息闗於魯案答覆一事外部方面原擬逐條駁覆並提出我國希望條件業經擬就底稿凖備提交閣議公决後即行正式送達但邇來國人所對直接交涉之聲浪日見其高如果依照原定辦法提出希望條件即不啻承認直接交涉之一種表示以目前民氣之激昻深慮引起激烈之反抗而陷紛擾地位故外部復加考慮結果决定變更前計僅於覆文内對日本所提各條逐一駁覆並不附提希望之條件以貫撤拒絶直接交涉之宗旨此事旣有變動所有前擬答覆自不通用因此顔外長復於昨晨邀集全體閣員先至公府謁見東海當衆發表此意各閣員均無異詞隨即偕赴國務院出席閣議故昨日開會時間較諸平常爲早而闗於答覆方法旣經在府公决故閣議席上亦不再討論據聞此案方針旣定現時僅從事於文字之改正云 
[北京太平洋團體開會記]  
　　太平洋問題討論會昨日（一日）午後二時仍假石駙馬大街鐵路協會開第八次常會總幹事葉恭綽主席報告本會一週間經過情形畢當即討論對於美國試擬之議題範圍我國應如何答復案俞誠之白堅漆運鈞吕瑞庭梁家義張國輝等相繼發言討論頗久對於西伯利亞問題與中東鐵路問題發揮頗爲詳盡討論結果當將各項意見付諸表决（甲）耶泊島問題主張復文中不必提及惟請外交當局對於海底電線之處分問題須加以注意（乙）西伯利亞問題我國對於西伯利亞問題並無成見但爲尊重領土主權起見主張會議席上如議及該項問題時須容納有管轄西伯利亞領土主權者之意見（丙）中國問題（一）優待鐵路運費問題先請外交當局致電駐美公使詢問美政府所指鐵路究屬何部分請其明白表示（二）凡可以擾亂遠東和平之各問題均可隨時自由提出（三）闗於中東鐵路問題不必列入（四）主權行政權及領土完整範圍之下實行門户開放工商業發達均等主義以上各項均經表决通過當即推舉黄元彬桂植梁家義三君根據以上諸項起草向外部表示意旨六時半散會 
　　太平洋會議後援同志會昨日午後在石達子廟該會會所開第二次大會由理事汪大燮主席公推蔡元培梁敦彥等八人爲理事林行規劉景山等三十九人爲幹事次討論宣言書及通電經藍公武葉景莘孫幾伊等提議修改後通過次由某君提議山東問題闗係緊要本會應貫澈累次主張再行督促政府衆贊成公推江庸等二人前往訪問外交總長次李家鑿提議派人與南方接洽以免南北外交方針歧異通過由職員會商定詳細方法次李景龢提議本會加入國民外交聮合會衆議决加入又提議副署該會通電議决俊該會通電稿送到時由職員會審查再定六時散會茲將該會宣言書附誌於後（太平洋會議瞬將開幕矣我國人亦旣坌起以事研究顧今日所最急之務乃在我國民對此會議當取若何之主張本會於此問題擎議所得以爲我國民對此會議之方針誠有不可移易之標準及範圍在謹以簡括之方式列其大綱如左（一）自决的門户開放（甲）裁撤釐金改正闗稅（乙）實行司法改良撤廢領事裁判權（二）撤廢勢力範圍及利益範圍（甲）鐵路統一（乙）取消一切獨占權及優先權（丙）收回租借地（丁）廢止闗於勢力範圍或利益範圍之一切成約（戊）撤退駐華軍隊（己）撤退各國在華郵電機闗（三）實行整利財政（甲）凡各國對於中國非經正式國民代表機闗之承認不得爲財政的或經濟的借欵（乙）自行整理外儥（丙）中國財政實狀之考求及擬定整理計畫此三者本會確信其爲我國民對此會議必不可少之主張前者爲對於會議之要求後之二者則我國民整理我國應有之表示也夫欲求對外之成功非先得國民之一致不可本會同人不敏誠欲張此綱目以俟商榷其具體之計畫將以次貢獻於我國民凡我邦人幸鑒察之 
[後援會力爭太議代表經費]  
　　我國參與太平洋會議經費外交當局原擬二百萬元嗣因財政支絀改爲一百五十萬元乃此數財政部方面猶一再核減且不爲盡力籌措致第一批代表團出發經費幾無着落顔外長因此頗形消極昨太平洋會議國民後援會特致書潘復據理力爭并一面函請顔外長望其持以毅力勿因此灰心茲錄其原函如下（致顔外長書）駿人總長閣下華府會議將開我國存亡攸繫閣下掌綰外交躬親出席國民固致其欽崇尤殷其責望爰師曝獻敬貢芻言遴才自輔貴精而不貴多爲國效忠擇人原非擇事與其多糜費用致貽濫竽充數之譏何若妙選賢能冀收議席折衝之效倘能權衡至當冗濫盡裁用一人能盡一人之長費一財獲收一財之益庶幾有裨於國無負於民至財部經費核减實國家體面所闗敝會自當勉爲後援力爭前數幸持毅力弗灰初心以增國光以副與望肅此瀆陳敬希察納（致潘馨航書）韾航代長閣下太平洋會議闗係我國前途綦鉅寛籌經費以資應付閣下義不容辭亦責無旁貸乃外部前提經費概算閣下一再核减何以保國家體面何以資壇坫周旋長袖善舞閣下豈不知之在閣下兼顧不遑或有難言之隠然國民緣生死存亡所繫負擔之義務謂何收支之責任謂何悠悠萬事惟茲爲大寗能爲閣下曲諒耶敝會以爲國内一切費用均可節减惟此會議經費斷不能節減縱觀列强闗於此次會議莫不以金錢勢力爲後盾而力爭上游矧吾國首當其衝利害最切需欵之多且急豈遜列强幸閣下深思熟慮迅籌的欵務符前數撥付外部藉資放洋倘仍猶豫推宕則會議一開先事因無欵而籌備不周臨時又因無欵而運掉多滯國度淪亡萬刦不復追原禍始誰實尸之語云忠言逆耳利於行惟閣下圖之至外部前定之數以現勢觀之尙恐不敷業經敝會致函外部請其裁汰冗員藉資樽節矣並聞太平會議國民後援會啓 
[京敎育費仍無著落]  
　　京師國立八校經費問題迄今尙未結束敎職職因補課之期瞬即屆滿而交部公文尙未辦妥且七月份之下半月經費敎次馬鄰翼曾屢次宣言九月三十日以前必可發出詎至昨日（一日）尙無消息敎職員代表尹炎武王紹瀛錢秼陵三人根據第八十八次聮席會議决議於昨日（一日）上午十一時偕往敎部訪問馬鄰翼馬氏尙未到部直至下午四時仍未蒞部該代表質之敎部員司據云七月份下半月經費尙未有分文而交部公文亦尙無辦理消息該代表等以不見馬次長不得要領乃約定於本星期一日（即三日）上午十時仍往見馬氏務必盡力催促辦理並定於星期三日（五日）上午約校務討論會各校長開聮席會討論開課問題據聞敎職員方面已决定開課至以後如何祇聽諸自然而交通部之公文則完全託校長團辦理敎職員方面暫不過問 
[京銀行界反對烟酒借欵]  
　　烟酒借欵由徐恩元介紹張壽齡承辦與美國芝加哥銀行代表阿卜脫磋商已誌前報茲聞該借欵額美金一千四百萬元利息七釐九一扣去匯水手續費實交九五零除扣去前借本息美金一千一百萬外淨餘美金三百萬由該行派員稽核一仿鹽署成案辦理一面由中政府發交千元一張之國庫劵交由該行發行現經北京銀行公會派員調查屬實以爲烟酒一項前與當軸約定暫抵整理公債之用不應反汗日前開會擬乘該借欵尙未簽字之際表示反對一面推代表向新銀團史蒂芬氏詰問此項借欵實違反該氏前此宣言並希望打銷 
[財政部之高利貸]  
　　年息在二十一分以上 
　　北京晨報消息云財政窘急至於今日而圖謀財部一席者紛紛不絶局外人深以爲怪不解當局者何以自尋苦惱至於如此也乃據彼輩内行之言則財政愈窘急而幹財政者乃愈有滋味換言之爲謀國計則財政惟患其窘而爲謀私利則財政惟忠其不窘蓋窘則必借欵借欵之條件愈窘愈苛條件愈苛經手借欵之所得愈厚凡平當借欵之所謂苛虐條件不便見人者皆可以急不暇擇爲詞而由經手人任意上下其手潘復代理部務以來應用此項策略以瘠公而肥私者不知其凡幾姑舉一例以概其餘則有如農商銀行之借欵亦大可觀矣此次中秋節闗潘復除向中交各行借欵外曾另向齊耀珊管理之農商銀行借欵四十萬以應急需此新聞界所具知者也而此項借欵之條件離奇乃爲常情所未嘗夢見茲特訪得而列之如左（鹽務署代財政部向農商銀行借欵條件）借欵金額四十萬元期限定期三個月自第二個月起分兩次撥還每次還二十萬元利息每月一分八釐全數預扣計洋二萬一千六百元手續費除利息外每百另給手續費七釐計洋八千四百元回扣按九四交欵計洋二萬四千元匯水交欵曁還欵時每百元各給匯水一元三角計洋一萬零四百元抵押品元年公債票一百萬元印花稅票一百萬元擔保鹽務署擔保由鹽稅餘欵項下撥還特别條件財政部鹽務署須存定期存欵二十萬元於農商銀行以三個月爲期或存至本借欵還清之日爲止銀行按週息六釐行息按此合同計算農商銀行通共不過拿出十三萬七千六百元現洋第二個月即可連本帶利收回半數第三個月即可全數收回共得利錢五萬八千四百元用年息計算實合二十一分五釐有餘比三分九扣之印子錢其利重猶過數倍潘復非痴人何以出此其故可不言而喻矣 
[姜桂題離熱後之毅軍]  
　　竟無駐紥地點 
　　毅軍駐地問題迄未完全解决近日政府與姜桂題商洽結果雖有移駐通州之說然聞通縣紳商各界及公私法團等一致表示反對曾於日前公呈府院大意謂通縣自奉軍牛旅駐防以來維持地方甚爲出力兵民感情亦極融洽近聞毅軍有開駐通縣之說紳民得此消息異常惶駭緣兩軍同駐一處勢難久安設有意外則影響所及將有不堪設想者務懇俯念地方凋弊不堪重擾取消毅軍駐通之議另擇相當地點以免後患等語政府接呈後深以爲然正在籌議辦法中而同時姜桂題亦正式具呈催促速指地點以便全軍開拔入闗原呈略云所部毅軍業經開拔入闗者計有四營暫駐古北口衛隊之隨同入京者計共馬步隊兩哨又右翼帮統常萬里所帶之步一營及馬三旗原駐圍塲現亦陸續開拔暫駐密雲石匣等處下餘隊伍如朱占標等所部之第一第二兩路尙有十三營約共九千餘人迄今仍分駐經棚林西什巴爾台各等處各該官兵等急擬隨同入闗經桂題再三安慰囑令聽俟後命再行開拔日來函電交馳大有迫不及待之勢務懇迅賜指定駐紥地點以便全部開拔人闗云云未悉政府如何應付也 
[馮玉祥告急中之陜局]  
　　陳樹藩聮合川軍勾結郭堅餘黨反攻西安一節迭紀前報茲聞陜督馮玉祥昨有感（二十七）電來京略謂　匪餘黨盤踞岐鳳現與孔部會剿尙待尅期合圍務期盡殲以爲一勞永逸之計頃據探報稱陳樹藩一面積極籌備反攻西安一面勾通郭匪餘黨四出竄擾分我兵力我軍欠餉已達一年迭經呼籲未蒙厚濟現在郭匪一日不平則陜北一日不能肅清即不能直搗漢中爲根本恢復之計應請中央迅速籌匯數十萬元俾資應付否則饑軍坐困險象環生心所謂危難安緘默祈即指示機宜云云又聞陳樹藩所部已由漢中陸續出發其先鋒隊已於感日先後到陽峪口子午谷南天門各要隘戰事發生在旦夕間政府得報除電致馮玉祥嚴爲防範外聞已撥彈三十萬顆餉項正在籌盡中有擬先滙十五萬之意惟外傳陳于聮絡之說則殊不確聞子所統之靖國軍前經胡景翼與馮玉祥迭次磋商改編雙方業已妥協先由于右任宣告解除兵柄然後分别改編刻于氏已就陜省自治籌備會會長職務主持民治馮玉祥遂將其衆改編一混成旅即以胡景翼擔任旅長間日内即可撥往前方助戰 
[東三省通訊（隠）]  
　　日滿大飛行實行矣 
　　日本所澤航空處飛機本擬於今年春間舉行日滿（所澤至長春）大飛行幾經與我國當局磋商始允爲一次學校演習飛機之特别許可嗣因日本雨期將届改爲秋季飛行併由日領先期照會定於九月二十四日由所澤出發二十七日到長春途中參觀各學校當經張作霖轉達外交部請規定一切辦法以便應付旋由外交部派金僉事來奉與赤塜日領事接洽訂有下列十項之限制辦法（一）此次日本飛機航行東省認爲學校之演習不認爲軍用並不得作他用在入境之第一站由我國派員嚴行檢查（二）先由日本方面將左列事項開送檢查（甲）入境地點定爲安東（乙）飛行目的定爲學校演習（丙）欲至地方及經過路線定爲由朝鮮經長春奉天至大連（丁）出發及達到並在中國停留各日期尙未確定（戊）離中國出發之地點定在大連裝運出口（己）飛航員及其他航務人員人數及姓名尙未確定（庚）飛機之式樣各數目標誌發動機之式樣及馬力尙未確定（三）凖照原定路綫飛行並不飛往他處（四）不得携帶違禁物品照相器具無綫電機及郵件此外除飛航必用物品外並不許携帶其他物品（五）按照中國指定地點昇降但此項指定地點僅供臨時一次之用（六）沿綫經過人烟稠密地方不准爲低落之飛行致於人民生命財產發生危險（七）飛行中不得由天空向下撒落物品（八）此次演習飛行須携帶各種飛航必備之證書日記以備檢查（九）以上辦法係此次學校演習飛航入境臨時一次特别允許之辦法（十）與中國尙未批准之航空條約無闗自上述十條成立後政府即派航空署參事徐祖善檢查員趙大豪二氏前赴安東俟此項飛機入境時實行檢查茲據日人方面來電云日滿大飛行原定於二十四日由所澤出發因是日天氣不良遂爾中止二十五日正在出發之際適值天氣驟變以致所澤長春間之飛行不能如期出發二十六日大阪以東驟風暴雨電信不通仍不果行直至二十七日午前七時三十分此項陸軍大飛機隊四架由飛行家官曾根大尉樋口中尉·今由中尉·依田特務曹長·小澤軍曹等駕駛出發據報起程之後途中天氣未變預計三十日可達長春駐長日本村上領事早在勝家窪子地方預備停機塲聞抵長後小作勾留即往奉天該處日僑定於是日午後六時在公會堂開歡迎會並預備銀盃一對贈與官曾根大尉作爲此次日滿大飛行之紀念品此次航綫（所澤至長春）之距離共長六千一百華里（所澤至太刀洗二千五百里太刀洗至京城一千六百里京城至長春二千里）計飛行時間共須十七小時四十分（所澤至太刀洗須七小時太刀洗至京城須四小時十五分京城至長春須六小時二十五分）但沿途各站（如太刀洗釜山京城王京新義州安東長春等處）均須落地故須四日夜之久始告成功入境後由安東直航長春然後折向奉天至大連出口我國沿航綫各埠學校泰半預備臨時參觀藉擴眼界於是日本日滿大飛行計劃歷時半載有餘至此始告完全成功矣 
[卾省戰局之新變化]  
　　宜昌方面川軍失敗岳州方面湘軍有反攻說 
　　川卾在宜昌正面之戰局自二十五日吳佩孚率軍攻克南津闗後形勢即驟生變化川軍旣失南津闗長江北岸即難立足二十六日川軍前鉻復反攻南津闗二十四師四十八旅奮勇迎敵戰不數時川軍不能抵禦紛向三游洞平善壩南沱以上退却蘇旅獲野戰砲兩尊俘川軍百餘名午後又同趙榮華第十八混成旅向前追繫川軍第一路總指揮唐式遵初尙率其後部軍隊竭力抵敵激戰三小時不料卾軍又分一旅抄出平善壩前後夾攻川軍大敗死傷甚衆軍械輜重多被卾軍所截奪 
 
 

Page 11

 
 
比晚卾軍即進克南沱查南沱在宜昌西北六十里居大江北岸形勢亦極險要二十七日拂曉卾軍仍向前追躡海軍杜司令亦派軍艦溯江江助追川軍以卾軍砲火猛烈多屬不戰自退其大部隊已集中秭歸據外人方面消息正面川軍似巳奉有命令退集於歸州（距宜昌有一百十五里）别圖進取試一觀察當陽方面川軍之活動似其說不爲無因惟官廳方面則謂川軍子彈告竭又乏大砲南津闗一役精銳喪失殆半刻巳無進取能力不能不向後退却此不過一面之得意語究未足以盡川軍之實在情形也吳蕭前此派往川省協商和議專員聞巳到夔府與川軍首領曾有一度晤談而雙方意見則距離甚遠卾欲川軍完全退出卾境川則欲卾軍讓出宜昌方可開始議和此皆爲絶對不可能之事故和議亦終難以實現吳前派員赴鞏縣兵工廠借槍彈四千箱砲彈一千箱二十八日巳由京漢車運到保定又運到天字三號與五號飛機兩架均將送往前方助戰和議若不能妥協秭歸巴東一帶日内定有一塲惡戰也至宜都方面川軍藍文蔚部以正面川軍旣退確於二十六日整師退到長樂惟但懋辛所部刻尙虎視荆門垂涎荆沙二十六日曾與宋大霈三十五旅在毛家集接觸無甚勝負旋即停攻嚴陣對峙此間昨日盛傳沙巿巳經失守者或因川軍巳扼沙巿之背致有此謡也 
川卾兩軍勝負尙未十分判明而湘軍反攻岳州之說忍又盛傳於武漢湘軍不滿意於趙恒惕之通敵及吳佩孚之武力壓迫此則事實昭著無可爲諱宋鶴庚魯滌平等部之開往湘西蓋即避吳之武力欲聮川軍以求活動於卾也其他參戰軍隊吳限令兩月切實裁汰顧湘軍性質複雜財政困難欲於兩月内裁汰完竣自屬難能之事且野心勃勃者大有人在故湘軍擬攻岳州之消息不能斷其必無蕭督爲慎重起見特派蔣參謀赴湘視察情形並查岳邊防務以備應付此外某方傳述湘西常德發現粤軍兩師吳佩孚得訊巳於二十七日午前十時忽忽自宜昌返岳籌防此說果確西南聮軍北伐　大武劇日内即將正式開幕矣（九月二十九日） 
[湘省現局與裁兵問題]  
　　湘省自聞廣東方面有假道北伐之說深慮陷入漩渦趙恒惕曾密派前財政廳長楊丙前往南寗勸陳炯明母助孫氏出兵致妨湘省自治昨楊氏已自南寗電覆謂陳氏抱定聮省自治主義斷不至假援卾之名行攻湘之實又謂孫氏以陳氏不肯贊助之故已將援卾之意打消使此說果確則粤軍入湘當不至成爲事實至岳陽方面所駐北兵前因卾西戰事緊急巳撤去一師現駐岳陽及城陵磯等處者已不過一師之譜拋個中消息再經幾度之磋商當可全行撤退昨吳佩孚所委岳陽知事李西庚·雜稅局長徐玉璞忽聮電到省請湘政府加予委任殆即直軍不干涉湘政之表示此後湘省局勢或將回復援卾前之原狀矣 
湘省善後問題中之唯一要務厥爲裁兵湘人對於此項問題莫不極力主張而惟恐其不能貫澈其所懷疑之點一爲裁兵經費無着一恐各軍官不就範圍現在各軍官以備受輿論之攻擊已紛紛一再提出辭呈此後對於實行裁兵當然不敢公然反對至於裁兵經費名雖已令財政廳籌欵百零五萬元實則尙不過一種裝飾門面之語據秘密消息當局之意擬將造幣廠金工廠及松柏鍊廠分别抵押除松柏鍊廠因礦局人員互相傾軋以致洩漏消息引起激烈反對一時尙難就緒外其餘兩數均已抵押成功至其所押之欵聞將作爲裁兵經費是湘省裁兵雖能勉强實現而生利機闗則又已斷送數處矣 
省議會所提出之改編省防軍案昨已提出二讀所修正之辦法共有四端（一）兵額湘省無論何項軍隊須切實淘汰改編所有名額至多不得過二萬人應按照正式陸軍編制法編制不得另立名目（二）軍餉湘省軍餉全部每月至多不得過三十萬元軍官軍佐俸給及軍事機闗軍需各費概行在内不得另外開支（三）期限本案自議决咨交之日起須於十日以内將辦法宣布着手進行於兩星期内併將軍隊編制法宣布儘一個月内辦理完竣（四）存機兵額旣規定兩萬人所有裁汰軍隊之騰存槍械應准由各縣知事具領以供地方團警之用至每縣得領槍枝若干應照各縣等級妥行分配此案已經省略三讀咨交政府實行如政府不能照辦則議員即引咎辭職以謀最後之解决不卜趙氏對之將若何處理也 
[贛人對于太平洋會議意見]  
　　華盛頓會議江西後援會昨開職員會討論赴滬代表應提議案到代表龍欽海桂汝丹辛壽恒及會員等十餘人當議决提案七條如下（一）魯案不得直接交涉（二）取消二十一條件（三）各國佔有土地一律歸還（四）凡不平等條約及闗稅之限制一律修正（五）政府所派赴美代表不分南北宜以人才爲主（六）各省代表到滬後請即通電志北息爭（七）請各國退還庚子賠欵以作學費江西銀行公會前舉北京懋業銀行經理胡慶培·南昌中國銀行長王祖訓赴津全國銀行公會參與會議胡現尙在津王於昨日首途省敎育會前推赴粤全國敎育聮合會代表龍欽海吳樹楠胡薰因蔡元培在滬發起全國商敎兩聮合會開聮席大會討論太平洋問題開會在即不能久延胡薰已由敎育會一方面選爲正會長因反對者紛起宣言不去昨該會改推前得票最多之王經畬遞補與龍吳桂辛等五人於二十八晨動身赴滬省紳胡思義對太平洋問題曾有意見書發表並交龍等携滬以備參考 
[粤軍北伐與借欵]  
　　孫中山以川軍急攻宜昌牽制直軍正西南發展之好機會决計出兵北伐現粤軍第二軍許崇智所部亦在編遣北伐之列惟對於餉項一層尙無着落近聞有擬向造弊廠提撥現欵一百萬之說但仍須俟陳總司令返旆商决方能定實也又據港報載稱巿廳借債一事昨據省報登載則謂實係債額七十萬元專　展拓巿區之用以東郊之竹絲螭蜍等六岡爲抵押品於利權尙無損失云云但據某政界人言此稿實係某機闗送刋大約欲以此緩和人心耳其中眞相若何雖未可知惟若果無損利權則李思轅程天固等亦不必以去就力爭則其中黑幕當可想見矣 
另據粤報云巿政借欵一千五百萬元一事茲從某方調查巿當局確有此項主張且事前曾商諸省當局是省巿方面巳無問題所應研究者在該欵之條件能否成立及將來之用途如何耳至當道之意以爲此次巿政借欵係爲從事於改良巿政及企圖生利的事業起見自與别種借債不同即巿民中爲圖安樂計亦無所用其疑慮但巿民因感於年來北庭借債之往事遂不免稍有顧慮所希望當局將借欵條件及用途公諸巿民或俟巿參事會成立後予以監督之權則巿民之疑慮當可解釋矣 
[澳門中葡交涉案巳緩和]  
　　粤報消息云中葡交涉案發生我國曾調派龍驤等三艦前往防護海疆與銀坑等處居民葡政府一再要求撤退我國以主權所在不允其請該艦現尙在銀坑河面往來遊弋昨日消息葡人自知此次肇事實由葡艦先向我軍發砲曲終在彼已轉持冷寂態度并勸旅澳華僑勿事遷徙聞日來已將闗栅駐兵之一小部陸續撤退并欲要求我軍將分駐銀坑各部同時撤防我軍爲自衛計尙未答允惟當局不欲輕啓釁端昨特專派軍事委員吳鏡賫令馳赴前山着駐邊軍官何榮洲李耀華等對於軍事進止仍主持重勿稍輕率伍外長並以中葡界務多年不决致令兩國時生齟齬殊非邦交之福故擬於解决此次衝突時乘時提商劃界交涉由公府派遣劃界專員協同葡國專員妥擇相當地點開劃界會議擬先從水界入手俟區劃妥定後即由此解决一切懸　至澳門方面自二十四日葡官正式宣佈戒嚴後全澳僑民均大起恐慌入夜各舖户均閉門不出該處紳商遂即日約同醫院紳董在商會大集會議勸請葡官勿亟備戰有著名某紳用私人名義電請香港政府從中調停結果葡督施利華允將二十四日所出戒嚴布告取銷雖防務仍異常戒備而形勢已漸緩和茲附葡兵布告如下澳門政務廳長白奉憲命通告各人知悉按照本日第二百八十二號札諭内開將所有按照律例給予保護人民之權利一律恢復并將軍政司第一第二佈告及本廳昨日之告示概行取銷所有各文官行政權亦均收回自本日起凡闗於人民各項之限制一概停止特將本示通告各人知悉此示一九二一年九月二十五日 
港報消息云自葡兵與福軍衝突後旋由澳政府致决絶書於中國之駐馬驑州兵艦限期退出其時中國兵艦經英艦從中相勸已漸行退出以待粤省當局之訓示至昨日（二十五）由粤省當局添派巡艦江大等三艦另有小魚雷艦一艘到澳門海面（以上各艦其江大等艦則泊近媽閣對面之海面魚雷艦則泊近灣仔銀坑海面）各艦到後即由某艦長登岸與澳官談話至下午七點鐘始見有澳政府之小輪船送某艦長回船兩方談話情形尙未詳悉惟自澳政府致决絶書於中國兵艦後澳中僑民均恐有戰事發生紛紛離澳即以來港輪船觀之每次均甚擁擠各種謡言亦愈傳愈多至昨日始由澳官發出各種佈告澳門商會亦刋派傳單以安人心觀下列各佈告亦可想見澳僑民驚惶之景况矣（一）澳門警察廳長佈告爲出示曉諭事本廳今以華民政務廳之職權宣佈如下仰各華民知悉一現在人民一切權利雖歸軍政司處理但仍應由本廳保護如有闗於華民情事本廳應得居中向軍政司請求以維持之二所有各警察仍小心妥慎以和平手段保護公共之治安如人民有不遵守警察命令始得實行强制凡居澳良民一體母庸驚惶三現謡言紛起必須慎聽萬勿輕信尤不可轉語於他人若或轉語他人則自身須負其責任四現時歹人混雜頗多見其形跡可疑者可即指明報知警察此即所以保護自身及其產業（二）澳門軍政司長砲兵上尉利麻佈告爲佈告事茲奉澳門總督命佈告如下一凡中國籍或非中國籍之良民其生命財產一律切實保護二各商店於警號發出時（大砲台鳴砲四響）應即闗門但有軍政司人情紙者不在此限三嚴禁燒爆竹四所有街上行人及車輛於警號發出時應即停止但有軍政人情紙者不在此限五切實保護公衆治安倘需用嚴重方法時亦用嚴法保護凡違背本佈告者嚴拿究辦仰各凛遵此佈一九二一年九月二十四日（三）澳門商會佈告頃晤澳門警察廳長面告承澳門督憲訓示昨日所頒行戒嚴各種告示一律取消自今日起　澳僑商生命財產一律照舊保護中葡交涉自有和平解决斷無戰事發生飭轉知闔澳商民人等一律安居樂業幸母驚慮遷徙等由爲此特行通知闔澳僑居商民等安居復業母庸多慮特此通告中華民國十年九月二十五號澳門商會會長盧廉若等啓 
[杭州快信]  
　　本年三十節國慶紀念此間各校學生决定在校舉行慶祝並不遊行 
　　浙江民治協進會前日開會成立昨發表暫定簡章七條各縣分會組織大綱八條會址設馬巿街一百五十三號 
　　蕭山縣農會上月二十六日因改組開會會員盛邦彥（三届省議員）率衆到會閧鬧該會陳常等來省呈控大起交涉 
　　杭縣律師公會本屆第二次常會昨又開會到僅四十餘人仍不足法定人數改訂十日續會 
　　江干船業公所呈請立案經杭縣知事轉詳實業廳察核現奉指令准予立案昨飭傳該業董事遵照 
　　浙江國語講習所第三期開課定本月十日 
[南京快信]  
　　省議會議長問題競爭頗烈今日開談話會恐難妥洽聞某某收買議員巳過半數每名有給津貼千元或二三千元者不等徐海屬議員因當選票費成本過昻不願賤售尙在談判中蘇屬議員則反對金錢運動甚烈　　江西旅寗同鄉昨電贛議會及京滬各同鄉請協力反對陳楊預徵十一二年漕糧以蘇民困電中有天荒地赤民食已盡若再横加朘奪民何能堪等語 
　　嚴財廳長前以本省水災奇重曾派候補知事數十人分赴各縣查災兼辦急賑茲又續委候補知事數十人分赴各縣查勘秋成南通胡維藩如臯方時　江陰俞錫蕃靖江夏敬德崇明沈沂海門施廷章泰興賀鳴岡川沙李鐘祥南滙王軫嘉定馬昌期寳山唐惪勛金山徐履中上海唐樹槩松江袁承湛青浦方濟川奉賢莫經農丹徒任重丹陽王瑲揚中記藴玉吳江夏鳳翔金壇林迪無錫詹亮疇宜興張元希溧陽陳錡武進翁有成吳縣謝湘崑山陳良璐太倉王孝同常熟司馬龢江寗苟容方明遠高淳溧水賴家祥江浦六合王景韶江都儀徵沈維光高郵寳應周善繼泰縣興化東台徐淦淮安淮陰江慕洵鹽城阜寗葛士傑漣水泗陽李嶽蘅睢寗邳縣左述　銅山蕭縣方思允宿遷豐縣俞訓淵東海灌雲吳俊年沭陽贛榆彭藴蓉沛縣碭山周增錫 
一中昨日（二日）下午六時假中正街講演廳開籌賑游藝大會男女來賓到千餘人門票分二元一元六角三等當塲學生拍賣物品十餘件共得賑洋二千餘元 
地方通信 
[松江]  
　　義務敎育會成立松江義務敎育期成會支會業已籌備完竣於本月二日假勸學所開成立大會基本會員之簽到者三十二人公推勸學所長張彬士爲臨時主席討論本會簡則簡則通過後選舉會長及職員結果陸規亮得十六票當選爲正會長張彬士得十五票楊平江得十一票各當選爲副會長另選出幹事員顧稼軒等二十八人照本會簡章幹事員額定二十人因此有主重行决選者旋因多數意見以幹事員以多爲貴庶收衆擊易舉之效遂决定得票之二十八人一律作爲本會幹事至奉令交議之籌劃義務敎育經費問題因爲時已晚决交九日第一次幹事會提議　　聮合運動會預誌泗涇縣立第四高小開辦以來對於體育一項素所注重本年三十節該校擬於是日會同男女各校開聮合運動會聞已遍請地方行政長官及各界人士蒞會觀覽晚間尙須舉行提燈會以資慶祝 
　　商界聮合會通電山東問題以我全國商學各界罷巿罷課費重大之犧牲始得拒簽凡爾塞和約三年以來國人奔走呼籲反對直接交涉未嘗稍息此案除日本將青島無條件交還外無直接談判之餘地今日人見太平洋會議將開明知我國必起申訴乃提出說帖勾誘北庭先與我直接交涉以爲會議席上塞口地步我國若與敷衍不啻作繭自縛詎閱報載外部竟不予拒絶接受小幡說帖將爲其遂條駁覆夫逐條駁覆無異條件之商榷旣與商榷條件豈非開始直接交涉昏懵至此良堪歎息若使此案成立不但我商學界前次罷課罷巿爲多事抑且騰笑友邦貽禍國家此而不爭國土國權將斷送以盡敝會以事闗國家存亡常此一髮千鈞之際不容緘默敢請各團體齊起力爭毋使鑄成大錯民國前途實利賴之松江商界聮合會冬 
[蘇州]  
　　警廳長有更動說蘇州警察廳長李明遠蒞任年餘毫無政續警廳長有更動說蘇州警察廳長李明遠蒞任年餘毫無政績近又被呈控茲得警界消息省署有將李廳長他調以前任警廳長石人俊復任之說 
　　信船遇盜閶門外吊橋塊全盛林永和等信局硤石班划船前日由盛澤開駛回蘇夜半行經鶯　湖忽遇盜船一艘有盜匪六七人正擬跳上信船圖刦信船主倪阿仁情急智生即將信船掀翻沉没河中該盜見船已沉没不能下手當即開船而去信船上有乘客二人亦翻入河中幸被救起未致殞命所有包裹物件業已漂流無着現洋百餘元均如數撈起 
[奉賢]  
　　邑紳電省乞振欵產處總董胡德望等昨呈王省長電云吾奉遭四年分凶載之後民間已大喪元氣前昨二稔又遇害蟲年穀不登民力更竭本年夏旣苦旱入秋復兼旬霪雨禾棉淹水朶粒難成現屆收穫時期得什之三四者已爲上乘轉瞬嚴冬啼飢號寒之災民哀無生計倘不亟籌援救恐弱者轉乎溝壑强者或有鋋險之　來日　長隠憂曷極德望等目擊現象爲特臚陳事實伏乞鈞長迅腸派員到縣施放急振以治其標一面並籌善後事宜俾來年得安耕種以維其本不勝迫切待命之至謹電肅陳奉賢縣地方欵產經理處總董胡德望·勸學所長朱聲鳳·商會會長蕭耀汪良同叩東又陳紳鴻翊等呈王省長電云奉賢連歳荒歉鄉間十室九空今年又值薪桂米珠勞農勉力耕田方冀收成稍豐或作補牢之計詎炎夏旣月餘熇旱秋來復迭　颺風霪雨低窪幾同大澤高畦亦兼旬積水致禾桿生耳棉花墮胎滿目鴻嗷搥胸魚泣不沛發棠之惠必厲盜藪之階務祈鈞長迅委廉明幹員尅日下縣會同縣長履勘施賑迫切待命之至奉賢縣紳士陳鴻翊·朱家駒·阮維和·沈維賢·張智書·胡德薰·陳　·林毓桂·周昌時·張信孚·莊禮柔·孫維鈞叩陷 
[揚州]  
　　縣商會推選會董揚州商會於一日下午推舉特别會董各業董皆列席結果推出正額六人電燈公司王瑞裕·義慎源吳佑培·商業聮合會幹事王虎榜鴻昌陳楚材交通銀行祝麗生·裕通公司吳霈生·又候補二人德餘王明浦·淮海銀行陳茂之 
　　自治所考試畢業清江淮揚道自治講習所開辦已閱六月照章應舉行畢業試騐已於本月一日起分五日考試計與考者十一縣（江都儀徵兩縣在揚另考）胡道尹特派貝科長前往監試第一日試騐科目（一）現行地方自治法令（二）各國地方自治綱要二日科目（一）地方財政學要義（二）衛生行政三日科目（一）敎育行政（二）户籍法要義四日科目（一）道路水利及土木行政（二）勸業及公共營業五日科目（一）現行闗係地方自治各項法規（二）慈善行政 
[鎭江]  
　　省委勘災事畢丹徒各鄉自夏徂秋迭遭風雨兼以潮汛暴漲田廬淹没災情奇重現經王省長委派任重到鎭會同丹徒縣張知事躬往各鄉詳細查勘茲已事竣該委遂於一日乘車回省呈復被災情形 
　　知事籌議冬防丹徒縣張知事以時局不靖且轉瞬即交冬令地方防務亟宜先事整備爰於二日午後三時召集城廂各警區署長巡官等到署會商佈置冬防一切事宜聞定於十五日開辦 
[天津]  
　　天津交易所開幕天津交易所於昨日下午二時舉行開幕禮本埠政商學紳各界及外賓到所參觀者約二三千人所有該所全體職員及各經紀人依次入場由副理事長邊潔卿君代表理事長就主席宣讀訓詞大要謂交易所與商業有密切之利益希望本交易所各經紀人實行平準物價確實交易主義不特闗係全埠巿面將來且爲各交易所之模範云云次來賓日人取引所常務理事板倉興太郎致頌詞又次該所經紀人公會副會長胡松岩君致頌詞又次田副理事長致答詞希望共同輔助乃散會 
雜評一 
[武漢之黨人機闗（默）]  
　　吾人今日所籌備之雙十節紀念非紀念十年前之武昌起義乎當其時全國人心一致奮向共和故雖黨人機闗一破再破而卒霹靂一聲清廷立倒民國之成忽忽已十年矣 
乃不謂在此籌備十年紀念之中而武漢復有大破黨人機闗之事將以此爲紀念起義之點綴品耶抑爲此共和民國求進一步之改革耶事實上發生之影響如何吾且勿問第以南北兩政府論北政府於此民國十年中假共和政府之名未嘗一日行共和之實苟常持此欺騙手叚以往則人心盡去必有步清廷專制政府後塵之一日而避無可避南政府於此民國十年中日以謀改進共和自任而自身亦實未盡改進共和之責任苟常持此革命手叚以往則亦必爲人心所厭棄而擾擾者終無所成是故今日欲發展我共和民國不望南北兩政府而望我南北人民之自謀所謂南北人民之自謀者在以全國一致正當坦白之手叚出之而無取乎十年前黨人秘密行動之老法也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[首批太會代表團登程彚誌]  
　　今日上船明日啓椗 
　　經費續到五萬元 
　　各界招宴之忙碌 
　　伍朝樞不承北方之命 
　　顔外長行程消息 
　　太平洋會議中國代表團所乘郵船Hawkeye　state約於五日上午五時開行經神户横濱等埠該船於今日上午十時遣派小輪在稅闗碼頭開運行李所有笨重物件概於昨日（三日）上午交付九江路十號門牌提督輪船公司貨房其餘手提行李亦須於今日上午九時携至稅闗碼頭交付清楚至代表團人員則於今日下午五時在新闗碼頭下小輪渡至諾開郵船云 
又本館特派訪員報告云我國派往美國華盛頓參預太平洋會議之代表團乘提督輪船公司之慧目邦號准於明晨（五日）放洋購定之艙位共一百零四間其中代表團占九十六間其餘八間係爲中國赴美留學生所定者慧目邦號於今晨可由小吕宋返滬船中代大來洋行裝來本頭一萬七百二十二尺故停在美孚碼頭起缷又有八百數十根係特裝至神户者因裝缷進出口貨之故必須明晨出口但各代表及學生與西人等均於本日下午由該公司派小火輪在新闗碼頭渡送登船聞代表中亦有挈眷同往者此次該輪取道横濱檀香山預定二十六日可駛　舊金山各代表均須再轉火車至華盛頓云 
代表團經費前日由北京外交部陸續籌到五萬元已由勸業銀行匯滬 
昨午十一時馬玉山嚴直方二君代表馬玉山糖果餅乾公司與中華國民製糖公司假座大東三樓大廳設宴歡送赴太平洋會議中國代表團代表到者如蔡廷幹·鄧萃英·陳天駿·李天祿君等六十餘人許秋颿·曹讓之·勞敬修君等與報界人士亦均列席由馬嚴兩君與該兩公司諸同人殷殷招待宴次由馬玉山君致辭云（太平洋會議中國代表團諸君明日即出發鄙人與嚴君直方代表敝兩公司略備蔬酌竭誠歡送良以諸君之負荷重大吾儕邦人感慰與希望之念至爲深切也嚴君有欲發表之意見今請即詳言之）遂由嚴直方君致辭略云（太平洋問題約言之即吾國生存問題廣言之即世界和平問題以吾國現狀而論租借地尙未收回山東問題又未解决　是領土不完全矣廿一條件尙未取銷條約又不平等是政治不自由矣闗稅郵政權操外人外國貨幣流行内地是經濟又不自由矣凡此主權喪失不勝指數國民茹苦含辛已非一日今幸美國哈定大總統發起太平洋會議主持人道主義維持世界和平我代表團諸公此次赴美與會同人等希望善體美總統之盛意及諸友邦之同情必能增進國際地位恢復領土之完全·政治之平·及經濟之自由惟領土及政治屬於政治問題政府尊重輿論當必有一定方針時間忽促無待鄙人縷述等鄙人在商言商其最受切膚之痛者經濟而已矣故所希望代表諸公雖甚多而最切要者一言以蔽之爭回經濟上之自由而已舉其大端（一）闗稅之自由（甲）稅法平等國定稅率（乙）裁釐加稅其他鐵路郵政之自由此屬於國家經濟方面者（二）條約中有束縛實業者如馬闗條約最有妨礙於吾國實業之發展與自由（三）在外華僑之待遇如菲律濱簿記·南洋華僑敎育條例等事此有闗於國民經濟方面者務祈代表諸公尊重輿論據理力爭提案務宜簡括運用務宜靈敏交涉務宜公開以期經濟政治之解放達到自由目的吾實業界當爲諸公後援以掃除太平洋上險惡風雲共覩世界之光天化日今諸公行矣所望折衝於壇坫之上奏凱旋而歸同人等預約再開歡迎會於此諸公勉之鄙人代表同人敬舉一杯以祝諸公康健並祝中華民國萬歳赴美代表團萬歳同人等萬歳（代表團中之蔡廷幹君乃起致答辭云（今日承馬嚴二君代表其兩大公司設宴相送同人等至爲欣感今日席間有各部派出之專門委員所有前途一切同人等均巳從事凖備爲國家計同人等誓當竭力爲之若前途能皆守公理與正義則大有好希望否則仍如凡爾塞之情形同人等决即宣布不簽字再作計較也約一時半始散 
太平洋會議代表團第一批人員領袖梁如浩等七十員於前日（即十月一日）抵滬後昨松滬何護軍使於午刻在署特備西筵柬邀代表團全體蒞署爲之洗塵並請許交涉員王道尹沈知事徐警廳長海軍蔣總司令等陪席一時車馬畢集賓主交歡甚爲熱鬧 
山東外交協會江蘇分會昨晚七時在悅賓樓餞送太會代表團諮議徐東藩君由郁慕俠君主持招待顧旭侯君起立致詞徐君答詞語極眞摯並謂此會似未嘗不可抱樂觀云云 
國聞通訊社謂此次赴太平洋會議代表定顔王顧施伍五人近據廣東方面來滬要人談話則伍朝樞現任廣東政府外交次長係純粹南方分子必不允爲太平洋代表而受北政府之任命云 
外傳華府會議總代表吾國外長顔蕙慶氏將於本月十五號搭乘昌興公司之俄后號赴温哥武轉往美京茲據該公司云近日京漢鐵路已有電報來滬囑代定頭等艙多間但是否即係顔外長所訂電報未經明言故仍難斷言云 
本月一日本報本埠新聞欄内載首批太會代表今日下午抵滬一則内有交涉署諭科員吳正甫等到站迎接云云昨接吳君來函云鄙人在交涉署擔任第三科長主管外政事務代表團來滬並未奉派接待云云特再登明 
[全國商會聮合會臨時會記（十二）]  
　　全國商會聮合會自明日下午二時起將在總商會開正式臨時大會日來大會事務所籌備一切事宜頗形忙碌目前實到省分已達十省其已派出代表而尙在途中者尙有三省昨日該事務所接熱河商會來電報告已派代表張敬侯君出發來滬代表繼續報到者有山西總商會李光魁·杭縣拱宸橋商會朱鴻達·松江總商會倪宇昌·嘉興縣商會盛同枝·蘇州總商會韓錫圭·武進縣商會趙叔雍·金華縣商會張嘉榮收到議案五件（一）截留各項災賑附捐充辦各省災賑（二）印花稅應請財部仍照元年份公布法施行案（三）嘉興縣徵收總局分設分卡巡船太多擬請省廳飭令裁撤案（四）請向内務部呈請將各省各種奬劵一律勒令停辦並永遠禁止發行案以上四案均嘉興縣商會提出（五）裁併實業廳改隸省署案下午開談話會到者三十二人由聶雲台主席議决大會籌備事項如下（一）函請當地長官出席（二）以報到先後定席次（三）第一日開會秩序（甲）向國旗行禮（乙）各會員入議席（丙）推舉臨時主席（丁）主席報告開會宗旨（戊）地方官演說（己）來賓演說（庚）會員演說（辛）散會攝影（四）開大會時備茶點（五）議　規則明日先行討論以便大　易於通過談話會於六時散 
又函云昨日接得常熟商會代表提交該處商會議案一件爲土布免稅案又松江縣商會代表交到對於浙江安吉商會意見書中有條件之解决第三項所詳似覺失當意見書一件該會因開會期近故已將會塲佈置完備大演說臺上設主席席一速記及書記席各一下面設記者席二十另有二十席預備作爲特賓席代表席則預備一百五十人分坐三十五桌旁聽席則在樓上四週云又該會所有出席代表之徽章已由湯代表節之向美華利號定製徽章一百枚以便開會時佩帶出席又該會在一品香租定四十三號房間作爲招待所云 
[全國敎育會聮合會談話會紀]  
　　粤湘代表昨日抵滬 
　　全國敎育會聮合會於昨日下午四時假座本館三層樓會議室舉行談話會列席者如汪精衛·方克剛·沈信卿·黄任之君等十餘人汪君係代表廣東省敎育會方君係代表湖南省敎育會皆係昨日抵滬者開會後合座暢談敎育事務未曾議决案件至六時半始散 
[高審廳審理雙穆案旁聽記]  
　　昨日（三日）下午一時蘇州高審廳審理上海穆湘瑶（少帆）穆湘瑶（杼齋）爭選本届江蘇省議員一案當由民一庭庭長唐維翰檢察官鄭禮鏗推事林福貽書記官錢澤民相繼蒞庭原告人穆少帆委任律師夏喆兟被告人江蘇省議會議員第二區覆選監督程學恂（洪道）未到委任律師湯應嵩參加人穆杼齋委任律師潘承鍔首由庭長訊問原告穆少帆年歳（答）四十二歳（問）住居何處（答）住居上海閔行二十五七三十三八圖地方（問）是何職業（答）起初讀書現業油米商（問）現在何處營業（答）海門丁家橋開有承泰油米店（問）已有幾年（答）十四五年（問）該店共有資本若干（答）四五百元（問）可在商會註册（答）未曾註册（問）爾在閔行有田地房屋及本家否（答）均無（問）爾店旣開設於海門何以能證明爾是上海人（答）余之曾祖以上向住閔行現在松江天馬山有高祖之墳墓可稽（又由委任律師夏喆兟將穆少帆用）（穆湘瑶）三字之前清監生捐照一紙及前年十二月用（穆湘瑶）三字登海門某報廣告之報紙一張及省議會金質徽章一枚呈與庭長）（當由穆杼齋委任律師潘承鍔聲明此枚徽章係搶來的不能認爲有效）（問）爾生於何處（答）生於海門（問）爾於何年生的（答）但知四十二歳屬龍（問）何年生的（答）忘掉了（是時庭長摇頭并說道怎樣連生的年分都忘了）（問）爾家中有家譜否（答）只有老譜新譜却未有（問）爾來控告此案是何意見（答）因我當選議員複選監督程洪道不給通知書來（問）爾何以得知當選（答）因在報上看見又有友人告知云云繼由穆杼齋委任律師潘承鍔起立辯稱依省會選舉法覆選當選人非在本地住居二年以上不能當選且當選議員者類皆本地極有聲望之人今原告旣非上海本地人而當地亦無知有其人當時鈞廳通知書亦無法投遞是可知其與上海並無闗係以海門人而欲爭選上海當選議員當然不能有效請庭長將原案撤銷繼由庭長訊問參加人穆杼齋年歳職業（問爾對於本案有何意見（答）參加人迭次當選諮議局議員·及國會議員今又當選第三届江蘇省議員我穆姓同族住在上海已二百餘年一切親屬均在上海巿租界執業而知上海穆姓中决無同名之入但參加人對於議員之做不做不必論現有人冒名爭選妨碍選政實與個人名譽及選政前途均有破壞且原告明明是海門人僅其高祖之墳墓在上海附近之松江天馬山其在上海又無職業住址顯見破壞選政有意留難請庭長着令交保以備澈究言畢即由書記官宣讀供詞并命兩穆各於錄供上加押即由庭長宣稱本案訊問中止宣告退庭 
[逆倫案高等廳判决書（續）]  
　　我没有在外邊衖内私交他洋二百元（見原檢卷十年三月二十四日供）十二月初六日趙杏仁僱只小船到許姊丈家口說有人在縣警所告發鴉片烟案已在我家查抄呌我到上海避避我先往新旅社没有住宿他就送我到董德林家董德林與他認識與我不認識我帶去六七百元租房吃飯用去三四百元趙杏仁拿去二百四十五元他說把我裡頭弄弄好其餘因董德林來來往往把我作事吸烟用去我没有欠趙杏仁所開潤德米店之錢（見原檢卷十年三月二十四日供等語（一）抗告人朱健臣供稱我是吸鴉片烟的朱潮生開小茶店樓上天天有牌九麻雀是抽頭的（見原檢卷十年二月二十六日供）我賣給張欣生烟膏四五百盒計洋二角一盒（見原審卷第一次預審供）張欣生在外姘一女人因有狗咬囑我代買毒藥先後與以木　子升藥（見原檢卷警察廳抄供）張欣生所寫筆據交朱潮生手（見原檢卷十年三月十八日供）去年七八月間我在朱潮生樓上吃烟他拿一張稿子（即二百元過削據）呌我照寫我說事闗重大并没有寫（見原檢卷十年二月二十五日供）去年六月間在趙望官屋裏看見朱潮生拿出一張六百元筆據中人是朱潮生（見原檢卷十年六月十三日及四月一日供）這張筆據是朱潮生藏在身邊（見原檢卷三月二十六日供）十月間朱潮生喊我到民興旅館去白相别樣事情我不知道（見原檢卷四月一日供）大家没有話說張欣生亦没有說話我没有看見張欣生與朱潮生一同出去亦不曉得在小便處交洋的事（見原審卷第二次預審供）等語（一）抗告人朱潮生供稱我茶樓上只有兩具麻雀牌十個銅元抽一個銅元的頭還有一張窗桌及骰子盆一個（見原檢卷十年四月二日供）去年九月痱朱健臣對我說張欣生九月間要我買毒藥毒死他父親寫張憑據把我許據六百元要我同他去討次日下午張欣生到南巿白玉樓茶店交我鈔票一百六十元現洋一百四十元由我持到第一春飯館交朱健臣收今年十月初九日朱健臣到我店裏我同去尋張欣生要錢張欣生呌我到上海再談後來偕朱健臣到民興旅館見其正在打牌候至六時牌完在座趙杏仁邀共吃酒張欣生隨於棧外小便處交我一包鈔票一百六十元現洋四十元呌我交與朱健臣并呌我轉呌朱健臣寫立過割據隨將洋據兩交（見原檢卷十年一月十八日供）并無旁人看見我接朱健臣筆據（即許據）見據上立字地方是挖去補寫的（見原檢卷十年一月二十五日供）我交還與張欣生亦復有人看見（見原檢卷十年二月二十二日二十五日供）等語（一）控告人趙杏仁供稱張欣生是他姊丈送來的我没有說他代弄弄好亦没有拿他二百四五十元今年正月初六日他送來所欠米賬一百零四元（參見各次所供）等語（一）張康氏（即張欣生之母）供稱我夫三十二歳吃烟三十五歳戒斷（見本廳供）我夫吃了粥後即吐我趕出去看見我夫手足冰冷扶到樓上去睡閉目無語吐得多時瀉至七八次下午醫生孫德鈞來看開一藥方頭劑吃下尙好二劑服下又吐儘管昏眠至九時多就死了喪事權柄全由媳婦拿去不許我管并向張欣生說店事亦不許次子燡生管理我同燡生向店支取零用媳婦不肯（見原檢卷十年三月二十四日供）等語（一）趙望官（朱潮生所舉證人）供稱這二百元過割據不知是否朱健臣寫的不過他開藥方是這樣的字（見原審卷第一次預審供等語）（一）趙紉之供稱張欣生是個没主意的人人家都說他是蠟燭有人呌他蠟燭他亦會答應的（見原檢卷十年三月三十日供）等語（一）張徐氏（即張欣生之妻）供稱我問欣生怎樣到此（即指董家）他說杏仁到杜家巷領來的杏仁常到董家他說到裏頭弄弄好（就指檢察廳）據欣生說杏仁因此拿去二百四五十元（見原審卷第一次預審供）等語（一）朱潮生抄錄許據上載立臣先生（據張欣生供寫的健臣）雅鑒前所託之事我已辦妥（即指購買毒藥）弟已同談事成之後許定洋六百元自願而同交楚各無悔言如果後悔定招天減（未完） 
[上海婦女會開會]  
　　昨日下午四時半上海婦女會假本館五層樓開交誼會到者約四十餘人請美國女青年會總幹事克蘭脫女士演說由楊錫珍女士繙譯講題爲婦女之前途（女士始謂美報中曾見二語其一爲婦女覺悟問題爲一不消化之食物又一語則謂婦人覺悟乃可能之事女士遂歷述美國女青年會情形並前次萬國婦女會開會情形及此次萬國勞工婦女會皆爲婦女團體之結合其結語有曰我人今日盡力前行其結果如何雖不可知但奮勉以進必有成功之一日云云聞者均稱善散會時已六時餘矣 
[江浙皖水災義振會消息]  
　　江浙皖水災義振會昨接皖垣安徽水災急振會籌備處來函乞振並派代表張君丹丁君雲驤送到皖省各縣災情報告一册　册内所列各縣均爲極重災區係由該會派員實地調查頗爲詳確披露如下 
　　壽縣按該縣爲淮水下游濱臨河湖地極低窪本年七月初五起至十一日止連日大雨傾盆通宵達旦兼之上游豫水及山洪匯注水勢暴漲平地水深丈餘數尺不等以致沿淮一帶及各鄉塘湖附近地畝莊村悉被淹没其高阜之處禾稼亦受損傷附城數十百里盡成澤國縣城全浸水中汪洋一片放眼無涯縣城除西門永遠屯·塞外東北二門·均用土石完全屯閉南城地勢夙高今年亦竟屯閉俱由城牆高搭雲梯上下擺渡始能入城且躉延甚廣災情甚重其尤可慘駭者壽縣之城高大堅固原爲防水而設近　四面浸水過久復以風狂雨驟日受衝蕩漸不能支東北西水連瓦埠莊墓橋以上面積一百餘里奔流水注其勢尤猛致城牆東隅忽陷落數十丈又裂地二十餘處情形危險萬分雖經地方紳耆會同官廳督飭軍警民夫日夜堵護先由倒處圯處下掃防護又於城内培厚土隍奈浸水日深漸就損壞城内四隅積水數尺數萬生靈恐不免其魚之嘆誠近數十年未有之奇災也 
　　鳳台縣按該邑地處濱淮三面環水自七月四日以後連日大雨傾盆勢如建瓴平地水漲不及宣洩繼加上游山洪匯注水勢愈激愈高陸地成澤災民扶老携幼多就高崗搭棚蓆地蝸居秫豆悉被淹没堤壩潰决殆盡房屋傾圯亦多至八月一二三日又遇傾盆大雨連宵達旦水勢更復增加有漲無已計全邑災狀沿淮沿淝各防爲最重東北鄉各坊爲次重統計淹没田畝佔全邑十分之七堤壩潰决無一完全處所牲畜淹斃以萬計人民死者達二千以上云云（未完） 
[航業消息彚紀]  
　　南洋華僑張某李某等合資購得向駛缅甸之德輪五艘已經開至上海者有黄開號Ｗongkoi周發號Chow 
Fa兩輪昨日又續到安亨號Anghin恒福號Hun　Fok 
兩輪聞尙有小吕宋號一輪該四船之已抵上海者今巳改懸中國國旗矣 
怡和洋行之和生號由漢口等埠返滬因進口貨衆多故在途中多行一天與定期相差二十四小時至昨日始抵上海裝來有銀角六箱計三十萬角又太古公司之山東號今日赴粤裝去本埠錦經綸銀號運至廣東本號之大條銀二百二十四條合銀二十三萬兩左右 
　　近日因銀價飛增金價低落中歐航業又呈清淡之象據英輪公司云恐在此二月中尙難恢復也本月十日出口英郵船開伐號上海出口貨有茶葉三百餘噸湖絲二百噸草帽邊二百噸此外祗零星雜物又該公司接到倫敦電告郵船沙吾立號業於九月二十九日向上海開出同時又得港電云東奥公司之聖亞爾白號由新金山經西特尼至港已於一號開赴東洋矣 
　　大英郵船公司之沙爾第尼亞號昨日由英抵申裝來有洋布呢羢並罐食等七百五十噸洋釘鉛板鋼鐵機件等三百噸今日在申缷清即赴日本運去大宗打包花衣一千餘件又有英印公司之芝鴨家號昨午亦進口來申裝有格爾格特之大宗蔴袋蔴皮八百噸别無他貨運華 
　　日人近在上海設立國際汽船株式會社昨日日郵社之山城丸到滬旅客中乘有國際汽船會社之船員十二名偕來者爲任亞旺又日本步兵少佐小林角太郎亦搭此輪至滬聞負有軍事上之任務云又有春日丸至申有陸軍學生林馨留日生陳善祺韓廷煒郭秉霖等返國云 
　　日本郵船會社之甲級歐洲船熱田丸昨已由歐來滬共有旅客二百三十七名其中至上海者有吾國任用之闗稅員苛利茄雷等英人又有留學倫敦畢業還國之學生史·包·沈·三君餘均爲轉赴東洋等之商人云 
　　坎拿大政府商輪（本埠歸藍烟囱公司理）今有電報來滬謂除太平洋中温（温哥武）線已在駛行外茲特新定遠東印澳線一路俟布置就緒便即派船開班其航路已通知到申係由温埠至上海經南洋羣島·印度·南亞菲利加洲·並兼駛錫蘭及澳大利亞之新西蘭等九埠云 
[鐵路消息]  
　　進出銀洋昨日（三日）滬寗路大通運銀公司承運金城銀行現洋四萬元又餘大昌惠興等莊現洋八萬元均裝至天津又山東銀行現洋一萬元裝至濟南又交通銀行現洋十萬元中交兩行寶銀各九箱計五萬四千兩又大陸鹽業二行各一箱計六千兩均裝至南京　幣廠滬杭路同和公司承運中國銀行寳銀四箱一萬二千兩又交通銀行八箱二萬四千兩又日夜銀行十二箱三萬六千兩均裝至杭州造幣廠又現洋五千元裝至嘉興昨日由杭來滬之早快車在杭州　泰莊裝來現銀三千兩交上海渭源莊又松江典業銀行運交上海泰豐現洋三千元又楓涇棣華運交上海金用宜現洋一千元均運抵上海南車站缷車 
　　運來新花滬杭甬鐵路滬嘉區間車在新橋裝來新花衣一百十一包明星橋裝來新花衣一百二十包又莘莊裝來新花衣四十六包均運抵上海南站缷車由該路運送處送交本埠南巿協興昌花行 
　　碾斃鄉人昨日（三日）滬杭路由滬開杭之慢車駛至斜橋車站相近有一鄉人在軌道中行走被車碾斃當由車長派警招尋家屬備棺收殮 
[工商界請禁輕質銅元進口]  
　　北海路工商聮合會因近日新鑄輕質銅元依然充斥洋價日長中等以下社會頗受痛苦昨特電省長請重申禁令原文如下南京王省長鈞鑒前者銅元充斥商界相率拒用租界電車繼起挑剔巿面交易屢次發生齟齬幾釀禍端幸經省長明令禁止私質進口停止濫鑄並經商會銀業公所取締維持在案比月以來巿面雖照常行使而洋價則日見加長推原其故聞仍有私鑄輕質新銅元偷運進口所致長此以往小民之疾苦何堪現在百物昻貴生計日高洋價增長虧損必距惟有懇請鈞座重申禁例令行江海闗監督嚴查新鑄輕質銅元進口並令行本埠各官廳協拿私販予以重懲以維幣制而惠貧民不勝迫切待命之至上海北海路工商聮合會叩江 
[友華銀行銀巿報告]  
　　中美新聞社譯友華銀行三日報告云禮拜六日倫敦銀價近期高一便士之四分之一遠期高一便士之八分之一紐約銀價高至七十又八分之七倫敦紐約問匯價仍爲三七三今日此間開盤金鎊高至四先令金洋高至七四又四之三盧比高至二七四日金跌至六一又四之一巿况終日堅固交易價金鎊十月份爲四先令三便士又四之一十一月爲四先令二便士又四之三十二月份爲四先令二便士又四之一倫敦紐約銀市穏固 
[新花之市况貨少價昂]  
南市各花行各紗廠收花處自新本花上市以來雖逐步放盤至四十五元而各鄉來源不旺昨日大市包一律開秤異常競爭由各掮客在董家渡碼頭等處俟有渡船到埠即上前攔拉至行暗中略予貼盤優待終日全巿共收四五百擔又各鄉出莊收買籽花每砠六十斤者價洋九元又一百斤會館秤則十四元至十五元左右 
[近週中之米麥雜糧油餅巿况]  
　　米巿初鮮後疲麥價平定 
　　雜糧交易暢旺油餅巿况清淡 
　　米本星期中米市初硬後疲星期三以前到貨不多米店進胃甚大故廠機北白破最高價曾到十三元二角南機白破到過十二元八角星期三因適届陽曆月底巿上銷胃頓形呆滯且新貨紛紛到埠本埠存底尙厚米店銷胃平常以致價格步步見跌北白破價疲至十二元五角較本週初跌七八角蘇同白破十一元五角跌一元以外惟陽曆月底旣過米店進胃當然增加新貨來源雖湧米價仍難望過於鬆動也 
　麥小麥巿面自經上星期略鬆後本週巿况平平價格與上星期相同無所變化粉廠辦進各牌小麥尙屬旺盛日有售開巿勢極形活動最近成交價格計明光小麥三兩九錢餘懷遠小麥三兩八錢左右徐州小麥四兩與上星期巿價相差不過錢許 
　　雜糧雜糧巿面交易甚旺如生仁之類巿面均異常活動黄荳大連巿價較高木埠則油廠去胃雖尙旺盛價格甚屬平穏據大連最近電訊現貨黄荳價計五元餘較上週好起數角本埠如潁州正陽闗等貨均有開出天津新貨亦有售開最近價計正陽闗黄荳三兩五錢潁州黄荳三兩五錢二分天津黄荳四兩四錢八九分生仁本週初時價較上週稍疲至後好起二三錢廣帮去胃甚暢山東貨開出最多河南生仁本星期初亦有售開至後交易清淡價計山東生仁五兩九錢較上 
 
 

Page 15

 
 
週好三四錢河南生仁五兩七錢較上星期好起二三錢目下生仁正值上巿廣帮去胃尤殷是以巿面看好芝蔴菜子洋莊仍有去胃價計天津芝蔴七兩七錢九江芝蔴七兩二錢其餘各種荳類洋莊去胃甚大價亦步步見好巿面之活動爲上兩星期所未有云 
　　油餅油餅巿已屆落令交易清淡荳油惟牛莊貨及岐山貨有開出連油則無成交大連油巿較上星期疲去二角計價十元零八角本埠售開之岐山荳油價計八兩五錢牛莊荳油九兩一錢價與上週相彷生油廣帮去胃甚大價格平疲夾倉生油成交最多價計九兩七錢較上週跌二錢餅巿交易已清淡惟大有廠有大記餅現貨一千片開出價一兩三錢七分云 
[浚浦局美日顧問之調動]  
　　浚浦總局昨接浚浦顧問局來函略謂美國顧問大來君現已離滬所有浚浦顧問一席已奉到美政府訓令選任紐約建築公司總理韋漢君充任又日顧問馬佐太郎現亦呈請開去浚浦顧問一職頃奉日本政府訓令已選任日本郵船會社長高木君繼任當由該局通知局長矣 
[公餞廣告家]  
　　美商慎昌洋行廣告部主任中國廣告公會西文書記廣告專家桑德士Mr．　Ｂ．　Ｓanders君請假回國與中國赴太平洋會議代表團同船放洋前晚由慎昌洋行廣告部全體同事公餞於大觀樓西菜館各事均由黄企香鳳昔醉林君楠三君先時佈置是晚七時入席先由鳳昔醉君起立致歡送辭繼由桑德士君致答辭次攝影末則公推葉建柏君爲代表恭送紀念禮物並致祝辭直至十時始盡歡而散 
[汕頭路暗殺案三誌]  
　　嫌疑人彭阿根將特别訂訊 
　　過犯彭阿根因與某案有闗經老閘捕房華探目王潤甫包探姚錫卿協同九十號西探將彭獲解公共公廨押候查究昨晨由廨提訊據中西包探投訴查得彭阿根（即臘痢頭阿根）與住居汕頭路四號門牌内之沈福生）即小福生）於上月二十五號早被人暗殺案内亦有闗係等語並據沈之家屬延代表律師上堂譯訴被告於本案有重大闗係今有見證可以到堂證明惟手續尙未完備請爲展期等語訊之彭亦延律師到堂辯護以被告在押多日應請飭知檢察處務將此案排前提訊經闗讞員核共商之英包副領事判彭仍帶回捕房候特别訂訊 
[華商電車員司加資記]  
　　滬南華商電車公司各職員司因近時米珠薪桂百物奇昻生活程度日高一日每月所得薪資不敷開支是以要求該公司酌加月薪茲聞陸總理對於此次各員司加薪一事因目擊時艱特首先提倡酌定查票員月加三元排車員加兩元賣票及司機均各加一元自陰曆九月初一日起云 
[司法次長參觀監獄之不果]  
　　中途汽車忽然損壞 
　　司法部次長余紹宋因事由京南下抵滬後寓南京路東亞旅館司法界人紛紛往見前日（星期日）余次長詣上海地方廳由王訪渠檢察長與各檢察官歡迎入内茗談片刻余次長即與王檢察長等乘坐汽車同赴西鄉漕河涇鎭參觀江蘇第二監獄詎該汽車過外日暉橋二里許機件忽然損壞車不能動司機人一再修理仍難行動於是余次長與王廳長中途折回步行到廳余次長大爲掃興定於昨日午後乘火車前在浙江公幹云 
[運貨汽車之特别記識]  
　　防止肇禍之一法 
　　公共工部局以運貨汽車司機人稍不經心即肇事端蓋因車上無特别記識之故茲特製就五寸圍圓紅面黑底之小木牌一塊凡汽車載貨者須將此牌插於車上以便各馬路轉角處站崗之中西各捕見而易於辨别當可妥慎照料俾免肇禍此項小木牌已於本月一號起開始行用矣 
[賽槍會競射九月盃華人槍擊之神妙]  
　　上月三十日（星期五）爲本埠萬國賽槍會員在靶子塲比賽九月盃September　Monthly　Cups之期華員到場者十人英美日葡各國共計六十餘人各賽三百碼十六響以第一至第八槍作第一次月杯第九至第十六槍作第二次月杯比賽結果其第二次月杯中華人陳景塘君竟能射足四十分全場爲之贊許餘如王衍慶·郝伯陽·陳文龍·曹心安諸君皆能各得本班月盃在萬國比賽期間顯出中華人民特殊成績可謂神乎技矣茲將每班最優三名揭錄如下 
第一次月杯（愛混班）（一）華人王衍慶５４４４５５５５三十七分（得盃）（二）英人裴洛脫４４５５４５５５三十七分（三）葡人高拉沙５４５５４５５三十七分（愛字班）（一）英人麥格而微３５５５４４５５三十六分（得盃）（二）華人郝伯陽５３４５５５４５三十六分（三）華人陳如松５５４５４５三十六分（皮字班）（一）英人愛軋理３４４５５４５５三十五分（得盃）（二）日人塜崎正敏５４４５５４５３三十五分（三）英人杜倍司４５５５４４５３三十五分（西字班）（一）英人麥而微而３４４５５５４３三十三分（得盃）（二）英人鴨且三十一分（三）葡人葛羅士三十一分（地字班）（一）華人曹心安４４５４４３４４三十二分（得盃）（二）英人雷登三十分（三）日人籐井辰之助三十分 
第二次月杯（愛混班）（一）華人陳景塘５５５５５５５５四十分（得盃）（二）美人桑埃三十九分（三）英人裴洛脫三十九分（愛字班）（一）華人郝伯陽５５５５５５４５三十九分（得盃）（二）華人陳如松三十八分（三）瑞士人勞勃士曼三十六分（皮字班）（一）葡人高林司５５５４４５５５三十八分（得盃）（二）華人方液仙三十七分（三）瑞士人馬秋三十六分（西字班）華人陳文龍４４４４３４５４三十二分（得盃）（二）日人大島德次３４５５５４４２三十一分（三）葡人葛羅士三十一分（地字班）（一）日人籐井辰之助４３５４４５４５三十四分（得盃）（二）日人松本三十二分（三）日人中島三十二分以上因同分數者居多照賽槍章程愈射愈佳者爲優故將記分表出以定勝負 
[閘北米糧公會開會紀]  
　　閘北經售米糧公會前日（二日）下午三時開常會到者正副景陳叔敏范和笙曁會董會員過半數即由會長發表三案（一）廠米斛力已在碾米公所聮合公開會議解决南北廠米每石十文外酌加二文共十二文已於雙攙肩撑袋等項仍歸行家擔任與廠客無涉河下船米向照舊章不加每石仍六文訂於雙十節八本月初十日）實行除由敝公會通告各同業一體知照外並函請各外埠米業公所查照轉致來滬各廠客此次南巿各行發起增加廠米斛力每石二文相持八月之久今逢三十節實行此後每年雙十節毋忘此事故是日敝會懸旗同人休息以誌紀念（二）目下行家與客户之洋找每大洋作錢一千三百文現值洋價漲至一千五百有零敝會公函仁穀公所每洋增加一百文作錢一千四百文小洋照巿次角不用請即轉致南北二巿米行公會准於雙十節與增加斛力雙方並進（三）本會會董朱云山病故出缺查有十八票次多數朱子明·升任本會會董議畢至五時散會 
[巿民公學之童子軍]  
　　北京路商界聮合會巿民公學王卓雲君主任敎務以來整頓勘力近王君商明該會會長組織童子軍聘就汪舜孝凌國樑二君爲敎練員擇於舊曆八月初五日（星期三）在該校行宣誓禮及成立會届時並請名人演說云 
[顧拯來赴惠泉養疴]  
　　江蘇童子軍總教練顧拯來君近因操勞過度遽攫小極出醫士診治囑其離開上海屏除事務往靜僻地調養半載方可復原故顧君刻已乞假赴惠泉山養疴顧君素來熱心社會敎育聞者咸望其速愈爲社會造福云 
[金洋物劵交易所開始交易]  
　　金洋物劵交易所昨日開始練習交易該所在江西路九江路口即德商福和洋行棧房之原址巿場設三層樓上各經紀人所做買賣皆以十成之一算計共設經紀人額八十名所拍者以金洋證劵兩種爲主體每日定三巿上午十時起至十二時下午二時起至四時又五時起至七時昨日交易頗多云 
[官營商業之缺點誤在多換員司]  
　　閘北水電廠新廠長馮應熊到差之後内部員司已更換一班新人物故廠中水電事業皆現停頓之象如寳山路一帶各舖户需用電燈者甚夥新方棚（即貯電間）雖建築工竣歴久迄未裝置用户等因屢屢催促無效不得已改用租界自來火者已有多家未免利權外溢此亦官辦營業不能發逹之原因也 
[清道劃歸捐局管理]  
　　閘北華界清道向屬警察管轄路政爲工巡捐局專責但清道與路政隨在有聮帶闗係主管機闗分而爲二於管理上諸多不便業經徐警廳長與工巡局長許劍青會商之下自陽曆十月一日起清道劃歸工巡捐局俾便整頓以一事權云 
[雷迪律師來華]  
　　英國斐洲最著名律師雷迪君刻慕中國風景來滬設事務所於圓明園路二十一號執行律師職務聘鄧石君許新白爲繙譯聞雷律師歷辦要案均能使當事人滿意云 
[火燒老大房燒斃學徒一名]  
　　法租界小東門大街老大房糖食店於前晚三點三刻時樓上不戒於火一時烟火四溢冒穿屋頂當爲巡捕查見報告救火會會員立驅皮帶車到塲灌救始熄祗延及貼隣余孝貞醬店樓面是役老大房之學徒一名不及逃出致被焚斃後由捕房飭探前往查得該店保有火險當將該店主帶入捕房經捕頭略詰一過諭令聽候查明起火情形再行核辦 
[火燒恒餘店罰銀四百兩]  
　　法新租界愷自邇路恒餘衣店於前晨失慎後由救火會到場救熄後由捕房將該店夥張伯良等傳入捕房聽候訊核各情昨傳法公堂請究先由捕頭稟明前情詰之店夥張伯良供商人是晨睡在店堂内聞得有呌喊之聲急即起床不料火勢已經不可收拾究係如何起火不得而知司賬管杏生供此店於上年間盤下並不虧蝕祗保火險銀四千兩餘供與張略同中西官會判着罰銀四百兩充公以儆 
[女兒爲婿毆斃之請驗賭博害人不淺]  
　　昨午有婦人沈曹氏偕胞弟曹萬元投上海地檢廳具稟聲稱生有一女今年二十七歳曾嫁與閘北恒豐路德仁里二弄三十三號中爲拉包車之鹽城人張樹福又名大奎子爲室成婚迄今相安無異近來張樹福被陸長山合到伊家日夜賭博前日上燈時爲我女查悉趕往陸家招呼伊夫張樹福回家致觸樹福之怒不問情由將妻扭毆當時經人勸攻迨歸家後至七時許我女即因傷致斃當由親翁張士坤報告四區二分署派警往拘則張樹福陸長山等已聞風避匿氏因我女死於非命爲此來案請求派員騐究未幾又據二十七保十一圖地保同報到廳官諭着靜候派員往騐可也 
[高建三命案七誌（苦主一再哀訴]  
　　高建三遭魏建崖高萬聚兇毆致斃由法庭剖腹騐明建三臓腑等果有受傷曾經檢察官等將魏高二犯一再提案預審尙未終結昨日午後屍妻高周氏奔至檢廳聲稱婦人家中尙有七十餘歳之邁姑一家數口全賴丈夫過活今遭慘死要求恩卹等語法警告以兇手已訊押擬辦爾如别有隠情不妨具稟聲訴該氏口稱具稟無錢旋由該警揮之使去 
[江北船之屍親安在一家四口死三人]  
　　上月二十一日即陰曆八月二十日後浦東周浦塘口黄浦灘　來江北船一隻船户王桂香年三十餘歳二十三日病殁其妻與十齡女兒又相繼病殁一家四口祗存週歳女孩一口行路傷心當由該處塘口鎭二十一保二十九圖地保楊繼勳呈保上海縣檢察廳蒞騐實係因病身死即由地保買棺成殮暫厝義塚遺下破船一隻及吃乳女孩一口招尋屍屬認領船上有賣船票一紙民國十年二月十二朱隆泰央中王春林·湯錦懷·任谷棟·湯才郎·將船一隻賣到王桂香處價洋八十元俞成均代筆又有七賢會約一紙首會熊標其餘張學芝·谷以海·陸友明·王萬料·張學芝民國九年十月初十王桂香立又有當票二紙民國十年三月十二日在上海楊樹浦橋塊三益里口協隆押店押洋三元零六分又於四月十六押錢一千七百二十文不知屍親何在有知之者可向浦東公所認領也 
[打死老婆害鄰居]  
　　鹽城人張聚福住恒通路德仁里三十三號拖車爲業其妻盛氏今年二十六歳前日下午因家庭絀故夫婦反目盛氏被夫痛毆至晚間七時身死聚福見已肇禍逃逸無踪其父張士坤昨投四區二分所控鄰居陸陳氏唆便其子行兇等情經倪署員傳到該氏據供聚福時常毆打其妻衆皆知因有清帮匪首李小四子係聚福之師與氏家素有嫌隙此次藉端報復指使張士坤來案誣訴云云奉諭暫押侯飭地保報地檢廳請騐再行核辦 
[老人驗係病死]  
　　南中華路茶食公所南迎勳路中段昨晨發現年約六十餘歳之無名男屍一具當經該處地保顧慎霖查無家屬報請地檢廳相驗當委張檢察官毛檢騐員等蒞塲騐明委係病死判由善堂棺殮 
[開槍人解堂審訊兩造各執一詞]  
　　住居虹口北四川路西崇業里之廣東人梁榮前日至崇明路青雲里四十號門牌佘少村家與佘衝突梁袖出實彈手槍向佘射擊槍聲一響彈穿佘身上衣服幸彈未及皮膚即落於地其時佘之家屬大聲狂呼經二十一號日本巡捕聞警先行入内詎梁又出手槍旋二百八十五號印捕華探目劉森堂西探駱四相繼趕到奪獲手槍連同梁榮拘入捕房押至昨晨解送公共公廨由該中西包探上堂稟明前情並稱據佘在捕房稱因欠梁債彼來索討致起衝突但據梁所供以原告係黨人因爲某項事件而起是兩造各執一詞故捕房尙須偵查請求展期開審云云被告梁榮延律師兩人預備辯護嗣因捕房請求改期遂亦長示贊同李襄讞乃與英赫副領事磋商結果諭原告佘少村交五千元舖保被告梁榮還押候下禮拜一再訊 
[兩個姓李均闗刦案]  
　　哈爾濱捕房華探管宗餘葛祖元尤雲卿等查得李大喜子李萬興（又名小三子）兩人與虹口狄思威路裕豐押店及海勒路三百十五號門牌烟紙店先後被盜刦失財物等案均有闗係稟明捕頭將兩李於前日緝獲昨解送公共公廨以調查手續尙未完備請求改期開審當經中西官核准命將兩李帶回捕房收押展期一禮拜查明解訊 
[刦案犯訊實判罪請坐西牢四年]  
　　本年三月三十號日本人斐由其在狄思威路被刦值洋一百數十元之金表銀元衣服及密勒路管鸞達家被竊衣飾等案内之主要犯江北人劉三前日經特别包探王長根蘇長生姚志端緝獲昨解公共公廨禀明劉三係由已獲訊辦之蕭葉田等供出將其緝獲後本人在捕房亦已承認云云並由失主上堂證明當時情狀質之劉三供認由蕭等邀約搶刦日人金表等物不諱中西官訊畢判决劉三監禁西牢四年期滿逐出租界 
[公共公廨訊案彚錄]  
　　昨晨公共公廨民四庭由俞襄讞會同美丁副領事訊理（一）朱鶴鳴延朱斯芾律師訴其子朱菊生迭次行竊請求驅逐案據原告供菊生係幼時在南京領來作螟蛤子今已二十一歳不務正業專事偷竊家中物件今年爲其荐入三北公司亦因偷竊被辭平日得錢即嫖下體已患毒瘡等語質之朱菊生供我係原告之第三妻所生我母故後神主上列有我名該神主現在寗波但恐爲父親預先消滅近來父親因第五娘娘之子已十二歳遂聽信讒言不認我係其親生子欲行驅逐等語對於原告所供其下體已患毒瘡一節初則否認旋堂上欲行察騐知難遮飾乃直認不諱（結果）准給諭朱鶴鳴禁止被告朱菊生住居家中實行脫離父子闗係（二）同慶蛋廠主夏巨川聲請破產案據稟債權者約有二十六户欠債額計十四萬金現有財產約值八萬（結果）候通知友華銀行等到案改期七天再訊（二）　新五金號經理陳志舜聲請破產案（結果）查賬員報告書並賬務出入情形應予照准再着調查該號股東並財產有無隠匿詳細報告再核（四）寡婦陳汪氏延朱斯芾律師聲請給諭執管故夫陳曉雲遣產案（結果）改期十四天移請蘇州吳縣協傳莊氏到案再訊原稟抄發（五）張海舟訴杜馥卿不理貨欵案（結果）被告不到原告請求缺席判决並提出欠欵簿據賬單本公堂認爲可信應判令被告償還原告洋五百九十五元六角三分及利息並繳堂費（六）劉富根延許理律師訴婦人林氏將伊女逼娼案（結果）准予銷案 
又午後民四庭由張襄讞會同美奥副領事訊理（一）崔蘭生訴崔鼎山不理賬欵案茲由公廨查賬員王梓康報告被告所欠原告之欵計洋一千八百十四元屬實（結果）被告已具結出外臨訊不到應照原告所訴缺席判决一面函致内地官廳着被告到案再核（）婦人潘張氏訴陳榮庭不賠償生財價洋案（結果）被告具結出外限一月内向原告理楚否則責令被告每月償還五十元還清完案（三）葉新福（四）葉佐玉均請求結諭執管產業（結果）改期再核 
[誌謝]  
　　周君瘦鵑編輯之（半月）第二期現已出版昨承惠贈一册又新業公司贈九月份新世界游劵十紙又小世界贈二十紙誌此併謝中華職業敎育社通訊 
[議事員會曁經濟校董聮席會議]  
　　十月四日爲本社議事員會常會期此次預計提案多與附設中華職業學校經濟有闗係並請經濟校董列席準是日午後六時假座西藏路一區香新屋二樓七十七號至七十九號便餐餐畢開會其議題如下一報告辦事部變更組織情形二報告舉辦全國報紙特約通訊情形三報告本届徵求社員本埠·國内·國外·三起總結束情形四報告組織職業學校聮合會舉辦出品展覽會情形五提議添請辦事員辦理出品展覽會及調查講演事宜六報告歸還職業學校社債第一期本息情形 
七報告收到斐列濱捐欵情形八提議添舉經濟校董九提議本社存欵撥充職業銀行基金事 
雜評二 
[敬告歡迎歡送太會代表者（旡用）]  
　　太平洋會議代表過滬各界紛紛歡迎又紛紛歡送代表團之行色可謂壯矣代表團之責任可謂重矣顧欲進而問者此次歡迎歡送代表團之個人團體機闗其有以異乎尋常之應酬不僅杯酒言歡而止否果爾則深望於代表團之外更必分擔責任爲代表團之後援外交懸案如何提付會議結果幸而如願以償自無别問題不幸而如凡爾塞會議之流產我國人　取何種方法以繼代表而爲最後之應付此一事也經費問題亦殊重要今日籌數萬明日籌數萬零星凑付不成體統大批外交代表赴美脫無相當之接濟演成留法儉學生之異象不幾騰笑列邦政府竟無完備辦法時公私團體能否代爲督催籌畫此又一事也派委代表南北不一致道路傳聞有寗孤注一擲之說吾人本國民資格平心靜氣觀察對此應如何調解如何接洽母俾事機急迫枝節横生此又一事也總之吾人始終以冷靜態度對代表無論成敗俱可不問若旣歡迎且歡送焉謂此後可靜待佳音百無準備而自退於不負責任地位大丈夫處事不當如是而今之紛紛然歡迎歡送恐難免乎多事之譏矣 
公布欄 
[江蘇高等檢察廳]  
　　批示陳忠狀悉仰候提卷核辦此批劉瑞曾狀悉候調卷核辦此批葛振鷺狀悉候調卷核奪此批費阿江狀悉本案准予上告此批金一明狀悉所陳是否屬實殊離懸揣候令江都縣知事秉公偵訊此批徐明炳狀悉已令溧陽縣轉諭在案仰即知照此批陳阿四狀悉姑候調卷　辦此批馬星福狀悉候呈送總檢察應核辦此批蕭茂生狀悉所訴各節究竟係何寳情仰候訓令靖江縣知事迅予依法偵查秉公辦理可也此批葛振　狀悉仰候調卷察奪此批茅楊氏狀悉查被告人在監死亡事所恒有來狀所訴各節均牖空首無據殊難憑信所請未便率准此批張兆康對於隊世榮案　情串辯呈遞一狀蕭宜連等對於王冕廷案　陳理由呈遞一狀衛　氏對於衛吳氏案請依法駁回控訴呈遞一狀以上三狀業經本廳查閱函送同級審列廳核辦仰即知照此示以上十月二號 
[上海地方檢察廳]  
　　批示王方鏞據訴爾妻逃至母家不歸請求飭爾岳母徐陳氏將爾妻交案領向完聚等情查係民事闗係本廳未便受理所請不准此批張世德狀悉張世立騐不成傷張有慶又未來應請驗且當時祗訴卞德林茲復率涉丁小田足兄所言之不實仰自　己安分毋再滋事可也　批萬里槎狀悉仰覓妥保具狀來函另行核奪此批朱柳堂狀悉候再傳訊此批華孫氏狀悉該氏女婿旣不到案親告罪無人告訴本廳未便進行仰於三日内囑其來應具訴可也此批劉高氏狀悉本案闗於劉小三子罪刑部分業經　官聲明上　應俟申送卷判時將來狀附　第二　查核可也此批王阿三狀悉案巳起訴靜　判决此批王介生狀悉所訴是否　實姑候查明核辦此批唐禮逵本案一再偵查爾子維炳有犯刑事嫌疑所請保　不准此以上十月一日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記浙皖旅行記 
[新安江之觀感] [  風塵餘生]  
　　八月二十日由嚴州開船向徽州上駿是日清晨秋雨　濛不克露立船首遠望風景祗能自篷隙窺之遥見江畔五穀甚盛（滬語珍珠米徽語苞蘿）被風摇曳舟中旅客俱各抱首蒙被而睡加之逆風逆流舟行甚慢此間河山綿渺人煙全無舍百鳥啼呼聲舟子槓撑聲以及水聲旅客睡眠呼吸聲外絶無聞見待舟駛回十里秋雨稍停江左桐樹成林該處每年產出桐油爲數亦巨即晚七時抵羅桐埠相距該埠約二里許有猴猻溪舟至此風雨更緊險惡異常青山二十五里誠有龍潭虎穴之概待至小溪風雨始止是晚遂下椗於此也 
八月二十一日晨由小溪即百步街開船向淳安上駛五時半經過茶園溯流而上過十里勞山潭是潭亦爲新安江各潭之一間於二山之中長約十里平水清流可謂深山大澤四時三十分至江口此處爲遂安江入新安江之處居舖百餘商巿尙稱發達七時抵撒綱潭烏雲四合風動雨馳桅杆爲風折斷全舟機覆至十二時始達淳安然已深晚不得登陸一覽爲憾也 
八月二十二日由淳安開船向街口進行首經小金山是山高出江中四周皆水今有洪姓墳墓在上以爲葬於風水之地名之曰美女織布以白水爲布以金山爲梭次經獅子潭旅客過此潭時有燃放花爆者而聞其廻聲爲樂稍進即抵獅子口其地有南北山峯二一如伏獅一如伏象據該處土民言爲方　之出身地至今該處居民尙屬姓方者然觀内地人民俱言之鑿鑿莫不以風水爲重亦可見内地人民心理之一斑復進過浦獅經慈灘江左山上有大石二方一如虎狀一如鴉形該處人曰老虎撲人烏鴉呌因有是名距此不遠有蛟池旅客某君爲余說蛟池之古事 
筆記 
[媸情記（一）] [  恨蝶]  
　　胡孟生幼而孤賴母氏撫養家于屯溪年十六始畢業于鎭中高等小學天資頴悟可造之才也奈以貧故不得不先謀衣食孟生父死後親友久己白眼對之矣其母欲於近地謀一相當職業　無肯爲援引者母有妹歸于黄黄名維翰早年挈眷商于蘇　離十餘載音問亦久疎矣不得巳命孟生往投之維翰以共千里來　且試　學甚佳頗喜命下榻於自設之綢緞肆中擬明日擊之至家謁　姨氏蓋孟生來先入肆尙未至維翰家也夜維翰歸家述孟生之來于妻周氏並道其才周氏曰吾姪遠來甚善吾姊渴别久明日祈早來俾吾一見詢其景况也維翰有女曰慧珠時在側年十五矣維翰無子祇此一女愛如掌珍然女性淑靜無驕惰氣且工書史擅剌繡尙待字　中顯有無鹽之貌獨爲缺陷雖其心非好以貌自誇者然顧影之問不能無恨念明日者將有姨兄至　父盛談其才雖未謀而以意度之丰度自有過人者雖分屬男女而誼在姨表明日不能不相見晤對之間能不自慚形穢詎孟生斯時之設想亦若是孟生固孟陽之流亞也知姨氏有女慧而才其父母極鍾愛想其容貌定足以副之明日謁姨氏時設相會晤自醜何若之二人者設想旣同然其時並無何種他念存於其間不過小兒女將晤其年相若之人類多此種較量耳明日孟生謁其姨氏談别况後周氏命慧珠出見慧珠出甫至屏問覺羞怩之心頗難自遏孟生亦復覺局促逮一禮晤面後兩人始知前者揣測之虚頗爲詫異復由詫異而鎭定由鎭定而相惜於目線相接之頃反成一不可思議之感覺矣復稍坐片刻孟生乃辭出返肆自後每日職務畢後必謁其姨氏肆與家固相離不遠也間與慧珠論文學談藝理甚相契洽無形之情絲日以束縛孟生覺女子之可與言情者厥惟慧珠慧珠亦以男子之情重者莫如孟生蓋孟生常遭投石之辱知天下女子以己之貌决不能得其歡心慧珠亦以天下男子無不以貌取人除孟生外若托終身厥後鮮不被捐者 
文苑 
[輓宗嫂王女士雪蕉] [  徐忍寒]  
　　宗嫂王女士諱及昭字雪蕉奉賢名媛孤苦劬學畢業於江蘇省立第二女師校厥後歷任同里麗則寳山西江等女校敎席新適宗兄諤士未及三月而奔舅喪襄禮盡哀閭里賢之方期德範宗親孰料忽於夏曆辛酉七月十九日不幸染河魚而逝一昨宗兄悼而訃告爰聮以輓之四齡讀經知女慧母成其志楚材爭借那賦西江月冷三月襄禮嫻婦道人盡稱賢懿德競矜忍看東海星沉 
[仲兄澤坡氏聽雨樓遺稿弁聮] [  余元濤]  
　　仲兄澤坡氏死後之若干年予爲之釐聽雨樓遺稿旣竟之日以呈家君家君乃爲廣徵題叙共若干編付梓有日矣忽持命予曰汝曷爲弁之予思序此稿者多一時名宿或爲父執或爲師傅予小子曷敢以文字質證其間推家君之意不過以予與仲兄共筆硯寢處者十餘載於情或較切也嗟乎憶昔兄弟五人束髮受書家君諄諄訓誡不稍假借所期望予兄弟者至厚且篤也今則仲兄之骨已寒伯兄執敎鞭數千里外窮年兀兀僅足自給耳予及四五弟更碌碌等轅下駒家君髮且斑矣南北奔馳未得頤息予罪不綦重乎仲兄嘗戒予曰弟不宜久抉剔章句問吾與汝皆不當以此自終者也然則仲兄固不能以此自覊也予不克自樹固也今則抉剔章句之學且日就怠荒不且重負兄意乎仲兄始治政治學爲意外所阻繼則習醫於中西醫術悉博採而會通之然非其志也故稿中多抑鬱傷時之音嘗自謂吾文雖不足以自豪然足抒吾氣也則此篇之存或不在章句之間而在章句之外矣辛酉孟春月弟元濬敬弁 
劇談 
[小劇談] [  劉豁安]  
　　歐陽予倩在新舞臺演拿破崙扮約瑟芬簽字云（我這離婚是名譽的離婚一其言抑何名貴而後演者何無聞焉汪伶隠馬前潑水有所謂（契約）（條件）（新刑律）者雖闗風趣似不入情蓋彼漢與此漢文化不同口吻即當有别觀逍遥津者無不痛恨華歆嘆美仲達忘仲達爲將來孟德可見一時公道 
普佑安演張松獻地理圖頗有名士風流如唱（錯了）與（皇叔其有意乎）之手眼俱到眞能傳神 
小說 
[劇賊胠篋記（十七）] [  一圭]  
　　第三節珠寳箱 
　　我道究竟甚麽事呢你且說出來呀米希道你可答應守着秘密麽我道我答應你便了米希道那麽很好你可曉得我所說的强盜在甚麽地方原來就在我们的附近我道他们已犯了强刦的罪麽米希道還未曾呢我道你怎能曉得呢米希道他们曾被人看見是倫敦有名的兩個强盜我聽說是倫敦有名的兩個强盜不由得吃了一嚇就瞪眼　着辣弗里司辣弗里司的爲人我向來很佩服因爲他有充足的精神强固的腦筋靈毓的智力和鎭定的功夫但是如今我很替他可憐祗見他坐在餐台旁邊一面吃喝一面說笑很爲高興臉上没有一些恐怖憂愁的神情那裏曉得他的陰謀已被人家窺破陷到很危險的地步呢我喝了一杯香檳酒又裝出很安閒的樣子問米希道誰看見他们的呢米希道是偵探親眼看見的就尾隨在他们的後面已有好幾天了那偵探以爲今天他们在這裏定有甚麽詭計我道那偵探爲何不進來呢米希道今天晚上我和我父親到這裏來的時候也曾問過我父親他說官廳裏還未下逮捕令所以那偵探祗能暗探他们的行動我道這樣說來那兩個强盜已在偵探的監視中了米希道正是他们後面正跟着一個偵探我聽得啞密司梯向我父親說今天午後在瓦拔克地方也有人看見他们你道這瓦拔克是甚麽地方原來就是我和辣弗里司遇雨的所在我安得不嚇但仍舊含笑問題我敢問你一聲你何以曉得這樣清楚 
餘瀋[  聽潮生]  
　　宋之亡亡於賈似道之順倒於　　也明之亡亦亡於馬士英之酣嘻於蟋蟀也蟋蟀一微蟲也旣亡宋又亡明其魔力顧不大哉芭蕉牕下幽鳴如訴不勝感慨係之雖然以鬭蟋蟀爲戲尙足亡其國况人而蟋蟀者耶 
 
 

Page 19

 
 
   
 
 

Page 20

 
 
常識 
常評 
[破壞與建設] [  覺]  
　　國家當改革之始凡求所以達其改革之目的者或主破壞或主建設兩方各有理由然主破壞者必兼有建設之計畫與能力而後可以眞達其改革之目的是則所謂改造是也譬之舊屋改造新屋必先有深明建築之工程師繪具圖樣擬定施工之程序計算土木之材料或宜酌用其舊或需全用其新然後可拆去　屋造成煥然之新屋苟或全未預備邪許一聲遽將舊屋拉倒則昔之居此屋者將風餐露宿於瓦礫之塲甚且因棟折榱崩而爲之壓斃矣 
我國當辛亥革命之期固嘗造成一新屋矣所惜工程師太無經騐監工員又不盡職致令工作者將新料全數偷換舊料而監工員又有時與工人通同舞弊以冀從而分肥於是圖樣屢改施工愈窳而此屋之主人翁乃日在漂摇風雨之中能不悲乎 
然則此果誰之咎乎仍主人翁不明建築工程之咎也工程師旣不可恃必主人翁有能學爲工程師自爲工程師者而後可云建設此主人翁者誰國民是也 
經濟 
[收穫後田裏的佈置] [  羅喜]  
　現在是收稻的時候農家都歡歡喜喜的起來了不過兄弟還有一句話拿來忠告忠告什麽呢就是收穫以後田裏應該用一番佈置來年作物的收穫方才可以豐裕那麽佈置的法是怎樣呢現在把他寫出來罷 
（一）冬耕收穫過後再去耕鋤一下就是呌做冬耕有什麽益處呢能使田裏害蟲產的卵丨如蝗蟲螟蟲。。。。和雜草的種子落在下面的翻了出來給飛禽去充食物那麽明年種出來的稻子比較不除掉的一定好得多了若不冬耕那麽來年的收穫必受减少的影響你說冬耕要緊不要緊呢 
（一）燒土燒土的意思是翻起表土二三寸的樣子再用些草　竹薪等舖在土的上面拿引火的東西雜到裏面給他緩緩的燃燒說他效用一方面可改良土質一方面可以燒死害蟲所產的卵雜草的根子使他不能復發免掉擾害禾苗的弊病所以收穫後一定要施這種手術才好（乙種酬 
[勸戒紙烟不如開設儲蓄銀行] [  叔和]  
　　二十年來我國社會發現最猛烈毒物害人康健耗人金錢者莫紙捲烟若舉國上下無老無幼千百人中不染此害者不二三人而千百商店中不售此猛烈毒物者不二三所是今日之社會一紙烟社會而已今日之國家一紙烟之國家而已國奚不困民奚不貧而一般先覺文人每不惜千言萬語力爲勸戒或繪一種滑稽畫張之通衢冷誚熟駡而寓規諷然而勸者自勸吸者自吸終無補於世道者何耶鄙人對此心傷久之不得不與我同胞爲精確之商酌而謀挽救之方也夫紙烟之害較洪水猛獸尤烈價之昻者每枝二三十文即最劣品亦在十文左右在烟癮大者每日數十枝細考之可作貧民數日之糧在吸者又何嘗不知其足以致我於窮困然而世界日見繁華其車夫走卒對於數元銅角必曰是區區者何足濟事由是非酒即烟非耗盡不可不知積而累之今之數元銅角而明日而後日則可積爲大宗之欵項或百元或千萬元無不可至矣故余謂欲禁紙烟不如開禁烟儲蓄銀行使一般商民將其每日消耗之銅元日事儲蓄旣可生禁烟之效又能爲作富之基茲將其辦法條舉於後（一）儲蓄方法 
（甲）零星儲蓄或十枚銅元二十枚銅元皆可 
（乙）儲蓄證據每一人發儲摺一扣日事記錄不可憚煩（丙）儲欵人至一月持摺至銀行核算總數 
（丁）儲息就普通例月息一分 
（戊）儲欵時必有切實介紹人取欵時非有需要事項經介紹人認可向銀行聲明者不生效力 
（己）儲欵人不到一年不得支取欵項 
（二）儲蓄作用 
（子）儲欵可作運動巿面及開設工廠之用 
（丑）儲欵放出巿面及開設工廠所得利息爲儲蓄人所享有 
（三）辦事人之物色 
（天）辦事人以精細廉潔者爲上 
（地）銀行辦事人每年須召集儲蓄人代表（代表由儲蓄人公舉至少十人）開會三次或四次考核賬務 
鄙人意見旣如是海内有心世道者如肯詳加研究參以意見從事舉行或者其有濟乎（乙種酬） 
道德 
[醒世語] [  瞿慎言]  
　　凡事能準精度勢以行之自無差誤之虞 
人當勞其身體以求精神上之快樂 
讓斯能和睦其家庭 
人苟非疲癃殘疾而不自力以求衣食者社會之　也 
汝不欲人毁汝汝即不可毁人 
非心血氣力換來之金錢必不知寳貴旣不寳貴焉能久存人怒汝當詳爲之解釋勿遽與爭 
詈人繫人均極野蠻之行動 
誓乃極無意識之舉動 
人生當求高尙之快樂 
交友宜首先視其操行若何 
飲食服御貴清潔不貴奢華 
汝之容宜莊和心宜正直性情宜温和言語宜謹慎 
雖家人父子亦宜常保其莊和之態度 
多聽一句忠言即長進一份道德 
汝勿謂道德爲迂須知人之所以爲萬物之靈者特賴此道德耳 
狡滑之人其眸子常不正視 
汝有閒日當利用之不可浪費須知時間最可寳貴一去不可復來 
　　大飯碗地盤主義 
汝欲改良社會改良家庭當先自汝之一身始 
作事須多經審慎不可孟浪 
自愛乃自重非怯懦也 
有事須急急做好不可留待下小時 
人有失意中汝當勸慰之不可幸災樂禍 
輓近世風澆薄人爭以譎詐爲能良堪浩歎邇來常識多載格言不侫每遇之未嘗不熟讀深思銘之座右也爰亦不揣固陋成如干則雖太倉一粟滄海一螺亦不無裨益也慎言附識（乙種酬） 
法制 
[錯誤之意思表示應兼採無效撤銷主義] [  竹賢]  
　　意思者人之意思也表示者表示人之意思也有意思而後有表示無意思則無從表示故意思與表示有連帶不可分之性質然就法律上最高之理論實際言之則意思爲意思表示爲表示二者於發現事實時雖不能單獨而二者之理解决不能混合蓋意思表示問錯誤之意思表示有意思上之錯誤有表示上之錯誤錯誤雖同而其作用實有毫釐千里之别是又不可不求至微之理以解釋也所謂意思上之錯誤即虚僞之意思表示也表示上之錯誤即心中另留意思不表示其眞意思也（按上說兩層攷諸法學謂之心裏留保及虚僞之意思表示不在錯誤意思表示之列鄙人以爲同一錯誤之意思表示何必别表解釋以故併入錯誤範圍識者幸勿以立論誤會而誚之也）至欠缺意思（欠缺意思者即甲之意思在子之目的而乙之意思在丑之目的之類）及理由錯誤（理由錯誤有二（一）單純錯誤（二）因詐欺之錯誤單純之錯誤如甲誤認乙之物爲丙質而實非丙質之類因詐欺之錯誤如甲被乙强迫而表示之意思或被誘而表示之意思之類）均屬不完全之意思表示其意思表示間必具有種種之瑕疵自不能認爲法律上有效之行爲今修訂法律館有徵求錯誤之意思表示在立法政策上應採何種主義之問題依不才謬見應將無效撤銷兩主義兼採並用除心中另有意思不表示其眞意思不准撤銷外如欠缺意思及單純錯誤均規定在撤銷之列　因詐欺之錯誤則應以無效之明文而制限之尙祈海内君子研究爲幸（乙種酬） 
衞生 
[讀書之養生] [  萱百]  
　　悔吝之後宜讀周易 
憂憤之餘宜讀毛詩 
潦倒之際宜讀莊子 
煩悶之頃宜讀陶集 
小病無藥可以書爲藥 
對花無酒可以書爲酒 
行旅無琴可以書爲琴 
僻居無友可以書爲友 
讀詼詭之詩文宜於食後可助消化 
讀閒適之詩文宜於臨睡可安夢魂 
讀高潔之詩文宜於清晨可作志氣 
讀怪誕之詩文宜於倦後可復精神（乙種酬） 
問答 
[問食物卽嘔究因何疾] [  長沙羅元亮]  
　　湘城某女士事母至孝其母死因絶粒不食今則三載於茲惟日飲冷水數鍾及水果數事而已近則不食他物即偶食之亦必嘔之殆盡中西診視病狀莫明敢乞海内明公詳加賜敎如承惠我醫療之方則更所盼禱矣 
[園隨全集特價五折]  
　　大字精校增補圈 
全書三千頁分訂六十四册 
甲種中國　史紙定價十四元特價七元 
乙種上等有光紙定價十元特價五元 
郵票甲種六角乙種八角木箱一元外埠木箱不寄 
上海棋盤街文明書局發行各省中華書局代售 
 
