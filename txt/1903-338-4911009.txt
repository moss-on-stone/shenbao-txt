# 1903 - 338 - 4911009

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[四書五經義大全] [  圖書集成局啓]  
　　訪間四書五經義許牛充棟且互相剿襲十九雷同本局有見於此特请名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本届鄕會試各題無一脫漏科塲利器無有過於此者訂十六厚本價洋爾元八角欲購者論至上洋三馬路申報館申昌書室及各書坊均有代售 
[報紀委員自盡事論以廣之]  
　　嗚呼吾觀於江西廬陵縣委員李煦榮投水自盡事而深歎變法之不易也蓋自來州縣之案牘内則由幕友爲之主持外卽有門籖爲之收發故州縣之有門籖所以承上啓下由内及外爲辦理公事之樞機也今兩廣總督今雲階制軍蒞粤伊始以門籖易滋弊竇於是飭令各屬革除改用委員承辦贑省大憲聞而效之亦通飭各州縣裁去門稿籖印悉用委員襄理公事李君者廬陵縣收發委員也奉檄到縣後縣主潘大令仍用門籖無公可辦迨起而爭執又爲人　　遂致羞忿難堪投水自盡此中是否尚有曲折固非僕所能知惟就事論事贑省旣有革除門簽之令潘大令自應恪遵兹竟違抗憲章逕行己意剛愎之咎固亦難辭惟李君旣奉憲檄而來倘縣中案牘任令主持固可照常供職否則潔身而退可也卽據情禀明上憲然後銷差亦可也而乃皆不出此徒憤焉一死得毋視性命如鴻毛有類溝瀆之諒耶雖然僕觀於此而又慨州縣易門簽爲委員之法雖善而未盡善也曩嘗閱粤督岑制軍通飭札文謂吏治之壞至今日而己極凡官之不能保其令名才有短長志有大小而爲累於門丁籖稿則十居其九賢者亦知若輩之不可深信而終用之者或以相從之久或因假貸而來或謂彼可分我之勞或謂我可制彼之命其不肖者則使之通求賄之門徑爲行權之爪牙積弊旣深遂忘利害言之痛切讀者稱之而愚則謂此亦一偏之見而未必能洞悉人情也夫州縣門丁之弊未嘗不如制軍所言特亦視乎南面者之駕馭何如耳果能操縱得宜彼爲門稿者不過供使令於一時豈敢違行作弊不然彼印纍綬若中人聲譽隆然循艮著績者豈盡不用門稿者哉抑尤有進者門稿雖善作蟒然於官究有主使名分也官而果　　不知其作奸犯科則亦己耳倘旣知之輕則卽時斥逐重則予以嚴懲言出法隨亦　易易井一用委員無論爲上司所委派爲本官所禀請旣己同登仕譜卽有等夷一切之思爲委員者辦事則極　明操守則極淸潔　足爲指臂之助而地方亦蒙其庥萬一有一二不肖之輩厠足其間公事旣歸其掌握中倘竟敢作敢爲不復有所顧　欲忍而處此則聲名爲其所累心豈能甘若欲驅除則分屬同寅不免有所窒礙且樂黠者或且恃爲上司所委派起面持其短長吾恐此時除之不能留之不可其爲難之處當有十倍於用門稿時者而謂一用委員卽能使治澄淸閭閻蒙福夫亦誰信之哉要而言之州縣者萬姓身命所托百里版圖所寄其責任實大而且重　此選者必須才具幹練性情純正之員而又重其權專其責無論家丁幕友咸能經權互用術智兼施庶人皆懷德畏威而不敢稍滋弊竇是則用委員固相得益彰卽仍用門籖亦斷無流弊此則探原之論而並非好作詭言者僕偶因各省飭攺用委員事而推論其理如此若廬陵縣案則不過一時之變端一邑之故實而並不得據爲此事利弊之所在也 
[電傳宫門抄]  
　　昨日午後四下鐘閱十分時京師友人專電告知本館云十月二十一日皇上召見軍機大臣皇太后皇上定於明日辦事後還宫是日並無明降諭旨 
[俄購軍艦]  
　　英京倫敦來電云俄人近向英之某製造局訂購鐵甲戰艦兩艘此艦係局中爲智利國製造俄蓋恐日本出貲購得故不吝巨欵意欲先發制人也 
[德增水師]  
　　德京柏林來信云本年德國海軍部添練水師若干目今統計各艦實得兵士三萬五千六百八十五名較去歳增二千二百七十七名至其水師武弁合共一千二百員較十年前約增六百二十員 
[議禁華工]  
　　英京倫敦來電云日前麽寗普士報論及中國政府禁止工人出洋一事大旨謂中國雖甚決斷未必能始終堅持然目前京師各官頗甚注意於此又得各督撫從中贊助粤中大憲更竭力爲之大約事在必行行將一律出示矣 
[逋臣伏誅]  
　　香港某日報云有余漢仙者高麗逋臣也近己在日本伏誅矣先是西歴一千八百九十五年高麗内亂王妃被弑漢仙方居顯要兇手中有爲其親屬者遂被株連棄官脫逃潛蹤日本日前忽在某處被甲乙兩高麗人所戕頗疑係高官主謀遣赴東瀛隂將漢仙置之死地也 
[分辦路工]  
　　聞之廣東洋城友人云由省垣逹佛山之鐵路奉欽命督辦大臣盛杏蓀尚書委李觀察準鄭觀察官應督同工作其由汕頭逹潮州府城之路則另由四品京堂張京卿煜南赴商務部禀請承築 
 [P萍醴路成> 
　　漢口訪事人云前者鄂中大憲委某某等員赴江西萍鄕湖南醴陵一帶照料鐵路工程兹己全工告竣委員遂於前日回省銷差 
[迭告捷音]  
　　聞之廣西潯州友人云月前某營分統黄君雲高在思陵一帶攻破匪巢擒獲匪目戚阿崩搜出銀牌一面上鐫大明皇帝萬萬歳旁列朱洪武洪秀全二人名姓頂止刻伏波將軍三婆之祖等字旣面陸分統　廷 
 
 

Page 2

 
 
在鎭邊各山搜捕匪人頗爲得手某日攻破摩天嶺穴巢匪類生擒及槍斃者共五十餘人救出被擄男婦四十人搜獲僞印一顆文曰督辦各省邊防事總統彪字全軍關防至養利州鼓山匪巢路險山高久日未能罙人乃佯作退兵之計埋伏山後數十里外小村暗囑鄕民窺探匪黨下山卽速通報匪不知其計以爲官兵己盡矣己復肆掠鄕邨分統星夜馳回繞出山前斷其歸路然後分兵四面包圍各匪無路可逃急向前山躱避山中素無水道官兵圍至數日匪皆渴死是役也共得首級二百餘顆快槍數十枝 
[南寗剿匪]  
　　聞之廣西南寗友人云綏遠軍兼虎勇各營總統署廣西思恩府知府和太守廷彪於九月二十八日圍匪首黄和順於宣化縣境八唐村黄匪號召羽黨千餘人稱戈抗拒血戰至三日夜斃匪二百餘名傷者不計其數官軍亦傷斃百數十名旣而匪黨力漸不支紛紛逃去遺棄無烟毛瑟槍八十餘桿馬百餘匹官軍追至隆安縣境甘墟附近左江道余觀察聞報急派吳陳兩營主帶勇助勦能否得手刻尚未得而知 
[西海剿匪]  
　　聞之廣州西海友人云邇來盜風猖獗各處匪黨類皆分踞一方設立堂名抽收行水區村之區新其尤者也日前大憲以西海一帶大爲區匪所圍行旅皆裹足不前特委李直繩觀察督帶靖勇前後兩營留心價緝并責成提督孫軍門國乾襄同鵰剿 
[漳匪歸順]  
　　厦門訪事人云福建泉漳二府所屬安溪長泰兩縣交界處有東寨樓焉爲土匪乾高桂芳等盤踞踞聚衆肆刼擾害民生後經陸路提督黄芍巖宫保水師提督楊西園尚書派令福銳福健等營馳往會同漳州鎭總兵謝鎭軍併力圍剿匪衆知勢不能敵遁入内山近日安溪縣知縣某大令購線擒獲賴之僞軍師竭誠開導感激涕零自願輸忱歸順隨函招賴高等渠魁邀集各鄕耆爲之具保誓不復爲地方之患一時遠近匪黨從者甚衆刻下大令己據情通詳各大憲請酌量録用矣 
[粤匪打單]  
　　廣州訪事人云粤省巨匪致函富室約日取銀彼中人謂之打單向祇行於僻壤窮鄕近則堂堂省會之區亦己司空見慣藐兹醜類何竟膽大如天哉日來省垣各善堂各醫院及巨商行號先後接匪黨來函約期行刼听宵戒備頗切驚惶旣而打銅街恕行銀號忽有人投函索借洋銀二萬元期以三日交付并稱芳竟不睬定使崇軒巨厦化爲瓦礫之塲函中所蓋圖章有復明天子字樣末署合豐銀行書柬另有標義堂順邑悅義堂東西二海堂等名自媵以香山匪首林潤瑞等名剌二十三紙因卽據情禀請地方官查辦一面戒嚴以待然過期並無動靜亦可知黔驢伎倆己無能爲矣 
[匪人刼渡]  
　　廣州訪事人云本月初一日有往來省城夏窪鄕之渡船道經佛山彬行會館前忽有匪徒起自艙中袖出洋槍禁令諸客不得聲張隨搜括銀錢罄其所有而去誠可謂無法無天矣天荆地棘行路難不圖於此日見之 
[募軍防江]  
　　漢口訪事人云江西孫鳳五軍門由豫章抵漢旋卽乘洞庭輪船赴岳州招募常備軍四營以便尅日成軍調駐九江嚴行防守蓋恐俄事謡言未息或有匪黨謬托拒俄之說乘機擾亂地方也 
[革弁荷戈]  
　　廣州訪事人云今秋粤洋飛熊輪船管駕傅宗文放槍不愼驚及督憲岑雲帥雲帥勃然震怒疑其欲乘機行剌也派員嚴密偵查旋查知船上勇丁頗有缺額且前在廣西有縱勇擾民種種不法情事遂發交營務處訊鞫己議定發往軍臺効力贖罪不日卽當押解登程矣 
[屍屬鳴寃]  
　　廣州訪事人云廣西己革知府全炤卽全炳炎侵吞釐金事發經督憲岑雲帥發交南海縣看管旋乘隙吞烟自盡未幾眷屬聞訃抵粤欲訟其寃徧邀籍隷浙江之同鄕各官齊集省中鄕賢祠商議全之胞姪有名懋績者現署貴州藩篆亦曾電詢此事究竟有何寃抑大約必須澈底根求矣 
[法艦調回]  
　　寗波訪事人云寗海教案突起法廷卽電調一兵艦駐泊甬江兹因按約會商將次了結民情亦安謐如常遂於日前鼓輪出口 
[星使起程]  
　　廣州訪事人云廣東正主考逹侍講壽副主考景太史方昶闈事告畢小駐行旌旋定於十月初四日啓行取道内河持節入都覆命 
[縣試有期]  
　　蘇州訪事人云府屬各縣歳試童生前己由學政唐春卿大宗師札飭舉行旣而長元吳三縣宰詳請展至十一月初二日宗師准之刻己移行各學一體遵照矣 
[華婁縣試初誌]  
　　松江訪事人云本月二十日爲華婁兩縣試士之期華亭縣知縣陳仲陶婁縣知縣屈吉士兩大令先於十九夜鳴騶入貢院迨四鼓後升座點名童子軍整隊而來如魚之貫計華亭二百十五名婁縣一百四十六名及晚放牌隨訪知是其華亭首題致知在格物物格而後知致義次題仁義以種之講學以耨之義婁縣首題蓋均無貧和無寡安無傾義次題君子以衰多益寡稱物平施義 
[金作贖刑]  
　　廣州訪事人云粤紳李世桂認繳緝捕經費承辦闈姓事宜近以侵吞餉銀科塲舞弊等情經人控告粤督岑雲帥赫然震怒擬繩以法李聞而大懼自願報効洋銀二十萬元每年更加餉銀十二萬兩冀贖前愆禀知刻下雲帥尚未批准而道余傳述咸謂所許之數李己勒令各子廠公難不足則向各賭館抽收並扣留各賭徒工銀三日作爲報効之資特未知錢神之力果能爲之轉圜否也 
[滃洲火警]  
　　寗波訪事人云本月十八日郡城縣署迤東小巷中某姓家不戒於火忽兆焚如幸各水龍聞警馳來吸水救熄計焚去房屋十數椽中有甲乙二人冐火搬運器物適圍牆坍塌以致壓斃於火窟之中亦可慘己翌日有一俗呼湖南鴨屁股船者裝載火油一萬餘箱駛抵甬江起存貨棧外船内尚存二百餘箱忽於十二點鐘時無端轟發舟中人無從撲救亟駕三板船逃生 
[厦島官塲紀事]  
　　厦門訪事人云島中保商局與稅釐局司設一處所有保商提調一差卽以稅釐局提調某君兼任兹因稅釐局擇地鶯遷不遑兼顧上憲爰委張太守兆奎來厦接辦保商事宜○日前保甲總局委員朱别駕子京查知塗崎頂海關口等處賭塲林立爲唐生民因飭差嚴寗查拿務獲懲辦○金門協副將謝協戎奇遇現奉大憲調赴粤東差遣所遺協篆另委世襲伯爵李協戎前來接署○厦門海關所徵貨稅向歸永豐官銀號承收現聞鎭閩將軍崇右庭留守擬攺爲官辦不日將委員前來矣○月初某日興泉永道延少山觀察因公赴省至十二日乘海壇輪船回轅屬下印官咸至碼頭迎迓 
[蘇省官場紀事]  
　　蘇州訪事人云分寗候補道魏觀察秉經劉觀察安國近奉兩江總督　千帥　帥　委來　勾當公事本月十九日禀見 
 
 

Page 3

 
 
撫憲恩藝棠中丞○常州府知府德乾一太守詳請臬憲朱竹石廉訪派一帮審委員襄治讞政廉訪允之刻己委候補同知高詹王司馬前往矣○接帶太湖水師右營王游戎維典到差後卽詣駐紥砲船之處查哨一周至本月十九日回省 
[江漢炳靈]  
漢口訪事人云日本郵船殊式會社添置輪船二艘擬卽往來漢日長沙兩埠旋因湘水枯涸行駛艱難遂攺於明春開駛○河街小關帝廟一帶舉行淸道己有二年經費所需向由江漢關籌撥兹者全鎭創興淸道事務舊時淸道局自應併歸總避管轄經費則仍由關上開支○新任日本駐漢領事永瀧君於日前親詣江漢關署拜謁各員籌商一切○蔡甸南物近由紳士議設蒙學堂延師教授其章程聞頗美善○前任湖北提督學政胡硯生生大宗師任滿瓜代日前己由漢啓程回京覆命矣 
[皖江寒漲]  
　　安慶訪事人云日來安徽來安潁上靈璧阜陽各縣先後解到命盜姦殺案犯六起臬司濮廉訪飭發審委員某君研訊本月十四日復親提勘鞫命案兇犯某甲堅不畫供稱須某乙到案始得承招廉訪允之遂飭提乙質訊○ 
携眷回湖北珂里行李甚富舟子見而垂涎要結匪人乘機行竊適水師管帶楊副戎在江干照料聞有此事飭是舟子訊供送縣請辦○本月十三日藩轅牌示婺源縣縣丞唐春雲與桐城縣縣丞尹耀庚互相調署○代理蕪湖商務局委辦皖土藥提調梁啓文於本月某日因公赴省詣各憲轅面陳 
[上海官塲紀事]  
昨午上海縣主汪瑶庭大令設席署中請本科狀元王屆軒殿撰壽彭及四川候補道吳容甫觀察江蘇候補主簿李子葵少尹讌飲主賓酬酢美盡東南至日過花磚始興盡而散○太陽廟巡防局員章茨荍二尹昨詣縣署謁見縣主汪大令面陳要公○新委江南機器製造局總辦沈幼彦觀察特於昨日命駕至道縣各署投剌拜會○昨日新署江南提標守備殷一峯守戎查點署中一切軍械馬匹蓋亦蒞任時例行公事也 
[滬南火警]  
　　前日傍晚五下鐘時本邑大南門外蔣家浜某猪作中突兆焚如之禍延及比鄰永祥染坊及甲乙等數家左近洋龍馳往施救得卽熄滅然己燬去房屋十餘椽矣 
[籌遷殯所]  
　　本邑西門外八仙橋附近向有潮惠會館寄櫬之所邇來地己人书法國新租界司董遂商之寓滬各同鄕擬在日暉港迤西購地若干畝尅日遷移 
[留待珠還]  
　　昨有一年約五六齡之女孩身穿素服操甬音彳亍於法界公館馬路中嚶嚶啜泣適爲巡街捕所見恐入匪人之手帶回捕房捕頭詢其居址姓名茫然不能對因命留候家屬來領俾得合浦珠還 
[上海縣署瑣案]  
　　前者金愼舟控其姪杏卿圖賴洋銀等情旣而杏卿控愼舟藉端訛詐等情縣主汪瑶庭大令訊取口供飭愼舟檢呈筆據前晚升堂復訊杏卿供父親裕舟與叔父愼舟之父素極和好當父親翻造房屋時缺少地基叔祖願劃給地數分繕立筆據言明償以洋銀三十元然雖有此言並未收受迨後叔祖逝世叔父愼舟忽生枝節將地索還父親因屋己造成無從還彼祗得央人商勸償以洋銀若干筆拋忘未收回叔父遂藉口於此曾投控浦東保甲總巡局兹復投案下誣控愼舟供刻因地價日昻故令杏卿加給伊非惟不允且筆據上許給之洋銀三十元亦不照付大令當堂將筆據塗銷諭令愼舟毋許多事○開設老虎灶之溧水人孫旗勳控同業朱萬聚紊亂行規等情大令研訊之下孫供老虎灶一業向有定章如欲新開須在舊店四十家以外小的向在治下南門外陸家浜開設己歴多年朱向在二十三七鋪開設今又分設陸家浜與小的所設老虎灶僅隔二十餘家實與行規不符叩求公斷朱供小的現開之老虎灶係向王姓艦頂求鑒大令諭令不得紊亂規致多枝節隨飭差前往將老虎灶標封 
[滬江水利局案]  
　　本邑南巿水利局巡丁查知近日萬聚馬頭所泊販售梨子之山東人每夜誘人賭博因禀請局員高邕之司馬轉商馬路工程局總辦翁子文太守會同查辦 
[續録分發人員騐看名單]  
　　新海防例指省分發府經歴林世炯廣西江西黄振鐸湖南湖北余述賢江西陜西張祐雲南江蘇羅肇煥浙江江蘇張志杰四川貴州沈炳煦浙江山東縣丞王肅政奉天直隸邵繼輝福建江蘇羅仰昌湖南河南李育楨湖北湖南潘昭曙湖南陜西張樹榛山東江蘇朱延祚湖南山西胡寶善江蘇直隸王逹安徽東河管子才江蘇湖北胡家樹安徽湖北余紹第浙江山東高晉亨浙江江蘇鄭恩隆安徽福建州吏目鄭德建順天山西巡檢黄開益廣西廣東王毓蓬山東江蘇劉之超山東河南汪聲潮安徽湖北陳鼎炘安徽江蘇劉秉權湖南湖北府倉大使王光鴻安徽直隸從九品黄銘勳湖南江西黄業復安徽直隸潘誦成江蘇福建趙光濟貴州廣東蔣棨英江蘇山東常孝詒浙江北河宋鳴鐸河南山東典史李鴻鈞順天山東玉維新直隸廣東楊繡章山東河南王鑑山東直隷張道山西河南凌祥增安徽直隸姚繼曾江蘇直隸張潭貴州西川楊春森江蘇甘肅祁璧光四川湖北翁效晞安徽直隸舒漢章江西福建未入流曾遇賢湖南湖北劉鴻勳直隸河南○勞績掣籖分發縣丞曾志遠陜西○勞績指省分發知府蔡琦福建湖北直隸州知州傅懷光安徽江蘇洪瑞甡浙江山西知縣曹濬湘湖南湖北林華福建江蘇馬家益順天山東竇維翰安徽江西府經歴李垣順天吉林徐鑑藻湖北山東○議叙呈請指省分發知縣范中信山西直隸路期紱貴州雲南○議叙呈請指省分發鹽大使郭集琨湖北兩淮○應補呈請指省分發知縣蕭鎭東貴州陜西府經歴袁培福建浙江從九品葉彦昭浙江福建竇芬廣東福建 
[跋東華録擥要]  
　　編輯東華録者先有蔣氏良驥後有王氏先謙王氏因病蔣氏因病蔣氏所編簡略故自天命迄雍正録之加詳而所續之乾隆以次各朝亦不厭求備讀者或慮卷帙繁富窮年而莫殫宜興汪氏文安乃增蔣氏之略删王之之詳彚成一書名曰東華録覽要都計一百十元卷夫務博則必求其詳而扼妥則當反於約矧是編所緝於列聖鴻模鉅制固己繊悉靡遺則循迹推求必有敬念聖朝高厚之德感奮興起而吏修其職民勤其業者是不較勝於文繁理富强識爲難轉令興望洋向若之歎而束之高閣乎商務印書館校印是書旣工竣携以贈全爰爲敬跋數語於簡末俾當世君子知是書之易於卒讀毋以其不備而舍之也 
[惠書誌謝]  
　　日前承商務印書館惠示所印泰西民族文明史尼羅海戰史各一册隔昨又承頒到納爾遜傳最新化學哲學要領議會政黨論政治泛論各一册取而讀之知泰西各國政術之美與夫理想之精其所以進於文明而强盛莫可與抗者蓋非無自矣師彼之長補我之短於當世留心經濟研究格致之學者裨益固匪淺鮮也爰綴數言藉謝雅貺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[請革澆風]  
　　廣州訪事人云城外某茶館近就屋旁别築精舍爲婦女品茗之所一切奔走之事皆以巾幗中人司之鬢影衣香如雲如　有登徒之癖者趨之若鶩較之滬上租界各茶寮風景彿相似附近紳士恐爲風俗人心之害擬聯名禀請地方官及早示禁亦未雨綢繆之道也 
[甬郡巿情]  
　　寗波訪事人云夏秋之際甬江米價奇昂近因晚榖豐收逐漸貶價日内每石己减去洋銀數角矣○近日各錢莊搜括洋錢運赴上海因之巿中缺乏升水陡高從前每百元不過升六七角者現己升至一元三四角矣○赤金　值前己漸减每兩僅售洋銀五十五元近復繼長增高每兩較前約加至二元之譜 
[鑑水冰紋]  
　　紹興訪事人云新城一帶地瘠民貧向多盜賊自高子勛大令履任後興利除弊邑稱大治兹大令奉浙江藩司翁筱山方　咨請調補鄞縣不日卽當履新深恐匪患復萌爰飭各鄕將民團切實舉辦凡村杜迎神賽會種種妄費概令捐入團防分派公正紳耆經理其事誠善政也○自交冬令天時和煦迨初八日朔風怒吼寒沍非常十四夜風雨交作未幾滕六君惠然肯來玉戲通宵破曉始止墻頭屋角一白無垠料峭寒威砭人肌骨雖今冬寒汛較早然殊足徵明歳豐穰矣○楓橋鎭向稱繁盛今秋遽患火患刻由鋪戶等集貲購辦洋龍以爲之備而某廟賽會所用之旗傘等件燬失己盡好事者集欵重購殊無謂也 
[沙渚魚書]  
　　沙巿訪事人云日前荆宜施道余堯衢觀察出有四言韻元曰民間養犬防夜守門偷而宰殺以盜竊論近有無賴剥其肉斤當街烹售地羊取名夜打日賣貪圖錢文若遇瘋犬豈不害人殘忍及獸疾病及身此等惡翌决難容情更有兇屠殺牛者生較之殺犬尤害農耕責成警察一體梭巡倘再犯禁拿案重懲○當道籌欵淸道後無知氓庶仍隨便小遺非特穢氣薰蒸且亦不成事體江陵縣知縣張雲生大令因於僻靜巷尾各設小便之所與警察提調馮提齋大令會銜出示俾知恪遵○向者各押鋪按月三分行息自經前任荆州府知府某太守酌攺章程飭令每年自十月初一日起减收二分俾貧民贖取棉衣以資蔽體刻下府尊舒暢亭太守深恐相沿旣久陽奉隂違遂於日前重申前諭略謂除金玉珠寶息仍三分外其餘各項均取二分○邇日以來大街小巷時有爲梁上君子所算者若輩混跡廛巿衣服均極整齊蓋以警察綦嚴故爲此以冀倖免耳○本月十一日之夜西北角火光熊熊上燭霄漢翌日探悉荆州郡城南門大街支家巷左近某姓家不戒於火致兆焚如計燬瓦屋二間 
[馬路工程局案]  
　　前日薄暮時有許和尚者不知因何被奚東林推墮南巿浦江經人救起交某號巡街捕帶入捕房捕頭令將奚拘獲　併解至馬路工程局總辦翁子文太守倩襄讞委員黄衡堂二尹研訊許供小的年二十有八松江府屬靑浦縣人在小東門外一枝春茶館中唱攤簧是日在浦灘大便奚等三人强欲借貸小的以素昧平生婉言却之奚等怒遽將小的兇毆并攫去金約指推墮浦江叩求究辦溪供小的係浦東人年二十有四駕舟爲業許指爲攫伊金戒指扭至案下然小的並無其事尚乞於恩二尹著押候勒交同黨究辦 
[英美租界公廨會訊案]  
　　前者律師博易控鄕人王禮泉掯匿田單請追給所付銀三百六十餘兩等情時孫建臣直剌尚操讞致會同英總領事署繙譯官迪比南君研訊飭將王押候交人保出向博理楚昨晨讞員鄧鳴謙司馬會同迪君提王覆訊王供此項田三分有奇博所付定銀小的己向耿陳兩姓追取一俟追到卽當繳呈司馬商之迪君限王於十日内如數繳足否則將耿陳交案訊追 
[英美租界公廨晚堂案]  
　　閩人江竹村控陳阿炳金曹氏誘令其妾捲逃等情前晚讞員鄧鳴謙司馬倩襄讞委員王松丞剌史研訊江供小的向業皮絲烟曾出洋銀三百八十元納金曹氏之女小梅爲妾未及兩月卽被金曹氏串同陳阿炳將衣傭席捲而逃杳無蹤跡向論不理叩乞究追金曹氏供女兒實被阿炳誘出現聞匿跡外阻母家陳供小的求大老爺予限三日交出小梅剌史著分别押候交人保出速交小梅到案以憑訊核 
[英美租界公堂瑣案]  
　　前者杭州匪人應書益串司張炳華竊取戴生昌船局某小輪船上洋銀一千元報由包探陳金標拘案起出原贜四百餘元解經讞員鄧鳴謙司馬訊明管押旋經陳探獲張昨日午前解案請訊張供此項洋銀小的與應同竊當時互相俵分置辦衣物現止存二百五十元寄存匿杭州拱宸橋堍同安客棧主應炳泉處戴生昌執事人方雲卿投案聲稱張旣供出有洋銀寄存請移文往吊並提炳泉究懲襄讞委員王松丞剌史商之美國代總領事白保羅君著將張押候備文籖差赴杭州移提炳泉究追○整容匠蔣阿新周其安將同業單錫卿軋入某茶館攫取銀質對時表質得洋銀十元瓜分而散隨倩同黨王榮堂將質劵送還經單報知捕房捕頭令包探倪順泉將蔣周王拘獲解案請懲刺史令判將蔣周各責二百板王責一百板蔣不自引咎扭單兇毆白君見而大怒商請刺史從重笞責四百板管押捕房一月○何阿六在蘇州河畔招人附小輪船以便於中取利被包探顧阿六拘獲解案有徐保生者投案聲稱小的前在同文書局執業今己賦閑與何同居前夜何母云亡無人收殮乞恩釋回剌史著押候交人保釋如再犯案定予重懲○賊犯黄才生竊取金阿榮家銅壺沈榮生竊取姚阿根家衣服先後由包探倪順泉獲案剌史判各責一百板 
[法租界捕房瑣案]  
　　流氓陳阿三前因持刀恐嚇向人訛詐經包探解奉讞員魏蒓塢大令訊明判枷號一月責五塢大令訊明判枷號一月責五百板昨日枷期己滿帶案笞責旋有英租界某包探齎呈讞員鄧鳴謙司馬信票禀稱有樓土生者前被陳攫去物件控告有案請准小的帶歸訊辦大令以票上姓名不符著樓來案訊核○葉金發控其妻袁氏戀姦情切嗾令姦夫蔡金和擊破頭顱等情大令訊究之下葉稱家中有一男孩不知袁氏從何而得恐有糾葛求恩核斷袁氏供稱此孩由某姓家抛棄小婦人見而抱回大令判將蔡笞臀四百板袁氏掌頰二百下交葉領回管束孩發交某善堂留養○王雲靑控車夫王春鳳行竊衣料糾衆訛詐等情大令著責三百板 
[美租界捕房紀事]  
　　前晚賭棍夏阿狗在天潼路設攤聚賭被二百八十四號巡捕所見連賭見解入捕房捕頭命押候解送公堂禀請讞員鄧鳴謙司馬懲辦○前晚偷兒劉阿四潛至虹口某姓家竊取衣物携之而出不虞爲包探劉阿炳所見連贓解入捕房捕頭令押候解送公堂禀請訊究○前晚歹人蔣阿興周其昌王榮堂在武昌路互毆適爲包探倪順泉所見一併解入捕房捕頭令押候解送公堂禀請究辦○昨晨扛夫汪開金在外虹口某碼頭上竊取某甲之行李雜物爲二百八十四號巡捕所見拘入捕房捕頭令押候解送公堂禀請究辦○昨日午前有一印度人在吳淞路酗酒滋事被二百二十一號巡捕拘入捕房捕頭令押至候酒醒後釋出 
 
 

Page 10

 
 
[歡臚黎庶]  
　　節逾大雪天氣驟寒敝堂照章於十一月初一日開廠煮粥一面赶備棉衣及時散給以期奉行勿替實惠均沾惟需費較鉅一切尤賴佽助計此次收到姚竹賢善士助施粥洋銀一百元陳楚儒洋銀五十元榮陽銘記白米十石朱積善堂洋銀二十元王純立洋銀二十元王守之洋銀二十元隱名氏棉衣洋銀六十元福田同種欽佩殊深祗領之下併此誌謝上海六馬路仁濟痒堂董事嚴信厚楊廷臬朱佩珍陳作霖焦發昱施則敬劉芬謹誌 
[上海六馬路仁濟善堂籌振公所施子英經收山東等各處振捐月九初一至三十日第一百十次淸單]  
　　初一日無名善士洋一元○初三日無名氏代湖郡資冥福洋八十八元六角王曹氏求病愈洋三十元餘大號爲鄰居失愼免災平安酬愿洋十五元樂善士求病速愈無名氏保産平安無名氏祈病愈蔡元誠五戶各十元李戟記四元戈吟香求益壽延年一元恆孚銀樓桶内銅洋二元○初五日章存德堂主人龍英洋各一百元求兩子免災易養人二十元○初六日章幼銘完愿龍十元章竹溪保平安四元○初九日南豐張一士堂洋四十九元南通州金沙祥泰孫存庵洋四十元○初十日淸江何承德堂洋四十元○十二日張桂森洋五十元又銅洋五元八角○十三日求安氏洋二百元周善士還愿龍洋十二元英八元成善堂洋廿元○十七日秦棟銘爲子病愈還愿洋十元隱名氏洋五元錢寅階龍洋五元○十八日蔣顯吳爲大兒求病愈二兒病愈還願洋十元龍洋四元求兩子免災易養人洋十元隱名氏求資父母冥福一元隱名氏求宋姓病愈二角宜興義西圩厘卡銅洋五元○廿四日張沐記寓宜昌同記各十元崇儉齋一元○廿五日隱名氏洋三百元陳小香求病愈十元○廿七日鮑宏森洋四百元四明東海居士洋一百元許守臣爲孫彌开湯餅移助蔡楊氏爲女陳蔡氏求病愈各洋廿元許敬洋五十元○廿八日求兩子免災易養人洋廿元鍾主政銅洋三元○廿九日長洲懷德堂張心愿洋二百元○九月份共收洋一千八百五十七元扯七四乙二五申元一千三百七十六兩五錢一厘龍洋一百卅一元八争七三申元九十六兩二錢一分四厘以上共收元一千四百七十二兩七錢一分四厘銅洋十五元八角連前共收元十五萬三千六百四十兩六錢一分三厘除解各處振欵外凈存元一千零六十兩八錢三分半銅洋一百四十元八角 
 
 
 

Page 11

 
 
   
 
 

Page 12

 
 
直隸總督袁奏揀員請補選缺同知摺二十七日 
　　太子少保北洋大臣直隸總督臣袁世世凱跪奏爲揀員請補選缺同知以資治理恭摺仰祈聖鑒事竊查廣平府同知車毓恩於光緒二十九年三月初二日病故業經咨部開缺並將遺缺扣留外補應以本員病故之日作爲開缺日期歸三月分截缺是月僅祇一缺毋庸掣簽所遺廣平府同知選缺應卽照例序補查定例道府同知直隸州知州通判知州知係奉旨命往或督撫題明留於該省候補者無論應題應調應調應之缺酌量才具擇具人地相宜者悉准補用如係選缺遇告病病故休致所遺先儘候補班前酌補一人次將候補正班酌補一人又光緒十年部議章程嗣後各省選缺同知無論何項缺出統令各該省扣劉外補二次送部銓選一次查吏部抄發積缺册内載選缺同知病故休一項上次廣平府同知出缺己用至候補班先第一新海防遇缺先同知楊炳華止廣平府同知一缺按例應用鄭工遇缺先人員改在鄭工遇缺先新海防遇缺先舊海防先海防卽舊例銀捐遇缺均無人輪應候補正班人員到班兹據藩司楊士驤署臬司龎鴻書查有候補同知直隸州知州戴世文堪以請補會詳請奏前來臣查戴世文年五十九歳安徽天長縣人由優貢知縣因辦光緒十一二等年東明黄河安瀾案内出力保俟補缺後以同知直隸州知州補用光緒十五年題補靈壽縣知縣調補博野縣知縣十六年到任丁憂服滿起復例應仍回原省歸同知直隸州知州補用二十七年九月初三日回省該員老成練逹辦事認眞以之請補廣平府同知選缺實堪勝任與例亦屬相符合無仰懇天恩俯准以候補同知直隸州知州戴世文補授廣平府同知實於吏治有裨如蒙兪允俟接准部覆再行給咨送部引見除將該員履歴册咨部外理合恭摺具奏伏乞皇太后皇上聖鑒訓示謹奏奉硃批吏部議奏欽此 
御史汪奏爲保薦人材裁仰覺倖片二十七日 
御史汪鳳池片再爲政在乎得人而欲拔眞才須杜倖進近年以來中外保薦人材送部引見者接踵而至其中固不乏出衆之材而才具平常濫登薦牘者亦復不少蓋由鑽謀之術久而愈工而中外大臣亦未免徇物巿恩不復爲國家顧惜名器致使朝廷饑渴求賢之意轉爲巧宦夤緣干進之階臣竊痛之且工營求者多所越躐卽安義命者愈益沈淪甚非以勵人材而端士品也應請明諭中外大臣保洊人材務須矢愼矢公不得仍前冐濫並請飭下吏部將明保各員無論候選候補酌定班次與各班相間輪用無任一概佔先其有應繳捐免保舉及留省銀兩者應令一律照章補繳方准輪選輪補以昭平允而杜取巧臣爲裁抑僥倖起見是否有當伏乞聖鑒謹奏奉旨欽此 
湖南巡撫趙奏瀝陳湘省委難照解北兩協餉情形摺二十七日 
湖南巡撫奴才趙爾巽跪奏爲湘省奉撥北洋協餉委難照解恭摺仰祈聖鑒事竊准戶部咨北洋大臣袁世凱奏北洋餉項不敷懇准籌撥並請飭催各省欠餉迅卽籌解舊欵等因咨行到湘當經行局遵辦去後兹據總理善後局布政使張紹華等詳稱查北洋協餉一欵原撥每年籌銀五萬兩湘省偏在一隅素號貧瘠從前用項無多出入尚可相抵近來加增之欵不可勝數如俄法英德洋欵磅價歳共三十萬兩新案償欵歳需七十萬兩數鉅期迫刻不容緩其餘籌解固本京餉甘肅協餉創辦師範餲武備學堂資遣出洋學生等欵均須勉力籌挪源源接濟更兼本年粤西軍務未定湘界毗連籌辦西南兩路邊仿調兵加餉前隊己紥桂林兹復添募新勇購置鎗械類皆挪東補西庫局搜羅殆盡事關重大會值艱難實有應接不暇之勢從來理財之道不外民與商二端而天時人事各居其半湘省前數年屢逢荒歉民力告匱業經迭辦蠲振在案又值洋貨流通商業凋敝湘産以茶木爲大宗爾因虧折太甚歇業者多以致釐收逐歳日絀雖隨時整頓仍難望有起色收欵之减少如此支數又加增如彼管局司道等職司度支何敢妄希推諉無如現值用欵浩繁帑項支絀卽如雲南廣西兩省軍務緊急與湘省唇齒相依其協餉迥非泛常可比經該兩省兩三敦促情詞迫切不得己稍濟些須嗣後亦斷不能照數匯解又上年春間新案償欵無著時暫息借商號銀十餘萬兩以應急需迄今未能償還其艱窘情形一至於此北洋協餉一欵實屬力難兼顧與其籌商輾轉貽誤要需曷若據實陳明免滋咎戾等情詳請奏咨前來來和復加查核委係實在情形理合據實陳明仰懇天恩俯准將指撥北洋協餉免其籌解除咨部外謹恭摺具奏伏乞皇太后皇上聖鑒勅部杳照施行謹奏奉硃批戶部議奏欽此 
湖南巡撫趙奏大挑知縣到省學習叙補片二十七日 
趙爾巽片再湖南庸劣不職各員經奴才詳加甄别專摺奏請分别降某在案兹復查有補用知縣高濬哲由舉人大挑知縣分發湖南試用於光緒二十六年八月到省捐歸分缺先補用奴才留心察看該員年力正强亦堪造就惟到省未久於吏事尚少閱歴似難驟膺民社應暫留省學習俟一二年後如果練逹有爲再銷去學習字樣按班序補除咨吏部外謹附片陳明伏乞聖鑒訓示謹奏奉硃批吏部知道欽此 
湖南巡撫陳奏陳明己故總兵戰功事實懇恩列入祀典以隆報饗片二十七日 
趙爾巽片再己故頭品頂戴記名提督前陜西延榆綏鎭總兵劉厚基耒陽縣人咸豐五年以武童投効湘果軍營轉戰衡永郴桂一帶十年隨營援蜀先後力解大邑縣綿州眉州之圍克復丹稜縣城同治元年收復靑城縣毁鐵止寨生擒逆首周廷光力保犍爲縣獲勝肅淸川境二年四月管帶湘果中軍右營春間援陜進剿漢南三年正月克復城固洋縣一城三月連平各處賊壘生擒逆首曹燦章漢南一律安謐四年二月統領英毅全軍五月克復階州陣斬要逆是年閏五月借補西安協副將六年改統陜西撫標親軍馬步各營五年回逆竄入秦隴追逐出境迭攻要隘掃穴擒渠七年八月署延榆綏鎭總兵嗣奉旨補授是缺先晨我復綏德州鄜州宜君甘泉澄城駐軍延安府收復扈章寺匪馳赴榆林力籌防剿邊境肅淸光緒二年丁母憂奉旨攺爲署理三年正月積勞病故計在軍營二十年大　五白餘戰克復　　餘城＃武　洊保頭品頂戴記名提督在陜西延榆綏鎭總兵任内建書院增膏 
 
 

Page 13

 
 
火修城堤振賓興立義學以培寒畯創痘局以全嬰命購駝騾代民運糧散給牛種資農力稼此在任之政績也其於原籍耒陽縣報効餉銀永廣文武學額捐置田租作爲義莊腑事邑生童賓興卷費凡有義舉無不力任病殁後紳民惑戴難經前陜甘督臣左宗棠奏准於陜西省城及榆林任所建立專祠嗣據留甘卽補道陳澍鑾等公懇在於該故提督原籍　建專祠於光緒二十年正月經前撫臣吳大澂附片具陳奉硃批著照所請該部知道欽此欽遵在案兹據耒陽縣知縣蘇宣烈呈據職員梁兆禧等以該故員劉厚基專祠告竣懇請奏咨飭部立案列入祀典由地方官春秋致祭等情具詳前來來和覆查無異理合附片奏懇天恩俯准飭部立案以隆報饗而勵武臣除咨禮兵工部查照外謹附片具奏伏乞聖鑒謹奏奉硃批該部知道欽此 
杭州將軍常奏循例奏補協領摺二十七日 
杭州將軍奴才常恩杭州副都統奴才德濟跪奏爲循例奏補協領員缺恭摺仰祈聖鑒事竊查例載駐防軍政卓異人員帶領引見奉旨准其卓異者遇有應升缺出該將軍等卽行奏請補放不必送京引見等語奴才伏查杭州駐防藍翎右翼前鋒協領正白旗滿洲四佐領傑靈於上年軍政案内保舉卓異給咨送京於本年閏五月初二日帶領引見奉硃筆准其卓異著回任欽此欽遵在案今有正藍旗滿洲協領兼廂紅旗頭佐領鍾奇於本年八月初二日因病出缺相應循例奏請以傑靈陞補杭州駐防正藍旗滿洲協領兼廂紅旗頭佐領以重操防而資管轄至該員奉旨卓異未過三年應請照例毋庸送部引見所有奏補協領員缺緣由理合恭摺具陳伏乞 
兵部知道欽此 
商部奏叅劾司員摺二十八日 
奴才載振跪奏爲奏參事竊奴才奉命綜理商部考取司員業於本月二十一日帶領引見奉硃筆圈出各員記名欽遵在案乃於本月二十三日忽有考取第七名之兵部候補主事龔心銘到奴才宅中謁見餽送備賞銀五百兩奴才當時深爲詫異立卽拒絕不見並將原銀擲還訖伏念邇來時事艱難聖懷宵旰憂勤無時不以振興商務激勵人才爲念奴才受恩深重夙夜兢兢思圖報稱今該司員龔心銘於考取記名之後私送餽遺雖非賄託情求究屬跡近冐昧實不敢壅於上聞可否請旨將兵部候補主事龔心銘撤銷記名之處出自聖裁奴才爲愼重用人起見是否有當理合恭摺具陳伏乞皇太后皇上聖鑒訓示謹奏奉旨欽此 
湖北布政使李奏報到任接印日期摺二十八日 
頭品頂戴湖北布政使臣李岷琛跪奏爲恭報微臣接任藩篆日期恭摺仰祈聖鑒事竊臣於光緒二十九年六月初七日由新授江西布政使調補湖北布政使當經專摺叩謝天恩籲請階見遵卽迎摺北上於七月初十日到京仰蒙召見二次訓誨周詳莫名欽感階辭後仍由海輪南下於八月二十八日行抵湖北省城奉兼署湖廣總督臣端方檄飭赴任當隹署布政使湖北按察使岑春蓂委員將印信文卷移交前來臣卽恭設香案望闕叩頭祇領任事伏念藩司之職責在句宣上理之基端資政教湖北地居衝要事務殷繁時局方艱裕餉誠自强之策民生未遂惠工乃致富之源舉凡新政所必先悉皆職司所當盡奴才棧昧深懼弗勝惟有隨事禀商兼署督臣認眞經理不敢稍事操切亦不敢自蹈因循冀仰答高厚鴻慈於萬一所有微臣接印日期並感激下忱謹繕摺具陳伏乞皇太后皇上聖鑒謹奏奉硃批知道了欽此 
鄂撫端奏遴員署理知府片二十八日 
端方片再漢陽府知府琦璋現經飭派出洋閱操並飭考查警察事宜委員接署查有補用知府黄以霖精明幹練振作有爲堪以署理據署布政使岑春蓂署按察使繼昌會詳前來除檄飭遵照外理合附片具陳伏祈聖鑒敕部查照施行再湖廣總督係奴才兼署毋庸列銜合併陳明謹奏奉硃批吏部知道欽此 
管理兩浙鹽政聶奏請補場員摺二十八日 
頭品頂戴浙江巡撫兼管鹽政臣聶緝榘跪奏爲請補塲員以專責成恭摺仰祈聖鑒事竊照豐娥塲大使王錫礽於光緒二十九年三月二十八日丁憂開缺業經詳咨扣留外補並展限各在案應以是日作爲開缺日期歸三月分截缺是月分祗此一缺毋庸掣簽應卽按班序補查定例各項出缺先用坐補原缺裁缺卽用廻避卽用留省另補又准攺爲新海防事例名目章程内開加捐之花樣過班之章程選補之班次均一律仿照鄭工之例辦理又鄭工便無論何項到班仍以五缺計算先用鄭工新班遇缺先二人海防新班先一人如無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員再無人用舊例銀捐遇缺人員均無人過班卽接各項輪用一人以五缺爲一週又准新章定例内開凡以五缺計算者第一第二缺用新海防遇缺先二人第三缺用舊海防先一人無人用鄭工遇缺先抵補再無人過班卽毋庸再以新海防先抵補第四缺舊例海防卽與舊例海防先分班輪用無人用舊例遇缺先無人用舊例遇缺再無人過班卽用各項班次一人查現在第三缺第四缺多係無人則五缺之中只有第一第二用新海防遇缺先二人第三第四無人第五用各項一人合計六缺之中新海防先可得其四各項可得其二如均有人仍照舊輪辦理各等因上次靑村塲用至候補正班大使蕭郁文請補止今曹娥塲缺坐補原缺裁缺卽用廻避卽用留省另補均無人應用新海防遇缺先人員請補今據浙江布政使翁曾桂署鹽運使事卽補道許貞幹會詳稱查有新海防遇缺先用鹽大使徐士瑜現年四十八歳江西奉新縣人由監生報捐鹽大使指分兩浙試用二十二年九月二十八日蒙欽派大臣騐看十月十六日引見奉旨照例發往欽此二十日給照十一月二十二日限内到省試用期滿留浙補用又新海防例捐遇缺先補用奉准吏部過班知照於二十七年 
 
 

Page 14

 
 
九月二十日行文按浙眷照限五十五日减半計算應扣至十月十七日作爲到省核計　娥塲開缺日期查照定章早滿六個月限外該署運司到任未及三月例不加考據該藩司看得該員年富才明辦事勤愼以之奏補曹娥塲大使員缺洵堪勝任與例亦符理合詳候察核加考會奏等情前來臣覆核無異惟到任未及三月例不加考合仰懇天恩准其補授如蒙兪允該員係新海防遇缺先鹽大使今請補曹娥塲鹽大使銜缺相當毋庸送部引見亦毋庸核計叅罰惟係捐納人員仍令試俸三年另請銷試俸再此缺依限辦補並無遲逾合併陳明除將履歴淸册竤部查核外謹會同兼署閩浙總督臣崇善恭摺具陳伏乞 
皇太后皇上聖鑒勅部核覆施行謹奏奉硃批吏部議奏欽此 
兼管兩浙鹽政聶奏竈地坍没請豁錢糧摺二十八日 
頭品頂戴浙江巡撫兼管鹽政臣聶緝槼跪奏爲竈地坍没請豁錢糧恭摺仰祈聖鑒事竊查鹽場竈地坍漲靡常坍豁免漲則陞科以漲補坍無虧課額兹據署浙江鹽運使事卽補道許貞幹詳稱案據三江場大使張福年禀轉據會稽縣職員沈祖濬禀稱所業後團宿會等號額課竈地二十七畝計應完竈課等銀三兩二錢三分二釐係王學倫戶内除入沈福申戶按年完課詎地坐應宿閘東首北臨潮江每逢潮汛直衝其地以致坍没無存卽經飭委履勘旋據該委員東江場大使彭藴標赴場會勘明確實因被潮衝坍課無所徵並無揑飾情事造具戶畞銀數册結繪圖貼說移取縣結轉由該管知府分司照例會銜加結前來應請准予照例豁免竈課珠車等銀三兩二錢三分二釐自奉准部覆再行除額停徵理合據情轉詳並造司總淸册及該縣場所造圖册各結府分司加結一併送候察核具奏請豁等情到臣據此臣覆核無異除將册結圖說分送部科查核外理合恭摺具陳伏乞皇太后皇上聖鑒勅部查照施行謹奏奉硃批戶部知道欽此 
鄂撫端奏荆江三汛普慶安瀾摺二十八日 
頭品頂戴兼署湖廣總督湖北巡撫奴才端方跪奏爲荆江三汛安瀾萬城大隄防護穩固恭摺具陳仰祈聖鑒事竊照荆州萬城大隄濱鄰荆江爲闔郡及下游民田廬舍保障最關緊要本年輪應巡撫前往督防維時奴才兼署督篆事務重要未克分身奏明飭委荆州府知府舒惠代防並飭荆宜施道余肇康隨時考察督辦在案兹據荆州府知府舒惠禀稱本年水勢三汛期内惟伏秋二汛節次盛漲最大之時高過楊林洲石機一丈零五寸官民各隄間有洗刷殘缺經該府親駐隄次督率在工文武汛委員弁分叚晝夜防護均保無虞現在節屇霜降水漸消退全隄穩固並慶安瀾等情具禀前來除另飭實力防護俟水落歸槽卽將應修各工詳細履勘照章派土興修以禦來年汛漲外所有本年防護荆州萬城大隄三汛安瀾緣由理合恭摺具陳伏乞皇太后皇上聖鑒再湖廣總督係奴才兼署無庸列銜合併陳明謹奏奉硃批知道了欽此 
侍郎文奏因病懇請開缺摺二十九日 
奴才文治跪奏爲假期届滿病仍未痊籲懇天恩俯准開缺以資治理事竊奴才於九月初二日因病久未愈懇請開缺奉旨賞假一月毋庸開缺欽此仰蒙聖恩優厚曲予矜全奴才自顧何人能無感激但使稍可支持何敢自耽暇逸有負生成無如福薄災生病勢淹纒未見輕减近復心氣大虧夜不能寐右臂酸痛舉動維艱伏思時事艱難難和迂拙之資己屬不能稱職若更以病軀戀棧誠恐貽誤要公所關非淺再四思維惟有仰懇聖恩俯准開缺俾奴才得專心調理倘病勢漸愈仍應銷假當差所有奴才因病懇請開缺緣由恭摺具陳伏乞皇太后皇上聖鑒謹奏奉旨欽此 
署雲督丁奏滇省團營照案支放薪餉摺二十九日 
署雲貴總督臣丁振鐸等跪奏爲滇省團營照案支放薪餉數目恭摺仰祈聖鑒事竊查滇省舉辦團練前准戶部核覆應支薪餉卽照二十五年奏案在鹽務溢課欵内撙節動用等因經行局查照並將二十七年分支放薪餉數目於上年造册奏報准部核覆在案兹據雲南布政使李紹芬曁團保局總辦按察使劉春霖糧儲道陳燦會同善後局司道詳稱滇省團營自光緒二十八年正月初一晶卢至十二月底止除停操四個月外仍按月加挑半班帶操均經團紳挑選送營訓練由臣等按期校閱每月共支薪餉銀一千八百六十六兩四錢計十二個月共支放薪餉銀二萬二千三百九十六兩八錢在於鹽庫溢課留備邊防要需項下按月照數移提支放現届二十八年分鹽務奏銷之時自應隨時報銷以昭核實等情造具淸册詳淸奏咨前來臣履核無異除將淸册分戶兵部科查核外謹合詞恭摺具陳伏乞皇太后皇上聖鑒勅部核覆施行謹奏奉硃批該部知道欽此 
署雲督丁奏先後招募營隊剿辦廠匪事竣分别裁留摺二十九日 
署雲貴總督臣丁振鐸等跪奏爲先後招募營隊剿辦廠匪事竣分别裁留恭摺仰祈聖鑒事竊滇省本屬巖疆西南邊徼界連外域羣夷環處撫綏震懾自昔加嚴前經欽遵諭旨攺編常備軍十二營續備軍二十四營及砲隊工程輜重等隊原係就餉練兵以期節省平時己苦不敷分佈故於會剿粤匪另設勦游專隊十四營概照常備軍營制支餉復因後路空虚添設樹字續備左右兩營以備應援原冀剿游事竣卽行裁撤俾節餉糈不意本年四月間個舊廠匪倡亂猝踞臨安合營皆扼紥要衝無可抽調乃奏派雲南按察使劉春霖總統防團各軍出省督剿並新募逹字中左右後四營副中左右前後五營及副中左中右中前中後四營逹字尋甸一營逹字選鋒一營逹字選降哨勇一百名柱字中左右前四營章字左右兩營鎭東中營霆字一營鎭字左右兩營廣西他郎新　防勇各一營臨安府縣親兵各一百名並飭臨安開廣道魏景桐添招新軍中左右前後正中後左右九營稿吾卡土司龍裕光添招新軍八隊並酌定營制餉章計每營五哨每哨五十名營官一員兼帶中　月支薪水公費銀一百兩文案一員月支薪水銀十二兩收支兼軍裝一員月支薪水銀十兩哨書四名由中哨勇丁内提充每名月加津貼銀一兩修槍匠二名由中哨勇丁内提充每名月加津貼二兩均不扣建前後左右哨官四員每　大建　支薪水銀十二兩小建月支薪水銀十一兩六錢什長二十五名 
 
