# 1888 - 324 - 4905608

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易　面坊間翻刻又　魯魚亥豕　誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之　壽每本售洋七分正本埠歸申報舘帳房及申昌書畫室發售各外埠則概歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面　點　勿自悮其尙有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之説及學海堂行世而士知實學直可俎豆漢儒但所取或非足本若疇人傳廣雅編盡列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論説者概從割　廣搜秘籍力闡幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚亷預定者儘取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本同京都琉璃厰本局廣東省城本局皆可購取此佈 
[安命説]  
　　子所罕言其一在命誠以命者天之所賦其理甚微子産所謂天道遠人道邇夫子教人以躬行實踐行遠自邇之道又何事求之於微茫此命之所以罕言也然一則曰五十而知天命則現身説法也一則曰不知命無以爲君子則以危詞動聽使人不得不知於以知安命之學亦未嘗非聖賢之所尙孟子言知命者不立乎巖牆之下古人皆言君子安貧達人知命甚矣哉命之不可不知知之不可不安也昔人謂惟君與相能造命此説也吾嘗疑之意者以君相當奮發有爲不可遇事因循委之於命故特爲此説以感動而激厲之耳堯舜之時洪水成災下民昏墊以堯舜之聖何不爲此滔滔之衆攺造生命使之出水中而登袵席而但使禹治之卒能告厥成功奇災悉澹人以爲堯舜使禹治水水土平而民得食是卽君相造命之一証而不知禹之治水堯舜使之要亦命爲之也若以爲其權操之於堯舜則鯀之九年績用弗成將以爲堯舜造之巷耶余觀於上海之人不能安命者多故欲使人聞而知警非曰委之於天命不求之於人事也上海乃通商埠頭其薈萃於其間者商賈之人爲多商賈中人則懋遷有無化居公平交易信義通商如是焉而已今人則不然孶孶爲利固其本等而有時奪人之利以自利且忌人之利嫉人之利并以害人之利所謂小人以同利爲朋利盡而交絶者猶爲高論也或有與人同利卽與人同弊迨利盡而弊顯及爲他人所發覺則悉以害推之於人其所推之人性或長厚前則惑其甘言遂出而爲之作代桃之李而爲桃也者逍遥乎事外坐觀李之憔悴枯槁而不之救或反加斧斤焉此其人不知有天理尙知有天命乎哉而爲之李者則亦不禁憤而生悔悔而生恨恨而生怨怨而生悲噫是亦不知命之甚者也我之命而果可以升官發財則亦何至爲他人所累况累也者究不盡他人也旣累及矣必欲脱離乎累而其所以脱累者又不能深合乎法一人勸之左一人勸之右乃不從右而從左左遂陷大澤中是亦命之所遭弗可恨也恨命是恨天矣是亦毋庸怨也怨命是怨天矣是更不必悲也悲命是悲天矣我自知受人之累獨罹其殃一切苦厄莫不畢嘗雖有旁人爲之扶持保抱而終不能與命相抗出一火復一入一火出一水復入一水甚而至於如水益深如火益熱凡物不得其平則鳴固然其無足怪然苟天下而無一正人則已倘有一二正人當必有竭力出爲排解者安心在水火之中以待正人之拯是亦安命之一法也易曰吉凶悔吝生乎動動者幾之萌吉居其一凶悔吝居其三彼無端而動尙且如此况其在困心衡慮之時乎獨孤臣孽子其操心也危其慮患也深故達若悲怨憤激牢騷抑鬱之語衝口而出摇筆卽來者皆不知安命之學者也夫逆來順受古人所難安可以望之今人顧吾以爲逆旣來矣卽不順受將奈之何自審冤誣逢人輒道則怨毒之積愈深此則關乎人事非可委之天命者也文王遵時養晦竊嘗思之往往以七年羑里手著彖象以是爲養晦之道其實則羑里之著易僅得謂之避禍不得謂之養晦詩曰無然畔援無然歆羡此數語則卽養晦之一症盖無　畔援則不以攀龍附鳳爲榮止盡其在我而已無所歆羡則富貴利達一無所動於中而外緣不得以惑之以此養晦則如潛龍之勿用將來木有不見在田而飛在天者文言曰尺蠖之屈以求伸也求之一字誤人不淺人知其爲求伸而屈則其屈也者不足晦矣聖人以知命之説教天下人天下人偏不能以安命之學自勉彼商賈中人固不足責獨惜夫海上文人薈萃而所遇亦未嘗無此等人正不知其讀聖賢書所學何事而求名之心乃亦與求利者一無區别也人之善養晦者莫如文王物之善養晦者莫如龍而其實則不過能自安其命此外别無謬巧也世之非分營求不知義命者或將有感於斯文是則余之所深望而不敢必得者矣 
[諭旨恭錄]  
　　十月十五日奉上諭潘祖蔭高萬鵬奏順屬情形懇恩賞撥京倉　米以資冬撫一摺本年七月間連次大雨河堤漫溢山水暴漲房山縣及宛平平北境内被災最重業經潘祖蔭等籌欵先行撫恤仍應籌辦冬撫以資接濟其通州等各州縣同時被水民情困苦並應一律賑撫加恩着照所請賞撥京倉漕米二萬石以備順屬冬撫之用卽着倉塲侍郎照數發給由潘祖蔭等查明被災處所分撥散放務使實惠及民毋任稍有弊混用副軫念民艱至意餘依議該部知道欽此○十六日奉旨工部漢字堂主事着承平補授鑾儀衛主事着瑞銓補授東陵承辦事務衙門主事着額勒精額補授盛京刑部主事着福勒洪額補授浙江道監察御史着林紹年補授内閣中書二缺朱文熙傅潽俱准其補授分發道王詩正劉　祥方長華潘汝杰趙宗鼎知府聶元龍同知韓峻勳直隷州知州馮德材通判周瑩李士彦傅慶咸楊銘鼎知縣羅先覺李兆勉李續祜王樹棠鄭國華吳鏞劉能繼陳華冕張濬李兆慶胡延趙乃普陳德彞朱際盛孔憲溥鹽大使張炳坤俱照例發往沈受謙着照例用楊謙柄着准其開復原官仍發原省照例用廣敏着 
 
 

Page 2

 
 
以道員選用吏部文選司郎中保謙着准其補授吏部騐封司郎中着沈錫普補授欽此同日奉上諭現在天氣漸寒所有食餉之閑散宗室覺羅人等生計維艱殊深軫念着加恩賞給一月錢糧其宗室覺羅孤寡除有恩賞錢糧外着再加賞半月錢粮以示體恤欽此同日奉上諭現在天氣漸寒京師兵丁當差勤苦殊深軫念所有八旗及緑步各營官兵均着加恩賞給半月錢粮以示體恤欽此○十七日太常寺題十一月十九日冬至大祀天於圜丘奉旨朕親詣行禮四從壇遣恩慶英俊銘勛文熙各分献欽此 
[輪船消息]  
　　招商局之拱北輪船前日由牛莊出口適水底沈有鐵錨該輪船撞於鐵錨之上致有損壞昨日接到信息知該輪船並無大損業已駛行來滬矣 
[臺疆雜誌]  
　　臺北所築鐵路由北門直抵錫口地方漸推漸廣日有成效劉省三爵帥近又託駐臺英領事班君向香港聘請工師名伯禮敦者來臺會同前工師名甘佐安者勘定各路以便接辦所有一切章程及月支薪水若干均由班君擬就合同井井有條又恐在工各洋人無所禀承因委現管基隆煤務之瑪體孫兼管鐵路公程各洋人均歸節制除煤務月給薪水一百五十元外每月再加二百五十元以爲總辦鐵路薪水○奉命帮辦臺灣撫墾事務林詩甫星使前於清賦案内由劉省三爵帥保以二品頂戴奉旨着照所請日前省帥接到户部來文當卽移知星使擇於本月初九日更換頂戴在城文武及星使家屬人等均從板橋命輿至行轅賀喜忽又接到省帥照會謂此次係户部來文頂戴須俟吏部來文方可更換然則頭銜恭晉之時當在蠟梅舒蕊之日矣○新委南海關總辦章大令寳璐現在新竹會辦清賦事務接札後當將經手一應事件料理清楚來郡謝委省帥以海關重任不使久無經管之人因飭大令卽日往海關接事○日前昌字中營有外來游勇一名擬向某哨官偷竊洋鎗俟更深人靜時已將洋鎗數枝綑就方欲肩之以出被人窺破向伊盤問賊自稱營中更夫細查並無其人遂縳送營官營官爲余子務廣文怒其愍不畏法喝令梟首示衆嗣經左右跪求始免其死飭將右手斫去以儆其餘○撫標砲隊一營營官前爲李某嗣忽因事撤委其帮帶葛邦宏者與李素不相得至是具禀省帥前歴訴其不法各節已奉省帥批云該弁旣充砲隊營帮帶以前何不具禀直至營務廢弛已極營官撤換之後乃竟藉口求差殊屬狡玩所禀不准 
[戊子科順天武鄉試題名錄]  
　劉竹書饒陽　陳國璧天津　郭騰霄邯鄲　李恩甲天津　尙清華深州　劉毓璇深州　喬輔昌邯鄲　楊克勤天津　安振邦曲州　榮　厚正藍　彭在甲獻縣　侯振嶽吳橋　武國棟天津　王飛鵬平鄉　謝定邦束鹿　趙國士武清　柴培元磁州　翠配理廣平　恩　碌鑲藍　申懷清廣平　李杏林肥鄉　宋錦彪河間　薛鴻魁宣化　李魁元宣化　王鴻吉兾州　張大本宣化　辛祥雲束鹿　高士蓮武清　郭增嶺深州　任立言正定　李廷槐曲州　杜冠瓔冀州　張金榜曲州　韋三鳳正定　恩　培廂藍　恒　林正白　楊奠山威縣　籍夢麟高邑　王世雄宛平　徐文藻保定　王秉樞固安　王景昇邢臺　何殿元元氏　孔際瀛威縣　劉清鵬棗强　李奉和磁州　賈　鎬鷄澤　韓恩慶天津　王得麟磁州　李桂楨南和　賈　連西寍　奕賓侯撫寍　王沛霖鷄澤　姚　敏固安　岳鴻圖元成　李　鈖蠡縣　賈常士曲州　范連芳通州　鄭春江青縣　吳觀海欒州　賈　密宣化　王麟彰安平　曹捷魁肅寗　左世榮河間　李金釗長垣　趙心田大興　齊瀛鵬大興　張鴻逹寳坻　楊景林通州　劉柱海永清　劉英第天津　陳鵬舉献縣　韋鳳朝献縣　馮蘭堂宛平　馬龍驤河間　劉連璧景州　張兆熊宛平　吉玉玢開州　李殿榮南樂　孟憲曾南樂　王體元南皮　辛祥堯束鹿　鄧　詔曲州　韓建基開州　王桂棻博野　邢振邦趙州　連仲禮永年　錫　光正藍　劉建剛肅寍　竇觀圻景州　甄士魁定州　李得山深州　何榮第遵化　阮占魁遵化　張振宇遵化　龎化南豐潤　韋鳳剛献縣　楊書堂吳喬　盧恩波交河　金占甲交河　梁之楨阜城　王殿甲雙城　閻祝三錦州　夏延年河間　馬鴻圖武强　趙墨林交河　李榮坡阜城　劉景山献縣　喬岐梅雞澤　趙春山錦州　李懷金正定　李成瑞正紅　葆　眞廂黄　廣　恩廂藍　吕宗尙贊皇　永　恩正黄　王士珍廂紅　秦春明束鹿　鐵　凱廂紅　寳　源正藍　慶　恆廂藍　高鳳翔趙州　常　福廂藍　凱　齡廂藍　韓永修晉州　長　暄廂白　祥　連正藍　柳占魁正藍　張恩霖廂紅　韓國賢廂藍　翟洪圖東鹿　全　保廂白　星貫甲廂藍　呂冠甲威縣 
[珠江夜月]  
　　機房之織衣辫欄干者向分金花彩金兩行現因金花行攺用機器織造物美人價廉而彩金行不能倣而行之未免相形見絀於是頓萌妒忌之心謂金花行奪彼生路竟糾集數百人各持軍械前往尋釁金花行亦早有所聞嚴備以待相約在珠帽　角門以决勝負鏖戰兩日稱干比戈如臨大敵傷斃六七人受傷者不可勝數後經官彈壓始各解散大憲見若輩紏衆行兇不可不懲辦一二飭下南海縣將爲首者拘案嚴辦以昭烱戒○初十日下午五點鐘河南大山前黄姓家因晚炊失愼一時火光熊熊上燭霄漢河南地面水龍無多省垣之赴救者亦遥隔一河未免遲緩燒至十餘間始行撲滅聞有一婦人因年老氣衰不及走出遂葬於火坑焉噫慘哉○西榮巷寳源銀號有夥某甲在鋪多年向來誠實東家深相倚任鋪中事務皆歸其經理詎料其突起不良之心竟於前日約同諸夥席捲所有而逃只留伙夫一人在鋪看守東家聞之大爲驚駭查點銀兩無有存者帳簿亦被携去鋪内盈虧末由查悉以素來信任之人而尙作此昧良之事凡贸遷者將何以擇人而任哉○西門外醫靈廟前某姓家前夜火油燈忽墜於地火星四射致兆焚如幸人手甚多得卽撲滅 
[雙旌並蒞]  
　　本月十九晨浙江督學使者潘　琴宗師衍桐乘傳抵揚州文武印委各員均至河干迎迓鹽揚二營亦列隊燃鎗示敬宗師隨命駕入城拜客旋放櫂至瓜洲剪江南下○新署淮揚海兵備道郭慕劬觀察階於本月十九午刻戾止揚州府陳太守以次均至徐凝門外官廳迎謁脚靴手版鹿鹿魚魚觀察接見之餘茗談半晌洎各官辭出觀察卽登岸答拜正欲解維就道適儀棧馮觀察來揚公幹遂商假小火輪拖帶坐船同於是晚啓輪上駛 
[津沽紀要]  
　　駐紥小站盛字馬步全軍原由周壯武公總統公薨之後由乃兄海舲軍門代膺是任軍門積勞成病於月之初一夜作古李傅相聞報卽委軍門之從兄周總戎盛和代統聞壯武公哲嗣子昻觀察能讀父書向精兵法緩帶輕裘敦詩説禮有名將風前歲公薨觀察奔喪至營帳小健兒一見傾服現在全營將士聯名禀請傅相檄令觀察爲一軍總統不知傅相能俯如所請而觀察願投艱任鉅否也○匯豐銀行向例無論銀票支票旣付卽於票上盖戳存根作爲廢紙此中情節在我華人之熟悉外洋會計者固瞭如指掌而門外漢則不知有銀票支票之分且不知銀兩有已付未付之别但得一票便珍如拱璧而不知其如獲石田也前月下旬有持匯豐已經付銀之支票一紙計二十兩向估衣街某皮貨鋪購取皮衣叩其姓名曰陳蓂人住處曰某公司櫃夥深信不疑交易而去隨赴行中兑取現銀行中人騐係廢紙恐有臧獲輩竊以行騙意欲送請地方官研訊以期水落石出時在賽馬期内領事援例停公旋有某西人者與皮鋪夥有一面之緣詢悉情由不忍無辜被累遂物色所謂陳蓂人者十六日遇諸紫竹林亟前扭結若人抵賴不承因喚巡街捕役拘送匯豐行當將兩造送諸英領事官聽候訊明發落 
[温郡紀聞]  
　　温郡鹽務攺歸舊章從此按地銷售無越境偷漏之弊前月雖有閩鹽船進口經前任張邑尊提案訊斷令其當堂出具嗣 
 
 

Page 3

 
 
後永不敢駛進甌江海口甘結各閩鹽販均已遵斷至今月餘閩鹽船並無一號進口但永樂瑞平四邑沿海漁船配鹽甚多故連日瑞安東山校塲頭東西門狀元橋等處商販赴局禀請開設子店代售岱鹽未知能准行否○連日謡傳瑞安桐嶺底近出一種鮮草能除烟癮每服以草一觔熬煎成膏裝在槍上吸之自吸草膏後吸烟卽吐其草每觔計錢七十文惟小南門内登選坊口米客某甲家出賣有烟霞之癖相率往購已不啻肩相摩而踵相接也○海昌輪船於初五日抵甌其機器房之小工某甲竟將全泰信局之總袋用刀割開竊去金線一包衣包一個適值管船西人在各處搜尋水手夾帶藏匿之貨剛進煤炭房内見甲行竊向前獲住送交永嘉縣署管押向來輪船小工偷竊信局附寄貨物彼此推諉苦於無可追查若非管船西人親自拿獲則全泰信局之被人索賠在所不免矣○雙門内乾升錢莊向與永嘉錢糧櫃書往來兹聞該莊倐然倒閉各債主前往索欠者紛紛絶聞虧欠約共一萬有零惟裕春祥記被欠最鉅現雖邀出戚友代爲理處無这如備抵之數僅有五千左右况所欠多係零星款項理處較難也○柟溪人李庚塋向在澤進巷賃屋而居江湖賣術者流也日前李患病身故其妻卽有另抱琵琶過别船之意連日李之族戚商議盤柩旋里其妻不肯偕往該族戚等竟於初九日邀集多人搗進其家當將其妻搶抬而去該處隣人咸謂李某在日左右隣居各有借債今汝等將其妻搶去各人債欠向誰索取族戚等置之不理隣人無奈告知地保將所有棹椅傢伙按照欠債多寡配搭作抵片刻之間卽已搬取罄盡矣○四顧橋班麻臉進與小南門班某甲等素有嫌隙甲等偵知麻臉進日在考棚前福生烟館吸烟遂於初九日糾集三十餘人或以吸烟爲名混匿烟舘之内或以聚談爲辭齊在考棚前行走摩拳擦掌以待鬥毆及麻臉進一到烟館甲先與進借端尋釁互相滋閙兩下言明卽在考棚空地撕打詎進甫出烟館甲一聲呼喝三十餘人齊出將進圍住凶毆拳如雨下該處店鄰與地保恐釀命案竭力勸解而進始得乘機脱逃然已遍體鱗傷矣○怡興洋行與新豐記雜貨行在温添設福清輪船往來閩甌開行數次僅有去貨而無回件卽如此次於初十日抵甌搭客十餘人貨物寥寥數件往返月餘資本未免虧折遂攺議於十五日開往上海搭客每位船價四元貨物水脚格外從廉惜其船過小載貨不多未能與海昌齊驅並駕也○贊善王廟對門敬天堂香店於十三夜二鼓時被匪棍以洋油紙撚揷在籬笆上片刻之間火勢猛烈幸其時尙早左右各手藝店均做夜工尙未安睡兼之贊善王廟水龍夫役一見火光齊出灌救得未成災誠幸事也○陳篤培者前經祖母與嬸母赴府呈控忤逆經府尊批准提訊陳自知到堂勢必嚴辦當卽邀仝戚友向祖母嬸母前懇求矜恕詐以迎家赡養並撥市産店租洋二十四元爲祖母零用之資復撥田若干畝市店一間爲嬸母另住食用之費再加現洋數百元爲戚友理處以及涉訟各費卽由祖母具結呈銷可以無事矣詎陳於十四日往架書處分撥户號而架書陳某索費甚鉅兩下幾至復行興訟陳竟於次日吞服洋烟往與架書滋閙不多時洋烟毒發卽在架書家中斃命其眷屬等聞信赶去哭泣搗閙往返兩日尙未將屍　殮也○某貳尹去歲甄别名登白簡其眷屬於今夏旋里在任時曾在温郡娶一妾因與家中人未能和睦故舉家言旋其妾仍寓温之五馬街僅有一老媼一孩子供應門奔走之役該處某南貨店夥某甲詼諧成性見孩子屢來購物拉住查詢頗有輕薄之言孩子回寓從實訴述妾怒火中燒卽着老媼赶至南貨店理論南貨店主自知夥友戲言招禍遂託地保出爲理處情愿唱戯彈詞花紅菓盒酒席鞭爆登門服禮其事始寢無如近來人言藉藉謂妾實有開莊聚賭設局窩娼情事當經保甲委員蘇二尹飭差協保往西南一保打鐵巷將妾驅逐出境不準遲延並諭西南隅二十餘保之内概不許隠匿居住云○各業賣空買空本干例禁近來温郡各錢莊之爲此者實繁有徒日前府前街某錢莊爲買空約虧洋七百餘元該莊一時不能應付幾致决裂幸同業各友出爲理處减讓一半立票陸續歸償各錢莊亦恐釀成别故遂各允許了事然此風不絶將來倒閉人命終不能免也 
[儲憲抵申]  
　　新簡江蘇粮儲道景儲憲星請訓出都由津沽乘招商局某輪船南下於昨晚抵滬道營廳縣各官次第詣金利源碼頭迎迓 
[集議濬河]  
　　浦左上南川毗連之處有河焉其名曰都臺浦鄉之人咸賴以灌田疇邇來年久未疏以致淤寒前日上海縣裴邑尊詣浦東察勘刨棺案後順道詣騐此河及返署卽首先捐廉並於二十二日邀集各紳董在普育堂集議開濬之方 
[美兵又操]  
　　日前美水師登岸合操已詳前報昨晨八點鐘復由兵官帶領砲隊槍隊樂工醫士及手持鐵鈔鐵鋤若中國長夫者約共五百名類皆背負絨單篷帳腰懸藥彈操至十一點鐘時從原路至浦灘下杉板船渡登兵艦 
[上海縣署瑣案]  
　　本年六月邑廟豫園内糊裱匠鍾朝恩與同業徐紀春口角爭毆將徐刃傷斃命裴邑尊蒞騐後將鍾帶回訊明收禁前日邑尊飭將鍾帶案順供還禁擬於今明備文解府定讞○前日徐榮海訴稱媳婦沈氏與兒子杏春口角膽敢邀同伊兄沈丫頭并某武生來家吵閙毁壞什物邑尊訊供之卜飭將沈氏交官媒看管候補提該武生到案集訊核辦 
[英界公堂瑣案]  
　　包探唐寳榮禀稱昨見劉鳳山手持黄繭絲十三札形跡可疑盤詰支吾及帶至捕房台認行竊今將人贓送案劉供山東魚臺縣人曾在丁開福糧船當水手此次從清江來有陳姓客帶有黄絲附船至此小的竊得十三扎意圖變價陡被拘拿現陳已往金陵糧船亦開往他處矣蔡太守隨飭該包探將人贓帶回捕房俟失主投案時訊辦○包探張松樵禀稱鄉民張坤雲將木棉花售與粤人羅阿來結帳不符以致口角驀將張之頭顱擊傷拘案請訊張供小的售花與羅言明價目旣過秤照算應洋二元一角羅祗給二元與之理論竟被凶毆此時洋尙未收羅供向買棉花論斤付價因被辱駡故與爭閙加今惟乞施恩蔡太守騐得張略有傷痕判令羅繳洋三元給償木棉價值及養傷資○包探顧阿六禀稱尤福壽投表房訴稱被周文元强取綢衣四件小的因卽拘周送案如今尤不到來周供小的所私之婦潛與尤有私當時生有女兒今被尤價賣心實不甘憶及前曾爲婦購衣欲往取回被尢誣控現在尤不到案顯見情虚蔡太守飭將周交保着捕房傳尤到案再行質訊核斷○祝春富訴稱唐錫咸來購洋傘論價不合互相口角唐竟揮拳毆擊以致受傷唐供初令孩子向問洋傘價目後復去購祝不肯將傘交看致與爭論蔡太守騐得祝略受微傷判罰唐洋一元爲養傷費○陳顧氏訴稱孩子鍾阿小竊取洋銀六元報捕獲鍾搜出原洋五元尙有一元寄在莊陳氏客寓亦已吊到今蒙送案叩請領贓莊陳氏供鍾來借宿將洋留抵寓資今已交出鍾供年十四歲父母俱亡一念糊塗致犯行竊叩求寛宥以後自當革面洗心蔡太守判令押候戒責再發棲流公所留養洋銀給陳顧氏領去莊陳氏從寛斥釋○包探唐寳榮禀稱趙忠義投捕房報失衣服疑係陳才高所竊拘陳詰究陳直認行竊并言贓存法租界押往吊贓無着復加研詰故作痴迷爲此送案請究趙供小的在治下開車寓陳躭擱寓中失竊後查無他人進出是以疑陳行竊旣向捕房呈報卽由包探拘拿如今無從起贓祗求嚴辦陳所供支吾蔡太守飭該包探帶回稽查明確再行解候覆訊察斷○一百八十七號華捕禀稱昨見沈阿奎乘馬飛駛有違租界章程發送請罰沈供不知定章初次違犯蔡太守判罰洋一元撥充西醫院經費 
[法界捕房瑣案]  
　　薙髮匠某甲投捕房訴稱前曾與某妓相識現在妓已嫁成衣匠某乙昨日乙忽糾人吵閙稱我曾欠妓洋一元我並不欠洋茫無頭緒因之鳴捕請卽拘乙送懲捕頭以乙跡近拆梢着押候解案乙稱發痧捕頭着包探李雲發送入仁濟醫院○前晚小東門外花烟館龜子譤稱有五人來吸烟五盒分毫不給因之拉住一人某甲祗認吸烟一盒捕頭着押候解訊○東華洋行買辦某甲扭某乙至捕房控乙 
 
 

Page 4

 
 
串通西洋人將鉛板押銀一百數十兩備捕頭研問之卜某西人稱是買辦之弊因之一併管押○昨日午後三點一刻時二十二號華捕周阿隆見老北門東首河沿啓源押店門首有一人倒臥于地勢將垂斃當卽送至捕房及至門首其人之氣絶捕頭着仍送回是處一面飭包探李雲發報縣并請同仁輔元分局司事前往騐明果係發痧並無别故旋有新北門外航船主某甲到來稱倒斃者爲胞弟撫屍痛哭尙欲雇挑痧匠施治然已無及矣 
[更正]  
　　八月十九日報登厦門某分府云云兹查得實無其事合亟更正以釋羣疑 
[昨至徐園見浦生爲菊花拍照計十二幅生香活色妙極自然主人索詩歸途口占四絶句錄請諸大吟壇玉和]  
　　是誰妙想眞奇絶勾取詩魂與酒魂爲報當年韓相國黄花晚節此長存漫云形似眞神似錯認人工是鬼工傲骨錚錚傳不朽何須零落悵西風東籬剩得一枝新影裏花間認未眞陶令有知應自恨不曾暫作鏡中人自别秋光旅夢驚一圖一記總深情主人竟亦痴於我對鏡猶憐太瘦生高昌寒食生甫脱稿 
[銀河篇爲幽棲仙侣題七夕圖]  
　　常儀駕螭歸海宫纎羅四捲秋旻空　機織罷玉梭冷烟顰露泣　灣東雛尼不比精衛鳥也惜情天容易老乍可鼉梁天際成俄驚鸞佩風前裊今夕何夕秋在天仙之人兮情纒綿銅龍　閏歡易竭涙花飄墜輕如烟欲别不别情　已黄雞催人聲四起廻年下界懽止濃斗帳珠紅枕珊紫[  申左夢畹生]  
[小春望日偕渤海生訪周麗娟麗貞兩詞史燈下索詩拈此戲贈]  
　　偶到周家訪二喬桃花如面柳如腰萍蓬身世同飄泊姊妹年華正綺韶相對已分雙靨笑無言猶帶一轉嬌多情招我聽新曲手按琵琶　徹霄[  旗亭顧曲人稿]  
[蘇省撫轅抄]  
　　十六日正任嘉定縣縣丞張名世禀辭赴黄埠墩厘卡差○十七日吳成禀知奉委接辦閶胥門外總巡差○十八日藩轅牌示照得丹徒縣知縣祁德昌病故遺缺查有曾任實缺之候補知縣夏輔咸堪以請補張寶　禀知奉飭給咨赴都引見卽辭 
[江督轅門抄]  
　　十月初六日候選直隷州彭治河進京婦檢王萬選由蘇分寗○初七日廣東知縣吳應亷見○初八日運河堤工局丁葆元到分省同知樓汝變浙江麥○初九日新授直隷臬司周到見天津來○十月初十日直隷自司周辭○十一日知縣郝炳綸叩謝請補泰興縣○十二日知府許寶書謝委揚属運河堤工局提調○十月十四日候補道韋禀知考吏治○十五日委署淮揚道郭階謝委儀棧馮謝委營務處同知營元弼奉委解漕餉○十六日候補道丁荷元回運河堤工局同知徐炳倬奉委騐收京木 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十四年十月十五日京報全錄]  
　　宫門抄○諭旨一道錄前○發抄硃批五道○大臣定奏盛軍操演情形並赴吉日期摺○雲督岑奏出巡迤西營力疾前進情形摺○滇撫譚奏監臨事竣循例出闈片○又奏酌派鄉試房考緣由摺○又奏斥革舉人片○湘撫王奏總兵假滿回任片○將軍慶奏請加神祗封號並頒匾額摺○十月十五日刑部都察院大理寺正黄旗值日吏部引見四十三名户部六名刑部四名鑾　衛二十二名○安興阿武塲彈壓覆命○良伯假滿請安○紹祺請假十日○貝子請假十五日　　　軍機　書　元安興阿許應騤○發抄慶裕奏尊藏玉牒禮成奉硃批敬悉欽此○曾國荃奏遵葆官軍　辦土匪全股撲滅出力各員請奬奉硃批該部議奏欽此○又儘先守備喬占魁等議卹奉硃批着照所請該部知道欽此○又提督郭寳昌議敘奉硃批郭寳昌着交部從優議敘欽此○又已革總兵姚禮士開復革職處分奉硃批着照所請兵部知道欽此○○奴才定安跪奏爲盛軍換練新年合操已就範圍擬馳赴吉林辦理古字營撤換事宜恭摺奏聞仰祈聖鑒事竊盛字一軍本年六月又届撤半補半之期　奴才咨由盛京將軍慶裕飭司傳集各旗兵丹公同挑選精壯分撥歸隊其輪應調操之兵亦卽調回一律入操合詞奏報在案數月以來奴才督飭總統等加緊演練教以分合變化之方奇正迭生之法各將士尙能用心體會不致拘守一隅所有舊練調操之兵步伐均屬整齊槍炮亦極聯貫其新挑之一半雖技藝間有生疏而坐作進退大致已就範圍從此勤加教演自能漸臻純熟悉底精强現又於正練之外分演刀矛雜技總期將來一兵得一兵之用爲根本又安之計邊疆鞏固之圖至吉字營換練之隊先已咨行吉林將軍傳備兵丹飭令該軍總統帮統認眞挑取足額奴才定於本月十九日起程前往該省覆加詳核校閲以期實事求是奴才行後盛字營遇有緊要事件仍由總統豐陞阿等隨時咨請將軍慶裕酌核辦理俾免遲誤事機所有盛軍操演情形並奴才赴吉日期理合恭摺具陳伏乞皇太后皇上聖鑒謹奏奉硃批該衙門知道欽此○○雲貴總督臣岑毓英跪奏爲微臣出巡迤西營伍中途疾作勉力前進查閲情形恭摺仰祈聖鑒事竊臣前於光緒十四年八月十四日曾將出省查閲營伍啓程日期奏報在案拜摺次日驟思頭目眩暈延醫服藥稍見痊愈自問尙可强支卽於八月十八日奏定啓程日期就道行次安寗州時已平黑筋力驟覺　疲及至就舍神志迷惘有如失性舉動須人扶掖言語不覺誕支因在安寍暫憇一日始復清醒二十一日行次豐縣病發如前加以頭眩喘急兩足無力萬分作苦據醫者云久病初痊氣血大耗一經勞頓勢必至此須息心靜攝輔以藥餌始克就痊經過州縣以及隨從僚屬見臣支離太甚力勸節勞伏念臣仰沐聖恩天高地厚敢忘盡瘁之義旦夕苟安前以久病纒綿籲恩開缺已蒙聖慈厪念寛賞假期得以從容調理鴻施逾格感激涕零嗣以舊疾稍痊當卽具摺銷假力圖報効不敢避勞就逸時兾便安仍卽力疾遄發於二十六日行次楚雄府城不意病勢增劇萬不能以昏瞀之神查閲將卒更未便以頽唐之體有失觀瞻當卽加意調攝三五日來性識稍寛清朗勉於九月初二日校閲楚雄協營其操演陣式隊伍步伐尙覺整齊卽演放開花大炮連珠子母炮以及刀矛亦甚靈捷其將備千把外額世職馬步弓箭中靶合計在八成以上其戰守兵丁及駐防戰兵槍炮中靶合計在九成以上均經分别奬賞給頂記拔　弓馬不熟槍炮稍遜者亦卽分别責革勒操惟帮帶楚雄協營戰兵駐防黑井開復副將銜補用叅將潘體義玩汇性成操練不力未便姑容相應請旨卽行斥革永不敘用以示懲勤臣並於校閲後按照循環册籍點騐該協營兵勇年貌箕斗均屬相符其軍裝馬匹公欵札委同城知府逐一盤查據實結報亦皆充備容俟臣到大理府報城校閲提鎭各標協營完竣再行恭摺彚請旨遵行惟查此地距大理府城程途尙有七站距永昌騰越各府廳或十八九站就臣現在情形而論行役數站精力輙减病勢輙卽稍增以去在硬驛路甚長病之增减未可預知臣惟有節節留心調理竭力撑持前進校閲大理提標各營所有騰越永昌順雲龍陵鶴麗維西永北劍川等處各鎭協營員弁擬照例抽調前來大理校塲由臣親加考騐以重戎行而肅功令至迤東迤南各鎭協營容臣閲畢迤西營伍回省查看臣疾如果勉强能支仍卽次第出閲不敢偶涉諉延倘病勢延纒精神實難支持届時惟有仰懇天恩賞假醫調展限辦理以免率忽所有微臣　巡迤西營伍扶疾前進查閲情形謹恭摺具陳伏乞皇上聖鑒訓示謹奏奉硃批潘體義着卽革職永不敘用該督於校閲事宜力疾辦理務當隨時加意調攝以慰厪系欽此○○譚鈞培片再臣於八月十六日循例入闈監臨本届士子踴躍觀光數至四千名有奇爲近科以來所未有經臣關防嚴密節次親歴各號督率稽查塲規均極安靜所有三塲試卷業經督飭各員詳愼經理全數解交内簾仍留提調監試二道小心住守隨時防範並飭臣標中軍叅將駐扎貢院門外以資彈壓臣於二十二日出闈回署辦事除恭疏題報外理合附片陳明伏乞聖鑒奏奉硃批知道了欽此○○頭品頂戴雲南巡撫臣譚鈞培跪奏爲鄉試房考實缺州縣不敷分派叅用候補人員恭摺仰祈聖鑒事竊查科塲條例直省鄉試所需内外簾官應於正途出身之寔調州縣内調取如一時考選才敷准於卽用候補各員中遴選叅用等因歴經遵辦在案本年戊子科雲南鄉試經臣循照向例酌調並叅以候補各員嚴密扃試擇其文理優長並平日居官勤愼者始派内簾分校其餘各員分派外簾執事計内簾官八員内係以實缺元　縣知縣傅炳墀　和縣知縣張會亮帥宗縣知縣楊鴻楷叅用候補之補用同知朱毓崧試用知州黄毓崧卽用知縣石香圃唐樹譽龔化龍派充臣復訓飭再三務當失愼矢公盡心校閲俾各呈薦佳卷無稍屈抑眞才以期仰副聖主籲俊求賢之至意所有酌派鄉試房考緣甲謹循例專摺具奏伏乞皇上聖鑒謹奏奉硃批知道了欽此○○譚鈞培片再雲南南寗縣舉人許萬才被縣民顔德全等呈控藉端科歛等情一案當經委員候補通判羅雲前往該縣會同曲靖府知府文彬訊明該舉人許萬才藉修橋名目任意勒罰擅收升斗秤費武斷鄉曲均屬　有其事實屬恃符妄爲不知安分應請斥革照例訊辦以端士習而安閭閻查許萬才係由該縣兩生中式光緒内子科本省鄉試第八十七名舉人兹據該府委等詳由藩臬二司詳請具奏前來臣覆查無異相應請旨將雲南南寗縣舉人許萬才卽行斥革以便照例訊辦除咨部查照外謹會同雲貴總督臣岑毓英附片具陳伏乞聖鑒訓示謹奏奉硃批着照所請該部知道欽此○○土文韶片再據湖北鄖陽鎭總兵龔繼昌呈稱本年五月十五日階辭奏請賞假兩個月回籍修墓奉旨允准隨卽束裝起程於七月初二日到籍呈由升任撫臣卞寳第奏報在案兹將祖墓赶緊修理竣事於八月十二日由籍起程十六日抵省十八日買舟東下遵赴湖北鄖陽鎭總兵本任供職所有假滿起程赴任日期呈請奏咨前來除咨兵部及湖北督撫臣查照外謹附片具陳伏乞聖鑒謹奏奉硃批知道了欽此○○奴才慶裕裕長跪奏爲廟祀正神迭著靈應籲懇頒給封號匾額以答神庥恭摺仰祈聖鑒事竊查奉省本年自入夏以來兩月未雨禾苗日見枯槁闔省農民望澤孔殷奴才等躬率僚屬虔詣都城隍廟關帝廟龍王神廟迭次祈禱並泒委驛巡道興陞親齎香帛敬赴廣寍縣北鎭醫巫閭山神廟虔誠祭告奴才等卽在省垣恭設北鎭壇位遥望拜禱遂於五月十五六等日迭沛甘霖通省州縣亦陸續霑足已種禾苗蔚然勃然未種田地得以樹植晚　氏心歡忭迨七月初間大雨連綿各屬河水暴漲泛濫汪洋雨勢接連不絶幾有不能速消之勢奴才急詣各廟祈求立見晴霽積水漸次消涸雖沿河村落俱遭漂溺之災而水過卽消高阜之區農田尙獲有秋辦理賑撫未糧不致缺乏設非神靈垂護則水旱頻仍幾無完善之區民何以堪是以闔省旂民同深感戴益切欽承伏查廟祀正神凡有功德於民者例得據情陳請今奉天省城隍都城隍關帝龍神各廟曁廣寍縣北鎭醫巫閭山之神皆能潜孚默佑立拯生靈洵屬功德民合無仰懇天恩俯准勅加奉天省城都城隍神龍王神曁廣寍縣北鎭醫巫閭山神三處封號並請頒給關帝神廟　額一方以順輿情而答靈貺謹恭摺具奏伏乞皇太后皇上聖鑒謹奏奉硃批另有旨欽此 
 
 

Page 11

 
 
[光緒十四年十月十六日京報全錄]  
　　宫門抄○諭旨五道錄前○發抄硃批五道○東撫張奏報銷挑挖淤灘購置機船等經費摺○豫撫倪奏調署知縣片○東撫張　奏分撥山東泰安輪船查照閩章用項核明報銷摺○又奏甄别知府等片○又奏監臨事竣循例出闈片○粤督張奏派鄉試房官摺○滇撫譚奏平彞縣賑過銀數緣由片○十月十六日工部鴻臚寺正白旗值日無引見○禮王等仰山窪合操覆命○誠端假滿請安○漕運總督李瀚章請訓○杭州副都統恭壽請訓○召見軍機恭壽廖壽恩慶福李瀚章○發抄楊昌濬奏守備孫錦卿補台州協左營守備奉硃批兵部議奏欽此○又試用令張鳴謙期滿甄别奉硃批吏部知道欽此遊擊吳文龍廾補督標水師叅將奉硃批兵部議奏欽此○又請以饒肇昌請襲世職奉硃批兵部議奏欽此○曾國荃奏藩司懇請續假一月奉硃批蕭韶着再賞假一個月母庸開缺欽此○○頭品頂戴山東巡撫臣張曜跪奏爲報銷挑挖姚家口以下淤灘購製機船機器並修補金隄動用經費銀兩恭摺仰祈聖鑒事竊照光緒十二年春間惠民縣姚家口民埝漫决大溜悉趨口門正河淤高必須挑挖探通方能引水下注經臣估計經費銀兩於籌辦黄河各工摺内奏准撥欵興挑嗣因姚工堵合水歸正河内有未竣工叚難再挑挖亦經據寔奏明又黄河北岸金隄年久失修殘缺過甚奏請撥用堵築徐家沙窩節省工需擇要補築均將工完日期彚摺陳明在案兹據河防局司道詳稱原估淤灘三十四處奉撥銀二十三萬六千二百兩計實挑二十三處共用方價銀十五萬六百六十一兩一錢四分八厘七毫下餘銀八萬五千五百三十八兩五分一厘三毫内撥直隷督臣李鴻章奏明訂購法國公司德威尼承辦試挖山東黄河海口外洋機器船二隻價值運費保險合攏等項先付行平化寳銀四萬八千兩扣合庫平實銀四萬六千四百十六　又臣奏派河南候補道魏綸先赴滬購辦外洋抓泥機器二付輪船二隻價值運費等項規銀扣合庫平銀三萬六千三十兩三錢六分三厘又東海關道盛宣懷購買外洋吸水水龍二架價值運費等項規銀扣合庫平銀三千九百五十二兩一錢二分四厘七毫以上三共撥用銀八萬六千三百九十八兩四錢八分七厘七毫計淤工項下尙不敷銀八百五十九兩六錢三分六厘四毫係在統案工需内籌撥所有機船機器均係購自外洋兹於報銷挑挖淤灘册内逐欵聲明請免再行造報至金隄工程係將濮州范縣壽張陽榖四州縣境内卑薄殘缺之處酌量修培原奏隄尾曹家隄口一叚擬添堅隄以資抵禦旋因取土維艱未能添築計修補金隄共用方價銀一萬六千五十七兩七錢八分一厘五毫除動支徐家沙窩節省銀一萬六千八兩三錢六分四厘不敷銀四十九兩四錢一分七厘五毫在於統案工需内撥發應與挑工不敷之項均歸另案造報以上各欵均係實用實銷並無扣存减平造具總細各册取具印結呈請奏咨前來臣覆核無異除册結分送户工二部核銷外理合恭摺具陳伏乞皇太后皇上上聖鑒謹奏奉硃批該部議奏欽此○○倪文蔚片再洛陽縣知縣呂烈駿調省差委所遺篆務應行揀員調署兹查有嵩縣知縣沈傳義堪以調署任内並無盜刦已起四叅之案亦無　徵錢糧有關降革處分據藩司劉瑞祺詳請前來除批飭遵照外相應附片陳明伏乞聖鑒謹奏奉硃批吏部知道欽此○○頭品頂戴山東巡撫臣張曜跪奏爲分撥山東泰安輪船查照閩省章程核明用項分欵開單報銷恭摺仰祈聖鑒事竊照東省海道綿亘三千餘里洋面遼闊港汊紛歧前經升任撫臣丁寳楨奏調輪船來東以資巡防由東海關監督就近鈐束所有一切經費照閩省單開奏定章程核計由東海關抽收洋藥厘金内籌支如有不敷在於藩運兩庫巡防緝捕牛息項下撥給不得動用正欵陳明在案查光緒十二年分支銷銀兩數目業經奏報兹據東海關監督登萊青道盛宣懷詳稱光緒十三年供支泰安輪船管駕隊水手升火炮勇醫匠人等薪糧及支應局員役薪水工食房租採買洋煤外洋軍火等欵照章自正月初一日起按月支給該輪船常川往來朝鮮旅順烟台等處轉運餉械接遞文報兼以籌防勤加操練所需煤斤軍火與常年稍有不同計自光緒十三年正月初一日起至十二月底止共用經費銀四萬一千八十一兩四錢七分在於東海關微收洋藥厘金並土藥厘金及本案扣收十分平餘項下籌支至應按湘平核加銀一千五十三兩九錢五分一厘九毫四絲四忽業經照數提歸洋藥厘金原欵另册造報等情分别開單造具花名清册呈請具奏前來臣覆加查核與閩省咨會章程及東省奏案均屬相符除花名册咨部外謹將該年收支各項銀數繕具清單祗呈御覽爲此恭摺具陳伏乞皇太后皇上聖鑒勅部核銷施行謹奏奉硃批户部議奏單并發欽此○○張曜片再勞績保舉人員應於到省後予限一年查看甄别兹查有三品銜候補知府李大鏞同知銜候補班前先補用通判袁學潛同知銜候補班補用通判王官澄同知直隷州用候補知縣陰慶恩同知銜知州用候補知縣趙昉熙知州用前先補用知縣張士舒候補縣葉潤含等七員均係勞績保舉到省已滿一年例應甄别據藩臬兩司會詳前來臣查李大鏞樸誠幹練堪以繁缺補用袁學潛明幹有爲王官澄勤愼安詳陰慶恩年壯才明趙昉熙勤求吏治張士舒才具穏練葉潤含辦事勤能均堪以本班補用除履歴清山咨部查照外謹附片具陳伏乞聖鑒謹奏奉硃批吏部知道欽此○○張曜片再今歲戊子科鄉試臣循例入闈監臨前經恭摺奏聞在案臣督同　調監試等官嚴行彈壓認眞稽查山東士風端重恪守規條三塲完畢接考駐防繙繹點名扃門後卽赴内簾恭領欽命題目敬謹拆封刊刻考試一律如期竣事繙譯題目業經齎送奏事處恭繳繙譯試卷亦依限委員解部三塲試圈均已朕錄封交内簾官分校臣於八月二十五日出闈所有出闈日期除恭疏題報外理合附片具奏伏乞聖鑒謹奏奉硃批知道了欽此○○兩廣總督兼署廣東巡撫臣張之洞跪奏爲鄉試内簾同考官實缺人員不敷遴選酌派卽用大挑候補試用人員一體充當恭摺奏間仰祈聖鑒事竊查科塲條例内開直省鄉試内簾官該督撫照例調取科甲出身之現任州縣等官考充又乾隆三十六年道光九年先後議准如現任各員文理荒疎或有經手要件實在不敷考選卽將委署州縣以及卽用分發人員詳加選擇其文理優長者與實缺人員一體充當仍將現任人員實在不敷派用情由專摺奏明以重分校而杜弊端等因歴經遵照辦理查廣東文闈鄉試向用内簾官十員嗣因辦理捐輸節次加廣中額應試人數較多前於同治五年奏請添設同考官三員欽奉諭旨允准各在案兹光緒十四年戊子科鄉試内簾同考官應派十三員臣遵例於通省科甲出身之現任丞倅州縣内細加體察除地方緊要及有經手要件各員未便檄調外調到實缺及卽用大挑候補試用知縣南雄州州同共三十員於八月初一日傳集臣署中出題考試詳閲文藝細察公行堪充内簾馮考實缺順德縣知縣魏傳熙河源縣知縣李澂庸等二員卽用知縣史繼澤胡文瀚張自崇大挑本班先補用知縣劉錤寰大挑知縣房瑩候補班報捐本班儘先補用知縣魏邦翰候補知縣鄧　堂試用知縣吕椿培陶祖培龍紹儀分發知縣陳廷蔚等十一員均由進士舉人出身文理優長臣於八月初六日入闈封門後卽將各員一體派入内簾充當同考官嚴飭盡心襄校務拔眞才以光大典理合循例奏伏乞皇上聖鑒謹奏奉硃批知道了欽此○○譚鈞培片再查上年六月平彞縣地方大雨傾盆河水陡漲該縣附城一帶田禾民房均被淹没當經行司籌欵委員馳往查勘撫恤業經奏奉硃批知道了卽着督飭查勘被災地方分别妥籌撫恤毋令一夫失所欽此欽遵轉行在案兹據布政司曾紀鳳會同善後局司道詳稱平彞災賑先後由釐金項下共動用銀五百兩據委員殷如珠該署縣龔化龍將賑過銀數造報司局理合詳請奏咨立案等情前來臣覆查無異所有平彞縣賑過銀數緣由謹會同雲貴總督臣岑毓英附片具伏乞聖鑒謹奏奉硃批該部知道欽此 
 
 

Page 12

 
 
[光緒十四年十月十七日京報全錄]  
　　宫門抄○諭旨四道錄前○發抄硃批五道○給諫文等奏京師各粥廠懇散給粟米以資賑濟摺○又奏各　廠米石請照數撥　○署陜臬文奏代辦巡撫署理藩司本任臬司丁憂出缺緣由摺○新撫劉奏鎭西被旱被鼠情形片○都　色奏給發牌博賞需銀兩片○又奏請釋回革員片○又奏調署叅將片○新撫劉奏知縣飭回本任片○將軍英奏巡查後龍火道情形摺○十月十七日内務府國子監正紅旗值日無引見○伊薩布由口外賜奠回京請安○河南考官長萃等回京請安○道府王詩正等謝恩○希元請假兩個月○召見軍機尙昌懋長萃崇文劉名譽○發抄曾國荃奏留防軍需十六次報銷奉硃批該部議奏單併發欽此○又上年下半年淮南課厘數目奉硃批該部知道單併發欽此○又撥給淮軍水師戰船用欵奉硃批該部知道欽此○張曜奏總兵趙鴻舉暫緩引見奉硃批着照所請欽此○又補用道施補善仍委派海防營務奉硃批知道了欽此○○禮親王世鐸等片○查軍機章京刑部員外郎吳引孫現在蒙恩簡放浙江寍紹台道所遺章京一缺應以領班上行走之前太僕寺卿馮光勛充補謹奏奉硃批知道了欽此○○巡視中城吏科掌印給事中臣文敬等跪奏爲京帥貧民過多援案籲懇恩賞粟米散給外城各粥廠以資賑濟恭摺仰祈聖鑒事查同治六年七月二十五日奉上諭户部奏遵　　　　廠酌給粟米一摺所有東城之臥佛寺南城之打磨廠西城之長椿寺法源寺北城　圓通觀梁家園　廠每朋共需粟米二百七十石着照部議於八月初一日起由各該城按數咨照户部札倉照數給發該御史等務當督同紳士妥爲施放母任侵漁用副軫念窮黎至意欽此嗣於光緒三年十月間前巡城御史臣訥隆阿等以近京各屬旱荒飢民日衆各廠經費　敷奏蒙恩准合中城之朝陽閣等八粥廠每月共賞給粟米三百三十石分領支放送經欽遵辦理在案伏查近年順屬水災被淹甚廣貧民生計維艱待哺者視前較衆現飭各紳士等設法籌辦於十月初一日一律開放但所籌經費仍恐不敷散給惟有援案籲懇天恩俯准飭部照舊發給俾各廠得資接濟窮黎悉荷皇仁謹將各廠應需米石查照歴年成案另繕清單恭呈御覽伏乞皇太后皇上聖鑒施行謹奏奉旨已錄○○巡視中城給事中文敬等片再南城清化寺街之崇善堂北城梁家園之百善堂南下窪太清觀之公善堂三　煖廠冬令收養貧民俾資棲止每日放粥一次所有經費向由官紳捐辦自光緒三年災歉後各廠所收貧民較多經費不敷迭經奏請每年冬間各賞給小米三百石又西城教子胡同禮拜寺收養窮苦回民曾於五年奏請每年恩賞小米三百石又東城朝楊門外南海會守崇文門外玉清觀各粥廠及岡子上添設興善煖廠曾經奏請每年冬季三廠各賞小米一百五十石又南城東門外三忠祠粥廠曾於十三年奏請每年恩賞小米一百五十石先後奉旨允准歴經欽遵辦理在案查各城粥廠現均請旨舉辦所有各廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏奉旨已錄○○署理陜西按察使撞商道奴才文光跪三爲代辦婦撫署理藩司本任臬司現丁母憂出缺恭摺由驛奏　仰祈聖鑒事竊照陜西撫臣葉伯英於八月二十六日在任病故所有巡撫衙門公事暫歸本任臬司署理藩司曾鉌代辦業經曾鉌專摺奏明懇請簡放巡撫在案兹奴才於九月初五日接准曾鉌移稱該司生母忽於是日午刻在署病故移請將巡撫布政使各衙門公事並由奴才代辦等情移令接交轉奏前來奴才伏思撫臣葉伯英甫經病故署藩司曾鉌猝丁内艱新任藩司陶模到陜尙需時日奴才現蒙委署臬司接准曾鉌移交當將巡撫藩司衙門一應公事敬謹接收暫爲代辦其布政使印信業已密封存庫秋闈揭曉伊邇一切事宜亦由奴才隨時前往盡心經理將來揭曉榜文及巡撫藩司各署咨部移行稿案一概權用按察使印信俾昭核實相　　　　天恩俯賜諭催新任撫臣及藩司迅速來陜並請簡放臬司各專責成所有代辦巡撫署藩司本任臬司現丁母憂出缺緣由謹恭摺由驛具奏伏乞皇太后皇上聖鑒謹奏奉硃批另有旨欽此○○劉錦棠片再臣據藩司魏光燾詳據鎭西廳同知廿承謨詳稱該廳入夏以來雨少稀少麥豆各苗被旱續有鼠傷據各鄉約先後禀報當卽下鄉履勘查東路大泉西渠奎素二十里莊沙山子三縣户各渠北山樓枋溝柳溝西路西大墩西園子蘇吉户及民户四縣四渠等處計地一萬八千九百一十一畝五分所種小麥莞豆靑稞均遭亢旱復被野鼠嚙食該廳民户凋殘遇此災傷深恐額糧無出已由司移道委員會同覆勘等情詳請具奏前來　　　飭司移行確查旱傷若干鼠傷若干是否成災應否分别撫恤錢糧應否蠲緩據實結報詳曾除俟詳覆至日另案奏明辦理外所有鎭西廳被旱被鼠大概情形謹附片具陳伏乞聖鑒訓示謹奏奉硃批知道了欽此○○色楞額片再奴才此次遵條約派委錫伯營領隊大臣果權署察哈爾營領隊大臣德克津布會同查勘邊界牌博道路綿長頗需時日所有該隊領大臣等隨帶通事人夫裹携餱糧曁補修牌博賞需等欵目自應酌給銀兩以利遄行伏查前次派員會查南北兩路牌博各帶官兵五十員名以資防護奴才仍飭該領隊大臣等各帶官兵十五員名援照歴辦成案每名發給四十日鹽菜並撥銀三百兩以備修補牌博賞需等項除將用過銀兩細數彚造清册另案請銷外謹謹同副都統富勒銘額合詞附片陳明伏乞聖鑒謹奏奉硃批該部知道欽此○○色楞額片再已革雲騎尉圖拉因盜賣官糧無力完繳經黑龍江將軍文緒奏叅革職發往新疆充當苦差光緒十一年四月到戍扣至本年七月已逾三年充當一切苦差深知愧奮毫無貽誤且歴年自願隨隊搜剿零匪尙能奮不顧身力贖前愆殊堪嘉尙伏查新疆自戡定以來凡係遣戍廢員充當苦差　菲出力已滿三年者均經前任將軍奏蒙恩准釋回欽遵辦理在案今該革員圖拉事犯在光緒十三年正月十五日恭逢恩詔以前又能剿匪出力核與歴辦成案相符可否仰懇天恩准予援案釋回之處出自逾格鴻慈謹會同副都統富勒銘額合詞附片陳明伏乞聖鑒訓示謹奏奉硃批圖拉着准其釋回該部知道欽此○○色楞額片再署伊犁鎭標瞻德城營叅將兼軍標衛隊中旗汪友元前因驕悍妄爲顯違軍紀經奴才撤去署任管帶差使奏叅請旨革職永不叙用遞籍管束在案所遺伊犁鎭標瞻德城營叅將員缺應卽委員接署以重職守而專責成兹查有借補巴彦岱營都司頭品頂戴記名簡放提督西朗阿巴圖魯賈逢寅練達戎務熟悉操防堪以調署遞遺巴彦岱言都司查有副將銜儘先卽補叅將濟勇巴圖魯石文進遇事勤明講求營務堪以委令署理並查得該員石文進前於暫署鎭標右營都司曾以未諳營制力請開缺實係居心謙謹並非不堪勝任現在人地旣屬相需自應隨案聲明據伊犁鎭總兵鄧增咨呈請委前來奴才覆核無異除分别檄飭遵照並造送履歴咨部查核外是否有當謹會同陜甘督臣譚鍾麟新疆撫臣劉錦棠附片具奏伏乞聖鑒謹奏奉硃批該部知道欽此○○劉錦棠片再葉城縣知縣員缺經臣前以留新委用知縣黄袁請補業經部議核准在案兹查該員别無委辦事件應卽飭赴本任以專責成據藩臬兩司會詳前來除由臣批飭給委外謹會同陜甘總督臣譚鍾麟附片具奏伏乞聖鑒謹奏奉硃批吏部知道欽此○○奴才英亷跪奏爲敬陳巡查後龍火道地方安謐情形並回署日期恭摺奏　仰祈聖鑒事竊奴才於本年八月二十日具奏巡查外火道起程日期一摺二十五日接到原摺奉硃批知道了欽欽此奴才卽於二十六日自署啓程由鮎魚關大窪老廠溝窄道子板谷嶺黑峪關曹家路吉家營墻子路鎭羅關將軍關黄崖關靑山嶺黄花山一帶營汎周歴查看後龍風水樹株蕃茂地方安謐所有火道共計三百餘里寛二十丈經各營汎芟割打掃一律潔凈對面紅白椿安豎整齊大小撥汛防守弁兵亦俱足額並飭各該汛官騹不時認眞巡邏勿稍疎懈奴才巡查畢於九月初五日回署其内火道距署較近仍當隨時前往巡查俾昭愼重外謹將巡查後龍火道地方安謐情形並回署日期恭摺具奏伏乞皇太后皇上聖鑒謹奏奉硃批知道了欽此 
 
