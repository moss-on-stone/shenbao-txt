# 1898 - 245 - 4909121

 

Page 1

 
 
[添印白紙玉堂字彚出售] [  圖書集成局啓]  
　　本書向印玉堂　彚久已風行海内惟所　　　　　現在添印白紙紙張格外潔白裝訂亦極精工毎部計二本碼洋三角竹　者仍碼洋二角　　者　至三馬路申報館　申昌書畫室　　　　此佈 
[學出售] [  圖書集成局代啓]  
　　　學　一　爲兩湖總督張香帥所　　　　　　　　慨國本之日衰人材之日弱規時勢綜本末箸論二十四篇以發　瞶而示學　其書　已風行海内今由源記書莊修本局　　　　字　印　墨精良　讐縝密刻已工竣毎部價洋兩角卽日由各書坊發售此佈 
[新印大字古文雅正告成] [  圖書集成局代啓]  
　　是書乃漳浦察閱之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏　採之各家文集廿一史者以及文選文苑文粹文鑑無不畢備非異端夾雜可語乃士林中之圭璧毎部計洋七　上洋三芽閣橋飛鴻　發兌此佈 
[論中國改行新政之速]  
　　中國之拘守舊法亦已至矣雖草莽書生箸書立說力陳新法之亟宜則傚舊習之當所湔除而内而部院九卿外而將軍督撫大抵遲回觀望無志維新坐令海外各邦竊笑我君若臣之畏葸因循不知振作反不若日本區區一島國能决然改計事事效法夫泰西未及三十年而國富兵强得以鄂視鷹勝雄踞亞洲之内噫其亦知我皇上天亶聖聰實有神武英明非外人所能測度者乎今者守舊之儒臣已嚴旨斥退矣識時之俊傑已聨袂登朝矣人無論士庶官紳凡有所陳皆准都察院總理衙門及封疆大員代爲呈奏矣於是採其所長一一舉措開學堂而藉以啓民智設官報而藉以逹民情裁督撫之同城者而藉以節度支罷各省冗員而藉以裕帑項廢八股而士人皆知勵實學改武試而武夫得以備干城汰額兵而老弱者得免虚糜糧餉興礦政而地利得以日出而不窮凡此經國諸大端行之未及一年而朝野上下問已無不鼓舞驩欣咸喜我中國轉弱爲强從此不難與泰西諸大邦齊驅而並駕是非我皇上宸衷獨斷銳意維新而能若是之草偃風行其應捷於桴鼓哉我乃知日本之革故鼎新收效猶未爲甚速也日本四面環海其形若蝦全國幅員不及我十中之一其民人亦祗四十兆有奇治之宜若易於我中國然自文久卽世明治繼立苦於諸大國之羣起環攻幡然思一變其舊法閱二十餘載始漸漸有興起之機其發難於高麗也實以我兵士過於衰頺故得水陸之師屢戰皆捷觀於俄法德三國起而梗議而遼東半島立時拱手讓還可見其兵力亦自知未甚雄强故不敢與之抗拒也我中國苟悉心整頓禮延西國名將選兵卒之力强年富者而練之未及三五年當可收敵愾同仇之效自强軍之前事已可借鑒而知誠何必如日本之練至二十餘年始僅僅可敵我中國哉夫中國非無奇才也非無大利也向特患有才而不擢升斯奇才沈埋於草野有利而不開濬斯大利委棄於深山大澤而無以自獻於國家耳今者風氣大開舊、 
觀盡改我知大利興而國日以富奇才出而人盡爲强一轉移間而向之貧弱自安者其富强當不難超出於日本之上新政之改速於置郵夫豈旁觀意料所能及乎顧　下儒生猶有不能不以憂盛危明之說進者學堂開矣而教習不得其人則所學恐難臻精粹官報設矣而議論或多偏見則閱者反識見易淆督撫之同　者裁矣而公事必株守舊章　國用仍不免浮費各省之冗員　矣而上司恐其失所或爲之設法以調劑之則閒曹仍不免虚支廪祿而　其源者終不克節其流八股改爲策論矣而夾帶不能　絶則塲中抄撮之弊仍不免與試八股時相同武試改用槍砲矣而考官非精於武事者則所取仍不免雜以市井無賴之徒額兵汰矣而不爲之妥籌安置之法則游兵散勇更不能必其不　擾閭閻礦政興矣而經理者非　　　務之員則開採亦未必有功安見其不半途而中較至於官紳士庶皆准應　陳言而少年喜事之流難保不以　經畔道之詞上　宸聽大凡興一利必有一弊所願諸公袞袞明於利之所在舉其弊而痛除之庶興國之機　然而不可　過無負此聖天子勵精圖治百廢具舉之心乎跂子望之 
[本館接奉電音]  
　　昨日午前京師飛電傳來上諭四道敬謹譯登○七月十六日奉上諭懷塔布等奏司員呈遞條陳請旨辦理一摺據稱禮部主事條陳時務藉端挾制等語朝廷廣開言路本期明目逹職邇言必察前經　旨部院司員有條陳事件者著由各堂官代奏毋得拘牽忌諱稍有阻格於是非得失朕心自有權衡無煩該堂官等　鰓過慮也若如該尙書等所奏輙以語多偏僻抑不上聞卽係狃于積習致成壅蔽之一端豈于前奉諭旨毫無　會　懷塔布等均著交部議處此後各衙門司員等條陳事件呈請堂官代遞卽由各該堂官原封呈進毋庸拆看王　原呈著留覽欽此同日奉上諭吏部禮部戸部奏遵旨　訂則例具奏辦理情形各一摺各衙門例案太煩業經諭令赶　删訂吏部銓選處各項頭緒紛紜戸部收支欵項名目煩多一切章程難免歧異著各該堂官督飭司員悉心　訂各極簡明將核定例章仿照史表分門别類創爲一表俾閱者一目了然吏胥無從舞文弄法至各項底本卽著該堂官公同核辦戸部所請專派大臣一員勘定之處應毋庸議欽此同日奉上諭廣州將軍著壽蔭補授色楞額著補授熱河都統所遺正黄旗滿洲副都統　　長調補欽此同日奉諭旨詹事府通政使光祿寺鴻臚寺太僕寺大理寺等衙門現已裁撤所有各該衙門一切事宜當併歸内閣六部分辦著大學士六部尙書侍郎卽行分别從速妥議限五日内具奏欽此 
[飛電告捷]  
　　粤西土匪作亂梧州岌岌可危廣西巡撫黄大中丞前奉嚴旨申斥限一月之内次　剿平此已見諸前報昨日滬上官塲得兩廣督轅所發紫花印捷電云西匪擊散匪首得　　雖電音祗此二言已可　一　　布泚筆之下不禁額手慶之至　爲十七日所發電音蓋官塲通用之記號也 
[湖北王宗師遵旨敬陳管見變通武科摺]  
　　湖北學政臣王同愈跪奏爲變通武科遵旨敬陳管見以備采擇恭摺仰祈聖鑒事竊於光緒二十四年三月三十日准兵部咨開會奏變通武科一摺並擬大概章程十條　三月二十日又准部咨議覆廣西巡撫黄機森奏請一摺行令各省學政各就見聞所及詳細奏明等因奉旨依議欽此咨行到鄂仰見皇上整軍經武因時制宜至意欽佩莫名臣維部定會議章程十條挈領提綱大端已備而猶不　求詳行令各抒所見良以槍砲非弓箭可比民間向有私藏之禁未收其益宜先權其害且武科沿爲取士成例與軍政分途今欲收其實用則試事與兵制首宜通貫取進與任使尤當一氣呵成自非兼權並籌難期推行盡利臣謹就管見 
 
 

Page 2

 
 
所及利弊所在分晰條陳上備聖明芻蕘之采一願入兵籍始准與試也國家設立武科原備有事折衛之選非僅爲武夫榮進之階乃棺沿旣久名義兩乖應試者大都鄉曲紈　市并敗類國家未得一　戈搴旗之用地方轉多一構行武斷之人朝廷亦知其不足恃一旦用兵往往另行召募行伍科舉遂判兩途今欲除此積弊宜責令報考時先行聲明願入兵籍者方准與試取進後卽由學政册送督撫量其資性　時位置上者派入武備學堂肄業各種學問以備異日將領之選其次充補正兵優給餉項歸伍操練無使閒散用其所習合科舉行伍爲一事而一切空占學額無益兵事之人不屏自絶至武生地望與士人等以之當兵自宜稍加優異不准各將領仍蹈軍營舊習以服役爲當差視屬伍如奴隷夫將領之於兵士猶父兄之於子弟上有愛惜教養之道斯下有親上死長之義養其廉恥始可以作其忠勇外洋各國學校文人亦入兵籍有事聽候徵調德國更盛幾至舉國皆兵凡入兵籍者國家重之鄉黨敬之故人人皆以當兵爲榮或慮待之過優難爲約束不知賞功罰罪軍中自有定律但能一秉至公鮮有不束身守法也一給子空槍可絶流弊也考試人數就湖北通省計之武童約二萬數千餘名一縣有多至千餘名者人人習練卽人人需槍官爲經理雖有歸宿而城鄉演習動須期會鐫刊姓名法固周密而强梁不逞遑知利害則莫如但給槍枝不給槍子可杜以上諸弊外洋初習武者本有先練木槍之說卽中國軍營亦有日習端架之法此皆空練而不用槍子之明證蓋練槍全恃腕力但使目視表準手不摇動則異時納子扳機無不中的本無須日日耗糜子藥也如欲實騐槍準或月一爲之或歲一爲之由官出示定期按名給子監視施放放盡爲度槍由官辦繳價給領子存公中臨期散放亦須收回原價槍砲名目衆多子彈因之各異微有不合卽不能用非若土槍土砲之子藥可以任意通融如慮民間自造則須設立機廠無此力量如慮民間購自洋商則私販軍火例禁綦嚴但使關卡實力稽查行旅何從夾帶此在明定賞罰以責成之而已至用兵之際新式快槍但患其少今以武試改章准民間購槍練習是不費公帑隠添無數利器設遇有事之際可以取用不窮而平日民間無子藥可藏則有槍仍與無槍等論其大公家可免意外之防論其小考生可省虚發之費方今政學商工事事奮興如能馴至廣造軍火一律皆用自製新式槍砲并外洋子藥亦不適於用則疆塲設有遺棄亦無盜糧宼兵之慮其利更不可勝言矣一首重練砲以利行軍也槍砲同爲行軍利器而得力則砲較多練法亦砲爲難用槍之法片語卽解用砲之法煩言難盡槍以火綫齊平爲路不全恃準頭砲則用以摧敵非精練準頭不爲功且砲之零件甚煩表尺準繩水平弧度以及糞除修理各器不下數十種各具妙用彈有實心空心羣子時引之别用法不同均宜熟習於平時始不倉皇於臨事而砲之尤要者則在鋼圈鋼底鋼門螺門斜直方圓絲毫密合觸手有汗便忌生鏽擦油沾塵又慮磨損蓋因制作之精不得不愛護之至斷非粗心浮氣之夫所能從事陸路車砲通用者六七生忒口徑毎尊至少需兵六名視表進彈納藥拉火雖各有職司亦須人人通曉而後練數人如一人指臂相聨得心應手其難較槍奚止十倍故砲兵皆知用槍而槍隊不知用砲如不人人習砲則槍隊失伍猶可以砲兵補之砲隊失伍不能以槍兵補之必致砲兵日少不能驅使此砲而利器轉成爲鈍器矣就行軍而言大率槍隊在前砲隊居後及至交綏砲從槍隊之後昻度飛擊敵近始禦以槍隊砲先發所以摧敵陣槍前列所以護砲隊而勝負之機往往决之於砲其得力較槍奚止倍蓰臣故謂練砲又急於練槍武童於尙未束伍當兵之時人自爲學旣無陣法步伐之可講宜專習全砲之事毎縣備砲若干尊設一儲砲公院官紳爲之經理武童分班入院肄業詳究測算抛綫要理裝卸修理各法聰頴者兩月可得端緒矣 
[官米止糶] 　[  此摺未畢]  
　　金陵訪事人云本年五月間米榖缺少民食維艱江寗府劉嘉樹太守禀奉上憲委員購米就省垣設局五處平糶濟民兹悉官米局五處毎日糶米頗多自五月十六日開糶以來迄今已及兩月官米漸次告匱幸四鄉新榖大半登塲米價日平不似從前昻貴及此徹去平糶局民間當無復食貴之虞故日前晉謁上憲面禀情形奉諭於本月十五日五局一律止糶等因因卽行知各局一體遵照一面大張曉諭榜示通衢 
[諭禁唆訟]  
　　鎭江訪事人云常鎭通海道長久山觀察以鎭郡民間毎有訟師唆聳以致雀鼠頻興遂於月之初十日發出嚴拿訟棍告示一道其文曰爲嚴禁教唆詞訟以除民害事查例載積慣訟棍串同胥吏播弄鄉愚恐嚇詐財一經審實卽依棍徒生事擾害閭閻例發極邊烟瘴充軍又教唆詞訟誣告與人如原告平人並未起意係教唆之人起意主使者以主唆之人爲首聽從誣告之人爲從如本人起意欲告而教唆之人從旁慫恿者依律與犯人同罪有贓者計贓以枉法從其重者論各等語是教唆詞訟例禁森嚴誣告情虚法所不宥乃有等無賴之徒慣逞刀筆播弄鄉愚偶遇民間小有嫌隙或戸婚錢債細故彼卽簧鼓其舌主唆興訟長篇累牘多係任意揑砌列欵黏單實屬捕風捉影擇肥而噬有挾以求串黨詐財無所不至迨經審實聽唆者坐誣辱身被告者株連破産擾害鄉民莫此爲甚是以懲辦唆訟之罪亦必從嚴本道蒞任斯邦志期除害除札鎭江府轉飭各縣密行查拿外合行出示嚴禁爲此示仰闔屬軍民人等知悉嗣後如有戸婚田土錢債細故應投公親理處愼勿聽彼訟棍主唆遽行興訟卽或負屈含寃必須控官究理亦當遵例向代書處據實直陳不可聽信教唆揑砌重情混控以致審實坐誣其平日以刀筆營生者亦各及早回頭洗心滌面另謀下業自示之後如再不知改悔仍蹈前轍一經訪聞或被告發定卽嚴拿到案按律從嚴究辦本道爲息訟安民起見言出法隨決不稍從寛貸各宜凛遵毋違似此憲諭煌煌再三告誡想若輩當知所儆懼再不敢弄法舞文矣 
[松江融齋書院七月望課題]  
　　經學孟子言周室爵祿之制其源何在刑亂國用重典說○史學梁彦光請復爲相州論蒙古源流考○性理老氏言患在有身與孔子母我同異戰陳無勇非孝說○算學今有正切正割相加等於餘切問正弧角度幾何欄圓面積依短徑或長徑截分其半内各容正方面有長短徑求各方面法以長徑冪與短徑冪相乘爲實以短徑冪加長半徑冪或長徑冪加短半徑冪爲法各以法除實平方得各方面若全橢圓内容正方則以長徑冪說短徑冪相乘爲實相加爲法法除實開平方得正面試各證之 
[鄂省官塲紀事]  
　　武昌訪事友人云江漢關道瞿賡甫廉訪升任柏臺例應入覲所遺關道要缺上憲以荆宜施道俞君實觀察調署官塲援荆州來電知觀察於本月十二日由沙市乘快利輪船至漢署漢陽縣本廣侯明府遂飭辦差人役預備供張屈計明月圓時憲旌當可戾止至接篆則尙未定期也○湖北布政司王芍棠方伯調任川藩因經手事件未及清釐禀請上峯奏請暫緩交卸近奉諭旨飭催方伯速赴新任張香濤制軍以方伯在鄂多年情形熟悉未便遽易生手因商之譚敬甫大中丞奏請仍留方伯暫緩入川俟新任員方伯到鄂後再行交缷想一經入告必邀聖明俞允楚邦士庶可無勞臥轍攀轅矣○本月初九日藩憲王方伯牌示隨州州判詳委試用巡檢卡娬孫署理均州吏目詳委試用巡檢王作楫署理武昌縣白湖鎭巡檢詳委試用巡檢彭嘉蔚署理蒲圻縣港口巡檢詳委試用從九賀仁沛署理當陽縣典史詳委署麻城縣鵝籠巡檢本任漢陽縣巡檢施允深署理麻城縣鵝籠巡檢詳委試用巡檢倪惟元署理圻州州判詳委試用府經歴張价署理監利縣窰圻巡檢詳委分缺先補用巡檢陳彬署理公安縣孱陵巡檢詳委試用巡檢鄺楨一署理 
[潤州官塲紀事]  
　　鎭江訪事人來函云江南全省提督李壽亭軍門占椿由上海乘龍驤兵艦溯江上駛月之十一日辰刻行抵潤州就八濠江中下椗丹徒縣董大令預飭辦差人等在六吉園碼頭搭蓋綵棚恭迎節鉞江勝新湘城守各營勇均列隊江干槍砲之聲震動江滸俄而統領新湘各營陳宇山軍門瓜州鎭總兵高鎭軍光効叅將鄭藎臣叅戎都司周錦堂都戎江勝各營員曁在城印委各官咸赴碼頭迎接脚靴手版絡繹於途軍門接見後卽於十下鐘時啓輪赴江寗聞此行因上海四明公所事須謁見兩江總督劉峴帥面商一切瀕行各營中均鳴槍志敬 
 
 

Page 3

 
 
○兩江營務處陶觀察森甲近奉兩江督憲劉峴帥　委赴江隂閱視防務月之初十日由省垣下關乘江裕輪船下駛迨至牛後四點鐘時抵鎭江鎭郡文武印委各官均赴江干迎迓先後登船投刺觀察接見有差旋卽展輪東下逕赴江隂○統領湘軍南字各營張春園軍門於月之初十日由緑楊城郭間乘舟蒞鎭繫纜怡和碼頭旋卽登岸詣甘露寺長江　師楊督行轅謁見黄芍巖宫保面禀營務想勾留數日卽當解纜言旋也○四月間丹徒縣王伯芳大令因病卸任現已喜占勿藥卽於月之初十日詣道府兩轅禀辭由皇華亭碼頭乘坐官舫赴麋臺鹿苑間謁見撫藩各大憲銷假回任 
[東海揚塵]  
　　日本訪事人云中歴六月二十三二十五兩日長崎地震移時卽息鄰境福岡縣被災甚重計房屋之大半倒塌者三戸全行傾圮者三十戸略有損壞者一百五十餘戸一時井水上騰地之下陷者約計有數十畝之廣○伊藤侯於七月初二日乘元海丸至長崎隨從者有頭本元貞楢原陳政森泰二郎時岡光弘等四員暫駐迎陽亭賓館翌日午後卽乘原船向仁川進發○俄國自去歲迄今五榖不登飢饉迭告計共十九州之内被災人口約有四千萬之多牛馬食盡器具充薪向來富裕之邦一變而室如懸磐乃尙窮兵耀武欲思開拓雄圖是誠何心也 
[赤嵌紀要]  
　　臺灣訪事人來信云日本總督兒玉氏之於生番也初以撫綏爲主迄今日久終無成效不得已乃以兵戈從事東歴八月三號遣島少佐統帶第二師圑兵四中野隊工兵二小隊由新竹縣五指山進發與生番鏖戰三日生番甚形奮勇日本將校死二人辦務員死一人兵卒死五名傷八名○西歴七月二十九號有臺中縣義民七八十名突出東山之麓襲擊日人槍聲猝發日本警署聞之急出搜索已杳不可得忽聞聲自山巓而下乃卽發砲攻擊約歴數時始散是役也死巡查二名義民死者三名○臺灣内山首領陳蘇阿等一千二百三十六人投降日本已紀前報兹悉陳蘇阿實卽陳秋菊乃臺北縣渠魁率其同黨徐祿鄭文龍二人同時歸降鄭係北部首領其意之誠否非外人所能懸度也 
[西江魚素]  
　　江西訪事人云邇來風氣漸開務實學堂經濟學堂勵志學會一時並興兹南昌縣孟子卿明府擬設農務學堂新昌縣陳耀雨明府擬設中西學堂市汊卡周鹿坪明府擬設格致學堂萬濳齋茂才擬設醫學會沈幼宜孝廉擬設講學茶會邵蓮士茂才擬設時務書局人心奮發積習之變未有如今日之速者矣○蔣明府觀羣奉札來江開辦宜春礦務兹已查得勘青絲嶺鍾家坊何家山等處皆産煤斤已於六月初旬開挖○本月十七日撫轅接奉電旨德壽著卽赴新任無庸來京請訓江西巡撫著翁曾桂護理欽此德靜帥當卽欽遵辦理會同翁筱帥再三商酌所遺藩篆以臬司張筱船廉訪署理臬篆以鹽道秦會東觀察署理鹽篆以輪委候補道某觀察署理不日將懸牌飭知矣 
[江州客述]  
　　九江訪事人云辦理官銀號兼辦引鹽江蘇候補道鄭濟東觀察之大公子紀常觀察炳勛以孝廉官戸部正郎改捐道員指省安徽候補鄧大中丞奏請署理安廬滁和道旋升署臬篆其叔月巖太守官桂又經盛京卿札委總辦九江招商局務官紳之賀喜者頗爲熱閙○德化縣衙署自髮逆焚燬後歴任皆租用民房迄今尙未建修其衙基被民間侵佔甚多兹經楊紹廷明府委熊雲峯少尉於本月初六日丈量清理○九江電局新添電綫至湖北之黄石港綫路由龍開河過河尙未工竣某日有寶記鹽船四艘桅檣極高前赴瑞昌道經龍開河不能前進禀請局員代爲設法汪芑孫明府盛景屏中翰飭工匠暫將此綫鉸斷放船過去然後鎔接○九江招商局總辦黄梅西觀察謝世各公司躉船均下半旗以誌哀悼初一日關道誠觀察總鎭宋鎭軍郡伯聨太守前營萬遊戎邑宰楊明府均親往弔奠○初一日九江官塲接南昌電音云藩憲牌示特授貴谿縣調署德化縣楊紹庭明府一年期滿飭仍回本任其德化縣印務卽以稽查輪船兼保甲總巡吳儀生明府政修署理臨川縣錢小卿明府出缺以候補縣許雅麟明府寶蓮署理 
[薇旌抵滬]  
　　江寗藩司袁爽秋方伯於前日乘舟抵滬本邑各官咸往碼頭恭迓方伯旋假天保棧爲行轅昨日午刻命駕進城赴各衙門謝步至縣署時黄大令飭丁擋駕 
[府示照登]  
　　上海縣黄大令抄奉松府張太守告示發貼通衢其文曰爲出示曉諭事照得前因華婁青上四縣交界處所各鄉民爲匪類煽誘鳴鑼聚衆在七寶鎭等處殷實之家搶奪米麥雜物並敢焚拆數縣所屬之南香村教堂當郷本府禀奉大憲派撥營兵分駐彈壓並飭拿首要究懲在案兹本府訪聞各處鄉民因聞地方官查拿嚴緊情盧膽怯紛紛遷避等情又風聞各縣差保有藉端嚇詐擾及良民情事如此贍玩尤堪痛恨查飢民爬搶米榖律有明條迹其黨惡横行實屬罪無可逭本府憫爾等鄉愚無知擬再分别禀請大憲網開三面不致株累多人爾等但當激發天良勉爲良善現值農工吃緊之際切不可抛荒稼穡有碍秋收除節經飭縣嚴拿首要各犯務獲究辦外合亟出示曉諭爲此示仰鄉民人等知悉自示之後爾等務各安分營生交相勸悔勿再悞聽匪類自蹈刑章亦毋遷避驚惶致荒農業倘差保人等果有憑空恐嚇索詐情事應仰該縣隨時訪實或被告發立卽嚴提革究從重懲治以爲遇事生風爲害閭閻者誡其各凛遵毋違切切特示 
[畏羞圖盡]  
　　前報紀王杏春等四犯因在英界捕房押所毆擊王阿三由代理讞員鄭大令判令枷責在案内有林步雲王渭孫二人以經紀營生一經枷示顔面攸關濳托人購得紫霞膏於前晚十一點鐘均分吞服以圖畢命幸經他犯瞥見告知管押人役禀明鄭大令飭役舁送仁濟醫館求救不知能無恙否 
[吞烟得救]  
　　寗波人朱小狗在法界玉露春茶館後充魏同源錦名洋行兩家司閽之役生有子女各一娶同鄉某姓女爲媳過門童養已歴有年前日翁姑惡媳饒舌鞭撻頻施媳忿恨交加潜購阿芙蓉膏吞服翁姑見神色有異詢知吞服生烟卽送仁濟醫館求治幸受毒未深如法施救得免於難事爲母族所聞興師問罪沾狗自知理短央人邀至玉露春調停母族不願聨姻小狗無可如何祗得允亦所請將媳交還母族領回另行擇配 
[上海巡局瑣案]  
　　南市大東門外高巷頭紙盒店主姚阿大虧欠奚姓屋租又敢將屋私售由奚控諸十六鋪巡防南局經局員鍾　臣二尹提訊限遷在案姚抗延日久置若罔聞前日二尹提案覆訊著本月内赶緊遷移延千重究○南市恒生馬頭顧福興烟館有袁毛氏居焉今春其媳徐氏忽然失去四處偵尋杳無蹤跡前日探知在升吉里某姓處帮傭因投控于十六鋪巡防中局潘仲泉二尹升座提訊徐氏供被姑凌虐難堪不得已出外帮傭並無他意二尹諭令毛氏將媳好爲撫養不准再虐 
[英界公廨紀事]  
　　粤婦温鄭氏扭何亞三及中連兩媽到案控稱被欠房租及所借洋銀屢索不還反敢逞兇代理論員鄭瀚生大令著分别留候訊究○顧介福不知何許人曾欠公廨門丁姚姓洋銀十九元五角由姚禀請鄭大令究追昨已傳諭將顧提案押候追繳○前　潘巨順投公廨控妾淃逃一案嗣知各物均由妾母暗運出外投案禀請一併提究昨日原差將妾母何吳氏拘提到案禀明鄭大令著暫交官媒押候訊究○自强軍西法彚編係沈仲禮觀察所著出書未幾書賈劉善夫卽私行翻印由天祿書局發售並翻印教會書數種昨經鄭大令飭差提劉管押以便澈底嚴究 
[法界案牘]  
　　王成泰木行作頭王毛毛前投法界公堂控漢口震泰祥木行主魏振東積欠貨銀六百八十兩經朱明府訊供交保出外 
 
 

Page 4

 
 
令發信至漢口取到帳簿呈候察核兹經兩造友人出爲排解勸魏償洋五百元兩造均應允遂由原告求銷○一號華捕平日倚勢作威斂財肥已以致物議沸騰事爲捕頭所聞立時斥革平日之受其欺侮者皆欲得而甘心前晚相約守候於途適與此捕相值大受窘辱拳足交加幾致體無完膚其妻立投捕房控訴不知捕頭若何辦理 
[闓澤宏敷]  
　　本館恊振所昨接溧陽退思齋主人來函云貴報前登東電告災一則鄙人閱悉之下竊以東省疉次被水小民顚沛流離深堪憫惻所需賑欵自以速解爲貴兹特捐助漕平足紋銀二百兩以便早日湊集成數匯寄災區散放云云本館除掣奉收條外竊計漕平銀二百兩升合九八規銀二百十五兩三錢零六厘當此鴻嗷徧野待澤孔殷忽得大善士鉅欵遥頒情詞懇切喜氣彌綸有不立起中澤哉拜領之下敬書數語以鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示]  
　　廣州采訪友人　　　　　　若首府考試　　　多兹已牌示如有喛搶等弊准於簪花前任人　　　　經本　　　　　及被人　出各　　　令　　　　　已經　生　　　本犯自供槍替均立扣辦其文　尙符曁因　　德此　　無供者或量爲省釋以示罪發　　之意向來學改　　槍　只憑册籍試卷特恐法有未密故於調覆之先仍出示准人　攻　在管花在卽前經調覆省釋各童其中難保無槍替漏綱爲本部院所未及查出者仰番禺客　　　　新寗等縣紳　於簪花日各具衣冠來轅察識如有槍替准卽面禀以憑革究但必有眞知灼見毋得挾嫌誣訐致于反坐　　　示 
[澤被僧尼]  
　　揚州訪事人云蘇子云物必自腐也而後蟲生之揚城各尼菴自聞有　　學堂之　莫不先事張皇求大護法爲之保護青皮地痞遂得乘間恫嚇肆意要求江甘兩邑宰聞之遂會銜示禁兹府尊沈　　　聞南　下及流水橋等處尼奄又有被人索詐之事不禁大怒因特出示一通略云風聞揚郡有訛詐尼菴情事並僉稱奉旨封閉尼菴　　學堂老尼驅出少　　配等語本府檢閱邸抄有五月二十二日上諭一道著將各省不在祀典之廟宇改爲中西學堂並無　封驅遣明文卽使將來奉文開辦亦必督飭地方官分别詳查籌議章程妥爲安挿一面出示曉諭豈能使刁生劣監地痞　皮預爲索詐除飭江甘兩　　外六州縣一體出示查禁外合亟示諭爲此示仰尼菴僧寺等知悉自示之後如敢再有以上各情准許指多禀控或將其人扭禀來　定卽提案訊懲不貸 
[頑童溺斃]  
　　前日午後有十一歲之小孩王鳳才至虹口新記浜作泳游之戲以致沈没水底孩之父母聞信飭人撈取業已肚腹如鼓氣絲不續只得含泣備棺收殮 
[上海縣署瑣案]  
　　前有周明康劉桂卿等十三家鋪戸公同具禀控已閉鴻昌桂圓店倒欠一案至今尚未訊結前日各原告投縣禀催入晚帮審委員半葆初二尹提店夥柯雨巖吳阿夷訊追周劉投案求追并稱店主原籍福建莆田縣家中頗有資産務求關提訊究柯　同供小的等業已迭次信追店主來滬迄未到來近有店王之戚施姓出爲理勸叩求恩准二尹飭原差押同柯至　處　明　否願爲理處禀復核奪○顧海全控翁阿敖圖賴借洋一案經李二尹提訊顧供翁央陸錦堂爲中將田單一紙抵借洋八百元言明一月　還逾期日久向索不睬求追陸錦堂供翁阿敖抵借此欵確係小的爲中惟查　田單由翁同洪生柴行竊來恐有後累求鑒翁供寗波人開設肉　一　　意向　陸錦堂代理曾向洪主柴行借得田單一紙托陸至顧處抵洋八百元料理前欠今陸不肯代理肉莊因之閉歇無力措還叩求公斷二尹以兩造供詞各執著原差押至洪生柴行問明田單是否竊取或係明借禀復再訊 
[馬路工程局紀事]  
　　日前流氓倪錫金在南市新馬路泉漳會館馬頭踞坐鐵欄杆上由三十八號巡街捕勇喝令地去倪不服將捕扭入水中已則鳬水濳逸捕登岸後報經捕頭王榮培禀知局員朱森庭明府飭傳夫頭查拿解案昨日夫頭金坤知倪匿跡浦東遂投馬路工程局請明府給子名片持往爛泥渡巡防局請派勇保恊提當經提獲押解到局禀請朱明府訊究○南市新馬路十六鋪橋南堍河南中華樓　肆門首設有餅攤支搭布蓬侵佔馬路六號巡街捕勇見之囑令除去攤夥土東林不服與捕爲難致將號衣扯破旋由他捕恊力拘獲解至馬路工程局押候解請朱明府訊究○前晚新馬路鐵欄杆上有聞文正者踞坐其　三十號巡街捕勇渴阻不服　解馬路工程局捕頭著管押片時從寛釋去○前日之晚十二圖汛捕在南京街拘獲竊柴之李長興解至馬路工程局王捕頭著押候解請朱明府訊究○姚小毛因向東洋車夫彭川川索取蚨青四十五文不遂所欲將車抛棄中途由　號巡街捕勇帶至馬路工程局次晨經車寓主嚴姓覓保人前往將車領回及彭得悉糾集多人向姚理論旋卽互扭至馬路工程局訴請訊辦○昨日南市新馬路平安街有某姓船廠中人周紀龍楊阿能製造繩索致將划船婦周孫氏家門首攔阻氏向之理說互相口角竟至扭毆適有船戸嚴阿三者裝米而來因與婦素識上前解勸周楊不問情由肆行毆擊致周孫氏所帶銀耳環失去其一嚴妻沈氏眼亦受傷旋由九號巡街捕勇拘解馬路工程局未幾由周友挽人具保王捕頭入内禀知朱明府諭令具結存案案中人交十二圖地保帶往調處 
[英界晚堂瑣案]  
　　薛鳳雲控愼益洋貨號夥朱寶和將次貨冐牌混售經襄理讞員劉穆庭二尹提訊薛供山東人向爲洋貨掮客六月廿四日在愼益號夥朱寶和處購買金雞牌羽綢二箱毎箱三十疋毎疋銀十一兩五錢當將洋銀照數付訖由愼益記出立收條發票印有圖章小的因卽運往牛莊不料此貨由朱將七子圖牌混充以致七月初八日牛莊來信竟欲將貨　還按照七子圖牌市買毎疋只值銀六兩九錢詢及店主施松生則言朱寶和已於七月初四日辭歇其實此事彼等賓主串通不過藉口推諉求請究辦施供寗波人開設愼益記洋貨號用朱寶和爲夥由同業汪仁和薦來停歇出外後私刻監生所開店號圖印將次貨混充售與掮客薛鳳雲實與監生無涉朱供此貨向延泰號張仙洲處買來延泰與愼益同一店面且係施張二人合開前日施因藉　故將小的停歇今張已逃逸無蹤叩求明察劉二尹以施張旣是股東難免有串通情事著卽將朱嚴押限五天内將張尋獲到案並著原差查明朱有無私刻圖章之事禀復察奪○金童氏控周三福誘拐孫女得寶經劉二尹提訊金童氏供揚州人年四十七歲兒媳在吳淞開設成衣店去年二月間孫女得寶忽一去無蹤小婦人在申帮傭前日在周三福處遇見得寶問悉情由是以報捕拘獲轉解案下求究周供蘇州人在治下開設妓院得寶原籍崇明由其祖母賣與張姓爲婢張納有一妾在小的處租屋居住後向小的借去洋銀二百元又欠房租洋二百餘元無可抵償故將得寶暫押不敢誘拐得寶供年十二歲當六歲時祖母金姓因欠張姓洋銀八百元致被抵押與金童氏並不相識劉二尹以周不應買良爲娼著笞責二百板被欠洋銀不准追繳得寶暫交宫媒看管著金童氏速至吳淞偕得寶父母到案候訊 
[美界捕房紀事]  
　　前夜甬人王芝仁至北河南路二百六十一號門牌某姓家撬門而入竊取綢布等衣正欲荷之而逸爲包探沈阿鶴所見以其形跡可疑向之盤詰言語支吾立將人贓一併解人捕房押候究辦○前日下午積竊金阿川至虹口漢壁禮路二百號門牌某姓家毁其門上之鎖捱身入内竊得銅表一枚綢布衣三件爲包探劉阿炳所見獲解捕房押候解送公堂訊辦○跑灘賊王金標三湘七澤間人也昨晨在外虹口揚子路碼頭乘間竊取某姓家所携海參四斤爲包探李佩芝拘獲解入捕房押候究辦○無賴胡阿五等在北河南路天后宫前擺設賭檯誘人入局昨日與同黨雲阿多爭奪賭攤始僅口角繼各用武後竟拔出利刃刺傷阿多左腿爲九十七號巡街印捕所見恐釀巨禍一併拘入捕房押候核辦○前夜積竊顧桂生在北　州河某姓航船上竊得單被一條正欲逃逸爲包探沈阿鶴所見拘入捕房押候究辦○前夜偷兒俞德金至老閘橋北一百二十四號門牌某姓家竊取衣服多件爲包探沈阿鶴所獲解入捕房押候究辦 
 
 

Page 10

 
 
[金陵官報]  
　　七月十一日指分江蘇試用道常牧山京引見回鹽　營遊擊彭仁壽到見知縣盧運昌徐防中營夏正汛守備方寶怡均見候補道龔盛際禀知赴蘇見撫憲知縣徐葆華到由京引見回又劉重堪禀知奉府委帮審差叩謝○十二日儲材學堂候補道楊禀知昨日面試投考學生調署蘇州　鎭江府彦　到交　鎭江府來江西同知李玉璠山京來候　　導微作霖由揚來均見　閣中書趙以誠到由京來回籍同知范鵬辭赴蘇見撫憲宣城分銷知縣高振聲辭回局分發江蘇知縣張鎔萬到由京來　知事劉鍾祥辭回揚○十三日指分江蘇試用府經歴舒景元到由京來署城守左營額外朱昌榮禀知任事藩轅牌示江蘇縣劉誥病故遺缺　有候補知縣　熙堪　輪委署理○十四日儲材學堂候補道揚禀知十三四五等日補行夏季甄别登瀛洲兵船何心川到上海裝砲來　辭赴湖口拖江蘇撫臺德官眷通判郝爾泰到由京來　元縣蕭禀知赴東鄉相騐卽口回正任寶應縣徐禀知寶應任内正　各欵均已算給解清知縣　紹唐宿邳又舒霈海贛安均奉委查勘　災差卽辭又王之全沐陽又沈承德徐屬均奉委公幹祥雲輪船耿朝泰山滬裝銀圓局銀條回督轅牌示督左營千總袁子和升補揚州營守備員缺現以飭赴任所遺千總署缺查有在省差委之溧陽營千總金作鼎　以調署 
[蘇省宫報]  
　　七月十一日署臬憲朱諭本署司定十三日丑刻在局接印並不公座時值夜半同官　廳縣至佐　諸僚友請勿見顧如必欲循此禮節可遣一介　號本署司凡事　號　是從不尙虚文也知府譚泰來禀奉委署理鎭江府事知縣汪鳴鳳由車坊厘局來又方廷鴻由常昭河工米捐局來又揚錦江山上海回五品頂戴指分江蘇試用從九品劉　安徽人由京騐看來省禀到州稅課大使　紹勛自鎭洋回花翎儘先都司黄德財湖南人由安徽來管帶蘇防後營正任常州右軍守　徐　檀禀知由宜荆查哨回○十二日通判郭廷　山太湖公幹回知縣廣麟由常昭海口厘局來又洪衍慶由上海貨捐局來巡檢文煒廪銷南渡厘局差 
[皖省官報]  
　　七月初三日籤分安徽大挑試用知縣劉兆應到湖北人號西坪戊子科舉人缷辦石牌厘卡知縣胡汝霖繁昌縣史　康均到委辦和州厘卡直隸州王懋動署　州不鋪旌德縣李邦慶均辭典史袁啓祥知奉臬委留稽查大南門城巡檢沈瑞圖知銷查大小南門内街道○初四日同知銜河南候補知縣陳　到浙江人號鏡亭由湖北來　過赴金陵廷　縣典史蔣昭誠辭缷辦石牌厘卡知縣胡汝霖謝奉委調辦巢縣厘卡候縣通判陳宏連銷假並辭奉皖南　咨　差遣知縣魏馴　假並奉皖南道咨調公　王子銘辭委　甘肅餉按　　徐希聲謝行知核准註册○初五日欽差大臣徐壽朋到拜會缷辦運漕厘卡知縣張文灝到調補績溪縣程　階謝行知准補宿松縣張樹建署滁州火鎗司姚湘均辭候補知縣張廷科辭赴宿松查秋成未入流周恩元知奉臬台委監印○初六日委　東門渡厘卡知府梁泰亨到並辭指分安徽試用直隸州判張宗翰到河南人　德州王廉平　　縣龍　言署銅陵縣馬德光均到巡檢劉炳光辭赴皖北措資縣丞汪孝銘辭解老湘營餉赴金陵○初七日署蒙城縣曾光　亂並銷發審局差奉德縣李邦慶辭頴州府通判李萬淮辭委辦桐城分銷局毛鴻到　補知縣畢登知奉臬台委加凡營務處文案差陳守先到由寗國勸捐回巡檢包昌鴻謝奉臬台加札仍核對差從九　慶　典史鍾　　均　奉臬台委加札管理自　所兼習蓺善堂差○初八日道員用候補知府孫廷林到由原籍修墓事竣回署銅陵縣馬德光休寗縣丞鄧紹先均辭巡檢引祚鈞辭皖北措　○初九日新授陜西自台趙　巽辭行廬州府文翰桐城縣龍賡言均辭建德縣李延慶到候補從九吳大任到由淮北牙厘避解餉來省○初十日缷辦街口厘卡通判孔廣　到　轅監印委員府經盧英儀謝加札直隸州判朱傳笥典史陳雲濤未入流姜毓滋均謝奉藩台加札仍辦文案核對差○十一日缷辦街口厘卡通判孔盧洋謝奉委調辦　　頸厘卡　　烏溪厘卡直隸州判林慶祺到並謝奉牙厘局監印差寗國府桂鍈　無爲州李家澍均到調署桐城練潭司沈步琦辭直隸州判謝必達到由　來○十二日廣德州　康平調補績溪縣　蘭階　辭五品頂戴分發安徽試用縣丞李陟嵩到湖南人缷辦吉水溝分卡縣丞祝思望到知縣包惠疇知奉委清江提餉○十三日牌示大挑知縣　个光委署　　縣　應局文案知縣許維傑謝奉加札寗國府桂鍈建德縣李延慶署無爲州李家澍委辦巢縣厘卡知縣胡汝霖均辭署太平縣周德興到包惠疇辭赴清江提餉○十四昭信亂票局文案同知龍局鑣報銷　文案知縣許月菡支應局文案兼監縣丞繼格銀庫知縣周啓運核對未入流徐祇昶均謝奉加札指分安徽新海防試用巡檢　寅熙到河南人直隸州判林慶祺知　辦牙厘局監印差府經楊雨霖銷辦牙厘局監印差縣丞鄭秉璘謝奉委辦安徽賑捐巡檢傳榮面試從九羅祖淵到由鳳差遣回 
[邗江官報]  
　　初八日署通分司鄭分　禀辭回署○初九日泰州陸刺史銑由省公幹回隨卽禀辭孫鹺尹振豫奉儀棧委管收三項捐銀差毛司馬華由淮北查　水勢回○初十日沙河洲總　緝私兼營務處章觀察廕到揚公幹永豐壩任分轉文瀾抵揚王鹺尹鍾貴到寶坊寺差 
[九泉戴德]  
　　春秋爲誌怪之書而左氏德　善言鬼卽如鬼猶求食鬼其餒而言之鑿鑿一若曾經目　者然後世如東坡先生亦有說鬼故事然則鬼之爲鬼當非杳渺無憑矣中朝之有盂蘭然會始自李唐代宗年間相傳昌　之母　餓鬼道中佛令作蘭盆會以百昧五菓著盆中供養十方大德而後母得食載之綱目尤屬信而有徵矣兹奉到唐傑臣翁洋五元藉澄衷翁洋四元恆心人祝大　德　堂徐　情軒餘大　敬德堂徐劃東　陳可良愼餘　陳望生周湘雲十一戸各捐洋二元嚴筱翁王松堂泰隆帳房新順記福壽　湧記啓　堂黄可熾順昇　鐵號生昌號振　號譚同　丁甘仁英法美三界各戸錠捐共計錢念三千另零三文祗領之餘　見新大故小共樂超昇　見愾聞同深佧揀九京可作　　無窮其功德豈有限　哉[  滬北天后宫前廣益堂司董謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月初十日京報全錄]  
　　宫門抄○諭旨四道錄前○理藩院崑奏爲永定門城樓失去砲位摺○豫學政朱奏歲試衛彰各屬情形摺○蘇學政瞿奏歳試四府一州情形摺晉撫胡奏爲持叅貪劣不職之知州請旨　職摺湘撫陳奏爲委員管解漕折銀兩片○鄂撫譚奏委員署理知縣片○七月初十日禮部宗人府欽天監正紅旗值日無引見○徐中堂請假二十日○幼官學奏派管學之大臣派出裕　○禮部奏派考試滿教習搜檢之王大臣　　　怡王熙敬溥善鳳鳴梁仲衡盈屾色普徵額果勒敏兠欽秀吉○内閣奏派稽察本章派出崇壽○召見軍機曾廣漢○○正藍旗漢軍都統管理理藩院事務大學士奴才宗室崑岡等謹奏爲永定門城樓失去砲位恭摺奏聞仰祈聖鑒事竊奴才等所管正藍旗漢軍砲營叅領聨棣禀稱現在武勝新隊奉調各旗所存臺灣銅砲運赴各旗砲局以備查騐叅領聨棣卽於本月初六日帶同官兵前往永定門會同該城官兵上城因見門樓封鎖浮格封條脫落當卽進内查點查樓内向儲臺灣　砲五位失去砲二位卽詢該署門領文瑞等此項砲位何時被竊據云實不知情等語奴才等聞之深爲　異伏查正藍旗漢軍砲位分存崇文永定二門城樓及本旗砲局　本旗砲局專派本旗官兵看守崇文門亦由本旗派撥官兵在彼住宿恊同城門領等同城看守惟永定門係屬外城向由該城門領等會同緑營弁兵住宿看守今失去砲位官兵等毫無覺察實難辭咎相應請旨飭交步軍統領衙門查取職名照例辦理併將住宿兵丁照例治罪仍請飭下步軍統領衙門順天府五城一體嚴　竊犯務獲是否有當理合恭摺奏聞伏乞皇上聖鑒訓示遵行謹奏請旨奉旨另有旨欽此○○翰林院編修河南學政臣朱福詵跪奏爲恭報微臣歲試衛彰各屬情形仰祈聖鑒事竊臣於光緒二十三年十月二十九日曾將到任日期恭摺具報在案本年正月二十二日出省先試衛輝彰德懷慶三府接試陜州河南二屬於五月十三日試竣回省所有各學文武進額均如數錄取臣毎至一棚進院後卽督飭巡捕外院閱試牆垣愼防傅遞等弊並諭飭廪生等出其連環互結於點名唱保時詳細辨認毋令槍替混入臣於扃門後日坐堂皇不時　巡各號豫省士多樸實尙能謹守　規惟考衛輝彰德陜州時均經拿獲槍冐一二名當卽發交提調官訊辦覆試之日尤加意嚴密於發題後坐俟清塲自收試卷文理稍有不符卽行屏除不錄其武童之力不符亦卽扣除另補查河南北各屬考試人數衆多而進額本少士子以得名不易未免懷行險徼倖之心經臣此次嚴加獲頓頗知懲誡至文風以衛輝之汲縣滑縣彰德之安陽懷慶之河内濟源爲優武童弓箭技塾亦有可觀陜河兩屬自以河南府之洛陽爲　偃師鞏縣孟津嵩縣次之而洛陽鞏縣偃師嵩縣武陟尤爲傑出臣於奬賞之日文則朂以敦品勵學謹守居敬窮理之訓求爲明體達用之材武則勉以束身自愛在鄉里爲安分之良善在國家卽爲禦侮之干城總期爭自灌磨以仰副聖主作育人才之至意再臣經過河北各府縣其時雨　頗多嗣聞各處收成未能一律陜河各屬近時雨澤頗匀麥秋尙稱中稔民情均極安謐堪以上慰宸厪所有微臣歲試衛彰各屬情形合先恭摺具奏伏乞皇上聖鑒謹奏奉硃批知道了欽此○○江蘇學政臣瞿鴻禨跪奏爲陳報歲試四府一州情形恭摺仰祈聖鑒事竊臣荷蒙恩命視學江蘇上年十月二十日到任當經具摺奏明在案嗣於本年二月初一日出棚先試蘇州府屬次及太倉州松江府屬順道回至江隂接考常州府屬再出棚至金壇試鎭江府屬於五月二十五日仍回駐署臣毎棚正塲必終日在堂監視旣防弊竇塲規亦買整齊江左人文向稱極盛各屬皆有傑出之才童卷亦能選取如額近風氣大開無不講求新學一聞改試策論尤覺鼓舞奮興臣於發落之時復加勸勱語以中學西學　求實用無取空談必能通貫經史考求時務然後爲有用之才尤必心術端正不染習氣方能竭誠報國共濟時艱庶不負聖主作新之本意至各屬武童亦均安靜惟人數曁技藝較生除蘇州府之元和常熟崑山太倉州之嘉定崇明松江府之華亭常州府之江隂荆溪靖江等縣尙敷取進外其餘均未能足額遵照任缺無濫以昭愼重所有微臣歲考四府一州情形謹繕摺具報伏乞皇上聖鑒再蘇省本年糧食缺乏米價日昻民情不免浮動間有搶掠米店米船情事督撫臣籌畫安撫尙能帖然目下雨澤應時田禾暢旺可望有秋堪以仰紓宸念理合附陳謹奏奉硃批知道了欽此○○頭品頂戴山西巡撫臣胡聘之跪奏爲特叅貪劣不職之知州請旨革職以示懲儆恭摺仰祈聖鑒事竊惟愛民必先潔已察吏首在懲貪查有代州直隷州知州劉鴻逵宦晉最久頗以能吏自居然而習氣甚深利心尤重遇　取巧假公濟私代州土藥厘稅向係歸入　賈併收數年報解僅止八七百金其餘盡歸官吏中飽臣前歲奉文整頓厘金飭令將土藥一項照章按畝抽收實徵實解不准絲毫　匿該員輒敢藉詞　撓經臣批飭撤任委員接辦始據將已徵未解之欵陸續措交嗣經前藩司委署歸化廳同知該員接算交代又將應行攤歸前任公費銀兩掯不肯交意存乾疫迭經該前任禀由藩司及歸綏道飭　仍敢訐辭延宕又該廳斗捐向歸書吏鄉耆等經收任意侵蝕本年臣於籌餉摺内奏請試辦口外斗秤厘捐原爲剔除中飽化私爲公業經派員往辦而該員率請由該廳　舊辦理欲爲若輩留此利藪此次臨交卸時復以錢價過昻擬設法限制等詞禀請立案當此歸化奸商毎作空盤必先賄通官吏無論銀錢　賤總以不便於民爲詞其實議增議减並非因公徒然掣動市面卽郷臣將所擬章程飭令歸綏道查明議覆據稱該員此禀名爲限制銀價實欲暗增錢利不特有違奏案且於該道公出期内一面具禀一面出示但求已事速成不顧大局有碍等語似此油滑貪鄙種種謬妄若不嚴行叅辦何以肅史治而儆官邪相應請旨將代州直隸州知州劉鴻遶卽行革職以示懲儆所有知州貪謬不職據實嚴叅緣由理合恭摺具陳伏乞皇上聖鑒謹奏奉硃批著照所請該部知道欽此○○陳寶箴片再前准戸部咨議覆順天府兼尹等奏請撥浙江河運漕米爲順天備荒之用擬令將湖南採買米價運費等銀委解部庫以爲備荒經費一摺光緒二十年六月二十日奏内閣奉上諭所有湖南毎年應辦京漕三萬石嗣後毋庸辦運卽將米價水脚等項共銀七萬二千三百餘兩按年解交部庫以備緩急著自本年起如數報解另欵存儲專備順天賑撫提用餘依議欽此咨行到湖當經遵解清楚在案兹據湖南糧儲道但湘良布政使俞廉三會詳湖南省光緒二十四年新漕仍辦折徵其應採買京米三萬石自應欽遵前奉諭旨勿庸辦運將米價水脚等項銀兩照實分批解部專備順天賑撫提用惟前項經費應於光緒二十四年漕折二米隨淺等欵内動支現在新漕未及開徵尙未解收有銀擬仍援案暫於庫存節所漕項各銀内借支銀二萬兩作爲本年籌解頭批備荒經費一俟催收各屬二十四年漕折有銀卽行撥還原欵隨將銀兩　商號蔚奉厚如數承領匯兌由京城銀號以足色庫平解赴戸部交納撥兌充順天備荒經費之用等情詳請奏咨前來臣覆查無異除繕咨發交該號商蔚泰厚承領匯解並咨部外理合會同湖廣總督臣張之洞附片具奏伏乞聖鑒謹奏奉硃批戸部知道欽此○○譚繼洵征再署麻城縣知縣長坦調省另有差委所遺印務亟應委員往署以重職守查有崇陽縣知縣黄承清才具優長盡心民事堪以署理據湖北布政使王之春署按察使岑春蓂會同湖廣總督臣張之洞附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十四年七月十一日京報全錄]  
　　宫門抄○諭旨三道錄前○楚督張奏爲省會要缺首縣揀員請補摺○晉撫胡奏瀝陳陜省鹽斤加價有碍潞引情形摺○又奏爲揀員調補要缺知府摺○閩臬李奏爲接署藩篆摺○七月十一日兵部太常寺太僕寺鑲白旗值日無引見○裕德謝管幼宫學恩○督辦鐵路盛宣懷請訓○阿公請假十日○掌儀司奏十五日祭奉先殿澤公行禮召見軍機盛宣懷○皇上明日辦事後至頣和園皇太后前請安後駐　○○頭品頂戴湖廣總督臣張之洞頭品頂戴湖北巡撫臣譚繼洵跪奏爲省會首邑要缺揀員調補恭摺仰祈聖鑒事竊准吏部咨湖北　夏縣知縣諸可權升補隨州知州光緒二十四年二月初六日奉旨坐是月十一日行文按照限减半計算應扣至三月初六日爲開缺日期歸三月分截缺係要缺應照例揀員請補查例載首縣缺出應令於通省現任正途人員内揀選調補又凡保題升補人員應將該員任内有無積案及欠解錢糧承緝盜案詳細聲叙各等語今江夏縣知縣係衝繁難兼三要缺爲附省首　政務殷繁且有華洋交涉事件非才長識練之員弗克勝任臣等在於現在正途人員内逐加遴選查有蘄水縣知縣陳夔麟年四十八歲貴州開州人原籍江西崇仁縣由拔貢應同治十二年癸酉科並補行甲子科貴州鄉試中式舉人光緒六年庚辰會試中式進士殿試二甲第十一名朝考一等第十名奉旨以翰林院庶吉士用欽此九年散館二等奉旨以知縣用欽此六月選授榖城縣知縣十二月初七日到任嗣在黔捐局報捐同知銜十二年大計保荐卓異十四年在蘇皖捐局報捐花翎調補蘄水縣知縣十二月十三日到任十六年赴部引見九月十六日奉旨著准其卓異加一級註册候升欽此領照回省調署漢陽縣事因拿獲會匪首要各犯彚案保奏以直隷州知州在任候補十七年十二月二十四日奉硃批著照所請奬勵欽此十九年二月十二日圖蘄水縣本任二十年六月在湖北新海防捐局報捐道員不論雙單月在任候選並捐免離知縣本任該員陳夔麟才長識卓勤敏有爲歴任繁劇措施裕如並無積案及欠解錢糧承緝盜案已起降調革職叅限以之調補江夏縣知縣要缺實堪勝任與例亦屬相符據湖北布政使王之春署按察使岑春蓂會詳前來合無仰懇天恩俯念員缺緊要准以蘄水縣知縣陳夔麟調補江夏縣知縣實於地方史治有裨該員係現任知縣請調知縣銜缺相當毋庸送部引見所遺蘄水縣知縣要缺俟接准部覆冉行照例遴員請補謹合詞恭摺具陳伏乞皇上聖鑒勅部核覆施行謹奏奉硃批吏部議奏欽此○○頭品頂戴山西巡撫臣胡聘　跪奏爲陜省鹽斤加價有碍潞引行銷懇恩停辦以恤商艱而維國課恭摺仰祈聖鑒事竊准戸部咨議覆陜西巡撫臣魏光燾奏籌辦鹽斤加價一摺光緒二十四年四月初五日具奏奉旨依議欽此鈔錄原奏咨行到晉當經轉行河東道遵辦去後兹據該道詳稱據陜岸各民販公呈以陜岸行銷潞引自咸豐四年改運商爲民販初頗暢銷繼因遞加　餘等項商力大困漸多歇業光緒四五等年奏案隨有陜引片紙不行之語嗣經裁除各費銷路始有轉機此從前加欵碍課之明騐也近年所加之費如海防經費各省賑捐皆係隨課攤封無不　力遵辦至加價一欵於二十年蒙准捐免後二十二年復奉加籌鹽斤加價隨課毎名交銀二十四兩加以陜省包納鹽厘毎名十二兩合計成本已較豫岸爲重若再毎斤加價四文以毎名三萬斤計之應加制錢一百二十千文比之額課一百五兩不啻重加一倍民販資本有限多繳一名加價必少納一名正課雖云攤之於民而成本過重旣難减價以敵私誰肯舍賤而貪貴勢必私豐詴斥官引滯銷實於課額商情均有窒礙等情請奏明免辦前來臣查陜省此次議加鹽價係爲就地籌欵起見如果有裨餉需無礙商課斷不敢息存畛域故爲推諉無如潞鹽運銷陜省成本極重獲利甚微如該省包納厘金及前歲另籌加價皆係隨課攤封已屬不遺餘力今若毎斤再加四文其勢萬不能支雖云准其長價取之於民而陜岸私鹽甚多如甘省之花馬池鹽蒲城之滷泊灘私其價或僅止十餘文小民貪賤買私趨之若驚卽减價尙難與敵况加價何能出售縱使緝私認眞而能杜鄰境之私販斷難禁本省之私鹽勢必浸灌日多官引愈滯商力愈疲且陜豫兩岸並無長商皆係散販有利則爭趨無利則停貿自前年豫省加價二文至今各販歇業者已四十餘家本届清綱頗形棘手兹陜省復議加價比較止課幾與相將回之可購二引者今祗能購一引該販等無力　墊必更紛紛閉歇是陜省所得加價固屬無幾而潞商應完額課必至有虧查河東鹽長價指撥甘餉近復攤還洋債萬一徵不足數更恐有誤要需臣詳加體察陜省加價一事實於潞綱大有窒礙惟有籲懇天恩飭令停辦不但體恤商艱亦可保全國課矣臣爲河東鹽　大局起見是否有當謹具　瀝陳伏乞皇上聖鑒勅部覈議施行謹奏奉硃批戸部議奏欽此○○頭品頂戴山西巡撫　胡聘之跪奏爲揀員調　省會要缺知府　資治理而裨地方恭摺仰祈聖鑒舉　臣接准吏部咨光緒二十四年四月二十七日奉上諭山西太原府知府員缺緊要著該撫於通省知府内揀員調補所遺員缺著崇祥補授欽此欽遵行司揀調去後查太原府係省會　郡例應於正途人員内揀選調補該府管轄十一州縣政務殷繁且時有發審案件表率稽　均關緊要非精明幹練之員亦克勝任臣督同藩臬兩司在於現任知府焉途人員内逐加遴選查有平陽府知府馮鍾岱現年四十七歲江蘇武進縣進士簽分刑部光緒十五年補福建可主事十一月升補山西司員外　十六年八月充會與館恊修九月　補廣東司郎中十七年京察一等奉旨記名以道府用八月二十三日奉旨簡放四川成都府遺缺知府旋丁嗣母憂　滿起復二十年三月二十六日奉旨補授山西平陽府知府十月十一日到任二十四年正月調署太原府知府奉行知以恊修會典過　彚保在任以道員用閏三月於湖北賑捐案内奬戴花翎該員才識閣通深明治體自調署首府以來審結要案多起於一切應辦事件均能措置裕如以之調補太原府知府實堪勝任該員係奉旨揀調之員例不核計叅罰處分據署布政使景星署按察使楊宗濂會詳請奏前來合無仰懇天恩俯念員缺緊要准以平陽府知府馮鍾岱調補太原府知府湖於地方治理有裨如蒙俞允該員係現任知府遵旨揀調知府銜缺相當毋庸送部引見所遺平陽府知府員缺應遵旨即以崇祥補授所有揀員調補省會要缺知府緣由理合恭摺具陳伏乞皇上聖鑒勅部核覆施行謹奏奉硃批吏部議奏欽此○○二品頂戴署福建布政使按察使臣李興銳跪奏爲恭報微臣交卸臬篆接署藩　日期叩謝天恩仰祈聖鑒事竊臣於光緒二十四年五月十九日奉閩浙總督臣邊寶泉飭知福建藩司季帮楨因病出缺所遺藩司篆務奏請委臣署理等因據布政司經歴曰荃將藩司印信文卷封交前來遵於是月二十四日恭設香案望闕叩頭謝恩祗領任事卽於是日交卸臬篆伏念臣湘楚諸和才識庸闇忝陳臬事未報涓埃前攝旬宣庶政已漸於敷布再權屏翰時艱彌懍夫職司查閩省爲負山面海之區藩司兼用人理財之任自維駑下深懼弗勝惟有秉公正以遴才力除奔　失廉勸以率屬嚴覈度支一切應辦事宜隨時禀商督臣認眞經理斷不敢以暫時權代稍涉　循以冀仰答高厚鴻慈於萬一所有微臣交卸臬篆接署藩篆日期並感檄下忱理合恭摺叩謝天恩伏乞皇上聖鑒謹奏奉硃批知道了欽此 
 
