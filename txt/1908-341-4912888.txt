# 1908 - 341 - 4912888

 

Page 1

 
 
   
 
 

Page 2

 
 
[上諭]  
　　十一月二十三日奉 
　　上諭立國之道以民爲本我孝欽顯皇后德宗景皇帝宵旰焦勞勤求民瘼無時不已飢已溺爲懐朕御宇方新心存繼述尤當以愛民爲首務閭閻謀生終歲勤苦豐稔僅免凍餒荒歉卽多流離每念及此良深憫惻尙復擾之以胥吏掠之以盗賊劣紳痞棍又從而魚肉之嗟我赤子其何以堪是全在爲民牧者激發天良仰體朝廷惠保之德勉副蒼生望治之心勸善懲惡盡心民事方可云無忝職守今之所謂循吏者大率用心於催科聽斷緝捕等事視爲已能盡職而不知牧民之道首在撫字應如何爲民興教育應如何爲民籌生計應如何使游惰習爲勤勞使獷悍化爲馴良凡此數端皆爲治本惟在賢有司悉心規畫實力奉行以期民享康樂國臻　　　　　　　　　　　　　　　　　　　　　　　　　　 
治安則上考超遷自當不期而至各直省督撫司道均有察吏之責尤當振刷精神爲民造福所屬人員必須認眞考察秉公甄别思得一人而數十萬生民安樂失一人而數百里地方愁苦一家一路孰輕孰重此理諒所飫聞朕仰承先志軫念民生如有不肖守令罔恤民隱壅蔽徳意國法具在斷難姑容該管大吏若用人不公率屬不嚴勸懲不明以致所屬廢弛治理漸失民心亦不能爲爾等宥也將此通諭知之欽此　　上諭本月二十八日達賴喇嘛出京回藏派御前大臣博迪蘇送至保定其經過地方著沿途各督撫將軍等酌派文武大員妥爲護送照料欽此 
論說 
[論日美協約後東方之時局（叔）]  
　　李氏自創中美同盟之說。各國耽耽。羣相注目。上自政府。下及人民。莫不研究此事。而贊成者鼓吹之。歌頌之。反對者强力抗拒之。陰謀破壞之。如是擾擾攘攘者將一月。適有美艦游華之舉。於是中美同盟之機進一歩。而賛成者與反對者之注意此事乃益切。迨有唐使赴美之行。於是中美同盟之機又進一步。而反對者與贊成者之暗中戰鬥乃益劇。不幸我國兩日之間。曡遭大故。日美恊約。卽乘機突然發見。而反對者之目的達賛成者之志氣喪。中美同盟四字。自此竟不見於報紙。不聞於口說。而歐美各國之外交家。對於東方時局之眼光。之手段。亦驟然爲之一變。 
　　就其表面言之。中美同盟。日美恊約。圴爲保持東亞之平和。發展東方之商業也。就其實際言之。美國之欲與我結好者。將以發逹其在我國之商務也。日本之忌我與美結好者。誠恐中美恊力。以阻害其在我國之商務也。今日美恊約旣成。則美人已得日人之允許。而可分潤其利益。日人亦不憂美人之排擊。而可永保其利權。而惟我中國者。向不過患東鄰之侵侮。欲結他國以自衞。今反至受兩方之恊謀。而以一身當要衝。蓋美國與我同盟。與日恊約。皆無非在東方謀利益。而於美人無所出入也。日俄戰事初定。日人挾其戰勝之威。在東省一带。恒思獨攬利權。不免有妨害他人之處。而美國在奉商務素盛。受害尤烈。近年以來。兩國國際上之牴觸。 
 
 
 

Page 3

 
 
　　愈甚。官民間之感情愈淡。各國外交家。均謂美日兩國。在此三年之中必不免於戰爭。太平洋中。將爲劇烈之戰鬥塲。故各國對亞東之防備。不敢少懈。以防一旦戰禍驟起。而所謂保全東惡平和者。僅壇坫上之虚語而已。試觀美艦游巡一事。可以知其用意所在。卽中美同盟之說。美國全體歡迎。雖爲中國。亦爲日本。彰彰明也。設我國能利用此機會。盟約竟成則兩國在奉之抵觸。必益加甚。亞東時局。將有若何之變象。正未可知。不意日人外交靈敏。寗犧牲全國之忠愛。變機而與美人訂約。則美人之目的旣逹。日人之顧忌全消。兩國戰機。自此消滅。固在意計中也。何也。美人旣得日人之承諾。而可分潤其利益。則遇日人偶有越分之事。美人必不肯出而抗爭。日人旣欲泯他人之猜忌。而冀永保其利權。則其處分南満之政策。將漸返於平和。以飾其開放門户之面具。夫列强之所以齗齗抗爭者。非有惡於日本。有愛於中國。皆爲其本國利益計也。今日人旣以新進之國。而訂英日攻守同盟。復持平和主義。而成日法日俄日美諸恊約。使各國皆得染指於鼎。則又孰肯攘臂獨起。以擾亂亞東之風雲者乎。自今以後。東方時局。必能暫息紛爭。斷可知也。所難堪者。我國不受强力之侵略。卽受陰謀之損害。是則大。可哀耳。 
　　譬諸個人。因患仇家之侵侮將别結一人以自衞。而我所欲結之人。反爲仇家所聯結。則其對我之如何。無待蓍龜也。不惟是也。我之仇家。方與他人廣相聯結。而其所聯結者。又皆爲謀我之人。則其危象爲何如也。嗚呼。二十世紀之侵略人國者。多利用平和主義。不用激烈主義。近一月來。英有歸還威海之說。美有再讓賠欵之說。俄有讓還北滿礦產之說。日有自願退歩速結東省交涉之說。各國對華之外交。忽然一變其方針。全出以平和。東方時局。初不虔其偶有反側也。雖然。東方之時局安。而我中國之全局果得安乎。 
專電 
[電一（北京）]  
　　某御史奏借欵造路流弊甚多前此粤漢鐡路爭回自辦實鑒於此乃湘鄂路線又有借欵興築之議先後矛盾與其借欵於後何如不贖於先如臣愚眛實所不解雖不以路作抵路權不致外屬然旣借外債勢必干預路工利息折扣之受虧猶其餘事請飭變通辦法改爲續行招股如有不敷益以官欵若再不敷俟動工後略借外欵以爲補助似此同一借欵爲患較少攝政干閱看後原摺交下張袁二軍機不以爲然請旨留中 
[電二（北京）]  
　　度支部覆奏蘇省丁銀改章自是不得已而爲此第今春暫加規復銀價二百文尙未經年遽再改章旣無以取民信亦無此政體前奉旨新銀幣頒定後京外收發悉歸一律官吏經費解費由各省體察情形妥擬辦法咨請度支部覈定等因應飭端方陳啓泰遵照前旨將地丁蘆課及經費等項妥擬辦法送部覈定再行照辦所請征銀解銀並另加公費應毌庸議寗屬亦照舊辦理奉旨依議 
[電三（北京）]  
　　奉天提學盧靖奏父年八十請假三月省視奉旨照准 
[電四（北京）] 　　御史石鏡潢奏學堂優拔請予朝考一摺經學部奏駁奉旨依議 
[電五（杭州）]  
　　仁和相國王文韶薨逝（昨電稱廿二日未刻）現由浙撫據情電奏 
　　仁和王相國遺像 
 
 

Page 4

 
 
緊要新聞 
[改定攝政王禮節北京]  
　　攝政王禮節於十二日在内閣政務處讓决當經各王大臣及各部院以次畫諾定十五日出奏忽有御史江春霖葉芾棠等交章奏駁復於十七日會同妥議略加更改翌日卽招書手繕正計改定十六條除請懿旨恭代祀典每月經費萬兩等條已見前次詳報外茲將此次改定之本摘要如左（一）禁城内值班大臣以及官員兵丁均歸攝政王統率（一）除以時恭代召見外無論何人無論何等軍國大事不得私謁（一）帽用東珠十三粒服八團龍略如國初睿親王之制（一）養心殿正中虚設御座攝政王於左邊南面立每日軍機大臣進内先向御座前行禮禮畢隨攝政王至　煖閣在乾清宫兩旁坐而論事文三品武二品以上謝恩召見者進殿行禮隨攝政王至東煖閣如軍機制文四品武四品以下隨攝政王至東煖閣立而言事（一）外國使臣呈遞國書仍在乾清宫覲見攝政王登文華殿受書外國公使進殿一揖攝政王坐外國公使坐外部尙侍丞又參均坐（一）攝政王稱皇上曰皇帝（一）京外奏摺中有述及攝政王者抬高一格（一）攝政王得住禁城内但不得住宿大内應於兩邊擇地建築偏宫並於東西華門左近另建攝政王邸第 
[兩湖鐵路請借英欵之措詞北京]  
　　督辦粤漢鐵路大臣張相國奏借英欵專築湖鄂兩省粤漢路綫之用經見前報專電現悉原奏略謂粤漢鐵路於湖北湖南界内者約一千七百里需欵過巨籌措不易萬難坐視臣前督兩湖時曾與英領事議過借欵修築當經咨達外部嗣以未得外部覆准旋即中止曾與英商約定如果借欵先儘英商承借現如津浦等路之借欸合同與路權毫無窒碍粤漢路長費艱不得不借欵修築迭經商之外務部並電商湖廣督臣陳夔龍湖南巡撫岑春蓂意見相同卽中英公司經理人濮蘭德到京後與臣晤商亦已尤洽擬派引見來京之曾廣鎔並調湖北提學使臣高凌霨尅日來京與濮蘭德開議現京漢車行數日卽逹擬旬日内訂定合同再行詳細奏陳云云十六日奉旨依議並片交外務部吏部度支部郵傅部陳督岑撫知道原摺抄給閱看據聞摺中雖不明言借欵若干但外間傳述有借英金三百萬磅之說年息四釐九□扣未定 
[中國最近之洋債]  
　　文滙報云兩月前中政府曾向英法公司商借英金五百萬磅贖還京漢鐡路惟此數仍不足用本擬向各省中國銀行借銀六百萬兩時値兩宫升遐致一時不能籌此巨欵中國官塲不得已乃轉向上海各外國銀行商借已於昨日議妥交欵聞該欵由滙豐銀行東方滙理銀行德華銀行正金銀行借銀一百萬兩或二百萬兩不等 
[稅務大臣咨江督文（爲機器材料免稅事）]  
　　所有機器材料應查照奏案暫行免稅其餘一切雜物凡非確係建築所者均應一律收稅復經本處奏准通行遵照在案所謂機器材料者晰用而言之凡物料關於建築所用如路身碼頭房屋機車以及車架車輛造配等件均應歸入機器材料照案免稅其所謂雜物各件如鐡路房屋公車房客車上所用傢伙器具及路工食用等項均與普通貨物無異並非建築材料自應照官物徵稅辦理以杜影射而符奏案 
[三紀先帝梓宫奉移事北京]  
　　德宗景皇帝梓宫奏移景德殿已兩紀本報現又悉十六日早奉移時皇上未送太后及各妃亦未送攝政王慶邸送出景運門卽向張鹿二軍機亦未送其餘王公百官均送至景山恭抬梓宫之民夫均穿紅色繡花衣送者執事者各手執大藏香一枝梓宫形式甚大外加黃緞套再加黃緞罩繡以金龍周圍用黃絲繩盤結執事中有黃轎二御座一旗傘無數騾駝白馬數十頭飾以黃套每過一門奠酒一次出景運門東華門過北池子至景山喪務大臣兩邊立百官行一跪三叩禮攝政王慶邸未到又聞肅邸那相朗貝勒那相國爲前引大臣以後卽各王公貝勒大臣依次隨行其恭抬梓宫之民夫共分八班出東華門换二班至北池子中换三班至風神廟大街换四班至沙灘三座門换五班至城角换六班至觀德殿大門外换七班有唪經之喇嘛跪接至觀德殿换八班又由鑾儀衛之校尉人員請殯宫奉安畢尙茶食尙酒各王公大臣行一跪三拜禮每拜奠酒三爵全班舉哀哀舉散班 
[西報紀萬國禁煙大會事]  
　　文滙報二十三日倫敦電云英國殖民地次官西萊君在下議院答覆自由黨議昌合納君禁烟問題謂新加坡調查員之報告現正接到不日將呈交下議院討議香港總督禁烟條陳現政府正在磋商不日亦將呈交議院又泰晤士報云西歷明年二月一號上海萬國禁烟大會其應請派代表蒞會之國爲英美法德荷蘭葡萄牙中國日本俄羅斯土爾其波斯暹羅十二國 
[京師近事]  
　　宣統元年已酉　憲書刻由欽天監禮部議定於十二月朔日子正用 
 
 

Page 5

 
 
黃亭呈進大内入景運門乾清門由内務府掌儀司敬謹接入恭呈御覽并由欽天監頒行京外欽遵 
　　各王大臣前議加添攝政王隨扈備兵一節現已議定添派衛兵四十名係民政部警巡官弁二十名陸軍部陸軍官弁二十名每遇攝政王出宫卽由禁門外隨扈保衛以崇體制 
　　禮部溥尙書因十六日景皇帝金棺奉移至東華門時該部光祿司奠禮遺誤已具摺自請議處 
　　西蔵辦事大臣咨送通曉蒙藏語言文字之學生朱爾音布等二名來京赴理藩部報到並呈西藏支過口糧鹽斤銀兩數目報銷册當經理藩部先將所造册　核算數目相符然後准其核銷 
　　歩軍統領衙門奏兩翼五營官員經禁烟大臣查驗後或仍未斷凈或臨驗託故請旨將阜成門城門領忠海廂黃旗満洲歩軍校勝福廂紅旗蒙古歩軍校玉德廂藍旗満洲歩軍校啓元中營把總劉承蔭南營雲騎尉陳占鰲張得琦陸念宣孫永泰左營雲騎尉王啓勳右營雲騎尉劉鳳嗚外委王國良等十二員均勒令休致以肅官方奉旨依議 
　　東督徐世昌吉撫陳昭常奏吉林省實缺各官俸銀原照奉省略加折云云奉旨度支部知道 
　　公言報以提倡憲政爲宗旨現已辦有端倪日内禀呈總聽於臘月朔日即行出版 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞政界 
[桂撫移駐南寗之議廣東]  
　　西撫移駐南寗一事前經政府電致粤督桂撫籌商具覆惟西撫之意以此事雖屬要著然當此軍事旁午庫欵奇絀之秋一經遷移耗費甚巨故仍擬暫從緩議電商安帥具覆惟政府現以近日邊患又起越匪屢圖内竄遍地伏莽在在均須調度指揮查南寗地最適中東界梧州南接龍州思恩歸順欽廉西連桂州北逹桂林湘贛四方八面皆匪黨出没之區於調度督率撫輯鎭攝均皆靈便而無鞭長不及稽延輾轉之虞籌辦一切均易着手當此匪風猖熾邊患未清之際仍以迅速移駐爲要圖現復電致粤督會商西撫詳籌妥議以重地方 
[長元和三縣酌減錢糧蘇州]  
　　長元吳三縣請將本年應征錢糧一律減讓三釐詳奉藩司批飭謂本年秋成並無大碍當此需餉孔殷之際自當勉籌足額以顧大局該縣等所請爲數未免太鉅茲由司酌定准予減免一釐五毫實征九成八釐五毫着即查造册串設櫃啓征不得稍有抑勒云 
[報部工程須照舊章蘇州]  
　　蘇撫陳中丞接民政部咨文略謂查例載各省土木工程凡有關報銷之案均應先事造具估單繪圖貼說咨部立案俟工竣再行造册送部核銷乃自接收前工部劃分工程事項以來各省並不先事立案僅於工竣後造册請銷殊與定例不符自後凡有一切工程均應先事開單報部立案倘僅於工竣後造册報部槪不准銷等語現中丞已轉飭各屬一體遵照矣 
[批斥縣令玩視習藝所蘇州]  
　　溧陽縣令擬將習藝所房屋借設織機公司詳請蘇藩核示遵辦瑞方伯以該令辦事糊塗嚴行批飭略謂查建造罪犯習藝所係奉旨飭辦要件各屬正當舉辦逐漸擴充該邑事同一律何以詳内有各縣習藝所奉文緩辦之說殊不可解且洪紳所捐洋五千元前據劉令禀係捐助之欵今忽稱劉令向洪紳立據息借訂期歸還則與前案不符該令不察案情遽請將習藝所房屋借設織機公司殊屬糊塗仰鎭江府速飭遵照其織機公司應令該董等另行覓屋開辦以興利源一面飭將習藝所復加修葺赶緊妥議章程通禀核辦事關新政無任延玩 
[重設法政講習所鎭江]  
　　鎭紳陶駿保前曾在鎭創設法政講習所今夏因學生無多暫行停辦現在報名者又復紛紛因定期本月十六日復行開校校所仍設萬壽宫學課分晝夜二班以一年爲畢業其考列優等者由本所申送江南江蘇官立法政學堂肄業 
[清查牧地之阻礙杭州]  
　　南沙清丈升科分局月初被沙民聚衆焚毀後首要潜逃迄未拿獲茲該局總辦杉左司丁憂辭差瑞軍帥以清丈事宜辦理掣肘且一時更委無人擬即會商增撫暫不委人俟明年春間再議開辦 
交涉 
[革辦藉敎圖訛之監生江西]  
　　瑞金縣吳大令貞若前以天主堂敎民陳鳳翔藉敎圖訛情形具禀撫院奉馮中丞批謂陳鳳翔旣稱奉敎不允寫捐即不應迎神該馬猴廟會内之人亦不致抬神入店滋閙探原禍始陳鳳翔本屬咎無可辭惟迎神賽會亦係陋俗雖鄉曲迷信一時未易革除而認捐與否聽人自便該廟會首因陳鳳翔未允寫捐輙以敎民不應敬神尋隙滋閙致損該店欄干等物亦有不合旣經該縣查訊明白量予責懲飭令賠修了事陳鳳翔復敢事後圖翻稱有枕箱銀洋等項求追給領意在訛詐天主堂司事謝良宜面斥不應藉敎圖訛有碍敎規尙屬持正明理陳鳳翔非惟不聽反敢至敎堂兇閙並將謝良宜揪扭毆辱實屬不法亟應從嚴懲處以儆刁橫仰洋務局會同布按二司飭將陳鳳翔原捐監生先行追照斥革照例擬議詳辦又洋務局批謂查敎民陳鳳翔店内被捐欄干玻璃燈洋燈等物旣經該縣查拘寫捐及毀壞之人重責枷號並諭飭賠修交付清楚取有親筆收條何得於了結之後揑稱失贜藉敎圖訛事經該敎堂司事面斥猶敢至堂滋閙毆辱司事實屬有悖敎規目無法紀此等敗類顕非安分之徒自應照例懲辦以儆效尤仰即函致董敎士迅將陳鳳翔革逐出敎由地方官照例懲辦以全敎中名譽並一面由縣追取監照通詳斥革按律擬議詳辦 
[土人私開當舖奉天]  
　　奉省日俄兩國均在省垣私開當舖重利盤剥交涉司疊次照請該兩國領事查禁在案刻有土耳其國人亦有私開當店情事巡警總局查明該洋人籍隷土耳其係無約之國並無在中國通商之權利即派警兵繙譯赴該當據理駁詰勒令收歇不意該土人自恃受法人保護不服盤詰欲援日俄當舖之例同享有約各國平等之權利刻聞巡警總局已咨請交涉司使與法領事交涉矣 
[梧州河旁地贖回之交涉廣西]  
　　梧州沿河一帶地當西江上游商務素稱繁盛沿河蛋户均皆傍岸搭盖木屋蓬寮居住及通商而後各蛋户貪圖重利紛紛私授與人而河道主權遂落外人之手現張撫以河道關係重要必須一律贖回方免窒碍當即咨由外部向各使磋商飭令該各商將契交出以便照價贖回現該部已商明各使并知照稅務處擬在梧關正稅内撥定的欸以便購回 
軍界 
[安徽亂後瑣聞安慶]  
　　皖撫朱經帥以督練公所本爲新軍樞紐惟新軍逃散馬砲叛亂已屬不足一恊特將該公所裁撤暫設籌防局其原委總辦提調科員等項裁去三分之二以節縻費安徽混成恊之制係遵奏定章程辦理經此番變亂弁兵逃亡甚多卽使將來續行徴補及額而良莠難分仍滋隠患然亦未便因噎廢食故皖吏對於此事煞費躊躇已故礮營管帶陳昌鏽於十九日假龍神祠開吊凡屬軍界員弁均往祭奠現據外間傳言陳於日前托夢與其妻謂熊成基現逃往山東地界并謂其屍身係用麻布包裹藏匿砲營後之馬槽下等語 
 
 

Page 11

 
 
[江浙巡艦拿獲販私划船蘇州]  
　　江浙内河巡艦艦長林煥銘前日巡至蘇屬崑山縣境茅塔港見有形跡可疑之划船三艘飭令停驗船中人置之不理併力開駛旋以該巡艦將次追及棄船逃竄時適鹽捕後營胡領哨馳至帮同追獲王大貴一名並划船三艘私鹽十二担當卽一併解省禀經瑞方伯飭發清鄉公所審訊據供由平湖縣屬錢公亭地方之韓春五方兩毛雇用搖船並非販私其鹽亦係韓方兩人自已所晒求請開恩當飭發交長洲縣管押候禀請方伯飭縣查辦 
[漕標武員失所武昌]  
　　漕督一缺自裁撤後所有該標武員均無安揰之法日前有漕標候補千總方飛鵬因陳小帥前曾兼任漕督特來鄂禀求收標效力小帥以該員歸省歸部均與湖廣無涉鄂省武職人員正苦人浮於事所請效用之處碍難允行昨已批飭知照 
[鄂督派兵駐守萍礦武昌]  
　　贛湘兩省交界萍鄉煤礦原有鄂省新軍一營駐守前因秋操調回茲因操事已竣鄂督特派三十一標第二營往萍駐紮以資鎭懾 
[招募湘籍新兵到省廣東]  
　　督辦欽州邊防郭道人漳日前特委督隊稽查官郭令希慶前赴湘省一带招募砲勇一百五十名現已招齊抵省經司處特飭兵輪將該勇丁運赴欽州俾得差遣 
[籌撥漢陽兩廠欵項湖北]  
　　度支部澤尙書因鄂督咨報漢陽兵工鋼藥兩廠每年需銀八十二萬兩鄂省財政支絀祇能撥銀四十萬其餘不敷甚巨請部籌撥等因刻各堂憲議商擬由行銷湖北土藥統捐項下提土藥稅銀二十萬由江漢關稅項提銀十萬以資挹注相應咨復該督遵照辦理可也 
學務 
[擬設學務研究所武昌]  
　　提學高澤畬文宗以各屬辦理學務多不合奏定章程推原其故皆由各州縣不善辦理所致近特擬在學務公所附設學務研究所無論實缺署任各州縣於牌示之後均需赴所研究學務一月然後履任現已詳請鄂督核辦不知能否批准也 
[學使詳定解欵新章武昌]  
　　高學司以鄂屬各州縣從前攤解之賠欵捐已改爲本地辦學之用並提五成爲省城學務公所經費但各牧令有全解者有解半者並有屢催不解者現特酌擬勸懲簡章四條大致有於限内解清瘠缺調優逾限優缺調瘠若遲延至六個月卽詳請撤任昨已詳奉鄂督批准札飭各牧令遵照 
[鄂省辭退洋敎員續誌湖北]  
　　方言學堂法文敎習羅逹克破壞警章當經學司咨請方言學堂澈查嗣經該堂咨稱該敎員業已認過等情已誌前報茲學憲移巡警道文云查敎員呌城門不開乃與警兵無干之事輙侮辱警士搶奪警帽考勤簿等件是其藐玩警章非僅干預外事直係在外生事頗傷學堂名譽亟應查照原訂合同第六欵第九欵辦理將該敎員卽時辭退照給回國川資六百元薪水給至辭退日爲止除據情詳請督憲札飭江漢關道照會法國領事知照外并咨覆方言學堂迅速查照辦理所有該學堂咨送警帽等件原函一件相應咨送貴公所請煩查收見覆施行 
[學界之惡現象浙江]  
　　諸暨縣小東鄉公立翊忠高等小學職員斯康等聯名具呈省台略謂該校職員均合鄉紳董投票公舉前充兵書之蔡啓逹爲會計兼任書記聯舉聯任迄已四載合鄉均無異議詎有同姓不宗之生員蔡淵泉串連堂兄蔡時用運動紹興府校全體學生辱罵黱謗復又揑情登報並將誣衊信稿刊發傳單當函告府校監督請其根究該員等復用府校諸曁學生名義登報誣毁辱及公學全體以名譽敎員爲下級以高等學生爲黃口殊不思公學敎員均合鄉紳董公同聘致品學兼優即現在府校肄業之本鄉學生亦出諸敎員門下如蔡謙象等敎員姚思贊等均由本校及象山民塾先後升送府校者以一再受業之人竟敢肆口毁辱登報汚衊其目無師長胆大妄爲莫此爲甚府校王監督知而不問一任學生之妄爲旣無隻字具復又不稍加儆斥爲此公叩札飭府校王監督秉公查辦以伸公理等情茲奉學憲批據禀蔡宗沈唆使府校學生登報詆毁該學堂各情如果屬實府學監督自應查禁仰紹興府即飭諸曁縣並會商該府學監督查明究懲 
[議劃華婁學區松江]  
　　二十日華婁兩縣敎育會復召集會員在勸學所續議調查各區學童有及歲未學者勸令就學或補助學費惟學費須按區按地分派方昭公允並議各高等小學劃一課程及畢業後申送中學各事宜華婁城鄉共劃作四十學區 
實業 
[奏定勸業巡警兩道廉俸公費廣東]  
　　粤督張安帥具奏略云竊照廣東新設勸業巡警二道欽奉諭旨以陳望會王秉必二員補授業接准部咨分别飭赴新任經臣附片奏明在案伏查勸業道管轄農工商礦郵傳各事宜巡警道管轄巡警消防户籍營繕衛生諸務均屬事關通省政務殷繁亟應籌給俸廉役食公費等項並應建設衙署請頒關防俾資辦公而昭信守查勸業巡警二道除俸廉外别無辦公之欵擬查照督粮道巡道津貼數目酌定每缺每年各給公費銀一萬兩丁隨小費銀一千兩由善後局按月給發俾敷支用至設立衙署如另行建置則工費浩繁且該二道各設科員分科辦事所需房舍較多尤須地面稍寛方足以資布置查有奉裁粤海關監督舊署堪以改設勸業道衙門又裁缺督粮道舊署已改巡警局處年堪以改設巡警道衙門該局業已裁併毋庸另設所有兩署房舍飭令酌量修改儘敷辦公該二道應用關防酌擬篆文一曰廣東勸業道之關防一曰廣東巡警道之關防相應請旨敕下吏部查照撰擬字様恭呈欽宣後咨送禮部迅速鑄成頒發來粤俾得轉發啟用其飭未盡事宜容當督同司道隨時籌議另行奏咨辦理 
[禀報大山藍石原流廣東]  
　　士敏土廠日前訪聞西江東安縣屬大山一带出藍石料每年由西江販運從澳出口之石約計六七千萬斤之多已飭行東安縣限十日内查明禀覆核辦該縣夏令奉飭後遵即詳查禀覆略謂該大石山在縣屬北路南鄉鎭北局所轄地方離城三十里該山係前明萬歷四年陳太保璘功奠三羅故得賞給此山後在南鄉聚族而居勳臣之裔至雍正十三年將該山報請升科向係陳太保子孫收租管業歴年該山採鑿燒灰除耕種建造所用外近年由其裔孫陳夢岩 
 
 

Page 12

 
 
及太平約合辦收青藍石料與其昌洋行訂立合同運至澳門之青洲香港之紅坎每年出口約三四千萬斤不等陳夢岩向在悅城開設榮　棧灰窰平碼館上年陳夢岩已故現由其子陳以南管理其相連之小石山乃太平約所置稅業嘉慶年間與阮姓買受者至牛頭凹石山亦係阮姓業均非官山知縣尤恐所查不實復諭鎭北局紳查禀大略相符遵將確查情形禀覆察核 
[柞樹子種札發各屬浙江]  
　　改良植柞育蠶本由農工商礦局湯觀察發起禀請撫憲批准並派吳鴈聲鹺尹赴豫採辦是項子種回浙試植等情略記前報茲悉吳鹺尹已於前日禀到並送呈柞子三十簍當經湯觀察如數驗收酌留若干簍預備在農業試驗塲佈種試植外其餘禀請院憲即日札發杭嘉湖紹各屬分别土宜妥爲栽植 
雜記 
[拿獲定期起事之革黨廣東]  
　　粤省陸提秦軍門飭弁在永安地方拿獲要匪李亞昌鄭亞秀二名供認均係革命黨擬於明年閏二月起事李亞昌認在外洋與黨魁孫汶相識其左丞相鄧子怡即祖詒嘱其入内地傳諭革黨致被官兵拿獲鄭亞秀供認其奉左丞相鄧子怡之命回惠州運動並管理東江事情到永安查察地勢情形在黄丙家歇宿被官兵拿獲均經訊明就地正法 
[城鄉董事爭奪保獎蘇州]  
　　昭文縣令擬將東鄉梅里珍門廟兩鎭清鄉董事彭邦俊陳熙錕黄岡等保送核獎事爲城中某董所聞逕自到縣請除彭紳等姓名將自已姓名列入彭等以辦事均歸鄉董而核獎則歸城董殊欠平允爰特聯名禀請督辦瑞方伯澈查核辦茲方伯批飭該縣詳細查復毋稍偏袒 
[金閶大火蘇州]  
　　蘇城閶門外馬路各店鋪於廿一夜四句鐘時忽兆焚如計焚燬東洋大藥房怡源祥洋貨店青蓮閣玉樓春兩茶館及紙烟水烟等店又延燒至石路得順堂么二妓院曁紹酒等店並對面天盛祥膏店日昇萬和昌兩酒店廣東宵夜館等各店鋪共燬房屋一百餘間至起火之家或云東洋店或云怡源祥議論紛紛莫衷一是惟該處市面向甚繁盛而本年亦漸清淡經此浩刦恐一時未易振興云 
[禀報輪船失事之批詞蘇州]  
　　江陰縣令禀報外江輪船碰撞肇事情形奉蘇藩瑞方伯批云閱禀良深憫恤仰再督率勇役速將其餘溺斃百餘人設法撈獲隨時驗明殮埋插標招認具報查考至朱令等不避艱險當時督率巡船奮勇救起難民三十餘人洵屬異常出力自應酌給獎勵以昭激勸 
[咨飭勒交兇手蘇州]  
　　吳縣人何健梅被沈祖壽沈老松等掌毆身死一案因正兇日久未獲現經屍子安徽宿州吏目何學銘查得兇犯沈老松之父實係廣東候補知縣沈受龢號琴生年四十餘歲浙江歸安縣人向在廣東省遊幕迨後報捐知縣於去年到省現下充當廣東善後局文案差竟將其子沈老松隠庇　逃法網等情禀請轉詳咨行勒交解蘇歸案究辦由吳縣王令轉詳臬憲咨會廣東藩臬司飭令沈受龢將其子沈老松交出解蘇審辦 
[南令通禀佛山鄉民閙事情形廣東]  
　　南海縣以佛山警局被毁各情通禀各憲略云奉巡道憲札發僧人一名下縣飭即嚴訊禀辦等因當卽迭次研訊乃該僧惟誦佛號絶無一詞再三開導故作無意識無恐怖之狀似此妖異惑人實屬藐法可惡正擬覆訊禀辦間隨准廣州恊先後獲解本案滋事之陳柱臣陳亞遠梁亞銘莫亞照陳何氏吕齊瑞男女六名到縣提訊供詞含混堅不認有爲首滋閙情事該僧前在張槎鄉及到佛山一切舉動亦概諉稱毫不知情難保非畏罪狡展應卽收候覆訊分别究辦伏思此案以一外來僧人輒施其左道惑人之術種種煽惑哄動鄉愚竟敢鼓衆拆毁警局揆厥原由雖因民智未開亦必有不法之徒混跡其中藉端滋擾現在雖經解散自非將爲首肇事之犯嚴行拿辦不足以遏刁風而昭炯戒 
雜著 
[杭嘉湖旅行記（二）（叔）]  
　　十一日由蘇啓輪行。三鼓抵嘉郡城外。苦無投宿處。即於輪局竹榻上展臥具焉。天甫明。驚寒而醒。偕友入市。則市人已集。猪魚菜蔬。如羅奇珍。賣者買者。求益論價之聲。轟然震耳。擔水夫突人而前。潑水満街。地滑如油。道路本不整潔。舉足欲仆。遂入一茶肆小憩。販夫牧豎。無可語者。略進食即去。意欲一觀城市之盛。城中開市較晩。行人猶稀。街道亦較闊。迤邐入一綢肆。訽以本地選舉調查事若何。曰不知。少間復曰此事爲紳學兩界中人所主持。但詢彼等。或得其詳。嗚呼。選舉議員。關係公民參政之權利。凡能合於五項資格之一者。無論農工商士。皆可有此權利。乃今商界中人。視公民參政之權利。若爲紳學兩界所獨有。此雖商人智識幼稚。自棄權利。而將來選舉之時。勢必仍係三數擅長演說逢會必到之人。占據此席。其結果之如何。亦一可疑之問題也。其時行人漸集。信歩所之。市街頗修。顧不見一活潑上學之青年。大抵我國學校。多置宿舍。故少通學者。然學堂開支旣銀。學生納費必增。欲爲普及敎育計。此亦亟宜改良之一端矣。復行數十歩。見一飯鋪。即就午餐。午後登烟雨樓。著名勝蹟也。遠山近水。若在几席。方從塵市中來。令我胸襟灑然。顧是日適晴朗。與樓名烟雨不相宜。猶未能得少佳趣。且窗檽塵積。樓閣不甚壯觀。負我所聞多矣。游畢。仍回輪局。夜半船至。乘之而行。 
紀事 
[鄉鎭之怪現狀]  
　　某鎭爲江浙接壤。市廛櫛比。數年前爲梟匪窟穴。自寗標駐兵一戰勝之。若輩遂銷聲匿跡矣。 
　　歲聿云莫。有司循例舉行冬防。某甲冬防董事也。某日之夜。報時鐘正九響。市廛燈火如繁星。某董率其徒十餘人。前導喧呼曰查夜查夜。 
　　迤邐至東栅。栅未下鑰。董乃大怒。呼從者捽栅夫來。道經汎弁庽所。打頭矮屋。不足迥旋。董旣入室。汎弁傴僂迎。肅之上坐。已則欠身陪坐於側。噤不敢聲。栅夫跪叩頭若崩角。董乃官話蟬嫣。拍案雷震。呼汎兵取軍棍來。撲之二十。兩臀作紫桃色矣。董怒未息。官話仍連續與拍案聲相和。觀者如堵。咸相頭作詫異狀。 
　　俄而某董之傭坌息至。切切作耳語。他人不得聞。某董色大變。遽離座起。踉蹌歸其嬖妾之室。從者星散。汛弁乃遺栅夫仍赴東栅。時鐘正十響矣。有人聽栅夫語作頴毫間音。　梟匪之窮無聊賴者。姑藉栅以糊口云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局士民實行調查 
[江蘇蘇屬（蘇州長元吳）]  
　　長元吳選舉調查事務所紳董昨日致三邑大令函云選舉調查事宜現由各調查員將人民草册開送到所經敝同人覆加查核分别造册茲先將法定第一區及城廂區合格人名清册二本送請察收審查所有分造册式緣由另紙呈鑒其各鄉區清册正在分繕儘月内陸續送上此次調查事屬創辦各調查員担任義務僅就力之所及赶速竣事究有不周之處仍希廣爲搜羅以免遺漏不勝盼幸茲將選舉調查人名册草簿應行陳明之處開列於左一各項職官舉貢生員凡籍隸本縣而住所在他縣者遵憲政館復電以籍貫爲主彙編一册名曰第一册一上項第一册人名應作爲法定投票區在本城投票區内投票一本城各圖及附郭各圖合造一册仍分圖塡寫應在本城總設一投票區一鄉鎭各都按都分造應請分配人數劃定鄉區在各該鄉鎭投票區内投票一城内各圖及附郭各圖復查時補入者另列補遺一册請於彙造人名册時附列本城各圖之後同在本城投票區内投票 
　　又該所紳董等議定於二十七日下午二句鐘在方丈内覆看鄉鎭各册並集議决算事宜 
[又（松江華婁）]  
　　華婁張劉兩大令出示曉諭照得前據選舉調查事務所禀稱華婁兩邑選舉調查空白名册業已發給城鄉各董尅日查塡依限齊繳惟章程内第三條五項資格而有消極者如第六條第五項吸食鴉片等類當在奪權之數稍有含混審查爲難其餘疑似之處亦所在多有偶一不愼攻擊横生勢必延悞期限於選舉前途大有窒礙查初選舉調查草册應呈由監督校定請在監督衙門設立查驗所派員管理凡有呈訴前項消極奪權之人均令到所查驗以証虚實而照鄭重等情到縣本監督等以該所所禀係爲鄭重調查期杜冒濫攻擊起見自應准如所請辦理當經據情詳奉府憲批准照辦在案除在縣署設立查驗所札派管理員核實辦理外合行出示諭仰兩縣紳民一體遵照至查驗所委員係兩縣自爲監督華學顧廣文爲提調華婁程吳兩捕聽爲稽察 
　　華婁兩縣現已劃定選舉區（華）北鄉分三處一城中區東外華陽地藏吕蕩鹽鐵石匠六莊附之一新橋區十字車墩梵修太平陳家行五莊附之一莘莊區顓橋朱家行娘娘沙港趙家五莊附之南鄉分三區一亭林區葉榭張澤南新袁家大洋望永運港七莊附之一汝河區前崗後崗寒字歡庵夏横嚴家六莊附之一漕涇區蔣莊李莊柘林漴缺沙磧五莊附之（婁）亦劃六區西外區南内三圖南外龍與石家浜史村泗涇區塘橋三十七保七賓區楓涇區天馬山區小崑山黄横區五厙長浜 
[又（松江上海）]  
　　上海選舉調查事務所呈報縣尊李大令云前奉照會飭將調查事務辦理情形按旬報縣等因業於十月三十日遵將開辦以來辦理各項事宜呈報在案所有十一月初一日起至初十日止敝所辦事情形合行按日另摺詳報伏乞俯賜鑒核施行實爲公便計開 
　　十一月初一日奉照會内開籌辦處批本府詳詢選舉章程九條收到城内十二鋪法華鄉區兩處調查册件 
　　初二日收到城内十五鋪二十鋪及顓橋洋涇陳行各鄉區調查册件通告各主任調查員催詢調查册簿 
　　初三日收到江境廟三林搪兩鄉區城内二舖北三鋪七鋪調查册件 
　　登報廣告如有合於選舉資格而漏未查及者請速至事務所及商務總會商會分所報明補塡統限十一月二十截止是日總檢閱員朱紳　朋等到所檢閱各區調查册簿 
　　初四日奉照會内開籌辦處批申報開辦事務所日期並清摺均悉飭將調查情形按旬呈報收到虹橋江橋高行曹行各鄉區及城外東區調查册件按區分發諄勸塡册廣告五千張 
　　初五日發通告書再催諸翟等各鄉區主任速將調查册送所收到城外西區城内十舖及楊師橋調查册件 
　　初六日總檢閱員朱紳壽朋來所檢閱各處交來之已塡調查册一面編造副册 
　　初七日收到引翔港調查册件編造副册 
　　初八日收到漕河涇調查册件催各鄉區從速調查發還城内外及各鄉區鎭塡寫未明之調查册再行復查並附發復查規則編造副册 
　　初九日奉照會照送調查職務須知四本收到塘橋馬橋兩鄉調查册件 
　　初十日收到新閘新涇兩鄉調查册件 
士民動議調查 
[浙江（紹興新嵊）]  
　　新昌縣官紳於十一月初十日一點鐘在勸學所内開會集議初選事宜到者二百數十人先由華大令佈告諮議局宗旨次由陳育姜陳挺甫二君講演章程又有石潤金君演說選舉大旨當公議選舉調查員之資格及分劃投票區共爲十區城中二區東鄉三區南鄉二區西鄉二區北鄉一區其經費由各區自任事務年遵章設於縣署内 
　　嵊縣選舉業已開辦其事務所設於縣署左近之賓賢館一切事宜因勸學所總董謝君在郡尙未議妥 
官長設立 
[浙江]  
　　紹興府劉太守札各縣文云照得諮議局籌辦處駐府參議前經本府飭由縣推選一二人到府由府再行札選行知在案茲據該縣將已選舉之參議銜名合併送府現在本府定於本月十八日接見十九日複選札到該縣立卽遵照傳知該紳束奘來府毌任延緩云云至十八日外縣被推之參議到者凡四縣六人下午同詣府署適府尊於十七日晩間晋省由 
 
 

Page 19

 
 
山會兩縣令接見約以府尊次日回紹再行相見至十九日各紳又往會稽被推之夏槐卿周子文亦至府尊尙未回署仍由山會兩縣接見上虞管君先詢諮議局來電有無李大令答以無有嗣再向詢問方由收發處交出商會勸學所敎育會公舉電文到者諸人當卽散去 
專件 
[金壇籌辦諮議局調查所陳允中演詞]  
　　今日爲籌備諮議局初選舉入手調查之第一日是卽我人民參預政治之起點中國政體凡人民干預政事有禁何以特沛明綸許人民以建議權豈謀國事者甘令政柄下移趨重民議蓋國者積人民而成凡爲人民卽無人不當具國家思想中國人民對於國家其病祇坐在一隔字君與民隔官與紳隔故國家值時局艱難憂勸宵旰而人民不知人民有切　之利病而國家不知率此不變將遂成一麻木不仁之天下於是諮議局諮議局之名詞乃發現於亞東大陸預備立憲之時 
　　顧此諮議局者論者疑爲創舉然考列國政要其上下議院之制固已法制釐然爲文明各國所公認而非中國所創聞卽以中國古代論如周官之詢於外朝鄭子産之不毁鄉校何一非人民建議之地雖中外風俗古今時勢未可强同而諮議局之設施則固因而創創而因爲損益折衷而出者 
　　夫欲辦諮議局首在選舉議員欲選舉議員先在調查户口凡選舉調查不可謂非因諮議局而起然今日尙非開辦諮議局時期乃選舉時期且非選舉時期乃調查合格者畀以選舉權時期但此事頭緒複雜造端極難非官紳合一集羣策羣力恐不能刻期濟事壇邑山川淳樸其農服先疇其士食舊德不染他埠叫囂之習惟其士大夫賢豪長者大率以不預聞外事爲保守無上之主義然江蘇三十六州縣必須同時進行調查原簿畢而後可逹明年正月十五初選之目的必須正月十五初選畢而後能逹三月十五複選之目的必須三月十五複選畢而後能逹九月初一成立諮議局之目的數月來如武陽如宜荆將次調查竣事者已漸有所聞而壇邑方始動議急起直追已慮弗及况調查竣事後事務正復繁賾一轉眴間明年初選時期各處均已同時進發而我壇爲蘇屬三十六州縣之一或因措手不及不克依限舉辦勢必將牽掣大局受各屬人民之怨懟設或竟干憲詰以違朝旨論謂我人民程度不及剥奪我選舉公權是卽我闔邑人民自甘化外自喪其建議之權利將來雖有地方應與應革之事勢必將仰它邑之鼻息以爲附庸抑亦我父老青年所與有同恥者也 
　　今初選監督適當湘鄉陳公蒞治此邦學道愛人是能造福於吾鄉者向者固當以選舉調查之事一再敦促進行並明白宣布矣然諮議局明爲人民參政而設則凡爲人民者本合自爲謀出其精神才力輔助行政長官爲地方盡幾許之義務當考調查資格有五項積極的而最滋疑竇者莫如財產一層有八項消極的而最難核實者莫如嗜好一層是所望於任事諸賢勞開誠心布公道卽不宜稍歩激烈重傷鄉土之感情又豈宜偏狥好惡啓它日選舉上種種之訟訴此則願預爲凡白君子邦人諸友所爲愼始圖終而交勉者今當開所伊始用敢貢獻一言且𢋨憲聽云 
本埠新聞 
[飭派廣艇巡查洋面]  
　　江南外海水師吳淞川沙南滙掘港蘇左等五營廣艇各一艘今夏在滬北軍工廠修竣後迄已數月未奉上台派員騐收茲蘇狼福各鎭軍以近有革黨勾結浙台海盗謀運軍械防務尤爲緊要妥飭該五艇整備一切先行駛赴南北洋面盤查商船以防混雜 
[寳讞員顧全國權之抗議]  
　　領事公會要求華官告示須由滬道蓋印繕發等情已誌前報茲悉公共公廨寳明府以此事關係國權實難遷就昨已禀陳滬道請卽轉致領袖飭將限制公堂不得出示之議迅卽取銷 
[蘇藩嚴懲騙子]  
　　巨騙陸道生勒令出境後因另騙奚徐氏田單抵押巨欵由道飭縣追回收押等情已兩誌前報茲聞蔡觀察又接蘇藩來文以該犯旣已獲案應將迭次被控騙欵各卷飭縣吊齊核明數目援照騙取錢財満貫成例從嚴擬辦昨蔡觀察已札縣遵辦矣 
[禀報四明銀行之殷實]  
　　四明商業銀行前由農工商部札飭滬道查騐資本曾誌前報茲蔡觀察查悉該行資本確有五十八萬一千飭兩並由源豊潤等四莊具保實係殷實可靠業已據實禀復請爲查核 
[查復營兵鎗斃鄉民原因]  
　　滬道蔡觀察札委候補知縣孫調鼎澈查鹽捕緝私營弁兵鎗斃之王長金胡得林二人是否平民抑係私販已紀昨報茲悉孫明府卽於前日渡浦查得王胡二人格斃之處係在洋涇西之新石橋左近當時有鄉民六人肩挑私鹽十二担行至該處適爲緝私營弁勇所見將鹽奪下該鄉民等卽逃至王胡二人處糾同多人希圖奪回營兵見彼人衆因卽開鎗以致轟斃聞此項鹽斤確由王胡二人囑挑惟營兵查緝私鹽不應擅往腹地以後緝私巡船自應停泊浦口遇有私鹽過渡截拿解究昨已據情禀復滬道核辦矣 
[吳淞商務分會成立]  
　　吳淞鎭自關作商埠以來商務漸盛茲由各商家議定暫假該鎭四明公所設立商務分會公舉萬隆布號執事謝君爲總理萬盛醬園隆茂莊裕昌同升鼎泰廣泰豐震盛和寳大成泰等號執事爲議董俟籌有的欵再行建設會所業已按照商律議定章程詳請上海商務總會轉逹商部註册立案 
城内 
[絞决兇犯]  
　　本縣李大令昨將犯人顧和尙由監提出片請城汎周干戎派兵圍護綁赴大南門外校塲絞决隨後發出行刑牌示云照得絞犯顧和尙係妬姦謀殺緦服表弟江一身死案内之犯業經擬絞監候秋後處决現奉部咨欽奉諭旨著即處决等因欽遵行咨下縣除將該犯綁赴市曹處决外合行牌示以照炯戒 
[禀請驗屍]  
　　十舖地甲張仁昨晨投縣報稱奉法捕房傳唤江孚輸船昨由漢口駛行來滬内有不知姓名之無名男子在輸縊死囑爲報驗又二十五保二圖地保張兆祁昨亦投縣報稱泰英捕房傳唤湖北路口迎春坊四十一號門牌門口有安徽人俞柏生忽然倒斃捕房已將屍子看管尸身舁至驗尸 
 
 

Page 20

 
 
所禀求相驗大令飭各預備尸場聽候蒞驗 
南市 
[堂兄荒謬]  
　　海寗女子黄小寳上月間被堂兄黄菊卿誘騙來申賣於小東門黄姓花烟館得洋六十元小寳不願爲娼逃至南市鐡猫弄由崇海同鄉會送請總工程局發堂留養在案昨日該會又函請工程局給領以便遣人送回原籍孫明府當即飭役將小寳傳案因不願回籍判仍發堂擇配 
[爭風肇禍]  
　　划船户馬堂子前因伊妻高氏被同幇婦人范小獅子同弟范小仁子誘逃控奉工程局懲辦有案前日范小仁子又與戴漢廷爭風用刀戳傷高氏之手扭控南區解局請究孫明府以均非善類判范戒責四百下戴責二百下一併交保並著范赶緊回籍不得逗遛生事 
[不認窩賊]  
　　萬裕碼頭張榮昌荳腐店失竊一案昨由總工程局將竊賊郭阿二張阿二並窩贜之王順一併提訊王不認窩贜郭張認竊不諱判郭責四百下張責二百下與王一併收押候飭探至王處搜查竊贜再核 
[何故誘匿]  
　　羅金昌控妻母黄陸氏誘匿伊妻昨由工程局孫明府訊明屬實判氏押交伊女到案再核 
閘北 
[勾引成姦]  
　　蔡葛氏誘騙章黄氏之婢女玉蘭與人犯姦控奉四路一區分局訊明蔡葛氏誘令玉蘭與楊寳生姦宿三宵屬實判氏押辦婢交章黄氏領囘 
[巡士獲賊]  
　　陳福郎昨在長興里口竊取成衣匠朱瑞玉之衣服由巡士查獲並抄出當票小洋解至四路一區押候查辦 
[吞没田單]  
　　寡婦韓奚氏控張沈氏吞没田單昨經四路一區警局提訊諭飭邀同中保理處 
新租界 
[大閙烟间]  
　　馬阿林前晚在新閘路潜園烟閘内滋擾不休由店主陳某喚同印捕併送捕房捕頭詢係錢債斥不准理 
[發封房屋]  
　　成都路　慶里王阿六家積欠房租三月昨由房主禀請公廨飭差恊探將屋發封 
英租界 
[匯票無效]  
　　後馬路裕原昌號因不付匯票銀兩由滬道札廨將該號經理人徐亨之傳案審訊徐供多推諉判仍還押候詳請道憲核示 
[錢莊追欠]  
　　德大元豐等十飭莊環控豫豐恒經理閔柳亭虧欠巨欵一案前晚由廨研訊閔供詞含混判押候補提該號股東到案訊追 
[銀樓負債]  
　　信大莊控楊慶和銀樓主楊子京經理人馮菊州欠銀不還前晚由廨提訊原告稱被楊借去銀一萬四千兩請追楊供因俟設法料理判被告交保候函詢商會再核 
[股東紏纏]  
　　沈彙慶控潘渭如劉仁榮騙呑資本銀一千兩前晚由廨提訊沈供前與潘劉股開永泰莊被呑資本求追訊之潘劉供用虧本閉歇外間尙有帳銀三千餘兩未收請察判劉交保潘還押候再訊奪 
[須憑帳據]  
　　蔡順記木作控張萬才私收造屋價銀前晚由廨提訊供詞各執判張交保限七天邀同在場之吳夏才算明帳目再核 
[地販慣技]  
　　魏天生控地販王萬生賣地不交前晚由廨提訊判王交保限半月理楚中保任關仁白岐珍一併開釋 
[勒限拆屋]  
　　姜渭濱與王杏生王妙生賣地紏葛一案前晚由廨訊明判兩王交保限半月拆屋讓地違干未便 
[帳洋無着]  
　　科發藥房控王士泉冐收帳洋昨經公廨曾訊原告投案求追王延聖文律師到堂辦稱該藥房帳洋前經歇夥冐收與王無涉控奉公堂訊斷有案請察王襄讞商之西官判王開釋完案 
[店夥可憐]  
　　湖北路朝日東洋牙粉店失火後即由捕房派探將該店夥俞伯君俞釗生拘解公廨訊押在案前日復訊中西官見俞釗生患病甚重判存捕房洋一千元交保醫治詎带囘捕房旋即斃命遂由捕頭飭探將尸車送虹口斐倫路驗屍所昨由俞妻至氏自行收殮 
[偷減工程]  
　　木作頭姚石茂因造屋不塡三和土由工部局禀廨出單傳訊判姚交八十兩人銀並保限三禮拜修整 
[兇器何來]  
　　湖北人劉福標因向方梁氏陳阿炳藉端勒詐被控捕房派探查獲並搜獲手槍鋼鏢等物解奉公堂訊押在案昨日復訊氏等投案求究質之劉供曾在北京爲鏢師現在北香粉弄開設薙髮店所有手槍等物並非小的之物求恩寛宥判劉還押候查明再訊 
[淫棍奸謀]  
　　泰和堂藥店主陳釗控薙髮匠楊貴榮行凶搶表昨晨由探解顧楊供因陳調戲妻子陸氏向之咜斥遂被挾嫌誣控楊妻陸氏與見証人顧甫全投稱陳屢次調戲不遂請究中西官以陳誣控屬實判楊開釋陳押兩禮拜 
[不守婦道]  
　　顧龍德控妻張氏與吳毛郎私識捲逃由探將吳與氏一併查獲昨解公堂請究判分别各押一月 
[女子潜逃]  
　　無錫人徐榮林借住海寗路二千一百六十七號門牌伊女阿桂現年二十一歲忽於前日潜逃無蹝昨由徐投報捕房請緝 
[火警]  
　　前晚十一點餘鐘雲南路全亭鐘表店火起延及鄰居某烟間及脚踏車行兩家又成衣店一家共毁樓房五幢 
[竊案彚誌]  
　　小孩許麻子張小和尙與朱瑞元串竊某日人磁器由探獲解公堂訊究判許張兩孩押改良所半年朱押捕房三月　陳金和竊取日人大衣判押四月贜交失主具領李鴻　控王富貴竊取銀表研訊不認判押候查明再訊郭阿四竊金和記銀洋判押西牢半年王家梅吳福寳串竊管炳生布衣判王押一月吳因跌傷押候傷愈　核過犯何阿炳竊王渭如衣服判押西牢九月逐出陳慶英控陳洪道竊衣訊不承認判押候查明再訊張新發徐海棠串竊唐琴仁衣物判各押兩月過犯奚松林復至租界圖竊判仍逐出租界 
美租界 
[又一燈捐]  
　　昨日英美工部局派人至各馬路巡閱並傳諭各行鋪凡於門外設有招牌燈者須向工部局捐照否則以違章論 
[又斃一犯]  
　　江北人陳小六子前因犯案判押西牢一年昨日病斃由管牢人知照捕房飭傳地保查明有無家屬再行棺殮 
[命在呼吸]  
　　陳洽昌昨因患病就醫行至武昌路忽然倒地一息奄奄由捕車送捕房轉送同仁醫院醫治 
[船户行兇]  
　　駁船户袁甫林昨在招商北局碼舊與杉板船户劉桂生因爭奪泊船處所起釁被劉用竹篙戳傷頭額袁即扭至捕房捕頭飭將袁送醫院求治再赴水巡捕房控告 
[木匠跌傷]  
　　楊阿木木作所雇之金阿虎昨在武昌路建造房屋從高墜下跌傷頭額當由楊雇人送往同仁醫院求治 
法租界 
[烟店違章]  
　　公館馬路恒生祥烟紙店被隣店失愼殃及後屋捕房查得該店存儲自來火柴十四箱有違租界定章故於昨日飭傳店夥陳才寳到廨判罰洋十元充公 
[賣成保人]  
　　烟妓曾小和子前由善堂董事配與某鄉人爲室嗣因曾之前夫在儀徽縣原籍具控派差關提經公廨讞員函致堂董勒令保人孟雪香着交到案茲已日久仍未交出昨特將孟傳案諭令交保迅將小和子交案示核 
[控追房租]  
　　王泰賢欠新陽和洋行房租三月計洋六十六元經中西收租人扭控捕房轉解公堂訊追判交保限一禮拜還洋 
[車夫罰洋]  
　　某西商處機汽車夫周阿三前日駕車疾馳西捕喝阻不聽禀請公堂出票傳案判罰洋五元充公 
[一再被罰]  
　　朱老榮未領工部局執照擅設牛奶棚曾由公堂罰過洋四十元詎近又依然朦混且售投水牛乳事爲工部局查悉將朱送廨判再罰洋四十元 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（十一）]  
　　二十八號余等。由哈克圖回託夷斯哥薩克斯。付餐宿費。大爲驚詫。余等共六人。僅宿一晚。用一餐。竟索費一百七十盧布。計四百七十佛郎六十生丁。可謂貴矣。余等於三鐘半行。途中皆沙。且係山路。余等行僅六七基羅邁當。見野中置有一案。多人圍聚樹下。蓋俄之村人。舉行婚禮也。彼等跳舞甚樂。而强飲余等以皮酒。所奏之樂。亦有維也樂在内。 
　　晚八鐘。余等野宿於二千邁當之高嶺。遙望瑟南加之巨壑。卽余等明日當過之處也。是間夜晚不　。　晨下嶺。速率絶快。經過大森林中。沿瑟南加川流消遣。約地小時。川流清淺。其平如鏡。有渡船以渡行人。 
　　約五基羅邁當有半。余等遂逹瑟南岡斯基城。此地爲活佛駐在之地。每年瑟南岡斯基大廟左近。有一香會。喇嘛及彼敎中之僧正。奇裝異服。以炫遊人。 
　　余等在此地。遇見一武官之夫人。能操法語。嚮余等以雞卵及牛乳。并佐以俄產之火酒。俄語謂之扶窩加。味太劇烈。余等仍以携來之香檳自飲。方欲啓行。車上之燈。忽然破裂。亟亟託人修理。因此勾留一小時。余等離去此地。過一俄國敎堂。六鐘三十分行抵一小村。名哥羅克底。遂止宿一小客棧中。自舖軟榻。如露宿時。特無須張以巨幕耳。 
　　三十號晨五鐘。余等去哥羅克底。自是而後。山路漸少。望見維勒烏担斯基城。西伯利亞火車。嗚嗚而過。相去僅十基羅邁當至十五基羅邁當而已。余等陡起感情。以爲開化之世界漸近卽。尋取食物之法亦。較前此爲有合於衞生也。 
　　維勒烏担斯基城在右。余等取道左行。向米沙維亞進行。遇布里鴉特人群。余攝其影。此等人羣。在特盎斯貝加爾省居民中。占最大之部分。 
　　道途又漸困難。不利行車。橋之工程極劣。余等取一捷徑。行泥濘中。有一車陷於淖。以　木撑轂極力掀曳。始克出險。 
　　瑟南加一带。漕殘缺之隄岸。有極深之轍迹。爲舊時行車之道。右望天際。見西伯利亞鐵道之巨橋。有車穿渡瑟南加而逹於余等所行之岸。少頃。余等行近瑟南加西伯利亞鐵道。穿山之側部而過。對面發見一小車站。余等往南食物。　晚宿於加邦斯基。此地　客寓。有一人家。願接待　　值今日禮拜。聚觀之人尤衆。其中有一少女。性尤好奇。能操德語。向余等索取照片爲紀念。 
國外新間 
[近東大變局五十九誌]  
　　二十三日倫敦電云奥國駐土大使巴萊維西里近晋謁土爾其内閣總理大臣提議賠償土爾其歸併巴斯利亞與赫在戈維拉兩地所受之損失其綱要如下（一）增加關稅至值百抽十五（此欵已經德國許可）二）准土國設立專賣局五所（三）撤去奥國在土所設之邦局（四）撤回奥國駐阿爾培里省保護天主敎之軍隊（五）担保洛維排柴之完全該大臣並謂巴斯利亞與赫在戈維拉所負土國之債欵亦可斟酌賠償二十日栢靈電云土爾其政府深謝德國勸和奥國之盛惠俄國答覆奥國之公文内列各欵頗爲和平 
[私運糖料被獲]  
　　二十二日東京電云吕宋島與四日市私運糖料現經日官查獲聞自去夏爲始迄今私運之數共有二萬五千餘包其查出各貨均爲官員抄没 
[俄使中風暴卒]  
　　二十二日倫敦電云俄國駐意大使麥邢維甫中風暴卒 
[英艦員弁違律]  
　　二十二日倫敦電云英國三等巡洋艦愛米斯脫駐泊撲資茅因有艦員將砲準數具抛擲艦外故現已不准各員告假登岸以便查究 
[荷委齟齬續聞]  
　　二十二日倫敦電云委納瑞拉京城茄拉茄斯因荷國海軍在委海捕去委船一艘大爲騷動開斯屈洛總統之援黨與反對黨大起衝突互行毆鬥兩黨各有死傷副總統高曼宣言荷國舉動無異襲擊故已宣頒軍律荷蘭政府不認已與委國啓釁申言今惟主持捕虜敵品復讎政策以拒開斯屈洛總統而已 
[查究股票市賭博]  
　　二十二日華盛頓電云許和士知事提議派員查究華爾街股票市賭博情事以上譯字林報 
[美兵悞斃良民]  
　　二十二日紐約電云美總統羅斯佛已將駐紮勃洛恩斯維爾聯隊兵士轟斃良民認罪狀呈遞上議院核閱 
[美下議院將受不直]  
　　二十二日紐約電云下議院因排斥羅總統公贖已失信任現各議員咸自恐不能得直以上譯泰晤士報 
[德皇贈送英皇禮物]  
　　二十二日柏林電云德皇贈送英皇俄窰磁器多件以爲耶穌聖誕節禮物 
[德國接待委總統]  
　　二十二日柏林電云委納瑞拉總統開斯屈洛經德政府以私禮接待甚歡開總統曾致電德皇表示敬忱 
[土派駐德軍務委員]  
　　二十二日柏林電云土爾其革命發起人安佛君現已間爲駐德軍務員按土爾其此次頒行立憲其動力實起於安君云以上譯文滙報 
 
 

Page 27

 
 
   
 
 

Page 28

 
 
   
 
