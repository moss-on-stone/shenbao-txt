# 1888 - 124 - 4905408

 

Page 1

 
 
[延訂杭省訪事人] [  申報館啓]  
　　本館前在浙杭之訪事人現己辭歇并想上中下三叚地方闊遠卽有新聞亦非一人之耳目所能周知兹胡擬請二人分投訪報如有願承其乏者祈信知本館以便酌訂此布 
[詩賦韻海出書告白] [  點石齋主人代啓]  
　　詩賦兩藝與八股並行始於縣府院試迄館課而尤重惜坊刻詩賦各選分類居多而分類之弊遇彼此皆可互收者便苦混雜文匯舘主仿詩句題解之例將題之末字分排平上去入逐韻挨選詩註於目錄每題之下詳載出處取其易於檢尋較詩句題解更爲醒目賦註仍於題後詮解計詩　二萬有奇賦選八千有奇總以清新俊逸工麗芉綿悉恊應試體制爲主凡經史中可以命題而向無程作者敦請名手補人一切坊刻鷄跖集玉盆珠試律大觀聯珠等集槪不濫入并於詩目錄之後附刋字類標韻及韻辨兩種如遇平灰兼收一時虚實不能立辨者翻閱便可了然是集始於癸未迄戊子夏纔得竣事定於四月初八日出書價洋十元分售亦可詩韻海分裝八本洋四元賦韻海分裝十二本洋六元售處在法大馬路文匯舘南北申昌各埠申昌各書坊購取躉售到文匯舘面議 
[増像三國演義出售] [  圖書集成局啓]  
　　三國演義一書雖係章回小說而其鋪陳事蹟實與陳壽正史不甚相懸自經國初茂苑毛聲山先生手評金聖歎先生梓以行世而風行海内幾於家置一編迄今二百餘年原板己不可得坊間翻刻又皆魯魚帝虎漫漶模糊本局特延諸名宿校對精詳印以新式鉛字逐加圈點俾閱者得以一目了然并倩工於寫生者繪成繡像一百四十餘幅冠諸書首每回則各繪其中事實分釘卷中要皆奕奕如生鬚眉畢現書旣爲說部之弁冕圓亦集藝苑之菁英誠哉生面别開空前絶後矣兹己用上等潔白紙印成分裝十二册外加紅木夾板卽日出售每部碼洋三元賜顧者請移玉至本埠南北申昌選購外埠則皆歸申昌暨經理申報人出售躉買請至申報舘面議此佈 
[論火器之害]  
　　古之殺人者以金今之殺人者以火火器之爲害有百倍于金器者金器之殺人也副之以人力五步以外力有所不能及百人以上力有所不能勝必强有力者而後能殺人至于力不能勝一匹雛雖授之以利刃而不能舉也卽能舉矣方且心慌手顫瑟縮拳曲又烏能殺人若夫火器則不然强者無所用其强勇者無所用其勇兩軍相見敗者無論矣勝者所傷實多雖使一力不能勝一匹雛者往可以殺百鳥獲之强有力者而有餘兵事愈慘民生愈蹙火器之害甚矣哉是以當事者謂火器爲害最烈而洋鎗尤易殺人也經六部奏准通行罪名一律加嚴强盜行刼結夥十人以上在塲内但有一人執持洋鎗鳥鎗者不論曾否傷人不分首從均擬斬立决梟示其結夥三人以上搶奪案内之犯執持洋鎗鳥鎗者係首犯斬立决梟示從犯斬立决傷人者仍加梟示一强盜拒捕如係執持洋槍鳥槍者皆擬斬監候秋審八於情實殺人者仍擬斬立决梟示一尋常竊盜僅止一二人但係執持洋槍鳥槍並未拒捕傷人均發極邊充軍一糾衆互毆傷斃人命等案如係火器殺人均照故殺例均擬斬監候以上四條専指盜刦械鬥而言夫盜刼械鬥者以殺人之人處殺人之地作殺人之事不過洋鎗鳥鎗之殺人尤易於刀矛劍戟諸械耳而今之殺人以火器者猶不止盜刼械鬥己也同嘗有良朋密友日相過從接膝談心性情浹洽以爲管鮑之交雷陳之誼不是邊矣乃一言之齟齬一事之睚眦而殺機萌焉彼操刃持挺以殺人者猶必揎袖攘臂裂眦相向在爲所殺者觀其色而知其情亦盡力以捍禦之多方以趨避之而同室之人將有被髮纓冠以排解之救助之者則其勢尙可以無事自有火器雖從容撙爼晉接冠裳相狎相優談笑自若而火器之機己動矣一反掌間血飛肉薄時不轉瞬間不容髮禦之無可禦避之無可避排解救助之而無可爲力其事慘矣其禍酷矣然此猶存心殺人者也又嘗有安居樂業無競無爭治事之餘偶思取樂一醅家釀怡然而飲陶然而醉旣醉以往瞀亂顚倒不知所爲或憎其僕隷之桀驁不馴或怒其奴婢之奉事不謹輕舉妄動不自檢制輙取洋槍盛氣以向之彼以爲捧喝耳震懾耳不知砉然一聲火星四迸屍横階砌血濺簾帷迨醉者旣己醒而死者不復生雖自怨自悔而不可及矣然此猶失手殺人者也又嘗有世家子弟無所事事往往買置洋槍以爲戲具玩物或賭飛鳥十半空取之以快其意或指垂楊于百步中之以試其能而機關之轉捩未精火藥之裝盛未善一時轟震炸裂遂以殺人且自殺焉猝然洞胸穿脇碎骨傷筋而不可救藥噫是眞所謂游戲殺人者矣之三者非殺人之人非殺人之地非殺人之事徒以火器之故而猶至於殺人而况戰陳行列之間其有不血肉靡爛屍骸狼藉者乎夫火器始於泰西紀效新書以佛郎機爲利器盖卽法蘭西之轉音至今日而礟有前膛後膛彈有棉藥火藥制益精者害益烈是以俄土加里布之戰一日而殞三萬二千人普法蔑士外之戰一日而殞至十萬人化身蟲沙膏血草莽奇慘極酷筆不忍述西人未嘗不悔之嗣是以來講信脩睦保泰持盈以主持天下太平之局不敢以黷武窮兵病民誤國無如成者不能使之毁巧者不能使之拙我能利其器安能禁隣國之器使不及我國之利乎隣國襲我國之器以爲利安能令我國之器反不如鄰國之利乎相師也亦相爭相尙也亦相制火器之害將與地球相終始焉竊謂泰西火器家設數桿以捍其家人懷一桿以衛其身固己民風俗尙視爲故常矣我中國之行也未久民間之用者未多旣己加嚴罪名以防其流則當禁置火器以清其源地方公事除分叚巡防按時查緝外民間不得購備火器惟人烟寥落盜賊公行旣無守望之鄕隣又無毗連之村堡必以火器爲禦患計則報縣註册核數存案有以火器犯事者旣照案定擬又治主者以疏防失察之罪其以打鳥爲生計者亦如之如是而火器之害庶幾其少殺矣乎請以獻諸當事者 
[本館接奉電音]  
　　昨接京友發來電音有三月二十九日諭旨七道敬謹譯登○三月二十九日奉硃筆霍穆歡補授詹事府少詹事欽此同日奉硃筆張英麟轉補左春坊左庶子朱琛補授右春坊右庶子欽此同日奉上諭給事中俊又奏緇譯外班升用班次請飭核議一摺着吏部議奏欽此同日奉上諭江西布政使着蕭韶補授陜西布政使着陶模補授欽此同日奉上諭直隷按察使着周馥補授浙江按察使着王之春補授欽此同日奉上諭河南開歸陳許道員缺着蔭保補授湖北荆宜施道員缺着方恭釗補授欽此同日奉旨着於四月十五日在保和殿考試試差人員欽此 
 
 

Page 2

 
 
[輦下紀聞]  
　　三月中旬户部接到軍機處交出某言官條陳捐項大旨謂目下各省捐局皆不踴躍擬請於各省變通搭收制錢二成其封典虚銜等項請以四成减收云云其能否照准尚難預料○三月中旬山東巡撫張朗齋中丞奏稱查得臨清户工兩關光緒十三年分一年關期届滿户關除正欵贏餘征足外尚溢征銀三千餘兩工關則短缺贏餘銀兩可否將户關溢征撥補工關虧額相應請旨飭部查核施行奉旨交户部核議欽此刻聞該部稽查該關曾於數年前辦有撥補成案與所請相符大約日内當議准覆奏矣○李傳相將天津機器局鑄告制錢湊足一萬千委員運解京師於三月二十一日兌交户部○國子監出示查前經招考漢算學生現己足數定於四月初八日考試所有投考者務於是日黎明各帶考具赴國子監點名領卷毋得稍遲自誤○前門大街石路工程自三月初一日開辦二十日竣工報明承修大臣福箴亭恊揆定於月杪親自往騐傳聞四月間皇是親詣　天壇故工程如斯迅速也 
[閩中雜記]  
　　閩省於十八日舉行秋審是日九點鐘時楊石泉制軍升坐大堂張蓉軒方伯奎樂峯亷訪張笏臣儲憲司徒伯芬鹺憲依次環坐壯士森列階下刀光皎皎如霜雪旋聞皂快呼喝聲如春雷之驟發耳爲之聾書吏持提犯牌呈上經臬司硃筆加點以一名爲一起五起爲一牌陸續提到跪在案前經制憲一一點過賜以草笠汗巾制錢等物統計人犯有四十一起海潭鎭吳軍門之子通判吳保泰因銃斃府經廳張文瀾一案是日亦在秋審案内身穿紅衣手足繫練其丈人峯梁廷華現任城地協時在堂上站班見嬌婿如此狼狽其將何以爲情○駐防旗人向住東門一帶俗稱爲旗下街前日有地棍林靑元絲線三等出城外洗浴途中與旗人某甲争毆衆寡不敵受傷而歸糾集多人爲報復計然當日被毆之人己難尋到因思凡屬旗人俱是同類加以毆辱彼必傳播亦是洩忿之一策適十四夜有某旗人在東街口升記麫店林等不分皂白進内擒毆經店主力救始免於禍林等意猶未慊至十六晚有旗人某孝廉行至東街口又被林等撞見上前奉以老拳孝廉受傷數處走八恒泰祥京貨店林等始呼嘯而散因此旗人恨本地人刺骨本地人經過旗下街亦有被其毆辱者現爲善將軍查知每晚委員巡查免致再生事端嗣又經某孝廉赴閩縣署控告由楊鏡秋司馬將林靑元笞責二百板枷號一個月發交郎官巷口示衆一面飭差訪拿餘棍到案嚴辦○省會鑄錢局業將開辦有包頭寗波人某甲虧欠公款三百餘千私自逃遁經程委員查知將其同鄕夥友乙丙拿送到案閩縣楊大令提訊據供包頭虧欠與我無干可否釋放出外將伊尋交大令飭將丙收押乙飭差交還程委員以便取保尋交包頭○朝鮮國人張汝亨失竊高麗參一案現經楊制軍捐廉百圓飭縣轉與張以示體卹遠人之至意其被竊之賊業己破獲尙未如數認繳閩縣楊大令前日親提飯店主等限日内繳清以便交張備船送回 
[豫章零語]  
　　江省磨子巷保赤倉側向有賭窟呼么喝六終歲不休入其阱者不知凡幾正月間有用假寶賺人財物者經人虧破以致扭毆頭破血流幾釀命案日前爲瑞茀侯廉訪所聞飭縣局封其屋入官并拘賭徒重辦從此齷齪之地變而爲清潔之塲廉訪之功豈淺鮮哉○黄家巷口某甲新開一烟館縣差某乙前往吸烟數盒計錢百餘文口稱暫欠館主見其携有現錢數百不允所請乙忿甚呼朋引類拉吃講茶費去錢七八千文衆人斷令甲償并燃邊爆服禮甲見勢力不敵一一允從○日前有一地痞貿貿然至豫章樓左近某飯店據案大嚼不名一錢店主責之相與扭毆經人勸散地痞意猶未足復至店中稱有衣衫被其褫去後經保甲局拘去不知如何發落 
[阻止抽厘]  
　　宜昌訪事人云未歲江口添設厘捐局竟被商民拆毁卡員受辱而回日前大憲派本任沔陽州陸直牧佑勤重來設局鋪户私約閉門不准買賣房主只收租金一半以其不能作生涯也又將撫憲告示撕去局員欲租房屋無人肯賃不得巳自建卡房一椽擇於三月十五日開局云 
[彝陵鯉信]  
　　荆宜施道廣觀察於三月十六日回荆州宜昌文武官員均在東門内火神廟設筵祖餞○江水漲至老岸輪船中惟江通一艘常川來往宜昌漢口川中所到鹽船不少其附輪上水者皆洋廣貨物而以疋頭爲最多云○邇年販運東洋磁器至宜昌或轉運入蜀者源源而來生涯甚旺卽就宜地而論每年約有萬金其價亦昻貴無比蓋因一路關卡抽厘所致也 
[西湖餞春記]  
　　杭州某甲家本小康人亦倜儻不羣父母雙亡並無昆季家有一妻二子雍睦無間言上年忽動宦興謂男兒志在四方豈容伏處鄕里定當博得一官半職顯親揚名廼援海防籌餉例捐一佐雜加足花樣隨選得某縣主薄獨自領憑到省旋奉飭知赴任後查得該缺歲八甚微卽使縮食節衣亦難敷衍未及三月遽丁内艱遂禀請回籍守制現己遄返故鄕矣○有王姓者一月前移居倉橋地主家有老僕婦己二十餘年矣半生勤儉積有微資置得衣服金珠約值洋三百元分貯皮箱三口又有現洋八十八元亦藏箱内某日開箱取物則箱己空空復開兩箱如前一式旣不知何時失去亦不解從何處携出並無形跡無可追求婦以積蓄一生終歸鳥有忿愧交迫屢欲以身殉之幸王家道殷實允以原贜不得當償洋四百元婦始破涕爲笑云 
[九峯黛色　]  
　　升任金陵督標王恊戎有圭于三月二十四日抵松江在明凈堂暫駐襜帷冠蓋往來簪裾滿座○日前譚靑崖軍閂偶染沉疴醫生咸爲棘手刻巳漸次告痊矣○松江察院東街某彈棉花店童養媳華年二八姿態嫣然一日偶過鄰家及歸己飯後矣甲正在醉鄕厲聲辱駡復叱其子執木棍毆之媳鬱鬱不得志者固巳久矣至此愈思愈忿痛不欲生濳吞紫鴉膏數錢以圖畢命後經甲嫂知覺急覓良藥灌救而爲時己久受毒巳深閱時卽玉殞香消魂歸泉壤不知其母家知之甲能逍遙事外否也○婁邑石河塘𩻴民某甲與隣里某氏往來有年客冬氏夫物故甲更肆行無忌竟於前月將氏擁回家中居然成合𨚡禮所有洋銀物件亦皆席捲而回氏翁訴諸親族控訴琴堂邑尊籖差拘提甲自知罪無原央人調處出洋三百元事始得寢○上月二十六日會中人舁聖帝郡王温公瘟神施相楊侯六神像出游自西之東頗形熱閙瘟神會中有齎王命者所乘之馬捷足爭先致將執事中人踏傷頗重當卽舁歸醫治未卜能免後憂 
[東報彚譯]  
　　前報載日本内閣大員將次更换一節五月二號接東京電報政府新設樞密院卽前之叅議院也又接電報云内閣各大臣業經更换伊藤伯爲樞密院議長黑田伯爲總理大臣子爵椱本爲遞信大臣兼任農商務大臣大木伯吉井伯東久世伯爲樞密院顧問官宫中顧問官河村佐佐木寺島副島福岡五伯及佐野品川二子爵爲該院顧問又有退使之河野敏鎌伯亦起任院中顧問官法制局長官井上毅爲該院書記官長總理大臣秘書官伊東亦爲該院書禮官兼任秘書官農商務秘書官轉任總理秘書官○樞密院之設也日皇諭以凡遇重要事務當親臨諮詢其官制着各員會議以便刊布各員奉諭後卽議定新規五條次日頒到勅令第二十三號議長定俸每年六千元副議長五千元顧問官四千五百元○四月二十九號柏靈電逹長崎云德皇熱症稍减英皇子是日駕抵栢靈訪問御病○去年日皇幸西京時隨駕伊藤大臣及其餘二三大臣被奸黨潛謀殺害幸同謀之澤田久萬吉中途心變機謀遂泄轉恐同人殺害遂行自首在後獲到高知縣人佐野義一吉村壽太郎大井義友下村治幾外二三名共囚於重罪裁判所近由大板裁判所開廷審斷○此次英國爲日本與亞非利加洲毛洛子可國地方郵便局事兩相締約四月二十八號由遞信省大臣櫌本出示曉諭○陸軍軍醫總監橋本綱常奉命巡視陸軍各部内士卒衛生之事今次乘公司輪船薩摩丸由横濱來崎巡閱砲臺畢卽擬熊本鎭臺小倉營所視察 
 
 

Page 3

 
 
[陜省官報]  
　　二月十一日新選宜川縣張世恩禀到藩委吳浚棠署懐遠縣事十六日請補清軍廳張權英坐補安康湯銘新俱謝行知十八日署懐遠吳浚棠上任十七日三原縣劉回任二十日題補乾州賈春暄謝行知華州趙回任佛坪廳巡檢傳霈和上任二十二日新選咸陽典史吳瑞之禀到前洛川縣嚴恩病故二十三日厘局發札通判崔驥遠委虢川鎭收厘金邠州周三原分縣梁俱回任二十四日藩台懸牌分縣王秉鎕署大荔分縣事二十五同知張權英往孝義查保甲定邊縣陳潤燦缷事回省 
[江西官報]  
　　署南昌府通判李叅軍大紳禀缺事王大令愼猷因公記功提前酌委本班一次劉大令泰龢缷辦吳城上下事務洪叅軍範缷辦南康塘口卡事務典史吳祖昌加捐鄭工新班先補用四品銜指分通判晏蔚琦現巳到省江蘇人候補同知賈司馬榮臣記功提前酌委州縣一次新建縣調署南昌縣文大令聚奎於三月十六日接受南昌篆務前任汪大令綬之卽於是日缷事須交代清楚汪大令始往豐城署事屈指當在端節前後署九江府崔大守湘現巳缷事回省准補石城縣樓大令杏春缷署萬安縣事清理回王大令鵬海委辦謝埠卡當卽禀辭 
[美使來滬]  
　　美國駐華欽差田貝君昨挈眷屬乘輪來滬暫寓虹口禮查飯館本埠海關道龔觀察己接總理衙門公牘諭知地方官妥爲照料英會審員蔡太守亦往拜會云 
[法廨停訊]  
　　昨日禮拜四爲耶穌升天之期彼教中例應舉行彌撒禮法員無暇到堂會訊王司馬因暫停讞案 
[犬噬幼孩]  
　　前夜典租界帶鈎橋西首小木橋堍某姓家有年僅四齡之男孩在門口玩耍突來一黄毛犬見孩亂咬以致頭顱破裂鮮血淋漓一時驅逐不開後有十餘人蜂擁而至用繩繫犬之頸始得拖開孩己奄奄一息遂送西醫院請爲救治尚不知能否醫痊旁人忿甚立將犬毆斃咸謂此犬與孩盖有夙孽云 
[上海縣署瑣案]  
　　黄某欠陳鞠鼎等莊銀并邱汝霖鄧卓齋靛價控經縣署提追此己具詳前報者也前晚裴邑尊升堂訊究陳等叩請究追黄稱職員實被沈小香所累現在無欵可籌邑尊以黄有意延宕喝令掌頰五十下仍還押所限十日内措銀繳案違干嚴比○前紀福建人趙元卿卽趙遠炘被巢庭章乘馬踏傷斃命一案裴邑尊臨騐之餘將巢帶回管押候屍親來滬質訊核辦○前晚差役將枷犯四十餘名帶案裴邑尊查點旣畢飭將拐犯陳阿桃阿榮阿源開枷收禁餘仍帶去示衆○昨報列某船廠工匠居三毛被胡阿六等毆辱由爛泥渡巡防局員送辦云云前晚裴邑尊正欲升堂訊究居之祖母某氏投案訴稱小婦人靠孫兒度日今被胡等欺侮務乞訊懲胡稱居因停歇生意挾嫌向小的等尋仇餘人并地保所供略同邑尊謂居不善作工以致停歇胆敢向同輩尋釁實屬任性妄爲該氏猶敢來案呶呶亦屬可惡喝令退去胡等與居互毆亦有不合姑從寛恕着各具攺過切結○虹口人張玉堂控稱妻子逃匿無蹤嫂復圖吞家産裴邑尊問爾妻匿跡何處爾能指提否張稱不知邑尊謂爾旣不知蹤跡本縣如何緝提張一再瀆求邑尊怒喝令鎖禁旋由差役禀求開釋 
[英界公堂瑣案]  
　　包探秦少卿稱據陶阿狗投捕房訴稱曾至惠園烟舘吸烟得第一萬四千八百七十五號彩票今接電報係中頭彩向領大土兩雙伊竟圖賴捕頭命我往查據該烟館執事人童春言此票被攺字跡頭彩票並未送出等語因令同至捕房捕頭謂此票旣己塗改然則頭彩之票何在起出帳簿一併送案彩票呈閱陶阿狗供訴前情并稱持票往領大土伊等人多擁看片時反言我塗改字跡我不知别情惟旣中彩自應向領大土童春供我鋪送票不能送滿四萬號爲此抽數分送適頭彩四彩未經送出二三彩所中之物業經照給今除之票實係塗攺如果我鋪有圖賴情事願甘重辦蔡太守閱見票上字跡的係改冩又閱存根底簿難以明白姑飭童春交保彩票帳簿交捕房帶去查明實情再訊○包探施景山稱小工張永泰張德勝杜春山等均在公和祥馬頭竊鐵獲住送案張永泰供江北鹽城縣人張行勝供山西潼關人杜春山供南京上元縣人蔡太守判令押候分别遞籍贜交捕房給還失主○包探陳阿九稱日前吉慶里内第三百六十六號房屋起火時有毛炳堯以其親戚住三百六十三號房屋帮同搬物不料此房業己遭火誤入三百六十二號張毛氏家搬得板箱轉交陳阿生還伊親戚郭三桂適郭三桂不在交與郭妻張氏含糊收受然毛張氏之房屋祇焚去半間失去板箱報捕請查經我查悉前情同毛張氏到郭張氏處認明板箱的係伊物惟巳取出衣服着令交還祇還敲綢衫等此外缺少尚多將一干人一併送案毛張氏申訴前情并稱我箱本來有鎖今被掉换别鎖箱内之衣開單呈請照追毛炳堯供認前情陳阿五供毛交板箱轉交舅舅郭三桂不在卽交與舅母郭張氏惟伊房己焚暫住王葉氏家王葉氏供認見交板箱郭三桂供我不在家並不知情如妻圖吞衣服我要今其交還郭張氏供外甥交來板箱己經交還此外並無衣服蔡太守得供之下飭將郭張氏交官媒著還衣服開釋起案之衣箱先給毛張氏領去○包探王阿二稱可子洋行失竊野絲東洋公司失竊銅斤報捕查得吳阿四同顧阿三串竊立卽拘拿先起野絲又問銅賣在萬源祥銅店據店主金阿桂言學徒無知收買銅十一斤十二兩出錢二千八百餘文銅巳鎔化將收贜人一併送案可子洋行之白蓮塘請爲領贜東洋公司之蔡大隷稱失銅值洋三元半請爲追償金阿桂供不知竊贜是以誤收吳阿四供我一人行竊適與顧阿三同處吸烟一併被拿顧阿三供太倉人向爲小工並未吕竊該包探又稱吳顧的係串竊且帶吳吊贜訪店不認又帶顧去始認收贜蔡太守隨判吳阿四管押一月顧阿三押候遞籍并罰金阿桂洋二十元以三元半給償東洋公司餘充善舉野絲交可子洋行領去○老水遜洋行管房人朱坤祥拿獲躱在空房之粤人郭阿發且有自來火等件交捕後疑是祥和里放火之人蔡太守訊供以祥和里失火在禮拜一飭包探陸阿祥帶郭查問所住客寓禮拜一曾否住宿等情己列前報昨據該包探禀稱查得郭住該寓己有半月禮拜一十點鐘時到寓次日天明出去可見祥和里之事與伊不涉又查得郭實躱在空房圖竊朱坤祥申訴前情郭阿發仍執前詞太守隨判前經犯竊今又圖竊之郭阿發管押三月以儆○包探江阿三稱流勇張德興手持牛肉引犬并帶繩索繫犬價賣前經竊過西大今又故智復萌由我拘拿牛肉繩索尚在手中伊懇我釋放且稱將來送一好犬今特解案張德興供湘鄕縣人牛肉乃自食繩乃拾來者不敢竊犬蔡太守判張德興押候遞解回籍 
[法界捕房瑣案]  
　　某西人僑居密采里日前乘馬車由英界沿浦回至太古碼頭馬驚而跳掀翻車輛西人從車中跌出仆於泥淖中失去金剛石戒指一枚當卽報知捕房請飭包探查訪旋在小東門外同泰烟館查獲據云由野鷄挑夫某甲拾得寄存當將約指帶回捕房以便傳該西人認領○玉露春茶肆後面有游僧開設佛店哄動愚天愚婦頂禮焚香蓋亦法所宜禁者也前晚有甲乙兩人從英界觀劇回路經是處因事口角以致至毆撞開佛店門毁及佛像僧隨動無明火大勢咆哮謂何物狂且竟敢在金删脚下弄拳立卽鳴捕拘送捕房捕頭着押候送案○包探夥及華捕分投在洋涇浜拘得露天賭棍甲乙兩人連賭桌送入捕房暫爲管押○小東門外洪春園烟館夥投捕房訴稱甲乙二人開燈對吸乘間行竊烟鎗捕頭詰訊之餘二人供語含糊捕頭令押候解送公堂○浦灘及護城河畔巡捕之跡稍稀游手好閒之流以及江湖流丐往往麕聚于此攫取零星行人防不勝防强者尚敢掉臂游行弱者竟爲之裹足昨日某衣攤拘到三人訴稱被竊衣服捕頭着押候送　請懲 
[更正]  
　　沈雲山招尋失女姐舍己登廿九日申報今又據陳與昌來函云雲山來言查得李金榮並非九畝地營中人合卽更正 
[篤念珂鄕兼顧鄭振]  
　　陳印波鎭軍籍隷粤東之東莞縣此次東西北三江洪濤暴發東莞適當其衝情形尤慘而鄭州决口之餘鴻嗷徧地需賑甚繁鎭軍憫之特助英洋二百元以百元歸粤振百元歸鄭振由潘君星河交到潘君亦樂助粤東賑捐洋十元鎭車之愷悌慈祥潘君之同聲相應均足令人景仰謹綴數語用誌謝忱[  上海四馬路高易籌賑所詠南陳德熏等謹誌]  
 
 

Page 4

 
 
[餞春日與巨道上人再遊龍華途中口占得柳梢靑一闋]  
　　　柳眼靑舒桃腮紅褪無計留春此日晴餘前番雨後都付吟魂風飄萬點愁人剩多少啼痕酒痕儂欲參禪但師佛印休問朝雲[  高昌寒食生倚聲]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年三月廿四日京報全錄]  
　　宫門抄○監督札奏爲奏聞摺○湘撫卞奏爲揀員請補守備員缺摺○又奏爲升補知縣缺片○又奏請開　　戴片○又奏請簡放道員片○大臣謙奏爲循例保奏摺○又奏爲熱洒　岸興修片○江督曾奏調署知縣片○三月二十四日工部鴻臚寺廂黄旗值日無引見○肅王等謝代進内大臣班恩○尙昌懋等謝稽查堆撥恩○詹事府代奏崔國　謝授左中允恩○文逹立山各預備召見○召見軍機崑岡卓公文逹立山○皇上明日用膳辦事召見後至北海看侍衛管○○奴才扎拉豐阿跪奏爲關稅一年期滿正額稅銀徴收無虧盈餘未能足額謹恭摺奏　仰祈聖鑒事竊奴才蒙恩管理右翼稅務循例奏派正藍旗漢軍印務叅領常廣隨同辦理並飭書巡人等實力稽察嚴防偷漏勿稍疏懈以重稅課奴才自光緒十三年三月十三日接任管理起連閏至十四年二月十二日止一年期滿遵照户部奏定章程銀錢並徴共收牲畜稅銀一萬八千二百七十八兩一錢三分三厘西山牲稅增銀四十兩房地稅銀二千一百三十一兩七錢九分七厘三共收銀二萬四百四十九兩九錢三分例交户部正額銀一萬五兩一錢二分内除免過直隷等省戰馬稅銀一百七十四兩四錢八分外應交户部正額銀九千八百三十兩六錢四分西山牲稅增銀四十兩房地稅銀二千一百三十一兩七錢九分七厘本年准各部院來文採買祭祀猪羊牛隻價值除照例由正額及西山牲稅增銀全行動用不敷外動用房地稅銀一千三十五兩五分應交户部房地稅銀一千九十六兩七錢四分七厘下存羡餘銀八千二百九十三兩一分三厘循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書收人等公費飯食等項銀四千五十四兩九錢一分心紅紙張銀一百二十八兩照例發給書吏等辦公銀八百五十八兩張家口南口書役人等盤費銀一百二十二兩隨項飯銀十六兩四錢五分二厘以上共用羡餘銀六千二百三十三兩三錢六分二厘均係核减搭錢給發除交部庫及動用經費外下存盈餘銀二千三十九兩六錢五分一厘查右翼定額盈餘銀七千三百二十一兩四錢除現存盈餘年計短徴盈餘銀五千二百八十一兩七錢四分九厘奴才體察情形實因上年順直各屬水災較廣小民生計艱難兼　京外銀價懸殊且各商販聞有换用制錢之議恐虧資本均多裹足不前是以所來羊馬無多銷售不易致盈餘未能足額此短徴之實在情形也奴才受恩深重曷敢冒昧瀆陳伏乞皇太后皇上格外鴻慈奴才不勝惶悚之至所有現存地房稅銀一千九十六兩七錢四分七厘應交户部外下存盈餘銀二千三十九兩六錢五分一厘可否照例交廣儲司抑或應交何處恭候訓示遵行謹奏請旨奉旨己錄○○頭品頂載湖南巡撫臣卞寶第跪奏爲揀員請補守備員缺以實營伍恭摺仰祈聖鑒　竊照臣標左營守備員缺前經臣請以儘先守備謝殿元擬補奏奉諭旨飭部議覆上年十二復准兵部咨查謝殿元保獎外委千總二案並未接到奉旨日期仍難查核行令照章另揀合例之員請補等因伏查臣標左營中軍守備一缺駐紥省城有巡防操練經理錢糧之責非精明幹練營務熟習之員難期勝任臣遵卽在於湖南省儘先守備班内逐加遴選查有儘先補用守備黄永祥年四十一歲湖南長沙府寗鄕縣人由武童役効運營在本省郴桂永寶四川綿州川北等處迭次打仗出力遞保藍翎千總復於眉城解圍並克復丹稜案内保奏同治元年十一月二十八日奉上諭着以守備儘先補用欽此嗣因凱撤回籍收入臣標右營差遣該員曾歴戎行熟習營務以之擬補斯缺堪以勝任伏查部章請補員缺應以到標人員儘先名次先後爲斷兹按部行官册己經到標儘先守備黄永詳名次在前輪值頂補飭查該員前在本首及他省均無叅革朦保情弊相應奏懇天恩俯准以儘先守備黄永祥補授臣標左營中軍守備員缺實於營務有裨如蒙俞允俟部覆至日給咨送部引見再該員籍隷長沙府屬容俟奉准部覆再與隔府别營之員揀選對調以符定制除飭取訪員履歴咨部外謹會同湖廣總督臣裕祿署湖南提督臣李勝恭摺具陳伏乞皇太后皇上聖鑒訓示謹奏奉硃批兵部議奏欽此○○卞寶第片再現署瀏陽縣王必名升補桂陽直隷州知州所遺瀏陽縣知縣缺自應揀員接署查有永順縣知縣熊會心辦事勤奮堪以調署據藩臬兩司會詳前來除批飭遵照外謹會同湖廣總督臣裕祿附片具陳伏乞聖鑒謹奏奉硃批吏部知道欽此○○卞寶第片再總辦湖南省城保甲局候補道劉鎭朱咸庚善化縣知縣孫儒鄕前因疎防匿名揭帖久未獲犯經臣奏叅請旨摘去頂戴在案該道等自被叅後深行愧奮上年冬月至今年正月底劉鎭親督保甲局委員每夜按叚巡查必至天明始歇無論風雲嚴寒毫無間斷實屬異常勤苦朱咸庚捐資雇勇會同巡查數月以來盜賊肅清閭閻安謐不無微勞足錄善化縣知縣孫儒鄕捕限内己赴衡山縣署任例得免議以上三員可否仰懇天恩賞還頂戴出自鴻兹謹附片具陳伏乞聖鑒訓示謹奏奉硃批劉鎭朱咸庚孫儒鄕均着賞還頂戴該部知道欽此○○卞寶第片再湖南衡永郴桂道吉慶據報在任病故現己照例另疏具題請旨簡放惟員缺緊要自應先行委員署理查有候補道劉鎭樸實耐勞堪以委署除檄飭遵照外理合會同湖廣總督臣裕祿附片具奏伏乞聖鑒謹奏奉硃批吏部知道欽此○○奴才宗室謙禧跪奏爲司員年滿循例保奏恭摺仰祈聖鑒事竊據理刑司員理藩院員外郎清祥呈報該員於光緒十一年正月二十二日奉旨派往熱河都統衙門理刑司辦事三月二十六日到差所任事連閏扣至十四年二月二十六日三年期滿呈請核辦前來查奴才衙門向設刑部漢司員一員理藩院司員一員隨同辦事由刑部理藩院揀選熟悉刑名人員擬定正陪咨送吏部帶領引見奉旨派往又設刑部漢主事一員由刑部揀派前往均三年更换期滿時如果辦理妥協由都統保奏送部引見係郎中員外郎候旨陞用候補主事量予補缺倘不能稱職卽隨時請更换今該司員清祥三年期滿自應據寔保奏查該員才且老成辦事勤能熟悉蒙古情形通曉滿蒙文義辦理兩盟案件及審理重案諸臻妥恊近來剿捕馬賊一切案卷較前煩多辦理均能裕如歴經奴才奏派署理八溝塔子溝三座塔等處稅務實心經理營瘁不辭毫無貽悮實屬奮勉異常自應據實保奏該司員係花翎四品銜蒙古員外郎可否量予鼓勵遇有本院郎中缺出儘先補用之處出自逾格鴻慈其所遺差缺請旨飭下理藩院照例辦理一俟接替有人奴才再行給咨該員赴部引見所有司員期滿循例據實保奏緣由理合恭摺具奏伏乞皇太后皇上聖鑒謹奏奉硃硃吏部議奏欽此○○謙禧片再熱河去歲修復武列河大石壩等工因冰凍停止業經奴才於去年九月二十六日具奏一面督飭承辦各員嚴催各商備料以便春融赶早興辦現在各商物料陸續連到所有大壩泊岸堆撥未完各工統計尚有一成自應趕緊修竣兹擇於本年二月二十四日一律興工據直隷委員准補正定府知府陳慶滋熱河道德克精額承德府知府廷杰會禀經奴才於是日率同在工各員親詣工次敬謹致祭飭令將未完各工一律續修奴才仍照去年隨時親往稽察斷不敢日久生懈致誤欽工除咨會直隷督臣查照外所有武列河未完各工一律興修日期緣由理合附片奏聞伏乞聖鑒謹奏奉硃批知道了欽此○○曾或荃片再蘇省鎭江府属之丹徒縣知縣係衝繁疲難要缺華洋雜處政務殷煩並有旗民交涉事件必須幹練之員方期無悮查有常州府属之荆溪縣知縣薛星輝堪以調署遞遺荆溪縣員缺界連皖浙時有盜刦案件緝捕不易亦關緊要應請卽以丹徒縣知縣祁德昌委令署理以期兩有裨益據蘇藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此 
 
 

Page 12

 
 
[長生捐册啓]  
　　去秋鄭州决口被溺災民不下三百餘萬眞千古第一奇禍其中慘苦情形備載申報似己無庸贅述兹與同鄕王楚薌大令駱筠孫孝廉商立一册按月捐錢彚寄滬局名曰長生捐蓋取救死回生壽命延長之意捐項不拘多少隨緣樂助惟願仁人君子毋吝解　始終如一分勺水波以甦涸轍聚千林葉卽是濃陰聊當鄭俠之圖謹託阿難之鉢[  古越樓繼序謹啓]  
[滎陽女兒行]  
　　滎陽女兒行第四生長蓬門人未家花裏風流解校書尊前明慧知錄事兒家舊住五茸城蘇小門前柳影横鴛鴦緑線偏工繡鸚鵡靑春自唤名麗質天生難自棄江南况是繁華地學倚倡門本母心誤入章臺非妾意時世妝成丫髻雙秋風吹上木蘭艧未耐閑居守舊舍移家一棹來春江春江花月嬌羅綺託身又八平康里小名雅稱湘中蘭芳姓苦寄道旁李蘭自來申浦從假母始易今姓字自到懽塲轉不懽文姬異域啼笑難靉靆居士卅六鴛鴦譜品蘭如文姬異域啼笑均難天南遯叟採入淞隠漫錄教成歌曲含羞唱學得琵琶和涙彈紅鸞紫鳳受覊束紅蓮且暫靑泥辱縱然身價重千金不抵衷腸愁九曲身世低回暗自傷風前絮果空茫茫杜蘭後約留張碩小玉新盟誤李郎新盟後約都無賴經年瘦損腰圍帶眼波恨傳秋水中眉峯愁鎖春山外十三裊裊好腰支識卿記在垂髫時吹笙畫裏憐花蕚擫笛城南唱柳枝余初識蘭時爲賦柳枝詞六首有五茸新柳知多少最愛城南第四株句極爲萸菴退叟所稱柳陰深處朱扉扣幾度迎郎開笑口未免有情是並肩無可奈何曾握手名花常好月難圓住亦消魂别可憐碧雲紅豆懷千里楚水淞雲各一天去年我又來申浦碧玉華年己十五相逢夜話倍有情劇憐春色仍無主聽訴飄零珠涙傾有限懽娱無那情莫問當年眞姓氏爲卿重賦榮陽行湘蘭秋影詞人脫稿于紅城燕支山館 
[清明卽景錄請夢畹生大吟壇政刊並索秋丞次山和]  
　　百五韶光客裏消春容爛漫映紅綃碧桃脉脉攀金將緑柳依依拂畫橋榆火添新開紫陌槐烟篆散八靑霄登樓試望長安道塵障垂楊鶯語嬌○倒各驪睡軒主感懷作元均客中休作不平鳴閱破炎凉名利輕豪氣誰能銷日月雄心人競慕公卿渡頭桃葉愁如故臺畔楊花恨此生俯仰乾坤增感慨升沈何必與人争○庭中牡丹盛開時以紀之楊家姊妹字姚黄占盡繁華冠衆芳猶是沉香亭畔路三郎帶笑比新妝[  梁溪寄鴻生稿]  
[上海四馬路高易公舘内籌賑所經收河南皖北二月初一至初五日第四十一次清單]  
　　初一日唐氏子還愿十元○無名一元○朱寶善堂二角樓徫夫一元章子安子藩四角吕松壽二元顧蓮四四元申園捐桶洋三元一角五分錢三百誠濟局一元王招弟王揚氏各錢二百陳雅九王明堯各一百共捐一元錢六百○初二日台州岑震元募星河揚良氏十元○南通州誠濟局寄來月升子一心氏僧雲庵各一元廣智錢一千無名報恩江張愿廣氏各四百八十又僧頂慧了愿氏說旁氏僧明德各錢四百福田氏徐吉保各三百入十無名三百黄霞三張募虞李文焕錢芝秀錢張氏蔣開泰清塵氏煉石生錢振麟錢陳氏僧敎悟蔣黄氏凌周氏各二百共捐洋三元錢八千一百伸洋八元○南匯盡心力人　三元無民銅洋十二元金票主人銅洋二元徐慶堂銅洋一元無民一元德源號來福州柯梅材洋三十元柯楊氏洋廿六元柯謝氏吳幹臣蕭少蘭蔡琴軒各四元延平木排卡銀二兩八錢洋二元史久清恆豐順源廣福和張永泉佳益軒各二元崇裕福元童桂方企合信成合盛永盛合春張萬生茂和蔡陳各一元共捐九十七元銀二兩八錢合來規銀七十兩○三省堂洋二元楊保平安一元○廣發源來思恩府正堂張募桂字册張立本堂木穉香館張以直堂張錢善堂黎敏德堂子幹氏各三元黎悟軒潘藹吉軒退思藥省吾軒黎松生堂張伯坡各洋二元良敦本堂未了痛子竹小軒良中昭貫興山房李商山趙玉階良乃成何正卿夏春來式安氏鄧豫三愛竹軒星三氏何甫庭李六軒良佑全俊三氏己憂軒鼎新堂碧雲山樵正卿氏東園堂識品鹿生保吉馬餘慶何得升李有六趙得升全靑所爲得齋與人同齋聊盡心潔亭子一元嘆齋尹廣德關培宣金鑒堂各一元有餘望齋何取水齋良有慶福元各五角張日進周尊德吳均利各五錢覃獻英三錢共洋七十二元銀一兩八錢合銀五十三兩六錢四分○杭州申昌募吳福生堂五元余和茂六泉記余調候各一元余韓士錢一千余樵記余旬宣余振嗣余月槎各二伯共捐洋八元錢一千八百嘉善同泰胡陸士張洛泉李秋純各一元王雲泉半元薛少虞梅正海胡南喬各二角潘明坡不留名胡連生和呈角共捐洋四元四角○浙藩署嶺南李莫氏祈身體平安洋十元○姜偃趙午橋翁募彭西卿無名號各半元○鎭江新順昌洋行全記無名氏各一元○無名氏三角濟美醬園一角○○初三日寸心在意浮四元○九江無求氏何敢明各三元○福建紹安縣儒學募許鳴謙洋十六元○增記號交來陳如記元興坊各一元○清江華永思堂兩餘軒各半元○安定氏洋三元洪錫溪張隣圃張祿周銘甫林楨忠張榮森抱病求善八各一元寒心子猷曾氏吳鳴琛嚴永林王湘洲趙仁申惠卿善基氏龔漢卿各半元素仙氏孤寒子各四角敦訓堂寶善堂林得樂奚劍卿周儒履敦仁氏魏天生各三角成彬賢洪法昌謝錫才龔泰和遵儒氏魏天生王自瀾敦仁子王泰泉申惠卿徐鶴亭瞿永思各二角王自霖秋庭各一角共捐洋二十元○寗國府署陵陽山齋主人募無名氏二户各三元張善士無名氏各本洋二元無名氏鳳岐氏各一元不求名無名氏各半元共捐本洋十一元英洋二元○漢口茶業公所寄來常德新朱堂如翁募朱承業堂銀十六兩朱恆裕堂十兩劉仁發八兩倍善堂四兩倪敬修堂三兩六錢黄子成三兩二錢劉秉大朱小坡黄慶雲各一兩六錢師竹齋德記朱敬義堂各八錢共捐常平紋五十二兩伸規元五十四兩八錢二分七厘○揚州知愚學者洋一元○○初四日陳善昌募母求母羅氏福壽康寗洋五十元黎敦善堂三元○浙甯乾茂號玉山張博雅常無名氏各洋一元○徐禮謙洋二元○榕桓橋寓人募有名氏洋二元三角梁樹昭元駢氏各一元百撥氏太原子京光子天水氏各半元冲記延陵子官熙蕙芳氏各三角北澤氏吳則記吳叙記德明氏祥光氏各二角五分堂記有年道人陳氏各二角廷陵人林春記璧臣氏老人黛均女史絢雲氏各一角天水氏五分共洋十元順軒樂善軒可齋各一元○揚州靑得主人募金静知七角金養志二角夏紫雲伯惠主人各四百孫萱娱王月湖金聰齋各三百文沈楚濤金笠夫各二百五十文金壽萱不書名二百文金大牟張研雲孫頤梅護屈相文朗各一伯文賀清臣五十文共捐英洋九角錢三千一百五十文伸洋三元○○初五日福建汀郡署内日用節省銀四兩一錢伸來本洋五元洋六角錢六十文浙省衢州府龍游縣汪慶和募我峰居無名士名一元江仲卿洪漢智各二角五分程華德二角江金海毛以節樹祥各一角不書民二人各三百不書名二户各二百合來洋四元○沙溪西昌泰典洋三元杭關元泰棧捐無名一元陳善士陳益平朱文從各五角陳仰喬吉人各三角陳維式潘卿浙江來此人不留名各二角洪文華許金生朱維新明官孫泉金不書名錢塘人不列號王福元各一角共捐五元○浙江胡公館募無名一元王鄧士四伯胡王士三伯九十胡黄士汪學瀾胡壽山胡叔堂胡黄胡獻廷胡姑胡逹卿萬興胡希禹各二百湯錦清黄友仁胡華信各一百共一元三千零九十分陽堂積善堂　厚德堂沈敬仙永昌朱福隆朱福壽堂餘慶堂孔東魯崇文堂鑑旌堂各一元劉光裕李純臣蔣俟卿鳳崗譚堯階陳光啓楊文炳孝友堂各一千無民九户錢四千五伯共洋十四元錢十二千五伯伸銀八兩四錢四分五厘○嘉善厘局忍翁錢五百○常州鄭經學十元謝叔明一元王世勲朱國均各五角鄭小梅羹梅各一角共十二元二角○姑蘇王東文號求李茂如洋二元程金堂一元○○以上五日統共收英洋二百四十八元二角五分規銀一百八十六兩九錢一分二厘本洋十一元日本洋五元銅洋十五元錢三千二伯六十文 
[上海四馬高易公舘内籌賑所經收河南皖北二月初六至十六日第四十二次賑欵清單]  
　　初六日浙寗蛟川胡如記一元顧求兒病速愈五元惠生氏四元鑑明氏五元安濟士培德子積餘軒各八元存心昌六元慶餘齋二元共三十二元瀏河趙東炤翁募姚守府二元徐州信女高氏一元喜郡屠壽一元崑山縣署不列名三户二元○初七日陳逸章等一元蛟鎭一元趙星五一角互益公司銅洋一元一角元芒交無　求保平安從心大利十元古梅近思居士募桂字册林義益堂三元安和隆和和益各二元李輝垣盧尙周張喬張元各一元合來銀七兩九錢無名一元立大莊來金陵積榖米局五逵生翁捐皖北衍慶堂求病全一百元盛衍慶堂五元盛崇德堂翔記各一元王寶善堂八百盛緝記凌宵翁舘各四百公記三百三十六方鎭候三百盛德麟等十友各二百紅根等廿一户各一百共捐七元錢六千三伯三十六伸六洋黎里孫仲甫翁募吕芹嚴孫重甫無名顧汝各二元荆慶堂邱壽孫邱錫林汪誠克王光遠孫周氏兆泰吳孫士東棧一心平安周文琛于立誠堂各一元共廿元通州郭睦堂二元○初八日李嚴記一元六角丹陽丁椿年一元泗涇陵明之翁陶南村陸久之各四角陸明之六角陸民資戴伯台各二角泗濱窮漢本伯各一角陸　孫銅洋一元共二元銅一元果如我願知愧子戴自堂各一元余庸江一元二角江右梅述德堂九元鎭江鹽棧募廬江士二元范友嵩許建平懿德堂各一元清河東海徐各半元共六元湖南黄德林爲子倫寶求病愈四洋○初九日李巖翁三元四角徐源盛布號來徐子文九洋三角施源盛各五洋袁國華一元八角馬貞甫求無病者各一元陳　善姜楚善龔妙郎各半元徐元吉徐吳氏各四角曹吳士鮑惠波各三角朱松堂九思堂翰墨居松竹山房乾乾居問心室無名湖山小竹知足居袁王士各二角共廿八元浙省人源募范胡南陽小再生名四元范孫豫章士各三元茅吳茅辛甫李榮生邱玉山范屠各一洋共十九圓京都鐵嶺亨銀二錢感恩子四六潮州永美號來簡生翁十四洋五角八分烟臺北洋水師采辦所葉懋翁募雙留堂二洋五角碧光堂二洋文峰堂一洋玉尺五角共六洋元芳帳房來無名求保從心大利四洋川沙署黄欣之翁募葉永豐一洋南陽七角謝立隆五角老萬森陳惠卿葉蔚卿各對開一洋東泰森四角嚴潤卿隠名鄭之亭蔡德順汪福昌沈合豐幽豐主人伯英各二角葉云初戎榮興王少圍宋梅江六乘四沈國章戎守桂周静　喬杏材姜福田計秀余不留名無名各一角共五洋五角虚對開三洋慈水珠海五洋無名銅洋三元英一洋○初十傳愼記二洋接記本洋二洋次二洋對開一洋銅十洋李求病愈五洋撫郡隠民子募隠憂焦聲官主各六洋敦睦堂傳業堂各三洋基福堂各二洋共廿洋尤紫廷募湖北淮軍轉運局内人省酒費十洋蘇州副織署廣募恊成仁一洋震記棠記各五角名氏隠四角共捐洋二元四角○○十一日古歙愚拙子洋二十元○樂善人洋五元銅洋四元○全亨寶號痧藥一千二百瓶○呂記求應洋一元○陳墓善昌募汪書詒吳福堂潘勝書居比讀名一元○大通和悅州義質堂求平安洋二元○江春元募江春元曹心如江紹盤各五百江可村四百江紹森胡文治各三百王耀庭江世才呂龍輝顧野堂曹誠森朱錦江仲翼各二百江紹震等十四户錢一千三百五十共捐錢五千二百五十伸洋五元○蘇州王毓仙翁獅林市隠鳳記各二百鄧尉山人秋聲舘主人無名氏各一元共洋七元○十二日心力不足黎洋十元○梁金池午時茶五千六百包○李恊臣痧氣丸五百瓶○狹石瑞和堂洋一元無名氏錢二百汪福臻太原氏各一百博陵氏二户一百共洋一元錢五百○塘市德泰成號募顧老太一元蔣雲亭顧委安各錢三百德泰成三百二十不吃葷一百共捐洋一元錢一千另二十伸洋一元○金陵脩三爲父完愿洋五元○八詠堂沈氏一元○北洋超勇兵船公賑洋十五元○東台湊童鎭榴蔭齋募陳芳記求父外患速愈隠名氏求胎産平安各二元○十三日台灣道署募河南册三扣無名氏洋五元方紹溪二元陳百川康漢卿王龔氏唐斐氏潘陳氏宋梁氏陳縛泉陳小松陳永伸陳勞氏陳印丞陳慶堂陳湘　陳齊臣陳聶氏聶淑元陳伸眉陳桂喬陳久吉聶張　陳吉羊陳葆生羅王氏各一元陳　讀錢一百共捐花洋三十元錢一百○節用金泉氏祈平安各一元○漢口茶業公所寄來鐘鼎册無名氏十二户錢八千湊合人四百合深洋八元○杭省元昌恆號募不書名無名字各半元○十四日清白史裔房租移助洋三元二角五分○理善　痧氣丸堂千二百瓶江靈册一千二百瓶○漢口茶業公所寄來張氏二元頼氏旺有葉氏楊氏黄氏古氏黄氏等各一洋黄氏陳氏王氏凈金灶勝劉氏各半元共洋十五元○嘉郡平淡居士一元○揚州李鼎勲祈外症愈一元○乍浦源隆昌號募餘蔭軒胡芸記各一元蔡裕記銅洋一元劉景記半元謝恆記三角一點心合極子勉力氏各二角林三記一角共捐洋三元五角銅洋一元○嘉興顧勉盡心子洋入角陳嘉賓孫智良江梅艸舘主募各四角共洋二元○十五日陳善昌太乙丹一千粒○邇遐齋甘靈午時茶五百包蔡同德藿香丸二百包○朱家角不留名一元○雙林品記二角○杭州隠名求嗣人十元○怡盛莊交來黄恆興求先君冥福慈親增福壽内子五旬願節延費共助洋三十元○鎭江德泰鴻記銅洋二元○日昇昌田瑞卿翁交來廣西永福縣右堂于形銀三兩二錢守府庾正德二兩守府蘇登料一兩林友蘭七錢三分同記洋二元德昌安祥鄒土訓安隆鄧文漢唐亮功蔣大超隆泰廣安堂遂隆店林開榮易象輝梁和昌祥隆均隆唐錫萬周朝英各洋一元共捐洋十九元伸銀十三兩二棧八分銀七兩零三分○大通范竹卿翁募徐希曾洋二元徐紹遠無名氏何益大等八户各六一元○廣東德成募錫山含記於仲珩各花洋一元○元芳帳房交來何鄭氏求分娩母子平安洋十元○武林申昌募項織雲項日錦各銅洋一元○以上統共收英洋五百三十四元二角三分規元二十八兩四錢一分花洋十二元本洋四元次洋二元銅洋二十四元一角錢六百痧氣丸二千九百瓶紅靈丹一千二百瓶千時茶六千一百包太乙丹一千粒藿香丸二百包 
 
