# 1896 - 183 - 4908297

 

Page 1

 
 
[徴印各種善書啓] [  點石齋主人謹白]  
　　自石印盛行凡素所難覓之書今得以賤值購之有裨學者固非淺鮮不意牟利之徒輙將淫書易名印售貽害無窮前黄子壽方伯曾行查禁奈稽察難周根株不絶有心世道者能無嘅焉竊思欲够狂潤非廣印善書不可如好善之士欲廣種福田以救其弊本齋願取工本以副諸君好善之心倘有新輯本欲繪圖者亦可代爲任辦若謂圖利而設此言則亦聽諸悠悠可也 
[宜早給田價以慰民情而濟農困論]  
　　日本增啓通商口岸蘇垣亦在其中近日葑門外青陽地一帶興築馬路大施畚挶紅白小旗招展於風前水木諸工往來於日下若者爲絲廠若者爲紗廠若者爲商務局以及日本之巡捕房中國之洋稅關皆始基草創經之營之尚未告竣將見長阡短陌一變而爲坦道康衢蔓草荒烟一變而爲通都大市吳中之民何幸而躬逢其盛乎惟當官紳初議之時以元邑北三十一圖至三十三圖其中田地統估租界自三月朔日始至初五日止每畝發給田價三十千貴賤一律以持公允業經奉憲出示垂諭煌煌凡在小民方且以爲共昭信守乃一圖之田價尚未領全而勘地公所已閉不發　至半月始得領完而二三圖之如何辦理尚無明文欲探聽消息者久之覺無舉動此所未解者一也西國公法務願民情其與各國通商租界事宜僅使該國官長襄理其間俾向業户價買值之多寡由民自定未聞强使業主就我價值今旣概定給價每畝三十千文不問民情之願否而其間荒熟亦無區别此所未解者二也觀通商條約中國如有惠政寛典無不同沾利益與待最優之國同等今旣定此短價以後租界日興地價日昻毗連之界京必隨之增值各國勢必開闢租地援以爲例此時各西商詎肯增價俯就地方官勢必爲難其將何以處此此所未解者三也通商原期彼此利益上憲所以特設商務局收回利權何獨於田產根基奪其自有之權利不使稍沾餘潤如上年天津德國租界一案援爲成例以後相沿不無可慮若係抵劃息欵與其少劃以利人何如多劃以利己不能保護自有之權利轉欲收回未有之權利似非設立商務局之初意也此所未解者四也商務局係息借招股合辦非若租界之旣訂條約迫於勢力今因其勢力一律辦理以後地價日增歸入何欵恐不足以折服人心並開豪强兼併之風此所未解者五也至田底田面之例一開業佃勢已相均後日之招佃墾荒者勢必因索田面之價而聽其荒蕪卽近日之墾荒爲熟者亦必有出而爭索田面之請是恐有礙賦稅而適啓爭端也此所未解者六也凡此六者似與將來國計民生不無關繫或當事於此中别有遠慮深思權衡至當非藜藿小民所能測識者也蘇人懦弱畏事雖受虧損不敢聲言朝令暮改視爲固然其如外人有以窺我之微乎苟在業主身家康裕素有恒產可圖恒業可爲卽使田畝報效於公家尚無過害惟是貧苦老農專依數畝之田幾椽之屋爲命者平日望杏瞻蒲沾體塗足不知幾費心力歴數代之相傳而始有此田疇也今價買入官迫於威令不敢不遵已屬可憫然猶得以田價所入再購良田不過多費一番耕種心尚可安情尚可慰兹若併此區區田價而不卽給予則數百農人絶其生路奪其衣食何以耕作何以餬口何以仰事俯育有不凍餒而塡溝壑者幾希說者謂此事幸在蘇民耳若遇他省民俗强悍恐不肯啞聲甘受也然而所望若虚民不聊生若旣無業可爲勢將流爲匪類我願爲民上者早爲籌畫速給田價以安數百農人之心以濟數百農人之身家是所厚望也夫 
[本舘接奉电音]  
　　昨日午前京師飛電傳來上諭二道敬謹譯登○四月十一日奉上諭江西布政使著翁曾桂補授欽此同日奉上諭前據御史胡景桂奏叅直隷清河道潘駿德貪婪不職各欵曁署任邱縣知縣毛隆光科歛罰民當經諭令王文韶確切查辦兹據查明覆奏潘駿德被叅各欵或事出有因或查無實據惟其族姪　龍曾業已由縣丞分發到省仍令在署司帳委員姚恩綬私籍葦草漁利未能隨時覺察門丁收受隨封未能嚴加防範實屬咎有應得直隷清河道潘駿德著交部議處候補知縣姚恩綬罔利病民不知自愛著卽行革職候補縣丞潘龍曾著一併交部議處候補知縣裴季烜候補知縣商實候補同知唐應駒查無實在劣跡署任邱縣知縣毛隆光查無科歛罰民各情事均著免其置議該部知道欽此 
[香港時疫]  
　　日本報云駐劄香港日本領事館代理事務官清水氏報告云自上月十五號至二十四號患黑死病者計七十九名口死者七十八名口計本年正月五號起病者多至五百七十六名口死者五百零五名口近時歐州人罹此病者以孩童爲多 
[茶信述聞]  
　　漢口自本月初一以來内地各莊紅茶均已陸續到漢貨色尚稱上品聞崇陽頭市價盤三十八兩至三十二兩通城則三十四兩至廿七兩如蒲圻通山咸寍等盤與上高低相似雖各有行情但尚未過磅至湘南如安化醴陵等處紅茶亦已次第到漢待價而沽猶未開盤刻下買茶各西商後先鼓輪而來不減昔年之盛若此可無虞銷塲之滯也 
[巨盜正法]  
　　前報紀著名巨盜叚黑皮獲案後經元和縣葉潤齋大令訊出血案七起云云兹接姑蘇采訪友人云趙大中丞據禀卽札飭太湖正前營管帶許游戎將叚犯及上月初三日飛划營管帶胡都閫所獲之江洋大盜侯老么一併解至平望鎭本月初六日午刻就地正法蓋侯叚二盜本係師徒去年九月初七日平望營斬决七盜之案實係侯叚爲首是以亦解歸平望明正典刑也又聞是案共供出盜黨十三名現已如數獲到决斬者計十一名餘二犯訊得並未在塲同刦惟事後得贓是以情尚可原現雖覊禁獄中或可免於刑戮也 
[甬東火警]  
　　月之初八日下午寗波江東樹行街某民居又不戒於火烟霧衝天人聲鼎沸警鑼亂嗚遠近各水龍聞警馳往吸水狂噴得卽撲滅共燬去房屋十餘間 
[府試事竣]  
　安慶府王太尊汝礪考訌各屬業經次第登報兹將各縣長案前列名次照錄於左懷寗邵守愚王鎬王壽朋丁震春李公素薛堯成丁憲弼陳有貰李壬濤余寅亮桐城璩詩麟張燦垣朱孝源馬君實左永龍若　馬承忠蘇鴻鍾張鴻儀高志澤潛山張樹銘徐寅清余誼良汪煥猷李丁甲張日藻葉鏡清汪癸張丙爐張土渠太湖余筠楊祚沅石積聲洪承範李灼韋煥章徐德沛王鴻炳甘漸磐宿松趙鴻亮叚裕慶何孝寛徐長清賀人壽徐丙曜楊壽恒何卿洪頤楊蔭溪望江范金劉驥卓方齊賢魯文炳劉揚清劉金壽陳樹聲曹介冕聶文度倪文錚又首縣吳雲濤大令現奉府示定於四月初六日補考因府尊查各縣申送不及赶到未過府試者不少現 
 
 

Page 2

 
 
經學憲按臨在卽如縣中有名未過府試者姑准一律補考務於前三日來城買備卷結親赴認派廪保畫押届期聽候府憲補考點名此後概不准補毋得自悞云 
[信船遇騙]  
　　揚州訪事人箋云邗上向有甲乙信船兩艘專往來於揚城鎭江每日此往彼來艙下寄載各店號銀洋信物艙中坐客風雨不更由來已久從未聞有悞事者詎本月某日清晨乙船由鎭開行東夥正欲上岸攬貨忽來一客衣服麗都貿貿然登舟先將中艙正炕占住東夥不爲意各自登岸去旣而東先回手　某號託帶之銀洋麻袋一只見客正在炕上呼吸烟霞東遂順手將炕前筨板揭起置袋於下移時夥亦攬貨曁數人至遂相與掛帆剪江北渡午後抵揚諸人悉紛紛上岸炕上客忽攢眉苦面向水手曰吾腹痛甚爾知岸上可人毛厠水手隨指謂曰前去卽是客已上跳板復回首曰船價在炕上吾行李等煩汝爲吾送至城内某街某店當再加酒錢拜託言畢曲背灣腰以手按腹而去東夥將各事收拾齊全令夥肩客行李已至艙携銀袋以便一同入城比艙板揭起則纍鸓然不動尊已不知何時飛去袋内聞計寳銀五只洋蚨二百枚船東呆若木雞不知所措及送行李至某店店主曰吾店未有客來夥細訴其貎曰吾鎭上親友中亦從無此樣人於是東夥始恍然悟竊銀者客也幸船東街市熟習向主顧各店號懇商湊借三百九十餘金此後扣作水脚各店亦念其素來誠實皆慨允始將銀洋如數送交某號雖顧聲名然其情亦可憫已或曰此等信船向來不知要根柢之生人一概不帶今殆因其衣履華美故偶爾疏虞歟以貎取人者可以此爲殷鑒 
[舊刹重修]  
　　金陵訪事人云聚寳門外有勑建普德寺古刹也層樓傑閣廣厦千間後殿供奉接引佛偶象猶存彼教中之好爲讕語者云當前明永樂帝時以不見活佛現世欲毁僧寺擬赴該處拈香藉覘有無法力以定予奪降勑之日闔寺惶懼獨有爨下小沙彌挺身以護法自任届期帝駕至中途天半彩雲四合有金臂自空垂下接引聖駕瞬不復見由此崇信益甚而寺益崇滿口胡柴眞堪發噱迄國朝香火猶保無恙迨經髮逆之亂滿地刦灰六根莫問四大皆空幾不成爲選佛塲矣近有住持僧自慶者有志規復願捨身爲該寺虔求感應計閉關後勺飲不入口者七日翌晨果有杭省大檀越路過白門偶焉戾止一言投契竟解囊出五百金佈施俾爲恢復計於是僧衆歡喜無量立卽鳩工庀材先將前殿屋架竪起繼復托鉢四方募化功德集成鉅欵自此數百年一髮不絶之餘緒忽見金碧輝映未始非大佛頭之昭應有以致之也該寺恰坐落石子岡側頗占名勝故文人墨客不時聨袂偕遊其間居然與承恩千佛鼎峙焉 
[瀋陽道聽]  
　　營口訪事人函稱四川輪船於本月初二日出口鎭海兵輪上月廿七日已出口回旅順傳聞奉天省垣所遣散之敵愾軍忽然作亂殺營官雙壽索兩個月恩餉將軍向大會借支帮費計東錢廿萬吊向例每年只帮二千五百吊今借支旣巨則非八九年不能扣完會商力不從心甚形紛擾現在各鄉村均被散兵刼掠民不聊生○厘局奉依將軍札令追收上年日人踞臺時進口七厘捐本限十日内呈交限滿已收二萬餘兩委員查富璣挨鋪查帳先封西營大會值年首鋪義泰德恊玉棧等帳薄計共三十餘家查至元茂公所寓茂生洋行收進口七厘捐二千九百餘兩向索不交茂生洋東約福太守查委員在旗昌洋行會晤洋東云去歲我在日本地方通商收捐與否與中國何涉况已多交半稅藉此補苴旋又挨查出口貨勒令各店開呈詳細清單聞南北衆商公禀海關道轉懇北洋大臣盛京將軍未知究竟如何 
[春明夢醒]  
　　京師訪事人魚素云京師外城大溝向歸督理五城街道廳經管每年春季雇夫淘穵一次作正報銷官項歴年旣遠弊竇叢生不惟虚應故事今年漢廳憲陳待御璧於查溝時嚴諭吏役多開溝眼務使淤泥淨盡節節通暢并在沿街開溝處所出示曉諭在案又向來凡城外溝渠之不在通衢上無石板掩蓋者謂之私溝歸南營經管無淘穵之例刻陳街憲併嚴飭營汛令其一律淘穵通暢營汛因無成案可稽又無欵項可指難以動工往返禀商數四終恐未必能行云○京西檀柘寺壞抱西山地極幽靜爲北方僧衆受戒第一名刹距京城百餘里年年四月開廟紳富家多往遊覽今年傳言皇太后懿駕將往進香皇上隨侍臨幸刻已派人往查程途以定行止但未知如何覆命耳○刑部書吏陳姓者刻因中正司有李孟宣詞訟一案陳在外招搖撞騙自言能代爲請託被中城城憲訪聞牌飭本城司坊嚴拿一面出示曉諭凡在本城有案之人務當靜候本城秉公剖斷倘有此等撞騙之人許扭送禀究必有重賞若隱匿不報甘受欺愚者一經察出定一併從重究治云○東交民巷羊圈賭局客歲被左翼封禁迄不准開三月杪局頭某攔步軍統領堂憲輿控告左翼翼長供稱禁伊開賭而他處如某某處賭局均未封禁等語堂憲當飭官廳看押轉送本衙門訊究尚未知如何審辦云 
[津橋閒眺]  
　　天津采訪友人云駐津西人春季賽馬定於三月初六日舉行是日適城隍神偶像出游津人好事者裝扮牛鬼蛇神並如吳道子所繪九幽十八獄變相隨駕游行謂之鬼會去年以海疆未靖未及迎賽今年又游勇繁多如天后宫之皇會及關聖藥王等會一切暫停俾免滋事惟此會獨采烈興高進北門出南門十里珠簾盡上鈎無異天然圖畫而墜鞭公子挾瑟名倡又車如流水馬如龍馳驟芳塍各尋樂事惜是天氣火熱無殊三伏光隂三不免香汗淋漓沾衣欲濕耳○從前混混惟以爭行奪市爲衣食計而於倡賭去之若浼焉現在所有行市概不敢爭惟於倡賭兩途求生活而倡寮尤受其魚肉除义桿衣倡食倡宿倡而外更立大房錢名目不取於娼而取於鴇蓋其算無遺策不復爲作此肉生涯者稍留餘地矣义桿又曰靠人大房錢訂定若干逐日徴諸倡館津城倡館以侯家後爲最多混混入息亦以侯家後爲最厚有趙七者父爲混混父死七繼之然七初非混混不過藉先人餘蔭初護乃父所護之某娼嗣又改而護小蘭然時或見凌於混混蓋以其非此項出身也至去冬發憤爲雄投入鍋夥附於混混之末始得有恃不恐倡寮受其荼毒恨深切齒本月初四日忽被殺於侯家後遍體鱗傷屍身倒臥街衢血流成泊隨由地保報官請騐查緝兇人○年來三伏中最熱之時寒暑表祗升至九十八度若未入伏則大都以九十度前後爲率目下距夏至尚遠而初四日天時驟起炎熱初六日寒暑表升至九十二度如或不雨恐難暑退凉生疾病當不免潛滋暗長矣○南城根一帶打頭矮屋悉係下等娼竂藏垢含汚傷風敗俗此處係官地向由無賴搭屋徴租刻經守望局李太守查知飭令概行拆毁 
[沱放棹]  
　　日本友人來書云東京所建靖國神社陣亡將士皆合祀焉本月六號爲例祭之期宫内省預先傳旨皇后行幸是日午前十點鐘時后由宫中整駕啓行隨從太夫式部侍醫女官等十餘人閲三十分時駕抵社前海陸二軍大臣蕭恭迎迓導引入殿行禮禮畢太夫香川氏引陸海二軍大臣及宫内省等官參謁皇后旋啓駕回宫一路准都下人民仰瞻丰采有見者謂后身御淺鼠洋服容顏甚麗○東京灣新設防禦總督定於本月十一號旋行命近衛師團長陸軍大將野津氏名道貫者任之怕遺的近衞師團長事務中將佐久間氏左馬太任之兼補東京防禦參謀長 
[赤嵌近事]  
　　日本報云臺灣來函言臺南土匪有蜂起之兆日官探知其事鎭撫兼施當時殺不逞之徒二十八名目下戒備甚嚴以防竊發○臺南軍醫藤田氏禀石黑醫務局長云現在安平疫症流行患者多貧民其勢幾致蔓延無際民政局嚴爲設法使無病者與病人間隔港中日本公用船不許寄椗大兵之後繼之以疫癘何臺民之不幸至於此極耶 
[湖濵漁唱]  
　　江西訪事人尺素云江西省城進賢門外向有教堂管理者爲法國教士李君德豐去秋李君在左近購闢新基先築圍牆恐有意外函請首縣轉禀大憲派撥營勇五十名駐紥彈壓事竣始拔隊而去今春重修屋宇創立西學書院又函請首縣派差二名看守大門刻下工程將竣矣○南昌某圩原係官修經手丁役往日偷减工料難期堅固嗣以官修不如民修乃撥官庫之的欵改委地方之紳耆經理其事在 
 
 

Page 3

 
 
當所以爲是乃爾百姓身家性命所　廬墓田園所繫當可實心實力永固金堤矣不料本年春水方生該圩卽已　塌卽經圩長禀請大憲查明尚在保固限内轉飭承修紳首赶緊賠修完固以免春漲遺患乃遲延日久復經圩長禀催始責令赶緊賠修毋再延悞未知果能屹立如金墉否也○江省城外石灰窑厘卡本年征收短絀委員勢將撤換乃昨因嚴查各船查得有杭油扇十五箱商人瞞匿艙中一种未經查出偷漏厘金頗多至此始發其覆卽議加罰若干倍以示懲警　彭剛直公謂厘卡司事不能無弊商人船户亦不免有弊整頓廣東厘金歲可增收五百萬金江西亦然目下正奉諭旨整頓厘金之際知必有實力奉行日見起色者矣○上年南昌新建收成歉薄農民困苦殊深冬尾春頭省地各鋪生意皆極清淡有不及昔年之半者三月末豌荳上市農民始有以錢易買油鹽者然以之當米作饔飱者比户皆是賴此爲生機一線可見困苦已不堪言矣○江省磨子巷均和典近年改新牌換新股生意甚旺昨股東梅徐二姓意見不合兩相負氣徐姓自願拆股出去梅姓自願獨力承開甚至立誓不反悔當卽出紅帖停當結算時已三更本典各夥多不與聞次早開門見帖莫不駭然因各遵示料理結帳事務聞四月内卽可清厘交受矣 
[峯泖述新]  
　　松江采訪友人云提標中左前城守四營兵丁開操以來張華園叅戎時時嚴諭準以三六九期演習跳刀飛　桿子藤牌各雜技五十期合操諸式大陣一四八期習練打靶○婁縣西鄉三保二十一圖人唐萬祥向當緝捕營砲船火夫上年冬間與同營某甲各駕一船巡至金山縣南路港有向爲販私之某乙駕一葉扁舟載運米糠在前行駛甲疑其故態復萌喝令停船查看乙心虚膽怯急登岸謊稱遇盜鄉民誤以爲眞號召衆人圍捕甲見勢不佳奮力駕舟兎脫唐則逃至陸家浜竟被傷斃沈没無蹤從堂兄唐萬松聞兹凶耗禀明該管上司姚管帶復訴諸金山縣主劉明府請將在案人証嚴究迄今事近半載依舊蹤跡茫然萬松痛弟情深刻已具禀府轅泣求伸雪矣然萬祥旣往緝私儘可有恃無恐何以一見鄉人追赶卽捨命奔逃其中有無别情非執筆人所能猜測也 
[鳳輀還鄉]  
　　前署津海關道黄花農觀察太夫人靈櫬暫安在金利源十一號棧房内本埠官塲設筵公祭等情已紀前報昨上午十點鐘觀察扶柩附招商局廣利輪船回粤東順德縣珂鄉安厝本埠各官及招商局總辦事等皆躬詣碼頭恭送如禮 
[黄堂愛士]  
　　松江府陳蓉曙太守下車以來以培育人才爲急務前日有通行本屬本邑公文二件其言曰爲札飭事照得峰泖之間古稱才藪機雲而後代產傳人本署府景仰情深搜羅志切各屬先哲及近人著作無論禀何師承守何宗派但求學有心得撰有成書或未經付刻祗有抄本或原板毁失流傳不多各該縣代爲搜求或由各該本家逕寄書到署掣付蓋戳收條以昭憑信原書但遲兩月寄還决不遺悞札到該縣卽便遵照出示毋違又曰照得培護人才近今亟務松郡自互市以後月異日新多士生長是邦見聞早廣精思遠志藴蓄多年本署府見賢思齊愛才若命欲覘志趣心藉文詞除已示期觀風外兹於五月起在署中設一會課每月一次由各縣遴選高才生前來與課課以時務策論署中供備飯點盡一日之長事理通逹文筆雅馴優送花紅將來擇尤付梓以見作者之長間有來自外縣酌送川資以體寒素爲此札縣出示曉諭毋令觀望不前切切此札上海縣黄大令奉札後刻已遵照辦理矣 
[恭迓板輿]  
　　上海縣黄大令接得吳門電信知江蘇巡撫趙大中丞之太夫人將於日内過滬遄回原籍遂於昨日飭辦差丁役分往觀音閣及南碼頭迎迓 
[教堂彌撤]  
　　昨爲西教中聖神降臨之日卽四大瞻禮之一也本邑南市董家渡天主堂於午前八點鐘時由本堂龔古愚司鐸舉行彌撤禮男女教友之到堂瞻禮者就兩旁分跪多至四千餘人教外人之往觀者亦復不少禮畢已鐘鳴十下矣新北門外大天主天堂亦鋪張華麗陳設一新貼地氍毺遮天錦幔鐘聲迭奏琴韵悠揚鐘鳴九下中西士女絡繹需來聽神甫宣講聖經至十二點鐘始各分馳而散 
[縣訊命案]  
　　滬北命案已紀報章前晚上海縣黄大令升坐三堂提訊李仁全許桂生馬木林沈華林同供稱小的等並未助毆實被悞拘叩求明察大令飭原告金寳榮辨認良久稱四人均不在塲大令飭差帶出看管王阿三供稱小的係金陵木匠羅阿二供稱小的係本邑人賣水果爲業是日與薛秀堂等先後行過文昌閣轉灣處寳榮糾同偷牛阿狗木匠阿寳等尾隨其後誣詣調戱婦女以致小的等皆被兇毆小的等心不能甘至夜間糾合陳阿六李阿四分帶鐵尺小刀銅蝙蝠等兇器至寳榮飯店内報復略毆幾下而散阿六有短夾襖一件放在欄杆上後忽不見因又折回肆擊阿二亦從中胡閙阿六因失衣之故更怒氣衝天乘勢戳去適中咽喉要害大令問曰然後金趙氏及金翠娥係何人戳傷同供稱係薛秀堂所戳薛狡賴不承阿六亦一味含糊大令命兩人跪大練移時阿六卽供出眞情并稱小的失手悞傷並非故殺亦無夙怨薛供稱互擊之時煩亂異常指不定何人所戳大令卽將起案之兇器令各人自認何人所執各人逐一認明大令飭仵作騐得寳榮肩膊有鐵尺傷翠娥乳旁及背脊上有刀傷五處金趙氏臂膊亦有刀傷兩處復加研詰寳榮稱薛等黨羽甚多每人皆有兇器自稱小刀黨其中大抵皆無業流氓專慣平空訛詐前晚來店夜膳乘間調笑婦女稍加申斥卽拔刃逞兇大令諭令金寳榮回去自行醫治阿六認明正兇釘鐐收入外監聽候詳請上憲照例擬辦薛等四人各笞責六百板釘上脚鐐收入自新所飭具保辜結存卷 
[會拿賭棍]  
　　好捕頭自至虹口辦理捕房各案以捉賭爲先務定欲凈絶根株而後已以故無日不近觀遠矚無如賭徒耳目靈通從未如魚麗網捕頭深恨遺害地方故於前日與英讞員面商請咨上海縣派役同捕昨日午後黄大令派幹捕十餘名會同英廨差役先後齊集捕房好捕頭親自督領並帶中西各包探及英捕十五名華印各捕若干名整隊而往賭徒已有所聞一時東奔西闖恐未能卽一網打盡也 
[示禁臺基]  
　　滬上臺基之害幾於書不勝書月前陳費氏所開臺基出有命案後捕房加意捉拿英讞員屠别駕亦擬示禁昨已發出飭令分貼開設臺基之處示云會審分府屠照得開設臺基最害人心風俗訪聞租界以内此風甚爲猖獗皆由貪利惡婦勾引男女入室被誘終身玷辱西江之水難滌重則釀成巨案輕則見惡族戚因此敗名喪身言之實堪痛絶現在嚴密訪拿獲犯盡法懲責房主貪利容隱差保不卽禀訐一經訪查明白定卽追究斥革爲先剴切曉諭各宜改除惡習家長約束婦女閨門謹守禮則無事不必輕出應免譏評唇舌父兄警戒子弟更當加意歛跡切勿蕩檢冶游以致後悔莫及兹特諄諄告誡意在風移俗易言出定卽法隨其各凛遵毋忽 
[雙管齊下]  
　　本地人張潤松以掮販地基爲業寳山縣境内打靶子處一地係張經手有人在寳山縣控告沈大令以張係案中要人若不到案訟難了結卽備文到廨請爲飭提乃未幾本縣又發出紅簽提張潤松兹經屠别駕飭差姚恒協同縣差四處跴緝旋悉張匿跡同安里某妓處卽前往拘獲送縣 
[冐充捕役]  
　　前日忽有四流氓擁至本邑小南門外新街陳姓家假充捕役扭陳至街心毆擊誣指行竊竹行碼頭東來衣莊衣服鄰人以事有可疑羣至東來衣莊詢問莊夥答以並未失衣鄰人咸抱不平欲將四流氓捆送巡防局其中三人乘間逸去祗獲王姓一人後經十六鋪地甲裘保生出爲調處令王買香燭服禮鄰人以流氓目無法紀如此必欲送至公庭請辦想一經對簿自必盡法以懲也 
[吞烟遇救]  
　　寗波人某甲操衣莊業携眷屬居虹口西華德路樹德里第九十九號屋内其妻某氏異常悍潑常與姑口角甲耳軟如棉悉聽牀頭人指使昨晨又將姑辱駡不休姑忿甚購紫霞膏吞服幸早察悉立去雇人舁至同仁醫院求治受毒未深應手卽愈 
 
 

Page 4

 
 
[上海縣署瑣案]  
　　本邑西鄉中新涇鄉婦石錢氏扭吳阿小及瞽子顧行泉至縣前晚蔣司馬提訊之下石錢氏訴稱小婦人年五十歲在北新涇鎭開設布店丈夫去世多年夫姪石阿弟專與流氓爲伍時時來店索錢花費前後三次共被索去洋銀五十餘圓上月二十七日復率同顧吳坐索騷擾不堪地保畏其兇頑不肯拘拿僅將顧吳送案顧吳同供稱小的等由阿弟喚至石錢氏家據云伊有宅基賤賣刻須找價司馬諭曰此事與爾等兩人無干不應聽從前往坐索姑念尚未滋事從寛免責一面立發硃單飭役提阿弟訊明核辦○竊犯顧計寳前經捕役解案蔣司馬提訊之下供稱小的向爲彈棉花匠刻已歇業衣食全無無奈偶然行竊上月十六夜至潘姓家捱門而入竊得舊布褲兩條脚桶提桶各一今蒙提訊不敢狡供司馬判令枷號半月發頭門示衆期滿責釋○朱陳氏控陸桂軒瞿梅生吞没銀兩復被毆傷前晚蔣司馬提訊之下氏訴稱小婦人家住虹口年五十有七丈夫逝世已久生有三子皆在無錫當鐵工家有房屋十五間賣與李竹堂得洋銀二千圓當塲收八百五十圓向索餘金云被陸瞿兩中人取去及向陸瞿理論突被拳傷抱告朱阿四禀稱小人是氏之夫兄操舟爲業司馬諭候提齊人証再訊○前晚八仙橋巡防局員孫星垣明府函送江西難民汪福太汪正太汪有才汪福壽汪錦全等十四名及汪吳氏一口至縣函開該難民向西門外蘇州會館强討甚至目無法紀任意滋閙合行移送氷案請卽訊明核辦黄大令飭役小心看管候訊○前日法界公堂鄭大令送滋事流氓賈阿小至縣請發改過所收禁晚間蔣司馬提訊之下飭差役持黄大令名片送至改過所請委員揭明府收押○王松泉向在南市開設洋貨號前年倒閉後結欠各錢莊銀萬餘兩經晉成錢莊執事人石正卿等控諸縣署黄大令訊明收押限期追繳嗣又屢次比追至今挺押不繳前晚蔣司馬飭提訊比王叩求寛限司馬子限十日如數繳清違千重比 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂]  
　　粤東人梁賢梁仁控向孫肇芳索欠貨洋無還反被毆傷等情屠别駕庭訊之下梁賢供小的係粤省肇慶府人現在虹口　　　　　　 
源昌路開廣東雜貨店被隣人孫肇芳陸續賒去糖果雜物共洋一元六角有零日前因孫搬家小的向索詎孫兇横異常非惟分文不付反將　的毆逐身受傷痕因訴巡捕拘案供畢呈上帳簿求訊究梁仁供小的亦虹口雜貨生理昨日因堂叔賢向孫索錢反被毆傷故小的伴同投案　懲孫供香山縣人現在隆茂洋行當小工所欠梁貨洋一元六角係兒子培卓私賒小的不知故以無欠回覆其實並未逞兇蠻賴求明察别駕　得孫肇芳賒欠屬實尤敢兇毆本應嚴辦姑念梁賢傷輕著從寛將孫笞二百板具改過結卽將該欠如數歸楚梁等唯唯叩謝而去 
[英捕房一則]  
　　偷兒某甲專在租界肆其偷竊之技以餬口前日竊得某姓家錫燭臺一副倩東洋車夫某乙代爲質得青蚨若干俵　花用嗣適包探黄四福緝獲拘入捕房捕頭飭押候解送公堂訊辦 
[法捕房一則]  
　　菜市街居民某甲之子年尚幼穉出外閒遊適與途人相碰此人將孩兇毆爲甲所見互相爭論擾攘不休適巡街捕　將二人拘入捕房經捕頭訊問以事屬細微本擬開釋嗣因甲定欲解送公堂請問官判斷捕頭准之命將行兇之人押候堂期解訊甲著自行　案備質 
[美界捕房紀事]  
　　美界黄浦路第五號洋房傭婦某氏　前失去對時表一枚前晚投告捕房指明細崽某甲所竊捕頭立飭包探石全榮將甲拘押昨晨經石探查知表乃本邑人余阿木所竊甲實被誣告諸捕頭將余拘至押候解送英公堂訊究甲卽開釋○前晚三點鐘有年約三十餘歲之某甲躑躅鑾路地方途遇二百三十六號華捕見甲衣服藍　不堪而手帶金戒指二枚况時已深夜甚爲可疑因拘至捕房捕頭令押候派包探查明核辦○朱某開設鞋鋪在裏虹口地方有女孩一口年六歲乳名春林忽於前日清晨走失偵尋無著告諸捕房至晚始悉孩已經英捕房收留傅朱前往認領 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年四月初四日京報全錄]  
　　宫門抄○諭旨四道錄前○署河督任奏體察河南山東河工情形礙難變通請將山東河工仍歸巡撫辦理摺○江督劉等奏奉明司庫解收地丁數目摺○又奏查明各屬州縣已未結新案交代摺○陜督楊奏都司因病出缺片○將軍長奏開支總統　公片○四月初四日禮部宗人府欽天監正紅旗值日無引見○直隷補用道張振棨謝恩○補用知府吳嘉瑞張孝謙謝恩○胡孚宸預備召見○睿王請假五日○黄永安請假二十日○值年旗奏派專操之大臣派出恩燾吉恒○召見軍機胡孚宸張振棨○皇上明日寅正由擅内上祭禮成後還宫辦事召見大臣後至頤和園皇太后前請安後駐跪○○頭品頂戴署理河東河道總督臣任道鎔跪奏爲遵旨體察河南山東河工情形礙難變通請將山東河工仍歸巡撫辦理恭摺覆陳仰祈聖鑒事竊臣於光緒二十二年正月十四日承准軍機大臣字寄本日奉上諭前據工部議覆御史胡景桂奏請將山東河南兩省河工變通辦理山東黄河一切事宜巡撫兼轄已久現在李秉衡業經撥欵購料妥爲修築至河南七廳修守工程現在春汛届臨正關緊要任道鎔仍著馳赴河南將現在應辦工程認眞經理河督移駐濟寗有無窒礙究竟兩省河工應否酌量變通之處並著任道鎔體察情形通籌全局奏明辦理將此諭令知之欽此又於正月二十四日承准軍機大臣字寄本日奉上諭前據工部議覆御史胡景桂奏請將山東河南河工變通辦理當經諭令任道鎔體察情形奏明辦理兹據御史煕麟奏河督必轄全河河南山東不宜歧視請飭另行妥議摺著任道鎔到任後仍遵前旨悉心體察一併妥籌具奏原摺著抄給閲看將此諭令知之欽此仰見睿慮周詳爲兩省河防計者至深且遠欽感莫名臣維我朝之設河督也其駐紥雖屢有更易必在全局緊要之區如今之東河是已言官以豫東兩河無分輕重是以有河督兼轄全河之請部臣以豫東兩河應專責成是以有河督移駐濟寗之議稱以河南則數載安瀾山東猶頻年决口特爲此變通之論以期籌策萬全臣才識譾陋詎敢妄舒臆見有所避就於其間惟臣於兩省河工昔曾親歴此次道經山左再蒞東河體察全局情形有不得不直陳於聖主之前者東河南岸三廳計長二百餘里北岸四廳計長二百四十餘里河寛十餘里設文武廳汛分汛設防每汛不過數十里南北兩道分任其事河督總責其成當年南北兩岸十五廳自銅瓦廂决口以後祗有七廳其時軍事方殷歲欵不濟壩漸塌而掃日多工雖短而險迭出數十年以來如驛工如無牟工如縈工多則費帑干餘萬少亦數百萬如最近鄭工費至一千二百萬堵築旣遲災害尤烈黄河變行祗在瞬息之間不得謂已治之安稍存疎懈臣到任後復周歴七廳查南岸各工上南中河臨黄掃叚綿長最爲吃重下南次之歴年大工皆由引出攸關東南數省之安危北岸各工祥河下弱臨黄掃叚北南岸略鬆黄沁衞糧次之大汛將臨河督駐工督率道廳員弁來往稽查防守不容一日稍疏誠如該御史煕麟所奏河南之河不决則已决則其患必十倍於山東是通工之夷險不在道路之短長也此臣體察河南河工之實在情形也若山東河工則異是此河名曰大清自曹州而濟南而武定至利津鐵門關入海計長九百餘里咸豐間南河全溜灌入河身僅寛里許並有不足一里者節節坐灣十數年間沿河居民自行修捻防護遞年淤高自長清濟河以下河心飽滿未至海口而水已難容動輒漫溢同治十一年築侯森踰年築賈莊以後官督民修派勇分上中下三游防守因民埝而加高培厚民埝紆廻尚復此堵彼决防不勝防臣於撫東時知山東河患未已曾派熟悉河工之員自上游濮州菏澤起至海口利津止令其乘舟測量寛深丈尺而知此河有三大病焉曰曲曰淤曰窄猶之人身痼疾奏效無期聖主厪念民臺　　　　　 
屢派大員履勘光緒八年挑工竣事又蒙簡派部臣游百川赴東會同撫臣陳士杰籌辦全工繼以撫臣張矅百計圖維此十餘年間築隄濬河堵口建　除奏撥官欵不計外聞已費帑一千一百餘萬迄今並無成效猶然潰决頻聞此非謀事之不忠實亦人力所難至惟歴年爲患不至如東河之甚耳此臣體察山東河工之實在情形也臣受恩深重自揣精力尚可勉力求於河務有益無論專管　轄必當力任其難萬不敢自躭安逸無如桃伏秋三汛正河工緊急之時河督駐工修河此數月間卽專管河南兩岸四百數十餘里　工已有日夜不遑之勢今議統轄全河無論東境五屬創始勢所難行卽使照東河成法規畫井然事事應手而濟寗離河南工次約五百餘里離山東濟同武定中下游最要工次約七百餘里伏秋大汛河勢頃刻變遷顧此則失彼斷非一人所能兼籌亦非一人所能　制臣遵旨通籌全局再四思維河督移駐濟寗固屬窒礙難行統轄全河亦係鞭長莫及臣實未敢遷就貽誤將來且黄河自入東境已四十餘年皆由歴任撫臣應機籌策緩急可恃呼應較靈臣實身當其境非敢爲遥度之辭况常年海州無警似未可以兵事僅見　概例之現任撫臣李秉衡素抱公忠其才略實有過人之處臣愚以爲東境河工之治與不治不係乎河督之設與不設應仍歸巡撫兼管以一事權而免紛歧惟聞鐵門關業已淤閉海口改道韓家垣又改道吕家窪應請旨飭下山東巡撫相度地勢每年添籌經費將海口設法疏濬順水歸槽使之暢行無滯是亦補救全河之要策也所有兩次欽奉諭旨悉心體察通籌兩省全局礙難變通山東河工應請仍歸巡撫辦理緣由謹恭摺覆陳伏乞皇上聖鑒訓示謹奏奉硃批另有旨欽此○○兩江總督臣劉坤一江蘇巡撫臣趙舒翹跪奏爲查明江寗蘇州兩藩司庫光緒二十一年分解收地丁錢糧數目開繕比較清單恭摺仰祈聖鑒事案准户部咨同治八年二月初五日奉上諭户部奏請飭各省整頓丁漕按限奏報等語著自同治八年爲始督飭藩司將全省一年上下兩忙徴收丁漕實數及上届徴收總數開具比較清單詳明專案奏報統限各該年年底出奏以備稽考欽此當經轉行欽遵辦理嗣因各履徵解銀兩須至年底始能截清當年難以赶辦咨部定限於次年二月内開單奏報業將解收數目按年具陳至光緒二十年分止在案兹據江寗布政使瑞璋蘇州布政使鄧華煕等查明光緒二十一年分屬解地丁江寗藩庫共收銀三十七萬五千一百二十六兩零蘇州藩庫共收銀七十四萬七千六百三十七兩零開具經徴各屬解收地丁銀數比較清單詳請具奏前來臣等復加查核統計江寗蘇州兩藩庫光緖二十一年分共解收地丁銀一百一十二萬二千七百六十三兩零江寗蘇州等屬比較光緒十八十九二十等年分三届收數均屬有盈無絀至各屬解司地丁係截至光緒二十一年年底爲止如果數有叅差將來歸於奏銷案内更正造報相應　繕比較清單恭摺具奏伏乞皇上聖鑒勅部查核施行謹奏奉硃批户部知道單併發欽此○○兩江總督臣劉坤一江蘇巡撫臣趙舒翹跪奏爲查明江寗蘇州兩屬各州縣光緒二十一年下半年已未結新案交代開繕清單恭摺仰祈聖鑒事案准户部咨會同吏部議覆飭令將各州縣交代限期定限半年彚奏一次光緒元年八月初七日奉旨依議欽此等因歴經查明江蘇省各州廳縣已未結交代按限開單奏報至光緒二十一年上半年止在案兹據江寗布政使瑞璋蘇州布政使鄧華熙查明江寗蘇州等屬二十一年七月起至十二月底止已結未結各新案交代彚開清單詳請具奏前來臣等覆核無異除將已結者嚴催赶造册結咨部查核未經結報有應繳欵項者勒限完繳如逾限不完卽行照例叅辦外相應彚繕清單恭摺具陳伏乞皇上聖鑒謹奏奉硃批户部知道單併發欽此○○楊昌濬片再臣據署河州鎭屬洮岷恊副將任清鴻呈稱西固營都司蔣懷德得患頭昏咳𠻳病證醫治罔效於光緒二十二年正月十四日在任病故等情呈報前來臣覆查無異相應奏明請旨開缺除查取該故員原領功劄及委承查卽甘各結另咨送部外所遺都司員缺甘省現有應補人員容臣另揀請補謹附片个陳伏乞聖鑒謹奏奉硃批兵部知道欽此○○長順片再吉字營總統果權旣經留辦報銷事宜每月仍應支領薪公俟銷事完竣再行停止其帮統富林布現已奉旨署理寍古塔副都統於月初起程赴任所有應領薪公發至上年十二月底止毋庸再給川資謹附片陳明伏乞聖鑒謹奏奉硃批知道了欽此 
 
