# 1910 - 259 - 4913518

 

Page 1

 
 
   
 
 

Page 2

 
 
論說 
[江蘇諮議局議决案之効力如何（希）]  
　　秋風容易。忽忽又是諮議局開會時矣。我知我蘇省一百二十五議員。素號熱心公益者。又將本其平時所藴蓄。發爲閎議。以造我桑梓無窮之福。此固一般人民所馨香而祝者也。雖然。天下事不難於言而難於行。言之責固在議員。而行之責實在行政長官。今欲覘行政長官之能行與否。則試觀去年之議决案。 
　　去年議决案之與一般人民有關係者。其一爲整頓征收丁漕積弊案。此案之要領。一在遵章收納銅元。務令悉從民便以符成例。爲問去年冬間。各廳州縣所收之丁漕。果從民便而收納銅元乎。抑收納銅元而仍二八搭用乎。三七搭用乎。二在照巿平定櫃價。不得稍有低抑。爲問去年冬漕。各州縣所定之櫃價。較之巿價。低抑一百數十文乎。低抑二百數十文。乎其他巧取加價各問題。亦不問可知。此其公布而不行者一也。 
其一爲實行禁烟案。查禁煙一事。功令綦嚴。關係至鉅。故此案大綱。照本省現行章程申明加入者。厥有五端。而其最要者。莫如第五欵。凡民事刑事一切訴訟原告被告及中証人。均須於狀式上註明有無嗜好字樣。受理官除命盜等項重件照常准行分别勒戒外。其餘細故。原告吸烟者詞不受理。被告吸烟者除本案斷結外。酌量懲罰。中証人吸烟者不准到堂。若揑詞掩飾。經受理官查出。發所戒烟。並予薄罰。自宣統二年正月初一日爲始。本省境内一律實行。如此嚴定章程。庶幾吸烟之人。稍知畏懼。十年之限。或可不至延誤乎。奈何至今無影響也。此其公布而不行者又一也。 
　　其一爲永遠禁止彩票案。夫售賣彩票。無異開設賭塲。奬勵游惰。破壞道德。貽禍之烈。莫此爲甚。故諮議局認爲本省應革事件之一端。始則與本省行政官力爭。繼則與鄰炸行政官力爭。催覆兩三次。協議四五回。幾於。 
 
 
 

Page 3

 
 
舌敝辱焦。始獲此公布施行之結果。乃南京爲制台駐札之地。其繁盛之區。招牌如故。風行如故。上海租界上。本爲外人所不許。而非租界則招牌如故。風行如故。此其公布而不行者又一也。 
　　其他如整頓商會南漕改折以及停辦官印刷廠等案。亦絶不見有動靜。則行政官之漠視議案。蓋已可知。推原其故。今之督撫。大都無諮議局在其意。中江督雖賢者。深畏輿論。然採取則非其本意。故始。以讒慝之口而起衝突。繼以調停之術而示轉圜。於諮議局之議案。固漠如也。蘇撫一方面。自瑞莘帥去後。屢次迭更。或暫護。或暫署。大都五日京兆之心。又以權位在總督下。故置諸不論不議之列。而終以不行。今督撫又交議矣。督所交議者計三件。（一議舉紳士分任禁烟事宜案二提倡寗鎭淮徐海各屬墾牧案三懲創訟棍案）撫所交議者計八件。（一流通民食案二自治公所應整頓農務工藝案三支配地方財政案四實行度量權衡新制案五嚴訂禁烟規約案六研究災荒案七禁制逃荒案八限制自治當選人謝絶案）綜觀各議案之内容。江督則寥寥短篇。似不如。蘇撫之計畫周密。江督則。粗舉大綱。又不如蘇撫之情詞懇摯。他日議决之。後其施行之。効力。殆可。於此卜之。雖然。爲全省實行議。案計。我望蘇撫。我尤不能不望江督也。 
[專電]  
　　電一（北京） 
　　浙撫增韞奏行政經費緩急四項力駁王乃徵奏請裁減海陸軍費之不合時機 
　　電二（北京） 
郵傳部奏鐵路公司與普通公司情形不同請飭各督撫按照奏案辦理奉旨依議 
　　電三（北京） 
　　聞天津英領事以内城總廳拿獲犯賭英人率擬遞解於民政部頗不滿意現要求派員會審 
　　電四（杭州） 
　　浙諮議局爲路事急迫三次呈請特開臨時會今日（二十一）浙撫增中丞已電憲政館請示 
　　電五（杭州） 
　　台州匪勢猖獗當地紳士電請浙撫飛飭文武會勦以免蔓延 
　　公電（南京） 
　　各報館鑒今日（二十一）美商團周覽勸業會中塲盛稱布置之完善出品之豐美較各國第一次賽會爲優並徧告會塲商人勿圖近利勸業日報個 
緊要新聞一 
[借欵之主張與反對者北京]  
　　度支部尚書澤貝子十三日并未到署探悉是日澤尚書係與樞臣會議東督錫清帥奏請惜欵事宜及籌抵撥息各辦法惟聞貝子對於此事仍然不敢賛成會議良久並未就緒 
　　錫瑞二督前此會銜呈遞要摺主持借欵修築黑伊張恰川藏粤漢四鐵路擬借之欵確僅一萬萬并無十萬萬兩之說即以各路作抵與洋人包工限十年内修成此事經瑞督出京時通電各省督撫詢問意見兹聞直督陳制軍大不謂然日昨特發一長電致軍機處力陳借欵雖是要圖而如此辦法流弊滋多期期以爲不可未知政府於三督之所主持究何所適從也 
　　又聞東督錫制軍昨日亦致軍機處電報一道探悉内容係再陳東省近日日俄兩國經營情形請樞垣速與澤尚會議借欵善後辦法並言吾國宜及早經營免使外人覬觎 
[預算案决議提交資政院北京]  
　　九月初一日資政院開院時度支部關於明年之全國預算案究竟應否提出前此頗費躊躇現與各衙門恊議並得憲政編查館之贊同已經定議决計提交資政院刻下該部司員趕編預算情形甚爲忙碌 
[監國召見資政院回部議員北京]  
　　十二日軍機處特傳諭旨著欽選資政院新疆回部議員輔國公司迪克隨同御前大臣扎薩克親王那彥圖於十三日預備召見兹悉是日召見時攝政王埀詢該公爵統屬部落之情形並新省現辦學務與財政外交各情以及開缺聨星樵中丞在該省之政蹟與輿評當時該公爵對答甚詳攝政王並諭資政院開院時開具議題應擇關於地方利弊及鞏固藩屬保衛邊疆諸要政儘先提議等語 
[電飭各省查報海口砲台情形北京]  
　　陸軍部蔭尚書近以各路砲臺工程早經通咨各省計畫修建改辦惟所修各處砲臺宜分陸地沿海兩項陸地邊界各工程應照部定新式添備新式機關各砲改良建辦並將各處建辦工程事宜詳繪全圖報部查核其沿海各處砲台除已設大沽烟台吳淞閩浙粤各要口外其餘各處海口應行添建何項砲臺現值整頓海軍之際籌辦宜加詳愼尤須派員將各海口 
 
 

Page 4

 
 
形勢險要詳查測繪先行列報由部彚核酌定分别計畫辦理以重海防日前特會商軍諮海軍兩處通電各省督撫飭令查照辦理 
[濤貝勒維持軍事司法之原奏北京]  
　　粤省新軍潰變案之犯官張哲培劉雨霈本係欽交大理院審訊自軍諮大臣濤貝勒回國後以張等均係軍官不應由大理院審判致侵軍事司法之權而失軍人之體面特專摺奏請改交陸軍部軍法司審訊奉旨俞允會紀前報兹覓得軍諮處原奏補錄如下竊臣此次考察各國軍政於軍人徵戒諸法曾討論及之大都軍人犯罪統歸軍法會議處審斷非普通裁判處所得與聞故軍事司法爲獨立機關對於普通裁判而言謂之特别裁判其必劃分區域者厥故有四一軍事概歸獨立故執行軍法亦不能不歸於獨立所以昭軍政之統一二以司法人員備顧問而審判長必以軍官充之所以全軍人之體面三軍法會議處長官其品秩高於犯罪人員一級者始得躬司審判所以維軍人之秩序四軍人犯罪情形非練習軍法人員莫由察其底藴故犯軍法才晃能治以普通刑律所以期判斷之公平此四者爲軍法設獨立之原理亦即各國通行之公例也我國陸軍部有軍法一事固已立軍法獨立之基礎前次日本留學生監督已革陸軍部副參領李士銳因學務欵項未清由陸軍部奏請褫革發交軍法司訊問並歸軍法司看管是陸軍犯罪人員由陸軍部軍法司審判業經辦理有案本年四月因廣東新軍滋事欽奉上諭將前協統張哲培統帶劉雨沛拿解大理院治罪欽此仰見朝廷整飭軍律罰必當罪之至意欽佩莫名惟是軍法自有專司之地大理院非軍事司法之區以軍事犯罪之人交大理院懲治則軍法失其獨立於軍政之統一有碍以尋常司法之員審軍人特别之罪軍人之體面有礙張哲培等係恊都統正參領之軍職與二三品軍官相當而承審者爲五六品推事於軍人之秩序又有礙且大理院無軍事專門人員於軍人一切犯罪情形未必能洞見癥結欲期審判之平允更屬勢之所難臣愚以爲權限貴於分明罪刑期於各當旣有特别裁判之所不可以普通法律相繩臣自回國以來屢聞軍界談及此事多滋疑懼若不遵此辦法恐輾轉誤會不免有意外之虞擬懇天恩將張哲培等仍交陸軍部軍法司參照各國軍法切實訊究持平辦理並請嗣後凡屬陸軍犯罪人員一律交陸軍部審判以示區别而昭公允 
[東省又議專設殖務部北京]  
　　會議政務處昨奉軍機處片交飭將光緒三十三年九月間前黑龍江巡撫程德全條陳請於東三波專設殖務部以固皇基而蘇民困一摺並各參預政務王大臣分議辦法草案等件檢齊封送軍機處等語探聞係將酌採原奏辦法以備會議東三省實行設立殖務部事宜 
[度支部核減黔省財政北京]  
　　度支部財政處現將黔撫龐中丞造報該省預算清册内所虧銀一百餘萬兩逐欵勾稽妥定核减籌補辦法加註條簽呈請堂官核覽一面並將核减大致情形先行電致該省財政監理官查照詳覆 
[是亦中央集權之一斑北京]  
　　聞度支部以各省財政全權在於藩司而藩司爲本部直轄之行政官消息更宜靈通嗣後如有關係財政重大事件指撥解欵與一切要需除隨時詳報督撫外應即據情詳報本部以資考核現已由部訂定章程六條咨行各省照辦 
[閩省度支公所奏報成立北京]  
　　閩省糧儲道本已裁撤歸併藩司管理至督署兼管之閩海常洋各關及監道經管欵項近來清理財政亦已遵照部章按月造册報告此外關涉財政之局所向有善後稅釐濟用三局嗣將三局改併爲財政局於是欵項出入即以該局爲總洪之區而賑捐局交代局復附設於財政局之内閩督松制軍近以該局等名目糾紛事權不一前奉部章飭令各項財政統歸藩司管理自應遵照部飭亟謀統一以專責成而資整理節經督同藩司悉心籌議將以上各局一律裁撤責成藩司一手經理卽在該司署内改設度支公所分總務田賦糧儲厘捐官廉軍需制用七科每科專設科長一員量事之繁簡酌派一二等科員各數員分任其事並設總科長一員以爲全局機關稽查出入總欵仍以藩司總其成所有欵項由司庫存儲以藩庫大使司入欵布都事司出欵各立專簿將各欵名目動支事項逐細登記惟收支兩事旣責之實缺大使布都事應即分别查照原有進項酌給公費一切火耗陋規悉數提取歸公優其薪費專其責成使出入互相稽核欵目有條不紊至每年所需經費即以藩司並已撤糧道衙門及裁併各局所向支之欵核實開銷惟歸併伊始頭緒紛紜藩司綜核庶政事至繁賾尚慮耳目難周應遴選熟悉財政之候補道一員帮辦財政事宜其應支薪水作正報銷現在該公所業已成立松制軍特於日前將籌辦情形專摺奏報奉硃批度支部知道 
[廣西錄取法官咨部核准北京]  
　　廣西法官考試前經法部奏准以該省提法使等充作考官現已考竣共錄取三十二員即由桂撫造具名册咨送法部覆核并請將各該員先行派在各級審判廳委署委用頃經法部核准一律以正七品推檢分發各該廳委用日昨已專摺奏報奉旨依議所有錄取各員銜名如下劉庚先（知縣）姚桐豫（知縣）成應瓊（刑幕）陳洪道（知縣）蔣繼伊（知縣）霍鸞藻（法政畢業生）程希洛（知縣）陳藻鎏（法政畢業生）黄葆燊（法政畢業生）楊家瑄（知縣）江登瀛（知縣）黄長松（知縣）朱杰（法政畢業生）關樹文 
 
 

Page 5

 
 
(法政畢業生)石昌松（知縣）陳用光（法政畢業生）劉逹朝（法政畢業生）周紹光（知縣）湯瀚（法政畢業生）鄧甘泉（法政畢業生）黄晃賡（法政畢業生）粟威年（法政畢業生）陳鍾鋈（法政畢業生）袁葆清（法政畢業生）何成烈（法政畢業生）蘇天祥（法政畢業生）白元麟（優貢）吳焯年（知縣）馬寳森（法政畢業生）石徵庸（拔貢）張錫鑾（法政畢業生）虞重熙（刑幕） 
[法部豫備考試法官北京]  
　　法部廷用賓尚書連日到署極早係爲籌備考試法官一切事宜昨日咨請各部院開送尚侍銜名於二十日以前覆部以便奏請派充主考并行文都察院開送御史銜名充任鹽試一面遴選專門人員派充閱卷襄校各官其内塲監臨即由本部尚侍内奏簡一人并聞此次考試塲規格外加嚴故都察院開送滿漢御史銜名至少須有八員以防槍替懷挾等弊 
[恊辦大學士之簡放期北京]  
　　内廷消息大學士鹿文端公逝世後所遺東閣大學士應擢陸中堂潤庠補授體仁閣大學士應擢榮中堂慶補授所遺之恊辦大學士一缺聞吏部李尚書殿林可望升授其揭曉之期約在九月初旬 
[學部攷試留學生餘談北京]  
　　學部考試遊學生業經揭曉聞初八日考試時刑法問題係『刑法之適用限於國境内一切犯罪此原則也然有時國境外之犯罪亦可以適用本國刑法而國境内某種犯罪轉不能適用能一一指明其事實說明其理由歟』當時在塲應考法政各生多不能解釋命題意旨之處大都含糊敷衍完卷及出塲詢之京師法政學堂諸生亦難索解遂於初十日請譯員某君將此題譯爲日文質之日本法學博士岡田朝太郎君岡田君再三思索亦不能解謂爲屬於人與地之關係乎按之不合屬於行爲地與結果地之關係乎按之亦不合屬於英法德之學說歟按之亦不合相顧笑而不答某君大慙出告同人於是外間譁傳本年襄校諸官一知半解竟無命題之知識云并聞初九日農科題目雜出體態二字應考者亦多疑之後亦只得將錯就錯草草完塲了事 
[游學畢業生等第名單]  
最優等六十二名　張景光　嚴恩棫　陳祖良　葉可棵　俞同奎　朱保勤　吳乃琛　 
孫多鈺　何育杰　刁作謙　汪　果　羅忠詒　諸　翔　朱公釗　楊德森　趙世瑄　 
劉慶綬　方　擎　林葆恆　鄭冕執　陳訓昶　張修敏　華　鴻　鍾　偉　林天民　 
董如奉　吳鼎昌　黄曾銘　謝培筠　朱天奎　高勝儒　薛宜琪　席聘臣　廖　炎　 
黄瀛元　季新益　凌　鴻　崔　潮　沈玉楨　屠　密　胡　驤　劉先䳲　沈覲扆　 
王蔚文　張嘉森　江古懷　方時簡　周啓濂　韓　楷　孫昌潤　韓振華　楊壽桐　 
盧公輔　薛　楷　梁賚奎　劉國珍　羅聽餘　唐在賢　趙建熙　鍾世銘　劉崇侃　 
彭　炳　優等七十五名　　彭清鵬　祝長慶　楊　剛　王麟書　吳在章　范季美　 
汪行恕　劉吉祺　徐善祥　秦銘博　翁敬棠　顧寳瑚　唐在章　何壽彭　楊景斌　 
吳濬源　張明綸　李宣諫　金曾澄　余紹宋　孫慶澤　劉安欽　李景鎬　孫嘉祿　 
鄭　桓　徐維震　何長祺　周錫經　薛宜瑋　諸人龍　曾　牖　李　徵　邵長光　 
廖世功　楊彥清　韓榮昌　張正坊　萬家璧　金　泰　方興楚　周步瑛　徐造鳳　 
施　霖　曹位康　朱斯芾　汪廷襄　程承邁　林祖繩　何　陶　錢懋勛　嚴式超　 
郭寳慈　劉　桐　岑兆麟　張　𣉿　錢　均　葉昌壽　祝毓瑛　張大椿　蔣履曾　 
朱顯邦　張廷霖　梅詒穀　周　翰　朱叔麟　王道昌　郭登翰　楊熙光　楊汝驤　 
杜愼媿　張友棟　陳日平　佘名銓　黄以仁　中等三百二十二名　章家駿　張競勇 
郭秀如　魏斯炅　黄際遇　馮斯鑾　周澤春　張競立　伍學　　郁　華　王澄清　 
萬勗忠　李涵眞　馬有略　許壽裳　李文熊　胡樹楷　吳灼昭　郁應龢　袁　旃　 
蕭增秀　何焯時　沈　鴻　仇　預　薛天眷　劉石蓀　祝撰望　雷　震　但　壽　 
汪汝梅　楊兆鵬　周藎臣　瞿祖熊　徐　觀　巫德源　方庚源　董　森　張金燦　 
榮　陞　趙之騟　張清槐　謝　霖　余和治　龍　　　戴棣齡　于翰青　薛　良　 
張邦華　吳會英　陳文中　鄔肇元　陳希曾　段世垣　姚履亨　馬光蘐　尹耕莘　 
劉啓晴　周秉鈞　柴宗濚　馬有恆　鄭　蘄　金元潤　黄　翼　杜云程　王毓方　 
嚴少陵　吳錫忠　姚　震　陸家鼐　胡光普　金其堡　高巨瑗　鄧瑞　　葉培新　 
孫世偉　吳　爕　張萬田　熊　彥　陳佐漢　李坃楷　吳　鐸　郭章鋆　顧時濟　 
朱其振　程家頴　楊同衡　石福籛　周大鈞　李耀忠　張炳星　童顯漢　薛光鍔　 
鄷　更　劉孝純　陳鴻慈　吳　懿　黄傳倫　陳彥彬　黄如棟　玉　潤　彭繼昌　 
郭襄臣　王海鑄　張家亨　李作賓　高仲和　盧柱生　陳國鏞　經家齡　歐陽啓勳 
黄中塏　蕭鴻烈　趙恆默　許文光　劉　導　劉大魁　王靖先　李邦燦　李七炯　 
袁鳳曦　晏才傑　黄公邁　馮　沛　屈　　　胡光晉　胡　黨　凌肇倫　胡傳思　 
雷寳森　駱繼漢　嚴　端　后大經　孫壽恩　劉光笏　何　蔚　邱開駿　啓　彬　 
鍾　銑　郭恩澤　夏　嵩　廖恩煦　徐元誥　胡　懌　黄寳森　楊蔭喬　熊　㠏　 
鄺維楨　高國瑛　馬　柱　孔紹堯　洪　逹　江忠章　李廷斌　張鴻鼎　余若瑔　 
徐金熊　蔣瑩英　張恩綬　徐麟祥　李　柯　蘇壽松　羅仁博　潘光祖　沈　復　 
成　祚　李維翰　黄　謇　梁同愷　馬英俊　曹　楨　劉　蕃　黄耀鳳　唐寳鎬　 
任秉璋　蔡元康　葉瑞棻　周逹壽　胡國臣　光　昇　陳受中　聊延芬　邱冠棻　 
李培鑾　劉　炤　張振鏞　鄒樹聲　王懋昭　潘大道　劉　健　冀鼎鉉　張天宋　 
黄容惠　劉傑夫　何　超　張德憲　謝正權　楊耀卿　張福照　陳履潔　周鴻熙　 
莊　浩　鄭汝璋　范潤書　田煜璠　張淑皐　陳　模　王曉東　光　晟　陳　藻　 
張國棟　周　衡　李培業　袁本貴　張繼業　何宗翰　汪炳南　郝文燦　陳襄廷　 
宋仲佳　鮑　鑅　鄭憲武　俞仁愈　申鍾嶽　謝家鴻　孫　鍾　韓殿琦　唐士杰　 
龍　圖　楊　拱　姚潤仁　錢崇固　騰　驥　徐藻楹　陳　英　孫德震　瞿　翔　 
邵文鎔　李　昀　夏國賓　王光鼎　孫景賢　池文藻　倪紹雯　鍾寳華　高贊鼎　 
葉大榮　王邦屏　周寳鑾　張冕光　黄德馨　張藎臣　沈秉成　劉鏡清　黄紹雋　 
王鍾先　胡源鴻　張德潢　蔣羲明　吳秉誠　盧尚同　馬光裕　邵　箴　黄宗麟　 
蕭露華　張　耀　陳　翶　陳佑清　黄行藻　蔣道南　王英濰　趙從懿　錢鴻鈞　 
羅家衡　李國珍　嚴愼修　蹇先聰　周　英　雷光曙　程鵬年　黄永孚　徐炳成　 
趙家璧　陳　煦　黨積齡　李協中　葉諄然　李盛鏳　楊勉之　李鶴經　黄鳳翔　 
楊　悌　梁元輔　陳福民　歐陽景東　黄甲　丁鑑修　熊兆周　俞道暄　陽光球 
 
 

Page 6

 
 
曾　彥　岳秀華　李惠人　李鍾　　韋榮熙　洪榮圻　倪啓瑞　袁家普　程　愚 
陳榮鏡　王　邕　關和鈞　林　瑩　李世恩　胡善思　王　鑄　吳玉成　田汝翼 
曹廣涵　漆運鈞　殷汝熊　曙邦彥　鄭隆驤 
[京師近事]  
　　美國陸軍大臣狄金生由漢口乘京漢車北上於十五日下午五時到京聞外務部特派顔駿人編修陸軍部特派軍法司司長丁問槎觀察前往保定迎迓又聞留美學生之在京者共有三十餘名擬俟狄金生公事略簡設筵歡迎並邀請美使館人員及在京之美國著名紳商眷屬人等作陪 
　　德國皇太子來京在卽而政府迎接之費尚未籌備日昨外務部特向度支部澤公籌商澤尚書以此欵甚巨擬由崇文門稅課項下暫撥若干再由部撥若干惟須俟臨時始行撥交外務部應用 
　　資政院開院伊邇現咨内城總廳委派警衛長一員警官二員巡長六名警兵三十名往院任事其薪水警衛長月百元警官月五十元巡長月二十五元警士倍給薪水餐宿皆由院中預備現由總廳派定引福清爲警衛長不日到差 
　　廣西巡撫張堅白中丞於預備召見後昨即往謁度支部尚書澤公聞因桂省與法屬越南毗連防邊緊要兼以匪徒時有擾害情事故向澤公商議籌欵編練新軍俾得速行成鎭以固邊隅 
　　内務府大臣因本府應需開放之正雜欵項庫儲不敷故議向度支部借撥暫濟要需乃竟被度支部咨駁以致所有要欵無從開放領欵者無不焦急現該府管理銀庫員又向恆利銀號商請借欵而該號以内務府近有裁撤之說恐借欵後償還無期故未遽允銀庫各員刻竟束手無策　　法部監禁各罪犯向章每月准其家屬相見一次並有屋宇一間准夫婦相會名爲放家口蓋國初之曠典也自汪兆銘案三犯奉旨交部監禁後此例遂廢聞法部堂官以爲若放他犯不放欽犯未免顯有輕重故有一律停止放家口之舉因此在監各犯愈形愁慘云 
　　聞在京某寺喇嘛日前得已革逹賴徒孫喀羅震田者函告言已革逹賴在印極其艱苦進退維谷並乞某寺喇嘛爲其探聽政府意旨能否開復逹賴原職云云 
　　法部收發所之報考法官者初十日已逹一千六百人之多現又展限六日至十六日爲實行截止期此六日中當又不下五六百人然則總數必在二千人以上矣每日報名時擁擠于庭院之中種種現象爲該部設立以來所未曾有也 
　　廕午樓尚書自到部以來連日查核部制已决意大加整頓近又與軍諮大臣提議以本部制度尚多參雜從前兵部舊制不惟與各國陸軍部制度不符且事務紛歧於振興軍政亦多妨碍擬首將本部所轄之驛站及武選議處奬叙等事均劃歸别衙門管理以一事權聞軍諮大臣亦深以爲然 
　　學部唐春卿尚書對於女學非常注重昨與各堂會議以京師爲學務總滙之區除女子師範學堂外並無官立女學殊爲敎育之缺點决於本年内籌設官立女子小學四處中學一處均於明年一律開辦惟須將女學章程另行詳加改訂並嚴訂女子留學章程以資維持 
　　濤貝勒以軍諮處有統轄全國軍政之責所有各廳亟應添設精幹人員俾資協助擬將近畿督練公所兵備處總辦容道賢及敎練處總辦唐參領在禮並督練處參議官江道朝宗等札調兼充該處諮議官以資整頓 
[時評]  
　　其一 
　　京奉鐵路。以舞弊聞矣。鹽政處以舞弊聞矣。某事也。某事也。又皆以舞弊。聞矣統計中國舉辦之事。什有八九爲叢弊之地。此後新政。方且日興而月盛。如其無弊也。則興一政即興一利。而中國轉弱爲强之機。將於是乎在。如其有弊也。則興一政即興一弊。弊之不除。利於何有。是自促其危亡而已矣是。故此後新政之興。當以嚴剔弊端爲主義。 
　　其二 
　　不諳軍律之人。本無陸軍部司員之資格。今以一律撤汰。諸多窒礙。而欲設研究所以造就之。彼不諳軍律之司員。果能悉心研究。其所得學識已。屬有限况。各司員或徵逐酒肉之塲。或奔走氷山之窟。放懷肆志。已成習慣。而欲其悉心研究。亦不可必得之數矣。 
　　然則所謂擬設研究所者。特整頓陸軍。部之門面語。保全。各司。員之大計畫耳。於事實庸有裨乎。 
 
 

Page 7

 
 
   
 
 

Page 8

 
 
 [G　　文明大舞臺 
　　廿二日戲全部藝員一齊登檯 
　　日戲禮拜價目 
　　頭等正廳洋三角二等正廳洋二角三層樓包廂洋二角特别包廂洋四角幼童減半僕票大洋一角 
　　禮拜日拍賣秋野醫生住宅新谷洋行 
　　准於二十二日上午十點鐘在河南路三號愛而近路轉角秋野醫生大班住宅拍賣上等房間式書樓大菜間式房間各式木器鐵床沐浴間並寫字間等物不計此佈新谷洋行 
　　禮拜一拍拜 
　　魯意師摩洋行始創自同治十三年即英一千八百七十四年 
　　於廿三日二點半在本行拍賣美隆十二磅鳳儀亭鵲橋圖細布十磅藍鷹市布錦隆財來福湊色素羽綢裕昌立憲鏡色素羽綢喴厘五路進寳元泰西緞德華施女皇帝色泰西緞克魯森成金圖花標色花緞色素泰西緞吉羊如意色花泰西緞人鳳圖色花羽紗元花羽紗小方錦花洋紗素羽綢毛花呢立興百利禮和色花緞志大花蓆法印花蓆法色花線緞稍漬元羽綢等貨此佈魯意師摩洋行啓 
　　禮拜一拍賣 
　　裕興大班住宅　 
　　瑞和洋行 
　　准於廿三日十點鐘在三馬路一號裕興大班住宅内拍賣書樓大菜間臥房厨房洋琴石鐘油畫鏡磁器古銅器電氣風扇古董架等另物不計此佈瑞和洋行 
　　華德洋行 
　　禮拜一拍賣 
　　股份 
　　准於廿三日十二點鐘在本行拍賣各種股份數百股如欲　者是日請至本行面拍可也 
　　禮拜一拍賣 
　　凈漬貨 
　　瑞和洋行 
　　准於廿三日下午二點半鐘在本行拍賣屋頂油毡九箱水龍象皮帶一箱銅龍頭數個雪茄烟九十餘盒爲司格酒一百箱白蘭地一百箱毛呢衣料數十疋以及様子布疋料手鐲耳圈另物等不計此佈 
　　禮拜一拍賣 
　　公信貨 
　　准於廿三日十一點鐘在本棧房拍賣三磅半至七磅軟硬　岳陽樓官誥圖財星照壽鹿羊牌立馬牌綠氣球封猴圖祝壽圖各種洋紅布等餘貨不計此佈各貨均限二禮拜内出清老公茂洋行啓 
　　禮拜一拍賣 
　　上等住宅木器 
　　寳和洋行 
　　准於廿三日上午十點鐘在黄家庫底即义袋角七號内拍賣上等房間式書樓式大菜間三扒檯椅酒架火爐鏡柚木捲蓬寫字檯椅衣帽架磁噐古董厨鉄床象皮輪小囝車織花地毯自鳴鐘窗簾柚木梳粧鏡火爐鉗畫鏡大菜式茶杯盆雲石面湯檯小人床電汽燈傢伙上等洋琴一只裁縫機噐一只並一應上等木器另星什物等貨不計准廿一二先可觀看此佈　寳和洋行啓 
　　禮拜二拍賣 
　　上等住宅木器 
　　寳和洋行 
　　准於廿四日上午十點鐘在北京路Ｂ四號即通和住宅内拍賣柚木並紅木書樓式房間式大菜間畫鏡古銅人佛中國銀器刀叉銅床地毯蘇州窻簾上等羅生克來四洋琴大古銅老鶯打字機器以上木器均是福利並美藝所　又於午時拍賣各種書藉並頭等好白生十二匹馬力四人汽車一輛即通和大班所乘准廿二三日先可觀看此佈寳和洋行啓 
　　禮拜二拍賣回祿貨 
　　瑞和洋行 
　　准於廿四日下午二點半鐘在本行拍賣由法界元亨棧内搬來日前被焚稍漬各色顏料鈕子象皮雨鞋毛帶毛冷汗衫汗褲洋紗洋針搪磁口杯腰帶缐襪紗巾糖精銀粉金線紅酒等不計共六百餘箱拍後當付現銀限翌日出清此佈 
　　禮拜二拍賣 
　　瑞和洋行 
　　准於廿四日二點半鐘在本棧拍賣恊隆三童得利色燈心絨不限價華記五鷄元西緞德記授經元太西緞灰立巴次豐泰四季發財色花羽綢進益得利圖秃白膠布好華鴿令圖色素羽綢另行絲光元羽綢雪靑素羽綢色花素太西緞十四磅三羊三馬十四磅半壽星本機粗布百餘包花其圈花粗布連利十二十三十四磅童子雙旗市布十一磅三龍頭候旗市布十一十二十三磅桃紅鳥金五鶴市布念包稍漬恊隆花其細布拾包公平爵菓元羽綢豐裕花其炮車三燕斜文印度廿支三股馬上發財棉線十二支棉紗餘貨不計此佈 
　　禮拜三拍賣 
凈漬貨 
魯意師摩洋行始創同治十三年即英一千八百七十四年 
准於廿五日下午二點半在本棧拍賣由押欵來不限價靛靑靑蓮綠藍朱紅各牌顏料五十箱香烟錫皮五箱約計六百磅蕩磁水桶一箱法藍板一箱磁鍋一箱厚呢一箱貓皮一件蕩磁飯鍋十箱象皮鞋二箱茶更一箱等貨不計此佈魯意師摩洋行啓 
　　禮拜三拍賣 
　　被焚元亨棧各種疋頭瑞和洋行 
　　由前被焚元亨棧搬來各種疋頭准於二十五日九點半鐘在四川路平和洋行隔壁第二十九號棧内拍賣元亨金八仙添香圖元泰西緞八美圖聚寳盆取南群七賢圖色素泰西緞烟雨樓聚寳盆色花泰西緞聚寳盆元羽綢立憲圖漁家樂七賢圖諸仙鎭聚寳盆色素羽綢添香圖白花羽綢八美圖色花羽綢金八仙七賢圖漂洋標七賢圖聚寳盆漂布五鳳樓色燈蕊絨立憲圖尺六元絨人鹿色企呢美人色斜紋呢金八仙聚寳盆色厚呢七賢圖馬頭牌色芝麻呢八美圖什牌色花標共計四百餘箱拍後准限一禮拜出清特此預聞 
　　禮拜三拍賣 
　　魯意師摩洋行始創自同治十三年即英一千八百七十四年 
　　准於廿五日十點鐘在江西路第五十一號Ｂ字二層樓上拍賣一應書樓大餐間臥房樹房木噐洋琴什物另星不計念二日可看此佈魯意師摩洋行啓 
　　禮拜三拍賣 
　　瑞和洋行 
　　公平貨不限價 
　　准於念五日二點半鐘在本棧拍賣凈貨公平雙花圈長壽宮納花人魚踐土會盟爵菓美人花牌銅雀台象童楊家將捷報頭彩八陣電氣燈雙小人點炮三財問津利市三倍北地胭脂吳后進宮祝壽九財童萬紫千紅巧發財海上名妓歲朝清供順風大發綢莊來鳳橋五童子三友彩石磯十子高升雙得利成親匹子高升盜仙草劉海九虎童四彩人鳳人虎人槍花牌龍鳳小花園母子全歸富貴樓鳳凰台三美裁衣獅球四人處夢筆生花鴻運大發元寳鷄一品香九金麒麒代軍孔雀過新年戰長沙馬上侯鶴童打麵缸萬年如意天官人鳳雙人鳳燕窩光麥草光日光絲光本邊彩邊黄邊元羽綢人鳳四子高升色素羽綢萬紫千紅祝壽劉海人魚天賜黄金順風大發入虎尺六絲光元絨長壽宮人魚天賜黄金順風大發鬥百草輕羅小扇龍鳳夢　生花黄邊元泰西緞元寳鷄紅洋棉呢五童子色裹子綢三友色花漳緞雙得利甘露萬嵌散花色花羽布人打虎三德三正十二磅人槍三Ｘ三寳大英細布三碼半象童雙魚吉慶雙熊球人槍三萬細布粗布十磅十二象鐘粗斜十一磅至十五磅雙劉海四劉海至十二劉海市布十磅龍戲圈馬頭雙得利市布三磅半至六磅獅牌人虎紅標八陣三　鶴童三和彩石磯三大吉利市吉祥如意八金鷄五金鷄飛球奪錦祝壽祿入鳳藍跑鹿藍雙鹿紅雙鹿獅三豐永慶昌平三正三廣三隆萬年如意漂布各貨准限二禮拜出清所拍各貨均是凈貨倘有　點等一律排呌此佈 
　　寳和洋行 
　　代理拍賣各種股份 
　　啓者小行專爲代客拍賣各種股份每逢禮拜二拍賣倘貴客有股份出賣或囑小行代爲拍賣祈即將股份並過户單一併送至小行如貴客欲先借欵即向小行面議墊付可也拍去之後佣金一例照算拍定隔日出清此佈寳和洋行啓 
　　禮拜三拍賣 
　　瑞和洋行 
　　准于廿五日十點鐘在黄家庫花　即愛文義路第十八號住宅内拍賣書樓大菜間臥房廚房洋琴以及另物等不計此佈 
　　奉會審公堂諭 
　　禮拜四拍賣 
　　貴重產業 
　　魯意師摩洋行始創自同治十三年即英一千八百七十四年 
　　准於廿六日下午四時半在本行不限價拍賣地皮一方坐落七浦路地皮第六百三十七號ＢＯ第七千零八十號照契計八分零七毫上連市房四間大號房一宅又地皮一方坐落虹橋路相近工部育嬰處計十七畝八分七厘九毫此地無道契有方單十五紙如要知詳細看圖様者請至小行可也此佈魯意師摩洋行啓 
　　華德洋行 
　　代理拍賣各種股份 
　　啓者小行兼理代客拍賣各種股份倘貴客如有出賣者欲賜小行代拍須先將股單並過户單一併送至小行拍去之後其銀隔日付清佣金一例照算格外克已特此佈告 
　　海利洋行拍賣各種股票 
　　啓者小行由英九月廿九號起每日下午五點鐘每逢禮拜六十二點鐘在本行拍賣各種股票倘　貴客有股票欲拍賣者請每日四點鐘之前將股票送至小行即给回收條爲憑每次拍賣之前則將各種股票名目列明於本行門首所有拍賣章程帖明本寫字間請駕臨索閱便知詳細　法界洋涇浜一號海利洋行啓 
　　（盤棧聲明） 
　　茲有鷄鴨弄東　旅館全副生財盤爲温處旅館所有前東欠項均歸任姓自行理直與後東無涉特此聲明以免後論温處旅館 
　　電氣運動機 
　　（譯音馬達） 
　　請看電機之許多利益不佔地面　無喧閙震耳聲　絶無烟塵　動作鎭靜妥穩　底脚極小　走動不須防睹開關便捷　能使事半功倍　得利無窮　而且省减成本　價廉出租　欲知一切詳細者請惠臨公共租界大馬路四百七十一二號工部局電燈公司便是 
　　（聲明遺失） 
　　茲於十八日趁車至申在滸關竊去衣夾一只内有紹興美孚行訂售煤油華英文合同各一紙保單一紙收銀據一紙此合同等與該行說明作爲廢紙特此登申新兩報聲明　無錫徐紹基廣告 
　　蔣福田翁鑒 
　　來信已悉刻此貨市面尚佳　尊處住圵祈　示知以便通信見報祈閣下從速來申面算銀兩不勝盼候之至愼餘白 
　　（遺失劃條） 
　　今遺失道勝銀行上源通稅餉劃條計元三百七十二兩七錢九分係八月廿一所出刻已向前途關照爲廢紙特登申報聲明老晉隆洋行白 
　　公大典當失竊 
　　温州公大典當前　以千餘甫等監守自盜失貨頗鉅發覺後由鄞縣緝獲解温押追在案詎七月初八夜棧司陣阿進潜入庫樓竊得當衣値銀三四百兩由高擲下幸被更夫驚覺當塲拿獲送縣究辦同業愼之 
　　（改造出租） 
　　茲者泗涇路七號十號之小洋房底子該處地屬相宜如商家欲改様或翻造行號等基均可請至泗涇路一號面議無不克已從便此佈德和洋行啓 
　　愼昌洋行告白 
　　啓者小行現經理英國電器總公司一切事務奉天亦歸本行經理此佈圓明園路五號 
　　日本郵船會社 
　　啓者本公司筑前丸輪船准於八月廿四日即禮拜二早晨四點鐘開往長崎神户横濱等埠小包收到禮拜一客票賣到禮拜一止　倘蒙　各寳號如欲裝貨搭輪者務祈　早臨爲幸　郵船株式會社啓 
 
 

Page 9

 
 
   
 
 

Page 10

 
 
緊要新聞二 
[護督咨請取消湘路借欵武昌]  
　　湘路工程欵項已足敷用洙昭一路早晚即可開車祗以報載四國借欵消息股東大爲惶駭屢向公司詰責公司無可解說乃呈請鄂督咨部將湘路借欵取消護督王聘帥接呈後以粤漢鐵路擬借外債原爲内地籌欵維艱觀成無日是以定議借欵動工俾路得以早成一日地方卽能早收一日之利用意具有苦心今該公司來呈所論亦不爲無見且謂洙昭之路秋間一準開車每年所籌之欵以之興築每年路工期以五年全湘之路亦可竣工似可無待外欵坐受朘削業已據情咨請郵傳部查核辦理一面並照復湘省鐵路公司查照 
[粤督電商看守所用費廣州]  
　　粤督袁制軍日前分電度支部法部云准度支部咨開令將廣東各屬看守所委員暫照京師所定十成數目月支銀十五兩巡長巡兵無論繁簡各屬每月統計不得過四十五兩原擬繁中缺用委員二名應即裁撤一名又開所有運庫自本年三月起撥過看守所員兵薪水銀兩應飭該運司迅速照數提還各等因查廣東各屬看守所員兵薪水原定每年需銀十四萬數千餘兩曾經電商大部旋准度支部漾電内開監獄一項所需經費除關稅仍照案不得動用外餘如無碍京協各欵及洋欵暫可攤籌當經檄行司庫按月分籌撥解在案兹准前因自應遵照辦理惟揆諸粤省情形有不得不稍予變通者查廣東看守所未定罪人各屬多少不等巡兵亦多少不等兹擬通盤籌算截長補短平均巡兵薪水每屬每月仍不過四十五兩之數以符部議所有巡長全行裁撤藉資節省至委員名數亦遵照度支部咨每屬只用一名惟委員月薪一項擬請照舊支給三十兩因廣東日用昻貴開辦伊始事繁責重且該委員多由法政警察監獄各科畢業生考取恐非此數不足以示體恤而養其廉况各屬看守所人數有在百名以上者較之初級審判看守所職務勞逸懸殊計此次變通辦理除委員月薪擬請免减外統計裁減委員巡長巡兵共五百七十三名每年僅用銀八萬三千六百二十八兩較之原定預算銀數已省六萬三千一百餘兩較大部核減銀數僅多用銀一萬六千六百餘兩實屬無可再省于看守所前途實大有裨益至運庫欵項一節前因度支部漾電文内並無運庫欵項不准動用明文所有自本年三月起撥用前項銀兩自應免其提還以符原案又此次裁减各員兵調度分配極需時日粤省地方遼闊移文電告有須一月方逹者一俟奉大部核准電到後計須至九月初一日起方能一律實行據籌辦處詳請前來合卽電請俯賜核定八月分薪水並請仍飭藩運兩庫照前支發以資接給乞急電見覆爲禱旋得度支部覆電略謂各屬看守所自九月起核减用費委員月薪三十兩巡兵每屬每月不過四十五兩均暫照准並准將運庫七月以前撥欵免其提回惟自八月起不得再動鹽欵袁督接電後昨已專札藩運法三司并通行各屬遵照矣 
[咨請延聘工程師查勘校工南昌]  
　　贛省高等學堂日前兩次震裂致全堂學生紛紛逃竄軋傷手足等情迭紀前報日昨該堂監督黄棣齋太史特咨請贛學王勝之文宗延聘專門洋工程師來堂查勘以便興工修築略謂敝校於八月初三日午後二鐘有聲轟然發於前排第三講堂之樓其聲殷殷不斷迤西及於第五第六講堂亦皆震撼發響牆壁動搖户牖破落頗有棟折榱崩之勢其時全堂學生正值　堂授課倉皇驚駭奔竄顚仆踐蹈相仍敎員學生或受微傷羣情慌恐敝監督聞警詣勘慰問之餘持以鎭定移時始得稍安旋即片請工程委員馬令獻廷次日始據帶同工匠來堂勘騐惟見前排東頭牆縫微有破裂之處據稱此項工程自信實居堅固身家具在可保無虞倘有傾覆損傷自願賠修抵償持之有故言之成理似難憑虚折服惟查敝校工程係經前藩司學司會委馬令獻廷監修責成一手經理發帑旣鉅歷時亦久敝監督權限所在自未便越俎干涉其工料是否堅固基址是否深穏無從知其底藴即本年派員騐收出結如何保固如何年限亦未准移知有案竊維全校地處空曠樓房高峙最易發生險象雖初三之事議論紛紜迄未得其原因所在然人心惶惑實已見端士無廣厦之安人有巖牆之懼若非防患未然詳加研究全堂生命攸關倘有疎虞誰尸其咎雖馬令自謂抵償然其全家若干人恐難抵償全堂人數且與其事後追維悔補牢之已晚何如事前審察尚眞諦之堪尋查江浙等省校舍崩圮之案前曾數見聞浙校曾延著名工程師查騐人心始定擬請照浙校辦法遴選工程師來堂詳細逐一勘騐倘有險工即飭拆卸完葺如果工堅料實亦可將限年保固各結宣布周知俾釋羣疑而息浮議 
[西報譯要]  
　　梁敦彥遨游海外文滙報載二十日柏靈電云梁敦彦近作海外之游現已行抵柏靈 
　　中國頭髮盛銷美國據美國領事報告美國婦女近時盛行以假髮爲飾其髮由中國運來者爲數頗夥上年香港運美之頭髮共有四十四萬五千七百三十三磅有奇抵美後設法配成顔色分銷或用以織物云 
分類新聞　政界 
 
 

Page 11

 
 
[武陽籌備自治進行之手續常州]  
　　武陽籌備縣自治公所成立以來因有紛爭致碍進行現兩邑令因期限緊迫勢難再緩特召集城鄉各參議員於十六日在陽邑廟文昌宫籌商進行方法並提議各項要事其開會秩序（一）兩邑令宣佈正所長就職（二）正所長惲莘耘觀察宣佈意見（三）推定起草員擬定各項細則及進行日期表（四）帶徵自治經費（五）設立調查户口總處（六）規定辦事員名額孰意是日僅到二十餘人（一因發信怱促有尚未接到者一因前一日爲中秋是日又落雨故未能來）故由兩邑令宣布正所長就職曁正所長宣布意見後僅推定起草員朱稚竹史錫槃戚鳴潔三君其餘各事正所長謂事體重大須俟各鄉到齊後方可提議當議定於二十四日下午二時在雙桂坊崇法寺該公所内續開全體大會現聞已由兩邑令專函召集各鄉參議員務須届期蒞會矣 
[禁烟公所示令烟户換照蘇州]  
　　蘇省禁烟公所示諭文云禁烟辦法原以稽查吸户爲起點稽查吸户尤必從給照爲入手蘇屬省城内外及各屬男女吸户前經本公所遵照部章印製牌照一體頒給在案迄今匝歲已屈換給之期自應示期查換以符定章兹經本司道議定所有長元吳三縣境内城廂内外鄉巿鎭男女吸烟户口統限八月二十九日以前親赴管轄最近之巡警分區報名註册聽候換發新照一俟限滿即行不准續報以示限制合行出示曉諭仰諸色人等一體遵照務各趕赴各分區依限具報聽候換給本公所新照一俟限滿截止决不再行展期母得遲延自誤 
[催辦自治選舉事宜揚州]  
　　揚州府奉江南自治總局札云本所詳請飭催各屬繁盛城鎭速辦選舉並嚴定考成當奉督憲批云籌辦自治均經定有年限計期程功不容延緩查部限繁盛城鎭以宣統二年爲考核成績之期截至本年年底無可再延中等城鎭省會首縣亦須於本年籌辦成立方與定章相符據稱各州縣仍前玩愒應辦事宜毫無端緒實屬不成事體設有貽誤咎將誰屬應即如詳嚴定考成勒限三個月一律成立違者記大過一次其有遲至本年年底仍不能成立者即由該局詳請參撤决不寛貸仰卽通行赶速興辦是爲至要 
[贛省財政困難一斑南昌]  
　　贛省財政困難已逹極點今去兩年所虧二百六十餘萬均懸在官銀總號及大清銀行借債項下馮中丞會同司道籌議裁减經費已有百萬各衙門應行籌備事宜不得不從緩開辦以致皆主消極主義云 
[寗府禀撥辦公經網浙江]  
　　寗波府鄧守本逹日前具禀浙藩吳方伯云知府衙門自開正以來並無分文之入而每月署用極省須籌挪用洋八百八十餘元知府勢成束手挹注無從旣乏術以點金實爲炊而無米而本署分科已經實行每歲所需在五千元以外所禀漁團盈餘撥作分科經費迄今尚未奉到批示而員書辦理已逾一月萬不能責令枵腹從公惟有禀請迅賜撥給本署公費及分科經費俾得早日歸墊未知吳方伯將如何處置也 
[飭估辦公廳工程杭州]  
　　浙藩吳方伯以本司衙門分科治事應須另建辦公廳及添造休息室已經前司委員繪就圖式飭估工程因未及核定交卸移交本司自應委員估勘建造聞已札委候補知縣楊令國觀勘明地基選匠估造並照章應設立財政公所須與辦公廳聨屬應如何度地修建之處亦飭一併勘明 
[清查公欵公産定期開會杭州]  
　　清查公欵公產事宜前經兩　尊邀集在城紳董假座同善堂集議公舉兹因仍未確定前日沈高兩大令發出知單定於二十日下午二時仍在同善堂開會集議投票公舉云 
[巡警敎練所之司法談湖北]  
　　巡警敎練所司法敎員吳　芬因聞巡警道黄小農觀察有欲將此後敎練所學生備作各州縣審判廳司法警察之用日前特集全所學生演說大致謂審判廳成立在即調度司法警察章程亦已頒布到省故司法警察一科不可不研究云云 
軍界 
[張統帶傳知懲罰排長湖北]  
　　張統帶傳知各營文軍人資格以信實爲先軍人名譽以勤愼爲主兹查一營左隊孫排長昨日上午請假外出限下午四句入營竟敢延至今日（十五日）始歸且今日各官長均上衙門該排長踰限誤差殊不知信實何在如此頑疲實堪痛恨本應請上憲嚴加懲處姑念該排長等平素尚稱妥善暫行着罰該排長薪水四天以示薄懲而觀後效所罰之欵存軍需處作爲醫藥之資除申報上憲外合即傳知該排長知照 
[曾統帶傳知目兵外出服裝湖北]  
　　曾統帶傳知各營文云目兵外出着哈吃布服裝已經傳知在案乃近日目兵外出仍有擅着紫花布衣服者有雖着哈吃布衣服而未繡外出二字者殊於軍紀風化大有損傷不知該管宫曁風紀衛兵所責何事况國家設立軍隊原爲發揚威權起見外容且不能整肅安能求别效乎似此情形深堪痛恨此後目兵外出必着哈吃布衣服以肅軍紀而維風化爲此傳仰各營隊曁風紀衛兵司令官切實辦理倘仍有此等情形定惟該管官及司令官是問勿謂言之不預也 
[整飭軍界烟員之手續蘇州]  
　　蘇省禁烟公所查得蘇省城守中軍守備夏大明左軍守備馬永和西城汛外委談承恩木瀆汛外委周漢章均案有烟癮鵠面鳩形實難姑容特飭本公所科長李太守振鐸劉大令鴻查傳該四弁進所監騐七天再行核奪李劉二科長已於八月十九日偕同該四弁進所監騐矣 
學務 
[籌劃府中學經費之爲難揚州]  
　　揚郡八屬紳士張允顗等以府中學堂請撥經費等情具禀藩轅當奉批云揚州中學堂經費支絀各州縣帶徵解府之串捐旣不報明實數又不依時批解實屬玩視學務仰該府速即分别催提并將新舊交替之際如何接收妥議章程禀明立案以免推諉至鹽務雜欵項下能否援照成案酌量挹注候移請淮運司核辦 
[芝蘭女學將破壞于無形武昌]  
　　湖北諮議局常駐議員時象晋前在省垣組有芝蘭女學一所頗著成效今春特在本籍枝江縣江口地方復辦一校從學女生共一百二十名濟濟一堂頗稱盛事乃有女敎員朱子秋者姿容秀美擅長音樂各科學亦有深造洵屬女界不可多得之才詎江口劣紳某某兩人夙與時議員有嫌意存破壞妄言朱子秋係漢口女優必勾引各生於不正行爲該處風氣向來固陋一聞此言羣信爲實於是退學者約八十人其餘未經退學者皆屬讀書明理之家刻時君正設法挽回未知能復舊觀否 
 
 

Page 12

 
 
實業 
[僑商組織全浙礦務之動機杭州]  
　　浙撫增子帥注重實業招致南洋僑商敦勸襄助日前南洋羣島出品恊會代表巴逹維亞僑商蔡奇鳳等具禀中座略稱某等於七月下旬蒞杭迭荷延見殷勤伏思國内上下患貧百度待舉非亟求生利之方决不足以振貧弱而競雄强生利之端莫要於興礦浙江金衢嚴處四府礦產素所著稱且爲外人埀涎而煤鐵銻鉛等礦則遍地皆是所以未能發逹者大率勘騐未精致失礦脈或因資本未充每多中輟某等爲祖國礦業發逹起見擬請承辦全省礦務由某等自集鉅股創設公司如蒙諭允當卽馳回羣島商告同志募集鉅欵再行到浙將股欵成數禀報請騐一面即行擬章分别開辦至股份額數俟週勘礦地之多寡方能核定禀報一切章程辦法均遵照商律公司律及大清礦律辦理並擬禀請奏咨立案以垂久遠而資保持開辦之初當先就相宜地方設立辦事處以便入手調查切實詣勘一俟各府礦產勘騐明確分别難易先後列表請照以次開採並募散股以資利益普及等語當奉中座核准批札勸業道並照會該僑商略稱浙江礦產素饒祇因提倡無人以致未能發逹該僑商眷懷祖國研究實業擬集巨股創辦浙省礦務公司開闢地利此其權輿深堪嘉許應准先行立案仰卽招集股本一面妥訂簡章具報核辦並呈由勸業道核明詳請奏咨立案 
[歡迎美國實業團之預備鎭江]  
　　鎭江商會總理于立三君現以美國實業團三四十人擬於二十三日蒞鎭參觀一切昨特晤商鎭關道劉襄孫觀察斟酌接待各事並假定小馬頭左近琴園開特别歡迎大會此外鎭郡各團體亦均預備一切矣 
[茅麓股東禀控公司總理鎭江]  
　　鎭屬金壇縣境之茅麓明農樹藝公司係由宋芸子楊金台兩君發起集資開辦嗣因常屬股東反對甚力宋君遂辭去總辦楊君亦辭退總經理由常屬股東另舉該郡紳士惲某經理其時以鎭揚各股東並未承認惲遂分設事務所於常州各事獨斷獨行並不與股東磋商辦理各股東久不承認然因該屬股東聨絡一氣未便過問現惲武斷益甚該屬股東均聨名控惲弊端百出各屬股東亦相繼控訴矣 
雜記 
[嗜烟之下塲如此蘇州]  
　　閶門馬路某烟膏店之夥名岐榮貴者日前在店樓上一榻横陳適禁烟局委員往查登樓見榮貴横臥吃烟當即拿住烟具繼至樓下搜見烟燈一只榮貴當向委員訴辯因店夥二人均有烟癮報有烟照二張委員不允一併帶回科以私開烟燈之罪弔銷執照發封房屋並罰洋完案詎榮貴近又在左近另租小屋居住正在過癮忽有流氓多人藉口燈槍係犯禁之物冀圖借端敲詐且店主阿和之老母亦以此店被榮貴所害無可倚賴時向之嘵舌榮貴本已鬱憤於心旣思生計已絶復受種種擠軋如是永無安寗之日遂奔赴河下挑河自盡幸有人施救得慶更生婦人亦得信趕往拖回夫婦抱頭痛哭途人見而憫惻有𤍽心者勸慰一番而散 
[落花之運命何如江西]  
　　贛省通城揚帮妓女不下三百餘口設院賣娼種種招攬狀態實於風俗有碍迭經警道命令嚴行驅逐無如日久玩生漸漸搬運入城惟尋花問柳之徒以官塲最居多數外間嘖有煩言現馮中丞力整官方諭飭巡警道通傳各區嚴逐揚帮妓女限五日内一概出境不許託詞逗遛如有一班官幕包庇嚴行拿辦以肅風紀有此一舉官塲或可稍爲歛迹也 
[嗚呼廠員是歟紳民是歟湖北]  
　　湖北大冶水泥廠前因出江碼頭不便勘就江岸興國營汛地塘墩舊基動工建築由該廠總辦程聽彝觀察禀奉鄂督核准在案現大冶公益保存會諸紳因聞水泥廠獲利甚鉅羣起埀涎公推舉人朱潤時紳士郭崇任等揑禀督院謂此地係屬公產被該廠强佔批由大冶令賴汝驥查勘禀復核辦兹因賴令久未復到該紳等屢在督轅催控乃委候補知縣沈俊往查沈令到冶調查案卷其地實屬興國營塘墩於前數年賣與大冶鐵山運道局管業有案該紳民未免無理取閙當會同賴令傳集各紳面詢詎郭崇任等竟明索駐頭捐每年至三萬金之多與之辯駁再三該紳等則謂水泥乃我邑富源不能讓他人獨享利權磋議數次允讓至一萬金惟水泥廠祗允每年認公益費數百金故頗難議結日昨沈令將查勘情形禀復至省王護督以水泥廠乃奏准開辦豈能任聽劣紳阻撓把持已嚴飭大冶令速行斷結如該劣紳等抗拒不服即行詳辦以儆刁風 
[嗚呼天理何在國法何在漢口]  
　　漢口苗家碼頭巷内有民人石明榮者生有三子長名六司幼失敎誨兇頑性成專以拐騙人口出洋賣作猪仔爲職業因此受其害者甚衆前數年案發逃往汕頭今春始歸而舊性不改屢毆乃父經該處自治會所聞以忤逆不孝爲詞送之夏口廳責押北卡旋經其黨具保得釋又拐騙數人同往香港兹於日前回漢行事更較前兇惡竟將其二弟打死屍首不知下落又逼其弟婦成婚並於夜間擕帶洋油火種欲在本街放火以報自治會送伊夏口廳責押之仇幸經路人卽時拿獲召其父母至用鐵尺週身擊之當軕衆街隣公議以送之官又不過責押决不至辦其死罪終爲地方禍根不如沉之於水其父極爲贊成立即綑縳繫以巨石由其父押解上舟開至江心抛於巨浪之中圍而觀者數千人莫不稱快聞未沉水之前該處警官至塲干涉不准用此蠻法須送官處治衆街隣大爲鼓噪痛詆夏口廳前次旣不辦其死罪又率爾開釋致爲地方大害該警官始屏息而退 
文苑 
[登天海澄清閣詩二章]  
　　（陳阮君） 
　　眼看滄海捲天來。愁向蠻烟搗不開。蒼狗白雲蹤已幻。英雄豎子骨成堆。休言白帝龍川令。且狎頑仙華莆臺。如此江山如此客。也應清怨也應哀。 
　　謪宦何因昔此來。海天說法廣場開。襟期爽挹澄清閣。世路難於灩澦堆。漢室求賢聞有詔。周王避債恐無台。頻年奔走空皮骨。杜老江頭無限哀。 
軼聞 
[田文鏡之幕客（續）]  
　　自此文鏡奏事輒不當上意。數被譴責不得已。使人求鄔先生所在。以重幣聘之返。鄔先生要以每日餽銀五十兩。始肯至。文鏡不得已許之。鄔先生始再至大梁。然不肯居撫署中辰而。入酉而出。每至。見几。上有紅箋封元寳一鋌。則欣然命筆。一日或。偶闕。則翩。然去。文鏡益嚴憚之聖眷漸如。初是。時上亦知鄔先生在文鏡幕中。文鏡請安摺至。有時輒批朕安。鄔先生安否。其聲動几重如此鄔。先生一身客大梁無妻妾子女。每日所得之。五十。金持之歸。或以施振。貧乏或劇飮妓　。中必不留一毫忽至次日也。後又鏡卒鄔先生去大梁他督撫聞鄔先生名。爭以厚幣聘之。而竟不得所在。久之或言。鄔先生已被召人禁中矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[前駐藏帮辦大臣温宗堯咨請川督代奏維持西藏大局摺（續）]  
　　再考西藏之政體則純全極端之專制官吏之命令雖至暴虐無敢違者喇嘛白姓無不仰官吏之鼻息而聽其號令喇嘛向俄百姓向英中國但能增長權力制其官吏則向俄向英皆歸無效但使事實屬我即不必更究其意念之誰屬也夫論者之謂事機危急無可挽救者乃以英俄之當防閑而避其干涉且不知藏人之意何屬故覺無往而非荆棘也今則英俄内容之政策如此旣不必防閑且不致干涉不惟有法挽救其法且非甚難顧其事機則眞危急耳盖英政府雖宣布無佔據西藏土地之意然又不惜委曲牢籠者其心何嘗須臾而忘西藏特示欲操之過急以傷藏人之心且不欲彰露形迹以招俄人之忌我若仍前因循再過數年無所振作則此數年之中旣不能保藏人之不全體受其牢籠尤不能保英俄之不别爲權利互換之恊約不幸而有此變乃眞無可挽救矣故就今日中國治藏而論實大有可爲之機但須迅速敏活急起直追而後可爲且需分别表裡善爲操縱在内之計畫則當兼程並進不可無一日千里之心在外之形迹則當鎭靜和平不可無應付彌縫之術不必遽改西藏之地爲行省而不可不以治行省之道治之不必强西藏之俗同漢民而不可不以愛漢民之心愛之施政之目雖繁宏綱亦祗二事宜宣威者不可假借宜布德者不妨煦育先定宗旨而後合内外上下之力貫徹實行宗堯之愚竊謂藏衛必永爲西藩國家保持治理之道亦較保持治理蒙古諸藩爲易如或不幸而如英外部之言再示人以延宕微弱之現象則他日之危卽有非臣子所忍言者蓋推俄使保護亞洲權利須在别處另籌對待之一言萬一藏衛有事國家所憂固不在西徼不毛之一隅誠恐東南腹心之地將受其影響也至於治理先後之序宗堯擣昧不諳大計愚管所及則逹賴旣革似當以呼圖克圖分任藏事利用轉世迷信之愚從此永廢逹賴之制番官向無固結之意上無逹賴則各求樹幟英俄雖欲網絡適以養成角力均權之勢眼前大事似莫急於此者此外練兵興學開礦墾荒通商殖民諸政則當因時審力循序進行而非宗堯之愚所能懸籌妄擬者除將英國藍皮書内關於英之對俄對藏之政策摘要手譯另册開列外宗堯感荷朝廷高厚之恩愧無涓埃毫髮之報所有知見所及謹借用四川提督軍門印信咨請代奏爲比咨請貴督部堂查核代奏施行須至咨者 
本埠新聞 
[是亦可謂旡妄之災]  
　　前晚八時半梧州路七百八十二號日本東孚棉花棧小工劉得彩王阿二等因向棧主加索工資被該日人拔刀相向劉王二人大駭逃至户外適有勤昌絲棧出店張三寳行經門前被日人戮傷腰際立即倒地又行人范金四亦被戮傷背腰等處復將二小工追冋戮傷頭面腿臀由捕赶報捕房當將受傷人車入同仁醫院張已氣絶車入驗屍所飭保報騐一面派日探拿獲日人二名押候查騐再行核奪 
[疑殺案紀詳]  
　　錢道金被砍斃命報縣請騐一節兹悉死者由巡土車入四路三區時尚能勉强言語惟因唇齒已被砍缺所語不甚分明問其姓在錢徐之間初云住垃圾橋繼稱即在附近新大橋某洋人處爲業似係福建人身有大洋一元小洋數角當票二紙手摺一扣其非因財謀害可知兇手之姓張楊莫辨問其究因何故遭害不答昨日上午上海縣田大令帶同刑仵人等駕蒞仁濟醫館騐得實係砍傷腦部致命身死由堂收殮標封發壇一面諭飭該圖地保陸正祥訪查屍屬伺候履勘犯事處痕跡外並飭該保勒緝正兇務獲究辦 
[是亦留心公益之一端]  
　　一路巡警分局出示文云准城自治公所函開本届城議事會議决請禁隨路溲溺案原文以城内各處設立小便處不少而無知之徒但貪近便往往隨路溲溺汚穢不堪於衛生有礙公决由董事會轉請城内警局查禁等因查隨路溲溺有犯警章而城内各處弄口牆根時有任意溲溺實屬不應應請出示諭禁並分知各區警局飭巡隨時查察如有隨路溲溺之人即行拘罰等因到局准此查隨路溲溺者卽干拘罰載在警章滬地開辦巡警以來凡溲溺違章者迭經各局區照章拘罰在案兹准前因除會同各區巡官嚴飭長士查禁外合並出示申禁爲此示仰本路諸色人等知悉爾等須知隨路溲溺爲警章所不許自後務宜各自愛重勿復貪圖近便隨路溲溺致礙公共衛生如敢違犯定即拘局照章處罰不貸 
[撫委研訊盜犯詳情]  
　　西門外丁裕生牛皮坊内刦案盜犯劉學春盛榮華陳五陳大蔣永慶李慶堂等前由總工程局移送到縣曾經訊責不認釘鐐收押在案兹由蘇撫程中丞札委陳紀堂明府慶垓來滬連日到縣提案研訊陳五劉學春同供光緒三十三四年在洞庭山馬姓家爲耕田帮工五月間由馬給洋到蘇購物在茶館吃茶陳因事出外在途被人指稱犯案同至茶館與劉同被拘拿解滬到案陳大盛榮華等供稱推車度日住在西門外因樓上借宿陳五由包探到來指稱陳係盜犯遂被拘局轉送案下等語明府盤詰至再仍執如前判還押再審 
[巡士乞領退伍恩餉之限制]  
　　現充各區巡士南洋陸軍退伍目兵吳楚卿等禀奉一路一區巡局批云本分局前爲四區巡士王得明乞領徵兵憑照奉總局憲批查此項餉銀雖係半年一發而因事外出者亦准由該家屬具禀到縣歸入年終併領且本局各區隊巡警由徵兵退伍而來者已屬不少若每届領餉之期藉詞紛紛請假則來去自由亦復無此辦法仰該正巡官轉飭各區長警如有由徵兵出身者每届領餉時即該長警年歲籍貫開具清册呈由本總局核明將憑照札發各該縣查明應領餉銀若干一併解送本總局聽候分别發給等因奉經行知各區飭遵在案兹該巡士等旣願在局供差據禀前情應即函由家屬各投本管 
 
 

Page 19

 
 
州縣具禀至該項餉銀俟至年終禀請本管巡官開具名册送由本分局彚齊呈候總局憲札行各該縣如數解滬分别發給可也所請領憑回籍之處可無庸議仰即遵照 
[轉運公司屢屢失竊]  
　　浙江鐵路三濟轉運公司今春雇車運貨推失粗紙二百條又五厙卡託運洋銀四千元車運至北巿森源莊門前忽失去洋一千元已由該公司賠補近有楓涇裝來乾繭千餘包又失五包值洋三百餘元該公司查得車夫頭馮濤松係勾串車夫陸鳳鳳竊取將粗紙賣在西陸家浜張姓南貨店昨日函請工程局提陸研訊供不承認判押候補提馮濤松再訊至該公司派來質訊當時押送洋銀之姚紀平着即保回候示 
　内 
[盜犯解松]  
　　搶刦浦東姚小和家銀洋飾物案内之盜犯瞿狗郎周福林二犯經縣尊田大令飭承備齊文書飭派差捕押解松郡請府憲訊勘昨已起程矣 
[違章行兇]  
　　陸阿三沿途售賣蘆粟與張炳榮論價不合口角將張毆傷頭面流血由巡士一併拘局經德正巡官訊明以陸私賣蘆粟有違定章復敢行兇實屬可惡判陸阿三著笞責四百板拘留三日張炳榮受傷目行醫治 
[欠洋不還]  
　　黄子雲曾於光緒二十四年份托周蓮生爲中向周之寡嫂周趙氏處借洋一百元迄今本利無着屢索不還昨由周扭黄至局奉德正　官訊究周蓮生供訴前由詰之黄子雲供借洋是實明府判限四期至年終還清所有利息免還交保斥釋 
[道批]  
　　邱炳儒邱培楨等禀批該商餘欠正元往來欵尚有大半本應　案押追旣據一再呈求姑再寛限七日務速如數捂繳不得再延切切駿昌禀批著將正元莊票呈候驗明核辦可也德慶等莊禀批查虞瑞清係兆康股東　兆康倒閉之後經本道飭提押追至今不理尚須嚴行追究何得謂戴嘉寳誣控覊押所請交保斷難准行朱錦春禀批著照廨批辨理毋得率凟抄粘姑附鮑炳堂禀批此項儲蓄洋一百元前經批查辦理未據復到兹又據具禀前情仰上海縣查對册籍如係該民人應得之欵即予照案核給具報 
[官事]  
　　狼山鎭總兵李湘　總戎祥椿由洋面巡哨道出滬江昨至道轅拜會卽辭行回狼山 
　巿 
[船婦覇裝]  
　　每届周浦新米登塲時由客運滬投行消　並雇董家渡之划子船駁運每担駁力錢十餘文向歸十七船公同派裝今届有船婦張秀囡莊小毛趙二寳等出爲爭奪將貨物盡行覇裝以致衆情不服羣起哄鬥該管帮恐肇巨禍禀請工程局派水巡竭力彈壓並提爲首滋事人究辦 
[騙洋押交]  
　　甬人虞阿金與表弟陳福來同扭張阿龍至工程局控被以推薦公益紗廠生意爲由騙去洋四十元求追訊之張供詞支吾判交保將騙洋如數交還否則押辦 
[追贓無著]  
　　平湖航船户孫阿龍携合泰衣莊託帶之縐紗三疋花邊六版至飯店内被陳阿桃竊去分質泰隆植泰兩押店由探夥查獲在泰隆吊出原贓先給失主領回惟植泰吊贓無着昨提該店主袁全生到案判罰洋十五元給孫領回賠還合泰莊損失陳責三百下押三禮拜 
[借宿竊物]  
　　林祖琪前在南倉街章慶海即工程局巡士所開之織帶作借宿乘機竊取衣服八件洋傘一柄洋銀一元一角後在城内尋見扭控一路一區即由工程局提回訊供認竊不諱判戒責一百下押繳贓洋八元 
[限期理欠]  
　　朱徐氏控泰來磚灰行主徐穀生即徐有成代顧子藩將田單抵借洋元延不料理並由房主宋坡生附控欠租洋五十一元五角一案因徐抗不到案前日提獲訊明判徐交保限九月初二日折繳租洋二十元遷去至該氏控欠亦着如期理處 
閘北 
[欠洋不還]  
　　職商姚竹琴在巡警總局控唐德盛欠瓦筒洋三百五十元經孫大令濤清訊明屬實判交保限一月繳洋在案詎唐保出後延不繳洋刻已逾期兩月日前姚復具禀請追奉諭飭傳又抗不到案因特着保人唐友梅勒令交案於昨交到覆訊一過奉判寛限至本月底一律繳清違干押追 
[枷示無賴]  
　　無賴金唐漢顧阿根在天保里調戲婦女被四路二區副巡官查見即飭崗巡拘送一區經黄正巡官訊實判唐顧二人各枷號三天發犯事處示衆 
新租界 
[跌斃可憐]  
　　义袋角路裕源紗廠女工王小青因上工太遲恐被管工人屏斥匆忙急奔致遭跌斃一節已誌本報前日傍晚時由上海縣田大令蒞所相驗旋由屍母王沈氏投求免驗大令准飭具結自行棺殮 
英租界 
[掘坟可惡]  
　　住居王家厙附近之鄉婦曹徐氏控沈金發沈木生串同私掘祖坟一案昨奉公堂復訊沈金發延聖又律師上堂聲稱地係被告祖產執有契據近因價賣故將其伯父母之棺遷於蔡姓親戚地上暫厝候擇日安葬並不私掘他人祖墳沈木生供爲賣地中証沈金發之地賣與同昌價洋三千元於上月底成交得主當扣存三百元爲遷墳之費沈已將棺遷出小的祗爲中証餘不干涉旋據靜安寺包探陳永康禀稱前堂奉判將沈金發帶回捕房後沈在牢内招呼小的囑爲設法開釋并伸兩指之數爲酬勞實係行賄求究曹徐氏投訴被掘係徐姓祖坟所葬係匀母叔父母胞姊實被二沈串同私掘抛棄路隅求請嚴究寳讞員核供會商德師副領事判沈木生開釋沈金發私掘徐姓祖坟情殊可惡着給原告遷坟費六百元押候繳洋再核 
[失火罰銀]  
　　浙江路一百三十四號醉仙樓菜館因保險起火昨由　目張寳榮將該館經理人周阿四夥友翁阿三李小阿大解廨請究官以縱火雖無實據究屬不愼判罰銀三百兩押候繳釋 
[私設烟榻]  
　　福建路文明旅館主陳立甫廣東路四百五十九號客棧主胡漢臣均因私設烟榻昨日　傳到案判各罰洋十五元烟具銷燬 
[賠還失洋]  
　　松江人倪喜仁庽於百花里一新旅館因失竊鈔票現洋六十五元疑茶房搬失報由捕房飭控錢壽生將旅館小主顧厚仁傳案判限三天將洋賠還原告 
[妻女無着]  
　　孫天寳控周阿龍誘拐妻女一案由探將周與孫妻王氏一併獲解公堂奉判押候移提人證再訊 
[西崽可疑]  
　　斐倫路二百念三號門牌某西妓前月被人謀斃後由探將可疑之西崽戚阿康陳洪泉獲解公堂訊押在案昨解公廨復　仍無實據判均交保候核 
[馬夫竊馬]  
　　馬夫吳明春因竊湖北路二百零一號馬房内孫阿林顧桂生等馬兩匹賣於浦東祝家橋地方周姓被控捕房由探蔣文彬將吳查獲昨解請究判押候移提人証再　 
[過犯搶表]  
　　過犯王阿毛因在北四川路搶取李春生銀表訊押在案昨解公堂復訊屬實判王押西牢一年期滿驅逐出境 
[不付彩銀]  
　　馮青軒向在華界開設彩票店因不付已中紅票銀兩避匿租界由巡警局轉致上海縣　請公廨於昨由差協探將馮傳案判候過堂訊核 
[不付租銀]  
　　英商馬海控邱茂林不付租地銀兩一案昨日將邱傳案判押侯下禮拜一訊核 
[保人賠銀]  
　　德商維林洋行控馬東輿担保賀茂生抵押道契不贖一案前日午後由　會訊賀因犯騙銀案押在西牢由老閘捕房派探將賀提案請究馬延律師徐思義聲稱馬因事在蘇州不及到案此案實因原告用人凌允章索加酬勞不允唆使洋東控告馬係受　愚弄當時被告曾酬凌銀二百兩執有收條爲憑應請傳凌到案質訊詰之賀 
 
 

Page 20

 
 
茂生供與律師相同寳讞員會商德師副領事以馬旣在保單簽字未便推卸判限半月内賠原告銀一千兩賀照原斷還押如凌允章果有欺騙情事准其另行具控 
[串吞信洋]  
　　銅匠鄔阿華控木工陸林表陸林發弟兄串吞洋信一案前日晚堂由廨提訊原告投訴被陸等吞没托寄信洋十元並被借去洋二十五元併求究追訊之陸弟兄堅不承認判各　去着邀公正人理處 
[人洋並保]  
　　前在江西路大利公司飯店内經理之王伯平因欠徐鐘麟嚴子舟曹林林等煤炭牛肉等貨洋一千四百餘元不還被控公廨前晚提訊屬實判王交一千四百元人洋並保限半月清理 
[股東受累]  
　　周春林李子和等六户控晉隆牛肉莊股東金桂祥不還牛價洋五千餘元前經由廨訊判金交人洋並保限期清理在案現金避匿不理前晚由廨飭傳該莊股東陸景松到案訊追據供貨欵係金姓所欠判押候補傳人証再訊 
[抛棺圖詐]  
　　蘇帮飯業公所首事蔣德馨控張阿炳抛棺圖詐一案前晚由廨集訊蔣倩周鵬飛到堂代質據供公所前買張阿炳名下寳山縣結一圖育字圩契地一畝五分作爲義塜嗣因巡警局以有碍公衆衛生　令遷葬　張竟抛棺圖詐請究張供當時將坟側餘地出賣祖墳並不在内現實無力遷葬判張交保自向原告商明復核 
[各執一詞]  
　　寡婦劉沈氏控學徒楊瑞林等串吞店業一案前晚堂由廨復訊原告供稱丈夫劉仁生在日曾與王景安楊久和股開衡泰鹹貨店楊在店内習業丈夫故後楊等將婦人毆逐並被取去衣飾現楊在該店爲經理向論恃蠻求究訊之楊供該店早經原告之孫劉琴山得洋四百元盤脫氏亦知情嗣因伊孫不顧祖母膳養控奉斷令琴山月貼沈氏膳洋六元各具遵結存案可稽兹因琴山病故氏又投案妄控求鑒判楊交保候補傳衡泰股東到案再核 
[攫取會洋]  
　　流氓錢東狗張東發因紏黨王阿六王阿香吳阿二鮑福奎等在甘肅路丨千二百十七號小茶館内攫取張順寳榮炳根吳愛寳盛阿二等會洋四十二元向阻行兇四百五十八號華捕查見當鳴警笛由印捕前來將該流氓等一併拘入捕房昨解公廨研訊屬實判錢張先枷號一禮拜各押一年期滿逐出租界餘各枷號五天期滿各押三月以儆 
[串拐小孩]  
　　楊瑞堂楊速明父子因串拐肇慶里甘陳　家小孩見証祝惟英向理反被毆傷眼角被控捕房昨日解廨請究楊等同供實係許仲康所爲官判楊瑞堂還押其子速明暫行開釋着卽帮同尋到氏　於下禮拜六再訊 
[同姓拐妻]  
　　住居寳邑眞如鎭之鄉人侯生林控新閘梅白克路四百五十七號裁衣店主侯炳根奸拐伊妻侯朱氏等情昨由一百四十九號華捕將男女併解公廨奉訊屬實判侯炳根與氏分别各押兩個月俟氏期滿交其夫領回管束 
[小賊竊物]  
　　葉奎伯控過犯陳阿生行竊衣物又蘇州路四十七號協興棧代表史榮昌控許福才行竊值洋三百餘元之白絲各物昨由捕房分别解廨訊實判陳押西牢一年期滿逐出許押候提到同黨再辦 
[過犯來]  
　　過犯沈阿生唐阿根王金壽均因復來租界違章由　一併查獲解究官判沈押一月唐押三月王押半年期滿仍逐出租界 
[抗傳受罰]  
　　常姚忠張毛和因不繳工部局代砌陰溝工料銀兩被控公廨往傳不到昨始傳案請究除將工料銀兩當堂繳呈外官以常張不應藐抗看各罰洋五元　公 
美租界 
[押犯瘦斃]  
　　西牢押犯李堯卿前日患病送工部醫院延至昨日身死捕房飭傳地保查詢屍屬到院収殮 
[西人行兇]  
　　王阿福昨投捕房報稱在蜜勒路十二號某西人家爲侍者被欠工洋向討逞兇毆傷頭額等情捕頭允爲查辦 
[嫌疑宜避]  
　　李厚發昨投捕房控稱隣人陳其榮在妻王氏房中閒談被撞向詢反遭兇毆以致逃去請爲究辦捕頭令李自行扭案再行　辦 
法租界 
[餘贓不交]  
　　王純伯前寓老誠濟藥店被該店親戚王連生竊去金戒並洋四白十兀爲英包探破獲除吊到洋六十元外餘贓無著奉判押交在案兹以日久不交昨又提訊據供餘贓實爲翻戲騙棍騙去不能措交原告禀稱商人急欲回里如贓不交請堂上重辦司馬遂判枷號一月押四月了案 
[讓租遷移]  
　　有恆洋行收租人控天德生藥店主莊榮卿因見翻造房屋　付租金四月計洋二百六十八元現定下月初築笆尚不搬遷務求追租限遷詰之莊稱房屋翻造房主例應貼償遷費現已另行租屋須待修竣方可搬讓聶司馬判讓去房金一月作爲遷費限築　時即行出屋遷讓餘欠限十天付清 
[華捕串拐]  
　　已革華捕方子雲前因串拐王張氏押入孫雲寳花烟間内爲捕頭訪悉斥革送究奉判押候着交原拐之馬榮奎澈究在案詎押久未據交到昨日復訊張氏供原籍南京丈夫王金林在南京觀音閣地方開熾機坊又名張增土被馬榮奎拐申押八孫鴇花烟間内方在孫鴇處認識孫供張氏由馬及姘夫施德榮領來抵押因乏洋向方借貸付給梅洪供向爲小販方子雲持劵前來稱是借票囑我作中畵押因不識字以　受愚方供至孫處閒玩借給洋十六元馬榮奎匿在何處實不得知司馬以捕頭查明該革捕知情誘拐未便抵　判與兩氏一併還押梅洪無干開釋 
[欠租限交]  
　　開洋鐵店之唐施氏及某烟紙店主王文洲某茶肆主陳和記俱結欠祥茂洋行房金一百餘元控由公堂訊追唐等同供實因生意清寥結欠是實求恩寛限料理聶司馬判各交保限十天交清 
[搶錢受縛]  
　　朱應生前日在途强搶張安吉之女兒手内銅元三十餘枚狂奔由巡　捕聞喊截獲送捕解究判枷號一月再押一月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
　　參茸珠术海狗腎汁壯陽廣嗣金丹 
　　凡購此藥務須認明崔氏瓣香廬牌號附近假冒切切小心○附送奇藥包治陽萎神妙莫測比衆不同 
　　海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出面問世盖本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悞犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟請留心假冐須認明藥紙包上有驥雲氏肖像五開間門面方是的眞每兩實洋二元每料一斤收工本洋念八元雙料治老年久痿每盒洋五元遷設上海盆湯衖過絲業會館寗波路口五開間門面瓣香廬總發行所驥雲氏啓製藥所仍在北京路根德里内照常交易 
　　新出玲瓏雪月山房百梅圖 
鮑君筱安以善畫名而梅尤出色然人品高尙不易求得自乙未年謝絶世情焚香一室暇則濡墨伸賤以寫梅自遣寫畢即秘之篋中不肯示人近爲友人所勸擇梅花百幀遍徵題咏用石印以公諸世分四巨册淸奇濃淡無法不備名家題咏約三四百正草𨽻篆無體不有詢書畫之津梁藝林之寳笈也每部價洋兩元　寄售處中國國書公司集成圖書公司廣東江西漢口蕪湖文盛書莊　上海新馬路文盛書局啓 
　　包醫毒門永不再發 
　　廣東彭壽堂第一家始創獨秘眞方珠珀犀牛黄八寳化毒丹專治外症限日全愈較市上所售毒門丹丸不啻功勝百倍一試立分眞僞 
本堂始創眞正犀黄八寶化毒丹已歷世代專治男女楊梅結毒下疳破皮陰户腫痛横　魚口五淋白濁瘰癧毒核久年爛脚陰疳發背小兒胎毒疔瘡乳巖一切無名腫毒服之立將週身積毒上則由毛孔拔出下則從大小便洩　輕者四日全愈重者七日包好無論新久外症均可立服立效永不再發歷年得此回生者不可勝計均有謝函證書姓氏里店可訪可查倘從前誤服庸醫丹丸收毒入骨以致愈而又發潰爛不堪者速將此丹服下能使骨節餘毒搜除凈　最奇者愈後非但不發且身强骨堅照常生育保無後患詎無恥奸徒因此丸靈效異常遠近信服竟將土茯苓等藥製丸冒名混售每兩售價數角或一元不等欺世漁利毫無實效試思旣有珠黄貴品豈能　價賤售是其假冒混充尚何待言本堂爲濟人起見直破其奸凡服别家丹丸不靈者請來一試包可沉疴立起丹内如驗無珍珠琥珀牛黄等貴品配合及服無功效者加倍還銀以示勿欺大瓶四元小瓶二元雙料加倍取效更速　犀黄解毒横痃膏專治魚口便毒小腹兩旁生核堅硬作痛及瘰癧等症用之未破即消已破即合每張一元　生肌止痛下疳散專治下疳腫痛陽爛成筋上下一切瘡毒搽之立愈惟内服八寶化毒丹可包永遠不發每瓶雙料二元單料一元以上各藥功力之大除病之速絶非有名無實以假混眞可比職者鑒之　賜顧認明上海抛球塲南首南河路三層樓七號洋房廣東彭壽堂交易室内懸上海縣告示爲記遠方託郵政局匯洋函購外加寄費一成切勿誤寄如託滬友代賈最妙 
　　介紹名醫毒門聖手 
　　胡蒓香醫士○包醫○白濁○梅瘡○住二馬路石路西鏡中天照相館東首○誦清堂藥室 
　　白濁下疳梅毒等症西醫謂之花枊病吾國素無專科自海通以來妓院林立而毒氣流播傳染益多患之者每多貪速求效治之者又皆霸藥亂投一朝失足貽害終身至可慘也吾友儒醫○胡蒓香先生素精岐黃而於花枊病學尤爲注意研究病因之所在貫通中西治法在申臨診多年凡他家所不能醫愈斷根者如久年淋濁以及楊梅瘋痛透頂穿鼻一切梅毒重症均可包醫全愈奏效如神弟等介紹多人百無一失欽佩之餘用敢告世之患毒者　姚文欽席　靑　彭梅伯　郭頌靑仝啓 
　　萬國九洲第一靈驗耳聾聖品 
　　京都天寳齋○謹告同胞○耳聾痼疾○我有神劑○服此立聰○不靈還洋○上海二馬路西鼎新里西鼎新里石庫門 
　　凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸靈捷補眞陰生津液退浮火除邪熱雖十年念年舊症服此丸一料立見奇功極重久年老症服此二料無不轉聾復聰眞乃第一聖品每盒一元每料六盒洋五元不靈包退還洋以昭信實如兩耳挖損再吹八寳吹耳散無不立愈每瓶七角 
　　南平知縣王大令讚生髮膠靈如仙丹 
　　福建延平府現任南平知縣王擴中大令於十月初九日來信云○謹啓者夏間託便友詣寳室購生髮膠二瓶搽後捷如影響蓬勃叢生從此無頭童疎秃之虞效如仙丹感佩之至無如藥膠用罄髮欠加長茲奉洋一元請再付二瓶爲要順此鳴謝並告同胞無論男女病後產後陰虧血衰氣虚脫髮疎籜者用此膠包可藥到髮生售價每洋二瓶每料六瓶二元五角上海山西路卽盆湯衖集益里對門人壽醫藥室照錄原信留存購者儘可索看以昭生髮膠靈驗之鐵案○各省大藥房均有分售愼防僞藥切切注意北京前門外華英藥房總經理 
　　陳蓮舫敬告病家註意 
　　當此白帝司令已凉未寒之時衛生偶或不愼二堅即易相侵鄙人退歸鄕里踵門者頗有勞頓之憾環顧及門惟徐氏子荃學識最優且出道多年閱歷亦廣深得醫中三昧凡内外婦幼諸科莫不發皆中節遇有危險重症每每先得我心申地故舊抱恙者可向英大馬路集益里南口徐子荃處就診可也　珠溪陳秉鈞啓 
 
 

Page 26

 
 
專件 
[蘇撫交諮議局議案（續）]  
　　支配地方財政案 
　　二抵補地方學堂經費續議自治經費案内所稱附捐特捐辦法僅爲加增自治籌辦經費起見於地方學堂之存立及其所需用欵尚無礙也然察核情勢此種恃附捐特捐興辦之學堂至自治成立後實有不能維持久存之勢故抵補經費之案不得不緣之以起查蘇屬以積穀之欵全充地方辦學之用者自錫金始其後各州縣援案陳請所在皆然迭經京外官紳磋商始以中稔之五成積穀五成興學由藩學兩司會詳定案惟大熟之年仍以全欵抵作學務用費爲當時計不擾民而歲得鉅欵誠無踰於此者然積穀由田賦帶征本係附捐性質自治成立後只能於附捐征收足額不能於附捐外尚存一積穀之名而城鎭鄉各有範圍其征稅之權亦不能及於所轄區域之外故以情勢論之學堂設立自以城鎭繁盛之地爲多而附以田畝之捐在城鎭範圍者頗少鄉自治除田畝附捐外别無大宗入欵豈能移所入以供城鎭辦學之需是前之積穀後之附捐在鄉自治視之不過名目之更移在地方學堂視之直以有著之欵易爲無著而勢將消滅矣抵補之法或將此種學堂隸屬廳州縣自治名義之下則積穀名目可易爲廳州縣自治之附捐移撥抵充或就學堂規模之大小程度之高下别爲等級而以初等小學或簡易識字學塾歸入　鎭鄉下級自治以高等小學以上及其他同等之學堂歸入廳州縣上級自治亦可抵補其失惟由前之策辦法較爲簡易然使廳州縣自治專任城鎭學務旣慮鄉自治藉口起爭若城鎭鄉並任則如初等小學及簡易識字學塾將來各鄉寖推浸廣而亦概責之廳州縣自治恐有力不能勝之時由後之策辦法雖爲持平然或爲抵補問題本在自治成立之後似應俟各議事會自行提議辦理不知自治旣分區域則鄉自治不必爲城鎭代謀而廳州縣自治與城鎭鄉自治成立本不同時城鎭鄉自治成立又各不同時學欵無時可缺待空乏而求抵補貽誤必多况以積穀辦學蘇屬全體莫不皆然現雖未盡照行尤不可無畫一辦法以免岐異此抵補之欵所以官預爲講求也或就前列二法補其罅漏俾可實行或於二法外别求至當之法均應早爲議决以便公布施行 
[嚴訂禁烟規約案]  
　　烟禁嚴密迭經布告本年六月復經行政會議廳議决各廳州縣戒烟公會限兩月内一律設立並實行江南變通禁烟章程第六條第七項其土行膏店熟籌統一稽查之法向種鶯粟地畝督種棉花及他項植物並將去年禁烟議案諮議局議决之加入五條刊入禁烟公所章程各在案惟官紳爲地方表率禁治更當警切凡關乎官之一方面旣經調查多次現正訪查禁戒不實者實行懲處其紳之一方面應由自治會調查舉發以憑查實懲處查憲政編查館奏定禁烟條例十二條自爲嚴重紳民烟癖深錮不願禁戒者其不惜名譽可想而知自宜遵照館章議定實行方法以佐烟禁之進行庶幾有烟界廓清之一日應請公同議决 
小說 
[奇情小說鸚鵡禪（三十二）]  
　　第九章 
　　由是言之。琴宜固未能爲哈羅之佳偶也。乃哈羅别琴宜後。以時地之相間。而親愛之忱。益與年俱長。是夕。乘車至根布斯巴洛。即步行趨佛蘭登。憩於一酒家之樓。脫帽問曰。此間有姓辣特而氏者乎。曰有之。曰距此有若干里。曰自某地至某。山廻路轉。即可抵辣特而之家。哈羅喜曰如是則吾當速往。言已。即行。 
　　時旁忽有一老人尼之曰。今夕爲跳舞大會。邑中巷巿皆空。彼辣特而氏姊妹。與寄居彼家名色賽克司琴宜者。吾亦見其赴會。此時必未歸也。君即往者。復將誰　乎。哈羅初聞琴宜名。腦膜中似已見玉人之影。繼聞其赴跳舞會。則喃喃曰。彼旣屬望於我。我今未歸。赴跳舞奚爲者。旣復思曰。彼以一介弱女子。依人簷下。或不得已而爲是。亦無足怪。 
　　於是哈羅乃向店主求宿。主人允之。引入一密室。室臨通衢。儿案塵封。蛛絲密布。旁有小窗。啓之。街也。哈羅乃置皮包於儿。危坐椅中。燃雪茄而吸。少頃。憑窗閒眺。時月影漸西。輕雲半護。四野迷離。林巒不辨。顧路上電燈。以是夕有跳舞會故尚未滅。凡往來。者猶歷歷可數。 
　　銀缸夜午。金縷星沈。根布司巴洛跳舞會將停。人各鳥獸散。車馬之聲。喧闐盈耳。哈羅念琴宜果赴會者。或亦道經於此。因凝注人叢中。目不轉瞬。未幾。見醫士侖支及蘇儷梅雷克斯皆次第過。哈羅喜曰。琴宜之在其後也必矣。蓋此數人者。或爲琴宜父兄之執。或爲琴宜縞紵之交。哈羅至非洲之前固嘗熟讅之。因料琴宜今夕亦必與若輩同行也。 
　　燈光半黑。人迹愈稀。哈羅乃闔窗就寢。久之。不能成寐。遙聽樓下時訃。已鳴數次悵琴劍之飄零。怨風雲之變幻思親懷舊。萬念俱來。又久之。則矇隴合眼。飄飄至一所。有榆數行。扶疏似百年前物。地濱黑海。四面皆汪洋洪水。而已則獨立榆下。在濤拍岸濁浪排天。耳後清風。更虎虎似金戈鐵甲。齊聲鏘鳴。異之。一海鳥忽飛向前來。鳴曰。汝非最愛琴宜者乎。哈羅於琴宜事。故守秘密。聞之。甚怒。鳥忽復變爲鵝。且呼其名。連聲曰。哈羅騃哉。哈羅騃哉。哈羅怒不自禁。亦連叱之曰否否。方驚疑間。遽然頓醒。則華胥一夢也。 
 
 

Page 27

 
 
明晨。哈羅匆匆行。問道至辣特而處。叩門入。楷羅諦見而異之。欲勿納。哈羅告以爲琴宜來者。因爲之通報。琴宜聞之。畧整雲鬟。緩步而出。哈羅趨問曰。卿無恙乎。自别芳容。時深渴。想晨思夕。夢幾斷愁。腸以吾之戀戀於卿。知卿亦必不忘情於吾也。琴宜曰然。言已。問暖嘘寒。備示親𤍽。而一片神。情若離若即。雅不似前此率眞時矣。哈羅怪之。乃更激之曰。荷卿雅注。言未及私。今鄙人幸稍展驥足。一椽之屋。十畝之園。卿苟不棄者。則雖不能窮極奢華。而羅帳風清。鏡台月滿。無嗟容膝。有分齊眉。倘亦不以唐突爲嫌乎。 
　　琴宜聞之。不固拒。亦不遽允。哈羅窮詰其故。乃微告以已與斐德蘭爲友。曰友也何害。此吾兩人事。與斐德蘭奚涉者。琴宜赧然曰。此即難言。哈羅覩之。益蹙然不能片刻安。忿忿曰。然則卿有外遇耶。卿已允嫁斐德蘭耶。哈羅問之愈急。琴宜諱之愈深。舌劍唇槍。漸至相持不下。 
　　哈羅躁而戇又自信已與琴宜之愛情。金石可盟。此次間關萬里。特意求婚。度琴宜愈當感其誠摯。早締良緣。乃忽遭此意外之挫折。憤火中燒。血管爲沸。遽不别琴宜而行。漸思及昨晚之夢。恍然謂此乃神之預示。凝想間。又仿佛有海禽飛於其前曰。騃哉。騃哉於是悟澈蘭因。悔尋花信。沉痛之。餘思學焚琴煮鶴。不復撥雨撩雲矣。 
國外新聞 
[巴拉瑪運河防務問題]  
　　二十日倫敦電云美國决議在巴拉瑪運河建築礮臺一節法日兩國均在評論此事聞日本外務部已遴派萬國公法學家一員詳查該問題之國際關係 
[斐洲首相之得衆]  
　　二十日倫敦電云南斐洲首相巴塞君現有辭職之意各處聞信咸致電慰留萊脫爾一處尤爲懇切蓋該處之民均不願墨利滿君組織新内閣也 
[德國戰艦第一分隊成立]  
　　二十日倫敦電云德國奪雷諾脫式戰艦第一分隊已在維爾海姆沙夫地方成立内有戰艦四艘 
[德國棄用汽球之計畫]  
　　二十日倫敦電云栢靈某報載稱德國鑒於法國之經騐决議棄用汽球因耗費甚巨駕駛不便且易遇禍之故政府現議以購飛船之費訓　飛船駕駛人一隊 
[土爾其借欵合同簽押不確]  
　　二十日倫敦電云外間謠傳英國財政團已將土爾其借欵合同簽定一節兹據路透代理得有可靠消息謂其事並無確證 
[土羅協約之評論]  
　　二十日倫敦電云據羅馬尼京城白克哈萊斯脫電稱該國半官報拒絶外國各報對於土羅協約種種過實之詞並謂該約之結實爲敦睦邦交以圖和平起見云 
[波斯攝政逝世]  
　　二十日倫敦電云據德黑蘭路透訪事電稱波斯攝政阿齊特爾末爾克王爵業已逝世 
[英國船業爭端難了]  
　　二十日倫敦電云據愛汀堡消息造船家與汽鍋匠所開之會業已停議毫未得有結果 
[德太子遊歷事宜續聞]  
　　十九日柏靈電云德國巡洋艦格里西洛號定期西十一月十號由維爾海姆沙夫開往遠東德國皇太子遊歷哥倫布後即乘該艦續遊各處届時皇太子妃乘德國公司汽船遄回其洛地方 
[德國陸軍改用新槍不確]  
　　十九日柏靈電云外間謠傳德國陸軍將改用新式來福鎗之說實屬不確蓋目下軍中所用之槍頗爲利便故也 
[德報鼓勵飛船事業]  
　　十九日栢靈電云德國某報懸賞十萬馬克以奬由栢靈飛抵巴黎之飛船家（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
