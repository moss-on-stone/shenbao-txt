# 1883 - 66 - 4903541

 

Page 1

 
 
[增刻紅樓夢詠出售] [  點石齋主人啓]  
　　紅樓夢一書膾炙人口自昔人才輩出競爲　　事　華靑山山慶爲之評論題詠蕃爲廣義華亭攺七　居七分　爲圖笨墨精妙海內珍之兵　後　　絕少澄江王芸階先生　將書中諸美分　百二十　各系以事視七　本幾倍之益足珍賞本齋取其原本用照相石印法縮印成書刻巳工竣訂成兩本綢面錦套裝　精雅卽日出售每部收回工本洋八角售處仍照　例諸君幸卽賜顧爲盼 
[固藩三策中篇]  
　　越南周爲越裳秦置郡　陀乘亂自立漢初屢爲邊　後內附自是或爲郡縣或爲屬國淮終趙宋之世未嘗一　版圖明襲元業日南九郡隸交趾安撫司并置叅政按　都指揮指揮等官以輯治之治黃福歸而復畔柳昇敗而罷討宜德之後遂列外藩世受封册迄今已三易姓矣其國雖僻處邊陲而土地饒沃物產豐阜米穀之外富有珍奇翠羽憲犀珊瑚瑁瑇魚鹽銅鐵府海官山取之足資軍　漢求卿士大夫避亂而家於是間者實繁有徒其巨族多中原之苗裔才能智慮有大過人者土人賦性强悍因其俗而教以戰陣當趙宋時以兵攻占城眞臘侵奪其地以自廣二國於宋亦貢戲之邦也以金　表文告難於宋爰赐越南璽書誠飭而和解之猶事兵爭未卽奉詔紛紛雲　曾無已時今之王阮姓也其高曾當仁廟之世業米商入越南于其王以兵事頗見信任舉兵攻占臘時占城眞臘已合而爲一故名占臘一舉滅之攺其都爲東京雷鎭之王歿新王幼沖以入淸君側爲名遂代其位我中朝　命將出師用張撻伐奉表謝罪因而授之自是內修政令外啓封疆事大睦隣罔不盡禮百餘年間無所謂敵國外患也迨咸同間始有法蘭西之難旣質其九龍江上三省之地復欲據其東京顚末情形如前篇所述曲直固自有在然余製萬國公法序言有云天下諸國力侔權均而後可以論理容其論理而後有曲直曲直判矣斯有眞是非而後公法爲足恃夫公法可以絀權力而不可以敵權力可絀者理也而不可敵者勢也必有可敵之勢而後可據理以絀之此公法之足恃而又不盡足恃者也今者越人之命固制於法人之手矣爲和爲戰爲存爲亡胥不能自主欲救其難爲請諸法人可矣不見夫相毆者乎弱者傾仆於地强者猶飽以老拳爲之居間排難者惟須挽强者之臂握强者之拳勸釋手而已彼傾仆於地者呻吟痛苦之不暇苟免捶楚之是幸豈復能辯其曲直是非哉如居間者旣婉言解釋恃强者猶盛氣相加將　謝而去之耶仰抗手揚言詰其致毆之由據理以責之也是必自視其力能制與否在我雖不能操必勝之權在彼或不存輕視之志更爲徧告旁觀評其曲直彼侍强者迫於公議势將委曲相從罔敢持異何也居間者力足以相抗旁觀者又如是其衆仍事倔强恐爲所弄也夫越南爲法人所弱久矣恭焉不振屢瀕於危苟上國不爲之主持魯其無鳩虞將不臘可爲寒心昨阅電報駐法公使曾襲侯與法人商辦東京事宜謂　中朝之意欲令法人據隘自守法人不得越安南以　中國中國亦不越安南以侵法國此其一也法國如議加兵於安南必須先告中國此其二也法人欲保護東京中國亦必同爲保護所用諸費中法均之所得之利亦然此其三也烏乎噫嘻所議如是卽使法人事無不從言無不信兩姑之間難爲巧婦大懽旁落魁柄下移越不國國無王矣况乎法人未必我從耶按越南分九郡之地爲省三十有三列中國之藩封爲阮氏所世守一民寸土非法國有也前以三省之地十年之賦抵償法人四百萬之軍費期限已踰矣龜陰縱未歸自齊人宜陽不　許爲秦地乃會議之言曰中法不越安南以相侵則是中國法國悉與安南土壤相錯矣我中國粵西之鎭南關滇南之迪化江固皆與之接壤法國則遠隔洋海水陸無津土壤安得相接豈竟指九龍江上之地爲法人所固有耶費公出利均分亦兩屬之辭曲徇其意而猶難必其我從者蓋以法人意氣自豪欲中國拱手以讓之耳爲今之計宜請局外大國如歐之德美之美者綜覈名實秉公以判斷之當局者各執一詞旁觀者自有定論也 
[銅砲足恃]  
　　○外國新聞紙言意大利國查得黃銅爲砲與鋼砲同一堅固靈快而製造鋼砲則較鋼砲爲快便故現在意國兵部議定各軍皆用銅砲而將以前所有之鋼砲置之砲臺矣 
[銀行獲利]  
　　○匯豐銀行於去年西歷一千八百八十二年年終結帳統計本年交易除一切費用而外計餘洋銀連前年滾存共七千五萬二千六百六十元零一角一分現擬分派各股友洋四十四萬四千四百四十四元四角四分留起洋十五萬元歸入餘存項內核計歷年餘存洋共二百五十萬元再留起十萬元以備將來貼𣲖各股友尚餘洋五萬八千二百十五元七角七分則滾存本年資本以供經營之用現在該行董事已定于本月二十日三點鐘在香港會集總議事卽將淸單頒給以供衆覽然則該銀行獲利之厚亦可槪見矣 
[羊城雜事]  
　　○香港西字報載有粵省西人來信言廣省前擬自九龍造電線直達省城旋爲鄉民阻止滋生事端省憲派兵前往彈壓玆悉該處阻　之鄉民巳經拿獲多名解往省城想當按律懲辦也又云去臘二十六日廣東　州有盜匪滋擾情事據云有盜一百五十名攻　該州之某處地方盖因盜黨中有被獲收監者故匪黨欲刦獄以圖報復變端猝發竟被攻破獄門將盜犯刦去次日官兵前往捕盜盜與官兵對壘有數兵弁爲盜所傷現在復請添兵助剿未識將來作何了結也又言廣東去年時見火灾共計被災房屋約有一千六百間刻已大興土木重新盖造有数處已将落成矣又言粵省近以生意淸淡故今正年景亦不如前云 
[台匪郵傳]  
　　○去冬台州土匪四出搶刧永嘉　淸兩邑其　連處搶案疊出楚軍左右兩旗𣲖札暘谷岙與稱溪嚴坦等處亦覺防不勝防聞十一月十三日台匪數百人糾集太湖山不時搶擄該處與暘谷岙接壤百姓時赴楚軍右旗喊請剿追右旗李叅戎卽飭前後兩哨往攻路經小嶺適與土匪相遇兩下開仗鏖戰終日但該匪散伏山　四處均有接應其時楚軍繞行山徑極力仰攻頗覺勞頓嗣以右旗稍挫顏哨長身受重傷勇丁陣亡者三人受重傷者十餘人幸土匪傷者有二十餘人又陣斬一名生擒二名軍威無甚挫折耳又薄得王金滿業已竄逃四川而桐樹山之羽黨均已星散四出搶刦盜案之多職此之由又聞王金滿勾通各洋槍匪在仙居樂淸永嘉各交界處肆刦勢更猖狂十二月十六日永嘉柟溪五十二都新　地方某甲家被搶其地正與大荊暘欲岙毗連該處民人卽赴楚軍右旂通報管帶 
 
 

Page 2

 
 
李游戎立撥勇兵數十人前往捕捉途次與匪遇當卽開槍詎匪恃人多胆敢迎敵竟將右旂之某哨官截斷一手遍體受七傷勇兵受傷者二十餘人中彈死者七八人檢點屍首尚缺首級二顆刻下禀請添撥管勇前往緝拿故楚軍左旗已於二十日束裝就道矣 
[魚斷礙舟]  
　　○温州七都靈崑居江之中其鄉人多以捕魚爲業故該處淺水處均以毛竹密排河底攔魚出入以俻不時網取去臘十一十二兩日有　嘉場航船裝載花生往該處出售詎西風順利駕駛力猛船過竹上被戳一孔水卽灌進船立沉覆船中均係零星肩販計十一日溺死八人十二日溺死五人尚幸捕魚船衆多被救起者不少惟兩日內浦覆兩船且均遭毛竹傷壤以後似當別籌良法也 
[鄂省决囚]  
　　○去臘二十日江夏陸邑尊與城守營在署發綁案犯兩起抑赴武勝門外沙湖地方凌遲處死犯人共三名兩女一男一起係監　縣解來之犯初時拘案到縣原有一男一女其案情係與人通姦謀害姑嫜罪擬凌遲者也然結案後男犯已在監瘐死　剩女犯解省而巳該女犯年祇二十左右押赴法塲之際尚百般呌罵一似憤憤不平者一起係松滋縣解省之犯亦一男一女其案情亦係與人通姦謀殺丈夫者亦擬凌遲此男女兩犯年均三十餘狀貌甚醜觀者無不掩口也 
[漢皋瑣誌]  
　　○鄂垣儀鳳巷口油果店於去臘十五夜半失愼火勢甚熾幸各善堂水龍馳往灌救江夏縣與各巡查官均來潬壓尚不至蔓延別處止延及近隣某雜貨店後進而已又二十六日四點鐘時漢陽郡南門外能裕發雜貨店丙淋燭失愼火鴉亂飛不及一點鐘之久已焚去十餘家幸該處取水甚易得卽撲滅陳邑尊當將失事之人獲到笞責數百板以儆將來○去臘漢皋　匪類攝銀之事已詳前報嗣聞被攝者又有兩家一爲泰豐厘錢莊一爲瑞記疋頭店均在上街永甯巷左右一時哄傳謂攝銀之術先用紙人飛入然後由紙人運之而去據聞泰　厚莊之學　初時見兩紙人飛來樸獲其一卽撕碎而投諸泥其一則倐已不見因而失去大寶兩錠荊沙四封此銀乃往來家送還之欵存諸櫃內者也至晚檢點方知被攝云約共失銀三百兩左右而瑞記同時亦被斯害甚銀數較多於該莊特隱而不露耳但思此等事究屬曖昧是盜耶非盜耶局外人固不得而知之矣○漢口堤外六度橋篷屋內王姓嫗祗有一孫年四五歲母孫二人相依度日景况窘迫不言可喻客歲除夕忽來一男丐向王嫗曰今日六度橋上有善人施錢米汝母孫兩人何不同往領物藉度殘年嫗信之卽閉門而往及至　上則不見所謂施錢米者良久而回見家門洞開檢視衣物魚菜等則已席捲一空乃大哭有鄰婦勸往質庫查看嫗頷之遂囑隣婦代看門戶自至徽州會館協隆質庫不見男丐繼至廣益橋匯隆質庫果見所誑之男丐提籃質衣嫗卽扭住髮辮將情告衆衆咸怒丐共毆之欲送保正未果而𨓜又去臘月二十八　晚間九點鐘小夾街地方春生鑑字號樓上有盜越晒臺而來甫欲進樓被人知覺藝火至樓卽喊夥伴與隣人咸來攆逐該盜失足落地跌壞腿骨不能行走遂被獲當搜檢身畔有兩利刀口操湖南音卽送張司馬請究矣 
[麻子受累]  
　　○某甲者江寍之谷里村人素有勇力所蓄餘資卽以放債前日因赴城娶婦陸續收回八十餘元先一日尚在茶社高談闊論謂明早卽當起身今與諸君暫別次早未明卽行出村未及一里卽有四人橫截去路各持扁擔鐮刀互相　擊甲雖多力然究寡不敵衆且係手無寸鐵旋卽受傷倒地衆方肆毆內有一人呼曰王麻子可快住手若再爾必成鉅案當將洋蚨　　四散迨旭日旣升有人路過通知地甲羣來看視甲尚未死歷述所遇遂將甲移入附近之家一面赴縣報案黃邑尊卽下鄉騐傷共計刀傷七處幸不致命尚可無虞當飭捕役緝拿逸犯旋經地甲村長拿獲面生可疑者四人經縣訊明均非案內之人當卽開釋以甲被傷時記有呼王麻子者遂將村中開設烟館之王三麻子拿獲嚴加審訊亦無端倪卽交外所管押聞該犯極口呼寃謂麻子頗多而己何以獨受其害咄咄書空甚恨天公之缺陷也 
[生我劬勞]  
　　○飛禽走獸之屬知有母而不知有父不謂儼然人面而竟不知奉養其母此眞禽獸之不若矣某甲者籍𨽻湖南以武進士起家洊保遊擊留於兩江補用其妻亦娶自勾欄性狡而妬甲因愛生畏所言無不聽　年各三十餘尚無子息有杭人某乙流落金陵膝下有一女因爲冰人所誤卽歸甲爲簉室過門後夫婦共凌藉之鞭撻無虛日女不堪其虐欲歸乙家未及半途爲甲追囘去其衣履縛之於柱杖石交下體無完膚嗣爲同居所勸始給單衣一襲囚之幽室日給薄粥兩盌聞現巳奄奄一息將與泉下人爲伴矣甲母年已七十餘向在本籍依甲兄爲活甲因礙於人言卽函致其兄欲爲迎養之計甲兄因遣女僕並幼童一人侍母東下甲母因年邁多病兼有痰症旣抵江寓甲心惡之甚王賓客滿座甲卽肆口咒罵客不忍聞逡巡引去由是共鄙甲之爲人同鄉無與往還者未及半月甲卽哄其母曰現我差事已撤何能鬱鬱久居於此行當同歸故里耳遂誘其母登輪舟遣小童隨之而去甲卽返身入城其女僕則留侍其妻乃甲母去未久甲忽得心疾語言無次坐臥皆傻笑不止近日癡狀益甚肢體頓瘦非復向日之赳赳矣 
[宮保蒞滬]  
　　○彭宮保於昨晨蒞滬船泊製造局碼頭間宮保接見李總辦後卽欲開輪他往云 
[工局議事]  
　　○本月初五日本埠英工部局議事之期內有數事錣供衆覽一則該局致信於總領事蓋錄去年關道憲照會總領事附以章程欲泒員稽查租界所有津人編造戶口册籍請總領事知照工部局與巡捕協同辦理總領事據情知照工部局故該局覆函稱此事可毋庸興辦因租界各事本工部局自能辦理無煩他人襄助云一則爲本埠擬另造賈賣小菜公所先令衆人各　圖樣茲已紛紛送　其中圖樣最善者第一爲同和洋行所送第二爲和記洋行所送此次議事卽將此事酌議定妥云一則爲地火行致信於診局言大馬略黃浦灘及虹口下海浦所用之地火燈與現在大馬路所試用之大燈一式者計大馬路須用燈十六盞黃浦灘須用燈念二盞虹口一直至下海浦須用燈念四盞黃計六十二盞一燈可以抵一百二十枝燭光自天黑點至十二點鐘至十二點鐘後燈光收小計價每盞每月該價八元五角各費在丙請於議事時卽爲議覆云 
[意使回國]  
　　○今日法公司輪船開往外洋有意大利公使魯君附輪回國魯君將啓行之際接到本國電音蒙意廷特簡爲駐華全權大臣盖魯君回國係告假一年已蒙允准故此次回國其一切公事均請德國公使代理並聞中朝亦賞給一等第二之雙龍寶星以旌異之按魯君在華辦事多年時措咸宜衆情浹洽故獲膺此異數想　旌所指定卜福星拱照如意吉祥也 
[停公慶賀]  
　　○今日爲美國開國總統華盛頓誕期故本埠美領事公廨停辦公事一日以誌慶賀又爲中國元宵佳節是以法公堂一切公專統歸於禮拜六辦理云 
[大放光明]  
　　○英租界大馬路十字街口俱用大自來火燈曾列於報現在虹口外灘一帶自順泰碼頭起亦一律攺用大燈銀花火樹照耀通衢元夜踏燈可以緩緩　矣 
 
 

Page 3

 
 
[烟館多事]  
　　○租界烟館之多甲於他處肇衅之事亦甲於他處昨有興聖街烟舘主張阿增訴稱昨晚二點鐘時有四人到來吃烟五分坐久不去囑其赶緊吃完以便收拾烟具而彼等卽逞兇相打致失烟槍一支鳴捕拘到三人太守謂二點鐘時汝尚未閉店門耶張阿增稱伊等進來時尚在一點鐘光景翁大守詰之拘押之金見勳趙銀全金信郷等三人據供在蘿間爲生意因說得高興同去吃烟祗有三個人伊店中嫌我等吃烟太遲卽被鳴捕拘押太守谓張阿增汝說有四人尚有一人到何處去更深半夜路上無人豈有不見之理由爾多說一人以作偷槍地步可知開煙館者亦非正經人又謂金見勳等以作蘿間生意之人深夜在外吃煙亦非安分着將煙貲還訖所控失鎗無憑不理一併斥退○又有吉祥街開小姻館之粵人陳富投稱有甯波人在店吃烟旋來一人向伊索錢二百文已付一百而索錢之人不允因此打架我亦被其打傷又碎火油燈兩隻今特呈驗旋據陳金茂稱索錢是實煙店主不許向索將我毆打因店中人多故曾說要　到外面來並不曾打毀洋燈我却被伊打傷翁太守细詢兩造傷處則均不能指出太守謂索債不應逞蠻煙館中亦非生專之處各有不合一并斥退○又據溧水人羅大福投案手携小籃一隻內裝破碎紫泥茶壺碎椀等物太守見其形狀卽問曰可是烟館打架否答稱此人素不相識前来吃煙不曾會鈔因此鳴捕將伊押三點鐘時候詎伊懷恨於初八日又來吃去烟资約七八百文又在外揚言新年之中將人管押終年不利在捕房時又失去手巾包一个內有洋十四元現在必償還洋一百元鴻運樓酒菜十桌方能了事昨日又來吵鬧是以鳴捕據丁萬根稱辦是溧水人羅大福是我外甥曾有洋五十元在伊處索討不還到伊烟館又不許我吃烟去年曾付我洋五元伊算了事竟將五十元赖去太守詰其可有憑據答稱娘舅外甥不立筆據太守詢其可有見証答曰有太守謂汝認彼爲外甥彼不認汝爲母舅旣有見証當自向理處羅大福又稱並不是娘舅打碎物件請爲賠償太守見其所呈之碎盌有舊痕隨謂此等物件不知何時打碎尚携來作证可見開烟館人之不正經也一併斥　統觀數事亦見太守之　鏡高懸矣 
[私刑吊打]  
　　○虹口沈家灣地方有鄉人沈某門前被竊水缸一隻沈某知係某甲所竊遂　詢甲始不認嗣被吊於樹上　以箠楚乃一一招認適有西人見而問曰何不送捕房沈某答以地非租界未便鳴捕西人唯唯而去厥後某甲自愿將贓物送還其事如寢夫某甲竊物固有不合然私刑吊打沈亦未爲得也 
[虹口禁狗]  
　　○近日英法租界固巳大嚴狗禁矣聞虹口捕房因街市之間每多無主之狗是以復添西人四名專司捕狗之役並聞所獲之狗立時槍斃嗟乎一狗噬人而羣狗喪命是亦狗之不幸也夫 
[商議釋狗]  
　　○翁大守臨捕房時復據放牛局司事吳福田投案候示據法通事傅述皮捕頭之言以所遞禀帖业已繙譯法文呈於工部局董事無如董事共有六人必須商議方能定見實非一人所能作主太守詢以共已藥斃幾只答稱昨日四只今日二只太守謂拘到之狗以二十四點鐘爲限若待集譏妥協之後方行定見不知又傷幾條狗命矣法通事又將太守之言轉達捕頭皮捕頭謂因有瘋狗咬傷西人醫治不愈故嚴申捉狗之令太守謂咬西人之狗祗有一只今乃一併藥死豈不慘然捕頭謂　在所拘均是無主之狗若是人家所養者祗須在狗之頸項或用皮圈或用繩圈掛本牌爲記捕房卽不拘捉通事又問吳福田放牛局設在何處離城若干路吳稱在大南門外二里許局中空地甚大牛羊病馬一槪收養今若領狗到局儘可關欄斷不放出令其再到租界太守亦以工部局章程在二十四點鐘內本准人領去今該局照章領去亦無不可而皮捕頭謂總須俟局董議定始能定見太守謂然則自今甘起且將所捉之狗緩行藥死着吳福田於三日內至捕房候信 
[英界公堂瑣案]  
　　○安徽合肥縣人翟琛禀稱现開榮貴茶園　有津人趙國平王躋元問我借洋不遂竟大肆咆哮故囑管門之華捕王瑞生報捕協同西捕拘拿并搜出長腰刀二柄手鎗二枝旋有伶人　國平等八人勸我息事故再求恩可否開釋西補與王瑞生將刀鎗呈案趙王二人同供是津人於去年十二月間由領班頭目雇用在園管束小伶人並未向園主硬借擾釁至起案之刀鎗亦非我等者魯國平等八人聨名禀稱趙王二人皆是我等同鄉在滬並未犯事今旣被園主訴捕拘案我等因念桑梓之誼同投憲案願保伊等回籍陳太守隨飭將趙王二人押候備文連兇器一併送縣又諭魯國平等設欲具保趙王二人回籍着卽投縣司也○昨報張樹堂等控李桂泉因買賣東洋車及索工價洋一節未經集訊又有前經呈控之陳浩川金範芝以李誆賣股份單被收去銀五百兩請追在案詎李交保出外延宕迄今業知被張拘案陳金二人又投請究追陳太守飭差　將李桂泉帶案尚嘵曉置辨并稱與陳金等素不相識至賣股份票一節係我賣與周吉噌現在周亦投案周　上堂　禀太守謂是案早經斷結着李交保措辦銀兩繳候給領孰意李交保出外竟若置身事外並不繳銀殊堪痛恨卽着押缴戈飭范傳原告張樹堂及漆匠忻元土木匠程順財鐵匠錢萬興等候晚堂質訊判斷李又稱陳金控追之銀旣奉斷追决不敢違惟求交保至張樹堂所控係洋人哈味之事興我無干太守未允所請○庚興洋行投英領事署控被春和公記土行定土不出現在跌價照算虧耗銀五百十一兩另查該土行係鄭潤圃鄭芝才郭春和等合股開設請追等因又有利記控該土行定貨不出計虧價銀四百餘雨由司副領事一併照會陳太守飭差傳齊被控人於昨晨會訊庚興利記二行東投案申訴前因鄭潤圃則由弟鄭耀遞禀聲稱兄在蕪湖前曾興鄭芝才郭春和等合股開公記土行早經拆出不相干涉鄭芝才郭春和同供興鄭潤圃合股開土行由公記行辦去十件計價銀二千七百兩毫不付銀致所定各洋行之貨無力向出特請追究陳太守商之司副領事槪令交保限二禮拜內淸理至鄭芝才等另有股東糾葛不得牽涉是案云 
[法界公堂瑣案]  
　　○眠雲閣烟館內烟客猝斃一案有陳玉亭託稱泰陞棧主陳炳生之弟投縣揑控旋由陳炳生自行陈明在案十三日法公堂訊期復據陳炳生及王耀投案稱死者之姊業巳到申住居法界太守以劉三選事妄爲着王耀等将屍姊邀同到案領棺回籍昨日據王耀禀稱屍姊被劉三煽惑已於十三日投縣具呈由許二尹准詞出票拘人爲此伸訴太守以此事前由公堂核斷定結脫有枝節自有公堂移覆爾等亦不必多事卽着退去眠雲閣主孫凱亦伸訴前因太守謂頃問王耀到案業已明白開導孫凱稱彼等串同誣控我等生意中人何堪受此拖累太守謂縣署要人當由公堂簽字爾可無虞着其安分營生此　當由公堂核結云○法租界生員雜貨店倒閉一案昨日據生昌莊主李俊方呈控魏渭如王雅琴串通吞沒棧貨所欠各莊之欵業已經人調處太守詢其幾折歸償答稱講定四折歸欵然向未付銀應請傳魏渭如追到銀兩方能淸理太守訊之王雅琴則仍支吾含混太守着管押俟傳到魏渭如再爲核辦 
[海上新樂府　并引]  
　　近日海上作者好爲樂府體雨窗無事戯擬數章事則探乎瑣屑語則間以俚鄙使同調者見之得毋笑東家施之 
[增醜否]  
　　○打彈子　比手段也○打彈子簽花字磅　解衣裳爲君献薄技兩下聲然立觀者紛如蟻打白復打紅爾紅我白本不同打來復打去一去一來無定處借問當臺誰擅長眼明手快意不忙疾徐皆中節輕重莫　量笑彼門外漢到底戳空槍君不見華衆會第一樓不論雅與俗盡向此間游短棒長竿都在手黃昏白畫幾曾休○跑馬台　矜巧製也○跑馬臺開幾回靈機秘鑰得未有此製新從海外來驊騮齊騁 
 
 

Page 4

 
 
勢相逼踰溝何必限三刻穆滿當年若見此應笑八駿無顏色音響一何喧勝負詎足論一轉瞬間機忽止紅旗高插馬不奔○會茶鈔　打野雞也○會茶鈔樓頭有女貌如花感郎盛情博郎笑秋波一掠髪雲斜娘姨来囑付某里第幾家翩然出門去嬌喚東洋車情郎信斯語去去復去去人前不敢携手行膛乎其後汝莫慮入門一笑開烟盤夜闌同宿花深處○客去不　惡野鷄馬車之多也○客去不客去不馬車絡繹滿街頭前車後車爭載客挽衣牽袂使人愁一人上車坐喚客聲如故直待四人齊揚鞭騁大路小東門外棋盤街一日往來十度馬雖劣價自分三里路二十文 
　　海上寓公戲作 
[蘇寄撫轅抄]  
　　○正月十一日新授廣東當　遺缺道崇辭行赴浙江　候補府潘學祖從陽查勘河工回　五品銜浙江丁憂候補縣朱文　婁縣人由上海來　方鳴吉禀知辭奉　藩憲委盛軍後路　　差　從九蔡　謝委署吳江縣汾湖司巡檢事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
