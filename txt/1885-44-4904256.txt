# 1885 - 44 - 4904256

 

Page 1

 
 
   
 
 

Page 2

 
 
[恭賀新年小啓] [  本舘主人拜手]  
　　桃符新換新詞賦金燕之祥柏酒新斟新序出土牛之氣添到蓂階新葉淑氣新迎納來梅牖新暄晴光新轉恭維閱報諸君子成升堦新晉新承鳳詔之輝煌或泰運新通新創鴻基之顯赫或雄文新製欣藻采之新披或席帽新離喜茅茹之新拔或持籌握算新成陶頓之規或削墨引繩新創般倕之巧欣逢新歲並納新禧敝舘兎管新操恨少新奇之論蟫箋新布慚無新穎之詞所望諸君子俯閱新聞時頒新論下筆而珠璣新吐新抽乙乙之絲臨風而錦繡新裁新撰庚庚之說則採瀛堧之新事庶幾茅塞新開而集海國之新談足備茶餘新語矣恭成新啓順頌新禧諸維新照不宣 
[定期分送月份牌] Z>申報館主人啓 
　　履端伊始本舘例有月份牌分送閱報諸君去歲已登告白諒蒙同鑒兹已石印工竣紙張潔白彩色鮮明足供清賞定期新正初七日隨報分送不取分文無論本埠外埠倘有遺漏均向賣報人索取可也專此布臆順頌新禧 
[三十號畫報出售] Z>申報舘主人啓 
　　履端伊始氣象更新故本齋所繪此次三十號畫報皆選古時吉利事寔出吳君友如一人手筆藻繪極其精良並附送歲朝清供横屏一幅係子祥先生所繪兹仍以潔白棉料紙印就墨花以便諸君隨意着色裝入畫報之首不加分文末附淞隱漫錄圖說一則閱者監之此佈 
[分送畫譜預啓] [  申報舘主人啓]  
　　蘇杭兩省名畵如林茲先託任伯年任阜長沙山春管劬安諸先生分繪工細人物花卉鳥獸准於新正第二期卽三十一號畫報之首增入兩圖不加分文以後按號分送亦不間斷分之則奄有衆長聯之亦可成合璧將來集有成數裝成册頁不獨臨慕家可作畫譜卽明窻凈几展玩一通亦雅人自深其致也諸君子倘許我乎預啓 
[接財神說]  
　　光緒龍飛之十有一年太歲在旃蒙作噩元旦第五日高昌寒食生在所寓之清河里皋廡東牖下拂几伸紙拭硯磨墨振管揮毫欲撰一論以備報首所用因思本年開報之第一日必當論天下第一事顧君臣之義父子之親兄弟之必友必恭夫婦之有恩有愛朋友之全終全始皆不免爲老生之常談閱者勢將如魏文侯之端冕而聽古樂輙欲思睡至於士農工商各有專業士恒爲士農恒爲農工勤於肆商善於賈此又人人所盡知雖知之而未能行之而亦以耳熟能詳不願復聽之矣然則欲取一事一物爲五倫所不可缺四民所不易求者而暢所欲言夫亦未免躊踷焉而不能滿志於是擱筆搆思忽憶夫昨夜亥子之交四鄰鞭炮之聲不絶於耳一望燈火之光炫耀人目金鼓絲竹之音間雜而作或竟至於逹旦詢其故則僉曰接財神也財神則胡爲乎僉於是日接之則曰五路財神降於正月五日故咸以是日行接財神之禮方交子初卽已恭接若有恐其接之不及而爲他人高才捷足而先得也者財爲人人所必需神卽爲人人所必敬習俗移人賢者不免乃至上而可以見君臣之義次之可以篤父子之親兄弟之情非此不足以言友于夫妻之愛非此不足以齊鴻案朋友好合非此不足以聯縞紵之歡而或轉以寒車笠之盟由是觀之是亦可以稱天下之第一事矣爰乃振筆疾書而作接財神之說適有賀年客來投筆而起相與拱揖禮畢客見案上說稿標目囅然而笑曰子之爲此說也其謂之何財爲人所必需卽神爲人所同敬固已推而至於五倫謂非此不可則亦近乎玩世不恭矣對曰子謂君明臣良賡歌喜起者胡爲乎苟無高爵厚祿以招徠而覊縻之則有君而孰與爲臣朝廷之上衙署之中彈冠于于而來驅馬悠悠而過者縱亦有爲國爲民奉公潔己之人然爾俸爾祿則皆所以驅策千古賢豪之具也父子雖根天性然爲父者不能畜其子則失其慈爲子者不能贍其父則失其孝兄弟如手足而爭產奪業釁起鬩墻是亦無財之爲累也夫妻相敬本如賓客而米鹽或匱對臥牛衣則交謫之聲時或不免苟其有財則舉案齊眉琴瑟在御莫不靜好矣若夫朋友則本賴乎通財之誼有財可通則四海之内皆兄弟欲通無財則咫尺之間如仇敵由是言之財之爲物雖不在五倫之中而五倫之情藉以聯合財鳥得而不重財神鳥得而不敬故爲士者讀書明道義在輕財而膏火無資分光映雪者究有幾人此外有廢業者矣士爲四民之首尙且無財不可以爲悅下而至於農也工也商也何一可以與財相輕也乎方今法事正亟兵禍未已人心惶惶加以警信交傳如本報所錄各處信息大有宼深矣可奈何之歎而初五之接財神者乃獨不敢稍易常度肉於盎酒於尊香花供養鼓樂歡迎爆竹之聲通宵不絶蓋以爲人之有財如魚之有水魚一日不可失水人卽一日不可無財故接之致敬盡禮至於如此其甚也法人擾亂我中國搖蕩我邊陲彼之所爲者安在夫亦曰欲得數千萬佛郎之償費而已倘財神有靈則法兵亦未嘗不可退其接也以禮固其宜矣客唯唯揖而去乃製爲接神之曲曰接財神兮東方望鸞輿兮青陽接財神兮南徼乘赤駱兮飛空而矯矯接財神兮西山之巓神之臨兮衣白羽而翩翩接財神兮北海之北荐黑牡兮先以元特接財神兮中央神之格思兮福我以千倉與萬箱我知神之英靈兮可以敵武曲而掩文昌又爲送神之曲曰財固願　常留兮神則奚可以遽送奈神不能來而不返兮財亦不能藏而勿用願財之取不禁而用不竭兮神其佑我貨殖而億中大庇天下寒士皆歡顏兮庶不負我豚蹄盂酒之清供神之歸與何處兮我更神往乎珠峯而玉洞神常常而見財源源而來兮幸勿鄙夫樞之繩而牖之甕 
[諭旨恭錄]  
　　十二月十三日奉上諭本謙奏假期届滿病難速產懇請開缺一摺正藍旂蒙古副都統本謙着准其關缺欽此同日奉旨廂紅旗蒙古副都統着敬信署理欽此同日奉旨正藍旗蒙古副都統着富陞　補盛京副都統着濟祿調補密雲副都統着國俊調補正藍旗漢軍副都統着右翼翼尉富森布補授欽此同日奉旨此次軍機處　修漢字檔册總司校勘之兵部候補郎中沈粤嘉着以郎中　論題選咨留遇缺卽補工部候補主事徐迪新着以主事無論題選咨留遇缺卽補其尤爲出力之供事卽用按察司經歴劉承勳着俟得缺後以知縣在任歸候補班補用並加五品銜卽補典史姜雲漢着俟得缺後在任以應升之缺升用並加六品銜卽選典史廖世榮着俟得缺後以巡檢歸候補班前補用並加六品銜補用巡檢李增着俟補缺後在任以縣主簿歸候補班前補用並加六品銜以示鼓勵該部知道欽此○十六日太常寺題光緒十一年正月初一日元旦祭太廟後殿奉旨遣本格行禮欽此同日又題正月初九日孟春時亭太廟奉旨遣載敦恭代後殿遣隆懃行禮東廡遣載津西廡遣兆珏各分獻欽此同日又題同日祭太歲增奉旨遣魁斌行禮兩廡遣豐烈　佑宸各分獻欽此同日又題正月十一日祭祈榖增奉旨遣本格恭代欽此 
[石浦軍情]  
　　南洋兵船五艘之往援臺灣也其行遲遲不卽赴閩而法人得信之後卽差兵船四路探截前曾到過大戢山洋面旋又各處查探見船卽問遂知華兵船之所在去臘廿九日五船均由寍波洋面啓輪瞥見法船中國統帶水師提督卽於澄慶兵船竪旗令各船南駛法 
 
 

Page 3

 
 
船見卽追之南瑞南琛開濟三船行駛頗速先行避去入鎭海口而不出其馭遠澄慶兩船則行緩將爲法船所追及幸在大霧掠法船而過兩俱不見駛入石浦口水淺被擱法兵船亦不能駛入乃放水雷船入攻之自廿九下午至三十日晨共攻四次俱爲華兵船擊退至元旦有漁船張帆而歸法人以水雷船雜其中華船見帆知爲漁船停槍不放迨見有烟囱火光始知中計司砲者倉猝中以築藥實砲之鐵條桀而投之正中法兵墮水而死而水雷船則已急不能止但聞然一聲而馭遠被擊成孔又一水雷船擊澄慶亦被擊穿華兵官見事急指揮衆兵登岸而岸上民人先己不願該二船在石浦與法人見仗至是更阻勿使登衆兵携有槍械始得奮力登岸而民人有肆行刼掠者兩船上兵士幸均得脫惟一人被法人手鎗擊死一人上小艇艇　遭溺會則無恙以上皆馭遠澄慶兩船之水手回滬所述也福利輪船由滬前往探視於正月初三到石浦彼時統帶官已啓行來滬惟馭遠船上兵官則尙在石浦須俟將各兵安頓之後方得啓行福利船亦卽於初四日言旋據稱馭遠船已將半沉澄慶則船身欹側矣並悉該二船失去砲械等物連船約值價銀一百二十餘萬兩臨行時裝去水雷五十具尙有水雷船四艘則並未隨行也至於本埠傳言鎭海炮台被燬及定海被擾等信則皆因訛傳訛查得實無其事云 
[東京電報]  
　　本月初二日接到本舘東京訪事友人發來電報云法人往攻諒山於廿八日與華軍開仗血戰良久至晚華軍却退四散法人乘勢進追廿九日遂入諒山城午刻遍城竪法國旗幟又向前窮追直至河邊華軍回身力戰互有損傷俄而該河亦爲法人所據面此次河邊之戰死傷若干則尙未詳悉容俟續報是晚又接倫敦電音亦言諒山失守之事大略相同法兵猖獗若此彼統兵諸大帥宜如何奮發以圖恢復也哉 
[京電節要]  
　　馬江之敗雖由法人暗肆狙擊然在事各員其咎實難諉謝昨晚十點五十分時本舘駐京訪事友人發來專電云去年十二月二十九日奉上諭刻據都察院代遞潘炳年奏張佩綸僨事後萬培因所奏各情疑其諱敗濫保卽諭令左宗棠楊昌濬查辦據奏張佩綸尙無棄師濳逃情事惟調度乖方請交部議處實屬情重罰輕張佩綸着從重發往軍臺効力贖罪何如璋逃避赴省亦着從重發往軍臺効力贖罪何璟張　棟革職加恩免其再議黃超群撤去黃馬褂方勳撤銷勇號張成斬監候秋後處决左宗棠楊昌濬意存袒護均傳旨申飭欽此煌煌　聖諭旣嚴且明凡爲臣工宜如何謹敬將事耶惟電音簡略僅節大端所有全文一俟接到邸抄卽當恭錄於報 
[法用氣球]  
　　香港西字報云尼格禮也於奪取諒山之前親坐氣球窺探華軍形勢見華軍約有四萬名若何扼要若何出奇無不一目瞭然情形洞悉故得以戰勝攻取易如反掌若然則彼族恃有長技我軍更不可不嚴密防閑矣 
[般鳥霞音]  
　　刻得般鳥來電云華商沙峇開地公司所定種植二百五十英畆烟葉刻已一律種齊想春間瑞草茅抽定必葱寵暢茂也　 
[東洋消息]  
　　字林西字報云接有東洋來信稱日本京城議院中人以外務卿與高麗立約之事大爲不悅意盖欲因高麗之事而尋釁於中國也又云法國現又商諸日本請其合謀以擾中國倘日本患軍資不充法人情願借與云云按法人此謀毒則毒矣但中日同洲之國唇齒相依安肯自相攻伐致操同室之戈諒日本政府不乏老成忠智之臣必不爲法人所惑也 
[法人增兵]  
　　印度新聞紙云法國近又調兵一萬五千人首途已至新加坡云載往東京臺灣等處又見外洋新聞紙言及法廷募船載兵登告白於西報内並須略加修改以便裝兵所用聞已有數船應募矣由是觀之法人銳於用兵已不遺餘力中國宜何如嚴防而熟計也哉 
[英將可惜]  
　　本月初三日倫敦發來電音英將戈登前被困於夾東地方請英廷發兵往援比及援兵將至而亂黨力攻夾東破共城曲巷短兵彼此互鬥戈登將軍竟爲亂黨所戕效命於疆塲惜哉 
[喜溢歸帆]  
　　有輪船名桑巴卜祿於去年十一月初三日由舊金山啓行來香港載有華人七百名皆欲回港卒歲行未至東洋而煤已告罄其時風水皆逆無計可施乃張帆退行至一處爲日本外埠非通商口岸且亦無煤可購因買柴以代之并購辦食物華人等亦上岸辦物皆多與土人以錢以兾有物可購可以速行自是開輪至十二月念一至横濵得辦煤斤復行鼓輪至念九日抵港該船啓行已久有訛傳業經失事者其後始恍然於其故矣 
[京師傳聞]  
　　京友來函云風傳臘月初八日總署接有海防電信言十一月十八日越南陸南地方華軍與法接仗稍有失挫槍砲營壘多爲法人所有並謂法援已抵越地然官塲傳言未可信以爲確也 
[朝人麕至]  
　　聞盛京鳳皇城突來朝鮮國人三百餘名聲稱暫時避居旬日其外又有似若頭目者幾人輒進鳳皇城内赴城守尉署口稱乞借銀粮以資度日一俟回國卽行如數奉還該尉見此光景甚爲棘手遂具稟飛請盛京將軍示下遵行軍憲披閱之餘深爲驚訝赶派妥員立卽前往查辦然未悉如何辦理也 
[省帥電音]  
　　正月初四日劉省帥由泉州來電云十一月二十七日以後無日不戰初四日法兵千餘名撲大水窟東卡民圑潰散幸眉山舊部千餘人住守被圍一晝夜十一日曹蘇兩軍往援敵又添兵千餘來攻鏖戰三晝夜法兵始退敵人傷亡較我軍更多大雨旬日仍未收隊吳春波總戎現在彰化招勇七營由臺北分撥洋鎗三百桿商令駐守彰化楊金龍所部兩營已渡南港共計匯兌過臺餉銀三十萬兩可支到明年二三月底現臺北用欵每月需銀十一萬兩惟軍械缺乏頗有地廣兵單之勢軍情較前更爲吃緊幸民心不甚惶恐總宜籌濟兵械設法援臺毋聽局外閒言貽誤事機云云按此電得自官塲的係確實軍報故敢列之報端以供諸君子先覩爲快也 
[甯波近情]  
　　日前本埠得有石浦開戰之信深防甯波堵口故往來寗波之船停止不開及日昨江表船由寗開來知甯郡並未堵口特虚有是說然江表亦不敢駛入僅泊在梅花樁外等候客貨所有援臺兵船三艘目下仍泊該處聞之西人曰中國憲官擬令其迅速駛開恐久泊於此法人又將前來攻擊也 
[摧花風暴]  
　　揚州某氏憍㝢九江都天巷固赫赫然一雌虎也家有童養媳年僅十齡客臘初旬偶至左隣某甲家爵戯甲有老母衰態龍鐘是日忽失去花爆半餅疑爲養媳所匿訴諸某氏氏暴怒痛毆之又將　衣盡行褫去當甲母之面遍身搜檢則身　空空固無所謂花爆者時天氣甚冾滴水成冰荏弱小女兒經磨折數次身發寒熱偃臥在床次日某氏謂甲母曰我媳因被爾誣竊　毆而病設有不測　爾是問甲母不能答而養媳病勢日增醫藥罔效越數日竟氣弱于絲魂歸泉下媳母聞知趕來吵閙經鄰人　處令兩家公出衣棺齋醮等費其事遂寢 
[租界易旗]  
　　中注搆兵法人之在中國者請俄國爲之保護業經總署奏請奉旨允准故本埠法租界於本月初四日起改懸俄國旗幟以後租界法人當統歸俄領事保護矣 
 
 

Page 4

 
 
[吳淞述事]  
　　探得法兵船現在普陀山洋面下椗故砲臺防守異常嚴密無敢稍有懈怠云○中國測海金甌兩兵船現泊吳淞口外○去冬十二月念八日十二點鐘邵小村觀察乘鈞和兵船至淞當有恪靖長龍砲船十二號在張華浜迎迓觀察先至砲臺嗣至六營公所與營務處朱觀察晤談良久下午卽乘原船回滬 
[方伯駐蘇]  
　　去臘新任浙藩許星臺方伯由金陵返滬仍駐英租界廣肇公所行轅隨于二十八日起節赴蘇擬于献歲後偕前任本埠海關道升任順天府尹沈仲復大京兆秉成北上陛見然後到任履新云 
[飭免賀年]  
　　向例每逢新年各處地方官必晉省恭賀大憲新禧兹因海防吃緊省憲預飭各員不必虚行故事故本埠道憲以下各員並不至省賀年云 
[道憲告示]  
　　欽加二品銜監督江南海關分巡蘇松太兵備道兼管銅務隨帶加三級邵出示曉諭事光緒十年十二月十四日接新辦理造册處稅務司杜送到第一百八十七號行海傳單請察收轉給等因到道除咨呈長江提督李曁行捕盜局並支應所轉飭各輪船一體知照外誠恐往來等船未盡周知合行抄單曉諭爲此示仰各商船舵各人等一體知照毋違特示計開一長江池州府東流縣蓮花州一名沙石梗附近江之南岸向於江水極淺時所設之小燈浮架現擬撤去改設小燈船一只上置六等白光常明燈晴時夜照二十里十二月念九日貼 
[破案迅速]  
　　去年十二月二十三日全盛等局各信船由青浦縣屬之珠冢閣鎭駛行來滬開至本埠新閘西首小沙渡驀被船上搭客孫兆堂卽孫壽堂及同黨某甲刼去銀洋一千九百六十五元由駕船之何阿福報知該局卽行禀報上海縣及租界各捕房莫邑尊傳到局主及何阿福與搭客陳永金問供飭緝捕房則由西包探頭目麥根查勘被刼情形知孫家住乂頭灣即往緝拿孫已不在遂將孫之胞兄掌和妻父張德生等帶至捕房并傳原告一併解案一面命諸包探赶緊探緝縣中派捕柴樛公廨派捕趙錦張福資雇與孫識面之人爲眼線訪得孫已帶同妻子前往嘉定遂立卽禀明上海縣及會審委員黃太守俻文至嘉定請爲協拿一面派人追往除夕孫同妻子坐船經安亭鎭是處厘卡知其來歴不明阻住盤詰適捕房所派之人亦已趕到訴明案緣解送嘉定縣暫押　卽回報捕房由西包探頭帶同華包探陳冋九顧阿六稟請　太守俻就公文仍派捕役趙錦張福於初二日前往嘉定投遞嘉邑尊亦派差協同來差護送孫及妻張氏子阿寳并在船上及孫身邊搜出之洋八百餘元該氏身邊搜出之洋一百四十餘元前來初三夜該差等欲將人犯及贓解到公廨西包探欲解歸捕房嘉定縣差因商將人贓先送公廨呈遞公文然後由西包探帶去管押按是案數日内已獲正犯贓洋亦已搜獲過半殊見捕役等緝捕勤能不遺餘力至訊供情形一俟訪聞卽當照錄於報 
[本部奏開海防事例章程]  
　　謹奏爲遵旨會議海防需餉浩繁擬請暫准部庫及各直省開捐實官常例以裕餉項恭摺仰祈慈鑒事九月初五日軍機大臣欽奉慈禧端佑康頤昭豫莊誠皇太后懿旨現在軍餉緊要應如何豫爲籌畫之處著軍機大臣户部總理各國事務衙門大臣會同妥議具奏醇親王奕譞著一併與議欽此仰見皇太后垂念海防籌俻需餉至意查近年各省地丁錢粮未能復額例入較减出欵倍增伏思理財之要不外開源節流已另摺上陳但此時流未易節源未易開求其不病商累民而於財用卽可稍裨者惟有開捐一事溯查從前歴辦成案或因軍務或因河工或因賑濟皆藉紳富衆力用充國帑不忍重擾民生恭讀嘉慶十九年上諭前據吳璥奏關捐例朕以捐例本非善政恐無實濟而徒滋流獘特交户部覈議嗣經部臣兩議奏上因再降旨派曹振鏞托津鐵保英和四人另行妥議旋據英和單銜具奏極言捐例之獘本日據曹振鏞等三人議上仍以暫開捐例爲請現在軍需河工各項動用均出常年經費之外姑照所請暫開豫東事例著各該部會同妥議條欵具奏諸臣食君之祿皆當忠君之事除此次曾經交議者毋庸再行瀆奏外其餘各大臣果有眞知灼見能爲裕國之策者必須字字確切毫無流弊不准泛論紙上空談仍犯議論多而成功少之病如確有把握立能濟軍需河工之用奏上時朕採取施行卽將捐例停止若止言捐例之獘而别無良謀其言皆朕所稔知毋論虚陳奏牘也欽此聖謨遠大通纊濟時天下共見本年七月間直隸督臣李鴻章擬請在北洋開捐翎枝分發等項十月間福建撫臣劉銘傳擬請在臺灣地方開捐實官均經户部先後奏准仰見聖明因時制宜之意與嘉慶十九年上諭正相脗合臣等籌度自應作未雨綢繆之計擬請暫准開捐實官但專在部庫兌收恐捐生或處僻遠交納未便擬請旨飭下各直省督撫徧行宣示一律收捐統名爲海防事例以廣招徠凡京職自郎中以下外職自道府以下以及三班分缺先分缺間本班儘先各花樣曁分發指省等項俱准報捐其報捐各項銀數查從前各省折扣章程極爲紛亂多有扣實不及二三成者實屬不成事體今旣奏請開捐若槪令按照十足銀數又恐各捐生觀望不前酌中厘定除道府直隷州州縣五項免保舉免考試並加級紀錄捐復補監四成實銀向專歸部庫兌收仍照舊辦理其餘各項免保舉免考試現擬亦提歸部收毋庸减成此外所有此次京外准捐各項擬卽仿照籌餉例定銀數酌减二成常例捐數一併减二成核收均以八成實銀上兌槪不准以錢文米粮事械折抵現在户部暫收軍火捐輸擬請卽行停止其翎枝一項擬仍按照軍火捐章程銀數三品以上捐銀三千兩四品以下捐銀二千兩准給花翎捐銀一千兩准其藍翎此較咸豐十年奏定銀數業已减少自應以實銀上兌毋庸再行減成至四川按粮津貼捐輸仍令照舊辦理其順天直隸河南浙江安徽湖北各賑捐廣東軍火捐以及福建洋藥茶捐雲南米捐統請一併停止其未奉到此次諭旨之先所收銀兩限兩個月趕造捐册送部逾限不准請奬其臺防經費事例亦請改爲海防事例所收銀兩亦照籌餉例減二成以歸畫一其補銓班次查咸豐元年户部會同吏部奏定籌餉新例係按五新一舊輪用班次較優此次新捐各員如能援　銓補方足以示鼓勵應俟命下再由户部會同吏部兵部詳酌籌議其從前减成報捐各員有願過本班歸入新班者擬援照同治八年奏案將　捐銀兩統作二成扣抵辦理謹擬酌加成數另繕清單恭呈御覽所有現在臺灣捐過班人員自應統照此次新章辦理若有已在臺灣捐各項免保舉免考試者查係在此次奉旨之前照舊核准嗣後槪令由部庫報捐臺灣不准冉收其武職各官仍遵同治五年上諭一槪停止其初捐貢監各生甫入仕版者理合造具身家清白印甘各結不得稍涉冒濫惟查從　各省收捐弊竇最多如减折之過甚粮械之抵算空照之遺失分局之爭攬轉售之無考侵蝕之勒追賒欠之久懸收支之空冒流濫無極究　爲艱此次開捐卽由各省督撫責成藩司遴委妥員只准在該省核實辦理不准委員向他省添設分局統令交各該省藩庫上兌由各該藩司遵照此次部定新章隨時發給實收按月造册將副實收隨册咨送再由户部隨時核准換給執照隨收飯照銀兩同請奬清册解部以資辦公惟查此項飯銀舊例每正項銀百兩隨交飯銀三兩作爲吏户禮兵四部辦公之用此次開捐擬無論大捐常捐按實捐銀數百兩減爲飯銀一兩五錢每張照費二錢減爲二錢庶稍減捐費以期踴躍各該藩司務當選派賢員以便捐生而收實數倘查有私行折减及浮收抑勒刁難等弊卽行從嚴叅辦如此於鼓舞之中仍寓愼重名器厘剔積獘之意似於國用軍需兩有裨益如蒙俞允卽由户部出示曉諭曁知照吏部通行各直省一體遵照仍督飭司員將籌餉則例詳細簽註頒發各省並將應行厘定事宜分晣妥籌以防書吏需索等獘現時海防各省需用固亟而捐事必歸藩司一手核辦粮台軍營均不准開捐藩庫收有實在成數按月咨報户部由户部 
 
 

Page 5

 
 
撥歸該省粮台軍營實收實銷以杜空收冐銷之宿弊其無海防各省均令各濤司收捐專欵存儲隨時報部聽候部撥不得擅自動支致欵無着總之此項捐輸因海防而開必實濟海防之用是爲要義並請自奉旨之日始扣去討印日期予限一年限滿卽行停止俾示限制所有臣等會議請在部庫曁各省開捐實官及常捐事例以裕經費緣由伏乞皇太后慈鑒訓示遵行再此摺係户部主稿合併聲明謹奏光緒十年十二月初八日具奏欽奉懿旨依議欽此謹查同治八年六月户部具奏酌定新班遇缺先章程内陳明廪捐銀數按二成扣除等因在案今旣奏開海防新例其舊例人員原捐過入新班無論從前京外照减成章程報捐者其原捐銀數統按二成作抵謹分别過班成數繕具清單恭呈御覽[  此本未完]  
[江督轅門抄]  
　　十二月二十日知府余魁梅李式金均禀知奉委善後局差遣委署泰興縣楊激雲禀辭赴任○二十一日新授浙江藩臺許見　回蘇州分省補用縣李湘瑞　南來 
[江督轅門抄]  
　　十二月廿二日知府魯巽禀知奉委赴朱家山騐敢平橋涵洞各工差○廿三日藩轅牌示委署安東縣訓遵王希閭繳委遺缺查有前選清河縣敎諭姚武寛堪以署理○廿四日常州守備徐誠檀見叩謝辭赴任○廿五日調補江寗府孫雲錦到見交缷淮安府事回 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醉漢獲匪]  
　　去臘除夕十點鐘時有石某飲酒至醉行至淞鎭大街財神廟西同仁堂門首忽來匪徒三人見其行步欹斜知從糟邱返轡隨卽上前肆行刼奪詎石頗有膂力當塲擒獲二人所有皮馬褂一護表一隻表袋内洋蚨三元紅呢風帽一頂已被他匪搶去因將二人拘至警中研訊據供一名尹松華一名徐杏林搶物者係周阿大營官飭地保將匪收押旋有本鎭紳士出爲調處囑石不必送縣石遂令地保保去限日送還原物石于獲匪時手腕受傷大約可無妨礙云 
[不準聚賭]  
　　租界中每逢元旦至初五日向章不禁賭博往往喝雉呼盧聲喧於鴨今歲西包探頭麥根帶同華包探預先知照寳善街及滿庭芳街一帶各店鋪不許聚賭違干拘辦且在各路梭巡認眞緝捕故英界中人無敢作牧豬奴戯者惟法界新街一帶賭塲林立夜以繼日譁擾不堪轉瞬五日之期已過諒今日亦當一律驅逐矣 
[賊星照命]  
　　升任浙江藩憲　星臺方伯抵滬時有幕友某君僑寓法界萬安樓客棧失去皮箱一只箱口貼有臬司封條内貯銀票公文時辰表等件當卽報明縣署及各捕房由英界包探秦少卿細查租界中各竊惟尤錦雲已遠颺無蹤必伊所竊無疑余日適在石路遇尤獲住盤詰直認不諱據供竊後將贓帶至湖州重復返滬所存未帶之贓寄在客寓主某氏處立卽同往吊到并帶該氏曾押捕房以便解案訊辦查尤籍常州其父年已古稀久爲縣中捕役生子不肖早經驅逐出門三年前曾竊許方伯之茄南香朝珠等件由捕房破獲解案遞籍今復來滬犯竊其眞俗所謂賊星照命者耶 
[歇浦船事]  
　　新正初二日浦中所泊德國三枝桅兵船開行出口○美兵船麥拉加斯在浦東耶松分厰修理業已竣工現移泊虹口老船塢門前○德國二枝半桅兵船在老船塢修理亦已蕆事今日可以出塢矣 
[新歲雜聞]  
　　臘尾春頭本舘循例暫停數日見聞所及銖積成堆綴錄報端碎如玉屑諸君子酌罷屠穌亦足供揮麈之一助也○本城豫園湖心亭前有九曲石橋年久失修木欄　朽元旦天氣晴和遊人雜遝　然一聲橋欄擠斷有十餘人墮入河内雖無滅頂之凶已有沾裳之苦矣好游者尙其愼諸○天保客棧向在英租界後馬路景行里内遷移後其屋空閉無人僦居新正初二夜披屋中忽然烟燄衝天霎　火起鄰人見而大駭高聲呼救巡捕房急派捕役及藥水龍趕往撲救不致成災　大幸也惟空屋内何來火種想亦匪徒潜入縱火　冀乘亂搶掠耳舖户居民尙其愼之又愼哉○裏虹口人石和尙有空地一區賃與粤人混名大脚跟者搭盖篷寮開場聚賭賃資甚貴賭客亦實繁有徒賭徒竺祥祥見而垂涎借　不允以致口角祥祥卽持小尖刀將石戳傷頭面隨卽逃赴縣署喊控並自首傷石緣由莫邑尊令收押候訊石由旁人送至同仁醫院救治此去臘二十八日事也現石調治未痊尙留醫院内云○寍人王秉高年未及冠元旦因賭負經父誡飭竟潜購阿芙蓉膏吞服幸卽知覺送入同仁醫院灌救得甦○華人度歲最喜燃爆竹習俗相沿由來已久租界則恐肇火災懸爲厲禁犯則例罰四開洋一枚去臘及新正因燃爆竹被拘者以虹口呈隅而論已有數十起之多今晨諒當解送公堂罰鍰示儆矣○新正初二日有蘇人某甲與外虹口粤東賭徒某乙口角爭毆乙忿不能平糾集羽黨用鐵棍將甲毆傷甚重並手持菜刀欲向甲當頭劈下幸江北人某丙見之急奪刀鳴捕獲住乙等三人拘入捕房甲則送同仁醫院調治云○元旦日有德國兵船水手至虹口大馬路榮昌照相店拍照因事口角店主搶去水手之帽遂致爭毆旋來水手數十人毆傷店主頭額並將玻璃窓等件打毁一空當經鳴訴捕房派來西捕數名將水手送下兵船一面將受傷人送至同仁醫院調治事遂寢息 
[犯屬解回]  
　　逆犯金阿二案内犯母金姚氏犯兄金茂和兩名口均經上憲擬定徒罪去臘批差按站解回本縣二十九日由嘉定縣龍邑尊派差押解到滬當卽騐明收禁云 
[吕宋電音]  
　　英二月份吕宋發財票昨已得有電音計頭彩係七千二百八十一號二彩係二萬二千五百三十四號三彩係二萬三千二百二十二號爰卽照登爲得彩者賀 
[馳馬肇禍]  
　　新年風日晴和租界中游人如蟻捕房多派中西捕役四處照料然車水馬龍仍不免中途碰撞初四日下午五點鐘時有二少年高騎駿馬從四馬路飛奔向西至胡家宅西首驀將東洋車撞翻車内坐一中年婦人及十餘齡之男孩顚仆地上并將一老翁壓　　下馬上人加鞭遁去不知所終該婦與孩幸得無恙然已受盡虚驚矣東洋車已經撞壞車夫微傷頭額老翁左足右腰受傷較重不得已雇車返家 
 
 

Page 10

 
 
[粥廠閙事]  
　　去歲除夕本埠南門外粥廠中施粥已畢有飢黎數人扶老擕幼赴廠求賑司事某君謂粥已放完不能續煮遂給以白米數升飢黎持槖而出適被衆丐所見蜂擁入廠紛紛索取稍拂其意怒詈隨之司事惡其横也持棍禁阻衆丐不服竟將司事捆毆并闖入帳房百般滋擾司事卽令人飛報局員局員命傳丐頭數名到局始得將丐驅出事後檢查失去英洋九元錢一千六百文及零星物件局員旋赴道署禀訴邵觀察以時當歲暮未便究追至新正初三日飭上海縣莫邑尊澈底究辦昨日邑尊飭將丐頭二名提案訊辦想當從重發落以儆兇頑也 
[敬謝雅貺]  
　　昨承屈臣氏大藥房送到中西月分牌三張五色陸離式樣精雅並用金邊玻璃裝潢懸之壁間輝生四座當卽拜領用誌數言申謝 
[上海北市絲業會館籌賑公所施少欽來書照登]  
　　敬啓者陰馳駒隙倐開餞臘之罌運轉鴻鈞新煥宜春之帖善昌經籌助賑兩易年華始爲乞醯之謀繼成發棠之請所募則有求必應所收則無告不登計順直山東江西安徽江浙各省災荒疉出挹注尤難善昌不敢有畛域之分亦不敢存因循之見勉殫駑劣徧乞鴻慈藉非荷遐邇仁人慷慨善士痌瘝在抱絡續輸將安能濟彼燃眉資予援手猶恐徵求非易佈告爲難因刊萬善同登昌字勸捐册二萬扣除由善昌備函分懇外復於去冬十二月朔日拜託滬報舘隨報分送平江祝同心先生又刊富貴源頭同字二次册二萬扣分頭設法集腋頻頒他如丹丸博施瘡痍普治棉衣廣製分撥多方凡兹實惠均沾悉賴宏慈廣被申滬兩報舘諸君子又復有聞必錄所托皆登電報局招商局旗昌行太古行一則電資移助一則水脚不收各信局主人擕帶賑捐亦復不收信力多多益善滴滴歸源施之宏而推之廣善昌實始願不及此其及此者殆彼蒼牗人以善心而敝會舘關聖帝君靈感異常凡有助賑求病痊者捷於影響此好生之德神明爲之默佑乎第請益貴持無倦程功尤懔半途近届春賑孔殷各省當道及辦賑諸善長疉次來函敦囑籌欵續濟急需明知無厭之求妄兾補苴於萬一究屬崇德之勸不嫌煩瀆于再三用佈蕪詞敢抒愚悃附申椒頌敬賀新禧乙酉財神日施善昌敬啓 
[天瘦閣近作]  
　　乙酉元旦試筆人首先呈昕伯桂笙兩仁兄教正燭花駢放曉鐘初紅入梅心蓓蕾舒又是一年新樂事添看廿種好叢書黎蒓齋頃以在日本時校刊唐宋逸書見贈韶華休再懷安擲結習期於鼓勇鋤龍井灣頭松栢路還鄉先贖舊田廬○儒雅風流照四夷乾嘉諸老是吾師羞名一技斯爲學奄有千秋不但詩並世幾人同此調前身或者久相知河聲嶽色精靈在文陣猶堪會鼓旂○龍性原來不易馴鷗盟隨分得相親聞琴思到移情地讀史愁逢責備人惜抱論文衷一轍臺山學佛衍三輪蕙出所攷秦文恭公五禮通考蘇州刊本頃方購讀蘭坡選朱學士珔所選國朝古文彚鈔擬錄其尤雅馴者讀之攤卷睛窗細問津○子雲正賦逐貧時元草初成世慕之求載姓名期不朽徑麾錢幣棄如遺古人未免孤高氣今我何妨贈答詩旅次偶缺資斧朋好許通有無報以詩篇藉傳風義古今名人集中多有之所以存厚也適有舉揚子事相責者因記於此五字陶公吟乞食猶言冥報以相貽○平生未敢他途進臨老尤宜晚節敦北地飛騰無馬肆東京聲價有龍門百年俯仰今猶昔一飯艱難怨亦恩識字不多憂患够出氛天咫共誰論○鳳皇有不我如時洊至號寒又不支終窶且貧當末俗予見乾嘉文人諸集無非精刻其時推轂而傾囊者抑何善成人美如是也謹身節用在初基平日不善謀生一有緩急且感且愧然後歎謹身節用尤不可一日而忽鷄鳴風雨孤芳見雌伏蓬蒿若個知成敗論人人一喙英雄豎子總堪悲○一種平懷色是空近年杜門習靜刀屏冶游肯將冰炭置吾胸百城坐擁笙歌外五嶽飛行夢寐中白首築壇盟後輩青山穿塚傍先公虚聲例减容容福休撰緑章投碧翁○彟疉牀頭花繞牀水仙白映蠟梅黃東風披拂香兼韻南國逍遙壽且康忍事默增新閱歴醵貲圖永舊篇章近日惟以排印詩稿爲急務五君　子如相遇不入温柔入醉鄉[  天補道人李士棻稿]  
楊慈湖曰人生只忙迫一場便休予墮地六十餘年所忙何事成就何等但得一聯半句流傳身後後之人或亦有激賞予詩一如予今日之愛慕乾嘉諸詞客則予不爲虚生矣旣不敢妄自尊大思兼擅古人之各體皆工必至奢願難副無一端之可稱又不敢妄自菲薄視古人過高每有述作不復精思力踐甘讓古人卽專攻一體亦難信安身立命之果在此也此則予平日爲學宗旨也士棻附記 
 
 

Page 11

 
 
[光緒十年十二月十一日京報全錄]  
　　宫門抄○上諭一道錄前○直督李奏遵查河工實在情形設法補救摺○東撫陳奏知縣到省暫留學習片○大臣桂奏協領俸滿請旨遵行片○十二月十一日吏部翰林院廂紅旗值日無引見○敬信謝稽查火藥局恩○德溥謝查城大臣恩○瑞興謝授荆州副都統恩○黃永安前往口外賜奠請訓○召見軍機○○大學士直隸總督一等伯臣李鴻章跪奏爲遵旨確查獻縣河工實在情形請將朱家口開壩減水工程無庸議辦仍於上游四十八村設法補救恭摺仰祈聖鑒事竊臣欽奉光緒十年九月二十九日上諭都察院奏直隸生員楊廷昕等呈訴毁壩改河關係民生利害請飭覆勘一摺等因欽此並准都察院工部咨送楊廷昕等原呈圖說曁府尹臣咨請確查主政會辦前來臣查獻縣河工自徐樹銘具奏後迭據獻縣北岸及河間肅寗任邱雄縣覇州保定文安大城等九州縣紳民赴臣及府尹臣並各　道府州縣衙門紛紛呈訴大致謂開獻縣新河有益現擬開壩放水有害業飭天津道等勘議在案欽奉前因臣復遴派天津道季邦楨署清河　劉樹堂津海關道周馥候補道吳廷斌前往督同官紳逐細查勘測量體察地勢民情據實具覆兹據季邦楨等禀稱查楊廷昕等原呈謂徐樹銘擬於獻縣朱家口建石　分滹沱河之水過八里橋官莊　出念祖橋入子牙河地勢不妥且謂八里橋低於朱家口一丈有餘官莊窪底與子牙河底相平地低則難於地中挑河必在地上築堤一遇盛漲水勢建瓴直下必至崩潰南岸潰劉河獻肅三百餘村盡付波臣北岸潰則獻縣以下九州縣盡成澤國等語是八里橋官莊窪兩處地勢高低爲此案减水一大關鏈該道等帶領精於　器委員由朱家口下至八里橋東五十二里七分俱從古洋河身測量實上高於下一丈二尺二寸八里橋平地至官莊窪四十一里實上高於下一丈二尺官莊窪至念祖橋十五里計窪地高於子牙河底一丈九尺三寸此一百八里之間總計上高於下四丈三尺有奇勢若高屋建瓴是以一聞開壩放水民情驚懼遞呈之楊廷昕等數十人均至該道行次並另有紳民曹靖邦等六百六人哀懇免其開　又遞呈一百二十二紙　河間府縣及該州縣亦各往見或具禀史遞該道尋詳加詢問僉謂滹沱本入子牙河自同治七年由藁城北徙傍入古洋河該九州縣常遭昏墊幸於光緒七年經前清河道投克寛任朱家口築壩挽復子牙故道民慶更生今若開壩放水挑一百八里之减河增二百餘里之新堤無論官守民守俱屬不易且减河之南有河獻肅三百餘村夾裹在内總使不决而東迫於子牙河堤西迫於減河堤南北兩堤又復相交瀝水亦無從宣洩卽或酌建闈座涵洞一遇盛漲水面高於平地斷難啓放若漫决則水勢更大民命莫保所謂南岸潰則三百餘村盡付波臣也减河之北則爲古洋河舊道地本窪下水所必爭堤防偶一不支則北岸一帶復成巨浸前功盡棄滹沱猛悍異常人力幾何安能必其三分北而七分南所謂北岸潰則九州縣盡成澤國也又有八里橋至念祖橋開河之地旁繞四十六村坆墓一千七百五十餘塚平原沃野小民恒產所置其誰願失業古洋河本元時漳水所決迄今五六百年兩岸莊圃聯接耕種已久小渠斷港盛夏偶爲野潦所入東匯於五官淀而止絶無去路非經流之大河也若恢復深通滹水浩瀚立瀉古洋河兩岸必仍遭漫溢又大窪内之水至今尙未盡消此人人所共見者總求保全大局無所偏倚等語該道等見各紳民逐日環繞哀懇實屬利害切身查近年曾有請在獻縣挽滹水入子牙者略與徐樹銘官莊窪之議相仿皆因佔用膏壤太多未敢興辦史克寛所開之河由朱家口至贓家橋祗三十三里非徒　工短費省亦因惜民地故也至建石壩減水三分之議曾經上游紳民請准擬辦嗣因下游九州縣民情不順遂卽停止是徐樹銘開壩減水一節皆當日擬議難行因有所未便而復罷者參稽往牘博訪輿論測量高下於地勢民情實有窪碍並非楊廷昕等藉詞阻撓該道等復至獻縣臧家橋以上原開新河兩岸週歴勘問新河係由西而東上年滹水異常盛漲不能容納分繞四十八村坍塌房屋不少並有損傷人口灾餘情景尙覺悽凉在目據紳民馬蔭豐等面懇開壩減水圈築護堤開挖引河三事當諭以開壩減水有碍下游大局該紳民旋亦無詞至圈堤繞護四十八村長九十餘里西南面緊接滹水來路防守不易古洋河北堤亦殊吃重似非萬全之策饒陽之民並以阻扼水路爲慮而獻民因徐樹銘先有築堤之奏求之益力遂將道金福曾展開新河南堤放開下游水路之議曉諭民連日督同官紳妥爲商酌始據饒民王之瑄等具呈請聽獻民築堤惟堤身不可過高漫決之後水路難出其患不可勝言祗宜能禦凌汎不失姿秋雖無大利亦無大害史克寛當時薄新河南堤而復留缺口者正爲四十八村洩水計也其金福曾原議展寛新河南堤之工即在圈堤工内應遠距新河北堤一二百丈以外並擬將原開新河尾略向北展另築北堤約六里上起萬家寨下接據臧家橋二里之河灣庶尾閭益寛而且順至引河係原開新河以上大窪由獻縣上通饒陽之道卽滹水來源史克寛辦已及半因無費停罷現饒民合詞懇請接挖以竟前功亦卽徐樹銘原奏沅村西汜濫之水疏爲一河之議如遇水小可使引溜歸槽應仍照史克寛禀定原案挑至小堤村爲止一律挑寛十丈至四十八村呈繳槍砲給領坍塌房價埋葬銀兩俱經河間府督同印委辦結其補給新河展寛地價豁免錢糧各節現仍飭查分别辦理刻下新河水面低於兩岸數尺堅冰一片四十八村地畝俱已涸復種麥民情安謐繪圖貼說禀覆前來臣查滹水本入子牙河自同治七年北徙漫歸古洋河該河並無出路沿河州縣迭被沉災民困已極臣與官紳幾經籌畫始於光緒七年奏開献縣新河挽復子牙故道其上游四十八村本係滹水來路仍有漫淹之患然與下游九州縣相較其利多害少實不可同日而語徐樹銘憫念四十八村水患因擬開朱家口北壩减水至念祖橋與直省官民初議略同惟前經屢次相度皆因不便而止今飭派該道等督同地方官紳詳細查勘實於地勢民情多所窒碍徐樹銘續奏亦謂下游之民旣稱北壩足資保障應從民之欲此工自應毋庸置議惟匕游四十八村仍當設法補救迭經臣奏明飭辦有案現議圖築護埝展挑引河二項連閘工約需銀五萬兩上下應俟春融冰泮由臣派員覆加查勘妥細勘議　無通變之處分别籌欵酌核辦理總期有裨民生無碍大局所有確查實在情形除繪具圖說咨送軍機處備查外理合會同兼管順天府府尹臣畢道遠順天府府尹臣周家楣恭摺合詞據實覆陳伏乞皇太后皇上聖鑒訓示謹奏奉旨已錄○○陳士杰片再新選蒲臺縣知縣楊同檙平原縣知縣楊德成現已先後到省臣接見該二員詢以公　均能明白人亦安詳本應卽飭赴任惟查蒲臺濵臨黃河　修守隄工之責平原亦地大難治該員等甫經到東恐於一切情形尙未熟悉應允委赴讞局帮審案件稍資閱歴數月再飭赴任據藩臬兩司會詳前來除將文憑送部查銷外理合附片陳明伏乞聖鑒謹奏軍機大臣奉旨吏部知道欽此○○桂祥等片再據綏遠城協領音德泰呈稱竊章京現年四十六歲前於同治三年以諸生北戍烏里雅蘇台軍營適值前布倫托海大臣李雲麟大舉西征歴辦征調巡防蒙古捐助軍需曁清理庶獄等事蒙前將軍麟興迭保筆帖式委省主事加佐領銜以防禦卽補八年隨前署伊犁將軍榮全出卡會辦立界事竣奏保花翎二品頂戴旋蒙前烏里雅蘇台將軍福濟保升該處理藩院帮辦章京主事職銜聲明期滿以佐領卽補九年收復烏里雅蘇台奏補帶兵佐領實改武職十　年隨同署將軍榮全西征收復塔爾巴哈台迭著勤勞奏換副都統銜以協領卽補十二月藉差引見次年奉撤回綏供職十三年復經署將軍榮全奏調伊犂軍管派充文案翼長光緒元年蒙綏遠城將軍善慶奏補協領二年蒙署將軍榮全奏爲伊犁軍營全營翼長嗣因克復　納斯南北兩城經陜甘總督左宗棠奏保以副都統記名簡放三年署將軍榮全奉旨囘京奏隨清理各處善後事竣於四年二月初四日蒙恩召見遵旨回任於三月抵綏任事應扣至本年三月協領在任六年俸滿正擬引見接奉知庫倫辦事需人奏調章京差委奉命之下當卽聲明前　赶先遵飭來庫當差方思荐章屢荷圖報無由今奉遣撤自應遵照惟協領現已六年俸滿未敢遽回本任應請引見候旨遵行理合呈懇轉奏伏候示遵等情查該員音德泰從戎西北二十餘年諳練邊情熟悉蒙務核其歴辦軍務諸件事無大小始张無誤奴才桂祥前在伊犁軍營知其誠寔可靠年力正强滿蒙漢三藝皆通故奏調該員來庫藉資　臂兹遵部議遣撤旣不敢再事瀆留又未便遽令回任惟該員前於四年間曾以記名簡放副都統蒙恩召見飭令回任今已協領六年俸滿在　實　得力可否仰懇撫天恩准令該員進京引見候旨恩施抑或卽令回綏供職下届再行引見以示體恤之處出自逾格鴻慈奴才等未敢擅便合片附陳伏乞聖鑒訓示謹奏軍機大臣奉旨兵部議奏欽此 
 
 

Page 12

 
 
[光緒十年十二月十二日京報全錄]  
　　宫門抄○發抄旨四道○御史汪奏請飭厘正例案摺○給事中萬奏請飭下籌備積榖摺○陜督譚奏審明分别擬辦摺○江撫劉奏甄别知縣片○十二月十二日户部通政司詹事府正藍旗值日無引見○慶郡王等謝添護衛恩○芬車由黑龍江回京請安○道府定祥等謝恩○截取知府趙時熙預俻召見○陜西副將馮南斌謝恩○絪貝勒請假十日○本謙奏請開缺○掌儀司奏十五日祭奉先殿載津行禮○召見軍機醇王趙時熙○發抄曾國荃奏革員王其淦欠解交代請拿問查抄奉旨王其淦着交曾國荃衛榮光拿問監追查抄俻抵並訊明是侵是挪按律懲辦餘依議該部知道欽此○又候補守戴文佐期滿甄别奉旨吏部知道欽此○又金壇令夏宗彝調補吳江令奉旨吏部議奏欽此○又鹽道　國俊署臬司等缺奉旨知道了欽此○○江西道監察御史臣汪鑑跪奏爲各部例案不無疏舛請飭厘正畫一以臻上理恭摺仰祈聖鑒事竊惟治法莫備於周官後乃因之爲六部法總不外乎以宫舉職以職舉政故行省設官雖多皆别無政書卽以六部則例爲政書是六部者天下之政本而則例又六部之政所由以出也其用主於居中以制外執簡以馭煩顧可聽其不講若畫一哉人第知庶政必本乎則例猶權衡不可欺以輕重規矩不可欺以方員然此特器數之當然耳知其當然而不知其所以然則用法反爲法用而政之失中者必多所以然者何則器生於道道生於一也此平之則爲衡運之則爲規折之則爲矩萬法生於一復歸於一聖人所以抱一爲天下式而治法皆一以貫之也用法者知乎此則知周官三百六十職無非周公運用天理爛然故能成一代制作而欽定會典通禮以及律例集解四百三十六門亦皆我列聖運用天理爛然故以開萬年之太平固所謂天不變道亦不變者也若各部之則例其大綱固皆會典等書之支流餘裔亦道之所分寄當率由而罔愆惟續增之例案雖云不習爲吏視已成事逐年纂修意非不美特無如逐年所辦之案則視舊例有所出入者非眞能凖諸天理協乎人情變通盡利足濟舊例之窮大部不外乎此或故爲把持或曲爲牽就其或思未周而漏識不廣而拘者尙屬無心之失耳然失在一時一事所害無多失而續爲則例貽害無窮伏讀乾隆七年正月上諭六部纂修則例次第進呈將逐一詳覽其中或有更正或有删除俱照新定之書遵行舊例有未協之處理應變通者自應酌量删减等因欽此仰見聖謨宏遠立法務協時中之至意今各部則例館似皆未思纂修二字原卽筆則筆削則削之謂故不能酌量删减實做修字第知有案便錄僅做纂字以致愈纂愈多愈多愈歧非疏卽舛臣忝有言責理應知無不言謹就管見所及將各部例案之疏舛者略舉一二端繕單恭呈御覽請飭各部厘正嗣後纂修則例堂司各官務須實心實力欽遵乾隆七年上諭或更正或删除總期字字如過戥無不平事事如絜矩無不方條條如運規無不圓斯簡明畫一奸吏無所施庶人無可議以成一道同風之盛治乃爲盡善臣愚昧之見是否有當伏乞皇太后皇上聖鑒謹奏奉旨已錄○○吏科給事中臣萬培因跪奏爲各直省年谷順成亟宜及時廣　儲積以圖　於豐請飭各省督撫查照川省辦理積谷章程實力籌備以厚民生恭摺仰祈聖鑒事竊維救荒之策積谷爲　前比晉豫等省災荒賑濟艱難曾於光緒四五兩年迭次奉旨通飭各省督撫興復常平社義諸倉仰見聖主痌癑在抱軫念民依之至意各省大吏如果督飭所屬實力奉行圖貴於豐何至如去年山東湖北等省復有截漕請帑情事乃近聞各省州縣雖累奉通行有全未開辦者亦有舉行數處而各該省大縣應行廣爲籌儲各該督撫聽其任意朦禀不卽舉辦者以至上年災祲計無復之輒向鄰省挪移暫爲敷衍目前之計似此節節搬撥所費不資且途中糁和偷漏在所不免侵蝕中飽流弊滋多豈能實惠及民再聞各省州縣捐收谷石多係官爲屯積收掌仍由胥吏經手將來易新田陳難保該州縣不有侵蝕挪移情獘殊非愼重積谷之道臣愚以爲與其主持在官而民無責成何如經管在民而官難虧短查上年四川督臣丁寳楨奏稱該省向無蓄積現經酌撥鹽厘通飭所屬州縣一律興辦採買勸捐共積谷至一百數十萬石分别存倉均由各該紳董自行經營並取具實收切結在案是該省積谷尙屬辦有成效比年以來各省歲慶屢豐户登康阜可否請旨飭下各省督撫查照川省辦理積谷章程先行撥欵籌辦並通飭各屬州縣于所屬鄉村會集紳耆隨宜勸導俾富民各出其有餘而不限以數務在樂輸勿得苛派本鄉所捐卽儲之本鄉當社立倉仍以本鄉殷實公正之人總司其事所有一切歛散章程悉依先賢朱子社倉成式並查照定例州縣官但有稽查之責不得侵其出納之權其前此有已捐積谷收　在官者並令查照前因由州縣發交紳董自行經管併取具各該紳董實收切結詳報存案倘各該州縣延不交出一經發覺卽將該州縣嚴行查辦庶久無獘而備荒有資矣臣愚昧之見是否有當伏乞皇太后皇上聖鑒謹奏奉旨已錄○○頭品頂戴陜甘總督臣譚鍾麟跪奏爲審明已革吏目因妻自縊氣忿起意致死分别擬辦恭摺仰祈聖鑒事竊查涇州吏目魯開第故殺伊妻余氏身死一案前據該州縣騐報經臣咨部褫革旋准吏部咨覆應將涇州吏目魯開第革職審訊等因當經飭提人卷至省委蘭州府知府恩霖督同發審局員覆加審訊兹據該府審明擬議由布政使魏光按察使譚繼洵解勘前來臣親提覆鞫緣魯開第籍隷江西餘干縣由監生報捐州吏目指分來甘娶在甘寄住江西南城人候選州判余晉榖之女余氏爲妻平日和睦光緒八年該革員擕眷赴涇州吏目本任余晉榖因余氏沿途乏人伺候借用無服族嫂余李氏之婢吉祥伴送原議抵署後送回因乏便未果九年三月間該革員乘空與吉祥調戯成姦余氏知情容隱五月二十五日早余氏令吉祥掃地未允卽斥駡吉祥爲人不正吉祥亦以余氏爲人不正之言隨口囘　余氏不依哭閙稱無故被其污衊難以對人屢次服毒自縊均經該革員知覺救解並將吉祥嚴責余氏反斥該革員偏袒吉祥該革員忍氣未較二十七日早該革員出外會客余氏未關房門復乘空掇取機凳用絲線板帶搭過房内横梁正在立凳自縊適該革員回房撞見攔勸余氏仍不依哭閙該革員因其尋死不依一時氣忿起意致死卽在旁將所掛板帶代挽活套逼令余氏伸頸入套從下抽去機凳維時吉祥與雇婦劉氏在廚房做飯開門趨看該革員恐其報州詳革治罪卽假裝瘋病順取小刀抹傷咽喉吉祥等看取畏懼喊同車夫高壽赶進奪刀攔阻立將余氏卸救業已身死當經劉氏報州看明詳請委騐通報提省發府詳革審擬由藩臬兩司轉解到臣提犯親審據供前情不諱詰係臨時起意致死並無預謀起衅别故供証確鑿案無遁飾查律載夫毆妻至死者絞監候故殺者亦絞又例載因他事與婦女口角彼收詈駡婦女一聞穢語氣忿輕生者杖一百流三千里又名例律載斷罪無正條援引比附定擬各等語此案已革涇州吏目魯開第因妻余氏被吉祥穢語斥罵屢尋自盡該革員氣忿輒將縊帶代挽活套逼令余氏伸頸入套從下抽去機凳以致余氏身死應照故殺間擬魯開第除與吉祥通姦輕罪不議外合依夫毆妻至死故殺者亦絞律擬絞監候秋後處决吉祥因余氏令其掃地不允被余氏斥罵卽以余氏爲人不正穢語回詈以致余氏氣忿屢次輕生死雖由于魯開第故殺衅實由該　穢語而起查吉祥係屍父借來之婢與余氏並無服制自應照民人比附問擬吉祥魯開第犯姦輕罪不議外合依因他事與婦女口角彼此詈駡婦女一聞穢語氣忿輕生者杖一百流三千里例擬杖一百流三千里係犯姦之婢杖决流贖車夫高壽雇婦劉氏救阻不及應毋庸議屍棺飭埋除全案供招咨部外所有審明擬議緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨刑部議奏欽此○○劉瑞芬片再准部咨嗣後道府州縣無論捐納勞績各項人員應於到省一年後察看考　分别補用等因歴經遵辦在案茲查有捐納試用知縣管繩恒試看一年期滿應行照章甄别據署藩臬兩司詳請留省照例補用前來臣詳加察看捐納試用知縣管繩醒年富才明堪以知縣留於山西補用相應請旨留省照例補用謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此 
 
