# 1908 - 72 - 4912619

 

Page 1

 
 
   
 
 

Page 2

 
 
[宮門抄]  
　　二月十六日召見軍機楊士琦 
代論 
[蘇路股東會應議事件意見書]  
　　自滬杭甬借欵合同發布以後。我股東痛心疾首。相對涕泣。不能出聲。已矣夫復何言。雖然痛定思痛。乃不能不急起而圖其後。我江蘇鐵路根本的規畫。不可不速定也。從前奏案。蘇省鐵路分南北二線。南線自滬至嘉以逹於浙。北線自海至徐以逹於豫。今滬嘉旣變其性質。與浙之杭甬。同爲承受部欵之合公司。同一總辦。同一工程司。同一負擔拔本付利之義務。滬杭甬實有共同之關係。今方將變更組織。我股東不能不忍痛而定變更之策。滬杭甬所承受之部欵。我滬嘉應分配若干。雖未確定。大約在二百萬元左右。今不注重北線。則此二百萬元。當移置何所。抑聽各股東收回。至各屬路股會已經代收之股欵。又當如何處分。認招未繳之股欵。又當如何維繫。使不至於冰釋。不及今大定。則各處招股機關。將有解散之勢。我江蘇鐵路。不幾一敗塗地。至不可收拾乎。請分二欵。疏陳如左。一滬杭甬旣成一不可分割之名詞。則我滬嘉工程之結算。部欵之分配。 
股本之抽換。此後建築營業之監查管理。總辦董事職員之員額。及組織 
 
 
 

Page 3

 
 
法。及更舉之次序。亟應與浙公司會商籌辦。蓋性質上旣有共同之。關係。則事實上不可無聨合之。機關。此一定之理。然共同之關係。必共同謀之。聨合之機關。必聨合設之。此我股東應委託於人。如總恊理董事等。爲臨時代表。與浙公司會商籌辦訂立章程。布告我股東。以取我公家之同意者也。 
　　一北線自津鎭改津浦後。從前海徐豫之規畵。决當變易。以理勢度之。必自鎭江淸江以逹於徐州。側聞公司已勘且圖說逹部。另有規畵鎭徐說帖。行將印刷分送矣。滬杭甬雖受部欵之侵佔。而新股東之投資者。仍源源而至。蓋洞悉時勢者。深知我蘇省交通事業之不可以已。殘餘北線之尚有可爲。故不肯以一日之灰心。隳百年之大計也。新股東之資本。實爲經營北線之所持物。殘餘之北線。實爲新股東注意之目的物。無路線即無所用股本。無股本安得有公司。今不急宣布北線之起訖。及建築之次第。則已收未收之股本。不幾無所附莉耶自今以後。我蘇省鐵路。除滬嘉已變其性質。應如前說辦理外。此後之可以號稱蘇省鐵路公司者。非即新舊股東所共同組織者耶。旣係新舊股東共同組織。則一應章程。皆應共同恊定。共同遵守。一應權利義務。皆當共同行使。同共負擔。處内外交侗之世。不推心置腹。去畛域。同苦樂。又尚有一事。之可爲耶。絶續之交。不有人望以維繫其間。則氣息不屬。將來雖欲團結。已無基址之可憑。不可恫耶。爲今之計。我股東應提議發表者三事。 
　　甲宣示路線應將規畵鎭徐說帖。當場演說。並請公司職員。報告近日禀部情形。 
　　乙宣布新舊股東重開正式大會日期滬嘉變更。是我蘇省鐵路一大頓挫。此後之公司。乃新舊股東所共同組織。自應保留新股東之權利。爲投資者勸。此次大會。認招未繳之各股東。誠未便予以議事之權。然公司之路線未定。入股者之意見正多。此次旣不准其與議。又不明示以重新開會日期。則各入股者之意見。當以何時何地許之陳說。任招之人。又將何辭以資勸募。二十七日之會。爲新股東觀聽所繫。不可不明白宣布 
　　丙辦理北線宜有主任總協理係從前奏定。現在規畫北綫。路長工鉅。非遥制所能集事。應請總恊理中公推一人。長駐淸鎭。專辦北線。 
　　右三事應由我股東在會塲發言公同取决者也。 
　　此次大會應提議發表者。略如上所述。非敢謂言盡於此也。根本的規畫。莫先於此。當此風波險惡。桅索垂垂。不絶如髮。不得不以哀嘶之聲。告我同舟諸君。亟圖挽救也。抑諸君之所欲提議者爲何事。我不敢知。度無有急於此者。即如修改章程。選舉職員二事。我蘇省鐵路舊有之章程。自經此次變更之後。復視一過。皆成傷。心之語。滬嘉章程。當與浙公司恊定。北線章程當俟勘定後。與新股東恊定。今之修改。皆是枝葉。至選舉職員。祗爲滬嘉變更組織時之職員。循例選舉。原無不可。却非新股東之注意。總之不保留新股東之權利。則投資者絶跡。任招者解體。舊股東獨持滬嘉騰出二百萬元之資本。豈足以經營北線哉。臨紙迫切。言不盡意。 
專電 
[電一（北京）]  
　　外務部密陳外交爲難情形又楊士琦奏招致華僑爲難情形均奉旨知道 
[電二（北京）]  
　　京津紳商集股五十萬創辦紗廠伊犂允附二十萬 
[電三（北京）]  
　　資政院奏派顧璜帮理開辦事宜 
[電四（杭州）]  
　　海門印山學堂敎士李思聰竟率衆開學台民憤激電請省台作主 
[電五（杭州）]  
　　寗紹湖各團體反對借欵紛電王廷揚轉乞王相主持 
[公電（廣州）]  
　　各報刊布中外同胞鑒各埠來電悉日欺我太甚粤簽名泱慳（此字電碼疑悞）者萬人速查日商品文明對待自治會陳惠普等 
緊要新聞 
[俾御史兩上叅摺錄要北京]  
　　二月初九日御史俾壽封奏兩件均係叅劾人員奉旨留中不發已錄前報專電茲探得摺中内容分錄如下 
　　叅蔡紹基俾侍御奏謂去年營口東盛和錢莊倒閉不但本埠市面 
 
 

Page 4

 
 
周轉不靈即津滬各處亦均受其影響而此案至今未結者實誤於蔡紹基當蔡任東海關道時本可了結乃信任幕友口口之言而又自存私意以致諸多徇庇延不深究懸宕至今云云當日廷寄東督徐世昌直督楊士驤查辦 
　　一參錫良俾壽又奏滇省地處偏僻著名瘠苦現值交涉吃緊益覺辦理爲難錫良受恩深重應如何力圖報稱乃竟托病請假希圖推缷實屬有負委任應請旨飭下該督一俟假滿即行銷假力疾從公云云亦已寄諭雲貴總督知道 
[鹿紹兩大臣將次出京北京]  
　　鹿紹兩大臣因慈諭屢催速行已於本月初十日請訓鹿擬先回定興縣原籍掃墓紹昌偕叅隨各員定於十五日前赴定興與鹿偕行隨員頗多而置裝各費異常簡省只定每員三百金來往川資及火食一概在内紹意擬從寛給發而鹿則謂應辦之事尚不知能否得手不能先糜公帑或俟事畢回京酌予調劑亦未爲不可故決定每人三百金餘如書記之類定一百金而已 
　　又另一訪函云此次派鹿中堂查辦墾務因鹿中堂從前曾任山西巡撫熟悉山西情形之故昨已知照禮部聲明到晉後遇有查辦事項應用公文者甚多請暫發給欽差查辦大臣關防一顆以資應用而昭信守 
　　郵傳部陳尚書以鹿紹啟程在即先乘京保火車至正定再乘正太火車抵太原現已傳知鐵路局預備欽差查辦大臣花車二輛以備搭乘 
[駐蕪英領爲銅官礦務覆皖撫函]  
　　敬啓者昨接來函以銅官山礦産係何人舉辦必俟李大臣在倫敦與凱約翰議定之後方可開工還祈切實禁止等語查去歲九月間曾奉本國駐京大臣札以已向外務部云安裕公司旣經聲明不允廢約毋庸再俟李大臣在倫敦開議並稱未便禁止該公司動工等因本領事旣奉此札萬難照辦該礦師麥奎現在動工係屬按照合同辦理地方官自應盡力保護嚴禁他人干預又閱正月二十二日申報所載銅陵縣禀報蕪湖道查勘銅官山情形内稱嚴束華人不得貪麥奎傭值受雇開礦更不准將該處地基山塲租賣公司等語查該縣如此辦理似有聳動民人與麥奎爲難之意日諒其舉動非奉有上憲命令斷不敢擅自行爲現與貴部院聲明者嗣後倘生事端其責任即歸貴部院獨當也又去歲麥奎被竊銀元一案疉准函復飭辦在案頃據禀稱該犯仍未緝獲銀元亦未追還等情由此觀之是前後兩任縣官均將此案置之不理務請再行嚴飭追辦爲此物函貴部院請煩查照施行可也（正） 
各鐵路欵項彚紀 
[京張]  
　　京張路欵向由京奉鐵路餘利提撥此次郵傳部因滬杭甬借欵聲明後來交還本利若有不符以京奉鐵路餘利撥付故京張鐵路欵恐無從籌措總工程師詹天佑日昨與郵傳部陳尚書妥議辦法 
[張歸]  
　　政府建議修築由張家口至歸化城之鐵路現在陳尚書將欵籌妥特派候補道吳觀察爲該路總辦前往調查一切定四月間開工 
[同蒲]  
　　蒲路材料現經該路委員候選縣丞宣傳龍候選縣曹爾堉通判銜熊振岳等與德商計畫均以股欵不足目下未能定奪 
[吉長]  
　　郵傳部前派工程師羅國瑞等會同日本工程師谷直諒等履勘吉長路線已於二月初十日事畢回奉現在奉省籌議該路豫算工程經費并商定吉長鐵路借欵事宜以便赶速開工 
[汴洛]  
　　汴洛鐵路第一批借欵業將用聲現又請撥第二批借欵計入兆佛郎該債票業經簽押由外部電令駐比華使李盛鐸送交比以司 
蘇浙防匪彚聞 
[梟戚被拿紀詳]  
　　夏小辮子之姊被拿一節略紀前報現得詳函云此事實由蘇省巡緝隊隊官方弁壽山等偵悉隨派探勇四出偵查本月十二日探勇二人在盤門外大東輪船碼頭查見男婦女孩五名口均巢湖人向之盤問得悉一中年婦人即夏梟之姊男人名施直另有老嫗一人四歲十三歲女孩二口言語甚爲支吾檢其行李有信兩封一書寄交夏二娘一書寄交李姓時因在馬路上未便拘拿彼等即至高陞棧居住未幾巡捕得悉由周錢二警巡帶捕到棧拘拿逕解捕房該探勇即一人守候一人進城禀報詎捕房内有一捕亦巢湖人不知如何禀報捕頭欲將該男婦等釋放探勇與彼爭辦捕房不允旋經方弁將細情禀呈瑞督辦用電話傳知馬路工程局員飭即速解來轅時陳大令未據捕房禀報茫然不知何事立發電話詰詢捕房始由周錢二警巡將男婦人等解送到局立刻轉解藩轅諭飭分發三首縣收押一面飭令淸鄉局吳司馬提訊 
[追紀呂巷之役]  
　梟匪强質衣服一事略誌前報茲得詳函云前月梟匪到呂巷有一梟携破衣入典肆强質洋二十四元夥伴懼禍允之俟其已去即將典門暫閉旣而余孟亭到詢得其故立傳原梟曳至典肆前鞭撻無算復搜其身得原洋即欵門繳還詎該典懼不敢納余乃將洋寄存對門酒店囑俟開後轉繳時市上忽傳徵兵將到梟衆惶急奔竄狀至狼狽旋聞徵兵祗十七八人遂又駐足不前旋分三起迎上見一徵兵擎鎗欲放余猛喝曰此係何地倘一接仗全市灰燼爾等不念百姓我輩却甚憫之如必不干休請擇空曠處一决勝負徵兵聞言即歛手並言我等自廊下來放哨本兩不相涉是時愈接愈近梟衆忽一躍而前奪取快鎗五桿各兵大窘又以衆寡殊勢不敢抵抗乃堅懇余孟亭謂某等失鎗歸無以見長官余梟憐之命羽黨交還然祗四支徵兵不得已乃即掌號仍向 
 
 

Page 5

 
 
廊下一帶而去 
[梟黨之言]  
　　梟匪汪小舟王得標等未誅時均覊禁婁縣獄中同獄之犯有詢以始末情形者（獄犯孟瞎子與之同鄉）汪謂身入梟黨本拚一死惟此次不戰受縛實誤於夏老班一人計我黨領袖共六人三巢湖三本地去臘十二月十八日在蘆墟併帮余孟亭倡議先刦小輪再拆敎堂二三處則某守必將出任當時夏竹林力阻之謂我生長松地釀禍過烈恐無退步余不可並言不如是不能逹自的所謂目的者則欲在四鄉擺賭也二十日遂燒香立盟二十二日刦杭班輪船詎祗得洋八百數十元不敷弟兄們度歲之資二十六日乃刦袁化典該鎭四圍皆山僅有兩口可以出入而皆守以團勇乃先刼團局奪鎗械然後刦典大獲而返至黎里度歲余老班則往丁家栅度歲正月初十十一等日又在陸家橋會齊有蘇捕營帮帶口哨官登舟力勸投誠並言官軍大集不可再釀事故時余留飲甚歡并出其珍愛之白玉馬一匹白玉魚一尾小香爐一座（該爐式小而質重可七斤四兩或言金質或言風磨銅故余寳貴之）與口弁賞玩尚有朝珠一掛内一大紅珠置水盌中滿碗皆紅亦試與口看聞此珠得之開油車之倪姓家（或疑即係太平橋倪家之物蓋倪姓目下尚在禀追貴重朝珠也）臨行贈口珍珠一碗及銀物不貲我輩以此等珍物均用性命換來彼竟先得安享殊爲不平然出自余老班意亦無如之何十三十四兩日與凌得勝何嘉祿打仗鎗彈即於此時用罄十八到干巷復到呂巷十九抵楓涇共船四十餘號夏老班在前忽見岸上兩徵兵望風而奔跑有數弟兄即取鎗登岸夏立船頭高呼與爾素無仇怨不必奔避詎徵兵已與上岸者互閧並陸續放鎗夏猶禁止弟兄不許還鎗頻頻向岸上摇手不料排鎗再至夏即中彈倒裁入水弟兄亦死五六人然我輩以贜物未分尚擬將輜重船兩隻退出港外再與對敵詎後面飛划各軍又到衆遂潰亂有赴水逃者有棄舟奔者不還一鎗儘徵兵排擊否則徵兵非有鎗砲不入之伎胡爲一人不傷耶我受縛時携有大小珍珠一包不願餉彼抛墮河中惟我黨素無堦級制度同夥皆我弟兄今問官以我爲二老班則二老班可矣或問爾等所指口弁今何以捕王弁汪稱我輩明明言口姓不知堂上何以纒誤倘需對質必爲代剖然越日汪等即行斬決故未對質云 
[獲解巨梟]  
　　管帶蘇防新中營水師沈葆義前往張堰金山衛松隱一帶巡抄梟匪後當在後崗偵獲著梟俞阿四一名解送來郡聞梟魁江北阿四之妻亦經拿獲惟已解往蘇垣矣 
[丐耶梟耶]  
　　十二日金山縣蔣瀾江大令擒解梟黨何明山趙雲生兩名到松聞係丐徒十四日婁署偵探又獲方品用陳甘卿兩名經婁尊劉宣甫大令研訊方供海門人陳供山東人均曾入營食糧被斥後飄蕩無歸遂流落卑田院中是實大令飭押候再訊 
[獲匪正法]  
　　平湖縣張大令前日拿獲楓涇敗匪吉阿三一名左足有槍彈傷一處訊據供認隨同夏竹林搶刦平邑團防局及輪船袁化鎭不諱并供屢抗官兵左足實在楓涇受傷等語張大令以該匪臨拿拒捕格傷甚重即電請浙撫先行就地正法 
[愚民無知]  
　　前日浙撫札下崔臬司云嘉湖一帶匪徒充斥現值江浙會合痛勦之際惟恐逃逸鄉間愚民無知難保不被其所誘一經覺查玉石俱焚事實可恨情尤可憫仰按察使速飭嘉湖兩府通飭各縣出示曉諭如有外來情節可疑貌言兇惡之人准其捆送到縣凡地方有學堂及敎堂局廨之處尤宜實力保護毋稍違延 
[嚴緝頭目]  
　寳應縣萬啟型明府以阜寧縣屬臣匪張步成張步高兄弟恃有快船軍械横行無忌爰即禀知淮揚道楊觀察請通飭淮揚各營一體協緝一面禀由提台王聘帥選派偵探小隊前往密捕毋任遠颺 
　 
 
 

Page 6

 
 
   
 
 

Page 7

 
 
[萬金不換化痔仙丹]  
義商崔氏瓣香廬藥室　凡購此藥必須認明瓣香廬牌號在根德里内假冒甚多購者格外留意切切本主人得家傳秘方虔製萬金不換化痔仙丹專治内痔外漏神效超羣遠近久著無煩縷述孜痔證之起皆由濕熱下注醉飽行房陰虧熱甚焦勞過度以致筋脉横解精氣脱泄若成叠成塊或痛或癢者爲痔如膿血淋漓管長數寸或黄水紫血肚脱疼痛者爲漏以上之證無論如何危重速將此丹每日送服三次立能止痛去血且培補元氣永不復發雖數十年不愈之症至多連服一料永遠斷根萬試萬驗不效包退還洋每瓶一元每料四元　又製三十六利去惡痔管膏如外痔十分危險名醫却步痛潵心肺速將此膏搽之三日之内連根脱落完好如初天下治痔之藥斷無出其右者此藥一出天下再再有不愈之痔我不信也雙料二元單料一元　上海盆湯弄新橋南　香店轉灣約十餘家根德里内　瓣香廬藥室崔宗武督製 
[聲明交接珠號]  
謹啓者鄙人於癸卯年股開之源昌成珠號今年業已陞出另在南首十九二十號門牌鼎　棧對門開設源昌祥珠號所有源昌成已另軿新股添加瑞記鄙人前首之事己由見議當面銷議交割清楚此後瑞記一切事務槪與鄙人無涉　諸君如有事接洽請　惠臨源昌祥小號可也晝錦里源昌祥珠號羅穉山謹啓　 
[大仙茶園]  
（二月十七日戲檯包每位二角）　 
小春廷　金光陣白牡丹　虹霓關小瑞堂小慶祥小廷玉　小慶芳　（煩演）　牧羊卷雲中飛飛來鳳　合演　（三）义口水仙花　百萬齋 
小春來小慶官玉娃娃小永利雲中飛　紳商煩好戲　（牛頭山）高冲挑華車十七夜正廳三角煩名角好戲 
白牡丹　人才駙馬　 
李長勝　日鎖五龍 
王祥雲　大泗洲城 
趙小廉　紳割巧盗小孟七　商髮雙㦸 
李春利　煩代大戰 
萬盞燈　演首皖城　 
趙春奎　官長硃砂王翠芬　煩演紅痣 
李春利小孟七趙小廉筱榮祥　接演五本　（鐵公鷄）　费伯確　大營看病 
[（羣仙茶園）]  
十七夜戲大減價止廳每位三角 
小彩仙　伍申相會小金仙　雷峯實塔徐　處　包公斷后筱菊僊　拾鞋三疑郭少娥　李密投唐王雅琴小連奎　准演　遊龍戲鳳小蘭芬小銀仙　洪羊（洞）　六郎歸位 
郭鳳仙　鼎落鳳坡賽月樵　足金雁橋賽勝奎　三擒張任潤春奎　分取城都 
[新開丹鳳茶園]  
十七夜正廳二角特煩拿手好戲 
金鳳山　沙陀國賽蘭英　探陰山月月仙　六月雪胡寳玉胡寳珠　准演　（遺）翠花鳳　處　烏龍院小奎官　審李七小桂芬　天堂州陸菊芬寳鳳寳　准演　血手印寳連寳賽蘭奎　煩演八義圖小奎官　打城隍 
[丹桂茶園]  
二月十七夜大减價正廳洋五角 
小保珊　夜打登州毛仲琪　捉曹放操夏月珊　送親演禮馮志奎夏月潤張順來　李祥麟　曹操中計　濮陽城小保成七蓋燈小子和　頭二本　一口咬死　皇甫吟孫菊仙潘月樵邱蕊卿劉培山　接三四本　一口咬死　皇甫吟 
[春桂春記茶園]  
十七夜正廳三角特煩名各　戲 
水仙花　胭脂虎譚月明七仙旦何永官　周寳奎　（虹橋贈珠）小桃紅　仙汴梁十三紅　花殺宫劉鴻昇　釣金龜筱桂芬　賣黄馬小桃紅　新安驛劉鴻昇　硃砂痣沈韻秋筱桂芬劉廷玉　李福祥（雙長板坡） 
[ 
[群仙茶園] ]  
二月初七夜起戲名角一齊登檯 
夜戲大減價　每位　正廳三角 
[姑蘇聚福茶園]  
二月十七日戲准演 
李幼美　王巧福尤順卿　吳儀生王巧福　沈月泉尤鳳章　周云棠准演陸壽卿　錢寳卿何四壽　李桂泉金　慶　小彩金唐寅全　周寳元合演　　王巧福沈金福周云棠陸壽卿　煩演小逼遺妓訪普拾柴潑粥茶叙問病　煩演　（水滸記）　關搶糧　剪買髪　思凡下山十八日戲准演 
沈月泉　小金壽　吟脱金阿慶　沈金狗　改　李幼美　陳少卿　祭河投江小金壽　小榮生　撈　救王巧福　陸巧福　脱　冐陸壽卿　李桂泉　閙朝扑犬周雲棠　小彩金　焼香水鬥尤鳳臯　小彩雲　斷橋相會王巧福　錢寳慶　招商患戲周雲棠　合　桃　廉陸壽卿　演　成　衣唐寅全　何四壽陰　告小金壽　陸巧福　拔眉探花 
[（丹鳳茶園）]  
特請内城府新到超等名角　寳連寳 
十六夜　九更天　滾釘板　 
十七夜　八義圖　搜孤救孤 
十八夜　黄金台　代盤關 
寳鳳寳　 
十六夜　鎭守草橋 
十七夜　搜孤救孤 
十八夜　金台拜師 
[禮拜四拍賣　押欵棧底貨　货物並清]  
魯意師摩洋行始創自同治十三年即英一千八百七十四年准于十七日下午二點半在一號圓明園路本行棧房拍賣上等法關西晒定魚六十餘箱菜餅十餘件海參十餘件芝蔴　包電汽風扇風箱電燈電石電料電線電絲顏料一百餘幷象皮鞋粉盒一箱香粉十箱絲線球兩箱法蘭板三箱石板十箱廣襪絲襪數箱日鐵瓦五箱蕩口杯洋油燈火油爐洋鐵盤鐵鎖肥皂五箱並一應呢絨十餘箱等貨不計此佈魯意師摩洋行啓 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾綢緞市布原布洋標細布細斜粗布漂布等貨皆列明拍賣部内届時請到本行面拍可也　元芳洋行啓 
[禮拜四拍賣]  
准於本月十七日下午二點半鐘在本行拍賣義大十二磅市布好華十三十四磅市布好華鴿令圖什色素羽綢地球粗細布地亞士二美品簫什色蓆法布龍船牌絲光元羽綢恒豊降龍木什色花羽布茂　燈心絨二老圖什色花羽綢地亞士鹿牌什色印花標信餘五子奪爵絲光元羽綢富貴萬年什色花羽綢五子奪爵什色花羽綢志大福壽雙全什色花元羽綢順發快　德利羽綢及元上青毛棉呢芝麻呢等貨此佈 
[禮拜五拍賣　寳和洋行]  
准於十八日十點鐘在把子路三十七號住宅内拍賣書樓間大菜間房間洗浴間廚房間洋琴脚踏車銀箱小囡車高板馬車以及上等木噐另物不計此佈寳和洋行啓 
[禮拜五拍賣　稍漬帋頭]  
魯意師摩洋行始創自同治十三年即英一千八百七十四年准於十八日下午兩點半在一號圓明園路棧房拍賣稍漬上等帋頭六十餘包等貨不計此佈　魯意師摩洋行啓 
[禮拜五拍賣　瑞和洋行　公平華記公信貨不限價]  
准於十八日二點半鐘在本棧拍賣公平三磅半至八磅人虎彩音鶴白童鶴龍鳳火鷄紅標三十餘箱三英漂華記菊花玫瑰花三人平果花　雙菊花藍蛇菊花絲光元羽綢地亞士色花席法元羽綢洋紅花布天福色花標采也五虎平西漂布德記禽音漂布順利紅花不　嘰絲光色花席法公信官船六美八仙絲光元羽綢色花羽綢漂洋標市漂布十二磅　十四磅狗牌市布公和管鮑分金元羽綢色花標好時元羽綢信泰花海虎絨秃元方巾花羽綢公茂　飛鳥洋標花其老鷄雙飛馬粗布花其人英旗斜文共百餘包稍漬花其草牛英牛粗布餘貨不計此佈 
[（退股聲明）]  
丁未年成　堂做入元泰隆興記股份銀一千兩今因意氣不合成美堂愿收回原銀日後元泰隆興記生意盈虧與成　堂無涉用特佈告 
[禮拜五拍賣　回祿貨　瑞和洋行]  
准於十八日下午二點半鐘在本行内拍賣由虹口公昌號搬來稍漬呢絨源布洋紗被單布檯布衛生衫　數百件絨呢數十疋毛羽多數十疋等貨甚多不及細載望各客于十八日上午先來看貨惟拍後當付現銀限即日出清此佈 
[禮拜五拍賣　寳和洋行]  
准於十八日下午三點鐘在本棧拍賣白蘭地芹酒酸菜辣醬油返茄沙水波羅蜜洋布樣子香皂蘭花皂香口杯茶壺飯鍋鈕扣黑藤椅水門聽以及另物不計此佈 
[禮拜六拍賣　長樂洋行]  
准於十九日上午十點鐘在本行拍賣牛油四箱爲四格廿箱波羅蜜十三箱糖醬八箱青荳五箱香餅酒十四箱皮酒三箱湯牛奶五箱洋靛青二桶銅　鐵床鐵灶磁器玻璃器黑皮東洋車一切另星什物不計此佈長樂洋行啓　 
[禮拜六拍賣]  
啓者禮拜六即十九日十點鐘在本棧不限價拍賣各色海馬牛牌鵝牌龍牌黄馬褂獅牌無牌等呢各種八仙七星　女福壽母子利市獨占　女等洋紅標此次仍照老式到禮拜五天票出清到期必須墊銀毌得推諉特此聲明義記洋行啓 
[禮拜一拍賣]  
魯意師摩洋行始創自同治十三年即英一千八百七十四年准於廿一日十點鐘在十三號兆豊路拍賣書樓大菜問並房浴間等房洋琴臥一應上廚本噐擺式等物不計此佈魯意師摩洋行啓 
[（收買郵票）]  
今有洋人欲收買各國舊廢郵票如有搜存者請送四馬路禮逹洋行帳房接治可也 
[紹昌祥茶號]  
本行向辦紅綠禮茶零沽批發今添辦福州各種漆器兼售梁杭記衛生丸倘蒙　仕商賜顧請到四川路二百四十五號便是 
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[伊犂將軍長庚奏司庫金銀留辦新政摺]  
　　奏爲新疆司庫實存銀元砂金條金擬請留備新疆撫臣辦理各項新政之用恭摺仰祈聖鑒事竊奴才前准户部咨開以奴才欽奉諭旨所有新疆地方文武以及兵餉一切事務均歸節制請旨飭令行抵新疆就近盤查庫儲以昭核實等因於光緖三十二年二月初四日奉旨依議欽此欽遵在案奴才於本年二月二十二日據新疆布政使王樹枬詳齎司庫實在現存銀兩並新餉所經手收支各庫銀錢官票銀元砂條金截至二月二十二日止實存各數目淸摺二件奴才於三月初三日親臨藩庫將庫儲例欵並軍需善後等項實在現存銀錢逐一點驗俱屬相符惟内有銀元合銀一十四萬七千五百兩又存湘平砂條金一萬四百二十兩六錢一分五釐二毫五絲查外銷之欵内地各省皆有奴才奉旨盤查庫欵若不據實陳明無以仰對朝廷但新省進欵無多若不留備外銷支用則恐辦公拮据奴才雖於上年二月經户部議奏如有積存之欵應准其奏明動撥又於十月經度支部議奏新省庫儲現欵旣據盤查確實自應准其奏明提用先後均經奉旨允准在案伏思新疆辦理新政需欵同殷必須有統籌兼顧之心始能收和衷共濟之益在疆誼不容悉索在國計須留有餘奴才現籌改練新軍並舉辦新政各事業經部臣指撥有欵縱有不敷爲數無多尚可另行奏請所有前項銀元砂金條金擬即勿庸動撥留作新疆撫臣聨魁辦理各項新政之用據布政使王樹枬面稱此金若按原價三十五兩換銀不易不若鑄造金圓尚易行使查此金本爲新疆所産若以之鑄造金元洵於國計民生兩有裨益謹將布政使王樹枬齎呈淸摺二件照錄淸單恭呈御覽所有擬將新疆司庫實存銀元砂金條金留備新疆撫臣辦理各項新政緣由恭摺由驛具陳是否有當伏乞皇太后皇上聖鑒訓示謹奏二月初六日奉硃批著照所請該部知道單併發 
分類新聞政界 
[催造驛站奏銷册蘇州]  
　　蘇撫准陸軍部咨開現設統計處必須將各項支用欵目詳細查核辦理查蘇省驛站支用各欵歷年皆未據造册具奏請銷自應赶緊造册送部核辦等因陳中丞當即札行蘇臬司速將有驛各州縣歷年應造驛站奏銷各項册籍彚造總册詳候核奏（眞） 
[那右丞由漢赴寗漢口]  
　　郵傳部右丞那西侯丞堂由京乘坐快車已於十一日下午兩點五十分鐘抵埠即在關署暫駐行旌准十二晚附乘招商局之江新輪船東下先往江寗會晤端督然後再赴上海調查鐵路事宜（今） 
[巡警道之善政漢口]  
　　漢口巡警道馮觀察近因訪聞員弁人等時有歐打平民情事特通札各局略謂嗣後無論何人對於警界員弁巡士警兵人等如果確有不是之處大則禀明總局照章究懲小則責令各長官等和平開導不得倚勢凌人動加責詈如違嚴究（今） 
[東台抽收酒捐情形蘇州]  
　　東台讼安炳耀禀各憲文云案奉憲札欽奉上諭以直隸抽收菸酒稅歲入銀八十餘萬兩經此次派定稅額之後務即實力奉行認眞稽征等因查前縣任内槽坊一百四家計解稅欵一千二百餘千擬即遵照甘邑章程每觔抽稅四文擬立槽坊執照會董將前造户數及已閉續開之户每月出酒數目按户塡照分給各槽坊收執統查槽坊一百十六家核計每年稅錢一千四百餘千應遵憲飭請發聨票開收並仿照牙稅辦法備立稅票載明各户認完錢數以昭憑信又准東邑學務處移以師範學堂經費支絀議於正稅四文外每觔帶捐一文以充學費當經示諭並於稅票内加戳代收通禀請示核辦（魚） 
[蘇藩遴選人員蘇州]  
　　蘇藩瑞方伯於十四日牌示云南匯丹陽兩縣一處海濱一稱難治非精明幹練胆識兼優之員斷難勝任本司就合例可補人員内逐日傳見考察冀獲眞才而查傳不到者尚有十三員限十日内來轅禀到聽候逐一接見覘其所藴禀商兩院憲分别請補計開即用知縣余毓瑞何榮烈藍鏞陳兆槐林均特用知縣濮文波羅良鑑候補知縣袁國藩慶多陳家惠李丕基吳樹楷蔭淸（魚） 
交涉 
[南斐洲華僑近訊]  
　　字林報云南斐洲喬内斯堡中國總領事電報外部謂特政府已承受此間華人之條議將拒絶亞人新例擱置不行至前此不允遵照指印註册被拘之華人亦已釋放 
[飭拿洋商被竊賊贓江西]  
　　吳城鎭分府王司馬禀覆洋務局謂洋商搭輪被竊賊犯尚未弋獲奉批仰南昌府飭捕限拿此案正賊眞贜究報并轉飭新建縣遴選幹捕認眞訪緝（矣） 
 
 

Page 11

 
 
軍界 
[飭造標兵缺額淸册南京]  
　　南洋開辦新軍除馬隊一標尚未足額外其餘各標營均已陸續徵補惟兩載以來各標兵士或因事革除或私自逃逸難保無缺額情事現徐統制札飭各標營將現在實存目兵若干革除若干逃逸若干缺額若干限三日查明造具淸册禀覆核議（而） 
[咨請彈壓募兵過境安慶]  
　　皖撫准江督咨開淮岸鹽塲地段綿長巡緝私梟非兵力集厚分佈各要處梭巡不足藉資整頓現已飭令兩淮緝私營李統領派委譚副將華忠前往湘省招募兩營經過皖境各州縣請飭妥爲彈壓等因馮中丞當即飭屬一體遵照（上） 
[鄂督整頓防務漢口]  
　　漢口都司陳士恒都戎近奉鄂督札開漢上爲商務要衝五方雜處良莠不齊防務原爲緊要近來搶刼大案層見迭出殊屬不成事體該都司所司何事務宜振刷精神督飭兵弁實力巡緝以淸匪類如再玩忽定惟該員是問（今） 
[電請籌解講武堂用費安慶]  
　　江督電致皖撫略謂皖省咨送講武堂肄業生七十六名所需學費雜用應由皖省籌解前已咨逹茲據該堂開具預算淸單内稱薪餉馬乾及採購鞍具項下共需銀一千七百六十八兩零連同前開學生雜用銀七百八十一兩合計需銀二十五百三十兩一錢五分現在需用甚急請先籌解來寗以便代辦等因除將淸單咨送外合先電聞請飭籌解云云馮中丞已轉飭藩司遵照辦理（賢） 
[朱參議緩赴新任之原因南京]  
　　江南督練公所總参議朱菊尊觀察去臘交缷鹽巡道篆即奉江督札飭將新軍用欵彚造報銷觀察因老親在堂亟須歸省遂請假兩月束裝赴湘所有報銷事務概由舒直夫參議經理現因造册將竣電催觀察回寗以便會同核對聞觀察准於二月底啟程須俟甯軍報銷事畢然後赴奉履新（小） 
[提標派營駐守江北鎭江]  
　　鎭江以北揚屬高郵界首寳應等處梟匪爲患刼案屢見端午帥特咨請提台酌派標下一營前往緊要口門駐紮以防梟匪南下（庶） 
[鄂軍添設兵棋學武昌]  
　　鄂軍第八鎭統制張鎭軍以各營將校於兵棋學科素未講求特延請顧問官鑄方大佐赴各營敎授俾各將校輪流聽講以資研究（音） 
[海軍學生開課武昌]  
　　湖北陸軍學堂附設海軍班學生現已挑選六十人於初七日行開課禮是日張統制彪撰有訓辭以資勉勵（生） 
[軍械局另委總辦安慶]  
　　皖省軍械局總辦何棠蓀觀察近因兼充皖政輯要局帮纂所有局務勢難兼顧當由皖撫馮中丞另委候補道張恕接辦以專責成（美） 
[武弁需索記過安慶]  
　　華陽護卡砲船哨弁方兆百因需索卡規被人控奉皖撫發交安慶府查辦在案現該府惲守禀覆撫憲謂該弁實無需索情事擬請撤差從寛記過以示薄懲（孔） 
學務 
[貢院擬改高等學堂武昌]  
　　鄂省學務公所議開高等學堂擬將大貢院爲校址俟禀准督憲即當開工改建 
[添設駐省中學堂長沙]  
　　湘潭縣駐省師紀學堂現已停辦原擬將該縣舊有之中學堂移省改設現經該縣勸學所紳董迭次會議以中學堂學生距家較遠諸多不便即各父兄亦恐沾染習氣不願遷移業已决議就省城師範舊址另設中學堂一所額設六十名外籍五名不日即當招生開學（亦） 
[批准重訂學堂章程江西]  
　　萍鄉縣勸學所總董周紹濂等近將重訂各學堂章程禀請贛撫核示奉批謂該縣地方學費每年有萬餘串之多較他屬已爲豐裕有此的欵允宜妥協辦理俾收實效查閱重訂中學堂高等小學堂並正本女學校各章程均屬詳細其自治規則尤爲切要該總董等講求學務籌畫周至洵屬可嘉仰提學司核明立案并轉飭該縣汪令會同各紳董多設初等小學以期敎育普及仍飭將議添之初等模範小學校興辦情形另禀察奪所請頒發萍鄉縣勸學所鈐記准卽照章核給（工） 
[法文學堂舉行畢業漢口]  
　　漢口法文學堂第二班學生現已畢業所有列入優等之前二十名均派赴各車站分别委用（金） 
[公學爭産之糾葛蕪湖]  
　　徽州公學與徽商爭執書院公産一案涉訟已久迄未議結日前兩造又赴道轅禀控奉關道文仲雲觀察批示云徽州公學之設原因經費出於徽州公産凡是徽商子弟均可入堂肄業并無改爲商業小學之理莉卽遵照（具） 
[慨捐學欵長沙]  
　　長沙縣劉紳華芝以省垣作民學社經費支絀願每年捐助銀一百兩以充該社常年經費（敏） 
實業 
[贛省磁質呈部試驗九江]  
　　贛撫准郵傳部咨開據電政司案呈中國電報所需綫碗購自各國利權外溢江西磁質極良亟須先行調查試驗如果合用飭局購取以塞漏巵等因護撫沈中丞已飭各工廠將所製磁件先送樣本數種估實價值呈部試騐以備採用（工） 
[批飭追繳銀幣樣票南京]  
　　寳應縣近將銀錢兩幣樣票呈請江督核示奉批謂據申繳銅元制錢銀元各樣票四張候先行札發裕寗官銀錢局核銷惟查原發樣票本係七種七張前因訪聞各署局卡有丁差胥役竊取冒用情弊貽害商民是以通飭繳銷以便查考乃該縣此次繳到僅止銅元樣票三張銀元票一張其餘三張竟以發交業董不知夾在何處等語含混具復查核所短之票内有五元十元大票二張銅元十枚小票一張其爲以大票朦混冒用以小票藉爲掩飾情節顯然除小票勿庸深究外應仍責成該縣於奉批三日内將五元十元兩票全數追齊呈繳倘竟查無下落即責令該縣賠繳一面仍將竊取之人勒限查明從嚴 
 
 

Page 12

 
 
究辦除行裕寗局知照外仰揚州府轉飭遵照（商） 
[派員考查銅元價值南昌]  
　　贛省現因銅元缺乏擬由寗局搭鑄當經林方伯札委李太守毓璠前往南京考查銅元價值以便仿鑄（口） 
[飭令補繳照費安慶]  
　　蕪湖磚瓦有限公司日前備具註册費銀五十兩呈請皖撫咨部立案商部以該公司旣聲明股本銀二萬兩自應按照奏定章呈繳註册費七十兩特咨覆皖撫轉飭補繳以符定章（孔） 
[鉅紳創辦樹藝鎭江]  
　　旅鎭某巨紳在横山左近購地一千五六百畝試辦樹藝已從鄂省運來柏油樹種雇人赶行墾植聞尚擬推廣桑蔴之類（金） 
雜記 
[湖郡溢漕不准移作路股浙江]  
　　前年湖屬各縣令揑報灾歉後不幸事敗所有已征漕米悉數追出折洋解司約有十餘萬元之譜旋經該處紳士聨名具禀上台課縣令朦征即係民間脂膏擬請全數充作浙省鐵路公司股欵將來息欵盈餘即爲本地善舉經費以公濟公尚無出入當經馮中丞批司會同糧道悉心籌議辦理現署藩司喻方伯粮道李觀察以湖屬追出溢漕米欵本已奏咧有案自應入册報部歸公未便移歸湖郡認籌路股業已詳奉馮中丞批准照辦 
[巡官誣良爲匪案續聞蘇州]  
　　南路巡官程開吳拿獲沿路闖竊張阿二刑逼供扳徐記儀記客棧主徐和尚等窩匪窩贓各情已記前報茲悉此事業由南北路巡官朦禀撫憲飭縣訊辦現經吳縣王竹浦大令提案質訊再三盤問張阿二供稱前次在局實係受刑妄供扳害徐和尚等實係良民並無窩匪窩贓情事大令以此事亟應詳愼辦理以免南北二巡官有所藉口特禀請撫憲派員會同復審明確再行分别釋辦（禾） 
[二各餘之分利坐食人杭州]  
　　日前乍浦海防同知薛宜珽具禀上台略謂南海普陀山乃觀音大士現身設法之道場也前聖祖仁皇帝諭旨賜帑建修有案可稽統計合山前後有大寺二座庵八十三處茅蓬九十三所約計僧人二千有餘僧多由少不敷糧食向仰外募以爲挹注近因禁米出海嚴防偷漏該僧等於嘉湖等處所募齋米計有四百餘石必由乍浦出口現擬米袋上書明普濟法雨二寺字樣所裝海船各有牌照呈驗最易稽查毫無違混應否驗放抑或全數扣留充公之處禀請核示未識上台如何批示也 
[拿獲假官兩犯南京]  
　　江南偵探隊管帶朱士奇曾在丹陽拿獲私造僞札假官訛詐之林全泰一名又米遊戎占元等拿獲趙子初一名均解送督轅經端午帥批云查該犯林全泰即藺全泰胆敢私造僞札假冒職官向楊守知嚇詐實屬藐法妄爲所供僞札係金士元交給其中恐有避就應即將林全泰趙子初一併發交江寗府許这督同局員研審詳辦勿在狡延如趙子初訊明無甚牽涉即由該守酌核交保具報一面移行各屬查拿逸犯金士元務獲併究（蘇） 
[批飭電局禁用洋碼九江]  
　　浮梁縣以電報局多用洋草字碼不便自繙等詞禀奉贛撫批示云近來各處電報多用洋碼以爲便于抄寫起見惟内地風氣未開洋碼多未練習而電局所書又過于簡便潦草以致往來密電未能自繙殊于事機有碍仰洋務局轉飭各該電局嗣後悉遵照電報新書號碼書寫毋再任用洋草字碼以免繙譯悞事并移電報總局查照飭知（工） 
[華工回國天津]  
　　由南非洲回國之工人一千工百餘名在秦皇島下船換乘火車於初九日到津因俄界奥界客棧時有勒索客人情事隨經鐵路人員將車帶至新車站令其在新站下車以免勒索並有在昌黎灤州等處下車回籍者二百餘人（子） 
[嚴查票匪惑衆安慶]  
　　皖城近日聞有外來匪徒散票惑衆並有約期起事之謡以致民心惶恐紛紛遷避當經馮中丞聞悉出示安民毋爲謡言所惑並諭令各城門嚴密搜查可疑之人以弭隱患（女） 
[恩留守考察局廠武昌]  
　　新授荆州將軍恩留守日前由京乘車抵鄂連日至各局所學堂軍營工廠考察一切以資仿辦（生） 
[鐵路工頭滋事鎭江]  
　　高資鎭附近滬寗鐵路工程分局小工某甲頭日前因事與某司事口角甲遂招集小工多名將局屋等物全行搗毁經鐵路工程彈壓委員李明府將甲等三人一併拘獲送縣訊辦（射） 
[巡勇竊物私逃漢口]  
　　漢口警察局巡勇楊宗玉日前竊取某姓財物經人告發私自走逃并竊去軍裝多件現該局專辦吳厚卿大令已移請地方官嚴拿究辦（今） 
[開辦官地局漢口]  
　　漢口後城馬路兩旁基地均係官産上等價值每方須售銀二百四十兩業由鄂督札委知縣王景彭在該處創設官地局承辦塡土售地各事現已開辦（今） 
評事 
[呼冤]  
　　外部滬杭甬借欵附片發表後。呼冤呌。屈之聲。不絶於耳。彚而錄之。殆有三種。 
　　商部奏准江浙自辦鐵路。殆根據二十八年之盛函。而部臣則謂議覆徐琪一摺。未嘗不知。竟目爲委曲將事。冤哉商部。 
　　南中士夫集股拒欵。至今未嘗稍衰。而部臣乃以不復再言拒欵六字。與代表等量而齊觀。冤哉南中士夫。 
　　江浙大員甘心送路者。除汪鄒外。實無幾人。而合同底稿。部臣必訂陸潤庠陸寳忠沈雲沛葛寳華陳邦瑞沈家本六人閱看商議。分謗於同鄉京官。冤哉江浙大員。 
[短篇小說豪賭]  
　　上海租界之博場。比比皆是。一般有摴蒲之癖者。莫不爭先恐後。趨之若鶩。雖大負至於極窘迫之地位。亦必罄其槖中之所有。以博孤注之一擲。 
　　某處某家之門外。停一雙馬之馬車。漆色精美。駕二黑色之亞拉伯馬。揚頭奮鬣。神駿可喜。御者二人。著緣邊之號衣。危坐車上若有所待。 
　　一貂冠狐裘之貴紳。年約五十許。力縱其步。自門内而出至大門之外。若有至迫極要之事。不容一刻緩者。 
　　大門之側。忽來一二十許之少年。英姿颯爽。丰采甚都。如明珠之走盤。如寳刀之出匣。 
　　少年驟見貴紳之面。立止其步。長揖而謂之。曰公倉皇如是欲何往。 
　　貴紳卒然應之曰。至某處之博場。至某處之博場。 
　　少年愕然却立。謂貴紳曰。公名敎中人。乃至博場何事。（未完） 
 
 

Page 13

 
 
   
 
 

Page 14

 
 
[漢口九華樓福記催取官息]  
本樓三十三年臘底止官利一分請各股東取去尙有檀樂善堂短繳股本銀三百兩劉百順堂短繳銀二百另八兩旣承有意限三月底止仰請繳足逾期祗可將短繳之股銀另招補實呈存之股息摺作廢以實收之銀數作股而昭純正幷有舊股東杭記户改于玨記敬愼堂改于忍記勝記改于張玉記統希　台鑒特此聲明 
[中西大藥房總經理燕醫生七種良藥各大藥房均有發兑]  
善能利大藥　背四肢等症 
　醫生　食　　　　　　　 
醫安去風 
生引病出外 
肌痛四肢癱瘓骨飾痛劇諸腫兼痛患風濕酒風脚腦筋痛及諸筋痛產婦脚腫骨節腫凍瘡金錢癬胸　 
醫生　　　　　醫局　 
醫局在合衆國大埠自製固髪藥能固髪生髪兼令髪美黑髪禿復　 
請　醫生簽名爲記 
　醫生除痰藥 
咳嗽傷風肺勞氣喘吐血中痰喘咳氣冒熱風濕初起胸脇痛肺　熱肺熱喉　 
燕醫生七種家用良藥行銷六十餘年已環球之内無不稱驗茲本藥房經理是貨實寓救濟同胞之意因審家用之名居家者無不宜備如遇時行感冒内外各症初起即查燕藥宜用何種如法治之無不效驗較之延醫診治其功倍遠矣凡各省城鎭市郷或藥鋪或洋廣貨號或綢緞京雜貨號均可略備各種名目以拯無力醫治之人本藥房批價格外公道確遵燕藥房舊章倘各地熱心人願售是藥者不必拘拘掛本藥房牌號祗用掛燕醫生招紙以昭信實至於近地至由局函購來去各認郵資若在遠方或郵匯或電匯本藥房當代報關　寄可也蓋以此藥備於一隅之中不啻此一方之中多一名醫凡我同人務宜注意　上海四馬路中西大藥房謹識 
[美商集成儲蓄公司廣告]  
本公司稟准駐滬美總領事駐冊總集資本美幣銀一百萬元專儲中外紳商人等銀洋以及房屋地產押欵等事其存欵利息甚優較存放銀行有數倍之厚且比壽險集會尤爲輕而易舉意美法良諸君惠顧無論多寡皆可存放欲知詳細章程請移玉英大馬路福利公司對門十三號洋房四層樓上本公司辦事處接洽可也 
本公司總理白蘭克　協理培納　書記員立體格　華董事唐露園　施省之同啓 
[每月丸]  
月經不順最良新藥登銀商標长仓物注意 
日本定價三日半量二十五銭七日量五十錢十四日量一圓什一日量一圓四十錢 
[調理月經根治子宫各症]  
婦科各症中、經水不調、最爲要症、本藥房、虔製發售、每月丸、揀選藥料、悉心研究、屢試屢驗、靈應無匹、凡經水不調、經水閉滞、經水難人、或月事參差、經期不定之人、此外因由經水不調、所發之各症、卽氣逆頭痛、食思欠乏、腹腰及子宫等處、拘卛或疼痛等症、服用本劑、秦效靈妙、眞乃婦科第一之靈藥也、 
[調劑老藥舖]  
日本大阪心齋橋丹平商會大藥房寄售處上海英大馬路四十四 
[東亞公司大藥房上海中法大藥房]  
上海中法大藥房上海美租界西華德路濟生堂大藥房 
[駐滬蜀境川漢鐵路公司付息]  
查本公司原定章程每届付息之期在何處入股就近在何處付息又原章内開息按四厘自收銀下一月初一日起算入股未及一年均按月除閏攤計所需息銀在收存項下截留支付光緖丁未改歸商辦另定新章丁未五月初一日以前按四厘付息五月初一日起周年六厘利息自收到股銀之次日起算於二月登報三月發给各等語細譯章程之意何處入股即應向該處原經手之人取息原經手之人即在收存項下支付今届三月取息之期除租股應在本籍支付不計外至外省股東應向原經手售股之處取息第念經手之人或有事故股息仍應代爲付清今駐滬辦事處格外通融定期付息自三月初一日起至三月底止凡外省股東因原經手之别有事故未能取息者務於本年三月持股票股摺向上海永安里正元錢莊支息惟須將原經手人因何未付之處取具上海殷實鋪户圖章代爲開單聲明以憑轉報　總公司查核其有駐滬辦事招股處鈐記及圖章只須憑摺支息毌庸查驗股票可也　商辦四川川漢鐵路公司辦事招股處谨告 
[啓新洋灰有限公司廣告]  
啓者本公司保承受塘山洋灰公司擴充辦理專造極品洋灰華名水泥西名塞們德士並歷經著名洋工程師化學師試驗其勁力較洋製尤勝凡鐵路礦局河工機廠無不源源訂購計每桶淨重三百七十五磅每包淨重一百八十七磅半至洋灰造成之各種花磚方磚缸瓦水溝管等件以及上等矸子土並造成就各種缸磚小缸磚等貨無不全備其貨之精美質之堅結花樣之鮮明早蒙　中外紳商交口稱譽本公司現復添購外洋最新式機器創設新廠工已大致告竣其舊有之老廠業奉　商憲批惟購併本公司新廠經理於二十三年八月初一日改名啓新洋灰有限公司仍照常交易新廠開機在即以後造成之貨不但情益求精且出灰頓增數倍特於上海漢口烟台等處設立分銷處藉廣銷路以便　中外紳商就近購置所有各種磚瓦等件尺寸重量式樣及大槪用法零刊華洋廣告蒙光顧　君請向各分銷處索閲其價置一切亦可接洽也○上海分銷在法界金利源碼頭對過怡和仁報關行内○漢口分銷在河街源和祥五金號内○烟台分館在招商總局内○天津總理處在法界三號路沿河洋房内 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（四十三）]  
　　至是見魯西兒之來函。知勃恩士已與魯西兒結婚。而已乃不知其影響。則大怒痛斥勃恩士。旣又念如魯西兒果爲貴族之女子者。勃恩士罪亦可恕。思極以之問勃恩士。勃恩士噤不敢對。伯爵大怒。乃御車出門。以探詢魯西兒之家世。則知魯西兒者。一戲園中著名之女優。在倫敦獻技十餘年。私蓄積至十餘萬磅。今猶在倫敦戲園中。日售其技。每一星期得勞金七百磅。勃恩士利其富有。乃私與結婚。顧不敢告之伯爵。伯爵旣得實。怒極不能洩。則挾氣而喘。在車中力頓其足。恨恨不已。返至愛而文街之九十五號。立逐勃恩士於門外。又舉筆作函致華特恩。歷述勃恩士之無狀。欲令華特恩移至愛而文街同居。華特恩旣得伯爵之來函。乃大笑。作一復函曰。美芬爲我而死。吾無論如何。必爲已死之美芬報仇。即窮餓至死。亦不願承受格雷家之財産。况今爲皇家律師。事至煩集。無暇相見。伯爵得華特恩之書。旣憤且悔。獨坐一室之内。俯首不語。自念年已七十。鰥居無偶。而又無子。雖有世爵之名號。與絶大之財産。而絶無一人。可以承受此遺傳之爵祿。華特恩以美芬之故。立誓不受格雷氏之財産。勃恩士者。又不肖至於極地。華特恩少年盛氣。招之必不肯。來如勃恩士之不肖。縱死後以財産捐入敎會。亦不願入此不肖子之掌握。此老年之伯爵。心緖倏忽。如空中之流電。歘然來往。殊不能定其目的之所在。數日之間。伯爵意到煩懣。常遷怒於身旁之侍者。肆其無禮之叱駡。實則伯爵心緖至劣。對於此事。乃絶無排遣之方法。以爲我七十許之老人。旦暮且死。而無人可以承受此鉅萬之財産。且如此巨邸之中。除一老年之伯爵外。皆厮養之僕役。伯爵。輾轉自念。知華特恩終不肯來。忽躍起自語曰。吾擁有若許之貲産。何不覓一中年之嫠婦。或貧家之女子。與之結婚。何必招此少年狂妄之華特恩。語已。遽令御者駕車。赴某公邸之夜會。 
本埠新聞要事 
[蘇路董事局公推起草員]  
　　蘇路公司二十七日開股東常會應先期推舉起草員草擬章程以便開會時公决茲由董事局投票公舉雷繼興曾孟樸孟庸生王穫百四人爲起草員該公司於十七日起並請四人檢閱各股東意見書凡有關於修改章程者參酌擬稿 
[懸賞緝拿盜贜]  
　　梟目余孟亭夏竹林等去冬帶領匪船攔刼杭班小輪後復駛至杭屬海寗州袁化鎭各執刀械行刦邢同順邱生泰潤生等三典舖及義大松盛恒盛成彰恒吉茂號等六衣莊並曹信成大昌公記三米舖萬祥堂藥舖回春京貨店張昇升綢莊張國光家馬仁福船户等共十八家並鎗斃船户陳其高携取巨贜逃逸現夏竹林已經陣斃余與同梟蔡老三陳阿毛朱阿毛等尚未就獲海寗州余直刺爰於前日移文上海縣及公共公廨謂能將全案贜盜緝獲者賞洋三千元獲拿首盜眞賊者賞洋二千元拿獲眞贜盜夥者賞洋三百元知風報信因而拿獲者減半昨讞員寶子觀大令已傳諭警役並知照各捕房轉飭中西包探一體恊緝 
[停收皖南茶商認繳路股]  
　　南皖茶商代表金廷芳等以皖省茶業衰敗已久揆厥原由實因浮征太重皖路按引認股案限一年今已逾限爰禀呈商會轉懇南洋大臣札飭皖南茶釐局於戊申年起將茶商所認皖路股欵暫停收解以紓商困刻奉復電已蒙允准電文錄下上海商務總會鑒皖南茶商請免收路股六錢業經電商皖路公司暫行停收批飭茶釐局遵照其皖省加收之二文並電商馮夢帥减收一半矣請轉告各茶商爲要方文 
[冒充報館訪事]  
　　閘北巡警總局已革巡長黄世昌近在閘北一帶冒充各報館訪事在外招摇昨經警法科長聶榕卿司馬訪悉即禀明汪總辦諭飭偵探查拿解辦 
　　按報館訪事本不應招摇而况冒充而况兼及各報顧黄亦不幸而失敗耳如黄而不失敗者恐不知凡幾或更甚於黄而不失敗者亦不知凡幾本館無法以止不肖者之招摇惟願與之交接者之自愛 
[查辦總書舞弊]  
　　海關舍人馮錫麟等前在道署聨名禀控總書朱祖昌舞弊擾商一案前任滬道未經訊理茲梁孟亭觀察以列名具控者有十餘人之多且所控各節類皆言之鑿鑿難保不實有其事爰特派員密查澈底嚴究 
[派員駐守軍火棧房]  
　　滬南製造局添造軍火棧房平屋十間現已上竣派巡警幫帶劉萬祥十戎曁王巡弁駐守查驗進出軍火並日夜梭巡以昭鄭重 
[竊盜贜物核實估價]  
　　蘇撫陳伯帥以上海縣及公共公廨所報竊盜案件向章估價黄金一兩作銀十兩洋一元作庫平銀六錢錢一千作銀一兩與市價大相懸殊現已商准江督嗣後務須按照實價十日一報昨已札知上海縣及公共公廨遵照矣 
[恐非盜夥]  
　　盜夥曹勝有即喬勝有朱開眞卽朱菜蒸昨經巡警局警法科長聶司馬提訊均不承認曹與朱亦不認識判押候再訊 
[公廨淸理積案之預備]  
　　英公廨華人訟案積壓不理已紀昨報 
 
 

Page 19

 
 
昨讞員寶子觀大令發出示諭云照得本廨每日早堂捕房解案以及午後訂期會訊案件分堂訊理日不暇給以致華務案件愈形積壓現本分府爲淸理積牘起見已飭承將舊案新詞檢齊宗卷開單呈核一俟淸單開定即行分别挨次傳訊恐未週知特此示諭 
[命案又見]  
　　昨日叉袋角南十二圖戈登路空地有一無名男屍遍體受傷形似謀斃由捕舁往斐倫路驗屍所飭保報縣請騐 
[免驗電車撞斃屍首]  
　　甬人李友林坐電車跌傷斃命已誌昨報昨由屍兄李松林表兄李林友偕同地保至上海縣署求請免驗縣令准之即由屍屬自行棺殮 
[太古棧催提存貨]  
　　本報告白欄所載之存貯太古上海棧房各項貨物聞於西歷一千九百零八年三月三十一號以前不往提出須當衆拍賣云 
𤨏事 
[城内]  
　　招摇撞騙○總工程局茶房方桂生前日持道署繙譯萬翰香司馬薦函至縣署咆哮等一已紀前報茲經總工程局董事查悉方桂生借本局茶房爲名在外包攬詞訟招摇撞騙已不止一次茲復揑具假函代人作保實屬胆大妄爲定須從嚴懲辦云 
　　淸理訟案○本縣李大令昨因交缷在即傳諭各差役將未經提到及訊未斷結各人証赶速提解訊結毋任違延 
　　鄰封相驗○搶刦高郵縣當舖之盜犯李得勝在監病斃已誌昨報茲悉海防秦司馬因在病假期内未能蒞驗滬道梁觀察因改委寳山縣胡大令於今日來滬相驗 
　　官塲應酬○籌防局總辦候補知府唐露園定於今日假趙家花園請滬道等飲宴商務總董周廷弼等昨日在商餘公會請楊杏城侍郎王丹揆廉訪梁孟亭觀察飲宴 
　　官事○南洋警察學堂畢業許斌太陽廟巡防委員朱大昌昨均到道禀見浦東塘橋巡防局員何紹光禀請病假二天公共公廨帮審王斯沅禀銷病假嘉湖統領候補道陳政詩現已交缷營務前日來滬定於今日乘江孚輪船前往漢口 
[南市]  
　　巡目當門差○總工程局門差向派巡士充當茲由局董與參議處議得該差關於内外一切責成綦重非派得力巡目不足以重公務爰由警務處於今日起改派巡目承值　　流氓剥衣裳○販賣羊毛筆料之金德勝前晚携貨行至西門外南興橋遺失一包被鮑復興王蓮生周阿狗沈了頭沈阿金等拾獲金向索回反被訛詐將衣服剥去金訴由五十三號巡士追拿鮑等即逃往法界旋由安南捕拘獲送至西區解請總工程局收押究辦 
　　逆子○王家碼頭新興米店小主周小良素有烟癖昨向其母陳氏索錢不遂用麻繩將其母子手縛住鄰衆不服扭至工程局請究判戒責三百下勒令戒烟向母服禮 
　　潑婦○住居董家渡之張陳氏夫故後與閩人吳阿彩姘識前日被吳將其衣箱搬去氏向吳之同帮人池阿蓮陳公一胡閙扭至工程局將氏斥着池等帮同尋覔 
[閘北]  
　　訛詐○朱雲駒領劉朱氏之女招弟爲養媳近被氏將女藏匿反向朱索女口角昨日扭至警局經孫大令訊明判女交朱領回氏責二百下斥退 
　　覓死○昨晚浜北長興里剃頭店内某甲因妻逃逸吞烟圖盡由巡長王鴻聲查知設法救愈 
　　竊煤○流氓江北雙喜屢竊藥水廠熟煤屑茲由該廠查知函請巡警局飭提究辦 
[英租界]  
　　不付木價○昇泰木行控梁阿才不付木價銀二千五百兩昨由公廨傳訊原告延侯魯公律師偕証人王金榮投稱梁付票銀三千五百兩往收無着求追梁供與昇泰已交易三年此次所出之票先與說明因包造信昌機廠小輪尚未竣工不能即付况有大昌機廠周茂香等作保求請寛限料理中西官判押候禮拜五傳齊人証再訊 
　　是否抛贓○船户張羊寳控同業沈桂卿於前年將白獺油抛贓逃逸昨由公廨提究張供沈桂卿於三十一年四月間竊取陳阿春之白獺油抛於小的船上由夥吳阿根查見後陳控小的竊取被拘公堂判與吳押捕房四月現吳已死前日小的至浦東陸家嘴將沈尋獲請爲嚴究沈供並無竊油抛贓情事亦未逃逸前日與友在陸家嘴酒店吃酒有水探陸阿九之夥李阿六指小的前曾犯事即串張羊寳謂小的前年竊油抛贓求鑒中西官判沈還押候查明實情再訊 
　　拐賣一○常熟婦人王馮氏控莊根全拐賣伊女阿鳳昨由公廨提訊氏投訴前情禀求追究莊俱氏女係由某甲賣於嘉定北門外朱家橋地方得洋五十五元小的祗用洋三元是實判莊還押候提到同黨再訊 
　　拐賣二○龜奴華阿大因買揚州婦人張徐氏之媳張金妹爲娼昨由包探解廨復訊先據蟻棍王雙喜顧金標同供張金妹由其夫張金標在鎭江帶來自願央小的等說合賣於華阿大花烟間爲娼計共身價洋二百九十元均交張領去求宥旋由金妹之本夫張福卿投案求領中西官准予具結領回判華阿大交原保王顧各押西牢三年期滿逐出租界仍飭補提飭黨再究 
　　吞没墊銀○沈耀記因吞没沈吉祥墊銀被控昨由公廨傳案判過堂候訊 
　　攙水牛奶○工部局洋人控西門外長順牛奶廠攙水舞弊將夥陳阿方拘獲解廨判枷三天押兩禮拜候長順廠主判案再核 
　　定貨不出○張耀庭向德商順全隆洋行定貨不出昨由廨差傳案判交保訂期會訊　　自行投案○日商捐絲會社控已倒同豐莊股東陳鏡淸不付滙票銀兩一案昨陳自行投廨飭令交保訂期會訊 
　　拆梢○車夫張金郎控被已革華捕林阿大拆梢銅元小洋昨晨由探解廨訊究判林先行枷示二禮拜期滿再押捕房二月半 
　　串竊○甬入陳記元控傭婦王陸氏成衣匠張根福串竊衣服昨由公堂提訊均不承認判押候查明再訊 
[美租界]  
　　押犯身死○美捕房押犯粤人羅瑞林近因患病送至同仁醫院醫治前晚身死即傳地保查明棺殮 
　　棧客病斃○李錢氏昨晨投報捕房稱在華記路開小客棧有小工許金奎借宿多日因病身死旋由尸兄金桂投稱情願自行棺殮以免報縣請騐捕頭准之 
　　走失男孩○施沈氏昨至捕房稱家往西華得路前日午後走失一子名阿根年十三歲請爲查緝捕頭允飭包探訪查 
　　竊取金表○蔡采利因私販洋東金表由包探翁松林拘入捕房押候查明核辦 
　　失竊脚車○嚴坤耀昨乘脚路車至北四川路四十五號某學堂門首被人竊去報知捕房派探查緝 
[法租界]  
　　杏仁當賭具○著名騙子吳小徽汪阿方吳小二上年串騙巨贓經公堂懲辦有案詎保出後又與該黨領袖王惠南以定皮鞋爲由騙陶鳳鳴至鴻發棧用杏仁賭博騙去洋三百餘元茲又由公堂一併提訊押候嚴究　　女人吃烏烟○公順祥烟間容留婦女開燈由公堂傳店夥陳子平到案罰洋念元充公 
　　裝假辮○前記僧尼假裝髮辮在鼎康棧姦宿一案昨日解廨訊究棧主婦方姜氏茶房楊三富同稱該僧章仁山與尼姑余阿寳來棧時俱裝髮辮余穿黑布棉袍章穿竹布長衫泰西緞背心察出後即報捕拘押求鑒判章枷示一月押捕房三月余押三月 
　　倒脫靴○大東門外鼎泰海味號主胡桂祥上年十月間被騙子陳德成任渭堂在英界三馬路聨元棧用倒脫靴騙術賭博騙去現洋一千元即期莊票三百廿五兩前日在法界遇見陳德成當即扭入捕房昨解公堂訊究中西官以事在英界判送英公堂訊辦　　迷路○男孩張吟泉身穿紅布棉襖花布褲蒲鞋面布鞋昨日迷路由捕送廨判送善堂候家屬認領 
 
 

Page 20

 
 
　　聚賭○同登樓茶館違章聚賭昨由公堂傳店主陸聖餘到案罰洋二十元充公 
　　追欠○潘永年因與俞芝甫將已廢麵粉棧單向韓長源騙取銀一千餘兩經公堂判押在案昨已期滿因另有沈文浩附追欠銀六千餘兩判送英公堂歸案訊追 
國外新聞 
[日本之上賓]  
　　十五日東京電云法國越南總督巴君昨日蒙日皇召見定明日自横濱起程赴美然後歸國又北京美公使洛克希爾由美至中國昨日道經横濱 
[日本織業之改計]  
　　十五日東京電云日本紡織業家近知懸賞競賣之法諸多窒碍不宜實行現有多家議減少出數 
[調查美艦隊近狀]  
　　十五日紐約電云美國華盛頓之各海軍隨員現往舊金山調查美艦隊情形 
[法摩攻戰近事]  
　　十五日倫敦電云本月十三日摩洛哥境内有人與法將逹梅特爭戰相持甚久法軍持槍刺猛進摩人死傷甚衆其畜牧營帳悉數被獲法軍步行三十八英里之遠始克歸營 
[鑽石業之衰落]  
　　十五日倫敦電云南斐洲金裴蘭地方電稱是處杜島貝礦將於三月廿四日起停止開挖因市上鑽石消路呆滯故也以上譯字林報 
[日人索得美國償欵]  
　　十六日倫敦電云坎拿大京城來電謂坎拿大豫算案附欵内有賠償去年西九月間日本爲暴動受損之欵項 
[俄國預備赴東賽會辦法]  
　　十六日倫敦電云俄京來電謂俄商務部現方草一千九百十二年東京大賽會俄商赴賽之辦法 
[英相病危]  
　　十六日倫敦電云據英下議院中傳言首相彭内孟之疾頗形沉重 
[海啻不靖續聞]  
　　十六日倫敦電云海啻國英法德三國之代表官報告各該國政府謂海啻京城中恐有慘殺外人之舉英總領事之報告則謂此次之禍端顯係排外無可疑義以上譯文滙報 
報告 
[格致書院藏書樓報告]  
　　啓者本院藏書樓每日啓門除星期外自下午二句鐘至五句鐘晚七句鐘至九句半鐘任人入内觀書不取分文所藏書籍計有六萬餘卷新舊各學成備其中卷帙以經史子集分隸而殿之以叢書東西各種則自天文地理格致理化算數敎育哲學史志交涉法政農工礦財商兵以及小說雜箸亦各類别門分靡所不有且有各日報如申新時中外時事輿論等各句報如大同國粹外交等皆可取閱現已編有書目印成一厚册閱者可向本院領取並不售貲如此不難按圖索驥矣書目外如有未備及新出版者謹當陸續添置去年購書費除原有書籍及各處捐贈之書外計續購者用銀至一千三百餘元將來尚須藏增不止院内地方安靜屋宇寛閎陳設精雅滬上繁華之區得斯樓書籍爲博考之助嫏嬛福地無以過之斯樓之創成係西士傅蘭雅先生與本院各紳董　力潘愼文先生主持七年今回美國各董爰舉廣學會季理斐先生以繼其任先生宏奬爲懷與山長徐楚亭先生斟酌盡善益思所以振興之本院每逢星期四晚八句鐘延請名人演說如李佳白先生樂榮安先生沈仲禮觀察史君拜言謝君洪賚俞君宗周汪君孝奎等輪期宣講每月院課或掌故或時事或算學凡有佳卷優給奬銀計膏火費二百四十二元外前上海道瑞今道憲梁寗紹台道喻登萊靑道何皆捐廉考試而江督端制軍直督楊制軍亦按季命題奬銀自一百二十元至四百元之鉅應課諸生人才輩出所刻課藝學界歡迎亦可見宏奬風流之美矣茲届禮拜四演說之期特請大同報主筆英安仁先生演說即本月十七二十四晚八句鐘務望諸君駕臨六馬路本院爲幸 
[通信]  
　　安徽磁業公所函長江瓷器一項經過安徽完釐積弊太深自三十年督辦鹽河釐卡惲毓齡設立會查瓷船公所瓷商稍蘇不意去年有景鎭開行黄錫恩者與康文漢等運動官塲冒稱瓷董禀辦徽省磁器統捐局憲批准後大權獨攬浮收勒索種種苛虐逾於厘卡非統捐之不便於商實承辦之未得其人耳卽如徽帮磁船在省城起儎祗完華陽鹽河兩卡之捐起儎後再完坐賈前旣具禀上憲刻屆春運凡我同帮務結團體瀝情具禀要求上憲飭提黄錫恩等另改妥章辦理幸蒙照准我幫之福萬一不准請各帮抵華陽時將黄等浮收勒索萬貫之鉅欵追出以充瓷業公費萬難再任其削剥瓷業公啓 
 
 
 

Page 21

 
 
   
 
 

Page 22

 
 
[象牙同業加價]  
啓者吾業象牙之貨出在暹羅現下來貨甚少銷數加廣因此價值逐漸增漲兼之先令短縮比往年之價增至四成之多同業大受虧損如客貨扇骨一項銷　繁盛不得不邀集同業公議加增價值現已議定於本月二月份起所有一切牙料大小物件照前價一律加價三成藉補虧耗均皆允諾爲此登報廣告務祈賜顧諸君鑒此愚衷此次加增三成並非圖利若與現下市價相比尙還不足非敢妄目增加也謹布　象牙同業公啓　 
[各國大小機器軍械理化測量俱全]  
總局日本東京上海支局日本各埠英國倫敦美國紐育清國上海上海英租界博物院路第八號高田商會 
[繪圖四書便蒙课本]  
學堂章程注重讀經所以培根柢而崇德育是編義宗朱注辭取淺顯便於請解易於領悟附以精圖期在鼓引學童之興趣而增長其腦力學堂　授最爲適用　南　洋　官　書　局　啓　 
[開聖帝君明聖經]  
當此時艱以挽化人心起發忠君愛國强種最爲根本特選精工繕印大板减價發售以廣流傳　上海寳善齋點石齋江左書林飛鴻閣發行 
[學部新編印行學堂應用各種教科書武學官書局各種書籍分發行所上海南洋官書局]  
初等小學修身敎科書　第一册　銅元四枚初等小學修身敎授書　第一册　五　分初等小學修身敎科書　第二册　銅元四枚初等小學修身敎授書　第二册　銅元四枚初等小學修身大挂圖　二十册　一元三角初等小學國文敎科書　第一册　八　　分初等小學國文敎授書　第一册　一角三分初等小學國文敎科書　第二册　一　角初等小學國文敎授書　第二册　一角五分初等小學國文敎科書　第三册　銅元九枚初等小學國文敎授書　第三册　銅元十四初等小學國文敎科書　第四册　銅元十枚初等小學國文敎授書　第四册　一角四分初等小學國文敎科書　第五册初等小學國文敎授書　第五册初等小學習字帖　第一册　銅元八枚初等小學習字帖　第二册　銅元二枚初等小學習字帖　第三册　洋二分初等小學習字帖　第四册　洋　二　分初等小學手工敎授書　第一二册　銅元各八枚初等小學手工敎授書　第三册　洋　六　分第一册　銅元八枚初等小學圖畫敎科書　第一册　銅元四枚初等小學圖畫敎授書　第一册　銅元十八枚初等小學算術敎授書　第二册　銅元十八枚初等小學算術敎授書　第一册　銅元九枚初等小學體操敎授書　第一册　洋一角二分初等小學樂歌敎科書　第一册　銅元九枚高等小學農業敎科書　一册　洋三角五分本國中等敎科地理志　二册　七　角近世物理學敎科書　一册　一　元形學課本　五册　八　角質學課本　四册　一　元力學課本　一册　四　角割錐術課本　一册　四　角兒童矯弊論　一册　四角五分農術要理　一册　二角五分經學講義　一册　三角五分學校改良論　　　　　　一册　二　　角中國通史　一册　二　角中國史學通論　三册　九　角學校制度　一册　三角五分中國礦產志鐵路簡明表　一册　四　角民種學　一册　五　角實驗學校行政法　四册　一元六角新體歐洲敎育史要　一册　四　角非常國際法論　一册　三　角印度志　一册　銅元九十枚印度新志　一册　二　角滿洲財力論　一册　五　角歐米敎育觀　一册　二　角拿破崙本紀　四册　一元八角輿地講義　一册　二　角明治小學敎育沿革　一册　五　角分發行所　上海　南京　江西　漢口　廣東　南洋官書局同啓 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
雜箸 
 [P二十四記新内經序> 
　　余幼多疾病。治經之暇。喜習醫術。吾家固多藏書。自靈素難經傷寒金匱甲乙千金等以。迄近世百家之書。悉詳且備。故暇。輒瀏覽。域於古紙。倏忽十年。少長。跡至滬。因購讀東西洋轉譯之解剖學生理學醫學。若涉大海。若撥雲霧。學術以相衡。而見拙。始知徒讀古書之誤人也。 
　　古之論骨也。曰天有三百六十五度。人骨節數。亦三百六十五。隠以配天。夫人骨數僅二百餘。童稚略授以生理學者類能。言之。男若女。老若。稚其骨數之多與寡且異。其論脉也。分寸關尺三部。曰寸屬心肺。關屬盱膽。尺屬腎。而不知脉之爲用。以驗周身之病則可。曰某脉屬於某臟則不可。其論消。化也。曰脾動磨胃。不知胃。液膽液咸具有消化力。磨胃之說。何證。他如肺五葉而爲六。葉肝五葉而爲七葉。則誤其形狀。脾左而爲右。肝右而爲左。則誤其位置心。運血而爲神明之主。腎主溺而爲藏精之府。則誤其功用。精囊居膀胱之後膵臟居胃臟之後。則并其名而不知曰。某病應太白星。某病應熒惑星。曰已亥之歲。君火升天。子午之歲。太陰升天。丑未之歲。少陽升天。讖緯之說。舛訛雜駁。則又不可索解者矣。 
　　余甄錄曩所編譯之組織解剖生理病理産科等篇若干首。以古醫書之舛訛者附注於各條之下。名曰新内經欲使世之人。一見而知爲醫家之書也或問之曰。黄帝内經。見於漢書蓺文志。生數千年後。而蹈其名。毋乃僭乎。曰内經乃秦漢時方士之僞託者。魏伯陽亦著内經一卷。見於抱朴子遐覽篇。新内經之名。乃與反離騷反恨賦之作等耳。非如楊子太玄之擬易。文中子中說之擬論語。僭胡爲者。 
　　壬寅五月。桐城吳先生摯甫曾告我曰。吾國醫學之壞。壞於儒。所傳素問難經。殆皆僞著。五臟部位。皆顚倒錯亂。其故因漢時有古文今文有兩家 
 
 
 

Page 27

 
 
之學。古文皆名儒。今文則皆利祿之士。古文言五臟。與西說合。今文即左肝而右肺者。漢末鄭康成氏。爲古文家。而論五臟。獨取今說。自是以後。及二千年。蹈襲勿敢變。而鄭氏實尸其咎。又曰。吾國古醫。以張仲景孫思邈爲最。而仲景傷寒論所稱之十二經。考諸西醫解剖之學。始知其誤。孫思邈千金方所論之五臟。亦類取今文之說。吾國醫學之所以不昌也。吾子勉之。此又吾國劬學者之所深思而洞悉者。 
　　雖然。吾國開化最早。徵諸新學說其。絀若此無。已徵諸於舊。明崇禎時。有英醫名哈斐者。始考知人身血液循環之理。歐西舊學爲之丕變。而中國秦漢時已洞曉之。素問曰。脉者血之府也。又曰。風雨之傷人也。客於皮膚。入於孫脉。孫脉滿。入於絡脉絡脉滿則輸於大經脉。又曰。經脉流行不止。環周不休。靈樞經曰。經脉者常不可見也。脉之見者。皆絡脉也。周營不休。如環無端。又曰。胃者水榖之海。泌糟粕蒸津液。化其精微。上注於肺脉。化而爲血。以奉生身。莫貴於此。孫脉者。即今所言之毛細管也。絡脉者。靜脈管也經脉者。動脉管也。古之人論循環器及食物化血之理已洞澈閫奥如此。此西國哈斐前所未知者。後之學者墨守舊說。而退立於劣敗之地。嗚呼。非古之人有以誤之。實後之人自誤之。甯不悲歟。余不揣檮味。欲以不敢自誤者而語諸人。蕪雜錯漏。在所不免。每一展卷又愧悚交集旁皇竟日者矣。無錫丁福保識 
來件 
[總稅務司條陳節略]  
　　辰丸事現已遷就議結推厥原因係外部誤聽稅司所致合將節略補錄如左 
　　外部將總稅司赫德節略十七欵電粤商請張督將船繹放一節茲查得該節略原文節錄如下（一）該船非海關所緝獲（二）所有出入澳門洋旗船只拱北關全無牽涉（三）該船係被地方官緝獲（四）洋旗船只非遇災險不准駛往不通商口岸（五）洋船只必須經過中國海面於經過時因候潮漲落曁天氣不和以及另有他故或須停泊（六）無論何船如此停泊中國官員有權上船查係所爲何事（七）惟如此上船詳查中國官員必須認明實在情形（八）即如澳門係屬外國口岸該處報進報出各船往往在儘限澳門口外停泊確係實情所入有如此停泊之船無論何官上船必須認該船有必令停泊之故并係照例應停（九）又澳門旣居洋界地位則澳門前列之海面即爲通行之海并非中國之水面（十）以辰丸而論有運往澳門之貨此貨無論何物曁如何由船起運澳岸所掛之日本國旗及指運之澳門洋界均得保護所運物只拱北關於起運上岸時絲毫不得干預（十一）此項貨物係屬軍火全無異言已自承認惟指明澳門官憲只准領有執照之商户販運軍火以防弊端（十二）該船在口外停泊并不足爲啓人疑惑上船緝獲之實據且該船所裝之軍火旣屬例應載運中國官員亦無扣船動貨之權（十三）此案所獲之船貨旣在儘限洋界口外將次遵照此口之章並奉有巡捕保護而貨到無論南洋澳門一帶販運軍火如何啓人猜疑此不足爲緝獲此船之實據（十四）日本官員視中國此案毫無根據現所查悉之各情事皆足表明日本未爲失當（十五）至會審一節非經兩而允認不可而日本已說明不允（十六）縱或會審亦不能更動現所知悉之情事而此情事實不足爲應行緝獲扣留之佐證（十七）似此例章與情事皆足補助彼諒日人自將要索放還留扣之船且大約亦索扣留之賠償費况有下旗之情事更至不易了結之地位 
來函 
[皖路會辦不孚衆望]  
　　皖路會辦孫際雲爲李伯行委派之人并非紳商公舉皖人均不承認吾皖各團體亟宜妥籌辦法另舉賢能以救皖路之弊查孫在藉因辦學堂頗不理於衆口赴滬求李得此席在李初意不過因孫係壽州猶子假以會辦實欲聨絡壽州以爲提倡路股之助嗣因使英無人接替遂將路事交孫暫理以待公舉替人不謂自孫受事並李已成之績如茶股米股彩票等進欵均已動摇乃復不自量力厚顔把持無所不至謹將其不孚衆望難勝會辦者五端敬陳如左 
　　一希團總理查去年十月朔全省會議會員提議舉總理孫極力反對爲衆會員所詆孫始屈服問答之詞宣傳各報人所周知試問孫苟無私求舉已爲總理何至南北奔馳一再爲反對之連動聞伊去年赴京時藉乃叔之力諷人舉已卒爲同鄉京官所不許悵悵而歸此不孚衆望者一 
　　一報告不實查去年會議雖有報告帳略之名及登台報告僅祗數語亦並未以帳略示人事後一再改易宣傳人口蕪滬周知果使毫無私弊實用實銷何至當場不肯示人事後再三改易不孚衆望者二 
　　一包工納賄查鐵路工程向爲姚新記承攬該路提調因該工頭所招小工動輙滋事請將嗣後章程另包他人業與孫商准適值修築石岸提調已與他工人議有成言姚極力運動賄孫二千金卒與姚定約價較諸提調所議逾倍事爲提調所指駁孫甚恨之此不孚衆望者三 
　　一任用私人查皖路爲商辦公司又值路欵支絀宜如何求實去糜乃提調薪水每月六十兩而其書記陶某（孫之姪婿）每月薪水至二百金親戚故舊引用日多購地委員權姓亦孫戚擅將已購之地串民耕種私自收租衆怨沸騰經鄉民一再遞禀孫均置不理此不孚衆望者四　　一貪利忘害孫每對人言南路期以十年保可望成是孫欲以此路爲養老之地其居心卑鄙已可想見特不思十年始成此路則路之成本必重尚有利乎犧牲各股東之貲財以謀具個人之私利此不孚衆望者五 
　　以上五條均係實情孫一日不去總理必一日不來李程旣蒯因嫌而未能任事周亦恐碍於情面而延宕不來皖路勢不斷送於孫氏不止同鄉諸公關懷桑梓其曷急壽善策以補救之但仍長此終古匪特北線將見奪於外人南路亦終無成效之可望而吾皖大局從此破壞當亦吾皖父老兄弟聽聞而蹙然者也順布區區諸維公鑒蕪湖皖路股東數分子上 
 
 

Page 28

 
 
   
 
 

Page 29

 
 
   
 
 

Page 30

 
 
   
 
