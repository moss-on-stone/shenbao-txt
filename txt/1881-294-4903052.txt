# 1881 - 294 - 4903052

 

Page 1

 
 
[書樓給諫具陳管見摺後]  
　　樓玉圃先生自癸亥通籍敗歴臺諫垂十餘年每於京外政治之大端利弊之所在無不剴切敷陳克截言官之職屬讀奏疏不禁傾服蓋先生固不沾沾以文詞自願其留心於國家政治之待失者抱負迴不猶人也方今四海清平中外輯睦富强之道蒸蒸日上所不能驟幾於盛治者惟課吏之法尚難得其要領耳蓋自咸同軍興餉糈不繼捐輸之章遞爲减折以故仕途擁擠人才太多而用才者轉不得因才之道也目下停捐已及兩年整飭官方各省大吏時有參劾宜乎漸次清釐凡在仕版無濫竽充數之慨矣無如捐班甚多眾前捐官之人到省者尚不及半而停捐之日又多恐自此顯揚無路赶緊報捐至有無其人而空捐以待項名者亦有人甫生而預捐以俟長處者故捐例雖停而各項分發之員轉多於前督撫萬不得已疏請停分然而通計候補之員自道府以至佐雜大省輙至二三千卽雲貴邊省亦千有餘員縱不能盡子補缺而差使之輪轉或可藉　均惠而卽此並試其才是以承平日久而各局不能敵也帑項支絀而差使不能裁也就此情形而吏治已難於整飭矣何况官常之中尚有瞻徇情面隱諱欺蒙上不肯於府怨下更巧於營謀者哉昨邸鈔中有給諫此摺其所陳現在弊端有四以同通署州縣爲首而老幕盤踞與應回避不回避及服官省分置產爭利諸事皆爲其次嗚呼之數者可謂切中時弊之言矣夫同知通判品級大於知縣而與知州等直州與同知爲知縣最優之升階其次有在通判及屬州者顧同知通判名爲分府儼然知縣之上可而捐例銀數則大不如知縣自减成以來同知八百金通判六白金卽已到省而知縣非二三千金不能有花樣有省分也在　朝廷以州縣親民之官而同通究屬閒曹是以區之不謂仕途中竟以此爲捷徑而羣趨之加以保舉太濫益啓巧宦之心矣比如報捐縣丞可以繞越知縣而保通判遞至同知部中以其閒曹而無不議准也孰知知縣自補缺後歴俸旣滿然後名列計典舉卓異又在任幾年而後升其間層累曲折若是其難也保舉至於同知茍更有獎案一保而補缺後再保而免補又保而道銜而且膺優保者皆當美差旣獲厚資又邀殊擢再二三年不居然道員候補哉孰知讀書而至翰林以報名御史候放科道再叙資格歴京察然後以道府用或起家部屬由學習而候補得缺而後升員外升郎中亦幾歴上考而始以道府用此何以爲之難而彼何以爲之易耶可見捐例旣圍繞越正印而捐閒曹不啻開巧宦之門也若再署州縣是省捐州縣之資而能獲州縣之實也其可乎哉近來各省差委章程原無一致有州縣各歸其班而以同通與兩司首領并輪者有同通州縣通爲一班而首領與佐　同輪者雖同通與州縣通班之處較少而究亦不免其弊夫同通非皆不能爲州縣苐州縣本班人數豈少於同通乃謂州縣中實無其才而借用於同通將誰欺乎　國家名器雖　命之微亦遂顯揚之志以一官自有一官之責到處皆可作爲原無能於此不能於彼之患獨捐同通者竊以爲其報捐之始心術固不甚正卽人品亦不甚端何也以云儉於資也則宜捐縣丞以下官得一頭銜學習吏治足矣以云品級尊也則何不以萬金數千金者直至道府之榮又何不費二三千金爲堂堂之州縣乎其必遲回遷就而擇同通而爲之豈不曰出資不多而已置身州縣之上以道府爲升階便宜而又便宜也嗚呼如此存心豈有端人哉今更使之署州縣有不地方糜爛而生民塗炭者且適以售其巧宦之奸也蔬中首以此爲害之太者誠有慨乎言之也至於其餘雖亦弊竇所在而苛使督撫隨時留意猶易整頓不若差委章程尤爲人才之關繋也 
[恭錄　諭旨]  
　　○八月二十八日奉　上諭全慶癸病仍未痊籲懇開缺一摺全慶着以大學士致仕加賞食全俸用示優眷欽此同日奉　上諭九月初九日孝貞顯皇后梓官奉移　普祥峪　定東陵永遠奉安所有經行道路理宣倍加整肅着步軍統領衙門直隸總督飭令該管各員弁嚴加管束不准執事員役人等車馬踐踏及於路旁擁擠倘敢不遵毋論大小官員卽行據實糾叅兵丁太監校尉人等卽着從嚴懲辦欽此同日奉　上諭兵部右侍郎署徐郙補授仍兼署工部右侍郎欽此同日奉　上諭勒方　奏患病未痊懇請開缺一摺勒方錡著准其開缺調理河東河道總督着梅啓照補授欽此同日奉　上諭四川重慶府知府員缺着丁鶴年補授欽此同日奉　旨高萬鵬轉補翰林院侍讀張佩綸補授翰林院侍講欽此同日奉　旨正藍旗漢軍都統着瑞聨補授欽此同日軍機大臣面奉　諭旨九月初八初九日着推班欽此 
[船旋餘聞]  
　　○中國在英國定造之新快船兩艘一名超勇一名揚威均由丁雨亭軍門帶同來華前曾列報玆閱西字報言丁軍門帶船來華之時途經印度與駐印之中國領事官往拜印度大員下午印員卽往囘拜并先行知照丁軍門緣其日正値禮拜向例不得放砲故預止之旋卽開船至粵偶遭擱淺隨卽出險尚無捐傷嗣卽在香港船廠修治完竣然後駛行抵津也 
[海防風災]  
　　○香港西字報言海防地方近日忽遭大風人民屋宇損壞甚多有一處地名大利離海計十一二里而海潮湧入平地約高六尺餘該處被淹死者計有三千人房屋盡爲澤國田禾亦遭淹沒其米船之由內地駛出者盡遭漂沒卽有不盡漂沒者亦着水霉爛約計所失之米其價已値洋三十萬元光景是亦非凡之災矣 
[鎗斃華人細情]  
　　○前報屢載西人墨根鎗斃華人一節玆於西報中悉其原委譯錄如左據云墨根與海辣同往該處打獵其時鎗已裝好倚於一邊暫憩用膳畢持鎗而行維時鄕人圍觀甚衆墨根之鎗其機忽爲衣服所鈎一觸而發擊斃小孩兩名並傷一人鄕人紛紛擾亂隨將墨根用繩捆縛送往高湻縣署而高湻縣尊以爲地界係屬溧陽令送往溧陽縣署鄕人等互相商議或有欲送官者或有俗私下了結者或言出洋二三百元卽可了事或云須出洋二千元紛紛不一其說後乃决計送往官署海辣當墨根誤斃人命時卽回至船內後探得墨根蹤跡開船隨至溧邑邑尊一見訊悉情由卽將墨根釋縛墨根不能作華語海辣亦然乃命從人向官伸訴邑尊詢知誤傷以鄕人擅將洋人綁縛飭掌頰數下令墨根出洋七百元分給死傷之家就此結案并着差胥等送該洋人等至上海以免鄕人 
 
 

Page 2

 
 
滋閙刻聞該洋人等已附乘英公司輪船前住香港矣 
[觀察回華]  
　　○前經出洋之馬觀察眉叔於前月杪由印度回滬玆已於前日附乘招商局保大輪船北上矣 
[嚴捕拐匪]  
　　○前報蘇地拿獲拐匪一歸由守府移縣訊辦續經供出同夥多人其在蘇流寓者先後拿獲到案嚴訊得供惟爲首之孟姓係山東人氏在逃未獲聞該匪膂力旣勇狡獪尤深歴年販賣婦女或以計誘或以威脅且大半被污其南北往來到處有窩頓地方刻下在案之孟馬氏卽其妻也聞此事者草不髪指以爲似此凶從竟使漏網幾疑天道瞆瞆現在縣署已行文各處關會拿捉云 
[墜馬傷斃]  
　　○前日午後有年約二十餘之馬夫某甲乘馬至英租界坭城外疾駛過跑馬廳馬蹄觸于石界馬卽負痛騰躍致甲墜地受傷馬則不知去向及經人報知甲之主人始將甲昇去醫治尋回馬匹詎甲醫治無效身死彼掉鞅自雄著尚其鑒諸 
[失彈案覆訊]  
　　○初四日報登失竊彈子一案前日午後陳太守會同德國領事覆訊買辦朱保三將嚴仁元張阿慶李載三及前經到堂之嚴瑞其王阿順等送案嚴仁元張阿慶同供是夜固住棧中及至天明見墻上被賊挖洞由李載三往載生行知照該行派人前來查貨始知失去温這斯得兒彈子十箱被竊時均未知覺李載三供我等皆摩立師行之人先報本行買辦然後知照載生嚴瑞其王阿順仍執如前太守研詰再四各執無易太守謂管棧者疏忽之咎自屬難辭今日據供在棧人並無弊竇着嚴等均具　弊結再行緝查如查得在棧人有不合情事當予重處云 
[失竊查獲]  
　　○昨英公堂據劉長泰訴稱前月初家中失竊銀洋綢縐衣服及烟鎗表等仵報案未獲昨夜見唐阿一手携官紗衫褲拷紬衫紡綢衫烟鎗十六事到押舖質錢當卽獲住交捕並在其身畔搜出押票係銀表一只皆是原贓請究並稱照失單所載除現起案外尚少洋二十三元並衣服十餘件唐阿二供前爲伊家傭人偷竊衣服烟鎗等件均已起案此外無他陳太守判押唐四月贓交失主收領至所押之表係自用之傭人行竊未便吊贓蔣押票給與失主完結 
[遷移寛限]  
　　○初四日報列案情離奇一節係法馬路德明里一帶房屋更換業主拆卸在卽催令各戶遷移又其間亦園盆湯欠八月分房租洋六十二元五角自鳴鐘店欠租洋十一元葉同泰酒店欠兩月租洋二十六元一併控追而該酒店及盆湯以一時難尋退步爲詞昨法公堂復爲訊理又有租戶十餘人遞呈公禀稱我等前月房租均已付清彼催遷之期太促求爲公斷問官謂何必多人祗須留一二人德斷衆人退出後德和行仍遣王寶元偕前洋人投案稱房屋已歸他人有信呈閱翁太守謂亦園及葉同泰店主他家均交房租請寛遷期尚屬可說爾等聞拆屋之信卽將前月房租扣住是有不合着赶緊措交其請寛期一層太守與白繙譯官商酌轉詢該洋人能緩幾時該洋人亦請公斷於是中外官限亦園同泰兩店將所欠之租於初十日交案其遷移日期斷於本月底交屋云 
[研究假冐]  
　　○隆興土店假冒郭新興牌號一案英公堂將隆興土店主張桂堂移送法捕房請將假冒一案先訊故法捕頭着包探傳到通順信局主張阿炳卽蔣炳坤局夥王順俊及原告郭新興土行夥併歸法公堂訊理翁太守詰張桂堂如何假冐今將戳子交出尚可從寛張供我店被彼逼倒以致　倩蝟集難於敷衍袛爲走避並未冐其牌號卽通順局前來買土我店以無牌號之土給彼此是王順俊所爲况聞該鄕於四月間卽無人購土而王順俊至七月間始向我處買起不知王本購自何家太守謂爾店自有牌號何得付無牌號貨便有不合王順俊供住隆興買過四次退換一次與張見福買有親筆發票爲証張桂堂又稱王順俊將九角洋錢之貨賣寄鄕間當洋一元王順俊當與張桂堂爭論太守謂不必置辨有假印記交出卽可了案飭將王順俊仍交的保張桂堂着捕帶回如不交出卽予嚴比諭原告下期再爲投質將炳坤亦須候審云 
[兩事一轍]  
　　○昨報有計竊累人一節係小東門外清芬堂烟館被竊烟鎗事詎料無獨有偶昨日又出一事其始終典折情形均出一轍且爲吉祥街之清芬堂亦足異矣昨該店經手人杜文錦帶同堂倌朝阿順送小車夫錢阿迷於法公堂亦稱兩人到店開燈繼復向其萃樓麵館喚麵兩盌吃畢一人颺去分文不付兼竊烟槍故將該車夫送案翁太守詰訉錢阿迷據稱其人不相認識在徐案滙雇我之車令推至上海買物後回車至虹橋因無照會祗得停車西門偕之來北過清芬堂囑爲暫憩詎伊竊槍而去致我被拘云太守問此人年歲服色錢供年約三十歲身穿元布褂太守飭將錢阿迷暫押兩天謂清芬堂夥如遇其人卽行扭送云 
[接錄岱參將陳臺灣事宜]  
　　○一講究戰守以同固强將士莫不知戰守而不知所以爲戰守戰守如何是宜講究今之將士日戰非邊其血氣之勇浪職卽因置之無所往不得巳而戰縱使獲勝亦幸勝也稍一挫折輕則奔北重則覆沒曰守無非怠於攻擊以息肩爲守否則亦係畏敵之强不敢出頭而守幸其勿刦我營勿挑我戰老師糜餉名曰不敗實無所謂之敗也變患忽乘束手坐視畫戰則曳兵而逃亡夜守則棄營而踐踏是皆不明職守之道夫戰與守雖曰兩歧而其所以爲法則一也故善戰守者戰中寓守守中寓戰運智爲先小心爲主所以能聞變不亂在夜不驚也然兵事頃刻萬變隨時權變因地制宜亦難盡言尢不可先傳惟有擇其常見時聞曾親經其耳目者每爲講究多方指導如我之陣宜如何列而不畏其戰營如何安方能固吾守彼之營何處有隙無益於其守陣何處不齊可以利吾戰習慣自然久而愈熟心有成見胆亦自雄斯則守無不堅戰無不勝矣至於保隘把關出奇設伏以及暸導探　巡防圍攻其類雖多總不外乎戰守爲將者貴能以身先之也一截留課稅以助餉糈行軍以食與用爲先則籌餉助糈不可緩矣臺營額兵不計外駐防各軍將帥士卒不下萬人贈賞新糧衣旗鍋帳以及零星瑣碎年費數十萬金如此鉅欵捐輸於臺不可亦不能取給於內不敷亦不便然則如之何誠不若就地取材之爲愈也查臺之鹽餉關稅正雜課欵年計數十萬金除在臺每年例用率照舊章支銷外餘項掃數截留承辦軍需縱有不敷則爲數無幾或籌於臺或請於內尚易爲力以國帑辦國事卽臺項供臺軍旣可免往來解請之勞復可節消耗資費之用便於國便於軍便於官便於民一舉而數便於事無所不便惜惟不便於經胥勢必從中阻撓卽暫准行久亦不遵也除此諸費別無可籌非此爲籌別無良䇿在阻撓者不過曰此正供也分毫不可挪移此大事也萬萬不可攺易不知事更有大於軍務者乎供更有正於軍需者乎何其不思之甚然此僅屬爲萬人籌助餉糈敢欲圖大舉尚難措置妄議耳一酌增兵械以濟短長械之於兵猶虎之有爪牙也無此不可以搏噬兵無械是以予敵也故兵必配械製械必堅利然後可以大有爲今之兵械固無論其堅利與否而猶有不當者其故在拘而不變約而不齊夫古人制兵其法甚備長以衛短短以救長狹巷則接短兵原　　施長技互濟互用五兵五當末有徒恃一門卽操必勝者試觀江楚諸軍多旗槍刀叉之類以壯觀瞻閩廣兵勇則有線鎗營洋鎗營大總營繼炮火矣利於此未必利於彼工於彼則不工於此近聞兵勇與生番接仗爲所傷亡者甚多而傷亡生醫者甚少　　由縣　不須地　不　　 
 
 

Page 3

 
 
情所致而未始非由器械不適用所悞 
　　此稿未完 
[竹石助賑]  
　　○烏程陳君蓮伯精繪事尤工人物花鳥今願畫竹石條幅三十堂四五尺每條一至百十文八尺加倍五日取件潤資先惠其錢收有成數卽繳電報局悉充賑欵寓申報館對門文運里底復生祥內初六日起三十日止 
[光緒七年八月二十四日京報全錄]  
　　宮門抄○諭旨十道錄前○發抄　旨五道○皖撫裕　奏請分別附祀片○東撫周　奏請　旌表片○將軍岐　奏遣撤馬隊名數日期夾片○東撫周　奏請　對號　頒賜匾額摺○大臣金　奏請　飭部改註獎册片○八月三十四日　　　察院大理寺正紅旗値日無引　見○興廉前往　西陵請　訓○麟公續假十日○托倫布續假五日○崇歡奏請開缺○召見軍機○發抄　譚鍾麟奏台州同知成邦幹署台州府奉　旨知道了欽此○又已故節婦葛葉氏等請旌奉　旨均着准其旌表禮部知道欽此○又請將　控誣匪之雲騎尉陳錦標斥革奉　旨着照所請該部知道欽此○杜嘠爾等奏侍讀榮籌年滿更換奉　旨該衙門知道欽此○艾卡倫侍衛隆福巡防出力擬請獎叙奉　旨該部議奏欽此　○○裕祿片　再臣先後接據鳳陽府壽州紳士江蘇補用知府邵醴慕鳳陽縣　　候選道田端玉穎州府蒙城縣紳士記名總兵李南華等各聨名禀稱已故記名提督河南歸德鎭總兵署安徽壽春鎭總兵徐　係安徽縣　縣人自咸豐三年隨已故漕臣袁甲三軍管轉戰淮河兩岸連復鳳陽廬州泗州懷遠各城固守蒙城力拒苗逆嗣壽州收復後隨同前撫　　　年移駐州城並署鎭篆其間平麻城之粵逆解雉河之重圍復於同冶六年會軍擒獲僞首李記肅清東捻巨股冲鋒限陣無役不從其在　　鎭任內治軍安民救荒籌賑一切善政知無不爲計該故鎭前後在皖帶兵二十餘年以壽臨兩處勳績爲最著士民遣愛尤　又　　記名總兵甘肅哈密協副將署安徽壽春鎭總兵黃鳴鐸保安徽蒙城縣人歴在皖局營帶隊洊保記名總兵奏補實缺副將署理壽春鎭　　　　十二年苗逆叛亂圍攻壽城糧盡援絕死傷枕籍該故鎭忍饑拊循登陴固守歴時九閱月之久力竭被陷母妻家口同時列難該　　　兵接　戰遍體鱗傷爲壽人救護得甦間道乞兵隨同前按察使馬新貽等血戰連年卒能會合大軍共收殄苗之績論者僉謂該　鎭壽州守　一　　皖北軍興以來所僅見而苗逆之仇視蒙人亦由于此是以攻犯蒙城不遺餘力蒙邑士民嬰號固守婦孺亦知巷戰殺誠實該蔽　　　　　興之力現値地方瘡痍漸復士民追念前勞同深感戴籲請將徐鷷附祀壽州臨淮兩處喬松年專祠黃鳴鐸附祀蒙城馬新　專祠以　　　　等情先後合詞籲懇請　奏前來臣覆查已故總兵徐鷷黃鳴鐸皆爲皖中宿將屢著勤勩其徐鷷安輯壽臨之功黃鳴鐸力禦苗逆之績尤　　在人耳目爲皖民所稱道弗置今旣據各該紳民合詞籲請分別附祀係屬出於輿論之誠查喬松年馬新貽壽州臨准蒙城各專祠　蒙　恩准建立該故員徐鷷黃鳴鐸皆係一時隨同立功之員合無仰懇　天恩俯如所請准其分別附祀以慰輿情出自　鴻慈謹會同兩江督臣劉坤一附片具陳伏乞　聖鑒謹　奏軍機大臣奉　旨着照所請該部知道欽此　○○周恒祺片　再浙扛山陰縣貞安蔡葉氏原任山東臨清直𨽻州知州葉肇相孫女前山東候補州同葉以莊之女幼字同縣山東候補縣丞葉慶承爲窒未及歸慶承於咸豐十年間病故　　年二十歲聞訃痛絕矢志守貞卽日過門撫棺易服擇繼治喪侍奉邁姑教育嗣子教慈兼盡戚黨稱賢現年四十一歲守貞已逾三十一年又江蘇如皋縣貞女鄧王氏係江蘇通州廪貢生王灼之女幼字卽用知縣坐補山東惠民縣知縣鄧煥之子鄧蔭桐爲室未及婚娶蠹　　於光緒五年三月十一日疾卒氏年十六歲聞耗痛哭毁妝誓死父母以其志堅遂與鄧氏議定於是年閏三月間迎女過門成禮特服恪盡　道光至　隨現年十八守節已逾二年又如皋縣孝婦曹朱氏係監生朱銘心之女山東候補知府現署泰安府知府曹濬澄之妻自約失情事母　　道光二十六年春間其母朱周氏患痢甚劇群醫束手民焚香禱天潛以利刃割左腕肉和藥以進母疾頓廖氏瘡旋亦平復鄕里　以孝稱又　　浙江山陰縣寄籍順天宛平縣已故孝婦胡陶氏係前江西湖口縣典史陶鏡堂次女前山東博平縣胡學醇之妻現山東候補知府胡　之母侍翁姑以孝聞其姑高氏素患肝疾道光三年冬間民姑病劇該氏長跪露祝願以身代割臂肉和藥療治姑病遂愈終身秘不告人同道四年八月間民歿年六十有四家屬視殮見其割痕宛在又膠州烈婦侯陳氏係靈山衛民陳奎周之女適衛學歲貢生侯五堂爲室五堂察魯授　氏紡績住膳孝事翁姑於光緒六年春玉堂抱疾氏奉湯藥衣不解帶者經年七年二月二十一日玉堂病歿氏親視含殮泣告家族爲安立嗣料理喪塟事畢於七年三月十九日仰藥以殉存年三十八歲玆據浙江同鄕宮山東候補知府郝値巷等並膠州知州李翟清先後各道具軍實册結禀請核奏前來臣伏查現存貞女蔡葉氏鄧王氏孝婦曹朱氏已故孝婦胡陶民烈婦候補氏志行奇特孝義兼全洵　市　江北人宜　　旌揚盛典雖鄧王氏年例稍有未符惟近　貞女過門守節經內外臣工奏請均邀　特旨准旌該民事同一律合無籲懇　天恩俯准將貞安蔡葉氏鄧王氏孝婦曹朱氏胡陶氏烈婦億陳氏一體旌表以維風化而闡幽光除册結送部並分咨原籍各省查照外謹附片具　陳伏乞　聖鑒訓示謹　奏軍機大臣奉　旨均着准其旌表欽此　○○岐元片　再奴才前請將先後添練緑營步隊六營酌裁一　並　　撤吉林黑龍江馬隊各一百名　奏奉　諭旨知道了欽此當卽欽遵分飭去後兹據總理營務處轉據各統帶呈稱步隊一營已於六月十二日道　黑龍江馬隊官兵一百員名於七月二十日起程吉林頭起馬隊官兵五十員名於閏七月初八日起程二起馬隊官兵五十員名於十二日起程等情呈報前來除照章加給一月口糧資遣以示體恤並分咨外理合附片具陳伏乞　聖鑒謹　奏軍機大臣奉　旨知道了欽此　○○新授漕運總督山東巡撫臣擊恆祺跪奏爲神靈顯應籲懇　勅加封號　頒賜匾額以隆報享而順輿情恭摺仰祈　聖鑒事竊臣前因張秋運口　　　　南趨設　　　　　阻滯之虞當經　奏請在於陶城埠地方另開新河使漕船於渡黃後改由史案橋順流而至阿城閘入運該處近接大溜當工程吃緊之際正桃汎盛張之時　　　　王　　　　　　　大王湧現俾黃水到壩卽五月間船隻的口候汎株守至七月初間黃水尚乏來源臣心萬分焦灼司漕各員虔求神助臣於初七八等日朝夕在署　　　　於初九日留手目陟長水四五尺趁勢起壩放船新口門較爲寬暢竟於西戌亥子四時之間卽將五百餘號重船一律催趕進口其遄行之迅速實爲從來未有據東昌府知府　　　　　　　　　　　揚四將軍化身臨工親駐壩口若監視船駛入運者俟船過而後止洵　奇蹟顯著現擬在於口門處所建立　金龍四大王曁　楊四將軍廟附祀各位　大臣將軍來請　　　一　　　四將軍　封號並　欽頒匾額以答　神庥又據齊東絲據貢生楊乃驊等各具禀該縣當下游黃水乏衝城垣時虞淹沒舊有　金龍四大王廟每値汎　　　　　　年　　　　　　堤險工迭出張家橋迤西章邱縣綉江河入黃口門時値黃溜盛漲綉江河水不能下洩雙流交匯高與埝齊情形異常危險內地勢窪下設有　　西　數十　莊　　　　　該縣署同紳民虔誠祈禱並於河干畫夜防護旋見大王將軍先後湧現水卽銷落得保無虞該紳民等感邀靈眖懇請　頒賜匾額各等情前來臣查　揚四將軍前園運船　阻　　　順河干實屬靈異昭著萬衆同欽允宜承荷　藵崇同彰丕績齊東縣上年秋汛張發仰賴　神功默佑化險爲平亦屬禦灾捍忠功德及民旣據該官紳聨名篆請臣丕敢　　　　　合無仰懇　天恩俯准勅部議加楊四將軍封號並　頒發匾額二方由臣敬謹摹製分別懸挂陶城埠齊東縣各　大王廟俾得仰酬　神眖下順　情查勘恭摺具陳伏乞　皇太后　皇上聖鑒訓示謹奏奉　旨已錄　○○金順片　再二品頂戴鹽運使銜甘肅遇缺題奏道王季寅前於同治十二年三月間由六品銜升缺升用據　甘肅　　　　　　　奴才軍營是年七月在四川陝甘米捐分局加捐歸部不論雙單月選用縣丞克復肅清案內經奴才彚案保　奏同治十三年七月十二日奉　上諭縣丞　　　　　　　　班以知縣分發省分歸軍功候補班前遇缺儘先卽補 
 
 

Page 4

 
 
賞戴藍翎加同知銜欽此嗣准吏部咨覆以該員所保已逾准獎層數應得知縣藍翎核准註册其所叙在後之同知銜應卽核駁又准咨稱王季寓係軍務省分人員不得捐升歸選各等因前來均經行令知照么後旋據禀稱該員遵照章程已將捐項銀兩補交清楚仍歸甘肅以縣丞不論雙單月補用等情據此是以奴才於克復烏魯木齊瑪納斯南城曁西北兩路肅清各獎案將該員由藍翎甘肅儘先補用知縣遞保令聨節經吏部咨交核准在案相應籲懇　天恩准將道員王季寅於克復肅清案內所得保獎　勅部改由甘肅補用縣丞免補本班以知縣仍留原省歸軍功候補班遇缺儘先卽補並載藍翎核准註册以符定章而示鼓勵出自　高厚鴻慈謹附片陳明伏乞　聖鑒謹　奏軍機大臣奉　旨吏部議奏欽此 
[蘇省撫轅抄]  
　　○九月初一日二品頂載前先補用道錢寶傳由京來　知縣將嶙廣東公幹回　李慶沂銷北路總巡差　程南金禀知本日到北路總巡差　陳光湛禀知本日到牙厘局差　本班儘先補用府經歴陳其璟禀到　茶引抵驗大使胡恭籌銷保甲差　委署鎭洋縣典史吳謙辭赴任　從九徐振常禀知換蘇差委　戶部郎中陳仲由京來　主簿祝衍綸銷蘇城絲捐差　○初二日署江陰縣汪禀到並謝調署無錫縣事　知縣百純一辭赴清江公幹　候補道蘇元瑞奉撫憲札委督辦松滬厘局差　前震澤縣張紹文給咨回籍禀辭　○初三日知府戴文佐禀辭解亦餉赴都　分部郎中林開章由福建籍來赴都　委署太湖丹頭司巡檢汪承綬謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
