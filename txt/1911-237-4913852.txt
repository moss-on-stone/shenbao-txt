# 1911 - 237 - 4913852

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月初六日内閣奉 
　　上諭八月初四日祭社稷壇遣載功恭代行禮欽此 
　　上諭安徽提學使吳同甲著留任欽此 
　　上諭朱家寳奏查明庸劣不職各員據實参劾一摺安徽和州直隸州知州魏有聲性耽安逸玩視民瘼廬州府同知臧著興離職誤工人言嘖嘖丁憂鳳陽府通判時寳璜縱容差役任性妄爲試用通判楊慶霖藉差招搖操守難信宣城縣知縣李長郁庸懦無能難期振奮試用知縣蔣穎濱志趣卑陋不知自愛試用知縣劉秉棪才識庸闇罔恤名檢無爲州泥汉司巡檢謝士璵因循顢頇貽誤要工均著即行革職鳳陽縣縣丞孫治調騐舞弊烟癖未除試用巡檢張景辰天性凉薄逞兇釀命均着革職永不叙用該衙門知道欽此監國攝政王鈐章奕劻那桐徐世昌署名 
　　初六日召見内閣總協理大臣 
評論 
[滿州交涉懸案（無）（名）]  
　　滿州中日縣案。當此次趙督新到任也。有一切悉行解决之聞。雖然前錫督之新到任。也亦如是。前徐督之新到任也亦如是。然而中日懸案。至今愈多愈難者。其故抑又何耶。 
　　不但中日。中俄之間。其懸案亦如此。落落大者。且不具論。即至細微之節。亦必延宕而不肯遽結。如京奉改。移車站遼沔之給價購。地區區微末。亦絲毫不容相讓。然則如欲中日。中俄之滿州。懸案一切解决。則唯有中國。將所有之案。一切讓。步而已。不然烏有解决時哉。 
　　然而。日俄戰後一切。交涉之。懸案如昨日東京所電。則已一切平和解决矣。日俄各。有讓步之處。日俄均有利益之交換。是故眞欲。和平者。决無不能解决之理。眞能解决者。决無强。使一方。獨自讓步之理。故識者觀於中日中俄日俄懸案之解决與否。可以窺三國離合之前途矣。 
[片馬永租問題（平）（子）]  
　　片馬至今日。竟將變爲永租之地乎哉。 
　　溯自片馬交涉發見以來。上有滇督之堅持。下有三。迤之民氣。英兵於其間。屢進屢退。抗爭半年。舌焦唇敝。若是者片馬之結果。宜若大有可恃者然。 
　　今日者。乃亦踵德租膠州俄租旅連英租威海九龍法租廣州灣。之成例將隨三角地而永租於英矣。然則居今日而言交涉。和平者固僨事。激昻者亦僨事。退守者固。蹙地。力抗者亦蹙地。無所恃者固失敗。有所恃者亦失敗。中國至今日。殆無一事之可言哉。 
　　噫嘻。我是以懷中央政府之一个臣不置。 
專電 
[電一（北京）]  
　　陸陳伊三師傳奏擬陳皇上典學禮節並請緩派陪讀員 
[電二（北京）]  
　　度支部奏湘省賑糶米捐及溢銷淮鹽課厘與鐵路無關請仍照舊徴收 
[電三（北京）]  
　　度支部奏參贛省大清分銀行總辦黎澍濫放款項請革職追繳又羅飴請飭順天府嚴追奉旨依議 
[電四（東京）]  
　　西八月三十午後三時新内閣大臣於京中行親任式宣布内閣大臣如下内閣總理大臣侯爵西園寺公望外務大臣子爵内田康哉大大藏大臣男爵山本逹雄遞信大臣伯爵林董（於内田子爵由美回國前兼攝外務大臣）陸軍大臣陸軍次官陸軍中將石本新六海軍大臣（如故）海軍中將男爵文川古時實文部大臣長谷塲新孝内務大臣原敬司法大臣松田政久農商務大臣子爵收野伸顯至寺内大將仍留任朝鮮總督而桂公爵則賜前官之禮遇及元老之待遇 
[電五（東京）]  
　　東京人士謂上海口口報所載日本人在日比谷公園宴饗台灣土民之事及日本警部之演說皆無根據台灣土民於西八月二十八日始到東京未曾有此宴饗亦無何等之演說加之日本國民正歡迎中國赴東實業團不能與接待台灣土民同日而語譯者按吾國實業團本未介意 
譯電 
[電一（舊金山）]  
　　近有中國茶葉約五千担入口大半擬運往東部各省經商工部官員查騐後指爲染色有違潔凈食物律不許運入美國仍令運回原地蔌離開美境據聞此種茶葉至少有五十萬抯在中國各口岸候船運出大約目下不復裝運 
[電二（巴黎）]  
 
 

Page 4

 
 
　　中國外務部大臣梁敦彥已由法總統召見談論多時頗形誠摰召見後並賜以寳星 
[電三（鈕約）]  
　　據確實消息巴拉馬運河防務將配裝定造專供該地所用之十六寸口徑大砲聞此項大砲可放重二千磅以上之砲彈其遠可逹十八英里 
[電四（鈕約）]  
　　據半官消息俄國海軍部擬築奪雷諾脫式大海底潛行艇多艘每艘載重五千噸每小時能在海面行二十五海里能在水下行十五海里 
[電五（柏林）]  
　　波斯廢王之大軍現向德黑蘭進發波斯内閣業已辭職 
[電六（倫敦）]  
　　德皇在亨寳所發之演說各報之解釋其詞不一或謂爲和平之演說或謂爲海軍之演說德國海軍律因摩洛哥爭端久欲修改故今次演說皆視爲修改該律之起點 
[電七（倫敦）]  
　　拂萊克菲脫報載稱德法草約業已確定德國外相將於相將於星期四日與駐德法使重行會議 
[電八（倫敦）]  
　　奥報所載之談片已將世界關注之中心點移向英德兩國之境位德國人士深信此談片與西七月二十二號英國財政大臣喬治君在曼興好和司所發之演說及德皇擴張海軍之言論均有關係 
[電九（倫敦）]  
　　奥報所載之談片已重行引起德報排英主義各報嘗謂英國橫加干涉實爲德法條約第一阻力 
[電十（柏林）]  
　　德國洛克爾安齊桀報登載社說評論奥報之談片謂無論其如何評詆距今二十年後德國將執歐洲之牛耳試問法國於時將處何地該報又論英國對於歐洲各問題之狀態並謂英爲吾人之怒敵靜坐北海之西濱守候機會以圖損傷德國並阻止其進步要知英國内部有許多重要問題極難解决而又不能不解决者且此問題咸含有破壞英國之原質吾敢問將來英國果將安在 
[電十一（東京）]  
　　俄國駐日大使買爾維區已由政府簡爲修改中俄條約之全權大臣 
[電十二（哈爾濱）]  
　　俄國邊界防隊夏操已畢俟察看數日後各軍團均將離其駐紥之所紛出搜捕馬賊然其實則爲示威以拒中國耳 
要聞一 
[俄人扣留中國委員]  
　　日前中國大吏派員至北滿洲各地方考查某事俄人疑是調查俄國軍情將派遣之委員索榮光扣留趙督接到哈爾濱交涉局桂總辦電報後即電致駐俄薩公使謂該委員前往調查時持有本督發給之旅行劵並有俄國領事之承認書今俄國將該委員無故扣留顯背國際公法請速與俄政府交涉云云薩公使覆電謂此種交涉即請札委交涉使司與俄國領事交涉可也不必與俄廷直接交涉云趙督得電後乃先札委哈爾濱交涉局桂總辦命其速向俄領事開嚴重之談判命其速將索委員交還聞桂總辦已與俄領事開始交涉矣 
[嗚呼滿洲之前途]  
　　四國借款問日俄二國對於借欵各國竭力抗議近日各國已電覆日俄此問題解决之結果日俄兩國對於中國滿洲事業有完全獨占權他國决不干涉直遵借款中第十六條之規定（第十六條文即滿洲各種事業日俄對於中國有先占權他國非遇利害關係之必要時不得妄行干涉）嗚呼日俄之目的已逹而中國滿洲將何如 
[京奉移站之交涉]  
　　京奉鐵路車站前與日人協議移建於奉天大西關已經議妥由郵部派員到奉會同日人勘定地點後因京奉路線與南滿路線交互之處須造一高橋越過乃能直逹如由京奉路線造橋則地勢太促難於著手不如由南滿路線造橋便嗣因日人索我鉅欵要挾甚力會商數次迄未定議 
[停止學堂獎勵之確期]  
　　停止學堂獎勵議案日前已於中央敎育會中完全通過茲聞學部唐大臣近日連次與堂司會商實行期限得大多數之同意决定於宣統四年正月初一日爲實行之期凡卒業在宣統四年者自中學以上槪不獎給實官而獎給出身則仍舊卽在宣統三年十二月底卒業者亦槪不獎給實官以免紛亂聞該部現已擬稿不日即行入奏 
[軍國民敎育案之結果如是]  
　　前月中央敎育會議决通過之軍國民敎育案其中有柔術擊劍各門功課當議决時學部人員即極端反對聞此案近日學部唐大臣與各堂 
 
 

Page 5

 
 
司會議實行辦法反對者居大多數而此案遂歸於廢棄不用並聞男女同校議案某左丞亦竭力破壞將來亦恐不能實行云 
[内外官制述聞]  
　　内官制現已定稿鹽政處改鹽法院與幣制局皆獨立不隸於度支部至外官制議谥督撫下設民政提學勸業度支四司皆直隷監撫裁撤諸道以府縣併爲一級其東三省則零設特别官制不在此限 
[各督撫對於裁撤首縣之意見]  
　　自裁撤首縣之諭電逹各省後各督撫函電交馳互籌辦法大旨謂首縣皆衝繁疲難必才具開展經騐宏多者始能膺選與知府職任監督指揮者性質不同今將首縣裁撤以兩縣事務責諸知府一人如知府由州縣出身者或可勝任否則以夙無經騐人員處此繁劇地位必致茫無所措擬請將現任知府裁撤零籌相當位置並擇首縣中之有知府升階者作爲試署以免窒礙聞贊成是說者頗多 
[重議濬浦問題]  
　　開濬黃浦一事載在辛丑和約其所需經費中外各半後劉忠誠不欲外人干涉因自出經費歸我自辦歷年以來共用去九百二十萬兩張安帥以爲業已踐約不再辦理而此數年來所辦工程實未完竣故安帥雖令停工而各國不允疊與外部交涉自願於進出口貨另行加徵以充繼續工程之用外部擬與另訂條欵派施植之顏駿人與之開議江督亦派伍昭扆陳蜚靑隨同與議聞各國以款由彼籌不能不有干涉之權現正在交涉中部中人不甚主持而伍陳二君則於此項極爲注意恐一時未能定議也 
[江蘇交涉使移駐上海之傳聞]  
　　内閣以上海近日暗殺及姦拐等案甚多縣署及警局皆以租界内不能越入辦案須先備文知會迨文到領事署匪已遠遁長此不改實屬有碍治安日滬地交涉甚多一遇重要交涉送至江寗督署辦理亦甚不便故擬以交涉使移駐上海租界並重訂章程將上海道權限縮小所有交涉案件直送交涉使辦理與外部直接不必再由督撫轉手致多周折 
[蕭鶴祥大閙法制院]  
　　分省補用知府前憲政館科員蕭鶴祥前日在法制院與劉若曾大起衝突始而詰問繼而相烏聞其原因係以蕭鶴祥本憲改館調用之人到館之後即派赴廣西考察憲政此次改法制院之後蕭竟張被棄心中甚爲憤憤乃至法制院與劉大開談判劉答以此次法制院非曾學法政之人一律不能調用後經人解勸爭端始息但此次法制院所用之人如傳嶽芟張志潛朱國楨胡大大崇夏道炳等　及簡任之吳廷夑阮忠樞徐宗　又何當曾習法政蕭若以此詰問劉若曾當亦無詞以對矣 
小說 
[無名罪人（十）（五）（無名）]  
　　犯人觸着了愛姑的眼光。忽如觸了電氣一般。全身麻木。踉蹌倒於椅上。埀頭沉思。裁判長正在問他。見他這個樣子。認他感動了自已的說話。因此悔悟的。便又和顏悅色。向那犯人說道。你立着說話吃力。坐了說也好。你不要再行固執。你若好好說了出來。自有裁判官陪審官等替你作主。現在你。犯的罪。卻如現行犯相似。只因陪審官等。心中未安。所以還要再三問你。不然早已將你定罪了。我今問你。你說烏得不是你殺死的。誰也不信。你究竟爲着甚事殺他。我料你决不爲謀他的財。或者你和他因事爭論。一時怒發。將他殺死的。你說是麽。犯人這時。不說是也不說不是。宛似不曾聽見的一般。全不在意。那裁判長又進一步問道。在這法堂之上不說說話。最是一件危險的事。我看你一切舉動。决不是個下流社會的人。定有身分。有來歷的。你恐說出了實話來。汚點了你的身分來歷。因此隱瞞着。也是你的苦心。但是我替你算計。與其受着謀財害命的惡名。糊塗以死。母寗明白說了出來。使人咸知你殺死烏得的緣故。總不愧男子漢大丈夫的身分說罷。又向犯人看了半晌。原來犯人這時。裁判官的說話。並不在心。只將眼睛看着愛姑。愛姑也看着他。愛姑的眼色。若謂我的有情人。你若自知無罪。你爲什麽不明白說來。我相信你。决不犯這罪惡的。你何苦這般固執。那犯人心知其意。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[軍人行刧喩標統公館詳情]  
　　鄂軍馬隊標統喩化龍之公館被輜重營兵結黨搶刦其事係由喩平日治軍謹嚴兵士有犯營規無不責罰革斥然在彼營被革又投入此營銜恨於喩者甚衆近因有趙某者前被喩因事棍責二千久思報復適遇輜重營後隊有在馬標革逐之軍士數人亦同此意遂結爲一黨於閏月晦夕前來喩公館竟欲殺喩並刧餉銀（因次日乃七月初一放餉之期）詎喩新娶一妾甚得寵另居城内小朝街領下餉銀均存彼處是夜遂在該妾處住宿各軍士探聽其回公館以爲必在八步街而不知另有香巢於是各執七首木棍突將人館大門劈開左右鄰開聲出望者該軍人即舉槍刀恐嚇令各閉户休管閒事喩母妻妾曁親眷奴僕人等時在夢中忽聞聲響首命一厨役同一聽事弁目出外看視該兵等正在攻擊二門迎面一刀將差弁廚役刺傷倒地該厨役等當大呼有賊來刧裡面内眷速避走喩母戰兢兢不知何事掌燈扶媼出觀又被刀傷衆兵擁入上房喩妻已匿於床下妾則商臥未起有胡姓兵膽敢上床以板帶勒住妾口强行姦汚畢拔其手上金鐲頭上金簪又來一兵扯其耳環該妾支拒痛麗竟被刃傷左股兩處婢媼等人不受棍擊則被刀砍翻箱倒篋將細軟衣服金玉首飾搜刮一空復以洋油澆棉絮放火揚長而去幸房屋全係西式不易着火得以撲熄衆兵旣去其姪喩星明及被刃傷这差戏僕人等始分途報信至警區用電話通知各標營及喩城内公館（喩被刧之公館原有電綫已被割斷）馬標值宿某軍官得信立派馬隊百六十騎分途堵截城外上下兩區亦調全班巡士荷槍扼要攔阻聞該兵等刧後分兩路逃逸一批由望山門向鄕間逃奔一批欲至文昌門雇划渡江并回輜重營有四名走至乙棧端大臣行轅前被巡邏警士攔住盤問該兵兇横萬狀謂係輜重營辦差事者爾輩敢誤我公事麽内有一兵腰束各金飾贓物甚重被巡十窺破然以手有鎗械未敢遽拿正在留難之際適輜重營後隊沈保山隊官已得信帶兵出外協拿該兵遠望沈來僞對巡士曰我們長官來矣爾可放我過去行未數步馬隊追兵已至端帥行轅消防隊亦持械出應遂將該四兵捉住皆沈隊官部下所屬也說者謂沈隊官此次將得營規不謹之罪幸獲此四犯或可將功折罪當將此四犯解至警道署嗣又由軍警拿獲五人亦解道署喩統帶出城督率擊匪旣畢即赴標署將本標之兵逐一點名内有數人未經請假是夜私自出營未歸亦疑其同謀當派兵弁尋獲派人看管以備與拿獲身藏贓物各犯研訊一面趕回公館見家人輩均受有傷痕妾被姦汚痛哭不已喩頓足捶胸泣曰這都是我平日帶兵不好連累母妻全家矣當命書記開具失單傷格至各署報案時已初一日晨八時矣少頃陸軍地方兩檢察廳廳長檢察官皆來勘驗並查縱火情形瑞制軍張統制亦合派衛隊管帶兼八鎭參謀劉錫祺前來查視各標營大小軍官皆來慰問聞鄂督以此案關係重要當日傳諭派提法司軍事參議官八鎭統制巡警道督同地方陸軍兩審判廳人員會審午間長統制即派憲兵一隊至道署將各犯兵釘鐐解至鎭司令處交陸軍檢察長李哲湘看守夜間八句　地方廳人員及法司各官皆蒞陸軍審判廳設公案三正中者坐提法司馬吉樟參議官鐵忠統制張彪警道王履康左面坐者地方廳廳長推事檢事右面坐者陸軍廳廳長檢長堂下立者皆憲兵及司法警察極爲嚴肅聞該兵等供詞大略起意實由仇殺喩統帶入門後尋喩無着始變計行刧并供同黨十餘人現正嚴拿一經審明即電奏照軍人持械反叛律就地正法並聞受傷各人均無大礙惟黃曾氏（乃喩壻之母）腦部受傷甚重有損神經即妥爲醫治恐難免性命之虞云 
[革警行刺本區巡官之駭聞]  
　　閶胥門外四區巡官郭頌藻天津縣人自宣統元年委充是差後有本區巡警蔣家鳳者因事被該巡官撤革（聞因蔣控告某巡長事因而撤革）蔣家鳳遂懷恨在心突於初四日晚十二鐘時直入胥門外水仙廟四區公所内門崗警兵因素與熟識故不在意蔣即掩至戲檯樓上郭巡官房内乘其不備突出利刃向郭巡官亂刺刺傷項頸偏右兩刀腿上一刀郭驚喊區中巡警等上樓來看蔣即從戲 
 
 

Page 11

 
 
檯上跳下向外奔逃各巡警等追赶出水仙廟門蔣即向河一躍鳧水而逃各巡警等因無水性無可如何只得任其逃去當卽禀明區長轉禀巡警道一面立即延請西醫爲郭巡官醫治聞傷勢頗重非旦夕所可全愈次早警道吳觀察飭傳該區門崗巡警進城交司法科審訊並派員赴區詳詢此事起釁根由禀復核辦並分飭各路一體密拿蔣家鳳務獲解究至蔣家鳳因被革一事竟致結仇如是恐其中另有别情容俟續探再登 
[張虎臣空忙一塲]  
　　粤漢鐵路總工程師格林森君於二十六日起程勘路瑞督帥端督辦在武勝門外商塲局設筵歡送已紀本報現聞該工師由武勝門塘角地方着手復勘應於二十八日午間勘至離省五十里許之南湖李家橋地方該處係鄂軍大操塲馬砲兩標駐紥之地第八鎭統制張虎臣提軍不知何故欲與格工師極意聯絡爰擬於格氏經該處時設筵祖餞特於二十七日薄暮之際電飭馬砲兩標出全隊由石山頭至李家橋將道路修治平坦（計程二十餘里）以便來日柬請各當道往陪該兩標軍人燈燭輝煌勞碌終夜至天明工始告竣沿路均插旗派兵守衛狀若崗警以俟大員車馬經過施其敬禮詎是日十一點鐘客尙未至忽而大雨滂沱平地水深尺許瑞督端帥皆傳逹電話不到格氏亦停止測勘不進張爲東道主人是晨即乘馬馳往迨大雨驟降遮蔽於帳幕之下遍身透濕各軍人露立於野狀若落湯之鷄無不怨恨詈　張急升號砲命收隊避雨蓋各軍人三三五五所站路線過長天又大雨馬弁不及傳令故升砲爲號信俾速自避此爲戰時軍中之緊急命令乃於請客時用之噫異矣 
[東三省之内政外交]  
　　官塲變動東督趙次珊擬將奉省官塲次第更動以東三省屯墾總局局長葉景葵現已補授大清銀行正監督事務忙迫决不能在奉天久留擬即以副局長鹽運使熊希齡爲局長以前署奉天勸業道管鳳龢充副局長第十二鎭統制官張紹曾轉任四川統制官而以第五鎭統制官田中玉充第十二鎭統制官至四川省統制官朱子樵聞趙督已電令其速行來奉擬奏請受奉天全軍翼張將來混成第二協改編一鎭即以李子樵兼充該鎭統制 
　　遷署風說東督趙次帥以長春爲東三省中樞辦理内政外交均極便利擬以總督衙門移至長春聞現電商政府俟經政府許可後于明春即將實行其奉天省城内之督署則擬改爲巡撫衙門所有附屬總督署之各機關則擬一律遷至長春云 
　　增兵原因俄國在黑龍江管軍區内已配置六個師團厚集兵備日前又由歐俄派來二個師團前後統計有八師團之多此新增之二個師團其中以一師團駐烏蘇里江岸其餘一師團駐堪察加地方聞此二師團之增設原因於俄陸軍大臣極東巡視之結果云 
　　買馬交涉　東省長春府近有俄商二名在該處私買軍馬若干匹行至蒙古洮南府地方洮南府知命其呈騐護照乃只有齊齊哈爾俄領之護照而並無中國護照洮南府知府以俄商違約私買軍馬將馬扣留且派遣兵士護送俄商至齊齊哈爾領事館詎該領事大怒謂中國違背約章且藉口于派兵護送乃對待外國罪人之舉動不得以之對待外國良民橫加侮辱且謂商人所受之損害宜要求中國爲相當之損害賠償刻已照會黑龍江巡無開嚴正之談判矣 
各埠通信廣西 
[柳河潦水又漲]  
　　粤西柳河忽於閏月二十日暴漲數丈所有近河一帶城鎭房屋槪行坍塌禾苗亦被害不少現已禀報到省矣 
[二次展覽會紀盛]  
　　南寗府屬學界於閏月十九日假座模範學堂開第二次展覽會陳列動植彜器繡織圖畫各種物品第一第二兩日爲學軍紳商各界以及士庶到塲參觀第三日爲女界觀覽觀者頗形擁擠另有橫州寄贈之品於開會後三日始行寄到未及陳列其中顧繡之件殊多精美故特存之俟下次陳列以備衆覽廣東 
[省民立銀行之發軔]  
　　閏月念八日粤省各銀號因組織民立銀行事齊集西關忠信堂會舘開大會議赴會者異常踴躍公推潘毅廷主席　由陳惠普演說民立銀行之利益并言前往南六時我廣府人在星架坡創立廣益銀行福潮人之四海通銀行付貯欵項足與匯豐銀行頡頗華僑受益不少今以全行之力組織一銀行其效力當比廣益等有加無已諸君諒無不贊成等語衆均鼓掌贊成旋舉定杜星河羅星池届湘屏潘毅廷左仰祺蔡卓琴數人担任組織茲將議　及認股店名錄下一議商立銀行必先由本行公舉人員出而担任組織先赴港佛陳西南梧州各埠等招徠股份并妥定章程以收實效而拘利權擬每股五十元倘贊成付股者請書芳名於左履豐號愼源號源生號順安號恕榮號 
寳泰號鴻泰號嘉隆號仁信號廣通號志和號寳全號生興號兩和號匯行號昆源號謹成號厚成號以信號德興號福祀號豫善號明興號同發號天安號均記號萬 
 
 

Page 12

 
 
祥號裕榮號建昌號啓昌號 
[陸提來粤之原因]  
　　廣西提督陸榮廷軍門業已到粤聞因廣西鄰近東省深恐革黨與内地土匪勾串爲患亟須添兵防範故特面謁張督詳陳一切籌商辦法云 
[修建督署之忙速]  
　　粤省修建督署安警道兼督署工程處總辦李道日中必騎馬便服前後護以鎗隊親到工程處料理督率在事員生工匠人等趕緊建造免談要工二三四堂已粗具規模東偏洋務房日昨興拆瓦面頭門現已油粉一新仍恐愆期誤工連日加派數十名桂軍在署内帮運材料 
湖南 
[鄭藩已經首塗]  
　　湘藩鄭蘇戡方伯前由鄂督派委入京參議外官制已紀本報茲悉方伯已將篆務交缷業於昨日由省附輪至鄂再乘火車赴京 
[淮粤引鹽碍難並銷]  
　　湘撫楊中丞昨據衡山衡陽清泉三縣士紳禀請所有該縣食鹽仍懇淮粤並銷中丞當以衡水寳三府屬淮引僅留五縣在淮商方嫌其大少若該三縣再准淮粤並銷勢必　折而入粤淮鹽又誰顧問事關淮湘厘課粤議包餉尙未商定所請碍難准行現已飭由鹽道轉飭知照矣 
[假冒振捐委員敗露]  
　　湘省灃州之津市地方有羅化一兄弟假冒辦賑捐委員携帶僞印實收設局誑騙旋因譚永昇向局報捐監生交錢四十三串由局發給實收移文各一件及詳細查驗實收上所蓋印信係屬僞造當即禀由該州朱直刺派委黃從九家駒前往拿獲羅化一一名並起獲僞造藩印正實收印綬湖南湖北振捐鈐記木戳移文等多件並另有官銜木戳上刻辦理湖南湖北賑捐並辦粤閩皖罰賑捐花翎提舉銜即補督糧府羅某字樣隨由朱相刺再三提訊羅始將設局誑騙並同夥羅化南顏雲臣通同詐騙等情供認不諱除將羅化一暫時監禁並懸賞緝拿羅化南顏雲臣到案懲辦外並於日昨將一切詳細情形通凛上　核奪矣 
河南 
[墜道崩埋路軌]  
　　汴洛鐵路沿途多鑿土山惟土山於開鑿之後汽車往來震邊日久易於倒塌閏月　九日汴洛汽車由西車來行至　縣東邊又將土山震崩霎時掩埋路軌幸未傷人云 
湖北 
[緩辦電車之督批]  
　　顏寅亮創辦後城電車經勸業道駁復禀由鄂督飭令緩辦已紀本報現顏寅亮等又禀督院以欵已籌集萬難進止並謂勸業道實受人力車商之運動請勿爲所惑即奉瑞制軍批示略謂該生旣已籌款十五萬元實存大成銀行業在漢口設立會社招集多股無論是否屬實但此事須與地方情形無碍爲第一要義前准郵傳都咨查亦及此層是以勸業各道會同詳復實與地方情形種種窒碍即經批准緩行在案該生毋庸嘵嘵爭執另圖别業可也 
[信義存款之結束]  
　　武漢信義銀行所欠存款經陳守昌年出爲清還已紀本報現已擬定發欵發單日期禀經鄂督批准出示嘵諭領取存欵各人嚴禁喧譁滋擾即於七月初五日起先償還三十兩以下零星存户現欵再於十五日起給發水泥廠分后領欵憑單届時各存户携帶摺據前赴漢口歆生街長慶里代理信義債務處挨次驗明發給並經鄂督札行巡警道酌派巡警彈壓以資保護而守秩序 
安徽 
[不願分認鄰省鹽捐]  
　　阜陽縣紳寗繼藩等以皖省賠款捐自房舖地畝豫省賠欵捐自鹽斤穎屬旣納房舖两捐又代豫省分認加價鹽稅商民交困擬請將鹽捐與皖北各州縣一律征收較豫省酌減等情具書報由諮議局開會議决穎屬鹽捐應與皖北各州縣一律征收自不能擔任鄰省增加捐款重累商民茲經該局呈請撫院咨商鹽政處酌核分别辦理以紓民困而恤商艱 
[造紙廠經費支絀]  
　　皖省造紙廠自開辦以來所出紙品甚爲美備惜無的欵專賴官紙印刷局售出紙價作爲經常費用仍不敷甚鉅曾向大清銀行息借二千金早已支銷凈盡現又竭蹶堪虞復擬續借千金以濟眉急已由官紙局詳請朱撫示遵矣 
江西 
[官銀號裁併確期]  
　　江西官銀號本定於六月初一日歸併大清銀行嗣因屢經改期迄未照辦茲聞清理財政局核議詳覆决辦所有該官銀號賬目紙幣丁漕稅欵等項逐一清查准於八月初一日一并移交大清銀行接辦本省外省各分號亦須次第裁撤刻下該號上下人等異常忙碌預備文替云 
浙江 
[頂戴敎員無選舉權]  
　　浙省諮議局本年第三届選舉以各屬小學敎員有准用舉貢生員頂戴者是否與出身一律得有選舉權迭經各屬紛紛禀詢由藩司具詳撫院電部請示現准復到札　兩司即日通飭七十八廳州縣一律遵辦茲將原文錄下爲通飭事本年閏六月十七日奉撫憲增札開前據該司詳稱准用舉貢生員頂戴之敎員矣否邓得諮議局選舉議員之權等情當經批候電詢内閣法制院查核在案茲准復電内開電悉查局章第三條之選舉權第三類規定係有舉貢生員以上之出身者此項僅有頂戴之敎員究與有出身者不同自不得有選舉權等因到本撫院准此合行札飭札到該司即便轉行並通飭各屬一體遵辦等因奉此合行通飭該府廳州縣即便遵照辦理毋違特札 
[鎭海縣自治會被毁]  
　　鎭海縣自治會因經費無着公議抽收肉捐致鄕民聚衆搗毁自治會與學堂大有不可收拾之勢鎭海縣孫文詒大令飛電省憲請兵茲將原電錄下撫提法提學自治籌辦處各憲鈞鑒昨午諸鄕因肉捐聚衆毆斃鄕佐搗毁自治會波及學堂現衆千餘人未散民蠻兵單已電請道府𨑙商常統領帶兵來鎭會同相機拿辦萬一拒傷可否格殺勿論乞電示餘禀詳知縣文詒叩 
[振市公司之餘波]  
　　杭垣商界發起振市公司由某紳手擬草章先後具禀爲褚成博給陳極力反對又經杭府英太守痛決利弊發起人滿腔熱慾屋此亦冰銷瓦解矣現聞某两資本家以該公司創議之始本有公園陳列所油畫院影戲　諸條同係公益均屬圖利何必定開戲館擬請某紳介召借用振市原案集欵組織公園即以影戲彈詞遊戲運動諸種附麗已由原發起諸錢儈决擬改頭換面密圖再舉矣 
蘇州 
[左廉訪兼掌兩印]  
　　蘇撫派委農工商務局總辦王旭莊觀察署理提法使篆務王觀察因病繳札未蒙允准茲悉王觀察又復電禀辭委業由江督允許昨已電請内閣代奏謂委署提法使王道仁東因病辭差新任齊藩司假期將滿爲日無多應即飭令左提法使兼署藩篆毋庸交缷提法使印務等情業已分札飭遵矣 
[城牆吹坍傷人]  
　　蘇垣連日狂風驟雨盤門城墻忽於前日坍塌適城墻外有卲白划子船一艘在彼停歇致被壓壞内有三人受傷過重立時身死其餘二人延醫診治未悉能保全性命否 
[清談]  
　　日俄兩國之戰爭。亦有年矣。至今日而懸案問題。始得一一和平解决。 
　　今試觀其條欵之要領。則日本讓步乎。抑俄國讓步乎。此亦今日交涉史上一問題也。 
　　雖然我聞日本以四十五萬元交付俄國賠償戰事之受損害者矣。我聞日本以十三萬元。購入俄國人旅順之家屋矣。至問日本人所得之賠償金。僅僅六萬盧布而已。我不解以屢戰屢勝之日本。事前旣未聞有若干之權利。事後乃僅得一如是之解决。此誠令人不解者矣。 
　　記者曰。日本今日之讓步。此乃種族上問題耳。然吾獨不解夫身居東亞同種之列。而尙不憚爲虎以作倀者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
商業談論 
[商業敎育不興之害（欷）]  
　　商通財貨。以培國脈。其所受世人尊崇者宜也。乃不惟若是。反爲魚肉而入人刀俎。 
　　工造貨物以使通商。其受益當較商爲優。乃其受人欺侮。反較商爲甚。 
農出物產。以供工商。天職綦重。應受膜拜。乃其跼蹐蒙害。又甚於工商。 
士則不辨菽麥。不勞肢體。坐廢民食。方三爲下。而獨得最優之幸福。 
　　嗚呼。此非至不平之等級乎。卽推以食人食於人之旨。亦不宜河伯驕秋夜郎輕漢有若斯者也。然物腐蟲生。則所以自侮自伐之者。良有由矣。况優勝劣敗。爲天演之公理不可逾越者乎。 
　　商之敎育未完備。農工則又甚焉。故農工屈於商。而商復敢於士。豈天秩之使然。亦士之敎育少進步。 
　　敎育之範圍最廣。凡有益於義及有裨於已者。皆宜竭力而增進使勿躋於劣敗而後可。文明諸國。莫不首重農工商。蓋其敎育等夷而負納稅之任較重。吾國商民。何獨不然。此無他敎育未備。而令人鄙棄也。記者不忍於懷。願諸君子奮焉。 
本埠新聞 
[鄧爾如賄賣公文之鐵證]  
　　公共公廨總稿書鄧爾如因兼充某某報特别訪事每將緊要公文得賄宣洩經滬道劉觀察訪悉札提到轅供攀招書楊叔才席春華及佘升陳泰兩家丁一併提轅發交委員承明府質訊無憑判楊等四人各押滿半月鄧押一月茲楊等四人期滿釋回照常辦公因心不能甘密查証據昨日午後公廨招書卯首黃德林（卽黃裕生）之徒李子卿在署前輰園茶館内代鄧爾如抄寫某某報訪稿適楊招書與帮辦總書登樓窺見當將李所書訪稿執呈收發處訴明諭候禀請寳讞員澈底根究聞劉觀察刻已聞知其事即將飭廨解轅訊問 
[領事反對王嘉熙之理由]  
　　滬道派王嘉熙别駕爲會審公廨帮審員已於日前到差視事今聞英美德領事已擬定照會將向滬道反對其所持之理由係因此時更動帮審員將使各案遷延不能即結蓋有多案係孫調鼎辦理均未定讞故須挽留以資熟手也 
[巡警道勸誡僚屬]  
　　江蘇巡警道吳觀察佈告僚屬云肇邦賦性愚直德薄能鮮忝司警政祗懼弗勝竊幸吳中爲名勝之邦必多賢士大夫相與匡正果獲寅衷之贊庶無隕越之愆受事以來略加巡察考諸成績證以簿書雖前賢之擘畫已詳而來日之經營匪易遠町近市旁參日本之規軌里連鄕遠溯夷吾之法均徵實效匪託空言方今朝廷銳意圖强憲政限期遞進苟負警務之責任皆爲民政之機關適當勵精圖治之時豈容般樂怠荒之事凡我僚友或曾膺科學之優獎或夙負行政之能名於自治之法律諒必早經研究斷不致襲醇酒婦人之故事負臥薪嘗膽之初心然而習俗移人賢者亦難於盡免逢塲作戲名流或引爲美談始則踵事增華繼且踰閑蕩檢或灣情於絲竹則職務全荒或役志於樗蒲則資財立耗旣屬官箴之玷亦爲美玉之瑕肇邦誼屬同舟敢爲忠告自今以往務各顓於義務絶彼外緣師桓公運甓之勞勵十雅著鞭之志使大夫國人有所矜式吾將補拙於勤及國家閒暇明其政刑外以列强爲鑑將見警政漸臻於完備進行日逹於文明鄙人樂觀厥成實屬非常之報否則人言可畏吏議綦嚴苟有曠官溺職之羞難爲掩耳盜鈴之計一眚掩德百喙莫辭豈非通才志士所同聲惋惜者哉除隨時派人密查外敬佈腹心聊爲藥石維希察納 
[三誌黃浦江中之惡風浪]  
　　浦東川沙小灣港鮮魚船户張桂生載客來滬遭風覆没詳情已紀前報茲經救生局續獲屍身兩具由其同鄕認明係崇明人先時二人同乘崇明船至吳淞口船即失事該二人由海灘扖起換乘川沙鮮魚船來滬不報仍遭溺斃刻經善堂將屍收殮暫厝義塜候該同鄕報告家屬認領其先獲三屍無人認領亦由善堂收殮厝壇召認 
[甯波大火之風說]  
　　北京輪船昨由寗波抵埠據謂該處於初六初七兩日曾遭大火燒燬商店甚多保險之數約二十餘萬兩 
[海軍人才之預備]  
　　海軍總統薩軍門前日親率中國學生至美領事署請發游學美國之護照該學生將於本月十三日由滬赴美擬往學習海軍造船術聞該學生等均係南京水師學堂畢業生 
[審判廳定期開工]  
　　江蘇海運滬局改造高等審判廳已經蘇提法司左廉訪蒞滬會勘並飭縣查丈該局餘地一併劃歸改造旋勘得乾昌槽坊棧房之地應令讓出爲營造拘留所之用已繪圖詳復在案茲已定期八月初旬開工翻造而該棧之屋仍未遷讓故由上海縣田大令飭知二十 
 
 

Page 19

 
 
三舖地甲勒限遷去母稽延 
[絲廠議加工資]  
　　閘北各絲廠女工前因索加工資罷工要挾詳情均載本報茲悉該業公所業已議定衆女工每日工資自八月初一日起加給洋一分已於前日移復巡警總局昨經局長姚太守出示宣佈矣 
[坍屋傷人]  
　　前日下午三時德生里項茂記家被風吹坍披屋三間壓傷租户趙吉祥及賣火油之某甲由甲母歐氏投報四路分局蕭區長諭送公立醫院醫治再核 
[擅發傳單之科罰]  
　　粤人胡卓屏潘逹朝與葉偉屏在公共公廨互控一案昨晨復由王襄讞會同英翰副領事傳訊胡等代表費信悙律師及葉之代表聖文律師均上堂候示中西官磋商之下以此案迭經會訊明晰母庸再訊遂宣佈堂諭略云查此案利源通曾於宣統元年控胡卓屏等局騙鉅欵歷訊多堂判葉偉屏押西牢半年胡交保候提葉竹溪到案再核嗣葉釋後復投廨控告並邀英籍人比斯麥克男僕姚升女傭馮氏等上堂作証供词均屬支離不足爲憑惟胡等尙未到案而葉不應遽發傳單殊屬不合着葉偉屏罰洋一百元充公完案 
[西崽姦拐女子之聲辯]  
　　西崽胡和尙因姦拐木作頭王福奎家十八歲養媳阿娥曾經公共公堂訊實判胡押西牢一年零八月並還原告金飾洋八十元阿娥押女所九月期滿交王領回着仍與其子完姻在案詎胡心不甘服延愛理司律師照請公廨復訊昨由捕房將胡提出與阿娥併解公廨請示據愛理司帮辦律師上堂譯稱原告之養媳阿娥實被西門小洋人處西崽陸阿耀誘出尙有一女子阿小亦與陸相識惟被告與阿娥曾在陸處會面致遭冤誣請爲察核王襄讞商之英翰副領事判胡與阿娥仍分别還押候另行訂期會訊再核 
[拿獲著名賭棍]  
　　虹口著名賭棍兪勝祥避匿法界近奉滬道札飭法公廨查拿到案經中西官略訊數語判送道轅聽候發落 
[四川同鄕會之齟齬]  
　　四川旅滬同鄕會前日據該會庶務員報告會員謝高廷曾任蔡前道帳房司事今被滬道劉觀察飭縣看管即經公同酌議致函滬道質問事由茲聞該會王某逞少數人意見有取銷前函情事該會坐辦徐耀遠君（卽致函滬道時當衆蓋戳者）聞之憤甚立將該會圖記文牘圖記文牘悉歸徐君管理）等件擲出昨日開會當衆辭職又書記其因被辭退亦須質問理由云 
[洋人欲觀刑訊]  
　　昨日午後四時有一西人帶同中國學生五人到縣參觀覆訊徐仲魯案旋悉並不提訊即於署前繞行一週而去 
[吳麗山不服判斷]  
　　吳麗山在北四川路出售不合法之嗬囒水經工部局衛生西人查見以其有碍衛生報捕將吳拘解公堂訊明判罰洋一百二十元充公如無力繳洋改押兩月在案吳因心不甘服昨晨延愷第士律師上堂聲請從輕發落王襄讞商之英翰副領事判吳仍還押候另行訂期復訊 
[李得發因傷身死]  
　　李得發日前在茂海路口被一百六號汽車撞傷由捕房車送同仁醫院醫冶曾記前報茲悉李於前晚在院身死昨送騐屍所着地保報請上海縣田大令蒞騐委係傷重斃命查無屍屬報堂收殮發封候認 
瑣聞 
[城内]  
　　調戲女子○寗波人呂　左在大東門内魚行橋堍與年輕天津女子毛阿三私語調笑被銀匠洪寳元指爲拐匪報由崗巡上前查問男女均飛奔而逸旋經崗巡追獲解局請訊經德區長訊明呂阿左洪寳元均非善類着即一併拘押毛阿三立傳家屬到局領回管束 
　　限期遷讓○住居三牌坊之陳麗生前在一區警局控告房客李周氏覇屋欠租經德區長飭傳被告及中人劉金生保人許阿寳到局訊實判着中保囑李周氏限半個月遷讓連頂首並搬費洋八十元房頂两交以免紏葛兩造遵斷而退 
　　失火罰鍰○大東門内　笠橋堍彩衣街口義泰洋貨店失愼後昨經一區巡局飭傳該店主凌紀春到局因無心失火從寛　罰洋二元撥充救火會經費 
　　摸竊珍珠○張盛祥控孫得勝孫金書摸竊珠寳由一路警局函送到縣訊據張供向做珠寳掮客於六月初五日在老北門内被孫等竊去眞珠一包初六日見孫等銷贓於某店當即扭送警局轉解案下求追給領詰之孫得勝孫金書供向王正祥價買當票取贖餘供支吾判張退去孫等着先交差吊贓訊辦 
　　道轅紀事○辦理虹鎭巡防局委員分省補用知縣朱顯揚昨日到道禀知赴吳淞勘估第一號艇船差候補知縣姚鵾禀知奉委公共公廨管理押所差 
　　縣批五則○詹瑞禀批蔚豐厚義善源皆係正經商號與兩造何德何怨何必代該職之兄揑復顯係飾詞該職以兩號均已復到又復牽扯純泰付款以爲原帳所会不實姑候照會純泰莊查帳具復以昭折服昨據詹堃禀呈歷年收付各帳已批示飭　並着投候復訊莫世明禀　僞單轉契非由地保蓋戳何能成交其爲勾串弊混情節顯然第一經查出提究無不謂轉輾相賣前保已經蓋戳爲誘千篇一律此次僞單如果前保業已蓋戳自有印契爲憑應由現業呈騐該保不必空言飾諉案已飭提着速投候集訊質究原差徇延並干帶比黃錫福禀批此案因謝月江保荐蔡源生造建天主堂不付工價而起蔡源生所欠鼎記磚灰行之款如果貨料確爲造天主堂之用當予附追若其遠处積欠與原案無涉祇能自向歸討何能併追雖據稱欠欵有上年貨欵在内但未將帳簿呈驗憑何查考空言何得請提特斥黃念春等禀批黃林泉自父母故後由傳順順養育成大並荐學業已成乃伊不知無養之恩聽黃錫卿等唆使出頭反噬實屬味良前次庭訊當予責懲並具改過切結伊年已十八並非孩童且學業旣成亦黨自立該族親以抛孩不顧大題具禀無非意圖訛詐顯係前計未成又設一計情殊可惡黃林泉着爾黃念春自向尋覓其藉此向傳順順索擾定予專提訊究薛景齋禀批瑞順林欠完錢糧有串可懸候飭差追完至歷叙伊承買秦掌等田畝多起旣有白契字樣當係匿稅何以稱爲抗糧禀詞結屈嗷牙語多費解着另行明白具呈察奪串姑存 
[南市]  
　　置之不理○大豐油蔴店伙宋步雲昨扭前在北市開設煙紙店之單元和至裁判所控稱前代單元和向蘇州王昔泰煙店担保往來現被欠去貨洋六十餘元店已閉歇置之不理經湯裁判訊供認欠不諱判留候宋至該店商明後帶往各户收帳 
　　偵探獲賊○王阿福在高橋航船上竊得强盜牌香煙兩盒呂宋烟兩匣賣於某烟紙店得大洋三元小洋二十六角被偵探查獲 
 
 

Page 20

 
 
帶往起贓不認拘到店夥慶劉祥解送裁判所研訊抵賴不認判王戒責二百下押兩禮拜當票七紙存候吊贓劉斥退候查明核辦　　販賣女子○寗紹公司馬頭偵探李文祥之夥金長壽前日在馬頭上查獲江北女子顧桂寳被揚州婦人張劉氏同女張張氏共乘該公司輪船至甬江販賣當即拘解裁判所訊究顧女供年廿六歲由蔡某在揚州誘領來滬同寓老順記棧内蔡已回里託張劉氏母女轉販詰之張劉氏供來申尋子一味狡賴其女亦不承認判均暫留候查明究辦顧桂寳留候家屬認領 
[閘北]  
　　注重衛生○四路一區巡長黃士瀛昨奉蕭區長諭令清查第一第二消毒所人數若干有無患病按日開單報告又轄境里弄垃圾有無堆積桶内及道路如有不潔之處即令役打掃盡凈云 
　　藏匿姘婦○余雷氏向與耿錫江姘識近又隨耿逃匿閘北前日被其姑余邱氏偵知住處即投四路分局告發昨奉蕭區長提訊耿供與氏姘識有之惟並未藏匿叩求寛宥判交妥保限三天交到雷氏再行訊辦 
　　違禁售煙○住居川虹路仁康當隔壁弄内之李餘慶私賣洋煙前日容留陳喜子在家開燈被四路一區潘巡官查見將李陳一併拘局昨奉蕭區長訊明判發習藝所各押一月 
[英租界]  
　　騙子待訊○劉春山因騙黃榮卿洋二千六百元逃逸由黃報知捕房派探將劉拘解公堂押候查究在案昨日復由捕房解廨請究判仍還押候下禮拜三訊核 
　　還清騙款○劉良和控鄔明初周紀榮以代荐輪船生意爲由被騙洋三十二元由廨判將鄔周二人押候查究在案昨經復訊中西官以鄔等已將洋還清遂判一併開釋 
　　女孩待領○十二歲女孩袁四林在法租界迷路訽據聲稱住居英界遂由法捕房移送公廨暫留昨奉中西官諭飭改留棲流所懸牌召領 
　　實有其事○成衣匠嚴桂生因向其妻王氏持刀恐嚇經鄰人控請捕房將嚴解至公堂訊供收押在案昨由中西官訊明嚴實有持刀恐嚇情事判俟押滿七天具結開釋 
　　乘間行竊○積竊凌厚財專以租屋爲由乘間竊取徐世卿姚仁卿等十餘户衣物由探將凌查獲昨解公堂訊供屬實判押西牢一年半贓交各原告認領 
　　小燕擇配○蔡灝元控粤婦王李氏李謝氏串拐伊家十八歲婢女小燕由廨判將兩氏收押候查在案昨經中西官復訊　實判李謝兩氏各押两月期滿均遞回廣東原籍小燕因蔡不愿領回着發棲流所擇配 
　　膏店開燈○新閘麥根路二百五十七號烟膏店主翁阿木私設烟榻售烟被捕房查悉昨將翁傳至公堂訊實判罰洋五元充公煙具銷毁 
　　索詐無憑○公共公廨差役張榮因向老婦錢胡氏索詐保費洋二元被控諭候查明澈究在案昨經中西官研訊無憑判令將案註銷 
　　洋商追債○公興號經理徐福壽因借英商道林洋人銀洋不還被控昨由差控將該號司賬董昌榮傳至公堂請追判交妥保限两禮拜交徐到案再核 
　　違章罰洋○沈阿春帶未經製成之指揮刀五把在租界行走由印捕查見拘入捕房昨解公堂請究據供在武昌路陳萬興鐵店内爲夥刀係巡警局定製中西官以違租界章程着罰洋一元充公並着目赴捕房領刀　　拐匪收押○江北婦人劉潘氏控曹和尙與其母辛氏並妻唐氏串拐伊家十二歲女孩玉仁仔等情由廨判將曹與母妻分别收押在案昨經公堂復訊原告偕見証金阿祥等上堂証明前情中西官以曹母辛氏年老姑寛開釋曹押西牢一年唐氏押女所半年示儆 
　　女子迷路○女子妹妹因不辨路徑由捕送留公廨昨由官媒將女送請公堂盤詰據供年十五歲父母均故家住長浜在附近絲廠内打盆奉判暫留棲流所候認 
[美租界]  
　　蕩婦爭風○蕩婦兪王氏倪孫氏二人昨因爭風起釁在西華得路互相扭毆被捕一併拘入捕房聽候查究 
　　拐失女孩○七浦路六十八號住户梁蔣氏昨報捕房云有女名根寳年七歲被匪拐失捕頭允爲查緝 
　　汽車傷人○六十五號汽車昨經百老匯路撞跌行人莊友貴碾傷腿骨由捕車送同仁醫院醫治再行查辦 
　　隣居衝突○夏張氏住塘山路昨與隣婦馬王氏張汪氏等細故口角被王汪二氏毆傷頭面血流如注由探併送捕房捕頭諭將張氏送往醫院療治再行核辦 
　　索欠口角○倪阿三金老二昨在北河南路索欠口角扭控捕房捕頭命赴公堂控訴 
[法租界]  
　　幸免代償○趙子安虧欠房金數月忽然逃走經收租人將轉租之房客王杏亭扭捕角廨請究廨員以趙欠租未便責成王杏亭認償遂商之顧副領事當堂開釋諭限三天遷出 
　　註銷控案○張子熙唐紀仁駕駛塌軍在英界内與法商台義公司之黃包車相撞該法商因英捕房並不斷令賠償復投法廨禀究判候查明再核在案昨又傳訊英捕房亦令是日值班之捕頭到案証明並稱該包車並未損壞故使兩造出外免究聶司馬商之顧副領事以該商所控無據斥不准環將案註銷 
　　澈究拐案○林子清孟　寳串拐小孩小陳一案茲由捕房將買主潮州人藍永新傳至公廨訊究藍供孩由林送來給洋三十元係孟善寳作保孟供該孩由潘阿順同揚金華領來先收洋十六元已回鎭江判藍同王關庚一併交保林孟仍還押着交劣楊二人至案再訊 
[海上閒談（亮渠）]  
　　凡人創設一業。創製一物。而稍能獲利。效法者即接踵而起。或以貶價爲競爭。或以劣貨相冒混。究其結果。未有不同歸失敗者。及人見其失敗矣。卽莫不引以爲戒。而此一業一物。遂歸銷。滅若是者。吾於上海。已屢見不一見矣。可不惜哉。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張第二版H ] 
要摺 
[内閣奏請飭各衙門編纂現行法規並釐訂具奏辦法摺]  
　　奏爲請旨飭下各衙門編纂現行法規並釐訂具奏辦法以重法制而謀統一恭摺具陳仰祈聖鑒事竊查内閣法制院官制第一條内載各項法規整理編纂事件法規者即包含法律命令及一切章程規則而言質言之即向來律例館之編纂律例及各部之編纂則例是也向例律例編纂之法有大修小修之殊其各部則例則每届十年纂修一次自光緒二十五年重修會典告成以後迄今又十餘年所有各部欽奉諭旨及内外臣工條奏經部議准者積案已多又近年籌備立憲新政繁興或由京部奏准通行或由各省奏准施行成案紛繁亟應另行整理續爲編纂以期劃一查内閣辦事暫行章程第六條第三項稱前項重要事件及尋常事件應由内閣總理大臣協理大臣會同各部大臣分别規定奏請聖裁又第八條稱内外行政各衙門應奏不應奏事件除陸軍部海軍部外由内閣總理大臣協理大臣另擬章程奏請聖裁等語查律稱應奏不應奏事件範圍雖寛而標準究有一定蓋應不應之區别純以法令有無明文爲限非隨時隨事而於法令外有所重輕也此項章程若但臚舉事例終有挂一漏百之虞現正遵照内閣辦事暫行章程將應奏事件分别規定另擬章程然欲澈底劃清必一面整理現行例案釐爲法規務使辦法各有一定庶大權不致下移而政令可期一貫此修訂現行法規與内閣辦事章程實行之關係一也又查欽定修正逐年籌備事宜清單宣統三年頒布行政審判院法設立行政審判院此項法制業由臣等督飭法制院迅速釐訂惟查各國通例行政審判事件皆以法令分别指定而此項事件必係法令著有明文定有辦法者起訴之時方有所遵循審判之時亦有所依據現在例案紛如牛毛臨事比引未有劃一不惟何項事件應許行政訴訟尙難規定即强爲規定而審判之際法令未能劃一評定亦無所適從設或意爲重輕適啟官民猜疑之漸流弊將不可勝言此修訂現行法規與行政審判法編訂之關係二也又查日本憲法第七十六條内載憲法施行之日所有現行法令無論用何名稱但與憲法不相矛盾者一律有遵由之效力等語此爲新舊過渡時代必不可少之辦法蓋非是則憲法實行以後所有向來法令若全歸廢止則國家政令將不能舉我國憲法雖未頒布此條似應仿行然若現在各項法令不及時整理編纂則形式不具將來勢不能以摺片所陳指爲法令蓋摺片所陳往往有同此一事而前後奏擬辦法多所紛歧或事涉兩部而彼此奏陳辦法不免牴觸並存則適用之日决擇爲難並廢則事機之來應付無術凡此皆法令之形式不完必至憲法行而舊日各項奏案難於適用窒礙日因而環生此修訂現行法規與憲法施行之關係三也查光緒二十七年四月欽奉上諭各衙門事務積久生弊屢經降旨整頓京師兵燹之後各部案卷散失不全復諭掃除銷燬原以歧出之案牘甚多亟應力除積弊若有關考察及舊便所無隨時新增成案應由各部堂官派出司員逐一查明分别開單咨送政務處覆核其應存者一併纂入則例以歸畫一而杜兩歧其應去者卽一律銷除務使損益得中俾中外昭然共守不至再蹈從前積習用副朝廷孜孜求治之意等因業經前政務處大臣將各部妥定簡明章程覆核奏准通行在案仰見先朝注重法規允爲憲政推行之所本惟纂例之事現又將及十年今昔情勢不同尤宜與時變通茲旣擬就新舊例案統釐爲現行法規則編纂體裁應求與新頒法令一律查律例有新置故會典定有明文實符立憲各國法令從新之義惟從前每次編纂率多新舊雜陳一事而有兩例之不同引用殊多不便此次編纂體裁應即力矯前失凡一事而有兩例者則以後例爲準一事而有兩奏　則以後奏爲準由閣部及各衙門分　編纂各就十管事務酌量分類每件例案以類相從均冠以各項法令名稱無論從前通行例案或歷　奏咨成案槪將所定辦法列爲條文凡有重複牴觸之處悉予銷除以昭畫一其有認爲應行及時增改者得隨時加案辦理其未經改定以前仍應一律纂入俾免遺漏至編纂人員及編纂期限均關重要亦應量爲規定庶通力合作可免稽延之弊其在此項法規未經編定以前各衙門應辦事宜及隨時應以法令規定之件仍應照常辦理茲擬定編纂現行法規章程十五條繕單恭呈御覽如蒙兪允應卽通行欽遵辦理抑臣等更有進者立憲國家凡主權者對於臣民公布之文告必具有法律或命令之形式而後遵守之力乃强我國向來除律令外多不臚列條欵歷查近年以來内外臣工遇有應以法令規定之件或循用摺奏體裁或逕以附片具陳請旨辦法與理由雜陳並舉殊於立法體例多有未合查内閣法制院官制所稱法律命令考其性質凡從前業有定例須改定辦法或向無定例應行新定辦法者不惟明定章程臚列條欵之件應屬法令範圍即以摺奏或附片具陳亦應在法令範圍以内性質本極分明則體裁自應劃一擬請嗣後京外各衙門除現應循例奏報奏聞事件外所有關於法令性質應具奏請旨者無論新定辦法或改定辦法係特旨交由内閣會議事件及内閣主管事件或内閣總協理大臣認爲應以法令規定事件由内閣法制院撰擬其屬於一部主管或他部兼管者由各該部分别擬具草案均應逐欵臚列定爲條文不論條數之多寡均須按照此次章程所定冠以法律條例章程規則等名稱一律咨送内閣由法制院審查覆核均由該院具案呈經臣等查核分别會同繕單具奏其摺片所陳只應申明條欵之理由不得或紊體例致滋歧誤此項條款奉旨施行之後即應一律欽遵辦理即由該管大臣逐件交登官報公布以利施行並由内閣隨時增訂於法令全書之内庶幾國家政令薄海得以周知昭代典章來許於焉遵守法治之精義不外於此臣等爲整理法規劃一辦法起見所有請飭各衙門編纂現行法規並釐訂具奏辦法各緣由是否有當謹恭摺具陳伏乞皇上聖鑒訓示謹奏宣統三年閏六月二十九日欽奉諭旨内閣奏請飭各衙門編纂現行法規並釐訂具奏辦法繕單呈覽一摺着依議欽此 
　　編纂現行法規章程 
　　第一條現行法規由閣部及其他各衙門按照現行例案編纂所有編纂辦法依照本章程辦理 
 
 

Page 27

 
 
　　第二條各部編纂法規以各部向來主管事務爲限會奏事件由各該部分别辦理其屬於内閣總理大臣所掌事務由内閣法制院編纂 
不屬閣部主管事務另有主管衙門者由該衙門自行編纂照章送交内閣法制院覆核 
　　第三條編纂人員除前條規定外各部由參議參事等官及主任人員會同辦理其他各衙門酌派主任人員辦理 
　　第四條各衙門編纂法規應就各主管事務酌量分類逐類分件其每件標目所用名稱如左一法二律三條例四章程五規則　　第五條編纂時無論何件法鬹均用第某條字樣其僅能列爲一條者則用一某某等字樣 
　　第六條編纂時凡　奉諭旨關係法令者及各衙門定例或通行成案並歷年奏咨案件均只摘叙辦法列爲條文其原案聲叙理由之處槪從删節前項原案所叙理由如應作爲本件法規案語者得摘要附入本件或各本條之後但不得攙入本條 
　　第七條各衙門依類編成之法規應逐件編立號數其次第以施行先後爲準 
　　第八條每件法規應將奏准施行年月日揭載於本件標目之下其係咨案編入　亦同 
　　第九條凡事件有新例者舊例槪從删除奏咨各案亦同前項有新置故之件應將新　沿革叙入按語 
　　第十條凡例辦事件現已奏改辦法者均從奏案其與該奏案歧異之例一律删除咨案與奏案牴觸者仍從奏案凡從奏案之件應將舊例及咨案沿革叙入按語 
　　第十一條關　每件法規之表式及文書格式均附編於本件之後 
　　第十二條奏咨案之編入法規以定有辦法者爲限其尋常奏報咨報事件無關引用者不得編入 
　　第十三條编纂期限以宣統四年七月爲止自本章程奏准一月後各衙門應於每　上旬將上月已編成之件咨送内閣由法制院審查 
　　第十四條此項法規未經編竣以前各衙門所有新頒法令均應依類編入 
　　第十五條各衙門編纂完畢由内閣法制院彙齊覆核具案呈經閣議後即將此項　行法規繕册進呈欽定頒行 
專件 
[補錄川路駐滬坐辦施典章禀江督蘇撫稿]  
　　學部諮議官降調前廣州府知府施典章謹禀大人閣下敬禀者竊維欽恤明允肇著虞書出入重輕備見唐律我大清之定律也凡案必詳究根由追勘完備旣須中証確鑿又須等第分明疑義毫無方成信讞然猶慮其枉屈也定案應取輸服文狀已定案而不服許其辯理再詳則未定案者可知口供不准私擅增删已認供而又翻違枉通問攺正則未承認者可知是以定例得實即當平反母稍遷就含糊了結與律意脗合職今於本年五月見上海報紙登有郵傳部議覆川路倒欵情形一摺並無承認口供又無中證指實且未經有司研訊擬定舉相駭異以其並無實據也就表面觀之部中係憑委員禀復部委不歸罪於倒騙欠債之禍首專歸咎於被累放帳之無辜目稱輾轉考核確得其詳矣乃所言迹近吞蝕各款旣確指爲私存匯豐銀十七萬兩復出以游移惝恍之語諉爲難查德大之八萬兩厚大之一萬八千兩則仍以爲應訊是部委懷疑指斥不可謂確至利華銀行所借之六十萬兩突然稱引與此款無關之慶餘帳簿以爲無利華名目而不言合同借劵是否慶餘圖章抑利華圖章駐滬川路之帳簿及總公司之帳簿是否列陳逸卿名目抑歷年皆係利華名目並不參考互勘又不得謂確至蘭格志股票按時價指爲中飽十二萬兩確有可憑矣又稱恐係以自有股票推與公司朦竊巨資仍是懷疑之語槪不得謂之確部委未詳究根由追勘完備無非一面之詞不實不盡其不能無枉明甚查律載問刑衙門辯明冤枉須要開具事蹟實封奏聞得實依律改正等語職謹遵律據實辯理惟原摺情節甚繁今就所指重要各節分别敬陳憲聽查部委所指迹近呑蝕之欵以私自移存匯豐之十七萬兩爲最鉅旣不　著移存月日又不指　自何莊號提取移存暗中摸索無從索解自問歷年迄今毫無銀存於匯豐惟郵部移存迹近呑蝕之奏赫然在人耳目實逼處此無由自明事出上海地方惟有叩懇憲台照所指移存銀數迅即派員向匯豐提取則川路可多收十七萬兩之虧項而職亦小負十七萬兩之罪名水落石出莫善於此至於滬市收帳還帳之莊與實在倒閉有間惟倒閉不再付息德大於去年三月仍續付息託戴嘉寳代交息銀戴姓未言德大倒閉七月德大始移北市貼理帳條厚大前年冬稱收帳還帳去年四月仍續付息嗣於去秋均延宕不還經職移上海縣及會審公堂並禀憲台曁各憲飭追在案其借劵蓋有該莊圖章現存川路公司豈有職旣侵蝕而該莊肯出借劵之理部委誣揑顯然德大經理王敬敷厚大經手王質菴尙存不難調簿據借劵活口質對惟德大借劵及川路公司借與之莊票皆戴嘉寳從中經手戴嘉寳及陳逸卿曾當面聲明如德大拖欠戴陳二人擔保賠償職初不知其中情節去臘人言德大舊欠正元銀八萬兩前年秋何兆政串同德大王敬敷支使戴喜寳擔保向川路公司借銀戴嘉寳將川路所付莊票交德大而德大以付正元正元以付陳逸卿戴嘉寳去冬王警敷在上海縣供稱係屬借票川路公司經理高　派人探得前情謂王敬敷等顯係串騙若輾轉追究交付莊票之人及帳自得其實至厚大欠銀土提法司秉恩及廣西巡警道王秉必去春駐滬並悉其事今閱十月會審公堂尙未將王質菴傳提到案仰懇憲台飭屬分别傳提一干人證訊明具報母任宕延此匯豐德大厚大各項擬請迅速分别提欵追究辯明冤枉之實在情形也 
（未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通住惟原稿恕不奉還 
尊聞閣雜錄 
[五花妙判]  
　　陳明府鈞堂。以浙省名進士。出宰江蘇昭文縣。有政聲。退歸後曾鐫在虞文告一書。頗爲士大夫所傳誦。而於判斷邑望族龐姓一案。尤嘖嘖人口也。茲記如下。 
　　龐某者邑之鉅富。生性多疑。有妾周姓名荷姑。婢曰銀銀。一日某忽謂其西席金生菊如與妾婢有曖昧事。紛爭不休。遂致涉訟奉判云。照得龐某控金一案。研鞫數堂。迄無確供。中冓不可言。何况事無左証。縲絏非其罪肯敎士也含冤。本縣觀金菊如章句書生。鄕村學究。適子之館。未及半年。招我由房。難通一面。縱使國風好色。豈忘君子懷刑。龐周氏貎尙端莊。年非韶綺。已久與龐公而偕隱。何至見金夫不有躬。龐某生長名閥。身襲崇封。到堂數言。亦知大體。决不因主賓失好。自汚汚人。大約别嫌明微者。名門之家範。爭妍妬寵者。婦女之恒情。周氏附中婦大婦之班。久抱衾裯而怨命。金生少經師人師之化。惟憑夏楚以收威。此豸娟娟。或偶具先生之饌。羣雌粥粥。遂疑踰東家之墻。龐某偏聽人言。恐疎閨範。嫌疑原當目白。防閑不厭過嚴。投牒公堂。初非好訟。今衆口雷同。兩心氷炭。炎凉異性。荷菊非並蒂之花。貴賤殊形。金銀豈一爐之汞。賓東未洽。别聘名師。婢妾無辜。仍還舊主。門楣善保。子孫必可興昌。屋漏稍虧。神鬼豈能宥恕。倘該封職專房有屬。無調象馴獅之術。何妨開閣放姬。爾童生就館不終。遇瓜田他下之嫌。益當守身如玉。風流綺旎不愧讀書宰官。 
海外奇談 
[俄國彩票之奇法（特）]  
　　俄國斯摩蘭斯克地方。有一極奇之風俗。每三月售賣彩票一次。計票五千張。每票售羅卜一枚。以女童一人爲彩物。得彩者卽娶之爲妻。而以彩金爲女購辦妝奩。如女子不願嫁得彩之人。則互分彩金。各取其半。 
[世界最大之花]  
　　世界最大之花。名來福爾菲亞。以人而名也。產於蘇門答臘。每花有五圓瓣。橫徑廣一英尺。色如磚瓦。瓣上有黃白色之巨泡甚夥。五瓣之中央。有杯一。廣約一英尺。周圍有雄蕊。杯中有一肉色之碟。碟面纍纍高起如雛形之牛角。將杯中之物悉去之。則可容水十二品脫。（容量名）每花一朶。權之約十五磅花瓣甚厚。每瓣厚约一寸之四分之三。 
[鉛彈之留痕]  
　　巴爾塔石特博士。在巴黎中學演說。謂鉛彈由布穿過。上留一特别之痕跡。雖彈入肉中。如不中骨。其痕跡終不消滅。故如細察鉛上之 
留痕。可知該彈穿過之衣服。係何質地云。 
[地深之寳藏]  
　　世人每謂地中至深之處。必有寳藏。今據專門家推斷。此說。殊屬不確。蓋此種寳藏。乃在地中水下結成。因經極深土石之壓力。其水乃於面上結成貝殼。凡在三千尺以下之礦質。往往不如在上之豐富。所獲不足以抵工力。故世界之礦。大抵於第一千尺最爲豐富。第二千尺稍次。第三千尺則更次云。 
[秘密謀妻案（欽）]  
　　美國斐眞伊亞邦省城利支門地方。有一人名亨立克來皮脫。自幼即好遊蕩。娶妻後。常不睦。今年二 
 
 

Page 34

 
 
十六歲。竟將其妻謀斃。已定讞矣。當謀殺之前一日。妻在親戚家居住。皮脫力邀回家。又偕其妻同坐汽車出外。時七月十九號夜十時也。行至一曠野道旁有砲一尊。皮脫令其妻出車。而自按砲機。妻被擊破頭面而死。皮脫將屍束縳。置車中。回至妻之母家。飾言被人轟斃迨案破皮。脫卽被監禁。而怡然自若。日以吸煙卷及弄六絃琴爲事。若不措意於已之犯罪云。 
[婚姻奇談]  
　　離東京城郭數里許。有一農夫。名沙米。生一男二女。二女面貎甚妍。長女名湯姆。年二十。次女名那子年十八。少年欲娶之者甚多。有一富家子。名康大洛。屬意於湯姆。二姓即定期嫁娶。期在上月底。至期二宅甚爲熱閙。而坤宅未出閣之新婦。忽然不見滿門甚爲驚駭。各處搜尋。不能得其蹤跡。後坤宅接得長女來函。謂因有數事不願嫁。於父母所選之人。故臨時走出。並請父母將其妹代嫁之。坤宅父母。得信後。甚爲驚駭。立即告知乾宅。並詢其次女願否嫁之。次女允諾。而新郎亦以那子年較幼。面貎亦稍佳允之。卽於當夜結婚云。 
慷慨悲歌 
[卓烈婦明末黃逵]  
　　乙酉夏四月。揚州被圍。廣寗指揮卓煥妻錢氏。先一日死之。從死者長幼七人。乙酉圍揚州。城門一月閉。丁壯死城頭。老弱哭街市。烈婦語其夫。請君從此逝。不見高傑兵。殺掠無巨細。况茲雄師來。後先皆鐵騎。憶昔結髮時。雙雙坐羅綺。池上兩鴛鴦。見之嬌不起。如今張綱羅。反覆迷天地。雄飛雌必隨。雌在雄反累。所有周歲兒。地下爲君乳。城角一聲裂。城内兵四至。遣夫前出門。驅家後園避。白髮夫長姑。黃口夫諸弟。小姑兩齊肩。掌珠抱者是。共妾爲八人。所去唯夫婿。妾身不可汚。兵刃一何利。長幼聚一堂。緩急權大義。夫婿園中池。夫婿池中水。池中自有天。藏我蛾眉麗。一躍婦與兒。再躍長姑繼。三躍雙小姑。四躍靡遺類。生願相從生。死願相從死。清波激其上。明月枕其底。不聞門外兵。殺人如屠豕。 
軒渠雜錄（召愚） 
[劉伶戒酒]  
　　劉伶病酒。渴甚從婦求酒。婦持器泣諌曰。君飲酒太過。非攝生之道。伶曰。我不能自禁。唯當祝鬼神誓之耳。汝便可具酒肉。婦從之。伶跪而祝曰。天生劉伶。以酒爲命。一飲一石五斗解酲。婦人之言。愼可不聽。便引酒御肉陶復醉。（見世說） 
[活佛不活]  
　　乾隆庚子歲。二藏活佛來朝。供張極。盛住雍。和宮遠近僧。徒參謁。者日以千計。活佛高坐跏跌。無少動也。未幾以出痘死。有好事者送一輓聯云。渺渺三魂。活佛竟成死鬼。迢迢萬里。東來不見西歸。一時傳爲笑柄。（見楹聯叢話） 
[酒缾弟兄]  
　　阮孚性機辯。好酒。貎短而秀。周文帝嘗於室内置酒十缾。上皆加帽。欲戲孚孚入見。卽驚喜曰。吾兄弟輩甚無禮。何爲竊入王家。抗坐相對。宜早還宅也。因持酒歸。周文撫手大笑。（見後魏書） 
[未是聖人]  
　　有學究言人能行論語一句。便是聖人。有紈絝子笑曰。我已力行三句。恐未是聖人問之。乃食不厭精。膾不厭細。狐貉之厚以居也。聞者大笑。（見隨園詩話） 
[王導憚妻]  
　　王導妻曹氏。性妬。導憚之。乃密營别館。以處衆妾。曹氏聞之。將往焉。導恐被辱。遽命駕以所執麈尾柄驅牛以進。蔡謨聞之。戲導曰。朝廷欲加公九錫。導弗之覺。但謙退而已。謨曰。不聞餘物。唯有短轅犢車。長柄麈尾。導大恚。（見世說） 
無稽之談 
[雷擊德政匾]  
　　前任棗陽縣楊鼎福。在任毫無善政。縣人銜之刺骨。有某土豪與鄕人爭田涉訟。楊受土豪厚賄。欺壓鄕人。去任之日土豪贈與德政匾一方。題曰羣黎戴德。懸掛二堂中已兩年餘矣。詎前月初十日大風雨雷電交作。轟然一聲。將此金碧輝煌之匾擊成片片。並將屋柱焚燬。現任該邑令大爲悚懼。次日遂赴城隍神廟。上疏祈禱。深自懺　蓋渠與楊鼎福。凡所舉動。無不相似。棗人謂之爲魯衛之政云。 
續義山雜纂 
[七煞（壽頭麻子）]  
　　與友約吃花酒。被家婆監守。說不出恨煞。 
　　游夜花園歸來。放快馬車。被巡捕禁阻。掃興煞。 
　　鄕下土老游行四馬路。被雉妓拖牢不放。急煞。 
　　學堂敎員沿途弔膀子。忽碰見學生對面來。難爲情煞。 
　　吃飯碗裡發見死蒼蝇。惡心煞。 
家婆終年不肯洗脚。臭煞。 
　　膀子弔着富翁妾。樂煞。 
[心直口快（痴）]  
　　七月七日。人家說是巧日。我這天偏碰了許多不巧的事。你道巧也不巧。 
　　吃巧糕嚼痛了舌頭。不巧。 
　　丫頭阿巧。收拾烟盤。翻了我一缸清膏。不巧。 
　　我正在吸烟。來了一位道學先生。不巧。 
 
 

Page 35

 
 
　　同道學先生出門閒步。他是拱腰曲背。我偏挺腰凸肚。卜的一聲。把褲帶掤斷了。不巧。 
　　我正注目一美人。道學先生硬拉到書坊裡去看曾文正公全集。不巧。 
　　我辭别了道學先生。去找一個有趣朋友。他家裡人回道。纔出門昵。不巧。 
　　跑到大菜館去吃大菜。要緊切雞排翻了盆子汚了長衫不巧。 
　　坐馬車到戲館。路上被風吹去帽子不巧。 
　　正在看一齣天河配。得情的時候。偏要小解了。不巧。 
　　手執烟卷。支肘椅背。看得出神。不防燒了隔座洋。裝朋友石菖蒲似的頭髮不巧。 
　　怒怱怱回家。越想越不巧。看看妻子蹣跚擁腫。看看自已。風流倜儻。這對夫妻配得不巧。 
　　看看兒子。頑皮醜臉。不肖乃父這個兒子。做得不巧。 
　　我對妻子說道。牛郎織女。今宵相會。難道你不想會　妻子道。阿唷壞。我我媽呀。肚子痛得狠。明兒又要養娃娃了。不巧。 
　　我寫了這篇稿子。拿到申報館裡去。請登自由談。那編輯人呌鈍根。開口就鈍道。你今天拿來。只好登在明天初八的報上。已經過時了。不巧。 
忽發奇想 
[人體改良（續）（鈍根）]  
　　牙宜長銳。露出唇外三四寸。以便包裹金皮。或鑲嵌鑽石。雖閉口時亦足以壯觀瞻。每見今之鑲金齒者。必强顏談笑。求露其齒。此實牙齒太短之苦也。或曰。牙宜生於脚底。可省雨天之釘鞋。二者孰優尙待交議。 
　　頸宜細長。以便服三四尺之高領。且與矮人國交戰時。易於取勝。肩宜除去。遇事不担責任。　　臂宜長而節數加多。以便攫物。手兩隻太少。須再添一隻。可得許多便利。譬如坐自由車時。兩手把車。一手可以張傘。總而言之三只手之利益。不可盡言。 
　　指頭宜每手有六枝。以便掻掻甚麽。且其長短宜一律。省得人焉。 
　　脚宜生四隻。内外均可彎曲。一則跑路能快。二則打扦好看。三則走乏時只要四脚向外一曲。便成一方杌。上體坐其上。豈不穩當。 
小腿宜粗。謀事易成。 
　　臍眼宜有皮管露出。平時用線扎住用時去線。將打氣筒打入輕氣。 
便可騰空。如汽球然。省得用飛艇。 
（未完） 
小說 
[醜情小說動物之愛（八）] [  翼仍譯]  
　　小白菊復詳詢萊哇先生敎授之章程若何學費若干。紅橘郎一一答之并謂學費余可擔任。擬向伯母處借貸。必得其允許。小白菊曰。君伯母不將憂消耗過度乎。儂當出厚息以資其儲蓄也。 
　　紅橘郎於是力譽小白菊之聰明。并譽其貎之美麗。小白菊大悅。 
　　於是小白菊决計告辭搿底斯　戲園之職。是夜即往戲園告園長以事由。并與諸同班話别。仍合演新戲一　。此齣乃小白菊演戲之末次也。斯時身穿艷色半臂。手指滿飾綠玉藍寳石之屬。不可名狀。顧盻生姿。傾倒座客。昵吾漢與凝臍難脫。雖亦衣服麗都。終弗及也。 
　　劇終退休。羣聚稱羨小白菊之有福。或祝其得情郎。或祝其成美術家。或祝其永離賤業。小白菊一一致謝。畢覺有無數情話。不知從何說起。祗有點首而已。 
　　小白菊旣歸家。則見紅橘郎踞坐已室。面上作種種怪飾。殆如鬼臉。冀博小白菊之一笑。乃小白菊見之。非特毫無笑容。轉　蹙而語紅橘郎曰。君太荒唐。儂祗知誠實爲世界有福人之根性。君所爲雖奇巧。恐適以汚行耳。紅橘郎則立赤其頰無。一語渾身如被芒刺。 
　　閱者諸君。當知少年人所最難堪者。爲美人之規諷。人當愛欲狂熾。欣喜過度時。每多踰越禮法之舉。而况紅橘郎者又專以美人爲戲玩者也。乃不虞正言偉論。適出之美人香口中。較之父母之戒責。師長之訓斥。其嚴殆逾百倍。雖欲老羞成怒。而苦無可措辭。則惟有愧汗交并。自咎其求榮反辱已耳。 
　　雖然。紅橘郎生平。有一解嘲之絶技焉。此次受美人之指斥。則厚其顏涎其臉。强作笑容。以逼近小白菊之身旁曰。余戲耳!卿亦太憨哉!卿之美態。乃因微慍而益媚!於是小白菊忍俊不禁。回眸一笑狎眤如初矣。　　更正昨日自由談第六欄目快史誤作袂史 
 
 
 

Page 36

 
 
   
 
