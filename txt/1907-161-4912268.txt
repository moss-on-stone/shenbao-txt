# 1907 - 161 - 4912268

 

Page 1

 
 
   
 
 

Page 2

 
 
[今日本報目錄]  
　　第一張論說專電日下近聞緊要新聞本埠要聞　　第二張要件（法部奏開呈改補員缺名單）各界新聞各業行情表 
　　第三張小說（殺婦奇寃）本埠新聞訟案雜錄來件賑務 
代論 
[卾督張之洞奏定學堂冠服程式摺]  
　　奏爲請定學堂冠服程式以維風敎而遏亂萌恭摺仰祈聖鑒事竊查近數年來各省學堂建設日多風氣囂張日甚大率以不守聖敎禮法爲通才以不遵朝廷制度爲志士卽冠服一端不論文武學堂率皆仿效西式短衣皮鞵揚揚自詡雅俗不分文武無别詰以詭異違法則以如此方有尚武之精神爲詞各學堂教員亦多爲其說所惑不甚鈐制至於學堂以内多藏非聖無法之書公然演說於讀經講經功課鐘點擅自删减以及剪髮膠鬚諸弊層出實爲隱憂湖北學堂風氣大致尚爲循謹然頽波所靡亦不可不防其漸臣維服色一端各國自有制度古今中外無不皆然豈有學校士林率臆改變之理况日本之法律學士皆係大笠深衣美國大學堂畢業生皆係褎衣大袖繫　其冠與古之元冕同臣皆親見之可見外國學校亦不必盡著短衣查光緒三十年由學務大臣頒發奏定學堂章程第一卷各學堂學生冠服宜歸畫一條内云學生衣冠鞾帶被褥俱宜由學堂製備發給以歸畫一而昭整肅且免學生多帶行李以致齋舍雜亂卽或游行各處令人一望而知自可朿身規矩令人敬重至各等學堂宜加區别以示遞加優異須嚴禁奇袤服飾並宜嚴禁學外之人仿造冒混惟所製各件應否令學生繳費可聽各學堂核計常年經費酌量行之等因自應欽遵奉行酌定畫一冠服以昭整肅且於各等學堂量加區别以示等差至於嚴禁奇袤服飾一節尤關重要必應定有程式方免各學堂無所適從意爲紛更臣考禮記表記有云君子莊敬日强禮記聘義又云强有力者將以行禮也勇敢强有力天下無事則用之於禮義天下有事則用之於戰勝是知自强未有不由於莊敬者勇敢未有不本於行禮者聖經炳然實爲文武會通之正軌前經臣督同湖北文武各學堂敎員管理員詳加酌核各文學堂學生應定禮服爲一式講堂服爲一式操場及整列行服均同一式共分三項至尋常隨意遊行之常服惟不准短衣餘無定式武學堂學生定禮服爲一式講堂操塲及整列出行常服均同一式共分兩項高等初等小學堂學生冠服從簡只用一式似此明定格式絶不染近日奇袤惡習國容軍容各隨所宜旣貴結東謹嚴仍復莊重不佻務令其與工匠賈販雜役水手人等逈然不同正所以重視學生特加優異城闕街巿令人一望而知自必倍加敬重且處處與外國裝飾顯然有别乃是國民敎育要義至於向來迂緩泄沓之狀頽唐委靡之習巳經一掃而空從此膠庠塾序旣具有尚武之精神尤存有秉禮之規範庶足爲自强之基曾將酌擬冠服章程刋發湖北各學堂遵照試辦並將章程及製成冠服式樣咨送學部核定在案現經試辦年餘體察情形尚屬適用毫無窒礙除督飭提學使將學堂内逆書謬說剪髮等弊隨時嚴行查禁及删减讀經講經功課不習國文諸弊認真考核懲儆外謹將酌擬湖北各學堂冠服章程式樣分别咨送軍機處及學部聽候核定相應請旨飭下軍機處學部將湖北所擬學堂冠服章程詳加核議奏明請旨通行頒爲定制籍以實行奏定章程庶可整肅學制杜遏亂萌實於士林禮敎及國民敎育要義均有裨益理合恭摺奏陳伏乞皇太后皇上聖鑒謹奏光緒二十三年四月二十九日奉硃批所奏甚是著學部會同禮部將所擬學堂冠服章程妥議具奏欽此（句） 
專電 
[電一北京（五月初六日亥刻）]  
近有人奏山東曹匪仍在河南邊境滋擾廷寄著魯豫兩撫合力防勦母使蔓延（火） 
[電二長沙（五月初六日刻刻）]  
卾督張香帥聞孫汶有接濟瀏陽匪首姜守旦軍火情事飛飭水陸各營嚴密防緝（實） 
日下近聞 
　　度支部擬推廣户部銀行酌派劉宇泰。總辦四川分行樂平總辦廣東分行經見前報專電查劉宇泰官内閣學士向在上海隨辦商約而樂平。則係户部司員出身上年京察外放道員今二人皆願開去差缺。爲分行總辦。志趣所在不問可知當此拜金主義實行時代銀行買辦。較尋常關道。商約隨員。其優劣固不。待言。獨惜國家創辦銀行。於國殖未能稍補分毫。徒纍纍中飽之囊槖爲可悲耳。 
　　岑雲帥奏請借貸外一千萬。屢紀本報現聞紹越千侍郎之意。謂如果不令借欵。恐岑倔强成性萬一協解之欵竟減半撥解則部中未免爲難若竟允其借欵。又恐全省起而效尤有所藉口爰擬一通融辦法准其借三四百萬惟聲明他省不得援以爲例。並請責成岑督。所有協解各欵 
 
 

Page 3

 
 
　　不得虧欠如有貽悮惟該督是問面面俱到中國財政家之手段誠有加人一等者 
　　回來督撫大吏未經到任以前不能干涉該省行政權惟岑督此次简放兩廣尚未出京因欽廉十匪肇亂特電致周馥請將欽廉道王雪澄欽州直隷州顧樹齋廉州府吳蔭培合浦縣方積驊撤任查辦而以柴維桐署廉州府王瑚調欽廉道夏益署欽州知州沈仲孚署合浦限三日動身霹靂一聲心膽落無怪粤省官吏之惴惴不安枕席也 
緊要新聞 
[奏請裁撤雲貴膏捐局武昌]  
　　八省膏捐總辦柯大臣近日具奏略稱國家庫欵支絀擬請將雲南貴州兩省膏捐總局一併裁撤每年可省欵二十餘萬其雲貴兩省捐務仍歸各該省督撫委員辦理至雲貴土藥之運赴鄂省者則歸宜渝兩局徵收云（遺） 
[梁使電復華工赴墨之非宜北京]  
　拍樓公司請在直隷招工經外部電致梁使查覆等情巳見前報專電兹據梁使復稱墨西哥南部金山地方查無拍樓公司之名且墨南天氣酷熱多雨水土惡劣瘴癘逼人華工來此實屬不宜故外務部巳據情電致直隷總叔請其向該公司拒絶矣外務部致直督原電錄下拍樓招工事墨使亦來照請准經本部電詢梁使據復稱墨南酷熱多雨水土惡劣於華工尤不相宜並適有李世仙在哈騙誘華工赴墨被虐之案等情除由本部照會墨使此事卽無庸置議希查照外有印（慕） 
[贖回威海衛建立軍港之風說北京]  
　　日昨有某鉅公進謁慶邸談及海軍一事慶邸云恢復海軍須有軍港予意擬先將威海衛設法贖回立爲軍港至軍港至軍艦等擬歸某某兩國名廠代造約三年後可望成軍等語觀此則知恢復海軍慶邸固巳成竹在胸矣（同） 
[惠州亂事詳聞廣東]  
　　惠州離城二十餘里之七汝湖地方時有土地匪散聚其間前月廿三日巳刻忽有二百餘匪在該處蠢動巡防營及水軍巡船登時派勇對畾奈衆寡不敵戰至未刻時候營勇被鎗傷數名斃者數名水巡哨弁被重傷者一員當卽禀報縣令及營務處惟城中營勇甚少除留防外無可添派周令當卽電禀周督直至申刻始得復電則該匪巳向泰尾而去矣 
惠州府縣曁各商董等聞警後亦卽電禀周玉帥略謂惠州向稱盜藪近因欽潮肇事歸善博羅土匪潜圖蠢動警報迭聞廿六日辰刻近府城二十里土名七当湖水巡扒船被劫斃勇奪械該墟被掠聲勢頗張并聞由港澳逃來及村鄉伏莾數以千計府城營勇調遣四散城内兵單人心惶恐伏乞迅速撥勇卽日到惠駐紥城中以鎮人心而安商業惠州府縣兩城商董禀叩 
　　惠州府陳兆棠以惠府兵力單簿特飛飭第五營管帶率勇八棚駐紥七汝湖聽候調撥不料連日大雨該勇尚未趕到而廿三早辰匪卽潜往劫墟該棚勇斃四名傷一名鎗枝俱失現大憲巳飛調李軍門由汕撥勇於上月廿六日到惠剿辦矣 
　　廿四日探聞該匪巳由泰尾經過潜蹤他所然城廂内外居民惶恐慮匪復出加以米價昻貴人心不安現城中各紳士設法召募義勇守禦營務處亦巳出示略謂經奉周督覆電日間卽調勇到惠勦辦母容驚慌自擾云云 
聞七汝湖匪現分佈於水口横瀝等墟人心惶惶大吏巳飭管帶中路巡防隊第十營之新會右營守備鍾子才率領所部勇丁馳往博羅防勦博羅縣屬村尾園鄉有匪數百人蠢動城中人心恐懼多有挈眷避往他鄉或府城者廿二日城門巳閉偶有十餘匪到城買米被城守謝弁窺破督勇拿獲十四名解往營務處正法易 
[黄岡善後防匪餘聞廣東]  
　　黄岡善後防匪情形巳記前日本報兹又得饒邑訪函云數天以前饒城匪黨尚在南陂鄉之文厝宫及葉坑鄉之汶水宫等處暗行聚會以燃死灰據農家傳言大約匪徒尚有數百人之衆云 
　　饒平四月廿六日例爲城隍壽誕往年城鄉各處皆演唱梨園異常熱閙現因匪徒散布誠恐奸人滋事巳由鄭大令出示嚴行禁止 
　　黄岡匪徒星散後訪係匿在詔安縣屬等處黄鎮軍卽移知詔安縣緝獲匪徒張甲一名經巳就地正法 
　　黄岡隆都司號房余某弁爲蔡哨弁認識以曾爲匪執令經黄鎮軍拿獲訊實正法聞隆都司反爲余求免鎮軍深滋不悅 
　　官軍親到后港寮鄉余姓村内拿獲匪徒二十餘名並當塲鎗斃匪首一名又當場正法一名 
　　昨沈觀察有電至汕頭潮州鎮行轅及總商會處請運米至黄岡接濟略謂要匪巳獲多名正法商民復業大軍在境日來米少價昻亟須接濟請諸翁速催多運以慰軍民黄鎮軍接電後當卽電復黄岡米商自行至汕採辦沈觀察以米商所運恐不敷用仍電源豐潤代購二百包巳於昨天由南海輪船運往以濟要需 
 
 

Page 4

 
 
饒平紳商現聞業巳　得鉅欵親往汕頭運米以資挹注 
土匪自被官軍擊敗後多有挾資逃出分水關者惟分水關以東係閩粤交界實爲匪徒出没之所以故攔途截劫時有所聞前月某日適亂匪帶有貨物錢銀等件路經至此竟爲該處搶匪盡行要截而去以匪刦匪亦是異聞（玉） 
[江督示期考試送美學生南京]  
　　江督端午帥初一日發出牌示略謂前飭寗蘇兩學司挑選男女學生二十名赴美游學當經分别札行在案查現在財政支絀擬督送男學生十名赴耶路幹尼路兩大學肆業女學生三名赴威爾士利女學肄業均以在中學堂以上畢業程度較深能直接聽講者爲合格定於本月二十三日飭寗學司考選將試卷呈候核定再行咨送凡寗蘇皖贛學生皆可向寗學司署内報名其由蘇學司挑選之學生亦須咨送寗藩司就近同日彚考以省周折而歸畫一該生等如有以上所列程度者務須先期赴司報名母得觀望自誤此次考試選擇綦嚴如自揣程度不能合格者母庸僥倖一試徒勞往返也（諟） 
[請派商部叅議代收湘路股欵北京]  
　　湖南商務總會以湘路股欵與鐵路公司轇葛經協理陳文瑋具禀農工商部請派袁參議思亮代收股欵當奉批示云據禀擬請暫令本部叅議上行走之袁道思亮赴湘代收湘路股欵等情具悉惟本部事務殷繁該道係奏派大員襄理部務碍難離署所請應母庸議至路政現歸郵傳部主持應逕禀郵傳部核辦可也此批（生） 
本埠要聞 
[上海禁烟事宜十一誌]  
　　江督端午帥批滬道禀據禀巳悉上海烟館旣係限禁在前扣至五月十二日期滿自應如限停歇至改作膏店一節現據江藩司巡警局會詳增訂章程聲明烟館如情願遵章具結聽候查明給照改作膏店亦應按照六個月限滿封禁時所存烟館數目酌准十分之一以免漫無限制巳飭司分别移行在案仰即遵照辦理所需膏店執照以及吸烟之人應領執照候札飭蘇州禁烟局趕緊分擬照式刋印空白各若干紙務於五月十二日限期以前移送該道查收核明轉發填用仍由道先期飭查改設膏店若干家一律取結呈送備查並候撫部院批示繳（克） 
　　收買烟具所定期開辦收買烟具一事現有林君曾賚自愿辦理巳定城内火神廟爲收買烟具所定於初九日開辦所有議定　章六條照錄如下（一）烟鎗如巳吸過者無論新舊每支給大洋二角全新者不收（二）銅盤烟燈及煮烟之銅鍋概作廢銅每斤給大洋二角（三）紅木大烟盤每只給大洋二角雜木大烟盤每只給大洋一角小木盤概不給價（四）烟托以廢鐵計每斤錢五十文（五）烟槍等項交到本處須開明店名及店主姓名開設何處何日閉歇核與底册相符力准給價（六）本處自五月初九日開辦至二十日爲止每日上午九句鐘起十一句鐘止下午一句鐘起四句鐘止（速） 
　　厘局未能忘情於膏捐松滬厘局以膏捐一項自應准照滬道來函豁免停收惟此項係賠欵要需應否俟禁定後再行飭令售膏之店照章起捐之資挹注昨巳移請蘇臬司及蘇省禁烟總局核議見復（列） 
　　會商預防暴動事宜滬南商學體操等會至總工程局協商預防禁烟時暴動一節巳誌前報兹悉昨日午前各會員至局與總董及警務長議定所有各段巡士届期與各團互相連絡以資臂助其持械巡防一層擬届時察看情形再行定奪若仍安謐如常卽毋庸置議（夙） 
　　廣帮董事派員查訪滬道瑞觀察查得上海烟間以廣東潮州海陽等幇爲多業田潮州會館董事首先提倡資遣回籍深爲欣慰故於前日作函伸謝請爲早日議决免致另生枝節兹悉該董等接函後除刋發傳單預備船票外並派司事二員分赴城廂内外各烟館明查暗訪有無逗留一面並將遵辦情形於昨日函復滬道查照矣（盧） 
　　商請營官協力籌防總工程局總董曾少卿君昨至巡防隊滬軍營等處與各營官弁會商防範事宜瑞觀察旋亦行文各營囑與總工程局協力籌防以資臂助（夜） 
　　館主房東恪遵憲諭荳巿街同泰烟館主奚某昨日遵諭首先閉歇萬裕馬頭第一樓及協順昌等聞不日内亦擬收歇所有租借烟館之各房東亦均遵諭减讓租價三月（永） 
[振濟雲南災荒之計畫]  
　　沈仲禮君以雲南荒象殆不亞於淮海一帶因與陳潤夫君議籌振濟之策擬招京津著名搬演幻術之田永奎王玉山等擇日在英大馬路小菜場西國議事廳搬演戲術三日先期出售入場劵分上中下三等所得看資悉數充振按田王兩人卽前在萬國賽珍會場演戲爲中西人土所稱美者想届時海上紳商當必以先睹爲快也（本） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[法部開呈改補員缺名單（再續）]  
　　謹將本部實缺候補司員筆帖式擬請升補各司缺及由候補改爲實缺並由候補郎中借補員外郎均先作爲試署銜名開單恭呈御覽直隷司員外郎李繼沆請試署審錄司郎中堂主事文喜請試署審錄司員外郎候補主事德斌請試署審錄司主事候補主事胡裕培請試署審錄司主事候補主事朱運新請試署審錄司主事候補主事文同書請試署審錄司主事直隷司員外郎劉喜斌請試署制勘司郎中貴州司主事蕭之葆請試署制勘司員外郎浙江司主事繼興請試署制勘司員外郎候補主事王之傑請試署制勘司主事候補主事吳建三請試署制勘司主事候補主事歐陽濬請試署制勘司主事候補主事饒叔光請試署制勘司主事奉天司主事任廷颺請試署編置司員外郎候補員外郎續麟請試署編置司員外郎候補主事譚文蔚請試署編置司主事候補主事陳棣堂請試署編置司主事江蘇司員外郎成允請試署宥恤司郎中山西司員外郎張其鎡請試署宥恤司郎中福建司主事陳康瑞請試署宥恤司員外郎浙江司主事李步沆請試署宥恤司員外郎候補主事王之範請試署宥恤司主事候補主事沈似燫請試署宥恤司主事候補主事黄毓麟請試署宥恤司主事安徽司員外郎續昶請試署舉叙司郎中山西司員外郎宗彝請試署舉叙司郎中候補主事方克猷請試署舉叙司主事候補主事何聯恩請試署舉叙司主事奉天司主事桂堃請試署典獄司員外郎候補主事何奏箎請試署典獄司員外郎候補主事英厚請試署典獄司主事候補王事麥秩嚴請試署典獄司主事貴州司員外郎桂恩請試署會計司郎中福建司主事文永請試署會計司員外郎候補郎中紹明請試署會計司員外郎候補郎中馮汝琪請試署會計司員外郎候補主事張鋆衡請試署會計司主事廣東司員外郎奎綿請試署都事司郎中堂主事壽福請試署都事司員外郎堂主事崇芳請試署都事司員外郎幇辦堂主事筆帖式蔭康請試署都事司主事候補主事奎彰請試署都事司主事委署堂主事筆帖式定安請試署收發所主事以上四十三員均先請試署俟三月以後考騐果能勝任帶領引見奏請實授 
　　謹將本部筆帖式擬請改補七品小京官缺均先作爲試署銜名開單恭呈御覽清安壽山達三存志榮祺銘廉恩樁文潤福祥惠褘聯洽廣陞榮勳固琇同海培元恩興阿林以上十八員均作爲試署俟三月之後考騐得力帶領引見奏請實授 
　　再臣部七品小京官陳克燿吳煥英筆帖式致祥壽祺延年札昆珠均係年力强富辦事勤能現當整頓部務之時若以之請補司員足堪勝任惟查該員等資望稍淺遽擬升補未免過優擬請將七品小京官陳克燿等六員開去底缺以臣部主事候補藉資臂助嗣後遇有缺出歸入候補班酌量補署如蒙俞允臣等卽遵行吏部查照辦理謹附片陳明伏乞聖鑒謹奏 
内治部 
[學治館開校記事北京]  
　　裁缺筆帖式承紹等九員在吏部學治館考試留學巳經取錄於初一日早八點鐘齊集學治館先行謁聖禮畢卽行上課並有上月二十四日考試留學之分發通判魏昆知縣謝濟泰等二員亦同於是日齊集謁聖上課云（金） 
[批准整頓路政南京]  
　　江南巡警總局酌議新建翻造房屋須退讓三尺及染坊木架一律加高五尺詳請督憲立案當奉批示略謂寗垣街道除巳經開闢馬路各處尚屬寛廣其餘均甚狹隘嗣後凡狹隘處所建造房屋應令一律退讓三尺以保公安至染坊木架所請加高五尺免其拆卸之處自應一併照准云云（商） 
[江督還奉天粮價南京]  
　　本年春初江北徐海淮安各屬粮缺價昻災民雖領賑錢無從購食迭經督憲端午帥電商奉天金仍珠觀察在奉省各處購運雜粮五萬石觀察分投採辦轉運一切煞費辛勤計先後運到雜粮二萬餘石分撥海州沭陽贛榆阜寗安東睢寗等縣辦理平糶巿價不致增昻民食無虞闕乏大半賴此接濟之力其尚未運到之粮計有二萬餘石巳經午帥電飭運撥徐州責成袁觀察按照巿價量減出售以免霉變至粮價車價船價以及薪資襍用等項共用瀋平銀二十四萬零四十七兩七錢八分折合規平銀二十五萬二千六百七十八兩七錢二分有除業巳陸續匯送及以他欵劃抵外其餘之欵現奉督帥札飭財政局分别催收糶價如數歸還　　（商） 
[批獎條陳改良警察南京]  
　　淮安府桂太守殿華以酌議改良淮郡警察簡章禀呈江督當奉端午帥批示云該府將舊有警察認真改良保全治安殊堪嘉尚所擬章程亦屬妥洽注重敎育尤爲知本仰淮揚海道轉飭新任姚守遵照辦理務收實效並候札飭江南巡警局酌撥畢業生五人前赴該府聽候酌用（商） 
[卸任縣令留辦塘工紹興]  
　　前署山陰縣瞿雪齋大令業巳交卸篆務貴壽雲太守以其熱悉地方情形故特禀知省憲留辦塘工連日現大令巳會同紳士前往勘丈矣（又） 
[皖省振務彚誌安慶]  
　　皖撫恩中丞前次訪聞盱眙縣境覺林院地保有向飢民索費情事當飭該縣查辦兹據復稱地保索費實無其事惟堡民不甚融洽現巳拿訊斥革以示懲儆霍邱縣具呈省憲謂奉領振欵督同員紳親赴被灾各堡按照户口核實散放現巳一律事竣特據申報皖北賑撫局以巡查各屬員紳辦理賑務不無微勞足錄特出具考語開摺呈報如何獎勵之處尚未禀淮（時） 
[禀報創立自治研究所武昌]  
　　鄂屬施南府知府施太守日前通詳各憲畧云施郡風氣初開人民智識尚淺實無以作立憲之預備兹特在府城設立地方自治研究所一區擬定每星期令各學堂敎員及地方 
 
 

Page 11

 
 
紳士前往會集地方官亦親臨演說藉以商辦各項新政爲立憲之預備巳蒙鄂督張宫保批准照辦（今） 
外交錄 
[日人售藥鬭毆安慶]  
　　日本某公司派人來院售送藥品並豎旗鳴鑼游行街巿詎行抵司下坡觀者甚衆有某甲爲爭購藥品竟被日人將洋傘毆破頭角鮮血淋漓一時羣情不服欲與爲難該日人知不可理喻遂扭同赴縣請示核斷未知如何了局也（政） 
[批飭新喻縣辦理豆船擱淺之遷就江西]  
　　新喻縣章詳英商勝昌洋行夥豆船擱淺斷令附近居民李朝盛等賠償了結等情贛撫瑞中丞大不爲然當卽詳晰批斥批詞錄後 
　　查此案總以李朝盛等究竟搶與未搶爲斷如果勝昌行豆船擱淺係李朝盛等夥搶致失去豆數十石該縣勉徇陶志蠡之索賠斷以賠洋了結而陶志蠡旣得賠洋亦謂誤控搶奪該縣即將李朝盛等擬以追賠枷責從輕癹落則姑免深究尚屬可行若如所禀係屬誤控搶奪不實搶奪何事而可誤控即勝昌夥黄士賢等均有應得誣告之罪且照旣係清江縣換給其豆巴在清江縣採辦何以倒回新喻何以閱十日始行報縣殊屬種種不合在李朝盛等雖無搶奪情事而乘危勒索駁費自應斷令擬賠惟裝豆之船由義成行所雇船夫不力致船碰傷損失豆子是該船户固自不小心該行究亦失於檢點况所少之豆物兩次據禀僅數十石即謂因李朝盛等駁運而短少所少者僅數十石豆耳其浸壞之豆仍在明明是船碰水人而浸壞照西例貨物非經保險誰爲賠償意外之損失何能限追李朝盛譚雙財譚生發等需繳賠洋銀四百元該縣亟應將以上所指各節一一與陶志蠡理論駁斥卽或斷賠亦祗能酌賠李朝盛帮運到岸以致失去數十石之豆價方得情理之平乃竟全不駁詰遽斷令殷實店户先行墊出而向李朝盛等追繳賠洋如是之多所禀彼此磋商必須兩得其平誠哉是言然詳核辦理情形不免遷就勝昌行希圖了結現在四百元巳給具領自無再令繳還之理論辦案敷衍草率本應示懲姑念此案情尚小仰接察司會同洋務局轉飭所有追繳之洋銀四百兩倘李朝盛等力有未逮不能全數清繳即由該縣酌量捐廉添入以歸清殷實各户墊欵李朝盛等俱免其杖責但枷號數天以儆其後州縣辦案固宜準情酌理辦交涉事尤必務得其平須防後以爲例設不顧小民啣恨使之積忿於中往往必釀成巨案爲地方官不可不思深慮遠正不得專顧目前也此繳（存） 
軍事界 
[武備學堂優待日本敎員杭州]  
　　武備學堂總辦三六橋太守禀陳浙撫略云此次卑堂畢業改辦陸軍小學堂所有各洋敎員自應消滅合同查高木朝雄各員合同須至本年八月期滿上月三郎敎員合同須至本年十月期滿除川資酬勞各照合同分别致送外其薪水應各送至合同期滿之日爲止至三宅縫造及松島良吉兩敎員旣改聘爲砲　兵敎習其川資自應俟改訂之新合同期滿後再送現在只須先送酬勞但松島敎員酬勞數目載明合同自可按照致送三宅敎員合同祗載前次期滿應給未給之酬勞洋三百九十元至此次期滿應給酬勞若干合同並無明文僅載照受聘人所處地位隨時酙酌核定等語查前總敎習齋籐季治郎辭退時酬勞曾照三月薪水致送三宅敎員所處地位正與齋籐敎員相同擬卽援案辦理統候批示祗遵再由卑府備文請領至松島敎員卑堂畢業時該敎員亦適届其滿合並聲明（比） 
[裁減新軍砲費安慶]  
　　日和安省督練公所詳覆撫院謂前奉飭查混成協標之砲隊擦砲經費酌量裁減以節虚縻等因自應遵飭核減兹查該隊所存舊有過山砲十四尊每尊月給擦費銀一兩輕機快砲每尊月給銀二兩似尚勉能敷用惟五生七砲户需油布砂紙等項費用較繁定例每尊月給銀五兩擬將五生七砲費銀減去二兩只給銀三兩及所設馬夫人名亦令裁去兩名俟將來馬四加增足額再行詳請照章添設聞恩中丞巳批飭照辦矣（孔） 
敎育誌 
[批示指欵興學須由勸學所主持杭州]  
　　仁和縣方大令批生員姚傳禮禀云酌提陋規撥充學費化私爲公最爲今日改良之辦法惟本邑高等小學堂經費支絀學生多所向隅准該堂校長移請照錢邑辦法飭令各里書認繳陋規撥充學費等情查省會小學堂爲各州縣模範限於經費不能推廣自應先其所急况調查各圖入欵多寡不一又非圖圖皆有綜計數目亦殊有限催科盤費之用繕工紙筆之需無非取給於是卽悉數提充亦不敷該職等　學之用而辦公更無論矣且仁錢兩邑勸學所議立在卽應如何劃區興學均須勸學所主持不能由該職等自行指欵辦學所請碍難照准容再會商錢塘縣及兩邑小學堂校長查明確數籌議通詳各大憲立案示遵（比） 
[敎習私結團體黄州]  
　　黄岡高等小學堂敎習半由提學使司杞委半由近　選充開學以來均極和洽惟傳聞監學黄震不諳學現終日酣睡並不與敎習堂長同席獨樹一幟　地各敎習曾商擬將黄監學力辭之去而該監學與札委各敎習私結團體大相反對恐不白將有一番衝突也（卜） 
[鄖陽留省學界之大會議武昌]  
　　鄖陽府屬留省學界中人因該府師範學堂堂長方乙垣把持學務靡費公欵大動公憤爰於初一日邀請學界中人齊集支郡師範學堂會議對待之法到者五十餘人由汪君瀛甫擬定辦法數條到者均一律簽字認可辦法錄下（一）方某挾制蒙蔽先宜電請鄖府主持罷斥（二）　禀提學使司堅請更換（三）將方之歷史及其種種事跡刋列宣佈以昭核　（四）嗣後禀請永革堂長名目卽以監學直接監督節省之經費　以之擴充學校（五）聯絡留東鄖屬學界全體反對務達目的今 
[私塾義塾反對縣視學鎮江]  
　　縣視學趙銘辛明經於前月二十三日在府中學堂開特别會議時演說須提取私塾改良會曁榛思文社所辦義塾之經費改設城鄉蒙學數十處因此私塾會長與義塾諸君咸起反對趙明經以此邦之人不可與處仍回寗省公幹决意不就本地視學之職云（入） 
[高等小學擬開遊藝會松江口]  
　　華婁高等小學堂由總敎員顧君立人發起擬於暑假以前開遊藝會以覘成蹟（此） 
[中學堂舉定監督常州]  
　　常州府中學堂監督去年由八邑在上海决議後電請屠元博君回常辦理嗣屠君因無欵開辦以致從四月初 
 
 

Page 12

 
 
起屢次會議兾圖卸責兹聞上月三十日八邑代表在中學會議後仍舉屠君爲監督當日係投票選舉七縣皆舉屠君惟武進代表惲心耘君所投票内舉陸偉士君爲中學堂監督屠元博君俟暑假後爲武陽公立小學堂監督云云後因惲君之票特異又於初一初二兩日會議聞業巳决定仍以屠君爲監督云（言） 
實業類 
[批准借給商會地畆杭州]  
　　拱宸橋通商塲南首劃剩餘地前由城北商會禀請借給開辦商品陳列所及商業小學堂公家花園兹經杭道會查詳復奉浙撫張中丞批示云據詳巳悉拱宸橋通商場南首餘地旣經查明借給商會不致窒碍應准撥借以備建造會所學堂公園陳列所之用惟查委員前禀此項餘地有十餘畝經各佃户墾荒成熟耗費不貲應飭商會從優補給工費以昭平允仰卽札飭仁和縣方令理事局張令會同商務分會高紳勘丈畆數妥爲辦理並繪具圖說詳報立案聲明借給商會公用不得轉售以重公産並將建造布置事宜迅卽曾議禀報繳（比 
[錢業整頓規則常州]  
　　常地錢莊大小不下百餘家近年生意清淡無利可圖特於上月杪在錢業公所會議辦法隨卽遍發傳單略云敝業自五月初一日起重訂規則詳細章程訂定後再行報告惟各寳號來莊取付錢洋銀票向係來友隨時携回兹公議特立送洋簿凡滿百元之欵由莊飭司照送收洋之家隨蓋回單以免舛誤上莊收付以九點鐘爲度同業輪流蓋戳過時卽歸明日核算當日議定後即至盛氏義莊攝影以留記念并議各滙劃莊各出信銀二百兩小錢莊各出信銀一百兩匯存蘇州順康莊内以後如有壞規等事即將信銀充公以一半酬查出之以留記念并議各滙劃莊各出信銀二百兩小錢莊各出信銀一百兩匯存蘇州順康莊内以後如有壞規等事即將信銀充公以一半酬查出之人并令各執事各拍小影存留公所中以後倘表違章除罰戲酒外卽將破壞規則之人照相登報以儆傚尤惟詳細章程現在正在會議一俟議妥爲行報告（言） 
[溧陽習藝所成立鎮江]  
　　省憲前飭各州縣開造罪犯習藝所鎮屬各縣均經先後遵建在案現溧陽縣習藝所亦巳成立當卽禀由鎮道派王縣丞前往驗看（退） 
[商業學堂開辦之先聲鎮江]  
　　鎮江商會總協理會同各業董事設立商業學堂定額一百名由堂　吳君等妥議章程不日卽行出示招考云（退） 
瑣事欄 
[監學迷信神權武昌]  
　　省垣某高等學堂各學生因年幼多患痘症監學某君固兩湖師範卒業生也然迷信甚深於前日仿照俗例製就紙船等類延一道士將船焚化名曰送痘姆娘娘學界中人有知其事者無不爲之捧腹（今） 
[鄉民紏衆抗捐紹興]  
　　紹屬蠶汎今歲收成頗佳衆方稱慶兹奉省憲通飭每兩加收捐錢五文共計十二文并着各釐卡嚴行搜查以防偷漏民間咸不甘服上月念九日蕭山縣屬之龕山鎮農民持絲至巿求沽各絲行因尚在禀求減捐皆不收買旣而農民聚集多人擁至局中搗毁一空並將巡丁一名毆傷痞棍無賴皆乘機攫物由是各鋪户一律閉門罷巿該縣胡克之大令得報當卽帶同兵役駛　彈壓未識作何立理也（正） 
[學生偪斃人命續誌安慶]  
　　春和客棧夥爲某學堂學生威偪自盡巳紀前報兹聞該夥王姓係桐城縣南鄉茂林寺保民人當時斃命之後該棧東卽請官蒞騐釘棺抬出並未致信該夥家中昨經該夥之父進省探知大爲痛恨卽邀族戚多人向該棧問罪肆行吵閙並將該學生摛獲三名一面　控上台飭交首縣收押候示訊辦（化） 
[委員查辦誤封輪運貨物武穴]  
　　武穴洋卡程大令忠翊前因誤輪運貨物留難提封以致商界大起種突桑觀察以有關通商事宜非查將明照章辦理不足以重商務　委滇關華司馬聘三來武會同武黄同知陳司馬世卿將貨物先行起封發還并將程令如何辦理不善之處以及商人有無違章查明禀復華司馬巳於日前乘江永輪船到武隨卽至二府署暫住與陳司馬面商一切云（卜） 
[江督變通扣薪辦法南京]  
　　江督端午帥去年因江北水災冬賑需欵飭扣各處員弁薪夫一成充賑以笨年三月底爲限嗣據藩司詳准展限至停賑之日爲止繼又以開辦公園等項經費無着飭令停振後仍行照扣俟有别項可籌之欵再行核飭停扣各在案現聞午帥以賑務將竣各員弁薪夫旣須接續照扣爲日方長若不將所得薪夫較少之員剔除免扣未免不敷辦公殊非體恤之道應自五月分起凡月支銀數三十兩以下洋數四十元以下者一律免其扣繳其自三十一兩及四十一元以上者均仍照案扣繳一成以示區别（克） 
[批飭督審梟首南京]  
　　統領浙西鹽捕營劉觀察禀報沈哨弁等拿獲梟首方老窩子當奉江督端午帥批示云據禀拿獲梟匪方老窩子解蘇收訊等情查方老窩子旣係積年梟匪結黨三四百人此次與管老窩子等約伴來松販私帶有黨羽二十餘人勾串上幫鹽匪且係吳金明夥黨亟應嚴訊懲辦以戢梟蹤候札飭臬司督同蘇州府提犯嚴審究明歷年曾犯各案務得確供禀辦（具） 
[飭查抽收磚瓦捐情形蕪湖]  
　　米業公所走役陳升（卽陳調元）前因朦禀巡警包辦磚瓦捐擾累商民弊端百出經商民張良貴等禀控巳誌前報兹該商民等復聯名多人赴省控告當奉院撫批示云查巡警爲保衛地方而設經費需欵不能不酌收捐項該商等所販磚瓦旣無關稅厘金卽石灰一項每石亦祇抽釐錢四文是較之他項貨物完納稅釐者情形本不相同現今酌繳巡警捐尚不爲過惟事屬創始必須體察商情飭令量力捐助未可任聽一二奸商從中把持漁利致無益要政徒擾商民據呈施永源勾串米業公所僕人陳升朦禀巡局僅以三成歸公三成爲經費而瓜分其餘利如果屬實情殊可惡此事究竟如何辦理未據該局禀報有案仰警局迅速查明據實禀復核奪（儀） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十一]  
　　余聞言。竊目力以視。果於三十碼以外。現一黑影。其行輕捷若飄風倏忽巳遠。復細審其後形。果爲雪倫。乃立止斐勒等於道旁。而伏身猱行以進疾躡其後。未幾。卽進。密特而散格斯村而抵一竹籬茅舍。狀類貧家之門外。猛止步。返首左右顧。若惟恐人之潛尾其後者。余急匿闇隅。不敢近。巳而彼徘徊片刻並不前叩其扉。竟轉身繞及室後。從一竹籬短缺處。遽躍身進。而直奔一燈光隱隱之窓户中探首而視。余覩此心大奇。以爲彼夤夜入人家作此詭異狀。得母。效偷兒生活耶。万躡足而前。亦思越籬進。一轉瞬間。瞥覩彼神色倉皇。疾轉身一躍出。籬遽狂奔而去。脫余而退避少緩者。且與之劈面撞矣。余益大惑略一回視。忽又見此家之庭院。中黑影閃閃。更立一人在。始悟彼乃爲此中人所驚走者余。於是不及審視疾尾以行。而此時之雪倫。與先時竟大異。但見其心虚胆怯。刻刻回首作狼顧狀。余左右閃身慮爲所覺。乃距之稍遠。行未久。忽折進一狹巷中。亟踵之入。則屈曲旁通。岐徑四出而雪倫之縱跡遽失。 
　　斯時余大懊喪。悵悵不知所之。轉念彼雪倫所窺伺者。果爲誰何之人。及誰何之家。彼又胡爲而夜𣊺其室。小如姑返原處。一探察之。甫及門。門忽闢。一身軀健偉之老者出。手携一皮鞄。怱怱而行。瞥又見一人尾其後。其人非他。卽先時從黑闇中驚走雪倫者。審其面。則又大詫。蓋卽我友華生也。福述至此。怱轉問旁坐之赫迭曰。赫迭君。君知此手携皮鞄之老者果誰也耶。赫迭方側耳傾聽幾若忘情猝被此問。一時瞠目不能答。福大笑曰。是卽君耳。赫迭始恍然悟。繼而恚曰。然則君等之蹤跡我後也。意果安屬。福曰。此無他。以我友探得君是日曾携此皮鞄招摇過巿。遂不免因而悮會厥後聞君夫婦爭論諸語。以及與約君密室之言於是愈思愈似。愈疑愈真。則直悮會中之又悮會矣。然而是夜我友亦大爲君窘。脫非余爲之趨救者。則我友目不免。是則又君之悮會耳。 
本埠新聞 
[滬道將提勘鎗斃西捕案犯]  
　　槍斃西捕茅露之劇盜劉阿三等三名疉經縣訊收禁在案刻悉滬道瑞觀察將於日内牌示提勘（車） 
[不准差勇藉端訛索]  
　　上海縣練勇需索堂費一案曾經李大令訪悉當將軍健陸桂山等兩名責懲並將練勇八名悉數裁撤又將勇目宋某之諭單一併吊銷在案前日大令又諭飭各差役謂訪得前經本縣示諭勸戒浦東各流氓安安營生不許肇事詎料該勇等胆敢藉詞向該流氓等索詐甚巨爲此諭飭皂快各班知悉嗣後如遇練勇等招摇索詐立即拘案聽候嚴懲云云（夏） 
[上海縣慎重改良監獄]  
　　邑宰李大令照會公益研究會文曰照得本署監獄係兵燹之後修復之工地旣狹小四圍墻垣旣皆卑薄監内房屋湫溢中庭亦甚偪窄不通空氣以極低矮之屋而覆以薄瓦磁桶亦細劣不堪積年以來犯人因風雪之侵輙用蘆席支搭房内爲遮蔽司幾與茅屋相等稍一疎忽火爐最爲可危前於到任清查監獄之時見此爲之驚駭節經體察微特於獄囚衛生之道種種妨碍卽以防範言尤無可恃之處查近年來内外監人犯之多倍於他縣其中類係明火强盜及窮凶極惡之命犯流氓往往以細故喧嘩動形衝突是以王前任禀請添調兵弁在外防守然果有變故終恐扦制爲難稍一疎虞爲害將不堪設想因不獨關繫官司之考成而巳且各國游歷洋人由領事照會以調查中國監獄而來者幾於無月無之以犴狴穢惡之形入鷹鶚顧視之目貽譏取笑實爲通國之羞如待質自新兩所聞係價買民房爲之年久失修勢將傾圯其卑濕偪仄之象亦達極點近以流氓獲案之多未敢輕釋竟有無地可容之勢而錢債等案人証入此處無不以擁擠黑暗爲憂因而疾病叢生死亡數見官固難辭其咎而亦地實爲之前月法部韓郎中奉派查察監獄到縣偕可周察亦以無一合法爲言謂非拆毁重修斷無改良之法鄙見正復相同　均爲不容延緩之舉目應設法籌欵速圖建築除照會同仁輔元堂董勸學所紳董外合行照會爲此照會貴會煩照來文希卽提議籌定善法刻日覆縣明知此舉以經費爲第一難事然邑中有何欵可以供撥或何處公地可以變價濟用之處並希博訪周咨共圖集事務期内外監獄及待質自新兩所俱得改良是爲至要勿視爲不急之務而置之也須至照會者又探悉大令於昨日傳念五保五圖六圖八圖十六圖各地保到署面諭本縣將次攺良監獄翻造新舍深恐建造時有侵佔本署前後民屋事情應責成亭耆孫熊飛協同各保按册丈量繪圖禀復以憑查核云云（軌） 
[製造局總辦將次回滬]  
　　製造局總辦張弢樓觀察上月因公赴寗晉謁督憲現巳公竣約不日乘輪回申（夜） 
[竹棚壓斃人口]  
　　法新租界蘇州會館西首與華界交接處半爲山東客民搭蓋竹棚棲宿之所前晚大雨該處竹棚傾倒一間壓斃李姓婦女及四齡男孩兩口又萬姓九歲女孩一口昨由四圖地保報由縣宰李大令于昨午蒞騐委係屋坍壓死當飭報堂棺殮發壇暫厝（契 
[惡鴇宜懲]  
　　英租界雲南路某妓傭葉吳氏被鴇婦王汪氏肆行凌虐葉遂吞烟圖盡由包探陳洪德查知禀明捕頭立將該氏舁送仁濟醫院救愈送請公共公廨暫爲看管於今晨帶至公堂聽候查究（泉） 
[飭殮猝弊]  
　　邵松如向寓公共租界廣東路衛貴慶烟間内前日忽患痰病身死昨由該棧主投報老閘捕房派探陳洪德往查屬實因無家屬經捕頭飭傳該圖地保報堂棺殮（舟） 
 
 

Page 19

 
 
[馬夫吞没彩洋]  
　　婦人祝王氏王張氏合購湖北票一條前日遣馬夫祝林海將票持往彩票店查對適中七百四十號標彩當塲兌得彩洋八百五十元該馬夫僅分給同去乙廚司王友榮洋十元餘洋吞逃無蹤祝王氏當卽報由捕房派探將祝查獲並搜得新置金戒銀表各物一併帶入捕房於今晨解送公堂請辦舟） 
[錢債互控]  
　　夏少堂前在公共公廨控告華洋藥房主黄德馨以洋藥棧單抵銀不贖求提究追等情當經讞員關太守簽差協探往傳未到禀覆在案現該藥房主黄德馨以夏少堂吞没金戒等情亦赴廨請追巳蒙太守另案批飭傳訊矣（舟） 
[紀改良家政會]  
　　昨外毛家弄競化女師範開第二十期講壇首蘇本綺女士講早起與衛生之關係次楊王震女士演說女子有才學宜深沉忌顯露臨患難宜鎮定忌虚怯次蘇本清女士演述本會所編之家政小說七日談大意暑假在卽公議暫行停講云（川） 
[法界小火]  
　　法界東興橋堍某衣店前晚火警經救火會馳往救息未成巨災捕房飭探查明起火情節核辦（絲） 
[上海官事]  
　　候補知縣胡耀樞昨到道禀辭赴蘇巡警敎習陸炳章禀請病假一天（哲） 
訟案 
[總工程局紀事]  
　　划船婦曾王氏之女蘭英前被韓黑寶拐去曾經控局訊斷有案乃韓不知悛改仍往圖拐經人查悉告知女母前日復控東區解局奉飭將韓收押蘭英交甲看管候究○南區長查站橋悉巡士周得勝與金阿桂有同謀設　誘賭情弊解局押辦○高子香持銅鐲一對至陸家浜鎰泰典質錢當被典夥察出扭送南區解局押候解辦（舟） 
[英租界捕房事]  
　　袁慎生在公廨控告張亭　採煤運滬累保賠銀經讞員關太守派差協探往傳藐抗經原差據情禀復在案昨晨又奉太守派差協同中西包探在美界善慶里將張亭卿拘入捕房押候解訊○瘋婦趙劉氏在馬路黄行吵閙由捕拘入禀明捕頭飭送公共公廨請爲安插○瞽者姚雙福臥路無依由捕拘入捕頭飭送公廨奉關太守派差將姚片送棲流所留養○徐祥二前日潛至公共租界九江路天利客棧行竊某寓客元寶一只及綢衣銀洋等物當被棧夥瞥見追獲扭入捕　押候　辦○公共租界九江路禮和洋行庖人李世能前月與下灶司毛榮生細故爭執李即將毛兇毆受傷由捕一併拘入捕頭以毛受傷屬實飭送仁濟醫院醫治李押候今晨解辦（根） 
[法租界捕房事]  
　　新開河松興船票局建源洋棧兩家因時將垃圾任意傾棄有違定章經　房傳到各罰洋五角○張金生在英界偷得衣服三件由探拘入押候解辦○葉長生摸竊途人時表由探拘入押候解辦○錢晉發行竊松板數塊由捕拘入押辦（契） 
[美租界捕房事]  
　　王阿生向在百老滙路某洋人處爲傭昨向洋東索取　資無著反被刀傷手腕二處由王投報捕房飭西探前往索出工資並養傷費給王了事○施福生昨至崑山路八號洋房圖竊拘入押辦○婦人趙黄氏竊取緞子由探邊槐州拘入轉送公廨押候查明失主訊辦○王三小子竊竹梯由二百七十四號捕拘入押辦○俞芬椎與婦人方葉氏扭毆由探楊連生拘入押辦○扛夫陳寛成苗阿大昨在兆豐路互毆由七百十九號捕拘入押辦○夏阿生昨向探夥小青索欵被毆受傷夏卽投報捕房飭　查辦（西） 
來件 
[鹽城敎忠軍學堂開會始末記]  
　　敎忠中學堂者李保堂氏所私立也李長於八股素業敎讀門徒甚盛歲入館榖亦甚豐目乙己八月廢科舉詔下生徒星散李憂之遂聯合一二塾師中之失館者借試院房舍創爲斯堂貿然禀詳立案且印刷私啓廣告同人其啟文開首云（烏乎今日巳奉我皇上之命改敎矣安得不從而改敎乎）識者嗤之然猶疑其熱心興學堂也地方多一私立學堂以補官力之不逮豈不甚善乃一爲攷其内容核算經費則有大可駭詫者閱總會上學務處論海内學務書曾謂（設一中學就極簡陿而言非預籌十萬金不可况小學尚未完備更復何處選補）可見中學造端宏鉅斷非二三寒畯所能咄嗟立辦且内地經濟困難師範難求蒙小學尚未能遍設中學更非當務之急李就固有基礎略加修葺以爲即合中學規制搜羅門下及鄉鎮各私塾年長學生二三十名濫竽充數以爲卽合中學程度及問其開辦費幾何常年費幾何則除收學費外無分文的欵可恃隻手空拳冒昧嘗試揆其意則曰立學堂可以保館也可以漁利也可以沽興學之美名也且可以夤緣官長穿插衙門也（本年正月竟有揑名禀留前任孫邑侯之事遂奉督憲嚴批查辦孫亦因此撤任）有以籌欵之說進者則對曰苟能成立何患無費噫嘻籌欵以興學者吾聞之矣假興學之名爲籌欵之地吾未之聞也其不諳學務專巳自封卽此巳可概見至學科之不備敎員之缺乏校舍之不合殆不足怪 
　　時自治學社長陳先生惕庵方擬廣籌經費（時有數富紳慨捐巨欵巳有成議）組織一公立初級師範學堂以地址難覓而又料該校之無成也遂勸李讓地改辦師範目以尚志書院爲互換品磋商再四堅拒不從而師範之議遂輟至丙乖六月敎育會成立發起人李君端章馬君玲　等復申前議李乃堅持合辦之說仍不允讓李君等重傷鄉士感情遂亦聽之一誤再誤而師範竟成畫餅矣以法律裁判之其咎有三曰霸佔同學之公地曰貽誤青年之學生曰阻遏將成之師範此固學界稍明公理者所公認之言也 
　　夫公立私立各學堂概收學費此東西呼國之通例也然必酌中定數俾歸一律方昭公允乃該堂有所謂最速成師範班者巳於上年年終畢業先期擇學生中之饒於資者隂示以意曰有能納費若千者可得最優等之憑單於是有納數十元者有納百十元者竟納至三百元者以納費之多寡定等級之高下至平日分數考驗試卷皆先期撰就或倩人代作届時不過請地方官點名畫諾而巳烏乎似此賄賂公行任意搶替寡廉鮮恥卽科舉之　猶未至於此極也何該堂而竟忍出此 
　　本年正月李以引中真有利可圖而又恐同辦諸人之分肥也遂决意獨辦不許他人染指詎意開學後學生來者寥寥而敎習修脯堂中火食無從取給勢將不支遂具禀縣署指撥賓興餘欵三千餘金及表海書院田若干頃爲該堂津貼不知表海院田前正鹽城縣陳巳撥充公立高等小學經費賓興餘欵上年巳禀准各大憲爲闔邑全體學務之用現在如擴張高初兩等小學添設蠶桑简字女學等校辦理勸學敎育研究法政講習等所需疑甚鉅預算不資前呈報提學使慮及地方官預算表收支相抵不敷約五六千金之譜頃方擬將此項餘欵提出暫濟要需一俟籌欵有著立卽歸還以重公欵豈有餘力以助彼有名無實之學堂哉卽使辦理而善彼私立學堂本無專恃地方公欵之理而地方公欵亦無補助私立學堂之責况上年冬巳將文塲桌凳費二百餘千巿房租每月八千五百文禀准爲該堂度支矣猶復覬觎他項公欵飽饞吻無如本邑學欵歲入祇有此數如爲完全中學計雖罄鹽城闔邑之資不足資粉飾如 
 
 

Page 20

 
 
爲個人保館計漁利計母寗去而學賈或可稍博蠅頭又何必誤巳誤人以耗地方之膏血哉况敝會受闔邑學界委託練理財政豈能顧全一二人之私交致損千萬人之公益此敝會對於該堂請欵之意見也 
　　查奏定章程私立學堂之不善者敎育會有直接規勸之責三月初二日敝會在城西高等小學開談話會提議勸學所應辦事宜時李亦在座遂直接勸其取消此腐敗之學堂將試院讓出爲敎育研究所法政講習所基址并舉李爲中區勸學員李乃大慙不數日而風潮起矣 
二月十三日忽接到匿名傳單一紙内開鹽城闔邑同學擇於十五日在敎忠中學堂開特别公益大會凡農工商界諸同胞務希先期駕臨云云署尾稱闔邑向學廣告旣不叙明事由亦無發起人姓名兹照錄如下鹽城闔邑同學謹擇於是月十五日午刻十二點鐘在敎忠學堂開特别公益大會凡我同志及農工商界諸同胞均乞先期駕臨公訂敎育義務不勝翹盼之王會費不取鹽城闔邑同學廣告 
　　於是鄉愚無知村農販豎以及著名之訟棍血食之劣紳無不興高采烈沓　紛來流品旣雜各挾私見汲汲如狂　欲瓜分積榖者有欲朋分學欵無論新　學界查應到會辦事開支薪水者有反對學堂任情醜詆並欲聚衆挾制會長會員到場當衆宣諾及打毁積榖董事家者爭先演說龐雜紛呶昌言無忌頗極一時之怪現象其始不過因一二人爭欵微嫌幾禍其至於不可收拾敝曾以其違背部章擾害治安而又恐鄉鎮學界之誤會也遂遍出廣告如左 
　　昨聞有人散布匿名傳單口稱鹽城闔邑同學擇日在敎忠學堂開特别大會署岸稱闔邑同學廣告無發起人姓名聞鄉鎮學界諸同志誤疑爲敎育會開會頗有應召而來者不知此次開會本會絶未與聞查本會章程經常會期在六臘兩月如有特别事故必須先期將事由叙明於傳單上蓋用圖記以昭信守法臘因水災賑務吃緊電商東洋留學諸君及本會發起人暫緩閉會又查奏定敎育會章程如干涉敎育範圍以外之事及挾私聚衆阻撓行政禨關皆應卽令解散而該會傳單牽涉於農工商界與部章諸多不合是以地方官不肯臨場監督以示絶不承認之意本會同人亦未便肯從爰特宣布意見敬希學界諸大同志鑒察敎育會事務所公白 
　　午後忽有不識姓名者十餘人來敝會所口稱看帳勢甚洶洶敝會對以學務收支各帳巳遵章報告提學及地方官並榜示會所矣　欲查閱根帳須公舉深明帳理之查帳員二三人來會斷無擁擠多人查帳之理衆遂怏怏散去 
　　十六日忽遞來一名信十九日又發來油印廣告大致謂敝會把持公欵專權横恣肆口詈罵種種誣衊復唆使素不　於敝會者一二人赴省朦控聞沈睛秀等沈係　李之私親又曾受業於李爲一起裔步駒　　裔係把侍舍利寺田産者　爲一起李又自爲一起懷怨挾私同謀分控其計亦狡矣哉總之是非曲直當憑官府之調查及士夫之公論敝會無庸剖辯亦不必剖辨也惟敝會自成立以後各部職員謬承選舉膺兹重任兢兢業業深懼弗克勝任乃九月以來稍有進步而風潮突起勢將演成一新舊交　之歷史於學務萌芽社會幼稚之時代誠地方之不幸也爰述顛末拉雜記此惟希學界諸君子執公理以評判之幸甚鹽城敎育會同人告白 
雜錄 
[黄君雅平輓聯]  
　　以一死勵諸同人泰山鴻毛籌巳熟於兩旬得二烈士閩江崇島感同深（學生古傑陳李芳朱啟晨）拚此身　學界前途幸福願同輩慰吾師未竟悲懷（受業汪叔方）熱血灑申江　載宣勞爲造國民新學問靈魂歸崇島九原餘望還期社達文明（學生袁鼎余祖謙袁恭壽）先生果何爲熱血滿腔期學界文明無奈獨力難支忍不住三十年性命犧牲甘供社　小十其奚述遺書一紙　　胞　勉倘得前途猛進還可望四白兆神靈種族永占寰球（富陽學生姜昌治丁樹恩孫鑑戴　夔　燦）無　難爲炊閉户吞捧讀遺頻下涙同舟　共濟中流失舵斡旋大局史何人（學生梅致和）以菩薩心罹羅刹劫死生長别離苦無千萬化身而先生竟賚志矣烈士蹈海壯夫冒刃因緣亦猶是伫看二十世紀吾中國尚有人乎門人吳鴻）於戲偉矣志切樹人心甘殉學近來多少敎育家如先生首屈一指嘻悲夫言猶在耳形巳無存此後誰操明鍵俾小子心喪三抱興學熱　志决身殲血性如公能有幾讀遺書流涕風凄雨苦心喪從此正　窮（學生何承濟）振興學勢誠憶載極力經營衆擎舉以孤掌鳴志竟難酬飲泣吞聲悲黄種懷鐵血主義嗟此日捐軀慷慨身家輕而社會重魂歸何處凄風苦雨咽申江（金華學生　普　若炳　涵徐可權）讀絶命一書落拓豪人齊下涙望故鄉百　蒼茫神鶴竟歸（業徐新明）陳守晟何許人敢涎五百　家金促先生殞命姚　生差知巳可留一片乾淨土表烈士同情（續溪學生曹繡君）殺身成志以死愧生（黄懋勳）不遠千里而來知遇感殊恩賴有公大力支持煞費經營爭學界當此萬難之勢見危拚授命試問誰熱心籌　賛助功業慰英魂（後學邢廣謨邢廣馥）得英才敎育費血勞心綦功實尠爲同學酧誠捨資捐命慷慨何多學生馮泳昌）落落大丈夫方期興學育才爲民爲國倘敎　志有人何至永訣同胞致小子吞聲千里堂堂奇男子一旦成仁取義忘私忘家惟冀熱心來者仍　滿腔熱血代先生釋恨九原（學生李石麟） 
振務 
[江寗籌振局四月下旬振欵清單]  
官捐振濟湖北督銷局候補　范德培捐銀一百兩 
慨　振濟檀香山保安局商董彭林茂捐　一千五百元紐中華公所紳商趙伯棠捐三百十元 
[經收大江南北水災振欵第五次清單]  
　　重慶李君承之趙尹資生諸位善士經　規銀六仟兩趙君華亭規銀一百兩　　雲　洋一仟元浙寗東海居求保平安洋七百五十元水陸平安洋一百元魏德春張舒記各洋五十元求保安生子洋一十元陳潤夫二次添助一千九百七十元零五角以上共收規銀六仟一百兩　收洋三仟九百四十元零五角一月付撥焦樂翁助清江粥振洋一仟元三月十三日付買番芋干裝海州散振連水脚費洋　仟九百七十六元付符棗一百元四月廿一日付盛宫保廣仁堂賑江北規銀六仟　用特登報以揚仁風上海新閘大街正心善堂司董葛繩孝曾鑄趙榮昌郁懷智祝大椿朱佩珍蘇德鑣席裕福鄧熾昌熊定保焦發昱　顧承陳作霖仝啓 
 
 

Page 21

 
 
　　安徽鐵路勸股票頭彩三萬元　第十一會五月十九開彩 
　　第十一會票仍設六萬張不中原價換取路股兼辦附號副票悉准於五月十九日照舊章在蕪湖開彩第廿一會貼號副票准五月十一日開彩二十二會點號副票准五月廿六日開彩此佈 
　　小學校管理法 
　　小學校爲國民普通敎育最要關鍵而欲發達其敎育尤視乎管理之良否以爲衡茲編爲日本高等師範學校敎授小泉又一所著於學校之組織事務一一布置井然厘然得以簡馭繁之道眞爲管理小學校者不可不看之書西裝一册大洋一元 
　　最近生理衛生教科書 
　　今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身體之構造故生理學尤爲緊要是書爲日本小松定市所著於解剖之原組合之理保衛之法無不精詳確切孝感劉君曉譯筆亦明治　潔誠敎科最善之本也西裝一册大洋八角　 
　　英譯津梁 
　　夫通譯之難不在於名物稱代云謂等字而莫難於介係掣合疏狀區别等字此種字渾言之卽支那所諝虚字也凡一句之神情一語之口吻係焉故是書所譯牽引介係掣合等句爲多面以英瀝博士所譯四書以爲標準中有未信之處則加以竄易以符原意而更申明其用法之異同於後精而靡疏寡而擷要洵象胥家之津梁也西裝一册大洋一元　　　上海棋盤街點石齋啓 
 
 

Page 22

 
 
   
 
 

Page 23

 
 
   
 
 

Page 24

 
 
　　燕製補丸 
　　此丸專治病肝胆不和胃汁不消化大便閉結身熱腦覺不安痔瘡膀胱與内腎等症無不立治凡各症宜用輕瀉者此丸獨推第一小匣洋一角大匣二角五分此藥各大藥房發售 
　　告白　裕昌洋行經理火險公司 
　　本公司開創英京已有五十餘年現存英金四百零五萬七千磅合上海規銀二千一百六十三萬两零如蒙　賜顧請至本行賬房面議可也 
　　香港太古糖局 
　　車糖出售 
　　本行由港自運ＳＣ唛水糖ＢＡ唛五温Ｂ唛四温半ＯＷ唛四温二五ＣＸ唛四温　唛三温七五Ｈ唛三温車糖出售如　貴客欲買祈請到本帳房面議買定即收定銀如過期不出將定銀罰去特此佈聞上海老太古洋行謹白 
　信記ＬＹＴＨＩＴＥ 
啓者本行現有最新各色刷粉顏色鮮艷刷於墻壁之上其色經久不衰其用法最易祇須冷水調和即便可用此顏色粉分二種有用墻屋之外者有用墻屋之内者均能光彩奪目盖此顏色粉乃英國里台提廠以上等材料加工配製刷於墻壁之上其色久遠如新另有雪白刷粉其質細嫩光亮無匹無論板壁坭墻刷之能使房屋透光不但物美其價亦亷如仕紳貴商欲看樣議購者請至二馬路第十二號門牌三層樓面議可也英商信記洋行謹啓 
　　德潤祥告白 
　　啓者德潤祥開設在法界三洋涇橋係代客攬載棉草羊生意歷經有年向稱妥當凡屬銀洋來往祗係存德莊一家向無别號揭借又無担保等情恐有冐認本號圖章或同伴借貸雖有德潤祥圖章槪不作據請向該經手人是問特此聲明謹告 
　　鵲窩牛乳寰球第一 
　　本廠所造牛乳由化學家獨出心裁改良製法其色其味永不變壞爲人生最關緊要之食品無論男婦老幼服此乳後即能調和血氣生長肌肉添益精髓强健身體故環球各處行銷極廣今中國下令禁烟有志男婦悉宜戒絶惟體弱精疲不無貴虞購服此乳大有裨益物美價亷功難盡述謂余不信請嘗試之上海四馬路第七十七號志大洋行總發行所 
　　永昌洋行 
　　本行開設四十餘年專售各色金銀首飾各色鐘表千里鏡眼鏡打樣量天尺機噐一切俱全代理有　金銀各表並修理打樣機噐鐘表等物凡仕商賜顧者請至英大馬路黃浦灘第一號便是 
　　上海華英大藥房啓 
　　本藥房新到醫生傢伙牙科材料凡應用要件一槪齊備又新到照相噐具材料甚多均是各國名廠所出式樣新巧價値公道賜顧者請速來購取爲盻 
　　如諸君無暇至塾且不必請先生敎授亦能自學英語即用無師一目了然英文一書此書計大洋三角發賣處在上海後馬路即北京路第十八號美華西書舘内字三字經千字文及英文百家姓每張十文華英萬字典每本四元 
 
