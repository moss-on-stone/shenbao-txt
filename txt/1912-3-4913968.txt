# 1912 - 3 - 4913968

 

Page 1

 
 
   
 
 

Page 2

 
 
評　論 
[袁氏撤銷唐使之疑問]  
　　自唐使啣命來滬後。會議數次共和之大局大有和平解决希望。乃者罷戰條約尙未訂定。國會選舉。尙未决行。而袁氏忽有召回唐紹怡撤銷專使一切議和事件由袁直接辦理之電鳴呼。異矣。 
　　唐使之來滬。非明明總理大臣全權之代表乎。今乃曰唐使之權限祗以切實討論爲範圍。迭次會議各條。約未先與本大臣議定。遽行簽定。遂藉一再請辭爲由。電告伍代表直接妥商。准唐辭任。是其心明明不以和議爲然也。不然全權代表之謂何。而乃始終易轍之一至於此耶。 
　　或曰唐使之撤銷。蓋袁不得已之用意也。今日者停戰之條約業已商定國會之召集。粗有端倪。只餘會議地方及日期。尙在彼此商榷之中。袁故特以遲遲不復而借端撤銷之。一方面表示一已默認共和之趨向。一方面將欲脫出北京範圍耳 
　　或者曰唐使之來滬目擊共和之潮流濳移默化。歷次條約。頗爲北廷朝貴所不喜。此次之撤銷袁蓋以消去北廷朝貴之忌嫉而議和大局遂不惜以一身横當其衝蓋身入北廷之重圍而一切舉措不克自由焉耳 
　　或者。曰袁之今日撤銷唐使蓋别有用意。昔日以和議二字玩弄民軍。違約背信詭計進攻太原皖北是其前車。今者淸軍退出百里之條約。甫經簽定。而陽夏淸軍。肆行攻擊。阜陽倪軍。絶不退駐。一則見 
 
 
 

Page 3

 
 
於武昌之通告一則見於和欵之附件。是袁世凱固始終不以和議爲信誓者。今日之撤銷唐。使卽其明証 
　　要之三說者皆道路悠悠之口實耳其然歟。其不然歟。請還質之他日之袁世凱。以卜中。華民國共和前途。斯可耳 
[專電]  
　　各省代表今日（新曆正月第三日）正式選舉黎元洪爲副總統按此節可與要聞欄參觀 
　　各省代表會自攺参議院後昨由各代表電違本省迅速推定參議員來甯組織院務（以上南京） 
　　今日（十四）各公使接灤州來電謂將於二十四小時内攻擊北京請各國官員嚴守中立云云電未署名北方民國軍統領黄字樣 
　　灤州淸軍已宣告獨立郵便火車開至唐山附近阻碍進行 
　　淸軍各統領皆向淸廷要求備足欵項以充軍餉如不照辦卽另謀對付 
　　滿廷諸親貴昨日在宮會議袁世凱告以直隸灤州府現有民軍四千將攻北京南方亦有民軍四千已在南京附近渡過揚子江淸太后因恐前敵軍統反戈相向允以現銀二三百萬兩付與袁世凱散放 
　　袁世凱第二次辭職淸廷仍不充許 
　　烏里雅蘇台蒙人現亦宣布獨立淸都統逃 
　　淸政府偏聽叚祺瑞之言謂民軍在漢違約開戰電致議和代表伍廷芳要求解釋（以上北京） 
　　駐漢淸軍於昨晨退出時忽然乘勢向武昌開砲民軍遵約並未還擊（漢口） 
　　甘肅蘭州已宣布獨立商民安謐如常（西安） 
公電 
[南京各省代表會電]  
　　各省都督府諮議局上海申報時報民立神州天鐸時事新聞各報館鑒本日十時開會選舉副總統黎公元洪當選特此布聞各省代表會叩紀元第三日 
[孫大總統電]  
　　各省都督鑒中華民國攺用陽歷以黄帝紀元四千六百九年十一月十三日爲中華民國元年元日今由各省代表團議决由本總統頒行并定於陽歷正月十五日補祝新年請布告總統孫文冬 
[上海陳都督去電]  
　　各都督各軍總司令各軍政分府公鑒採用陽歷事昨已奉孫大總統諭通電各省一律實行今日滬上紳商工學界以時期過迫不及舉行典禮特定於陽歷正月七號卽舊歷十一月十九日停巿升旗縣燈慶祝民國攺政共和並大總統就任紀念望各省同時舉行以表民心一致之意其美印東 
[上海共和促進會去電]  
　　南京各軍隊鑒莊君思緘才略素巨軍事外交尤爲常著曾在廣西任事十餘年凡我同志靡不欽從當此大局粗定得人甚難莊君代理都督請寗省各軍界暫勿爭執以維大局共和促進會叩 
[南京參議院電]  
　　各省都督府諮議局申報時報民立神州新聞時事天鐸各報館公鑒文日議决臨時政府添設臨時副總統今决定明日上午十時開正式會選舉臨時副總統特此電聞代表會代理參議院叩紀元第二日 
[江北蔣都督電]  
　　南京孫大總統莊都督武昌黎元帥上海陳都督各報館各省都督分府均鑒接宿遷張司令官轉徐州偵探函報徐州徐占鳳現奉淸廷電調北上所遺馬步各營已由張勳派員接統徐州北方約二百里韓莊地方淸延第十七標僞統領徐某率步隊一標馬砲各一營工程輜重衞生各兩隊及兗州鎭防營一營韓莊西南十二里利國驛設有遞馬哨韓莊東南八十三里郯莊駐有步隊一營龐字渡沙溝林城均駐有敵軍兵力未詳查敵軍情形雖無前進之意稽查搜索極形嚴苛除加派偵探嚴密搜索監視外特此奉聞江北雁行冬 
[貴陽軍政府電]  
　滬陳都督鑒關於組織中央政府事敝處所舉全權委員熊範輿周沅功君已由滇赴滬然後赴鄂平剛文崇高兩君已由榆赴鄂皆於二十一日啟行特此奉聞黔軍政府艷 
[安慶孫都督電]  
　　大總統各都督鈞鑒臨時政府參議院皖 
 
 

Page 4

 
 
省派定參謀員趙丹謹聞孫毓筠文 
[福州孫都督電]  
　　陳都督鑒東電敬悉攺元一事遵卽宣布舉行慶祝典禮軍民歡快從此一新景象與世界各强國同進文明幸何如之閩都督孫道仁江印 
要　　　　聞中國光復史 
[民淸兩方面來往要電（唐紹怡辭職）（袁世凱自充和使）（停戰期再展半月）]  
　　淸内閣袁世凱致民軍議和代表伍廷芳電此次變亂各省擾攘本政府不忍生靈塗炭特備文委託唐代表赴滬作爲總理大臣全權代表專爲討論大局之利害其權限所在祗以切實討論爲範圍乃迭接唐代表電開與貴代表會議各條均未先與本大臣商明遽行簽定本大臣以其中有必須聲明及礙難實行各節電請唐代表轉致嗣據唐代表一再來電請辭代表之任未可强留現經請旨准其辭任至另委代表接議一時尚難其人且南行需時嗣後應商事件先由本大臣與貴代表直接往返電商以期簡捷冀可早日和平解决特此電達謹聞内閣鹽一 
　　又第二電鹽一電計達現在彼此直接電商計未商定之件甚多擬再將停戰期限展長十五天自十二日上午八鐘起至二十七日上午八鐘止可否希電復鹽二 
　　民軍議和代表伍廷芳覆淸内閣袁世凱電頃接鹽一電深爲詫異此次唐使來電携有總理大臣全權代表文憑開議之始互騐文憑本代表卽認唐使得有全權會議五次所訂各約一經簽字卽生遵守之效力來電所稱唐使電開會議各條均未先與商明遽行簽定本代表實不能承認此言但知一經唐使簽字之後貴政府即當遵行今唐雖已辭職而未辭職以前所簽字之約不因此而失其效力貴大臣深明交涉諒必能守此公例至於所稱應商事件先由貴大臣與本代表直接往返電商云云應商各件有非面商不能盡者遠隔數千里僅以電報往返必有難於通悉之處故會議通例必須面商通函尙不能盡何况電報本代表此次與唐使會訂國民會議辦法已將就緖只餘會議地方及日期已由唐使電達中外想望以爲平和解决指日可俟今忽有此意外和局難保不因此動搖貴大臣如果有希望平和之决心應先示人以信宜迅照初十日所訂定退兵辦法飭各軍隊於五日之内退出原駐地方百里以外以昭大信是所切禱伍廷芳江一 
　　又第二電頃接鹽二電提議停戰期限展長十五天本代表前與唐使會訂國民會議辦法已將就緖只餘會議地方及日期已由唐使電達請貴大臣先將此兩條迅爲電覆如以本代表辦法爲則國民會議指日可開大局早定人心早安諸事皆易商量如不以此辦法爲然則彼此磋商必非電報所能盡悉請貴大臣親來上海一行以便彼此直接妥商早日解决實爲至便再昨日與唐便簽字定約嗣後兩軍須得有全權代表電報述和議决裂戰事重開始可發令開仗應再聲明以免誤會伍廷芳江二 
[西報紀和議之變局]  
　　大陸報北京電云淸廷議和專使唐紹怡電請辭職今袁世凱已准其所請惟聞議和事宜不致卽時决裂此後但由袁世凱與伍廷芳直接商議而已 
　　唐紹怡之辭職此間深爲驚詫卽最有閱歷之外交家對於近兩星期内之事變亦茫然不解且察袁世凱之言論舉止近有數事殊不合其平日態度此間所接上海方面之消息如果確實則袁世凱似在愚弄政府否則上海人或有意誣之也 
　　今日之事殊無人能料其眞相惟議和一事已不如唐紹怡赴滬前之有望現信袁世凱已退讓至於極點故此間舆論皆謂民軍如不稍有退讓則兩方面卽將續戰云 
　　淸政府今日宣言隆裕太后已復提出私蓄銀二百萬兩加以其他所籌之欵足供兩月軍餉之用 
 
 

Page 5

 
 
　　觀袁世凱近來種種舉動袁氏實已預備决戰必至力竭而後已聞會議媾和一事今日已臻决裂之點旦夕卽將開戰此乃從可靠處得來之消息於此足見淸政府必已籌得現款若干也 
　　袁世凱今日曾赴淸太后宮内要求頒發内帑以濟軍用否則卽將辭職不復問事故慶親王除前助銀十萬兩外茲復助銀十五萬兩然此區區之數殊不足有所大舉必其他親貴皆肯出金資助始能一戰耳 
　　太晤士報云淸廷議和專使唐紹怡之辭職已由袁世凱允可此事雖駭人聽聞惟近來外間皆知袁唐意見不和故對於此事不甚驚詫聞唐已歸入民軍將在共和新内閣占一要任云 
　　文匯報記者於昨日下午往見伍廷芳博士伍博士對於大局並未有所宣布據謂唐紹怡辭職之說已確業已簽定公文惟袁世凱旣以全權授與唐氏復不承認唐氏簽定之條件令人無從索解此實世界文明之國所難忍受該記者問以民軍對於此事之熊度伍謂余已電致袁世凱要求維持唐氏辭職以前議定之各款否則袁必親自來滬始可互相討論且袁氏果能來滬必知吾人要求之正當亦將贊從民軍云 
[袁世凱答覆民軍之要求]  
　　民淸兩代表議定在滬召集國會不准淸廷借各款經唐使電告袁世凱後聞袁昨已發電答復大致袁仍主張以北京爲召集國會之地並擬將豫魯兩省退兵條件除云而漢陽淸軍退出之時間則須由該處淸軍統領自行核定但必飭該統領實行此事至要求淸政府不得借用外債一欵袁意目下停戰以後兩方面皆得自由借債（其意可知矣）又選舉國會代表章程必須由北京政府編訂云（其意尤可知矣） 
[袁世凱非無總統之望]  
　　武昌黎元帥探悉敵軍之意與滿廷並無如何感情其所希望者祗在袁世凱得舉爲總統卽可全行反正當於新曆元旦日將淸通告各處並請伍外交長速告唐使電請袁世凱迅飭敵軍如約退出電文錄下现京程都督各省代表上海陳都督伍外交總長曁各省都督鑒陽夏敵軍不第不遵約退出百里且肆行射擊反圖進攻我惟嚴防并未還擊頃探得確情敵軍謂民軍旣舉有總統項城無望同人生計將絶不得不與民軍决一死戰并謂此後之戰皆爲項城非爲滿洲云云鄙意項城胸懷磊落名滿天下此次徒以服政淸廷未克選爲臨時總統識者惜之期和議早成彼此早享共和之福人望如項城總統之任何致竟無希望若果如敵軍所妄揣未免示人不廣不第爲項城盛德之累且以違約見責友邦恐非項城所許爲此通告並乞伍先生速與唐使嚴重交涉請其速電項城飭陽夏軍隊如約退出百里以昭孚信否則冠裳之會變爲干戈塗炭生靈之端非自我開之我可告無罪於天下矣元洪覃印 
[直隸陸軍反正確音]  
　　中華民國外交總長伍廷芳君曾於舊歷十一月十二日接到灤州來電當日卽轉達各處電文如下武昌黎元帥南京黄元帥各省都督北伐聯軍總司令各司令代表團公鑒頃接灤州來電云陸軍第四十混成協現駐灤州海洋鎭秦皇島等處爲主張共和政體全體官軍甚表同情業已於初十日晚電請淸政府要求共和政體已有電至貴處至今未蒙電復並請電達淸政府及十省都督敝軍參人民軍之列請將講和開戰一切速先示知請參謀部派員速來以資輔助外交内政等事施從雲等叩侵印等因特此奉達伍廷芳叩文印 
[新總統之新建設]  
　　泰晤十報云聞新總統擬暫以南京爲都城俟滿淸政府旣倒卽將移往北京仍以北京爲都城 
　　據民軍某員云孫總統亦與外人同意急欲建設一良政府在各處頒布新律維持安寗并聞孫總統將水惜艱困除絶匪患已電告各省都督嚴禁掠搶矣 
新内閣人員現已選定其名字倘未正式宣布且聞國會將於一星期内召集 
有中國牧師以國内敎務問孫總統者總統答謂余將决計實行宗 
 
 

Page 6

 
 
敎自由並無國敎名目云 
　　又本報昨紀臨時政府之人員茲接寗函知其中畧有不符之處特再分紀如下黄興爲内閣總理兼陸軍卿陳錦濤爲財政卿程德全爲交通卿黄鍾瑛爲海軍卿伍廷芳爲司法卿王寵惠爲外務卿蔡元培爲學務卿張謇爲農工商卿宋敎仁爲内務卿徐紹楨爲陸軍參謀總長 
[選舉副總統紀事]  
　　新曆元月三日上午十時二十分開選舉副總統大會計到監選二人代表三十四人來賓二十八人監選人爲劉君之潔莊君藴寛先舉定正主席趙君士北副主席潘君訓初卽由正主席起立請各代表及來賓一律脫賵以表敬禮隨宣言中華民國成立之始庶政待理大總統雖已舉定孫公中山而政事究屬過繁以事實上論宜舉副總統助理一切前由參議院議决於今日選舉副總統查有被選舉資格者爲黎君元洪黄君興二人請代表諸公留意言至此卽將有被舉資格者之名單黏貼壁上次由副主席挨次發給選舉票每省一張并將受票人名片取回以作証據當時各代表並未互商各自舉筆直書旣畢由正主席起立高唱江西代表投票該代表卽至主席前向監選人行禮然後投票再向監選人行禮畢就坐原位於是正主席又遞唱浙江湖北直隸奉天河南山西福建廣西廣東江蘇四川雲南安徽陜西山東等省逐一投票舉監選人啟箱檢視選舉票十七張均舉黎元洪君爲副總統乃報告正主席由正主席向各代表宣明姓氏大衆鼓掌一律起身執帽歡呼副總統萬歲中華民國萬歲共和萬歲并大奏軍欒始散會 
[報界歡迎大總統]  
日報公會全體東請孫大總統於十五日午後一時枉臨老靶子路趙家花園開會歡迎適大總統以組織政府赴寗電派新舉粤軍都督汪精衛君代表蒞會届時汪都督蒞會公舉席子佩君主席肅客人座酒半主席屬李懹霜君宣讀頌辭汪都督先代表大總統申謝並稱揚報界有功革命事業卽日新政府成立尙冀有以匡所不逮復自演說略謂鄙人年輕望淺代表大總統會深滋愧悚惟鄙人夙嘗左右大總統稔其生平覺其所以圖事者不外責任心與退讓心相輔而行於義務則用責任心於權利則用退讓心此次承國人推舉總統本存退讓心尋以豦幕未傾財政外交在在均關緊要始易退讓而爲責任等語衆大鼓掌于右任君演說謂報章所以主張革命爲爭自由吾報界將來亦唯以保持言論自由爲第一目的李懐霜君演說謂承汪先生嘉譽報界實深皇愧中國報章困於經濟雖欲節節進步多未如志此次提倡革命不過發於良心幸而獲效微勞并謂今日歡迎大總統鄙人語不離宗竊有所冀於大總統大總統持三民主義嚮導吾民民族民權兩義目的將達鄙人本社會黨員深望大總統於民國基杜堅固以後注意民生一義竭力進行方爲不負初志汪都督起言李君之言深爲佩服當以此意達諸大總統李君又謂汪先生旣被舉粤軍都督平日生命尙肯犠牲必無權利思想甚願汪先生勿再固辭俾籌兵籌餉以濟北伐汪都督謙言不敢當此大任惟和議行將决裂非流血北京不可陳止瀾君謂粤人虚左以待汪先生汪先生熱心鄉梓不能辜負衆情于李二君咸謂今日軍人勢力自能破虜不必以個人流血爲亟仍宜就都督任語至此復把酒言歡高呼大總統萬歲報界萬歲民國萬歲燈初始散會頌辭錄在左 
　　頃者恭届大總統受事之始民國完全成立海内外含和吐氣且所以發揚文明祝我民國稱道功烈譽我大總統者固已罄竹難書至若竟已成之破壞愼將來之建設所以責望我大總統頌不忘規者亦旣言無不盡同人欲有所獻納於大總統謹抉報界與大總統之直接關係無取駢枝惟大總統埀聽竊以報章者代表舆論之具而亦發生舆論之具一國之興衰視輿論之純駁輿論之純駁視報章之良窳近歲報章議論平激雖取徑各殊其指斥滿淸政府之惡劣警覺漢族同胞之沈迷厥無異致對於國人之開通者爲代表之輿論對於國人之闇塞者爲發生之輿論天牗同胞卒能去逆效順傾滿植漢開亞洲第一民主大國民人躬逢其盛益恍然於輿論之重於九鼎然報章所代表所發生之輿論揆諸我天總統所持三民主義若合符節雖謂全國輿論胎息於大總統可也語曰英雄能造時勢今日之時勢直我英雄之大總統所搆造同人誠驩誠忭謹撰辭爲頌 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[接要聞浙省消滅旗營之計畵]  
浙省旗營約佔杭城全部三分之一自光復後駐防旣歸消滅則所謂旗民者自應卽時遣散卽以經濟支絀之故一時遣散爲難然仍使聚居一隔於事實上殊多窒碍不獨死灰易於復燃也旗營存在一日卽可謂駐防不消滅一日且使中心城巿日就曠廢在地方經濟上亦有棄利不取之嫌故旗民在今日亟　遣散之不卽遣散而駐防形式亦亟宜消滅之矧現在度支奇絀得能以變賣旗營地産之代價補助萬一之軍需亦未始非籌欵之一去茲將其變賣旗營條議錄左 
　　（甲）由財政部設局淸理定局名爲變賣旗營營營産局 
　　（乙）旗營周圍營墻招工承拆其拆下磗石除抵充工價外餘均途叚疊藏由局估價拍賣　　（丙）旗營内舊有公署及八家營房由變賣旗營營産局調查明日後用投票方法招人承　 
　　（丁）營内所有私人　屋限一月内悉數柝遷逾限不遷房屋充公 
　　（戊）旗營地畝由局派員淸文劃分三等（一）地屬繁盛之遲可備現在擴充巿塲用者爲上等（二）不能備擴充現　巿塲之用而其地僅能預備將來開關巿塲爲中等（三）地僻一隅不在將來巿場計劃中者爲下等 
　　（已）營地分等後由局分等定價出示招買其繳價方法亦分爲三（一）上等地於承買時即將全價繳訖由局給予管業憑單（二）中等地於承買時先繳地價一半由局給予收單以後每期繳價即在收單上將逐期數數註明俟十期繳淸由局掣銷收條換給憑單　　（庚）中等地逾五年不繳半價即就併生息下等地每一期不繳即生息一分按期以次遞加 
　　（辛）酌留旗營地若干畝爲公有地以備時來建造公園及各種營造物之用并自南達北由公家築馬路一條以助巿塲之發達 
　　（壬）應納錢漕業主承買後應分等量予豁免以廣招徠（一）上等地豁免錢漕一年（二）中等地豁免錢漕二年（三）下等地豁免錢漕三年 
　　癸）變賣旗地所得之代價分供三種費用（一）充軍用（二）供遣散旗民費用（三）建築旗營馬路一切營造物之用 
[杭垣擇期舉行慶典]  
浙軍政府前日奉到大總統電諭光復各省一律攺用陽曆卽以十三日爲中華民國元年元日漏夜知照各部署及紳學軍商各團體掛旗懸燈藉資慶賀惟商民貿易關係債務准其暫用舊曆以示變通而利習慣茲又聞軍政府以民國紀元爲百度維新之始東南大局初定和議亦甚勝利擬請擇期舉行大慶典以永紀念業已會商都督及蔣軍統卽日通電各府縣訂期元月七日卽陰曆冬月十九日在前淸後巿街行宮布置一切預備慶賀嗣以基址太窄决議攺用浙路公司城站爲會塲届期各部各團體及紳商學一律停止辦公一天俾襄盛舉 
[皖垣舉行慶典]  
　　皖省於十一日在師範學堂都督府開慶賀選舉總統大會到會者約千餘人先由孫都督演說次由財政民政兩部長以及各界人等次第演說是日天氣晴明萬姓鼓舞各商舖居民均張燈結彩各街衢亦遍懸五色國旗間有書慶賀中華民國選舉大總統字樣者從此光天化日四百兆同胞將重覩漢室盛儀矣 
[潮屬罷巿之風潮]  
　　潮州郡城張司令前派王漢章督帶軍隊至警局借取毛瑟槍并向南北區勒借槍碼警務所已繳送毛瑟鎗二十桿碼子萬粒北區則以婉言謝絶南區各巡長巡士尚不肯遵正在交涉各街巷聞警卽行罷巿黄參軍作舟親往勸導開巿商人告以客軍奪槍大礙治安現在勒繳勢必衝突黄君詢悉卽往南區勸令客軍不得造次詎一客軍不服勸告卽發炸彈并開鎗轟擊巡士亦卽接戰砲聲隆隆人心大爲恐慌當塲傷斃客軍一名被炸彈自傷一名尙有一軍逃至道前被路人擊斃事後巡士恐客軍復仇各自持槍散去計出西門者八十餘人至初七午尙未開店間有閒人四處遍貼揭帖中有不公認張司令及誅羅逐梁等字樣而司令部第四營客軍於初七早在操塲體操時被行人羣聚數百人以瓦片抛擊傷客軍數人其營官廖某卽出示安民示方貼出卽被路人撕去警長出示安民亦被路人辱罵且各街巿栅門緊閉塡沙包積瓦片預爲對待甚至有人以灰藏於錢咕裡（錢咕裡潮州小童積錢之器原名撲滿以其易破取其擲去卽破灰易發出）預備攻擊名爲土炸彈噫民情若此禍不遠矣 
　　大埔大捕縣城自十月底卽紛傳有上杭等處土匪一二千抵縣人心爲之不安至初二日駐埔軍務部將東西北三城門大鐵銃扛去該銃久置不用是日五點鐘時該軍人先將火藥試銃轟然一聲異常震响居民不知疑係土匪到境各商店緊閉門栅以訛傳訛轉相驚擾至七點鐘始稍安靖而軍務部恐縣城商店藏匿首初三日九句鐘遂統率國民軍先到横街將廣萬發香紙店圍住搜緝旋在新街口拿獲一人隨後到育善街成衣店及南美土店搜緝南美店係縣城第一資本家遂疑爲藉端生事於是各商店又緊閉門栅民政長产派親軍出城安民始行開巿惟南美店仍然關閉大埔附城自兩次受驚後居民多有搬遷初三夜寒風蕭瑟天色晦冥人心更增驚擾幸民政長張應兆 
 
 

Page 11

 
 
第三版 
有親軍百名分派各城門城牆及通衢僻地駐守防備是日先行犒賞每軍人一名給衞生衣一具猪肉半斤人皆歡慰踴躍盡力效命城内始見安靖惟城外商店則至初四日仍然停巿云 
[蘇城兵勇鬨]  
　　蘇城連日恐慌故商團民團及各軍隊均於晚間派隊輪流梭巡夜班巡警亦皆荷槍戒嚴詎十二日晚間十一點鐘時又有第一營選鋒隊某隊官帶勇二十名各執洋槍出巡至學士街舊藩署前（該署内有第二標兵百名守護庫藏）適護庫勇丁亦在門前守夜突然啟釁竟至開　轟擊選鋒隊某隊官腰受一彈並有選鋒隊勇丁一名亦受重傷是時崗巡急鳴警笛召集巡邏隊到來各民團商團亦先後聞聲齊集始行解散當將受傷各人解送醫院醫治並卽飛報軍政府核示藩署護兵次日聞選鋒隊有報復之謠仍整隊嚴備而各團勇等亦復四出巡邏以資保護現聞軍政府以蘇城屢有事故恐成鉅患特於十五日邀集各團體及民政軍警各界人員到廳開會籌議妥定辦法以保治安並聞已電請都督返蘇矣 
[江西新事物紀]  
　　變通議會贛諮議局業經呈請前都督彭程萬通電各屬召集全體議員於冬月初一日開議一應攺革要政嗣因公團有不肯承認舊日議員之事以致到局者爲數甚少復經政事部通電各屬取决辦法亦屬緩不濟急現在議長葉先圻陳永懋等以急開議會爲要務預備聯合留學各界電集議員早日開會提議要案此係權宜濟急之辦法至將來議會卽由臨時議會訂定章程通告各縣舉行正式選舉以昭完善 
　　截留軍餉南贛寗三府地處偏陲與粤毗連深恐會匪揭竿起事業經地方官紳結團練兵以保治安惟軍餉一項關係重要現經懇准都督截留南安贛州甯都三府屬縣糧稅在贛放餉以備緩急而固民心 
　　秘密電話贛軍馬都督在潯籌備戰事頗爲周密惟與南昌護理都督吳君介璋商辦要公誠恐電生傳遞洩漏特設南潯秘密電話時通消息已於初九日經南昌電話公司撥派工匠携帶器具由省興工就南潯電線桿木沿途放線以便南潯兩處軍政府設機通話 
　　停鑄銅元贛省巿面現錢缺乏九月初一日經前淸官吏飭匠開鑄以濟錢荒初十光復後接續開工鑄出銅元共計二萬八千餘串現因存銅告罄乃於冬月初六日停工惟巿面仍缺現錢恐難免錢荒之患也 
[鎭江攺革舊政記]  
　　臨時議會之議案鎭城臨時議會於日昨開會議裁厘併關問題議員胡君鎔之意見書頗多可採茲特錄述如下（一）議各關徵稅由員司督率書差征收均須親身在口辦事不得片離照片上并須註明姓名年歲籍貫分呈各委員以憑調查每逢月朔由總理部長將司書差拈阄調派以杜積弊（一）議如中閘分巡洋子橋白塔河分巡二道溝水稅局乃收稅最旺之所各立委員一員司事二員書辦差役各六名中閘白塔河芒稻河石洋溝柴灣立發橋泰州口岸姜埝白米乃中徵之所各立司事二員書辦差役各四名邵伯獅子橋天安庄李堡堡河陸橋便益門三江營瓜口塘灣毛家羣黄村雙港八港凌家港海安刁家舖等收數最次各立司事一員書辦差役各一名其有未盡之水旱卡等酌定尙有雜役一律裁革酌增巡丁（一）議征收稅數仿照鎭江關大旨辦法估本値百抽收本運行遠近均在一關收足下關騐票復扞加戳放行母得重征留難（一）議裁釐併關每一百里値百征稅一兩遠近仿照增加選减在票註明運抵何處起卸計若千里如沿途加載該商自行扳征者照納如經查出者酌罰惟數不得逾十倍其客商繞越偷漏者按征數罰十倍統須涓滴歸公下得絲毫隱漏如此旺年揚由各關口每年共可征收銀逾一百萬兩（一）議委員酌給薪水公費司書差槪無薪工按征稅提一五成賞給以資辦公工食（一）議立國之初人心尙未大定不免尙有土匪滋擾今須公别擇征稅最旺次旺之所酌撥兵士駐關保衛（一）查揚由關乃國家稅性質淸制𨽻於鎭道本非正當現旣裁釐則將來國家稅取諸海關地方稅取諸産銷各常關應否增裁都督統一財政自有全省通行辦法且揚由關多在揚通各屬卽爲臨時整頓之計亦應由議會移行揚通各議會商會應否照復議案詳核整頓之處仍應審取現行省章會同本議會詳請軍政府及都督各府核辦請公决　　水陸巡緝之新章鎭郡城南衆山環列匪徒最易潛藏北臨長江内通河港尤爲盜賊逋逃淵藪非嚴加防範不足以保治安丹徒縣有捕快江快船差小甲水更諸名目專爲稽查水陸盜賊之用但該捕等習慣性成每每狐假虎威敲詐現民政部長楊振聲君欲痛除此弊特將差捕各名目一律撤銷從前規費准許報告化私爲公並酌定章程凡迫埠船 
 
 

Page 12

 
 
隻分上中下三等上等船隻繳洋一元五角中等船隻繳洋一元下等船隻繳洋五角每年三節照章呈繳此外槪無他費舊時所有捕役攺爲陸路巡緝公役小甲水更及各差夥一律挑選攺爲副役按月發給工食不准在外需索。分文除派航陸巡緝員督同公役於冬月初十日起挨船給發聯單執守以便稽查外一面通告諸色人等知悉矣 
[甯垣組織共和報]  
　　民國建都。寗垣關係頗巨不有報館諸多隔閡前日何君錫康李君時敏林君鍾漢。顧君淵。徐君應賡。等借江南造幣廠開會集資萬元組織共和甯報已奉江蘇都督。批准立案。不久卽當發行矣 
[揚州近事一束]  
　　揚州民政部之名稱本與定章不符茲奉程都督來文以該部部長應攺稱爲民政長民政長以下分設民事警政財政敎育勸業庶務六課每課設正副課長各一人課員則視事之繁簡而定其多寡惟現在人多於鯽若按照定章必大加淘汰李部長石泉恐因此又鬧風潮特於十一日午刻在圖書館開臨時職員會宣布草章尙無反對大約可以和平進行矣 
　　前日商會開會提議捐助北伐軍餉各商共認二萬惟兩淮鹽商大都逃赴上海未回卽有回揚者亦蟄伏私室不敢出面第令一二鹽號中職員到會聲明現在并未行鹽無從得欵以爲推宕之計 
　　張勳潰兵數百人散至六合沿途騷擾該縣紳士特電請林總司令徐軍司令乞兵鎭勦十一日已由徐君派義勇隊標統馬君伯良率領三營兵隊出發隨帶藥彈二萬粒槍枝火藥全備星夜馳往 
　　江北北伐總司令長林君述慶遣人至鎭江運來機關砲四十五尊已於十一日人城分給各營領用 
　　揚紳余君繼之日前赴滬與赤十字會社接洽自願籌辦醫院現已經滬會認可回揚組織一切并擬連合共和建設會所附設之赤十字支會及彩衣街金君有之所設第二團支會與得勝菴之醫界救傷會成一團體共謀進行方法 
　　日前府衙書吏要求津貼民政部長李君已允以洋一千元分派嗣因府刑房張登魁嗾使府吏陳連生劉釆卿等至民政部坐索而李君又未能卽行付給以致該吏等擊案痛詈經徐君寳山飭人捕獲治以咆哮之罪釘鐐收禁并限令將主使之張登魁 
[永康反抗民事長]  
　　浙屬永康民事長應貽誥七日三調均經該處人民攀留政事部槪置不理另派一程姓者接辦十五日據該邑災民代表電禀謂程桂芬附會程士毅王安瀾引匪人境致車頭塔海花園應作等村屋焚人散寃憤未伸民長委程後患胡底果來誓不俱生乞援救永康災民徐受超等迫叩等語現已電飭金華分府查辦復核矣而應貽誥亦不願往仙業於同日電稱奉調仙邑理合遵命但貽誥爲防衞地方兩敗仙匪在永不得不勦在仙不能不撫仙匪餘憾未平恐難就範馭治該邑似屬不宜乞另簡賢者並請飭程民事長速來接事重職守 
[黔省光復後近狀]  
　　優給李督車資李經羲去滇曾由軍政府派人護送又向滇越鐵道公司爲雇專送抵安南境現據報告專車費共一千八百六十八元三角八仙禮遇淸吏亦云隆矣 
　　興業銀行辦法黔垣財政部約聚省中商學各界於立法院開會討論財政問題先由蔡君衡武演說創辦興業銀行之利商務總會卽於十月初八日召集各帮代表到會轉達其意大槪以流通紙幣爲着手方法無論何人均可擔任股金如無現銀雖産業亦可估値任股以期收衆擎易舉之效 
　　思南劣團作崇九月間思南府趙世琛聞省垣獨立倉皇無措連夜發信五通迎劣團羅芳琳至署藉資保護羅旋帶千餘人各執軍器圍駐府署適鹽商祥發永益豐和王裕淸盛恆興解課赴川芳琳之弟世宣卽率帶多人將各商之課銀搶盡共約萬餘金城紳林漸鴻萬選錢等亦被搶去皮箱數口約計銀物不下千餘金此其最著者此外被搶人家不勝枚舉而芳琳猶自爲得計復與巨紳陳某商發義穀公欵每日給穀六十石錢一百二十千以作團丁口糧現已發給罄盡羅又將靈卡要犯察其肥瘠賣放或數十金或數百金不等不卜軍政府能設法維持以解倒懸否 
　　苗民亦能攺革盤州廳魯王營土司龍某虎霸一方素行苛虐如辦憂事則謂之白助辦喜事則謂之紅助每户必勒派銀數兩或十數兩否則加以嚴刑並驅逐出境苗民等敢怒而不敢言日前聞省垣獨立遂萬衆一心將龍所設制度槪行攺革以期脫離苦海 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[頒發中國禮帽]  
　　外交總長伍廷芳君前日將禮冠一頂送至巿政廳長處請爲照式仿製已記昨報茲悉民政總長李君已如式先製一百頂分發各屬民政長及司法長等戴用以便遍行全國 
[組織審檢兩廳之機關]  
　　上海縣司法長布告云案查本署現遵照江蘇都督訓令攺設上海地方審判檢察廳案一件業經擬定於本月九日（舊曆二十一日） 
開庭通告在案惟開庭在卽所有審檢各廳種種機關自應妥爲先事組織以淸審檢權限而期手續完全茲定於本月五日除有刑事重大案件臨時發生仍隨時辦理外所有尋常民事訴訟暫行停辦三天至八日止俟九日地方初級審判檢察各廳正式開庭之後再行照章收受審下爲此通告其各知照特示中華民國止月三日舊曆辛亥十一月十五日 
[再誌緝獲吞欵之滿官]  
　　前日有浙江軍政府偵探偕同光復軍偵探及二區區長藍君在寳山縣境緝獲前淸浙江勸業道董元亮及其子起業當卽解送總局請爲看管並據該探等聲稱因董捲逃公款二十餘萬奉浙都督命令來滬偵緝李部長准卽諭發司法科看管後經光復軍偵探帶回該隊候解浙軍政府核辦 
[製造局紀事]  
　　製造局李總理曾接滬軍司令李爕和君由寗來電請撥七米立九槍彈五十萬粒迅速運寗以備北伐之用等因李總理准卽如數配齊已於前日起運 
　　製造局承造之新式銅壳炸彈其式腰圓重祗二磅餘輕靈異常惟藥性甚猛携帶須愼蓋因銅壳之内另以玻璃料質儲藥一經擊碰易於炸裂茲悉此彈刻已鑄就二千枚業於日前解往金陵請徐總司令存儲以備北伐飛舴艇抛擲之用 
　　海籌巡洋艦茲由漢口駛滬因船身機器等件稍有損壤已於前日淸晨駛進船塢修理 
[續募北伐先鋒軍]  
　　北伐先鋒軍已二次赴寗操練陣式惟現祗編成一隊將來北伐尙不敷用故日來由滬續募已受軍事敎育者百餘人日内卽須赴寗赶緊編練所需軍械服裝聞亦一律齊備 
[重申軍人剪辮之命令]  
　　陳都督通行各軍略云日來因剪辮而致衝突之案時有所聞推究其故皆因不肖軍士潛將髪辮暗藏帽内以致人多觀望時起爭端但本都督對於普通人民剪辮與否原可聽其自然不以政令干涉而軍人爲齊民之表率肩光復之鉅任不能稍事姑容致留汚點爲此卽着各兵士迅將髪辮卽日剪除盡凈如有抗違不遵者卽行追繳餉銀革除軍籍不稍寛貸 
[軍衣何可典押]  
　　福字敢死隊長劉司令昨出示諭 
云照得本隊一應軍衣業蒙軍政府陸續頒發當卽飭發各隊軍士承領在案查軍衣一項關係非輕現在所給棉夾各件軍衣其形式與尋常衣服相仝並無區别恐有無知軍人輙因需錢應用擅將軍衣付之典押不能不慮及此茲經本司令飭將所給軍衣一律加蓋印記不准典押除分飭各隊長遵照外合行諭禁爲此示仰各隊軍士一體知悉切勿擅將軍衣典押倘敢故違定將該軍士從嚴懲辦不貸 
[實行攺用陽曆]  
　　巿政廳長以孫大總統受任後已將陰曆攺爲陽曆轉知商界一體實行昨特將巿政廳各部份一應文牘攺用中華民國元年正月字樣仍將陰歷添註於旁 
[徵收銷場稅之手續]  
　　滬南巿政廳奉命征收地方貨物销塲稅業已開辦茲恐或有隱匿遺漏等弊重議妥善辦法查得沙衞各船裝貨進口先由江海關查驗客艙然後報稅其所留底帳可以淸查嗣後須派人駐關隨時查對以明實數茲已由巿政長照會稅務司墨君知照南關稅司已弟君允准照辦定期今日起由巿政長派撥一人駐關調查 
[養成共和國民之善法P ] 
　　中華共和憲政會宣講部部長徐企文於昨日偕同部員袁望儼沈煉石朱繩先諸君在城隍廟一帶演講共和憲法聽者甚衆亦一養成共和國民之善法也 
[太倉添設電局之畫餅]  
　　太倉民政長洪錫範呈滬軍都督文云竊太倉西接省垣南通滬瀆東瀕黄海北接常昭爲海隅要隘自民軍光復後文報紛馳舉凡民政軍政消息尤貴靈捷查太倉電報向由前鎭洋縣屬之瀏河鎭電局轉送離城有三十六里之遙遞送需時殊覺不便現擬在本署添設電政分局一所以期靈便而重交通理合備文呈請大都督鑒核並請咨照民國電政總局派員來太設立分局以重電政伏希核示遵行等語陳都督接交後當卽照會電政總辦請爲核奪聞該總辦以太倉係小部分𨄊此經濟困難之時萬難照辦且距瀏河祇三十餘里往返尙便决計作罷 
[沈科長爲國求材]  
滬軍參謀部外務科科長沈翔雲呈滬都督文云竊自甲午以還黨禍紛起屠戮頗多即免慘殺亦被拘囚今幸天下曠蕩大功垂成死者固應旌揚生者尤宜昭雪烈士萬福華（即槍擊淸撫王之春者）憤擊滿官被逮入獄現尙在租界縲绲絏之中論其情由在彼則爲妨碍治安在此則爲力伸公憤近據外界函來均以釋放爲請伏思都督伐罪弔民澤及枯骨先烈徐錫麟諸公死後尙得首邱之正而萬福華賫志囹圄撥霧見天尙需時日雖租界法權不自我操而監禁有年其自由之損失以抵違碍之情而已有餘翔雲職任外交不得不博採與論轉懇照會外交總長向領事團交涉縮短年限即行釋放以表親愛民黨之意且於法律人道均所應出者也又查淸員馬林因辦孝感兵站嫌疑被捕當時翔雲曾與接談頗動愛才之念嗣以彼之僚友無敢具保拘留迄今翔雲確切調查殊無違犯實據且前年顧參謀忠深被難時該員曾 
 
 
] 

Page 19

 
 
一再營救顧參謀亦頗感念舊情彼時滿淸之勢方張尙肯力伸公論此時虜廷之熖已息豈轉甘作漢奸稍具天良愚不至此頃者顧參謀已具函擔保蒙飭執法科訊辦在案不難立見消釋而翔雲尤有請者該員卒業陸軍才具倜儻際此需才孔亟之時得什伯庸碌之人坐誤大局何如得一二幹敏之士共濟時艱况以赤誠待人者人必以赤誠報我翔雲爲民國求材之計體都督愛士之心仰懇葉瑕錄用俾登堂阜之囚將來如能效命翔雲幸詡知人倘有差池翔雲願與同罪爲此備述緣由力任擔保伏懇俯如所請俾萬福華還其自由共享共和之幸福馬林亟予悔悟許效民國以馳驅至紉公誼謹乞批示祗遵 
[光復軍赴湖彈壓]  
　　浙江湯都督因湖州境内現有土匪竊發滋事電請滬軍都督迅撥軍隊前往勦辦刻奉陳都督令札派光復軍第一標第一營軍士乘坐民船用小火輪拖帶於昨日上午開發 
[取締公廨差役]  
　　公共公廨自經捕房管理後前月已由工部局將員司幕友書吏人等分别等第給發薪水惟三班差役均未列入嗣因關讞員以有署無差不合中國體制向外交團磋商錄用每人月給辛資洋十元茲復嚴定章程以後均不准另雇副役並不許擅入茶肆私行接洽每晨九時着至廨内附設之捕房辦公處聽候差遣如違斥退昨已由駐廨西捕傳諭各差役一律遵照 
[工部局贊助剪辮]  
　　民國交涉總長伍廷芳君以臨時大總統現已舉定共和政體成立在卽漢族人民均已將髮辮剪去惟英美工部局並法工部局勢力範圍以内之華人尙未一律剪辮未臻完善聞已函商各西董允准自由剪髮不稍阻止 
[搜查旗人寓所之結果]  
　　前淸兩淮鹽運使旗人增厚於揚州光復時捲取公款挈眷逃滬攺名陳叔軒匿居英租界雲南路九江里一百八十二三號門牌旋經黄少軒龔仲威兩人偵悉報由間牒科三等課員汪泰和汪即與劉筱齋至增家内調查由增密報捕房將汪劉拘解公共公堂訊供押候補提黄龔兩人質究在案昨晨復由公廨王襄讞會同英翰副領事研訊原告並不到堂仍由家丁王念泉等投案代質訊之汪劉兩人供仍推諉旋據捕房代表侃克律師投稱查黄龔被逃原因實係公堂招書陳彝模遲出提票所致應請治陳以悞公之罪中西官會商之下以汪劉未奉上官命令擅人人家搜查殊違定例着各押西牢牢年如能於限内將在逃之人交出准予隨時酌核 
　　另一訪員報告云公共公廨招書 
陳彝模（卽鳳雲楣）因將旗人增厚控汪泰和等擅入搜查一案之供詞延擱經捕房查悉於昨日禀明公堂將鳳摶案經王襄讞會同英翰副領事詰問一過判鳳先行斥革押候查明有無弊端再核 
[何苦自相殘殺]  
　　近有自稱皖軍敢死隊之李得標劉琢夫朱祖滿三人向周錦章賈發科等處購買號衣等物三人忽自爭執前日李劉兩人竟用手槍將朱連擊六下逃匿租界經四路三區巡士應和叔等報請老閘捕房派探將李劉並周賈二人查獲昨解公堂請究旋由閘北偵捕隊員裘錦山持函投案聲請提回中西官命將李等帶案略訊一過判周賈兩見証先交裘帶去李劉押候備文歸案訊辦 
瑣　聞 
[城　内]  
　　都督府批示○光復軍全軍統領李徵五呈批該逃兵王家林一案經本府執法科議復旣據該統領派員訊得實情自應從嚴懲辦查核所擬應予之罪尙屬可行仰候札飭上海縣司法署長將該逃兵着照來擬收禁以申軍律此批方振中呈批據呈爲兄復仇足見深明大義現在北伐大軍正集淮上其速投之以成其志可也李景枚呈批上海光復之後人材蝟集早經無可位置君具長才曷不仍効用於浙杭乎滬軍北伐先鋒隊司令呈批仰即投本府人事科接洽可也 
　　民政長批示○牙甲蔣昇禀批據禀已悉該甲經弔牙帖七十七張係由商會彙送前縣查驗未發本民政長視事即飭查檢僅有驗訖牙帖二百三十五張當即送還商會轉給此項七十七張查檢無着曾經函請商會查明各該牙户如願仍舊開張貿易應各自赴商會陳明確是的名的帖其中毫無違碍情事請由商會函復來縣以憑立案分别給諭暫准作爲有帖照常營業該中即傳知各牙户遵辦可也 
　　司法裁判案○姚秋亭控侄根堂借洋不遂硬拆房屋等情前經傳訊將根堂收押補傳伊父姚忠新在案茲傳到復訊據姚忠新供稱兒子根堂實係酒後妄爲求請寛宥判着根堂向秋亭當堂服禮並具切結以後不得再向滋閙敲壞之屋桂免予賠償兩造遵斷了案張坤林控顧正淸吞没田價等　訊據張坤林供於前淸光緖三十四年價賣汪姓田九分零因田單合業被頭一併賣去田價被其吞没汪顧氏供丈夫在日出價錢二十三千買王姓活産後因急用轉賣於張坤林得錢二十一千嗣顧姓出賣邀氏前往收得餘價錢二千文質之地保徐雪門原中陳槐生均供詞相同又訊顧正淸據供此項田畝曾由汪陳氏經手爲中判限一星期着 
泉延欠彩票欵項洋七百餘元由裁判員訊據爾造供詞各執判將陳寳泉交保邀向公正人理明張目禀復核奪 
　　釋放輕犯○製造局巡警前日與敢死隊爭執剪辮大起　突經該隊官將徐子和等四人解至都督府堅請懲治等情已屢誌前報茲經陳都督派本府執法科長蔡君審訊因無實在証據即派偵探至高昌廟附近查明徐等四人當時手執鐵棒木棍等件互相毆打事寳有之至於指爲張勳舊部充當奸細一節查無憑証當即將情禀復蔡科長奉判禁押一年在案現値中華民國大總統履任之期又逢陽歷兀旦曾奉都督命令所有拘禁輕犯從寛赦宥故昨日已札飭敢死隊劉隊官將徐子和等四名一律釋放 
　　催繳雜稅○民政長吳君昨出六言告示一通照錄如下照得雜稅錢糧隨同條銀開徵上忙行將掃數雜稅應即趕催合再頒示曉諭速即如數淸完倘仍觀望延宕立予提傳嚴追 
[南巿]  
　　人盡夫也○大東門内竹素堂郭伸家庖丁谷阿小與松江婦人陳顧氏姘識賃居南倉街同鄉婦人王胡氏家甫住三天即被王胡氏誘令與另一庖丁名阿福者姘識被谷得悉向之理論旋即扭控南區傳到顧氏解由裁判所訊明判各戒責一百下顧氏留候查明有無家屬再行核辦王谷二人斥退 
　　交保理處○已閉永源米店主王際周控夥友錢法順吞用客賬並用空賬洋共九十餘元延不理交經陳裁判訊明判令交保理處 
　　何嘗偷竊○丐婦石范氏昨日駕一划船各浦江中法國某兵艦求乞昨有某水手因已酒醉給以舊洋號四個洋皮鼓一面該氏喜不自勝不料回至中途被巿政廳水巡隊查見掯爲偷竊立即拘解巿政廳警法當値處飭將洋號洋鼓存留人即開釋 
[閘北]  
　　約束巡警○北叚民政部長李君出示隢諭云照得本總局自光復後内部各隊外部各區業經本部長不辭勞瘁切實整頓所有各項章程重行厘定刋發導守惟巡警有保 
 
 

Page 20

 
 
護地方之責必須襄理得人方臻完善現當防務吃緊之際嚴飭各區隊警加意巡防以資保衛茲查本局偵探隊警現經實力攺革另給執照爲証所有隊内各長警等倘有在外藉勢招搖撞騙以及種種不法情弊如有確實証據　由諸民人等指名送局禀究决不姑寛若有挾嫌誣控及匿名禀揭一經察出亦即提案嚴懲本局長一秉大公賞罰嚴明除隨時派員密查並傳知各區隊遵照外合行出示曉諭仰諸色人等一體遵照 
　　匿名控訐○民政部長批閘北商民公禀云據禀高　輝兄弟於未光復前在宰牲廠車捐處舞弊病商各節如果屬實該原告應將姓名逐一載明以憑質究而成信讞乃禀習僅書閘北商民字樣此等匿名禀件試問從何傳質所請着不准行 
　　指認盜匪○江淮公所看殯房之季玉田於舊曆十一月初四夜被阜寗口音之匪徙十餘人擁入家中搶去衣飾等物業由偵探隊長仇君購綫緝獲潘正一史訊供狡賴尙未定斷昨經孫科長覆訊潘供與季柔有仇𨻶致被誣害旋由科長傳季夫婦到案指認無悞判仍還押候再覆訊 
[英租界]  
　　保人吃緊○西洋商人藍極爾控朱竹亭不理抵款一案前日午後由廨會訊原告代表愛理司律師上堂譯稱此案懸岩日久今奉堂訊朱又不到所有本利銀三千餘兩應請向保人呂炳仁飭追據被告代表赫雷司律師辯稱朱因病未到且聞堂上曾照會領事團停訊公堂七天故未預備王襄讞商之西洋副領事德君判呂交保限交朱到案於下禮五復訊再核如違惟保人是問 
　　尙須會勘○英商羅白臣控地販葉薇生將僞單抵押十萬金磅一案前日午後復經公廨關讞員會同英康副領事研訊原告將地圖呈案訴明前情求究訊之葉供所抵之地七畝另一厘早已照單交足因原告欲將他人之地一併歸人是以涉訟中西官會商之下判葉仍帶回捕房候禮拜五午後會勘明白再行訊核 
　　尙有同黨○林阿林竊取虹口蓬路胡殿卿家値洋一千一百餘元之鈔票金磅等物由探查獲昨解公堂經關讞員會同英康副瓴事訊知尙有同黨匿跡閘北判林押候移請三路巡警分局補提人証再訊 
　　禁錮搶匪○匪徒孔長福范鴻賓劣孩陳阿根王三全等在虹口攫取粤婦梁氏金挖耳並陳李氏之金環均經包探查獲昨解公堂訊明判孔押西牢一年期滿驅逐出境范押半年陳孩押攺良所九月期滿帶堂候核王孩押一年 
　　收贓免罰○馬樸卿等控劣孩陳阿根張根生串竊皮衣等物消贓於某當舖等情由探將兩孩查獲於昨日傳同該當舖内之汪某到廨請究汪延律師辯獲訊之兩孩供認屬實判張孩押攺良所半年陳孩押三月汪姑寛免罰斥釋 
　　先枷後押○王銀奎竊取拿臘游船上某西人之大餐器具由探查獲昨解公堂訊實判先枷三天再押四月 
　　女孩迷路○女孩張阿妹在虹口迷途啼哭由轉送公廨請示據供靑江人年十四歲餘語不淸中西官以該女有病著送仁濟醫院醫治 
　　被告到案○湯國祥控大豐米店主席金桂不還存控又陳忠厚控秦錫桃不還米洋等案昨由捕房將席秦兩被告傳至公堂判均交保過堂候訊 
　　一女兩字○湯楊氏與子湯萬林串同陳水桃將已經詐與孔記揚爲妻之女兒得洋四十元賣與周心泉爲妻經孔報請捕房將楊氏與子女兩人查獲昨解公堂訊供一過判分别押候補提人証再訊 
　　串放白鴿○張王林近將養媳田氏與張早春張阿四杜廣才等串賣與沈阿水爲妻未幾復被誘匿被沈控奉公堂將各人訊供收押在案昨經中西官復訊一過判杜與張早春交保限十天將田氏交案張玉林張阿四還押候核 
[美租界]  
　　因何衝突○前日有日本艦兵一名搭某號電車至百老匯路忽與賣票认沈阿桂口角互毆致傷沈之面部被捕併送捕房訽明開釋着沈赴日領事署控告 
　　醉漢胡閙○某洋人前晚乘醉在西華德路胡閙由捕拘送捕房留至昨晨酒醒釋放　　口角爭鬥○昨有柴友甫陳紀林王福林三人在西華德路口角兇毆被捕一併拘入捕房候查核辦 
　　使女捲逃○吳淞路三百零六號住户張姓昨報捕房云逃走使女一口名秋蘭並被捲去衣飾値洋數百元請爲追緝 
[法租界]  
　　硬剪髮辮○粤人何登霍朝昭胡安馮順羅添傑等五人前日在方浜橋華法交界處硬將行人拖往華界剪辮致衆人紛擾由三十七號六十九號兩巡捕拘入捕房候解公堂請訊嗣因適値陽歷元旦照例停審始於昨日解廨請示核奪中西官以胡等已押多日從寛釋 
　　誘拐婢女○南潯鎭張姓家婢女來富前被庖丁陸小寶誘至上海匿跡租界當爲包探偵悉一併拘入捕房轉解公堂請究來富供稱被陸拐來質之陸供主人姓張名子庭已搬往杭州小的送來富往尋不遇是以帶來上海並非誘拐判陸押候查明實情再行核斷 
　　情有可原○蕭福生前因房客魏雲生欠且四月計洋廿二元私將什物搬出逃逸富將魏妻胡氏扭至捕房送　　　　　　　生訊追在案迄已日久未據交出昨又提訊氏供在押實難爲力中西官會商之下以氏已押多日姑寛開釋俟將伊夫提案再追 
 
 
 

Page 21

 
 
   
 
 

Page 22

 
 
自由談 
游戲文章 
[保辮會章程] [  愛]  
　　今因民國勃興。漢人紛紛剪辮。其意以爲去滿奴之記號。免豚尾之毒諷。我輩雖亦漢人。但頑固性成大不謂然。試舉其利害。與諸同志約略言之。一不能作漢奸。恐無升官發財这地。二不能媚淸廷懼有後。患三有違妻妾之命。有此三不利。故吾輩寗受　罵。急思保存。爰集同志。創設保辮會。擬有簡章列後。 
　　一宗旨　以保栓豚尾。永遠作滿廷奴隷𨽻爲宗旨。 
　一會長　公舉曲辮子爲會長。　一會員　以油鬆大辮爲會員。　一公敵　以剪辮人爲我輩之公　　敵。 
　一人會　以埀有豚尾者。槪可入　會。 
　一恩額。　以天生　鬁頭確非剪　脫者亦得人會 
　一監督　以監督之權委之各不剪辮人之内眷。 
　一卒業　有五寸長之辮卽作爲卒業。 
　一獎賞　永遠不剪辮之人每歲給辮鬚一副。 
　一懲罰。　凡有辮盤於頂不一垂者。作奸細論。議罯。 
海外奇談 
[蠻方風俗記] [  瑣尾]  
　　印度適中之地。有山名比烈。山下居民曰比烈族。所事之神甚多。如瘟神龍神痘神等。其祀祭大半在高山上。累石爲臺。旁設泥馬石馬各一。泥馬之身中空。糞門極大。謂人死後。魂必行入糞門。然後上升天堂也。其地另有一種人曰蓋衣族。祭神之禮。民懸小錢一枚於深林中。而向之膜拜。所奉之痘神曰加利。女神也。設像建大廟祀之。祭必殺人。將祭之前一夕。祭司攜其人入。廟禁錮至夜深殺之以爲神性喜食人血之故。 
西比利亞可比河之濱。烏司的耶地方之土人。其敎師兼爲醫士。能與神交接。通語言。奉熊爲神。宰熊而取其皮。以爲聖品。敎師問神時。巨躍大言。隨卽倒地。旁有司事者。卽取聖品蒙之。族人四圍周裹。以麻繩拴繫其頸令二人各執繩之兩端。在旁抽縊及繩漸。緊敎師在内。極力撑拒。吭塞氣促。急汗盈身。逾時釋之。敎師疲憊。少選一躍而起。妄謂已得神示。信口向人言之。印度内地。古有敬牛之俗。以爲牛係天神寵愛。特降人間。每族必公選神牛一頭。建廟祀之。住廟司理香火者謂香頭。神牛所出糞溺。寳若仙丹。香頭用器受之。分派各。户良辰令節。各人將牛糞染其額上。敬謹入廟叩拜。家中祭祀。亦必供設。牛糞以表虔。誠遇喜慶等事。又必用之。蓋皆視爲萬不可無者。 
尊聞閣詞選 
[題可憐蟲傳奇] [  萬里]  
　　謝庭詠絮舊才華。偏近牆東宋玉家。只是吳兒心木石。放情　鳳却隨鴉 
　　嬾自紅祒把麝惠巫。山神女别爲雲。不須五馬踟蹰去。却有羅敷愛使君 
　　琴心一曲迫求凰露冷芙蓉總斷。腸只有生離無死别。却敎同命學鴛鴦 
　　心傷倩女竟離魂。血漬羅衣碧有痕。楊柳梢頭看月上。新詞賦就約黄昏 
　　恨海沉浮共一舟黄泉碧落劇風流。長眠不似人間世。地下緍姻可自由 
　　薜蘿山鬼語相邀。腸斷當年碧玉簫。自是隢風殘月夜。可憐蟲總可憐宵 
舊紙簏 
[聯滑稽] [  醉墨]  
　　某觀祭辦製造局時建樓以供關神而平其樓頂。加護欄焉。名之曰天香臺。而又無隋可登。適會辦某通判判。公牘誤書一字。致不成句。局中司事。戲爲聯以嘲之曰。通判不通。　出不通之判。道台無道造成無道之台。　甚某甲納某雉妓爲妾。賃屋於某處。月輪包銀若干元。因經費難支遂科合至友數人。日往碰和抽頭。藉補不足。友有願往擺酒者。亦聽之。惟滅燭留髠。則某一人當之。他友均不得竊嘗禁臠。囑友某乙代撰門條。并聯語等。乙以某如此舉動。分明是尼姑養子衆人扶持。戲擬如阜别墅。四字榜其門。其對則套成語七言。乃不速客來常八九。可與卿眠無二三幾塲和彩人爭出。一局牌聲客未歸 
有人贈袁衣史聯云。天下文章。莫大乎是。一時名士皆從之遊。頃有人攺此聯第三四字移贈某督部云。天下牛屄。莫大乎是。一時馬屁皆從之遊 
　　前數年滬上某煙間主人持紅箋倩某名士書一門聯。某抽毫濡墨。一揮而就。句云。有竹在胸。雙管齊下彈丸脫手。一氣呵成 
　　某學究皓首窮經空山嘯傲一旦貧病交集鷄骨支牀。自分不久於人世。遂拈毫自輓一聯云。想吾生極力經營。無非是之乎者也。問此去何等快樂。不管他柴米油　。二語却有見道之處。 
　　閩中賈太史乞假歸里後杜門不出一日大雪擁裘至門前觀雪適其　有倪姓茂才名倪麻子者著屐而遇賈呼止之曰聞汝善屬對今有釘鞋踏雪倪麻子七字請對倪應聲答曰我對皮襖披身賈　生調笑人妙 
　　某中丞侍妾衆多寵難偏及出牆紅杏時復有之某方伯色竊内荏忮求特甚。特遣子流 
 
 

Page 23

 
 
庽秣陵。作招財計。關節朝通。委符夕下。言者嘖嘖。厦試果然。有人撰聯云。闊煞大中。丞身穿黄掛。頭戴綠巾。北里購難妓。慣引外人通内室。鄙者某方伯。面像金剛。心如土妓。南京營兎窟。常從公館發。私財。 
　　吳人陸某。排行第三。與本邑人羅四爲友。二人皆口若懸河。每一見面。互相戲謔。前日偶因細故口角。幾至交毆。羅恐友誼有傷。急即奔避。並口出一聯請陸裁對。藉爲解紛地步。陸猶盛怒未悉。急問何聯。羅曰。陸三打架别立僕。及立。（搿屋）劈立。撲必立剥。蓋除第一句外其餘俱歇後語。暗切陸字者。陸聞其滿口咭嘓。不禁轉怒爲笑。族略加思索曰。得之矣。可對羅四駡人。幾哩歌。其哩。（搿烏）皮哩蒲。希哩呼。其下句盖亦切定羅字。且句句叶韵者。大笑釋爭。遂爲朋友如初云。 
開篇曲 
[劉備] [  桂鴻]  
　　義結桃園三弟兄。關張輔佐建奇功。當時滅盡黄巾賊。虎牢關上顯威風。金殿昔年曾對譜。人稱皇叔感恩榮。天子血書衣帶詔。欲除曹操大奸雄。徐州。失陷依袁紹。古城兄弟喜相逢。寄跡荊襄劉表處。檀溪躍馬脫牢籠。軍師單福徐元直走馬曾經荐卧龍。當陽兵敗東吳去。百萬曹兵一炬空。購得荊州在手掌中四郡城鄉曾掠盡。周郎從此不能容。頓生絶妙美人計。魯肅壦爲月下翁。先謁喬公喬閣老。趙雲伺候緊相從。錦囊妙計有三封。通達内。宮吳國太。看新郎儀表甚豐隆。甘露寺中同試石。暗將心事禱蒼穹。夫妻捲帳荊州去。克復東西蜀道通。可惜連營七百里。偏敎陸遜自稱雄。敗兵退守永安宮。四十餘年先後主。晉朝一統治寰中。阿斗猶封安樂公。 
新劇 
[攺良半新帶唱獻痴盧梭（續）] [  愛]  
　　（旦笑白）相公差矣。這是官家之事。你空費心思有何益處。倒不如與奴家朝朝作樂。夜夜並頭。逍遙一生安享豓福。何苦嘔心吐血。作此力不從心之事乎。（生怒介）（ 
白）都像你們這般存心。立可亡國。俺也無心與你囉唣。請今後無事。休得相見。（旦哭介）（唱）自尋煩惱撇風流。你有什麽法子將民救。悔當初誤作情種視。原來是個呆木頭。涙漣漣獨去空闺内。再尋浪子結鸞儔。（下）（ 
生白）娘子負氣而去。意存决絶。如今俺不但不能救國。且不能救身不但不能救人。且不能救已。啊吓盧梭吓盧梭。你才大時非。遭途白眼。你一片苦心終不能及身而顯了。不免將民約論鈔了數篇。分寄友朋。以待後人行之。俺尋個短見以脫離此煩惱世界便了。啊呀蒼天吓蒼天。你旣生其才。復慳其遇。這是什麽道理。豈俺盧梭只能爲導線。不能膺重任乎。（哭介唱） 
久想立志救同胞。怎奈志高力不高。恨煞豺狼滿當道。利民功德没分毫。欲除苛政削佞暴又恨手中無寳刀。因此上留下民約論。等待後人立功勞俺在世上無所戀。只有欲除專制是我的懷抱。（手拿火槍介白） 
盧梭呀盧梭俺此生休矣。拍的一聲。塲上吹打生變作陰魂下 
小說 
[俠情小說劍光寒（十一）] [  賡磐]  
乃相率循故道而北。長橋臥河。曲折數十丈。橋盡一廳廳前廣塲遼闊無際。蓋塲爲射圃。而廳爲演武廳也。五人自右入廳。寛數倍於鐵花堂。几案嚴列。早餐已具餐畢。碧兒往廳左廐中。牽出駿馬四匹。勾蹄勁骨。果神品也。冰孃曰。今日可以暢遊矣。因讓三人上騎。已亦一躍而上。按轡徐行。盡射圃北端。卽爲後門。石坊巍然。上有四大字曰無忘爾仇。背面亦有四大字曰。海外遺民。過此又爲梅花叢。中夾馳道。平寛坦直。略一縱轡。馬已絶塵而馳。兩旁梅花。過眼不能辦。但覺兩道白光飛掣腦後。如行粉牆間而已 
　　四馬並馳蹄聲相合。一少年三俠女。衣裙飛舞。顧盼自雄。日色搖鞭影。梅花襯馬蹄。此景此情。南面王無以易也 
　　風馳電掣。轉瞬已去二十餘里。忽聞冰孃高聲喚曰。君等且行。儂先去前途相候也。語聲未畢。單騎前出。錦鞭一揚。人騎都渺。少年驚服其技。懷想間。梅林已盡。一牆當前卽近視之。大竹籬也長不知幾千百丈。籬高過城垣。竹粗幾合抱。籬内樹木葱鬱。無異尋常荒島。冰孃已立馬籬門側。笑謂少年曰。此吾島之長城也。長城以外。禽獸。蕃肓供我田獵。佐我盤餐。君旣來此。盍一行獵。乃探囊出彈丸數十粒。授少年少年笑受之 
　　古木杈枒。榛莾叢雜。小徑穿林。亂石没草。四人勒馬尋途。參差問答少年曰。同是島也。半爲天宮仙窟半爲衰草荒林。文野懸殊。人獸迴别。土地亦有幸有不幸哉 
　　可人曰君言未盡然。如此林泉。饒有天趣。吾等方視爲外園。昕夕游樂。豈僅爲禽獸窟宅而已哉。且此地占全島三分之二一邱一壑。往往出人意外。故吾輩嗣後。不復開拓園林。以人爲奪此天然眞景也少年點首贊歎。自道失言 
　　霜孃曰。我不論天然人爲。祗要心情愉快無往不佳。心情懊憹。到眼都成悲境。　呀好一隻斑豹。颼然一聲。彈中豹腹。少年亟視馬前數十步外一斑豹臥。地翻。滾霜孃復投一彈。中豹腦。豹狂吼一聲。遂不復動 
 
 

Page 24

 
 
   
 
