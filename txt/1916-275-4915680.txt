# 1916 - 275 - 4915680

 

Page 1

 
 
   
 
 

Page 2

 
 
時評 
[黑幕] [  冷]  
　　中國之事固無彰明皎著者非無彰明皎著者也蓋彰明皎著者非其眞相而其内有黑幕焉旣有黑幕而黑幕之内又有黑幕焉故僅據彰明皎著者以論事其去事也遠矣試觀此次徐州之會議其表面徐州也然而人謂其黑幕不在徐州徐州特其彰明皎著者也而又有人謂所云黑幕不在徐州者亦一黑幕中之作用也於是黑幕究在何所黑幕中之人究懷何意不可得而知之矣 
　　夫黑幕不可見也黑幕之究屬有無不能定也然則我人亦僅能論其彰明皎著者而已 
[命令]  
　　十月四日大總統令任命王文慶爲浙江政務廳廳長此令 
　　又令任命王典章爲廣東粤海道道尹黄孝覺署潮汕道道尹朱爲潮署高雷道道尹梁邁署瓊崖道道尹此令 
[專電]  
　　北京電國務院確息議員朱念祖頃晤段公談及外交總長段意决再提出汪大燮朱言如彼曾爲參政副長何段答此須代爲剖白當時汪苟不任則今大總統不能潔身故汪不啻縱護今大總統及有可去之機汪亦即遠避可見其非贊成帝制朱問如再不通過奈何段答不得已惟有提出曹汝霖言下有希望朱在國會疎通意段亦派人竭力疎通然後提出報載再提出陸徵祥等說均不確 
　　北京電頃國務會議决定提出汪大燮任外交 
　　北京電馮至政府某要人電却徐州通電賤名本出代簽事之　　是非自有公論國璋服務民國對於現在辦法惟以保全大局爲前題以不激不隨四字爲作事標凖公府來電密詢已將經過情形詳覆 
　　北京電張勳有辭安徽督軍之說各派將以此覘政府與張之關係 
　　北京電張勳致電叚總理詰問申斥徐州會議電文是否總理所發段復確係祺瑞手發有吾輩私交雖厚國法難容等語 
　　北京電張勳電詢叚前電是否親發叚答係親發聞張已遵總統令解散該會 
　　北京電駐滬第十師有調回京防消息 
　　北京電元首特派吳笈孫赴輝縣敦請徐東海來京 
　　北京電政府擬日内與財農兩總長商移民殖邊之辦法 
　　北京電張耀曾偵得土案要犯袁嘉榖唐繼禹確已回滇密電滇督扣留解滬歸案 
　　北京電將軍府决裁撤所有將軍或出任督軍或充公府顧問或外任籌邊都統等 
　　北京電元首據湯化龍等呈稱每名十元派藍秀豪等遣歸 
　　北京電顧維鈞病辭請假一月未死 
　　北京電某政客得津電梁任公不日來津將入京一行 
　　北京電梁任公日内將來津 
　　北京電報載唐少川已回滬未確聞唐尚須少作勾留且擬有張家口之遊 
　　北京電元首特頒軍人誥誡十則首以本忠誠守信義爲勗 
　　北京電晤海軍部某秘書言程總長無病亦未請假辭職惟部務財困進行爲難時形懊喪 
　　北京電憲法商榷會及憲法研究會等連日皆有會議對於憲法及時局問題多所商榷其向政黨形式進行頗爲迅速 
　　北京電聞衆院秘會一質問借欵改約事陳答日代表回國已停進行二質問交部搭收現金 
 
 
 

Page 3

 
 
事許答决將部令三日内取消適用地域主義各以路電所在地之交通紙幣收用惟郵局另定辦法 
　　北京電衆院點半開會到三百零四人湯主席陳谷許到開密議二時三十分畢即開大會議（甲）案總統諮詢特區由原省監督困難討論結果决付内務股番查（乙）特區仍歸原省監督建議案大體通過付二讀會（丙）中交兌現案依審查報告完全成立送出時近七點餘案廷會 
　　廣州電龍濟光四日離省陸榮延電告省議會四日已抵佛山六日可抵省 
[譯電]  
　　北京電政府已聘徐世昌趙爾巽爲蒙滿政務高等顧問 
　　北京電政府擬將陸徵祥長外交議案交國會覆議（五日）紧上德文電 
　　東京電今日（四日）上午十時大隈首相上表辭職（四日） 
　　東京電今日下午十二時四十分一木内務大臣入覲捧呈全體閣員辭表（四日） 
　　東京電大隈侯可得元老待遇（四日） 
　　東京電大隈内閣辭職之結果鐵道院總裁警保局長警視總監法制局長官各正副參政官及各秘書官皆已捧呈辭表（四日） 
　　東京電寺内伯爵受命組織内閣（四日）（以上譯上海日報） 
[東方通信社電]  
　　東京電中日喇嘛蒼事件决定由孟督軍表其謝意送致如左之道歉文且將關係之人處罰一對日本政府致送公文於日本領事二對開東都督派高參謀齊送公文依賴日本領事傳逹右道歉文於十月二日正午實行送致（五日） 
　　奉天電張督軍於四日午後派楊參謀長及顧問于冲漢至日本總領事館就新河口楊家城子事件以公文深表陳謝之意對關東都督府亦如此陳謝卽於是夜派右兩人及町野少佐前赴旅順奉吉兩省華官與日本方面之交涉一切了結佐藤支隊遂於今日退回（五日） 
　　南京電傳聞北京政府曾於四日電命嚴重取締各種新聞無論如何重要件不得妄加評論或作無稽之談倘有揑造或張大其詞即按法律處分云云（五日） 
　　北京電張勳倪嗣冲電請取消興亞借欵（四日） 
　　北京電交通總長許世英致書段總理痛切諌言其語中有公之聽徐樹錚與袁世凱之聽梁士詒同袁旣誤公勿蹈其轍云云（四日） 
　　東京電芳澤參事官今朝由東京首途赴北京新任（五日） 
　　東京電此次大隈侯之辭職改從來之例特具章奏且推薦後繼之人其全文如左大正三年臣拜大命定政綢樹政策拮据經營以冀仰副聖旨爾來二年有半凡所設施追述槪要彙輯成軼另册錄呈恭維聖上力持秉正國務亦不缺其整齊惟臣老軀贏弱誠難稱職不可長踞要津以塞賢者之路伏思子爵加藤高明旣爲練逹幹能之士且又久得世之重望伏冀陛下埀憐准臣解任拔擢高明爲臣後繼倘蒙思命高明必能致其匪躬之節於政務亦不受異動此臣可以深信也當臣奏乞骸内冒凟上陳伏祈聖鑒 
　　另册事連外交秘密故不發表其間嘗云立憲之大道要宜平靜之裹轉換政機並力說國政御親任以外須俟兩院之協贊故非極孚輿望之人不可因推薦多數黨首領加藤子爵元老會議不顧此奏即以無必推多數黨首領之理由無由前首相推薦之必要及對外上之關係等理由推薦寺内伯爵 
[戰電]  
　　（英人路透電） 
　　巴黎電今日下午公報云法軍攻取摩伐爾與聖比勒伐叢林間德軍鞏固之戰壕線功已告竣俘敵二百人貝洛瓦央桑台勒有敵軍從事猛轟（四日） 
　　倫敦電今晨海格將軍報稱福柯爾拉貝葉村已鈪 
無敵兵該村全入英軍之手安克灌南面英軍陣線夜間砲火甚厲他處無事可報大雨未止（四日） 
　　羅馬電公報云意軍在錫斯芒山谷端山中取攻勢復獲勝利意軍於炮火下攀峻巖而上奪獲高八千尺之柯爾白里康第二山峰且在加爾尼亞奪獲高八千五百尺之山峰二座（三日） 
　　彼得格勒電斯乞巴基夫將軍之兵於第三日猛戰之際藉砲隊之掩護在白里柴尼南渡金灰樹河擊走防守控制該河高地之敵軍俄砲隊於是乃向白里柴尼而進現逼近該鎭發砲轟之（三日） 
　　雅典電官中宣稱希臘内閣已全體辭職（四日） 
　　巴黎電軍曹朱君乃上海某華商（按卽創辦求新廠之朱君）之子歐戰發生時在維拉柯白萊飛機學校學習飛行術後乃投効於法國飛行軍圑不久即成一飛行專家本年二月間偵察敵軍行動歸時爲德飛機六架所攻險遭不測其飛機兩翼彈孔纍乃急降地朱君自任職迄今已擊落敵飛機兩架朱年三十有二（三日） 
[公電]  
　　交通部來電各局鑒甘肅隴西縣卽鞏昌府已於九月九日開局通報仰各查照交通部豪 
要聞一 
[時局與徐樹錚關係]  
　　三日英文京報云熟諳時事之某君論段總理與國務院秘書長徐樹錚之關係一言以蔽之曰總理不管蓋叚素性不喜治事雖身爲中國總握治權者之一然其責任則由國務院秘書長執行之凡秘書長所言所行段輒唯唯聽命段今之責獻於政府者如是如是此固衆所共知之事實非揣測之言也試觀總理之宣言益徵此說之不謬九月一日本報曾譯載段總理致總統之文叚自認完全處於其秘書長勢力之下當時者曾有批評曰叚氏此文自貶聲價無與比倫以高等官吏而有此種言論實未之前聞段位高職尊記者未便以充量之文字發表意思以深論段氏對於屬員之知識愚闇鑒别不清也 
　　記者之爲此方因徐秘書長激起府院衝突之活動藉國務院名義侵總統大權之謀而發此謀雖不成徐膽量愈壯計畫愈險其目的竟欲利用徐州會議以箝制國會威嚇民黨並使段氏得代黄陂而爲元首迨張勳舉動爲唐紹儀所指責而南苑陰謀又被揭露於是徐氏陰謀遂爲國人所共知但政府用人苟不亟圖更易則陰謀終難盡冺而民國難保安寗第一宜更易者即在得一恪守秘書職務範圍而不以中國握治權者自命之國務院秘書長苟國家行政之人不爲對總統對國會負責之總理而爲在憲法上全不負責之屬員如國務院秘書長之類則事之有大害於國家者孰有甚於此者乎縱國務院秘書長有治國之者能然不負責任而握治權在事理上終當反對而况今之國務院秘書長除爲段氏嬖人外絶無可以治國之資格乎使此類人物久竊治權則直有敎育國民之羞也安可不反對哉 
　　袁政府時代徐氏之政績若何試一廻思尤有可以反對之理徐氏向賴段祺瑞之庇護得以混跡政界自四年夏間段氏辭陸軍總長後徐即被彈劾濫用公欵設非段氏營救之力則袁氏將援懲戒貪吏之特例而治以死罪矣據某報云當時徐氏確被遣往外省以圖立功贖罪今春段氏復職曾竭力運動欲以徐爲國務院秘書髭但袁屹然不爲所動迨袁氏逝世徐遂得任今職矣苟欲舉北京之險惡陰謀而廓清之使其永不復生則罷免徐氏實爲政治上必要之舉此非記者一人之私見也上星期馮國璋電致總理勸其阻遏國務院秘書長之活動並以徐氏宜即罷斥爲言北京軍界某大員亦以徐氏去職爲必要尤可異者交通總長許世英上書段氏洋洋灑灑多至二十一頁亦謂徐樹錚累及總理與梁士詒害及袁氏無異各方面要求徐氏去職者日見其多若庇護徐氏者不速從國人之要求而逐出徐氏則此後要求將爲請庇護徐氏者去位矣 
[許世英函勸叚總理]  
　　最近政界現象似漸形變遷要皆影響於徐州會議因之謠言蜂起謂不久將有重大問題發生如國會如内閣如大總統之地位均包在問題之内昨由某方面探出消息交通總長許世英鑒於大局傾危人心惶恐日前特用個人名義致書於段總理略云公值項城當國之初對於共和事業竭力扶持心腦俱瘁其所以爲民國爲項城者無所不用其極迄項城惑於羣小抱帝制自爲之野心解散國會推翻内閣實行總統制未幾發生籌安會改共和爲君主紀元洪憲公直諫不聽解職養疴滇南起義回復共和項城結果爲天下樛公出而輔弼黎總統順民之欲遠邇歸心今國會開幕未外内閣基礎亦未十分穩固唐外交總長甫抵津門即受張勳等函電攻擊使迫於辭職外交一席擔任乏人而徐州會議之事着着進行公不下令解散虚與委蛇道路纷傳謂張勳宣言奉中央密電實行改組内閣解散現國會并有推霬公爲大總統之說想公之明决不爲此而僉壬朦蔽事事假公之名義以行必至陷公於不義然後罷休許某忝列閣員之一不忍公蹈項城之前車若公不自握主權表示態度惑於莠言爲陰謀家所利用效法項城許某今日之對公卽無異公昔日之對項城公今日重用某秘書長事事聽其主張亦無異項城昔日之用梁士詒據聞梁士詒夏午詒等近又在黑幕中間接爲公策畫彼輩陰謀非惠心利公實藉公以自利耳成則列於功晋敗則禍及於公而渠等逍遙事外今爲公計當亟去某秘書長維持國務與參衆兩院力佐黎大總統以促進共和否則許某當辭職歸里倣公西山故事一切均不預聞云云 
[三日之衆議院記事]  
　　外交總長又堕胎 
　　議員先生慣逃席 
　　十月三日下午一點衆議院開會議長湯化龍請假副議長陳國祥主席廷至一點四十分始足法定人數宜告開議郭君人漳提議要求農商外交總長出席某君請現在大總統所提出之外交總長本院不能承認馬君驤等謂現在議案甚多若再不議恐難得開議之期陳君提議請交通總長出席報告事件主席謂現在郭君人漳提議要求外交農商兩總長出席答復關於借欵事陳君景南提議要求交通總長出席有無附議衆呼附議主席謂現卽打電話去請其出席議員某君提議以無附議遂取消孫君潤宇謂外交總長一席關係重要應請先行投票通過與否乃另一問題並請國務總理說明牟君琳謂現在旣有提議請長表决主席以其說付表决贊成者多數蕭君晋榮謂陸徵祥之歷史前在外交總長任内中俄協約係其所訂在洪憲時代輔助爲逆其歷史實不必總理說明盡人而知也秦君廣禮謂秘須國務總理說明後主席按照議事日程開譏牟琳主張决定是否须國務總理出席馬君主張先議本日第一案至第四案郭人漳主張不用說明主席以國務總理出席與否付表决議員某君反對之以爲非請總理出席不可張知競以爲出席事不能表决應視其咨文中是否云出席牟琳謂約法規定只有同意權而無必說明之必要現在旣有兩種主張非表决無以解决秦廣禮等大起反對之牟琳謂已表决不能推翻主席現在去電詢問能否出席議員某君主張提前宣告休息衆反對前由主席報告請假及未到各議員又謂靑海議員某君由國務院報告現在尚未到院此種情形請討論何雙君謂兩個月已滿不能延長郭君人漳謂某議員有特别情形可以諮詢院議牟琳謂限期已滿無諮詢之必要克什克圖君謂靑海距京太遠電報不能信息逹到後已及兩個月况其由該處到京須時更久如此辦法是靑海議員直不能到院矣數人同時發言聲音甚雜主席云現在國務院電話云總理即時出席何君雯謂議員未到院之問題不能再爲表决主席欲宣告開議衆謂議事日程已經變更不能再開議時君功玖謂提議變更議事日程現已情决而現在又欲開議無此等自由之主席秦君廣禮謂未表决这先已經聲明總理未到院時行開議現在應遵照辦理主席遂照議事日程開議第一案特别行政區域仍與原屬各該省共一議會殊多困難諮詢案（大總統提出）現在政府委員未到由秘書長朗讀咨文畢主席云國務總理已到院可否請其出席衆贊成遂由段總理說明略謂陸徵祥曾三任外交總長於外交頗富經驗現外交乏人故任爲外交總長依法請求同意云云某議員云可否說明陸徵祥對於外交之政策衆謂此時不能說明　散票並宣告無記名表决投票法又指定徐象先等八人爲檢票員遂用點唱投票法各議員依次投票畢檢票員開票主席報告投票結果計票數三百八十八張名剌三百八十八張彼此數目相符同意者一百八十九票不同意者一百九十八票廢票一張同意者少數時三點四十五分宣告休息二十分鐘至四點五分復振鈴開會廷至四點二十五分法定人數仍不足主席謂現在法定人數尚差八人休息室只有三人不能開會易宗廳謂請主席查點無故逃席議員馬驤請星期四開會主席謂現在法定人數不足發言無效王源瀚謂前次查點一次昌否已付懲戒如未付懲戒此次亦爲無益易宗夔又請按照院法十九條辦理議員某君主張將逃席者報告於大會前由秘書按簽到簿點查點查畢遂散會時已五時矣 
[徐州特别快信]  
　　昨晚轟傳參謀廳前晚有炸彈暴裂茲得確息　係參謀廳隔壁某氏户燃放大砲警察以其有犯例禁上前干涉故祇放一響署内人員耳鼓未曾經過炸彈聲響陡聞劇烈響聲發自參謀廳適張勳由參謀廳控視萬繩栻病狀歸咸悞以爲有人在參謀廳抛擲炸彈謀炸張勳故莫不驚魂莫定而張勳亦大呼好險好險誠趣聞也 
張勳派人在津浦軍中截獲民黨要人數名一節略紀前報茲聞内有尤超範一名係山東民軍旅長尤欲乘津浦軍赴寗轉車赴滬車行至兗州即被張勳押車兵士捕獲押送來徐未訊卽於前日處以鎗斃兵士行刑時並將尤之肚腹剖開將心肝挖出血肉狼籍亦云慘矣 
　　倪嗣冲已由蚌回皖昨闻派董翥軒來徐代表一切張勳昨派秘書顧賜赴皖視察省議會開會情形各省區代表復齊集此間續開會議未定 
　　張勳前次電政府要求派員參與憲法會議聞政府昨已有嚴厲之電答復張甚憤懣 
[南京快信]  
　　國務院咨各省云憲法爲立國根本權在國會行政界不能干涉軍人尤隔膜如有條陳憲法意見者槪不答覆聞此因各省有派員赴京參與憲法會議耗之故 
　　軍署得京訊雙十節有變之謠已息决無他慮聞馮前日曾電中央請嚴防國慶日事變謠傳省議會昨日（四日）上午十時開各項審查會下午二時開談話會到一百零二人 
　　豫皖閩粤鄂贛各省省長電告各該省省議會均已於一日舉行開會式到會議員已滿法定人數麵 
梁任公昨已回滬聞康南海亦與之偕行 
　　孫中山函請馮督軍釋秦毓　聞馮督軍已復函照准 
　　新委釐務總稽查李兆蘭現已到差不日出巡徐樹錚僞造外交公文已由各報揭露聞馮督軍昨電段總理對於徐略有論列 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[副總統問題與軍防]  
　　副總統補選問題參衆兩院均有人提出已誌昨報茲聞參議院方面宋楨藍公武等衆議院方面又有鄧毓怡等皆於昨日提出此案據議院中人云當此憲法會議之中造法手續尚未終了不應　以政治問題如提議及此則對於被選之人必各有主張各行黨見勞無限之精神而生無限之紛擾以妨碍制憲之進行主張從緩再議歷詢多數議員其主張大率如此惟其緩期之程度有主張在憲法會議二讀會以後者有主張俟憲法成立後者但有一小部分人未决定主速主緩耳然無論如何在國慶紀念日左右總難即見舉行惟是國慶日將有非常之謠近日都門時起時伏尚未盡息茲聞江蘇馮督軍已電大總統及段總理謂外間旣有此種謠說應請嚴加防範云云此等事在有識者視之固可斷定其爲流言特於内情不甚深悉者終不免將信將疑防範之事固不嫌其多也又聞政府對於軍人干政各節連日公府國務院間曾迭次會議并由段總理通電各軍隊嚴行限制聞參謀總長王聘卿以各督軍署之參謀長本直轄於中央對於各該督軍之執行軍務雖有贊助之權如督軍有反背中央命令時亦應反對已將此節付諸會議并對於各參謀長本諸此意擬定訓令一道一二日内卽當以部令頒發 
[内交兩部與平政院爭辯]  
　　平政院因内務部答辨書尚未提出待其限期届滿再定辦法至孫總長是否能承認平政院之意提出答辨則尚無確息交通部一面則已備依限答辨其所持理由似尚充足據聞其答辨書已著手起草大旨謂恢復元年官制曾經國務會議議决改組以後已呈奉總統嘉獎亦非擅用職權派署人員均有暫署字樣准駁尚在總統亦並非侵赿權限云云日内即可咨送平政院矣又據英文京報云平政院自受理内務部被裁部員行政訴訟後經該院迭次催促答辯該部除咨覆外迄今仍未答辯故平政院有昨日缺席判决消息至内務部一方面前者曾由該部長孫洪伊向大總統聲訴說明該院受理之不合法當由大總統交該院周院長閱看嗣後該院長仍據法力爭絲毫不肯讓步將内務部來咨痛行駁復孫總長閱之復持向大總統逐條解釋該院咨文之人合法理未識大總統對於此次部院之爭執究如何辦理也 
[中行聘用洋經理之再質問]  
　　國會議員凌文淵繼續質問財政當局答復本院質問徐恩元聘用洋經理一案何以任意朦混不惜貽禍中國銀行案其文云前以財政當局違拂與論縱令徐恩元聘用英人魯克斯充當中國銀行副經理曾經議員等縷述禍患提　質問方冀財政當局力圖挽救消患無形不料一面登　僞答覆書於滬報淆或輿論（見九月十九日申報　張若聞非發　財政當局何以並不更正）一面宣示性質絶異之新舊合同於京報　　疎通又一面以與滬報不同之答覆　咨覆本院綜觀財政當局對付此案手段不憚作僞如斯未免心勞可笑其實僞答覆盡當置勿論而聘魯合同内容要害卽本行副經理五字餘皆關於無足重輕條件之規定而副經理主持行務之大權除答復書正式承認外則皆規定於行章之内若僅以合同示人其將誰欺尤無駁斥價值至於答覆本院客節更覺語多朦混欲蓋彌彰議員等案節推尋益足證明縱徐聘魯貽害中行不淺應卽再就答覆書疑義最著及其不得要領之處分節質問如下（一）答復書所稱中行聘魯一案係因停兌以來信用減損外人疑懼得一信用素孚而爲中外知名者介乎其間殊與中行有裨等語查魯克斯係以上海麥加利銀行書記資格代理麥加利京行管理爲時不過數月信用亦可想見及就中行職又經股東會函電交阻並向政府控告所謂中外知名者乃竟如此究竟魯克斯名聞中外信用素孚事實何在此再應質問者一　　也謂其有裨中行何以停兌後中行所發鈔票初則有限及魯就職竟發至一千六百萬元而票價乃自九五跌至八四本藉口信用之昭著乃愈啓濫發之獘端金融日慌信用益損果於中行何裨此再應質問者二也（一）答覆書所稱民國二年該行曾聘用義人巴雪梨英人麥雲充當稽查司帳等職此次援例聘魯係充京行副經理並非總行職員所管限於一部等語查　家銀行决不聘用外人充當要員本爲世界各國通例民國二年爲袁政府專制時代利用外人喪失國權且習以爲慣縱任中行聘用麥雲巴雪梨更不成爲問題顧當時主管全行之孫多森猶於違法之中示以限制之意蓋稽查司帳等職均屬機械性質若副經理則主持行務者也京行副經理則含有處理全國分行之責任者也豈可與稽查司帳等職同日而語查中行金庫章程第十條規定總金庫關於滙劃兌現貼水等事項均託由京行辦理等語觀此則名爲京行而實權與總行何異名爲京行副經理而實權與總行主要職員又何異乃謂京行副經理所管限於一部味於行章一至於此此再應質問者三也况中行無論爲總爲分其爲國家銀行一也國家銀行可援違法先例聘用外人主持行務則財政當局是否對於袁政府財政上一切違法先例皆應援用以定今日財政方針否則何以僅僅對於中行違法先例逕行援用而不能忘情於袁政府此再應質問者四也（一）答覆書所稱魯克斯决無干涉總行全部之事金庫情形無從洞悉等語查魯克斯任京行副經理財政當局業旣認爲主持行務起見則對於京行及金庫得以干涉而洞悉自不待言但參觀聘魯合同第二條規定該聘員應遵總裁或副總裁之命奉調前往無論何處分行辦事等語足見全國分行及分行金庫情形魯亦可假奉調辦事名義得以干涉而洞悉又不待言然則總行及總金庫系由分行及分金庫所集而成而總行及總金庫情形奚待干涉始能洞悉况京行本爲總金庫所在之地實爲中央財政出入之樞如國防外交軍事等費均由庫欵支付此種政費在歐美各國視爲財政上之秘密一使外知不擊自斃故聘魯合同第九條亦有勿洩漏職務上秘密之規定可知必有秘密乃防洩漏假使魯克斯任期以内竟有國防外交軍事問題發生而魯克斯乃以國際利害上關係勢民洩我財政秘密制我死命則事前如何防禦事後如何辦法此再應質問者吾也（未完） 
[蒙匪復燃之消息]  
　　蒙匪二千餘人返蒙雖經日軍護送然沿途仍不免刦掠致有新河口剌嘛倉兩次之交涉嗣經督軍諭令所過地點僅可防守不可攻擊後尚無其他消息乃昨聞該匪已有一千餘名逾索倫山北下其餘散處各匪忽聚於白音倉大肆搶掠奉天張督軍接電即電令吳鎭使及邊防各司令嚴防一面質訊外人方面對於該項匪人何時可以護送出境解散案業有無全其始終之把握以便處置如聲明實難維持則仍擬加以剿擊云觀此則巴匪餘孽擬復勾結南下之說未始無因也 
[續紀陸督軍展期蒞省說]  
　　陸督軍現因龍濟光不日離城即當移節晋署俾便辦公是以紛將所部軍隊配置妥當預備出發陸續東下但以各項運輸須船調遺昨特電請省長租撥馳往以應軍需朱省長准此經令水警察廳派出安禺龍驤巨安各兵艦及租河頭大船三十艘一律駛赴肇慶迎師來省惟龍軍未去桂軍驟來商民無知難免驚訝是以昨令各營出發之後仍須暫駐上游俾毌誤會現查新街以上及沙口等處已有陸督親軍少數馳至矣 
　　龍濟光爲惠州事將緩期離省已誌昨報茲又據政界消息謂龍氏現因移師赴瓊定期已滿而李嘉品一軍尚未率領回城自須展期聽候會合故擬暫廷十五天始將全軍出發聞己電逹中央陳明委典請求寛限决於十五號離省矣 
　　陸督軍一切移省之布置均已就緒而龍氏一時尚未能離省故近日在肇極爲暇豫有時步行各屬游玩風京外間所傳抱恙之說係屬謠言岑西林已將一切軍政統交接收不日擬聯袂同游各屬名勝岑公並擬於粤事完全解决後即行返西林省墓然後徐赴西湖在其五弟春蓂購置之别墅優游歲月斷不再向政胃界討生活矣 
[漢口警權交涉中之警察]  
　　漢口德領事要求華景街警權交涉提京以後由外交部一再與德公使磋商德使甚願和平了結特訓令德領事仍與湖北交涉員就近妥商解决因是德領與吳交涉員又接續會議該領總以華景街易起擾亂須得確實保證然後將前議條件撤銷吳交涉員乃請示王督軍並會商漢口杜鎭守使周警廳長特定增設華景街武裝警察之議擬編練警隊兩隊分駐華亰街及各國租界毗連要隘以增保護之實力業經王督軍核准電呈中央交部議定此項警察每年需費三萬元即由國稅内支撥日昨已令行警務處會同漢口警廳從速編制每隊額定一百二十人設隊長一員敎練一員排長四員巡長十三員總共二百七十六員名卽在武漢兩廳附設敎練所内提選合格警生編成昨已委任周寳勝冷鲸钰爲隊長因漢口警廳原編有警隊兩隊故名爲第三第四隊分駐於德華三元各里及鐵路洋火廠等處以專責成其開辦經費已由官錢局撥借二千元並由軍儲局頒發新槍二百四十支每鎗附彈二十排官長則各發手鎗一支指揮刀一柄聞該警隊组成以後德領事並須親臨考察然後將此項要求條件作發現漢口警廳長爲整　丛鎭警務計將各署警服一律更新並各給佩刀一柄以壯觀瞻　 
[鄂省議會開幕紀]  
　　湖北省議會於一日舉行開幕禮會場内外布署頗爲莊嚴燦爛其最爲動人眼目者爲以五色電燈綴成之民國萬歲四字嵌於會場正門新紮牌樓中觀者甚衆該會特派之招待行政官爲蕭廷章等四人紳界爲王用賓等四人商界爲唐華堂等四人學界爲童序壎等四人外賓爲李宗唐等二人是日晨八時以前由議會至軍署之路線即有軍隊排列緊急戒嚴會内衛警林立秩序備極整肅八時後行政官及各界來賓皆于于而來官界文自縣知事以上武自旅長以上俱到會來賓則有商會領袖漢口紅十字會長武漢靑年會長各學校校長漢口各圑聯合會各商圑保安會代表報界記者共約五十餘人爲特請參觀者至由議員介紹之普通來賓約有二百餘人内有女賓九人又有外賓二人一爲漢口美國領事一爲萬國赤十字會馬醫生王兼省長於十句鐘着大禮服乘馬車由軍隊簇擁而至由王副議長招待茗談數分鐘即言現有某項重要交涉亟須辦理未能親蒞會場參與盛典敢煩貴議長代爲致意各議員云云遂興辭返署其祝詞即委政務廳胡俊采代讀王兼省長去後時已十二句鐘搖鈴開會議員就席各行政官曁各來賓就位王副議長登台宣告開會宗旨略謂本會自民國三年二月因他種障碍閉閉焂易數載現承令繼續開會非獨本會同人之幸亦即湖北全省人民之幸謹備開會詞尚希到會諸公鑒察前命臨時秘書韓楚卿宣讀開會詞（全體鼓掌）王副議長請行政長官用來賓側立副議長及議員俱向國旗行三鞠躬禮畢由胡廳長代表王兼省長宣讀祝詞韓秘書復讀答詞後又由外賓及各界來賓致頌詞復由韓秘書代答畢遂宣告退席由招待員廷來賓議員行政官赴餐室時正三點鐘復齊至會場前共拍一照而散議事日程即於二日起支配聞定於四日選舉議長又第二副議長屈佩蘭前傳有辭職之說然屈並未正式聲請僅於致議員信中叙及此事茲聞屈已在川辭去知事職仍應議會職現已行抵重慶不日可到所有開會祝詞答詞從略 
[皖省議會開幕紀]  
　　今日乃各省議會開幕之期安省議會亦舉行開幕禮議員到五十七人政軍紳商學各界蒞會者計百餘人省長亦蒞會按照秩序行禮各界致祝詞後省長出席演說謂今日與諸君重行相聚甚爲慶祝惟從前嗣中往往因政見與有諸君相爭雖有意見然不爲意見何也因吾人均爲國家人民求幸福而生政爭意見非如私人以意見而生仇敵也嗣後吾人對於皖省敎育商務以及庶政應興應革事件與諸君互相維持並望諸君時賜箴言爲幸柳議長答謝各界云今日爲本會開幕之期蒙各界慶祝甚爲感愧鄙人代表本會同人等答謝各界嗣後同人努力一致進行對於政界則同舟共濟相輔而行對於各界則負完全責任則全皖幸甚本會幸甚云云散會後入宴會場全體攝影而散（省長祝詞與議會祝詞從略）倪辭出後甫出會門適有郵局郵差經過是地倪之隨從兵士禁止通行郵差不服兵士即將郵差打倒於地似有微傷旁人於倪去後將郵差舁送華濟醫院診治刻聞郵政局已函致倪省長切實交涉矣 
　　省議會於一號開幕後今日（三號）下午三時開第二次之茶話會討論開議事宜到會議員計四十九人其提議事件㈠開議日期現議員報到者計五十七人已過半數可以開議會休假一星期卽開會議事訂於本月九號爲開議之期㈡正議長柳汝士報告本會各職員除原人已到會任事及發會計更換外而議事尚未有人擬以庶務暫代惟書記較原訂章程多二人薪水擬按百六十元攤派副議長趙春木謂各職員旣由議長支配議長負完全責任此事未便與聞（聞趙與柳因用人之故趙略有意見）前起爭論衝突甚烈經各議員極力排解遂止㈢議員到會問題其未到會各議員擬再致函通告如逾期不到是自放棄責任即照暫行法議員無故不到會廷至十日以上者除名㈣太平山礦問題該礦抵押借欵關係全皖本會開會可列爲議案枊議長旋宣布政府復電皖礦作抵已廢約請轉告鄕父老以釋羣疑云云時已五句鐘散會 
[贛省議會開幕紀]  
　　贛省議會於十月一號開幕會中佈置早已籌備齊全是日九鐘議員曁行政官各來賓相繼蒞止議員入席後由議長導引行政官入席議長報告開會大旨又議長議員及行政長官向國旗行三鞠躬禮議長復介紹議員與行政長官行相見禮然後各致頌答詞攝影而散贛議會議員向分國民進步兩黨均各設有俱樂部以爲聯絡機關近日議員鑒於國内大勢多數主張不黨主義日前曾經胡廷鑾君提議從前兩黨之俱樂部無庸設立以免顯分畛域多數贊同果能堅持此宗旨則將來議會之成績必有可觀者是誠地方人民之福也 
 [P魯省會力爭制錢案> 
　　年來東省屢起私買制錢之交涉而中央因實業小借欵鑛山作抵全國反對乃與日人磋商改約欲以銷燬制錢交換東省議員以爲此事受害更甚特於日昨省議會開幕後由在會全體議員議决致電參衆兩院曁國務院力爭其文云北京參衆兩院國務院鈞鑒頃聞中央因借欵事有許日人在北數省收買制錢以爲湘省鑛山作抵毁約之交換條件此約果成不惟吾國權利喪失過鉅日人隨意游行任便居住挾其國勢陵轢鄕民禍變之生寗有紀極東省人民誓不承認伏望熟權利害嚴予拒絶以杜隱禍而挽利權臨電激切無任悚　惶山東省議會張介禮王寀延孔祥柯等叩東印 
日昨（二日）省議會開會舉行分選股長等事並討論旅外各議員請假問題又議員臨時動議南運河工借欵結束民軍墊欵及將來民軍編練等問題歷時頗久 
[川省反對戴戡之因果]  
　　戴戡係黔人本爲黔省省長示奉中央川明令之前即自行带兵至渝川人因多不滿意者而尤爲滇派所忌當蔡督軍保戴氏爲四川省長時成都之陳光勳等均發電中央反對戴氏一面又從各方秘密運動一時公民或圑體之致電者頗多在川人蓋以前此黔軍援川時之巳事時留印象故有一部分對戴不無惡感在滇派則以爲新植勢力於川省奚容又來分其勢力者故圖將戴撤回貴州以免掣肘亦其默喻之隱情而戴氏已蒞川地又得任命自不能有所反對遂行罷手於是將計就計亦利用一部分川人以相爲應付而致電爲戴聲辯者又往往見於報紙旣而中央任命戴氏爲四川省長兼會辦軍務之明令發表滇派大爲恐慌紛紛謀所以反對之者盧師諦楊維及其他之軍人均於九月十七號紛紛電中央請收回成命歷陳戴之不宜於川并稱川省不宜再擾又一面電戴氏痛詆之卽十七號一日成都電局收此等電報費共生洋千餘元是日忙碌異常且多有未發者卽此已可知反對戴氏電文之多也電中措詞尤以軍界爲强硬聞某某所發之電謂中央若不收回成命戴氏必欲來省履新則將以干戈相見於噩場此其反對之最有力者至個人名義所發之電皆不過陳其利害而已蓉城某某兩報又以成都報界公會之名義電中央請將任命戴氏之成命收回并撤回貴州同時成都之報亦有聲明并無報界公會者蓋該會去年卽已取銷現成都確無報界之會也總之滇黔兩派皆以川省爲其新勢力之範圍而川人之急功近利者於兩者各有其所趨近其自有一幟之顯樹者則又兩皆反對惟實力或恐不及耳四川一省從此滇黔川三派必時相攻擊或且置政事於不顧焉此則不能不令人私憂過慮常抱一種悲觀也 
[浙省會二十四次常會]  
　　十月四日省議會開第二十四次常會政務委員出席者五人議員出席者九十二人由秦副議長主席報告四川省議會主張行省官制列入憲法省長應由民選已電國會核議衆議本會亦應電京贊成此說繼由議長報告議事日程一百零四席云本日議事日程省長提出均係普通規章預算案並未提出本會對於預算惟有停　議以待經衆議决預算遲交原因請省長出席答復當議工業試驗場要委員說明理由後衆以費鉅效少將原案打消次議擬辦茶葉檢查所案討論之下有以爲地點與有手續不合者有以改良之道在製茶不在檢查者結果亦將該案打消次議修正旅店營業取締規則審查報筥後即開二讀會衆無異議議長宣告休息十五分鐘復開會一百零四席動議四川電報事關立國大　影響及於人民應否表示同意一百零六席謂此案須開審議會解决衆贊成接議浙江省管理酒店規則審查報告認爲不成立多數贊成遂打消接議補助農會經費案衆以此案預算有二份審查報告係根據第一次預算表當議决俟第二次預算審查後再行公决接議裁撤小隊案議長謂旣經裁撤可毌庸議衆贊成次議請停免烟酒苛稅議案說明理由畢後第七席云此案與酒商代表徐光溥等請分别減免苛捐案大旨相同可併案討論衆議之下有主張請國會核示減輕辦法者有主張國稅財政兩事並重者有主張參考酒捐章程者有主張烟酒應一列減輕者結果將兩案付法律財政兩股會同審查接議公民胡佩珊等請設新化縣案鄭凝說明理由後討論一過大衆决定付特務審查股審查議長指定許祖謙王亷等爲審查員由建議股審查員報告第三次審查事件一百零四席對於審查報告第一次優卹傅君身故一案頗有疑義議决定開會付議議至此已五時半遂搖鈴散會 
 
 
 

Page 7

 
 
[杭州快信]  
　　省議員蔣世芳因各捐局所司巡對於商民時有私索貨物咋特提出議案以嗣後如再有前項弊竇應以贓私罪處斷 
　　衢縣龍游各商會公請省議會提議免除自治附捐 
　　敎育部以此次事變敎育首受影響特咨請省長維持原定敎育經費 
　　塘工局陳局長自接辦後竟將人造石私行變賣今省議員許祖謙特提出質問書請省長查明答復 
　　公立醫藥校長韓清泉請願省議會擬創設省立傳染病醫院以爲疫症之預防 
　　私立法政學校校長阮性存前電部請添設别科部覆不准 
高等審判范廳長爲擴充司法起見擬設一司法講習所招至法校畢業生入所訓練 
　　代理財政廳長蕭鑑因中央一再電催協欵昨在雜稅項下籌洋十萬元滙京 
　　財政廳通令各縣知事謂驗契罰金再加五角現准一律展緩三月 
[康南海在寗之演說]  
　　康南海前日由徐州來寗住督軍署寗垣學界於昨日（四日）午後三時假高等師範爲會場（即前開會歡迎梁任公地點）開歡迎大會男女各校學生及中外來賓到者甚多康君蒞臨後由高等師範省立第四師範農業工業四校學生奏樂鼓琴以致歡迎復由敎育科長盧殿虎致歡迎詞康君乃就演席鞠躬而言曰鄙人寄跡海外已十九年矣游歷三十餘　每一念及祖國憂心如　今幸無恙歸來得與諸君聚首會場誠爲畢生幸事猶憶去國之時學校規模雛形未備今則農業工商以及女子學校均有此大多數之莘莘之學子將來造福於國家前途無可限量然歐美各國致富之由咸以農工商爲最要故農工商三項卽爲國民托命之源與孔子之道同一貫澈不可須臾離也今日自負知時之土動以孔子尊君倡言廢孔殊不知一肆之主亦可辯言非定皇帝已也孔子之道以終身爲本無論是何宗敎如耶穌如天主如印度之婆羅門皆非終身不可是孔子之道如長江大海爲萬流之宗而必欲廢棄之者無異於人之自戕也且孝弟忠信爲立國之大本試問諸君不以孝弟加之於人豈能使人盡孝弟於我此孔子之道所以不能廢如廢孔則爲無敎之國國且將不國矣今日中國之人遇事侂求歐美須知歐美各國亦有不可效法之事必求其善而去其不善此日本之所以富强也若徒務虚榮冰求實際是猶繞道而行不走由滬至寗之捷徑而假道浙粤歐美印度以還也長此不悟富强無期諸君其共勉之 
[吳江警備隊風潮續誌]  
　　吳江謝知事被控撤任李世由奉委到吳江移交手續尚未辦竣當十九師之七十六圑奉令　還江陰時吳江本派有第八連駐防拔隊啓程之日警備隊即擬乘機暴動詎知爲本隊隊員張某偵悉跟蹤至小東門外將主謀圖亂之六名長警拿解縣署經謝知事訊問原因據稱該除全體長警以謝知　　控撤差長官不念舊功進行免職心中代抱不平故有是舉謝君聞之大驚即召傳衆警詳喻利害一面即將所獲各警斥釋并剴諭衆人不得妄動以安其心不謂與謝反對者卽起有一種傳說謂謝挾撤任之恨捕而私放爲其主動之鐵證蘇州道署得悉後亦不能無疑於謝遂電令謝知事迅將該隊鎗械子彈一律吊收謝欲自明心迹卽遵令將軍裝鎗支彈子等項槪令繳上昨王道尹又密電駐防該縣之水警仉分署及縣署警察將警備隊警一律看管不准放走一名（昨函已云云係傳誤）候令核辦并電飭謝知事迅速移交清楚限四號交卸任職俾可專辦斯事以明眞相馮督軍已特派本署師景雲參謀長赴蘇密查昨（三）日師君到蘇後即與王道尹密商辦法據師名君意見擬先提六警來蘇審訊原因謝知事交卸清楚後亦請其來蘇詢問届時自能水落石出也蘇州自斯事發生後水警開調兵輪鎗划等已誌昨報而城内亦於三號起夜間各街巷一律加派荷鎗實彈之巡邏警察數班專在小巷　地四處游行查察以防意外水道則由水警之專署一分署及水巡隊互相輔查防範亦可謂嚴密矣 
地方通信 
[蘇州]  
　　各界籌備國慶紀念雙十節國慶紀念轉瞬即届蘇城應行典禮已由蘇常道尹王可耕君責成孫知事承辦禮堂設於舊皇宮内自頭門以至内堂均紥松花析綵高揭國旗而再造共和民具爾瞻等　額亦已縣掛且已派憲兵蒞堂守護届期并飭南區警察署長張竹萍加派長警持鎗鵠立以昭愼重昨蘇常鎭守使及道尹公署已接奉省公署轉發院電令各領袖同往慶祝文職人員着大禮服佩勳獎章軍警官長服軍裝縣指揮刀乘馬以行各行三鞠躬禮招待由縣署派員並備筳席欵請各界長官軍警政法及學校局所一律停止辦公一天各兵警由督軍頒給犒賞洋二角各機關均須縣旗結綵前三日即應預備惟憲兵警察責任獨鉅當國慶紀念日正各士兵放假游覧之時亦爲憲兵警察行使職務最緊之期故崔廳長及方營長已擬定派全隊服勤俟事後補給例假以均勞逸而誌同慶至吳縣敎育會會員於國慶日假座縣敎育會址開演新劇草橋之公立中學發起提燈會慶祝國慶紀念昨特通告各學校已得大多數同意現正雇匠紥燈届時當有一番熟閙也 
[鎭江]  
　　詳紀鎭江小交涉昨報載某國人戳斃民婦事情形尚不甚　茲赴警局調查云前晚有安心丸論船裝運本埠興仁煤行之煤炭停泊江心船中均係日人有山田辰雄大下友松吉田勇造等七人上岸沽飲　　而歸沿途大嚼鮮果等物有山田辰雄者獨自闖入五區拖板橋打桶店内打　物件店主王少卿出而　阻即被持刀戳傷當由隣右招崗警拘獲解往總局正由袁警佐訊問時又據五區報告有吉田勇造等四人往登仙橋魯姓家不問情由即將魯某用利刃猛剌而額受傷甚重血晕倒地袁警佐當即派法警協同該區巡士將行兇日人四名拘獲併案交涉不意又有大下友松等兩日人來局尋閙又經袁警佐將該日人等分别研訊畢每名飭法警兩人暫行看押擬向交涉員正式辦理後有船主長崎吉一協同興仁煤行主來局說項經袁警佐商之受傷人同意卽判該日人等給魯姓醫傷費洋二十元王少卿醫傷費十元賠償損毁物件洋二元罰金十八元共計五十元具結暫時保出如受傷人或有意外再行交涉其時有法警一名能通日語在庭傳逹袁警佐即在罰金内賞給一元一場交涉迅卽了結鎭江交涉員亦深許袁之處理得當也 
[揚州]  
　　兵士負債自戕駐揚混成旅所轄第一百五十一圑某營兵麵 
士劉某於二日午後在該圑部操場用鎗自戕聞因虧欠帳目不能償還之故當經該營長驗明備棺收殮矣　 
　　商　添聘敎員揚州商圑體操會現因江蘇省立各校開第三届運動會擬加入來賓運動日來着手操演並添聘法政畢業學員孔慶　君爲助敎員俾資敎練云 
　　農民禀請勘災江邑西鄉赤湖一带圩田今年　雨爲災湖水泛漲田禾大受損傷現由該鄕農民公推張君來揚禀報縣知事署請求勘驗以便減輕糧稅云 
[安慶]  
　　皖人力爭太平山鑛權電中日五百萬借欵以皖省之太平山礦抵押皖省各界除開會力爭外昨又公電政府云北京大總統國務院參衆兩院安徽會館轉在京同鄕鈞鑒政府爲借欵事以湘皖兩礦酬報日人惡耗傳來兩省人民異常駭　查皖省與湘情形旣有不同關係尤爲重大湘省水口山早經開採著有成效自難割棄於人皖六十縣除銅官山著名外當塗繁昌兩境内鑛產甚多政府但籠統其詞曰太平山徧查地志確無其名若以平平二字渾括當繁則旁及銅官是直舉皖省全部鑛產一網打盡政府雖飲鴆止渴當尚不若是之荒謬絶倫也刻全皖人民奔走呼號誓死不能承認並云若但以太平山三字籠統槪括則全皖無此地點政府即將無作有恐外交之糾葛愈多事關主　礙難容忍應請廢約以順與情安徽省議會議長柳汝士紳界吳傳綺商會會長蔡正敎育會會長江謙等五十六公電 
　　支配皖北振欵清摺今夏皖北各屬水災甚重曾經張督軍倪省長呈由中央撥帑四萬元大總統捐洋一萬元内務總長捐洋五百元其餘不敷之欵由工振項下提撥洋六萬七千五百元分别支配散放各災區以濟災黎除由安徽督軍張勳省長倪嗣冲陳明皖北各屬水災分别振糶呈報大總統外茲將其附呈支配皖北災區振糶兩欵數目清摺錄下（一）霍屔穎上阜陽懷遠鳳臺五縣各給急賑三千元平糶八千元（一）鳳陽壽縣各給急賑三千元平糶六千元（一）五河縣給急賑二千元平糶三千元工賑五千元查該縣圩堤潰决最多故先撥洋五千元以工代賑合併聲明（一）給盱貽縣急賑一千元平糶六千元（一）給泗縣靈璧來安各給急賑一千元平糶四千元（一）給宿縣平糶四千元（一）給滁縣平糶二千元以上十五縣計發急賑二萬八千元平糶八萬五千元又全椒工賑五千元共計十一萬八千元除奉發捐賑兩欵五萬五百元盡數支配外即由工振項下提撥六萬七千五百元再渦蒙兩縣受災甚輕故給予振糶合特聲明 
[長沙]  
　　湘米弛禁近聞湘米出口運赴下游者係鄂湘兩省合辦會經訂有條件在案至運赴上游由株州輸入江西者向不在兩湖米捐榷權範圍以内應另委員設局收捐袁財政廳長昨特逕委醴陵釐金徵收局長吳秉彝兼充醴陵米捐局長訓令該員所有由該局卡運出省境榖米應收之米捐及農會捐并出口榖米釐金及附加之善堂經費均應照舊征收分欵逕解財政廳外誠恐商人有所藉口乃刷公布一通曉諭周知按此次湘米弛禁省長核定以九月二十七日起實行暫以三百萬石爲限仍察看情形如將來内地榖米缺乏即隨時定期封禁云 
雜評一 
[外交] [  一子]  
　　外交自陸徵祥否决政府不敢驟然提出於是擬議者紛起或謂陸宗輿或謂劉式訓或謂温宗堯或謂曹汝霖或　　　惠或謂汪大燮究爲何人所得固未可　然據一般人之窺測以爲陸之否决實爲關係洪憲太深之故然則此後之能得議會通過者其人蓋可默數矣 
雖然如唐紹儀者可謂與洪憲無關矣何爲又令其辭職舊官僚與新人物兩方各有反對難哉中國之長外交者乎 
[政機]  
　　日大隈氏之言曰立憲之大道要宜於平靜之裹轉換政機斯言深得爲政之要道矣而我國我國之現象適與之相反第見喧閙而不見政機之轉換喧閙一次僅易政局中之一二人其與所謂當局之方針行政之策略皆毫無關係也 
故曰中國之政局擾攘而已政機則依然如舊也此中國最可危之現象也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四誌國慶紀念之預備]  
　　本届雙十節滬埠各界以共和再造莫不興高采烈預備慶祝昨日交涉公署亦致函各機關謂本月十日爲國慶紀念雙十佳節本署於是日上午九時舉行慶祝典禮十二時稱觴誌慶是日並招待中外來賓相應通函查照共伸慶祝云云 
　　救火聯合會定於十日晚舉行提燈會所有火龍洋龍並大小皮带車等均紥彩出賽昨經該會議决出賽路由抄錄於後出會朝東至董家渡往北老馬路出外毛家开過商會工巡捐局往北外馬路朝西大碼頭往北十六舗方浜路朝北民國路過萬生橋往南林蔭路往東進尚文路往北銀河路朝西蓬萊路過縣公署往北中華路朝東進黎園路一直廟前走至小東門主南中華路過警察廳東首到會各散 
　　閘北一二三叚救火會會員前日又在慈善圑事務所會議舉行提燈會辦法議定是日上午十時以前各段會員均頭戴銅帽身穿制服齊集聯合會十句鐘行升旗禮下午五時由各段自備燈火在寶山路横浜橋北首公立醫院取齊至六句鐘排隊出發周游四五兩區及各分駐所轄境並預請各警區於燈隊經過之處多派長警沿途防護如有紳商學界自願加入提燈會者須至慈善圑事務所預先接洽以免臨時侷促 
　　南商會昨日通告各業謂本月初十日（即舊曆九月十四日）爲雙十節國慶紀念之期再造共和普天同慶我商界各業應於是日一律懸掛燈旗以表國光而伸祝賀爰特通造即請貴業察照預備是所至幸 
　　松滬護軍使楊善德以本届雙十節商學各界舉行提燈會必甚熱閙當此匪黨造謠煽惑之時不得不加意防範以保治安除令飭所屬各軍隊長官於是日密爲防護外並令淞滬警察廳長一體防範 
[辦理黨人善後審查會之電函]  
　　北京大總統國務總理鈞鑒院東電敬悉滬上黨人困難均逹極點單衣一襲被蓋俱無日食乏資街衢露宿轉瞬冬令凍餒堪虞爲國馳驅膺茲困阨非第同志爲之酸鼻亦非鈞座善後之初衷十五萬之數僅得四分之一遣散之舉實難着手遣而不散於事何裨尚望始終維持俾得結束俯准仍照前電請求之數迅予照發明知中央欵項支絀而不情之請實偪處此惟鈞座憐而諒之延頸待援不勝屏營之至柏文蔚彭養光張滙滔龔振鵬韓恢吳忠信許崇智詹大悲李徵五文 
　　事務所公鑒審查事畢欵絀人多結束之期遙遙莫定刻下滬上黨人困難已逹極點單衣一襲露宿街頭日食乏資貨質無物寒餓致疾日有所聞並聞有投江圖盡者同人等目擊心傷萬分焦灼擬令甲已兩種各小部分先行發給以便早日了結至審查員本身册報則請另組審查會祥細審查以昭核實亦先人後己之意也此頌公安審查會全體會員公啓再韓恢君所報之册本係各小部分彙訂一册倘能照函請辦理時其各小部分亦應一律先行發給並以附聞 
[會𠞰梟匪之報告]  
　　著名梟匪徐老窩子管大肚子率黨四百餘人均有快鎗子彈專在各處搶刦近因在小黑沙海島聚匿故由水警第二廳令鈞和兵艦及靖湖兵艦並水警第三分署官兵一百餘名會同外海水警師船駛信搜剿在案茲悉鈞和艦長董仲發水警第三分署長王壽良及外海第一廳所派之督察長胡兆瓊策電兵艦長班大猷等各率水警官兵二百餘名因水警師船不能渡海是以均由鈞和兵艦載送於二號駛抵崇明海門兩縣交界之川虹港地方因恐該匪等聞風遠　且聞分匿附近各鎭故就川虹港口岸分作水陸兩路兜剿當由王分署長胡督察長督率警兵携鎗排隊登岸查緝沿途經過林田鎭三和橋三頭鎭崇隆鎭新開河西一濠東一濠四黄倉而至白港鎭爲止沿作途六十餘里詢之各鎭商舗皆云匪黨已於九月十十五號之前因聞有兵來剿紛紛竄散至鈞和艦則在川虹港沿海開至白港鎭水路各港口皆無匪船遂節會合歸艦翌日該艦仍載王胡二君曁各警兵等由白港開輪駛至小黑沙官兵一律登岸搜緝亦無匪蹤詢據該處商民稱一星期前確有匪黨四五十名各携槍械子彈來沙貼一字紙上書欲向商民借貨數需千金請速籌備等語各商民見之甚爲驚駭詎料該匪等忽然逸去諒已知有兵到預先竄逃此三四日内未見匪之蹤云云旋由各警兵等分往四處河港查探亦無影響即於是晚回艦於四號農駛抵崇明縣城謁見該縣倪知事會商偵緝辦法嗣據派出之偵探報告得悉徐管二匪現率黨羽避匿横沙海島等語董艦長除於昨日將剿匪未獲形及復得匪黨匿迹地點報告駐滬軍署曁第一第二兩廳查照外並以横沙係屬川沙縣境是以併呈滬海道尹飭令川縣知事派警協緝一面仍由原派水警各官兵駛往横沙搜剿 
[報告吉林步兵暴動之通電]  
　　松滬護軍使署接吉林孟督軍通電云北京江都統吳總監各省督軍省長徐州巡閱使歸化承德張家口都統　華護軍使阿爾泰辦事長官均鑒吉林陸軍第一混成旅步二圑二營第六連目兵前由長嶺縣調至長春擬由吉長鐵路開回敦化原防乃於前月三十日該連目兵糾合七十餘名無端暴動强刦商舗小販四五家鎗傷商店執事一人即經派員督隊堵截并派幹員切實誥誡即刻將叛兵全數收撫仍用火車裝運省設法卸去武裝綁交軍法課訊明首從已將爲首肇亂之目兵方得山席　海等二十五名就地正法以安反側該營兵代理營長督隊官郭緒榮臨時畏避致釀巨亂當卽處以死刑以爲官長僨事者戒其餘脅從各犯均經分别懲處現在地方安謐如常恐遠道傳聞失實通電奉聞孟恩遠支印 
[僞造郵票之敗露]  
　　郵務局曾經查悉有陸有文等私造郵票在外兜售報告租界各捕房及華界官廳一律查緝在案茲經法捕房探目黄錦榮抱探韓邦逹方福林程芝卿等偵知陸有文等匿跡之處黨於昨日突然前往將陸等拘獲抄出製造僞郵票之機器銅模全副及已印成之僞票數千張一併带入捕房石總巡諭令營押聽候詳細聲盤問再行錄供解送法公堂訊明核辦 
　　又據閘北訪員報告住居天保里之陸糼文因私造郵票爲法捕房包探偵知前日下午投報四區一分所經趙署員派令長警會同來探將陸逮捕解經司法科嚴科員預訊一過准交來探带去歸案究辦據聞其造成僞票之數有十餘萬之多云 
[公廨第十二次研訊日人被害案]  
　　中洋刷所主日人池原與夥鴨井被人謀斃後由捕將與該日人私定僞造湖北官錢局等各種鈔票之湖南人胡儒珍（即李正華）及高志盛冠文先後拘解公共公廨研訊詳情已迭誌本報前日午後又由捕房將胡等三人解廨續訊捕房代表村上被告代表斐斯費信惇台維司等四律師均到堂候示至二時半由關讞　會同日副領事加籐君升座仍由被告律師向中洋印刷所學徒日孩浦考逐　駁詰良久始退次由楊浦三泰紗廠大班日人小島上堂由捕房代表村上律師詰據聲稱九月中旬由三井洋行日人可琦海齊託我考驗池原鴨井被害案内由鎭江带回包裹屍體之洋布與捕房在被告胡儒珍家箱中抄出之洋布是否一種當經驗得兩種洋布均用花旗木棉攙雜他種棉花紡成之二十六支紗所經用二十四支紗織成其紗均係左手鐵錠所紡每方寸經緯兩紗均係六十六根並無參差云云旋又由被告律師向見證反覆盤詰復由關讞員詰稱一布已經洗過其未洗前之顏色是否與另一布相同該見證答稱祇知洗過之布（指包尸之布）係屬本然色並未染過不知其未洗之前是否與另一種布（指胡家抄出之布）顏色相同訊至此中日兩讞員以爲時已晚宣諭退堂判胡儒珍等還押候明日午後再訊 
[婦人指强盜]  
　　閘北國慶路養正里嚴陳氏家於舊曆本月初五夜七時突來盜匪三人聞入客堂内有身穿藍色短衣之人出示手鎗嚇禁聲張其餘兩人强捋陳氏臂上值洋二百七十六元之金鐲一副而逸當卽報告警廳請爲偵緝嗣陳氏以内有一匪與上一日來家募化之僧人面貎相似憶及該僧等曾經言及一僧寗波來滬寄宿戈登路張家浜附近某寺内故於前日午後至張家浜訪查尋見佛店一所内有一僧即來家募化之人當即回訴警廳偕同偵探投報靜安寺捕房立飭華採目鍾星南包探王梅生協囤 
同西探殺辣文前往拿獲僧人則森本明兩人及身穿藍色短衣之浙江人趙寶良一名抄出俗侬人所穿之綢夾衫紗馬褂各一件一併带人捕房昨晨押解公共公廨請究先由原告嚴陳氏上堂訴明前情並稱該僧人等所居之處人頗嘈雜且有婦女復指出趙寶良即當時持鎗恐嚇之盜繼由中西包探禀稱查得　　被告等曾於初五夜六時出外至十時許始回且該被告等日穿僧衣四出募化晚間則換穿欲家人衣服出外不知所作何事並有一僧於初六日兌得極大金戒一枚已往寗波察其種種形跡頗有可疑請爲訊核訊之被告等均不承認王襄讞商之美博副領事判被告三人與抄獲之衣服一套併交淞滬警祭廳來探带回訊辦惟須將訊供情形送廨備查 
[盜案未能證實]  
　　新閘北捕房中西包探協同法捕房探捕在法租界打鐵浜十一號十五號門牌號處屋内拿獲金秀山黄枝增夏德高楊永明李德亮戴長春戴龍章張甫臣陳鐵九朱振五譚小鸞與婦人金張氏陳許氏等十三人並抄出手鎗一支指爲强盜一併解至公共公廨訊知黄枝增與重慶路六百四十八號門牌嚴怡庭家被刦一案有關判令分别押候訊究在案昨晨由廨復訊據九號西探目斐司戤潑上堂訴明前情並由事主嚴怡庭之妻葉氏投案聲稱日前被刦之時被告黄枝增似亦在場惟不敢指實被告英黄枝增夏德高楊永明三人廷律師上堂辯稱被告係民黨中人來滬未久欲辦礦務並無搶刦情事請爲摘釋俞襄讞商之美領沙君判被告仍分别還押候再訊核 
[巡警獲盜之獎勵]  
　　山東匪張海全手持手鎗突入費高忠家向費妻姚氏手上强攫金鐲逃出沿途開放手鎗擊傷行人余少卿當經一區二分駐所第九崗巡警潘福祥第五崗巡警陳玉山等帮由拘獲抄出原贓鎗刀由警廳申送護運使署訊實正法其潘陳兩警除給獎外並以巡長候升在案茲悉該警潘福祥業已鈪 
升調二區一分駐所巡長陳玉山亦升調六區呈分駐所巡長前日已分别到差並聞徐警察廳自此案發生後連日不分晝夜飭派游巡保安各隊巡警在中華路民國路並城廂内外一带實力梭巡以保治安云 
[發現假鈔票]  
　　江北人韓芝珍前日持某銀行五元鈔票十餘紙至閘北天保里附近某烟紙店兌換現洋經該店中人察得此項鈔票盡係僞造拒絶不收適四區一分所崗警巡經該處將韓及鈔票带回該所轉解司法科研訊據供鈔票係向南市同鄕人張姓處借來不知是僞判解淞滬警廳司法科就近調查核辦 
[輪船裝載米糧之違禁]  
　　廣生輪船前日由滬起　之先因船上裝有糧米數十石被海關洋員查見以其有違禁令將此項米石起運上岸如數充公 
[江蘇各縣現存議員（十三續）]  
　　溧陽縣原額三十人除補參事六人衆議員一人缺額一人現存二十二人　强敦儼　狄允僡　查鰲　黄卿綬　張宏興　高維嚴　馮伯麒　虞淵　王謨　張家山　叚德生　馬灜靑童恒寅　苪玉林　李洪保　張澤　陳瑞鼎　宋吉良　姜維　　陳棟材 
[工商研究會章之披露]  
　　中華工商研究會係由海内外工商兩界富有閱歷者所發起公舉駐滬楊交涉員爲正會長專以改良工藝振興商業爲宗旨茲將章程披露如左 
　　第一章總第一條本會以海内外中華工商界人組織之故定名曰中華工商研究會第二條本會以改良工藝振興商業爲宗旨 
　　第二章機關第三條本會設會所於上海設分會於國内外各處 
　　第三章會員及會員資格第四條特别會員資格（甲）能别出心裁發明良好新出品者（乙）創辦新事業著有成效者（丙）曾任工程師富有經驗者（丁）創辦工商學校秀成　者（戊）能將本國工藝品運銷國外著有成效者第五條名　會員資格（甲）如熱心同志慨助本會特别費銀元滿百元以上者（乙）辦理實業成效顯著久爲社會所敬仰經本議决特請者（丙）本會列任之正副會長第六條代表會員資格（甲）各圑體公所加入本會之公舉代表（乙）工廠公司商號加入本會之代表 
　　第七條會員資格（甲）贊成本會宗旨由本會會員二人介紹經本會認可者（乙）執有工學校畢業證書者第八條凡願加入本會除五條規定資格外槪須親塡履歷志願書 
　　第四章會員之權利義務第九條有輔助本會發逹及繳納會費之義務第十條有創設工商學校之義務得補助未受敎育之會員第十一條會員所經營工商事業本會全體會員有互相提倡之義務第十二條有選舉被選舉權惟以本届選舉期内納費者爲限第十三條有提議興革事件及决議事件之權第十四條有新發明出品查係有裨實用者得本會提倡之　　第五章職員第十五條正會長一人主持本會事務第十六條副會長一人輔助正會長辦理會務如正會長缺席時得代理其職　 
[中國機匠赴法傭工之合同]  
　　法國招募中國機匠六百名赴法工作屢紀前報茲悉此項工人定於十月六號乘法分司巴爾勒加郵船放洋該船爲最大郵船之一載重二萬　 
 
 
 

Page 11

 
 
能容頭二等客各二百人三等客二百五十人四等各二千五百人各機匠上船後之艙位飯食均已預爲籌備其所簽合同摘錄於後 
　　第一節所招中國機匠决不用於任何戰爭之事僅係爲法國各種實業之使用機匠應精於機業者僱定前先在上海由法國領事派工程司試驗其機業之程度 
　　第二節任用工人以在上海上船之日爲始二年爲期各以憑單上註明上船之日爲凖合同期滿由法回華之日則不在二年期限中若二年期滿工人有仍願在法工作者則彼仍享有免費歸國之權利但到法一年之後呂的而君或伊代表能預行告辭工頭及工人惟必須於三個月前先行咨照 
　　第三節工頭及機匠之工資如下工頭每日支八佛郎二十五生的機匠每日支五佛郎五十生的支付工資悉照派往工作之廠規與法國工人事同一律每禮拜或半個月一付惟所有章程第十四節應扣之數於工資本照扣工人於簽合同時能要求以其工資之一份在中國交於其家人或其指定之代表該欵多少由其自定每月由僱主將該工資交於興業公司指定之銀行以便轉交於中國工人指定之家屬旣付之後所有付欵收據由僱主交於該工人以作信用所有滙費寄費總由僱主擔任惟僱主之責任以收到收據爲圓滿上列機匠及工頭工資以在廠每日作工及往法路上工資爲限倘逢勝節或星期罷工日槪無工資 
　　第四節自華至法工作之處所有工人川資皆由僱主出給合同期滿回華川資亦由僱主擔任本合同内所定工人之工資及飯食當由起程赴法之日起付惟將來由法回華時沿途僅給與飯食 
　　第五節工頭及工人自到法之日起至合同滿期之日爲止除照第三節應得工資外亦能得不必出資之飯食及住所每日每人能有飯食如下米七百格拉姆内或鹹魚或鮮魚二百格拉姆或魚乾一百格拉姆鮮荣二百三十格拉姆或菜乾六十格拉姆茶葉十五格拉姆猪油或油十五格拉　鹽十五格拉姆另能領柴火以爲烘火之用住所必須公共設法安置在工廠近旁每人給以食飯之傢具每人給以一牀舗或臥具並蓆一絨毯一 
　　第六節每日工作以十小時爲限工人工頭在機廠或船塢内工作應守規則諸事以勤速注意爲是勿使僱主嘖有煩言僱主一方面應以温良待中國人同事法工人停工之日華工人亦得停工中華民國國慶日華人亦可停工除此之外工作之時應專心致志勤勉有加凡遇上列停工日僱主欲工人仍爲工作各工人願意工作者除按日工資外每日即十小時另給工資二佛郎工頭三佛郎每日工作十小時外倘肯加工則每小時工人應得七十五生的工頭一佛郎 
　　第七節工人患病時醫藥費由僱主擔任工人病時或養病不能工作時工人能領前條所得之飯食惟無工資凡工人病時過六星期或醫生驗其病狀必須回華則由僱主告之呂的而君或伊代表由呂的而君轉告中國駐法領事於接通告後八日内能另請醫生驗其病狀若此方醫生之意與彼方相同則送回中國上船之處合同作廢兩方均無賠償損失之事倘醫生之意兩歧則請工人駐在地公堂公斷而定行止工人回國之川資食物由僱主擔任 
　　第八節法國一八九八年四月九號政府公布關於工人工作時受傷之條例華人視同一律惟照法國工人受傷條例内倘有外國工人在法工作因傷致命而伊家族並不在法者不能得撫恤金現雙方議定如有中國工人因工作受傷或在途遇險而死者伊家人亦能得一次撫恤金計五百佛郎 
　　第九節工人死後殯葬之禮應照駐在地風俗因工而死者一切費用由僱主擔任病死歸工人出資工人死後當由呂的而君或伊代表轉咨駐法中國領事 
　　第十節工人在法時應受法國法律之保護及其自由另於宗敎得以自由工人亦當遵守法國法律僱主當設法使華工不受同事法工之欺凌 
　　第十一節在法工人之履歷及一切情形當彙記於巴黎由呂的而君或伊代表組織之公司内該公司將設在巴黎凡而洗葉路一百零四號後能隨時移設他處 
[催繳市立學校學費]  
　　上海閘北市引翔港鄕學務委員賈豐芸等昨致各學校函云市立各校高等科商業科補習科初等科學生繳納學費均應遵照規定之額不得短少以符三年分增加學費原案本學期内未繳足學費者應請督催諸生繳足爲要其由清節堂函送之孤兒在梅溪西成等肄業者學費仍照舊辦理學費收條必須編號茲查驗單尚有未編號者希即補編以備　考 
[冒名查土之取締]  
　　洋藥公司因近有無賴冒充該公司調查員在外招搖索詐受其害者已屢見不鮮特訂取締方法將該公司現在各調查員按名發給執照一紙並拍照三張一張　入執照一張留存公司一張送存捕房如查見私土不准擅自拘捕應報知崗巡協同拘送捕房解廨訊辦以杜頂冒等獘云 
[興學劵徵品之踴躍]  
　　法界中華高等小學校發行興學劵曾向本埠各大商店徵求物品茲聞應徵者頗爲踴躍尤以商務印書館中華書局羣益書社新學會社之書籍曁中法太和中和各藥房之出品爲最多并聞左捥鷄頴家黄奠華君亦慨捐書聯若干以資補助該校徵品期限定於雙十節截止云 
[綢業公所紀事]  
　　滬南大東門外綢業公所昨日（重九）循例追祭該業已故各董事午前設祭事畢後有人提議綢業所　呂某現須解職此次重行選舉須以聲望素孚者爲合格應請諸君公同推舉云云聞此事尚未表决須另行訂期集衆議决再行選舉云 
[游巡隊土乘間報復]  
　　淞滬警察廳游巡隊第一隊隊士某甲等三人於本月三日身穿便服至小南門外大街福昌押店内購買舊皮鞋一雙論價時因彼此言語誤會甲卽動蠻將店主謝仲芳披頰謝不服互相敺擊謝取救火會警笛狂吹甲等乃見機而去不料昨日因值重九節該隊士告假出外至佛閣下某浴堂洗澡而出旋約同伴三四人至該店報復遽將學徒及謝等扭住兇毆謝大聲呼救隣店各商因見若輩兇頑不敢上前解勸迨招崗警到來亦無可如何任憑若輩佯倘而去惟謝尚能記憶行兇者身穿黄衣其肩章註有游巡一隊某某兩號未幾投報一區三分駐所由警佐問明令謝自赴游巡隊隊長處報告該隊長得悉情形安慰數語令謝回去候查明行兇隊士照章處究云 
[木料壓傷鐵匠]  
　　鐵匠王阿紀昨在福州路造市房内裝置鐵欄杆被木料倒下壓傷頭部手臂等處當由作頭車送同仁醫院請求醫治 
[小車夫受傷類誌]  
　　小車夫馬瑞記昨由武昌路某粤人家雇令搬運家用什物馬在哂台上失足墜下跌傷甚重該粤人當即將馬送人同仁醫院爲之醫治又洪成威昨日推車經過七浦路被塌車撞倒碾傷左足由二百十八號華捕將塌車夫及洪一併带入捕房洪送同仁醫院醫治候再核辦 
[汽車碾斃小孩]  
　　靜安寺路張園附近一千七百九十一號門俾住户本邑人金仁其之妻金金氏於前日午刻挈領五歲男孩平元出外泡水行至馬路中間適有二義國人自駕汽車疾馳而來一時不及避讓致將該孩揥倒碾破腦壳旋卽殞命當爲巡捕查見將尸舁入驗尸所昨日午刻由公共公廨王襄讞會同美領博君蒞所驗明委係碾傷腦部身死諭令該孩之父金仁其備棺收殮旋由見證楊陳氏及僑居愛多亞路七十一號門牌之西婦司帝文斯相繼投案證明當時目覩聚禍情形中西官諭候傳人證訂期質訊 
[兩婦爭閙之結果]  
　　住居閘北華界之婦人羅顧氏前日在泥城外與住居重慶路六百零六號門牌之婦人何三媛在途爭執由探查見上前詰問據羅顧氏稱伊夫羅秀堂死於三媛處因與理論等語當被一併带入捕房禀奉捕頭諭令顧氏退去三媛送至公共公廨拘留昨由官媒解案請示先由顧氏上堂禀明前情訊之三媛供與氏夫羅秀堂姘識羅因患痧身死已由顧氏到場棺殮前日之事實係無理取閙中西矃判將案註銷被告開釋 
[駕車不愼之懲罰]  
　　汽車夫陳春發因駛車不愼在楊樹浦路將行人劉耀卿撞跌受傷由捕將陳拘解公共公廨訊判押候原告傷愈再核昨　復訊中西官以原告傷無大礙判陳罰洋二十元充公再貼原告　費洋二十元着令繳洋開釋 
[聲訴服毒圖盡之原因]  
　　蘇州人趙順卿前日在福州路西園茶館内呑服紅頭自來火圖盡由捕查見带入捕房設法救愈昨日傳同趙之姘婦邵氏將趙送至公共公堂訊究據供失業已久近由友人薦往大菜館爲賬房須繳押櫃洋一百元令人向邵氏借洋無着氣忿圖盡邵氏投訴趙於去年九月間私取飾物出外不歸早經分離中西官以趙在滬上並無親屬判送上海縣知事署遣回蘇州原籍俾免流落 
[監犯悔過求宥]  
　　已革淞滬警察廳偵緝隊隊士張志雲前因得賄包庇花會賭棍爲徐廳長查明訊究當時因張出言挺撞送至護軍使署訊明判决監禁二年在案茲悉張於收禁後業已悔過遣屬投廳具禀求宥徐廳長以此事非本廳所能干預允爲詳請軍署核示云 
[養媳陳述被拐情形]  
　　滬南陵家浜江北婦人徐錢氏日前扭控張朱氏誘匿伊之十二歲養媳扣香子後又勒索尋費洋十元經一區一分駐所移解警廳司法科預審之下諭飭兩造出外分别招尋在案昨日午後由徐錢氏之翁徐玉田因仁豐木行門前將該養媳尋見詰知由張朱氏同至荷　池地方徐陳氏處並轉托倉橋浜洞庭婦人徐王氏賣於該木行爲婢女論定身價三十元尚未過付旋因行中恐有不妥令暫住數天訪察來歷再行立據成交等語徐即挈領至一分駐所控請提齊人證澈究俄將各要證一併解至警廳司法科請爲訊究 
[旅客私藏紅土]  
　　鎭江人許金三寄庽漢口路三百零八號門牌某旅館内因私藏紅土被洋藥公司查悉於前日午後協同老閘捕房中西包探前往搜獲紅土九塊將許與土一併带入捕房昨解公共公廨請究由王襄讞商之美領博君判許押候英領堂期解訊 
[包探拘獲逃犯]  
　　楊樹浦韜明路九百十六號門牌住户楊生生前年因刀傷髮妻姚氏由捕拘解公共公廨訊實判押西牢四年嗣因患病飭送杭州醫院醫治詎楊於去年八月間在醫院脫逃飭拿未獲茲又潛回租界前日被楊樹浦捕房包探季立仁查獲昨解公共公廨經中西官訊悉前情以楊病未全愈姑寛判照原斷補押仍送醫院醫治 
[監禁攫物匪徒]  
　　張陶氏控薛和尚在福建路攫取金挖耳由捕將薛拘獲昨晨解送公共公廨經中西官研訊屬實以薛係過犯判押西牢半年贓交原告領回 
[無賴攫取銅元]  
　　無賴張阿三前日晨賓三路義品里吳時生所開之　　店内搶取銅元三百枚而逸由吳告知崗警將張追獲解經司法科訊明屬實判送地方檢察廳核辦 
[續紀礦業股本之糾葛]  
　　夏國樑薛子梅控裕華礦業有限公司股東吳鳳裕陸子庭等呑沒股欵曾經地方審判廳將吳傳案研訊諭候傳到陸子庭等再訊在案昨日該廳將陸傳案由原告所廷律師要求改期集訊未經允准午後由陳推事官開庭辯論原告投案伸訴前情並稱前堂奉諭往傳證人顧兩松華潤生等詎今日顧等仍不到堂應請堂上再傳並據陸子庭供稱　華總公司設在湖南長沙共有股本一萬五千元於去年五月成立他處有分公司三處今春商人人带有礦砂等貨來滬售脫三月十二日携有現洋六千元由滬啓行於十九日到湘不料其時湘省已發生亂事地方不靖遂將現欵掉換洋票錢票於二十四日由湘往安化縣晏溪鎭分公司内辦貨於二十八日傍晚在途被盜搶刦一空並將商人掳去藏匿於匪巢之中商人所带之僕人幸得逃回報告晏溪分公司辦事人戴西庚及至四月十八日盜匪搬遷巢穴始將商人釋回當時本欲報告官廳惟值發生亂事之際安化縣知事亦已逃逸署中無人受理因此商人沿途求乞及至漢口向林姓友人借得洋三十元得以乘輸來滬陰曆九月初四日本擬借二區救火會地方開會向各股東報告一切因被原告阻止故未實行至該公司營業亦經各股東議决解散查公司開辦之後營業虧折　被盜刧及訂貨遲到賠償大貞公司損失等銀共一萬四千有零至於公司中大小賑簿均在查帳員顧爾松處問官得供以原被供詞各執判令分别退去候再傳各證人等到案訂期復審 
[倒欠案限期理結]  
　　瑞康裕興林兆　等各户前被某錢莊主黄立齋倒欠往來存欵等項意圖逃遁迨至報告捕房黄即聞風逸去祇將黄之胞兄敬庭拘解法公廨判令警押一面設立清理處將該莊人欠欠人各欵清理作抵迄今尚未理明現由倪勤芳投廨聲稱黄敬庭在押終難措置商人情願作保俾黄出外設法清理聶讞員准予保去限兩個月理明 
[債權人自請銷案]  
　　王仁泰前至法公堂控金蔚发抵借銀兩十餘年置之不理核計本利共需銀三千餘兩請求追繳等情判金押追在案昨日王又駤 
投廨聲稱現有人再三情商先還現洋五百元餘出期票商人業已允許應請銷案判准予註銷惟金在城内地方廳尚有他案須送該廳核辦 
[追償賠欵之不易]  
　　查阿福承租某公司黄包車由諸景湖擔保嗣因虧欠車租洋一千餘元由該公司控經法公廨責令保人如數賠償查阿福交保出外限令交還保人賠欵在案昨日諸又投稱查阿福保出後已有二月之久祇還過洋一百元現據查阿福言當時承租車　係與某姓等三人合做所有虧欠之洋應由四人擔任歸還等語爲此投案禀明請爲核示訊之查阿福供此欵祇可向合做之人追出抵償我則無法可想須請提案追繳聶讞員詢悉某姓等三人均居英界判查交保限一月内自投公共公廨起訴追洋歸還諸之墊欵逾期仍須提案押追 
雜評二 
[作僞] [  訥]  
　　國家治亂之原在人心而人心之判則眞僞而已　一國之人心而相習於欺騙相尚以狡詐則國家之本原已漓尚能立足於世界也耶 
　　夫世界無論何事其成敗必視力之如何爲斷作僞之力必不敵眞實之力然而作僞者每欲藉欺騙狡詐之一念以冀倖勝於萬一卒之事未成而眞相已暴露其敗也可立而待我國自政局以至社會無一不存此作僞之劣性亦無一能自悟其非者國力之弱即弱於此豈非中國最可慨之事耶他姑弗論今日北京政局擾攘中所傳爲梁士詒第二者以僞作文件被與論攻擊矣各省關於時局之僞電屢傳於世矣上海之消息如所謂僞造鈔票僞造郵票等案又相　發現矣無論政局與社會隋地皆呈作僞之象嗚呼中國之人心 
[氣候報告]  
　　（上海徐家滙天文臺） 
　　已過者之報告十月四日秋季信風未退頗　注意揚子口及四川間反旋風甚清顯上海晴五日天晴而涼涼風自北方吹來氣壓高大五日是午四時前二十四小時内上海氣候温度至高七七·二至低五○·六去年同日至高八七·三至低六六·二 
　　未來者之推測五日下午四時三十分預測山東北有無定向之涼風海濱餘處有信風天氣晴朗 
來件 
[南滙縣遠北市立國民學校校長蔡雲棟等致縣知事函]  
　　縣長鈞鑒敬啓者本市高小學校迭經省令停辦措　巖厲已無維持餘地乃該校長龔福常悍然不顧猶敢奔赴鈞署呈請維持並四出運動張伯尚等數十人連名環請省長收回成命旣昧乎高等小學校令第三條之規定又不服長官命令其失校長資格已顯然無疑應請鈞座查照高等小學校令第二十二條之規定立予以懲戒處分以儆　尤而肅風紀伏念刑賞黜陡行玫長官自有權衡原無庸他人赿爼問津第以該校成立與否關係國民學校經費不小該校長依然抗　有碍本市學界體而亦至鉅雲梀等緘默難安用敢再進一言上凟清聽蓋本校上半年應派市欵祇領得五分之二此届發欵又祇　得十元致目前現狀萬難維持岌岌可危不能終日以視他市鄕如西聯六灶等區將盈餘學款存典生意遇學校緩急取以墊　判若天淵此中不得已之苦衷　於前禀叙明不必多　惟本市敎育經費有此特殊景象純爲該校非法動用使然此次如再不遵省令停辦侵及國民敎育經費則奄奄一息之本校與其待斃於日受種種苦痛寗願先期停罷以讓此百折不回獨一無二之高等小學爲本邑樹風　此非故爲也殆迫於不得已耳是否即乞於日内賜　一面便可將本較停罷情形禀報省道兩署核示遵行專　敬頌動祺南滙縣遠北市立國民學校校長蔡雲棟孫　翰沈匡蔡楨薛傅華陳恍德謹啓 
[焦忠祖之通告書]  
　　自帝制發生愛國志士熱血坌湧羣以恢復共和爲目的旣而滇黔起義桂粤興師肇慶軍務院成立今春三月奉軍務院駐滬軍事代表鈕惕生先生令組織江蘇護國軍第二支隊正在江浙交界招集健兒屯駐廓下新倉一带適其時浙江獨立爰即在浙聯絡軍隊密策進行忽聞洙涇獨立乃自浙　旋思往維持甫　新倉知洙涇獨立隊伍已退　廓下及抵廓下而呂巷復有騷動當奉今浙督前嘉浙戒嚴司令呂公派夏副官會同本支隊將事赦平並令本隊將全部　紥新倉藉資防堵計自駐新迄今地方安堵與紳商各界亦異常欵洽僕雖無功於浙而全隊軍人恪守紀律受地方各界之歡愛覺此節差堪上慰浙督而足以　命於鈕先生惟自舉義以來所有餉項悉由鈕先生自滬撥放八月初旬鈕先生進京因念時局已底和平而各省軍隊將此收束國家經濟又極難當即呈請國務總理兼陸軍部總長叚公將此間軍隊及早遣散以節　源今月三日浙督呂奉部令遴派督軍署宋科長開仕内河水警俞區長肇桐方隊長曁　先生　派何君　祿來新將本隊一律遣散奉令之下即將本隊所有軍械服裝器具等繕造清册謂委點收並造　薪餉册曁官佐履歷册送請逹部一切事務全行交卸卽於翌日離新今晚抵滬不　言旋從此與軍隊脫離關係歸臥家園從事耕讀安享此共和之歲月謹將此數月内之經　以告邦人君子 
來函 
[上海勤餘號來函]  
　　前見貴報有亞　亞僧帽新牌煤油價五元二角七分云云查亞細亞僧帽新牌煤油行盤回爲五　四角二分按本埠經理南北僅保昌信泰祥協源祥及敝行等四家初未貶價出售何至有與行盤脫離之事報載價格必爲訪員所誤無疑　絲外埠及各客家來函詰責爰敢致函台端　請更正　糿公誼上洋或餘啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[髮官致辮帥書] [  天台山農]  
　　辮帥宗兄腦下（言腦後也）僕　　南君居江右雖同華胃實異薰　瞻望埀豚末由附　前者同鄕带些土產由滇之申壓海　之驚濤壯行囊之差　中西官吏無不原情略迹議員尊賢君以同宗之親居同僚之分不包涵於格外反　求於個中要挾多方不留情面夫君非獻忠之後裔乎昔者獻忠入蜀殺人如座獨以文昌帝君姓張保全梓道一縣生命以殺人不轉眼之獻忠尚知同宗之大義今君囂張䟦扈至於此極獨不思貽乃祖之羞乎且君之遠祖張俊曾與秦檜同謀誣害武穆至今石籠鐵像長跽墳前君今明目張膽會議徐州豈欲學張俊第二遠臭於無辜之白鐵乎僕昨日大開宗祠晋謁吾祖留侯桓侯果老仙師道陵法師以及南軒先師會議此事僉謂宗兄爲民國之大罪人爲吾宗之灰孫子留侯欲以博浪鐵錐敲爾屁股桓侯欲以丈八蛇予剌爾肚皮果老欲以漁鼓竹板打爾耳光道陵法師亦欲以靳妖寳劍梟爾腦袋獨南軒先師因爾回盟者衆雅不欲遽以武力相向非畏爾也恐災及蒼生耳特囑僕先以一函相告　君怙惡不悛仍與孽龍古鱉毒　梁燕楊虎孫猴一班水族昆蟲禽獸等妖　張爲幻僕當禀知列祖列宗大張撻伐先割君辯縣諸祠門以爲同族梟張者戒君其百忍思之毌貽後悔卽請動安惟希護照 
一串珠 
[羅女俠彈詞（三續）] [  寄塵]  
　　第二章借宿 
　　郵亭長短路三又落木聲中躁　鴉流水繞門山枕背則見他兩三茅店有人家門前短　棲雞犬敗壁將傾門已斜店主晚來無個事肅然抱膝看飛霞忽聽得凄聲入耳是咨蹉何處來十五蟜娃貎似花 
　　荒山野店主人抱膝而坐忽聽得有女子怨嘆之聲心衷好生奇怪禁不住要起身相問只見遠遠地有個十五六歲的女孩兒已走上前來向主人問道敢問老人這是何地這條路可通湖南嗎看官　女孩子不是他人便是前回所說的陳阿靑了當時主人聞言先將阿靑　了一眼心裏便猜若他是旅行遇難之人一面答應阿靑道這路可通湖南但姑娘果自何方而去天昏日暮又向何處投宿不如借宿在我家罷阿靑聞言先流下兩行眼涙然接回答 
小說 
[義俠小說獄中人語] [  小草]  
　　第十三章 
　　荷德麥倫與假髯之赭鼻者駕舟出海容與中流迨天將破曉業抵山岸乃棄舟登陸宛廷入一山徑徑盡處爲一漁翁之家扣門而入假髯之赭鼻者示以暗示漁翁乃迎入室中假髯之赭鼻者詳告以宵來事漁翁乃以牛乳與麵包分飼三人食已漁翁復取破衣三襲與三客易之荷德曰行矣麥倫曰行何之荷德曰往新大陸也麥倫曰諾荷德曰有鎗械否漁翁乃進三拳銃及子彈百餘枚荷德輩納之懐中向漁翁握手作别下山以去行未逾半英里見三數巡邏之誓士赿嶺而至荷德謂二人曰權避之乃伏於森林中顧三人之影已入巡邏者之同中如獽犬尋蹤瞬已相近亦撥草以進荷德疑爲搜捕者謂二人曰事亟矣速離此二人曰然悉蛇行而入森林之取深處惟巡邏者緊追不舍見確有人跡也施放無彈之鎗以示威荷德聞鎗聲乃於懷中出拳銃爲　待其至迫見拳銃之力足以及之乃突然射擊一警士應聲而仆他警　退至樹後亦納彈於鎗射向荷德伏處而假髯之赭鼻者不墊適爲所中舍其首領而長逝荷德麥倫仍伏森林深處不稍耽而巡邏者亦不迫逼相持逾半時巡　輩以爲遁矣乃呼嘯出林尋途歸去荷德見巡邏者去已遠偕麥倫覓徑他往行至小橋側而巡邏者之影又復赫然在目乃避於橋邊之山石後未幾巡邏者已及橋上荷德聞其語曰斃其一其二奚在此問只有此途而前途復斷果奚徑者巡邏者且言且行未幾已杳荷德謂麥倫曰渠輩少選即返余輩於此间途徑殊未熟悉必爲所擒殲之庶有其望麥倫曰然顧以何術荷德曰橋下山澜甚深泉流頗急待彼遇橋時橋毁必　㵎而死麥德曰奚從毁之荷德取懷中子彈出曰只此足矣乃以齒嚙子而留藥頃刻得二十餘管埋之橋堍仍伏石後而巡邏者已自巖而返緩步及橋荷德以拳鏡擊埋藥處藥管受擊羣焉炸裂烟霧如障障消而巡邏者與橋咸已歸何無有之鄕荷知事已濟乃謂麥倫曰速趨海濱彼間有輪船渡人也麥倫乃抱荷德而作誠懇之謝語曰君眞生死人而肉白骨者復指森林曰彼假髯之赭鼻者不幸爲我而逝言已不禁注然涕下荷德慰之曰若無悲尚有大事在也 
　　第十四章 
　　新大陸之間有一巨牧場高樓巨屋連互無際傍通繁盛之市　此巨牧場之主爲英人一英挺之少年及一美麗之女郎偕倡隨之樂生子女各一均已能步有時率其子女今入禮拜堂中爲至誠之祈禱牧場附近之士紳亦常至其家爲跳舞之會誠哉此牧場之主爲此間之新望族也而此間之亡紳有一懷疑之處久不能白則以此牧場之主家有白髮老翁二人主人夫婦敬禮之若天人惟至宴會之日則退藏於密不出面客有時偶見之於園次伴二需子爲園遊又數年此二老翁相繼逝此牧場之方爲之營葬樹石碣於墳次顏曰義士麥倫荷德之墓其事始稍稍傳述於人蓋荷德麥倫　海島以來竭其力以營一至小之金鑛歷三數年積有敬資麥倫乃託荷德喬裝返英至白脫芝术中於樹下取出遺產並絜小笛斐同至新大陸以遺產爲營運之資十餘年來竟於新大陸成一至巨之牧場場中有一司事爲故家之裔小笛斐悅之即訂婚嫁爲夫婦荷德與麥倫即以全場事交之小笛斐之夫己卽不復問事麥倫之心事已了而余即以此章爲余書之結束諒懷古者　此軼史之流傳或亦爲之低徊不置也 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[修正英美海軍留學生規則]  
　　第一條海軍學生在留學國期内所有事務由經理員依照本規則管理之 
　　第二條留學生補習入廠登艦轉校之日期及各專門之分科 * 
畢業日期應由學生先期禀報經理員彙案報部 
　　第三條航海學生應習專門以　畢業期限應由經理員按照英海部章程核定辦理學生不得有自由擇習及中途改習違考除停支官費外并須繳還所有留學學費 
　　第四條製造學生應習關於海軍之製造專門各科由經理員核定辦理學生不得中途改習但在學習普通學期内未習專門以前如志願改習他科者應由經理員核辦 
　　第五條留學生在留學國艦校廠所練習應遵守該艦校廠所章程實心求學如有違章犯規或試不及格者悉由經理員查照該艦校廠所章程辦 
　　第六條留學生在留學期内無論何項事故均不准請假回國惟在署假或年假期内學生欲赴他處遊歷者可禀請經理員核辦 
　　第七條留學生有所請求應禀候經理員核辦若係重大事故應禀由經理員轉呈海軍部核辦各學生均不得逕呈海軍部 
　　第八條留學生學費應自出發之日起算至回國到部考驗畢爲止 
　　第九條留學生學費及零用費等項在英時每月給英金十六鎊在美時每月給美金八十四元均由經理員照章按時發給不得預先借領 
　　第十條凡在英國海軍艦校各學生其學費由經理員照章按季送交英海部轉發各處核給其在私立學校廠所者卽由經理員按月滙寄各生收領製取收條由經理員呈部存查 
　　第十一條留學生如願肄習飛行艇與潛水艇專門者得禀由經理員察　體氣應識如何出具考語連同該生志順書呈部核准後其一切待遇卽照留學潛艇飛艇規則辦理 
　　第十二條留學生在格林里區大學及柏次茅鎗　航海魚雷各專門學校由經理員發給每生書籍旅行費共三十五鎊 
　　第十三條學生出發時治裝費每生六十鎊如赴英者各給川費六十鎊赴美者各給川費七十鎊 
　　第十四條學生畢業回國時各給川費一百鎊其革退回國者每生准給川費六十镑 
　　第十五條留學生醫藥費應由經理員照醫生證書及藥房收據給領 
　　第十六條本規則如有應行增訂删改之處得由經理員體察情形隨時呈部條正 
　　第十七條本規則自飭發　施行　 
英美海軍留學生經理員 
[暫行規則第一章總則]  
　　第一條英美海軍留學生經理員應駐在英國或美國交通便方 
利地方 
　　第二條經理員由海軍部遴員委派呈請備案 
　　第三條經理員辦理學務成績優美由海軍部呈請給獎以資鼓勵 
[第二章掌]  
　　第四條經理員承海軍部長之命令經理留學生一切事項 
　　第五條經理員於留學生之勤惰有督察之責其有不遵約束者得呈報海軍部懲　 
　　第六條經理員應隨時考察留學生在學情形及其考試成績如何按季呈報海軍部 
　　第七條經理員於留學各生畢業時應將其品行學術之優劣詳加評定出具考語呈部存記 
　　第八條經理員於留學生畢業回國應行先期報部並備文註明起程日期交由該生呈部聽候考驗 
　　第九條經理員除經理學生事項外應兼關查歐美各國海軍新發明各種科學戰術戰具隨時呈報海軍部 
　　第十條經理員遇有留學生事務關於外交者應商請駐使主持 
[第三章經費]  
　　第十條經理員薪費每月暫定爲應洋五百元 
　　第十二條電報旅行交際藥費等項應實報實銷每年不得過英金五百鎊 
　　第十三條經理員每月應將一切款項之收支清册連同收據呈報海軍部 
　　第十四條以上各條如有應行增訂删改之處得由經理員體察情形隨時呈部核辦 
　　第十五條本規則自飭發日施行 
　　第十六條本規則飭發後前駐英海軍留學生監督處條例即行廢止 
 
 
 

Page 18

 
 
   
 
