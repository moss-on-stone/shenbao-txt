# 1919 - 112 - 4916592

 

Page 1

 
 
   
 
 

Page 2

 
 
   
 
 

Page 3

 
 
時評 
[頓挫（冷）]  
　　事之有頓挫非即失敗也惟視其志願能否貫澈耳苟能貫澈則雖頓挫而終成苟不貫澈則雖無頓挫其事亦止在若存若亡之間耳 
　　何謂貫澈即不畏難之心是也事至難處頓挫即不能免苟畏其難即由頓挫而中止矣苟不畏其難以靈敏堅忍之心志應付之終必能解决而貫澈也　國外國内之兩和議他日之結果若何當能證明我說也命令 
[四月二十七日大總統令]  
　　無約國人在華居住游歷應遵守中國法令不能由他國代爲保護曾於前清光緖三十四年九月由外務部通咨各省有案此後所有無約各國願與中國彼此訂約者當然以平等爲原則其脫離祖國另建新邦者亦當然不能繼承其祖國昔時條約上各種權利各該族人民現多僑居中國境内者所有課稅訴訟等事悉應遵守中國法令辦理倘第三國有要求代爲保護利益之事應卽根據成案一律拒絕此項無約國人民管理條例亟應從速釐訂以資遵守着由國務院分行各主管機關迅速詳擬呈辦並着咨各地方長官通飭所屬一體遵照此令　　又令外交部呈請任命方元熙爲僉事應照准此令　　又令參謀總長張懷芝呈署陸軍大學校敎育長尹扶一因病懇請辭職並免科長原職應照准此令　　又令參謀總長張懷芝呈請任命張厚琬爲陸軍大學校敎育長應照准此令　　又令内務總長錢能訓呈請任命趙英漢爲直隸河務局南運河分局長李寶森爲子牙河分局長冉懓雲爲大清河分局長應照准此令　　四月二十八日大總統令縣知事爲親民之官兼理司法原期熟悉情僞體恤民艱乃據内務總長錢能訓司法總長朱深呈稱各縣知事受理詞訟迭有巧立名目藉端勒捐情事似此任意勒罰不特有損司法威嚴兼且有辜保民職守亟應嚴切申禁嗣後各縣知事審理案件應恪遵法律辦理不得藉案勒索擾累閭閻並著各該管長官隨時考察如有前項情弊一經吿發得實卽由該管長官呈請從嚴懲辦以肅吏治而安民生此令　　又令國務院存記之步以莊分發直隷葉錫年分發湖北交各該省長酌量任用此令　　又令懷履光晋給二等嘉禾章此令　　又令于連陞晋給二等嘉禾章此令　　又令馬朝樑給予四等嘉禾章此令專電 
[北京電]  
　　錢接見山東代表團云四國會議結果靑島交五國暫爲接收日代表頗持異議因各國主張甚堅遂卽决定政府現又電歐會聲明靑島交五國暫收可不反對惟將來須由五國直接交還并請在京各公使電致本國政府大約可辦到直接交還地步（二十九日下午二鐘） 
[北京電]  
　　巴黎電靑島由五國暫爲接收將來直接還中國我代表承政府命不再表示反對擬將此議附入和約（二十九日下午二鐘） 
[北京電]  
　　新國會電歐會爭三案（一）靑島請直接交還（一）膠濟路以條件附還我國（一）高徐順濟預備合同槪廢止（二十九日下午二鐘） 
[北京電]  
　　張瑞璣電吿養（二十二）日起舉行南路劃防事竣卽行東歸（二十九日下午二鐘） 
[北京電]  
　　外部以外交應守秘密改訂新十碼電本發交各機關遵用（二十九日下午二鐘） 
[北京電]  
　　七年全國歲出總表財部已將造竣出月初公布 
[北京電]  
　　法京軍事委員會電和會新設航空股會商路線及主權各國軍事要地可禁止飛行惟須先事聲明（二十八日下午六鐘） 
[北京電]  
　　英使照會外部英海軍部擬於六月在倫敦召集萬國海路會議請派員列席 
[北京電]  
　　日政府决定擴張日法通行無線電局辦法日由法運到軍用傳書鴿千頭陸軍省已分配各通信機關敎習（二十八日下午六鐘） 
[北京電]  
　　公使團對日艦入混同江事有明日會議說（二十八日下午九鐘） 
[北京電]  
　　許蘭洲代表劉成烈謁徐談甚久徐以各方面連催令赴滬接洽劉明日行（二十八日下午九鐘） 
[北京電]  
　　政府電飭陜甘兩長及在陜各軍劃區分防主客各軍各有專責辦理善後待遇客軍須留意客軍將領當明權限勿稍侵越（二十八日下午十一鐘） 
[北京電]  
　　蘇齊長覆院敬電悉天津缺米應採運若干蘇皖如何公配似應事前會商决定由主管部咨行採運省分再由軍民兩長給照方免奸人私運而杜議會執言與在浦口扣運之米未便作爲一事前准旬交部據英使照會咨稱蘇行政官有購賣運米軍用護照當卽明白駁復此次浦口倫運之米電經分别扣罰而議會猶有質問今忽作爲漕米外人當謂之何議會當謂之何頃與李督軍商酌至再漕米誼應接濟而被扣之米殊難作爲漕米務請提交閣議另訂辦法以便遵行（二十八日下午十鐘） 
[北京電]  
　　魯督電宥日回省地方安靜惟清鄉搜匪所部不敷前允撤駐湘一團請飭速回（二十八日下午十一鐘） 
[北京電]  
　　衡州蕭旅電祁陽土匪甚熾敬日赴祁痛剿旅部事由參謀長代（二十八日下午十一鐘） 
[北京電]  
　　新衆院開會動議恢復民國二年中行則例成立表决通過卽咨參院（二十八日下午九鐘） 
[北京電]  
　　公府輯有歷代政治彙要一書交院發各省區長官轉飭各道縣祇領用資考鏡（二十九日下午二鐘） 
[北京電]  
　　院部會派蔣廷梓赴漢弔詹天祐喪並調查漢陽兵工廠（二十九日下午二鐘） 
[北京電]  
　　熊希齡由津電府院催辦永定河工批交内財兩部查照（二十九日下午二鐘） 
[北京電]  
　　安微省議會電蘇民欲開龍岱二湖引水入宿懇令蘇皖查辦（二十八日下午六鐘） 
[北京電]  
　　鍾體道電南江方面靖軍又增加有進攻西河之勢（二十八日下午六鐘） 
[北京電]  
　　漢口山貨行董張春山等控杜樹柎等創設皮業公所私自勒捐懇查究（二十八日下午六鐘） 
[北京電]  
　　張慶桐電俄黨有調隊來阿爾泰請商俄使從緩（二十八日下午十鐘） 
[北京電]  
　　全國菸酒事務署派傳宗耀爲駐滬調查專員（二十九日下午三鐘） 
[香港電]  
　　廣州國會對於國會問題之主要政策約略如下（一）請南代表及各省官員保全舊國會（二）如上海和會不能最後决定恢復舊國會執行職務之自由則所議决之其他問題槪作無效（三）南代表之任何讓步國會槪不承認（二十九日上午二鐘） 
[香港電]  
　　廣東交涉員兼海關監督羅純（譯音）已由軍政府免職以梁南勳（譯音）代之（二十九日上午二鐘） 
[香港電]  
　　今日廣州公祭黃花岡七十二義士各界休業全城滿缀花旗（二十九日上午二鐘） [L中國各通信社電> 
[北京電]  
　　在野婆人紛電徐東海請尊重護法意見 
[北京電]  
　　警廳致函各報更正乾縣並無戰耗 
[北京電]  
　　李純電請停止發行公債 
[北京電]  
　　徐東海語人陳樹藩必撤但須與段祺瑞磋商融洽能下令 
[北京電]  
　　許蘭洲代表劉承烈明日（二十九）赴滬（以上二十八日）以上平和通信社電 
[北京電]  
　　許世英請聯絡華僑集資將收没德奥船隻擴張航業 
[北京電]  
　　任命張永桂署甘肅肅州鎭總兵 
[北京電]  
　　將任厲汝燕爲航空校長 
[北京電]  
　　内部將擴充钱國警察凡未設警察地方一律添設各省警長不得由外保蒍） 
[北京電]  
　　特任蔡廷幹爲中國紅十字會副會長（以上二十八日） 
[北京電]  
　　地方自治案中央現已籌備俟和會决議即分别施行 
[北京電]  
　　政府將派兵艦駐防黑松江 
[北京電]  
　　岑西林復電謂軍府任命官吏須俟和局吿成實行取消 
[北京電]  
　　英使照會外部本年六月在倫敦召集萬國海路會議請派員列席 
[北京電]  
　　張作霖電羗洋暴落商民受害請向儀使提議維持價格 
[北京電]  
　　中央將設立屯熟籌備處 
[北京電]  
　　熊克武電促陜督撤兵俾劃界早日完竣（以上二十九日）以上中華通訊社電 
[北京電]  
　　滬朱以國會問題來電請示徐召錢密商辦法後已由院覆朱内容未詳 
[北京電]  
　　聞朱啓鈐在滬與領團感情甚洽現駐滬某總領夫人將爲其瀛眷開跳舞大會以表敬禮 
[北京電]  
　　章宗祥忆已抵京拜謁小幅公使有所叙談 
[北京電]  
　　外傳戚揚有密運李盛鐸設法打消丁乃揚長贛之說李以内意已定表示拒絕 
[北京電]  
　　國院電張敬堯馮照將赴湘施賑到時飭屬妥爲保護 
[北京電]  
　　僑務管理局章程交許世英帶南洋宣布 
[北京電]  
　　奉軍二十七師在直隷者奉調出關一團已開拔一團將續行 
[北京電]  
　　政府以詹天佑積勞逝世將從優撫卹（以上二十八日） 
[北京電]  
　　陳毅電赤塔三次會議謝擬襲蒙活佛内向之心益堅請速派兵鎭撫勿失蒙心致爲勾誘 
[北京電]  
　　恩華報吿伊犁暗受蒙人勾結政府令新督迅飭楊飛霞嚴密防範 
[北京電]  
　　政府决保護松黑兩江航權對於日本派軍艦入混同江事擬抗議 
[北京電]  
　　内部呈請將京師警廳警正焦鼐炳陳寵鍚鄭淑綸署長張聖柱等均晉給一等一級警察奘章奉批照准 
[北京電]  
　　蒙藏院呈請奘勵招待外蒙專使人員李春芳等一案經銓叙局核准以簡薦任職升用并給章嘉奘 
[北京電]  
　　振興中國茶葉前經葉恭綽由歐電請國會近又提及將有督辦機關之建設（以上二十九日） 
[香港電]  
　　陸榮廷近接濟陳炯明大宗槍械外間因有桂粤兩系暗潮激烈之謠據知内情者云这過牽制之計絕不至於衡突（二十八日） 
以上中孚通訊社電日本通信社電 
[北京電]  
　　山東外交商榷會代表及山東議員等七人昨日謁見錢總理質問歐洲和會中關於山東問題之情形錢總理云政府未嘗電囑陸徵祥讓步唯最近五國决定靑島從德國收回後暫時由五國化同管理俟將來交還中國並非永遠歸五國公同管理之意但政府對於此事已令本國委員力爭云云 
[北京電]  
　　王家襄今晨由滬抵京進謁總統關於法理問題有種種之報吿 
[北京電]  
　　許蘭洲在陜西與于右任接洽訂立密約排斥陳樹藩已由陳氏詳報段祺瑞（以上二十九日） 
[奉天電]  
　　政府因張作霖對於南北和平會議中關於裁減軍隊之問題不表同意聞有派趙爾巽奉徐總統之意於下月初旬來奉天之說 
[奉天電]  
　　内務部訓令張督軍大致謂前往北滿洲及西伯利亞之直隸山東兩省之勞動家恐有感染過激思想之虞若輩經過奉境時務必嚴行取締（以上二十八日） 
[東京電]  
　　横濱磗有町於今日午後一時大火延燒百餘戶之多 
[東京電]  
　　原首相本日在地方長官會議演說内中有如左一節目下我國與列國間之關係極爲順利洵可爲國家賀當此歐洲大戰行將終止之時在法國開列國會議我國全權委員參列會場正在逐日從事討論至於和議將如何决定今日雖尙不能豫言然我國政府决無乘此機會逞其野心之舉動正以最公正之態度臨此會議此番之會議於會議本體之性質列國提出種種條件亦有行者亦有不行者何則我國政府不獨欲保全我國之權利益益且有欲爲世界平和而有所貢獻之誠意因此我國在法國之全權委員正日夜就於此點努力進行不遠當有機會發表其决定至於對華問題則爲東洋平和計以中日親善爲必要又希望兩國相共謀其國力之發展向上故我國特與列國共同勸吿中國南北統一依一種之手段以謀有所利於中國今止海已開和平會議南北代表正在協議余深望其妥協之能從速成立也云云 
[東京電]  
　　本日外務事務官永井義奉命前往西伯利亞及滿洲公立中學校長竹谷逹郎清水眞高兩氏奉命前往西伯利亞於中國師範學校長小山忠雄奉命前往中國（以上二十八日）以上東方通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
美國無線電 
[巴黎電（遲到）]  
　　今日正式宣稱補償損失委員會於星期六日一致通過第二分委員會關於敵國經濟力量及付給賠欵方法之第二次報吿該報吿所特别注重者爲補償協約國及公同作戰國之船舶機器及牲畜之問題 
[巴黎電]  
　　五大國會議（英法意三國外交總長美國務卿藍辛日代表牧野所組織）曾研究恢復關於比利時中立之一八三九年條約之問題又以食物救濟愛斯土尼阿及科爾蘭問題亦已議及 
[巴黎電]  
　　據正式宣布德國通吿協約國關於在萬歲里開會議之協約一切條件德國均已承認惟今日消息德代表於四月二十八日前不能到會 
[巴黎電]  
　　四大國會議已開長期討論數次今日法總理英首相與威爾遜總統又會議一次但意國之要求尙未决定牧野所提出之日本問題亦曾討論 
[巴黎電]  
　　四大國會議於星期六午後討論阿德里亞海問題歷四小時餘未能議决定星期日晨再議 
[巴黎電]  
　　星期六日威爾遜總統與法總理克勒滿沙在陸軍部長談隨後克氏即接見福煦大將 
[巴黎電]  
　　勞合佐治克勒滿沙及威爾遜總統於星期三日會談意首相瓦蘭杜不到三人商議牧野提出之日本問題 
[巴黎電]  
　　經濟會議將於星期二日討論許以有限之原料（注重棉花）供給德國俾德之工廠可以開始工作並救濟失業之人 
[巴黎電]  
　　五大國外交總長會議於星期一日議决於和約中規定一欵使德人將來不能借外力再設戰事機關該欵禁止德國軍事敎練員派至外國此議已知照起草委員會 
[巴黎電]  
　　福煦上將得通吿德國派赴萬歲里之代表者六人蘭脫曹伯爵於四月二十八日之前不能到萬歲里 
[華盛頓電]  
　　威爾遜總統重加入四國會議後意國問題可望不日解决 
[華盛頓電]  
　　陸軍總長佩扣通吿四月内有由歐洲回美之美兵二十七萬五千人 
[華盛頓電]  
　　有海軍飛艇三艘將於五月初飛渡大西洋從盧家灣海灘起飛每機載七人用自由式馬逹四具駕駛之共一千六百匹馬力 
[華盛頓電]  
　　内外商務局今日報吿三月份棉花出口額大增共五○四三三九包去年三月份祇有三一一六八一包本會計年度前九個月内棉花出口共三百八十九萬七千○九十二包較去年同期增六萬二千包今年已出口之食糧値價六四五九六二四九三元肉食七五三五九四四三三元礦油一八九九一一四四○四元路透電 
[歐洲和會消息]  
二十一日倫敦電今日巴黎公報云今晚福煦上將接德政府覆星期日四國代表議會之電文謂德國代表團共有大員六人由藍超氏爲主任二十八日以前不能行抵凡爾塞 
二十二日倫敦電丹京電稱德政府照會法政府謂德國媾和代表必須有隨意行動·討論媾和條件·常與柏林互通消息之充分自由然後始能赴法二十一日倫敦電公報宣稱德政府已受納協約國所定派全權代表至凡爾塞談判媾和草約之條件某人名如下藍超·藍資堡·吉斯白資（均見内閣閣員員）萊勒特（普魯士國會議長）美爾恰（華白公司經理）休克金（國際法學家）德代表及隨員等共計七十五人十七日巴黎電法參議院力請政府布吿加諸德國之條件外交總長畢勛氏稱和約簽字時議院有討論其全文之機會畢勛氏之態度係根據憲法第八條該條規定國會權不得代行政權後由議員投票政府得信任票三百六十反對票一百二十六二十一日倫敦電阜姆問題已瑧難關威爾遜總統今日未參與回國會議該會議埠國商務美國代團調和意美之爭點美國代表已决議如談判繼續頓挫則將發表該問題之眞相威爾遜總統决計力避倫敦密約二十一日倫敦電今日威爾遜總統喬治君克勒滿沙君歐蘭杜君松尼諾男爵具爾福君畢勛君藍辛君討論逹瑪希亞（Ｄａｌｍａｔｉｏ奥國領土）問題未有决議法國各界謂英法美三國施於來因區域衛守性質之聯盟計晝日來頗有進步僅規定如德國於來因河東面解除軍備區域破壞和約則英法美三國須即行陸海軍行動十七日巴黎電海電線之不交還德國者内有烟臺靑島上海線上海雅勃甘姆線與雅勃美那杜線十七日巴黎電法人方面稱土耳其在歐炎治權似不致完全消滅土人或可保留君士坦丁及毘連之土地蓋將突厥騙出歐洲難免不引起種族上與宗敎上之嚴重爭端而釀成神聖戰爭也衆意君士坦丁之行政應託諸美國而阿米尼亞則不託諸美國 
[歐洲激派潮流]  
十七日巴黎電哈勒將軍偕參謀員與法國軍事顧問已由巴黎啓程赴梅思斯而往波蘭火車載兵出發者日有四起二十二日倫敦電維也納電稱匈京共産黨政府因聞羅馬尼亞與斯克勒斯人（與居於外鍚爾伐尼亞之瑪格雅施同一血系）訂結條約仇對共産黨消息其行動乃更急進二十二日倫敦電每日郵報末尼克訪員二十日電稱昨夜末尼亞出示謂戍兵全體宣布中央勞農會行將取消並懇請巴伐尼亞人民贊助合法之社會黨政府以拒自誇之外國煽亂人未幾郝夫滿政府復握政權並宣布戒嚴令二十一日丹京電匈京昨日消息謂中央勞農政府已向捷克羅馬尼亞與巨哥斯拉夫軍宣布自衛之戰爭匈國公家新聞社稱國人聞此决議大爲歡迎集衆游行各街勞農政府决定各業工人之半數必須從軍革命黨聞羅軍前進甚爲激刺政府已發動人文吿謂革命事業今處危境凡執役於工廠者宜專注其力製造軍火無假期無休息而退伍之軍官與兵士宜卽投入紅旗軍效力 
[各國近事記]  
二十二日倫敦電每日捷聞載稱吉特士氏已任爲戰爭内閣閣員十八日西姆拉電印度總督頒布新章規定凡依照戒嚴令審明有罪者可由軍法裁判所或委員會判定終身或十年徒刑或七年及十四年以下之監禁印度防務條例亦有修正規定報紙非先經當地官場許可者不得出版二十一日巴黎電著名飛行家韋德林斯氏偕其機師居蘭氏於今晨六時半飛塌由維拉柯白菜赴羅馬但在十時半飛至特羅姆省時飛機破壞二人皆殞命國外要聞 
[歐和會賠欵委員會之報吿]  
　　中美新聞社巴黎通信云特别賠欵委員會兹報吿其會議之結果如下德國在戰時所佔協約國之財産均須交還其應付協約之賠欵楞以機器鐵路材料軍用品工業機器牲畜等作價交付同時協約派員監督此項條件之實行自和約簽字後十八至二十四個月内德國須交付協約二百億馬克可以金銀船舶屯貨股票等作代凡煤鐵木材糖苛性鉀染料機器呢絨棉花皮革自德國出口者均可作爲交付賠欵之用核計德國每年力能輸出煤六千萬噸其中法國要求二十萬噸作爲毁壞法國西境及北境各項工業之賠償至於一九二一年後應付賠償之總額尙未議决委員會信德國出産之力量必逐漸增加而協約國亦將竭力設法俾德國能多付賠償而無損德國經濟之命脈同時委員會又盧德國恢復其經濟及工業制度後又將開始厲行商業上之竸爭故以爲所定每年賠欵之數如爲德國力所能出之並不困難則非善策故所定數額爲國在超過其交付之能力再設一國際機關以監督德國义付賠欵英美日三國對於賠欵總額之决定均表同意惟法國反對之第法人所望德國賠欵之數太鉅其他協約國未必能受勸誘而贊助法之要求因此現料法國已决計不復提出要求賠欵之定額云 
[日本豆市之近况]  
　　中美新聞社東京通信云前數日中豆業頗形活動大豆及顔色豆兩項尤爲主要之品銷售甚速價値有繼磗增高之勢惟目下已略見疲滯據上禮拜初豆市報吿歐洲又向日本購大豆及油豆兩項運往盎凡爾及倫敦兩處神戶一商肆在滿洲勤事收買人皆指爲此項商品之代辦人北海道之顔色豆及豌豆亦有人訂購運往歐洲自歐戰停後豆業前途本已頗爲觖望現得此好消息市面乃復一振大豆豌豆尤佔優勢然振動市面之力量惜無後繼豆業現又因之疲滯一般消耗家因豆價飛漲相率停止購買絕少义易在滿洲方面據大豆商某氏對廣知報訪員言該地大豆屯積極富歐人雖偶有所購進其勢仍難相抵沿南滿鐵路各段均有此貨甚夥出口商擬將存豆運往大連殊非易事兹方由東清路裝數車運往海參威其大部分則運往西比利亞商埠轉運出口又滿洲大豆亦未能輸入日本暢銷因日本國内銷耗家均暫緩購買價格亦低在滿洲四月份豆價每擔日金六元七角五分而在日本行情每擔不過貴日金二角而已北海道之赤豆白豆兩項爲少數大屯戶所壟斷價格頗高然市面平淡預料價將跌落據一著名豆商云滿洲貨已績續運到屯戶居奇之態度買户儘可置諸不理現大連赤豆白豆市價均在每擔日金八元之譜北海道貨平均每擔十二元顔色豆一項北海道産戶仍立意屯積惟一般買戶皆相率觀望延不交易云 
[爪哇通信（四）說米商]  
　　爪哇缺乏米糧之險象屢誌前報荷蘭屬地政府乃以鎭靜手段維持一切各大埠土人得以相安無事惟所苦者業米商之華人而已兹將荷政府維持方法略述於左　　爪哇米商華人占全數十分之八以荷例言共分三種凡有田地米廠種稻買稻大宗賣米者稱爲第一艦第一艦之米商華人占全數五分之四凡有米廠買稻碾稻或囤米成包出賣者稱爲第二艦第二艦之米商華人亦占全數五分之四凡設米店零星出賣者稱爲第三艦第三艦之小米商全由華人經營去歲四月間荷農商司曾下命令凡各府所有之米不得運出府境以外設有特别原因者須請耱許可始准轉運蓋爪哇共分十七府各府出米之地不能一律設甲府米少則米商勢必販運乙府之米以接濟之而米商交易慣例未領米以前兩方須先訂合同議定每月由米廠交出若干包米到由某火車站領欵每次合同至少以千包起碼多即以數萬包計該合同遵照法律辦理由荷律師或荷經紀人作證勢力極充足如有反悔者法律上即可代爲追償也未幾農商司之命令凡甲府之米不准運入乙府乙府之米亦不得運入甲府於是一班簽定合同之米商大起恐惶紛向農商司或府官處求給許可字然竟無一人提邀准者一班米商因合同期迫勢不得不就地折價賣去以歸米欵　　去歲九月間荷農商司又下命令限定街市賣米之價上等白米每擔不准逾價十盾半普通米每擔不准逾價九盾其實一班米商買進之價已逾所定之價或半盾或盾半不等惟因荷政府爲民食起見暫時取締自當一律遵照初無異詞荷政府機關中人旋知英法兩盾禁米出口暹米起價亦紛紛買米囤積迨中華總商會具文入吿荷政府始允設法查禁然爲時已月餘之久各機關囤積之上等爪哇米業已足用雖不禁亦必不再囤積矣　　爪哇之米著名於世界米色白米身長大質黏韌味香不似暹羅黎黃散碎常有一種質渣味霉之米也當去歲十二月間各米廠因存稻多多紛紛起價各米商因成本旣昂亦相率起價乃警察土番官强令各華人小米店務照所定之價出賣否則封禁其米不准營業一班小米店不得已將米賠錢賣去不再辦米嗣經中華總商會入吿荷官答允遲日當再行酌定米價焉　　至本年一月間巴逹維亞府官邀請中西米商會議酌定米價然該府官並不納米商之言而以已意定每擔普通米價十盾半并定臨時法律凡有賣米逾所定之價者應罰以三個月苦工監禁各米商爭之無效於是邀求素有往來之銀行團開會維持始得增價每擔至十二盾荷府官亦曲從之當時巴府所存之米已少而暹羅之米亦有難來之信荷府官所以定極廉之價者表面上爲救濟貧民起見米價不得過昂也二月間街市之米已缺乏遂邀請中西米商設一查米會公舉會董八名四華商四荷商其職任專事調查某米廠存稻若干某米行囤米若干爲公平起見擬設平糶辦法其時爪哇之米每擔成本多在十四五盾之譜故各米商多不願出賣以官定之價仍虧本也荷官倘能體恤米商以海關存積之暹米千餘擔挡濟市面則各米商不致多所虧累（荷政府所辦之暹米每擔不過五六盾）乃荷官計不出此而以雷厲風行之命令向各米商每日應以五十擔運交政府不得再售他人照此情形凡第二艦之米商將米售完後勢必即行歇業因旣不得與他人交易且亦無米再行出售矣　　第二艦米商之米被荷官收買後而第一艦米商之米稻亦被荷官查禁收買於是荷政府作獨一無二之大米商矣第三艦之米商紛紛向荷官署買米手續極繁第一須求地保擔保第二須向賣米署掛號領執照第三第擔米須出價十二盾半其價已逾荷官所定之價十二盾以外矣凡買米之人擁擠不堪甚至守待半日尙未領得者其中狡黠者於地保擔保時掛號領執時領米時略贈小費得米獨快而統計成本每擔已逹十四五盾之譜凡有不知出小費者當領米時管米之警察不准選擇亦不過磅故一班第三艦之米商遂不敢再向荷官購買嗣有多人詰問荷官何以貴署賣價至十二盾半荷官則答此多出半盾銀作爲辦事人之津貼費云國内要聞 
[山東靑島問題近訊]  
　　二十二日歐洲和會决定靑島問題暫由五國接收共管一節日本雖表示不願但亦無反對理由而我國代表近雖極力爭持然亦無相當辦法故所謂五國接收靑島之說似已完全决定惟要求正式聲明一層此時尙未能辦到日來外交界傳說吾國之靑島問題其趨勢恐不免陷於失敗但前日國務院覆山東國民請願大會電則仍稱力圖挽濟似山東問題尙有萬一之望原電如下國民請願大會張英麟先生等鑒馬電悉靑島路礦問題關係國權中央自應力圖挽濟報載奸人煽惑遙制專使均係傳聞失實務希力挂鎭靜勿信浮言爲李院梗印　　山東議員王訥等爲靑島交涉質問政府云爲提起質問事案查山東靑島交涉關係吾國至鉅脫令主權喪失久假不歸東北半壁破裂不全其何以國按照公法自對德宣戰後中德條約即應廢除租借地即應进接收回日本對德出師靑島戰勝之後即應交還中國其佔領靑島繼續權利均係中國忍受並無正當理由况德國在山東之權利早已完全消滅日本更於何處繼續至濟順高徐路借欵合同係純粹他方面經濟借欵性質於靑島交涉全案上毫不發生關係且日本交還中國之宣示言猶在耳遽食前言即爲失大信於邦交巴黎會議主張公道之旗幟早爲全球所信仰我政府究係如何辦理陸專使是否積極進行地方人民異常惶惑刻下拍賣中國拍賣山東之風說報紙喧騰不爲無因山東父老昆季瀝血攘臂以待聞近日東省人心熱度已極沸騰公民大會到者且數萬人萬一熱诚所激牽動外交政府將何以善後用特依法提出質問書即請於三日内明白答覆以釋羣疑 
[謝米諾夫圖蒙愈急]  
　　謝米諾夫對於蒙古近日詭謀甚亟政府昨接齊齊哈爾鮑貴卿來電據滿站探員報吿謝氏軍隊已與富陞阿約定先擾内蒙要隘目下激黨及所招蒙匪業已麠集烏金斯克不久即須向南出發除已電飭駐滿警備司令罩慶雲妥爲防範東窺外特請速定防蒙辦法以固邊陲又聞某方面昨接報吿謝米諾夫富陞阿及搖國軍官公結蒙古失職王公數人在赤塔開第三次會議因外蒙官府不受炯惑覓擬設計推翻暫舉謝氏爲王另組新蒙政府原在蒙境之華蒙俄官吏人民一槪驅逐出境軍械槪由富陞阿向某國訂購交換條約由阿穆爾省秘密輸運並有某國義勇隊間接補助谢軍現自滿洲里至上烏金斯克沿線分住共約四千餘人富陞阿招聚土匪馬賊約三千人駐大烏里正在籌備又謝米諾夫於本月十一日過海拉爾站停車有某國軍官多人蒙古人一名上車密談甚久行踪異常詭秘 
[法文報與俄使之辯論]  
　　華商損失問題 
　　上星期法文北京政聞報登載關於海參崴中華商會因謝米諾夫軍隊扣留華商之六百五十餘萬羅布事電致政府呼籲一節俄公使庫逹攝福王爵爲此致書於該法文報主筆大旨謂貴報所登載之海參崴中華商會控吿書内中所述各節殊多錯誤而貴報斷語謂深信俄國公使必能從速辦理俾華人之持有正當利益者滿意云云亦多錯誤夫華商之六百五十餘萬羅布似在大烏里車站被謝米諾夫所扣留产論其正當與否惟與俄國使館及哈爾濱我國總領事館均不發生關係出事地點旣在俄國境内當向該處地方（大約指赤塔而言）官吏起訴本使領各館之職惟在保護俄人在華之利益至華人在俄利益則與本使領各館毫不相關也至所云是項欵項在哈爾濱俄國總領事館處者純係不確等語末謂兹請將此函登諸貴報以解羣疑云云昨日（二十七日）該報已將俄公使來函登載並謂接俄庫使致本報函足爲是問題之榮華新聞其目的爲此事辯正故本報特將是函登載以饗閣者深願中國政府與俄國公使之誤會因此冰釋而中俄爭執亦可和解也至本報所以屢次登載此事者實因是項財産爲極正當之財産本報對於俄公使頗有煩言者乃因當初關於此問題俄公使與外交部曾有談話是謝米諾夫尙認爲正派人物也此事不論應否在赤塔或他處辦理但出事以來已遷延至今已三個半月謝米諾夫曾謂此欵在哈爾濱俄國總領事處俄公使否認此事吾人深信俄公使之言不疑有此事實但如此則於事更爲離奇矣至中國與論則昨日海參崴商會來電呼籲尙要求撤換哈爾濱俄國總領事今日哈爾濱商會亦有來電抗議要求中國政府將應交俄國國債先行扣留俟索還前欵再行抵償吾人深望中國政府與俄公使之交誼勿因此事而發生惡感也可云云 
[紀中國銀行股東會]  
　　昨日（二十七日）中國銀行假江西會館開股東總會午後一時振鈐開會由主席馮總裁致開會詞大意述一年來經過之情形及措施之方法以及京鈔之收束政府墊欵之减少各地分行之維持及推設等語嗣由董事報吿上年營業狀况繼復由監事報吿七年份盈餘分配案有數股東對於分配案之備抵呆賬及兌換虧耗科目稍有質問旋經李監事林董事登臺說明理由大致謂歷年各行官廳放欵以政局關係未能卽時收回者甚多不能但憑賬面上之盈餘如數分配致危及銀行之基礎此項備抵呆賬及兌換虧耗之欵將來如各行放欵如數收回及各行貨幣折合並無虧耗當然仍可冲回收入盈餘是此欵仍屬資産復經陳監事說明銀行之基礎第一公積須厚第二呆賬須减少第三滚存須多此實銀行之通例各國銀行無不如是云云遂以投票表决多數通過復續議股東呂夑甫等以先收商股應另特别待遇經董事會提付大會公决當時在場股東議論不一多數反對後有人提議論理先收之股無特别待遇之可言論情不妨由滚存項下提出若干贈與先收之股旋經折衷决定由滚存項下提出最高額二十萬元贈與先交股款各股束以一次爲限其先收日期及支配辦法由行務會議决定由主席付表决通過時在場股東以聞新國會有提議修改現行則例關係股東血本質問董事如何負責當時有人主張先請主席退席請全體董事登臺答復即公舉董事熊秉三代表答復熊君登臺後謂此事本會已得有滬商會及股東虞君等來電當將來電朗讀一遍並謂兹事體大應由全體股東研究切實辦法毌任則例動某要如則例動搖不但股東血本岌岌可危即全國金融亦均非常危險現在西南各省如四川廣東　宫應對於我行鈔票方且竭力設法維持豈有中央政府對於我行根本首先破壞云云時在場議論頗爲燩昂討論結果以此事關係全行根本宜責成董事會妥向政府聲明股東等决不承認願爲董事後盾若不逹目的股東再開會公籌辦法全體鼓掌贊成遂宣吿散會時已午後八時　　又據順天時報消息中國銀行第二次通常股東總會已於昨日下午在江西會館開會其開會盜序（一）振鈐開會（二）主席致開會詞（三）報吿及討論内分甲乙丙丁四項（甲）報吿上年營業狀况（乙）監事報吿上年决算（丙）民國七年份盈餘分配案（丁）股東呂君夑甫等提議先收商股應另定特别待遇案（四）閉會據該行營業報吿去年純益本爲五百七十九萬餘元因四川羅戴二氏督川時在該行借入二百萬元現地方及中央均不承認此筆幾成呆賬又東三省因羗帖關係兌換恐有虧耗特先在純益項下提出二百萬元作爲備抵之準備萬一前賬收回兌換無損耗則此二百萬元仍歸入八年盈餘項下一般股東均以此舉爲鞏固行基起見極爲偑服不料内有一議員名袁道冲者謂不應提備抵呆賬一筆并謂銀行放儥應愼之於先何至有呆賬之笑話雖經該行董事反復說明袁終不服乃付表决卒以最大多數贊成通過投反對票者僅二權而已袁道冲不得志於此復生一計謂分配案中行員奘勵金太多該行執事答对照舊章辦理并未違法而袁仍一味爭執又調票付表决終以大多數贊成通過繼議舊股東特别待遇案股東等反復辯論語多中肯僉謂法律上及事實上舊股東無享特别之權利不過人情上可在滚存項下提出若干作爲贈與舊股東乃提出二十萬限今年一次以後永不爲例亦經調票通過次該行董事熊秉三提議謂近日報端載有議院有修改則例之動議欲打破董事制仍爲政府附屬機關正副總裁由財部陳請任命果如此則銀行又陷於政潮漩渦執政者易一政黨則總裁必因之搖動銀行營業方針亦不得不中途變更此事爲銀行存亡問題請各股東注意其中有數股東演說謂銀行爲金融機關不能隨政黨爲轉移應行獨立且則例應否修改當作别論不過皮刻大局未定非修正之時所言均屬正當不料袁道冲又出來反對聽其談吐非股東口氣帶有政黨臭味衆股東始知前此之摀亂其眞意在此而不在彼於是全堂閧噪或指袁爲喪心病狂或駡爲奸賊或疑有人欲破壞銀行乃買出袁某出席摀亂種種議論不一而足大多數股東除袁一人外全體一致惟袁獨樹一幟斯可異也附該行七年分純益分配案如下（一）全體純益三百七十九萬零零一十一元一角八分（一）提公積金三十七萬九千零零一元一角二分（照章按純益總領應提十分之一）（一）提官股正息二十萬元（照章四釐按五百萬計算）（一）提商股正息五十萬九千五百八十六元（照章七釐按七百二十七萬九千八百元計算）以上共提一百零八萬八千五百八十七元一角二分尙餘二百七十萬零一千四百二十四元六分（一）提特别公積五十四萬零二百八十四元八角一分（照歷來辦法按前項餘數提十分之二）（一）提官股紅利三十五萬元（照七釐計算）（一）提商股紅利五十萬九千五百八十六元（照七釐計算）（一）提行員奬勵金八十一萬零四百二十七元二角二分（照章提百分之三十）以上共提二百二十一萬零二百九十八元零三分滾存四十九萬一千一百二十六元零三分 
[蘇浙路代表與交部談判記]  
　　二十四日交通部由電話通知蘇浙路債權代表團以函約二十五日午後二時往晤總長請改爲四時代表團如期前往乃係部員黃贊熙代見稱曹總長適另有他事令渠代表等語當經陳代表則民發言蘇浙路前由部收爲國有轉賣與中英公司部已一次收得現欵乃對於商民售路債務始而延期繼復改付京鈔今且并京鈔而亦不付蘇浙兩省人民因此損失無算代表團此次北來有三事請求（一）欠付各期本息（二）歷屆京鈔損失（三）延期應補之息請貴部如何處置黃君言我們第一次不要講法律因爲今天的中華民國無法律之可言即如俄國的羅卜票賸了幾個錢一張又向那 
 
 

Page 7

 
 
個去說呢德國的僑民被人家驅逐所受的損失難道能夠向他政府要求賠償麽交通部路上收了許多京鈔一年吃虧何止千萬又向那個去說呢部裏將收下來的幾千萬京鈔鎖在箱子裏不敢發出去無非爲維持票價起見自已倒反貼了利錢向人家借了錢來付路上應該付外國人的錢因爲一誤了期他們是要來執行的這種苦楚局外那裏曉得至於今日兄弟代表交通部受幾句駡也是不要緊的兄弟在上海到也住過多年也還有些能耐能夠擔受人家笑駡的汪代表乃續問貴部收買人民産業倘因經濟窘迫延期展緩尙在情理之中但此項路欵大部旣已轉售外人一次收得現錢轉向人民訂立分期契約至今又不如期履行恐怕人家要說是盗賣了人民的産業代表等不過照事實申叙旣用不到駡人亦尙未到駡人的地步陳代表續言同爲中華民國的人民决無不體諒政府難處捨事實而言法律不過貴部的信用與人民的困苦是要雙方兼顧的先生拿中華民國比方俄國太悲觀了民國總是一個完全的國家何至就到了俄國的地位（言至此黃說恐怕就要快了）至於代表等今日來此並不敢就想立刻拿得現錢不過帳總得一算第一逾約各期究於何時付第二票損有歷屆市價可查第三延期補息有項城時代前例可援大部是有案的前日函送各項詳數清表應請逐一復核結算商定辦法黃君連連點首說如此說法容轉吿總長再行奉覆代表等遂興辭而去 
[京華短簡]  
　　國會問題爲解决時局之燒點日前舊國會三五議員來京與安福部議員主張自身解决大受各方面之攻擊故國會問題仍歸和議代表解决似已不成問題聞昨有新國會之安福部議員數人訪錢總理於敎場五條本宅首詢國會由新舊議員自决勿勞代表爲難何如錢答云代表有解决糾紛全權國會爲糾紛之起因當然在全權範圍以内似無討論之餘地議員又詢代表受内閣之委託内閣對於國會問題所付予之方針如何錢云内閣本旨在保存新國會將來或因時勢所迫而有變遷此時亦不能預爲說定議員等聆言之下不覺觖望移時少興而出 
　　善後大借欵進行一節外間喧傳已久兹據某方面消息此次善後大借欵業經滬會南北代表公同擬定數目爲二萬一千萬元以三分之二充裁兵經費以三分之一充地方善後經費此事朱總代表迭有密電報吿並稱南代表對於監督用途一層將爲充分研究 
　　東海指派李思浩赴滬向南代表疏通八年公債問題昨早已得李之同意勉爲一行所遺次長職務由東海指派公債司司長盧學溥暫行兼代盧司長准今日接任視事李氏與張志潭次長定本日（二十八日）通車出發聞並携有裁兵計畫及善後借欵之用途單 
　　過激派之思潮漸已蔓延於東亞兼以謝米諾夫之勾煽蒙古靑海等處不免動搖據最近報載天津等處且有共産　之發生當局以此種過激主義萬不可令其發展爲防微杜漸起見昨特分電各省軍民長官嚴加防範至近畿一帶地方關係尤爲重要並交諭警備總司令處曁步軍統領警察總廳等妥爲查禁 
　　外交界消息駐京英公使朱爾典昨照會外交部嚴詞詰問陜省爲何重開烟禁並有設局收稅情事請即派員查辦等語據此間中美通信社消息陳樹藩自知位置不穏近向其親友云陜省鴉片烟稅今年可獲一千二百萬即中央敎我去職吾必俟歲暮始可交缷不知政府將何以處之也　　長蘆鹽運使丁乃揚升任江西省長一節政府似已决定聞兩淮鹽運使兩浙鹽運使亦有同時更動之稅大約以兩浙調長蘆另簡人補兩浙至兩淮如何升降尙未探明 
[政府關於軍事政治提案（續）]  
　　（附美利堅修路之經過）美利堅開國之始橋梁道路多爲私人營業性質徵收路稅以爲興道之費片斯萬尼省之伯利恒城及其省會夏力士謀城至今尚有此等私有橋梁繼行徭役制沿途壯丁每年服役十月修理道路遂一變而爲公有性質惟此制殊欠公平因居鄉者負擔甚重居市鎭者竟免徭役也乃改爲官築制度由各郡縣自理一八九一年紐要斯省首倡全省道路由省設道路局節制不數年間各省相繼仿效一面試騐築路材料一面規定全省路線一九零六年紐約省首集巨欵五千萬金一九一二年又集五千萬金以修省内省道三千六百十七哩縣道八千三百八十哩全省道路分爲四類一曰省道由省政府修理一曰郡道爲省郡合辦性質一曰縣道由各縣自辦一曰里道由省里合辦其後各省仿行每年路政經費不下數萬萬金各省路政經費稍有不同之處大率省政府補助百分之五十市政廳補助百分之三十五沿途地主補助百分之十五今則計晝更進國道國道分爲三種（一）甲等國道經過各大商埠居民稠密之區路基廣一百尺路面寛六十尺以堅硬之材料鋪砌之可通行二十噸之汽車凡與鐵路相交之處或建橋或挖隧道以免遇險路面務平而直凡變曲之處應按汽車每小時三十五哩之速率計算使路面之傾度適宜道旁之步徑水溝無不俱備測量路線務於國防問題再三致意（二）乙等國道經過各小商埠市鎭商務未盛之區路基廣八十尺路面寛六十尺鋪路材料與甲等同（三）丙等國道經過市鎭村落人民稀少之區路基廣六十尺路面寛二十尺鋪路材料與甲等同至國道各種橋梁均備通行二十噸之汽車惟甲等橋梁寛五十尺乙等四十尺丙等三十尺省道省道亦分三種（一）甲等省道經過各大商埠國道未及之處而與國道銜接其載重量與國道相同路基廣六十尺路面寛二十四至三十尺（二）乙等省道路基廣四十尺路面寛十八至二十四尺非路政局特許不准通行十六噸之汽車（三）丙等省道路基廣三十尺路面寛十八尺不用鋪砌縣道因地而殊不能規定最狹者定爲十六尺（附朝鮮修路之經過）日本於明治四十年間卽從事朝鮮道路修築計晝原定六個年繼續預算越二年又追加二百餘萬元之費而縮短期限爲四年其時修築之路僅二十二線約二千二百中里洎合併以後對於全境道路之鸻晝更極意經營不遺餘力預定路綱計一等道路十七線約四千六百四十四中里二等道路七十八線約一萬三千七百八十八中里三等道路總長約二萬五百八十六中里以朝鮮全境之面積合中里不過五十餘萬方里而道路計晝總長逹三萬六千四百餘中里鐵路尙不與焉計晝旣定惟以工費過鉅一時難成分爲三期辦理第一期由明治四十四年至大正六年從事修築之道路大率爲最要之區總計約萬二千一百中里内一等道路約三千四百九十二中里二等道路約八千三百十中里居道路綱線總長百分之六十四預計工費爲一千萬元由大正七年起爲第二期應修築之道路計一等約一千一百九十二中里二等路約五千四百七十八中里居道路綱線總長百分之三十五在此期間並施行第一期修築路線中主要之橋梁架設工事工費亦預計千萬元至第三期工事則爲第二期修築未竣及整理同時發布道路規則修築標準並種種施行細則政策旣定着着實行漸底於成自明治四十三年修築實行迄於大正三年未其費用計國庫負擔者爲一千一百二十七萬六百六十餘元地方費負擔者爲一百七十萬五千七百六十餘元良以鉅大工程非分年進行不足以資緩急又依據道路規則一二等路之修築費由國庫負擔者居多數蓋盧地方財力之不足有認爲補助之必要其地方道路修築費用每一中里由總督府直轄约二千元由地方經營使用夫役者約八百三十餘元此其經營之大略也 
[韓人自决聲中之奉訊]  
　　奉天安東警察廳據派往朝鮮京城偵探員續報於本月韓境定州地方有韓人千餘名在由頂高呼獨立大韓國萬歲被日本憲兵守備隊兵及警察擊斃四十餘名其餘韓人均行逃散嗣又有韓人在元山地方暴動華人在彼處開設小店舖者因人少勢孤被韓人强迫隨呼萬歲亦經日本憲兵將華人及韓人拿獲二十餘名均押於監中釜山港韓人暴動尤甚京城一帶仍不時暴動聞日本政府所增韓境二個師團憲兵四百名已於本月十日由釜山港登岸分派各處鎭壓以防韓人滋擾而保地方治安云云　　東邊道尹公署昨奉省公署訓令内　據憲兵營長呈報近據安東憲兵分遣所報稱訪查朝鮮新義州及舊義州韓人集有數萬名暗約起事獨立以致駐安日本憲兵警察及守備隊均携帶槍砲子彈赴新舊義州駐防等情據此合行令仰該道尹即使轉飭所屬各縣軍警一體嚴加防範以免韓人越境滋事　　海參崴一帶所居韓人此次對於獨立事件非常活動兹聞除選代表赴巴黎會議外一方組織暴動團體聞現已組成不日渡江逕赴京城矣 
[舊會中之外交國會兩問題]  
　　二十二日下午二時廣東舊參衆兩院開聯合會參院議長林森主席先報吿外交案諮詢應否開秘密會衆主張開秘密會由呉議長報吿一切外交詳情次由前次聯合會推定對於參戰軍取銷通電起草員高振霄說明起草理由一致電唐總代表一通電全國衆無異議通過次由陳秘書長報吿政務會議來函一件（即軍府答覆梁啓超案）次尹承福提議咨請護法政府對於國會完全自由行使職權應毅力堅持次討論張琴提案通電關於國會行使職權事童杭時泰廣禮唐寶鍔贊成修正寇遐李含芳何畏呉宗慈等反對其理由以國會早經行使職權不過有一部分之事實障碍殊無再申明之必要張魯泉主張付審查王葆眞主張暫緩拍發衆無異議次李載賡提議前次對於國會經費審查事請即舉行選舉委員每院舉十人寇遐主張用抽籤法亦有主張非常國會與正式國會經費應分别推定審查員者有人反對稍有辯論因人數不足法定遂宣吿延會　　軍政府政務會議答覆參議院函附錄於下逕啓者接准函開本月五日開兩院聯合會衆議員尹承福方子傑呉宗慈相繼提出對於梁啓超潛往法京鼓吹親日并主張關於東方事件應先由中日兩國委員商决然後年出致我國代表對日之計晝大受抨擊後經衆議員李載賡呂復提出辦法謂應請議法政府下令嚴拿梁啓超交付法司依現行刑律處斷並將梁在籍財産没收云云當經大衆討論多數可决相應函逹貴政府請煩查照施行等因准此查梁啓超潛往熆京鼓吹親日關係大局匪輕本府曾有所聞即經注意查辦隨電赴歐專使王正廷伍朝樞查詢於本月八日接王伍兩專使自巴黎來電稱儒密東電敬悉中日委員會並無其事我國代表自開會以來以廷所知所有議案均自由提出謹復等語准函前因相應奉復希即查照 
[未來之粤督軍省長傳說]  
　　香港某報云近日省中政界消息謂南北雙方要人漸見接近和議不日卽可妥協惟最難解决者厥爲國會問題據滬中傳來消息大有犠牲舊國會之意見在兩院議員正分投設法一面向軍政府探詢意見并請其堅持一面致電唐總代表囑勿退讓據進謁岑伍兩總裁各議員所稱則云岑伍方面亦允力爭最近又有一消息謂粤督軍問題將屬陳炳焜不日即可回粤復任據謂此係徐世昌規復粤省自主以前將况之主張李耀漢亦將復任省長此節并已得陸榮廷同意馬濟返桂於此事深有關繄蓋陸氏欲與馬濟先事籌商妥定一切俾令回粤佈置將來督軍易人後馬卽會辦軍務云云又一說則謂係譚浩明將來粤任督軍並非陳炳焜南北大局妥定後陸氏或親到粤一行亦屬未定以上兩事現在省中已風傳殆遍誌之以觀其後 
[閩省惠安縣之糾葛]  
　　福建惠安縣知事周恒致李厚基電云福州督軍鈞鑒竊維直北綮釁戰禍方興現値和議初開琥宜各守疆界惠安自去歳七九兩月連遭土匪南軍一再攻城雖經知事極力抵禦登時得以擊散然四鄉人民被其蹂躪者已屬慘不忍聞此次仙游南軍朱得才復敢於和議期間調遣江團大隊侵越惠境北方一帶陽以剷除烟苗爲名陰行擄掠搶刦之實其時南莊柯寨塗　等鄉首當其衡始因勒派为遂焚燒民房七十餘家繼則姦擄肆虐慘殺鄉民十有七僉終則强迫鉅欵索去大洋七千餘元惠民何辜遭此慘禍况惠轄烟苗早經知事會同在地軍隊剷除淨絕並無一莖存留該軍何得越界侵權違背條約此各在彼夫復何辭且查惠北之民向極純良之　經此擾亂蕩析流離不堪其苦現在該南軍等猶復聲言非減此一方不休以致各該鄉人民時相扶老携幼晝夜奔走呼號來縣求救大有朝不保暮之勢知事責在守土誼屬親民覩此慘狀能不痛心左右思維均無良策惟的電懇鈞座迅籌防禦之方救此一方生靈則感戴深情非第知事已孔並乞一面電逹中央及南軍政府嚴行制止一面通吿全國質諸公論知事不才預防乏術敢乞嚴請處分以謝惠民惠安縣知事周恒謹率北方一帶鄉民泣叩皓 
[贛議會爭城門礦案最近電]  
　　江西省議會爲城門山礦事分電府院略云仙居公司攫取省有城門鐵礦密押外欵朦准立案迭經本會電呈鈞座迅予撤消在案惟礦照一爲押欵之張本非於事前扣留難杜將來隠患賞業廳長夏同和對於此案已發生串同舞弊情事一經本會提議查辦自不能見们於贛人故由本會咨請將礦照交由省長保存乃農部忽令廳撤回曲折瞻徇深滋疑慮總之此案應如何解决當俟大總統國務院熟審全國與情俯從贛省民意秉公處理在未解决之先省長爲一省行政長官保存壙照原巩激成意外度未侵越中央特權農部必要駁回未知是何意見本會爲民請命應懇鈞座院迅將仙居公司原案撤消勿徇一二人之私情而置全國民意於不顧江西幸甚全國幸甚 
[蘇會請開三盜臨時會續聞]  
　　前日（二十七日）省議會開談會無結果而昨日又開談話議决開第三臨時會聲言不支公旅費簽名者六十餘人有一部分人主張先行疏通有正當之解决方可簽字否則不願更斌會現由各屬推代表分頭疏通第不知能有效否要之非根本解决則蘇會終不湔滌前沔矣　　另一通信則云省議會昨日（二十八日）開談話會鮑議長謂本屆會期已經終发預算案仍未成立殊與本會職權名譽兩有關碍諸公能否再行接開第三次臨時會將預算完結保全本會名譽王贊臣朱翼雲均贊成即簽名蓋章得八十三人已過半數卽由會咨省長電部請求一俟復到即行開會下午五時行閉會式 
[南京快信]  
　　李思浩張志潭續來電准陷（三十）日早車抵寗李督仍派副官趙瑞祺渡江迎接　　馮河間派惲寶惠代表赴瀘疏通知和議　　軍署駐滬代表白堅武昨由滬回陳報和會因國會等問題又有停頓之象李督已轉電政府請示辦法東海覆電仍請李疏通　　長江巡閱副使王廷楨日前由滬回寗擬日内北上　　張國淦昨過寗赴滬　　軍民兩長前電京請禁各種獎劵昨接院復謂現發行各種奘劵爲慈善公益目的與彩票不同未便禁止　　旅寗贛同鄉昨再電京請取銷城門山礦案並撤換夏廳長以謝贛人　　省議員馮世德劉文輅徐宗鑑王鴻藻等昨又公宴全體議員於金陵春　　徐州鎭守使張文生電吿豐碭南縣土匪已吿肅清並派銅山徐知事來省陳禀一切 
[杭州快信]  
　　省議員臨時會昨午後第一次開議議員列席一百十四人政務委員到九人所議各案全付審查惟任鳳岡等各法律派議員對於杭地檢廳因姜會明選票舞弊案宥日來函奉令偵查請將詳情見復未經全體議員同意議長遽援大理院馬電答覆爲消弭計雙方均屬違法鄭邁秦炳漢阮性存等贊成其說應請抽回爭論逾時由何紹韓力勸停止討論始行開議　　齊省長昨咨覆省議會紹蕭兩縣原有塘閘工程經費年約九千餘元僅供歲修此次籌辦臨時特别大工需欵一百二十餘萬元均在有奘義劵盈餘項下開支每期約得四萬五千元期間長短須俟前項工程經費籌足方能酌定如須停止行銷應候中央命令　　省議員鄭邁昨提議裁撤各縣禁烟調查員專責警察辦理以杜詐擾蔣世芳亦提議遵照三月二日中央明令嚴禁嗎啡并市上所售含有毒質各藥丸俾肅烟禁杭紳鄭丹輔李冀候硖紳徐申如等集股四十萬元組織華商銀行并於上海硤石等處籌設分行已呈請咨部備案　　前運使袁思永奉令赴皖贛湘鄂四省調查鹽政昨已起程赴滬現任蔣運使本擬同日赴京因忠義祠案尙待磋商故須展緩　　外海水警廳長來偉良現派七廳督察長來長泰會同省委彭彝赴滬騐收第三隊永定兵輪　　呉淞水産學校選派學生駕對綱船乘近日漁汛旺時來定海洋面實習捕綱已令水警廳轉飭第二隊保護地方通信 
[蘇州]  
警士肇禍紀聞二十六日有某姓雇快船一艘赴鄲掃墓歸時便道聞門至某戲院觀劇因恐水關阻隔囑令坐船停泊水關橋塊船家計有兩老夫婦及一女郎其女則隧雇主同往戲院故僅有兩老守舟迨夜八時許老者因無燈火上岸購燭老婦一人在船不知因何忽爾失足堕河兩岸居戶知有人落水立即疾聲呼救附近崗警聞信前往察看當因溺者未曾透出水而渺無蹤跡正喧譁問老者購燭返舟不見其妻惶急異當往來尋覔詎警衛所中警士誤爲竊賊即將老者拘去雖有旁人聲辨置之不理於是旁觀者激於義憤一唱百和起而與警士等交涉其時巡官不在所中巡長崔某即囑令各警執槍持棍往來衡突因之更動衆怒徒手與警士搏抗彼此均受傷數人九十兩時自臯橋至吊橋一帶交通阻絕不知者疑爲發生欒故而不知警察之擊禍也事爲北區署長關人文所聞親自帶同長警臨場彈壓並查明情形將受傷四人帶區研訊其落河之者婦當於人衆嘈雜時由他人撈起署之舟中惟已氣絕久矣事後警衛所復將該快船驅至城外停泊而慘弊之屍身於昨日由縣署派員檢騐頃聞該處一帶商民對於此次警察之暴横擬聯名禀控上級機關請從嚴究辦矣學士街火警二十七夜三句鐘胥門内學士街羅永盛木器舖不戒於火煞時烈燄飛鷹各龍社先後驅龍到場灌救至五句半鐘始行息滅計焚去房屋十餘間草棚數個所有木器俱成灰燼聞損失約在三千金以外警察署會議呉縣警察所一等警佐張建勛前經擬定所屬各市鄉分所長每月到署會議一次業奉温知事核准通令遵照在案本月二十八日爲第一次會議之期所有各市鄉分所長　巡官等均陸續來城涖署會議 
[鎭江]  
火警紀聞二十七夜十二時鎭郡西門外周家巷南首王姓家突然起火霎時間冒穿屋頂警局消防隊等驅龍馳至極力灌救始行撲滅計延燒草房二十餘家瓦屋數間並灼傷某姓幼女兩口銅元充斥鎭郡近來由外埠運到當二十銅元爲數甚夥市而行使槪作八折且當十銅元亦來源日湧洋價因之高抬昨今兩日市上龍洋一元可易銅元一百三十五枚各業門市交易以錢碼計算者均暗受虧折小麥市况本年江南北各處麥苗暢荗定可豐收近蠱囤戶均將所躉陳麥紛紛運鎭脫卸故麥價日跌高小麥向售四元者現跌至三元五角最次三元二角麥客往來兜售無人願問一般囤戶均大受虧折令查蝗子金陵道尹兪紀琦昨令鎭屬各縣知事稱奉省長訓令轉令各該知事督飭鄉民查看上年蝗蝻經過地方有無遣子相機挖淨限文到十日内將親歷各鄉履勘情形具復 
[揚州]  
安武軍統領來揚新安武軍第七路統領楊瑞文現因調解新興場北七灶灶民與商反抗事宜由蚌埠來揚與商灶接洽庽於南河下徐上將府内事竣即返合肥 
[嘉興]  
舉行小學會課辦法嘉興縣勸學所遵照本屆敎育行政會議議决舉行小學聯合會課以觀成績特於日昨通知各小學校將會課人數開單具報以便定期舉行現悉此次會課分三期舉行第一期城區男校第二期城區女校第三期鄉區男女校國民試騐國文算術二科高小加試歷史地理物理三科試卷分甲乙丙丁四等評閱前三等均有奘甲等各卷由主管機關送縣請求加奘以示鼓勵 
[杭州]  
省議會臨時會紀事浙江省議會昨日（二十八）下午一時開會議員出席者一百零四人周議長主席議事日程如下（一）八年度省地方歳入出預算案（二）浙江全省警察經 
費八年度歳出入預算案（三）警備隊统帶兼帶第一營公費 
仍請編列八年度預算案（四）餘姚産棉處所設立改良棉種 
試騐場案（五）浙江水利委員會追加七年度歳出臨時費案 
（六）追加省立第三苗圃七年度臨時費案（七）浙江通志局 
展限續辦案（八）設立王陽明先生祠經費不敷案（九）浙江 
省立第一中學校追加七年度第二宿舍租金案（以上均省長交議）（十）建議興造金華道尹及浙江第二高等分廳分 
署於繭裕案（十一）擬分期議設地方分庭監司法分署建議 
案（十二）整理前清外銷餘欵案（十三）停止紹肅塘工有奘 
義劵案（以上均議員提出）議長先以三事請詢大會（一）組 
織國際聯盟協會浙江分會（二）拒絕發行八年短期公債（三）秦闪議員枬陳述裂糖廠事件大會對於第一問題分决列入識事日程對於第二問踢公决由議長擬就通電咨文宣言書三種再交大會通過發表對於第三問題仍應備　請願書到會以便討論又任鳳岡對於議長答復杭地檢廳公函主張撤回衆不贊成即開議第一第二兩案併付審查次議第三案由陸鍾渭陳明理由付財政股審查次議第四案付庶政股審查次議第五第六兩案均付財政股審查次議第七案有反對贊成兩說經議長付表决起立者七十四人多數本案成立付審查次議第八第九兩案無討論付財政股審查次議第 
十案打消次議第十一案付法律股審查次議第十二案付財政股審查次議第十三案付法律股審查議畢散會時已五鐘 
[如臯]  
經緯布廠之擴張該布廠去年由申如紳士林康侯汪子霖汪禹門繆夙寅繆鏞樓等合資一萬元聘技師叢銘付繆琴堂就該縣之林梓鎭試辦半年成效阜著今年改爲股份有限公司一百元一股績招一萬元藉資擴張聞附股者除本地外並有申杭京揚等處之紳商遠道投資足見江北實業蒸蒸日上矣 
[漢口]  
武漢聯合運動會武昌國立高等師範外國語及文華博文等四校與漢口靑年會輔德博學等校定於二十六日在前德國球場舉行武漢聯合運動大會旋以德球場過於寛敞難以布置特改定在輔德學校操場内舉行除團體分數最多給與　標外現爲節省經費起見所有個人獎牌等一槪廢除至是日各校出席運動者童冠兩班共約百四十餘人漢口協和師範近亦加入其中此次運動均係各校優手成績必大可觀是日運動秩序如下上午十時至十二時一冠班百碼賽跑選優二童班五十碼賽跑選優三童班七十五碼賽跑選優四冠班二百二十碼跳格選優五冠班八百八十碼賽跑六童班百碼賽跑選優七冠班二百二十碼賽跑選優八童班擲鐵球九冠班跳遠十童班立跳遠十一冠班跳高下午一時半至五時十二冠班百碼决勝賽跑十三冠班四百四十碼十四童班五十碼决勝賽跑十五童班七十五碼决勝賽跑十六冠班二百二十五碼跳格决勝十七童班百碼决勝賽跑十八冠班二百二十碼决勝賽跑十九冠班英里賽跑二十童班替換竸走二十一冠班替换竸走二十二童班跳遠二十三冠班擲鐵餅二十四童班跳遠二十五冠班擲鐵球二十六冠班撑竿跳高二十七給鍗標散會 
[濟南]  
觀櫻人士回濟日前日本靑島守備軍司令大島招請中國官民赴靑觀櫻濟南及鐵道沿線居民往觀者甚衆兹聞觀櫻招待代表等已於二十七日晚回濟夫櫻花日本之所謂大和魂也我不知往觀者感念何如 
省長捐欵賑陜兵興以來陜省人民艱苦流離極爲可悯聞省公署頃准陜省通電請東省捐欵賑濟沈省長據此昨除 
將廉俸項下捐洋一千五百元滙陜外並擬於日内召集軍政長官及紳商各界至公署商議提倡是項捐欵方法俾惠陜民 
雜評一 
[兼理司法之縣知事（默）]  
　　今之行政官吏無一能守法者也然此不守法之官吏又無一不自託於守法各省兼理司法之縣知事其敢悍然不顧法律顯行其需索手段者固無幾人也大多數則皆假法律以行其奸詐所謂勒捐勒罰等等固未嘗不依附於法而實則皆出法外之敲剝此輩舞文弄法之徒人民呑聲飲泣而無如何雖欲控訴而無可控訴其害蓋甚於彰明較著之違法者也是故今日責若輩以母許違法彼表面上皆可奉命惟謹然則空言禁止之明令又何益乎 
雖然兼理司法縣知事之違法特違法之小焉者耳彼爲一省最高級官吏或操行政最高權者有能恪守法律者耶即顯然破壞法律專横妄爲人又將奈之何耶縣知事之違法不過上行下效耳又何足道哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿一日]  
北代表僅到二人開會不成而散聯合通訊社消息二十九日上午九時唐總代表先至議場獨坐片晌南方各分代表全體相繼戻止坐候一時許北代表中並無一人出席復延四十餘分鐘代表江紹杰王克敏出稍爲周旋見朱總代表未到即藉詞出場向休息室而去南代表頗爲詫異後候至十一時北代表仍無一人出席乃憤然而出午後南代表聞在靶子路唐宅有所會議對仿方法以上消息確否雖不敢必但南分代表章君行嚴於十一時後乘汽車向南路西行則固記者（聯合通信社記者自稱）所親見而記者在外灘浦濱徘徊時又遇京報駐滬記者親往電局寄發急電報吿今日和會之情形吾人雖欲力掩和會内部不生變化實不可得千回百轉艱難續開之和議是否重陷停頓非與議代表誰能釋兹疑慮耳戊午編譯社消息今日（二十九）本擬照常開會乃南代表到會候至傍午北代表來者一二人朱啓鈐氏又深居不出并未與唐總代表謀面遂宣吿明日再行開會第不知屆期北代表是否到場耳善後借欵已確定四萬萬元以地丁作抵由北方向日銀行團承借聞已接洽妥協北代表請提前簽字南代表尙未承認聞已商定將此欵分給西南二千七百萬其餘由北方支配而分給西南之二千七百萬某代表主張交由軍政府分給各省某某代表反對斯議尙未議决近聞西南各軍報銷軍費之密電聯翩而至其所要求者最低額亦在百萬以上而湖南程總司令則獨要求一千萬闖以此爲最高額云平和通信社消息今日上午南代表全體赴前德國總會北代表僅到三人餘均未出席因人數不足故未開全體審查會至下午特别審查未决各案議事内容秘不得聞各省各軍代表致唐少川電上海唐總代表鑒莊誦我公爲國會問題致軍府銑電詞意似涉猶豫竊以國會完全自由行使其職權已經軍府國會雙方同意載立和議大綱委託我公爲惟一條件西南護法者護此也我公議和者議此也舍此不爭則護法與議和之眞面目打破矣至謂恐因此問題致和議决裂有負我公苦衷要之此乃根本問題民國精神祇爭此着否則寗玉碎勿瓦全寗難口勿牛後代表等已將此意各電前敵一致主張爲公後援希勿餒至剛之氣以逹最初之旨則民國幸甚各省各軍代表同叩漾粤桂議員電請和會禁賭萬急上海和平會議議唐朱兩代表均鑒兩廣賭博違法犯令蠧國禍民當局始則借口財政支絀頑抗不禁廣東有奘義會及廣西各項賭博繼則借口兩廣獨立公然大開番攤夫財政支絀不止兩廣黔滇尤貧西南護法共有數省何獨廣東各省不聞飲酖而止渴兩廣獨自决防以殃民别有肺心路人共見務請公等上顧國家法令次念兩廣沉淪議决立予一切禁絕俾出數千萬人民於水火無任切禱之至鄒魯陳宏棟林伯和唐寶鍔彭建標何銓　葉夏聲馬小進孔昭晟何士果謝英伯李自芳李炳琨黃汝瀛僥芙裳 
[意國不再參與媾和之電吿]  
　　文匯報云駐滬意大利領事羅西君送來北京意使署所接意國外交大臣松尼諾電文譯稿如下當協約國與共同作戰國商議解决意國領土問題時報章忽揭載威爾遜總統之宣言意國代表團覺不能再行參與媾和事業將於日内朿裝離巴黎 
[美國招募自由公債之近訊]  
　　大陸報云此次美國所發行年利四釐七五之自由公債准免繳所得稅今已由本埠美領署接電證實本埠代收債欵者現爲花旗銀行與友華銀行認辦者可照前此兩屆成例先繳十成之一嗣後按月分繳美國截止認購之期爲五月十日故本埠須早日結束以使彙報凡欲購者宜速認購云 
[美國取消與敵貿易之禁令]  
　　上海泰晤士報云本埠美領署接到北京美使署來電略謂美國戰時商業部將佈吿自四月二十九日起禁止與敵貿易之册不生效力除美國興德匈間商務交通仍將禁止外美國境内之人可與從前在禁止通商條例内之國外人民互相通商往來協約國政府亦將有此舉動惟依據禁敵貿易條例所的從前敵産應歸敵産保守人收管者其地位仍不更動不過國外之人可許在美國置新債務新産業而不爲美國所没收耳至於俄國過激黨管轄内之侂國地方仍不許通商云 
[敵僑財物之遷儲]  
　　管理敵僑財産事務局前次接收之咪吔禪臣禮和瑞生各行財産物件均堆存江西路禮和行内現因該行基已由日人租貨特將堆存該處之物件移存至戈登路禮和機房連日搬運甚形忙碌云 
[免遣德僑赴浙]  
　　兹有禀准免遣回國之德僑二人欲往浙省莫干山居住業已禀經華官核准故該二德人於昨日乘坐火車入浙當經松滬盧護軍使飭派憲兵兩名護送起程 
[馬湘伯門人爲師祝壽]  
　　丹徒馬湘伯今年八十壽辰其門弟子擇期昨日假康腦脫路徐園公同致祝屆時馬公乘汽車而至精神矍鑠杖履安閒其門人到者有張軼歐胡敦復陸冠春伍特公呉旭初趙成中金通尹葉季純葉藻庭畢靜讓張季諒洪吉人張則民李仲端呉雲蕉高君平周锡孫盛俊邵詩舟邵仲輝等數十人來賓則有狄楚靑趙竹君趙叔雍劉柏生劉仲融榮宗錦楊白民王駿聲（熊希齡代表）聶墨林（丹陽同鄉會代表）郭履生（丹陽商會代表）等又復旦大學全體學生公推賀芳范肇基震旦學院公推顧守熙曹德三等致祝午正入席衆起立上壽後馬公答辭謂願諸君及子孫咸如鄙人壽至八旬但不願其如鄙人之備見戰禍因歷溯幼時洪楊之役及其後歷次外患喪權慼地之可痛迨人民國更风爭迭起今舉國苦兵而遍歷各地其巡警亦無不持槍者似此情狀民治何能發展遂痛陳今日政象人民幾專爲犧牲希望大家向民治方面做去並謂鄙人幸享大年然初非有所爲而致此實於不知不識之中得至今日惟望諸君專努力民治主義則諸君及其子孫必可於國民同享幸福之中共慶遐齡云語重心長合座感動至其自述享壽之原因蓋尤有合於黃老無爲之旨焉末復共一攝影盡歡而散是日所收壽屏聯幢甚夥其門弟子于右任等數十人及張軼歐所贈壽序兩通其詞頗長兹擇載聯語於下（張謇）扶風得徒聲聞之壽伏波忘老矍鑠是翁（葉景葵）言滿天下行滿天下八千爲春八千爲秋（楊白民女雪瑤書）一代耆英耀南極百年人瑞壽中華（劉樹森）以福祿壽爲祝福天地人曰儒（蘇振拭季澤怛）道德文章拜孔三千士福祿祺社比彭八百齡（熊希齡）南極老人與無量壽東方曼倩具大辨才又旅京門弟子昨亦來電致祝云康腦脫路徐園馬湘師鑒春華正滿福壽如來洪維吾師以太公釣渭事春秋享潞國居洛之歲月琳琅滿壁桃李盈門炎等覉滯京華未上蓬菜之頌謹馳賀電聊由蔡蒮之忱待到期碩再行鞠賀朱炎具壽同沈步洲張大椿張善揚王仁輔鄭之藩王紹良馬景顔陳傳瑚拜祝 
[紗廠聯合會振興棉業計晝]  
　　華商紗廠聯合會以棉産隆替與國計民生莫大之關係疉經開會討論决定大綱兩端（一）在産棉之區專事改良棉種（二）在不産棉之地專事推廣産額前已購運棉種數百石携往淮徐海揚鎭甯常等屬及天津漢口寗波等處分散鄉農另又組一植棉委員會公推穆藕初爲委員長並聘金陵大興農科畢業生葉元鼎爲委員幹事所有植棉事宜悉由該委員會主持除南京棉場委託金陵大學農校辦理外其餘如上海常州無鍚杭州天津武昌湖南等處棉場均已由該會遴派專員前往興辦所需經費則由全國各廠用花一擔抽費一分充之今年開始創辦棉場尙未能逼設將來逐漸推廣凡全國産棉及可以植棉之區尙須增設棉場若干所此後經騐旣富成效必有可觀中國棉業之前途正未可限量也 
[杭州商會請禁弛現洋出境函]  
　　滬杭鐵路管理局昨接杭州總商會函略謂本年四月二十五日據錢業會館函稱竊敝業現因轉瞵絲茶上市外埠所需現洋均須來杭捆運若不將前定限止現洋出境明文暫予取銷不能供應所求以利往來希准轉請弛禁免塡護照等因除轉呈財政警察廳准予弛禁外相應函逹請煩查照云云 
[浦東將多一大布廠]  
　　本廠布自歐洲戰事以還各廠出品漸臻美善惟原料花紗顔料稍貴成本略重而銷路則異常發逹是以新廠頗有添增兹聞浦東白蓮涇地方又有新廠一家發起人爲南市鉅商姚某計定資本金十五萬元廠基已購定六畝有零預備布機一百五十部業已招人投標建造房屋不日可以動工聞牌號定爲振裕公司云 
[西菸來源稀少]  
　　西菸水烟現被陜西軍事阻隔來源不繼本年三個月來貨僅三百餘箱滬地存貨祇剩一百三四十箱該業祇能應酬門市交易市價每箱漲起五兩之譜至於批發一項暫時拒絕云 
[總商會定期換給會員證書]  
　　上海總商會現訂舊曆四月初旬爲該會會董事員換給證書已紀前報兹聞該會昨致全體會董會員公函云專啓者按照本總商會給付會員證書細則第二條每年舊曆四月初旬換給證書一次第三條換給證書之前十日由會登報通吿屆期各會員携帶證書向本會換領其屆期未領之證書槪爲無效各等語現以四月初十日爲換給之期凡我會董會員請卽携帶原領證書來會換給其未換證書照章無效除登報通吿外專此奉布即頌日社 
[商會再籌商品陳列所造費]  
　　總商會在該會旁隙地建築商品陳列所由會議决開工建築迭紀前報兹聞該所建築費須六萬餘金除已由會先行籌墊復向各業勸募旬尙屬不敷應再設法籌措故上屆常會時查得新入該會各業會員尙未擔任建築費及負有公債者甚多擬分别相明開列各員姓氏職業以便知會量力擔負在案兹已查明特函各該新會員查照 
[江寛案二十七次續訊紀]  
　　江寛船被楚材兵艦撞一案昨（星期二）爲第二十七次續審之期原被代表律師均到庭並有英副領事蒞庭旁聽午後一時五十分開庭審判長沈壽堃與陪審官出庭即據穆安素律師起立陳述此刻有一見證極明瞭碰船情形帶堂訊問遂問該證人何姓名該證人譯稱名撲脫勒（譯音）向爲揚子江領江現在爲英國海軍用於長江有二十五年之經騐在英國海軍當職十九年問江楚相碰時有無看見答走過時看見枙燈問在何邊看見答在把脫由問四月間該處水道有多少深淺答亦不能說大約十八尺之譜考得海關報吿册亦係十八尺問該處水道狹抑闊答狹的問是否在章程二十五條之内答是問比方長江内一船上水一船下水那一船駕駛便利答上水便利至於下水駕駛因有流水擊動故難問上水下水那一條船應讓答應該右邊船讓爲是問在沈家磯七里半地方應當歸何人駕駛答船主爲監督駕駛歸領江專責穆即展一　命該證人指證問該處流水如何答該處淺沙灘冲下來與流水碰頭遂成轉流問此一轉角在何處答在煤油公司碼頭問流水冲擊比方有一船應冲至何處答約冲到北岸問比方船沉没處離北岸有多遠答約九百四十尺以外問碰船時離開北岸有一千二百尺及至沉船祇九百四十尺詫異否答無甚詫異問招商局船在美孚下一碼頭看見白燈而楚太船過相距一里半之譜是否答如此景之約在一英里問比方江寛船在美孚下一碼頭一里半光景可預知來船有错悮否答相距甚遠難說問江寛船應向何道走答應在司太把問照江寛方面口供離開北岸約一個開字（四百尺）可駛進否答可以駛進要無阻礙可一直行駛除非有船亦有信號知照問照招商局口供見一英里前有一船曾放二聲汽答照此時靠北岸走可無誤問此刻江寛船主已死姑不論他照口供事實忽爾改變方向有無理由答無理由照章靠北岸走應放一信號問如靠北岸走可看見何燈答紅綠燈均可見問比方楚材靠北岸走離開六百尺可要走到岸上去否答那一定要駛到岸上的問比方楚材靠淺沙灘走有錯路線否答如遵照路線不錯應當靠司太把走問江寛向外走何人違背章程答此江寛違背的問當初相碰四十五度能掉轉頭否答如被流水擊動則有之問比方楚材錨練已沉七十五托用何法起練最速答須用最好盤車四分鐘可吊十五托問楚材船見過否答在英國海軍時與長官在武昌會見張之洞時見過的問比方楚船四條舢板已損二條一條汽船未生火一條吊起可救人否答不能訊畢麥克樂律師起立陳述今敝律師先有一很短的請求楚材領江至今没有消息眼睛顔色不能辨須要求一滿意之决定又謂現有太古洋行關於辭退該領江之證據呈堂請求照會英領署轉知到堂作證又謂現在有一英國領事在堂請堂上囑託轉知更爲簡單官謂現在此事已電請海軍部轉知湖北長官迅令該領江到庭麥又謂現在祇一請求詎又推却穆律師亦起立謂比方要找證據須用正式手續至於證言必須親自到堂别的卷牘呈堂敝律師亦要反對如果要爲證人可自找到堂或下星期訊問至於證人須眼見爲實斷不能以筆記等便可充證麥又謂從前領江自供因眼光不清所以太古辭退今招商局到堂係奉政府電令帮助公堂進行官謂一俟領江到堂自當騐視眼光麥謂從肖公堂曾言此案以五月底結束此次延擱殊無理由官謂公堂並没有延誤那是兩造躭誤麥謂此到公堂不妨先行審查證據官謂冩的證據不能作證須親人到堂俟海軍部無電復照辦可也麥謂公堂为准請求官謂亦無不准之謂述畢麥律師詰據該證人指　該處水深十八尺有無詫異答無問水有騐過否答不但騐過他處亦騐過問騐過沙灘有一定的經騐否答一定的問方才你說流水向北岸流答我没有說問流水處離岸多少尺答九百四十尺問碰後因何靠岸流你能說出來否答長流水平時流動與碰時流重不同問兩船共走七英里離開半里時如何走法答照該章程那時要快定一方法問你所擺兩船之形式都不能合答不錯的訊畢穆請堂上指示下星期一開庭係何手續堂上諭開辯論穆謂對造證人未到焉能辯論官謂訊證祇一句話而已遂定下星期二續訊云 
[前晚永安公司之巨聲]  
　　前晚（二十八號）九句一刻鐘公共租界南京路（即大馬路（永安公司自設之電汽間内總電線忽爾爆裂轟然一響該屋頂游戲場所裝電燈三千餘盞霎時齊滅濃烟瀰漫救火會西人聞警恐肇火災各驅皮帶車到場查未肇災旋即駛回惟當巨響發現時附近店舖及行人聞聲皆疑爲炸彈而該游戲場内之游客見燈光驟熄驚惶失措紛紛奔逃一般婦女被軋而跌者頗多秩序大亂事後老閘捕房二號捕頭開立根得報督同包探陳阿根馳往查悉前情諭令該場經理人將損壞電線迅爲修整並着嗣後謹愼將事毌釀火患　　又函云公共租界大馬路永安公司總理室於本月二十四號晚接有索詐三千元之恐嚇信函限令三日送至某處交納如逾限定以激烈手段對付末叙姓名及交欵地點該公司經理楊輝庭接悉後即與監察董事等密議署諸不睬惟密令員役嚴加防範迨至前晚爲接函之第四天九時五十分忽聞屋頂碎然一響該公司店堂買客紛紛奪門而出屋頂游客亦四散逃竄該公司經理立即諭令將店堂收市一面用電話報吿老閘捕房即由捕頭率帶中西探馳往將前後門守護並登樓詳加搜查未幾救火各龍社亦驅皮帶車到場知轟發後並未遺火焚燒故即退回總巡捕房總巡麥高雲聞警後立率西探乘坐汽車蒞止該公司楊經理會同老閘捕房捕頭西探等陪同麥君登樓察勘得被轟處在沿大馬路東北角寶塔樓中間鐵扶梯脚内似係重約二磅之炸彈所轟祇留彈壳在彼惟四周牆垣堅固僅轟損兩面牆壁泗門汀泥及鐵梯格板塔頂外四周裝有永安兩字之鉅大玻璃窗均被震碎飛散内裝電燈及環繞旗桿穿如長索之各燈泡並四角磁罩電燈等咸皆受震激碎不少其餘並未受損麥君查靲一過允即飭令各捕房一體嚴緝匿彈之人務獲解究並諭令將彈壳携回捕房拍照存案始分别散回昨日午後該管捕房特派通班中西探前往輪焴防守甚爲嚴厲現轟損之處已由公司派匠趕堅修葺故昨日午後遊客仍行雲集云　　又一說謂該公司肖晚巨聲之來乃因九層高閣之中署有電氣馬逹一座專爲變動閣之四沿電燈裝成永安二字燈光之顔色不知何故忽然爆裂所致云　　大陸報云定時爆發之炸彈一枚顯係昨晚被人署於永安公司屋頂者約在昨晚十時爆裂其聲頗鉅轟破玻璃數面震晣電流但未傷人相距兩英里處猶聞其聲此彈乃一尋常洋鐵罐炸彈爲華人或日人所製造者署於俯視南京路浙江路灣角之高塔底層幸屋頂係以水泥與鐵築成故除震破玻璃與電線外無甚損傷偵探到場夜半始去未獲一人當炸彈爆裂時有烟衡上見者疑係失愼故向福州路捕房報警云 
[偵獲擄人勒贖之嫌疑人]  
　　廣東人陳秉祥向在公共租界有恒路二十九號門牌開設洋貨字號生有一子名鍚林今年十八歲向在某學堂肄業詎於前年十六歲時忽然失踪陳各處找尋無着近忽接到郵局遞來匿名信數封大旨謂鍚林由我等供養在家爾若要父子團圓須吿借銀洋八千元方可將鍚林送回否則我等另有特别處署等語嗣經陳各處偵查得悉同鄉人楊日華與周根發陳金發等與此事頗涉嫌疑楊等現居北河南路華界附近乃於前日密報該處警署當以案關擄人勒贖急派長警督同原吿前往指提即將楊周陳三人拘獲根究鍚林仍無踪跡昨日午後警署備文飭警將三被吿押送地方廳請訊下午經檢察官提案研訊原吿投案伸訴前情並將匿甸信中最爲激烈者二封呈案請察質之各被吿均这承認問官判將楊等三人分别收押原吿退去聽候核對筆跡再行訊辦 
[舢板廠越貨傷人案續誌]  
　　前晚蘇州河北舢板廠地方有盗匪越貨傷人等情已誌昨報兹悉被盗截傷之小工頭蔣德基係滬北三益礦務公司派在浙江寗波縣屬北關地方安聽川山開採玻璃石礦之小工頭近隨同帳房羅金章來滬領取本月份工資至礦地散發於前夕薄暮自三益公司領到欵項一千四百元由羅自藏鈔票一千一百元外三百元現洋交蔣携取擬至舢板廠蔣之寓所取齊他物卽往寗紹碼頭附輪返浙詎知蔣手所携現洋一出公司門已落匪人眼中密報同黨預伏途次尾隨至舢板廠僻靜處呼嘯一聲即有匿伏該處之匪黨十數人蜂擁而出攔路搶却羅未爲盗匪所注意得自斜路逃去蔣則未得脫險遭盗刀傷頭額搶去六十餘元經蔣大聲喊救且拼死扭獲一盗不肯釋手盗等始膽怯分途竄去嗣經附近崗警聞警趕來追獲一盗當卽擒解該管第四區第二分署由警佐略訊一過當晚即備文詳解二盗至警廳管押蔣則自投醫院醫治聞所傷尙不十分重要云 
[浦東呉家廳出會肇禍八誌]  
　　浦東呉家廳賽會淞滬三區警署巡警前往禁阻開槍擊傷鄉民江阿二楊金生張唐生潘毛毛等四人等情迭誌本報兹悉受傷諸人在南市紅十字會醫院療治傷勢漸平楊金生已於昨日出院江阿二等三人尙須數日方能出院此案經當地紳董從中調停不致涉訟想俟江等出院即可結束矣 
[大場鎭命案之近訊]  
　　大場鎭巡警捉賭傷斃鄉人葛杏元一案現經上台查得該縣知事張允高辦理不善業已記過所有分駐該鎭第一警察所所長金褡麟督率無方亦庂前日撤差經寶山縣警察陳警佐另委陳某爲所長已於前日到差矣 
[楊交涉員宴請同鄉預紀]  
　　江蘇特派交涉員楊小川定於四月初一日邀請同鄉各團體宴會如廣肇公所潮州會館粤僑商業聯合會等共有五百餘人屆時必有一番熱閙也 
[救火會志願隊一律吿退]  
　　文滙報云工部局定於明日午後六時在黃浦灘怡和洋行對面校閱救火會志願隊並與作别工部局總董且擬向隊員演說按救火會志願隊共四十四人近因工部局之决議定於明日一律吿退 
[昌興公司兩輪船之行程] 　　　　　　　　　　　　大陸報云昌興公司之哥倫比亞號載有運滬之美國郵件及貨品一千五百噸昨日駛抵横濱星期六日可抵招商局中棧碼頭該船定於星期日開往小呂宋遠東運動會中國選手將附以出發又昌興公司之日本皇后號五月一日可抵横濱此次不至上海將在長崎上煤赴海參崴載駐西比利亞之軍隊至温哥武 
[皮箱工人尙未上工]  
　　皮箱業工人王廷發陳老榮等因請提公項不遂糾約同業同盟羆工已逹半月嗣經縣知事諭令業董勸諭於昨日午後二時邀集店東工人在火神廟皮箱公所開會店主齊到而工人一方到者甚少爰就到者各人詰其如何可以開工僉稱非王廷發陳阿榮到來不敢開工總須王陳等呌吾們工作方能上工等語該業董再四　喻該工人均不肯遵從各店東商議之下决定要求業董轉呈縣長給示保護以維商業 
[滬杭路添建站長眷屬住房]  
　　滬甯杭甬兩路局長任荍珊以滬寗沿路大小各站均有站長眷屬住房設備而滬杭沿路各站皆未設署以致各該站長之眷屬或在站之附近租房居住或就站中暫爲棲居查鐵路章程原有站長眷屬得以住宿路局公房之條則滬杭各站旣無公共房屋自應仿照滬寗路線辦法趕就各站餘地之上添建住房三四間以備各站長家眷居住業已呈部核准故於前日命令工程處派員分往滬杭路線各站查勘地址迅即添建站長家眷房屋俾資住宿 
[濟良所之發展]  
　　四馬路浙江路口一枝香對面三百九十七號門牌新設濟良分所内部佈署頗爲周備所長浦女士熱心救世常作禱吿願犧牲一身爲上海娼妓服救護之役蓋其决心非盡將上海妓女拔出火坑以登祍席不止現擬徧登务報廣吿如有不願爲娼之女子棄其醜業投奔本所者本所妥爲收養起居飲食甚爲舒服且得學習工作聽講道德並擬派出敎士多人相機勸導各妓女跳出地獄或有仁人君子代爲設法將妓女送至濟良所更爲感謝浦女士之意尤注重於小東門洋涇浜盆湯弄一帶之雉妓及花烟間妓女云 
[三誌印人猥褻不遂之暴行]  
　　碼頭小工王金魁被印人欲行猥褻未遂用刀戳傷頭部等情兩誌本報兹悉三區署長曾永奎於昨飭警王金福前往紅十字會將該小工王金魁帶回署内詰據供稱年二十四歲通州人住爛泥渡鎭後草房内向業小工本月二十三號夜九時許赴華通碼頭藍烟囱小輪内睡臥被値夜印人二名扭住圖行猥褻我不允大呼救命致被用刀戳傷頭部七處推入浦江其時適潮水退落未遭溺斃當即扒至岸上由崗警帶署云云曾署長以該小工夤夜潛入小輪亦非善類該印人是否圖行猥褻用刀行兇候將該印人傳署質訊明白再行核辦 
[靑年會今晚開交誼會]  
　　四川路靑年會今日（三十日）星期三晚八時半開會員交誼會除請名人演說外復有該會學生招待部表演成績最後有鈞天樂處音樂以助餘興 
[少年宣講團赴鄉宣講]  
　　少年宣講團游行宣講隊於昨日（二十七）赴鄉宣講第三隊汪龍超王維民程寒梅等往江灣宣講（人之三大害）靑蛙不應捕食）是日該鎭適預備迎會故頗形熱閙第五隊陳子和顧雲翔等往龍華日暉橋宣講（衛生法）（公德）聽者甚衆該隊等回申已七時矣 
[市北公學組織童子軍]  
　　滬寗車站慶祥里市北公學現有學生三百六十餘人近組織童子軍一團於日昨（二十八日）在操場行成立式由校長唐伯耆演講童子軍之歷史及成立之必要繼由正敎練員張寄周諄囑諸生毌忘智仁勇三字皆大感動末由全體學生合唱國歌校歌以誌歡忭 
[設校敎授新補憲兵]  
　　駐滬京畿憲兵營營長張輔漢查得所部憲兵各連均有新補 
 
 

Page 11

 
 
士兵因恐未諳憲兵紀律及各種法律自應設學敎授除將各連所補新兵一併調滬外定於今日（三十號）在營設立學校開學敎授 
[大雅樓擇期開幕]  
　　三馬路大雅樓近因注重衛生清潔飲食特選聘各省著名庖人來滬治理烹調之事所煮各味與市上各菜館逈異上午且備有茶點取價頗廉兹已擇定於四月初三日正式開幕欲嘗美味者盍往試之 
[寶山縣知事定期履新]  
　　　新任寶山縣知事章同自缷川沙任務後即來滬分赴各機關稟知現因省令崔促到任該處地方紳士亦來滬歡迎故昨特赴護軍使道尹各署稟知准今晨前往寶山五月一日實行接事 
[男女搭客言語不符]  
　　招商局之新銘輪船於前日將由滬開駛赴津之時船中房艙内有常熟人朱蘭卿與婦人殷王氏等經救濟會探員余杏鏞余長林高金林等上船查問據朱稱年三十四歲該氏係髮妻於去年二月間成婚詰之該氏稱年二十二歲丈夫於去年七月間病故因此轉醮與朱等語該探以其言語不符即將男婦拘送地方检察廳訊核 
[沈知事履勘馬橋河道]  
　　本邑西鄉馬橋地方河道淤塞水流不暢有礙農田水利曾由該鄉紳董呈縣要求疏浚沈知事據呈後以該鄉河道旣已淤塞自當開挑故於昨日上午九點時率同警佐及巡士人等親往馬橋鄉查勘各河道淤淺情形以便籌議挑　勘畢返署時已鐘鳴七下矣 
[和姦案之審訊]  
　　胡和生誘姦呉如桂之妻陳氏捲物潛逃匿居閘北地方爲呉查獲喚警將呉與該氏拘送地方檢察廳訊明起訴審判廳請爲公判昨日午後該廳刑庭長端木棻會同熊檢察官開庭辯論原吿投稱南匯人我妻陳氏不守婦道被胡勾引成姦捲物偕逃今旣獲案請求一併嚴懲胡和生供寗波人爲北貨生理呉如桂之妻陳氏在家與夫不睦時起衡突該氏獨自出外住居閘北函招民人前去商量擬向伊夫勸導民人得信前往甫抵該氏家臥室外面詎呉鳴警到場將民拘送案下實無引誘該氏之事求察質之該氏供年二十五歲因與丈夫反目出外並無别情求察熊礆察官起而陳述略謂胡和生之和誘和姦呉陳氏之相姦罪均已成立請爲公判問官會商之下遂諭辯論終結判兩被吿分别還押呉如桂退去聽候宣判 
[兵工廠請還欠欵]  
　　兵工廠工料等費原經部定每月支洋五萬元嗣因加造山陸兩砲機關槍手槍及各砲彈槍子等件部准每月增加工料費洋十萬八千元總計每月應領洋十五萬八千元乃自軍械加造以來料物價昂又因工匠衆多支欵浩繁致仍不敷開支近數月來虧欠甚巨現因急須歸還積欠經謝總辦將本廠收支虧欠欵項細數造册呈請陸軍部將所欠各欵迅即核發以便歸結積欠而清公欵 
[被吿確係租界居民之證明]  
　　瞽者張志誠延律師至公共公堂呈控前在仁記路福來洋行爲買辦之徐菊舫不理借欵等情迭經公廨飭傳被吿並未投案交保前日又行傳訊徐僅延律師到堂聲稱被吿住居蘇州不屬貴公堂管轄且被吿爲此項借欵糾葛業已在蘇州官廳起訴原吿等語原吿律師起稱原吿所控被吿係不理借票銀三萬五千五百五十九兩而被吿起訴原吿亦與本案相同但被吿不承認爲租界居民一層查有其母新喪之訃聞上註明幕設英租界北京路宋家弄第五百號門牌本宅字樣何能諉爲非租界居民應請堂上將被吿提究王襄讞核禀與美副領事丁君磋商之下以旣經證明被吿徐菊舫確係租界居民本公堂有權管理判候飭傳訊核 
[小販扯破暗差華捕衣服]  
　　販賣糖糕之蘇州人錢二前日將糖糕擔停在北四川路大德里口被八百六十一號暗差華捕查見以其有碍行人撣令掮去詎錢不服致起口角將該捕綢馬褂扯破被一千零三十五號巡街華捕到來將錢拘入捕房存洋保出昨經公共公堂將錢傳案由中西官訊悉前情判被吿發押西牢兩禮拜並賠償原吿損失洋五元 
[失業人投浦遇救]  
　　昨日傍晚有紹興人章震海因失業無依遽投浦江自盡當由總巡捕房一千零八十八號華捕暼見趕即前往救起雇車送往醫院救治得獲無恙即經該捕報請捕頭核示發落 
[保護販魚船之會令]  
　　本埠道縣署接江蘇督軍省長會銜訓令云案據蘇常道尹詳稱據呉縣知事詳稱據鄉民馬應驥等稟稱販運魚花懇請給示保護以免阻滯而利進行等情前來查時屆春汛鄉民販運魚花所有船隻經過地方自應一體保護毌任痞棍人等留難索擾以維漁業合亟頌發吿示四十份仰即遵照分發實貼俾衆周知 
[電車撞翻馬車]  
　　昨日下午一點餘時法商某號電車馳至法租界林馬路將某甲所駕之馬車撞倒某甲從車上跌下車輪損壞後由巡捕到來將受傷人車送捕房並將電車號碼抄錄禀明捕聽候傳解公堂訊辦 
[價娶有夫婦女之被押]  
　　嘉定人顧福生之妻沈氏於上月抄潛逃前日顧在浦東陸家嘴寗波人汪志榮家尋獲鳴同三區崗警將汪連同沈氏一併帶署昨經曾署長訊據沈氏供稱年二十六歲蘇州人於五年前來申帮備被人誘拐出外賣與顧福生爲妻已生有五歲男孩因於上月間赴蘇州母家探視致被前夫得悉向我母家涉讼故來滬匿居浦東姐夫汪志榮處被顧尋獲等語據顧福生供稱出洋一百六十元購沈氏爲妻並有身契紙在我處惟主蜜之人業已去世云云曾署長判沈氏暫交汪志榮帶回看管顧福生押候傳到沈氏之母來申再行訊奪 
[妓院容留幼女之科罰]  
　　公共租界浙江路小花園六百九十六號門牌妓院内因容留幼女洪寶釵任寶仙王榮生張阿二等懸牌應容經人函吿老閘捕房於前日派令中西包探協往調查屬實當將以上四幼女連同鴇婦張陸氏一併拘入捕房分别拘留昨晨解送公共公廨請究即據華探陳阿根西探開納上堂禀明前情據洪寶釵供年十七歲去年父親病故後虧欠債務由母押入妓院等語據任寶仙供年十六歲假母現赴杭州燒香王榮生供年十六歲因偕張阿二入院喚母張陸氏回家致遭拘捕訊之張阿二供稱張陸氏是我親生之母請求准我隨母回家云云旋據張陸氏供稱阿二是我女兒惟寶釵另有鴇母求鑒關讞員核供商之美丁副令事以張陸氏容留幼女違章屬實判罰洋二十元充公四幼女暫留濟良所候荄 
[倪伯勳妾自縊身死]  
　　住居新閘山海關路在公共總巡捕房爲續譯之倪伯勳前日午後至新閘捕房報吿伊妾某氏不知何故自縊身死等情捕頭得報即飭中西包探將尸舁入虹口婓倫路騐尸所禀請公共公廨中西讞員會騐旋由死者母屬投求免騐中西官照准着即自行備棺收殮 
[婢女投河遇救]  
　　女子馮阿珍前日午後在蘇州河投河圖盡經四百六十三號華捕查見設法救起帶入捕房轉送公廨暫留昨由官媒將女解案請示據女供稱年十九歲要北山西路一千九百九十一號門牌某粤人家爲婢日遭主母凌虐不堪其苦是以投河圖盡云云中西官得禀判女送留濟良所候核 
[擲包匪徒展期再訊]  
　　山東人邴忠林與蔡阿二王金寶張榮生等先後在東唐家弄承吉里及蘇州路一帶用擲包術驅取行路婦女金耳環等物變價分用被控捕房前日經老閘捕房包探顧阿根將邴等四人拿獲拘押昨解公共公廨請究據中西包探投訴現原吿尙未查明請爲展期中西官得禀判被吿各人仍帶回捕房候展期一禮拜再訊 
[醉人滋事被拘]  
　　甬人張阿二不知在何處沽飶飲酣至虹口西華德路一帶胡閙旋復闖入裕生茶葉店内强取茶葉該店不與遽將學徒陸忠良歐打並將雜物摀毁秤梗折斷經一千三百三十一號華捕上前攔阻亦被將號衣扯破致被拘入捕房禀明捕頭押候酒醒解廨訊究 
[夫妻反目同居干涉]  
　　住居閘北在統路束平里之海門人席慶良前日因家庭細故與其妻某氏口角忽有同居之兪阿金兪二郎兄弟出而干涉將席鼻孔歐傷流血當由四區崗警一併拘入區署聽候訊辦 
[偵獲私奔弟媳]  
　　揚州婦人王于氏住居公共租界新閘路梅德里其弟于雲朝娶妻袁氏去年四月間被人拐逃刻由王于氏偵知其弟媳與表閘元私姘匿居閘北胡家木橋前日央同鄉季友發前往將表及袁氏一併扭控五區三分所昨解司法科訊辦 
[車夫呑没遺物]  
　　黃包車夫周子章前日呑没乘客呉新章遺失車上之綢衣二件呉尚能記憶該車係第四千七百七十六號照會故即據情投報滙山捕房派探楊泉阿泉於昨將徐連贜一併獲公共公堂請究經中西官訊悉前情以被吿不應將乘客遺忘之物匿不報捕有意貪小判押西牢一禮拜以儆贜給原吿領回 
[車夫乘間攫洋之懲辦]  
　　呉鈺因從外埠搭乘火車來滬在北火車站下車甫畕鐵棡門外即有黃包車夫徐小三子葛其發敦小二子等多人上前招攪生意乘隙將呉身藏鈔票現洋數百元摸取至某小飯店分賊被滙司捕房包探奚德安西探目潘林士查見將徐葛敦三人連同贜洋二百餘元拘解公共公堂訊押在案昨晨捕房傳同失主呉鈺將徐等三被吿復行解究即由中西包探分别上堂禀稱查該被吿等皆以拉車爲名專事攫取揹客財物應請嚴懲以儆其餘等語並由呉鈺投案訴稱搭乘滬寗火車來滬甫出鐵棡門即遭被吿糾黨攫失銀洋鈔票五百元求究華據三被吿供詞互相推諉兪襄讞核供商之美副領事思君以賊證確鑿豈容狡展判徐小三子葛其發各押西牢兩年敦小二子押一年期滿均逐出租界 
[票銀限七天還清]  
　　法興印書館昨延責美律師爲代表至法公廨控稱前有汪康羲所開之某紙店虧欠原吿銀洋甚巨後由汪托顧杏林擔保由顧持來本票一紙計銀四千五百丰十九兩有零屆限向收店已閉歇人亦避署今始尋見扭案被吿犯有欺騙行爲應請訊究並請追償票銀詰之顧杏林供此票係空票不能作數由汪康義暫行借去抵與原吿言明隨即歸還不料汪一去不回此欵應由汪康義擔負中西官以票上蓋有被吿盡束圖章豈能推賴着限七天如數還清 
[控追房租案併紀]  
　　唐協成前至法公堂控房客榮寶紅虧欠租洋二十一元逃逸棄下物件所値無幾請核又顧蘭記控王桂生欠租洋四十一元避匿請求核示中西官均判生財拍賣作抵又王慶記控萬杏生虧欠租洋二十五元日前希圖逃逸當爲商人查悉扭案求追詰之萬供認欠租請求寛限交付判交保限三天交洋 
[指控冒騙銀兩]  
　　四川路晋安錢莊指控林志賢冒騙銀一千四百兩等情昨由捕房將林拘解公共公廨請究原吿由陸保明上堂禀明被騙情形請追中西官得禀向林略訊數語判林押候查明於下禮拜二解訊 
[成衣匠貪小行竊]  
　　某洋人昨至法公堂控稱日前偏成衣匠陸小毛來家製衣詎被陸私取衣料及値價三十五元之絲當被商人查見向之盤詰言語支吾故此扭案請究並請追償絲價詰之陸供稱此項衣料及絲實係餘下之物民人因貪圖小利竊取自知不合求宥中西官判陸押西牢一月外再着賠償原吿絲價洋三十五元示儆 
[竊取汽車油之押儆]  
　　利喴汽車行昨遺王春堂至法公堂控稱日前深夜被竊賊陸定喜來行竊取汽油當由管門人驚見喚捕將陸拘案在身畔抄出皮帶器具等物請求訊究並由管門人某甲上堂禀稱行中被陸行竊已有數次今始拘案求究詰之陸供認行竊这諱中西官判押一月以儆 
[攔攫西人呢帽]  
　　西人來姆琴（譯音）至滙司捕房指控紹興人徐小狗串黨寗波人周阿二通州人王小金子於前日下午在北河南路希圖攔刦經伊大喊遂被將所戴西式呢帽一頂攫去等情昨由包控陸連奎王桂生協同一百九十二號西探將徐周王三人獲解公共公堂請究經中西官逐一訊問之下判均帶回捕房押候查明曾否犯有另案於下禮拜二解訊 
[这認攔刦金鐲]  
　　婦人楊姚氏前晚行經北火車站對面之界路突來匪徒數人攔刦所戴値洋五十元之金鐲一隻而逸經氏大聲喊捕由滙司捕房包探陸連奎王桂生及一千一百七十四號華捕行人馬易祥等聞警趕到帮同截獲唐立華一名帶入捕房押至昨晨解經公共公堂中西官研訊唐不認攔刦故判仍帶回捕房押候下禮拜二再行解訊 
[流氓攫取火腿]  
　　流氓許虎寶糾同在逃之二人突入北福建路一百零二號門牌王和喜南貨店内攫取火腿一只飛奔圖逸經一千二百五十號華捕與包探王桂生帮同攔獲帶入捕房押候解廨訊究中華職業敎育社通訊 
[社址上海西門外方斜路]  
　　兹有住址已改函件無從投遞之社員八人特將其姓名號登入本攔請本人或其親友迅將現在住址開寄本社以便通訊不勝企幸　　王典章幼農張繼澤愷臣　　陸樹勳朱連珠亞雲　　張餘慶蘭陔劉以鍾　　潘英逹夫秦鍚麒訍齊專件 
[一年以來之中國銀行王王（滚）]  
（張公權）二組織之改善　　凡事貴在得人而得人尤貴乎久居其优然後能發揮其才况金融事業適非政治可比若數易人不但銀行無進步可觀而信用亦必且日落中國銀行自元年經始籌備至前年股東會成立爲止僅五載間總裁之更迭已十餘次甚且一年之間連易數人蓋每一次財長易人銀行常局必與俱去每更一交總裁而銀行之重要職員與各行經理必起一次之恐慌夫銀行總裁固視政治潮流爲轉移而大小行員又隨總裁之去就爲進退如是總裁之更換愈多而行員之變動愈甚人人懷五日京兆之心敷衍塞責行務之不能進步此其一大原因也前午日本財政學家掘江博士來京講演曾叩以銀行恢復兌現之策博士答稱欲恢復兌現非先停止增發鈔票不可欲停止增發非停止墊欵不可然欲停止墊欵則不可不變更組織使保持銀行之獨立不隨政治爲轉移且謂參考各國成規其最適宜於中國今日之情狀考莫如官權商權各得其平即董事由股東會選任總裁副總裁經政府由董事中任命如是選舉之權雖操之股東而任命仍出於政府且股份中官股幾占其半選舉之權亦不亞於商股政府旣無大權旁落之虞而商股又得以箝制政府使銀行總裁不至屢易云云掘江之說聞之財政常局深然其說將則例審議改訂呈請大總統核准以敎令公布遂將則例第十六條一併修改原文爲總裁副總裁由政府任命令改爲正副總裁由董事中任命因此銀行執事得一重之保障薔自前年股東會成立以迄今日其間財政總長凡三易人而銀行執事尙未更迭此亦不得不謂進步之一也唯世人對於此次組織之變更謂爲不適用於中央銀行頗多疵議雖然法律原無百利所謂良法者比較的利多於害耳兹將掘江博士所著之支那經濟小觀其中論中國銀行則例改正一段於則例改正之精神頗能閘發錄譯於左以供留心金融者之研究焉　　張君來叩余恢復兌現之策余答曰各國之整理紙幣有先例有一定之原則南北戰爭後之美國明治十五年至十九年之日本十九世紀末之俄國其整理濫幣也莫不增加收入或減少支出以其所餘用之收回濫幣若銀行以政府墊欵過多而致停兌則政府以其餘則清理行欠俾銀行得收縮濫幣而圖整理此各國之先例也今中國之停兌其原因不問而知由於政府墊欵過多以致濫發鈔票故欲恢復兌現非由政府清理宿逋停止墊欵不可然此與則政息息相關非銀行單獨之力所能秦效故爲目前計不如先修改銀行則例使銀行對於政府先保持獨立之地位然後方有改良之可言　　中央銀行與國家之關係應如何而始得宜實爲經濟政策上下一大問題若英蘭銀行除發行鈔票受政府干涉外其行動之自由幾與一商辦之公司相等日法德三國則於董事選任及營業科目等政府頗干涉之夫英國之放任制度所以能行之無弊者其原因無有種種而其最重要者則有公衆之輿論爲之監督也中國今日旣無健全之輿論决不能適用英國之制度然從來中國銀行與政府之關係過於密切幾同部屬以致有今日之結果故對症發欒第一步在使兩者之關係稍稍分離而後可言改革耳　　試觀中國銀行現制其組織及營業科目等盡抄譯日本成文不知中國今日之政治動搖無定各部總長更動頻繁每易一總長其部下必位置自已親信之人以至中國银行職員亦隨則政總長爲轉移故爲中國銀行正副總裁者非迎合總長之意則不能安於其位夫中央銀行正副總裁居一金融之樞紐責任何等重大乃事事仰承政府鼻息其危險曷可勝言故余以爲舊章總裁副總裁商任董事監事由股東總會選任一條宜改爲正副總裁董事監事均由股東會選舉此根本改革之始基也（未完）來件 
[上海衛生洗依有限公司發起緖言]  
（資本）上海規銀二十五萬兩分爲二萬五千股每股規銀十兩其中先招一萬二千五百股在認股時每股先付規銀二兩五錢灘派股份時再付規銀二兩五錢其餘規銀五兩在灘派股份後三個月内落清（辦事處）江西路二十四號公安洋行本公司創立之意欲在上海組衛生蒸汽洗衣法乾洗法吸空洗塵法及染色事業故名上海衛生法衣有限公司本公司組織之意急欲請僑居上海中西人等洞悉上海一隅極需此項事業俾得衛生清潔及爽健身體日見進步我租界之内尙無此項新法蒸汽洗衣公司是以上海惟有付諸中國洗衣作坊任其用老古法及有礙衛生法洗潔衣服如此要點反落東方各埠之後本埠衛生章程當以紅熱症天花及肺癆爲危險尙有惡毒及傳等症者由中國洗衣作坊種種污穢所致此乃我中西人民尤宜注意者因此時機本公司在上海創立蒸汽洗衣公司各部份内純用最新法及省工機器芻定章程内已表明白似此益事不但加惠公衆衛生且有極好利益是以本公司提議合股承辦此等有益有利事業馬威廉君近曾到過呂宋香港調查所用各法因該兩處均有新法衛生洗衣公司工作也該君調查成績業經著成報吿一本共二十一頁表明詳細工作諸法内有安置機器全圇（由呂宋美國政府洗衣公司之總技師處所得）及由紐約估定機器價値房屋圇樣此項報吿在本公司辦事處辦公時間可以隨時閱看（應用機具等件）全副機器須用電力轉動此法乃最新洗衣各公司所用者如此調配機器大有裨益加增出品減少各力費用且清深光亮至若頭上轉動桿及皮帶使灰塵容易落下對於光彩大有閱礙者皆擯而不用（無論天然之光與手衛之光）本公司之設每月至少可洗衣服七十萬件大約需用辦事人九十名（乾洗及染色部）用最新式美國機器並用其法洗染由閱歷年久之美國技師管理對於中國官商士女洗染衣服尤加注重如馬褂長衫短衫背心褲子袍子女襖衫褘穿過多日已沾污積一經洗染頓使顔色鮮豔而貴重皮貨如貂狐灰鼠等衣以及繡冀亦無傷損且可垂久皮貨絲絨綢緞及各種精緻衣物等料用此新法乾洗法則可免受損傷其最好衣服由精巧工人洗作能使顔色復原如新該部尤宜速請上海及外埠中國人士注視不但能得以上所載衛生洗衣之益將來生意發逹可操左勿股東之銀利亦大也（吸塵及地毯清潔部）現今上海尙無完善便利清潔之法族續住宅所用毯子地毯門簾窗簾及他種懸掛之物常見上海僕役將毯子及地毯用竹桿拂打灰塵如此法則有損物質經檢其傷壞之處反較用之尢甚照此清潔之法必須在地上拖擠是清潔猶不靖潔也尙有他種機器該部有一極大毯子地毯清潔機器乃最大最有力之機器專爲清潔毯子地毯之用無論如何大小均可容納個毯子地毯一用此法清潔出以後其清潔形狀彷彿廠内機出時一樓該部尢餋將花格窗簾洗潔乾凈摺叠平整（供給行家部）該部可將銀行及他大行各項行家體操所游水場等處每星期供給毛巾每月需價若干照用毛巾多寡而定上海大小洋行有六百多家此項衛生事業商家定必歡迎此亦本公司一種發逹生意 
雜評二 
[警察武裝（庸）]  
　　迎神賽會雖有釀成妨害秩序之虞然其事僅屬違警範圍使無其他事故發生刑事案尙不成立警察爲維持社會安寗起見取締迎賽固爲職權之所應使然亦祇能於警察範圍之内爲必要之處分即有不服亦自可按照違警律辦法斷無以武裝對付如捕大憝之理淞滬三區警署彈壓呉家廳賽會竟至開槍擊傷鄉民誠不意號稱模範者其濫用職權乃一至於此也　　此案現雖已有和平了結之說特吾人竊有所感者警察使用器械法律所定限制何等嚴重乃自上海一埠常罹於戒嚴狀態而警察武裝遂至視爲常事呉家廳之肇事亦何莫非武裝之所賜今警廳業有缷除武裝之議果能旦暮實現或亦消弭釀事之一道乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十六）] [  一之]  
　　上文所舉美利堅諸故實僅屬一事一物之微表而視之似乎無關宏旨但天下事復有視前述各端爲更微者若以其微而忽視之則古者君子愼獨之說誠可謂之多事若以細微處爲不容忽則曾湘鄉所謂一國風氣常起於一二人心衛之微而成於不可制禦者等名言似可以之爲事理上一種公例循此公例而默察世變覺天下事之成敗利鈍興衰榮辱無往而不足從微處見之也　　僑寓美國諸華人之特性最足爲全世界所驚異者無他厥惟一勤苦之「勤」字而已但彼全世界之各國人民人人有自重之精神人人有自樹之能力非若我國少年因美利堅無最古之歷史無特具之文字而亦欲中國自棄其最久遠之歷史與至優美之文字也是以我中國人最足爲害之惡根性無逾於一「奴」字奴性旣深萬事皆無定見造成種種罪惡引起種種禍害往往不能自覺甚可悲也我國昔處專制之朝個人能力所影響於社會者遠不能如今日之自由之神速故其所謂奴性偕指私德而言奴性之害亦祇及身而止若今日者則一二人之誤見竟不難毁及全國矣　　今日至堪悲觀之事尙不止此奴性已也奴性外更增一惰性遂令一般盲從派之新學者頓易其趨向不欲研究四千年來之文物典章如何輙期一舉而盡廢之不問敎育方法之得失利弊如何輙歸咎於中國文字之難　别創廢文字之說以亂人耳目變本加厲無所不用其極且將我中國數千年相傳之一『勤』字而槪行滅絕之矣此等方策出諸内地學者之口則以未誠包界大勢未與歐美人士相往還其居心猶功恕也若竟出諸留學界是誠違心之論矣　　記者八年前曾遇一英人以其貌似德人也偶操德語與之談英人勃然怒怫然不懌曰君爲中國人歟抑南洋德屬之住民歟吾英人也君如不棄而見敎請各談英語記者彼時方訝其固執不近情旣而思之知英人固能尊重其本國固有之文字者其傲岸誠可驚其能自尊能自樹處尙足令人稱偑云　　迨記者抵美更有趣聞兩則足與上述者相發明其一因記者離華渡美時挾有世界語之册籍甚多一扺美洲意謂世界語一物必已歐美通行矣乃據身歷所得其對人操世界語者千百人中竟不能得一人記者挈眷渡美幸均習得他國文字與語言乃不至爲『唖旅行』小說中人物然記者躍躍欲動之念俄頃不能釋也尋記者遍詢彼邦知名之士咸謂世界語無他奇不過爲社會黨人之媒介物而已尋常人士莫不衆口同聲而反對之而記者之喋喋以世界語爲言在彼都人士心意中反目爲不職時務之徒遂亦不得不稍緘其口語云百聞不如一見世界語其一端也 
　　記者在美德宣戰以前偶遇德國人士或知記者並識英文必隨口致詢曰英文與德文孰難記者曰德文難德人士莫不首肯若遇美國人士或知記者兼通德文而以同一之語相詢者記者必本其良心所得而逕答之曰德文難美人必辯曰否而更以英文較難爲言記者若更置辯彼必不能滿意此後有相詢者若其人爲婦人記者尤審愼出之而不敢輕易作答矣蓋彼　必須人言彼自有之文字較難實令人百思而不得其解也此種成見其可異實與英人之必欲强人爲英語者相同我國今日在國門内藉口中國文字之難大倡廢文字論之諸靑年不知對於此等美民將持何種態度若此美民說英文較德文難之時不知諸靑年亦有膽章運勸其廢英文用德女否 
老申報 
[邪術破案（見光緖二年五月初十）]  
　　儀徵縣新城地方在半村半郭間有張大房飯店一所日賣酒飯夜間亦暫住過客店東之父本老馬快年邁退卯者亦住店中四月下旬有兩客於黃昏時來吃飯投宿店中習以爲常　留之而老者見其形跡可疑頗爲留心夜間下榻處即與老者之房隔一破板壁客出大布障之不令有隙老者愈疑迨夜靜登屋揭瓦下窺至三更許見一客先將窗紙開一圓洞隨即解散頭髮向窗洞仗一小劍默念咒語俄頃見無數小人紛紛投入有呈上一辫者有空手者客得一紙人即揮一劍斬之收畢理辫盈束一客又出一小竹箱向箱封符念咒然後開蓋放出無數紙人皆向窗洞而出放畢收箱止欲登床忽見一客側耳點首若有所傾聽者須臾大驚失色即吿其夥曰有破法者速速逃命兩人即棄一切行李拔關潛逹老者見之知其得樟柳种報信也不及下即在屋上大呼追賊衆夥不知原委老者一面指所逃之路一面下屋取械往追村衆皆起四面兜拿兩人勢追直投大河逐波亮水衆回店取箱視之一箱藏辫將滿一箱所叠有頭無頭之紙人以千計村衆不敢聲張飯店父子亦恐反因此得禍遂趁夜付之一矩是夜有候補分司孔姓之僕亦在此店故得其詳耳 
 
[虞帝二妃之墓（古蹟圖七十六）]  
蓺術新談 
[農作病害之預防] [  雲五]  
　　農作之災病大抵分蟲害病害及風雨竊雪等之天災數種就中被細菌寄生者曰病害來農學上驅除之法多矣然至罹病而驅除則對於農作上已有幾分損失况驅除未必能十分有效故非萬不得已時寗注意預防爲要預防之道厥有數端病菌之寄生宿主也與宿主自體之强弱大有關係强健之作物其抵抗病菌之力大而罹害少弱者則否故預防病害之第一着須注意裁培上種種之手續務宜養成强健之作物爲要作物抵抗病菌之力各以其種類而異恒人某種作物對於某種病菌具有抵抗力而他種作物不能有者故裁培之先務宜擇抵抗力强大罹病不易之類爲要病菌及休眠胞子與其他病菌於作物收穫後常多遺留跡地以樠來年之發育若一作物連年裁培一地則適足滋其藩殖而作物之受害亦愈甚欲防此弊宜行輪裁法爲良病菌之寄生對於外界各種之誘因關係至大往往因外界之狀况而得左右其發育者故裁培者務使外界之狀况能阻礎其繁殖爲要如窒素質及有機質肥料之減少施與通透日光排除濕氣等皆能見效種子中往往遺留病菌使以有病之種子而播之則决不能免病害故當選種之時務宜愼擇無病菌之種子爲要病菌爲發病之媒故欲免病害非使病菌跡不可田間如有罹害植物之發見務須取而焚之以殺其生活力若不焚而棄置一處則其被害無窮期矣又田邊雜草每爲病菌之逆旅彼平日無處寄生常寄生於與作物同科之雜草经延其生載匿跡於亂草間爲後日寄生之預備故　家於此等場所務宜清潔俾無容身之處亦一要事也（完） 
小說 
[貴婦失蹤記（續）] [  劉麟生]  
　　英國名小說家威廉勒苟新著 
　　彼旣坐言曰今將有數語相詢吾友法拉娜夫人是否已來此余曰未也彼曰星期二晚余忽遇之於車站中見彼與其婢同驅一馬車彼復吿余將來此大旅館居住余聞此言則敬答曰恐伯爵夫人已另寓他旅館矣英婦注視余似有疑意曰是未必然彼旣移寓他處何不携其婢偕行今晨其婢倉皇來吿我謂該日吾等相遇後伯爵夫人即徑來此旅館投宿婢且吿吾以寢室號數余答曰此婢似患癲狂英婦似甚不悅曰君必知伯爵夫人所在何故不言余此時强作和易之色答曰僕亦在悶葫蘆中非故弄此狡獪也英婦色稍解曰君是否爲逹曼梭先生余答曰然英婦曰耳君名久矣不意今始相見余姓茂賴君抑知爵夫人房中發現之水銀於此案何涉余聞言大驚答曰僕以此物詢爵夫人之婢亦莫得端倪茂賴夫人曰吾或知之因附吾耳低語者移時余曰必無此事夫人猜誤矣僕生平未聞有兹法也此時一侍者入内謂經理厚蓊有要事待余面商余遂向茂賴夫人吿退且請其給一名片俾得識其住址余旣入經理之室見其神色頗異平日彼忽謂余曰汝何得謂伯爵夫人在此旅館吾前不吿汝爵夫人尙未抵此乎余曰人各有意見不可强也余從各方面觀察覺汝言似不實厚蓊一躍而起曰自今而後請記汝之地位在此旅館中不在他處勿忘吾言余曰君誑吾何也厚蓊兩目如炬曰君後此發言宜愼君有異意置諸心中不必表而出之余正欲作答忽瞥見厚蓊案頭置厚書一册爲余前此所未見彼作事樓有條理購該書必有所用頓憶及茂賴夫人適纔耳語之言因睨視之見書面有毒物學大全數字ACompleteManmalonToxicol 
ogy余忽恍然大悟此書載毒樂極夥水銀其一也厚蓊之檢此書其用意可想見粌余又偵得水銀數顆於爵夫人之室耶又聞伯爵夫人爲一擁的巨産之媾婦而宿疾一發每易爲人所愚弄若然則厚蓊殊在嫌疑犯之列余胡思至此厚蓊忽曰君可返已室余遂趨出念茂賴夫人曾吿我謂厚蓊平日奉承伯爵夫人極謹謀財之意蓄之殆久爵夫人失蹤焉知非彼所爲以故掩其跡此語或不妄余斯時急欲往訪茂賴夫人略事整備即命駕而往夫人家在歌場左近屋宇極宏敝應門者爲一小　謂其主婦適出不久當歸余俟之有頃果至茂頼夫人先述歉意繼詢此案之進行何若余答曰依然如故惟僕對於夫人之前言更覺可信茂賴曰君旅館之經理厚蓊爲人叵測難恃君不知出吾等此時宜先訪伯爵夫人之下落渠若被害則吾等宜設法拘厚蓊入獄不審君意何如余答曰僕亦無甚可否旆爵夫人若眞中毒則兇人必多方掩其痕跡吾儕何自下手然以僕忖之死者或有出現之一日蓋兇人必將擲之河中令其腐爛不可辨認數日後即孚出亦於此案無助正言時見窗外人頭攪動蓋日來匈京旅客異常擁擠此時多往展覽會遊玩路經歌場故也余與茂賴夫人立窓内外視忽見厚蓊立路隅與一矮胖之黑鬚人談甚密余等慮爲所見遂倚窓側睨之余謂茂賴夫人曰此黑鬚人爲誰何余從未睹過茂賴曰彼係欣資爾博士維也納有名醫士也其人亦不佳君熟察之彼二人正注視吾家也茂賴夫人言畢亟坐下若不勝憂懼者復吿余曰渠若謀我奈何吾家僅有三四僕婢皆不能倚爲心腹君今夜能寄宿我家乎 
[自由談之自由談] [  不冷]  
理由理由之有無固當置論但世人之爭也不在理山之有無而在其所持之理由範圍如何耳範圍苟狹則無論鄉曲婦孺之爭莫不各有一理由在也 
 
 

Page 15

 
 
   
 
 

Page 16

 
 
   
 
