# 1923 - 244 - 4918154

 

Page 1

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 2

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 3

 
 
第一萬八千一百五十四號;中華民國十二年 西曆一千九百二十三年九月十號
星期一 * *時評 
[助高倒張助張倒高] [  冷]  
　　津派前以助高倒張今又將助張倒高其實高張一也在人視之忽助而忽倒忽倒而忽助高張之不幸也然而津派之不幸實尤甚於高張助高倒張而高之不能滿意一如乎張助張倒高而今後之不能滿意又將一如乎高也 
　　蓋津派之不滿意於北京内閣者其一爲籌欵之不能如願其二爲大選之不能辦成然籌欵而能如願大選而能辦成無論何人皆無此能力不特張也而高亦然不特高也而張亦依然不特張與高也由今之時局用今之方法人人皆然然則津派即倒北京之内閣若干次助北京之内閣若干次其不能滿意同也故曰津派之不幸又甚於高張也 
國内專電 
　　北京電津派昔以高倒張今與吳景濓商以張倒高故張復職竟得保定諒解謂怎様辦怎樣好（九日下午一鐘） 
　　北京電吳景濓先與津派商預備會足數即以迅速手段投票故八日之預備會嚴禁旁聽并不許議院辦事人出入（九日下午一鐘） 
　　北京電津息·孫段黎張四頭恊定决組行政會召集各省代表會議黎放棄總統孫放棄元帥（九日下午一鐘） 
　　北京電日災救濟會九日在公園開會國民保路救亡會亦在公園開會㈠决募賑㈠决嚴拒外人干涉内政 
（九日下午八鐘） 
　　北京電同成路借欵内容由吳景濟派陳則民計畫與英三十餘銀行組成之團體接洽總額二千萬鎊墊欵六百萬鎊利息八釐計畫甚大合同外附四大企業㈠關於地畝公司㈡土木工程公司㈢沿線物產採運公司㈣同成銀行故總額非二千萬鎊不辦墊欵四分之一可於國會未通過前交付墊欵四分之三須國會正式通過再訂正約資本代表某已電倫敦尚未得覆因法比優先權問題不易解决（九日下午八鐘） 
　　北京電八日預選會重病議員易宗夔等四名經同人抬到議場凑數 
（九日下午一鐘） 
　　北京電東京華使館被燒一部文件未失橫濱領事長福確已燒死 
（九日下午一鐘） 
　　北京電八日半夜邊守靖來京即訪吳景濓九日晨交吳赴京（九日下午一鐘） 
　　北京電張錫元電察區軍餉共欠二百三十七萬前撥四十萬庫券無法出押請濟鉅欵（九日下午一鐘） 
　　北京電比使照會湖南紊亂土匪蠭起比僑甚危希飭該省妥爲保護外部電洛吳查照（九日下午一鐘） 
　　北京電法使催緝法商保勒被竊之寳石七十粒（九日下午一鐘） 
　　北京電四强國近商對華新案㈠推薦武官練路警㈡各路用洋會計㈢一致勸吿中國速息内訌㈣相機調處中國爭端（九日下午一鐘） 
　　北京電關税會議前五國先開預備會整理中國外債（九日下午一鐘） 
　　北京電王景岐電外部比與法政府密商催履行中法協定法政府已同意不日向我提出請速準備又比外部秘書韋西到華使館送一照會催比國部分賠欵用金法郎（九日下午一鐘） 
　　北京電財政整理會發表秘書長周詒春委員長張競仁等共三十名 
（九日下午一鐘） 
　　北京電外部照覆美使劉副官酗酒滋事並非有意蕭督交審已處徒刑無法再嚴辦（九日下午一鐘） 
　　北京電匪巢救出之梅敎士因傷殞命法使已抗議（九日下午一鐘） 
　　北京電衆院延長任期案七日咨參院參院以違法有主璧還者 
（九日下午一鐘） 
　　北京電九日各團體開會保路救國并提議撤銷不肖議員資格 
　　北京電大選派議員昨夤夜赴天津催欵（九日下午一鐘） 
　　北京電東京華使館暫移德使館辦公學生死傷近千）九日下午一鐘（ 
　　北京電八日夜吳景濓宴加拉罕加演説此來所持主義爲兩國互助主義蘇維埃政府政策爲不侵略政策言行如一（九日下午一鐘） 
　　北京電魯軍全體電如田不能留請以鄭士琦繼並反對客軍入魯 
（九日下午一鐘） 
　　北京電西班牙禁華人入口以兩月爲限（九日下午一鐘） 
　　北京電巴西請在漢粤設領事 
（九日下午一鐘） 
　　北京電美館陸軍參贊漆尾之妻病死於京奉車（九日下午八鐘） 
　　北京電吳景濓昨晚向王毓芝請欵王不予言開成會後即撥吳不悦言十日選會再開不成莫怪我 
（九日下午二鐘） 
　　北京電吳佩孚電現全國正式軍隊祇有二十九師應即擴充七師合成三十六師並保薦師長七人（九日下午二鐘） 
　　北京電袁乃寛每日到部宣言如部員再不開工予亦有人來因之部員愈憤恐將釀成大風潮（九日下午二鐘） 
　　北京電津訊·奉張又匯欵五萬元交段收充聯合辦公之用（九日下午二鐘） 
　　北京電京兆守備隊總稽查處七日起派員檢查郵電（九日下午一鐘） 
 
 

Page 4

 
 
第一萬八千一百五十四號;中華民國十二年 西曆一千九百二十三年九月十號
星期一 * *　　天津電梁啟超七日夕介紹留日學生總會幹事王佐臣何侃兩人見段請振留日學生段允由救災同志會欵撥一萬元交王何具領並勗以救災如救火應即日赴東竭誠辦事曹汝霖謁徐世昌乞振日災徐允助一萬元定十日送交日領（九日九午九鐘） 
　　天津電予今早晤段詢救日災辦法段答救災同志會六日成立各處回電逐漸到津并匯出十三萬元何豐林東（一日）電上海紳商派新銘運糧物往濟甚好）九日下午九鐘（ 
　　哈爾濱電朱慶瀾伴舒爾曼早車赴奉 
　　哈爾濱電沿東路九月十五徴糧捐每火車七元哈商會請展一月 
　　哈爾濱電松江日報十日出版　 
（九日下午五鐘） 
　　吉林電王景春咯血電張辭職 
（八日下午十二鐘） 
　　吉林電榆關北白石咀子門直增步兵三營十六旅派闞營開赴附近青山 
增防）八日下午十二鐘（ 
　　吉林電航空處等備長途飛行分奉長奉營奉安奉錦四路並兼辦航郵 
（八日下午十二鐘） 
　　濟南電軍政兩署邀各界十日在督署 
開會商救日災）九日下午四鐘（ 
　　濟南電龔積柄覆電議會否認抵押碼頭變賣膠路材料供選費（ 
九日下午四鐘） 
　　漢口電蕭發起官紳商賑濟日災會將在省署開成立會又匯一萬元請中央彙寄日政府並飭財廳迅籌四萬元由敎廳派員赴日賑濟鄂省留日學生（九日下午七鐘） 
　　漢口電漢商會八日開會發起救災恤鄰募欵處推周星棠蔡輔卿周韻宣爲主任（九日下午七鐘） 
　　漢口電保曹派員在潯購米十萬石連日由京漢車陸續運保（九日下午七鐘） 
　　漢口電方本仁在直屬滄州招新兵五百名八日過漢運贛（九日下午七鐘） 
　　漢口電屈佩蘭八日在萬國春答宴林支宇並接洽湘鄂和平問題 
（九日下午七鐘） 
　　漢口電京山岐永隆河五日晚被匪首李狗兒等率匪數百焚掠甚慘縣知事急電省請軍往剿（九日下午七鐘） 
　漢口電靳師副官長張鎭輝八日到鄂商援湘事聞吳於靳師外尚抽調三旅南下鄂派四十九旅進駐城陵磯一帶該旅九十八團各營底八日開往五里牌（九日下午七鐘） 
　　漢口電湘訊·魯滌平葉開鑫態度不明魯已離長沙駐湘潭並派兩營至長沙附近劉家台接替朱耀華防地省垣時傳趙軍將反攻人心驚惶不定汩羅以南白水河霞凝寺各站軍隊甚混亂撈刀河鐵橋被毀一時通軍不易武長路大受損失（九日下午七鐘） 
　　漢日電賴心輝今日到漢寓東方旅社隨員僅夏廖數人對人論川事外並及湘局云此次湘事大可爲幸趙恒惕確在醴陵此外同人緩日先後來漢（九日下午二鐘） 
　　安慶電各界合組留日華僑學生協濟會定十二日開成立會協議救災方法並擬撤消日貨檢查所 
（九日下午七鐘） 
[特約路透電]  
[日本地震大災八誌]  
　　九日大阪電橫濱慘刼之實狀非筆墨所可形容人民死傷佔全數百分之八十地震之烈甚於東京幾無一牆能屹然存立街衢盡爲屍骸瓦礫所阻塞脱難之某美人語路透特派員曰横濱在第一震之後房屋皆倒變爲平地烈火飛騰無處不成地獄颶風作後繼以旋風吾人由着火之窓户躍出奔入海中水深及頸其在覆屋之下斷折肢體或欲逃不得者不知有幾何人此輩如何受苦惟上帝始知之耳云倖免於難之奇聞亦復不少有一外婦方在二層樓沐浴乃全屋皆倒獨沐室無恙該婦緣窓躍入裸體入街見者脱衣給之卒免於難現聞日本銀行將資助全國各銀行日本銀行在東京儲存未發行之鈔票計二萬萬元又收回之鈔票一萬萬元兩共三萬萬元日本銀行凖備將此紙幣發給各銀行俾可扶助遇難之人目前在東京各銀行對於每日所取不足百元之欵一律照付統計每日共付出四五百萬元 
　　九日大阪電路透特别訪員稱横濱外人死數若無澳后號泊於岸濱則將更巨逃登澳后號者共有數百人地震時澳后號適將啓椗災起後羣衆擁登該船未幾碼頭即陷昨日曾經測量港内海深已淺　呎美英日官員在某美艦開會議决外人死屍得於火化後埋葬日人死屍已在東京橫濱道中積木焚化外人死屍亦照此焚化東京最高之屋丸之内巨厦幸得脱險該厦曾覺搖動但未坍塌現信已稍傾側據頂層某牙醫言第一次震時渠適爲人修補牙齒乃在高逃至下層迨 
抵下層該屋完固如故乃復回至醫室竟其未完之功而全未顧及四周所遭之巨災美大使與其夫人遇禍説不確據官塲宣稱美使署僅死巴比特女士一人其餘自大使以下均無恙 
　　八日大阪電路透特别訪員稱政府今仍在東京辦公中國所傳在大阪辦公之説不確至究在何處辦公大阪亦不之知目下除海路外僅賴飛機與京城交通此次大災之損失與夫死傷人數傳説不一但就各方面消息觀死者有十五萬人横濱東京傷者倍之據官塲最近估計東京一處無家可歸者一百三十五萬人横濱四十萬人該訪員又稱渠黨最初無缐電所傳破壞消息均不甚確例如帝國大學並未全毀帝國旅館今仍存在地震後之火災除毀建築外且使無價値之收藏品喪失不少著名莫　遜博士之圖書由岩崎氏贈於帝國大學者今不知何在若仍儲岩崎男爵之宅則已悉付一炬矣地震原因議論紛紜東京中央觀象臺頃宣稱星期六日之第一次地震乃由於Ａtami温泉與大島間伊豆外海底崩裂（該觀象臺今稱伊豆半島外之諸島現有轟發之象中村博士已乘驅逐艦馳往該處查視）大阪觀象臺則謂第一次地震乃因東京區中央地殼搆造變動之故一八五六年之巨災亦起原於此云又有一説謂此次地震連續多次實因火山脈活動所致富山箱根伊豆半島均在其列富士山今已變形連日山巔爲雲所蔽直至今日始能見之東京區爲火所焚之房屋共三十餘萬間繁盛之處皆成灰燼商界今皆討論東京停止兑現令不知將有何影響及於大阪等處之金融界目下大阪神户金融雖緊但未紊亂有人主張災區外亦皆施行停止兑現但大阪銀行家以爲此非必要對外匯兑自地震後停止至今現因須運糧食建築材料器俱等物入口故英鎊美金需求甚旺今日大阪證券取引所開市各價皆落紡織股尤甚因紡織廠毀者頗多棉紗市堅硬銅價則見漲高 
　　八日東京電横濱荷領事亦死於地震　　七日大阪電帝京重建計劃之討論結果若何現甚爲人注意新任内務大臣已愼重研究此計劃而東京市尹亦將籌設美滿解决法聞内務省專家已决定大綱不久將公佈於衆據京城警察總署最近報告東京房屋毀者佔全數百分之七十一人民受害者佔全數百分之六十七住官捐二百五十萬元保田捐二百萬元大倉捐一百萬元 
　　八日長崎電路透社特派員由大阪來電稱東京因全國努力之結果一星期後事態已呈顯著之進步遇　者食物之供給現可無　缺乏衣服尚缺以氣候漸凉也現尚未解决之大難題乃數百萬無家可歸者之居住一事日本常兩故此問題尤爲急迫由鐵路及水道出離東京者每日人數以數千計皆攤派未受災之區域乞庇於親友但東京必須建造大厦以安插此百萬無家之人東京横濱及附近地方仍頒行戒嚴令秩序尚能維持自星期六日午時火車電報電話之交通完全凌亂後工人及陸軍工程師日夜工作現横濱與東京問之火車已復通東京郊外至大阪之鐵路已可通車需二十四小時惟車容人數甚有限制耳東京與大阪間之電報已有三線可通僅傳遞重要官場與報界之消息及遇難者電信電話交通已復路透社東京訪員在帝國旅館今日初次與大阪通電話接線時間費三分鐘東京一部分已有食水與電燈 
　　九日長崎電加拿大人阿達克氏於横濱地震後過英領事署見有一人在瓦礫中挣扎因往救之是人即英副領事波爾特氏頭而受重創礦務工程師浦林登氏與其子均遭非命惟妻女均遇救浦先携女至平安之地歸救其子乃俱埋於瓦礫中英人乾姆士氏曾組織救援隊内有苦力五十名赴宮之下兩次引導災民其不能行者由苦力負之蕪湖税務司韋配特夫人在宮之下避暑亦爲乾姆士氏救出者之一韋夫人且携有三小孩焉怡大公司之費慈氏病臥横濱宅内亦幸脱險據稱渠在室内頓覺房屋連基聳起二分鐘内即瓦解其十八個月及兩歲之幼子時與日童玩於庭中雖曾被壓均未受傷氏又謂第一次地震歷三分鐘之久後十五分鐘内地震至少五次午後及終夜連震不已當時横濱成一大火窟炸聲時起顯係火油池爆炸所致山上則未被焚蓋火至山下廟門而止地震之前天氣清朗震後狂風大作星期日拂曉日出甚美火勢漸衰旣而火又大熾一小時内空中滿佈濃烟烈燄且火若跳屋而燒故無物可倖免云云 
　　八日倫敦電孟却斯德指導報社論言列强中之日本地位謂日本前途似無悲觀理由日人非偶遇逆境即失望坐哭之民族記者　信五年内必有新東京新横濱復起於灰燼之塲而具前所未有之優點爲國家生色云　　八日倫敦電英皇后捐二百五十鎊助八市尹所辦日災賑濟會 
　　九日上海消息日本新聞界已託路透社傳遞其致英國報界公會之覆電略謂接奉弔電即登報端日人讀之同深感激困苦時日而奉英國同業鼓勵之言尤可爲感謹代日本同業致謝署名者爲大阪朝日新聞每日新聞時事新聞 
　　八日希爾新福電芬蘭京城現將開募日災振濟金 
　　九日倫敦電市尹日災賑濟會現已募集七萬鎊第一批賑金三萬六千鎊已送交日使 
　　九日倫敦電觀察報柏林訪員電稱日本奇災颶有政治影響及於德國德人擬於俄日聯盟而使德俄日三國爲有力之政治大結合今見日本災變遂打消此希望矣觀察報社會不信日本爲世界强國之地位將受影響之説謂日本必能有迅速完全之恢復如舊金山然人若對此而有疑義則無異否認日本近來進步之神奇云 
　　八日倫敦電莫斯科消息俄國科學院現將派員赴日本從事調查 
[意希暗殺交涉記]  
　　九日羅馬電意相墨索里尼正式通告大使會議謂渠承認大使會議現致希臘之牒文俟希臘對渠各項要求予以完全之滿意後渠定撤回柯夫之意兵 
　　八日巴黎電大使會議致希臘之牒文現已發表内容與前巳電傳之大旨相同惟尚有數條件如下㈠希臘最高陸軍當道必須向駐雅典之英法意代表道歉㈡希臘對於暗殺案之調查由國際特别委員會監視者必須於九月二十七日完竣此委員會以日代表爲委員長希臘必須擔保此委員會之安寗並擔付其經費大使會議亦請阿爾巴尼亞政府予此委員會以在其境内調查之便利㈢大使會議請希政府立即同時分别照會駐雅典之英法意代表聲明完全承認所開各項條件 
　　八日巴黎電大使會議將致希臘之牒文通告國際聯盟行政會並稱讚行政會主張公道之精神及維持國際和睦之意又謂九月六日行政會之議事錄大有助於大使會議 
　　八日日内瓦電國際聯盟行政會未必再考慮桀尼那暗殺案之賠欵問題而在雅典羅馬表示其對於大使會議致希牒文之意見以前柯夫島撤兵及聯盟會有無權力辦理此事兩問題暫將停置不議大使會議所要求於希臘者與希代表波里狄斯氏所建議者殆無相差遠甚之處故衆料希臘當不致拒絕大使會議之條件意希時局似有可解决之希望 
　　八日巴黎電大使會議已舉日使署陸軍隨員澀谷氏爲調查桀尼那暗殺案之監督委員會主席 
　　八日羅馬電聞巴特拉斯地方之意領署被希臘人縱火焚燒 
[各國近事記]  
　　八日日内瓦電國際聯盟委員會一致主張准南愛自由邦加入聯盟會 
　　九日舊金山電據無線電稱花旗輪船公司之船古巴號在桑比得羅南邊遇險美國逐驅艦一艘刻撈救船人 
　　八日伊里斯本電中國足球隊今日在毘斯倫與當地足球隊比賽結果各負一球不分勝負天氣晴好惟塲地稍濕觀者約有一萬二千人 
公電 
　　江西各團體通電各報館鑒湘局不幸發生事端然同室操戈終必棄嫌修好贛省近在咫尺素持善鄰之誼倍深友愛之情惟念此次湘爭純係内部發生意見已由湘省各當届鄭重申明毫不涉及他省可知内部彼此相持不久自有和平解决辦法吾贛地屬接壤但不侵及當自應抱中立主義無論湘局何方舉動决不稍事過問本盡疆以自守冀息事而寗人莘等意見相同不敢縅默除呈請蔡督理外謹播愚忱伏維公鑒省議會議長歐陽莘省敎育會正會長胡薰副會長趙寳鴻吳士材商務總會正會長盧芳副會長張述省農會正會長辛素恒副會長李林瀚自治籌備處長譚承元副處長陶緖泰商帮協會正會長羅兆棟副會長涂鶴年趙璧同叩陽 
　　濟南田中玉熊炳琦通電各報館均鑒日本東京市及横濱名古屋一帶地震海嘯山崩川竭人民死傷不可勝紀奇災劇變亘古罕聞中日兩國勢若唇齒救災卹鄰誼不容辭况我國士商僑寄彼國同罹慘刦者聞亦不少自應廣募欵項以濟急難魯省現已招集各界討論勸募捐欵及一切救濟事宜羣公胞與爲懹當仁不讓務懇各集鉅欵拯彼餞溺臨電依依無任翹盼田中玉熊炳琦庚印 
國外要聞 
[德國特約通信（王光祈四月二十二日柏林）]  
　　世界航務之現狀㈠汽船帆船之消長（續） 
　　在歐戰中因戰事而損失者計汽船共有四千八百七十七隻載重一千二百五十六萬二千一百八十七噸帆船共有九百八十四隻載重六十七萬一千四百八十五噸自停戰以後陸續添造專就去年年底而論其尚在製造中者共有汽船七百三十二隻載重二百九十二萬八千六百二十九噸帆船八十三隻載重二萬五千六百八十九噸兩種合計則爲八百一十五隻載重二百九十五萬四千三百一十八噸其從事製造之地有如下表所列（以噸爲單位） 
　　地方一九二二年十二月三十一日調查 
　　英國一四六八五九九 
　　英屬殖民地四九二四五 
　　美國一三九四四八 
　　比利時四八二○ 
　　布拉西里四三七○ 
　　中國一九一○ 
　　唐車四七七九六 
　　德國四一六○八一 
　　愛斯提蘭三七一○ 
　　阜姆六四三九 
　　法國一八八五二五 
　　荷蘭一四二九六九 
　　意大利二一一四九九 
　　日本九三八三一 
　　那威四○九四六 
　　葡萄牙五二九三 
　　西班牙五○六一七 
　　瑞典四三三五六 
　　總計二九五四三一八 
　　據前年年底調查其尚在製造中者猶有一千一百二十六隻載重四百四十五萬七千零九十三噸吾人若持與去年底調查兩相比較則知業已減少三百一十一隻載重一百五十萬二千七百七十五噸此即去年一年中製船進行之情形也惟今年各國製船進行頗有一部分中途停止其在英國方面中止製造之數約有三十四萬八千噸其他各國中止製造之數共有二十一萬六千噸故目下實際上仍在製造中者只有二百三十九萬噸之譜而巳 
[美土新約之内容]  
　　兩國平等待遇 
　　大陸報云美士兩國於八月六日簽定兩國間之和約及商約據美國國務卿許士所發表文件兩約條文大要如下「第一條」兩國外交官彼此應享最惠國間條件之待遇「第二條」關於外人在土入國居住以及財產司法各 
問題之不平等規定應行廢除「第三條」（甲）渧約國之人民於彼此境内遵照所在國法律有入國旅行居住之全部自由權並按照國際法享受應有之保護（乙）締約國人民彼此遵照所在地法律得操一切職業商業惟以准外人經營者爲限「第七條」關於徴收租税税捐等兩國人民彼此於境内與本國人民受相同之待遇「第八條」關於個人身分家族法（婚姻離異等事）以及動產繼承法等事美國在土人民應受本國法庭之管轄「第九條」兩國之商業航業等權除受衛生警察及税關等條例支配外均享有最惠國之優遇「第十條」美國之商船戰艦飛行器於達騰奈而海峽瑪麻拉海及巴爾派洛斯享有與其他最惠國相同之航駛完全自由權照一九二三年七月二十四日洛桑海峽航行條約行使「第十一條」關於進口税事項凡由締約一國輸入他一國之貨色　受最惠國之優遇税率不得超過任何各國輸入品應徴之税率以上 
[日本大地震損害紀（八）]  
　　東京無家可歸者一百三十萬人 
　　被服廠三萬五千人中死剩一人 
　　横濱已不留一屋日人仇殺韓人 
　　戰艦沉没多艘海岸綫形勢大變 
　　東京方面 
　　全市之無家可歸者八日東方社大阪電戒嚴司令部發表目下無家者十三萬五千人貸與軍用天幕又令被服廠以被服剩餘品貸與之又九日到大阪電東京市内因被焚而無家可歸者凡一百二三十萬人於七日頃賴親戚而得安身者雖多然猶在户外者據東京市之調查尚有十三萬七千人日比谷芝·上野各公園·小石川植物園·及高等師範學校殆皆佔滿糧食之分發似尚難普　　日比谷池中之鴨及家鴨摧食無餘鯉亦悉被食盡 
　　被服廠之屍體山積九日電通社東京電此次震災之慘實非言語所能形容其最慘不忍聞者即本所被服廠難民三萬五千全部化爲灰燼是也當局雖知之而倉皇不知所措至六日臭氣充天不可嚮邇蓋被服廠面積有一萬六千坪全部皆爲屍體所覆而石原停車塲前尤堆積如山道傍小溝皆被屍體塡滿惟此三萬五千之人中竟有一少年蘇生不可謂非大幸也 
　　　官廳調查屍體報告八日東方社大阪電至六日午後九時止處理之屍體共四萬七千二百無家可歸者十三萬五千又上海消息日本總領事館公表山本外務大臣致此間矢田總領事電云東京震災報告至七日爲止調查所知之東京死者四萬七千名大藏文部内務遞信農商務鐵道警視廳全部被焚泰晤士·東京日日都新聞·報知外東京各報社全部被焚又大阪電東京之罹災户口三十一萬六千零八十七所有人口計一百三十五萬六千七百四十又電警視廳發表至六日止巳判明之死體總數本所區三萬二千六百吉原二千五百西神田一千（以上凡手足不全及骨已四散不可數認者不在内） 
　　帝大損失之重大九日電通社東京電東京帝國大學僅剩文學部心理學敎室理學部地震學敎室動物學敎室其餘全部化爲灰燼醫學部化學·藥學·心理學敎堂等僅存形骸附屬病院雖免於難然刻下損害調查尚未告竣然圖書館爲文化之中心其他研究論文及費四十年之力由世界各處搜集之實物模型機械標本等皆爲無價之寳内有許多非金錢所能購買者今付之一炬恐非數十年間所能恢復耳 
　　傳染病蔓延之恐怖八日東方社大阪電東京市内有腸窒扶斯及其他傳染病蔓延之徴現正極力警戒又電東京有傳染病續發 
　　東京印刷能力全減九日東方社大阪電東京之印刷能力殆全滅朝日·日日·及其他二三新聞均發行油印之號外各種雜誌十月份起殆皆中絕　 
　　中國使館被焚發表九日東方社北京電昨日外交部發表駐東京代理公使報告公使館已被焚館員無恙日皇差勅使表親近之同情對於震災地方之中國居留民謂當盡力與以保護及救濟云 
　　華關加課附税賑日九日東方社北京電中國政府於昨日閣議决定於海關税常關税加課附加税一成以其所得之半充日本之救濟金近將向外交團交涉　　三大銀行各捐銀欵八日東方社大阪電住友捐二百五十萬元大倉捐百萬安田捐二百萬 
　　東京市内漸次穩靜九日電通社東京電接近東京府下之町村等尚安謐如故即市内有一部分電燈亦修理完好山本電車亦已開通秩序已漸次回復羣集日比谷宮城前芝公園之難民或爲親戚知已招去巳减少大半刻下難民一部分已紛紛搬運木材在遺跡建築臨時住舍 
　　廢除米穀等進口税九日電通社東京電今日日本閣議决定廢免米穀進口關税及生牛肉鷄卵進口關税及納税 
 
 

Page 5

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 6

 
 
第一萬八千一百五十四號;中華民國十二年 西曆一千九百二十三年九月十號
星期一 * *國外要聞二 
[日本大地震損害紀（八）]  
　　東京方面（續上） 
　　各銀行之通融救濟九日電通社東京電日本銀行業已開始營業該行所保管之紙幣未發行者二億已收回者三億合計五億均將融通已經依緊急勅令開始營業之各銀行而從事於震災之救濟現在第三第百三菱·正金·安田等銀行每日平均支出四五百萬元八日東方社大阪電日本銀行由三日起已開始營業料理出納國庫證券等事務該行所保有之紙幣共有未發行兑換券二億元收回兑換券一億元合計有三億元故以此基於緊急勅令向開業之各銀行融通以充救災之用計現在第百·三菱·正金·安田等各銀行每日平均支出四五百萬元又電大阪銀行組合建議於大藏大臣日銀總裁擬將震災地所有支付猶豫之證券向政府或日本銀行開特别通融之途日銀對之謂將由開通之電話謂將爲全國的之資金之供給已先向大阪支店提議資金融通之具體的方策於滙劃銀行亦將有　樣之援助云 
　　京外五處緩期徴税八日東方社大阪電納税延期之勅令於二三日中即將公布其大要爲㈠就於所得·營業·地租·相續税·其課税額已决定者延期至來年徴收課税額未决定者則延期至來年度納税期决定之㈡施行區域爲東京神奈川琦玉千葉靜岡五處 
　　第二次救濟費支出九日電通社東京電日政府此次爲救濟災害起見已支出預備金九百六十萬元聞不日將以緊急勅令爲第二次之支出其全部財源則取給於剩餘金現在剩餘金額純剩餘有一億三千萬元及十三年度之責任支出約一億元從十二年以降至十六年度可預支一億萬元合計共可得剩金五億三千萬元將來應時勢之必要或爲第三次第四次之支出亦未可知 
　　恢復東京經濟問題九日電通社東京電關於震災善後財界有力者會議於九日午前十時開會出席者有日財界有名之士二十餘人推澁澤男爲主席協議恢復東京經濟問題如促進金融復活支付保險費善後策大東京之中心應置於何處及其他等惟此皆爲重大問題非僅實業家所能解决故將擴大範圍并向貴衆兩院交涉使各方面一致致力於此由和田豐治氏發言决定組織委員會於十二時散會 
　　保險費之分别支付八日東方社大阪電火災保險雖以不可抗力無賠欵之義務惟倫敦利白布爾及印度布洛普兩公司預期仿先年香港例發給八成又電震災地之火災保險金額僅就日本會社言已有二十二億餘萬元爲其資本之八倍實際上不但不能支付且以不可抗之火災故照契約本可不付惟生命保險以金額較少已開始支付惟槪算今尚不明又電生命保險金似全部發給火災保險金似發給一部又電計當賠之火災保險總額達二十二億元高過資本總額之八倍現有融通低利資金等爲相當支付之勢 
　　外相公布緊急勅令東方社上海消息日本總領事發表山本外務大臣致矢田總領事之公報如左第一九月六日發布緊急勅令（甲）對於煽誘暴行騷擾及其他加危害於身體財產之犯罪以紊亂安寗秩序之目的爲流布有害治安事故之流言風説而惑亂人心者當取締及嚴罰之（乙）勅令震災地方許金錢債務之支付以一個月間之猶豫（丙）關於生活必需品之屯積居奇及取締暴利之罰則第二東京横濱之外交團及領事團多數雖無事然至今日爲止已判明死亡者有美國領事夫婦法國領事美國大使館附婦人一名第三其後之救恤事業依各官署及陸海軍之努力食糧之分配漸次順調東京市内之食米水電氣及電車一部分已開始復舊第四美國人百五十名由美國驅逐艦輸送至神户其餘外人亦將仿之又對於外人之救濟着着進行已可無慮 
　　各方努力改造都市八日東方社大阪電文部省發表訂有在東京横濱各學校高等專門學校陸海軍各學校及其他休校而延期一切試騐之學生爲救濟復興起見勸告一般學生服務又電七日内務省開都市計畫局會議决議關於復興東京之根本方針近將發表其具體又電食糧多數已抵芝浦由七日起開始全般的分配又東京市於六日起巳由人夫開始復舊工事軍隊保護之横濱甚平穏又電七日午後九時半澀澤岡琢磨和田豐治大橋新太郎等實業家在首相官邸與井上藏相會見就於「官民協力速建東京復興計畫」案更換意見又電政府命全國之工兵通兵旅團即鐵道聯隊飛行大隊所有師團之工兵隊全部皆出動於東京方面努力從事於東西道線之復舊市内外重要電報電話線之復舊及續出之傳染病之防止與衛生狀態之改善又電七日内務省事務所電開都市計畫局會議决定關於復興東京之根本方針意見此具體案將由後藤内相發表又電井上藏相聲明曰東京市之改造都市計畫今不遑論各自可執應急處置大建築以保險金充分可造保險金亦可支付惟公司負重大責任俟確知保險業者之意向後當局可定如何之處置九日電通社東京電井上藏相談云改造都市本爲最難之事即就原有基礎困陋就簡亦非咄嗟間所能辦到况東京市全成焦土各建築燬損無餘現在祇能於燒失遺址建造臨時住舍或營業所以應急需則雖在短時間内尚可以應付一切若一一從根本着手從事大建築則非俟保險金全部支付之後不可但此時保險業者宜尊重責任觀念履行支付萬不可借辭推延也 
　　横濱等處 
　　横濱港内之大變化九日電通社横濱電横濱災情比之東京更爲重大更爲悲慘港内各處已發生大變化船舶出入極感困難不知何時始能恢復且該地知名之士如若尾幾造等死亡甚多八日東方社大阪電横濱現不見有一家屋之建死傷者計十一萬現由戒嚴隊之手秩序稍稍恢復又八日東方社上海消息日本總領事館公布横濱市之被害户數八萬五千中殆九分被焚或倒壤死者約一萬傷者無算在日外交團之死亡者除前電所報外其他全無事又在横濱之英國副商務官霍姆及商務官附逹皮脱華狄爾二氏皆横死 
　　各海岸間之全滅者八日東方社大阪電熱海綫一帶全滅小田原倒壤被焚家屋四千五百户死者四千又電房總海岸於那古船形北條館山一帶全滅東岸則銚子一宮間被害尚少惟以南蒙害甚大 
　　大戰艦沉没多艘説八日大陸報東京電此間得悉横濱外海中發現一廣十五哩之新島又聞日大戰艦沉没多艘海岸線之形勢已大變　 
　　横濱暴客加害外人七日大陸報神户電横濱鎭中發生刧案多起花旗銀行職員摩斯氏於行屋倒時携小銀箱逃出途遇暴客銀箱被奪且爲以刃斷喉而死外間謠傳横濱英副領事李斯氏之死亦爲暴徒戕害甚至井中亦有人潛投毒藥恐難民得免喪生於地震及烈火後將有因飲毒水而死者又聞東京狀况不若是惡劣惟當局巳嚴加戒備凡行刦被逮者登時槍斃云 
　　刧餘韓人多被殘殺七日大陸報神户電日本地震區域險起内戰幸得挽回但日本狂躁之少年仍肆恫嚇擬殺盡横濱之韓人保衛災區之軍隊能否遏制暴舉尚屬疑問日本學生指韓人於星期日縱火焚燒美孚火油公司之堆棧致殃及全埠故一遇韓人即加殘害記者曾目視韓人一名爲携竹槍鐵棒之日人攢毆頭爲之爛星期日晨九時及垂暮時日人共殺死韓人五十名並在全鎭滋擾 
　　阪神間之中國難民九日東方社大阪電於七日入大阪港之湖南丸避難民中有華商周興華之妻桂香（二十四歲）於火中夫婦二人幸逃性命然爲驚愕衝動胎氣遂於船中產一女兒夫婦二人感湖南丸待遇之親切命其女名即曰湖南又電四日以來中國難民之抵神户者逹三千人多數爲返國又電文部省發表命令關於保護中國留學生起見謀畫適當之保護方法 
　　美使夫婦被難證實九日東方社東京電美國大使烏德氏夫婦在横濱死去已發表 
　　清明港權代橫濱説九日東方社大阪電今因橫濱全滅移外國商館於神户大阪同地之商業會議所正研究以伊豆之清明港代橫濱云 
　　避難華僑希望回國九日東方社大阪電由四日至八日止避難於神户之中國人三千人中有三百人乘坎拿大皇后號赴上海其餘分宿於中華會館福建三興公所其中大部分因希望回國故將以怡和洋行之南孫號（譯音）送還云 
　　俄政府之捐金賑日八日東方社哈爾濱電莫斯科七日大竹東方社特派員電俄政府現决議救助日本以外務省極束部長獨霍夫斯基氏爲委員長以財政贸易公糧之各部代表組織委員會至九月六日爲止數日間在莫斯科一處已募集二億六千盧布約百萬元之震災捐欵由各地勞働團體工塲團體公司决議繼續同様醵金云 
　　阪神各處援助錢米八日東方社大阪電阪神地方政府所有米五十萬石由四日起至七日止用輪船十七隻運送三十六萬石其第一船已抵目的地矣又電大阪市於八日之市參事會提出救援費八十萬元之追加預算 
　　美國各界救濟踴躍九日東方社大阪電美國赤十字社救濟金除已捐五百萬元外紐約之救世軍巳開始募集捐欵一百五十萬元紐約銀行家昆雷勃氏慨捐二萬五千元倫敦所募第一第二捐欵二萬鎊蒲斯大將檄世界救世軍着手募集二千萬元又八日漢口電於四日開抵此間之美國軍送船阿白林大號奉安特孫提督命爲救濟日本震災起見滿載米麵及其他食料品醫療品五千噸値價四十萬元之物品於昨晚出發急急開往横濱　 
國内要聞 
[北京特約通信] [  漁陽]  
　　大選聲中之奇怪消息一束 
　　現在積極進行之大選依然無可成之望昨日某派議員逢人輒道赴滬之招徠使者及南京之招待辦法巳大生效力一二日内約有一二十人可以來京但實際調查在京議員人數比較選舉會之法定數尚少百數十人而此四百餘人之在京者尚有一部分抱入虎穴探虎子之主義在京竭力活動破壞大選且據甘石橋招待處連日接待之結果可望成交者不過二百餘人其餘皆無把握且此所謂一二十人之將由南方北上者有人知其内幕謂自招徠之張魯泉等預備出發即有數十人聯翩南下準備受招待而歸以憑空發財此一二十人即在此數十以内其人名歷歷可指（言之者不肯揭出謂姑留若輩臉面）一經説穿直是自欺欺人之笑話大選人數斷無足額之望然昨更聞一笑話謂如南方來若干人時只要相差不過多則用製好之議員徽章臨時僱用若干人代議員入塲投票好在是無記名選舉亦無從發覺但話雖如此而衆目昭彰之地恐亦未必能實行也 
　　至於津派之買票錢則現已有的欵與否尚不可知喧傳一時之參戰軍械兩借欵擔保品問題聞黑幕之中有二百萬元之生發可用爲大選費然自經英美反對顯維鈞在閣議反對此事將不能成而議員方面亦明知票價之欵尚不能令人眞知灼見騐資之聲又大起前日吳景濓與王毓芝吳毓麟等談謂票價之欵必須移存外國銀行使大家有目共覩則議員方可放心觀此情形大似臨城土匪改編軍隊必須外人作證者獨惜此種事不令使外交團擔保耳然王吳並未照辦議員必須騐資以是預備會之日期雖有八日之説而迄今尚未能定則金錢問題之未妥也 
　　王毓芝熊炳琦兩人似已知此事之無把握不能遽抱樂觀日前熊氏赴保大有關係其重要之商榷即選舉不成將如何也保派所擬之辦法愚前次通信會言及之今聞保定歸客所言則熊返保後與曹密談已覺悟選會之必不能成即常會亦無開望選總統固不可能即正式通過總理由曹以組閣者進而攝政亦未易辦而十月十日轉瞬即届衆院任滿將無進行之方於是想到救濟之策㈠仍依現狀由滑稽式之内閣繼續攝政徐商辦法好在閣員已漸次補齊可以勉挨時日㈡由曹錕以畿輔長官資格藉口於中樞無主入京維持爲非正式之假總統㈢國會滿期不復再留此零星機關即正式宣告改選俟改選成後再行選舉雖洛陽意見如何尚不可知然於三者之中擬擇一取决則爲最近保定之空氣津派現固猛進大選然果眞無成則亦不能不别出途徑大約依高吳私心則取第一策依靳張（志潭）活動則取第三策以高吳戀棧而靳張則欲用新新議員也是則大選以外又有不大選之計議矣 
　　當此之時尚有異軍特起之兩説其一謂洛陽之吳南苑之馮南京之齊近日已秘密計議看定曹氏大選决不能成而吳馮又不滿津派於是擬另尋主人其所擁者爲段祺瑞但此事只由接近吳馮方而秘密傳出而内容則未之詳其二謂津派與徐世昌已有接洽如大選不成曹氏絕望則仍擁徐世昌再續去年六月二日之緖將舊國會法統一層完全抺煞高凌　日前赴津聞巳與接近徐氏之某遺老言之惟是否能有多人贊成則未可定然此羣言龐雜之中認定所謂北洋正統者實爲若輩之心理不論事實之成否而其空氣則固有之也 
　　至於津派之進行大選所認爲先决問題者在直奉和議意謂只要奉張承認曹做總統則一切無慮近日奔走和議之人頗傳和議日漸接近者愚探其内容則奉張於鮑貴卿等之歸實提出四項條件㈠須恢復六月十三日以前現狀迎黎回京然後按照手續進行大選㈡國會制憲一聽議員自由擇地不加干涉㈢在南方之直系軍隊須一槪撤回原防而對浙之活動須即日停止則包於此項之内㈣統一問題須由各省派遣代表擇適中之地如上海者公同商量解决糾紛直派方面對㈡㈣兩項均謂可以承認而㈠㈢兩項則答以必須從長計議暫時不能答復但直派已窺見奉張之隠欲奄有熱河現在交涉内容已允以張景惠爲熱河都統使熱河仍於無形之中屬之奉派（其實張景惠自去年戰後已不能回奉）且有非正式表示即張欲於熱河以外再在察綏安挿一二人亦無不可蓋欲以實利問題交換㈠㈢兩項也爲津保布空氣者已謂如此遷就和議必成爲奉張及反直派布空氣者則謂張之四條件中以第一項爲先决問題如第一項説不通後三項全説不到奉張此時確爲公而不爲私二者究孰爲可信愚不能下斷語謂奉張果不爲實利所動愚亦不敢擔保但現時事實張對於熱河屬張景惠一層確尚未首肯而交涉之詞令則亦如爲張布空氣者所云竊恐津保欲張爽爽快快擁戴曹氏亦非容易得之也（九月七日） 
[北京通信] [  一鳴]  
　　參戰軍械借欵擔保問題之經過 
　　參戰借欵軍械借欵兩項爲我國未經承認之借欵以故數年以來日人欲以種種方法取得抵押品以爲此項借欵之保障蓄心積慮蓋非一日矣近又舊事重提鼓動津保要人欲以一舉取得上項借欵之保障日昨業已提出閣議爲顧維鈞所否决而衆議院馬驤等又復提出質問案遂致二五附加税擔保之議爲之中止據知者所言則此案不成立之關係實爲英美等公使反對激烈所致否則此案成立其損失又不知若干也 
　　參戰軍械兩欵均成立於安福時代本金共五千餘萬歷年息金又一千餘萬至今無着當時日人之心理不獨見好於安福且將因利乘便進一步爲實行二十一條内第五號之作用不意安福潰敗此項未經國會同意未取得相當抵押品之兩借欵遂致虚懸無着歷任財長就職後日人皆欲運用手腕以期政府聲明承認此欵皆未得要領近者日本鑒於津保大選之無着以爲此爲難得之機會乃由中日實業公司經理高木陸朗偕某日員往見潘復告以此項借欵若政府能明白承認予以相當之抵押品即將由日本提出二百萬現金報効曹氏爲大選之用而安福與津保亦將以此事關係呵成一氣即段派反對曹氏選總之聲浪亦可以由此化除其利益實可預計潘氏以其幣重言甘聞之大喜乃偕高木及某日員往商於王承斌王承斌乃密電高吳並囑張弧從中帮忙以爲此事若妥則曹家大選之經費可以不費一文而得二百萬之巨欵以二五附加作抵押之計畫即成於此時矣 
　　二五附加税之决定於華府會議中在英美各國均以此爲我國整理歐美外僨之用故關税會議雖因法國之未批准條約尚未舉行而附加二五問題已决於華會無重新否决之理我國因敎育實業經費之無着提出閣議指定此項抵充者巳無慮數十起將來關税會議中英美能否允許尚在未可知今日人欲得之以爲參戰軍械借欵之抵押其目光不可謂不鋭其手段不可謂不敏且此一舉旣見好於津方又見好於安福自已且得莫大之利益挽回兩項借欵之失敗其計極狡惟此事爲使團所聞乃秘密會議以爲中國政府如以二五附税抵償此種不正當之債務殊非華會議决增加關税之本意若果實行則關税會議即將爲長久的延期曾以非正式之談話嚴重警告外部星期一日之特别閣議高吳等果提出此案顧維鈞乃鑒於英美之警告堅决的表示反對而此案遂擱置矣 
　　此議發動之初王承斌曾秘密告之吳景濓吳知大選之金錢有着亦遂不肯發表惟向津保要求發放兩個月之歲費五十餘萬元以爲操縱議員之用至閣議否决此事已喧傳於外吳乃囑由馬驤等提出質問案以爲見好人民之地據高吳面告馬驤謂决不辦此事實則事至此時巳萬辦不到日人高木之經營此事者固形失望而津方曹邊王承斌等欲得此二百萬之報効以供選舉經費者至此亦功敗垂成惶急異常近聞彼等擬改以關餘付息以表示承認之一辦法而據某君所言則事以鬧開即此亦恐無望耳 
　　大選預備會之期限已迫在眉睫而金錢問題至今尚無着落承辦諸人焦急欲死近自保定歸來之熊炳琦已宣言不再過問則此事之無頭緖蓋可想見以包辦自居之吳景濓其目光全注在金錢之有無果有錢可弄雖以承認參戰軍械借欵之事知之而亦不肯明言近聞其鑒於此案之失敗選舉經費將無着落仍注重到曹鋭所籌之二百萬要其痛快拿出惟曹鋭心計素工彼所籌得之欵已託名爲樹德堂非由外國銀行擔保不肯拿出以免將來落空而王承斌託名籌餉向直屬各縣攤派之欵聞已别生問題近雖另想他法擬以某路抵押向某國借欵以供大選之用然能否有成恐亦仍是單相思耳（九月七日） 
[京津救濟日災彙要]  
　　運日米糧免關税昨日（六日）星期四爲閣議例會所討論報告者仍爲日本災情救濟問題目下最關重要者惟先在接濟糧食對於糧食開禁運日之數量的問題前次閣議曾有討論張弧主張明定數目將來不敷再行酌加其用意謂目下如先有限制且數量並不甚巨則可免糧商居奇抬價與中日兩方皆有利益但因不知蘇皖等省於自食必要者外所餘約有若干可以出口則數量不能遽定故惟有電催蘇皖等省當局速行核覆約有多少萬石俟有覆電即答覆日使暫定爲若干萬石而目下日本方面立即需用則允其先行出口記錄數目將來定出數量後可從中扣去並提議運出振米暫免應收之關税惟運時以財部護照爲憑並由部正式通知税務處以符成案高凌爵等均無異議當即通過 
　　施履本啓程赴日駐日公使一席虚懸已久前雖任命汪榮寳而因經費無着不肯赴任旋即辭職顧維鈞力勸無效乃另派施履本爲代辦以免東京方面無人接洽適値日本奇災暴發外交部遂催施氏即日啓程東渡㈠爲對於災情之調查報告㈠爲對於留學生僑商之被難者設法救濟施氏因顧沈兩氏之敦促並由財政部撥費一萬元昨日（六日）下午八時十分之京奉車業已出京取道奉天朝鮮而東到站送行者有日使館代表外交部重要部員日本新聞記者多人頗極一時之盛 
　　華僑急振會成立熊希齡江庸等組織之中華留日同胞被災急振會昨日下午三時在中央公園董事會開成立會到會者百三十餘人公推江庸爲臨時主席遂由江氏報告該會組織之經過並發表宣言繼續發言者有雷殷王敬芳瞿國春王佐臣汪榮寳等大致均主張積極進行對於籌欵方法主張一面請政府速撥巨欵並先向華洋義振會暫撥數萬元即日購辦米糧裝運赴日一面另行設法籌欵　還華洋義振會汪榮寳主張先將該會章程通過舉出辦事人員再行詳商進行方法衆贊成遂由主席朗讀會章請衆討論衆謂可照原擬通過即行選舉理事主席以章程照原文通過諮詢有無異議衆無異議又諮詢理事是否應用票選余調生主張由衆推舉不必票選衆贊成汪榮寳提出江庸王佐臣何侃瞿國春楊維新周英周作民胡已任馮飛姚慽李鎭華姚壽齡陳覺生盧松君陳延定李子厚等十六人爲理事由主席諮詢經衆同後王佐臣續提出汪榮寳王敬芳爲理事王敬芳提出熊希齡雷殷汪大夑梁啓超爲理事雷殷提出蔣夢麟爲理事均經衆贊成有人主張關於一切進行事宜即由理事會辦理雷殷主張即日開理事會商量辦法主席先以前説諮詢衆無異議又以即行改開理事會大會即行散會 
　　發起救災同志會段祺瑞氏爲救災恤鄰起見發起救災同志會廣募捐欵以振日災昨日上午在宮島街本寓招集宴會計與會者有靳雲鵬曹鋭姚震李思浩潘復丁世源傅良佐梁啓超邊守靖王印川曹汝霖陸宗輿等十數人段述及日本災情之重爲空前所未有莫不同深惋惜即由在塲各人慨捐鉅欵先行匯日交該國當局酌量發放並决定提倡辦法設立事務所及收欵處於英租界領事道中國實業銀行總行同時派員分購糧食及其他救濟物品以使交由九日出發之日輪大智丸運往茲錄救災同志會公啓於下蓋聞有生皆知愛其類故急難匪擇於鄉邦介孚則福以其鄰故扶義宜倡諸連壤日本此次地震繼以火災東京横濱沼津名古屋大阪諸都會糣毒同罹學校官署工廠商店道路各機關蕩亡殆盡歐美以外世界物力所薈萃隨烈燄以俱飛唐宋以來東方文獻所流傳逐洪濤而並没斯誠人類全體之浩刧匪直扶桑三島之偏災况復覆巢之下鳥鵲無枝竭澤之餘嗷鴻在野丁茲窮厄若乏外援哀彼孑遺行將同盡更有負笈學侶持籌僑民並我同氣之親悉在池魚之數公私環念痛惻交加詩曰死生之威兄弟孔懹又曰凡民有喪匍匐救之我國與日本以民族論本爲連理之枝以地形論僅隔衣帶之水患難相救義不容辭惟善是親誰不如我祺瑞等上維人道下念邦交勉竭絲縷之誠思作纓冠之救爰集衆擎聿倡斯會所冀海内同仁共襄義舉豈直指囷之誼騰佳話於魯周庶幾汛舟之施續永好於秦晋謹啓段祺瑞　呂海寰　趙爾巽　王士珍　嚴修·梁啓超·唐紹儀·馮煦·張勳·張錫鑾·周學煕·章炳麟·汪大夑·熊希齡·孫寳琦·張騫·錢能訓·梁士詒·朱啓鈐·李經芳·王克敏·張景惠·李士偉·錢永銘·丁士源·王廼斌·張敬堯·方仁元·羅開榜·段芝貴·屈映光·鄧文藻·段永彬·齊耀琳·潘復·王郅隆·吳振麟·劉冠雄·傅良佐·饒漠祥·魏宗瀚·余誠格·陳宦·楊以德·莊璟珂·李經羲·張紹曾·郭同·范國璋·鮑貴卿·張樹元·華世奎·王印川·張鎭芳·郭宗熙·張英華·談荔孫·王正廷　張文生·李韾·楊德森·顏惠慶·王廷楨·袁世傅·李光啓·王占元·李士鉁·湯漪·顏世清·曹鋭·章宗祥·姚震·莊仁松·龔心湛·靳雲鵬·張鳳　·蔡紹基·李經邁·吳鼎昌·田文烈·言敦源·陳光遠·曹汝霖·汪榮寳·曲同豐·倪嗣冲·朱深·卞蔭昌·陳文運·齊耀珊·周樹模·徐樹　·梁鴻志·孟恩遠·李思浩·周作民·阮忠植·施肇曾·張學良·胡筠·曾毓雋·李國杰·陸宗輿·李晋·姚國楨·徐世章· 
[加拉罕正式會見顧維鈞]  
　　蘇俄代表加拉罕君到京以後當局者及社會各界莫不有誠懇之歡迎據代表辦公處間接消息昨日（六日）下午五時半加拉罕偕其通譯官赴外交部正式謁顧維鈞以第一次正式會見並未談及中俄關係具體問題聞顧氏先述傾慕歡迎之意略謂曩在歐洲已早耳大名得君來華一切問題可以由君而商决深爲中俄國交慶幸嗣復談及前與越飛會晤願望中俄關係早有進步奈未幾即赴大連又因病離華未有結果實爲可惜現在北京氣候宜人君之體魄又復清健故甚望能久駐北京時相談叙加拉罕君表示極愉快之態度最後顧氏詢以初到是間曾否領略各處名勝如有所需請隨時通知當予以種種便利加拉罕君因復表示感謝而别 
 
 

Page 7

 
 
第一萬八千一百五十四號;中華民國十二年 西曆一千九百二十三年九月十號
星期一 * *[常會出席費已改歲費]  
　　同是掩耳盜鈴　　昨日（六日）憲法會議下午二時開會吳景濓主席延長時間至三時十分主席報告簽到四百十二人不足法定人數遂發支付證發畢主席報告參院出席一百二十一人衆院出席三百十三人共計發證四百三十四張遂宣告延會主席又報告現有胡君祖舜對於常會上臨時支給預備費方法提有修正案請開談話會衆均贊成遂改開兩院議員談話會首由胡祖舜登台説明前次兩院談話會决定之預備費支給方法本席認爲「預備費」名義極不妥貼有修正之必要前擬將標題修正爲「 
歲費暫行支給方法」第一條條文上將「預備費」字樣改爲「歲費」並於第三條後加增一條其文爲「未出席議員歲費俟國會經費撥足後再行補給」請衆討論主席登台將修正全文朗讀一過衆均贊成謂不必討論即請於兩院常會時遵照辦理遂散會茲將修正條文錄之於下「歲費暫行支給方法」㈠兩院於每星期開常會時出席議員得由國會歲費内支給一百元㈠每次開會於會塲計算人數發給出席證散會時出席之議員以出席證換取支給證㈠兩院議員憑支給證於次星期向會計科支領㈠未出席議員歲費俟國會經費撥足後再行補給 
[袁黃之一辭一就]  
　　袁乃寛昨日（六日）下午二時半到農商部就職三時即出席閣議聞農部部員以袁能就職當然須籌發欠薪故昨日上午派代表數人至袁宅提出下列三項要求㈠須先發三個月欠薪㈡以後本部薪水應照外交交通兩部成例辦理㈢上兩條若辦不到時則全部人員至袁宅就食袁氏聞此當允設法籌濟袁於命令發表後僅隔一天即行就職其熱心總長亦可想見據聞袁氏此席所以失而復得者一方面固係保方酬勞其連月來贊襄大選之功一方面則欲其對於經費一層酌量帮忙所謂經費者並非專指農部欠薪而言用意所在不言可喻袁氏對於保方此種希望雖未明示承諾然袁自項城死後宦途久曠髀肉復生之感自所不免旣有機緣豈容錯過毅然就職即不啻承認帮忙乃昨日早間袁正準備就職時其子某忽自津來對於就職一層反對甚力且謂「我家代保定墊欵一次五萬一次八萬至今消息俱無若再帮忙勢非破產不可」袁一團高興爲此語打消不少然就職之計已决故亦無可挽回惟向其子連謂「我非傻子豈肯輕易花錢」而已亦最近政局中之趣聞也 
　　黃郛决意不就昨已提出辭呈聞高凌爵等尚在挽留黃之辭呈如下竊郛自本年四月間因病辭去外交總長以來多方調理迄未告痊夏聞復觸暑熱精力愈衰是以外交委員會會長一職亦虞或有疏誤曾經呈請辭職區區之愚諒蒙洞鑒未奉明令照准正深惶恐擬再具文籲請忽於本月四日奉令署敎育總長聞命彌切慚悚伏念郛感深時局日夜徬徨苟非病體支離敢不馳驅自矢實以久疾纒綿氣體益弱部務繁重斷非勉强所能勝任再四思維惟有仰懇迅賜收回成命另簡賢能庶足以重敎育而免虚懸無任惶恐待命之至 
[劉夢庚將取消籌備法院]  
　　前月中旬京兆尹劉夢庚擅設各級法院並任唐肯爲籌備處處長後經司法部下令取銷劉仍一再上呈申辯近聞劉亦自知無理抗爭説不過去已有自行取銷之意擬委唐肯爲某縣知事並兼任警備司令大約數日内即可實行惟唐旣爲知事又充司令殊爲不倫據聞劉氏對此都有深意存乎其間蓋唐肯自被命爲京兆高審廳長兼各級法院籌備處處長後曾大發佈告張貼街衢一旦處長資格取銷則京師法廳方面欲加之罪而行逮捕不患無辭劉爲唐氏謀安全計乃畀之以警備司令之職欲以唐有軍人資格相朦混使法廳不得逮捕其實唐肯一向爲縣知事並未有軍人資格也 
[北京國民外交會之五項主張]  
　　北京國民外交同志會代電云各報館均鑒九月四日本會全體會員大會議决各件如下（甲）對於臨城案（子）刦車問題㈠被刼擄之個人損失依照國際法之解釋本無何等責任但爲顧全友邦感情起見可由路局酌量賠償㈡肇事一帶之地方長官由政府自動的加以相當處分㈢駐京各公使對於臨城案提出之通牒警告政府及全國國民完全否認）丑（護路問題㈠外傳英日兩使將干涉我國路政提出變相的共管之護路案應舉國一致否認㈡護路辦法督促政府切實籌劃舉行之㈢路線經過地方督促政府責令地方軍民長官嚴密保護如有失事加重懲處㈣路政腐敗已達極點督促政府設法改良管理收支以求進步並提倡國民共管鐵路（乙）對於收回威海衛案㈠政府委員與英使協定之草約警告政府須加以修正然後簽字㈡草約未簽字以前請求政府咨交國會審查或事前披露之（三）由本會派人前赴威海衛實地調查眞象宣佈國人以供參考雷君殷並担認自備旅費前往）丙（對於中俄會議案㈠督促政府根據加拉罕氏一九二○年十月代表蘇俄政府之對華宣言速締結中俄新協約改造東亞之新局面㈡中俄兩國關係最爲密切應設法促進中俄兩民族澈底親善以保障太平洋之和平㈢本會全體會員公宴蘇俄代表加拉罕表示歡迎（丁）對於日本之奇災事件㈠請求政府酌量解放米糧出口之禁令專以救濟災區民食但限制一定數量㈡聯合各社團組織日本災刼救濟會以救濟日本災民及我國僑民學生等㈢推舉代表以本會名義向日本使署慰問並由日使署轉達日本政府及各災區地方團體當即推定代表顏君惠慶黃君郛孫君潤宇雷君殷四人於五日四時前往）戊（對於天津英租界期滿案㈠督促政府依照期限按約收回以上五項請一致主張務達目的爲止此外本會並議决創辦外交特刋即日發行海内人士有以鴻篇鉅製相享者無任歡迎國民外交同志會叩 
[交通部召集運輸公約會議] [  智]  
　　交通部因國際鐵路運輸公約問題定期在部中召集會議昨將此項公約草案分送各主管機關請加研究並派代表蒞會茲錄公函如下逕啓者查鐵路國際運輸公約及規章草案在上次巴色龍納交通大會曾經提出列爲第二議案惟當時會中以爲該案條文拘束過甚遂决議改爲勸告書俟過兩年再行會議以便訂成公約嗣由國際交通技術顧問委員會對於該案自十年九月以來迭開委員專門討論會鐵路審查會幾經研究始編成鐵路國際運輸公約及規章草案其討論宗旨一則不妨碍國際聯運現行之契約二則必須實行商務上公平待遇三則不侵犯各國主權其結果終以發達國際聯運事業爲歸宿以便嗣後各國間如遇有新訂或改修舊有運輸契約之時得依據該約之原則爲公平待遇之實施至本年四月間該草案由第四次全體技術顧問委員會開會取决呈送國際聯合會行政院核准分送在會各國並定於第二次交通大會舉行之時邀請各國派員赴會届時將此項草案提議訂約以竟全功我國亦係聯合會會員之一所有該委員會迭次召集各種會議研究該案均由本部駐歐委員王咸列席與議並經該員隨時具報連同鐵路國際運輸公約草案及規章草案呈送到部查此項公約草案内容計分九條除第三第四第五第六第七第八各條與巴色龍納借道自由公約相同外其餘第一第二第九各條略有變更又查規章草案内容計分四十三條或關於運輸上公平待遇主義或關於運價經濟主義或關於國内行政法權或關於國際裁判法權或關於現有運輸契約總觀各條實包括各國行政權國内法及經濟問題三種與我國已簽字之借道自由規章及華盛頓會議所議决之優待運價案均有密切之關係而於我國尤關重要因我國在政治上旣有關税及治外法權之束縛又有華盛頓會議决定門户公開之主義且旣爲聯合會會員不無維持國際義務之責任對於此項公約及規章如將來不予簽字則恐有孤立之危簽字則又恐在運輸上加一層束縛亟應詳細研究以預决我國對於該案應取之方針茲第二次交通大會定於本年十一月十五日在瑞士日内瓦舉行國際聯合會行政院邀請我國派員赴會之正式請柬據王咸報告業已寄發爲期已迫本部爲先事討論該案起見業經電飭京漢京奉津浦滬寗京緩各路各派車務高級人員於七月十日來部會同路政司聯運處及國際交通事務處人員組織委員會迭次在部開會將該草案公同討論并由該會復組織分委員會連日繼續在部開會將規章各條依次詳加研究茲據該委員會報告於二十日最後開會討論將分委員會報告酌加修改當議决以公約及規章草案除對於政治方面應請政府指示方針外其原則尚可承認至關於公約第一條第三節所載對於統治下或管理下外人經營及民業鐵路欲其履行規章所定之義務須得其承認一層應先行徴詢南滿中東滇越及國内民業各路對於該案之意見關於� 
規章第三十七條所載國與國間及路局與路局間按照規章訂立特别契約一層應提出一種槪括之保留即謂（訂立特别契約僅能盡運輸之需要及負擔之能力並須按照技術經濟及内地之情形而後可以規定）關於價章一層應將我國在華盛頓會議之宣言在大會再行聲明並應保留一種特權俾得按照國内情勢以訂立内地運價關於匯兑一層因我國係未用金本位之國應聲明將來訂立特别契約遇有必要時須有修改或變更所定辦法之權關於兩鐵路間之海運或河運一層應將規章第三十八條再加確切之解釋將來派員赴會擬請責成該員將以上應行保留及聲明各項在會提議等情相應將鐵路國際運輸公約草案規章草案該委員會報告以及分委員會議事錄及報告各一份函送貴部即希查照並派員先行研究擬具意見書以便開國際交通審查會討論公决 
[吉林通信] [  隠]  
　　樺甸水災善後情形 
　　八月十三日樺甸縣發生大水災當時傳聞淹斃人口達全數三分之二以上實則言之過甚惟流離失所者所在皆是省署得報後除派朱約之委員前往趕辦急振外並在省署附設水災籌振處籌振辦法决定大綱三項㈠調查手續㈡散振辦法㈢勸募欵項王省長以下認捐共一萬餘元尚嫌數少特仿照北五省辦振成案凡軍政兩界在職人員月薪在五十元以上者提出一成充振以一個月爲限此外學界自動捐月薪百五十分之一充振至地方商民由各團體擔任勸募刻正積極進行又據新自樺甸歸來者云省長除派朱約之來樺放振外又電磐石縣及奉省海龍縣就近接濟糧米磐石業已運到五百石海龍亦於二十六日運到二百石惟樺甸向不清查户口放振手續非常困難現祇舉辦施粥餘在調查中死者约一二百人省署擬由樺甸財務處發帖三百萬吊由省暫假百五十萬吊以爲商民貸欵之用而當地紳商則以省假須還發帖貽害地方仍請由省發帑振濟房屋有全部冲坍有僅倒一部分惟無一完全者田地有被冲成溝者有僅傷田禾者張知事因災後不即挽救擅自晋省已被撤任另委高汝清署理茲錄樺甸縣呈文云竊查樺甸縣街向無城垣東南兩面均沿輝法河岸北面兩縣又爲蓮花泡所包圍四周皆水地勢甚爲低窪惟河岸高出水面平均丈餘雖屬霪雨連綿從無出槽之虞不意於八月十三日河水暴漲一夜之間水與岸平十四日晨水勢浩蕩尤爲洶湧實與尋常漲水情形大不相同當即派警四出傳令商民迅速預備木筏覓僱船隻以防不虞比及下午一鐘水忽進街最怪者遍地皆出泉眼頃刻之間街面水深數尺署内監獄地基較低牆壁首先冲倒囚犯譁然勢甚危急知事萬不得已遂將監犯運送上船親自帶至北台子山上一而派兵督船往來救渡難民一併送於山上當時水聲激湍澎濤洴湃人聲喊救泣啼呼號世間最凄最慘之情狀無有過於此者遙望縣街一片汪洋大有全城盡没之勢延至十五日夜水勢稍殺十六日晨始漸次退下街面之水最深處竟至兩丈五六尺餘最淺處水亦三四尺深當因縣署房屋水深及簷一切紙張文具未及携出全被冲失倉猝之間遂向村民借得破筆一支潦草代電呈報省長聲明不及分呈懇請省長先爲轉陳列憲是日午後水已退下知事回街履勘縣署房屋除五間正廳外餘均倒塌商民房屋倒塌多半好在水漲奇急退亦神速調查淹斃人數僅百名之譜惟所有食品均被水冲數萬災黎露宿街巷嗷嗷待哺滿目瘡痍殊深酸痛幸經省長接電後即派委員携欵運糧星夜抵樺發放急振刻間人心大定凡是稍能自顧者莫不東架西支力圖恢復較之數日前一律坐以待斃之情形大有起色差堪告紓厪念至文巻票照多被水濕現巳晒乾正在詳細點查除查點清後丢失若干另文具報外理合先將被災情形備文呈報鑒核施行 
[長沙通信] [  幹]  
　　湘局變化中之各要人行蹤 
　　　畏公行將來省譚畏公自退出衡陽後即駐耒陽此間各界已迭次去電歡迎據譚軍要人見告譚氏確將於三數日間由耒首塗來省抵省之期至遲不過一來復頃省城已遍貼譚氏布告略謂本總司令奉大元帥之令回湘整飭湘政原爲實行主義以期澈底革新旣無權利之私尤無恩怨之見不謂竟有少數軍官悍然持論反對値此農事方殷演成内戰良用慨然茲特遣派湘中第一軍軍長宋鶴庚督率所部先入省垣肅清根本所幸將士用命趙政府自知不敵倉皇瓦解秩序如常人民安堵所有本城治安一切事宜在本總司令未到以前槪責成宋鶴庚負責辦理如有不法之徒乘風騷擾定即嚴拿懲辦云云 
　　魯師長不肯移長省城各行政機關雖已召集科長以次各人員暫維現狀然非得魯師長來省總覺有羣龍無首之象故自魯師長抵潭以後各界紛派代表往湘潭迎迓然魯則一定不肯來省謂其間具有苦衷某君曾叩以不能來省之故魯謂予乃嚴守中立之人决不願有偏袒何方之成見炎公雖走前方戰事尚未解决予若入省炎公必以我爲袒助畏公此予不能入省之苦衷也况省垣羣賢濟濟維持秩序治安綽有餘裕畏公至遲一星期後入省予實無入省之必要云云因之各公團派往歡迎之代表朱壽祿等已不得要領而返昨各公團又再派陶鑄等往省議會代表朱矯等昨日亦往結果未知如何耳但魯於長潭治安固肯絕對負責維持者除將所部第六團及騎兵團移潭外並派第六團之第三營李營長率隊分駐新江河以爲長沙之援應也 
　　趙炎午行蹤再誌趙炎午赴衡山之説已如昨報所云如果赴衡山勢必使前方戰事延長若干時日雖明知長沙不守餉械之策源地已失不能有爲但其心總覺不甘現據軍界消息則謂趙氏係循長株路前進由醴陵而入萍鄕求蕭安國之援助並未赴衡云云果爾則趙氏更無能爲因蕭之實力不充非能爲人助者趙雖往求救亦必無效力也 
[鄭士琦徘徊濟垣之原因]  
　　濟南通信第五師長鄭士琦出省剿匪之説截至今日尚無出發消息表面因十五萬元開拔費財廳尚未完全撥出（已撥交十二萬元）實則别有隱情蓋鄭之垂涎督軍背叛田中玉已有圖窮匕現之勢王承斌旣因魯軍界反對而不敢驟來則鄭氏第一策已告成功第二步即爲疏通魯省各界議會方面黨見紛歧歡迎與拒絕固不甚一致然反對客軍來魯則久已人同此心心同此理若果以鄭氏督魯則彼所帶之五師久已在魯日後不再招兵即不至加增人民担負所謂不得已而求其次者是也當此之時鄭氏復極力運動一二巨紳及强有力之議員許以若干條件求其捧塲巨紳張英麟茅稚雲等昨遂致電京保洛反對任何人帶兵來魯省督魯以魯省軍隊保魯省治安雖只寥寥數語即將歡迎鄭氏之心事和盤托出連日鄭氏門前車龍馬水應接不暇第九旅長張培勳昨亦已奉調來省其任務維何不難預揣故説者謂在易督問題未解决以前鄭氏萬不能離省帶兵勦匪直欺人之談耳 
[贛垣亦盛傳大同敎説]  
　　困瘟疫蔓延愈爲恐慌 
　　國聞通信社南昌通信云贛垣日來援粤名詞已成過去軍政各界寂無所聞聞省議會因分贓而毆打案省敎育會因改選而訴訟案現亦均由當事自行收兵毫無舉動而社會上所最閧傳者則爲瘟疫與邪説查立秋以後天氣乍寒乍熱而正午及中夜熱度相差尤甚或有昨日甚寒而今明日又轉熱者居民旣難維防而疾病即因而生此病之起先發生於城外潮王洲某户有五代單傳之子年將十三四歲先一日患病次日即死繼之而患者不上兩日已先後死去十餘人現正盛行惟幸未蔓延入城各醫生亦在研究防禦醫治之法至其病狀與歷來伏天所患無甚大異適於此時省垣又紛紛設立院壇如六一眞道會南昌道院悟善分社三錫仙壇等等不下十餘所邪説更因之羣起民間紛傳謂將有空前之大地震大日蝕大震嚮大殞星大海嘯大風雪大冰雹大寒冷大雷震並謂至中秋節後即成事實與外省所傳之大同敎説完全吻合或即係此處各道院社代爲傳播而張天師亦飭徒大散符咒謂可救災愚民無知咸相驚以伯有上中社會亦大多數迷信頓呈不安現象現官廳正在嚴行查禁此輩煽惑之人 
[九江近訊]  
　　孫傳芳由漢乘招商局江順輪船赴滬六號上午九時過潯此間軍政各官齊往晋謁孫氏槪行擋駕聞孫氏抵滬後約有三五日勾留即行赴閩 
　　南潯鐵路董事局近以路事不可無人主持曾電天津促張肇達協理即日返潯而公司方面則以董事局派人查賬及一切非錢莫辦之事均覺應付爲難亦電張氏速其南下現張氏已於六號乘招商局江順輪抵潯聞該路職員八月份薪資尚無欵發給會計處長黃明之日前專爲此事晋省擬向財廳在保息項下提撥數千元暫救眉急 
　　財廳續募十年公債本縣派額爲八千元迭經張知事函催地方各公團勸募迄未募解分文日前財廳又以省庫空虚需欵孔急特派王委員來潯請張知事積極募解張又函催地方各公團勸募當經助理員辦公處召集紳商會議决定擔任勸募一千元張復以數目太少函請增加一千元紳商因無力募集特聯袂往謁陳訴苦情張謂至少非一千四百元不可現聞一千四百元之攤派方法由商會與地方各認一半地方之欵則由米捐項下提出惟商會向無基金必須召集各帮分别攤派方能凑足 
　　怡和公司公和輪船水手頭目劉森林彭家壽等前於輪船抵埠時毆傷本公司小工陳敦炳蕭廷揚等多人並抛小工吳香山馬得勝下水斃命屍首迄未撈獲業經英領將兇手劉森林送交九江地檢廳辦理惟衆小工以馬吳屍首未獲疑水手等將屍湮滅頗爲憤慨 
[蕪湖近訊]  
　　駐京日本芳澤公使因此次東京横濱一帶發生巨災要求我國供給米糧現經國務會議議决特别允許出口並電詢蘇皖兩長查酌辦理聞蕪關何監督暨房道尹已接呂省長來電令將蕪埠現存米糧供求情形確查具覆以便議定出口數目何房兩氏接電後業已着手調查以憑呈復 
　　蕪湖各界　此次日本地震奇災皆改變對日態度起而爲救災卹鄰之舉七日下午開會公决將對日外交後援會檢查股撤銷並將堆存之劣貨以三日内結束如有餘欵悉數撥充日振又王鎭守使何交涉員發起聯合各界定日内在烟雨墩會議組織日災籌振會俾分投勸募以資救濟 
　　此間各界連日紛往駐蕪日領事署慰問災情日領田中作適値臥病當由副領事安西接見並述日本自此次震災發生後始終未接東京直接來電所接兩電一由北京使館轉來一係駐蕪桃字日艦接台灣發出之無線電故所得被災情形僅此兩電而已並感謝中國人民之厚意 
　　蕪湖海關税務司偉傅德本年夏間請假携眷赴日本箱根避暑偉因假斯已滿上月二十八日先行返蕪惟其妻與子女現尚留箱根此次發生鉅災後故偉氏於七日由蕪赴滬轉輪赴日探視 
　　蕪湖市農會前因縣知事徐傳友所報災情兩歧特電省控告刻聞呂調元已令徐知事調任阜陽改委汪箎繼任汪昔年任蕪湖警廳與各界感情尚洽不日即可到蕪接事 
　　安徽中南兩路釐金總分巡自設立以來儼然以釐卡自居前經各方反對該巡依然存在此次和尚港米卡設立後各方反對較前尤烈聞呂調元爲減少反對起見擬將釐金總分巡一律裁撤曾令財政廳查復詎財政廳長胡思義以大利所在僅將一二三分巡撤銷總巡仍舊保留業已呈復呂氏照准矣 
　　省立蕪湖第二商品陳列所現因各處徴集商品均已到齊内部亦已部署完備定於本月十一日開第一次出品展覧會聞實業廳長鄭斅慈有届期來蕪參與開幕之説 
[浙省振濟日災之籌備]  
　　浙江省議會副議長祝紹箕省敎育會副會長李傑經各� 
團體公推與各方接洽日災振務即定十日上午謁見盧張兩長詢問籌振辦法並定是日下午前赴杭總商會參與日災救濟會俾决定妥善辦法十一日開會解决杭縣律師公會九日上午十時開秋季定期總會對於救濟日災贊成與各團體組織日本災振會共策進行並推會長阮性存副會長許壬爲出席代表一面電日本慰問以敦邦交 
　　浙江省敎育會准浙江留日學生同鄉會函開敝會擬於陽曆九月十一日假座貴會舉行日本震災救濟事宜籌備大會人數約在五十左右謹此奉懇相應函達諸希台察　 
　　杭州銀行公會對於日災振濟曾加入於各公團九日中國銀行及交通鹽業各行准北京中交鹽業總管理處齊電開本日公决日災振欵由北京各銀行認定數目其各埠分支行號概不另捐希洽等語現由各行長籌商即日報告董事會 
　　浙江高等審判廳昨復北京法律館江總裁電云陽電奉悉遵即轉送聞浙省長已委沈陳善携欵二萬元赴日拯濟本省學生另由敎廳轉飭沈委候公東渡接洽餘俟數集再聞陳福民陶思曾叩齊 
[杭州快信]  
　　高等廳昨奉北京法律館總裁江庸陽電日本巨震亘古罕聞庸曾充留日學生監督於留日學生尤極痛念尅日前往慰問切盼各界倡籌巨欵迅速匯寄等語今（九日）日已分函各界查照 
　　此間自日災發生後留學生因暑假返浙者經敎育廳通告暫勿東渡已促經理員起程赴日妥籌善後辦法再定到校日期浙江留日學生同鄕會現定十一日假省敎育會開救濟日災籌備會 
　　浙沙灶地墾放局局長王錫榮有調署實業廳長消息所遺局長職將以會辦曹豫謙接充 
　　浙省農會因改選在即函催各新會員限二十二日前繳費給證 
　　紹屬省議員魏澤寰被人密揭有通匪接械嫌疑經盧督派隊拿辦昨已解省訊究 
　　第一中校前日開校務會議規定敎授鐘點（上午七時半至十一時半下午一時半至四時半）該校理科主任張乃燕（省敎育會長）因已受上海大學聘未能兼顧一中課程决辭職 
 
 

Page 8

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 9

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 10

 
 
第一萬八千一百五十四號;中華民國十二年 西曆一千九百二十三年九月十號
星期一 * *國内要聞二 
[重慶通信] [  淵如]  
　　軍事近訊 
　　川北軍一度換防之後援川軍總司令袁祖銘實行其職權將全盤規畫戰略變更决定左路由楊森所部二軍擔任右翼由鄧錫侯所部聯軍擔任中路完全由黔軍擔任令王天培彭漢章率五個混成旅前進後路重慶城防爲二軍何疇城外河防爲北軍于學忠木洞唐家沱爲李樾森涪忠　　萬爲盧金山未大　張允明擔任肅清江面南岸周湯殘部以黔軍三個混旅廊清之近日略有變更即加派黔軍兩旅赴合川協助鄧錫侯改調陳國棟一師兩旅人加入中路數日以來變消極而爲積極各路均預備前進此最近二軍方面之情形也 
　　一軍方面熊克武最近亦有「勢窮拚命」之表示見劉文輝輩中立派主張擁戴劉湘出山决其必不利於已賴心輝又迭請辭前敵總指揮請改委但懋辛復疑賴有消極抵抗之意思故心理頗感不快其部下何光烈師長又通電贊成中立派之提議勃然大怒遂命何部下李伯階執而殺之初受縛尚係幽囚昨日重慶商人得順慶來函據稱何已在順慶城内靖國寺遇害確否尚待證實然何之被計擒軟禁則固彰彰也熊知非拚命一戰决難圖存故晨近鼓勵余際唐張冲喻培棣鄭經武藍文彬等積極備戰猛烈前進仍將内江富順榮昌璧山隆昌攻下楊森亦猛烈奮戰立將隆昌奪回川南清鄕軍團長賴明章奉令駐防榮昌失陷防地性復殘忍好殺龔達電呈楊森槍决賴明章於永川立飭第二獨立旅趙汝楫尅期恢復榮昌據聞已拔隊前進矣 
　　此次中路右翼退防獨楊森在左路抵死不退昨日此間城防司令部發出通告云二十八日午後十一時在軍用電話上與楊軍長談話得有重要消息數點㈠二十五日拂曉與呂超全部及萬愼鄭藍靜之兩旅由富順繞攻隆昌後方我軍乘機向左後方移動午前八時與敵接觸於隆昌屬土地坎鏖戰至午後四時在牛腹渡將敵擊潰奪獲快槍二百五十餘枝俘虜官兵八百餘名河水淹斃二百餘名㈡二十六日賴心輝鄭經武兩全部並附帶匪隊多部由中路福集塲向我猛攻楊師何旅由左右翼抄襲鏖戰至午後六時擊斃百餘名俘虜二十餘名奪獲快槍十餘枝敵向富順潰退㈢二十七日拂曉有張冲全部余際唐一部并有匪隊多部向我嘉門鎭猛攻唐師及六十三團由况場繞攻敵之側背午後五時將張冲所部劉慕賢團長擊死第一軍驍勇善戰之將也擊斃士兵一百餘名奪獲快槍一百七十餘枝文卷行李軍用物品甚夥於是乘勝窮追到達福興場前方十五里敵向隆昌方面潰退形甚狼狽是役我軍傷亡連排長十四員士兵一百餘名㈣二十七日夜賴心輝電叙府劉湘表示嗣後嚴守中立不再加入戰事并求劉湘轉達援川各軍不必向賴氏攻擊等語此官廳方面最近發表之文告也 
　　三日以來黔軍又决心一戰分出通遠門朝天門南紀門者約六七旅人有子彈一百六七十駝開花砲機關槍多挺並有雨傘十數駝均係開赴中路銅梁大足璧山一帶者小河嘉陵江方面復開去七混成旅駐青木關八混成旅駐凉亭子游擊支隊長雷左軍日前往磁器口高店子點騐所部擬即開赴璧山桐梓場茨竹溝等處進攻銅梁聞日昨在凉亭關已與藍文彬旅接觸激戰約二小時藍旅退據距璧二十里之高山扼守待援至合川方面第三師師長鄧錫侯昨日離重慶赴合川督戰行抵浮圖關川黔軍官置酒讌之其先鋒已抵乾柏樹駐大溪溝之砲團亦已開拔向北路進發刻合川城内係一軍五師一營人駐守昨七師陳國棟師長率其第十三旅長段純嘏第十四旅長朱召南暨官佐士兵約六七千人大砲多挺機關槍多尊由江北縣城開進千厮門聞係親赴中路銅梁大足璧山督師將來不出旬日中路又必有一場血戰可知矣（八月三十日） 
[南京快信]  
　　兩長因開放糧食出口救濟日災事定日内召集地方士紳開放公决 
　　日本震災救濟會昨將食糧等件辦齊運交華甲艦載運赴日 
　　各縣團體電省報告組織救濟日災會者十數起 
　　北京昨電杜司令請於寗滬兩處各派一艦專運賑物赴日 
　　警務處電令川沙縣速將大同會解散以免淆惑人心一面通令各縣一律查禁此項會社 
　　總商會正會長甘鋐副會長蘇民生定十日赴滬出席整理財政會議 
　　昨午省署召集財敎實三廳長會議對於各方反對　烟營業特税之應付消弭方法 
　　滬寗路局聞與交通部接洽擬增加資本加築雙軌 
　　海杜派杜逢時駐滬調查海軍舉動 
　　贛蔡昨電齊請協電北京催濟贛南客軍餉械 
　　韓省長夫人於昨（八日）下午四時在署病故今（九日）晨本城各機關長官均往弔唁 
　　齊督因江蘇毘連鄰省各縣詳細地圖尚少完善者特令測量局分赴各地詳細測繪 
　　省署電咨内務部請將上海違禁藥品管理局之中藥注册章程取消照民四藥商章程辦理 
　　昨日津浦車按時抵浦曹村軌道已修復 
　　江寗縣通告各鄕受災田畝儘夏曆八月初十日核實呈報並附具册結以便查勘藉杜浮報 
　　天津警察廳特派專員赴滬迎提致中銀行經理管孟仁張芝亭於昨日由轉津訊辦 
　　農業指導員過探先葛敬中何尚平黃國斐均赴無錫視察農務 
　　泗陽紳商學各界會電省署請對該縣補選欵產處違法主張公道 
　　財廳今日）九日（委劉鳴復爲丹徒税務所長 
　　上海沈知事來電請示將湘省難民直接解鄂韓省長深爲嘉許已電鄂督長照辦 
地方通信 
[蘇州]  
　　肉業會議否認廳委蘇市肉業對於屠税問題日前已迭開會議由敬業公所函請蘇州總商會轉電財廳撤還汪委取銷新章在案刻聞肉業以電廳已久未蒙核准故蘇市肉業公所理事魏耀卿等又於昨日召集城内外各同業在夏侯橋敬業公所開緊急會議繼續討論該案到會者二百餘人經衆互相討論後公决由理事魏耀卿等領衔聯合同業二百餘人續函蘇州總商會轉電財廳俯念商艱撤還汪委取消新章至蘇市屠宰税欵應請仍照舊章由同業公推之沈宋兩代表征收彙解以順肉業輿情而免激起風潮云云現悉商會據函後鑒於肉業一再否認廳委深恐發生風潮故昨已續電財廳代表肉業呼籲懇請撤還委員取消新章矣 
　　科長失蹤案定期訊判吳縣知事署第二科主任王鳳笙因其妾張氏深夜入署滋擾羞憤失蹤即經郭郭事派警將張氏拘送地檢廳訊押數日旋即保釋候訊一節迭誌前報茲悉地檢廳以王張氏深夜闖入縣署滋擾妨害秩序觸犯刑律業已偵查屬實提起公訴移送同級審判廳訊判地審廳受理後聞現已定期於本月十二日（即夏曆八月初二日）上午十時開庭宣判該案故地廳已於昨日傳知王張氏及該案證人縣警察所一等警佐那鶴年縣署征糧員朱伯英二科科員程軼書二科服役王某郝某等准期到庭候訊云 
　　分縣委派自治指導員自治畢業員葉正甲等奉省長分發蘇常道尹公署後蔡道尹即將道區應行委派指導員酌定縣分及員名呈請省長查核茲奉指令准予如呈委任葉正甲爲吳縣與無錫自治指導員許亦鳴爲江陰靖江常熟自治指導員吳廷憲爲吳江崑山自治指導員高士勛爲武進宜興自治指導員蔡邦修爲南通如臯泰興自治指導員分别發給委狀葉正甲等以道署雖按區委派惜各縣經費移撥他用歸還無期擬於日内開會討論藉圖進行 
[松江]  
　　松市敎育會開會松市敎育會於九日下午開職員常會由會長王正瑩主席提議職員沈玉旋來函謂近有假世界大同會名義沿途散布傳單措詞荒謬惶惑聽聞應否請縣查禁案議决由會呈縣查禁並分函農商學三法團一致取締 
　　李芑香之追悼會邑紳李芑香在浙垣高審廳法官任内中風逝世松人士因其好學廉潔莫不深爲悼惜且由其門生舊以李君身後蕭條其公子輩所需敎育費亟應設法資助以慰死者當經與李君知好諸人相與致贈業已集有成數而其服官所在地之督辦省長財廳長及高地審檢廳長亦均分别賻贈此亦可見李君生前之爲人欽仰茲松人又於九日復假育嬰堂醉白池爲李君開追悼大會所收祭文輓聯不下數千而紳商學界之往吊者素車白馬尤絡繹不絕是日下午開會後即由到會諸人舉行公祭當推耿公達爲主祭員恭對遺像行禮次由來賓朱鶴孫張蔚丹陳念慈演説再次爲家屬答謝遂宣告散會 
　　續誌鄕女被刦松江東校場夏文忠田園内借居之戴彩妹子被人於六日深夜猛刺咽喉傷及氣管一案已蔣報騐拘訊詳情錄八日本報茲此事全案人證已解警所預審一過轉送縣署訊辦當經藍承審員開庭研鞫夏文忠妻夏元珍供稱雖與受傷人戴彩妹子同睡然被殺情形始終未悉夏文忠則稱於是晚三時出門販賣荳芽菜故戴女如何被剌實不知情經承審員一再駁詰夏妻仍異常刁狡堅不共認故判速將戴女醫痊或可稍邀寛典遂令將夏文忠夫婦收押聽候復訊其餘諸人均訊無干係一律省釋惟被剌之戴彩妹子已經西醫朱志一縫紉傷口悉心診治業已轉機今據戴女自述確由夏妻元珍於是夜開門引入一人向彼行强侮辱因伊力拒遂出剌刀割斷褲帶肚兜帶欲以暴力姦污乃伊仍以死力抵拒始被以剌刀猛剌咽喉而去惟行兇之人口音裝束因受極大驚恐神經錯亂已難記憶是此案眞相非嚴鞫夏妻自不能得其原委但戴彩妹子係一農家之女竟能堅貞若是誠近世女子之不可多得者 
　　張澤鄕議會成立松江張澤鄕議會於九月一日開成立會到副議長徐躬厚議員王文元等五人及鄕董徐同等當由副議長主席㈠議接收文卷案議决此案前經正副議長具呈縣署眀請發奉批由本會邀同本鄕自治委員到署移交等因現在議長尚未遵行今日又未出席應請副議長與議接洽即速辦理如議長因事不克前往即由副議長接收㈡鄕公所房屋現由第一女校借用應即督促收回案議决前擬以作善堂爲女校校舍但因失修未果茲擬通融辦法先由該女校讓出兩間作爲議事會及鄕公所辦公之處㈢自治委員應交鄕董保管公牘亦已由縣批令鄕董向自治委員逕行接收迄已多日尚未交出應如何辦法案議决由鄕董再向接洽請自委陳南崧君速行交出俾利進行 
[常州]  
　　敎育局長堅請辭職武邑敎育局長何其焯因辦事掣肘呈請廳縣辭職已經敎廳令縣查復縣署接令後遂慰留該局長照常供職詎昨（九日）所聞何局長又呈請辭職原文洋洋千餘言託病求去並聲明維持至九月底爲止云 
　　地藏節作樂之狂熱夏曆七月三十日俗傳爲地藏王誕辰武邑東門例有作樂之舉今年則西南北三門亦隨聲附和龍舟雲車燈船燈會色色俱備鄰縣及四鄕人民之來城者二十八日即見擁擠旅館菜館及汽油船游船等無不利市三倍誠無意識之狂舉也 
[南通]  
　　派員勘測常通港南通登灜沙人民顧償基等近以張鴻翔擅將常通港東端築壩堵塞致港水無法宣洩均流經恤濟等圩界港至文登兩沙界港入江該處受損甚巨特繪圖具呈縣署暨張紳嗇庵核奪瞿知事特於八日轉請縣水利會派員勘測矣 
　　恢復縣自治消息南通恢復縣自治一節業經瞿知事提交全縣紳董大會核議未得具體辦法茲又陷於擱淺狀態如臯參事會業經舉行常會現正由參事員討論該會預算案其各市鄕自治機關均限十三年一月一日成立泰縣縣參兩會已由王議長培芸與各議員暨鄭知事洽商定於九月十一日恢復縣會改設勸學所舊址參會設圖書館内其兩會鈐記業經縣署呈請省長頒發俾資應用又海門縣會雖已恢復成立但人數甚少進行亦欠順利因有人以海門縣會未經法定手續有臨時權宜性質亟應遵照修正縣制從速組織正式縣議事會以符定章等語惟又有人反對此説故刻下稍有爭執云 
[揚州]  
　　呈請緝辦梟匪海門縣公民施秉官等公呈兩淮運署以梟首沙錦標由官廳拘捕到案後暗中主使尹東來等搗毀鹽房抗拒軍警一案奉飭緝私駐海連部及縣派軍警一體會緝解究在案乃沙竟敢赴縣具呈希圖卸罪幸未奉准沙因不遂即唆集匪衆千餘人拒敵官軍近復公然販賣私鹽不許官鹽顆粒銷售於縣境六七區一帶鄕民稱爲私鹽大王前被搗毀官鹽盆銷似已無恢復之日懇再飭營縣上緊協緝以靖匪踪而保官銷云云 
　　高廳添委江都承審江都縣例置兩承審員自曹知事蒞任减去一員茲蘇州高等審檢廳查江都地方潦 
 
 

Page 11

 
 
第一萬八千一百五十四號;中華民國十二年 西曆一千九百二十三年九月十號
星期一 * *關訴訟案件繁多一員實難勝任特添委鮑宗銘（佩西）帮　審理七日已來揚任　矣 
[鹽城]  
　　景魯商業中學開學誌盛鹽城爲裏下河繁盛之區交通便利商業發達惟商業人才頗爲缺乏該地人士有鑒於此由前省議員劉君少卿及商界領袖諸公發起籌設景魯商業中學聘請復旦大學商學士陳君夑鈞爲校長籌備數月現已招生足額並聘定該地文學家姚楚卿復旦大學商學士朱殿林文學士湯亦先江北體育家石介如諸人分任敎科乃於九月四日十時行開學典禮到者甚衆先由校長報告一切繼由來賓蘇孫胡三君演説多勉勗之辭後由敎職員代表湯君致辭會散後並欵來賓以茶點頗極一時之盛 
[淸江]  
　　委員騐收雙金閘鹽河成於淸康熙四十八年爲淮鹽南運之要津鹽河水源仰給中運（河名）而雙閘又實爲洩運濟鹽之關鍵故自民國十年夏該閘被水冲激倒塌後頗爲淮鹽各商所重視爰於去年經揚州督運局及淮陰士紳喬伯瑤吳席儒等一再就商海州稽核分所與運副衙門迄至去冬始見就緖乃購木石石灰藏篾等項工料始於今春開河動工經月而竣當由監工員陳曉六等報請收騐茲悉督運局已委定運河上下游堤工坐辦萬筱庵馮啓勛兩君於本月十二日會同部省各委前往騐收云 
　　五里莊防匪戒備淮陰五市五里莊集以毘連泗沭人民時遭匪害頃聞沭匪首徐子慶尤貫忠盧景秀徐元慶等盤踞該縣東鄕塘溝馬廠一帶黨羽四五百人肆行搶刦影響淮陰邊境故日來五里莊異常戒備居民之稍有資財者皆紛紛遷避清江警備隊營長王振鵬二日得信當率營部兵士兩拼携帶衝鋒鐵板一面調動三西兩市駐防警隊先後齊集該集以備不虞 
[南京]  
　　平民學校懇親會南京平民敎育促進會八日下午七時假公用講演廳開全城平民學校第一次懇親大會計到男女學生千餘人督軍代表劉潛敎育廳長蔣維喬實業廳長張軼歐及各界來賓參觀者甚衆奏樂開會後由主任王伯秋報告開會宗旨敎員黃克新諸人次第演説次平民學生分别表演樂歌跳舞唖鈴操新劇等秩序井然精神亦甚活潑觀者咸謂兒童受短期敎授竟能獲斯效果益信敎育價値極爲可貴云 
　　敎育廳視學會議敎育廳於八日召集省視學暨各科指導員會議本學期視察辦法省視學章慰高陸規亮蘇簡關榮生指導員劉儒馬昌期秦鳳翔申延秋吳家煦鄒楫及第一第二第三各科科長科員均列席由蔣廳長主席十時開議㈠分區視察省視學四人認定三十二縣國語指導四人以兩人爲一組認定十六縣其餘十二縣山理科指導員師範敎育指導員社會敎育指導員分認㈠視察時特别注重之點敎育局辦事細則全縣敎育行政統計表縣知事辦學成績鄕村小學成績敎育機開經濟公開辦法施行新學制狀况等討論至一時散會 
　　整頓菸酒帶征義敎附税江蘇義務敎育期成會以菸酒帶征一成義敎附税未能依正税成數照缴特呈請省長令行江蘇菸酒事務局督促整頓其税數收入最多之靖界菸酒税局並請分令轉行加以嘉獎藉資鼓勵當經省署批云來牘閲悉候令行菸酒事務局設法整頓以符預計之數並將經收最多之靖界税局長傳令嘉獎希即知照 
[嘉興]  
　　縣署限制三紙廠採購原料嘉興九里灣嘉禾造紙廠南匯大中造紙廠　里街造紙廠已分别籌備進行以期早日成立開工惟各該廠購買稻草等原料因地方人士頗有物議故由縣署訂定取締規則各该造紙廠不准在嘉興嘉善兩邑購買稻草等原料並不准甲乙兩廠同時在一處吸收原料致起爭執違者即行處罰或� 
停止其營業業由縣呈奉實業廳核准公告知照矣 
　　福音醫院舉辦畢業嘉興福音醫院開辦較各醫院爲早其成績亦爲各醫院之冠該院造就之學生亦都富有經騐現悉該院定於九月十一日在耶穌堂舉辦第七次畢業式已由院長康志道柬請各界届時前往觀禮矣 
[寗波]  
　　全浙敎育聯合會定期開會全浙敎育會聯合會例由省立師範學校所在地之縣敎育會輪流舉行今歲應輪鄞縣敎育會値年該會現定本月二十日起在縣學明倫堂開會一星期頃已通函各縣各區敎育會請其推出代表以便編定坐次並請將議案先期投寄簡章十一條從略 
　　軍工路之進行寗台鎭守使王悦山君鑒於鄞埠爲交通要道乃砲臺司令部在鎭海口鎭署團本部則在鄞城於軍事上尤有密切關係因持商由旅滬鉅商傅筱庵李徴五洪雁賓等建築軍工路前由上海大成工程計劃所測量結果計長三十六里並由甬地紳商余潤泉陳　伯等計劃一切一面由盧督辦核准將軍械局舊址拍賣藉充經費尚嫌不足擬請將紙烟特税項下撥欵補助因該項特税本定爲築省道之用而寗波適在省道之外今移作軍工路亦正當之要求也 
　　濬河請警保　鄞縣城區濬河薰事曾昨致寗波警察廳函云敝會議定東門一帶先行開濬　渡母橋至大池頭爲第一段至東門水喉爲第二段至羊廟浦爲第三段現從第二段着手業於陰曆七月二十二日開工其所挖河泥擬在就近𨻶地暫行堆積惟該處商舖林� 
立行人衆多恐未知此項泥堆係臨時辦法或至出而阻撓致碍工作爲此函請貴廳飭令該管分署督飭　警隨時照料以杜爭擾而重公益實紉公誼云 
專件 
[日本浩刼前華僑生命財產之調查] [  九峯]  
　　工　人數九千一百十人　 
　　商店工塲二百三十家留學生在　 
　　東鄰奇災殃及池魚我被難同胞之生命財產一時無確實調查殊不足以　閲者之望茲由供職横濱總領事館留京人員中覓得旅居日本華僑最近調查之統計據稱此表費五年功程之調查爲我僑日工商唯一精確之統計雖係刼前所編而地址分清商店標列大足以資考証亟爲披錄如下 
　　㈠華僑居留地男女大小人口統計表 
　　居留地名别男人女子小孩合計 
　　查華僑自民國元年以前來　者計二千三百八十一人元年後陸績而來者計四千五百四十七人其自元年以前在東地產生者計一千二百二十六人元年以後產生者計九百五十六人總計九千一百十人居留於横濱者五千七百二十一人東京者二千九百十六人函館者一百零三人其他各處三百七十人内中以廣東人爲最多計四千九百二十五人浙江次之計二千五百九十九人閩蘇又次之閩爲七百人蘇則五百六十三人其他各省除山東有二百二十四人外餘則僅數十人或不及十人而已 
　　㈡華僑開設日本各市商店帮口統計表 
　　依右表觀之横濱之損失自以廣帮爲第一浙帮次之　帮又次之而東京則以浙帶居首　廣等帮次之至　　五百五十餘之商店工塲不知能於灰刦餘生中保全十之一二否耶 
　　㈢横濱華僑公共財產統計表「此表僅限於横濱處」 
　　 
 
 

Page 12

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 13

 
 
第一萬八千一百五十四號;中華民國十二年 西曆一千九百二十三年九月十號
星期一 * *本埠新聞 
[美故總統哈定追悼大會紀]  
　　到有百三十餘團體一千四百餘人 
　　昨日下午中國各慈善團體宗敎團體等在南京路市政廳追悼美國已故大總統哈定君到一百三直餘團體中外來賓一千四百五十餘人中外來賓均服常禮服佩哈定君遺像徽章頗形嚴肅茲將會詳情分誌於下 
　　會塲内这佈置演台正中置哈定總統像四周圍以鮮花台頂懸黑布縵帪分張演台四旁台下最前爲外賓席及官長席後爲來賓席　台設奏樂處到會各團體代表徐乾麟袁履登孫仲英等均分任報告及招待等職務主席爲朱葆三君二點三十分鐘開會 
　　到會之各團體廣仁善堂義振協會惠然軒至聖院基督敎協進會浸會堂幕爾堂懹恩堂長生會褔音堂天安堂四明公所至聖公義會普善山莊普益習藝所中華公益會新普育堂長老會滬南慈善團仁濟善堂婦孺救濟會濟生會復善堂位中善堂保安堂聯義會棲流公所同仁輔元堂佛敎慈善會華洋義振會紹興同鄕會寗波同鄕會青年會紅十字會總商會貧兒院保嬰隊救主堂聖公會樂善堂台州義振團普濟壽材公會中華義振會上海道院寰球學生會城北慈善會崇文會絪業聯合會全國各界聯合會蘇州同鄕會東北城产聯會廣東金銀公會工商研究會靈學會福生局廣益堂錢業公會上海慈善會上海孤兒院監理公會洋貨公會閘北慈善團浦濱公益會廣東浸會堂模範工廠上海學商工會日報公會汕頭青年基督敎勉勵會公敎進行會滬西商業公會湖州同鄕會汕頭浸信堂滬北浸信堂安息會拳閘聖处得堂中國協濟日災義振會交涉使署輔元堂等一百三十餘團體代表官廳方面有護軍使代表許人俊交涉員許沅江海關監督姚煜上海知事沈寳昌會審官關烔之等數人美人方面有中美協代表芬特來美商會維廉美副领事台維史等　 
　　追悼會之秩序（一）主席朱葆三報告開會宗旨（二）奏樂（三）天主敎各團體代表陸伯鴻簡單演説）四（中國紅十字會代表盛竹書簡單演説（五）奏樂（六）耶穌敎各團體代表陳金鏞簡單演説（七）華洋義振會郭主敎代表孫仲英簡單説（八）奏樂）九（上海中國濟生會及各慈善團代表王一亭敬致誄辭（十）美領事致答詞）十一（主席請到會各代表起立表示哀悼默禱三分鐘（十二）奏樂散會 
　　各團體之誄詞㈠中國濟生會等自古銘金勒石惟道是尊於今頌德歌功以和爲貴如大美國哈定氏大總統爲人民公意所選舉离全球崇拜之光榮蒞任雖二年有餘正位即萬端畢理出身资格高尚沖和行政方針主持中正與憲法相珍裏非私意所主張聯絡羣才組設内閣國内之一切事宜和衷共濟國外之列邦交際誠意相孚其偉大之政策爲人所欽感者厥惟華府會議消弭專制雄圖戰爭私利促成世界各國永久和平空前絕後之會塲震古鑠今之論議出水火而登袵席秉玉帛而化干戈與會者俯首傾心聞風者銘肌刻骨此其關懹各國固已事事調和而其待遇中華尤見殷殷周切復土寺則保我主權防災難則救我飢饉自發起導淮之議即贊成籌欵進行將使蘇皖數百萬人民脱難苦海行見淮流千萬頃田畝盡化膏腴以慈之本心行慈善之實事故其協助敎會益臻完善維持紅會務極周詳肩巨任而勿辭非一言所能罄同人等感懹遺澤缅想豐功其靈顯上徹天衢其精神長留宇宙所願踵其成規師其美意遵守其議案而　續其事功從此繼起有人施行勿替則如我哈定大總統者不難再見於美國更且輩出於各邦悉底大　共趨正軌荷上帝之垂佑歷萬世而相安此則我各慈善團聯合追悼而默禱和平永留紀念者也 
　　㈡天主敎各團體由陸伯鴻代表致詞云孔子云未知生焉知死竊以爲生也死也一也生之日即死之始死之日即生之始孔子不云乎朝聞道夕死可矣得其道以死者雖死猶生也失其道以生者雖生猶死也美國前大總統哈定公秉性慈祥胞與爲懹其國内政績固無論矣而公之召集華府會議　餘世界軍閥創造世界和平豐功偉續有口皆碑且嘗籌集巨欵拯救歐戰災黎而中國前年水災亦曾享受其惠今也噩耗傳來全國痛悼竊謂哈定公爲得其道而死者我等當祈求天主傳哈定公之震魂　享富生之福耶穌曰和平者乃眞福慈善者乃眞福哈定公即其人歟今日中國現象不堪言狀即世界和平能否永久維持尚爲疑問伯鴻謹代天主敎追悼哈定公軀殻之暫死頌禱其靈魂之常生而並爲世界各國其共同祈禱有如哈定公者出而維持世界永久之和平是爲至禱 
　　㈢中國紅十字會代表盛竹書致誄詞云維中華民國建元之十有二年九月九日中國紅十字會駐在滬江得美京紐約來電驚悉大美國大總統哈定以病薨於位訃告所至萬姓悲號瞻仰遺徽緬懷盛德肆於時夏莫罄哀思茲集合滬江慈善團體開會追悼其辭曰於鑠美京翼翼哈定天視民視天聽民聽愽愛恤兵僉曰明聖華府同盟人道戰勝惠我中原惟忠與信振道和平國步孟晋天胡不弔桐官遽殯追維峻德永言配命　　各代表之演詞㈠耶穌敎各團體代表之演説詞云世界共和國總統薨逝者固非大美利堅前總統哈定君一人我上海各團體未開聯合會以追悼某某總統之薨逝者且我國自共和建設以來而總統之薨逝者並已有二亦未聞上海各團體聯合以追悼之茲對於遠在美利堅之哈定總統其薨期已相距月餘仍懹無限之痛惜不可形容之哀悼非有私也實以哈定總統之薨逝與世界和平有絕大之關係以哈定總統本基督之和平主義在華會發表其主張出其全力以謀世界和平之幸福無如功未竟而人已去此不獨我最衰弱紛亂之中國較有關係當具追悼之情即强固安寗之友邦一旦喪此和平主義之總統亦無不同深惋惜然吾人稍可自慰者哈定總統乃基督徒之一份其在世界服務上能盡力宣傳基督之和平福音軀殻雖壤精神永在其薨逝日即其息勞享福之日故在吾人爲可悲在總統爲可樂也不但哈定總統之精神永在且哈定總統之言論亦永遠不朽雖世界和平一時尚難實現然此種高貴之主義灌輸全世界必有感應之一日可無懷疑且繼任總統柯立芝君就職宣佈擬依守哈定總統之政策及求與哈定總統之同志合作是哈定總統可謂雖死猶生深望今日到會追悼諸君一覩總統遺像大得其感動力同懷熱烈之精神躬行和平之主義由個人以及社會由社會以及國家由國家以及全世界則哈定總統在天之靈亦必嘉納今日之追悼會矣 
　　㈡華洋義振會代表郭主敎演説詞今日開會專爲紀念前美總統哈定氏豐功偉績鄙人與朱　三先生在華洋義振會忝居會長受會中全體之囑託代表到會謹貢簡單演説敝會今日在到會各團體中列於特别地位因其他各會悉爲華人所公立惟敝會凡華洋人士合組之團體協謀華人公共利益其已過之成績姑不必述但敝會民國九年成立後於此三年内承中外各界委託辦振欵達五百餘萬元均經華洋人士共同監視散放之於中國十二省内災區所辦振務深悉哈定總統與美國人士極爲關懹且捐助亦不少各慈善團與敝會今日聯合開追悼會咸感哈定總統提倡各項慈善事業足使中國人民敬愛不置其偉大政策謀世界永久和平普及愛人如已主義尤爲華人佩仰無既亟盼哈定總統在華會發起施行之計劃卒底於成鄙人等對於哈定總統家屬與美政府人民一致表示哀思惜此世界至重且要之偉大有物已得永生榮　天路惟顧遺型永在俾人人得奉爲圭臬也 
　　美總領事答詞各團體致誄詞畢由副領事台維史代表（總領事赴日）致答詞云各團體今日此舉令余感慨滋多哈定故總統生前行爲如此爲華人所贊美實可感嘆惟哈定公雖死而其精神及全美人民與新政府仍在繼續此項主義以底於成云云 
　　美國務卿之謝電台維史出美國務卿來電大意謂奉大總統命以中國慈善團體有聯合追悼哈定總統之事請代表美國人民及本大總統共致感謝之忱特聞云云 
 
[追悼美故總統哈定之攝影] 南京路心心照相館攝 
[各界救濟日災之昨聞]  
　　本埠各團體籌議振濟日災昨日仍形忙碌前晚傳説昨晚八時昌興公司有輪抵滬屆時各團體遣派代表往埠招待等候許久未見到來後據公司中人言須本星期二始可有航到埠現協濟會方面已商准海關如有船進口先期通知以使通知各同鄕團體前往接待也食米弛禁各方均以民食將受影響爲慮故協濟會方面已有人提議限制辦法以資救濟又目下籌辦各項振品需欵孔亟協濟會内各團體認捐數目該會已函催照撥以資應用至其餘各種情形彙紀於下 
　　廣肇公所議拯同鄉昨日下午三時廣肇公所爲籌振被難粤僑召集旅滬粤團體開聯席會議到者香山旅滬同鄉會嘉應旅滬同鄉會粤僑商業聯合會等四團體代表公推謝碧田主席主席報告謂此次日災之烈爲亘古未有凡屬人類莫不悲悼本會等忝爲團體自應起而爲恤鄰之舉一方面又應招待由日回滬同鄕惟來者人數衆多須合羣力爲之請討論籌振方法霍守華建議吾全粤公團先組織一籌振總機關可定名爲旅滬粤人籌振日災聯合會每團體舉代表二人並謂本公所業已舉定馮少山歐鏡堂爲代表另由本公所將本日開會情形通告未到團體請其一致加入共襄此舉並定星期二下午二時開正式會議着手進行預備星期三招待來滬被難粤僑以重鄉誼而符人道議决照辦乃散會 
　　閩同鄉會推定招待員福建旅滬同鄉會昨爲籌振日災同鄉事召集各業帮同鄉於下午三時開會沈交裳主席報告災况畢討論招待回滬同鄉辦法經衆决議以南北三山會館泉漳會館興安會館四處爲招待所凖備牀鋪飮食並舉定招待員負招呼日災回國同鄉之責計推定招待員沈次裳郭北鯤林作文史家麟黃少泉黃文周陳壽凡鄭月波黃玉富任温如等十人準備於星期三備車到埠招待以盡鄉誼續定善後方法云 
　　縣敎育機關議救日災上海縣敎育局上海縣敎育會發起之救濟日災會於昨日上午九時在尚文門内縣敎育局開會到會者縣立各學校校長敎育局長縣敎育會正會長縣知事公署敎育科科長縣視學等數十人由李頌唐主席贾叔香紀錄開會後主席報告開會宗旨略謂此次日本發生巨災爲亘古未有之浩刼人命物產蕩析無遺中國僑胞在日之遭難者數難縷計吾人本救災恤鄰之誼發起斯會希望吾學界同人呼本披髮纓冠之義踴躍襄助俾得集腋成裘募集巨欵協謀救濟云云次由贾叔香錢遜齋朱伯華等相繼發言大致均謂救災如救火急不容緩主張由各校設立勸募隊分導出發按户勸募應由敎育局製成旗　捐簿收條分發各學校領用以資一律次由到會之各學校校長討論之下决定辦法四條通知各市鄭學校一律照辦至十一時始議畢散會議决案錄如左議决㈠定於本月十五日各校成立救濟日災會㈡勸募隊即日分導出發按户勸募並由職員學生自已認捐勸募隊預備存儲捐欵之竹筒及旗幟）上書救苦救難或救災恤鄰等字樣（等㈢收據用救濟日災會所刋發者塡貼捐户大門外私立學校設立勸募隊者其捐欵簿請向敎育局領用㈣各市鄉小學校設立勸募者辦法同上議决後李局長即將捐欵簿收條等即日排印趕爲印刷以備發給各校應用 
　　總商會所接外交部電上海總商會昨接外交部來電請賑濟在日僑胞文曰上海總商會鑒頃據駐日本張代辦電稱地震後商業燬壤糧食缺乏學生華僑亟待振救請電上海商會設法等語希查照設法籌爲盼外交部庚印 
　　華甲船出發之準備協濟會昨接吳光宗來函云敬啓者弟昨晚到寗華甲赴日拯救已將尊意轉陳總司令惟昨奉海軍部電以政府倡議救恤日災决由政府聯合各界組織日災協濟會將華甲運船由海軍批配員兵運載大宗糧食藥品帶同紅十字會男女會員東渡拯救並運回我國被災日僑民及留學生所需經費一切由會籌撥等語現華甲已飭預備其經費並已由敝署電部迅撥矣再華甲懸掛海軍旗可免海關過問也吳光宗啓 
　　張騫覆段祺瑞之兩電㈠天津段芝泉先生鑒支電敬悉日丁奇變能不軫念諸君仁惠首倡卹鄰至佩兒子已減節使行旅費逕濟麵粉二千包南通商會及各實業亦有所表示矣特復張騫魚印㈡天津段芝泉先生鑒魚電計達頃復承滬轉支電敬佩仁毅南通商會及地方已發起卹鄰會組織可成重承尊囑請以賤名附贊成之列爲荷張騫虞 
　　租界救火會員集欵赴日救濟公共租界老巡捕房救火會中西各會員爲救濟日災集欵千餘元由該會西人兼夫）譯音（會同楊樹浦救火會西人海丁（譯音）并華人二名携帶食米二十石暨麵粉雜物等於前日搭昌興公司之亞細亞皇后號輪放洋赴日救濟難民並調查災地情形云 
　　中華學藝社開會中華學藝社於昨日開會由鄭貞文主席并推舉何公敢陳掖神阮湘温晋城高銛徐世民林遵雄余祥森夏韞玉爲臨時幹事朱念祖何崧齡温晋城爲募欵代表并議决募欵方法於五時散會又因汪精衛張溥泉有留東學生救濟日災會之發起由朱念祖鄭貞文吳應圖前往磋商云 
　　青年敦品會發起宣講團青年敦品會於复晚八時經會長周世勳召集緊急會議會員到者五十餘人公推周世勳主席顧幼莊紀錄首由周君宣布組織救濟日災宣講團宗旨㈠促醒日本覺悟㈡救濟現時災民當由龔葭生提議除本會會員外亦可加入衆贊成公推沈國楨起草十時散會 
　　書畫保存會鬻書濟日本埠中國書畫保存會因救濟日災於昨日下午一時召集全體會員在北車站來安里會所開臨時大會到五十餘人討論救濟辦法結果如下㈠通告各書畫家請其鬻書助振派員與救濟日災會接洽㈢定期開書畫助振會所得之欵如數解籌賑機關㈣電知僑日會員請其就近調查災情並慰問書畫家又聞是日當場願將家藏書畫鬻欵助振者有汪北平君藏吳倉碩李梅庵等屏條及庸寅百蝶圖錢季寅捐助近代名人書畫眞跡彙編五百册姜玉輝助劉石庵堂幅八幀云 
　　煤業同業續捐炭六百件煤業助青炭地千件（每件計價一元零五分）裝新銘輪赴日因船位不敷祇裝一千六百件現存四百件由謝天錫向同業再湊六百件合成千件以後有船即行運日云 
　　廣東汽車公司之熱忱廣肇汽車公司昨致函廣肇公所云敬啓者此次日本東京横濱等埠慘遭浩刼惟救災恤鄰責無旁貸而我國華僑被難回國者日有所聞茲悉貴公所接待被難回國同胞至爲熱忱并派人員前赴碼頭招應一切傾聽之下曷勝感佩茲敝公司自愧力量棉薄不能追隨助理於萬一惟現預備汽車六輛專待被難同胞回國上陸時接送之用以後如遇輪船由東抵埠貴公所接待同胞需用車輛時祈預早通知敝公司并指示自何處赴何處實任地點俾得凖備一切以應調用區區之意聯表微徴忱亦略盡救助之義務云爾云云 
　　米價已受震災影響近日各地賬濟日災採備糧食運日因之各地米商多乘機居積高抬米價昨日市價機器米已漲至十一元六角將來如不設法補救則米價尚須看漲云 
　　上海縣沈知事訪悉近日販米者流已乘此機會將米石打包運輪出口是以函致上海縣商會轉告米董通知該業切勿貪利私販致妨民食該董已知照各米業務各顧全滬地民食萬弗乘機運輸出口亦不得妄抬價値 
　　開放米禁之反響㈠上海敎育會昨致江蘇齊督軍及韓省長代電云督軍省長鈞鑒日本遇災高氏通電欲弛米禁巧借救災卹鄰之名陰行頭會𥬹歛之術蘇民正苦米貴何堪如此漏巵請本保境安民之旨申禁勿弛上海縣敎育會會長贾豐芸副會長曹棟叩佳㈡吳淞路商界聯合會昨致函總商會救災大會各董請求對於糧食一層特加注意函云（上略）此次日本疉遭慘災圓頂方踵莫不同抱悲感歷來日本之侵略吾華固甚深刻然亦不過三數野心政客之方針而彼同種同文之 
平民並無若何陰謀此次日災受創良深恢復舊觀非數十年之力不爲功此後其所挾侵略大亞細亞主義或能幡然改變則未始非東亞和平之嚆矢也我國民不念前恶紛紛振濟極合人道惟輕弛米禁從井救人研 
危險頗多此則同人等極端所反對也貴會爲商民保障一言重輕尙望深思遠慮有以兩全之也沈士貴致滬上總商會及各公私團體慈善團函云敬啓者各處發起之振濟日災大會乃友愛鄰邦起見然振濟一事表面上乃我國民應盡之天職自該盡力設法唯我國近亦米珠薪貴之秋必無枵腹救人之理况東鄰存米尚足支持現狀定無鬧荒之虞鄙意以章太炎先生所定之錢幣服裝土產三者爲標凖最宜如欲運米濟日無異負薪救火以自害請貴團體等速電北京國務院收回闰放米禁部令以重民食（下略）又工商友誼會山東路商聯會救國聯合會亦均發表意見反對開弛米禁文從略 
　　日外務大臣謝電日本總領事昨接山木外務大臣來電於各國振濟日災表示謝忱電云此次敝國震災中美英諸國並英蘭（和蘭）各屬殖民地並自治領土仗義競以物品施振其他諸外國國民亦陸續寄電賜同情慰問此實對於慘遭空前災禍而夙夜奮鬭之日本人民由衷心所發之情感凡此諸外國國民之好意實爲我國民所永矢不忘者云云 
　　日僑募集捐欵續報昨日日僑方面又募得災振捐欵銀二萬五千二百五十一元二角銀五千三百四十六兩金洋一萬一千七百十七元連同前捐總數已有銀三萬五千六百六十兩洋七萬八千九百二十三元五角金洋二萬九千四百七十三元五角云 
　　日僑募捐委員會開會昨日下午一時日僑募捐委員會開常會委員長矢田領事報告該國山本外務大臣來電（見上）及中外各團體捐助欵項物品等之收數次由委員分别報告各案㈠俄國音樂家定期游藝助振㈡申謝醫師會助振錬乳二百罐幷救護之功議畢定今日繼續開會 
　　虹口日商送振山芋虹口各日商昨日募集欵項山芋五萬三千斤餘已於昨日裝船運日振濟 
　　日領事查禁假名歛錢日總領事署昨以此次日本震災中外人士賑濟捐欵非常踴躍恐有無賴借用名義募欵自肥等情昨特由領署警察長發出佈告一通嚴訂辦法嚴厲取締云 
　　日海軍武官回國查災日本駐滬海軍武官杉阪中佐 
 
 

Page 14

 
 
第一萬八千一百五十四號;中華民國十二年 西曆一千九百二十三年九月十號
星期一 * *昨日奉命乘船返國至東京横濱等處查察災狀幷赴佐世保軍港有所接洽云 
　　對馬軍改駛蕪湖對馬號軍艦前曾奉令運送糧食衣物等開赴日本賑濟昨忽奉小林司令官急令臨時改駛蕪湖駐防其應送糧食等件則改由郵船載運云 
[來滬難民述日災狀况]  
　　本館昨接東京高工紡織三年生張方佐來函云余以親戚多住横濱的所以夏期在橫濱消遣同居七人僅余逸出吾妻月琴等均遭災種種慘狀余已於昨晚寗波同鄉會詳細報告余昨日由加拿大皇后船到此因見各報上所載留日生情形不多故特草數語於下住京留日生因半年各工廠不許吾等實習所以半數返國其餘在京有往房州等處浴海水亦有旅行各處以余設想遭難者諒亦不多又因留日生所供信住宅多在東京府外想亦無死亡之虞所可慮者缺費諸生以及借宿旅館者都在市内生活恐難免其災吾等在京人數雖逾千餘必無半數之死亡至多約計總數四分之一以下惟東京市内幾等全燒流離失所衣食不敷可想而知因此希望各省敎育廳從速派遣救濟庶無凍餒之憂至於在京學生何時能返國雖難確知以余想之不出一月之内因東京靜岡間破壞鐵路須三星期後可以修全所以　京學生於此時方可回國若能徒步走到靜岡或横濱乘船或可早些返國也 
　　又横濱僑學校校長胡瓊於震災後由横濱經神户乘加拿大船歸國據云九月一日正午横濱驟然發生地震日本以地連火山脈地震時有居民司空見慣毫未以爲奇乃此次震率之猛烈大出意外當初震之時横濱居民均如處身遭遇狂風之海船雖手足支拄猶自東倒西歪不能直立大震之後房屋倒坍之聲四處皆起而人民慘呼之哀音亦觸耳皆是出外視察所到各平地盡皆龜裂裂縫開者達尺餘地面低落多少一時無從比較但在有橋梁之地覺地較橋梁約低三四尺所有電線自來水管一槪斷絕海岸碼頭亦皆崩壞二三兩日大震小震每日十五六次當震動之中橫濱市面高樓大厦相繼傾倒日人貧户大抵均爲木屋亦紛紛坍塌盡凈當數次震動後市面即行起火加以電線斷落瓦斯管燃燒火發益烈狂風助燄濃烟四起當時街巷以瓦櫟堆積交通梗阻其所居鄰近始終未見救火車踪跡計火自正午起燒至黃昏繁盛市塲盡化灰嬧入夜火勢稍緩查東望本牧南望横須賀西望神奈川各方仍見火光燭天徹夜不絕横濱各貿易要區當平日有警道上行人如蟻之集此次避難逃走者反不如平日之多於此可見被屋宇壓斃之人實不在少華僑居此地者據去年統計數達七千四百有奇現計各船拯救者及尚留難地者爲數不過二千餘人其餘雖示盡被焚斃壓斃死亡當亦去此不遠彼偶見面熟之人問及素所相識動稱已全家壓斃或則死去半數言下相對惻然並不墜涙蓋上此時中心慘悲已極而一身猶在難中惟求所以逃生不暇再爲死者揮涙矣當避火逃入公園中人中西各國總共約有數千初火勢猶未響邇菜站四周及火勢旣迫乃隨火勢奔走雖公園自來水管破壤滿地皆水均不睱顧及繼則用泥塗首或以樹葉蔽面以避炎威其避在山下橋者則覓船援救其不及避上船者或爲火燒死或赴海溺死夜來火勢稍殺逃亡人民尋覓老幼哭呼之聲慘不忍聞尤令人難受再此次禍起倉卒人皆身無多衣祇穿便衣逃出並有鞋帽衣履不周者三日又下大雨衣濕寒侵入夜更露天就寢苦痛萬狀而僑民爲尤甚蓋當此飮食均絕之際日人於他國僑民更已無力顧及華僑因四而援絕多沿海岸鄭躅望船來救日人旣求用船運送華僑難民而中國又無出洋船隻故所望者亦僅爲西洋各國商船查英人十五番商船救華人數百某法國商船復救華人數百荷蘭商船三救華人數百澳大利皇后船救華人之數亦相等加拿大皇后號則共救中西難民一千二百餘人彼於三日午後四時幸逢加拿大船五日到神户即由原船歸國云云 
　　大陸報云日本廣知報横濱通訊員哈立士氏身經鉅災倖免於難昨日乘加拿大皇后號來滬承將當時目擊情形函寄本報略謂數十年來各國人士辛苦經營之横濱業於詎今一星期前大地震之最初之三十秒間摧毀無遺矣此次之變誠可謂世界非常之巨災乃事前毫無朕兆忽然地震驟作海嘯大火相繼而起於是高樓大厦一時俱成灰燼據天文台報告横濱附近於一日午前十一時五十八分開始震動嗣後連續不已二三小時間共震二百六十五次而一日之間不下七百餘次其間以横濱震動最烈西人居留之處房屋悉行傾圯數分鐘内烈火繼作時辦事人員正値星期六結束行務之際非遭壓斃即死於火事後調查雖多所矛盾然罹災者要居大半至今横濱市上徒見瓦礫烟燼焦尸山積而已横濱之震至爲驟急地面倐起倐沈相差幾及三尺當其下沈也大聲驟作龜裂隨之或隨裂隨合或裂而不合大者可以容車其深不能見底龜裂之狀蜿蜒有若波浪海岸塌陷屋舍崩頽行人撞跌其景象誠人間地獄即最堅固之世巨厦亦於一秒鐘内相繼坍塌華僑所居之地一經龜裂蕩爲瓦礫五分鐘内烈燄頓起海堤一帶受震之後亦即起火是時全埠着火烟霧濔空日色無光當第一次龜裂也塵沙蔽空望之如墨二三分鐘後空氣稍清街衢行人始得稍稍呼吸而大火隨作不得不盡力向空曠處奔避無數壓傷人民哀號求援而勢已不容兼顧迨地面沈落水由裂處衝出未幾通衢中積水盈尺數千災民拖泥沾水帶跌帶奔競向高阜曠野處奔避海堤一帶人民皆避入公園然數分鐘後公園亦没於水而於地震後一小時内四周火勢猛烈熱氣薰炙衣服亦爲之自焚是時災民競伏泥濘以背向外藉免炙斃至日人所居之處火勢更烈人民之焚斃或薰炙而斃者盈千累萬至星期一晨間全埠猶餘焦肉氮味枯骸焦骨隨處可見河渠之内積屍殆滿其幸免於難者亦以四十八小時内無食無水僅存一息後此帮多經送往澳后加后兩輪得慶更生兩輪人員之勞績誠不可泯也横濱全埠除一小部份外秋燬於火而自横濱至東京道中大小村鎭亦俱圯毀其中多有日本最大工廠一旦摧毀恢復殊不易易横濱美孚油池亦燬於火當時濃烟蔽空逾時始散云 
　　上海泰晤士報云據昨日抵滬之難民稱摩里森公司之摩里斯氏當地震時適寓鎌倉並非死於地震乃爲自獄釋出之罪犯攔刦割喉而死云 
[日災後之美艦行動]  
　　大陸報云美驅逐艦隊第四十三支隊已於昨日由烟臺抵滬度夜後即擬開往漢口奉何使命今尚未悉聞因長江上游近屬起事端故擬赴該處保護美人利益泊於浦江之美艦昨接湖綸號無綫電稱該旗艦已載駐亞美艦隊司令安德生大將駛抵横濱助辦賑務驅逐艦隊之運糧艦黑應號昨日午後已抵横濱美船亞拉伐將軍號已在烟臺改爲醫院船開往横濱又據馬剌尼來電稱美油船批柯斯號已載糧食接濟横濱驅逐艦美海軍司令安德生大將接海軍總長轉來柯立芝總統電文命凡日本賑務應需之物可隨意購辦欵向政府支取按自華府會議後美國預算竭力撙節今次電諭實屬難得也 
[黎黃陂有今日抵滬説]  
　　東南通信社云黎黃陂屢傳南下醞釀已久昨據某機關消息黎氏因曹黨賄選形勢日急因於七日包定專輪由津啓椗約於今日下午抵滬隨行者饒漢祥等數十人住居何處尚未確定 
　　公平通信社云黎元洪準定今日抵滬隨帶人員甚多係特包一船昨夜（九號夜）各方面討論住處甚費斟酌云按本報京津等電並未聞有此消息 
[張孝若抵滬及五團體之公餞]  
　　宴後張君語本館記者謂此行考察各項尤注意礦紡織農墾考察歐美日本各國實業專使張孝若君昨晨八時半由通乘專輪大慶號起程來滬離通時南通紳商政學各界送者千餘人退嗇二老亦親致行訓並由泊港砲船照公使儀式鳴砲十九響下午五時抵埠各界到碼頭歡迎者甚衆許交涉員亦派劉舫代表到埠歡迎張君登岸時運樂齊奏爆竹之聲不絕岸旁駐足觀者異常擁擠張君往寓所小憩後即赴上海總商會等五團體之歡送宴 
　　歡送宴係設於青年會五團體即總商會寰球學生會全國道路建設協會中華武術會及青年會開宴爲晚間七時賓主紛臨餐室幾爲之滿公推道路會許副會長主席致歡送詞並由五團體代表（總商會趙君晋卿寰球學生會朱君少屏道路會吳君山中華武術會沈君卓吾青年會陳君漢明）次第致詞陳君係用英語由湯君仁熙譯述吳君因道路會已請張君此次放洋於考察實業時同時考察各國道路事項且萬國道路會即將開第四次大會於巴黎故請張君爲道路會代表列席該會焉五團體代表詞畢張君乃起致詞先述歉感之意繼述此行考察各國實業實覺負責厚重席朱君等幸偕行深願努力從事對於中外實業之各項比較更所注重例如一切設備及方法外邦精義可採效參考者極多願悉心考察之可取警於留聲機盡力收音以期歸來試放於邦人君子之前俾可採施諸實際又譬若遠行採銅愼取美質歸供選製爲鑰以開吾中華古國潛力極富之寳藏竊所深勉更願邦人君子之共圖奮進也云云宴後張君復語本館記者謂上纤深願詳博考察尤將注意礦及紡織農墾總之凡百實業諮詢採掇務盡心力焉 
[前晚滬杭貨車斷鈎出軌]  
　　滬杭甬鐵路前夜）八日（十時半由滬開杭之第三十次夜貨車共掛貨物車十九輛駛至新橋與明星橋間該列車之後部平車三輛忽然斷鈎遺落中途嗣由車長覺察即囑司機人將機車掉頭開回招尋在途之斷鈎車輛不料該斷鈎車輛雖無龍頭拖帶仍在軌道行駛甚速時在夜間一時許觀望不明致來去車輛互撞當將斷鈎之平車三輛撞出軌外致將軌道損壤而開機人頭面撞傷幸未致命一面由該列車車長飛告松江站急電上海北站機務處趕派救險車前往馳救並咨請工程處派工修理軌道當由機務工程兩處領袖督同工匠乘車前往出事地點趕修軌道然後將出軌車輛頂入軌道修配車鈎接拖直至次晨发（九日）六時許始行恢復原狀將車開出往杭所有杭來之二十九次夜貨車因被阻碍交通已在松江扣留亦於六時由松開出來滬故上下行兩夜貨車抵站時均遲至六時許云 
[民治委員會今日開臨時會]  
　　上海總商會民治委員會定於今日（星期一）午後八時開臨時委員會昨已分發通知遍邀各委員凖時到會原文如下逕啓者茲訂本月十日下午八時開民治委員臨時會商議整理全國財政會議事宜事關重要務請撥冗惠臨爲荷再四川福建江蘇等省已有代表姓名報告前來合并附聞 
[法治協進會開會紀]  
　　法治協進會昨日（星期日）下午二時仍假大東門内東姚家衖烟業公所開第七次常會到者有俞祖芬羅任傑張家鎭湯應嵩王開疆徐金熊蔡倪培蔡鼎成姚文壽黃煥昇陳仁琅長飛熊等十二人由湯應嵩主席報告一星期經過情形及來往函件後提議案如下㈠關於省憲問題其已經答復表示贊成之滬上各團體决由原代表請其推舉代表來會商組發起制憲聯席會議未㈡經答復本會之各團體議决函催各代表迅向催詢意見以利進行㈢議决搜集各省關於省憲之材料以憑參考議畢散會 
[浙省之聯席會議代表]  
　　盧張會派鄧漢祥全權代表 
　　各省聯席會議奉川滇粤各省均已正工遣派代表滇� 
省代表王九齡已在途中十餘日後即可到滬昨日該會議籌備處又接浙省兩長正式推派代表電文原電云聯席會議籌備處鑒聯席會議浙省派鄧君漢祥全權代表列席特此電達盧永祥張載揚庚印 
[張知本反對國會延長任期]  
　　國會議員張知本昨發通電云全國國民公鑒北京僞衆議院通過延長任期案議員化爲狐鼠僞會不　城社國如有人盍起而撲这張知本佳 
[租船監督處辦理結束]  
　　海軍部租船監督處已於月前奉部取銷除變賣裕豐航業公司外尚有華甲乙華丙三輪原部議交杜總司令差遣現租船處早由裕豐收回華乙華丙兩輪已交與杜總司令接收手續已畢將呈部備案華甲因輸送助賑救濟品闰鞐日本手續未了故未交付至租船處結束手續擬定月内完了停止辦公云 
[海容應瑞將歸入滬海軍説]  
　　駐防閩省馬尾江之海容巡洋艦有來滬歸併駐滬海軍聽候差遣之説茲又聞應瑞練習艦亦在閩省駐防現擬隨同海容巡洋艦駛滬亦歸本埠海軍林領袖部下以期與滬上海軍界一致行動昨爲駐滬海軍司令部得悉已令各軍艦預備歡迎矣 
[縣聯會電商自治機關任期]  
　　江蘇縣議會聯合會昨（九日）電南京省公署云南京　省長勛鑒讀貴公署第二八○號代電松江縣知事各級自治機關自奉到恢復通令之日起即應與遵令停辦之日兩相銜接任期當然繼續併計等因查昔年停辦事出非常中亘十年機關停滯則今日之恢復百廢待舉經緯萬端頭緖紛繁無異創辦或則辦理補選或則繼續組織在在需時動輒數月倘或縣知事稍加延宕曾幾何時任期已滿顧名思義恢復云何口惠而實不至殊違吾公尊重民治之旨敬祈俯赐省覧對於各級自治機關停辦以前則貴公署内務科有案可稽通令恢復以後應請將自治機關由各縣呈報正式開會之日起算使各终了任期以昭實在而免缺望實爲公便江蘇縣議會聯合會叩佳 
[省長復縣聯會艶電]  
　　上海縣公署昨（九日）公函江蘇縣議會聯合會云逕啓者案奉歌代電開上海縣公署轉江蘇縣議會聯合會覧艶代電悉查本省應辦縣市鄊選舉各縣業經本署嚴定期限通飭遵照在案至前編之骨務行下報告書現已擇要付印仰即知照等因奉此相應函達即希查照順頌時祉上海縣知事公署啓、 
[會審公廨更改輪審制度]  
　　公共租界會審公堂每日訊理刑民訟案之中西會審官係採取輪流制度如今日審刑事者明日改審民事廨長關綢之君因此項制度對於訴訟當事人殊非體恤之道蓋其承審之中西官旣日各不同假如星期一所審之民刑訟案若當日未能終結須待下星期一原審中西官之堂期始可續審設遇下星期一案件復多勢必又須延期故每有一兩次可結之案而遷延至數星期之久者是以主張將輪流制中之承審華官堂期予工變更决定自署假期滿後九月十六號起每星期一至星期五早堂刑事第一刑庭統由關正會審官與英美兩國領事輪流訊理第二刑庭統由李萼仙襄讞與英美兩國領事訊理星期六第一刑庭則由陸仲良襄讞與意國領事會訊第二刑庭則由長逵卿襄讞與日本領事會訊華人民事訟案自星期一起至星期六止上午統由俞奠孫襄讞、 
與英美兩國領事輪流訊理下午華人民事訟案星期一三五田陸襄讞與美國領事會訊星期二四由張襄讞與日本領事會訊而每星期四下午之例有車輛違章案兩堂則規定由陸李二襄讞分别與英美兩領事審訊其星期五下午之俄僑訟案槪歸張襄讞會同領事團特派之俄員儀萬福氏訊理惟洋商控告華人这民事訟案及刑事案之特别訂期審訊者則不在此項規定之内日前關君將變更堂期意見諮詢俞李張陸四襄讞並商之英美意日四國副領事均表贊成乃遂宣布自九月十六號起爲實行日期嗣後假如星期一未結之刑事案係英領陪審民事案係美領陪審至星期三即可續訊於是旣不濡滯時日結束自捷匪特訴訟人稱便而案亦鲜留牘也 
[華洋商貿易契約文字問題]  
　　本埠及各通商口岸華洋商貿易所訂契約均用洋文中華全國商會聯合會呈請並用華洋文字政府向公使團交涉葡使答復認爲應由華洋商人自由辦理茲錄財部咨農部文如下 
　　財政部爲咨行事查前據中華全國商會聯合會呈以華洋商人互相貿易所有契約單據應並列華洋文字以資兩方遵守一案曾經本部分咨外交部税務處查照辦下並將税務處咨復各情形咨請貴部查酌辦理在案茲准外交部咨復以此案似應行知商會飭令華商以後與洋商貿易商訂各項契據應即並用華洋文字倘能以華文爲準先從事實上進行以期漸移積習亦屬挽回權利之策等因前來除行知該會外相應抄錄原文咨請貴部查照併案辦理此咨「附外部咨復財政部文」外交部爲咨復事接准咨稱據中華全國商會聯合會呈稱華洋商人互相貿易所有契約單據應併列華洋文字以資兩方遵守等情係爲尊重國際貿易通例並免除誤　起見似屬可行咨請查照辦理等因並准該商會聯合會呈請到部經本部照會領銜公使商各國公使通令駐華領事諭飭外商遵照去後茲准復稱該項提議如果實行將於商務自由上加以無需及無故之限制歉難照允華洋商人訂立合同時須用某一國文字或某數國文字及用兩國文字時須以某國文字爲準應保其作事之完全自由權以便彼此自已商酌辦理等因百各國商人互市契約單據依據所在國文字以爲解釋實成通例華商與洋商貿易應以本國文字爲準原係回有之主權洋商在華營業憑藉領事裁判權之勢力所用契約單據僅列彼國文字洵與通例不符惟此項習慣由來已久在領事裁判權未經收回以前殊無根本解决之辦法現准領銜公使照復認爲應由華洋商人自行商酌辦理雖未照允我之提議而已隱示尊重商人完全自由之意似應行知商會飭令華商以後與洋商貿易商訂各項契據應即並用華洋文字倘能以華文爲準先從事實上進行以期漸移積習亦屬挽回權利之策除批示該商會聯合會知照外相應咨復貴部查照辦理此咨　 
[華北大學擴充圖書館]  
　　張維城來滬接洽　 
　　北京華北大學現將原有圖書室遷至校園内大加擴充且因下學年將開文學哲學新聞敎育外交政治經濟商業等系在拵圖書不敷參考特函致歐美各國及本埠各書肆採購新書以便閲覧日昨該校主任張維城來滬亦爲徴集圖書張群業已購得舊刻二十四史及各種叢書子集百餘種尚須最新版大英百科全書全部張君現寓孟淵旅社云 
[蔓延無已之大同敎]  
　　松江縣署之提倡迷信 
　　頃據松江人來滬者傳述謂松地自北京世界宗敎大同會之「大刦業已臨頭」傳單流入後縣署中人首先贊成即命號房周某於九月五日向西門外成章印刷所刋印六聖眞道同一總會（即世界宗敎大同會）萬急通告數萬張飭人沿途分發並張貼各處其内容首段謂「《、 
今年八月普世界上有空前大災世界上人類要死三分之一衆兄弟姊妹們千萬不要看做是一種迷信的警告千萬要依照下面所説的方法速速預備或者還可以死裏逃行不然就没有生理了所有災前預備避災方法説明於左」其所謂災前避災方法共列十六條大槪謂近海者家於八月十四五日前遷居高山無山可居者預備船隻遷於船内住高屋者遷入矮小之屋若無屋可遷寗可露居曠野畏寒者宜預備好洒以竹筒或洋鐵筒盛之作禦寒之用如到渴時萬一不能得水可喝自已之尿並預備花椒以解渴云云荒诞不經見者無不詫異一般愚夫愚婦一聞在上者有此怪舉無不信爲千眞萬確爭相轉印印刷業因之利市三倍於是城内外空氣大變隨處祇聞八月半大難臨頭之聲人心惶惶一若大難之將至而温知事之兩姨太太則日念救苦救難縣署掾屬正在預備飯乾致應辦之關於自治等各項要政大都擱置如此荒謬以視川沙縣知事之能厲行禁逐眞判若霄壤矣 
　　另一消息云科長冠五在其府橋南所寓之何宅秘設機關勸人入會日上并到有大師父聶良材遍向各機關傳敎現在縣警兩署加入者頗不乏人入敎時須宣誓如有洩漏願頂貧夭絕以是個中人都守秘密但外間喧傳已大街小巷無人不知以是無識愚民人心惶惶一若大禍之將至種種学信这舉亦因以日甚八日已有肥民姜世綏等電請省長委派蒞松密查究辦九日松江市敎育會職會亦已函請縣署查禁不知温知事將如何辦理也 
　　尚有本埠新聞等轉入後頁 
 
 

Page 15

 
 
第一萬八千一百五十四號;中華民國十二年 西曆一千九百二十三年九月十號
星期一 * *本埠新聞二 
[對日外交市民會開會紀]  
　　前日（八日）下午八時上海對日外交市民大會開評幹聯席會議到會者二十九人評議長因事缺席副評議長主席㈠報告各處來函㈡討論會所問題結果推代表六人與廣肇公所接洽㈢本會改組案主席宣讀宣傳股提出改組議案及總務股補充意見書公决推定審查員五人審查後再議㈣主席宣讀交際股提出救濟日災案當時對開弛米禁一節討度論頗久嗣經來賓華洋義振會職員孫仲英君報告日領事意見日本糧食確有屯積弛禁一層可置勿論云云次討論振濟方法結果本會係上海百餘團體所組者現在各團體已先後加入中國協濟日災義振會可不必另行振濟㈤總務股提出本會宗旨始終堅持案結果决發表宣言申明本會堅持之主旨㈥總務股報告籌備國貨大會情形擇定舊曆八月初六（即星期日）下午一時在總商會議事廳舉行㈦晚社推代表張志和君持函來會要求加入本會結果准其加入議畢已十一時遂散會 
[川沙縣敎育會請禁大同敎]  
　　川沙縣敎育會致省長電云南京韓省長鈞鑒近有四川人自稱宗敎大同會徒李燦東突來川邑謬言傳道招集男女四百餘人混雜一處夜間開會行爲殊屬詭秘凡入會者必令一一設誓不准宣揚並稱大難將臨人入我敎即可超渡脱離災刼危詞耸聽乘機歛錢并令人絕食求道尤屬荒謬且復廣發驚人妄謬傳單欺世惑衆擾亂人心鄉民無知謠言紛起惶恐萬狀殊碍治安查有世界宗敎大同會宣言書内載本年三月間皇奉内務部敎育部京師警察廳准立案閲其章程宗旨原以發揚基督猶太需釋老回六敎眞理爲主今該敎徒專事欺騙嚇詐舉動荒誕不經與該會宗旨裁然不符竟欲在川設立分會朦请川沙縣知事立案聞知事擬請鈞示以定准否　會爲地方敎育計爲社會安危計似此邪説惑衆無論其爲世界宗敎會大同一派斷不能任其自由設致滋擾害爲亟檢呈該僵傳單據實詳陳省長迅予令縣嚴禁解散集會以安人心藉維風化不勝迫切感禱之至川沙縣敎育會冬 
[一週間之絲市]  
　　歐美需要激增絲價飛漲爲歷來所罕見 
　　廠絲横漲三百餘兩白經提漲百二十兩川魯鄂董廠經跳漲一百七八十兩灰經亦漲起四五十兩 
　　全週各絲經成交額共計四千五百餘担 
　　上週中洋莊絲市異常俏利本埠各歐莊週初突接里昂來電絲價暴涨囑抛期絲於是積極動辦行市增堅而同時横濱方面忽遭地震消息傳來日絲全數被焚故各美莊亦紛起進貨盡力搜購以致絲經銷塲頓然加暢絲價連續跳涨而近期絲經則以歐美購胃尤殷供給巳覺不繼市價遂飛涨至向來未有之點查此次洋商需要驟增絲價狂涨雖由於日絲被焚充補缺貨所致然與人心之虚抬亦具重大作用也故預料此後絲市雖月内不致傾跌竊恐日絲市塲成立重行交易則屆時華絲銷路難免復趨减折在此高價决難久持故深願華絲商對於目前絲價切勿堅持過高庶幾日後即遇回風當不致有驟落之患矣茲將週間各種絲經市情分類詳述之如下 
　　機械廠絲上週廠絲交易甚爲暢達綠歐美各莊大事購辦致絲價暴涨上中下等貨價均跳起三百餘兩蓋週初各廠商因接横濱日絲被焚之消息態度頓堅而遇有洋莊發電索價較市大起六七十兩不料翌日各洋行均即照轉以致人心益堅繭商亦聞風而起羣將繭價抬高於是廠商得有談判要求非續加百兩不可然此際歐美等莊因搜補缺貨故亦不計絲牌市價衹須近貨依然照購是以廠絲市盤遂有横漲數百兩之鉅而爲歷來罕見之市情至週末各洋行需胃尤殷近期貨巳供不敷求故繼抛遠期然廠商對於遠期貨希望猶奢聞得信昌等牌十二至正二月份之貨索價二千兩中等貨亦須一千九百之譜是以美莊方面雖有談判卒因論價不合尚未開出然觀此市風之俏價漲之速預料此價當亦不遠矣 
　　輯里乾經上週乾經交易亦頗暢旺因美莊銷路巳趨發動致市價亦逐日激漲惟今歲輯里等鄉蠶訊不佳上等絲出產較稀致内價甚昂然本埠銷售於美莊之經類皆高貨故華商索價頗大但洋商方面因美莊乾經購户最稀市價不易激漲是以週初各價僅較前漲二三十兩迨至週末各絲經行市暴增於是需胃亦殷絲價遂跳高六七十兩然較諸其餘絲價猶屬低廉耳 
　　輯里大經上週大經交易並不暢盛然市面亦頗堅俏蓋今歲新絲以來里昂市塲久巳不振致華商手中存積不多此次里昻市面飛漲各法商進胃頗濃遂有無貨應市之槪而絲價亦竟於三五日中頓跳七八十兩行市可謂堅俏矣 
　　四川黃廠經上週中川廠經交易尚不寂寞週初各法莊疊接里昂等處來電囑辦期絲然川絲商因滬棧貨已罄而產地運輸艱阻故不願原價承抛於是信口索價較市加大百餘兩但此項交易醖釀數日卒於星期四成交百餘担市價頓漲百二十兩至週末又復談成八十担行情續增五十兩市况非常堅俏 
　　山東黃廠經上週中魯廠經銷路尚稱暢達全週共計成交百二十一包雖均屬零星現貨然絲價竟連漲而達百二十餘兩之鉅查山東廠經滬棧存底甚溥來源不繼致交易雖旺行市則趨俏利云 
　　湖北黃廠經上週中鄂　經法日各莊續有支路惜以出絲有限來貨不多致談成仍稀週間各廠莊進　均股於是放價爭購故統市雖祗成交四十擔然絲價初漲五六十兩繼跳百餘兩而趨勢尚有漲望也 
　　揚返川黃經上週中揚返經雖成交不多然市面已由賤而趨漲蓋以上等川經上週銷路轉暢市價暴漲於是揚返絲價亦因而帶起全週中共計成交五十七擔絲價亦較前漲起百兩外市况遂呈堅挺矣 
　　八繭灰經上週中灰經市面繼續活動然全週成交額仍不暢旺而市價亦僅較漲三五十兩綠滬棧存底已將售請故陳貨巳在結束時期是以灰絲商不願絲價過昻致與日後新繭有礙即開抛新絲亦因時尚早故未進行耳 
　　本週絲市預測預料廠絲期貨交易常能續暢價益高翔白經美銷未足絲價尚有趨漲之勢黃絲如走銷仍暢價亦繼續騰貴惟灰絲經倘新交不開陳貨交易决難暢旺市價當亦不致飛騰也 
[一週間紗花槪况]  
　　上週日本天災浩刼損失頗巨紗花市面俱受影響本埠人心虚弱日商又急於脱貨將前所買者轉賣以盡市價因以趨軟紗以存底不多廠家又鮮開出四川牛莊尚有不斷之採購是以跌勢尚緩花以天時正式通幫乘機抛賣美棉雖日報高漲尚不能减猛跌之勢也日紗廠之在東京橫濱者俱受損傷紗錠溳失有八十二萬枚占彼國總額三分之一三品賣氣極盛跌勢以熾將來棉花之消費必當大减也本年上屆日廠棉花消費較前數屆爲增較去年上届增十萬擔統計半年中五十九廠共用花三百九十八萬四千六百七十六擔印花占六十四分之四十一美花占二十中花埃花及其他花各占其一美地或苦乾旱或苦暴雨果蠢蟲及食葉蟲又復蔓延極廣政府調查局之報告生產對尋常百分比僅五十四又十分之一此種報告均足致年景之減色促買方之聲勢棉價之騰也茲將上週紗花成交槪况分述於左 
　　㈠期紗上週本埠期紗跌勢尚緩三品則布滿賣方空氣致週初三四五三日未能開市恐其跌勢過甚市面横受深切之痛苦也後三日開市巳跌至二百三十元之内較前週已小去十元之外本埠三所週間共成交十三萬七千五百包較前週增四萬三千零五十包計紗布交易所成交十一萬一千五百包物品交易所成交一萬六千一百包取引所成交九千九百包茲以上週中九月期爲標準而比較中日之期紗價格於下 
　　月日中國紗布交易所日本三品取引所東匯 
　　兩兩 
　　九月三日一四四四 
　　九月四日一四三二臨時停市 
　　九月五日一四四○ 
　　九月六日一四四○一六六七（二三六五）七○五 
　　九月七日一四三四一六○四（二二九一）七 
　　九月八日一四三○一五八五（二二七三）六九七五 
　　㈡現紗上週現紗以各帮無貨可買故於日災疲弱之秋尚能較前週好起兩許共做開六千三百包較前週減三千三百包交易以四川牛莊江西廣東野鷄蕪湖天津漢口等爲多其餘若青島汕頭福建烟台營口等亦有交易本紗二十支價格以九月八日一百七十二兩五錢之三羊爲最高三日一百六十三兩五錢之如意爲最低十六支價格以九月八日一百五十六兩之地球爲最高同日一百四十八兩二錢五妥之紅團龍爲最低十四支價格以九月六日一百四十八兩五錢之天官爲最高八日一百四十七兩五錢之大發爲最低十二支價格以九月三日一百四十二兩五錢之大發爲最高七日一百三十九兩五錢之天官爲最低十支價格以九月七日一百三十九兩二錢五分之大發爲最高六日一百三十二兩七錢五分之蝙蝠爲最低他若本埠英廠紗以九月七日一百六十五兩之二十支牧童爲最高價八日一百四十一兩之文明爲最低價本埠日廠紗以九月三日一百六十二兩之二十支水月爲最高價四日一百三十三兩之十支三虎爲最低價週間各廠期現各紗成交共一千五百十包較前週少一千二百四十包計二十支紗九百包十六支紗三百七十五包十支紗二百三十五包内東方廠金鳳五百包申新廠人鐘五百三十五包鴻裕廠　鼎一百七十五包内外廠水月三百包茲以大阪現紗一週間成交價格錄之於左 
　　月日藍魚牌紅財神牌褔島牌三馬牌 
　　日元日元日元日元 
　　九月三日停市 
　　九月四日停市 
　　九月五日二五二二二五二二六二二六 
　　九月六日二五三二二六二二七二二八 
　　九月七日二五○二二五二二五二二六 
　　九月八日二五○二二三二二五二二六 
　　㈢期棉上週中美棉市以天時之同價格乃背道而馳美棉日以漲本花日以跌中美棉商各行其是耳週間本埠三所共成交二十七萬九千三百擔較前週增七萬九千六百擔計紗布交易所成交十九萬九千八百擔棉業交易所成交七萬六千二百擔物品交易所成交三千三百擔茲以上週中中美英三國十月期棉價及印度十二月期棉價錄之於左 
　　月日中國通棉美國紐約英國利物浦印度孟加位　　規元金洋辨士羅比 
　　九月一日三六○○停市一四三一三七八 
　　九月三日三五六五停市一四一六 
　　九月四日三七○二四七○一四一九三六八 
　　九月五日三四九五二五五一一四二○三七○ 
　　九月六日三四八○二六一○一四六三三七三 
　　九月七日三四八○二六五四一四九二 
　現棉上週新花上市已多交易亦加增週開做開期現各花其一萬五千九百在十包較前週增五千八百四十包风姚花七千　二十包最高價爲三十六兩）四日（最低價爲三十三兩（七日）火機花六千包最高價爲三十三兩二錢五分（四日）最低價爲一十三兩（七日）印度花一千百十包最高價爲三十九兩五錢四日）最低價爲三十六兩（三日）木花一千一百包最高價爲一十六兩（四日）最低價爲三十五兩（六日）陜西花六百包價一十四兩九錢（七日）收進者計崇信三千包鴻裕二千五百包豫豐二千包振新一千三百二十包大康一千零十包申新統益汕帮永安各一千包厚生八百包美盛六百包廣帮三百包　通三百包老公茂一百包他若美國現棉最高價爲二七八金洋（七日）最低價爲二五九五金洋（四日）英國現棉最高價爲一六二二辨士（七日）最低價爲一五四三辨士（五日）云　 
[一週間之内滙與外幣]  
　　内滙本星期中内滙市價並無劇烈增減京津銀滙初漲後疲結果與上週末市價相同洋滙則跌去一元孚北京公砝週末價爲一千零五十一兩銀元爲一千零十一元半天津行化週末掛牌價爲一千零五十九兩銀元爲一千零十元半濟南濟平最高價到過一千零四十三兩半週末雖回縮至一千零四十二兩二錢半較上週末已好起二兩二錢五分銀元結果比前日縮去五錢週末價爲一千零十元半青島初無改更週末改高至一千零六十九兩比上週末提高一兩銀元則跌去一元半週末價計一千零十元半烟臺烟估結果比上週末大一兩週末價計一千另四十二兩銀元始終爲一千零二元漢口洋例週間雖微有上落而結果毫無增减週末掛牌價爲一千零三十三兩銀元週末掛一千零五元五角計小四元宜昌宜平掛牌價始爲一千零三十六兩銀元則跌落二元價計一千零十四元重慶萬縣九七平銀各跌十兩銀元同降十元重慶九七平銀週末價計一千零二十兩銀元爲一千二十元萬縣九七平銀週末計一千零三十五兩銀元爲一千零三十五元此外滙價週間雖稍有上落而結果毫無變化云 
　　外幣本星期中各種外幣交易甚爲清淡兼之日本受巨災後之影響致外滙市價漲落無定標金暴趨鬆動市塲人心非常不振票價因以逐日疲軟英金票週末成交價爲八元九角較上週末縮去二角八分美票計小四分二釐週末買價爲一元九角三分坡票週末買一元零二分半荷票計七角二分五釐比上週末各跌二分日票結果較上週小二分半週末買九角四分五釐港票週末買一元零一分半計小九釐馬克買價始終爲一元四角三分法票計一角二妥一釐各與前日市價相同羅卜各票進出之數尤屬清靜故掛牌市價一無上落云 
[一週間由浙運滬之現洋數]  
　　滬杭甬鐵路同和運銀公司於本月三日起至九日之一星期間代運杭州造幣廠及各商行號來滬現洋逐日分送上海各銀行錢莊其數詳誌如下（三日）鎰康小洋一萬五千角（五日）鴻祥八千元志和二百五下元（六日）同源一千三百元祥太小洋一萬角鎰康小洋一萬五千角（七日）交通銀行八萬元（八日）交通銀行十四萬元鎰康一萬五千角（九日）交通銀行二十萬元祥太小洋一萬角怡春三千元德茂一千元以上一星期由杭運到現洋共計四十三萬三千二百五十元又小洋六萬五千角均運抵上海南站卸車由華運公司逐日分送矣 
[一週間之茶市]  
　　上週間洋莊茶市湖州路莊等路之緣茶到貨不下萬餘箱海外銷路惟珍眉略旺餘均無大宗交易惟此次日本大災茶葉焚失不下六十餘萬箱美國近又因風過大海水澎漲碼頭冲壤貨棧多數陷落茶葉損失亦不少據此以觀前途不無發展之望茲將上週間各茶市况分别詳述於下 
　　路莊上週間路莊綠茶總計成交八千二百十三箱較前週增銷一千五百二十六箱各茶銷路惟珍眉爲最暢珍眉成交三千九百三十九箱屯溪深渡等路之中莊貨居多婺源東北兩響之高莊茶僅天裕謙義富林等少數行家收買故上週均無大宗交易惟市中存底不下三萬箱華商鑒於珍眉價値之大恐金融週轉難靈均願隨盤就市故上週珍眉交易雖較前週見旺而市價反低貢熙秀眉兩項英印各莊需要仍殷惜來源竭蹶存底空虚頗有供不應求之感故上週銷出額數亦無前週之金婺源屯溪兩路之大帮存底不下萬餘箱美莊去路守全停滯市場中除珍眉鳳眉娥眉等貨略有零星交易外幾無市面故揑存手中多貨之華商不無隱憂蝦目珠茶因法國法郎太長銷路仍滯趨勢尚難活動幸市上存底不多來源不繼金融不至爲其所困至大帮中拆出之眉熙華商仍多收買分週成交四百四十一箱價自十七兩至二十兩市盤較前週漲一二兩市面最爲堅俏云 
　土莊上週間土莊茶廠所製之紅緣箱茶交易仍不十妥見旺故華商態度依然沉悶邇來因店莊毛茶銷塲廣闊致原料缺乏進貨尤感困難各茶廠家因此紛紛歇業全週僅由謙義保昌富林等行買進珍眉貢熙秀眉等貨二千餘箱珍眉售盤自三十四兩五錢至四十兩貢熙售盤二十四五兩秀眉售盤十七八兩市價均無漲跌其餘珠茶鳳眉等貨均無市面可言 
　　平水上週間湖州平水綠茶週初頗爲靜寂週末行家交易暢達人心安穩其中大帮一項由怡和天裕錦隆等洋行及華茶公司買進八千三百五十八箱售盤自二十四兩至二十七兩二錢五分貨價平均比較照前週約跌一二兩其餘零碎貨英莊銷路雖仍不滯然因華商謀脱之心爭先恐後而洋商乘機抑價市盤仍難回高市面尚難見佳 
　　工夫上週間工夫紅茶市面仍呈穩固之象惟來源告罄存底漸稀交易已無前週之旺全週成交兩湖紅茶三千八百七十二 
 
 

Page 16

 
 
第一萬八千一百五十四號;中華民國十二年 西曆一千九百二十三年九月十號
星期一 * *箱售盤自二十二兩至二十八九兩寗紅成交六百三十五箱售盤自三十兩至四十兩祁紅成交一百箱售盤五十八兩市價均頗不惡惟温州武寗土莊等路之貨因市上存貨缺乏尚未見有成交茲將前上兩週輸出箱數及存底列表於下 
　　輸出比較表 
　　茶名前週輸出上週輸出茶名前週輸出上週輸出 
　　箱數箱數箱數箱數 
　　平水大帮九二七四八三五八　路莊娥眉一八九一五六 
　　路莊大帮四二六無市　　　　路莊熙眉二八九四四一 
　　路莊珍眉一九四八三九三九　路莊眉雨三○六九、 
　　路莊秀眉一四九一一三○八　祁門紅茶二三三一○○ 
　　路莊貢熙一八二一一一四○　寗州紅茶一一四八六三五 
　　路莊針眉五五四七三七　　　湘鄂紅茶五五一二三八七二 
　　路莊鳳眉一二三六二　　　　土莊紅茶二五○無市 
　　路莊珠茶一六二五○　　　　祁門花香一三一七一一五 
　　路莊蕊眉二二七一一一　　　湘鄂花香五六無市 
　　存底表 
　　茶名箱數　名箱數 
　　路莊七四八五○　　　　　　平水六六五九一 
　　工夫三九七五四　　　　　　土莊四五七五 
[新聞記者聯歡會昨日開會]  
　　討論追悼裴國雄君事 
　　新聞記者聯歡會昨午在嶺南樓舉行九月份聚餐會到者十四人管際安君主席先報告申報館張竹平君爲裴國雄君事來信信裘由辛君北上辭評議職函畢經衆分項討論决議㈠通知各會員本會聯合總商會商品陳列所金陵大學同學會季社申報館與裴君之戚友等定於九月十五日（星期六）下午二時在寗波同鄉會開追悼會務須准時到會㈡追悼會經費會員每人一元交本會會計張振遠君開支餘數彙交裴君家族㈢裴君身後蕭條請各會員盡力賻贈直接送至申報會計處轉交㈣補舉評議員與娛樂體育庶務幹事結果當選者評議員謝介子君娛樂幹事李嵩生君體育幹事馮樹華君庶務幹事張滇叔君云� 
[商船學員畢業大考已竣]  
　　吳淞海軍部海道測量局局長許繼祥少將承辦海軍引港傳習所於茲巳一年矣所有應習功課如海上文學駕駛學船藝學海商法氣象學旗號學無線電學輪機學潮汐學救急病法等及科目均巳學畢現巳届畢業大考之期由該局長會同海軍部及交通部税務處派監考官王中直等監试以昭鄭重該項考試業巳竣事定於九月十號揭曉二十號行畢業禮所有及格七十分以上者均派至海軍部所屬華甲華乙華丙三大輪實習云 
[南市兩路商聯會常會紀]  
　　南車站黃家闕兩路商界聯合會昨晚八時職員常會到者二十餘人周運忠主席其議决案如下㈠討論日本災震義振案僉以日本此次鉅災亘古未有被禍之慘誠堪憫惻振災卹鄰古有明訓况當同種同文之國自宜力圖救濟惟糧食弛禁　奸商假名圖利爲害尤烈流弊滋多殊非所宜公决分函各公團詳加研究要求政府收回成命㈡鐵路共管案討論良久結果函請當道拒絕外人無理要求㈢月捐問題公决下屆委任書記員帶收㈣報告來函議畢散會巳十時矣 
[流丐亟應取締]  
　　邑廟豫園等處流丐羣聚露宿穢氣逼人前經淞滬警察廳長接地方紳商並上海縣商會轉錢業公所函報後巳令該管區警所撥派長警協同普益習藝所内丐頭前往趕逐現若輩竟散至南市十六舖華法交界之地及豆市街沿浦灘一帶日則向商店索錢騷擾夜則宿臥街旁或里衖等處所在皆有致作踐污穢人所厭惡殊與衛生大有關係且近來又多外來客丐結隊滋擾不堪其害故巳由各業公所代表聯絡集議之下擬仿照邑廟豫園辦法特公函縣商會轉呈淞滬警察廳請即令知一二區該管警署所派警協同丐頭按段驅除以清地方而杜騷擾云 
[滬北商聯會複選揭曉]  
　　滬北五區商業聯合會舉行本届複選各職員大會二時振鈴開會公推蔣介民爲臨時主度開票結果當選者名譽會長霍守華正會長范鵬副會長陳翊廷忻惠生評議長蔣介民評議員周拯世等二十人幹事長張文忠幹事員鄥智海等十人會計長郭葆生會計員葛得福等四人基金監仲佩紳出度總聯合會議董霍守華陳翊廷蔣介民三人選畢定期於九月十五號午後六時在中有天菜館開新舊職員交替叙餐會云 
[洞庭東山同鄕會之介紹職業規則]  
　　洞庭東山旅滬同鄉會長朱獻淮自當選任事以來鑒於向鄕在 
滬失業者甚衆特行建議添設介紹同鄕職業部昨巳將草擬規則四條分函旅滬全體同鄕徴求意見一俟復函多數同意即行着手設備茲將所擬介紹同鄕職業部規則錄下㈠同鄕之失業者可至本會書記處報告事實（甲）姓名（乙）年歲（丙）何村人氏（丁）有何才能（戊）從前在何處執業己（因何失業（庚）現有何人可代作保（辛）現居何處㈠本會得報告後即由調查董調查確實並證明其從前確係誠實無過不幸而失業者始可得新職業之介紹㈠調查董證明後本會各董當盡力爲其引薦相當之位置㈠遇有位置時如有二人以上均有才能可就此位置時則以報告先後爲序不得爭越云 
[帽莊量帽改良之創始]  
　　南京路山東路口元元帽莊鑒於帽子大小相沿用放而放數大小參差不一自九月一號起將放數　棄改用英尺寸數每帽週圍計遞差英尺二分以取劃一並爲便利外埠顧客起見可用通信購法祇須書明週圍英尺寸數即可購得合式之帽云 
[破產未准欠欵照還]  
　　王某前投法公堂控謝新寳不理其故父謝金榮借及擔保銀洋共計二千零五十二元請求訊追詰之被告謝新寳稱商人父親故後所欠各欵巳憑某洋行共爲破破償還請求准照公欵攤派等語判下堂諭飭遵昨經中西官商明堂諭判曰此案訊據被告供稱已經破產等語查被告破產未經官廳核准斷難成立應着被告交保限七天内交還原告洋二千零五十二元堂費四十餘元亦歸被告負擔 
[賣烟連二房東併罰]  
　　薛芝順及婦人張陳氏邇在法租界唐新山張龍兩家私設烟具容人吃食洋烟事爲包探查知以薛等有違禁令𪳊明西探前往� 
抄出烟具帶入捕房昨解法人堂訊實判薛與陳氏各罰洋四十五元兩二房東各罰三十五元充公烟具没收 
[價買被拐女子之科罰]  
　　杜月興之女兒阿寳於前月間被人誘至法租界賣與唐羅氏家爲女現爲原告查知報告捕房飭探高金林前往將阿寳及羅氏一併帶入捕房昨解法公空請究先由原告投訴前情詰之杜阿寳供實由父母將女子買與羅氏爲女餘言支吾羅氏供阿寳由其父領來賣與婦人詰其有無証據羅氏語塞陳讞員商之法副領事葛君判羅氏罰洋一百元充公阿寳送堂留養 
[婦人交母領回]  
　　揚州人劉萬成之妻范氏前由原籍來申與安正義姘旘匿居法、 
租界現爲劉查知來滬報告捕房飭探高金林將劉范氏及安正義帶入捕房解經法公堂判以兩造供詞各執着在告尋交范氏之母到案再核在案昨日屆限傳訊婦人劉馬氏稱范氏實係婦人之女兒請求准予領回等語中西官判范氏准交伊母馬氏領去餘均斥退 
[洪小妹函其兄來領]  
　　寳山女子洪小妹被姊妹行老五等押入新長春么二妓院爲娼因遭凌虐自投閘北四區二分所請求超拔巳紀前報刻悉該女原籍尚有胞兄名洪順江該分所巳致函其兄着即來案認領 
[妓女自投濟良所]  
　　十八歲紹興女子馮愛寳在北雲南路平安里四十五號門牌雉妓院内爲娼因係新近墮落不善媚術故遭老鴇虐待馮女乃於前日乘隙逃出投入濟良所訴苦該所女董知照老閘捕房派捕查明屬實遂爲𪳊准公共公廨將該女發濟良所留養 
[婦人行李内抄獲烟土]  
　　婦人陳萬氏携帶行李舖陳衣箱等物於昨晨雇車到十六舖大達碼頭換上輪船擬返崇明原籍該輪未開之前由水巡隧巡警登輪檢查見該氏行李笨重形跡可疑當即抄出烟土四十九大包値價頗鉅遂將該氏及土拘送該隊奉潘隊長命送地檢廳訊辦 
[漕河涇之烟案]  
　　上海縣警察第四分所訪悉漕河涇鎭有楊叔心私設焑案供人過　前日派警　往將楊撀調抄出切烟証其時有焑客二人越窓而逸故未　遂將楊連同烟証由送上海警察所昨送地憸廳罰辦 
[被控行竊之難民交保省釋]  
　　鼎新里一號乾泰藥材行前遭湖北難民擁入囉唣經該行司賬夏其昌查檢賬箱中被竊大小洋元一百數十元報警撃獲陳子青等男婦七人押送檢廳訊供不認判押候示在案連日檢廳加派法警四出調查得該難民代表陳子青等確係逃荒到此沿途亦無肇衅情事當即據情具復前日巳由該廳諭將陳子青等男婦各難民一併交保省釋矣 
[鐵匠擊斷衣匠右足]  
　　住居楊樹浦韜　路一千零五十六號門牌之紅知裁縫陳洪炳曾將餘屋租與瑞鎔鐵廠工匠周五大居住近周終夜糾人賭博陳惡其滋擾迫令搬遷致觸其怒於前晨六時許糾同同類兩人各持鐵棍鐵鎚在弄口攔阻陳洪炳去路若　蜂擁上前扭住痛毆擊斷右足受傷倒地兇手相繼逃遁陳之姑母沈陳氏當時目擊情形即據情投報捕房派深何慶恩往將受傷人送院醫治歸稟捕頭於昨晨飭承辦何探往將兇手周五大一名緝獲管押捕房候解廨訊究 
[攔刦鈔票人贓並獲]  
　　閘北國慶路愼昌烟紙店學徒楊毛弟前日出外批貨經滿洲路被無賴顏和生攔路搶去鈔票五元由楊鳴警追獲抄出原贓解入四區劉署長判解司法科候辦 
[捕房通緝沈仲慶]  
　　前日總巡捕房刑事稽查處發出通緝文云爲緝拿事照得沈仲慶即沈根泉即老無錫一名無锡人年四十二歲身高五尺三四寸業小販頭癩而頂秃髮黑而稀上唇鬚黑而濃前住平凉路落鄕其屋未編門牌爲因於西曆一千九百二十三年八月二十九號在寗國路落鄕未釘門牌屋内謀斃楊根生一案業由會審公廨出票拘拿在案爲此合行通緝仰諸色人等一體協緝特示 
[蔡鑑棠欠欵案缺席判决]  
　　美商祥美洋行以協順祥號主蔡鑑棠欠貨欵美金四萬四千五百四十八元二角二分銀八千兩祇還過銀一萬零零九兩二錢一分餘均不理延博良律師控由公廨迭次飭傅被告避不到案業巳由廨缺席判决並於前日函請浙江鄞縣地方審判廳協助執行將蔡在該縣城内所開之協順祥店舖發封拍賣得欵送廨一面飭提被告到案訊核 
[各被告交保候訊]  
　　嗬商隆培洋行在共公廨呈控壟遂鴻欠貨欵銀二千三百七十兩又日商大同洋行呈控陳維章欠貨欵銀一千八百餘兩又美商大美烟公司呈控王名鎭不理擔保惠民公司欠洋四百五十元又錦綸祥綢莊呈控謙成和號主楊子敷欠銀四百五十兩又順祥號呈控王松記木作頭王賢松欠銀三百九十八兩各案業由公廨出單飭將以上各被告先後傳案着其分别具結交保聽候排訊 
[拖駁輪撞移浮筒]  
　　前日夜半求新廠之拖駁輪由張華浜中興棧拖帶載煤駁船三隻運滬駛經高橋口南首浦面即汽油失愼沉船之處與海關所設五號浮筒碰撞立時斷鏈筒即浮於他處旋經拖駁設法澇獲報告張華浜河泊司該浮標處已派船泊日扯紅旗夜懸燈火免致妨礙航行錯線聞浮筒之鏈巳僱打撈工人摸取即行修整云 
[瘋子送醫院治病]  
　　無錫瘋子戴文炳前日在愛文義路沿途胡閙爲一千零零八號華捕查見恐其滋生事端帶入靜安寺捕房比由捕頭稟奉公堂諭令送往棲流所瘋人醫院治病 
[病馬駕車之取締]  
　　江北馬夫李鴻江前日將病馬駕車經過雲南路馬奔馳不力李鞭策無已爲三百四十二號印捕查見以其虐待牲畜連車馬一併帶入捕房捕頭詰悉其情命將病馬送求牲會醫治李存洋三十元保出聽候公堂傳訊 
來函 
[顧則久致蘇州青年會書]  
　　青年會幹事先生台鑒鄙人役於貴會徴求隊兩屆矣令届又荷舉鄙人爲副總參謀及膠濟隊隊長本應効力奈職事日繁不遑兼顧倘濫竿充數必無益於貴會將愧對於同人請另舉賢能不勝盼幸順則久敬啓 
[羅店王趨庭來函]  
　　逕啓者陰曆本月十五日午後有年約五十餘歲之客籍男子一名　鎭江口音至本鎭城　廟求爲道人適住持在外致未接談當將釘鞋等一包及署名龍在天之啓事一紙置於神座前而出翌晨本圖地保來報鎭東澆花浜偷鷄橋西首有浮屍一具當經善堂往勘委係生前堕水身死據云即昨日在邑廟求住之龍在天遂由堂備棺盛殮厝壇候領茲以事隔經旬迄無屍屬認領爲此將龍在天啓事照錄如下敢乞登入來函欄俾屍屬運骸歸里療、 
諸祖墳實爲德便　羅店市黃二十圖董王趨庭啓七月九日「附錄龍在天啓事」敬啓者鄙人龍在天原籍鎭江敎讀寫業於去冬有隣居遭回祿之災鄙人代累如洗延至今年夏初赴上海尋子不料吾子於五月初四日巳登鬼籙是以鄙人孤身異地舉目無親迄今嚢　告罄不得還鄕欲沿街乞化猶恐玷辱祖先而上無父母中無妻嫂哥弟下無兒女思索至三至再來投道長大發慈悲收留鄙人爲徒或爲道人如蒙春風惠德小草復生鄙人生當殞首死當結草鄙人龍在天叩 
公布欄 
[上海地方審判廳]  
　　批示一件劉　氏聲請執行由狀悉仰即自行調查債務人私有財產報告候核此批一件謝　洲聲明案已和解請註銷由狀悉應准銷案此批　　一件錢　良聲明抗議請求着保將陳鴻書交案由狀悉查此案前經訊明　知諭知並經明晣批示在案所請碍難照准此批一件謝福昌等以宋徐氏毁壤封案請查辦由狀悉候查明核辦此批一件高德春聲明案已理楚請銷案由狀悉應准銷案此批一件楊景和聲請執行由狀悉巳飭吏執行矣仰即知照此批一件楊景和請領張德安交案銀洋由狀悉仰於本月七日上午九時持證來廳具領此批一件楊景和請領蘇定川交案銀洋由狀悉蘇定川交案銀洋二十七元於本月七日上午九時持証來廳具領此沘一件傅錦芳聲請强制執行由狀悉查閲本案和解筆錄載　何沈氏所欠傅錦芳等共洋二千五百元自行在外交迷清楚等語該償權人當時旣經自願在外交迷事後何將復利請求强制執行所請囑託查封田產之處碍難照准此批一件王沈氏聲請執行由狀悉候飭傳訊追此批一件王裕松具領賢據報紙由狀悉准於九月四日上午十時來廳具　此批一件戎寳璋聲請執行由狀悉已飭吏執行矣此批一件顧蓮生具交銀洋由狀悉交洋一百十二元有候給領此批一件楊順　具保童阿炳債務由狀悉該舖保不甚殷實所請碍難照准此批一件朱有灅聲請寛限尋覓債務由狀悉此批以上九月一日 
[上海地方檢察廳]  
　　批示薛傑三狀悉仰候同級審判廳訊辦可也此批張永海狀悉仰候警察廳送案訊辦可也此批陳延年狀悉所訴情　離奇碍難照准此批爾啓龍狀悉案正澈究所請不准此批蔣春田狀悉候送江蘇高等檢察廳核辦此批周巧樹狀悉候即蒞騐此批孫和風狀悉是否屬實候即澈究此批林阿毛狀悉仰覓妥保來廳聽候核辦此批陳海清案經起訴碍難准保此批江紀維已批爾妻汪氏狀内矣此批顧博泉姑候傳訊核辦此批陳陳氏狀悉仰陳金保來廳候訊此批張品章狀悉騐明張阿弟無傷張沈根所傷甚微仰即知照此批唐信之狀悉被告無住址可傳爾女又逃匿本廳無從核辦仰即尋找被告及爾女下落後另行具訴此批何學生狀　候轉呈江蘇高等檢察廳核辦此批郭陳氏狀悉該被告留女在家并無意圖犯罪業經諭知送回爾家矣仰即自行催交可也此批韓陸氏狀悉刑事無備案成例所請不准此批陳敦啓狀悉本案應不起訴候送違處分　可也此批以上九月三日張陸氏狀悉旣據迭行聲請候送同級審判廳核辦此批吳阿寳狀悉旣據迭行聲請候送同級審判廳核辦此批朱王氏狀悉候傳訊核　此批王明山狀悉候送同級審判廳核辦此批丁鈞心狀悉查此案卷宗業經呈送江蘇高等檢察廳核辦矣仰即知照此批劉秀奎狀悉候訊明核辦此批以上九月四日陸桂鑫狀悉候送同級審判廳核辦此批胡秀芳狀悉查閲送違證書與卷内所　十字極相符合是爾已於八月二十三日收到不起訴處分書毫無疑義依照刑訴條例第二百二條規定巳過聲請再議期間所請未便照准至香子廳否歸爾具領一節仰即迅赴同級廳提起認知之訴可也此批王高陞狀悉本案不予起訴候送達處分書可也此批唐大碗子等狀悉候核辦此批沈谷氏狀悉所訴廳　違警範圍仰赴該管警署請求保護可也此批張阿二等狀悉候送同級審判廳核辦此批陸二成狀悉候送同級審判廳核辦此批陳正邦狀悉案正澈究仰候毋凟此批陳錫其狀悉案巳起訴仰候判决此批朱孫氏狀悉候訊明核辦此批吳旺林狀悉刑事無備案成例所請不准此批孫卞氏狀悉仰覔妥保來廳再行核奪此批顧步章狀悉案巳起訴毋庸多凟此批陳坤全狀悉巳起訴候送審廳核辦此批朱桂山狀悉該案已不起訴仰覔妥保來廳另行核奪此批孟岱鐘狀悉業已函知江陰縣派迎警提矣着即知照批此以上九月六日　同　狀悉該民旣不肯投案騐傷顯見所訴不實所請不准此批陳中等狀悉着即來廳訊明核辦此批郭陳氏狀悉此案應不起訴仰候送違不起訴處分書可也此批趙秀堂狀粘均悉案經飭警嚴密拘攝矣仰該民仍自行查明被告踪跡來廳密報此批戴天機等狀悉候訊明核辦此批陸聯奎狀悉所訴係土地紏葛應屬民事範圍仰赴同級審判聽請求核辦此批段楊氏等狀悉仰即來廳候訊此批袁國泰狀悉候即起訴此批劉學森狀悉仰即來廳候訊此批史元仁狀悉案正偵查仰候毋凟此批杜勤記狀悉爾子成廢疾否尚難斷定仰候該堂醫治可也此批朱孫氏狀悉候訊明核辦此批曾陳氏狀悉候即起訴此批王明山狀悉本件聲請已送同級審廳核辦矣仰即知照此批陸花南狀悉候訊明核辦此批李玉鐘狀悉該民如果有傷仰即來廳報騐此批趙魏氏狀悉此批以上九月七日 
 
 

Page 17

 
 
第一萬八千一百五十四號;中華民國十二年 西曆一千九百二十三年九月十號
星期一 * *本埠新聞三 
[永利威今日廉價截止]  
　　北四川路九號永利威酒行爲香港總行所設已於前日（六日）正式開幕經理趙君甫臣曾爲優待購者起見亷價五天茲悉雖届期滿凡於今日往購者仍得享受優待云 
[恒泰祥製售繡貨]  
　　四馬路盡錦里口恒泰祥顧繡號開設五十餘年經理周成樑君博製各種嫁奩妝飾喜壽禮物及洋裝贈品今又新出應時緞綢嗶嘰時裝繡花女襖式様文雅價亦甚廉云 
[美味輕瀉片之發行]  
　　四馬路中英大藥房新近自製「中英美味輕瀉片」一種味甘而芳易於呑服專爲利便之用如能常服則除腹中積垢及小兒食積等患者祇須於臨睡時呑一片即可見效又該藥房續到各種化妝品及自製本牌肥皂等連日銷出頗多聞以學校學生購者爲尤衆云 
[新到望遠鏡手杖]  
　　先施公司新鋪洋什部頃由英國運到精美外國手杖握手處裝有望遠鏡可隨時探望遠近歷歷如在目前出外旅行誠不可少其望遠鏡平時可竪起外觀與普通手杖同惟裝璜較精美耳此種手杖上海鮮有出售云 
[華盛頓眼鏡之廉價]  
　　南京路中市華盛頓鐘表行除出售各式鐘表以外復兼設眼鏡一部新近該行經理舉行眼鏡部廉價如下　　十二開哈定架眼鏡每付六元十二開秀郎架眼鏡每付五元花旗金玳𤦛眼鏡每付三元國貨全玳𤦛每付一元五角新式魯克眼鏡每付四元十開金脚托力克眼鏡每付兩元以上各貨均照碼一律八折云 
[華洋公司銷售銅鐵床]  
　　愛多亞路東新橋口華洋銅鐵床公司所出銅鐵床式樣新顆鐵床染漆者光滑可愛銅床選料亦係雲銅定價均低門市批發甚旺昨晚六時該公司周厚意君宴各界於九江路太和園列席者甚衆宴叙盡歡乃散 
[儀器文具之暢製]  
　　科學儀器館爲我國自製理化器械最初之店開設已二十餘年出品甚多本年因更改學制特在暑假期内加工製造以備各校開學時採辦又向歐美運到最新儀器文具爲數亦多該館自製之仿德式繪圖器銷路頗廣云 
[大批測量繪圖用具運到]  
　　棋盤街商務印書館新從海外運到各種繪圖測量用器具如下 
　　各種木尺烏木邊明角邊丁字尺活動丁字尺明角製三角版鋁製三角版明角分度器鋼分度器平行規比例規比例尺雲形規各種繪圖器繪圖毛筆調色板方塊色錫管色八角柱色繪圖水等皆爲繪畫用具又測量及計算用具如經緯儀水平儀羅盤儀測鏈比例執紙測量簿野外測量簿用算盤計數器等云 
[「青友旬刊」將出專號]  
　　追悼裴國雄君 
　　青友旬刋第六期將特刋追悼裴君國雄專號載有裴君遺像及遺墨二幅於九月二十一號出版函索者可附郵票一分寄本埠城内花草弄十四號該社云 
[「賽馬指南」今日截止預約]  
　　「賽馬指南」一書爲邱如山君所編裝訂如袖珍手本凡關於各處賽馬成績及路程氣候辨駒等均外表詳載定價每册三元預約期内祇售一元半其預約期定今日截止云 
[葛雷菲斯對於電影之論調]  
　　葛雷菲斯美國電影界中資格最老研究最深之導演家也終日在電影塲中奔走指導已無睱於筆墨茲偶見葛氏著作一篇亟譯之如下 
　　宇宙間最不幸之人類厥惟富家子弟有生以後豐衣足食無所或虞遠裕謀生之道不知人世間欲得衣食者須有相當之工作否則彼勤勞終日方足一飽者亦何苦爲此今富家子弟不勞而獲相去不可以道里計惟其種種設備完全而一切操作上之經騐乃付闕如電影導演家之所以喜工作者或即此因見電影上之需要日增而從事於此業者乃益力 
　　時至今日觀衆之目光亦與電影俱進陳舊之影片已無討論之價値昔日之稱爲傑作觀衆推爲觀止者今日已不屑置之齒縫間矣月光之下栅欄之前情人握手言别此情此景在舊片中已允爲空前佳作然一旦至今日偶或見之尚不覺煩惱多則乏味矣故今日而稱爲一世之佳片者非有全世界之觀念不可 
　　全世界之觀念云者要以合人情爲主不論人之爲貧爲富近則家庭之中遠則天涯海角遙遙以相對一一搜羅畢致非盡行攝入不足以應社會之需求 
　　雖然合人情之影片豈易事哉作事之前需先審察眞實之焦點與夫太過之弊病蓋寫實之太過者易蹈太實之弊合人情者其表演所至之程度亦有一定之限度過則太甚矣 
　　且夫電影中之重要部分又須再三考量如山川之景色地點之適當他如建築之儀式服裝之合時與否捕馬之陷穽軍士之盔甲即小至一靴一刀一碟一匙之微亦必細心考察要須無瑕疵之可指令人無感不快之觀念至於伶人之藝術則全由於本人之表演苟能設身處地隨機應變則足矣以意度似覺極易臨場則難矣有時一價値極貴之背景或因光線上之特種關係須全部改造或因服飾上之種種不逞亦必須大加革換者（伯長）（待續） 
 
 

Page 18

 
 
第一萬八千一百五十四號;中華民國十二年 西曆一千九百二十三年九月十號
星期一 * *[各電影院消息彙誌]  
　　滬上各電影院近以觀衆觀劇之標凖已漸趨高境斷非以草率之影片可以號召觀者故對於開映新片之競爭各不遺餘力惟我國自製之影片究爲數太少所出各片類皆巳開映至十餘次之多且新片亦付闕如惟商務書館最近有「俠義鴛鴦」一劇現尚未出版故本星期中各戲院開映之電影亦以西洋片爲主茲錄之於下 
　　㈠卡爾登影戲院以地點上之關係競爭又烈其開映之影片亦皆由外洋直接租定故營業上亦頗不惡且每次開映時又加以英美烟公司所攝之時事新聞本地風光亦能增人興趣不少今日起開映勃李墨（ＳyIvjaＢreamer）所主演之ＮotＧuilty一劇循例加演英美烟公司之新聞及滑稽各一本 
　　㈡上海大戲院於本星期中開映之新片共有二種星期一至星期三之戲目爲吉白森（ＨootＧibson）之ＤoubleＤealing星期四至星期日改演ＳlimＳhoulders前片爲寰球公司之出品後片爲郝金森（Ｈodkinson）公司所製者二片咸頗負盛名預料本星期中之前往觀此二劇者必較多 
　　㈢愛普廬影戲院自昨晚起已改演吉白森所主演之『火綠』ＴheＦireＥater一劇今明二日亦演此片星期三起則將改演寰球公司之Ｂavu此片以俄羅斯革命時爲設景共長六千九百六十八尺分爲八大本將連演五天云 
　　㈣夏令配克戲院將於本星期三起開演滑稽名伶麥克斯林達之『爲余之妻』ＢeＭＹyＷife其中滑稽之處甚多與卓别靈羅克各有派别此片共有五捲亦將連映五天云 
　　㈤維多利亞影戲院自本星期四起亦將演新片『怠惰妻』ＩdleＷives此片在外洋開映時各報都讚美之詞料想此次在華開演定能滿座也（周） 
　　㈥法國影戲院滑稽大會開演已非一次每次映演皆有歐美著名之滑稽片出現聞於今日起日夜開演秋令第一次滑稽大會所演之片較前兩次更爲出色計演滑稽大王羅克祖母之兒五本快活大王卓别林從軍夢三本夜戲加演大滑稽四本完全機關長片飛行盜第五六集四大本共演十六本門票售小洋一角二角云 
　　㈦中國大戲院連日開映羅克『風流水手』及冒險偵探長片『奪地圖』等賣座頗盛聞於今日起又開映新奇英國冒險偵探長片『倫敦大秘密』一二集四大本『神女奇緣』大結局二大本霍苞傑作『海底英雄』前四大本另加映滑稽大家培蘭惠師新奇笑片二大本共計十二大本價目照常交換劵通用云 
[「爭婚」影片之又一評論]  
　　上海大戲院所映『爭婚』影片茲又有一評論如下　　劇中飾少年羅道夫者爲哈林Ｈarlan哈氏原爲康斯泰曼之配角屢見於康氏影片中態度温雅頗爲康氏生色此劇中飾主角彌見精采哈善作兒女態如見羅西時心驚其艶見其脱手而去則又爽然若失及𢌞憶� 
當時接吻情境彌覺得意聞良友勸後即束裝返國與梵蘭把臂話舊對此純潔可愛之情人時露愧色聽無線電時聞羅西歌聲心中一怔微露不豫之色往見羅西時堕歡重拾戀戀不捨忽念及梵蘭之情即飛奔而出及與羅西决裂誤傷其肩驚惶失色俄而爲警所執而神色轉覺坦然聞羅西誣已行兇憤然欲辯顧無以自白沮喪入獄見梵蘭來探依依難解神韒畢肖在監中見羅西登台獻舞俛首不願注視及聞其約已越獄則躍躍欲試越獄後羅西逼其偕遁堅决不允回家見梵蘭時神色倉惶復爲警執時呆木若死雖梵蘭哭泣於旁亦充耳不聞特赦後與家人相團聚樂極而涙令人酸鼻 
　　飾羅西者爲愛斯塔麗ＥstelleＴaylor貌不見佳惟善於表演兇悍之色亦其特長當與羅道夫决裂時厲聲言曰汝須知西班牙人之愛人恨我均甚堅摰也聲色俱厲酷肖其有人及羅入獄後忐忑不寗無計可施表出又愛又恨之色如畫見梵蘭時曰吾欲一見與我爭愛之人也言時怒目四射忽聞小兒啼聲却步言曰此即羅道夫之親子耶旣審其確則爽然若失掩面而出當其縱情恣樂現身於歌舞場中時而狂笑時而緘默表出滿腹抑鬱藉以自解之態絕佳 
　　綜觀全劇之表演最佳者當推愛狄斯之梵蘭舉止活潑而又自然當羅道夫返美時如小鳥依人載笑於此可見彼二人交誼之深算命時占得婚姻不順頗爲不怡及羅曲爲寛解方露笑痕結婚時久候羅不至芳心开 
歷落不寗之色滿現於面及知羅身被縲絏暈倒於地清醒後涙湧如泉堅欲往深聞父口氣中似欲退婚不禁大駭苦苦勸慰始蒙允諾在監中與羅依依難分柔腸欲斷爲之心悽當其謂羅曰此指環君爲我帶上則此世界中無人更难脱此指環矣辭氣堅决令人起敬及羅越獄後重被逮捕知受刑更劇堅不放行其時黛眉深鎖星眸含怨將滿腹鬱氣盡出於羅西一人之身顧心雖恨其坑害已夫而又力不能抗祇得呑聲飮泣而已厥後特赦得釋破镜重圓笑風涙雨一時並主作體貼入微 
　　此劇之攝法頗有可取園林中幾幕景色秀麗醒人心目當羅道夫接讀梵蘭書信時恍見梵蘭作書時情景因閉目冥想其時幕上映一信箋漸漸顯出彼美倩影若隱若現似見其流露於字裏行間旣醒人目又審美觀此等處皆可爲我國自製影片者所宜取法也（廷在） 
[郵信截止時間表]  
　　來往地點火車或輪船平信掛號信 
　　變琿（取道浦口哈爾濱）今日（十日）上午十一時十一時 
　　俄國歐洲（註明由浦口）西伯利亞墨斯科往者火車上午十一時十一時 
　　西伯利亞（取道浦口赤塔）火車上午十一時十一時 
　　牛莊嘉禾晩九時九時 
　　天津新華晩九時九時 
　　長江各埠火車與輪船晚九時九時 
[學務叢載]  
　　敎育界之各項消息合誌如下 
　　文科專校之刷新江灣文科專校自去年南洋華僑發起開辦以來本學期起更形整頓聞除上學期專門敎員繼續擔任敎科外另聘南方大學敎授高冠吾南洋大學敎授文學碩士胡次山滬江大學文學士江涵虚並延聘楊踐形爲本學期敎授云 
　　東方公學昨開學愛多亞路東方公學中學部於昨日上午十句鐘行開學禮今日上課云 
　　滬廣校行開學禮北四川路清雲里滬廣華英學校日昨舉行秋季始業禮校長古哲夫君致開會詞十二時許散會商科及預科均有餘額云 
　　盲童校今晚授課憶定盤路四號上海盲童學校係專敎盲目童子認字打字唱歌籘竹工等科成績頗佳、 
現有舊學生四十六名本學期增加生五人該校已於八日開學今日起正式上課云 
　　幼稚園添國民科上海城西幼稚園現由西門菜場暫遷至林蔭路十八號明年春即將遷至唐家灣該校自建新校舍自本學期起復添設國民科現有學生百名内幼稚生五十人寄宿生三十餘名該校校長爲陳鼎芳敎員施俠羣周碩範錢小蒙龔元卓及保母吳節張佩金姚靜安等諸女士云 
[醫界消息]  
　　法租界大馬路八仙橋西愷自邇路（即長浜路口）利華工廠工人診病所引紹修醫生現向德國普唯耳坑廠運到大批最新六零六（即九一四銀六零六）即銀九一四治格毒性之瘡癤）及淋疾注射藥（治急慢淋症並一切淋疾性疾症）三種現在廉價保險注射九一四收洋五元淋疾注射一元張醫生發明之無痛痔梳核痔漏脱肛注射如患者不便出門亦可請往病宅注射醫治云 
[果品市新訊]  
　　蘋果貨較前美現市售九元至八元拆售每斤一角六分至一角二三分零星出售大者每只五六十文小者二三十文云 
[集會表]  
　　陽歷本月時地點召集者事由 
　　十日山東路山東路商聯會當會 
　　十日納税華人會公共租界納税理事會 
　　華人會 
　　十日下午三西門省敎育會中華敎育團籌募代表會時 
　　十日下午五法租界朱葆三路十萬國救濟俄僑開幕　時六路義賬會 
　　十一日四馬路盡錦里　吉松江施滬同人常會 
　　旅館　觀會 
[今日風勢頗强]  
　　昨日午后四時三十分徐家匯天文臺氣象預報云東海北有北風頗强太平洋上發生三旋風中心點一向臺灣南及呂宋北緩進一在瓜姆附近向西北進發一在大島附近進逼九縣及東海部昨日午後三時前之二十四小時内本埠氣候温度最高八五五最抵六二八去年同日最高八八七最低六七一　 
 
 

Page 19

 
 
第一萬八千一百五十四號;中華民國十二年 西曆一千九百二十三年九月十號
星期一 * *常識 
常談 
[總統熱與神經病] [  覺]  
　　近傳熱心總統之曹錕已得神經病此雖未知消息之是否確實或以偶然之喜怒失常經滑稽者從而附會余以爲可不必深求也 
　　大凡非法之行爲無不根源於神經病監獄之罪犯苟一一令醫生檢查之恐無一不有神經病者其他作非分之妄想而幸未爲監獄之罪犯者何一非已患神弳病者乎 
　　總統國民之公僕耳果合法而當選但有責任何榮之有而一般熏心利慾之徒心欲捧出一人因緣以爲奸苟非已患神經病者固决不出此也乃至爲其所捧者竟有因是而得神經病之消息則謂神經病即生於總統熱也可謂總統熱即是神經病亦無不可 
衛生 
[新鮮蔬菜可增補血液] [  黃鐘善]  
　　歐美各大雜誌屢載有勸人多食蔬菜以補血液之論文予困國人知其利益者尚少故摘其要而簡者參之已意而成是篇用以增進國人之常識 
　　予敢謂國人之患貧血者必不在少數僅觀市上補血藥品種類之多及銷塲之廣巳可見國人體質一班矣 
　　無充分血液之人每易患氣短疲乏等症及無進取精神易受剌激（如暴怒等）多躊躇等缺點美國某雜誌中載有一段文曰「若其人祇有血百分之五十者其人已半死矣」由此可見缺乏血液之危險矣 
　　然則補血之法若何如用藥品也則市上補血藥品林列何以患病者依舊甚多其實鐵汁乃惟一補血原料惜市上藥品雖含有鐵汁多爲無機化之礦物質不能有效非經陽光及植物綠葉素有機化合後不能用以增補血球大地之上隨處均有少量之鐵質一經植物之根吸取與綠葉素化合後即成爲補血之鐵汁藏於植物之枝葉中矣故吾人欲補血液祇須多食綠葉菜類可矣 
　　蔬菜類中以青菜萵苜含有最充分之鐵汁菠菜黃花菜次之其餘蔬菜又次之五穀中以小麥含有最富之鐵汁但經人工精製如麥粉機器白米等幾全缺乏鐵汁矣 
　　吾願家庭主婦每餐必留心多備一二新鮮之蔬菜以增血液而保一家之健康（乙種酬） 
經濟 
[時間經濟] [  李孟任]  
　　我國人士對於時間經濟素不講求大半虚擲光陰毫無愛惜之意夫人生不過數十春秋除幼年及耄老外所餘之歲月幾何而疾病應酬旅行諸廢時者尚不與焉然吾人立於天地之間所應爲之事何可勝數惟日孜孜猶恐歲不我與顧乃以寳貴之時間任便抛棄豈不大可惜乎昔大禹聖人惜及寸陰是研究時間經濟者吾國固早已有人今日泰西人士於時間之分配無不計及分杪蓋時間之損失固較金錢損失爲尤鉅也茲特將其重要理由略舉一二願與有志者商榷焉 
　　（甲宜早起某氏詩曰）無事此靜臥臥起日當午若活七十年只算三十五」於宜早起之理言之最詳故欲有所建樹以不負此生者須自早起始今將不能早起之害述之如下㈠日出而作本係正理反之則時間經濟必消耗於無形受精神上之損失㈡早起則可以呼吸新鮮空氣壯健身軀否則血輪停滯百病叢生貽體質上以大患㈢不能早起則其家必易發生奸盜偷竊之事實造成家庭衰落之現像㈣不能早起者必不能早眠舉凡嫖賭吸烟不正當耗金錢之動作胥於遲眠之時發生負資財上之損失凡此種種皆不能早起有以致之故講求時間經濟者當以早起爲第一義 
　　（乙）作事宜有定時人生須有正當之職業作事尤須有一定之程序何時任事何時休息何時運動何時眠食皆當分配恰當恪守常軌有條而不紊方能收計時呈功之效切不可遊手好閑或忽作忽輟致有用之光陰浪擲輕抛迨至年長一事無成雖欲悔之而已無及 
　　（丙）與人約不可失時西人與人相約每不爽分杪而吾國人對於酬應之事常有遲至數小時者且不爲不如此不足以苦聲價之重不知此種舉動不惟有礙於一已之道德尤損害於他人之時間雙方消耗實爲失計故西人譏我國人之用時計爲闊綽品之表示洵不誣也今宜嚴自省察無論何時何事不得逾原約時間有後至者决不相候庶人人知光陰之可貴而求其正當之用途凡百事業皆可蒸蒸日上矣 
　　（丁）省縮無謂之消耗凡遊戲消遣以及無謂之應酬皆足以妨害時間之經濟當時時審查可省則省之即萬不得巳亦宜縮短其時毌使寳貴之光陰受多數之損失則前途自有進境 
以上各端固亦非無有道及然言之非艱行之爲艱行之之道厥惟有恒知此者方可與言時間經濟（乙）種酬 
道德 
[模範商人之要則] [  世文]  
　　處此商戰時代商人之對於國家實爲重要分子而模範商人尤爲振興商業之主要人物至若如何而稱曰模範下列十則即其要素 
　　㈠須具有普通商業智識 
　　㈡須兼通英語 
　　㈢有愛國心 
　　㈣富於研究改良心 
　　㈤無市儈惡習 
　　㈥有耐勞及堅忍之志 
　　㈦善於應對顧客 
　　㈧無嗜好品 
　　㈨志趣高尚品行純潔 
　　㈩戒奢從儉（乙種酬） 
法制 
[同犯一罪處刑輕重不同之原因] [  斷盛]  
　　㈠因犯罪主體（即犯罪者）之不同例如犯新刑律三三三條之墮胎罪者處四等以下有期徒刑或拘役而醫師產婆藥劑師藥材商犯经條之罪者處三等至五等有　徒刑所以處刑不同者蓋因犯罪主體之不同故也 
　　㈡因犯罪客體（即被害者）之不同例如發掘墳墓者處四等以下有期徒刑拘役或三百元以下罰金而發掘尊親屬墳墓者處二等至四等有期徒刑所以處刑不同者蓋因犯罪客體之不同故也 
　　㈢因犯罪方法之不同例如竊取他人所有物者處三等至五等有期徒刑而以强暴脅迫强取他人所有物者處一等至三等有期徒刑所以處刑不同者蓋因犯罪之方法不同故也 
　　㈣因犯罪結果之不同例如傷害人致死若篤疾者處無期徒刑或二等以上有期徒刑而致輕微傷害者處三等至五等有期徒刑所以處刑不同者蓋因犯罪之結果不同故也 
　　右列四項皆處刑不同之原因細察刑律各條凡犯同一之罪而處刑不同者考其原因要不外右列四項而已（乙種酬） 
敎育 
[小學生的話] [  時俊]  
　　徐州基督敎會歷年來都利用暑期創辦署期義務學校爲要帮助一班貧苦失學的兒童今年暑假鄙人得列其中共同辦理實在是一件樂事可惜時間僅有六星期現在業已期滿散學了廻想這六星期中所收的效果雖不敢説多却也不少今試舉一小學生所説的話用以表現兒童本身所受的利益是若何亦可藉此表明兒童受敎後的思想是若何 
　　一日鄙人在上課時問兒童一問題「你們從這個義務學校得了什麽感想」忽有一兒童約十歲起立答説（以下便是這小學生所説的話 
　　「我（小學生自稱）想如果中國不多多設立這種義務學校中國絕無强盛的一日因爲現今在中國有無數的兒童爲了他們家中貧苦以致失學我信我們這一班貧苦的兒童雖然是年齡小又毫無學識却是我們在中國所佔的地位是與先生們或是那一班大偉人們所佔的地位是相等的你們要救中國我們也要救中國你們對於中國的責任固然大我們對於中國的責任是尤其大因爲中國的將來不都是在我們的手上嗎我們的好歹就是造成中國將來好歹的模型可惜我們這班將來的主人翁還有若干無機會求學以致目不識丁實在是可悲可嘆試想這一班不識字的人怎能造成一個盡善盡美的中國呢所以我想要救中國非從救失學的兒童着手不能救那失學兒童的唯一方法就是使這種義務學校普遍中國那麽中國或者還有一線的希望　閲報的先生們這一個小學生讀了六個星期的書竟能發出這種思想可見中國的兒童不是一班無思想的最可惜的就是無機會發展他的思想以致埋没了英材鄙人深盼望閲報諸位能從事鼓吹出力提倡創辦義務學校使那一班失學的兒童得有機會發殿他們的思想那眞是兒童的大好機會也是中或的莫大幸福（乙種酬） 
家政 
[我之家庭經濟管理法] [  國]  
　　管理家庭經濟爲家政上最重要之事蓋家庭之費用與家庭生活有絕大之關係善於管理經濟者其家必得美滿之生活而有家庭之快樂也今試觀不善管理經濟之家庭其家中必使用無度入不敷出常有臨渴掘井之虞因而家庭生活遂變爲悶厭愁苦矣然管理家庭經濟使家庭有充裕生活之法固甚簡單也在乎吾人之能實行與否耳茲將其法分條寫下 
　　㈠夫婦共同担負管理經濟之責任 
　　㈡家庭出欵宜少於入欵（有儲蓄以備不時之需） 
　　㈢家庭欵項出入每月宜設一預算表 
　　㈣除去無謂之俗禮（如彌月做壽等項） 
　　㈤親朋交際上勿用過隆厚之禮物（乙種酬） 
雜錄 
[泰西計算器用法之説明] [  勗公]  
　　筆算之繁難殆爲一般人所公認因之我國珠算一法遂爲商界之利器其術現巳通行於日本尚未遠及於泰西泰西各國之公司銀行有用檢算書以檢查其計算之準否者然交易繁盛若皆按數查對不獨費時且有不勝其煩之苦近代某製造家特有計算器之發明其製造實極精巧惟價格過鉅較之吾國所用珠算器幾至千倍此項計算器計有二種㈠曰加法計算器㈠曰乘除計算器加法者係用左手按捺數碼右手推機則紙片上即顯出數字結算時則按合計數碼而合計數亦於紙片上明晣顯出機内有鈴如手續有誤則鳴紙片取下並可留存核對此加法計算器之特色也乘除計算器與前者式樣略異例如二十五乘五總數一百二十五應先將二十五之數之數配列輸上手搖機柄五次（餘類推）則得以五乘二十五之總數又可知二十五除一百二十五之得數機内亦置有鈴有誤則鳴數碼内並有紅色之數字如手續錯誤則有紅色數字顯出以上兩種計算器在今日歐美諸國之大公司銀行率皆購以供計算之需近年我國亦有購用者但兩器價格約共需中幣千元僅置一二具又不敷一公司一行之用故其便利雖在吾國珠算以上終不若珠算盤價廉而又適用也（乙種酬） 
 
 

Page 20

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
 

Page 21

 
 
第一萬八千一百五十四號;中華民國十二年 西曆一千九百二十三年九月十號
星期一 * *自由談 
[一知半解] [  農花]  
　　　　若人類之生命、謹慎防衛、不狂笑、不大怒、不憂慮、可活二百五十歲、現在平均每人之壽齡、僅及五分之一、 
[畫微] [  袁安圃]  
　　畫者藝術亦美術也學由師傳巧妙在人是爲藝術供人鑒賞娱目怡神是爲美術而大要不外得性靈之趣爲尚夫形容酷肖栩栩欲活者寫生之趣也超以象外得其環中者寫意之趣也寫生寫意殊塗而同歸其爲藝術爲美術一也今捉筆野戰漫無理法者而侈稱藝術藝術云乎哉塗朱抺翠光怪陸離而詡爲美術美術云乎哉問嘗揆諸畫理國畫以寫意作原則西畫以寫生作根本旣以此二端爲畫理之朕當必有正宗爲法則惟此理此法在乎學者研索而得之理法立而自含有天然这保守性豈僅國畫爲然其他學理何往而匪如是哉至性靈之發揮又在人掁爲主持神明於規矩之中而秩然不踰規矩所謂目無全牛遊刃有餘遮乎得之矣况寫生與寫意之極恉絕不可判以等差時史以國畫與西畫折衷參合者有之則試問畫理上將以何者爲根據必使其作品旣不神似又非形似殆如莊周所云處於才不才之間是舉不亦類於滑稽者乎余惟不敢盲從亦不敢置𣈬但趨境有使余不能平者嘗見今之國畫學者齗齗以參合西畫爲時尚未聞西畫有參合國畫之説此可以明非對等之參合由於今人方詆國畫爲陳腐而唾棄之然亦時尚所趨究非能置之天演淘汰之列蓋國畫之精神誠有不可磨滅者在烏得挾一孔之見而遽非之也耶（却酬） 
[洛伽十日璅記（二）] [  雪印]  
　　先是予恐搭客擁擠曾預定艙位二不意來遲預定之艙位已爲他客所佔蓋照船章搭客過下午二時不到者預定之艙位即不爲留也至此徒呼荷荷而已繼由茶役導往膳廳曰此間尚有兩位値與官艙等未審客意何如余曰事已至此尚何言迺下榻焉廳作半月形居船之尾部三面關窗空氣尚佳惟販賣食物者麕集其中叫囂隳突震耳欲聾幸爲� 
時無幾船即啓椗耳目爲之一清晚膳後與秋齋同登甲板放眼遠眺兩岸綠樹猶留殘陽晚霞數片絢爛侶錦海風振衣溽暑頓消無何船出吳淞暮色漫空風勢彌緊乃下艙返臥處披閲後漢書以消遣忽見茶役十數布席於予等榻下各踞一方縱横偃臥室中熱度驟增且有舉足荆棘之勢迺深悔不早登舟致有此苦也時秋齋已酣然入夢予正轉側間陡覺臂際奇癢亟起視之則蠕蠕者緣壁而下無慮千百蓋蜰蟲也急拾履擊之壁隙左右血漬淫淫予素惡此物自度不能復睡遂至船側布席而坐仰視天空繁星棋布浪擊船甲聲凄而厲恍若鬼號不禁毛髮悚然未幾秋齋亦來蓋亦不堪蜰擾也許與促膝待旦焉 
　　二十三日晨四時許船入鎭海口盥漱畢即登甲板晨曦乍露海霧氤氲一二石山矻立波中童而不樹石罅左右間挺綠草被風微顫芊芊如油令人意遠未幾抵步約停時許即復啓椗六時抵寗波人聲嘈雜搭客紛紛下船艙位空其六七茶役乃導予等入踞一房稍事眠息纔一合眸便入黑甜深處殆倦極也旣覺船已復出鎭海口而東駛矣迺略進茶點倚欄觀海碧波澄然如行玻璃中奇嶼怪島星羅左右或蹲或仰或臃或癯或蜿蜒侶蛇或危立矗天蓋即所謂舟山翠島也以地勢論屏藩浙省爲天然軍港遜清曾建砲台於此間鴉片之役廷臣昏瞶主師溺職遂致敵艦襲入攻陷寗波我國窳敗之情形亦由是而暴露於全世界及今思之猶有餘恨假令當時得一良將主持其間以逸待勞吾恐雖有敵艦百艘亦難越雷池一步也秋齋於此口占一詩曰望中島若𢌞環天嶮猶能踞一關誰道英雄浪淘盡不辦流水咽舟山十二時船過沈家門普陀巍然在望崇宇高閣若隱若現誠不啻一幅仙山樓閣圖也一時半抵山跌雇輿至白蓮臺此間呼輿曰兜其式與竹轎同輿傍海灘行金沙碧浪相映左右以視西湖之楊柳綠波又覺别具風韵少許抵寺前有僧含笑相迎馮宅諸人亦爭來問訊繼由僧導入客室馮母在焉殷殷問途中辛苦不予具告之并爲予友紹介母曰吾等擬今夜搭此船回滬不及導君等游觀顧盧母等昨夕始來此尚有數日勾留足助君等遊興也 
[梅蘭芳新戲西施記] [  翠禽]  
　　京華歌舞久絕知聞倐得友箋知梅蘭芳已排西施即日出演可慰老懐特詮錄節要藉供同好 
　　此劇自句踐入吳至同泛五湖山分前後二本結撰甚精布 
[夢中與夢外] 置尤密實罕見之佳劇就中梅飾西施王鳳卿飾范蠡郝壽臣吳王張春彥越王姜妙香文種慈瑞全東施其采蓮舞旄響屧低𢌞二節尤别出匠心遠宗宿典非同杜撰可擬茲並將劇目詳列以飫想望之人焉 
　　吳王金殿逞威風句踐石室受羞辱 
　　范大夫爲國求賢西施女浣紗定計 
　　吳王排駕錦帆濕東施捧心效西子 
　　范蠡用計遣謀臣伯嚭受賄許進美 
　　傾城傾國看煞吳人奇策謀放歸越主 
　　伍員忠諫反亡身勾殘還朝思雪恥 
　　百花洲同看採蓮船館娃宮沈醉西子舞 
　　越王勵志練雄兵太宰勸吳伐齊國 
　　范蠡南林聘處女西施金殿勸吳王 
　　處女相府允訓兵吳王興師伐齊國 
　　處女演劍顯奇能西施屧廊思國恥 
　　吳王聞警急班師范蠡發兵襲吳郡 
　　西子登陴退越兵夫差乞降遣伯嚭 
　　范蠡陽山數吳王越將會稽歸西子 
　　越王出郭迓功臣金殿賜婚諧嘉偶 
　　兔死狥烹遺書文種功成身隱同泛五湖 
[征樓小語] [  征鴻]  
　　畫美人無亭者爲標本寫試言情無愛河之閲歷咸如畫夜獨行都無是處矣 
　　比來女界剪髮之風頗盛以其能減省櫛沐時間也實則消閑娛樂之所每有彼等芳踪焉節此而輸彼不可解也吾妹初亦羡此余極端反對之且叩其故曰省事耳余曰諒哉言也吾人混混噩噩於天地間誡覺多事特去其髮猶小焉者耳若去其四肢百體不更大省特省乎吾妹瞠目不能對 
　　朋友之際託之以黃金猶可而不可以娟娟者付之也我觀於「人間地獄」戈徵塵託翠雲於江浩源事益信 
社會小説 
[人間地獄（一六三）] [  娑婆生]  
　　第五十五回將軍起義先試層龍手膩友痴情偷翻歷象編 
　　孫桐耘忙間程藕舲道外邊有人敲門是來尋你的嗎程藕舲張紅了臉故作從容之態搖搖頭道不是不是大槪是尋錯了房間我這裏不會有女人來的正説之間检聽見門外的茶房對白蓮花道三小姐客人出去了請你停一歇來罷白蓮花道弗要瞎説裏面没有人爲什麽開火茶房道這火還是昨天一直開到現在没熄呢白蓮花聽聽房間裏没有聲息也有些相信對茶房道那末客人回來了你就説我來過了茶房帶笑着回答道曉得哉白蓮花又道我替你們省省電嘸不人在裏面何必開火撲的一聲順手便將程藕舲門外的電燈撲落一扭程藕舲和孫桐耘兩人頓時相對黑暗程藕舲假作詫異道眞奇怪了電燈也不亮了説著正要立起來去扭明電燈門外的茶房非常靈敏見白蓮花走了忙過來仍將電燈開亮孫桐耘這時候也似乎明白門外的女人與藕舲一定有些關係但是藕舲不承認桐耘也只好不響了兩人又坐了片刻桐耘忽然想起今晩益興銀行經理請他吃飯座中全是銀行界中人頗有交際關係便和藕舲告辭藕舲也説另有飯局兩人便一同出了東方旅館兩人在電梯當中藕舲對桐耘道行裹的事你還是勉爲其難暫維現狀至於剛纔所談爲難情形待我明天約好了江浩源諸人從長計議一下想一個旣不違悖行章又不使你爲難的辦法你瞧可好麽孫桐耘道能有善處之法那是最好了程藕舲道一切的話由我們來説比你自已出頭反對來得妥當孫桐耘也點點頭下了電梯藕舲忽然道咬呀我忘却了一件東西没帶着我還要上去一瞠那末你先請罷孫桐耘遂點點頭獨自去了程藕舲回到樓上問茶房道剛剛來敲門的可是白蓮花 
三言兩語[  鵑]  
　　自日本經了大地震大火災後我國當局和諸大慈善家都熱心籌賑這原是再好没有的事不過食米出口弛禁一事凡是要吃飯的小百姓没有不反對的可是平日禁米出口時米價已漲到十三四元倘一弛了禁可不要飛漲一二倍麽這樣從井救人的辦法似乎不大妥當日本的災民固然是應當救的然而也不能敎國内小百姓餓死啊 
[介紹海鳴詩存介]  
　　頃承北京何海鳴先生惠贈海鳴詩存一册係辛亥以來所作詩選訂而成者雄奇哀豓得未曾有凡嗜詩者 
不可不讀全書一册售大洋四角北京宣武門内頭髮胡同光裕里何宅獨家發行郵票可代書欵另有附贈墨寳辦法云 
 
 

Page 22

 
 
第一萬八千一百五十四號;中華民國十二年 西曆一千九百二十三年九月十號
星期一 * *   
 
