# 1918 - 15 - 4916138

 

Page 1

 
 
   
 
 

Page 2

 
 
時評 
[疫與兵]  
　　中國上下。近方急急以言兵。而於西北之疫。不暇計及也。然亦知疫之禍。更有甚於兵者千百倍也耶。 
　　試觀古時中外之史。苟大疫成者。死必以百十萬計。苟大此次歐洲大戰之兵禍。則其禍决不能與之比擬也。 
　　然而兵之禍。剛而易睹。疫之禍柔而難明。且兵之禍。近時屢有身受之者。而疫之禍。數十年來所未有。即前淸末造。滿洲曾一有之。然亦未至大烈。故人之懼兵忽疫也。亦固其所。雖然兵禍旣烈。或有調和之法。以敷衍之。而疫則不愼防於始。迨其成而欲撲滅之也。誠非易事矣。 
[命令]  
　　一月十一日大總統令陸軍總長段芝貴呈請任命袁文爲川邊鎭守使署副官長應照准此令 
　　又令參謀總長蔭昌呈請任命齊寳賢爲陸軍第一團二等參謀官郜汝廉爲直隸陸軍第一混成旅參謀長關麟書爲江西陸軍第三混成旅參謀長均照准此令 
　　又令參謀總長蔭昌呈請任命冉紹雍爲江西督軍公署中校參謀蘇蔭森署少校參謀常繼斌爲贛西鎭守使署少校參謀均照准此令 
　　又令參謀總長蔭昌呈請任命蔣尚永署理熱河都統署中校參謀應照准此令 
　　又令參謀總長蔭昌呈請任命劉文炳爲貴州督軍公署少校參謀應照准此令 
　　又令陸軍總長段芝貴呈准護軍管理處都護使紹英等咨請以吉祥恒泉補鑲紅旗護軍參領松玉景緖補鑲紅旗副護軍參領連陞松寛連秀文綬常安保補鑲紅旗委護軍參領均照准此令 
　　一月十四日大總統令陸軍總長段芝貴呈請將鄭澤生楊兆林加陸軍騎兵中校銜傅海金米安林武萬義張法章授爲陸軍騎兵少校均照准此令 
　　又令巫懷淸晉給二等嘉禾章羅桑班爵厦仲阿旺益喜江贊桑布羅卜桑車珠爾均給予三等嘉禾章此令 
　　又令唐啓垚卓特巴扎魯郭勒敏色均晋給三等文虎章李壬輔張士品袁天順李榮文張桂森劉悅桐高崇祐進駿英黄樸均晉給四等文虎章此令 
專電 
[北京電]  
　　西南確皆有電推岑春煊爲總代表政府亦願岑擔任庶可向西南正式談判但聞岑以時局解决尚無辦法正在躊躇（十五日下午二鐘） 
[北京電]  
　　陸覆馮電内容先述閩鄂無故自擾湘桂初無他意繼稱榮廷疾病侵尋萬念都灰旣無職權可以指揮亦非空言所能敷衍末乃引解鈴繫鈴語勸當局先自釋嫌明疑（十五日下午三鐘） 
[北京電]  
　　龍濟光來電言自陽江至肇慶均已響應但瓊州龍軍船少難輸運又被獨立海軍監視龍不易得志來電係誇大之詞（十五日上午十二鐘） 
[北京電]  
　　龍濟光電元（十三）夜起廣州戰事得手莫已窮蹙民軍多願投誠參陸辦公處飛令詳查具報（十五日下午三鐘） 
[北京電]  
　　參陸處决定大舉攻岳以吳光新擊石星川以王懋賞李奎元禦王正雅以張敬堯之吳旅及閻旅擊程潛昨已分令各該司令遵照並許以十萬賞金（十五日下午三鐘） 
[北京電]  
　　李純電稱迭遭厚誣欲白無從惟有仰懇中央派使來甯詳加調察此心或可大白於天下馮覆以彼此誤會處旣推誠相告已各渙釋萬勿介懷時局艱危尚望内外一心和衷共濟（十五日下午三鐘） 
[北京電]  
　　得蘇李督元（十三）夜電南北堅持調停失望進退維谷兵心又驕惟有懇請罷職以謝兩方之執事者馮昨親筆答復語多勸勉派何宗蓮持往並携有王士珍致陸建章一函與甯代表英和林同行（十五日下午三鐘） 
[北京電]  
　　主戰派揚言十六省區請下戰令電已到京但政府尚否認某當局曾電話告余中央以外交上種種關係可免兵禍决不啓釁即戰亦必待西南先開手（十五日下午二鐘） 
[北京電]  
　　張瀾及唐繼堯均有電告川東一帶完全爲滇軍佔據川軍敗退但納溪川軍得手某系並傳播川軍一部侵入距滇省城百餘里之武定說（十五日下午二鐘） 
[北京電]  
　　寗電局長及兩淮運使昨晚到京言浦口確無事情秘長亦言浦口謡言現皆證明不確（十五日下午二鐘） 
[北京電]  
　　江朝宗商准吳炳湘防疫第一着先在都會設衛生警察漸推廣各屬（十五日下午三鐘） 
[北京電]  
　　晋督電告大同已見大雪疫症可望漸滅（十五日下午三鐘） 
[北京電]  
　　張鎭芳因戒烟腹瀉將不起暫准取保稍愈即執行（十五日下午五鐘） 
[北京電]  
　　協商國要求將德奥人放逐國外今日閣議提出以若送回本國尚可照辦但事實難行至僅逐出境外似乎過當討論後仍由外部與協商公使磋議餘議防疫及財政案（十五日下午五鐘） 
[香港電]  
　　南雄軍已於十四日開往湘省（十五日下午二鐘） 
[香港電]  
　　昨日余（訪員自稱）在廣州謁程璧光談話良久述及軍政府佔用廣利輪船事程謂彼敢擔保該公司輪船今開至廣州可免受干涉（十五日下午二鐘） 
外電 
[北京電]  
　　豐鎭鎭守使電告政府謂有一人自綏遠歸來後即身故伍連德醫士欲察驗其屍但未通告當地官吏以致屍屬誤會激起衝突云云今日英文北京日報社論對於政府防疫辦法抨擊頗力略謂吾人初謂防疫委員會之組織乃在扶助伍連德醫士及其他治疫專家以實行醫家所認爲必要之方法嗣聞治疫專家由不明醫藥爲何物之委員會統屬不獨不得全權厲行防疫之法且其條陳之策亦爲委員會所漠視伍醫士來電多通致各部部長者委員會多未見之蓋此會委員私事太多無暇注意於防疫事也防疫難題辦理已極不妥善若政府果欲爲國除疫則當如伍連德醫士由豐鎭回京任爲防疫之唯一專員予以施行必要辦法之全權此層政府必須行之且必須立即行之云云（十四日） 
[東京電]  
　　日政府鑒於黑死病之流行决定於星期三日遣派醫士團赴華以便襄助中國當道防阻疫症之蔓延此團領袖爲北島博士北島乃著名細菌學家且爲北里化驗局之副長（十四日） 
[哈爾濱電]  
　　西比利亞鑒於俄國大局今已决定自行組織西比利亞之獨立政府已在烏穆斯克成立臨時議會内有兵工農電局郵局鐵路之代表一百五十七人哥薩克代表十一人西比利亞各鎭之行政人員五十人各民族之代表四十七人當地各機關代表二十二人及大學校代表八人伊古資克因陸軍學校不允繳出武器亂事又作（十三日） 
　　以上路透電 
[南京電]  
　　聞李督軍恐疫症蔓延擬請上海工部局衛生處史醫士襄助籌議防疫方法以防江蘇發生疫症（十四日） 
　　天陸報 
[北京電]  
　　英文北京日報今日之論說體北方派之意旨評論非常國會議員謂若輩被逐於南京無論何往將不見容於人（十五日） 
[北京電]  
　　今日中國外交部照會駐京各國公使略謂近來南京軍政府發行公債有將在上海減價售於外國人之說請注意通知各國人民勿購此項公債（十五日） 
[北京電]  
　　牛莊來電云此間稅關依總稅務司之命從一月十一日起禁止無護照輸出滿洲之銀幣（十五日） 
[北京電]  
　　新任防疫委員長江朝宗定於一星期内偕新來京之日本鶴見醫學博士前往山西（十五日） 
[北京電]  
　　昨晚除滇黔粤桂贛湘鄂蘇等省以外之各省督軍由曹錕領銜聨名電請中央速發討伐令政府已於今日（十四）午刻電覆請討伐令之所以不發非中央故意遷延因長江三督軍尚無贊成發布討伐令之電報萬一因與該三督軍意見不一致大軍不能渡江以致討伐令雖發而難以實行且將招意外之誤會亦未可知望各督軍與該三督軍竭力疏通以期意見一致云云（十四日） 
[北京電]  
　　中國政府因山東省人民反對日本在該省設置民政署之舉甚爲激烈已由外交部再三要求日本取消設置民政署之議又派外交 
 
 
 

Page 3

 
 
部秘書施履本等前往山東調查現狀施氏已於昨日由京啟程赴山東（十五日） 
[漢口電]  
　　討伐荆襄軍隊之編制業已告成對於黎天才一方面則以駐孝感縣之直隸第三師第五旅當之該旅於十三日出發由河南許州至南陽與南陽鎭守使吳慶桐之混成旅相會合向襄陽進軍傳說在該方面黎天才之部下第十八旅旅長張聨陞與討伐軍已有内應之約第三師第六旅擬由漢水經水路進發自十三日起已開始輸運對於荆州方面以第天混成派及第二師第八團當之該軍於十日在監利縣下游車灣上岸河南趙督軍擬派一混成旅至南陽以備王天縱及黎天才（十五日） 
[漢口電]  
　　王督軍自中央發荆襄討伐令後連日開軍事會議已擬定四路進攻之計劃第一路由南陽衝襄陽第二路由廣水進漢水第三路由新堤進荆州第四路令宜昌之吳光新牽制荆州背後王督軍雖有傾向主戰派之說然對於荆襄則取討伐主義對於南方則仍望調和問題之日有進步（十五日） 
[東京電]  
　　倫敦來電云俄德媾和談判於一月十日重復開議先由德國外務大臣扣爾曼氏報告第一次談判之經過略謂俄國已勸告聨合國參加媾和談判但聨合國中無應之者繼遂開議談判扣爾曼氏提出抗議謂俄國於第一次談判開畢之後所有措置甚爲不當不得不疑其無誠意霍孚曼將軍亦提出抗議謂俄國不應向德軍爲革命運動最後依俄國之提議决議再停止談判由此觀之俄德和議難望進步也（十五日） 
[東京電]  
　　内務省技師防疫官氏原佐藏於十四日奉派往中國之命（十五日） 
　　以上東方通信社電 
戰電 
[俄京電]  
　　羅斯土夫電稱伊加特里洛斯拉夫鐵路台巴爾查伏車站已易手三次星期四日夜間哥薩克軍得悉過激黨已由魯干斯加雅派大批援軍携帶砲隊出發遂離車站佔據鐵路附近之地位以候援軍之抵星期五日晨間戰事復作過激焦稍向太干羅格前進星期五日哥薩克大軍越過太干羅格向北而進聞加里定將軍現亦赴北烏法電稱過激黨砲隊進抵該鎭佔據銀行公署過激黨現派大軍赴乞里亞平斯克該處將有大戰（十三日） 
[倫敦電]  
　　路透電社俄京通信員豫料俄京將重有慘烈之戰爭蓋衆信過激黨擬宣布以未來之軍工代表會大會爲國會以代民選國會故也巡洋艦兩艘驅逐艦數艘駛抵俄京須鑿氷以供通行社會革命黨（革命之母白里施柯夫斯加雅夫人亦屬該黨）與第一全俄軍工代表會幹事部力勸國民出死力以衛國會勞觸界與郓界尤宜發奮云（十四日） 
[倫敦電]  
　　每日新開俄京通信員電　土耳其破壞俄國與中歐諸國所訂之休戰條約在特里比崇與里齊區間以兵二萬名登陸且有潛艇一艘擊沉俄國運輸船一艘（十四日） 
[俄京電]  
　　莫斯科省柯洛拉鎭因饑發生暴動羣衆要求解除紅旗衛隊武裝以治權交還市政局聞死者十二人傷者一百二十人（十四日） 
[亞姆斯特丹電]  
　　柏林各報載稱本月十二日德皇召見皇太子興登堡上將魯登杜夫將軍及政治領袖多人當時軍政兩界曾開重要會議今日諸高級軍官與首相赫特林伯爵復開重要討論會此項會議將爲明日與德皇開討論會之基礎首相明日擬演說普魯士内國政策星期三日擬答覆協約國政治家之言言（十三日） 
[倫敦電]  
　　某茶葉批發商行聲稱現有中國細茶一萬磅在茶商之手不能售脫蓋零售之價已減如果售去折本甚巨此項茶葉大可用以補救廉價粗茶之不足云（十四日） 
要聞一 
[俄國過激派之責任問題]  
　　俄國自克倫斯幾政府倒後過激派執政與聨合國似已脫離關係一方面背單獨不講和之約一方面不顧巴黎經濟會議之義務故聨合國憤過激派所爲不欲承認其政府然俄國所爲旁若無人已進而與德國直接開單獨講和之談判縱有一時中止之現象而觀夫俄國近情此單獨講和豈得已哉况聨合國於俄德未開談判以前曾有恫嚇之意以冀其不致實現今已成事實雖欲設法阻止亦殊難爲力矣近日乃有承認過激派政府而使之負完全責任之說據昨日東京日日新聞倫敦電報云聨合國見過激派對於德之講和條件有决裂之意擬利用此機會於事實上承認俄國過激派之政府且證以事實卽俄駐英大使卜克南任滿後現已由過激派政府外相脫羅幾遣里脫倍諾夫繼任已由英國政府承認爲駐英大使云云由此以觀已稍變其不承認之態度矣 
　　倫敦電報所言如此聨合之意嚮眞意何在吾人雖難懸揣而外交上之行動瞬息萬變不可捉摸也此間東報論調亦以爲不若承認過激派政府使明責任其言曰過激派政府之組織協約國所疑慮者恐爲德國所利用然近來俄國對德奥之交涉幾經變化雙方停戰而開講和談判致提起國際問題協約國方面與其不承認其政府而默許其交涉進行孰若承認之而監督之爲愈也目下對於俄國過激派之態度不外兩種觀念其一則絶對的不承認以爲俄政府棄其國民而賣其國家於德國故過激派之政府當然不能承認其二則相對的承認以爲該政府保有相當之權勢與中歐同盟諸國繼續開講和談判且曾發宣言勸誘協約國提議講和故不若於事實上承認其政府然後開講和談判之二者言各有理以目下情形而觀英法國民中贊成後說者必不乏人母庸或疑者也 
　　俄國政府承認與否姑當别論面其責任固不可不負蓋俄國始而爲聨合國之一員曾有種種國際上之宣言今若因政府更迭而反覆之是國際上之信義已失當俄與德講和談判開始之際曾勸誘聨合國一致進行聨合國不之應遂宣言俄德單獨講和其責任在聨合國云是責任轉嫁之措辭其理由固不十分充足也要之俄國過激派明知聨合國不能與俄宣戰遂放膽爲單獨講和苟此和議而僅爲俄德之關係聨合國固不妨旁觀之苟有損害於聨合國者則俄不能不負賠償之責任也 
　　由上之論調而觀俄與聨合國互諉其責任俄國鑒於國内情形不能繼續戰爭蓋爲生存所迫不得已而講和矣聨合國對於俄德講和其間接所受之影響固大苟過於操切不啻爲淵驅魚聨合國客無實益而其害茲大此聨合國所以目下處於旁觀地位者也 
[閣議與天津會議]  
　　昨（十二）爲國務例會之期上午十時王聘卿總理首先到院全體閣員除陸外交曹交通王財政三總長請假未到外（外交交通兩部由高葉兩次長代爲出席）餘均遲至十二時始行到齊照常開譏原列入議事日程之第一第二兩案爲大總統所交之孫寳琦督辦條陳募集七年公債整頓中行鈔票案及籌撥鄂省軍費問題因財政部無人到會（沈次長因事未到）遂擱置未議乃由外交部高次長報告駐兵防守哈爾濱附近鐵路交涉情形略有討論即照原案通過後復由高次長報告英美法三公使要求政府愼重防疫情形此外尚有議决例案數起其一以江朝宗爲防疫委員會會長命令卽日蓋印發表其二廣西省長李靜誠電稱該省政務廳長因病辭職可否以國務院存記之張潤德繼任當卽照准至盧永祥報告孫文在滬擬發行公債票一千萬元有僅以三四成價格出售之說恐將來外交上多所糾葛故外交部報告已電致上海交涉員及海關監督等處查禁扣留又海參威地方近日形勢緊迫政府迭接該處報告僑民恐慌情形政府擬即酌派軍隊前往保護以上種種會議後卽由江司一段陸軍兩總長入府報告於總統散會時已一點三十分云 
　　自前日曹銀領銜聨合十六省電請臨時參院伐行國會職權發表嗣後續有電到京除再請參院行使國會職權外並請由參院出當解决時局之任毋須再舉行代表會議卽以該院决定之條件雙方遵守云云此電於昨日國務會議曾請提出列爲重要議案惟列席閣員僉以此問題重大非俄頃間所能議得結果主張暫緩電復各省區將此電權擱以便從長計議又聞天津會議已有四五日未開會議其代表陸續來京者不少似形勢已稍緩和所謂十餘省將一致聨電請下主戰令者尚非盡屬眞相聞現在正協議聨電　共有九省公推曹督軍領銜而曹昨日派某君來京向總統陳明表示彼不欲領銜該電證以前日曹督赴保之消息似曹之態度又與數日以前不同（但曹將赴河南或孝感督師之說政府未接曹督　告不熊證實）該電或將另由張懷芝領銜亦未可知　則主戰之令一時不能即下亦可以證明其非誤矣 
[杭州快信]  
　　泰順知事陳毓康當甬事發生時亦宣告獨立商民驚擾現聨電到省控究軍民兩長已盒是同飭委查辦北京農業學校請撥留京浙籍生補助修學旅費經敎育廳議覆礙難照准已咨行該校查照 
　　王克敏奉中央電召回京確於寒日離杭留乃兄王克誠等在省謝孝 
　　會稽道尹呈復新昌校士館（卽縣屬前淸考棚）確係官荒議准撥充公衆運動場已由省長咨行内務財政兩部核辦 
　　紹屬柯橋警佐鄭中奉飭關任松厦遺缺已委符鎭鈺接充 
　　全國水利局咨行到浙請撥解河海工程學校七年一月至六月本省應攤經費已令財政廳如數照撥 
　　省公署委劉蔭梧爲第一科科員兼管庶務事宜紹蕭兩邑塘閘工程議歸宮辦尚未實行所有未改組前一切責任仍歸該局理事負擔昨令行兩邑知事轉飭認眞辦理 
　　内務部頒給警佐林步淸奬照誤塡步靑昨由警務處呈請省署咨部更正 
　　齊省長昨令行會稽甌海張黄兩道尹監督司法行政事宜隨時舉劾 
[南洋快信]  
　　谷鍾秀昨由主洋抵寗下午李督即在署設宴欵待住下關招商旅館 
　　總統代表張聨棻昨已遷入督軍署西花園下榻 
　　聞李督連日又兩次電京堅辭調人之責並宜言時局險惡此後和議决不與聞惟保蘇省治安云 
　　李督派赴中北各省接洽代表昨日均已起程聞政府又有電來寗催陸建章馮一祥赴閩救援開抵浦鎭之魯軍聞祇三營施從濱來寗期仍未確定 
　　省議會代表會議因中北各省督軍反對聞此議將打消魯代表孔祥柯等有在浙被軟禁說 
　　李督委高巨瑗充督軍署機要處參政 
　　李督擬日内再來邀軍警政紳商學報各界到署開茶話會宣布和局及魯軍南下事以息謡言 
　　長江巡閱副使王廷楨已抵濟南昨有電致李督内容甚密略聞仍係關於魯軍經過浦口赴贛事 
　　齊省長病已愈昨已照常見客 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂豫贛軍情之西訊]  
　　英文楚報五日老河口通訊云張旅長於二日率兵到此次日趙團長亦統重兵前來此旅多爲北兵故反對黎天才之獨立旋與黎兵稍有衝突而去鄖陽來信述該處十二月二十七日兵士搶刦之情形謂變兵肆刦共二十四小時之久縱放獄囚使之助搶城内人民無論貧富悉被抄擄其挾資出逃者亦在城内被搶一空居民有避往山上兩日無食者此後變兵各索錢四萬文否則再搶云又河南省淅川廳來信謂該處一日兵變縱火焚毁司令之屋司令之子年十歲竟被燒死其妻亦被毆打恐有性命之虞司令則逃赴鄕間變兵釋囚行刼人民死傷者頗多變兵旋四散出城他適云 
　　英文楚報八日隨州通訊云隨州現仍爲北兵所佔北兵會合當地兵士若干曾在隨州西北與南軍小戰三次第一次在裏山之南北軍獲利第二次在唐縣鎭之南北軍敗績元月一日忽起謡言謂南軍距城不足十八里居民大恐當有兵約二百人出城迎敵戰於裏山距此約四十里北軍又勝略有死傷並獲野戰砲與機關鎗各一北軍之受傷者即送入城中居民見南軍遠去恐慌乃息蓋慮南軍來攻時流彈亂飛將傷及民間也此間有兵千餘人聞今晨有百餘兵士向北出發迎攻南軍一般民意以爲苟雙方統兵者不能和解則隨州附近必有戰爭以隨位於襄陽與廣水鐵路車站之間爲雙方必爭之地也駐此北兵不過爲保護鐵路之哨兵聞應山駐有北軍三千餘人應山離此一百十里而距廣水車站則僅四十里故駐兵較多當地官紳恐戰禍不能倖免已籌辦紅十字會請敎會襄助爲理隨州雖無醫院惟某敎士之夫人精於醫藥已允竭力醫治傷兵民間對於此舉頗能解囊相助但吾人甚願早日恢復和平無紅會存在之必要也 
　　大陸報八日南昌通訊云今日午前五時三刻地震歷半分鐘之久熟睡者多被震醒洋式房屋中窗户皆顚震有聲但無損傷傳說北軍奉命來此但此間尚未見其蹤跡 
[蘇鄂形勢之京訊]  
　　據公府消息元首前因庚電發出後未接江蘇督軍李純覆電恐别有誤會遂於眞日（十一日）又去一電略謂近日各方面對於貴督不無微詞我輩相處患難有年固能相信但使不急有所表明其何以間悠悠讒慝之口深願貴督能蠲除個人私見與北方各督一致進行以顧全同派之感情云云旋於日昨先後接到李督二電一爲答覆元首之庚電略稱庚電敬悉中央對於西南要求各節旣有所懷疑純當再以此意轉逹陸譚諸人爲商榷之地云云一爲答覆元首之眞電略謂眞電頌悉蒙開誠誥誡感激涕零純隨侍有年此心無他當能鑒諒以後尚乞隨時明白指示無不奉命惟謹云云元首比卽電覆李督慰勞備至並勉其始終顧念袍澤舊情勿爲浮言所動云云又一消息云元首於十日晚間拍致蘇督一電言辭極沉痛有同室操戈外侮誰禦等語電末附去各處攻擊李純之電十餘通至十一日晚間李純復電遞到大意奉電逾格關垂感激零涕某素性戇直遇事不無疏忽然决無自甘分裂致蹈危亡舉動國會議員在甯者已勸令離寗陸朗齋病愈亦即日回京統希鑒諒並轉向同人解釋云云 
　　據某交通機關所得漢口消息稱黄岡以下各縣土匪蜂起出没無常似有某某軍隊暗中爲之援應黄石港附近之蘄水縣（距黄石港七十里）前日亦有退伍軍官岑東海何飛雄等勾結匪衆謀攻縣署幸爲知事王增所偵知率衛隊捕擊鎗斃岑東海一人餘衆四散逃竄又蘄春縣（田家鎭上游六十里）之張家塝桐梓河等處亦有陳允釐餘黨密謀再舉人心極爲恐慌各該縣知事已呈報王督軍加派重兵防守又謂自眞日（十一日）起岳州駐紥南北兩軍已漸接近相隔僅七八里許南軍方而前敵總司令爲湖南第一師師長趙恒惕而譚浩明程潛等並與胡瑛張學濟各軍隊聨絡促其即日開拔來岳以備後援北軍除原駐岳州之湖北第二師直軍吳閣兩旅及第十一師一旅第八師一旅外王子春復擬即日派南元超所率之一旅前往援助雙方軍力均甚雄厚不日當有激戰云云鄂督王占元前昨兩日亦迭次有電到京略謂譚浩明要求撤退岳防無異開門揖盜岳防重要豈可遽撤南方要求過甚和議恐非空言能就云云又第三師師長吳佩孚奉命開赴前敵現駐孝感目觀湘桂聨合荆襄合兵窺鄂情形特發通電揭發謂譚浩明等要求北兵撤防而自却添派重兵直逼岳城前線接觸不有二里此種行爲願諸公勿爲莠言煽惑云云至政府方面雖接外省激烈電報仍未有堅决舉動微聞當局語人必待條件决裂方與啓戰又聞駐岳司令王金鏡師長灰日（十日）有軍碼密電一件大致報告前奉電諭撥隊扼守公安順林等處以斷湘軍北犯之孔道惟頃據探報順公等處已於庚日被王正雅所部步兵四營佔據地方尚安是否派兵前往攻取特懇電示以便遵辦等語據此以觀武岳間戰雲蓋已密布矣 
[戰雲彌漫之鄂州]  
　　近日南北再戰之勢似已無可避免曹錕之第三師業已集中漢口該師長吳佩孚昨由廣水移駐漢口劉家廟即在該地設立司令部張敬堯之第七師名雖一師連補充旅及游擊隊幾及兩師前已命其第十四旅長率一混成旅至武岳夁防其餘旅團則經編入第二路援贛近因李陳二督嚴守中立阻其由長江南下張軍亦有由京漢路來鄂暫紥京漢沿線消息如贛省果不受南軍侵襲張軍即在豫鄂接壤各地阻擋南軍北進吳佩孚抵漢後王子春曾親往拜謁第十一師長李奎元亦由岳州於九日來漢與吳王會商荆囊岳三方戰守事宜聞李奎元軍現在亦只一旅在岳其第二十二旅長蕭安國已率一混成旅援宜與荆軍相持於潛江監利之間三四日接仗兩次無大勝敗傳說王子春因荆軍已停攻宜曾電蕭旅緩進惟昨日軍署消息蕭旅已偷渡長湖（按長湖在荆沙對岸距沙市只十餘里）駐營四方舖四方舖緊對荆城蕭旅果至該地取荆似已較易然沙洋當陽江陵四方皆爲荆襄軍駐紥蕭旅闖入重圍之中無異自尋死路查蕭安國爲鄂省人昔爲鄂第八鎭輜重營長饒有膽略辛亥武昌起義八鎭全軍皆變蕭營獨在城中巷戰一夜未折一兵一卒保護張彪據漢投北癸丑之役在湖口亦著功績黄陂極爲倚重故用爲公府守衛茲率該旅援宜孤軍直衝荆沙聞者皆爲之危由四方舖陸路往宜所經當陽境界處處皆山荆軍如設伏擊之殊屬危險惟聞荆門當陽遠安一帶並無黎天才部隊（黎軍集中於襄陽鍾祥）蕭旅如與石星川約不攻荆沙讓其往宜亦未可料至援荆之湘軍皆張學濟田應詔所部譚浩明因不欲過傷王子春感情確曾命其退湘而石星川則以荆沙勢危要求赴援故現尚紥公安石首松滋等縣未進未退荆軍副司令朱兆熊於攻宜失敗之後以傅人杰孫國安相率辭職散去亦自引咎託疾辭職石星川未允只許給假靜養所遺副司令已由民黨領袖季雨霖接任故荆州局面邇日已悉變爲民黨勢力廣州孫文曾派員携公債票四十萬元來荆要求商會勸募石星川以荆軍獨立之後曾向紳商勸捐軍餉一次未便再募公債贈給來吏黄某（元帥府參軍）川資四百元黄辭不受現尚在沙自行設法勸募 
　　西南穩健派自始至終抱定北洋系分裂主義對於長江三督希望其守中立現雖兵臨鄂境猶力避侵鄂之名石星川等近以粤桂湘鄂聨軍總司令推戴譚浩明譚力持不允以鄂加入刻贛蘇中立之勢已成惟鄂以荆襄已宣布獨立尚不能與蘇贛一致譚浩明與李秀山陳光遠等互商欲王子春守局部中立劃武漢及附近之地於戰線以外使王部諸軍不參與戰事查王有兩師四混成旅果守中立南軍實減少一勁敵王因南方允其中立北方不允其中立仍屬無效且慮爲南軍所賣將來戰勝北軍依然襲取武漢意殊躊躇不决最近宗旨實欲疏通蘇贛一致拒南聞曾遣其上校參謀穆恩棠先赴贛後往寗商榷勿拒張軍入贛合力作戰但蘇贛如堅持中立王氏或終不至捲入戰渦因其軍隊已盡由岳州調回有向中立方而進行之象而荆襄岳三方戰機早已緊迫遷延至今尚未開戰亦由王氏一人無作戰决心有以致之也 
　　京報近有傳岳州與湘陰交界之新牆已經開戰及湖北黄州下游之田家鎭砲台失守者二說均屬謡言查田家鎭爲鄂贛交通之門户如果失守則鄂省與長江交通中斷惟此說亦非毫無影響聞鄂中民黨實有謀佔武穴黄州及田家鎭之計畫日前曾有多人往武黄運動該地駐紥之鄂一師第四團長謝超之部下並勾結大冶鑛山工人定期八日同時舉事事爲王督預先探知電令謝團長及駐武黄之北軍十八師高團長爲嚴重之戒備並派水警巡輪舢板赴黄州大冶兩面阻斷水路交通其謀遂敗昨據謝團長報告已獲六人在黄州鎗斃 
　　聞黎黄陂因時局糾紛至於此極鄂省紳商旣羣相呼籲望其調停馮王復以復職來相敦勸桑梓糜爛之禍迫於燃眉萬不能坐視不顧現已特派前公府秘書郭泰祺赴粤桂晤陸武鳴勸其先將國會問題讓步勿遽進兵攻鄂又派黎澍之父黎大鈞及哈漢章分往荆襄疏通黎石勿進窺武漢總須設法保全鄂局黎大鈞已於前數日由漢動身赴荆哈漢章則方由武昌奉召往津謁黄陂面授機宜昨其家中曾接電告云十一日出京回鄂先往襄陽後至荆州說者謂黄陂今日之出爲調人要爲不可少之一舉姑無論有效無效而南軍攻鄂必爲稍緩時日聞鄂中民黨曹亞伯等得悉黄陂出任疏通之說已馳電責備詞極激烈又鄂京官陳宦蔣作賓等承政府意旨亦有公電致黎石勸其取消自主並電王督勿以武力對待主氏之征討荆襄暫行中止此電亦與有力云 
[西報述晋邊疫症之由來]  
　　字林報八日太谷縣通訊云毗連晋省北部之蒙古境内發生肺炎症晉省官場乃施行防衛方法聞晉督刻在大同附近設立防疫局所可慮者疫症將由綏遠鐵路傳至張家口北京方面耳聞肺炎疫最初發現於五原縣其地在歸化之西約七百八十里並不在山西境内但在蒙古草地歸綏遠都統管轄位於甘肅寗夏府與歸化間之往來要道晉督現請省中敎會醫士襄助組織防疫局事宜按晉省全境僅有敎會醫院七所而在晉省北部者祇代州一小醫院由英人浸理會經理除此敎會醫院而外太原府雖有所謂陸軍醫院者數所第就實際言之晋省簡直未有新式醫院也據商界言銀根緊迫凡有銀出借者可於短小期限内獲取重利云 
[京津防疫誌聞]  
　　内務錢總長十一日晚間曾入府函陳辦理防疫事件情形及所擬辦法又呈遞防疫計畫書一件總統閱之亦頗謂然惟是英法美三國公使入府訪問防疫事希望我政府特加注意故總統已答以將特派大員專辦此事總統即以此意與錢總長會商錢總長遂亦有特派大員之請昨日閣議即提出任江朝宗爲防疫委員長當晚下令内務部自組織防疫委員會後對於防疫之進行甚爲忙碌昨日以委員會之决議以衛生司技正技士陳士剛傅汝勤等七八人編一衛生隊於昨晚九點鐘專車前赴豐鎭歸何守仁統率其伍連德醫士及西醫路易斯愛開弗爾脫約弗需等赴豐鎭後以防疫之必要手續從事死體之解剖該處風氣夙昔閉塞見之甚爲驚駭因而生一種反對前日内務部得伍君等來電詳述此項情形並聞現時已暫離豐鎭以避風潮内務部當即致電田都統喬鎭守使請其切實保護昨日所聞則何守仁來電謂因反對風潮之故伍醫士似罹心疾其實情如何尚待續聞惟綏遠蔡都統昨又電政府請速令伍連德醫官至綏早弭災祲又伍醫士電京綏路局稱已面見喬鎭守使所有辦理防疫事件請該路局各醫務車務警務人員先行切實辦理又交通部復察哈爾田都統電稱防疫會議决在殺虎口等處設局檢查與豐鎭商民無涉 
　　據昨日北京各國醫士會所到之電報鼠疫已蔓延豐鎭大同朔州朔平代州正太鐵道沿線壽陽等處目下山西北半部幾成鼠疫流行地此際當局者若不積極防疫則病毒之襲來恐遂難免故各國醫士會依美國醫官之提議將在公使館區域爲防疫之設備以期毫無遺憾不日即將提交公使團會議以便實施又日本人方面因多數居留民散布市内特由小菅軍醫正鈴木軍醫等主要醫士會合於川田醫院商議防疫事宜近日卽向居留民會提議以免或有遺誤又聞京師醫學會因綏北一帶發見鼠疫京師亟應預籌防治之法庶免將來束手無策故擬邀請中西名醫及該會會員等定期開一防治鼠疫研究會討論治療以及消滅疫菌等法云 
　　津函云直隸督軍曹錕近日以各處喧傳發生時疫誠恐地方上辦理有不適當之處是以擬在本公署内添設防疫處以資辦理津郡地方防疫一切事宜現正籌備手續日内卽可成立北洋防疫處日前約請邑紳及各機關各團體開討論會議一節茲悉是日與會者多係委託代表劉處長當場所報告者四端一曰注重聨合警察二曰預備藥品三曰延請醫員四曰籌欵問題然各代表所壙論者皆非所提出之四端故是日未能得有結果該處昨致警察廳函云查綏遠五原薩拉齊包頭鎭等地方發生時疫等情我津邑災民聚處苟有此項時疫傳染其慘酷誠有不堪思議者本處當即嚴飭各檢診醫員嚴行檢診恐仍有由各染疫地方赴津之人住居災民窩舖及大小各旅店以内或致傳播此種時疫尤屬不可不防擬請貴廳飭知各分區派警嚴查各災民窩舖及大小旅店内住居之人數設法取締實紉公誼云云 
[過激黨回俄後之吉黑近狀]  
　　吉林軍隊監視哈埠俄過激黨軍人回國道經黑龍江由鮑督軍令張魁武旅長派兵三營自昻昻溪車站接替監視職務復派兵四營出防於昻昻溪富拉爾基札蘭屯博克圖免渡河等車站彈壓並在省城組織軍防委員會鮑督軍自充會長參謀長爲委員長各旅長關營長爲委員連日開會妥爲籌議會宣布臨時戒嚴通令各屬并照會各領事停止外人游歷以免發生事端前派張少將濟元赴哈代表會議籌畫遠東國防後復派關蔡兩副官邢參謀等赴哈調查一切各員往返六七次均有詳細報告其開往滿洲里保護俄站之江省陸軍到站後地方秩序甚安該處稅關亦由江軍擔任保護聞中東路各站市面均已恢復原狀人心極爲平靜茲將各站之消息分誌如下 
[滿洲里]  
　　西路滿洲里站係華係交界又歐亞交通要路該站所駐之俄軍共有一千二百餘名附和過激派者約三百餘名不肯解除軍裝當時江省軍隊到該站者僅二十四名立卽闖入俄軍營内聲言外面華軍甚多勒令戕軍裝解除該俄軍聞知哈埠消息卽將軍械如數繳出當日啟程歸國惟臨行時將該站之大營自行焚燬 
[一面坡]  
　　東路一面坡站原爲我國赴五常同賓方正等縣之要路舊有我國軍隊在該處駐紥與俄軍隊素日相識故當哈埠俄軍繳出軍裝以後該站俄軍聞知消息即將軍裝如數點交我軍代爲收存以免發生誤會 
[横道河子]  
　　東路横道河子站處於大山之中（俗呼爲山裹）地勢幽僻向多胡匪故駐紥之俄兵共有五百餘名素慕哈埠俄過激派之均富罚義不欲解除軍裝擬與我軍相抗實行其均富宗旨現我國司令部已由一面坡站派出陸軍一營前赴該站勒令將軍裝解除惟哈埠尚未接到確實消息 
[綏芬河]  
　　東路綏芬河站俄語呼爲交界站因係中俄分界之處中東鐵路警備總司令因俄屬海參威之過激派擾亂時局特派軍隊前往鎭懾茲據由該站到哈者云該處所到之我國軍隊共有五營已將俄人軍裝解除市面極形平靖大約俄過激黨决不敢擅行過界云 
[江西近訊]  
　　駐萍之安武軍前奉部令調回安徽現聞和議有破裂之說又奉陸軍部電令暫緩回皖仍就原駐地點駐紥聽候中央後命 
　　贛西鎭守使方本仁宜春縣知事吳耀楠爲愼重邊防起見會派隊長某君前往湘邊一帶調查民軍駐邊確數據報駐萍鄕界者二十營駐醴陵者十二營駐瀏陽者八 
 
 
 

Page 7

 
 
營駐平江者六營駐攸縣者六營駐湘陰者六營駐茶陵者五營共計六十三營 
　　南北和議未成破裂在即贛省陳督軍仍希望和平爲息事寗人起見擬派江西財政廳長楊慶鋆代表晉京謁馮總統阻止北兵南下聞楊廳長定於十二日起程廳長印務暫以總務科長郝爾泰代拆代行又一消息謂楊財政廳長晉京係預籌大局决裂後所有戰費特赴財政部接洽 
　　江西督軍公署昨得蘇督來電已派參議王鐘來贛籌議防務一切 
　　張勳自復辟失敗後贛省軍民兩長奉令查封財産時曾將其私産及已捐之公産分别電請中央核示茲聞軍民兩長昨奉國務院復電凡張勳已被查封之財産凡係謙六堂名義所置者係張弟芝珊共有之財産概予發還又凡張已捐助慈善會之産業已屬之於公亦准予發還所查封者僅松壽堂一部分爲張勳獨有之財産暫不發還聽候處分軍民兩長接電後今日已令飭南新兩縣遵照淸查如係謙六堂名義之業産及已捐助慈善會之財産概行啓封發還 
地方通信蘇州 
[謀斃親夫案誌聞]  
　　蘇鄕黄埭與滸關毘連之烏家蕩鄕民顧虎根向在城内黄鸝坊橋白木作爲夥家中有妻楊氏與馮徐氏同居楊氏年逾花信近有外遇虎根稍有所聞日前返家聲言欲在地賃屋居住楊氏不願遷居舊曆十一月十七日顧虎根赴鄕間新戚處暢飲喜酒返家楊氏卽與姦夫顧小梅密謀先令何阿美顧金山金老虎三人備高粱酒二斤勸顧虎根重飲將其灌醉何等三人即去楊氏乃於房門外設一柴舖扶虎根倒臥俟其熟睡後卽以大巴斗套在虎根頭上用力壓斷喉管并由姦夫顧小梅坐在虎根身上傷其腎囊虎根即行斃命遂又將屍身懸於樹上裝作自縊形狀次日虎根之母錢氏及弟根生在城得信趕至鄕間楊氏告述虎根係自縊身死錢氏等信以爲眞遂卽備棺成殮迨至十一月二十七日同居之老婦馮徐氏突然遷徙他處屍母錢氏等即向盤問徐氏始將眞情說明遂由屍屬人等偕同馮徐氏赴黄埭警察分所請求伸冤經祝分所長訊明情由即將顧小梅楊氏及何阿美等三人一併拘獲解縣吳縣公署裁判員王邦鼐提集犯證審訊據證人馮徐氏供指明確而顧楊氏不肯承認王裁判員命將楊氏堂頰八十下仍無確供又將衣服剥去以籐條責背二百下楊氏始將謀斃親夫各情逐一代認遂提姦夫顧小梅質訊亦供認不諱王裁判員當命將顧楊氏顧小梅收禁何阿美等三人交保候示證人馮徐氏具結釋放聞縣公署以此案犯證雖已供認究無確實證據難以定讞已將詳情呈請高等檢察廳核准開棺檢騐以憑審辦云 
松江 
[鄕區籌備浚河]  
　　經行松江新橋吕蕩三鄕之俞塘河年久淤塞上年由縣令飭前新橋鄕自治委員俞襲設法開浚嗣以俞委員因事去職事遂擱置現新任委員錢少侯以俞塘一河爲三鄕水利所資亟應提前浚治爰特積極籌備並保謝晋昌爲河工經董現正調查得沾水利田畝俾便編制預算大約開春後即可舉工所有俞塘支流西千步涇盛家涇沈漕涇胡蒲涇中涇五河並擬同時并浚亦已由縣委任俞襲爲經董主持開浚事宜又松江上海靑浦接壤處之蒲肇河在輪軌未通以前爲三縣商旅赴滬要道迄今泗涇等處之米商仍資以輸運惟自宣統初年浚治後迄今八載漸見壅塞茲由省議會議决重浚咨由省長令飭松上靑三縣照辦聞此項開浚經費由三縣公攤上靑兩縣按畝帶徵則沿向例按沿河得沾水利田數帶徵所有籌備事宜已由縣函知公欵公産管理處囑邀泗涇七寳兩鄕自治委員集議辦法以便編送預算帶徵浚河經費 
[越境捕賭之被辱]  
　　靑浦縣領袖警佐王君於本月十二號夜訪悉縣屬葑下塘地方有人開場聚賭遂帶巡士四名荷鎗往捕經過松縣三十八圖練墩廟鎭見董新觀開設之茶館中有李秀龍在彼摇攤王警佐誤認該處即爲靑縣之葑下塘鎭遂即督警入内實施逮捕乃摇攤之李秀龍見其越境來捕卽將磁器骰缸對準王君而門用力猛擲致王君眼鏡振碎鏡片多嵌入面部血流如注李秀龍猶不罷手又脫所穿皮底綿鞋重批王君之頰其餘賭徒亦各蜂擁攢毆時所帶警察見賭徒人多不敢捕拿祇在屋外開放空鎗數排以嚇賭徒賭徒一聞鎗聲即惶急奔跑始被追獲賭犯范照觀等五人經王警佐押解回縣訊明收押茲王警佐因急欲報此奇辱故即面請靑浦張知事咨行松江縣將行兇賭徒按名獲辦一面又以該圖地保潘琴生坐視開賭翌晨又帶武裝巡士十四人爲第二次越境捕人之事及至練墩廟鎭即令巡士拘拿地保時適該保在珠家角鎭催繳忙銀不值故祇在該保家中搜索一周一面又據前獲賭犯范照觀等供出同賭人名按圖索驥又續獲許阿八等八人而去迨地保回家得悉情由卽於十四下午到松將王警佐兩次越境捕人及搜查該保家宅各節報告縣長據理交涉以淸界址不知李知事閱狀之後將如何辦理也 
杭州 
[照錄鎗斃陳天祚之布告]  
　　楊督軍於十四日出有布告云案照寗屬戒嚴副司令官呈解在甬太古輪船碼頭查獲携帶炸彈匪犯陳天祚一名連同炸彈密信一併派員押解到署當經發課鞫訊明確該犯陳天祚當甬亂粗平之際猶敢携帶炸彈潛入内地意再圖爲擾害公安實屬罪大惡極法無可貸非嚴加法辦不之以儆將來應按照懲治盜匪法第四條第一欵判處死刑於一月十四在陸軍監獄執行鎗斃以寒匪膽而彰國法除分令外合行布告軍民人等一體知悉此布 
寗波 
[寗波發現時疫]  
　　寗波自入冬以來久旱無雨天氣冷燥以致時疫乘間而起公立普仁醫院院長張箴言於前月中旬在糖行街某行經理家診症發現斯疫其現象極似猩紅熱彼時染者病已深入無可救藥後於門診時又發見三人得治者二人北門外華美醫院亦發見四五人足見此疫近已蔓延漸廣若不亟起撲滅後患何堪設想有保護公衆衛生之責者請注意及之 
武昌 
[官錢局高督辦作古]  
　　鄂省官錢局督辦高松如爲創辦該局之總辦普張南皮頗倚重之該局發行鈔票四千餘萬通行豫湘贛數省至今信用不衰惟以不兌現之故只能作九折餘行使荆襄獨立之後各縣稅欵强半無收軍費驟增政費無着湖北以財政現象岌岌不可終日該督辦適在病中出與商會財廳接洽並籌欵維持市面鄂人感之近高因肝氣横胸於十日下午逝世王督軍聞耗親詣該局弔唁撫屍痛哭失聲現尚不知以何人繼任而鄂財政受此影響恐愈陷於困難也 
雜評一 
[先開手] [  （步陶）]  
　　據京電所傳。中央之所以不卽下戰令者。以不欲先開手故。然證以昨電。則抵抗政府者均以匪論。是固無殊一種特殊之戰令矣。特必俟抵抗而後論治。亦仍含有不願開先之意味耳。夫戰禍之開。早已歷有時日。如川如粤如鄂。蓋皆至今未曾完全停戰也。誠自全部觀察。無論形式上或以命令方式臨之。或以治匪方法繩之。而事實上。列陣連營。遥遥相對。勝負之數。時彼時此。寗得謂戰事猶未開端耶。如此而欲言先後。夫亦未可以目前一叚之時間而遽下論斷矣。顧以主戰派囂而塵上之頃。居然猶有兢兢於先開手三字。以爲形式之敷衍者。然則人心厭亂。大勢所趨。雖彼窮兵黷武之空氣中。亦正有不能不使人自爲掩飾之情懷焉。此以見輿情之良可異懼矣。雖然畏懼而以掩飾出之。寗非重違輿情之甚者哉。 
 [Ｇ> 
[崇善施醫局延請周允懷周允鈞醫生]  
周允懷周允鈞兩先生以儒而爲醫夙抱救世婆心凡就診者莫不感育其德謂具仁術仁心鑒於上海一隅爲狹邪游者每抱切膚之痛易占滅鼻之凶市售藥方類舍毒質罔顧病狀但圖便利而病者又往往自諱不敢告人於是坐誤因循致喪生命者大不乏人先生憫之爰徇本局之請每日到局施診風雨不更僅收號金二角設診以來受診者輙應手而愈因之臣門如市自遠方來者亦踵相接竊恨無廣厦千　以容病榻不無缺憾爰更廣診室設備病房備添男女僕役以便遠來就診駐局養疴每日必由周君親臨療治庶易告痊並製各種花柳淋濁等靈驗藥品以備不便赴診者亦得通函索取區區濟世之心雅勿願與懸　射利之徒同日而語爲告病家注　如荷通函移玉請認明上海六馬路電車轉角處和興來店東首隔壁第七家三十七號門牌本局勿誤近來世風愈薄詐僞百出亦有假公益之名圖私利之實貌與本局辦法相似而內容實大異者幸勿誤認爲本局分支　請注意崇善醫局謹白贊成人所小川　沈聯芳　蘇筠尙　楊信之　徐冠南　董榮卿　干湘春　天虛我生　虞洽卿　顧馨一　王文典　姚慕蓮　姚紫若　余炎卿　張樂君　李右之同啓 
[立愈肝氣胃痛將軍丹]  
肝氣之癥世人忠者最多暫因性情大怒事道氣悶憂盧過度或則春轉不舒致傷肝木從此觸怒即發甚至氣逆不下肝堅如鐵食不下咽坐不安庸若部早治他年正氣一衰其發梗感竟有性命之憂攷之古方有左金丸治療照法試之毫無效驗今本藥房部惜苦心訪得御方名日將軍丹無論男女如患肝胃氣痛之癥服之奇功立見若係二三年新患之癥二瓶即可全愈如其一二十年舊恙至多一料水遠斷根包不復發曾經試騐萬人皆尅日見功從無復萌之人如此奇戰未敢秘麻特登報佈告俾患斯疾者皆得解脫呻吟床席之苦則幸甚矣○每瓶實洋一元美每料六瓶洋五元遠埠信購原班回件 
上海三馬路大舞台對面鍊靈大藥房謹啓 
[鳴謝先施保險公司賠款可靠]  
小號等因被隣居失愼遭焚同受損失幸早由戴玉珊羅似貞君等代向該公司投保火險遇事後即蒙派員工查驗損失核實賠償祗領之下特登報端為各界介紹焉　福州路福建路轉角老聚樂園　德順和　亦安旅館　運大莊 
老鼎陞棧　白 
[昌大典當失愼開賠廣告]  
此案昌大當舖失慎所有被燬各物前據該典聲請擬援照本租界恒豐典當失慎成案並興業公所章程照當本加賠地忝並扣除利息等情本公堂詳查該典聲請各節既有成案可援核與典業章程亦不違背應即准如所請所有該典此次失慎被燬各物著手限一月按照當本加賠二成其應得利息仍照向章扣至被焚之日為止倘有積月過多利息溢出二成以外者即作已滿期論自下堂諭之後各當戶應即一體遵照不准反對滋擾致干未便此諭民國七年一月七日法公廨示 
[西泠印社精印　名人大對聯]  
本社粗選名人楹聯眞跡數十家用新法金屬版精印照原聯大小與眞跡　悉無異各色冷金宜藏經箋六吉宣紙均備以重綾裝裱古雅絕倫以之陳設廳堂書齋極爲雅緻購贈親朋尤屬合箋價廉物美無過於此巳出版各家如下劉石菴何義門趙次閑黃　瓢張叔未陳曼生王夢樓吳山尊郭頻伽何子貞曾國藩吳讓之吳大徵等其餘家數甚多未能詳棕另編目錄索即寄函（價目五尺各色冷金每幅七角各色藏經六角宣紙四角四尺各色冷金六角各色藏經五角宣紙三角裝裱五尺每幅六角四尹五角另有三色珂羅版精印趙次閑畫壽星五尺堂幅每張一元二角吳昌碩畫無量壽佛四尺堂幅每張一元二角翁叔平趙撝叔楊惺吾吳昌碩書大壽之字珊瑚箋印四幅洋一元六角以上三種備作壽禮甚爲適宜又三色珂羅版印吳平齋畫山永立幅每張四角吳昌碩畫山水立幅每張四角趙撝叔書大字屏四幅洋六角裝裱另加批民從廉總發行所上海老閘橋北東歸仁里五弄西泠印社　經售處二馬千頃堂書局　四馬路中國華書局　杭州保佑坊浣花齋　太平坊松竹齋 
[氣急神驗證書]  
驥雲先生惠鑒僕因幼遭兵燹奔走過勞壯年又不善衛生致患哮喘氣饣逢節必必醫家云肺主出氣臀主納氣病係臀虧感寒邪所致投以藥石臺　動穀近年愈發愈甚竟至食不下咽口不能語僵臥如尸累月不已滬上馳名妙藥服食殆遍不無　臨自應餘生去秋偶感風寒宿病又發　險異當竭醫見而卻步忽得陳蘭如表兄來含述及上海崔氏辦香廳藥室所製哮順氣急仙丹　險　著藥亦　此痊愈並言家中尚有餘藥一大　爾時僕已昏沉不知幸二不兒急偕往取來取董湯送服三錢當日道骨覺安善一面郵局匯洋五元購辦一料一面將餘藥次第送服睡中稍有微汗醒後哎痰碗洗三日之間呼吸舒暢竟得起身步行星期幾度未見再敎一種感激欣喜之忱未可言狀特先登報志神驗鐵據容再踵門泥首　湖州郭修身志　上海盆湯弄絲業會館北首崔氏　香廬　雲氏續發行所　價目大盒二元附送止哮膏一怗小盒一元每料六盒洋五元 
[花塔餅一百粒大罐已到]  
本藥房花塔餅久已馳名中外比因歐戰不停外洋輪船來華較少所有存貨未免不數供應乃有無恥之徒以低僞貨色假冒本藥房牌號在市混銷深恐有礙本藥房名譽一面派人密爲查究一出赶催貨色到申以應主顧刻一百粒大罐花塔餅已到遠近惠購請認明龍麟伴塔爲記庶不致誤惟來貨比前價昂不得不略增售價以保存本當亦各界所共諒也 
上海棋盤街屈臣氏藥房謹啓 
[敬告蠶桑林藝者注意]  
本場爲推廣蠶桑振興森林園藝起見所售各種桑秧及樹木花草等秧共有數十類均能照章保活並附贈栽培方法先近冬植時期如蒙　賜顧宜早訂購備有章程種目函索須附郵票 
南京四象橋浙江會館內務本幼樹場發行所啓 
 [Ｐ>司法部二等金質獎章前上海地方審判廳民庭長張韜大律師本律師曾充浙江小法政學校敎員歷任江浙兩省各級審判廳民刑庭推事六年現由上海地方審判廳民庭長辭職執行律師職務以民刑或行政訴訟曁各種承攬買賣分析承繼等法律文件見委者請　駕臨本事務所接洽 
事務所上海九畝地大境路寶源里第八號電話南市第一二一號 
[懷德堂眞正老醫局王雨香大醫士包醫小便腫爛　白濁腫痛　橫痃魚口　眞立包單包愈]  
祖傳王雨香在申臨證三十餘年見多識廣治法精良其愈最速●秘製花柳掃毒珠黃丸　效無匹專治男婦一切毒症小便輕重腫爛橫痃魚口便毒下疳血淋刺痛婦女下身破爛囊癰偏墜內外癰庤服之毒從大小便而出立效如神永無後患生育照常●每盒一元大盒二元●珠黃止痛止濁丸治小便刺痛紅腫欲破黃濁淋漓便後見血等症立服立愈大盒一元每洋二元●小便腫爛生肌丹●八寶五金收口散●神效婦女白帶丸●珠珀立止白濁丸●橫痃魚口內消丸●貼消膏●偏墜立愈膏●每服一元●楊梅瘋痛包愈藥●此症是前醫治壞致毒入經絡重則週身酸痛四肢疼痛手脚拘攣凡服靈藥一料包好行步如常靈若仙丹每瓶一元大瓶二元每料四元●本醫生治法與衆不同無論頭面生毒鼻爛耳聾煙　聲啞石淋血淋下身爛斷橫痃便毒久不收口及前醫用輕粉刦藥至成殘廢本醫生治之皆能全愈倘用輕粉水銀升覇毒藥爲丸天誅地滅雷殛火焚包治輕症六七元起重症十六元止限日全愈不效還洋左近假冐日多請認明上海六馬路中市朝陽萬年茶樓西首第四家恒和油酒坊隔璧王雨香醫藥局便是 
[禮明律師已遷至仁記路五號樓上 
]  
[存濟局周文卿大醫士治小便腫爛白濁刺痛魚口橫痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇於前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館對面存濟局周文卿先生毒門擅長請爲包醫當服　先生秘製丹藥內服外敷立刻止痛未經一星期下部漲肉新肌立生橫痃魚口逐漸退消險症可畏全愈何速　先生真當世名醫也良用欽佩蓋滬上醫家林立丸飲繁多試之竟無寶效惟存濟局周文卿先生功效如神可推海上第一名醫　先生祖居滬上九世於茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒清謹謝 
[退保聲明]  
保衆火險公司甯波分經理李梓美辦理一切向由小號擔保今以西歷一千九百十八年一月十號止小號不願擔保已向該公司原保單檢回自後脫離關係特此聲明 
甯波涵德號啓 
[煙台張裕醉酒公司上海總批發處廣告]  
中美銀行總事務所招股處設在本批發處內 
注意國貨本批發處開設在英大馬路小菜場對面民康里內兼理中美銀行招股事務批發煙台本公司西法釀造各種紅白葡萄酒以及白蘭地酒價廉貨美中外馳名門市亦有零售以表歡迎　本埠各京貨店及番菜館均有出售外埠（汕頭）增泰街應醇和（香港）永安公司（漢口）小關帝廟東步瀛老江海關前信泰恒（南京）沙灣信昌恒（寗波）新江橋北首福和公均有本公司各酒出售南洋各島亦有代理留意焉（批發另議）每打價目白蘭地廿四元　品驪珠十五元　正甜紅十一元　馬乳紅九元　櫻甜紅七元　襯霞觴六元　瓊瑤液二十元　益壽獎十三元　瑪璃紅十元　上苑香七元佐談經七元　健人露五元 
[此種毒门神方真能藥到病除]  
義商彭壽堂藥房始創珠珀犀牛黃八寶化毒丹神乎其神與眾大異乃本堂獨得之秘其方從來外傳近來紛紛仿冒一試產分優劣 
本堂秘製八寶化毒丹已歷世代治愈男女外癥何止數千萬人無論危險毒瘡服後如風捲殘雲將選身濕熱積毒盡使小便洩云頃刻面痛者即止腫者即消潰者即歛腐者即云神效之速至於此　難仙丹未必如此敏捷而況其餘所最奇妙者不但神效之速且愈　逢春永遠不發絕無瘡點　痛可　靈之不能再靈妙之無可再妙總之普天下從有外科靈藥而必欲如此丹之立服立愈未除病根者任兩　搜大　終恐寡二無雙如不見信不妨先試少許方知本堂八寶化毒丹果然功　絕世非當神效也茲將應驗各癥列下○一治楊梅結毒無論過體濟爛產極不能坐趴者束將此丹服下只一分時其痕立止行動如常不三日定可全愈○一治魚口便毒小腹偏旁生積堅硬作痛無論成　不成　服之未破即消已破即合如外貼解毒橫痃膏尤速○一治下疳破皮腫痛雖陽爛成筋延及肛門形如魚骨者愈後仍復原形照常生育○一治五淋白濁腫痛及血毒濕熱等癥服丸後立即止痛　　濁云清來一治各種無名疳聞瘡散背乳　小兒胎毒傷痕等癥其效如神○一治各種無名腫毒只須少許服之無不全愈或外搽殊黃生股下疳散更妙　以上各癥不服則已服後而是不藥到病除沉　立起者未之有也所有治好之人不知凡幾可訪而是知誠百發百中之神藥也大瓶雙料八元小瓶四元單料減半外搽珠黃數雙料每瓶二元單料一元解毒橫痃膏每張一元價雖貴效足館函購認明牌號地址 
上海英界拋球塲　首河南路七號洋房彭壽堂啓 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[比人教會所得之疫症消息]  
　　大陸報云本埠比人敎會於十三日接到薩拉齊來電謂該處染疫而死者已逾百人比敎會除前死三人外餘皆無恙歸化城今已有疫 
[華界亦亟宜防疫]  
　　中國公立醫院致淞滬警察廳函云昨接晉電知山西薩拉齊發生肺疫傳至豐鎭致斃比國天主堂敎士三人外交團已要求北京政府派令伍連德醫士前往辦理防疫並停止張綏火車開駛以資防範敝醫院業經籌備藥品病室並預置口鼻罩多具以爲防疫之用惟近來天時乾燥滬上天花及疫症業已發現英美工部局正在認眞辦理防疫即租界各洋行亦有中西各員徧種痘苗之事查閘北一帶向例春間由貴處令行各分署辦理防疫捕獲疫鼠送交敝院化驗現雖冬令而疫症旣已發生自應妥愼防範以備不虞務請轉飭各分署實力檢查並洒防疫藥水以資消毒一面諭令各居民加意淸潔俾重衛生而免疫癘事關公衆安危用特專函奉逹尚祈查照迅賜施行爲荷 
[省敎育會將開練習國語方法討論會]  
　　江蘇省敎育會致本省各師範學校函云敝會因統一語言爲普及敎育之基礎迭經開會議定各學校用國語敎授辦法四條並除實怕方法三條於客歲十二月寄請貴校察閱履行現已經過一月餘之實驗此項辦法能否不生障礙敝會願與諸君子再行討論以期速於傳播爰定於本月二十日下午二時開練習國語方法討論會間以國語講演務請貴校敎職員届期惠臨並酌量知照最高級學生到會聽講至以爲盼（尚有致賈叔香君請轉致本市各小學校敎職員函大致相同不贅錄） 
[加重洋貨進口稅後之慮及]  
　　修改稅則委員會曾李兩主任自假總商會開成立大會後曾接中華國貨維持會來函對於洋貨進口稅則旣增而洋商在華設廠製造者亦宜規定稅則以免流弊並擬定關於增加稅則減輕釐金之手續七份附抄呈閱請爲採擇等因曾李兩主任業於昨日繕具復函送往該會原函錄后逕復者奉讀惠書並稿件七分殷殷然以洋貨進口稅率旣增於洋商在華設廠製造尤當特别注意規定稅則以杜流弊爲言具見遠識熱忱曷勝欽佩此次奉命南來專以調查貨價改訂稅則實行值百抽五爲目的與大作所謂進口洋貨稅宜於未加稅之前先從切實徵收等語手續正復相同洋商以稅欵加重在滬設廠製造自在意中然中國商民亦大可推廣貨品設廠精製急起直追爲提倡土貨抵制外貨之地步近年以來稅務處於機製仿造之貨物無不設法減輕稅項不使外商獨占利益正含此意嗣後外商製造之品如爲稅則所不載儘可按照市價切實抽五自不必加入稅則反受束縛致無擴充之餘地至免釐一節十年以前政府即注意及之徒以國家多故財政日絀中央與各省又未能實行統一因循遷就良有由來識時務者莫不引以爲憾豈惟貴會爲然茲貴會旣有此美意自當代逹當軸冀備採擇以副雅懷 
[三誌粤省運土來滬之抵抗]  
　　全國禁烟聨合會因聞有人向稅務處請領特别護照由粤省私運大宗烟土來滬銷售特於日前邀集本埠各團體開會磋議對付方法一致主張電請中央迅卽拒絶俟得覆電再籌進行等情已誌前報茲悉該會昨已接奉國務院復電云全國禁烟聨合會柏會長蒸電悉烟土事已交稅務處轉飭辦理矣院元 
[馮玉祥率兵援閩之催促]  
　　馮玉祥所統之第十六混成派因奉中央命令往閩援助早已開至浦口旋因爲他事所阻迄未赴閩仍在浦口暫駐昨得軍界消息閩軍前敵兵力不足而南軍已屯駐粤之大浦該處與閩之博平嶺及平和雲霄詔安等縣均爲毗連之處且與廣東之南澳島海口尤爲接近是以閩督李厚基現又電請中央速令馮玉祥率軍援閩因此政府有將十六混成旅改歸討伐軍第二路總司令張懷芝節制之說俾馮軍迅即出發赴閩援助云 
[修正通車後之完稅合同]  
　　滬寗路局車務處前與江蘇財政廳商訂通車直逹後完稅合同業由雙方派員擬具草案呈部核示嗣以合同條文内尚有應行增減之處未邀核准又經江蘇財政廳仍派前委蒞滬與路員磋商辦法茲聞該項合同條文或增或減已得雙方同意互相讓步日内即由江蘇財政廳主稿會詳立案所有會議之某委員已於日昨返寗銷差矣 
[滬寗管理處議員之更調]  
　　滬寧鐵路總管理處華議員何永貞昨奉交通部電令開差另候委用近遺華議員一缺經電委前局長鍾文耀接任鍾議員業於日昨到局視事分行各處知照並聞鍾君另有要公將赴部接洽一切日内卽須啓行云 
[内河小輪照常開駛]  
　　泰東小輪船局專走常熟蕩口兩埠之小輪因河港氷斷暫停開班已誌昨報茲悉崑山等處之河道因前日西北風不久卽息未結堅冰故昨日下午蘇杭常熟無錫等處之小輪仍照常開駛云 
[兩團體請拒借欵之函稿]  
　　旅滬福建同鄉會及華僑聨合會致福州台灣銀行洋文信函譯錄如下福州台灣銀行總理曁諸位先生均鑒中日兩國原本唇齒之邦中日兩國人民近且日謀親善之道而貴國迭次扶助敝國之美意敝國人無任感激此次段氏違法解散國會西南各省興舉義師貴國朝野熱心之士多表同情敝國人尤深感謝閩省督軍李厚基狂謬蠻横不知順逆抗拒義軍潮汕各地迭戰皆北近聞李氏思再招兵添械逞其狡謀因欵項之無着欲以洪山橋軍械廠抵押貴行借欵百萬此事果成則人民之生命財産受害甚大故閩人誓死以破壞之貴行素重人道對於此事當必拒絶惟恐受李氏之朦蔽而成立契約則閩人將反對李氏之故而連及貴行是平日兩國所提倡中日人民親善之美意當由此面破壞貴行多明逹之士當能深諒閩人之苦衷也此頌公安 
[遷移木排之强制]  
　　濬浦局前因開濬浦江並在沿浦灘建築泗門汀駁岸所有阻碍工程之竹木等料迭經諭令竹木行趕緊遷往南黄浦等情迭詳前報茲悉遵諭往遷者固居多數而意存觀望延不搬遷者亦復不少濬浦局以董家渡浦灘一帶木排林立殊與浦江水利交通大有關係因商之海關於昨午撥派小輪二艘前往董家渡附近一帶將所泊木排一律帶赴南黄浦等處停泊各木行得信後即同往工巡捐局與之交涉不知將若何解决也 
[地方檢察廳失竊烟土五誌]  
　　新北門東首元龍里三十五號門牌山東號客林熙臣前因私販煙土由警查獲八百九十六兩解送地方審檢廳訊明判决林監禁二年二個月並科罰洋一千元烟土發交贓物庫保存詎林不服第一次聲請在原衙門上訴准予覆審仍照原判執行林又不服第二次聲請上訴於高等廳奉諭核准正在進行間忽於一月十號夜贓物庫失竊此項烟土以致林熙臣第二次上訴奉諭中止一面由林檢察長加派員警四出偵查尚無端倪而林熙臣則現尚押在看守所内前日下午（即本月十四號）又赴地檢廳具詞續請上訴林廳長諭候批示辦理 
[破壞租界烟禁之懲治]  
　　無賴朱少蘭在虹口梧州路六百六十一號屋内私設烟榻容留李炳俊張富全郭老慶李成章開燈吸烟被捕查獲昨由捕房將朱與煙客連同烟具解送公共公廨經中西官訊明以中英禁烟條約業已逾限朱故意破壞烟禁判押西牢三月李等四人各押一月分别示儆烟具燬去 
　　潮州人范子明近在廣東路二百五十五號門牌虚設烟紙店私售季吾氏牌號烟膏又潮州人王月山亦在新閘路五百七十九號屋内私售煙膏被新老閘兩捕房捕頭偵悉於前日分派中西包探前往搜獲烟膏並將范王兩人拘入捕房昨解公共公廨經中西官逐一訊明以其破壞烟禁判范王兩人各押西牢兩月烟膏燬去 
　　鎭江人王振元潘順卿近在山東路一百六十三號屋内私設烟間容留程少安唐子仁吸食洋烟又秦榮生在滬西徐家滙路三十號門牌私設因榻容留陳林生朱阿東顧張氏吳雨生姚金根易阿大等吸烟又姚金林金顧氏亦在該路十號及一百零八號等屋内容留丁維益等吸烟經各該管捕房捕頭偵悉於前日分派中西包探將以上各人連同烟具五副帶入捕房昨解公共公廨經中西官逐一訊明以該被告等故違禁令判王振元潘順卿各押西牢三月秦榮生姚金林各押二月金顧氏罰洋六十元程少安唐子仁各罰洋一百元如無力繳洋各押一月陳林生等各罰洋十元充公姚金根易阿大　無關係一併釋放烟具銷燬 
[查復緝私船伙夫自殺情形]  
　　兩浙緝私第二營派駐瀏河之第四隊六號巡船伙夫開鎗自戕由蔡統領派員調查等情已誌前報茲經所派之楊委員查得已斃者爲六號巡船伙夫李啓朝本月一號因該巡船食米短缺船長黄占魁恐伊竊賣向之詰問詎該伙夫出言挺撞致被責斥旋因該船士兵排隊上岸巡緝販私該伙夫自覺羞憤潛將快鎗自繫斃命是時在岸上擺攤之王老頭子目覩其事後由該營長得悉卽將船長黄占魁送交太倉縣公署請爲驗訊該縣温知事以據該伙夫李啓朝之子憲彬懇求免驗並稱實係羞憤自盡情願具結領屍自行棺殮故將黄船長省釋回防一面咨復該營長請爲查照旋由該營長憫其在營服役多年酌給撫卹當交伊子李憲彬具領並將該船長撤差完案昨楊委員已據情呈復統部曁第一團團部等查核矣 
[水警巡官援救船夥之酬報]  
　　船户楊寶元派夥駕船駛往松江迤西一帶裝運石子來滬於本月七號駛至南黄浦塘口地方突遭大風以致沉没當經水警巡官李竟成顧廷忠所見急將船夥金連生李連生陳岳甫三人一併援救得慶更生前由駐滬水警三分署長王壽良援照定章將出力援救之李顧二巡官查開履歷於昨日呈報沈專署長轉請發給警察奬章以資鼓勵矣 
[召租適以召盜]  
　　方浜橋壽祥里第五弄第末家十三號門牌李姓家因有餘屋出租在門外黏貼一條以召租户經有盜匪王蘭亭蘇大片等六人於昨日午後一時許以租房爲由入内李姓主婦正在詢問間王蘭亭卽出示手鎗嚇禁聲張將李姓主婦頭上之金押髮一支强行搶去該盜等又欲豆樓搜刼適有某姓傭婦聞警報告華界崗警到來該盜等始各逃逸該警見之即連吹警笛追獲蘇大片一名解回警區一面經法租界巡捕拘獲王蘭亭一名并搜獲手鎗一支解請法捕房核辦聞法捕房已商由警區將盜匪蘇大片暫送法捕房俟訊明口供再行送還云 
[長浜路盜案已破]  
　　湖南人劉春福經新閘捕房捕頭查與公共租界長浜路五十二號門牌魏陳氏家被刦值洋一百七十五元之金飾一案有關當於前日派令中西包探協同前往將劉緝獲押至昨晨解送公共公廨請究據華探張芝卿投訴劉在捕房供出同黨譚利臣譚俊羅計炳等三人匿跡華界即借西探與淞滬警察廳偵探將譚等三人緝獲寄押警署應請備文移提等語張襄讞商之美博副領事判劉押候移提同黨到案訊究 
　　又一訪員報告新閘捕房中西包探前晚至閘北偵緝隊報稱有盜匪譚俊一名匿居恒豐路智和里四十三號屋内當由傅隊員派令隊士陳長營協同四區巡長李桂賓前往該處將該匪逮獲解入警署暫押又至盜匪譚濟斌家起出女皮袄一件錦棉被一條聞譚俊係湖南人業經姚署長研訊尚未供認云 
[贛幫對於錢業議案之質問]  
　　江西帮王鶴記倒閉後滙票紏葛迄未解决昨江西全帮因見報載錢業公會議决如該滙票始終不付明年起實行抵制並不與全帮往來等語該帮以王鶴記出事之後曾再函電南昌商會力予維持滙票信用現在各錢莊又有代表在贛滙票能否止兌自有定章與公論今各錢莊忽以停止往來挾制全帮各省聞知未免與全帮名譽有損業已具函質問錢業公會原函錄下逕啓者前以王鶴記滙票止兌一事敝帮曾一再函電請南昌商會代爲維持嗣聞貴公會又派代表赴贛磋商正在盼覆問忽見本月初二日報載貴公會議决如該滙票始終不付明年起實行抵制並不與全帮往來等語閱之甚異此次滙票停兌僅有王鶴記一號之關係出票各家敝帮絶無慫恿止兌之事亦無强其必兌之權見事以後函電紛馳維持衷曲早在貴會各莊洞鑒之中且止兌與否貴代表旣在贛垣或憑錢業定章或援商務習慣抑或起訴法庭不難作最後之解决而乃遽然提議與全帮停止往來殊難索解且所謂江西帮者有他省人在贛營業亦謂之江西帮今貴公會統而言之曰全帮不知是專指江西人而言抑凡在江西營業者皆與之斷絶往來乎營業自由本無相强敝帮往年亦間有吃錢莊之虧者何嘗牽及於他錢莊試問他日如各錢莊中萬一信用有失各莊是否皆代負責任且因王鶴記一號之事而與江西全帮斷絶往來設他帮皆有不幸之一家各錢莊必又與他省各全帮俱斷交易各該莊又向何帮貿易乎總之客帮在申不敢謂皆屬殷實可靠能得信用與否惟在各人之自顧牌面亦在各錢莊之别具眼力而已事經報載虚實未敢遽信惟與贛省全帮商業之名譽有關用特專函奉詢請卽見覆是爲至荷此頌台安旅滬商帮協會江西帮公啓 
[建造長江上游汽船之標準]  
　　中國各口巡工司戴君佈告云照得揚子江上游之宜昌重慶中間航路近經本巡工司署及上游巡江工司細察該地險惡之處並以航駛得失利害彚記成本討論航行該處汽船之建造事宜茲奉海關總稅司諭以勸告函式公佈之深望商賈可以藉此爲助行旅亦可少減遇險凡有建造新船不合勸告之處不能不與本巡工司上游巡江工司協商之 
　　建造揚子江上游汽船勸告 
　　一大小限制汽船宜於航行沿江各地得其船長不得逾二百十尺闊不得逾三十五尺吸水不得逾九尺半 
　　二速率此種江船長八十尺以内者其速率每點鐘不得少過十海里長八十尺至一百三十尺者其速率不得少過十一海里長一百三十尺至二百十尺者其速率不得少過十二海里如要航渡螺漩水及小灘或要趕行此爲至少速率如遇經過大灘無有牽帶仍不足用凡船欲備經過大灘之用其汽力當照定章多備 
　　三船式式要平底吸水宜淺船首當用瓢式或其底向銳斜入内船尾上向凸出以便易於轉舵 
　　四不透水隔堵船壳要分不透水隔堵其堵數與大小照配如有兩堵水滿其船仍能浮立方可機艙鍋艙要分設不透水隔堵 
　　五鍋爐船身長過一百三十尺者需用兩座鍋爐 
　　六汽機凡屬江船宜用雙輪 
　　七舵機船闊逾二十二尺以上者當用三舵至少亦須兩舵當船快進之時如要旋轉一週其旋轉徑不得逾船身兩倍之長則此舵方爲合用 
　　八汽舵機船長逾一百三十尺者手舵以外當設汽舵手舵配製之法要使靈動即能應用 
　　九吊機一切江船船首當設堅固汽力絞盤一座以備起缷拖帶之用船首後向要設絞纜輪成堅結鋼鐵絞纜鼓二個以備盤繞吊機之絞盤鋼線索船首之絞盤方向要使無所窒碍　　十船壳船壳製造要全用煉鋼板 
　　十一中艙面中艙面要用鋼板建造以厚牽制力 
　　十二凡屬江船其部位必須堅固者詳列於下（甲）艙底板（乙）軸筒軸牽及其連近之處（丙）車軸軸枕及其聨屬件（丁）車葉要用銅製（戊）舵及舵柱舵架（己）舵具 
　　十三車軸須由後向軸牽裝入並須防備沙泥之積入及滑油之充足與否 
　　十四水管鍋爐江船製用水管鍋爐須有足用製水器或蒸水器以使鍋爐進水潔凈 
　　十五副機旋轉抽鍋水抽空氣抽要各設小汽機以轉動之（不宜聨屬主機） 
　　十六煤艙門煤艙必須不透水一切堵門及孔隙亦要不透水　　十七絞盤及錨機在小汽船内絞盤可以附置傳力器一座以備起缷船錨如係大船則當另置錨機 
　　十八船墊凡船停泊無錨位之處不時需用船墊船面前後向須留十尺或二十尺餘地以備搬運船墊之用船旁及艙口均要配置樣杆惟關起缷船墊之處欄杆須宜拆缷方可艙面左右須設環拴繫絆船墊環之用每船須有備用木墊兩個 
　　十九宜昌式舢板大船須備四艘小船兩艘 
　　二十應備零件開列如下（甲）軟鋼索二條每條長一百二十托捆絞繩輪上此項索徑以一寸半至二寸半爲准要視乎船之大小而配之（乙）撞船阻漏墊（丙）急備修理物件如鋼板角鐵螺栓螺餅及應用器具（丁）小錨二門每門附鋼索一百二十托爲尾錨之用 
[普濟輪船失事十一誌]  
　　温州同鄕會昨接招商局謝仲笙總辦電話言已由海關西人介紹善泅之人陳順來及共子妙興來局一切辦法均議妥當定十六日上午八時由局派妥人會同温州同鄕會幹事同陳順來等到普濟船艙探撈屍首陳順來一共十四五人以四人輪流入水專撈屍首不涉他物聞陳順來曾在海關當差約有二十餘年之久當爲海關及稅務司所深知者 
　　普濟遭刦温州商界對之異常憤激日來電函交至因未得此問切實答覆本班特派唐伯寅陳篤生二君來滬會同旅滬同鄕與招商局嚴重交涉來函及所提條件如下敬啓者此次普濟輪船被新豐輪猛撞沉没溺斃數百人損失貨物鉅數死者家屬在碼頭尋屍風餐活凍苦痛情形言之心慘幸蒙諸善長與之交涉提出條件極爲周摯不勝欽佩尚有未經承認者第二第六第八三條猶望嚴重交涉敝會本日（一月十二日）下午開第二次臨時會議提出條件四條公舉唐伯寅君爲代表卽踵輪到滬赴貴會報告一切惟乞鑒核追加仍仗大力嚴重交涉以重人命而維商旅誠爲公感肅此奉布祇請旅滬温州同鄕會會長公鑒一月十二日温州商會七年一月十二日下午開會提議對付滬招商局條件一普濟朽壞不堪行駛前經甌商正式公拒有案滬局置諸漠視仍以該船往來希冀幸免其蔑視吾甌生命財産陷於危亡之地已非一日此次失事該局應負完全責任一損害賠償輪船公司雖有章程此次普濟失事旣非天災地變又與尋常遇險不同按諸事實上雖爲兩方船主大意憤事至新豐與普濟兩相撞碰均受重傷何以一存一没足徵普濟船身窳敗實誤於該局因循藐妄所致决無疑義所有生命財産自應分别按照賠償一甌滬交通日益發逹人貨往來數倍於前須立刻提出何號堅固相當之大輪往來甌滬如廣濟狹小比普濟更甚萬難承認一天晴無霧普濟呌急新豐並不回聲又不停輪未免有意撞碰旣撞後又不施救該船船主大副應請招商局治以相當之罪 
　　山東温州同鄕來電云温州旅滬同鄕會公鑒驚聞普輪失事同鄕被難甚多悲悼莫名謹此代唁如需捐集賻儀飲助之處祈函量奉普濟機老船朽楨等前在滬曾與同人電拒業經調換旋被回復致有此失憤慨曷似務懇公等主持善後是所公感山東温州同鄕項葆楨等公叩侵 
[外交部電催交涉員赴任]  
　　新任駐滬交涉員陳安生君自奉命後曾經提出辭謝未蒙照准茲聞陳君昨奉外交部電以據薩交涉員電稱請令新任趕速接事俾釋重員等語應即速赴新任以重要公並將到任日期呈報云云不知陳氏能允就任否 
[日本海軍人員參觀造船所]  
　　日昨（星期二）日本第七戰隊機關長海軍機關中佐伊籐久馬率同千代田艦長參謀司令官等至交涉公署聲稱伊等欲參觀江南造船所當由薩交涉員由電話商允造船所即命交際科楊小堂君引領往南參觀 
[縣知事注意防務]  
　　上海縣沈知事以陰曆年關伊邇防務吃緊昨將特諭地方警佐轉令蒲淞市楊思三林陳行高行陸行閔行各鄕區警察分所於即日起一律加派雙崗並分班梭巡以防盜賊云 
[便利交通之義舉]  
　　本邑西南鄕徐家滙華租交界地方有豫豐橋一座昔年由程瑾記捐資營造以利行人嗣因該處市面日漸熱閙往返車馬較前數年已逈不相同惟馬路狹窄交通尚不利便現爲滬南工巡捐局杜梅叔局長查知急將是處馬路放寛並將橋面放闊籌撥公欵開工建築聞該處程瑾記之業産甚多所有推放馬路時圈用之地已經杜局長商明程姓允爲捐撥其橋工估計價值約三千餘金由杜局長捐廉撥助如有不敷再行籌勸並悉該路推放後定名爲瑾記路刻已由局繪圖貼說招工承包矣 
[靑年會歡迎會員]  
　　靑年會定於今日（十六）晚八時開歡迎會員大會其秩序如下一合唱愛國歌二合唱會歌三會董致歡迎詞四西友歌曲五 
 
 
 

Page 11

 
 
名人演說六絲竹合奏七體育游藝八演映靑年會全部事業影片九幹事導引新會員參觀會所凡新舊會員届時均可憑證入座云 
[警署人員之更調]  
　　閘北淞滬第四區警察署署長姚志祖現奉盧護軍使保薦升任滬南工巡捐局局長業已奉到江蘇齊省長委任訂期二月一日接差視事所遺閘北四區署長曾經淞滬警察廳長徐國樑委任二區一分駐所署員杜金釗升補遞遺二區一分駐所署員一職由徐廳長查有吳淞第六區署一等巡官樊書田堪以升補昨已分别委定俾届期到差視事 
[吕宋總會之虚驚]  
　　前晚七時許美租界黄浦路外大橋附近之吕宋總會内忽然起火捕房得報立卽鳴鐘告警當經救火會西人各驅皮帶車到場澆熄僅燬雜物等件房屋未損 
[沙輪北貨業之議案]  
　　沙輪北貨業因向例同業往來年終結賬之際每有高抬洋釐搭用小洋情事此中暗虧爲數甚巨故由該業公所點春堂特發通告約集同業會議改良辦法前晚八時許在小東門外沙輪北貨公會集議到會者三十餘家共七十餘人茲將議决案錄下議案前議自本年起所有本街各號辦去貨欵末鑣收銀時一律不得搭用角洋其洋釐悉照平時定列亦不得高抬以免暗耗而昭劃一違則照章議罰業已共同議决在案事關破除積習恢復利權除給發咨照單外並希同業各行各簽允字以昭鄭重而免事後缷責 
[巡警拒却酬勞]  
　　前晚有積竊杜阿根張阿慶二人至鐵路北滙中肥皂廠内竊得衣服十餘件逸出行經軌道旁被四區巡選警察文彬劉鳳桐等查見詰明來歷往傳該廠失主當時廠中人因未少一物情願酬勞蔡劉二警洋四元該警等拒却不受將竊賊解送警署轉解司法科核辦贓給原主領回 
[淞滬警廳招領痴女之傳單]  
　　爲招領事案據五區三分駐所解送迷路女子一口到廳茲據該女子供稱名梅香年十八歲餘均摇頭不語查其情形似患神經病症除送普育堂留養外爲此通傳招領仰該痴女家屬前往認領可也 
[責成地主拆缷艇房]  
　　西南鄕龍華鎭百步橋堍有陸樹德所有之田地前由某國人向之租用在彼建造艇房事爲該處二十七保頭圖各紳董查悉以外人在内地建造艇房頗有關係聨名具禀上海縣公署請爲禁止沈知事除諭飭該處警局責令陸樹德趕緊拆除艇房外一面又傳該圖地保孫永章於前日到署詢問據孫禀稱陸樹德已經遵諭將於日内拆除沈知事諭俟拆缷完竣再來禀復毋得延誤 
[串竊招商局棧房貨物續誌]  
　　塌車夫頭目金小老虎因與探夥黄小棠（卽皮鞋秀棠）戴文卿（即大頭順寳）陸續串竊招商局北棧十一號貨棧内值銀三千兩之泰西緞五箱運至法租界銷贓於顧小弟被人報告捕房前日由探將被告三人連同收贓之顧小弟一併拘獲押至昨晨解送公共公廨請究據西探目柏生華探目蔣榮生相繼上堂禀明被告等於陽曆去年十二月十二號串竊招商局北棧内泰西緞五箱銷贓與顧小弟得洋分用今一併拿案請究卽經俞襄讞與美柯副領事向黄小棠所延之代表律師詰問數語該律師請將被告等交保候訊未予昭准判被告四人押候查明於下禮拜二研究 
[函請騐放葡人自用之獵槍]  
　　葡人地尼士有烏鎗一桿口經二十由美運滬以備自用報由駐滬葡總領事函請交涉署致關驗放昨薩交涉員已據情函請江海關監督照辦矣 
[吊閱肉店租契之周折]  
　　公共公廨呈報交涉署謂浦潮鈞訴李桂亭不將伊家所租浦五房肉舖交還一案當經訊諭該被將租契帳簿呈候核訊前據被告律師以該租契前因拖欠行欵抵押南市源大猪行王可誠處請爲移傳並飭將租契帶案呈閱等語除派探守提外請轉致上海地方審判廳派吏照址協傳王可誠到廨以憑質證等情昨薩交涉員已函致地方廳派吏協傳矣 
[異鄉人還債之艱難]  
　　丸藥店主楊本軒前至法公堂控被周仲堯虧欠借洋一百餘元向索不理請求訊追當經訊供屬實判着交保限理嗣因周無保挺押又經提訊周供實無保人請求寛限料理判押限一月理還在案茲又由原告聲請嚴追周供在押無可設法須請釋出立據回家措還中西官姑念周在異鄕在押日久從寛開釋着自向原告趕速料理 
[染坊夥陸續竊物之敗露]  
　　正和染坊夥羅庭金昨至法公堂控稱前有素謐之單卿園托商人薦入正和爲夥詎爲日未久被伊陸續竊去布疋甚多當時未經查出直至前日始被商人察悉在單身畔抄出縐紗馬甲料一件確係原贓故即扭控捕房惟餘贓查吊無着須請訊究詰之單供認行竊不諱中西官判押西牢一月示儆 
[三誌朱瞎子老弟告狀之笑話]  
　　已故前淸江蘇臬司朱竹石之胞弟蘭石在公共公廨呈控伊妾陸氏與婢梅金串同捲取值洋一萬餘元之金珠飾物逃逸等情陸氏亦以其第二妾吳氏串同伊子朱雲鷗與媳孫氏攫取值洋六萬餘元之飾物投廨控訴曾經公廨傳訊因朱蘭石未經堂上訊畢自行退出故由堂上判將朱之住宅先行發封並提朱到案澈究朱聞諭卽於翌晨偕代表律師投案請求交保經關讞員會同英卓副領事判朱留候原審官核奪在案迨至午後由俞襄讞會同義副領事羅君訊理民事訴訟時由捕將朱蘭石帶堂請示卽由朱之代表律師投稱今晨投案查本案上禮拜六係義領陪審故奉英領諭候原審官核奪但被告請求交保一層已由敝律師與陸氏之代表律師商妥應請堂上主裁中西官判朱蘭石存捕房洋一千元保出聽候復訊 
[債務人交保候審]  
　　馬趙氏在公共公廨呈控胡金寶圖賴借洋二百六十元又王顧氏控徐史氏借洋一百元不還又王鶴年控孫仁昌不理往來銀兩等案昨由捕房將被告各人併傳到廨請示中西官諭令分别交保候訊 
[索逋須有證據]  
　　管子英在公共公廨呈控趙淸記不理欠銀五百六十三兩昨晨由聶襄讞會同英卓副領事傳訊原告投案請追訊之被告延萬伯良律師到堂辯稱原告所控欠欵毫無證據故被告不能承認中西官判令原告檢呈證據再核 
[欠欵暫免押追]  
周維新控謝仁山不理欠欵一案昨晨由公共公廨中西官聶卓兩君復訊據原告代表律師投稱此案已奉斷令被告繳銀詎竟逾限不理請爲押追中西官判謝仁山速將判决之欵繳案如違押追 
[染坊蹧蹋河道之反對]  
　　浦東陸家渡高港浜爲公共吸飲之官河近被該處和順興染坊將染過之布在内洗滌以致河水變色該處一帶居户以河水污穢不能取用且靛靑一物中含毒質實與衛生大有關碍故由瞿玉峯等於昨日聨名呈請三區警署諭令該染坊另行開池洗滌以淸河水而保衛生云 
[理髮業義塜被掘]  
　　滬杭車站後面有地十餘畝爲理髮同業身故後無可回籍者安葬之用據云該業於康熙時置辦到今爲時已久故所理棺木不計其數前日忽有人報告該業謂該墳地不知被何人掘起新舊棺木甚多即經該業前往查看檢點被掘者有四百餘具之多當即馳報二區警局請爲查勘並聞卽日邀集各領袖會議辦法以便公禀官廳嚴緝掘墳匪徒務獲嚴究云 
[拐案移送地方廳]  
　　北新涇四區四分所據王菊生控被張根香拐匿伊妻李氏由該分所解至閘北司法科訊辦已記昨報茲悉此案業經叚科員質訊一過判移地檢廳訊究 
[成衣學徒竊洋]  
　　住居浦東爛泥渡向爲成衣匠之奚元元昨赴三區警署控學徒倪江郎竊取店中大洋五十元逃匿無蹤等情當經解警正飭派長警先後將倪江郎及伊父倪在根並薦保人高來仁嫌疑人陸金郎傳解至署訊據倪江郎供稱所竊之洋交於父親等語質之倪在根供詞狡展判將一干人證併解地方檢察廳訊辦 
[因賭起釁]  
　　住居虹口美興街向爲碼頭工頭之沈錫慶黄福山等前日渡浦至浦東陸家嘴地方某姓家吃喜酒後聚賭牌九被賭客陳毛海等搶去金戒四隻大洋八十餘元衆賭客不服將陳扭住兇毆受傷後由沈等投報三區警署經解警正飭派長警前往拘拿若輩即一哄而散 
[指控行竊之不實]  
　　海甯路二千七百十二號門牌居户陳銘德指控甬人王阿才竊取賬箱内大小現洋鈔票共五百餘元由探將王拘解公共公廨訊供收押在案昨晨復訊原告投訴前情請追訊之王阿才供爲成衣匠是晚偕友楊守法劉阿狗至大世界游戲場游玩歸家經過原告住處並不行竊求察並由楊劉兩人到堂證明原告失竊之夜確與王同至大世界游戲場游畢歸家至海寗路分散是實中西官以原告所控證據尚欠充分判將被告開釋 
[逃犬留候認領]  
　　南市一區一分駐所崗警前日在董家渡碼頭見有某西商住宅逃出之大洋犬一頭高約三尺餘色似紫紅且綴白色項有皮圈並繫銅牌一方西文四百零二號並有電繩一根爲牽引之用當即帶回該所留候失主認領 
[女子幸未被賣]  
　　女子方二囡在無錫地方被老嫗蔣王氏誘拐來申串同蟻棍張子良顧金奎許阿金張阿大等希圖售於法租界瑞福里姚王氏所開之野鷄妓院内爲娼尚未成交後因該女不願吵閙爲探偵悉前往將一干人帶入捕房昨解法公堂請究方二囡稱年十八歲無錫竹塘鎭人本年八月間由父母領至無錫鎭元泰銀樓内爲傭上月間有附近某酒店傭婦蔣王氏向女子言如若來申帮傭可得善價女子信以爲眞隨同來滬暫住張子良處數天後又帶我至姚王氏家圖賣旋爲包探拘案請求超拔姚王氏稱日前蔣王氏等領該女子前來僞稱係王氏之親生女兒因貧苦難度欲售於婦人爲媳言明身價洋二百十五元立據後婦人尚未簽字忽據該女子稱由無錫來申帮傭不願許人爲媳吵閙不休婦人始知來歷不明故此報捕將蔣王氏等扭案是實詰之蔣王氏供實由方二囡情願隨婦人來申帮傭無奈來滬後閒居日久故賣於姚王氏是實張子良供在倫華五金號爲夥蔣王氏與方二囡係由顧金奎領至民人家中賣於姚王氏實由民人爲中保顧金奎供在張處爲出店向在無錫某飯店爲廚夫時與蔣王氏相識日前將該女領至民人處欲圖售賣故由民人轉託許阿金張阿大兩人代覓主顧許阿金張阿大同代實由顧金奎託民人等代覔主顧不知拐來求宥中西官判蔣王氏押一年張子良押九月顧金奎押六月許張兩人各押一月方二囡遣送回籍 
[新娘不知何處去]  
　　寗波人張安福昨赴三區警署訴稱現住浦東爛泥渡新街地方前憑顧姚氏許陳氏爲媒聘定陸歐氏之女阿福爲室今往迎娶掯不交出請求提究等語當經解警正飭派長警前往將陸歐氏傳署訊問據供湖州人氏女阿福不知逃往何處並不藏匿解警正以案關婚姻糾葛本署水便受理判將原被併解地方檢察廳訊辦 
[兩親家母涉訟]  
　　婦人王盛氏控胡周氏匿女不交等情昨日午後由地方審檢廳推檢各官開庭辯論王盛氏訴稱前憑媒證聘定胡周氏之女素珍爲養媳素珍今年二十二歲係於十二歲時過門童養不時來往今年舊曆六月十八日來家之後至是月二十八日忽又逃回母家本已擇吉八月二十日完姻今遭該氏霸阻不能成親請爲訊究胡周氏供女兒素珍雖許與原告爲媳並非童養六月十八日實被原告糾衆來家將女搶去因遭虐待故逃回家内是實質之素珍供與其母略同並稱女子被搶到原告家中後將我手上金戒搶去又被禁閉一室受苦不堪因此乘隙逃出問官以原被供詞各執判令分别保釋候調查素珍是否過門童養再行訊辦 
[女子在途啼哭]  
　　女子李愛珠許配於李邱氏之子爲妻自幼過門童養迄未成婚邇因天氣嚴寒該女面部與手上凍瘡大發前日至英租界仁濟醫院醫治事畢僱車回家詎忽在途啼哭爲捕查見疑有别情當即　入捕房昨日飭探將邱氏傳至法公堂請訊邱氏供婦人並未凌虐求察李愛珠供因凍瘡腫痛難忍是以啼哭中西官以並無凌虐實據判將愛珠給予邱氏領回 
[婦人扭控夫叔]  
　　江北婦人于馬氏前日扭堂叔翁于正田至四區二分所控稱婦人有田二畝餘賣於堂叔翁計價洋八十元收過四十元今向索取所欠田價反遭毆打請爲核辦卽由該分所解經司法科段科員質訊被告供稱此項田畝議定價洋四十元早已付淸詎原告一再前來加價先後已加去洋二十元應請公斷段科員以兩造供詞各執判押候移送地方審判廳訊核 
[兄妹在途失散]  
　　溧水女子余七毛頭年十二歲前日隨兄來滬在某處登岸忽與乃兄失散在南碼頭地方徘徊瞻顧當爲崗警查見帶至一區一分駐所問明前情留候家屬認領 
[淞滬警察廳批示二則]  
　　批四川同鄕會員許協揆等呈呈悉查本案前經集訊當以原被均住居租界於管轄顯有錯誤即原訴略誘亦不甚充分故將案註銷諭原告等如有確據另向該管轄衙門控告在案又以該被告戴世祿即勳臣處於多數原告環控地位或恐有經公廨傳提不到致生藉口之事復經交有連環店保以昭愼重茲據具呈前情並准地方檢察廳函請查案着保交案前來業經函復將原保出具限狀附送傳訊矣仰卽自赴受理衙門候訊可也 
　　批余牧禀據呈白晝被匪攫取衣物文件等情閱竟深堪駭異查南市永盛碼頭一帶爲崗警林立之區今竟發現沿途攫物行爲深恨匪徒之不法安良除暴緝盜追贓本爲警察應盡之天職業已令行該管警區及偵緝隊嚴密查緝矣仰卽知照此批失單存 
雜評二 
[自殺] [  （步陶）]  
　　自殺非君子所取。然世之以身殉國主義者。亦炳耀千秋焉。中國今日。武人乘時。各奮手腕以爭城爭地。而此來彼去之頃。但聞時有逃將軍。除將軍。竟未聞有一斷頭將軍。以自殉其主義。嗚呼。是何正氣之消沉也。 
　　神州黯淡。志士無聞。靈秀所鍾。乃在厮卒。如緝私巡船伙夫李啓朝之自殺。殆其見端與。夫李固非曾受敎育者。其死亦非有憤時嫉俗之不得已深情。所迫激以出此者。不過一念羞惡之天良耳。今日世風之所以日趨險惡。其醖釀雖非一朝一夕之故。而主要病根。實在於不知人間有羞恥事。李苟際遇利逹。與彼士夫。常相汲引。則近朱近墨。其所秉彝之好惡。亦且日削日微。而終不至有此憤而自殺之迂拙行爲矣。然則李之能以自殺完其眞者。豈非伙夫之職。有以玉成之耶。然而世人方且目笑存之焉。我其安得而不爲世道人心悲哉。 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[弔三峽水文仿吊古戰場] [  汝南池春]  
　　浩浩乎汪洋一片。不見陌阡。烟與雲合。水與天連。黯兮慘悴。感慨係焉。狂風捲地。大霧迷天。沙鳥不下。帆船絶鮮。船長告余曰。此三峽水也。前覆輪船。往往鬼哭。天陰有然。傷心哉。死者爲誰。政客歟。士商歟。抑航業人歟。吾聞夫甌海祖籍。滬濱寄住。萬里奔走。連年暴露。關山難越。誰悲失路。江河險阻。情殷待渡。道咸而還。輪舶交通。乘風破浪。自西徂東。古者行水。多用帆舟。機械旣作。帆櫓全休。汽機較速於人力。内河迂緩而莫由。嗚呼噫嘻。吾想夫汽笛嗚嗚。黑烟片片。旅客遊人。旣利且便普濟前進。新豐回轉。放汽先呼。回聲不旋。勢窮力蹷。心駭命賤。鐵甲穿腰。水波透面。來往相撞。山川震眩聲析江河。勢崩雷電。至若窮陰凝閉。凛冽海隅。奔浪逐脛。堅冰在鬚。蛟龍爲伍。魚斃與俱。繪纊無温。墮指裂膚。當此嚴寒。天假前途。憑陵殺氣。以相剪屠。貨物沈淪。男女覆没。屍葬水雲之鄉。血滿龍蛇之窟。無貴無賤。同爲枯骨。可勝言哉。汽渦裂兮力竭。汽囱壞兮烟絶。船腰撞兮首尾折。兩艘蹙兮生死决。得救者軀壳凍僵。溺斃者水鄉訣别。波洶湧兮水滔滔。夜更深兮風淅淅。魂魄結兮天沈沈。鬼神聚兮雲羃羃。霧冥昧兮天黑。月朦朧兮霜白。傷心慘目。有如是耶。吾聞之温州同鄕。先事函爭。船身朽壞。要求換更。不加採納。竟受重創。旋下舢舨。或救生還。屍骸塡河。功不補患。嗚呼噫嘻。芸芸衆生。孰無父母。提携扶育。不離掖肘。孰無兄弟。愛如足手。熟無夫婦。敬若賓友。生也何恩。死之何咎。其存其殁。家莫聞知。人或有言。可信可疑。鬱鬱吾心。何日忘之。布奠傾觴。哭望天涯。宇宙含愁。草木啣悲。弔祭不至。精魂何依。嗚呼噫嘻。時耶命耶。一至於斯。爲之奈何。命在須臾。六 
家庭常識 
[睡仙] [  五香鹹菜] 　　 
擇青菜之肥大者。去其黄葉。用水洗凈。曬乾將鹽撒入菜丫内。（約菜十斤用鹽十兩）以淨亂盛之。加蘿葡少許。甘草二三錢。以手按實。及半缸。再加甘草。及滿。用大石壓之。三日後。將菜翻轉。（上下相翻使其軟硬平匀也）仍以石壓。再閱七日。乃將菜扭去𣳦汁。用淸水淹浸。約二日。即可取食。其味美香脆。 
[汲水]  
家常汲水。均用軟吊。（即懸桶於繩而汲者）然頗不便。若用硬吊。將竹竿代繩。則汲時只須將竹竿一撳。水即貯滿。至爲便捷。鄕村皆如此也。 
[凍瘃] 　　 
凍瘃已爛。可將蠶繭燒灰。敷患處立愈。 
[簡製水丁管] [  振回] 　 
煖爐之最完美者。首推水丁管。然其價頗昻。簡製之法。於煎茶時緊塞壼旁小口。去蓋。接以馬口鐵管。通過應用之處。管底開一二小孔。使略出水汽。不致暴烈。則汽升而管熱。與水丁管無異。（却酬） 
集益錄 
[答七十三問（二續）] [  摩樵]  
　　三土質最適者爲排水良好之黨褐色面輕鬆之土。（土壤學上稱之曰腐植土。）次之爲由花崗岩分解而成之土或沙土加以適當之池沼泥者。又次之爲普通之土。但人參除過量不沙土與黏土外。祇須氣候及地勢合宜排水得法。無不可以栽培。惟人參收獲後之土地。不能連種。大約須輪轉二十年乃可。（種人參後之土。可換種其餘農作物。） 
　　四整地選好栽培地。乃行整地。然栽培人參之際。其播種須特别叮嚀。故其整地用具除農用之犂耙外。必另備土篩土鏟。土　鐵製。長寛均七寸内外。。中央凹入。投以長二尺五寸。曲爲弓形之木柄。以爲鏟土投於篩内之用。土篩方形。四圍裝木框用幅二分之篾絲或鉛線缗成孔大七八分之篩。全長二尺五寸。寛一尺四五寸。深三四寸。篩框之先端中央部及框之左右後方。繫繩。成三又垂下。以爲篩土之用篩框之後附柄。便於前後摇勩。柄長五寸。附着框處之寛一寸七分。中央一寸二分。末端二寸。稍爲圓形。各種用具完備。乃於栽培之地。自陽曆九月末十月初用黎深耕。用耙碎土。搭凈草。根然後順東相方向作栽培花草之苗床。以爲栽培人參之用。一床之地積。長二丈五尺至三丈。底幅四五尺。頂幅二尺五寸。高須一尺以上。床與床之間。設大小道路。大道三尺。小道二尺。沿長邊。爲大道。沿短邊爲小道。俾便於中耕除草及其他之管理。平日爲排水溝之代用。作床之先。須預備肥料。如堆肥廐肥骨粉油餅等之腐熟者。普通以堆肥廐肥爲最多。務須選天氣淸朗之日。於作床之部分。掘土深二尺。長寛如前。每床底部篩下堆肥或廐肥一百斤。篩後用鋤匀平。上篩細土三四寸。次復篩下廐肥一百斤。並篩細土。其上更篩廐肥一百斤。再覆土如前。總共土與廐肥重爲三段。至十二月初爲止。以鋤數回切翻。待土與肥料十分混匀後。乃將全體翻起。另以百斤或百五十斤之廐肥鋪於底部。切翻如常法。此時重用篩篩去土塊及石礫。用鋤匀平。用竹籖插入地下驗探齊一否。如地有傾斜。須防土之流失。每次所篩之土。不可過度乾濕。否則有使苗弱小之患。又如篩入濕潤之土時。則不惟生根短鬚多之劣品。並易罹腐敗病。倘砂礫未篩盡。則人參之根。觸一片砂礫。卽生鬚根而質劣。甚或有枯死者。是故栽培人參之整地。爲最不可忽之事。如依上法作成床後。則床與床之間。自成道路。時時浚渫。可以排水。而床中之肥料。於栽培中可不滬供給養分矣。（未完） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十四章（二） 
　　晚餐旣畢。侯爵起而散坐。侍者亦退。湯訥即坐侯爵對座。侯爵乃曰嘉生。汝在倫敦樂乎。湯訥聞語復頳。曰謝世父見問。然而此一往返。事實無成。且瀕危險。侯爵聞語。乃微現得色曰。如何。吾固料汝之無成也。須知吾人系出天潢。正宜自尊自貴。而汝必欲行共平民政策。寗舍宗邦而適敵國。今汝自言幾遭危險。當知老人誠汝。固非謬也。惟汝今日歸來。當亦知所返矣。湯訥曰否。此來。實欲竟我未竟之民。世父即置我於死地。亦無悔。侯爵乃展笑曰。何至於死者。孺子言過矣。湯訥曰。然我苟陷入於死途。恐世父亦未必肯一援手也。侯爵徽哂。鼻痕一深。乃不辨其爲笑爲愠。湯訥曰。我近來遭遇之險。吾心實有所疑。蓋窺世父意。亦未嘗不願置我於死地。侯爵亟曰。汝言何指。汝在海北遭人陷害。而謂我在海東。亦能預聞之耶。孺子休矣。侯爵言時。貌仍從容不迫。一似向人作戲語者。而湯訥熊殊悻悻。曰世父奚用諱言。蓋吾人夙爲世父所　。苟有可死之道。正不妨推而内之溝中。侯爵至此。鼻尖乃復動。笑容立隱。曰嘉生。吾向不已告汝耶。使我而得拘人之權者。吾早拘汝於砲台獄中。庶我愛芙盂累世之家聲。或得不墮。言次又復歎曰。嘉生。吾無子嗣。汝父亦祇生汝一人。將來光我先業。責在爾躬。幸汝早自改過。勿爲邪說所動。須知國家政事。豈孺子所能參預。凡汝所抱宗旨。皆足以赤族而殺身。使汝而非吾姪。吾固願汝早死爲愈也。嗟乎。吾所望於汝者。即望汝自今伊始。復歸於正。則吾愛芙孟氏。猶有幸也。今夜已。深。爾我皆勞頓於車馬。宜早憩息。但願明日和見。汝已幡然改梅。則汝祖宗在天之靈。亦秒安矣。言次起立欲行。湯訥又止之曰。世父。侯爵曰何謂。豈汝意尚不悟耶。湯訥曰。世父嚮心王室。宜以姪爲悖妄。其實今之貴族。已爲萬民所仇視。試觀高車駟馬之儔。招摇過市。居民見之。莫不注目。車中人以爲敬禮。而不知心中實怨毒也。侯爵曰。孰爲汝言之耶。雖然。平民之仇視。貴族。亦固其宜。其意。以爲向之收租稅者。卽共仇耳。不知無田與種。若輩已早爲餓莩矣。桀犬吠堯。亦世間之恒事。初何足怪。但以鞭叱。亦即馴矣。湯訥曰。世父尚以威權爲可恃耶。侯爵嘆曰。嗟乎。若論威權。則雖王室亦無可言。人民玩視貴族。亦正不良之政體。有以召之耳。湯訥曰。然則世父固亦見及此矣。吾唯知政體之不良。乃思革而新之。侯爵色然曰。孺子休矣。汝說渺誕。大類創設新敎之人。吾不願聆汝之言矣。夫以縛鷄之力。而欲更張一國之政體。多見其不知量也。吾行見汝身入法網。雖欲敎汝亦無能也。可憐哉嘉生。汝之靈魂。殆已入於迷途矣。 
 
 
 

Page 14

 
 
   
 
