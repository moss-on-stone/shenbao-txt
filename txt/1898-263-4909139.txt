# 1898 - 263 - 4909139

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽侯其魚又慨何天之不弔一至於斯耶吾儕幸生樂國得免凍餒之憂尙冀各發仁心同　義舉善囊早解多寡隨心俾此數十萬苟延殘喘之民不至仍填溝壑是則本館所馨香禱祀以求者爾肅此佈陳伏惟德鑒 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承承廟謨戡平禍亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張　白校讐精良　訂四本定價實洋七角江左書林及滬上各書坊均有發售欲購者請就便移玉選　可也此佈 
[開印讀史方輿紀要天下郡國利病書] [  圖書集成局代啓]  
　　顧祖禹景范生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴　沿軍審究各省利病海外諸番入貢互巿莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讓史方堺紀要限至本年臘月底先成海部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[恭讀七月二十三日上諭謹注]  
　　七月二十三日上諭云戸部奏代遞主事寗述俞條陳一摺廣興機器爲製貨物之權輿現在開辦農工商總局並飭各省開設分局振拓庶務應用各項機器甚多著各督撫裁節冗費籌備的欵妥議迅設局所分别置造以擴利源而資民用欽此同日又奉上諭云戸部奏代遞主事王鳳文請以工代賑一摺以工代賑實救荒之良法中國辦理善政舊有此條而泰西推行尤廣所有製造工程各項手藝皆足爲養瞻窮民之用國家偶遇災荒賑施動撥鉅欽在事人員辦理不善侵漁冐領弊竇百出災黎轉不得均沾實惠若以工代賑則弊杜而閭閻可安近來江蘇湖北山東等省偏災迭告飢民轉徙流離朕心殊深軫念王鳳文所請不無可采著農工礦務總局端方等妥議開辦章程迅速具奏欽此草茅下士伏讀此兩道綸音乃爲之謹注其後曰古者聖人操制作之權以御天下庖　神農黃帝堯舜禹周公皆神明於工政者也易曰備物致用立成器以爲天下利莫大乎聖人是則工也者固古帝王所視之甚重者也有虞名臣垂殳斨伯與與皋夔稷契並列而周禮攷工一記尤極精密周詳三代盛時講貫工藝不苟若此故能溥利天下唾法後人自後世以工爲賤说是執之者皆性粗質魯之人而中古以前智創巧述之事遂闃然無聞矣然聖人之制四民並重工居士農商之中初無軒輊於其際蓋以非工則物不能成士與農皆無所取資以成其事而商亦無物焉以爲謀利之方故不特智創巧述工爲可貴卽一手一足胼胝辛勤之工亦未爲可廢也泰西各邦皆以工商立國工爲體商爲用有工然後商有取資而可以營運牟利故工尤居商之先然泰西各工皆恃機器有人力所不能造者機器能造之十人百人之力所僅能造者一人之力能造之所以成物多而定價賤定價賤則銷運廣鎖運廣則獲利必厚此自然之理也昧者曰有機器而一人所成之物能視十人百人則此一人雖得富厚之利而彼十人百人皆不免廢時失業有飢寒交迫之嚄矣是故廣用機器不啻奪貧民之生計俾不能自食其力也殊不知此猶閉關自守時之說也今我中國海禁宏開外洋各國皆得以貨懋遷於華而華人亦得經商於各國特患製造不精成物不多以致商務日壞盡爲西人所奪耳苟能推廣機器成物良定價廉則銷路必廣而用工愈多故機器者所以省工而亦實所以興工也中國惟不知機器足以興工之利於是所成之貨劣而寡非但不能售於各國并不能售於本國且爭購西人之貨以供其用而西人遂獲大利而中國之民反不能自食其力矣夫以中國二萬里幅員之遼廓四百兆人民之繁庶馴至不能自食其力則民生有不凋敝國勢有不凌替者哉况以近年來江蘇湖北山東等處偏災迭告飢民轉徙流離皆苦無從得食倘於各處廣興機器開辦製造一切事宜則雇工必多卽可招致飢民以備工作之用不徒國家可免撥帑施賑且可收回外溢之利權是一舉而有數善存乎其間也觀於泰西機器各廠能養貧民數千人或數萬人者厥效彰彰可以爲鑒以我中國地大物博則而行之推而廣之豈此遍野哀鴻而尙不能使之有含哺果腹之樂乎皇上聖明洞知此意放於一日間降此二諭草野微末之士敬敢申明其說爲天下告焉 
[本館接奉電音]  
　　昨日上午京師飛電傳來上諭一道敬謹譯登○八月初五日奉上諭現在國事艱難庶務待理朕動勞宵旰日綜萬幾兢業之餘時虞叢脞回溯同治年間以來慈禧端佑康頤昭豫莊誠壽恭欽獻崇熙皇太后兩次垂簾聽政辦理朝政宏濟時艱無不盡美盡善因念宗社爲重再三籲懇慈恩訓政仰蒙俯如所請此乃天下臣民之福由今日始在便殿辦事本月初八日朕率諸王大臣在勤政殿行禮一切應行禮儀著各該衙門敬謹豫備欽此 
[匪燄暫息]  
　　廣西土匪迭經大憲髜兵剿辦本館前接捷電早己錄登報端兹又接廣州訪事人函云督憲譚文帥以此種土　出没無定是處與高廉接壤因卽電飭高州鎭潘鎭軍瀛派武員莫善積督率兵勇一營駐守陸川又令方桂方東帶領一營駐守北流以防土匪東竄　鎭軍則常川巡緝東西兼顧匪徒逃無可逃卽竄入内山不敢復出是以刻下梧州附近一帶均己安靜如常惟大湟江等處時有匪黨四出滋擾現經蔡還浦遊戎督帶兵勇前往剿辦其江鄭二協戎帶之兵己電調回東江協戎本任梧州協大憲卽飭赴任鄭協戎亦己奏保羅定協領前本飭令剿辦潮州積匪尙未竢事卽調往廣西今旣凱撤回東因飭仍回潮州防所不日卽當起程然聞土匪勢蹙時窮暫行匿跡各勇又不敢入山窮搜深恐遽將各營移調他往將來仍不免死灰復然是則大可懼耳 
[教民被害]  
　　香港循環日報云上月二十四日勞打電音言太晤士報接忌列島間地亞城采訪電信言島中巴思人作亂搶掠城巿殺斃耶穌教民八百名而土耳其國兵士亦與英人爲難燃槍轟擊事聞於英廷卽由麽路打調兵兩隊前往防護目下有載船八艘泊於間地亞預備燃砲攻擊云 
 
 

Page 2

 
 
[埃及戰耗]  
　　香港循環日報云上月十八日倫敦來電云英將結芝那於禮拜五日與加利花部落兵鏖戰歴五點鐘之久加兵敗退英軍卽奪據菴打文城當時馬軍及砲船追擊加兵比敵去遠然後整隊凱還檢點英軍約喪百人内有兵官二員埃及軍則死二十名至於敵兵死亡幾何則未得而知二十日又來電云埃及菴打文之戰加利花人於槍林砲雨之中冐險前進死亡約一萬五千人其得生存者現在均己投降矣 
[宗伯將歸]  
　　天津訪事友人云前任禮部尙書許大宗伯應騤不稱上意奉命去官擬卽束裝就道言返珂鄉上月二十九日先將行李載運到津安置紫竹林佛照樓棧定於本月初旬挈同瀛眷遄返粤東恩辭北闕志寄東山從兹絲竹陶情優游林下謝太傅不得專美於前矣 
[粤撫交缷]  
　　廣州訪事人云廣東巡撫自奉旨裁撤後許仙屏中丞當將公務赶緊清理定於上月二十九日卽行交缷其瀛眷則先令登舟聞憲節擬於本月初旬起程遄回珂里云 
[保奏人材]  
　　蘇州訪事人云前奉上諭著各省督撫遴選幹材給咨送部江蘇撫憲奎大中丞自奉旨後卽悉心詳察現於候補班中遴得林大令頤山舒司馬體元前崇明縣知縣黃明府傳祁及某别駕四員又於中西書院肄業生中得二人章孝廉鈺及某明經聞均己專摺奏保矣 
[查辦土匪]  
　　廣州訪事友人云高州府嘉應縣屬某處現有匪徒多人蟻聚蜂屯謀爲不軌是處紳耆深恐一朝蠢動滋蔓難圖當卽禀請撫憲及早防維以爲預備不虞之計許大中丞閱禀後卽批示云據禀該處地方匪徒充斥自不能姑息養奸現當西匪暫退搜捕餘　之際仰高廉欽道會商鎭軍督同府縣察核情形認眞查辦毋貽後患云云夫火弗戢必自焚川弗防必自决土匪不除終爲大　彼地方官愼毋養癰貽患也可 
[土匪刦獄]  
　　廣州訪事友人云上月初六日瓊州府臨高縣署突來土匪百餘人明火持械蜂擁而入署中差役無多力難抵禦只得任其所欲爲匪犯等遂將獄犯若干名悉數開棒復將署内銀錢衣物刦掠一空然後呼嘯而去問縣尊因公晉謁府憲並不在署不致遇害現經地方官禀報到省未知作　辦理按本年刦獄之案層見疊出除連平州高明縣外於今適成鼎足之數是何匪燄之猖狂耶 
[荆州瑣錄]  
　　沙巿訪事友人云養濟局本設在桂香街爲孤客養病之所自去歲至今醫痊者不下四百餘人誠莫大功德也現因經費不敷由局中紳董禀請縣尊擬在米業中募捐欵項每石捐錢一文積少成多藉資挹注經業邀各米行叙列姓名由縣尊批准施行矣凡輪船之往還漢口宜等處者每歲必赴上海某船塢修　一次近日招商局　利輪船修理告竣由漢口上駛抵沙後開駛如常○本年巿面自四月至七月異常緊急巨鋪之因而倒閉者日有所聞銀錢不能周轉闤闠間岌岌可危三府街牙釐總局所收捐數亦寥落如晨星是以經紀營生者無不愁眉雙云 
[示知奬勵]  
　　欽命二品頂戴江南分巡蘇松太兵備道蔡爲出示曉諭事奉南洋通商大臣兩江總督劉札光緒二十四年六月廿一日准兵部火票遞到總理各國事務衙門咨開光緒二十四年五　十七日奉上諭自古政治之道必以開物成務爲先近來各國通商工藝繁興風氣日闢中國地大物　聰明才力不乏傑出之英祗以囿於舊習未能自出新奇現在振興庶務富强至計首在鼓勵人才各省士民著有新書及創行　　製成新器果係堪資實用者允宜懸員以爲之勸或量其才能試以實職或錫之章服表以殊榮所製之器頒給執　酌定年限准其專利售賣其有能獨力創建學堂開闢地利興造槍砲各廠有裨於經國遠猷植民大計並著照軍功之例給予特賞以昭激勵其如何詳定章程之處著總理各國事務衙門卽行妥議具奏欽此本衙門當於五月二十五日遵旨議奏是日奉上諭前經降旨各省士民著書製器及捐辦學堂各事給子奬勵諭令總理各國事務衙門妥議具奏兹據該王大臣等議定詳細章程開單呈覽所擬給予世職實官虛銜及許令頒賞匾額各節量能示奬尙屬妥協著依議地卽由該衙　咨行各直省將軍督撫通行所屬將章程出示曉諭以動觀聽而開風氣朝廷鼓勵人才不靳破格之賞似應嚴防冐濫所有著書製器各事該衙門務當認眞考騐嚴定　懲以期荆負振興庶務實事求是之至意該衙門知道單併發欽此相應恭錄諭旨照錄原奏章程咨行欽遵辦理等因到本大臣承准　杳富强之原重　開物成務中國自通商以來器數講求愈密工藝攷較益新足見智慧才能可與歡之人競勝現值國家開通風氣鼓勵人才有能著新書製新器之人及捐貲以創學堂任力以闢地利興造槍砲各廠以裨軍國大計者皆不靳破格之賞凡屬士紳商氏人等必能仰承明詔各殫財力共策振興國勢人才自卜蒸蒸日上遵奉前因除分行外抄單札關遵照速刊告示通飭各屬一體曉諭俾衆周知等因到關奉此除分别咨行並飭屬一體示諭外合就開列詳細章程出示曉諭爲此示仰各項士民及工商人等體知悉如有著新書造新器有裨日用者准其報送考騐聽候詳咨照章給奬以示鼓勵毋違切切特示○計開詳細章程第一欵如有自　新法製造船械槍砲等器能駕出各國舊時所用各械之上如美人孚祿成輪船美人佘林士享海底輪船照樣炸藥包砲德人克魯伯鍊鋼鑄砲德人刷可由魚雷英人享利馬蹄尼快槍之類或出新法興人工程爲國計民生所利賴如法人利涉鑿蘇彛土河建紐約鐵線橋英人奇路洋大西洋電線美人遏疊愼德律風之類應如何破　優奬俟臨時酌量情形奏明請頒特賞並許其集資設立公司開辦專利五十年第二欵如有能造新器於人生　用之需其法西人舊時所無乾請給工部郎中實職許其專利三十年第三欵或西人舊有各器而其製造之法尙未流傳中土如有能仿造其式成就可用　請給工部主事職銜許其專利十年第四欵如有著新書貫通中外政學深明治體綱舉目張切實可行於今或能博徵時務發明經義源源本本有功聖教者請特恩賞給翰林院編檢實職或派往各省學堂爲總教習第五欵或著新書發明專門之學如公法律例農學商學兵法算學格致之類確有心得者賞給庶吉士主事中書實職發交總者及出各國大臣各洋務省分量材器使或派往京師及各省大學堂爲專門教習凡每一人所著書必在二十萬言以上乃得請奬以杜冐濫旣得奬後其書亦准自刻專售二十年第六欵如有獨捐巨欵興辦學堂能養學生百人以上者請特恩賞給主事或給卿衙能　學生五十人以上及募集巨欵養學生百人以上者請賞給主事中書實職其學堂請頒御書匾題以示鼓勵第七欵如有獨捐巨欵興辦藏書樓博物院其欵至二十萬兩以上請特恩賞給世職十萬兩以外者請賞給主事實職並給匾題如學堂之例第八欵其捐集欵項湊辦學堂藏書樓博物院等事僅及萬金以上者請加恩給以小京官虛銜第九欵如有獨捐及募集巨欵開闢地利若干設建槍砲廠每日能製槍砲若干視工用之大小欵項之多寡爲奬給之等差一如第七欵之例第十欵以上各欵分别請奬之例皆就未得官之人而言若己經授職人員則遵奉上諭照軍功例請就原官超擢惟欵中所有特恩各字樣則己仕未仕皆同一律第十一欵凡請奬之例或由本人將所製之器所著之書所辦之事呈明總理衙門查核奏請辦理或由京外大員將所製之器所著之書所辦之事奏請交總理衙門杳核辦理第十二欵凡著書製器各事必由總理衙門認眞考騐實屬新書新器乃得給奬捐辦各事必行查地方官所辦屬實乃得給奬若有勦襲陳言冐充新書裨　洋貨自　新器及 
 
 

Page 3

 
 
興辦各事揑報不實等情自應從嚴駁斥顯暴於衆以愧恥之若竟僥倖售欺得奬一經查出除撤銷奬案外仍當嚴示懲創己得官者革職治罪未得官者另行酌罰重欵禁錮終身原保大臣分别議處 
[上海官塲紀事]  
　　現任松江府張子虞太守探悉江蘇巡撫升任四川總督奎樂峰制軍將次蒞滬因　來申迎迓上海縣黃大今聞信之下飭差役人等至南碼頭伺候　昨日上海縣黃愛棠大令飭辦差家丁雇定小火輪船以備拖帶官　定於今日赴蘇晉謁各大憲面禀要事 
[祀事孔明]  
　　昨爲祭社稷壇海壇風神郡忠祠土地祠之期江海關道蔡觀察提右營廖叅戎咸於清晨各率文武員弁親往致祭惟周太僕廟離城較遠札委吳淞司巡檢王二尹就近致祭云 
[未便移提]  
　　揚州甘泉縣差役劉淦丁洪與副役裘明海因拘提萬陳氏卞玉興至滬向氏索詐洋銀九十元由法界包探拘獲丁裘兩人解經讞員朱明府訊供管押嗣以劉逃回甘泉爲縣主斥革懲辦乃將丁裘各責二百板勒令回籍案己結矣前日甘泉縣周大令又備文飭差移送法界公廨請協提萬陳氏卞玉興歸案訊辦明府接閱來文與何繙譯會商之下何君以劉等前在英公廨遞禀求請銷案可見萬陳氏並無被控之事因令來差候本公廨備文移復將案注銷 
[飭遷木棚]  
　　南巿沿浦灘一帶向有各木行所造之木棚爲　守木牌者棲息之所近來是處巿面辰興大非昔比是以工程局委員朱森　明府飭令地甲前往查明催令一律遷移以清街道 
[坍屋傷人]  
　　四明公所左近有空地一方係同仁輔元堂之產租與某姓建造平房二十餘間爲江北貧民棲止之所前日下午四點餘鐘忽聞　然一聲房己坍塌其半附近居民均受虛驚事後查悉壓傷四人事聞於謝捕頭立派包探前往查察旋經包探查得是處房屋失修每逢大雨後卽有岌岌可危之勢房主本欲雇匠修理緣候領捕房照會尙未動工受傷人己斃其一今將屍屬帶至捕房　給撫卹捕頭著酌給洋銀十五元令卽棺殮餘人均係微傷可無大碍著送某醫院赶緊醫治 
[欠洋轇轕]  
　　王阿榮投英界公廨控山雨香無端逞兇前晚經帮審委員劉穆庭二尹升座研究王供本地人年四十七歲在垃圾橋某鋪門首擺設餅攤去年十一月間小的將匯康莊票洋百元向陳玉燕處貼得現洋九十元後因匯康莊票不能取洋作爲欠陳洋一百元言明按月五分起息立有筆據今夏六月間陳有鄰人山雨香知小的有一會尙未摇得唆使陳另立字據藉抵欠欵卽於是月初四日將小的誘至其家易冩一據向索前立之據則堅不交出忿忿回家小的之妻詢明情節前詣山家理論山卽　陳與徐林初及車夫某甲等數人肆行毆擊致失簪釵狼狽逃歸而山猶聲勢洶洶逼令小的前往服禮小的畏其凶橫只得允從不料山尙不滿意復賄通二圖地保張老四將小的鎖押六馬路示衆三天繼又扭至新閘巡防局揑詞誣控局員張老爺信其一面之言不暇細究將小的喝責數次斷令將所欠洋一百元限兩月拔還具結而退小的以山係著名賭棍似此仗勢欺人心實不城是以奔投案下求請伸冤山供監生與陳比隣前日王陳二人互相口角生從旁解勸王妻反以生爲唆使將家中所藏大花瓶擊毁其巡防局控案係陳所爲與生不涉陳供去冬王向監生借洋一百元約在今春歸還乃遲至六月間仍未歸楚偶與爭論由山姓出爲理勸被王妻肆行兇橫曾在巡防局控請究懲致被挾嫌誣控徐林初供王阿榮向陳借洋由監生代冩筆據其餘均不知情張老四供充當二圖地保前日奉新巡防局張老爺諭將王看管並非私自拘押劉二尹以兩造各有不合山揷身多事本當究辦姑念初犯從寛免責地保張老四不應私自押人著笞責一百板王所欠之洋著每月拔還十五元立摺繳案覓保開釋 
[賭徒互鬥]  
　　前日諸小弟路經鐵路附近見賭徒某甲在是處擺設六門賭檯誘人賭博諸見獵心喜因同入局不知何故忽與各賭徒互鬥朱以衆寡不敵遭創而回嗣糾集鄉民數十人各持扁擔復往報復將各賭徒盡情圍擊各賭徒畏其兇橫遂不敢在原處設局賭博矣 
[吞烟獲救]  
　　寗波人殷阿樵僑居虹口新興里某號房屋内前日向友某甲索欠口角之後濳購阿芙蓉膏背人吞服幸爲家人所覺送至同仁醫院如法施救得慶更生然亦險矣 
[禍因色起]  
　　淞滬鐵路總棧雇印度人甲乙二名藉資彈壓本月初甲見鄰近某氏婦獨坐門前丰姿可愛頓起淫心竟欲拉氏入内强行非禮氏駭極大聲呼救適爲流氓張和尙所聞立卽糾集鄉人將甲拖出肆行毆擊甲以寡不敵衆大遭挫辱事後亦邀印人六七名尋張報復張聞信後聚集同黨嚴陣以待甫及交綏張竟被印人毆傷數處遂扭至鐵路總局互控經某委員訊得確情將甲辭歇張和尙亦非安分之輩本擬送寳山縣懲辦後經地保等聨名具保始得免究 
[上海巡局瑣案]  
　　南巿淮陽公所一切經費向由同帮捐助前日董事某君派令揚州人劉二至浦東收取小戸捐欵合計負販之流每月共捐洋銀四元被劉悉數吞没延不交出某君大怒卽函請爛泥渡巡防局提訊追繳局員李蘭史二尹接閱來函卽飭二十八圖地保良卿傳劉到案供稱小的曾往催繳無如同帮中人遷延至今分文未付以致董事疑係小的吞没實在冤誣二尹謂董事來函稱爾每月應繳捐洋四元今己積欠六七兩月皆未照繳尙敢藉詞搪塞耶究竟爾於此兩月中共收捐欵若干須從實供明劉稱小的實祗收洋二元有奇因不成數是以未繳並非逞刁二尹著赶緊措繳交地保帶往帮同清理延干未便○寗人張阿四探囊胠篋之流也前日至本邑小南門外董家渡甡義木行圖竊甫將樓窓撬開探首瞭望店中人驚醒瞥見大呼捉賊張魂飛魄散奔避不遑致被擒獲解送二十三七鋪巡防局請究局員盛雨村二尹提訊之下令鞭竹梢五百下笞責二百板交捕驅逐出境○柯嚴氏在南巿三泰馬頭股開同盛雜貨店生有一子年逾弱冠不務正業任情揮霍氏屢戒不悛反敢肆行違忤氏忿甚前日據情控請二十三七鋪巡防局究辦局員盛雨村二尹提案審訊令其母親自鞭責二百下然後備函移送總巡局轉解改過所收押以示懲儆○前日十六鋪巡防北局委員楊二尹將竊犯某甲提訊甲認竊某姓家衣服若干件質在義隆押鋪因飭局勇會同二十三七鋪巡防局勇丁起獲原贓帶回核辦 
[節讌移助]  
　　啓者則敬前昨二日因山東江北兩處慘被水災賑需緊要苦於勸募不易曾請寓滬官紳及局所行棧各寳號將中秋筵資及月餅香斗各費分别移助并先自助百元作爲奉請諸君節讌之資一面繕函分請盛京卿及英界會審鄭瀚生司馬招商局嚴芝楣電報局經蓮珊南順記葉澄衷通商銀行陳笙郊錢業謝綸輝李墨君茶業葉雲樵袁詠笙洋貨業許春榮山東客號瑞林祥執事地亞土洋行何瑞棠余柳生昇昌鐵號周舜卿福餘南曾少卿愼裕號朱葆三豫興號李雲書春源馥杭莊施琴軒裕源紗廠朱幼鴻寳源祥孫芸齋絲業徐棣山楊景庭黃佐卿曁蘇寳生顧勉夫諸善長迅賜慨助并分頭轉募各同業同鄉諸位執事先生一體協助以期積少成多頃己蒙電報滬局移助洋七十元桂墅野經公館移助洋三十元六馬路華商總會衆友移助洋一百元愼裕號移助洋二十元招商總局移助洋五十元招商滬局移助洋二十元晉大庄移助洋十五元綜計第一批共收洋三百零五元謹卽登報鳴謝仍祈諸位善長俯念災黎待救情殷恩准及時慨助并分勸至戚好友同業鄉親不拘多寡迅速捐輸是所至感此外各行業寳號并疑陸續函懇首事先生隨緣勸助惟繕發不免遺漏惟有仰求格外鑒原不必俟函到始行舉辦尤爲體恤下情無量功德則敬爲民請命不勝惶悚盼禱之至[  上海北巿絲業會館籌賑公所施則敬子英甫謹求]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭禁森嚴]  
　　松江采訪友人云邇者各鄉鎭時有地痞勾串游勇私　聞塲聚購適逢新榖登塲之候農家子腰纒克物若輩遂分外垂起本月初一夜婁縣屈吉士大令訪悉北鄉唐橋有賭徒麕聚　就　營借　士五十名會同差役前往拘獲痞棍張得藉楊得春雨名收押待辦初三夜二会後軰亭縣劉謙三大令查知南北鄉皆有賭局遂帶領差役登舟往南鄉亭林等處並先期在副營借兵士五十名請帮帶某君統赴北鄉孝莊掩捕復在正營借兵士五十多請帮帶蘇守戎統率偕往亭林搜捕賭窟署松江府張子虞太守更不忍不教而誅出示曉諭曰署理江蘇松江府正堂加十級紀錄十次張爲出示嚴禁事照得開塲聚賭法所必　　則流徒輕亦枷杖定例何等森嚴豈容輕身嘗試本府蒞任以來見聞所及此間民情尙稱樸實惟訪聞各屬城鄉巿鎭時有梟匪光蛋串同地痞開塲聚賭引誘鄉愚抽顧漁利鄉愚被誘入其陷阱往往傾家蕩　甚至賣妻　女家室破亡其害不至於爲竊爲盜　止是賭痞之惡殃及善良迹其流毒之由寳爲國法所不容地方所共憤本府前因錢荒米貴民食維艱辦理平糶欲暫與民休息又因各案紛起事務殷繁無暇顧及現屆閭閻安靖新榖登塲各賭棍隠覷鄉民收穫自資復將逞其故智巧爲陷阱亟應嚴行拿　以全民業而肅法紀除飭各廳縣嚴寗查拿外特不忍不教而誅合先出示諭禁爲此示仰合屬軍民人等知悉自示之後務須安分營生各勤本業倘能痛自悔改不再從　賭摶誘害鄉愚本府當視爾等悉爲我屬良民許開自新之路不復咎其旣往如敢　視論言顯違禁令仍復開塲誘賭抽頭漁利則是性成頑梗怙惡不悛本府數月以來業將各痞姓名訪查明確定卽按名指拿照例從重懲辦所有窩賭之家房屋發封入官其就地勾引入局同賭之人亦一例拿究不相寛恕爾鄉民等務各父誠其子兄勉其弟婦勸其夫切勿輕人賭塲致受無窮之害地保隣右公首免罪如有得規包庇等情察出併干究懲決不姑容本府愛民如子嫉惡如仇言出法隨毋謂積習相沿可以輕身　試也其各凛遵毋違特示 
[上海縣署瑣案]  
　　流氓陳金山與皮鞋金山及池逹山兩人專在楊樹浦一帶橫行不法由局送　懲辦前日復經李二尹提訊研詰良久兩犯一味狡滑不承二尹命各笞責一千板皆發改過所收押三外○本城厚生當鋪前經失竊銀飾薦洋等件報縣緝獲陳銀海解案亦由李二尹提訊陳供浦東高橋人向爲木匠近因失業多時拐　難忍在新北門廣貨店行竊一次後復至厚生典鋪内　得大洋銀四十二元小洋十八角及銀飾廿餘件質於高橋某典鏞質　業己抛棄話其有無黨羽堅稱並無知情之人二尹命責七百板收押自新所再行追贓前經十六鋪中局解关竊賊周金山　兩二至縣訊知所竊銅錫各贓均銷在大東門天案銅錫店内因飭捕役　店主王文富訊供前日李二尹訊案時藩祥莊　案訴稱店主王文富適因患病不能質訊遺小的投案申　店内並未收買竊贓特將帳簿呈案求查二尹以王阿二俱明銷贓且有月日鑿鑿可據豈容抵賴隨將帳簿擲還著潘傳諭王文富限三日内投質如違提辦 
[英界公堂瑣案]  
　　四百六十八號華捕投案禀稱前日蘇人陳阿興掩入劉春和家竊取銅吊爲小的所見扭入捕房今特送案請究陳供認貪小拾取尙乞施恩代理讞員鄭大令商之衛繙譯官判令笞責一百板以儆○包探米順禀稱昨日傍晚時在　　見孟阿三手携銀對時表一　形　可疑向之　問孟驚皇無措因即扭入捕房送案請究陳供此表係向路人袋中摸取而得大令判令笞責一百板贓存捕房候失主認領○寗波婦人余華姐與余　氏同胞姊妹昨日忽爾起釁余繆氏竟將其妹華姐毆傷頭額爲三百六十五號巡銜捕所見拘入捕房送案請訊大令以余繆氏骨肉相殘著責一百下以戢兇暴○鎭江人李木林屬經犯案前日又在陳　士家　取綢衣二件繼復至趙秋卿處竊得水烟袋一支失主先後投報捕房旋由秦包探緝獲送案請究大令判責二百板管押捕房三月○米包探禀稱寗波人沈阿寳等五人日在天后宫　設難誘賭沈爲　風見小的前往拘拿彼卽通信以致四人均被逃先今將沈解案請辦沈供在旁觀看不敢與賭徒爲伍大令判罰洋一元五角撥充仁濟善堂從寛斥釋○前日張洪生向魚販劉阿桃購買鮮魚一尾講定價值因換小錢啓釁各不相下互相毆擊張頭面受傷血流如注由三百三十五號巡街捕拘入捕房轉送英廨請究大令　將劉笞責一百板罰洋五元給張爲養傷費○某西人控任紀春沿途大便有違租界章程扭案請徵大令判責一百板○金包探解送積竊邵阿全至案禀稱此人又在王阿林家竊取清炭兩簍當塲拘獲送請究懲大令判責二百板 
[注界公堂瑣案]  
　　德商魯麟洋行某西人偕買辦虞恊卿投案遞禀聲稱與恒利元利兩店往來所需貨欵屆期不付今恒利己另案控請封閉將貨運出作抵請將元利一律封閉藉抵欠項讞員朱森庭明府以元利尙欠各莊銀五萬餘兩著卽封閉查明貨欵數目禀候核辦○永興里錦記銅錫鋪主項子京將寄存太古　房之　銅若干向南巿啓豐莊押銀五千兩又欠集水街正康錢莊往來銀二千二百餘兩延不交付兩莊無奈投法界公堂呈遞禀詞控訴朱明府閱悉之下卽出票飭差將項拘入捕房昨日　探傳同原告解案請訊啓豐執事陳敬堂正康執事張耀舟投案訴稱項初將太古棧大號點銅抵押洋銀嗣被私自調換以致斤兩懸殊求恩究辦張稱與項往來被欠銀兩延不清理尙求追繳項供欠數相符尙求寛限措繳明府商之何繙譯著押候人銀並保　干追比○前者梁福卿控宏昌錢莊不付票銀後經交到銀廿一兩六錢至案由明府飭梁邀同付票之人來案具領昨日梁偕朱福卿投案禀稱此票由洪興土棧陸漢章付下有信函爲証明府謂旣有信函須傳陸到案質訊著押候交保出外梁謂銀旣繳案理應給領何必多生枝節株累無辜似此判斷未免不公明府謂本委在滬辦事己歴三十年所判各案從無偏袒爾何人斯胆敢富堂撥撞可謂目無法紀矣著將梁管押不准交保倘以本委不公任憑上控梁求交朱福卿保出明府不准卒令管押○久康錢莊前控正裕銅錫店主所出支票銀二百兩屆期不付經明府提訊己曲　　　主斜　　　　一百兩明府以此票　　小寳借出錢己被峯准交原保著將陳押候嚴追昨日包探傳同原告解案請　　　　請將　　　　　　資　處明府卽交　桂勲保出將陳屋内生財拍賣作抵如尙不敷仍令錢補足限七日内理明禀復○　　齋　義　生　　芳　居念椿書洋五百元　賴不還經明府將　按追嗣以居己措繳洋銀一百二十五元因准交保出外限令十日理明兹己逾限原告投案求催明府著保將居交案押候嚴追○包探禀稱竊賊士春山陳子山屢次犯案遞籍不料前日又在安慶輪船復肆其探囊故技當塲拿獲在身畔搜出昌大質鋪當票巿到原贓解案請訊王陳供語支吾明府判各枷號半個月笞責一百板贓交質鋪領回○包探禀稱偷兒童瑞寳在金　源馬頭竊取鐵條一把拿獲人贓解案請訊明府判責一百板○包探禀稱鄉人彭咸卿挑擔行走被偷兒李高生竊去大錢三百文爲探夥所見當塲拿獲解案請辦明府判責五十板 
[美界捕房紀事]  
　　甬人袁阿計昨晨在蓬路十號洋房内竊得地毡數條携之而出適爲家人某甲所見拘送而房押候究辦○女郎王阿交甬產也向在唐家弄永泰絲廠内工作昨與同廠某姓女口角繼而扭至虹口捕房捕頭以事屬　微斥出不理 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年七月二十九日京報全錄]  
　　宫門抄○諭旨三道錄前○桂撫黃奏民婦因好謀毒親夫並悮毒伊翁斃命審明定擬摺○江督劉　　揀員請補沿河要缺知縣摺○齊撫張奏爲濟陽桑家渡東河王家廟續報漫　　辦工賑片○七月二十九日工部正白旗值日無引見○順天學政張英麟請訓○貴州總兵張紹模謝恩○大額駙明安漙侗各續假五日○崑中堂桂公鍾公各請假十日○那公續假十日○意公續假二十日○錢應漙續假一個月○嚴復預備召見○火器營奏派蘆溝　演放砲位派出敬信○太常寺奏派對引之大臣派出裕德○召見軍機張英麟張紹模嚴復○○廣西巡撫臣黃槐森跪奏爲民婦因姦謀毒親夫並誤毒伊翁斃命審明定擬恭摺仰祈聖鑒事竊據賀　加縣褚興月詳　　聞　屬浩洞村　　姦　毒觀　身死並　　伊翁斃命情事正差查間據民婦楊葉氏據報伊子楊派賜伊夫楊義昌受毒甚重均各身死當經詣騐獲犯楊湯氏訊供通詳因案情重大批飭提省審辦隨將犯押解到省飭委桂林府確審據桂林府知府孫欽晃會同讞局委員提犯審明由臬司蔡希邠覆審議擬詳解前來經臣提犯研鞫緣楊湯氏籍隸賀縣光緒二十三年十一月内憑媒嫁與楊添賜爲妻未生子女向與伊翁楊義昌伊姑楊葉氏同居共爨耕種度日張亞五與楊添賜鄰村認識常相往來揚湯氏見面不避二十三年十二月不記日期楊湯氏在山割草適遇張亞五走对四顧無人與楊湯氏調戲成　以後遇便姦好不記次數並未給過錢物楊義昌夫婦及楊添賜均不知情楊添賜常呌楊湯氏磨榖舂米楊湯氏素性懶惰怕受辛苦不肯做事時常出外游蕩楊義昌屢次勸解楊湯氏不聽教訓屢被楊添賜打駡關在房内不准食飯聲言若再偷懶定要餓死二十四年二月初二日楊湯氏要回外家省親楊添賜先未應允楊湯氏再三央懇楊添賜勉强答應並稱以後不准藉事出外是日早飯後楊湯氏行至村外與張亞五路遇告知伊夫打駡情由聲稱在家受苦難以度日不如尋死並說伊夫拘管嚴緊以後難以聚會張亞五戀姦情密起意商同楊湯氏將楊添賜　死帶楊陽氏逃往遠處好作長久夫妻楊湯氏乘便下手楊湯氏亦因楊添賜相待刻薄心懷怨恨當卽應允各散二月初十日早楊湯氏從外家轉回順道潛至村外後山採得斷腸毒草收藏在身是日早飯後楊義昌楊葉氏赴田工作楊添賜亦赴鄰村做工留楊湯氏一人在家楊湯氏因楊添　旣赴鄰村回家必夜總是楊義昌等先回隨卽備辦晚飯走進廚房將食煮熟並煮芥菜兩碗先裝一碗俟楊義昌楊葉氏回家共食尙餘一碗楊湯氏卽將斷腸毒草切碎搗汗和入菜内攪匀留與楊添賜自食不料挨晚時候楊添賜因值肚飢先自回家獨坐堂屋催食晚飯楊湯氏卽將有毒之芥菜一碗連飯拿出堂屋轉到廚房收拾鍋灶並開出後門走至河邊洗衣不期楊義昌隨卽回家與楊添賜同將菜飯食畢旋各春發　　昌楊添賜均喊腹痛各自上牀亂滾楊湯氏自河邊轉回看見畏懼卽將下毒菜碗打碎並進廚房檢出草渣一併丢乘草叢希圖滅跡隨卽乘間潛逃嗣楊葉氏回家看見楊義昌楊添賜在牀亂滾減呌腹痛難忍當卽問明楊義昌等飯後腹痛情由料係菜内下毒找尋菜碗不見赶緊用藥灌救詎楊義昌楊添賜受毒甚重醫治不效延至是夜均各身死楊葉氏因楊湯氏先己逃逸顯係楊湯氏毒斃旋經該縣褚興周舫關並據楊葉氏報經該縣詣騐緝獲犯婦楊湯氏訊供通詳因案情重大批飭提省審辦隨據該縣將該犯婦楊湯氏連卷宗委員押解到省當經臬司飭醫槿林府確審兹據桂林府知府孫欽晃督同讞局委員將犯審擬由司詳解前來巨提犯覆鞫據供前情不諱詰無另有起釁别情此外亦無知情同謀之人究詰不移案無遁飾查律載妻因姦同謀殺死親夫者凌遲處死又謀殺人而悮殺旁人者以故殺論又毆夫之父己殺者凌遲　死又名例載凡兩犯凌遲重罪於處决時加割刀數各等語此案楊湯氏因做事懶惰時常出外遊蕩屢被伊夫楊添賜打駡心懷怨恨並因與張亞五通姦輙聽從姦夫張亞五起意商同謀殺伊夫該犯婦將毒草搗汁和入菜内以致毒斃伊夫楊添賜並誤毒伊翁楊義昌殞命實屬淫惡己極應如該司等所擬楊湯氏除與張亞五通姦輕罪不議外合依妻因姦同謀殺死親夫凌遲處死律擬凌遲處死該犯婦謀死親夫又悮毒伊翁斃命係屬兩犯凌遲重罪應照名例於處决時加割刀數以昭炯戒斷腸草渣下毒菜碗據供均己毁棄無憑查起該處毒草飭縣芟除淨盡以免後患而重人命楊義昌楊添賜屍棺經縣飭屬領埋無干省釋逸犯張亞五飭縣嚴緝獲日另結除全案供招咨部外謹將審明定擬緣由恭摺具奏伏乞皇上聖鑒敕部核覆施行謹奏奉硃批刑部速議具奏欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲揀員請補沿河要缺知縣恭摺仰祈聖鑒事竊江蘇宿遷縣知縣倉永榖於光緒二十四年四月初二日病故開缺歸四月分截缺所　宿　縣知縣係衝繁難兼三沿河要缺例應在外揀補該縣界連山東南北衝衢素稱難治必須明幹有爲熟諳河務之員方足以資冶理臣等於通省現任知縣内詳加遴選非現居要缺卽人地未宜實無合例堪調之員其候補卽用各班中亦難其選惟有留省另補知縣陳守晸年四十歲湖南長沙縣舉人於光緒十六年庚寅恩科會試中式貢生殿試三甲進士引見奉旨著以知縣卽用欽此簽分直隸捐離原省改捐江蘇是年八月到省十八年奏補碭山縣知縣經部覆惟十九年三月到任二十年遵例捐免歴俸是年調署豐縣十月交缷碭山縣事到鑒縣任二十一年十月交缷二十二年調署泰興縣知縣二月到任旋又調補甘泉縣知縣嗣於御史黃均隆奏叅前潘司瑞璋案内前撫臣趙舒　香明　奏奉上諭陳守晸著開缺另補等因欽此是年十月交缷署泰興縣事至該員准調甘泉縣缺曾接部文按照限核計己在奉旨開缺以後　應仍開碭山縣本缺照例歸於撤回另補班内遇有相當缺出酌量請補覆查該員政事明敏緝捕勤能於河工亦稱熟習曾任碭山縣沿河要缺知縣措置裕如以之請補宿遷縣要缺知縣實屬人地相宜洵堪勝任與例亦屬相符據藩臬兩司會詳請奏前來臣等在返函商意見相間合無仰懇天恩俯准以留省另補知縣陳守晸補授宿遷縣知縣於河工地方實有裨益如蒙俞允該員係另補知縣請補知縣銜缺相當毋庸送部引見亦毋須查造參罰謹曾同漕運總督臣松椿合詞恭摺具陳伏　　皇上聖鑒訓示謹奏奉硃批吏部議奏欽此○○賜汝梅片再正繕摺間接據承防濟陽北岸下叚堤工委員候補通判張芝祥管帶稱健前營補用遊擊葉雲升禀稱濟陽縣屬北岸之桑家渡大陽又復出險赶緊竭力搶護一時大溜擁來水高於隄搶不及搶於二十五日申刻漫溢出槽大溜灌入圈隄卽刻漲漫溢成决口刷寛至十五六丈深二丈餘計分溜十分之四旋又據中游總辦道員丁逹意禀報東阿東平肥城長清各州縣境内民埝本屬卑薄水過埝頂漫溢多處大陽日餘里處處出險該提調營委等上下奔馳百計防護東阿境内大隄王家廟前於二十四日未刻漫溢十餘丈現計漫溢多處而河木仍不見清實深焦灼等語除由臣嚴飭各屬赶速盤做裹頭勿任刷寛以便堵合其未經失事之處務竭人力晝夜搶護毋稍鬆動一面飭賑撫局添派香員分　各州縣散放急賑外查本年黃河上流水勢之大爲數十年所未見屢准東河總督臣任道鎔迭欠咨報陜州萬錦灘曁武陟沁沁自五月中下旬起至本月十七八等日陸續增漲前後接算幾及丈山東地處下游河窄工長水勢自上流排倒而下致罹此災雖屬半由定數而事關國計民生在工各員未龍預防周密實難辭咎容卽由臣查明另摺奏叅以示懲儆所有濟陽桑家渡東阿王家廟續報漫溢現在籌辦工賑緣由謹附　具陳伏乞聖鑒訓示謹奏奉硃批另有旨欽此 
 
