# 1905 - 237 - 4911630

 

Page 1

 
 
[恭讀本月初二日上諭]  
　　我國自學界商界工界齊心力合圑體倡議抵制美約一時風潮所播影響所及美政府亦旣漸知我國民之不可欺侮而有改良工約之希望然則此次禁工苛例得以有一綫轉圜之機會者我國民圑結之力也於致府何於外務部何與爲政府者宜鑒於國　合力以助政府之熱誠而獎勵我民心之可用以竟挽回美約之功固其所也乃有御史王步瀛者忽　抵制美約一事人衆言龐恐悮大局奏請飭各省督撫加意防範該御史之受奸商　動與否記者不得而知第此次制舉國一心實爲我國民能力膨　之萌芽中國轉弱爲强之大關鍵該御史猶欲籍政府壓制之刀以摧折而破壞之乎今政府從王御史之請遂有本月初二日之上諭記者謹讀之而不能己於言者約有數端夫政府之所慮者一爲風潮過激恐宵小乘間竊發一爲不用美貨旣恐有礙邦交且恐於華民商亦大有損失記者請一一辨之天 
 
 
 

Page 2

 
 
第二版 
今日各埠抵制美約辦法說雖紛紛而均以不用美貨爲惟一宗旨不用美貨祇各人自盡其義務除不賣買外並無别項舉動初非若强硬抵抗而宵小得以乘間而起也且各埠倡議抵制大都出於學界及工商兩界非熱心志士即安分守己之人奸徒自無從混入故宵小生心之說不必絲毫顧慮者也貿易之道純任自由從未有强人以必買者今以不用美貨爲抵制旣爲個人之自由權美人亦豈能責我以必用乎美既不能責我以必用則所謂抵制者既不以口舌爭論又不以兵力從事自不致牽累於國際上交涉而於兩國交誼絶不相關則安所謂彼此牴牾耶故有礙邦交之說亦不必絲毫顧慮者也至於不用美貨卽謂有礙於商務尤於實事上理想上不合何者洋貨之消於吾中國者英日美等各國貨物無一不徧布於内地初未嘗僅用美貨爲華商者旣不進美貨亦可進英日各國之貨何必定　美貨賣買乎然則華民之商務亦初無捐失之患惟今日一既不買美貨固於巳定美　與　進美貨之華商不無虧損然其所損者亦祇少數若主貼印花分消存貨之說則卽少數之華商亦未嘗稍失其權利也故有礙華民商務之說更不必顧慮矣（未完） 
[日俄開議和局十九誌]  
　　字林報接初一日東京電云得卜兹墨斯報告議和各欵均於禮拜二晨允洽其和約之如何訂立則於是日午時三點鐘議定同日東京電云駐卜兹　斯國民報訪事電稱隈得君有言此次和約實成於平分庫頁島及捨異賠欵初二日東京電云兹得可靠之信息知庫頁島之分界線實定於北緯五十度日俄兩國均允不在該島及朝鮮北境與俄境接壤處建築砲臺長城以南之東清鐵道歸日平呆護俘虜之酬勞步俄國將允出日金一百五十兆元日本將與俄國同享西伯利亞東部沿海之捕魚權利卜兹墨斯報告云停戰問題曾於禮拜二下午　議初二日倫敦電云倫敦各報咸稱頌日本之勝利輿論所歸則謂日本能鑒於在中國之商務而　機停戰其靈慧實堪欽敬將來日本之商務不難勝人一籌而現在日本財政界之需人扶助亦　俄國爲少也同日倫敦路透電云巴黎各報於日本之就和賛其慷慨者甚少而以和局之成歸功於我皇抗拒之　者反居多數聖彼得堡之報咸以和局之放爲可惜蓋現在滿洲俄國之勢九實較厚於　也德奥各報深以和局之成爲可喜同日倫敦路透電云美總統羅斯福所得各處祝賀之電信爲數甚夥中右英　及德皇賀電同日倫敦路透電云隈得君曾電逹俄皇申告和局告成之信謂日本己遵照陛下之訓　將和約簽　一切必能　從陛下之意向而行今後之　國當仍不失爲遠　一大强國云云 
　　　文接初二日柏林電云德國各報同心稱頌日本之不受賠欵而簽允和約爲上分慷慨並謂今後之日本在世界政治上可有顯明之實效同日柏林電云美總統因德皇之祝賀而後覆電於法星表其感激之誠並謂德皇於此　和議極表同情於美總統美總統亦非常尊敬而深喜其始終一致云 
[湖北工藝界聯議抵制美約武昌]  
　　湖北工藝界定於八月初一日在廣東會館集議抵制美約并邀同志演說略謂凡華人到美莫不受關員苛待而尤以工人爲最彼僑美之同胞工與現居中國之工人同是工界中人兎死狐悲　傷其類故抵制之策工人尤須堅持到底云（外） 
[南北市刻字同業傳單]  
　　美禁華工虐我同胞衊我人羣絶我生計可謂極矣我國權有所不逮尤爲切膚之痛我以民族爭之今幸民智大開抵制之約四方響應我等操業雖微同是國民之一分子務宜各自奮勉各用能力而盡人格之義務兹准初五日二點鐘假老北門内廣福寺普通學　籌議實行抵制美約辦法並請演說凡我同業務希賁臨不勝企禱刻字同業公啓（外） 
[彚錄抵制美約各函]  
　　先天客致商會說今值兩政府修約之期海上巨商以不通美貨抵制此我國興仁之主動力而强種之大轉機也外人每謂我國人心涣散易於欺陵嫚語耶實忠告矣今歳力爭美約海外之生命雖尚待拯援而海内之生機巳普形發逹絶大事功一旦自商局開之世之號爲儒者尙瞀瞀焉末視商務吾不知其所謂本者安在耶烏程徐慶年題曾少卿觀察留别天下同胞書前者恭讀先生留别天下同胞書句句從至性中流出可質天地可對鬼神爲之涕洟者三日正不自知其所以然也兹成長歌一章藉表熱誠詩中有云抵制不成有如水誓雪馬牛奴隷恥遂令圑體金石堅願與先生共生死四語最爲警策 
[英國新定外人入境辦法]  
　　時勢變遷人事亦異昔日英人以自由民稱待他國人民一如己國其平等博愛之風爲世人所共仰英人亦嘗以之自詡也世變日繁種類日雜彼我之見日漸萌生而舊時平等博愛主義將爲物質上之利害所摧倒本年夏間英國下議院又會議嚴查外人入境法案一事爲多數人所　可云據官報之說言此注案之宗旨係所以救經濟上及道德上之弊爲經濟上計不許貧苦無藉之人入境因此種人自視最賤甘於减工求傭以圖餬口日久累多必與英國工人有礙其二爲道德上計不許有疾病與其他殘廢之人以及犯事逃亡者入境務使其莠種不傳外人入境問題前三年　係由分守黨中有名曷望司者在下議院發其端此後隨聲附和變木加厲者不乏人蓋一千九百零二年時其法案己定矣自是而　數行更攺而推一千九百零四年之例爲最嚴依其例凡游歴之人雖無意久住英國亦須用警察監視凡外國人入境須先持符照塡冩本人之生平履歴到岸時携詣英官呈騐如其從前履歴有道德上之污點英官卽不許登岸仍令原船帶回其盤費由船主自認所經英官騐可允　上岸之人及以前己入英籍之外人仍概歸警察鹽視至今夏上議院始將此注案稍爲攺定之條欵如左其一英　特於要緊埠　設立官府查檢外國入境之人所有未經設官查檢之埠一概不准外人登岸其二入境之人須先由醫生騐　無病方可到埠頭官府處請　允准上岸之憑單無此憑單即不能上岸其三以下三類之人不准登岸（甲）貧苦之人不能自給者（乙）殘疾或瘋癲人及患他種病者（丙）在他國犯有私罪之人應行交出者惟國事犯不在此例其四如入境之人能目證明確係因違犯政治上之形式欲來此避居者可允其上岸其五人境之人如英官不許登岸則本人由原船載回應需盤費由該船主自認其六己在英國居住之外人如有犯法情事罪至監禁者英國可將該犯逐出境外無庸先行罰金其七以後英國律師遇有犯事之外國人應行議罰者　以逐出境外爲最正當之辦法其八英國 
 
 

Page 3

 
 
先行在數大埠設立杳檢此項外人之官府兹將己設官之埠名目列下泰音格林司比胡爾哈維祛紐哈文南安敦倫敦譯德文報 
[厦門罷市餘聞]  
　　捷報接初一日厦門電云該處自西人擊傷華人六人斃命二人因此亂黨之聲勢愈益兇勇欲於今　復仇該處西商多歸咎於稅關管事人員謂此次亂事實彼於一月前肇其端云初二日厦門電云該處情景今日巳覺安靖英巡洋艦巳將亂民軀出租界惟大勢猶未肅清云 
[鑪邊捷電成都]  
　　六月念六日文道電禀川督院督憲鈞鑒運密頃得趙道錢道念二函麻蓋宗轉寄趙道捷書稱李馬張三管帶於十八日將雲南橋逆匪驅往三壩十九日力戰進二郎灣斬關奪隘節節攻　殲逆匪數十名奪獲鎗械官物無算大獲全勝後路無憂吳糧員錫珍己到三壩馬軍門亦於是日往三壩矣謹錄密　（調） 
[商部咨催川督聲復堅拒洋商包攬煤油公司事重慶]  
　　四川蓬溪縣煤油公司曾有某國洋商包攬承辦經川督力　併咨行商部查照嗣經商部咨復請堅持力拒并請將該公司辦理情形聲復到部事懸日久未據咨復故商部於日前因又行咨川督請速詳報以便查核（夜） 
[公舉厦門商會總恊理奉商部照准厦門]  
　　厦門商　前由本埠各商公舉葉崇禄等爲總協理嗣因葉君不願承當隊攺舉己故侍郎林維源之公子林爾嘉觀察暨郎中陳綱爲總協理現在己　　　照准併奉到部文札飭遵辦（稱） 
[商部分咨各省督撫轉飭地方官保護註册各公司北京]  
　　商部近以江蘇通州之大生紗廠等十一公司潮汕鐵路有限公司等十四家暨福建華寳製瓷公　湖南同人豫煤務有限公司均先後到部呈請註册因於日前　咨該省各督撫暨札飭各商務局轉飭該屬各地方官一體妥爲保護（光） 
[浙省参案業己查明回覆杭州]  
　　前報紀崇制軍由閙特委啓何二觀察來杭澈查叅案業將各欵分别訪明確故於二十五日至撫轅辭行乘輪回閩據外間傳述除參欵最重之銅元局督辦朱幼鴻　察疇厘捐局提調文蜀生太守錦外其餘大半得邀開脫免議云（知） 
[職官憂忿成瘋鎗斃人命詳述揚州]  
　　部選兩淮通屬豐利塲大使陳亦川鹺尹一泉浙江人光緒二十八年領憑到淮至二十九年冬始　飭知赴任今年暫挪公欵若干略修衙署該管分司聞之禀揭陳擅動公欵奉文撤　並迫令呈繳公欵致成癲疾日前卸篆携眷來揚泊舟河下命僕李貴覓屋未就　住親串俞振愷家上月二十八日陳忽出六嚮手槍向女開放彈由乳際打入又擊其僕李貴應聲而斃俞家人急將陳用繩綑縛令地保毛洪至有司衙門報案二十九日甘泉縣白大令親往勘騐後將陳帶回縣署發捕廳候詳核辦（方） 
[高寳一帶塩梟擄人勒贖鎭江]  
　　近日江北高郵　應各地方又有鹽梟盤踞擄人勒贖之事富户周姓王姓之子成姓及之媳皆爲擄去勒償贖回居民異常惶恐訴於有司刻巳派砲艇前往相機查辦惟該處多支河汊港恣不易覓其巢穴也（此） 
[湖北陸軍學生續又自投練兵處武昌]  
　　湖北派往日本學習陸軍畢業學生回鄂後多派在營務處學習月支薪水三四十金有盧敬遠等因聞京師練兵處需才孔亟自往投効並呈覽畢業文憑日前練兵處咨明卾省謂盧敬遠等均巳來京投効報巳紀其事於簡端兹聞又有十餘人　往京師練兵處張宫保知之尤不悅按湖北官費出洋留學生臨行時皆令自具甘結學成回國先在本省效用十年方准攺就他省詎料盧敬遠等首先破壞　例而續往者又有十餘人之多宜張宫保不悅也（乃） 
[美議院准華人入武備學堂廣州]  
　　廣東學生温應星陳廷祺擬入美國公家維士本武備學堂業經下議院好格議准代禀兹據華盛頓　電云上議院議員巳將下議院議准温陳兩華　生　維士公家武備學堂肆業一事照議允准（容） 
[湘撫准給留學生官費]  
　　湘撫龐中丞批日本留學生唐雋羣等禀略謂湘省商埠增設正需明白商務之人該生等組織同志専習商業據稱己與宏文校長商定先設商業預備班一年畢業再習本科　門學期以六年爲限志量深堪嘉許惟　資不足應如何加派官費希學務處議覆核奪（餘） 
[两江督練處附設軍歌講習所詳江督文鎭江]  
　　爲詳請事竊查東西各國軍隊自將校以至兵卒無一人不習軍歌者平時則可以節宣心志陶淑性情每遇演習行軍之時　發揚蹈厲之音助其勇往直前之氣尤能使樂而忘苦近今日俄之戰其攻擊摩天嶺一役日軍將不能支乃忽而高唱軍歌士氣百倍無不以一當百故能一鼓而下之軍歌一端實爲軍隊所不可少者現在旣設軍樂隊於寗垣職處亦有軍樂科之設曾將　本音樂學校畢業生辛漢委充軍樂科官職處各員多有從之學習者然敎育未能普及竊以爲憾現由職道等公同商酌擬於督練公所内附設一軍樂講習所職處各員及各標官長陸軍各學堂敎習皆得報名來學惟南洋各標官長較多一　猝難全學擬就第一第二兩標官長先行組織之俟一班畢業再推及他標其來學各員聞日習學一次以一點鐘爲限總以餘力習之不悮原充差使爲主所有講習所之敎習及監學事務即委軍樂科官辛漢充當不另支薪水惟購置樂器略有所需即在敎練處活支經費内支用亦不另行請欵至所授軍歌均隨時編輯以措詞正大足以鼓吹軍人之精神　主庶歌唱之時忠君愛國之心自能油然而生較之訓誡約束感人尤深　俟所授軍歌編纂成册再行呈送　台核定頒發各標一體學習是否有當理合連同軍歌講習所章程備由具詳伏乞具詳施行須至詳者（安） 
[鎭城小學堂學生相率退學鎭江]  
　　鎭城小學堂學生計共五十餘人聞本月初一日退學者至四十餘人之多　聞因董事何君恩浩及某敎習等管理敎授不能一秉至公學生等久己忍無可忍此次教習等又以積分不公及侵吞膳金等事激動公憤遂致散學云（身） 
 
 

Page 4

 
 
[蘇州商會開議簡章蘇州]  
　　蘇紳王新之觀察吳卓臣太守尤中書先甲曾經禀明商部在蘇設立商務總會當蒙商部批准己紀　報兹將各紳開議簡六條照錄於下一議　假文衙里七襄公所先設一商業會議公所俟公同舉定會員擬定　程造册呈報商部由部奏請頒給關防到日　行申報取用關防日期并開辦商務總會事宜一各業除錢業紗縀綢縀己先行議定外其餘各業備知單分投如公所單到務請於十日内自行邀集同業公議人會與否如多數允從入會即自行舉定會董俟總會選舉日以便邀請投票公舉總理協理一各業應捐經費由各業公所就商業之成衰以店之多寡自行公同籌集只須他業并會卽在簽字簿蓋戳爲憑按此項經費出自商捐應由各商董公舉會計會董二位一應收支均任管理非經各商　公議不得絲毫動用一總會投票公舉日當延請商務議員到會監督　示公允一蘇州商會事屬草創一切章程當遵商部指示辦法凡事非經商家公允不作爲憑一會董有公舉總理協理之權非曾應商場並有實業行止規矩明白事理爲本業所　服者不得濫行推舉（　） 
[辦理敎案新法北京]  
　　江蘇新補某縣知縣某大令因該境時閙　案恐到任後諸多棘手爰倣照浙江長興縣某大令辦理敎案之法未到任之前先赴上海聘請律師訂明辦理該縣境内敎案事件每月漕平銀一百兩一年一千二百兩並不必長駐縣境祇須每月前往該縣一次以聨絡敎士勸諭敎民爲目的果能辦理得宜雖終年無一敎案　訂每月百兩之數仍舊照給聞　教師欣然允諾先期赴縣治與敎　言明顚末並傳集教民告以嗣後教案由我爲政爾等加有欺壓良民訛詐錢財等事當照　律懲治决不庇護爾等忽自投羅網云云各教民均唯唯聽命聞該縣民教相仇之案從此雪融冰釋亦辦理教案之新法也（閏） 
[續調查清國全部鐵道資本與其里數]  
　　蘆漢支線（自房山縣之琉璃河至琢　店　里自榮澤至開封五十七里至河南府八十里　郾城至周家店四十里）治國資本共一百萬兩（百二十四萬四千四百弗） 
　　淞滬鐵（自上海至吳淞十里）白耳義及法國資本英國疑亦有資本在内按此項資本卽用蘆漢　路之　金也 
　　膠濟鐵道（自膠州至濟南府三四十三里）德國資本五百萬磅（二千七百九十九萬七千五百弗） 
　　龍州鐵道（自廣西之龍州至安南五十里）法國資本九百萬兩（六百五十八萬八千弗） 
　　正太鐵道（自直隷之正定府至山西之太原府）法國資本六百八十四萬兩 
　　粤漢鐵道（自廣東至漢口八百里）資本金四千萬兩（二千九百二十七萬弗） 
　　鎭津鐵道（自天津至鎭江六百里）英德之資本七百四十萬磅（三千六百零二萬弗） 
　　滬寗鐵道（自上海至江寗二百　十三里）英國資本三百萬磅 
　　蘇寗鐵道（自蘇州至杭州及寗波一百六十七里）英國資本 
　　九廣鐵道（自廣東至九龍九十里）英國資本 
　　蕪信鐵道（自江寗之蕪湖經安徽至河南之信陽三百三十三里（英國資本） 
　　澤蕪鐵道（自山西之澤州至江寗之蕪湖）英國資本 
　　滇越鐵道（自安南至蒙自及雲南）法國資本内有清政府資金一百萬兩（七十三萬弗） 
　　定緬道（自雲南定遠至緬甸一自順寗至緬甸）英國貲本本大阪朝日新聞 
[續督辦鐵路大臣會同北洋大臣湖廣總督籌辦蘆漢幹路尾款以竟全工摺]  
　　臣等查自京城至漢口幹路支路工鉅費重爲中國向未經辦之事加以黄河大橋及武勝廣武兩山開鑿其艱難尤爲各路所未有庚子年中更拳亂修復燬路資遣洋員耗費不少而延擱工程虚糜歲月多出利息其數更鉅原定借欵本不敷用尚幸收回賠欵以意外所得之資補意外所用之費現在刻期全路通車諸待結束所少不過尾數按照合同必應中國復查合同第一欵訂明總公司原有資本一千三百萬嗣緣財政日絀末批部欵三百餘萬迄未領撥設比公司懸工待欵照約糾本司農仰屋無以籌付且本年八月應付息欵尤急不能待比法使均赴外務部詰問催促臣宣懷在京當與外務部商部再四會商擬就沙多原禀分别准駁除完工後應用添設推廣各項飭令歸入總公司應得行車餘利項下開支外其所請籌備完工及本年息欵所估法金十二兆七十萬法郎克攺爲准借法金十二兆五十萬佛郎克九扣交付仍照原合同辦理與原議應撥部欵之數不之相上下如此則全工指日結束本年　欵　可照付母庸再請官本統而計之此次工項除索回比法賠欵　轉銀回息及未完工以前試辦行車餘利歸人工程皆屬因路所生之欵不應作本外實用比公司大借欵一百十二净五十萬佛郎克又續借欵十二兆五十萬佛郎克九扣兩共實收一百十二兆五十萬佛郎克就本付息明年三月爲止約二十四兆佛郎克實計借欵爲工程所用者不及八十兆佛郎克約以三佛郎合銀一兩不及銀二十四百萬兩又盧保動用部欵五百六十三萬餘兩共　造成鐵路二千五百三十里尚屬合算但因中途停擱年久息多爲可惜也兹將續議全路完工借欵合同底稿先與外務部商部妥細酌定恭呈　御覧仍俟奉旨批准再行畫押所有蘆漢全路告成尾欵無著續籌小借欵分别准駁俾竟全工緣由謹合詞恭摺具陳伏乞皇太后皇上聖鑒訓示再此摺係臣宣懷主稿合併聲明謹奏光緒三十一年七月十三日奉硃批外務部商部知道單　發（光） 
[滬學會提議特别大事之預告]  
　　八月初五日下午二點鐘滬學會開月會提議特别大事三　（一本省鐵路）滬寗鐵路爭求减償津鎭鐵路謀歸自辦（一本者學界）他省學堂俱限省分我江蘇學生之己入校而爲所撤退將入校而爲所擯拒者均巳屢見不得不於此時力求善策以保　我江蘇固有之權利（一地方目冶）上海警察乃立憲之起點通國所注意學界同人應爲條陳利弊扶持新政（容） 
[租界牛捐巳由義商認定]  
　　租界牛捐義商利生得利巳願以五萬頭計算每年檄洋八萬元照數全認由義總領事函請滬道給發護照採辦（亦） 
[姚主教請移高昌廟火藥房]  
　　姚主敎以該堂於高昌廟地方所建安老院附近有火藥房數間物雖不多其性甚烈與　居毗連恐遭不測因函請滬道設法移置以安閭閻（亦） 
 
 

Page 5

 
 
[釋放酋長]  
　　初二日倫敦路透電云摩洛哥皇巳將拘禁雙斯之阿勒支利酋長釋放至法國之他項要求則仍未允從譯字林報 
[英日聨盟之新約巳經簽允]  
　　初三日倫敦路透電云英日聨盟之新約巳於西八月十二號由英外部大臣闌斯唐及駐英日欽使公同簽允此約之成實欲保護兩國永久之利益使兩國得互相扶助不受他國絲毫之威力而保全遠東種種之權利云譯文匯報 
[英艦隊分途遊厯]  
　　初二日柏林電云英艦隊己離紐法握塞而至哥盆哈根聞將分隊至司多霍姆云譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江督周皖撫誠會奏派蒯觀察光典總董安徽礦務片]  
　　再安徽礦務前經本省京官大學士孫家鼐等奏奉諭旨派興泉永道袁大化經理嗣因袁大化調補徐州道飭赴新任所遺礦務　得鄕望素孚廉正明逹之　方能聨合商董招集股分今據安徽衆紳公舉江蘇候補道蒯光典爲總董其餘董事亦即選派以便議訂　程招集商股擇要先行試採惟開　伊始股分驟難招　擬於鹽斤價值米糧釐捐酌加若千並邀紳商設立彩票分擬餘利以資提倡之用另議詳細章程禀官核准遵辦由衆紳等呈請附奏前來臣查該紳等所請係爲振興商業以保利源起見擬加鹽價米捐並設彩票由官核定自免流弊理合會同兩江督臣周馥附片具陳伏乞聖鑒（宜） 
[山西巡撫奏請裁撤河北礦務總局片]  
　　再光緒二十八年間前撫臣錫良奏派候補道韓國鈞接充豫豐公司總辦與福公司互相　洽力保　權嗣後據該道禀稱豫豐公司自吳式釗撤退以後并未將所集股本移交此項礦務股本應統歸福公司名下該道専司稽查照料之責等情復經前撫臣咨呈外　部并攺派該道辦理河北礦務總局各在案頻年以來該道與福公司按照合同　商一切尚能悉就範圍惟交涉之事以勘地築路二端爲最重幸賴該道竭力維持諸臻妥洽現在礦地業經定界發給憑單其運　之道清鐵路已由　國家收回并經鐵路總公司前工部侍郎臣盛宣懷會臣委派福建候補道程祖福爲行車　督専司道清鐵路行車事宜此後礦務交涉事件較簡應即責成該管地方官就近經理遇有要件徑隷省城交涉局及礦務局核辦所有原設之河北礦務總局飭俟程祖福到差即行裁撤以節經費除分咨查照外理合附片具陳伏乞聖鑒謹奏光緒三十一年七月二十三日奉硃批該部知道（珠） 
[裕守又調練兵處差安慶]  
　　安慶府知府裕太守厚兼督練處會辦係實缺鳳陽府未幾調補安慶府尙未奉到部覆聞日前又奉北洋練兵處咨調差遣不日當由撫憲給咨前往大約八月中可以起程矣（詩） 
[札飭速爭電燈利益安慶]  
　　日前學務處奉到江督札文轉飭各學堂一律攺用電燈不用煤油並去速宜自行興辦勿讓外人干其利益云（詩） 
[川省又在漢口設轉運局武昌]  
　　四川省近以軍學兩項及一切要政需用機械爲數較多先後在滬瀆宜昌設立轉運局藉收指臂之效日前錫　帥以漢口地綰中樞載運殷繁亦宜添設一局業經委通判王世瑀來漢部署一切（　） 
[湖北銅幣局舞弊武昌]  
　　湖北銅幣局獲利之厚爲官塲所豔稱該局中上自　辦下至司事工役旣受重薪仍復放膽舞弊購銅坐　以及鑄造銅胚無一不舞弊故近來湖北新出　　　其粗糙糢糊甚至每封之中必夾雜光板數枚此爲司事工役之弊而委員亦不過問高松如觀察此次晉京引見匯回保定原籍及京師運動之欵約有五十萬金之譜云（文） 
[英領事保釋汪姓未准鎭江]  
　　府經歴葉某擅以寺産賣於浸禮會敎堂文敎士一案己誌前報兹悉有居間之汪姓向爲浸禮會敎堂司事曾代付銀兩及地照一紙亦經丹徒縣提案管押日前英領事竇爾慈君致函郭子華大令請准保釋郭大令意欲押令汪姓轉勸西人繳出地照作廢故未遽准領事之請（止） 
[嚴諭各小輪船不准逾額載客鎭江]  
　　鎭郡南北内河小輪船局因生意異堂繁盛往往貪利逾額載客以致時有失事常鎭道郭月樓觀察鎭江關稅務司義理邇君爰特嚴諭各小輪船局商及在船執事舵工人等務各照定額載客如違即從嚴罰　其各輪業主暨經理該輪之人並應隨時加意察看船身及機器汽鍋等件務須一律堅固（此） 
[柏糧串捐充作學堂經費杭州]  
　　杭屬各州縣近來興辦蒙小學堂均苦乏經費現　官紳集議援照某縣在抽收糧賦串票捐充作學堂費用每張四文六文不等統計每年集數甚鉅聞現巳决議矣（知） 
[縣令互調杭州]  
　　浙湖烏程縣但子山大令懋祺履任方將三月即以刧案迭出不易治理告病乞假當奉翁方伯飭調諸暨縣張子厚大令善友往署并委候補縣謝芷芳大令希傳承署諸篆己於二四牌示矣（知） 
[湖北營制攺良武昌]  
　　湖北所編常備軍兩鎭近己遵照練兵處奏定章程辦理將第一鎭照第三年編練第二鎭照第一年編練一切畵記醫官驛馬等略爲核减惟敎練一官悉行裁去因官弁皆係學堂出身故也（唐） 
[上控董事侵吞公欵蘇州]  
　　無錫縣屬華承模以董事朱梅溪經收堂租侵吞公欵並賄通顧景潞關說舞弊邀集同人來省投臬轅　控　臬　朱竹石廉訪批示略謂華承模等所控朱梅溪侵吞巨欵如果屬寳亟應嚴追究辦賄通顧景潞關說舞弊有何證據仰常州府卽飭趙令吊齊簿據澈究（育） 
[蘇垣火警蘇州]  
　　蘇城莊家橋堍某新衣鋪於上月二十七日黎明時因潑翻洋油燈起火燃及房屋五六間經鄰人及各水龍竭力救熄　居並未殃及云（育） 
 
 

Page 10

 
 
[重慶患水重慶]  
　　重慶城垣計共九門祇一門通陸餘八門皆瀕臨大江光緖庚子突遇大水淹没九門遭災頗重今歲復遭入水淹灌四門災民或無家可歸或全家盡斃約以萬計自七月初日日起至十三日水始稍退誠巨劫也（敬） 
來函 
[胡二梅疏銷美貨芻言]  
　　善夫張季直殿撰之言日疏通卽是圑結此一語相反而實相成經權並用誠不刊之論也美貨在學界自可以不用爲抵制因其無所謂辦不辦也在商界自應分其己辦不辦爲抵制不能靑以不賣不用也如己辦之貨責其不賣責人不用是美約未經改良而華商己先承其弊矣以六七千萬金之貨呆滯而不銷業此者必虧倒虧倒之波瀾必徧及於全國决非僅僅數家哭耳設其時商界竭蹶學界必因而窮困是商界受直接之弊而學界受間接之弊其受弊一也夫各處學堂商人恊助甚　即獨辦者亦不少至遊學日本及歐美學生商人子弟亦居多數故云商界竭蹶學界必因而窮困旣竭蹶矣窮困矣向之所謂圑結者不解自解夫禮義生於富足窮困竭蹶之餘生獨欲責以圑結　義不戞戞乎其難耶當此市情危臲一髮千鈞之際欲求外拒美約内安商業使商學兩界始終圑結得逹　攺良美約之目的自不外以不再辦美貨爲經以疏銷己辦之美貨爲權之兩法不辦之法當詳細調查各號己定各貨底簿以杜隠射疏銷之法當按其所到之貨分别零躉大小貴賤酌給分運單印花票以絶冐濫更須専設一籌辦此事之會研究討論其一切章程務期底於盡善庶幾收抵制之功袪苛虐之禁化商學兩界畛域收商學兩界之利益上以抒政府之殷憂下以拯商民之危局凡我同胞爲學爲商者其熟思之 
[再續勸陜西父老速辦鐵路啓]  
　　夫鐵路之興於吾陜商務其利益發逹如此至關於吾陜士識農業之利害尤願爲我父老親舊剴切言之吾陜黄壤上上鄭白　杜自昔畝稱兼金秦漢於焉宅京班張以之摛詞我中國地理歴史陜西疆域首先印入人腦己然自宋元以來運道不修戎馬充斥力旣絀民智日失消耗宛轉　然幾盡是以同治初元以八百四十餘萬有倍之人民蹂躏於　萬回匪之手光緖初元以兩季旱災之偶逢餓莩乃至數十萬人之衆此就兵荒交通不便言之也若大徭大役農民之受其荼毒者其害亦與兵兇等事之遠者槪不必論若甲午甘事之徴調調辛丑扈從之供億鄕里　擾車敝馬吏役豪猾威嚇訛案身受者心悸耳聞者氣噤苟鐵路一早興此害一日早免豈惟免害農業之講究農具之攺艮農産之繁昌無一不與鐵路相關係是故以言農學則化分土質培養肥料選擇耔種察考蟲益調騐氣候必鐵路通而後其學可興以言農具則播種器用取水器用劈土器用捕蟲器用名目繁多運用靈便必鐵路通而後其器可仿以言農産歲豐則爭相出糶供多求少榖價必低價低則農病歲歉則爭相囤積求多供少榖價必昂價昻則農愈病有鐵路則千里轉運各求價宜水旱不能爲之災山川不能爲之阻農産愈多農利愈厚故必鐵路興而後農産乃足恃夫農學農具農産利賴於鐵路者如此其切若土地一物各國計學家無不與資本人力爲世界生財之三大要素誠以無土地則資本無所用人力無所施立國之本原　族之託庇土地實世界唯一之價值己吾陜以無鐵路故西安一屬如涇原臨富等縣居民每以土地爲身家之累多方出售以避徭賦北山則延鄜各處山荒地老往往數十里無一村落數里無一人迹腹地舊治荒徼何異使鐵路開通則變荒凉爲富庶化愚蠢爲文明推移造就亦視吾輩之心力爲何如耳未完 
[蘇省官報]  
　　七月初一日代辦學院提調知府　寳善禀知學憲於初七日獎黨初八日起碼按臨太倉委辦仕學　提調知府張壽　禀知赴　　運書　蘇州府發審局同知吳承德禀辭赴海州提案調辦吳淞沙釣船捐局准禧元和縣吳鏡沆由局専丁來省禀知六月二十一日　辦到差懸丞陳　　禀知奉盛京　尹憲委赴南洋新加坡勸辦奉天善後賑損差主簿冷　　禀　三十年分夏防案内蒙給予勞績班前先委署一次記功一次五品藍翎　辦新陽縣墾荒局委員陳維新禀知奉府委代理巴城司巡檢事初二日候補道胡念修通知奉撫委　文案差 
[丹徒旱災善後募欵聲明]  
　　敬啓者法歳丹徒夏秋久旱　重之區不獨無人倉之稻亦並少堆塲之草第以丁　舞弊下情壅遏乘氣參會　兆亂　民之慘罹槍斃者纍纍焉幸蒙大府優加撫恤民　更生惟當　災　之區　　半稅與往歳辦災情形夐異某等兢兢大局未敢昌言募賑致礙徴漕數月以來風波巳静同人懲前毖後亟思募集鉅疑　　　　以興山　水利爲拔除禍根之計伏望諸大善士共沛鴻施明拯頻歲之災隂弭一方之亂勿　爲失晨之鳴無病之呻是則磽區之厚幸也夫所有官紳善士台銜捐數　時敬登報　以誌高義捐户台銜計數常鎭道憲郭一千串府學汪老師台一百元　南撫憲　一千元署漢　府汪荃台太守署夏口廳馮詠軒司馬均六百元開歸道曹再韓觀察代募一百四十元京口錢業三千元蘇州倪錫疇翁洋一千元高葵北太守六百元支芰靑學使四百元許翁一千元許節婦曹寳一千一百八十一兩八錢四分京師江蘇印結局京足一百兩下游捐局洋六十元漢口江廣業洋五百四十六元柳籽靑参軍曹寳一千兩 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[札委管帶蘇州]  
　　蘇省常備第二營管帶現經撫憲陸春帥札委陸師業生盧世儀直牧接辦常備後　第二營帮帶札　優等畢業生何翼然二尹接辦均於二十九日奉札謝委（　） 
[復旦攺期開學吳淞]  
　　吳淞復旦學堂暫借外海六營行臺先定本月初二日開學嗣因敎員　室尙未修整並學生亦未到齊故攺期初六日開學惟房屋不敷另擬就近租賃（　） 
[查勘舊址吳淞]  
　　滬　鐵路所需貨料巳由外洋運到惟存儲貨棧尚未建造近日由鐵路總辦函請寳山縣王大令在張華浜車站周圍涿購民地數百畞爲存儲貨料之用連日經縣飭書傳同該處地保查勘地主姓　俾即圈用給價（左） 
[風潮紀事吳淞]  
　　日昨東北風大作汛潮大漲浦江船隻頗多撞覆吳淞口外風潮尤甚江中沙釣帆船皆己避入張華近灣其三夾水所泊之英美德法公司郵船亦己攺期開駛又淞口砲臺灣至淞鎮沿　工程馬路木駁等項均爲潮浪衝刷損壞甚鉅（右） 
[滬江冠蓋]  
　　甲辰翰林金伯屏太史邦平前山西孟縣知縣潘小洲大令松等因公來滬昨至道縣拜會（近） 
[游學生請給護照]  
　　同往日本游學之太倉學生六人近由原籍來滬昨日禀請滬道袁觀察發給護照以便禮拜一啓程（近） 
[委解機器]  
　　本埠製造局總辦魏辦魏觀察以金陵銅元局代辦銅元機器業己辦齊咨請滬道袁觀察於昨日札委鈞和兵輪管帶馬榕軒遊戎將該機器卽日裝赴江寗交卸（近） 
[勘犯卽日發回]  
　　馮阿二竊族叔祖馮錫堂巨贓由太倉州解送蘇松太道奉袁觀察札委魏明府過勘　案現在觀察己經備文定於日内飭差將阿二發回監禁候示（近） 
[委員查對機器銀兩]  
　　滬南製造局總辦魏觀察代江南銅元局代造各種機器所　工料銀兩均歸某項供欵内劃算近接該局總辦潘觀察來文略謂所蒙墊付機器銀兩中有不符之處故委王作賓太守來滬查業云（　） 
[期再訊]  
　　信昌脚踏車行楊永翔控徐連生租去脚踏車二輛人卽不面報由六十六號西探將車查獲並將徐拘押捕房昨日解請公廨訊究被告徐連生延律師陸舌儒申辯襄讞孫耳三明府謂英副領事德爲門君曰此案與竊案無二眞贜己獲何必律師申辯躭誤公堂時刻德君云向有此例明府不允答稱如欲申辯必須另訂訊期中西官互相爭持明府執不允從遂制將徐連生帶回捕房候下禮拜三再訊（見） 
[會訊攺期]  
　　英商喬昔登控張記牛奶棚案内牽涉之許喬氏一案本訂昨日午後會訊緣英副領事德爲門君訊畢早堂政躬稍有不豫因此　致關司馬不克會訊請俟病痊再訂訊期（見） 
[坍屋傷人]  
　　昨晚七點鐘石路新協成祥烟館之氣棧被大風吹倒壓壞烟榻四只烟客二人頭　破碎經店士送入仁濟戧館療治（竟） 
[縣案彚錄]  
　　張新怡在縣控胡家　　贖田畝等情前晚奉汪大令提質張供光緖五年　方單四張共田八畝餘向胡抵錢二百四十千四歸小的完糧耕種每年償胡租錢二十四千文今向回贖　掯求請訊斷胡未投　遣司帳之閔孝思　稱張新怡之田賣於同治年間胡願聽伊回贖惟歴年被欠租錢二百七十餘千求追大令閱契確於同治年間出售斥張不應謊　判限一月内備價贖田酌償欠租錢六十千文並繳本年租錢二十四千完案○徐王氏控張木木抵賴借洋一案昨張挈子貞祥到案復訊先由地保王錦祥供徐王氏開設豆腐店有曹晉生之父犯竊逃逸失主拿獲晉生欲毆王氏代賠失物將伊留養店内十餘年認爲寄子故從徐姓王氏去年售去田畝擬葬伊子棺木　迄未葬小的催詢據稱田價洋四百六十元借與張木木惟未目覩求察張貞祥供年十五歲父親與徐晉生曾在法界合開永生祥靛行徐出資本三百元父出二百元小的到行　業每至月底見徐王氏持摺來向晉生收取息洋四元六角摺上書明存洋四百六十元不料晉生於臘月中將貨售罄捲銀逃遁以致父親資本無著張木木供徐王氏初控小的拐伊孫女蒙訊揑誣復控賴伊借洋餘與貞祥略同徐王氏供晉生雖認寄子祗留店中年餘即去大令核供判各尋覓徐晉生卽曹晉生交案訊奪○三牌坊天章綢莊主嚴錫章控對鄰萬永泰襪店經手陸月泉行竊　紗由北局送縣訊問兩次不認收押在案昨提學徒朱金寳訊究朱供在萬永泰學業四年上月初十夜陸月泉聞天章高喊捉賊即喚小的出　實未行竊大令判陸仍還押朱退去候再查訊○虹口長興麵館主戚細寳上月投縣控本街瑞興麵館主劉浩良同子裕四同行嫉妒時唆流氓至店硬吃白食擲碎碗盆復被拉至鴻升樓茶館兇毆兼毁茶碗　情並據鴻升樓遞禀附控在案昨提　浩良訊究供詞支吾大令姑念事微飭賠洋兩元分給長興館鴻升樓了案（近） 
[局事瑣志]  
　　製造局練鋼廠幼童周毛毛前日放工時私取銅屑一包經該廠司事查悉送請高昌廟巡局究辦孫二尹判責三百板枷號三月發廠前示衆○老白渡豫康南貨店前日將磗塊等物傾倒門前被警察總巡朱明府查見立飭地甲押令挑除○前日二十三七鋪汛捕拘獲竊　市豐記碼頭陳紫侯家什物之小竊鄭仁與解局請究竊汪二尹 
 
 

Page 18

 
 
訊責一百板吊到贜物給失主領去○胡阿五前日將臭壞猪肉在南碼頭設攤呌賣被十二圖地甲查見拘解二十三七鋪巡局亦由汪二尹訊責一百板飭具不准再賣給斥退（欣） 
[會訊不付票銀及控欠船租案]  
　　　日商大野本吉延律師村上君投該管領事署控華商鼎和錢莊不付票銀經代理日總領事松岡洋右君准詞照會公共公廨讞員關司馬飭差協探將鼎和股東鄭觀勤傳案於前日午後由松岡君會同襄讞孫明府研訊原告律師村上被告律師侯魯公賀立克均到堂申辯候律師先稱鼎和莊所出一千五　兩票銀係付與華人胡寳莊由胡轉付大野吉今該莊於去冬閉歇此欵應向胡寳莊收取語未畢村上律師云此案是本律師原告琕應先禀候律師答謂日本律師不諳公堂向章凡原告控案須將案由繕作華洋合璧禀詞送呈公廨由會審官轉致被告律師方知案中所控各情此　原告未將禀詞抄呈是以本律　不知底藴應向堂上首先聲明並無不合現在請堂上著將華洋合璧　詞抄呈一分給本律師閱看方可會訊孫明府商之松君諭著補抄禀詞再訂　期賀立克律師之意亦同於是退堂○瑞腦商華綸　行控　和東報關行主唐寳珊虧欠船租水脚一案經襄讞孫明府會同瑞腦領事衛德飛君分别傳訊　詳本報前平後兩點半鐘衛君又與明府覆訊原告洋人開之被告唐寳珊與所延之穆安素律師同時投案先由穆律師將原告所控五欵如執事費電報費碼頭駁船等費逐欵申辨畢又將在烟台爲風雨阻滯　拜停駛每月以除出五天半核算是否應認各項請堂上核奪其時原告聲述唐寳珊虧欠執事費銀二十四兩及七次電報費洋十八元請追明府商諸衛君以唐於執事費銀巳認電報費祇認一次况此案尚須查明租船章程判　邀該船買辦到案俟下禮拜四覆訊再奪（見） 
[會審公廨晚堂案]  
　　徐伯詞控金錦文張廷標以股開晉餘洋貨號爲詞串騙銀兩等情前晚奉關司馬覆訊徐供銀兩當時付於張手由張轉付金錦文一同至申後金反有信來囑小的不可到　所云租屋開號實無其事爲此投求追究質之金張二人互相推諉司馬判金押限五天理處張暫交妥保出外帮同料理○美商茂生洋行控協泰昌號主葛茂常定貨不出案内在逃之甬人朱文德迄今未獲前日由廨差將朱妻樂氏解案請訊氏供丈夫於夏間出門迄今無信家中衣食無著現擬帶同兩孩回甬苦度並非有意逃避司馬著交官媒看管俟交其夫到案開釋（見） 
[會審公廨早堂案]  
　　洪海林控陳和尚拆梢行兇報由包探李星福獲案於昨晨解訊洪供陳於前日因借洋不遂拔刀突刺致傷手腕求請騐究質之陳供前日洪至小的家内與妻戲謔心有不甘失手戮傷襄讞孫明府商諸英副領事以兩造供詞各　押候查明再訊○有彰仁等洋貨號控華挺生朱金相等串開衡康錢莊騙取貨銀一案昨由捕房將華朱解請覆訊明府以供出各人尚未獲案判帶回捕房俟禮拜四訊核○拉客雉妓金四寳由捕送究判發押濟良所俟移飭其夫領回管束在案　由濟良所司　帶案并稱現由伊戚投所請保應請　奪明府商諸德君著暫帶回所中俟禮拜一再行交案訊奪○美界捕房捕頭禀前者東洋車主吳光巨私做火烙印爲包探李星福解案　洋事未數月今本捕頭查出又有私用火烙印實據　案請懲中西官互商之下判發押西牢六個月以儆○洋人麥根士控李文標行竊蠶繭若干斤報由包探倪順泉解究利責二百板押一月○韓靑元朱永路以香烟糕餅之類在捕房牢門口私送犯人由捕拘案請辦判韓枷示三天朱枷示五天○林杏生控王阿毛竊衣由探解辦司責一百板押捕房兩禮拜○陳阿生先後竊取胡姓及朱時山家綢布衣服由探解辦判責二百板押捕房一個月○頑童黄連森顔來生串竊王阿福陳扣子家衣物由探解辦判各押攺良所半年○孔阿邊控居值公竊取釘靴由探解辦判責二百板押捕房一天○過犯黄雲山竊無主衣服銀表由探解辦判責三百板押捕房六月○吳錫山將衣服質洋由捕解辦中西官訊係自物判當堂開釋○崑山縣移提之命案要猖林小和尙昨晨打探解案判押候交崑山原差歸原案核辦（見） 
[法租界公堂案]  
　　新租界坆山路一百十號門牌房屋於上月失愼由捕房將看房之董寳生等拘獲　　經陳大令訊得屋主郭濟成保有火險銀五千兩現回湖南原籍准予交保俟郭到滬再核在案昨郭自行投案候訊公信保險西人偕買辦到堂聲稱郭共保險銀五千兩火後查檢並無物　祗近鄰蘭記烟館稱有皮箱三只均係布衣今傳楊姓收租人到案請訊楊供經收房租餘事不知中西官問平日見有皮箱幾何虎見樓下帳房内有　箱等物不知其數官判郭交原保俟下期傳到蘭記烟館主質訊核奪○嚴順榮禀由洪周氏爲媒娶吳張氏作妾出身價洋一百元交伊母高張氏取去前日吳張氏忽將衣服首飾席捲潛逃故將洪周氏扭訴捕房交到逃婦吳張氏解案請究質之氏供住南市萬昌廟丈夫新故小婦人向在謝宅爲傭嚴稱伊母年邁多病雇往服役詎料伊毋並不在申欲令小婦人至洞庭山小婦人以尚有邁姑未便允從辭歇嚴處共住三個月蒙贈衣飾均在並非潛逃小婦人之母高張氏亦未收過身價求　大令著與洪周氏一并管押候提高張氏到案復訊核斷○某西婦坐陸阿四東洋車行經法大馬路忽然　跌毁坏　件報知捕房飭傳車主蕭德豐解訊陸供西婦坐車過側以致跌翻中西官判蕭陸各出洋五元賠償毁物了案○烟妓王阿大被鴇婦張王氏凌虐受傷爲捕房訪拿到案飭送仁濟醫館醫治未愈昨日解　請訊張王氏供出洋一百六十元交阿大姘夫領去自願爲娼阿大供被虐難堪求恩超豁大令判發晋育堂留養待病痊釋兩張王氏罰洋五十元○張根餘禀李清臣積欠　來貨欵銀一千餘兩延宕不還求追大令判交保出外限一個月理楚○張阿五禀前日至嚴錫園店内以銅角一枚購買紙烟找出之錢内有紗壳向調不允被毆受傷報捕拘究嚴供與妻口角詎張插口謾罵以　肇禍大令以嚴不應兇毆著罰養傷費洋二元○嚴兆先控媳　劉氏不安於室送案請懲大令判發普育堂留養在案昨日本夫嚴雲生投案具領飭具領狀准予領去（居） 
[美租界捕房事]  
　　昨有二百十四號馬車行至外大橋堍誤將陳金二東洋車撞壤車板索賠口角由捕一併帶入捕房捕頭著該馬夫賠洋了事○姜阿松朱金福在西華德路索取賭資互毆由捕拘入捕房捕頭以均非善類各押乞丐牢一宵○四百二十二號華捕巡至沈家灣地方見有賭徒十餘人聚賭向前喝阻詎被王麻子等多人將該捕拔至巡局撕破號衣事爲捕房所聞當飭中西探捕往局將王及該捕一併帶回捕房核辦○復泰　事行主某甲昨將脚踏車一輛送至捕房聲稱前晚有一西人雇坐馬車約閱四時因無車資將此車留下恐干未便故特呈報等語捕頭著留候查明核奪（古） 
[聲名脫字]  
　　二十八日本報紀諭飭查緝一則　寳善街新泰安棧事脫一新字恐與三洋涇橋泰安棧混淆　特　 
 
 

Page 19

 
 
[第十九版]  
辦解上用各項活計供應需料工裝咸解費等項銀二萬七千二百八十七兩三錢二釐除將蘇藩司解到銀兩動用外計餘剩銀二萬七千七百十二兩六錢九分八釐連同上届奏銷案内餘剩七十六兩六錢七分四釐一併照案留存　　　入下届報銷除照例造　　支細數清册呈送造辦處核銷外理合繕造黄册恭摺奏呈御覽伏乞皇太后皇上　鑒謹奏奉硃批該衙門知道册併發欽此 
[二品銜蘇州織造榮奏爲報銷辦解九龍被面通天帳幔等項動用料工銀兩繕造黄册摺]  
二品銜江蘇織造奴才榮銓跪奏爲報銷辦解九龍被面通天帳幔等項動用料工銀兩繕造黄册恭摺奏呈御覽仰祈聖鑒事竊奴才於光緖二十八年奉内務府傳辦九龍被面並粧縀等項當即遵照部章成案估計料工裝盛銀八千七百七十四兩三錢又奉内務府　辦通天帳幔並絲統等項又即遵照部章成案估計料工裝盛銀二萬八千五百十六兩十錢九分八釐呈户部楮撥欵項先奉准撥九龍被面一欵咨行蘇撫飭司籌撥嗣以通天帳幔限期緊迫赶卽咨商蘇撫轉飭一並籌撥業　鯊司當　道江海關道撥以銀三萬七千二百十五兩六錢四毫並經奴才動用辦解在案計不敷銀七十五兩四錢九分七釐六毫在申餘芖下動支除造具收支細數清册呈送户部覈銷咨報内務府查考外謹繕黄册恭摺奏呈御覽伏乞皇太后皇上聖鑒謹奏奉硃批該衙門知道册併發欽此 
　　宫門抄四月十八日工部鴻臚寺正藍旗值日吏部引見七十九名趙爾巽左紹佐預備召見召見軍機趙爾巽左紹佐 
[黑龍江將軍逹等奏爲江省推廣各項稅捐收有成數擬提一五經費經費開支善後局及各處辦捐局用敬繕隨單摺]  
　　奴才逹桂程憲全跪奏爲江省推廣各項稅捐收有成數擬提一五經費開支善後局及各處辦捐局用敬繕清單懇恩飭部立案恭摺仰祈聖鑒事竊奴才等於上年七月間奏陳推廣釐稅派員設局試辦摺内聲明進欵加增再將收數若干抵餉若干及一切局章詳細陳明懇恩飭部立案等情欽奉硃批户部知道欽此又於八月間攺添局處摺内陳　創辦伊始　局處章程一時未能詳盡容俟辦有端倪再行詳細奏聞等語欽奉硃批該部知道欽此欽遵各在案當卽責成經收各員認眞舉辦奴才等亦隨　督飭力求實效以濟要需惟江省自庚子以後百物彫殘雖蘭蘇林慶等處夙稱奥區然出産亦非昔比加以人情浮動民教雜居儻辦理情形稍不得宜緩之急之均足以滋擾累而生流弊幸得各該員等實心任事取而不苛不獨相安無事且己集成鉅欵計自上年七月初一日開　起全十二月底止扣足半年共收一成貨捐京錢四十四萬餘串木稅京錢十五萬餘千煖膏捐錢一萬千有奇均經解省交善後局存儲其一成　捐一項係専充巡警軍常年的欵木稅燈膏亦備正欵關銷從此再誠辦六個月以符原奏一年之數儻皆順手己有起色微特軍餉可籌即一切新政舉行尙不至有懸釜待炊之慮此則奴才等初念　不及者也惟是捐稅等事旣歸善後局綜核並由重設木稅局及原有釐稅局分期辦理則各該司經費自宜由此欵　畫仍仿照吉林　程將所收貨捐各項均提出一成五作爲辦公經費惟現時收數無定將來倘有不敷仍　以正欵支補如果日形暢旺梢有贏餘亦必儘數撥充正欵以歸實濟而免虚糜至經徴各員統俟扣足一年酌量收數多寡再行分别獎勵據善後局擬定員司薪公數目陳單呈請奏咨前來奴才等詳加查核尙無冗濫合無仰懇天恩飭部立案以便　行除咨部查照外理合恭摺繕單具陳伏乞皇太后皇上聖鑒訓示謹奏奉硃批該部知道單併發欽此 
[二品銜蘇州織造榮奏爲奉辦乙己運務遵章先辦赶運委員解交摺]  
　　二品銜蘇州織造奴才榮銓跪奏爲奉辦乙已運　遵章先辦赶運委員解交恭摺奏聞仰祈聖鑒事竊查奴才衙門每年奉内務府户部派赶運大運紬綾等項例由蘇州藩司江海關道分期籌撥銀十萬七千兩織辦解交在案所有光緖三十一年乙己赶運工需銀兩前　咨請司關籌撥旋准照例撥到遵即飭承採購經緯練染織辦兹先赶辦花綾一百五十匹花春細五十匹花素紡絲七百匹杭細六百匹春羅五十匹湖縐五十匹素彩綢二百匹大手帕三百個小手帕六百個衣線三百五十斤絃線二十斤白絲七百斤又外庫緞紗羅六百九十匹分别裝箱封回派委庫使文秀督同承差於二月十六日自蘇起程解京交納並仍援案附輪北上以期妥速除呈明内務府户部查照外所有遵章先辦乙己赶運委員解交緣由理合恭摺具奏伏乞皇太后皇上聖鑒謹奏奉硃批該衙門知道欽此 
　　宫門抄四月十九日内務府國子監廂藍旗值日無引見榮普謝授江蘇掦州府知府恩陳璧因伊子准其留部謝恩前工部侍郎盛宣懷到京請安關防衙門奏初五日大高殿拜表恭王行禮召見軍機榮普盛宣懷 
[山東巡撫楊奏爲揀員請補知縣員缺以資治理摺]  
頭品頂戴署理山東巡撫直隷布政使臣楊士驤跪奏爲揀員請補知縣員缺以資治理恭摺仰祈聖鑒事竊查榮成縣知縣劉應忠經正任撫臣奏請開缺另補於光緖三十年十月十六日奉旨應以五日後行文按東省照限減半計算扣至十一月初五日作爲開缺日期歸十一月分截缺是月分出邱縣寗陽榮成等縣三缺當經前署撫臣督同藩臬兩司掣定榮成第三缺在案自應揀員請補定例知縣攺教撤回廻避降補等項缺出應以侯補即用人員相間酌量補用等因是月掣定第一之邱縣第二之寗陽縣係以即用候補人員分補今榮成縣一缺輪應仍以即用人員酌補查有卽用知縣王蔭楠年三十六歲直隷祁州人　附生應光緖十七年辛卯科鄕試中式舉人二十四年戊戍科會試後大挑一等以知縣用簽分陜西奉旨裁留候咨光緒二十九年癸卯補行辛丑壬寅恩正併科會　中式貢士保和殿覆試三等殿試三甲朝考三等閏五月初七日引見奉旨以知縣卽用欽此簽分湖南新老告近攺掣山東三十年三月二十八日領照到省據署布政使莫瑞署按察使沈廷杞以該員才 
 
 

Page 20

 
 
   
 
