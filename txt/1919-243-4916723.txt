# 1919 - 243 - 4916723

 

Page 1

 
 
   
 
 

Page 2

 
 
   
 
 

Page 3

 
 
時評　　 
[今後之和局（冷）]  
　　今後之和局將從此停頓歟抑將别尋途徑歟依理而論北方苟誠心謀和者斷不以王氏一人之故而致反初意王氏而苟誠心有助於和局者亦斷不以不爲代表之故而有所反對蓋和局之關係不止一人而可以襄助和局以底於成之行動亦不止身任代表一職也 
　　雖然使安福派中人而能有此氣度者亦不至百口自明而終不使人見諒矣 
命令 
　　九月六日大總統令晉授李純以勲一位此令 
　　又令晋授白寳山以勲三位此令 
　　又令特授馮棠仁以勲五位此令 
　　又令齊耀琳給予一等大綬嘉禾章此令 
　　又令國務總理龔心湛呈秘書韓耀曾徐麟瑞另有任用請免本職應照准此令 
　　又令國務總理龔心湛呈請任命王耒王承垣爲秘書應照准此令 
　　又令國務總理龔心湛呈請任命錢承鈞爲印鑄局僉事應照准此令 
　　九月一日大總統令陸軍總長靳雲鵬呈准管理外火器營事務長官王懷慶咨請以喜山陞補營總明福陞補正護軍參領明山陞補副護軍參領托雲陞補委護軍參領均照准此令 
　　九月四日大總統令陸軍總長靳雲鵬呈請任命薛景岳爲陸軍第六師步兵第二十三團團附趙文魁爲第一營營長咸頤爲江蘇陸軍第二師步兵第六團第一營營長聶金魁爲第三營營長楊望和爲步兵第七團團附孫東雲爲江蘇陸軍第七十四混成旅步兵第一百四十七團第一營營長江佩哲爲砲兵營營長董述輝爲少校副官朱仁傑爲江蘇陸軍第一混成旅少校副官均照准此令 
專電 
　　北京電王揖唐行期又改二十前徐佳日筵餞並催速往 
（七日下午一鐘） 
　　北京電汪有齡密電謂南代表迭得各省軍反對王揖唐電請籌對付（七日下午一鐘） 
　　北京電昨晚王揖唐招待報界演說求輿論後援又謂南北相持由少數挑撥先袪誤會成見繼辛博森演說謂外人甚望民國之進步勸注重民意政府之固定文治制度財政之整理勿爲個人品位及階級之爭尤望鑒世界大勢人民自相連合 
（七日下午一鐘） 
　　北京電曹錕歌電報告己電斥吳佩孚但道途遼遠函電疏通恐難爲力（七日上午十二鐘） 
　　北京電院電滬盧對敎育會等江電解釋拘捕请願代表事謂非按法定請願程序勸令解散　　 
實爲内樹威信外崇觀瞻 
（七日上午十二鐘） 
　　北京電曹銳電告日領以小倉被毆憲兵被駡要求懲辦學生决婉謝日人並從嚴查禁 
（七日下午一鐘） 
　　北京電留日代表質問敎次長仍用江庸理由敎次長謂因能借墊學費且無他人肯去如有風潮再說（七日上午十二鐘） 
　　北京電意商由劉冠雄子學堅議售潛艇百隻與海軍價三千萬佛郎七年後交清正商草約陸部亦有向英商購飛機百架說（七日下午一鐘） 
　　北京電湘副官王朝擧私帶土五十餘斤在西車站查獲 
（七日上午十二鐘） 
　　北京電鹽餘定八九兩日交付數共二百六十萬（七日上午十二鐘） 
　　北京電陳光遠又電告李烈鈞等將攻贛前線己抵贛邊 
（七日上午十二鐘） 
　　北京電吳佩孚致龔豪電催龔復卅一電龔歌日復吳電云區區誠悃但知有國何黨何派初無容心自任國務攝樞政一切設施具見院電一切出納具見部案是否有揑造通電接濟黨費之事無待辯明第執事躬膺持由少數挑撥行袪誤會成見繼辛博森演說謂外人甚望民國之進步勸注重民意政府之固定文治制度財政之整理勿爲個人品位及階級之爭尤望鑒世界大勢人民自相連合 
（七日下午一鐘） 
　　北京電曹錕歌電報告己電斥吳佩孚但道途遼遠函電疏通恐難爲力（七日上午十二鐘） 
　　北京電院電滬盧對敎育會等江電解釋拘捕請願代有事謂非按法定請願程序勸令解散實爲内樹威信外崇觀瞻 
（七日上午十二鐘） 
　　北京電曹銳電告日領以小倉被毆憲兵被駡要求懲辦學生决婉謝日人並從嚴查禁 
　　（七日下午一鐘） 
　　北京電留日代表質問敎次長仍用江庸理由敎次長謂因能借墊學費且無他人肯去如有風潮再說（七日上午十二鐘） 
　　北京電意商由劉冠雄子學堅議售潛艇百隻與海軍價三千萬佛郎七年後交清正商草約陸部亦有向英商購飛機百架說（七日下午一鐘） 
　　北京電湘副官王朝擧私帶土五十餘斤在西車站查獲 
（七日上午十二鐘） 
　　北京電鹽餘定八九兩日交付數共二百六十萬（七日上午十二鐘） 
　　北京電陳光遠又電告李烈鈞等將攻贛前線己抵贛邊 
（七日上午十二鐘） 
　　北京電吳佩孚致龔豪電催龔復卅一電龔歌日復吳電云區區誠悃但知有國何黨何派初無容心自任國務攝樞政一切設施具見院電一切出納具見部案是否有揑造通電接濟黨費之事無待辯明第執事躬膺專閫職責有在如此逞臆妄陳淆亂是非事猶小摇惑觀聽影響大局厥失實大也值茲時局艱棘不可終日迭與元首籌議但期和局早成邦基再奠毁譽聽之公論執事旣渴望和平亦當維護大局以和始者必以和終云云（六日下午九鐘） 
　　北京電烏梁海嚴副使電中蒙軍自克復克旗後卽率同海兵向肯木畢其爾一帶進剿而俄激黨紅牌軍三千餘名己先佔領該處向俄軍官詰問令速退出肯境俄黨堅稱暫爲借住决不侵犯領土主權擾害地方等語查該黨對我雖尙和平然久佔不退後患不堪請示辦法 
（六日下午三鐘） 
　　北京電陳毅電庫倫營房民國以來被蒙官府拆毁此次高團到庫均租民屋褚旅軍隊無住處現與蒙官府商妥將前項被拆舊料交還趕造（六日下午三鐘） 
　　北京電院電曹錕廣平匪復猖獗地方危急着速撥隊援剿 
（六日下午三鐘） 
　　北京電藏事改在倫敦開議（七日上午十二鐘） 
　　北京電八年邊業兩公債卽日敎令公布（七日下午一鐘） 
　　北京電倪嗣冲因病昨抵津就醫並商時局（七日下午一鐘） 
　　香港電聞陸榮廷因莫榮新忤岑擬以譚浩明督粤（七日下午一鐘） 
各通信社電 
　　北京電龔心湛請辭代總理徐東海擬就閣員中擇人代理 
　　北京電倪嗣冲忽赴津頗惹此間人注意（以上六日）以上平和通信社電 
　　北京電龔己擬辭總先派人挽留如必不可留　　擬商田或靳兼擔 
　　北京電西藏問題駐英公使與英外部己討論 
　　北京電留日監督江庸准十日起程赴日返任 
　　北京電贛督又來電報告李軍確於江次南雄等 
處向　南進發 
　　北京電王總代表决定文日（十二日）南下己電直魯皖蘇四督約晤接洽 
　　北京電政府决將各省兵工廠經費一律暫停 
（以上七日）以上中華通信社電 
　　北京電龔决辭總理徐段均主不再留現商田文烈暫代俟和議定後另組田尙未允認（六日） 
　　北京電政府意見吉局初定贛警方傳蘇爲和會中樞三省長官不宜輕動故郭戚齊三長均慼留 
　　北京電陳毅以軍事與某督意見不同電請辭職院部以蒙邊多事不宜更動駐使决計慰留 
　　北京電交部擬在路政司添設委員會討論路政進行事宜國務會議業己通過（以上七日） 
　　天津電學警衝突己調停就緒各學校己上課地方秩序安靜不至再起波瀾毆傷日人事經當道往日領署道歉亦可和平了結 
　　天津電皖倪督昨到津聞因病來此就醫（以上七日） 
　　香港電譚浩明來粤聞與莫督爭位置廣州將有重大變化省城增兵人心恐慌 
　　香港電聞伍秩庸以制憲計畫議院迄未能行近日頗具消極態度（以上七日） 
　　以上中孚通訊社電 
路透電 
[歐洲和局之波蘭]  
　　五日柏林電高等議會聲稱德國如不取銷德國新憲法規定奥代表得加入國會一條協約國將續占來因土地德政府今備文答覆謂德國不能維持其關於此問題之態度但無修改國家憲法之必要如協約國因要求不遂遽擴張其占領範圍則德政府將視此舉爲可爲痛惜之强暴行動 
　　五日倫敦電倫敦輿論以德國覆文爲含混空泛 
　　五日巴黎電波蘭總統巴特里夫斯基氏語客謂 
德軍現圖於東境陣線獲一勝利略償西境之失上西里西亞東普魯士立陶宛過激軍陣線一帶與明斯克附近及鳥克蘭陣線波蘭軍處處受敵爲敵者非德人乃仰助於德之人德人現圖以過激主義困擾波蘭波蘭軍需有限應付爲難若波蘭能早得援救則德軍攻入波蘭之謀必遭失敗但非候對德和約調印之後不能得必要之外兵安定大局俄國波羅的各州現有德人釀亂援助過激黨德國現背協約國之主義以興新戰爭波蘭無法引避之德國决計不恤犧牲征服俄國且竭力於全世界破壞吾人之名譽 
　　六日巴黎電聞協約國特别代表克勒克氏定於今夜前赴匈京將以羅政府對於和會及和會决議之態度報告高等議會 
　　五日哇太樺電坎拿大上議院己核准和約 
　　六日維也納電任勒博士語人謂定於星期日回聖哲滿後將簽定和約奥總理此言可見奥國定可接受此約 
[歐洲戰事之餘波]  
　　五日倫敦電華沙傳來最近波蘭消息謂上西里西亞之起事者炸毁太諾維斯鐵路橋並拆毁太諾斯加哥拉之電報與電話交通一日夜問有劇戰德兵攻擊台成之某村用機關槍與武裝摩托車作戰兩小時之久德兵受創而退聞德飛機曾攻擊各鎭飛機三架用機關槍轟擊某處大街死五人傷二十人 
　　五日倫敦電羅軍司令部否認羅軍擬渡尼斯特河攻入俄境之說 
　　五日倫敦電捷克斯拉夫總統瑪薩里克氏語客謂捷克斷不能與奥地利亞及瑪爾耶人聨合惟諸新國聞必須有經濟之契約捷克與羅馬尼亞巨哥斯拉夫波蘭諸國極相親睦且望與奥地利亞人及瑪爾耶人交好但此全在彼等好自爲之 
　　五日巴黎電英國看護婦加夫爾女士前因庇護被俘兵士致被德兵槍斃後有德國秘密偵探名瑪雅爾者向駐在海牙之英國軍事隨員呈報加夫爾女士之被殺實由法人葵安向德軍告密所致法當道乃將葵安拘獲交法庭究辦現此案審訊己畢檢察員謂被告問諜之罪業己成立請判定死刑法庭於研究五十分鐘後一致宣佈被告犯大逆之罪遂判定死刑裁判員七人内有三人不予同意葵安於律師辯論後自稱無罪迨定案時復手無罪裁判員六人簽字主張從寛癸落 
　　六日柏林電政府曾考慮古爾倫之大局决議德兵若不無條件服從政府命令退離駐在之境則將停發軍餉軍需懲辦抗令之兵士 
　　五日柏林電各報載稱匈牙利共產黨領袖皮拉根氏與其同黨數人己越巴伐里亞之邊界逃脫 
　　五日羅馬電意國下院己採納女子選舉權議案 
　　六日柏林電普魯士財政部長昨稱前德皇赴荷蘭時僅携六十五萬馬克此後從未續得國之接濟 
國外要聞 
[日新任朝鮮總督總監被剌]  
　　譯上海日報 
　　今春韓民因謀獨立遭大慘殺後日本知怨之所歸厥惟軍警故曾有廢武官統治之議迨長谷川大將解朝鮮總督之任仍以齋藤大將爲繼而以法學博士水野氏爲總監本月二日齋藤水野二氏率隨員等至京城履新車抵南大門爲下午五時車站中領事團李王家屬駐韓陸海軍司令官帥團長文武官員等往迎者肩摩轂擊絡續於途旣下車在貴賓室小憇即乘馬車赴官邸齋藤總督之車在前水野總監之車在後約距總督之馬車十二三步忽有韓民抛擲炸彈轟然一聲人馬紛雜不可名狀致受重傷者甚衆如村田少將野津大尉朝日每日新聞社兩特派員小年田警察部長美國人哈利森夫人久保滿鐵理事車夫八人警察二人韓民若干人而新任總督僅有炸彈破片飛至絶未受傷總監之馬雖曾受傷而總監則無事其隨員等亦毫無損傷即由警察保護進官邸安住矣當時警察即着手搜捕以車站近邊人雜卽被脫逃至十二時尙未將犯捕獲嗣後逮捕一嫌疑犯住京城府内弼雲洞名朴王桂年約四十歲因見其腿部挫傷將赴島崎病院形跡可疑遂被逮焉事後據目擊當時情形者云炸彈擲下時發青紅色之光後繼以極大之音響更觀察炸彈擲下之處則在貴賓室前丈餘其水泥道路裂成二三寸六七寸之大洞其周圍則盡爲鮮血云 
[瑞士絲業之現狀]  
　　法國無線電社巴黎通信云瑞士蘇里痴之絲織業與巴塞爾之絲帶業爲瑞士最重要實業之一平時傭工四萬五千人有織機一萬五千架從法意日三國運入生絲二百餘萬基洛格蘭姆織成絲貨大半輸往各國而以英國爲最我計蘇里痴所製造之絲貨運銷英國者約居十分之七近年輸出大減存貨甚多聞目前積存各貨共值英金五六百萬鎊廠家至是乃減少出額故織機之停工者約佔四分之一預料絲巿如再不振則停工者將佔全數之半出額旣減原料愈積愈多去年六月底絲線堆置共二十五萬基洛格蘭姆迨至十二月底聞己增至七十七萬五千基洛格蘭姆今年三月一日英國撤銷絲貨入口之禁令但限制入口絲貨不得超過一九一六年所值之半數故蘇里痴絲業中人猶感困難焉至於巴塞爾絲帶業近因禁令取銷頗形鬆動查一九一三年絲帶出產值四千三百零六萬三千佛郎運銷英國者二千三百九十三萬佛郎一九一六年出產值七千三百十一萬佛郎運銷英國者四千八百六十三萬佛郎今後以半數計絲業猶可運銷英國逹二千四百餘萬佛郎惟年來瑞士絲貨在英國銷路頗有江河日下之勢查一九一七年英國於十一個月内從各方面運入絲貨六千五百七十萬碼值英金七百七十萬鎊内有瑞士絲貨六百八十萬碼一九一八年同一時期内英國從各方面運入絲貨八千六百八十萬碼值一千二百五十萬鎊其中瑞士絲貨則减至三百四十萬碼據瑞士絲商云日本與意國之絲貨及法國夾絲貨運銷英國逐漸大增是以瑞士絲貨之銷路乃逐步低落云瑞士爲巿况所迫勢不得不減少出額廠家有縮減工作時間者甚至有完全停工者政府力籌調劑之法凡賦閒之織工仍得工資三分之二廠主與政府各認付一半云 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞　　 
[美參院中山東修正案近訊]  
　　美參院中之山東修正案己於八月二十六日提出大會據昨日所得華盛頓消息共和黨議員對於修正案持曖昧態度者有七名民主黨中去就不决者亦有六名假設此七名之共和黨員與六名之民主黨員聨合投票贊成則修正案之白票必占總票數三分之二若然則該修正案即可通過目下主張修正案各要人正極力奔走遊說惟據外交界觀察參議院在此一兩個月内終未能投票表决 
　　山東修正案萬一在參議院否决則主張修正案方面將取如何態度甚可注意據紐約太陽報消息假設山東修正案不獲通過主張修正案各領袖决意再提出第二修正案將和約中山東問題規定全部取消 
　　據華盛頓八月二十八日電訊共和黨領袖又議員諾克思氏决定在大會爲反對和約批准之演說外間均以爲共和黨此舉顯爲破壞和約成立之第一步又據外交界觀察山東修正案能否得三分二以上票數誠屬疑問惟主張修正案各首領態度甚爲堅决聲稱該案如失敗將更提出他之修正案以阻和約之成立要之共和黨目的非威總統承認山東修正案即破壞和約全部云 
[京津各界請懲軍警暴行]  
　　京津烟濟等處各界聨合會最近上公府呈云濟南鎭守使馬良邪險其性橫暴其行東人側目而視重足而立己匪朝夕近更借口戒嚴槍斃良善商民笞箠愛國學生此猶不足復喪心病狂倡爲中日合併之謬說東人旣受荼毒罔可控訴京津各界人民不忍魯省同胞獨處水深火熱之中爰於前月二十三日共舉代表蒞府呼號以懲辦馬良取消山東戒嚴令二事爲請乃代表等佇立終日迄無端倪隨來警吏多人將代表三十餘人悉數捕去縱有言詞難逹聰聽廼復舉代表繼續請願在府外守候冀或能於萬幾之中分一刻之暇俾代表等得盡其辭山東克離水火忍飢立寐冒雨炙日逾三晝夜未敢自俞非獨具好勞惡逸貪苦畏樂之性也以天良尙在不忍魯省人民獨受困苦故敢竭其區區之誠或能動政府矜憫之念己耳殊料當局以爲人民求見總統有損尊嚴羣集府門更碍觀瞻遂命軍警肆行包圍旣復兩人挾一人不問男女悉送天安門内拘囚嗣由天安門内拘代表馬駿等數人至警廳各代表願與俱往百方懇求未蒙允諾反逢汪督察長之怒遽呼打打軍警聞令羣向代表等或用槍托橫擊或用足踼手毆亦傷矢口毒詈辱及祖无當是之時受傷者號呼於拳足交加之中女代表輾轉於槍刃捶撻之下有耳者不忍聞有目者不忍覩而此種種暴行乃出於民國軍吏之所爲竊相傷嗟原以馬良橫暴而不憚跋涉不辭艱辛以爲東省同胞丐一旦之命不圖今更有甚於彼者人民亦何所望哉且政府所重原在威信以保護國家捍護人民之軍警戕賊無辜之代表毋乃損威旣納各界拒絶簽字之請願於前今乃謂請願爲非當前日之事是則今日之事非衡以人情有近失信况此請願自問尙未逾越矩規縱不能憫其愚誠採葑菲於萬一當不致怒其狂妄命軍警以摧殘然竟毒遭兇毆虐及女孺此必有司者之過計而軍警之盲行也茲謹據事後調查所得二十八日男女請願代表在天安門被毆受傷者數百人重傷十餘人當經送往各醫院療治存有受傷證明書爲憑伏以各界代表此次受害事始馬良禍終汪督察民賊不除國難未己用敢瀝陳被害情形懇予依法懲治庶足以儆殘暴而安民心不勝屏營待命之至北京天津濟南烟台保定唐山昌黎灤縣蘆台山海關各處各界聨合會謹呈 
[蒙邊俄患之警報]  
　　謝米諾夫聨合布雅特侵犯蒙境喧傳己久茲聞謝軍現又組成兩大隊一犯烏梁海一犯恰克圖其犯烏者因該處駐有瑪王所領蒙軍防堵甚密一時無隙可乘禾能侵入其犯恰之一隊則節節進逼現己開抵大樹林地方距恰城僅四十里商民聞信倍極恐慌當經李佐理員據情飛電庫倫陳都護轉飭高司令立編兩混成支隊一隊馳赴前方迎擊一隊作爲後路援應現時己否交綏尙無確實報告惟陳毅李垣連日均有急電到京請催二三團軍隊早日開拔以厚實力 
　　另一消息烏梁海一帶爲過激派勾結胡匪盤據幸經駐防各軍實力驅除要隘次第恢復惟軍勢單薄地處要衝關心邊事者頗爲之慮然近來形勢尙未致遽生極大變化我軍猶能相機前進但據佐理員嚴式超最近電報謂我軍近克復綽克旗正擬進駐克必木基爾詎意突來俄紅防軍三千佔據該境查該軍與蒙官府尙稱融洽應如何對付請政府指示遵循云云蓋俄黨軍派别其内部組織均甚複雜亦邊防上困難之點也 
[北京財政之窘况]  
　　北京財政近月來異常窮竭關餘雖己交付聞支配己盡祇敷發給緊要軍餉及某某兩機關經費外現所餘無幾關於總統府及兩院經費原擬由此欵項下撥付聞己不能照撥而各項軍政兩費所需甚急日前由國務會議議决先發行公僨五千萬元救濟目前咨請兩院提前開議龔代理並定七日上午在外交大樓筵請兩院議員說明財政上困難情形爲切實之疏通之據中美通信社消息幣制局總裁李思浩近於閣議席上提議以内國公債票若干向日本三菱公司抵押借欵六百萬元以應目前急需 
　　又聞龔代總理近鑒於財政之支絀决意主張恢復民國元二年預算蓋近三年之行政經費支出額較之元二年總超過在三分之二以上故前此通過國會之恢復元二年度預算一案不日即將提出閣議以備議决實行以收節流之效但此等緩不濟急之空談未知於財政有無實益耳 
[北京通信（靜觀）]  
　　治淮沂沐三水大計畫 
　　淮水爲患於蘇皖兩省沂沐爲患於蘇省北境各縣歷時己數十年施治殊難再緩前者全國水利局以歷年經騐之所得曾撰成江淮水利計畫書一册内分淮運施工沂運施工沐水施工三大綱咨經財政内務農商各部會核並經財政部咨呈國務院附以意見略謂此次導淮事業兼寓弭兵計畫不獨江皖安危所繫亦與中原大局有關急起直追何待再計但此事與地方人民有至大之關係利害之際意見容有不同應請將導淮施工計劃書旣關於此案之文件並此時補測皖淮等情咨行江皖兩省長官轉行江皖淮南北各縣先行曉諭人民共悉中央弭患捍災之大計如人民别有討論卽芻蕘之見亦足供研究之資倘因誤會而持異議亦可預爲解釋云云又對於原計劃書内自仁和集起築隄以逹張福河口一層有所疑慮蓋深恐皖北下注之水因有此隄而流行不暢又以淮之在皖者未能兼籌爲言此實因長財部者爲龔仙舟龔皖人也故於皖特加注意惟水利局對於此層之疑問己爲之明白答復矣茲者該局復就計劃書所列撮共要領編成江淮水利計劃提綱呈明當局並排印多份分發皖蘇兩省意在徵集人民之意見以决定施行方針此亦水利局成立五年以來之絶大成績矣提綱所列條目極爲明晰留心水利之士不可不一留意焉茲就記者個人觀察所及論述如次並附繪略圖藉示四水之大槪 
　　（一）全工目的謀豫魯皖蘇四省之安全永除水患爲退伍策善後爲平民擴生計以河工爲基礎以農墾爲歸宿按此條所列雖寥寥數語而全工目的己包括無遺弭兵一層尤具深意此爲龔仙舟與李碩遠南氏之計畫也 
　　（二）工程年期約以九年爲三期 
　　（三）工程經費淮運沂運沐水施工費共需銀六千八百八十二萬八千五百六十六元管理工程及購置機器照施工費加三成需銀二千零六十四萬八千五百六十九元八角按以上兩項經費合計之卽共需八千九百四十七萬七千一百三十五元八角再就三項工程分計之則治淮運所費者五千三百萬零零零零七十一元治沂運所費者九百八十四萬二千三百六十六元治沐水所費者五百九十八萬六千一百二十九元用費如此亦不可謂不鉅矣 
　　（四）籌欵方法第一期即前三年以裁節軍餉每年一千二百萬元應用第二三期即第四年後起以徵收受益田二萬九千六百四十萬畝每畝五分年約可得千五百萬元之附稅抵充之按此計劃亦係由龔李兩氏屢次會商討論而得者從前南通張裔庵治淮計盡本有大舉美債五千萬元之意因時局俶擾無由議及此次李碩遠總裁積極督飭所屬趕爲籌議亦多半由於南通之敦促且多數仍遵南通之舊議也龔仙舟總長對於此舉亦復極端贊成其意以爲卽使裁兵計畫不能完全實現每年所節出者未必眞有此數則於南北統一以後大借外債時亦應取出一部分内供治淮之用其堅决有如此 
　　（五）行水路線淮沂兩水均與運河有直接關係故言淮言沂必及於運浗水與運亦直接然東流以入六塘六塘之上游固亦通於中運也茲該局預定三水路線如左（甲）淮水由三河高邵湖出裏運經歸江各壩入江並於洪澤湖中由仁和集起至張福河口止用沈床工程築新隄成一淮水幹河引由張福引口借用鹽河入廢黃河出海按如此計畫則淮水入海入江各得有正當之路與張南通最後導淮主張所謂七分入江三分入海之說相同（乙）沂水大部由周家口駱馬湖入六塘河其餘由窰灣及二道口分入中運仍由劉老澗洩六六塘河會流東下經灌河入海（丙）沭水以分水沙河經薔薇河出臨洪口入海爲正幹仍分入沭河及前沭及後沭兩河入海 
　　（六）水量分配（甲）淮水最大流量每秒一萬二千五百立方公尺預定入江七千立方公尺入海三千立方公尺留湖二千五百立方公尺（乙）沂水最大流量每秒二千五百立方公尺預定入六塘河二千一百立方公尺分入中運仍滙入六塘四百立方公尺（丙）沭水最大流量每秒二千七百立方公尺預定入薔薇河二千立方公尺分入前後沭河七百立方公尺 
　　（七）工程種類除挖泥外有築隄築楗築壩建閘四項閘分雙門閘船閘壩分活動壩滾水壩隄分臥羊式隄走馬式隄築隄時且須用沈床隄基按以上所列多半爲新式工程爲吾國前此治水所未有 
　　（八）附在江蘇境内之淮運沂沭四水略圖 
[蘇省米禁交涉之經過]  
　　駐京英公使要求開放江蘇米禁一節迭紀本報茲某方面傳出英使與外部來往公文亟錄如次（一）外交部照會爲照會事蘇省禁米出口一事准三月七日來文以津浦路運出米榖之詳情均爲本大臣所洞悉因該省政界實有任便售賣軍用執照於願購之華商各情即可憑之現狀應正式要求將江蘇禁米之令開弛等因當經轉准江蘇省長咨稱本省長自蒞蘇以來不惟未發過本省運米執照並陸軍部護照亦從未咨請頒發茲英國公使輒謂蘇省政界任便售賣軍用執照即可憑之現狀不知何所根據至津浦路裝運之米必須騐明護照迭經本省長咨明交通部并函該路局有案此項護照向係陸軍部所發凡非軍用之米當然不能發給本省除軍米外并未放行何項米榖且經省議會議决仍請申禁自無弛禁之理等因查蘇省禁米出口歷經轉行查明始終按照約章所載辦法辦理自無應行弛禁之理前己由本部一再於復文内聲明在案况近來該省對於粤民之請求移粟以及鄰邦之告糴均因無力兼顧一律婉却尤足爲該省值此連年歉收未便遽弛米禁之明證所請實難照辦相應照復貴公使查照須至照會者（二）英公使照會爲照會事江蘇禁米出口一事接准上月二十七日來文閱悉一切至該文前致本大臣祇以聲明江蘇省長所稱與前次本大臣致貴部文内該省辯論應將米禁釋放各節毫無關係因據該省長言明本省除軍米外並未放行何項米榖且經該省省議會議决仍請申禁各等語而所稱對於本大臣前文均以除軍米外有大批江蘇米糧由津浦鐵路運行出口有切實可靠之據毫不相涉惟此節現時勿庸再爲具論來文内稱粤省所請運米一節己經婉却乃於本月十日有江蘇米糧三萬四千二百八十石由鎭江運往廣東又逾數日復有三萬石左右同運前往惟一千九百零二年中英商約内載倘於旣禁之後無論何項米榖載運出口則應視該禁業己廢弛等因查此時旣有由江蘇運米出口之事實是按該條約此項禁令業己廢弛茲本大臣顧及該省省憲按該條約之責久己未肯照行其按條約應負之責故應向貴代總長諄請釋放禁令切實指令發與江蘇省長並擬請令該省長加以注意將來遇有饑荒之虞應再發布禁令時須按條約第十四項辦理而該欵所載米榖禁期之内應於告示内載明擬運出口米糧數目若干一節自應特别遵照辦理也并希早日見復爲盼須至照會者 
[京華短簡]  
　　昨夕忽傳龔心湛因國事多艱不堪兼識堅辭兼代總理東海亦有允意至龔氏辭職之最近原因實爲財政困難應付掣肘各方面積欠之鉅殊駭聽聞尤以陸軍方面爲甚責備之聲不一而足不得己毅然求去現在後繼者尙在磋商依某當局之推測一時似難决定中美通信社消息西藏問題台克滿與陳次長談話幾至决裂而朱爾典公使又即須回國西藏交涉是否至此告一段落尙屬疑問聞其中關於地界之部分英國所主張者以逹賴所轄區域爲限中國方面以逹賴所轄部落甚多易生糾葛且逹賴地方素隸中國版圖之下未便允其所請因此雙方意見尙難一致 
　　莊景珂代理駐日公使後大不理於衆口近日因政府任劉鏡人爲駐日公使莊氏大失望聞己來電請辭日館參事之職政府己將來電抄寄劉公使請其另行覔人大約莊辭職照准後將調充外交部某職 
　　昨日（五日）英美協會在六國飯店開本月宴會赴宴者甚多即於此宴爲美使芮恩施君餞行芮氏己得該國外交部准予辭職將於本月十三日啓程赴美席上除美使爲特賓外更有英使朱爾典君英美兩使署人員干不爾君等及其他新自外國來之賓客濟濟一堂宴會將終會長愛蘭君起立宣言對美使之去華依依惜别並祝其一帆風順且言美使在任時力謀美國之利益並竭力聨絡英美人之感情乃有今日之盛會然芮使雖去吾願其魂魄長留復與吾人常通消息後向美使致詞吾儕殊敬佩足下在華之功業今君一去惆悵良深而依戀之情無時或己又述該會之宗旨與政策謂英美旣屬與國自當同心合力謀兩國之公益庶他國相將加入萬國一心胥於此會基之於是美使答詞極言此身雖行此心長在並言愛蘭君願其魂魄留華是以後到美將成一失魂落魄之人矣言次衆皆絶倒繼致謝忱並言自英美聨軍以後二國人士將益互相聨絡推而至全世界將對於中國數百兆之人民表示同情並力言華人之不可輕視他日必有作爲英國商埠由香港新加坡及澳洲羣島紐西倫迤邐而至加拿大橫亘太平洋而直接美洲願用以發揚光大遠東之友交而勿爲非分之營謀詞畢就座衆皆鼓掌盡歡而散 
[魯省會解除戒嚴之建議]  
　　山東省會議員王慶雲等日前因請解除戒嚴提出建議云爲建議事自外交失敗舉國惶駭罷學罷巿力爭主權吾東商學各界聨袂繼起舉動文明秩序井然嗣有少數激烈分子演出搗毁報館等種種軌外行動軍署爲維持治安起見當呈准中央宣布戒嚴藉資鎭懾本屬一時應變之計現下肇事之人或交法庭或處軍法商民安堵巿廛不驚省垣狀况早歸甯靜矧北總代表己經派出派會可望重開而對德奥等國回復邦交爲期又己不遠近察地方形狀遠觀中外趨勢均無再行戒嚴之必要因查戒嚴期内凡百事業胥蒙影響杯蛇巿虎人心易滋摇惑本會爲全省人民代表機關對此重要利害國頭當然相度機宜出而有所建白擬由本會據現下現形聲叙理由一面電懇中央一面函請軍署早日頒布解嚴令以息浮言而靖人心可否伏候公决提出者王慶雲連署者宋簪纓成書勲景傳詩秦少文孫同文崔蔭田鄭鶴年谷振東子之昌王煃燿等 
[吉林之虎疫未己]  
　　吉林省垣防疫係屬臨時發生之事故所需用費隨時由經辦人禀請省長核准照支此次設立醫院初在桃園設立隔離所旋在新開門外施醫院（即俗稱英國醫院）添設防疫所因高醫生行醫多年最有信用一般社會咸趨就之以致原備席栅甚爲擁擠來治之病人間多衣履不完入晚寒凉甚爲困難該醫生以原發公費僅用之於藥品如衣被等具無從籌辦乃由熱心善士設法捐募省立女子師範學校監學任雪航女士惻然憫之以婦女之染病者兒女號啼尤爲悽慘遂慨然擔任向所識各處設法捐募金錢衣物送往高醫生等甚爲感激並有人贊助任女士向各處廣爲勸募己經實行矣 
　　模範區立第一學區第四國民學校（省立公衆運動場院内）校長魏君於二十六日夜深吐瀉不止當卽請醫診治次日（二十七）晨勢益沉重卽赴東關高醫生處就治施藥無效即於二十七日午刻去世防疫隊員己將魏校長住室實行消毒矣又昨法校法律本科學生劉惠遠染疫死去王校長以該生家無他人隻身求學慘死於疫情殊可憫遂出盗巿棺爲之殯殮暫厝於東關某處並議嗣後尙當由校舉行正式哀悼也近日虎疫蔓延益烈一般商民知其危險故各自爲防其擬具組織章程呈商警廳核示者己有數起北極街商民擬設防疫會一所清眞回民等亦擬設清眞防疫會聞警廳業將所擬會章代爲修正准其設立矣 
　　朝鮮銀行日昨通告謂現虎疫發生日烈本行爲防止傳染暫行停止營業由本月二十九日起至三十日止先行停業兩日特此通告 
　　至長春方面勢亦日甚連日以來被疫斃者日見其多以故東西南北各方面鼓樂之音不絶於耳而街巿之抬棺出殯者亦絡繹不絶防疫事務所以近日疫勢傳播非常之盛所有人員不敷分用而長埠又與日本租界毘連我中國人在日界疫斃者亦無日無之故擬聘請道署外交科員陶聞齊爲本民外交顧問又因文牘日見繁多擬聘王國襄爲文牘部員防疫病院亦以近二日來死人日多原有警士不敷遣用警廳己令各區調撥警士數名住院服務亦可見該埠疫勢之劇矣郭省長電令道署文云陶道尹傅道尹鑒長哈兩境遇有在鐵道界外疫斃之人應於報告分别列報以内憑查考希轉飭各該廳縣遵照辦理又道署令文云近查一區界内疫死者至數十人悉令其私自掩埋而不之顧該區未免疏忽己極應即從速調查設法消毒深埋以免傳染至本埠從前所有義地偶一經過直令人不忍注目率皆露於外面當茲疫症流行之際難保無疫死者攙雜其間即非疫死者屍氣薰蒸亦於公共衛生大有妨礙且揆之人道亦有未合速即切實調查己葬者雇工代爲深埋未來者出示嚴禁並將此次疫斃掩埋地點距城里數面積繪圖送署曁每日掩埋狀况亦須附以說明以備查考萬勿違悮查本城義地以大佛寺黃瓜溝爲最奈經年月己久荒塚纍纍觸目皆是己無隙地茲聞防疫病院己在老虎溝勘定官家義地一段道路較遠面積亦尙寛大惟必須修橋樑一處方能通行現該病院己雇用多人鳩工建築矣 
[廣州電車路案爭潮續誌]  
　　近日電車路案之爭潮己漸趨於劇烈省議員之質問未己而粤籍國會議員卽隨之而起大多數對於此案均以粤中領土主權爲慮而礤懷疑之點卽在電車公司之代表爲外人遂聨想及兼收洋股之一着將來路權恐落諸外人之手且贖路價格渺無限制必至收贖無期凡此皆貽廣東以莫大之危害粤中人士所最不滿意者也電車路合同其重要之點是否具此數弊非有精密之調查不能斷定惟粤當道固執此安非交議範圍而置省會質問於不顧寗得謂爲事理之平况電車路之合同經各報揭露即來各方面之詰問苟非將合同明白宣示雖信誓旦旦又曷禁人之懷疑宜乎爭議者之紛起也茲將粤中各界爭持此案之最近舉動彙誌於下其一粤籍國會議員前此曾將此案種種危害詳爲剖析原欲喚起粤人之注意以冀挽回無如粤人眼光殊不及遠視之漠然於是乃思聨合報界昨日持柬請各報記者互相討論大致以此次因承辦電車一案訂立合同四十四欵窮其利害關係於地方人民者甚大報館有左右輿論之能力對於合同中損失權利之處深望剴切指陳爲一致之主張俾人民有所警惕共圖補救討論結果僉以此案關係重大必須逹到取銷目的非有圓滿效果决不缷責其二省議會以官廳堅持不交議理由殊不充分日前議决質問省署迄未答復昨再函請省長迅令巿政公所在三日内具復以憑核議並以政府此次曲解法文應交議而不交議顯係蔑視立法機關事關省議會職權特通電各省省議會設法維持復電致北京英公使廣州英總領事聲明此案未經交議以前無論何人承辦本會决不公認庶免英商在港政府立案將來多所爭執觀於上述其爭持可謂劇烈矣然以吾人冷眼觀察則此中黑幕在粤當道固不必爲之諱即爭議者亦别有隠情微聞省議會方面倘有交換條件卽可不再反對若夫報界則多己爲張錦芳收買除一二未收買之小報外類皆噤若寒蟬所謂堅持反對徒虛語耳至於粤籍國會議員無拳無勇終日曉曉粤當道惟目笑存之現在此案尙未完全成立則以交通部未准予立案然交通部諸人果　採取一般輿論意見將合同根本修正以造福廣東乎亦未可知也附省議會函電（致各省議會電）各省省議會均鑒廣州巿政公所招商承辦電車路一案按省議會暫行法第十六條第五欵及第六欵之規定係屬省議會議决範圍經迭次請政府交議乃政府曲解法文以爲不應交議顯係蔑視立法機關事關省議會職權乞設法维持文件後寄廣東省議會叩陷印（致北京英使廣州英領電）北京英使廣州英總領事均鑒廣州巿政公所招商承辦電車路按照敝國省議會暫行法係應交敝會議决案件經於本月十六日通電國内聲明此案未議以前無論何人承辦本會决不公認茲將此旨向外國聲明電請貴公使貴領事察照并轉知貴國商民爲荷廣東省議會叩陷印（致省長公署函）敬啓者八月十六日本會以承辦廣州巿軍車一案巿政公所認爲并非議會議决範圍理由殊不充分咨請仍將關於此案各項章程交由本會議决業准貴公署八月十九日咨復除再令飭公所查明核復 
 
 
 

Page 7

 
 
再行轉逹外相應先行咨復等由本會以爲爲日旣久　　 
未准將該公所呈覆轉咨於本會會議進行殊形不便相應函請迅令巿政公所在三日内具復轉咨到會實紉公誼 
[陳炯明之尊重公意電]  
　　西南各將領對於王揖唐爲北總代事所發表之意見電文多見前報茲聞陳炯明前日又由漳州致廣東軍政府電云和議肇開中梗頓挫遷延荏苒倐近一載内外觖望兵民交困救災拯溺朝不及夕北廷旣派總代表即可視爲有意言和之表示若一意拒絶是北廷反有藉口國人將起責難管見如此無非謂心之難安懼法之所（電碼疑有錯漏）是以前効蒭蕘曾言對於北廷派出之人無迎拒之必要如軍府别有灼見則非炯明之愚所能揣測惟旣經國會議决反對炯明亦當尊重公意也狂直之言諸希鑒察炯明梗印 
[廣元艦沉没己徵實]  
　　香港消息廣元廣庚廣海三兵艦日前因載運沈鎭守使鴻英及該軍隊赴瓊己經多日近省中有人傳說謂前月下旬該三艦同駐泊瓊州海口因遭颶風廣元兵艦沉没廣庚廣海兩兵艦亦同時被風擱淺云云刻省中海軍界人接瓊詶來函知廣元沉没之事己徵實幸該艦沉没之處其海底係泥質且不甚深艦上各員均得慶生還并云廣庚亦同日被風浪衝激在沙岸擱淺惟未言及廣海擱淺事但據别一方面消息則謂廣海擱淺之事亦至確鑿刻因陸使蘭清赴欽廉履新己調廣海返省該艦是否亦同遭擱淺日内即可明白也 
[閻錫山對各校學生之訓話]  
　　山西閻督軍於前日（三十一）午後四時召集各校學生齊集大學校大公堂訓話大旨就所希望於學生者之自愛與愛國二端加以發揮略謂自己與國家有密切關係若無國家則自己必爲人奴隸然若有國家而自己無能力仍不免爲人奴隸故必須養成人格能力愛國家兼愛自己從救亡之根本上着手惟有趁此國未亡之先努力求學培養民德民智民財方爲救亡不二法門末更就中國現象推論將來結果恐有較亡國更爲危險更爲悽慘并謂欲救今日之危亡非現今負責任之人有救亡之智識知救亡之路徑不可邇來時局現象日趨險惡而亡國之徵兆愈益逼近所期望之將來負救亡重責之青年學子不可不亟使之知救亡路徑所在而各沈思潛力以赴之云云 
　　昨日（一日）下午五鐘督軍又在督軍署大講堂召集各機關各學校人員開第一次學術研究會督軍蒞會後即囑崔議長出席報告開會宗旨並督軍求學之殷希望大家竭力研求庶可有益於做事云云次請盧世五君講解佛學畢督軍又囑王君監先報告美報所載某某等國協議密約事報告完畢督軍以國事日益危迫必有主要原因所在遂書一題爲（致亡之原因與救亡之方法）諭令大家依題研究並擬登報徵文爲根本上之討論又聞此項學術研究會己决定本月内舉行九次其時間爲下午五鐘至六鐘所講學科及主講人員均己配定矣 
[河南中原公司案之調和聲]  
　　自中原公司交涉發生以來胡石清被拘法庭王博沙逍遥都門省議會迭次開會討論公舉代表起訴河南公民亦開全體大會協助力爭並先後禀請督軍追究以重公股豫省各界對於此案之憤激己可槪見當此風潮初起人心正憤之時趙督及乃弟毅武出而從中調停以息爭端因此各界不得不靜候時機現因雙方相持不下愈爭愈烈二趙仍爲調和起見特於日有在軍署筵請諸公股代表當面勸告略謂中原公司交涉一案轇轕多日了結無期大家宜採取寛大主義勿再追究能辦到停訴纔好大家與胡王兩人同係河南人鄉誼所關萬不可持之過堅致傷感情而結冤仇望大家罷手爲妥諸公股代表唯唯而退此時袁紹明亦在座趙督及乃弟對於此案之苦心亦可見一斑矣然而中原公司交涉果從此而中止乎則又非外人所敢臆斷者也 
[贛省議長被控之因果公嚴]  
　　江西省議會兩社議員性極渾沌久不滿於輿論近又有控告議長對簿法庭之奇聞緣議會本年會期延長兩月及公民反對加薪搗毁議員雜物事臨時經費支出甚多又議會定章議員旅費祗發一次而議員等於七月公費項下己支用旅費兩次其中長支者亦復不少現在會内經費極形支絀又發生會計課長劉震宇（議長龍欽海親信）拐欵潛逃之事龍議長無法彌補遂於本年七月份公費項下暫爲挪用一面籌欵歸墊當經兩社議員承諾此亦移緩就急之法也乃讜言議員郭衛城前因索薪無着將副議長胡廷鑾冯加搥擊近又小題大做以龍欽海侵佔公費具呈地方檢察廳請求提起公訴檢廳當即却回嗣郭一再狀訴並疑檢廳袒龍始批該議員等前訴龍欽海將會内公費旅費全數侵佔如果屬實則全體議員均有關係自必公同議决除名今告發者僅四十餘人而於來狀蓋章者又只一人恐有别情故未即准所述殊多誤會惟旣據一再狀訴是否屬實姑准偵查核辦郭又進第三次狀並附帶私訴於是檢廳乃實行偵查處分票傳龍欽海審訊矣八月二十三日檢廳傳原被告到廳開始偵查是日原告議員郭衛城吳逢春黃煇陶琳邢秉鈞李凝（均讜言系）被告秘書片李政準（以有監督會計之責故亦被控）等七人環集於刑事待質室互爲詰難狀甚忸怩客籍廳員少鑡多怪莫不嘖嘖稱異龍因病未到檢察官傳郭李二人對簿略詢數語旋即閉庭諸同鄉以此案本爲議會内部問題儘可自行開會解决萬不可對簿法庭自損名譽勸令和解了結詎郭毫不覺悟復於二十七日上第四次訴狀懇即起訴二十九日廳批候再傳訊察核自去冬以來兩社議員時有互毆流血之事數往檢廳請求驗傷起訴檢廳爲顧全議會體面起見槪行却回前次公民團搗毁議員雜物議會亦有狀訴顧加薪事係出省長主張讜言有省長公署函件及發欵通知書爲證（在廖光墀處）一經起訴則公民歸咎議會議會歸咎省長勢必擴大範圍公民旣多省長又爲監督司法之長官檢廳爲省事計祇有不受理一法後國務院電飭依法訊辦議會亦屢催起訴檢廳總是批而不辦敷衍過去良以議會違反民意激起風潮咎亦由自取也現在合羣方面藉口檢廳對於刑事案件每任意推諉不爲受理此次郭衛城控告龍議長案係指公款而言議會有預算决算依法應由議會自决議長有無侵佔須經大會審查確實冉由大會公决交懲戒委員會核議除名訴請法廳按律訊辦以事實言此案本屬民事性質檢廳據郭等一面之詞實行刑事手續極爲不服檢廳爲保持議會尊嚴計仍主雙方和解今聞將來由龍議長出三四千元付清讜言社一部份議員欠薪即可了事否則檢廳亦依議會控告公民團代表辦法擱置不理云 
[铁知行與貴州敎育團談話]  
　　貴州敎育實業團來甯考察敎育實業南京高等師範敎務長陶知行君昨與該團談話如左 
　　對於敎員的希望（一）如何而後可使敎員與學生密切的關係學校是施敎育的地方敎員負施敎育的責任敎員與學校相互間的關係當然是最密切的了然而現在大多數敎員對於學校總帶著一個客體觀念似乎事事都没有切己利害一方面又因生計問題不能不多求鐘點但是一個學校能有許多鐘點呢一校的鐘點旣不足供其需要勢不能不兼求於他校因之視敎授等於販賣用那己經帶有（販賣性質）的敎授說是不敷衍塞責豈非欺人之談嗎再有什麽（學生個性的研究）等問題那更不必問了却是我們也不能深怪他因爲他的鐘點旣多預備上也得有相當的時間一天除却預備和講授實在再没有旁的時間給他研究那些問題了然而這種情形直接受影響的就是學生問接受影響的就是敎育前途仔細想想眞個十二分危險余謂此問題的解决除了先解决經濟問題委實没有别的法子解决經濟問題就是增加敎育經費要如此學校對於敎員也纔能講到優遇敎員的生計也纔能根本的解决生計旣己解决學校又加以至誠的精神專一的託付那還怕相互間的關係不密切麽（二）如何而後可使各科聨絡貫通學科是爲便利研究有系統的智識貴明瞭尤貴實騐有了實騐己經學過的旣足證明還未學過的更可發明惟是講到實騐非先求各科聨絡貫通不可因爲各科都有互爲輔助的能力要是任他各不相關那實也是空談了然而要如何各科纔能聨絡貫通呢說到這裏關係於敎員的却不少因爲各科敎員要有傍的工夫的時間方能期他認眞研究共同討倵比方定一個標準大家的向心力都是依著這標準去的敎授程序有鈎接的方法那麽到了實騐的時候不單是可以得其所以然且能特别發生若干新思想若干新意味所以旣要望敎育發逹對於此點就應該詳細研究求個結果而第一問題的解决尤其不可緩了（三）當使敎員有進步的機會學科彷彿是機器敎員彷彿是販賣機器的人機器天天有發明的學科也天天有進步的假使販賣機器的人所預備的貨物有限或者非現時代的貨物不能供給人的需要試問那事業可能發逹麽又能同著順潮流的販賣競爭麽所以他必定要計算看衆人的需要是甚麽新發明的是那些機器計算得了他就照着預備等待别人需用敎員對於敎授上還是如此要他有了進步的機會能進步然後敎材纔豐富敎授法纔生動學生所得的科學知識也就切合於現代的趨勢了但是進步的機會要在什麽地方去求呢總之這個問題也與經濟有關係要是經濟問題解决了敎員不起生計上的恐慌還愁没有機會麽按以上三個問題於敎育前途關係絶大然而根本的解决都在經濟上面所以增加敎育經費一層實不可緩否則雖有巧婦也難爲無米之炊那麽還講什麽敎育發逹呢恐怕我們中國的敎育從此一天要比一天退下去了 
　　對於師範生的希望（一）推廣敎育推廣敎育是師範生的責任推廣敎育的方法是多辦學校但是應該在什麽地方辦學校呢鄙意以爲當在敎育幼稚的地方去辦當在没有學校的地方去辦切忌趕熱閙只往有學校的地方打主意只往敎育比較發逹的地方打主意因爲局部的推廣斷難望敎育普及那更講不到平均發逹四個字的上面了我這主張也專在平均發逹四字上着眼所以盼望他們要辦仐校的想推廣敎育的總要避開熱閙自己去闢一個新世界創一個新紀元那也纔算得推廣敎育的眞精神呢（二）對於自身的修養做事卽修養修養卽做事余之修養爲動的修養爲事務的修養即以從事爲修養的機會大凡人做一件事體要是没有興味簡直可以說没有結果的要曉得興味有了纔可以期必往前進往前進就是肯幹試問没有得着做事的興味那裏會有前進的精神越發肯往前進興味越發濃厚因此無論甚麽事都可期他必成都可收很好的結果並且此一事有了結果就是彼一事有了起因做事的時間越發修養修養的機會也同等的增加事與事相接而來修養的機會也就没有間斷興味更是無窮的了故我以爲做事即修養修養即做事然而人何必有修養修養又有什麽好處就普通所得修可以豐富經騐養可以活潑精神身體且亦因之健全所以人人講修養不過人之修養多是靜的余則每以無事爲苦 
[南京快信]  
　　院電各省查禁各界聨合會及類是各界聨合會機關並飭將查禁解散情形詳報核辦 
　　李督派馬參議赴湘西與吳佩孚接洽昨乘輪前往院電齊省長八年公債經閣議通過蘇省認購數目望預爲籌盡以便由院攤派 
　　省議員田震東等二十餘人提出請願國會查辦省長齊耀琳案茲聞齊有與贛戚揚對調說 
　　聞齊省長近對人言省議會八年度常年會决不召集金陵關奉稅務司訓令限制各省購運銅幣材料 
　　財部昨又派僉事周某來甯調查南京造幣分廠代鑄江西銅元數目以示限制 
　　蘇省災賑五萬元院准由蘇財廳撥發 
　　省警廳長王桂林以時疫流行秦淮河水汚穢亦一致病之原因現增設河道清道隊一隊架小船往來秦淮一帶河面用鐵絲絡撈取水面之汚穢物置諸船上傾棄於曠野之場以重衛生 
　　此間洋貨業現組織疋頭公會聲言如學生干涉卽訴之法律 
[杭州快信]  
楊故督昨日出殯靈櫬至湧金門城河轉灣詣陸軍同袍社時某營隊騎馬忽驚躍行人觀客紛紛竄避間有被擠落水者惟幸未傷人 
　　政務馮廳長杭關沈監督警務夏處長俱送楊督靈柩至上海（今日返署）二師張載陽則偕夫人王氏送至江寗鹽運使蔣邦彥亦送至上海鎭海砲臺司令張伯岐寗台鎭守使何豐林外海水警廳長來偉良嘉湖鎭守使王桂林送至滬上後即分道回防 
　　楊督出殯後署中内外懸白一律撤去聞該署擬即改作省長公署并以前面衛兵團署屋（即舊織造署）爲財政廳公署另以陸軍同袍社爲督軍公署俟商得盧督同意即實行 
黃岩縣屬澄江新漲沙塗經官產處標賣後該處全體紳民以攸關水利請禁懇種業由省長令處勘明覆奪尙未核定詎近地金清港及溫嶺松門林頭等處紛紛要求取消標賣定案己分别嚴詞駁斥 
　　臨海商會副會長以章少山煽惑各商店阻撓選舉意圖推翻該會特電呈省署己嚴令該縣切實查辦 
　　新選杭總商會正會長王湘泉（前日由京返浙）偕副會長倪幼亭於今日正式宣告就職 
　　清湖統捐局長郭曾甄奉令調省遺缺委薦任職吳繼彪（號炳墀皖人）接充 
　地方通信 
[松江]  
　　浙江楊故督靈輀過境己故浙江督軍楊善德靈柩於六日由杭運滬松邑軍政各長官均往西車站公奠站台上紮有柏枝廠房三座綴以素色布球中懸中流砥柱匾額午後三時與祭者均己鵠立站上計政警方面有縣知事李潤之警佐那鶴年等紳學方面有耿伯齊耿公逹商會正副會長鄭子松蔡叔明公斷處長馮靜岩勸學所長張彬士省議員閔瑞芝等另有孤貧兒院全體學生及武裝警察一隊駐松軍隊本皆楊督舊部故是日不論軍官軍佐均到站祭奠軍官衣制服軍佐衣常服均臂纔黑布衛隊第一第二兩團步兵均全體到站迎送砲工輜各營則山官長及目兵代表與祭五時左右楊督靈柩到站百子花砲軍號口令一時齊響計在站停車約半小時聽由各界公奠公奠時除軍號及臨時僱用之樂人外並有隨從柩後之第四師軍樂全隊鳴奏哀樂祭畢開車並有水警第一專署所派之隊長王壽良等在大漲涇鐵橋下率同所部巡船鳴放禮炮二十四響是日在站參與公奠者總計二千餘人觀祭者不下萬餘人眞大出喪也 
[蘇州]  
　　巿民反對馬路口建造龍所間門外馬路小菜場當開闢時曾購入上塘街巿屋拆除建設即將大街菜巿遷入該處茲新安龍社因無儲龍之所經四隅馬路兩公社會議擬即在馬路口建築储龍所而以樓上爲商團及公社等公共機關樓下儲龍將菜場移進該處惟附近商店住戸以及菜場擺攤者均以路中建造房屋雖兩面仍可行人究屬妨碍交通且與菜場生意亦受影響羣起反對由朱錫梁等數十人蓋章列名函請巿公所核辦 
[寳山]  
　　第三高小自勵會之紀念會江灣鎭寳山懸立第三高等小學校學生組織自勵會後己届二年六日下午二時舉行二週紀念會來賓學生共三百餘人首唱自勵會歌繼由校長吳孟覃君致開會詞繼由會長孫宏德報告本會歷史及現狀來賓蔣劍侯君演說青年道德墮落之原因拳衛敎員唐范生演說自動之眞義主任敎員王硯孫演說形式當與實際並重各部主任及會員相繼演說畢由蔣劍侯及畢業生嚴恩楓二君表演幻術旋由吳校長致閉會詞畢唱校歌分發紀念品散會 
[鎭江]  
　　大批新棉運鎭今歲自入夏以來霪雨連綿新棉收成本甚減色價當看漲惟近以金融緊急棉紗滯銷故新花銷路亦减昨今兩日鎭地各花莊又由南通運到大宗新花開盤僅售三十一兩左右銷路不暢價有看鬆之勢 
　　金壇水災紀聞金壇縣各紳士以該邑本年大水之後復遭颶風田禾受傷荒象顯然於日昨面請縣長開辦平糶維持窮民生計 
　　製月餅改用國貨中秋節近此間各茶食舖月餅將次上巿需用白糖甚鉅銀山門某茶食舖主人特於日昨邀集同業會議决定今年月餅均用國貨白糖或改製鹹餡務逹抵制目的云 
[揚州]  
　　佟知事報告扣留無照軍米情形灣邵稅所扣留大宗軍米詳情己誌昨報茲聞此間傳說此米係山東兗州鎭守使兼第七混成旅長唐天喜派軍需劉某指定在蕉湖購買乃該埠米行湯某以邵伯米價較蕪湖爲廉故偕同劉至邵購辦現劉以此米爲灣頭稅所扣留特晋省運動矣云云確否未敢知也現江都縣佟知事歌日己呈報軍民兩長矣其原電如下督軍省長鉝鑒案照本省米價增長前奉省長令飭停止在蘇省購運軍米漕米等因當經行知商會轉知各米商遵照在案茲准省議員鍾善道函稱頃聞灣邵稅務所查獲米船九艘計有四千餘石僞稱軍米并無護照顯係私米偷運當此米價騰貴之際軍米漕米己奉省令通飭本省各機關槪行禁絶在案此項私運自應嚴行罰辦用特函請查照本省私運米糧成案電請省長盡數充公以維民食等情并據轉到灣邵稅所長復函查八月二十八號有第七混成旅唐旅長派員由邵伯購運軍米四千包船經該所騐係該旅自發護照因未奉有省令未敢放行云云當即委員前往灣頭確查據復稱該處有米船九艘艙内外米包堆積附近灣頭稅所停泊經灣邵稅所長扣留聞船中只有船戸并無押運員并伏查此項米船無論是否裝儎軍米其運米出省顧然無疑應如何處分理合電請鑒核示遵 
　　更委稅務主任揚由關謝監督現委張述堂爲泰州稅務主任前充該處主任陸振聲改委本關署稽查 
[杭州]  
　　虎疫聲中之猩紅熱杭垣自發生時疫後勢甚劇烈傷亡頗多不意虎列拉疫勢小衰猩紅熱又漸發生據各醫院醫生報告己有患此種險症者少會警廳爲預防傳染起見己擇定清泰門直街新開弄如意奄房屋一所爲猩紅熱傳染病之臨時隔離所業經佈置就緒如有患此種猩紅熱傳染病者可從速直接送入隔離所内當派臨時防疫醫院醫生前來醫治如各醫生在院或在病家診斷時確認其人爲猩紅熱病者當即勒令送入隔離所醫治俾免傳染昨己布告周知矣 
[湖北]  
　　唐克明被囚之傳說卾軍署據軍探報告云唐克明部屬近聨合唐犧支由恩施包圍施南欲驅逐唐克明出卾西境界唐因所部難靠不敢派兵迎敵只得死守施南孤城日前其部下謊報變兵己逃請其出城查關詎甫抵梅嶺唐犧支所部遂將唐克明捉獲拘囚要求交出軍權即時出境克明一部分之死黨尙謀抵抗亦無結果按此係卾報所傳出之消息確否未可知也 
[厦門]  
　　組織大國貨公司厦門自外交失敗後種種愛國心之表示與他埠取一致行動近有省議員黃廷元及公民許春草等恐再蹈五分鐘之譏誚特集合各界及南洋華僑组織一大國貨公司名曰華强國產貿易公司資本定五十萬現己籌集不日將派代表往各處接洽矣 
[廣州]  
　　發見慘殺案兩起昨三十晚十時許新城萬壽宫前發見謀殺案一起死者胸脅等部被剌十餘傷僵臥地上血跡淋漓兇手黃某己爲五區一分署警察當塲捉獲解交警廳訊辦死者屍首亦經檢察廳即晚派員相騐備棺殮埋據當地警察稱死者名黃子偉現充新編陸軍游擊隊第十六營書記之職前因鄉事曾與族人黃某爭執挾有宿嫌是晚飯後外出游行至萬壽宫忽被某向後剌擊死者手無寸鐵無法抵拒遂被連剌十餘係倒地兇手即向清水龍奔行不數武又復回顧猛見黃子偉猶能在地翻動疑其不死復返身連剌數刀時有警察巡至遂鳴笛將其捉獲連同劍仔一柄解廳訊辦又昨日小北門鷄井附近發見有女屍一具一足抵一山手倒臥山側年約二十餘歲身穿白生絲衫褲染有血跡數處貌亦不惡詢之該處人民僉謂前日（二十九）下午二時許有一年約三十餘歲之男子身衣白色西裝與該死者同游山中手持龍眼生果且行且食態甚自得并令該處牧童往購生果購回且與牧童食翌早即見女子倒斃於此查女屍身受數傷傷口闊約一寸想係劍仔剌斃其剌死之由有知之者謂男子爲女子之夫近悉該女子有私通别人情事銜恨之甚故帶之上山揚言出遊以剌斃之云 
來件 
[九江興辦華豐紗廠計畫書]  
　　緣起棉之衣被天下固無國不在需要之中如吾國人口之衆其需要尤爲迫切彼外貨之乘間而入有如潮流不可遏止查世界產棉之區吾國實在第三地位徒以無機械之製造以至坐失厚利近年外患憑陵國勢日蹙有志之士怵於實業不能發逹而思有以振興之漸注意於棉織品考吾國紡織事業近雖稍見發逹然全國廠數僅有五十七屬於本國者三十七餘均屬之外人統計錠數不過一百四十萬僅合英國四十八分之一美國二十二分之一日本五分之二依世界人口對於紡織十與一之比例計之假定吾國人口爲四萬萬則不足當在三千餘萬紗而國内各廠僅有百餘萬錠且大半出自外人經營漏巵之鉅可以槪見茲就江西一省觀之歲銷棉紗十餘萬包所麋幾及三千萬元此大利所在似不能不創立紗廠以圖挽救同人有見於此擬籌集資金百萬兩在九江組織華豐紡織有限公司先裝二萬錠俟有成效再謀擴張綜計其利約有六端（一）九江居長江上游交通便利輪舶運輸從無阻滯全贛用紗均須由此經過使九江而爲產紗地也則直接輪入較自上海運至九江每包可省保險運輸關稅約銀三兩有奇又十六支紗常參用陜棉陜棉運申多取道京漢更由漢口改裝上海每包運費又屬不資今九江設廠可省大半其利一（一）江西全省無一紗廠而每年十二支十六支紗約需十一萬數千包茲以二萬錠計算每年出紗不過一萬六千包左右不及總額十分之二銷售之易可以推知其利二（一）黃梅武穴江北一帶出棉爲豐富九江本地產棉亦多以紡十二支十六支紗均可適用縱須稍參他棉而所得憑藉亦己多矣其利三（一）紡紗工業與氣候最有密切關係蓋棉之織維表面附有蠟性太寒則凝太暖則融均不適紡而產額因之不豐雖可用熱氣及噴霧　之裝置然寒暖之差太甚全賴人力調劑則費且難矣潯陽面臨大江背枕匡廬氣候温和無嚴寒酷暑之虞此天然優勝之地點也其利四（一）九江風俗醇厚民勤力作食物價廉故傭金亦低一切開繳必較上海等處爲省其利五（一）原動機力須用煤炭近日滬廠雖多改用電力然發電亦非煤不可故煤價貴則電價不能不昻此必然之理也九江煤價較上海每噸約廉四五元其利六（一）有此六利將來發逹可操左劵贛省人民之生計賴以維持而利源挽回尤餘事耳茲擬具槪算書於左 
　　資本（甲）二萬錠紗機約須銀四十八萬兩（乙）八百匹馬力鍋爐引擎及八百燈發電機約須銀十四萬兩（丙）鋼珠轉軸地脚皮帶盤等約須銀二萬兩（丁）物料設備及裝機等費約須銀四萬兩（戊）修理機械設備等費約須銀一萬兩（己）地基及一切建築物約須銀十五萬兩（庚）活本十六萬兩（或疑此數太少然以潯地交通便利近日金融機關逐漸發逹且棉紗銷售極速無虞屯積則周轉亦甚易也）右共合銀一百萬兩正 
　　出貨出貨多寡須隨所紡之紗支數而異茲以贛省最銷之十六支爲標準每錠日夜可出一磅共計可出五十六包年以三百日計之共可出一萬六千八百包 
　　盈餘棉紗爲人生日用必需品其營業情形若無意外變遷似可有盈無絀茲就近數年來十六支紗巿面計算如左（一）售價每包至低一百二十四元至高二百七十四元（一）成本每包川花三石半每石至低二十五元至高五十元共合成本八十七元五角一百七十五元外加各費至低二十元至高四十元（一）以至低花價及各費共一百零七元五角而售至低紗價一百二十四元可餘十六元五角以五十六包計日餘九百二十四元以全年三百天計共餘二十七萬七千二百元七四合銀二十萬零五千一百二十八兩作七成歸餘利即每股一分四釐三五九連官利爲二分二釐三五九此長江一帶紗廠所常有也（一）以至高花價及各費共二百十五元而售至高紗價二百七十四元可餘五十九元以五十六包計日餘三千三百零四元以全年三百日計共餘九十九萬一千二百元七四合銀七十三萬三千四百八十八兩作七成歸餘利即每股五分一釐三四四連官利五分九釐三四四此爲今日紗廠之實在情形也（一）至於以最低花價而售最高之紗或以至高花價而售至低之紗此皆情理上必無之事故其比較之數無庸論列若折衷於前舉兩數之問大約每年獲利二三分斯爲最普通之原則惟近年紗廠獲利至五六分或八九分者誠屬特别現象爲數十年來所未有固不敢據爲定例但紗價之漲一方由於需要者之增多他方實由供給者之减少試問何以減少則日本昔年紡紗多供我國之用近時彼别闢布匹銷路於西比利亞及南洋羣島所紡之紗俱供彼國織布之用此後彼國布匹銷路日廣則彼國自紡之紗尙不足用安有餘力供給吾國然則此第棉紗之價格或竟能持久亦意中事也 
雜評一 
[倪嗣冲赴津（默）]  
　　倪嗣冲赴津云係就醫兼商政局就醫不必論若云政局有何可商哉今日之政局又有變動之說矣龔辭也田不允繼也改組之無人也某内閣某内閣之聲殆又將起於今日乎倪之所商或者爲此不然其赴津何適舉政局變動之時機相值歟嗚呼政局之病深矣人病可醫而中國之政局則愈醫愈病倪欲醫己病歟抑欲以病夫醫國政而使病益深歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[南方正式表示反對王揖唐]  
　　和平會議南方代表辦事處接廣州政務會議來電云唐總代表曁各代表均鑒北方任王揖唐爲總代表護法區域一致主張反對即西南以外各團體請願拒絶者亦函電盈尺自應順從全國人民公意以謀和議有正當之解决茲於歌日致北方一電文曰北京徐菊人先生龔仙舟先生鑒接誦文電委任王揖唐爲全權總代表偕同吳君鼎昌王君克敏施君愚方君樞汪君有齡劉君恩格李君國珍江君紹杰徐君佛蘇等尅期蒞滬希即知照尊處所派各代表接洽一切等因查和議停頓四月於茲日益遷延非國之福公等希望和平主持續議凡有血氣孰不傾心惟是總代表非徒代表一方面之意思必須得各方之信仰袪一切之障碍乃能勝任而愉快今王君揖唐之歷史及現在所處之地位是否有益於和議國人均能道之現西南以外之各團體函電紛馳請願拒絶案牘盈尺共見共聞即如衡州吳師長等之通電痛哭陳詞實代表國民之心理謂出西南之私恐非平情之論共和政體主權在民國人皆曰不可而必好人所惡以一手掩盡天下耳目是否違反全國國民之公意年來對外諸密約劌心怵目外交失敗孰造其因國人所大聲疾呼者何事而王君所素恃爲後援者何在質之途人又焉能信且此次戰事始於壞法癥結所在盡人皆知則以王君地位之關係而謂能擺脫拘擊超然象外三尺童子知其誣矣而公等明知之而故使之是否有和平之誠意煊等非對人有愛憎之見存也囗以國際聨盟瞬將開會國内統一時不可遲囗在和而且利速和今以王君爲總代表則所期者己適得其反明知以此謀和必無結果而必敷衍曲就從容開議爲貌合神離之舉曠時日以欺罔國人此則煊等所不敢得罪於全國者也尙望公等尊重民意遴擇適宜之人使之充總代表促成和議則國家幸甚謹抒悃愊立候敎言岑春煊伍廷芳陸榮廷唐繼堯孫文林葆懌歌等語特聞政務會議歌印 
[兩通信社之和議消息]  
　　聨合通信社接廣州歌日來電云政務會議自東日决議後江日復接月波（譚浩明）承幹老意表示與各省一致同日又接唐蓂賡二次來電遂於支日電告北京請其順從輿論改派代表該社記者得電後往訪西南某要人詢西南對於和局眞意某君云吾人興師護法以改造國内政局改善國際地位爲其志願洎停戰議和吾等護法同人依然本此宗旨始終不渝蓋議和者非無條件投降且爲吾人出吾人志願要求彼方承諾之機會今護法各省各軍對於外交與法律之條件己全體一致此後北京方面無論何人擔任代表非先允認吾人提出之條件决不輕與開議雖徐世昌親自出馬亦無所擇至西南各省所以不欲與王揖唐開議者卽以王氏地位歷史關係預料其不能承認吾人條件之故並非對王氏個人有何種之批評考量苟能承認吾人所提條件者吾人視之固無所軒輕也 
　　平和通信社云南方總分代表頃得軍府來電謂在未接軍府訓令重開和議以前不得擅與王揖唐開議云 
[公共體育塲各界大會紀]  
　　昨日午後三時上海各界人士假西門外公共體育場開會茲將會場情形彙誌如左 
　　開會前之交涉當會衆行抵公共體育場門前時有淞滬游巡第二隊隊長劉德奎帶領警士八人站立門之内外將鐵栅大門緊閉劉向各界代表和平解說謂因警廳事前未接有具名負責之函吉請派代表赴内說明自有辦法當由到會羣衆推舉何葆仁劉振羣嵇子勤沈卓吾舒趙楨馮李紹志進内晤見警廳總務科長趙殿英督察長張桂榮二區署長杜金釗當由何劉二君說明開會事前曾經致函警廳警廳張趙二君則答謂今日十一時接有由郵寄來一函并未有人具名且未說明開會宗旨及到會人數官廳有維持治安之責故不得不詳細問明互商結果乃由各代表補書一公函述明開會宗旨趙科長即用電話告知警廳及軍署即行啓門 
　　到會團體及人數到會之團體計八十有三就中以各路商界聨合會及各工商聨合會居多此外各省各地同鄉會亦不少到會人數約近萬人以代表居多本埠各學校亦均有代表與會 
　　會場預定之秩序（一）報告開會宗旨（二）天津代表報告情形（三）通過請願條件（甲）山東權利未收回以前不得補簽德約并不得與日本直接交涉（乙）取消二十一條件軍事協定高徐順濟及滿蒙四路條約及膠濟路換文（丙）取消邊防處及西北籌邊處罷黜段祺瑞徐樹錚解散安福俱樂部（丁）懲辦馬良及張樹元（戊）外交公開及言論出版集會結社須有完全自由（四）通過對外及和平會議案（甲）通告外交團當吾國舊國會解散後正式國會未成立前一切對外密約不生效力（乙）以上條件及决議通過後即作爲上海各界對於時局之意見登報宣布一面致函南代表唐紹儀君并派代表往見聲明以上條件及决議爲和議先决問題未得完全履行以前無論北廷派何人爲總代表不得重開談判（五）演說（六）散會 
　　開會時之演說會衆初推何葆仁爲主席何因病力辭乃改推王德熙劉振羣爲臨時主席首由王君報告開會宗旨略謂共和國家以人民爲主體政府措施不當有害國家人民應當有以制裁之今日開各界大會即徵求眞正民意討論救國之辦法末論我國現勢之危急及國民自救之方法繼由劉君言到會各界各團體代表此時再不設法救護國家此後恐無自救之日後由天津代表嵇儲業報告京津各界請願經過情形并解釋請願二字不過一種代名詞其實乃國民表示民意喚醒羣衆覺悟之手段并望全國國民一致行動國不難救云沈卓吾言吾人每見開會甚多主張會畢每有不能逐件一一實行殊爲痛心務望今日與會各界熱心愛國諸君子力爲注意母負今日會議之結果旋經劉王兩主席將秩序單所列各議案逐條說明一一通過後復有商界代表董天爵南京代表劉英士天津馮李紹志本埠商界華民袁文鮮虞高基童理彰及女界代表舒蕙楨各有痛憤激昻之演說 
　　會衆反對王揖唐當主席徵求各界對於國内和議之意見時羣衆大聲反對王揖唐爲北政府之總代表主席更說明安福部禍國之事實并言吾人旣請解散安福部何能認其當魁爲總代表請衆表决一致反對王爲議和總代表 
　　會議之結果會議結果除通禍請願各條外請與會各團體代表及個人如有志赴京請願者均至法租界貝勒路義和里全國學生聨合會報名分期北上并議决致函上海領事團請其轉致駐京各公使請勿貸欵於政府以免吾國永久之不和平及聲明國民反對之眞指一面通電各地請其一致行動又定於八日（今日）上午請各團體各派代表一人至學生會會議進行方法至六時散會全場秩序極爲整齊 
[學生總會今日開聨席會議]  
　　學生聨合會總會曁上海學生聨合會昨致各團體函云敬啓者今日各界聨合大會通過各節關係民國存亡非常重要吾人應速同謀如何進行以逹目的庶不負此盛舉茲訂於九月八日（即星期一）上午十時開各界代表聨席會議討論辦法屆時務希貴會派員與會爲要比請公安（注意）（一）會址在貝勒路義和里學生總會（二）代表須携此信方得烈　以免奸人冒充 
[南京請願代表出發之滬聞]  
　　南京學生聨合會代表劉英士因助該會駐滬代表王德熙組織赴京請願團事來滬昨日連接南京及徐州來電敦促定今晚夜車返寗明日即須北上茲將該代表所接南京徐州來電錄後 
　　徐州學生聨合會來電上海全國學生聨合會轉南京學生聨合會駐滬代表公鑒頃接來電以北京政府不講人道拘捕各界代表催敝會速選代表尅日赴滬以便晉京要求敝會卽遵照來示選派代表（中略）俟寗滬各代表文旌蒞徐時敝會代表卽追隨北上特此電聞 
　　南京學生會快郵代電（上略）英士先生電上海學生聨合會請願代表裴君昨日到寗并己轉車北上我會於今日開緊急會議選派正式全權代表北上結果君被選望即回車北上勿遲爲幸南京學生聨合會會長黃曝寰 
[寰球學生會之演說]  
寰球中國學生會前晚敦請法國里庸理科大學碩士何魯君演說八時開會到會者如沈彬貞碩士等三百餘人經總幹事朱少屏君介紹後旋請何君講演謂今天的題目『科學與和平之關係』本來全是屬學理的主意是科學可以致和平未成事實以前儘可說這不過是學者一種研究材料或者竟說是科學家一種的夢想無論如何說去總阻不了我們照以後說的進行我先將事實上的和平講講諸君便知這種和平是不可靠的那趨向眞正和平的心便自然會切起來眞正和平卽是科學所致的和平 
　　歐洲和局之回顧（上略）這次議和結果直捷說來有四失（一）是德國失欲望（二）是威爾遜總統失主張（三）是中國失體面（四）是列强失信用德國失敗後可以助其省悟并可爲國際上暴戾分子作榜樣是極有益的威氏失主張不知使若干弱小民族灰心若干希望永久和平的失望他失敗的原因第一好遷就第二是己欲爲善偏讓旁人爲惡第三是小處太固執弄得不理於人口說到中國失敗更可痛心平心想來不外乎後列四大原因（一）駐法外交官在外交上全無預備且非常惹人輕視（二）吾人信仰威氏之心太重把英法過放冷落（三）代表阻力頗多（四）國内尙分裂在外交上說不起話但是我國不承認簽字各國也有驚訝之意我最希望上上下下始終不讓日本履行此項條件看他做箇甚麽列强就權利方面看斷斷不欲日本全呑中國日本財力人數也呑中國不了最可怕是自己向他獻殷勤歸根結底總是要同胞人人自己爭氣呢 
　　南北之和局不學返國僅數日南北情形均不甚悉所知者只是共和尙未開而己好像不痛痛快快閙一番意見是無從議和要曉得現在歐戰己終列强極注意吾國若再同室操戈他們便乘機而入不會客氣的我少時曾到過歐洲非洲亞洲最可憐的是無獨立性國家的人民所以總望大家犧牲意見恢復一國舊有之安寗 
　　科學與和平科學可以致和平主要原因（甲）科學爲入德之門因爲（一）科學能使人愛眞理（二）能使人有恒有忍耐性（三）能使人有秩（四）能使人恬退（五）能使人得精神快樂（六）能使人愛物愛羣（乙）科學可致幸福因爲（一）可改進人類生活（二）可抗外力（三）能使人民接近演說時逐條證明末謂做到甲乙兩項即是世界和平眞正和平永久和平基礎科學家應當努力應得社會之贊助云云詞畢由美國密歇根大學學士湯松君答謝全體起立致敬而散 
[張默君女士返國消息]  
　　神州女學校長張默君女士前己由美渡歐現在英法德意瑞士諸國考察戰後敎育與職業及社會組織之狀况事竣後聞己於八月十號左右由法國馬賽首途准九月可抵上海云女士在美曾托哥校同學帶歸美國各大學章程及圖表一大箱聞女士對於女子敎育有亟應舍短取長之處日後歸國於敎育方針當有所貢獻也 
[南京女師範通電上課]  
　　本埠敎育各機關昨接南京省立第一女師範學校全體學生通電報告上課電云敝校同學前因吕惠如先生長校數年成績不良一再請求省長敎育廳長另選賢能并承關懷敎育之士主持公論無任感激現吕前校長辭職照准校務暫由鄒楫先生代理是敝校同學初志己逹故决議於九月八日一律到校上課知念特此電聞 
[廣肇公所再表示對粤宗旨]  
　　本埠廣肇公所前因粤省長問題於陽曆七月二十三日致漾電於軍政府莫督軍九善堂七十二行總商會報界公會表示公意請各化除意見同御外侮近該公所因閱報載粤事語多牽涉該公所恐滋悮會故再將原電快郵寄粤七十二行總商會證明該公所所主持宗旨并未變更云（原電見七月二十四日本報） 
[粤人團體代表許炳榛來電]  
旅滬粤省各團體代表許炳櫟前日自廣州來電云孫唐總裁楊交涉員粤僑商業聨合會潮州會館糖雜貨會大埔同鄉會嘉應五屬同鄉會廣東善後協會報界公會曁各同鄉先生均鑒竊炳榛前承諸鄉先生舉充代有隨同吳唐孔三君回粤原爲調停罷巿起見事關大局又承諸公委託酷暑奔走不敢告勞所幸風潮早息省長問題於某日集議公决仍根據最多數之主張舉伍秩老兼任當即將請願書公同代呈軍府聽候解决並將先後情形公函上逹諒蒙开察今手續己完仔肩可缷自維力弱無補梓桑祗願代逹各界下情宣布諸公雅意糾紛冀息成見毫無榛出發日曾經電粤陳明惟念與在籍諸君子暌隔多年深喜追隨左右復承各界歐迎尤覺感慚正擬天氣稍凉登山掃墓適山中人樊君來報先塋坏工忽爲霪雨冲傷所植青松又被牛羊踐踏松楸在望日與魂飛每興屺岵之嗟益切亂離之感愴懷家國夫復何言仰懇給假下鄉修理冀妥先靈去日苦多歸期未定凡百君子當荷矜全所有各事均賴吳唐孔三公維持並無經手未完之件除領過川資二百元俟返滬隨同報告外用特陳情諸維亮察許炳榛叩文 
[擴充無軌電車之計畫]  
　　　　大陸　云昨聞上海電車公司擬定擴充無軌電車路計劃内有創辦裝貨無軌電車俾租界中重要實業區域與收聚貨物及分布貨物各集中點得由電車聨接並擴張現有無軌電車路經過至少二十四條馬路逹十二或十三英里之長工部局依據其上屆納捐人會議所予之權力必批准此項計劃或更改之也大約此事須至十月間始能提交工部局核議無軌貨車之駛行或用電線所傳之力或用電池所發之力他日一經試行即爲小車與塌車漸歸淘汰之初步聞貨車計劃之完全實現將以三年爲期蓋四川路河南路西藏路之蘇州河現有木橋不能載重將改造鐵橋也鐵橋未成以前貨車往來於戈登路楊樹浦路閘北鐵路貨棧及法租界與南巿沿江貨棧間者悉將經外白大橋而行否則由麥根路之鐵路貨棧穿閘北而入租界行經海寗路蓬路至百老匯路而逹楊樹浦云 
[法報論發展中法間商務]  
　　中法新彙報云里昻博覽會之委員會近嘗正式派遣委員一團遄赴中國着手調查中法商業爲將來控制遠東商業地據此事實可知法國方面似己瞭解遠東巿場與其本國之對外貿易有重大之關係也此委員團以關心中法商業及見識遠大这人物組成之故其所得效果必能獲最大之利益就吾人所己知者言之卽足知其必能不負厥職蓋委員團到華時中國各界竭誠歡迎無論政界私人團體商界個人或公司會社皆己籌備輸運貨品陳列法國博覽會而以北部各省興趣尤足此足見中國人士己注意於此矣委員團苟能在中國南部亦如北部之進行神速則將來里昻博覧會中必有中華民國各省產品之陳列且與賽者選擇產品改良質地其競爭之烈可以預期也苟能如是即足使遠東明瞭吾人（法報自稱下同）今日在商業上所費之力量爲何如并足使中國人民深知吾人非徒在軍事上戰勝敵人且能在經濟戰爭上超過之戰敗之也吾人曾在本報（中法新彙報自稱）主張在上海及中國各大商埠組織永久博覽會之旨導機關今當重申前說堅持此種主張蓋苟能以中國商貨傳揚於法國或令華人明瞭法國之在經濟界上與其在軍事上同爲組織完美之國家則其功效之大較前益甚且可在東方人士之前證明法國之商品在品質價值上均不讓其他競爭之國也吾人研究此項問題己申述數次苟吾人欲令在華之法國勢力愈益擴大則非奬勵法貨之輸入不爲功夫中國產品之能供給吾人者源源輸入法國固非不佳然法國財政狀况之所以竭蹶不濟者大槪由於對外負易之衰微欲救濟現在種種難題則當謀增加產量與輸出此則不可置諸腦後者也至在中國大埠設立永久指導機關欲其力能指導中法人士相互之需要且以所需商品之貨樣互相傳閱則凡從前兩國人士因不相交職而發生之種種阻閡均當儘量撤去故在互相貿易以前必先謀其交際之發展此則非設立指導機關及永久之博覽　固不能逹此目的也報紙發布意見之職務盡於此矣至於實行之方法則報紙職務所不及應由法商會顧慮者矣 
[一週間進口之日貨]  
　　某機關所得消息上星期日貨之運往長江各口岸者己較前爲多每日有十號左右運至南京蕪湖長沙等處自十餘號至六十餘號運至漢口日本來貨花色繁多本埠華商每日至小林匯山起貨者絡繹不絶其價額總數五十二萬餘兩每日平均八萬八千餘兩貨價似較前略減推原其故所定之貨己盡故躉數日少抵制之熱度漸低故零進日多觀於來貨花色之繁複可知矣茲將上星期來貨價額列左花白布一六○九八五兩紡織貝一四○六七兩東煤三○八八○兩電磁料器一八五六○兩棉紗六二六三八兩顔料藥材一八八七七兩白糖七二五○○兩橡皮車具一七六三三兩五金四五一五二兩火柴燐質一六五九○兩色紙一五三五○兩粉袋針絨二○○三一兩香烟紙六○四○兩雜物二九五六二兩總計五二八八六五兩 
[關於實業之省令二則]  
　　查禁買空賣空上海縣署曁南北巿兩商會接江蘇省長公署訓令云據臨時實業視察員吳清望報稱投機事業最爲危險上海爲商業輻輳之區投機種類尤多營此者輙趨之若驚偶焉獲利則長僥倖之心不幸失敗小之擲金虛牝破產喪身大之牽動全業影響巿面徵諸往事橡皮金鎊其尤巨者然投機之風至今不絶甚至若米若豆若紗若棉期貨抛盤愈推念廣且往往操縱由人九敗一勝長此不己害將胡底設以鶩虛競勝之心思財力用之實業一轉移間所裨非細查買空賣空本干例禁况值此商戰激烈民力艱虞之日尤非所宜擬請令行該縣知事曁商會隨時曲爲勸導嚴行禁阻雖一時不能盡絶補救當非淺鮮等情據此合千令仰該縣知事嚴行禁阻該會長隨時勸導以維巿面而杜流弊此令 
　　擴充農業改良棉種上海縣知事署接奉江蘇省長公署訓令云案據臨時實業視察員吳清望報稱吾國以農立國欲致民富首在務農惟上海自通商而後商貨雲屯工廠林立久由農世界而變爲趨重工商之世界城巿紳富罕有以置田爲殖產者食力之氓亦大都爲工商界所吸收而務農者漸少其土地輙以建造房屋開闢馬路無復溝洫桑麻之舊若附郭之區則昔時老圃生涯亦復湮滅殆盡惟離城較遠之鄉村猶多服先疇畎畮者而農學未能普及農事尙少改良雖農業試騐場等不乏成績可觀然大抵限於一隅未能廣爲造就欲責諸農會則經費支絀發展爲難且各鄉旣少專精農學人材農會會長等不皆富於農學之新知識欲强常馬以千里自必勞而鮮效此吾國各處之通病不獨上海爲然顧根本之圖不容偏廢擬請令該縣知事召集各巿鄉經董勉籌經費爲擴充農會事業之用但期得寸得尺使農人多一分新知識之灌輸卽農務多一分新效果之收穫庶人民於工商業而外更多一務本資生之道又棉花爲吾國農產大宗邇來東西各國尤以此爲需要注重之品上海地居海濱土性直出俗稱棉七稻三棉業重要可想而知惟農民於改良種子及栽植等方法殊少研究故棉品未能制勝收穫亦不見增自農學專家穆藕初游學回滬於引翔鄉創設植棉試騐場移植美棉迄今四年成效大著各處仿種者接踵而起查該棉場七年收穫量最優者每畝得二百斤以上其次平均約得一百六十斤究其效果所致則在能改良土質善用肥料而尤勤於排水翻土力作不怠是爲主要之良法該縣農民往往以力田收入無多改營工業利棄於地近見播種美棉之利益知識漸開是宜因勢利導廣爲勸告前次農商部飭發美棉種子曾通咨各省轉飭試騐有案擬請令行縣知事明白布告並令由各巿鄉農會切實勸導鄉民採取美棉種子按照改良方法廣爲試種以裕農產而拓利源各等情據此合行令仰該縣知事遵照辦理並將籌設農場一案趕緊呈報此令 
[米價又見增漲]  
　　近日粳米客币羊秈等雖己上巿然蘇浙皖等省今屆秋收統盤祗有五六成蓋因今夏三伏之時未經大熱且雨水不調所以禾稻皆未發足加以私運出口及持有護照混稱軍米裝赴外洋者爲數甚巨故雖屢經當道申禁巿價迄未鬆動昨日米商聞悉又有大批軍米在滬採辦且常錫等帮米船因加增升合與水脚問題有卽日罷裝之說於是業此者均預留地步以待善價而沽以致晨問南北巿售開之新粳破礱羊尖客尖等貨每石均漲洋一二角設常錫帮米船果然罷裝則滬上之食米來源祗賴滬寗火車裝儎尙有在滬採辦軍米之實行屆時米價勢必驟漲所苦者吾食力小民耳 
[查獲車運上輪之米糧]  
　　南巿第一區警察署奉徐警廳長令飭嚴查各米行私運米石裝輪出口業經該署巡官率警在十六舖甯紹碼頭等處注意嚴查昨日十六舖外灘有小車兩輛車運米石二十小包往北意欲上輪私運出口當由崗警扣住察得米包上蓋有同大墨印詰問車夫諉稱不知當即帶署存候飭傳同大行執事來署訊核 
[米船罷裝之第十四日]  
　　大部分己預備開裝 
　　南帮公所以江浙兩帮米船罷裝以來己有兩星期因内地行家不能一致贊成扣讓升合增加水脚是以遲遲不能解决昨日南帮公所董事嚴少泉莊桂清等於上午邀集各米客會議以内地行家加增水脚一層雖未全數贊成所未復者祗同里　蚇蘆墟三處現米價又見升漲且己經贊允照辦之各埠催令船隻開入裝貨者函電交馳本埠各界亦多來信詰責咸以民食攸關循此以往勢必釀成巨價而後己本公所殊無應對之語且内地行家及客人船戸三方面均遭損失終非妥全之道爰定於下午二時仍邀船邦代表周蘭生盛永泉羅子泉吳堂堂張阿弟等到會由嚴莊兩董及各米客等勸告代表轉告各船即日開裝雖有同里等三處未定終不能以少數妨礙多數而各船戸仍以同里爲產米湧旺之處非見的實之覆信不能遽諾或須得董事及米客予以切實之保證亦可允辦旋由嚴董謂雖同里　蚇蘆墟三處未見贊成而他埠己經贊允照加水脚減讓升合如因少數躭擱其營業理由不充旋經該代表磋商之下始有少數允許然後散會各代表仍回事務所與各船戸商議之下大約同里　蚇蘆墟等埠暫勿照裝因該處貨多船數亦衆其餘己預備日内開行矣 
[中國航海協會之發起]  
　　近有航海家郟鼎錫等發起組織中國航海協會茲錄其發起詞如下我們中國的航業可算不振極了可是我們有幾位同志還始終抱定乘風壯志向前猛進天天在那裏和風浪激戰二三十年來有進無退直到如今我們中國人在内河外海各船上作船主大二三副及大二三四車（即管輪員或稱老二三四管）的居然有五六十人了這眞是一種好現象但這不過是一點小小的成功同人萬萬不應自滿况且我們在這最近幾年中觀察得了兩種很明白的覺悟第一就是覺得『海上的生活』並不眞是十分危險艱苦難受的生活第二是見到航業的關係極廣中國正有許多海上的事業等待我們去作呢但是要作事第一須有實力二須有學問這是古今中外不易的事實那麽我們同人應當想想『以我們現在各個人的學識與經騐果能振興我們中國將來的海上大事業麽假設是能的但以我們現在各顧各的光景團體這樣渙散實力這樣薄弱恐怕也就無事可作了』如此說來我們不想作事也就罷了若眞要有點作爲肯替我們的國家爭無上海權給我們的子孫劈一條航路自非趕緊組織團體振刷精神砥礪學藝從根本上培養實力不可同人深不自揣再三討論因出來發起這個中國航海協會以應時機與人事之要求而定我中國航業百年之大計同業之乏高明各界尤多俊彦如以此會爲可行請即竭力提倡贊助爲禱此啓發起人郟鼎錫徐忠信章曾濤楊英陳幹清陳景輿劉鴻策金月石徐霖生王嵩才朱寳華同謹啓 
[工界志成會常會紀事]  
　　楊樹浦工界志成會昨日開第十三次常會發起人尤水泉鍾雲山張純生裘運生丁玉崑陳筱軒司長壽歐陽純波奚淵源宋鴻盛等百餘人先後到會來賓律師 
 
 
 

Page 11

 
 
巢堃及張幼臣請參觀布機山招待員導引至機問觀　　 
畢頗加稱贊當即欵以茶點至三時開會由評議長明潤生主席報告布機馬逹業經裝竣月内當可出品並擬照原樣再添造織機十架以便推廣經衆議决認可次討論呈請農商部曁本埠行政長官先予立案並擬加入萬國保工會並預備在南京漢口長沙各處設立分會經衆决議次第進行又議會員入會日衆均以木會實事求是爲宗旨但旣願入會必係服務工界品行端方始得照章加入再次議會中施送時疫藥品因疫勢未退求者接踵藥費己罄决由發起人等負擔籌墊以竟全功議畢散會 
[烟酒聨合會常會紀事]  
　　中國烟酒聨合會昨開星期常會首由主席陳良玉報告昨接江西景德鎭烟酒業公所快函略稱敝鎭菸酒兩業向遵部章規定設棧代徵招商承辦相安無異今竟藉口胡董辦理不善驟改官辦壓制摧殘誓死不能承認曾經兩業同人具略敝鎭總商會函請浮梁縣知事分别電呈省長省局一致力爭照章招商辦理並請本會電京力爭收回官辦成命等語到會請衆公議洪少楚言前次鄱陽公賣分棧收歸官辦一事本會業經京署及江西省公賣局電復照轉旋又接江西省議會議員姜君由京來函並歷叙情由請爲維持今該鎭收回官辦情形與鄱陽大略相同王闓敷俞葆康相繼發言目前商家困苦無從伸訴或有辦理不善儘可由商家公舉聲望素著之人承充經理乃官場有意挑剔藉詞改章致令該鎭欲步鄱陽後塵一律停業情殊可憫然究竟如何情形應由本會先行函致該鎭總商會詢明原委再行公議衆贊成議至此時己五鐘散會 
[楊善德靈柩過滬祭奠紀]  
　　浙江楊故督軍靈柩專車己於前日（六號）到滬詳情己誌昨報茲悉楊宅治喪事務所與滬寗鐵路任局長原約定六號夜間柩車赴寗嗣因滬上各團體各政商紳學各界之路祭臨時加入者頗多夜間致祭殊屬　便兼之護送人員及楊督眷屬竟日酧酢未免困倦故特商諸任局長將該列車停留一天除眷屬及親友人等留宿車中外其餘各護送人員皆另覔宿處其月台祭棚前後由軍警守護驅逐閑人不得行近窺探該站燈火徹夜通明氣象頗嚴迨昨晨（七號）九時左右各致祭團體陸續到齊首政界上海王道尹主祭宣讀祭文奠爵如儀一切悉從前清儀式次軍界代護軍使王賓主祭三海軍藍總司令主祭四地方團體總商商長朱葆三主祭及各界團體祭畢己下午一時左右來賓陸續散去當由治喪中務員知照滬寗鐵中任局長准於夜間柩車啓行即經任局長特備專軍於昨夜（七號）十二時由上海北站出發除將開車時刻電禀南京李督軍齊省長接洽預備迎祭外一面分電沿途經過各站及南京站妥爲照料該柩車到寗當在今晨九時左右也 
　　又函云浙江楊故督軍靈柩專車於前晚七點抵北站日昨（七號）上午十時代攝護軍使之王旅長賓榮旅長道一馬參謀長鴻烈海軍藍總司令滬海王道尹徐警廳長上海縣知事鐵路任局長英法租界正副會審官交署交際科長陳世光楊小堂等並政界各機關要人先行致祭靈前供有楊故督遺像祭時有軍署軍樂隊奏樂祭畢繼由外賓祭奠計致祭者美國亞細亞艦隊司令部委派代表惠時曁艦長率同艦隊法總領事韋禮德陸軍軍官曁法總巡率領法國軍隊安南馬隊公共租界工部局麥總巡率同印度馬隊二十餘人先後致祭以軍式舉槍示敬由楊故督軍衛隊曁第七團第一營並軍樂隊以軍式執槍答還敬禮次英法美比和意等各總領事均御華服致祭亦由各軍官督率軍士舉槍還禮所有招待外賓均由浙江督署外交諮議陳世光曁交署交際科楊小堂承乏至是日滬寗火車站美國兵艦法總領事署於上午祭奠楊故督時均下半旗誌哀祭畢由中國軍隊排隊致送外賓所有楊故督靈柩專車准今晚駛寗 
　　此次扶柩家屬爲楊故督夫人陳氏侍妾二人（向在天津此次奔喪始至浙省）公子慶昌慶澂媳某氏姪孫慰祖曾姪孫其傑均扶柩來滬僱定專車十節愛字一號車載家屬頭二等載送客三輛載行李衛隊軍樂各一輛末節花車爲載柩之用柩旁陳有九獅頭寳刀一柄並楊之軍服照像車圍以松柏紥有福壽全歸四字聞此項專車係由該家屬出資向局雇定自杭至滬計洋九百元由滬至寗亦九百元定於昨晚十二時自滬開行赴甯自杭護送來滬之屬員内有代理第四師師長陳樂山寗台鎭守使何豐林浙江督軍署參謀長范毓靈秘書長雲韶稽查長吳長齡參謀吕夢熊副官張敬如杭門監督沈爾昌甌海道尹黃慶瀾省長公署實業科長吳忠奎擬送至南京即回浙省其直送至皖省原籍者則有浙江第二師長張載揚省長公署諮議米鳴岐王瑞侯軍務科長黃文叔稽查員周熙臣書記員陳哲溪該家屬陳夫人等俟官绅各界致祭畢時己亭午當有哈同氏邀請到愛儷園午膳因哈同氏現與楊故督己訂兒女姻親也 
[昌興公司經理慘死五紀]  
　　英美總巡麥高雲氏對於昌興輪船公司經理美國人惠士（譯音）身死不明一案特别注意現以捕房曁該公司兩次縣賞洋二千元購證證明惠士因何身死眞相己近旬餘仍無端倪深恐日久變成疑案故除通諭所屬各捕房上緊偵查外並以惠士係於八月二十號晚九點三十分鐘從滙中西旅館一出不歸是以連日飭令公共總巡捕房捕頭遴選幹練中西包探分兩名爲一班輪流前往該旅飽門首向停於該處一帶之黃包車夫祥詢八月二十號晚九點三十分鐘以後有無拖拉惠士冀或於此尋覔線索以作研侒資料云 
[孔家弄命案之近訊]  
　　西門内孔家弄婦人凌洪氏被人戳斃一案懸宕己久經地檢廳訪悉該氏之螟蛉子凌連生並私开燕子窠之王春林等均與此案有關飭警將凌王等先後拘案審明起訴審判廳一再預審因人證未全將凌等還押候再審訊在案前日下午審檢廳各派吏警分别往傳此案中之周桐廬及姜阿桂等一干人來案再審以憑核辦 
[麫店夥友罷工紀]  
　　本埠南北兩巿麫館共有一百五六十家店夥有一千數百人邇來各夥友因要求增加工資與各店主生有惡感迭經雙方舉出代表勸解不了昨日午後起各夥友分發傳單一律罷工齊集滬城薛弄底麫業公所内討論對付辦法大衆贊成俟店主允加工資方肯上工 
[關於賑災之函電]  
　　旅滬西山同鄉會接西山正義同志社函云本歲霪雨爲災各處荒象己見而我西山爲尤甚所種男畝被淹者十居八九沿湖村莊盡成澤國鄉民生計日難一日加之秋陽酷烈水勢有漲無退致成時疫晨發夕死延及全山正所謂荒疫全來誠令人見之慘然聞之痛心嗚呼長此以往轉瞬嚴冬在即則鄉民饑寒交迫有不填溝壑者幾希同人等目覩慘狀不忍坐視故不得不爲災民請命請命維何惟乞諸鄉台發起募集鉅欵來山賑濟救民於水火之中免受此饑寒之苦况則非但身受啣結同人等亦必感德無曁矣 
　　旅滬湖人反對分派積榖欵項電云湖州館前李菘老諸君鑒示悉公長協會無任歡忭惟積榖現欵未經調查率先分派糶賑方針未定災情輕重不同倘失平允皆公負責荒頭即賑荒尾奚堪此間佳日開會議决再聞預請主持弗即分派至禱楊兆鑿等虞 
　　仁濟善堂接吳江旅滬同鄉會轉來慄水縣農會長張培方巿董事蔣峻函云敬啟者敝邑本年入夏以來霪雨爲災各鄉圩堤己有不能支持之勢詎料夏曆六月十一十二兩日山洪暴發蛟水橫流一時泛濫城鄉平地頓成澤國縣屬之崇賢仙壇儀鳳思鶴長壽贊賢山陽各鄉圩堤同時冲場附城作業貧民房屋亦遭傾圯邇日高原之地雖見透露而低窪之處仍屬汪洋此次調查被災各區哀鴻滿目生讞維艱查悉附城被淹田地四萬三千七百五十餘畝冲毁房屋一百五十六戸分别彙具一覽表及姓名表函請貴會代爲轉陳敬祈諸大善士大發慈悲支配賑欵拯弱扶危以維民命再被災各圩之農民甚衆一時不及調查姓名戸數合併聲明 
[填造敎育費預算册之廳令]  
　　上海縣知事接敎育廳訓令云案奉省長訓令第三一零七號内開查本省各縣敎育經費歷年由本公署制定縣巿鄉敎育費槪算表式通令填送核示遵行在案惟槪算表注重之點在規定附稅項下敎育費所占數目爲每年動支標準至各縣支配經費與擴充事業情形尤貴有詳確預算俾利推行而昭覈實查勸學規程施行細則第一條第五欵載經管縣屬敎育經費編製預算决算並稽核各區敎育經費等語學務委員會規程施行細則第三條規定學務委員辦理事務第六欵載學務經費之預算决算事項等語現本省各縣勸學所業經一律成立自八年度起所有縣巿鄉敎育費槪算表仍遵頒式及說明造呈本公署核示其各項預算應由敎育廳制定册式飭令各縣知事督同勸學所所長及學務委員根據呈准縣巿鄉敎育費槪算表出入數目編造成册呈由敎育廳核轉查考合行令仰該廳長遵照辦理並將所擬册式呈送備查此令等因並附慨算表式到廳奉經本廳依據槪算所列欵項參酌各縣大體情形擬具册式呈請省長核示茲奉指令内開呈及册式均悉應即照式頒發各縣遵令辦理此令册式存查等因奉此查凡百事業皆有預算必預算成立始有事業之可言今世界日進於文明斯此項預算表册亦益形其周備敎育爲傳導文明之具主辦之人尤應詳晰編製有條不紊俾敎育事業得有所依據以期推行盡利敎育費槪算表式黹經省公報第七四一期公布敎育費預算册亦於上年由廳令飭各縣編製在案奉令前因除縣巿鄉敎育費慨算表仍應遵式編造兩份呈送省廳外合將呈准預算册式令發各縣仰該知事迅即督同勸學所長及學務委員限文到一月内依式填註編造二份呈候核轉萬勿遲延期有己將八年度預算册呈送者仍應依照頒式造册送核以歸一致此令 
[愛國演講會演講紀]  
　　四川路青年會童子部附設惠寒夜學所設之愛國演講會於上星期六（九月六號）晚請該會幹事員楊舞心主講題爲今後吾國國民的自覺與自動聽者約四百餘人均默坐靜聽秩序甚佳繼又輔以精武體育會之拳術某君之幻術及本校學生共演之新劇（敗家精）等以鼓餘興 
[寰球學生會介紹部消息]  
靜安寺路五十一號寰球中國學生會介紹部需請一敎授英文簿記兼英文通信及打字月薪五十元如有能任斯職者須先冩中英文信各一詳具履歷函致該會介紹部接洽可也 
[各學校消息併紀]  
　　新閘義務學校新閘商界聨合會創辦義務學校於日昨上午十時行開學禮先期由校長胡鑑人柬邀各界觀禮届時各界團體代表及本校校董敎職員齊集者數十人學生稱是十一時振鈴開學首由胡鑑人校長演述周演說又次童星門女士奏琴次校董校長訓詞次來賓俞定周演說又次童星門閘北慈善團代表俞元爵珠玉業代表張秉鑫浙江路商界聨合會代表謝品珍各致頌詞旋胡校長報告校董姓名爲徐子蘭聶雲台沈聨芳黃楚九然後奏琴攝影而散時己近一時矣 
　　育才學生分會義務學校育才公學學生分會設立義務學校於山海關路濟美里己二月有餘學生共二十五人敎員皆由會中職員兼任今因暑假期己畢故於六日上午十時舉行休業典禮其秩序如下（一）開會（二）校長史燕齡報告二月以來經過情形（三）敎務長榮鑑曾述諸生平時品學以重品行務勤勉訓戒諸生（四）校長給奬得奬者馮保憲等七人（五）教員李鼎年演說山東人民及京津請願團之苦况并令諸生永久勿忘國恥（六）散會該會義務夜校於九月十五日夜七時開學學額六十名學費書籍筆墨紙張俱由校中供給不取分文無力求學者至該校報名可也 
　　英文專修學校新閘路和樂里滬濱英文專修學校開辦己八載此届該校爲整頓課程起見重訂中英文合璧詳章定九月八號開學 
[屍屬認領棺柩]  
　　虹口梧州路上海聨益施材會係辦理施材瘞葬收殮路斃之團體日昨哈爾濱路捕房致函該會謂本年五月七號有江蘇南翔人襲阿根倒斃租界内現由屍弟襲阿一來滬認領等情該會據函後查明確實當令摃夫至引翔鄉該會義塚内將該屍材發交屍屬運回原籍安葬 
[京畿憲兵改編後消息]  
　　京師憲兵總司令陳興亞以京畿憲兵旣經命令改編爲京師憲兵第三營則該營官制自應按照京師憲兵定章編制以期一律惟該營原有官長士兵共編爲五連每連士兵四十名現應改編爲四連除第一第二兩營挨列爲第九連起至十二連止每連兵士改爲五十名仍設連長一員排長二員司務長一員馬匹五十四頭以備官兵各乘一騎業經令有京畿憲兵營長張輔漢編配去後茲經該營長遵令編制完備將全營官長員名軍佐頭目士兵夫役花名馬匹數目及軍刀手槍軍裝制服各件一併造成表册委令第九連連長吳玉璞（原任京畿憲兵第一連連長）呈送到京經陳總司令查核册報編制相符除據情咨明陸軍部查核外昨日指令駐滬憲兵第三營營長張捷三知照又京師憲兵第三營營長張捷三近因辦理改編事宜稍爲勞碌偶受外感曾經電呈憲兵陳總司令請給病假一星期調治茲將假滿病未痊愈故昨又電呈陳總司令再請續假一星期藉以靜養 
[警廳長訪拿青帽黨]  
　　淞滬警廳徐廳長訪悉青帽黨吳林海（即小江陰）常熟福生黑囡吳林寳阿虎泉豆腐干和尙等均係滬地痞棍凡遇居家婚嫁喜慶開喪出殯並店舖開巿或工匠造房該黨等必糾羽黨强行勒索迭滋事端實爲地方大害故於昨日特飭偵緝隊長選派幹探宋鳳鳴陳長喜等按名查拿獲案懲辦 
[西砲台試砲預紀]  
　　上海兵工廠本年八月分額造之過山陸路等快砲己據砲廠黃主任報告工竣呈請試騐吃藥重量射擊準繩開放速率一俟考騐合格即可填表裝箱候解故謝總辦定於日内舁往西砲台地方試放惟試砲之時深恐附近居民聞聲驚惶爰於昨日公函護軍使署請爲出示佈告以免人民悮會 
[第十期慈善劵開奬紀]  
　　昨爲第十期慈善劵開奬之期仍在九畝地新舞臺舉行先將剩劵自二十一號起至八十號又第四萬號共六十一張抽出號碼縣示臺前迨上午關鐘十時二十五分開奬至下午二時竣事其中奬大號碼如下頭奬一萬八千六百十九號（杭州兆元經售）二奬九千二百九十七號（嘉興協義興經售）三奬二萬二千四百八十七號（松江廣源祥經售）四奬六千八百零一號（本埠湧利經售）又二萬三千四百三十五號（寗波甬利經售）五奬一萬三千二百十號（漢口復成經售）又一萬三千三百九十一號（本埠天福來經售）六奬一萬八千三百七十六號（本埠廣福源經售）又三萬八千九百七十七號（杭州義記經售） 
[工巡捐局路政員被控案近訊]  
　　滬南工巡捐局路政稽查員陳億德前被沈怡石在護軍使署指控詐欺取財經該署軍法課鄧科長傳到是案要證作頭郭連生訊明供認分得洋二十元等情迭紀前報茲悉被告陳億德避不到案己由使署迭令該局長姚石蓀迅將陳送案質訊乃該被告始終抗避故姚局長親赴使署謁見鄧科肯面陳曲折良久始返 
[新閘路火警]  
　　昨日天將破曉時公共租界新閘路一千六百九十九十一號門牌元大祥烟紙店忽爾火發由捕查見報告捕房當用電話通知救火會立驅皮帶車馳往澆息計延燒一千六百八十九號門牌老天和帽店一千六百九十二三號門牌仁新祥洋貨店燬去樓房四幢事後捕房查得起火之家保有險銀三千兩恐有别情即飭中西包探協往詳查起火緣由稟候核奪 
[汽車撞斃人命之結果]  
　　汽車夫陶柳根日前駕車經過法租界愛多亞路將身穿白夏布長衫之某甲撞倒碾傷斃命將屍車送同仁輔元堂騐屍所經中西官檢騐得委係撞傷身死着陶交保候訊在案昨將陶傳至法公堂請訊先據見證朱阿連上堂稟稱民人是日見該汽車由東往西撳喇叭甚響死者從橫路衝出是以誤撞受傷實係死者自不小心所致詰之陶柳根供詞相同中西官以死者自不小心與人無尤着將案註銷 
[移提張三囝質證]  
　　河南路復興祥洋貨店出店柳志才因串同郵局聽差陳金生將店中囑令寄往外埠值洋數十元之線襪吞没變價分肥並將空白收條填冩朦混被經理人察悉報請捕房飭探將柳陳兩人及代銷贓物之陳振亞一併拘解公共公廨訊供押候補提在押警察廳與此案有關之張三囝到案質訊在案茲悉前日由廨備文派探劉文軒投請警察廳將張三囝提回歸案訊辦奉徐廳長照准即將張帶出交劉探帶回解入總巡捕房經捕頭略詰數語諭張押候解廨質證 
[被告交保候訊]  
　　葉瀾齋在公共公廨呈控倪連中不理擔保徐子芳私用賬欵又嚴發發控王裕權唆使勝全將女子姜鳳林凌虐販賣並在地方檢察廳揑詞誣控等案由廨准飭捕房於上星期六將該被告等傳至公堂中西官諭令分别交保候訊 
[七人各押六星期]  
　　山東人陳金寳李廣裕楊興化林文寳皮校生李羅德祖金標等七人於前日晚上糾集同類數十人各持扁擔至法新租界白爾路向江北人徐雪樓王三沈國强等三人尋仇致將徐等三人毆傷甚重後經巡捕到來陳等己一哄而散當將徐等三人帶入捕房飭送醫院醫治後由捕頭飭探前往將陳等七人一併拘獲帶入捕房解經法公堂訊判押候原告傷痊再核在案昨因各原告醫愈故又提訊先據原告等上堂稟稱是晚民人等在白爾路行走偶不經心誤撞在被告身上陳即出言不遜民等向論陳糾黨前來行兇致將民等毆傷是實詰之陳等供認行兇不諱中西官判陳等七人各押六禮拜完案 
[跑街夥私收保險費之續訊]  
　　金星保險公司指控跑街甬人陸玉生於八月二十七號以前在福建私收保險費銀兩化用業由總巡捕房西探堯克將陸獲解公共公堂諭被告交二千元人洋並保展期訊核在案茲因陸無人擔保拘押捕房前日解廨續訊陸延律師上堂要求減輕保數以便易於覔保原告代表律師亦到堂譯稱被告律師請求敝律師不予反對俞襄讞與英包副領事會商之下以原告律師旣己同意准將被告減交一千元人洋並保候訊 
[鞋店倒閉案刑事不能成立]  
　　廣東人潘本逹在廣東路五百零五六號門牌開設彩章鞋店近因將店倒閉經各債權人稟請公共公堂將潘拘押並派員查賬拍賣貨物生財備抵有向業牛皮生意之粤人李歲華被欠牛皮價洋四百九十二元六角延律師在公廨刑事訴追前日下午俞襄讞會同養副領事升座飭將被告潘本逹提案質訊潘亦延律師與原告律師辯論案情良久堂上以原告所控刑事案不能成立諭將案註銷惟潘仍飭捕帶回押所拘押候民事起訴之倒欠案訊核 
[控追房租併紀]  
　　收租人陳永甫前至法公堂控房客張仲一虧欠租洋九十二元半限期交付在案昨日屆期傳訊張供民人祗措得洋二十元餘欠仍求寛限交付判除欠限三天還情又水雨膏普愛堂昨日同控房客趙景文党金源兩人虧欠租洋若干向索不付人亦逃逸棄下生財所值無幾诅核判將遺物抬賣作抵 
[刀傷腿部]  
　　住居閘北胡家木橋之江北人卜步廷與同鄉周玉標之妻李氏私姘時在周家過宿前日卜妻因家中有事往周家喚夫歸家與周玉標之子大一子口角被大一子刀傷腿部由五區三分所崗警一併拘獲唐署員諭解司法科訊辦 
[同室操戈]  
　　浦東張家浜東首撑駁船之陳阿興與弟阿二素來不睦前日下午彼此因結算房租又起衝突詎阿興袖出利刃將阿二頭而手臂連戳數下受傷流血當經鄰人報告巡警將阿興拘送警署移送地方檢察廳騐究 
[汽車碾傷婦人]  
　　昨日午前十時許住居滬城凝河路年約五旬之婦人某氏至小橋一帶購買菜蔬詎蓬萊路西首忽駛來某號汽車開駛甚速避讓不及致被撞倒車輛從身上輾過受有重傷當經崗巡查見上前將車扣住車中主人出示卡片一紙即乘車而去該警遂將該氏雇黃包車車送二區二分所令飭發送醫院診治視該氏傷勢若何再行根究該車主人到案核辦 
[女兒圖逃之扭控]  
　　崇明人周全根住居閘北大統路長興里有女桂英年二十向在通和織布廠做工遂與該廠管工夥友施洪鈞私姘刻女己懷孕七個月恐父母覺察前日欲偕施潛逃由周扭控四區警署究辦 
[女子迷路待領]  
　　江北女子陳弟子前日在閘北大統路迷途由四區崗警帶人警署據供家住胡家木橋張署長諭暫留養候傳其家屬認領 
[船戸兜售烟土被獲]  
　　杉板船戸管阿三前日在招商局碼頭見廣濟輪船抵埠時有搭客温州人某甲所帶烟土若干由海關稽查西人上前搜檢甲將證物抛入浦江管貪小代爲撈取得有烟土兩小包約重三兩昨日在南巿悅來客棧内向人兜售未成持之而出爲崗警查見上前拘獲人證解至一區警署拘留候解警廳司法科訊究 
[通緝收贓之木匠]  
　　住居虹口百頓路五百四十五號門牌木匠廣東人何滿因收藏河南路時和外國首飾店被店夥李應台竊取值價一千四百元之鑽鐲贊戒各物李己被捕解由公共公廨訊明判押西牢一年何聞風逃逸無蹤除由公廨出票緝拿外前日復經公共總巡捕房刑事稽查處發出通緝單標明何滿年齡籍貫執業及收贓情形派探分送所屬各捕房曁華法兩界官廳一體協緝 
[行竊羅卜票並無證據]  
　　榮康洋貨號經理張蔭棠在總巡捕房指控在寗波路九號門牌某號内爲冩字之甬人宋乾元竊取羅卜票洋一萬元現洋二十七元七角等情由探將宋拘解公共公廨訊供收押在案上星期六由廨提訊據中西包探上堂稟稱調查本案並無實在證據故將被告解案請爲訊核中西官得稟以旣據捕房查無實據應予註銷會判宋乾元開釋 
[押店收當竊贓之科罰]  
　　某西人家前次失竊銀杯二只報告捕房請查前日經總巡捕房華探潘連璧在吳淞路二百八十六號門牌昇康押店内查出此項贓物以該押店經理廣東人鄭鑑元不應收當竊贓匿不報捕除將贓杯携回捕房存候認領外並禀請捕頭轉請公共公廨出單於前日將鄭傳案由中西官訊悉前情判鄭罰洋五元充公示儆 
專件 
[中華民國基督徒救國會宣言（續）]  
　　今敎外之人往往斥耶敎徒無國家思想造作蜚語反對憲法上信敎之自由至使聖敎眞理不無阻塞傳播之影響是吾徒以不盡救國之義務致損聖道之榮名毋亦基督之罪人者歟耶穌望耶路撒冷而哭曰大難將至必有敵臨圍攻斯城殲其赤子燬其巨室是召吾等憂鄉國也經曰上帝爲父人皆同胞欲愛無形之上帝必愛可見之同胞是召吾等救衆民也至於重犧牲堅信仰尙公義愛自由卑己服役釋怨合羣寳靈魂而死生如一崇眞理而邪妄弗迷風浪滿天不能動其志山嶽阻路不能過其行聖潔温良自足潛消乖戾之氣虔禱默示更可預决紛難之端此皆基督徒之所可能而他人所不可而能帝旣假我以大能主又喻我以大義是不可徒託信道之空言而當期救國之實効也明矣 
　　自徐季龍先生閘發基督敎救國主義海内和之浦化人君著文陳義己預相符合誠牧靜怡余君日章陳君維屏相繼贊揚文言可徵其未表見而感悟同一之理想者一時雲興風起不可名數可知聖敎眞解自有公論然不發於此前而興於同時意者慈悲救主眷我下民赦免重辜大施憐憫故予以感悟之機以爲拯救之方其在茲乎鳴呼上帝我主將拯斯民乎眷斯國乎 
　　我同人虔禱之餘爰本此義虛心討論組織基督徒救國會以爲實行之初步深懍才智蒙昧難期艱鉅復惟禍難迫切急待商籌欲求聲應於全國須先樹基於一隅曷敢經始但願馳驅謹擬臨時約章暫設會於廣州俟徵全國同道再集議於津滬即今粗闢規模不過芟夷荆棘之志從此合建殿宇端期奠定磐石之功請看綰符執政幾非紛惡之烷堪嗟當代名流多如蝎蛇之毒猶太旣滅聖京不免爲邱塸高麗被併耶敎亦受其束縛國亡種奴安得信敎之自由政紊民病遑問福音之眞理可知救國即所以闡敎闡敎端資乎救國呼基督之名而不效基督之行是有負於基督食中國之粟而不急中國之難是有負於中國想我宗主昆弟信愛敦篤憂國匡時智珠在握羣力合一方濟艱難幸賜指示俾匡不逮謹祝福以俟其念服役犧牲責在吾儕國家權榮永屬上帝阿們發起人鈕永建鍾榮光毛文明鄺柳春張楚賢周葵馨王葆眞趙士北李錦綸黃旭昇高冠天于克勛（完） 
來函 
[田季恒致上海學生聨合會函]  
　　頃問聆敎因時間關係未能多所貢言爲憾費公俠此舉不僅喪失彼個人人格實破壞貴會全體應即嚴付懲戒戕其罪狀宣諸報端與國人共棄之如是則貴會名譽可以保全一切心跡亦能表暴於天下并可邀國人之諒解倘定欲迂行曲折庇此害羣之馬行將爲全國人士所共棄是非當視貴會之處置爲判斷耳鄙人重視貴會用進忠告謂加注意焉田季恒上民國路八十五號 
[何葆仁啟事]  
　　昨日上海學生聨合會評議部開會時某洋行買辦謂鄙人曾向李柏葆先生聲明贊成商學聨合促進實業會今日讀尹其杰先生書亦謂鄙人屢與東莊公所及洋布業李柏記與李董接洽頗有磋商及促進實業會事云云聞之不勝駭異自該會成立以來曾兩次函約到會旁聽鄙人以現在所處地位之關係恐招嫌疑故婉却不往且始終未曾到任何團體接洽公賣事前月雖曾與李柏葆先生唔面兩次全爲同學之事不過談話之間李先生曾徵求鄙人對於公賣之意見鄙人未加何等之表示惟再三忠告必細防同業私進及虛報之流弊誠恐數月來抵制之功稍不愼重盡付東流也後李先生又詢能否與以贊助鄙人答以須以本會之主張爲主張此皆事實恐外間仍有誤會特此聲明此後如再有以無稽之談中罪鄙人者鄙人當責其賠償名譽之損失勿謂言之不早也 
雜評二 
[軍府拒却王揖唐（庸）]  
　　軍政府拒却王揖唐之正式電己發表矣此固在人人意料之中然安福派則可謂出於望外蓋安福自稱西南己接洽妥當决無問題而今表示反對也 
　　此次南北之爭旣因護法而起則國會問題當然爲和平會議中解决之要點王揖唐之歷史且不必言即以身居新國會議長之關係言之己不宜當代表之任蓋會議通例關涉本身者理應廻避今以應受和平會議解决之人而肩此會議重任是無異以原被之一方兼行審判官之職務也北方之派五揖唐與王之銳然自任於和議根本上實未嘗注意當改派發表之始國人即知南方之必出於反對故軍政府歌電除安福外實在人人意料中也 
　　雖然軍政府之反對至今日而始正式表示且反對之理由不就西南護法本體立言而曰西南以外之各團體函電紛馳請願拒絶一若專徇請願者之意態度緩和反不如吳子玉電措詞之堅决此則安福派於失望之中尙堪以自慰者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次今日係侯堯夫先生手書 
游記 
[西藏風土談屑（二）] [  劉麟生]  
　　余旅行西藏時適值冬季故益覺艱苦備嘗一行人物由哲孟雄北部出發經拉土那Nahila抵嶔壁谷ChnnbiV.alley谷中有數處可以耕植較高之地則幾於不毛亦罕見居人途中屢爲瘴氣病所困某次登一八○○○英尺之高山頭痛欲裂有某友人病幾不能興故第二次登山之舉彼遂未與其列云 
　　四足獸之在西藏不啻處天堂中安之若素不以氣候爲苦獸以釐牛爲多運輸貨物非此不可牛汕供食品牛毛作用具釐牛在西藏之功用不啻馴鹿之在拉勃蘭也尤奇者則犛牛之糞可作燃料晒乾後名阿顆兒Argol極耐用其他獸類有野驢野羊羚羊野兎種類各别皆肥　異常他處罕見蓋西藏地雖瘠而土中野草滋生頗盛足以飼野獸而有餘則此種野草直可謂之爲西藏僅有之富源因其無處無之爲獸類天然之食料也西藏產出之牛羊皮毛在巿場中頗可寳貴往往代價甚昻近因產額減少出口貨更少欲發展西藏之經濟於將來端宜於此種出產加之意焉可也 
　　西藏無工業可言惟紡織布疋製造烹飪器具及他項用器殊屬普遍沙地之金亦時發現特出產不多旅行人旣少故鑛產之豐富與否無確實調查所可發展之工業不外羊毛與牛皮然因西藏社會有特殊之組織二業不易言進步蓋西藏事業大半爲喇嘛敎所阻碍男人多爲喇嘛僧不事工作徒倚賴其他數千人始可生活而社會旣視喇嘛敎爲極强有力之組合則不得不尊重僧人每一家族至少須有一人入該敎寺院否則其家將不得寺院之保護蓋喇嘛敎在西藏勢力之大實莫可與京耕植之地皆歸寺院所有佃戸工作僅足赡衣食餘則納之業主喇嘛僧最懼新思想由印度傳入恐將失其尊嚴及權利而外人之入藏者遂多遷彼等嫉視且華人常鼓勵藏番勿接外人勿購外貨此亦一原因也特近來情形亦異自逹賴喇嘛率大隊人員游覽印度後彼等漸明世界大勢己脫離中國束縛（吾人聞此可不寒心）自謀其國之福利眞前此獨未曾有喇嘛錯記日月習以爲常非灌輸新知識不能改革拉薩有大寺院三所每處有僧七千札什倫布共有僧四千他處尙有數千設他日自由貿易盛行如今日西藏之與印度則僧侣當可減少以居民置身商界者必多也至欲西藏轉貧爲富固非發現礦產不可 
　　中政府之注意西藏問題甚不可解殆以其易於牢籠耶（此純屬外人議論或有他種用意）中兵入拉薩在一九一○年（清宣統二年）翌年武昌革命駐藏中兵起而叛其官長終爲藏人戰勝此後中國屢欲在川藏邊立威奈藏人抗拒之力甚堅一九一三年（民國二年）中英藏在西姆拉SIMIa會議承認西藏自治權中政府不得遣兵入藏只可派文官前往而西藏則承認中國宗主權惟此項條約始終未行批准因中政府以有損主權也後此中藏間無事者數年至一九一七年（民國六年）中國某武人不受中央意旨自行領兵往攻拉薩大遭挫衂而返其第二年英人出而調和藏番始未内犯今則西姆拉條件有重新開議之說中英藏會議不日當見諸事實也（完） 
雜錄 
[藝文談屑（一）] [  瘦鵑]  
鳥中杜鵑爲天地間愁種以怨鳥聞予曰瘦鵑鵑以多啼而瘦則其愁怨可知矣從來詩人詞客每作哀怨之什必及杜鵑而連冩瘦鵑二字者則於近人詞中兩見之易哭庵歸國遥云春去粉約脂期愁裏度畫闌　滿芳絮瘦鵑啼不住龐漿子長亭怨侵云正花外東風吹處倚遍危欄夕陽無主滿眼河山瘦鵑和涙向誰語予絶愛誦之 
　　美國大詩人朗菲魯氏Longfellow新大陸之李青蓮也有詩數百首皆名世而以長詩「薏文琪玲」Evangeline一章爲傑作「薏文琪玲」者女郎名詩即冩其哀情之史筆意均哀艶每讀一過如聞行間掩抑作哀弦聲也聞其事蹟實取之大小說家霍桑氏Llawthorne霍氏一日來訪茶後偶談稗乘遂及此事朗氏以爲善謂可作詩料霍氏因割愛相讓閱月而詩成一時有唱遍旗亭之槪近有人譯此詩爲短篇小說名之曰「紅豆怨史」 
　　香艶詩可讀豪壯詩亦可讀一如銀管玉笛聽之魂消一如鐵板銅琶聽之神王己崑山徐閬齋詩云遇賊殺賊賊膽製上無星光下無月刀光一片過人頭黑夜腥風吹戰血仙源汪仰山夜坐句云安得快七首劃破雲八九聳身上青霄歷歷數星斗 
 
[意大利奇諾佛造像之三]  
　　都昌徐變亭塞上凱歌云壁壘森嚴夜紀功大旗風捲舞蛇龍氈廬痛飲燒椽燭一顆人頭酒一鍾槜李吳澹川寳刀歌句云將軍手提三尺鐵夜半橫行入虎穴飛落空中霹靂聲白是刀光赤人血粗豪中自有一種風致 
　　吾國文家喜用别號領異標新層見疊出西土小說家亦然名者如歐亨利Ｏflenry惠逹Ouila傑洛姆傑洛姆Ｊerome　Jerome皆别號也其眞姓氏則知之者鮮最奇者爲大小說家馬克吐温Mark　Twan先是氏爲密西西泌河上之領港人領港　每聞河上淺灘上水手量水高呼「水痕在二尋處」By　the　mark　two　faithoms聲蟬聨弗絶心奸之因自名曰馬克吐温蓋取其語音相似也今則馬克吐温之名己滿天下 
小說 
[戰爭之賜法國毛柏霜原著] [  尤玄甫譯]  
　　被圍之巴黎己爲饑饉所扼即屋頂飛鳥溝中蟄鼠亦蹤跡漸稀大呈靡有孑遺之象居民攫物即食亦不暇辨其滋味時爲正月之晨風日晴和有馬立蘇德先生者業鐘表性素　喜閒徜徉於巿衢之間雙手納　囊中胃腸空空如洗行行重行行怱　面過一故知其人爲薩萬祺先生馬立蘇德之老漁伴也當戰爭未作前每值日曜之晨馬立蘇德必手曳漁竿背負鉛箱垂釣水濱習以爲常渠必乘愛琴斗爾汽車而至可崙勃斯更向馬倫忒島而行迨抵其夢想之地始垂綸下釣非至炊烟四起樂不思歸焉且是日必遇薩萬祺先生於垂釣之地薩萬祺爲一把漢快樂無愁設衣肆於陸雷忒之屈爾淡姆路亦一醉心垂釣之漁翁也彼等時時並肩而坐手持漁竿足濯波中浮生半日大堪消磨兩人交誼遂盎然而生細雨斜風之裏彼等有時永日垂釣不交一語有時則談笑生風妙緒環生然即一語不交而彼此固相喻於無言以氣味相同也春日之晨時鐘將報十下於時晨曦暄映波面釀成薄靄兩漁翁興酣垂綸負暄受曝僂背融融然馬立蘇德輒語其鄰曰可愛哉陽春烟景也其鄰聞之亦必答曰六合之大想無有再勝於此間景物者矣寥寥數語己足使彼等心會神領共識衷曲其在秋日則蒼茫夕照煊染西天如血而餘霞反射江水殷紅映人鬚眉俱赤老樹扶疎亦如節金惟葉瓣纔受嫩寒贱變初色於時薩萬祺先生常含笑謂馬立蘇德曰化工造景何神妙乃爾馬立蘇德目不離釣竿亦必答曰此間勝巴黎巿衢多矣然耶否耶今晨彼等相逢街頭喜極握手顧江山如故人事全非亦不禁相對唏嘘薩萬祺先生長嘆曰風景不殊舉目有凄凉之感語時如怨如慕如泣如訴馬立蘇德亦凄然摇首言曰今日爲新歲元旦而氣象乃蕭索如此耶實則晴天固一碧如洗幻由心造耳彼等携手偕行感慨交并馬立蘇德忽曰吾祇思江干垂釣之時曩昔飽領清福大堪怡情悅性也薩萬祺詢曰不知何日得覩昇平而能重尋漁釣之樂彼等信步而行入一小咖啡室買醉追愁出復散步於巿衢之間有頃馬立蘇德忽止步曰吾等盍再進一觴乎薩萬祺點首曰願共盡與敢不如命遂折入别一酒家復飲迨出彼等神情己鎭定如恒蓋醇酒充溢空胃之效天日晴和微風扇面薩萬祺先生優游於新鮮空氣之中酒氛全消突止步言曰設吾等而赴彼地者則將如何馬立蘇德曰將往何處歟曰垂竿理釣耳馬立蘇德曰子將焉往曰嘻往垂釣舊地也惟可崙勃斯附近法軍前哨駐焉幸杜墨林大佐爲予素識諒不難特許假道而過耳馬立蘇德亦興酣而顫答曰良佳敬表同情語畢乃釋手小别而各往携其漁竿釣絲 
　　閱一小時彼等並肩遵大道而行抵一别墅爲大佐司令部大佐聆請含笑允之彼等乃得口令重又上道未幾前哨己離其後於是彼等越荒蕪之可崙勃斯沿茜茵河而行河長如帶沿岸葡萄小圃林立藤枝蜿蜒瓔珞飄垂景殊不惡時抵旁午矣而愛琴斗爾村莊始錯落在望人烟蕭條沉沉如死亞其孟德及孫諾伊斯现高山聳峙天半俯瞰下界作獰笑狀平原十里可迤邐而至奈替爾亦十室九空罕見人跡地平如砥黝黑乃類百鍊之鉛而幾枝半秃之櫻樹猶臨風摇曳弄其殘姿薩萬祺先生指此高高之山唏嘘曰普魯士人方高踞山嶺也今日一路所經在在景物凄凉不堪入目兩友方寸中遂亦愁緒榮繞爲之不歡嗚呼普魯士人夫普魯士人彼等固素未相見然己近在咫尺數月以來蹂躪我法蘭西刦奪我寳藏屠戮我人民飢饉我婦孺蟠圍巴黎亦己共見共聞念此覺對此素不相識而屢戰屢捷之民族别具一種迷信之恐怖恐怖之中更雜以厭憎馬立蘇德因曰設吾儕遇彼普魯士人則將如何薩萬祺先生曰獻魚爲酬何如巴黎巴性類多超逸雖處戰爭中猶未能减其疎狂風度亦可謂逸趣磅礴矣彼等處荒郊之中四周景物都寂不禁微霹徬徨 
[自由談之自由談] [  不冷]  
　　和而不平孔子云君子和而不同小人同而不和余謂爭戰之時平而不和爭戰之後和而不平近時狀况頗近斯言 
 
 
 

Page 15

 
 
   
 
 

Page 16

 
 
   
 
