# 1912 - 114 - 4914079

 

Page 1

 
 
評論 
[江北軍政府奉令裁併感言]  
　　江蘇自光復以後江北一都督滬江一都督而寧蘇又自有一大都督移駐不常寧蘇之人羣相引重出其筆舌之力齗齗然爭之蘇曰蘇州之爲一省會垣數百年於茲矣當此戎衣初定之世似不可無方面大員以資鎭懾寧曰寧居四達之衝爲江表雄邦足以控南北而資統馭集中會歸於此爲便蘇之人必欲强大都督久駐胥台不如聯江表諸郡縣而自立爲一省近者江淮之人又紛紛以地利人事之不便而提議建置别爲一省於是蘇省之大局幾幾有四分五裂之憂有識者蒿目時艱痛心於共和初建統一之難而不能己已 
　　今者寧蘇駐節雖未大定然滬軍陳都督不日北上而江北軍政府又有奉命裁併之文軍政民政統歸於一都督其江北一方面别設一護軍使督率軍隊妥籌防緝幸矣哉蘇省之統一蓋肇基於此矣 
　　但鄙人於此竊有敢爲蘇人告者一省之會垣宜　　中圖大之規不能拘拘於一方隅以狹小其範圍江北民人與大江以南智識不甚相同議論不能融洽勢難强不同者而使之同此自體國經野上另一問題今日吾蘇人斷斷不可役於方隅之見而以都督駐蘇爲爭點一國有一國之大局一省亦有一省之大局以一隅言則蘇之地枕江而帶湖號爲難治固不可無方面大員坐鎭其間然據全局而論蘇州一隅稍偏於南而淮揚徐海之疆圉其難治且倍蓰於蘇閶今日之大局當汲汲以統一爲前提而不必以分疆爲揭櫫若蘇地必須方面大員以資鎭撫則亦宜倣江北前例而特設一湖防護軍使統率雄師妥籌防範以寒宵小之膽而昭統一之規否則貿焉不察藉口前朝之舊制以爲爭執都督之階豈篤論哉 
　　或者曰近日一般輿論改省爲道之議盛行分析一省之疆圉以别之爲數行政區域地小則治理易周幹濟易見似亦未始非息爭之一法果何必斤斤怫蘇淮之輿論聯江北而建一大行省爲不知行政自有一定手續立説尤貴取其因時當今統一政府甫告成立而國會未開大局觕定各地之軍政府軍政分府類皆自恃起事之元勛而不肯以俯受範圍爲國是設令一方隅之差池全國民人起而和之人人以爭執都督爲前因以分析疆圉爲後果茫茫二十二行省其不淪於紛紜煩擾而散無友紀者幾希似不如此日先收統一之效待民國大定各據其一方域之意見建爲議案陳請國會釐定制度通行全國以利羣生而資統治寧蘇之分合自有一定之良規此時其各少安而無躁焉斯可矣 
專電 
　　●参議院於昨日（一號）下午一時開會改選正副議長出席議員七十六人吳景濂得四十六票當選正議長湯化龍得二十七票當選副議長吳係共和黨員湯係討論會員同盟會擬舉張輝曾因僅有二十六票未當選 
　　●各國公使與外交部會議借欵要求中國以後不得私借他國外債並須指定鉅欸按年償還日内即定草約以備提交参議院討論　　●唐總理與四國銀行圑會議時謂預算行政急需之款須銀三千五百萬兩大借欵未成期内每月須交銀一千萬兩銀行團以此數較前定者更巨須請示本國機關部方可定奪 
　　●聞唐總理宣言新政府現需銀四千七百萬兩須於六星期内籌足此數 
　　●比國債欵除已付之一百萬磅外其餘一律注銷 
　　●政府聘延祉爲東藏顧問員那延卓理克王爲西藏顧問員 
　　●王人杰顔惠慶王懷淸三人發起中國自立耶穌敎會 
　　　　　　　（以上北京） 
　　黎宗嶽軍隊已歸柏軍長統轄昨有二千人由團長呼某統率來𡩋駐紮太平門外紫荆山一帶尚有四千人日内可到 
　　黃留守派員調查城外廟宇有若干處擬將城内各軍隊一律開出駐防　　　　　（以上南京） 
　　孫中山君昨（五月一日）在廣州演説謂廣東大局不靖實有人煽動舉行第二次革命聞已製就旗幟印信等類設果見諸實行則必牽動全國殊非中國之福 
　　　　　　　　　（香港） 
 
 
 

Page 2

 
 
公電 
　　●參議院電　萬急黎副總統各省都督曁各臨時省議會内外蒙古靑海各盟長西藏駐藏大臣各省各報館均鑒本院因林議長王副議　 
長先後解職於五月一號下午一時開正式選舉會出席參議員七十六人公舉吳景濂爲議長謹聞參議院東 
　　●黑龍江都督電　大總統參議院國務院各部總長黎副總統各省都督各報館鑒臨時政府成立中華民國日益鞏固謹於五月一號率同全省各團體在臨時省議會開特别大會恭申祝忱日俄兩國領事亦均來與會秩序整肅羣情歡忭謹此奉聞黑龍江都督宋小濂東 
　　●廣西南寗議會電　急袁大總統參議院黎副總統黃留守孫中山先生各報館桂林軍政府送各府縣長自治會商會均鑒豔日接軍政府勘電開北京國務院寢電遷省問題固應從本省人民多數之同意但未經援照法定手續公布施行以前斷無自由移治之權本議會於提出遷省議案決議後自當依據法定手續將議决案咨請本省軍政府公布施行所謂自由移治不知據何指駁宥電又謂果有遷移之必要應由將來正式省議會議决呈請中央政府公布施行不知正式二字是否對於臨時之區别若臨時議會不能議决事件援臨時二字類推解釋則參議院一切中央及各省臨時機關均同贅疣均可解散至宥電有謂此時臨時省議會仍應於桂林集合若不赴召集即行解散毋庸遷就云惟本會議員係從地方人民之意思集合南寗萬不能背地方人民之意思而赴桂大總統國務院可以破壞共和我廣西民選臨時省議會議員不能違反代議之名實也我各地方人民可以不出代議士我議會可以自由解散不受政府之解散也廣西臨時省議會議長林繹叩豔 
　　●北京大學堂電　蘇州都督鑒本堂現定陽曆五月十五號重行開學請轉示各屬凡肄業本校者催令尅日來堂爲荷大學堂宥印 
　　●南京留守府電　各報館鑒今日民立報載留守府發見飛彈等語並無其事請更正南京留守府東 
　　●徽州士民會電　武昌黎副總統鑒本會成立兩月於茲規民社之後塵爲政黨之預備己蒙當道認爲法團公爲一代偉人敬望大力提挈無任跂　會章郵呈徽州公民會胡耀華叩敬 
　　●滬軍都督電　杭州蔣都督鑒頃據兩浙鹽商顧源茂等呈稱浙省鹽課抵借一案經貴都督電明係由公家担任不屬商家見報載高司長電王湘泉已到周湘舲處俟商復奉復　等語不勝駭怪查周湘舲劣迹昭着光復後甲商裁撤周復組織蘇鹽議會以冀擴充勢力爲他日盤据把持之地此次借欵若令周處其間妄爲干涉不特兩浙同商羣起反抗即借欵進行恐多窒碍呈請電咨貴都督轉飭財政司嚴行擯絶勿使干預借欵兩浙幸甚等情前來查此次借款爲全浙安危所繫鹽商本無須干涉呈稱各節乃於鹽課抵借知爲全浙大局之故意主贊成而拒絶周湘舲亦爲使借欵不生阻碍起見應據請電聞希察核辦理陳其美叩冬 
[要聞一]  
[東蒙古取消獨立之佳音]  
　　内務部前日接到總統府交來盛京都督趙爾巽電報一道探悉内容略云自庫倫獨立後影響及於東蒙各旗頗有希圖尤效不顧大局者當派文武大員分赴各蒙旗查視如有獨立及反對共和者力勸取消解散茲各員先後來電報告情形據歐陽朝華（知府）吳俊陞（統領）電稱據札薩克圖旗王面述該旗連年水灾困苦萬狀庫倫獨立後曾有函致盟長勸其附和惟該盟長如何答覆並未過問該王對於共和實無反對之意至外間謠言之由來確因無知之徒妄冀蒙漢相仇以致蒙民羣生疑惑業經出諭安慰且該王自謂受督帥厚恩正無以報豈有他意現已派胞弟帶同繙譯委員晉省面呈一切情形懇摯似出誠心且無購械情事自係實情等語又據侯棫樸（知府）裴其勳（協統）電稱郭爾羅斯蒙旗齊王等對於共和頗持反對經該員等剴切勸誡已經感悟允即取消前議其會肇州廳已出示聲明並未獨立嚴禁謠言亦似不致再有他變除仍秘密偵查俟烏珍胞弟到奉設法操縱外特此電陳云云合亟轉達以釋厪念 
[又議整理蒙藏辦法]  
　　統一政府成立後取消外蒙獨立爲唯一之手續昨日袁總統復邀集内務部總次長集議歷兩小時之久袁總統云蒙藏急待治理而蒙古事機尤急宜急將獨立取消始符五族共和之義言次交出一呈稿係阿王呈遞者另有庫倫活佛及庫倫法部尙書疊次要求不倫不類之電文囑令趙總長披閱並飭携回部中詳細討論當時趙總長建議現下俄人尙思佯避干涉嫌疑不若乘此時機挾以兵力俄人未能明助或可早日敉平而榮次長則謂伊與外蒙索特那森濟勒旺寶甚善且索王爲該處盟長向操兵柄　知訓練擬設法勸說索王倒戈相向直壓庫境再由内地撥兵赴蒙與之聯絡兩路夾攻則庫事不難底定云云至對於西藏之辦法趙總長主張暫時責成西藏行政使擔負調查安撫及維持各埠恢復秩序之責任俟中央政府選派大員到藏再行相機辦理惟預計一切費用須在二百萬元之譜宜在前後藏各埠設立殖業銀行三處並附設提煉金銀製造廠以倡利源袁總統然之俟與唐總理商酌再行决奪 
　　另函云蒙古之事日久尙無效果惟某国已由陸徵祥商有眉目現已交回北京議辦聞日間已議有條件某國已允不贊成松彥可汗之所爲昨蒙王那彥圖進謁袁總統請示對蒙之方略並告以蒙王等對於蒙事之計畫聞總統之意謂對待松彥可汗之法仍宜由蒙王等派人設法解說以外之事總統力任籌辦並言某國現已允許還我主權不再干涉松彥可汗旣失憑藉則雖一時恃强負固不久當可歸附云 
　　▲又函云日前蒙王阿穆爾靈圭致國務院呈文一件條陳西藏改建行省時所有都督以下人員一律由本處公舉本省人辦本省事情形旣悉利弊昭然但須才識兼優名望素着者方爲合格云云聞承宣廳拆閱後即呈唐總理核奪唐因事關重要遂令該廳抄錄數分分呈各國務員詳鑒以便核辦並飭將原呈送交袁總統秘書廳備查 
[内部接管蒙藏事務之進 
行]  
　　内務次長榮勳昨日提出關於蒙藏問題兩事請趙總長轉商大總統决奪（一）蒙古王公台吉等爵號世世相襲向歸理藩部辦理此次該部旣歸併本部所有蒙古王公等之襲爵事宜是否亦歸本部承辦抑歸内閣辦理（二）向駐蒙藏之達頼喇嘛班禪喇嘛及格龍班第格思貴等各喇嘛滿淸時代係分欽簡奏任季三途現在民國成立任用喇嘛應作如何　理 
　　趙總長以蒙藏事務急待整理特於昨日與榮次長會議辦法茲將擬定各項探錄如下（一）理藩部舊員旣經奉調來部即應分定職任以專責成（二）蒙藏事務處旣經設立則内容之設置即應規定擬將該處暫分蒙務藏務兩科分管蒙藏調查籌書等事一俟淸理就緒再行體查情形折衷制定以資進行（三）文哲琿前在理藩部爲領　係滿員中熟悉蒙藏情形不可多得之員今旣奉調到部卽宜責成其總理蒙藏事務處一切事項暫名爲該處總辦藉資表率（四）接管理藩部交下之蒙藏案牘甚多卽應酌限期間從早淸釐完竣俾得力謀進行其餘一切未盡事宜即命榮次長與文哲琿君妥商擬訂辦理 
[蒙王要求增加叅議員]  
　　阿王奉委前往内蒙各旗勸諭取消獨立本擬即日出京茲尚遲遲未行探得個中消息係爲叅議院所定蒙古參議員額祗有十人頗不爲然刻正集合蒙古王公會議對付擬俟參議院開議後提出抗議如仍不允則擬以全蒙議員槪不出席爲要求務達增加議員額數之目的而後已 
[參議院暗潮之起源]  
　　參議院開院後新舊議員大起衝突已兩載前報專電茲接京友訪函云自叅議院定二十九日開院後兩方卽有意見其舊議員則謂議長一席仍當屬之林君以新來之參議員不及全數四分之一恐新選議長過數日又無效也而新選參議員等則决意不承認林君然舊議員中之激烈者又力主林君賡續因此兩方各不相下至昨日而卒有改選議長之事 
　　前數日江蘇新選參議員汪榮寳發出一種召集傳單分致參議院各員約在石橋别墅開談話會或謂即爲反對官派議員之事然汪在前淸資政院時曾爲政府委員且發力袒政府之議論因是議員多憤憤者惟聞前日業已如此召集一次不知内容如何也　　另函云前日叅議院議員在財政學堂開談話會由林議長發表意見並定開會日期而同時民選議員又有若干人在别處開會謂由南京來之委任參議員不應與議其主張最烈者爲前淸官界中最有勢力之人物云 
[大借欵要求紀詳]  
　　現在借欵事件純由六國公使主持其各公使提出之重要條件探得詳情如下 
[（一）退還續借比欵] 唐總理在京時與比國訂借之一百萬磅早已交付後在上海又與比資本團續訂二百萬磅之契約當收到二十五萬磅不意六國借款團出而阻撓查比國借款原須仰給於巴黎各處六國旣有阻撓之事比款已不能再交此次六國要求撤銷者即係此續借二百萬磅之契約並須將己收之二十五萬磅退還其前此己消費之百萬磅則俟六國大借欵交到後一併償淸蓋比欵原訂於一年後可以任意償還也此層已經唐總理承諾照辦幷親筆冩信與六國公使作爲證據 
[（二）監督借欵用途] 其監督方法中國須聘用六國承認之有名外國財政家一人專經理所借六國之債欵其用途亦須由此人認可方得支發用過之後由此人報告六國並登報聲明其用於幣制之借款則此人於幣制辦法亦可干涉之蓋此層要求純因對於中國不信用而起 
[修訂各部官制之槪畧]  
　　南京參議院原訂之内官制不日卽須提交參議院復議故此項修改官制之草案已於二十六日經在京諸國務員署名定稿呈請大總統核定以便交院茲探得其大綱略誌如下（一）總長次長（二）參事（三）秘書長秘書員（四）編繤員（五）主計（六）司長副官（七）科長科員（八）錄事以上各員除總次長曁錄事外均以部務繁簡爲衡每缺不得逾四員此係普通部官制其陸海軍及交通三部准特設顧問藝師工手等人員聞此項草案俟大總統核定及各部總長全體到京會議後卽請總統蓋印作爲提交參議院之議案 
[各部新陳代謝記]  
[○海軍部] 海軍部於前月二十七號辦交代甚形忙碌其交代人員悉由總長先時派定新舊兩方面儼如旗鼓相當新人員中派出吳振南侯毅呂德元陳鵬翥劉永謙陳復劉華式曾兆麟馮濤丁士芬劉勳銘等二十餘人舊人員中派出嚴復呂富永張賢遠等亦二十餘人海軍部舊共八司已有七司交代淸楚惟軍儲司以帳目蒙混無從稽查舊存款本有二百零三萬有餘大半毫無着落各人均不願接收故該司交代擬另日再辦幷聞舊人員共一百零三人其間曾習海軍者只三十餘人總次長擬將不習海軍人員全行淘汰即三十餘人中亦只擇尤授職故現時海軍部人員全數合計連南來四十餘人不過七十餘人現擬改設七司其秘書長司長等員均未派定 
[○敎育部] 敎育部昨又續派晏孝儒高文彬彭聚星秦錫純等四人辦理接收事宜晏高二員接收國子丞衙門彭秦二員接收圖書館晏係陳應忠所援引秦係白作霖所援引陳白皆能向蔡總長秘密談話者故有此權力也 
　　蔡總長前日在大堂演說略謂此次所派係接収部務之員將來組織新部尙須續調多人不僅限定此數外間所謂全用南來之人實係誤會等語現左京師各報多謂學部人員不盡絶望者卽因有此演說耳惟聞秘書長一席已確定爲董鴻褘云 
[○工商部] 工商總長陳其美尙未到京刻聞該部自參事而下位置已由王次長向唐總理商定計參事四人周家彥廣西陳介湖南廖炎四川張奎江蘇又秘書長吳某名未詳秘書官吳在章此外尙有數十人共計不足百名惟在署舊日之司員留者甚屬寥寥不日即當發表矣 
[趙段兩總長之將來]  
　　國務院成立以來各部總次長連日均往該院商議事件唐總理與宋總長議論最多蔡總長言語較少其餘各員均極簡默而趙叚兩總長與唐意見相左趙且以爭論用人事與唐大起衝突唐雖知趙係爲國事爭執業已自甘退讓然以現狀而論將來恐難終保和平趙已宣言俟大局稍定三四月中决定辭職而段亦不願久於其任蓋與唐固不相得而於蔣次長亦不相能蔣係唐一面人因牽連而更與唐不和也 
[趙督請改大都督之措詞]  
　　前紀奉天都督趙爾巽電請改稱大都督一節茲探得其原電略謂自宣布共和後黑龍江吉林兩都督皆破壞舊制凡事獨斷獨行不會同爾巽辦理爾巽爲統一東三省政治起見擬請奉天都督應改稱爲大都督其黑龍江吉林兩省仍稱都督一切政事皆照前例辦理庶幾事權有屬云云按共和告成前淸律例皆當自然消滅且前淸東三省巡撫不能獨奏之例淸廷亦曾議取消豈可復行於共和時代耶 
[東三省特派員之談話]  
　　東三省特派員傅疆潘鴻賓譚國楫三君於前日抵京有人特往訪之叩以此來之職務及奉天現在情形其談話如下 
[（一）特派員] 之職務　特派員係由趙督及吉黑兩督所委任特來與政府及參議院接洽因現在統一政府初立一切改革方始著手故特派某等三人將三省情形及其改革方法告知政府及參議院以備參考 
[（二）現狀] 之維持　趙督以統一政府新立一切制度均尙未定現在東三省惟以維持現狀爲主義至以後一切政治均惟中央政府之命是聽 
 
 
 

Page 3

 
 
[(三)趙督改革] 之政見　趙督以東三省外患急迫荒土未開兼以人民程度與内地不同其地方官制難與内地一律主張三省仍如現行制度設一都督（或用他名目）專管三省軍政外交財政事務以便對付外人此外三省各設民政長官一人或由地方公舉或由中央委任與内地同其地方人民權利亦與内地同 
[（四）對内蒙古] 之特别辦法　東三省轄境有數處爲内蒙古之地該處住民純係蒙人現在外蒙古尙未取消獨立趙督恐該處又閙亂子故對内蒙古之文告仍用將軍字樣此實一時權宜之計不得謂爲不奉中央號令云 
[四川遣散軍隊辦法]  
　　袁總統昨與陸軍叚總長商議以四川一省有兵隊十萬人當此財政支絀之時其餉銀實難籌措發給稍遲必起鼓噪該省地處邊陲一有暴動前途何堪設想因擬由六國借欵案内撥出相當的欵發交該省都督尹昌衡將蜀軍隊遣散十分之八酌留二成鎭守本省聞所擬遣散之法係由該都督發給各兵川資就近派遣入藏即分配於前後藏等處或挖礦或耕田各聽其便如此則兵士生計卽有着落自無搶奪不法行爲並可實邊以杜外侵誠屬一舉兩得云云幷聞唐總理亦甚以此議爲然惟預算此項用欵須在二百萬兩左右云 
[鐡路局之腐敗史]  
　　○京漢京奉兩路内容腐敗頗不利於人口來往客商亦多恨其不便乃四月初十日交通部札京漢京奉兩局飭設模範車站其文中對於京奉則曰車務改良進步頗遲對於京漢則曰迭加改良頗堪嘉許其實兩局之腐敗固毫無區别究之京漢如何迭加改良無論詢之來往客商皆不知即詢之梁葉恐亦不能指出也 
[○關賡麟] 係京漢鐡路局會辦凡行各處公牘自應由總辦孫鍾祥領銜而關則竟視孫總辦如無物一切公牘咸用會辦個人名義聞其所以如此者因梁士詒葉恭綽二人謀去孫鍾祥之心甚切又以去年路政困難得孫維持頗有勞績又不便直然撒差遂授意關賡麟侮之使孫不安於位使奸使詐殊可畏也 
　　○聞孫鍾祥近已决計乞退所遺總辦之差必以關賡麟調充而關所遺之會辦則必以唐士淸升充云 
[京華短柬]  
　　▲國務院消息近日唐總理已與胡惟德顏惠慶諸人將要求各國承認中國共和之照會草案核定惟一時尙難發表因此項照會關係至爲重要與平時不同一經通遞即須有允認之照覆不能久延時日亦不能有第二次之催請非運動成熟不能輕發也 
　　▲袁總統以借用外債一事稍或不愼易生交涉日前特擬定約法五條（一）須與公使直接不得以私人資格借債（二）必須議會承認不得由政府擅借（三）必須總統簽字方承認爲有效（四）借定之後必須由總統公布（五）凡借欵所用數目槪登公報以昭信實 
　　▲活佛所任之内閣總理松彥可汗原名海森前係東蒙古郭爾羅斯旗台吉因犯案逃往庫倫改名松彥可所谓汗者乃活佛新封之爵號也其人能操俄語故與俄人感情極好此係前理藩部人員所述之事蹟也　　▲統一黨理事章太炎君以北京統一黨將開成立大會特電請其來京主持會務茲章君業於上月二十八號抵京庽居蒙古實業公司統一黨將於日内開會歡迎幷聞章君此來志願有四（一）觀察新政府之組織（二）將統一黨本部移至北京（三）就高等顧問官之職（四）在北京開設一大旬報以發表其統一之政策 
要件 
[邊藏最近聞見錄] （續） 
　　▲邊藏之警察　邊地旣開人烟漸密内地人之往設市者尤以巴塘爲中心點欲保治安必設警察故前淸光緒三十四年撥防軍工十名充之而言語不通　多隔閡不數月依然解散復設巡警學校一所招募番民子弟數十人充當學生令從習官話入手辦理年餘又因他故中止前年夏另選邊地各處之官話畢業生百二十名集於巴塘專習警察俟三年畢業之後發回原籍興辦警政此項學生之常年經費　需五千金云至西藏則達賴喇嘛原設有警察二百餘名仿俄式駐拉薩迨陸軍晉藏達頼出亡駐藏大臣將其遣數　陸軍百餘名代之前年春復在後藏江孜二處各選番民百名來拉薩授以警察學三月畢業之後遣歸原籍未用是年冬又於陸軍中挑百人習警察亦以三個月畢業客春派赴江孜令公巡警嗣因後藏一帶有綠營被裁之兵丁三十餘名願充巡警者即往江孜開班敎授擬俟其學成後復以前在拉薩畢業之番民派赴亞東云 
　　▲川藏之交通　川藏萬里水複山重行路之難人所共悉然年來逐加修治今昔迥殊如西藏　攷西招　略諸書皆成於數十年以前所紀情形多已失實前年有川邊藏通力合作開路行車之議駐藏大臣聯豫百事廢弛每怪其徒託空言四川　議勘估亦未見诸實際惟前邊務大臣趙爾豐曾派甘肅楊世昌君將爐巴一帶履勘估價據云自巴塘至箭爐　長七百八十一里四分合十萬零一千五百八十二丈除七萬二千四百三十六丈俱能行軍　　　　外其　修理者實計二萬九千一百四十六丈約需用石工一十七萬　千零六十五工價銀四萬四千九百九十六兩九錢土工二十萬零一千三百二十四工價銀二萬八千一百八十五兩三錢六分土炸藥三萬九千二百五十六斤零四兩藥價銀七千二百三十兩有奇共應修大小木石橋梁五十道約需銀二萬五千兩製備各項器具約需銀五千三百兩有奇總共需銀一十一萬兩有奇再益以員司薪俸等項約不出十五萬兩以外期以三年準可告竣卽成都至打箭爐一叚亦經楊君約略估勘計需銀二十萬兩内外原擬造　於雅　購　於陜西以利交通實爲　邊之要着忽遭變亂未觀厥成繼　進行爲來日之籌邊者是賴 
[軍界統一會章程] （續） 
　　第四章　議規 
　　第二十條　本會每星期大會兩次每日評議會一次遇有重大事件可召集臨時大會 
　　第二十一條　代表各員如有意見應先開具節略交由評議部審查更由評議部轉交幹事長付印分送各會員預爲研究以便當會公决但臨時發生事件不在此例 
　　第二十二條　每大會應議事件應由評議部商請會長編訂次 
序先期頒佈 
　　第二十三條　臨時提議事件經衆公决以爲應付評議部討論者由會長交評議部核議 
　　第二十四條　評議員討論事件時應准提議該事件之會員或其特派員到場備承質問 
　　第二十五條　評議員議定之事評議長應於大會時提出理由報明大衆 
　　第二十六條　經衆議定之事按照第三條施行　　第二十七條　會議時如意見相反不能協定應以多數取決如兩方人數平均則由會長裁决　　第二十八條　表决事件先用起立法如起立法尙不能定則用投票法 
　　第二十九條　凡議定之事案未到場之會員不得翻 
　　第三十條　每次開會到會代表員未過全數三分會 
　　第三十一條　會議時遇有二三會員同時發言者先後　　第五章　懲戒 
　　第三十二條　代表各員無故一連三次不到會或屢會時刻者應由會長提議交代表員全體議罰 
　　第三十三條　凡由代表各員全體認爲應行懲戒之員大會時當衆認過表示歉誠　　　　　　　（完） 
淸談[  （我）]  
　　財政困難爲民國第一棘手問題故當道諸公殆無不主張借債者而黃留守獨大聲疾呼以勸募國民捐爲天下倡　籌卓識自加常人一等 
　　獨是此事言之匪艱行之維艱無論捐輸二事非國民所樂聞卽使呼號奔走動以利害然試問今日社會經濟之狀况何從羅致此四萬萬之巨額故欲利用外債而不爲外債 
所困惟有柄國鈞者人人勵行節儉爲國民者處處嚴重監督上毋濫用下毋放棄庶幾其倖免埃及之續乎語曰砒能殺人亦能活病外債即砒也是所望於醫國手之善用 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[精河民軍獲勝補紀]  
　　伊　新報派出特别觀戰員報告云余於二月十八號（卽陰曆正月初一日）下午抵精河住西關外車店是日人極疲倦未及出外卽在店掌櫃臥房歇宿店内人極混亂各客房盡爲軍隊　重車夫所住人聲雜騾馬嘶鳴　直夜不成寐迨天甫明亮余卽訪友進城因友移徙不遇仍回店中自取携帶之乾　以　早　飯後余才往各標營隊探訪軍情面軍機甚爲秘密殊難詳悉幸軍中多作識者故少滋人疑資盤結之處是晚余宿工程營友人處時近二更該營卽奉到預備東進之命令余卽計書隨隊前進至初三早起往店中檢點行李僅披雨衣一具未帶被褥單騎隨軍隊出發一時城　居民人等爭看隊伍開拔驚慕交加之狀流溢於外然商民甚爲鎭靜是日曉起猶晴旋變陰天迫出精城陰風颯颯削人面目余知此去必有一番惡戰晚宿沙泉驛因該處僅有驛站一所以外房屋十數間盡爲軍隊所佔余卽合雨衣宿於驛站之廊簷下因連日疲乏精神恍惚一瞑眩卽夢見民軍與敵人對陣余在高山遠見兩方相攻擊砲聲隆隆驚天動地旋見敵軍密集成團民軍轟以巨砲擊斃敵人數百名正酣戰時忽嘩　一聲敵軍遂潰由是民軍猛勇追擊余亦興高采列策馬前進馬忽自高崗一躍余跌馬下一驚而醒始識倚馬睡於廊簷之下過後未及睡覺卽聽軍中點呼起亦而整頓鞍馬食以乾糧仍隨隊卽行是日天仍陰雨至晚始抵托多隨隊駐下軍中命令傳下極緊余亦不敢亂行是晚大雨如注天黑如漆傍睡馬槽之下至四更時猛見火光一道知戰事快關余卽起早食収拾一切以備前去觀戰 
　　先是前衛馬隊指揮官錢賊廣漢暗通敵人約率部投誠並告先行襲殺民軍冒貪敵賞錢本前衛指揮爲民軍耳目遂爲所誘所有步砲工各大隊於初三日全行開拔離精初四日暮抵托多驛駐紮因過兩站沙窩人馬俱乏是夜風雨大作至四更時候忽然該驛草房内火起民軍知有奸細卽傳令戒備造飯天甫明卽拔隊前行並傳令步兵前衛且探且進行不到二十里忽聞前面遠來砲聲隆隆不絶民軍卽將大砲在道左之高崗駐列瞥見敵軍漫山遍野而來急傳令各營布陣對敵恰好民軍砲位佔住地勢忙排列開花彈射敵之馬隊數彈卽將敵之馬隊擊潰其步工各隊尤屬猛勇向前當者披靡正血戰時忽又報有敵軍馬隊多數由後面抄來有人認得錢賊在内民軍又將大砲移轉線路迎頭痛擊敵又潰敗直至下午三時敵全軍始敗退民軍乘勢追擊大獲勝仗民軍追至□橋子有步兵二十名奪敵之大砲四尊因無馬隊又被敵軍之騎兵追奪轉去二十步兵均被害此初五日戰事之實在情形也總記余隨民軍行數日然有時精神疲倦苦不能堪轉視民軍行伍整齊始終如一毫無一點惰容咸謂不得敵首不安寢食噫民軍堅忍之心如此又有何敵不摧何功不克之慮哉 
[蜀商會歡迎都督]  
　　日昨成都商務總會開會歡迎尹張兩都督及重慶新到諸公首由總理廖君代表全體致歡迎詞略謂張都督之起義厥功甚偉成渝合併關係尤大繼由張都督答詞大意身負重任是爲國民公僕非如昔日以作官爲榮可以閙派也現在政策以淸匪爲第一匪淸則商旅自安其次則以維持軍用票爲急務必使票重於現銀昨已請於中央政府發行中央紙幣數百萬以資接濟矣次又由尹都督演說必先要人民信服政府而後能言維持幷歷述十月十八日以後如何危險誅趙擒傅及對付滇軍種種困苦皆是爲衆同胞晾可爲衆同胞信服也繼幷言商人須優待軍人以後須重視内貨以保存利權繼又由會董代表要求政府須有最嚴命令各公欵均須收票不准收現銀凡軍用票發布於各州縣不准握於局紳之手以便私圖前次允發軍用票三百萬元須從速給發商人方有生路兩都督對於此問題均極願擔負終又由總理廖君申明維持軍用票及接濟商人二者實爲一事須請政府放手做去發行一千萬元以爲統一之計勿臨渴掘井改日當再具理由書遂搖鈴散會 
[川商對於王國輔之惡感]  
　　惡感之原因　日昨成都商會開歡迎會時實業部長王國輔（按王係尹都督至戚且因此事而牽涉各報）在馬會散後茶叙於他室王部長卽對兩都督言曰今日所要求者萬勿允我曉得的全體商人均無道德心都想騙人在座之商人卽問之曰全體二字恐說不去於是羣起反對雖經兩都督責其失言衆仍不息擬開大會不承認伊爲實業部該部長又從而辨護云我不是說全體是衹說大多數衆又向其要大多數騙人之憑據該部長無詞以答衆卽忿然散去 
　　商人之公憤　當散會時有已去而復聞信往商會質問者當問總協理何以對付總協理意在和平了結爲王解說曰不過出言失檢耳有三數人同聲呼曰在商會地方就诬辱商人可見其平日居心矣不得謂爲偶爾失言且既經衆人責問伊復辯爲大多數且謂曾經調查都督前出有示造謠者斬我們須要他拿出大多數騙人之證據若無證據即以造謠請都督看又如何處置比時總協理亦無可如何次日聞者愈衆到會責問者尤紛至沓來當經會董議決准於四月七號正午十二鐘開全體大會商議對付方法議由會董通告各帮幷以總協理於王國輔私交頗洽應請避席探其内容非要求都督立刻取銷不足以平衆怒也　　開會之情形　屆期開會首由會董報告今日事由次卽由當日在座之商人備述當面反對之理由聞者莫不憤恨有謂商人受偌大損失痛猶未過今乃得一騙人名聲傷心傷心有謂實業部應該維持商界今反有意破壞何用實業部爲且有謂其父曾倒過帳大約他家裏騙過人他纔知道騙人方法種種說法紀不勝紀而一片不承認之聲則同時齊呼震於屋瓦繼又由會董宣告王部長來函辯護其函中不承認全體二字而承認大多數衆謂大多數何異於全體此辯護書即是自畫供招不必再說當日情形只說以後對付方法當經衆議决一面宣布該部長罪狀一面用正式公文呈請取銷幷議卽刻由會董親往都督府交涉旋有第三者出爲調停羣情憤怒都督當有所聞何妨稍示退讓看都督如何舉動再作道理衆聞言絶對不可後經會董再三勸慰意謂都督在商會時已面責其失言話未畢衆又齊聲呼曰此不得謂爲失言敢在商會就抺煞全體商人其居心已可知矣會董隨又續其词曰都督當旣責其失言現聞我商人如此憤恨必不能因一人而失商界同胞之感情當有解决之方法也衆謂要解决别無方法第一層定要取銷第二層纔說维持政策會董先生旣說稍候我們只等遇今日後又再三推求乃議决候到二十一日午刻若無解决明文立卽照前議進行是日到會都均多憤詞會散後來探問者尙絡繹不絶云 
[蘇都督將輪駐寗蘇滬三 
　　　　處]  
　　江蘇都督駐在地已奉大總統命令暫定蘇垣而寗城紳民一再電爭堅持駐寗近日又復變計電請大總統另設寗屬民政總長直接處理民政並請定留守兼任都督軍事大有不達目的不止之勢茲國務院已將情形轉電來蘇程都督以似此辦理一國三公殊與統一行政有礙且寗蘇應否分治及應否另設民政總長須俟國會提議公决爲維持現狀計擬暫行寗蘇輪駐之一法惟目下滬軍都督取消在即駐滬軍隊亦有三萬有餘刻正商議歸幷蘇都督節制管理是滬城亦須隨時駐節藉資鎭攝三處均關緊要務須四面兼顧聞已議定都督於𡩋蘇滬輪流駐節每處以三星期爲率巳在寗垣設立都督行轅派委羅良鑑爲秘書長刻日分派各項辦事人員滬城則俟到滬後再爲酌定此次都督赴寗即爲組織行轅各事於臨行之前一日（四月二十九號）程公傳集軍界全體及本府各司長宣布赴𡩋緣由諄諄告諭以公出期内凡文武各員均完全擔負責任勿得有誤各文武唯唯而退 
[吳門近事記]  
　　都督赴𡩋養病　程都督扶病蒞蘇延請西醫安德森君診視謂須不問公事靜養三禮拜以資調攝初擬遷住滄浪亭暫避　嚣繼因仍不淸靜故於二十九號（十三日）乘坐尃車赴寗以便靜心調養外間有謂徇寗紳之請故特移節赴寗商辦要公者猶是片面之談也　　公欵不准推諉　民政長指令盛許氏禀云案查此項公欵本利業經迭次飭提前據該經理具呈並已明晰指令在案乃閱多時迄未照繳實屬有意延宕現奉都督令由本州長催提該氏仍以公帳房爲詞更屬意存推諉要知官　一方面以典摺爲憑旣有典摺濟大卽爲主權承領之人不能不惟該典是　若該氏家族紏葛無論公帳是否承認有無要欵抵償係屬該氏私人交涉何必委員料理應着傅諭該經理趕將此欵本利如數呈繳以便轉解倘再任延惟有請都督核辦可也 
　　松場呈请開廠　松場板户劉義根等赴都督府具呈請飭　厫収鹽等情茲程都督已據呈咨請江蘇兩淮鹽政總理酌核辦理並指令遵照矣 
[南京軍事種種]  
　　前日寗垣戒嚴時各營均於没途分派步哨以備不測刻下地方業已安靖留守府特傳命各營將所派步哨如在冷落地方都均行撤去在熱閙地叚者酌留以資鎭壓惟夜間仍照常按置以昭嚴密 
　　留守府通飭各軍隊云暗號係爲預防奸細而設宜力守秘密乃近有兵士遇查街者詢問暗號每視爲兒戲故意高聲回答殊非確守秘密之道有違暗號之本旨嗣後宜低聲問答以防洩漏 
　　寗城火車自規定軍人乘車纳價二成以後鐡路營業賴以維持惟日久弊生近來乘車不買票之軍人又日漸增多已由寗路總理 
禀請黃留守轉飭各軍隊轉諭所屬軍人遵章納價並重申乘車規則以維路事 
[顧師長之淸風亮節]  
　　鎭江陸軍第十六師師長顧忠琛君於日昨發出告諭其文曰本師長德薄能鮮謬膺戎寄夙夜兢兢業業大懼不克負荷有負國家委托之事以貽軍人羞任事以來制節謹度不事游觀聲色嗜好夙非所躭即宮室妻子之奉亦莫不力求撙節出儉入豐俸金綽有餘裕憶昔趙奢爲將俸賜所入盡予軍吏不問家事用能西却强秦南救閼與爲當世所稱古名將有行之者見義不爲大聖人訾爲無勇分甘讓寡本師長願學未能查本師長月俸五百五十元除去公借票三成外應得現金三百八十元月用百元爲家屬交遊之需餘悉儲爲賞金以待服務勤勞之軍士今特與爾軍人約如有有勇知方服從紀律者本師長不吝重賞以作士氣其或壞法亂紀罰必及之夫賞以勸善罰以癉惡天下之通理也本師長本無容心惟爾軍人自擇深望爾軍人尊重道德恪守紀律行已有恥非禮莫爲無墜我軍人名譽而爲民國光戔戔之物固不足爲重輕我軍人夙知自愛亦豈因希賞而始奮然本師長愛兵士如手足實於是寓彰善之微恉焉爾軍人其共諒之 
[雲間零拾]  
　　珠葑市總董回任　靑浦市總董陳君挹霏光復以來被舉靑邑臨時司法長卸任後又就職民政署總務長自去臘至今當駐城厢迄未旋里惟珠葑區各團體對於陳君感情頗深所遣總董一席不願照章補選公議暫由董事蔡一隅君兼理一面由蔡君會同本區紳商學各界敦請陳君回任陳君以誼關桑梓不便推辭又因民政署中辦事種種爲難本有退志遂於日前力辭總務之職挈眷言旋刻下蔡君已將珠葑市董事會圖記移交促其卽日任事矣 
　　海盜肆擾金山嘴　松軍政府前因海盜猖獗飭水師統領沈葆義　派葆安二營沈管帶親率健兒駛赴乍浦洋面奮力痛勦並獲大帮盜匪解府分别槍斃収禁詎盜黨愍不畏法前日復至金山嘴登岸肆刧沿海居民慄慄危懼聞羣盜以同黨被捕意圖報復軍府接耗已飭沈統領仍派二營沈管帶率隊前往務令入海窮勦冀靖根株 
　　盛郁文存銀保出　求我校校長盛郁文以俞四亭强搶寡嫂俞張氏一案官廳集訊反將族人押辦大抱不平致函詰問官廳怒其干涉派警捕押昨日律師陳君特面謁廳長請予交保奉批存銀三百元始准保出惟檢察廳長蔡季平君以各界非議望起本廳處嫌疑地信爰詳明蘇都督請將此案另移他廳訊理 
[趙德全業已槍斃]  
　　黔報云貴州前都督趙純臣毫無學識濫居高位致釀黔省大亂幸經滇軍撻伐趙竄匿在外近聞軍務處派幹弁偵悉已於北鄉茅栗堡將趙拿獲其黨欲攔路刦回遂即登時鎗斃云 
[貴州吏治觀]  
　　黃平　黃平州爲黔省之苗疆居其境者漢少苗多苗族素性慓悍號稱難治滿淸時陸州牧任内於民間詞訟必親自處理不妄假手慕僚且遇事一秉至公毫無偏倚以故大得民心乃自去歲反正後有劣紳張某等組織公口恃勢橫行而任斯士者又不得人以致大激苗變攻入城内燒燬二百餘户雖事即鎭定而苗族猶未死心常有蠢動之勢現聞該地紳商已來省請陸復任未卜政務處能准如所請否 
　　松桃　唐都督批松桃廳團民蔣朝英等禀莫廷魁等禀云據呈該場被匪首莫廷魁等勾串川匪楊新昌等糾黨數千人藉稱過道捕匪蜂擁入塲强刧得贜幷周圍放火延燒房屋四十一户及燒斃男女十一丁口之多殊屬凶暴已極形同叛逆至稱該匪等現盤踞山洞如果屬實顯係謀爲不軌若不派兵捕剿誠恐蔓延滋擾糜濫不堪仰軍務處迅咨鎭遠胡總鎭選派兵隊馳往該場會同松桃廳秀山縣嚴拿該匪等務獲究辦以寒匪胆而安人心幷飭松桃廳馳詣分别勘騐時明確呈報妥爲辦理勿任一夫失所是爲至要再該廳事前疏於防範事後又不拿匪究報着嚴行申斥合併飭知切切詞發仍繳 
　　黔西　宋運樞於去歲獨立後運動當道得充北路巡防分統兼任黔西州牧到任後燒殺淫掳無惡不作被該州士紳控告撤任私逃來省爲軍政府偵獲昨在大十字正法聞者莫不稱快　　印江　印江僻處一隅去歲九月反正後頗形安靖自李尙賢賄託張黃奉檄委署於臘月中旬接篆卽大開公口身任龍頭在署設宴留賓幾於日不暇給自是四鄉聞風興起無業遊民莫不借開公口爲名勒索良善以爲噉飯歛財之地甚且三五成羣持槍佩刀沿街肆惡一般平民殊屬不堪其苦現聞該縣留省諸君日前曾向軍都督府控告未蒙批示現聞又將聯名續禀矣 
[陜烈士入祠紀盛]  
　　陜省自軍興以來東西對敵將士死亡多於各省四月十八日爲開追悼大會之第三日自各都督及各標營官弁兵士皆步行手持柱香恭送神主入忠義祠祠爲前淸多隆阿專祠所改是日旗幟鮮明行列整齊軍樂迭奏肩與彩亭十餘座首錢君鼎三以及各將士以次排列男女之來環觀者不下三四萬人頗極一時之盛云 
[禹州勦匪情形]  
　　北洋陸軍第六鎭二十三標統帶吳君鴻昌管帶劉君仁鏡督隊劉君寳善於三月二十八日率步隊一營馬砲各一隊機關槍半隊來禹勦辦土匪駐紮東關高等小學堂三十日即派隊赴方岡寨搜抄匪窩並拿窩主方某之子方保賢帶入城中訊明後當即正法四月初二日全隊開赴補垕鎭勦辦西北鄉一帶土匪次日早追匪出禹境在郟縣境内迎恩宮地方與匪激戰槍斃匪約五十餘名擒斬匪首劉安趙保亮王金明石太娃等四名並破巢穴兩處一曰葫蘆套一曰恊和砦抄獲牛馬數十頭槍械贜物多件其餘匪徒竄散無蹤是役陸軍僅有馬隊一名中彈陣亡餘無受傷初六日陸軍凱旋城内紳商各界開會歡迎並追悼陣亡兵士一時觀者如堵現吳統帶諸君擬再整飭戎行禀明統領一俟布置周妥即行率領出境直搗高皇廟（此係刀匪總巢穴在寶豐縣境内）痛𠞰匪巢跳梁小醜不難一鼔盪平也按禹境西界吡連郟汝素係刀匪出没之區自武漢起事以來影響所及土匪乘機蠢動客冬至今匪勢日益猖獗刧人破寨險象環生城内雖有團防隊勇爲守城起見勢難派赴鄉間剿匪於是官紳商榷電禀乞援今陸軍到境瞬將匝月閭閻安堵主客交懽足見吳統帶諸君訓練有方韜鈐素裕兵士亦均恪守紀律不犯秋毫云 
[贛議會與民報之交涉]  
　　贛省臨時議會違背約法選舉參議員李國珍等五人赴京就職一事人民紛紛集議誓不承認文電交馳勢頗激烈此間民報紀載此事頗爲正當惟因據事直書痛斥其害以致議會老羞成怒咨請李督查辦該報披露之後舆論益抱不平羣起痛駡議會以故議員價値已形掃地現在民報覔到議會咨查原文逐條駁斥登載報端議會實無容身之地贛省議員當此共和時代而效前淸官場手段摧殘言論宜乎有此下場也 
　　附續議會致北京電　北京袁大總統暨參議院議員公鑒本議會議員係由前諮議局議員四十八人及依公定選舉辦法由各屬旅省士紳中各選出議員一人通計百二十八人共同組織當經電繳各屬意見嗣得多數文電贊成復由前都督馬核准定期二月一日開會在案現開會已逾兩月議决重要議案凡數十通一般人民毫無異議則本議會對於社會上之信用已可概見近以議會遵照大總統通令選舉參議院議員（李國珍陳鴻鈞曾有瀾盧士模郭同）一事乃有江西民報橫挾私嫌因緣附會擅集徒黨三四百人揑電二千餘人出而反抗汚衊議會意圖破壞以爲快幸民國新立諸待建設害馬不去其何能淑若竟聽其所爲不但搖動地方立法之根本凟損大總統命令之尊嚴且恐民間寡識之流吠影尋聲蒙其蠱惑實足擾害治安混亂秩序側念前途危悚何極餘咨請本省都督查辦外特懇電飭都督秉公究辦以維安𡩋贛省幸甚大局幸甚贛省臨時議會公叩印 
[豫議會維持報館]  
　　開封大中民報因經費支絀被張都督收買已詳昨報茲聞張已於日前派胡石靑前往接辦並迫經理侯永楦辭職省議會聞之以報館爲與論代表决不能令官廳收買如果實無經費本議會可合力維持已於昨午開會研究對待方法矣 
 
 
 

Page 7

 
 
本埠新聞 
[澈查大淸銀行弊竇之電稿]  
滬軍陳都督致北京袁大總統國務　參議院武昌黎副總統曁各省都督電云前據王興漢等禀揭上海前大淸銀行總經理宋漢章等改帳看欵種種弊端當將宋漢章逮案查問宋漢章始認該行存欵祇有現銀二十七萬繼稱官商合存三百餘萬復稱商欵存一百十餘萬官欵存三百餘萬隨又親筆開列三欵一存欵約計七百餘萬一大淸銀行自開辦以來所做生意五六千萬一宋漢章進行以來經手欵項約二千餘萬頃刻間其詞互異殊不足信因奉唐總理會同飭缴該行帳簿信電各件選派妥員督同淸算該行股東聯合會要求從辛亥年七月起算駁斥不准然僅交出辛亥一年帳簿信電等件而最　緊要之帳如逐日収支草流水全年存欠總淸等簿凡爲銀行錢店各行大小商業所必有者認爲该行所無匿不交出本月十四日據查帳員第一次報吿是日邀同南北商會各代表到場暫將该行各項帳簿先行點驗卽查得辛亥年閏六月日記流水册内已將第一百十一號至十三號一連三頁帳簿撕去復查得一百十二十三號兩頁夾在簿尾細驗號數用筆描寫亦非原帳顯有可疑等情前來正在核辦廿四日復據查帳員第二次報吿該行帳簿内容混雜弊　資多就其最淺而易見者爲改易名目化公爲私証據已有五欵一元册往來簿百二頁度支部簿借道署賠欵係由庚戌帳簿過來之户被該行改作京行接濟賠欵証據一一暫記簿百三十八頁銀條户係南京造幣廠來製之銀條裝由該行兌賣者被該行改作總行維持欵及餘記名目証據二一暫記簿九十二頁對開新幣户係南京造幣廠裝由該行兌賣都被該行改作總行維持欵証據三一暫記簿百十二頁銀幣户係南京造幣廠裝來新幣被該行改作京行幣記户及餘記户证據四一暫記簿百二十六頁總行维持欵户查有洗抺重寫痕迹内　六項比對日記流水簿尙有三項原冩造幣廠字樣漏未更改証據五以上五欵共銀二百七十餘萬兩皆完全國欵而吞化於官商合股之銀行欵者事前旣無度支部及京行函電命令事後亦無報吿根據且查得該行往來號信與京行有共同嫌疑行爲上年九月十七總行營業科發來二百二十號信云今發一電海部存欵希改易名目作爲羡餘堂存欵以後憑此名照提請秘之等語該行九月廿五去信云今示十七發下一電内詳海部存欵希改易名目作爲羡餘堂存欸以後憑此名照提此電迄未奉到亮被中阻至囑改易名目一層因前途早來核查已屬不及等語是存欵未能照改固因電阻亦由上海光復民軍卽行核查故未　去然海部存欵最巨細繹該總行電信則總行早已改易名目卽别處分行民軍未及查核者必已改爲羡餘堂存欵囊括無遺此外又查得宋漢章分肥呑用之賬一爲上年九月分應収利息一千三百五十兩及應収餘水洋七百元則併入購磅回用户内共銀七千九百餘兩槪作酬勞支出一爲上年九月十二起至十六止貼現餘水一萬一千餘此一萬一千餘兩並不収入餘水户内逐日作爲寄庫於九月二十移存匯豐據云亦作酬勞開支如此類者一時尙難悉數卽照現時查帳員以上所陳大槪毁失塗改四弊俱備造假呑欵答無可辭尤可惡者上年九月上海光復南京未下徵兵籌餉經濟困難該行存　多屬國欵應　國用乃乘多事之秋利用三五微末股東　稱全體倡設聯合會隠謀抵抗聲言該行除有舊政府官股五百萬兩此外完全商業性質一面暗將公欵改名私欵掩飾民軍無從究詰阴碍民國進行實爲民國公敵嗣以南京政府成立財政設有專部又復　綠請託將原有之大淸銀行改爲中央銀行要求種種利益竟敢倡言原有官股五百萬兩卽行銷滅備抵此次戰爭地點各行所受之損失及一切之濫賬商股五百萬兩不使略有損失財政部未加細察率爾批准並許該行已得舊政府之權利應予繼續添招商股五百萬兩認爲新政府之中央銀行由部籌撥鉅款以雄財力報纸喧傳閱都駭怪人言　　豈盡無因夫大淸銀行於舊政府時代得有特别權利者以官股居其半數且預備收回商股純乎國家銀行性質也今該行呈稱商股之大淸銀行股份五百萬仍承認爲中國銀行股分照票面價額換給股票作爲舊股另担任加招商股五百萬兩是全屬商辦性質民國政府何樂爲此而承認爲中央銀行授以發行纸幣特權許以經理國庫曁發行公債事務復由國家名義爲之担保此其美所大惑不解者也其美對於此案力排衆議務求達　　之目的者　見該行腐敗情形逹於極點中央銀行若不劃淸界限將來民國財政受害無窮必蹈從前覆轍其影響所及　　　務前途尤非淺鮮何也商業往來全賴信用近年錢莊銀號相　倒閉牽動全國工商束手考厥原因皆由莊號奸夥不守規則内則欺騙股東外則欺騙存户殷富儲欵轉信洋行金融機關日形困難今大淸銀行帳目甫經淸查已露弊混至以編號列册之簿　任意撕去非有萬不可見人之處何至如此若不通盤澈查懲一儆百安能復回信用惟該行開設不止一处牽涉不止一處兼以帳目凌亂不易得其眞相惟有特設淸查機關寛以時日責成原委各員嚴加淸查以期水落石出庶國欵商務兩有裨益理合分别呈咨除請飭知總行外以後凡有借重之處當隨時電請協助以資印証實　公誼不勝　　其美叩 
[勸諭米廠出售存米]  
　　上海民政總長李出示曉諭云照得上海爲通商大埠户口之多甲於他省故食米一項銷數甚鉅加以近來駐滬軍隊及各處遷徙來滬者增多數十萬人所需食米倍　平時　來米價逐漸騰張迭經知照米商分向產米之區如湖南江北等處採辦米榖運滬接濟惟未來之米雖在採購而已有米之亟應銷售以資補救茲訪查南北各市各機器碾米廠如源昌鎭昌裕通通商宏昌裕順振興裕中仁記聚興協盛泰生泰瞿成記凌源泰信昌等存儲米石約共三十餘萬石之多而尤以源昌鎭昌　通通商宏昌等　佔其多數當此米價增昂人心惶恐若再居奇囤積於心何以自安合行出示曉諭　廠家知悉須知食爲民本當此地方人民生計困難再遭此昂貴之米價其何以堪應將廠存米石迅卽出售如係爲米客寄碾之米亦勸令從速發售以救目前缺乏本總長念切民瘼繫懷民食爲此諄勸各商其各遵照有厚望也除照會米業董事諄勸出售外切切特示 
[爭論巡警權限]  
　　聞上海領事公會近請北京外交團將分布上海租界邊境之寶山警察設法撤退而中國一方面亦已由外交部轉請袁總統速令上海工部局撤退北四川路之巡捕 
[法電燈公司之交涉已了]  
　　法電燈公司欲於華界肇周路立桿裝設粗電綫一事　經磋商未允近由市政廳議會兩次開議祇允照前工程局答復之語於肇周路以西由我另　路綫俾其通過茲由吳民政長開出辦 
法四條轉由交涉使温照會法領事由法領承認第二三四條辦法改從方斜路立桿通過並訂明並不開燈茲將辦法四條列左 
　　一粗電綫埋於西門外方浜橋至斜橋卽西門外徐家匯路地下通過 
　　二粗電綫外包堅固橡皮立桿通過如有危險由法公董局担其責任 
　　以上第一條辦法最爲妥善否則用第二條辦法如允照辦可實行以下兩條 
　　三粗電綫由斜橋至方浜橋馬路通過與中國電燈公司之電桿各分一面不相違碍 
　　四先由法電燈公司將粗電綫樣式交由市政廳閱看並會同勘明裝置方法以便布吿附近居民然後動工 
[協緝暗殺案犯]  
　　滬军陳都督近接安徽孫都督來電以該省靑年軍總監韓衍被人暗殺後忽有白汝灝者發電至皖自行出首請即查緝等情現聞陳都督已咨請通商交涉使温宗堯君移知公共公　照會捕房協緝矣 
[江華商輪下水]  
　　江南船塢承造招商局之江華輪船業已吿竣於昨日舉行下水　先時備有拖輪一艘在新關碼頭招接中西男女賓客至塢觀禮到者如滬軍陳都督伍秩庸博士　校長鼎銘招商局總辦陳輝廷君電政局唐露　君及海軍艦隊總左右司令黃　吳三君並上海商紳學界各團體約有二千餘人先由招商局陳總辦之姪女公子手携紮彩酒瓶立於　上向該輪船頭宣讀頌詞旋將酒瓶抛擲一面卽由工程師馬耕君開動機關放輪下水中中西賓客均行脫帽禮拍手歡呼所泊浦江各兵船亦放汽笛歡迎散會時已嗚鐘四下矣 
[●主張月終結賬]  
　　民生國計會員　宛明昨日函致總商會云敝會提議擬改月終結帳一節已由袁總統轉請貴會妥商辦理旋承貴會刋發傳單廣布大衆在本埠商界已多數贊成並經通佈各省　爲常例未悉各省商界意見從同否尙未　覆兼之遲延多日亦無効果及於各埠如海鹽南翔等處業已改定一律　行總之滬上商埠地大業廣鄙人亦何怪其然今閱民政長示飭各商統改陽曆以表大同然據鄙見所及須先由月杪結賬爲入手辦法最有效果不然徒託空言於事無濟我國商家素有三節结束之慣例今一旦驟改陽曆已將三節名目取消商界之觀望不前者意在斯耳若先將月終結賬一層轉請總統通令各省商界一律從同則於陽曆之改革庶可實行矣且月杪結帳與商界有種種之利益經敝會討論在前貴會研究於後亦毋庸鄙人瑣瑣矣是否有當應請貴會議决施行 
[●隊長擅離職守]  
　　滬防水師第八營前哨一隊隊長李文藻率帶師船駐泊浦東防護火藥棧茲因擅離職守自歸家爲第營營長王楚雄查悉以現奉都督命令當此防務戒嚴之時各營官佐兵士不得請假外出今該隊長私離防所自應按照軍律治以應得之罪故已禀陳滬防全軍李統領請示遵辦矣 
[●兵士催促發餉]  
　　褔字全營應領四月份各兵士之薪餉因未奉都督發齊尙未轉發茲有二隊兵士陳　山多方催促昨爲劉司令長訪悉以該兵士違犯軍規判責軍棍四百下以儆效尤並諭知各兵士一俟餉銀領足卽當照發不得鼓噪云 
[●升補衛隊營長]  
　　陸軍第十師衛隊營長章豹文現奉師長升爲二十旅第四十團團長所遺衛隊營長一缺由吳師長查有副官廖守忠堪以遞升業於前日委任 
[●江輪互撞受傷]  
　　龍和輪船及泰昌輪船此次由江陰先後下駛因泰昌越過龍和船首以致相撞龍和船首受損泰昌則損及右舷兩船分開後均卽停輪察看受損情形因無大　仍卽開至上海龍和於昨日正午抵埠午後二時泰昌亦到均將入塢修理並聞兩船碰撞時幸未傷人云 
[●商團體操會會議紀略]  
　　南市商團體操會機關部前晚七時半開常會各會員到者甚衆首先歡迎錢業商團代表王子雲顧諟明二君由孫守伯君演說次議决由馬驥良凌季潭黃仲長三君担任演講測量試演野戰砲諸陣法並議决本會員優等畢業生張沛如君於攻克製造局一役陣亡理應呈請會長李平書君上書滬軍都督轉詳袁大總統批准立案鑄造銅像以留紀念議畢散會 
[●水巡查獲盜船]  
　　盜匪李永生行刧浙省章練塘某姓家　物駕一小舟來滬泊在南馬頭浦中被市政廳水巡查獲搜出後膛槍三支劍一把洋銀數十元賊衣八十餘件及銅器等物又有小孩阿　鳳収兩名連同　　船主婦孫劉氏等拘至該隊詰明卽解警務公所預審究辦 
[●不倫不類之投函]  
　　上海縣民政長出示云照得頃接郵遞本民政長一函信面有壬子上洋黃本鈞書柬戳記信背寫三月十六日収字樣拆閱内　黃本鈞名片一纸片背註三月廿日送來英洋二百元正數目上蓋黃本鈞書柬戳記此片究係収洋之據抑爲送洋之憑無從解決黃本鈞係屬何人胡爲乎來更難索解遍查案牘亦無此名發現作此不倫不類顯係鬼　伎俩究竟黃本鈞本人是否知覺雖明知毫無意識行爲殊屬有心干犯用特明白揭示爾黃本鈞是否知情抑係誤投速卽來署剖白以免根究致　 
[●取消偵探長]  
　　光復軍偵探長楊承忠日前具禀統領李徵五君懇請解職並以共和吿成請銷偵探長名目以節餉　昨奉批云該員供差稱職頗著勤能所稱查照部章本司令部下不應有偵探長名目懇請取銷一節體會周詳殊堪嘉尙姑准銷差俟有相當位置另行量委仰卽尅　會同偵探長倪漢章將該　弁士一律妥爲遣散 
[●宣導會紀事]  
　　宣導會演說部同人在寗波同鄕會兩次演講政事曾誌報端茲於前禮拜六又由臨時職員俞惠民君主講（題爲國家之觀念）略謂國家旣以人民而成人民應盡統治權之責最要有四一土地二人民三權力四目的俞君一一發揮聽者甚佩繼由梅君竹　戎君宗耀和繼演講因時已鐘鳴十下由値事員報吿准於本禮拜六八時仍在該處開第四次宣講會遂各散去 
瑣聞 
[城内]  
　　▲補給獎憑○滬軍都督陳英士君查有本府軍械科科員黃正誼程傑二君於光復上海時亦甚出力併經人事科覆查屬實已於昨日補给最優等獎憑以資鼓勵 
　　▲幸免殞命○二區第三岡巡警在張家弄見有一人行路傾欹似欲跌仆該巡警上前救護知服生烟已歷四時之久遂卽解區轉送醫院救　詢知係南匯縣人姓張名友才因來滬謀事被人騙去行李不能歸鄕故萌短見昨日由院送還警局區員張竹生惻然憫之遂給小洋數角令卽回籍 
　　▲都督府批示○愛羣女學校陳　靑呈批呈悉謀民國之發達首在敎育普及女學爲敎育之母尤見重要诸君留意及此紏合同志組織女校辦理亦復適度可謂急所先務實屬大局之幸自應如是准予立案惟接濟經費一層此間公私各欵均異常支絀無從指撥仰卽自行籌集可也 
　　▲检察廰批示○李松亭呈批訴悉查許文保許薛氏前被蔡桃生以串賣騙財在前司法署控吿訊有錢長富騙錢分用業經歷次移提迄未獲案本廰成立提許文保許薛氏不認串賣騙財旣無串騙証據罪名自不能成立卽使錢長富到案訊實現奉赦文亦在赦免之列許文保許薛氏現已交保應准銷案汪　全呈批查吿訴吿發本人遇有窒碍情形訴訟律雖有得委任他人代行之規定茲據該商等呈訴是否出於本人意思未具正式之委任狀殊難證明且僅汪慶琳碍於顏面一語殊不足以表示窒碍之理由如果欲撤銷吿訴仍着遵照訴訟律規定聲明正當理由正式提出撤銷訴狀呈候核辦 
　　▲民政長批示○朱景祺禀批查開設牙行例應任客投牙公平買賣各安生業豈容把持壟斷致肇　端據禀瞿順銘請領憑証亦在陸家浜開設義興灰行行其把持之計實屬亦違禁令候卽飭吏前往實地調查如果瞿順銘實有　混請証違章壟斷情弊立予吊証押閉以懲刁玩幷提扶同具保之同行訊究 
[南市]  
　　▲誑騙金練○昨有王某至小東門内景福銀樓買得二兩三錢重之金練一條値價百餘元囑學徒送至南市通裕泰棧二十六號房間付洋不料送去後王卽逃逸収價無着卽將司帳周學詩扭控裁判所諭令交保限交王客訊究如違着照原價償還 
　　▲暗探騷擾○滬防全軍暗探孟紹生在　　街八十九號許金明家查獲軍樂隊友曾子初在内吸烟遂搜出烟具兩副拘解南區詰得孟並無憑証查察私烟迹近騷擾遂移送警務公所預審核辦 
[閘北]  
　　▲不認强搶○周蔡氏前將次女遇繼與劉尤氏嗣因尤氏之夫病故夫史劉德正强將該女搶去是以由蔡氏偕同尤氏投控裁判所昨奉孫所長訊據劉供領女在家撫養並非强搶判交保將女交案給蔡氏領回完案 
　　▲限期還洋○源昌猪行主史久滄控陳金生不理担保順興肉莊主高炳勳結欠猪價洋二百餘元昨經孫裁判長訊供之下判文保限期還洋一百二十元完案 
　　▲展限料理○陳光明許順興前以合開嗬　水公司爲由串騙尤義洋一千元業經控奉裁判所押追在案茲因久抗不理昨奉孫所長復訊判一併還押再限一月理淸 
[英租界]  
　　▲限交道契○蔡月卿前以地產議價賣與楊　堂嗣因不交道契由楊控奉公廨傳訊押繳在案前晚復訊原吿由哈華托律師上堂請追蔡延聖文律師到堂辯護聶襄讞以蔡仍未將道契繳案判仍還押再限一個月將道契交案方准交保按照前次堂諭各邀公正人估價再核 
　　▲見証無效○杜木林控制劉桃桃（卽劉鶴淸）與弟聖桃串同中人瞿　榮不理代還英商愛爾德押欵洋二千五百餘元前經公堂訊供各執諭令各邀見証質訊在案前晚復訊兩造仍由律師到堂互辯聶讞以原吿所邀見証蔡寳泉唐世泉等供詞各異着卽將案註銷原被人証一併斥退 
　　▲須問見証○醫生徐某之妾移　何四寳及婢女徐媛媛均居法界　昌路近忽走失報捕查緝未獲茲聞人言係被本邑人石樹林誘匿前日由徐報吿總巡捕房派探嚴阿慶將石拘獲昨晨解送公堂訊供不認判石交妥保候示並令原吿邀見証到堂於下禮拜二質訊如見証不到卽行將案駐銷 
　　▲汽車違章○醫生周某前日在靜安寺路駕駛汽車違章疾馳由捕阻止不服禀　捕頭於昨日將周傳至公堂訊明屬實着罰洋五元充公 
　　▲唆使停工○崑明路九號洋人　司脫老控西崽蔡王炳俞阿二季蘭卿俞阿大　衆抛工一案　經公堂傳訊明晰以季與俞阿大無于開釋蔡押三天俞阿二押滿一天釋放 
　　▲水巡獲賊○周阿元黃敖泉串竊怡和洋行竹布四十疋被水巡查獲昨解公堂訊供一遇判周黃均交水巡捕房照章解送南市裁判所訊辦　　▲懲辦竊賊○張扣子控王阿和包阿榮與劣孩徐林生錢根泉串竊衣物昨由捕房將各人一併拘解公堂訊實判王押西牢八月包押半年期滿均逐出租界錢徐兩孩各押改良所半年 
　　▲廨員驗屍○王德義因調戲同居人姜炳榮之妻蔣氏被姜紏衆敺傷身死姜等已由捕房拘解公堂押候核辦在案茲於前日午後經中西廨員蒞所驗明王於受傷後呑烟斃命除飭尸弟王德利棺殮外諭候禮拜五邀西醫到堂証明再核 
　　▲强迫剪辫○軍人温錦標黃克明前日在　善街丹桂女戲園門首强將皮匠張阿三之髮辮剪去張卽報捕將二人拘入老閘捕房一併収押昨晨解至公廨訊供不諱判温黃各押捕房十天以儆 
　　▲何　誘拐○馮阿毛因誣指江張氏誘拐伊家十五歲女兒寳珠被控昨由捕房將馮拘解公堂訊明　具安分結開釋 
　　▲私行収押○陳鳳鳴方雲泉徐益甫因向葉濟靑素欠無着將葉誘至廣東路二百二號客棧内私押被捕房查悉昨將陳方徐三人拘解公堂訊明判陳罰洋三十元方徐各罰十元一併充公　　▲仍無實據○胡菊如因在六馬路被匪　去値洋一千元支單現洋報捕請緝嗣由包探王　生查有過犯錢福壽情節可疑拘解公堂押候查究昨經中西讞員復訊仍無實據判押一月開釋　　▲尙有同黨○海寗路生大當舖控曹雙林串竊値洋一千餘元之衣飾昨由捕房將曹拘解公堂訊實判押西牢半年並飭補提同黨到案併究 
　　▲女孩待認○女孩金妹姨在小沙渡路迷途由捕轉送公廨昨由官媒探案請示據供湖北人年十歲月前隨主人來滬判留候認領 
[美租界]  
　　▲幸免發封○百老匯路七百九十二號華記路二百十五號田鍾二姓均欠房租五個月被房主控准公廨派差發封嗣經該租户將所欠租洋如數繳淸註銷控案 
　　▲追還學徒○沈任氏之子前在嘉興路祁寅生所開之鞋店學業近因祁店已閉該氏邀同蔗　陳連生將扭控捕房據祁供已轉荐他處爲徒捕頭飭氏等同祁往查如無著落准予究追 
　　▲婦人鬥毆○婦人石陳氏李林氏張月桂張阿五等四人昨在漢壁禮路互相鬥毆被捕一併拘入捕房候辦 
[法租界]  
　　▲馬夫兇橫○馬夫李阿元前晚停車在途一百三十八號華捕見其不點車燈上前盤問詎又並無執照因卽上前拘捕李竟不服拒捕行兇後有一百四十六及十二號兩華捕趕來李卽乘隙加鞭飛跑馳入英界幸有英捕帮同截獲解回法界送廨請究旋有馬夫陳阿根投稱我的馬車亦爲李車撞損當經中西官訊明屬實判李押兩月小馬夫徐金甫押七天示儆 
　　▲一去不回○徐紀卿昨至公堂控稱上年在妓院娶一妓女爲妾由傭婦阿金爲中並由妓父俞新甫出立筆據　上月廿五日該妓一去不回旋向妓父理論語多推諉務請嚴究質之俞供此女係是寄女並非親生事由阿金介紹我僅出面而已聶讞員判俞交保補提阿金再訊 
　　▲追繳房租○趙金生張記王少卿等皆租天主堂房屋開店茲因各欠租金數月計洋百數十元不等由收租人禀請公堂傳案訊追各人咸稱欠租是實惟張記稱此屋係是陳順興之產因與順興有往來紏葛是以未付判張王交保王限七天料理張限下期呈驗房票再核趙金生旣當堂如數交淸令卽開釋 
來件 
[查復大淸銀行賬目情形]  
　　委查大淸銀行帳目總賬員陳子琴等查復呈文已錄昨報茲將淸單續錄於後 
　　一查元册往來簿内第一百另二頁度支部籌借道署賠欵一項係由庚戌年帳簿過來計存銀一百二萬四千九百六十兩一錢九分該欵於辛亥年九月初六日轉出作爲京行接濟賠欵查此項轉帳幷無度支部及京行電函命令旣轉之後亦無報吿　 
　　一查暫記簿内第一百三十八頁銀條户一項係南京造幣廠未製之銀條裝與該行兌賣自九月二十日至十一月二十日止収入銀三十八萬七千六百四兩九錢二釐又十一月十三日至十五日止收入銀十八萬九千另三十九兩一銀二分一厘兩共計入銀五十七萬六千六百四十四兩另二分三釐内係五十五萬四千六百十四兩九錢於十一月十二日十五日兩次　出作爲總行維持欵户又二萬二千另二十九兩一錢二分三厘此欵収入餘記户 
　　一查暫記簿内第九十二頁有對開新幣户亦係南京造幣廠裝與該行兌賣自十一月二十四日至十二月十四日止共収入銀十一萬七千四百七十七兩五錢八分於十二月二十日轉入總行維持欵户 
　　一查暫記簿内第一百十二頁銀幣户亦係南京造幣廠裝來新幣合銀七十八萬六百兩此欵于九月三十日轉出收京行　記户銀七十五萬兩其餘三萬另六百兩收八餘記户 
　　一查暫記簿内第一百二十六頁　行維持欵户標目　係　改痕跡顯然查此户帳情九月初九日付水脚銀一百八十三兩兩八錢一分九月十一日收現銀二十六萬六千七百七十一兩九錢八分八厘九月十六日收紋银二十四兩六錢二分二厘十一月十二日収第一百三十八頁銀條户轉來銀三十八萬二千四百七十七兩八錢八分十一月十五日収又轉來銀十六萬七千九兩九錢九分八厘十二月二十日収第九十二頁對開新幣户轉來銀十一萬四千七百四十七兩八錢五分以上六項前三項日記流水簿内原寫造幣廠字樣後三頁忽寫總行維持欵安樣察其帳情九月十六日前實是造幣廠户此後將淸簿標目改作總行維持户 
　　一暫記簿内道署購磅回用户由道署三次派來銀六千六十六兩八錢五分另有銀一千三百五十兩此欵應収入利息户又銀五百六十兩收欵應收入餘水户兩項共計銀一千九百十 
兩均收八購磅回用户於帳理殊屬不合查此欵於七月十四日十月初六日兩次付出每次計銀三千九百四十五兩六錢每次派胡　記銀二千一百九十二兩派宋漢記銀一千七百五十三兩六錢作爲經理協理酬勞 
　　一查第二項銀條户轉収餘記户銀二萬二千二十九兩一錢二分三厘第四項銀幣户轉收餘記户銀三萬六百兩共計銀五萬二千六百二十九兩一錢二分三厘此欵於年底再轉収公餘記户甚不明白論理應列収銀條餘水户 
　　一查辛亥年自九月十二日至九十六日止所有貼現餘水銀一萬一千七百十三兩六錢五分六厘是欵未曾収入餘水户遠日作爲寄庫於九月二十日移存匯豐據云該欵存庫交與經理収藏俟十二月終經理協理與同事以四六分派 
　　一辛亥年閏六月二十九日日記流水簿第一百十一一百十二一百十三撕脫三頁而粘補二頁於其復簿上號碼旣非鉛印原字又有磨改痕跡 
　　一查辛亥年八月二十三日起電報底簿内十二月初七日至初八中間撕去一頁形跡尙在 
　　一查京行來往信内九月十七日總行營業科發來二百二十號信内詳今發一電海部存欵希改易名目作爲羡餘堂存欵以二憑此名照提查九月二十五日去信内云十七日發來一電此電迄未奉到諒被中阻止囑改名目一節因前途早來核查已屬不及云云 
　　以上十一欵就該行簿提信札電底調查大略情形　具淸摺呈報備案 
來函 
[上海地方審判廳函]  
　　頃閱前日貴報本埠新聞内登謀財害命案派員觀審一節謂謀斃蘇佑泰之日本人摩理亞埋已獲解日領事署訊辦故滬軍都督派員觀審已移請交涉使温君照會日領事查照云云查此案發生後本應曾接温交涉使咨會日領定期開審請即派員觀審本廳長以屆期准偕推事親往觀審幷爲原吿代延律師到庭辯護函復交涉司矣貴報所稱滬都督派員觀審一則想係訪聞之誤而他報亦多有誤登者合行聲請更正卽將此函赐登來函欄内爲　 
[内地電車公司發起人再覆童君世亨書]  
　　頃閱童君世亨再吿南甫電車發起人來書其中電機之實在勿打數西門子邁雅之函是否僞託實不暇一一豋答故請童君約期至紫霞殿舊址　車事務處與洋工程師邁雅君當面質問察看機器卽可水落石出以省許多無謂筆墨此覆 
[滬軍光復軍司令部函]  
　　近閱各報宣載閘北商團會員及光復軍馬兵在途强剪行人髮辮並稱馬兵與匯四捕房巡捕衝突各節當卽飭查明晰敝軍馬兵旣未下剪髪之令並無此强迫行爲且未與巡捕衝突更無由捕頭帶至該營報請　責一事全属子虛殊堪詫異本軍各營兵士取締極嚴決不容妄干軍紀此事定係冒充　聽若往捕房查詢諒不難水落石出第髮辮爲滿虜遺臭去之唯恐不速强留是何居心迫剪亦属無謂本軍兵士旣無剪辮之事實自不甘受肇事之嫌疑特此函請更正以重軍隸而辨虛實此佈 
[閘北總商團會函]  
　　敬啓者敝會會員日間各有職業公餘之暇早操晚防之不　何暇爲人剪辮更無所用其强迫乃報載敝會員在各馬路强迫行人剪辮等云傳聞之訛未免失實不得不函請大記者將是函列入貴報來欄聲明以免誤會不勝盼　 
[來函更正]  
　　敬啓者本公司股東會議案借欵事宜下雷繼興君云公司所借出之欵爲按月七厘半借入之欵爲當年八厘當時錄送各報時誤寫爲借出之欵按月八厘借入之款當年七厘半合請更正 
　　　　　　　　　　　　　　　蘇路公司啓 
 
 

Page 8

 
 
   
 
 

Page 9

 
 
 
[自由談]  
游戲文章 
[徵夫告白] [  鈍根]  
　　自揚州小杜倡議求婚告白後即有蘇小紅 
　　女士寄來告白稿一纸其文曰 
　　快做共和國之新郎　小紅今年𦆵九十六歲荳� 
蔲初胎香閏待字昔在滿淸專制時代求婚者日接踵於門小紅以痛心國事立誓我國一日不共和此身一日不嫁夫鑒苦衷今日竟達目的於是花晨月夕未免有情展轉孤衾望郎竟如户歲惟自顧嬌小年華難禁狂暴願得一才貌相當之檀郎而偶之小紅身長二尺五寸玉立亭亭腰圍六尺豐若有餘面上略備大麻一百三十五缺如蒙紳商學界赐顧須年在百歲左右英俊風流而面上適有凸痣一百三十五粒者爲合格卽請至老德記帳房面議可也 
[說哭] [  愛]  
　　人之感激於自然者其惟笑與哭乎喜而笑悲而哭笑與哭相對待者也然笑則有僞而哭無不眞古來英雄豪傑抱非國破家亡之痛鮮有澘焉出涕者今日者正英雄欲哭時也共和政府新人物心志不齊經濟困難已極如孤軍之陷重圍如扁舟之衝巨浪使賈生再世不知其痛哭流涕更將何如同胞乎同胞乎其以爲當哭耶抑以爲不必哭耶内政如此其腐敗一可哭也外交如此其棘手二可哭也財政如此其竭蹶三可哭也民生如此其淍敝四可哭也其他之可哭者尙多善哭者遇之時時可哭事事可哭雖淚盡繼之以血而傷心仍未己也孔明揮淚於街亭無此凄酸伍員泣血於昭關此哀痛鳴呼哭者爲公乎爲私乎私者雖不少公者亦多其人始也困於專制而哭繼也無錢共和而哭三也官貪如舊兵變時聞而哭一人哭一家哭一路哭馴至四百兆同胞人人如窮途之阮藉而同聲一哭莽莽神州何令人興悲一至於此耶不幾成爲育哭世界乎人曰上海四馬路北京八大胡同人方笑不可仰而子獨爲哭語得不笑子爲不解歡樂之人乎余曰彼等愈笑所以我等愈哭 
[戲擬淸隆裕太后閨怨七律四章] [  子存]  
　　獨處　閨枉自嗟黑風斷送一春花娥眉不信能傾國麟趾誰知鮮克家渴葬幾時完宅兆大歸何處覔生涯收塲莫復殘棋　黑白猧翻滿局差鏡臺對影歎零丁侍婢稀於曙後星草裹王孫原蟋蟀燈前兒女是螟蛉簇新世界生機蹙大好姻緣短夢醒何似閼氏稱朔漠天山北去有王庭舊日園亭一角留天和頣養不如休瑤池王母無聊活月府姮娥自在囚永隔塵寰忘節候偶看卉物識春秋花冠雲帔成何用弱質於今一贅疣漫說黃標復紫標金錢早種禍根苗但敎衣錦娛親貴何必量珠慰寂寥薄命祗餘愁可訴多財也要褔能消前因後果誰參透老佛驂　去已遙 
海外奇談 
[賽花會] [  頌斌]  
　　四月二號巴黎行德斯路買倫花園大開賽花會有花癖者莫不各選奇花入會爭妍鬥艶統計各色花草不下三十萬種五光十色無美不備蒔花之盆皆以五色文石所成彩色則金碧輝煌　鏤則珠圓玉潤游觀士女車水馬龍衣香鬢影頗極一時之盛而警吏馬巡且在園内躑躅梭巡作護花使者　西人之愛花木有如是者 
尊聞閣詞選 
[秦淮有感調寄如夢令] [  今生]  
　　記得那年春夜曾見明珠無價少别幾多時再到不勝驚訝花謝花謝只有胸中嬌　 
　　水綠山靑如昨偏是玉顏寂寞一見此生休爭不怪他綠薄緣薄緣薄（趙長卿曾有此格偶用之）也算宿因無錯 
[歸舟夜泊瓜步玩月有懷]  
　　月白風淸江瑟瑟離人此際眞愁絶秋　定損一宵眠數遍蕭家渡口船 
紙上空談 
[完全國貨大公司] [  鈍根]  
　　嗚呼我同胞無愛國心蔑視國貨以致中華之出產品日就衰落試觀上海全埠華人所開店舖中完全銷售國貨者百不得三四是以本國之金錢竭力輸送於外國而永無還期矣中華民國今日而欲救貧舍提倡國貨外無他策安得集合我國大資本家之有愛國心者各處開設大公司不限種類自綢縀磁器以至五金雜貨零星玩具無一不備俾欲購國貨者無論何物入内卽得如外國店肆之福利惠羅等公司然而完備又過之不亦善哉 
戲攷[  健兒]  
[翠鳳樓一名大閙張王府]  
　　唐武則天時武三思張昌宗用事張昌宗之子善武藝倚賴父勢强納民女事爲鮑士安花振芳所悉乃以花碧蓮喬扮民女送入府中遣駱宏勳濮天鵬等暗隨其後約舉火爲號内應外合以擒張子合　畢張子入洞房碧蓮卽持刀撲張縱火焚樓張知中計急號召家丁以困碧蓮而花鮑駱濮等見張府火起己自外殺入驅散家丁拽碧蓮出城城中文武官員聞張府被盜各調兵馬來援捕緝大盜方抵張府而花鮑等己遠　急出城追襲大殺一場花鮑駱濮衆英雄奮力抵拒張子及某參將幾爲所擒參將知不敵急收兵護張子回城張子平日目無王法倚勢橫行人咸切齒此時喜未得慶乎紅鸞樓已先燒夫翠鳳居民爲之稱快然未死於花鮑諸人之手猶爲不幸中之幸也 
新劇本 
[英雄涙據波蘭亡國生擒考息斯柯事續] [  愛]  
　　（衆將排隊上淨扮俄使上引）兵强舌又巧 
　　滅國手段高俺俄羅斯全權大臣薩浮斯是也俄皇因見波蘭衰弱内有貪臣外無勇將爲此乘這機會命俺會同普奥二國之師瓜分其地俺看這波蘭如此衰弱何必勞師動衆只須列兵克老特諾用言哄嚇波君便可成功了（唱）可笑那波蘭國　君臣醉夢　不維新　但守舊　成爲弱邦　俺俄皇　早見機　命俺前往　同普奥　瓜分他　波蘭家邦　俄普奥　俺三國兵强將廣　倘波王　不從命　怎能抵擋　管敎他　如老鼠　見了貓王　將江山　全獻出　不容違抗　這是你　自該死　早不改良到如今　失了國　可諉那椿（探子上白）報波王駕到了（淨白）帶了多少人馬（探白）没有多少人馬只有文武護駕幾人（凈笑白）哈哈哈哈波蘭吓波蘭你在俺的掌中了衆將（衆白）有（凈白）排隊出城迎接（衆白）呵呵（下） 
　　（淨率衆軍上生率衆官上）（相見介）（坐介）（凈白）不知大王駕到有失遠迎望乞恕罪（生白）不知貴使見召有何鈞諭望即賜敎（凈白）大王荒亂國政虐待人民雖是你的衆臣不好但是罪歸於主難免失德之咎我皇一視同仁不忍貴國的百姓日在水火之中爲此命俺帶領人馬前來代治你國你好好將位讓了也罷倘有半個不字你看俺的多大人馬莫怪驚動你了（唱）恨大王　不愛民　荒淫無道　縱容着　衆奸黨　民受煎熬　俺俄皇　因此上　命俺來到　你須要　讓王位　不得違抝　（未完） 
小說 
[短篇滑稽不竭之藏] [  頌斌]  
　　巴黎有一鄕農早喪其偶惟因有子二人且有田數畝故並不續絃日與二子耕種度日 
　　一日患病甚篤醫治無效自覺病將不起呼其子而暗囑之曰余死後汝曹雖貧必毌售我田產因田内藏寳甚多取用不盡但余因病中昏眩忘其所藏之處汝曹可日日耕耨再三不厭久之必有所獲也 
　　不數日鄕農果死其子依父遺囑日耕其田不遺餘力及至年終倍獲厚利如是者連耕數年而家產己積至百萬金矣 
　　於是其子始悟其父所謂藏　於田而不可棄者實欲其子盡力於田而獲厚利也亦可謂智矣古人云民生在勤信哉 
 
 
 

Page 10

 
 
   
 
