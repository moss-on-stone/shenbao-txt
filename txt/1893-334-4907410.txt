# 1893 - 334 - 4907410

 

Page 1

 
 
[珍物助賑] [  申報館協賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下伽楠香朝珠佛頭記念全五十元古銅大香爐二十元翠玉鐲一雙計洋四元米南宫手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文書屇主人倩本局用活字排印刻巳告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橋井名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[罪犯宜興工作論]  
　　刑制始於　尤厥後舜作五刑禹作禹刑湯作官刑周官大司宼掌建邦之三典以佐王刑邦國詰四方以五刑糾萬民大司徒以八刑糾萬民司刑掌五刑之法以麗萬民之罪立法嚴而密矣然有五禁五戒以使勿犯三剌五聽以致其愼三赦三宥八議以從其寛蓋先王以不忍人之心行不忍人之政初何心於用刑哉歷代以來因革損益互有輕重由今論之古時有三族九族之誅有劓鼻刖足之刑今所存者止斬絞徒流而其餘一切己甚之刑悉數除去則中國刑律昔嚴而今寛昔重而今輕焉方今中外相交其政教禁令皆班班可考歐西古時凡放火害人者焚死之夜獲竊盜格死勿論奴僕犯盜竊者投諸懸崖絕壁至盜牛竊馬並科死罪今則僅有監禁充流並縊刑亦鄭重用之是泰西刑律亦昔嚴而今寛昔重而今輕也其他中西異同之故則一國有一國制度或因國勢或酌民情未可執一端而判得失而竊所極不忘者則泰西以犯充土爲獨得周禮之遺意也考西國罪犯工作亦有數等有獄中之工有獄外之工獄中之工男則製造百貨女則紡織剌繡等事凡一犯入獄皆須習學一業素有業者卽於獄中執其本業所獲工資半給犯人私用半歸獄中公用其有禁拘暗室獨作無用之苦工者則大抵罪情重大務以勞苦之而已獄外之工如建砲臺築監獄開荒地皆可由獄官監督而爲之英國昔有海口名泊脫倫者海口不甚堅固乃令各犯於海口築一石墻以禦海中風浪又於是處添築營壘一座又於勺克姆海口築一船塢得四百三十英畝之大並於是處小島築一堤防以禦海水計長九千二百英尺於是荒廢之區頓成有用之地皆各犯之力也近時添建男女各獄增修舊獄皆令各犯爲之英廷核算以上建獄經費若令工匠爲之須費金錢六十四萬磅今用各犯造築祗費金錢三十五萬磅若將砲臺船塢海堤等經費統計之可節省國家百千萬金錢云法國地中海屬地皆令各犯開墾今瘠土化爲沃土荒地變爲熟地其處所産橘柚橄欖葡萄五榖等物甚夥分運四方獲利殊鉅凡此者皆以犯充工之明效大騐也夫莠民犯法半迫飢寒被拘而生理益窮滿釋而依然妙手欲緩須臾之死難免故態之萌若不代爲預籌畢生末由自振故西國以犯充工實可補中國今日刑書之闕而竊謂其獨得周禮遺意者則何也考周禮大司宼以嘉石平罷民凡萬民之有罪過桎梏而坐諸嘉石役諸司空重罪旬有三日坐期役其次九日坐九月役其次七日坐七月役其次五日坐五月役其下三日坐三月役故曰其刑人也不虧體其罰人也不虧財然則以犯充工中國古時原有此制特歷代以來革而不沿所以其法不傳於後世然周禮之所謂役者專指公役而言今泰西以犯充工有係公家之役者如墾荒築道造砲臺建鐵路是也有非公家之役者如捆屨織蓆一切技藝之類是也更復酌給辛工代爲收存立法定規更爲詳備要其制度適與周禮相合今中國犯罪者衆監禁之犯有死罪者有非死罪者雜處不分土室棘垣暗無天日赭衣黑索慘受拘攣禁卒毒甚狼虎穢氣蒸爲癘疫盖斬絞以下輕罪本無死法而久繫瘐斃者往往有之其寃慘何可勝言此仁人所宜留心者也若充流各犯無所事事依然故吾不能望其革面洗心此非立法有未盡善歟誠能上稽周禮旁叅西法分别罪犯輕重使之一律工作妥定規條若東三省及邊省荒地則使充流各犯悉數開墾斯旣治以應得之罪復子以遷善之資於法外施仁不因仁廢法而國家於此則可以節經費可以絕游惰可以實邊儲一舉而數善備亦何憚而不爲哉 
[宣南鴻雪]  
吏部示傳所有擬補福建布政使司廣積庫大使彭立中擬補山東富國塲鹽大使鍾鰲等二員本部於十月十七日帶領引見相應示傳該二員於十六日晚在内城歇宿十七日子刻穿天青褂備帶補褂青褂並佩帶對子荷包手巾赴西苑門外六項公所内吏部公所書到伺候排班帶領引見如排班時不到卽將緑頭簽撤下並傳於十五日午刻衣冠赴部演習口背履歷毋違特示○禮部會奏明年萬壽慶典舉行崇上慈禧端佑康頤昭豫莊誠壽恭欽獻皇太后徽號連三吉日請旨於何月選擇等因一摺於本月十五日具奏奉旨留中欽此於十六日由軍機處交出奏事處口傳奉旨著於八月選擇欽此○新任宗人府左宗人郡王銜載貝勒漪涓吉於十月十八日未刻進署上任經經歷司示仰闔署供事官皂役人等知悉至期進署一體謁見各宜懔遵毋違特示○理藩院准吏部行知甲午年舉行京察將章京筆帖式列等造册依限送部覈辦等因卽由該院派辦京察處移付各司等處將實缺郎中員外郎主事司務筆帖式司庫庫使等官出身詳細履歷旗分佐領姓氏食俸年歲註明兼在何處行走其筆帖式開明品級所有食俸年歲均以明年扣計務於十日内將滿漢印册移付至候補學習貼寫司員筆帖式等官亦應將出身履歷一併開送本處以憑分别覈辦○吏部爲知照事現出有山西道滿監察御史一缺應將記名在前吏部郎中齊蘭兵部郎中敬佑吏部員外郎聯錦列揀請補本部於十月十七日帶領引見相應知照兵部轉令該員穿天青褂備帶補褂青褂佩帶對子荷包手巾於是日五鼓赴西苑門外六項公所内吏部公所書到聽候排班帶領引見萬勿遲悮因用印不及徑行白片可也○工部爲咨報事本部現有揀補滿郎中一排二人奏請留部滿主事一排一人奏補漢主事一排一人奏請留部漢主事一排二人共四排人六名於本年十月十七日帶領引見相應開具滿漢排單各二分先行封送軍機處查照○禮部爲移咨事儀制司案呈本部題覆安徽巡撫沈秉成疏請將現年一百二歲五世同堂之安徽六安州壽民邵農宏旌表等因核與例案年限相符應請旨准旌一本於光緒十九年十月初七日具題初九日奉旨邵農宏准其旌表　　賞給上用縀一疋　十兩餘依議欽此欽遵到部相應黏抄原奏移咨安徽巡撫查 
 
 

Page 2

 
 
照○　　處片交吏部光緒十九年十月十七日軍機大臣面奉諭旨本日引見截取繁缺知府吏部考功司郎中戴錫鈞一員著於十月十九日預備　見欽此欽遵相應片交吏部轉行遵照預備 
[兵船赴暹]  
暹法齟齬未已關心時事者咸切杞憂昨閱香港西字報云中英兩國均調兵船數艘駛赴暹羅據該報謂訪問之下未知何故調往卽詢諸兵船上人亦未明言其故有人言中國與英國商議欲保護暹羅不爲法人所吞併耳俟日後接有續信再行詳錄 
[古潤觀濤]  
特授鎭江營守備焦安邦守戎現奉上憲檄飭調署東海營都司已紀前報兹悉守戎於本月十二日薄暮乘怡利洋行福和輪船前赴金陵謂督轅謝委約遲數日當可遄回聞守戎將營務交清後卽須赴東海新任○鎭江城内外人家炊釁悉用蘆柴前因新榮　刈故　用松柴由四鄕農民肩挑入巿其價較蘆柴爲貴每擔售青蚨二百五六十翼今則黄橘初香蒼葭己老無爲六安等洲蘆葦已大半刈齊江口各柴篷雇船裝運絡繹而來價值因之驟跌每擔祗售錢一百五十文鋪戸爭相購買業此者生涯頗不寂寞○寳鳳茶園日前往姑蘇等處聘請諸妙伶來鎭登臺唱演玉媚花嬌絲清竹脆冶游裙屐把臂偕來遲到者幾無揷足處園主因之獲利三倍○鎭江木厘分局龍大令璋廉差告竣卽於十六日上午自金陵乘德興輪船順流而下是日傍晚抵鎭次日清晨往文武各衙門投剌擇吉十九日進局視事○鎭江府儒學趙廣文示諭寳晉書院山長十月十八日第五次齋課在院肄業生童及旗生童於是日黎明齊集考棚聽候點名給卷○委辦木厘分局張貴誠少尹交缷局務擇於十九日午後三點鐘時乘坐紅船駛赴金陵詣督轅銷差○保甲總局劉照青明府曉諭各錢鋪店戸人等略謂小錢禁斷一年於兹巿上何等受益本委員回局以後查得私鑄漸又滿街皆由小錢莊販運而來實屬不法除懸實飭拿外尚望爾等各保身家毋貽後悔云云似此雷厲風行想各錢鋪斷不敢再蹈前愆也 
[挑濬運河]  
徒陽運河現己調集揚州金陵等處營勇至鎭江逐叚挑濬畚挶齊施惟聞王大令以丹陽至常郡交界處河道漸形淤塞舟楫不能通行不如趁此隆冬水涸大加疎濬遂會同河工總局袁太守禀明撫藩兩院撥欵挑濬並轉商東碼頭新湘營統領陳軍門請撥營兵相助爲理軍門以關係水利欣然應允旋於越河興工迤邐至丹陽爲止水利之興在此一舉矣 
[分勘各壩]  
揚屬歸江各壩啓放後向例在霜降左右水涸時卽須堵閉本屆因上游來源暢旺水勢未見大落是以尚未勘估刻下節交小雪萬難再緩運憲江都轉遂於本月二一二等日分别札委總局林許兩分轉勘估金灣河璧虎橋施分轉鑪勘估鳳凰橋毛鹺尹等勘估東灣各壩工程究竟需欵若干禀覆核辦分轉等奉札後於次日各駕扁舟分投前往核實估計聞一經估定卽可開工矣 
[揚屬試題]  
揚州府舉行科考及闔屬分考日期已詳前報兹將本月十二日興東正塲詩文全題錄左興化文童正塲己冠首題吾能言之杞未冠首題恭執事通塲次題仁人之安宅也詩題隔江秀色千峯雨得文字東台已冠首題吾能言之宋未冠首題敬與人通塲次題義人之正路也通塲詩題落日平林萬井烟得堂字　此次塲内功令極嚴題紙旣下不准亂位以及交頭接耳私語太守鎭日危坐堂皇毫無倦意各童亦皆凛遵憲令各於風詹寸晷中爭獻所長雖馬遲枚速略有叅差然放頭牌則爲時甚早云 
[癸已浙江恩科武闈鄕試題名錄]  
朱寳清金華劉預青田周鴻勲青田吕飛熊永康葉藏鶯青田陸殿魁平湖王熢　臨海劉肇琦温州王鶴來臨海 
葉殿英義烏陳　祥温州姚李標西安姜青山衢州吕立興永康童一飛富陽海林滿洲陳陞隴永嘉袁俊天台 
張炳林山陰杜鳳翔台州張炳魁諸曁劉定邦青田王朝恩錢塘林廷魁青田程稱驥松陽鄭洪銓陽溪夏殿鰲青田 
竇明滿洲王瑞麟嵊縣趙祖庭新昌胡方堯永嘉季國英青田吳讓永嘉陳濟飛永康金成虎臨海王飛熊温州 
周國英瑞安張慶雲金華徐文星青田邵乘鰲湻安余奇先滿洲沈雄魁景寧程步蟾處州許立功新昌沈名傳永嘉 
黄中馨樂清龎錫麟黄巖夏鼎照青田王鰲仁和何榮鰲會稽林樹德永康張有光仁和黄河清温州盛紫庭紹興 
陳鳳翔紹興章元魁錢塘陸耀金湻安炳全滿洲王國泰仙居裘瑞峰紹興邊虎臣紹興樂駿鎭海王文彬衢州 
朱鵬萬龍游 
[禾中人語]  
前日有一客民由楊廟鎭趁航船薄暮至嘉興遂挑行李至杭州船埠頭意將搭船回里一回顧鋪蓋倐己失去正在進退維谷見一船夥走近身旁呼吸旱烟客民見烟袋是己物卽向索取鋪蓋船夥不允旁觀代爲忍恨逼令將烟袋交還鋪蓋仍無著落客民在禾並無相識人經旁人勸令隨船夥去暫宿一宵次日再尋鋪蓋下落及翌晨有人見客民臥於近處某姓後門氣絕體冰旁有雨傘竹箱烟袋經某姓鳴保檢視竹箱並無一物雨傘上刻有方姓字樣不知何處人報明善堂備棺收殮以待認領說者謂該客民似有病容然能肩挑行李富不致遽爾就斃其中或别有曲折耶○嘉興縣金大令交缷篆務於十八日午刻乘舟回省署中書差人等咸送至三塔塘始各散歸新任王大令尚須將衙署修理然後擇吉鶯遷也○嘉興府宗太守隨帶護軍旗親兵並嘉恊練軍水師砲船往四鄕各鎭拘拿開塲聚賭之篚徒并驅逐外來遊民不准逗遛○　紀崧振帥將出轅大閱兹聞振帥因憲體違和不卽出轅須待明春再定日期赴各處校閱近日張協戎巳請宗太守擇定廿五日赴大校塲閱　一俟操畢卽飭各弁兵仍歸汛守以專責成 
[盜刼官民]  
聞廣東花縣縣水西流司巡檢衙門於日前夜深時突有强盜數十人明火執仗入衙行刦司官及差役均被賊綑縛困諸一室之中遂倒篋傾箱盡情搜括歷年積存廉俸悉被刦掠一空猶幸印信未失不致有干吏議翌日縣憲聞之卽來勘騐是晚因路程遥遠不及回城卽在司衙住宿然猶慮匪類復來或遭其害於是招請各鄕民環守護衛縣憲亦終夜徬徨不敢就寢噫盜風猖獗如此誠地方之憂也又南海縣屬附近張槎地方前晚有盜匪六七十人入村行刦一家不足又顧而之他連刦十餘家慾壑旣盈始揚長而去統計所刦贓物約值銀二千餘兩聞該鄕並不來省報案蓋恐書差人等需索多方故隠忍而罷云 
[穗垣寒汛]  
遇缺題奏道楊懿卿觀察文駿由羅定直隸州洊升是職前月赴京引見現已回省連日謁見各上游均蒙格外垂青交相引重按觀察需次多年歷署番禺香山等缺措置裕如政聲卓著此番榮膺𪺷節更可大展鴻猷矣○大主考顧吳兩星使定於初一日起程回京連日排道出衙向省中官紳拜别各憲亦如禮拜送冠蓋往還絡繹不絕至門生故舊餽贈禮物以作贐儀者兩星使皆婉辭不受亮節高風罕有其匹誠足令人欽佩不置矣○候補道閻象雯觀察希范前月署理督糧道篆並充文闈提調差公正廉明吏民畏服此次武闈監試撫憲仍札委觀察辦理以期得力並聞撫憲以觀察操守廉介秉正不阿所有弓石輕重皆委觀察一手核較庶免舞弊云○惠州府盧太守秉正前月奉調來省派充文闈内監試差現闈差已蕆由大憲札飭回任以重職守太守奉札之下卽向各憲禀辭聞定於初二日起程回惠視事○十月初十日皇太后萬壽聖節屆期五鼓齊赴萬壽宫行朝賀禮自初七日起至十三日止俱穿蟒袍補服七日不理刑名省中大小衙門結綵懸燈遥伸慶祝一人有慶　海　　敬頌南山之詩爲聖母壽○某甲金陵人自幼隨其父來粤經商父沒之後薄有貲財遂在省垣置産娶妻居然一小康 
 
 

Page 3

 
 
家也詎甲生有缺憾不能與女子交歡其妻自適甲以來獨守空房不無怨　雖未下堂求去而交謫之語時有所聞甲亦自愧無能不願久居 
世前日獨自出門徑往河南不憂廟前或往或來神魂若失忽行近河干骨董一聲竟投水自盡見者驚駭紛紛設法打澇迨拯登彼　時已一命嗚呼返魂無術矣吁慘哉 
[八閩瑣志]  
福建訪事人云月前督辦南臺稅厘總局吳芷献觀察奉札赴漳州府城察看添設厘局情形現己遄返省垣禀見各憲其應添設與否尚須俟汀漳龍道劉觀察申文到省方可定奪也○有陳茂才者不知何所覷覦貿貿然具禀督轅以舉行保甲鄕約經費支絀請出外勸募以期永久遵行譚制軍明鏡高懸批飭不准○臺厦一帶士子之應秋闈者業經大憲兩次派官輪船送之回籍有某甲者尚逗留省會未賦歸歟今者薄寒中人鷺肩雙聳不得已具禀督轅哀求戴送譚制軍允之札飭伏波官輪船啓行時准其附載○本月初二日南關外黄邊鄕某姓家失愼焚去二三十家○初三日侯官縣李大令接奉釘封公文飭將兇犯許昭斬决隨於午後會同城守營升坐大堂將犯自獄中提出押赴北校塲行刑踵而觀者幾如歸巿 
[江西患疫]  
江西訪事人云邇者各屬時疫流行而以萬載一縣爲尤甚夏秋之際幾於比戸呻吟今已節屆初冬而頭痛嘔吐寒熱似瘧非瘧之症仍未稍衰藥肆醫生昕宵忙祿饒田村僅三百餘戸死者近半棺术鋪貨已售缺南則求材於安福北則求材於新昌實近年來所罕見者也而巿井無賴猶復遇事生風於十月朔迎神遍遊城廂内外謂爲驅瘟逐疫一時香烟霧沛爆竹雷轟所費貲財幾難勝數嘻是亦不可以已乎 
[日東火警餘聞]  
日本福岡縣下遠賀郡若松港於上月十四號大火事後查明被燬者共七十餘戸爲該地歷來未有之巨災現經好善者竭力募捐以救災民 
[狂風倒屋]  
上月十八號午後日本富山縣發電上告政府云昨夜上新川郡滑川町忽起暴風吹倒房屋三戸負傷者十人尚有破壞及淹水者數戸時在深夜居民大有欲逃不脫之勢頗覺異常惶恐也 
[觀察仙遊]  
昨日本館派往金陵訪事人來信云候補道郭慕徐觀察階於本月二十二日病故此亦宦海中近事也用亟錄入報章 
[二尹回署]  
離嘉定縣二十里許之三界司馮少尹來滬就醫在舟病故經嘉定縣張大令委張二尹來滬料理殯殮曾紀前報兹悉張二尹已於前日乘坐原舟駛回嘉定矣 
[握手言歡]  
美國駐滬新任正領事漢德君於昨日下午四點鐘偕副領事易孟士君到縣拜會黄大令瀹茗清談如舊相識迨至花磚影動始興辭而出 
[日員拜客]  
駐滬日本領事林助權君現升倫敦正領事所遺駐滬邻事由副領事嘉藤義山君接任林君因起行在卽特於昨日午後赴上海縣署辭行嘉君亦偕繙譯山座員次郎至縣拜會黄大令迎入花廳欵以茶點晤談片刻然後辭出 
[午炊遺火]  
有某甲者在本城姚醫馬弄内訓蒙餬口前日因者午膳遺火積薪延燒蚊帳將成燎原之勢甲卽呼集衆鄰竭力權救始得烟消火滅誠大幸也 
[給銀撫卹]  
木作學徒楊阿林遭德國兵船水手刃斃由屍母楊施氏屍叔楊阿順籲請伸寃黄大令迭次會同德領事研訊旋將兇手解往德國擬辦一面經大令向屍母等開導著候來案具領撫卹具詳已見前報前晚大令飭傳楊施氏楊阿順到案謂氏曰本縣見爾子阿林死於非命爲之惻然乃兇手已在德國嚴辦爲爾子伸寃本縣見爾孤寡無依殊堪憫惻特捐廉俸賞洋三十元給爾具領爲爾子理葬銀兩該氏再三叩謝而退 
[一收所繳銀]  
全泰盛信局股東陳國權等投上海縣呈控執事人丁義釗朦混帳目侵吞銀兩等情黄大令訊供之下著原被清理帳目再行覆訊前晚大令在花廳提訊陳國權等將帳簿及丁舞弊各欵開帳呈案並訴稱監生係鄞縣人在治下及漢口等處開設全泰盛信局漢局雇丁義釗爲經事監生等見其誠實信任不疑詎料　人面獸心從中舞弊迨監生查知檢點各帳有被侵吞者有被浮收者有被私用者合共被吞銀一萬餘兩歷年以來局中生意有盈無絀所有盈餘銀兩皆被丁一人吞沒當時監生投漢陽縣與控未了不得已又投憲案控告前堂奉諭後經我業董事一再調處令丁拆償監生等銀五千餘兩丁尚未　今特開明各欵呈請追究馮心初供稱職員係漢口信業董事李某供稱係上海北巿信局董事丁義釗吞銀一案確由職員等調處奈丁固執成見未能轉圜大令察閱原告所呈各欵及帳目畢命提丁至案研訊丁供稱係鄞縣人在漢口全泰盛信局爲經事歷年生意有帳爲憑我弟昔時亦在該局爲夥共歷十餘年及病故後用空辛俸小的則並無侵吞之事大令謂此案細情本縣早已洞悉原告有帳呈案証據鑿鑿豈容爾飾詞圖賴究竟侵用若干著卽實供否則恐于未便丁仍一味支吾大令逐層駁斥丁俯首求恩並稱小的雖有虧空現在惟求大老爺從寛减斷大令復檢各帳向原告等再三開導著將侵吞銀情讓外所有盈餘之錢一千一百七十五千文著丁赶緊繳案陳國權又訴稱監生吃虧太甚叩求增斷大令向陳再四勸導陳始遵諭丁又稱可否求恩减斷大令大怒曰爾竟不知好歹耶本縣爲此判斷己屬格外從寛申斥至再丁始遵斷具結大令著丁在結上簽押因模糊太甚著丁改印指模判令收所限十日將錢繳案延千嚴比 
[巡局瑣案]  
滬南廿三七鋪巡防局昨由上海縣黄大令函送前曾犯竊之廣東人梁阿南函信中謂梁阿南前在高昌廟鐵廠行竊曾經懲辦本當備文遞籍念身患重病煩貴局轉送廣肇公所暫爲留養劉穆亭二尹接函後立傳局勇將梁阿南送往滬北廣肇公所安置○滬南二十三七鋪巡防局昨由副忠營帳房派勇兩名押送邱魁揚至局由副忠營勇丁某禀稱昨日邱在營門外扭住一婦毆打當由號房中人出外驅逐邱跋扈異常膽敢將號房毆打帳房命小的將邱帶至案下請爲訊辦邱供稱小的係鎭江人此次來滬買蘇木等物因將洋用盡不能回里本月間在某茶肆啜茗有同坐之某甲與小的閑談欲薦至軋花局作小工小的聞言甚喜甲問可有衣服小的告以尚有衣服數件在客棧中伊令小的取出隨至南碼頭嚴李氏家將衣包放下後又至某處甲乘間兔脫小的恐被誑騙回至嚴李氏家取衣氏言衣服已被同來之人取去明係甲與嚴李氏串同行騙小的向氏索取並未毆打營中號房二尹謂邱雖受人之騙究不應將解勸之人扭毆姑念係生意中人著掌頰五十下斥退○本邑人黄振邦在城内小白栅地方開設成衣店有艾小弟者日前令黄包做皮褂一件言明價洋十四元先付六元及製成經艾取去找洋則遷嫗不付艾又將綢衣二件央黄縫製所有工資約俟完工一併給付黄信之本月廿一日艾乘黄不在店中向學徒處將綢衣騙去前日黄將艾尋獲向之理論一味恃蠻旁人代抱不平羣起攻之艾見犯衆怒央人擔保願於當日歸欠黄允之屆期艾避匿不出黄心不能甘遂於昨日投巡防局控　 
[法界捕房]  
昨禮拜一爲法補房發落之期葛向轉旣升座命　積竊金雨卿到案照原斷枷號三月　滿再笞三百　　比　少 
 
 

Page 4

 
 
之贓並飭包探催繳范占春罰欵延干追究○董阿二深夜游行經某包探拘獲搜出洋泡四枚葛同轉飭押候過堂發落此前日事也昨日著照原斷掌頰四十下卽行開釋○錦名洋行收租人朱寳春訴稱同安里房客姚陸氏自七月至十月結欠洋銀十一元八角請卽訊追葛同轉著將姚陸氏押繳此已紀諸報章昨日朱投案請追同轉命提姚陸氏研訊供稱丈夫在某輪船當水手須下月回滬措繳問有人保爾否供稱小婦人初至滬上並無熟識之人同轉飭探帶至同安里覓保○吳少齋在小東門外開新大客寓雇湯德明司帳月前忽破寓客某甲所寄皮箱竊取衣服經客控諸公堂葛同轉飭提棧中茶房及湯研訊因無實據將湯押候再核昨日吳具禀投案略稱案懸日久求免押追同轉准之命提湯略訊卽予釋歸○蔡敦桂呈保單至案訴稱蔡阿明與錢桂慶等人在廣大酒肆向魏杏生滋閙一案已蒙訊明責懲押候交保小的與阿明係昆季行兹願保出以後不生事端葛同轉命提阿明到案著具改過切結存案備查旋交敦桂挈去○前報紀許尚榮吳文卿控陳松記多出東甲紙一百仵葛同轉提案訊供將陳子錦輝押候核辦旋經松記繳到票銀一百五十兩將錦輝保出送次覆訊頭緒茫然昨日許吳偕松記檢呈細帳吳訴稱本年五月杪棧中貨巳出清六月起共有紙八百件上棧松記聞言稱上棧者共九百件兩造遂爭執不休同轉命報關　張恒茂到堂質証張不肯到祗將帳目呈電同轉命某包探帶原被到順泰棧問明五月杪是否有貨存棧禀候覆核 
[上海六馬路仁濟善堂彚解順直第九批急賑啓]  
謹啓者順直冬賑需欵孔殷褚敦伯廣文經佩卿司馬在霸州武清分頭查放接濟爲難敝堂今彚解第九批規銀一萬兩裝現五箱託由招商局新濟輪船叨免水脚運至天津籌振總局轉交接濟是批申報館銀一千兩絲業會館銀五千兩敝堂銀四千兩合并聲明附解新棉衣一百件係同仁輔元堂汪靜巖善長勸集托王介眉善長交來囑解津門擇要散給陽春所被挾纊銘恩敬代寒黎望雲叩謝施善昌等拜啓一 
[功歸實濟]  
謹啓者敝堂接奉江蘇藩憲鄧方伯照會由百川通號交來山西續欵移賑順直内開陽湖縣葉募洋一百五十六元七角四分太倉州程募洋一百九十一元二角一分昭文縣梅募洋二百四十六元三角上海縣黄募洋二百五元四角靖江縣張募洋一百元計五柱合共洋八百五十九元六角五分正大莊來杭州璋記求病痊洋五百元振和糖行來祥發元等各戸洋七十元銅洋二元積善堂經募各戸洋三十八元大通裕記號經募各戸洋廿四元銅洋六元又繼述齋棉衣洋一百元先後祗領欽佩莫名合登報章敬鳴謝悃上海六馬路仁濟善堂籌賑公所施善昌等謹誌 
[惠及飢寒]  
謹啓者　屆冬令敝堂循例開辦寒衣貧米需欵浩大幸蒙江西釐局吳蘭怡大善士募助洋三十七元山陰縣正堂唐大善士募助洋念八元黄石港　大善士經募十四戸洋廿五元九江道署劉大善士助洋十元常湛園助洋十元靜竹山房助洋十元杭省鎖用臧大善士助洋十元南京江愷勤大善士助洋七元竹岑主人助洋六元　京大豐莊助來無名氏洋五元杭州錢塘縣正堂朱大善士助洋四元知足子求母壽助洋四元退省子求親壽洋四元節省求安洋四元無名氏助洋二元本善堂求親健洋一元武穴清獻堂趙大善士助洋一元清獻堂求病速愈洋一元蘇州洪裕求親壽助洋一元許大善士募助桂記淦記少薪記頴川書屋公　堂存仁堂三槐堂星聚堂筆懷堂各　洋一元湖南積善慶鹽號助錢二千文漢口釐局李大善士募沈逸記錢二千文劉記錢二千文胡記錢一千文星溪堂錢一千文有畏齋錢一千文無名氏錢一千文程桂生錢一千文龍　縣郭靜山郭竹虚肖星甫善士各助錢一千文拜領之下不勝心感謹登報讀以供衆鑒[  上海南泥城橋廣濟善堂董事李廷椿等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[究贓洋]  
　　薙髮匠吳長發在道轅具控柘林分汛夏禮亭擅封房屋聶觀察批飭上海縣提訊詳辦已見前報前晚黄大令提訊吳稱　　邑人向爲薙髮匠家住浦東唐橋地方宅旁有餘屋三間年久失修今春雇工翻造開設茶館不數日忽有柘林分汛夏吉卽誣指小的侵佔營地　明柘林都司李大老爺前來覆勘誣小的私佔營地一分並言此地有入營册起造馬房等語至次日由地保計良卿前來將小的之屋發　　有孫晉良勸令小的出洋廿四元付給營中作爲歷年租息卽可啓封小的以此屋係祖遺之産執有方單按年完糧此次翻造悉照舊式並無　　　估當孫來勸時小的攝於官塲勢焰不與計較將洋如數付孫詎意房屋仍不啓封不得巳赴道轅具控糧串田單呈案大令察閱之下確　　地情事遂問地保計良卿曰吳之房屋何人令爾發封供稱李老爺等令小的發封大令曰地方上如有此等事爲地保者理應到本縣處　　　陳方是正理爾不應聽信他人之言擅將民房封閉判令笞責二百板限次日啓封復問孫曰洋銀廿四元現在何處供稱小的當時送往李　大令　本縣不管李與不李今日祇問爾取洋孫供稱如令小的交出實在無力大令曰爾旣無力著退去候本縣備函往營中收取吳叩謝而　 
[英界公堂瑣案]  
　　袖海書局主鄧雲航投捕房報失連四紙旋由包探唐寳榮查得工人秦木生及沈少雲所竊售與王裕全陳雲鶴二家　解　蔡太守訊鞫太守以失贓尚未齊全著帶回查明再訊此已列入報章矣昨日唐探禀稱小的查得秦竊紙最多陳次之沈最少除售與王　　　外尚有小亭雲館主沈翰卿買五千一百七十張羣玉堂主錢安生六千五百張凌寳齋主蔡培楚五百餘張寳墨齋主王子卿據稱並未收受然案曾供稱售過兹將各家開單呈電鄧訴稱局中共失紙有九萬餘張每張約值錢三文都洋銀二百餘元今雖查到若干所缺尚多請仍　究唐探又禀稱小的聞局中歷來缺少非一次所失然據秦等稱所售者係剔下之破碎者每張祗售錢一文秦供稱小的在局中當糊裱匠剔下碎紙變錢零用刻下均己供明矣至售紙之寳墨齋早巳閉歇與王所開者牌號相同以致桃僵李代其實子卿並未買過小的不敢誣扳陳沈所供相同翰卿安生培楚裕全雲鶴同供稱小的等不知紙是竊贓是以誤買子卿供稱小的並未收買竊贓蔡太守判令將秦笞責二百板管押四月陳笞責一百板管押一月沈管押一月各收贓人著照收紙若干張每張罰錢三文如數繳案子卿交人保釋○包探秦少卿禀稱小的查得廣東人崔阿九等糾人打天九賭錢因卽拿獲男女九名口連賭具送入捕房崔及陳阿祥蔡阿林梁阿四陳友林陳阿有郭阿利各存洋銀五元爲　卽行出外今將范阿毛及陳三妹解案請訊洋銀附呈范與三妹同供稱小的及小婦人偶與諸同鄕作葉子戲以後不敢再犯矣蔡太守飭將洋銀概充某處善舉范與三妹從寛開釋諭以如再犯賭定予重懲賭具存候銷毁○包探沈金隆禀稱小的緝獲積竊錢阿龍曾竊西人羅及哲　生等五戸衣物連竊自細崽王金桂處之贓售與曹子卿及往吊取核之失主所報缺少尚多約計值洋銀十六元五角今特送案請懲并開清單呈電羅及哲醫生利士奈士賣林均遣人投案領贓王亦到堂具領錢供認行竊崩角籲恩曹供稱小的不知竊贓是以收買缺少之件情願賠償蔡太守判令將錢笞責一百板管押半年曹除賠洋銀十六元五角外再罰十三元五角贓分别給領○炒茶工人金小弟控同事王春福借錢不遂持菜刀砍傷兩足包探黄四福拘王送案蔡太守研訊之下供稱被金扣住會欵錢若干文向索不還忿而揮刃此前日讞詞也昨日黄探將王解案禀稱金傷己痊請爲質訊金申訴前情王供稱小的係松江人流落此間藉炒茶餬口黄探又禀稱伊等皆乞丐有時由茶棧雇令炒茶太守判令將王管押三禮拜○日前徐阿虎控稱小工顧海林辭歇後時來尋釁致被傷及腎囊蔡太守庭訊之餘顧供稱有人雇小的作工徐亦工人不應將小的辭歇與論爭執並不行兇蔡太守諭令徐投某西醫院醫傷顧暫行管押昨日副捕頭禀稱徐腎囊僅受微傷再醫一禮拜可愈徐歷訴前情顧所供依然堅執太守判令管押兩禮拜期滿交人保釋○高大寳訴稱小的係無錫人以操舟爲業昨夜有四客登舟突有多人問可附載否船夥王三元問欲往何處伊等卽怒詈曰管你們老子到何處旋卽一擁而上將王頭面毆傷經謝姓客人代爲報捕拿獲一人王訴與相同其人供稱小的姓王名雲卿江北人另有人與船戸口角與小的無干蔡太守騐得王受傷屬實問捕頭曰爾曾送伊至醫院敷治乎禀稱曾送去據醫生言須閱三禮拜可愈太守判令將雲卿押候王傷痊再核○包探黄四福禀稱小的拘獲剪綹賊朱阿金搜出皮夾袋三枚眼鏡一副今特送案請辦朱供稱小的係太倉劉河人蔡太守飭押候遞回太倉鎭洋縣請地方官管束贓存捕房以待失主認領○包探唐寳榮禀稱邵阿江　臥某處柴堆由某號捕拘至捕房搜出鐵鋤鐵絲鐵鑿自來火諸賊具今特送案請訊邵供稱小的係紹興人雖具賊形並非竊賊蔡太守問曰爾旣非竊賊如何睡在柴堆中身懷此等賊具邵指東話西語詞掩飾太守飭押候遞解回籍○包探黄四福禀稱崇明人范六福前曾犯竊送請入老爺遞解回籍今又來滬是以拘請嚴懲范供稱小的現雖來此不再犯竊矣蔡太守判令笞責一百板押候再行遞解 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
