# 1882 - 96 - 4903212

 

Page 1

 
 
[佩文韻府展期出售] [  點石齋主人啓]  
　　本齋綿印之佩文韻府業巳竣工本擬於月之十六日出吝刻因裝訂未齊尚須展緩數日　寳屈時當再預出告白也此飾 
[論待臺員之道]  
　　賞善罰惡爲朝廷之大權固非可以有所偏也國家定制官吏有犯法者定以發往軍臺効力三年期满繳臺費千餘兩然後釋歸其有克自愧奮或其罪不在永不叙用之律則尚有起用之時至於臺員脫逃則必當緝獲而加等治罪如三年期满而無力呈繳臺費則再令効力二年然後免其臺費而寛恩釋放此定制也臺員到配例有口糧各處臺站例有差使所能勤奮懈惰皆因當差而後知之若無差可當則勤惰孰從而分之旣無差使即口糧亦不給發彼臺員到配之後無所事事游手坐食其何能支或在殷實之家則或寄錢接濟或倍繳臺費以爲贖罪之計尚不至窮餓至死若無力接濟而坐食三年不且力盡筋疲乎夫該員有罪而尚不至死故定以軍臺自効正不欲置之死地之意而　令坐臺諸人窮餓至死豈朝廷之本心哉朝廷不欲死之而卒不免於死此則管理軍臺者之過也夫坐臺諸員無論其爲地方大使實缺人員以及文而從未武而千把皆有一命之榮以食王家之祿而作奸犯科顯罹三尺此其人之不知自愛亦可槩見彼不知自愛則卽使其身受苦境亦屬咎由自取無足惜者倘畏坐臺之苦或者尚能深自愧悔洗心革面力葢前愆如不與以苦而口糧則自有可領差使則日有可當卽使身行數千里不免回首家鄉不能無所戀戀然此　樂不思蜀此等人亦何地蔑有又豈足以示懲乎然則臺員之備歴艱苦正所以曲體朝廷罰惡之意而磨勵廢員之具卽在其中又安可以厚非也雖然臺員之苦固所宜然而國家定制究不可輕攺臺員之有口糧正朝廷寛大之恩也雖口糧之多寡其數不可知恐亦如監犯之囚糧未必足以温飽然旣有此名目則亦可以稍補臺員衣食之資若盡行裁去究屬不可而况報銷之時作正開銷並非奏請裁撤而尅扣侵削全數吞没烏乎可哉臺員之有差使又所以　其自新之路策其愧奮之心也雖臺站差事無可展布卽使有之亦不過虚與委蛇未必可以藉此騐臺員之勤惰然旣有此門路則旣可使臺員稍効其力以贖前罪而亦可爲國家收指臂之助縱近來臺站裁去而軍臺中豈無可以差遺之事如曰臺員多以獲罪發遣而至不可授以事權致彼有所藉手復萌故態然防其舞弊而遂棄而不顧一任其游手無業則强者或致窩賭窩娼滋生事端弱者又復欲爲兎脫之計以致重罹法網吾知本朝忠厚開基寛仁待物决不若是之苛刻也若夫謙都統奏請將坐臺廢員照道光二十四年奏定章程令各出口外當差不得逗遛口内之說蓋亦以臺員在配無所事事恐其滋生事端或時有脫逃情事故必令出口當差一則使名副其實二則免其滋事三則可免脫逃援引向章初非有心苛刻然臺員在口内尚且窘迫萬狀設如必令出口則不啻　之於死地而决無生還之望其又　忍出此彼臺員如罪有應死朝廷亦不肯枉法以活之今不予以一死而令其坐臺効力贖罪則旣得邀寛大之恩或者三年期满幸荷　環尚得生入玉門重回鄉土若旣欲生之又欲死之不特無此政體且殊傷君父好生之德矣譬諸監中罪囚衣赭衣關三木法無可貸情無可原宜乎可以無煩顧恤矣而日食口糧尚且立有定額不准提牢禁卒私自侵蝕秋審之際大憲復有賞錢是豈婦人之仁故爲此以爲沽名之舉耶蓋當死者朝廷之法不當死者法吏之心當死者尚且不欲使之遽死而况臺員之坐臺朝廷本欲生之而可驅之必死之地乎有仁心者决不出此也都統此奏或者藉以整頓臺務而其後仍將予以寛大之恩未可知也姑書此以觀其後焉可耳 
[英國鐵路數目]  
　　英國新聞紙言英國去年所開鐵路計英里一萬七千九百四十五里來往之人計有七萬二千八百六十二萬一千六百八十七人預購包票者不在其内所收之銀計六千二百萬磅鐵路費用計銀三千三百五十萬磅其行之最速者每一點鐘可行英里四十八里最緩者一點鐘行英里三十六里印度鐵路去年内計有英里九千六百十九里其造而未成者尚有英里六百四十三里至今年近日其已成者已有英里九千九百三十七里其未成者尚有一千四百八十二英里如統共造成則合計有英里一萬一千四百十九里現復擬更造一鐵路由印度達於𠶟省地方緣印度與𠶟省貿易茶葉可以便捷惟此時尚須相度地勢不能卽行興工也 
[蠻觸相爭]  
　　外國新聞紙言阿非利加洲境内時有互相鬥毆之事各分黨羽各立頭目互爲爭毆一日有一　黨中之頭目病故該處俗例卽爲埋於所居之天井内而以所有金銀衣物一同下窆越數日該頭目之黨見埋處似經掘動詳細察視則所埋金銀衣物盡皆空空疑卽其仇家所發掘因而向問又復相毆刀斧並施儼同對壘斫死砍傷者又不可計數相持不已幸該處有英員駐絮乃帶兵前往彈壓驅散並捉獲二十人始克安謐否則不知蠻觸之爭何時可息矣 
[絲輕可慮]  
　　香港西字報言廣東湖絲會館致信於廣東洋行云湖絲至廣往往置之燥𤍠房屋内數日而後過磅𤍠氣一逼湖絲濕氣全行收去斤兩遂輕養蠶之家殊多不悅故欲使洋行更攺前章勿再使絲斤輕减也 
[探得水源]  
　　春秋時魯哀公八年吴城䢴溝通江淮此揚州有城之始其水卽爲䢴水其源或云出自江或云出自淮漢魏以來諸儒聚訟紛紛晉唐以後并郡名亦更攺不一䢴源更無查探現在揚郡疏溶内河與從前大不相同務求得一勞永逸之法以利耕種而暢文風委員董事皆認眞辦理前日　探得眞源官民無不欣喜蓋揚州内外河形高低𢌞別如欲疏通内河必先將城外之來源宣洩方可由北而南水有所出乃南之龍頭關北之黄金壩兩處河身皆高墊七八尺有一里許遠如門之有檻田之有埂外水不得灌入悉由於此所以内河時挑時淤徒費人力今委員董事力求䢴溝之源以通活水竟於東關門外香阜寺後俗名小五台山向北二里半許螺螄橋之下螺螄溝之半山掘出一洞周圍約五六尺清流噴激涓涓不止工役就洞根掘竟無底止又得一石方知爲䢴溝之源其水自皖東注蓋先儒以爲䢴出自淮者乃本乎此今此洞一開䢴源旣得外河之清流洋溢内河之灌注宣通從此可無乾旱淤塞之患故揚之民人皆額手稱慶焉 
 
 

Page 2

 
 
[放火未成]  
　　揚州舊城東大街井巷内有王姓者世家而中落以硯田餬口其盛時有一婢配其僕許姓夫婦同服役於王生一子名林 
子遂爲家生子未幾主人及許皆物故林子爲匪人所誘嫖賭小偷無所不爲主母及少主逐之而仍留其母今年其母又死少主爲殮葬頗厚乃林子反時來索詐謂其母私蓄甚多被少主吞没王爲送官懲治而凶心不化本月十七日三鼓竟與匪黨在王宅屋後趁大風放火兩處幸有隣人某於是日午後預聞其謀已告知王宅早爲防備故未致焚如吁主人恩重而狼子野心狠毒如此奈之何哉 
[杭城甄别]  
　　杭之西湖沿上自崇文書院外復有兩書院一在照胆臺之西爲詁經精舍專取通經工賦之士經解詞賦兩者並重八股不與焉一在孤山蘇公祠之左爲學海堂係各孝廉肄業之所兩院皆由中丞甄别例以二月内開課惟學海堂逢春闈之年則以七月中甄别其上半年之膏火預於上年之臘月領出按名均攤爲各孝廉北上之資然惟肄業者得與焉今年二月初六日陳雋丞中丞親臨經舍甄别各生其經解題李氏集解不取爻辰說粉米解魚麗六魚攷孚尹旁連解紀子帛解詞課題錢唐懷古賦不拘體韻賦得春送人家入畫屏得屏字五八劉晏理財論海塘策擬白居易錢唐湖春行用原韵通計肄業請考者共有百六十餘卷而諸生之作全卷者約有大半初八日中丞又親臨學海堂甄别諸孝廉皆衣冠接卷是日題目欲罷不能至卓爾賦得蓬萊宮在水中央得萊字五八崇實黜華論聞請考者甚多通共繳有二百餘卷初九日爲菜巿橋之東城講舍甄别是處例由府縣輪考是日龔幼安太尊親至點名發卷計有八百餘名之多其題目道千乘之國兩句賦得桃花顔色紅如馬得紅字五言八韻諸生見此詩題多爲之舌橋不下云 
[捉姦送辦]  
　　松郡東鄉高某之妻微有姿首素憎其夫不安於室已與近村屠某有私兹爲高某所聞日前暗約十餘人伺之薄暮屠某又潛赴其家高遂率人排闥直入雙雙獲住屠願出洋一百元以息事而高堅執不允送之縣署楊邑尊當卽庭訊高禀訴一切邑尊大怒將屠杖責五百發押婦掌頰二百交官媒看管再爲訊辦云 
[孝媳案上控]  
　　松江張澤鎭孝媳慘斃一案久無所聞兹悉博太守所定與縣斷相仿媳母又復赴蘇控於臬署郜廉訪卽札縣將全案人卷解省親鞫故楊大令已飭差雇舟於日前將僧及案内人証均解赴蘇垣矣 
[踢毬笑柄]  
　　禮經言閫範曰内言不入外言不出界限綦嚴然必重門䆳宇乃可聲息不通若碧玉小家蓬門生長雖具貞靜之性而數椽廬舍親友往來何能遵此禮法第爲之父夫者亦必有所節制使不致漸啓佚心如嬉戲之事親隣婦女集作閨中消遣猶有獘端况乎男女雜處履□父錯其害可勝言哉大抵進香觀賽會等事雖亦男女混同而害猶不如鬥牌擲骰諸戯蓋賭博之事雖素不相識之男女可以一時同局對面笑談甚或繼以諧謔其弊一也輾轉勝負畫夜不分其弊二也習俗相沿視男女同博爲常事家主恒不禁阻因之避忌毫無其弊三也彼此相約甚至赴他家之局深夜不歸其弊四也旣有此數弊則枝節正多卽無桑間濮上之行而偶涉嫌疑百口莫解爲家主者尚可狥縱乎哉聞漢陽郡城某甲家常鬥紙牌動輙多人圍看有鳳山門外某姓蛋經紀之姪媳年少貌中人性喜牌戯不論男女疏戚聞召立至一日婦至甲家牌甫歇手已散之局不能復合心甚怏怏中戲之曰鬥牌無儔莫如踢毬亦可爭勝婦喜而應之甲踢一毬飛至婦舉繡履儘力踢去詎地上潮濕一足溜滑仰身傾跌於地斯時情景莫能忍笑旁人不無乘勢謔浪於是被人添增首尾講作笑柄該婦之夫聞之深以爲恥手持利刃馳至城内聲言欲殺戲其妻者如此兩日嗣經人喝阻方寢其事此事未始不由鬥牌而起推其極可釀命案人尚鑒諸 
[祱司交接]  
　　鄂省江漢關稅務司惠君莅任數年辦事公允輿情悅協兹聞華歴二月初新任稅司葛君的來業經到漢暫行假館英領事署惠君現奉英廷諭旨行將囘國擇於二月十三日卽英三月三十一號交卸葛君卽擇於十四日卽英四月一號接任視事聞葛君係由台灣調到云 
[諭禁期票作弊示]  
　　欽加三品銜補用道候補府漢陽督捕清軍府分防水利事務加三級紀錄十次張欽加同知銜代理漢陽縣事准補保康縣正堂加三級紀錄十次陳爲會同出示曉諭以安商民事照得漢鎭地方乃華洋通商口岸各行買賣來往向以銀票交易藉圖便捷歴有年矣近來有等貪利之徒預出銀兩期票多至萬千少至百數且希冀延展抵搪易憑票字樣爲計取只知利已不顧害人用票之家一經掣到貨銀卽行倒閉潛逃而出者則以空借爲詞禀請給諭止兌甚或出票之人銀已先期到手猶復飾詞狡騙臨期不肯兑付遺害商民莫此爲甚本代理縣蒞任斯土志在興利除害若不實力整頓何以挽頽風而靖巿𢋨合亟會同出示曉諭爲此示仰漢鎭各帮商民人等知悉嗣後凡有買賣來往不用現銀而用期票者須一律書作憑票字樣藉昭信實而免推諉無論有無倒騙卽由出票之家按期照數兌付再行禀官拿辦自示之後倘敢狃於積習遇有倒塌行舖仍以票係空惜赴案呈請止兑除駁飭不准外定將該遞禀之人隨時提案嚴懲决不寛貸本代理縣係爲整飭巿𢋨起見毋謂言之不預焉其各凛遵毋違特示 
[賭塲命案]  
　　南昌人賭博明目張瞻儘可累月積年不輟一似不在禁例者厥有兩種一爲鄉庄茶寮之閒客一爲城内轎行之役夫攤 
牌擲錢無論當街臨巿皆可設塲坐間或翹其足或側其頭成鷺立啜茗吸煙以示整暇或狼顧手上桌面若甚張皇有喜有怒有得意狀有嘆恨聲種種不一雖官府經過道路或爲稍阻一不之讓一亦不之責而其情形之傲慢實令人難受聞此風相習已久雖每歲元宵節後地方官及保甲局皆循例令地保肩牌縣示沿途敲鑼喝禁而各舖之擲骰摇寳鬥骨牌攤葉子等戯亦無不因時收拾間有遷延一二日者則差役坊保聞風立至破財之外尚須大費唇舌獨此兩種則不然故上月杪進賢門轎行出有因賭斃命一案據傳該轎頭乃武寍人其所定轎價爲通城第一昻貴地段又闊終歲所入甚爲可觀而猶貪心不足日設賭具以網羅諸無賴輩藉抽頭錢此次死者某甲卽本地人早入其局近因連負多貲無可取償遂宿其行中起意以一死相累俟各人皆已睡熟潜起縊於梁上次早該行中始自發覺卽經地保報官臨騐將該轎頭帶案候訊云 
[本埠官報]  
　　江南提督李軍門由松江乘坐小火輪船於前日午後抵本埠高昌廟之製造局是日陳叅戎以下武弁均往迎接昨黎明時軍門復乘原輪船赴吴淞口啓輪時諸砲船皆升砲恭送聞軍門到彼係察閱砲臺曁水陸各營因左侯相將次按臨大閱云 
[逸馬傷孩]  
　　禮拜日午後本埠西鄉有水手西人八名騎馬馳驍爲樂駛至靜安寺西法華西鎭之間一馬狂奔該西人扣勒不住墜落馬下及至起身而馬已奔逸該馬馳至法華鎭之東小橋上適有一十三齡之童孩在橋游玩卽被撞倒蹄蹴其頭顱致成一孔當經其父母趕請傷科敷治因聞該水手等係法人故一面投法界會審公廨控告昨日經翁太守會審謂于繙譯曰該孩係屬鄉人之子情實可憫當予體卹旋據該孩之父王朝桂投案伸訴情形翁太守商之于繙繹訂期於下禮拜六再爲訊斷 
[控情曖昧]  
　　昨日法界會審公廨據捕房解到兩僧一俗人請訊翁太守訊據俗人某甲供年十九歲在茶肆中得遇法海和尚聚談之下伊約我同住鄭家木橋三河慺茶館左近客寓中囑爲書寫捐簿許給酬資詎其心懷不良至于被污另一僧名靜慧帶髮修行去年亦遭其誆 
 
 

Page 3

 
 
騙所有衣服盡被取去太守詰其與該僧何由認識甲不語法包探將兩僧處揤得之捐簿兩本呈案太守閱知法海係嘉興人在杭州蓮花庵出家而在嘉興某寺受戒靜慧據供在蘇州興福寺披剃現在虹廟弄蓮池庵亦曾受戒等語翁太守謂原告供詞確鑿斷無妄訴飭將兩僧及甲暫行管押俟覆訊再爲核辦 
[碰沉煤船]  
　　本月初有某甲之平湖船載米來滬開至閔行鎭與寍人某乙之煤船相撞米船堅固不過船頭稍有捐壞仍乘風向北駛行煤船則已沉没人均落浦幸得遇救而乙誤認碰撞者爲停泊該處某丙之平湖米船卽向索償船貨值丙與辯難明乙卽上丙船隨同來滬船泊南巿新碼頭日逐吵閙詎知甲船亦停在傍丙稍得風聞察甲之船頭固有損壞而用蘆蓆遮掩詢諸該船夥則某日裝米某日開行某日抵滬日期相合卽向理論甲不認前事丙乃泒夥看守甲船俟其卸米時騐米之乾否以覘其實一面將情告乙詎乙堅執前詞不肯指甲碰撞及甲卸米時米果潮濕而乙仍惟丙是問丙無奈投上海縣署控請提究核斷經莫邑尊飭提甲乙質訊各執前詞矢口不移邑尊飭查得丙船果無損壞乃諭丙船設使碰撞乙船致沉安得已船無損顯係誤認至乙旣不肯指甲碰撞毋庸丙爲控甲等語乙丙二人尚嘵嘵不休邑尊怒飭將乙丙分别笞責一併斥釋 
[醉人墮浦]  
　　禮拜日晚上有西人至虹口老船廠對過之酒館中沽飲酕醄過甚及出店回至碼頭不覺墜入浦中適有海關外國巡丁經過見而施救遂獲再生之慶否則必與波臣爲伍矣按昨報亦載有西人在公家花園大橋邊落水經艄板船救起其人亦有酩酊之狀酒之爲害如此曷其奈何不戒 
[寄懷演夢生崇川邀散花禪同作]  
　　貂裘茸帽黯無華送爾殘年走短查疉鼓催寒風蹴浪孤帆載夢月籠沙離憂满地埋香草歌哭無端借落花回首當時離别地空江哀韻咽琵琶渡江洗馬恨悠悠陌上相逢一哭休奇想破天銜石補古懷浣月鬱雲浮前生浪絮今生果錦樣才華海樣愁鸞鳳鞭笞辭不得春風浩蕩阻靈修凍壓梅花冷不春風塵憔悴少年人夢廻遠道飛雌鳳聲振寒潮吼困鱗同谷七歌風雪慘荒江一士薜蘿貧文通枉擅生花筆祗向天南賦恨頻玉璫緘札路迢迢剔盡昏缸意寂寥　汁一壺今淚聚秋波四壁古魂飄閒身未死終相見 
[綺恨叢生懴不消拂面花枝休更問辛酸風露泣寒宵] [  悔遲生草稿]  
　　辛巳歲暮悔遲生以寄懷演夢生四律見示並邀同作人事促迫率未暇今悔遲又之楚矣孤蹤海嶠侘傺無聊回首　歡曠如天上獨 
[夜翦燈率次其韵演夢生見之當勿 
不成鄉國不京華潦倒虚乘海上查明月樓臺今夕鴈西風關塞古時沙愁邊直北無芳草夢裏江南月落花一曲青琴同調少人間俗耳盡筝琶泊鳳飄鸞總未休江城往事記悠悠詞壇對闢么紅唱酒陣横衝大白浮人到徉狂都好色天生慧業獨工愁海山此日重回首風雪迷漫道阻修漁洋二月不知春顦顇高樓望遠人雲樹連天遮鴈足關河满地斷魚鱗聚猶有恨何堪别病已無聊况更貧秋雨相如今健否茂陵書札莫辭頻王孫歸路又迢迢剩有閒情慰寂寥戎幕尋詩燈影瘦伎堂品劍陣雲飄琵琶司馬身常謫湖海元龍氣未消奇抱满控何處訴天風吹夢聚今宵壬午花朝前一日滁上散花禪脫稿於津門戎次 
[擬和惜花主人讀畫樓夜宴元韵]  
開筵雅集最高樓星月交輝在上頭但得詩中兼有畫漫言屋小宛如舟良宵且喜飛觴醉前席何妨借箸籌羡煞當時文酒會首將彩筆記同游[  鴛湖映雪生草]  
[和適園主人題蘭石畫扇元韵]  
　　携來九畹怕凋殘寫入丹青一例看况藉仁風披拂處幽芳如對更生歡○香盟當日憶蘭君謂王蘭君内史春色濃時到十分爭似此花人服媚如何消受伴清氛[  鴛湖掃花仙史艸]  
[减蘭題紉秋館主人玉照]  
　　春深院宇座有瓊花能解語多少芳情笑向東風過一生愁紅慘緑檻外晴光看不足好个嬋娟來伴湘簾畫閣前[  掃花仙史倚聲]  
[夢玉人引爲惜花仙史題馬小素小影長卷]  
　　飄殘茵溷不多時共陳迹那見名姝更逢有情詞客爲仗崔徽把玉容替上吴綾册從此眞眞伴維摩朝夕雅懷先合鄙人心君與我同癖僕得沈文蘭小影爲之摹圖首唱一幅　花可教叅透空色袖角裙邊徵遍騷壇墨最難忘盼魂歸倩女如何抛得[  掃花仙史倚聲]  
[雙紅豆爲紅豆詞館主人題張少卿秀卿花間雙笑圖]  
　　貌雙清技雙成小立花前證夙盟問誰知此情影亭亭笑盈盈兩樣芳姿一樣名卿卿合喚卿[  掃花仙史映雪生艸]  
[憶舊游題惜花庵主别集錄呈霧裏看花客高昌寒食生顧誤]  
　　向花間拾翠香國題名酒後燈前儘足銷魂處有柔懷密意一任流連莫道離多會少此恨問誰塡且洒墨濡毫吟成綺語寫上濤箋纒綿佳麗地證絮果蘭因解脫情禪倚遍瓊樓十二春深春淺丁卯橋邊往事那堪回首艷筆記當年看畫壁旗亭他時唱出聽幾篇[  掃花仙史稿]  
[蘇省撫轅抄]  
　　二月二十一日蘇總捕同知朱守和禀知接印知縣黄承暄禀知泒蘇差委並辭赴江陰盤騐積穀倉厫差縣承貝熙增禀知泒寧差委按司獄李焜謝飭知准補從九平銛禀知泒蘇差委汪聿桐禀知首府委代理震澤縣平望司事同知高五雲禀知交缷代理蘇總捕同知事委署婁縣張東瀛辭赴任委署川沙同獄屠　謝委卽辭赴任○二十二日通判戴瑞麟禀知奉札咨送松滬局差委知縣姚棟雲銷帮辦瀏河厘局差 
 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月二一日京報全錄]  
宮門抄○江撫李奏爲請飭部立案摺子○東撫任奏爲調補知縣摺子○將軍銘奏爲吉省擬設首道員缺並裁撤刑司部員各緣由摺子○又奏爲援案擬請照辦夾片○直督李奏爲請建坊片○二月十一日禮部宗人府欽天監廂藍旗值日内務府引見四十名○六額駙續假十五日○禮部奏泒定東陵恭代行禮泒出恭王　毛　熙遞遺摺○召見軍機○○商品頃戴江西　撫臣李文敏蹊奏爲故紳先後捐田置倉勸學濟衆請旨勅部立案以垂久遠恭摺具奏仰祈聖覽事竊據藩司邊寳泉轉據德興縣詳據告病在籍前任住肅碾伯縣知縣邵杜等　稱同邑已故二品封職舒瑞清山居德興二十三都見義必爲樂善不　道光二十六年捐田五十八畆一分爲本邑興賢書院增添生　膏火　入書院經理道光二十九年捐田一百五十一畝六分三厘並置庄屋一所爲合邑文武縣府院歲科考試卷資歸該縣禮屬辦理明定章程有案咸豐七年捐田二百六十四畆二分五厘歸親房協齋祠下爲贍宗倉以厚本支又捐田二千九十二畞並建倉房各一所爲本族二十三都之北等村備茺勸學歸族中擇人經管名曰篤義倉又捐田六百八十畝一分並建倉刻一所爲本村二十三都之南等村備荒勸學歸村中擇人經管名曰尚義倉先後共捐田二千二百四十六畝八厘計契價銀三萬二千七百九二七兩六錢二厘捐建倉房庄屋工料並　　價值銀七千四十二兩七錢七分二厘統共合銀三萬九千八百四十兩三錢七分四厘均經禀縣註册聲明捐出田屋永爲各項公業無論族人外人均不得擅自買賣庶幾義舉垂諸不朽紳等見舒瑞清迭捐義田贍其宗族惠及邑人好義急分意深仁溥爲此繪圖造册具結禀懇詳請奏咨立案不邀奬叙等情由縣司轉詳前來臣查已故二品封職舒瑞清廣增膏火作育菁莪　義倉以贍宗族招膄田以濟鄉隣勸學與備荒並舉睦族　 
並任恤兼籌宅心利濟行誼可風旣不仰邀奬叙自應俯順輿情相應請旨勅部立案以垂久遠除將册結咨送禮部備查外理合會同兩江總督臣劉　一恭摺其奏伏乞皇太后皇上聖鑒訓示謹奏軍機大臣奉旨該部知道欽此○○頭　項戴山東巡撫臣任道鎔跪奏爲遴員調補省會首縣要缺以裨地方而資治理恭摺仰祈聖鑒事竊照歴城縣知縣洪用舟於光緒七年六月十七日在任丁憂業經具題開缺在案查定章丁憂人員卽以丁憂之日作爲開缺日期以是月三十日截缺所遺歴城縣知縣係衝煩難兼三省會要缺例應在外揀員調補該縣五方雜處玫務殷煩且時有發審案件非精明幹練才猷出衆之員難期勝任臣督同藩臬兩司於通省現任知縣内詳　遴選查有章邱縣知縣孫符乾現年五十歲河南固始縣人由附生中式同治元年壬戍恩科本省鄉試舉人辛未科會試後大挑一等引見奉旨以知縣用欽此簽掣山東截留候咨遵例捐免截留於十一年十月十五日到省旋經期满甄别留省補用十三年報捐本班先並同知开銜光緒元年委　藩庫大使因辦理賈庄堵口大工出力保准俟補缺後以同知直隸州用題者榮成縣知縣三年六月到任六年調補章邱縣知縣七年四月初九日接印任事該員樸實勤能才堪治劇歴任各缺於地方一切事宜均能措　裕如以之調補歴城縣知縣實堪勝任查章邱縣係煩疲難三字要缺與歴城縣缺項相同惟係省會首煩較之章邱　爲難治且人地實在相需例得專摺奏請據藩臬兩司會詳前來合無仰懇天恩俯念員缺緊要准以章邱縣知縣孫符乾調補歴城縣知縣期於要缺有裨如蒙俞允該員係現任知縣調補知縣銜缺相當毋庸送部引見所歴各任並無積案及欠解錢糧承緝未　盜案有關降調處分　完榮成縣任内罰　銀兩現已催解其餘一切困分處分例免核計所遺章邱縣知縣係外調要缺容俟接准部覆另行揀員調補理合恭摺具奏伏乞皇太后皇上聖鑒謹奏軍機大臣奉旨吏部議欽此○○奴才銘安跪奏爲吉林設官分治政務殷繁擬請省城添没監司大員以資表率　專責成恭摺具奏仰祈聖鑒事竊吉林舊設三㕔管理旗民地方事件向係徑報奴才衙門該辦嗣於同治三年經前署將軍皂保奏議吉林仿照𤍠河設立刑司之例由刑部揀發正途出身漢郎中或員外即一員深刑司主稿科甲出身主事一員泒刑司帮稿满郎中一員派　司掌印專理刑名奏奉諭旨允准歴經遵游　在案所有通省審辦案件均交刑司部員覆核咨部迨奴才抵任後正值馬賊肆擾命盜案件積壓累累奏請調員差　設立清訟盜案各局祠泒員審理至徒罪以上仍　刑司部員照例核辦現在各　添設民官　疆分　　方應辦案件數倍　前若仍並同章徑禀奴才衙門核辦中無承上啓下之員爲之關捩不惟足輕　重體新未得抑且事務紛歧毫　歸宿　前署盛京將軍崇　奏准奉天省垣設　巡道一員統轄各屬地方事務立法誠爲盡善吉林事同一律擬請在吉　添設首道一缺名曰分巡吉　　　處　方道所有吉林一府伯都訥長春賓州五常雙城五㕔伊通一州統歸管轄政務　煩責任尤重　作爲　要之缺由正途出身　　不論满漢請旨簡放旣有提網挈領之人自無　　廢弛之弊下可　資表　上亦　所責　所屬切政務均可由其承轉卽省　　訟盜案各局事務亦可歸其總司嗣後無論旗民案件府㕔審定後均解省垣由該道覆　　轉以昭愼重如此辦理則刑司部員　所司事卽請裁撤飭合回京當差該部　　每　應由土稅項下各領　水銀六　兩自應停支　庫抵　　首道養廉一節現在事屬　始旣無别頂入欵可以津貼且各屬　規前經奴才奏明裁革不可復蹈故轍以私廢公惟道署幕友　金　吏工食所費不資非實銀三千兩不足以資辦公擬請援　奉天驛巡道　程酌定養廉銀三千兩俸銀一百三十兩書吏十六名　例不給工食其餘每年應給工食銀馬快十二名二百一兩六錢　　加增十六兩八錢門子四名二十四兩通　加二兩轎繖夫七　五十兩四錢　　　四　二錢皂𨽻十二名八十六兩四錢遇　加七兩二錢聽事吏二名十四兩四錢遇　加一兩二錢　兵二名十四兩四錢遇　加一兩二錢　年共計需實銀三千五百五十三兩八錢無　之年除銀三十二兩六錢均請由斗稅項下作正開銷其應建衙　亦仿　奉天東邊道之　　省城　買房地修蓋衙　估需買　並修蓋工料等項計　實銀八千餘兩卽請由荒價項下作正支銷均毋　動撥正欵此次擬設首道一缺建置事宣係屬創始非老成幹練曾任實缺之員不能振作有爲措施悉當合無仰懇天恩俯念員缺緊要於各直省道員内簡放來吉庶期通達政體因時制宜實於吏治民生大有裨益並請飭部鑄造關防一顆迅卽頒發以昭信守所自吉省擬殷首道員缺並裁撤刑司部員各　　是否有當謹　摺　奏伏乞皇后皇上聖鑒示遵謹奏講旨軍機太　奉旨該部議奏片併發欽此○○銘安安片再查奉省變通吏治設立民官經並任將軍　實奏請將盛京將軍一缺仿照各小總督體制加兵部備書銜另頒總督奉天旗民地方事務　防一顆凡係地方旗民各事均由將軍與府尹專　共一切旗務仍照舊與　都統會辦劃清限制各專責成立法誠爲妥善現在吉省添設民官事同一律自當援照辦理惟吉林並無府尹將軍一缺本係鎭守吉林等處地方旗民兼轄非盛京將軍從前專等旗務可比自可毋庸加兼文銜另頒關防以期簡便而免紛更但地方應辦公事旣歸府應州縣等官管理均由首道覆核轉詳查副都統　無管轄道員之例新設首道一切承轉公牘目應轉報將軍核辦所有旗務　務仍與副都統會辦至題奏事件凡屬民官衙門分事由首道核轉應由將軍單銜題奏其旗署公事由各司轉呈者應由將軍與副都統會銜題奏如此辦理則責有攸歸不致轇轕混淆洵於地方旗務均有裨益是否有當附片具陳伏乞聖鑒示遵謹　軍機大臣奉 
旨覽欽此○○李鴻章片再據靜海縣知縣陳以婄詳稱該縣敎諭毛德潤自奉儉約積蓄薪俸獨力捐修該縣文廟碑匾泮池泮橋栽種柏樹置買祭器廪田共用銀一千七十一兩洵屬克已急公與建坊之例相符由紳士李壽桐等禀縣請奏前來臣覆核無異相應請旨將該縣敎諭毛德潤准其照例建坊給予樂善好施字樣以示旌奬理合附片具陳伏乞聖鑒訓示謹奏軍機大臣奉旨着照所請該部知道欽此 
 
