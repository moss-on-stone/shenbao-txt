# 1919 - 267 - 4916747

 

Page 1

 
 
   
 
 

Page 2

 
 
   
 
 

Page 3

 
 
[時評]  
靳之新試騐（冷） 
　　靳内閣代理未久而各界請願又集於京城雖云請願於總統而内閣於此亦可表示其主義雖云真確之主義不克窺見而應付之手段亦可顯露其一二其果有實力者乎其果有真能者乎抑無心無能與所謂龔内閣者相類乎 
此蓋絶好之機會也此蓋可以測靳之將來也雖然以我料之大概一邱之貉耳 
[命令]  
　　九月三十日大總統令陽倉紥布晋封鎮國公此令 
　　又令任命高崇爲陸海軍會計審查處處長此令 
　　又令任命譚士先署黑龍江教育廳廳長此令 
　　又令康新民授爲陸軍憲兵上校朱建璋授爲陸軍一等獸醫正此令 
　　又令陸軍總長靳雲鵬呈請授遲春榮爲陸軍步兵中校張林爲陸軍騎兵中校王柏爲陸軍憲兵少校林琇魏連捷爲陸軍二等軍需正林翼王鴻爲陸軍三等軍需正均照准此令 
又令兼署内務總長朱深呈准山西兼署省長閻錫山咨請任命陳鼎亨牟慎儀王承基試署山西省會警察廳警正均照准此令 
又令渡邊滿太郎晋給三等文虎章此令 
[專電]  
　　北京電 
　　廢止軍事恊定連日靳 
派陸錦與日代表坂西談判結果須俟俄亂大定方能成議（一日下三鐘） 
　　北京電 
　　司梯文生來京任務係與各使商西伯利阿穆爾中東三路工程計欵五千萬美金吾國應攤之數可代投資故向交部有所獻議（一日下午三鐘） 
　　北京電 
　　楊晟電告滬商方面已代王疏通（一日下午三鐘） 
　　北京電 
　　院電蘇李力阻施愚北（一日下午三鐘） 
　　北京電 
　　周予覺條陳目前仍宜單獨議和滬代表不必撤亦不必催開議徐靳皆首肯現正籌單獨接洽方法（一日下午七鐘） 
　　北京電 
　　各界聯合會代表又集新華門人數三十五代表滬寗鄂豫魯晉天津諸處請願題目一般外交問題步驟先集少數見總統次集多數赴各處出發地北大及滙文書院當局商對付法未决（一日下午二鐘） 
　　北京電 
　　今午直魯蘇贛湘鄂六省代表三十餘人赴府請願外交五事並見徐下午曾彛進出勸退無效新華門内外密布軍警數百左右鐵栅門交通全斷迄申未退（一日下午五鐘） 
　　北京電 
　　警廳約教次赴府勸導代表教次謂教部不能管各界再邀始往迄酉戌間各代表仍未退（一日下午八鐘） 
　　北京電 
　　徐靳派曾彛進勸諭代表團無效頃至新華門仍未散（一日下午十一鐘） 
　　北京電 
　　代表全體由警押回（一日下午十二鐘） 
　　北京電 
　　徐樹錚催交部部速修蒙邊四路部以無欵辭（一日下午三鐘） 
　　北京電 
　　靳從督團請將新公債搭放軍餉案取消（一日下午三鐘） 
　　北京電 
　　教部派徐鴻寳張春霆赴晉全國教育會（一日下午七鐘） 
　　北京電 
　　八年新公債因各方反對暫緩發行（一日下午三鐘） 
　　北京電 
　　粤軍府電徐請拒外人擴充滬租界復電贊同（一日下午三鐘） 
　　北京電 
　　朱深令檢廳帝制通緝案以命令變更意在制某派活動（一日下午七鐘） 
　　北京電 
　　外部籌備歡迎美艦總司令案提出閣議（一日下午三鐘） 
　　北京電 
　　院復馮玉祥電餉已飭部籌解勿庸來京（一日下午三鐘） 
　　北京電 
　　七總裁儉電南軍圖贛攸茶增兵飭查不確請告湘贛二督勿信浮言（一日下午三鐘） 
　　北京電 
　　倪嗣冲仍在津住暫不回皖（一日下午三鐘） 
　　北京電 
　　陳遐齡派李寳楚爲代表陳川邊近狀又詢藏議未决戰事發生如何行動（一日下午三鐘） 
　　北京電 
　　南昌同山紳商請取消八年公債（一日下午三鐘） 
　　北京電 
　　府財政委會决定承受新銀團條件一實業借欵與政治借欵劃清二大借欵由銀團承借但不得限制小借欵之單獨接洽三新團權力仿鹽稅關稅辦法僅設稽核不得有其他特權（一日午三鐘） 
　　北京電 
　　西藏問題之研究會將開議（三十日下午五鐘） 
　　北京電 
　　滇唐電萬國航空委員會規定各國軍事地點禁止範圍茲劃定滇省以昆明蒙自大理騰普洱縣十八處爲軍事地點禁止航空四至圖表另送（三十日下午三鐘） 
　　北京電 
　　馬福祥電張甘督約商要公二十六日晉省署事委馬鴻賓代（三十日下午三鐘） 
　　北京電 
　　黑孫督電龍鎮電報局温局長前被匪擄經李團敬日救回匪亦擊散（三十日下午三鐘） 
　　香港電 
　　軍府艶日電靳堅持撤王有和平障碍全在王一人語（一日下午三鐘） 
　　香港電 
　　聞制憲月中可開談話會如缺額不多將由候補員補足（一日下午三鐘） 
　　香港電 
　　軍府儉日電靳請取銷八年公債（一日下午三鐘） 
　　香港電 
　　各界多宣言不入亡國公司購物（一日下午三鐘） 
　　香港電 
　　軍府令省長交涉員力拒葡在澳埴堤（一日下午三鐘） 
　　香港電 
　　各高級軍官來省甚多聞莫擬開大會發展軍事（一日下午三鐘） 
[公電]  
　　廣州舊國會議員來電 
　　上海申報曁各報館轉河南國會議員賀瑞宇王從周侯意樵任幼丹耿杏山田仲益諸先生鑒制憲期迫全國函電交責渴望大法早成現在兩院同人均陸續回粤法定人數已所差無幾立待開議經費照常發給並擬自憲法會議開成之日起按月發足四百元粤局安適如恒外問謡言概不足信兩院議决以廣州爲制憲地點無諭議和成否皆不變更業經通告吾人天職所在務　尅日南下勿再遲滯李載賡謝鵬翰李宣哲同叩禡 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電 
　　靳氏逕電西南述明個人决然貫澈謀和 
真意務請各總裁開誠恊商共挽危局 
　　北京電 
　　黄陂復東海電謂重承尊旨已遣黎澍南下疏解誠信容或相同利鈍要難逆睹 
　　北京電 
　　文官考試委員長有簡派錢能訓副委員長爲江瀚馬其昶消息 
　　北京電 
　　靳代閣特聘張志潭襄理樞務 
　　北京電 
　　八年公債擬緩實行軍費搭公債二成刻亦打消 
　　北京電 
　　龔仙洲昨午後赴津 
　　北京電 
　　丁乃揚長赣已内定將發表 
　　以上中華通信社電 
　　北京電 
　　駐沃外交專員電告我國在崴埠被阻各艦現已獲自由行駛安抵黑省 
　　北京電 
　　海部以厦防緊要電准駐厦艦隊蔣司令暫行留防緩赴閩垣檢閲 
　　北京電 
　　張士鈺任參謀次長丁乃揚長贛均已内定卽可發表（以上三十日） 
　　北京電 
　　昨（三十）日國務會議（一）内部地方自治模範講習所章程通過（一）陳寳琛等請加閩賑案决加撥五千元（一）德奥僑民私人物品准其自由郵寄但須隨時檢查（一）懲治盜匪法案展期二年此外對於時局問題略有討論 
　　北京電 
　　曹錕張作霖又來電促和有阻礙和平視爲公敵句 
　　北京電 
　　參陸處頃發加急密電致湘贛閩陜各省聞與和局極有關係 
　　北京電 
　　陳毅又電辭職徐仍主慰留 
　　北京電 
　　靳代閣有准各省區自行借欵藉免中央　　被迫之計晝閣員中或以流弊爲慮尙在熟商 
　　北京電 
　　財部以各省應行解京之國稅多有任意　　挪移致部庫不能抵撥頃復通咨取締 
　　北京電 
　　法部爲謀司法獨立召集法界人員在部會議討論整頓推廣辦法（以上一日） 
　　以上中孚通訊社電 
[中美新聞社電]  
　　倫敦電 
　　此間消息威爾遜總統已允許英法在巴黎代表所提出之計畫以非門城給予意國但此事之困難未必因此解决因意代表聲言意國必須並得海口及鐵路若僅得一城不能滿意又此間傳説意外相鐵脫尼氏已辭職（東京時事新報電） 
　　維也納電 
　　據布逹配斯多電稱匈加利大局自羅曼尼人退出後已大變更皇黨漸得勢力過激派佩拉昆氏所領袖之極端派内陡生内訌聯合國軍事委員主張爲權宜計不能不承認一帝黨政府云 
　　紐約電 
　　紐約報紙滿載鐵路罷工消息據一可靠統計罷工人數已逹三十萬之衆彼等表面要求雖爲增加工資減短作工時間但其最後目的似係欲將各大錭廠歸爲國有現由警察及義勇兵勸罷工者上工　　雪得尼電 
　　澳洲共和國上院已通過和約未加保留條款 
　　巴黎電 
　　在法國之聯合國代表已簽定一恊約禁止售賣現存於某處之大批軍器火藥以免危害歐洲之和平約内規定俟一九二六年國際同盟召集時决定應否改變本約内之條件 
[路透電]  
英國大罷工三誌 
　　二十九日倫敦電 
　　今日日中罷工現狀無重要變動運輸工人及街車夫均仍工作好事分子之所爲未如預料之得手分散糧食汽油及其他政府嚴厲計畫都有效果就表面觀之一切均照常進行惟略有限制而已前途如何未能預决運輸工與街車夫顯皆急欲表同情於路工以倫敦一處而論計有九百萬生靈若運輸工與街車夫亦相繼罷工則京畿區内更將受累矣當道目下當然作種種準備惟若無運輸工人之輔助則將大受掣肘今一切全賴當道有無維持一部分鐵路車務之權此層似覺漸有進步據陸續發生之現象觀之路工對於一切皆不在意惟一致急求罷工耳今鐵路數條雖有火夫司機者守站者服務而人數極爲寥寥汽油問題至關重要摩托車與飛機皆仰賴之今悉國内所存者足供八九星期之用汽油煤斤糧食一時無缺乏之虞糧食部之警備計畫已於數月之前佈置妥帖故行之頗便罷工若再延久則米特倫與北部工業要點均將大受影響蓋彼等除煤外日用各品均賴外間接濟也工廠與煤礦被迫停工者頗多南威爾斯礦工十萬人因無車輛運輸所採出之煤故已停工 
　　二十九日倫敦電 
　　地底鐵路之現狀漸有希望哲爾亞之電氣廠現有投効者在廠工作地方鐵路與漢姆泊斯台特地底鐵路現皆試開火車旭萊電車因復得電氣亦可開車倫敦南部因以稍覺利便今除通至北部之幹路外其他各鐵路幾日有火車來往聞倫敦與白賴愛登公司之司機者與火夫有百分之七十五願復上工大西鐵路某員謂該路車務幾如常狀現有驅逐艦運兵赴各要點且載郵件若干運魚者之罷工已告終止故魚之供給頗稱豐富今雖有上述之佳好氣象而火夫與司機者聯合會秘書白朗萊氏乃謂此次决鬭將甚久長而劇烈云倫敦電氣工聯合會决議目下不取任何行動今日午後倫敦自由巿民開會選定柯柏爵士爲倫敦巿尹該會議承允贊助政府並要求即行召集國會頃間當道發表文告謂運輸狀况未有變動火車來往者漸多投效者極衆 
　　二十九日倫敦電 
　　聞有無賴兩次圖在倫敦白賴愛登鐵路路線毁壞火車該路現有軍隊從事防衛蘇格蘭羅工者曾攔阻火車傷火夫一人 
　　二十九日倫敦電 
　　運輸工人聯合會幹事部今夜開會議决展期明日解决罷工問題幹事部關於贊助鐵路罷工一事意見顯甚分歧 
　　三十日倫敦電 
　　昨日全國鐵路車務大有進步殊非意料所及今日可望更佳倫敦地底鐵路數條賴電氣復生投効者駕駛火車復可通行衆爲稱便據官場聲稱分給牛乳計畫行之頗稱滿意倫敦與各省道路運輸漸有進步海德公園之機關進行一切亦頗順手警務長發表文告請公民年在四十歲以下者應募充特别警察昨日午後有兩飛艇由沙斯亞姆登載客與郵件飛往哈佛本日無輪船離港糧食堆積棚下者漸覺腐敗昨日運輸工幹事部會議歷十四小時半之久散會後街車與電車工人赴全國路工聯合會總事務處與幹事部會商於是諸工人决議待明日開全體大會决定罷工與否聞湯末斯氏力請街車電車工人暫止取何行動故今日街車電車仍必照常駛行 
　　二十九日倫敦電 
　　倫敦白賴愛登南海濱鐵路公司否認司機者與火夫百分之七十五業已上工之説　　二十九日華盛頓電 
　　美國航務部因英國鐵路罷工已取銷定期駛往英國各口岸之輪船　該部取此行動乃恐輪船駛抵英國不能卸貨且難上煤之故此舉與英國航業家所將取之行動必相符合 
[各國罷工之影響]  
　　二十九日紐約電 
　　鋼工罷工已入第二星期雙方仍相持不下比斯爾海姆鋼廠工人四萬人於今日罷工臂資堡等處已有多廠重行開工　 
　　三十日比京電 
　　比國礦工大會贊成投票表决礦主若不依從工人至小工資之要求則擬於十一月間一律罷工一事 
　　三十日倫敦電 
　　鐵路罷工之影響已及於意法兩國因比美德三國運往之煤甚少故也 
[歐洲和會餘聞]  
　　二十九日日巴黎電 
　　起草委員會已將和平封鎖俄國過激黨之意見書呈交高等議會美國代表對於此項計畫堅持反對之議 
　　二十九日巴黎電 
　　高等議會採納福煦上將之提案規定防杜德人擅自處置航空材料計畫高等議會决議令德國照擅自售去之數交出此項材料該議會並接受軍事代表關於恊約國分取德國航空材料之報告 
　　二十八日巴黎電 
　　今日參議院和約審查會在參議院提出動議請政府與對德和約約之簽字國磋商在約中加列一條禁止某種戰品之製造及他種必要方法務使德國及其與國得以切實滅除軍備總理克勒滿沙稱和約條欵尤以第一百六十八條爲甚防止德國續建軍火廠已足使法國有所把握以限制德國戰品之製造總理執此爲要求參議院對政府投信任票之根據審查會員乃贊成總理之言 
　　二十八日巴黎電 
　　十月十日已可望投批准和約之票 
　　三十日瑙威京城電 
　　考慮瑙威加入國際聯盟之委員會已一致贊成加入 
　　三十日巴黎電 
　　巨哥斯拉夫擬簽對奥和約 
[各國内情記]  
　　二十九日羅馬電 
　　衆院業經解散定十一月十六日舉行選舉十二月一日召集國會 
　　二十九日倫敦電 
　　據沃木斯克電稱柯爾恰克大將已命沃木斯克政府總理儘速告藏召集國會籌備　　二十九日維也納電 
　　内閣議决出售值克郎百萬之美術品以所得之欵購食救濟人民 
　　二十九日倫敦電 
　　據波蘭人方面消息俄國過激黨政府與德國商妥在波蘭密謀革命著名運動員賴台克氏已爲此事由柏林赴俄 
　　二十八日巴黎電 
　　法國官場戰時所設之鼓吹機關此後將隸屬於外交部其職務在表彰法國美術科學與思想於國外 
　　二十八日巴黎電 
　　法國現有組織萬展覽會於一九二○年在列里舉行之計畫擬使與重興北部災地有關係之工商業會集一處且予恊約國商界以良好機會俾得與法國買主直接接近 
　　三十日比京電 
　　柏林半公式電稱戈爾登將軍勸喻波羅的省之德兵撤回未獲效果該將今卒由德政府召回 
　　三十日羅馬電 
　　阜姆電稱逹倫齊哇氏命截斷亞格蘭之電報交通聞逹氏現出兵與巨哥斯拉夫作戰　　三十日柏林電 
　　此間社會民治黨開會對於關防大員諾斯克氏一致投信任票諾斯克氏演説力斥極端派之非謂其强暴恣肆之罪千倍於舊時君主又曰吾輩如欲生存則所當犧牲者即此一二千狂愚之人而非六千萬國民 
[國外要聞]  
美報之山東問題論 
　　中美新聞社譯密勒評論報云山東問題之解决實爲一種大缺憾如治病然留一腐爛之點不澈底加以割治終必養癰遺患此事之影響大約足以致中日間與日美間之永久惡感今美國輿論對於英法二國亦漸次發生異議各聯合國政客在戰時所發表之愛他主義今已暗淡無色一般人民向視國際同盟主義爲彼等將來自由之保障者今漸喪其信仰美國因此已發生一劇烈之政爭對於山東問題解决内容之許多汚點大加探討以致内幕盡露向使不有此種解决則黑暗尙不至於盡暴而和會當局之威信猶可保留一二也和約之遲遲批准無非山東問題爲之厲階英法皆承認戰事之轉敗爲勝由於美之食物兵器及人力否則歐洲不免被德國所控制全世界皆知英法與日本訂秘約許以山東德人權利讓予日本藉以自救又世人皆知日本現正圖在遠東擴張勢力以冀他日控制世界正與德國之野心相同威爾遜總統之親赴和會與美國在和會之勢力乃與英法有無限之裨益美之加入戰局清白無所爲其脫離戰局也亦清白而無所得美國不欲得任何權利所欲者不過一種正當之國際同盟以保世界未來之和平而已欲保世界和平舍此别無他法從前種種方法均已試而無效如有一國際同盟以世界相當之公意爲後援則真足以保未來之和平而日本亦無庸慮彼之新發展將遭阻礙也前美使芮恩施博士於臨别東方之前聲言譬如鬥門牌日本實握有必勝之劵但須門之得法則不獨可博中國之好意並可得全世界之好意英法因山東問題之結果均在東方失却好感因之實利上亦受損失然則英法曷爲不助日本善門其必　之牌藉以輩固事方之大局助成中國之和平與發逹而使與中國有關係之各國皆受商務興盛之益而日本且名利雙收哉 
[平定歐洲金融之研究]  
中美新聞社倫敦通信云茲據政界消息歐洲目下金融狀况太不平定匯巿尤變動極烈因而倡議整頓者頗多英政府尤銳意平定金融狀况意在使國内增進物産減少消費但商界中人以爲尤要在調整英美間之匯巿議將英國所負歐洲諸國之欵移於美國賑項之下又議欲使此辦法益易收效凡購英國公債劵者苟遇匯巿跌落所受損失應由英國賠償並極願政府决定辦法限制政府臨時貸欵減發公債劵據某銀行總理宣稱整理之第一步須將儲存現金額與公債劵發行額定一比例差逐漸提高此議頗爲金融界所注意至法國之經濟狀况則因戰事而國内工商業皆大受困且專恃發行債劵貸外欵以籌軍費今各恊約旣不復能恊濟限制進口又經取消乃大受反響其危急尤加人一等法國佛郎在國際滙巿之價值尤低於比利時法商界因之大爲躊躇仍望他恊約國予以援助以濟其困據法報載稱各恊約於恢復匯巿平定一事當仍如戰時之提携或則維持法國之信用爲新借款之擔保或則各恊約間互相信用尙有數家報紙主張不如由歐洲諸國向美國合借一鉅欵將債劵發售於美法國財政總長在國會委員會有人質問以佛郎跌價之事答稱當取消進口限制時其跌價早爲政府所預料因外貨忽然充斥其額超過土貨則佛郎之價自隨之而跌補救之法宜於英美兩國外别求外貨一面則增進土産此質問案並由商部總長作答謂將來法國當投資以從事開發其殖民地之工商業云 
[國内要聞]  
靳代閣之財政問題 
　　靳雲鵬登臺後首先注意財政據院中某君談及靳登臺之先不但有種種布置對於財政上且有許多有力者之帮忙若無把握不敢貿然上臺據最近消息籌有眉目者將近五六百萬梁燕孫亦爲之運動借欵至四國銀行方面允撥鹽稅準備金二百萬元即日可以撥付此欵原係在鹽課收入項下截留以備支給大借欵利息之用核計現存額共八百萬元財部要求再撥若干銀行方面尙未承認又靳對於各機關欠欵及軍餉問題迭經與李次長籌商應付方法昨日又召李入院靳之談話大旨謂連月中央政費拮据異常即以部轄軍隊論之財部積欠已逹千萬非部所轄軍隊尙不在此近來各省截留關稅恒爲接濟欠欵致中央庫空如洗財政陷於無可救藥之地此第一應行設法補救者嗣又論及八年度預算案問題謂俟新國會審查决定後即行提出閣議果財政當局持有具體辦法循序漸進縱中央經濟困難未嘗不可挽救萬一是則有待商於尊意者云云談話畢聞經李氏面陳略謂財政支絀固屬逹於極點然欲圖補救之方非先從小借欵入手不可惟目下新銀團尙未正式成立是以稍爲掣肘承屬補發政費曁預算案諸大問題亟當妥擬辦法並節流計畫再請尊示云云 
龔心湛前决定推行八年公債辦法首由官吏薪俸搭放二成後各方面皆有趦趄不前之勢近日龔去靳來此種搭放公債辦法亦不爲靳所贊許聞日昨靳爲此事特咨行財政部大致謂本院經費奇絀所有薪費搭放公債之事請自本月起免行搭配云云此項咨文到部之後京中大小各機關連日已接踵而起要求免搭有已咨財政部者有正在醞釀者有今明日陸續咨送財政部者於是代理部務之李思浩即在部開一會議擬即准如所請一律免搭俟再經一二度討論即可通知實行惟本月各機關之已發放薪俸者業已停止搭付而從來未曾搭放公債者則更無所謂停止蓋實未嘗行此辦法也 
[銀行團之沿革及内幕]  
　　新銀行團正在醖釀之中關係我國前途極重據某財政家談話述銀行團之沿革及内幕甚詳茲録之於下銀團之原起始於前清宣統二年英美德法四國感於各國自由借欵競爭之劇烈債權者之利益日益低落遂相約而組織四國銀團次年四月訂立一萬萬元之借約供改革東三省幣制及發起東三省實業之用不料日俄二國因未得列入團内日本遂起而聯合俄國以侵犯其特殊地位爲理由共同抗議於是此借欵除交付墊欵四百萬元外遂形頓挫再次年爲民國元年國體改革後一切善後經費不能不仰給借欵各國鑒於從前之失策乃招致日俄兩國一併加入而組成六國銀團至民國二年三月美總統威爾遜閲六國銀團規約有干涉我國内政之嫌與美國從來對外政策不符復又宣告脫離故同年四月間所締結之一次善後借欵二萬五千萬元遂由五國銀團擔任同年九月五國銀團在巴黎曾議英政府因本國未入銀團之各資本家在歷史上勢力頗爲雄厚遂提議鐵路及實業借欵不得包含五國銀行團規約之内於是政治借欵該團雖有壟斷的包括權而經濟借欵仍任各國之自由競爭五六年來均適用此規定相沿未變惟政治借欵與經濟借欵其界線正難劃清例如幣制借欵就經濟方面言爲一種經濟的設施當然屬於經濟範圍就政治方面又一種制度的改革亦可目爲政治借欵加以年來政費支絀外人每疑我假經濟借欵之名行政治借欵之實或增加經濟借欵之額使經濟設備之外得以巨大餘額流用於政費此種現象在歐戰期中對於日本之借欵爲尤著例如民國六年一月及九月之交通銀行借欵二千五百萬元七年四月之電信借欵二千萬元六月之吉會借欵一千萬元八月之吉黑森礦借欵三千萬元九月之滿蒙四路借欵二千萬元合計爲一億四千五百萬元屬是類性質之借欵且歐戰以前列國對吾之投資額日本原居第五位今因此種種竟一躍而居第二位（第一位爲英國約四億餘萬元） 
若合民間投資及舊時在滿蒙方面之投資如南滿鐵路等額而總計之實已超過美資而有餘於是人言嘖嘖遂引起吾國之注意今次美國在巴黎即以政治借欵與經濟借欵不能清劃界線爲理由提議組織新銀團當提出時其要點有三（一）新銀團由英美法日四國組織（二）舊借欵團旣得之借欵優先權應一律讓渡於中國呀新銀團（三）嗣後中國借欵不問其爲政治的或經濟的均由新銀團承擔最近又聞已議决七項辦法（一）英法日三國贊成美國之提議與中國以經濟的援助（二）關於實業及鐵路借欵除已爲列國旣定之權利外凡現在及將來此項借欵契約優先權由本團承受其由團外資本家締結之契約或優先權務設法使讓渡於本團（三）俟英法美日四國承認俄國政府後得許該國資本家加入本團（四）比國財團俟本團成立後得希望加入（五）團内各國銀行又各自成一團體只許代表自國經濟活動不許代表他國利益（六）關於實行團得各使其代表及技師提出計劃書（七）粤漢鐵路借欵日本財團不必平均擔任云云此銀團經過之大略情形也近以日本力持滿蒙除外與美國提案根本觗觸加以政府方面以某種關係於新銀團之主張亦不與以同意故新銀團之成立今尙在停頓中 
[北方對王揖唐之態度]  
　　尚在敷衍 
　　王揖唐赴滬後各方大爲反對政府恐王對此悲觀特於昨日密軍致王略謂報紙浮言殊不足恃中央銳意謀和始終如一我公萬不可因此而萌退志務必堅持初旨鞏固團體從速疏解亟圖開議云云東海亦致密電一件勸慰王氏暫在滬濱忍耐以觀將來變幻如何苟至不得已地步執事（指王而言）或居滬或返京請由自擇政府决不干預又聞安福部於二十八日拍電王揖唐云（現在有人欲諷示執事將總代表退讓以便彼黨得以操縱此事影響大局甚鉅慎勿畏難而退致墮其術中務希安心堅持此問一致决議必爲執事後援）云云可覘其心事矣此外有上海擔任疏通之某君電致某方面云南方對於一堂殊無轉圜餘地在王君株守滬濱亦頗難堪未知中央有無愛護王君與促進和議之其他方法耳等語蓋探詢政府有無更換王揖唐之意也 
據某方面消息近日倪嗣冲又電政府略稱此次王總代表南下各界無不慶賀得人且於時勢上重放光明人民認爲可以從茲息亂不期王君到滬南代表傲不接待殊屬藐視不顧大局請即致電軍政府是否願速開議且須述明和局經久停頓咎在南方云云此外尙有張作霖曹錕聯名拍發通電大意謂國家孱弱民生凋敝加以外交之緊急邊務之重要若不急謀统一前途危險不堪設想末言如有故意爲難阻礙和局者當目之爲公敵以白其罪於天下原電約有二千餘字措詞極激此爲王揖唐南下前往保定奉天天津與各督恊商之結果然倪嗣冲等之虚聲恫喝已成司空見慣恐西南未必認爲有一顧之價值耳 
[京華短簡]  
　　政府昨接吉林鮑貴卿急電謂近有日本艦隊停泊廟街地面意圖斷絶我國在海參崴巡洋艦隊之供給勢極危險務望政府火速向日使交涉查昔中俄在海參崴訂有條約除中俄兩國艦隊外其他各國艦隊皆不許任意停泊該處明載條文而日本竟有如此舉動實屬故意擾害居心叵測我國萬不可受此欺辱必須與日使從嚴抗議速令該國艦隊退出廟街免生意外枝節以符條約云云同時政府又接劉鏡人由海參崴報告謂近有日俄軍艦在廟街鄰近測量意欲封鎖我國巡洋艦於内該處爲我國軍艦輸送食料之總口若被封鎖勢必阽危務請政府立即向日使提起抗議以釋此圍且在海參崴之各國領事及僑民對於茲事亦均憤怒云按昨報傳砲艦已上駛今據此項消息是仍未解决録之以俟後證 
海軍交通兩部互爭德奥商船久久相持不下海軍總長至以不出席閣議爲要挾並以艦隊爲競爭之後盾交通部知此事勢難獨占不得已遂提出於國務院請交公决後經國務會議議决以此項商輪心入每月約二十餘萬除少數截留備用外以十萬歸海軍部十萬歸陸軍部又出租時所得之保證金分作三成以一成歸海軍部二成歸陸軍部撥抵應發海軍部經常餉項等現已由海軍部令行所屬知照利益旣可均霑艦隊當可貼然無事矣 
縣自治法業已公布當局現正籌備一切以期早日實行其進行程序约分三期第一期擬訂各規項則如縣議員選舉規則佐理員任用規則縣自治職員懲戒規則縣自治法施行細則等由内務部法制局會擬草案呈請公布並一面於京師設立地方自治模範講習所養成自治模範人才以備任用第二期則規定自治之施行日期及施行區域俾各省民政長官知所籌備第三期則爲實行之時期 
近日參謀部發現大控案此案之緣起係因參謀次長陸錦侵吞公款以俄邊調查費每月兩萬元爲最鉅該部自張懷芝到後部員月俸無欵發放聞已欠至四個月該部各局員因次長陸錦吞欵具呈總统府國務院參謀本部督辦邊防處共列十三欵請求懲辦已批交參陸辦公處查辦聞邊防處段氏以陸錦係河間引進之人曾派員至帽兒胡同馮宅探問意旨馮亦大斥陸之荒謬又該部長官張懷芝方偵查證據如果屬實將先呈請褫職 
熱河蒙地升科問題在京蒙古王公議員全體反對本地蒙民尤爲激烈蒙古王公日前曾遞呈公府詳陳一切已交則政内務蒙藏院三處核議財政部昨日咨覆蒙藏院略謂此事於國課民生須兼籌並顧已電調熱河財政廳譚椒馨來京備詢云云聞蒙古王公方面以爲五族共和雖無不納稅之理惟蒙古情形與内地不同開墾之地已向扎薩克納租錢與國課若再升科便係兩重國課况令佃户升科則地主權利不啻喪失故不能承認如譚財廳到京後無相當辦法蒙古議員將在兩院提出查辦案 
[杜威博士續講教育哲學（續）]  
　　把學科獨立與兒童實際生活脫離關係其流弊有下列三大端第一個流弊可以分作三步（一）學科與真生活斷絶生活自生活學科自學科（二）學科變成紙上的假東西不是真東西（三）學科在實際上不能應用 
最顯著的一個例就是成人把自已的種種知識用盡方法縮成一小塊使兒童熟讀背誦或用韻語或如西方宗教中用問答體一切道德已故變了文字也改變了都不管他久而久之自然毫無意義了　 
在創造這種制度的人以爲兒童將來一定能懂得的能應用的其實終於不能懂得因爲這種都是成人所 
 
 
 

Page 7

 
 
認爲真理的東西對於兒童本來没有意義兒童的經騐裏面從來没有這些東西自然不能懂得不能懂得自然不能應用就是對於行爲不能發生影響了兒童在未進學校以前與他的母親他的同伴玩耍覺得狠有意義因爲這些事都是他能懂得的能用得的一進學校便換了一個新天地見的東西都是不曾見過聽的東西都是不曾聽過他於是以爲學校裏面這些東西本來與實際生活没有關係的本來只是騙騙先生的我們廢了多少時間多少精力在學校裏頭得了這樣一個教的人學的人都不希望實際應用的結果這許多時間和精力不是完全白費了嗎 
　　不但舊式的讀經和宗教問答有這種壞結果就是新式的各種科學如歷史地理物理化學等等要是離開了人生日用去講其所得的結果也與舊式的教育完全一樣 
　　譬如學化學的人他對於所學的東西只是認爲化學科的東西化學教室裏頭的東西徒然記著許多符號公式和種種試騐的把戲你若問他應用方面的如肥皂怎樣造法爲什麽可以去衣服上面的汚他就不知道了學植物學動物的人也是如此這本來不能怪他因爲他本不知道所學的東西與人生日用有什麽關係所以教育的人要是不把人生日用的實際生活放在心頭無論什麽學科都得到與舊式讀經和宗教問答同樣的壞結果 
　　這種結果還可以養成知行不合一譬如某人學了許多學問别人就名他爲書生這個書生的名字不是恭維他是侮辱他表明他是什麽都不知道的意思因爲他所知的學問不能影響到他的行爲他的行爲又不根於他所知的學問於是養成人家看輕知識的一種習慣實用教育的所以重要就是這個緣故説到實用教育人家每容易起一種誤會以爲實用教育就是吃飯主義其實並不然吃飯固然未始不重要教師能教得學生得到飯吃也是狠好的但是實用教育的目的是要使他所學的東西指揮他的一切行爲教的人能知道學科對於兒童和社會的意義兒童也知道學科對於社會的意義（未完） 
[粤學生檢貨風潮續聞]  
　　學生保釋後情形 
廣東學生查貨被捕風潮已紀前報茲再將詳情調查如下二十三日三時許學生調查隊探悉長堤大新公司由外運來日貨電燈膽一大宗當即派出學生四十餘名分水陸兩帮各守要隘查緝後由一部份學生在騐發廠門口搜出初擬會同警察將此貨扛往總商會酌擬處罰忽有數十名武裝警察突然而來將搜貨學生周其鑑等十一名帶區押解警廳訊辦學生會聞耗即擬由電話轉知各校討論對付辦法惟是電話局已奉廳令一律不准通訊遂由該會發出急函傳知各校集議并出傳單兩張聲明被捕原委是夜由學生聯合會派出八百餘人前赴警廳要求將被逮學生釋放時魏廳長適返寓乃由秘書長陳恭壽用電話請其返廳處理魏遂步行到廳飭學生等派出代表往見當傳入問話時每人分入後必有警察持槍相隨形殊嚴厲魏一見即云本廳長已有佈告嚴禁調查日貨爾等竟敢抗令私自調查本廳長爲執行職權起見當然干涉且爾等是否學生殊難認識若要取保非校長監學不可至爾等回校與否聽爾自裁云云各生答謂此次外交失敗全國皆憤粤省繼津滬之後搜查日貨雖非法律規定然在總商會邀請各行商會議取决此次已由學生示商人以憑證舉動文明今商店畏查藉詞騷擾而警察無理拘捕學生情實不甘如廳長不准學生搜查請廳長擔任交回青島廢除密約生等奉廳長爲偉人不然學生等恊助官廳挽救危亡而官廳反加摧殘若謂青島應拱手讓與外人二十一條密約應該遵從請以明令公佈則學生等永不調查云云魏不置答時已兩點後由旅省潮州中學校長親到警廳保回三生餘均在廳是夜十二時許學生所要求絶無效果乃列隊而回將此案情形拍電往上海學生聯合總會旋即開會議决八欵（一）定二十四日十二時在天字碼頭齊集各校同學舉行示威運動（二）請願軍府（三）請願國會（四）請願省會（五）質問督軍（六）再赴警廳交涉（七）通電全國學生聯合會（八）通電本省各校聯合會至二十四日各校學生在天字碼頭齊集約千餘人於一時許前赴軍府請願府内已預飭守衛軍隊止學生等在府前暫駐併令派出代表張啓榮等入見後由軍府派出副官劉德裕接洽其請願條件有二（一）務逹要求釋放學生目的（二）要求逹到有查貨自由特權當由劉副官將代表意見轉向岑伍兩總裁陳述旋得復稱對第一項要求自可允許即由電話轉逹警廳飭將被捕學生釋出惟對於第二項似有難以辦到之處經劉向學生等婉勸謂以余個人而論凡買賣貨物俱以土貨爲前提此爲我中國人救國治標之大本稍有血性當無異詞諸君愛國熱誠極堪嘉許惟對於沿路檢貨一層似乎太濫云云至五時許學生遂折回向警廳請願聞有女學生一隊亦參預其間時魏邦平適赴伍朝樞薑酌廳内要人謂須廳長歸來判斷復見學生來者愈多即派出警察游擊隊武裝警察多隊在南朝街東西兩邊路口及觀蓮街朝觀街等處要隘把守不許行人來往狀極森嚴時約八句鐘即有教育會長陳其瑗及普通教育何劍吾工業學校校長黄强到廳請將學生保釋至九時許魏亦讌罷返廳惟學生等必欲得該聯合會允准始肯受保復經各方面勸慰乃由該會領帶被捕各生而出復在長堤一帶巡游沿途唱歌極形奮激至十一時許始行散隊查領回各生如下周其鑑（工業）張殿邦馮世英（公立醫藥）蔡沙棠潘壽海（番中）梁安民關榮袞何鴻芬（嶺海中）二十五日學生團因官廳干涉搜貨特聯合中等以上學生約有千餘人分作數隊巡行城廂内外以銅鼓軍樂爲前導并有大小旗幟數十面大書堅持到底合力救國百折不回等字樣沿途高呼振興土貨抵制亡國公司各等語途人咸謂學生此次運動艱苦堅持百折不撓誠屬難能可貴云云又聞當各生前赴軍府時甫及頭門即有某女生一人暈倒在地男校各生正擬將其舁進軍府請醫醫調而該女生移時復醒遂在東門僱越 
一肩輿舁之返家 
另一消息云前日因檢查日貨被警察游擊隊帶回警廳訊問之學生教育會以事出愛國情有可原故由該會會長陳其瑗會同各幹事等於下午四時前往請求釋放經魏廳長允諾照辦惟學生要求（一）須魏廳長賠禮（二）須取消二十二日之禁止檢查命令（三）須派軍樂隊警隊歡送回家陳會長等以其要求過分事必不諧遂即折回教育會迨陳會長退後旋有學生數百麕聚廳前意欲闖進魏廳長恐學生愈弄愈烈發生意外嚴飭警兵保護一方禁止後來學生加入一方則嚴禁學生進廳學生等仍欲散隊亂進廳長見學生不釋終無收拾乃又特電教育會陳會長請其再來保釋陳會長以義不容辭接電後亦即上廳與魏廳長商量辦法商量旣定陳會長力向被帶回廳之學生説明前者要求之無理由宜及早受保出廳並力向麕聚廳前之學生説明謂廳長甚願將學生釋放母庸鼓譟各學生見情形如此自可及早罷手彼此均願聽陳會長之處置遂由陳會長具結將被拘之學生保出而在廳外之各學生亦即散隊歸家聞各學生到廳時爲下午六七點鐘而保釋學生時則爲夜間十時許 
國會兩院議員通函云兩院同人公鑒敬啓者頃閲學生團通告謂有先施大新真光公司等組成之聯益會自受日人運動呈請督軍令行警察廳取消規約嚴究學生調查以便私辦日貨冀圖厚利等語查該公司等久標不賣日貨字樣果真毫無日貨何妨任人調查今乃勾結外人呈請官廳禁止調查顯係圖賣日貨同人相約自今以往不到先施公司大新公司真光公司等商店購買貨物并勸愛國諸君勿爲所愚幸甚幸甚褚輔成等一百七十二名同啓（姓名因太多從略） 
學生團佈告云慨自外交失敗舉國呼號學生團毆章焚曹於北京士商界排貨於津滬風聲所播中外同情吾粤商人自立規約停辦日貨以盡救亡之天職深明大義衆口皆碑詎有聯益會者甘受運動請督軍令行警廳取消規約嚴究學生調查以便私辦日貨冀圖厚利實屬甘爲國民公敵應籌善策對待學生等對於調查一致决心誓死堅持義無反顧謹將其罪狀宣布於衆願我國民勿入亡國公司及亡國商店購貨努力堅持勿貽五分熱度之譏國家前途庶有豸乎中華民國學生團謹告 
　　高師學生團布告云我同學近以抵制聲浪日漸沈寂且有學生因調查日貨被逮恐各商店以爲可以恣買日貨致負我國民一向提倡之心爰於昨日午後一時巡行各繁盛街道振起社會購用國貨之决心適有中等以上學生聯合會及中華學生團於巡行時發佈傳單或有誤會爲我同學者惟我同學不敢藉重名義敬謹宣方同學對於提倡國貨磨力不盡惟於其他事務則概不參加邦人君子幸垂鑒焉國立廣東高等師範學校學生團謹啓 
[西南之改組軍府説]  
　　軍府將决定和戰方針 
　　此次派員赴京滬招待各國會議員返粤制憲連日由滬南下者兩院人數合計不下百人内外故前日衆議院在省議會開常會已足法定人數查衆議員原額定五百九十六人要有二百九十九人卽足法定人數而是日常會人數已超過三百以外據聞留滬候船南下者尙有三四十人又參議院原額二百七十四人應有一百三十八人出席方足人數現下實在調查計算已有一百三十人所差祗數人而已再候三數天有滬輪到粤亦必可足法定人數開會刻下兩院議長對於制憲事宜已積極預備進行預計本星期日省議會常會閉會後下星期即可正式召集兩院議員開議惟有一部分意見以軍政府多頭政治黨派紛歧尤當亟謀根本上之解决擬於兩院正式開會時首先提出改組正式政府之主張選舉大元帥刻計國會議員新新俱樂部褚寓照霞樓各部分人已多同此意見矣 
　　惟據某通信社聲辨云日前有人傳説國會方面擬將改組軍政府者今日本埠各報揭載云兩院一足法定數改組案即行提出并言各政團如褚庽如新新俱樂部如照霞樓多數意思均表示贊同云云然以記者所知此項紀載絶非真相前三日國會中各派份子因對於院内院外事有所恊商聚數十人晏會於西濠酒店席間言談對於和局咸抱悲觀其結論均歸重於西南自决國會自决之一點末後江西議員某君作長時間之演説略謂西南氣勢之不振由於政府組織之不善護法政府最高機關厥惟國會與軍政府乃一則行使約法上職權一則行使軍政府組織大綱上職權軍府自軍府國會自國會國會意思不能拘束遂可撇開國會意思爲所欲爲此與野蠻時代之大皇帝無異苟利於已一切聽便此西南所以不可爲也國會對此不良制度有兩種辦法一則選舉大總統組織正式政府一則攺組軍政府法以現在之七總裁行使約法上大總統職權其下再組織責任内閣與國會生關係前者須國會三分二以上之人數急切尙難辦到後者以過半數行使同意權數日即可成功云云旋由衆院副議長褚輔成君起立答辯謂某君兩種主義皆有正當理由余以爲前者選舉總統完全係國會職權但足三分二以上之人數便可舉行某君以爲難者余以爲尙易後者改組軍政府須先徵求各省各軍同意值此和局懸而未絶之際是否容許引起内部問題尙須仔細研究故余主張此議從緩云云於是羣起鼓掌循序散去觀此則改組軍府一説目前尙不成問題也 
　　軍府某要人消息云軍府因和戰問題前經分電各省徵求意見連日接到陳炯明吕公望及國會議員各要人來電多謂不戰則宜速和不和則宜速戰又有謂軍府一紙空文反對王揖唐之後並無别項預籌對待極爲危險而吕公望則報告閩督李厚基備戰情形贛督陳光遠亦增兵庾嶺南方若再游移不决必致貽誤大局反爲北方所乗故岑伍兩總裁昨日商議以各省覆電雖未到齊然時勢所迫萬難延緩决議無論各省覆電到齊與否待至星期六日於政務會議之外當另行召集各方要人開特别軍事大會議以决定和戰之大計畫焉 
[蘭州張廣建致南北通電]  
　　亦爲王揖唐説項 
　　北京國務院邊防督辦處各部院武鳴陸上將軍廣州軍政府均鑒歐戰告終内訌未已國命如縷百險環伺廣建曾於八月冬日快郵力陳統一之不可刻緩以　爲國民誰甘滅亡鷸蚌相持必至共盡當此元氣朘削大患剥膚而爭挾私逞快横阻和局是謂引繩操刃以自戕賊非至狂憒孰肯爲之滬濱和議久經停頓全圖人士望眼欲穿中央以朱　代表因病辭職改派王總代表赴滬續議竊意開誠布公通情導　雙方相見宜共體元首期念之殷懷與國民顛連之苦况互爲讓步速解倒懸今時何時譬如拯溺救焚返之天理良心豈能更生異議乃聞有陰謀政客仍急從旁撥弄百計阻撓真乃忍心害理不顧國是不惜民生試聞吾國如果南北分裂或重啓釁端是否尙能立國乃恐覆亡不速而併力擠之迨相持過激釀成犬馬奴隸之慘則悔之晚矣且無論彼陰謀家對於王總代表箇人之感想何如但王總代表旣奉全權任命臨行曾發通電懇摯周詳幾於涙隨聲下誠心善意遐邇周知豈　堅持對人主義以憑虚揣測之心遽相梗阻辱中央之使命陷全國於顛危天下耳目豈可盡欺功罪是非必當有定廣建奉職西陲見大局一日不定即邊患一日不息心所憬懼惟以告哀所願南北代表從速賡議吾國魁碩長德交輔翼之以底於成則全國之福也張廣建感印 
[開封之户口與教育]  
中美新聞社開封通信云開封居隴海路之要衝比年以來漸形繁盛其進化雖不及東南各省之速然户口與教育之發展亦有足資比較者茲就最近調查所得之狀况列表於左爲留心豫事者之考鏡焉户數五萬七千四百六十五男數七萬七千八百七十七 
女數五萬七千七百九十九有職業者五萬七千三百五十無職業者六萬六千四百五十八耶教中人一千零八十三學童五萬四千零六十一壯丁三萬五千零七十七廢疾一百七十七非家族雜居者七千三百八十八現住十三萬五千六百九十九他往九百零八形跡可疑者七百七十七寺廟僧道八百四十一公共處所中之人口一萬七千九百五十九（右表爲民國七年年終警察廳報告之數）公立法政專門學校四百九十八人公立農業專門學校一百五十人省立第一師範學校三百七十九人省立女師範學校八十五人省立第一中學校三百八十七人省立第二中學校四百九十一人省立甲種農業學校一百六十人省立甲種工業學校一百三十一人省立甲種商業學校一百一十七人留學歐美預備學校二百一十人福中礦務鐼校三十一人聖安得烈學校一百一十人濟汴中學校八十一人省立第一高小校一百五十六人省立第二高小校十八人省立第三高小校二十七人省立女子高小校六十人第一師校附屬高小校九十九人開封縣立高小校七十一人國民小學校二十七處（内私立者十處）一千零二十二人（右表爲民國八每學期教育廳報告之數） 
[紀湘省之災狀]  
湘省近年以來旣迭遭兵禍復屢被天災當本年四五月間十雨五風滿擬秋收可望豐稔得稍補民間元氣不意即自五月後各屬或遭水患或報蟲災已屬令人愁悶乃據最近調查更有甚於此者長沙湘潭一帶之早禾因晴多雨少收割之際發現害蟲收成祇得六成内外然猶望晚禾及菽麥豆之屬可以豐收不謂迄今月餘未嘗一雨不僅豆麥枯槁卽四鄉晚禾亦多數無望雖此時即降甘霖已嫌太晚况驕陽爍爍絶無雨意乎 
湘省本年蟲災幾至徧及全省湘西之永綏乾城鳳凰等屬不僅晚禾盡爲所害顆粒無收卽山中樹木亦多數被其傷損枝𠏉枯焦宛如冬季至寳慶新化等屬則爲害尤甚當害蟲初起時農民尙不重視不過終日在田間捕殺而已繼乃愈起愈多復雇人捕捉凡捉蟲一兩給錢百文方力謀驅除而蟲更大作蓋其繁殖之速無與比倫不惟捕捉爲難且蟲毒極重凡人在田間稍久者卽四肢作麻病不能起農家無法祇得將已熟者趕速收割因之收穫早者收數尙有四五成遲則祇三四成或一二成最遲即爲食盡寸葉無存矣 
湘西各屬自入秋以後水災蟲災相繼並作永順龍山保靖古丈等縣日前更驟發蛟水將所有低處田禾沙壓殆盡沿河地畝亦衝刷無餘當蛟水暴發時洪水浩蕩一瀉千里其由北河流下木牌服物牛馬牲畜之屬爲數甚多男女屍身多至數百具亦云慘矣其他各物秋收無一能稱中稔者至若芷江黔陽一帶則不惟秋收歉薄且加盜匪横行湘民何辜遭此浩刼也 
[皖省近事]  
省議會第二屆常會原定十月一日開幕茲因各縣議員尙未到齊擬展至雙十節舉行 
新簡皖財政廳長陶鎔刻在北京聞將於下月初旬來皖視事陳代廳長現已預備交代 
省立第一師範學校趙繼椿校長現因遞補國會議員遺職由教廳呈請委任趙綸士（即趙繼椿之姪）接充教育廳長董亨衢赴山西省考察教育狀况聞定下月初由省出發歸期當在一月以後 
皖孔教會設淺學識字夜課傳習所專爲貧民子弟及負販者入所肄業 
聖公會青年會准於雙十節舉行化裝講演現已呈請警廳備案屆時必甚熱閙 
皖省維持國貨檢查所昨日常會提議擬將内部從新改組完善得多數同意 
潛山縣知事吴蘭森自抵任以來對於地方應興應革事宜靡不極力進行茲由當道呈請給奬以資鼓勵 
[江浙請願减賦之動機（二續）]  
今使吾民請願政府使吴杭等三十六縣之漕一舉而豁免之則中央所損不過焚土之數而民力大紓將使地方自治得以發展斥財興業之事歲有所增國殖因以致富而各項賦稅之所課其究也仍歸國家所謂理財當取遠勢無近功者也然吾民體貼中央　求嗇但願中央一視同仁俾蘇漕以淮爲比例浙漕以寗紹爲比例即由兩省官民考查各縣科則均半核減沾惠實已無窮蓋道之所宜者義也情之所思者仁也苟仁義之不施聽其呼籲而不加寛恤則理有必至勢有固然大總統亦知近年吴中匪盜之多失業無告之衆一度凶荒一度繁殖在邑盈邑在野盈野此其人在十年以前或爲良農或爲善士業旣失其胥匡以生之樂則亦何施而不可况歐戰平而人民思想劇變無政府共産主義流行至廣蘇浙地瀕江海有感斯應政府但知防杜而不從生計之蹙舒一爲規劃則情屈而利害之説伸有非某等所能盡言者此非某等之危詞以聳聽也已往者俄德方來者扶桑前事不忘後事之師夫豈不以生計哉竊望我大總統深思周孔均平之義廣推禹稷飢溺之心慨然將蘇浙吴杭等縣舊漕額徵准予大減以盵民勞民圖遠利人民幸甚國家幸甚抑某等更有請者今年太湖水漲不下辛秋察理觀微癥結至鉅一隅之力未能根本導治若惜目前之財苟安僥倖則是避利而趨害中材以下知其非現在旣奉特簡大員合治蘇浙太湖水利應請大總統一面俯准核減蘇浙漕額迅頒明令務矯從前普減之失分别重輕期於平允預計此項手續繁賾斷非尅期所能蕆事一面飭令於未經核定之先自八年度起就吴杭等縣垷徵漕折項下年撥四成作爲水利經費截至工程完竣爲止如此以取之於農田者用之於水利工程水患旣除重賦又減人情歡忭國殖繁榮將來七屬人民所効力於國家者可久可大必遠逾所減之數無疑蓋國與民兩利是爲真利某等區區之愚伏祈容納不勝待命之至 
[杭州快信]  
　　衛戍司令部原設之稽查處現有直隸督署消息 
新任兩浙稽核所長錢吉選昨乘車抵杭今日接篆四師長陳樂山前日赴滬昨乘夜車返杭 
高審廳准法部新頒辦事細則今日實行改書記室爲廳文牘科向分擬繕保管收發現暫歸併收發一科民一民二刑一刑二各庭原僅主任書記官一員現改爲民事一二兩股刑事一二兩股每股各派主任一員以錢寳書宣聚炎施澤臣錢綏祖分别充任 
新巿場商品陳列館早經正式開幕原有之舊府前商品陳列所房屋堅固廢棄可惜現經各學校發起購取改爲教育成績品展覽處 
南洋華僑梁福屏梁藹餘梁佑祥等現偕浙江商品陳列館駐滬徵品處主任謝復初來杭游覽陳列館并會同總商會派員介赴各實業公司各綢廠參觀 
内部咨禁太平寳鑑工人寳鑑等書七種已令遵照 
[地方通信]  
[蘇州]  
　　參藥業基地解决 
　　蘇城參藥兩業在前清時藥業建造太和公所頭門曾由參業輔助經費洋四百餘元並將　三圖鴨蛋橋公所基地一併附人保管議定參業暫行附屬藥業將來爲建公所再與相當之報酬是以前將基也出租與鳳舞臺時仍山兩業公議而行詎今改租與顯志剛興建大中華旅館並未向參業通過於是參業不服與之交涉一而呈縣請予扣留執照奉批照准茲悉此事已由兩業代表籌商至再議决山藥業補還參業洋一千五百元以備購地建藥公所之用業於昨日呈縣銷案矣 
　　北代表來蘇游覽 
　　前日有北方議和代表施鶴卿偕南京中國銀行長許漢卿由寗乘車蒞蘇並北代表李碩遠方立之王莪蓀亦於前日由滬乘車來蘇均寓間門外鐵路飯店經蘇常鎮守使朱琛甫道尹王可耕特雇小雙珠家之盡舫船中並有吴縣温和事中國分行葉行長陪同各代表讌飲用汽油船拖往天平山等處游覽 
　　崇道女校之新氣象 
　　蘇州齊門外外洋涇塘岸基督教長老會設立思宓女校歷有多年尙有成效惟國文一科略有缺點以致學生未能發逹該校校長梅女士爰於本學期大加改革校名改稱崇道女校文學中西並重英文梅校長自任國文聘諸邱君鴻章擔任聞邱君係師範畢業在上海湖州等處各女校執教鞭已十有餘年富有經騐該校發逹可預卜矣 
[松江]  
　　鄉區民警小衝突 
　　燒香山派出所巡長金桂祥之兄在該處開有肉舗日前許家浜某鄉農因巿肉　釁與之互毆某鄉農訴之桂祥經桂祥引咎服罪已和平了結詎許家浜之周阿鳴等恥某鄉農之被欺糾集數十人馳往派出所尋釁桂祥以阿鳴等今春曾集衆搗毁縣立農場奉令緝拿究辦遂將阿鳴扭住餘人見勢不佳亦各散去當日桂祥即將阿鳴押解來松業已由縣判處徒刑六月 
　　醫院改組消息 
　　松江臨時救疫醫院開辦以來兩月之期已將屆滿該院主辦之謝朱蔡李諸君以松江地方遼闊尙乏地方醫院爰擬於十月二號滿期後三號起即將該院改組爲地方醫院移交該院主任醫生侯念言醫士接辦 
　　磋商對調場地 
　　天恩堂與公共體育塲比鄰而居天恩堂有空地畝餘突入體育場内該塲地形遂成凹字地宇覺隘小觀瞻亦殊不雅爰由兼任場長張彬士與縣公署三科主任顯稼軒科員袁玉雨等於三十號午後約天恩堂主任牧師安迪生到場商請將場外迤北隙地與天恩堂空地對調惟隙地大小僅抵空地五之二故安牧師雖有允意必須體育塲籌有抵償辦法俾天恩堂不致受損方能費行對調 
[鎮江]  
　　各洲蘆灘發現跳蝻 
　　徒邑御降隆鄉連城新洲東洲一帶新蘆柴灘發現跳蝻遍地皆是當由周董呈報到縣張知事昨已派委本署職員徐崧帶同衛隊前往該處督率洲民認真搜捕以免蔓延 
　　鎮郡米價跌落 
　　鎮郡米價因江北高寳興泰等處晚稻登場來源甚湧行盤業已鬆動自昨日起巿價每石減洋三角起米每石售洋五元三角上白米售洋六元左右中秋節屆尙可望減惟瓜鎮各稅所恐有奸商偷運米糧出口已通令各分所嚴密查禁以重民食 
[揚州]  
　　添組通俗學校 
　　揚州公私立學校已逹數十所惟通俗學校尙未發逹茲有邑人洪承蒸鑒及於此特在舊城適中地點添設通俗學校一所擬暇倉聖祠爲校舍業經呈准縣署函知該祠管理員陳際唐查照辦理 
　　請禁無照開行 
　　江都大儀集陸陳行董邱伯齋等以該處農民每於農閒之際不納牙稅私行營業旣亂行規又匿關稅具稟縣署請予示禁以符定章 
　　郵局升調郵員 
　　常州奔牛鎮蘇州平望鎮現均添設郵政分局惟人員缺乏昨日由南京郵務管理局函調揚州郵局某某兩君充任該兩處局長以資辦理 
[雜評一]  
靳閣與議和（默） 
　　靳閣之欲費澈和議也必先有所不靳然所謂不靳者非不靳發電疏通也亦非不靳籌欵接濟也蓋不靳而僅在此仍無益於和議也吾所謂不靳者一不靳撤換代表二不靳犧牲安部三不靳廢軍事恊定與密約四不靳於對面條件盡力讓步五不靳改易前閣不誠之態度如是始得謂之不靳以誠意議和而後和乃有望不然靳其一切而空言誠意議和和又何從接近哉此靳閣不可不知者也 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
南代表謝絶交涉署談話會 
　　江蘇特派交涉公署於星期四（即今日）下午五時至七時柬邀駐滬各國總領事及南北總代表到署開茶話會聞是日招待外賓爲陳震東楊小堂招待南北總代表爲卓健伯李子光並聞王揖唐祇帶隨員曹省之及衛隊數人云 
聯合通信社云昨日十月一日爲王揖唐到滬後之第十三日楊小川交涉使具柬邀南北代表於今日下午集餐意欲於腐間使兩方正式會見不料唐少川氏已先時柬邀南分代表於今日下午四時至老靶子路住宅茶話接到楊氏請柬比卽以時間衝突原柬璧回 
平和通信社云南方總分代表對於明日（即二日）楊交涉使之宴請已决辭謝不往並由唐總代表於同日同時邀请南方各分代表至其本宅開談話會以表示此意藉免與王見面頃自王氏方面傳出消息王日來與在滬之真正民黨某首領頗爲接近其部下日嘗來往於哈同花園並聞華僑方面接洽更密日前華僑平和期成會發出啓事略謂王揖唐到滬甚久南方始終堅拒和局難免不再破裂本會近接南洋各埠函電均以維持和議督責茲訂某月開職員會共謀挽救方法云云而王氏方面即謂華僑主維持和議卽無異贊助王氏然究竟華僑是否如是此時姑不爲一字之懸擬唯靜察其行動何如耳 
[全國和平期成會之東電]  
　　廣州軍政府武鳴陸總裁雲南唐總裁郴州譚總司令韶州李總司令各省督軍省長衡州吴師長各省平和期成會均鑒敝會東日致北京政府一電其文曰北京大總統國務院鈞鑒國内和議遲久不决踴躍之羣情一變而爲咨嗟怨　提携之好意浸至陷於潰决分崩癥結所在始由於兩不相讓無誠意可言今則言誠意者又非其人無以示信何自修盟本會於王君揖唐任總代表之初長電瀝陳早决其有今日之趨勢也乃未蒙亮察茲則王總代表亦旣蒞滬矣軍政府疊電甚於吕相之絶秦南代表宣言且爲尹邢之避面國民以賣國代表相譏社會以分贓和議爲懼連日惡耗頻傳西南方面主撤回代表改組政府者有之主急修戰備下令討伐者有之是舉國喁喁千鈞一髮之和局因王總代表一來形勢益增險惡其成效又甚可覩矣在國民心理所以重視此次和議者以南北一家非同敵國媾和僅求解除戰事及互訂雙方利害條件即爲已足對内貴在統一蠲除一切痛苦斯有樂利可期對外貴在取消喪失主權各約保持國際地位方有富强可望實力也負責也讓步也已囿於雙方利害範圍矧所謂實力特武人之標題所謂負責尤一派之壟斷讓步云云不過厚幣隆儀之互爲餽贈於彼惸惸無告者有何涉耶輿論如此本可瞭然近日各方對西南軍府歌篠養三電甚表同感良以共和建設以來久不知民意爲何物好惡勿反人情飢渴易爲飲食前言往訓深可長思更不可解者和戰之權操諸南北政府政府主和當然須負和議條件之責代表受政府委任倘以全權寄付無論何人均能代負政府之責而龔閣屢電聲言一若北方政府舍王總代表外無人能負其責責任内閣之謂何褊見私言固不足公諸天下也今當中樞改紐負重有人續籌和議已有規隨之宣言力任艱難尤需根本之計劃海内引領傾誠視聽相屬應請鈞座俯納民意首將議和總代表一席改遴一衆望允孚者充任本其真正誠意急謀開議次則軍事恊定各欵實今日和平之障按該恊定本爲今代揆所手訂於國家利害關係知之較切歐戰復和已失繼續效用應與各項密約路約分别宣告取銷在此二端皆爲最近國民所力請弗獲者一旦毅然有所表示則仁聲仁聞入人之深又當何如耶夫天心之厭亂人情之望治本屬同然惟瘡痏餘生災祲又迫祗此望和心理猶爲一線生機如使由觖望而生自决由自决而流過激生業坐廢兵匪交乘禍變之來寗堪收拾本會振導和平爲其職志歷次凟陳遇有不幸而中之言輙用驚悸杞憂是切再竭愚誠堂高聽卑幸垂矜鑒全國平和期成會聯合會叩東特此電聞全國平和期成會聯合會叩東 
[英國在華商務復振之西訊]  
字林報載一來稿略謂近來在華英商屢接忠告勸速合力進行以免所餘無幾之東方商務盡爲日美德人所奪去此種忠告固屬可感惟聞者將以爲英國商業墜落不堪矣投稿人欲研究英人商業究竟如何墜落故有下列英日在華商務統計表之編集表中僅以每年五月爲標準其故以五月可視爲戰前英人商業最盛之一月且爲日人大受抵制影響前之一月也表中列有五金一類凡各種機械器具則不含括於内觀此表所載即見日人乘英國奮戰之際出其全力侵佔英之主要商務自一九一四年五月起至一九一九年止日人商務逐年加多極爲顯著尤以今年五月爲甚就英人商務表察之英商從遠地運貨來華以與距華咫尺之勁敵相爭尙能支持不墜由此可見英商不獨未曾酣睡且能不賴他人扶持獨自保持其商務焉一九一七年與一九一九年之五月英國在華商務最爲不佳蓋一九一七年五月正值德國厲行潛艇戰術而英政府方收集船隻以運美兵故是月英船從英國來滬者僅有兩艘一九一九年五月本可爲商務復振之時日惜國内不甚寗靖棉業又有罷工風潮故是月未有起色但六七八三月則英國情勢稍佳在華商業較前增多而日人商務則因抵制風潮江河日下此表所載係採諸海關表册專指英國與上海間及上海與日本間之直接商務而言其從香港運滬者則不攔入也 
每年五月份國别疋頭件數棉毛織品碼數五金擔數 
[美絲業公會之高誼]  
　　捐銀五千兩 
　　中美新聞社云駐華美商會頃代表美絲業公會以捐欵銀五千兩之支票一紙送交改良中國養蠶業國際委員會此欵由美國各大絲織廠捐輸用以促進中國絲産改良生絲銷路此舉足以表示美絲業中人第一次注意於中國之絲業距今兩年前美絲業公會曾派絲業專家杜狄氏來華勾留數閲月至各絲業公所演講并陳演活動影片以示美國與他國之絲紡織法杜氏在上海及廣州等處演講大率假座華人青年會美國素爲中國生絲之大買户迨歐戰後歐洲巿場遽爾隔絶於是中國巿場益臻重要一九一七年中國繅絲總輸出百分之五十六經絲總輸出百分之二十○五均由美國輸去華絲銷售美國巿場之大阻礙在繅絲土法之不良致繅出之絲不適用於美國絲織廠之快速織機現中國紡法改良此項阻礙漸以消除金陵大學爲美教會所創設現已加入養蠶學一科以改良中國之養蠶業二年以來該校由國内産絲各區招集青年子弟數百人授以養蠶學速成科兼授紡絲法於選種育蠶諸新法均切實講授實地試騐將來各生徒學成散歸故里再轉相傳授云 
[蘇浙士紳之會議]  
　　蘇浙兩省以太湖運河共同關係本年水患全由太湖上下由水利失修兩省紳耆潘祖謙唐文治金蓉鏡等發起請願修浚太湖援照直魯江北運河例簡任督會辦在貽德里開會到者五十人公推王清穆主席先由書記朗讀呈文一致通過繼推請願代表蘇省南京方面推定錢崇固儲南强王士雲曾樸等四人浙省杭州方面推定陳其采沈澤春李開福王震等四人北京方面推定汪鳳瀛沈金鑑施肇曾錢錦孫等四人繼論督會辦人物以德望經騐爲兩省七屬所推重者非七屬之人概不承認當經提出數人互相推讓未决而散約明日開茶話會云 
[呈送學事年報之嘉許]  
　　上海縣知事沈寳昌奉江蘇教育廳指令云呈及年報均悉察閲學事年報所述經過情形精心擘畫成績燦然而於小學教育研究會分普通研究分科研究通訊研究三種尤足增進小學教員之學識翌年之教育計畫注意推廣小學徐圖普及自是當今急務於新教育實施方法如令兒童練習自治增加課外作業注重課外運動亦屬切要之圖尤應毅力實行至列舉各事項之處理概要頭緒亦甚清晰改良私塾辦法尤能實行督促改良綜核各項該所長頗能積極進行深堪嘉許學事年報准予存查仰飭知照此令 
[中國之人髮貿易]  
　　中美新聞社譯密勒評論報云中國爲供給頭髮重要國之一如西比利亞日本及印度及其他東方之國供給人髮亦不少但不及中國中國人口既衆風俗又殊其出産人髮之多爲世界冠固不足怪中國有人口四萬萬其男子婦女以至小兒莫不於人髮之供給有所貢獻滿清入主中夏男子皆須梳辮於是人髮之供給更多故中國髮之大部分産於男子而不出於婦女且男子髮辮之髮性質尤佳中國婦女之髮實非鮮少但恒藏作自用或作爲清潔器皿之用然後抛棄之耳至男子之髮其收集之法甚有趣味蓋男子旣梳髮辮必須每隔數日令剃髮師梳篦一次以去垢膩其時必有髮脫落剃髮匠則留置之積儲日久其數遂多此項人髮皆汚穢而混亂販髮商向剃髮店購得之乃爬梳抉剔用水洗滌耐心將其理清全用手工不藉機器比其長短以類相從有時所成髮抽有長至五英尺者亦以此法爲之自辛亥革命後男子髮辮皆翦除於是男子頭髮之供給幾至斷絶今日純由婦女及少數未去辮之男子供給頭髮髮之來源旣少價值因之大增茲列大略巿價如下三十至四十英寸每擔六百元二十至三十英寸每擔一百六十元十八至二十英寸八十元十二至十六英寸六十元五至十英寸四十八元然價值雖昻尺寸較長之髮竟不可得人髮在中國用處極狹惟婦女用以作造假髮優伶用以製假鬚此外無甚銷路其實人髮在工業上用處甚大也華人之髮色黑而粗直富於彈力一絲之髮能任一百七十八格蘭姆之重於製造細網極爲相宜目下人髮出口之大埠在北部爲天津西部爲重慶東部爲上海南部爲廣州前三年之出口數額如下 
　　一九一六年一九一七年一九一八年 
天津三七三八擔四六○六擔五○七七擔重慶二一六七擔三二八五擔一二○二擔 
上海四一四九擔六二一二擔二八七二擔 
廣州六七七八擔七五八九擔三三一三擔 
以上三年内中國中部出口之數甚少民國以前漢口長沙兩處一年出口額超過一九一八年全國各埠之出口額一九一○年漢口出口四六七七擔長沙出口四一二九擔是年全國出口逹一五三八八擔迨一九一一年漢口出口跌至一二八二擔長沙出口跌至二一二三擔目下除上述四大埠外其餘各口每年出口不過數百擔耳中國人髮大都輸至香港英國美國夏威夷島及日本上述三年内輸往日本之人髮大增輸往法國者則減少茲將前三年輸往各埠之數列表於后 
一九一六一九一七一九一八 
香港八五六○擔一○一六九擔六七○九擔 
英國三二五○擔四二三四擔七五四擔 
法國一四三一擔四二一擔一八九擔 
日本臺灣在内一二九八擔一九五○擔四四七○擔 
美國夏威夷在内二○九五擔五四五八擔二二三九擔 
　計一六六五四擔二二二三二擔一四三六一擔 
[小木團體之加薪問題]  
　　本埠徽寗蘇本四帮小木團體擬向大行團要求加工曾於日前齊集西門内高家弄梓業公所内預訂通告開會集議適行董郭順卿因事回里由郭弟渭卿與副董顧慎卿到會向衆言明俟郭董回滬集議辦法即行通告略誌前報現在郭已回滬徽蘇本三帮小團已停工兩日今日上午八時許由團團體約集一千四五百人到公所與大團會議仍舉阿生等爲臨時代表重申前議聞大團擬按照錢碼原數加發一成而少團堅執如前雖經大團再三開導竟無效果議至午後四時仍未解决遂各訂另再開議而散 
[米價飛漲之影響]  
　　本埠米價奇貴舉凡手藝工帮水木工場及苦力等輩已大受影響昨又有冷熱鐵帮工人相約在邑廟公所叙議僉以每日所得不能博一飽餐或擬加收工資或擬酌增膳費並咎官廳不能杜絶私運米糧出口致吾輩民人同受損害等語聞已倩人擬就公禀呈請商會設法維持矣 
[米價昨已回鬆]  
　　昨日南北巿到有蘇同錫常等帮米船不下七八十只蓋因滬上米價已飛漲至十元左右各該産地聞訊紛紛裝儎來滬規圖厚利初不料上官與海關稅司日夜派軍警偵探扞巡在各輪船碼頭嚴密守查私運一般奸商不敢冒險嘗試米價因之頓鬆昨日白破特别頂高九元六角新梗八元三角然較上年新米上巿時尚貴兩元之譜云 
另函云本埠米價日來逐步增漲高白米每石已售至十元左右幸近日天氣放晴新米之到埠者尙多堪以接濟南帮米名新白稻者前昨等日亦到數百石起初開盤每石八元七八角昨日巿面呆滯故已跌價至八元三四角惟陳榖新破礱碓係底貨缺乏每石價在九元七八角巿上米店應售者每攙和新粳新蘆秈故均大獲利益其新蘆秈開盤七元六七角昨日已由米業董張樂君將逐日所開新米及陳榖破礱米等價格列表呈報上海縣公署請爲轉詳齊省長備查並聲明存貨現狀請爲實力維持嚴禁私運以保民食 
[機器碾米公所常會紀事]  
　　昨爲機器碾米公所常會之期下午二時在總商會三層樓上開會董事張樂君錢貴三曁評議員曾影毫朱安生蔣敬文張杏園及同業到者二十七家由張董等提出現因滬寗鐵路火車小工起運米石增加運費查向章每噸取費洋一元零五分今須增加一倍每噸洋二元一角全年核計爲數不資現由該小工頭目屢到各廠申説將於十月一號起實行應請衆公决衆議稍予酌加尙可勉允至實行期限未决前不能承認乃由公所函復該小工頭再行磋商酌核外一面將理由提出函請車務總管察核辦理 
[浙茶運滬之計數]  
　　本年浙省箱茶業由茂順泰轉運公司向滬杭甬鐵路之杭閘口站陸續報裝來滬已逹九萬餘箱迭誌本報茲查此項箱茶已將運輸告終（遲至本月底）故近日由閘口續批來貨减少所有九月十五日起至九月底止按批由杭到滬之數分列如下九月十六號由閘口運到七百十一箱十七號由閘口運到二千零十三箱十八號由閘口運到三百七十一箱十九號由閘口運到一千零七十箱二十號由閘口運到四百五十二箱二十一號由閘口運到七箱二十二號由閘口運到三十八箱二十三號由閘口運到五百五十一箱二十七號由閘口運到一百七十箱二十八號由閘口運到十一箱二十九號由閘口運到二千一百七十箱三十號由閘口運到五百九十八箱以上共計七千五百二十二箱均運至上海南車站卸入貨棧由海關洋員騐明後由該路運送處分裝塌車先後送往滬北蘇州河濱元記洋棧存儲然後報關裝輪出口云 
[釐金改辦統稅之計畫]  
　　江蘇齊省長近令本埠徵稅機關略謂頃奉財政部電釐金舊制弊竇滋生最大原因即在局卡林立節節抽收商民每苦留難員司遂多私飽本部曾於民國四年擬改辦統稅嗣因大局糾擾未能一律實行本部現擬卽决改辦統稅希即從速遵辦以期舊稅之改良至改辦統稅理由特録於下（一）凡載運貨物除火車貨捐有關鄰省仍照舊辦理外其屬於一省境内者均於經過第一局卡時徵稅一次概不重徵在公家旣可省處處設卡之繁在商民亦可免節節留難之苦（二）徵收方法整齊劃一積弊得以漸次爬核（三）商民既不受重複之紛擾當無再用三聯單及子口單之理由（四）國貨以免除繁密之阻滯使因之而暢銷（五）商民旣皆樂從稅欵亦可望增加云云 
[錢業議定銀行解欵之辦法]  
　　本埠南北巿錢莊同業邇因銀樓業在某國等銀行躉購大批金幣製飾兌換欲提現銀撥還金幣價值惟恐流溢海外滬地金融界不免受其影響會議各情已紀昨報茲聞北巿錢業中與銀樓方面往來者如某莊一家有八十萬之鉅次亦二三十萬之譜故該業現已公决如同業中解銀行欵項者與轉賬同等辦法應照巿價償貼拆息云 
[錢業遷移之各業意見]  
　　南巿錢業遷移北巿問題各莊表决實行惟聞南巿各業以錢業爲金融樞紐巿面攸關公請縣商會及錢業詳加考慮云 
[張民權之消息]  
　　回國留日學生救國團張民權前赴南洋羣島久未得有消息茲悉張君友人昨接張君來函謂本年六月間該地華僑因抵制日貨爲警干涉遂釀成罷巿風潮張亦捲入此潮流中而爲所禁錮今已三月尙無出獄消息獨囚黑房臭氣薰天每日僅得糠製黑麵包二塊且不許友朋入内探望以致輟食廢寢罹病獄中今幸轉解新加坡待遇稍佳矣云云 
[陸副會審官今日蒞新]  
　　公共會審公廨副會審官王崧生出缺後經駐滬領事團選舉陸紹宗接替已由領袖比總領事薛福德氏照會關正會審官查照陸君涓吉今日蒞廨視事陸君號仲良清江蘇巡撫陸春江之文孫現年三十二歲浙江杭縣人前清花翎同知升銜分發江蘇候補知縣日本法政大學畢業生入民國後曾任上海地方審判廳推事以勞績奉馮前總統令給司法部二等金質𧴛豸章今襄理公廨讞政聞者咸稱得人云 
[法公董局新總辦視事]  
　　法公董局前總辦辣斐理君回國後由帮辦勤工疊氏辦理一切措置裕如邇經各西董公舉實授勒君充總辦之職現勒君已於本月一號接事照常辦公矣 
[准予變賣源順花行抵貨]  
　　本埠中華商業儲蓄銀行及匯通錢莊等九良環控四川路二號門牌源順花行經理宣曉帆不理押欵並往來銀二十萬餘兩一案業由公共公廨派捕將宣及該花行主胡賡廷先後傳案拘押候訊等情曾紀本報前日下午九原告中之受貨物抵押者延律師投廨要求准將受抵貨物變價備抵而宣胡兩被告各延律師到堂請求須着原告將貨所賣之價銀繳存公堂關讞員與英包副領事核禀諭准原告律師請求將貨變賣得價詳具報告候核 
[閘北義塚檢骨遷葬之縣示]  
　　上海縣公署昨發一九一二號布告云案據閘北慈善團董事錢允利沈鏞函稱竊照敝團舊有烏鎮路義塜凡租界内外貧民無力勞葬將屍棺棄置閘北隙地者敝團堂夫巡行報告即飭抬放該塜其蓆捲無棺之屍以及倒斃於路者騐聪明無傷亦給棺收殮安置在内迨交冬令將積存之棺裝運至真茹妥爲安葬每届約有一千二三百具近接時疫醫院滬寗鐵路總工程處淞滬警察廳滬北工巡捐局來函均以近來時疫猛烈閘北患疫者已逹數百人路局工人亦病莫能興日多一日烏鎮路義塜棺木露積當此天時炎熱穢氣四布於地方生命大有妨害囑將該義塜趕卽遷移以保地方而免交涉各等因敝團查該義塜地點近年居户逐漸加增而總工程處又適在塜北若僅將新積之棺裝運而前葬之棺未盡遷移狗彘爬掘殘骸暴露於衛生終屬有碍籌思至再擬將前後棺木不論已葬未葬一律遷空其未損之棺原棺埋葬如已腐敗不堪另備小棺將屍骨逐副整理均儎至真茹新塜排列妥葬庶幾幽魂可慰而生命亦得保全用特備函具陳仰祈俯賜核准備案並乞見復等情當經本公署函复在案茲又據該團函稱擬將該義塜全行遷清另備木匣逐具檢骨收殮送至真茹新塜妥爲安葬請給示前來合亟布告仰各色人等一體知照母違切切特此布告 
[恊緝津浦路之肇禍司機人]  
　　津浦鐵路上月間花旗營出事一案實因上月中旬該站貨運異常擁擠當車輛將行開駛之際臨時添掛貨車若干輛偶因司機不慎致車輛與機車互撞轟然一聲軼出軌外當時因傷斃命者七人重傷者十五人該站長立即電告該管車務總管周君派員到站察看除貨車損傷外尤以機車損傷爲最烈其司機人於肇禍紛亂之際乘隙逃逸現經周處長禀明徐局長移知地方官廳恊緝務獲外一面着落保人將該司機交案懲辦所有損壞車輛一律進廠修理惟貨物損失若干尚在調查至於死傷之人業由徐局長分别撫恤並將詳情呈報交通部核奪矣 
[海寗觀潮之籌備]  
　　滬杭甬鐵路本届訂於十月十十一十二三日開駛海寗觀潮專車並准於十月一日起開始售票各節兩誌報端茲聞今年該路籌備一切尤爲完善聞任局長特派車務總管沈成栻君總稽查吴先芬君於昨日（一日）上午乘坐慢車親赴斜橋轉至海寗佈置團場諸事大約今晚夜車可以回滬爰特分述其情形如下 
（一）上下船之便利斜橋站左近河濱往年輙被米木商各船停靠殆滿致鐵路所雇船隻離埠稍遠游客上船時不無多勞步履今届該路預先商准該處巿經董届時准將此項船隻移開俾鐵路船隻更向前移距站愈近與游客更覺便利更如海寧東門外每屆潮汛所停木排甚夥阻碍河道茲亦經該路設法屆時准即移開俾鐵路船隻可以直抵東門停靠該處距鐵路圍場不過數十武極稱便利（二）飲食之改良車中飲食今屆更加改良力求清潔適口據聞中午一餐向在鐵路圍場因地窄人多極易紊亂今届由一枝香特製一種精美之紙盒裝置各種食品售與游客旣可果腹更可隨意游覽無須在固定之地點進食也（三） 
潮勢之預測聞該路從海寗塘工局調查所得今年陰曆八月十七十九兩日之潮汛將與十八日相等或且過之故該路今年特别於本月雙十節及十一十二三日卽陰曆八月十七八九三日連開觀潮專車各一次藉飽觀客眼福際此秋高氣爽旅行機會尤爲難得故日内向該路購票者大有爭先恐後之勢云 
[續訊陳贊庥控案]  
　　台州人陳贊庥前被浙江水上警察廳偵探范顯揚在法公堂指控陳於上年五月間在浙境海面糾黨搶刦魚船數艘求請准予引渡訊究等語一案昨又提訊先據被告逹商律師稱陳父甫齋家産頗豐贊庥乃係獨子向來讀書未曾營商陳之岳父王大生向業捕魚於上年六月問王在台州以黄魚數萬尾令夥王阿毛運來上海銷售詎被私行裝至江陰地方賣去得洋而逸後由大生親戚王朝正得悉訴知陳甫齋電邀王大生來申後即向保人朱邱兩人理論始約同料理此事現陳甫齋在堂可證當傳陳甫齋上堂據稱陳贊庥實係民人之子因在申娶一妾又素染烟癖故居上海至電報實係民人拍發王大生者如堂上查得民等父子有非法行爲願甘重究被捲魚欵有賬簿可證求請限期交案二房東高洪氏及管弄入錢成林上堂稱陳遷居民人處已有三年上年實未聞陳有離埠之事是實陳妻張氏供丈夫祇於今年三月間至廣東謀事無着回申卽被拘案原告范顯揚稱陳犯案後逃來上海經我等私行暗探聞得陳係盜首故此來申報捕恊拿仍求引渡中西官判着陳交三百元人銀並保限十四天内候陳父交賬簿到案再行訊明核辦 
[秋丁演祭職員單]  
　昨日午後爲文廟上丁秋祀演祭先由縣知事委定職員齊至 
文廟於午後三時齊集大成殿舉行演祭職員單照録於后 
攝官姚孟塤主賈粟香左王桐蓀右通贊曹翰亭引贊曹頌孚王叔炎糾儀姚玉蓀讀祝范麟書司帛爵李頌唐丁賡堯錢紳齋朱伯華莫子經陸崧侯樂生十六人舞生六十四人貧兒院演畢已四時遂各分散而歸 
[少年宣講團全體大會預聞]  
　　本埠少年宜講團總部茲定本月十日午後二時（國慶節 
假南巿陸家浜中國圖書公司原址省立第一商校關特别大會討論某項重要問題並攝八年紀念全體照已由該團幹事部發出通告届時該團員均須出席又聞有由通俗游藝部化裝演講部擔任加入絲竹化裝演講以盡餘興云 
 
 
 

Page 11

 
 
[義勇軍賽槍大會之先聲]  
　　公共租界萬國商團義勇軍向來每年秋季舉行賽槍大會一次自歐戰以後軍裝子彈運輸不便除每月尋常比賽外大會停舉業已四年於茲矣現在歐洲和局告成漸復原狀該團總司令爲整軍經武起見早已飭司令部妥籌一切聞目前已趕備舒齊定本月十八號星期六起至二十七號星期一止連賽十天共分十種比賽如跪臥立坐快射慢射及埋伏進攻等法靶子用帆布及木板做成如全身半身走人跳人牛眼等各種式樣形形色色無美不備賽員則分甲乙丙三班查上年成績册練兵課分數爲標準一百二十五分以外爲甲班一百零五分至一百二十四分爲乙班一百零五分以下爲丙班每種賽射後以每班最優者四人給予奬品各國常備正備凡充義勇隊員均可報名與賽限四日上午十一時截止報名每員須繳費洋五元逾限報名繳費加倍昨已將詳細章程頒發各隊矣想屆時各國好男兒互獻技能爲國際爭光必有一番大决鬭也 
[女青年會演劇]  
　　今日下午三點半鐘基督教婦女青年會在崑山路會所開交誼大會特請文女塾學生扮演新劇劇名喚醒中國編製甚佳演劇之先並有中西著名女士彈琴唱歌以欵來賓與會者不必會員並可携親友偕往云 
[各學校消息併紀]  
　　中華工業專門學校新閘路路辛家花園中華工業專門學校本學期開學以來各班科程由教務長葛耀良斟酌更改趨重實用主義各科教習如工程金通尹算術兼畫圖王慎先理化朱仰殷英文汪康年李渭林陳幼青均能盡心教授辛苦不辭國文教員朱怡劍精通岐黄遇學生偶有疾病即悉心爲之醫治監學胡伯承鑒於星期日之學生虚度光陰自本學期起將唐文治先生所著之人格一書於星期日上午召集各班學生於一室爲之講解以冀養成學生之人格聞該校創辦人現擬籌資購地自建校舍正在積極進行云 
　　利濟學校組織校友會南巿南倉街史家弄口利濟學校前由顧君霖周獨力創辦今該校停辦已久當日同學不忘故舊爰組織校友會以聯情誼昨日下午三時在該校原址開第一次談話會先由發起人報告次謂顧霖周君朱夑臣君等演説次選舉臨時職員文牘爲袁頌豐陸介孫當選調查爲桂湘洲朱恊新鄧元和俞元爵高俊榮顧秉侯當選幹事爲汪春涵袁頌殷當選又議决草章數則並定舊曆八月十九日下午三時仍在原處聞第二次談話會商榷進行方法及成立大會各事云 
　　育才公學育才公學分會日昨選舉評議及調查二部今將被選舉人名録下正評議長王潛明副榮鑑曾兼大會代表評議員陳曾壽葉福綿金德模等十一人又調查部長被選者周尙事因周尙事多辭職後因時不及未果遂散會 
[基督教會消息二則]  
　　中國耶穌教自立會福建莆田分會聖公宗特派代表陳天眷郭維新二職來滬僑寓景興里基督徒營業公司招待所前日（禮拜）十時二君先生寳通路長老會堂報告閩省教務情形演講自立之要旨十一時半繼蒞義品里總部受全體男女部員之歡迎並有長沙自立會領袖曾季融君中華佈道團幹事龐子賢君同座首由俞宗周總會長主席致歡迎詞繼而陳郭二君先後答謝詞欵以茗點一時始　 
基督教慕爾堂循環前日（三十）在真茹分堂舉行冬季辦事會計到主理蔡式之恊理竺規身傳道周子松浦惠卿勸士李恒林會吏趙士瀛徐文祥女布道員明小姐馬師母某女士佈道團代表龐子賢商業學校教習葉發祥葉師母及該分堂男女教友王葆生吉瑞蓀等共四十餘人因韓長老師未到由蔡式之牧師代行主座講經祈禱後據各部報告一季之大略畢閉會 
[濟生會接鳳台縣乞賑函]  
　　中國濟生會昨接皖省鳳台縣知事劉沛來函云貴會撥給台邑賑麵一千三百八十袋經查振委員陳君榮華葛君雄夫由滬運蚌當即來如彼此迭經商酌並復邀集士紳籌議一致主張工賑辦法暫將前項麵粉由敝署妥爲保存專作修築禹山壩以工代賑之用緑邑禹山壩工程最爲險要因該處地居窪下水流激湍隄身非高不足障水非厚不足禦浪去今兩年水漲皆由該處潰决此次陳委員榮華會同當地紳董前往查勘切實丈量計該壩實長九百四十七丈五尺合里數五里零九十五弓擬築根寛五丈頂寛二丈高一丈二尺每長一丈計須百工每工以百五十丈計算共需錢一萬四千二百十二千八百文仍須建閘一道以資宣洩靡需灰木磚石估計約一千五六百元之譜奈台地瘠民貧頻年遭災而浜居淮淝之石馬居兩河口焦硤石口罔窰頭灣董峯罔五坊尤爲困苦致該處紳民對於前項鉅大要工明知事關切已因集欵非易徒喚奈何沛職司守土爲民禦災捍患本屬責有攸歸亦若於身處瘠區赤手空拳無能爲力幸蒙陳委員目擊民艱此次親往查勘估計亦謂禹山壩關係五坊人民生命財産若非修築堅同斷不足以澹沉災而蘇民困允爲回滬據實報告力求撥欵接濟沛用是不憚冒凟代台民仍作發棠之請向貴會重呼將伯如蒙恩賜逾格始終鼎力成全續撥巨欵俾得運到賑麵一例以工代賑成此鉅工使該壩得屹然重鎮砥柱中流此後淮淝永慶安瀾則台民之感德無盡矣（下略） 
[萬國拒土會明日開茶話會]  
　　上海萬國拒土會成立以來成效頗著茲該會爲擴充範圍更求進步起見準於本月三日下午五句鐘在青年會開茶話會籌議一切進行事宜昨已柬邀各界請爲屆期赴會云 
[紳耆請褒揚節婦]  
　　浦東新塲鎮節婦徐吴氏於上月間身故該氏自夫故後守節三十年如一日頗爲鄉閭所矜式現由紳耆潘光澤張紹元康廷祐葉秉鈞方濬顯鵬吴觀韶鄭坤廣錢祖彭康承舫張玉吴永清嚴杏林李殿雲等呈請南滙縣公署轉詳省長咨部援案旌表以揚苦節茲將原呈録下（上略）查有現故待旌節婦徐呈氏係本邑新場鎮八十二圖人即清故國學生徐秉祺妻清故國學生吴裕山次女邑庠生耀奎之姊殁於本年蓓曆七月初七日存年五十三歲自清光緒丁亥年十九歲嬪於徐氏結褵四載即喪所天幸遺腹生子查該節婦幼嫻内則長習禮經事邁姑而可型族　訓孤子而克振家風前經城故紳陳世珍等於清光緒年間稟准前王邑尊椿蔭備案存記先給保節待旌額在案此係有卷可稽不煩　述紳等事關採訪同在里鄰見聞較確合應特闡幽光聿彰潛德今將現故待旌節婦徐吴氏事實情由援案具呈公請縣長俯賜循案代呈省長鑒核恩准具報特予旌揚以昭激勵庶上宣德意下慰貞魂是否有當理合具文呈請轉詳施行實爲德便不勝公感之至上呈 
[美商孚華洋行開幕]  
　　九江路一號美商孚華洋行於昨日星期三下午開幕華洋各界踵賀者車馬途塞倍形熱閙洋總理麥美倫君華經理丁梅生君殷勤招待欵以茶點並合攝一影以留紀念至四時始各興辭而出該行兼做進出口營業資本雄厚規模宏遠將來生意之發逹可爲預卜焉 
[史惟記鐘廠有大鐘運晉]  
　　本埠史惟記鐘表號所設鐘廠出品精良久爲滬人士所信用如上海電車公司各站站鐘均爲該廠製品準確耐用已爲社會所共知茲更精益求精大加刷新銷路因之驟增近如山西督軍公署兩月前曾派員來滬訂造各式大鐘二十餘架其最大者與本埠江海關大鐘不相上下共值銀八千餘元聞已於日昨裝車運晉矣茲在廠續造者有南京高等師範學校等定製大鐘多架云 
[軍工支路暫緩興工]  
　　閘北工巡捐局因寳山路興築營房業已動工所勘軍工支路亦擬即日開闢特呈松滬護軍使核示等情（已紀前報）茲悉盧護軍使據呈後查得開闢該枝路實爲緊要之舉惟目下雖時屆秋凉而農民花稻尙未起身深恐一旦興工兩側田禾未免受損故决待秋收完畢即行選派運士開工興築云云現該局准將該枝路工程從緩至陰曆十月内興築云 
[朱兆辛將回國奔喪]  
　　前上海交涉員調任駐美舊金山總領事朱兆辛氏因聞乃父在鄂病故之耗即電報丁艱委人代理並已乘輪返國滬上有其戚某君昨接朱氏途次來電知不日即可抵滬以便轉輪赶鄂奔喪云 
[催填新式表摺]  
　　沈知事昨接財政廳訓令云案據泰縣泰興催徵兼會辦牙行登録營業稅王委員永祺呈送七年度收數比較表摺請賜察核等情察核表摺所擬程式尙稱明瞭合行照式頒發仰即遵照從八年度起依式填送以憑查核現值秋榖登塲牙行生意正旺該縣務須會委督飭經辦員司分赴城鄉實地稽查整頓總期稅收日有起色萬勿視爲例差仍由縣將收存九月以前稅欵立即分月填表解廳以濟要需切切此令計發表摺式樣各一紙 
[澄商購運人力車]  
江陰街道類多曲窄行人每易擁擠頗稱不便邑人近力加整頓交通已略見便利澄邑鉅商吴汀　復擬修建橋樑開辦人力車公司以改良與馬代步之繁擾日前特來滬向某車行訂購二十輛於昨運往澄江先行試辦再圖發展 
[警官奉令對調]  
　　淞滬警廳長徐國樑昨日訓令本廳督察長顔玉琛與四區署長張運連昌對調即日分别交替到差視事云 
[地審廳新推事官視事]  
　　上海地方審判廳刑庭推事官屠振鵠字寳彛杭州地方檢察廳檢察官陳備三字陶丞業奉兩省上台令飭互相對調等因屠奉文後交卸赴杭陳奉文昨已來申到廳稟知視事矣 
[防疫消毒所撤銷]  
　　滬上南北兩巿及浦東四鄉一帶當夏秋間發生時疫時由淞滬警察廳長徐輔洲派員在廳署前設立防疫消毒所凡遇有染疫身故之家由該管警署報告後即日派員督同小工前去澆灌除毒藥水開辦迄今商民稱善茲届仲秋疫氛已滅是以徐廳長於十月一日始飭將該防疫消毒所撤銷以節經費 
[檢查行旅之情形]  
　　淞滬警察廳向於南北車站内地各輪埠派有警探及女檢查遇有男婦往來行旅形跡可疑者即使行檢查行李及身畔其女客尙設有檢查所令其入内搜查至男客遇檢查時每在大庭廣衆之中體弱膽怯者不獨感受風寒而經過行客亦無不掩面而過以故行旅嘖有煩言云 
[各業户對於滬南工巡捐局之决心]  
　　方浜路業户代表趙紉之前因滬南工巡捐局弊端迭出曾投松滬護軍使署具稟請求澈究在案奉批候令該局查明復奪茲因爲日已久未聞查復以致憤葱即如小東門改造之房屋應讓不讓又南巿滬軍營舊址左邊大穰里房屋應收不收而房主陳灝泉雖經多方運動未得效果且路線前經吴前路政員勘明規定應收進二丈四尺乃被後任路政員勾串王延慶敗壞致害大局旣經屢報無效現特决定邀同吴怡石嚴子良席金生金福生狄渭公等具稟赴京上訴云 
[朱警佐訪查招摇包庇之人證]  
　　浦東新場鎮南邑第三分所朱警佐昨出佈告云爲佈告事本警佐邇聞本所有人在外用本警佐名義招摇包庇煙粉及私索陋規情事殊堪痛恨除由本警佐親自密查拿辦外合行佈告　鄉人等一體週知嗣後如有上項情事希即當塲將人證送所或據實指名報告准予訊明解縣請加等治罪决不徇縱姑寛自貽伊戚惟不得挾嫌誣裁致干反坐切切此佈 
[傳剛忱通緝案取銷]  
　　江蘇李督軍昨日通令駐滬軍警各署文云准陸軍部咨開案查浙省前步兵第一團團長陳肇英前因率隊附南通緝案内查有團附傳剛忱一員實係因病回籍並無投敵情事請轉呈取銷該員通緝前案等情到部當本部復核無異據情轉呈大總統核示在案茲於本年七月三十一日奉指令開呈悉准如所擬辦理此令等因奉此除分行外相應抄録原呈咨行查照飭屬一體遵照將該員傳剛忱免緝等因附抄原呈一件到署准此查此案前准陸軍部咨請飭緝前來當經轉飭恊緝在案茲准前因合抄原呈令仰該軍警等一體遵照免緝云云附陸軍部靳總長呈大總統原文呈爲在緝軍官傳剛忱情有可原據情轉請取銷通緝前案効力自贖仰候鑒核示遵事竊准浙江督軍咨開前步兵第一團團長陳肇英率隊附南業經咨部轉呈褫奪官勳通緝在案茲據暫編陸軍第一師師長兼援閥浙總司令官潘國綱呈稱據在緝案内前團附傳剛忱一員稟稱當上年陳團長潰散之際實在饒平車站服務因病就醫嗣因地方擾亂展轉回籍前已病愈親身回厦陳明前情經查明該員實係因病失常並無投敵情事請將原情轉請取銷該員通緝前案准予効力自贖等情到部查該員傳剛忱於上年十一月間軍官張百度等附南案内呈請褫奪陸軍憲兵中尉實官由部通緝在案茲旣接准浙督咨明實係因病就醫並非投敵自屬情有可原擬請將該員傳剛忱免予通緝仍發原師差委効力自贖可否之處理合據情呈請鑑核示遵謹呈 
[珠寳店因案牽涉之聲訴]  
新北門内盛昌珠寳店前於六月間有馬德賢持寳塔珠十串向其兜售當由該店出洋七十五元收進未幾有該店同業王蓉初至該店聲明前項賣塔珠係良濟洋行學徒馬德賢私自竊來至七月初一日即由王與良濟洋行原主將珠十串如數贖回詎至閏七月二十五日又由淞滬　廳派探至該店詢問有否買進馬眼裘表件戒面等件該店當以並無收下該物答之繼由該店投廳控告當經該廳偵緝隊將馬德賢一再傳案訊問據稱此物並未買與盛昌等語現盛昌店主浦福祥刻因良濟洋行將馬帶回控訴於公共公廨並涉及該店是以浦情急具呈警廳聲明一切昨奉徐廳長批示云呈悉查良濟洋行控告馬德賢竊珠一案尙未准會審公廨函知到廳應俟函到之時再行酌核以憑辦理云云 
[佔公路傳兩造預審]  
　　席金生與嚴子良涉訟一案奉護軍使令發上海地方檢察廳訊辦在案茲悉此案席金生爲原告嚴子良爲被告查席係本地人世居大南門内王家弄中之小弄底向在滬南經商嚴係寗波人亦居該小弄之口向在公共租界五馬路開設丸藥店生理此次翻造房屋竣工之後即在弄口中央另闢門户一處席等以其有佔公路且與公衆交通出入有礙責令拆除嚴堅執不允聲稱此次造房由工程局打樣發出等語於是復經雙方親友介紹不妥是以席等乃投護軍使署稟控當因案關刑事令飭地檢廳訊究檢察廳預審起訴審判廳昨午後奉審判廳飭傳兩造到案刑庭預審云 
[挖售墳土被控]  
　　鄭稚生昨投法公堂控管墳人顧苗根日前擅將商人視墳泥土私行挖出售賣與陳榮生得洋化用旋被商人得悉向論支吾故此扭案求請訊究詰之顧苗根供認擅將原告墳泥挖售與陳榮生得洋五元是實陳榮生供日前顧挑來泥土十餘方實不知係竊來故敢收下現今情願如數交還求請訊斷中西官判顧押一月以儆陳退去將泥土一併交還原告完案 
[黄豆船被汽船撞損]  
　　南巿生泰豆行日昨雇裝金和尙船大車黄豆二百六十四包運往杭州三燉交卸不意駛至嘉善西之三店地方忽有某汽船疾馳駛來其時潮水速率甚急該豆船避讓不及致被該汽船碰撞一洞貨物盡遭水没幸失事時在下午援救衆多舟子均各遇救該貨曾向益興公司保有平安水險當即報告公司派員前往確實調查云 
[麵粉無發票可疑]  
　　南巿一區一分駐所崗警前日在該管境商船會館碼頭查見船户王來生携有麵粉五包在彼雇車裝往某處求售形跡可疑向之詰問來歷言語支吾即將人贓帶所由王署員詰問王稱此項麵粉係在東地方有相識之某甲托爲代運來此等語官以該貨旣無發票呈電况供詞又屬可疑未能信實着將證物存所令出外於三天内尋到托運之友人訊明核辦 
[印少蘭被婦人砍傷]  
　　杭州婦人張王氏與楊樹浦路七百五十二號門牌棕榻店内之印少蘭不知有何仇隙乃於昨晨糾衆十餘人擁至該店大肆騷擾並持刀行凶將印之頭額耳畔砍傷鄰人王甫廷恐釀巨禍代　六百十二號華捕到來將氏與印帶入捕房經捕頭略詰一過立飭包探將氏轉送公廨收押並令巡街捕將受傷人送請醫院醫愈再核 
[指控混用假支單]  
　　北蘇州路一千零七十三號門牌某米行夥張洪生與同業王菊生吴秋生顧松泉金瑞榮等同赴滙山捕房指控楊樹浦路一千一百十四號門牌宏康米店經理浦東人唐菊順於本年六月至八月迭將廣東路同茂錢莊之假支票五紙騙取值價四千零零七元之食米九百三十九石等情捕頭飭探楊阿泉與西探麥克納恊往將被告拘押昨解公共公堂即由該探等上堂稟明前情以本案尙須調查請求改期李襄讞與英包副領事謙唐菊順帶回捕房展期五天查明解訊 
[匿孩控案不實]  
　　虹口東有恒路一千九百九十九號半門牌居婦王李氏（即陳金氏）因有外遇私産一子恐爲本夫得悉遂以孩向法租界萬全昌小雜貨店主王姓換得值價十三元之金戒一枚邇來氏與二房東婦人寳根娘有隙具呈公共公廨控寳根娘藏匿其孩請求追究前日午後經關讞員會同英包副領事升座飭將原被兩造及王姓等一干人證傳案鞫出前情以原告所控不實判將案註銷 
[拐賣男孩之重懲]  
　　蘇州人鄭根全因在新閘愛文義路小菜場誘拐楊炳和家六歲男孩阿毛帶至真茹鎮價賣與某寺僧人爲徒得洋二十元化用被楊偵悉報請新閘捕房派探前往恊同該處警區將鄭與阿毛移提到滬解奉公共公廨諭令將鄭收押在案昨晨由廨提訊即據包探張金龍上堂稟明前情並據男孩楊阿毛投訴被鄭拐至鄉間價賣與廟内和尙是實訊之鄭根全供認不譁中西官核供以鄭誘拐小孩斷人後嗣實屬不法判押西牢二年以儆阿毛交其父領回 
[犯婦在監病故]  
　　婦人陳陸氏因略誘罪案發奉法庭訊明判處徒刑五年送往漕河涇江蘇第二監獄執行在案茲悉該氏在獄染病醫治無效於昨斃命獄中報告地檢廳委派許檢察官毛檢騐員等蒞監騐明因無家屬判由堂收殮 
[售烟膏與售燈吃同罰]  
　　楊阿三在虹口裴倫路一百四十號門牌屋内出售鴉片烟膏被閔行路捕房華副捕頭邢紫衡訪悉稟請公共公廨繕給搜查票帶同中西包探於前日往將楊拘獲抄出烟膏數十盒帶回捕房收押昨解公共公堂稟明前情將烟膏呈案請爲訊辦並據被告供稱烟膏係從法租界購來自食等語中西官以被告破壞烟禁屬實科罰洋三十元無洋改押西牢一月以儆烟膏送江海關焚燬又江北人李阿四在東漢壁禮路一千零五十六號門牌屋内私售燈吃被該管捕房華探周小弟等偵知往將李與烟客朱雲生卜小三子及烟具一併帶回捕房昨晨解請中西官質訊屬實科李罰洋三十元無力改押西牢一月牛卜二人各罰洋三元無洋各拘禁三天烟具銷燬 
[私設烟榻分别罰儆]  
　　法租界大自鳴鐘捕房捕頭阿而風西君偵得徐裕慶家私設烟榻容留外人燈吃以其有違一章故於前晚帶同包探前往該處抄出烟具等物又小東門捕房捕頭偵得施老二家私設烟榻售賣洋烟故此前往抄出烟鎗八支烟具等物帶入捕房昨解法公堂請究先據捕頭上堂稟稱查得施老二家曾經公堂罰過數次有案請核詰之施徐供認私賣燈吃不諱中西官判徐罰洋三十元外以施不應復犯着罰洋一百元充公以儆烟具没收 
[茶樓容人賭博]  
　　海寗路二千零零五號門牌某茶樓主蘇州人王阿福因容留二十餘人聚衆賭博被一千三百四十八號華捕查見當即摘録門牌據情回稟捕頭請廨出單將王傳案訊懲 
[飭查兩押店互控現狀]  
　　閘北華界鼎豐同和兩押店在省公署及道縣各署互控一案爭持已久迄未結束茲上海縣沈知事奉齊省長令飭以是案雙方如何了解未據聲復仰即確切查明現狀迅行呈復以憑結束等因沈知事奉令前因已函縣商會傳令該業代表趕將此案了解確情限即據實呈復以便轉詳省署請示施行 
[汽車夫保出候訊]  
　　汽車夫陳阿二因在新閘路開駛一千五百六十九號汽車不慎將朱笙甫之黄包車撞倒致朱磕破頭額車輛亦被撞壞由捕查見將朱送入醫院並將陳阿二拘入捕房昨解公共公堂請究經中西官略詰一過判陳交五十元人洋並保候原告傷愈再訊 
[搜出玻璃假手槍]  
　　同寓新閘大沽路五十四號門牌之湖北人劉海卿董海山陳連桂行爲似不正當前日經派駐老閘捕房專查特别事件之中西探目查悉稟明捕頭恊往將劉等三人一併拿獲搜出玻璃造就之假手槍一枝刺刀一把帶入捕房押至昨晨解送公共公堂請究即據中西探目上堂稟明前情以被告等在租界内有無犯案請爲展期以便調查云云中西官得稟判一併還押候查明展期七天再訊 
[華捕行凶之科罰]  
　　嘉興路捕房七百八十號華捕杜春山前日上差在華租交界處之胡家木橋將販賣食物之江北婦人史顧氏驅入華界復趕去將氏兇殷踢去氏之口内門牙三枚氏痛極呼救由該處崗警聞聲前來察看之下歸稟該管區員函致公共公廨出單發交嘉興路捕房於昨將杜春山史顧氏併傳至案由中西官會訊之下判杜罰洋二十元或押兩禮拜示儆 
[口角起釁]  
　　蘇州人陸成森昨日下午於雲南路與同類某甲口角起釁互相扭打遭某甲毆傷當鳴由老閘捕房九百四十號華捕到來併拘捕房奉捕頭諭飭送陸成森投醫院醫治某甲存洋保出候傳訊核辦 
[扭控傭婦竊金飾]  
　　蘇州婦人石王氏住閘北華興坊前日因疑傭婦范襲氏顧高氏二人竊伊金釧金練扭控四區一分所轉解司法科核辦 
[摸行人皮夾]  
　　湖北人胡掌林因在虹口菜巿街摸竊行人潘世仁身畔之皮夾一只經潘當場察破鳴由四百七十一號華捕將胡拘入捕房押候解究 
[摸竊行人鈔票]  
　　丹陽人胡金葛前日下午在虹口蓬路摸竊行人袁本洲衣袋内鈔幣五元被袁覺察喚由一千二百九十七號華捕將人贓追獲帶回捕房押至昨晨解請公共公堂經中西官訊實判胡押十四天以儆 
[過犯攫銀項圈]  
　　匪徒吴阿毛前日因在北海路攫取小孩李阿珠銀項圈圖逃被捕查見追獲人贓帶入捕房昨解公共公堂請究經中西官訊知吴係過犯判押西牢半年贓交原告領去 
[縣公署批示二則]  
　　陳沈氏爲墊完空糧力難肩任陳請諭飭書保件明責歸的户承糧由據稱墳田四宙係戴照松户完糧究竟戴照松户完糧之田係何項圩號單户有無田單執管來呈開送清單所列糧户除戴照松外其餘均陳姓户名該氏係屬陳姓因何確知該民應完戴照松户之糧均未详晰聲叙着另呈復奪此批清單存 
　　史　等爲揑詞朦復年月不符請嚴究由此案業經派委會同鄰鄉經董詳查在案據呈各情候令行原委及經董併案查復可也此批 
[誌謝]  
　　銀行週報第一百十八號昨已出版承贈一册又由天礦酸素養廠贈送酸素養五包書此併謝 
[中華職業教育社通訊]  
教育與職業第十四期（即第二卷第二册）出版 
我之最近感想黄炎培 
紐約城之公立職業學校莊澤宣 
英國推廣海峽殖民地教育計畫盡王志莘 
西北職業教育之一斑石光燠 
繼續學校之研究及組織法王祖廉 
小學職業的學級編制與教材劉平江 
吾國今後圖畫教育之方針吴夢非 
參觀久恒德火柴桿製造廠記俞泰臨 
年會報告社務叢録每册一角五分訂閲全卷售實銀一元外加郵費一角二分通訊處上海西門外方斜路 
[來件]  
上海各界聯合會啓事一 
　　本會現租定法租界霞飛路漁陽里二十號（原設强國日報社）爲會所自本日起在内辦公各界諸公有所賜教請於每日午後到會所接洽爲盼 
[啟事二]  
　　本會按照本月二十七日大會通過會章即於二十八日分函通知各團體速即推定評幹兩部職員尅日到會恐有未經收到前項通知者用再登報敦促務希各於三日内推定所應派出之評幹兩部職員各一人一面囑即來會一面將各該代表姓名住址填表通知本會以便定期召集各職員策勵進行幸勿再事延宕爲盼上海各界聯合會啓八年九月三十日 
[來函]  
滬南宣卷業來函 
　　謹啟者今日報載高少花串同潘瞎子張正明詳星解厄騙取金錢違犯教規一節敝業衆友集議質問高少花高云自幼從南匯張竹林爲師向業道教因敝案名譽攸關請貴教調查聲明以憑核實懇請登入來函欄内爲荷滬南宣卷業啟八月初八日 
[雜評二]  
請修太湖水利（庸） 
　　江浙士紳以太湖年久失修恊議請願政府簡派督會辦實施疏治此誠不可緩之舉也 
江浙爲田賦最重之區財賦之所出取之於農田農産之富饒全倚於水利太湖者江浙水利之母也自太湖年久失修蓄洩量隘浙之浙西蘇之蘇屬遂常有水旱之患爲蘇浙氷利計爲國家稅源計其疏治皆不容或緩今江浙人民方有減賦之請政府誠能採納民意即以所請減之賦移諸太湖工程之用水利旣修民力自裕國家不患無取償之日以視竭澤而漁國民交瘁者其得失又安可以道里計耶然而亦難爲今之政府語矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
淇 
　　自由談三字皆用當代名人字跡每星期調換一次今日係周鍾琪先生手書 
常談 
[隨感録] [  靈園]  
余知後半月或一月有債務每不先生煩慮必待及時而張羅蓋明知先生煩慮無濟於事反害心神及時張羅終能過去也古語云父母在不遠游游必有方律以今日之情勢學子爲一身前途計東行西征誠有不能已於遠游者則願學子母重無謂之空孝當從顯親揚名一事着想决然登程學子父母亦宜以此相勸勉幸母稍示憐惜而使子弟躭誤 
闢文明之塗徑有二重文學者以道重科學者以藝當相須而不相離乃能得真正文明之現象我國囊昔僅知進道而不進於藝故淡於欲而崇尙和平失事物上發展之能力外國近世知進藝而未進於道故深於欲而好事競爭得事物上發展之能力皆相偏而不相合然而美其庶幾乎今日者各國方有東方學術會之創設謀採東方文明在以救其乏則所謂欲灌輸西方文明於中土者應如何着手固有之東方文明當然不能在廢棄之列矣 
中國貧弱之患不患於普通教育之未發逹而患於中等教育之未擴充何也蓋緣目察近今社會上一般失業固多已受普通教育因識見淺薄不能自謀獨立勢必依人生活而社會上有數已成之工廠職業實不足以相容故致飄泊賦閒或且習爲下流若受中等教育者必不然力足以自謀獨立生活推陳出新並能提命有衆覺醒社會徵諸近今實有可信推原厥由當以學識旣超志謀自遠故謂中等教育之擴充不宜緩於普通教育也然據民國八年北京導報所載民國七年教育部調查報告全國中等學校尚不滿千國鮮優秀斯多沈夢則又安從貸欵萬兆用以添設此等學校養成此等人才以收間接提倡社會教育之功乎 
今之所謂女子解放誠當山女界自謀而竊又以爲此種解放當謀思想上之真正解放庶可望將來男女間之勢力相平等感情相雍洽其各種事實上之束縛皆可不求解放自得適宜處置之方蓋舊日婦女之所以受不平等待遇皆在思想上之久被束縛智力因以不發展遂失妻齊造字之本義誠若今日一般已受中等教育之新夫婦雖間有勃谿雕婚之言動要其家庭多歸清靜肅睦觀察前後則謂思　上之解放乃解放之正義似非迂語矣 
常識 
[牛奶與强國之關係]  
養育嬰孩　最要之關鍵首在適宜之食物及父母妥當之調護偶一不慎嬰孩必受莫大之虧損 
嬰孩極佳之食料要惟其母之乳但在四五月内固爲珍品過此時期其母之乳必逐漸減少當以牛乳代之 
牛乳爲嬰孩恰好之食料試觀歐美各國之嬰孩大抵體壯力强精神活潑東亞各國之嬰孩未免身弱力微形容枯槁究其原由歐美之嬰孩都食牛乳東亞之嬰孩專賴母乳故也 
牛乳經多數名醫考騐知其中含有發展人體之質固公認爲天然之濕養料而爲完美之食物 
壯年乳母常使嬰孩每日飲乳至二三十兩不知其母之體已暗虧倘再賡績吸取亳無代乳之品則母體必日益瘦弱乳汁必日益淡薄於此時期苟能使嬰孩每日飲牛乳若干以代母乳則爲母者不致受虧嬰孩亦不致受損矣 
完美之鮮牛奶在中國萬難得着因衛生情形不善講究每有傳染病蘭飛入其内即或無有然亦不能汚穢之物入内也 
中國嬰孩當給以西國運來煉乳蓋此種煉乳經西國大製造廠由最新化學家川完美之法製出非常潔凈無有絲亳汚穢之物入内並能保存不壞其中之滋養料亦不因日久而减少凡養育嬰孩者如能常以此種煉乳哺之其體力精神必能强壯活潑且嬰孩之體力强則其種族必强種族强則國勢亦隨之而强矣 
試觀日本國勢之所以能强者因其事事傚法歐西即如研究化學製造機器等在東亞各國中以日本爲最先至於養育嬰孩而以牛乳代母乳亦以日本人爲最早若以日本國土之面積論之僅及吾國雲南一省而其人民服用之牛乳其數過於吾國全國人民之所用然而吾國人之飲食起居與日本人相同日本人能効法歐美飲牛乳而强種因之以强國我中國何 
獨不能耶 
　　卯林塞公園ＭＯＲＮＩＮＲＳＤＥＰＡＲＫ（春景） 
　　新大陸美景之二 
　　右圖略具全園形勢左方沿白石迴欄南北行者爲園西高阜間極邊起點第一條街街西高屋後即爲美國第一名校空倫比嶽大學ＣＯＬＵＭＢＩＮ 
ＵＮＩＶＥＲＩＴＹ故此層樓屹峙中大抵皆大學校中教職員或富豪學生家屬分門部居之所即美俗所謂公庽ＡＰＡＲＴＭＥＮＴ者是右方鴿籠形建築物爲高阜下低地之屋頂紐約高架電車以過此屋頂時爲最高度但例此園尙與地平缐等亦奇觀也左方城牆形之石壁下有一白線蜿蜒蛇伏草際者爲園中大路前章右林壑左巖石之秋景尚在更下一層攝映予於戊午四月重游詩云（海盡河ＨＵＤＲＯＮＨＪＶＥＲ邊芳草緑卯林塞下曉雲聞祗緣步屧曾留印又惹閑愁入夢來）蓋是時茂漪早往沽緑墩ＧＲＯＴＥＮ肄業矣（一之） 
雜録 
[名人風流史（三）] [  瘦鵑]  
　　奈爾遜（英國海軍偉人）（上） 
英國乞歇埃城中有冶工女曰哀瑪麗痕ＥＭＩＮＯＬＹＯＮ艶懸有大家風非類蓬門不識綺羅香者父固老於鍜鐵而亦善風鑑嘗謂乃女後福無量遐日將爲使臣婦乘軺赴海外并能上交君后結爲友朋而最後之一幕則其芳名且與英國大英雄同稱人口艶傳一時云 
哀瑪生長冶工家固苦貧陋然造然賦以瓊花璧月之貌則較富貴爲尤可貴蓋天下富貴人多而美人則不世出也後此艶名日噪國中畫師感目爲範本爭圖其像而去人之見畫者無不驚其奇艶以爲天人蓋苧蘿村裏之西子雖猶浣　溪畔人固識其决不以村姑終也 
年及笄哀瑪以不能仰食家中出操賤役初投哈華屯城一醫者家爲侍婢後之倫敦傭於一雜貨肆中身兼數役竟日栗六無暇晷會有某夫人者見其美憐之客之於家令爲女伴由是不復爲賤役亦猶出幽谷而遷喬木矣 
某年倫敦某名醫發起一博覽之會雜陳百戲以　國人耳目瞷哀瑪美請飾爲海琪霞女神哀瑪諾之不數日見者旣夥名益藉甚時蘇瑟克府有一式微之男爵涎其色百計挑之遂相愛好居之鄉間一别業中調鸚溉花一時頗得安閒之樂顧爲時未久遽失歡於男爵立被逐出於是零丁孤苦又爲天涯淪落人矣 
然哀瑪貌艶於花終不致長淪泥淖别有一貴人却爾司格萊維爾CHARLES　GREVIHE者憐而收之與女同居柏亭頓欵以熱愛侈其服御體貼無所不至貴人有友曰洛姆奈ROMNEY名盡師也乍見哀瑪幾喪其魂魄嘗稱之爲（天上人）爲（世界至完美了女子）立圖其貌成美人畫二十四幀姱容儇態栩栩欲活似將幻爲真身辭紙而下者外此名畫師如黎諾爾BEYNOLDS勞倫司LAWRERCE亦以得寫哀瑪玉貌爲榮 
更正星期日藝文談屑（四）第九行第七字（别）係（分） 
字之誤又第十七行第五第六字（局面）係（布局）之誤又第二十八行第一字（班）係（斑）字之誤又第三十二行第二十字（香）係（好）字之誤又同行第二十二字（卿）字下脫一（曩）字合亟更正 
小説 
[緹騎外史（十九）] [  春醪譯]  
阿逹步武前促撬去復尾之過街而街頭乃有警士向女郎喃喃作俄語似有愠態女郎大駭顧尙不能不矯爲鎮靜則向之微笑摇首示勿識俄文警士糾糾然御一平頂之冠灰色之外衣竚立道次時時振靴後刺馬之輪示其威武女郎涉想受郡主之詔决不自承知俄國之話言而英語知者綦衆轉不如法語之妥帖則向警士作法語警士亦報之曰爾何人竟隨天子之乘撬横絶過街毫無忌顧阿逹曰吾乃不知此爲皇帝吾方自法國來也吾即執業那逢斯基之布肆今受主人之命往一人家故怱怱亦不　蹕駕所經此爲罪戾請警官恕之警士熟視女郎曰不知者吾亦勿罪爾可行矣言次舉手一揮阿逹亦立行行　自擬曰吾今日乃萬倖脫此險關脫警士更詢及布號之名字或方向位置者吾將何如外史氏曰讀書之人或疑俄國之警士胡以疏漏如斯則警士縱未曾啓女郎之面具亦早知女郎爲人無容更啓此警士一夕之前已在戲園二廂之交就板壁之小孔熟耳女郎道語此人名伊文里洛夫亦虚無黨人而掛名警署之奸宄此時陰釋女郎則擬徐步其後覘女郎之動止俄國緹騎中人原有殊術能調人陰細險遠勿遺而女郎孑弱之身彳亍衢道則尾之尤易直不費絲毫之力伊文身兼二黨且行且思或利於虚無耶則尾之正以保護或移情而入事於部中則格洛格克尤必賚以巨金則行時惜惜忖度曰吾今日始知行人之事乃不能逃諸逋探之耳目黨人行事果無逋逃陰恊之者亦必不威復曰女郎之行必屬逃逸吾正可入之官中顧官中之利大耶或此外尤有較大之利則尙俟徐徐平亭二黨不可並立衡其中者非審慎莫可或出一萬全之道並獲雙酬刺駕之黨人 
[自由談之自由談] [  不冷]  
　　媒世間之爲媒者必在兩姓未結同好以前未聞事前未曾商妥先將新人送去然後再四處招呼媒人爲之説合者也然而今之奔走疏通者母乃類是 
[徵求本報自由談]  
　　鄙人現缺陽曆民國七年十一月二十八日十二月五日及十二月二十六日自由談共三張閲報諸君肯割愛見賜當以書籍爲酬件寄北京路四十二號嚴益勤收後至者郵璧 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申報]  
國内舊聞 
　　駐藏大臣爭奪印信案 
　　（同治十二年二月初二日） 
同治十一年十二月二十四五日京報載駐藏辦事大臣恩麟奏略云爲大臣逼索關防請旨遲辦事竊聞設官分職各有專司接管任事咸有定制故各省督撫以及各處大臣或升授到省或調京當差必須明奉上諭著將印務移交何人方應遵旨移交豈可私相受授自取咎戾取才於同治十一年九月初十日接到軍機大臣字寄十一月十六日欽奉上諭已有旨將恩麟交部議處令其來京當差新任駐藏大臣未到任以前所有應辦事件仍著認真辦理不得稍涉大意將此由四百里各諭令知之欽此奴才即遵於九月初十日專摺覆奏十月十三日接到理藩院來文内稱奉上諭恩麟於所奏各節雖係事出有因究屬不合恩麟著交部議處即着來京當差該部知道欽此欽遵在案奴才跪讀之下自應恪遵諭旨加意經理以盡厥職一俟新任大臣到來即將部頒關防等件移交新任接收清楚併將番夷現在情形詳晰面述奴才卽行來京當差曷敢稍涉大意致負我皇上訓誨諄諄慎重邊隅之至意無如帮辦大臣德泰於接奉部文後不知敬謹恪遵力圖匡勷竟白獨出新裁附會已意謬執一偏之見故違聖明之旨以爲新任駐藏大臣未到以前係着該大臣認真經理連日札委在藏文武同來奴才衙門逼索關防迫不容待甚至催令奴才尅日起程種種凌逼實難備述奴才只得再三容忍權顧大局孰意該大臣不自知其見解不明錯會文意違背諭旨有乖例制反謂奴才閲讀不清不通文理抗印不交竟自備具移會催令將關防並一切公務上緊移交前來以便該大臣認真經理並以違旨之咎歸罪奴才是以接閲之下萬分惶恐進退維谷將欲移交該大臣奈未明奉諭旨故不敢造次孟浪有辜我皇上高厚深恩欲待不交而該大臣逼索之情形刻不容緩奴才夙夜籌思實屬爲難因想該大臣現在職司帮辦或亦可以接管均當出自聖裁但該大臣於欽奉諭旨之件尙敢固執私意違制妄爲其平素之任性擅專遇事挑剔各情已可概見奴才原不應以該大臣之乖謬致煩宸聰有玷大臣之職今以委員逼索關防於外番地方有礙大局且違例制是以不揣冒昧據實直陳籲懇皇上天恩明降諭旨以便欽遵辦理奴才現將該大臣移會原文咨呈軍機大臣呈請查辦合併聲明同時駐藏帮辦大臣德泰奏略云爲事關欽奉諭旨不敢含混草率奴才等現在遵行意見未合據實具陳請旨事竊照西藏欽設駐紥大臣二員任係平行奴才恭閲西藏奏疏内開駐藏大臣二員乾隆年間欽奉上諭非與將軍副都統層次可比是以奴才等每行公件歷任係以欽差大臣關防一顆公同行用在案惟此項關防並一切緊要例案公件現係辦事大臣恩麟收存故而於事應急應緩奴才只有諫言催請之力再無表率自主之權也今奴才恭讀本年七月十六日欽奉上諭係將恩麟交部議處卽着來京當差又同日奉上諭汪孜後藏　日三汛爲哲孟雄聶拉木隘口緊要門户自應加意防範等因欽此欽遵奴才愚昧因思現在旣將恩麟交部議處即着來京當差其新任駐藏大臣未到以前所有應辦事宜仍着認真經理不得稍涉大意之處自係諭旨奴才欽遵之事乃奴才當卽派委各員並咨移文請示恩麟現存關防公件一切應如何交付奴才收存以便恩麟遵旨定期卽行回京當差等因請示去後乃據恩麟面云伊係欽奉諭旨著恩麟在藏專候新任駐藏大臣承繼到藏始行交任已經單銜具摺陳明在案現在所有公件仍係恩麟領銜主稿辦理其關防公件一切不應交付奴才承領收存等語奴才現因事關欽奉諭旨不敢含混草率起見惟自問微末庸愚事少經理雖懷於事認真何敢直謬自專謹將會咨恩麟移會文稿二件敬繕恭呈御覽所有欽奉諭旨奴才　遵行現在意見未合不敢含混草率緣由謹此恭摺據實具陳請旨伏乞訓示遵行（下略） 
記者曰以駐藏大臣之重任寄諸此種人物之手西藏之所以至於今日之現象者非不幸也宜爾 
[國外舊聞]  
葡萄牙與英國爭地 
　　（同治十一年十二月十六日） 
葡萄牙國有屬土固在亞非利加之東而英國亦有屬境在此與之毘連原該土自來貧瘠雖得之猶將以棄之若遺也以故地界從未瓜分亦爲人跡所罕到者但近日尋出此境多産鑽石是以利之所在人皆爭若鶩趨遂至兩國互相爭論謂屬英國者有人謂屬葡萄牙者亦有人各執一詞罔能判决今聞其請法國總統爹亞從中調處庶足决其是否也按兩國遇有爭端請鄰國人員爲之公斷此法良爲至善者否則兵釁恐自此開如亞接巴麽賠償一事若非鄰邦人員排難解紛則彼此相纒不知何所底止又如美國與英爭山津地界幾至失和迨請普魯士皇察核該境相其形圖度其地勢遂足斷其依歸觀此二事不至兵連禍結皆賴剖决之得人耳茲兩國欲事息爭復有望於鄰封折斷也不亦善乎 
　　按葡屬東非洲當指茄薩蘭ＧＡＳＡＬＡＮＤＧ一隅而言與英屬那塔耳ＮＮＬＳＬ鄰接者也然鑽石鑛多在特蘭斯法耳ＴＲＡＮＳＶＡＡＬ等處當時尙未隸英不知何由肇啓爭端特其所謂鄰國公斷者以今例之則要惟强國之利耳弱國寗有幸歟 
[文藝]  
寓齋秋詠四首慕真山人吟香氏 
　　（光緒二年九月十七日） 
　　風吹葉落滿林飛繞砌蟲吟夕照微獨倚欄杆歎秋盡忍聽碪杵擣寒衣 
　　金風蕭瑟動幽思寂寞芸窗夜課時一種牢騷難自釋徘徊獨詠送愁詞 
　　碧落鴻飛雲外寒東籬黄菊供朝餐消磨歲月惟書卷領略秋光屬釣竿 
　　檻外山光黛不如閑將詩湎藥幽居淇圖雖少千竿竹架上能　萬卷書 
[題烟樓鬼趣圖]  
（同治十二年二月二十八日） 
　　茶神酒仙呼不起三千年後出烟鬼烟鬼燒烟如燒丹一日無烟鬼欲死西洋貨賣來中華新烟散入煙鬼家一時食指騷然動滿坐饕餐人如麻曲房幽邃玻璃透香氣如蘭燈似豆盡屏盡掩語聲輕羅幕低垂人影瘦横床八尺隐囊支烟鬼横臥如殭屍扃門顛倒問昏曉雨落月明都不知鬼之隐動有遲早故鬼引大新鬼小新鬼嗜此原偶然引斷猶如中酒眠故鬼引重心成疾鼻涕雙垂手如鐵一鬼持鎗忽長嘯呵罷一筒通七竅一鬼對面手欲掙义手燈前發狂叫旁有數鬼更奇絶繞床儼若通呼吸支頣不覺口流涎垂首無言喉如澁移時衆鬼笑拍肩紛紛滕薛爭後先斯須瓶盒凈如洗更拾渣滓相熬煎五更燈盡東方白烟鬼面皮無血色床頭斜抱烟筒眠日高欲起起不得君不見飲酒食肉爾與我沉迷此道殊不可况有快活似神仙幾見神仙食烟火 
　　按此詩不記作者名氏當時殆畏挪揄乎然以羅兩峯之圖出以舒瓶水之筆自是能者 
[軼聞]  
　　讓妻（同治十二年三月初二日） 
禾城某甲者娶妻而美生一女方四五齡庚申四月張玉良之川勇自吴門潰歸浙粤匪乘之禾城不守某甲爲賊目所掠其妻獨携一女出奔敝衣垢面雜焉婦中行乞諸賊館中乘間逸出城竄王店暫避然而問其衣則懸鶉百結無以爲衣也問其食則破籃敗碗焦飯數塊無以爲食也問其身畔則並無一錢之携出也悵悵何之母女相持哭無所爲計適遇其鄰居某乙亦避宼其地作小經紀度日略可自活者也見甲婦及女將填溝壑心甚憫之留之歸取衣衣之推食食之甲婦謂之曰嘻君以小經紀度日而平添兩口之累受之者將何以爲情且君獨無妻子之待養於君者乎則應曰嘻予之妻子已陷城中不知存亡吾今日之留爾母女者亦冀吾妻子或能逸出或亦有留養如我者耳婦感且泣因爲之執烹飪司針黹而以女爲乙之女居久之婦終不自安乃乘間言曰君之妻子旣不見來而妾以鄰人之婦贅居於此雖曰無他人言將不吾信念因亂離而得婦者多矣不如以妾事則妾可以報收養之恩而君亦不必爲瓜李之避他日某甲若歸可使之另娶君婦若歸則妾願退居婢媪之列也乙執不可曰吾之留汝憐汝之無所歸也若竟私汝是乘汝之無所歸也烏乎可婦遂不强惟事之者竟如夫之禮焉及賊退某甲得歸備知其事即踵門見之曰君之惠真不可忘也君之心又真不可及也吾婦吾女非君何以至今日今日之事理宜君取我另圖矣乙大駭曰君之婦居於我家者三載於茲曾無絲毫苟且也何出此言甲曰此非疑君也乃中心感服故有此肺腑語君其勿辭甲乙交讓久之事不能决其婦曰是何不兩家合爲一乎此女已爲君之女矣莫如合居便甲乙皆以爲然甲遂樸被來乙家同力合作者數年乙旣大有所獲甲亦可以自立今年乙遂辭甲而卜居他所其女則竟領之歸新宅云 
 
 
 

Page 19

 
 
   
 
 

Page 20

 
 
   
 
