# 1917 - 46 - 4915812

 

Page 1

 
 
   
 
 

Page 2

 
 
時評 
時勢（冷） 
　　時勢世人同遇之者也而應付時勢則各有不同者焉有順時勢者有逆時勢者有迎於時勢之先者有追於時勢之後者有不順不逆不迎不追以聽時勢之自然者此其故一則由於識見之明昧一則由於本力之强弱非可以徼倖偶然致也 
　　此次歐戰之間世界各國之對於時勢以上種種之應付各有嘗試者矣嘗試之而或利或害又各有明效大驗者矣雖然戰事未終其利害　未確定其可確定者惟其國之人識見明本力强者終必利識見昧本力弱者終必害此盖無可逃之公例也我願我國之應付時勢者勿忘此例 
[命令]  
二月十九日大總統令森山慶三郎給子二等嘉禾章此令又令胡慶培陳文起均給予四等嘉禾章此令 
　　又令陸軍總長段祺瑞呈准護軍管理處都　使紹英咨請以普惠陞補正紅旗護軍校應照准此令 
二月二十一日大總統令外交總長伍延芳呈駐斐利濱總領事施紹常因病懇請辭職施紹常准免本職此令 
又令外交總長伍延芳呈請任命桂植爲駐斐利濱總領事應照准此令 
又令兼署内務總長范源濂呈請任命陳士廉何煜唐才質爲秘書應照准此令 
又令陸軍總長段褀瑞呈請任命張學廉爲暫編陸軍混成第二團團附應照准此叙令 
又令陸軍總長叚祺瑞呈請任命李光第爲江蘇陸軍第七十六混成旅步兵第一百五十二團第一營營長王逹夫爲第二營營長閻福堂爲第三營營長應照准此令 
專電 
　北京電　元首爲聯外交國情昨今分宴恊盟兩方分使 
　北京電　昨外交會議仍將送還德使方法提出討論 
　北京電　恊約方面希望我國加入益切我政府近日或有出於自動之宣示恊約國所希望加入者不在戰事而在巴黎經濟同盟（一）爲戰時禁止與德奥通商（二）戰後不與德奥以最惠國條約上之利益我國現正以細目逐項研究 
　北京電　昨日（二十一）下午四時陸徵祥訪法使談中德交涉中國進行之某重要問題 
　北京電　梁任公近日參與外交頗主急進而對於關稅問題改正評價表尤力並對人言政府方針决無更動 
　北京電　衆院外交委員會昨上午訪段總理下午又訪伍總長　北京電　馮副座二十日致電政府準二十一起程北上委參長師景雲代拆代行聞馮於昨日下午三時由寗起程約今晚或明日上午可到某系報纸又傅馮因改组内閣而來政府確息日内外交上將有急遽變化馮來實爲此若因推倒一二閣員馮决不肯親來云云 
　北京電　馮電昨已起程府院派員赴津歡迎國員議員都有偕往者聞過津小作勾留明日到京某報述此來除解决外交重題外並主改組强固之内閣　北京電　政府中人言馮副總統數月前已屢請來京一行嗣以浙事中止此來不過實行預定之約非專爲一問題云 
　北京電　元首已爲馮於三海預備行台 
　北京電　厦門日警案交涉日使仍固執前說 
　北京電　昨晚張繼王正延等宴日本官紳於中央公園谷鍾秀等均有演說 
　北京電　答復國會收買存土質問（一）爲防患計（二）公債係未銷售者現正由海關與洋商訂約分期交欸商妥自當咨交通過方可實行 
　北京電　滬道徐元誥調洮南以朱兆莘兼 
　北京電　憲法中之參議院组織法將再付審議其中有與通過兩院制之交换條件 
　北京電　昨憲法會議已將兩院制通過於二讀會 
　北京電　國立保險法閣議否决　北京電　海部請欵十五萬照准　北京電　金永查辦案周肇祥查復按欵無據可望免議 
　北京電　清肅王道經安東病故　武昌電　今晨（二十二）六點三十分武漢地微震 
　東京電　陸宗輿擬以五百萬元之資本金設立中日合辦之銀行目下方與朝鮮興業臺灣三銀行代表協議惟以資本過少且日本政府於其發行債劵不 
 
 
 

Page 3

 
 
肯立於保證地位頗屬困難　東京電　爲大隈後援會變相之憲政濟美會以高田早苗　會長以大隈常信爲副會長昨日發表政見書 
外電 
　北京電　北京日報云黎總統命熊希齡南下與孫文康有爲商議某項重要外交問題 
（二十二日） 
　北京電　順天時報云國民黨之一部份以谷鍾秀爲領袖者昨在公園邀請北京顯要日人讌會日人代使亦在其内張繼操日語演說主張中國加入恊約方面日本代使答稱希望中國政府與其政黨對於外交事件抱同一之意見（二十二日）以上德文電 
　北京電　今日參議院開會其主要議題爲衆議院咨送之保利銀公司借欵案當卽通過次議鴉片問題有財政内務兩部之委員五人出席答丁世嶧等多數議員之質問謂此事由馮副總统發起經國務會議議决期逹厲行禁烟之目的等語各議員以其答辯不得要領議俟下次求國務員出席並將收買鴉片契約出示參議院多數議員意見一致旋即散會（二十二日）　北京電　厦門警察問題外交部復據國會之决議於前日向日本當局提出口頭抗議故日本芳澤代理公使昨今兩次往訪外交劉次長說明一切（二十二日） 
　東京電　銀行團第二次會議中國大借欵問題因關時局以致遲延兹聞定於本月内開會議具體的决定利息及墊欵等件至美國加入一事現正由四國團交涉惟至第二次會議時交涉能否成立美國代表者能否出席尚屬疑問又墊欵一節鑒中國之現狀或略增額亦未可知（二十二日） 
　奉天電　奉天警察所長王永江改革警務因無顧忌檢舉軍界違警致招反感甚至波及張督軍與其部下湯第五十三旅長以下衝突不慊於張之第二十八師長馮麟閣等遂密與湯暗通氣　企圖排斥張督一時暗潮甚烈勢頗危迫幸近四面情形有不許互相妄動之勢而雙方亦知無益之纷争均有不利事始稍稍寗静然其感情究未全然融和何時再發亦不可知王警務所長現在逃回廣寗（譯音）鄉里故改革警察實行至難云（二十二日） 
　北京電　英國前駐北京公使朱爾典氏現復回任不久將由倫敦首途（二十二日） 
　北京電　林公使三月中旬歸任（二十二日） 
　東京電　青木中將昨由東京啓行前赴北京（二十二日） 
　漢口電　本日午前十時此聞又復地震其震動並不甚烈（二十二日）以上東方通信社電 
戰電 
　巴黎電　自德國於二月一日宣布封銷法英意三國海濱後二月上半月内每日駛抵法國口岸之輪船平均之數不下一百十二艘而在十一十二兩月每日平均之數僅約百艘此足徵恊約國抵制德國封銷之方法甚獲效果德國無限制濳艇戰略之恫嚇並未償願且德濳艇專以　撃無武裝之商船爲務若見來船有狀若砲位之物則卽露戒懼之象故法國商船雖具甚小之噸位者數日之内均將安置武器孟哲斯特指導報載稱德國施行慘酷濳艇　略之第三星期所沉之商船實少於十二月份每星期平均之數法國海軍委員會昨日贊成提交衆議院之議案請政府撥欵法郎五十萬枚交海軍總長以賞撃沉或捕獲德濳艇者（二十日） 
　亞姆斯特丹電　荷蘭航務公司及洛特丹航務公司不日復將以客船八艘來往於爪哇舊金山間且經過香港長崎火奴魯數處而與荷美航務在紐約相接（二十日） 
　倫敦電　瑞典各報載稱瑞典最大帆船胡哥哈米爾登號載硝石自伐爾巴萊沙開至瑞典中途爲德德濳艇撃沉瑞典各報皆斥德人此舉違背國際公法（二十一日） 
　倫敦電　利物浦航業主人聯合會一九一六年之報告謂英國航海之囑位在此戰事兩年半中所減之數不足百分之五且謂德國濳艇封鎖之無效於此可見一斑（二十一日） 
　紐約電　美國新聞聯合會代表謁見英國封鎖大臣薛西爾貴族據稱英國入口商業所受濳艇戰爭之影響甚微惟與中立國之贸易則已略受妨碍瑞典瑙威丹麥荷蘭大西洋之輪船多有不敢駛至英國口岸以受檢查俾免在海中受檢查之煩累者故英政府已議在北美哈里法薩及坎拿大蘇格蘭兩處檢查此項船隻（二十一日） 
　倫敦電　公報載有政府命令謂現因德國施行濳艇戰爭故來往德國附近中立國之輪船若不駛至英國或恊約國口岸以受檢查則於未經查明確非敵貨之前必　爲載有敵國貨品應加拘捕或没收之惟開至英國或恊約國口岸以受檢查之船隻則不視爲載有敵國貨品即使載有之亦不僅因此而收没之 
（二十一日） 
　華盛頓電　上議院海軍委員會已允修改議添造濳艇五十艘以保太平洋海濱之經費議案（二十一日） 
　華盛頓電　上議院已通過撥欵英金五百萬鎊以購丹屬西印度島議案（二十一日） 
　倫敦電　農務部授權與地方官强逼佔用土地分給人民耕種藉以維持糧源 
（二十一日） 
　倫敦電　英船伊哇洛號（三九○三噸）哇克孟號（四三四九噸）另小船兩艘被沉共八千餘噸（二十日） 
　倫敦電　德國公報云英軍在伊泊爾東南及跨拉巴塞運河進攻法軍在末斯河與摩塞勒河間進攻均爲德軍所敗（二十一日） 
要聞一 
[兩院委員探詢政府意見]  
兩院外交委員會各推代表與政府接洽外交事件已誌前報兹悉昨日（二十）午後委員胡源滙孫潤宇等六人相率往訪外交部由劉次長接見各委員首述來意大旨謂上次國務員全體到國會出席雙方意思頗有不能融洽之處此緣國會方面於政府外交方針尚多隔膜之故某等此來卽欲政府開誠布公將外交眞相擇要見示方能在外疏通期使國會政府意思歸於一致說明旣畢卽進問德國政府對於我國提出抗議之後態度若何有無答覆消息劉次長答云近來北京柏林間電報轉遞非常遲滯來往均非六日不可今距抗議提出僅有十一日當然尚無答覆惟顏公使昨有一電報告此項抗議書已遞送德國政府而已各委員遂進問恊商國對於此事之態度如何又日本對於此事之態度如何劉次長答云俄國極贊成我國辦法法國則願我國早日與德絶交惟英國希望我與德國絶交之外再進一步與德宣戰日本意思大略與英相同各委員復進叩政府所持之方針萬一德國始終不覆何以待之劉次長答云德國設　不答覆則我國將俟其實行濳艇戰之時卽認爲抗議無效之時與之斷絶國交至於絶交之後是否再進一步今日正在考慮之中尚未决定云云各委員辭出後復往訪伍朝樞參事伍君頗述其個人意見大約係主張再進一步者聞各委員今日尚須進謁總統總理探詢意見又據日人消息恊商國方面近運動我國加入甚力萬一中德間竟無宣言絶交之適當名義即當强我脫離美國之勸告逕採加入戰團之形式故恊商諸國近已在籌議我國加入後之善後策而以日本爲中心在東京方面則由本野外相在北京方面則由芳澤代使分别與各國使臣接洽如德奥在華人民産業權利之處分即其恊議中之一部我國對於恊商國之態度亦頗思利此機稍稍挽救財政上之頽勢聞日前已向恊商國表示意見謂中德如果絶交中國不能不爲萬一之備財政自當受其影響擬請允諾將庚子賠欸緩期償還並允諾修正關稅各使對於此事業經會議一次未得結果而散 
[二十日參院開會紀]  
　　不許逮捕議員質問收買存土 
昨（二十日）下午一時參議院開會副議長王正延主席延至兩點五分始克開議議員出席者一百四十人主席報告議員請假除憲法會議許可者尚有劉成禺等四人諮詢全院無議異主席又報告國務院來咨爲憲法會議議員鬭毆訴訟事被告人張我華劉成禺等屢傅不到以職權關係要求本院許可逮捕其咨文已油印分配無庸朗讀請大家公决湯　謂司法部所要求者不過爲訴訟被告人旣非内亂外患又非現行犯當然不能許可逮捕由本院自行裁懲可也蔣舉清謂此事並非行政關係應由本兩院自行懲戒經委員報告結果交大會議决後再答復其許可或不許可解樹强謂本員亦主張不許可者然適聞湯君謂非内亂外患罪不能許可殊不知因非内亂外患始有許可之要求本員以爲不必討論以許可不許可表决宋淵源贊成蔣君謂本員前曾提出懲戒案於憲法會議至今並未提議故有此事發生本員仍主張應在兩院自行懲戒衆請表决張我華聲明事有本身關係不能參預表决自請退席十工席以不許可表决多數贊成宋淵源請主席指定起草咨覆文件之委員須將理由聲叙充足主席遂指定蔣舉清等三人起草盧信臨時動議爲上海收買鴉片事請國務總理内務總長出出席質問主席以盧議員動議表决多數遂打電話致國務院宋淵源謂前陳君祖烈所提參議院議員補缺問題被院議非拒絶後政府即以新當選者補缺咨行各省就近質問者又復不少若不從速解决恐將來又生　端主席　前陳君提出解釋案乃自行撤回陳銘鑑則謂適間盧議員動議大家多不明瞭可先由議員名義提出質問書經政府答復如不得要領時再要求出席質問湯漪謂提出質問書乃議員職權並非機關職權吕志伊謂因大家明瞭纔要求質問陳君所說甚無理由遂照議事日程開議第一案暫行鴉片烟治罪條例提議案一審來報告）（二讀）主席宣告逐條討論審查案標題鴉片煙及嗎啡治罪法蔣義明修正將標題改爲暫行刑律補充治附議者三四人不付表决陳祖烈主張加暫行三字解樹强劉映奎反對之主席以陳議員修正加　行二字表决少數又　審查報告表决多數第一條審查案裁種　粟對於官署禁種而聚衆抗拒者處死刑或無期徒刑解樹强主張將原提案之（或剷除罌粟種苗） 
七字加入場永泰反對之謂禁種二字連布剷苗皆可包括在内吳蓮炬謂往往因剷苗而發抗拒之事故不得不明白規定主席以解議員之修正案表决多數通過第二條第三條皆無討論照審查案通過第四條張魯泉謂造販運收藏可以賅括規定意圖二字似大有紳縮應從删去表决少數以審查案表决多數第五條解樹强謂稅關員職司稽查而故縱容科罰似應加重後又自行取消其說遂照審查案通過第六條無討論照審查案表决多數第七條盛時主張施打嗎啡之上加一被字表决少數吕志伊又主張將施字删去以無附議而罷原審查案通過第八條張魯泉主張删去楊永泰反對之解樹强謂條文規定持有鴉片烟嗎啡或專供吸食鴉片烟施打嗎啡之器具者處五等有期徒刑或拘役併二百元以上之罰金凡製造販運吸食未經看見皆可賴以解釋予司法官之伸縮地步過大故本員亦主張删去主席以第八條全文删去表决多數第九條陳祖烈謂條文規定地方行政警察等官縱容或隠蔽係出於收受賄賂依各該條之例加一等處罰如有無期徒刑事實發生將如何處置請委員長答覆蔣舉清謂刑律總則規定徒刑不能加至死刑無期徒刑不執行其他刑本法第十二條明明規定則不生問題正在討論之間人數不足主席謂適間打電話國務總理有事不能出席現在人員不足不能開會衆請檢點逃席者遂按席次點唱又照簽到簿檢查原簽到者一百五十一人現在只有一百三十五人尚差十數人惟其中李述膺等三人呈有假條然未經本席允許自行退席本席不能承認允許檢查報告畢乃宣告延會時四點三十分 
[二十日衆院開曾紀]  
質問收買存土保利公司恊議案 
昨（二十日）午後一點衆議院開會議長湯化龍主席兩次延長時間至兩點始足法定人數宣告開議報告請假議員在七日以上者阿旺根敦温世霖敦人漳等十七人分次表决允許畢又陳太龍請假三十日葉夏聲提起異議以起立方法表决贊成者少數又報告議員華力旦病故可否照議决案給與卹金牟琳謂雖在民國二年國會解散後然非正式解散當然仍可給與卹金議長以應給卹金付表决起立者大多數議員某君動議請國務員出席質問關於政府用公債票收買烟土事項議長以其說付表决贊成者大多數遂照議事日程開議第一案華商保利銀公司收鍊制錢合同案兩院恊議委員會提出本院恊議委員報告恊議結果昨云收鍊全額限定六萬噸及餘利各得五成均照本院修正至參議院議决删去兩條亦仍照前議惟六萬噸之限制則改爲至多不得過六萬噸不過文字上稍有變更而已　告後禇輔成謂按照院法第六十九條恊議结果不能再爲修正故不必討論卽付表决議長謂不能修正是矣然能否表决亦一問題證以民國二年之先例本院未表决而參議院則曾表决則將用何種辦法　政等主張再表决劉盥訓主張不能表决修正均無餘地况全體表决乎假使表决否决之後又當用何辦法以濟其窮王源瀚亦謂不能表决彭允葬亦謂不能表决秦廣禮請以應付表决與否付之表决易宗襲謂此事可提議討論終局議長謂第六十九條之解釋可成表决以爲恊議案應付表决者起立起立者少數討論恊議會加入第二條第三項劉景烈謂該會違背院法當然無效張知竸亦謂加入一項出乎恊議會職權之外馬　謂此種辦法乃融合兩院意見救濟辦法且本項不過解釋前項之意克希克圖謂恊議會代表兩院意思不能出乎兩院意思之外以少數人之意見另有增加張知竸亦以爲不可孫鍾則謂與第六十六條不相違背所增加者亦不出乎兩院不相一致之外也彭允彝謂試問增加一項是參議院意思抑係衆　院之意思某議議員提議討論終局表决多數議長謂院法第六六條之解釋付表决認爲委員會增加之條文與院法第六十六條不違背者起立起立者少數遂將增加之一項否决時三點三十分議長宣告休息二十分三點五十分復行開會議長謂段總理有事不有出席現在在場人數除請假者外已不足法定人數只可定期再爲開會現在宣告延會時方四點云 
[徐州快信]  
南京馮副總統昨電張勳定明日（二十一）由寗乘車過蚌偕倪嗣冲來徐聞馮入京係與政府商榷要政便道與張晤譚張已預備派軍隊赴車迎接 
外間有張勳將偕馮副總統倪嗣冲入京說惟據張之秘書言此說不確 
徐海道尹李慶璋昨奉張勳派赴北京代表陳述對德意見聞張亦主保守嚴重中立 
康南海六十誕辰張勳前擬派萬繩栻赴滬代表祝賀兹聞萬因不能受火車勞頓已改派惲毓昌赴滬 
第二路分統殷延秀已改任皖北鎭使署參謀長職 
[南京快信]  
馮副總統昨午後三時渡江乘津浦車北上隨行者有林秘書長何副官長孔侍從武官　梁任公之代表張君勱等開馮氏此行往返須在一星期以外軍署一切日行公牘已委參謀長師景雲代拆代行 
聞周樹模决辭平政院長大總統代表黎澍敦促無效已回京復命 
新任滬交涉員朱兆莘已出京南下約今日（二十二） 
午後抵寗　 
官産處長曾樸辭職有費毓楹繼任說 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於時局之三會議]  
自中德問題起政府徵集内外朝野知名之士頻開會議討論一切除公府會議内閣會議外各派議員亦纷組種種外交會兹將屬於政府方面而具有特别性質之三會議略述梗一爲外交家會議此會議以精通外國情勢經驗宏富如陸徵祥梁啟超汪大夑曹汝霖輩均集之爲對於時局之最高顧問機關昨（十九）該會第一次關會在國務院之西偏先日由秘書　函致各委員於是日下午一時齊集開會由院具備茶點此次係第一回開會無甚討論是日國務總理各部總長（外交伍總長未列席由公子朝樞代表）均到會員中如梁任公汪伯唐陸子欣夏清齊曹潤田以及各部所派之中立辦事處辦事員均列會聞段總理先期已備有訓詞内容均陳述於對德計畫頗爲平和並聞該會將來一星期内開議三次逢二四六　行一爲外人顧問會議此會議以議客卿如外交顧問莫利遜憲法顧問有賀長雄與温若秘財政顧問哥若伯慈諸氏均綢羅之以便臨機　詢一爲各機關代表會議此會議廼就原來之中立辦事處由各官廳加派代表使就時局爲種種之研究堪目爲國務會議之準備會議又聞對德計畫事關重大中央多於事先分電各省徵求意見期收集思廣益之效而外省亦以事體重大恐誤事機均擬派員來京陳述意見刻下已到京者一爲馮副總統代表之胡嗣瑗氏一爲第二艦隊長饒懹文代表之李某一爲長江海軍總稽查官代表之温某以上諸人均分向各部院面陳一切並進謁元首總理　遞計劃書又日前松滬護軍使盧子静亦來電擬派員赴京當奉電復如有關於陳述意見之事仰該使就近與海軍次長曹嘉祥直接商議是亦具有準備會議之性質者也 
[外交商榷會成立紀]  
外交商榷會已於前日（星期日）下午在憲法起草委員會開成立大會首推定吳宗慈君爲臨時主席次推定葉夏聲何　二君爲書記次由馬君武君報告開會情形大致謂政府受美國之勸告以後國會尚未議决如何對付吾人應有討論之餘地外間誤會以爲商榷會係反對政府其實不然議院對於政府舉動應有詳細之討論不能任意盲從且現在恊約外交團於種種方面運動中國加入戰團於吾國利害關係甚大究竟加入之利何在其害何在應當權衡輕重决定方法又歷引戰爭各國及美國抗護之情唐君實　起言有外交之理由公法上之理由按海上法要義第四條可以種種武力封鎖海面德國之封鎖於海上法並無違背美之抗議係商務之關係中國以各國均勢而存立外交採用和平一視固仁不可謂爲非策云云當議决簡章各科幹事由各人自行　定旣而張知竸君有關於後援會之報告（甲）後援會請張君與商榷會按洽希望一致討論（乙）爲一致討論起見亦可犠牲後援二字馬君武君主張請後援會會員加入本會黃攻素君贊成馬君之主張大致以此等會務多以兩院議員結合而成吾輩對於如此重大外交間題發生當有伸縮餘地後援二字未免太形板滯不如商榷之能因時變通也葉君夏聲以時機尚早蕭君晋榮主張如無異議可不討論劉君成禺則以兩會意見不一不可加入但可派代表恊商唐君寳　云可回答本會業已成立其指詞務須客氣謝持君云不可以感情用事羣主張先舉代表四人與政府交涉並發表本會之主張黃攻素君云現在主張加入戰團其理由最力者則以若不於此時與美國取同一行動恐時機一失永無加入講和會議之希望云云不知美國縱然加入戰團吾仍爲中立國且爲中立之大國將來更可以中立國領袖資格出任調和以此資格加入講和會議亦未必無　美國以　和者亦曾加入日俄之之講和會議即其先例也又何必以加入戰團取得列席資格徒見惡於聯盟方面自行柑　且恐失却均勢局面反持恊約一方面援助將因而　其脅制矣故鄙人對於衆議院所提出之加入平和會議之議案亦係主張聯絡各中立國以調停人資格加入平和會議其語詳於衆議院第四十三號速記錄内有册可查政府不採用此等主張偏以加入戰團爲加入平和會議之預備不知是何用意此事亦應由本會所派代表與政府接洽使其洞　葉君夏　温君世霖相繼演說當推定馬君武葉夏聲黃攻素唐寳　錢崇塏蕭晋榮六君爲代表與政府接洽一切而散 
[兩院制之恊商與審議]  
原案通過 
昨日（十九）上午十時兩院代表在衆議院開恊商會到會者十八團體開會後推政學會代表高仲和爲主席藍公武報告研究會贊成兩院制後主張二十一二兩條可以一併討論吕復肪聲乃聲明益友　昨日正表决二十一條今日派來代表亦衹能就於二十一　　　至對於二十二條因不能代表團體發言故亦不贊成合併討論主席乃聲明請各團體報告各政團意見各政團先後報告之結果大致均贊成兩院制惟於二十二條益友社則絶對主張不能合併討論經孫潤字提起動議請主席聲明二十二條是否可以討論主席聲明自開會以來各政團代表所發言論主張皆可以討論自然可以討論於是益友社三代表遂相繼退席此外尚有韜園不贊成二十二條合併討論亦自行退席至各政團於二十二條之意見大致討論會衡社研究會均主張加入互選團體團體四字政學會丙辰俱樂部羣益學社主張修正案俟規定國會組織法時再行修正民彚社國敎維持會正社均反對之且國敎維持會及正社並宣言如不能修正則贊成一院制平社静廬大同俱樂部則主張維持原案又尚友社及淵廬則贊成合併討論友仁社則互　團體之修正案大致贊成主張以後再爲恊商後劉振生提議時已不早今日各政團意見於二十一條均係表示贊成似宜作一結束二十二條另日再爲恊商現在可以散會主席遂路詢大衆定於星期三上午十時再行關會恊商何如衆贊成遂散會 
同日一點鐘憲法會議開會兩次延長時間至兩點參議院出席者一百八十四人衆議院出席者四百二十人宜告開　議長先報告議員請假在七日以上者計衆議院張大听等五人參議院卾多台等四人懲戒委員長報告審查前次缺席議員三人之結果後議長即以審查報告付表决贊成者大多數議長謂前會結果原案修正案均未成立當有易議員宗夔等提議謂本條文爲憲法中不可少之間題提議付審議曾當時以散會未能表决現在本問題有附議者請起立起立者在五十人以上議長以本條應再付審議會付表决贊成者大多數遂宣告勞聽人退席即開審議會時兩點十五分審議會開議劈頭即有國敎維持會某議員　議先審議國敎問題研究會議員亦多贊成其議表决結果贊成先審議二十一條者大多數審議長宣告審議第二十一條劉崇佑蒲殿俊等提出修正案由蒲殿俊登台說明其修正案爲國會以民選之議員組織之云云蒲殿俊說明後贊成兩院制者與贊成一院制者相間發言惟景耀月發言主張一院制時满場議員多出笑駡之聲謂其去歲爲帝制請願代表且此次主張一院制别有用意非盡也於學理之主張也討論終局後先以劉崇佑等之修正案付表决起立者僅數十人次以原案付表决起立者三分二以上通過當時有主張即時開大會者有主張繼續審議國敎問题者嗣因查點人數已不足關大會之法定人數議長乃復席宜告延會 
[質問收買存土之四疑點]  
收買上海存土一事國人多起而反對並有責　會不爲過問者兹聞參議員盧信提起質間略謂近聞政府與上海烟土商訂立合約以公債票二千萬元收買上海存土查禁煙條約本定於千九百十七年即民國六年爲禁絶之期而上海工部局亦已决定本年三月底停止土商營業則此項存土政府是否有收買之必要此不能無疑者一公債票二千萬元無非國民之务汗當此財政困難之時乃以如此巨額之欵項收買有害無利之存土此不能無疑者二此二千萬固由國庫支出也政府何以不交國會議决乃遽行增加國民之負擔此不能無疑者三此次收買存土名爲專供藥用然二千餘箱之存土藥品是否需土如此之多查年來各地官廳搜獲之烟土均行焚燬何以無價獲得者付之一距而轉耗巨欵購土以供藥用此不能無疑者四謹依法提出質問希即行答覆 
[朱兆莘出京時之譚話]  
新任駐滬交涉員朱兆莘因外交部催促赴任聞已定於今日（二十）下午快車啟程出京由津浦路赴南京謁見馮副總統齊省長後再赴滬履新聞副總統昨日有電來京歡迎朱君並促南下朱氏昨日晉謁大總統備　獎許謂西洋學生中深通漢文者如王寵惠汪兆銘諸人皆有用之才朱君亦其一也又謂上海爲全國最大商埠朱君嫻習英語畢業商科兼研法政此次派充駐滬交涉員必能勝任愉快云云又與朱君暢論選派留學生辦法朱君主張派遣學生以年逾二十舊學有根柢者爲合格大總統極口贊同謂嗣後當照此辦理 
[加拿大將寛待中國留學生]  
不課入國稅 
十四日大阪朝日新聞西亞杜爾特電云據阿他　來電加拿大内務總長羅慈發表意見决意提出對於留學加拿大之中國學生不課入國稅一律准其入國之移民法修正案於議會聞羅君提出此案之内情係因曾在加拿大受過敎育之中國人其後渡德里尼他特島與雜種之土人結婚居住已經十年是該夫婦完全爲英國人民今爲留學而來而聖約翰移民官竟認爲中國人課以五百元之入國稅因其人無此巨金致送還其出發地點故内務總長以爲不合情理且視中國人極輕之美國其對於留學生之入國尚極寛大加拿大亦不可不以同等方法以待中國之留學生云云 
[奉天軍界暗潮之經過]  
奉天警務處長兼廳長王永江氏因整頓警務致與軍界生有惡感雖經長官爲之排解仍屬不能消滅王氏不得已遂回歸原籍自王氏離省後全體軍官辭職之舉固可打消惟繼任人才一時甚難其選且須聲望爲軍界中人所推許方免再起風波現聞有人推薦宋墨林廖籛如劉亞辰三氏張督軍與幕僚計議以宋因馬路購置石料案經省議會提出查辦尚未了結廖則稍乏魄力劉亦資望較淺似均不甚满意惟警政關係重要不可一日無人主持不得已暫令省垣稅務局長劉亞辰氏暫行代理至薦請任命究屬何人尚未核定也 
另一消息云自六七號至今十餘日間政局中　釀之情態大有如弩在絃之概經各方面極力調停風浪始歸平静兹概括記載如下警務處長王氏自受任以來對於用人一項不稍假借其改設派出所由一月實施内外勸均已設置齊備對於軍人有拘束權力之要求並因軍警辦案屢有衝突某旅長以其有妨權限表示反對是爲此次發生暗潮之原因也 
日前軍政警各界公讌於督軍署某旅長及軍界要人咸未前往因而改期當軸知其爲此種原因勢難挽回而軍人全部復有辭職之舉王處長此時已得消息即時由安奉火車返里一面請假委行政乎長許星恒護理當軸雖催促其急速回職而王處長已毅然不復返顧矣 
此事發生不過對人關係其間又有吳馬兩鎭使張團長馬參謀長佟議長並其他諸人往來說明情形並謂此事不過一時誤會况此時何時寗可自生意見致令人藉口各级軍官則謂吾輩不過以　限所在不能不言並非有相率反抗長官之意我等衹知擁護督軍他非所聞云云於是遂即日取消辭職之請 
此事自經　人奔走後某旅長已面謁督軍歡　而散可謂意見胥　矣惟此數日間一切事件不免影響停頓各交涉履行事件如赴東報聘事件及其他政務現正着手繼續進行云 
[對德聲中之鄂省消息]  
對德交涉政府諮詢王子春督軍之意見王氏初主维持中立嗣經府院先後特派金永　蔡儒楷來鄂恊商王以提出抗議固有進無退然决不可加入戰團復陳管見請以斷絶邦交爲止近日紳商要人有謁王叩其政見者即以如是對答云武漢各政團近擬步京師後塵合共組國民外交後援會昨由各領袖往白王子春王頗表示不贊成之意此會遂不能尅日成立 
省議會於前日選舉參議員終終了之際决定二月十五日開臨時會故近日回籍度歲議員多已趕到在省者有六十餘人依法應可開會乃省署以内務部電三月一日本應召集第三届常會現在距期不遠對於臨時會不表同意刻各議員因對德門題關係重要亟待研究擬請提前十日於二月二十日開會業由王届兩副長函商省長未知能得其同意否 
漢口德總領事舞禮治曁英法美各領事近均先後來省拜訪王督軍探其對於國際交涉之意見王悉以權操政府答之漢口江漢關監督署（即湖北交涉員兼任）日來亦頻見各領事車轍馬跡無非探聽消息也 
外交部以對德問題恐湖北當道與交涉員有誤解中央眞意之處特派僉事康新民於昨來漢與王督軍吳交涉員接洽又據一說則謂康僉事係來調查德人商業財産務預等處置辦法 
[鄂參員訴案提起抗告]  
湖北新選參議員陳時被趙光弼等以其當選年齡不符提訴訟經高等廳批准受理分電敎育部及駐日公使調查陳之學册嗣原告律師向天鐘又追加意見謂陳時卽陳映寰依陳原籍黃陂縣清鄉册所載年齡確無被選資格高等廳雖未認爲有力證據而陳時日前已提起抗告指該廳職員有偏袒原告嫌疑聲請拒却裁判其聲請書云竊時被趙光弼等憑空濫訴一案趙等於起訴時旣不粘抄可爲證據之契劵或文書按照各級審判廳試辦章程五十一條第六項已屬違反貴廳漫不加查驀然受理實屬違法本年一月十八日公開審訊時趙等又不能提出絲毫證據僅以報纸及自造匿名信件爲憑經雙方代理人辯論多時趙等已屬詞窮語塞乃貴廳於無可宕延之頃反代趙等曲爲主張着趙等分别電查以掩飾應判不判之迹揆諸衆議院議員還舉法第九十二條選舉訴訟事件應先於各種訟訴事件審判之規定更屬不符尤可恨者趙等自請具限一星期逾限多時電費竟不呈繳貴廳不獨不各趙等愆期違諭傅案訊决居然牌示反謂依據批答忽又變通請爲電　究不知應不受理而受理應判决而不判决電查復變函請函請忽變電催變幻離奇有心偏袒時初不知貴　是何用意近查貴廳自廳長以下概與趙等有同黨關係對於時參議員之當選早懷嫉視之心竊查民事訟訴通則凡審判官爲當事人一造之親友或有嫉視當事人之意恐於審判時有偏頗者當事人得聲請拒却之各級審判廳試辦章程十二條之規定即係此意除另呈湖北督軍兼省長并大理院核辦外爲此聲請拒却審判恭懇貴廳長查　再時正擬此稿時適奉貴廳票傅指定本月十四日午前十時審理現旣聲請拒却所有貴廳傅票隨狀繳還合併聲明云云高等廳得此抗告狀當卽批示准其停止審理將是案卷宗申送大理院核辦一面通知原訴人趙光弼等現趙之律師向天鐘已提出辨駁書對於陳時抗告一節請依法駁回未知此案將如何進行也 
[豫省議員資格問題之解决]  
去歲省議會開會之初因楊議長及除名議員楊漢光等九人資格問題各議員互相爭執直至開會時仍未解决日昨中央已將此積久爭執之案完全解决咨覆田省長當即轉咨議會兹將咨文錄下 
河南省長公署爲咨行事本公署承准國務院咨開咨復事准貴省長公署咨呈開楊漢光等除名一案經提交議會無法議决碍難再行交議懇迅予解决以杜爭端等因查此案本院前以雙方各執一詞爲愼重起見故再行諮詢省議會議决咨覆兹旣准覆開楊漢光等除名前經省議會全體議决嗣經交議竟以不議不覆多數表决是此案更無交議之餘地應即查照本院迭次電令將楊漢光等確定除名以杜纷爭除咨内務部外相應咨覆查照辦理此咨等因承准此相應咨行貴議會查照此咨省議會 
河南省長公署爲咨行事接准内務總長電開楊允升等電悉楊漢光資格問題業經國務院以應仍查照國務院迭次電今確定除名以息爭端咨行貴省長　理在案請即轉行知照等因准此相應咨請查照此咨省議會河南省長公署爲咨行事本公署承准國務院電開河南議員周之剛等電請查辦議長楊紹中侵呑公欸等情一案議長非官吏查辦之結果如何國務院未便予以處分現在該議長曁經查明無可置議應請由尊處將查覆情形函知該會該議長當然可以出席無待政府主持等因准此查此案卷宗經開封地方檢察廳呈請發交參考在案除俟該廳繳回照錄查覆原案函違外相應咨行省議會查照此致省議會 
[濰軍民軍之結局]  
朱　青管押王貫忱槍斃 
兩營兵士一律解散 
魯省新编濰縣民軍第一團團長王貫忱違抗命令不服調遣經張督軍派兵將該團第二第三兩營之武裝解除并分别懲辦已見前報兹悉該營兵士繳械之時王貫忱忱等知事不妙即赴金水旅館躱避其餘各軍官亦分投各棧房收拾行裝乃王至旅館後 
[注意漢口葉開泰廣告]  
本店祖訓不准另開分店自開設漢鎮鮑家巷三百餘年甲寅六月因屋朽遷至大夾街陶家巷口交易照常向係聘請公人正友經理本主人均不干涉以一事備且各房月費亦有定額額外不能私取分文近因人丁日盛家用有額倘有子弟假托本店牌號向親友及住來各號通挪銀錢貨物等情此係個人交涉請向本人理論與本店經理人及其伯叔兄弟毫無關係槪不承認恐未週知特此廣告 
[患小腸氣者速看]  
僕素性畏熱早年夏夜納凉喜坐冷石濕地致患小腸疝氣迄今十餘年矣種種苦楚筆不勝述求醫覓藥均無效驗今春來申寓居美界永祥里忽然舊疾更劇寸步難移友人指購河南路七號義商彭壽堂疝氣膏丸二種非常神効并言有友數人同患此症一用皆愈從未復發君病雖久然得該藥房膏丸並用永可除根即飭人持洋購來疝氣膏四張疝氣丸二料内服外貼頃刻小腹寛舒腫脹立解囊收筋縮墜不覺重不旬日行動如常霍然全愈矣不禁喜出望外友人忠告洵不誣也合亟刋報以誌銘感　太原閻復生謹告義商彭壽堂錄只此一並無分出 
[化痰順氣立止咳嗽丸]  
傷風咳嗽久咳新咳一久立止每瓶四角本號遷移上海東棋盤街口門牌念二號廣東保太和啓 
[振新染織工塲新發明美彩花洋紗細呢夕法條布]  
上列出品由化學精染美彩絲光線建造良機織成其色鮮艶奪洗樣晒不退其質光潔匀淨歷久猶新兼之經緯全用雙線尺幅豐足花目新奇誠以價廉物美中外爭購士女樂用南洋羣島及中國各埠均有出售本工場以雙手牌爲記經農商部批准中國境内由滬完納正稅一道其餘關卡落地概不再征惟崇文門仍要照捐如荷光顧請至上海法租界三洋涇橋德銘里公和來號接洽可也 
分銷處漢口公和來小吕宋隆泉公記 
上海振新染織工場謹啓 
 
 

Page 7

 
 
日人　之外出閉門不納正在旁皇之際卽被商埠警察某警士拿獲解至城内督軍署張督軍立即發交軍法課訊明即傅軍令將王貫忱并其馬弁等共六人綁赴新莊營外一律槍决聞該團二三兩營營長其一已畏罪濳逃其一現與該旅旅長朱霽青同押軍法課聽候懲辦兩營兵士於卸去武裝之後張督軍卽下令解散昨已派兵將解散之八百餘人押上火車載至關外分别遣散至該旅軍官朱霽青王貫忱旣分别押辦正法所遺旅長一缺張督軍卽以尹錫五遞升團長一缺以謝寳軒遞補查尹謝兩人在潍縣尚無不法行爲謝在周村因反對吳大洲大起衝突遂奔赴濰縣王貫忱在濰勒索供應時謝每爲濰人緩頰故與地方感情甚洽云 
[亳州雜訊]  
字林報二月十三日毫州通訊云去歲十月間記者出門游歷沿途見罌粟頗多上星期復循原路游行則不復見罌粟蹤跡蓋知事已曾來此勘查矣昨知事告記者謂以務使其所屬境内不留一莖罌粟爲目的惟記者聞公然銷售鴉片之處尚復不少有饑民一二百人自永城來吾人擬設法賑濟之給以薄資而使其工作此間物價仍昻乞丐更多賭風似較從前爲盛天氣仍寒今年寒季之長甚於往年且甚乾旱自十一月初間以來雨雪極少惟據農夫言雨水稍遲春收有望云 
[杭州快信]  
　　新簡張財廳長抵省以莫廳長急欲交卸准定二十四日接印 
　　省議會沈議長已於昨日到省開會日期聞尚須與省長接洽 
　　齊省長牌示嘉興縣知事張夢奎調省遺缺委分省道尹張昌慶署理 
　　楊督軍昨日添委藍昌兆樊鎭薛同爲軍務科額外科員 
　　象山縣辦理驗契征收員葛宏生捲逃驗契稅三千二百四十餘元經縣知事張鵰霄電禀省長令飭高檢廳一體恊緝 
　　楊督軍前日清晨至拱埠訪謁英領事曁稅務司午刻回署 
　　高審廳昨又調回德清縣等專審員九人來省聽候定期考詢 
　　龍泉統捐局長已調任海門統捐局遺缺業　廳長委曹文夑接充 
　　警備隊及内河外海水警二廳劃歸省長直轄准三月一日實行 
楊督軍以本年預算浙軍經費僅列三百八十萬餘元不敷甚巨特分令各師旅局嗣後每月除額定薪工餉乾及例有雜欵外無論何項不得列入計算即有必不可少之需亦須先行呈核方能列報 
地方通信 
[松江]  
　　龍興橋盜案舊曆正月二十七夜北鄉龍興橋陳雨山家突被匪徒多人明火執仗掃門入内刦去衣飾多件今日午后事主來縣報請勘驗　已派委前往矣 
　　解釋公産範圍自官産局成立後因公有官有界限不明屢生爭議現　署奉到財政部解釋公有條文四條揭示通衢籍息爭執凡以團體募集及私人捐助作爲公益用者或以團體名義向主管官廳繳價承領者或禀准主管官廳以募集之欸購置或建築者或由國家高級官廳批准撥歸地方團體建築基址尚存者概屬公有此外屬於官有惟公有産業於解釋前已由官産局賣出者不在此限 
[無鍚]  
　　巡警罷崗之挾制北塘某衣莊主人曾延長安橋醫士王頌芬治愈内症故特製備匾額雇用西樂於日前送往王醫寓處王醫士亦於寓中備筵相酬並延請親友作陪迨至晚間酒席甫畢客尚未散忽有該處無賴串同第四分警察許秉文以檢查賭博爲名闖入内室王醫士見來人雖自稱巡警然未着制服且已家亦未違犯警章大爲詫異卽赴第四分所報告由李副巡官帶同長警前往拘回分所備文詳解縣警察所核辦詎知翌日早辰該分所巡長顧某忽向李副巡官聲言解所之許秉文務要即日釋放否則此後巡警不能在地方辦事李副巡官却以此事實係許之不合萬難向所保釋顧巡長見李不允即時號召各巡士將局門　閉一律罷岡李副巡官見肇事端即赴縣署報告由朱代知事屬仲巡記向各警開導始行上崗李因巡長糾同巡警挾制官長辦事棘手隨提出辭　書未邀允准後由陶正巡官從中解釋將顧巡長撤革了事 
　　　備追悼吳子敬黃埠墩河面遼闊向賴渡船而無橋樑交通頗稱不便錫人屢有建橋之議卒無解囊之人因之遷延未成上年有在錫開源康絲廠之皖商吳子敬獨力出資數萬金建築一西式高大鐵橋不意橋甫成而身已殁錫人哀之兹聞由巿董事等發起於夏曆二月初三日上午十時在黃埠墩附近繭業公所内開會追倬並於是日十二時將吳君附祀尊賢至德兩祠届期必有一番熱鬧也 
[揚州]  
　　警察拿獲盜匪前日鈔關門城外紅廟莊朱仲和　坊被匪徒三十餘人持刀搶刦一案兹悉該案之盜匪唐三爲該管警察在南門外九龍橋拿獲又在寳塔灣拿獲贓物及潘廷仁等二名由卞區官解送縣署審辦其未捕到者已由縣署通令恊緝矣 
　　自治促進會成立江蘇自治促進分會日前曾開會一次所舉職員係爲臨時籌備之用兹又於昨日午後假柳巷兩淮公立第一小學校内開正式成立會各界到會者約百餘人議定分會章程六則并舉定楊士香爲正會長許幼樵王仕良爲副會長其他職員悉由會長推任 
[杭州]  
　　組織警備隊司令部浙江各區警備隊劃歸省長直轄组織司令部總司令官一席擬不另派人員即由齊省長兼領以一事權至司令部内除夏處長兼任參議外並分設兩股卽以省署原辦警務各秘書及辦事員等充任所有警備隊案卷儘本月底由警務處移交省署接收司令部關防亦准下月一日啓用云 
　　軍醫發藥之續預前日陸軍衛生材料廠廠長李繩其因圖偷減稅價起見與上海某公司串通將嗎啡二磅寫作金鷄納霜寄杭以後並不親自檢放毒藥厨内翌日第一　騎兵團來請藥料又漫不經心竟假手於看護兵發藥致藥一到關　食斃兵士兩名旁人以該　暴斃可疑驗其懷中餘藥始知悮服嗎啡羣相驚駭立報官長轉請楊督軍　　現聞揭督軍已將該團發藥人劉軍醫正免職拘辦李繩其尚不知作何處分也 
[嘉興]  
　　禀請增設商會嘉興王店鎭商會成立於前清光緒三十二年去年袁前知事以部頒條例商會不准多設分會遂飭將該鎭商會取消現該鎭紳商以該商會係統馭餘賢鳳石新篁等區商店並呈部有案且距縣商會有四十餘里之遥遂由何斗山朱雄鏡等四十三人於日前將該商會不能廢止原因呈縣詳省核示齊省長以其理由充分已爲呈請農商部核奪矣 
　　地丁實行加罰嘉興五年度上下忙丁銀早　截征期满經張知事一再電請財廳展緩二十日加罰以恤民艱兹因展期又满已定於二十一日起實行加一處罰每兩以正稅一元八角計算並聞五年度抵補金征期已满不日又將加罰矣 
[安慶]  
　　懷寗公益維持分會成立記安徽公益維持會懷寗分會前由産紹泗丁履岑吳厚卿等組織於今日（十八日）改假懷寗縣高等小學校開成立會到者三十餘人臨時公推産紹泗主席於一時振鈴開會由主席報告宗旨卽散票選　會長迨投票後開團産紹泗得三十票當選爲正會長儲書閣得二十三票當選爲副會長選舉完結卽振鈴散會現聞該會分會已成立者計二十餘處臨時經費每縣一百元常年經費三百元業由倪丹忱省長通令各縣知事在地方稅項下撥給並令各該知事恊力維持進行除臨時開辦經費已撥三萬元外每年統計經常費約二萬餘元嗟嗟皖民又增一層擔矣 
[江西]  
　　部視學視察農校敎育部視學員牛獻周十六號傍現附南潯鐵路之車到贛十七號清晨晋謁省長公署敎育科主任馬雲龍坐談良外即由省視學桂汝丹偕往省立農業專門學校視察一切因吳校長已先往廬山踏看本校原有森林當由楊監學招待視察授課情形學生成續頗爲稱許臨行時並携去各課卷歸庽察閱 
　　潯路股東會展期南潯鐵路董事局近日鑒於路事危迫特定二十一日開股東大會籌議維持方法詎十六號忽接京局來電請將會期展緩又接旅京同鄉趙維熙等電請挽留劉恊理董事局接電後開會討論陳董事主張展期三月三日袁董事則主張仍電詢李總理木齋俟得回電再行决定 
[湖北]  
　　詹大悲資格案之抗告詹梁趙三議員復職問題今已歷五月在政府方面認爲已將原案根本打銷實則議會因難以解决之故尚在請求國會决議於是還舉參議員時竟因選舉名册而生選舉進行之窒碍迨後選舉會雖經敷衍竣事而詹君等認爲不合法乃提起選舉訴訟請求高等審判廳裁判旋經决定以詹君等應否爲選舉人尚屬待决問題應以恢復資格及復職兩事爲先决問題而先决問題之裁判均不屬於高等廳之職權乃以管轄錯誤决定駁回呈訴刻詹君等因不服决定提起抗告周審廳長遂檢齊原案加具意見書備文送請大理院核　 
[河南]  
　　豫西之匪禍豫西一帶自秦軍獨立後影響所及匪徒蔓延前日有陜人薛曉梅係前清刑部尚書薛允升之公子由陜取道進京行至潼東　鄉境内忽來匪徒多人將薛之行裝車輛擁至賊窩逼薛索欵薛以中途一身之外别無他物難以應付乃將其身澆以火油而燒之雖未至死只存一息幸駐防附近軍隊得信截捕始將薛君救出生命果能保全與否尚未可知 
[吉林]  
　　嚴拿黑風會吉林軍署昨准部咨稱頃據軍事稽查報告東省宗社黨又有死灰復燃之勢並聞大連設有機關名曰黒風會分派黨人匿居東省專事蠱惑圖謀不軌等情請查照通令所屬嚴密查拿以遏亂萌 
雜評一 
[改組内閣說] （一子） 
　　馮副座入京原因據都中所述除外交與存士兩問題外尚有關於改組内閣之一說 
　　吾謂馮之入京關係外交存土兩事固在情理之中而所謂改組内閣則殊非其時蓋自改潮迭起而後國人希望無事已久且自致局一方面言之今日之中央政府非僅僅更易數人即可收强固之效又自人物一方面言之所謂名流政客已試驗殆盡詎尚有斡旋世運之人才故今日卽無外交上重要問題發生亦不可無端摇動徒資政黨以利用之具况乎國際間正在風雲變幻之際齊心一致以謀對外不睱尚安有餘力以用之於不易解决之内閣乎 
然則是說何爲乎來其殆出於一派人之希望較可信矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[地雷轟發之猛烈]  
　　昨晨十時許美租界熱河路弄内發現極大炸聲附近居民驚皇失色彼處距離滙司捕房甚近捕頭聞之即率通班中西探捕前往察勘閘北警署亦派警探至邊界查察當經捕頭至發生地點查得該處一百五十五號門牌平屋十餘間係陸耀山陸倪氏等之産業租於北京路祥泰舊鐵店主許長安堆置舊鐵許因收得形似酒壜之生鐵壜十九只置於平屋前隙地上昨雇工匠開鑿不料該鐵壜均係地雷先鑿二壜已經鑿開鑿至第三壜立時炸裂將是處平房十餘間盡行炸坍平屋後面一百五十六七號門牌新這樓房之門窗牆壁等物亦被炸壞附近海寗路甘肅路開封路華界天保里等處房屋内之玻璃窗撃破甚多該工匠等與一小車夫許阿東均被炸傷業經捕將受傷各人車送同仁醫院醫治惟附近某鋸匠之妻頭額雖被擊破傷勢甚輕不願至醫院自行醫治俄而各捕房捕頭及英美總巡麥高雲君得悉均乘汽車前往察勘所有炸存碎鐵壜現均車存滙司捕房以資研究一面飭探向該舊鐵店主查詢來歷以便根究並聞尚有行路數人或被炸毁衣服或被擊破頭面至有無被炸身死及坍屋壓斃者現尚未經捕房查明云 
　　又一訪函云美租界熱河路第一百五十五六七等號門牌居民陸耀生將餘屋租與北京路許祥泰舊貨店主許長安堆舊鐵詎收得形似紹酒壜之地雷十九個誤爲舊鐵昨日上午十句餘鐘許雇令工匠前往開鑿不料轟然一聲炸燬平房十二間樓房四幢並炸傷陸妻倪氏及小車夫許東生鐵匠某甲等四人當經滙四捕房立飭通班包探到來將受傷人等送入同仁醫院醫治而附近海寗路永和坊甘肅路德興坊曁熱河路等處之房屋玻璃窗均遭震燬 
　　又昨日上午十時四區一分所趙警佐以電話報告閘北辦公處云該分所附近租界熱河路房主陸耀生陸金濤王金寳等房屋前有餘地一方由耀生出租與北京路祥泰舊鐵店堆放鐵料日前該店收下鐵桶十九只約高二尺餘昨雇鐵匠將該鐵桶鑿開不料内貯炸藥轟然爆裂炸燬房屋十二間並傷許阿炳許桃生陳富生許東生等五名華界房屋亦被震碎玻璃窗牆壁多處云云偵緝隊長聞報立飭偵緝隊士實地調查以恐核辦並聞沙遜洋行買辦陸寳生住宅後面亦遭波及陸寳生之妻某氏被碎玻璃片擊傷頭部弟媳某氏跌傷一足均送醫院療治 
　　文滙報云二十二日午前十時西虹口境内乍浦路與北西藏路轉角處某屋内爆裂危險物品有華式房屋五六所 
幾全被轟毁尚有略受損毁者雖傷數人幸無性命之虞該處近收來地雷若干具聞係由寗波運來者有地雷兩具業已鑿開當鑿開第三地雷時忽然爆裂霹靂一聲周圍數百碼地段内皆聞之隣近人民大受震動會審公廨相距足有二百碼之遥窗户皆震附近玻璃窗有被震破者地雷所毁之屋均係舊式平房所奇者竟無一人受炸而死傷者四人皆不甚重有二人送至醫院醫治但未留院當時濃烟直起雖在靶子場猶能見之救火會聞警驰至見海寗路某樓房已被轟毁當卽取水灌救被焚之屋不多時即全熄云 
[女飛行家昨日之飛行成績]  
　　逈非前兩次可比美飛行家史天遜女士以上星期日大機機括不靈小機經一度飛行之後機軸又被撞損致觀者徒勞往返殊爲抱歉昨特遍邀本埠中外各報記者於午後前往江灣觀演二點餘鐘各報記者至淞滬車站將史士所贈入場劵向售票處調票後旋卽上車起行旣抵江灣風聲所播觀者漸衆而史女士亦與物利曼君等同乘汽車而至鐘鳴三下中外機匠已將小機整理停妥復於兩翼之下層左右各繫内儲煙質之筒各一通以電缐爲飛行時機行之記號復由各助手將機推至賽馬場觀賽廳前草地以備女士御之而飛史女士共飛三次第一次三點十分鐘起至三點十六分落地繞行二匝約高一千四百尺上下第二次三點三十五分起至三點四十一分落地亦繞行二匝約高七百尺至是女士囑由物利曼君邀各記者至酒牌間欵以西式茶點史女士亦即在機前席地而坐以資休息未幾各記者復至觀賽廳竚候女士第三次之飛行四點二十九分女士又復上飛至四十三分落地起飛後翼下煙筒着電而燃（祇燃其一）遠望之如一飄帶隨機招展繞行三匝約高四千尺上下其繞行至第二匝時於廻環盤旋之時頻作顛倒翻騰之勢先後共計有八次一時觀者莫不鼓掌史女士飛行旣訖即由辦事職員對衆宣布本星期六擬將大小二機一律飛行以饜衆望凡執有上星期六及星期日入場劵者一律繼續有效於是女士卽乘汽重回滬各記者亦遂至車站候車而回 
[中國飛行家被捕不確]  
　　前日報載朱志堯君之子斌侯從戰被捕一則曾向朱志堯君探詢知未據該國報告未可遽信昨朱志堯君適接斌侯一月十一號信云在法平安無恙附來小照四張斌侯立於最新飛機之旁該新機馬力一百五十匹每小時能行二百羅邁當斌侯已用以打落敵飛機一架復得保舉惟因已升軍官不能再得獎牌倘再打落敵飛機一二架則可復得動章云 
[滬埠現銀之枯涸]  
　　本埠各國銀行及各錢莊所存現銀近頗枯涸間有各埠華商運來購貨之銀亦僅有數箱或十數箱久無大批進口近來雖由銀行團及華商領袖共籌維持方法免碍巿面銀根仍不見鬆動並聞近數日内本埠麥加利銀行又有現洋一百五十箱運往印度係裝東洋公司船鶴島岡丸出口云 
[土産輸出之最近調近調查]  
　　土産出口向惟絲茶二項爲大宗近來先令繼長增高出口洋行每受暗虧不肯暢收邇日各洋商僅收進廠絲野蠶絲一百數十包惟鷄蛋一物因各國銷路日盛販至歐美銷售每枚之價約合中國銀洋二角獲利頗鉅業此者大爲發逹聞此種貿易以日本商人居多若西商則僅有恊隆洋行等一二家今將最近數日内本埠各洋行購運各項土産裝英公司亞細亞皇后船出口開往歐美者調美者調查錄左安利洋行廠絲十五包信孚洋行廠絲三十包美鷹洋行廠絲二十五包怡和洋行廠絲十包公安洋行廠絲三包三井洋行廠絲五包景昌洋行野蠶絲四十包錦隆洋行茶葉九十六箱英美烟公司烟葉一百五十件平和洋行烟葉二百七十五件彚昌洋行山東府綢三件恊隆洋行鷄蛋一千件（每件三百六十枚）渡海洋行鷄蛋一千件通順洋行草帽十八件天津毯子三件安利洋行猪腸二十九件草帽十件振興洋行草帽七件寳隆洋行蛋白十一件 
　　又三菱公司船八幡丸號開往日本長崎等埠計裝捷運洋行油渣餅一百八十六件武林洋行麩皮五百件川内洋行鷄蛋五百件土僑洋行鷄蛋一千四百九十件高倍洋行大豆一百五十包芝蔴五十包日信洋行棉花五十包華商棉花二百五十包三井洋行花生油二千件棉花子一千二百六十四件華商藥材四件酒三十件蔴袋二十八件黃豆三百三十包湯淺洋行花生肉六百九十包安部洋行萊子餅五百件口口洋行棉花子五百件須籐洋行棉花十包逹磨洋行牛油六十七件頭髮九件 
[剔除鐵路弊端之部令]  
　　滬寧滬杭甬鐵路管理局奉交通部令開鐵路營業上關國計下繫民生在事人員應各守法奉公以期利民而裕國吾國鐵路積弊甚多在事員司或懼明察以招尤或事敷衍以弭謗年復一年流弊將伊於胡底本總長就任之始卽已三令五申諄諄誥誡現在各路人員當能共體斯意力求振刷自今伊始各該路在司人員當專以剔除弊端爲惟一之職志行之以毅力赴之以精心母以弊小而始優容母以患深而或生畏阻母徒齊其末而不窒其源母徒祛其名而仍存其實母以相沿已久而可習爲故常母以爲人護過而致自貽伊戚務使政隨歲　更始庶幾績以時而日新仰各凛遵母負厚望此令 
[續訊棧單抵欵之大騙案]  
　　南京人張禹門在英租界愛多亞路長耕里開設大豐永雜糧號並在成都路開設新記洋棧又在火車站開設福記轉運公司串同用人鎭江人沈石庵薛子九僞造滬寗車站收貨棧單向華洋各商騙抵銀四十萬餘兩東夥棄店挾資逃逸業由被騙之華洋各商報經總巡捕房飭探將沈薛兩人拘解公共公堂迭經中西官研訊詳情迭紀前報前日午後復由捕房將沈薛兩人解廨各原告代表海德禮斐斯禮明等律師與被告代表律師相繼到堂由王肇之襄讞會同英白副領事升座先傅被告沈石庵上堂由代表律師詰據供稱在張禹門處爲出貨已有二年每月工洋八元張於去年十一月二十六日逃逸我於是日早上八時到行並未見有動静帳房等處各同事均在辦事迨我回家午膳後到行秩序纷亂各同事均已出走祇剩學徒我即前往長浜路店主張禹門家見門已鎖閉始知逃逸但事前實不知店主僞造棧單騙抵銀兩至前堂華安公司孔小耕所供將棧單前來與我閲對等語我與孔並不認識亦無將單核對查貨之事所有由我經手至火車站長處簽字出貨均有賬簿可稽云云復由原告律師向沈盤詰良久中西官判沈薛兩人還押候再復訊 
[但望不再滋擾]  
　　新閘静安寺路集成總會潘仲劬控湖南人曾振卿恐嚇圖詐一案昨晨由探將曾解送公共公廨請爲復訊先由捕房代表牛門律師上堂譯稱查得被告祇向原告索錢並無嚇詐情事原告因接有他人之嚇詐信函且被告當時自稱黨人恐遭謀害是以控究其中不無誤會惟被告旣稱黨人何以當時資遣回籍被告未經列入應請堂上諭令被告回籍於一年内不准再至租界内滋事云云繼由朱斯芾律師代表見證蘇心如等到堂聲稱見證等衹望被告不再前往滋擾别無他意應請飭令具呈安分結等語訊之曾振卿亦延海德禮律師到堂辯稱被告並非不欲回籍因租界内開有客棧無人經管是以留滬請爲察核關讞員商之德師副領事判曾具結於一年内不再向原告吵閙並着留候函送上海縣公署遞回湖南保慶縣原籍 
[辛家宅發生盜案]  
　　前晚二時許有盜匪十餘人各執兇械擁至楊樹浦三星紗廠對面辛宅居民辛長松家行刧當被刦去值洋三百餘元之衣飾等物並刀傷張妻陳氏手臂等處後經事主投報捕房捕頭立飭探目陳銀松分投緝拿務獲嚴究 
[電線阻滯之佈告]  
　　大陸報云太平洋電報公司佈告小吕宋與干姆島間之海線昨日午後不通凡電信發往干姆島火奴魯奴及美國或經過美國而至他處者可經日本轉發惟電費稍昂且須受日本取締 
[稅關檢驗鐵路聯運旅客行李規則]  
　　滬寗滬杭甬兩路管理局奉交通部令開查中華民國稅關檢驗鐵路聯運旅客行李規則曁行李中途免驗簽備式樣茲准稅務處咨送到部合將該項華英文規則及簽條式樣發交聯運各路除分令外仰即恪遵此令 
　　附規則及簽條式樣（簽式略） 
一聯運旅客行李只有封鎖捆紥之衣箱箱籠皮包包裹等件乃認爲聯運行李應准中途免驗但釘固或用螺旋釘鈴固之箱隻不能認爲掛號聯運行李 
二所有掛號聯運行李在邊界者當由海關人員檢驗凡在上海北京漢口及其他起行曁來到可以掛號之要站應由中國捐局人員檢驗倘查有應稅貨物夾帶在内應由各關局分别徵收相當之稅率發給稅單爲據所有掛號聯運行李入中華境内時應由邊界海關於檢驗後粘貼簽條俾可保護該行李直至到逹地點沿途不再檢驗如由北京或其他可以掛號之要站起行者當由該管關局於檢驗後粘貼簽條俾可保護該行李未至邊界以前沿途不再檢驗但前項掛號聯運行李至到逹地點或邊界後應由關局照章檢驗至各關局所用此項簽條式樣應歸一律 
三中華國有鐵路如由他路線或其他鐵路公司交運或由本路自已承運掛號聯運行李應由該路嚴重看管除在邊界或運至到逹地點外若未經海關允許不得將行李交與旅客或在中途開啓 
　　四該路局應按照他路或他公司交運之聯運行李票或自發之行李票具造清單將此項掛號票之號碼及行李之形式逐一列明俾易辨識此項清單應交起行到逹及邊界之關局查閱天津常關所派之關員或在站上或在車内供職者亦可隨時取閲 
五旅客手携行李及未經掛號之行李由邊界出入者於行程中海關得隨時檢驗 
六本規則定於一月一日施行但此項規則爲暫行試辦如有不合時宜或與稅收利益有關卽須修改 
[轉運公司便利客貨之規畫]  
　　南火車站各轉運公司以所處地位距離車站較遠諸多不便近曾集議擬在南車站對面空地上建造大洋房一所俾各公司同遷入不致散漫惟車站對面之空地係路局所有爰由轉運公會於前日函致新任滬寗杭甬鐵路局長江君略謂茲因轉運各公司欲求輸運客貨之便利要求貴局長准予租借南站對面空地一畝餘以便集資建造房屋公同遷入庶貨客交運貨物容易接洽即局營業上之運輸收入亦獲裨益實爲公私兩便伏祈核准云云 
　　又聞南火車站四等票房北首原有月臺一所上蓋洋鐵雨棚以便貨物到站暫時安放乃自前年夏間爲颶風吹倒後迄今尚未重建所堆貨物日炙雨淋不無損失茲各轉運公司已於前日函請江局長迅飭營業所工程處速卽興工建築矣 
[陸經董呈請取銷訓令]  
　　上海巿經董陸文麓前奉縣公署訓令議復吳淞江南十二圖北十二圖捆業爭舉圖董一事 
 
 
 

Page 11

 
 
經陸經董一再邀議業已呈復茲又接到縣公署訓令仍以閘北巿所舉張學禮充當圖董等因陸經董因將此案原委於昨日具文呈復原文錄下呈爲陳復事本月十日奉第五十號指令内開以上海閘北兩巿區城按照吳淞江南北爲界所見極爲精審應俟自治恢復縣議會成立交議後一律劃分以期統一至南北十二上圖圖董張學禮資格旣無不合暫行照案委任希卽查照此令等因奉誦之下慚愧莫名查上海巿以吳淞江南北爲界係民國三年公署頒發各巿鄉分辦印契處管轄圖保表所規定並非經董之所見蒙嘉精審其何敢當且兩巿各辦各事爲日已久亦無俟縣議會之交議然後劃分此不待智者而已可明瞭者也竊念經董素性縅默不喜多事辦公至今未嘗變易此次南北十二圖圖董之舉　悉出於閘北巿經董一面辦理經董並不參預乃於上年十二月七日奉一六六號訓令内開案查二十七保十二圖前由閘北巿經董舉張鏡清爲該圖董（原文已見前報從略）等因經董不得不據實具復欲據實具復不得不切實調查爰於上年十二月十九二十四日兩次函致張世賢及張學禮等各捆業同蒞敝處公開談判張世賢等呈出民國三年備案之捆業議單爲憑公舉張紹淵爲圖董徐良謨等呈出未備案之新立議單爲憑公舉張學禮爲圖董在經董本不難一言解决惟事須雙方兼顧不得不留一餘地前呈之所謂無可調停者此也總之兩造之所爭其表面在圖董其目的在地保一役動滋物議經董秉緘默之素性本來不欲多言自奉訓令而經董乃牽涉其中矣内省不疚歉仄奚似惟有呈請縣長將一六六號之訓令取銷仍歸無極之天爲感匪淺所有南北十二圖區域係奉頒發各巿鄉分辦印契處管轄圖保表辦理並非經董個人見解至兩巿各辦各事亦不待縣議會之交議始可劃分毫無疑義爲敢據實陳復伏乞鑒核 
[匪徒擾累行旅三誌]  
　　甬人童振紀於本月十八號早晨在浦東太古公司碼頭被匪搶去大洋一百八十元小洋二百十四角報由三區警署緝獲陳阿二一名並傅同該公司看門巡丁張茂林併解警廳司法科訊辦等情已兩誌前報茲悉司法科業已提訊陳阿二堅不承認諭飭押候查明核辦巡丁張茂林回至該公司照常上差候再傅訊乃偵緝隊翟隊長忽於昨日接得匿名信一封内載童姓被搶案内要犯已逃往鎭江尚有羽黨蔣某湖北人及混名寗波麻皮崇明臘痢小王胖矮子小江北金牙齒根寳爛屁眼阿玉等共分得洋六十元伊等現在匿居浦東爛泥渡典當弄一帶等情翟隊長接函後以事關匪徒擾害行旅無論虚實均應澈究故特選派偵緝隊士四名渡浦嚴密調查究竟有無此項匪類復候核奪 
[創辦廣益中醫醫院]  
滬北鐵大橋堍廣益善堂歷年施醫給樂貧民受惠不少茲又經該堂董事朱葆三王一亭戴運來謝蘅牕錢庠元錢逹三陳甘棠項如松樂熾堂等議决另設中醫醫院以便貧民由陳甘棠首先捐助地皮七畝有零洋房一座估價二萬四千兩坐落譚家渡該處各廠麕集苦工實佔多數偶染疾病可以就診醫養地雖偏僻而空氣朗暢尤爲合宜諸董事復行慨助共計萬餘金再行推舉新董廣爲勸募以底於成公推丁甘仁主任籌辦積極進行不久可期成立云 
[要求减輕杭州煙絲之估價]  
菸酒公賣局因奉部章對於烟酒産銷均須估價抽稅凡值百兩者抽稅一成二釐歷飭烟酒各業遵照在案茲因浙杭運滬之元奇呈奇兩種烟絲兩區菸酒局亦均照章徵稅而於估價一層亦不能稍予通融以致該業商家殊　困難故由公益轉運公司代表金少梅具呈二區菸酒局請將此項烟絲減輕估價藉舒商困昨日已經謝局長批示允候轉呈省局核奪云 
[搬運軍營用品]  
陸軍第四師第八旅步兵十六團該管三營官佐士兵曁該團之機關鎗隊二連均由楊善德師長於去冬升任浙督時率帶赴浙將第二營及機關鎗隊駐紥質橋第一第三兩營駐紥杭垣惟該團之軍用器具曁鍋爐什用各物尚在滬南斜橋之新營房内未經運去故由十六團軍需科王某於昨日來滬將一應器具裝載火車搬運赴浙矣 
[會議陳列所遷移問題]  
工商研究會所設樓外樓之陳列所前擬移設勸業場尚未實行現因勸業場主任張君迭次函慛故該會定於今晚會議進行方法 
[舉行植樹之預備]  
上海縣公署奉省公署飭知本年三月五日即陰曆二月十二日俗名花朝日爲蘇省提前舉行植樹興禮之期仰卽遵照辦理等因現沈知事已訓令公欵公産經理處購辦各種樹秧以備届期栽種 
[浙甌梓業公所訂期會議]  
浙甌梓業公所昨日通告同業云敬啓者本公所自成立以來已届一年茲特定於本月初五日下午二時在本所集議進行事宜届時務祈駕臨各抒意見以利進行不勝欣幸 
[國貨維持會思不出位]  
國貨維持會昨日通告各會員云本會自成立以來於茲六載始終以維持國貨爲宗旨故所辦之事均以國貨範團之内爲合例除此之外本會概不預聞所有職員及會員均不得假本會名義而行範圍以外之事至於修改章程辦事方針非經議會通過會長認可槪不發生效力特此通告 
[糖北貨業修改新章]  
　　本埠南北巿糖北貨業爲聯絡商情起見迭在邑廟點春堂開會集議改訂新章已紀前報茲聞該業所訂新章内有數條尚須斟酌故又定於今日仍在點春堂集議重行修工一俟决議後卽須通知客帮一律遵守云 
[防杜女工之滋閙]  
　　淞滬警察廳昨日佈告云據振新染織工場呈稱竊商場自創設以來悉力研究銳意改良所有仿造之美彩線呢曁各種布疋及絲光紗毛巾用紅纱等出品精良頗承社會歡迎銷路日見擴充惟規模漸廣僱用女工因之日增現計已逹百有餘人查此項女工均係陸續招集未受敎育故品流甚雜難免良莠不齊舉動野蠻時肇事端或因爭論工價聚衆要挾或因不受約束信口謾駡或則違犯規章不遵敎授或則偶藉細故無理取閙種種滋擾時有發生按吾國工藝尚在幼稚時代若不請求給示保護嚴諭禁止則不特有碍工作抑且影響於營業進行關係至鉅爲此瀝陳困難呈請准予給示嚴諭該女工等安分工作母許滋擾倘嗣後或有發生要挾滋鬧等情務乞轉飭大南門外金道橋一區三分署隨時保護並懇准予指名禀究以儆刁頑而維工業等情據此合亟佈告仰該工場工人一體遵照自後務各安分工作母許恃蠻滋閙倘敢抗違一經該工揚指控定卽按名拘究不貸 
[禀控侵越秤菜界限之批詞]  
　　工巡捐局批露天秤販朱道中禀云禀悉該商與李鴻生卽李三囝秤菜地點前經傅集兩造到局開導諭令劃清界限具結在案茲據禀稱李三囝復萌故熊偕越界限殊屬不合該商人等務須各遵前定地點安　營業不得滋事干咎 
[集益捐易人包認]  
　　大南門外普益習藝所所長張逸槎前將向有之丐頭陋規歸入該所補助經費名曰集益捐由所雇用舊有丐頭彈壓羣丐每届二八兩月照常散給丐費曾經擬章呈明縣公署立案試辦一年旋由沈寅生認繳捐費每月一百千文現因短欠捐欵數百千延不清繳擬更换蘇壽根等接辦業已詳請沈知事核准批示以便轉飭蘇等具結覔保預繳捐欵實行接充 
[辦理冬防之結朿]  
　　淞滬徐警廳長曾於去冬關辦冬防時據南巿錢業等各商薫請縣商會轉呈來廳請在各處要道加派崗位並添便衣警察輪班巡護又抽撥落差巡警在外巡邏偵察匪蹤在案現因冬防將次届满地方尚稱安謐故已訂定陽曆三月一日起將添派之各警察名目撤除惟原有各崗守望仍須注意保護除飭所屬各區署所一體遵辦外所有冬防時保衛出力之各上級人員尚須查明功績列表詳請齊省長記功以示奬勵 
[召領拐往厦門之女孩]  
　　淞滬警察廳昨接厦門警察廳來函云逕啓者本月六日據勤務督察長范子純呈稱本日夜二時巡長張慶和巡邏至水仙宫地見一女孩形似迷途隨卽帶廳當經訊問據該女孩供稱姓劉名鳳珠現年十四歲原籍常州橫林鎭後其顯人現住上海美租界老拉圾橋下第二條橫馬路湖絲廠隔壁惠雲里第二弄第二家父名劉阿東並有母親兄弟於上年九月間被人拐帶來厦賣與台灣人爲婢因被主人虐待難堪乘間逃出等語相應函逹貴廳請煩查明飭警轉知該女孩親屬迅即來厦認領爲荷等因徐廳長接函後已飭偵緝隊長翟世清飭派隊士依照地址往傅該孩家屬赴厦具領矣 
[高橋小孩迷路]  
　　淞滬警察第三區崗警王培昌昨在浦東爛泥渡口查獲迷路男孩陳阿四一名帶署詰據答稱年十四歲高橋人昨日連我共有五孩由高橋搭小輪來滬遊玩至晚回去小輪已停班不開當夜睡於該小輪艙内今早五人又上岸閒遊伊等四人不知何往我因路徑不熟沿浦灘向北行走見有渡船過浦等語解警正諭飭巡警持片將該孩送交高橋小輪帶回以便就近傅交家屬領回 
[巡官偵獲賭窟]  
　　南巿一分駐所巡官前晚在外巡邏時查知豐記碼頭柴販朱玉亭家招留多人在内賭博當卽率同崗警進内拘獲賭徒朱延如陳阿大唐阿二朱鎭福王羽四董才寳周德本朱長海王捷三馬金標等連同朱玉亭一併解所諭令朱玉亭罰洋五元其餘各罰三元或二元充公開釋賭具銷毁 
[解警正誥誡長警]  
　　浦東爛泥渡三區警正解恩桂於昨日午後一時傅集各棚長警在署講演大致謂巡警爲人民之表率必須舉動端方品行高尚庶合巡警資格乃查邇來各處崗警往往在崗與人閒談或窺探婦女實屬不成體統應各留心自省有則改之無則加勉而在差站崗之時尤應振刷精神細心巡察入晚更當注意街巷小弄等處行人舉動落差後無事亦應翻閱警章默記於心庶臨時辦事不致茫然無措云云各長警均唯唯而退 
[法警偵獲逃犯]  
　　上海地方應第一看守所押犯李桂祥胡潤青黃仲元楊永貴朱春山五人於去年陽曆十月二十九號夜彼此串通毁去鐐銬扒牆逃逸當時該所車所長即因此撤差一面由地方廳林檢察長令飭司法警長梅南枝及全體法警分投跴緝在案茲悉李桂祥係江蘇桃源縣人今年二十八歲因在滬串黨誘拐婦女小孩案發經地方審檢廳訊明判决監禁七年尚未執行李自逃出後先至南京繼往杭州今以爲日久無事復至滬上仍操舊業匿居閘北華界寳山路妙麵店樓上前晚爲該廳法警劉曜南秦賡堯等探悉禀准林廳長持文帶同眼線於夜半一時許前往將李拘獲就近送入五區警署暫押昨晨由該警等到署將李帶回檢廳禀請訊究下午經檢察官略詰一過判令釘鐐收押該警等獲犯有功諭候禀請廳長核奪 
[崇明警官來滬捕盜]  
　　有混名寳生者前在崇明縣境迭次行刦近因風聲緊急逃來滬上避匿南巿業爲該縣警區季區員訪悉帶同眼線到申禀明上海縣沈知事及地方警察主任景毓華加派探警於前日前往將該犯擒獲押送縣公署昨已備文飭將該犯交給來員帶回崇明歸案訊辦 
[再誌餘姚公役之詐騙]  
　　住居虹口七浦路一千零八十一號門牌之紹興婦人王朱氏控自稱餘姚縣知事署法警之陳照順騙取運動費洋二十一元由捕將陳拘解公共公廨訊供押候移請餘姚縣知事將牽涉之該縣偵探陳阿昌陸安懷等送廨質訊在案昨　復訊據中西包探禀稱原告之夫王某因案押在餘姚縣公署被告乃至原告處以代爲運動交保爲由騙取銀洋所有供出人證已奉移提惟餘姚縣尚無復文請爲核奪中西官判陳押候該縣來文再核 
[兄弟復仇之毒手]  
　　江北人祁春和在虹鎭相近滙濟冰廠爲管門其妻張氏子裕才媳黃氏卽同住該廠旁邊板屋内祁與同鄉姜少龍姜少鳳兄弟素有仇隙前日夜半二姜持刀前往戳傷春和夫婦及其子之頭面臂腿等處而逸嗣有五區三分所巡邏警聞聲趕來詰知情由將二姜捕獲受傷人併送同仁醫院春和因傷勢尚輕當即出院張氏裕才留院療治昨經張警佐將二姜解送閘北司法科押候訊辦 
[相驗倒斃男屍]  
　　十六舖地甲喬忠昨午至地方廳報稱大逹碼頭附近今晨倒斃一年老之人查無家屬請爲相驗嗣由宗檢察官毛檢驗員蒞場驗得該尸年約六十餘歲身穿藍布棉袄藍布夾袄藍布棉套褲白布褲頭戴毡帽委係年老痰湧氣閉而死並無别故判由善堂棺殮發封厝壇候家屬認領 
[失火即熄]  
　　前晚六時五十分鐘法租界八仙橋西巨籟逹路二百三十八號弄内第二百十六號門牌應姓庽内因有小孩在厨房玩弄洋火燃及柴薪歲兆焚如幸人多撲救得卽撲滅僅燬去稻柴數擔 
[美領無暇會審]  
　　昨日星期四公共公廨受理各案輪應美領陪審適值美國節期由美博副領事商請德副領事師裴兩君到廨代庖 
[爲人作保之煩惱]  
　　福生源魏頌周同在公共公廨呈控河南路某錢莊經理夏子和不理票疑銀六百兩業經中西讞員訊判夏交人銀並保限期繳銀茲因夏延不措繳且保人賈恊卿將其在福州路所開之恊記洋貨號遷往福建路並不至交保間聲明被交保間西捕查悉昨派包探將賈傅至公廨請究先由中西包探上堂禀明前情訊之賈供因不知公堂定章故未於店舖搬遷之前投廨聲明請爲鑒諒俞襄讞商之英卓副領事以搬遷店舖匿不報告係屬違章判罰洋五十元充公並着另交六百兩人銀並保速交被告夏子和到案再核 
[衹可拍賣地産]  
　　吳宏炳前至法公堂控稱前有顧杏生托陳鍚山張文榮爲中保將坐落二十五保四圖内基地一方向商人二次抵押去洋四百五十元到期不贖避不見面核計本利共六百五十七元今將抵下之印諭驗契呈請察閱提案訊追等情迭經傅提該被告等匿不投案故已缺席判决登報佈告限一月内如不投案候訊着將所抵之地拍賣昨已届限原告請求核示中西官判將該地拍賣備抵如有盈虧由行核奪 
[再紀贖取墳地之糾葛]  
　　趙唐氏前至法公堂控稱前由祖上押於韓鳳祥處墳地一方今欲過户知已被人贖去當向韓鳳祥詢問據云曾由地保韓曉巖領趙連生前來贖去並有收贖據各一紙爲憑請爲追究訊之地保韓曉巖供稱趙連生贖取時因見其契據相符故被贖去且趙與原告係是叔嫂並有伊祖之棺木葬於地上請察趙唐氏又稱趙連生之父前已入贅於周姓故不姓趙實係冒贖求請嚴追判着韓曉巖交趙連生到案再核昨又傅訊趙連生由其母趙周氏投稱兒子有事出門前抵之地因是祖墳故備齊本利向韓鳳祥贖出是實中西讞員曹商之下判着趙連生親自到案聽候訊核 
[都爲地保躭誤]  
　　三德堂前延賚美律師代表至法公堂控稱前向陸坤榮購得地産升科會丈後被張周氏阻住陰溝出水以致損害房屋求請訊究等情判傅該圖地保到廨再行訊斷在案昨又傅訊先據賣主陸坤榮聲稱前押於原告之地書明四址西至竹笆爲界並不至浜後由原告升科會丈民人無力贖回將地推抵餘不知情次由地保陸培生證明浜係張氏之産中西讞員以該地保前於曾丈之時並不聲明浜係張姓之産致被躭誤判令交保向張姓商讓出水之地並着陸坤榮書立永遠出租契一紙交三德堂執業張周氏無干摘釋 
[追繳縫衣機器之代價]  
　　勝家公司代表陸文中昨至法公堂控稱去年七月間有徐彩弟前來賒去鐵車一座計洋一百元言明先交十元每月拔付五元詎自取去之後分文不付今有保單爲憑求請訊追徐彩弟由母鄭氏投稱前由跑街將鐵車送來後因不知公司住址故未交還請察中西官判徐鄭氏交人洋並保限七天繳洋 
[不認攫取珠花]  
　　南翔人陸桂林前日在南京路攫取沈莊氏值洋二百元之珠花一朶圖逃當經行人卜壽山唤到四百六十號華捕帮同將陸追獲昨解公共公廨經中西官訊供不認判押候查明再訊 
[懲治攫取銅圓之過犯]  
　　流氓王阿三至北浙江路一百六十七號門牌趙生貴烟紙店内攫取銅元五千四百四十枚圖逃由捕追獲解送公共公廨訊供收押在案昨晨復由捕房將王解廨經中西官訊係過犯判王押西牢年半期满逐出租界 
[滬海道署批示二則]  
　　滬海道公署昨批陳年榮呈擬立棧業旅客招待公所請給示保護由呈悉該民等設立此項公所旣稱係由上海南北巿棧業同人恊議妥洽何以連署人皆無南北巿棧業牌號戳記顯屬虚妄且該公所宗旨及事務究竟若何又未據訂定章程呈核難保非巧立名目藉端牟利所請仍難照准又批商民陸品璋呈營業被擾生計攸關懇求體恤商艱恩賜維持由呈悉該商民營業被擾是否屬實已令行上海縣查明核辦矣仰即知照 
　　正訛昨報載南北二商會挽留交涉員一電茲又據訪員來言此電係另一團體所發與二商會無涉請爲更正特誌於此 
雜評二 
[上海巿之區域問題] （庸） 
　　上海閘北兩巿以爭充圖保之故發生區域爭議上海巿經董聲明以吳淞江南北爲界而對於縣署之俟交議會劃定尚有異詞其是否祗爲張學禮一案姑母庸深論吾人所不解者蘇省自治區域前清時早已劃定其一自治區之境界省縣署多有圖籍可稽上海地方自治成立最早縱上海巿與閘北之關係解决於民國初元然旣已定案則境界之分當有詳細圖說可考何至今日區域問題尚見之於公牘且上海巿經董所指爲有力證據者僅此印契處之管轄圖表而於兩巿區劃分時之檔案未有所說明然則沈知事之認爲境界不明而主俟縣會解决者固匪絶對的無討論之餘地矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[撑腰糕歌] [  觀欽]  
　　糕餌之名何由始繙徧六經無此字劉郎閣筆不敢題流播人間作韻事重九鹿糕（風士記云民間九日重鹿糕）寒食棗（藝苑雌黃云寒食進棗糕）上元玉粱煑來早（玉燭寳典云上元食玉粱糕）於今又有撑腰名二月二日春光好撑腰糕兮薄且鬆勝似社公酒治聾少年食之膂力强老人食之不扶卭病夫食之僂腰一旦挺然立嬌女食之柳腰遽化爲長　糕之能事亦太奇腰肢撑住無偏欹不必金丹求换骨不必飲水覓上池轉弱爲强指顧間此糕母乃勝良醫方今政府患腰弱支離病骨如沈約對外雖有抗議書難保半途不中郤願我同胞膽氣豪共把軟弱政府腰撑牢衆手齊擎以爲外交之後盾何須借重二月二月撑腰糕（五） 
笑話 
　　新歲開巿店東書一纸條曰不准掛宕貼於鐘下壁間一友卽將鐘卸下橫置桌上詰朝店東問曰此鐘壞乎對曰鐘固勿壞特不敢違尊命耳 
　　新歲又有書纸條貼於賬房内曰前賬未清免開尊口一日有一主顧來賬友與之寒暄均不一答友怪問曰君其患疾耶乃對曰我身强體健烏得有疾惟前賬尚未還清故不敢開口耳[  沈風蝶] （二） 
家庭常識 
　　食魚後之刀义其腥氣輙難滌去可先洗以熱水再擦以乳油然後再洗之則腥氣自去 
精美之織物如爲墨水所汚可以新鮮之芥末少許塗其上俟一時許再以凈水滌之 
煑雞卵時先於卵之一端用針刺小孔可無破裂之虞 
磁器上染有汚點可以細灰和醋擦之 
吾人如以墨水記名於衣服之上須先以鉛筆書之然後再以墨水筆塡之否則墨水散開衣服汚矣 
油漆偶傾地上輙難洗去惟以　養POTASH和水洗之俟片時許再以鹼水洗之卽去[  逸虎] （二） 
短篇小說 
[言情短篇幸福（二）] [  毛柏桑著瘦鵑譯]  
　　居頃之有老牧人歸遂就晚餐所治祗一器爲山薯椰菜之羹和以豚脂食已吾即微步至於門次目覩四周寥落之狀沈沈不樂廻念故鄉益覺抑塞寡歡大抵旅人來游當茲陰沈衰颯之夕往往有此感想而以哥西嘉之荒寒尤足增人悲慨一似萬物行將寂滅而世界已届末日者已而婦亦施施然至發吻問曰客從法蘭西來耶吾曰然來此初無他事但爲行樂計耳婦又曰客得母從巴　來吾曰否來自奈山婦聞吾語似作微震已又徐徐言曰客從奈山來耶時老人已蹒跚而出近吾二人婦又顧謂吾曰　蠪甚不能聞吾二人語言次少默越數秒鐘遂又問曰然則奈　之人客多識之耶吾曰然吾幾全識之婦抑其聲問曰奈山有聖挨來士家者客亦知之否吾曰識之彼家蓋先君老友也婦立曰客何氏吾告之婦即引眸停注吾面久久弗瞬厥後若有所憶猝然言曰吾憶之矣外此有白立士麥家今尚安在耶吾曰　家均已作古嗣續亦　婦　然曰是亦可憐矣然有塞　德家者客亦識之耶吾曰識之彼家最後之一支從軍爲統將婦至是忽大顫度　靈魂之中似受一至深之剌激者尋乃顫聲言曰然彼盎利特塞莽德將軍者即吾阿兄也吾聞語大震愕　其面立憶五十年前勞萊貴族中有女私奔女曰蘇珊特塞莽德美且富忽一日與乃父所統輕　營中之下士相率偕亡此下士者農家子美少年也被藍色軍衣儀表絶偉以是遂得參將女公子之芳心女乍見其人卽亦立陷情網每當軍隊過門輙復窺郎於瓊寗繡帷之後然二人如何把臂如何通音問則不可知迨下士軍役期满二人遂偕亡女家人四出追求渺不可得後此芳躅沈沈無復消息但以爲客死他鄉矣詎知吾乃於五十年後邂逅此二人於荒島幽谷之中其事寧不其奇少選吾遂啓吻言曰吾憶之矣夫人殆即蘇珊女士婦點首爲答而清涙已迸落繼復廻眸睞老人曼聲言曰此卽彼人也吾觀其睞老人時眸中奕奕然似發情光知彼二人之愛情初無異於五十年　於是吾又問曰然夫人樂耶婦立答曰吾樂甚彼之所以悅吾者無微不至吾雖飄泊至是初無慰也語時厥聲滋切似發於心坎深處者吾引目目婦竊訝不已私念天下情愛之力直較帝力爲偉不觀此金枝玉葉之女郎竟能割捨一切從彼農家子於千萬里外食貧茹苦初不少慰前此綺羅叢中富貴豪華之生活彼乃一無所戀降尊抑貴淪爲農家之婦冠軟冠衣布衣坐槀製之椅食菜薯之羹夜則偃臥草薦夢其花蝶翻飛之好夢然而欵欵之情歷久益摰中心無復他想但愛彼人不憶其寳飾不憶其華服不憶其粉壁間之繡幙不憶其紅樓中之温榻舉凡前此之虚榮一一付諸淡忘彼畢生之所欲得者惟此一人今此人旣得亦已足矣彼之出也當在妙齡棄世界棄鄉井棄父母棄戚友但從彼人入此幽谷一似彼魂夢中所企慕意想中所縈念者天地間惟此一人而已而此一人亦能温存體貼力使彼悅彼之一生遂得無量之幸福是夕吾終夜不寐聽彼老人　斷若續之鼾聲寸心縈漾思此二人之情史其事甚簡其樂靡涯此哥　嘉荒寒寂寥之鄉其爲二人極樂國土矣詰旦朝暾方上吾卽與二情人握手而别 
老者述其事已卽有一婦言曰彼婦宅心太足所欲過廉以吾度之直騃人耳此語發後即有微聲答曰騃亦何傷彼中心樂也時則長天盡處哥西嘉已隠於夜色昏翳之中徐徐與碧波合深黑之影瞥然弗見適者一現於海上似亦欲舉彼幽谷中多情人之情史普告大千世界也（完） 
今日插畫爲（美德邦交决裂中國應持何種態度又是一個難題）二十字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之軍艦] （一） 
上海議購鐵甲船籌議情形 
（見本報甲戍年九月二十八日） 
聞上海道憲以購英國鐵甲船鐵公之事經兩次向上海之洋商紳董商議其第二次聚議卽在三日以前也道憲之意欲先向各錢莊揭借鉅款俾得船銀即行兩交以供防禦之策至所借之銀則俟將來向各紳商籌捐後再行給還此誠變通辦理之美法也無如二百七十萬兩爲數殊鉅各董事雖心善此舉之有大裨益衹以有力難摒擋雖有急公好義之心仍不克爲踴躍輸將之事遂以此言上覆憲聽以故此舉之成若惟有向紳商一時捐募之策似乎終難於見效矣溯自往年有揚州辦鹽之舉該處鹽商一旦向上海告貸至一二百萬現銀之數而本埠巿面爲之傾覆利息陡漲甚至每日每千銀拆有一兩五錢者至歲底而各巿仍未復元也然此猶係華商向銀行告貸其數之大半也可知上海現銀實爲有限云夫當此時一二百萬現銀不久而仍可漸回尚且巿面情形見其枯窘况今時欲得二百七十萬之數且將永遠不得湊回乎故論此埠巿面之實則統估上海一處華商之銀大抵所流通者不過在二百萬金之譜今一旦欲令湊出二百七十萬不問而知其不能况近來生意被苛捐繁費所大蹙致各業無不減色則集資自益見其難也夫辦買鐵甲船誠爲當今之急務倘有别法可以濟事亦大屬深可慶幸之事雖然鐵甲船之爲物殊貴爲價不貲終恐卽有公議究亦非一邑之人可擔當其大事也籌國者尚善爲圖之 
[筆記]  
巧思化妒（見本報癸酉年三月初七日） 
　　翠蛾蟠龍南娼院之麗人也院雖狎邪地而問柳尋花者必藉蜂媒援引始能往院中麗者四人翠蛾首推殊色有李芳圃者偶游其院一見傾心娥精奕棋手談鮮出其右李從而執贄亦行院中之韵事也李少年豪富而無纨袴氣習娥深愛之欲訂嚙臂盟李恐細君見妬未敢允翠笑謂君不能自立於裙帶間亦何必謬作風流章臺走馬耶李謂事不愼始慮終則釵釧叢卽干戈隊矣娥曰豈不聞兩賢不相厄者君倘無術轉移閨閣吾請爲借箸籌之乃延畫工繪對奕　娥則洗盡鉛華荆釵裙布李則科頭便服兀坐沈思兩人神致栩栩如生也又照圖裝點以影相之法爲之使李先以繪圖露於妻前妻疑爲空中樓閣畫裏烟雲未之信也李曰苟無彼美吾又何必假借以爲行樂圖中點綴哉實告卿此行院中人也妻曰果有畫裏眞眞當卽置之珊珊臺畔我不汝瑕疵也李曰寗無是哉乃出影相之圖以示曰畫工之筆或可移虚配實若影相之法則非有彼美與我對坐安得此圖妻覺其似非僞者半晌無語李笑曰卿之優容大度亦只可施之纸上人耳妻曰若果裙布荆釵肯執婢禮者仍無妨礙但恐通天老狐則當屏諸香國外無擾我清凈壇場李返告娥娥曰我見猶憐一語未必遂成僅見我將往見君夫人而點化之使皈依我法也李恐其造次以爲不可娥曰我用我法君不與聞可矣娥固無鴇母者行止可自如一日濃妝艶裹乘肩與往李家以禮謁其妻李妻見其風致宜人更有非圖上所能傅者不覺心愛之竟無異言而娥小星之位遂定遂携妝歸夫花林選勝濫廁妝臺多有不見容於大婦者使行院中人盡具娥之手段則纳妓者將塡平醋海永息酸波矣 
[花叢談屑]  
記寳玉聽審（見本報癸酉年七月十八日） 
　　寳玉者逸其姓吳人也玉骨冰肌雪膚花貌亭亭玉立花柳場中所罕覯者也越人某以千金脫其籍河東獅吼重落敎坊當某棄玉時但許金屋别營不令青樓返籍嗣因貧難度日重落烟花某控追之判令從良其對簿之時螺黛堆愁蛾眉蹙恨誰能遺此人孰無情婪春館主曾觀其聽審作小記如左 
寳玉者天上司書人間遊戲花叢小住三千粉黛生愁林下歸來十二金釵減色無奈紅顏薄命纨扇先捐非甘翠袖天寒琵琶再抱花枝招妬傷心逐客之書榆莢療貧（姬供逐後因貧難度日重落敎坊）太息此生莫主妙齡虚度銷磨秋月春花（姬依母半年始重落籍）實命不猶重理舞衫歌扇此出於情之不得已亦屬事之無如何凡屬玉案香司當爲金鈴花護何以美人香草三字縈寃徒令月缺花殘千秋抱恨其上堂也楊柳摇風梨花帶雨媚態婉如秋燕吐詞　若春鶯最關情蟬鬢蓬鬆雙丫髻上更屬意鳳頭菱窄三寸泥中却嫌脂粉汚顏鉛華不御更把綺羅謝體裙布天眞（姬上堂布衣雅潔絶無脂粉氣）未免有情慨彼獄徒速鼠何爲已甚憫卿婦逐同鳩問官不令風月增輝却爲閨闈起化神女生涯是夢判定從良小姑居處無郎謂宜擇配花天酒地馬羣悲冀北之空人壽月圓鳩睢衍周南之化感繙譯鰥魚念我結草應深但小生蝴蜨非吾眠花不慣（時繙譯戲謂予已娶婦否放云）語成駢體誦今朝甘雨和鳳慶衍螽斯望他日蘭孫桂子云 
[雜錄]  
牙牌詞（見本報癸酉年五月二十六日） 
偶然間心繾綣梅樹邊（長五）恰好把廿四番風次第编（二四）從來是意中人空許心頭戀（長四）把三五良期枉自愆（三五）恨難休止不住兩行情涙（長么）思無極訴不盡七柱氷絃（二五）三生石上未了三生願（長三）月下花前（么五）空自把十二闌干捫徧（長六）可怎奈蟾光四五缺難圓（四五）若不是微名虎榜縈心念（五六）還怕要一日三餐都棄捐（么三）曾記在錦屏風下（四六）丁簾前（么二）從月上梅梢（么五）直想到五更時候（么四）一點三點（么三）爲什麽三番四次病　　）三四）縱天傾地陷情無變（么六）已負了多少春三二月天（二三）十分愁難向花前遣（長五）更何堪愁到那十一分地面（五六）知那人在誰邊（長四）盼得　十聯詩寫御屏山（四六）也未必雙星鵲渡塡河漢（長么）鴛鴦有夢牽（三六）鴻雁無端散（長三）好記取八月蟾宫折桂難（二六）休只惜巫峯縹　如天遠（長六）但能毅天長地久　意永　綿（么六）又何須八誥花封才算得有情愛眷（長二一對） 
 
 
 

Page 18

 
 
   
 
