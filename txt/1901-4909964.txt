# 1901 - 9 - 4909964

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書吿成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校響二書業已吿成用上等潔白連泗紙印釘裝成六十本外加据木箱每部售洋十二元海内有志之士欲講求經濟學问則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君京近選購可也此佈 
[開礦說]  
　　居今日而策富强開礦其先務乎嘗讀康熙五十三年上諭天地有自然之利當與民共之不當以無用棄之乾隆四年上諭兩廣總督馬爾泰銀礦所以便民無庸封禁夫國家當全盛之日民物豐阜府庫充盈而聖主厪念度支猶思開物成務以裕民而富國誠以五金之產三品之珍天地菁華久而必洩欲取不禁而用不竭國家大利固未有踰於開礦者也今者中國之貧弱甚矣自與東西洋各國互市精於會計者謂每歲進口出口貨價相抵尙須溢出銀二三千萬夫富媪生成祗有此數而長此海外漏巵滔滔不返統數十年計之焉有不民日貧而國日弱乎况自甲午一役和議吿成賠欵至二百數十兆之巨司農仰屋而慨歎疆吏持籌而徬徨雖至羅掘幾窮而於欵項終無裨益重以今歲北方拳匪倡亂調兵徵餉糜費尤多干戈擾攘之餘國帑民財之損失者又不知其幾千萬億今和避雖漸有端緖而將來兵費須償撫卹須給所損物產須賠合而計之其數斷不亞於中日之役試問於膏髓將枯之日而又欲糜此無數之金貲雖孔僅劉晏復生豈能復有理財之策於是議者或欲徵人稅或欲辦房捐或勸紳富之輸將或責職官之報効無論搜羅旣竭必至上下沸騰卽令如願以償而所得亦甚無多一勺之水何能救輿薪之火然則居令日而謀富强之策舍開礦其將誰屬乎雖然開礦亦未易言也商辦則力難支官辦則弊甚重官督商辦則更事權旁出無所折衷且也一經開採礦匠多濫竽機器無實濟耗財甚易程效實難卽如從前平度金礦徐州鐵礦三山銀礦鶴峯銅礦大率有始無終半途而廢夫以古來至美之利今日至急之務而竟屢試之而未得其效是豈良法美意之不能行於中國與夫亦經理者未得其人耳故愚謂時至今日非開礦無以謀自强而欲開礦非與西人合股不可蓋中國礦產素爲各國所垂涎同治癸已年有英員某君曾集衆商而語之曰近有法人遊歴中國曾過山東等省探悉礦產極富煤礦尤多見値英國煤缺亟思乞諸其鄰應咨請駐京使臣籌議開礦條約以資轉運而利帑儲至同治九年九月總署咨言前因東省平度寗海等州屬有各國洋人私赴各處開礦挖金當卽照會嚴飭禁止光緖十三年總署遵議漠河金廠開辦事宜疏云前有俄商薩比湯在出使大臣處呈請欲租粗魯海圖地控金此皆見之西國報章及中國廷臣奏疏夫中國有其利而不思自謀致外人虎視眈眈羣懷覬覦之意及今不自爲計安見不相率而要求故愚謂此次互議和約之際宜與各國明訂章程允其在中國與華商共合貲本開採各處礦山如得利則彼此均分以西人之久深圖維一旦忽能如願其欣喜不言可知而於約中賠償一欵或可設法减少以示抵制一舉兩得之事似無有便於此者或有以開礦爲傷損風水難免有人起而阻撓如近日廣州生員關某之舉是則全賴明於事理之封疆大臣剴切曉諭而不惑於一孔之見則雖有至愚極頑之人當亦不能肆其簧鼓之論而自貽貨棄於地之譏也 
[電召重臣]  
　　字林西報云聞雲南提督馮子材軍門現已奉到電諭飭令率帶所部立卽馳赴甘肅剿辦回匪 
[叅議和局]  
　　字林西報云聞兩湖總督張香帥於和欵十二條中指出緊要之欵電吿和議大臣詳言利害和議大臣卽照會各國公使請據來電所言酌斟盡善從長公議 
[不加兵力]  
　　字林西報云聞中國議和大臣現與聨軍總統華德司君議准將直隸省内順德廣平大名三府之各州縣爲聨軍不加兵力之地 
[美報論和]  
　　廣州案雅書局世說編譯美國某日報云中國總理衙門卽各國之外部以一大員管理自足而中國則有多人承充二人爭羊相踣於道各國請中國撤去誠是然文明之邦從未有他國爲之調度者至於覲見典禮一切尤非他國所得擬設有人請德皇與各使臣常相見吾意德皇必謂此乃吾之私事何庸他人干預卽廢大沽砲臺派兵保護京津道路二欵而論大沽砲臺之設非以攻友邦乃備敵耳京津道途不宜梗塞此理之固然而各國必欲廢之派兵保護之於理似亦有未盡之處至禁止軍裝入華一欵與野蠻共處始有此等舉動否則亘古所未聞卽禁之何不可潛自漏入况今之中國亦已能自造軍火也者有言各國妄肆要索中國所以不能不從者以中國開化未深所爲之事每與野蠻相近故耳中國果係野蠻何以各國與中國復以禮相接此事之不可解者也夫中國旣不得爲文明自主之邦亦非野蠻受制於人之國則交涉應如何辦法史傳具在固班班可考也 
[催提官欵]  
　　紹興訪事友人云蕭山西門外姑　橋通惠公機器紡紗廠前由陳君伯藴倉始時因資本不敷曾向藩庫領借公欵銀十七萬金廠中賴以周轉近因省庫帑支絀迭經藩憲榮方伯派員來廠催提迫索甚急陳因力難籌措時逾兩月尙未歸解分文於是說者謂訪廠將有抄封之虞一時機匠女工人等聞之深恐一旦斷絶生機無不憂心如擣也 
[批縣研訊]  
　　松江訪事友人云本年秋間羽士沈芝塘落魄無聊至泗涇等處代人誦經度日後在張幹山廟謀得一枝之棲因廟祝遺失洋銀四元疑沈所竊糾人毆傷致死　妻　氏聞耗報請靑浦縣詣騐旋由地保勸和願賄洋銀千元仅氏具結呈求免騐事後兇手遽悔前約復由屍父投府署上控府憲批飭靑浦縣汪南陔大令會同婁縣屈吉士大令檢騐迄今日久尙未定讞日前氏又投松江府署禀控府尊余石蓀太守批示曰查此案前據靑浦縣會同婁縣騐訉通禀沈芝塘係被王繼生毆傷身死業經批飭集訉究詳該氏始而請騐旣而攔騐現復羅織多人任意越控無 
 
 

Page 2

 
 
非藉訟圖詐若不赶緊審明定則串唆刁吿枝節愈多仰靑浦迅提犯証研訊確情塡格詳報一面究明藉命串詐各人澈究通詳均毋稍延切切 
[除莠安良]  
　　金陵訪事友人來函云此間自九章恒綢莊施恒泰縀號坤源土棧等各家先後被人憑空騙省垣大小鋪户聞此風聲咸 
有不寒而慄爰據情稟請地方官出示嚴禁俾閻閻得以安業現經元寗兩縣會銜出示通衢其文曰嚴禁棍徒詐擾以安商民事照得爲政首任 
安民安民必先除暴寗邑附在省城商賈雲屯人烟稠密良莠不齊向有無賴棍徒游手好閒成羣結黨藉索詐爲生涯以誘騙爲得計平空栽詐 
無風起浪實爲地方之害商民希靜求安忍不與較而若輩之鴟張更甚每念及此殊堪痛恨本縣下車以來首重懲暴除奸惟不忍不教而誅使 
棍徒無自新之路合行出示嚴禁爲此示仰闔邑諸色人等一體知悉嗣後務須痛攺前非安分守業並著父誡其子兄誡其弟共爲良民免干重 
咎倘敢愍不畏法仍蹈前轍一經訪聞或被指控定卽提案嚴究重懲决不寛貸其各洗心革面毋待噬臍凛之愼之毋違特示 
[]  
　　南昌訪事友人去日前洋務局李少歴友　丁少蘭觀察會銜發出吿示一道文口江西各處教士傳教歴有年所自本年北方肇釁風聲傳播以致各處匪徒乘機煽惑疉釀聚衆毁堂之案實屬不法已極現在和議將成各處教士自必陸續回堂傳教兹奉撫憲札飭此次教士之來係已奉旨與各國議和是以仍來傳教以見與中國照常和好之心並無别故所有諸色人等務須以禮相待毋得任聽地痞播弄又起釁端試思直隸一帶何嘗不是太平世界祗因釁端偶開遂致生靈塗炭宗社震驚覆轍當前可爲殷鑒惟望讀書明理之人爲闔境愚民講解譬喻以期民教相安等因奉此除札飭各屬認眞妥籌保護外合行出示曉諭爲此示仰軍民人等一體知悉此後教士回堂傳教均當以禮相待至教民居同一處非親族卽友鄰尤宜講信修睦盡釋嫌疑不得輕聽謠言藉端生釁倘敢再有聚衆滋閙之事一經拿獲到案定卽立予嚴懲本司道爲安靜地方保全爾等身家起見不憚諄諄誥誡務當共體此心時時循省毋得法網自罹後悔無及至教民雖從外國之教仍爲中國之民亦當感戴皇恩各安本分如果藉教欺凌則是自外生成旣玷教規又干憲典甚爲爾等不取自示之後務各父詔其子兄勉其弟出入守望無貳無疑皆爲聖世良民共享昇平之福本司道實有厚望焉其各凛遵毋違特示 
[新定籌餉捐例外辦章程]  
　　一四品以上各項實職每例銀百兩塡收銀四十兩折實銀三十六兩一五品以下各項實職每例銀百兩塡收銀三十兩折實銀二十七兩一遇缺先花樣每例銀百兩塡收銀八十兩折收實銀七十二兩一分缺先分缺間本班儘先各項花樣塡收折收銀數照四品以上五品以下實職分别辦理一武職捐升照文職四品以上五品以下實職銀數辦理一由武生監生報捐各項武職每例銀百兩塡收銀八十兩折收實銀七十二兩一武職分發指省各項每例銀百兩塡收銀六十兩折收實銀五十四兩一虚銜封典每銀百兩塡收銀三十兩折收實銀十五兩一减成貢監每例銀百兩塡收銀三十兩折收實銀十七兩一十成貢監每例銀百兩塡收銀一百兩折收實銀四十四兩一花翎三品以上塡收銀一千八百兩折收實銀六百兩一花翎四品以下塡收銀九百兩折收實銀三百兩一藍翎塡收銀四百五十兩折收實銀一百五十兩一由道員捐二品頂戴有三品銜及鹽運使銜者塡收銀一千七百兩折收實銀一千三百五十兩一無三品銜及鹽運使銜者塡收銀五千四百兩折收實銀二千七百兩一由貢監生捐鹽運使銜塡收銀三千九百三十六兩折收實銀一千九百六十八兩一由武監生捐副將職銜塡收銀一千八百二十四兩折收實銀九百十二兩一由武監生捐叅將職銜塡收銀一千三百六十八珦折收實銀六百八十四兩一捐復銜翎一節凡因案被議除實犯贓私各照欵例不准捐復外其情節可原因公獲咎者遵府以上報捐實銀五千兩同通州縣以下報捐實銀三千兩奏蒙特旨允准自應欽遵辦埋其奉旨交部核議者仍應查照定章核辦如報捐銀數較例定之數有虧應令照數補足一廪增附生准其捐納虚銜封典仍令照捐監銀數上兌作爲捐免出學如先捐免出學報捐虚銜者續捐實職仍應補捐貢監以上部飯等費在内勸捐委員准按每例銀百兩於所收捐欵内扣公費銀一兩惟花樣藍翎及二品頂戴鹽運使銜副叅將銜等項應照塡收銀每百兩扣公費銀一兩五錢以資津貼再收解現銀平色統應收解二四平二八寳平色不得低欠至解銀到局所需解費及匯費等項均應在所扣公費内支銷不得另請開支合併注明一藩字號實收塡寫實職花樣寗字號寳收塡寫貢監銜封翎枝等項一各捐生履歴必須詳叙從前報捐底案須聲明卯數如無卯數須註明部照年月日並號數保案須聲明奉部核准及奉旨日期到省須聲明騐引月日到省日期一部定新章凡報捐實職初捐人員凡在本籍捐局上兌者應取具族鄰互結由他省捐局上兌者應取具同鄉官印結均聲明身家淸曰並無違例情事方能報捐一履歴册應照式每名造送兩分一送局一存候咨部附發册式二紙所用紙張均用白礬連紙大小照式以歸一律一附發造送報捐實職銀數册式一紙逐名逐項塡寫隨副收履歴送局一刊本捐例不能備載者悉載籌餉全例 
[局船被劫]  
　　松江訪事友人云時届隆冬宵小爲飢寒所迫不免挺而走險在夜行船隻尤爲可慮華亭縣林霨生大令婁縣屈吉士大令屢經會銜出示嚴禁而行旅貪赶程途終不免誨　聽藐本年八月成順全盛林仁記等各信船行經西南鄉李塔匯三里橋被匪所劫所失不貲按照局中章程應以三折賠償迄今尚未了結而本月十四日之夜又有林仁記全盛永泰豐正源四信局合雇一划船由上海開赴嘉興湖州等處行經燒香山突被匪徒攔住肆意行劫計被刦去洋銀一千餘元船内尙有大土一百四十餘枚幸未露眼得免刦去舟子名阿友聞各匪皆操皖音蝟伏艙中不敢與抗事後來松投婁縣署據情禀報縣主屈大令立卽派令幹役於十五日備舟馳往察勘回署後卽限壯捕人等嚴緝務獲以憑究辦 
[誤傷華捕]  
　　天津直報云京師各街巷搶劫之案層見迭出現經各國所佔地界另行招募華捕晝夜巡梭外又經各界洋兵每夜嚴查每於深夜遇有行人卽以槍擊之聞十月二十八日之夜三鼓時某界華捕十數名巡至前門内棋盤街地方適遇洋兵巡夜迎面而來華捕等皆不能繙說西語暗號口令恐其開槍旋卽奔逃洋兵疑爲盜賊開槍轟擊致華捕楊某轟傷左臀傷勢甚重次晨卽經西醫療治諒不致有性命之憂也 
[連斃三孩]  
　　嘉興訪事友人云日前有江北貧民范某携其梅鶴乘一䑵䑵船來禾謀食船泊西門外鄉間地名陶家尖范逐日至某姓家春米藉覓蠅頭晨出幕歸習爲常事某日其妻登岸入巿購物祗留三孩在船看守迨事畢回船則淺水蘆花已渺不見扁舟一葉不覺大驚急報范某四出追尋直至翌日始尋獲原船奈三孩已不知去向且船内値錢之　及洋銀數元已似銀杯之羽化乃投秀水縣禀控邑尊熊大令准詞派差密訪嗣在附近河内見有三孩屍身范往撈起認明不覺撫屍人慟復　秀水縣禀報熊邑尊立卽帶同弄仵書差親臨西門外相騐騐得三孩並無傷痕似係被匪徒抛入河申以致溺斃邑尊憫范貧苦異常立卽賞給洋銀若干元囑其購備衣棺自行收殮一面飭差密拿兇犯到案再行核辦 
[鹽案將訊]  
　　松江訪事友人云南門外鹽捕勇丁因攔查擔米鄉人起釁一案現經泉憲朱竹石批飭松江府親提照尋常鬥毆例訊究鹽捕兵丁則早經胡豐齋都戎將顧日高阿榮胡阿土解府發交華署暫押　下已由差役至南門外傳提公禀中人及潘司務等不日卽需訊問矣 
 
 

Page 3

 
 
[孝友同欽]  
　　寗波訪事友人云鎭海縣屬白家浦村孝子王思琴自去歲經邑中紳士聨名具禀浙江提督學政文叔平大宗師請爲旌表當蒙宗師頒給孝友可風匾額一方以勵溥俗本年恭逢皇上三旬萬壽凡忠孝節烈均可恩典同邀爰由紳士户部員外郎李濂等粘呈事實禀知縣主畢大令旋由大令發出批示云據禀王思琴爲人孝悌無間人言自應上請欽　以推錫類而維倫紀候卽核加印結具詳特請題旌以彰至行而爲子弟者勸 
[紹郡試事]  
　　紹興訪事友人云紹郡官塲前奉學憲文叔平大宗師札文定於十月十八日縣試後十一月十五日取齊府試府尊熊再靑太守奉文卽飭人將考棚修整以便届期舉行嗣因山陰等縣正塲人數過多評閱各卷殊非易易故須月望後方能試竣刻已禀明熊再靑太守求請從緩取齊府尊卽允如所請不日當有明文矣○本月某日係蕭山縣試三覆之期縣尊李香畬大令因人數漸少監查更嚴内塲題棠　之華四名外塲題觀水有術必觀其瀾賦題寒梅著花未以數點梅花天地心爲韻詩題賦得夜深燃燭臥談兵得談字五言八韻 
[茸城天氣]  
　　松江訪事友人云本年郡城曰入冬以來天氣晴明暖若三春本月十三四兩日居民易裘而棉猶汗涔涔下迨至十四日夜半始覺嚴寒異常布衾如鐵睡夢中聞鴛鴦瓦上浙𤁋有聲濺玉跳珠間以微雨歴炊許而止翌晨寒風砭骨卽有隆冬景象轉瞬之間炎凉頓異矣 
[漢江鯨浪]  
　　漢口訪事友人云前者湖北新隄浦圻羊嶁峒等處會匪肇亂上憲派威字武愷護軍各營勇前往保衛兹者匪孽已平而時届隆冬宵小易於竊發因札飭各統帶官照常駐守毋庸率隊遄回○目京津拳匪作亂中外失和鄂省防務戒嚴士卒如雲需糧孔亟湖廣總督張香濤制軍特委李刺史寳淦前往江蘇氾水採辦軍米若干以資接濟現已由刺史如數運回矣○湖北漢陽府屬沔陽州境湘口爲内河蓄水之區向來築有土堤以資保障兹因年久失修隄身大半坼裂近經紳士禀請籌欵修築上憲准之已於本月某日委漢陽縣知縣何石萊明府前往查勘情形矣 
[履新有期] 　 
　　新簡蘇松太兵備道兼江海關監督袁海觀觀察定於本月二十一日到申履新已紀昨報兹悉觀察之隨從人等已於前晚抵埠聞已擇定二十二日接篆余晉珊方伯一俟交卸道篆卽須赴湖南新任是以昨日傳諭各書吏將一切案牘赶緊料理淸楚以便尅日移交 
[開徵冬漕]  
　　上海縣汪瑤庭大令屢奉署理江蘇藩司陸春江方伯札飭將今届冬漕提前開徵以便早日起解大令爰於昨日發貼紅示定於本月二十二日開徵想居民食毛踐主其有天良必能踴躍輸將决不至賢長官有催科政拙之慮也 
[上海縣署瑣案]  
　　前日英公廨移送盜犯蘇二李老五兩名到縣當晚縣主汪瑤庭大令提訊李老五供原籍安徽合肥縣人今年由故鄉來滬謀業未就旋至蘇州在密渡橋營中充當勇丁六月間遽被裁撤爰偕同鄉之蘇二及湖北人張三相率至鎭江住居蘇二之親戚處至七月内又來滬瀆卽由蘇二張三兩人邀小的乘舟開往姑蘇未幾又拆回松江因無業可圖不得已販賣私鹽兼招人賭博藉以從中取利至九月十四晚因事泊舟西門外二更後有脚划船一艘駛至小的船旁偶而被撞張三聞之卽與脚划船上人彼此駡詈徐二復持竹篙將船鈎住船户某甲正思用手槍開放被張奪住躍過船中在麻袋内搜得洋銀九百元珍珠一包及零星各物一併取回開出浦江由張三分給小的洋銀二百九卽偕蘇二一同來滬置買衣服甫用去四十飭元遽被拘獲其珍珠二百粒現洋一百七十一元及衣服數套已均被搜去求恩鑒宥蘇二初供頗狡賴大令怒喝鞭背五十下始將實情一一供明大令判令各釘鐐蘇收内監李收外監再核○孟金定前被顧爛頭等戳斃一案已將顧與生瘡麻子小老槍三犯拘獲顧因患病發堂醫治前晚汪大令飭差帶生瘡麻子小老槍到案復訊小老槍供稱當日由顧等邀去斿玩適孟金定乘車到來生瘡麻子見之卽邀顧等圍住向索所借洋銀小的不過扭住胸襟毆擊一下並未用刀大令核與前堂所供相符生瘡麻子供顧爛頭本與阵金定有仇是日囑小的帮毆小的一時受愚在孟腿上連戳兩刀其餘刀傷係顧與寗波瑞生所戳與小的無干求鑒大令察核供詞似無遁飾判生瘡麻子攺收内監小老槍還禁外監再核 
[英美租界晚堂瑣案]  
　　晉隆洋行前控金和尙曹餘才等冐品海牌僞造香烟由五十四號西包探同華包探李四春并起到烟絲數箱一并解案晉隆洋人投案請究金供小的爲餘才夥同事尙有文昭關楊阿珠阿和尙等現均逃遁曹供並非小的冒牌惟烟絲是小的售出現起到之烟値洋銀二百飭元求鑒司馬商之梅繙譯判各罰洋一百元撥充經費如無洋繳案押捕房四月起到之烟絲發捕房充公○洋人可曾威控細崽王利卿浮開火食帳洋十五元經捕房解案請究王供在洋東處纔一月所開之帳實無浮冐求鑒司馬著帶回捕房押候禮拜六復訊○某西人控沈阿順行竊竹笆經捕房解案旋據屠順興花園主某甲投案禀稱沈是小的之夥此扡係小的向吳順甫租賃所有樹木竹笆應歸小的現聞吳已將地售與西人但小的租定年期須至明年三月滿期故先將樹木遷移並未拆西人竹笆求察原吿堅稱地非爾業竹笆不能擅拆求究司馬令屠將竹笆依舊修好姑寛免究一并斥退○包探顧福其禀稱馮萬茂沈阿狗在租界開設稻柴行積柴過多難免火患解案請究司馬判各罰洋五元○朱阿五行竊蔡福生小布四疋並洋二元經包探張全林拘案請究司馬判責二百板贓還失主○王阿六竊應氏家脚桶一隻經包探邊槐州拘案請究司馬判責一百板○粤人關阿直住天潼路在樓窓潑水濺及印度人强大生身上印人將關扭入捕房於昨晨解案請究司馬判罰洋一元○陳榮卿行竊胡友言林阿金家脚爐裘服等物經包探劉阿炳拘解請究司馬判責二百板押捕房兩月贓給還失主○鄧阿茂控何有文乘人不見闖内室意圖偷竊經捕拘解詰究何狡賴不認司馬判責手心二百下○自來木公司控蔣阿生偷用自來水經捕房解案請究司馬判責一百板○董和尙搶取楊阿四帽子一頂經包探趙銀河解案請究司馬判責一百板 
[美租界捕房紀事]  
　　成衣匠鄒錦齋賃居虹日新記浜路一百零四號門牌生有一女年甫五齡小字秀寳昨晨在門首嬉戯突有姜阿三駕轎式馬車飛馳而來孩不及避讓卽被撞倒踏斷脅骨登時斃命孩父聞聲趨出將馬車追獲喚令四百三十七號華捕一并帶入捕房捕頭令押候解送英公堂禀請讞員張柄樞司發落○前晚十點鐘時有某甲者至虹口伯頓路第八百四十四號門牌魏某所開小錢莊兌換小洋銀因諭價不合遽將魏頭顱擊傷卽飛步逃逸事後魏心不能廿卽投捕房控請提究捕頭准之 
[籌辦陜振十二誌]  
　　啓者昨奉嚴佑之善長自淸江來電云霖等准十六日馳赴汴梁繞道西行携帶振欵無多囑卽源源解濟前來適承靑浦唐君子侃爲倪夫人求病速愈助洋二百元江陰蘇靜卿先生募後裔烟東梁溪無求氏節濞日用資當塗隱名氏三户各助洋一百元黃君涵之經募四批共洋八十元龍洋一元對開一元小洋二百零九角高湻縣李肖鶴大令助洋六十元鎭汪糖業公所酬神餘資移助洋七十二元小洋二十三角華亭倪君光錫爲太夫人病愈還願並祈門庭吉慶愛親堂朱求父母病速愈二户各助洋五十元漢口招商局紫卿家兄募助洋四十五元林訓節助桃源坊裹人代白米十石求產婦平安二户各洋四十元淸江道記助曹平銀五十兩合元五十二兩四錢瑞卿　求自病速愈助元三十兩分别拜登竊爲溝壑餘生叩頭代謝擬日内　解大批以便及時散放倘蒙仁人慨助伏祈迅賜擲交則敬儘收儘辦斷不敢先行歸墊合併聲明上海六馬路仁濟善堂盆湯弄絲業會館奏辦陜西義振總局施則敬抄登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日下午有向習棉花業之王新伯行經滬北引翔港鎭突遇流氓趙咸全向之訛詐洋銀不遂卽將王之衣服褫去事後王心不甘服卽投是處巡防局喊控局員姚殿卿二尹准卽飭差將趙拘案研訊屬實喝責二百板　之馬褂飭趙親自送還趙具攺過切　釋出○前日亭午時鹽販王阿銀負鹽數十斤至楊樹浦引翔港一帶銷售突被流氓唐阿六等多人扭住痛毆并將身畔所藏小洋銀十餘角　之而去王卽投是處巡局控訴局員姚二尹立飭勇丁前往將唐拘獲解入局中喝責八百下用鐵練鎖於犯事地方示衆○前日浦東斗姆堂巡防局員程二尹訪悉楊家渡二十三圖地保丁向榮魚肉良懦無惡不爲飭勇傳訊丁抗不到案二尹怒立命提　研訊以其稔惡已久論令移解上海縣署請辦丁一再哀求乃判責二百板斥釋○前日黃阿狗投楊家渡斗姆堂巡防局控從弟黃銀狗强佔祖　之地向論被毆經局員程二尹提訊銀狗供不的因母親逝世無處營葬故向從兄阿狗商借數弓之地俾安窀穸阿狗不允來案誣控叩求明鑒二尹以　此誼關一本不應輙肇訟端判令銀狗向其兄服禮了事○浦東老白渡左近張瞿琛所開茶肆時有聚賭情事經斗姆堂巡防局員程二尹　知飭勇傳案研訊判令重責一百板枷號三日以儆效尤 
[南市捕房紀事]  
　　日前本邑日暉港安字營哨弁毛某因事至周浦倩兵丁管承富曹洪發孫漢淸送行李至浦濵甘　船户某甲招攬上船未幾忽下逐客之令各勇不服羣起爭閙由某號巡街捕將甲拘入捕房捕頭令押候解送工程局禀請總辦某孟紀司馬訊究○石匠嚴阿土曾欠南匯縣境七灶航船户時聚卿洋銀二元日久不還昨日相遇於南市馬路中向索無著致相口角由某號巡街捕一併拘入捕房捕頭令押候移解工程局禀請訊究 
[英美租界晚堂瑣案]  
　　女孩李江蘭迷失歸路經巡街捕解送捕房轉解公堂禀請安插前晚讞員張柄樞司馬提案訊問女供浦東人年十四歲母家姓姚早失怙恃自幼爲李姓童養媳有姊住老北門内兹因被姑毒毆不堪其苦思逃至姊家暫避中途迷路被捕送案叩求超豁司馬著暫交官媒看管候飭差送交其姊收領取具領狀備查○積竊楊翠濤竊得周金水家洋四十元金戒二枚金簪珍珠等爲數頗巨報由包探拘獲解經司馬訊供押追前晚又提案研訊楊刁猾異常堅不承認司馬喝責二百板又鞭背三百下鎖示頭門候飭差補提其叔阿木到案再行訊核 
[法租界公堂瑣案]  
　　本月十五日法大馬路三十七號門牌信孚洋行主人宅内大餐司嚴金生放槍自戕一案報經上海縣汪瑤庭大令臨塲相騐因其時房内祗有細崽張友甫遂將張拘獲略加研訊飭包探帶回捕房俟解公堂後再行移解縣署昨日讞員杜枝園大令會同繙譯官費君升座包探將張解案並呈上洋槍一枝屍妻嚴陳氏投案泣訴前情叩求伸雪縬供是日午前九點鐘小的在主人房内灑掃大餐司嚴金生忽將主人所置洋槍隨手玩弄小的喝阻不依不知如何砰然一聲竟卽擊斃求恩明察嚴陳氏訴稱丈夫槍傷後肋顯見並非自戕大令謂張曰爾須將實情供出且爾與嚴並無仇怨果係誤斃事出無心總可從寛辦理張堅執如前大令商之費君以案關人命未便草率著押候下期復訊核奪○偷兒陸桂生撬竊保險牌子十餘塊爲太古洋行西人查悉拘案請究陸供前後共竊十三張賣與城河浜舊貨攤上每張得錢二十文西人投案請辦大令著押候查吊原贓下期復訊核辦○上月某日之晚永興里土棧失竊寳紋一錠大小洋銀二百四十元報捕查緝疑爲店夥鄭玉山串同庖丁陳阿來所竊解經大令迭次研訊因無實供判將鄭先行保出陳屢經比責矢口不承昨日店主高子鴻偕執事人高松友投案求追陳供小的實未行竊求恩明鑒二高同供在陳身畔搜出四開一枚確係福建所鑄實由蘇州寄來原贓具在豈容抵賴陳聽鄭唆使不肯供認顯見患竊大令以陳狡展著還押從嚴追比○金蘭坡前控宼福田欠洋三百元延宕不還經大令訊供准予交保出外勒限理楚迄今已逾四月之久延不淸理昨日原吿投案求追大令著保交案限十日内理楚如延押追○吳乃卿禀稱車夫石榮卿撬竊車上捐照賣與沈大昌報捕查獲拘案請辦石供由沈唆使行竊求宥大令判沈枷號一個月責三百板石責三百板○包探禀稱偷兒陳阿四竊取某姓家報時鐘二架售與南市十六鋪某店經小的查獲送案請辦大令判責二百板押候吊贓給還失主○包探禀稱偷兒倪連發行竊馬夫王阿二家皮袍一件質得洋銀六元報捕後經小的查獲在身畔搜出洋銀八元除給償質本外尙餘二元存候充公今特傳同失主解案請辦大令判令枷號一月笞責三百板贓給還失主 
[西安寫報]  
　　十月初三日藩憲牌示請補向陵典史劉縵雲先行署理知縣陳兆煥往臨渭劉瑞　往北路俱查災知縣李煥墀由　縣回米脂縣方福葆卸事回渭南高明德上任侍衛馬遵道河南知縣顧守壎營務處齊由東路回副將曹文獻赴東路初四日户部主事博齊圖沈潛吏部主事關家　都察院艾慶蘭安徽道憲王之杰龔盛階解貢來初五日候補道姚獄度委鳳翔收厘金知縣陳貽香由永壽查災回三水縣史彪進省知縣冐樹楨由岐山收土厘回分縣岑熾由甘海捕回甘肅知縣雷光甸來省初六日知縣劉宗孟往乾州散賑知縣王　森由同州解銀回安徽知縣勞文琦解貢山西候補道來維禮典史林之翰俱由東路來初七日藩憲牌示正任保安　李麟　調署鎭安縣經原土厘局李醴泉縣胡俱進省初八日學憲沈由三原扶風縣唐俱進省知縣劉繼祖由鳳翔解銀回知縣王紹曾往痙陽知縣陳煋熒往鄜州俱查災初九日延安府劉卸事回知縣陳澤霖往太白山送水知縣楊廷輔往三原問案三原釐局多涇陽厘局李俱進省 
[金陵官報]  
　　十一月初七日升授湖南藩憲蘇松太道余辭行欽賜翰林院檢討張兆龍辭行通花布厘捐知府江雲龍通港厘捐通判朱瑞均辭樊厘捐知縣逝寳森到叩謝留辦因比較有增記功一次内閣中書尹克晶到由京來縣丞程堅奉委籌餉勸捐差初八日光祿寺署正勞啓祝户部主事勞啓揚均辭行泊江知府蕭文昭朱江來知府田承熙交卸海門厘捐差回灣邵厘捐通判朱廷佐通判黎錦彝銷解淮徐漕標俸餉並淮揚道救濟局京員銀兩差回鎭江關彈壓知縣邵文炳江南機器木工廠委員從九蘇德耕由滬來初九日統領太湖水師新授江西南贛道賀元彬到内河厘捐總巡知府黃家瑋灣邵厘捐通判朱廷佐均辭鎭江關彈壓知縣邵文炳巡檢葉恆　均見欽賜翰林院檢討朱錫霖安徽來兵部員外郎楊芾高郵來到親拜總兵劉友勝叩謝隨員通判邱光燦到起服回省委辦孔家涵釐捐知縣劉佐成辭署豐縣冷利南　丁禀知署豐縣交代於初叅限内完結奉飭給予酌委一次德國上海總領事克納具駐寗領事貳岑斯華美利兵船管帶秦札福大副步泥繙譯佛爾克均會繙譯黃綜廖欽元均見初十日藩憲牌示揚關中閘查稅委員休乃蔚期滿遺差查有候補道直隸州州判王元輔堪以接辦英國駐滬領事霍必願駐甯領事孫德雅夏滿爾兵船主克明大副汲格明均會皖南茶釐候補道趙有倫辭奉天候補道王頤動到高郵釐捐同知李文濤樊釐捐知縣朱寳森仙鎭釐捐知縣倪光熊均辭中書科中書郭慶　到上海來知縣羅忠灝銷北河口本釐分局差丹徒縣主簿張煥文到 
[蘇垣官報]  
　　十一月十二日通判徐振常禀知由京回訓導張文鳳禀謝奉飭分派蘇府差委縣丞李宗顥禀知奉委隨同袁守查勘運河工程卽辭主簿姚宗頤禀謝奉飭二十五年冬防案丙給予勞績班前先委署一次記功一次管帶撫褾水師中營遊　劉榮盛由吳江一帶查哨回並謝奉委調帶太湖水師後營事十三日三品銜補用道卽補郎中弄部浙江司員外郎翁烔孫常熟人由京來赴西安知縣楊炳震由昭文公幹回錱傅禀知奉委勸辦夾西賑捐局鄧復興銷期服假府經歴沈振綵記功四次　寳騏記功三次道庫大使許光熙巡檢朱恪宜各記功一次羊汝達典史薛觀各前先委署一次記功一次均禀謝奉飭給予二十五年分冬防案内勞績獎勵 
[豫章官報]  
　　知縣王正煇往長寗林丙往新昌俱公幹申羣英玉山公幹回郭調元接辦善後局文案夏翊宸往武寗公幹金沛田由江北武衛右軍回按司獄張景昭樂平催道欵回文巡捕張洪鈞禀謝俟過知縣班後分先拔委本班一次行知代理新建縣孔照珍自到任受事以來一切均　整頓應攺爲署理正任樂安典史陳鋆調省已　一年應飭回本任署贛南道涂椿年卸事回知府孫傅𤐣往九江就醫南昌縣江召棠禀謝調補鄱陽行知縣丞秦曾駿禀謝酌委本班釐卡一次行知舒培昌分宜催屯糧回　� 
佩祥卸九江同知事回署定南下歴司彭耀淸據報病故繳委以試用府經王存椿署理 
[邗江官報]  
　　初八日通分司宣分轉抵揚公幹洪　尹鼎棻陳𪙉尹鳳書程𪙉尉初咸陳𪙉尉鈞均委續　鹽法志分校韓𪙉尹燾辭解甘餉起程○初九日新任程都轉公座　印各官商禀賀吳分轉允徠朱分轉煦均委總局文案差許𪙉尉秀儒委南鹽廳鹽色差○初十日丁分轉乃鎔辭赴卾岸差次談𪙉尹繩孫鄭𪙉尹鴻綸朱𪙉尹　均委淮北聽差 
 
 

Page 10

 
 
   
 
