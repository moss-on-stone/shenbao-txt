# 1908 - 260 - 4912807

 

Page 1

 
 
   
 
 

Page 2

 
 
　　今日本報目次 
　　第一張上諭宮門抄論說專電緊要新聞 
　　第二張接緊要新聞分類新聞瀛譚宦海紀聞 
　　第三張要摺本埠新聞國外新聞來函 
　　第四張小說專件 
上諭 
[九月初二日奉]  
　　上諭大理院總檢察廳廳丞著王世琪補授欽此 
[宮門抄]  
　　九月初二日召見軍機程利川晏安蘭 
 
 
 

Page 3

 
 
論說 
[再論籌辦諮議局之日期（高鳳謙）]  
　　舊作諮議局時期之迫促篇。（見八月十五日報）中間頗有錯誤。深恐閱者不察。致籌日期。因而延長。誤選舉開會之事。則鳳謙之罪大矣。今特修正。并志其理由于此。 
　　一分配議員額數不必待人名册之確定也。 
　　按分配議員額。以人名册爲斷。則人名册數目多少。關係于各府縣之權利。絕爲重大。以理推之。自應以確定人名册爲分配議員之根據。方得其平。舊作即據此理想。列分配議員于確定人名册之後惟細按章程。選舉人名册應於初選其六個月以前告成。即時呈由複選監督轉報督撫。而宣示人名册之期。乃在初選期三個月以前。是分配額數。係據告成之人名册。不據確定之人名册雖人名册宣示之後。其人數多少。不免變更。與分配額數。或有不合之處。特今年日期迫促照章辦理。可省數十日之時期於履行上。不無便利此舊作所擬日期。其有錯誤者一也。 
　　一召集議員可以先期宣示也 
　　按召集議員。及議員由各府縣赴省。原不能不需時日。惟開會之期應在九月初一日。議員到省討論議案。應在會期一個月以前。皆爲章程所明定。督撫儘可先期宣示議員旣得執照即可按照道理遠近。先期赴省不必俟議員舉定之後始行召集。此舊作所擬日期。其可變通者又一也 
　　以上二者。所省時期無慮三四個月。然則今年籌辦日期。雖曰促迫尙無不及事之患茲更擬日期。條列於下。 
　　正月三十日選舉人名册告成（照章應在前一年七月十五日）調查人名册。各縣分辦。大槪兩個月可以卒事。今姑從寛計算。以正月三十日告成爲至遲之期限限。若過此期。必誤選舉開會之事。 
　　自人名册告成至初選舉。爲時約兩個月有半。（連閏月）其間應辦各事日期如左。 
　　一各初選區送人名册於複選監督轉報督撫約三十日（由縣至省之路程） 
　　二督撫分配議員額數約五日 
　　三頒發分配議員額數於各複選區約二十日（由省至府之路） 
　　四複選監督分配初選當選人額數約五日 
　　五頒發初選當選人額數於各初選區約十日（由省至府之路程） 
　　合計約七十日以兩個月有半之期爲之無虞不足 
　　此外尙有宣示人名册判定呈請更正及頒發選舉告示等事可於此七十日之内同時舉辦不必另計時日 
　　三月十五日行初選舉（照章應在正月十五日） 
　　自初選舉至複選舉爲時二個月其間應辦各事。日期如左。 
　　一各投票區投票約三日 
　　二各投票區送投票匭於初選監督約二日（由選區至縣城之路） 
　　三開票檢票約二日 
　　四當選不足額再行投票如前三項之例約七日 
　　五知會當選人約二日 
　　六收到當選人情願書二十日 
　　七給與當選人執照約二日 
　　八申報當選人姓名於複選監督約十日（中縣至府之路程） 
　　九複選監督造複選人名册約五日 
　　合計約五十三日以兩個月之時爲之無虞不足 
　　此外尙有頒發選舉告示等事可於此五十三日之内同時舉辦不必另計時日 
　　五月十五日行複選舉（照章應在三月十五日） 
　　自複選舉至通知議案。爲時兩個月有半其間應辦各事。日期如左。 
　　一投票約三日 
　　二檢票開票約二日 
　　三知會當選人約三日 
　　四收到當選人情願書約二十日 
　　五給與議員員執照約二日 
　　六申報議員姓名於督撫約二十日（由府至省之路程） 
　　合計五十日以兩個月有半之時爲之無虞不足 
　　此外召集議員可以先行宣示不必另計時日 
 
 

Page 4

 
 
　　八月初一日將議案通知議員 
　　議案應於開會三十日以前通知議員以備先時研究 
　　九月初一日開會 
專電 
[電一（北京）]  
　　資政院通電各督撫各省開辦諮議局不得逾期以便選取資政院議員 
[電二（北京）]  
　　政務處憲政編查館議定開辦貴胄法政學堂 
[電三（北京）]  
　　軍機處通電各省督撫飭屬妥爲保護敎堂 
[電四（北京）]  
　　陸軍部議准陳慶桂奏請各省世職撥入水陸師學堂學習業已咨行各督撫照辦 
[電五（北京）]  
　　駐藏大臣趙爾豐奏報出關 
[電六（北京）]  
　　外部據粤督電咨播寶輪船查獲匪徒五人係著匪陸蘭青黨羽曾在西江搶刧洋輪經各領事照請緝拿有案今被法人扣住屢請法領交出竟置不理等語現外部又照催德便電飭速交 
[電七（北京）]  
　　張中堂電告鄂省官紳川漢鐵路獲利必鉅粤漢尙不可必擬由部借欵先修川漢漢口官紳因特開大會籌議 
[電八（厦門）]  
　　今日（初二日）張懷芝統制來厦閱軍旋往粤省 
[公電（北京）]  
　　前中外各報載有禁烟大臣秘密出京之說實屬訛傳並無其事緊要新聞 
[劉春霖電奏到滇練兵情形雲南]  
　　帮辦雲南防務大臣劉春霜電奏略云承准鈞處電開删旨敬悉猥以匪材過蒙優眷圖報不遑豈敢云退此中實有苦衷臣到滇後與督臣錫良所商各辦法業經恭摺奏聞總之匪雖安謐仍屬防不勝防善後之法清鄉固要而駐兵尤爲緊要仰荷聖明洞燭飭部議准赶練一鎭欵由部撥邊圉幸甚前准部電崔祥奎須九月杪出京抵滇計將臘尾核計滇中各軍雖有二十四營而分駐各處仍嫌單薄擬由臣一面先招五千人赶速訓練俟崔祥奎到滇即行移交一面先將奏定部撥之欵飭部酌撥以濟要需云云八月二十二日旨交陸軍部議奏 
[陸軍部致江督電（爲會考陸軍留學生事）]  
　　南京制台鑒現在本部爲隆重軍人起見專摺奏定陸軍各學堂及出洋學生畢業考試出身授官章程已於本月二十六日奉旨依議欽此欽遵在案茲定九月内遵章奏請欽派大員會考請飭德國畢業各生及日本第四期士官畢業生勿論充當何項要差均限於九月初十前後一律到部投考大典攸關萬勿貽誤所有應考人名希先電復陸軍部感印 
[順天分立諮議局續聞北京]  
　　京師諮議局與直隷分立一節略誌前報現悉近日資政院倫孫兩總裁議及各省諮議局事亦以京師獨立爲然謂順天爲各省表率自不應附入直隷之内惟通永清河兩道所屬之遵化易州兩直隷州並兩州所屬之玉田豐潤廣昌淶水四縣是否歸入順天府或直隷保定府當會商直督及順天府尹方能定奪 
[議設旗制處三誌北京]  
　　此次憲政館奏定逐年豫備條件第一年卽有變通旗制處之設立各王大臣曾經會議數次而醇邸尤爲注重日前軍機會議醇邸主張速定章程九月内卽須開辦否則今年不能辦成各軍機頗然其說故該處成立之期當必不遠又聞旗制處總理一席前曾公舉慶邸慶邸因事務甚繁不願再兼此任嗣又公舉世伯軒中堂世則仍推慶邸擔任又聞旗制處入手辦法議定准明年將各省副都統一律裁撤其參佐領等官酌量歸併第二年裁撤都統第三 
 
 

Page 5

 
 
年各省將軍以下各官一律裁淨其駐防兵丁設有未能安置妥協者統歸督撫辦理又聞旗制處草定章程慶邸先期派劉榖孫京堂妥擬其内容亦劃分九年按級籌畫至第九年可使八旗生計充裕敎育普及届時將京外各旗裁撤凈盡又聞軍機大臣定於八月二十六日至朗潤園公閱變通旗制處草章聞六大軍機外尙有那相國及吏部陸鳳石尙書學部榮尙書三大員 
[滇督再請改縮禁烟期限北京]  
　　滇督錫良具奏略云奴才前奏實行禁烟擬請改縮期限一摺經會議政務處議覆奉准飭令一力堅持以收令行禁止之效等因遵已轉飭禁烟總局並通飭各屬剴切勸諭凡種烟之戸吸烟之人務於年内禁戒淨盡其販賣商民亦統限以本年爲度一面隨時派員密查以杜朦隱奴才忝任愼疆素知滇省爲産烟最盛之區行銷極廣流毒甚深决意力予禁絕惟滇省禁烟之難有更難於他省者地方至爲遼闊甚至土司荒野窮邊亦多佈種且自官紳以迄牧豎每謂烟能郤瘴嗜者尤多此禁種禁吸之難滇爲貧瘠省分常年所收土藥稅釐恒四五十萬兩各用於焉取資禁絕則欵從何出而民間亦素罕出産持烟爲輸入鉅資非亟爲别開利源無以抵補此又戒烟而善其後之難然奴才所以不敢稍畏其難力主改縮期限之議者良以十年之限奮勵圖之固歲月之甚寛悠忽處之則瞬息而已届溯自詔書頒發將近兩年而會議政務處來咨謂查明减種實數僅有數省瞬届滿十年之限事仍未盡實行下何以示民信外何以　友邦矧外人調查最確旣有試行三年之說竊恐不俟十年而責言固已洊至矣奴才亦知數十年沈痼欲一日掃而空之誠非易事卽京滇省論何敢自信一年之後遂能悉凈根株然要必急起直追在上者先有除惡務盡之心確不可拔而後小民胥絕其觀望有司亦易於奉行計其成效雖朞月之不足或無待於三年果至通國無復吸烟種烟之人洋藥將自無銷路外人又安有不樂成其美哉設或各省禁令彼此張弛不一寛嚴互殊則鄰省隨地運銷勢將禁不勝禁惟有籲懇聖明宸衷立斷飭下各直省督撫臣體察情形改縮期限務於一二年内禁戒凈盡天下幸甚生民幸甚 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
接緊要新聞 
[京師近事]  
　　二十五日已刻皇上升仁壽殿覲見俄國使臣廓索維慈頭等繙譯官柯理索福管理丹國事務參賛伯爵阿列斐二等參賛國羅百福繙譯生卜内特繙譯生吳思本繙譯生圖日林繙譯生喀根思繙譯生書祿特武職隨員參謀處副將崑羅福衞隊游擊那達羅福衞隊馬隊都司舍列班武職隨員都司沙楞貝衞隊管帶守備葛楞羅斯衞隊小隊守備克樂日何斯齊和國使臣希特斯參議歐登科衞隊統帶官哈福德 
　　二十三日軍機大臣議商召集御前會議一事聞已妥定明年正月頒布實行惟議事規章俟憲政編查館擬訂後再行奏請欽定聞前進草案尙有未妥之處仍應更訂 
　　皇上聖躬違和王大臣進講經史已停三期茲聞中秋節後於十六日起復由孫中堂寶侍郎等照常進講一次每講約二十分鐘因御恙初愈課時未便延長也 
　　駐藏大臣趙爾豐致軍機處請代奏電略云達賴到京後速飭外部丞張蔭棠回藏會籌邊防畫界事宜是否俞允現尙未悉 
　　民政部因需欵甚急奏請暫將山東膠州海關稅釐銀二十萬兩提撥五成歸部支用已奉旨允准昨特電催東撫袁海帥速行滙解以應要需 
　　新授直隸提督致軍機處電云竊桂題新奉綸音授統武衛左軍調補直隷提督自天聞命伏地懷慚謹卽望闕叩頭謝恩准卽日渡江會商江督商方愼選將領接管桂題所統江防各營一經議妥卽行會同請旨辦理合將桂題感激下忱謹請代奏姜桂題叩馬 
　　警務處總辦葉文橋觀察因達賴喇嘛不日將至直境特札委候補縣郭甲三前往保定以南清苑滿城完縣博野望都定州新樂獲鹿井陘等處又委候補縣章士欽前往保定以北清苑安肅容城定興新城等處分辦此差聞郭章兩大令已於八月二十一日分别束裝赴差達賴喇嘛先有八月二十六日可抵保定之信直督專派候補知縣李幹甫大令愈馳赴五台迎接茲聞李大令自十二日束裝前往後現已電禀省憲到台　　勞京堂所進簡字交學部議覆現有司員五人聯名合具說帖指駁聞亦以方音不同之故張中堂甚以此嚴粘爲然 
[西報譯要]  
　　日本注意對華政策字林報載初一日東京電云今日伊籐王山縣王松方侯山本大將首相桂太郎及其餘内閣大臣大開會議討論整頓外交改革財政之策及鞏固英日聯盟之局勢並謂中國專使唐紹儀此次赴美旣擬在日本小作勾留則中日各交涉務必使之迅速解决而駐華新使伊集院男爵不日亦將赴任日本新定之對華遠大政策又將於此開幕云又據確實消息稱今日諸大臣所議各問題（一）新法鐵路交涉（二）對華政策（三）高麗滿洲殖民事宜（四）立約國之交際（五）移民問題（六）增闢新航路振興航利事宜 
　　文匯報載初一日倫敦電云英倫西省大英日報近載駐英代理日使山澤君報告路透代表之言略謂日晒新内閣對於滿洲關係各國之政策似以較前公允爲宜日本前因堅持反對新法鐵路之議致使中英日三國邦交不有敦睦今若撤銷前議則三國人民持平辦理之素願皆可盡達而南滿洲鐵路之利益亦可安保云又載某報云小村伯爵已允將中日交涉各問題迅速調停中政府亦有此意故創議兩國各簡專員妥商辦理惟小村則不以另派專員爲然擬將各交涉委駐京新使一手辦理至間島主權曁新法鐵路兩難題則擬請他國公斷以上各政策必爲各國所深許而將大有利於日本可無疑也 
　　英人反對南省禁烟政策又載初一日香港電云英國業印度洋藥各商與商務總會中國公會曁廣東英領事均以廣東華官擬將鴉片設法專賣並因近今該省所頒之禁烟章程皆將與英國鴉片貿易大有關礙刻已聯合向華官嚴詞抗議 
　　德人懽迎新簡德使又載初一日柏靈電云柏靈聞廕昌簡放德使之信大爲懽迎 
　　日人擬攬滿洲布利文滙報云有日本巨商數人因東三省布疋銷路暢旺擬在營口設立绵紗廠一所以冀獨握滿洲布利據京津各報載稱該公司擬集股銀五六百萬兩由發起人在中日兩處招股並擬在南滿洲設立頭等棉織廠現發起人已偕中國巨商數人在營口及滿洲各處調查一切一俟查畢卽擬各回本國招集股本從速興辦 
　　分類新聞 
 
 

Page 11

 
 
政界 
[直藩遷移天津天津]  
　　直督楊蓮帥因藩署設在保定遇有緊要事件不能商辦致多擔延時刻擬將藩署遷移天津現已擇定河北新鐵橋迤西地方不日動工修築約明春即可竣工 
[鄂督批奬認眞禁烟人員漢口]  
　　漢口全鎭大小各烟間經夏口廳會同警察局諭令依限閉歇已將查禁情形逐細禀陳各憲刻奉督憲批云據禀漢鎭烟館業於八月初十日一律禁絕等情該委員印官認眞查禁依限辦到深堪嘉尙惟市儈狡滑陽奉陰違不有不爲之防範仍須隨時嚴密查緝有犯必懲務期永絕根株是爲至要仰禁畨總公所轉飭遵照 
[批奬桃源縣令認眞辦事蘇州]  
　　桃源縣李大令宣龔以辦理地方要政情形禀報江督奉端午帥批云查閱禀陳到任後辦理各事均甚核實而清查帮匪巡緝盜賊嚴馭差捕尤極認眞具見盡心民事殊堪嘉尙至學堂爲自强基礎警察習藝所均爲地方要政仍應將辦理情形分别專案禀候查核近來銀價奇昂各州縣平餘頓减困苦虧墊自係實情本部院深知其故亟思設法維持昨據江寗府所屬七州縣以及清河阜寗各縣先後具禀均經批令該司酌議詳復應俟復到再行核奪該令仍須振奮精神將地方一切應辦事宜隨時實力經理勿稍始勤終怠爲要仰江藩司轉飭遵照並移學臬二司查照至所請委員清理押犯彙案摺報之處即移臬司核明飭遵 
[咨請斥革府經歷南京]  
　　正任江寗府經歷謝瑞麟擅用蓋印保結爲商人趙肇康保買紙烟延欠福華公司烟價一千七百餘元由商務局詳請江督予以應得處分并飭赶緊清理刻聞端午帥以該員舉動妄謬已會同蘇撫咨請吏部斥革矣 
[都轉位置貧員揚州]  
　　兩淮候補各班多至一千餘人其中聽鼓多年未得差委貧苦萬狀者十居二三趙都轉特於日前選取極貧者三十人留本衙門差遣月支坐薪十二千文遇有本城查案等差即於該員中擇尤派往不另給薪 
軍界 
[寗夏將軍奏陳改練洋操情形甘肅]  
　　寗夏將軍台布等奏略謂寗夏駐防向有常操兵八百名每兵每月津貼銀五錢上年因由陸軍部調來敎習曾經奏明改練洋操惟洋操費用甚多斷非每月五錢所能敷用遂改爲先練二百名以八百名之津貼添爲每兵每月津貼銀二兩俟此二百名熟練後再挑新兵更番調練三年後可練成營均經奏明在案茲查自去年七月開練以來現在熟習者已有三百餘名奴才等復將抬鎗編練四十桿用兵一百二十名大礮四尊神機礮四尊亦練成一隊兵八十名蓋不欲專練洋操步隊致將馬隊礮隊均棄而不用也其所發津貼無非於前八百名每年所領之五千兩内斟酌損益補短截長擬俟洋操練足一營後再將抬鎗大礮編成一營合之馬隊共有三營亦頗足資鎭攝寗夏駐防正兵祇有一千六百餘人其中不無老弱嗜好極力挑選將來亦祗能成此三營尙可敷練此時若照陸軍章程合格辦理不過紙上空文必無實際八月二十二日奉硃批陸軍部知道欽此 
[點騐陸軍大臣參隨銜名北京]  
　　陸軍部奏派點騐江鄂新軍大臣王侍郎英楷已於昨日出就南下茲將所帶參隨各員銜名錄下考騐參議易迺謙陸軍部副參領軍制司令長考騐員步隊應龍翔陸軍部副參領軍學司科長馬隊陳文運陸軍部二等諮議官輜重隊毛繼成陸軍部二等諮議官礮隊吳金聲近畿六鎭礮隊官帶考騐隨員書記員惲寶惠陸軍部學習主事醫務李學瀛陸軍部司協參領收支李鋆陸軍部額外主事軍制司承發官收發員羅瑞陸軍部候補筆帖式砲科郭兆棟陸軍部副軍校步科張毓儒陸軍部副軍校馬科榮烈陸軍部副軍校輜重科馬宗魯陸軍部副軍校炮科丁惟霖陸軍部副軍校軍械文斌陸軍部副軍校軍法秦曾源陸軍部候補主事繪圖員周葆眞近畿督練公所提調步隊來羣一鎭敎練官馬隊文華一鎭敎練官工程張玉書一鎭督隊官經理科徐振鵬陸軍部司恊軍校司書崇慶司書關英萃 
學務 
[通飭州縣親自調查學區山東]  
　　提學司通飭各州縣略謂初級小學爲國民敎育尤宜隨地並設以收無人不學之效此次各屬塡送一覽表内所列公私小學比對三十二年報部之數解散中輟已有多區其能持久者或名是而實非或費絀而難繼而各鄉因籌欵轇轕以致興訟者尤層見迭出辦理旣涉鹵莽進步自無希望若不急圖改良辦法不獨不能民普及之效且年復一年將一縣之大識字讀書之人日見稀少則地方何由而治理本署司因念勸辦各鄉小學當以調查境内村鎭有滿三百戸以上者若干處爲入手之地其次則查該處平日有無公積存項及賽會演戲等欵常年可匀出京錢至二三百千以上者又其次則查該處有無堪任初等敎員之人或曾在師範科畢業者將全縣逐一調查分列表册即先從各該處立一初級小學堂蓋設立學堂首在欵能經久方無竭蹶之虞先從三百戸村鎭下手其欵旣不難集敎員如能就地取材經費又可從省其開辦之費及選擇校地不事鋪張自可責成該村紳富就地籌措而其最要開鍵則在本官之周歷各村親臨勸諭州縣事煩勸學之事誠不能不分任於紳董然紳董同居鄉邑苟非望實素孚往往先存菲薄之見稍涉偏激即不免怨謗叢生惟本官有父母斯民之責一言一動民實依賴之如父母能輕裝親臨各村傳集曉諭使一村婦孺皆知本官之來實爲其子弟求學而來未有不感激奮發易於集事者而經費之籌備員董之遷擇經官手定亦不至别生枝節爲此通行札飭該州縣立即督同紳董將境内滿三百戸以上村鎭調查清晰於秋成後次第舉辦期於年終辦定若干處具文報告以憑查核其能切實辦理成立多處者自當從優詳請奬勵如漠不關心或舉辦仍涉敷衍考成具在本署司亦不能相爲徇隱也 
 
 

Page 12

 
 
[旅鄂商人創設旅學湖北]  
　　郴桂兩幫在漢經營商業者爲數不少該幫子弟待敎孔殷茲由幫董黄郎山等擬將公欵提撥在寡堤地方創設旅學一區聞已公議妥協不日即禀縣開學 
實業 
[招商承辦小菜塲杭州]  
　　浙省巡警總辦王觀察以省城菜塲久議未設與警政頗有關繫現已决議改爲招商承辦前日刋佈廣告略謂省城大街菜市聚集之處攤但羅列侵佔街道並有魚蝦腥水污穢物品抛棄旣屬有礙衞生亦且大妨行路本總局爲保衞地方起見即經詳准撫憲建築菜塲惟省城地叚廣闊官欵有限籌撥維艱除上城熙春廟橋一處經會商合辦頭髮巷内經余王二商承認建築外各處熱閙廛市亦亟應一律建塲倘有商民人等情願備地出資建築即將擇定地叚呈報本總局勘准並將如何興建圖樣如何收租章程詳細開摺送局核奪事關公益人盡可爲望切望速 
[山西創設煉鋼廠之籌備山西]  
　　陸軍部鐵寶臣尙書查悉山西鐵鑛甚多産鐵極旺尤以平定州之鐵礦礦質最佳其礦區縱横約數百里若以新法開採設廠煉製則各省陸軍所需軍器及各鐵道所需材料均無缺乏之虞故議决擇晋省樞要之地設立煉鋼工廠並設製造機器局從事製造鎗砲刀劍各器以資和省陸軍之用前已商諸北洋大臣兩江兩湖總督山西巡撫合力籌欵開辦各省均極賛成北洋大臣楊蓮帥已派王仲韞觀察偕向北洋礦務局工程師前往查勘以便籌辦聞鐵尙書亦擬親蒞查勘 
[委員查勘小輪航路鎭江]  
　　清江商會總理劉令壽祺曾禀請農工商部自清江至正陽關駛行小輪以便商旅旋由部咨行江督查復嗣又據鹽釐委員重申前請並以湖河淤塞飭濬河委員鍾守將機船移至該處撈濬江督據禀當即札行淮揚道委員查勘議復茲吳觀察特派馬巡檢德彝會同招商局曁沿途地方官確切查勘 
[電話會推廣安慶]  
　　贛省官設電話總會機器只有五十門不敷分布前經洋務局總辦汪甘卿觀察赴滬採辦一百門機器現已到省不日即可督匠安設以資推廣 
雜記 
[典當贖息仍照舊章蘇州P ] 
　　寶應縣廩生成壽彤周釗江鴻逵等三十二人公禀各大憲以典肆向例錢當錢贖期以二十七個月爲滿近忽禀請改章易錢爲洋短爲十八個月取贖定九月初一日實行在各該商祇知利已而與便利貧民之宗旨大相背謬求請撤除仍照舊章竲理則各該商所損有限各貧民受惠實多蘇臬左廉訪閱禀以錢當錢贖並贖期以二十七個月爲滿旣該邑習慣通行尙無損於商有益於民應准照辦特飛札揚州府速飭寶應縣傳諭各典商暫照舊章辦理勿任輕議更張致生事端 
[道員錢債案難結漢口]  
　　湖北候補道劉秉彝與漢口聚和福錢莊互控帳項一案前由鄂督批飭武昌府提訊嗣因案内有應行提訊之經手陳守梅濳逃無蹤致不能即日斷結昨黄太守特將此案仍發交夏口廳俟獲到陳守梅後再行質訊 
[贛省防匪之嚴密南昌]  
　　贛省先後拿獲洪江會匪僧華燈等多名供詞悖逆黨羽亦多大吏爰分飭文武嚴密防範刻下文武各衙門及巡警防營派員督兵在街梭巡者日夜不絕城門亦關閉甚早每日下午七點鐘即須下鎖 
[委員接辦習藝所南昌]  
　　贛省罪犯習藝所事務紛繁該所帮辦委員趙少芝現丁父憂照章卸差所遺差務業由陳廉訪札委許吉初大令接充許君定於九月初一日接辦 
瀛談 
[羅蘭夫人之名言]  
　　法羅蘭夫人瑪利農。本農家女。有豪傑氣。自 
幼好讀英雄傳。羅蘭入仕。見法王路易。欣然有喜色。歸以語夫人。夫人曰君其被愚惑矣。政府不過一酒店耳。大臣不過王之傀儡耳。羅蘭聞之色沮。時有一大外交家名焦摩力者同其友以謁夫人。旣退。夫人語人曰。彼等諸好男兒面帶愛國之色口出愛國之語然以吾觀之其愛國不如其愛身吾不願我國之有是人也 
　　按過渡時代之人物彼號稱志士者日日以愛國爲口頭禪曾不知愛國兩字作何解聞此言能無愧死 
[法儒盧騷之遺行]  
　　盧騷不得志。流寓落拓。幾不能活。至傭役於人。其懺悔錄曰。余之傭於人家也。屢偷酒及果肉而飲啖之。於今追思實深慚愧。唯幸余性不留意於金銀故雖苦於饑餓未嘗一偷金銀而爲盜賊。又曰。方吾之落魄。而與無賴輕薄之徒結交也。已亦習其所爲。忘乎自已之身而宛然成一無賴漢。 
　　按今日學界人物往往窮極無賴盜騙人財而不肯自認爲無賴漢者聞此言亦當愧死 
宦海紀聞 
[游歷官（三續）]  
　　其戚見某道驚駭欲絕乃就而慰之曰子母急余已事事辦到所少者惟條陳耳遂復於行篋中取出書稿數冊其新譯之實業參攷書三種一曰日本之新實業。一曰世界實業之新調查一曰中韓實業史。（此三書譯者譯就後求售於其書肆而不成者其戚以三百金購之）另有養鷄豢牛術二小册其參觀筆記及日記兩種一曰各工廠參觀筆記一曰東游日記。某道大喜。翻閱再四曰。餘頗適用惟東游日記年月不符春夏各異尙須倩人修改耳至條陳一項亟應在滬上覔人槍替戚曰公不有好友某在某書局中當編輯員者乎其人非於實業有著作者乎某道爽然曰。有之。明日當往訪。是夜與其戚抵足談心。其戚歷述日本風景。及在日歷史。達旦不休。翌晨至某書局求其友。慨然允諾。乃回寓拼當作歸計其妾曰大人歸去將焉置妾也今日須一决之某道曰。隨余歸去做道台太太尙不願耶妾答曰上海道台甚多無處不可做太太何苦跋涉數千里作姨太太耶必欲妾往有死而已某道知不可强復予之金五百任其所之其妾臨行時語之曰大人他日陞遷重來滬上倘不忘一月情好尙祈賜顧敝廬待大人巾櫛未必無日也越日某道偕其戚啓程返省而其妾則已煌煌然重懸金字商標矣[  （完）]  
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[汴撫林奏臬司捐裁公費創設模範監獄摺]  
　　奏爲臬司捐裁公費創設模範監獄恭摺仰祈聖鑒事竊監獄亟應改良省城尤宜早建以爲模範豫省以庫儲支絀籌欵極難迄未議辦臣上年到任與署臬司吳肇邦商設印刷局擬以所得餘利陸續營造漸有觀成之日又以津貼知縣招解人犯需費兼顧兩難致議猶未定茲據臬司李經邁呈稱經邁初陳臬事世受國恩蒿日時艱曷敢自居於優厚關懷刑獄亟思早事夫攺良查臬司每歳應領養廉並奉准由藩庫所籌公費等項本有一萬四千餘金光緒十年間前撫臣復恐辦公不敷飭在優缺各州縣平餘項下分别等差每年提解銀一萬四千兩統計全年進項二萬八千餘金緣是缺分遂以優著彼時物力較豐事經長官釐定取之原不傷廉此時財用困難所在新政待舉何忍安之若素然果舉以還之州縣每處至多五六百金無濟州縣之窘不如移作正用較爲得當伏思前奉法部議奏改良監獄辦法一案飭各省按察使實力籌倡豫省因欵無可籌尙未遵辦經邁抵任數月竊嘗引爲疚心擬請自本年冬季起將前次所提各州縣公費一律永遠裁革仍令照前數解司作爲創設模範監獄專欵第前欵係按季批解如俟積有成數再行開辦未免需延時日應先於庫存他欵項下借撥三年之數尅日興辦酌定數目按三年提解還清後專備是監常年經費及此外改良擴充之用不得絲毫挪移等情詳請奏明前來臣查該司夙秉義方之訓志趣正大有守有爲此舉尤爲人所難不特美政可以早成更足以風勵末俗亟應照准俾便舉辦惟臬司衙門爲刑名總滙事務旣繁費用自大該缺素尙優裕今驟去其半難保後來者不虞支絀殊非審愼可久之道臣與藩司朱壽鏞商酌擬每年仍由藩庫漕折公費項下籌增該司公費銀四千兩以資敷用庶於核實辦公之中仍寓重祿勸忠之意其開辦不敷之數由印刷所餘利撥湊再有不足由司另籌總以早日告成俾囚民共沐皇仁而各屬有可取法除批飭將創新新監一應事宜迅行籌辦一俟事竣再行奏咨外理合恭摺具陳伏乞皇太皇皇上聖鑒敕部立案施行謹奏八月二十二日奉硃批該部知道欽此 
[又奏創設新覊所片]  
　　再查豫省訟獄繁滋尤多積滯原因固不一端要以解費口糧州縣憚於賠累又新囚老犯同繫一牢每易敎供翻異兩事爲叢弊之由而省中向有紅差店者各屬解犯至省必先由該店接收自投文至審畢皆該店承辦需索刁難無所不至又因便於發回及照料之故將長解扣留獄中待之如囚雖有籌給口糧層層侵蝕每年餒死者實繁有徒此又駭人聽聞爲各省所無者本年正月已將紅差店裁革長解口糧及一切規費分别增减由省籌給槪免州縣攤賠獄官禁卒亦各酌加津貼以資體卹由刷印局餘利項下籌付訂定章程實力辦理而敎供之弊仍不能免正撥設法改良適值現任藩司朱壽鏞抵臬司新任創議仿照皖省設立新覊所凡省外解到新犯未過院定案以前專覊此所定案以後再分别覊留發回以免老犯敎串翻供並勘得司監西偏宫地一區局勢軒敞頗合建築經臬司李經邁督飭候補知縣李傳綸召匠估計鳩工庇材尅日興築計造成房屋共四十三間望樓一座内分男女兩監廚厠病浴各室以及員司夫役兵棚住所一應俱備外築圍墻以資防範實共用工料銀五千八百四十一兩八厘朱壽鏞升任藩司即在司庫雜欵項下籌撥應用本年六月底工竣派員騐放委係工堅料實出具保固年限甘結詳擬規條派委妥爲招募書識看護人等并田巡警局選派巡士在所内輪班站崗所外復調派練軍二棚常駐守護臣親詣查勘工程如法於衞生看護均尙合宜所擬管理章程亦頗妥善已飭於七月初一開辦所内常年經費薪工囚糧等項每月需銀九十餘兩並無浮濫亦在刷印局餘利項下開支該所但委正印一員職司一切定爲半年期滿勤愼無誤給予委署外奬書役巡士每逢年終考核賞罰如有疏失或賄縱知情等弊委員照管獄官例分别輕重參處書識兵役人等各照提牢獄卒例治罪據藩臬兩司刷印局司道會詳請奏前來除咨部查照外理合附片陳明伏乞聖鑒謹奏八月二十二日奉硃批該部知道欽此 
本埠新聞 
[外部允與使臣爭回主權]  
　　上寶兩縣交界各處所立界石及墻角所釘鐵牌被工部局擅行拆去已迭誌前報茲悉江督端午帥業已咨由外務部逕向駐京英使交涉轉飭駐滬領事迅卽立還不得侵越一面批飭滬道知照 
[四明銀行禀部註册]  
　　上海四明銀行禀請度支部註册給照茲奉批示云據禀已悉詳閱所擬商業兼辦儲蓄各章程尙屬周妥應即准予註册俟該處地方官將該公司股本查騐轉報到日再行塡給執照查也章程二分股票息單式樣四張註册公費庫平銀四兩均存 
[示諭銀行莊號赴部註册]  
　　滬道蔡觀察昨日出示云奉兩江總督部堂端札開准并支部咨通阜司案呈光緒三十四年正月間本部釐定各種銀行則例勿論官辦商辦各種銀行曁票莊錢莊銀號凡有銀行性質者均須赴部註册等因奏准咨行在案茲經按照則例詳訂註册章程相應將刷印章程一分飛咨兩江總督查照出示曉諭並飭令此項官商各行號按期遵章赴部註册以憑核給執照再查本部奏定則例以前已經奏設之官銀錢號或官商合辦之銀錢號並自奏准之日起作爲本部註册之期惟應分别遵照註册章程内聲明各節咨請補領執照並希轉飭遵辦等因到本部堂准此查前准度支部咨送釐定銀行通行則例當經刷印分行遵辦嗣因江寗省城各商號並未遵例取結呈騐資本亦未報明度支部核准註册若任令濫用銀錢票殊與部章違背又經札行江南商務局轉飭商會查明勒限禁阻曁分行寗藩司官錢局遵照各在案准茲前因合就刷印章程札道查照分别辦理仍先出示曉諭俾衆週 
 
 

Page 19

 
 
知等因計發章程十本到道奉此除移商務總會轉飭遵辦外合亟抄黏章程出示曉諭爲此仰官辦商辦各種銀行及票莊錢莊銀號等一體知悉務各遵照後開章程赴部註册領照母違（章程曾見前報） 
[滬道慰勸公廨幕友]  
　　滬道蔡觀察批生員王棫森又名德卿禀云朱子註齊宣王問卿一章稱君臣義合不合則去又論語事君數一章朱子引范氏君臣朋友皆以義合之語爲註解是該生此次去館雖出於主人之見辭適合於朋友不合則去之義在廨十餘年品行操守久已共信於商民一朝舍去旣不必因此生計較之心尤無虞因此貽聲名之玷君子絕交不出惡言去就得失之間固裕如也其詳思之此批 
[浦東分設烟民報名處]  
　　本縣李大令示諭烟民報名造册已誌前報茲浦東塘工局董擬於高陸行工巡局内分設報名處亦於九月初一日開辦所有該區管轄之二十二保四圖五圖六圖七圖併十一圖十七圖三十八圖三十九圖四十三圖四十四圖（以上隷陸家行）又二十二保三圖二十一圖二十二圖二十三圖二十四圖二十六圖二十八圖二十九圖三十四圖三十五六八圖五十圖五十二圖五十三圖（以上隷高家行）有癮居民可就近到局報名以免觀望 
[禀請搜查浦東賭塲]  
　　滬北楊樹浦地方前有匪徒開設賭塲經集成紡織廠總辦禀由捕房驅逐在案茲匪徒等又濳往浦東開塲聚賭事爲該廠總辦查悉因於前日禀陳滬道轉行浦東二路巡警分局及上海縣飭差搜查以除民害 
[改期會勘怡和碼頭基地]  
　　滬道蔡觀察前日照會英領訂於昨日會同往浦東會勘董家渡怡和碼頭基地旋因觀察另有要公故照會英領改期會勘 
[詳准監禁私掘墳磚罪犯]  
　　嘉定匪徒毛鳳祥前因私掘墳磚經滬道飭發上海縣訊供不諱擬以監禁十年詳請江督核奪去後茲奉批云如詳准將毛鳳祥發交上海縣監禁十年卽以奉批到日起限仍將起限日期通報查攷 
[批斥和尙要求加價]  
　　滬道蔡觀察批僧人自若等禀云該僧等請加禮懺工價以資謀生而成善舉論事尙在情理惟加價旣須出之住持該僧衆等即應竭誠相商無論糾衆滋閙有玷清規即紛紛具呈禀訐亦殊失佛門清凈之宗旨據禀前情仰上海縣傳諭佛敎公會董事妥議具報抄黏並發 
[鄉民鬥毆續誌]  
　　西鄉陳涇廟附近鄉民口角鬥毆已略誌昨報茲悉昨有二十七保五圖鄉民朱曉如將伊甥陳華舟陳朗舟舁至縣署喊控稱陳等向以捕魚爲業日前至二十八保十二圖官河内捉魚該處圖民徐根福等出爲攔阻不許張網陳等向徐理論反被糾同張阿元張小弟父子等十餘人行兇毆打當時打傷七人陳華舟弟兄均受重傷請騐究辦李令諭令靜候訊騐 
[資遣難民回籍]  
　　湖北難民二百餘人由縣派差押送出境已誌昨報茲悉李大令旋奉滬道蔡觀察傳諭飭令資遣回籍爰又移請滬軍營派勇十名押赴安慶輪船遞送原籍 
城内 
[姦少寡]  
　　何陳氏扭侄媳毛氏及姘夬倪福壽至一路一區警局喊控何陳氏供南京人向開老虎灶夫侄於本年五月二十七日病故遺妻毛氏所祇二十歲近被倪福壽引誘成姦唆使與氏吵閙求究何毛氏倪福壽供不承認判倪笞責二百板拘留十天毛氏交何陳氏領回管束 
[資地紏葛]  
　　滬道批民人宋亦生禀云察閱抄粘縣諭係爲息事寗人起見惟宋寶楚等賣與洋商之地有無該民人應分産業在内未據叙明此乃案中緊要關　如果該民人確有應得之産即不應由宋寶楚等一并出賣應令按照界址讓選或照賣價均匀擺給方足以昭平允否則無論該民人住屋有無出路均不能藉此阻撓仰上海縣核案飭遵取具兩造遵結具復母任纒訟切切粘抄並發 
[私押基地]  
　　滬道批商民魏天生禀云查英册六千六百二十六號新契發局勘丈未復據稱該地係由王萬生私押於吳姓控廨傳証集審究竟案情或何仰公共租界會審公廨迅速訊明斷結具報以憑核辦一面移知會丈局暫予止丈可也 
[官事]  
　　江南狼山鎭總兵李祥椿昨日到道拜會江南法政畢業生江蘇候補縣丞張心希昨日到道禀知奉督憲飭由江南巡警局咨送來滬効用丁憂候選鹽大使尹榮斌禀見巡稽課員朱光第禀銷病假太陽廨巡防局委員汪鳴銓展假三天 
南市 
[定期開會]  
　　南市商團公會定於初五日開職員會昨已由會董分發傳單通知會友 
[私佔塜地]  
　　萬裕碼頭裏街黄家壇塜地前經商人宋開甲　欵將尸骨遷埋召變所得地價以一半充作工程局巡警費近被沈錫培在該地旁邊打笆並佔地數丈私立界石昨由總工程局路政處查知當即知照局董傳沈到案　令罰銀十兩並將單據交案察核 
[小孩迷路]  
　　巡士查獲迷路男女兩孩年均九歲詢知男孩家住城内東馬橋附近一併解至工程局留候家屬認傾 
[拐案要証]  
　　通州巡警局據成源生控被羅五壽將伊螅元珍拐逃來滬情提要証阿福沙三究辦等情當派巡長莊德勝等到滬赴工程局禀明前由協探提獲羅之同黨潘六一名解局由陳參軍訊判押候提到阿福訊核 
[旣失復得]  
　　收買錠灰之陳阿祥在倉橋畔拾獲塘橋孫步雲遺失之鈔票洋二十九元迨孫覺察向之追還陳即逃逸旋由巡士拘獲送至南區解請工程局訊究判陳戒責五十下交還票洋開釋巡士酬洋一元餘給孫領去 
閘北 
[一波又起]  
　　德泰染坊主沈藴玉控軸綢工人沈兆相勒加工價紏黨搶取府綢八十疋前由巡警總局將沈兆相收押在案茲裁判員孫大令訪聞前此城内各染局聚衆罷工沈兆相亦在其内昨特爾致上海縣查明有無其事候復核辦 
[派探入城]  
　　巡警總局參事官夏君以城内時有失竊情事昨特商之偵探課員孫大令每晚飭派偵探二名入城巡緝 
英租界 
[冒探拆梢]  
　　甬婦方何氏控朱壽山與德國書信館寫字沈阿大串同西裝之粤人裔羣保羅冒充西探拆梢洋一百元昨由公堂會訊方何氏供上禮拜四夜在嬸母家内晚膳朱等突如其來稱婦人搶朱什物即將婦人拘至茶肆逼令償還洋一百元否則拘解捕房究辦婦人即遺弟投報捕房即由中西探到來將三人拘獲解案是實沈阿大延達商帮辦羅銳律師辯稱方何氏欠朱姓洋元確有紙據並非串同拆梢應請察核中西官以三人冐探圖詐屬實判朱押西牢一年沈押十月喬押九月 
[補提股東]  
　　德商順全隆洋行控恒康號何錦甫不出定貨昨由公堂會訊原告洋人投案求追訊之何供甚含混旋經中西官察得何非該號股東判押候補提股東再奪 
 
 

Page 20

 
 
[老而務得]  
　　紹興人陶誠哉年已花甲向在杭城仁濟米行執業於中秋節私收賬洋三千元與其子丙軒一同逃逸當由該行報請仁和縣查緝日久未獲前日由該縣移請公廨照會捕房協緝昨總巡卜君當即諭飭中西各探留心查緝務獲解究 
[幾兆焚如]  
　　河南路聯甡銀爐前晚因烊銀火熾幾兆焚如幸即灌息 
[爭攬小工]  
　　魏文炳榮小喜（即熊小溪）陸春才萬爾生萬順興張雲秀范連孝蕭滕郁福海等二十餘人因爭攬東洋公司碼頭小工紏黨互鬭由探一併拿獲解廨訊究中西官以兩造均有不合判爲首之魏文炳熊小溪各具安分結存案備查其餘一併斥釋 
[背夫潜逃]  
　　夏坤生控妻蔡氏私行逃逸昨由公堂提訊夏供浦東人蔡氏於二月間逃出求究訊之氏供詞含糊判夏具結覓保領回管束 
[怗惡不悛]  
　　吳瑞芳因誘匿棋盤街永順堂么二妓院妓女洪如意控奉公堂從寛省釋後吳又於前日冐簽西人姓字向仁記路一號利門洋行騙取雪加烟等物由探查獲解請公堂訊究判押捕房三月期滿酌辦 
[招認男孩]  
　　迷路男孩春福由捕解廨據供年四歲詢其有無父母家住何處均不能對判暫行留廨候懸牌召領 
[棧司被毆續誌]  
　　泰安棧棧司蕭松波控名利棧接客夏德費姚玉泉張福義王春鳳張順福等爭攬生意被毆受傷一案昨由公堂復訊中西官以該棧等均有西洋商股在内判一併還押候禮拜二照會西洋領事會訊 
[公堂瑣案]  
　　鄭儉安控譚楚堂騙取定貨洋一百五十元昨日將譚傳案判交保候查雉妓王張氏王三寶在途拉客判各罰洋五元袁汝良控張漢清李成湯品山陳帶夫申竊麝香金戒銀表一案昨日復訊判一併還押候下禮拜三再訊 
美租界 
[電車傷人]  
　　四十二號電車昨晨駛至北四川路將曹唐川小車撞翻曹跌破腦門皮捕送入捕房轉送醫院醫治 
[家庭變故]  
　　崠國華之妻俞氏因與子女口角忿極投浦陳情急追上由捕一併拘住送至捕房捕　飭陳將氏領回勸慰 
[巡捕降級]  
　　匯三捕房林副捕頭查得一百七十七號三道頭捕朱阿生違章向人紏會禀知張正巡官降爲頭等華捕派至美捕房當差遺差即以美捕房一百六十一號副門差拔補 
[失竊皮袋]  
　　越彬均昨乘脚踏車至北蘇州路停車購物詎車上皮袋已被竊去内有銀錠四枚票洋數十元因即投報捕房飭探查緝 
[補捐執照]  
　　西華得路二千四百七十五號門牌由顧姓開設棺木鋪未顧工部局執照由捕帶入捕房勒令補捐 
法租界 
[電車肇禍彙誌]  
　　江北人朱金日前與毛大在浦灌扛煤被二十六號電車撞倒朱受重傷送至醫院身死又小車夫某甲在徐家匯路被十六號電車將車軋毁甲亦受傷前日由公堂傳二十六號司機人俞中友售票人陸子卿十六號司機人王亞妙售票人周少堂到案訊究俞供毛朱二人穿過軌道不及停車實非有心求鑒陸供伊等性急不將煤担停下以致誤撞王供小的在車司機祇顧前而而某甲小車則在旁邉擦上是以不及照顧求宥周供在後面更不知情旋由十七號包探禀訴查察失事處地勢王不應不停感請嚴辦該公司西人辯稱所用司機人均先行學習方令上工此次肇禍實係行人自不小心司機人不能任咎景明府商之西官判俞罰洋五元充公王罰洋十元給甲養傷陸周寛釋並諭此後各宜謹愼再犯嚴辦又二十九號電車司機人曹伯生賣票人劉問津前日在寶昌路撞壞　西人馬車索償修費洋十八元報由捕房將曹劉傳至公堂請訊中西官以原告未到判候下期訊核 
[自認串竊]  
　　朱伯璜徐炳生張亞石串竊萬隆肉莊洋三百七十元表一只昨日解廨訊究朱等供認不諱判一併押候提各家屬到案訊追 
[責成保人]  
　　范吉甫擔保作頭徐永記將田單向大昌洋行抵銀一千兩逾期不贖控奉公堂傳訊中西官察閱字據載明逾期不贖歸保人賠償今徐旣他往應責成保人賠墊旋由被告所延之開達律師聲稱范先墊銀二百兩交與原告餘請寛限中西官准之國外新聞 
[美海軍部諭令艦隊防疫]  
　　初一日華盛頓電云美國海軍部大臣曼脫茄夫已諭令美艦隊於屯泊菲列賓島時如該處仍有疫症母令兵士登岸以免染疫 
[美總統駕馭共和黨]  
　　初一日華盛頓電云美總統羅斯佛現仍駕馭共和黨選舉總統事宜並申言上議院議員特彭脫不勝該會議長之任因彼作事易起衝突故也 
[布土齟齬續聞]  
　　初一日倫敦電云布勒嘠利亞照會土爾其政府謂布國復握東方鐵路米利恩一叚之管理權係由布政府與該鐵路公司商妥土政府未便干涉 
[菲列賓颶風爲灾]  
　　初一日倫敦電云菲列賓島中部近日颶風爲灾死人甚衆惟因海電停阻故詳情未悉 
[英富豪捐助卹欵]  
　　初一日倫敦電云英國巨富卡萊其君近捐輸金洋一百二十五萬圓並每年認捐英金一萬二千五百磅以備英國戰士如有因盡忠國事捍衞民生而致受傷者卽撥此金助之其陣亡者則以此金贍卹其家屬英皇亦頗贊成此議 
[英皇餞别日員]  
　　初一日倫敦電云駐英日本公使武隨員陸軍中佐古柴現將回國故英皇在培爾瑪拉爾餞别並賜以維多利恩寶星一座 
[澳洲聯邦組織艦隊]  
　　初一日倫敦電云澳大利亞首相譚京君前請在聯邦組織艦隊茲經英國海軍大臣答覆允准計滅魚雷艇六艘海底潜行艇力艘輔助船二艘共需英金一百二十五萬磅各船員弁水手共一千二百零四人該艦隊擬歸合於英國内國艦隊惟在澳洲洋面時則由聯邦管轄至雪梨船廠仍歸政府管理以上譯字林報 
[美總統詆斥民政黨]  
　　初一日紐約電云美總統羅斯佛答覆裴乃安電内謂如海斯開爾其人而民政黨乃任以管理選舉之責殊失體統云云塔孚脫君對於此事緘默無言譯泰晤士報 
[布土交涉]  
　　初二日倫敦電云駐英布勒嘠利亞公使明歇維區君近向謁客宣稱深盼布政府出資購回東方鐵路或與該公司商定管理之權布政府以該路穿過國境未便受土爾其之管理惟布國亦不欲以操切任事激成戰禍至布國宣布獨立一事並未接有政府文告初一日柏靈電云士爾其政府已允布國駐土公使暫爲離任惟兩國對於東方鐵路問題皆相持不下而布國尤爲强硬目下兩國均已預備戰事而布政府且將乘此時機引起主權問題 
[英法對摩之意見]  
　　初一日柏靈電云德國答覆西法兩國對摩公文英法兩國現皆大加評論頗爲嘉許云以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
學界小說風流太史（四十三） 
[第十一回懲無恥抵制敎務長變官制改放提學司]  
　　華觀察聽了。先叫一聲好。袁太守也點了一點頭道。你這個主意倒狠好。我們就一定這般辦法。說者。便立刻呌進文案委員來。叫他辦了一個札子。當時抄好了。用了公所的關防。交在鄭觀察的手中。鄭觀察接了過來。便辭了回去。果然又去請了石介甫來。把這個札子。給他看了。只把一個石介甫氣得雙晴出火。七孔生烟。鄭觀察却假作不曉得這件事情的樣兒。故意代他抱屈道這位袁太守的作事眞眞奇怪不知怎樣的就會閙出這樣的坌子來據兄弟看來老兄還是趁著他的札子還没有宣布立刻自已夫繳還委札辭退差使面子上還覺得好看些兒不知老兄意下怎樣石介甫到了這個時候明曉得就是跳破了天。也是挽回不來。况且又聽得師範學堂的全體學生。要等到校的那一天。大家齊齊整整的排著隊伍在大門口攔著他的轎子好好的勸他不用進門赶緊自家告退若是他不肯答應大家便都不肯承認他石介甫聽了。這個風聲。心上正有些七上八下的現在又聽了鄭觀察的說話。無可如何。只得順水推船。答應自家告退。就托鄭觀察替他繳還委札。鄭觀察一口答應。只苦了一個石主政。三百六十兩銀子的差使。換了一個二百兩銀子的差使。差不多比以前少了一半。心上著實的不高興。在下做到此際。忽然那前次的朋友。突如其來的問道你這部小說的名目。呌做風流太史。我和你講的。也是那位太史公的事情。如今你這部小說。已經到了第十一回。怎麽還不把這位風流太史請出來做個主人翁呢在下聽了。便又對他講道。這部小說雖然是借著這位太史公做個全書的主人却說的都是些學界裏頭的事情將來發行起來着實於全省的學界大大的有些關係所以在下做書的不得不把這創辦學堂的幾個人物創辦學堂的幾年歷史細細一的說上一遍然後再轉到這位太史公的身上好叫看官們看得清來龍去脉的根源粗枝大葉的關節方才成個小說的體裁若是一開塲的時候就把這位太史公搬弄出來幾句話兒說完了那還有什麽趣味那還成個什麽小說如今閒話休提。書歸正傳。只說那個時候。雖然各省在那裏紛紛的開辦學堂。却是科舉還没有廢掉。所以各省學台。和各省的學務處。竟是你做你的事。我做我的事。彼此不相干涉。近年以來。法律也變了。官制也改了。科舉也停了。那各省提學使司。就改爲三品實官。品級在布政司之下按察司之上。直接統轄省内外的各處學堂。把學務公所的什麽總辦提調。也都裁了。改派了幾個課長。什麽總務課。文書課。會計課印刷課。各處學堂的報銷。都要經學台批準了。方才可以去領銀子。這個學台的缺分。每年到也差不多有五萬銀子的進欵。一班窮京官。都鑽着門路。想著法子。要想放個外省的提學司。不知後事如何且聽下回分解。 
專件 
[上海四明商業銀行營業章程]  
　　第一條本銀行以普通商業銀行兼營儲蓄銀行業務禀奉度支部農工商部批准立案註册行中除零星存欵出儲蓄櫃收付外其餘一切欵項出入俱歸商業櫃辦理 
　　第二條本銀行按照商業銀行通例以存欵貸欵貼現滙兌發行銀洋各票爲營業之大宗 
　　第三條存欵分爲三種一曰定期存欵一曰活期存欵一曰囑託存欵　　第四條定期存欵須於存入本銀行時豫先指定支取之期限本銀行即於收到之日塡給定期存欵劵交存欵人收執到期憑劵向本銀行收取本息若未到期支取本銀其息祇能按照活期算給到期後如願續存應即來行轉票如逾期不即轉票所有逾期以後苦干日之利息亦照活期存欵計算 
　　第五條活期存欵不拘期限隨時均可收付其存欵來往均以本銀行所給來往册爲憑所有來往之欵或隨時或於每月底結帳前三日由存欵人持册來行將收付各欵逐筆過入以資核對另給收銀簿支票簿各一册交存欵人收執來行存欵時用收銀簿將銀票送至本銀行蓋給回單如遇需用時可將需用數目及支取人姓名塡明支票或簽字或盖圖記向本銀行支取其簽字圖記式樣須先期留存本銀行以便核對此項支票以存欵付盡爲度倘存欵已支取無餘再塡支票本銀行即不照付 
　　等六條囑託存欵須於存入本銀行時豫先聲明或防灾患或擬創業或備嫁娶或遺子孫等用本銀行卽塡寫囑託存欵據交存欵人收執日後支取本息須至約定所辦事件之時方可照付利息從優隨時訂議 
　　第七條貸欵分爲四種一曰抵押貸欵一曰保証貸欵一曰往來貸欵一曰信用貸欵 
　　第八條抵押貸欵須將物件除不動産如地皮房屋外或貨物或股票棧單及保險單均須過戸質與本銀行然後貸給欵項即令原人塡寫押欵據或簽字或蓋圖記交本銀本收存備查倘到期不能清還本銀行照各國銀行通例即將所質貸物或股票棧單拍賣變價抵償押欵有餘則交還原人不足則仍向追補其抵押之件照估價至多質至七八成爲限惟棧單須有保火險之據方可抵押[  未完]  
 
 

Page 27

 
 
   
 
 

Page 28

 
 
   
 
