# 1886 - 52 - 4904622

 

Page 1

 
 
[詩句題解韻綱總出售] [  點石齋主人白]  
　　詩句題解韻編一書制於金陵陳君劍芝而踵而行之者則有葉君湘秋　君芷卿之續集三集光緒乙亥壬午間甫　倪壬雲先生又　　　爲四五兩集於是得題共宵五萬餘诗賦家羣焉稱便惜乎卷帙繁重翻閱　時今本齋合五集而爲一倩書作宋體字　一律工寫又延名士反　校　付之石印今巳竣工分裝八木外加綱套至於字之清晣本之犬小購閱者　知其可貴無俟鄙人贅述現定價每部二元四角上海售處在景行　怡豐　貨號其餘南北卑昌及各外埠申昌分號均可購取躉售格外議减此佈 
[六十七號畫報出售] [  申報舘主人啓]  
法人性情傲岸意氣矜張於行軍攻守一切有甯輸人不輸陣之目乃自諒山大敗舉國驚惶雖經議和而其所以致敗之由寔亦　知咎　　　　其議　人員將東京元戎怕里也提案會審本齋特國之以明中朝致勝之良非易易准於十六日出售後附淞　没錄　說一則　　 
[上海關道邵觀察諭飭茶商後]  
　　昨由茶業董事送來上海關道憲邵筱邨觀察諭飭茶商札子一道業旣錄入報章讀竟不禁慨然以興焉曰中國茶商得此一番指示從此實力整頓庶幾大有轉機乎夫中國之利權其可與西人相頡頏者絲茶實爲大宗而近年以來茶業之凋敝日甚說者或以爲西人深知中國意見特有意抑勒不肯出善價以致茶商連年虧折而不知西人初未嘗不欲購中國之茶祗以有等不肖商人貪小利而忘遠圖謂西人之於茶係必需之物雖貨色稍次亦不得不相購辦因而攙和假借多方作僞以至茶之觔兩雖重而色香味三者無一不變西人見之無不攅眉僞茶愈多耗折愈甚各西報早已屢經沭及卽本報亦時言之或由西報譯登或著爲論說以作芻蕘之獻滿兾各茶商稍稍採及庶可以挽狂瀾於旣倒而無如言者諄諄聽者仍然藐藐何也夫日本産緑茶已有年所印度産紅茶近亦日增月盛誠有如赫總稅務司之來函所云將來印度西偷等處之茶必有日漸加增以陰奪中國之利權者夫外洋各國初未嘗不欲購中國之茶也以印度西偷等虚出茶日富售諸外洋者日多此正西人之所利顧何以尙殷殷於中國茶業之弊而特爲請諸總署轉咨南洋力求整頓哉是雖由於赫總稅務司在中國日久深悉中國之利獘明知中國之利源在此苟從此日就疲敝則中國將自失其利權深可惋惜於是竭力爲中國計而有此信其深情厚意誠爲可感然亦可見西人之意中未嘗不欲中國出茶之美俾外洋得以暢購盖中國之茶就去年售於外洋之數計之尙有二百兆斤而印度茶止得　九兆斤西偷茶止有四兆斤雖曰照此計算將來推廣未有限量顧就本年而論則固不如中國遠甚外洋各處需用之茶何限若專賴此印度西倫兩處之茶或再加以日本之茶而其數總屬不敷倘中國之茶業不卽整頓仍前以壞茶售諸外洋則西人之受其害者正不知其凡幾故吾以爲赫總稅務司之爲此函也非但爲中國計實亦爲西人計也第以勢度之似有爲西人之意而以理諭之則究屬爲中國者居多盖茶業之壞壞於茶商之作僞作僞愈多西人固不免受其害而華商仍不免耗其本作僞以害人已屬不可作僞以自害又何爲乎所患者中國向來商人之事官塲絶不與聞商人之獲利也聽之其失利也亦聽之官塲於商人之盈虧若秦人視越人之肥瘠漠然不加欣戚於厥心此商務之所以日益壞而無人焉出而挽救之也今以赫總稅務司一函逹於總署總署見之憬然知商務之有關於民生國計不容隔膜視之　據函行咨南洋大臣南洋大臣接到總署咨文更曉然於商務之重有如此者遂復札道分飭其屬並札諭茶業商人俾各力圖整頓勿再蹈從前積晉以致害人自害吾知茶業商人奉到此諭必有瞿然以悟幡然以改者前此貪小利而不顧遠圖彼其意以爲如此則盈不如此則虧而孰知此事實則相反盖西人固資茶於中國印度西倫以及日本等處出産不足敷外洋各處之取求然苟中國之茶而不知變計仍前攙和作僞只圖斤兩之重不顧本質之壞則外洋又焉用此害人之物爲日復一日年復一年由多而少由少而無而中國之茶業其勢斷難丕振必將孳孳焉屹屹焉以講求種茶之法製茶之法就外洋各處地方之宜於茶者而遍種之或卽就印度西倫等已出茶之地而愈爲講求西倫種茶之亞母司逹朗現已詳加考驗手繕成書將來按法栽種必有可觀矣如是而中國之茶業其能有利可獲也乎然中國各　 
茶商亦未嘗不深知此弊也作僞之茶日益多而茶之銷路日益窄此其中之所以然卽不必西報言之本報譯之且諄諄然時齒及之而己有不言而喻者無如一則因貪心所熾不肯改絃更張一則因西人抑價過甚不得不設法以求利一則因中國官憲初不與聞商務遂無所顧忌而肆然妄作今旣知此事有關於國計民生之大己聞諸總署及南洋大臣倘再不爲改圖不但於商務永無轉機且未免有犯于官憲之禁令當必有汲汲更張不俟終日者果如是也則茶業之興復指日可待中國之利權永保無慮也此皆邵觀察之一諭階之基也是不可以不書 
[東報彚譯]  
　　日本横濵地方爲通商口岸之首稅餉出入最多故去年日廷費洋八萬餘元用地三百餘弓從新建造稅關一所頗爲壯觀於西歴正月始得竣工擇於二月初六日由外務卿井上馨大藏卿松言正義邀集各國使臣領事及内外紳商同　落成是晚來者數百人賓主暢飲酒酣時松方井上兩君各誦頌詞一通以表親睦各西客亦互相答頌西婦中又有出位跳舞者關前施放烟火十分熱閙其火車至東京者特命候客至一點鐘送客入東京亦可謂殷勤矣○横濵租界内有外國大客店於初七夜失愼火燄透頂勢不可遏各處鳴鐘報警各路水龍風馳電掣而來然已施救不及該客店盡付焚如尙波及鄰右數家幸人口無恙保險行應賠保險銀六萬元已吃虧不少矣其失火之由尙未明晣云○日本郵船公司向派定船四隻每日往返横濵神戶冒巿等三港所收水脚虧折甚多近已擬定隔日開行一次并辭去夥伴二十餘名另出金十萬與英法兩公司約定嗣後兩公司船隻凡往來該港者不准缷賤水脚一如往昔彼此同心以防後來之爭競近見招商局海定致遠兩船駛來致遠輪船復由神戶折回横濵勢將與郵船公司爭攬水路故該公司卽命各分局謂如致遠船到時當竭力跌價所以致遠船同帮之水脚不但缷賤十分之七而且該公司擬將釜山仁川之船遠繞烟臺天津等港以爭招商局沿海之利權一面致書於招商局其大意謂近見貴局船隻駛來我國尚不悉貴意之所在如果矢射城樓故意挑戰則敝公司雖小亦有數船送入貴國南北口岸與貴局船隻相 
 
 

Page 2

 
 
徵逐勿謂本國小技敢献大邦君子之一粲并乞作速示覆等語按以上二事前已錄登大略兹又得其詳細情形如此○日本現聘定法國船政有名教師名倍魯旦不日前來日本海軍省充當顧問官○日廷執政各大臣邸第向來雜處今聞各大臣意見相同咸擬購邸於東京之永田街一圈之内所以近時永田街地價陡漲查此街半係各外國公使署其地價較之别街本己昻貴今忽有是說宜其飛漲也○前派朝鮮公使竹添進一郎因辦事乖方日廷撤回之後直至今年未嘗一露形迹想已退隱於深山窮谷中矣至前在朝鮮王京被害之日本商民早經由韓廷賠償恤金聞得由外務省頒交各地方官查明死者家族每名給予千金俾得存活卽就長崎縣下查得八名皆已具領云○前年春間前内閣顧問黑田前往中國游歴南北口岸足跡幾遍將所見聞編成一書名曰紀游分上下兩卷現己脫稿分贈其友人内載東亞細亞部及長江兩圖並將中國形勢政事兵制關稅招商局等情形逐一記載統計其行程一萬二千二百七十餘里所載甚爲詳備○神戶大坂長崎等處去年六個月中迭遭瘟疫兼之天花盛行人口遭難實繁有徒各地方官竭力防患始幸消减不意冬春之交德島縣下瘟疫復盛旬日之間患者以百計死亡約有數十名尙有蔓延之勢所以神戶長崎兩處地方官再　檢疫船於口外以檢查德島縣下之來船云 
[析津紀要]  
　　津海新關稅務司德璀琳君禀商傅相擬由天津至京二百四十里程途一槪築平整滿墊碎石與租界道路一工以利遄行已有成議想鐵路一項因經費難籌成當中止也○新正初六日闔城官憲假山西會舘公宴傅相是日也冠盖雲屯簪纓霧集初八日復宴吳清卿星使盖因星使前赴吉林是以設筵餞之也○初五日係傅相嶽降之期初三四日各路統帥並附近州縣陸續來津祝嘏並賀新禧傳相是日不見客以省跪拜繁文惟官廳内文武官員彼此交拜已如入山陰道中令人應接不暇○初三日武備學堂總辦楊貽芳觀察柯受丹太守及監督蔭五樓大令率各德人教習往賀傅相新禧内有德人萬里騰者前經傅相札派上船充當教習該德人逗留不前庽於利順德旅店坐支薪水傳相見之詰問何不上船答稱船上無所事事傳相謂爾豈住於旅唐卽有事　　支二三百金尸位素餐能無抱愧並提及李寶同有微詞時同見者有穆麟德君卽倩其轉譯各話俾萬里騰等知悉習日小站盛軍砲隊德人教習康臘克湯明仕兩君禀見傅相問該軍砲隊與親兵前營李曼所教者孰優湯君操華語回答得體傅相深爲嘉許○前任天津縣陳序東明府在任數年民懷吏畏比至缷事虧累約及萬金後任姚大　 
令亦有政聲而津郡士民每思序東明府不置○西門内大水溝混星於去臘到紫竹林搶去李三妓院内之妓女桂紅紫竹林混星向得該妓院陋規當卽紏合徒黨向前追赶及至馬家口被居人截住大水溝之黨棄妓而奔紫竹林混星遂居以爲功將妓負交李三翌日大水溝人到紫竹林尋仇當被紫竹林黨在租界毗連之處撳倒街心棍棒交下打畢拉過租界由看街人役將兩造各縳一人送租界委員轉送天津縣以時届　除薄責開釋而兩造尙未釋怨現聞大水溝備人打架紫竹林亦各紏其黨日夜戒嚴如臨大敵恐將來尙有一場惡戰也 
[烟臺春訊]  
　　月之初六日海防營開操鎗聲旗影比尋常更覺威武○初九日相傳是玉皇聖誕離街迤西四五里玉皇廟香火頗盛廟祝大獲其利○海軍之設各省皆截長補短以節帑項東省共有三十二緑營屢次裁汰尙餘二萬有奇此次又經陳中丞奏裁馬兵六百九十六名戰守兵二千七百七十三名又裁去把總外委三十九員名此爲節省餉項起見諒必邀允准也○聞有親王將閱各省海口故海防營及駐防營勇操練愈覺認眞○傳得有欽差大臣將由烟赴高麗隨帶親兵數百名現已到省城燈節後卽可來臨未稔確否○登州人稱登榮水師於此項裁兵案内除前挑選之練軍五百名酌留調撥烟臺駐防外其餘戰兵二百名守兵百名戰船四隻及大小員弁一槪裁撤但登榮所屬口岸繁多春日漁船麛集宵小每乘機竊發今若將全營裁去閭閻尙能高枕無憂乎○十四日午刻公盛號失愼幸施救迅速登時撲滅不至延蔓隣居○海防營自開操後逐日操練今於燈節前後復扮演耍會殆所謂及時行樂者歟 
[軟紅談剩]  
　　神機營擬酌减練兵月支口分銀以節經費一事去歲已迭綴報端兹聞各項馬隊兵月支口分已擬定减銀一兩其去歲添設之步軍營技勇練兵一千名每名月食口分銀一兩擬由本年正月分起减銀三錢以示撙省經費之中仍寓體恤兵丁之意云○去臘二十九日内廷廣儲司銀庫開放特賞侍衛銀一千兩聞此項銀兩領至侍衛處後經伯邸等交諭所有三海走差之三旗侍衛等三百二十餘員按名核算匀分約計每員應得銀二兩八錢有奇○西索呢蒙古王有素鬃馬一匹臕壯馴良馳驟迅疾方諸古之驊騮騄駬無以過之肅邸與西索呢王誼聨秦晉大世子欲得此騎宛轉向求西索呢王言他物均可奉贈惟此馬寔難割愛云○鑾儀衛現懸整儀尉滿三缺漢軍四缺因春間行圍恐不敷用咨行各旗營各將領催馬甲藍翎長護軍親軍前鋒鳥鎗護軍及恩騎尉舉貢生監人等願送整儀尉者造具三代姓氏年貌履歴清册木牌務於卽日咨送本衛以便彚齊於開印後奏請欽派揀選○音律處知會喜起舞大臣所有圈出喜起舞之二十四員咸須緣貂朝衣跨帶緑皮腰刀以歸畫一而崇體制○奉宸院司員禀報内總管稱時逾立春三海之氷漸形疎薄間有氣眼不若隆冬堅凝可否奏陳等語蓋因翠華將幸南北海或於氷上乘坐拖床故預請奏明也○御前大臣傳諭景運門値班前鋒護軍統領及内務府三旗護軍統領所有内廷値班官兵於夜間巡邏傳送更籌必須認眞稽察並飭該官兵於内廷各處尤宜周歴不得偷懶搪塞視爲故事倘敢陽奉陰違一經查出定行從　叅革决不姑容等語盖因乾清門内各宮各院新年掛燈夜間燃點故有此諭也○黏杆處行文景運門轉行兩翼前鋒營八旗護軍營略諸本處拜唐阿現懸　缺應由各營將家道殷實當差勤愼及大員子弟之藍翎長前鋒護軍中情願送挑拜唐阿者造具印册履歴一併咨送本處以便奏請揀選云云查拜唐阿一項恭備御前各差與侍衛相等雖無品級頂戴例准穿蟒袍誠最美之差非家道殷實者不克充當也○駐京各國欽差於初一日各具紅柬送總署藉賀新年並在署中高扯彩旂同申慶賀京城銀巿年例正月初四日開巿凡京城内外大小錢鋪是日清晨咸應到巿如或不到卽係倒閉本年惟燈巿口油房胡同萬盛銀鋪及剪子巷萬隆萬裕兩錢鋪均未到巿諒已閉門逃走矣○内務府知照十五日在保和殿筵宴廷臣備大桌一餑餑桌九十牲肉菓品九五禮奶酒燒酒黄酒四十瓶除是日應由侍衛處派撥侍衛檯桌進酒外仍應由樂部音律處照例派樂舞及各樣玩藝人等前往預備○年例正月初間皇上赴紫光閣看貫跂今年奉旨於初十日前往 
[武林燈巿]  
　　武林燈巿之盛昇平時曾豔稱之自赭宼亂後此事久成廣陵散矣今歲新年天晴日麗人意欣然兼以海内承平生意大爲生色好事者遂大放花燈以相娛樂十三之夜月色甚佳流星花砲沿途不絶小孩之騎馬兒燈迎兎兒神者或結十餘人爲一隊或集數十人爲一羣鑼鼓喧天引人觀覽前後更有火流星數十對火星四射盤旋半空某署更以月白紡綢製就龍燈兩架徧體金鈴森然鱗甲前有雲燈一堂繼以蝦兵蟹將諸燈然後鼓吹夾道婉轉悠揚龍後又有巨獅兩座爭捧一繡球燈且舞且走觀者塞途至初更後又有兩龍銜尾而至龍皆霄色一切儀從與某署不相上下惟前有十二花神後隨高蹺一隊鐃鼓喧闐招軍聒耳愈覺十分熱閙耳十四日又出龍燈兩架一係杏黄綾子所　 
製錯綵鏤金繡成鱗甲一係青色其餘各式紙燈無不爭奇鬥巧結隊聨羣徧游街巿不意元宵佳節天公特召玉龍白戰空中來助佳興致各　皆鱗甲敗殘埽興而返何物滕六竟如此大煞風景耶 
[甬江雜錄]  
　　二十一日爲開篆之期甯郡各衙署皆懸燈結綵頗稱熱閙○甯波府試惟象山一縣尙未舉行現因學憲按臨在卽故諸童皆已雲集城中矣○今歲有新設大錢莊四家小錢莊四家糖行一家以此觀之則巿面大有轉機也○各米業因連日大雪米船進口稀少遂 
 
 

Page 3

 
 
將米價抬高二角高者每石須三元零低者亦須二元六七角也○二十夜江東賀成廟後某姓不戒於火屋雖僅焚二間而燒斃老嫗一口噫　慘矣○甯郡於十九日開霽積雪漸融氷凍亦釋檐溜聲淙淙然不絶于耳道路泥濘往來者殊形不便○江湖賣術之流每遇新年無不絡繹而至而往觀之人亦較平日爲多各處皆然固不獨甯郡也甯郡熱閙之區現推邑廟爲最廟内有坐唱小曲演講武書廟外擺有新式西洋景變　戯法兼有耍貨食物等攤羅列成巿日前有勾欄妙妓携手同行乘興而來欲廣眼界忽被無賴輩覷見相率尾之意欲乘間下手幸有人作護花旙者將兩女保出重圍否則嫩草嬌花不將爲游蜂浪蝶所蹂躪哉 
[金陵火患彚登]  
　　小油坊巷興善堂後劉明才家素開機作七襄雲錦花樣翻新轉運數年家資頗裕其宅三面落空祗一面與隣厦相接勢孤地僻久經宵小垂涎本月二十日晨六點鐘時某機匠自厠上回見大門虚掩推而入大驚蓋窗槅上已火勢炎炎黑烟滿院院中遺有稻草一把燃尙未盡急呼衆救時衆方寒戀重衾栩栩然化漆園之蝶聞聲錯愕披衣下床東竄西奔慌張失措忽有數十人自外奔入大呼曰火咸猛烈業至於此再不思料理遷移豈將坐以待斃乎遂指揮同伴搬取物件衆驚迫之中不辨誰何任若輩扛擡而去迨鳴鑼報警水龍飛至噴珠如雨從簷際下注約數刻許火如就滅其前二進瓦屋六間俱成焦土事定查悉失去機四張經面五十餘匹連黑白絲捆約値二千金之譜第三四進係魏姓賃居被匪人搶去箱龍衣物不計其數旁舍亦遭搶甚多雖保甲局添派巡丁竭力彈壓無如人手混雜不辨魚龍以致宵小得逞其計也又南門胭脂巷張姓機作亦於是日晚炊遺火遂致燎原計焚去瓦房兩進共六間其家雖以織糿爲生然四壁蕭條貧無聊賴突遭慘禍益覺凄奏說者謂一日之中吳回氏再經稅駕雖曰疏忽所致亦由風乾天燥遇火卽然以故顿成焦土也又本月十八夜漏已三下忽聞警鑼聲自遠而近急問之知江甯縣署前牽牛巷内皂役王林家失愼風猛火烈烟燄漫空月色朦朧致爲掩蔽桂邑尊業經就寢報者迭至恐逼近公廨致有遺誤遂推枕而起率役步臨彈壓保甲局員亦隨之而至約焚一點鐘時各處水龍同力撲救得以滅熄計燒去瓦房二進事後查悉是晚王熾炭温茶茶壼上罩以棉絮布套睡時未經收拾以致餘燼上炎隆隆然沿窗壁而上遂兆焚如當火勢方張李少府以監獄密邇防護尤切事後　該役笞竇四十板以儆疏忽 
[邗江火警]  
　　十九日寅刻楊州便益門外某姓家忽兆焚如其時天尙未明居人多在黑甜鄕中迨聞聲往救勢已燎原計延燒二十餘家該處行唐林立被燬貨物甚多至起火之由或謂係匪徒所縱也屈指獻歲以來祝融氏稅駕邗江己有三次抑何不憚煩耶 
[嚴辦土棍]  
　　鄭元松者揚城著名土根也平日在茶寮妓館設計讹詐無所不爲前日又在教場滋事適爲地方官訪聞立卽拘提到署略訊數語笞臀數百並令在某茶社門首荷校示衆滿日責放見者莫不以手加額頌賢父母之除暴安良也 
[潯陽雜誌]  
　　九江自十三日後同雲密布寒氣砭人已知龍公將試手矣至十五日雪珠錯落紅窓翠瓦淅濋有聲入夜風力尤勁室中盆盎皆結厚氷作黑甜鄕游者頗覺衾冷似鐵十六日晨起見積雪己有數寸十七日則平地雪深三尺矣○西園内某姓家食指繁多生計逼迫惟藉母氏女紅以供兒女之餔啜其長子年逾弱冠性諸賭博雖家無儋石儲而當呼盧喝雉之際意興甚爲豪邁其母屢次痛誡終弗能改元夜又將家中夾被單衣等携之而去母見而號泣追趕不及翌日回家則衣與被已盡償賭債賭之爲禍烈矣○新壩口某皮匠店有學徒年齒向稚平日每喃喃自語謂如此難學莫如自盡人以其兒戯不之理也如是者幾有一年今正與店主因細故齟齬至晚乘間以麻繩繫窗欞引頸就之足離地寸許而死店主卽報知伊父母並央隣八調處卽行棺歛說者謂該學徒之死不誠輕於鴻毛哉○上元之夜潯城内外賽龍燈者共有數十起五光十色燦爛非常鼓樂笙簫洋洋盈耳惜連日風伯揚威居人各防火患龍燈過處不敢燃爆竹以相迎惟聞官簰夾白馬廟之龍燈於十三夜在楊姓門首換燭火燼被風吹上草堆立時火起將茅屋三間頃刻捲去尙未蔓延他處亦云幸矣○西門外十八家地方鶯巢燕壘密若繁星尋花問柳者往往涉足其中此處有屋一所向開花烟舘今已改住良家元宵後有某客驀然入室逕入臥房登牀偃臥其家主婦駭而詢之客云可取烟具來婦謂此處並非烟室客乃笑曰我乃前度劉郎非初入桃源者汝何拒人之深耶主婦知其悞會疾趨出門招喚四鄰向客理論客見衆口一詞自知其悞思欲奪門而出被衆隣攔阻奉以老拳客乃匍匐請罪並願放爆竹千聲爲之解穢其事乃已誌之以爲鹵莽尋春者戒 
[查辦抗粮]  
　　丹徒縣鄕民閧署辱官一案衛中丞接得潤守禀報卽委李大令超瓊星夜馳往密查刻尙未經回省而中丞以刧制官長藐玩法紀此等刁風必不可長遂續委汪耕餘觀察酌帶營勇产往彈壓一面飭該府務將爲首閙事之人拿獲重懲以杜亂萌而儆抗頑云 
[試士有期]  
　　王益吾宗師出棚先考蘇屬已定於二月初三日起馬初五日取齊想宗師冰壺在抱鑒空衡平一顧羣空可爲三吳多士慶矣 
[雨淮輪委酌委差使班次期限單]  
　　監掣運判班東壩永豐壩以上兩差一年期滿京餉每年七批一挨一酌淮南總局會辦七人書局提調文案發審以上四差擇能而委不拘限期鄂湘西皖四岸聽差每岸一人二年期滿江甘督銷東興督銷高溧句督銷淮海緝私焦山緝私海屬總巡以上六差二年期滿儀徵總巡通屬總巡東屬總巡孔涵總巡姜堰總巡通泰查鹽色通泰查水勢淮北查鹽色淮北丈池淮北鋪新池育嬰堂稽查義學以上十三差二年期滿○經知大巡四班大伊山太平局中富局青口局臨浦局西臨局順清河以上七差勞績班輪委一年期滿四壩卡勞績班酌委吳障河緝私楊庄查騐周莊緝私吳家集緝私以上四差輪委一年期滿鄂湘西皖四岸聽差五河正陽座卡聽差每處二人以上六差二年期滿淮北三塲緝私三江營緝私丁堰鏡緝私孔家涵緝私以上四差輪委一年期滿江甘會掣歸首領兼理監印不拘限期以重職守總局監收總局收支總局稽核總局收發五成鹽價總局收發五成鹽價帮辦以上四差歸勞績酌委一年期滿六漫閘新關大團閘繆灣鎭白塔河仇湖口曲塘如臯南閘鹽城北閘泰州南門實帶橋沈家渡界溝泗源溝三汊河黄泥港廟灣海關丁溪閘溱潼姜埝草埝閘許坎關龍溝李家橋六閘黄橋力乏橋新河口南鹽廳以一廿九緝私差輪委一年期滿楊河催儧四浦監籌四浦掣騐三人新河口查騐西鹽南鹽廳查鹽色以上四差輪委一年期滿編輯鹽法紀略總局繪圖以上二差酌委不拘限期洋閘提溜富安灘緝私總局發照南鹽聽帮辦以上四差酌委一年期滿收繳呈詞宜陵查淺運河查水勢以上三差首領兼辦寶坊寺緝私楚鹽查艙以上二差由司會同儀棧拔委一年期滿儀徵新城由司會同儀棧札委一年期滿南掣監秤三人舊港緝私南掣搜查回空以上三差由南掣禀司札委一年期滿通屬查垣鹽三人孫家莊查騐海道口查騐盱眙查廢票通泰查鹽色二人以上六差由三分司禀司札委一年期滿退屬聽差十六人泰屬聽差二十人海屬聽差一百三十人南掣聽差三人總局額内聽差二十人總局額外聽差三十人運庫巡防四十人巡查二十人以上八差不拘限期缺額再委保甲上保甲總辦禀司札委二年期滿 
[縣訊撞船]  
　　昨報列塘灣航船被九號兵輪碰沉旋由船戶協同地保投縣呈報等情兹悉前日莫邑尊升堂提訊船戶徐東聚訴稱小的之船向日往來上海塘灣兩處前日四點二刻時由萬裕碼頭滿載貨物並搭客三十三人駛至南黄浦突遇九號兵輪鼓浪而來避讓不及致 
 
 

Page 4

 
 
被撞沉货物及搭客均入浦中幸經隣船並救生局船幫同救起二十八人尙有五人均占滅頂至昨日經救生船撈獲兩屍餘屍仍無下落邑尊謂爾等亦應赶緊撈覓一面明白補詞呈候禀道辦理隨着將徐交差看管 
[爰喪其馬]  
　　日前有某西人至龍飛馬房賃馬騎赴西鄕游玩春風十里得意看花不提防馳至萬航渡鄕間猛然跌下馬卽奮足飛奔不知去向西人隨回告馬房主禀請英領事照會道憲札飭上海縣查究是馬下落莫邑尊奉札卽着廿八保四八九圖地保詳細訪查昨據該圖地保禀稱查得該西人確在小的圖内跌仆然馬已遠颺無從蹤跡想邑尊當據情申覆也 
[局訊竊賊]  
　　前報列甲乙兩人赴本城四牌樓　泰帽鋪購帽圖竊店主窺破搜出甲乙反將店主及店主婦毆傷經人獲住甲乙送局請懲云云前日總巡委員馮蓮士剌史升座訊供帽舖主倪某投案伸訴前因甲卽呂德勝供稱山東人賣餅餬口前日偕友王月甫往乾泰購帽議價未成與之口角卽被該鋪東夥等人誣以行竊毆傷手額且被打落洋銀兩元王供與呂同鄕向充營勇嗣奉裁撤餘與呂供略同倪稱伊等身上皆由旁人毆傷剌史遂謂兩人曰爾等旣不行竊何致遭衆攢毆况現有竊贜可據尙敢逞刁乎隨判各笞六百板枷號一月期滿遞解回籍 
[縱媳爲娼]  
　　何小春投英會審公廨控稱女兒彩麟自幼經陳小弟及許氏爲媒配與邱東園之子爲童養媳過門後相安無事嗣因邱　 
翻造房屋移居他處遂不知女之下落今始悉邱與其妻楊氏卽改爲楊陳氏者挈我女來滬縱令爲娼尋覓之下知在榮錦里内萬興堂妓院急向女盤問適楊陳氏亦在塲胆敢霸阻是以扭送來案等語羅太守飭將該氏發交官媒女則交保候訊 
[竊案已破]  
　　某西人失銀表三隻金四開二個金八開一個金練一條金小照壳一個照架一個報捕請查由包探陳阿九前往察看並無外賊入内形跡究問侍者沈根生則稱有堂弟沈根發在文匯西報舘逐日送新聞貼飯在我處時常出入此外别無他人等語該包探立卽拘獲沈根發搜出　贓　押捕房諒當解案訊辦也 
[公堂停訊]  
　　英會審員羅少耕太守昨因另有要公照會夏正領事並飭差知照捕房停解公事今日又逢禮拜所有各捕房應解各案統歸明日解訊 
[撙節日用移助賑需]  
　　謹啓者今有錢塘悔人撙節日用由本埠巨豐莊交到英洋一百元捐助賑需祈保丈夫延壽消災委擇要撥賑并索關聖竈神疏文二紙焚逹求福巾幗中人講明大義移助鉅資鴻案相莊早悟風詩首什蝸廬待拯願裁日用浮文虔誠上逹乎神聽節儉克循乎婦道悔過無非遷善名實胥符酌盈所以劑虚斡旋多術錢江佳話繡閣良箴不徒并白親操撫雞鳴而悚惕抑且鼎鐘從减爲鳩欵以維持洵稱仁義兩全尤屬温恭交盡祗詳報館爰告深閨 
[小詩恭祝昕伯先生世大人五秩晉四大慶謹步元韻即請教正]  
　　競勸長生酒滿巵介君眉壽和君詩每從客館聆新語難得他鄕叙舊知晴雪梅花關燕樂曉風楊柳囀鶑遲願將人日同春永好補躋堂晋祝辭[  世教姪凌鳳曾仲和呈稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江魚素]  
　　履端伊始萬象更新文武各官例選吉口行團拜之禮或在會館或在公署徵歌選舞設席肆筵濟濟蹌蹌衣冠畢集誠盛舉也去歲海氛未靖籌辦海防以致團拜未及舉行滿擬今歲新正大可歡聨洽比詎大憲以各省荒歉物力艱難不忍以無謂之應酬虚糜錢帛故仍未定期團拜云○吳子健中丞之女公子貞靜幽閒夙嫻閨訓今春將筮期出閣忽于日前示疾旋卽玉殞香銷彩雲易散玻璃脆古語誠不虚也○兩湖商客集資紥成各色彩燈以備元宵賭賽届期香車寶馬鬢影衣光逐隊遨遊幾　萬人空巷花燈過處　耀通衢蠟鳳千枝不數長春之苑燭龍萬點如開不夜之城洋洋大觀于斯爲盛惜天公不做美陰雨濛濛封家姨更輕薄顚狂寒颷刺骨致乘興而來者咸不免敗興而返耳○某氏婦年逾花甲老態龍鍾家在西門外里二巷膝前蘭玉早已云亡僅遺一孫如碩果之存老年人愛若掌珠未免意存姑息以致沾染嗜好日習下流家業些微典鬻巳盡近且債臺日上虧欠至百餘千之多深入窘鄕夫亦可憐而不足惜矣新正恣情嫖賭復負入洋蚨百餘元朝暮偪索無以歸償遂將氏所存鋪屋央人典洋二百元受主向索契據遂花言巧語欲向祖母哄取祖母不依一臥未起胆敢上榻搜取祖母扭住不放遂口咬祖母之手并横騎身上拳脚交毆迫祖母聲喊隣人始懼而遁噫若而人者直狗彘之不如矣 
[倦尋芳和散花禪悔遲生瘦蝶詞]  
　　粉鬚半軃香翅全低擬淚千點處園林都付翠銷紅蘝一覺自憐春夢幻雙飛猶傍斜陽颭更傷心月沈簾幙雨昏闌檻可知道楚腰逾損　扇慵揮情緒消减回首東風說甚綺羅嬌艷芳草不憐儂寂寞落花應念兒悽慘恁伶俜到秋來怎禁悲感[  太疾生稿於金玉同心室]  
[金縷曲感賦梅花索黄大田二繼聲并示蘇州杭州諸舊侶]  
　　雪冷雲俱凍五更頭嚶嚶翠羽啼殘好夢仙子何緣憐俗骨密意殷勤太重直千古志誠情種此去幾時相見也料故園月色共心一點帶愁捧綺牕斜背銀缸擁怨今年東風破萼客游催動欲析南枝憑寄取驛路征塵倥傯莫怪我不將春送結實成陰都未準怕江樓玉笛成三弄又片片香階縫○春到花無恙付誰家蘆簾紙閣天然供養底事美人憐我輩青眼素心相賞待把臂瑶薹直上小謫清寒猶未了可如何便作神僊想翠尊竭暗惆悵夜深環佩珊珊響羡丰姿超凡絶俗世間無兩可惜乾坤清秀氣墮溷登裀骯髒倒不若香埋玉葬巳分半生酬涕涙更何妨一死吟魂蕩與艷魄閒來往太痴生稿於金玉同心室 
[上海四馬路浦灌文報局内協賑公所經收賑捐正月中旬清單]  
　　十五日催單杭省勉力學好人募英洋五元杭州五福樓汪積堂先生募周蓮春一元胡煥章一元平陽浦氏儉節席費二元無錫曹翼記龔照記孫濟記胡錫記孫左記合一元硤石晉豐號募爲善最樂陸元○銳册金壞姬古愚翁募周書查萬隆錢用和王翰園劉克發五戶各一元朱克謨金子明兩戶各五角盛吉保謝際隆兩戶各錢七百文倪洪彩五百文知非軒四百八十文夏德榮三百五十文青芝堂盛永昌兩戶各三百文徐欽富盛意如翟生源三戶各二百文季復源吳麵店張茶店三戶各一百四十文合收英洋十元○修眉居士祈母病愈四元有愧氏一元○十六日浙甌金順昌號金耀華翁募五雲號爐坯洋二元金耀華銅洋十元李瑞旺五角厲積元三角李宗深二角張銀林一角○十七日滬册黎里毛泰江翁募丁河求安室求佑妾分娩在卽際此春寒祈保母子平安麟兒感冐巳痊祈以下疾病消除英洋二十元李柳莊四元李懷川李楚伯兩戶各二元李星北施富林二戶各一元○十八日催單郭岡壽翁爲先母邵氏八旬冥誕求資冥福四元○十九日催單松江朱修耕翁募問心齋周萬昌硜石居章不留名張不留名夏不留名潘六戶各錢二百文計蘭生不留名朱二戶各一百文合收英洋一元錢三百文○廿日電册電報總局交來楊子萱顧藻生二翁募厚生德源毓秀堂彭定記彭新記安金記顧季記七戶各一元復源鉎盈豐潤王子欽程養儀四戶各二元兪云記三元李云記毘陵符兩戶各五角無名氏銅洋四元顧　生爲病危囑賑一百元内銅洋三元濟甯正大信局交來聊以盡心人壽筵費濟平銀五兩七錢六分戚誼祝嘏濟平銀二兩八錢八分○六天共收英洋一百八十三元銅洋十七元爐胚洋二元小洋一角錢三百文濟平銀八兩六錢四分○附收江甯賑二十日蘇楊怡志堂交來句容無名氏英洋三十元○本旬共收規元四百九十八兩一錢五分二厘英洋三百三十四元計規元二百四十四兩一錢五分四厘花本洋三十九元計規元廿八兩五錢另九厘銅洋廿元烊見規元二兩九錢二分四厘爐胚洋二元計規元一兩三錢小洋六角計規元四錢三分八厘錢三日十文計規元二錢另七厘現銀廿一兩一錢四分批見規元廿一兩五錢一分七厘八項共合收規元七百九十七兩二錢另一厘○附收江寜賑英洋三十元計規元廿一兩九錢三分連前共收規元二十萬零三千三百七十三兩九錢三分九厘○付解山東第十二批規元五千四百八十兩付解還江寜七邑公所賑捐規元一千一百四十五兩三錢二分七厘○連前共解過規元二十萬零五千一百九十七兩六錢五分二厘○除收實墊解規元一千八百廿三兩七錢一分三厘 
[上海三馬路與昌絲棧陳竹坪經募兩廣山東江寜沙洲振捐棉衣正月念一日第二伯念五次清單]  
　　凍春逞善士助洋五十一元内有花洋十七元○甯波和泰局寄來 
昌字二千四百五十七册浙甯寶和行念四元○南誠信煙號茶捐至十二月十五日止洋念元内有花洋十八元○漢口全泰局來阜昌帳房經募申字單張敏修洋四元熊記耀記權記德記鄭錫鴻劉三盛六戶各洋二元睛記張勇臣榕記聊有以報費心人四戶各洋一元以上十一戶其來洋念元○申字單依人夥末人銅洋二元又募瞿桂泉洋五元林雲坡洋三元十齡兒瞿福榮拜歲洋二元姚瑞祿顧光裕林鳳翔傅邦富汝南不慈子何士亭譚全寛葉阿盛八戶各洋一元沈成菲洋五角謝登凌洋二角以上十三戶共來洋十八元銅洋二元錢五百六十文○本日共收洋一伯三十五元内有花洋三十七元銅洋二元小洋二角錢五伯六十文合併申明 
 
 
