# 1924 - 32 - 4918298

 

Page 1

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 2

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 3

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 4

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 5

 
 
第一萬八千二百九十八號;中華民國十三年 西曆一千九百二十四年二月九號
星期六 * *時論（特約） 
[國民行使民權之動議（心史）]  
　　上年北京公布憲法之時輿論大槪以賄選爲汚點若曰苟無賄選憲法固國民所渴望也吾於其時曾痛指憲法之屈於十年以上之時世根本與民主政治有未盡相符之處最大之屈陷爲主權在民而民之行使主權僅有選舉一事人民於所選出之議員更無制裁之法其善者不能加獎其惡者不能加懲對於所直接舉出者且然其他總統國務院委託議員選舉者更無論矣於是有政治知識之國民知無制裁之議員必流於惡即以放棄選舉權爲不求有功且求無過之道其以選舉權爲市者乃首賣選舉議員之票令議員取償於選舉總統選舉國務總理之時此之謂政以賄成爲中華民國制度上必然之因果深望國民於此力圖修正以救危亡當時未有甚大之響應惟南通張季直君則以此意爲可用而其程度則可商吾多數之國民苟使予以民權完備之憲法如德意志之法文舉凡解散國會罷黜總統判斷行政立法之爭一一以國民投票爲最高之决定吾民是否有此能力是否能得此有選舉權之人之法定數正式行使此憲法賦予之權此誠大有討論之問題矣 
　　舊曆年關前後忽又有議及改正憲法之舉留滬議員中有多人表示於前國民黨又宣言於後皆以改造良憲法爲標幟而其良否之標準皆以國民能否行使主權爲一要義然則由吾最少數人之言擴爲較多數之人之言矣國民黨以一黨派與夫留滬議員之爲曾與國家行動之分子不相謀而相合鼓吹此事使國民亦自相警醒知此事在所必爭凡百事實原其始皆從理論而生持此理論者已非僅執故紙之一私人即爲由理論漸趨事實之蘄向國民能知主權在民之義並非謂主權即在議員不得聽議員盜竊國民之主權以與行政部之總統國務員彼此爲利益之交換此爲北京憲法公布以後國民之新覺悟亦爲賄選告成以後國民之新懲創一黨派也若干國會分子也皆不能認爲國家之行動但能得國民之同情即必能積成國家之行動以成就之就吾持論之初意言亦自幸吾說之非孤立矣然以其或者將趨於事實則又願以事實所可行者歛其取快一時之高論以相商榷也 
　　民主國成文憲法除行委員制直接由人民統治者而外若德意志之憲法可謂民權眞諦顯露之至然德國人民是否即行使此權行使時是否即悉如制定之法文别無稍離軌道之内幕亦殊無可徵信憲法之公布爲日尚淺因國有外患各州間先有毁憲之行爲一試之於復辟再試之於分立雖事率無成要其信仰憲法之心未必全國眞實一致可斷言也惟其能定此憲法條文即可知立法者不似吾國之蔑視國民立法者之所以不敢蔑視國民即可知國民間實有能行使此權之潛勢力夫人民程度之說亦何常之有旣經一國之立法者以國家行動定爲大法豈必舉國無一人不喻其故而後爲民意表現之眞使吾國由動議而起草由起草而徵國民之同意由國民有法以表現其同意而爲决定此其間已幾經訓練國民之於參政權幾經咀嚼其意味决不至如今日以前僅爭一選舉投票爲獲得之參政權矣至其行使主權之程度高者爲德意志國會之集散總統之任免法律之存廢皆以國民爲最高之判斷下者如俄羅斯但以能撤回議員而止竊謂旣舉議員而無制裁從其後與戴一君主而無憲法以朿縛之復何以異故以撤回爲行使主權最少之限度此必非取快一時之高論矣有此制裁在選舉之後又應於選民之身有一制裁於選舉之先凡放棄選舉權者不能不受名譽之罰選舉被選舉當認爲不容規避之義務不得認爲任便放棄之權利竟以選舉一事規定於人民義務之中與當兵納稅相等雖前無成例自我作古亦世界之美談能使不賣票者亦來投票即願賣之票不足以生效而願買票者亦無所措手選舉議員時國民先不賣票然後責議員之索賄於總統國務員者國民可以議懲今日議員之取盈豈止一次著名之賄選自三次回復國會以來索官索勳索津貼黨費索援引親私蓋朱文公所謂無物不有無時不然矣胥於此民權動議之中有救正之望特年關已過未知尚有嗣音否爾 
[國内專電]  
　　北京電使團對護路權限有質問唐在禮轉詢吳毓麟吳覆行政之權在路警處監督權在督辦唐派員赴京漢 
 
 

Page 6

 
 
第一萬八千二百九十八號;中華民國十三年 西曆一千九百二十四年二月九號
星期六 * *津浦京綏三路視察（八日下午一鐘） 
　　北京電農部眞（十一）日勞工委員會議案（一）租界内施行保工法令（二）改正國際勞工公約（三）第六次提出國際勞工大會議案（八日下午一鐘） 
　　北京電蘇齊主開疆吏會議應付時局電徵洛吳同意吳覆恕難贊同 
　　北京電敎皇代表剛恒毅訪外長歡迎華代表參加羅馬博覽會（八日下午一鐘） 
　　北京電津浦界河站龍山洞匪經魯軍吳團獲五匪五槍又連鎭商店被刦綢緞洋銀又沙溝道房江（三日）日被匪搶掠又韓莊站北路警與匪開火又沙溝韓莊間道房支（四日）夜被匪搶刦一空又小卞莊車站有匪出没請增兵保護（八日下午八鐘） 
　　北京電美使館得領事報告匪首餑餑劉首級現證明掛在滕縣車站 
　　北京電綏遠匪擄之英人湯卜生釋回到京據言匪二百餘刦本人去後提條件編隊贖金等欵雙方不調本人兩度絶食匪以無可利用乃放回 
　　北京電英使麻克類昨由焦作赴洛吳留麻盤桓兩日（八日下午一鐘） 
　　北京電重慶某領事電劉湘軍僅到漢州距成都八十里陳國棟鄧錫侯力極弱且未取成都劉存厚報告已攻下成都不確袁祖銘軍距成都三百里劉湘本軍距成都百餘里自流井爲劉成勳之叔劉某所據楊森軍在威遠距成都二百餘里（八日下午一鐘） 
　　北京電在灤州師長彭壽莘在朝陽旅長劉富有均有電報告奉天動作 
　　北京電外部六日電唁威爾遜 
　　北京電蘇齊電院代催援粤軍費百萬 
　　北京電美館新頭等參贊曼爾陽（七日）偕其母到京就職（八日下午八鐘） 
　　北京電滬字林報載政府向德國提取一千餘萬元湖廣借票等四項基金德使館否認其事（八日下午八鐘） 
　　北京電擬令三多祺誠武冠字將軍張廣建上將熙鈺崇文等爲將軍又陸建章子陸承武爲將軍（八日下午八鐘） 
　　北京電洛吳電院膠濟暫緩開埠 
　　北京電袁祖銘電請以川省郵餘撥充援川黔軍餉糈院函交通部核辦 
　　北京電蘇齊電院代海軍索百萬 
　北京電汪榮寳電部索費生圍迫使館　 
索費如何應付請示院函財部酌撥學費（八日下午八鐘） 
　　北京電曹派李彦青赴津見曹銳王承斌商某事（八日下午八鐘） 
　　北京電曹意邀洛吳蘇齊來京晤面盼吳齊意見一致（八日下午一鐘） 
　　北京電贛蔡經曹疏通可望承認齊爲蘇皖贛巡閱（八日下午一鐘） 
　　北京電温樹德之五艦洛吳又撥接濟一批杜錫珪則與蘇齊主張一致 
　　北京電接近王克敏者言德發債票基金關係賠欵問題甚大欲提或指該基金擔債須先决賠欵問題 
　　北京電齊燮元派少將張某常駐武昌爲聯絡員（八日下午一鐘） 
　　北京電京綏局新舉内債八十萬後部飭速修綏包工程預計五月内通車　　北京電馬福祥電院綏包匪熾責成鄭馬兩支隊嚴剿（八日下午一鐘） 
　　北京電曹擬爲段今年做六十正壽已派陸錦與段系接洽（八日下午四鐘） 
　　北京電熊炳琦與王承斌商定直魯均不辦新選（八日下午四鐘） 
　　北京電趙德三電交部辭隴海督辦蘇齊力留張祖濓（八日下午四鐘） 
　　天津電吳景濓專與曾任督軍省長者往還對政局别有用意 
　　天津電孫寳琦態度忽消極 
　　天津電馬驤昨亦來津（以上八日下午五鐘） 
　　奉天電中俄會議届期仍難開會三省要人多主在哈開局部會議解决東省與俄關係問題並聞已有具體籌劃 
　　奉天電探報近日蘇俄内部極形紛擾軍隊各懷異志多不用命白黨乘機活動聲勢日張擬在我國邊境覔策源地陰謀大舉請飭軍警加意防範免生意外 
　　奉天電駐奉船津總領事擬日内回國與外務省磋商對滿問題領職由山田氏代 
　　奉天電日本擬在東省設航郵傳遞大連營口安東長春間郵件現由該國運到頭號飛機四架擬三月初實行（以上八日下午七鐘） 
　　哈爾濱電羅斯福夫人江（三日）到哈 
　　哈爾濱電美商翟祺洋行僱五百俄工運木料朱令查無照則逐 
　　哈爾濱電黑省對岸俄民反對赤黨老頭隊助白黨樹白旗（以上八日下午二鐘） 
　　哈爾濱電東鐵機務處華副處長鈕因詳近爲華工事備說略呈督辦公所臚列華工種種弱點及劣敗原因擬治標治本辦法（一）組設華工工業維持會（二）各種册報參用華俄文字（三）勒令華工一齊入校授課並培養中上職工人材當局視爲有價值之條陳（六日下午三鐘） 
　　漢口電梅神父紀念醫院定循禮門鐵路外建築由劉歆生捐地皮三千方蕭三十一在漢商會宴中外官商五十餘人籌得建築費六萬二千六百元决組董事會當推蕭名譽董事長索了敉理事長陸德澤周星棠等理事　　漢口電第一混成旅長潘守蒸調巡署交際處長遺缺以孫團長陞任 
　　漢口電沈子良東（一日）接任漢領團支（四日）議决電京報告（以上七日下午十二鐘） 
　　長沙電省議會因經費事冬（二日）開協議會議員多主張如不發欵齊往財政司長家坐索或全體包圍省署及財政司後以此說不成事體議决派代表謁趙唐催欵 
　　長沙電敎育司職員包圍財長索薪幸敎長出面解圍 
　　長沙電劉叙彝三十電遵令改編就第十六旅長職 
　　長沙電蔡部田鎭藩旅歸賀耀祖指揮後趙令該旅移駐沅江漢壽賀電請辭指揮職並不負調防責任趙覆電不准 
　　長沙電造幣廠長徐明家撤職查辦委總務科長譚根代行職務譚不幹馬濟保薦廖模甚力大約可發表馬向趙言徐係我的副官我懲罰副官不算侵越政權希諒解至徐辦理不善係我保薦不得其人甚抱歉馬令徐速回廠清理手續另派軍官二人追進監視徐到廠淚水未乾廖已着手購銅俟財政司命令發表後即往接任（三十一日上午十鐘） 
　　香港電粤當局因餉絀責善團發行短期手票以善堂産業作抵除夕滇軍持手票在商場行用商店多不允間有允者亦因畏軍人凶悍是夕有排長兵士各一到永漢路某茶樓以手票購物店伴不允彼此爭執商團干涉兵士不服㧞刃指商團商團放槍排長兵士均斃秩序大亂後由衛戌司令部調解風潮暫息元旦起商團因此已不出巡初三又有湘軍在油欄門公昌海味店强用手票店伴不允該兵放槍秩序又亂市内商店經此騷擾多不敢開門銀業行且開會議决暫不開市昨省署派員與各行商會商辦法 
　　香港電楊庶堪長粤廖仲愷調任大本營秘書長令已下惟省署爲范石生部滇軍覇據楊尚未接任 
　　香港電市廳佈告前因用兵接濟餉糈急如星火故有召變市産官産之舉現財政統一有期定二月微（五日）起所有官産市産一律停止舉報 
　　香港電公安局佈告善堂總所以善産百餘萬交總商會保管發行善後手票五十萬充軍費决不再發以後民産保證局專收手票不收現金 
　香港電財廳長梅光培辭職已准以鄭洪年繼（以上八日下午七鐘） 
特約路透電 
[意俄條約簽字]  
　　七日羅馬電云意俄條約業已簽字該約切實恢復兩國之政治關係意政府將即任命大使駐莫斯科 
[列寗死後俄國内外局勢]  
　　三日里加電云李柯夫氏已正式被選爲蘇俄國民委員會會長以繼列寗氏之任李氏出身俄國農家年四十有三以工程師爲業一九○○年在亞昌格爾被拘旋逃脫繼復就逮一九一一年流於西比利亞一九一八年任國民内務委員一九一九年後充全國經濟會會長歐戰時以能支配糧食著名四日莫新科電云列寗死後雖以他人代其任但内閣幾全未變動齊吉林氏仍充外交委員特羅斯基氏仍充陸軍委員克拉新氏仍充商務委員新政府尚未及答覆英相麥氏之牒文惟各報均歡迎英國之承認伊斯凡斯蒂報極言國際交誼宜超逾革命前外交主綱例如按照革命前之計畫俄國主張由俄控制韃靼海峽及加里波里此種要求决不爲英國所許六日亞姆斯特丹電云電聞報探悉荷政府現正嚴重考慮恢復荷俄外交關係事四日羅馬電云李柯夫氏旣被選爲國民委員會會長以繼列寗氏遺任故今須將業已印就且經此間意俄代表贊成之意俄條約送逹莫斯科昨晚携此約文之專差已啓程前赴莫斯科矣六日日尼瓦電云齊吉林氏致文國際聯盟秘書處謂蘇俄政府贊成於二月十四日在羅馬開縮减海軍軍備委員會會議已派貝倫斯氏海軍大將代表出席六日倫敦電云每日郵報里加訪員得確實消息前俄帝國軍官所率之紅軍中俄師現謀於四月初由南部進攻莫斯科莫斯科政府現急調韃靼及蒙古師至京當道曾命戌軍　 
開往高加索西比利亞兵士多不遵令烏拉爾戌軍亦叛變克朗斯太之軍隊亦有蠢動之象叛兵現與烏克蘭軍隊合作彼等謀在俄國西南部屠殺猶太人而起事波羅的各報訪員紛紛報告各處亂耗俄迭薩各報亦謂近日捕獲黨人多名時局頗危同日倫敦電云英相麥氏語客謂俄國加入國際聯盟將有困難繼之而起惟今當堅主許德國加入聯盟云同日倫敦電云每日電聞外交訪員稱蘇俄政府旣决議以銀幣代現行之紙幣此舉需銀必夥而英美等銀行目下均執有大批生銀故料銀價六日或將高漲六日巴黎電云駐法俄國商務委員史柯比里夫氏今日午後率其隨員前赴倫敦商務署業已停閉因塞勒裁判所判决俄法通商雖不違法但法政府未承認蘇俄政府時貿易者不能享法國法庭之保護故也 
[英法總揆函抒情愫]  
　　三十日倫敦電云據官塲消息英相麥克唐納爾氏致私函於法總理普恩賚氏詞意甚爲友好表示英法間重大爭點迅速美滿解决之希望此函發出僅一二日故尙未接普氏覆函同日巴黎電云駐法英使以英相私函送致法總理未幾法總理即發覆函送駐英法使轉交法使刻在蘇格蘭俟其返倫敦後即將送逹英相法報稱麥氏已以有良好希望之情形與普氏接洽三日倫敦電云英相麥氏致法總理普氏之私函原文如下「我等兩國曾比肩經過極艱辛之時期曾爲共同利益作極大之犧牲故余於就職之初致私函於君大僅告内閣之變更且致敬意與好意也現不解决之點令我等煩惱憂慮者不一其端余見之悲甚敢爲君告者勉力相助以解决之而使我等雙方有益此將爲余每日致力之點君有輿論余亦有之君有欲維持保護君之國家利益余亦有之初或不免牴牾然君處以力行與好意則牴牾定可解决而英法能據以維持實心合作之政策亦可籌定我等可爽直而無仇意可保障我等國家利益而無敵心如是則協約將逈非僅存其名而法英能以共進以植立歐洲之和平與安寗矣」法總理普氏覆函如下「接讀惠書余大感動甚望君爲國謀福之努力克告功成共同艱辛與犧牲之時期使我兩國聯合爲一者無時不縈繞余懷余深惜與我兩國有重要關係之數問題迄未解决余亦如君願竭其力以有益於雙方之友好同意解决之設我等各須顧慮本國之輿論余確信兩國於各就其範圍内處以力行與好意以謀解决兩國間難題之際當可用在英法兩國間維持爲兩國及世界安寗所必要的合作政策之形式解决之余之爽直不减於君苟余在保護法國利益之際表示熱切之情與君於保衞英國利益時所表示者同余之深切感情並不因之而稍變其眞摯此則當可爲君所無疑者我等二人旣爲此種情愫所衝動則我等决不致使協約失效而不生其所能有及其所應有之結果以恢復歐洲全境之和平安寗自由與工作也」同日倫敦電云英法總揆之往返函件未引起有效果之批評但有可注意者任何方面對於英相皆未加以不美滿之評論一般意見以爲普氏之覆函使人發生禮讓函件胥不能變其魯爾政策之印象 
[倫敦中國學生會宴會紀]  
　　六日倫敦電云昨夜倫敦中國留學生聯合會開宴會華使朱兆莘日使林權助均經柬邀與會林權助演說述及爲中日兩國力謀幸福之美前總統威爾遜逝世事詞頗感切且謂中國内局今仍未穏定惟須持以忍耐當知中國往日曾經過許多革命云云朱兆莘演說希望日本早日恢復地震奇災之損失中日兩國間有許多同情之連鎖此亞洲兩族民實無不能常相密切合作之理由雙方意見之牴牾僅爲過渡之事商學兩界之勢力最爲有力朱氏又言亞洲人民爲數衆多而不能於國際聯盟行政會中得相當之代表席此事殊欠公允中國以與日本提携經營國際聯盟事業爲其眞正之樂云云 
[世界雜訊]  
　　三十一日倫敦電官場稱橡皮標準産額之百分數可由錫蘭海峽殖民地及馬來由輸出而付最低之出口稅者在二月一日起之一季中仍爲百分之六十 
　　三十一日倫敦電紐約棉花交易所之會員利佛氏投稿於孟郤斯德指導報對於棉花現狀懷抱悲觀謂美棉收成恐不足一千萬包歐洲日本與中國現減少需求漸知棉花供給之不足惟此種敷衍計畫無足補救苟在棉季之杪價不暴漲則棉花消費終必減縮云 
　　一日紐絲綸威靈呑電紐絲綸足球會現請中國足球隊於五月底起之一季中往遊紐絲綸　 
　　四日雅典電希相維尼齊洛氏因勞動過度患神經虚弱症醫士診書謂維氏欲望病愈必須辭職司法大臣加芳逹里斯氏將組織新内閣 
　　三十一日華盛頓電加拿大久有與美國直接外交之說聞已任定寇里將軍爲駐華盛頓第一届加拿大全權公使此種任命非加拿大獨樹一幟之解但僅謂外交事件關係加拿大與美國者由英使署移交加拿大官吏辦理耳加拿大公使與國務院開談判時將仍以英皇名義發言經此變遷後文件將在英使署與加拿大政府間直接往來而不由倫敦外交部轉過 
　　一日土倫土電加拿大首相金氏言及寇里將軍被任爲駐美公使之說謂此種任命之問題本年内未必議及故上述消息全屬謠傳 
　　三十日倫敦電每日新聞所載德國前按和約繳出之浮船塢一座將曳往新加坡以免另造新塢等消息現經政界認爲尙未成熟據消息靈捷者稱浮船塢曳往新加坡之策可以試行不過事甚困難且新加坡欲容留此塢勢必有種種必要之佈置非一時所能竣工也探諸海軍部得悉此事尙在考慮中路透社探悉報紙所載關於新加坡軍港計畫或政府决議之消息皆純屬推測之詞實則内閣至今尚未討論此事 
　　一日倫敦電澳洲報稱新加坡築港計畫如果打銷則澳洲或將自籌經費設立海軍港 
[太平洋電聞]  
　　八日東京電日本大選舉定期五月十日舉行 
　　六日馬尼剌電稅關今日在行將開往中國之郵船傑克森總統號中搜出子彈一千五百發顯係在西雅圖潛運至船者 
　　八日北京電孫寳琦近派國務院參贊孫宏堯赴奉晤張作霖談統一事張優待來使謂甚願統一早成東三省對於此事之態度須取决於人民 
　　八日北京電張紹曾近游北京當軸擬任以統一專使之職張辭以任總理時和平政策不成爲理由曹現擬以張爲西北大使辦理收復庫倫事宜 
　　八日北京電王克敏以年關已過欲卸去財政職當軸能否挽回現尙未悉 
[公電]  
　　北京通電特派張景惠督辦全國國道籌備事宜此令敎育次長胡鄂公呈請辭職胡鄂公准免本職此令任命羅鴻年爲敎育次長此令任命包光鏞爲交通部司長此令任命耿錫齡爲將軍府將軍此令調任李鍾岳爲陸軍部參事龔維疆爲陸軍部司長此令任命王馨蘭署海州鎭守使署參謀長此令任命劉坎署陸軍第十九師參謀長此令任命井繩慶爲陸軍第三十四師參謀長此令敎育部呈署安徽敎育廳廳長江暐請予免職江暐准免署職此令任命盧殿虎署安徽敎育廳廳長此令財政總長王克敏呈請將左右翼稅局總辦胡俊采免去本職另候任用應照准此令財政總長王克敏呈請任命過之翰爲左右翼稅局總辦應照准此令財政總長兼鹽務署督辦王克敏呈請任命楊侗署西岸榷運局局長應照准此令交通總長吳毓麟呈請任命宋建勳爲技正應照准此令内務總長程克呈准陜西省長劉鎭華咨省會警察廳警正藍晴壽另有差委請免本職應照准此令内務總長程　呈准陜西省長劉鎭華咨請任命常廷英署省會警察廳警正應照准此令内務總長程克呈准湖北省長咨請任命劉樹棠爲湖北省會警察廳警正應照准此令京世印 
[尚有要聞轉入後頁]  
 
 

Page 7

 
 
第一萬八千二百九十八號;中華民國十三年 西曆一千九百二十四年二月九號
星期六 * *國外要聞 
[東京通信徐之圭（二月一日）]  
　　日本衆議院解散之大風潮 
　　各政派之對策各方面之論調 
　　一月以來日本政局因清浦内閣之産出頗有波譎雲詭莫可究極之槪其中間犖犖可認爲大規模之變動者有政友憲政革新三政派之聯盟倒閣運動政友會内部之分裂與政友脫會派之組織政友本黨而其隱謀事件則有三十日夜之火車顚覆事件三十一日之暴民闖入議場事件而衆議院解散之大風潮亦遂不旋踵而實現矣先是衆議院各政派因攝政皇太子於二十六日結婚在此慶事中間不欲於政局上有不祥事故發生故於衆院行開會式後不待清浦首相爲施政方針之演說即行提議宣告暫行休會三十一日午後一時十五分衆院本會議開會劈頭有濱田國松氏對於三十日夜火車顚覆隱謀事件之質問小松鐵道大臣雖登壇答辨而議員則要求清浦首相答辨極爲騷擾該時適有暴民三人突然闖入議塲連呼萬歲議塲秩序爲之大紊竟成日本議會開設以來未曾有之大混亂經守衛極力維持議場秩序一時得漸趨鎭靜清浦首相登壇方欲爲關於施政方針之演說議塲之混亂騷擾再度發現終至不可收拾遂於午後一時四十五分宣告暫行休息各政派或開交涉會或開幹部會代議士會講求關於再開後之對策各派之態度漸次决定以待再開會之搖鈴而政府方面亦於院内開臨時閣議爲審愼之擬議結果决定解散衆議院遂於午後三時五十五分下解散衆議院之詔勅同時貴族院亦停會而解散衆議院之一幕於是實現矣解散詔勅發表後各政派皆開會集議對策（一）政友會於四時在院内開前代議士會所屬代議士均出席岡畸總務起謂此次之解散非否决政府之議案議塲紊亂實因非議員之暴民無故闖入議塲致議塲秩序陷於大混亂之狀態故此責任不在代議士亦不在議長而在院外之警察然以數千警察包圍議院當警戒之任而暴民竟能突破警戒網入議院之正門則其責任所屬應在政府甚明乃政府不自引咎反嫁其責任於議院而斷行解散在憲法上實屬非條理之極故當聲攻解散之非法求黨員之奮起（二）憲政會亦於衆院解散後在院内開前代議士會先由箕浦院内總務起謂此次解散吾人本豫料早晚必行結果固爲同一之解散然在今日突然下解散令實屬卑怯之極但旣受解散吾人惟有期望同志傾注十分之努力繼由濱口總務從清浦内閣成立之非立憲點立說大旨爲（甲）清浦首相於受大命組織内閣時誤進退之大節累及皇室（乙）當銓衡閣員之際以大命之一部分分割委讓於某伯爵某子爵（丙）對於衆議院全然熟視無覩組織貴族内閣聲攻清浦内閣成立之不當又繼由小泉又次郎氏起立大叫三派聯合軍與政府之作戰形勢愈益明顯吾人應與國民速起共倒内閣（三）革新俱樂部當解散之報至時即開代議士會由古島氏提議於一日在本部開會協議重要問題要求同志奮發出席（四）政友本黨於衆院解散詔書發布後即在院内休息室開前代議士會床次總務起謂今日事件之發生誠屬遺憾然藉名擁護憲政而敢爲破壞憲政之暴動政府之解散議會諒亦出於不得已之苦衷今後之事容待商酌對於政府雖不顯然爲擁護之聲辨然並不稍露非難之音其爲贊成清浦内閣之解散議會已昭然若揭政友本黨雖爲新產生之政黨然其勢力旣駕政友會憲政會革新俱樂部而上之且與政府有默契之提携下次總選舉時現政府如不因特别事故而傾仆必出全力暗援政友本黨無疑而政友本黨雖不欲受現内閣與黨之惡名然在其政黨立脚點觀之必進而至於援助現内閣亦爲勢所必至日本今後之政局益趨紛糾固爲必然之推論而現内閣果能收拾時局與否實屬疑問蓋議會旣經解散則將來政局之結朿須待總選舉後始有時機可乘今後半年間日本之政局吾人實有非常可注目之價値也至其他各方面對於政府解散議會之論調亦頗足引起吾人若干之注意在輿論方面認政府解散衆院爲無理由對於清浦首相所發表之解散衆院理由書謂爲遁辭知其所窮實業界巨孹之澁澤榮一子爵謂世人論清浦内閣爲國民之敵亦非無因而同成會之管原通敬氏則謂政府應負無名解散之責貴族院議長德川家達公爵則謂對於此事件不勝歎息美濃部博士則認此次之解散屬於懲戒解散謂爲保安條例時代之再現交友俱樂部之鎌田榮吉氏則謂理由不充分公正會之船越光之丞男爵則謂徒流於感情意氣將來之總選舉難期公平革新派之名人尾崎行雄則謂政府之狂的動作一切皆不可思議政友會之三土忠造氏則謂此次衆院之解散爲未有先例之暴舉係行迪克推多之一種憲政會之安達謙藏氏則認爲政府之卑怯行爲而政友本黨之元田肇則謂政府之解散衆院實出於不得已研究會之林博太伯爵則謂解散係由衆院自招總之各方面對於政府解散衆院之論調贊成政府此舉者實寥寥不多見也（按此信因遲到補錄） 
　　附東方社八日東京電本日閣議决定五月十日爲施行衆議院總選舉日期 
國内要聞 
[北京特約通信（般）]  
　　主張歧異之收回中東路問題 
　　自英閣更迭承認蘇俄之說自海外傳來於是中俄問題亦頗有人注意夫中俄會議醞釀數年迄未開始關於兩國間之惟一爭點即在承認之先後在我國當局開列大綱於中東路問題外蒙問題松花江航權問題商約問題之後殿之邦交恢復必各項議妥始行正式承認即上午定約下午承認亦無不可而决不肯紊其先後之序俄代表則以恢復邦交爲先决問題必此事辦好然後能及其他雙方在報紙宣佈之函件大要皆不外此然議雖未開而重要交涉條項如所謂中東路問題者則實已有端緒可尋雙方皆有非正式之表示故王景春來京竟有守候中俄會議之說詞而王正廷對於中俄督辦署人員有在哈爾濱者亦電召來京令其陳述所見以爲交涉之資料日前傳說中俄會議行將開幕即由此誤傳者也 
　　今欲論此問題必先述各方之意見第一今之中俄交涉與從前魯案不同前此顏爲外長一切以全權委王正廷自身不復參預今則顧於此事頗有所主張以實行其外交當局之職務王雖不必用禀承二字而究不能不過問顧氏顧氏之主張頗極簡單即根據俄國一九一九年一九二零年兩次宣言謂俄當自踐前說無條件交還中國然俄代表不認此事去年發表法文宣言稿將無條件之說抵賴一空即與顧之主張爲對抗作用而俄團之非正式表示且以爲姑無論宣言文字上不如中國所言而中國對俄之宣言迄未有正式答覆即無從發生効力云云實則俄人對中東路已漸有佈置已非如四五年前全望我以代驅白黨故無條件之說已成過去的也觀俄人對我之責言輒謂我欲收回路權則在參戰時不應不逕自收回而任白黨盤據以至今日仍在白黨手中可知俄人主張與顧成絶對也 
東省之有力者當然爲張作霖王正廷迭次到奉亦曾徵求其意見張則殊爲空洞但以不失主權爲主旨而如何收回之手續則未曾表示推其意向又非絶對堅持無條件矣中東路督辦王景春於去年十一月間曾致一電於王正廷頗傾向於中俄合辦王正廷只予以某電收到之答復而主張之贊否未提一字王景春督辦東路以來頗不滿於哈埠華人之口且有人詆爲親俄謂與路局長渥斯特羅烏莫夫相朋比者而此種辦法又與道勝銀行時代之中東路全無二致且王景春與張作霖之關係在張主撤銷地畝處時王景春不能執行避赴滿洲里而地畝處遂由朱慶瀾交涉撤銷自後張王之間稍有芥蒂撤王之說時播報章王景春至今仍居北京雖曾赴奉一次迄未返哈則事實上王景春之意見又未必能代表張作霖且與顧相去更遠以現在言之實已無討論之價値也 
　　今再談王正廷與俄代表團兩方面俄側之表示在維持營業權仍操俄人之手雖如何辦法尙談不到而去年十月間加拉罕致王正廷之函已言及之王正廷無正式答覆但中俄署人員與俄團員接洽者實曾於非正式談話中就此一點有所表示其大槪主權必收回用人一層或可商酌即營業上由我自用俄人數名亦無不可但聞王正廷之意仍傾向於膠濟路之同一辦法如不能無條件只有備價收回由我自辦依彼計算目前中東路之收入每年約四千萬純粹用於養路者只一千餘萬而在俄人管理之下以從前俄國之築此路全係獎勵殖民辦法如管理局之下分藝務總務兩藝務之下則有礦務處航務處總務之下則有民政處地畝處交涉處（民十改名華俄秘書處）獸醫處學務處報館組織旣軼出範圍開支亦異常之巨即如沿路俄設學校中東路年支百萬以外敎堂墳山費中東路年支十萬餘而俄人特别養老金之變相如所謂顧問者又歲耗不資一切路政以外之用途每年約二千萬如我收回自辦變更組織則此種可以全省移以還本至多二十年可清此則王正廷方面之計畫雖未到向俄人提出之程度而實又與顧維鈞異趣者也 
　　綜上述種種情形可謂主張全未一致然逆料將來趨向必不出此數途但現在中俄間有隔閡顧王間有參差去開議尙有時日國人留心中東路事者尙有研究之時間切無忽視也（二月六日） 
[俄黨在庫吸收現金續訊（智）]  
　　農部主張中外商人一律限制出口 
　　俄黨在庫倫吸收中國現金華官目睹外人運輸出口赴蒙亦不聞問以致影響西北各大埠金融大起恐慌天津銀行公會張家口等埠商會迭電政府請速維持並懇政府阻止俄黨在蒙設卡苛收華商貨稅迭經中央各主管機關往返會商尙無妥善辦法茲聞外交部前日接到農商部咨文略云查俄黨在庫違約擅自徵稅一事本部前據天津等埠總商會呈請迅籌制止前來當以此事果如來呈所云其影響内地金融實非淺鮮業經據情咨請貴部設法交涉在案茲又准國務院函開准財政部咨呈稱此事影響京津及西北各埠金融至爲鉅大應如何禁絶俄人把持庫倫地方金融如何勒令蒙官取消稅卡如何防止洋商運出現金請統籌裁奪等因函達核議見復等因並據天津總商會轉據天津銀行公會等呈請咨行外交部嚴重交涉等情到部查洋商裝運現金赴庫係爲收買貨物並交納稅欵之用現在蒙事糾紛殊難著手欲於此時勒令蒙官取消稅卡在事實上有所未能事關外蒙根本問題須政府籌有對蒙辦法方得有圓滿解决爲目前計惟有設法防止現金出口在我本有禁止之權但自克門交涉案發生以來取締遂弛以致今日西北各埠有現金缺乏之慮若再申前令中外商人應一體限制出口於外交上未識有無窒碍此外能否另籌妥善辦法除咨呈國務院查照並咨商内務財政部妥議核復外相應咨請貴部查核見復可也此咨外交部 
[京八校敎職員聯席會議]  
　　北京國立八校敎職聯席會議昨日（一日）下午二時召集臨時會討論繼續催發年關欠費辦法首由主席報告連日爲經費事與校務討論會及財敎兩部當局交涉經過以本會同人所要求政府撥放之數迄今未得分文而其數目亦不及者半若不急行設法恐臨時必將含糊了事在學校本身及同人生計均將陷於絶境希望同人亟行研究應付方法僉以同人此次要求乃最低限度絶無討價還價之餘地乃日前見敎育總長時旣無相當結果而財政總長之覆函尤無切實表示若任其遷延誠恐届時全部落空且聞當局以同人屢次要求最後無不通融因欲延至歲杪略爲點綴一面借校長之力以謀通融即算了事此實玩弄同人之卑劣手段應向當局切實聲明同人此次要求之數無論如何絶無通融餘地並向校務討論會聲明同人不受空空之說項於是一致無異議定致函敎財兩部總長聲明此意並請主席向校務討論會言明更於今日（二日）上午十時以前往見財敎兩長切實要求非達目的不已並於本星期日（三日）上午十時再開緊急會討論最後應付當局實行方法直至下午六時始宣告散會 
[歲云暮矣之哈爾濱（旡）]  
　　哈爾濱快函新曆年關甫度舊曆年關又來無論何地之官商民不得不順此時序之潮流而變易其種種感想無地莫不然也哈爾濱年來商業不振諸無精采余姑不論而聊舉一二較爲新頴之消息以送此舊曆殘年願讀者之一顧焉 
　　㈠李家鏊之赴俄期派赴駐俄全權代表李家鏊氏自京啓節在奉天小駐於本月二十六日午後抵哈因氏不願勞人迎送先未電知哈埠以致各界曁與氏相契者四處探訪總未得有抵哈確期二十六日午後一時五十五分車亦有多人到哈歡迎旋據路局方面向長春探悉準於是晚九時三十分到屆時哈埠官民之到站迎迓者不下百餘人氏下車一一握手在車站接待室與各機關公團領袖略表謝忱旋即回秦家崗河什河街六號寓此次帶俄人員除三等秘書雪寳堂主事彭昭賢勾增樹三氏先已在俄外同來者爲隨員（英文）凃明亮（俄文）賀之俊三等秘書吳成章辦事員陸琴芮幼班五員均寓在李氏公館氏原有先赴海參崴之說茲以急欲赴俄故崴埠之行現已作罷啓節之期當在下月初旬蓋氏現假定駐哈旬日也官紳商各界曁同鄉聞有欲於此期内開會送别以壯行色者此旬日之中爲使俄代表而熱鬧幾天亦足見一般人與氏之感情矣 
　　㈡列寗死後之俄黨蘇俄聯邦行政委員長列寗逝世之耗傳來無論中外人士莫不表示一種感觸其中以俄國赤黨爲尤其沿中東鐵路有職工聯合會者赤黨分子所組成者也即於十二月二十五日在哈埠之三十六棚及地包兩處開追悼會先期向警察總管理處請示温處長應星許之並告以各種應行注意之點行政長官朱慶瀾氏在奉天亦先後來電話電報主於防範激烈分子肇事之外采取寬大主義二十五日午後六時至九時開會秩序整肅二十七日該職工會又開大會官警亦已照准並告以仍如前日之方法辦理云云各種報紙如　 
赤黨之特列布納等著論頌列寗謂列寗死列寗之精神不死云云僑哈白黨雖不公然稱頌列寗然其默佩之意亦覺其溢於言表也 
　　㈢鐵路俱樂部之義務戲問題沃局長等日前在鐵路俱樂部爲工業學校募捐演戲侮辱我中國國體各界憤懣大起反對現在鐵路華職員及哈埠各公團等先後開會集議主先詰問沃某如無滿意答復則往請鐵路督辦予以懲處再不得已則訴諸法庭此事恐一時難以了結聞沃亦自知不合現正籌維一種推諉方法以卸其責焉 
 
 

Page 8

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 9

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 10

 
 
第一萬八千二百九十八號;中華民國十三年 西曆一千九百二十四年二月九號
星期六 * *國内要聞二 
[商標法交涉近訊]  
　　關於洋商商標在華註册一案久經交涉迄未妥洽茲覓得農部咨外部文係請照覆各使者不日即將送出其原文云爲咨行事查關於外商商標註册一事准上年十二月十一日咨稱准和歐使照稱中國政府如能給予擔保所有外商條約上權利不爲五月間頒布之此項法律所危害則使團爲協助中國政府起見正在研究在靜候各本國政府决定之時對於此項法律及細則能否爲初步同意之表示等語抄錄照會譯文咨請核復等因正核辦間復准咨稱又准和歐使面稱關於此事各國公使曾有會議咸謂此項法律在未得有關係各國承認以前旅華外商不能受其拘朿應得保留其在條約上固有之權利如在海關掛號之優先權應繼續有效即在各國正式承認中國商標法以後亦應有效前次照會所云初步認可一層實爲最好辦法若待各使請示各政府郵遞往返難免橫生枝節愈形複雜等語各使對於此舉必俟我方答覆前項意見方能爲初步之表示來咨所稱各節似無庸再向使團提議并希併案見覆等因相此事於上年十二月十三日曾經本部詳叙理由咨請轉達使團在案此次領銜和歐使所稱各節自係爲避免遲延及枝節起見用意甚善商標法本爲保護商標之法律藉以鞏固中外商人關於商標之權利决無因此反致危害之理中國政府頒行此項法律實即對於合法之商標允爲擔保之表徵其曾在海關掛號照章呈送部局有案者自應保留其優先權貴部來咨所稱應得保留其在條約上固有之權利如在海關掛號之優先權應繼續有效等語自可允行相應咨行貴部查照上開各節與本部前咨所稱一併照會駐京各使并希見復云云（二月七日） 
[北京工大急待維持之呼籲]  
　　維持目前與將來兩熱望 
　　國立北京工業大學全體敎職員學生敬告全國同胞書云全國父老兄弟姊妹均鑒吾輩此次宣言非爲其他目的乃是吾校全體敎職員學生掬誠籲懇吾父老兄弟姊妹熱心援助代謀一種確定吾校基金之辦法吾校乃前清高等實業學堂所改組自入民國以來學科的種類學生的人數學校的設備年年均有變遷年年均有擴充至於學校敎授之程度及學生畢業後之成績雖不敢自己誇獎然吾校畢業生出洋留學均能直接挿入各大學研究班在國内各機關工廠任技術上的事務均能勝任愉快薄有聲譽此有事實可稽初不敢以虚言相誑也民國九年又由三年制改爲四年制合預科需五年畢業去歲暑假後因順自然發達之程序改組大學又添預科一年此後共需六年畢業惟吾校學級雖逐漸加多而所領國庫支出之經費仍按八年度預算查八年度預算成立時吾校學生祇有二百三十七人今則有六百二十一人當時全校祇分十四班今則有二十三班當時專任敎員祇十六人講師二十五人助敎七人今則有專任敎員二十七人講師二十四人助敎二十五人在民國九年改四年制時經費已差十分之二目前之更不敷用不言可知即令每月經費如數領到尙不敷薪工兩項而學校本身之維持費則毫無着落何况政府積欠經費至今仍達九個月之多有時雖亦發給數成有時竟數月之久莫名一錢學校生活非行政機關可比旣不能因經費之故至抑其天然之發達又不能裁減學級以苻五年前之預算且工校更非其他學校可比工場試騐材料消耗甚鉅僅以維持現狀而論此項耗費即需占全月經費六分之一擴充設備目前固談不到而每月因試騐之必而添補零星機件又約占全月經費十分之一學校不欲開門則已果欲開門則無米之炊何能爲繼目前挪墊已窮點金乏術舊欠了無點綴更多國外之追呼新賬無從再賒已見百事之停頓校長因獨力難支憤而辭職學生因工塲停頓坐廢光陰其所以目前仍能勉强上課者專賴吾校全體上下一心以堅忍團結之精神維持於此别校敎職員之薪金於政府所發者外類能由校墊發少許維持個人之生活吾校則反是月來校中維持之經費無着由敎職員於薪俸中劃出少許維持學校之生活然苟於事有濟則本吾人犧牲之精神何妨始終維持其事無如所短旣鉅來日方長杯水車薪敎職員與學生雙方俱感困難於大局仍無所補此所以不能不特别籲求外界之援助也其所以籲求外界援助者亦以工業與社會之關係最深其有助於國家之富强人民生計者殊匪淺鮮例如人生所最要者衣食住而人生安舒也·娛樂也·飲食也·以至一切日用起居何一不受物質文明之賜即何時不受物質文明之支配人生環境旣爲物質文明所支配則在此環境所發展之精神文明亦一一間接盡受其影響譬如印刷也·輪船也·火車也·郵政也·電報也·電燈也·道路也·胥爲傳布文化之利器并統一國情之唯一方法他如農產也·林產也·水產也·畜產也·礦產也苟不求工業之製造何能求其適用於人生天產不足繼之人造人定勝天乃在乎此且物質敎育之功能尤可補助精神敎育之所不及例如工業敎育尙實在而省虚文崇儉樸而略浮華眞誠與精確之訓練嚴密與透澈之培養日日灌輸於學者養成一種審事縝密而任事堅勁之風所以歐美各國之普通敎育亦必施以理工科之訓練俾養成人材以實行經騐爲處世之方針不僅徒尙理想而已獨是民國以來普通敎育尙見發達惟專門敎育尙居幼稚之地位以與本校同等之工業敎育而論除交通部所設之交通大學（北京設郵電科上海設機械及電機科唐山設土木科）外祗有北洋大學之土木與礦冶科東南大學之土木科工業專門學校亦祗有天津之直隸公立專門濟南之山東公立專門蘇州之江蘇公立專門杭州之浙江公立專門長沙之湖南公立專門太原之山西公立專門至於外人所設者亦祗有上海之同濟醫工大學（内設機械與土木兩科）及香港大學（有機械科）而已吾校爲國立而設科又最完備現有機械電機機織應化土木五科除土木係新設者外其餘各科之設備亦略有根底敎育之宗旨除培成社會需要之高級工程師各省工業敎育之辦學人材以及實業行政之指導人員等外尤以研究中國工業之狀况及國產原料之應用爲宗旨以期所培植之人材確能爲國内社會及實業界直接效力以中國的工業敎育發展中國的實業非徒販運歐美之敎科書而已也然吾校旣爲國立學校之一經費困難當然呼籲於政府唯是年來政府收入支絀即使中央財政稍有轉機而欲望其有餘力爲吾校謀發展恐亦不易因念政府者不過代表國民之統治樞紐也吾校旣爲國立學校而國立學校竟陷於不能維持之狀况則國民不能不問工業敎育與社會之關係旣如上述則凡是國民不論私情公誼均應有維持之責任維持之法約有兩種一爲維持目前計每月增加預算數千元政府苟欲維持敎育此亦優爲之事惟欲政府自動的增加勢有所不能此不能不求輿論之贊助及督促也一爲維持將來計工場應如何擴充設備應如何添置敎室圖書館應如何建設須有鉅欵方能集事此種欵項或由政府收入之某種項下指撥或由私人陸續捐助考諸各國富商巨室對於敎育原有寄附金之例一吾國近年各地富紳亦多有毁家興學之義舉吾校今日已瀕絶地應請全國父老顧念工業敎育前途慨予臂助爲吾儕青年搆成一完全學府俾有學成健全國民之機緣此則吾儕所瓣香而祝者也至於收集寄附金機關則近日正在組織校董會敦請當代名流專任其事收欵機關旣極穩固尙望全國熱心工業敎育諸父老兄弟姊妹有以進而敎之學校幸甚中國幸甚 
[株萍鐵路統一近况（湘潭通訊）]  
　　湘憲取消局部實現 
　　湖南自丁已「反傅運動」以來首先以局部的隸屬於西南「護法」旗幟之下與中央脫離關係庚申逐去張敬堯之後全省處於同一狀態中絶端拒絶北京任命之官吏即因有外債關係素來統一如鹽務之「榷運局長」電務之「電政監督」及鐵路之「粤漢線株萍局長」等亦受同一之處置然旣曰隷屬西南當然應受西南統轄然數年以來孫中山僅對於在任之高等審判廳長李漢丞加以命令李氏奉電甚喜而當局則大不謂然因在廳中悄然受賀不敢公開自後孫氏間有任命亦在拒絶之列如周震鱗之勞軍使即其一證換言之湖南獨立即表示拒絶南北政府之任何任免是也由是當局者大權在握儼成一「湖南總統」所以六年來之湖南人民固絶未見過北來之官吏也 
　　自去年九一政變以後趙恒惕再入長沙多得洛吳之助醞釀中允將「湘憲」取消然遲遲至今尙未完全實現者蓋有兩因㈠則趙氏與洛吳條件上尙未完全解决一旦宣布即須事事聽命中央故不妨遲遲吾行藉此舉足重輕之狀况中多得實利㈡則趙氏興師抗譚以「護憲」二字爲旗幟且日責議會開除毁憲議員名額乃口血未乾躬自蹈此實無法對人因定爲一縣一縣的取消（如岳州之取消是詳情已見前次通訊）及一葉一葉的取消兩項辦法是也在此狀態中湘省行政洛吳時加南顧造幣廠長徐明家即以馬濟保薦而充任最近吳又命趙電交通部保譚道南爲株萍路局長（譚長沙人洪憲代表新湖北交涉使兩湖警備司令部軍法處長）交部當即照委一面由省長再加委狀譚已於昨二十三日赴局接事於是六年脫離中央之株萍路遂正式隷屬曹家花園與湘憲握手告别此即所謂取消一葉的實現也 
　　株萍一路本由株州通至江西之萍鄕路線并不全在湘境惟路局則設在醴陵自曾鯤化以交部參事任局長後薪俸大增爲粤漢線上之肥缺民九以後江西以局長未經中央任命遂將贛境一段路政完全劃出另一設一局以贛西鎭守使蕭安國兼任局長用人行政如會計運單運費等各自爲政槪不統於湘局譚街南被任後因係部委又爲洛吳之人遂電商贛督蔡成勳及蕭鎭使將萍局裁撤蔡蕭均即應允而萍局即於譚氏就任之日與醴陵局正式合併矣（一月三十日） 
[湘西收束蔡部問題（敬華）]  
　　湘西問題未全解决財政亦甚困難 
　　湘西蔡部劉叙彝田鎭藩兩旅投降後省政府委劉爲第十六旅長歸第三師長葉開鑫節制委田爲第十七旅長歸第一師長賀耀祖節制已見前電此項辦法在葉氏原無何種關係因葉已統劉重威鄒鵬振蔣鋤歐劉雪軒四旅兵力不爲不厚即不收容劉旅亦不覺其困難惟賀師殘破不全得田旅加入獲益不淺此項計畫係賀所主持其初第七路指揮楊源濬係一光桿指揮亦欲瓜分蔡部以助聲勢卒以賀葉勢大莫由染指然劉叙彝之意以爲被葉收編無異伴虎而眠鬱鬱不自安遂向軍務司長唐義彬迭獻殷勤欲以唐爲湘西防務督辦統轄田劉蓋唐如以單騎來則對於田劉部隊必可保全實力也如唐不能當選軍務司長必往湘西收撫田劉不料司長選定唐乃躊躇不决大有顧此失彼之意遂密派人與田劉接洽窺其意嚮旋接報稱田劉一致表示擁護且又聯名致電唐氏略謂如得我公收編無論軍隊如何編制防地如何調動無不惟命是聽等語唐自身又以爲司長是虚位不如博得實權將來較易發展同時湘省之所謂寳慶系（係一團體之名稱劉叙彝亦爲寳慶系故願竭誠推戴本系之唐義彬）亦力勸唐勿戀司長唐意大動即授意他人致電田劉勸其電請省長予唐以湘西統兵長官名義以便接收各部是此事已將成熟矣惟此舉不啻奪去賀葉口中之食能不誤會與否未可逆睹且聞蔡鉅猷已抵貴陽謁晤唐繼虞唐固與蔡相得者已留蔡在黔任鎭守使故蔡對於田劉兩部尙有招致之野心然則湘西問題雖解决而仍等於未解决也 
　　至湘西之財政此時亦可附帶說明該方面有特稅收入本爲湖南極西樂土然近因軍事發生商務停滯至今辰沅河道雖經駐兵長官電告肅清實則處處荆棘兵匪紛乘桃源以下之商船旣不敢上行而黔滇之土客亦相戒裹足來源枯竭爲從來罕有之現象又况葉部各旅及湘西鎭守使綠營統領各部兵餉悉仰給於一隅之地故舊曆年關殊有度日如年之苦沅陵本爲重鎭近日徵收局卡收入之數僅敷局内伙食而各軍提欵委員絡繹於道財權旣不統一稅收又非暢旺維持目前尙虞不足以言善後更屬渺茫矣（一月二十八日） 
[年關中之贛財政與金融]  
　　年關賴借欵維持金融尙覺鬆寬 
　　南昌通信在此年關聲中所最爲人所注意者莫如財政與金融贛省財政困難積欠軍政各費甚巨現任財政廳長鍾汝廉旣奉令眞除當此年關緊急自不得不打起精神將此年關安度過去總計各機關經費最少須百數十萬元方足開支特於日前飛電各縣署局謂際此舊曆年關在邇發放軍政學各費待欵孔急各該知事務須仰體時艱將經徵正雜各稅欵於三日内如額報解爲要云云此電去後近日財廳解到欵項爲數雖夥然尙不足發放預計尙差六七十萬元特向官督商辦之江西贛省兩銀行磋商借欵贛省允借四十萬元江西允借二十萬元有此借欵則發給全省軍警行政司法及各機關經費一月尙覺所差不遠現已定期二十八九等日實行發放至現在市面金融較比昔年大不相同已由緊争而趨和緩如上半月比期日拆漲至三角五現已跌至二角五比息由三元七角五已跌至一元二角矣 
[皖馬壽期前之謠言]  
　　壽典籌備處之鋪張除夕大搜捕之虚驚 
　　馬聯甲與其夫人馮氏甲子正月初八日六旬雙壽早已預定在皖垣祝嘏現已期近各界之預備壽禮莫不爭奇鬭勝忙碌異常安慶寳成·寳慶·正泰昌·三家銀樓均有人定製十兩重之金壽星數尊各旅館并在擴充房間預備爲外來祝嘏者之下榻不料陰曆臘月二十八日全城商民皆在料理年事忽傳馬聯甲下令警廳長宋植枬趁陰曆年關將大搜捕并云除夕日舉行所有應行逮捕者不僅民黨中人單開三十餘名以蔡曉舟列首其實蔡早赴滬傳者言之鑿鑿大都張伯衍之子張爾霈所控告者於是滿城風雨謠言四起凡平日好出風頭之人皆恐在逮捕之列紛紛逃往他處躱避有謂係因江浙風雲緊急恐彼輩民黨中人趁機竊發又有謂大壽期近恐彼輩滋生事端祇須嚇走并不實行搜索迨至除夕日果然警廳方面并未實行而江浙方面亦無若何消息咸信後說爲是探諸省署方面雖當陰曆年關照例休假數日辦事人員因爲籌備壽事竟不得片刻之餘暇省長公署内已設有壽典籌備處擬定簡章各廳道各軍警長官均派有職務此等大事鋪張誠剏聞也 
[皖省校各校長之大更動]  
　　馬聯甲蒞任後對於省立各學校校長極爲注意兼代敎育廳長謝學霖曾通令各學校謂來年各校均須改組敎職員槪勿預聘是以敎育界方面早知各校校長必有多數改委果於一月二十九日將省立各校校長一律發表全省三十四校改委十七通俗敎育館三改委二即如安慶通俗敎育館長史毓琨係省敎育會委員前經皖敎育界推舉前往雲南參與全國敎育會議頗多建議爲全國敎育界人士所共知此次亦在被撤之列前數日外間即紛傳某得某校皆爲謝學霖之親戚故舊發表後無甚差異咸謂更換多數校長表面上田馬聯甲核定其實皆謝主持茲將委定各校長等名單備錄於下第一中學（高中歸併在内）原任校長方豪辭職改委高中校長劉貽燕接充第二中學校長蔡繼榕照舊加委第三中學校長方新照舊加委第四中學校長胡宗魯照舊加委第五中學校長劉希平辭職改委敎廳科員劉揚烈接充第六中學校長呂醒寰辭職改委徐淮接充第七中學校長歐陽風斧辭職改委章渾接充七中分校校長柯少華辭職改委葉飛接充第八中學校長朱型辭職改委江辛接充第九中學校長沈多聞照舊加委第十中學校長王一塵辭職改委魯嵩雲接充十一中學校長汪開崧照舊加委第十二中學校長一缺久懸新委周運鈞接充第一師範校長李盛豫辭職改委王立權接充第二師範校長胡晉接照舊加委第三師範校長汪鏡人照舊加委第四師範校長徐光煒辭職改委張家蓮接充第五師範校長何滙東照舊加委第六師範校長許鳳慈辭職改委黃炎昌接充第一女子師範校長徐方漢照舊加委第二女師校長謝家禧調廳另候任用改委李耀祺接充李係謝學霖之私塾受業師年邁龍鍾無事可做遂委其辦學第三女師校長葉沛青照舊加委第四女師校長程宗泗照舊加委第一農業校長戴宗樾調廳另候任用改委吳復振接充吳係北京某大老所薦第二農業校長盧光浩辭職改委後宏開接充後係謝學霖之表姪第三農業校長沈全懋辭職改委劉先藜接充第四農業校長王榮棠照舊加委第一甲種工業校長畢仲翰辭職改委程敷模接充第一商業校長周仲敏照舊加委第一模範小學校長楊繼誠照舊加委第二模範小學校長吳叔雲調廳另候任用改委胡遠惠接充女子模範小學校長舒德進照舊加委法政專門學校校長王宏實辭職改委劉傳純接充女子職業校長李寅恭照舊加委安慶通俗敎育館長史毓琨調廳另候任用改委朱蔭曾接充朱係謝學霖之至戚來省住道署已有多日蕪湖通俗敎育館長後宏開調充校長改委笪克鑑接充蚌埠通俗敎育館長竇延年照舊加委 
　　發表之次日馬聯甲傳見各校長等到署訓話先由謝學霖請各校長等到廳約赴省署有多數校長恐被馬聯甲傳去敎訓一番殊爲不値皆託故未到計到者僅十二人謝學霖偕往聞馬見面後開口即謂諸位都是不怕挨打的麽各校長驟聞之下均極詫異馬氏復謂現在學風太壞并不是造就人才簡直是造成一班流氓不能不歸咎辦學諸人所以此次委任校長與謝廳長再三斟酌我的意見揀腦筋舊點的人較好說畢由謝學霖按名介紹凡舊相識者則寒暄一二語對朱蔭曾謂通俗二字弊病甚大指竇延年曰谷聲（竇字）在蚌埠常見我我總不願他組織成立朱答曰辦理不好固然是提倡過激辦理得法亦可消弭過激馬復曰誠然嗣對女模校長舒德進因係皖紳舒鴻貽之女公子前電報局長胡國鏐之妻遂大加獎飾舒亦謙謝未遑談話時間約兩句鐘各校長始興辭出署 
　　皖敎廳長盧殿虎已奉命令發表盧與馬聯甲本有鄕誼關係且盧曾任皖敎廳長駕輕就熟以故頗爲馬氏所信仰二十九日馬即接新敎育總長張國淦覆電謂請任盧殿虎爲敎育廳長日内即提閣議惟是日盧尙有私函致謝學霖謂自當代覓替人云云是盧氏尙未完全允諾到任之期更未能預定矣 
[惠安屠民之慘劇（蜀生）]  
　　王永泉斥惠安爲匪鄕 
　　鴉片之禍至福建而極至閩南而尤甚所謂政府者以堂皇之功令迫民種烟賣烟已爲舉世所盡知最近惠安以强征未曾種烟之農民以烟苗竽稅農民鋌而走險執挺起抗則又加以民變抗捐之罪大兵洗剿焚殺三日婦孺壯丁之死於兵火者三千餘人村舍被焚者數萬幢流離失所飢寒待賑者三萬餘人亦可謂浩刦矣目下旅厦惠安人士呼號乞賑各界雖多熱心之士無如厦門人民婉轉於苛政之下者已疲命於捐稅之供億値此舊歲年關商業凋零自贍不暇尚何能憐及惠人乎方王永彝之大肆殺戮也旅厦惠安公會分電孫傳芳及北京府院呼籲孫傳芳始覆電僅云『已令飭前方迅將田畝捐查明撤銷以輕人民担負矣』及惠安公會再電指控楊增福屠戮惠民孫方有令飭查辦楊某之電而國務院同時亦電孫查辦王永彝以王爲閩南善後督辦楊則王部團長也而王永泉之覆惠安公會電則云『查此次駐防惠安楊團長增福於陽日派兵赴山腰峯尾各鄕巡緝並便道令縣徵收糧欵乃該鄕民異常頑梗聚衆抗拒毆傷糧差已屬目無法紀及至添派隊伍前往查拿辦理猶以鄕愚無知飭令由縣妥辦毌過操切而該鄕復敢勾結土匪聚集數千人出其不意將官兵衝斷橫加陷害官員七人兵士六十餘名均無下落多被慘殺官兵異常憤激對於匪鄕不得不痛予剿辦現據該縣陳知事煥然報告該鄕莠氏逃竄土匪四散由地方正紳籲縣寬究業分别良莠懲勸兼施妥速辦結但能悔過自新官當寬其旣往至此案肇事之初該縣知事身膺民社不能覺察防患於先以致釀成巨案正在查辦中』云云此電中直斥惠北各村爲匪鄕並謂不得不痛予剿辦則其屠戮之慘不啻自招電中所謂會縣催收糧欵純屬僞詞方惠民格殺王軍後旅厦惠安公會聞訊知必不免即電惠安知事陳煥然解救陳覆電謂捐事非由縣辦蓋閩南之田畝捐（即烟苗捐）固均由軍隊自徵也至所謂飭縣妥爲辦理亦屬僞詞派隊拿辦純係楊增福之一意孤行縣知事尤無置喙餘地王之意蓋欲輕輕將激成民變之罪卸於惠安知事也惟王雖極力掩其以征田畝捐而屠戮良民然其部楊增福則於屠鄕後再出示催繳田畝捐且有抗拒者當梟首示衆之語於是王永泉所飾言之徵收糧欵乃無所遁矣旅厦惠安公會昨將楊增福所出佈告揭存一紙並拍照原文以明眞相其文如下閩南善後會辦楊爲佈告事此次山腰郭厝峯尾各鄕肇事禍首係莊竹秋柳克明劉雪本莊遜龍等招集莠類蠭起抗捐胆敢傷我官兵殊屬不法已極業經我軍痛剿逆叛授首醜類殲滅以快人心而儆刁風際此軍餉緊急端賴捐欵接濟爲此佈告仰各鄕民人衆一體知悉須知此次借欵本以田畝抵還每户所徵之欵爲數無幾而又分期繳納在公家取之有道至不爲苛而民間别有利益更屬輕而易舉旣藉此以維軍餉豈容有抗捐情事自示之後務望各鄕民趕將應繳捐欵踴躍輸納以濟軍需幸勿稍存觀望任意稽延倘有不逞之徒藉事生端招謠撞騙皷惑愚民希圖抗捐情事一經察出或被人告發即照軍法從事梟首示衆决不寬恕凛之切切此佈中華民國十三年一月三十日團長楊增福 
[長安地審廳之珍珠案（西安通信）]  
　　張振岳被詐妄控黎律師懷珠潛逃 
　　長安地審廳之民事執行處向有一種積弊即債務人對於執行方法提起抗告送卷後每每停止執行迨抗告駁斥債務人又提起再抗告或以他之方法另行提起抗告必使執行卷宗不得停留以達其延訟之目的是以案懸數載卷積盈尺其債權人一方終難實行其權利也自浙江金輅南於民國十一年間來陜代理執行推事後一洗從前積弊所有抗告再審之案仍予嚴厲進行並不稍爲停止於是積壓漸清而債務人之故技亦難再逞時有東關際盛福藥號應還王志誠現銀五百九十兩經大理院判决後執行數年尙未終結皆因抗告停止執行之故金推事接辦此案命將際盛福之房屋藥材一律查封以備抵償適此項查封命令發出後金推事接奉部令調署南鄭地審廳推事遂於十二年三月十一日晨由省城動身赴新律師黎晣查知金推事業已赴鄭以爲該案仍可再藉抗告延訟即於三月十八日向際盛福藥號經理張振岳詐得珍珠兩顆謂是珠賄送廳長廖成廉定可免其查封云云詎該廳接辦執行之孫推事仍照金推事之前令嚴厲進行即將際盛福藥號實行封閉該號張振岳以爲行賄無效轉向黎晣索還原珠未得如愿即赴省署控稱本號有珠兩顆賣給廖成廉作爲配藥之用計價六百餘元係三月十八日託由黎晰交付金推事轉交廖成廉收受請飭照償珠價云云省署接受此禀並不查明以爲廖成廉金輅南均有凟職嫌疑電經法部分别停職並令長安地檢廳訊辦該檢廳查明金輅南已於三月十一日赴鄭係與河南宋瀛等同行又調核報部表册所載南鄭到職時日亦屬相符是金輅南之並不行賂可以無疑現在黎晣業已逃亡金推事來案投訊嫌疑亦可冰釋惟廖成廉平日多結怨於人而高地兩檢廳雖明知廖金二人毫無關係然不敢遽下處分致拂省長之意聞已將本案偵查呈請總檢廳移轉管轄矣 
[粤政府渡過年關辦法（毅廬）]  
　　臨時發行善後短期手票五十萬元 
　　粤政府於年關將届之際曾擬發支付券三百萬第此種支付券額數旣多又擬於短促之年關内時期發行爲勢極難且粤民經此一年戰禍之痛苦各行商業無一不受大損失對於認銷此項支付券實覺無餘力故政府迫於暫緩發行然而軍需急於星火除夕之前無少數軍餉敷衍則譁變堪虞當局不得已遂分向銀業公會商會善堂等團體籌借五十萬以救燃眉各社團受政府之催迫連日遂由各善堂銀業公會商會各代表與政府專員籌商借欵方法當收政府專員提議將各善堂固有產業約値百餘萬爲抵押品向銀業公會借欵五十萬元銀業公會代表以年關迫近時間短促不敢答允本月一日復在商會會議政府又提出一種辦法由廣州法定團體如廣州地方善後委員會廣州總商會廣東善團總所九善堂院等聯合發行善後短期手票五十萬借與政府俾充軍餉以善團總所有價値百餘萬之產業契據爲擔保品存於總商會政府則以廣州市民產保證局交由善團總所地方善後委員會廣州總商會管理以 
 
 

Page 11

 
 
第一萬八千二百九十八號;中華民國十三年 西曆一千九百二十四年二月九號
星期六 * *後民　　　　收入　　此項臨時手票槪不收現金以爲流通該手票之機關人民若往局領民產保證者槪以此種手票繳納作現欵行使該局隨收隨截留存候彙燬以清手續指定將所有收入全數撥抵以清償五十萬爲止在未清償時期無論何項機關不能提借此項手票總額共五十萬元在舊曆年内先發行三十萬餘俟新曆二月八日起按日分發二萬元發行完竣决不多發預算一月内可全數收回截角銷燬以上各辦法經已由各法團全體通過業於二日由大元帥准照發行并由公安局出示令人民行使刻已有多少流通市面該項手續分一元五元兩種票面蓋有各法團聯合戮記文曰廣東善後地方委員會廣州總商會善團總所聯合之章另簽花押爲憑茲將政府發行此種手票之公函錄下「財政部會同省長呈大元帥文」爲會同呈請事查年關追近軍餉急需節經部長等與善堂商定由各善堂院提出產業價値一百餘萬元按揭毫銀五十萬元以應急需并經與銀業公會忠信堂廣州總商會籌商按揭方法僉以怱遽之間難期速效嗣於二月一日在廣州總商會開各界大會議討論辦法當經公决發行善後短期手票五十萬元由廣東善後委員會廣州總商會廣東善團總所九善堂院聯合發行即以各善堂院價値百餘萬產業契照作按此項契照交總商會存儲而以民產保證局交由各法定社團推舉人員妥爲辦理所有民產保證收入專收此項短期手票不收現金以償足五十萬元爲止無論何項機關雖萬分緊急不能提用民產保證局對於此種手票隨收隨截角存候騐明彙燬訂於民國十三年二月三日先發三十萬元餘由陽曆二月八日起按日發二萬元俾行之以漸免生窒碍并准市面一律通用所有議决辦法節經刋載手票以資信守准廣東善後委員會廣州總商會九善堂院廣東善團總所函請照辦前來查當此舊曆年關軍糈孔急爲鞏固軍心計爲地方安全計舍此别無良法但求辦理得當使軍人不至騷擾商民不生懷欵自可通行無碍所有發行善後短期手票緣由理合備文呈請鑒核令准施行爲分别令行各軍一體遵照毌得藉此騷擾以利進行謹呈大元帥附呈短期手票辦法手票式樣各一紙大本營財政部長葉恭綽廣東省長廖仲凱「大元帥令」據大本營財政部長葉恭綽廣東省長廖仲凱呈稱（中略）請核准施行明令辦理前來當此舊曆年關緊迫軍餉急需該善堂院等慨然提出鉅產保證手票該委員會總商會善團總所等相與聯合發行藉以應支軍餉鼓勵士氣地方賴以大安商民同資利便本大元帥至爲嘉慰關於民產保證局旣交由各法定社團辦理應即妥定便利辦法以期敏捷而資保障責成廣州市市長督飭妥速進行勿滋擾累至一切官產市產一律停止舉報其未辦結各案亦即速行辦結以蘇民困仰財政部長廣東省長分别轉飭遵照此令（二月三日早） 
[餘波洶湧之粤滇軍風潮（毅廬）]  
　　滇軍第四師改編之一瞥 
　　蔣光亮以武力解散王汝爲部 
　　粤省滇軍第三軍易將風潮日前已告一段落惟第三軍軍長曁第五六七師以第四師長王汝爲抗命稱兵萬難姑容暗調前敵之胡思舜第五師·及李根雲之第七師將王汝爲之第四師監視俟機將王部解散而王汝爲自石圍塘一戰經調人調停後即已率第四師第八旅第十五十六兩團回防石龍滿意回橫瀝前敵詎車抵石龍時蔣部之第七師受蔣光亮命回省協攻第四師者亦開抵石龍此際王李兩部在石龍相遇所謂「寃家路窄」「仇人相見分外眼紅」於是第七師與第四師分據石龍鐵橋之各一端互相開火衝突移時大本營及聯軍總指揮處聞耗即派員前往制止雙方始停止轟擊於是爲避免誤會起見楊希閔乃調王汝爲部駐於石龍對岸之王家山由是風潮漸趨和緩但王蔣之惡感因是愈深蔣光亮始終欲解散王部通緝王汝爲而調停之人對於王汝爲雖愛莫能助但王部之第八旅素著戰功且以善戰名恐蔣逼之過急轉以資敵乃設爲兩全之計將王汝爲部第八旅歸編第一獨立旅而以獨立旅長朱世貴升第四師長朱已於　日通電就職如此則對王易於下台而蔣氏對王之仇恨立可冰釋當局處置此事以爲面面顧到詎知此種辦法益予蔣光亮以難堪蓋朱世貴者亦蔣氏之一仇人朱原屬蔣之舊部自去年滇軍第三次敗沈鴻英於北江後朱與蔣因爭餉項一事發生齟齬其後朱即脫離蔣氏歸編於中央直轄第一軍長朱培德部而爲第一獨立旅長最近王汝爲之叛蔣實師朱世貴之故智蔣之對朱世貴其深惡痛絶可知徒以其時蔣又吸收朱培德部之王秉鈞來歸（王秉鈞原隸朱培德部）足以償去朱世貴之損失且朱世貴文歸入朱培德部王朱兩部不過對調因此對朱世貴表面上未便表示惡意然蔣朱之介蒂迄今尙未忘也今當局將王汝爲部編入朱世貴而升朱爲第四師長是驅蔣之兩仇敵合而爲一王汝爲雖無形中免職然去一新仇人（指王汝爲）而利一舊仇人（指朱世貴）新仇舊恨一消一長此固蔣氏之　饋不能安者也故蔣氏對王汝爲所部决意以武力解散命第七第五師着着進行又恐第四師之第七旅爲朱世貴連帶吸收乃下令將第四師第七旅改編爲獨立旅由第三軍直轄）第四師所轄兩旅第七旅長爲楊青圃第八旅長即王汝爲）以絶他人之覬覦第七旅旣不能與第八旅合作第八旅實力祗存十五十六兩團駐於王家山屢欲回防橫瀝卒爲蔣部之第五七師所阻自知不穩王汝爲於二十六日（此時王尚未交代）後通電表明無通敵事（蓋偵知蔣部加以通敵罪名而解散之）以防蔣部之搆陷王之宥電略云「汝爲朿髮受書粗知禮義作亂犯上煑豆燃萁每鑒往事輒用痛心况去歲陳逆叛變錯在一念鑄成九洲萬人悼心千編書罪汝爲不敏旣率三迤子第與各友軍奉命東征殲除梟逆今於大功將成之候豈忍遽反所爲蹈於罪戾自墮一生事業也且我大元帥手造民國功莫與京三民五權欽崇已久謬荷殊遇即摩頂放踵亦不能酬報安敢遽易初心故蹈覆轍私衷耿耿天日可盟努力先驅尤當共勉願我同袍勿聽閒言多所猜忌爲見仇者所快而爲親厚　 
者所痛則幸甚矣滇軍第四師長王汝爲曁全體官兵叩宥印」此通電發出後翌日即聞第四師解散消息據某機關所得石龍電報略謂滇軍第五師長胡思舜與第七師長李根雲以王汝爲有通敵之意故於二十七日五七兩師聯合向王汝爲部隊攻擊王汝爲北兵約千人向鐵崗出逃餘部星散查鐵崗在馬嘶之東南王汝爲向該處移動是否受壓迫無路可逃乃迫而出此道抑或别有用意眞相尙未大明云云同日早六時許本市太平馬路之逸廬歇業酒店原駐有第四師新編遊擊隊亦被蔣軍六師保旅派兵百餘將該遊擊隊繳械卒被繳去槍二十餘桿保旅斃連長一人二十八日蔣光亮即發出通報云「頃據敝軍第五師長兼前敵總指揮胡思舜報稱據前敵曾旅長日唯電稱刻下王汝爲率第十六團十五團第三營已離駐地不知去向想必投敵現我聯合追擊部隊尙未歸回特聞旋據該旅長并楊旅長青　來電亦以王汝爲確有率隊投敵之意并對所部宣言韶關已伯某夜敵人一定來攻我旅應移他方等語報請核示前來查王汝爲前因率部叛變舉動乖張光亮以其關係大局呈報帥座奉令免職茲該師長野心如故率部投敵足見前通北敵無可諱言自非嚴行通緝盡法懲辦不足以張國法而儆效尤除呈報大元帥核示·并飭所屬部隊上緊追緝·曁咨公安局偵緝王秉鈞王汝爲黨羽·以防搗亂而維治安外相應電請查照轉飭所屬部隊一體協緝務獲究辦以維軍紀而張國法實紉公誼滇軍第三軍軍長蔣光亮叩勘印」刻又聞王汝爲已迫而附陳業發通電聲明脫離中山與陳炯明一致行動矣（一月二十九日） 
[浙公團反對捲烟借欵之激昂]  
　　浙省總商會反對烟草借欵原電已誌昨報茲悉各公團對於此舉羣起抗拒爰將其他各電錄下㈠北京孫慕韓先生並轉王叔魯鑒烟酒爲吾國最有希望之稅源聞某烟公司早有以二萬五千萬鉅資半額報效國家承辦全國烟專賣之議國人以主權攸關迭次反對今公等竟以千萬借欵斷送國家命脈圖飽個人私囊賣國之罪浮於附逆其速寢此議留見鄕人面目倘怙惡不悛定削爾籍赤爾族勿謂言之不預也浙江公民大會印㈡北京孫慕韓王叔魯先生公鑒報載某公司派人來京訂借捲烟鉅欵舉國駭異我女界尤極忿懣諸公　 
愛國無令主權國脈自我淪喪即速取消全浙女界聯合會印㈢北京孫慕韓王叔魯先生均鑒報載近向某烟公司濫借捲烟鉅欵喪權誤國莫此爲甚羣情一致反對希速取消以慰衆望浙江道路分會印 
[杭州快信]  
　　浙省自治籌備處附設省公署内業已成立委徐政務廳爲處長聘定各屬評議員十一人顧子才（杭屬）陳敏人（嘉屬）蕭劍丞（湖屬）孫錦瞻（寗屬）童一韓（紹屬）喻志韶（台屬）王孚川（金屬）鄭渭川（衢屬）葉杏南（嚴屬）周季綸（温屬）李俊夫（處屬）並委定自治委員來壯濤等六人 
　　此間警學工各界曁杭州青年會七日午後二時假省敎育會爲俄列寗開追悼會到者千餘人 
　　駐日公使館爲引渡杭州益新洋貨東徐吉甫一案致電張省長請轉杭總商會迭經開會無引渡罪犯條約尊囑經再四交涉無法辦理乞諒 
　　浙省敎育會會長張乃燕辭職後副會長李傑又因事北上前月經評議會决定推盛佩葱王卓夫葉墨君暫代執行會務現李會長已於前日返杭照常任事 
　　紹屬各縣辦理清鄕早已成立惟紹縣尙未舉行該縣商會電省願由會擔任經費請速派委開辦已照准 
　　高審廳昨委承審員四人章綬堂諸曁蔡銳慈谿馬鈞瑞安葉廣澤孝豐 
　　錢能訓現由嘉善原籍來省謁晤軍民兩長昨調閱重修錢王祠圖表擔任向　克同鄕　欵 
[南京快信]  
　　津浦路局通函解釋此次改訂貨運價目係迭奉部令維持運本不得已之辦法萬難再緩施行希各界諒解 
　　院電兩長查禁外人於沿海商輪私設無線電 
　　中華醫學會昨（七日）在東大開歡迎第五次大會各省代表會到會者百數十人韓省長及駐寗英美法日各國醫士均蒞會自今日起開五次大會此次目標以提倡科學精神爲主爲舊曆新年之第一學術運動 
　　海軍司令部年關僅由北京匯到一部份杜總司令擬再派專員前往催索 
　　蘇皖贛巡閱使署組織辦法聞除根據李純時代擬訂未用者外並參照保洛鄂各處辦法參合編制不日即將宣布實行 
　　省垣各機關舊曆初四日起已照常辦公 
　　新年市面金融現狀較佳銅元價漸就跌落 
　　南京青年會定明（九日）日在會舉行會員家屬同樂會並備電影及各種游戲以助餘興 
　　省署據江寗縣民馮復等控本城天綸綢莊火災有縱火圖賠保險費情弊特令省警廳嚴密查報 
　　軍民兩長規定泰縣新建黃村閘金門以一丈四尺爲度閘板應否設置俟閘成後察看情形再奪 
地方通信 
[蘇州]  
　　振興歸併電氣廠案近訊振興電燈公司歸併電氣廠問題業經蘇常鎭守使朱熙·蘇常道尹蔡寳善·邀集部派仲裁員陸家鼐·省派仲裁員仲頤·及振興代表祝大椿·電氣廠代表王兆祥等迭次會議解决辦法嗣祝因電氣廠交欵有先交二十萬餘六十二萬零八百九十一元有展緩一年續交之說故即分電部省表示否認致遷延迄今又已一月振興仍未交廠電氣廠亦未交欵歸併問題依舊虚懸未决現悉近又具呈省署陳述月前鎭道公署會議解决該廠歸併問題時係部省仲裁員任意折减若照此欵廠兩交振興虧蝕過鉅懇請查照前諭重行仲裁解决俾免折扣而息爭端等情省署據呈後昨已批示云「效電及呈均悉怡和估價係片面之行爲不能無所出入若彼此相持兩有不利是以由仲裁員折中解决並經該董事長代表簽字自應遵守蓋簽字即爲承認議决錄之表示不能更以所簽之字有何意思而因此翻異候行鎭道飭令從速付欵辦結可也此批」云云並聞電氣廠方面現已將收買振興價洋八十二萬餘全數籌集祗因振興已分電部省故亦停頓未付刻聞電氣廠經理程椿等亦電請省署迅令省委明訂期限責令雙方交廠交欵並請分電蘇常鎭守使蘇常道尹蘇州警察廳長吳縣知事等協助進行俾早解决而免拖延省署昨日亦已批示云「個電悉昨據祝大椿電呈到署已令鎭道轉飭雙方遵守仲裁價目辦給在案仰即知照此批」 
　　蘇商會歡宴美觀光團紀美總商會會長泰爾聯合當地商業鉅子十八人組織觀光團來華考察各省商業狀况該團全體團員業於上月三十一日（即夏曆十二月二十六日）上午由滬搭趁早班快車來蘇抵此下車後即入城至西百花巷蘇州總商會參觀該會附設之商品陳列所當由蘇商會會長貝季兩氏歡迎入内欵以茶點慇懃導領參觀商品陳列所各部即日午刻由蘇總商會正副會長貝哉安季小松會董顏大圭龐天笙等假座閶門馬路普益社設備盛筵公宴美參觀團員全體席間由貝會長起立演說歡迎盛意繼由參觀團領袖泰爾起立答謝歡宴盛意直至三時許始席散各歸該團全體團員即搭是日午後四時三十一快車離蘇返滬 
　　振聲中學歡迎戴校長馬醫科振聲中學校長西女士戴美麗氏（譯音）於十一年分因事遄回美國其校務及慕家花園英華女墊等各職務均委託他人代辦此次由美來蘇大除夕日下午一時餘抵站本校敎職員學生及敎會中人均前往歡迎沿途燃放鞭炮到校後開會歡迎中西士女羣聚一堂旋由戴校長一一答禮迨散會已四時餘矣 
[無錫]  
　　臘底春初之狀况去歲陰曆除夕因　明電燈公司拒裝臨時電燈故入晚後街市黯淡商業遜色不少至九時餘天忽陰雨途中泥濘不堪收賬員均因未携雨具祇得冒雨而行以致賬情大爲減色元旦天明雨仍未霽各商號紛紛休業城内崇安寺以及馬路一帶因天雨關係游人絶跡崇安寺内之露天玩具及其他小販均以不能營業叫苦不已翌日初二天仍陰雨商夥坐守店中不能出門一步城廂内外賭聲隆隆北城外和煦臺及多寳春等茶樓均有巨大之賭局輸贏均在千元左右四鄕賭風亦不下於城廂邑中各游戲塲如新世界慶陞戲園等處營業奇盛莫不利市三倍縣署水警署警察所等各機關以及郵電各局均停止辦公以資休息 
[常州]  
　　市敎育委員會開會　武邑市公所爲　全市敎育進行起見前曾組織敎育委員會於七日下午召集開會到委員莊百兪張應曾等君議决事項㈠各校宜造月報每月月底將月報送至市公所方能領取下月經費㈡添設敎育指導員隨時至各校指導敎學㈢每級敎員薪金規定二十元㈣三四年級學生學費原定每月四角因敎員加薪每月增收一角以資抵補議畢散會 
　　金融界之變遷武邑金融界於甲子年起頗有變更據昨（八日）日所聞西門彙成錢莊原有資本四萬元已擴充爲六萬元彙源恒錢莊因經理劉少華患病已决定收帳彙豐錢莊擴充資本銀爲六萬兩潤昌錢莊本已年滿經各股東議决續做一年萃豐錢莊經理談元康已另創新局定名永利銀號資本十萬元原有萃豐莊祗可辦理結朿其他各莊均於新正初五日至公所開始上市云 
[鎭江]  
　　金融界癸亥營業之調查鎭埠各業去年營業之盛仍以錢業爲優除鎭餘其昌兩莊因營麵粉棉花交易虧近鉅欵停業外餘均獲利茲將各莊盈餘及各銀行各錢莊存底各數調查錄下元盛盈餘三萬兩匯票四十五萬兩存現五萬元裕潤餘二萬兩票四十萬兩存現三萬元晋生餘二萬五千兩票三十五萬兩存現十萬元升泰餘二萬兩票三十萬兩存現四萬元道生餘一萬五千兩票二十五萬存現一萬五千元誠孚餘一萬五千兩票二十萬兩存現四萬元永生餘一萬五千兩票二十萬兩存現四萬元甡記餘一萬二千兩票二十四萬兩存現二萬元源祥餘一萬二千兩票十六萬兩存現二萬元愼康餘一萬兩票二十三萬兩存現二萬元鼎昶餘一萬兩票三十萬兩存現四萬元泰源餘一萬兩票十五萬兩存現一萬元源順餘一萬兩票二十萬兩存現八萬元裕康餘一萬兩票三十五萬兩存現四萬元晋源餘九千兩票二十萬兩存現四萬元元生餘八千兩票十二萬兩存現三萬元鎭康祥餘六千兩票十七萬兩存現二萬元寳恒餘六千兩票八萬兩存現二萬元寳源餘五千兩票五萬兩存現一萬五千元豐泰祥餘五千兩票十萬兩存現一萬元源餘餘三千　 
兩票十四萬兩存現二萬五千元復泰餘三千兩票　　 
二萬兩存現二萬元同裕餘三千兩票十四萬兩存現一萬五千元潤嘉餘三千兩票二萬兩存現一萬三千元正泰餘二千兩票五萬兩存現二萬元裕祥餘一千兩票二萬兩存現五千元升源餘一千兩存現一萬六千元安康潤平存現一萬六千元以上二十八家共餘二十六萬九千兩匯票五百零一萬兩存現七十九萬九千元又中國交通上海江蘇典業五銀行共存現六十萬元 
[揚州]  
　　小學補行畢業式虹橋鎭河東鄕私立第一小學成立已及三載成績斐然該校於日前補行第一屆畢業式先期由校長季天同柬請校董及學生父兄等到校觀禮維時來賓濟濟一堂頗極一時之盛 
　　新春錢業狀况揚郡錢業各號均循成例訂五路日（即二月九日）上市本年舊號改組者㈠志和因合同期滿朱姓拆股由上海銀行界馮某加入股欵更名謙泰㈡兆昌經程某入股更名永昌㈢大生加股另遷新屋營業新開創者爲曾在上海買得跑馬票頭彩之武某出資一萬二千元請由程曙東陳光甫經理定名恒昌隆亦於是日上市云 
　　商校接收校舍省代商學校舍本爲省立八中佔據茲八中新校竣工商校舍監方愼之遂親往接收並在省署請得修費二千元鳩工修葺一俟竣工即由引市街舊校遷入上課云 
　　虹橋鎭發生盜案虹橋鎭里許醫士張明軒家於舊曆歲尾有盜十數人各持手槍利刃前來打刦幸未傷人計被刦去衣飾錢洋四百餘元刻已開具失單赴縣報案矣 
[南通]  
　　新年各界狀况通邑自陰曆除夕晚降雨連綿不已致素稱熱鬧之儒學前遊人亦甚稀少各遊戲塲均寥落不堪故演博戲及幻術者無不呌苦不止更俗劇塲特聘京滬藝員獻技東公園並有電影映演觀者尙衆又各官署均停止辦公一星期以資休息 
　　更委大批警官唐閘龔署長被人在警務處控訴於去臘二十八日奉令撤差商埠警局即調天生港喻署長接替斯缺並飭城東鄒署員升充天生港署長共城東署員一職由房督察員升充督察員由姜憲武承乏各警官經此遷調莫不忙碌異常業於臘杪歲首紛紛移交矣　　東大學生組織游藝會東南大學通籍學生蔣希曾龔徵桃吳建章等近以該校興復需欵特利用寒假時期從事募捐已集合同學二十餘人組織東大災後募捐游藝會擬於陰正十七日起假總商會大廳舉行預定節目有新劇音樂跳舞魔術等項各發起人先於陰正初三日就縣敎育會集議進行矣 
　　發給敎員遺族䘏金本縣小學敎員戴芝芬從事敎育有年不幸於上年逝世由前勸學所報請上官請頒遺族䘏金近奉部令照准計發䘏金一百元零八角陰正初三日經縣署交由敎育局轉給該敎員之母戴孫氏照領以資激勸 
[清江]  
　　漣西俱樂部近事漣水西路市旅外學生吳軫嵇聯晋等前與地方敎育界人員組織漣西俱樂部以來對於地方事業經營不遺餘力除刋發雜誌三期外并在朱家樓創設初中一所茲於昨日開第三届常會計議决事項有五㈠增加平民學校㈡推廣鄕市郵政㈢提倡蠶桑事業㈣市衢揭示格言㈤整理地方道路刻已籌措一切預備着手從事矣 
　　市議董反對警局會議淮陰第一市議董兩會長安石衫周鶴卿因本市自治經費當自治停頓時曾被淮陰警察局呈奉省令挪用茲自治恢復即由兩會·呈奉省令撥回警局長黃明齋以經費不敷延不撥還致動公憤一月三十一日下午三時安·周兩會長特召集本市議員董事假淮陰縣商會開會討論對付方法第一步先行收回本市房捐從陰曆正月起實行由議董兩會派人收捐並於陰曆年内先由兩會預爲通知城内外各商店嗣後不得再向警局繳捐第二步决於陰曆正月清查警局各捐收入賬目緣警局所收雜捐共有十三種之多捐欵年約萬元現該局只報省五種（即房捐浴堂捐茶捐屠宰捐客寓捐）年收捐欵三千餘元除上二種辦法之外並擬就函電多種呈請省署及警務處撤懲黃警局長一面又公保地方人士任仲奇君接替淮陰警局長席黃警局長於日前晉省公幹二月一日返局聞訊頗覺恐慌惟任君本非直系且非警界出身雖經地方公推恐亦難成事實云 
　　癸亥各業比較淮陰商業以清江爲中心頃就所知之各業盈絀如下清江本城面業最爲得利雜貨比較稍遜廣貨業又次之米業無大出入最不利者厥爲錢業其僅做門市交易者虧折猶小如增源泰德泰恒乾泰恒等莊每年搭做米麥黃豆外莊及交易所麵粉者癸亥一年合計共折本有二十餘萬之多而乾泰恒尤損失不支從甲子年起另行改組並外加新股東李玉書及辛某等多人增股本一萬元至合清江商業盈絀充抵則各業所得不償錢業所失云 
[徐州]  
　　鄭市董聲明卸責大彭市董事會總董鄭於恕前因各項經費入不敷出而一切市政尤多棘手曾向議事會具文辭職嗣以市議會久未開會以故躭擱特於舊曆年終特又發出宣言書聲明舊曆年後對於該市不再負責此項宣言書業已分送各地方團體請求查照矣 
　　陳司令捐資設立粥廠銅山城内前數年間每届冬末即有慈善紳商設立粥廠救濟貧苦婦孺去冬尙未舉辦嗣由陳總司令出首提倡並捐私欵五百千作爲粥廠經費已擇定南關外幽冥鐘廟院於一月三十一日起實行施給並由崔知事楊局長刷印公啓分致當地紳商勸募捐欵云 
　　鹽河工程處請領經費鹽河工程處前在城内長樂棧設立籌備處現由籌備員劉子俊等以測量經費尙不足用昨特具文請撥六百元以竟全工原文略謂子俊前於一月二日率同測量員苗偉前往鹽河測量現因經費支絀尙未完工爲此懇請指撥六百元以濟需用云云未知欵產處如何答復也 
[和縣]  
　　南義鎭發生殺母案距城三十餘里之南義鎭有居民常家朝者以磨豆腐爲業事母甚孝茲因年關在邇需欵甚急母子商議將附近隙地售與陳康壽而陳某因地上有貞潔坊一座不適於用如果出賣非拆坊不可常某遂將坊拆去邀中向陳訂立契約而陳忽變方針常某懊惱已極於當日晚忽發瘋病將其母殺死嗣又焚燒紙錢大哭要母後經該鎭巡官查覺將常拿獲備文綑送縣署高知事當開庭鞫問迄無口供暫押衛隊室二十七日高知事又率同檢騐吏到塲檢騐屍身騐得頸項受刀砍七處惟後部僅聯皮肉寸餘比即回署將常某提出復行審訊初　口供及用刑訊始供認朦朧中似有人呌我拿刀殺母云云遂釘鐐下獄並於三十日備文呈報馬兼省長及高等廳請示辦法矣 
[北京]  
　　平民學校試騐班畢業式中華平民敎育促進會於一月三十日下午二時半假太平湖飯店舉行平民學校試騐班畢業式會場之前陳列學生習字成績·書信成績·以及畢業試騐成績各地平民敎育運動相片及關於平民敎育印刷品畢業試騐成績竟有達一百分者此次畢業學生爲石駙馬大街虎坊橋敎育部口之宣講所一二班畢業生六十二人以女生居多數未開會之前熊希齡陶知行陶文漢張素英楊大可章洪熙諸君均在塲照料並解說該學生等試騐成績之内容招待爲該三校學生男女小孩見客人來則鞠躬爲禮精神活潑而嚴肅開會後首由熊希齡君致開會詞略謂平民敎育之重要工具爲平民千字課該千字課雖字數不多然頗切實用此次畢業學生所讀之千字課極切實用希望畢業後各自勉勵云次由陶知行君報告此三校組織之經過及對於朱方王羅朱張緒關陶諸位辦事人及敎員感謝之意次由畢業學生趙淑惠致謝師長家長來賓並述入學後所得之益處再次由郝　英趙玉貞李玉貞讀信該女學生等舉止態度極爲活潑最後由來賓張萬雷陳諸君演說後由熊希齡陶知行二君發給文憑即攝影散會 
 
 

Page 12

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 13

 
 
第一萬八千二百九十八號;中華民國十三年 西曆一千九百二十四年二月九號
星期六 * *本埠新聞 
[舊曆癸亥年各業盈餘之調查（二）]  
　　煤業上年煤貨到頭甚旺售價頗廉雖至入冬暢銷時價猶頻跌不已故行家方面稍受虧折惟不買同行之號家及專做門市之店家獲利尙多茲錄各號盈數如下（南市）三和新三萬兩升泰一千五百兩泉泰萬兩榮昌泰二千兩宏昌仁二千兩寳和六千兩恒隆泰二千兩裕成祥二千兩福泰三千兩（北市）裕昌五萬兩義泰興八萬兩晋昌五千兩敦大三千兩老永昌一萬兩信昌三千兩恒大成二千兩仁記一萬三千兩甡泰八千兩泰記一萬五千兩永昌二千兩立大一萬二千兩協成興四千兩汪萬利六千兩義盛二千兩瑞大九千兩森茂一千五百兩錦泰一千五百兩源豐順二千兩榮昌興一萬兩高明二萬兩協昌泰二千兩義昌二千五百兩升記二萬五千兩同和二千兩厚德四千五百兩可升一千五百兩又天生煤公司盈餘六千五百兩 
　　銀號癸亥年各銀號盈餘數錄後萃泰九千兩萃源三千二百兩聯甡三千一百兩同甡二千五百兩生源一千五百兩惠泰一千五百兩同源一千五百兩萃昌一千兩泰昌一千兩鼎昌一千兩裕豐成一千兩聯源一千五百兩同豐五百兩志慶一千兩泰豐一千兩 
　　南市米麥雜糧業南市米麥雜糧業癸亥年盈餘牌號如後裕泰五萬泰潤三萬三泰二萬新豐三萬大成三萬聚源盛二萬駿源三萬仁成二萬恒豐一萬生泰一萬正大一萬五千德泰一萬五千協順興一萬八千元德八千元生八千鼎豐五千鼎泰一萬五千長茂一萬承豐一萬叙泰一萬二千元和昌二萬五千長義二兩怡豐一萬和泰二萬豐大二千泰豐一萬九千 
　　米號南北市米號之盈餘數列下恒盛一萬五千萬豐一萬同盛八千潤豐·勤盛·洪盛·長和·公興泰徐恒泰·各餘五千裕成泰·和盛·怡盛·各餘四千鼎盛·乾元·唐信昌·姚隆盛·祥順·福盛·松春義·成記公·穗盛·萬瑞·賈合隆·祥和·各餘三千元昌·萃泰祥·各一千五百元裕一千 
　　南市發米行南市發米各行癸亥年度盈餘數錄下信昌·萬興·各餘一萬義順七千愼利八千潤昌三千振餘五千同泰三千惠昌二千祥和二千乾大二千恒興三千鴻盛二千潤泰四千承豐三千茂泰生二千宏興三千宏元一千義泰五千宏盛四千元餘二千 
　　絲業去歲滬埠絲經出口極旺而售價之高尤爲歷來所未見惟至年終結朿各絲商之盈餘者反不若前年之豐究其主要原由則以各國絲市之種種變遷使市面之盛衰過劇而價格之漲落亦太巨致華絲商脫貨進貨無從捉摸稍一不愼即遭莫大之損失故統扯結果其獲有盈餘者僅十之一二茲將各絲商之盈虧調查所得分述如下㈠廠絲商之盈虧大槪可由其進繭之地點以區别之緣去歲江浙二省收成適與前歲相反浙繭收成豐繭本廉而繅折輕故多購浙繭之廠類皆盈餘最豐者如塘西大綸廠計盈八萬兩蘇繭則收成歉繭本昂而繅折重致辦蘇繭之廠如無錫等處十八家虧蝕居多蘇州絲廠三家亦均平平鎭江二廠計各盈五千兩湖州絲廠平平蕭山絲廠亦盈五千兩杭州緯成等廠均盈四五萬兩滬上各絲廠則以瑞豐餘盈七萬兩爲最多餘如物華·元豐·雲成東西·錦昶·大綸·永豐·協和·緒昌永·協案·元元·天成·大來·緒昌福·緒昌仁·天來·順昌·豐泰·震大·天華·寳泰·隆記·等廠均盈二三萬兩通緯·裕經·瑞綸·九豐·同豐永·連益·恒勝·美慶·緒興·等廠均盈萬餘兩鼎鑫·振興·九經·瑞和·永康愼·源順·廣源·等廠盈五六千兩不等餘均平平㈡白絲商營業去歲頗不順利惟潯帮各絲號於市面豐俏時得售數批高價故最多者可盈三四萬兩少者萬餘兩震帮盈者甚微虧耗者居多㈢川魯鄂黃絲商去年雖仍盈餘然其結果亦遠不如前年之豐蓋抛貨均可獲利而當時以川省軍事影響魯省以徵加稅率未敢多售及後日本地震黃廠經橫漲數百兩猶恐運輸艱阻未能盡銷故各家盈餘僅四五萬兩其專營粗絲之商不特無所盈餘且多虧折因去年印莊銷滯絲價未漲成本則與廠經並昂故鮮有獲利也㈣灰絲商之盈虧目下尙難逆料蓋其結朿較遲故祇就大槪以言之去歲灰經收成失敗較前年僅及十分之五至繭價奇昂新絲成本在九百兩左右其後開價祇七百五六十兩故初進之貨莫不虧耗且本届出口多就安東等處直接交易致滬上銷路甚稀惟近據該業中人云去歲灰絲商雖有一二獲利者爲數甚微云 
[花邊業去年之營業槪况]  
　　花邊廠浦東花邊工業始自川沙漸次盛行於南匯·奉賢·等縣境女工靠此生活者十餘萬人各花邊廠去年營業狀况因出品地同業競爭而行銷國外又以美國增加進口稅致營業上備受困難中間如民利改組民德·華昌改組海麥新外閉歇者多至十餘家絶鮮發展僅少數老公司之長袖善舞者尙能操奇制勝盈餘各家摘錄如下餘興三千振潮五千張合順一千萃昌二千東亞五千勤昌三千錦豐三千振東二千振華二千大成五千永泰一千宏成二千公美興二千華昌改組之海麥新三千 
　　花邊行在内地浦東等處之花邊公司專以招雇女工製花邊者普通稱爲花邊廠在本埠租界之花邊行係由中西人之大資本家所組織專收内地花邊廠製成之物運銷外洋操縱市價握營業之權衡去年營業狀况因外國辦貨不旺營業縮小範圍或以存貨花樣已失時效致虧折停業者亦有數家盈餘各家如下美大五千振潮一萬潤昌一萬永利五千大豐三千競新四千振寰二千光華二千 
[捲烟特稅問題之昨訊]  
　　上寳區捲烟特稅省令准予緩至元宵節後啓征等情已誌本報茲悉華界同業雖經復業元宵後或將再起風潮聞滬南烟稅同業衆和社社員柴載元·陳恩祺·張頌吉·錢文達·等因見特稅一事勢在必行爰擬减輕同業負擔辦法現已草擬一文請將上寳改爲特别區不能以江蘇全省論此項特稅請仿照牌照捐分甲·乙·丙·丁·四等自六元至二元每月抽收認捐辦法視各同業營業大小爲標凖如此稅局與同業兩無虧損此項草案俟常會通過後再行派員分赴浦東·滬西·閘北·等處與各同業接洽云 
　　又聞上寳捲烟征稅局張局長以此事係奉省令辦理現在省署旣無緩辦之明文征稅一事自應照案進行惟上寳兩縣地方遼闊所有調查·稽征·巡邏·等手續事務甚繁局中所雇巡查等職恐有巡查不週之虞昨特分函上寳兩縣知事請爲轉飭所屬各警區協助進行以重公務云 
[基督敎大學聯合會開會滬訊]  
　　基督敎大學聯合會成立於民國八年會員爲燕京大學·齊魯大學·金陵大學·金陵女子大學·聖約翰大學·東吳大學·滬江大學·之江大學·福建協和大學·嶺南大學·雅禮大學·文華大學·博文書院·華西協合大學等校·該會本届年會已於本月五日至七日在南京金陵女子大學舉行到者有代表二百餘人由會長卜舫濟博士致開會辭先述在華基督敎育之歷史次謂以後施行敎育之政策須提高敎育程度並注重基督精神云云次有惠蘭博士讀論文題爲「中等敎育與高等敎育之關係金陵女子大學校長德本康女士之題爲「關於上屆敎育考察團之建議應如何切實執行」齊魯大學代表白姆博士之題爲「基督敎大學聯合會之將來」繼逐日分組討論學生轉學手續入學標凖與測騐及各科敎學法等等又入會中之十二校已將其畢業生之事業報告於大衆内述百分之四十五在擔任敎員百分之十四入商界百分之十行醫餘則擔任政治·農業·銀行·工程司等事業云 
[歐美官費生補選給費之省令]  
　　江蘇新定暫行辦法 
　　江蘇省長公署訓令敎育廳長云案查留學官費濫觴於遜清之季其時内地辦學極少風氣未開故爲提倡敎充趣進物質文明起見凡内地學生旣予免費而於出洋留學者更不惜歲糜鉅欵以資激勸十年以來内地學校日以發達專門大學次第推廣凡普通國民有志深造者正不患無負笈之所惟學費一項以中央地方財政拮据之故均改由學生自給而留學官費獨未予取消乃至川資膳宿醫藥等費悉皆仰賴於公帑以留學一人之資耗國内多人之費同一國民同被敎育似此待遇之優已乖平均之旨且敎育之最大目的在基於種族保存之本能而圖國家民族之發展進步若以缺乏修養德性未定之青年委之於異種分化之國外學校於敎育上無形之犧牲視有形之經濟尤爲無藝徵之蘇省留學界近事竟有號稱碩博因一時之衝動至輕身自戕者亦有流蕩越軌撤學負累勾串無聊之律師妄肆無理之要求而不務學業怠於報告留學八九年毫無成績惟以僥倖詭得流連忘返者亦往往有之雖少數未必害羣而流弊要在必革曩者省敎育會來函主張以後東西留學須另定方針爲有目的之派遣其所持理由洵極切要本省留日官費生支給學費暫行辦法即經參照辦理行之一年内外稱便上年十二月間准敎育部寒電所有各省本年度選派留外學生應暫行停辦等因而留外自費生之請求補費者則函牘紛紛事實上每窮於應付爲特參照部章酌訂江蘇歐美留學官費生補選給費暫行辦法於本年一月起實行庶於提倡敎育之中寓嚴密甄陶之意除咨敎育部查照備案並函駐使監督轉知留學各生外合令該廳長通令各縣遵照此令計附暫行辦法一件 
　　江蘇歐美留學官費生補選給費暫行辦法（一）本省歐美留學官費生按照定額如一學年内出缺滿三人以上時省行政長官得就本省需要科目或國内專門大學未辦之各科指定補選 
　　（二）補選手續由省敎育行政長官臨時函聘專門人員組織典試委員會依照部章執行試騐呈請省長鑒定揭曉（三）試騐於暑其内行之試驗程序及應試資格依部章之規定（四）留學滿一年之私費生如所習科目爲本省所需要其學成績經典試委員會審查合格者亦得以無試騐選補官費但其占額以出缺總數三分之一爲限（五）私費生志願選官費應具陳請書連同履歷學校成績證明書並日記著述等送由監督或駐使轉送省行政長官核准存記彙交典試委員會評判（六）典試委員會按額補選及格學生外得錄取同數之及格備取生其候補有效期間仍照部章以半年爲限（七）官費生出缺不滿三人時倘備取生已逾候補有效期間得由監督或駐使選擇學行優良之私費生咨請省行政長官補給半費但仍以所習科目爲本省所需要者爲限（八）半費生一學年内不欠席及學年試騐考列最優等者得補給全費但以不超過總額爲限（九）私費生志願半費或半費生請求全費者應具陳請書連同履歷及學校成績證明書送由監督或駐使轉送省行政長官核定但其給費應從批准公文到達之日爲始（十）官費生應支治裝費往返川資及每月學費數目定如左表半費生回國川資得照半數支給 
　　留學國　治裝費　出國川資　每月學費　回國川資英國本國幣五○元　本國幣六○元　英金　二○磅　英金五○磅法國　同　　同　法幣一四○○佛郎英金　五○磅德國　同　　同　　　英金　一○磅英金　五○磅　　 
美國　同　　同　　　美金　九○元美金二五○元 
（十一）官費生醫藥費每年每生不得過國幣五十元其發給手續應照部頒發給醫藥費規則及發給醫藥費限制辦法切實辦理半費生仍减半發給（十二）災變䘏費及病亡殮葬費仍照部章辦理但私費生未遵部頒管理歐美學生事務規程履行各項手續者不得給予（十三）除本辦法規定各費外如有以其他名目請費者均屬無效（十四）官費生畢業後如於繼續實習及研究之必要經學校證明者得延給學費一年但以成績確實優良者爲　 
限（十五）官費生留學期間不得逾四年自費留學中途選補之官費及半費生自補費後通留學期間不得逾三年（十六）　 
官費及半費生學業成績應遵照部定辦法依期呈由駐使或監督轉送省行政長官查核如逾期不送者省行政公署應將下學期各該生學費扣發（十七）官費及半費生如有無理要求及任意滋擾情事監督或駐使得咨請省行政長官開除另補（十八）官費及半費生如有違背部令曠誤學業或其他不端行爲經監督或駐使調查確實者除開除另補外仍行文原籍地方官勒限各該家族追繳歷年學費（十九）官費及半費生如有流蕩負債累及監督或駐使者除開除另補·發遣回國外仍行文原籍地方官勒限各該家族清償債欵並追繳歷年學費（二十）學費每年分春秋兩次發放先期由省公署開具清單咨請駐使（留歐）及監督（留美）按名按月發放仍取具各生親筆收據每半年彙報省公署核銷一次（二十一）各生領費後如不將親筆收據呈由駐使或監督彙報核銷者省公署彙放下學期學費時應將各該生學費扣發（二十二）官費及半費生畢業歸國應將所得證書呈送省長公署騐明註册（二十三）官費生畢業歸國須儘先在本省服務違者追繳學費（二十四）關於其他管理留學歐美學生事項爲本辦法所未及者仍依部章辦理 
[航政滬局立卽停止之省令]  
　　謝宣希圖戀棧之失望 
　　江蘇省長公署指令（第一六九六號）籌辦航政事宜于殖呈爲據上海分局電請派員澈查以明假航商名義推翻航政之眞相轉請鑒核由云呈悉該分局辦理不善前經指令將謝宣撤消何得盤據滬局擅作威福激釀事端現已令飭暫停毌庸置辯仰即遵照前令將該分局立即停止候本置另派委員調查再籌整頓所有謝宣經手事件並着報結即行離局不准假託名義在外招搖切切此令 
[馬炎文爲航政局反駁兩商會]  
　　本埠總商會·縣商會·前爲航政局問題對航政局會辦馬炎文之主張曾通函各地商會有所指駁茲馬氏又有文反駁·照錄如下 
　　各省各僑埠總商會·商會·曁全國國民公鑒江蘇之設航政局炎文在京參與修訂農商法規初未與聞去年十月省令會辦蘇省航政炎文聲明俟有辦法再行就職嗣經會商航政同志草擬江蘇省航政局修正章程及施行細則保航警察規程分局組織大綱航商註册給照規程航政進行計畫書會同省局長于殖呈請省政府核准公布廢止舊章乃三月以來新章尙未核定航政無從設施炎文亦未到局辦事舊章徵收旗照費列入省預算議决通過有事務所保證金之規定致引起反對者之藉口炎文主張領旗照聽航商自願勿稍勉强航政主權不應操諸海關洋員之手稍具國家觀念者諒有同情乃上海總商會副會長方椒伯上海縣商會會長姚紫若挾對人之私憑藉法團破壞航政炎文因提出八種理由建議於省政府𢣷航務行政權永久操諸洋員之手國將不國非好爲辯難也詎料方姚兩會長不能見諒不惜爲亂政之辯言種種爲外人張目若不將航政二字明白解釋航政現狀昭告國人以喚起全國國民之注意俾媚外之徒無所施其淆惑聽聞之技幸國人之垂聽焉查海關收稅任用外人爲稅務司有借欵合同之拘束已成非將外債償清無可挽回之局若海關附帶事務除統計應由造册處辦理外一港務設巡工司副巡工司各一人駐上海巡江工司二人分駐鎭江九江巡段江工司一人駐漢口指揮所屬巡船及華洋職員管理燈塔浮椿維持航政梭巡江海等項直隸總稅務司在各江執行職務得以其官署名義與稅務司會銜對外行使職權至各要江管轄區域分劃如下一北海關自東京大界起至　洲海島止爲北海關管轄界限二瓊海關自　洲海島起至海陵山（即係陽江廳對面之島）止以及海南島沿海各處三粤海關自海陵山（即係中國中綫西四度四十三分四十八秒英國中綫東一百十一度四十五分之地方）起至中國中綫西二度二十八分四十一秒英國中綫東一百十四度之處止四潮海關自大鵬角起至東澎島止五厦門關自東鵬島起至泉州府泉州港止六　海關自泉州府泉州港起至福甯府盧浦縣南闢澳（即南鎭澳）止七甌海關自南關澳起至台州府臨海縣河口地方止八浙海關自台州府臨海縣河口地方起至杭州府錢塘江口杭州灣止九江海關自杭州府錢塘江口杭州灣起沿海向北至黃河舊口（即係緯度北三十四度）地方止入江至太倉州鎭洋縣狼山水道爲止十鎭江關自入長江上游狼山水道起至江寗省城止十一蕪湖關自江寗省城起至安慶省城止十二九江關自安慶省城起至湖北省馬祖山入江之處止即在武穴之下十三江漢關自湖北省馬祖山入江之處起至洞庭湖口岳州府城止十四宜昌關自洞庭湖口岳　 
州府城起至宜昌府城上游平善㶚止十五東海關自黃河舊口（即係緯度北三十四度）地方起至大清河（即黃河新口）地方止十六津海關自大清河（即黃河新口）地方起至長城山海關止十七山海關自長城山海關起向北沿海至牛莊口止復自牛莊口起向南沿海至大連灣止（未完） 
[全國和平會議進行之近訊]  
　　籌備委員已推定 
　　何東發起之全國和平會議自何返粤後會議進行均託在滬諸人辦理茲悉該會議籌備處業在組織已推定籌備員黃任之·方椒伯·等九人及正副主任各一人合計十一人因目下事務尙屬簡單擬借交通銀行樓上作爲通信處委員會不日即將開會商榷辦法云 
[廣州穩渡陰曆年關之滬聞]  
　　共籌得百餘萬元 
　　國聞通信社云昨日旅滬粤省某要人接到廣州來函報告陰曆財政情形略謂廣州邇來戰雲密布各軍雲集在此戎馬倉皇之際而能穩渡年關殊覺出人意料之外查粤中年關應支付軍政各費爲數頗鉅幸軍人及在職人員均能體諒政府難處故索薪鬧部之事毫未發生而政府方面則由財政部財政廳市政廳等機關與地方紳商各界及各善堂·各團體設法籌得百餘萬元此關遂安然渡過云 
[留滬議員阻接洽德發債票案]  
　　致德公使等公函 
　　國聞通信社云德國運動償還德發債票醞釀已久第前此政府以損失太巨迄未有允諾表示自曹政府成立後王克敏即接辦此事意在借此取利德國方面亦專派斐格來華專辦此事旅滬國會議員得悉此事以關係國權甚大前日特分函德公使及斐格勸告其函大致相同茲錄如下吾國改造共和十有餘稔内亂頻仍民生疾苦揆厥原由固皆因軍閥之專橫然軍閥搆造亂源必須憑藉一種財力而後野心乃以得逞上年曹錕違法賄選擅稱總統凡我國人誓不承認而曹氏旣竊大位尤欲以武力荼毒宇内惟以財力窘乏猶有顧慮迺以王克敏爲財政總長使之百計搜羅圖得巨欵一旦軍儲有着武力即可大行强暴政治行且立見王克敏以中行總裁資格營私舞弊獻媚曹氏旣柄財權凡可聚斂不遺餘力内之則擬舉行各種公債外之則擬解决德發債票等案並金法郎案之損失大利亦不惜百端牽就冀其有成窺其用心無非爲曹氏籌畫軍費以促成武力·擾亂天下耳我國人民對於曹氏之武力政策深所反對而王氏爲曹氏歛財助惡亦所痛絶斯則吾國近今之政况可以掬誠爲鄰邦告者也貴國自停戰以來與敝國訂有商約兩國人民正期永修盟好以敦交誼頃聞德華銀行經理斐格君（致斐函以上九字改爲『執事已』三字）與王克敏接洽德發債票及德華銀行兩案業有成議並聞斐君（致斐函以上兩字改爲『執事』）日内入京面商辦法我國人民深爲駭異蓋以貴國與敝國旣經通好其爲親善當必逾恒今若以此案與曹氏政府接洽辦理是直對吾國專橫之軍閥與以援助促進武力釀成内亂此不第有損於兩國之邦交而亦爲吾國人之公敵也南方人民聞此消息奮激異常僉謂貴公使與斐格君（致斐函以上七字改爲『貴國公使曁執事』）如果决定辦理此案則滬上各團體定必與貴國人民先行經濟絶交然後再籌對付方法用特警告貴公使并即轉知斐君速（致斐函以上十字改爲　 
『執事務望迅』五字）即停止進行以全友誼無任盼切至貴國與我兩國人民素稱敦睦要使我國和平統一早日告成凡關於兩國國際上之懸案皆不難立時解决若苟不恤人言竟於此時與曹政府勉强接洽一經激動人民公憤則貴國人民現在僑庽我國者情形與各國不同其危險殆難逆料恐不僅經濟絶交而已（致斐函至此即結束以下接爲專此鄭重聲明即希查照爲幸並頌時祉等語）貴公使新來吾國或不明吾國政治眞相而王克敏輩利用時機必向斐格君作種種誘說願貴公使與斐格君勿爲所惑也專此鄭重聲明即希查照爲幸并頌時祉 
[縣聯會解釋縣財政與委員]  
　　江蘇縣議會聯合會昨致全省六十縣議參兩會電云江蘇全省縣議事會議長議員縣參事會參事員均鑒江蘇暫行縣制第四章標其名曰縣行政第五章標其名曰縣財政是縣行政者爲縣知事應辦事件故有委員之設置縣財政者爲經費及預决算故有特别會計之設置條文各别職權攸分失之毫釐謬以千里乃近見各縣縣議會對於縣財政有主設常任委員者各縣縣知事亦有交議設置保管縣財政常任委員者以爲欵產經理處改組之辦法抑知常任委員職權僅屬輔助縣知事辦理佐治職範圍内所不能盡舉之事全係掾屬性質對於縣知事負絶對服從之義務决無對抗之能力故縣制五十三四兩條萬不能與第六十條并爲一談究其弊不啻縣知事自行管理縣財政挪移呑蝕不可究詰正名定分杜漸防微固宜愼諸立法之始惟縣制第七十二條條文簡略未能明瞭民國元二年間各縣亦有設置特别會計者徧觀規則未能盡善最近金山上海兩縣議會各開臨時會於縣制第五十三條及第六十條均能加以研究金山否認知事交議設置保管縣財政常任委員並議决設置縣財政管理處及規則上海議决設置縣地方欵產管理處及規則並函請縣知事交議常任委員（如管理房捐年租等專員）員額任期規則以上兩縣對於縣制四五兩章詳加考慮不少含混其鄭重縣財政之苦心足爲全省各縣借鏡焉况憲法第一百二十八條第一項縣設縣議會於縣以内之自治事項有立法權可知縣自治財產當然由縣議會立法保管是管理縣財政問題按之通行之憲法縣制之規定縣議會固不應放棄其天職尤不可錯誤其定名應請貴縣於改組欵產經理處時依照金上兩縣議决辦法藉資參考地方財產永得保存全省自治實嘉賴之江蘇縣議會聯合會叩庚 
[航業消息]  
　　花旗公司之林肯總統號此次由香港來申有香港之足球隊巧立遜惠夫·愛司頓·約翰遜·畢士豪·李立德·華維德·杜尼登米等共十九名到滬後與上海足球隊比賽聞祗賽兩天刻下該隊十九名隊員已經購定提督之約菲遜總統號客位准於明晨離滬返港云 
　　昌興之俄后號輪刻已由港來滬今日下午五時可到船泊浦東華棧定明日十一時半由海關碼頭送客至吳淞口外上俄后號大輪而赴温哥武 
　　德商美最時洋行現又得北德公司電告該公司於遠東班内又增添寗堡新輪一艘刻下已經由北德白爾梅省開出矣 
[大來承購總統輪消息]  
　　大陸報云據紐約世界報消息大來洋行向航務局承購之總統輪七艘價共美金三百八十五萬元於一九三六年三月十五日付欵但大來須維持世界班航線五年各輪皆一萬零五百噸造價總額達美金三千萬元此項合同於去年九月二十五日簽字云 
[胡漢民卽將來滬　辦理黨務]  
　　胡漢民前以國民黨全國大會在粤開會赴粤會畢後胡氏决於陰曆歲首動身來滬辦理黨務日内即可到埠至汪精衛氏則以處理大會議决事項尙須在粤稍作勾留云 
 
 

Page 14

 
 
第一萬八千二百九十八號;中華民國十三年 西曆一千九百二十四年二月九號
星期六 * *[美意輪遇霧失事紀]  
　　連日本埠發生重霧致航輪在淞口外失事者頗多如日郵社之大治丸白山丸等均因遇霧遇風而致失事或延期茲又悉提督公司之貨輪與意郵船亦有遇霧受損之事爲紀於後 
　　提督船愛第摩號提督公司之愛第摩號此次由北美西雅圖來滬船内載有小麥與麥粉約二萬餘件計五千餘噸禮拜四晨該輪駛至距離上海六十英哩中日海面交線點之坤爾拜島（譯音）陡遇大霧該輪爲霧所迷誤開入暗石之上船即擱住繼以大風之打擊致艙面一丈多面積受損旋又失去船後之機舵更不能行駛當由船主發出求救訊號幸該公司之同航線内之郵船約菲遜總統號由太平洋到滬將到吳淞接此警報立即轉掉趕至愛第摩輪失事處援救因此約菲遜總統號遲到上海一天當經約菲遜將愛第摩拖來但輪身已受重大損傷輪内價値五六十萬元之美麥麥粉等亦已有若干受損矣 
　　意郵船波斯號意國郵船公司之波斯號此次從日本之神户返滬原定三號可到再行載客貨等赴意奥等國詎船抵吳淞口外之揚子江口離上海亦六十餘英哩方欲開進吳淞亦因大霧擱入暗礁石上輪底洞穿即不能航行上海公司得信該行總大班二班等等親帶小火輪開往相機援救昨日該公司得信波斯號雖已艙底穿壞現可拖帶來滬入廠修理至其船内由日本搭乘來滬並轉赴意大利奥國之客人與船員等均已駁接上岸故無意外惟出口期將因之改遲云 
　　文滙報云星期二三兩日揚子江口大霧瀰漫咫尺難辨實爲二十年來所罕見航業界大感不便輪船之停泊淞口者不下二十餘艘意郵之波斯輪太古之吳淞輪均行擱淺而波斯輪經拖駁小輪拖出後重又擱淺一次幸兩船俱未受傷波斯輪於星期四晚開抵淞口又提督經理之貨輪愛第摩號亦於星期二在朝鮮南首某小島觸礁約弗森總統輪在途中接聞警報立往援救現有某貨輪前往替約弗森總統輪回滬而本埠及門司亦各派泅水人前往檢視傷處云 
[安格聯南下之電訊行抵南京]  
　　據銀行界所得電訊北京總稅務司安格聯氏因舊曆新年停止辦公南下游歷刻已抵寗來滬與否尙未定奪云云 
[林虎前夜往寗]  
　　中國新聞社云林虎由汕來滬已誌昨訊頃聞林到滬後蘇齊即派參謀曲巖到滬邀同林之友人約林晤談粤桂軍事甚久并道來意邀其赴寗林志在獨自樹立頗思稍獲餉械俾充實力已於前晚秘密往寗同行者聞有四人云 
[奉代表昨日赴浙同行共有數人]  
　　中國新聞社云奉天代表楊毓珣由奉南來已有數日在滬曾與各方代表對於時局爲有力負責之協商乃於昨午赴浙同時陳樂山師長及曲同豐·李思浩·曾毓雋諸人亦同車前往楊氏此行將轉達奉當局之意旨而聽盧督辦之取决云 
[留學生悼威爾遜氏]  
　　定期開追悼會 
　　本埠留歐學會·留美協會昨電唁威爾遜氏其文如下㈠致家族電威爾遜夫人鑒威爾遜先生猝以病逝噩耗傳來良深哀悼彼不僅爲大政治家且爲大理想家扶持正義博愛和平今忽溘逝世界失一偉人中國去一至友用特電唁並誌哀忱（下略） 
　　㈡致會員函逕啓者本會定二月十三號（星期三）爲美前總統威爾遜開追悼會時間定下午一時起乞賁臨參與以誌哀悼勿却爲幸二月八日 
[閘北水電廠委員晋省]  
　　聯合通信社云關於閘北水電廠改歸商辦案自上月三十日委員會函電省長後日前已奉省長復電（原文錄後）贊同惟此案若再遲延公佈則商辦公司不能進行招股建築兩廠之計劃隨之停頓不能如預定之期完成倘租電合同届滿商辦公司不能接續發電則必發生重大影響前晚（七日）委員長張雲摶偕同委員穆抒齋相將於夜車晋省假賀歲之便面陳應予早日公布商辦及减讓營業權理由並解釋水電案之法律地位聞張氏等原定昨日夜車反滬設不及則今日當可到埠云 
　　附錄省長復委員會電上海閘北水電廠張雲摶先生陸伯鴻先生鑒卅日函電敬悉該廠改歸商辦本署深表贊同惟進行手續不得不依法辦理宥日行政會議議决亦復如是即希諒達爲荷韓國鈞印 
[國民黨代表大會電悼杭辛齋]  
　　本埠國民黨機關部昨接廣州中國國民黨代表大會來電云杭辛齋先生爲吾黨健者正望其共勷黨務以濟時艱乃革命尙未完成遽爾溘逝倐聞凶耗哀悼無已謹此電悼中國國民黨全國代表大會全體代表叩 
[總商會對於恢復商團之意見]  
　　先與南市各商店接恰再呈請地方官廳立案 
　　南北市商業團體組織之恢復商團籌備處前經委員會議决分函各商業團體邀集加入發起并徵求意見等曾誌本報昨總商會復籌備處函云逕啓者接展大函具徵力籌自衛之盛意欽佩曷勝查尊議所謂恢復舊日商團自指民三被解散之南市商團而言似應先與南市各商店分頭接洽俟意見一致再照商團組織大綱第三條商由上海縣商會擬具章程名額呈請地方官轉呈立案敝會所見如此旣承垂詢用特據實奉復即請鑒察云云 
[華顧問籌議廢娼善後辦法]  
　　徵求各團體意見 
　　公共租界華顧問前因研究廢娼善後問題曾與德醫羅愛思君會談其談話已誌本報日昨華顧問分函總商會·各馬路商界總聯合會·等徵求意見其公函云敬啓者日前德醫羅愛思君爲研究廢娼善後辦法約顧問部同人在納稅華人會聚談曾將問答情形在一月二十三日本埠各報發表諒已洞悉同人等以預防花柳病一事認爲市政上重大問題祗以素乏醫學智識不能爲具體之研究抱憾良多因思滬上各公團人材薈萃平日深識遠慮同人等欽佩同深况因廢娼而謀善後尤於公益有關自必熱誠研究爲此函達貴會對於羅君主張仿照奥京維也納辦法在上海組織花柳病會如有鴻籌碩畫還祈繕具意見書逕交九江路十四號德醫羅愛思君查收使羅君洞悉羣衆趨向得以圓滿解决同人等毌任企禱云云 
[爭領錢米擠斃七人案續聞]  
　　屍屬請求撫䘏之照准 
　　同仁輔元堂於大除夕發給錢米貧民衆多致當時踏斃邵彭氏等男女七人報請法庭派員騐明判令由堂棺殮候示各情已紀昨報茲悉被傷致斃之邵彭氏·邵却兒母女·及邱施氏·並夏費氏·夏春喜母子·以及邱天明·邱愛金·弟兄第七人之家屬同投輔元堂請求撫䘏堂董查得該屍屬等確係窮苦不堪此次被難情實可憫乃於昨午派司事往喚各屍屬到堂調查無誤死者大口每名撫䘏洋十五元次者每名洋十元其中有一屍棺將來扶回江北原籍時則特别要求另給盤棺費洋三元各屍屬領洋之後咸含淚而去 
[巡官槍斃商民案了結]  
　　計撫䘏喪費等洋七百二十元 
　　聯合通信社云關於巡官莊定爾槍傷商民朱孝侯致死一案經過情形迭誌本報茲悉此案業經閘北慈善團主任王彬彥詢據死者家屬意思代爲了結計賠償死者喪費洋二百元撫䘏費洋四百元又代苦主方面料理進行訴訟上一切費用計洋一百二十元以上共計洋七百二十元已於年内由王君全數墊付朱妻簽字具領認可了結並具狀法庭請予從輕故莊定爾得於年終交保出外度歲刻此案原告方面雖認了結但法律方面尙須判以應得懲罰云 
[沙威廉等販土案續審紀]  
　　文匯報云沙威廉及露萊兩氏私販烟土及盜取吳姓八百五十元一案今晨復由英公堂開審捕房代表梅特倫氏訴稱兩人允以烟土售吳姓十二月六日吳姓至蓬路一二八號見被告先付四百元被告囑以翌日復往迨翌日續付四百五十元後即託辭取土下樓從後門而逸未幾在他處遇沙沙給還一百五十元另立期票今過期已久分文未付嗣傳吳姓及其他證人作證後展期下星一續審露萊氏准予交保 
[女青年會工業調查員將回英]  
　　大晚報云女青年會工業調查員哈禮森女士將於星期日乘俄后輪回英途中擬在美勾留一月英國婦女協會昨在聯華總會設宴餞别哈氏此次在華對於工部局之幼年工委員會爲助宏多云 
[歐戰紀念碑經費不敷]  
　　黃浦灘愛多亞路口豎設歐戰戰勝紀念碑建築工竣其上之和平女神銅像亦已先後佈告就緒定於本月十六號十二時由駐滬領袖葡領舉行開幕禮并已邀請參戰各國派遣將士參與盛典惟據該委員會報告截止一月三十一日止計共收各方捐欵銀二萬一千八百五十六兩一三又五萬三千五百十元一二核算尙不敷一萬六千五百餘兩云 
[日艦對馬號來滬]  
　　日海軍第一遣外艦隊旗艦對馬號在長江巡防公畢日昨駛行來滬現停泊浦江海軍碼頭 
[日軍艦施行消毒因兵士發現天花]  
　　駐泊黃浦江之日本軍艦伏見號日昨因有兵士發生天花當由該艦長下令警戒召請醫師登艦診視并施行消毒全艦兵士即日起一星期内禁止登岸以防傳染云 
[日棉布商修改規約]  
　　預備發展棉布貿易 
　　日本棉布之輸入數近來頗受打擊該業現擬全力籌畫發展計劃除電召漢口等處棉業領袖士井米市等來滬會商外并於日昨下午在日僑俱樂部召集棉布同業會全體會員修改同業規約以期便利執行現時新規約已正式成立云 
[浦灘升科辦法改訂之先聲]  
　　浚浦總局總工程師近以黃浦兩岸灘地逐漸增長價値以故向章業户呈請升科灘地其所收升科價銀辦法均不適合亟應重訂新章以裕收入曾經呈請局長核議茲聞此事業經局長决議於下次會議重爲討論並囑總工程師擬具報告書呈候核議以資參考 
[警廳取消皮匠公所之訓令]  
　　淞滬警察廳於去臘之杪爲皮匠業糾紛事訓令閘北四區二分所云案查前據揚州旅滬皮匠攤担業公所領袖朱寳全呈稱民等向以縫綴履革爲業大部份均係揚州籍惟吾揚同業貧苦居多設有失業勢必衣食無着爲酌籌救濟起見集衆議决創立公所業經呈奉上海縣公署批准給示並請察核准予給示保護等情前來當以上海縣公署業經給示本廳亦經給示保護在案茲據該同業等一致反對呈訴前來足見該公所辦理不善應即立予取銷免生滋擾合行訓令該署員仰即前往該公所將本廳前發布告吊送來廳並勒令該公所即日取銷仍將辦理情形具報此令云云 
[惠工商倒欠案之判詞解决數種問題]  
　　惠工銀行倒欠各欵一案因有數種問題均待解决故上星期四五接連由公共公廨集訊工人債權團之代表包仁律師亦皆到廨候示盛毓常之律師爲盛請求復審曹銘璋之律師以曹否認欠該銀行一千餘兩據理賬員之代表金伯庸稱查核曹所執之經摺少寫一千餘兩但應以賬簿爲憑旋由李瑞九上堂供稱啓明暫記欠欵一萬四千餘兩係由陳仲强支去事後諸文綺否認遣陳到行支欵此欵是否諸文綺所用殊不知悉但陳若以個人名義來行取欵亦可照付諸之代表朱斯芾律師以該欵與諸無關因抵押據係陳簽字辯論之下理賬員之代表海德禮律師乃請求將信大號等四户之現洋保證准理賬員領取公攤經關讞員與英馬副領事磋商之下判曰被告盛毓常請求復訊查無充分理由未便照准孔滌安請求列入優先權一節候查核宣判啓明暫記欠欵銀一萬四千五百八十七兩三錢一分應向陳仲强收取曹銘璋欠欵一節改期再核所有滬商交易所董事股東姓名住址應着諸文綺遵照前判趕速詳細開單呈候飭傳訊奪並由理賬員查明申江交易所董事股東開單呈請傳訊信大季銘文餘大染廠盛毓常四户存案保洋准交理賬員領去李瑞九·沈樹蕃·黃振聲·馮士龍·諸文綺應着按照理賬員報告繳第二次股欵四分之一此諭 
[商界請取締戲擲金錢砲]  
　　革除舊曆新年之惡習 
　　舊曆歲首向有一般頑童及游手好閒之輩到處抛擲金錢炸砲婦孺之受傷者時有所聞本年捕房從事干涉然陽奉陰違耳目亦有難周之處昨有商界中人特向商界總聯合會建議請通告各商店不准頑童貯立門首并函陳捕房嚴予取締原函如下逕啓者滬俗習慣每逢陰曆元旦黎明有所謂兜喜神之說汽車盛行有種浮浪少年挾妓兜圈多喜在四馬路石路大馬路一帶開機急駛一般頑童形似小流氓手持金錢炸砲爭相抛擲引爲笑樂年來變本加厲釀成風氣元旦日已過午紅廟前後三四馬路中市仍復人山人海人數旣多遂有店夥學徒　雜其間夾道佇立懷挾紙砲遇有婦女經過攔車狂擲傷人肌膚燬人衣服歡呼縱笑舉市若狂雖經巡捕一再驅逐此散彼聚無法制止日來天氣放晴婦女之出外賀年者較衆不獨熱鬧之區有此現象即冷街僻巷亦有此種舉動查公然侮辱有違警律即退一步言此種輕薄行爲亦屬毫無人格且金錢砲一項多屬舶來品抵制劣貨之必一變而爲引人笑樂之具苟非病狂何善忘若此會員等親目所覩有所感觸爲此函陳貴會擬請通告各分會由各商號自行取締如再有人徘徊各舖户門首抛擲金錢紙砲者即行出面干涉或鳴捕究辦本埠爲中外觀聽所關貴會有維持風化職責會員等爲企圖商市安甯尊重人格起見又因市上此項紙砲陳列販買者尙多恐非三數日所能遏止是以陳請取締瑣瑣凟陳尙希鑒核中央九路會員張小川·五馬路會員黃保祥·浙江路會員孫乃承·法租界會員陳廷光謹上陰曆正月初四日 
[售地不領官契之舉發]  
　　市董事會致縣署函 
　　上海市董事會昨致上海縣知事公函云縣長鈞鑒逕啓者據本市二十五保四圖圖書諸芝香報告本圖九畝地德潤里·富潤里·慶餘里·一帶房屋地產均係周五常堂管業近日出售於安和公司計得價銀三十三萬兩並不承領官契冀圖免繳中資捐等費曾向得主安和公司屬其領契竟置之不睬請即查究云云董處查德潤里一帶房屋地產確已歸安和公司所有現已換立界石通告房客加收租金而失主並不承領官契履行正當手續實屬有心規避至得主方面承購私塡白契之產亦係與失主扶同隱匿均有不合應請鈞署迅傳兩造飭令照章領契完納契稅及中資捐等費實爲公便 
[皖米商新訂斛米收欵規則]  
　　計有四條 
　　皖省旅滬米商公會新訂斛米收欵規則四條於今日實行該公會昨特將此項章程分送同業照辦㈠自二月九日起凡各經手人每次賣米時與行家或廠家雙方成交後即各立成交單互換須將價格及數目註明單上（成交單用三聯票式）各加蓋圖章以昭憑信㈡經手人代客售米與行廠家須憑成交單内數目及價格爲標準自成交日起須十日内斛清不得逾期不斛其價値亦照成交單内註明之價格計算貨欵自成交日算起歸十日内收欵倘有逾期不交槪歸收欵人負責如有當日成交即行斛清而收現欵者客家須回帖行家十天拆息以昭公平㈢經手人每日經手賣米成交以下午二時爲限過時不得再行交易㈣凡係私米售出每石行用一角五分若欲增加須得米商公會許可否則不得私自擅加云云 
[提倡國貨大會籌備會紀]  
　　對日市民大會因第四次提倡國貨大會訂期新正初七起假點春堂舉行三天爲期已迫昨日下午二時特邀集各實業廠家代表來會籌商一切到者森大籐器廠·中華國貨維持會·東方書社·葆太和絲廠·模範工廠·中華鳳記玻璃廠·等代表十餘人因到會人數過少改開談話會由籌備委員陳翊庭報告籌備經過及新加入廠家情形各代表對場内佈置及陳列方式各有意見參加次游藝主任翁國勳報告勵志宣講團允担任通俗新劇武德允担任國會技云云次茶點散會 
[飭緝圖謀縱火案犯]  
　　閘北光復路上海銀行堆棧内圖謀放火一案業經警廳將獲案之吳靜山等研訊因有戴某及某甲等在逃派警飭緝等情已誌昨報茲由警廳查得在逃之某甲原住閘北寳山路興盛里第十三號門牌而戴某住居虹口鄭家浜五百八十七號半門牌均屬是案要犯曾經移提已經聞風遠颺惟案關欵火圖賠且於事前將所存棧内頂高絲繭潛行私押以致牽涉無錫之某莊均須切實查辦故已派令法警密緝務將在逃各人獲案以憑澈究云 
[南成都路刦案之審訊]  
　　被告供被誘捕毆傷原告交三千元保 
　　新閘南成都路二百零六號門牌葉清和家於上月二十八號晨六時許被盜匪數名持械侵入刦去値洋五千元之衣服珠鑽飾物業已將劉阿福一名獲解公共公廨押候訊究而葉之包車夫沈阿二亦係此案要犯事後逃往華界經警廳拘獲新閘捕房得悉特派包探何正喜·張盛全·協同西探將沈提回本月號與劉併解公堂事主延甘維露律師到堂請求嚴究旋據劉阿福所延之律師稱劉向住租界此次係被原告誘至内地致被内地官廳逮捕拘押一天並受非刑毆傷身體且劉係日商用人應請准交其雇主領回本案展期再審云云即將醫生騐單呈案請察而沈亦延律師上堂聲稱沈亦被内地官廳非刑毆傷請求送交醫院察騐云云關讞員得稟與義斐副領呈磋商之下判原告葉清和交三千元保被告劉阿福還押沈阿二往醫院騐明下禮拜二訊核 
[爛泥渡銀樓經理捲逃]  
　　浦東爛泥渡德華銀樓昨被經理楊某捲去店内金飾三十餘兩曁現洋鈔票等約値二千餘金午後經該樓主得悉開具失單報請三區警署飭緝 
[利達創辦人魏葆爾來滬預誌]  
　　將於二月十五日抵埠 
　　本埠利達洋行（ＴheAult＆WiborgChinaCo）專營印刷事務供給各種印墨開設已有四十餘年茲聞該行創辦人魏葆爾Mr·F·B·Wiborg君爲考察東方分行營業起見特來華游歷將於二月十五日先抵上海以次分往漢口·天津·等處該行總理人等預備於魏氏來時設筵歡迎云 
[美領事借地開跳舞會]  
　　駐滬美總領事近函松滬護軍使署訂於二月二十四號特開美國跳舞大會擬向貴使假用北河南路二十四號洋房舉行（即前發封輪盤賭窟舊址）届時并請飭令軍警照料保護云云聞何使業派陳世光與之接洽云 
[茶肆開賭之破獲]  
　　滬南萃豐頭三和園小茶肆自陰曆元旦以來日夜開賭前晚八時餘因與賭者愈聚愈多人聲嘲雜後忽大起爭鬥事爲崗警聞知報告一區警署王金山署長立派巡官李戴二君帶同長警十餘名前往查拿得將賭徒楊小弟·周壽根·馬根生·周次寳·姚賢林路仁安·等三十七名連同賭具賭洋一併帶署王署長預審時·内有李近三·葉銀根·竇元芳·周鳴生·魏玉生·鄭坤華·陳林樹·費正義·等八人稱在緝私營當兵士奉飭各罰洋三元或兩元充公開釋如無洋改爲拘留示儆起案之賭洋充公三和園主孫某係該營稽查員候補提究罰 
[滬北米行業開會紀爲米行被誣之後援]  
　　滬北米行同志會於夏曆正月初二日下午三句鐘假座北市米行公會開全體大會到會者二百餘人爲恒大聚興成同興恒永順泰萬源等行被新閘橋南塊豐昌米店欠米欵洋三千餘元·向收無着由該店經理蔡敷廷親赴各行情商自願出據將店中存米抵歸各行欠欵嗣由恒大等各經理派夥友及車夫等前往車米詎料蔡之族弟久村謊報捕房反誣搶米當被捕房拘去聚興成行友周蘭根·萬源·周春林·及車夫二名該會同志聞之咸爲不平故召集全體開會討論籌謀對待議决咨函北市米行公會請轉函仁穀公所·上海總商會·上海米行公會·上海各路商界總聯會主持公道以維商業云 
[女權運動會歡迎會紀]  
　　上海女權運動同盟會成立已二載第一届職員於去歲十月期滿第二屆之理事長仍推沈儀彬當時因公赴粤直至一月二十一號始返滬就職該會特於二月一日午後四時開會歡迎評議理事兩部計到舒蕙楨·談社英·李書雲·胡韞吟·等十餘人由副理事長舒蕙楨致歡迎詞次沈儀彬答詞大致爲謙遜與勉勵之語並商以後會中應行興革事件及陰曆正月開新春同樂會等遂茶點盡歡而散 
　　尙有本埠新聞等轉入後頁 
 
 

Page 15

 
 
第一萬八千二百九十八號;中華民國十三年 西曆一千九百二十四年二月九號
星期六 * *本埠新聞二 
[江灣賽馬第三日紀]  
　　破天荒之獨贏·····「奔雪文尼亞」於第二次一哩路得勝 
　　獨贏得洋五千七百三十元七角 
　　「立生飛」果勝大香檳 
　　昨日爲江灣新年大賽之第三日天氣冷而晴泥地因此濘而重觀者倍於前二日第一次果爲「矮達而矮司」所勝然與「拍蘭飛」只差一馬頭亦云險矣第二次之一哩路爲「奔雪文尼亞」所勝此馬爲愛蘭（Allan）馬廐所棄之劣駒爲黃君所得孰知近日十分進步得勝此賽非但衆所不知即馬主亦出於意外獨贏票只售出二張故分得洋五千七百三十元七角可謂世界上各賽馬塲所絶無僅有爲江灣獨贏處開一新紀元也「立生飛」之勝香檳無容討論昨日該馬爲思九所騎因馬立師君偶傷足筋故耳思九上騎時記者適在其旁聞馬立師對思九云請勿勝太多可見此馬勝上海江灣之香檳實游刃有餘也今日各賽因大半均爲臨時報名故無從預測茲將昨日詳細成績錄如下 
　　第一次春季杯賽（路程）一哩四分之一馬名　騎師　重磅　獨贏　馬位㈠矮達而矮司IdolEyes　海馬惟去一五０　六三０　一０五四㈡却利白落生CherryBlossom　宋立峯　一五二　　三四　　一一八　 
㈢拍蘭飛Plainfield思九　一五八　一三七八　一八八二總共二五四七　三七九０ 
　　共九匹馬起步 
　　頭馬勝一馬頭二馬勝三乘（時間）二分五十四秒五之二（獨贏）十五元八角（馬位）（一）五元五角（二）五元三角（三）十元 
　　（搖彩）頭獎一二七號一四九六元二獎四四三號四二七元四角三獎二七二號二一三元七角搖出而未勝者各得洋二十元（搖出而未勝之號）四九三五八三五二二七四二八五三六○ 
　　第二次新年獎賽（路程）一哩 
馬名　騎師　重磅　獨贏　馬位㈠奔雪文尼亞Pennsylvanla　恩卡納紗一五０　二　一㈡太古Takeo　派得生　一六七　一一九六　二一八五㈢湖達蘭Woodland　宋立峯一四九　　　一三　　　七八總共二五四七　四六四０ 
　　共十三匹馬起步 
　　頭馬勝一乘二馬勝半乘（時間）二分十三秒五之三（獨贏）五七三○元七角（馬位）（一）二○二元六角（二）六元四角（三）四十五元五角 
　　（搖彩）頭獎三五○號一四七九元九角二獎四一八號四二二元八角三獎三一四號二一一元四角搖出而未勝者各得洋二十元（搖出而未勝之號）四六三四四二四○四二八二一七三二一九二七七三二○四○一二○○ 
　　第三次分獎賽（路程）一哩半馬名　騎師　重磅　獨贏　馬位㈠尼古立鐵Ｎiccolite劉順德　一五五　九五四　五二三㈡司九華歇浦Stewardship　黃賢　一五八　二九三　二三六㈢啞口配勝Occupation　　糯而　一五五　二六八　二三六總共一八三九　一三一三 
　　共四匹馬起步 
　　頭馬勝半乘二馬勝一馬頸（時間）三分三十八秒五之四（獨贏）八元六角（一）七元（二）九元四角 
　　（搖彩）頭獎三九九號一八二八元五角二獎三三六號五二二元四角三獎四四三號二六一元二角搖出而未勝者各得洋二十元（搖出而未勝之號）五二四 
　　第四次贈珍賽（路程）一哩四分之一馬名　騎師　重磅　獨贏　馬位㈠北京城ＣityofPeking海而一六一　八六二　一一八０㈡蒙司帶ＭoonStar派得生一五四　四八五　八０九㈢等待郎來ＤaddyLongLegs白克而一五五　二０六　三三九總共三一四四　四八二八 
　　共七匹馬起步 
頭馬勝二乘二馬勝二乘（時間）二分五十五秒五之一（獨贏）十六元四角（馬位）（一）七元八角（二）九元一角（三）十四元九角 
　　（搖彩）頭獎二九五號二一四九元七角二獎四○一號六一四元二角三獎五九號三○七元一角搖出而未勝者各得洋二十元（搖出而未勝之號）六三六五二四五九○三○九 
　　第五次大比賽（路程）一哩 
馬名　騎師　重磅　獨贏　馬位㈠立克司堡Ｌyksborg海而一五七　一八０八　二七一四㈡好司必帶立的Ｈospitality派得生一五八　四六０　一０一七㈢司低姆米脫ＳteamMeter海馬惟去一四七　一七六　四六七總共三二二四　五九一六 
　　共十九匹馬起步 
頭馬勝二乘二馬勝四乘（時間）二分十七秒五之一（獨贏）八元（馬位）（一）五元六角（二）六元八角（三）九元（搖彩）頭獎一一三號二二四七元一角二獎四八一號六四二元三獎二三六號三二一元搖出而未勝者各得洋二十元（搖出而未勝之號）六五四一六○三四八六六四二六四二二○一七五七七四五三二○六一二二一九二五○二八七六五 
　　第六次再會杯賽（路程）一哩四分之一 
馬名　騎師　重磅　獨贏　馬位㈠雪物司褒ＳilverSpur白蘭　一六一　二０九五　二五五七㈡金菊ＧoldenChrysanthemum海而一五　四三五　九九一㈢生抽來司帶ＣenturyStar派得生一五一　三一０　七八五總共三五八八　五七九八 
　　共九匹馬起步 
　　頭馬勝半乘二馬勝二乘（時間）二分五十二秒五之一（獨贏）七元七角（馬位）（一）五元五角（二）六元四角（三）六元八角 
　　（搖彩）頭獎九八○號二九三三元二奬七二五號八三八元三獎七八一號四一九元搖出而未勝者各得洋二十元（搖出而未勝之號）六一六八○一二七四七六六七○二七六 
　　第七次新世紀賽（路程）四分之三哩馬名　騎師　重磅　獨贏　馬位㈠地告司好客ＴheGoshawk海而一五八　二五六　六七三㈡立雷申歇浦Ｒelationship黃賢一五八　三九二　五四四㈢雪而物雷克ＳilverLake胡會林一四九一三四　三０五總共二一七六　五五四０ 
　　共十五匹馬起步 
　　頭馬勝數乘二馬勝二乘（時間）一分三十九秒五之一（獨贏）五十五元八角（馬位）（一）十三元五角（二）十五元六角（三）二十三元九角 
　　（搖彩）頭獎一八四號三四八六元二獎八五九號九九六元三獎一一六九號四九八元搖出而未勝者各得洋二十元（搖出而未勝之號）八九三一○七五一○四二四六五四七九二八八七三三五一五一四三二六六六七九二二 
　　第八次大香檳賽（路程）一哩四分之一馬名　騎師　重磅　獨贏　馬位㈠立生飛Ｌissehfield思九一六四　四九０七　三四五五㈡阿太門Ａtaman沙各洛夫一五二　八四六　一三七六㈢克班雷矮司ＣapellaEyes海馬惟去一六一　一七九　四七六總共七０三一　七四四三 
　　共七匹馬起步 
　　頭馬勝二乘二馬勝半乘（時間）二分四十七秒五之三（獨贏）六元四角（馬位）（一）五元六角（二）六元六角（三）九元八角 
　　（大香檳）頭獎一五四七七號七七九一○元二獎一五五八九號二二二六○元三獎一八九○號一一一三○元搖出而未勝者各得洋一千元（搖出而未勝之號）一○○九一五七○四四八○九九六七八一二一九八七二六六一二五七二三二一○七五一一三九五三一二四八八一二五六九四八五二○六六八九三一七二八五六一七一一五一四二七○七八一五○四八四○四一○○九七五八六六 
　　第九次失望杯賽（路程）九法郎馬名　騎師　重磅　獨贏　馬位㈠御龍ＩmperialDragon派得生一五五　四八一　九三四㈡地牌生ＴheBison劉順德一五二　二六七　五二０㈢發蘭司飛Ｆriarsfield吼達一五三　二二一　三三八總共三八一五　六０八五 
　　共十五匹馬起步 
　　頭馬勝二乘二馬勝一乘（時間）二分三十五秒五之二 
（獨贏）三十五元六角（馬位）（一）十一元五角（二）十六元八角（三）二十三元一角 
　　（搖彩）頭獎一三九三號四七五九元三角二獎七四六號一三五九元八角三獎五七八號六七九元九角搖出而未勝者各得洋二十元（搖出而未勝之號）一五一六一○六三一八二一一八三三五三四二六二八一一二二八八九九六八五七一○三二 
　　第十次大看台賽（路程）一哩四分之一馬名　騎師　重磅　獨贏　馬位㈠拍紙飛Ｐatsfield思九一五三　三二五九　二七七０㈡箱根Ｈakone劉順德一四七　六一一　　六九八㈢破兒司帶ＰoleSter派得生一五　二五八　六九五總共四八四二　四九九八 
　　共六匹馬起步 
　　頭馬勝二乘二馬勝半乘（時間）二分五十二秒（獨贏）十六元四角（馬位）（一）五元二角（二）五元八角（三）五元八角 
　　（搖彩）頭獎一三七七號四三一六元五角二獎一三七二號一二三三元三角三獎五二號六一六元六角搖出而未勝者各得洋二十元（搖出而未勝之號）一○三四七九一一三一 
　　第十一次初學騎杯賽（路程）一哩半馬名　騎師　重磅　獨贏　馬位㈠黃龍ＹellowDragon恩卡納沙一四八　九三一　七三五㈡翁納歇浦Ｏwnership啞石羅一四二　五八四　八六九㈢意辣佛勝Ｅlevetion伍寳初一四八　二０五　三五六總共三五四一　三七三０ 
　　共十二匹馬起步 
　　頭馬勝半乘二馬勝二乘（時間）三分三十秒五之四（獨贏）十四元六角（馬位）（一）八元二角（二）七元七角（三）十二元八角 
　　(搖彩)頭獎一三一一號四三三四元二獎一二五七號一二三八元三角三獎七七號六一九元一角搖出而未勝者各得洋二十元（搖出而未勝之號）四○六一一五八九八八四七六九六一二七六四二一四一九四六六 
[脚划船肇禍撞激他船女孩落河斃命]  
　　鹽城船户陳登銀此次從内地裝載三和土來滬交卸前日下午駛至曹家渡洋橋口停泊忽有胡長明之脚划船裝運茶葉等物駛來與陳船碰撞時陳船後梢有三歲之女孩小妹被激落河一時衆人大聲喊救打撈胡船當即圖逃經陳船追獲押送水巡隊並有在曹家渡爲紗廠小工之李壽鈞到隊作證奉飭就近移送四區四分署函送法庭經檢察官研訊之下判胡收押證人退去着陳趕往打撈女屍俟撈獲後再行投騐 
[閘北慈善團放米施粥消息]  
　　定今日繼續施粥明日照常放米 
　　閘北慈善團設施粥廠於太陽廟自上年陰曆十二月初七日開放每日就食者有四五千人至除夕日止暫停度歲准新正初五日（今日）繼續施放該團並於年終二十九·除夕·兩日在粥廠敬給貧民米票到慈善團憑票給領除夕日自晨至夜計有五千餘人到團領米男婦老幼極爲擁擠兼之晚間大雨如注經該團主任王彬彥君親督司職冐雨維護老者幼者親行扶掖計發米五百餘擔並擇其最貧而無告者給以錢洋俾度殘歲茲因新歲暫停　 
准正月初六日（明日）仍在該團照常放米至陰曆正月二十日止 
[仁濟善堂提前施診]  
　　本埠雲南路仁濟善堂常年施診給藥向例自陰曆正月半後開診近因滬上貧民日多就診日衆該堂爲體恤貧民起見特提前於十日（即陰曆初六日）開診仍祇收號金五十文云 
[滬南東區商聯會聯歡會啟]  
　　滬南東區商聯會昨致各會員函云敬啓者歲肇龍躚時逢貞元之會春生黍谷人歌大有之年本會爰訂於古曆月之六日下午一時假泉漳會館開春節聯歡會届時對景抒懷允符盍籫之契開機攝影常留雅集之圖佳興所同當共賞茲令節軒車速駕是所望於羣公肅佈寸箋敬頌春祺滬南東區商業聯合會啓 
[海員工會遷移會所]  
　　中國海員工會上海部以東百老滙路會所地址狹小不敷辦公業於日前遷入北四川路十五號二樓昨已通告各會員知照云 
[請修道路]  
　　南市大東門外大街一帶道路狹窄名項車輛往返時常擁擠交通阻塞行人不便自老白渡街道在後面肇嘉浜塡浜退屋放寬　 
路面後各項車輛俱改道該路惟經過之吳家衖·油車街路仍狹小如故且高低不平現經商界發起擬將該處路面修整以利交通故已公函滬南工巡捐局請將是路工列入要工項下提前赶緊修築平坦以便運貨云 
[凌虐雛妓之拘究]  
　　鴇婦文阿玉在北四川路二百號門牌開設雉妓院終日將幼妓楚林阿生百般凌虐以致遍體受傷被專查妓寮之西捕摩豪查悉前日往將鴇妓一併帶入捕房飭將文鴇轉送公廨管押兩妓暫留濟良所候解廨請辦 
[陸和泰被控判交一萬兩保]  
　　天津路晋安錢莊司賬紹興人陸和泰被其主指控私將計洋二萬八千元之莊票向在逃之王濟鳳掉換無價値之莊票形同欺騙等情經總巡捕房派探李三福於四號晨將陸拘解公共公廨請究原告晋安號代表趙敬軒偕羅傑律師到案陳明案情即由中西官諭被告交一萬兩保展期七天再訊 
[空白支票騙貨之控究]  
　　甯波路二百二十五號門牌協泰昌五金店係甬人何景堂等股開因陰曆年關難渡遂出立福建路德康錢莊之空白支票分向新閘路二千一百十九號門牌馬棉花店·廣東路五十一號門牌陳初雲帽店·直隸路一百三十九號門牌潘緯順襪店·購値銀數百兩之貨物變價濟用所欠甯波路二百十三號門牌王瑞記包飯作之膳　亦以該項莊票搪塞嗣各該店主持票向德康莊兌現始知其並無欵項存儲該莊遂投老閘捕房報告派探朱漢波協同西探至協泰昌查拿股東祗獲回景堂一名餘皆避匿上月三十一號晨中西包探將何解送公共公廨請究所供語多支吾經李襄讞商之美雅副領事諭被告收押展期十四天再訊 
[米店指控同業擅取白米]  
　　梅白格路豐昌米店經理蔡　亭指控萬源米店周春林·聚興盛米店周蘭根·於本月三號擅至店内取去白米若干而周春林並將伊誘往閘北華界私行監禁等情經新閘捕房派探何正喜協同西探將兩被告拘獲翌晨解送公共公廨請究被告延羅傑律師與原告之律師略辯數語中西官諭被告各交二千元舖保見證王廣福·曲召豐兩人各交三百元保改期再訊 
[控私用賬洋案兩起]  
　　梅白格路豐昌米店司賬鮑鐘祥被控私用賬洋三千元經新閘捕房包探趙子仁於四號晨拘解公共公廨請究中西官略一質訊判鮑交一千元保候訊又江西路怡　洋行寫字松江人李杏村亦因私用賬洋一千二百元被控由探孫德福拘解公堂判交八百元保候訊 
[金號股東之控案]  
　　永隆金號股東兼監理邵挺如以股東兼襄理林民惠（即李德修）虧空賬欵一萬餘金並不徵求各股東同志將號内賬簿送交所請之律師清理賬目故延樊克令律師控林於公共公廨業已由廨諭令原告先交三千兩保飭傳被告到案着交六千兩保並着將賬簿交呈公堂候核 
[出售磁質裸體人物之科罰]  
　　南京路一百五十八九號門牌陶正昌磁器店近從江西運到大批磁質裸體人物購者頗不乏人事爲總巡捕房包探王金壽偵悉出資向該店購得兩具呈請捕頭察閱之下以出售此項穢褻物件有礙風化特派西探長堯克協同包探至該店搜查共獲十八件因控該店主陶理堂違犯新刑律第二百九十三條本月一號晨將陶傳至公共公廨請究即由捕房律師上堂陳明案情並由中西包探將裸體人物逐件呈案質之被告陶理堂供稱現年七十一歲此店開設已有三十七年我係磁業公所會長湖北會館副會長店中抄出之物係雇夥龔少春所有龔已到案等語並延律師代辯又據龔少春供此項磁器係友人從江西帶來由我代賣店主並不知情云云關讞員核供商之英馬副領事以違禁物品旣在被告陶正昌店内搜出則店主應負責任遂判陶理堂罰洋二十元充公裸體磁物銷燬 
[運碱漏稅請補繳之照准]  
　　南市益成碱作去臘因在北市運來土碱九十餘方被顏料業公所司員查獲漏稅即行扣留後將碱併送稅務總公所存候照章科罰在案茲聞事後該作經理倩人代求願補繳稅欵請予免罰以恤商艱等由當經張所長姑念該商一再陳懇苦衷准予知照該業認商照徵稅欵外着該商將貨領回並取具切結以後如再偷漏定予重罰不貸 
[治瘰癧不愈之控案]  
　　洪秉溪去秋頸患瘰癧因見虹口天潼路二百三十八號門牌懸　專治瘰癧招牌遂入内求醫醫生廣東人鄭耀棠索取醫費洋二　 
百二十元言定不愈還洋洪被其醫治後厥疾反日形沉重頸項右部臃腫異常備受痛苦洪始悟爲鄭所誤向其索回醫費鄭不肯還因延律師控於公共公廨請求追還所付醫費外並要求賠償損失洋五百元公廨因鄭有逃避意思乃以特别傳單將其傳案着存現洋七百二十元保出候訊適届舊曆年關鄭需欵開銷延海思克帮辦陳子棠律師到廨請求將保洋發還准鄭具結候訊而原告之律師張籋雲極端反對並稱請堂上察視原告患處是否如被告辯訴狀内所謂已經大好抑係沉重且自起訴後被告已將招牌卸除今若果將保洋發還勢必離滬云云兪襄讞得稟商之美雅副領事諭被告不准減輕交保 
[病斃男屍准予免驗]  
　　南碼頭達昌里口昨晨倒斃無名男屍一具經二十五保十二圖地保李文沼查無家屬投報地檢廳稟請相騐車檢察長於午後委派張檢察官等正欲詣騐即據婦人倪崔氏到廳稟求免騐張君命傳案研詰據該氏供稱南滙縣張江栅人住居治下陸家浜爲人洗衣達昌里口死者是小婦人之子名倪阿毛今年四十六歲貪吃懶做故無恒業游蕩在外又有疾病此次因病倒斃今日經人告知往看屬實爲此來案請求免騐婦人自願棺殮問官准如所請着具結送查速往收殮 
[獄犯病斃之檢驗]  
　　獄犯秦道根前奉法庭判决送監執行茲因染病發往新普育堂醫治無效延至昨晨斃命堂中函致地檢廳委許檢察官等蒞堂驗明因無屍屬判由堂棺殮 
[水巡捕房人員之更替]  
　　海關水巡捕房捕頭梅羅在差年久年近花甲現擬往北京等處游覽風景曾於夏曆去臘呈請稅務河泊兩司給假六個月業奉批准遺缺即以副捕頭胡達夫（英人）代理所有華包探何春生因年老力衰懇請辭職亦奉批照准　遺包探一缺查有門差葛瑞卿當差多年堪以升充並以二號華捕王珊林拔充楊樹浦分捕房包探昨已分别到差辦公矣 
[朦控扣留車輛之拘究]  
　　閘北新民路飛星黃包車公司放租頭目張正才除夕日扭車夫趙大祥至四區控稱趙拖欠車租不還另向劉金生之新開公司内拖車違背同業慣例等情經劉署長訊問一過諭令出外自理免予拘留詎今正初二日劉金生投四區二分所朦控張正才扣留其車輛經倪署員派警至該公司將張拘去收押昨日趙大祥仍拖劉之新車經過新民路又被飛星司帳瞥見鳴警拘入四區押候訊辦 
[藉端歛費之敗露]  
　　去冬邢家木橋客民所居之草屋又遭大火焚去數百家事後曾經陸警廳長捐廉賑濟被災客民並責成五區一分所禁止客民仍在原處蓋造草屋日前該所署員焦福履接得鍾得裕王裕元等具名郵遞之書信一封函中謂我衆客民已按户認繳使費洋兩元交代表林福文彙送貴警所何以仍遭禁止等語焦君以此事關係警界名譽虚實均應澈究先傳具名之鍾王等到案研訊槪不承認焦君遂親往該處詳細調查據張春來聲稱每户出洋兩元果有其事共計六十餘户由我收下轉交與林福文以備將來雇用更夫預防火患嗣因官廳嚴禁已將該欵挨户發還云云焦君傳到林福文·王玉春·鍾得裕·張春來·趙金友·吳阿雲·王春樓等七名轉送警廳司法科核辦 
[指控掘墳盜取殮物　]  
　　本地人李阿榮被住居星加坡路三百九十五號門牌之馬阿大在公共公廨刑事科狀控於一月十九號帶同多人盜掘尹家祖墓盜取遺骸殮物等情上星期四由戈登路捕房派探陳廣義將被告逮案請究原告代表律師到堂聲請改期准被告以二百元取保遂山李襄讞與美雅副領事會判被告交二百元保展期十四天再訊 
[冒抄電表乘間行竊]  
　　寗波人李明傑於一月二十九號冐充工部局電汽處雇員以查抄電燈火表爲由闖入威海衛路三百九十六號門牌沃榮才家乘間竊取衣袍一件携贓至勞合路二百九十五號門牌押店質洋化用旋經沃察悉被竊即投該管捕房報告派探居阿福將李查獲吊出原贓翌晨解由公共公廨中西官質訊之下以其尙有别案諭令押候查明訊辦 
[地皮糾葛案之覆訊　判候踏勘後再核]  
　　沈孟侯與吳金發爲地皮糾葛涉訟法公堂判沈敗訴茲沈不服初審判决提出理由請求覆訊經中西官核准於本月二號傳訊先由原告律師郭蘭克稱原告於光緒年間購進薛華立路對過地皮三方共計二畝四分零九毫與吳金發之地毘連旋托逖百克律師轉換道契丈量得該地缺少六分四釐六毫查得所少之地實在被告吳金發之地内向論不服故此投案起訴惟該地原告未曾買進之前向來由被告租種即在斯時被渠更動佔去現查被告之地多出八分一釐顯係原告所少之地請求堂上實地踏勘即能明白等語被告由博勒律師代辯稱按照中國習慣各人所有之地均以界石爲標準往往有單多地少地多單少之事丈量時以四址爲證决不能以自己之地缺少而將鄰居之地丈量之理凡購買地皮須將地丈量按多寡之數再論價目今原告何以當時不將地皮丈量而貿然買下實有不合即使確係地皮缺少應向出賣人理直與被告毫無關係况雙方之地以半浜爲界限今浜仍在豈有佔地之理且原告之地向來是唐姓耕種並非被告所種求請查察聶讞員商之法總領事韋君判退去聽候踏勘後再行核奪 
[李楊金請求覆訊後之判詞]  
　　李楊金前延普萊梅律師代表投法公堂控葉和尙盜賣地產等情旋因李不服初審判决提出理由請求覆訊經公堂傳訊之下判候下堂諭飭遵現由中西官商明堂諭判曰此案初審堂諭判令葉和尙交還李楊金洋二百四十元等情原告不服判决請求覆訊總之該地須證明究係何人之產始行折服本覆審公堂迭次傳訊經地保等證明該地確係李楊金之產應着葉和尙將三百七十七號五分六釐五毫之地交還李楊金如不能交還須照市價賠償買主蘇寅福未得地保簽字擅自收買亦有不合本案未了之前不能卸職初審覆訊堂費歸葉負擔 
[大信公司股東糾葛之堂諭]  
　　大信公司主唐維生前與嚴汝霖李貴友等股東糾葛涉訟法公堂迭經傳訊判候下堂諭飭遵茲經中西官商明堂諭判以案據原告控嚴等無故解散公司一案准派達理會計師查賬再核雙方請追損失應毋庸議堂費三十元歸唐負擔 
[烟案與敲詐併究]  
　　潮州人童阿海在北浙江路南洋里門樓上私設燕子窠容留烟客殷香樵·錢阿大·等私吸鴉片烟被無業流氓李子祥·王阿榮·等前往敲詐勒索陋規爲車務總巡史賓林斐爾氏訪悉日前督　 
同西捕前往將童等一干人拿獲連同烟具帶入捕房飭將衆人管押候解送公堂請辦 
[高昌廟一帶之禁賭]  
　　淞滬二區警察分駐所巡官許荃鎭以高昌廟地方爲軍事區域海陸軍士兵聚集之所當此舊曆新年境内茶館居户抽頭聚賭者甚衆若不嚴行禁止誠恐海陸軍人被其引誘故於昨日親督長警分往境内各茶館嚴諭禁止賭博違干拘究 
[普善山莊十二月份善舉報告]  
　　昨日閘北普善山莊陰曆十二月份報告共計掩埋大柩七十九具小棺一千六百四十三具施出空小棺四百七十六口骨　檢骨一百三十　又四十一具中醫院施診給藥二百八十一號西醫院施診給藥二千三百四十號云 
[誌謝]  
　　昨承大東書局惠贈「半月」第三卷第十期春節號一册（是期内容更富佳搆更多）又大世界惠贈正月份遊劵二十紙（該塲本年新添游藝多種頗足資游春者之消遣）誌此併謝 
來函 
[李伯涵李叔明來函]  
　　客歲除夕同仁輔元堂施給米　先期在東喬家浜中間一段即近舍間門前分立東西笆門届時天雨泥濘貧民來聚四五千人爭先取票秩序凌亂擁擠傾跌致跌斃大小七命之多鄙人睹茲慘狀心憫難堪茲有擬與該堂商榷者二端㈠地點喬家浜爲東西衝道阻碍交通數小時之久行人居户俱感不便宜另借公共場所行之如公共體育場之類可聚萬人左右嘉惠貧民之舉當無不贊其成以後宜預定地點公布之㈠時間晚上數千貧民暗中摸索母子分散大呼小啼紊亂萬狀該堂宜改在白晝行之規定某時至某時按名分發逾時來者不給貧民無漏發之虞當事人免乾没之嫌博施濟衆大張曉諭可不以晝夜分也往者不咎來者可追此次肇事善不敵過旣爲該堂白璧之暇願此後將芻蕘之見從長討論之是所欣幸請將上情刋入來函以紉公益專此敬賀年釐李伯涵李叔明拜啓住本埠小南門内東喬家浜八十八號三層樓 
公布欄 
[江蘇高等審判廳]  
　　民庭判决蕭金奎等與毛煥章因債務涉訟上訴一案（判决主文）上訴駁斥第二審訟費由上訴人負擔陳景爃與陶煥雲因租房涉訟不服第二審判决上訴一案（判决主文）上訴駁斥第三審訟費由上訴人負擔蔡啓英與蔡陳氏因管理遺產涉訟不服第一審判决上訴一案（判决主文）上訴駁斥第二審訟費由上訴人負擔仇叙寳與仇百祿等因損害賠償附帶民事訴訟不服第一審判决上訴一案（判决主文）原判令仇士榮返還繆硯香洋十五元錢三千六百文棉被三條大小斧各一把鋸子一把之部分廢棄被銀上訴人繆硯香其餘之請求及上訴人其餘之上訴均駁斥本審訟費兩造各自負擔蔣康伯因被王益民訴匿子不服命令提起抗告一案（判决主文）抗告駁斥抗告費用由抗告人負擔吳富廷與顧蓮生爲債欵涉訟再審一案（判决主文）本件再審之訴應由原第二審之吳縣地方審判廳管轄刑庭判决宋祖根等詐財斃命上訴一案（判决主文）本案上訴駁斥張永壽竊盜罪上訴一案（判决主文）原判關於處刑部分撤銷張永壽侵入竊盜之所爲處五等有期徒刑二月褫奪公權全部終身未决期内覊押日數准以二日折抵徒刑一日其他上訴部分駁斥訴訟費用由張永壽負擔劉長綱爲劉義韞輕微傷害上訴一案（判决主文）原堂諭關於劉義韞罪刑部分撤銷劉韞同時下手輕微傷害劉朱氏之所爲處五等有期徒刑二月其他上訴部分駁斥訴訟費用由劉義韞負擔吳德明强盜罪覆判一案（判决主文）初判關於吳德明部分撤銷吳德明共同强盜之所爲處一等有期徒刑十年並褫奪公權全部終身未决期内覊押日數准以二日折抵徒刑一日　　安等因强盜罪覆判一案（判决主文）本案初判核准温耀庭等因販賣鴉片烟及妨害公務罪上訴一案（判决主文）本案上訴駁斥林元記等因被訴强盜罪覆判一案（判决主文）初判關於林元記葉德興部分核准柳必堯等因强盜罪覆判一案（判决主文）本案關於柳必堯輩良幹陳世新周道基柯文反部分發回寳山縣知事公署覆審温耀庭因販賣鴉片及妨害公務罪聲請停止覊押一案（判决主文）温耀庭繳保證金七百元准予停止覊押李春山等因營利和誘罪上訴一案（判决主文）原判關於王老七罪刑及連帶負擔訟費部分撤銷王老七無罪其他上訴駁斥沈善夫爲被訴詐欵呑匿不服海門縣批示抗告一案（判决主文）本件抗告駁斥 
　　批示苗氏狀一件爲請飭交保由狀悉查本案業由李文仁提起上訴仰候轉送大理院核辦可也此批 
[江蘇高等檢察廳]  
　　批示高連芹一件聲請移轉管轄由狀悉於未判决之前不能推定　决不公即使如訴狀所云亦非無上訴機關足資救濟况查該民係原告訴人資格依例無聲請移轉管轄所請未便照准徐幹臣一件請求易科及先行交保由狀悉據稱殘餘刑期僅十餘日即無聲請易科之必要至狀請先行交保無此辦法所請各節均無庸議此批張桂全張趙氏一件請令滬廳提起公訴由狀悉查此案業經本廳令行上海地檢廳法辦在案等如有申訴事實應即逕向該廳陳訴可也此批金和尙一件追加理由由狀悉候送同級審判廳核辦此批王立一件訴稱得賄私和由狀悉所訴是否屬實仰候查明核奪此批金宗淦一件訴選舉舞弊由狀悉此案已令縣查明呈覆仰候覆到後再行核奪此批朱俞氏一件爲夫朱品祚請發原縣執行由狀悉候審廳送卷到廳再行核奪此批張芝山一件聲明上訴由狀悉候調卷核奪此批陳經文一件補陳理由狀由悉候卷到核奪此批王阿大一件聲稱無力繳金請并執行由狀悉准予照判執行此批金國珍金興元一件聲明上訴由狀悉候提卷核辦此批 
[上海地方審判廳]  
　　民庭主文一件李文仁聲請將苗氏交保由狀悉查苗氏係由同級檢察廳送新普育堂留養能否交保仰該聲請人逕向同級檢察廳請求可也此批一件裁徐周氏與傅徐氏嫁費抗告一案（主文）本件抗告駁斥抗告費由抗告人負擔一件判孫張氏與陳八車輛涉訟一案（主文）孫張氏之請求駁斥訴訟費由孫張氏負擔一件裁龔佐周與施莘如花欵執行抗告一案（主文）本件抗告駁斥抗告費用由抗告人負擔一件裁丁庠記與劉四等租屋聲請假扣押一案（主文）丁庠記之聲請駁斥聲請費用由聲請人負擔刑庭主文一件判郭鎭海侵入竊盜及慕思附帶民訴一案（主文）郭鎭海受寄贓物之所爲處五等有期徒刑六月未决覊押日數准予折抵郭鎭海應將慕思被竊之工部局所贈高約十英寸大銀杯一只青年會所贈高約七英寸刻成龍形大銀杯一只網球會所贈高約七英寸銀杯一只又高約六英寸銀杯一只賽跑會所贈刻成龍形日本銀瓶一只如軍用水袋式又大約四英寸高約一英寸深約四寸銀盒一只工部局商團賽槍會所贈銀匙羹六只刻成龍形銀香賓杯一只表面刻成龍形銀自來火盒一只裏面刻成金紋新銀匙羹十二只高約八英寸蓮花形銀花瓶二只高約四英寸寳塔形銀胡椒瓶兩只高約八英寸闊約四寸半大銀像架一只蜘蛛形銀大餐單架一只　約四英寸中間有一英洋形銀香烟灰盤一只刻成龍形銀自來火盒一只衣袋中用刻成細紋銀自來火盒一只銀糖瓶内有淡紅玻璃瓶兩只高約九英寸闊約十英寸匙羹一只刻成花朶銀羹十二只銀鹽瓶六只圓形小銀像架一只内有童子像二個刻成龍形銀自來火盒架二只古銅佛一座銀茶壺一把銀糖盅一只長約十英寸長形銀五味架一只内有小瓶四只高約六英寸銀早餐五味架二只内有瓶三只高約四英寸鍍銀糖　盅一只交案給領訟費歸郭鎭海負擔以上二月八日 
[上海地方檢察廳]  
　　批示劉王氏狀悉此批李樂氏案已起訴所請不准此批徐蔭庠狀悉候偵查核辦此批劉眉友狀悉仰即來廳候訊此批邱李氏等狀悉該氏一再請求姑准送審核辦此批徐金南狀悉案已起訴候送審廳核辦此批王定芳狀悉前已明白批示多凟無益此批柳阿美狀悉旣經明白批示仰即遵照此批以上二月一日 
 
 

Page 16

 
 
第一萬八千二百九十八號;中華民國十三年 西曆一千九百二十四年二月九號
星期六 * *自由談[  映霞]  
春節號（二） 
[舊曆新年感言] [  徐冷波]  
　　這眞是天下所希聞古今所未有的奇事中華民國自從改用陽曆以來已有十三年了照理大家應該已完全改用陽曆不想在一般人們所公認商業最發達文化最興盛的上海竟還有許多人在那裏沿用舊曆新年我每天夜裏從城裏回來所經過的地方却没有一家店舖不是關着門没有一家大公司門口不是貼着舊曆新年休業幾天字樣兼之這兩天又是落着雨極目四顧不見人影就是素稱熱鬧的南京路一帶經過那地方也覺得陰慘慘的祇有少數行人在那裏踱來踱去宛若喪家之狗胸中似有無限伊鬱狀雖狼狽情實可憐街路兩旁的電燈忽明忽滅側耳遠聽但聞淅淅瀝瀝的雨聲和那家家户户的賭博聲互相應和我幾乎疑惑我自己的身體已不在人間了唉！這就算是舊曆新年這就算是舊曆新年的景象我實在不願意寫這種景象我也不忍再把這種景象寫在潔白的紙上使讀者見了不快了 
[甲子談] [  舍予]  
　　今年甲子甲爲天干之首子乃地支之始眞所謂兩頭大了俗說一人娶兩個妻子不分正偏是兩頭大如今南北未曾統一不是也呌兩頭大嗎 
　　菜館裏寫賬單往往的省筆明明吃的鴨子開出賬來是甲子甲子也進了廚房了 
　　我的表弟韓天受他乳名呌甲子今年甲子他那乳名當令人人得而喚之了 
　　甲字倒看像由字出頭像申字甲子年的申報自由談和我這段甲子談都有點關係所以寄與瘦鵑君 
[新年十紅詞] [  蔣祖垚]  
　　莫將得失問蒼穹文字無靈不送窮爆竹聲中年事換又書春帖擘箋紅 
　　家庭團叙樂融融頌獻椒花笑語同更喜歲朝多韻事甕頭新撥狀元紅 
　　陽和解凍起條風景入新年便不同報道春光消息早梅花已放一枝紅 
　　銀燭高燒夜未終呼盧喝雉興無窮要郎識得相思苦骰子玲瓏刻骨紅 
　　大袖方袍氣象雄莫嗤頭腦太冬烘賀年舊俗終難革名帖飛來片片紅 
　　人來人往忒怱怱利市家家十倍豐狂客不知歸去晚酒樓猶倚夕陽紅 
　　自憐生小太玲瓏羞學時妝兩鬢蓬姊妹不知儂意緒强邀今夕看燈紅 
　　翩然豔影若驚鴻忽地相逢語未通爭說時新花樣巧絨繩衫子淺深紅 
　　景物年年點綴工笙歌猶是太平風誰家兒女多閒興射覆分曹燭影紅 
　　歲月蹉跎逝水東劇憐臣朔腹空空傷時别有閒中感自寫新詞賦十紅 
[鼠考] [  鳳鳳]  
　　十三年太歲在甲子子屬鼠爰作鼠考 
　　鼠穴虫之總名（說文）十二生肖之首（易繫辭） 
　　水鼠穴水而居食魚蝦以生似鼠而小名爲水鼠（雲仙雜誌） 
　　冰鼠冰鼠生北荒之積冰下其皮毛柔可製爲席（東方朔云） 
　　火鼠生西域及南海火洲山土人取其毛以績布名火浣布（神異經） 
　　陰鼠陰鼠生於炎山（山海經郭璞序） 
　　耳鼠丹熏山有獸狀如鼠能以其尾飛名耳鼠（山海經） 
　　天鼠天鼠之膏可治耳聾（王羲之十七帖） 
　　香鼠河南禹州密縣雪霽山有香鼠長寸餘齒鬚畢具其香似麝踰大路則死（字彙） 
　　䖪鼠烏名栒狀之山有鳥狀如雞而鼠毛名曰𧉥鼠（山海經） 
　　婦鼠虫名瓮底之虫其名曰婦鼠婦亦作婦或作　（爾雅） 
　　李鼠木名又草名（本草） 
　　兒鼠凉州地有兒鼠者似鼠似雀與鳥同穴而居土人呼爲兀兒鼠（廿肅地志）（鳳按此即尙書所謂同穴鼠也） 
[趣劇豬鼠更] [  賡夔]  
　　（幕啓）豬上 
　　豬（笑介）人家稱我豬仔豬仔我又何妨已是笑駡由他笑駡好官我是爲之也嚇嚇　 
　　鼠（隱豬身後聞豬笑聲躍出）豬啊且莫得意你命運已終還不自悲反而得意非常呵呵大笑你這呆貨滾開去滾開去 
　　豬我豈不知我要走了只是久於斯位未免戀戀不捨我憑了我本領居然得到不少意外之財······ 
　　鼠（注意聽介）什麽你說什麽 
豬（大聲）財呀 
　　鼠（奇介）你且說來什麽裁不裁裁兵麽那是不配你說的 
　　豬我說的是錢財的財啊 
猪仔枉法曰過莫任鼠輩橫行图 
　　鼠（怒介）好不要臉的東西又說什麽錢財不錢財唉你這害人的不要臉的東西 
　　豬（冷笑介）鼠啊你難道不要錢財的麽只怕說了容易做却艱難啊 
　　鼠莫再談了滾罷 
　　豬（戀戀不捨介）走便走······（走介）唉現在說得好漂亮做出來也和我一樣 
　　鼠（注意聽介）我且自勉莫被這猪說着了也鼠下（幕閉） 
[新年小釋] [  劉恨我]  
　　新年二字見於周代之前書曰咸與維新周禮正歲年以叙事也 
　　歷法以地球繞日一週爲一年即一歲也命歲爲年始自成周周以稼穡爲重年穀每歲一登故稱歲爲年新者舊之時稱而事物之始新年者一歲之始而革舊爲新之義也 
　　定年之始因時因地而畢埃及曆法以地球距日最近之日爲歲首謂之陽曆今各國遵行之故以地球距日最近之日爲新年之始中國用陰曆其歲首隨代而異夏建寅商建丑周建子現所用之陰曆依夏建與陽曆相差一月有餘自改行陽曆於是曆有新舊之稱而年亦有新舊之異矣 
[甲子測字] [  丁戊]  
　　甲子歲朝春百事停頓賭錢我不來測字玩玩 
　　先測甲有首有尾是申無首無尾是田有首無尾是由無首有尾是甲甲字縮頭其於魚也爲甲魚今年縮頭的大利市講自由者不大對勁甲字者由字之顚倒自由大都有始無終而甲則收梢甚穩 
所以一般甲士可以醒悟醒悟功成名遂身退 
　　再測子字子字在中國社會上占重要位置凡有學說傳世皆稱子孔子孟子孫武子子上加子孫字爲子系子系今年大出風頭除了孫美瑤不到子年便已槍斃外南有孫文孫傳芳北有孫寳琦孫洪伊還有孫武孫岳孫美松一定要見個勝負其於生肖爲鼠鼠肝鼠膽鼠牙鼠目鼠德不足鼠運可走今年灰鼠皮銀鼠皮必大利市鼠疫則愼防流行這個年頭最穩健攀攀相好豈不知子加女爲好麽最像煞有介事是做學生子字上一頂大帽子多冠冕 
[滑稽接財神法] [  履冰]  
　　新年已到商家店肆都是香花繚亂牲果雜陳恭接財神下降以卜今年之利市十倍但年年如是考其結果如念而償者百不得一可知彼等雖接財神財神固未光臨也須知猪頭三牲香花寳燭財神食之已慣見之生厭况烹煑則似熟實生調味則似和而澀財神一聞此種氣味當以其有碍消化不合衛生掉首逕去安能得其下顧哉鄙人以爲近時西餐盛行清潔可口爲人樂道不妨用以接神酒則用芬芳之白蘭地渭司格茶則代以濃馥之咖啡可可香花高挿瓶中刀叉雜列筵上財神有知自能嚵涎欲滴即刻命駕前來以嘗此破題兒第一遭之西菜滋味財神一到則今年之利市自可由十倍而千倍萬倍矣鄙人發明此法不敢自秘因以投諸自由談閱者固不妨自由嘗試也 
[鼠年雜說] [  鄭澤倫]  
　　猪年去鼠年來俗例新年多作吉祥頌賀之語然旺衡時局亂事方殷無一可賀者去歲猪年已應猪仔議員之兆今年鼠年其將應鼠議員之兆乎若然則每况愈下政局益形糾紛矣 
　　走獸中之最卑劣者莫如鼠寄生人居專爲人患常夜出竊食破損器具傷毁屋材而蟄伏於倉廪之間銷耗尤鉅以全國計之其損失不可勝計也且其生殖力最繁生百日即能產子每年四產每產五頭至十頭其生生之數駭人聽聞故常注意捕滅之或建築房舍種種設施以防其穴處藉减其生殖蔓延是亦一法也 
　　常見古人詈人之詞輙加一鼠字蓋惡之甚等於人之惡鼠也如輕賤人曰鼠子（見飛燕外傳）斥小人曰鼠輩（見三國志）謂小賊曰鼠竊（見史記）喻物之微賤者曰鼠肝又曰腐鼠（見莊子）言奸蠧恃勢者曰社鼠（見晏子春秋）他如詩經相鼠之詩剌人無禮也碩鼠之詩民困於貪殘之政託言大鼠害己而去之也然今曰碩鼠衆多將不吸盡民之膏血乎 
　　東波作黠鼠賦寫鼠之狡獪圖脫而人爲萬物之靈有時不免爲鬼物所欺可知智者千慮必有一失矣 
　　漢張湯兒時鼠盜肉湯搒掠之　爰書訊鞠論報具獄磔鼠堂下文辭如老獄官後卒爲酷吏人之殘虐蓋於兒時已具兇性矣 
　　鼠性多疑出穴多不果行路作倉皇之色如猶豫二獸恐人加害於己趦趄不前聞人聲而悚懼其爲膽小之物也至若宵小作事鬼祟潛藏毫無光明磊落之氣有如首鼠兩端矣 
[鼠年新希望] [  楊一笑]  
　　同治三年是甲子年到了民國十三年也是甲子年了六十一周逢甲子周而復始可不是重新起頭嗎除舊布新是我們所希望的 
　　南北統一如一家人希望融會貫通如鳥鼠之同穴民肥官瘦盛德可嘉希望捐稅減輕那麽碩鼠無食我黍了 
　　多開工廠可化莠爲良希望他們革面洗心也可少城狐社鼠之害 
　　政簡刑清能以德化民希望獄訟不興鼠無牙墉不穿了 
　　若對外交須上下一心希望堅持倒底不可首鼠兩端子年屬鼠故每句嵌一鼠字希望通國上下同心戮力除去一般黠鼠 
 
 

Page 17

 
 
第一萬八千二百九十八號;中華民國十三年 西曆一千九百二十四年二月九號
星期六 * *夲埠增刋 
[同濟大學附設工廠]  
　　吳淞同濟大學本爲德人創辦歐戰後即經吾政府接辦校長阮君校董沈信卿現爲便利學生實習並將出品推銷社會起見特附設工廠一所工程師均該大學敎授器械皆係德國名廠製造鋼錫機件均有出售工精價廉云 
[商務書館新屋將落成]  
　　寳山路商務印書館近在對面家慶里原址建築一新屋作圖書館及同人俱樂部之用自去夏起由魏清記公司承包動工迄今已將次竣工該屋共有五層四面均屬空地竣工後除一部分作圖書館外該館附設之青年勵志會亦將遷入改爲同人俱樂部聞將舉行開幕云 
[鄧民興號今日開幕]  
　　石路五馬路口鄧中興五金號經理鄧君錦初近爲便利虹口一帶主顧起見特設鄧中興第二支店於虹口天潼路頭壩路口定名曰「鄧民興」刻已佈置就緒定今日正式開幕電話爲北一八三四號云 
[天𢊍味精廠改組公司]  
　　本埠盧家灣天廚味精廠爲張林二君創辦延請吳君爲技師自去秋開辦以來所造之味精質白味鮮較外貨爲優故購者甚衆茲擬擴張營業改組有限公司招集資本藉圖發展云 
[手搖活動影戲機之製售]  
　　閘北香山路香興里鐵機影戲公司專製鐵機活動影戲每具有影片二百四十套售大洋七角五分近又新發明大號鋼質手搖活動影戲機購者更多每具售大洋二元五角云 
[福華藥房去歲之營業]  
　　三洋涇橋南首福華藥房專營西藥業務由西藥商陳君耀華等創設迄今將及一載營業日臻發達該藥房去年營業以制育良友及骨痛藥銷數最多二藥均爲德國哈德富醫生所發明成效頗著聞該藥房去年盈餘除各股應得官利一分外尙可派得紅利五分云 
[華德藥房開幕在邇]  
　　華德大藥房專售各種西藥及兼售化妝品等物於去歲開始建築現已就緒内部組織周詳門面亦頗高大日内即將舉行正式開幕禮云 
[志成製帽廠已成立]  
　　滬上各商店所發售之呢帽草帽多屬舶來品雖有二三製帽廠惟其所製之貨皆不能與外國來者相匹敵今有王永榮·薛振剛·王士才等十餘人組織志成公司製帽廠已經成立不日即可開工製造呢帽草帽二種想該廠出現當可挽回利權不少也 
[隨氣候變色之花卉]  
　　香山路香興里一一八號家庭化物製造廠於新年前運到大批晴雨花該花供挿案頭能隨天氣之陰晴變種種之顏色聞佳者每株售洋兩元普通者每株售一元云 
[申江大戲院重映「賴婚」影片]  
　　電影明星麗琳甘熙主演「賴婚」影片其名譽之大幾及全球上海大戲院先後共映二次每次約一星期之久而觀者仍不以爲厭最近在申江大戲院開映時往觀者仍形擁擠故該院擬乘此舊曆新年各界休業之時定明日起再擬開映一星期聞滬江影戲院亦將租映此片云（心） 
[觀「棄兒」影片後之評論]  
　　上海影戲公司新出之「棄兒」影片近又開映於申江大戲院記者耳其名慕其劇乃冒雨往觀之 
　　是劇配景極美麗惜光線微有不足各人做工均有可取然最有精彩者當推飾棄兒之但二春但君年僅六齡天資聰慧每演至頑皮處令人生愛滑稽處則令人解頣誠不愧爲本劇中之主角吾國影戲界有如是童伶亦一可喜之佳象耳 
　　飾卜奇者稍嫌滯板惟助妻曬衣時在樹陰情語一幕尙佳飾其妻邢珍者遇金子昌時應露羞澀態方合村婦身分飾金子昌者表情過於生疎 
　　邢珍在田間採棉花忽遇子昌不知子昌由何處而來此處應有斟酌如增子昌在家竭想邢珍後再冒昧來訪則與情理稍能吻合 
　　子昌潛　嬰兒出邢珍醒覺時須十分悲痛以表示愛子之摯如是方合劇情子昌將兒棄於牆次棄兒周身纏以繩索然子昌自邢珍身旁竊取時固未見其身上有（賴婚）影片中之一幕（女者爲麗琳甘熙） 
包紮此中破綻未免太露金婢奉主命召汽車夫其婢即翻然出觀者類皆不知是女爲金婢此處亦略有疎忽吳惠卜奇行竊時卜入時吳在窗外迨警察至吳遁去卜猶以爲吳在也竟授贓物於警察此幕殊能使人捧腹惟不免拾外人之牙慧 
　　子昌爲吳惠所殺其屍係倒臥於地卜奇一見尙未審察何以遽知爲子昌導演者於此處似不關心子昌旣死其屍竟無結束亦未免失於毫忽 
　　飾金慧珠者表情尙佳惟乘汽車時欠自然邢珍見子昌遺影時顯沈痛狀頗佳惟飾金中表陳生者尙欠純熟慧珠月夜感懷能洒無限傷心淚表清亦佳 
　　卜奇在金女閨中胠篋邢珍聞聲奔入未顯驚駭之狀神情亦欠佳即其夫告金女時亦無哀感色且有笑容更屬不合慧珠被乃叔所斥蒙寃不白憤而出門棄兒追蹤其後此幕係脫胎於賴婚惟慧珠自半山滾下時不甚自然 
　　卜奇之所以能救金女者由於赴吳惠之約然何時與吳約劇中旣不表演又無文字說明亦覺不妥 
　　油燃積草猛火隨之金女與棄兒幾頻於危幸卜奇奮不顧身起而救之此幕演來令人自眩心悸極佳然吳惠之死於火竟不能見殊有缺憾卜奇救慧珠後如報知珠叔以汽車來迎尤妙 
　　綜觀全劇尙無大疵吾國影戲事業得如是成績將來之進步誠不可限量也以上所述不過聊就管見所及期有以改良非敢妄肆評論也（傳範） 
 
 

Page 18

 
 
第一萬八千二百九十八號;中華民國十三年 西曆一千九百二十四年二月九號
星期六 * *[評上海明星二公司新片]  
　　近月來最哄動社會之中國自製新片有二「明星」影片公司之「孤兒救祖記」與「上海」影片公司之「棄兒」是也二片均合中國社會心理以用意論前者敎孝敎節後不如之以結搆論後者略勝 
　　「孤兒救祖記」一片光線明晰較前進步可算中國影戲界的好現象 
　　「棄兒」光線固然不佳佈景設色頗具美術觀念嘆月·入林·等景可謂别出心裁惜乎劇本出自瘦菊先生手筆自脫不了他的著述本色（描寫下流社會情形是其特長）中國影片惟演員走路爲最難看尤以「孤兒救祖記」中之余蔚如（王漢倫）大足令人發噱而楊道生（邵莊林）以純摹西派差可人意夫走路亦關於關於恣態之美不可不細加研究致令觀客譁然不快耳 
　　或觀棄兒而謂余曰是片輕男重女片中女子多華麗靜嫻而男子皆下流小竊誨誣小人棄兒不幸六歲便是小竊予殊不平余曰以余單面的偏想或因該公司缺少正角少年的人材耳此或是我中國人尙未注重影戲事業之明證乎 
　　表演哭必須有淚中國影片之哭僅見目瞪口呆莫明其妙斯爲可憾新戲不有淚正以有聲可以代表耳「孤兒救祖記」片中蔚如因道生之死而泣影中僅見可憎（因其無淚而面目呆板故耳）之面目若無聲之新戲乃至不能表演且漢倫女士以粉敷太厚故淚時粉以淚起亦是一弊上海影片公司棄兒之鄰孩哭時略見淚潤棄兒之哭雖見有淚而不能十分清晣我見西方影片由旁面攝拍藉光線返照作用的可效法也（琢廬） 
[舊曆新歲中之通俗演講]  
　　舊曆新年已過各社團之熱心社會事業者均擬利用各界休暇時間邀集同志赴各重要區域舉行演講將有益之思想貫入一般無識者之腦海亦救國之一策也茲特略誌如下 
　　勵志宣講團該團各團員擬於明日（禮拜日）齊會總部分途演講「人民對於社會應作之事業」·「各界對於提倡國貨應盡之責任」·「社會不良習民慣將如何設法糾正」·等之重要問題主講者均係團員聞非團員亦歡迎臨時加入云 
　　工商友誼會該會定今日赴浦東演講並於昨日發出通告云逕啓者際此舊曆新年工商休假凡我同志正是服務社會之機會應當振作精神爲我國家爭一線之生機將來國富民强庶幾有豸茲特定於夏曆正月初五日（即星期六）下午一時出發向浦東等處演講届時務請各同志聯袂到會爲荷云 
[新春之團拜禮]  
　　定海同鄕會定海旅滬同鄕會昨日下午二時在平濟利路善長公所舉行會員團拜禮到職會員朱葆三·許廷佐·陳翊庭·蔣夢芸·李澤源·等一百二十餘人濟濟一堂頗極一時之盛團拜畢討論會員朱蘭芳等來函及發展會務等案均交本屆常年大會决議施行云　　北市米糧會滬北經售米糧公會昨因年關已過新閘橋一帶行家將於初六日（明日）開市誠恐米價有暴漲情事特通告同業定今日上午十時舉行團拜大會就便討論限制上市開盤米價以維市况民食錄其通告如下「本會定於陽曆二月九號即（陰曆正月初五日）上年十時開團拜大會討論各種事宜以便通過實行屆時務望早臨萬勿有誤」云 
　　江陰同鄕會江陰旅滬同鄕會定明日下午舉行團拜禮并備茶點·藉聯鄕誼云 
[江灣大香檳之得主]  
　　頭獎一五四七七號···得洋七萬七千九百十元 
　　爲萬國體育會會員處管門西人三人所合得　 
　　江灣新年賽馬大香橫昨日舉行頭獎爲第一五四七七號得洋七萬七千九百十元此票爲當日所賣出得主係萬國體育會會員處進出門口之管門西人三人所合得此後該三西人將不再爲管門云二獎一五五八九號得洋二萬二千二百六十元得主未詳三獎一八九○號得洋一萬一千一百三十元聞係體育會會員某某等五人中之一人所得因此五人於擲骰戲時曾以香檳票作注彼此流通未知此票落於何人手中也 
[童子軍消息]  
　　南洋附小舉行動員令南洋大學附屬小學童子軍曾連奪全滬童子軍比賽之錦標平日對于功課亦極力進行茲聞該團擬于本寒假期内夏曆新正初八日下午一時召集在滬各隊員一律制服在西門公共體育塲舉行動員令云 
　　普育學校舉行大露宿南市普育學校校長陸君隱耕對於童子軍極力提倡際此寒假之暇舉行大露宿及分隊比賽先期已發通告與各生家族并請正敎練員鞠君吉人籌備一切地點現已擇定浦東唐墓橋訂於夏曆正月初五日假求新和興小汽般二艘前往又該校應川沙縣立高小之請露宿在該院操場一宵聞兩校童子軍俱有各種表演以聯友誼在唐墓橋露宿時除練習功課外並開游藝會如西樂·口琴·唱歌·及拳術·訊號·救護等返滬期約在初八左右云 
[球戰歡聲]  
　　香港足球隊來滬比賽 
　　今日下午在公共體育塲舉行 
　　香港西人足球隊素負盛譽此次與漢口西人足球隊同時於舊曆除夕抵滬與上海西人足球隊比賽五日下午三時香港隊與上海隊在跑馬廳捕房操塲比賽結果爲三與三之比六日下午上海隊與漢口隊比賽結果爲十與零之比勝利屬上海隊昨日香港隊與漢口隊比賽聞上海隊與香港隊尙須定期再行比賽以分勝負本埠公共體育塲甲組足球隊已於日前開會議决定於今日（九日）午後三時與香港西人足球隊作友誼的比賽屆時當有一番激戰云 
[社團新訊]  
　　記者聯歡會之新職員本年度上海新聞記者聯歡會新職員業已揭曉茲錄如下（中文書記）嚴獨鶴（西文書記）謝福生（會計）嚴愼予（評議）許建屏·嚴諤聲·戈公振·管際安·潘公展·謝介子·張靜廬（庶務）陳冰伯·郁志傑·潘競民·范敬五·費公俠·陳敵生·（幹事）　 
管際安·潘公展（編輯）謝福生·許建屏（演講）潘毅華·蘇一樂·（娛樂）戈公振·馮樹華（體育）朱應鵬·沈延哲（藝術）張振遠·張滇叔 
　　娛樂會購劵者之踴躍家庭日新會·職工敎育會館·戲劇協社定陰曆初六日下午二時在南市小西門外陸家浜職工敎育館開娛樂大會聞省敎育會·中華職業學校售出劵數最多家庭日新會各會員亦紛紛擔任銷售至陰曆元旦日止已售出總數四分之三各幹事恐不敷應售特開會商議决定將餘劵内提出一百張開會日在會場門口應售其餘以半數存售劵處半數分派與各會員云 
　　閘北兩商會之聯歡宴閘北商界聯合會·上海商業維持會等兩團體昨午在恒豐路敬業里會所舉行新年聯歡宴到者兩會職員以及各商號代表等三十五人公推李廣珍陸端甫主席首由兩主席各進頌詞繼舉杯互祝酒至半酣後由商聯會幹事長孫慰英報告該會自去年改組以後之會務及出席閘北水電案之經過畢末討論今後兩會進行之計劃結果如下（一）兩會均爲商業團體且在閘北方面有同等事業故此後一切進行應從事互助（二）閘北市面日見發達各種實業工廠創辦及移設者日多但市政不修窒碍殊多故此後兩會爲振興商業提倡市廛起見對於市政一項應特别注意及之（三）對於閘北水電問題應一致貢澈初衷不爲外界誘惑（四）在閘北商會未正式成立以前擬以兩會名義組織一商事公斷處但先行徵求各商舖同意然後入手進行 
　　書畫保存會反對盜經北火車站來安里書畫保存會因康有爲在陜竊盜臥龍寺全部藏經不勝憤慨特於昨日下午三時召集各職員開緊急會議由會長汪北平主席報告康有爲在陜盜經情形畢經各職員互相討論之下公决通電全國宣佈康氏罪狀文云康有爲遜清遺孽素懷異志久稽顯戮自號聖人宜正兩觀遁粤禍粤旅浙禍浙畢生罪狀罄竹難書此次赴陜胆敢將臥龍寺全部藏經竊負而逃欲貨東夷同人等聞之不勝憤慨雖經陜地各公團極力呼號幸獻珠還然據報載已非完璧查臥龍寺藏經素稱國粹地方人士費幾許心血得保存至今康某何心竟欲貨之取利苟來滬上拒之登岸凡我國土不容其跡各省志士希共此心臨電迫切鵠盼協助云云 
　　書業同人進德會開會書業同人進德會昨在籌備處開會討論進行各案到者十八人加入者爲錢起等多人首由何豐創報告籌備經過次由新會員錢起發表意見略謂今日由何君介紹加入列席希望到會諸君共謀進行鄙人並爲發達會務計對於名稱一項書業二字似嫌狹義應更爲商業則我商業同人共謀進行國家前途幸福定能無限云當經會衆討論全體通過俟下次再行討論進行云 
　　道路會明日開職員會王正廷爲發展中華全國道路協會計特定二月十日在寗波同鄕會開全體職員大會並歡迎來賓其秩序爲㈠會餐㈡主席致謝本會全體職員偏勞會務並歡迎來賓贊助（王正廷會長）㈢委員長任君矜蘋報告組隊槪要㈣委辦長楊君才清·陳君琴軒報告紀念路進行情形㈤主席演說㈥來賓演說㈦各總隊長與各職員演說㈧頓宮特别隊與協和路政智瓊各隊均宣告成立㈨委員長報告未成立各隊於二月二十四日以前一律宣告成立㈩攝影散會 
[學務叢載]  
　　江亢虎在暹羅之行跡一月十二日南方大學校長江亢虎博士乘車抵暹羅首者有華僑鉅商盧浩川·廖葆三·陳忻木·曾紀順等來車站相迎下榻於三月俱樂部次晨中華會館及總商會代表訪談并移寓城内潮州别墅培英學校代表學界招待一切并偕同參觀華僑所立之進德學校·培元學校·明德學校等七校又參觀英美法敎會所立之盤公中學·存眞女學·玫瑰學校十四十五兩日參觀華僑報館四家并赴各界歡迎宴會十六日暹羅王胞第松克列親王·及敎育總長文氏招請參觀國立大學·中學·女學·十餘所并接見王族王妃公主十餘人隨在親王家宴會十七日暹羅王派代表招待徧游王宮佛寺及各名勝十八日赴華僑各界聯合大會演說并爲各學校書寫格言是晚代表男女三十餘人赴海關碼頭送别江博士登法國輪船馬利斯號赴西貢云 
　　中華公學設免費學額閘北寳通路中華公學爲優待學生起見特設免費學額十名分全免學費半免學費二種凡一學期終學生成績最優名列第一品行亦佳者得享受此項優待本學期結核結果爲中三陳廷梁中二洪敦孚中一兪賢慧小六歐陽孟鵬小五周讓傑小四唐靜貞小三諸秀章小二竺啓華小一周伯鏞今已由校長朱和鈞通告各生家屬下學期分别免費矣該學初級小學三四年學生程度特優預計至初中畢業時當較現在初中各級超過程度二年該校即將以是兩級爲標準學級云 
　　淵如學校將行開學禮閘北共和路淵如學校係朱君淵如所創辦已屆十載該校定正月十一日行開校禮並添聘敎員數人敎授中西各種學課報名者頗爲衆多云 
　　國語勵進會附設夜校中華國語勵進會現已租定閘北恒豐路崇德里三一三號房屋爲會所並在該處附設平民夜校以敎授平民爲生活上需要之知識與推行國語敎育爲宗旨現已着手招生云 
　　萃英學校考騐新生期北浙江路華安坊·私立萃英學校本屆春季開學已定陽曆二月十六號（正月十二日）各級男女敎員除照舊外又新聘王鴻聲·朱隆福·爲高級一二年主任馬單璧如女士擔任剌繡科考騐新生期（初級）定本月十三號（高級）十四號（女學部）十五號時間限每日上午九時至十一時下午一時至四時云 
[徽寗會將開新春同樂會]  
　　有武術·幻術·音樂·跳舞·新劇 
　　徽寗旅滬同鄕會因舊曆新年商界多暇特定於正月初十日舉行新春同樂大會地點假三馬路慕爾堂游藝方面有中華武術會武術及會員幻術·音樂·跳舞·新劇是日並爲第二次徵求會開幕之期故特發行特刋一張以廣宣傳云 
[記笑舞臺之活神仙（二）]  
　　正秋扮戲中主角方樂天以崇尙道德之學者而飾高士身分上當然恰合第一幕中敎讀神情令人生敬第七幕訓女倍有精采在乎不落平常訓女之老套不先責女打女而先責已責妻最最呌人動必者在發揮不能敎女何以敎人一段說到「書是古人的死書人是現在的新人與其敎新人以古人死書上之仁義道德而不能使其信仰不如用精神來想想法子去改良現在的惡風敗俗」加以聲淚俱下之表情實足以使觀衆受深刻之印象末幕扮老樵翁白鬚白髮煞具古時隱者神情口唱勸世歌以蟲喻人意思高尙而明顯聲調蒼古而鏗鏘無怪祝平安之能受感化而覺悟也 
　　愁紅扮方佩珍態度鎭靜用情純潔第七幕中欲言難吐隱痛在心及後跪地訴父表明與成美因敬生愛因愛生情發乎情止乎禮之一偳表情深刻觀衆有爲之淚落者 
　　雍容扮樂成美彬彬文雅恰合聰明伶俐多情種子身分故演來分外動人憐愛冶兒扮祝平安爲全劇反面主角讀書時代之頑皮描摹盡致後因愛色而詐財因詐財而喪良心處處能曲曲表出而語語又能以滑稽取勝及末幕懺悔時近迫於神權聽勸世歌而覺悟此時神情與正秋配來可爲珠聯璧合 
　　天人扮蘇迎春活潑潑地一片天眞騙照片時揭破平安之陰謀足爲愛色青年之當頭棒喝扮相旣好表情亦佳志遠扮洪大福活現出魯莽忠厚老者之神情與毓秀之洪太太一夫一妻均能於無戲中自找戲做亦屬難能 
　　旡能扮傻大姐當然令人捧腹唱揚州小曲果然可笑嘯悟扮阿喜與平安狼狽爲奸滑稽圓光大唱春調均極得觀衆之歡迎 
　　楚蓀扮方太太老態龍鍾事夫愛女第七幕訓女時兩面周旋表情極佳 
　　綜觀全劇佈景方面亦有美術思想而以馬路夜景·花園月景·爲最優美蓮花噴水花大葉小未免失眞劇情果然幕幕有精彩而以第七幕訓女爲全劇精彩之結晶大有藝術價値惟對於末幕之老俠化美女都從樹中出入出乎情理之外且樂天一呼衆人同出秩序亦甚紊亂然奇門土遁結束大團圓亦足卜普通觀衆之歡迎也（葉子） 
[樊榮卿之「逍遙津」談]  
　　逍遙津一劇爲孫菊仙絶唱雙闊亭追蹤老孫亦頗爲時下所推許餘如劉永奎小達子輩雖亦以此劇相號召然野狐參禪究不能登大雅之堂也今年來滬之樊榮卿嗓音瀏亮衷氣磅礴學孫派戲自能游刃有餘予昨聆其逍遙津一劇覺運腔使調均有雙處韻味在簾内唱「父子們在宮中傷心落淚」一句倒板調高音宏有石破天驚之妙唱「思想起···喧譁如雷」一大叚快三眼神旺氣足聲勢奔放「好不傷悲」之傷字一波三折盪擈廻腸尤爲聽衆所激賞欺寡人僅唱八個說者謂其取巧余謂此段詞句重複甚多大可删繁就簡好在此劇精采處亦甚多正不必專於此段賣弄嗓子也曹操進宮之一大段念白乾脆清晰亦頗動聽念至「只恐怕絶了我劉門香烟」一句哀婉凄凉聲隨淚下令人酸心不已戲劇感人之深且摰於此可見一斑後曹操問司馬懿華歆殺放二皇兒時忽喜忽哀表情異常周密餘如逼宮下詔數段唱作無不聲容並茂入情入理榮卿係票友出身下海未久而居然能一鳴驚人殊足爲票界生色不少也 
　　王芝裕之曹操鈎臉其佳架子亦頗工穩嗓音寬宏衷氣充足「聲大實宏」四字芝裕當之足以無愧盤穆一段爲全劇最有精采處與穆順對口之說白字字清晰不稍含糊「當歸竟說當歸橘紅竟說橘紅說什麽東吳當歸西蜀橘紅」四句芝裕改爲「當歸就說當歸橘紅就說橘紅你爲何要說東吳的當歸西蜀的橘紅呢」未免點金成鐵後二皇兒哀求曹丞相赦免時芝裕更能將强盜行善心之神情曲曲出傳尤屬難能可貴總之現時凈角人材凋謝殆盡如芝裕者不可謂非庸中之佼佼者也 
　　高百歲去穆順極爲賣力帶詔遇曹時之一大段念白激昂慷慨淋漓盡致表演忠心耿耿之神態可謂描寫入微　 
　　宋志普之伏后　月梅之曹后范敏兒錢子卿之二皇兒平平庸庸未免爲全劇減色不少也（梅花館主） 
[劉鴻聲唱片到滬]  
　　南京路中德商店所售之德國賀庭牌留聲機向以發音清晰機件堅固爲名故購之者頗稱滿意現該店又運到京津名伶唱片一百四十餘種如劉鴻聲之鍘美案·探陰山龔雲甫之行路訓子·吊金龜朱素雲之飛虎山及王鳳卿等之各種拿手唱片每張僅售一元半此外尙到有新式留聲機數種云 
[集會表]  
　　陽曆本月時間地點召集者事由九日下午西門體育塲體育塲足球隊與香港英國足球隊比賽足球九日晚六時四馬路一枝香籌　膠濟　委員會叙餐會十日南市市議會改選議　十一日晚七時大東酒樓唐山校友會上海部叙餐會十一日至十三日邑廟點春堂對日外交市民大會第五次提倡國貨大會十五日上午十一時外海字林西報館新屋落成禮十六日英商會英商會聯合大會十六日下午　時南京路中華勸工銀行股東會 
[今日天氣陰寒]  
　　徐家匯天文台昨日下午四時三十分氣象預報云天氣陰寒日本海天氣惡劣有旋風台灣海峽有稍强或强烈之時令風廣東及東京灣内微有南風或東南風本埠温度在下午三時前之二十四小時内最高四一·九最低三六·一去年同日最高四五·二最低二一○ 
 
 

Page 19

 
 
第一萬八千二百九十八號;中華民國十三年 西曆一千九百二十四年二月九號
星期六 * *常識 
常談 
[甲子談] [  漸]  
　　本年爲甲子年通用之陰陽日秝皆於陰秝正月初一日即陽秝二月五日起始標甲子年而自陽秝一月一日至二月四日仍標癸亥年此囿於習慣而未攷甲子二字之歷史也 
　　甲子爲黃帝時大撓所作其時容成作調秝歲紀甲寅日紀甲子此甲子二字見於古史之始史又稱伏羲作甲秝始立周天秝度日月歲時自此而生此甲秝之甲疑非甲子之甲古者甲象人頭伏義始立周天秝度尙在黃帝之前史家以其最先作秝故追稱之爲甲秝耳如伏羲時已有甲子史不應有黃帝命大撓作甲子之說矣然所謂周天秝度當時雖尙未有十二宮之名其推算之法要未有不由太陽而得周天之秝度者 
　　黃帝以後顓頊以建寅月爲秝元堯以閏月定四時成歲始確定爲陰秝夏以建寅月爲歲首即陰秝之正月商以建丑月爲歲首即陰秝之十二月周以建子月爲歲首即陰秝之十一月秦以陰秝十月爲歲首實建亥月也漢武帝命公孫卿壺遂司馬遷等造太初秝始復夏正至於清季未改而史以甲子紀年則不論建寅建丑建子建亥皆以歲首爲斷晋杜預作春秋年表所標甲子皆依據周正今雖改用陽秝而以節氣推算元旦必在冬至後十日實猶周正之建子也孰謂陽秝元旦不可即爲甲子年之開始哉 
經濟 
[國家收入之種類] [  遺生]  
　　夫國家之組織端賴經費以維持而經費之所自出則除人民大部分所擔負之租稅外尙有種種類而别之約可分爲三種茲列之於左 
　　第一直接收入 
　　㈠地產凡國有之土地房產或出賃或轉買因而所得之收入謂之地產收入 
　　㈢實業凡鐵路郵電菸酒公賣森林農產及其他一切國有實業所得之收入謂之實業收入此項收入甚大 
　　第二間接收入 
　　㈢租稅租稅收入即對於人民徵收而所得之收入此種收入種類繁多不遑枚舉占收入之最大部分 
　　㈣規費規費即手續費日本謂之手數料此類收入亦不少如訟費狀費登記費註册費等皆是 
　　㈤特捐特捐即特别捐收入不多如貨捐濬浦捐等是 
　　㈥罰欵罰欵在刑事曰罰金在行政曰罰鍰此欵收入極少而其目的亦不在收入 
　　第三信用收入 
　　㈦公債募集公債亦增加收入之一法惟信用不孚之國難於奏效 
　　㈧庫劵庫劵與公債不同每年應列在預算之内故期限最長不過一年是以較公債之發行爲易惟於吾國情勢又當别論（乙種酬） 
衛生 
[疾病傳染之途徑] [  雁汀]  
　　病菌之傳達於人體雖各有其途徑然可括之如下列數種 
　　一由空氣傳染者如肺癆肺炎白喉天花流行性感冒以其及他呼吸器發炎症是也此種傳染病之媒介物實爲乾燥之痰沫及塵埃等飛揚空中所致 
　　一由飲食傳染者如霍亂傷寒赤白痢等是也此種傳染病之媒介物實爲蠅類 
　　一由蟲類傳染者如瘧疾風痧睡眠病等是也此種傳染病之媒介爲蚊蚋蚤虱等物 
　　一由創傷傳染者如破傷風紅線疔等是也此種傳染病之來源實由於創口上附着不潔之物而未用消毒方法以保護之也 
　　一由接觸傳染者如梅毒淋病硬性下疳或軟性下疳沙眼癬疥等症是也此種疾病有由於交媾接吻以及手指手巾碗箸等與病人接觸以後而未行消毒以致沾染者上述數端我人苟能時時注意以防病菌之侵入則疾病自少豈非人生絶大之幸福歟願世人毌忽諸（乙種酬） 
道德 
[合作互助之人生觀] [  實秋]  
　　家庭與社會之生活事無大小必同心協力合作互助方有偉大之效力西人謂合作爲世界事業之生命此言眞不誣也余將極小一部分事而言之 
　　余於去歲遷住吳淞之張家閘有同居張銀寳者耕種爲生其父遺有棉田六畝平日與老母弱弟幼妹等共同耕種收穫素稱中稔自銀寳娶妻後隨將田畝與老母弟妹平均分種各得三畝皆植棉花迨至秋成收穫銀寳夫婦所種之棉售有價銀五十餘元惟其母與弟妹所種之棉祇售見價銀一十餘元識者咸謂同一田畝同一地土何竟若是之相去懸殊殊不知銀寳夫婦均在壯年其母年老力衰弟妹又幼稚前則一家合作故所獲平均後則壯年與老弱分功故所獲不平均也 
　　余以爲共和國之組織即小可以見大無論社會與家庭須有合作之精神乃得收互助之效果植棉一事可槪其餘有心者當能會此言（乙種酬） 
法制 
[女子再婚之限制] [  修]  
　　凡婚姻取消及夫婦離婚之後男女雙方當事人已同爲無配偶之人在現行法上言之均得各自再爲婚姻顧女子方面再婚有一極重要之限制即女子非於婚姻取消及夫婦離婚後十個月不得爲再婚之行爲是也誠以人類受胎後須一百六十日以上三百日以内方能脫離母體完全出生已爲醫學家之定說若不待十個月後即行再婚則將來所生之子女必不易辯其爲前夫之胎抑爲後夫之胎所謂血統上之關係勢將因之淆混不清此女子之再婚所以必於婚姻取消或夫婦離婚後十個月以外也但在此十個月中已分娩者則分娩之後即可實行再婚不必滿足十個月之法定期間矣（乙種酬） 
禮俗 
[獞猺之俗] [  黃冠]  
　　我桂僻居西南崇山叢莽獞猺雜處言語逈别風尙各殊尤以獞猺之鳥言夷面爲特著余鄉當桂平苗嶺之麓習見其俗并得諸友人言之頗詳略舉數端於后爲采風者告焉 
　　猺爲苗族之一部自黃帝戰勝蚩尤以後帝舜又殺三苗於三危其裔遂窮竄於南方滇黔粤桂之山間與漢人永隔無學術之思想法律之建設文明之可言實退化之民族也今取便利於閱者分居住飲食衣服言語姻婚五類述之 
　　㈠居住聚族於高山深谷間穴居野處構木爲巢疊石爲碉處於其中蓋與有巢氏之民無以異也 
　　㈡飲食其飲食較居住略爲進步已知熟食亦以肉類穀類爲主要食品惟不知調節之法肆意　餐而已 
　　㈢衣服衣鳥獸樹木之皮間有着布服者其服式冠笄一如古代之人民焉 
　　㈣言語坐曰「凸」食曰「晚」睡曰「朗」食飯曰「晚沙」食粥曰「晚浮沙」食烟曰「晚金花」馬曰「匪問」黃牛曰「溝覯」水牛曰「溝騰」羊曰「油勾」鷄曰「吉嘴」鴨曰雖匪一大豬曰「芙蓉」小豬曰「木瓜」犬曰「沁江」其言語之離奇類多如此 
　　㈤姻婚其族旣無姓氏之分又無婚禮之制故男女婚姻不用媒介及證婚人惟男女雙方訂約兩家各煮成美酒即行結婚倘男或女煮酒不好亦不能成婚也 
　　獞亦苗族之一種其族經與漢人通婚往來交際久與漢人同化矣故居住飲食衣服與漢人亦無異獨言語婚姻則特殊耳故只分此二類述之 
　　（一）言語坐曰「能」睡曰「嫩」食飯曰「根哀」食粥曰「根歆」食烟曰「根欶」豬曰「畝」鷄與漢語同鴨曰「别」馬曰「麻」黃牛曰「助」水牛曰「歪」其語言與漢人懸殊焉 
　　（二）婚姻凡及笄之女成年之男於每年正月十五及七月十四八月十五等日（均用夏曆）紅男綠女結隊出野外上山歌唱由男女雙方願意即行戀愛結婚倘女子未得如意夫婿則七日以内不准歸家當結婚之日鄰家婦女集合成羣唱歌送嫁男家須異常優待并男女同室一歌一答歌戰分勝負後送嫁娘方得歸家其俗至今猶不衰云 
　　總觀獞猺種種習俗相沿數千年不知改革惡劣如故嗚呼亦云階矣 
　　（附註）凡「」内表示由獞猺語譯漢音以國語爲標準（乙種酬） 
雜錄 
[節制生育之根本方法] [  儀貞]  
　　余業醫未及一年而婦女之踵門乞避姙者頻數甚有已懷孕而請墮之者醫士墮胎一事爲法律所嚴禁顧來者纏乞不休情詞懇摯或且繼之以淚欲拒之則情有未忍欲從之則法所不容進退躊躇者屢矣吾國曩昔風俗以多男爲幸福以螽斯爲家慶今則時潮演進思想變遷即在上流之家亦深悟子女之「質」貴乎「量」而中下之家庭則更怵於生活之艱難與敎育之不易相率作節制生育之求輓近避姙之藥坊間盛見顧或則效能微弱或則隱貽後弊其最確實有效簡單易行之根本方法則爲婦女月經來潮前後約一星期千萬不可房事餘時則每在　 
交接後立以來蘇Ｌysol和温開水注滌子宮務凈庶幾受精之事可免又尋常分娩後第五六月尤易受胎在此時期切忌同房若待懷孕旣成始向醫士處哀憐設法則純良守法之醫師亦惟有相與束手而空表同情已耳（乙種酬） 
 
 

Page 20

 
 
第一萬八千二百九十八號;中華民國十三年 西曆一千九百二十四年二月九號
星期六 * *   
 
 

Page 21

 
 
第一萬八千二百九十八號;中華民國十三年 西曆一千九百二十四年二月九號
星期六 * *申報汽車增刋 
[評論新年進步豪]  
　　新年互致頌詞要爲勉勵未來進步之意交通事業與國家民生關係至切故吾人於此甲子建歲之初尤不能不竭誠以祝其進步一曰築路之普遍也去歲一載中各省築路實力推行成效大著如浙如粤極爲可觀惟邊陲腹地因交通阻梗財力未週雖有理論尙難興工瞻望築路前途每爲扼腕吾滋願今後各省努力爲之傳云篳路藍褸以啟山林今日之坦坦道途何莫非昔者荒蕪之區耶文化大啓率由是賴苟不憚艱苦合羣力而爲之則普遍築路之說其庶幾乎二曰長途汽車營業之發達也上海左近長途汽車之已通車者有滬閔南柘上南滬太等路其營業狀况近頃雖無報告但大致定有可觀吾嘗鑒於鐵路之基礎難成而收效在後也知長途汽車業之前途必極有希望逆料今年之汽車營業必較去年爲佳而未來者尤必增築無已此可無待蓍龜者也三日汽車行營業之增進也近年來汽車生涯可謂發達極矣閒行市街見油車絡繹絶塵而馳世人每以得汽車爲樂而其營業乃愈盛今年各汽車行主整頓一切必有良謨吾竊祝其日進無疆路上但聞嗚嗚之聲也此外吾又豫祝今年汽車肇禍之新聞絶跡於報端電車加價之報告不見於今世夫如是吾人可沾交通之實惠矣凡茲所言願本年年末一一印證之 
[專論論車胎嵩生選譯]  
　　譯者按是篇原爲上海鄧祿普車胎公司某君所著此君於車胎一業具十餘年之經騐對於保護修理法及節省費用等等論之頗詳故特譯登本刋以告汽車家閱者幸三致意焉 
　　車胎爲車輛之主要品無論其組織若何應用若何其壽齡當以一車之保護適當而定蓋車胎之選擇以及質料之優美若不保護適宜均無用也車胎壽命之長短視用者之留意與否爲斷是故車胎之與汽車猶如人身之於身體然車胎之裏胎尤如人身之心臟其外面須有遮蓋物以保護之且車胎之堅固耐用亦有一定之時期如車胎不能經用破壞時凡有汽車經騐者定能指其致病之故此篇所述者專告車主車胎若何之久用以及車胎費用之節省而已惟欲車胎之節省須知一般普通之誤用與可免之損傷以及治療之方法如能研究其破壞之由則對於車胎之將來大有裨益也 
[車胎盛氣不足與載重過量之害]  
　　盛汽車胎之功用一若車輛與路面中之坐墊然裏胎爲盛汽之用外胎乃外面之保護物苟胎内盛氣不足空氣之壓力不能供給則所載之重量即不能相抵故盛氣不足與載量過重均有極大之弊病大槪車胎之不能耐用由於用者之忽略所致茲舉其原因列下 
　　㈠車胎行於多石之道路使胎之外面小圓孔常受磨擦不久即消滅圓孔以及胎之外邊 
　　㈡汽車樞紐全恃車輪車輪如不合法而轉灣車胎即受阻力每在路中震動於是車胎爆裂又或裏胎損壞 
　　㈢車胎之邊緣如不能再用時仍不換新以抵抗路面卒至冒險而破裂 
　　㈣車胎有充分容量本以抵抗其他之破壞物忽然减少（待續） 
[制輪與安全Brake＆Safety周名賡]  
　　本刋對於汽車之各重要部份多已一再詳論惟於其與自己及公衆之安全最有關係之制輪則僅約略述及尙未稍加說明良以制輪爲瑣屑之附屬機件在平時又非甚緊要故其功能不彰而吾人亦遂易忽視之矣迨至危急之際始思及而力運之欲其必不誤事能乎蓋制輪之損壞至易細小之砂礫點滴之油漬均能使其發生窒礙而失其作用故爲未雨綢繆計不可不習知其如何組織而謀補救之方法 
　　補救此項過失最簡之方法爲查察制輪於駛行之前倘僅意想而未確知其車制輪良好之時切勿即行駕之外出然此本可不成爲重大問題第因現在許多危險之發生均由此些微之疏忽有以致之故美國近有嚴厲查察制輪之舉茲先述一極普通而常遇之事實以證明此項查察制輪之必要而促我國人注意及之 
　　汽車以每小時三十英里之中速度進行於坦直之路上乃尋常事耳在其視線内初亦無所障礙忽一載重貨車自前面側弄中退出當發現時兩者相距約七十英尺但中間無支路可以轉避故惟有使用制輪以冀其車之不再前進苟此車之制輪靈敏即能停止於適當地點（即六十七·五英尺處）而彼此可以平安無恙反之其制輪失調車之餘勢猶强力能前趨而適足以釀成禍事是則其時雙方之安全與此車制輪之關係爲何如 
　　普通汽車有制輪二種即足踏制輪與緊急制輪是也二者操縱機關均在駕駛座之前其施力點亦皆集中於後輪軸雖其間組織微有不同而其功效則一蓋均以固定面而抵住旋轉盤也 
　　足踏制輪即藉外鐶收縮之力而常用以停車者也由一踏板司其動作如第一圖「一」爲制輪踏板下端連歛性彈簧「二」中部接總杆「三」之乂口總杆他端爲丁字形橫杆「四」下連左右二橫杆「五」之各一臂此二橫杆尙有其他二臂則上接左右二連杆「六」連杆與總杆中部均斷而爲螺紋節（在節制𢌞旋釦中（圖中祇能見其二端）各以節制廻旋釦「七」聯合之而使成爲一杆左右二連杆之他端均以彎梗「八」接貫於展性彈簧「九」之中心柱（在展性彈簧中圖中祇能見其上下二端）之末而止於制輪鐶「十」闕口之一端制輪鐶内附制輪墊（在制輪鐶與制輪盤之間圖中未能表明）束在固定於後輪軸之制輪盤「十一」之外圈即所謂外鐶者是也又以其收縮而生力故亦有收縮鐶之稱展性彈簧乃使制輪鐶之墊與制輪盤之間留相當距隙者也在制輪鐶闕口他端之下據其中心柱之中部而由上下二節制螺旋套「十二」鎖住之當加力於踏板時扯長其下端之歛性彈簧而引總杆牽動橫杆使連杆拉彎梗而上升制輪鐶闕口之一端更由接彎梗之中心柆壓逼展性彈簧而使制輪鐶闕口之他端下降其時制輪鐶闕口之兩端相迎而鐶圈收小鐶内之制輪墊即緊貼制輪盤致後輪軸受重大之磨擦阻力而不能旋轉自如則其車前進之勢自漸微弱而終至於停止矣若力一去踏板下端之歛性彈簧縮回而使接連各杆復其原狀同時制輪鐶亦受其闕口間展性彈簧上躍之力使制輪墊立即離開制輪盤而縱後輪軸自由行動車乃復得前進 
　　緊急制輪之停車也由於内鐶擴張之力與上述足踏制輪之收縮外鐶者適相反故其組織上亦因之而稍異第二圖即爲緊急制輪之全部「十三」爲緊急制輪棒即用以代足踏制輪之制輪踏板者也棒之中部傍齒環「十四」環上齒銜「十五」止之齒銜由附於制輪棒之柄「十六」管理之此齒環與齒銜乃所以固定制輪棒於其應止之處而繼續維持其各聯 
 
 

Page 22

 
 
第一萬八千二百九十八號;中華民國十三年 西曆一千九百二十四年二月九號
星期六 * *桿於動作時所佔之地位者也其他各桿之布置皆類似足踏制輪惟總桿「十七」則連於制輪棒之下端亦以丁字形橫桿「十八」連左右二橫桿「十九」此二橫桿之臂則下向而接左右二連桿「二十」之叉口連桿他端以曲桿「二十一」連活叉「二十二」活叉之兩端接擴張鐶「二十三」之闕口擴張鐶即制輪鐶以其擴張而生力故名藏在制輪盤「二十四」圈内制輪墊即繞在其外（亦在制輪盤與制輪鐶之間圖中未能表明）其結合總桿與連桿之中部者亦皆爲節制廻旋扣「二十五」此乃緊急制輪組織之大槪也至其動作則向後扳下制輪棒使其下連之總桿曳各連桿而引曲桿推活叉活叉兩端乃展開制輪鐶之闕口而擴張其周圍使附於其外之制輪墊抵住制輪盤之内緣而阻止後輪軸之旋轉遂致車難前進及至握住齒銜之柄而推回制輪棒後則其所聯各桿始得收縮其制輪鐶使其不緊張於後輪軸之制輪盤圈内而再任其車之駛行 
　　制輪之組織與動作現已述畢乃當進而言及其察之方法與整理之手續以備仿試而適實用制輪之良好與否在乎原動力（即踏下制輪踏板及板後制輪棒之力）是否完全適用於制輪鐶及制輪鐶之阻動力是否正確周施於制輪盤故查察時所當注意者爲制輪鐶與制輪盤間之距隙及制輪鐶所附制輪墊之清潔蓋許多困難實由之而發生 
　　最適當之距隙爲一英寸之六十四分之一即（六十四分之一寸）惟須四周一律勿偏勿倚方能使制輪鐶全部有效而無一處獨被重損之虞更須勿使距隙過狹（即勿收制輪鐶太緊）致易受無謂之磨擦而減少制輪墊之有效期間亦勿過寬（即任制輪鐶太弛）致不能迅速應用必須猛力運用而損及其連桿等之傳力作用後始可得較强之制動力查察足踏制輪之距隙於木輻輪或鋼絲輪之汽車上時可即自各輻間空處窺入惟於圓板輪則必須卸去之方可視察然所費亦不過數分鐘欲較正此足踏制輪之距隙可將在制輪鐶闕口間展性彈簧上下之二小節制螺旋套左右旋之或緊或弛務使其留准確距隙而後已 
　　距隙較准後原力即能施及制輪盤而　用時覺其動作仍欠敏捷則弊在制輪墊之佈力不均或光滑過甚蓋洗車加油雖極謹愼仍難免砂礫油之侵入制輪墊欲查察而整理之可旋去固定制輪鐶之數個螺旋套即可取下而視其制輪墊内部之情形如何而施以相當之治理如墊内雜入砂礫可以銼刀平除之沾油漬則宜於火油中浸去之砂礫多在惡劣之路上得之油漬則來自後輪軸故於每一定時期後必須審愼查察一次而清潔之於經行多塵埃之長途後尤宜注意及之當後輪軸箱與制輪盤間之襯墊陳舊時須即更換之如是則制輪墊之壽命大可延長 
　　制輪墊經多時使用之後便太消耗致制輪鐶之闕口收至最小其間之展性彈簧亦被壓緊而更無較正之餘地時即須換置新墊換置足踏制輪之新制輪墊亦可以自己爲之先選一良好之新墊以能耐水之石綿質製於紫銅絲編成之基上者爲最佳現在許多廠中有表示制輪墊之正確闊度並注明適合某種汽車之用之圖發出故即可按之以採辦相當新墊如未得此圖則可擇闊度與制輪鐶適同而其長度則須較制輪鐶長一英寸半者購入備用 
　　置卸下之制輪鐶於夾鉗中鑿去持制輪墊之騎馬釘而取下舊墊後即可着手安置新墊先針其一端與制輪鐶闕口之一端齊而任其他端伸出制輪鐶闕口之他端約一英寸之四分之三（即三一四吋）乃引此伸出之端倒摺之膏使其與制輪鐶之他端齊而釘住之乃可壓其中間路起之處使其四周平均緊岾制輪鐶而釘住其中心次乃釘住一端與中心　之中心若順序而釘則欲其周圍均匀便覺非常困難錐孔於制輪墊以納使其固定於制輪鐶上之騎馬釘此釘之頭必須埋入制輪墊内約其厚之半蓋釘頭外露或與制輪墊之面平則於使用制輪時每發尖銳之聲且因其光滑而減少其與制輪盤之阻力 
　　制輪墊更新後可仍以取下時之手續加上螺旋套置制輪鐶於制輪盤上乃可舉起後輪以手旋之同時請人踏下制輪踏板而自已則悉必整理後輪之左右二制輪之上下節二螺旋套使兩輪受相等之磨擦阻力若一輪之制輪鐶較他輪爲緊則於使用制輪時車將側支於此輪而減少他輪之制動能力蓋其原動力均得自制輪踏板故不能因左右二制輪鐶之弛緊互異而施日强弱不同之力 
　　制輪旣經上述各項之整理後乃可駛車至乾燥石道之上作最後之查察矣其進行速度以每小時二十英里爲宜視其於使用制輪後能否在三十英尺内即行停止苟經數次之試騐而均能敏捷停止於三十英尺之内則其制輪始屬安全方可以應用 
　　緊急制輪用時較足踏制輪爲少罕須較正制輪鐶等又深藏制輪盤内致距隙等查察非易惟欲知其適用與否亦可以在路上一再試之倘因發生困難而必須整理之時最妥請富有經驗者爲之切勿輕自嘗試徒增其紛擾而使將來修理更形棘手 
　　連杆等爲制輪之傳力部份其重要一如施力部份之制輪鐶等惟無隨時較正之必要以各杆中部之螺紋節及節制廻旋釦雖爲其整理機關然已經製造廠中配准而能生最佳之傳力動作不過有時因制輪墊消耗過甚後乃覺各杆太長殊必欲收短之而使其合用則非所宜實以即易一新制輪墊之爲妥蓋未經詳細查明而遽行妄動各杆之節制廻旋釦則極易致其失却良好作用而減少其傳動能力 
　　凡汽車自廠中售出時其制輪多經較正而有最强之制動能力以待使用故非必不得已時切勿擅自更動致損及其機件惟輕而易舉之整理距隙與清潔制輪墊則稍具機械智識者不妨及時一試爲之以盡其保護制輪之責任而維持其機械之良好工作至於駛行前之查察制輪更甚緊要乃所以保全自己及公衆之安全而免去駕駛時無形之損失者故實必不可省去之 
[新年關於車務之見聞]  
　　嵩生 
　　韶光易過又届甲子新年街頭巷中特添無數點綴品記者對於車務問題尤喜留意故特以出入所見所聞者略述焉上海一地車輛最多者莫過於人力車次則汽車包車電車等惟人力車因營業發達大多汚穢不堪坐之亦不甚安適乘者惡之今年歲首特增換新車數百輛形式略大兩邊擋泥板改用鋼製坐墊亦稍厚而清潔此乃普通乘客所最爲歡迎者也 
　　新年以來天不做美陰雨崇朝路中泥濘特甚一般汽車主咸家居尋樂路上所見之汽車閑游者少不若往年之盛電車則較平日更形擁擠惟二路電車去歲改用添裝鐵栅後乘客因限制之故稍覺寬舒諒電車公司將來對於過於擁擠之各車當欲更替也 
　　公共汽車現正極力進行前在英美定造之車底車棚三十輛聞數星期後即可裝運抵申來日海上之交通更增便利斯誠　民之福各界之幸也 
[中國將來汽車之運輸事業高祖英譯]  
　　中國具數千年之歷史居古國之一藝術發達遠非他邦所能及運河建築此其明證但有令新臨該國　奇而不解者蓋彼旣有偉大之工程而於有系統之路政則付缺如焉 
　　有曾遍遊國境每見雕刻石橋橫臥路途此似足證中國應有遙長之大道惟在中世紀時外邦人士遊歷該國者國中優點多樂爲傳述而獨對於我人所希望應有之路政竟未道及若就羅馬與印度兩先進國之道途建築而判斷之則所冀望者固分内事也 
　　有謂中國對於道路不甚講求實有理由在焉中國向無車輛之運輸因是亦無需乎良好之道路蓋駕橋渡河乃彼等惟一之需要不論其藉人力與馬匹之運輸也雖然時至今日吾人咸承認缺乏便利之交通足爲中國工業發達遲緩之大原因且夫近今中國更形難於發展交通不便不可謂非其主因也 
華北汽車路綫　 
　　晚近二十年始行建築鐵路减去運輸之艱難雖屬不少但當求學於西洋諸國未獲深造而進步遲緩故雖敷設鐵路而有系統之道路制尙未實現是猶不足實踐其眞正之功能也 
　　顧可回憶者我人幼時英美道路僅視爲便利本地旅客或車輛運輸之取徑迨夫客車汽車以及沙石舖路相繼實現至此旅客交易與食物運輸一變其本來之情勢矣 
　　在中國工業界經濟界占有勢力者始漸覺悟而研究此項重要問題并信欲圖工業發達非先補救目今鐵路之缺點欲救其弊又非利用汽車不可且各省工業中心點之集成實汽車所賜也 
　　試研究中國之運輸問題則可顯知在今日制度之下其工力之消耗材料之損失不可勝計是以各種運輸必先經上貨卸貨轉運等手續遂由鐵路而達車站再用汽車或貨車送往目的地也 
　　若運輸貨物僅需上貨卸貨兩手續則其運費將遞減至百分之七十若其路程不過百哩則節省時間益爲顯著而於運輸易致腐敗之貨更具莫大之價値焉 
　　在區域廣大之中國對於運輸問題意見紛紜莫衷一景鄙意欲解决是項問題惟擴充鐵道輔以汽車路綫用爲地方上運輸之利具 
　　諺云先有破壞後得建設於今益信矣蓋無民國九年十年之北方旱災則美國紅十字會亦無建設道路之創議而今日道路建設運動之原動力何由而發哉 
　　美國紅十字會創議道路建設誠爲及時推廣道路建築之舉此足供熱心者注意研究而考慮中國將來道路建築與汽車運輸事業 
　　吾人試觀附圖將見其工程之範圍上有字目標識雖其事業完全統一管轄而一切工程與所需費用殊呈軒輊云 
　　再閱下表更可知中國築路之費用雖然同時吾人須了解中國之工資實較賤於世界各邦非特此也在饑饉之地其工資更遜於此而居民尙多樂從實則統計增加百分之廿之工資是亦不可免之普通原則也 
　　但饑荒之勞工並非不善工作乃苦於飲食未得盡出其力故如能增高工資俾其能對於養身之道有所注意則其效率之驟增非奢望也 
　　區域　路線　哩數　價値　每哩價値甲　天津至北京（工竣）一二　四五六０００　　四六六七乙　天津至保定　七五　五八０００　六六二丙　山東境界　四八五　八三四０００　一七一九丁　順德　四六　一三００００　二八二六戊　遼州　八０　五六００００　七０００已　黃河至平陽　一一三　七０七０００　六二五六庚　河南境界　三九　一０００００　二五六０由是可見各地每英里之價値有盡不同者其主因原於工作性質之異别山東之路廣溥平坦塵埃飛舞間有橋樑溝壑山西之路山石崎嶇溝渠橫臥而其地形之高低相差亦遠殊云 
　　總計全區橋樑八十七溝渠三百二十二其所需費約八萬二千元而其工程所用之工具器械以及人員之薪水旅費僅需八萬元是祇占全數費用之百之三而已近今考察路政大半成績可觀不過華人尙不動修理且小車通行大道損害良多而彼等並不規定其行於專供小車通行之旁路也 
　　邇來汽車公司之組織日見衆多而客車駛行亦益盛是以著者頗感維持道路計畫之重要未能稍緩也但在中國難於實現遑論注重哉然無此種計畫則建築時雖力求完善日後定必迅即毁壞 
[汽車與工商（八）江超西著]  
　　第九目捐欵及獎金凡本處爲員役利益而設之救濟機關一切費用及本處所捐之欵及本處所付之各項獎勵金并已故員役家屬之撫恤金均列入此目照下列各節分配之 
　　第一節捐助金凡爲員役利益而設之 
 
 

Page 23

 
 
第一萬八千二百九十八號;中華民國十三年 西曆一千九百二十四年二月九號
星期六 * *·救濟機關·一切費用及所捐之欵并已故員役家屬之撫恤金均列入此節 
　　第二節獎勵金凡本處員役應得之獎勵金以及其他各項獎勵金均列入此節 
　　第十目其他凡不屬以上各目而應歸入特别類之欵如彩飾費會議費交際費等均列入此目 
　　第二項車務費凡營業股及車站一切管理費用均列入此項照下列各目分配之 
　　第一目監理凡營業股全部費用均列入此目并照下列各節分配之 
　　第一節薪俸凡營業股各員司差役及其他直接該股服務之員役薪工均列入此節 
　　第二節公費所有營業股一切費用第一項第一目第二節相同者均列入此節 
　　第三節辦公室費用所有營業股一切費用與第一項第一目第三節相同者均列入此節 
　　第二目車站員役凡車站員役一切辦公費用均列入此目并照下列各節分配之 
　　第一節站長及事務員薪工凡站長副站長賣票騐票管理行李包裹員司及車站會計員收支員并站上其他各項事務員之薪工均列入此節 
　　第一目汽車凡爲載運客貨或爲執行本路業務無論在車房或路上之開行費及上油擦凈洗刷等費均列入此目并照下列各節分配之 
　　第一節司機及副司機薪工凡開車或試車時所用之司機人員薪工房費列入此節 
　　第二節司機及副司機過時加給上節所列人員之過時加給列入此節 
　　第三節司機及副司機差旅費本目與第一節所列人員之差旅費列入此節 
　　第四節車役工資凡司車輛洗刷擦凈上油等匠役之工資及公費均列入此節 
　　第五節車役過時加給上節所列各項匠役之過時加給列入此節 
　　第六節服裝凡本目所列各項員司匠役之服裝徽章之購辦費或發本人自辦服裝費均列入此節 
　　第二目油脂 
　　第一節汽油凡車輛開行所用之汽油購價及運費保險費裝卸棧租等費均列入此節 
　　第二節機油凡車輛開行所用之機油購價及運費何險費裝卸棧租等費均列入此節 
　　第三節其他凡車輛所用之油及滑潤機件所用之素油并他種相類化合料之購置費及運費保險費裝卸棧租等費均列入此節 
　　第二節站長及事務員公費凡上節所列各項人員之旅費房金服務過時加給及其他各項公費均列入此節 
　　第三節工資凡車站搬運夫打掃夫過磅司理人及各項夫役廚夫等及其他相類夫役之工資房租公費均列入此節　　第四節辦公室費用凡車站辦公房之公用電話火爐茶水郵費紙張文具以及其他相類之雜費均列入此節 
　　第三目服裝凡營業股及車站各員役服裝徽章之購辦費（車上員役不在此列）或發給員役自辦服裝之費均列入此目 
　　右圖爲一八九九年時之汽車當時橡皮車胎尙未通行車輪均緣以蔴繩即汽車式樣與目今亦已大異其間閱時僅二十五年而汽車事業之進步乃如此 
　　第四目車站消耗品及傢具 
　　第一節消耗品凡車站辦公室及沿路線上之電流煤氣油及車站所用各種消耗之材料費均列入此節 
　　第二節傢具凡車站辦公室所用各項器具及貨物行李過磅并裝卸之動用器具其修理飾新添置等費均列入此節 
　　第五目車票印刷品凡車站所用之表册書籍車票等裝訂印刷費均列入此目　 
　　第六目其他 
　　第一節經理行佣凡因經理人代售客票或招攬客貨所給之佣金均列入此節 
　　第二節招待旅客棧租費凡承客因候車居住旅館本處代付之房租并其他因招待客貨所用之費用均列入此節 
　　第三項運務費凡車輛載運客貨之開行費及空開費均列入此節并照後列各目分配之 
討論 
[論汽車業宜利用天時發展達]  
　　語云一年之計在於春蓋萬物至春皆有天然發展之本能而百業亦因以興故凡善於經營者一至春日莫不利用時機多方設法以冀其營業擴充而興盛也今之營汽車業者在國内尙在萌芽時代猶當藉時機以求發展而一年之計畫亦須於此時籌謀營業有方針進步斯無量記者對於營汽車業者今年宜亟整頓而注意者厥有數端㈠宜設法製造原料勿常需舶來品接濟㈠多造駕駛人才以備各界雇用而免乏才之惠㈠多用各種廣告以促各界注意而購用之至於其公司中内部宜如何整理外觀宜如何修新均各視其地位因宜而改良之擴充之苟能於春時作精神除弊興利積極進行吾敢必其一年之營業定操勝算矣時哉時哉幸勿失之 
紀事 
[汽車肇禍誌]  
　　報館定例每届年終必休假七天故各種消息一一停刋茲祗就前日所聞者列之如下 
　　日期　地點　汽車號數　受傷者　傷勢　末後情形七日福州路某號車夫陳三跌破頭腦雇車送仁濟醫治 
七日愛多亞路某號唐喜清腿足受傷送仁濟醫治七日公館馬路某陸長生腰臂受傷送仁濟醫院醫治 
[本埠公共汽車消息]  
　　上海外商所設之中國公共汽車公司由香港總商會於去歲七月設立資本一百萬兩分作十萬股已收三十六萬三千七百八十萬現準備營業極爲忙碌大約至本年六七月間即可行駛已得本埠公共租界與法租界工部局之許可該公司最初所用之汽車約有三十驾多與倫敦相同此車與電車異不設皮帶不能立乘乘客限於座席之數乘从較爲舒適取價較昂每架可空乘客三十八人在二層之車則可容五十人此二層之汽車將備六架坐席分爲一二等二種行駛線路多取電車不經行之地區域較廣其線路暫定如下㈠由黃浦碼頭經南京路·靶安寺路·而至聖喬治旅社之來回線·限於一等乘客㈡由愛多亞路（洋涇浜）經四川路·北四川路·而至狄思威路角之來回線限於一等乘客㈢將右第二線延長至紅口新公園前約四分之一英里之來回線（一二等乘客）㈣由愛多亞路行經河南路·北河南路·界路·北山西路·而返河南路北河南路之來回線㈤由楊樹浦之新發電所經楊樹浦路·百老匯路·兆豐路·通州路·東鴨綠路·歐嘉路·狄思威路·而至北四川路之來回線㈥由黃浦碼頭經福州路·而至西藏路·出北京路而返黃浦碼頭之路㈦由黃浦碼頭經北京路而至卡德路之來回線（此線回路經由白克路）㈧由黃浦碼頭·經馬尼剌路·福煦路而至赫德路之來回線（此線最長約有三英里）㈨由卡德路新閘路麥根路角之西部電話局經麥根路康老脫路而至極思非而公園口之來回線 
[江北汽車消息彙誌]  
　　董事長之講演該公司之董事長盧紹劉君於前日午後特招集全體汽車夫及修理汽車之工匠共計二十餘名在本公司内作長時間之講演先言公司發達端賴汽車夫之勤愼辦事者猶居其次蓋汽車夫不畏勞苦與敬謹從事均能使公司獲無窮之利益吾（盧君自稱）深望諸位同心合力助長成功切勿以地位問題存因循之見將來公司盈餘吾當於 
 
 

Page 24

 
 
第一萬八千二百九十八號;中華民國十三年 西曆一千九百二十四年二月九號
星期六 * *股東之前鄭重聲明分以紅利一面另訂獎勵辦法如一年内未有重大損失得加薪金一月否則當酌予懲罰集大過至三次者立即開除諸位其努力爲之言畢而散 
　　車務部之整頓自西人邰爾拉氏來掌該公司之車務部後氣象爲之一新機匠與汽車夫因懼邰君之攷核咸不敢任意毁傷機件且每日傾貯汽油亦非如前時之浪費緣邰君於晚間車停時即合計某一號車開行幾次共用汽油若干列表核算至爲詳明倘所費過多隨即嚴詰眞相機油一項亦復定有限制添換機件應具充分之理由方可免罰聞日來積極整頓爲公司節省頗多社會品評亦一致稱譽 
　　虹橋站之添設虹橋車站地處衝煩本需首先設立奈自站基之糾葛發生後故一再停頓迄未實行前次虹橋人士要求添設頗具理由旋知爲女尼阻撓並非該公司之失信即擬據理力爭自願贊助想係以搭乘汽車感受不便之所致耳聞該公司已將材料運齊招工興築惟車站形象與施橋站彷彿然逆料將來營業當能超過施橋站因該處居户固繁且多殷實 
　　受傷人之出院該公司於一月九日上午車行耿官營時忽肇禍事當將受傷之黃某尙某二人送至浸會醫院診治然痛恨司機人駕駛不愼派警押送江都縣署訊究業誌本報現黃某尙某均因傷勢輕微公務忙碌未便在院久住故已於日昨相率出院幸告痊可但該公司爲懲前毖後計訂有管理汽車夫之辦法多條藉以减少其肇禍云 
　　將增加中之班次目下冬盡春來晚時較晏該公司每日計開南行車六次北行車六次均能按時照開與火車相啣接惟由寗至鎭之特别快車到鎭已五點半鐘欲往揚州則無車可乘現該公司爲便利　 
旅客起見即擬添開第七次專接此班之火車以謀營業之發展聞日來着手籌畫在各站添燃汽油燈以備旅客上下諒實行之期定當不遠矣（安生） 
　　汽車新年停駛該路於舊曆元旦日停止營業原訂七日照常開駛乃因連日天雨道途泥濘須待天晴土乾始可恢復原狀云（許） 
[北京電車近聞鄭睦]  
　　北京電車目下正在興工刻該公司在通縣地方設立電車發電廠一處由東便門至崇文門在城上樹立高壓線電杆四百五十根是時該公司函請提署轉飭知該管南左兩營特别派兵保護并每年酌給着守電線隊兵等洋二千元當經聶藩統領照准派兵保護云 
[投稿條約]  
　　（一）投稿本增刋者其材料以與汽車相關者爲合格 
　　（一）投稿者篇末須開明姓名及詳細地址每篇自加單圈書於稿紙一面若篇幅冗長而乏興味及繕寫潦草字迹不易辨明者恕不錄載 
　　（一）登載之稿酌定甲種千字兩元乙種千字一元願取酬者投稿時須署名蓋章於標題下（署名　 
不蓋章以却酬論）登載後隔月五日向本館取酬其取酬時之署名蓋章須與投稿時同 
　　（一）投稿登載時本刋得酌量增删其字句 
　　（一）投稿如屬譯文須附寄原文如原文爲厚重書本則請寫明書名頁數以便查考 
　　（一）投稿不登載者原稿恕不發還 
　　（一）本刋特闢挿畫一欄凡於汽車有關之畫件一經登出分三種奉酬甲種二元乙種一元丙種五角 
　　（一）畫稿須用鋼筆或毛筆洋紙墨繪大小不拘畫法須整潔錄後得增减潤飾或不用原稿另紙重繪註明原名 
　　（一）來函欄專爲各界發表意見而闢函件無涉及私人攻訐而確有研究價値者當代披露惟編者於函中所述槪不負責亦無酬例 
　　（一）讀者對於汽車上有所疑問本刋可代登入問答欄答文登載後當酌量酬贈以助雅興 
　　（一）投稿者信面上須寫明申報館汽車增刋部字樣 
 
