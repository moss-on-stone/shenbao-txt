# 1887 - 283 - 4905211

 

Page 1

 
 
　　開印　二十四史　九通　資治通鑑　五？紀事本末　東華錄　預咨 
本局所印圖書集成將卽竣工現擬印　二十四史　九通　資治通鑑　五種紀事本末　東華錄　紙張則務取　白墨則悉用上等與石印之墨一　視現印之圖書集成　一光亮字樣又新而且大校對當格外精細務使一字　　此種書印出行見士林？同聲讚歎視同拱璧至每書價值自當格外從廉且俟陸續出書時再行　定藏　家如欲　求善本願少緩須臾必當有以報命也用特預為布知　圖書集成印書局啓 
　　新印曾文正公書札出售　申報館啓 
　　曾文正公勛業文章彪炳寰宇觥觥大集久付棗梨本舘前將向未刋出之家書一種印行海內鴻儒爭先購致茲又經景　書屋覓得公之書札以新　鉛字印成中皆　名公鉅　之函或講戎機或闡理學或洋漕　或考鹺網要皆確切精詳原原本本而校對對之　細印　之工　尤為有美　臻眾目共賞計二十七卷都二千八百四十一首又續鈔六卷都二　九十二首現已告竣定於八月初四日出售每部分　二十本價洋一元六角諸君子有先覩為快者至本埠申昌書畫室各書坊及外埠各申昌購取可也如欲躉購則請至本舘帳房面議 
　　敬印　雍正上諭　期截股并定期出書告白　點石齋代啓 
　　雍正上諭一書本齋自春間開印以迄於今印已過地此書自開裱迄套硃凡七易手而後終故校對一層亦必七復讀而後止毫　之　袪除　　不可謂非恪恭將事矣惟多用一番精力卽多破數日工　出書之期約以十月間為度而分售股票則以九月終為截婁過此以往統照成書例每部　洋四十元願得此書者幸勿觀望貽悮為盼 
　　勸助豫　文 
　　河南鄭州决口大溜入淮此非常之災禍及汴皖吳三省籌之不可不亟者也昨恭讀電傳　諭旨　皇太后聞報惻然已發帑十萬金以資拯濟各善士亦紛紛竭力設措謝君綏之獨任艱鉅籌欵墊解先為救急之策然言籌賑於今日不亦難乎昨接混迹風塵客來信其言曰自直東告歉以來南省諸君子聞風而起踴躍籌捐無不各竭心力又復慮　區過廣獨木難支因特出心裁頒發賑冊以兾將伯之助如現成功德等摺　不縷陳災　極流離蕩析之情令閱者惻然動心傾囊慨助可謂窮形盡相無意不搜矣乃昨於　人案頭復見有慈航　濟冊中述一婦死而復甦數語沈痛之至不覺涕之從何而來卽後勸助數條亦復苦口婆心動天良於俄頃噫此凱僅如諸冊之虛繪歉象哉惟目擊真情　乃能言之沈痛一至於斯也昔人去讀陳情表而不動心者必非　子讀出師表而不動心者必非忠臣子謂讀此冊而不動心者必非仁人吾輩幸值承平飽食暖衣無意外慮乃徒侈於自奉絕不體上帝好生之念稍恤災黎竊恐否泰相循橫禍飛災隱隨其後矣今　疫癘之盛豈　故歟興言至斯汗流浹背因典寒衣數件交協賑公所以為諸善士先想六合之內各具秉彝見此冊者必匪愷悌之念油然而生量力佈施　煩再掉廣長之舌也其真東民之幸抑亦作此冊者所深幸也夫時在光緒十三年聽霓裳羽衣曲夜為是說者尚未知有汴　决口之信也又有自愧不如人附識數語於後則已知有汴災矣其言曰按混跡風塵客江左知名士也家世清貧樂善不倦歴來賑冊所至求之無不應者而性喜陰　其德恒以不留名無名氏書之月圓之夕乘興劇談適見案頭慈航普濟冊取以繙閱閱竟慨然曰籌賑諸冊無不實獲我心此冊何更親切而有味也獨惜心與力違不得已當典衣以襄善舉并自述其欽佩之意纏綿悱惻藹然仁者之言夫混跡風塵客一寒士耳而其好善之殷如此彼守財不捨與夫揮霍於花天酒地而絕不於窮黎加意者其亦聞而知愧耶况直東積困未舒汴省奇灾又至及此時而解囊急助尤以實惠及人蓋救灾之道如救火然緩則恐已為餓殍速則或猶留殘喘也爰卽錄呈貴館登諸報章以冀海內大善士各發天良體諸君　籌賑之心立施鉅欵急救燃眉俾中澤哀　得以彼岸同登慈航普濟也又客與僕之所深願者已二君之用心也蓋如此閱　不覺憮然以興曰鄭州之災亦不得遽焉中止捨彼就此然二者而欲兼顧則不但辦賑者無從措手卽勸賑者亦無能措辭然則雖有勸助這言亦仍空言無補耳竊以為今日之事惟有勸人節費以救命之一法近日由本報附分鐘鼎銘恩冊專勸豫賑想流民之圖見者酸鼻必不至恝然置之漠然視之吾則以為各處辦賑　不遺餘力而上海一隅之地每當星期或當良辰美景則花天酒地所費實多茍於此而必欲其稍自撙節移助豫賑或恐拂乎人情然彼遨遊於花天酒地者其為非窶人子也可知前有客言及凡銷金鍋中未嘗不可以少分餘潤林湘君之節　資助賑此難得之事或難為繼而呌局者於每一局中添助一角派人稽核按月彚收則積少成多其欵亦鉅彼一局之費三元兩元尚不稍吝豈有吝此區區者向者聞客所言辦賑諸君不以為然者以其捐及於此似乎太褻然此時奇災猝發賑欵維艱多籌一策卽多得一分多救一人之命輕重緩急之間曷不一為權之是亦惠而不費之一端也　者書　助賑曾不絕書而清單所載則所謂書　之資殊屬無幾彼書　家欲藉賑以成名而絕無一毫之實惠是亦可恥之甚焉茍能果解慳囊則於賑欵亦不無小補也盍亦一計及之哉 
　　本館接奉電音　○昨接在京友人發來電音有八月三十日九月初一日　上諭六道敬謹譯登○八月三十日奉　上諭山東兗州鎮總兵員缺着田恩來補授欽此同日奉　上諭廣西布政使　馬丕瑤補授卽赴新任毋庸來京請訓欽此同日奉　上諭近來各部院值日官及內廷當差各員每遇召見屢有遲誤不到者殊屬不成事體嗣後務當共矢慎勤力戒玩泄毋得再有曠誤致　咎戾欽此○九月初一日奉　上諭貴州按察使着廖壽　補授欽此同日奉　上諭廣東高廉道員缺着王景賢補授欽此同日奉　上諭浙江督糧道員缺着世春補授欽此 
　　銀行議阻　○前報中國家將與美國合開一銀行云云昨據西友傳稱此舉嗣經中國各大臣商酌有許多窒碍已作罷論矣 
　　外洋來信　○高麗前託仁川世昌洋行至外洋購辦電綫物料以便自韓城裝至釜山流傳消息該行既向外洋購得附裝　厘士輪船行至將近蘇彝士河忽地　礁以致擱住近外洋來信言遇險後經他輪過此將船中貨物取出而船之頭艙中艙已皆有水貨物大半受潮乃取其不甚毀壞者其無用之物　之不復顧不知此項電綫物料尚能 
 
 

Page 2

 
 
應用　查高麗既知電線之利急于興造一切工作已經預備齊全乃電線在途忽遭挫折卽使尚堪應用已難亟亟興工倘須重新購自外洋則此事更多周折矣豈非大可惜耶 
　　身殞海外　○武林陳訪仲別駕衍蕃為芰裳太史之子前英租界讞　陳寶渠太守之族姪也別駕秉性篤誠熟諳洋務曩隨何子莪星使出使東瀛勞夙著甲申冬又為出使日本大臣徐孫麒星使調充隨員王事賢勞寒暑三易瓜期已近將返征軺不意近　日本友人來函知別駕於八月初四日遽以痰疾身歿扶桑葉經徐星使飛章入告為之從優請卹別駕　世儒素身後蕭條有女三人尚留滬地現聞徐星使與在差同人厚集賻金妥存生息為其家度日之資嗚呼別駕有知其亦瞑目於泉下矣其同鄉陳哲甫叅贊贈有輓聯云二三年來喪母喪兄喪妻喪子今竟及君慘酷如斯最心傷易簀留言弱女未婚親未葬　七千里外同官同居同姓同鄉有誰似我交情到此更腸斷異　奉使善人無　客無家詞意沈痛令人不能卒讀頃聞別駕靈櫬已經其堂弟　頌赴東扶回矣 
　　京師　　　○前報紀李傅相因威海衛大連灣二海口添　砲臺布置水　無欵可籌奏　截留山海關新增贏餘銀兩以濟要需云云旋奉　　交戶部核議部臣　事關海防未便遽斷乃咨商海軍衙門該衙門覆以傳相曾將該兩處海口砲臺　雷需　價銀七萬餘兩咨報本衙門立案今既奏請截留山海關新增贏餘銀則所報七萬餘兩之欵卽令其向該關提撥可也戶臣接奉之下立卽飛咨傅相及山海關道一體遵照　贏餘一項除七萬餘兩外尚有餘銀仍照例解交部庫去○工部凡有工程開支在千金以下者向不奏請　欽派查估承修各大臣惟據報修咨文核明數目在節慎庫支銀是庫每年奏請由戶部提取備用銀五萬兩專備用角五萬兩專備各項小工程每屆年終部臣彚總入奏此定章也本年夏秋以後京師各衙門紛紛報修要工不能稍緩備用銀兩早已罄盡無餘遂于八月中旬經堂官具摺奏請添撥銀三萬兩以濟要需奉　旨允准戶部因於二十五日如數　咨該庫照收○八月二十　日午後有百餘人口操山右音鵠立戶部署前久之有一貴官乘轎　諸人乃長跪轎前哀哀求食是時觀者如堵牆皆莫明其故旋聞轎中人厲聲云汝等且暫散去三五日後自有章程言畢　者疾行而去後有知者謂諸人皆錢局爐軍乘轎者乃曾襲侯緣戶部右堂專管　法諸人欲加工資故藉口於求食耳 
　　津事紀要　○天津武備學堂總教習德人李寶君帶同後堂肄業生於六月間乘坐兵輪往閱烟臺旅順威海衛大連灣北洋各海口於中秋後一日回津李寶君於沿途形勝一一繪圖貼說或宜添設戍守或宜建設砲臺方擬於禀見傅相時上呈鈞覽俄而李寶君而風濤跋涉感冒風寒偶爾違和養病一旬於上月廿六日始偕蔭五樓大令謁見傅相恭呈圖說傅相為之欣然色喜聞將於山東之膠州建一砲臺與威海等處相為犄角云○武備學堂聞於九月初一日大考傅　遴委正任津海關道周玉山都轉水師營務處羅稷臣軍械所總辦張次韓兩觀察水師學堂教習嚴又陵遊戎協同該堂總辦楊藝芳觀察柯受丹太守分日考試辨別優劣又聞該堂已設三年著有成效業經傅相照章出奏請　旨開保矣○正任津海關道周玉山都轉於上月十六夜從旅順回津十七日禀見傅相十八日臨武備學堂騐放汽球十九日奉委會同天津道胡雲楣觀察查勘永定河堤工兩憲於二十日就道當于差次偕　永定河道金苕人觀察勘籌一切於二十四晚回津禀覆傅相又聞傅相以都轉樸實耐勞擬令留津以資臂助所有旅順前敵營務處等差業已改委吳觀察贊誠然尚未見明文也○　　永定河道塔梅亭觀察開缺送部引　見於八月廿四日來津禀見傅相請咨北上○每年秋間長蘆例應解京大鹽數萬包鹽磚數千斤其鹽磚由　臺築成大鹽由天津鹽坨辦理現在鹽磚業已如數連津一俟大鹽配就當由運憲委員起解又解鑾儀衛帑利銀二千兩業由　憲札委候補鹽巡檢福鹺尉隆阿釘鞘解京　於廿六日就道○前辦天津機器局提調水師學堂並北洋船　總辦現任山東兗州鎮文芝軒鎮軍瑞於八月初八日疾終任所按鎮軍以侍衛起家迭著戰功需次來直曾署大沽協天津鎮及提調總辦各堂局事務客歲拜兗州總鎮之　命於去秋九月由津起程榮赴新任乃未及一年騎箕西去津人均深惋悼云 
　　月湖秋泛　○八月二十八日夜三鼓時雷聲隆隆大雨如注直至次晨始止○鄞邑尊朱友笙大令近奉臬憲蕭廉訪札飭編查保甲當造給門牌時所有委員夫馬　役紙張等費概由大令捐廉想此次必實力奉行不若從前之循行　事矣○湖西大巷某姓家雇匠修理舊屋猱升直上失足而顛頭破血流奄奄一息幸所傷不致殞命然某姓已所費不資矣○某鄉婦衣衫藍縷　一幼孩沿街呌賣好事者詢其故自言丈夫蚤逝家有邁姑病重臥牀費用無着故欲售之以作醫藥資有　善士聞知惻然動念贈以洋銀數元婦伏地叩頭　孩而返○芋艿番薯俱係四明土產貧苦人家煮以度日近　民多瘧疾有不知方術大言欺人之某某醫謂此二物大為瘧首長所忌食之必致傷身以故人皆不敢食販此者折閱不堪然試問此說果曾見於方書乎從古妄人往往自作聰明造言惑世夫豈特醫生也哉吁　米價每石祇值洋二元四五角惟柴價較昻推原其故因山村無家不病無人樵采故也 
　　閩中紀要　○督糧道　儲憲　章於上月廿一日卸事遺缺以本任糧道現署鹽法道張鹺憲國正接署所遺鹽道缺係現辦南臺省會稅厘局司徒觀察緒署理其稅厘局務以候補道許觀察星翼接辦○閩省設廠鑄錢原為市面錢缺之故現　　懿旨　閩省設法鼓鑄二三十萬串上憲因機器局地方逼狹復在東　廠南校塲等處設爐加緊鎔鑄現　已鑄滿京錢二萬串委令同知李鐘鯉押解晉京另備一百串恐半途錢串損失以便彌補○侯官縣帮審委員徐士駿司馬練達事體清廉自矢凡所審公案悉秉至公毫無情面上游深器重之現奉委辦上渡分局所有帮審事務委同　張　接辦○春間上游洋口等處會匪蠢動謠言蠭起經地方文武拿辦正法餘黨始散近有客從洋口回閩稱該處於上月十四五日兩夜合　軍民聞有謠言人心皇皇然亦不知匪之民在溪中船隻均避往別處鋪戶十有九關紳富之家相率他徙但未知近日如何耳○閩縣王士駿大令現在尚幹等鄉辦理積案有鋻於他縣辦理過猛之失下車之日惟以寬和為事每遇一案必與紳士商酌勸令調處倘差胥有勒索差禮情節大令亦親為開銷閭閻深以為便送萬民　匾額高脚牌者相接於道惟惡吏悍差不能假官長之威以嚇鄉里因此不能滿意於大令耳○長門凱字左營劉軍門元　奉委署浙江處州鎮　務所有凱字左　另委賀軍門興隆接帶 
　　讞員拜客　○法國駐華欽差李梅君乘法公司輪船蒞滬等情曾登昨報法會審員王鴈臣司馬於昨午赴密　里拜會李梅君聚談片刻旋卽辭出 
　　威偪人命　○歇浦以東有北蔡鎮焉小小　墟人烟寥落其地雖近上海實為南匯縣所轄有顧阿大者家在距鎮三里之顧家浜自幼被粵匪擄去賊目愛其清秀撫為已子迨江左肅清阿大年已弱冠薙髮投誠纂名營伍中轉戰頻年得有外獎承平後營既遣散無所得食乃傭於人家曾兩至汴梁三經江右卅閱寒署困苦備嘗今秋乃襥被旋鄉里詳詢父母均已物故親隣朋舊亦寥落若　星頗有　令威化鶴歸來之慨既而訪得尚有一伯父在阿大遂問訊而至見則伯父甚喜執其手曰今而後而父在九原庶於寒食節得噉一盂麥飯矣繼思姪孑然一身年逾受室乃為之媒定　村狄姓新寡需財禮洋六十元阿大腰纒祗番蚨二十頭經伯父羅掘多端始行湊足擇吉　娶喜可知已不料事隔四五日為該鎮汛地某武弁所聞思有以敲詐之乃嚇以擅娶孤孀有干例禁若不悉索以獻勢盡法嚴懲阿大鄉愚也雖在外閱歴多年然目不識 
 
 

Page 3

 
 
詩書安能知法律至此懼于罪戾賄洋兩元所謂冰上人者亦以番佛二尊為賄該武弁所望甚奢謂似此區區者烏能厭我欲壑復　汛兵向說若欲寢事至少需洋三十元阿大難之汛兵返命武弁大怒立刻飭汛兵拘其伯父阿大泣曰姪蒙伯父愛憐出資娶婦感戴之　曷其有極方擬粉身相報以盡微　今則已矣反貽之累矣言畢入室猛取菜刀自刎血湧如泉其婦見之無從攔阻乃失聲大呼伯父聞聲入視喉管將斷一息尚存遂告知地保控諸南匯縣詞尚未入而家中人奔至言阿大已氣絕矣伯父因復以威逼人命請究　海觀明府慰以好言着候騐屍核辦武弁聞阿大已死乃大　　急浼鎮董　某赶至城中向屍親調處願償棺殮之資屍親乃復赴縣籲求銷案明府謂公門重地命案重情豈容來去自由　同兒戲乎遂帶同刑仵人等下鄉檢驗飭具自行棺殮切結旋拘該汛弁則業已避匿無蹤乃　傳芮某至案大加申斥謂汛弁如此妄為爾身為圖董自應據實禀明乃計不出此而猶代為調停耶芮唯唯而退明府乃命駕返署詳請　憲飭該營員務將汛弁交案訊辦并聞阿大之婦自傷薄命願為守節終身嗚呼醴泉無源芝草無根孰謂茅檐蔀屋中必無有志女子耶 
　　拾票圖詐　○包探陸阿長至英公堂稱朱月生遺失借票一紙計洋二百圓被綺園烟館堂倌周阿順拾交唐拙甫向朱索洋報捕送案請訊朱月生供在家讀書因有需用寫成借據稿未列中保名放在身邊至綺園烟館吸烟遺失不料被堂倌周阿順拾取轉交與唐在路相遇被唐等拖至紳園烟館又到妓女林黛玉家逼令還洋無奈向商先還十元約日再還二十元所有二百元之票據焚燬又令我再寫一百七十圓之票然我心總不甘後由陸子雲蕭發祥來索二十元與論爭執後始報捕昨夜遇唐被扭到案沈吳氏遣女傭禀稱於三月間由表侄拙　為中借與朱月生洋二百元言明端節歸還又約在中秋後由唐向索據言先付三十元祗收到現洋十元改為一百七十元之票據呈案請追唐供與同并稱中秋節箭向索約在節後清還旋朱央其親戚陸子雲來勸先付若干因又約至紳園烟館我言先還百元朱稱實在無力再四懇商又同至朱所識之妓女林黛玉處擺酒請我等當時另有朱之親戚吳姓等在塲　票因所說先付三十元祗收到十元倘有二十元約於明日我因卽欲同捕房包探陳阿九至江北呂泗塲提金條之案不及守候托陸取　　與蕭發祥帶交沈吳氏及我江北回至陸處向索時另有張懷山等出頭霸阻為此自投捕房陸子雲亦投案供於前月十三日親戚朱月生　女傭轎役二次來邀言因欠唐拙甫經借之洋央我理勸及我前往朱已約人在紳園烟館唐言須先還一半朱一再商懇始允先還三十元改換一百七十元之票當時朱無現洋約於明日照付祗有十元尚有二十元因唐欲他往托我代取交與蕭發祥帶交唐家因蕭來催促卽同　綺園見朱向索旁有張懷山并不識姓名人出塲霸賴并言索洋須票據然朱既言是失票當時何不向我說明周阿順供在綺園為堂倌所　者另有朱向陸姓所借洋百元之票現在呈閱並非二百元之票張懷山亦上堂稱與朱之父朱榮塘是朋友今已逝世朱在綺園吸烟遺失借票稿一紙計洋二百元被堂倌周阿順拾得托唐向索被逼改票又由陸子雲蕭發祥到綺園向朱索洋二十元以致擾釁然此事人皆知失票周阿順不應如此行為曾報捕房傳周阿順供認借票是二百元交與唐且捕房又命秦少卿康阿順二次到綺園問周均言借票二百元今與唐串通又言所借者為一百元之票照百元之票是朱向陸翰卿所借已經清還因朱　病未取暫存周處希圖張冠李戴然有捕房各包探可証朱月生又稱從未知有沈吳氏更未向借銀洋秦少卿康阿順同稱初問堂倌周阿順確均言借票是二百元蕭發祥上堂稱我只知唐託我向陸收洋二十元餘不知情麥總巡捕頭　堂倌周阿順連次供明借票交唐者二百元今忽變異情殊可惡務請澈究以儆蔡太守問百元之票陸　卿可能到案否張答可以邀到唐陸同稱張懷山唆使抵賴太守謂張懷山案內無名所供原不涉伊事然訊供及捕房辦理情形則　等拾票圖詐已可概見又問周阿順何以變異爾當直供否則先行答責周阿順初則欲言不語繼供票二百元交唐是實太守隨命書辦寫　着周畫押太守怒謂唐等尚有何言定須懲辦唐等一再置辯太守隨飭將唐陸交捕房帶回周阿順管押呈票存堂再行覆訊 
　　示期點卯　○前報列裴浩　大令示期在內堂查點各役云云兹悉是日大令因事未經查點至昨午始懸牌初四日巡城初五日點卯 
　　縣訊拐匪　○陸馬氏之子為王福堂瞿九皋所誘藏匿無蹤曾控諸英公廨經蔡二源太守提集訊供前　復備函飭差移送縣署裴浩亭太令升堂訊究陸馬氏訴稱兒子甫三齡偶在門外嬉游被王拐去託瞿圖賣小婦人訪悉向追據云兒子已死求恩究辦王供小的見此孩遺該氏向索此孩經小的挽人調停已允寢事不料今又　端叩求明察大令謂拐人子女罪在不赦若照例嚴懲則王應定以絞罪瞿則充軍乃飭將王瞿暫行收禁王馬氏叱令退去候核 
　　竊案彚誌　○烟館主王金祥投法公堂訴稱在小東門外開設烟舘三日前王勝荃來吸烟被竊烟鎗兩枝三十日晚又來吸烟欲將鎗竊去幸卽知　追至新北門獲住解案　司馬詰之王勝荃據供浦東人做小工前去開燈祗要烟五分伊說須一錢起碼因之爭論伊又嫌小帳少說我竊鎗祁繙譯官謂此人常犯案理應懲辦司馬判將烟鎗給王金祥領去王勝荃責四十板○廣東人王錦堂姚煜紅訴稱在廣瑞和烟館有烟客欠錢不還又唆使揚州人周長言打架被碎磁沙小茶壺各一把并失烟鎗一枝碎壼呈騐王司馬詰之周長言據供有小銀寶亦是揚州人拉車度日曾欠錢四百五十文並不呌我打架我亦無打架事王司馬着將周長言交保將小銀寶卽徐銀寶交案再核○廣東人張秋卿聲稱林志青來吸烟在烟鋪睡去堂倌知照伊留心烟鎗詎伊不聽烟鎗竟被人偷去為此將伊送案王司馬詰之林志青據供湖南人在吉星公客棧為接客實因疲倦睡去致鎗被竊王司馬謂鎗交爾手失去當歸爾賠着包探將林帶往吉星公着令賠鎗○捕解唐松咸請訊包探禀稱此人係八仙橋捕房解來據稱偷烟鎗原告未到王司馬詰問之下據供浦東人並不偷鎗王司馬以原告不到飭卽釋出○船戶蔡阿五稱搖杉板度日有事上岸及人見朱　尚到船上諒必偷物因之送案王司馬詰之朱和尚據供寍波人年十六歲同友至滬欲到江西學成衣詎友一去不來因之流落王司馬詰朱上海可有熟識人答稱有叔名阿二在同文書局內司馬又詰蔡阿五可曾失物答稱未失司馬謂既未失竊着卽退去隨將朱和尚申斥着速卽到叔父處此間不可久留○林順興控被竊小銅香爐一隻人贓並獲送案王司馬詰諸解案人　張三寶供在南翔做酒作生意來滬尋人住在船上前日去問信伊家見我衣服藍縷將我毆打適巡捕至上前問訊彼等卽說我偷香爐隨將檯上銅香爐携到捕房王司馬着將香爐給林順興領去張三寶管押三日○包探拘獲崇明人孫金山據供拉車為活患病已三四十天搜出押票是友人陶金郎所寄陶供亦是崇明人並無偷竊之事王司馬着將孫金山管押候究 
　　林樂知先生回國不啓　○啓者上海中西書院創立六年從學者竟有千人之多造就者亦復不少惟經費不敷不能添聘教習寒恤矜生以及天文格致機器未能全備甚為抱憾雖歴年筆陳西國公會未得詳細故訂於九月初五日回國親自面商籌措經費存本生息以作添聘教習矜恤寒生創置機器之需余此一行也專為書院兼商教事以冀他日蒸蒸以上未識可能如願以償否一俟商妥迅速來滬大約紅杏在林碧桃滿樹時仍可與海上諸生相叙也兹派馮昌黎先生為西學總教習仍請沈贅翁先生為司事兼教習如　願來　業可與沈先生面定臨行怱怱特此告辭　丁亥九月初三日中西書院　院林樂知謹啓 
 
 

Page 4

 
 
　　陰譴難逃動人猛省　○日前有同鄉友閔仁丈光莅述及潯鎮沈其姓明高其名首有二子一女長子名阿大次子名阿四其女配姚姓名起福曾於十五年前長子阿大暨其壻姚起福赴湖之長興販買吐絲旋時於半塗有客趁舟肩挑行李下舟　埠檥云有絲八車擬至潯脫售阿大及起福心懷不良洎抵潯時阿大偕客在茶肆良久不見阿大回來當卽奔赴泊舟處而舟已開駛追至南柵幸舟未遠颺猶可望焉厥時已告阿大及起福又生一計卽停舟招客同赴鄉間其夜將客溺斃年杪沈明高被犬咬死五年間長子及其壻相　而亡迄今七月初七日次子阿四病發頓死半日復醒云為謀案已經土地堂斷起解至城隍神處言畢又死次日又醒云城隍以案未明白仍發歸土地　訊明再辦而土地神又問此案果同謀否答以年幼無知又問錢文用否答以未用當問客曰此案是否阿四同謀客曰否於土地神卽以誣告例　客四百下發回一面將阿四放歸還陽其人猶在追憶讞語歴歴可徵再三尋繹不覺毛骨悚然噫事關重大陰譴難逃罰之所歸絲毫　爽若非還陽備述安能審此案之原委耶人欲茍且圖利卽奉為前車之鋻可也　　　青藜閣主人謹誌 
　　求病速愈藥助賑捐　○南林朱煦庭姻大兄日前患病迄未全愈俯念災區情形需欵孔亟特助英　一百元囑解拯濟存心救患集成數以扶持反手驅邪幸漸臻乎康健可見片念仁慈無不如　斯應也　上海北市絲業會館籌賑公　姻　弟　　施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　英界公堂瑣案　○張阿寶　在小菜塲買蔬菜牛肉等雇王金郎之小車裝載豈被推往別處意圖吞沒由捕阻獲人贓送案今特請領王金郎俯首求恩蔡太守隨判王金郎押候笞　一百板　交張阿寶領去○七十四號巡捕稱昨見王阿炳駕駛馬車過橋飛奔有違租界章程知照緩行豈伊接連三次如是為此拘案請罰王阿炳供不知違章以後不敢蔡太守判罰王阿炳洋二元撥充醫院經費○林金裕稱我船上失繩一根曾在施仁交蔡金美船上尋見報捕拘獲人贓送案此繩是我船上之物隣船咸知施仁交蔡金美同供繩是已船上物並非行竊他船有見証可據華捕禀林報失後前往起贓據施言是已　之繩間其長短及幾股合成伊所言丈數相符惟股數不合蔡太守隨飭將繩暫存捕房命施仁交等各邀証人到案再行覆訊 
　　法界公堂瑣案　○法捕房十五號華捕俞阿勝昨偕十七號華捕周阿順到案稱上月二十九夜間三點一刻鐘時在新街烟館門口見一天津人碰　該烟館內其聲甚高因卽上前告以捕房近在咫尺務須低聲詎伊不服肆口辱罵烟館旋亦開門而天津人卽將我毆扭十七號巡捕在彩視街聞聲赶至亦被扭作一團當將該烟館郭阿德拘進十七號華捕禀稱左手被伊打傷現青紫痕王司馬詰之郭阿德據供潮州人開烟館天津人不　名姓伊來挑烟不是我店中人王司馬着將郭阿德交保再行查明核辦○高易洋行經管房屋洋人昨偕收租人李忠甫控追房租五戶計男女六人到案沈增三轉租傅陳氏兩戶合住二十九號兩人共欠洋二十元張巧林家住二十七號欠二十元應洪氏住三十八號欠十八元吳王氏住二十八號欠十八元據　氏稱昨日已付洋六元與看管房屋之華人顧雙林住十八號欠洋二十元王司馬逐戶　明着限六人於本月十五日為止一概付清否則釘門○昨報列賣車索討找洋二元吵鬧被拘一節捕房將在押之謝文發解案據供江北如　縣人現撑李長春船有車四輛賣　陳阿大計洋二十二元收過十四元第二次收六元尚少洋二元向索不給說要作中費故不肯還吵鬧間旋　拘押五司馬見有三人到案詰問名字據陳阿大供買車洋車價已付清有陳籌林朱春林兩人眼見司馬詰之陳朱兩人均稱是陳阿大邀來並未取中費司馬詰付洋可有收條答稱有據在捕房司馬着四人一併退去俟今日到捕房再核○昨報列萬利米店虧欠南市米行往來銀兩一節據原告裕　興行徐采生禀稱被欠洋四百九十餘元萬順公行葉　帆稱被欠洋三百七十餘元天和行　福生稱被欠洋一百七十元尚有萬生行朱少　一戶未到據稱被欠洋三十元王司馬詰之萬利店主龔　如據稱連年虧本因之積欠與各行往來已有十餘年進出不少今年八月節到鄉下借錢未得及回則牌門已上現在店已關閉外面辦有帳放出欠有二千餘元店中尚有別人欠我洋一千餘元尚有生財亦可祗各行之帳求請保出收帳歸還總須二三個月可以收到王司馬着龔覓保出外料理○前報列有郭士琴控　芝琴欠洋六十五元立有期票一案王司馬着限十天理料昨日到期郭又投案又有煤炭店夥紹興人胡意高控稱欠洋三十五元六角王司馬詰之　芝琴據稱尚有在股之人不在上海約再遲幾天當卽來滬王司馬着仍交原保再押八夫料理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
