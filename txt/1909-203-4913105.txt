# 1909 - 203 - 4913105

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
六月十三日　召見軍機　愛紳論說 
　　 
[對於江蘇新督新撫之希望] （續）　　江南創練新軍。改募爲徵。爲我國軍事發達之起點。乙已丙午之交。委派軍官分赴各屬。就地開徵。應徵者爭先恐後。甚至膠庠學子亦奮袂而起。當其入伍時。親戚故舊。贈旂致頌。紳商學界。列隊歡送。氣象聿新。一掃往日輕武之弊。前途無量正有可望。但數年以來。革除逃亡之事時有所聞。雖由於兵士之無堅忍心無耐榮力堪以持久。然亦當事者不善辦理有以致之也。據軍界中人云。營中待遇兵士之規條頗不文明。軍棍倉。憑上官之喜怒而漫無限。制所有教授之學術。亦惟敷衍塞責而已。種種設置難滿人意。無怪在營者之逐漸散佚而繼起者之無其人也。軍營中最不可缺之要素。在團結人心。新督倘以整頓軍事爲懷。宜飭主持軍務者。一反昔日　所爲。在在以收拾人心爲主。遇有缺額退伍之事。仍當開徵補足。不可改徵爲募。致墜初基。蘇屬新軍亦繼寗寗屬而開徵。據諸傳述。所有軍隊布置以及軍官兵士之資格。均遠不如寗屬。在新撫下車之。始尤應不辭勞怨。切實整頓（報載新撫已改委陳得龍任新軍統領矣。應責成實力整頓。務使軍事日有起色方爲不忝厥職。）凡省中舊有之老營。宜逐漸裁汰。改練新軍。俾節靡費而成勁旅。此對於江蘇之軍事所希望者三也。數年前朝命各省創辦警察。江蘇除寗蘇省城首先舉辦外。其餘各府州縣亦有舉辦者。然均無成效之可覩。雖由於辦理者之不得其法。然亦警士之程度太低故也。蘇城警察。其腐敗之點。亦不勝枚舉。甚至身犯奸淫之案。習焉不以爲怪。作法犯法。最足妨害治安。而使。人民置法令於不顧。夫設立警察之本意。原在防制人民之作奸犯科。今警察先人民而爲之。則亦何貴有此警察哉。府州縣城所辦之警察。大抵均歸紳董經理種種腐敗情形。尤遠不如省城。警察爲國家行政權之一。斷無假手紳董之理。即將來地方自治成立後。亦不能歸諸自治範圍內者。亟應設法整頓。一掃從前積弊。按籌備憲政清單。今年應籌備廳州縣城警察。民政部前已通咨各省於省城設立高等巡警學堂。於廳州縣城設立巡警養成所。（江南高等巡警學堂前督端午帥已奏准改設矣。）極宜從速開辦。以爲豫儲警士地步。將來畢業後。分派各處辦事。另招新生。并於舊有之警士中擇尤選出。續行教練。逐次派出。務汰盡前此不學無能之警士而後已。所有醫士。以植品端嚴者爲最合格。取錄之時以及平時考核功過。均宜注意於此。倘敢身罹法綱。應加一等治罪。以爲作法犯法者戒。如是則數年以後。我江蘇全省之警察必能煥然改觀矣。若長此因循。不圖更張則江河日下。吾不知其伊何底止也。且江蘇之巡警道。至今未有其人。尤應於通省之道員中擇其堪勝此任者。奏請試署。以專責成。仿諸臬司例。寗蘇合設一員。不必分設。以節靡費而免牽制。此對於江蘇之警務所。希望者四也。寗屬之學務。除江寗通州外。餘均不甚可觀。小學歸各屬就地興辦。毫無進步。中等以上之學堂。則迄未舉辦。即有之辦法亦欠周妥。如江北師範學堂經費雖豊。祇以辦理之不得其人。故開辦數年。絕無成效可觀。江蘇一省。既有兩江師範江蘇師範通州師範上海龍門師範學堂。則畢業之學生。已足供各地學堂教員之選。江北殊無須別爲之謀。就江北論。有此經費。以改辦農業學堂爲最宜。應由新督會商江北提督。從速改辦。藉收實效。此外各屬中小學堂。亦宜飭。學司於已設者盡力維持。於未設者實心提倡。省中各學堂。每歲所耗甚鉅。尤應時加調查。遇事整頓。以期合乎規程。蘇屬各地之中小學堂。數年前甚發達。近則愈趨愈下。大有不可收拾之勢。據省視學調查報告云。各地學堂去歲不如前年。今年尤不及去歲。其所以有退撫進者。原因雖甚復雜。大抵均格於人才經費之無著耳。今欲整頓蘇屬之學務。首在謀統一之方。欲謀統一。尤在予勸學所以實權。俾其有支配經費核定教務之能力。（部章本有此條。惜各地均不實行。現在長元吳及錫金均有分撥學欵之紛爭。非有以統一之。恐學界從此多事矣。）應飭學司嚴札各屬照辦。不得稍涉含混。省城各學堂。亦宜時謀改良。以爲各屬之模範。朝廷特設學司。原在提倡學務。蘇屬自周毛兩提學先後任事。於地方學務均無所裨補。樊提學到任後。亦無所更張。他姑不論。如江陰南菁學堂坐擁厚費。任其停辦。迄今已三載矣。不謀創建大業。於職任有所虧。今且任已成之局日就湮滅。吾不如其可也。是在新撫責成學司。統盤籌畫。務使各地學務日見起色而後已。此對於江蘇之教育所希望者五也。來稿 
　　 
[開礦與全中國之關係] （續）　　今中國新政伊始。豫備立憲。已有明文。而邇來攝政王代理國政。以今上之名。行使統治大權。尤合於萬國憲法。將來法律政治。必有興起之可望。惟國家之興。必賴財政。財政之富足。必賴商務之進步。推行商務。礦與路爲最要之機關。且路礦二者。盡出中國政府之財力而目爲之。此萬萬不能之事。所以各國路礦半出商辦。而吾中國不歸商辦。勢將爲外人所藉口。出而要求代辦。如是則舉吾全國利權。操於外人掌握。貽禍必有不堪問者。迨利權既喪。然後出而與外人爭。勢必不敵。不爭而聽其龔斷。財產。 
 
 

Page 4

 
 
既盡。吾國民之生命。亦隨之矣。至其時雖追悔。其曷及哉。吾爲此懼。欲聯合開礦公司。仿照文明各國礦律行事。有資本者出資本。無資本者出勞力。凡有專門學問者。皆聘用之。厚給其俸。又由公司抽出紅利股票。以爲獎勵。有大功者。則自六十歲以上。給以退隱料。使終其身無內顧憂。期上自王公大臣督撫。下至州縣搢紳士庶人。各奮熱誠。投資入股。爲祖國保持利源。果能上下一心。成一大團體則內地礦業可興。物產曉足。一切工商業。皆可希望起色。而吾輩之羈留外埠。拋棄祖宗墳墓。受外人之屈辱者。亦可謀歸故國。求一安身立命之業。爲久遠計。豈非公私兩利也哉。吾自。念幼時失學。十三歲出南洋。經營種植礦業兩途。習陳三十餘年。於七州府皆親歷其境。當吾初到霹靂埠時。華人僅有十數輩而已。今則多至數十萬。到處皆有華商在焉。物產既盛。事業以興。由是馬路鐵路。隨以俱舉。轉運便捷。商務益隆。英政府歲入賦稅無算。由是觀之。吾國人之在外洋。尚能自立如此。倘移其全力以謀中國。人人克盡其血誠。如　日之初到外洋之銀苦不辭。終必達其目的而後已者。又何患事業之不成也耶。又況吾國礦產。所在富有。特從前悶而發。致地有遺利。今果集大資本。同力開鋻。二十二行省之大。五金百礦之多。將見供吾取求而岡有限量。物力既寵。然後以講教育興武備。俾通國人知忠君愛國之要旨。合羣團體之公義。固不難矣。富強之基。在此一舉。開係之大。爲何如耶。 
[專業]  
電一　（北京）各樞臣今日（十三）召見時奉攝政王諭江浙屢遇水災總因河道狹窄宣洩不暢之故自宜詳細查考擇要疏濬以杜後患電二　（北京）京師紳士公呈端午帥請將李德順等從嚴徵辦午帥允俟到任後澈查電三　（北京）端午帥昨見張相詢間病狀張相謂偶感暑熱驟難銷假并與午帥談論江蘇學務歷半點鐘之久電四　（北京）赴俄答禮專使戴尚書回京覆命後因貽榖案仍未定讞頗爲怏怏擬請假一月電五　（東京）日本梨本宮守正王及妃。游學歐洲。三年畢業。於陽歷七月二十九日由滿洲韓國遄返東京。電六　（東京）英國人擬請日本皇太子於明年日英博覽會。開會之期赴英游覽緊要新聞 
　　 
[御史奏叅資政院玩誤憲政] 北京　　○某御史封奏略云朝廷預備立憲志在必行故我皇上暨攝政王監國以來已三令五申矣所以仍分年籌備者實因國民程度尚有未逮不得不遲徊審愼非眞有意延緩也資政院實爲議院之基礎并爲各省諮議局之模範故明年即須開院實爲憲政緊要機關乃至今院章。未見全行頒布。何觀望乃爾。京外官紳。不無阻撓之見恐以此藉爲口實。是可誤孰不可誤殊於憲政前途大有關擊應請飭下該院王大臣從速頒布章程俾得如期成立再該院事極重要而。協理如丁振鐸曹鴻勛等。素不以憲政。爲然。在前治行可見一斑。若令久任恐不但難期進行竟多生阻力應請宸衷獨斷另簡熟悉憲政之人幫同辦理。云云當日交　旨資政院知道　　 
[攝政王埀念張鹿二相之病情] 北京　　○張鹿二相聖眷之隆足以並峙鹿相初患痢疾揶政王會派內監往視兩次。傳諭筐可盡心調攝不必遽行銷假初一日并頒賞暑藥四種。西瓜十枚張相於初二日起偶然受熱。初三日未入直初四日專摺請假數日奉旨賞假五日。初五日召見軍機時攝政王詢及張鹿二相病情並諭往視張相。故世中堂退朝後即至張相處晤談且問病狀　按鹿相已於十一日銷假張相又於前日續假五日均見本報專電　　 
[奏請變通禁衛軍暫行章程] 北京　　○專司訓練禁衛軍大臣奏云竊查奴才等前次具奏禁衛軍營制餉章係叅仿陸軍各鎭擬定現在開練伊始體察軍隊情形排長司務長階級尚宜更定以求完善查司務長責任繁賾必須照設而列入軍官末級於豋進培養之道似有未宜迭經奴才等詳加酌核擬請將司務長倣各國准士官之例列於正目之上。三等九級之下。作爲札補之員。以在隊日久長於庶務之頭目升充。其如何升擢辦法由奴才等暫行試辦一俟陸軍部定有變通章程再行遵照辦理前定編制排長係每隊三員。均以副軍校充。今原擬以協軍校所充之。司務長既改擬階級隊中即缺此一級擬將排長改設副軍校一員。協軍校二員。除協軍校充當排長仍照現制支薪外其以副軍校充者每月每員擬加銀五兩。作爲三十兩。計全軍排長應以副軍校充者共八十員共計月加銀四百兩。至司務長服制。並宜另訂肩章。擬用第三等軍官式樣。不輟蟒星。以示區別又查前奏營制協標營隊均設有書 
 
 

Page 5

 
 
記官書記長司書生等專辦文牘繕錄之事原係仿照陸軍各鎭辦理此項事務在各國軍隊咸以副官頭目分任並不另選人員專充此職誠以軍中文字最貴簡明不尚繁頣。若以未受軍事教育之員雜入隊伍。誠恐流弊易滋。故論者謂中國軍隊非戰員之數。較各國獨多。自宜量加裁汰擬請將各協標營書記官書記長等全行裁撤司書生專司繕冩暫准照留將來遇有缺出陸續由正副目拔充其原定等級視同協軍校並應改照司務長例列於三等九級之下以昭劃一又查醫兵一項。關係頗重而陞轉無階。現章餉銀與副兵同似非酌量更改稍予陞途不足以昭鼓勵擬請每營添設醫目一名。分作一二三三等合計全軍共設一等醫目七名。二等醫目七名。三等醫目八名。一等餉數此照正目二等餉數此照副目三等餉數比照正兵計月加餉銀一百零五兩三錢至拔取醫目擬即由各隊醫兵成績優者准其按級陞充如蒙俞允即由奴才等欽遵辦理五月二十二日奉　硃批　依議欽此　　 
[奏覆勘查同蒲鐵路情形] 北京　　○郵傳部具奏略云山西鐵路原擬由大同府起修至蒲州府止。嗣後該公司因集股維銀。遂擬先修太原府城。起至汾州府之平遙縣一叚。現據臣部委員將其原勘路線詳加覆勘據稱由太原府城起向北接路應目城東即行向北較城西地平更高若就城西定綫必須墊高地基地勢尚嫌狹小如向南出路直抵徐溝形勢甚順伹地太低窪即使造橋而河流遷徙無常各橋基址極難預決倘達徐溝不東繞太谷即抵祁縣固可縮路而省費然太谷地方富庶就營業論又不能舍此他適惟是太谷西北二門外恒有河患欲設車站不得不繞東南多一轉折由此又當向西迤至祁縣而五馬河及支港諸水皆向祁而流應建涵洞極多其由祁縣至平遙縣此叚跨道向嶺循電桿至混河均是高地原勘路綫定在平遙城西。與地利不甚相合。尚須酌改。其欵項除歷年費用外現在所存僅六萬九千餘兩。等因查該公司擬由太原先修平遙尚屬實事求是雖其原勘路綫據臣部委員覆勘有須斟酌之處然避窳就良猶非難事特該公司現存欵項僅此六萬餘金倘有趕緊募籌。即此一叚亦無告成之望。應由臣部會同山西撫臣從嚴監督察看情形如果悠悠無成。自應恪遵論旨。將該公司分。別撤銷另籌辦法。　　 
[京師近事]  
　學部各堂日前會議以南洋羣島華人所立學堂甚多。徒以散漫之故稽查頗不易易且彼此聲氣不通於愛國心及一切關於教育之事務均有窒礙擬飭令各埠華商。另立學務總公所一處。專以聯絡鄉誼。及激發學生之愛國心。與調查一切關於學務情形爲主云。　郵傳部堂官因嗣後郵航路電四政日漸發達而此項交通人才甚形缺乏亟須設法造就擬除交通傳習所外另行由部建設交通大學一處分郵航路電四項專科。考選中學以上畢業生。研習肄業。以便將來任用　農工商部溥尚書近向樞府提議擬在京師設立農工商大學堂。一所分別正科。及速成科。兩類速成科專收本部司員。正科則考取合格學生延長期限以資造就并擬咨飭南洋各公使領事於華橋子弟中。擇其通曉中國語言文字。而科學素有根柢者。咨送來京。一律入堂肄業樞府頗韙其議但須籌議經費問題云　德雷使咨外務部云青島惠門特別高等學堂擬於本年西歷十月初間開辦應由山東管理學務衙門選送學生。薦舉經學國文教員。并請派總稽查一員。以資襄助現外部已會同學部核商辦理矣　聞管理軍諮處事務大臣濤朗兩貝勒議定將陸軍部內軍諮處遷出暫設於禁衛軍督練公所別院。刻已擇定日期於本月十六日。遷移　陸軍部接鄂督陳筱帥電。云前奉電飭在鄂建設大槍砲廠。一節刻經派員勘定於省城武勝門外下新河地方。頗爲合宜謹先電知俟繒就圖說即行呈送鑒核　禮學館編纂禮制綱目。業已就緒茲探其內容計分二百二十三章六百六十四節。禮部各堂已會商顧問編纂各員擬於本月中旬進呈　御覽俟依議後即行依次編訂　攝政王日前辦事後特於三所面諭張相國云。邇來京外各報。披肝瀝胆。指摘大員。政府借資其力。頗有效果。卽如升允劣跡。各報館多先事評譏。敢言之氣裨於憲政前途影樂綦大以後各大臣宜愼重視之。切勿以威箝制。致政府耳目壅塞諸事莫聞是爲至要相國唯唯　吏部堂官對於揀選舉人。非常注意每月考試後均須接見以覘其人及其學問歷經遵行在案茲聞日前考試時間題係電氣傷人有何補救之法。該舉人所帶書藉非五經備旨即綱鑑彙編於此題目絲毫無涉遂隨意立論有電氣甚於洋火等語。如此鴻議可謂吏部揀選之人才。　內廷傳出消息　皇太後近論御膳房太監及伺候皇上之太監等現在天氣炎熱。所有皇上御用食物等。皆須潔淨務宜小心恭理俾合衛生　禮部咨照學部本部具奏明儒湛若水從祀文廟。一摺已奉　旨依議相應知會請轉咨國子監辦理　貽榖之子吏部郎中錘崙日前禀訴法部情願代父受罪。並更替伊父出獄。葛尚書因核與國朝定例不合將呈發還。錘部郎又至都察院。呈請代奏當奉張憲批云呈悉該員以親父在獄請以身代情詞懇迫具見孝思惟特旨交部案件。尚未訊結不容申辯。本院碍難代奏。原呈發還。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[吉撫設官實邊之計畫] 吉林　　○吉撫陳簡帥以農安地處邊陲幅幅員遼闊北與郭爾羅斯公界接壤。西與達爾漢王界毘連。東南則均與長春交界。交通既繁政務益多且江省尚擬修築鐵道取新城。直貫滿洲將來新長支路築成。農安適居其中。實扼兩府之樞紐。措置更不易易擬將農境伏龍泉一鎭。劃出另設龍泉縣員缺。俾資佐治至距縣百二十里之靠山屯。人烟亦漸稠密須添設巡檢。一員藉收襄助　　 
[奏革信義銀行總理] 北京　　○前江督端午帥蘇撫瑞莘帥片奏云再前准度支部咨據職商尹克昌等呈請集資在鎭江開設信義儲蓄銀行令即查復等因當經飭據鎭江關道查明該職商資本不實候部核辦在案乃該職商尹克昌不候註冊給照輒在沿江沿海各埠開設分行多處濫發鈔票。而又毫無準備於本年四月間被擠倒閉江海關道蔡乃煌慮其產動市局督同商會以該行在鎭江受抵之造紙機器廠先後向和蘭銀行等處押借銀八萬兩將該上海分行所出鈔票先行兌付現計上海一埠。尚虧欠儲蓄存欵等項洋銀十八萬。餘元鎭江一埠。虧欠儲蓄存欵及未兌鈔票一萬四千餘元。該行除受押鎭江造紙機廠之外別無所有而紙廠中尚有轇轕未清之事且先已押借和蘭銀行等欵加以鎭滬兩屬虧欠之項全須指此償還斷不敷抵況該漢口分行虧欠之數。聞亦甚鉅。經江海關道飭縣將尹克昌傳案看管勒限清理迄今毫無頭緒非從嚴究追難期了結據江海關道蔡乃煌詳請奏參查辦並以各債戶存欵摺據除尹克昌列名蓋章外尚有馬湘伯之名又據豋報聲明自宣統元年起歸新總理道員李輔青。接手現在行已倒閉莫可收拾馬湘伯李輔青兩人。均難置身事外。請分飭一併清理等情前來奴才等覆查無異除飭查明該行經理及夥友等有無捲逃寄頓情弊分別查封勒追並分飭馬湘伯等趕緊設法清理友咨部查照外相應請　旨將該職商內閣中書尹克昌先行革職。如該職商捐有升階並請褫革俾便從嚴訊追謹合詞附片具陳伏乞聖鑒訓示謹奏六月初十日奉　硃批著照所請該部知道　　 
[西報譯要]  
○英政府實力禁烟　字林西報載十一日倫敦電云英國下議院近討論殖民部決議事件時自由黨議員蘭特勞君。請速定畫一禁止英國各殖民地鴉片貿易政策。並請以壓力迫令香港政府禁絕該處煙館。殖民部次官西萊中佐答稱香港煙館明年西二月間均將閉盡。政府對於禁烟問題。未嘗背其前定之政策。並極欲扶掖中國掃除烟害。在各殖民地減少鴉片鎖數○中日續議滿洲交涉　又載同日東京電云中日關於滿州爭端各交涉星期一日在北京續行開議。惟仍無進步。據傳日本將竭力調停重建安奉鐵路問題。設爲事勢所迫。有萬不得已之舉。則將以實況通告全國。○安奉鐵路問題之秘密　又載同日東京電云旅順口總督禁止告報豋載關於安奉鐵路之新聞。○英美合圖中國路債　文滙報載十三日倫敦電云路透電稱接有消息謂倫敦泰晤士報北京訪事所稱北京英人對於美國與借粵漢路債交涉。擬定之貢言。倫敦財政家並未許可。現並拒絕陰謀之意見。即有人散佈蜚詞離間此事而英美兩國團體之親密其由於亦終歸無效故無論如何兩國決不致失融洽之歡分類新聞 
政界 
　　 
[自治籌備公所常會紀事] 蘇州　　○長元吳城關自治籌備公所日昨爲常會集議之期正副主任各職員等均到會議定辦事書記庶務等員自十五以後駐所辦事其自治籌備公　章程由編輯員編輯每月定第二星期第四星期爲常會並擬推定七路路長後於七月內先行調查戶口以爲人手方針　　 
[蘇撫諭飭整頓警察] 蘇州　　○蘇撫瑞中丞前日傳見蘇省巡警總局馮孟餘觀察時面詢蘇省巡警如此腐敗何不切實整頓觀察回以欲整頓無經費中丞云雖目下經費難籌然亦可酌量變通或裁去閒冗員弁或汰老弱兵以節經費爲之挹注總須設法籌劃切實改良若一任腐敗伊於胡底諭令速即酌量妥議整頓章程呈候核奪觀察唯唯而退　　 
[監理官派員調查各省辦法] 杭州　　○財政監理官王錢二公先後蒞浙於初八日分謁撫藩面詢浙省清釐大略辦法並擬首先調查省府廳州縣庫藏出入等情兩監理當於十一日晨赴財政調查局察視開辦規模及現辦各種次序頗承嘉獎惟嫌規模太小難資展布擬卽日會商撫藩遴派幹練人員分赴湖北江寗山東三省調查已辦成蹟詳哳歸報以備推廣　　 
[鄞民會議地方要政] 寗波　　○鄞邑教育曾勸學所擬發起在縣學明倫堂設立財政調查所以及籌辦地方自治一節已誌前報茲悉初十日午後一時各界赴會者三百餘人由勸學所董章君和泉搖鈴開會次書記張君雨湘宣布會塲秩序次公推張君讓三爲臨時議長次提議設立財政調查所將地方一切陋規撥充公用先以調查官塲爲入手辦法衆贊成舉張子京君爲所董張君再三推讓經衆力勸始暫擔認次提議籌辦地方自治事宜先設公所以資研究衆贊成舉範仰喬君爲起草員次提議警察問題由正巡董李書稔君副巡董林水香君報告開辦以及籌欵情形至設夜班巡防裁留與否一節適有座中范陳二群起而駁正雨造意見不洽遂致衝突後經在會諸君極力勸解始各就座次提議催繳第二期路股由胡叔田君報告在杭特開大會挽留湯劉二總理各情形次演說時已五下鐘搖鈴閉會 
 
 

Page 11

 
 
　　 
[市民公社修理街道] 蘇州　　○蘇垣觀前街石板損壞溝渠於塞久已無人出資修理茲經市民公社集各店捐助欵項於日昨雇匠開通溝道更換石板連日夜間經幹事庶務等員督工修理以求實際交涉 
　　 
[禀請勒令滋事日人回藉] 福建　　○莆田縣日前通禀省台文云莆邑爲泉廈各屬通衢大路各國洋人通商遊歷到境絡繹不絕頃據迎仙巡檢高寶仁禀稱日本人松蒲花勇於上年十一月到江口遊歷先寓三興客舖旋於本年三月移住孝義坊開設醫局兼售藥品四月十四日又田福州來一日人林國照者亦在該醫館居住據稱欲往各處遊歷查騐護照相符惟該日人松蒲花勇每日出街行走披髪持刀奇形怪狀啓人疑慮適有鄰犬一隻走伊局內被林國照用刀砍斃因此閧動多人謂今日無故殺犬安知他日不藉事殺人咸抱不平紛紛滋鬧經該巡檢婉爲勸阻事遂寢息詎二十二日午後有本村人馬鳥才伯在伊醫局門前遊玩窺看被松蒲花勇持刀嚇逐馬鳥才伯以無端受辱忿忿不甘麕集多人前向該日人理論維時嘈雜擁擠致將醫局瓦屋擊毀并打破藥水玻璃瓶數件該巡檢聞報立帶弓役趨至彈壓嚴行解散并勘明拆毀形迹拿獲起事之馬鳥才伯一名押帶回署即據該日人等開報失單面請追辦經該巡檢妥爲調停籌給洋銀六十元作爲賠欵松蒲花勇等自知理曲遂亦情願了息簽字備案等因查洋人遊歷通商到境地方官原應騐明護照依約保護今該日人松蒲花勇藉照久住行醫售藥已屬有違條約乃復屢次持刀生事實屬不法現林國照一名已經出境而松蒲花勇仍復逗遛該處逐日遊行街市披髪持刀故作驚人之態難保不挑　生事釀成交涉伏乞俯賜照會日本領事迅即勒令該日人松蒲花勇尅日出境以免滋事而靖地方　　 
[日本兵艦游歷到湘] 長沙　　○日本兵艦隅田九船主大并五郎醫官璧島爲造及大副洋兵等於日昨由漢口遊歷到湘停泊西門外河間已由長沙關道飭派巡河船隻照常保護矣軍界 
　　 
[咨粵選配車用馬匹] 廣東　　○粵省新軍成鎭在即需用馬匹甚多迭經籌議續購在案現聞全鎭馬匹業經陸軍部核定計共應配九百八十匹并以騎馬與駕馬用法不同騎馬務須健捷駕馬則須壯實方爲合用務當加意選配刻已將配置事宜咨行來粵查明遵辦　　 
[浙省軍政之一斑] 杭州　　○浙撫前因武備畢業學生半多閒散甚爲可惜特札飭教練處考試錄用今二三營徵兵在邇以故武備各生紛紛來省候差者絡繹不絕昨日武備頭班畢業生周春來已有在教練處應試之舉　二標某管帶前經楊協統濫保統帶增撫以與情不洽不予委用茲聞該管帶尚雄心未已刻又運動兵備處某觀察爲之說項云學務 
　　 
[考試優生頭塲續誌] 蘇州　　○蘇垣樊提學日昨考試松鎭太三屬優生頭塲考數與拔塲相仿茲將題目錄下　經義題　無曠土無遊民一節　史論題富弼使契丹請易書而後行論　聞此次五屬與試各生沾染烟癖未盡戒除者頗不少云　　 
[公立中校開美術展覽會] 蘇州　　○蘇垣草橋公立中學校開辦以來於教育一方面力圖進行本年正月會開成績展覽會一次譽冠一時茲悉該校蔣監督復將各生書算手工標本彙齊校內即於十六日續開美術展覽會預發入塲劵任人觀覽　　 
[法政講習所補講民法] 無錫　　○本年二月勸學所教育會發起設立法政講習會於每星期六星期日授課定章一年卒業聘請潘硯生周仲英秦晉華三先生分任講授一時就學者頗爲踴躍約共一百四十餘名惟以初選複選事宜曠課過多特於暑假期內專聘日本法政大學卒業生錢強齊先生來錫逐日講授下午三時起至六時止專講民法一科日期以三星期爲限定於十三日開講　　 
[教育會長入手之方針] 常州　　○武陽教育會正副會長自屠元博惲北生兩君辭職後當舉定屠敬山朱穉竹二君已誌本報茲悉屠君由通旋裡於十一日下午二時假先賢祠開交替大會首由屠元博君報告開會次由太尊邑令演說再次由新會長屠敬山君陳述意見（一）凡非會員三分之一以上到會議決暨得會長之同意者不得擅用教育會全體名義（二）教育會須與勸學所聯絡方好辦事查先賢祠壞處適中勸學所既設於內教育會亦宜設此（三）每年會費納大洋二元於正七兩月開經常會時交足（四）凡人會者須三人以上之介紹其未有介紹書與志願書者均於七月初十日以前補塡以上各項是否可行仍須取決公議經衆賛成議遂定嗣又提議經費困難經會長首先捐資一百元以爲衆倡並允另籌的欵以爲持久之計再次修改章程議畢遂投票選舉評議執行兩部職員開票後已鐘鳴七下爰將應辦事宜改於下次開研究會時再議實業 
　　 
[籌設礦質化驗所辦法] 廣東　　○粵省據五嶺南幹之雄山脈蜿蜒礦產饒裕自疊奉朝旨振興礦政即經農工商部奏頒礦務新章俾資遵守近日官商辦礦者日見踴躍勸業道現擬設立廣東化分礦質所以爲辦礦者之指南飭農事試騐塲化學師利寅就農事試騐塲內添設化分礦質所一區以備研煉之用另闢礦質陳列所一區以爲參觀之資已於本月初一日開辦如各礦商有採取礦質需用化分者即按照後開章程辦理（一）本所專以化騐本省礦質不論金銀銅鐵錫等礦一律擔任化騐研究礦質之優劣酌定提煉之方針爲宗旨（二）本所之設志在振興礦務凡礦商攜礦質來所化騐者一律優加招待惟化礦一事手術既繁藥水銷耗之需所費亦鉅茲物酌議從廉收取費用藉資補助而示限制應卽照左列甲乙兩欵辦理（甲）凡欲詳知每百斤礦含有若千金銀銅鐵錫鉛銻等質每質收化騐費銀三元如三種類者每質收二元（乙） 
 
 

Page 12

 
 
欲詳知一礦之內含有質若干成數若干每質收銀二元五毫若兩種礦以上者各質收銀二元（三）本所聘有化學師常川駐所辦理凡礦商化騐礦質照第二條辦法先如數繳費由本所掣付收據交執限定時期到所憑收據付化騐各礦質并由化騐師繕發化騐證據俾資考鏡（四）本所化騐各礦擬將所餘原礦或裝肥瓶或盛諸匣妥爲存儲編列號數證明出產處所以及礦產優劣另闢一室以爲陳列之所概不發還各同志有願參觀研究者隨時由所中各員導觀詳加指點以開風氣雜記 
　　 
[密委復查德清鬧荒詳情] 浙江　　○德清縣被水成災鄉民藉荒暴動搗毀紳董房屋縣營帶兵彈壓當塲鎗斃爲有肇事一人獲十餘人疊經府縣會同省委查辦訊究及籌辦善後各情形業經湖府夏孫桐太守詳晣電禀請示茲聞增中丞以災民藉荒暴動匪徒乘機擄搶例應格殺勿論惟彈壓鎗斃之人究經是匪是民事關民膜不厭詳愼昨特密委候補知縣陶緒興即日微服馳查履勘虛實兼查其餘各屬隨時密禀並一面密札藩司知照　　 
[杭州考市重興之現象] 浙江　　○杭城香市之外向有考市名目自科舉停後考市大衰今歲適逢考試優拔職之期花樣既多名額尤衆又値暑假期內開考因是報考者實繁有徒本月初買舟來杭絡繹不絕有不遠數於里而來者近日更紛至沓來觸目皆是各客棧均有人滿之患西湖吳山之公共祠堂廟宇亦大都借作庽所至於學院前運司河下一帶之居家者餘屋出租考庽往屆僅能獲十元者此屆可獲三四十元不等租價之昂貴極於達點城內陡增六千人之衆各店生意均爲一振在考者利否不得而知而若輩則已大得其利矣諺云嫖賭吃著考信然　　 
[招商輪船撞沈沙船之結局] 鎭江　　○鎭江沙船舵工李玉魁報稱徐順禮沙船泊在鎭江鐵路碼頭被招商局江永輪船撞爲兩截淹斃船主之姪徐永才一案前經上憲批飭訊明責令賠恤在案現經鎭江招商局朱刺史秉鈞會同鎭江關洋務季員李大令及丹徒縣王大令等提訊明確議定照章給恤銀一百兩並另給棺殮川資一百五十元其被撞沙船及舵工船夥衣物共賠給洋一千二百元業已經發屍親船主分別具領其原報沉失貨欵洋一千六百元打撈無著無憑追賠等情日前報明各憲完案　　 
[小梁山黨之死灰復燃] 寗波　　○鎭海小梁山黨奸佔婦女嚇詐鄉民結隊游行酗酒滋事無所不爲黨首王阿如等前經撫提道府各憲嚴飭前縣孫大令拿辦監禁在案若輩稍稍歙跡詎近來日久玩生頗有死灰復燃之勢該黨中人又敢結隊成羣遊行街市公然調戲年輕女子肆無忌憚并沿街呌唱淫詞以施引誘之計傷風敗俗地方官若不早爲訪查眞實姓名按律懲辦恐必釀成巨患心　　 
[順德七屍八命案之近聞] 廣東　　○順德縣昨以縣屬桂洲鄉裹村事主陳漸鴻家被賊行劫焚斃事主等情會同營協具禀來省奉督院批云盜匪肆劫放火燒斃事主七屍八命並拒傷巡勇實屬兇殘不法該管營縣所司何事任令匪徒披猖至此殊堪痛恨仰廣東按察司會同營務處兼緝捕局移行遵照會同懸賞購綫督率兵役勒限一月嚴緝並移會鄰封營縣一體協拿務將本案兇盜速獲究報勿稍懈縱干咎限滿不獲由司詳請懲處一面將勘騐情形照例通詳仍候水師提督批示小說 
　　 
[夜花園]  
　　一名極樂世界吳二看見老三走來。便以手指着道。你到此刻繞來。我等了你許久。你休得只顧寫意。我聽見有人要掉你槍花。我勸你仁壽裡不要去了罷。三笑道。這也區區小事。一年三百五十餘日。被人掉弄槍花要七百幾十次哩。有什麼希罕。吳二道。難道你這樣阿木林。被人掉弄槍花。不思還報的麼。老三道。事事要還報。器量亦太小了。我剛剛走上雲梯。還未坐定。就吃着你掉了一個槍花。說得三人大笑起來。天二道。今日是禮拜六。今夜花園裡人。必然加倍熱歷。我已喊馬夫賽雲飛來過。呌其備一乘最新的亨絲梅。前日坐過的。駕一只追風鳥雲馬。吳二還未說完。老三道。我方繞到過此地找你。亦爲此事。說畢就在表袋裹掉出一只黃橙橙的夾金表。看了一看。對吳二道。剛剛五點三十五個米立刺。天氣尚早。坐在此地沒有味道。不如到迎春坊去捎到十二點鐘再去。未遲。吳二道。使得雀頭老四在旁說道。只顧梢在那裹。有什麼好處。老三道有了。前夜子我在園裹。有一個女郎。年紀不下二十餘歲。身上穿一領花生絲衫。一只面擋也十分嫖緻。吾打過照會去。起先沒有回音。後來似乎有些意思。他到三點半鐘。方纔去的。我跟到門首。他也回頭對我瞧一眼便對馬夫道。到新閘路一百幾十號門牌去。這也算打了一個回電過來。此刻尚早。不如去兜了幾個圈子。不知有什麼路道。遊戲文 
　　 
[擬徵優拔應考成績特開展]  
　　[  覽會啓] （附簡章）（朗）蓋聞國家取士。期甄錄夫眞才。而士子求名宜進行於實際。是以優異之科特設。拔萃之選尤難。自歐雲美雨。捲地東來。夏俗華風。醉心西化。國粹等於鳳毛。科舉幾如鴻爪。新民法術。盡炫異而矜奇。舊學商量。慨絕無而僅有。乃者　聖恩所布。留寒儒以進身之階。國典所頒。予使者以求賢之路。諸君應時有策。乘興而來。欲奪錦標。以傳衣缽。極四場之辛苦。換一榜之顯榮。磊落奇才。汗血挾炎威而俱熟。端工小楷。筆墨隨烈日而並濃。乃或幸遇青垂。千雲宵而直上。乃或苦遭紅勒。壓泥塗而不揚。額滿有遺珠之痛。途窮深按劍之悲。一喜一憂。或先或後。雖塞翁得失。無足介懷而杜默淒涼。祇應垂滬。本會默察人心。謬托同志。擬徵成績。用供展覽。斯文未喪。即爲研究之資。後起有人。隱寓竸爭之意。務祈不吝珠玉。示以舖張。謹擬簡章。　維垂鑒。行見鉤心關角。輝耀雲。鏤彩雕金。名留　海莘莘學子。其諸有樂於斯與。　　　簡章如左　　一會所在學署　　一會期七月一日至五日　　一成績不分本省外省　　一成績不論優拔場。四書經義史論時務　　　策。一律登錄　　一成績用礬紙卷格膽寫均須端正小楷　　一成績上須註明某省某府某廳某州縣。　　　是何出身。年歲若干現任何職。　　一不論正取副取。或未錄取。成績均可送　　　交本會。惟卷上均須注明。　　一從前鄉會試。有擬墨之作。海內名士。此　　　次如有擬程。亦可錄送本會。謹當另爲　　　一組。（不工楷者聽　　一成績儘六月杪。陸續交到。開明住址。會　　　畢當寄還本人　　一觀覽祇招待男賓。女賓一律謝絕。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
[初選舉開票]  
　廣東新會縣初選當選人　趙鵬舉　李清源　陳文儲　盧邦鼐　湯灝耀　李　濤　譚　鑣　李展端　區達名　陳兆澎　梁卓奎　容啓蕃　林鴻春　羅乃馨　李弁英　蘇夢蓮　梁宗璧　梁宣武　趙驥隨　盧本焱　陳榮椿　陳學韶　黃震川　趙雲駿　趙彭年　李揚芳　鍾華棟　陳鼎勳　黎宗祺　楊蔚彬　呂鼎煌　尹紹芬　張壽華　蔣惠田　蔣修文　陳汝禧　陳慶紹　梁國士　張文瀾　陳榮奎　梁　鰲　趙樹人　劉信芳　譚爕堯　候補當選十名　林立仕　梁寶瑛　林啟奎　趙喜祥　張文機　羅光廷　林國梁　關錫康　陳朝勳　趙煜漢花縣初選當選人六名　江桐輝　駱鴻翔　劉文鳳　湯藻芒　湯　燎　畢元禮增城縣初選當選人七名　何宗俞　羅紹宗　黎希孟　陳念典　劉　汝與　劉廷樞　黃道開　候補五名　鄭寶康　錘慶桐　吳榮熙　何維礦　趙榮燊海陽縣初選當選人十七名　王廷　　謝　陶　陳　廉　吳覲光　陳　煜　陳采芳　蔡　健　張維嶽　陳鍾鏞　李釣鰲　陳　誥　鍾寶銓　林栢桐　秦昌渭　朱乃霖　劉孺攀　吳鴻藻澄海縣初選當選人十四名　林文達　李景濂　高秉　　彭　金　李鑑淵　杜　英　蔡卓勳　周之栢　陳　鏞　王松濤　陳最崇東莞縣初選當選人　徐夔颺　謝銘新　莫伯伊　莫翰藻　鄧紹勛　謝夢熊　鄧鴻業　鄧輔良　葉覺邁　張承祖普寗縣初選當選人　張守愚　方爾鈞　黃國鈞　賴　耀　陳昌明　許掄魁　方宗勳　許人景　鳳莊賢　張振華　林家春　方廷珍潮陽縣初選當選人　蕭鳳翥　陳鍾毓　周一士　鄭增熙　馬如龍　林　德　黃道庸　陳廷琳　郭鳴珂　黃錫疇　蕭永華　馬光漢　鄭邦任　　 
[複選舉投票]  
　順天京師大宛兩縣一再選舉議員現在皆已足額昨順天府尹凌大京兆困憲政編查館複選章程以府尹即充複選監督故經凌大京兆擬定以七月初一日爲複選民藉投票期初二日爲旗藉投票期初三日即在府內開票現已通飭選舉人一律知照　　 
[瑣聞]  
　廣東番禺選舉開票畢已於初六晚揭榜名次已見昨報其列入正榜者須於二十日以內開具職銜到署作爲情願當選之憑證如逾期不報即視爲不願當選另以候補當選人補充計正當選人周　鼎等三十九名候補當選人黎廷鈺等三十九名實到投票三千三百二十條當選票二千零六十一條候補當選票五百六十八條無效票六百六十條塗改模糊註銷票一十三條空白註銷票一十二條　山東 
日前山東旅京同鄉函致山東諮議局籌辦處云近閱各報藉悉山東全省複選議員姓氏貴處已據各屬電禀列表宣示惟查開列議員多有未經初選當選者請詳查各屬初選當選人名冊照章辦理免致日後變更費手　按諮議局選舉章程。複選選舉本不以選舉人名冊。及初選當選人爲　限。則山東議員。雖未經初選當選。亦不復謂之違背定章。豈山東旅京　同鄉昧焉而未之聞耶。 
[專件]  
　　山西諮議局籌辦處札飭嚴禁濫舉議員文爲札飭事案諮議局定章議員所辦各事均有關全省利弊爲全省與論之代表是選舉議員宜如何加意鄭重始足以發皇憲政無媿公民查現屆初選事竣應舉辦複選疊據各屬呈報初選當選人姓名清冊前來細行核檢其中本公論爲選舉雖有其人而見聞淺狹所舉失當或暗爲運動希圖倖舉亦非少數設長此無所提警將來舉行複選必更有祇顧目前不思大局窮形極變流弊益多於諮議局成立之進行妨害實大本處於選舉一事非常注意自不能聽其敗壞用特就諮議局議員職任權限按章分列於下一議決本省應興應革事件二議決本省歲出入預算事件三議決本省歲出入決算事件四議決本省稅法及公債事件五議決本省提任義務之增加事件六議決本省單行章程規則之增刪修改事件七議決本省權利存廢事件八選舉資政院議員事件九申覆資政院諮詢事件十申覆督撫諮詢事件十一公斷和解本省自治會之爭議事件十二收受一省自治會或人民陳請建議事件以上所列十二條皆爲議員應辦事件其規模極闊大其貴任至繁難而僅以省內數十人同負其在此其人必皆勝流碩彥才望素孚深悉全省利弊又須具有新思想以造成諮議局新政治之機關可知若濫舉充數胸無更閱將來開議勢必動貽笑柄且今日之謀充議員者其目的大約有二爲議員則費用由無贏餘可希冀也議員提議動關全省事件無本藉地方權限之可干涉也而又上備資政院之顧問下達各屬之興情以茫無知識之人叅與其間曠事廢時何以對鄉人父老本處職司籌辦豈容任便濫竽爲此札仰初選監督於各初選當選人赴複選投票時切實誥誡務必綜計全省不可仍存偏見再查選舉章程第七條第七項複選監督有決定複選當選人之權第五十五條第五項選舉之人不合被選舉資格者其選舉票應 
 
 

Page 19

 
 
作廢按此條文選舉議員何等詳愼仰稪選監督於各投票人到複選區時商同複選司選員將以上各條招集各投票人剴切演說務使周知並將此札照謄一分張貼投票所以備衆覽用期觸目警心俾無誤會如該投票人依舊玩忽任意濫舉該複選監督既任監督之實除察知所舉非人准廣爲招告以期核實外仍將該當選人及原選舉人按章懲辦毌得贍徇寬縱本埠新聞 
　　 
[蘇撫飭查尹克昌財產]  
　　○鎭江關道劉觀察以查封信義備蓄銀行簿據鈔票及造紙公司機器廠屋情形詳報督撫奉瑞中丞批云公司機器房產既據一一查封仰候咨會商督部堂暨札行上海道查核備抵一面仍飭縣會同商會激查尹克昌所有財產一併發封詳報勿任隱匿並候商督部堂批示　　 
[查覆石路塌陷之原因]  
　　○西門外關尾橋左近德文醫學分堂門前石路曾經修竣現又損壞經德總領事函致滬道飭令工程局重修在案茲由工程局董事查覆謂該處石路本已築成近因天雨過久並因該學堂適在興造軍載料物逐日經過以致塌陷會據工程處報告當飭原築該路之工頭前往修整現據具復須俟該學堂興造竣工再行修築云　　 
[不准發售自失信用之彩票]  
　　○候選知縣胡鏡清擬售彩票彌補信義銀行虧欠千欵會誌前報茲經滬道蔡觀察查核所票諸多窒碍批飭毌庸置議　　 
[吸煙牌照祇給一次]  
　　○本縣田大令前奉蘇省禁煙公所札發吸煙牌照計分甲乙兩種定限六月三十日截止連同照根照費一併繳所等因大令當將奉發牌照備文照會上海拒煙會按照憲飭各節查明塡給隨由該會轉錄上海縣照會移知總工程局各董知照東西南三區各煙民務各遵限繳費領照並出示曉諭聲明此項吸煙牌照只有一次以後永不再給云　　 
[縣令騐收築路工程]  
　　○本縣田大令昨日渡浦會同塘工局員紳勘騐河塘漲灘及洋經東西兩鎭新築路工又安埋陰溝瓦筒工程聞勘得東鎭路工計長一千八百四十六尺九寸共鋪石塊一百二十二方八分六釐六毫西鎭路工計長一千九百八十尺零六寸共鋪石塊一百八十三方四分九釐三毫兩鎭大陰并二十六只路傍陰溝共用大小瓦筒二百八十八丈二尺巡警局東首橋墩兩座鎭北路工橋工及土路三百餘丈以上各工料計共用銀三千數百兩刻已全路告成並無虛糜情弊　　 
[新關稅司回滬]  
　　○英國駐滬按察司班德瑞君現因請假回國奉英政府飭委林熙美君署理現林君已於初十日接任視事昨特函致滬道分飭縣廨一體知照　　 
[電燈公司追繳裝費]  
　　○西門外桂墅裡亞東同文書院前裝南市電燈公司電燈二百十八盞所有裝費尚未照付茲由電燈公司總董李平書函致滬道請即照會日本領事飭令該書院速即照付 
[城內]  
　察勘基地○周子鼎控醫生陳麗生造屋佔地一案昨由本縣田大令親蒞三牌樓陳麗生家勘察一週論飭丈明繒圖禀復候核　因賭起家○一路巡局昨日函解朱正安徐長可兩人到縣據稱朱正安係鎭江人住石皮弄在胡姓扇子作內爲夥因與近隣鑄銅作夥湖南人徐良可賭錢口角徐將朱毆傷送請驗究等情田大令諭交差看管靜候核示　羞忿自謙○錢利恩之妻梁氏吞煙身死一案昨由本縣田大令提訊據尸夫錢利恩供妻梁氏被梁金坤拐匿經小的投報捕房妻始歸家羞忿自壽訊之梁金坤初甚狡頰大令喝責四百板鞭背二百下始認拐佔不諱判梁具結釘　收禁候辦　紏黨尋仇○周介臣與　小弟有隙紏同陳文嚴王友亭等至邑廟花園內松鶴樓茶舘打架將經勸之程阿六毆傷送院醫治未愈茲奉本縣田大令提訊判周寶二百板取押陳王各寶二夲板退候復訊　各執一詞○萬永順火腿店主陳寶琛控經手許永成盜用銀八千餘兩昨日由縣復訊許供共做貨盤十餘萬應派花經三釐照算尚有餘多田大令以原被供詞各執判送商會理處　縣批四則○陳則恭禀批唐文卿担保鴻興昌欠欵果有賬據可證何得圖賴延欠惟前據唐文卿具禀稱借欵一百元已於上年四五兩月還清因欠貨欵折實洋八十四元單據未能收回等語兩造情由互異姑候飭吊鴻興昌往來賬濤傳訊察奪該職商即將賬簿單據投候集訊毌延抄黏姑附　徐鍾樵禀批據禀該圖梱保查照議單本年輪應徐志順接充准候給照著充至嚴寶英圖內既無其人究係何人揑胃併著查明指禀以憑提究前給印吊銷議單隨據發還　張阿巧禀批姚兆貴欠繳洋一百元現　原告山鎭基具禀已飭差催令保人錢文祥如數措繳矣著即知照　哈嘉成禀批候提訊押贖抵契一帋保險單一帋息摺二扣均附　官事○正任吳江縣知縣調補青浦縣　謙三大令有光昨日到道禀辭赴青接印 
[南市]  
　巡士騷擾○南區巡選隊八十八號及一百九十八號兩巡士忩子元熊兆周於十二夜在西陸家浜海潮寺前見有管廣興所歇碗担用竹簽引賭上前驅赴管即負担而逃旋復追至其家相近茶館弄口忽有七八人出爲抵搞互起衝突巡士毀及制衣失去　笛管亦抓傷面部血痕　　並又碎去碗盞甚多其妻趙氏同母出爲竊情竟被巡士踢傷趙氏之腿管即投區指控八十八號巡士先於十一夜落差後來索茶壺不肯照給遂被懷恨尋衆請爲查究既由兩巡士報告管因誘賭同往拘拿反被紏人毆辱該　當將管所呈之碗片連兩巡士解至工　局訊究因兩造各執一詞姑著退去候飭探協丁細查起　情形再核至兩巡士是否挾恨報復候移警務處查明一併察奪　能否核減○認包總工程局船捐人朱坤近因收捐不能起色具禀請減局董諭候調查情形再行察奪　虐待婢女○美租界北四川路三多里王益興家之婢女如意年十四歲原藉廣東因被主母毒虐逃出前晚在南市大碼頭迷路由巡士帶至工程局留候召認　不實不華○張三郎之妻於三年前被戚小賓誘拐逃匿有陳江郎作証咋由崇明同鄉會送至工程局訊究張兄大郎投案請究詰之戚堅不承認陳副裁判以三郎與証人均未投質仍送還該會著令回藉就近找尋 
[閘北]  
　更委巡官○四路二區副巡官兼理一區正巡官蕭鳳祥昨奉督辦總辦諭飭仍回二區副巡官差所有一區正巡官差另委清道課員黃鞠仙大令承充已於昨日到差視事　庸醫殺人○江北人張新芝因患病症情江湖醫生陳漢洲包醫詎服藥後發抖而死屍妻張謝氏奔至四路一區分局喊控蕭巡官斥不准理而該醫生以張謝氏串同潘廣山俞立才等藉端詐擾等情具禀到局即奉核准諭候提案訊辦不知蕭巡官是何用意 
 
 

Page 20

 
 
　巡官　預○薦頭王朱氏於上月二十四日被住居均濟裡之朱芝庭扭入四路一區控被該氏所薦之王姓傭婦竊去珍珠五十餘粒請爲究追當由蕭巡官提訊因供詞各執判押候查明覆訊在案茲該氏在押患病且有身孕經看守巡士據情報告蕭巡官置之不睬刻聞該氏已於前晚墜胎病勢增重不識能保全性命否　吞沒田單○李楊氏控徐賡賡吞沒田單一案前日由四路一區蕭巡官覆訊判徐貼還該氏洋二十元具領了案 
[英租界]  
　船戶把持○水巡捕房控磚灰船戶陸少岩錢和尚胡阿才魯林生郭生寶蔣裕元等六人行兇毆捕一案昨日由廨會訊先據水巡捕頭梅羅禀稱該船戶因不許磚灰行自辦貨物豋岸吵鬧捕房派捕前往彈壓反被兇毆請究陸等由錫金公所代延哈華托律師上堂聲稱磚灰一業向章係由船戶往無錫等處採辦來滬託行銷售茲各磚灰行自往內地採辦各船戶以生計有礙議令各行自運各貨從緩起岸因水巡出爲阻止致肇事端所控毆捕一事請爲改期再訊至船戶與磚灰行事應令磚灰公所與錫金公所商議辦法請爲察核旋據新閘磚灰行主馮杏堂投稱因各船戶一再加價是以同行會議自辦中西官會商之下令馮退去陸少岩還押錢胡魯三人交保蔣郭二人開澤候下禮拜二訊核　尚須復訊○北京路花煙間搗婦張巧仙因買良爲娼由探王長根拘解公堂判押在案昨由捕房將發所之劉小紅等四烟妓及勒詐之探夥倪六寶一併解案復訊倪延律師辯稱張鴇控包探勒詐一案牽涉採夥倪六寶韓土生等韓係上海縣公役倪爲米業因與包探幫忙致被誣指求察見證婦人張蔣氏投稱倪六寶亦開花煙間此次確與包探同來索詐洋二百元婦人目覩是寶劉小紅等四妓供亦相同中西官以兩造情均不實判劉等四妓仍發濟良所倪與張搗分別還押候下禮拜二再訊定斷　眞相如何○住居靜安寺路之姚連生前晚在黃浦路行走被老閘捕房七號西探拘入捕房昨解公堂請訊據該西探禀稱姚在黃清路誘令鷄姦是以拘案請究質之姚供向爲電車生意父名姚友良現在公園巴子路協成冰廠執業該西人囑行非禮之事小的不允遂被拘案求察判姚押候查明於下禮拜二再行訊奪　私用銀票○墨西哥領事控金靜生私用銀票昨晨由探將金傳至公堂押候照會墨領於下禮拜二訊理　虐婢罰洋○粵婢齊亞因被主婦歐陽氏凌虐逃出由捕送廨暫留在案昨晨由探將氏傳案與婢質訊經中西官驗明該婢受傷屬實判女發幼女所留養氏罰洋二十元充公如不繳洋改押二十天　姦拐女子○川沙人金全福之女阿大被流氓秦阿金姦拐來滬匿居新閘地方被金偵知控奉川沙廳移廨飭差協探將金女與秦查獲昨解公堂訊奪判派差移送川沙廳歸案訊究　不願爲娼○濟良所昨解不愿爲娼之妓女洪月仙到廨禀請復訊中西官諭仍帶回候補提人證再訊　勿再賣娼○　明人朱全善之媳王氏被匪誘拐來滬押娼因氏不願投入濟良所昨晨由所解廨判氏交其翁領回不准賣娼　有礙衛生○陸乃人出售未領照會有礙衛生之　　水由捕查見禀請公廨飭傳不到昨令經理人王秀卿投案候示判王交保先行禁售候查明再核　冐牌獲咎○費阿良因冐英商祥茂洋行肥皂昨由差探將費傳至公堂押候禮拜五英領堂期訊究　佔屋不讓○洋人劈卻控高金山佔屋不讓昨晨由探將高傳至公廨請究判交保候禮拜五訊核　不認串竊○朱張氏控馬熙華之姘婦李傳氏與傳張氏串竊飾物昨由捕房解廨訊究兩氏均不認竊李傳氏並稱分娩在即懇恩交保中西官飭官煤驗明判爾氏一併交保候查有實據再核並諭馬代向原告理處 
[美租界]  
　副領避暑○英副領事巴爾敦君於昨日乘輪往威海衛避暑　公司失愼○前晚一時三刻兀昌路德綸紙烟公司突兆焚如共燬房屋八幢昨日　房查得該公司會保火險特飭中西探往查將出店三人帶回捕房請示核奪　不及醫治○王小東借住菜市街其戚葉天成家前晚因患急痧由葉報知捕房飭送同仁醫院施救詎送至中途即已氣絕由捕車入驗屍所著保報縣請驗昨日由葉投縣禀准免驗隨即備棺成殮　倒斃類誌○陳阿生在沈家灣美藝公司充當木工頭目前晚行經唐家弄忽然嘔血不止倒地身死又徐興和昨晨在北河南路坑廁上大便忽然倒斃先後由捕報告捕房將屍車入驗屍所飭保報縣請驗 
[法租界]  
　如何欺騙○李洪貴前在法商迪宜所開之象皮黃包車公司內爲買辦業已辭退由章季清接替嗣迪宜以李等算賬欺騙延請德律師投廨具控准詞傳訊李等亦延開達律師爲代表到堂辯護據稱李接買辦時言明先墊銀二千兩後墊至三千餘兩告退後會具函請將多墊之銀先行措還後因章季清接手復請將應墊之銀及餘墊欵項共三千餘兩一併繳回繼由兩造谷邀公正法商理算賬目無訛憑中斷令每月拔還銀四百兩業已拔過兩期今迪宜忽以欺騙等情具控實難索解應請堂上令原告將欺騙實據指出方可拆服判原告將公正人所斷之欵交呈公堂並限兩禮拜內將所控欺騙詳情禀復再行核斷　拐販小孩○閩人陳明樓前日由漢口帶領男孩兩口來甲法琛以其情節可疑拘解公堂請究陳供在漢口爲鐵路工人所帶兩孩均係買來爲子並無別情質之兩孩年長者供姓陳名德旺年十七歲　陽府照陽縣人父親早亡隨母乞食至漢口由陳囑我跟往福建我至陳處時先有五歲一孩早在彼處不知該孩詳情旋據陳供五處一孩由　陽州買來　司馬以陳拐販蜀實著給　　一紙另給路費洋二元飭探將揀該送　　輪載送湖北以便回藉另有五歲一孩殺堂留養候認明樓還押核辦　拐匪狡賴○朱金氏控同居之劉和尚拐匿孫女一案前日原告又偕隣居被拐之女孩夏阿毛到廨質証夏供前日在門前偕羣孩戲嬉劉邀我及原告之女巧雲向往他處游玩我云母親要打不肯同去後巧雲逐隨之而去以後情形不得而知又有隣婦　李氏投案作證而劉仍執前供狡賴不認判仍還押候再嚴追 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[美人虹] [  英勞倫斯著] 瘦狷譯意（十六）　　第七章吾書今須敘梅黛嶺失意之事矣。顧塞翁失馬。梅黛嶺之隹運。亦卽由此而起。正如小樓春雨。狼藉芒叢而珍重雕蘭。依然名花無恙。過福無端。迭相倚伏。良足爲梅黛嶺深幸耳。雅麗鞭去後梅黛嶺乃益無聊。蜷臥睡床。離懷難遣。垂及絕望時。埒根來矣。一覩豐神。羣疑冰泮。埒根更備示殷勤。含笑慰勞。爲祝早安。顧梅黛嶺疑慮久。面色不無少異。埒根見之。以爲是必人地生踈。不耐岑寂而然耳。因前致詞曰車駕矣。其與我同行。以卿麗質。何患不傾動一時。此都人士。行且聯袂偕來。瞻望丰采。他日歡聯縞紵。將有樂不思蜀者。梅黛嶺仍無言。相將豋車。埒根覩梅黛嶺之緘默。不能無疑。然已亦會無一語酬對。蓋陰賊之人。心必內餒。埒根殊不敢以浮詞誑語。惹梅黛嶺之疑訝也。車行少時。即至埒根宅外。停車入室。埒根掣鈴。一清俊之僕。應聲而至。容態偉麗。若不知其僕者。幾疑爲英倫中二等男爵也。旋引梅黛嶺豋樓。樓內陳設。侈靡特甚。埒根謂梅黛嶺曰。設此室以待卿久矣。卿視此。頗足容膝否。梅黛嶺一笑答之。顧心中疑慮不已。自思埒根平昔。郊寒島瘦。了不異人。今乃玉舄金鋪。儼同侯門氣象。是其人而非可以常情揣度者。因蓄意細審其秘藏之物。以窺測其底蘊。瞥見一手鎗。外鍍以金。目注神迷。心爲一動。旋史審視他物。時作諧語探問埒根。若有意。若無意。巡覽畢。乃指手鎗問曰美哉鎗也。中貯彈乎。言時。執鎗細審。讚其雕鏤之工。埒根趨觀之。曰彈尚未貯。卿頗欲貯之否。梅黛嶺頷之。埒根乃從室隅檢一貯彈之小笥出。納彈鎗中。詳吉梅黛嶺啓閉之法。且曰卿茍喜此者。宜時時練習。言未已。侍者亨利排闥入。謂午餐已具。請示何處就食。埒根曰嘉賓在座。於此處食便。亨利鞠躬出。俄撈午餐至。聽命惟謹。而埒根詞氣甚厲。時多詬誶。梅黛嶺於對坐熟察亨利之面。似忿忿於其主之虐待者。因時顧埒根而笑。少焉。餐畢。尾食盈案。亨利退矣。梅黛嶺謂埒根曰君滋不悅此侍者乎。曰此亦未必。惟奴輩性質鈍。馴伏殊難耳。國外新聞 
　　 
[美國試騐飛船之成績]  
　　○十二日倫敦電云華盛頓電稱拉愛脫君近由官員監視試騐飛船計於七十二分零四十八秒鍾內飛駛五十英裡之遙並有某君偕之同昇　　 
[南斐聯合議案近聞]  
　　○十二日倫敦電云英國上議院已將南斐洲各邦聯合議案第二次宣讀通過南斐洲赴英各代表公請帝國政府派皇太子韋爾斯赴斐舉行聯邦國會開會典禮　　 
[英日博覽會開宴] 　　○十一日倫敦電云英日博覽大會舉行第一次會宴由亞塞親王主席宣讀英皇頌言謂深望日英人民對於　進兩國商業及友誼之舉能竭誠扶掖云云並讀日皇頌電祝賀該會之告成該王旋又舉觴祝賀英日友誼之篤厚即由日本駐英大使加藤男南答謝彼此演說措詞頗爲懇摯均謂該博覽會足以鞏固英日聯盟之鴻業外務部次官胡特君代表英政府抒誠歡迎該博覽會倫敦市長脫納斯考脫君亦祝日本會事告成由日本大使館頭等參贊撰詞荅謝　　 
[意欲輪工人美]  
　　○十一日鈕約電云現有人運動以意大利工人輪入夏威夷以代日本工人種植地畝鈕約意大利各大公司均圖承辦此事　　 
[西民反對戰事續聞]  
　　○十一日倫敦電云西班牙巴塞洛那人民因反對摩國戰事羣起暴動焚燬學校數所教堂一所鐵路電綫均被毀斷西法交通爲之梗阻巴塞洛那太拉戈那及洛那三處均已頒行軍律　　 
[西摩戰事五誌]  
　　○十三日倫敦電云星期二日西摩兩軍復在米里那大戰品托斯將軍及其他將弁數員均遭陣亡前星期四日大戰據稱是日有西軍一小隊困於山谷悉遭摩人殲殺西軍之死者共八十人傷者三百二十人　　 
[英軍在波斯登岸]  
　　○十二日栢靈電云英國因波斯喜拉斯亂事頗劇故派兵前往已在勃希爾登岸　　 
[希土居留島交涉近聞]  
　　○十二日柏靈云土爾其政府已向俄英法意四國質問對於居留島京城豎掛希臘國徽之意見希土交誼已較前稍佳賬務 
　　上海商務總會經收甘肅振損第八次清單江北同德堂王煦堂第二次經募洋五百元除給收照彙　　區合亟登報以揚仁風　　上海商務總會經收江浙振捐第二次清單民呼日報舘經募洋一百三十元除給取照彙解灾區合亟報以揚仁風來函 
　　 
[日商樂善堂來函（爲承辦浙江官紙局石印機器事）]  
申報大主筆先生鑒貴報日前所登浙江官紙局委派土令祖恩向樂善堂日商訂購石印機二部該商延宕迄未交貨等一節頗似失實該機器前由令堂內桑山一人承辦實與樂善堂主人無涉又機器已於王令所允之展延日期搭運到滬並無遲誤駐滬日本總領事所給證明單可以爲據惟王令多方設辭迄今不肯照約付價收貨殊可詫異且按原立　同緃逾日期王令無擅自廢約之權況所允日期未屆乎此二者乃自好破壞該合同之確證　大自破約者應負其責事理炳焉有如白日浙江官紙局所有虧損　惟王令是問於弟等毫　無涉事關名譽謹祈將全文録登以資駁正不勝盼望之至　樂善堂主人岸田太郎同堂內桑山宗三郎向啓 
 
 

Page 27

 
 
   
 
 

Page 28

 
 
   
 
