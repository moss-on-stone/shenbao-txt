# 1890 - 12 - 4906013

 

Page 1

 
 
[分贈中西月分牌] [  申報館主人啓]  
　　本舘年例於冬間預印明年月分牌以待新年分贈茲己將光緒十六年　西曆一千八百九十年中西合曆排印校核無訛更倩名手繪就花邊人物玲瓏鬚眉畢肖較之昔年所製尤爲精妙絶倫用紅綠二色印成頗覺鮮明奪目一俟新歳卽當隨報分贈諸君子肅此預啓伏希鑒照 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑亷泉分惠感泐五中現計積有剡原文鈔十部金綱經墨蹟一部刻絲壽字中堂一軸士女中堂一軸六書通二部歴代名人畫譜三部經藝五美六部山水一軸歳朝圖一軸泰西美談一部津門雜記一部石印七十二家評註楚辭一百冊邃懷堂詩文全集十一部石印求治管見七百冊博物志一部聖敎序一張玄秘塔一張皇甫府君碑一張多寶塔一張郭家廟一張象牙笏版一塊計九兩重木刻綱鑑易知錄全部自來柄時辰表一枚石章四方白緞花邊一方玳瑁邊眼鏡一副基公塔銘蘇州府學義田記黄州竹樓記普濟禪院碑銘文宣王廟記伏望諸君子慷慨解豪速監購取庶幾楊枝一滴得以灑遍蒼生乎 
[墨寶巨觀[  申報館協振所謹啓]  
　　兹有京捕隱名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀托本舘銘經所代爲出售悉數充入賑捐計對聨每副洋銀半元堂幅五角此係助賑價特從諸君子欲廣種福田并得墨寶者尚其移玉惠臨隨意選購乎 
[祭黎母文]  
　　蓋聞天地之大德曰生聽萬物並育而不相悖帝王之博施濟衆俾一夫不獲以爲余辜誠以率海隅而共唯帝臣普天下而莫非王土此蓋我黎母位躋婺宿化被寰區所深識大義之爲昭亦早先自神而效順者也兹長華奉　天子命率我將士以開黎地原欲變混沌太古之風寒爲衣而飢爲食化冥頑不靈之類摩以義而漸以仁歸誠者懷逆命者戮雖在化外猶當共懍聲靈矧屬域中詎可自爲風氣知用兵原非得已欲聖人以皆孩之固將忠信而行於蠻貊之邦庸有血氣而罔敝尊親之戴乃者諸將士蒙冒霧露斬刈荆榛詎瘴厲爲災忽作溝中之瘠致膏肓莫挽半歸臬下之燐流血邊城讀兵車行而隕涕枕骸徧野弔戰塲文而更哀彼皆王事不遑賢勞我獨誰無天倫之樂存殁莫知前者甫作古人後者復登新籙付城西而藁葬三寸之棺已空投郊外而火焚一坏之土何託新鬼煩寃而舊鬼哭也生未卜而此生休嗚呼黯黯長城蟲沙暴骨纍纍叢塚布奠傾觴生也何恩殺之何咎豈眞浩刼無可奈何抑實夙愆終歸於盡慘不知故揆厥由來或云陰風蕭條砭人肌骨或云毒泉慓冽沁人心脾較蜮影而更奸何蠱惑之太甚似黎鬼憑陵作祟能爲伯有之殃俾蒸民呼籲無辜同作良夫之枉合觀兩路易地皆然哀此三軍無門可控山川亦垂涙雨草木爲生悲風念往撫存不忍道矣傷心慘目有如是耶長華悲憫爲懷救援乏術本溺饑之由已實甘苦之相同覩兹肝腦紛塗凄凉滿眼聽到呼號痛極嗚咽廻腸傷哉坡下積屍文空傳乎瘞旅慟矣野殤作誄騷誰續乎招魂譬眞宰而訴天天應共泣敢爲民而請命命豈盡窮伏惟　黎母乃神乃聖等西池土母之處荒邱大慈大悲如南海觀音之救苦海旣自愛雲礽之裔願推恩將士之流昔路伏波征蠻出師登五指峯而未造其極海忠介平黎抗疏闢十字路而莫遂厥施現今督帥下令進兵尅期鑿道統窟室巢居之境爲衣冠文物之邦所約法者無多原造福於有衆成以不日令出惟行所冀尊神地轉天旋雲馳電合扶以神力效女媧后補石之工鑒其精誠施夸娥氏移山之智蕩妖氛而清世界禽獸胥逃逐魑魅而肅乾坤龍蛇不害陋五丁而不用驅六甲以皆從徧刊密樹叢箐康莊大道勿使蠻烟蜒雨糾鬱盤空化磈礧之不平消蹉跎之絶險憂以喜而病者愈何愁藥石無靈往不諫而來可追應念桑榆非晚轉瞬春風已屆百沴不生依然化日再中羣陰盡遁然後廣開學校澤以詩書豈徒大啓田疇俾成富庶牖其知覺復覩青天隷諸版圖皆如赤子夫外部通地中之海人力有必貢舟車卽生番啓台北之區古來無不開風會是知功同行水詎可如三山之引動神風倘蒙德速置郵當請附羣祀而仰邀　湛露永絶羣酋窺伺甲兵銷日月之光長爲中國屏藩帶礪壯山河之氣自今伊始同我太平我尊神固與有榮施諸將士尤共叨靈貺矣尚饗 
　此侯官張幼亦司馬代方棣生觀察祭黎母文也司馬負經濟才服官粤西三提縣印詩文頗有奇氣謹按黎母上應　婺星東坡詩所謂願爲黎母民奇峯望黎母是也宋胡銓夢見黎母遂謫海南於傳可據上年方觀察奉　命開黎將　士瘴亡甚多於時幼亦司馬亦在軍中爲民請命建策祭黎母以通諸峒觀察韙之遂撰文以祭從此將士入峒開路　一筆平安直達於五指山曁黎母山下明年又奉督帥令開井字路四通八達尅期功成至諴感神一至於此可見天　人相通捷如影響余去歳偕司馬自山左還滬途中昕夕相見話及此事歎爲神助昨又出示斯文敬錄之爲海外一　叚奇聞亦可資瓊島中一掌故也天南遯叟上韜附識 
[諭旨恭錄]  
　　十二月初六日奉　上諭順天府奏請加賞資善堂米石一摺西城資善煖堂廠本年八月間業經賞給粟米三百石現因收養貧民人數較多不敷支放着再加恩賞給粟米三百石以資接濟餘依議欽此○初七日軍機大臣面奉　諭旨於本月初九日着推班欽此 
[閩電告災]  
　　昨日接得福州電報云南臺忽肇火災一時烈烈轟轟勢若摧枯拉朽所燬洋行及華人店鋪幾不可以數計查福建失愼之事本年已不止一二次噫向回祿神之獨喜煽禍於閩中耶其中細情且俟訪明再錄 
[禁城臘鼓]  
　　内閣中書一項向分實缺半俸學習實缺照七品京官歳支俸銀九十兩半俸候補者歳支四十五兩學習由該旗補以馬甲錢糧以資當差此定例也邇日八旗接奉部文内開八旗内閣中書除實缺仍支七品京官雙俸學習補甲仍循舊章不計外其候補應支半俸之中書此後擬照各邵院筆帖式例按出身分品給俸勿得仍前支領半俸以示區别若舉貢出身歳支半俸三十三兩生監出身歳支半俸二十八兩童生學生出身歳支半俸二十兩可將本旗現在候補内閣中書是何出身逐一查明咨部以便分别照支○吏部示現出長蘆批騐所大使一缺查有在部投供候選海防先鹽大使許之凱一員應行擬補相應傳令該員於三日内親身赴部騐到有執照者携帶呈騐勿違○ 
 
 
] 

Page 2

 
 
上虞備用處現出三等侍衞一缺本月初二晨伯邸於内廷三所茶房揀選將本處藍翎侍衞忠燾擬正藍翎侍衞覺羅如聨擬陪遞遺藍翎侍衞一缺揀得本處拜唐阿平勝擬正本處筆帖式文志擬陪不日卽須帶領引見矣○吏部爲示傳事據吉林將軍奏請揀發府經歴二員巡檢二員相應示傳曾經在部投遞候挑印結之候補候選府經歴巡檢從九品人員限十日内取具同鄉京官印結親身赴部投遞以憑列入揀選○蘇州織造文尚衣琳一年差滿經内務府開列七司三院一等記名人員繕本進呈奏請更換抑或仍令文琳接管本月初一日奉硃旨蘇州織造著毓秀去欽此按毓尚衣秀現官内務府坐辦堂郎中寓地安門外南鑼皷巷沙井兒胡同曾兩任廣儲司銀庫郎中熱河正總管差滿留京補會計司郎中調補坐辦堂郎中此次榮筦織務兼榷滸墅定能措置裕如也○本月二十九日歳暮祫祭本廟近支自王以下迄奉恩將軍皆須入襄鉅典凡奉香帛執豆籩進爵獻酳接福受昨皆近支分司其事猶恐儀節生疎趨蹌或紊不足以昭整事而敬宗祖故定例自嘉平三日起按三六九日齊集太廟演習禮儀先期由宗人府行知近支親郡王貝勒貝子公鎭國輔國奉國奉恩將軍等于十二月初三日卯初齊集太廟以備演習○侍衞處上虞備用處上駟院鑾儀衞等處侍衞每歳年終應得例賞貂褂二百餘件嗣因索倫等處歳進貂皮僅敷内用遂於咸豐二年起每歳照例折給賞銀三千兩有奇由户部給發以便分給各侍衞兹因歳除伊邇經侍衞處援案咨行户部請照數發給實銀以便分放户部尚未核定開放之期也○吏部爲出示曉諭事查定例開印後投供驗到各項人員仍按初一日計算所有光緒十六年正月初一日封印期内例不投供騐到自應於二十一日開印後定期於二十三日投供二十四日騐到仍以初一日計算○本月初三日福箴亭大協揆在内廷茶房諭詢左右翼連廣等翼尉略謂前奉諭旨將賭局烟舘一律查禁以清盜源迄今十餘日由各該翼官弁查抄解署者僅大小烟館數十起賭局從未抄拿諒必預示機緘漏洩消息致九城内賭局同時歇閉方今盜賊充斥若不認眞清其盜源將何以靖地方而安閭里兩翼尉唯唯連聲而退○右翼廣厚田翼尉忠兼充神機營營務全營翼長右翼幼丁隊營帶左翼連翼尉祥兼充震字馬隊帮操並委營務翼長兩翼尉皆有神機營要差於巡緝地方之事自未能專心壹志現在盜案迭出該管堂憲擬禀知醇邸將所兼神機營差暫行停止俾專司緝捕以靖地方云 
[閩垣紀要]  
　　近日城内搶掠之風稍覺安靜城外則依然如故南臺市面最爲熱閙匪徒尤易溷跡乘間攫物日前大橋頭邊有某甲手携衣服一包正在行走突有匪人從背後搶奪而走其時行人甚爲擠擁甲方欲追赶匪人已如飛而去又有某乙經過新安橋時已黄昏被匪人搶去錢搭連一個内有錢帖二三千文如此類者指不勝屈地方文武因此督飭弁兵差役分歧巡緝保甲局員帶勇梭巡晚間尤爲嚴密各處栅門一律修竣皆有更夫防守人心賴以稍安○屏南縣驛差某甲向來誠實爲里人所信服每因公事到省各棧家多有託其轉寄銀信者二十餘年從無貽誤本月間甲搭船赴省將銀信藏在艙中夜間就寐不提防已被空空兒私將竹簍撬開竊去洋銀約有三百餘元甲次晨查知向船主理說船主不肯認賠向各搭客嚴搜亦無影響甲無以自明具禀到縣請爲派差查究未知水落石出否○府西廊有某姓下府人其妻某氏貌賽無鹽甲心鄙之遂與某家婦私暱愛異常氏知之未免妬忌由是詬誶時聞伉儷變爲仇敵前日氏與甲口角竟至用武甲取利斧斫中氏之頭顱血如泉湧隣人見此情形咸來勸　少頃血止甲乘間逸去氏赴保甲局喊寃未蒙准理旁人令其赴侯官縣衙門喊控蒙諭准其補詞提人訊究吁人之無良我以爲夫其是之謂乎○福州近日市景蕭條城内外倒帳接踵而起某夜南臺連倒帽店人家城内外鞋店倒帳竟有五十餘家爲往作所未有生齒日繁生路日蹙過廛市者不禁爲之慨然○開元鋪射圃里爲土娼薈集前經大憲嚴辦一次比風稍戢近來日久玩生有一種匪徒招致麗人勾引年少有綽號林楚者年方二人姿色甚佳狐媚偏工羊車樌引由是墜鞭公子挾彈王孫接踵而來幾穿户限前晚有某甲來打茶圍坐久不去鴇婦惡之加以微誚甲以爲恥旋糾同類多人手執器械蜂擁而至爲報復計龜鴇亦率蝦捕蟹將嚴陣以待幸經隣人竭力調停始得寢事 
[軍憲告示]  
　　鎭浙將軍吉軍憲蒞任以來軍令森嚴營規清肅兹將告示照錄如左爲剴切曉諭事照得駐防設兵原以衞民令爾世居此地者使與民習久相安聨爲一氣也爾等久經歴任將軍副都統教導深明大義循分守理者自不乏人然心地模糊性情鹵莽者亦恐不少本爵將軍曾任斯土深悉情形管兵愛民硜硜猶昔當此重蒞伊始自宜先行訓誡俾各遵循况爾等皆朝廷世僕受恩深重俱應激發天良奮勉差操切勿嗜酒好烟賭博遊蕩凡損身敗行之事有則痛改無則加勉至於酗酒滋事聚賭羣毆尤屬大于法紀本爵將軍紀律嚴明從不徇縱兵民共處買賣言語之間難保不小有齟齬尤宜涵容遜讓不可以細微故事動輒爭毆逞一時之忿好勇鬥很先自蹈犯令之愆總期兵民相安輯睦無分彼此除飭左右司八旗協領重申禁令嚴加查察外合行出示曉諭爲此示仰人旗衆兵一體知悉自示之後務須恪遵諭令自惜身家錢糧如敢故違有犯前項情節一經察出或則經發覺定卽照例從嚴革懲决不姑寛各宜凛遵毋違恃示 
[認見原贓]  
　　天津大直沽王昆由城夤夜回村於野田草露之間被殺身死剥去羊裘一襲家屬驚悉報縣騐屍其細情業經死報嗣由縣署委員相騐飭捕查緝兇手然頭緒毫無無從捉摸差保協同家屬留心物色至上月廿九日於瓜瓞市瞥覩村人李某裼裘而來認係原贓獲李解案據供此裘係於某田畔拾得究竟是否殺人兇犯俟訊明再述 
[夜行宣愼]  
　　楊柳青離津城二十四里原係大道康莊平日素稱安靜卽肅肅宵征者亦不虞暴客刼奪也現當歳暮貧民飢寒交迫流爲盜賊今昔遂不相同村有郭某忘其名其頭如牛山之濯濯遂目之曰小秃冬月下旬有女于歸來城購辦粧奩短景催人不覺日之已夕郭念吉期伊邇且來往路平如砥遂擔荷奩具夤夜而歸踽踽獨行了無他異旣過半道將近馬庄荒塚纍纍曰楊衰草間視無形而聽有馨郭方駭異仍貿貿而前墳後突出一人疾如風雨郭借星光俯視見其手持器械忙弛　荷奮勇相迎村有少林會郭於年少時曾就會中學習拳勇身手較爲便捷甫一交鋒其人不敵　械而逃郭不敢竊追拾其遺械係一銹蝕撲刀於是負擔踉蹌歸里夜將半矣村人互相傳述均有戒心不敢夜行 
[妖尼敗露]  
　　昔有妖人桑某弟子二十七人矯揉造作束髮爲女子粧假　巫醫污人閨閫其後一一伏誅見於說部不謂證諸近事竟有如出一轍者客有自大城來者謂有年少尼僧在天津附近之任庄地方能看香頭爲人禳災療病間有效騐無知婦女奉之如神明認爲乾阿嬭拜作佛弟子指不勝屈此尼蹤跡靡常或月一至或日一至或久住不去至何人剃度何處焚修無從蹤跡也見人如虛心竹之有低頭葉鐵骨梅之無仰面花羞澀可憐由任庄而侗庄而汴庄輾轉半年絶無疑之者近日始敗露非雌而實雄也其從不昂頭者蓋護其項下稜稜之結核也村人捕之時方夜半陡聞人聲知將不利於己赶卽踰垣逃逸詎料邏者散佈墻隅當被執獲幾斃於拳脚之下嗣經送官待罪囹圄矣 
[神乎其技]  
　　同一戯也而演之者人各不同卽同一觀戯也而記之者亦人各不同見爲眞者無幻而非眞見爲幻者無眞而非幻此日本服部君松旭齋天一郎之戯所以不可及也天一以文人而遊戯三昧藉戯以遨遊各國其來華也余因秋山儉爲君而識之爲之繩其羡弗置輒以無暇晷未克往觀秋山瀕行又爲之索書齋額亦未有以應命臘月二十日偶得小閒與夢畹生桐蔭主人至桃源趣時尚未開演坐以待之 
 
 

Page 3

 
 
俄而鼍鼓逢逢間以鉦及阮頃之鈴聲冉作簾捲處演者裝束登塲每一種畢輒下簾稍憇計演十許種無不出奇制勝耳目爲之一新以視西人之戲有過之無不及最妙者水火兩種因在日間不作火戲而水戲則已出神入化矣其中如箱經紥縳人何自而入桶方淹没人何自而出明明紙條而忽已爲麵明明空匣而層出不窮余親爲結帕而無端自解桐蔭又爲之縶手而伸縮自由電氣引牌其奇在認式無誤帽中抽紙所異者集雞於顱他如酒瓶耍貨取之無窮又難在多而且速凡一切可驚可愕直令人疑幻疑眞是則誠可謂神乎其技矣夢畹告余曰尚有殺人啖火二事尤爲險而奇余曰當留此不盡以待異日遂辭天一而出因恩書藝進於道四字以額其齋庶不負秋山臨歧之囑云 
[自縊述聞]  
　　住居英租界保安司徒廟間壁弄中寗波人鄭忠生不知何故自縊身死爲捕房所聞飭包探唐寶榮知照該處地保查得死者有父名貞益以後不知如何辦理俟有續聞再錄 
[調戯婦女]  
　　包探何瑞福至英公堂稱揀鷄毛之女子李寶珠投捕房訴稱手持小衣包係父親交洗之布衫褲行至公一馬房門口有許多馬夫賭賽奔跪内有孫良生吳福生二人攔住去路調戲口角爭擾間失去衣包并捋去銀手鐲等件巡捕頭命小的往查果有攔路調戲情事衣包跌落在地被人拾去惟所稱捋取銀鐲尚無憑據當拘孫吳二人送案請辦李寶珠申訴前情并稱時在昨日將晚除衣包外尚失銀镯其母某氏上堂稱女兒失去布衫褲銀鐲是實現在我夫不肯干休定要女兒追還否則欲置女兒於死地孫良生吳福生同供寗波人做馬夫昨與同業人玩耍有女子行來道路擠塞赶卽讓開不敢調戲亦未捋鐲某氏稱孫吳二人在捕房時說起捋鐲事彼此推諉現忽抵賴蔡太守以孫良生吳福生攔路調戲婦女不法已極判各枷號七天發犯事地方示衆期滿各押一月至李寶珠所稱失去衣飾着該包探細心查緝 
[不准釋歸]  
　　裴邑尊飭捕陸續拘拿剪綹小竊鎖示頭門前日齊聲籲請旋恩邑尊隨於晚間升堂訊究各犯同稱小的等自蒙懲責業已悔過自新現值歳闌務求恩釋邑尊謂爾等鎖押在此本縣日給飯食可免凍餒之虞今兹籲請釋歸無非欲乘此歳除希圖竊物耳遂着照舊鎖示 
[上海縣署瑣案]  
　　喬秀英王虎金因誘拐婦女笞責荷枷鄭阿忠鄭阿永胡阿根韋阿楨等十餘名因私販軍裝枷號示衆前晚裴邑尊升堂研訊着將喬王鄭胡韋五名開枷收所餘均交人保釋○朱錫榮控陳阿狗圖賴欠欵裴邑尊質訊之下朱訴稱陳兄欠小的借欵一百千立有筆據病故後所有財産均由阿狗承管并將嫂氏售去此欵理應向阿狗索償時值年終小的亦須歸欠不料向之索取阿狗竟恃强圖吞陳供稱此欵由胞兄所借與小的無千况目今小的亦拮據非常無力代兄償欠朱一再向小的滋擾叩乞訊懲邑尊着兩造各將實情具禀靜候覆訊察奪○閔行人毛永串同釐卡司事賣放貨船經厘局委員函請飭提訊責荷枷着將漏捐船户交出此曾登前報者也前日裴邑尊飭提研訊毛供稱該船户現在浙境尚未歸來時屆年終務求恩宥邑尊准之着將枷開去交人保釋赶將船户交案訊懲 
[英界公堂瑣]  
　　包探秦少卿稱緝獲私鑄小錢之朱阿和陳阿華二人搜出新鑄小錢四千又一併送案請辦朱阿和陳阿華供詞支吾蔡太守命移送上海縣究辦○華捕稱昨見朱長桂等二十餘人將沈阿六拖過老閘大橋欲往彭王廟私鑄小錢地方毆打小的上前阻住致被打落號帽幸旁人不服喝散羽黨由小的拘獲朱長桂今特解案汎阿六供小的曾在包探名下爲夥前次拿獲私鑄小錢之人交包探解案懲辦伊等因此挾怨昨在大橋塊相遇卽被拖去毆打小的已受銅蝙蝠傷幸被華捕阻住伊等尚敢連捕毆打朱長桂供寶山縣鄉間人來滬賣布回至中途忽被拘在小的不敢行兇亦非私鑄小錢之人蔡太守以朱長桂紏衆行兇豈容飾詞抵賴判笞百板再送上海縣究辦○旬探顧阿六稱管德明報失衣裙等件查獲王松巖起到原贓送案請究管德明請領贓物王松巖俯首求恩蔡太守判押一月贓交管領○包探唐寶榮稱朱福興報失紬衣銀洋緝獲吳阿梅起到原贓送案朱福興稱失竊衣服銀洋報由捕房包探拿獲人贓今請給領吳阿梅供認行竊蔡太守判發捕房管押一月贓交朱領○包探稱徐金生屢次犯竊遞回蘇州原籍現又來滬拘案請辦徐金生供現已改過不再犯竊蔡太守謂徐金生旣經遞籍豈容冉來滬上判笞百板仍行遞籍○粤人周寶嘉稱在烟舘爲夥有木匠王蘭寶與楊坤全來吸烟因缺少烟灰向伊問詰王蘭寶胆敢用武將小的打傷爲此報捕拘拿王蘭寶楊坤全并其同業徐阿虎今請騐傷究辦王蘭寶供與楊前去吸烟周寶嘉指小的偷烟灰因此口角不敢行兇楊坤全供王與堂倌周寶嘉口角小的曾爲解勸徐阿虎供王楊二人在烟館小的前往尋訪適王與周爭毆致被一併拘雲蔡太守飭將王蘭寶管押七天俟周寶嘉投醫院騐明傷勢如何再行察辦楊坤全徐阿虎無干斥釋○王阿虎稱開小烟館有陳阿王等七八人前　吸烟再四掉換烟筒乘間竊去一枝報由捕房包探拿獲陳阿生被將烟筒質錢業已弔贓送案請爲給領陳阿生供本邑人曾同桂林三盛恒才等七八人到該烟舘吸烟竊取洋烟筒質洋一元錢二百文仍同桂林等七八人到大烟館吸烟并飲酒將洋用完蔡太守判陳阿生管押十四天贓交失主領去押本不償 
[法界公堂瑣案]  
　　三道頭捕至公廨禀稱前夜經過蘭芳里見馬夫張小寶同濟遠兵輪水手等三十餘人爭閙小的上前排解張不服將小的脚踢一下經數十人圍住勢甚兇横幸有巡街捕協同將張並水手二人拿獲水手經該兵艦上人至捕房保出將張送案請辦同轉詰張曰爾在何處做馬夫爲何在花烟間門首滋閙胆敢毆捕張供向在斜橋總會某西人處爲馬夫是日經過蘭芳里不敢滋閙毆捕同轉商之祁繙譯官將該馬夫管押候其洋東來具保如不來保再行核辦○輪船夥鮑阿三被掛得買司誣指竊物停歇生意背負寃單在碼頭行走經船上西人交捕拘押已列昨報昨晨解案其妻陳氏投案聲稱丈夫被人誣竊求請伸寃鮑阿三供向在海琛輪船裝燈日前夜間失去大餐房面前燈一盞西人着同船巡夜之四人各賂洋半元該四人在四人處誣指小的所竊令小的一人認賠扣去工洋將生意停歇不得已書寫寃單布告衆人同轉謂可知四人名姓答稱上船未久不知名姓同轉謂爾旣受屈儘可來案控告所失之燈約值幾何該船尚在申否答稱值洋三元之譜船已關去據包探李雲發禀稱前日曾向海琛船帳房間過據云其燈由掛得買司等上下輪流經管鮑確遭誣害同轉着將鮑夫婦交保出外候該輪船來申再行傳問○烟舘夥蘇雲天訴稱有周廣善等四人前來吸烟不知何故打架失去烟鎗一枝求請追究周供在該烟舘門首經過蘇等數人正在打架將小的之帽打脫身畔有洋兩元亦被打失　轉謂爾在捕房言祗失帽子今又言失洋兩元前後不符着押候再訊周供向在長發棧爲薙髮匠家中老幼數口賴小的養活情願不追失物乞免管押同轉謂姑念求恩從寛免押蘇仍嘵嘵求追打失之烟槍同轉謂爾等烟館堂倌每遇吸烟人爭閙動稱打失烟鎗已成積習若要追鎗可將店主邀來蘇唯唯而退○八仙橋水泰米店陶子琴投案禀稱前月被店夥顧晉卿竊去洋一百二十元避匿無蹤日前將顧尋到交捕房求請訊究據陳通事禀稱顧在捕房於十六日下午潛服烟泡不少送仁濟醫院求救吐出未化之烟泡數個始得無碍顧供無顔見人自尋短見同轉謂孽由自作豈有人害爾所竊之洋何在答稱還過欠項洋五十元在妓院用去三十餘元買衣服等用去三十餘元其餘均係零碎用去同轉謂爾之生意可有薦保答稱由王雲延薦沈介福保家内尚有父母兄普榮在浦東大圑地方目下情願限期理楚同轉着顧還押令陶邀到顧之薦保人來案再訊○西捕稱前夜有周月星坐包車行過八仙橋馬路不照工部局章程 
 
 

Page 4

 
 
上前喝阻周肆口辱駡拘案請訊周供向在四川電局打電於九月間請假來申明年欲往臺灣前夜坐車經過馬路該西捕阻住去路我　英語該捕誤以爲辱駡致被拘案同轉商之祁繙譯官著將周押候交保○寡婦周楊氏投案禀稱尹寅階前與丈夫生意往來結欠銀九百兩立有筆據呈覽尹供與該氏之夬合做生意立有合同議單一紙今特呈鑒周楊氏稱丈夫與别人合做生意另有議單呈閱尹之議單似係揑造中人有名字而無花押同轉查得此事於三月間曾荏公廨控告因原被皆在英租界移送英廨辦理如今復來歧控是何意見周楊氏供因尹之中人不妥未能了結爲此來案請究尹供四月間憑朱吳唐李等四人理處令小的每年還周楊氏洋五十元四月間小的祗有洋二十元蒙中人湊貼洋三十元付交周楊氏該氏不允因此遷延至今同轉謂尹曰爾願料理否如不料理仍送英公廨辦理尹稱情願憑中理處同轉着押候邀到中人再行訊究周楊氏下期來案候核○煩間主姚郁子借妻張氏扭控張德勝以初十夜來吸烟竊去皮馬甲一件求請追究張供向在煤炭店作廚司十一月間因口角辭歇往該烟館吸烟走出時姚等夫婦及店夥均經目覩何能竊物姚供小的出外買菜並不在家張身穿大袖馬褂不甚留意走後始知被竊同轉商之祁繙譯將張還押着姚等明日邀到証人再行核辦○錢桂山邀到已故女婿高承士之兄阿榮來申具領高錢氏一案已慠前報昨日高等偕保人永興船局主丁桂林卽瑞祥投案具領同轉詰高阿榮曰錢氏是爾何人答稱弟媳因弟逝世弟媳來申現知有案特來具領回家守節謂爾向爲何業答稱在寗波百犬街生記内庄生理同轉謂丁曰錢氏准爾保去嗣後如有别情定當提究錢氏尚有衣物等件諭高等同往取回○丁福長偕姊王丁氏禀控其媳三寶卽林素雲被張鈕氏之女張素憲逼令賣娼經葛同轉着提三寶並張巧雲到案因素雲避匿將簫婦陸王氏提案交保着將巧雲素雲交案一節屢列前報嗣因丁福長赴道轅控告蒙道憲仍發法公堂訊斷昨日同轉飭包探將一干人傳集研訊丁供姊王丁氏有病在家俟素雲巧雲來案卽可質訊陸王氏供張巧雲等到案素雲亦可唤到張鈕氏供巧雲與此案無涉求請免傳同轉謂爾女雖不涉但案中亦有名字着限至下禮拜二將在案一干人邀到質訊原被皆均交原保○前報列胡雲亭手持一包在吉祥街食粥不給粥錢兩相口角包探見其形跡可疑上前盤問拘押捕房云云昨晨解至公堂請訊胡供由南翔來欲往督父陳金龍處包内物件自已買來包探王榮培禀稱包内有竹布一疋紙包上書寫字樣問伊何字伊云價目因此疑其竊物况内有縀瓜皮帽一頂與伊頭寸不符伊云欲往陳金龍家陳住在新街附近胡由南翔來何以在吉祥街食粥情形亦屬不符今查知胡雲亭向來假扮客人在南翔航船竊物身畔亦有琥珀圖章等物同轉着將胡還押俟查明實情再核 
[善垂百世]  
　　太上感應篇爲勸善之書論者謂與道德經相表裏盖所以爲世俗人說法也至是書之有圖說則自雲間許鶴沙先生始兹由聶仲芳觀察捐廉購得善板屬施少欽封翁印行遂名之曰太上寶筏是以濟世之心爲心而太上之所以勸善者得此而益彰焉昨承封翁持以見惠敬閱一過爲誌數語以大善緣並以鳴謝 
[上海文報局蘇振收解處接到吳江劉關階錢以湘二君書]  
　　諸位善長大人閣下前由綏公處奉上元號信想久邀均鑒吳江災區以盛澤黎里爲最重接壤浙界濱臨太湖荒象甚不堪言喻與錢君硯觀察相商不得不先其所急暫留方伯寅劉秉禮兩路查附城一帶兼拾遺漏初五日申刻抵盛澤紳董王新甫年伯施擁百鄭遠孚兩兄交到户口清册路徑分明眉目清楚不如附郭一帶盲人瞎馬不辨東西無任感激錡偕諸友五路由遠而近芬查附近各圩每日百户上下夜間回種善堂好與諸君接頭初九十等日許道良蔡少齋周文易邢省三四君陸續到盛可分作十一路酌留五路在盛　十二日偕六路齊赴黎里晤及沈月帆老伯張青士孝亷後遂卽下鄉十四日錡由盛澤查竣到黎十六日帶五路先赴北蔡開查芬俟黎里十八九查完後卽赴北庫　日梁蟾翁田吳江來知本城十六日江震齊放諸事井井有條可以告慰盛澤廿一日開放口數折實一萬三千餘黎里恐　過之無不及前盛澤諸紳再三面訂芬幫放冬振現在事機吃緊一旦抽身未免顧此失彼已函知總局請謝佩孜先生前去昨有信來佩翁已赴湖濱未知盛川之行能辭却否北庫虛墟同里三處尚未開查未知年内能查畢否綆短汲深心甚凛凛專肅敬請均安晚生劉芬錢維錡頓首十二月十七日 
[題改再薌倣宋畫院雙鴛圖]  
　　縠紋瑟瑟秋紅凋銀籨夕啓菱花嬌連房露冷不成夢愁烟慘月聲啾嘈春波溶溶錦溪煖水靈結得風流伴寫上屏風翠羽鮮織成錦叚紅衣晚亭亭荷盖摇清漣並頭戲傍花枝眠相逐　飛樂何極不知秋思凌蒼烟水葓花老霜千點頭曰鏡中雙翼斂苦向蕁塘耐寂寥不如金殿常封檢惆悵南朝舊　師圖成院本費凝思江頭羞殺蘭橈女題罷崔郎鬢已絲[  申左夢畹生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賑欵彙誌]  
　　吳門雪冾訢水風寒兩省災黎何堪凄苦况時將歳晚捐户更覺寥寥有心人所爲握腕咨嗟慨然捐助也兹有愼達堂李善士來衝云爲母壽辰理宜設筵慶叙藉集親朋因念蘇浙災荒民無粒食遂節筵費敬助振洋三十元以祈母壽綿長懇請登報　　城高公館不留名善士來洋三十元漢口寄來無名氏振洋五十三元又方怡和善士來洋十七元樂安主人代抱屈本伸人求資冥福來銀十八兩以上諸君均能軫恤災民解囊樂助將見福由孝格祿與時增蠖屈必伸鵬摶有日皆由救濟之功來也上海四馬路高易籌賑同人揀　薰等識 
[華總會題壁詩并引華總會看海上茶樓之巨擘焉練設旣精主人亦不俗故登所樓者多風雅士每當酒餘飯罷無計踰憂相與噙龍圑含翟舌與玉川公子爭風流佳話亦一消愁窟也自第一樓燬後更上一層樓繼起高閣三層觀瞻頗雅人多樂就之然雅俗互屑未免喧囂難臻全美華總會主人乃糾合同志政造樓閣翻陳出新較一層樓尤過之落成日偕桐蔭主人劍秋道友登臨凭眺感賦十字錄呈清河方伯夫子大人誨政并請高昌寒食生晚霞夢畹太痴趾麟知白吟梅郁周聘三諸同人政和]  
　　三年悲伏櫪此地小滄桑　尺齊雲峙　層榜月藏樓前用電氣燈望之若一輪皓月而樓隱其下如廣寒門户令人歎匠心之巧登臨思楚傳黄歇爲楚傅　倚感王郎余更無劉可依身歴炎凉境禪叅風月塲華洋交雜錯履舄共飛揚陸羽豪情邁盧同逸興狂騷人携俊侣遊女鬥新妝與子徜徉久清風拂面香[  百花祠香尉畢以堮求是草]  
[客屆事]  
　　門臨碧水是青溪古木濃陰覆屋齊閒坐春山看瀑布白雲飛過板橋西四面雲峯櫝翠鋪夕陽啼鳥亂平蕪故鄉無此山林景一幅倪迂好畫圖細雨雲陰暮色催烟籠殘月走輕雷渡頭一串漁歌起知　隣翁買醉回雨後山光分外清枝頭好鳥弄晴聲青崖翠璧排空　忘却長途萬里情鎭日山居俗慮除一杯相對漢唐書笑他燕子頻來慣錯認江南舊草廬○春暮送别歴亂花開何太忙暫教青帝駐　裝冉遲數日君歸去欲寄還鄉夢一塲無計留君欲繪形尊前相對更惺惺也知鶯老　將去明歳遷喬　　聽客居青溪種榆山人甫稿 
[虞美人十二月十七日偕内子作焚寄喝籮吟館]  
　　斷腸詞句年年課自認燈前我今宵判得思量正吟憐　　有蘭香從知舊恨休提起奈有將卿姊看　低首洛神前怎肯相思忘寄大羅天神傷詎有良緣分菱鏡消紅粉尋常爇　　魂杳偏星無邊　洵混茫茫 
重泉到此憐儂憊爲了相思債却教珍重可憐生願把當初相待等傾城[  柳隱詞人馬相草]  
[申報舘協賑所經收江浙賑濟十二月十六日至二十日止第十七次清單]  
　　十六日陳吳記正月份吕宋票一條第八千另八十五號樂安十八　抱屈未伸人作冥福元十八兩弟子江源爲求神佑生母江崔氏速賜病愈益壽延年十元無名氏洋四元無名氏錢五百又二百又一百信義錢二百以上四户來洋一元無名氏錢三日吕少蓮錢五百無名氏五百純嘏堂二各無名氏一千宜哉　五百錢瑞堂五百以上七户來洋五元無名氏洋二角眼鏡一付○十七日無名氏九八元十三兩洋一元　白同人九八　一　　輯氏洋乙元達記保家平安洋一元胡恂臣九八元七兩作蓮記洋七角錢四十一文韓江氏洋三元售去硃拓鐘鼎十二條洋二元二角　　茂帶記洋乙桃花　主人洋半元黄榖生錢三百廿朱訪文錢三百丁松坡錢一百劉少廬錢二百鐘財源錢三百黄犢山錢三百無名氏錢二百四十貝者氏錢二百五十無名氏錢二百文珍月主人錢二白虎臣氏錢二百以上十三户來洋四元隱名氏洋二十元○十八日吟梅仙舘祈室人胎安體健洋十元乏力者元一百兩方永盛洋二元○十九日吟梅主人洋四元洋經潘小妲十一元無名氏洋二元鎭淇内氏四個月日用逐月節省求胎氣平安英洋八元惇德居士英洋一元移花接木洋一元悅記洋乙元不留名洋五角居易齋洋五角紹聞堂洋五角成棧英洋五角壽萱虛對洋一個無名氏洋二元程宏鐘洋一元無名氏洋五角又五角又洋一地安昌洋二元遠慶洋一元程松盛錢三百文無名氏錢四百文又錢三百文又二百文胡鳴周錢二百文應濟洋二元江佑廷一元汪乙壬元任一元注顯廷洋一元長安洋一元程簡廷洋一元程瀥橋洋一元蔭德洋二元和尚錢三百文吳韡棠錢二百瞿氏錢四百汪氏錢二百梁益芝錢二百仰芝汀二百吳氏五百仰漢坡二百無名氏四百以上廿九户來洋廿二元知非子洋六元蕭德成洋一元李錦庭洋一元李榮長洋五角周芳橋洋二元周敬之洋一元肅逸卿洋五角○二十日陳星甫周鳴星正月吕宋票三條第三萬四千四百四十八號○共收九八元一百三十九兩洋一百十九元一角虛對開一個錢四十一文正月份吕宋票三條氷晶眼鏡一副 
[上海六馬路仁濟善堂籌賑公所施少欽經收自十一月廿一日至十二月初十日止山東賑捐代贖災婦及江浙震澤各賑捐清單]  
　　第十七批山東代贖捐清單○江西史翥雲募二日五十七號冊戴安雅堂世恩堂錢强恕居士三户各洋十元樸學堂彭八元殷陳氏六元魯祝堂五元瑞州府達樂善堂梁國堂賓三户各四元清湖散人三元餘生修德軒思　堂王敬愼堂諉師善堂李城南書屋宋世德堂許敬信堂李四知堂楊金鑑堂張世松堂丁金海丙忠實堂丘十二户各二元註禮堂戴刧餘生清湖散人萬盛齋恊和號生茂榮程祥泰張寶羅鼎豐黄雲慶詹慶福謝永發十二户各一元又經募二百五十六號冊曾守約堂安吉典陳光裕三户各三元怡成典四元陳愛畊堂徐荆藥堂徐秉中徐德文蕭謙益堂蕭敦裕堂五户各一元又柳小田文銀四兩沈畊心堂文銀一兩蔣敬修文銀二兩以上三户合來九八元七兩三錢三分六厘章武悔新民十元隱名氏六　莊勤益二元仁泰典凝遠堂張養眞居士存德堂魯望秋書屋李五户各一元樹滋堂唐四元不留名李師竹軒張二户各二元深柳書屋李錢四百沈啓堂俞耀山李鳳生三户各二百文唐春泉錢一百杭省萬承志堂來虛白齋主人十元又銅洋三元又硯記銅洋三元以上共洋一百七十一元銅洋六元銀七兩三錢三分六厘錢一千一百文○第十二批山東賑捐清單○張同興十元揚州魏子厚楊雲巢　韻清經募　于餘欵廿八元浙省徐不留名求病速愈九八元五百兩以上共收洋三十八元元五百兩第八批江浙賑捐清單○春聚舫求病速愈續助春賑九八元五百兩天順祥號交來貴州謝翰琴經募儘先副將王恩貴貴平銀廿兩儘先副將古大儒貴平銀十六兩記名提督景春林盡先副將全中孝盡先副將向文滕盡先副將李本吉四户各貴平銀八兩盡先副將李鴻文衋先叅將陳崇貴二户各貴平銀四兩共計貴平銀一百兩合來九八元一百另六兩五錢福建稅厘總局徐觀察募清泉縣孫雲楊晴川三户各錢十千曹石琴四千文陸賑聲二千文朱藍田張丕采劉子麟羅少竹沈厚安五户各錢一千馬蓉汀胡小雲王記詹俞蘭芳周修梅姜芳甫楊文卿康鼎臣梅景福韋理亭愽安甫陸曾榮盧頴夫鐘鼎彝桂嘉樹十五户各四百文黄立庵六百文共錢三十七千合來九八元廿三兩一錢一分九厘厦門長裕號來泉州府署來傳伯猷　蓉生二户各爛板洋五元求安堂爛板洋三元黄捷標自知堂無名氏三户各爛板洋一元歐陽禧亭由王文翁來淡水金全勝等廿四户共十元福興局來江西蔚豐厚三十四元通和糖行來浙嘉糖北貨衆商敬神費移助八十元○敦厚堂洋五十元沈數和堂求病速愈洋一百元邱吉安壽筵移助洋一百元有心無力人陸仲記王益記三户各洋五元洋生記王允記沈沛記錦記仁茂五户各洋十元涇署帳房沈香圃顧錦隆李肅水元豐昌和泰景春怡和昌永發義永成銀號無名氏信成隆成順興蔡忠敏張美亭十五户各洋二元無名氏李道善蔡文彬張孝範黄芳生恆生源萬順隆陳聶氏求病愈鄭劉氏楊旭初求病愈葉春泉十一户各洋一元無名氏莊益動張和洲三户各洋三元蔡星垣乾德奎吳聚星天圓號務本堂五户各洋四元朱安山翁來林和茂完願移助洋十六元以上共收洋五百四十一元八九元六百廿九兩六錢一分九厘○○第五批震澤賑捐清單○無名氏揚州來遂子二户各洋三元漢口心愿力不足莊益動二户各洋一元以上共收洋八元 
 
 
 

Page 10

 
 
[光緒十五年十二月初五日京報全錄]  
　　宫門抄○諭旨一道錄前○川督劉奏鹽亭縣廕生與前古田縣知縣互控案委審完結請隨案一併開復摺○黔撫潘奏報鄭捐八次名數銀數摺○御史　　奏吏部選補輪次遲滯請設法疏通摺○又奏推廣捐輸片○大臣本奏請開去差　摺○十二月初五日内務府國子監廂紅旗值日無引見○恩棠假滿請案○鍾靈謝充起居注官恩○耆齡請假十日○掌儀司奏初六日祭奉先殿載瀛行禮○召見軍機○○頭品頂戴四川總督臣劉秉璋跪奏爲鹽亭縣廕生江應葵與前任福建古田縣知縣江起鳳互控一案委審完結請予隨案一併開復恭摺仰祈聖鑒事竊查前任督臣丁寳　請將鹽亭縣廕生江應葵與前任福建古田縣知縣江起鳳革審一案於光緒九年十二月初一日奉旨着照所請該部知道欽此欽遵在案當卽行司發委審辦去後兹據布政使崧番按察使黄雲鵠督同成都府朱其煊等訊明具詳請奏前來臣覆加查核緣江起鳳係已故前任福建提督江長貴繼子江應遠收養之義子江長貴未經生子以前憑族撫伊四胞弟江長友之子應遠爲嗣迨後生子江應葵卽將應遠歸宗江長貴所得一品廕生經江應葵承襲咸豐初年江應遠出師江南在營收得數歲義子改從其姓更名江起鳳七年江應遠在營陣亡奉旨議卹給予雲騎尉世職族衆以江應遠無子江起鳳係屬異姓公議立其胞弟江應斗之子江起恩承嗣江起鳳在外並不知悉旋由書識投營効力遞保知縣分發湖南改省福建補授古田縣知縣光緒二年江長貴在籍病故江應葵當卽報明丁憂江起鳳任所聞訃因不知係江姓養子亦卽報丁承重憂開缺回籍守制江應葵查知恐其爭廕爭産卽以江起鳳係屬異姓不應報丁控經前任鹽亭縣准理差傳江起鳳尙未回籍無從質訊嗣江起鳳由閩來川適江長貴之妻王氏物故江應葵事隔年餘未報丁艱經江長清等同江起鳳查知亦卽經匿喪不報等情赴縣將其呈控該縣邢錫晉查核兩造情詞互異又因案内人證多往省垣禀請提省審辦甫據江應葵補報丁艱維時江起鳳奉調赴閩清算交代未能赴質迨交代事竣回川江起鳳卽與江應葵迭次由司赴院呈懇提府詰訊江起鳳與江應葵奏孰一詞恃符狡展經前任成都府知府黄毓恩詳請將江應葵江起鳳一併暫行奏叅革職尙未提訊詎江應葵在保病故經家丁回福報明一委華陽縣知縣顧懷壬騐訊詳報經前督臣丁寳楨批飭覆審嗣據該縣覆訊保户人等並無凌虐情弊取結議詳到府因江應葵業經病故江起鳳亦不願纒訟經該族長江國霖等念係同宗從中理明江起鳳從前在任聞江長貴病故執丁承重憂開缺實係自　　孫之心不知其爲江應遠收養義子誤報所致江起鳳因念江姓恩養已久現在本宗有無無處查訪不能歸宗自願仍從江姓所有江應葵家産江起鳳並不于涉至江應葵於嫡母王氏病故時曾遣家丁吕升回本籍鹽縣報丁詎吕升在途患病便道回歸醫治並將原　遺失後經江應葵查知業已遲延一年有餘當卽另禀補報遲延之故實爲家丁在途患病所誤並非有心匿喪江應遠所得世職應歸江起恩承襲江起鳳詰無爭廕爭産情事據江國霖等呈懇結息前來前任成都府知府黄毓恩未及詳辦卸事調補成都府知府朱其煊到任接交查悉此案江應葵江起鳳一因報丁遲延一因誤報丁憂本屬不合旣據該族長江國霖等理處明晰江應葵於嫡母王氏病故時曾　家丁回縣報丁不期該丁在途患病回家就醫躭延並非有意匿喪江起鳳妄報丁憂究無爭廕爭産之事實因江應遠收養之時年尙幼稚自昧本宗不知伊係江姓收養義子誤報所致均屬情有可原惟江起鳳本係閩省實缺丁憂人員旣非爲爭廕爭産起見甘願開缺回籍守制實屬眞心誠孝洵非忘本之人第訊其無宗可歸自應准予仍從江姓以示體恤至江應葵雖已病故案經訊明應請將前請暫革一品廕生候選同知直隷州知州江應葵福建古田縣丁憂知縣江起鳳各原官原銜一併開復以昭公允等情詳請奏咨隨案開復前來合無仰懇天恩准將前請暫革已故鹽亭縣一品廕生候選同知直隷州知州江應葵丁憂福建古田縣知縣江起鳳各原官原銜併予開復並免繳捐復銀兩以示矜恤除將原案咨部查核外所有委審訊結並請隨案開復各原官原銜緣由是否有當理合恭摺具奏伏乞皇上聖鑒訓示謹奏奉硃批着照所請該部知道欽此○○貴州巡撫臣潘霨跪奏爲黔省鄭工新捐謹將八次收捐名數銀數恭摺仰祈聖鑒事竊查户部議奏豫省河工需欵緊急請開鄭工捐例一摺光緒十三年九月二十八日奉旨依議欽此嗣准户部咨各省鄭工捐例展限一年等因均經檄行藩司遵辦並將初次至七次收捐綠由奏報在案兹據藩司史念祖詳稱自光緒十五年正月初一日起至二月止作爲八次計收捐監生十三名照奏定减成章程交納五成實銀七百二兩由藩司塡給各捐生實收彙送清册詳請奏咨前來臣覆核無異合無仰懇天恩俯准給奬昭激勸除册咨部外謹恭摺具陳伏乞皇上聖鑒勅部核覆施行謹奏奉硃批該部議奏欽此○○督理街道掌江南道監察御史臣周天霖跪奏爲吏部選補輪次遲滯捐輸難期踴躍急宜設法疏通以資鼓勵恭摺具陳仰祈聖鑒事竊臣查吏部則例内開各省道府同知直隷州知州通判府屬知州等項之缺本省留補二次送部歸選一次知縣一項缺分較多以一缺咨選二缺留補至鹽經歴鹽庫各大使布政司經歴及理問按察司經歴直隷州州同州判府屬州同州判無論何項出缺統令各省咨部銓選一次扣留外補二次等語而八品之府經歴縣丞以及從八品正九品從九品未入流各項雜職未曾議及此數項缺分旣多捐欵亦較少海防鄭工開捐以來惟教職與雜職捐者尙多海防例之先用卽用鄭工例之遇缺先花樣在部候選雜職各項均積至百餘人或二三百人不等此次續開海防新例不准以新壓舊選班遥遥捐生皆望而郤步雖五品以下雙月之班及分缺先分缺間本班儘先各班次再减二成以四成實銀上兌而選缺無期未免偏枯仍屬難資鼓勵可否飭下吏部一併推廣各按缺分多寡分别咨留次數以昭公允而廣招徠再外官俸滿人員定例各按省分遠近定以年限凡例應引見及例不引見人員均應照例定年限詳加甄别出具切實考語分别題咨送部辦理近來俸滿奉員往往吏部疉經調取藉詞延宕不肯赴部佐貳雜職甚有戀棧終身藉圖養老幾不知有俸滿一說彼自以爲朝廷不甚愛惜督撫亦視爲無足重輕老邁闒冗不知凡幾卽有年富力强能自振拔者亦因缺分較優偷安下吏請旨飭下各省督撫隨時甄别無有俸滿之員按年調取騐看出考題咨送部其年老庸劣不能勝任者分别降革開缺其有實在政蹟保荐推升及現任人員均升保升均一律查明令其開缺以升階候補候選旣可以澄叙官方亦可以疏通仕途至開缺有無窒碍有無流弊仍由吏部詳愼酌核以杜弊端如此量爲變通則銓補均有裨益捐輸自可踴躍矣臣爲籌積要需鼓勵捐輸起見是否有當伏乞　皇上聖鑒謹奏奉旨已錄○○周天　片再查咸豐十年二月火器營奏定變通收捐章程内有廪增附生捐作歲貢之條嗣卽停止臣維增生附生概准報捐人數太多未免漫無限制若祗准廪生捐作歲貢核與各項實官捐免試俸年限無異緣歲貢一項原係由廪生按補廪生後挨次出貢故歲貢亦名爲挨貢可否飭下吏户二部核議凡附生增生已補廪者准其捐免養餼年限作爲歲貢查歲貢應就職訓導係八品官其捐作歲貢銀數擬按八品官捐免試俸三百二十兩之例報捐不准減免成數就職訓導後與歲貢合爲一班按年分先後銓選准作爲正途出身與按年計資之歲貢相同則已補廪者咸願早捐歲貢得以上進而未補廪者亦冀早食廪餼貢於成均層層相因士子樂有登仕之路自必踴躍爭先且較火器營舊章收欵相鉅亦可籌積要需予限一年尙不壅滯况新章附生准捐教職似可連類遞推至從前已由廪生捐貢捐保實在官階者如願捐　歲貢出身准其一律報捐惟不得將從前捐貢銀數作抵並令補交免保舉一半銀兩以杜取巧而昭公允臣爲推廣捐輸起見是否有當謹恭摺具陳伏乞聖鑒謹奏奉旨已錄○○奴才本格跪奏爲懇恩開去差使事竊奴才前已蒙恩賞假六十餘日而今風濕之症仍復未減手足更覺無力舉步遲沉伏思奴才一切差使内領侍衞内大臣有帶豹尾槍之差較各項差使尤關愼重倘有疎失獲咎匪輕輾轉思維惟有仰懇天恩俯准開去一切差使並請停俸奴才赶緊延醫調治一俟病勢稍愈氣血漸復卽當泥首宫門求賞差使斷不敢稍耽安逸致負生成所有奴才懇恩開去并使緣由謹披瀝具陳伏祈皇上聖鑒謹奏請旨奉旨已錄 
 
 

Page 11

 
 
[光緒十五年十二月初六日京報全錄]  
　　宫門抄○諭旨四道錄前○粤督張奏委改解内務府經費片○江撫德奏報鄭捐二十一次請奬寔數摺○又　奏照章巡查江西水師片○台撫劉奏彙案請卹緣由片○又奏台灣改辦驛站緣田片○又奏委員病故其妻服毒殉夫請議卹旌表片○江督會等奏蘇省米價翔貴擬委員並招商領照往成熟省分採運米石賑糶懇飭免稅厘摺○十二月初六日理藩院鑾儀衞光錄寺正藍旗值日兵部引見二十五名理藩院十三各宗人府六名侍衞處六名太僕寺一名正紅滿六名○八額駙徐郙各假滿請安○師曾謝寛免處分恩○廣西正副考官陳同禮潘炳年到京請安○餘慶謝授河南歸德府知府恩○　公請假十日○豈岡續假五日○高萬鵬請假四十日○提督衙門奏拿獲盜犯梁伏兒等十五名請交刑部○召見軍機陳同禮餘慶福中堂皇上明日卯正至中正殿拈香○○張之洞片再准户部咨光緒十四年十二月十八日附片奏請將前太平關應解京餉銀十五萬兩内劃出銀十萬兩作爲内務府經費改解内務府交納等因奉旨依議欽此當卽轉行欽遵辦理兹據廣東布政使游智開詳稱查光緒十五年分京餉部撥太平關常稅銀十五萬兩内除已解京餉銀五萬兩外尙應改解内務府經費銀十萬兩業經先後籌解内務府經費銀六萬五千兩隨解加平抬費銀二千一百四十五兩分作兩批飭委候補府經歴何亮采等侯補知州徐雲等領解赴内務府交納在案現再向殷實銀號百川通日昇　蔚泰厚蔚長厚新泰廪借墊銀三萬五千兩隨解加平抬　銀一千一百五十五兩作爲起解第三批太平關常稅項下改解内務府經費卽由該商號匯兌赴京仍俟太平關稅收有銀兩撥還歸欵飭委候補通判張光裕等領齎匯單於光緒十五年十月十六日由海道進京支取銀兩赴内務府交納等情詳請具奏前來臣覆核無異除咨户部内務府外謹附片具陳再兩廣總督係臣本任毋庸會銜合併陳明伏乞聖鑒謹奏奉硃批該衙門知道欽此○○頭品頂戴江西巡撫臣德馨跪奏爲江西省勸辦豫省鄭工損輸第二十一次懇恩奬叙以昭激勸恭摺繕單仰祈聖鑒事竊案准户部咨議覆御史周天霖等奏豫省河工需欵緊急請開鄭工捐例一摺光緒十三年九月二十八日奏奉旨依議欽此計原奏内開鄭工新例收捐照初開海防事例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去　印日期限滿卽行停止又准咨鄭工捐例展限一年各等因先後咨行到臣均卽轉行遵照辦理將彙繕十二年十二月初一日　局收捐之日起截至十五年七月底止共收捐銀一十四萬八千九百三十二兩九錢列爲二十次經臣分别奏咨奬叙並准户部咨酌撥山東挑挖河淤曁黄河兩岸堤埝加培並續撥增培堤埝及河南鄭工用欵六次共動解銀一十三萬七千二百一十五兩一錢先後交商匯兌並委員塔解交收各在案兹據革職留任布政使方汝翼詳稱計自光緒十五年八月初一日起截至是月底止收捐實官職銜貢監等項共九十五名按照定章分别减成共收實銀六十六百三十七兩八錢悉存藩庫聽候撥用除分别塡發實收給領外合將各捐生姓名年貌籍貫履歴三代造具清册列作第二十一次詳請奏咨奬叙並請將副實收咨送户部塡發執照來江轉給等情前來臣覆加查核該捐牛所捐銀數及請叙實官職銜貢監等項均與例章相符合無仲懇天恩俯准分别奬敘以激勸除將副實收送部外理合恭摺具陳並繕清單敬呈御覽伏乞皇上聖鑒勅部核覆施行謹奏奉硃批該部議奏單併發欽此○○德馨片再長江水師定章提督以半年駐下江半年駐上江周歴巡查兹准提臣李成謀函稱行抵江西湖口縣調集湖口鎭標各營於本年九月初七日逐一校閱完竣請循例會奏等因前來所有照章巡閱江西水師緣由理合會同長江水師提臣李成謀附片陳明伏乞聖鑒謹奏奉硃批知道了欽此○○劉銘傳片再台灣自光緒十四年十二月以前所有勞績病故員弁經臣隨時奏奉恩卹在案查自十五年正月以後據各營陸續禀報已保提督記名總兵石成玉已保副將補用叅將賈加才叅將陳錫常已保叅將湖南補用　擊陶金魁守備高有陞千總吳廣發張吉祥外委楊鴻董步青劉駿生鄧守和已保藍翎把總外委趙廣成屯外委陳朝樂五品軍功陳丹桂湯保梁清和已保同知准補龍巖州溪口州同雷維斌同知銜知縣張振翽已保開復同知銜知縣張紀南附生陳周集俱係剿撫生番出力年久感受瘴癘在營積勞病故又據藩司詳報縣丞王善達辦理清丈出力在差病故並請彙卹前來臣覆核無異合無仰懇天恩俯准飭部將石成玉等二十一員名分别從優議卹出自逾格鴻施所有彙案請卹緣由理合附片具奏伏乞聖鑒訓示謹奏奉硃批着照所請該部知道欽此○○劉銘傳片再臺灣舊設驛站五十處辦理廢弛文報往往遲延詒誤經臣督飭司道量　整頓將原設玉腰各站覈實裁减並於旁通曁新設各縣分添旁站仍不過原設站數所有原用站夫一律撤去由各營汛分撥兵丁酌給津貼責令跪遞各站另雇書識專司站務仿照外洋郵政辦法委令道員陳鳴志督辦自光緒十四年二月初十日起試辦已過一年南北文報毫無稽遲所在稱便統計一年需用經費約在一萬兩上下比較台防舊章全年需用一萬五六千兩實可撙節銀五六千兩除飭將詳細章程開支數目詳咨立案外所有台灣改辦驛站緣由理合附片具陳伏乞聖鑒謹奏奉硃批該部知道欽此○○劉銘傳片再據統帶楝字營道員林朝棟禀稱該灣文案委員已保從九品何湛福州府閩縣人隨軍日久歴在内山感受瘴癘於光緒十五年六月二十九日在營病故其妻林氏年二十六歲聞信奔至痛不欲生卽日服毒殉夫禀懇奏請分别旌卹等情臣查已保從九品何湛在營積勞病故何林氏夫亡殉節深堪嘉憫可否仰懇天恩俯准勅部將已保從九品何湛從優議麟並將何林氏旌表以慰幽魂而光泉壤除飭取何湛履歴咨部外理合附片具陳伏乞聖鑒訓示施行謹奏奉硃批着照所請該部知道欽此○○太子少保兩江總督臣曾國荃江蘇巡撫臣剛毅跪奏爲蘇省秋雨傷稼米價翔貴現擬籌欵委員並援案招商領照前往成熟省分採買米石運回賑糶接濟民食籲懇天恩飭免稅釐恭摺馳陳仰祈聖鑒事竊照蘇松等屬自本年八月二十四日起至十月初四日止霪雨四旬之久低平各區盡成澤國稻穗棉鈴腐爛殆盡業經臣等將禾稼被淹日甚災象已見秋成失望情形會摺由驛馳奏在案兹據蘇州藩司黄彭年詳稱蘇省自道光二十九年水災之後四十年來從未遭此大水且二十九年大雨在四五月間雨後日漸暢晴禾稻雖傷尙堪補種雜糧蔬菜二麥亦得及時播種本年於結實垂黄之候陰雨連綿非但不及補救抑且水不消退二麥難於下種來歲春花無望又在意中被水情形更有重於往昔况經兵燹以後民力凋殘尤非道光年間可比以致安分農民涕泣强壯之流意圖轉徙現經飭屬赶緊勘查災歉分數分别詳奏一面亟行預籌民食賑撫来糶二者並行以期民心稍定力挽時艱惟蘇省聚來之區向以無錫爲大宗常熟及宜興和橋次之近來常熟和橋囤米無多僅無錫存數稍廣八九月以來浙江湖北等省因荒缺米已糶去數十萬石鄰省因荒採買理所當然無如購諸荒省以致錫米日絀米價日增現在各屬粳米每石大都漲至四千數百文貧民升合是謀益形窮蹶若再貨少價昂來源不旺必致無米爲炊現由司庫先儘上年賑餘項下所存銀洋陸續派員前赴安徽湖南並本省之江北等處成熟地方採買秈米赶緊運回以備平糶撫恤並援照成案出示曉諭廣招商販自備資斧取具保結由司給予印照前赴各省成熟地方採買運回蘇省沿途應完稅厘暫請停免俾轆轤轉運前來臣等覆查蘇省近年以來災歉頻仍閭閻杼柚已空本無耕三餘一之蓄今歲又承上年被旱之後復罹水患雖無冲坍房屋傷斃人口情事然時值秋成工本徒抛室廬淹浸其困苦顚連實與猝遭入水冲激盡凈者情形相將業經臣剛毅通飭各屬赶查災歉分數並應撫應賑貧民或動積榖或辦義賑各就當地災歉輕重切實舉辦如有必需官爲撥欵接濟之處仍許隨時禀請俾資安輯惟食爲民天現在米價日形翔貴自須設法籌備以定民心合無仲懇天恩俯念蘇省被水旣　且廣准將委員採買曁招商領照前赴湘皖等省販運米石凡經過沿途各省關卡應完稅厘暫行寛免接濟民食出自逾格鴻慈除分咨户部曁湖南安徽撫臣查照外謹合詞恭摺具奏伏乞皇上聖鑒訓示再此摺因事關濟賑是以由驛馳陳合併聲明謹奏奉硃批着照所請該部知道欽此 
 
 

Page 12

 
 
[光緒十五年十二月初七日京報全錄]  
　　宫門抄○諭旨一道錄前○發抄硃批四道○粤督張奏劣紳把持沙田請旨斥革究追摺○湘撫王奏湖南副考官請假片○十二月初七日吏部翰林院廂藍旗值日無引見○清安假滿請安○河南總兵崔廷桂請訓○愛隆續假十日○吏部奏派考試漢廕生之大臣派出福中堂翁同龢徐郙○召見軍機崔廷桂○發抄剛毅奏請將海運炪力各員並招商局商董等請奬奉硃批該部議奏單併發欽此○又蘇松等屬下游河道疏通奉硃批知道了欽此○曾國荃奏補用同知惠榮補蘇州府總捕同知奉硃批吏部議奏欽此○楊昌濬奏補用令李支芳保案更正奉硃批吏部知道欽此○○兩廣總督調補湖廣總督兼署廣東巡撫臣張之洞跪奏爲劣紳欠繳屯田變價逾限不完把持違抗據實奏請叅辦以重田賦而儆豪横恭摺仰祈聖鑒事竊粤省沙田向爲豪紳利藪每一沙一圍之中必舉有力者爲之計事但立名目藉爲把持計通省沙田以香山東莞順德爲最多而此等風氣亦惟該三縣爲最甚光緒十二年間順德縣大南沙一案何太英等恃勢勒賄庇匪藐法經臣據實奏叅仰蒙聖明懲辦在案查東莞沙田以萬頃沙一圍爲大宗計田三百數十頃該縣紳士倡立明倫堂名目築圍收租其中有官築屯田該紳等承佃繳租者亦有管屯變價該紳等繳價承領者又有向爲民業該紳等出價買受者甚至恃勢抑以　長佔耕者亦復有之亦有民間田畝報託該紳等代爲出名使佃户不敢違抗他人不敢與爭統名之曰明倫堂沙出而其完租並非一致必舉三五劣紳素能魚肉鄉里人所畏懼者管理其事該紳等從中侵蝕無所不爲假一縣學校之名以挾制官長恐喝鄉黨而其中不過三數紳士藉以爲漁利之資此等情形卽粤人亦所深悉臣蒞任以來亦有所聞徒以事未發覺姑示含容不爲已甚此萬頃沙田豪紳假名漁利之實在情形也嗣本年夏間迭據沙田局禀稱東莞明倫堂紳局承種之萬頃沙田圍中共計三百餘頃内有田一百三十餘頃乃係官屯受價該紳等承領三十餘年應繳屯價花息二十萬餘兩僅繳過銀三萬兩其餘所欠甚鉅延不繳完禀請嚴催當經臣飭催速繳該紳等置若罔聞其意視官之催追爲具文以已之延欠爲本分臣因該紳等所欠官項計銀十四萬兩有餘尚有承領博學館十息銀八萬兩又有承佃官田歴年積欠督糧道屯　銀一萬九千餘兩合計共銀二十六萬餘兩一時斷未能繳完徒事追呼難期清繳明倫堂紳局又向爲人所畏忌其田恐無他人敢承查有省城廣雅書院尚有臣籌捐發商生息銀十餘萬兩當經批令該糾等將田一百三十餘頃繳出歸入廣雅書院其所欠之銀十四萬有零卽由廣雅書院代還此項屯田變價本係官田該紳等承領三十餘年收租已屬不少乃至今並未繳價卽論民向買賣田業多年總無交價豈能將田土據爲已物亦只有田主取回另售他主此時由官收回官田免其繳價由廣雅書院代還旣非將其私置田産罰以充公又非勸令捐助辦理可謂和平該紳等初以爲延欠官租田屯價官必無可如何聞臣决意澈辦乃與分局委員相商倒塡年月分批繳銀四萬兩以爲藉口之計至其餘之十萬餘兩及所欠屯租仍無影響此該紳等延欠　項舞弊朦混之實在情形也臣伏查沙田清又給照升科係奉諭旨飭辦屢准户部咨催斷不容稍有延欠至項屯田本係官物尤非沙田業民可比當　臣飭委奏調廣西知府石承霖前往會同署東完縣知縣張璿切實開導乃該紳視地方官爲無足軍輕抗匿不面該縣等傳佃繳契該紳等旋令佃户概石逃匿又復揑造長江標貼稱此爲一邑之義舉其勢直不容官爲過問經臣札飭東莞縣知縣將管理明倫堂紳士指名詳叅該紳等始將來省商辦臣因該紳等旣來省城飭令沙田局委員署南海縣知縣王存善會同署東莞縣知縣張璿傳集該紳等勸諭該紳等仍行抗匿轉託他紳面見該縣等商辦該縣等令將田一百三十餘頃繳出該紳等乃云歴年所費築圍工本計銀數十萬兩查粤省沙田向章其始撥給佃户承租議定或五年或十年承耕而不收租項謂之荒期其田應築之圍卽由佃户出資如需費過鉅亦係按年　　出中無須費本此等章程通省皆知該紳等承領三十餘年現在已成上熟之田豈有荒期尚未滿限之理亦何曾出過築圍工本不過藉此爲詞意在刁難臣復令東莞縣知縣諭飭該紳僅令收回未經繳價之八十餘頃其限外倒塡年　所繳之四萬兩本應發還亦姑從寛作爲限内所繳不再令繳屯田並令酌給築圍工本銀四萬兩以示體恤又不令易佃卽令明倫堂紳局作爲總佃俾其繳　之外仍可冀作餘利似此辦理實屬格外從寛乃該紳等始猶不遵繼則口云遵辦而又求加築圍工本並云官給之築圍工本四萬兩不能將所欠之屯租及承領之博學館生息銀兩扣抵查積年所欠屯租本係應完之項扣除博學館之項更可免父息銀該紳等不肯扣除其爲有意欲延欠兩欵銀兩不問可知似此佔耕官田始終違抗實屬大于法紀且該縣區區一紳局已坐享膏腴二百餘頃　厚利而此八十餘頃尚欲全數覇夻不肯撥歸書院使兩省士林稍爲沾溉此不　　　憲難容且亦非人情所有尤可異者臣飭署南海縣知縣王存善會同勸諭原因該縣本係沙田局委員又係管理廣雅書院委員並非局外之人於本分公事分應秉公竭力籌辦乃該紳抵縣語言切實竟敢昌言於衆謂臣如奏叅諸人臣雖調任湖廣該紳等必入京設法屬人將王存善叅劾藉圖報復又托人告知臬司謂必與王存善尋讐洩忿意在挾制該紳等之意不過欲蹈何崇光之故智指使言官把持地方政務其　○朝廷綱紀法令有如弁髦屬狂悍已極現據署東莞縣知縣張璿會同沙田局委員禀復並查開該紳等銜名前來查有候補直隷州知州黎家崧損納户部　中何慶修均屬攬權抗官營私專利大挑教諭郭庚吉職員錢萬選均與黎家松等朋比爲奸夥分私利遇事把持而黎家崧尤爲　跡多端平日最好干預公事相應請旨將黎家崧何慶修郭庚吉錢萬選等四員一併斥革永不叙用開復之禮部祠祭司主事鄧佐槐亦係在局管事惟平日爲人尚近謹飭此事雖一同在局與聞尚非主亥應請暫行斥革俟查辦完竣察看　否改過有無阻撓情事　行奏請開復其欠租欠價之沙出八十二頃已飭署東莞縣知縣張璿將該田查封勒令收回撥作廣雅書院常産另行招佃承租並據東莞在藉刑部主事黄蕚呈請認租此項沙田每畝每年願繳租工銀五錢批准該紳承領每年將地繳縣由縣解送廣雅書院作爲常年經費其應繳變價花息銀十萬零八千兩卽由該書院經費項下照數撥交沙田局充餉以清欵川　東莞明倫堂所欠屯租一萬九千餘　仍　行勒追如再敢抗延及有覇田不交情事再當從嚴叅辦臣有廣東地方公正紳士固多而無知劣　把持公事漁利抗官罔知法度者亦復不少最爲惡習沙田一端尤爲利藪豪强兼併病民抗官　不畏法而又假借名目陰持利權直視官田爲已物官租爲應行乾没之欵該縣紳士亦多怨恨訾議側目不平臣辦理此案决不欲稍從刻核迭次從寛而該紳等始終藐玩若不　加懲辦實無以清田賦而儆强横不惟於沙田大局有妨且將謂劣紳漁利結黨抗官爲得計於紀綱風氣尤有關繫臣在任一日於地方應辦之事必當喝力舉辦斷不存五日京兆之心稍爲遷　所有臣辦理東莞萬　沙田一案劣紳把持請旨斥革究追緣由理合恭摺具奏　廣東巡撫係臣兼署自應毋庸會銜合併陳明伏祈皇上聖鑒謹奏奉硃批另有旨欽此○○土文韶片再准湖南湖考官翰林院修撰陳冕咨稱籍隷順天緣親父恩壽前任山東知縣因病解組寓居濟南省城旋於光緒九年身故就近建立塋墓現母現仍居濟南本年奉命典試湖南刻已竣事應卽回京供職惟遠隔松楸久未温　五中依戀寤寐難安竊思由湘還京路經湖北搭坐長江輪船至江蘇之揚州登　取道清江至山東省城程途向近擬懇天恩員假兩月俾得　回濟南藉展慕思而修定省等情咨請氏爲其奏前來理合據情附片代陳伏乞聖鑒謹奉奉硃批陳冕着賞假兩個月欽此 
 
