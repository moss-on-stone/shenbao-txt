# 1893 - 7 - 4907083

 

Page 1

 
 
[勸募山左汴梁急振啓] [  申報館協振所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水决隄平地化爲澤國小民顚沛更甚於前噫胡天之不佑斯民至於此極耶所望諸君子之接到敝所捐啓者時艱高目大發慈悲見義勇爲當仁不讓急分家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[九朝東華錄减價出售] [  圖書集成局啓] 　　 
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閲如瞻列聖鴻謨乎 
[嚴冬防論] 　　 
　　詰奸所以安閭閻戢暴所以肅綱紀辦冬防者尤當三致意焉目下時届冬令雨雪雖稀凛冽之氣則已重民間多飢寒交迫之人爲身家所累有欲自存其廉恥而不得者故宵小之迹剽掠之風未免甚於平日此可慮也况乎今歲夏旱災祲所在多有又有蝗蝻之害收成歉薄民生維艱雖皇恩浩湯於上義士踴躍於下賑濟頻施無所偏枯而災區至廣難免顧此失彼卽有仁漿義粟源源接濟然杯水車薪爲力幾何是以鳩形鵠面藍縷褦襶之人四野相望慘不忍言其老弱者幸免於餓莩足矣壯而健者狡而黠者相率散而之四方夫其僅以逃荒爲名沿途見官乞賑及向市廛求索者亦常有騷擾之事安能保其無一二流爲盜賊以圖温飽者哉且哥老會匪蔓延甚衆又有客民游勇到處與土著錯維而居其中絶少安分馴良貿易營生之人值此嚴寒歲迫誠恐其狡焉思逞如困獸之挺而走險故冬防最爲吃緊防之一法莫如愼重保甲梭織夜巡此二事相爲表裏則地方百姓賴之矣然而有難言者言乎保甲則無一處不行也近則按季一編遠則按年一編司其事者到門問某姓某名某籍年齒若干人數若干作何事業書之而去欺誑之而彼不知也塗抺之而彼不覺也一紙門牌分文不取亦實分文不值而徒滋其繁擾其烟館妓院及聚賭臺基等類最易藏垢納汚者轉爲彼毃詐婪索之地有以來歴不明形跡可疑容留犯禁之人舉發者則寂無所聞焉言乎夜巡則又無處不有也省會重地例有叚巡之設一届冬令各小班之鑽營是差者汲汲不遑俄而檄委四出逐處增添旣有營汛勇卡復有總巡又添此差布置聨絡可謂至周且密矣其他郡邑或無此項差使而巡防局則常年不輟凡遇冬間大吏自必飭令格外勤奮毋得怠惰然司其事者大半但知尅扣丁役工食减省燈油以圖於薪水之外再分餘潤以作過年之東道而爰居爰處以避寒冷擁被高臥者有之賭酒會飲者有之果能不辭勞瘁每晩從公因而使烟館妓寮絶迹匪類畏而不敢犯其境並以拿獲巨竊大盜聞者亦能有幾人蓋保甲也夜巡也上下不過視爲具文而已上憲以是調劑屬員屬員幸得有此出息以敷衍度日但須照常辦事逢迎得當則一差告竣便可邀記大功數次矣故有難言之者非謂二者之無用也詰奸莫善於保甲戢暴莫良於夜巡其所以不能見效者編保甲者不認眞司夜巡者不出力耳苟其皆能實事求是則何患閭閻不安綱紀不肅乎夫使無此兩舉而匪類潛蹤盜賊蠢動猶可說也乃旣有此而閭閻仍不得安紀綱仍不得肅則操其權者與持其柄者皆不得辭其責天下事固無歴久而不弊者因其弊適足以壞千古之法革其弊必可以收一時之功是在爲上者整頓而鼓勵之在下者振刷而勤勉之然後可以見效爲政之道皆當如是豈　此冬防一端而已哉然因嚴冬防而整頓保甲策勵夜巡尤爲扼要之計也考之周禮族師實發保甲之凡春秋時子産少加損益猶守其法以治國管仲作内政寄軍令立軌里連鄉之名雖未悉合古意而齊由是富强霸諸侯焉迨王安石用之於宋雖以新法見譏王守仁用之於明以撫南贑民賴以治我朝編戶定籍無遠弗届沿其意益推廣而詳賅之由來舊矣而夜行設禁稽察巡邏亦自古而已然此二者本爲詰奸戢暴設也爲上者但於此二項委員公其賞罰重其責任則不特於冬防爲有裨卽以之救時濟世亦無往而不宜焉主其政者安得視爲具文而忽之 
[諭旨恭錄]  
　　十一月初三日奉上諭本日道旁叩閽之抱告民人馬逢本著交刑部嚴行審訉欽此 
[本館接奉電音]  
　　昨由京友電傳諭旨一道敬謹譯登○十一月十九日奉上諭浙江處州鎭總兵員缺著陳濟清補授欽此 
[明察秋毫]  
　　京師無賴之徒動輒揑詞誣控希冀訛詐錢財藉供揮霍名曰插圈弄套又有一種圈套圈者如某甲控告某乙拘傳到案任乙供攀某某妓院某某庫兵明知伊等不敢到案對質便可藉此訛詐得贓分用更有一種非圈而套圈者如某丙被丁砍傷控經官署拘獲到案押收候訊丁卽唆使同黨向丙關說以孔方兄爲和事老旋在案下供稱與丁釁起口角並未動手凶毆時有某某在旁代抱不平持刃砍傷云云翻覆無常起滅任意是亦明知伊等不敢到案對質一聞拘傳必托人說合慾壑卽由此而飽誠使聽訟者洞燭隱情遇有此等控案立將原告懲責未嘗不可挽回惡習前聞張某在西城憲署攔輿控告某某妓院借欠銀兩迄未付償有中保人爲據城憲鳳君批示云素悉張乃揷圈弄套一流人今所控者雖有中保人爲據諒亦訛詐無疑飭交坊署押收候訊越日帶城笞責二十下當堂枷號遊行示衆枷上註明張某圈套訛詐枷號十日限满釋放似此神明决斷無賴之徒自可不寒而慄 
[鎭江火警]  
　　十五日十二點鐘時鎭江城中大把把巷失火各善堂水龍一聞警報爭先馳出幸在日中易於措手曾不移時業已澆滅焚去草廬四家不料一波未平一波又起瞭見西北方濃烟一縷幾若潑墨長空報知係小碼頭釣魚臺左側捐局後某草篷因午炊失愼東鄰西舍拉雜延燒洋龍水龍復紛紛出城及至火塲時吳回氏與封家姨由西北而東南不疾不徐已將附近蓆蓬草屋約二百家一掃而空延及某柴蓬轟轟烈烈烟燄天城中見火勢甚熾道府縣各官及保甲委員駐紥各營官先後至塲彈壓城内外洋水各龍齊集灌救無如風高物燥施救不甚得力不啻以杯水灌車薪該處柴篷計有三家大堆凡三小堆有六積柴數萬擔一時盡看水龍汲水如銀河倒瀉依然無濟於事火燄直逼向大街東面爲洋人抛毬塲有短牆一道牆外有草屋數家火竟越牆而過幸中有空地人力易施將未及延 
 
 

Page 2

 
 
燒者卽行拉倒得將火路截斷左近洋淮棧牛膠棧骨角棧俱岌岌可危幸經各水龍極力保護其中以天主堂水龍尤爲出力其時中國某兵船停泊江心船中水手見火勢披猖遂舁洋龍上岸帮同救護柴堆之獲免者凡二而某柴蓬所住瓦屋一所亦如魯靈光殿巋然獨存及各水龍馳回已夕陽西下矣聞某姓柴篷於前年曾遭火刦今者又罹此阨篷主已憤不欲生又某姓柴篷雇舟裝柴甫於前一日駛到一半已成堆一半尚在船中同化刦灰餘燼炎炎入夜未滅至二鼓時又傳城中南門大街走水探知係紀姓遺火積薪中以致延燒幸所住均係瓦屋有磚墻阻隔僅將柴房焚燬立時撲滅尚未殃及比鄰亦云幸矣一日之中祝融已三次税駕抑何不單煩耶 
[鐵甕寒濤]  
　　鎭江施粥廠往年於冬至後開放今年於本月十四日始行開放較往年略遲數日○有人從句容來經過高家蕩地方見山麓有男女屍二具身受刀傷男屍已爲先軫之喪元聞附近居人傳說某日有男女二人似伯鸞之與孟光同坐一車另有一車裝載箱籠物件經過某處約略面貌與死者相似果爾或被車夫謀害也又附近鎭城柞樹崗地方有男屍二具未知何人刃斃其詳尚待續述○某洋行躉船大副某西人年逾花甲近爲二豎所侵遽賦游仙擇於某日葬於京畿嶺外義塜内在鎭各西人多有執紼相送者 
[分道揚鑣]  
　　新授廣饒九南兵備道誠果泉觀察勳由正紅旗蔭生歴任部屬京察一等簡在　帝心陞授斯缺上月由京抵潯前報已誌之矣日前觀察由潯赴省征車甫卸謁見德曉峰中丞中丞詢以春明舊事觀察抵掌而談明白諳練中丞喜形於色立卽飭赴新任觀察遂禀辭履新又新授吉南贛寍兵備道周瀚如觀察浩由南安府保舉卓異晉京引見陞任斯缺上月由京回江奉德曉峰中丞飭赴新任觀察旋卽禀辭向上游進發想潯陽九派章貢雙流得兩觀察長才布治經濟文章自足爲山川生色也 
[江右試期]  
　　江西學憲盛宗師俟九江南康試竣後接考南昌擇於十二月初四日取齊南昌府曹朗川太守先於十月某日舉行府考仍照向章在貢院扃試太守木天清望素擅文名昔年典試山東視學閩中迭掌文衡士論翕然稱服此次必能秉公校閲童子軍中有毛遂其人乎何患不脱穎而出也 
[錢鋪倒閉續聞]  
　　江西吳城鎭某錢鋪倒閉已列前報兹聞該錢鋪虧欠至三十餘萬兩之多東主某甲初時備有銀本五萬兩開設以來善於運轉塲面闊大氣象輝煌人皆深信不疑貿易因之日盛管事某乙尤工心計善逢迎凡富商巨賈每喜與之往來近年甲將本利透支乙復以重賂甘言結納某鹽商管事存銀十八萬兩其餘存一二萬兩者不一而足神通廣大見者不知其外强中乾也本年夏間甲自料難以支持託故不返乙亦東挪西移爲狡兎三窟之計下至衆夥無不各有私蓄適某鹽商訂期仲冬收回原銀十八萬該鋪遂先期倒閉當日吳城同知某司馬見該鋪錢票在外甚多押令分作三日現兌其數不下萬串貧苦者喫虧尚少皆司馬之力也惟富商巨賈誤信其言巨萬資財付之流水良堪浩歎 
[錢江鯉信]  
　　杭垣洋價逐日跌賤每元僅易制錢一千零十文風間須跌至九百餘文而後止此亦揣測之詞未可遽信也○在城各業戶下鄉催收租米不如往年之利市聞錢塘縣界租米僅得五成米色亦不老潔青色細小者居多蓋因結實時雨澤稀少故也糙米每石折價得洋兩元六角各屠戶所宰剛鬣公皆由上山收買雇船載運而來惟此公只慣陸行不慣舟居閉置艙中鬱悶旣久間有倒斃者往年大抵如此而以今冬爲尤甚屠戶急於宰殺又恐一時不及銷售惟有聽其自斃市上所售者其色紅其自羶卽加以薑桂之品亦難適口業此者固受其累食肉者亦不免意興闌珊矣 
[津門宦轍]  
　　營務處朱伯華觀察曾署清河道篆卸事後仍回天津差次於十月初一日仙逝擇於廿三日領帖廿四日發引因津河已凍靈柩尚未南旋約俟來歲春融始由公子扶柩回籍俾安窀穸○桂禮堂觀察向辦河工推爲老斵輪手前年督辦千里堤工今年永定河漫口分投搶築得以合龍皆賴觀察露冕宣猷不辭勞瘁故能成此大功經合肥相國登諸薦剡送部引見不料觀察積勞成疾十月下旬請咨北上行至馬頭宿疾增劇殁於旅次仰金闕之非遥情殷覲日痛丹旟之遽返淚灑臨風聞者無不爲之痛悼也○通永道楊藝芳觀察丁難回籍業已乘舟南下所遺篆務大憲已委張小船觀察署理約於月杪履新○津郡招商局總辦直隸候補道黄花農觀察請咨引見榮任有期因觀察黄門抱痛未續鸞膠擬俟明年氷泮時回粤東坷里重賡桃李之詩再綰銀青之綬想届時喜溢華堂足爲宗族交游生色也 
[浙江官報]  
　　十一月初四日提臺馮拜會將軍吉杭都統帶乍都統慮織造英均親拜學臺陳差賀刑部郎中龐元濟南尋東省親拜前兵部侍郎朱敷文書院山長吳崇文書院山長李紫陽書院山長土孝廉堂山長楊刑部郎中鄭志虔候選郎中萬兆堉俱差賀内閣中書高雲麟陳漢章俱親拜道賀落司劉臬司黄通司惠糧道世杭嘉湖道王寍紹台道吳金衢嚴道鮑温處道趙候補道蔣黄鄒宗李任李陳俱進見叩賀廣東候補道何差人禀安禀賀杭恊林中協白代理省防統領李嘉恊張湖恊張乍恊陳紹恊楊台恊楊嚴恊曾八旗協領四營都守省提塘蔡杭嚴衞韋候補總兵副參遊候補都司朱陳善孫文彬守備于光武俱禀見叩賀杭州府陳嘉興府宗紹興府霍並禀辭回署候補府鄧嘉純萬福康胡晉甡沈庚壵袁學彬王嶔許星箕李金池常紱常安郭式昌蔣德璜張琳何恩烰藩志枬張濬萬錢溯時舒大章葛利賓吳京培徐士霖向人冠楊葆銘葉百川李襄國杭同知孟杭理事溥杭通判陸寍分司高嘉分司黄中防廳胡西防廳涂仁和縣伍錢塘縣朱於潛縣劉准補海寍州李新選嵊縣丁西安縣葉正任桐廬縣王仁和塲邊候補同通州縣教職佐貳雜職俱禀見叩賀候補府楊道洽禀知車需局委赴湖南探硝磺差叩辭代理新城縣張佩紱專丁來省禀賀候補縣羅銘勳禀知餘杭任内交欵銀兩掃數解清府照磨吳祖淇沈崇修李兆熊縣丞倪瑞呈白曾蔭徐保康禀銷麗水官俸差藩轅監印王三學五監院各首領佐貳候補又武各官俱禀安叩賀紹局聨票委員巡檢嵇金弧專丁來省叩賀初五日翰林院夏曾佑由京來浙親拜内閣中書陳漢章親拜藩司劉臬司黄運司惠粮道世杭嘉湖道王寍紹台道吳金衢嚴道鮑温處道趙候補道蔣鄒宗黄任李陳俱進見並謝步李差人禀安謝步前福建興泉永道吳湖北粮道夏廣東候補道何俱差人禀安謝步杭恊林中協白嘉協張湖恊張台恊楊俱禀見並謝步紹恊楊乍恊陳俱禀見謝步卽辭回營嚴恊曾廪安謝步代理省防統領李禀見謝步候補副將賀吉祥張明進鄧連陞俱禀見八旗恊領俱禀安謝步四營都守省提塘蔡杭嚴衞韋候補都司朱陳善孫文彬俱禀安杭州府陳嘉興府宗候補府郭式昌許星箕徐士霖俱禀見並謝步時慶萊常安王嶔　學彬沈庚壵張濬萬萬福康錢湖時張琳舒大章蔣德璜向人冠常紱鄧嘉純何恩烰李襄國李金池藩志枬桂雲俶吳京培均禀安謝步杭同知孟杭理事溥杭通判陸俱禀見寍分司高嘉分司黄俱禀安候補同知季綸全禀請感冐假三天黄昌甲禀知藩司委解第一批京餉差黄尉曾禀候開寫履歴禀安楊克昌通判葉祖巽俱禀見運副貝澂禀辭回紹興鹽局趙連鈺禀辭回徽州鹽局仁和縣伍鐵塘縣朱俱禀見並謝步署臨安縣左宜之禀見禀辭赴任並銷督審差嵊縣楊禀見准補海寍州李西安縣葉新選嵊縣丁正任桐廬縣王仁和塲邊均禀安候補縣黄秉鈞餘杭東關局解餉來省禀到叩見趙嗣康典史　保勳均禀候開寫履歴禀安縣丞姜振翔禀銷假叩見吳繼彪禀謝飭知准歸分缺先班補用並奉傳開寫履歴禀安敷崇二監院呈送題目單府照磨吳祖淇沈崇修李兆熊縣丞倪瑞呈曰曾蔭藩轅監印王俱　安 
[申明定例]  
　　鄞縣正堂楊抄奉浙江按察司黄爲申明定例出示曉諭事照得刁徒剩地方歉收夥衆搶奪擾害良民挾制官長應照光 
 
 

Page 3

 
 
棍問擬斬立决爲從絞監候光緒十五年秋雨成災因平湖縣地保李二等不候勘辦聚衆閧堂滋事將首犯李二擬斬先行正法梟示從犯彭阿培等分擬絞流曾經前司出示曉諭有案國法森嚴豈容輕犯本年交秋之後雨少晴多高地晩禾間致减色而徧得陣雨及有水可灌之處仍屬無碍收成自應靜候地方官分别查勘禀辦誠恐無知鄉愚聽信刁徒煽惑妄生希兾有于法紀合行出示曉諭爲此示仰闔省軍民人等知悉豐　查勘自明爾等務當安分守業勿爲奸徒誘惑藉口歉收妄生事端致罹刑章倘敢以身試法斬絞軍流定例昭垂不能稍從寛貸本司不忍不　而誅特此預爲宣布各宜凛遵毋貽後悔切切特示 
[决犯紀聞]  
　　都察院爲劄行事接准刑部咨稱所有光緒十八年朝審新舊情實人犯前於九月初四日奉旨着於十月廿八日朝審勾至欽此欽遵到部行文都察院劄行五城飭令司坊派匠役於是日行刑之地支蓋棚帳並各派司坊官員前往彈壓仍遵照嘉慶四年諭旨於行刑之處嚴密巡查毋稍疎虞相應抄錄原文劄行中城轉飭各城派令司坊官員於是日前往彈壓巡查毋稍疎懈○十月廿八日朝審舊事情實人犯三名口一山東司擬絞張氏釁起口角致夫自盡一四川司擬斬徐套兒毆死大功兄一陜西司擬絞車三刃傷胞兄均由刑部綁赴市曹旋蒙恩旨赦還朝審新事情實人犯六名口一直隸司擬絞左汶連鬥殺一江西司擬絞王六竊贓逾貫一江蘇司擬絞來蕣鬥殺一福建司擬斬焦七故殺一山西司擬絞劉得蕣發義塚棺見屍爲從一四川司擬斬常氏故殺均經由刑部綁赴市曹候待駕帖到時行刑此外另有絞犯銘榘一名是日由刑部綁赴齊化門外雙橋迤南新墳地間遵旨絞决前報通州近事條内已紀之矣○京師菜市口處决秋後情實人犯所有監斬棚囚棚應歸某官棚鋪支搭其西北兩城地面開設棚鋪等均各出京錢若干串付給某官棚鋪作爲貼費至監斬棚内應用一切桌凳囚棚内應用板凳向歸米市胡同某傢伙鋪預傳其西北兩城地面所有傢伙鋪等亦各出京錢若干串付給某傢伙鋪作爲貼費聞此次處决秋後人犯一切監斬棚囚棚以及應用桌凳等具均各照式支搭並無貽悮惟各棚鋪傢伙鋪等因某官棚鋪某傢伙鋪索討貼費較往年增多未肯允從嗣經人調處仍照舊數付給 
[土人採煤]  
　　距開平數十里地名馬家溝前經礦師探得煤苗甚旺煤色又佳總辦開平礦務唐景星觀察擬出資購買惜未成交旋由俄人某開採爲土人所阻釀成命案事遂中輟現由是處士人用舊法開採淺者至二十丈深者至三四十丈遍地皆煤久稱佳品計已挖出數千墩惟鐵路公司向與開平礦務局訂立合同不得裝載别礦煤斤河道已結冰凌不通舟楫卽未氷時新河係礦務局自行挑濬不准别礦煤船來往别處河道又苦鞭長莫及出路不便行銷必不能廣安得有大力者設法維持俾竟全功耶 
[整頓保甲]  
　　現當冬防吃緊之際上海縣黄大令諭飭城廂内外各董事清查十家保甲册前昨等日各董事督同地甲局勇按戶稽查次第開辦 
[雍容揄揚]  
　　前有嘉興縣批解絞犯崔阿德至石門縣加差護解在廟子灣地方脱逃石門縣懸賞緝拿並派門丁趙興卽趙鴻鈞來　偵尋誤指紹興監生胡養齋爲崔阿德解至英公堂蔡太守訉係誤拿嗣由趙興央人向胡服禮並在紹興會館演戲了事浙紹會舘紳董深感太守之德於前日恭送匾額一方文曰公生明德政牌二對文曰滬江春满越水恩流恩同梓里蔭满棠疆導以鼓樂送至署中適太守訊理案牘由蓮幕中人代爲款接再四謙讓而後受之 
[酌賠衣價]  
　　田良記號客馬兆行失去皮袍鼻烟等物疑被間壁十號房中居住之江卿長行竊當將江扭送法公堂請訊江不認行竊並稱有差官丁陶等向借洋銀十四元故將所穿皮袍等押洋二十餘元同轉以江所供情形不合著押候飭包探向丁陶處查明再核昨日下午兩點鐘葛同轉莅八仙橋捕房差官陶定榮持丁曰剛之名片投案申訴同轉問丁老爺是否押解與哥老會牽涉之許麗山來滬答稱是問爾等於何時來滬許麗山解至何處答稱我等於本月初十日來　將許麗山解交道轅已奉回文不日卽欲起程謂現有田良記客人江長卿言爾向伊借洋十四元是否答稱職員等奉公差遣上憲已給川資不敢向人措借且與江長卿素不認識此次同船來滬始有一面之緣同轉著將江卿長帶案質問江仍稱被陶借洋十四元陶定榮堅稱不借分文同轉謂江曰爾自將衣典押反敢誣攀别人乎喝令帶下掌責二十下復問江稱小的將衣典錢卽赴虹口老賭臺上賭博悉數輸去同轉謂爾賭輸錢文不應嫁禍别人喝令再掌二十下旋據包探禀稱查明江卿長曾向陶定榮言向洋行買得時辰表兩打計有二十四枚其價較大市爲廉欲令陶揀買數枚同轉轉詰江卿長仍不肯認同轉謂田長記七號房間失竊衣物由號　張鑑成招呼客人時暫守候以便查搜衆客皆首肯惟爾不依乘人不備竟從後門逸出此中弊竇不問可知旋有該處茶房柯阿和投案呈到壞鎖一把聲稱江卿長於本月十二日前來借住十號房中已閲多時並不作事住居間壁七號房中之馬兆行是日因事進城諸客亦皆出外惟江卿長一人尚在房中至下午始出傍晩馬客回房見房門上之鎖業已撬動入内查視失去皮袍等物馬稱是日由箱中取出天青縀皮馬褂穿著進城買得鼻烟兩瓶計洋十元又皮袍一件計洋二十一元於亭午時出城又往别處皮袍鼻烟均藏在榻上至五點鐘回寓見門鎖業已損壞甚以爲疑令茶房開門查視失去鼻烟皮袍等物共值洋三十五元皮箱上之鎖稍有損壞幸尚未開故未失物同轉謂江卿長曰爾孑身來滬祗有皮箱一只身畔携帶鎖匙四枚作何用處且皮袋内藏有鐵鉗一枚定係行竊之器爾竊得皮袍等物藏在何處從直供明尚可從寛馬兆行稱但願江卿長將押票交還情願備本贖取江稱馬之衣服小的實不行竊無可如何願將衣價賠賞旋據號主張鑑成偕十一號房間客人郭松年等投案聲稱房中共有客人四位當日馬客失竊衣服小的適不在寓内及回時坐在帳房内聞寓中人言馬客失竊當令衆客將衣箱開視以便查檢惟江卿長乘間逸出情形畢露同轉謂江曰爾獨自逸出可見作賊心虚同轉遂以回片給陶定榮謂此案業已訊明與汝無干著回去向丁老爺請安喝將江卿長笞責一百板還押少頃馬兆行稱江卿長願賠衣價一半其餘一半由田長記認償求請了案同轉允如所請著待料理後將江卿長具保令其回籍 
[查究失火]  
　　英租界二擺渡地方失火情形前報已紀之矣前日捕房查詢起火之家互相推諉遂將一干人解至公堂請訊包探陸阿祥禀稱當夜鎭安里口火警往查誰家起火粤人蘇人均不承認今特送案求請研究王愼生稱係管房人所居之處與廣慶昌相離四五家是晩小的在買辦王先生處用膳回來時已五點三刻忽見廣慶昌後面樓上起火樓下係蘇人單湘寳所居單湘寳供係常熟縣人在廣慶昌間壁開設順源麫店當晩由廣慶昌樓上起火致將小的店業付之灰燼朱六卿供係蘇州人住單湘寳後面披屋中小的雖吸洋烟並未遺火此火確由廣慶昌樓上所起小的瞭見不及灌救當卽走避鋪陳衣物盡付一炬小的住處與廣慶昌祗隔一小弄卓敬供係粤人在廣慶昌爲夥當晩起火實係朱六卿吸烟遺火致我店亦遭波及蔡太守以諸人各執一詞飭捕房確切查明再行覆訊單朱卓三人均斥退 
[縣訊失火]  
　　上海縣黄愛棠大令會同英廨讞員蔡太守及英捕房麥捕頭等詣抛球塲地方勘視火塲並研訊情形已列前報兹由黄大令飭差將廣興木器店主何桂芬庖人吕阿芬逮案於前晩升堂研訊向吕問曰是夜如何失火須將實情供明本縣可從寛辦理况爾店曾保火險如係無心失火本縣可以商請蔡大老爺知照保險行照數賠銀吕供稱係廣東人在廣興司烹飪之役每月工洋三元店中房屋共有二樓 
 
 

Page 4

 
 
二被一披爲帳房一披爲廚房店主臥在帳房小的與大塊頭崔洪甫等四人宿在樓上每日傍晩五點鐘用膳八點鐘將自來火燈吹熄至八點二刻後均各安睡向來如是本月十二日黎明時小的等尚未起身崔大聲呼喊失火小的從夢中驚醒見火起於西南角其時我店帳房尚未延燒迨小的奔出在禮和門口看視則己不可收拾此次失火實非由我店而起店中資本生財共值銀五千兩保險行祗保銀三千兩决不致有心縱火叩求明察大令曰無心失火大清律例亦無罪名爾只須供明無心失火本縣卽可結案並不治爾之罪吕堅執不認大令命家丁取大清律例放在案上一一指與吕阿芥觀看吕仍矢口不移大令怒曰旣非爾店起火何以爾店披屋悉數燒燬振捐局披屋並未延燒吕堅稱小的實見火由間壁捐局中起大令大怒喝跪大練良久復加駁詰吕執定前供大令卽飭收所未　之何桂芬交差聽候覆訊 
[縣案彚錄]  
　　舉人朱鑫忠黄釗志在英租界寳善街昌記客棧失去洋銀參賿等物由英公堂將棧主周世昌送縣經黄愛棠大令提訊之下斷令周世昌賠銀了案此爲前報所已紀前晩大令升堂提訊周俯首求恩並稱嗣後情願勤愼營生求請交保出外大令准如所請著覔的實之人來案具保○英租界二馬路周昌緑薙髮店夥王繼全與學徒吳二兒口角爭毆致吳受傷後發痧身死黄大令前往騐視王畏罪自刎送至醫院療治得痊復由英公堂解送到縣已紀前報前晩大令提王訊問王供稱係揚州人在周昌緑店中爲夥學徒吳二兒與小的口角不收行兇大令著收所候傳周昌緑等到案覆訊○鄉人某甲將所豢之羊放在隣人某乙田中被嚙青菜甚多乙與理論甲不但不服反將乙毆打乙不得已投縣控告黄大令准詞飭差將甲提到聽候訊辦 
[英界公堂瑣案]  
　　包探孔阿才禀稱陳子卿將僞銀練鎖鐲等件在周德祥等押店質錢當卽拿獲送案請究周德祥魏永年翁聚興楊仁生等同供被陳子卿混押僞飾受虧不少陳子卿供向爲舊貨業低銀首飾係陸續收下現有急需筀往押錢並非全是銅質蔡太守謂陳子卿將僞飾押錢情同誑騙判發捕房管押兩月僞飾銷燬○包探黄四福禀稱李金寳前因犯案遞回原籍今仍逗留滬上前日冐稱探夥將同鄉人陳阿生軋至五雲日昇樓茶館指爲竊賊訛詐洋銀八元由陳報捕拘李送案陳阿生供係常熟人携洋來滬突遇同鄉人李金寳拖至茶館冐充探夥指小的爲竊奪取洋銀李金寳供係常熟人與陳阿生同鄉向伊借貸則有之不敢訛詐蔡太守謂李金寳旣因犯事遞籍本不容再來况敢冐名訛詐情不能恕判笞二百板遞籍所有洋銀給還陳阿生○包探秦少卿禀稱潘種榆前因犯竊遞回揚州今又來滬携帶鎖匙闖至泰昌棧意圖行竊是以拘案潘種榆供係甘泉縣人來滬訪友不敢圖竊蔡太守謂潘種榆遞籍復來瞻敢圖竊不法已極判笞一百板押候仍行遞籍○包探唐寳榮江阿三張九意等禀稱會同西捕在裏虹口捉賭拘獲賭徒王阿六翁阿來及帮理賭臺之曾阿福蔡阿四胡晉康王長生王阿一等並將賭具起出一併送案王阿六翁阿來同供係福建人不敢犯賭曾阿福蔡阿四胡晉康王長生王阿一等同供偶往觀看致被拘獲包探又將搜出之洋銀時辰表呈堂蔡太守判將王阿六翁阿來蔡阿四王長生各枷十四日曾阿福胡晉康王阿一各枷七日賭具銷毁洋銀時辰表充公 
[正字]  
　　昨日本報後幅所登印業同人告白内刊單二字誤作利平特爲更正 
[善與人同]  
　　本館恊賑所昨承電報局楊子萱善士交來粟餘堂助急賑洋七十元又補過軒洪助洋十元求平安又患恕堂助洋十元又接楊君子先惠函云家慈今冬七一壽辰蒙諸親友饋送隆儀除製壽聨壽幛壽屏外尚有敷餘璧返似乎不恭屢讀貴報知各處待賑甚急兹湊成鷹洋十元送呈貴賑所查收以備彚解災區情知杯水車薪無補於事不過聊表微忱而已請卽登報以勸後來並爲諸親友造福云云仰見諸大善士救災恤鄰不遺餘力仁心仁術遐邇同欽除分掣收條外彚列報章代災民九頓首以謝 
[鉅欵助賑]  
　　謹啓者敝堂昨奉春華祥茶棧交來姚大善士淦氣分不舒求病速愈助賑洋一千元并囑擇解緊要災區以資散分等情足徵善願宏開功能實濟令人叩禱莫名現各省待賑也殷而山東告急尤迫不可緩得此鉅欵拯彼災黎功德實超尋常萬萬當擊收條併敬篆親筆憲符六道定卜福壽康疆子孫逢吉謹登報牘叩謝鴻施[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江右試事]  
　　江西學憲盛大宗師按臨九江生重經古案於十二日發貼照　左方　生員彭良琨王子戻　　　　　　　　　　　前李聲鍈萬知淦黄　彭貢瑶胡昌鷖高心肅萬中棻黄廷爵萬知濤羅裕倜朱冕南萬才　張邀梅熊飛　童生萬和　李珮　　元　局以取經解三名李盛鑾黎宗渭李聲鏞史論四名羅大超羅裕璈徐柱石黄樹墀輿地一名萬中閎算學二名沈國華夏鴻宣○十三日覆五縣生員經古題　石勒倚嘯上東門以行販洛陽王衍奇之爲韵賦得海上使頻青鳥黠得頻字書帶草七古不限韵潯江　古七律隨作不拘韵史論唐太宗欲觀國史論輿地泰西各國形勢險要算法跋李之藻圜容校義童生經古題孔明獨拜龐德公賦以題爲韵賦得山廚修午供得修字○十四日攷德安瑞昌彭澤三縣題德安能無懼而已矣至守約也瑞昌　賢於堯舜遠矣至知其政彭澤則必使工師求大木至則王怒通摥次題君子之不耕而食何也通塲詩題賦得閒花飄講席得花字 
[江西官報]  
　　候補府安廷桂由順直賑捐奬加花翎南昌通判部克明監修永和門外出水閳署南昌縣朱錫祁監修惠外堤壋邢慕祖委解九江關餉進京府照張傳鼎過新海防遇缺先補用班大挑知縣兆祺由京起服來江准補廣信照磨吳文明飭赴新任署金谿縣彭澤春卸事清理交代回省分發知府葉珮蒼繳照係廣東戊子舉人吕敬直委解第一批漕折進京俞宫圻加級紀錄州判趙普煦過本班儘先補用班縣丞張傳鼐過新海防遇缺先補用班曾柄銓接查章江門宋袒　丁母憂顧國珍接查德内保甲劉炳蔚往龍南辦保甲韓經衡調查章内保甲准補袁州府經胡嘉璧禀報患病請假往九江就醫以縣丞胡瑞星署理孫新令接查廣潤門張介福接查廣内保甲指分縣丞劉春濚禀到係安徽監牛准補南康典史范崧壽飭赴新任叅將陳延伍巡查上叚街道遊擊陳步雲巡查下叚街道知縣劉至健估修德勝門各弔橋傅晉泰加級紀錄楊鴻翥委解第二批漕折進京葛聘廷接查永和門 
[鎭江徒邑阜災貼養耕牛集泰和收捐處十一月上旬清單]  
　　高根翁手二百七十八號册謙和洋一元鼎和仁洋一元陸元記洋一元萃昌洋一元源發洋一元聚和洋一元謙益洋一元廣源洋一元利和生洋一元無名氏洋一元豫豐洋一元同孚洋一元○三百六十二號册億記洋一元復昌洋一元無名氏洋二元○四百零五號册鏡亭氏洋一元鎭隆蓬洋一元○裕隆手二百五十一號册唐丙榮洋五元汪伯林洋一元隱名氏洋四元八角四分七厘○二百五十二號册孫和記洋一元義順興洋五角玉源吉洋一元順泰新洋二元金宏源洋一元乾泰昌葉仁壽每戶錢三百六十文○汪柏林經募二百五十三號册恆記洋三元五角合記洋五角泰記洋二元迪記洋一元裴潤記洋五角萬記洋一元五角○二百五十四號册余葵卿貽經堂朱炳生倪子英盧樹堂陶玉翁巫世儒秦世德堂每戶錢三百六十文無名氏三戶共錢一千四百四十文○徐逸翁募二十七號册峴樵山人洋一元舒亭洋一元咸泰洋二元榮昌洋一元隱名氏洋一元事載翁洋一元眞州隱名氏洋五角王遠泰洋一元四角朱開芝洋五角李啓才洋二元森泰洋一元無名氏二戶洋五角無力人洋一元五角楚惟善堂洋三　祥泰洋六角有心無方人洋四元○翁幼翁手十九號册蔣綸言王忠堂絳帳堂立本二癡傳經每戶錢三百六十文隱名氏二戶錢七百二十文無名士二戶錢七百二十文○合新盛募三十七號册錢三千六百文○黄煥文募二百十號册洋三元○泰和募二百零七號册洋三元○祥和募洋三元○陳鐵峰手四百六十九號册種德　敬德堂立德堂信心堂存心堂明心堂敬信堂張子虚無名每戶錢三百六十文務本堂錢八百文○震記手四百八十一號册無名氏錢八千一百六十文復茂祺錢五百文恆隆典錢一千文同遠錢一千文慶記錢五百文恆隆錢五百文吉成英洋一元和泰洋二元恆和祥洋一元郭善卿洋一元○四百八十二號册無名氏錢八千九百文王恆順萬順祥源祥茂陸太昌沙裕昌震茂立泰如記郭永興寳順公盛每戶錢七百二十文復恆夏鉅盛震源震裕懋記義興青雲萬太德昌東升祥汪復　　泰祥元　每戶錢三百六十文李信昌桑德和每戶錢一千零八十文隆盛升洋一元○蘇州募來三十正視册安記昌記曹筠生王鳴蚑祥泰陳有記范玉峰泳記榮成祥歸　記余德順泰隆昌方潤記浦松林錦昌祥恆源愼永泰陳昇祥每戶洋一元　恆生尚眉卿恆元記茂昌儀泰衡每户洋二元恆昌祥洋五角費錦興洋七角二分劉振元洋七角　分○汪魯門募　錢九千文○盱貽無名氏洋六元無名氏洋一元○丁介翁六百五十一號六百五十四號册種德堂洋五元新德和洋一元○胡錦翁手巖壽堂錢二千一百　十文怡和洋行銀一千八百文贊晋齋世祿堂黄伯昆程雲氏每戶錢一千四百四十文貽燕堂勉力氏振順行怡和行每戶錢三千六百文招商局錢一千文○四十一號册施　　　名氏火生公信每戶洋一元松壽堂悦和祥存心堂每戶錢三百六十文齡記錢七百二十文恆祥典錢一千零八十文乾源泰錢七百二十文無名氏洋八角○四十二　册金　　元盛每戶錢一千零八十文德新乾泰昌瑞豐祥每戶錢七百二十文泳興錢二千八百八十文○四十三號册無名氏二戶洋二元隱名氏二戶洋八元熙記舜記每戶洋五角銓　　記仁記惠記慕記每戶洋二角○四十四號册張愼德堂洋二元大盛恊盛永泰昌記每戶洋一元○四十六號册無力子節省口福節省茶點不書名姜門陸氏姜信　每戶洋一元節省吃局二戶每洋一元保平安錢一千五百文○四十七號册德泰孫錦記隆盛同泰大豫成每戶洋一元公盛成公潤昌公成順每戶錢五百文德泰昌錢三百文○四十八　册聽訓堂張洋五元屠亮洋二元程乾記洋一元義記恆洋二元常流有餘洋一元不書名二戶錢一千文劉門謝氏范恊盛每戶錢五百文○四十九號册無名氏洋三元○五十一　册無名氏瑞豐泰新盛洽同新泰合泰每戶洋一元祥裕豐王祖記汪　嵐卞琴航王源興每戶洋五角○五十二號册徐愼之諸春華張步洲源茂恆裕大馮萬順　鏡翁恊和每戶錢三百六十文卽厚翁錦生每戶錢七百二十文○五十三號册王長貴洋一元邵培仁洋二元保安居士錢三千六百文○五十四號册江怡泰合興昌崇儒舘主人每戶洋一元尚義堂洋三角東河俞南翁洋二角種蕉廬主人永盛祥裕泰成王永裕瑞昌號康盛號每戶洋五角○五十六號册慕照堂姚怡泰如春行公裕行原景記不書名王春和同福昌昆春行每戶錢一千八百文補善氏佑安氏每戶錢七千二百文孚行錢三千六百文延陵堂厚陵堂泰興厚每戶錢一千四百四十文○五十七號册不書名錢二千文誠願氏佘利昌永昇同發厚每戶錢三千六百文不留名報恩氏繼忘氏　善無力氏生花書屋每戶錢一千零八十文蔡莘城錢三十六千文○五十八號册無名氏英洋四元○五十九號册無名氏洋四元○六十號册潘德興利和和順每　錢三百六十文無名氏四戶共計錢二千八百八十文恆豐號錢一千零八十文○李九先生七百九十六號册世德堂洋十元源　帶洋二元仁壽記洋四元知足齋洋二元積善堂洋十二元無名氏洋一元慶有餘洋三元漢記洋一元在記洋四元○七百九十七號册純記洋　元德記洋五元福德昌洋六元秀記洋二元國記錢一千八百文逹記錢三百六十文卿記錢六百文壽山堂錢四百文思過堂錢七百二十文會記錢三百二十文○七百九十八號册三槐堂洋二元　記洋三元祿德堂洋一元無名氏洋三十元無名氏洋五元安記洋三元心記洋五元軒記洋四元無名氏洋一元立本堂洋三元○七百九十九號册務本堂仁記　記每戶錢七百二十文無名氏洋一元隱名氏洋八元福慶堂洋二元有餘堂洋三元保和記錢一千八百文晴記錢三千九百六十文足記錢四千文全記錢二百七十文煦記錢三百六十文臯記錢一千零八十文名記錢三百六十文實記錢九百文安記錢三百六十文知名記錢五百文○八百號册鳴記洋三元無名氏洋二元張瑶記洋九元　思堂洋十元宜記洋八元瑞記洋六元元記洋十三元廷記洋七元榮祿齋洋十六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十一月初二日京報全錄] 　　 
　　宫門抄○臺撫邵奏光緒十三十四兩年辦理海防善後併招撫等事報銷由部行查删除各欵核案登覆摺○尚書孫奏病久未痊請准開缺調理摺○東撫福奏查報本年上半年審辦京控各案分别已未完竣摺○十一月初二日刑部都察院大理寺侍衞處值日無引見○恩公續假十日○阿克東阿耆齡各續假五日○召見軍機皇上明日寅初二刻壇内上祭禮成後還宫辦事召見大臣後至南海皇太后前安請畢還宫○○頭品頂戴福建台灣巡撫臣邵友濂跪奏爲台灣光緒十三十四兩年辦理海防善後併招撫等事報銷由部行查删除各欵核　登　恭摺仰祈聖鑒事竊案准戶部咨具奏台灣光緒十三四兩年籌辦海防善後併招撫等事收支各欵分别准駁行查一摺奉旨依議欽此抄錄原奏咨行到台灣當經轉行遵辦去後兹據台灣善後局詳稱部單内删除銀四萬九千七百一十六兩五錢四分九厘九毫一絲行查銀二十四萬九百七兩六錢三厘六毫八絲遵查删除台南支應安平轉運二局員役鹽糧一欵查台灣狐聳一島山溪四瀉漲發無常與内地各省情形不同南路及後山各軍赴北領餉計程千有餘里設遇該水阻留累月經旬均難逆料各兵役嗷嗷待哺豈堪枵腹操防是以裁撤糧台改設善後局仍在台南照舊設立支應分局接應南路及後山各軍餉項併撫墾各事宜分安乎轉運局業於光緒十五年三月初一日裁撤其以前已支鹽糧等銀應請免予追繳又删减通商局經費並撫書工食油蠟紙張一欵查撫署額設各書均有應辦撫署事件其通商事件均關中外交涉撫書實難兼顧是以另募通商經書專司辦理所需工食油蠟係事所必需業經上案登覆在案又删除採煤工匠辛工一欵查台灣基隆煤礦積水歴年挖採礦井日邃積水日多必須隨時車乾方能挖採是以出煤雖少用匠轉多較之從前煤井未經被毁挖採未深毋庸用工車水情形有間是以難按出煤多寡科計用匠人數又删减通事番丁口糧一欵查招撫生番雇用通事並於各社番丁中擇充社長原令分别開導約東與民間氣類漸孚以期風移俗易若於已撫各社將通事番丁遽予裁撤誠恐歸化男婦歴年未久積性未馴動虞生變不得不仍舊雇用此次歸化各社本應另雇祗以經費支絀僅於舊雇通事番丁之中酌量抽撥教習新番所有口糧照案接支並未加增亦屬格外撙節委難再議裁减又删减西學堂經費並行查洋教習合同一欵查台灣設立西學堂選取學生延訂洋師教習當經前撫臣劉銘傳奏明併將應需經費開摺咨部立案彚欵列册請銷各在案嗣奉部咨應此照閩廠設立學堂成案並本部核定之數支給多開銀兩概行删除等因伏查此案部文台省係於光緒十六年六月間奉到而支給前銀以及彚欵列册請銷均在未接部文之前且該教習及學生人等續經假退内渡者已屬無從追繳若僅就在堂教習學生勒追不免藉口所有支過前銀委係支給在先奉文在後應請准子核銷至所延教習布茂林轄治臣設立合同遵照部行錄摺呈送又行查補支由粤調台武毅右軍正營弁勇薪糧一欵查由粤調臺武毅右軍正營在粤支過光緒十一年四五六等月薪糧銀兩祗准廣東善後局在於協濟臺餉内照數扣還歸欵粤省於何案内列收又粤省咨覆奉部行知至該軍某月應支某欵若干未准移知有案臺省無從分晰造册應請戶部逕行廣東善後局查覆併將支過前銀先行核銷又行查招募昌字營兵勇支過薪糧柴草未成軍小口糧統領大員辦公經費教習薪水洋槍匠工食醫生薪水建蓋營房購買地價並删除總兵蘇得勝支過未添統領之前統費銀兩等欵查建寗鎭總兵蘇得勝支過十四年六月十九二十兩日統費銀兩因並未自帶勇營未經支食薪水公費核與定章自帶本營薪費已足敷用者情形不同所給銀兩且係援照海防案内准銷成案核實支給至招募昌字三營兵勇係因淮軍健字正副營及廣勝軍副中營兵勇在臺年久疲弱不堪飭令全數裁撤回籍遣散奉委補用副將余德昌豫往准將招募昌字三營來臺補額以資防守該副將余德昌於光緒十三年二月初一日在淮北陸續募齊勇夫另選哨弁管帶起程乘輪東渡至臺北滬屋口登岸於三月二十六日點騐成軍編爲昌字中左右三營卽歸該副將余德昌統領調遣兹奉戶部咨查裁撤健字等營另招昌字三營曾查奏明有案等因伏查台灣分設行省籌防善後事事創始惟時當部定章程未准閩省鈔送有案台灣無筵稽考　募該三營兵勇實係塡補健字正副廣勝三營額核其餉項並無出入且與添募情形稍有不同是以未經奏咨所有支過薪糧業草等項銀兩應請一併准子作正開銷又行查行營營務處各員候選郎中王茹雲鹽菜一欵查候選郎中王苕雲籍隷福建來台投効經前撫臣劉銘傳以該員老成練　辦事勤愼劄委辦理行營營務處文案事務應支鹽糧按照例載核給又行查機器局委員鹽菜曁雇募外　教習及各匠辛工等欵查臺灣設立機器局應需員弁教習匠工各人數先奉戶部咨查當將該工所有員弁匠工名數彚開清摺詳請補咨立案並於上案分别明晰聲覆各在案至監造噴筒委員李允庭木係兩江儘先副將辦理木料委員王得意本係儘先守備從前按叅將把總支食鹽　係屬少支但光緒十二年以前欵經造銷且該二員早已離臺應請毋庸補給又行查招募鑄造洋槍砲子彈工匠盤費一欵查臺北設立機器局製造槍彈雇募閩粤各匠來臺配製應需盤費係援照閩省分别支給已屬格外節省又行查採購藥料一欵查册内多造少造均係繕冩筆誤除多造銀兩遵照删除其少造銀兩應請照數補銷並請就册簽明更正計此案奉删各數内遵照删减銀七千七百三十九兩九錢三分九厘四毫九絲係容俟追繳歸於後案列收造報外當除銀四萬一千九百七十六兩六錢一分四毫二絲又行查各欵内遵照删除銀六十二兩六錢四分當除銀二十四萬八百四十四兩九錢六分三厘六毫八絲又更正請銷銀四兩三錢五分共銀二十八萬二千八百二十五兩九錢二分四厘一毫現經逐欵確查造册登覆詳請奏咨准銷等情前來臣覆加查核尚屬實在情形合無仰懇天恩俯賜飭部准子一併照銷以清欵項除將登覆册摺咨部外臣謹恭摺具陳伏乞皇上聖鑒施行謹奏奉硃批戶部議奏欽此○○臣孫毓汶跪奏爲微臣病久未痊籲懇天恩俯准開缺調理恭摺仰祈聖鑒事竊臣前因足疾亟難就愈於七月十二日奏請開缺調理乃聖慈垂注未蒙俯允復行賞假三月殊常寵　逾越班僚感戴之餘惶急愈甚自奉恩命逐日詳求醫藥仍以李德昌湯劑服之最爲穩妥現在精神眠食一切無恙惟自骽疾下移脛是藥力總難宣逹以致麻木腫脹兩症至今不除扶杖行走數十步外足指卽脹痛不支每演習起跪以手據地仍時有傾跌自前月延請江浙鍼醫二人來京灸治十餘次肌骨之内稍覺鬆和而麻腫迄未稍减據云看臣體氣不致成廢而天寒不宜施灸然叩以春融再灸果否必能痊愈究無一定把握伏念臣備員樞近久沐隆施本任兼差胥關重要近自三月下旬乞假迄今已及八月誤恩曠職痊復無期若不據實懇陳則上負栽培豢養之隆下貽竊位貪榮之謗捫心清夜無地自容惟有再行籲懇天恩准臣開缺調理以臣之年素無他疾若得稍寛内疚專心於起居調養或冀一半年内氣血漸轉沉痼克除臣仍時時演習起跪行走不使卽於便安倘一日仰承福庇筋力勉可支持卽當具摺請安再圖報効萬不敢拖延時日仰負我聖主眷懷倚畀之殊恩所有微臣病久不愈再懇開缺緣由謹披瀝詳陳伏乞皇上聖鑒不勝漸悚待命之至謹奏奉旨已錄○○尚書銜山東巡撫奴才福潤跪奏爲查明光緒十八年上半年山東省審辦京控各案分别已未完結彚繕清單恭摺仰祈聖鑒事竊前准刑部咨嗣後各省京控交審案件無論奏咨每年將已未完結數目分兩次彚開清單具奏摘錄案由註明交審月日並將未結各案因河未能審結緣由詳細聲明等因業已將光緒十七年下半年山東省已未審結各案奏報在案兹自光緒十八年正月初一日起至閏六月底止交審京控案件依限審結者十七起尚未審結者二十七起據按察使松林造册具詳前來奴才覆查無異除咨部外謹將未完結各案摘錄事由並交審月日及因何未結緣由彚繕清單恭摺具奏伏乞皇上聖鑒謹奏奉硃批刑部知道單併發欽此 
 
 

Page 13

 
 
[光緒十八年十一月初三日京報全錄] 　　 
　　宫門抄○諭旨一道錄前○發抄硃批三道○桂臬胡奏恭報交卸藩篆仍回本任日期摺○臺撫邵奏查追革員分欵無着請准豁免片○湘撫吳奏掃數解清本年甘肅新餉銀兩片○值督李奏帶徵節年完欠數目情形片○臺撫邵奏更換各營管帶並添募土勇成車日期摺○湘撫吳奏請將續裁長夫銀兩留省支用片○十一月初三日工部鴻臚寺廂黄旗值日無引見○愛隆續假五日○召見軍機○發抄長順等奏吉林府屬及三姓地方被災情形奉硃批知道了欽此○又農安縣添設衙署等工請撥實銀奉硃批着照所請該部知道欽此○福潤奏擒獲梁山嘯匪犯楊木等懲辦情形奉硃批知道了仍着嚴緝逸犯鄭顯王等務獲懲辦出力員弁准其擇尤酌保毋許冐濫欽此○○頭品頂戴廣西按察使臣胡燏棻跪奏爲恭報微臣交卸藩篆飭赴臬司本任日期叩謝天恩仰祈聖鑒事竊臣於光緒十八年八月十八日接奉撫臣張聨桂行知以新任藩司黄槐森現已抵省應卽赴任飭臣卽赴臬司本任遵於是月二十一日交卸藩篆卽於是日准薯臬司桂平梧鹽法道張人駿將印信文卷移交前來臣當卽恭設香案望闕叩頭謝恩祗領任事伏念臣皖江下士知識庸愚藩翰暫權方愧涓埃未効柏條忝綰彌覺兢惕難名查廣西爲邊徼要區臬司乃刑名總匯揚清在於激濁貴砥礪夫廉隅除暴方可安良宜明昭夫法紀况界苗猺之雜處尤懼檮昧之弗勝臣惟有勉竭愚忱恪遵成憲隨時隨事禀承督撫臣實心實力矢愼矢勤以期仰答高厚鴻慈於萬一所有微臣交卸藩篆卽赴臬司本任日期並感激下忱理合恭摺抑謝天恩伏乞皇上聖鑒謹奏奉硃批知道了欽此○○邵友濂片再前撫臣劉銘傳奏叅候選知縣洪熙購買機器料件將發貨行單藏匿不交追出裁碎挖去花押單内有收回用七分三分不等顯係舞弊侵吞另查揑報商務局領船經費二萬餘兩頷鄙無恥請旨革職永不叙用交淡水縣監追俟公私欵項繳清方准釋放等情於光緒十四年十一月初六日附片奏奉硃批洪熙着革職永不叙用餘依議該部知道欽此等因欽遵在案疉經前撫臣劉銘傳護撫臣沈應奎劄飭商務局並機器局催取洋匠畢第蘭調到洋帳逐一確查該革員赴英騐收斯美駕時兩快船實計多費不符銀一萬一千二百五十兩三錢六分又購買機器料件共用銀二萬二千九兩八錢八分一厘六毫核與運回料件相符内惟青鉛等貨銀三分回用錢三百四十五兩生鐵等貨銀七分回用銀七百零三兩共計銀一千零四十八兩未據該革員繳還至發貨行單共係九張内有購買槍子銅等貨行單一紙已經裁斷單尾廠名花押擦破其餘八紙並無裁破訊據該革員供稱所收回用銀兩實因銅鐵各廠鉅倫敦英京數十百里不等帶領繙譯諸人赴廠看貨議價動需火車馬車並旅店火食車費運脚往返數次需用甚鉅遂將回用一欵挪用因重洋超隔未及先行禀明並非侵吞入已至騐收商船均係實用實銷因外洋船廠原訂十四年三月初一日交船該廠遲至四月二十六日方交銀時五月初六日方交斯美計逾限兩月水手百餘人在英守候所用工食已多又因快船行不駛速復據洋匠商明添置機器數種該價均在原訂合同之外以致銀數不符委非揑報等語迭次嚴追未據完繳絲毫據稱實係家産盡絶前護撫臣沈應奎猶恐其有隱匿寄頓飭縣查抄該員寓所書籍衣服等件僅估值銀七兩一錢五分此外並無産業復咨由江蘇撫臣行據原籍陽湖縣查明該革員生長在外久不回歸並無房産資財取具鄰族甘結加具印結由府加結詳咨核辦前來臣覆查該革員洪熙承領官帑赴外洋購辦機器料件旣收有回用理應繳還輒擅自挪用又不先行禀明雖事出因公並無侵吞情事究屬不合至騐收商船經費雖非官欵亦應撙節動用乃竟多費至一萬一千餘兩卽非入已亦屬濫用本應照數追繳第疉查該革員流寓及原籍地方實無財産隱匿寄頓恭逢光緒十五年三月十六日 
恩詔核與部議條欵本人侵挪公項應追者查明家産盡絶准豁免之例相符應准予豁免該革員業已奉旨革職永不叙用應毋庸議卽飭縣遞回原籍管束所抄衣物變價發局歸欵理合附片陳明伏乞聖鑒謹奏奉硃批該部議奏欽此○○吳大澂片 
再湖南奉撥光緒十八年甘肅新餉銀十六萬兩業於上年十二月解過三成銀四萬八千兩本年四月解過三成銀四萬八千兩均經前湖南撫臣張煦會核奏報在案下餘四成銀兩部限九月底解清兹據總理湖南善後局司道詳稱九月限期屇满現在湊集庫平銀六萬四千兩於八月二十六日交天成亨蔚豐厚兩商號各承領銀二萬一千兩恊同慶商號承領銀二萬二千兩均限十一月底匯解赴甘蕭藩司衙門交收守候庫收批照回銷以濟要需等情詳請奏咨前來臣覆核無異除咨戶部及陜甘督臣新匯撫臣查照外所有掃數解清本年甘肅新餉緣由謹會同湖廣總督臣張之洞附片具奏伏乞聖鑒謹奏奉硃批戶部知道欽此○○李鴻章片再前准戶部咨嗣後新賦錢糧統歸上下忙案内考核其舊賦錢糧卽自光緒八年奏報七年比較起將積年舊欠若千本年帶徵若干已未完若干並比較上三年之數開具清單於奏銷外專案奏報比較以憑考核等因兹據藩司裕長詳稱查明光緒十七年應徵舊欠錢糧完欠數目並比較上二年已未完數目聲明光緒十三年以前民欠糧銀已欽奉恩旨全行豁免僅有光緒十五年十六兩年帶徵節年完欠數目是以比較止有兩年等情前來臣覆核無異理合附片具陳並繕清單敬呈御覽伏乞皇上聖鑒勅部查核謹奏奉硃批戶部知道單併發欽此○○頭品頂戴福建臺灣巡撫臣邵友濂跪奏爲光緒十七年秋冬兩季分臺灣防勇練軍各營更換管帶銜名並添募土勇成軍日期恭摺開單具奏仰祈聖鑒事竊案准部咨欽奉上諭各營駐紥處所及管帶銜名兵勇數目限於兩月内一律開單詳細具奏以備稽核如有更換管帶員弁或移紥他處並著隨時奏聞等因欽此奉經前護撫臣沈應奎遵將光緒十七年春夏兩季分臺灣勇練各營更換營官卸帶接帶各日期恭摺具奏在案兹查十七年秋冬兩季分臺灣勇練各營更換管帶銜名及臺北大嵙崁社番滋事先後飭調定海正副等營及道員林朝棟督率所部揀字各營前往剿撫曁陸續添募土勇四營駐紥大嵙崁各處堵築兠剿招募成軍各日期據臺灣善後局分晰開具清單詳請奏咨等情前來臣覆查無異除分咨戶兵二部查照外謹恭摺具奏並繕清單恭呈御覽伏乞皇上聖鑒謹奏奉硃批該部知道單併發欽此○○吳大澂片再查岳州及醴陵等處疉出會匪滋事之案雖經派兵剿辦拿獲匪首先後梟示地方漸就安謐而各府州屬時有會匪放飄結黨成羣行蹤詭秘欲弭患於無形必籌備於平日惟有實力舉行保甲嚴密稽查整頓營規隱圖防範爲目前至要之務惟湘省防練各營連年節省經費將長夫全數裁撤在承平無事之時似於營制無甚窒碍而湘中現在情形與他省不同卽在本省調遣臨時雇募長夫諸多周折營哨各官又無别項津貼銀兩往返數百里間搬運軍火携帶帳房動需給發川資方能應調設有緊要事務誠恐貽誤機宜似長夫一項未便全行裁撤且湘省長夫口糧每名已减至二兩一錢無業勇丁補一長夫亦足餬口統計光緒十三年二次所裁長夫約一千三百四十餘名如果准其復設營中多一長夫地方少一游勇臣爲消弭隱患整飭防營起見與司道公同商議似應酌量規復舊制亦因時措置因地制宜之計查光緒十一年十一月裁减湖南各陸營五成長夫每年共减銀二萬七千餘兩此項節省銀兩仍遵部議專存解部自光緒十三年十一月二次裁撤各防營及撫標提標練軍長夫每年共减銀二萬九千餘兩此項銀兩擬請仍留湖省爲復設長夫之費除前項續裁長夫銀兩本年奉部撥解江海關代神機營歸還洋款已經如數報解外擬請勅部自光緒十九年爲始准將湖南續裁長夫銀兩留於本省支用勿再提撥然省是否有當謹會同湖廣總督臣張之洞附片陳明伏乞聖鑒謹奏奉硃批着照所請戶部知道欽此 
 
 

Page 14

 
 
[光緒十八年十一月初四日京報全錄]  
　　宫門抄○發抄硃批三道○御史陳奏各省州縣濫用非刑請自戲禁摺○粤撫剛奏查明各屬被水情形摺　粤督李等 
奏飭知縣赴任片○湘督張奏武職借　革程請續展限期摺○直督李奏揀補都司片○又奏請給優奬片○又奏陳明未能屬省情形片○十一月初四日内務府國子監正黄旗值日無引見○長麟等塲差覆命○額中堂續假十日○那公請假十日○宗人府奏派考試應封派出濂貝勒福中堂容貴恩佑○掌儀司奏十三日祭奉先殿慶王行禮○召見軍機裕德容貴○發抄張聨桂奏剿辦上林縣齊匪出力各員請奬奉硃批張春發等均着交部從優議叙餘着該部議奏單二件併發欽此○又總理營務善後局司道張人駿等請奬奉硃批着照所請該部知道欽此○又補用副將李春誥等更帶防營奉硃批兵部知道欽此○○江南道監察御史臣陳懋侯跪奏爲各省州縣濫用非刑甚至殘酷斃命請旨飭下内外問刑衙門嚴行禁止以矜庶獄而重人命恭摺仰祈聖鑒事臣伏讀嘉慶十六年四月二十六日内閣奉上　問刑衙門題有應加刑鞫之處本有一定制度若私造非刑任意殘酷必至損折肢體傷害性命殊失國家欽恤之意等因欽此聖謨煌煌萬世所宜遵守乃近閲邸鈔兩江督臣劉坤一奏審明已革署廬江縣知縣楊霈霖被控濫刑斃命一案所稱楊霈霖每逢杖責必先在骽上限定長短闊狹分寸定須照樣打破方止張咸義兩骽已經打兩洞楊霈霖又將其上挺棍用竹帚鞭背甫隔二日又將張咸義重責四十並上棍架跪鐵鍊逾時數刻始行鬆放又令黄桂黄仲在張咸義兩骽原傷上用竹板再打五百黄仲等不忍下手因畏楊霈霖嚴厲不敢不從以致張咸義受傷越日斃命又挾忿將許榮用站籠絶食站死此外如張新業張李氏謝老窩孜陳振瑚張墨林陳謨羅進魁羅進坤孫小等或上棍架或踹扛子或上挺棍或用竹帚鞭背或兩手用皮條輪換套在橙上責打手心致左手成廢或裝入站籠用硃筆標明封條斷絶水米站死示衆種種暴厲酷虐殊出情理之外雖經訊明擬結發往新疆富差尚覺法輕情重不足蔽辜一縣如此他縣可知一省如此他省可知以臣所聞近來各省問刑衙門畫眉架天平架失魂牌猴抱桃敲脾脛骨冷水澆脊荆條擊背等刑凡千例禁者仍舊施用小民何辜罹此荼毒卽謂承審命案搶竊及一切要案如實有罪之人證據明確而犯供狡展或用踹鍊鐵壓膝等刑原有免其置議之條若係案内于連人犯或被扳無罪之人以及審理尋常事件犯情無難得實尚不等杗用跪鍊壓膝等刑而况其酷虐有甚如此者乎應請飭下各省問刑衙門申明舊案如有前項非刑速行除毁違者照違制筆　叅治罪仍令各督撫認眞訪查隨時懲辦以爲非刑虐民者戒臣爲明愼用刑起見謹恭摺具陳伏乞皇上聖鑒謹奏奉硃批另有旨欽此○○頭品頂戴廣東巡撫臣剛毅跪奏爲查明八月分雨水田禾糧價及委勘賑撫長樂龍川二縣所屬地方被水情形恭摺仰祈聖鑒事竊照廣東省光緒十八年七月分雨水田禾糧價情形業經臣恭摺具　奏在案兹查廣東省光緒十八年八月分上中下三旬得雨數次高低田畝土膏滋潤晩禾吐穗園蔬雜糧亦皆茂實各屬禀報與省城大略相同糧價較上月稍减民情安謐堪以仰慰聖懷再本年閏六月間長樂龍川二縣屬被水業於閏六月分雨水摺内將分籌賑撫情形先爲陳明一面節次分飭該縣委等務須查勘確切妥爲賑撫以期無一失所續因委員查明龍川賑欵内府撥給銀一千兩不敷散放先後復飭藩司於厘金項下撥銀三千兩解交該顚委等確查賑濟長樂一縣賑務現據該縣委等禀稱業經會同一律勘明分别輕重查開戶口先行散米重者每日每口給米四合各給十日輕者並不計日每口各給米三升一面將民間應修被冲堤岸每支分别工程津貼洋元飭令被水災民以工代賑赶緊修復所有倒塌房屋亦各每戶津貼洋元以示體恤統計給過賑米五百四十九石八斗三升津貼堤工洋合銀二千九百四十四兩四錢九分津貼修屋洋合銀一千二百六十三兩五錢又給發壓斃人口收殮銀二十二兩四錢計餘銀二千八百一十四兩五分二釐擬連同官紳捐助銀兩留爲今冬來春備賑之用所修堤工統令於九月内完竣地方積水早已設法疏消被冲城工亦由縣赶緊籌修其曾被水浸沙壓各鄉田畝應否蠲緩並已批司飭令勘明詳辦民情均已安謐無一失所至龍川縣屬被水情　本較長樂爲輕因府縣初報歧異委員確查先後續撥賑欵尚未據該縣委散竣禀報應俟禀覆到日再行附陳並飭將收支欵項核實造册報銷外所有光緒十八年八月分雨水田禾糧價及委員查勘賑撫長樂龍川二縣被水情形巨謹恭摺具陳並繕糧價清單敬呈御覽伏乞皇上聖鑒謹奏奉硃批戶部知道欽此○○李瀚章等片再部選徐聞縣知縣童鳳池先經到省繳　委署藥昌縣知縣篆務由前撫臣劉瑞芬會同臣瀚章附片奏明在案兹查該員童鳳池應卽飭令前赴徐聞縣知縣本任以專　成據廣東布政使覺羅成允具詳前來除咨明吏部外臣等謹附片具陳伏乞聖鑒謹奏奉硃批吏部知道欽此○○頭品頂戴湖廣總督臣張之洞跪奏爲武職借補章程展限將满各省提鎭以下各員候補尚多仍形壅滯懇恩續展限期以資策勵而免向隅恭摺仰祈聖鑒事竊照前准兵部咨查明具奏陜甘總督譚鍾麟奏陜甘規復舊制並請展各省備補限期一摺抄奏内稱借補定章迄今早逾十年之限因各省提鎭人員過多是以暫准通融惟借補章程亦未可漫無限制擬請暫緩五年凡提鎭以下人員准其通融借補五年之後再行奏明停止等因光緒十三年十一月十一日奏奉旨依議欽此通行遵照在案查借補展限自光緒十三年十一月奉　旨之日起截至十八年十一月十一日卽已满限此數年之中各省借補者固已不少而續勞績保奏者接踵而朱仍未大見疏通溯查四十年來各省各營將弁以戰陣功績荐保記名提鎭現存者總在千員内外其保儘先副將叅將遊擊者尤不可勝數現在他省提鎭副叅遊各項人員未知多寡卽就兩湖而論奏留候補之提督總兵尚有十三人奏調及奏咨差委者共二十餘人候補副叅遊各班不下一百數十人其在籍未經奏留亦無差委之員尚不知凡幾一經限满不准借補提鎭係請旨簡放之員缺少人多特逹遭逢固屬不易卽副叅遊各等官人浮於缺不止數倍亦恐無効用之期似非朝廷鼓勵戎行之意合無仰懇天恩勅部酌核再行照案展緩數年俾各省凡提鎭以下人員得以借補各缺及時自効以資策勵而免向隅理合恭摺具陳伏乞皇上聖鑒勅部核議施行謹奏奉硃批兵部議奏欽此○○李鴻章片再泰寗鎭標馬水口都司王亮病故　缺接准部咨應揀儘先人員請補等因查馬水口都司汛地遼闊緝捕巡防極關緊要非精明幹練之員費克勝任查有花翎儘先補用遊擊周廣才年五十六歲安徽宿州人隨剿逆匪迭著戰功歴保以遊擊儘先選用並戴花翎續經奏留直隸補用該員樸誠勇敢熟諳紀律以之借補馬水口都司員缺實堪勝任亦與例章限制相符應請准其借補以裨營伍除飭取履歴咨部外理合會同直隸提督臣葉志超附片具陳伏乞聖鑒勅部核覆謹奏奉硃批兵部議奏欽此○○李鴻章片再准東河督臣許振褘咨稱三品銜捐升不論雙單月候選道浙江候補知府黄世煦以直隸被災甚重需欵浩繁堪力捐助實銀一萬兩解直兌收濟賑以伸報効並聲明該員前任河南光山　池南召等縣均有政聲現因請咨赴部引　見奏請給奬前來臣查黄世煦係直隸天津縣人前由河南知縣捐升浙江知府因於服官省分開典充商　在改捐之後尚未離省部議革職嗣於光緒十四年捐助河南賑銀一萬兩經前河南撫臣倪文蔚奏蒙 
特恩賞還原官銜翎經部調取引見復遵新海防例加捐　員不論雙單月選用該員歴任煩劇措理裕如年壯才明堪備器使今因桑梓被災慨捐鉅欵實屬急公好義有裨要需部定賑捐章程捐銀至萬兩以上准其專案奏請特旨給奬可否仰懇天恩俯准將該員黄世煦以道員併案引見聽候恩旨錄用之處出自逾格慈施謹附片具陳伏乞聖鑒訓示謹奏奉硃批黄世煦着交吏部併案帶領引見欽此○○李鴻章片再同治九年奏准直隸督臣常駐大津封河後暫回保定遇有應辦事官未能回省隨時陳明本年水災與光緒十六年相等天津附近各屬情形尤重飢民游匪四處麕集臣應仍駐津督飭地方文武妥籌賑撫設法彈壓未能按期回省保定現無要務藩臬兩司辦事均甚得力電函往復籌商一切尚爲靈捷决不致有貽誤臣衰病之軀值此隆冬嚴寒藉得避風靜養將來春秋暇日如有必須回省之處再行酌量辦理理合附片具陳伏乞聖鑒謹奏奉硃批知道了欽此 
 
