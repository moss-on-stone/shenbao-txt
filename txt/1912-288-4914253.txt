# 1912 - 288 - 4914253

 

Page 1

 
 
社論 
[審計制度論一（寒）]  
　　審計院之必要 
凡立憲政治之國不可不行審計制度因立憲國以預算爲一國財政之樞紐有預算即不能無審計易言之卽凡屬行議會制度之國即不可不有審討制度卽審計院之組織與憲政上有極大之關係故也 
國會有財政上之立法權是爲預算預算爲確定一國財政上出入之途故欲維持其預算之效力不可不有監督權隨之是檢查之責任國會亦同負之顧國會爲臨時機關豫算旣定之後即由行政部執行之欲時時而行檢查國會之能力固有所限也一豫算年度旣終即由行政部據其財政上己往之事實一一而報告於國會此各國通常之例惟出入之途由行政部自主之至其報告於國會亦由行政部自主之卽有弊端亦己爲行政部所掩飾而實際上國會之豫算將無以實行審訃院卽於豫算施行之後就行政部之所執行者一一爲之檢查爲之監督迨及决算之時又復一一爲之報告於議會此所以旣有國會旣有豫算卽不可無審計院以收輔助之效也 
審計院在立憲政治之國其重要如此蓋其制度即隨議會制度而發生者也竊以爲吾國今日尤爲必要此何以故第一外債上之關係大借欵之决裂雖出於銀行團壟斷之謀而其所藉口者則爲吾國用途之濫費稽核員之設即由於此此財政監督之所由來也然與其因無監督之機關啟外人之口實何如特創檢查之制度飭當避之廉隅蓋審計院成立即吾國財政上自有稽核之途而債權者旣無所藉口亦有以安心此審計院不可一日緩者也第二官紀上之關係吾國自昔以官塲爲富源之所在羣艶羡之而趨之恐後其病根卽在無監督者即在無財政上之監督者蓋一官廳必有一官廳之支出收入官廳主持於上任意揮霍任意浪費而國民不知也雖上級官廳稍稍爲之監督以有各種行政上之職務而不能注重於此且彼上級官廳亦任意揮霍任意浪費者也有不及監督之者有不願監督之者而財政乃無可過問矣非有特别檢查機關如審計院又奚以矯正其弊乎第三國民信用上之關係人民出租稅以爲國家之經費必其支出一文得一文之效用而後一旦有急人民乃樂於輸將爲國民之將來擔負計審計院亦不可不早爲之計也 
山此觀之審計院制度一爲應立憲政治而起一爲應吾國事實而起故立憲各國之制有可仿行者有不可仿行者同是立憲之國有採用是制者亦有不採用之者至審計制度則殆無不仿行無不採用是可知審計院在吾國政治上居何等之地位矣 
來稿 
[請看日人對我之感情]  
（蔣肇　） 
　　記者足下近年以來日人對我之心理無口不欲併存南滿無時不思攫取我國之權利去秋武漢起義日本各報紙皆信口說黄一則曰南北不　　則曰孫黄軟化推其心無非欲施其　間手叚以破壞民國彼等可獲　翁之利耳　來日政府開拓　博覽會於東京内分四館一朝鮮二撶太三台灣四關東洲其中所陳列者大半係我國之出産品及日用器具並設有垂辫之偶像二人故意演爲種種醜態以譏笑我國人民嗚呼是可忍孰不可忍尤可恨者日人中島氏近著有支那分割之運命一書茲舉其大綱如下 
（一）袁世凱之歷史（二）孫　仙之歷史（三）共和政　之將來（四）支那人無共和國民之資格及共和之思想（五）支那人之無敎育（六）支那人之虚勢的元氣（七）支那人只有省分的觀念而無國家觀念（八）袁世凱占漁翁之利（九）共和政體之腐敗（十）支那之分裂與列强之分割（十）（一）割支那時機（十）（二）日本帝國與支那分割（十）（三）南滿爲我掌中之物（十）（四）日本與黄河以北（十）（五）日本帝國百年後之運命（十）（六）日本帝國民之覺悟等等其宗旨無非嫉妬我共和鼓吹彼國政府實行其侵略手叚瓜分我國爲列强倡種種荒謬絶　之談無微不至此雖由於彼個人之理想然亦可以表示一般日人對我之感情矣鄙人等爰於課餘之時將此書目錄譯出寄登大報以作我父老兄弟姊妹之當頭棒喝 
要件 
[法院編制法草案]  
　　第一章法院通則 
第一條法院分四級如左一初級法院二地方法院三高級法院四最高法院 
第二條法院審判民事刑事訴訟案件但依法律屬於特别法院之管轄者不在此限 
第三條法院依法律之規定管轄登記及其他非訟案件第四條初級法院審判權以獨任判事宜行之　　第五條地方法院審判權依左列各欵行之　一初審　訟案件以獨任　事官行之二次審訴訟案件以判事官人之合議庭行之一三初審訴訟案件經當事人正常之請　或依法院之職權亦以判事官三人之合議庭行之　　　第六條高級法院審判權以判學官　　之合議庭行之高級法院審判上告案件該院長得因其　　　　　加判　官爲五人 
第七條最高法院審　　　事官五人之　議　行之但該院長得因其案件情形增加判事官爲七人 
第八條法院各置院長一人以判事官充之指揮監督　 
 
 
 

Page 2

 
 
　　務 
第九條合議庭各置庭長一人指揮監督該庭事務 
第十條地方以上法院長兼充一庭長但高　法院長最高法院長之庭長職務得以該院之判事官代理之 
第十一條合議庭審判案件以庭長爲審判長庭長有事故時以該庭之庭員臨時代理之 
獨任判事官審判案件以該判事官行審判長之職務 
第十二條地方以上法院之分院準用關於各本院之規定但本法有特别規定者不在此限 
第十三條地方以上法院之分院各置監督判事官一人以該分院之判事官充之指揮監督該分院事務 
第十四條法院之設立廢止及管轄區域之分劃或其變更以法律定之 
第十五條各法院判事官員額以敎令定之各法院合議庭及獨任判事官之配置以司法部部令定之 
第十六條法院之權限除本法規定外依訴訟法及其也法律之規定 
[專電]  
　　北京電審計院主張採用事前監督制度所有全國决算自應歸該院稽覈此外重要支出亦先交該院檢查以免濫費此項意見己於日前詳具說帖送交國務院本日（二十五）國務會議業將事前監督辦法通過 
北京電財政部提出鹽斤加價 
案經國務會議將行銷奉天之鹽加價十二文行銷長蘆福建之鹽各加價十文行銷兩浙山東之鹽各加價八文行銷河東四川廣東之鹽各加價六文行銷兩淮雲南之鹽各加價四文此項加價統以光復初時之鹽價爲準日内即將此案提交參議院决議 
北京電大總統擬授劉總長冠雄以海軍上將湯次長薌銘以海軍中將日内當可發表 
南京電此間裁遣軍隊辦法擬將範圍縮小師改爲旅旅改爲團團改爲營全省併成三師其未編師之軍隊一概解散各軍官仍照原餉按月發給 
南京電鄭汝成黄瑞麟袁思永等即日赴揚與徐寳山籌商裁遣軍隊事宜 
南京電都督府警備處參謀處均準於下月歸併南京電程都督昨接交通部來啓取消浦口巿塲局由部籌辦商塲該局所辦輪流改歸鐵路局辦理現巿塲局員會議力謀抵制 
南京電徐寳山電調清理旗産科員司馬允寛赴揚委任第二軍總秘書 
南京電徐州匪亂復熾江北各民政長均派員來寗具領軍械 
南京電柏文蔚等定於明日（二十七）假慶昇茶園開會追悼雨化臺戰役諸烈士 
南京電雨花臺職役週年紀念會定於明日（二十七）在盧妃巷烈士祠舉行 
南京電馮自由昨電程都督日内來寗調查有功民國之人一切奬勵事宜 
南京電近日米價己漲至五元以外 
南京電孫中山乘振鷺輪船於昨夜到此沿街旗燈列隊歡迎人百花洲行轅 
南昌電贛督委孫岳領欵萬元赴廬山築牧馬塲 
[特約路透電]  
　　北京電聞財政部决意於中華民國二年正月一號實行徵收印花稅北京電升允聞巳逃往庫倫呼圖克圖巳許任爲外蒙古國宰相 
北京電據華字各報載稱蒙古革王烏泰已允率軍赴長春拒敵滿洲華軍陶什陶則擬攻擊綏遠城及歸化廳 
北京電國權報稱俄國以狡詐之手叚慫恿蒙人宣布獨立並派廓索維慈與呼圖克圖在盟鎭（譯音）締結密約其最要之條款如下蒙王有統御其人民之權惟須從俄國之命令俄國以五百萬羅卜借與蒙王以蒙古全土爲抵押物俄國有管理蒙古財政之權蒙古不得以土地割讓他國俄國應有組織公司開採蒙古各礦之特權蒙古獨立實賴俄國之助力此後蒙古應歲酬俄國羅卜十二萬圓他國如侵犯蒙古俄國常負保護蒙古之責該報評論之大致謂今日之國民業多甦醒不復如在前清時代之愚　庸劣且皆深知己與國家原屬一體决不甘容忍小辱或受人虐待故此約終必註銷 
北京電梁孟亭今日拜會駐京各使聞己豫先商定各國承認中華民國後不得援此爲例 
北京電政府己應黎都督之請以二等嘉禾勲章錫與參議院副議長湯化龍以酬其革命時之勲庸 
北京電海軍部請政府重開福州船政局重任魏瀚爲總辦及任林英器（譯音）爲副辦 
北京電西敎土台君於本年三月問在河南遇害該兇手經捕役追蹤數月卒於昨日在吉林拘獲武昌電此問已開設專門學校敎授農業製絲及商業各科 
東京電自三井洋行會計挾欵潛逃後金融巿而日見窘迫西賀電氣公司已因以倒閉大阪及名古屋巿面均問轉不　昨日三□堂大書肆禀告破産計欠債日洋百餘萬元小商行倒閉者甚多金融巿面前因輸入外國資本及政府於春問贖回紙幣稍見鬆動今則仍形緊急恐一時尙難轉機蓋新公司正在收集股欵自正月至今總數共得日洋四百零七兆元而已付出一百三十兆元云 
漢城電謀剌朝鮮繼督一案將於十一月初旬復行開審此次擬澈查警察及敎士之舉動 
[譯電]  
　　北京電蒙人因庫倫活佛作亂羣情震動章嘉活佛等巳回蒙前往宣慰 
北京電内蒙古諸王公及北京代表並奉天都督趙爾巽日内將在長春會商蒙古問題政府對於此事極爲注意 
北京電徐世昌己由青島抵京擬回汴省故里外間謠傳徐將任　内務總長 
北京電政府已委梁啟超招待日本國會議員團 
北京電財政總長近命以天津鹽課入項存於麥加利銀行以備抵付克里浦斯借欵之用此　見　中政府處於爲難地位按鹽課入項除在前抵出之零星款項外餘己一併抵付庚子賠欵中國非將該款及其餘各欵償清有餘後不能稍有挪用意國公使當時卽向中政府抗議六國銀行團昨日（二十三號）亦照會中政府中明彼等墊付之欵計英金一百七十五萬磅約明以鹽課爲抵當儘先歸償云云昨晚外交團全體開曾集議對於中政府之舉動極不爲然中政府今於庚子賠欵欠解甚巨之際忽出此舉是必受人之愚云云當時推定意法奥三國公使爲起章員合擬一正式抗議俟星期一日由外交團承認後即行送交中政府 
北京電中政府現切盼比京批准比國鐵路借欵合同該借款計數英金一千萬磅司明先付英金二百萬磅此欵陽稱供中政府賠償各小鐵路營業之用蓋鐵路大計畫實行後將損碍彼等之權利故也惟該借欵之承借人曾商諸巴黎銀行家擬請代爲發行債票以籌集應用之欵旋得消息知法政府因照此情形付欵與中國不啻爲無倐件之借欵故不欲准股票交易所訂定該項債票之價且六國現方一致進行對付中國借欵問題法國對於五國負有義務實不得不遏止贊成此舉云法政府之舉動足爲各國在北京辦事融洽之另一証據蓋比國借欵之承借人必以供給材料之大權利讓與法國實業界以期得入法國之金融巿場而法國竟能不爲利所動也 
油頭電近有日本水手數人毆擊中國巡警該問題延久未决民間現擬抵制日貨以爲報復之計 
倫敦電今日下議院閒議時有議員金納爾君質問外務部大臣葛雷謂有人言滙豐銀行之管理權多在德人之手是否確實該大臣答稱此見實屬荒謬 
栢林電據君土坦丁消息土耳其因俄國住卡斯地方（土耳其亞洲邊境俄國　路之南端）屯集大軍頗爲震動有俄兵二千名越過波斯北部邊界向烏爾米亞進發俄兵屯駐太白里者亦向該處進發 
培爾格萊特電塞軍巳攻克洛維巴柴因土軍堅守要隘故激戰三日始克奏功現由戰場運來傷兵一百八十餘人國民皆大呼歡送入醫院治療 
佛拉里亞電塞軍己於二十三號下午在泊里言底那激戰後奏凱入城 
蘇菲亞電聞布軍與土軍現在宼克基里塞至洛維巴柴一帶拚命交戰土軍所佔之地　皆爲布軍逐退布軍現分路進逼阿特里洛泊爾有土軍一縱隊出擊阿特里洛泊爾東部布軍已全隊覆没布軍已進找城西之阿達鎭土軍倉皇奔逃死傷及被擒者共一百六十人布軍激戰之後並佔據東北之地點數處土軍銳氣大挫皆紛紛逃亡據官場宣稱星期一日末斯太法派沙附近卡狄克一役土軍死者七十四人被擒者六十四人並失機關槍五架布軍砲隊現猛轟阿特里洛泊爾巳獲砲臺兩座君士坦丁電土軍與布軍昨（二十二號）於阿特里洛泊爾及宼克基里塞之間終日激戰兩軍異常勇猛極有决心今晚之前難定勝負 
[公電]  
　　福建維持會來電各報館曁國民黨共和黨民主黨鑒彭壽松暗殺蔣黄案與林斯琛等有關西林蒞閩經被害者控告將林交廳審判彭黨畏罪藉口黨爭揑電京滬希圖推翻罪案閩省人民非常憤激共和時代首重法律豈容藉黨免罪　主持公道以慰閩民福建維持會朱騰芬等叩要聞一 
[省制案最後之决議]  
　　省制等案屢起波瀾星期三國務會議時又提出此案討論多數意見主張採用虚三級制道縣之上設立總監督機關并由總統府提交省制說帖一件亦主張虚三級制即法制局諸人亦深悟普制之不適用贊成虚三級制之議昨日國務會議已將大綱擬定决於今日交法制局從新起草大致係將省議會廢去而虚設一省監如巡按之制添設道議會設官如道台者以治之以下則仍設縣之一級大别之爲二（一）地方國家行政（二）地方自治團體其屬於地方國家行政之範圍者（甲）省設總監一人爲特任官代表中央政府處理特别委任事務並設補助官於總監署内（乙）每道設知事一人爲行政官由内務總長呈由大總統簡任之（丙）每縣設知事一人爲一縣之行政官由道知事呈由内務總長薦任之其屬於地方自治團體之範圍者（甲）巿鄉會爲地方自治之初級爲巿鄉議事機關議决其自治之事務并其行政機關採用單獨制設巿長鄉長各一人（乙）道會爲上級之地方自治團體爲道之議事機關其行政機關採用合議制以董事會爲决定執行之機關設總董一人且以關於全道或一縣以上之事務爲其自治行政之範圍云 
[劃分國稅地方稅之聚訟]  
　　財政部之横議 
各都督之意見 
財政部劃分國家稅地方稅議案擬送交行政諮詢處討論者目前已將此案提交國務院其内容並未將某稅應歸國家某稅應歸地方爲抽象的說明但就各省爭議地租一項提出抗議略謂專制時代本視全國土地爲一姓之私産今以　和之故致中央政府無賦課一租之權力則必地産歸公厲行社會主義而後可云云蓋彼於租稅性質國家與中央行政經費如何區分之法皆未曾考究耳查此項動議係發始於熊前財政長以國計問題關係重要電商各省都督徵求意見其時直隷都督張錫鑾首倡以關鹽釐茶礦印花五稅整齊簡單者歸國家其餘無論直接問接概歸地方江蘇都督程德全則主張以地租歸之地方稅而湘粤桂蜀皆主是說反對者爲奉天都督趙爾巽通電各省謂地租爲收入大宗如盡歸地方中央財政將益形支絀不如盡歸國家而於其中提出幾分之幾以爲附加地方稅其餘各省皆作兩可之詞或主張以地租正稅師國家以地租附加稅歸地方因此紛議坌起累次在國務院會議均未解决云 
[行政諮詢處開會紀聞]  
　　前此大總統致電各省各派代表來京商議檢政各省代表到京後特設一行政諮詢處故此次代表改爲行政諮詢員並由政府分委特派員准備議案以便到處與諮詢員討議政務日昨在秦老胡同本處開第一次會議財政部特提出劃分國家稅與地方稅及辦理全國預算各省借債事件三議案並派李士熙何福麟胡文藻劉頌虞周宏業樓思誥邵羲張競仁錢錦蓀陶德琨爲特派員到會開會時各諮訽員皆訝其太無邊際（不欲置答特派員劉頌虞仍引仲其說固求開始討論於是湘代表鄒代藩起而斥之謂政府編制預算自應本其行政方針以爲支配出納之標準代表旣向未與聞政府今後地政之計畫乂何能貿然代决編製預算之方法又如國家稅地方稅之分别亦應先定中央行政範圍之廣狹 
 
 
 

Page 3

 
 
而後準財政之方針以爲分别今官治自冶尙無一定制度余輩乂安能倉卒代公等解决乎維時特派員猶復發爲不條理之論嘵嘵不己晉代表馬君遂揭穿宗旨正言以告之略謂吾輩此來純係代表各省都督政府苟有諮詢祗能對於各省地方考求其政治上之得失以爲政府整理行政之計畫其全國政務如何進行自非代表職任内所應答復湘代表周震鱗繼起謂鄒馬兩君所論余極贊成此次臨時政府之組織代表各省立於監督行政之地位者約法上只有一參議院自無别項代表集議之必要乃政府隨意召集致令各省重要人員覊滯數月而今日所要求我輩答覆者又復如此徒費時日虚糜金錢設此不成腔調之機關實屬無益我輩不如及早解散爲愈周君此論一出太衆拍掌贊成特派員面紅耳熱相對不語者久之於是總統府特派員沈秉堃乃起而周旋略爲敷衍數語而散 
[冠爾敦氏之財政條陳]  
　　仿行兌換紙幣法總統府消息昨有美國民冠爾敦上條陳於袁大總統探其内容係關於財政問題略稱美國當戰爭獨立之時四五年間每日支出欵項至百萬元之多其時財政困難生活專恃借債其情形與中國之近狀相同後美政府創行兌換紙幣新法由議院規定發行數萬元紙幣該項紙幣國民可持以納租抵債以故流行五六十年民間極爲歡迎近二十年來美政府復發行四萬萬元兌換紙幣其兌換均用現銀以銀在小款中爲最通用之物中國産銀最富且交易又向來用銀似可仿照此種兌換銀幣不唯可以救濟財政且可固結一般人民之愛國心等語大總統已交財政部酌量採用矣 
[五十萬磅之用途]  
　　此次小借欵一千萬磅合同所定分五期交清已於九月内交到五十萬磅茲探得財政部分配此欵用途如左 
（甲）收入項下收到麥加利銀行交來第一批借欵英金五十萬磅 
留出代付比國借欵息金六千二百五十磅實以英金四十九萬三千七百五十磅折合行化架二百二十五萬四千八百八十九兩八錢六分四釐每千兩耗色七兩共耗色二萬二千七百八十四兩二錢二分九釐合京平每千兩加二十九兩共加平九萬三千七百十一兩七分二釐實合京平銀三百三十二萬五千八百十六兩七錢七釐 
（乙）開除項下（一）還十月初六期華比借欵息銀六千二百五十磅（一）陸軍部九月分軍餉京平銀八十萬兩（一）還王克敏代借八月分餉項用欵行化五十萬兩合京平銀五十一萬零八百九十八兩五錢（一）軍事參議處二月分欠餉京平銀五千兩（一）武衞左軍餉京平銀七萬九千二百九十七兩四錢（一）禁衞軍餞京平銀七萬兩（一）拱衞軍京平銀十三萬三千三百九十七兩二錢四分三釐（一）保商銀行借欵利息京平銀二萬三千七百四十一兩（一）八旗各營陰曆九月分餉京平銀三十一萬二千零二十九兩一錢四分九釐（一）馬乾等銀三萬兩 
共付英金六千二百五十磅合京平銀一百九十六萬四千三百六十三兩二錢九分二厘 
（一）衆議院工程費洋三萬元（一）司法部九月分經費洋二萬元（一）稽勲局經費洋三萬四千九百元（一）保商銀行借欵息洋五萬四百元（一）皇室經費洋二十五萬元（一）拱衞軍欠發衣履費洋六萬九千四百四十四元四角四分又六千九百四十四元四角四分（一）敎育部經費洋八千元（一）内務部經費洋五萬元（一）岑春煊赴閩鎭撫用餉銀洋二十萬元（一）南京軍餉洋五十萬元（一）柏文蔚軍餉洋十八萬元（一）揚州徐寳山軍餉洋十五萬元（一）第八師軍餉洋七萬元（一）海軍部各艦經費及修理船塢費洋二士萬元（一）法制局經費洋五千元（一）印鑄局經費洋二千元（一）接收上海製造局經費洋五萬元（一）農林部費洋一萬五千元 
共付洋一百八十九萬一千六百八十八元八角八分七二合京平銀一百三十六萬二千十五兩九錢九分四厘 
[俄人侵略中國之野心]  
　　俄人近來對於中國種種之經營不遺餘力其意在利用我國臨時政府期内百端未定以擴張其勢力如莫斯科北京間之鐵道計畵暗助蒙古獨立要求蒙古鑛産開採權近且求我國政府允以嗣後滿洲海關官吏只准由俄人補充茲述共最近之二大政策如下 
（一）擴張經濟上勢力俄人向持土地侵略主義然自借　問題發生後右獨恃土地侵略主義之小足以佔優勝於是一方而暗中與日本結滿蒙密約繼續舊持主義一方而加入六國銀行團極力主張擬將華俄道勝銀行大加擴充由中國北部擴其勢力於南部並於上海原設道勝銀行外復於他埠境設分銀行（二）仲張海軍之聲威俄海軍勢力其在東方本甚薄弱至如廣東一帶數十年來未見俄人隻艦自近日來俄人漸懷窺伺海岸之意查俄　有　方軍艦數艘時時航行於海參威長崎上海間近日來忽變其航線由海參威直接航至上海南行至香港以張其海軍聲威惟論者謂俄人意仍在滿蒙其出此者只係聲東擊西之故技云 
[蔣檢察使勦辦徐匪之計畫]  
　　蔣檢察使到徐後遵政府命令聯合各省軍隊認定地點分頭痛剿土匪現巳按圖分配通電各省魯軍由金鄉縣西南起延至單縣河南虞城西北一帶之綫向西南方面進勦與豫軍蘇軍兩翼相聯絡豫軍由虞城西北一帶起延至歸德及安徽亳州以北起延東南至渦陽及宿州一帶之綫向西北方面進勦與蘇軍豫軍兩翼相聯絡蘇軍自安徽宿州一帶起迤北至蕭豐及山東金鄉縣一帶之綫向正西方面進勦與魯軍豫軍兩翼相聯絡日前巳將此情電呈政府矣 
時評一 
[銀行團卑劣之手段]  
　　財政周總長命將天津所收鹽稅提存於麥加利銀行以備抵付克里浦斯借欵之用六國銀行團聞之以中國鹽課早經聲明非將庚子賠欵及共餘各借欵償清後不能挪作他用己於昨日開會議決向中政府提出正式抗議見本日西報譯電 
自倫敦新借款以鹽課抵押之議成立後銀行團卽揚言中國鹽稅抵押己盡不能再以此項爲抵押物嗣經熊希齡氏將每年鹽稅收入及歷次抵借數目詳細報告計全國鹽稅收入總數即照前清宣統三年預算册核算巳有四千七百萬兩之多若此後逐漸整理必更有贏無絀而查庚子賠欵及歷次所抵出者不過二千四百萬兩尙餘二千三百萬兩即以倫敦新借欵加入計算每年應攤還本息五百八十餘萬兩亦尙餘一千七百餘萬兩之數足爲他項之用夫鹽課於抵押外旣有餘款自可由中政府自由支配銀行團豈猶未見熊氏報告而輕信此已經抵盡之謠言堅持不能挪用之謬論以與中政府作無理之爭執果中政府爲人所愚乎抑銀行團爲兴所愚乎嗚呼適見其手段之卑劣而巳矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇最近人口册]  
　　國會議員名額以各省人口爲準則茲將蘇省各縣呈報人口數目列表於左 
江寜九十萬四千九百四十一人吳縣一百二萬七千九十一人吳江四十八萬八千五百四十六人常熟八十三萬二千八百十人崑山二十三萬六百四十九人華亭三十八萬九千六百四十七人奉賢十八萬七千四百十二人金山十四萬九千五百一人上海一百十六萬九千六百六十四人南滙四十二萬六千四百六十一人川沙十萬四千四百二人青浦二十七萬九千四百六十八人武進七十七萬二千七百十五人無錫七十九萬八千二百八十六人宜興五十八萬一千一百八十六人江陰五十九萬八千六百九十七人靖江三十三萬四千二百七十二人丹徒四十四萬五千八百三人丹陽七十二萬五千四百三十六人金壇十三萬五千九百八十人溧陽二十五萬八千四百四十二人太平十六萬二千五百六十一人太倉二十六萬五千七百九十三人嘉定二十二萬二千三百三十八人寳山二十七萬三千三十七人崇明七十五萬四行一百六十人江浦十四萬三千五百九十七人六合二十四萬三千六百四十五人句容十九萬七千七百九十人溧水十六萬五千八百二十五人高淳十六萬一千三百四十六人山陽六十九萬三百七人阜寜五十一萬五千三百四十四人鹽城一百萬一百六十八人清河四十萬六千一百五十二人桃源六十萬六千三百九十六人安東四十九萬一百八十人銅山八十三萬六千八十人蕭縣六十九萬三百四十二人沛縣三十萬二百七十五人邳縣五十八萬六千九百三十人豐縣三十四萬六十一人碭山二十三萬六千九百九十七人宿遷六十九萬三百四十二人睢寜六十八萬四千七十五人束海四十八萬六千人灌雲五十七萬五千一百五十人赣榆四十六萬七千八百八十八人沭陽五十五萬六千四百七十五人江都一百三十萬二千五百六十九人儀徵十七萬八百八十五人高郵五十三萬五千九百六十二人興化三十六萬三千五百五十六人寳應四十一萬一千四百九十七人泰縣一有五萬九百八十四人東台一百二十六萬九千四百七十六人海門六十二萬三百九十三人南通一百二十八萬二千五百四十六人如臯一百一萬二千九十四人泰興八十九萬五千五百六十二人 
[蘇省選民總數]  
　　蘇省各縣選民册業經陸續造送計全省六十縣共一百二十萬人其分配議員額數以衆　員四十名除一百二十萬選民每三萬人選出議員一名聞各縣中武進一縣有選民十萬人無錫一縣有九萬人爲最佔多數省城吳縣則祗四萬九千餘人宣示時即有補送亦不過五萬面巳 
[江南江北同處窘境]  
　　江北軍隊餉項除由劉護軍使於鹽厘項下設法籌措外每月不敷之　陸　向蘇　撥借藉資挹注邇來寜蘇軍餉萬分支絀故未能顧及江北茲雖奉到財政部撥濟百五十萬元然以之償還七八九三月欠餉及裁遣等費核算己屬無餘刻將程都　與劉護軍使來往電文錄左以見江蘇財政困難之達於極點云劉護軍使來電云急南京程都督鈞鑒江北經濟困難情形筆難　述所恃鹽務就近協濟目前屢以協欵不敷提前預備鹽厘兩萬餘元邇以河道淺塞捆運不暢歸還借欵尙無着落淮關解欵旺口不過數千按之各軍隊請領出防雜費不敷尤鉅遑計其他當茲天氣漸寒軍用棉衣等項籌備勢難從緩不得巳日前與上海公司訂妥服裝等件計需五萬餘元不日交貨卽待付錢加之九月分軍餉迄未發放十月分己逾浹旬各軍餉期又届餉需無著危急萬分頃聞北京撥蘇巨欵現巳到滬俯念江北籲懇艱窘　况賜撥二十萬元俾得派員刻日首途請領運浦佈置種種以維全局而固軍心敬候電覆不勝迫切待命之至江北護軍使劉之潔個印 
程都督覆電云清江劉軍使鑒個電悉欵絀事艱同深焦灼近爲裁軍計畫財政部滙欵來滬種種牽掣迄今尙未提付承囑各節祇好稍遲時日再爲籌濟尊處困難情形執事亦可逕電中央詳爲陳述庶内外曉然共資協助也尙希裁酌特復德全禡印 
[鎭江大檢莊張氏詳情]  
　　十月二十四號爲莊張氏大檢之期主任官爲吳縣地方檢察廳長陳福民君吳縣地方審判廳長曹祖蕃君吳縣高等檢察廳長錢崇威君吳縣檢察官劉壽蓮君丹徒審判廳長盧潤州君丹徒檢察廳長陳錫卿君等會同檢騐正檢員邵君德成吳君錫上元縣仵作劉鉞蘇州福音醫院醫生惠更生君齊集北五省會館場所是早六時由司法警察偕同莊鏡蓉及屍親張哲甫先至楊家巷將莊住屋察視一周舁棺至場所十時檢驗各官至棺前勘騐封卽先問地保沈雲及看管屍棺人　　　管　　沈陳二人陳述自前清宣統元年五月十三看管至二年十二月　十經王知縣開　檢騐後　知縣加封　令小心　管　今不　疏懈並畫供具結又令告訢人被告人察看屍棺上　　封　並　有無變動形跡告訴人與被告人　云封印依舊無誰　　　察　無記切結主任宜即命啟封開棺惠醫生檢騐尸體上截己腐爛幾盡下截自腹部以下皮肉尙存頭頂尙有髮一縷　　　時頷骨己脫落惠　謂凡縊死者頷骨必先脫落遂將肩骨以下逐一檢出腹　臟腑悉已　盡惟小腸完好如生惠君詳加剖騐忽現大小金片一百零七枚隨卽呈交主任官拆合騐視形似戒指經剪碎者並有寳成二字圖記莊競蓉之要云當死時檢點首飾並無缺少惟金凉簪一支不知去向想必卽此俄頃尸骨全數取出入水洗刷主任官以時問己晚不及蒸驗乃命特骨封鎖送檢察　收存明晨續驗 
[蘇飛划營迭獲梟盜]  
　　蘇軍飛划統領鍾堯階君以崑山常熟石牌鎭盜匪連刦九家蓬　鎭盜匪連刦五家塘巿鎭連刧三家岳陽巿連刧二家共　案均係連刧巨案非尋常案件可比亟應嚴限破獲以安閭閣特訓令第五營管帶孫福保責成限期拿辦等因孫管帶立卽督同後隊官王如魁偵探杜長貴等四出密訪旋探悉以上四案均係梟目龍生暖　黨所做龍梟綽號穿山甲黨羽衆多現潛跡上海租界孫管帶等當卽至滬商　西探翁松林在租界將該梟龍生暖拿獲並獲其黨正福壽王福弟沈　全等並起獲贓特各件昨已一併解蘇經鍾統領訊問已　供認率黨迭刧不諱當解送軍政司聽候審　矣 
又飛划第四營湯管帶日前督率後隊正隊官黄金魁等購覔眼線四出訪緝吳江北庫團防局槍械被刦一案現已拿獲盜首鄭啓富胡得勝胡長生徐鳳山王克已等五名　起　原贓洋鎗十八杆子彈一千有餘當卽解蘇經鍾統領訊明一併送軍政司收審矣 
[金華巨匪管偉伏法紀詳]  
　　金華巨匪管偉假共進會名義設立分部大開香堂散賣票布種種不法行爲節經該處軍隊訪查確鑿禀明朱都督懲辦在案茲探悉當時拿辦情形並該匪謀逆實據詳述如下管偉又名馬德在龍遊邑廟設立共進曾分部事務所本月十五日軍隊某軍官帶同兵土密探等數人先行抵龍卸裝縣署時己夜分卽　某隊長託故邀管偉到署本可立時就擒因管偉隨護多人均藏暗器署中人力單薄不便下手欲俟大隊到後相機行事詎近日港水淺涸舟行甚遲至十六夜間兵隊尙距城十餘里不及趕上而管偉巳知風欲逃擬於黎明赴衢某軍官探悉後以事機緊急不得不另籌辦法訪有曾充防營某兵士本係該匪黨徒許以自新明定賞罰卽飭於是晚隨同某隊長假探訪爲名先將該匪死黨黄王張三人計誘出城至花舫欵宴酒過數巡方欲動手黄王見勢不佳驚遁入水該隊長等急出手鎗向黄追擊數發後寂無聲響以爲命中而不見其屍想己被其泅脫矣王張二人亦逃逸無蹤其時夜己過半管偉似己知消息不在邑廟住宿幸有密探陰尾其後知皆羣聚於機關部余某家中卽由某軍官督同兵士密探及商團十餘人先將該宅圍住遂即撾門擁入室中燈火輝煌羣匪情急紛紛圖脫管則潛伏榻底被軍隊瞥見上前兜拿從匪吳華海首先拒捕當被格斃管偉出而抵抗受傷被縛至署勢己垂斃並於該事務所搜獲信札票布僞印暗記等各項秘密証據經某軍官驗明不誤宣告罪狀執行槍斃當場併獲　餘黨徐有水張贊勲方玉麟黄鏡波林茂芳等五名立捉研管偉爲金衢處一帶巨匪之一自到龍後十四十五兩日開堂收入者計有一千餘人之多並有種種謀爲不軌情事係守秘密無從探悉次日黎明大隊始到地方秩序安靖如常是役也能於更深人靜鷄犬不驚得此效果足寒匪胆實爲龍邑人民萬分之幸彼愍不畏法者當亦知所儆矣再該　所造僞印等據二寸見方大印一顆文曰（代天行道）長方戳記一顆文曰（國民共進會衢處事務所戳記）狹長印一顆文曰（重興萬雲山忠義堂管印）此外尙有（龍邑共進曾分部事務所）龍邑駐册所龍遊分部）（入會）（常年捐）等木戳又（志願書給　聯單）（萬雲山忠義堂票布）其格式圖樣限於篇幅不及備載 
[中州匪耗]  
　　周口戒嚴周口鎭自柘城之亂人心恐慌謠諑四起繼以南北岸迭次被搶大有風聲鶴唳草木皆兵之狀現每家派出一人入夜持械登寨周圍巡守　若臨敵本月四日有賊匪數人假扮皮商住河北三義街某皮行内被北區巡警查覺當即拿獲搜出快砲十支並烟土女衣等物詎該賊被獲後忽有一人跨馬飛馳大喊土匪一時三岸告警紛紛閉門該鎭議會當卽招集開會派人偵探並無此事然已受驚不淺矣 
嵩陽告警嵩陽近忽有江漢會匪多人到境煽惑肇事其曾分青紅二　此次竄嵩　爲青幫素在許州　　一帶爲亂祗以　信查捕甚方始至嵩開設會堂爲首者爲郾師謝某近與嵩縣土匪首領李某聯合在該縣德亭鎭設立機關後即派多人勒捐富户糧米銀錢以供使用並鼓吹貧乏小民隨同爲匪藉以餬口出入城内肆無忌憚大有朝不保夕之勢若稍　其意即焚殺搶掠無所不爲以致民不聊生商旅戒途各鄉民之逃亡者遷徙者更難計數官紳每議請兵奈畏匪勢不敢聲官刻因事不得己始密派代表晋省上書都藩告擾請救尙未知究有何策以蘇我民也 
[甘肅學生私藏炸彈案判决]  
　　蘭州電云北京大總統國務院司法部大理院武昌副總統西安張都督公鑒陸軍學生樊政等私藏炸彈一案前經紳士密告由巡警偵查被獲當交法司委員嚴訊謹於七月篠電略陳大概情形請示當蒙大總統飭令從嚴懲辦在案茲據法司呈報訊據樊政郭成　胡登雲焦桐琴四名同供去冬奉副總統派充甘肅代表各發給炸彈二枚三枚不等分途西來以爲聯秦復隴之備現共和已成本歸無用惟聞甘肅尙有宗社黨故又先後帶來爲對付該黨計實無陰謀擾害地方治安及圖害個人情事據劉耀曾供所藏炸彈三枚係張董交付託其帶回陜西並無他意據王法即王維法供與樊政郭成堉相約來甘渠等携帶炸彈實係知情共同等語惟熙據供詞兩次電詢副總統旋奉復電並無派委代表之說亦無發給炸彈之事各等因是此案樊政郭成堉胡登雲焦桐琴未受有公署命令委任允准濳帶炸彈來蘭並不報告實屬私藏危險物雖據供稱聞有宗社黨在甘　此以圖對付但宗社黨毫無証據可指是不能証明出於正當之理由除冐稱代表業已當堂認銷不計外合依新律第二百零四條擬處四等有期徒刑監禁一年二個月之法知情共犯供認不諱合依第三十四條一律同科監禁一年二個月惟劉耀间一名僅受張董託帶尙無使用意思情罪較輕合依第五十四條辦理减樊政等一等擬處五等有期徒刑監禁四個月限滿釋放案巳確定判決理合摘　叙原判電祈　核完案除另用正式公文呈報外伏候電球祗遵甘都督趙惟熙叩歌印 
[解决陜蒙地租爭執案]  
　　陜西去電北京大總統國務院内務部蒙藏事務局均鑒據榆林府府谷縣呈稱奉山西綏遠將軍札飭將蒙界地畝歲租送交準噶爾旗自收旋准該旗固山貝子　協理吉台來文將黑界地應出歲租出示花民直接向該旗完納等因縣屬花民聞信惶駭僉謂歲租歸蒙寜死不敢承認各等語轉呈前來查該旗所放界地係因敎案賠欵無法償還願將該旗阜地報効公家有案可稽原議歲租辦法附某省近者卽歸某省經收花民便利相安有年何得擅違定章無理要求今日可索租他日卽可索地况界地佃户非止千百經營有年耗費無算若一旦被該旗驅迫流離失所斬木揭竿誠爲可慮現在大局甫定總以息事安民爲要義該花民情等羣洶洶萬一釀出事端恐非漢蒙之福事機危迫難安緘默務乞　達綏遠將軍迅速取消前議照舊辦理花民幸甚地方幸甚　候電覆無任翹企陜西都督張鳳齟儉印北京覆電西安都督鈞鑒電悉準噶爾旗地租一案原　與山西都督所督情形相同應與晋　地科一律辦理晋案經本局核議呈請大總統在案於中華民國元年九月十九日奉大總統批據呈閱悉準噶爾旗各早地　因敎　　欵無出繳官放　代付賠欵由各田户分領墾熟赴縣免納稅　曾經前清墾務大臣奉准有案今該旗誤被奸民串惑忽圖改　自收殊與原案不符着卽行知綏遠城將軍及準噶爾旗仍照前案辦理此批奉此除電咨綏遠城將軍山西都督及照會準噶爾旗　照外相應電覆貴都督遵照辦理可也蒙藏事務局冬印 
[贛省選政進行錄]  
　　委任監督　都督電云南昌第一區覆選監督徐元誥贛州第二區覆選監督湯祚賢鄱陽第三區覆選監督燕善達清江第四區覆選監督徐鳳鈞臨川第五區覆選監督朱念祖廬陵第六區覆選監督劉存一鑒查本屆省議會議員覆選區準用衆議院議員覆選區業經電知在案所有省議會各覆選區覆選監督應卽由各該監督兼任以一事權而資熟手除塡狀郵寄外合先　委仰即遵照妥愼辦理並分别轉知查照省議會議員選舉總監督李印 
更　期限又電云江西各府縣知事鑒調查期促恐有不賣不盡業經本總監督電請國會事務局照准省議會選舉人總數展限十一月初六以前呈報衆議院選舉人總數展限十一月初十以前呈報惟此事報部限期迫促該知事有更正數目應於限期前三日確報到府其不通電地方即星夜耑差就附近電局電呈或逕送府仰卽遵照愼重辦理母浮母　母稍延悮總監督李烈鈞印 
[雲南夷務叢談]  
　　夷　歸化巴補凉山爲滇川藏問之一大部落地方旣廣種類尤繁地質肥沃出産甚多其民素未歸化滿清之時常出爲患自去年共和成立後　都督卽注意此地先派阮朝宗何共恭等　往招撫又委東川巨紳劉盛堂君充當招撫總辦劉君奉委　　宣布德意俾巴補凉山夷族咸知宗旨該夷族等以劉君平　　　　飾欣然來歸除磨石一族己遣漢把前來　患目疾折　外共餘各蠻酋如則勒大東歸族之祿文明額地族之古使與虎使卑哺族之阿勒族均已全數來歸又有川邊回族代表之吉午族之安孑亦聞風傾慕一同前來其餘三族　先後偕來劉君優禮相待留住東川數日於九月二十一日到省九月二十四日面見軍府軍府深爲喜慰賜給美酒羊羔又賞各蠻首官職腰懸佩刀以爲十分榮耀現撥來軍營練習俟練成後即令回籍敎練該蠻所管蠻兵預備後來徵用查該蠻首在滿清時屢招不至現在各族均來投誠洵爲民國之一大幸事也 
夷族風土廣南府　漢少夷多每年陰曆一六月朔爲夷人元旦自初六日起至初十日止爲夷人賭勝之期南寨與北寨羣聚於城外之東南方互相比武所執者均以前時之刀矛义桿等類格　時分早午晚一二次每次聚衆數百人以鬭勝者爲榮敗死者爲勝者搶去則將屍身焚燬以作田中肥料否則自行掩埋地方官不得過問近年因北寨屢敗與南寨竞成仇敵每於鬭期内營兵均往彈壓恐滋他虞本年北寨又死一人問明年將有大報復惟望賢有司從嚴取　俾遏亂萌而禁惡俗又每逢中元節有夷巫一種名曰朗妹專以夷女之有色者爲之而此種朗妹相傳道法甚高收魂放鬼是其小技能致人於死惑迷人性或放五海害人惟不輕易施其惡技須仇家或有人賄以重金盟以惡誓不洩其技者始施之於人輕則大病重則必死如仇家知係被朗妹所害則又請别一朗妹以害先下毒手之人每每互相殘害而朗妹得以從中取利且朗妹并漁男子之色每遇中元節則藉放陰爲名實則係設風流會以引一班年輕子弟同赴陽台耳 
地方通信 
[廣東]  
　　精衞赴法汪精衞此次由祖國底庇住其岳陳耕荃家三月餘十月六號附搭项公司輪船前温拿赴高浪霧抵步後再轉附英郵船前赴法國其同行者爲其夫人陳璧君曁往法國留學之某某數君云 
馮如得卹　賡虞爲飛行繼專家馮如捐欵卹瞻其家聞香港各界已捐千餘元粤中官場亦贊成其事認捐者甚踴躍現接孫中山先生函捐一百元茲將原函錄下賡虞先生惠鑒惠函具悉飛行機惠家馮君因試驗墮斃深爲惋恤先生爲堂撥起捐恤贍其家屬尤屬欽佩至欲僕列名登報一節敢不遵命即請照辦併爲僕簽名代付捐恤銀一百元以盡微意肅此佈覆孫文謹啓 
[廣西]  
　　擅殺議長懷集縣電云南　陸都督鈞鑒前縣長羅佩珩拘拿副議長武揚清等四人業於三號槍斃武揚清等俱係正紳合邑信仰前曾列舉羅縣長罪惡禀請都督撤任羅因壞恨故下此毒手且議長居何等地位羅縣長竟違法誣殺羣情　憤請即電飭莫府長黄縣長扣留以待裁決懷集縣議事會嚴廷濟全體議員等叩印 
都督受賀陸都督於十二號接到袁大總統賞加上將銜一電卽於十三號在府前懸旗結彩以爲慶賀而駐寜各陸軍防營等均整隊到府道賀至省議會總商會及南甯議參等會各界均皆踵府道喜陸都督一一派員招待茶點後撮影而散聞各軍隊俱有酒肉賞給自晨至午大啓中門異常熟閙參觀者亦絡繹不絶云 
[時評二（萍）]  
　　光復以來而南京一隅聚兵最多前以張動逆命集江浙聯軍血戰克之後以臨時政府駐在地廣桂湘贛北伐諸軍雲集其間共和告成遣散大半然各軍冒餉之風日寖月盛往往有以一旅冒一軍一營冒一旅者腰纒累累白鏹充盈粉白黛綠充列下陳其號爲將帥之列者比比皆是聆其名雖在十數師團以外按其實僅僅三五師團焉耳 
善乎程都督縮小範圍之辦法師改爲旅旅改爲團團改爲營今而後或可宿弊一清爲國計謀撙節矣 
然而當此國用無出債台高築之時尤望各軍官犧牲一巳之幸福以國家大計爲前提否則三師合併而冒餉依然竊恐後之視今或更甚於今之視昔耳 
 
 
 

Page 7

 
 
本埠新聞 
[振撫順直水災之大會議]  
　　順直水災上海義賑會於陽曆十月廿四日下午三時在張園開進行大會除本會會員外來賓甚多黨推賈煥章君爲臨時主席先由賈君代表郝衡之君報告巳往辦理情形嗣由直隷省議會副議長王箴三君報告災况略謂本年水患爲數十年來未有之奇灾實由永定大清滹沱子牙鹹水北河等河相繼泛决一望無涯可數百里灾區有三十六州縣之廣災民達一百四十餘萬之多非隨流漂泊卽露宿風棲壯者從事搶刦一途灾區固困完全縣分亦屬不了轉瞬冬寒危險實甚現直省官紳議雙方賑濟治標辦法先散棉衣根本之圖自不外以工代賑但本省財力薄弱鉅欵難籌遠大之圖端賴將伯故公舉鄙人來滬爲災黎請命適紅十字會長沈仲禮君亦奉大總統委托辦理直隷賑務沈君爲慈善大家聲孚中外一經着手普濟何難我尤願我鄉人盡分子義務拯垂斃同胞宿食節衣踴躍將事吾鄉幸甚次由沈仲禮君演說進行辦法略謂鄙人奉大總統及張馮兩都督委托辦理貴省水災賑務義不容辭但從前兩次辦賑雖均有成效而與此次情形稍有不同（一）彼時得外人補助（二）江皖先籌有的欵（三）社會上太平現在大局初定旣不便驟找外人而貴省籌賑事宜亦正在草創然鄙人旣受茲重任總常惟力是圖不過辦法常先以災情爲準前由敝處派赴直隷調查江趨丹君昨已回申據其報告災區達數十州縣之多尤以順天之三河武清覇州文安永清香河寳坻天津之天津滄州靜海青縣等州縣爲甚人民死亡轉徙狀况亦與王箴三君報告相同概論治標治本辦法自不外施衣施食以工代賑兩途若欲照江皖舊章最好由貴同鄉籌墊鉅欵請外人散放則數十萬之鉅資當非甚難聞王君現巳籌有十萬元再籌十萬廿萬想亦不至十分棘手惟尙有難者江皖水灾雖鉅災民尙有房屋可居今災地田廬漂没無遺災民已不知散至何處其難一卽招之歸來巳無安住之所若蓆屋而居冬日有種火之慮來春有釀疫之虞其難二受賑者是否災民尤須加以辨别其難三鄙見貴省之災不難於賑欵而難於賑法若不先將辦法籌妥雖有銀米無裨實益諸君中不乏洞悉鄉情之人　有完全辦法指示鄙人無不竭力助理救災如救火望諸君急起　之次由來賓宋君仙洲隋君潤田更迭演說至六時散會 
[護送女俠靈櫬]  
　　市政廳總董昨接競雄女校及浙江旅滬學會來函以秋瑾女俠之靈柩今日在永錫堂發引由滬杭火車運回西湖安葬凡經過地段請派長警沿途照料護送等語當即移知警務長飭知各區區員巡員等一體照辦 
[烈士與俠女同車]  
　　去年攻克製造局時曾有商團會員俞志偉張沛如榮九松三烈士先後陣亡今由商團公會各會員在該會事務所開會追悼己誌昨報茲悉俞烈士靈襯己於昨日午後送至滬杭車站與秋女士靈柩同車運杭安葬矣 
[商團公會評議會記要]  
　　前日商團公會開第二次評議會會長蘇筠尙君謂去年光復上海之後各商團保安會所得寺廟公産重應永遠保全惟查世界宗敎社發生以來勢力甚爲澎漲各地所有廟産悉欲收回觀此現象將來必大起交涉應請公議保存等語當由各評議員議决將光復後所得公産逐一註册報告公會送請巿議會决議保全並再定期特開臨時會妥籌善法遂散會 
[補行紀念儀式之通告]  
　　滬南巿政廳爲通告事奉縣民政長照會以准縣議事會議決本地方紀念日期案一件自本年爲始概從陽曆規定十月二十二日爲上海地方紀念日永以爲例其應行紀念例式爲時急促由本民政長按照議决案事理酌量展期於十一月三日舉行除通行外相應抄錄議案及補行紀念儀式備文照會查照等因查補行紀念儀式一爲擇定地點開紀念會一爲各學校放假一天一爲官署曁各公團體停止辦公一天一爲公私各團體曁合境商民一律懸旗結彩以上除分别照行外爲此通告本巿政區域商民案知悉届陽曆十一月三號一律懸旗結彩以申紀念此佈 
[取銷五族少年保國會印信]  
　　民政長吳君批五族少年保國會會長陳其昌等呈云來呈具悉查結社集會之自由載在約法惟應以法律爲範圍該會會章以翊進少年發奮爲雄爲宗旨如於法律不相牴觸自可姑准備案第範圍以上海爲界限該會機關將來如推設他處仍應呈由各該處地方官廳核示以資遵守再查第四十九期江蘇公報奉江蘇都督通令内開光復以來地方人民及各項私立團體行文官廳程式離奇並多有自刊圖記鈐記等事殊不足以重政體應即釐訂辦法圖記非呈經各該地方官廳核准鈐記蜚經上級官廳頒發均不得擅自刊用其未經呈驗有案擅自刊用者概作無效等因通飭遵照在案茲閱來呈蓋有五族少年保國會總機關部之印篆文方式查與通令事理不符不能作爲有效應行取銷改刊圖記呈候備案其卽查照會章一紙存 
[追祭商業體操會會員]  
　　滬南商業體操會昨發通告謂本會陣亡會員張沛如烈士今届一年紀會定明日一時齊集陸家浜本會機關部同往徽寜會館靈前追祭畢復返上海商團公會内叅列俞張熊三烈士之追悼大會等語該會館思恭堂諸董事得悉之下亦即於昨日邀集各董提議張沛如烈士於去年攻克製造局時血戰陣亡爲國捐軀、 
實爲商界不可多得之才故今日亦須邀集徽寜同鄉專誠追祭以慰英魂 
[不忘死義軍人]  
　　福字營劉司令長查去年攻克製造局案内有軍人劉桂林湯金寳二人同時陣亡迄尙未奉核奬按照定章自應咨明原籍都督將劉楊二軍士列入忠祠照章致祭茲查劉桂林原籍安徽湯金寳原籍山東業已開明年歲及當時激戰陣亡情形呈報江蘇都督請示核辦 
[國貨維持會開會宣講]  
　　中華國貨維持會宣講部定於今晚八時假中旺弄錢江會館第十四次宣講會邀請商學工各界到會演講並備有女賓席想熱心愛國者届時必聯袂而往也 
[禁止商船夜行]  
　　滬軍第三旅李旅長以近來浦江盜案迭出曾飭水師三營自女兒涇起由閘港經龍華至上海一帶浦江認眞梭巡在案茲悉水師第四營楊松林君第五營吳錦標君第八營王葆臣君均已遵令各率砲艇分叚巡緝遇有夜行商船概令禁止不准往來免蹈危險 
[路礦學校開會預誌]  
　　南洋路礦學校定於陽曆十月二十八日下午三句半鐘在懷恩堂（北四川路近　子場）舉行正式成立禮邀請各實業家到會演說想届時必有一番熱閙也 
[王管帶訓練水師]  
　　滬防水師第八營管帶王葆臣自奉李旅長改編營制之後業巳命令各軍士除每日照章操演外羹令所部三隊隊官每日督兵練習打靶每星期六日督令各排長各　砲艇在浦江會操演習水陣定本星期一日爲始一體遵辦 
[預防浮報埋葬費]  
　　江蘇程都督昨日訓令滬防福字營劉司令長文云官兵病故查照給與令發給埋葬費銀歷經照辦在案惟各該軍隊患病官兵或留營醫治或送院診察均由各承診官醫具有診斷存案備查嗣後遇有官兵病故人等除因戰事傷亡及卒然病斃外應飭該承診軍醫官長於一二日内叙明病症及診治情形原　藥方具結呈送各上級官府備查如無此項切結除埋葬費停止發給外仍當切實查究所有該軍嗣後如有官兵病故者准予每名發給埋葬費洋二十元惟須將原服藥方及該承診軍醫出結送查令仰該司令長遵照辦理 
[弁兵撞見逃犯]  
　　福字營二連弁兵前日在街查巡見有王阿二手帶鐵銬在途奔跑當即追獲詢係城内西區逸犯遂卽解營昨由劉司令長備文移送警務所預審核辦 
[隨意涕吐之惡習]  
　　公共公廨會訊案件向不禁止旁聽詎有下流社會中人不知公德任意涕吐昨爲英領事康君所見隨卽商之關讞員當堂傳諭站堂各巡捕自卽日爲始如再有案内人証及觀審之人在堂涕吐一律禁阻如違請示懲治 
[謝劵]  
　　中國社會黨定於十一月一號午後一時假座三馬路中華大戲園開紀念會請人演說並有該黨男女黨員音樂跳舞及活人　等各種遊戲又該黨開明社編演縛虎記新劇昨承贈劵一紙書此諸謝 
瑣聞 
[城内]  
　　地方審判廳民庭批示○陳何氏抗告狀批狀悉此案前據陳毓才呈請再審業經照准茲據該氏具呈抗告前來　　呈詞尙有理由自應依照民事訴訟律第三百九十六條第一項辦理仰候另下决定并送逹相對人知照可也 
地方檢察廳批示○余聚水訴李陸氏等紏衆毆母攫物請起訴　批狀悉此案前經預審李氏旣未承認毆傷爾母亦米到案質訊何能憑爾一面之詞卽予提起公訴至所稱失物一節早經本廳偵查並不實在爾於預審時又不能提出証人証　顯見所訴不實今閱來狀仍稱被攫衣料計洋一百七十餘元究竟何人所攫何人目覩爾能指出否如不能指出則是有章誣告法律具在斷不能爲爾寛也 
一面之詞○唐雲芝與妻張氏至地方檢察廳控被妻弟張鑑本千涉家務紏衆行兇並　毁什物等情當經該廳派員驗明唐夫婦眉背手足等處受傷屬實遂起訴同級審判廳飭傳張鑑本到案於昨日午後審訊原告並不到案張訴稱年四十五歲向爲洋行生意胞姊嫁與唐雲芝爲室己有多年此次唐家析産邀請親族公議嗣因分派不公爲他人唆使行兇將唐毆打確有其事惟與我實無干涉推事曰據爾供訴並不動手可知行兇者必另有其人爾如能將行兇人指提到案卽可脫累張堅稱不知推事以原告不到一面之詞難以憑信判張交保候傳唐夫婦及族長唐濟宜等到案再行開庭辯論 
拆梢逞兇○販賣私鹽之朱金寳楊洪勝羅聯科等各挑私鹽數包經過南巿高昌廟地方忽有王崇海上前攔住索詐不遂扭住兇毆並將王拉入該處附近空屋内吊打事爲巡警偵悉前往拘送高昌廟警局請爲訊辦昨經錢區員備函將一干人証移送警務所轉解地方檢察廳訊究 
分贜爭執○江北人楊福桂拉車度日前在西門外方浜橋停車處見小谷仔車上有坐客遺下之皮夾一只擬與小谷仔王六仔郜四等檢點匀分嗣因分贜不匀彼此爭執當被警務所賠探李玉廷查悉將楊拘解警務所餘卽逃散當經提案詰問據楊供稱小谷仔車上有坐客所遣之皮夾一只由我將皮夾内大洋四元鈔票五元小洋十一角取出分給小谷仔洋一元三角王六仔洋一元郜四洋三元五角我自得洋三元十二角伊等因分贓不匀以致爭執是實當即移送第一初級檢察廳預審屬實起訴同級審判廳審訊楊供認前情不諱判楊罰洋二十元在逃之小谷仔等三人俟拘獲到案再行核辦 
[南巿]  
　　姦拐女子○崇明女子瞿年郎被王陳氏勾引來滬同住來安客棧内被其姘夫張少青調戲成姦後即遷至瀛賓旅館又圖販賣被共親串施殷氏施吳氏得悉前往理論張卽逸去遂報知巡士將陳氏與女帶往東區移送警務所預　擬究 
小孩可疑○揚州女子高阿四年十一歲前晚同其七歲幼弟高小馬在福美里以十元鈔票購取　票欲乘德興輪船回至漢口伊母處巡士見共形跡可疑帶　東區詰問　有胞姊現住自來水廠旁邊父母均在漢口慶安里妓院爲傭因輪船上茶房向俱認識故由胞姊送去半途即回當飭一併暫留候查明再核 
[閘北]  
　　蟻媒宜懲○葉喬成將其妻邱氏私釘脚鐐　錮房内被閘北偵探隊查悉將葉與邱氏並幫兇之張阿毛（即小順子）一併拘解警務公所請究在案前日午後經凌司法科提訊邱氏供稱蟻媒張阿毛誣指婦人犯奸勸令丈夫將氏價賣己經議定身價洋一百六十元婦人不從張即慫恿丈夫用鐐將我标錮以防脫逃百般威嚇謂如果不從定必置之死地幸遇救得生訊之葉俯首求恩張供詞狡賴凌君一再研詰始供脚鐐向陶阿根鐵匠店内定製並據陶供張來定時稱係當差之人以故允爲代製凌君以張設心狠毒實屬不法着還押聽候嚴辦葉姑念爲張所愚且己知悔着具改過切結邱氏准予領回不准虐待陶阿根私造刑具有違警章着罰洋十元充公繳釋 
失於敎養○劣孩楊小三前日在閘北一區境内攫取繅絲女子趙金秀所領工洋六元七角被站崗巡士追獲解至警務公所經凌司法長提訊屬實判楊押候送往惠兒院留養習藝洋交趙女領回 
串拐小孩○張徐氏控曹老二等串拐伊子貴榮等情由三區解送警務所經凌司法長訊問一過判黎檢察廳訊辦 
男孩待認○前日有一身穿藍格子布夾　紅布棉褲白布鞋年約三四歲之男孩在卡德路啼哭由途人楊貴生帶入二區警局留候懸牌招領 
[公共租界]  
　　匿欵逃避○英商怡和洋行買辦祝蘭舫控式拉夫吳勤甫私收客帳銀四千八百餘兩逃匿蘇州業經公共公廨將吳逮案昨經孫襄讞會同英翰副領事研訊原告代表哈華托律師上堂請追訊之吳供認虧空銀三千兩有零堂上以吳不應私收逃匿着押西牢二年如能於限内繳銀准予隨時酌核 
誘拐小兒○虹口束有恒路一千九百九十六號住户周張氏誘拐女孩三口男孩一口被美捕房查悉前日派探將張氏與各孩以及粤婦梁林喜（即王大姑）又同居之金有根吳陳氏王徐氏等一併查獲昨解公堂經中西官研訊明晰以男孩阿再係王徐氏之子准低領回大才阿友林桂三女孩併送濟良所留養周張氏押女所二年梁婦係屬過犯着押九月金押三月吳陳氏王徐氏無干省釋 
是否受愚○法租界洋涇浜永井洋行控華英州錢其豐僞造元甡莊計銀六百銀兩之票騙取呢帽十六打前日經法包探將二人查獲捕頭以原告係是日商應由公共會審公堂訊斷昨將二人併解公廨先由法包探禀明查獲情形訊據錢供此票係由在逃之王慶祥　來實不知僞乞鑒中西官以華等是否受人愚弄判均交保候補提人証到案再訊 
是虚是實○山東人朱阿方與妻楊氏帶女月蘭又天津李寳和帶領姪女李大生均至日清公司購買船票欲回原籍山捕查見以其形跡可疑一併拘解公堂訊判兩女留廨朱夫婦與李均交保候查在案昨經　讞員會同英康副領事復訊並無拐賣情事判將兩女分别給領當堂開釋至稱所買船票業巳遺失候派捕至日清公司查明如果船票已購准在公堂罰欵項下撥給洋四十二元以償損失 
仍須遷讓○勝業公司控朱鶴卿俞阿根賣地不遷墳墓一案昨經公堂傳訊據朱等供稱此項祖墳並未出售實因遺失方單致被盜賣乞鑒中西官以被告所供並無証據着速遷讓遷費自向原告情商 
追償借欵○華洋人壽公司控辛少勤抵單不贖昨經公堂傳　原告代表愛理司律師上堂請追訊之辛供求寛限料理判辛交人銀並保限二月將本利銀三千餘兩繳案　干未便 
不理抵欵○英商新瑞和洋行控費世珍抵地不贖昨由捕房將費傳至公堂諭令交保候訂期會訊 
各執一詞○紹興人夏承源前代水木作頭吳錦記担保結欠共木行主沈錦鴻木料價銀二千餘兩久延不理被沈控奉公廨於前晚傳訊原告由德雷司律師代表請追訊之被告供不承認並延梅吉言律師到堂辯　王襄讞以兩造供詞各執判交原保候補傳吳錦記到案再訊 
顯見情虚○王周氏因夫故無嗣繼立夫弟王松喬之子爲後詎有氏之遠房夫兄王企書以王松喬係由伊父螟蛉爲子並非王氏嫡派未便承繼投控公廨於前晚傳訊原告並不到案被告將伊父遺囑呈請察核並延梅吉言律師到堂代辯復經同族王少春投案證明王松喬並非異姓螟蛉且繼立一事與原告無涉孫襄讞以原告殊屬多事今復臨訊不到顯見所控不實判將案案註銷 
毫無証　○楊芹齋控秦德桂不還借洋一百元前晚由廨傳訊原告投案示追訊之被告供不承認並稱借據係原告揑立孫襄讞以原告所控並無確實証據判將案註銷 
逞兇受罰○雲南路二百八十一號成衣店主蔡式昌與妻潘氏控被同業姚子香姚子洪紏同陶仁和金其發等將伊毆傷由廨判讼姚等存洋保出候訊在案昨日復訊姚延律師穆安素上堂辯護良久中西官以原告受傷屬實判姚子香罰洋十五元無洋改押兩禮拜姚子洪罰洋十元無洋改押十天陶金各罰洋五元無洋改押五天以儆 
一女兩嫁○吳根生控妻父王鶴亭將其妻王氏（即阿福）串同蟻媒吳金奎李仁泉改嫁於松江路洋鐵店主楊阿喜爲室由探沈阿岳將各人一併拘解公堂押候查辦在案昨經中西官復訊以王不應一女兩嫁判押西牢半年兩媒合還原告茶禮洋五十四元無洋各改押一月王女交本夫領回完案 
何嘗開店○理髮匠吳鐘明誘拐無錫女子陳秀英至法界小客棧内圖奸不成在途爭執由捕一併拘解公堂判陳女送錫金公所安插吳因供在唐家弄開設理髮店押候澈查在案昨經中西官復訊因據捕房查復吳並不開店顯係說謊着押兩月以儆註銷竊案○義商同協祥絲廠控胡壽甫竊取値洋二千元之白絲由廨判胡押候照會義領蒞廨會訊在案昨日復訊中西官因原告己自請銷案判胡開釋 
乘車跌傷○葉心鶴昨搭廿八號電車　百老匯路下車跌傷手臂由捕送入同仁醫院醫治 
毆傷車夫○嘉興路宰猪公司經理陸翹和之包車夫袁林高昨日不知何故被該公司工人沈裕山張桂咸紏衆毆傷當報捕房捕頭准予查明究辦 
老嫗被疑○某姓老嫗昨帶孫兒孫女三口由鎭江搭輪來滬上岸時被捕查見疑爲拐帶拘入捕房經捕頭詢明省繹 
幸無大礙○李阿堂昨至西華得路二百九十九號　肉莊買肉被店夥杭阿發所持之斧悮傷手腕致相衝突由捕併送捕房捕頭驗明無碍分加斥退 
幸未受欺○密勒路德泰當舖昨有陳如高　僞金飾向質當經察破嗚捕拘入捕房請爲查辦 
[法租界]  
　　奬勵探目○捕房麥總巡因包探頭目黄金榮接連查悉新租界趙阿二之無頭命案及私鑄龍洋案並在鎭安輪船上拿獲大幫拐逃辦事勤能例應奬賞胡於昨日給銀一百兩以酬其勞設收不良○葉福祥乘某輪船來申途中與同船婦人劉潘氏假意殷勤迨抵埠後與之雇車代裝行李詎至中途忽將各物車逃氏即報告捕房由探將葉緝獲並在何銀山處吊到原贓一併 
送捕解廨經中西官提訊屬實判葉何各押三月贓令原告自赴捕房具領 
藝徒說謊○松江工藝所學徒楊順根張世興孟德興江金生李順德來滬遊玩不認歸途由捕送廨留候查詢在案茲籺各孩實在龍華孤兒院習藝前供各節係是　禀昨由孤兒院司員張康君投案聲明並請給領聶讞員准即帶案併交該司員帶回 
拖泥帶水○積竊陳裕實同黨張春寳各藏鐵器在西新橋圖竊包探上前拘捕陳等始則拒捕繼即跳入河内竄往英界後由英界巡捕拘獲一併送回法廨經聶讞員訊叨判陳押一年張押六個月 
[時評三]  
　　欲社會人格之高尙必自養成公共道德心及遵守法律之習慣始欲養成公共道德心及遵守法律之習慣必自處處留意步步謹 
愼不稍踰軼個人之範圍妨礙他人之自由始而某會長則曰唾痰細故譁閙小事此亦可怪之事也 
來件 
[程雪樓覆張國淦書（續）]  
　　（二）吾人之無學問無經驗此不當諱者也惟其無也一面本其所僅有者爲主張一面必澈底研究以求其是於此有萬不可懷者成心是也吾今日有所發表吾更有所研究明日有所得適以証明今日之非吾從而改焉不當有媿色也吾於此有所發表他人於彼亦有所發表他人之所見適以証明吾見之非吾從而改焉亦不必有媿色何也吾國今日固未有一人負有資格可爲最後之一言者進步云者變遷之謂也吾國政治之進步即在此自由研究互換智識之中苟以慙恧而緘默焉以剛恢而自護焉以畏失敗而不敢主張焉吾人之政治思想與共能力決難望其發逹、 
此吾人敢斷言也而爲黨者有黨綱爲黨人所必遵號曰綱則其質絶凝不容輕易否則將失其所以爲黨爲黨復有黨信爲黨人所必守號曰信則其性絶嚴不可輕犯否則失其所以爲黨黨旣發生而智能發育之彈性必致大失此在民智素高之國固自無防而且可在他方面收絶大之效力而於智識幼稚如吾國者則黨派實不應發生太早由此點轏之吾國至少非有五年或十年之預備不可言黨也 
凡茲所言乃假定國人作黨尙能準正當之程叙而行至黨德之不高黨智之不贍舉不在吾想像之内苟益此者則樹黨更爲可危矣平居深念頗復憂慮而黨勢己成斷非區區之愚所能轉旋不得己而思其次前乃有政見商摧會之組織此其意蓋有兩端一調和各黨之意見一就各黨之政見互相商摧立論務準以國家繩於眞理冀於各黨對峙之中收無黨討議之效而以與者星散一會之後難以賡續然精衞之心不忘塡海將復以此意與海内同志剴切陳之務使吾國僅有之聰明才力如穆勒之言集於一棧而後平情準理舉國中一切重要問題澈底研究而討論之徐圖實行此雖不能不有一團體以爲主幹而决不號之曰黨與會之人雖不嫌掛名黨籍而在會中則决不認其黨人資格鄙意此種結集爲民國政治必不可少之物與諸公所發起之第三黨以左右他黨者當可並行不悖此意左右如以爲然請即共同發起斯會貴黨中所告各團體夙爲討論時政之中堅登高一呼應者尤衆德全執鞭其後與有榮施承示民主黨提挈賤名一委鄙意視今日各政黨有如俱樂部卽依違其間亦無所不可惟經營一獨立之政見商榷會不標　名乃私衷絶嚮往之事吾輩共以救國爲懷携手之道不妨多端左右以爲何如至貴同人辱與之意感荷已無盡矣商榷會如何組織之法稍遲當更陳之或由友人來京面述不贅 
來函 
[民生國計會函]  
　　報載維持女工生計一節内有江陰布廠多數閉歇一語似覺傳聞失實敝會諸君於前日親赴該處查得光復以來仍有二十餘家所閉歇者僅三四家而已惟該處地廣人多以致女工難謀生計者仍復不少是以邀集該地熱心志士問辦華大布　以資挽回利權而維女界生計爲此函請聲明以昭核實 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[便宜先生傳] [  熱廬]  
　　先生中國之南省人自幼好佔便宜與鄰兒玩耍口角伶俐出言必求勝不少屈滑稽之談往往令人心折即長者亦無如何俗所謂討便宜者非先生莫屬先生文思殊滯而富於資自獲衿後自知學無專長不惜巨金購巨籍以資涉獵會選拔期先生交納有文名者同入塲廣携洋板書籍分任試藝復恐巳之不佔便宜納數千金於閱卷處及榜發居然拔乎其萃矣人或質予以便宜先生之理由謂納巨萬金錢祗求得一拔貢果何爲者予曰先生之志非便宜不行當時南省一舉人値三萬金即予三萬金未必穩得不如就一拔貢而出産之餘利固不乏也先生選拔後朝考二等簽分南省南省固先生鄰居地是第一著便宜义多方運動署某縣授某直隷州而此缺固南省各州中之鼎鼎有名者先生笑曰是眞便宜到任以後剗削地皮絲毫不漏三年任滿復運動聯任又歷三年凡在此六年中便宜行事正不可以僂指計而先生之私囊巳充牣有餘今日交匯豐若干明日存道勝若干何止數十萬金先生至此可謂佔盡便宜矣不意民軍起義南省次第光復先生不得己挾貲返滬賃居於某路某里日約四五同志作麻雀戲卜晝卜夜毫無惓態蓋此中亦有便宜行事及討便宜佔便宜之計畫也一日同志以雀戰費時改而作牌九之消遣先生坐莊家之右手俗曰上門數擲以後輸贏不計忽而出一環頭俗所謂活門者先生先壓二十元及兩色落地各自見點先生所持之兩牌爲一和牌配一個長三先生至此在檯上用力一拍幾有石破天驚之概同局者心爲之慄羣視先生之顔色先生乃大放厥聲曰便宜便宜詢以故先生曰此一記牌九我本應壓一千元今壓二元被吃豈非大大便宜於是便宜先生之名以傳 
[讀紅人歎未盡] [  亞東恨物]  
　　何來妖李領羣陰堅透毛遂董事心一曲迷陽春有　萬金子弟變千金 
高談闊論亂吹牛難洗胸無疑墨　樂煞共和消等級好敎米儈覔封侯 
　課紛爭女校先唱歌　　兩能兼朝朝傅粉薰香去若個嬌娃動服　 
熱心宜講矢殷勤舌本蓮花　軼群獨措名言與至理綠何不使令妻聞 
海外奇談 
[棄妻原因之奇别] [  兩]  
　　美國紐約有一婦人名愛山兒控其夫里盎無故棄家業經親　尋獲請官判斷且謂結婚多年已生一子自　善於烹調克盡婦職里盎不應棄余别居里盎則謂吾妻固勤敏惟共室中　具充塞幾無下足地予之足經常被觸傷余家祗須一臥室而余妻所陳設之臥室有五床二具已足而吾妻需用二人可臥之榻五搖椅三四具巳足而吾妻需用搖椅十八寫字檯一具巳足而吾妻需用寫字檯七一星期問逐日更用之余勸之減少不聽不得己在外賃居一室清潔寛暢室中置一榻二椅一面檯一食檯一寫字檯此外更無仙物余處其中覺甚適也愛山兒大譁謂我非五床七桌十八椅不足用裁判官奇之乃派人至其家調查焉 
[柏靈最高之屋] [  頌斌譯]  
　　柏靈工部局近集巨欵逮築高屋一座計其最高之屋頂距離其地約有九百八十九尺此屋本爲繪圖學生及各種工程司所居住頃共屋甫竣工各處人民多來參觀以爲柏靈地方之最高屋也 
自由談話會 
　　黎程二都督之冋不同黎公首倡義舉程公接踵反正皆民國之大偉人勲業無獨有偶則同 
黎以協　爲都督程以巡撫爲都督在前清爲文武異途民國自無不同 
黎公長於軍事越政治綽然也程公長於政治握軍符裕如也經驗微有不同而二公爲民國造福則同二公能兼文武亦無不同黎公夫人能至紅十字會慰勞程公夫人能脫　珥以　軍餉我民早已異口同稱二公之治家有道正復相同 
黎公誅張方程公誅二蒯情形與手續不　而唯一爲民國造福可謂大同 
黎公大動位與孫先生比肩程公勲一位與黄先生同列黎爲上將程亦爲上將同舟共濟斯又可謂同德同心[  熱廬]  
中國人總除不了名利思想試向前途看看又安　如此 
意氣用事足見無道德心試問意氣用事能否　於不敗之地爲了一身利祿却把以前的抱負通通棄去眞是没志氣的人口是心非之人太多社會無眞起色吾爲之三嘆 
爲黨派而存私鎼者個人之奴隷也故眞正黨人只認公理不作少數人之走狗 
自以爲得計者却是失計天下人豈盡愚乎故欺詐者不可久以吾全國愛國同胞對於某某國之違背公法竟不思以全力抵制之我眞不解 
以前被壓制慣了一旦無拘無呸反要妄行妄動起來嗚呼自由平等豈是没程度人享的嗎[  病夫]  
執币并優伶之樂器譜桑問濮上之　聲榜其門曰　師吾不知其所抱者爲何琴爲三條絃之焦尾歟抑長柄蛇皮之綠綺歟其所彈者爲漪蘭之操歟抑薰風之奏歟以倚門賣笑之賤骨營皮肉生涯之穢對榜其門曰書寓吾不知其所讀者爲　書爲　秦古籍歟抑歐美新書歟以爛　屠狗之無　　其　曰偉人足見新民國人材之盛以淫悍無恥之潑婦崇其號曰女士方知新世界才女之多明明　弄夤綠美其名曰運　明明結　營　美共名曰團體君子知國家之淪亡必由於人心之先死也 
自由自由之聲日聒於耳鼓萬檢踰　曰行　自由邪說惑世煽動亂機曰言　自由凌骈父兄悔慢　長曰家庭自由敲詐民財　肥而　曰取予自由　穴踰墻私相愛悅曰婚姻自由藉公報　草菅人命曰生殺自由嗚呼中國　一自由之極樂世界也夫自由之精義自由之眞　吾固聞命久矣自由之歌吾聽之稔自由之花吾觀之熟然吾有一言敬訽四萬萬之自由君子今滿蒙　將非我有矣五色之旗行將减爲兩色矣八國財政團制我之死命外人驅逐我華僑如犬羊此爲何等自山耶吾實不敏願全國醉心自由之男女君子有以啓子[  息影廬]  
戲評[  玄郎]  
　　九陣風之金山寺此劇本崑班中之燒香水鬥故劇中武旦所唱仍用崑腔然他伶多以素非所長含糊出之前晚九　風唱崑曲　雖未　　正而字眼清綻做工合度身段尤嬌軟玲瓏逼眞崑派求之今日武旦中直是鳳毛麟角後與閻嵐亭侯春蘭孫振聲等打出手五花入門美不勝收妙在出於敏捷緊湊令人目不暇給且屢屢故作驚人之筆以賣弄奇技演至一時之久並不見有半點鬆懈處非學有專長曷克臻此宜座客之采聲時起極表歡迎也該伶面目身材武藝唱工無一不佳其中國第一武日歟中間又插俞振廷遲月亭飛义一塲亦得機得勢無懈可擊更覺熱閙俞振廷之戰　亭振廷體壯力大演戲專尙很潑一道故演金錢豹混元盒等劇最爲出色當行無人可及演此劇去長勝將軍趙子龍亦甚合式蓋此劇劉備爲陸遜困於火中命在垂危急待援救故去子龍之武生越潑越好愈很愈合振廷在火光中忽没忽現如亞夫將軍從天而下一往直前奮不顧身槍尖到處當者披靡的是虎將身分戲情隹絶聞振廷定於二十六日輟演回京滬上又少一燕趙健兒之好身手矣 
 [L小說 
[諷世小說夢游蟻窟] [  了青]  
　　有熱心生者新世界人物也欲以熱心二字歆動世人由種種義務生出種種權利俾達其完全無缺之目的一日偶　槐陰秋風過處葉簌簌落不禁打了個冷顫乃歎人生在世轉瞬凋零急宜乘此時光幹出一番事業方不負我平生正思想間忽見槐根闕處露一絶大穴口中有無數蟻陣振旅而出或紅或白或黄或黑五色分明隊伍不亂熱心生心中奇異便俯伏在　口一望見其中别有天地山川城郭無異人世不覺探身入去約行里許見迎面一座土山正是峯迴路轉之處壁上嵌一亘鏡作三角形遠遠看去似非人力所製造乃舊鏡上碎下的玻片熱心生天性好奇必欲一觀其安竟漸走漸近忽覩巳形則巳化身爲蟻乃大驚道原來我的神魂己出軀壳刻下雖屬秋令天氣尙不甚凉萬一稍有逗遛七尺皮囊一經腐爛則我將安返急欲回出穴口忽轉念道旣巳到此何不深入其境正如西洋探險家游歷環球也可廣些聞見乃繞出土山决意前進第見層樓高聳雉堞參差城外壁壘森嚴前後顧盼魚骨暇壳蠅頭蚊睫之屬堆積如山頗有兵精粮足氣象行過釣橋見城　上勒着由義門三個大字熱心生詫異道何以螞蟻也解通文忽又自悟道記得勸善書中曾有救蟻中狀元一段故事是蟻能識字自古己然原無足怪且行且想不覺進了甕城見街道兩旁商肆林立熙來攘往之輩摩肩促膝擁擠萬分熱心生己累得滿身臭汗走到三义路口便揀着人煙清靜的道途向左轉了一灣覺得店舖漸少所有房屋大半是住宅式樣約摸一箭多遠見一家門首横着個金漆輝煌的大匾上刻蟻員第三字都在門框上另挂一牌也標着五個字是圖名黨錢宅斷斷續續連過了十餘家都是彷彿的裝飾却也有寫着公和黨的也有單寫某宅二字的其中以權李兩家門第最爲闊綽熱心生一頭觀看一頭艷羡忽前面又露出一所高大門牆有兩名蟻兵荷槍對立外貌極其嚴肅熱心生因天色己晚上前舉一舉手意欲問問路徑覓一旅館那蟻兵嘰嘰咕咕說了許多話却一句也不懂只見他號衣上縫着一行字隱隱約約是蟻長府衞兵熱心生忖度道想不到這蟻長倒有如許勢派但不知是蟻國之長還是蟻會之長據適纔所見的蟻員二字估量起來大約倒是個立憲國（未完） 
文字因緣 
[寄贈某校書] [  楚狂]  
　　色相天然入畫宜最移情處夢回時我生每作游僊想身到蓬萊却不知 
似多情又似無情　我心頭　慮并本欲尋歡偏惹恨旁人笑道可憐生 
無端驚散野　鴦飛向蘆花深處藏惆悵瓜山　無際夢魂猶是訴離腸 
[偶過浙江路見有署其門曰息影盧者感而賦此] [  息影廬]  
蓬廬息影怕知名捧璧何曾是馬　寄語詞壇休　認天涯寒食　韓　 
 
 
 

Page 11

 
 
   
 
 

Page 12

 
 
   
 
