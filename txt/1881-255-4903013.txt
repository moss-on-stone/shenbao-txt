# 1881 - 255 - 4903013

 

Page 1

 
 
[書勒中丞奏官員失察丁役滋事釀命請飭酌攺處分摺後]  
　　過猶不及天下事大抵然也近時之言事者往往以爲立法太寬而奸人因得以漏網必使綱羅周密而後庶幾無偉免之罪此說亦不爲無理然但知其一不知其二也子咱見失牛者面爲之求而獲焉酬之以束帛子路受之孔子以爲然再有見失牛者亦爲之求而獲焉酬之以束帛再有不受孔子以爲非葢自是無爲人求牛者矣在淺人觀之受者似乎貪不受者似乎廉而抑知聖人言之則其思慮有遠焉者雖乎卽可喻大也論近來之爲官者類多縱容丁役滋生事端其最不肖者方且與丁役等通同一氣藉爲耳目牙爪以爲招搖羅致之地若而人者爲王法所不容爲人情所共惡又豈容曲爲寬恕然其中亦有丁役等狐假虎威而本官竟懵然不知論抑憒憒如此卽予以嚴譴亦不爲過定例所載豈曰過嚴惟恐近來人心狡詐獘竇嚴生因恐罹失察之咎而轉深掩護之機於是丁役雖有滋事釀命等事本官轉爲之多方彌縫不肯檢舉卽時懲辦而丁役等反灼見本官之意益復肆無忌憚如是而民間之受害愈無所控告而法令雖嚴徒成虛設亦何益哉中丞洞悉其故因爲此奏此正大臣之遠慮亦謀國之深心也國家任用臣下臣下不能無僕隸與臺以供臂指之用其在家者爲家丁其在官者爲衙役自有丁役之後弊端卽由此而生家丁浸潤於主人之側衙役招搖於鄉村之間連絡一氣而官員輕信家丁家丁復藉手衙役衙役有不能逕達之情家丁爲之通之家丁有不能自爲之事衙役爲之助之遂致官同傀儡一任丁役之提掇播弄而毫無知覺雖有清廉自矢之官苦於無才駕馭而若輩又線索在手變化從心小民深遭其害而不敢赴愬－聽其寢皮食肉而猶慮投鼠之忌器其患將伊於胡底乎夫仕途中人孰不欲博美名孰不欲避重譴茍予以自新之路開一自首免罪之門則或者失察於前尚肯檢舉於後否則因定例太嚴不敢舉發上不相蒙其弊有不用勝言者矣或曰此例一開恐仍不免有弊設或本官與丁役等通同作弊苞苴賄賂無所不爲及至旣滿所欲而始諉罪於丁役以爲取巧免罪之計又將奈何然此不必慮也倘本宮旣與丁役爲聯手則必倚之爲腹心孰肯自壞其股肱卽使老奸巨猾或不顧殘忍之名而敢於爲此丁役又豈肯順受者勢必和盤托出官月卸罪於丁役丁役亦不難牵率夫本官此必然之勢古人之爲治必使之上下相制而不使之上下相蒙正此意也今定例地方官於衙役家丁因事釀命失察處分均應降調卽自行訪拿究辦亦不得藉詞邀免嚴懲積蠹尤難曲宥昏庸律意雖甚鄭重無如人必不古反因曲而甚其掩飾之方則是定例之嚴轉足以杜其口而閉其氣何如稍予從寬俾該管官隨時樀發按律懲治不至自顧考威憚於發覺蒼輩轉得隱窺本官之志更張其城狐社鼠之威是則策之上者矣中丞摺中所謂處分愈嚴諱匿愈甚此言憫中隱微非以寬本官之過實以杜丁役之奸抉樀無雖卽作奸不易吾故曰中丞此奏正大臣之遠慮謀國之深心也邇來丁役之爲書者不一而足中巫之爲此言其亦有握要以圖者乎　　　　 
[閱兵迅速]  
　　○浙撫譚中丞以本年輪應簡閔浙江營伍奉　旨派辦於初八日啓節先涖嘉湖二府聞中丞特簡扈從自俻資斧嚴束隨丁書役等人不准收受餽送並飭知各屬概不辦差一切應酬至酒席亦無許致送隨到隨閱事畢卽行開船僚屬各員有不及見者聞有湖屬某令送灑席於舟次中丞命返之並面加訓斥焉自起馬至十四日清晨卽已返署人謂中丞去時已得台匪警報急於籌備浙東故如此其速其减從免差者一以清積弊爲心耳 
[台匪續聞]  
　　○前述台州土匪各情其七月初一日所刧之壓局聞係府城外臨屬之鄉鎭劫去捐銀不知其詳嗣於二十九日戕殺分防之邱二尹亦聞劫銀不少盖花埠聯接臨黃二境同治初年省憲以是缺虽係佐貳然海口要地實資坐鎭缺底瘠苦不敷公用特議割臨海三鄉黃岩四鄉之錢糧歸縣丞徵收彚縣批解藉平耗以資貼補故此番肇事上忙開徵已久徵存公署者不下數千均爲該匪劫去成太守計日抵境其如何相機行事未有所聞乃前日又傳太平縣竟之某厘局　復被劫然則該惡之勢亦甚匈匈矣省城於調發成太守貞字營之後則無動　然近日各城門關閉極早傳聞上年湖屬客民現又在孝豐縣境滋亂接連錢塘三墩鄉有此等匪徒結羣而來約數百人其人大抵合温而雜以游勇鄉人驚恐不安省中官憲已飭錢塘湯令前往查辦並嚴管勇數隊隨之以資彈壓有言此等人曾與某砲船上人爭鬥互有殺傷云 
[皖垣患旱]  
　　○皖垣自前七月初得雨後久患旱乾天復炎熱經官憲禁屠祈雨巳列前報閏月初三四日風勢甚狂微雨兩陣祗足灑塵自後北風飄發連日雲陰凉似深秋氣候而雨澤仍虛望前風息文日漸加熱無異伏天晚稻綿花等亟須甘雨若仍晴燥難以挽回米價每担本二千文光景今長至二千四五百文么黃荳本每担一洋三四角今長至一元九角有奇菜蔬等約長一倍民間時疫盛行首邑尹明府復出示禁屠十六嚴裕中丞率同屬負親詣能神祠城隍廟䖍誠祈禱而居民亦比戶懸掛紙旂各書祈雨字樣想中丞憂民心切閭　呼　情殷蒼蒼者諒有以慰之矣 
[索鑰朱差]  
　　○皖垣五城門管鑰昔由城守營都司執掌兵　後奉曾文正公攺章每城各委文武員弁一人掌司其事兼撥親兵書差稽查出入其經費歸善後局支給是局裁撤後該員弁等遂隸保甲局其北門弁差係城守文都司兼管緣文都司曾著戰功上憲格外優待另加是委近文都司因病出缺裕中丞委左營朱守俻代之朱任事後卽飭兵丁前赴五城委員處索取匙鎖謂此串向歸都司管理各員弁會議稟請保甲局憲裁奪局憲丁觀察諭謂現章極妥豈容再攺旋北門弁差奉撫憲另委他弁承當而令朱都司但署本缺按北門一差每月薪水津貼亦有錢三十千光景　弁荀照常從事尚難保久乃今忽作此舉宜失差之速也 
[賽會]  
　　○首述金陵城廂內外設有盂蘭盆會極其繁盛業已所費不貲刻因閏月內又人災較重好事者倡言盂蘭會足化銷災祈福今值閏七月有等無祀孤魂理應再受甘露因無人齋祭故爾爲祟以致災疾較多於 
 
 

Page 2

 
 
是聞者深以爲然按戶出捐醵資作會仍照前月每街再設－次先由水西門評事街一帶起各處輪值一宵一時舉國若狂聞風相效較前更覺繁盛云 
[公賀熱鬧]  
　　○鎭海前次被火之處幾如一片荒郊現由各業主陸續起造煥然一新公同集資於本月十六七八三畫夜報爲慶賀自大道頭起直至城內朝宗坊約有二三里之長上張五色幔帳兩旁懸燈當街搭戲臺招名班演劇者共有十餘處各舖絲竹之聲不絕於道大南門有彩牌樓燈光照耀如同白晝士女遊觀肩摩踵接其熱鬧倍勝於前月賽會云按該處輪煥重新由於火燬並非喜慶事乃不弔而反賀殊不可解也 
[戀奸亡命]  
　　○蘇城某姓子娶妻未及匝月常聞夜間有叩屝之聲某固家止兩口並無應門僮僕也聞聲哄妻啓門妻不敢往某欲披衣自　妻又止之某問其故妻不得已曰實告君曩予未嫁時曾與某乙有私令知子嫁欲續舊而不能也必起不良若不准備恐受其害由是俟諸天　仍聞剝啄某夫婦持械啓屝果見甲露刃相向執而縛之隨喚地保稟解長洲縣請辦云 
[石撞大門]  
　　○本月初八九等　漢鎭太平會館由該幫攅金作會演劇敬神少長咸集觥籌交錯誠盛舉也其頭門雇工看守以阻閑人入晚人巳稀少會首囑閉上大門以免疏虞熟悉者仍可由便門出入到八九點鐘戲正熱鬧門外勇丁無賴輩集至數十人之多恨其以閉門羹　　遂有十餘人將道旁所堆青石條每條重二三百觔長六七尺者用五六人舁之撞其大門呼喊一聲齊爲釋手石條落地碎成數截如此者撞碎數條而門墻堅固房屋深邃館中尚未知覺若輩又遷怒隔壁之怡和永廣貨疋頭號亦將石條撞其門甫動手時一聲響亮門幾欲裂墻將震倒該號慌張報知會首李君東坪李君啓門面行詰責而無賴勇丁之膽大者仍不退避反肆辱罵李君乃飭執人獲到四名餘卽－鬨而散當時詢其名姓將送二府署究辦衆始畏懼內有勇兩名經其同隊者前來懇情服禮得釋其餘一係銅作夥一係磁器店小東本欲送官請于次日枷示威臺前以儆效尤乃先有磁器店東人到館相懇而銅夥亦央其主人關說爰一併釋放云 
[挨門竊衣]  
　　○南晶東大街某裁縫鋪於日前清晨啓門有徒約十三四歲在櫃內低頭掃地鋪夥有未起者有巳出外者至鋪東則另有居室相隔一巷時正由家來鋪路遇一人身穿白長褂手攬衣包一個似是己鋪中物又恐恍惚不敢認定急至鋪察看見該徒灑掃已畢將扇爐熱水餘寂無人案啊則果少一衣包忙自追趕而巳去如黃鵠乃往報知巡局請查局員以未設馬快爲辭該東始懊喪面返聞復將控於捕廳云 
[拐孩又見]  
　　○寍波拐案層見疊出辦不勝辦兹聞因門內有某姓七歲一女孩偶出莊戲倏忽不見四路招尋杳無下落不意至次日有一人手携此孩在江北岸求售說明身價尚未立券適被巡捕撞見察似拐徒拘至捕房卽由捕頭押送鄞縣署　知秦邑尊作何懲辦聞是人年僅十六七云 
[溺斃異聞]  
　　○寍城南門內梅園橋阿港甚窄向無沉溺之事近於旬日間連斃二人傳來之說甚屬　誕據云係確實情形姑照錄之一爲三支弄　張姓婦忽患顛狂其夫與子更番守視日久不愈防範稍疎一夕更深人靜開門外有喚聲婦卽答應啓屝而出家人從睡夢中聞聲驚起見婦引查出外尋不見不知所之次早則屍浮該處水面矣一爲郡廟前某姓子年二十二歲早聘大廟前崔姓女爲室尚未婚某先知往女家母知之斥其無恥某默不發聲怏怏而出其母亦不在意逾時有人　某在梅園橋上躍身入河經眾撈起見頸項以及腎囊皆青紫色目雖緊閉幸氣尚未絕灌　得蘇扶之回家不意其仍不欲生傍晚又投水死旋見屍浮於月湖濱矣於是喧傳梅園橋旁時見一影似鬼非鬼似人非人人近卽隱水中人去又現察之卽三載前失足淹斃之騾子云途人因而畏避繞道以行四近居民深恐再祟議集貲建醮三日以祈平安云 
[出洋再理]  
　　○前日新北門內北香花橋左近有玉器行南京人成羣結隊口講指畫在途評理探得事緣馮某在某玉器店爲夥忽　貨物而逃物值數百金查無蹤跡雖有荐保總須尋到本人方可料理而馮某留下一信稱鄰近骨董店主劉某勾伊洋七十三元囑　保向劉收取云荐保正無可擺布見信卽至劉店收洋劉以素無交往不勝駭異據直回答而玉器舖謂馮旣留字决非無因執定要洋劉有口難分且本懦弱事不能了勢將成訟繼經同業人調處令劉暫出洋三十六元交玉器店待尋到馮某後質對如果有欠欵劉再找給設係虛誣當由薦保人將原洋理還兩造應允暫息其事云 
[勒限交人]  
　　○退貨轇輪一案法公堂巳據包探嚴頌眉將通順信局主張阿炳傳到昨晨翁太守臨捕房時詰以隆興土店主張見福藏匿何處王順俊如何通同作事張供通順局雖係我開但常不在店夥計之事實不知情至隆興店之賬見福則更難知其下落此事直待奉傳始悉翁太守謂王順俊究屬汝夥難以推卸限二日務須將張見福交案云 
[賭黨傷捕]  
　　○英租界石路松風閣茶舘後小弄內擺有木碗揚卽賭灘之一名也前日午後五點鐘時有一百三十二號華捕行到該處賭徒一齊驚散開賭者深責望風人不先關照望風人旣受埋怨竟追捕扭毆捕寡彼　勢不能敵雖有其黨托作閑人勸解捕已大受其窘且有被傷者訴之惠捕頭派捕四出緝拿僅獲其黨一人若輩殊目無法紀矣安可不嚴辦速驅哉 
[新店受驚]  
　　○石路四馬路口新開萬順泰京廣貨舖前夜十點鐘時舖中燈燭輝煌人以新店價廉購物者十分熱鬧忽樓上火油燈炸裂火光透山窗外幸途人見之呼喊當卽樸滅不致成災可謂幸矣然該舖及鄰右巳受驚不淺云 
[龜筮神奇]  
　　○會審公堂遇有志從良妓女被鴇勒阻而赴訴者莫不斷准救落花於籓溷出青蓮於火中德莫大焉乃邇來此等案件鮮有所聞豈妓女之盡甘賣笑卽亦龜鴇刖有神通耳盖龜鴇習見此事防察維周一有舉動便能知悉於是非爲移匿卽被販賣故十無一二到案現聞棋盤街長秀堂妓素卿久欲從良以身　　二其擇人不如長三之易遲之又久今甫得當意者復爲鴇母居奇不得巳爲控告之舉鴇母聞風卽圖販賣陳太守立准飭提詎料火籖雖速龜筮更靈差役去而空返其神通廣大如此宜乎烟花弱質束手如囚其抑鬱以生与摧折而死听之命而巳矣太守仁慈惻恆拯溺爲懷必將嚴查澈究不任若輩操轉移之權也公堂辦理情形冉行探錄 
[錄袁子鵬告災書]  
　　○閏七月初旬袁君子山來說及沙洲被風潮爲災正深焦灼通有顧如田彭菊亭戴理卿沈蓉軒諸君共集千元以爲倡委濤襄辦其事遂致書於曾君靜葉翥雲錢佑之諸公熟商會辦旋接覆函云及江陰之闌門沙常昭之東興盤籃等沙兩次風潮無圩不破淹斃多人死者已矣生者嗷嗷待哺慘不忍聞囑濤先往救急卽於二十四日携資前赴常昭等處查辦明知螳臂當車無濟於事然集資 
 
 

Page 3

 
 
善念可感　欽不得不爲諸君子布其先聲此次去筆總望互相勸慕源源接濟俾得拯救哀黎功德莫大伏思各省災荒衆善士共襄義舉如聞鄰近偏災更願解囊相助用特布告四方仁人君子大發慈悲助成一臂之力捐欵不拘多寡請匯寄蘇城中市街泰昶莊收下當掣收照卽可彚解賑局引領而望寢食難安　　子鵬袁濤拜啓 
[閱甲報新報因柬霧裏看花客高昌寒食生倉山舊主兼懷弢園老民]  
　　○莫輕一幅新聞紙中外情形備見之已似畦聲隨地奮還如電線普大馳綢繆陰雨持高議游戲神通附小詩最憶客星王遯窟嶺南相見定何時 
　　鈍榜狀元初稿 
[讀霧裏看花客高昌寒食生萬綠山民雨中飲朱蕊卿書樓卽席聯句之作棖觸閒情賦柬三君並示蕊卿]  
　　○疾風吹雨撼江城石路宵深獨客行恰趁美人妝欲卸最宜良友酒同傾高談定　蛟龍避侍句驚看珠玉橫今夜月明天氣好珠宮悵望一含情　二愛仙人 
[潤筆助賑]  
　　○雲部玉亭亭女史因聞江北水灾愿書扇四十件將筆資助賑其扇件由本埠寶善街錦潤堂扇鋪代收代交約半月取件俟數滿卽由錦潤堂將潤資彚送本埠電報局發賑潤格列後三十方雙行小楷實　五角二十四方三行小楷實洋七角十六方四行小楷實洋七角以上概書單欵另加寄費四十文筆資于取件時收 
[光緒七年閏七月十四日京報全錄]  
　　宮門抄○上諭三道錄前○發抄　旨五道○監督宗室奕　奏差滿回京徵收關視緣由摺○川督丁　奏特叅州縣摘頂勒催摺子○大臣長等　奏叅革驍騎校嚴訊懲辦摺○大臣恭　奏爲陳明立案片○閏七月十四日工部鴻臚寺廂白旗值日吏部引　見三十三名○吳廷芬謝授宗人府府丞　恩○召見軍機○皇上明日卯正二刻至　觀德殿行禮　○發抄　劉坤一等奏候補牧吳祟壽補邳州牧奉　旨吏部議奏欽此○又劉莊塲大使許之軫補桃源令奉　旨吏部議奏欽此○又試用道吳邦祺等期滿甄別奉　旨吏都知道欽此○又考試捐納勞績候補人員等第奉　旨吏鄑知道欽此○又千總章宗瀚升補皖南鎭標中軍守備奉　旨兵部議奏欽此　○○張家口監督奴才宗室奕杕跪　奏爲差滿回京關稅正額徵足無虧尚短收盈餘銀兩恭摺奏　聞仰祈　聖鑒事竊奴才荷蒙　天恩派管張家口稅務於光緒六年七月二十四日到任接前任監督忠廣代徵日期核算自光緒五年閏三月初二日起至六年三月初一日止代徵一年銀兩錢文又接據該監督忠廣另文移交自光緒六年三月初二日起至七月二十三日止代奴才代徵後任一百四十二日銀錢奴才除將另文移交代徵後任銀兩錢文循例歸入後任報銷外所有接據移交自光緒五年閏三月初二日起至六年三月初一日止計一年關期徵收正額盈餘銀倆及零星稅錢並動支核减曁提取代徵後任稅銀以及馬駝皮張變價銀兩各數目曾於光緒七年四月二十九日逐欵分晰其奏奉　旨該衙門知道欽此欽遵在案查奴才接據前任監督忠廣移交代徵後任自光緒六年三月初二日起至七月二十三日止計一百四十二日稅銀一萬七千四百一兩二錢五分制錢一干零二千七百五十文奴才自七月二十四日按期代徵起至光緒七年三月初一日止計二百十八日稅銀一萬八千一百七十二兩三錢五分三厘制錢二千一百六十一千二百文連前任移交統計一年共徵銀三萬五千五百七十三兩六錢三厘制錢三千一百六十三千九百五十文又自光緒七年三月初二日起至七月二十三日止奴才代後任代徵一百四十二日稅銀一萬七干四百五十六兩五錢五分制錢一千零三千八百文遵照例案一併移交新任監督英文接收彚入下任錢糧數內報銷查張家口一年例徵正額盈餘銀六萬五百六十一兩零今奴才等代徵一年正額盈餘銀三萬五千五百七十三兩六錢三厘制錢三千一百六十三千九百五十文抵銀二千一百九兩三錢二共銀三萬七千六百八十二兩九錢三厘內除正額錢二萬四兩八錢四分征足無虧外計征收盈餘錢並以錢抵銀共一萬七千六百七十八兩六分三厘核與額徵盈餘銀兩之數計短徵盈餘銀二萬二千八百七十八兩九分七厘查此項短徵撇餘銀兩前任監督忠廣在任一百四十二日應徵銀二萬三千八百八十七兩九錢五分該監督忠廣代徵稅銀並以錢抵銀共一萬八千六十九兩七錢五分計短徵盈餘銀五千八百十八兩二錢奴才短征盈餘銀一萬七千五十九兩八錢九分七厘伏查張家口稅務向以南茶並恰克　皮毛等貨爲出入兩大宗次則進口牲畜均係內地商賈往來興販是以從前稅課豐旺及到俄國通商後所有大宗茶貨俱由俄商自行販運悉皆照章免稅內地商賈漸多歇業是以每歲征額均屬短絀奴才自接任以來竭力督征設法招徠委兾得規復原額以期涓埃稍報無如俄商茶貨年復一年遞見增加華商貨物日微一日漸覺減少以致稅課寥寥至牲畜一項又因口外各處旱潦不均牧放失時馬駝牛羊進口無多稅課亦屬咸色是今歲情形核與上屇相等計奴才任內徵銀雖有多於前而爲數無幾難補萬一盈餘銀兩仍屬未能照額微足奴才萬分焦灼不勝悚惶實係事出有因非敢稽徵不力所有俄國販運大宗茶貨業經造册呈報戶部及總理各國事務衙門查核至奴才任內馬駝皮張變價銀四百三十兩四錢五分照例交廣儲司查收所有光緒五年閏三知初二日起至六年三月初一日止計一年徵收正　銀二萬四兩六錢六分盈餘銀一萬五千四百三十八兩九錢六分八厘四毫制錢三千一百人十千二百四十文前經奏明除將正額盈餘銀兩盡數動支並以錢抵銀外仍不敷開銷叉提取代徵後任稅銀一萬九百七十二兩九錢五厘八毫抵補其核減銀九十兩節省制錢一百七十三千五百六十五文易銀一百十五兩七錢一分三厘奴才親齋到京循例另文解交戶部查收所有奴才等一年關期報滿正額徵足無虧淮短收盈餘銀兩實係事出有因非　稽徵不力查張家口近年短徵盈餘銀兩均經部議减免四成　奏奉　諭旨允准在案玆奴才等所虧盈餘銀兩情形較之上届大致相同惟有仰懇天恩勅部核覆酌量奏請從寬減免成數其餘不敷銀兩著落遵限賠繳謹將關稅期滿緣由理合一併奏　聞爲此恭摺具奏伏乞　皇太后　皇上聖鑒謹奏奉　旨已錄○○太子少保頭品頂戴四川總督臣丁楨跪　奏爲州縣久解稅契雜稅銀兩延不解清請　旨摘頂勒催恭摺具奏仰祈　聖鑒事竊照州縣經徵稅契雜稅銀兩例應按牟全完不容和絲毫帝欠查光緒六年分各屬應解地丁稅契雜稅銀兩己據陸續解司完納惟有通江洪雅興文敘永等四廳縣欠解六年分稅契雜稅銀兩經臣督飭藩司節次勒摧迄今尚未批解實屬玩泄若不分別叅追何以儆玩愒而重賦稅據藩臬兩司詳叅前來相應請旨將現署通江縣仰縣恩堃摘去頂戴同前署洪雅縣已故知縣王金詔興文縣已故知縣常侗各家屬名下均勒限兩月嚴迫完解如能依限解清再行奏懇恩施倘逾限不解或解不足數卽從嚴叅辦至敘永廳額徵鹽雜稅銀六千四百七十六兩零除已解過銀六千八十兩零計前署同知李鳳翰及現署同知成學懋短徵銀三百九十 
 
 

Page 4

 
 
五兩零實因滇黔兩省肅清未久商販稀少所致與經徵不力有間現在嚴飭該同知設法賠繳另案辦理除咨部外理合悲摺具奏並將各廳縣欠解銀數及經徵官銜名謹繕清單恭呈　御覽伏乞　皇太后　皇上聖鑒訓示謹奏軍機大臣奉　旨着照所请该部知道单併發飲此　○○奴才長善奴才尚昌懋奴才鍾泰跪　奏爲拿获結交匪徒開塲窩賭之原品休致驍騎校咨任斥革銷除旗檔以便嚴加審訊按律懲辦恭摺　陳仰祈　聖鑒事光緒七年六月二十三日據鑲紅旗鑲藍旗漢軍協領高堂呈據兼管鑲藍旗漢軍佐領上海源等稟稱訪聞鑲藍旗休致驍騎校張榮升有在家經年累月開塲窩賭時有而生可疑人等出入情事當卽查訪屬實公同密稟當奉論派驍騎校正鴻　等帶同兵丁直赴其家立將張榮升拿獲起出賭具等件並將房屋暫行查封前來查休致驍騎校張榮升前當鑲紅旗驍騎校辦事任性行同無賴且時與不肖之徒往來膽大妄爲不一而足屢經查辦在案近年更復結交匪徒肆無忌憚甚至出入身懷手槍兇橫異常招集而生可疑人等在家經年累月開塲窩賭職等隨時留心查拿無如張榮升行蹤詭秘屢經嚴加管束不但堅不承認而且目無官長反出惡語　罵兼恃一時難獲實據未能據行懲辦尤爲狡詐妄行今幸設法拿獲起出賭具若不稟請盡法懲治不特有壞旗營人心風俗誠恐釀成大害關係匪細當經同將張榮升移交左司解交理事同知監禁起出賭具等件存司房屋暫行查封聽候札飭遵辦外理合具稟呈請查核將原品休致驍騎校張榮升咨部斥革銷除旗檔按律懲辦並請具奏以爲有玷官箴者戒等因前來奴才等查慶州省城旗民雜處良莠不齊一切賭風最盛非大有勢力無賴人不能窩賭更非招集匪類爲之羽翼則賭局亦不能久開奴才等每隨時　經嚴飭滿漢八旗官兵恪守旗規不許沾染惡習尚幸各旗遵循本分未至滋生事端而張榮升者本一無賴性素兇狡從前屢次作奸未得大加懲創今竟膽敢恃符在家經年累月開塲窩賭交結匪徒每日往來男女人等甚雜寡廉鮮恥肆行無忌以旗人而曾爲官論其罪　於平民爲法所雜貸據該管協佐領等將張榮升拿獲稟請究辦前家除咨明兵部將原品休致驍騎校張榮升斥革併銷除旗檔發交理事同知會同　局嚴行審辦外惟所犯情節較重理合照例據情奏明俾得嚴加審訊按律擬辦以儆官邪而杜效尤爲此恭摺具陳伏乞　皇太后　皇上聖鑒訓示謹　奏軍機大臣奉　旨知道了欽此　○○恭鏜片　再查烏魯木齊滿營承平時有官設水磨六處每處置磨二盤所得麵斤以供滿營弁兵食用下餘麩子除餧養馬匹外儘數變價作爲水磨人夫工銀及一切雜費此外如有餘利於年終交存公庫兵　後官水磨均巳毀壞近年商賈漸集經居兵漸次修理堪以適用奴才於六年間置買水磨一處計磨二盤用湘平銀二千二百兩復修磨樓倉房共五十二間交署協領富勒銘額署防御都成額妥爲經管作爲滿營公磨俟試一二年看其每年餘利若千歲修居干費用若干卽行酌定章程飭令永遠遵辦現在滿營弁兵無多水磨一處足敷公用除咨部立案外稱合附片陳明伏乞　聖鑒謹　奏軍機大臣奉　旨知道了欽此 
[蘇省撫轅抄]  
　　○閏七月二十二日修補道趙宗道辭行回籍修墓通判管清佐銷常州就醫假並稟知分蘇差委　知縣胡爾銘辭回滬並稟銷代辦松滬船木捕盜局差○二十三日知縣姚詩聲奉札委赴上海解餉差　按經孫毓蔡稟知本日到接辦閭門水關兼夏防保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
