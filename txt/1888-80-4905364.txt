# 1888 - 80 - 4905364

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭漂從事史舘復取累朝掌故列聖宏謨編繤成書箸爲續錄由是自天命迄道光九朝治績燦然大備恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫漶坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副價洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[硃批雍正上諭全書印成發兌告白] [  點石齋主人謹啓]  
　　　皇帝御極十三載手批章奏無閒宵旰天縱之明如日月天威之赫如電霆而極之屬精　治之心則本天心之仁愛一天道之載成庶物而巳　本齋知是書之有功世敎也從事於此書者數十人歳紀一周始獲告蕆其初每過一關必校兩次層層遞進校益嚴密及至書成復又通　遇有　入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申最書盡室清遠里新泰絲棧發兌至於紙張之潔白字跡之湛精　爲此書餘事有目共賞不　目也已此佈 
[好名論]  
　　司馬錯有言爭名者於朝爭利者於巿名與利相須也亦相妨名足以害利利足以害名是故好名之人能讓千乘之國苟非其人簞食豆羹見於色顧天下熙熙皆爲利來天下攘攘皆爲利往似利之害甚於名不知開闢以來英雄豪傑所爲顚倒于其中瘕結而不可解者不在好利而在好名名之爲害有什伯倍蓰於利者試以近事騐之明末東林樹幟閹禍兆興清濁分流無辜大辟至復社諸君子起往往放流斥逐潦倒終身乃遇愈窮而名愈高雖鼎鑊在前刀鋸在後皆有所不暇顧矣是以前明殉節者較盛於唐宋好高樹名義而不顧國家之急雖殺身成仁未可過非然推其隱皆好名二字有以中之也洎乎我朝龍興實事求是好名之風以漸而殺迄於今日泰西通商謀人家國者多以富强爲言然陽爲利而陰爲名好名之一念隱藏潛伏於胸膈間一旦觸發而不可制其流毒釀禍將有所不忍言者閒嘗思其故焉好名之風必有所自始其始也非縱之使然乃抑之使然也士君子束髮受書長而涉獵諸子百家以擴其識後博求當世之務以致其用亦可謂佼佼者矣乃姓氏不登薦剡之書行誼不聞采訪之使至於抑塞磊落窮無復之遂有潰敗决裂不可收拾者落苐之黃巢可以作亂投荒之張元可以反噬夫豈其本心哉所謂大丈夫不能流芳百世亦當遺臭萬年其萬不得已之苦衷有不必求諒於天下後世者矣昔張汶祥剌馬制軍刑官訊何讐張曰無讐也無讐何以行剌張曰一介小民能剌兩江總督千秋萬古留名矣是以剌之斯言也出諸兇慝之口載諸書吏之筆爲儒者所不屑道然吾恐天下後世不得志於時者聞之將爲之痛淚一傾食格格而不下咽也嗚呼所謂英雄豪傑之士不知幾經磨琢幾經鍛鍊其幸而藉治中别駕之任以展其驥足雖至苦其心志戕其肢體而不之悔其不幸而時運不齊命途多舛求所以表見於世而世不我知且不我用又不甘泯没終身老死牖下其不至潰敗决裂不可收拾也幾希哉顧三代以上患好名三代以下患不好名好名之害肇於一身一家流及於天下後世然知人論世者不得謂名之不當好而文致以好名之罪使在上者假之以名束縛之馳驟之俾出其胸中所有以措施當世之務而天下後世皆蒙其福安見名之爲害也哉且夫今日之天下一春秋戰國三國六朝之天下也縱横捭闔游說人主抵掌立談取黃金印大如斗雖爲人排患難解紛亂如魯仲連之寗蹈東海義不帝秦亦足以道結强隣威加敵國然而北走胡南走越唯楚有材惟晉用之朝無人焉巿無人焉處士之廬無人焉抑亦杞人之所爲殷憂也乃吾甚願在上者取人以名因其所好而與之使英雄豪傑之士勃然興起以大有爲於時其牢騷抑鬱之志氣亦有所宣洩而不爲厲而甚不願以英雄豪傑自居者日顚倒於名之中舍分之所當爲者而别求一非分之事以樹聲望而博稱譽盖名者天下之公器非一已之所得而私也若夫聲望旣隆稱譽歘起世人欲殺而不爲憐造物忌才而不爲恤皆名害之也豐於彼者嗇於此天下事大抵如斯矣碌碌無奇節者皆得宴安逸樂享庸庸之福以終其身獨至令聞令望施於身天下仰望丰采蹤跡所至冠蓋一傾一若勢利富厚萃於一身爲所欲爲無不如志矣乃綜其生平遭遇之順逆胸懷之哀樂必有一端缺陷之故爲朋友妻孥所不及知者清夜自思何負於人而令我若此咄咄怪事幾不可解不知此天道之常然人理之必至絜彼較此有毫髮不爽者焉然則將爲虚名乎將爲庸福乎彼以英雄豪傑自居者必且曰吾安能汶汶没世乎寗務虚名而舍庸福嗚呼好名之念百折不回固結不解爲之友者不容諱亦不容勸輙不禁慨乎其言之以告當世之爲英雄豪傑者 
[諭旨恭錄]  
　　二月初八日奉上諭剛毅奏神靈顯應請頒匾額一摺山西浮山縣城内龍神廟素著靈應光緒三四年間飢饉薦臻迭經該處紳民祈禱獲沛甘霖嗣後偶值亢旱每禱必應轉歉爲豐實深寅感着南書房翰林恭書匾額一方交剛毅祇領飭屬敬謹懸挂以答神庥欽此 
[厦門大火]  
　　厦門年來火警頻聞豈赤帝子以此爲舊遊地故屢次稅駕耶本月初六夜三點半鐘老葉街某香店不知如何失愼其時風力甚緊火勢愈熾一時紅光燭天前街後巷拉雜摧燒共燒去店鋪十三家房屋一二百間打鐵路頭磁街老葉街竹仔街一帶盡成瓦礫之塲史巷後之協隆洋行略有傷損幸未殃及直燒至初七早八點鐘火始熄不料餘燼未熄復於是晚燒去平屋二間此亦可謂大災矣 
[尙未出山]  
　　初九日報登彭雪琴宮保由珂里秉節過九江云云兹悉宮保並未出山實係差官送其孫女赴蘇沿江一帶望見旌旗因此傳誤耳 
[廓事傳聞]  
　　京友云廓爾喀金銀礦苗質俱佳且與兩藏毗連物産富有英俄兩國俱思據爲已有近日英人以代挖金礦爲詞意欲通商開埠並許减工資以興大利致互相齟齬幾啓釁端又聞北洋大臣接奉寄諭迅委練達洋務謀識夙優之大員赴彼調停與友邦辯論一切然得諸傅言確否弗敢臆斷 
 
 

Page 2

 
 
[都門紀略]  
　　昔年戶部印成征稅簿册頒發各省常關名曰商人親塡簿令商賈按照稅則納稅若干自行塡寫俟一年期滿由各關將簿咨送戶部考核相符傳送戶科磨對如稍有不合照例嚴叅日久弊生往往視此薄爲具文迨同治初年戶部察得簿上筆迹類出一手殆非商人自行塡寫因奏清將簿裁去令各關按年自造日征册報部當經奉旨允准通行迄今已逾廿餘年矣本年正月中旬戶科奏呈近年各關征不足額者比比皆然是否屬實部科無由得知推其故皆因裁去親塡簿是以無從考核也可否請旨飭下戶部此後復用親塡簿仍歸舊制庶關務日有起色于國計不無小補倘各關吏胥仍蹈前轍不令商人親塡准該商人指名控告並將管關官嚴行叅究奉旨交戶部核議欽此能否准行尙未有聞也○奉宸院咨行戶部内稱安定門外窵橋工程曾於客臘二十日由内務府領出各欠員認交交一免三工程項内銀一萬二千兩相應將所領數目報部查核以便開除○正月二十左右戶部所收第二卯鄭工捐銀不滿二十萬兩較頭邜之八十餘萬兩不啻霄壤之分該部捐納房以鄭工捐項漸漸减色因欲開武職捐章程亦如文職准其捐納實在官階各項花樣不日擬卽具摺入奏矣○文某曾任某省道員現居安定門内郎家胡同口上月杪有盜數人手持兵刃緣墻而入撞開屋門紛紛入室眷屬見其兇悍蝟縮榻邊致被搶去衣服首飾銀兩爲數甚多事後卽開具失單呈報步軍校勘騐○步軍統領行文各旗營稱現在懸有副尉步軍校等缺照章應行咨取各項人員與本營應陞人員公同揀選相應咨行各衙門擇其年力富强當差勤愼之五六品人員出具切實考語造具滿漢履歴册曁每員木牌三分一併咨送本衙門以備彚齊傳期揀選○禮部爲知照事祠祭司案稱本部具奏二月二十日孝哲毅皇后忌辰又具奏二月二十六日孝昭仁皇后忌辰此兩日照例素服不報祭不還願不作樂不宴曾不理刑名照常辦事等因奉硃筆知道了欽此欽遵到部相應知照各衙門轉飭所屬一體遵照○文錦如鎭軍於初四日午刻自東安門迄朝陽門外巡察鋪路工程遇有修墊不平之處立飭該叚承修官兵爲之賠墊務令一律平坦一有不合官則申飭兵則重責眞可謂辦事認眞不辭勞瘁者矣 
[暹邏大火]  
　　東報言西歴上月十四號暹邏之盤谷地方極大鋸木塲失愼燒燬板木房料值十萬佛郎又延燒民房三百餘戶被損物件不可勝數統計亦有十五萬佛郎云 
[德皇軼事]  
　　德皇威廉第一逝世及其生平事略早已疉登前報兹閱日本報紀載瑣屑足備遺忘據云德皇不論冬夏每早七點半鐘必出寢室食珈琲　包時有侍醫二人診視容體食畢親閱書翰新聞紙之類午前九點鐘許官員謁見一點鐘延見内閣諸大臣理朝政正午接見海陸武官談軍政晴天一點鐘侍從備馬車出宮門散遊至三點鐘回宮用晝膳四點至五點常與皇后會食食後入書室讀書六點鐘時又派侍醫一名進内診視然後集皇族閱談晚間八點至九點半觀劇回宮復與皇族茶話片時乃就寢若遇外國貴賓往來及宮中大宴尤殷勤盡禮順序不紊 
[揚城火警]  
　　二月初十日晚揚城三義閣街西首某姓茶爐失愼因積薪甚多一齊燃着烈燄横飛不可嚮邇各水龍警齊至分投澆灌踴躍異常得以應手撲滅蓋今年各水倉經地方官紳嚴定賞罰章程故能如此出力也嗣查悉僅焚某姓平屋三楹鄰右皆得無恙幸矣哉 
[武漢紀言]  
　　二月初三日大憲接得蘄水縣林明府詳文旋卽札飭統帶鴻字營宋軍門率勇三營於初四日由水路駛赴坼水武漢居民因此謡言四起謂有難民聚衆至六千人揭竿叛亂酋長係該處孝廉三人逼迫明府散賑明府不允遂將當鋪存項一千千搶掠一空或謂不然該處一武員微時曾聘某氏女爲室未及　娶卽投筆從戎數年來音信杳然某氏遂將女另字某甲嫁後巳生有子女近日武員忽榮旋欲尋故劍甲家不允武員忿甚將氏及子女殺斃甲控詣明府明府將武員拘押隨有武員之黨邀集難民欲往劫獄明府懼因之飛禀請兵然仔細訪之皆非實事也○漢口小蔡字巷河街周某開一小店專以收買黑　爲生涯黑貨者挑夫與各行用人所竊取者也積之數載富有千餘金日前以賤價買得皮油數石正在得意間忽有縣役到門指爲窩主始知竊油之人近已破案在縣供出私賣於周是以飭役拘提也○今春漢上油行倒閉四處有文聚源者油行中之巨擘也近亦收歇不知何故○咸寗縣十一圖類多富戶現經難民千百成羣强行借貸某富戶靳不肯與被難民將倉穀槍掠一空張萬順藥材行有鑒於此遂遍招難民各書借券將所積倉穀借貸一空約俟收成然後歸趙更有五圖地方定戶醵資發賑每人給米一升小孩半之○漢口某甲閒行至新馬頭與某乙遇見其錦衣狐裘皆係已物當卽扭住聲言獲盜正喧嚷間忽有某丙將乙之裏衣對及時表擅行掠去謂亦係日前被竊者甲忿甚謂此盜係我所拿獲　何人斯亦擅行掠物乎遂舍乙而扭丙兩相爭執喧閙不休乙則踞坐街沿上默無一語後亦不知所終○漢陽府屬四縣一州定於初十日扃門試士合屬文童齊集郡城計漢陽千餘人黃陂三千餘人孝感二千餘人沔陽三千人漢川八九百人 
[袁江雜錄]  
　　正月二十八日崇實書院甄别生童共一千二百餘人漕憲親莅點名旣命題卽回轅○清河縣趙小帆邑尊治績昭昭口碑載道上游檄令與句容縣張雲卿邑尊對調○善後局提調萬少雲司馬將赴運河廳本任所遺局務上憲委堰盱廳汪冰臣司馬接辦司馬本辦厘金總局委王司馬飛翹接辦○本月初七日清晨鎭署街某姓豆腐店失愼焚去草屋一椽所幸人手衆多當卽救熄○初五六日海神廟爲土地會演戱兩日氍毺展處粉黛如雲無賴之徒滋生事故抛磚擲石傷及多人有某甲面上爲石所中血溢如渠巡兵拘擲石者去經城守千總責以二干棍○漕憲於初八日出轅前赴南工蔣塤三河曁楊庄一帶察閱 
[鄮山紀事]  
　　寍波向禁小錢至今春而其禁漸弛新砂私鑄攙和公行若不禁令重申恐錢弊之生必將日甚一日矣○湖西某姓爲其子娶婦婦在母家嬌生慣養一旦見姑持家儉約覺事事俱不從心婦嫁時隨一雛鬟未匝月爲姑所遣由是婦親操井臼幾於梳櫛不遑遂於日前潛吞洋烟而死迨家人知覺早已玉殞香消矣報知母家麕至吵閙經親族調處殯殮從豐并延高僧爲之超度事始得寢然已所費不貲矣 
[蘭會屆期]  
　　蓻蘭者每歲春間在豫園高會以品花之優劣誠雅人之深致騷客之閒情也本月十四五六日踵行是會棐几湘簾纎塵不到斜風細雨着屐同來計選入會中者約八十餘盆而推誦芬仙史之朱蘭居首其次則梅瓣水仙荷花得爲前列弄花一年看花十日願與愛蘭者共欣賞之 
[受傷送縣]  
　　昨報列蘭芳里花烟館内馬販子打架一節捕房昨將拘到馬販天津人鄭玉亭王占鰲山東人崔金桂錢裕和趙殿學烟妓李桂林李金林等解案受傷之王桂卿亦天津人倩人扶持到案遞禀訴稱頭上被盌擲傷左臉右臉均被棍打傷渾身被彼等拳打脚踢疼痛不能行動王司馬詰其爲何事起釁答稱我與金林認識已二三年伊現與王占鰲來往視我如仇現有友人之便欲送我回津前晚在該烟館門口經過金林說我欠伊洋二元半向之索討王等爲吃醋起見卽將我打其時有鎭江人名啞巴子者前來相勸亦被打傷今日未到鄭玉亭供在船告假回籍於去年小除夕到滬住在英界此事不與我相干崔金桂供是馬販現住英大馬路餅店錢裕和趙殿學同供販馬來滬住英界裕春馬房伊等打架不知爲何事王占鰲供王桂卿在前年曾借我洋五元前晚我在樓上吸烟伊自闖進因向索洋尙有鎭江人啞巴子亦在烟館並不打架王司馬隨詰兩妓花烟館是何人所開答稱我等三人合開尙有一人名蘭仙未到捕房旋據法包探王榮培禀稱當打架時巡捕前去彈 
 
 

Page 3

 
 
壓幾乎亦被毆打聞此事在金林房中閙起王司馬詰受傷人要送縣騐傷否答稱心中願要送縣爭奈無錢司馬謂騐傷豈要錢着將王桂卿送縣騐看傷之輕重若何再核鄭崔王錢趙五人及烟妓兩人一併交捕分别管押 
[上海縣署瑣案]  
　　前晚浦東楊師橋圑防局董武孝廉周希濂函送余松寳至縣稱鄉至縣稱鄉民黃桂生於初十夜糾領十餘人身穿號褂突至余家聲稱巡緝私鹽搜之不獲隨將余子振法拉去當時余不在家内余妻殷氏奔尋丈夫告知此事余卽將情訴知地保王肯堂查得余弟東發曩時曾販私鹽業已知悔改作别項生涯矣裴邑尊飭將余帶案訊供令明白具詞呈候核辦○前報列浦東高家行朱永華陳榮甫控王掌掌曹毛毛等毁物一案裴邑尊倩委員何君到鄉查訪提到被控諸人前晚邑尊升堂訊究朱稱小的央陳諷經王曹等以陳硬奪生意糾同奇林翔翔等人向之理論毁壞懴牌陳稱被毁之物約值洋百餘元王稱朱姓諷經向由小的承辦陳不應硬奪生意然小的惟至朱家閒看並不與之理論所有物件均被閒人毁壞實與小的無干曹所供略同奇林供稱小白惟同去觀看並無爭閙情事邑尊問爾等均有妻室否答稱有邑尊謂旣有家室豈可爲人超薦諷經三百六十行何業不可習而乃惜諷經禮佛誘人貲財本縣正擬禁革此風爾等何又來此控訴所毁之物着王曹共償洋一百元奇林枷號游示五天并着地保陳裕亭速將稼伙交案訊辦○馬時卿將房屋抵與徐啓森得洋七百餘元徐復將契轉抵與顧姓得洋四百元後徐向馬催贖馬一再拖延徐遂具詞控縣裴邑尊訊明情節飭馬折繳錢六百千前日馬繳錢二百千訴稱尙有四百千容俟將契劵檢還再行清繳邑尊研訊之下馬稱此房刻有人欲買求恩將契劵追還徐稱此契抵與顧姓顧意必俟本利歸楚方肯交還邑尊著徐將本歸楚其利折讓可也並飭差諭令顧將契劵交案以便給馬領去○前日趙子英扭潘蘭坡到縣訴稱潘欠銀五百餘兩向索延玩意圖吞没叩乞究追邑尊飭將潘發廳看管著趙明白補詞呈候核辦 
[英界公堂瑣案]  
　　包探李錦堂查得張木金地基上有人聚賭由蔡太守訊供飭將張木金押候傳該處地保錢孟揚到案再訊已列前報昨由該包探復將張木金送案張供前有閩人擺攤賭錢早經驅逐不敢得錢該地保錢孟揚供時有閩廣人擺攤賭錢卽行驅逐至張木金地基現無賭攤太守隨飭張木金具結不得容留賭徒聚賭違干究辦○瞿慶慶稱開酒店王阿全前來尋釁毁壞碗盞等件共值錢二千九百文報捕拘王送案毁物呈騐王阿全供我子曾到伊店門口玩耍被其呵嚇患病故與理論不敢恃蠻今願賠償蔡太守判王阿全賠償毁物并具以後不得再往尋釁結違十咎戾○蔣張氏稱開小車寓被袁阿順行竊小車一輛及棉被衣服等件報捕拘袁起到小車餘贓未齊今蒙送案請爲究追袁阿順供小車另有相識之顧蘭卿寄與伊顧令我往推不敢行竊並無衣服蔡太守飭將袁阿順押候傳到顧蘭卿再訊○瞿阿四稱與葉阿桃相識被竊洋傘向索不還報捕拘案葉阿桃供伊在輪船生理僱我作工被欠工錢向索不付我因急需取伊洋傘瞿阿四又稱我雖欠伊工錢伊不應竊我洋傘蔡太守隨飭瞿阿四照給葉阿桃工錢洋傘取回毋庸擾訟 
[法界公堂瑣案]  
　　蘇春泉訴稱浦東人寄居法界有事往東鄉昨晚回家進門之後我妻稱煮夜飯與我吃我信以爲眞聽其煮飯詎入房見有一人睡在床上旋將其人拉住冋身尋妻問話妻已颺去因將其人送案王司馬問解案之徐茂春據供本縣入有兄住在蘇之對面兄有信來喚我商量清明節紙錠及往兄處蘇妻見之託我寫信寄與伊夫因伊夫往周浦久無信來故託寫信司馬詰其作何生理與蘇妻如何認識爾去在何時刻答稱去時在晚間九點鐘時我在城中習裱畫生意伊家本開烟館我因吸烟與之認識止在談及生意好歹詎蘇回家將我拉到樓上說我有姦旋將鎗刀將我恐嚇伊妻不知何往復據蘇春泉稱前年十一月間亦曾捉奸徐又供伊開店時令我照料我送過字畫與伊不料今又控我土司馬着將徐茂春暫押諭蘇春泉且將妻尋到交案再問○前報列無錫人尋妻來滬在湖北路遇見一節昨日訊理據無錫人馮阿狗偕伊母馮周氏挈六齡幼子投案訴稱自幼喪父賴母撫養成人在滬習熬　店生意今年二十三歲十七歲時入贅十常州人陳王氏家爲婿生有六歲男兒同住常州每年回家一次所有膳資每月貼洋一元去年八月間回里岳母陳土氏及妻并姨妹内弟等均不見問之隣人據云來滬我卽四處訪尋於前日在格致書院對面弄中平房内見妻挈子同在爲此通知母親及叔父等前往意欲領回下船詎有年輕男女兩人攔截我卽喊捕伊等隨釋手及過打狗橋後面擁來百餘人我見勢不妙卽投法捕房今日解案姨妹據云在唐公館帮傭土司馬詰之馮陳氏據供於去年四月十七日來滬尋夫詎伊聞信竟往蘇城因之未見今聽人唆使欲將我價賣我實不願况有病在身王司馬得詞後因時己過午着將陳王氏馮陳氏母女兩人帶回暫押候於今日臨捕房研問○西人某昨偕華人唐永發投案據唐訴稱爲海關查私巡丁王司馬詰可有腰牌是何人所給答稱是稅務司所給現被伊等搶去通事稱前日太古行上海船抵埠巡丁前去查土後打架在永安街上拉來據說有土司馬詰之唐永發據稱經眼線指點土共八件下杉板駁運已查到四塊被大胖子及臉上有痣之人搶去打架亦是此兩人右眼角梢被伊打青現在大胖子逃去祗獲兩人送案旋據陳仁山殷阿增供均是寍波人在上海船上陳是裝燈殷是水手船到之後上岸買物及回路過永安街見許多人圍在一處我亦上前觀看被捕拘來王司馬着唐永發自赴醫院養傷陳殷兩人暫押候核○前報列法馬路春園烟館帳中逐日少錢一節捕房昨將管押之唐洪生解案原告司大帳之鄭立成偕司樓上之小帳檯之張吉甫遞禀并稱失少緣由王司馬詰之唐洪生據供在該店做過小帳檯於正月間停歇並無假印之事張鄭兩人則堅指是伊所爲摺上有五百零四文一項是伊親筆向小帳檯找小洋傾入自己腰袋唐稱此事是去年在伊處做替工時被人賖去五百零四文今又來吸烟向伊索還伊將大洋交我向帳檯上找小洋與伊摺上是無空呌我代寫一時不曾檢點卽取筆登記至於小印伊本有兩个請爲查問張吉甫稱唐洪生並非帮我去歲曾帮項姓歲底歇後今年歸我接手錢是陸續短少不是一日之事司馬謂缺少數目若干答稱查出者不過一元數角司馬着將唐暫押繳出洋二元外另罰洋二元充公不繳比追○前報列法捕房西捕在西洋涇浜獲到賭徒一人并賭檯一節昨日解案王司馬見該賭徒陳福林放出未幾又被拘來眞乃怙惡不悛着交捕押候枷示○昨報有自稱招商局聽差人走到蘭芳里尋歡被烟妓將茶盌擲傷頭顱一事捕房昨將該妓朱王氏解案據供有客張居祥是江北人不付夜合資硬要留宿以致爭吵王司馬詰訊原告到否法包探禀稱頃刻間到過捕房現在己去司馬謂原告旣不到來朱土氏斥退 
[上海陳家木橋電報總局豫皖賑處接嚴佑之先生正月廿八日來信] 　 
　　　杏蓀竹坪少欽蕃琢秋坪心如蓮　綏之善長大入閣下正月奉上一函並發電信想己逹覽辰維籌祉吉祥諸凡如意爲頌淮寗一縣地面有三縣之大加以年底正初河凍半月同人均凍在水庄並未回局度歲直至十三開凍後方克查戶大約二月初間方能查清遲緩之咎難辭振兄至今未來乞電催速來接手弟此番來豫爲換錢大費躊躇並承绥兄函示以放銀爲主以錢找零然揆之人情無一願領銀者卜之於神又以放錢爲是明知難辦不敢畏難令災黎吃虧而本地绅商皆不謂然惟開封孫海翁深以爲是力爲帮忙天下事任勞易任怨難處今之世而求破除情面實心爲民者竟不易得樂庭來信勸弟不可招怨　損㺯名弟本無名下士若畏招怨而遷就其事令災民吃虧此心公乎現擬將所存銀兩一概换錢以免振兄費手未識能做得到否江皖賑捐想諸善長成竹在胸必有布置弟散賑固不能効力籌賑更非所長加以先慈營葬攺期在三四月間回南尙須料理私事惟先生諒之專此佈達敬請台安統希惠照愚小弟嚴作霖頓首正月廿八日 
 
 

Page 4

 
 
[上海陳家木橋電報總局内豫皖賑捐處十二至十四日事略]  
　　李秋枰諸君創設高易賑所後共解兩廣順且山東江北賑銀八萬兩 
豫皖賑銀五萬餘兩現因李君謝世公推陳君詠南經理陳君樂善有素設所之始卽與李君同事爲同人所敬　如荷善士樂輸仍求隨時寄交俾資彚解至感至禱○謝筠翁交到英偷使署洪君松年募得英金磅十二磅十先令蘇城太湖救生局廿二批湖州仁濟堂九批常昭凝善堂四十五批漢口電局五批蘇城得見齋書坊八批金陵機器局三批均到先此報聞 
[上海陳家木橋電報總局内豫皖賑捐處公啓]  
　　啓者今承諸善士賜助書帖全行充賑計蔣記助石印康熙字典一千三百部每部六本减價洋一元八角張君叔鵬助鄦學叢書廿六部每部廿四本連四者實價五元五角七太者四元五角吳君　餘賜助精拓家臧三十種顔帖一百零四部每部四本减價兩元售出後全歸豫皖賑欵承此雅惠已托京都紫竹林安慶揚州寍波漢口九江福州廣東吉林各電報局寍波招商局武昌公濟益號蘇州元妙觀内得見齋書坊江西撫轅何君梅閣上海金利源内任君逢辛永安街長源泰號棋盤街抱芳閣抛球塲埽枼山房分途出售以期速濟賑需幸乞善士就近購取一舉兩得感荷無量再此後如蒙諸善士賜助書帖物件可先自變價以現欵賜助實因購售者每疑賑中物件必高其價故問鼎者少卽以上書帖亦已閣銷經年深負厚意合併聲明諸乞公鑒[  同人拜啓]  
[江督轅門抄]  
　　二月初五日同知章銓禀知邵熙恩病故○初六日候補道李長福禀知分寗○初七日知縣尋世珍辭赴鹽城查糧捐安徽知縣李占鰲解京餉回卽辭回皖○初八日前江蘇藩臺易佩紳蘇州來○初九日曾廣照謝委騐收劉庄等處河工均見 
[浙省撫轅抄]  
　　二月初五日署湖州府王禀銷釐捐局務差禀安候補府郭式昌禀知本日接辦厘捐局務禀安候補縣胡文淵禀知丁母憂並銷收呈差顔培方禀知厘捐局委風經厘局差禀見叩謝巡儉袁鎭嵩禀辭赴楊星橋卡差○初六日湖州府王禀見禀辭赴任候補同知蔡文杰禀知奉藩司飭知前解甘餉拔委一次叩謝新選開化縣興史余世勳禀知藩司飭知赴任禀見叩謝○初七日開化典縣史余禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年二月初六日京報全錄]  
　　宮門抄○鎭撫譚奏藩司奉母命捐賑照例給奬片○又奏開缺知府俟經手事竣引見片○粤督張奏粤關督捐賑一萬兩應請給奬片○大臣張奏尊保留差期滿各員摺○又奏前保董事等官階查明聲覆片○船政大臣　奏保奬武職員數實無冐濫准免撤銷摺○滇撫譚奏飭知府赴新片○二月初六日内務府國子監正紅旗值日無引見○師曾恩全各謝放左右翼監督恩○玉山續假十日○掌儀司奏十一日祭奉先殿濂公行禮○内務府奏派致祭馬神派出崇光○召見軍機盛昱明秀玉書○皇上明日卯正升中和殿看版○○譚鈞培片再據布政使曾紀屬申稱雲南石屏州地震成災業由司局先後籌銀三千兩委員馳往會同查賑並將被災情形詳請奏報在案兹據委員等禀報該處被災太廣情形奇慘前項銀兩城鄉合計尙屬不敷該司閱禀枕席不安今奉母命捐廉庫平銀一千兩送局轉解添資賑濟除不敷之數再行會局籌欵續解外報明查核等情臣查藩司曾紀鳳以石屏被災較重奉母命捐廉銀一千兩添資賑濟洵屬慈孝兩全合無仰懇天恩俯賜勅部照例議給該藩司之母一品命婦曾唐氏樂善好施匾額字樣准其自在原籍建坊以昭激勸除將所捐銀兩飭局解往並飭該司再行會局籌欵添賑統俟賑竣一併報銷外謹會同雲貴督臣岑毓英附片具陳伏乞聖鑒飭部議覆施行謹奏奉硃批着照所請禮部知道欽此○○譚鈞培片再臣准吏部咨光緒十三年五月十五日奉上諭雲南普洱府知府魏錫經着開缺送部引見欽此欽遵行司轉飭該員開缺交卸領咨北上惟查該員魏錫經前在署永北同知任内承辦得寳各廠銅務爐平領本採辦尙有尾欠拖延日久屢次催追尙未繳清一時難於起程據藩司曾紀鳳署臬司譚宗浚詳請暫緩北上前來合無仰懇天恩俯准將魏錫經暫緩送部引見俟經手銅務事件清楚卽行遵例北上毋得藉延外謹會同雲貴督臣岑毓英附片具陳伏乞聖鑒訓示謹奏奉硃批着照所請吏部知道欽此○○　之洞等片再河南鄭州河决災區甚廣拯救飢溺需賑浩繁臣等督同僚屬倡捐助賑兹據粤海關監督長有捐鋃一萬兩以濟豫賑業經解交藩司彚齊匯解豫省應用實屬好義急公查前任粤海關監督增潤報捐昆明湖建造水操學堂銀一萬兩經海軍衙門奏請賞加二品銜並賞戴花翎仰家懿旨允准在案兹長有報捐賑欵與增潤捐數相同雖據稱不敢仰邀議叙究未便没其好善之忱應如何奬勵出處出自逾格鴻慈臣等未敢擅擬謹附片陳明伏乞聖鑒謹奏奉硃批戶部議奏欽此○○出使大臣太僕寺卿臣張蔭桓跪奏爲遵保留差期滿各員詳繕清單恭摺仰祈聖鑒事竊查總理衙門奏定出使章程接留差委各員扣滿三年照章奏奬並准吏部文開未得缺人員准保免補免選本班如再從優只准於銜頂各項内保舉一層又詳繕履歴清單各等因臣接留各署叅贊領侍繙譯隨員各官酌派差使欽奉諭旨允准在案遵章接算原資查鹽運使銜分省補用知府劉亮沅同知銜分省補用知縣陳害言同知銜候選知縣譚乾初候補布政使理問劉宗蕃都司銜留閩補用守備林怡游六品銜候選縣丞楊榮忠等六員經使臣陳關彬鄭藻如先後奏調出洋勤勞匪懈臣奏留差委後又復不避險艱實心任事現在差期屇滿核與異常勞績請奬之案相符臣謹查照總理衙門成案吏部定章詳繕各該員履歴清單籲懇聖恩給奬以資鼓勵出自高厚鴻慈此外未經差滿各員容臣隨時考察照章核辦所有遵保當差期滿各員緣由除分咨外理合繕摺上陳伏乞皇太后皇上聖鑒訓示謹奏奉硃批劉亮沅等均着照所請奬勵該部知道單併發欽此○○張蔭桓片再光緒十一年二月二十四日鄭藻如三年期滿請奬案内董事何丹桂譚玉書奏請五品頂戴五月初十日奉旨旋接部文該董事係由何項官階保奬應令查明覆奏再行核辦等因當經鄭藻如查據古巴總領事中覆何丹桂係廣東陸豐縣人譚玉書係廣東順德縣人均由俊秀於光緒七年閏七月二十五日經陳蘭彬奏奬六品頂戴十月十五日奉旨允准此外别無官階仍請酌給奬叙等情鄭藻如未及核奏移交前來臣查核董事等曾蒙恩賞六品頂戴别無他項官階前請五品頂戴旣與部章不符謹擬改奬縣主簿歸部銓選籲乞聖恩飭部核議註册以資鼓勵該董事等履歴隨摺聲叙無須另列清單合併陳明伏乞聖鑒訓示謹奏奉硃批該部議奏欽此○○二品銜署理船政大臣福建按察使臣裴蔭森跪奏爲保奬武職員數實無冒濫籲懇天恩准免撤銷以昭激勸謹繕清單恭摺具陳仰祈聖鑒事竊臣於光緒十三年四月初九日奏請鏡清快船業經南洋騐收將在事出力員紳人等遵旨擇尤請奬一摺欽奉硃批該衙門議奏單三件片二件併發欽此嗣准兵部議覆以船廠在事出力人員光緒十二年七月十四日以前原在不准保奬之列七月十四日以後卽應遵照海軍衙門奏定章程自奏定之日起五年限滿方准列保不得復以出力在前爲詞補請保奬且以一船而保至數百員之多亦恐易滋冒濫除文職由史部辦理外應請將此次奏咨所保武職暫行撤銷等因於九月二十八日具奏奉旨依議欽此欽遵恭錄諭旨抄錄原奏飛咨前來伏查此案列保武職人員除將官職較卑勞績較次者咨部奬叙外開單請奬不過七十餘員計自光緒五年間鐵脅告成奏奬以後閱時八年之久成船六號之多在事出力之武員上自製造學生廠員下至水陸營弁以及各廠匠首統計不下數百人經臣愼擇其尤僅以七十餘人列保是臣激勵人才之心與愼重名器之念所不敢稍滋冐濫者自在聖明洞鑒之中而部臣更繩以海軍衙門奏定章程之例以爲必自十二年七月十四日起五年限滿方准列保而以此案爲出力在前補請保奬之案概行撤銷此則臣所不能不辨者請爲我皇上陳之查鏡清快船請奬一案經臣於十一年十二月初二日奏報鏡清下水摺内請予擇尤奬勵奉旨此項輪船着俟試　後如果駕駛得力毫無流弊再將出力人員擇尤請奬欽此復於十二年七月十二日奏報該船試洋赴寗摺内更申前請於八月初十日奉旨着照所請該部知道欽此欽遵各在案是此案奏請月日在海軍衙門定章之前而此案奉准月日在海軍衙門定章之後其不得繩以十二年七月十四日新定之章程不辨而明所以遲之又久於本年四月間始行開保者實因愼重其事將該各員等八年所著勞績詳細考核計其久暫權其優次致需時日其不得視爲出力在前補請保奬之案更不辨而明且臣前准吏部抄咨議覆此案文職奏稿内開製造鏡清快船出力各員請奬前經該船政大臣兩次奏奉諭旨准其擇尤保奬去後此次片查海軍衙門旣據稱與定有年限者不同自毋庸另扣年　等因而臣遵議覆奏文職一摺亦經於九月二十二日齎回原摺欽奉硃批着照所請該部知道欽此欽遵在案是此項保奏迭奉恩准在先而扣計八年所著勞績更逾新章五年之數誠如吏部所云與定有年限　不同不必另扣年限况文職旣蒙允准武職獨子撤銷同一赴業程功而邀恩判别霄壤在部臣無非冀昭核實而微臣仰體朝廷勸功之意旣無絲毫冒濫誠不忍使勞勩一體之武職獨抱向隅合無仰懇天恩俯念臣廠在事武職八等出力有年不無微勞足錄准子飭部免其撤銷照單奬叙以示激勸出自逾格鴻慈至前奏另片請奬總司製造各員内有武職三員委係勞績優異可否並懇天恩飭部准照原片奬勵臣不勝屏營悚惶之至除咨部外所有保奬武職員數實無冒濫請免撤銷緣由謹會同南洋大臣兩江總督臣曾國荃福州將軍臣善慶閩浙總督兼管福建巡撫事臣楊昌濬合詞恭摺附驛具陳伏乞皇太后皇上聖鑒訓示謹奏奉硃批着照所請兵部知道單併發欽此○○譚鈞培片再新授曲靖府知府文彬現已到省應卽飭赴新任又昭通府知府高 
梧調省遺缺查有試用知府劉春霖品端才裕堪以署理據藩臬兩司先後會詳請奏前來除分檄飭遵外謹會同雲貴督臣岑毓英附片具陳伏乞聖鑒謹奏奉硃批吏部知道欽此 
　　 
 [ 
 
 

Page 10

 
 
[光緒十四年二月初七日京報全錄]  
宮門抄○尙書李等奏報鄭工挑水壩進　埽占情形摺○江撫德奏通判到省期滿照例留補片○川督劉奏知縣到省期滿照例留補片○又奏委員盤結鹽務片○江撫德奏據情代奏摺○又奏知縣等到省期滿照例留補片○總兵楊奏報接印日期摺○滇臬譚　奏報接署臬篆日期摺○黔藩史奏謝恩並陳明交卸臬篆日斯摺○二月初七日理藩院鑾儀衛光祿寺廂白旗值日無引見○續昌綿宜各謝專操大臣恩○陜西按察使曾鉌到京請安○恩公續假十日○清安請假五日○召見軍機曾鉌白桓恩全○皇上明日出　清門景運門東華門東安門朝陽門至朝日壇行禮畢仍由舊路還宮寅正預豫備○○禮部尙書臣李鴻藻署河東河道總督臣李鶴年河南巡撫臣倪文蔚跪奏爲恭鄭工挑水壩進築埽占尺寸並現在河釁情形曁設法購料緣由會　馳陳仰祈聖鑒事竊查鄭工西壩工程擬先就挑水壩做起節節進占於光緒十三年十二月二十日祀土興工先經奏報在案臣鴻藻到工後覆加查核一面嚴催料物一面令飭總辦西壩事宜前山西藩司紹諴督率在工文武員弁嚴催兵夫提集捆廂船隻就堤放坦進廂如法築做所有該處估帮後戧早經完工一律寛浮堅整足資展布惟河溜緊逼壩前淘刷不巳入首埽占卽係深水撐擋下料不易施工雖照估定占寛十二丈築做而單壩孤懸三面著溜尙虞力簿難支探量壩前水勢巳淘深二丈七八尺至三又一二尺不等更恐出占難資藏頭當於該埽上首後身飭抛磚石垜一叚俾壩身有所憑依庶免廻溜後匯之患旬日以來併力工作偏值二十七八九等日風雪交乘飛沙迷目壩頭人難立足不能不稍待晴霽施工現截至本年正月初五日止做成埽占十六文一尺均係層土層稭逐坯廂築仍按叚加廂大土實力跟盤總進一占卽有一占之益查看溜勢漸向外移事機頗爲順手惟此次口門過寛占數較多天氣陰晴靡常卽施工難易不一過求迅速恐致草减偷工而稍涉延緩又恐春汎將鹽水長沙鬆淘深費手臣等惟有赶緊催趲務期以速補遲惟是工需稭料一項購辦仍難踴躍近料則搜羅殆盡遠料則限於程途車運倍形濡滯統計兩壩稭料除動用外實存三千二百餘垜不敷甚鉅現在東壩亦輕開工兩壩次第進占設一時料物不能應手將不免停工待料之虞臣等焦急萬分莫能名狀又經飭派委員於距工適中之地雇覔車輛添設轉運料廠俾遠來之料得以源源濟軍以期迅速仍嚴飭辦料州縣及委員等盡力購辦毋使缺乏冀得早竣大工仰紓宸厪除將東壩進占事宜分投料理外所有鄭工挑水壩進築埽占尺寸並現河勢情形曁設法購料緣由理合恭摺其陳伏乞皇上聖鑒謹奏奉硃批覽奏欣悉溜勢外移事機順手着李鴻藻等趁此春未汎至之時嚴督在事員弁加緊進占一面催集料物迅速赶辦務期早日竣工毋准稍涉延緩欽此○○德馨片再准部咨嗣後道府州縣等官無論捐納勞績各項人員應於到省一年後察看考核分别補用等因兹查捐納試用通判主葆鋆試看一年期滿據藩臬兩司請詳留省照例補用前來臣詳加察看試用通判王葆鋆才具明練相應請旨留省照例補用謹會同兩江督臣曾國荃附片具奏伏乞聖鑒謹奏奉硃批着照所請吏部知道欽此○○劉秉璋片再查吏部奏定章程道府丞倅州縣等官無論何項勞績保歸候補班人員以到省之日起予限一年詳加察看出具考語奏明分别煩簡補用等因兹查有候補知縣王紹勳一年期滿例應　别由藩臬兩司造具該員履歴清册塡註考語會詳請奏前來臣覆查該員王紹勳年富力强堪以留省以本班照例補用除分咨吏部查照外謹附片具陳伏乞聖鑒謹奏奉硃批吏部知道欽此○○劉秉璋片再查官運局鹽務定章每屇年滿奏銷應委員前往盤查結報兹兩戌綱鹽務又屆一年期滿應行奏銷據總辦局務候補道夏旹詳請委員監盤前來臣當卽飭委藩司崧蕃赴局監盤結報以照愼重而期核實謹府片陳明伏乞聖鑒謹奏奉硃批戶部知道欽此○○頭品頂戴江西巡撫臣德馨跪奏爲據情代奏恭謝天恩事竊臣接據太子少保銜頭品頂戴前雲南布政使宋延春呈稱准臣咨會准禮部咨開内閣抄出光緒十三年九月二十五日奉上諭李嘉樂奏耆紳重遇鹿鳴筵宴一摺等因欽此伏憲延春豫章下士樗櫟庸才忝紹家聲倖登科第初厠名於詞館旋儤直於銓曹遷諫垣而上考濫膺綰郡符而監司遽擢旣臬事藩條之荐晋更兼圻總制之暫權嗣因平定全疆仰荷寵加極品迭沭隆施之高厚未圖寸報於涓埃迨經請告引年俾得歸田退老猥以林君晚景適逢鄉舉初程渥蒙恩錫夫客銜准再隨班於禮宴跪誦温綸之逾格尤非夢想所敢期聞命自天感漸無地憶昔賓筵聽鹿九重之雨露猶新而今之閭里扶鳩六十之年華如駛於此日勉支蒲柳待來秋重詠苹芩謹望闕以叩頭虔稱觥而引領教兒孫通經致用酬熙朝優禮之榮率鄉黨舉孝興廉頌壽考作人之盛以冀仰答鴻慈於萬一所有延春感激下忱呈請代奏恭謝天恩等情理合據情代奏伏乞皇太后皇上聖鑒謹奏奉硃批知道了欽此○○德馨片再查前准部咨嗣後道府州縣保歸候補班人員應於到省一年後察看考覈分别補用等因歴經遵辦在案兹查有軍功保舉簽掣江西歸候補班補用知縣鄧祥霖軍功保舉分發籖掣江西候補班補用知縣陳光泰均已試看一年期滿應行照章甄别遽藩臬兩司詳請留省照例補用前來臣詳加察看軍功保舉簽掣江西歸候補班補用知縣鄧祥霖明白穩練軍功保舉分發簽掣江西候補班補用知縣陳光泰才具練達均堪以知縣留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏奉硃批着照所請吏部知道欽此○○記名總兵署理河南南陽鎭總兵奴才楊鴻禮跪奏爲恭報奴才接印任事日期叩謝天恩仰祈聖鑒事竊奴才接准河南撫臣倪文蔚咨以南陽鎭總兵楊桂芳因病出缺所遺篆務委奴才署理遵卽束裝起程於十二月十九日行抵南陽二十日據中軍遊擊張崇恩將封存總兵關防文卷等件齎送前來當卽恭設香案望關叩頭祗領任事伏念奴才一介武夫毫無知識疉以軍功蒙恩荐擢今職並賞給巴圖魯勇號前於光緒三年曾署斯缺未效涓埃兹復閫寄重權悚惶倍切查南陽鎭所轄幅員遼闊邊境多與楚皖毗連伏莽未清角子山等處尤爲匪蹤所聚雖練營分布巡防每慮難周奴才惟有勉竭愚誠遇事咨商撫臣督率操防認眞經理不敢以暫時攝篆稍涉疏懈期仰副高厚鴻慈於萬一所有奴才接印任事日期及感激下忱謹繕摺叩謝天恩伏乞皇上聖鑒謹奏奉硃批知道了欽此○○兼署雲南按察使糧儲道臣譚宗浚跪奏爲恭報微臣接署臬篆日期叩謝天恩仰祈聖鑒事竊臣於光緒十三年十一月十四日接奉雲貴總督臣岑毓英雲南巡撫臣譚鈞培會檄飭知以雲南臬司史念祖升授貴州藩司所遺臬司篆務委臣兼署於二十一日准臬司史念祖將印信卷宗移交前來臣當卽恭設香案望闕叩頭謝恩祗領任事伏念臣嶺南下士由翰林院編修蒙恩簡於雲南糧儲道去秋兼署臬司事務甫經交卸涓埃未報兢惕方深兹復奉委重權臬篆查雲南地居邊徼臬司職任刑名雖舊轍可循敢謂輕車之已熟况輇材莫補深虞短綆之難勝惟有矢愼矢勤遇事禀承督撫臣實心經理冀以安良除暴飭紀整綱不敢稍涉因循庶仰答高厚鴻慈於萬一所有微臣接篆日期及感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○新授貴州布政使臣史念祖跪奏爲叩謝天恩並陳明交卸雲南臬篆日期仰祈聖鑒事竊臣奉督臣岑毓英行知准吏部咨光緒十三年十月十八日奉上諭貴州布政使着史念祖補授卽赴新任毋庸來京請訓欽此當卽恭設香案望闕叩頭謝恩伏念臣疉陳臬事再攝藩條前歲入覲天顔親聆聖訓幸欽遵之有自勵清獻以方殷今蒙超擢屏藩量移黔省距滇疆而非遠情形未必盡同矢冰履以愈虔勤愼要歸一致惟有星速抵黔恪供職守以冀仰答高厚生成於萬一旋奉督臣岑毓英撫臣譚鈞培會委糧儲道譚宗浚兼署臬篆臣遵於十一月二十一日交卸卽日束裝前赴新任所有微臣感激下怳並交卸雲南臬篆日期謹繕摺陳明伏乞　皇太后皇上聖鑒再此摺借用雲南按蔡使印信封發合併陳明謹奏奉硃批知道了欽此 
 [ 
 
 

Page 11

 
 
[光緒十四年二月初八日京報全錄]  
　　宮門抄○諭旨四道錄前○發抄旨四道○新撫劉奏病仍未痊懇請開缺摺○豫撫倪奏知州遵旨到豫片○直督李奏知縣到省期滿照例留補片○副都統謙奏使臣改道出關緣由摺○又奏山海關得雪片○川督劉奏遴昇要缺道員摺○二月初八日吏部翰林院廂紅旗值日無引見○值年旗奏泒稽查火藥局派出綿宜○召見軍機恩中堂惲彦彬○發抄謙禧奏各屬新案交代已未結起數奉硃批戶部知道單併發欽此○又拿獲盜犯出力員弁請奬奉硃批着准其擇尤酌保毋許冒濫欽此○又塔子溝理事司員奎新等各飭回本任奉硃批知道了欽此○李秉衡奏平南縣民許能文銃傷胞姪身死案審擬奉硃批刑部速議具奏欽此○○尙書銜降一級留任甘蕭新疆巡撫二等男臣劉錦棠跪奏爲微臣病難速痊仍懇天恩允准開缺回籍就醫以資調理恭摺仰祈聖鑒事竊臣於本年二月因病懇請開缺蒙恩賞　三月加賞人參令在任安心調理旋於八月因病仍未痊而核發各營舊欠亦未告竣復經奏請續假十月初七日兵部遞回原摺奉硃批着再賞假兩個月安心調理欽此屢蒙高厚之施莫罄髮膚之報生非木石豈有不知惟臣自七月以來病　支離益甚初患脾泄旣而閉結旋又便血醫者寒熱雜投莫衷一是終以下血不止引動肝風發於偏左肢體麻木皆在一偏卽同一舌間亦覺半非巳有言語蹇澀口角嗝斜連易數醫血止而偏風如故脚氣亦時時觸發則痛入骨髓徹夜不眠狼狽不堪殆難言喻此僚友所共知臣卽欲强自支持不可得也臣早歲從軍習於勞苦自蒙恩畀兹重任與民更始共沐深仁風教日開商旅漸集視旨之兵戈擾攘奚啻天淵飽食安居於臣已過臣復何所容其趨避所慮者及今年力尙可有爲若遂病廢不支將永無報効涓埃之日也臣軍舊欠夫清前承恩命准撥部欵百萬今會同督臣迅速清理現已督飭各營先後截清存餉自光緒十四年起一律攺發坐糧關内招募新勇已陸續報到卽可次第按照營旗挑補足額至此項銀兩尙有不敷已與督臣函商容另案奏明辦理此外應辦事宜非臣愚之所素習而臣於此數月皆在病中每對簿書不能終幅現在假期又滿而病且益深若不急治恐遂成偏枯之証關外旣苦無醫藥思進再四焦灼徒深惟有仰懇天恩仍准開缺回籍就醫俾得赶緊調理一俟醫治就痊卽當趨叩闕廷求賞差使斷不敢少耽安逸不勝迫切屏營之至謹恭摺𤁋陳伏乞皇太后皇上聖鑒訓　謹奏奉硃批覽奏殊深厪系新疆地方緊要該撫辦事諸臻妥恊朝廷正資倚任着再賞假四月安心調理毋庸開缺欽此○○倪文蔚片再臣前因豫省鄭州漫口工賑事煩需人助理奏蒙諭旨飭調江蘇在籍分發補用直州知州何嗣焜交臣差遣委用等因欽此欽遵在案該員旋卽遵旨起程於上年十一月十九日到豫理合附片奏聞伏乞聖鑒謹奏奉硃批知道了欽此○○李鴻章片再道府州縣保歸候補班人員應自到省之日起予限一年詳加查看出具切實考語奏明分别煩簡補用兹查有候補知縣葉人鏡到省一年期滿例應甄别據藩臬兩司具詳前來臣查該員葉人鏡才具明晰堪勝簡缺遇有應補缺出照例序補除履歴咨部外理合附片具陳伏乞聖鑒謹奏奉硃批吏部知道欽此○○山海關副都統奴才宗室謙德跪奏爲使臣改道出關未奉行知恭摺具奏仰祈聖鑒事竊察上年十二月十六日午後有翰林院侍讀學士錫鈞遺人告稱該學士奉旨前往科爾沁致祭傳爲應付差使等語奴才聞信之下殊深詫異當卽告知凡有應行預備均悉營縣地方之責旗營駐防例不支應惟現因奴才前期感冒風寒不克出署晤面並以此項祭差向來均出喜峯口由驛站衙門支應夫馬按蒙古台站前往何以此次由内地行走有無奉准部文並出關路引往復相詢始將隨帶勘合交騐内開由京前往科爾沁致祭扎薩克多羅貝勒敏珠爾色丹止沿途支應夫馬數目並未塡註應出何口字樣正在派員商酌間據報該學士帶領隨員理藩院員外郎文年等出關察其形色甚屬忽忙因念該學士係奉使大員未便過事斟酌當卽飭司詳察歴屆成案並行察臨榆縣先年有無供應過此項差務以便奏咨去後適值封印期迫又屆年終且因先年案牘紛繁以致有稽時日兹據奴才衙門左右司協領呈覆遵查舊案惟有出使朝鮮一項係由驛路前往其餘蒙古祭差均由喜峯口台站行走並無出山海關案據再四詳查至道光初年均未經過似此成案復據臨榆縣覆稱向來遇有出使欽差過境均憑首站通州發給傅牌以便照章應付此次翰林院侍讀學士錫鈞到關並未奉有傳牌僅有上站撫寗縣差送並自帶勘合交縣詳查舊案内地實無支應過此項祭差各等因先後呈覆前來奴才伏查向章凡由京欽派大臣及隨帶司員並陞任東三省將軍侍郎副都統府尹學政曁京外文武各衙門官員等路經山海關出入均憑兵部路引口票及該衙門文照查騐定例綦嚴非尋常關卡可比中外奉行有年所以重體制也今翰林院侍讀學士錫鈞出使蒙部例由台站行走而初次改道未奉行知是以無所遵循相應請旨飭下兵部理藩院查明此次該學士改道出關曾否報部照准並請嗣後此項祭差應否因内地行走先行知照奴才衙門以便遵行所有使臣改道出關緣由謹恭摺具陳伏乞皇上聖鑒訓示遵行謹奏奉硃批另有旨欽此○○謙德片再查山海關地方去冬雪澤未能霑足前經奴才於上年十二月二十七日專摺奏報得雪分寸左案本年正月初六日復得微雪一次兹於十三日已時起彤雲密布渥沛祥霙至十四日卯時止得雪一尺有餘所属地方一律普霑渥澤民情　泠洵足上尉宸厪理合附片具陳伏乞聖鑒謹奏奉硃批知道了欽此○○頭品頂戴四川總督臣劉秉璋跪奏爲遴員請升邊疆要缺道員以資治理恭摺具奏仰祈聖鑒事竊照建昌道寳森於光緒十三年九月二十五日在任因病出缺例應以該道病故本日作爲開缺日期經臣疏題報聲明所遺員缺係衝繁難題調要缺在外揀員升調應歸酌量並報缺咨部在案查該道管轄三府二直州兼管土司部落二百七十餘處南界滇省西接藏衛漢夷雜處地廣政繁控制巡防最關緊要非精明斡練熟諳夷情之員不足以咨治理臣督同藩臬兩司在於通省寔缺及候補勞績各道員内逐加遴選非現居要缺卽人地未宜實無堪以調補之員惟查有成都府知府黃毓恩年五十三歲湖北鍾祥縣人由廪生中式同治元年壬戌恩科順天鄉試舉人乙丑科進士改翰林院庶吉士歴授京職乙亥丙子兩科簡放山東副考官甘肅正考官光緒二年二月由京察一等記名以道府用三年十二月奉旨補授四川夔州府知府四年九月二十一日到任八年調署成都府知府五月二十六日到任九年大計保荐卓異十一年二月平反三台縣斬犯溤體意案内奉准部咨行令送部引見十月經前督臣丁寳楨奏委兼署成綿龍茂道篆十二年正月奉旨調補成都府知府復遵海防例加捐花翎領有執照七月十二日交卸道篆十三年補行十二年大計保荐卓異計自光緒四年九月到夔州府任起扣至十二年九月接算八年俸滿嗣因光緒九年並十三年補行寸二年大計保荐卓異又十一年二月委審平反三台縣斬犯馮體意一案於十三年九月併案給咨赴部引見並請假三月順道回籍先行修墓是月二十五日交卸成都府篆交代清楚並無經手未完事件於十月二十五日領咨起程查該員黃毓恩氣度端疑才具敏練歴任地方政聲素著於夷務情形尤爲熟悉以之升補建昌道邊疆要缺實堪勝任任内並無降革留任展叅案件一切因公叅罰處分例免核計歴俸已滿例得請升據藩司崧蕃臬司游智開會詳前來合無仰懇天恩俯念要缺需員准以黃毓恩升補建昌道實於邊疆史治均有裨益如蒙俞允俟該員黃毓恩到京引見後飭令將升補建昌之案就近由部補行引見所遺成都府知府係省會要缺應請旨簡放所有揀員請升邊疆要缺道員緣由理合會同成都將軍臣宗室岐元恭摺具奏伏乞皇太后皇上聖鑒訓示再此案扣至光緒十三年十二月初十日限滿合併聲明謹奏奉硃批吏部議奏欽此 
 
 

Page 12

 
 
[邦上官報]  
　　初八日許分轉均詩委通泰兩屬查醬缸差趙鹺尹壽銓委解南京餉初九日劉庄塲温選卿鹺尹抵揚初十日洪分轉鉅委高溧句督銷東台厘捐方大令任清到揚公幹十一日衷鹺尹興哲解海分司餉來 
[辟瘟散]  
　　專治傷寒傷風憎寒壯熱頭痛身痛腰痛目脹鼻塞風痰咳嗽吐瀉口渴便赤内傷飲食及感冐四時不正之氣發痧瘟疫瘴癘三瘧赤眼口瘡溼毒流注脚腫風火喉痺毒痢風熱斑疹牙關緊急手足麻木閉目不語喉腫心疼心慌等症患者先用二分吹入鼻孔再以二錢卽用開水或薑湯冲服小兒减半重者三服卽愈屢試屢騐同仁廣布功德無量光緒戊子二月海鹽徐古春挈子庾香孫肇榮敬送○藥味列後製蒼术五錢明雄黃製川樸生甘草貫衆法半夏滑石川芎熱大黃藿香以上各二錢桔梗神曲各三錢白芷炒枳殻公丁香柴胡薄荷廣 
木香防風陳皮草果荆芥皂角香薷細辛硃砂羌活前胡石菖蒲以上各一錢右藥共爲細末收入瓷瓶勿令洩氣每服二錢小兒减半開水送下上海英大馬路善餘里逢單日在施醫局内敬送 
[上海陳家木橋電報總局豫皖賑所二月上旬初一至初五收數清單]  
　　川册黎萬電局募第三批川平文一百八十五兩三錢六分合英洋二百五十一元八角六細戶分另登報章蘆州電局募第十一批俞平銀十兩七錢一分合規銀十一兩二錢五○閩册葛蓄翁來由林閣翁經交福建夏島葉門林信女助洋七十元○雲南册包鴻卿先生來雲南二十七善士助雲平銀五十兩合規銀五十二兩八錢○洋册仁川電局程募程燦林二尹洋十元又交來鎭海兵輪汪君廉甫募六十三戶湘平寳文五十一兩八錢合規元五十四兩七錢七分半○直册蔚盛長交來京都官學董陳嚴四君募無名原平銀四兩樂善卿寳星橋京平銀各一兩李博齋錢二千張竹生錢一千清國臣錢八百王樹生張農生兩戶各六百文無名王清軒室香士鍾翰齋四人各四百錢愛庭錢雲樵王明軒劉宗淮王雲卿王升南孫廣德石興傅子良揚秀亭室巳蘭室雅齋王仙洲十三戶各二百伍孟次黃鼎之霍裳馮少白傅雪凡方小山趙聚斗張廷賢王德嶣崔俊卿劉寳善郭映源李承綸盧煥之戴心餘徐藹亭胡悅生劉星垣又敷卿惠豐薛小農李庸西李紹陽錢秋浦伍輯五劉子貞郡曉峰張敬庵王文和董輔廷魏子題李仲灜文云峰黃紫封陳僕如嚴竹泉重幼竹玉桂初陳叔平三十九人各一百共錢十三千一百合京銀九兩連前交共合京平十五兩申銀十五兩七錢六分天順祥交來金都全云軒翁第十一批募二十戶規元五十兩六錢○東册新泰厚來山東壽光縣金陵吳門鄧氏求病除身健銀六兩四錢五分三厘○皖册安慶電局來英子俊司馬募長白不書名曹平文二十兩又來東齊氏曹平二十兩又來錢琴琛二人錢安生兩元錢景美一元實收三元○寗册金陵善際莊來第三批知命子十元○通册崇川袁斗垣十元○磅册太湖救生局來廿一批周松姐募華壽萱三元詠生氏一元實收四元○蘇册蘇城貝善士募夢華居士二元吳蓮生廣文募敬修齋八元又募儀卿女人兩元戲鴻堂來德清俞太史楹聯助賑二元蘇電局募第十三批九十元錢二百捐戶細數另登報章蘇城朱子清少尉爲室人病愈了愿續助十元○凝册常昭凝善堂來第四十三批薛重生募三戶五元錢五十趙介翁募四戶十六方雪翁募一戶一元楊思立募十一戶十元劉潤生募七戶兩元馮義興募九戶五元鄭紹翁募張振泰時昇典裕通典三戶各十元顧士良一元錢以亭募三戶一元隱各氏萱壽節席費十元沈伯生求病愈五元朱佩生五元席君康四元流陽萬源昌兩元守拙居汪進卿沈費卿三戶各一元捐欵存庄息銀合三元錢六十文品記綠字棉散捐錢一百十九丹記願字桶散捐錢一千一百四十一無名氏四百龔禮記錢三百六十以上實收一旦六元一角○常册無錫電局金領班募安徽不留名二元常州孫辛記一元○太册太倉省非居士五元○杭册杭城隱名求嗣人十元○湖册湖城仁濟堂第八號練巿周振山募三十四戶念七元○申册求愈氏一元錢二百益承莊來旂夢舘主銅洋一元○救災圖册單册東台縣署來眞州樹德堂求母氏劉錫福免災拾元浙寗實生行募太平金肖失拾元金仲全四元兩戶收洋拾四元○保册清江鐘麗堂募十四戶十元浙台太平縣培元堂募十四戶四元長源泰謝萬翁來友生氏五元益承莊來安徽萬康莊募廿八戶十元有心無力人一元以上二月初五日止 
[上海四馬路文報局内協賑公所經收賑捐十一月中旬清單]  
　　十八日河南捐厦門電局葉亮卿先生募交漳浦縣署刑席阮煥庭翁募浙紹竹蔭山房阮番洋六元福寄林蓉屏浙金章錦　固始趙越喬趙胡氏浙紹羅欽之五戶各重番洋四元龍岡熊惠菴豫章楊日生二戶各重番洋二元漳浦陳謹堂洋三元澄邑海滄敦復堂周古　趙忠國平江秦誠齋古眞馮耀庭漳浦柯襟三漳浦姚梓材漳浦林芬伯曾秦平商致和江蘇曹文偉榕城恆德堂李廣東引翼堂藍榕城葉寳琳林光甫怡怡堂鄭漳浦阮在田又戶總吳寳又戶科五櫃又刑科林朝楷又禮科蔡寳清鍾庸合又吏工科張慶喜李炳耀陳福星合阮如玉又　裕堂施家修陳鍾秀魏芝英合鄭玉璋林繼生李杏生合朱寳森　鳴軒許漓淋合嚴麗生陳楨梁合武林存心堂朱阮文良許友雲三十戶各番洋一元陳献廷銀五角詹松栢錢二百文以上統共折實英洋六十二元○漢口流通巷天吉錢莊帳房夢覽痴人募硯田氏英洋四元力不足齋三元思永堂二元知不足齋樂輸子學褥齋二戶各洋一元○寳應政大源信局交來局主周炳生洋一元○本埠長發棧内庽不列名人洋八元○謝簡庭翁交來京都仁昌金店募交總理衙門靜思堂夾儀庭劉募九二戶各京錢十吊田翰臣京錢六吊成善士尙信齋王翰臣三戶各京錢五吊李佑軒徐相臣二戶各京錢四吊任小梅二吊沈宅八齡童子銀一兩補過堂范宅十吊毛菊生馬靜田陸齋庭馬際明四戶各四吊善德堂郭宅三吊蘇少坡馬采臣郭霽村謝子隅徐少酒五戶各二吊韋鏡軒王寛二戶各一吊孟省三京錢五百清化寺街放生蓮社京錢二十吊周誠又二十吊國史舘魯蔭庭經手徐禹門銀四兩陳伯臺徐樹旬樹琛樹瓊合二戶各錢二兩張玉亭王錦堂郭連山蘇輔廷田雲生周丙麟魯蔭庭七戶各五吊汪子靜戴少鶴　戶各四吊蕭少魁王子銳憂月池枚臣胡茂如胡祖先張玉山蘇崑圃馬仙洲李繡章顧繼和徐壽臣袁璫廷徐佩之單子勤李暢如張秀方陳子壽十八戶各京錢二吊又國史舘朱東初經手傳英堂張新圃李品端三戶各京錢五吊陳義齋四吊劉海泉陳嘉春二戶各三吊趙信甫雪梅居士張柏齋楊銳堂張子清李旭亭張子瑜陸錦泉朱覲文安壽山及鶴年聚德興沛國郡朱東初十四戶各京錢二吊春及堂賈義安順興和三戶各一吊共計京平銀九兩京錢二百六十七吊五百共合計京平寳收規元二十九兩○高郵武廟賑所丁鏡齋交來沈善伯翁募善記錢一千姚大生五百卜文璧周養盈雍麗生陳曉山雍東樓同升六戶各四百姚是清林四房無名氏三戶各三百陳月秋謝春茂田成德楊茂林湯海珍王敲五范文葉周信成豫泰昌胡正泰姚紹明王魁星林嘉掃郡慶帮雍文卿黃茂止許張氏雍善卿十八戶各二百成雲湖林蔭芬張耀東邱欣然曹立軒李幹生尹聲遠薛廣和張義生曹微茂姚序之元吉曹陳氏李友之董嘉谷張印記同昌張毓儒　輔廷無名氏夏介兹夏紹庭映珠堂沈紹唐顧濟清張仰之吳雅臣廿七戶各一百共實收英洋十元○清江浦公濟典錢五千戴蔭圃錢二千仁豫號一千六百無名氏一千周同慶五百錢生氏一百實收英洋十元○寳應汜水居蓮僊孝廉經募居朱氏銀五兩三錢蓮仙求痢速愈菱仙求齒痛卽愈居梅仙居佑宸欣欣子居王氏居笑梅居秉愷八戶各洋一元陳定甫洋二元金生茂五角陳四道義泰二戶各四角姜殿元張文秀豫泰恆三戶各三角姜富春鄒三泰王順與成馨山姜子惠石蘭英問達人薛景清八戶各二角呂九鳴不留名無名氏劉福泰朱天巨瘦學書姜崇信王和興姜順泰姜天泰居秉瑶十二戶各一角居貢卿求病愈二千文居德卿居燕山堂無名氏三戶各一千壽萱堂七百五十成朱氏五五百同善局陳國璽朱槐三戶各四百王鑑三翁三百蔣儲氏居曰官居曰美徐蔭之徐朝陽張新德太合姜鶴鳴鄧子衡王順子孫朝其十戶各二百郭張氏無名氏端木春生范瑞榮成芸記周元通陳松林陳棟林金兆拄華藍谷范來榮姜鳳才徐王劉祁合慶云合十五戶各一百失留氏一百五十乾茂王合一百四十又募劉瑞孚六百文尹睿知陸隆興二戶各三百張珠郭長卿郭長祿張幹臣張文寄尹耀堂龔益元李雨亭陸光耀苗聰承喬衣共十一戶各二百陳桂枝陳孝忠昌聘儒嚴惟　嚴維忠楊永茂李長年李祈年苗雪台張利生選靑堂李臯泉昌芳山苗澤之陳步陞功聯瑜十六戶各一百以上統共核計實收英洋十五元原平紋十六兩另三分○汜水瓊長順行募任東壽堂六百文西壽堂内吉甫趙子賓三戶各五百成太四百朱炳南有名氏内顯記内春記有名戶楊德奎内洪賓七戶各二百王煥文無名氏任廣文内漢記内健侯有名氏胡少記葉樹卿苗恆源吳顯豫陳朝金倪長貴夏悅德十三戶各一百合實收　五元○本埠源生衣莊募交五世同堂洋十八元徐幼如五　鳳陽氏二元陸姓二千文陳姓七百五十文昊姓琨記金姓香海瓊記五戶各五百計五千二百五十易洋五元○南京政大源信局募子和小記樹安受之志鈞共三百七十文○本日共收河南捐英洋一百五十二元規元二十九兩原平銀十六兩另三分三百七十文 
[上海四馬路高易公舘内籌振所李秋坪經收直順山東十二月初九至廿六等日振清單]  
　　初九日勉善居士半元○○初十日消病延年子二十元○十七恊同慶號交來韓城王蜀樵大令募韓　正堂王錢十千　敬勝當行各四兩丁積善堂三兩張祥和堂張積善堂胡明心堂各一兩萬匯官運局錢四千文薛敬勝堂三千文王錫侯黃違绶和興湧各二千文王相宜喻東南李萬春千總劉饒子方韓城典史童各一千周岳峰周德當中興堂恆豐當忠信堂通順捷合泰同義和長福泰坤榮桂萬關花行北關花行三義永復盛春永盛姚萬順云敎諭李訓導徐元泰當世興當和合當裕豐當文興福長慶和福慶吉永盛合趙連咸南錢鋪西錢鋪芝川錢鋪西莊同德錢鋪各五百永和桃二百文共捐議平銀十四兩錢四十五千七百文又換銀二十五兩五錢七分合伸規元四十一兩六錢三分○十八日廣東潮州府朱少愚太守寄來陽縣正堂募康字册埠汛方一兩四錢隱名氏光順號正興號柯寳發當陳吉興張講堂許兩合謝源盛各七錢劉勉善堂七錢二分藜照書室枝寄草堂張思忠堂各三錢六分閩連飛麟三錢三分和平氏偶然居淵各氏誠齋氏攸如氏竹菴氏蘭芳氏　谷氏乾記號勝裕號光榮號成永號順天氏釣靑氏林辛卿陳選記林立記林振昌同昌鄭之貞大興號全興號黃開和劉廣發謝雪峰魏銘豐琦記棧黃順昌各各三錢五分　楚航無名氏各三錢何子衡謙興堂詹世德曾達德曾世謙曾傅謙順得鄭大榮曾起敏柯朝記强恕堂奪錦堂傅經堂承詒餘慶堂各二錢李翰如陳華記謝勤張合利陳萬盛李杏圃張宗銓徐揚堂曾光華彭百祥堂謝修銓廖耕心堂鍾頴川堂忠恕齋盧江别野周景廉堂愛竹山房温一經堂各一兩子逸三角劍生渾名少汀梧生達子江湖散人照靑少芳吉生少隱各二角伯唐氏亦文出隱初氏少吉氏秋圃子逸靜初無名氏拱辰居逸初氏隱名子少靑氏各一角共捐銀二十六兩分錢澄海縣募康册夢蒲書屋銀一兩四錢紹忠堂詒堂樂善堂純嘏堂隆源號江源號禮園各七錢雙相書屋五錢六桂堂追遠堂各四錢合利號習初各三錢六分方郭氏隱名氏無名氏各三錢無名氏二錢六分敦本堂二錢四分隱名氏樂善氏友善氏存心堂各二錢共捐銀十兩零五錢二分○十九日渝城汪鶴生翁募康字册聚成公銀六兩乾泰萬發榮汪鶴笙各二兩致和號榮豐昌一美正萬盛合恆升益王德順仁興行同茂行裕隆合日昇行各一兩共捐銀二十二兩伸洋三十元四角○無名氏洋二元○二十日樹德堂三元叢桂山房守耕堂各一元共洋五元○森昌局交來康册廣東延年子一兩四錢四分鄒劍東一兩二錢靜猗居士映雪盒浣花稚子各七錢二分施笠仙九錢祝平安七錢一分猛省童子三錢六分順利二錢七分愧未能二錢二分興旺昌盛楨祥吉慶富貴福壽如意高陞賞善罰意還善故過各二錢細記一錢四分共捐銀十兩○○丁六日義利號一元○○以上共收規元十八八兩九錢五分英洋五十八元九角 
[上海北巿絲業會舘籌賑公所施少欽經收山東順直河南皖北賑捐丁亥十一月十七日第一千五百八十四次清單]  
　　南徐寄居石梁隱名八元平湖集仙居二元恆泰豐銅三元張翟氏求病速愈四元眞金水羊覺下見易子三十五元無名銅洋一元不書人一元恆昌永謝永慶各三角不留名一元吳氏八元可酒花一元投桃報李人一元柴橋吳洪藥資移助祈病速愈五元有心餘求平安由義通祥來銀十二兩七錢九分合十八元愼德堂銅洋四元安豐余鼎成由揚州利和寄到四元雙林叩保合家平安銅洋十元徽休隱名求病全由南尋振成來十元南尋誦常華舘主一元杭省老公利信局銅洋十元○乍浦盛源祥五角又勉力一元潘申夫古桂清沈柳記三人各三角費贒仁孫金記張少齋樂　同有心無力陸雅記徐綢記餞弱生八戶各二角共十三戶合四元○太倉盡心子盡心將懺資合十元問心子求病轉好四元錢餘生二元○平湖同興典二元又各友二元又衆人提存箱錢二元○福建鶴陽郁文氏募萬和盛濟美堂沈鄭張三人各爐丕一元步清爐四元陳瑞生銅板八元寗德嚴源昌銅板三元詩竹山房銅洋二元○盛澤沈信和一元五角又鄒蘭生周云翁葉逢春各一元吳子翁五角共五戶合五元○流陽恆吉祥來謝鳳義五元張鴻彤二元吳正興史盛樹本堂三戶各一元○蘇垣侍其里募孝友堂嚴南草廬晚翠閣舊主蘭桂齋芳室雙秀主人香水人留餘室主耐屬居士八戶各錢一百○地亞士募藹記五角正記四角無名二角將心比已槐記無力四戶各一角共七戶合一元五角○皆記棧募義和甡無名無名各五角○鎭海譚曉三錢五百蕭靑廷重國仁意中恩三戶各二百共四戶洋一元○元亨募潤德樂十各二百寳記三省閔姓杏記重勉力六戶各一百共八戶洋一元○寗波府署范善士募養性齋范百練子楊范章氏三戶各五角范蘭均范玉珍各二角五分共五戶洋二元○南尋靜憩室主募勉力之遵樂居樂善居詠花舘愛吾廬隱各士玉林軒不書名靜啓室無名不書求平安十二　各二百合洋二元錢三百六十○南尋重莊雅募霓裳曲三元心齋此君聊盡心劍但子王者香愛蓮六戶各一元鴈行靑雲各三百姚二百逸翁一百二十少甫一百共十二合十元○秀水縣署養心書房不書名本仁堂朱小記朱秉奎朱又笏朱輯臣朱雨巖不書名蘆江何明德堂李藕花别野　滋德堂秦勤成堂黃葆慶庸十五戶各五角敦厚堂陳貴德查合五角共十七戶合洋八元○甬江權署夢萱氏忍香氏各一元廿我氏五角繼周子德莊氏心田子古白子知非子五戶各一角 
 
 

Page 13

 
 
劉王氏錢四百六十素愚子無名三經堂蔣三戶各二百共十二戶合四元○泰亨源來崔蓮升無名各錢一千王升三溪來寠簡點主人留耕堂璣君小凡張愛書吳枚堂空空子九戶各五百二菊李樂善宣升三三戶各二百王福堂吳小泉孔春海三日一千共十七戶合凡千一百根本堂燕南居士嘉善堂森玉堂助棉衣四元○盛澤不濟事二元又隱名四角遣安書屋無力子各二角出不起一粟山房每一角共六戶合三元○河南捐海鹽愛日居爲子病告全由查盡卿來續助十二元徐修三在路偶遇風浪大作保佑許愿幸獲平安由祥元來五十元金口釐捐局不書名由滬報局來九八全十千祝康舉一元六合翁思銘求母病速全三元皖南竭勉力纘助十元○同里車坊亦城山募金述德全五百另五祝季高亦汪氏各三百祝彪二百零五徐鳳巖徐坤益陳鳴臯姚紫英亦寳生五戶各二百共九戶合二元三角○江西南昌縣汪受之學洲堂羅贄敬移助洋八元又訓義堂余贄敬移繭板十元又致遠堂胡贄敬移賑爛板六元又世忽堂胡贊敬移賑爛板六元又師儉堂楊贄敬移賑爛板四元○南巿源記莊募趙全孫李周吳鄭王馮成朱衛十二各六十○杭州王棟臣爲室姚氏生産平安五元又爲陶姓板客患病保佑回里平安五元 
 
 
 

Page 14

 
 
   
 
