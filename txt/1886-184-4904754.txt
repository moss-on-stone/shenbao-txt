# 1886 - 184 - 4904754

 

Page 1

 
 
[搜印大題文告白] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本已汗牛充棟然皆習見不鮮本齋茲待敦聘名才遴遴大題文二莫爲均以理法淸眞詞句雅正之文以作觀摩善本一切分淡庸澄難邀知遇及大題文彚文府凡巳輕石印者概不收列一篇惟是篇章旣富選擇仍精深　所見未廣尙希海內士林有藏先輩稿本書院課作近今窗課不吝金玉郵寄本齋卽付收條爲據而選入後酌送潤儀或印出后酌酬一部均無不可其有名人鉅製多士傳抄一文而數處寄來本齋均以先到者選用至原稿之選与不選一概未能寄還特此預啓再惠寄鴻篇請逕寄點石齋不必由申報舘轉交請鑒之 
[搜印五經文告白] [  點石齋主人啓]  
　　經義之文始於有明而盛於我朝近科鄉會試會於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十一號畫報出售] [  申報館主人啓]  
　　有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覽本齋友人循例往游歸卽按照墓繪成圖列入此次畫報俾未見者如游其地焉淞隱漫錄圖說一則仍附畫報之末准於初六日出售此布 
[論中國開設博覽會之益]  
　　中國自與泰西各國通商凡在沿海各埠固已眼界大開矣然而內地人民則尙未能見聞盡擴也外洋來貨內而諸人多有未見未聞中國內地所產各貨亦多有未曾運出外洋銷管豈中國之貨其可銷諸外洋有除絲茶兩大　之外竟寥寥也哉是蓋由於耳目之有所囿故也外洋各各國無不舉行覽之會舉凡本國各屬所出之物咸聚於一處以供衆覽俾知某物出於某處而宜銷於某地某地之人需用某貨最多應如何運載而去某物何宜某物何忌一一洞悉於胸中而後人皆得以廣聞見而長智慮百貨可以流通商務因而起色由是漸推漸廣由本國而推之他國凡天下萬國所產之物莫不一一羅而致之不必皆奇珍異寳但有益於世用者無論大小精粗輒不憚千里萬里咸薈萃於一處不持以廣國人之識見而且可以知普天下四大洲之風土物產以及一切水土之所宜此其所以神益於商務白豈淺　哉中國獨於此一事未見舉行前者曾有傳聞謂中國將興辦博覽之會迄於今日未見舉行近來又有傳言謂中國將有此舉刻下雖未見明文然聞此說者則莫不望其果有是事非僅托之空言昨有西友爲余述及此信而問余曰子知外洋博覽之會何自昉哉余謝不敏曰未之知也西友曰此舉起於法蘭西法人有愛物司者殫思竭應欲盡知本國所產之名物象數萃於一處以供衆人之觀覽乃於西歴一千七百九十八年開設博覽之會凡法國所有之一草一木以及精粗巨細罔不搜羅殆遍聚于一邑國中之人聞所未聞見所未見咸欣喜踴躍趨而觀者如歸巿焉自是而貨產流通生意大旺商務興而國勢亦因而一振迨一千八百五十年間英國前皇踵而行之規模愈行充擴不僅囿於一國直欲聚萬國之貨產成一博覽大會又製玻璃爲屋以安置萬國之貨物計其地大有七十畝門窗墻壁悉以玻璃爲之內外瑩然不啻扁鵲之見垣一方人錫以佳名曰水晶宮彼蓋因其爲琉璃世界故以是命名俗傳龍王所居爲水晶宮其官中所藏無非奇珍異寳今英皇所聚雖不若龍王之水晶宮然彼之所藏究無人焉見之不若英國之水晶宮其所儲蓄皆以供衆人之觀覽使見之者耳目爲之一新且龍宮之藏卽使有之亦寒不可以爲衣飢不可以爲食不若英國水晶宮所藏者無非日用動靜之所必需然則以此絜彼不啻有過之無不及焉自是而後各國皆競相慕效彷而行之或間數年而一舉或閱十數年而一舉其近者如數年以前美國德國意國和國皆有此舉中國之物亦有裝運至彼以備觀覽者而百貨藉此以流通商務因此而暢旺惜乎中國知致物於他國而不知自致他國之物也今者旣有此信惟願非托於空言然竊以爲欲興此會所費當亦不資中國之人誰肯出此巨資商情雖曰樂從然商力究恐不逮中國而不興此舉則已若果欲興此舉則必合士農工商各出全力以相助而後可望其有成蓋此舉克成雖曰大有益於商務其實則不特商務受其益卽爲士爲農爲工者亦無不大受其益也本年西歴五月英國舉行此會萃英國各屬地之初於英京主其事者爲英太子竭力主持其事英皇亦樂於襄助親自至博物院中流覽一切以鼓舞衆人之興而衆情愈形喜悅此卽英皇之妙用其所以鼓勵商情者至矣中國近來喜言洋務者亦頗不乏人親貴如醇邸尊顯如李傅相深知洋務之亟宜講求惟日孜孜不遺餘力當亦知强兵之道先在於富國富國之原尤在於通商當今之世與中國音日之輕視商務者風氣又爲之一雙矣盖外洋之道藏富於商中國此時雖尙未能亦如其所爲而商務旣　百貨流通進口出口稅收必然有贏無絀各關稅項旣增用之以籌兵備餉自能裕如是亦所謂百姓足君孰與不足之一端吾子不憚苦口時時以振興中國爲念曷不以此意告之秉鈞諸人苟果興此大會則當由官爲之襄助爲之保護其所裨益不亦大歟余曰唯唯揖西友而退遂操不律卽其所言錄而存之 
[鐵路將興]  
　　天津將開鐵路幷有物料等件來自外洋由滬運津一切均登前報茲有西人來信登諳西字報謂此事由前此醇邸莅津與李傅相談及傅相盛稱鐵路之善醇邸奏知皇太后亦蒙兪允現已派伍秩庸吳南皐兩觀察爲總辦業經出示招承攬鐵路工程之人惟從何處造起則尙未定局開平向有小鐵路故窺其意旨大約欲就開平連絡天津以達大沽究未知其是否如此也 
[甯波火警]  
　　月之初六日黃昏時甯郡靈橋門外天妃宮前生泰紙店之中進不戒于火頓時烟漫天幸各水龍聞警赴救併力澆灌得卽撲滅僅焚去樓房一間店面與後進均得無恙云 
[京華尺一]  
　　世職幼官出學欽派王大臣考騐馬步淸漢一事前己錄登茲聞考列一等之幼官祥麟仔佑阿 
 
 

Page 2

 
 
霖布文良文炘豐緒亮普榮緒文華玉林常安斌成等十二人由該管帶領引見蒙恩祥麟等著賞給侍衛在大門上行走欽此○九門內各處溝渠經步軍統領委員踏勘丈量各事客歲曾列報章茲聞步軍統領衙門已將各地段溝渠尺寸造具細冊咨送工部查照核辦工部堂官會同欽派監修大臣泒委司員按照送到尺寸細冊連日逐叚勘察丈量以備籌核興修從比溝水暢行不虞積潦　○前奉諭旨提督銜記名總兵章和禮打仗力堨陣亡著該部從優議䘏聞刻經兵部議給該員䘏銀八百兩從優加贈太子少保銜並給騎都尉兼雲騎尉世職襲完給予恩騎尉世襲罔替並給塟銀五百兩致祭銀二十五兩由內閣撰示文一道遣官讀文致祭並入祀京師昭忠祠及原籍陣亡地方昭忠祠並將生前事蹟交國史舘立傳等語爲國捐軀得邀曠典彼臨陣退縮者見此能無愧恧耶○前紀侍衛處茶房被竊一事茲聞日前西華門外拿獲雇車裝物之人已在愼刑司供出曾竊內廷三所夾道侍衛茶房各物數目物件一一相符卽由該司派役押解竊賊各處起得原贓知照侍衛處往領該茶房蘇拉聞此喜不自勝口誦阿彌陀佛不置○內務府行文侍衛處稱本年六月十三日在時應宮設吉祥道塲一日除應用禪僧一百八名傳知各寺院屆時照數遴選前往唪經外其例應奏派大臣侍衛是日前往拈香之處卽由侍衛處查照辦理○日前突有愼刑司官役多人至西華門外路北景和軒茶社將舖內櫃上及茶博士等五人一幷鎖去並將茶社封閉說者謂南海某官呈告該茶社暪藏上用陳設等物故有是舉也○宗人府署大堂矢於修葺傾圮不堪今春奏請興修奉旨允准聞需欵二萬兩有奇刻已興工大約九月問可蕆事矣○京西良鄉縣屬竇店地方某僧俗家有一寡嫂啼妝齲齒風致嫣然僧乃效陳平之所爲居然入此室處繼而嫂以老潔郞不諳風月又與髮種種者往來僧惡之上月中旬某日懐戒刀於袈裟內濳入嫂房竟效京劇所演獅子樓將婦殺却鄉人以該僧旣動淫心又破殺戒縶而送之官禁押囹圄不日當詳省定讞不知僧尙能學孫大聖七十二變脫此網羅否 
[八閩淸話]  
　　閩垣西門街某孀婦之子向與某甲之子同伴嬉戯前日因口角爭扭甲子將某婦子腎囊踢破血溢於外某婦視子如掌上珠到甲家數次理論適張府尊經過婦遂攔輿喊禀府尊旋署卽飭侯邑尊陳大令提訊兩造悉加申飭地保笞責一千緣府尊經過該地時街心擁擠不堪兩旁小攤羅列疑地保得其陋規故也○近日難民甚多前日有婦女十三人至余府巷口瑞德春藥店因强換小錢四文爭口婦竟携木棍亂打撞破玻璃等燈且復裝傷圖賴赴府喊寃鄰右咸爲不平爲之閉門者數十家嗣府尊派委員到塲彈壓開諭各鋪戶務卽開張勿任生事○福州錢法廢弛已久近日巿面行用之錢每百攙和鵝眼三十左右小錢每千只値二百文貽害閶閻曷其有極茲城內各鋪家自行申禁自本月初一日起每百只允攙和小錢十文銀價現亦跌落番票每元只値一千零八十文小錢鋪莫不束手浩歎私錢固宜禁巿價亦宜平所望地方官於此時調劑其平耳○前報設局鑄錢一節乃由楊制軍札委浙江補用府張冕爲督辦通判高企辛爲稽察同知德昌監理未入流酈瑞昌爲監工○泉州遺缺府李耀奎太守自京到閩現已奉司札飭委署該府員缺日內諒可起程赴任矣○花會最爲閭閻之害近日西北遠鄉竟有無賴子開塲掛巴城內鹽道前某鞋店充爲小巴若不及早嚴禁其勢必將滋蔓也 
[江甯試事彚紀]  
　　江甯府試時有王姓考童爲廩生謝汝霖等攻評該童實係糧道傳事號房之子初因派保廩生桯鰲不肯畫押該童具禀首府孫太尊簽差提程適程偕諸廩在學署計議斯事聞信大怒羣赴程家擬　毆差差狼狽先□太尊遂囑陸春江明府會學調處諸廩弗允學師因持結當堂禀知其故太尊以白結例不收考議將該童暫請陸明府帶回本署出題考試俟廩保畫押後一體覆試諸廩聨名禀陳該童家世三代隸役未便率保且先收考而後畫押尙何用廩生稽查爲應請准卽扣考云云太尊艴然復訊認保廩生楊毓斌楊對以該童應在與考之例太尊乃命認派兩造各具切結候詳請學憲示是否應考照例辦理旋經該童之師金孝廉出與諸廩婉商始允俟下次准其應試而該童以諸廩有意留難聞欲往江陰赴學轅禀訴云○上月二十一日考試性理論江邑童生江慶元者原籍安徽涇縣向在新橋開設億大錢莊以祖父世居金陵遂爲土著應考已數次矣本屆縣試名列第六是日有同號兩童大聲呼問誰爲江某江應之兩童猝以冒籍相訶從考籃內奪取江卷直扭至堂上巡捕詰問其由亦無可知何嗣經諸童調停令江寫立票據將卷買回而兩童遂明告以係某廩生指使二塲相遇倘有所授又當如法炮製汝果有志者可請再來一笑而罷當爲太尊訪悉暗識其名出案後江裒然第四兩童俱落孫山蓋某廩生於考前函致江之家長謀作認保未能如願思欲攻之恐其執持筆據致遭反噬乃囑兩童詐索以洩其忿該廩生喪心壞品固不足論若兩童者聽他人之指使損一已之聲名其又何面目見父師耶○本月初二日鍾山尊經書院官課輪應督憲主課向在下江考棚扃試茲因府試未畢故攺於初八日補課○鍾尊兩書院膏火經費所出係由兩淮鹽課項下提撥固國家嘉惠士林之至意乃都人士獨分畛域以尊經爲本郡私有之書院遇外籍必悉力擯黜不知自誰作俑久之遂視爲定章或卽以督憲總制三江孰非部民相難亦不之顧然江南都會甲於天下人文輻輳美不勝收僅以鍾山一院公之恒苦額隘黠者率冒尊經卷輒獲雋蓋土著人數旣少而自兵燹後老成凋謝能文之土又甚寥寥兼其時薛慰農先生樂育爲懐大公無我由是流寓皆爭獻一藝願得先生之奬勵以自驗所長近來肄業者益多而浸浸乎喧賓奪主虛雲谷太史以一鄉祭酒主講是席里人望之若南山北斗太史亦能俯如衆志凡課前列多取郡之知名士其有姓氏介乎疑似者雖佳搆弗錄雖與薛先生微有不同然太史亦曾受業於先生之門則衣鉢所傳應有殊塗而同歸者矣 
[秦淮盛漲]  
　　金陵城內地勢西南角最爲窪下每當伏秋東南一帶山木下注匯趨通濟閘入東水關穿九曲靑溪以出大江漸歸於海而江湖風漲遂致停蓄向恃神策門外元武湖爲宣洩歲久故道淤塞左文襄興修水利擬卽規復委員勘視因其處較城南高下懸絶水性就下斷無激使在山之理相傳係前明誠意伯劉公制度故迥不猶人惟有建復通濟門外之九龍橋與閘相聨遏水之衝藉可稍緩其勢而已然遇霖潦依然漫溢去歲五月淫雨凡石壩街夫子廟夾岸人家俱成澤國河北自釣魚巷至織造街淮淸橋下奇望街一望汪洋經數十日始退利涉橋中孔不過數尺雖凉篷亦須拆卸舟子以手仰塌橋梁而渡其以燈舫爲生活者但高臥船頭打槳　來亦只在百步之內河房諸姊妹則皆以舟爲家五陵少年相約過訪恒苦無地揷脚是以門前車馬率形冷落龜鴇靡不仰屋咨嗟今年夏初雨澤均調底水微弱畵船簫鼓日夜不絶箇中人方欣然　喜乃近緣連日大雨水又陡漲丈餘岸闊潮平幾有船如天上之勢俗所謂樓子大小三號已不得往來於利涉橋左右矣 
[日本水災]  
　　日報載西歴上月廿三廿四大雨佐賀縣一帶尤甚平地水深七尺因之河水暴漲沖塌堤防橋梁不少時更迅雷風烈民屋搖搖於水中忽水勢因下流潰决倒灌入室溺者不可勝數當經佐賀縣令委警部向各郡檢查被災情形查得水災雖重幸兩三日水勢减退尙不至餓殍載道云 
[穗垣零拾]  
　　入夏以來天氣晴朗蠶事極佳新絲每百兩値價銀二十元最低者亦値十四五元消塲極爲暢旺頭造絲早已購罄二造絲約七月初旬始有上巿凡緣窓貧女恃馬頭娘爲餬口計者桑下相逢無不喜形於色○刻下早稻陸續登塲聞廣肇潮惠四府均稱豐稔民情甚歡是以米價頓跌每元可糴四十斤較前實有霄壤之別販米之戶現多折閱惟廣西則旱乾成災糧價騰蹟幸大憲運米前往平糶源源不絶民心稍安○南海某甲向在老城貿易娘有蓄積其眷屬寄寓將軍前街前日突遇匪徒四人入屋多方嚇詐甲見勢力不敵不敢與較遂被刼去 
 
 

Page 3

 
 
白銀數兩銅錢十貫甲卽禀諸保甲局局員不理轉禀縣憲張明府准詞存案飭差拘究○番禺呆鄉落于五月十九日雨師稅駕風伯揚威空際隆隆有聲電光四射有一人耘草田間竟爲電火燒死又廿三日東門外三十里許某村突起一雷聲震白里殛死一農夫 
[大鬧戲塲]  
　　昨晚七點鐘時六馬路詠霓茶園前有多人圍繞觀看據云有吃賭飯之長脚阿福與園中伶人因戲言起釁兩下各張旗鼓園中擁出多人將阿福拖進飽以老拳阿福雖有黨羽然究寡不敵衆赶出呼喚巡捕適當掉班之際街上不見華捕祇喚到印捕一人進內將逞凶者拉住一人其時人多手雜欲出不能卽吹號呌亦無接應者祗得將拉住之人很命曳出至石路向北而去後面隨觀者頗衆其細情容俟續述 
[嚴懲訛詐]  
　　前報列王海珊被流氓陸雲卿龔雨堂等挾到吉祥街申吉祥烟館中訛索洋八元洋傘兩把牙扇一柄幷被拋在城河浜一案昨日翁太守臨捕房時提案研問陸供洋元是秋山取去前日店主婦在某烟館遇見秋山不曾拉住洋傘放在櫃檯裏面旋據包深禀稱昨日曾帶陸去扇子在該店不見洋傘秋山未曾拘到康子香稱求保出將秋山尋交翁太守謂今日不繳物件當再比責着將陸雲卿先笞一百板又詰龔雨先究竟分到洋幾元龔堅不認太守亦着責一百板龔稱寃枉太守詰問如何寃枉城河浜可去否龔稱不曾去太守喝重打龔始稱不過跟伊等走太守謂旣跟伊等走卽不能脫然無累假如見伊等將人拋在河中爾路見不平鳴捕拘人爾卽是好人倘與陸雲卿認識勸之不聽祇好走開豈可跟伊等同走着卽重責又詰康子香當日伊等將人關閉樓上如此吵閙爾不鳴捕當爾因室中有婦女故心虛耳今且將女堂倌一節擱開究爾不報捕之罪着先責一百板三人均還押再核 
[限日繳洋]  
　　昨晨翁太守臨法捕房時據法包探禀稱局賭騙洋案內之金文斗於昨晚結繩圈於押所鐵柵上意欲自盡經管門捕瞥見喝止旋據原告李寳昌投案請追幷稱在滬日久資用告罄因億西寳興里之婦人當時亦分到銀洋今請提案翁太守謂爾前指該婦爲沈滋蘭家眷不知非是伊家眷現在並不疎縱故着交保在外爾不可錯會隨着將在押之金文斗杜錦堂提問金稱家無餘資容設法繳案太守謂祗須將所贏之洋交出卽可過去况有家計人斷不作此勾當無錢言亦不能作此爾前稱設法料理不能以空言塞責金供有同鄉契友在英大馬路作茶葉生意託伊寫信回去且待信到卽行繳案我在押自悔曩日所爲故欲尋死翁太守謂局賭騙洋均爾當堂自認死亦不足蔽辜現旣在設法料理從寬限後日繳洋如再不繳定當比責又詰杜錦堂據供前巳寫信回家父親不管未有回信太守着卽拖下笞責杜叩頭稱金文斗繳洋時我卽繳案太守謂本分府今信爾等之言亦限後日繳洋到期不繳惟有比責着將兩人還押 
[設局施醫]  
　　放牛局在滬南人三官堂左近離城約有三里路局董金君等以今年雨水太多疫癘必甚特延請內科薛叙卿陳禹門外科高遜齋張子樊針灸沈子嘉諸君在局內施醫單日就診五月廿三日起以四個月爲滿嗣因赴診者實繁有徒應接不暇乃於六月初三日添請李紫璇及住居老白渡之謝先生襄助其事金君等又念貧民無力購藥特備各種藥材延藥肆夥到局泡製赴診者照方給藥俾病人不費分文卽可起沈疴而除痼疾是眞能以濟物爲心者矣 
[斬郤葛藤]  
　　馬杏卿至英公堂稱在西訟師哈華托處爲管事姘識彭錢氏多年每日被其吵鬧曾過繼七歲男孩被伊打死後由伊血抱一孩嗣因伊不聽管束遂與分離金飾衣服悉數交伊小孩歸我有洋東爲証不料伊昨日又來騙抱小孩一去不來小孩今已三歲爲特報捕由包探王阿二拘獲該氏送案請追小孩哈華托亦到堂向佩副領事訴明包探王阿二稱獲該氏後詢其小孩在何處則稱抱孩進南門出西門寄在親戚家若要還孩忍死不願該氏供與馬姘識十六年因伊另識一少年婦將我驅逐所有血抱之小孩費盡千辛萬苦是以抱回以圖老來依靠蔡太守得供之下向馬曰姘識何事胆敢到堂直告理合均予笞責所有小孩如是爾親生自應斷歸與爾旣非親生則不能歸爾且據該氏言爾另有他婦馬答稱並無他婦小孩雖係血抱然我出價買來費錢不少太守一再開導馬始稱小孩願歸該氏領去惟請著該氏從此永斷葛藤不得再來該氏又稱孩旣歸我卽爲之乞丐亦不向饒舌矣太守隨飭該氏具不再向馬杏卿纏擾切結完案 
[壓傷小孩]  
　　英租界伲城外自來火行門前有某石作堆積石板石塊不少前日有七歲六歲之小孩扒上石板嬉戲石忽翻轉兩孩因此跌撲七歲者傷頭六歲者壓傷左腰兩家父母聞之舁孩歸家一面告知地保向石作理論云 
[從寬免究]  
　　徽州人李桂林周阿金趙素榮等日前爭奪滬北建昌生茶棧承炒茶葉生意以致毆鬥趙受傷甚重倩人抬赴上海縣請騐莫邑尊騐得趙受傷屬寔飭提李周兩人到案前日經帮審委員王司馬集訊先據趙素榮訴稱傷已痊愈叩請究斷質之李周兩人周供不敢肇釁毆傷趙姓者實係胡某我等不過在場解勸司馬謂現旣到案何妨直供當子寬宥李周始俯首求恩司馬以李等旣經供認姑予免究惟着具以後不再肇事切結並着分別交保完案 
[設計劫人]  
　　某氏婦僑居虹口向爲小兒醫病日前有陰陽學差役某甲往該氏家索取陋規該氏以行醫一項與陰陽學無干當塲拒絶至前日又有某乙遣人往該氏家僞稱城中某姓家請看病該氏信之乘輿入城於獅子弄左近忽被乙拉去百般恫嚇該氏不得已將所帶金耳環脫下作抵始得釋放聞該氏尙不肯干休云 
[英界公堂瑣案]  
　　張裕德稱我有三歲男孩在門前玩耍被王瑞生所駕馬車撞倒不省人事由捕拘王送案幷請騐傷王瑞生供　監生昨雇馬車自行拉韁至廣西路突見孩在前大聲呼喊孩因驚慌跌撲我即轉韁並未撞倒蔡太守謂爾乘馬車不令馬夫拉韁以致擾禍正所謂樂極生悲隨飭差將王瑞生看管俟張抱獲至仁濟醫院視傷勢如何再行核辦○華捕稱開馬房之何阿三同夥張鶴林在路爭毆爲特拘案何阿三供我有野鷄馬車一輛雇張鶴林駕車兠攬生理前數日收得坐客洋五角幷有草帽一頂被戴拿去現在別處生理昨日向索不還致與爭執張供前在伊處爲夥因意見不合辭去現在尙無生理所欠小洋五角俟接別處生理卽可交還草帽仍在我處蔡太守判張有洋後卽行措還草帽先還○西捕稱錢陽春洪瑞春兩馬房之馬在湖北路漢口路兩處溜馬爲拘錢洪到案請罰蔡太守隨判錢洪各罰洋五角撥充醫院經費○華捕稱自來水行雇用挑水夫均穿號褂昨見顧阿才並無號褂爲特拘案蔡太守隨判顧阿才管押三天○包探王阿二稱該竊王阿狗屢次犯案捕房已經拍照第八十七號今又竊江氏家之衣服緝獲人贓送案蔡太守判將王備文送縣贓給江領○包探陸阿長稱查得方阿友之煤炭鋪內存火油四十箱租界定章以十箱爲限方已逾三十箱傳案請罰方阿友供火油係有客向增泰祥鋪內購來暫寄運往別處佩副領事謂凡多存火油一箱者罰洋一元方旣逾三十箱請罰洋三十元蔡太守謂方曰此係公堂定意亦爲愼重火燭起見照議判罰○華捕稱汪阿五之馬車行內曾將馬糞任意傾潑拘案請罰蔡太守判罰汪洋三角○嚴小仁稱擺鮮魚攤有周阿坤因爭論斤兩打翻魚担計本洋三元零七分幷有錢一千四百文祗存六百文由巡捕拘案請爲追賠蔡太守謂嚴小仁係小本營生之人着周阿坤賠洋三元○梁慶裕稱被王有得竊衣由捕阻獲人贓請辦蔡太守判王枷號七日發頭門示衆贓交梁領○包探王阿二稱崇明人王阿金屢犯竊案昨在路見其帶有蔴袋內有挖洞之鐵鑿自來火紙等一併送案蔡太守判將王押候備文遞籍物件存毀 
 
 

Page 4

 
 
 [G　　新出石印小題嫏嬛芹香館主人啓 
　　石印小題文現已不一而足然祇取其宏富而選擇未精是集係芹香館主人採輯同人窗課會藝等作請名手選定皆係及時眉樣足爲揣摩家之　臬尤妙在與已印之文　宗　無一題相同並無虚題重題幾於無題不備共文八千餘首託本齋石印分訂十二本至校對精詳字畫端　　爲餘事另有廟　聖諱刊列簡首俾初學者知所敬避云准於初　出書每部價洋五元五角南北申昌並各書坊代售如欲躉售者格外减價請至本　帳房及南市郭豐泰木行或後馬路景行里第二石庫門内郁宅　梧書屋面議可也 
　　精寫石印說文通檢 
　　是編向有坊本翻刻大小本魚豕不堪寓目購者咎之今請博古名士重覆校　精寫倩點石齋縮印成書不特字畫明晣無訛且便携帶紙料精工每部實洋三角惟所印無多價　書美賜顧者早臨購取也上洋掃葉山房謹啓 
　　東洋新到舊醫書 
　　明板大本證治準繩全部念元赤水元珠三十七本廿元張氏醫通廿六本十六元明板大觀證類本草十六本十五元證治大還念本十二元本草綱目全部十二元類經附圖翼　十本十元東醫寶鑑八元醫方考繩愆十本八元本草類方十六本古今養性錄七本叔和脉經五本巢氏病源候論十本宋朝和劑局方附圖十二本劉河間黄帝宣明論方十五眷本草類言十二本針灸聚英八本尙論篇七本千金方廿本千金翼方十六本古今名醫彙粹八本以上六元廣嗣紀要五本傷寒活人五本金匱要略心典六本内經素問註證發徽十八本保嬰撮要廿本辨證錄十六本素問識六本儒門事親以上五元馬經大全附圖○婦人良方○丹溪心法附餘十二本醫學入門○西法眼科心書六本幼科百效○素問　樞次註○明板萬氏家抄六本金匱玉函輯義六本傷寒論輯義○明龔氏濟世全書八本醫約六本以上四元保赤全書○醫官玄稿○眞甲乙經○醫經解惑論○西法蘭方樞機○西法解體新書○傷寒廣要○傷寒來蘇集○葛仙翁眞肘後方○外科百效○產科發蒙○傷科正骨範○李士才三書○經穴彙解○醫學正傳以上三元大板萬病回春○青　鎖探○小兒推拿廣要附圖○經騐丹方彙編○金鏡内台方議○嶺南衞生方○治痢神書○小兒直决○本事方○西法解　圖賦○西醫略論○刺絡篇○嶶癘新書○西法眼科全書○難經疏證○經穴纂要○壽世保元○幼科發揮○平易方○骨度正穴考○證治類方○明醫雜著○黄帝明堂炙經○方彙○金鑑傷寒論○醫案類語○中藏經○續痘科辨要○脉語○脉宗三味○大業要覽○正傳或問○金匱要略述義以上二元大板綿紙醫方集解大板綿紙痧脹玉衡○外科正宗以上一元半難經本義○十四經發揮○活幼心法○辦惑論○西法全體新書○素間玄機○喉科指掌○艾炙通說○外療秘錄○脉學輯要○傷寒述義○眼科錦囊○外科精要○黴瘡秘錄○原機啓微○格致餘論○溯洄集○外科樞要○博愛心鑑○内科摘要○活幼全書○上池秘錄○醫方口訣○眼科方筌○嬰兒論○奇効醫述○脉理求眞○引痘新法○大板幼幼集成○扁鶕傳割解○傷風約言○北山醫案○產論○產論翼○醫賸○西法内科心說○西法婦嬰新說以上一元名醫方選○藥量考○瘟疫方論○瘟疫餘論○大成論○口齒類要○　狗傷考○保嬰金鏡○雜病遺篇○正體類要○本草和名○名家方選○本草雋○救急選方○醫略抄○厲瘍機要○以上七角上海法馬路西雙鳳樓東源太糟坊對門興昌里内王冶梅畫室内東壁山房 
　　天仙茶園 
　　六月初九日演 
　　定情賜盒下河東全本魚藏劍斷雙丁金山寺 
　　六月初九夜演 
　　馬芳困城蘆林坡收關勝打姪上墳立天關滾釘板九更天草橋關 
　　新關留春園 
　　六月初九日演 
　　遇龍封宫高平關十八　蜈蚣嶺桑園戲妻一捧雪鋸大缸百艸山孝義節 
　　六月初九夜演 
　　富貴長春鍘美案六月雪泗洲城奪頭彩長亭照關打工子探滁州賈家樓 
　　老丹日戱格外大减價 
　　六月初九日演 
　　下河東送銀燈牧羊卷太平庄鍘美案打面缸盜魂鈴二虎山 
　　六月初九夜演 
　　五雷陣奪小沛七星燈蓮花湖害兒計 
　　新開景春園 
　　六月初九夜演 
　　五福靈官財神加福大賜官大賣藝打金枝弔翠花八蜡廟定軍山秦淮河探寒窑蟠桃會 
　　禮拜六拍賣 
　　初九日兩點鐘本行拍賣洋藍廿箱奇樣香水洋皂卅箱各種鹹水黑膏廿五担稍漬醬油十八箱稍漬火柴數十箱顏料東洋皮紙另物不計此佈永發行啓 
　　禮拜六拍賣 
　　初九日十一點鐘在順發棧拍賣稍漬企呢三箱届期祈赴該棧面拍可也此佈永發行啓 
　　禮拜六拍賣 
　　啓者本行于初九日十點半鐘拍賣外國木器廚窻鉄灶花草椅子樓桌大鏡子另物不計此佈魯意師摩啓 
　　禮拜一拍賣 
　　准于禮拜一十點半鐘在胡家宅栅内第三宅拍賣房間大菜間書樓廚房等隆茂行啓 
　　更正 
　　今閲尊報所裁英公廨堂事前日馬夫許某悞傷老婦惟王毛在一大爲夥非開行者然所悞之事乃陳阿九野鷄馬車係王毛戚誼因無人出面故傳訊時代爲禀言今報上直出一大而行主閲下責之恐猶生意之碍故特登報更正 
　　禮拜二拍賣 
　　啓者本行於十二日十一點鐘拍賣各色象牌呢象牌英牌天鵝牌各色羽毛八四紅樂角紅羊金獅紅獅原布虎牌象牌英牌元羽綾等貨此佈錦名洋行啓 
　　頭彩聲明 
　　英七月份票頭彩第四千六百八十七號一張由本行售與城内三牌樓源茂布號鄭維善與季仲卿汪姓合得洋三萬元並下附彩一張均經分條售與本埠南北兩市及外埠合得洋一千元得主台銜頗多未便細錄惟得主財運小行亦受惠無旣矣卽售英八月票全張六元半張三元分條七角躉折公道專收彩票克已外埠信購原局回件不悞上海棋盤街同福來票行謹啓 
　　聲明不涉 
　　啓者余生兩子長沁泉早已完婚因少不經事在外如有銀錢往來與余無相干涉爲因四月十六日賠去規元二百六十兩故此於今後各立門　稀頤糊口專誠告白滬城奚竹堂白 
　　還晴丹 
　　本堂秘製此丹馳名久遠無論男婦老幼諸般目疾應效如神每大瓶兩角半小瓶一角寄吉祥街錦潤堂四馬路大吉樓扇號發兌誠志堂啓 
　　正彩來吕宋股份票行 
　　啓者英八月份吕宋票股份選印小票出售計價洋一角頭彩得洋三日元對號得彩本行取銀爲確開設上海外大橋北堍Ａ字九號門牌百老匯路便是正彩來洋行主告白 
　　發財票 
　　余自幼茹茶　終日乾乾惟向○神前占問乃得牧猪屠狗之兆然常迷於發財票之中至於客春騐　頭標非人力所能天之所生也故曰天生云爾○兹售英八月份票凡○紳商欲奪頭標速來購票是幸天生主人謹議 
　　招領舗盖衣箱等 
　　啓者者南陞輪船於本月初五晚九點鐘在福州馬江落貨之時有一塔客早已登船行李衣箱放好未知因有何事由船傍艙口而出失足落水當時船上小工人等同聲喚救遂放小艇下流尋覔竟不見浮此客遺下竹箱一個帳籃一個網　一估鋪盖二個小布包一個後經船主大伙與衆客當面開箱查箱内多係粗布衣服書籍只有英洋十元有護書友夾一個名片徐光才有舊信皮寫徐體三故知姓名但未知何處人氏用特登報奉聞此物檢存怡和帳房如家屬人等具領　覔的實保人擔當可也怡和洋行帳房謹啓 
　　自運各國名酒出售 
　　啓者本行向有自運各國各酒出售今接代客賣買因番名泊卡三角皮酒又巴得酒其味亦佳况上海各家不能經理蒙各寳行號躉賣零售或遠或近均可光顧者至小行面商又另有香餅酒舍厘酒保得酒紅酒白蘭地渭司格并荷蘭水各色發售其價格外公道四馬路七號正廣和洋行啓 
　　英八月票○頭彩三萬元 
　　本行售票以來大彩常臨遠近購票　翁洞悉○今售八月票全張六元條頭七角來信指明上洋棋盤街北長豐綢莊對門原班回件 
　　石印文藪二集出售 
　　文藪初集久爲士林稱賞是編選擇尤精凡與宗海等集無一藝重雜以求美備現定本月望日出書仍照原價如蒙光顧請至上海後馬路義隆棧乾記衖蔣同泰綢庄陳家木橋電報總局法馬路和昌成洋行躉售格外克已 
　　聲明 
　　相士陳清照論相余庚午年邀與論相直判科塲論壽延百歲觀陽宅風水應騐如神寓蘇省廟堂巷翰林第九十蔣清恭誌 
　　揚名 
　　四明沈適園明經書畫醫理著名已久予等相識有素今過滬上留居三洋涇橋中和棧　資助賑一月謹報安徽余少棠鄞縣胡　秀水蒲華姚江何菊人仝啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報]  
　　聞新任盧漕帥已於五月二十二日啓節出都五月初六日漕轅牌示黃州衛委以勞績奬勵班候補衛守備朱　賓署理十二日前任廣西梧州府梁彥臣太守由粵抵浦旋卽回豫守制候補把總任維增奉漕憲委帶漕標練兵營候補副將汪榮恩奉漕憲委帶淮海右營水師 
[揚城官報]  
　　五月二十八日瞿鹺尹鴻勛委楚鹽查　差瓜洲司查一尹南崧到揚公幹二十九日郭分轉攀桂由都　揚銷京　差三十日新選伍祐塲顧鹺尹懋烈辭赴十二圩江西陳游戎有　　餉來運轅傳示六月朔起免衙叅一月如有公事隨時稟謁六月初一日甘泉　朱明府赴省公幹管茘生分轉禀知到義學差初二日運轅傳沈鹺尹繼厚甄別初三日呂四塲高鹺尹赴十二圩儀棧公幹陶鹺尹福齡銷泰壩監籌差初四日吳柏莊觀察接辦儀征淮鹽棧務開秤 
[粵省官報]  
　　十五日補用同知趙起鵬禀知兼辦善後局支應候補通判范鼎候補縣李德魁禀解軍伙往天津直隸州同上淸傑禀知廿七日考同文館學生試用巡檢秦鳳璪禀委　田局差十六日候補鹽知事鄭紹基稟知善後局委解馮管軍餉補用縣　衍熹稟辦河口厘　試用典史鄭企䖍稟往高州差委十七日候補通判張文翰稟知委總辦　門　務巡檢張思孝稟知局委帮辦　州東厘務縣丞曾瑞棋稟謝委江門西口分卡厘差十八日巡檢榮曜稟知委小馬溜洲洋藥廠差巡檢沈毓麟稟知委後瀝厘務從九品胡德培稟知委海防　遣十九日知縣羅燕臣稟知委赴鄭軍門行營差遣巡檢王存武余恂俱稟知委菉蘭後瀝厘廠差二十日縣丞李九波稟謝保奬以知　用巡檢悵秉貞稟知委儀羅鹽政事務廿一日通判馮鄂芳稟知委魚雷局文案差從九品倪祖培稟知委江門會河廠分辦差廿二日知縣張向辰稟到由肇慶公幹回廿三日通判汪淸宇稟銷河西尾厘廠差廿四日俸滿高要縣丞李瑞杰稟到奉調來省騐看降補鹽知事鄧淸鳳稟知接辦潭洲緝私差廿五日補用府常稟謝保加道銜候補通判符翕稟銷魚雷局差 
[甯事雜錄]  
　　上月二十八日早甯波七牧將軍廟側有宋姓家因早炊遺火柴堆移時烟滿室驚惶無措幸在日　人手衆多赶　救滅隣居之受驚者已非淺鮮也○甯波城河自大濬後一經前任　太守曉諭居民鋪戶不准任意傾倒垃圾幷諭各圖保認　查察　近　違禁者所在皆有甚將死犬死貓以及形骸己臭之死孩拋棄河中河工局之挑夫僅掃衙署之近處以及官員往來要路餘則　置不問惟　其　皆中圖保懶於查察局紳董事亦不禀報官憲之故耳○甯郡上月以來雨多晴少現在霪雨兼旬不止河水漲與隄平四鄉田疇苗被水浸日久未免有害以致　價日來每石又漲一角零也 
[生子不肖]  
　　山東綠皮客人在滬被匪騙去洋蚨　百翼控諸法公堂破獲各情已登前報案中有沈姓者實係蘇垣玉　春肆主杜步雲之子杜錦堂小名二勾子步雲自幼學習演唱色藝俱佳當雛齡時寄迹燕臺屢邀王公大臣靑睞　塲一曲觀者皆　授魂輸　光緒初年長色衰漸至無人顧問而纏頭之費早已充牣囊中遂挈　歸蘇子元妙觀前開張玉樓春茶肆黃厦精舍陳設一新蟹眼　圓屨綦滿座後復于門首開一錢店已　持籌握𥃲居然以富家翁自居矣一勾子　冶游裘馬輝煌盡情揮霍二月間爲步雲所逐　網出門流落申江　　騙銀之　上月三十日蘇垣好事者喧傳杜店將由官封閉各人所有錢籌紛紛擠往兌取自朝至夜發去錢二千數百千翌日仍陸續往取至甲刻又發出一千數百千一時擁擠喧闐幾被偪令荒閉云 
[會匪正法]  
　　丹徒縣查獲充當管勇之會匪成澤問又名成采　明王邑尊祖慶刑訊之餘供出有王成貴者糾結劉高明倡立江湖會聚黨數千人圖爲不軌小的因王識劉被糾入會經劉發給硃印令旗號布等件派爲頭目云云邑尊卽據實申詳督撫旋奉憲又飭常鎭通海道陳觀察欽銘親提研鞫錄取確供擬議詳辦隨批令就地正　以昭炯戒上月十九日邑尊會同鎭江營中軍周守戎虎臣督帶兵役將成押赴帀曹斬决梟示　獲周議生等各犯亦供認游勇投入江湖會　憲礼道從嚴審辦想不久又將明正典刑矣幷聞五月二十七日江陰縣陳人令志銓接到制憲札文卽會同營汛督帶兵役將月前所獲江湖會　李玉成屈傳發二犯綁赴市曹處斬想聚黨合會律有專條一經　拿無不身首異處怙惡不悛之輩觀此不可心知所戒乎 
[輪舶各客醵洋助賑]  
　　啓者敝公所自籌賑以來善士設法佽助無美不臻今愼裕洋貨號交來賑洋五十元係豐順輪舶坐艙各客醁成者分外酌成固囊傾其有限從中提助詎籌運之無多除非巽樣翻新輕而易舉俾得後塵聨步久則益盈謹列報章祇呈德鑒上海北巿絲業會館籌賑公所少欽施善昌謹誌 
[唐張籍杜甫詩拘體韻呈霧裏看花客高昌寒食生吟壇削止]  
　　後生爭學少陵詩籍也唐人生較遲賸馥殘膏濡耳目奇情異　沁心脾騷壇　炙應千古名世才華豈一時安得伐毛兼洗體堪徵其骨與其皮驚人佳句過憐才豈是文章墮刼灰珠玉連篇惟　火齒牙餘慧復銜　綠慳半面因私淑詩冠三唐仰化裁曾否吟懐能迥異浣花宗派筆花開[  苕溪張兆熊待定草]  
[俾句奉質虎臣賢弟入泮之喜敬步伯雅伯父大人原韻恭呈鈞誨]  
　　采得芹香導弟先虎臣嫡弟居長今歲入桐鄉　學仲弟將接踵而起黌宮題處墨痕鮮蜚聲遠達春申浦雁序欣聨夏午天時虎臣由蘇來滬甌　覆金徵後騐諺云秀才是宰相根苗杯曾夢圡溯前緣事見伯父原倡詩書香治譜俱家學都向趨處事裏傳[  姪文泂拜稿]  
[俚句奉寄左小崖兄卽以代柬至句之粗拙望之叶否所不計也錄請高昌寒食生大吟壇哂政]  
　　好風惠然一南來輩君之書心花開 
衣覺手舞並足蹈繼而思之心徘徊我有　衷逈然別姑妄聽之姑妄說我　願君得意　君　高飛我何適我若有才堪世用富貴功名可與共　如肓日又盲　撫躬不覺心增痛戚戚私衷雖如此畢竟喜君發軔始君重義氣傾肝膽縱使得志不我棄望君從此上靑雲他博得名與勳我雖未朽心尙健歸來猶　共一醺[  武陵漁隱求是草]  
[贈土桂珠校書次天籟閣主人原韻]  
　　厭從羅綺鬥繽紛淨洗鉛華便不羣莫哂樊川吟落魄柔情一縷裊春雲維勝芙蓉出水姿相　並値可憐時郞君舊擅無雙譽試手欣攀桂一枝羣芳開遍廿番風茵溷何堪問箇中寄語蓬萊花鳥使輕陰乞與護香　腰肢垂柳　　揚眺　春殘　瘦傷誰似靈犀通一點洞簫吹徹會求皇[  蓼花洲主人草]  
[藜牀舊抱示其文郞雖在襁褓已覺頭角崢嶸喜何如之賦此奉贈]  
　　阿爺抱出掌中珠骨秀神淸識笑呼定卜書香傳一脈安排筆硯教之無孫枝秀拙傍萱堂共羡含飴蔗境嘗他日聲名遍海上頭銜合署小藜牀[  悅彭氏稿]  
[送葛筱石社兄之浙西]  
　　行行君欲去切切動離思離思日以深私心望戾至君家古益洲山川罷胸次遨游海上來　畵名當世卓犖立鷄羣橫縱超凡驥親親予敦余賢賢欽爾義親胒正相篤　何遽分袂臨河已濯纓尙其勉所事何以作餞送賦詩申素志海上種榆山人悅[  彭氏拜稿]  
[焚媳歌錄請高昌寒食生指政]  
　　西山一何高高上無極中有古虬枝靈秀鍾淑質席姓本洞庭携家滬江側家有童養媳侍姑願循職盈盈十五餘嫺靜稱相得寃哉五月中祝融肆殘賊殘賊是洋油毒燄遍中國是夜事燈擎失意光赫赩旣非漢宮燎投身洗寃抑又非咸陽火一炬憐焦黑哀哉女性烈誓死無爽德鄰里援手時木雞作僵直大命赴黃泉聞之皆槍惻遺節百年後此地堪默識[  海上種榆人悅彭氏就正稿]  
[聞溫柔鄉中人有託管君秋初搜輯花間魚素之舉先得我心爰將舊時所著箇中人牘稿摘寄以請彚刊入集开附小詩兩首呈政]  
記隨蝴蝶入花叢曾把柔腸託便鴻對燭偷書詞綺旎私鈐小印篆玲瓏署名不諱眠香子問姓應知玩世翁難得温柔鄉裏客替人傳出舊時衷　愛惜名花勝惜金花間魚素費搜尋泥他側視橫看意寫我離時別後情萬里不嗟靑海闊八行遙寄碧雲深最難勸　靑樓夢珍重當年咳唾音諸詞友如著有此種牘稿儘可交管君巢刊[  滬上管領羣芳客眠香子初草]  
[留別]  
　　鞭絲一抖策花驄又向燕郊認雪鴻張翰興懐淞水浦劉蕡有志桂花宮詩名自愧傳閩粵園菜猶存好韮菘從此紫薇須小別雕鞍寳劍去怱怱○依戀心惟別鯉庭家君一人在任而毅勢必侍慈輿旋里到此益羡多昆弟者之樂平安兩字賴蒼冥平生自問心憑赤　處人逢眼獨靑五省徧遊勞馬足曾游山東江蘇福建廣東廣西一帆高掛駕鯤溟分襟願託諸君庇康健莊椿衍百齡時家大人方銷病假[  多種紅豆詞人張毅仁府甫作于三山藩署第一春風之官齋]  
 
 

Page 10

 
 
[贈普慶里陸小寳詞史錄請高昌寒食生粲政]  
　　翩若驚鴻韵更幽曼聲柔調好珠喉微聞薌澤心先醉略顧明姿意便留渺渺遠山描翠黛飄飄仙子住瓊樓詞史時至閫仙樓一曲登塲聽者忘倦騷人名士常盈座不是卿來不解愁[  種榆山人甫稿]  
[高湻縣賑捐局經收淸單]  
　　無錫縣裴浩亭明府倡捐洋二百元幷募旗昌洋行白爾辣仁昌繭行公記三戶各捐洋一百元金粟山房顧捐洋一百五十元崇雅堂守記捐洋五十元其仁繭行捐洋七十元其均繭行捐洋三十元錫金鹽棧麗生莊各同事惟善堂凌三戶各捐洋二十元吳明德捐洋十元温恭儉捐洋五元張宏遠捐洋三元兪愼德捐洋二元各併聲明 
[上海北巿絲業會館核奬籌賑公所施少欽經收山東賑捐五月二十一二三日第一千零二十八九三十次淸單]  
　　都門善軍憲厚齋由南門外滬軍營來京平銀之兩林篤甫惲小宜將前助一百二十元之捐票變價移助洋四十元寓杭沈柏靑爲兄續娶蒙諸友厚貺應酬席資移助由杭州永泰豐局來十元無名氏由惠泰莊來五元保平安氏五元又銅洋五元○金沙太和莊節省四典印貨酒資移助二十元金沙景棠氏十元二戶由吳錦翁交來○陸王氏求病速愈十元陸顧氏求疽除根三元二戶由沙溪中巿朱萃卿寄永義　局來○海陽詠芝氏募平陽氏一元程懐記程善記許宅竹蔭軒主人四戶各錢四百無名氏鏡湖氏二戶各三百頴川氏汪良記程瑞霖曾　記敬記五戶各二百煥記一百共十三戶合來洋四元○金門無心道人錦堂居士同募湖下鄉楊姓後湖鄉許姓二戶各爐坯洋九元焦桐舘爐坯洋八元韓少常余德章二戶各爐坯洋五元許士芬馬文修二戶各爐坯洋四元八齡童子許香庭譚鍾蕙陳九顯王星源無名氏六戶各爐坯洋二元無名氏許忠良陳鎭國郭朝英羅剛駒黃敦仁楊媽愛無名氏八戶各爐洋一元共二十一戶由恆茂號來爐坯洋六十四元以上二十一日○福建興郡官紳諸善士規銀二百兩施敏先太守爲孫病中求愈規銀四十兩二戶由蔚長厚票號交來代寄生田常州鴻源局來洋二十四元任竹卿求子病速愈十元柯氏五元浙慈吳興氏因病許愿由亨達利來五元未郡無名氏由嘉興永和局來二元世善堂未了願生由練塘恊源局來一元五角○無名氏募惟善爲寶室主人一元無心造人台將老人合一元二戶由太倉永義昶局來○莊耀甫經募南垞道人三元又募八千二百三十八號救災圖同字一次册莊納齋四元不留名存心堂寄塵子無力人四戶各一元莊壬林錢七日席珍記綿力子二戶各五百學非子四百莊壬林一百十戶共洋八元錢二千二白文共十一戶由浙省老福潤局來洋十三元○蘇州元章號募四千五百六十七號救災圖同字一次冊徐栽之一元陸蓉生顧子潔宋星齋三戶各錢二百共四戶由寶順局來一元五角又錢五十○浙杭江于局募九千五百六十七號救災圖同字一次冊于少彝二十元倪邦富倪良高二戶各五元共三戶由全盛局來洋三十元以上二十二日○庭音老人求消灾病愈由蕭山仁壽堂寄福潤局來洋五十元趙寶儉堂求子病速愈由無錫全盛局來五十元無名氏由生泰號來三十元東海關兼善堂由太亨源來十元零五角南陽　求病速愈由茹蘇鴻源局來十元補拙主人五元梁溪朱邃經由無錫麗生號寄鴻源局來四元張懐瑾求子病速愈二元○憶蓴舫十元與同室八元欲寡齋三省居二戶各二元桐蔭廬永修舘二戶各一元共六戶由江孚船來洋二十四元○德泰莊來一千四百三十號救災圖同字一次冊克已氏知足主人二戶各銀十兩立本堂八兩三思堂守銘記粒積堂三戶各五兩雲白山樵二兩二錢四分蓉鏡堂二兩無名氏親仁堂二戶各洋一元約禮堂厚德堂二戶各五元存心堂二元十三戶計銀四十七兩二錢二分洋三十元共合來洋一百元以上二十三日 
[上海四馬路文報局內恊賑公所經收賑捐六月上旬淸單]  
　　初五日杭省同善堂經募五月十六起三十日止賑捐裕泰慶記洋八持正元學如不及濟吟香館二戶各五元蒼佑子樽節二十元急單楊少山翁募　韻山人錢五千零十五文又慈壽主人四元願後人賢三元高少秋二元章載楊鄭端甫章少菴韓國恩四戶各一元王璋百朱國香玉樹堂陳三瑞堂洪四戶各五角急單王同伯善士募馮晉華馬小山婁安姑婁敦官周記陸瑞卿六戶各五角雍蕭堂一元蘭溪萬通典同字圖冊二百九十五號募同源晉昌二戶各三元慶安穗茂晉亨裕晉泰四戶各一元又急單募公和與萬通典二戶各十元水濟二元王正元恆和二戶各一元急單楊琴齋翁募湖墅紙行二十元順園衆友三元善瑞堂沈堯淦太原王扶風氏四戶各二元馮壽祺沈嘵芙楊聽琴沈秀升過安堂沈業淦頤壽堂羅王慶祥僧志和鄭孔通沈新淦廣義分號德順燒猶行正興恆記園黃柳橋十五戶各一元廣義園嚴鑑三顧漱峰王永懐王春　謝箴甫福慧師洽興園源和樓陳立信葛旭初羅永和十二戶各五角金華廣濟典同字圖冊四千六百七十三四號兩冊募廣濟典遂濟二戶各二元吳璧洲廣濟典葉榮圃三戶各一元川吉周春暉堂少堂郡誦芬書屋靑錢萬選五戶各二百文瑯琊王南陽郡沛國郡江湖散人晉昌郡安靜軒安定郡江商臣曹公錫記十戶各一百文燕翼書屋徐洋一元又錢五十文河南郡一百五十文福壽平安氏四元歙縣吳偉如吳午樓二戶各一元前中城保甲總巡陳交來移賑鄔姓贓洋七元胡樹齋二元以上共實收英洋二百四十一元虛對開三個錢六十五文○急單南通州朱佩蒼善士募都至堂都陞堂二戶各二十五元劉宛山陳日升二戶各一元劉孚生劉舞欽劉仰吾劉鳳梧劉咸貞謝志賢謝鑑臣七戶各二百文劉錢氏五百文謝峻德謝楊氏二戶各四百文謝陳氏一百文周□忠四角周友貞周赤階周蔣氏三戶各二角劉長淸劉吳氏二戶各四角劉發鴻二角劉發鵬劉發昆合二角實收英洋五十六元七角沙溪鎭西昌泰號募無名氏一元二角省心居半愼居二戶各一元省悟良甫問心居古歙樵子四戶各五角勉力子三角不知名四角太麟一角益聞舘李問漁翁交來七寶鎭天主堂紳士等英洋十一元本洋二元小洋二角錢二百文○船字冊蕪湖招商局募蕪湖督捕廳邵銅洋五元臨湖差次天水子爛印本洋六元隱　氏潤州二元車相度善士爲女桂姑求病愈二元德厚堂一百安慶招商分局募巢縣周明府二元祝季修胡俊卿馮時泉二戶各三元○失物尋見人五元蔣綏之先生交來沈逋梅先生書畫潤三角袁花鎭梁錦堂翁交來沈梅先生畫潤錢四百四十文叔水氏一元湖州隱名氏十元○本日共收英洋三百四十七元本洋二元爛印本洋六元銅洋五元小洋二角虛對開三個錢七百另五文 
[上海四馬路高易公館籌賑公所經收五月十六至三十等日賑欵淸單]  
　　十六日隱名氏洋十元○十七日新太古洋行帳房募福字三千六百七十四號冊喜善堂樂善堂吳存義堂三戶各一元鄭益記陳坡道人黃弁壽鐵城外史四戶各中元郭福記鐵城劉庸二戶各四角鍾鑑泉銅洋二元佘翰記林景山黃長壽黃益記鄭錦記劉品山麥中吳佐記梁蔭記吳廷輝吳逸泉挺記吳斗記陳芝記陳仁德先幹記如夢氏十七戶各洋二角以上二十七戶共洋九元二角銅洋二元○十八日裕通恆洋五元○富陽紫微山人洋四元○揚問樵翁交來開平津局鄧毅翁募福字二千五百六十三號冊五十孑洋七元甘樹南唐郁君二戶各五元鄧毅亨洋四元衛生氏洋二元黃祿卿唐錦壽梁錦如鄧藻裳黃　波黃國興六戶各洋一元以上十一戶共助洋二十九元鵡湖沈逋梅津六元四角○無名氏洋二元○微州歛邑吳氏洋中元○十九日甶湖南鎭簞總鎭唐冥階軍門經募湖南鎭簞總鎭唐續助銀一百兩中營遊府唐續助銀十兩湖南鎭城紳商營屯捐修東嶽宮剩錢合銀一十六兩五錢一分九厘鳳凰大約　嗜楊通文楊三元江景昌秦祖淮關仁美楊昌庭六戶各錢三百文周以敬雷泰森二戶各錢二百文周以忠錢一百文鳳凰治牙約紳嗜椿淑光楊通轍楊通煥三戶各錢二千文楊通軌姚復全二戶各錢一千六百文楊顯光楊玉振秦祖海王定銓四戶各錢一千文鳳凰治牙約嗜楊宗光劉老邦楊通載三戶各錢六百劉紹文舒仁倫楊通傅楊通彬張國正楊老福楊生□楊昌梅八戶各錢四百文舒仁美楊貴有二戶各錢三百文楊正朋楊光池楊吉昌烑華文姚華貴張國柱張雙發七戶各錢二百文楊通詩楊正隆張加福三戶各錢一百文鳳凰都桐約紳嗜田沛霖田易疇田禹　田景純田景　封長順余生泰封昌會八戶各錢一千文以上五十二戶共助錢三十千零八百文銀一百二十六兩五錢一分六厘合共銀一百四十四兩四錢七分四厘由天成亨號匯來每百兩除匯費二兩五錢核收規元一百四十八兩六錢一分八厘○二十日元芳洋行帳房何碧山翁令　謝筵移賑洋二十元○梁煥南翁經募福字四千零七十一號冊李榮昌李幼圃方永成柯耕業堂四戶各二元陳恕行堂周木公陳浩然堂梁居易堂渤海氏五戶各一元不知名原名氏黃居氏三戶各三角無名氏一角以上十三戶洋才四元○廿一日義源洋行募福字四千零五十號冊義源洋行林次遂二戶各一元孫世德堂中无可繼堂兪子善涵輝　三戶各二角何竹漁一角以上七戶洋三元二角○漢口徐松階翁交來毆陽庚坦席金移助洋二十元無名氏銅洋廿一元○廿三日　南悔過子酬舊愿洋五十元○廿四日蕭滋生求保無病患洋二十元○廿五日楊問樵翁交來福字二千五百零一號冊西人無名氏洋十元裕通　行五貢移華吟館四元楊問樵三元知義氏葉錦枝毆陽滿堂廣泰長四戶各二元補過氏唐介臣一戶各一元以上十戶共洋三十一元○福州廣義昌洋行經募冊五本廣隆容淸橋馬鐸　袁植蘭隱名氏五戶各一元廣義昌洋十元無善心三元容榮記鄭康盛鄭暘谷劉崇德堂四戶各二元梁敬義梁鄭氏二戶各伏票一元卓實國台票二元劉明五角以上十五戶銀三十元零五角換得英洋三十元零一角○廿五日無名氏洋二元○廿七日不書名洋五元○廿八日安慶橋輪船帳房募福字三千六百六十一號冊姚源泰無名氏名氏朱仙九無名氏五戶各洋一元藤蔭舘主人一角無名氏　錢六百文榮昌錢五百無名氏無名氏二戶各錢四百文干滎生無名氏無名氏無名氏無名氏無名氏六戶各錢二百文以上十六戶共洋五元一角錢三千一百文伸洋二元八角○廿八日蕪湖同發源交來李俊田席金移賑洋二十元○三十日無名氏洋五元○以上統共助洋二百九十五元三角規元一百四十八兩六錢一分八厘銅洋二十三元 
[上海三馬路與昌絲棧陳竹坪經募山東賑捐六月初四日第三伯廿五次淸單]  
　　香港萬有全號洋廿元趙鯉門洋五元又募廣祥泰福和行廣義昌各洋五元童寄梅洋十元鄭星揚王義昌瑞昌榮萬和行各洋三元黃義興萬源隆謙益金黃氏金蕭臣安盛榮阮茘川萬成行陳從卿茂生昌蔡修德堂林本智趙卞氏各洋二元觀海樓石淸泉和豐泰黃承堅韋藹臣譚雲階陳連捷晉恆合生黃照官耀坤李乃棠王鏘炎無名氏林宗魯郭硯溪林循規張恊裕李陳氏趙何氏各洋一元陳文炳合利何資倬各銀七錢二分成茂號楊舜階馮其　王子堅蔡烈甫黎士堃何荇洲黃錦各銀三錢六分陳曉山張洲許錢氏馮宅張氏各銀一錢八分大姑姑一錢陳阿來銀八分以上六十一戶共來規銀八十三兩八錢八分由本埠萬有全號交來○漢口泰和祥錢二千文又募黃靜階鄭省吾饒信臣鄭玉階羅永泰各錢二千文黃三元葆和康楊仙洲乾順亨正記宋乾昌源茂和惠昌各錢一千文以上十四戶共來大錢二十千文○蘇州泰豐號怡樂軒主洋一元又募無力子祈保父母平安洋兩元憩鶴軒主人時鑑永嚴子鈺汪少梅各洋一元袁子壽洋五角錢錦山錢四百四戶各錢二百二戶各錢一百昌泰號巫景圃史天福各銅洋一元以上十七戶共英八元銅洋三元虛對洋一角小洋二角半○乂蘇泰昌庄以募偉生記葉葆記禮記花白舘主各洋一元五月小人求奶氏紅寶氏勉力氏峰記樂安氏徐添興汪春亭澤心各虛對洋一個泰記久記各銅洋二元以上十五戶共來洋四元銅洋四元虛對洋九個○又蘇同三和洋一元錢六百又募黃存心洋一元十戶各錢五十以上十二戶共洋三元○又蘇正大線號募江生甫錢七百八十六戶各錢二百二戶各錢一百以上九戶共洋兩元○又　洪裕與洋兩元○又蘇瑞康庄經募義記洋二元無名氏不登名各洋一元隱名子錢六百不書名錢四百八十添記錢二百九戶各錢一百以上十五尸共洋六元○又蘇北永盛錢五百文募雙和三益各錢四百蠡濱錢二百五戶各錢一百張雨三錢一百三十一戶錢五十以上十一戶共洋兩元○九江張益芳　募金鑑堂銀五兩無名氏銀二兩和記洋一元無名氏虛對洋三個四戶共來曹平銀七兩申規銀七兩四錢二分八厘英洋一元虛對洋三個○枕州詹達三經募不留名錢一千詹仲　錢五百薌圃閣卿小彭仲常詹記程初雲鄭理齋查鈺泉李佩記各錢二百以上十一戶共洋三元○常熟蔣義和經募胡靜芬錢一千不書名錢三百五十力不足錢二口力不從心者錢一百十一戶各錢五十以上十五戶共洋兩元○囑勿登報七戶共洋六元○春記靜記西悅記各錢五百無名氏純記各錢三百雲記無名士浮生不留名智記牲記蕚記豐記各錢二百楊悅記銅本洋二元七戶各錢一百以上廿一戶共洋四元銅洋兩元○七寶吳雨亭蒲溪小隱夏宅多心寡力人各錢一百二戶各錢五十六戶共錢五百○寶　洋二角　募　步　雙　變金福各錢二日八戶各錢一百三十四戶各錢五十以上四十六戶共來洋一元二角錢一千九百九十○洪瑞本洋三角以上均塔冊○祝　心先生第二千八百四十三號救災　冊安慶德和興姚茗泉爲萱堂求壽洋五元又求子洋五元又求夫婦平安洋五元又求功名洋三元又求合家平安洋二元　募姚尙志堂無名氏各洋二元蘇保常洋一元汪樹動張樹楷各洋三角姚厚蘇錢二千藻亭錢一千王李氏程存楫各錢四百陳彭氏錢一百七戶各錢二百以上廿二戶共來洋三十元○蘇州十齡幼女王秀寶爲母多病將逐月點心資樍聚移　祈保平安洋六元○十六鋪巡局交來洋五元爲徐晉源犯事將其烟鎗九支　賣移賑○老富椿銅洋三十元鄧仁泰銅洋一元不出票洋三角○本日共收英洋八十五元銅洋四十元規銀九十一兩三錢零八厘虛對洋十三個小洋八角五分錢念二千四百九十文合併聲明 
 
 

Page 11

 
 
   
 
 

Page 12

 
 
   
 
