# 1908 - 248 - 4912795

 

Page 1

 
 
   
 
 

Page 2

 
 
   
 
 

Page 3

 
 
[八月十九日奉]  
旨成都將軍著馬亮補授未到任以前著蘇嚕岱暫行署理欽此 
旨鑲黄旗漢軍都統著鰲山補授文瑞著補授西安將軍欽此 
旨成都副都統著鍾靈調補正黄旗漢軍副都統著都凌阿補欽此 
旨正黄旗蒙古副都統著景麟署理欽此 
論說 
[追紀國會請願之歷史（續）]  
據此可以騐官塲風氣之通塞京師素稱固蔽京官每染頑錮之習。故確知其爲主張速開者。僅僅朱文兩學士及王廳丞數人。外省地較開通。故以二三十名之督撫。中而主張速開者。已的得三分之一。各使臣駐紥地。最稱文明。故十餘名之欽差大臣。而主張速開者。巳過其半。不贊成者。寥寥無幾此正可見官塲程度。高下之一班。然究其結果。官塲輔助國民以爭速開國會之能力。終不若反對者之大。而足以動政府之聽也。 
此外又有立於國民之地位。别樹一職於各省公舉代表簽名上書之外。而亦於此時發電要求者。則其團體有三。一留學界。如日本留學生。一華僑。如日本神戸大阪等處。南洋錫蘭霹等埠。一會社。如北京憲政公會上海國會期成會。預備立憲公會政聞社等。雖其時政府頗惡學生之干涉。并惡以會社之名義發電陳請。（曾有禁止學生干預。及開會集議發電之諭。）所爭未獲大效。然亦足見國民對於國會之熱心也。 
故其時政府大開議會於上。京員中之贊成與反對者。各具條陳說帖。紛紛討論。外省則有各督撫之電奏。各會社團體之電爭。外洋則有各駐使之電告。華僑學生之電請。而各省之代表。方相繼聯袂入都。嗚呼。盛哉。可謂極千古未有之奇觀矣。兹將各省發起請願及代表進晋之大槪。略加攷核。統計已將國會請願書遞入都察院者。則有河南山西湖南江蘇安徽直隸北京八旗吉林山東浙江江西等省。己發起而未將請願書呈遞者。則有貴州東三省廣東福建湖北奉天四川等省。國民萬衆一心。聲勢頗盛。政府見民情之如此踴躍也。國會有不能靳而不予之勢。而又不欲以開設國會之美名。歸功於下也。於是始有宣布年限之議。然政府中之主張者。又紛歧不一。而一時未能宣布也。於是一面斥革陳景仁拿辦政聞社。以示其威而藉殺轼民之氣。一面運動都察院。暫瑗代奏以徐俟年限之頒。布（盖代奏而後頒布。是從國民之請也。）都察院自接受各省請願書以後。再三延擱。欲不奏而又不能。於是始議俟各省到齊。而後入奏。繼議先請旨而後入奏。終議咨送軍機處。奏與不奏。不擔責任。不意各御史大起反對。此策又不果行。於是都察院推諉之技窮。不得不逼入於代奏之一途。故政府雖欲都察院捺擱不遞。而都察院又有不能永久摖擱之勢。都察院旣不能永久捺擱。則政府年限之頒布。又有不能再緩須臾之勢。於是相逼相激。而遂有八月初一日宣布議院開設年限之諭。自此諭一下。而各省已遞都察院之請願書。遂未得上逹天聽。己發起而未遞請願書之代表。亦皆徘徊觀望而不敢進。未發起而有待發起之省。亦復以年限己定灰心罷議。聞己將請願書咨送軍機處。以缷却擔負矣。論者各省請願之熱心。不獲稍蒙朝廷垂鑒。其功盡付諸流水。頗可惋惜。而記者則謂是仍我國民請願之功也。使政府不經此二三月之風雲。安肯無故而下此諭旨。則各省請願書。雖未上邀聖覽。而又烏可以明日黄花目之耶。然則此二三月來之風雲。即我國將來國會成立之紀念日也。烏可以不紀。 
專電 
[電一（北京）]  
郵傳部咨呈軍機處逹賴喇嘛起程之日己預備專花車七點十五分鐘由正定開行十二點二分鐘到京 
[電二（北京）]  
某御史奏趙濱彦等參案查復各摺未免寛縱請派公正大員前往覆查以昭公允原摺留中 
[電三（北京）]  
唐紹儀奏調參贊隨員又奏請派慶王第二子載　爲頭等參贊奉旨依議 
[電四（北京）]  
朱啓鈐有署理都統消息 
緊要新聞 
 
 

Page 4

 
 
[議設旂制處先聲北京]  
　　軍機處以籌備議院第一年當籌辦八旗生計融化滿漢事宜則變通旗制處之設刻己不能稍緩該處王大臣會議數次决定九月中開辦並議以慶邸世張兩中堂林紹年侍郎四人總司其事應擬旗制處章程己飭令某章京等先行起草 
[吉長路欵近聞]  
吉長鐵路向由中日委員會同勘定南中北三線並經豫定經費兹聞駐京日使之意路線取中國委員主張之北線至所需經費須從日本委員所定 
吉林紳士現已舉定代表楊夢麟韓登舉慶康等前往奉天與徐督面商拒欵事宜 
公民保路會於七月二十日午後五點鐘在自治會先開特别研究會專請各學界監督校長諸君研究此事又於二十七日下午假觀音堂開學界集股會經金樹汾文汲三等演說此路爲吾東省人民死生之關鍵是日所集股欵計有二千餘股而以法政學員等一千一百四十股爲最鉅 
[俾御史摺片續錄北京]  
　　初九日御史俾壽奏請派官員游歷一摺及請復行取舊制特設制科兩片己錄昨報兹悉是日俾御史尚有一摺一片再行節錄如下 
（一）請重詔令人君之所以整飭四方者惟此令出惟行耳方今朝廷振興庶務如内政外交學堂巡警及農工商礦一切新政或由諭令京外各衙門切實籌辦或由臣工條陳欽奉諭旨核議奏覆凡屬京外各部院堂官及外省將軍督撫自應迅速籌辦依限議覆方足以挽救頺風漸臻治理乃近來京外各部院大臣力求振作實心任事者固不乏人而泄沓相沿延擱玩懈者亦復不少甚至遇有籌辦之事不免有心觀望遇有議奏之事不免任意玩延雖經嚴旨敦迫仍復置若罔聞或以空言塞責朝廷孜孜求治不啻三令五申而究其指歸仍不免視爲具文敷衍塞責是上以誠求而下以僞應奴才竊恐良法美意之莫能下逹也擬請旨飭下會議政務大臣嗣後京外各部院衙門遇有應行籌辦及議奏等事均宜明定期限並嚴逾限處分以杜延擱而期振作並請旨通飭内外大小臣工務當破除因循遲玩積習於奉旨交辦交議各件尤當從速議覆竭力籌辦蓋上司之精神多周到一分則屬員之精神多振刷一分挽頽風而肅紀律似於實事求是之道不無裨益 
（二）請復八旗孤寡生計我朝京外駐防及内務府八旗人員除挑補差使錢糧外凡有孤寡仍復恩給養贍錢糧仰見朝廷養育旗僕恩施優渥欽感莫名惟思治國之道首在敎養兼施有養而無敎非但不足以作其勤奮之心反足以啟其依賴之性即如八旗内務府孤寡錢糧一事現因庫欵支絀減成散放每月所領錢糧不過九錢有餘在强壯者雖不足養贍其身尚可别圖營業以資餬口而老弱者旣不足養贍其身亦不足别圖營業啼饑號寒困苦無告甚且有不肖參佐領等官勾串莫吉格及驍騎校等揑名虚報侵吞肥己假孤寡之虚名爲冒領之實計似此種種情弊是使朝廷撫恤孤寡之善政竟爲官吏營私中飽之陋規虚糜餉項莫此爲甚奴才竊思近來京外各地方創辦敎養局及丁藝廠敎養貧民頗有成效刻值化除滿漢畛域通籌八旗生計之際與其給孤寡以有限之錢糧反不足以贍其身家何如改孤寡敎養局及工藝場使其皆有一技之長以謀生計不致甘於發棄擬請旨飭下會議政務大臣僵同度支部及内務府八旗都統各省駐防將軍都統副都統等詳查京外駐防及内務府八旗孤寡人口實在數目嚴除冒領積弊除内有實係老弱孤寡不能操作擬請仰懇天恩可否每月錢糧仍賞還一兩五錢俾資養贍外其孤寡之年力精壯者擬請先由度支部通盤預算决算另派幹員撥借數年錢糧分立孤寡敎養局及工藝廠旣可以敎養兼施又可剔除冒領積弊倘有因循廻護不肯認　清查仍復任聽領催莫吉格等揑報虚名侵吞肥己者一經查出或别經發覺即應從嚴懲治以除積弊而廣皇仁 
[京師近事]  
外部接到駐德孫欽使密電一道俱係密碼即由司電逹拉密繙譯分呈那相袁尚書觀閱聞電中内容係密陳中美協約問題之利益各國皆注意云云 
據外部人云政府擬調駐德公使孫寳琦來京内用將以駐奥欽使雷補同調充駐德欽使其駐奥一缺有派前駐義欽使黄誥之說 
學部考試遊學東西各國畢業生己通咨京外按照歷次奏案速將合格各生咨送來京聽候考試兹聞該部擬定於月之十二十三十四十六十七等日均午後一句鐘至五句鐘止親身到部塡寫履歷並將在某國學校畢業之文憑及所譯著書籍筆記一併呈驗 
禮部學部翰林院各堂官日昨會議曾文正公入祀聖廟問題賛成與反對者參半尚未决定俟下期再行會議 
内務府奎大臣以熱河行宫瓷器被竊將苑丞崇廕議降二級留任罰俸一年照公罪例准抵銷惟兩宫以宫瓷被竊青有由歸該苑丞著不准抵銷以示儆懲 
 
 

Page 5

 
 
[皖省砲兵搗毁警局續誌安慶]  
　　皖省混成協砲兵糾衆搗毁警局一事已詳紀昨報現悉肇事之處係屬五區副局轄境當時營勇來勢兇猛各巡士咸逃往水巡東副局内及一區副局内暫避各兵士跟蹤追入遂將兩局搗毁巡士亦大半受傷一區某巡長幾被毆斃匿入厠所始免迨巡警道上院禀明後沈中丞即飭督練參議及顧協統派委密查確情再行核辦詎十六日該營李管帶忽報營兵被巡士毆斃一人沈中丞以該營兵是否因傷身故抑係裝點塞責未便含糊因飭一併澈究現受傷者均在同仁醫院及陸軍醫阮兩處診治五區副局一區副局尚未派人站崗守望云 
[覆農工商部查詢信義銀行要電]  
鄂督覆電電悉傳詢杜道俞據稱該銀行創辦人馬良尹克昌等人甚樸誠辦理斷無虚妄 
湘撫覆電接部電遣長沙縣面詢黄鎭軍忠浩信義銀行公旣列名必知其中情形據黄鎭軍云浩亦有股在内行中同事皆屬可靠 
[王廷耀又運動翻案]  
上虞敎育會致浙江旅滬學會電革舉王廷耀之子晋省運動翻案圖陷乞再維持 
旅滬學會覆電電函均悉此案早結王雖運動省憲明察必失效力切勿張皇 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
○日人歡迎東督　字林報載十八日東京電云昨夜旅順口張燈懸旗歡迎徐世昌 
○森林公司定期開工又載同日東京電云中日鳴綠江森林公司詳細章程業巳議妥昨日在奉天簽押該公司現定期九月初一開始辦事○使館駐兵撤退問題倫敦泰晤士報載北京來電云北京各國使署境内目下仍有嚴兵防衛除西班牙葡萄牙墨西哥數國外皆有本國戍兵此外自北京至山海關鐵路一帶則有英法德日兵隊或他國兵隊一二人駐紥惟並無美人在内各國駐兵雖載在約章而中政府撤退該駐兵之望未嘗稍息此次簡派唐紹儀赴美其目的之一即擬商請各國撤退此兵也中政府并信歐洲各國無論若何答覆而美國則必承諾其請云 
○英船游弋西江之風說泰晤士報云月内有英國魚雷船四艘及運輪船一艘將自小吕宋開抵香港或者尚須赴西江游弋 
○法兵與革黨激戰又云近據東京報載法國兵隊現在越邊痛勦中國革命黨於本月初旬激戰兩次某日有法兵三百名爲革黨大隊襲擊相持三晝夜幸有援兵要擊革黨後隊殺斃四十名法軍死兩人傷兩人○美報主張中美聯盟之堅定文匯報載初十日北京電云紐約日報近將該報駐東京訪事華君調往北清以冀鼓吹中美聯盟主義凡天津及他處西字報如有欲得紐約電報者可向華君約定由其轉遞槪不取分類新聞 
政界 
[嚴責捕蝗不力之縣令蘇州]  
　　徐州道府袁觀察田太守奉撫憲電云頃准袁海帥冬電開據兗守滕令劉楊兩委電禀滕境蝻子業經撲滅净盡廿八日見有飛蝗在滕境東南沛縣地方二十九日齊至沛滕交界之夏鎭會議並函約沛縣李令均於是日到齊正集議時忽見飛蝗南來本日早卑府商同劉楊兩員曁王州判往沛境東南夏鎭娘娘廟後親履查勘隨喚練長陳徴董事劉道起目見飛蝗周圍約二里許當飭莊長集夫撲打並通知沛令優價收買卑府仍同各委往沛境南方昭陽湖内又見蝻子有已長翅者有將長翅者有未長翅者卑府等正在查騐沛令亦赶來親眼看見卑府原不敢分别屬沛屬滕祇期餘孽掃盡請轉電江省加派幹員前來卑府等仍當協力撲買等語務祈濟派委員速往該處會合捕治並飭沛縣買捕兼施以期早日肅清等因查沛境蝗蝻曾據沛令電禀捕盡嗣據電禀夏鎭有過境飛蝗即經電飭限三日内撲捕净盡在案兹准前因是飛蝗來自沛境且湖内蝻子或己長翅或將長翅或未長翅其爲在先並未捕盡尤無可疑沛令玩忽揑飾殊屬可恨應由該道府迅即加派得力幹員星馳前往曾同沛令及東省各印委上緊集夫撲打優價收買再限三日務令悉數殲除電禀查考倘再逾延　將沛令撤參委員分别懲處該道府亦不得徇庇貽笑鄰省仍將加委銜名及辦理情形電復盼切 
[查復紳商包認釐捐之窒碍杭州]  
　　本年六月間有蕭山職員來杰等具禀釐餉總局以義橋全卡捐輸請歸該職認捐包解即經由局札府轉飭該卡查明辦理現由卡員秦令家穆將認捐例無包認全卡之理逐層駁詰並調查原禀人員之歷史情弊窒碍各節通禀各憲略云查認捐章程斷無包認全卡之理即捐認各貨務須本業殷實行棧方准認辦並須同業各店連環結保著爲定章所以維持捐務防範流弊至周且密近來認捐推廣弊端百出大半皆斥退司巡勾結附近游手地棍串同奸商希圖漁利並無急公好義思想故指認捐一項皆擇肥而噬本卡已大受其害浙東西各卡捐數年不如年未必不由于此倘包認全卡若輩減價招徠百計包攬鄰近諸卡均受其害公家所得只此一卡認數而各卡短絀暗中損失不啻倍蓰且一卡可以全認推而至于數卡數十卡均可全認群起效尤相率援案恐亦無此政體况若輩皆烏合之衆見利則趨見害則避辦理之善否並無考成之關繫倘有敗壞各鳥獸散矣調查近年認捐案内其中負欠纍纍難以枚舉往往始則試辦繼則化名頂替輾轉搜括飽颺而去公家但見有損未見有益所謂有百弊而無一利者也上年調查統捐卷内禀稱錢江東岸一帶臨浦在上西興在下義橋居中則是三卡互相聯絡捐務方有起色自西興包認四面招攬義橋聞堰大受影響今義橋全卡若再包認則臨浦亦在蠶食鯨吞之列曹蒿百官均受影響而紹屬全局牽動矣捐務已成强弩之未若再化公爲私更難收拾就公事而論不若將西興一卡照認捐加額收回官辦使義橋臨浦得以互相補救實於紹屬大局有所裨益知縣奉札以後逐一訪問查明來杰係蒙學堂敎習以敎員而認釐捐恐於捐務學務兩有妨害王爕臣即王爕陽昔年化名包認義橋山蕭土布捐未及一年虧短退捐此次包認紹屬洋貨捐亦濫竽其内因奉層憲斥駁無利可圖復串通上年包認西興業經斥退之李沛棠即李舞清聲言集資四十餘股每股伍百元類皆西興一帶游手地棍參伍錯綜其實股皆子虚烏有不過借包捐爲名希圖招摇聚歛并有舊年聞堰之司事潘企漁巡丁毛子青陳升等在内百計慫恿來杰出面許以事成送乾修一份查原禀之人化名者多均無實業顯與認捐定章不符誠如撫憲批示所云以認捐爲嘗試此若輩組織認捐之内容也義橋一卡向係著名難辦現行商得聞此信紛紛議論認捐若成必有一番暴動知縣有所聞見不敢緘默是否有當仰祈察核 
交涉 
[龍蛇鄕查無佈謡閙敎情形廣東]  
　　粤督據法領事照會札局飭 
 
 

Page 11

 
 
縣查明南海龍蛇鄕劉姓佈謡閙敎等情當由南海縣立飭神安司巡檢馳往查明保護現該巡檢巳查明禀復略稱據該鄕耆民劉湛昇禀稱伊經赴縣控訴敎民鄧子佳僞契暪印圖佔現在聽候訊斷鄧子佳不敢到案揑報閙敎大題瞞聳照會抵制伊等並無糾人佈謡閙敎毁堂及鄧子佳爲難情事出具甘結由縣詳局禀院立案 
[潮州日僧之大恐慌廣東]  
　　閩人陳慈若前藉日僧至潮州傳敎復巧立名目廣歛貲財謂一入其門遇事即可由日人保護不妨任所欲爲故信從者甚衆近因陳假冒日領事名電縣保釋犯人被官察出拘案平日相與狼狽之徒咸慄慄危懼恐被株累該堂中人己將人敎信徒名册付之一炬 
鬍匪擾害外人之交涉奉天 
　　鐵嶺昌圖鐵路附屬地鬍匪不時出沒擾害日本商民日前鐵嶺日領村山照會鐵嶺交涉局轉告該處地方官妥爲保護等情當由鐵嶺交涉局移文至昌圖府知照現昌圖府復文稱已派兵隊至該處鐵路附屬二道溝地方駐紥一面咨會淮軍陸軍協拿鬍匪一面妥爲保護日商 
軍軍 
[江督飭究誣良爲匪巨案蘇州]  
　　江北營務處沈期仲觀察以沭陽縣民邢振國等屢向戴保德潘兆祥等嚇詐不遂誣稱被刼報營指拿致斃人命一案禀陳江督兹奉午帥批云此案業經本部堂訪聞並據陳統領電禀内有起釁情節兹閱來禀及沐陽縣另禀大致相同查邢振國等屢次向戴保德等藉案嚇詐兹復誣稱被搶報營指拿以致傷及弁兵五人戴石氏等二人並放火燒燬戴保德家房屋粮食器具實屬藐法妄爲梁管帶不察細情輒即派兵圍拿辦理己極草率事後輒信哨官王冠英等揑飾之詞以戴保德等爲著匪王紹熙之徒黨並謂其鳴鎗抵抗形同叛逆率請從嚴懲辦尤爲荒謬糊塗應即將梁管帶先行撤差聽候查辦哨官王冠英哨長蕭維翰均即斥革一面責令梁管帶將此案滋事之哨官哨長什長兵丁併令沐陽縣將此案之原被人證刻日解交淮揚道衙門速由吳道會同該道提案研審明確照例詳辦案情較重不准稍涉含糊 
[電禀越邊革黨最近情形廣東]  
　　粤省郭統領人漳將越邊革黨近日情形電禀各憲云頃據探員報稱昨查得越地安拒柳街等處有革命黨四五百人多係刧匪叛勇安南革命黨業與合帮共有千餘人安南北寗山西宣光等省每省約有二三百人前月有安南紅帶兵二百名與革黨開仗紅帶兵敗遂降革黨現興法兵時有戰事法兵屢敗一月之内被匪黨擊斃法將校六員法越兵傷斃頗多故法官極恨革黨行爲等語又據河内專探報稱本月初四晚僞提督官及百頭梁遣人到河内到處放票擇定初五晚率隊攻打河内法人聞之異常惶懼是晚八句鐘調集各法兵派往各街占守革黨并未來攻河内仍戒嚴革黨楊壽彭因法人查拿緊急欲携眷潛逃初五夜被法人拿禁汪精衛胡漢章現由香港竄匿新嘉坡連日演說意在煽惑華僑幸信從者甚少云 
[防勦龍州餘匪之計畫廣東]  
　　日前桂撫張中丞因龍州沿邊地當衝要匿越餘匪仍復時思竄擾並探得著匪劉旗山在海防私製炸彈屢圖私運亟應切實嚴防勿稍鬆懈惟沿邊地勢每多崎嶇於駐緝梭巡均多障碍現與龍陸兩統領妥商各撥工程隊一營認眞修理沿邊道路以便迅速添設砲樓及行軍電線而便守堵調度 
學務 
[飭取選派歐美學生履歷浙江]  
　　浙省選派歐美學生二十名前由藩學兩司會議章程七條當經馮前撫咨明學部現在增中丞接准學部咨復以高等專門之學非兼采各國之長不能完備游學歐美之舉在目前實爲切要之圖該司所擬辦法七條頗爲切實應即准予立案俟選定學生再將履歷考卷送部等語增中丞已分札藩學兩司遵照詳辦 
[胡使調員襄辦學務浙江]  
　　增中丞現接出使日本大臣來咨謂使署管理游學事務甚繁本大臣接辦伊始非有熟辦學務之員不足以資佐理查有前工部郎中沈毓麟學職兼優在湖州本籍創辦各等學校著有成效爲本大臣所素知應即調洋襄辦以資臂助咨請照會該郎中赶速來東以便委用已由撫院札飭藩司轉致遵照 
[學堂亦分畛域山東]  
　　黄縣附貢生丁爾復等禀請將聖泉學堂歸併義藥公學辦理奉魯提學批云卷查本年二月間張令詳報該縣義樂社社長樂洪春等公立義樂學堂請將官中王立申己身應得錢文除伊辦公薪水外餘數捐作該堂常年經費當經照准立案是官中之欵捐入義學堂本由張令詳請來禀謂武令去任張令遂翻前案殊不可解張習筠創辦聖泉學堂尚屬熱心該生等義樂學堂成立正當贊成同在社中何分畛域且張習筠能獨立捐銀七千兩又何爲垂涎此區區細閱前後禀詞殊多矛盾其中恐另有别情是否屬實候飭該縣查明禀覆核辦 
[皖省女學現狀安慶]  
　　皖紳吳傳綺試辦女師範學堂以奉撥官欵無多經費不足不免因陋就簡各科敎員訂定一次日給小洋四角學生頗多計有百數十名聞學生中有年長者數人寫尚能及格此外年輕者僅夠蒙學程度應予四年卒業俾得循序漸進 
實業 
[請撥羅木營全基浙江]  
　　浙路公司總理湯京卿咨撫憲文略云閘口下行之線至羅木營分枝路入望江門適繞將台而過一再避讓而局於地叚無可爲計查目前軍制操塲均屬隨營無須另設公共操塲且標營水師均有裁撤之議旣無操安用地前撫院張念路政重要特允所請俾路線穿破操塲中心此次枝路之線又必佔用操塲勢不能不技動將台路線隨時修培需土孔多城站地勢窪下水蕩尤多城内無土可取城外亦别無相宜之地與其取之種植之民地不如取之廢置之操塲可否舉羅木營操塲所有路線佔用以外之餘地飭營查丈酌留公用若干畝其餘一并撥作公司之用實於營制無害於路政有裨抑本公司更有請者城站興工旣荷札飭府縣曉諭保護所有望江清泰兩門上下應穴 
 
 

Page 12

 
 
城以通軌道即令工程司加緊施工斷非朝夕所能竣事省城重地並求會商將軍分别酌派營兵旂丁分紥所穴之地一俟疉石成功即可撤調聞增中丞接咨後己允准照辦爰據情分咨杭州將軍副都統並照復該公司外札飭布政司轉飭府縣出示曉諭 
[朱觀察禀覆查勘路線情形山東]  
　　候補道朱鍾琪奉直督東撫會委勘查順濟路線現己勘查完竣共計路四百八十里擬以兩省之力合辦需欵五百萬兩惟黄河修橋工費甚鉅今議於兩岸各修車站中設渡船藉以節省經費業經據實禀覆不久即行開辦 
[改派農工商務局提調杭州]  
　　農工商務局提調一差向係本局文案王斗槎大令兼攝現聞增中丞以督練公所爲全省軍政之總樞特調王大令充該所文案遞遺商局提調一差擬改派候補府劉宗標太守接辦不日即見明文 
[玉環銻礦請歸官辦浙江]  
　　溫州屬玉環廳披山地方有銻礦一區苗質顯露綿亘十餘里去年有楊韓二姓互爭開採纏訟不休現温州府啟太守創議將此項銻礦改歸官辦以息訟端特派員入山採取浮苗親携普省面謁各憲曁礦政局總辦禀陳籌欵開採一切情形聞湯味梅觀察已准如所請即日詳請撫憲咨部請照 
[自治會整頓實業議案廣東]  
　　粤省自治會前日議公推朱伯乾葉輝墀爲主席由羅少翺宣佈議案三條錄下（一）議陽江皮枕爲吾粤著名十産現在夾必袋暢銷亟應函請皮枕行仿造其各鄕多有籐織竹織籃盒等物亦應勸令改良仿造大小籐竹各夾必袋及便於擄帶等器以期各農民於耕作之餘可執此項手工爲推廣謀生之路衆議分别亟致皮枕行各同胞切實仿造以挽利權（二）議背囊水罇爲軍事所必需現在省城廣益公司已能仿造並應彚爲刊佈（三）議漁鹽爲天下大利鹽運歸國有獨沿江沿海之漁利歸商上海張殿撰倡設漁業公司大著成效我粤瀕海何可自棄利權七十二行中海味鹹魚鮮魚各行均於漁業有密切關係似應函致該行請其刻日籌議舉員集股開辦以興大利衆議責成海味鹹魚鮮魚三行担任發起組合七十二行商設立漁業公司集股開辦旋由袁君香浦提議先派代表赴滬調查一面由三行担任發起衆皆贊成即舉定海味行張道生黎勉之爲代表即日赴滬 
雜記 
[鄂省六個龍頭正法武昌]  
　　鄂省模範監獄禁犯楊海山等自稱六個龍頭謀爲不軌迭誌前報慈悉該犯等由江夏縣訊問數堂均直認不諱當即錄供通詳鄂督由督委派臬司楊廉訪首府黄太守至縣覆審供詞確鑿實屬罪無可逭特分别首從於十四日午後恭請王命將爲首之楊海山王金五許和生陳得勝四犯斬决此外孫顧二犯詢係爲從擬從輕發落云 
[漢埠又遭風火巨災漢口]  
　　漢口沈家廟碼頭河下泊有火油船數艘十三日夜半忽然不戒於火其時北風甚勁致將南岸停泊之川帮柏木船江西帮刁子船燒著風狂火烈約燒去大小船百數十艘迨火勢將熄忽起颶風將火引上漢陽河街又焚去大小民房鋪屋百餘棟嗚呼今年漢埠何巨災之多耶 
[部飭總商會查辦使用假銀案安慶]  
　　霍山商務分會會董朱杏衣前以孫得休使用假銀被罰揑控而紳董反乘間妄禀實屬有意破壞商會若僅由官調查恐其中不免迴護爰即具禀農工商部懇予札飭安慶商務總會秉公查辦兹聞省垣商會總理胡遠勛協理宋德銘已奉到部飭略云詐僞取財久干例禁孫得休故用假銀如果屬實自應由地方官照例懲辦何以該縣令轉聽信孫得休揑詞呈控嚴批傳訊商會總理而紳學隅堡各董復請調取圖記帳目另開選舉是否該會總理果有專擅情弊抑係孫得休揑控是實除札勸業道派委查辦外應再札飭該會迅速密委前往該處秉公查辦詳細覆部以憑究辦 
[驅逐把持公事之革吏杭州]  
　　臬署己革書吏孫鳴琴近因盤踞署中照舊把持公事并有在外招摇納賄種種不法行爲被惠廉訪察悉前日特標硃諭嚴飭合署各房書將該革吏即日驅逐出署如再違延定即重懲同班如敢容留一併懲處不貸 
[新三笑（十五）]  
枝山伯虎。又回頭看時。見站在　内的人。大皆掩口而笑。枝山知是有心作弄。乃大怒罵道。賊猴子。今日倒尋著兩個老爹在這裏。怎麽呌人孩孩。伯虎道。這般狗頭。隨他去罷。不合和他計校。旁邊即有一人笑道。客官不要厮閙。要破鈔两只角子哩。伯虎道爲何。那人道。這裏規矩。每人進去要破鈔一角洋錢游費的。伯虎道。這乃區區小事。爲何不好好說明。乃孩孩的嚇人。一面說。一手卽在夾袋裏搗出兩個角子。枝山道。我有。伯虎道。知道你有。區區也不用許邀了罷。再不要授人笑柄。原來唐祝兩人。雖係姑蘇人氏。俱是念書的人。裝束並不十分時式。那些人見了。即常作爲書獃子。有意舞弄他們。列位看官。在下先有一句表明在這裏。欺貧重當。侮賤諂貴。這也是世人的通病。而以下等社會爲最甚。近日此風日煽。已漸染於中等社會。列位看官你曉得中等社會是何人。就是那一般普通的商人。爲何說此風漸染於中等社會呢。在下往往見遠地客人。初到上海。身上衣衫。未免不甚華麗　。不甚入時一脚走到店家購買物件。櫃内的店夥。每不　他們或則盛氣相陵怒目側視。似乎道你們亦到我的大大的店裏來買東西麽。倘遇著了華貴的客人。他們就換了一付臉兒答頭捧屁。應酬得十分周到。我總不懂這個故緣。窮人也是出錢購物。不見得購了物不出錢。富人也出錢購物。不見得出了錢不取貨。 
[宦海紀聞]  
五老大吏。 
有某大吏。性乖張。好酒色。吏治日廢弛。其僚屬多恨之者。一日爲某大吏壽辰。酒緣燈紅。羔羊旨醴。極一時之盛。正杯觥酬酢問。有屬吏持手版入見。入坐後。亟出壽幢一軸。爲某大吏壽。某大吏正酒在半酣時。毫不介意。命人懸之座右。適有好事者從旁　之曰。君之壽文。何令人百索而莫解。所講五老并臻者。果何謂耶。君其有以敎我。某屬吏曰。此間微意。非局外人所能知也。如某公之德望。正今日天下之五老也。謂予不信。請徴諸實。某公今已年及八旬。精疲力竭。可謂之老夫耆矣。識人不眞。行事乖謬。可謂之老眼昏花。閱廢旣久。觀望性成。可謂之老奸巨猾。姬妾盈室。酒地花天。可謂之老當益壯。誤人誤國罪惡滿盈。可謂之老而不死。祝之曰五老。其誰曰不宜。滿座皆驚。某大吏亦絕然而退。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[裁缺司業蔭桓奏請速籌海軍兼整頓學]  
[務摺]  
奏爲悚惕時艱謹陳管見恭摺仰祈聖鑒事竊奴才幼誦詩書仰承祖訓少諳性理粗涉古今庚子以來實運會升降之一大變局也奴才不揣冐昧屢欲有言而不敢言者誠以治安之策世風之繫無不在聖明洞鑒之中近年以來　陸軍與學堂舉凡要政朝廷無不孜孜以　中外大小臣工莫不仰體宸衷於萬難措手之間力求完善乃聖不自聖破格求言不棄蒭蕘廣收輿論區區犬馬威悚莫名奴才幼稚無知何敢輕爲獻替然世受國恩涓埃未報知而不言罪莫大焉用敢不避冐瀆之罪而效愚者之千慮竊以中國之天下自唐虞以迄我朝無不以道而治者也千古有必變之法而無必憂之道法也者固時制宜不妨採取列邦以審愼而折衷一是道也者千古不變猶懼潜消默息須展轉而隠寓維持法何在佐治之具是也道何在致治之心是也佐治之具者靖内訌禦外侮非强兵不足以立於不敗之地致治之心者正人心維名敎非善敎不足以安反側之懷今日之時勢誠岌岌矣列强逼處詐譎百端貧弱堪憂振興匪易孟子所謂救死不暇奚暇治禮義哉不知治亂者天道之常而致治遏亂者人事之則也善惡者民彝所係而彰善癉惡者聖人之權也是故世可治不可亂而不可不防亂者武庫之雄隠患常弭無形之内民可存亦可亡而有不可與俱亡者義理之性生氣長留天地之間隠患弭則治可致生氣存則强可圖而法變者道不亡而文修者德亦舉謹擬時事最可兩端曰練海軍曰整敎務何言乎海軍之宜　也列强稱雄於海上者無不以海軍爲最重而海軍之最精者無不冀熟於水陸之戰曠觀今古兵强者勝兵弱者敗强鄰逼處患在腹心暗奪明求布置難測列强之視中國直玩孺子於股掌之上釜魚　肉痛何如也孟子曰强爲善而已矣正今日之謂伏讀上年詔行立憲厘定官制改併陸軍部總攬全國軍政並附設海軍處以預備振興海軍艦隊之基礎仰見我皇太后皇上憂勤惕慮刻刻不忘海軍之至意嗣是而朝臣下逮學生條議海軍紛紛而見而海軍之重興卒不克覩者誠以海軍之難數倍陸軍陸軍之操練可以歲月奏功而海軍之經營非可以旦夕集事何也陸軍履行平地不過坐作進退伏起呼應祇在將領得人便易指揮如志若海軍出沒重洋當舵運艦置身於礮雲彈雨之中涉足於駭浪驚濤之下非習經慣見氣定神固不足以决一時之勝查日本自建海軍練習所於横濱及今三十餘年始克臻此强盛我國誠及今籌辦實力舉行爲未雨之綢繆思忘羊之補救尚可徐收其效然難之者實以利權支絀經費無所出也人才頽敗經畫乏其人也夫爲政亦顧其力行之何如耳日本創設海軍之始其拮据不减於我國自西歷一千八百八十六年决諸公債而經費足延荷人邊留士爲敎授而人才出誠能詳籌熟計妥定海軍規模未始非圖存之一助譁列其目有五一宜派親貴大　出洋調查以資考証也凡事以參觀乃見理以借鏡始明海軍者鞏衛全國愼守要害固與陸軍相爲表裏者也人才以日出而巧心思以愈用而靈横覽列邦凡所制器無不日親月異况競長環球驚心鐵血孰不竭盡才智爭趨巧利是故往跡可循而不宜膠柱鼓瑟成規可法而不可一得自封是必參考列邦兼萃衆美以資戰守庶合　宜然各國軍政多係秘密若使尋常大臣調查或啓外人輕視之心應讀仿照上年王大臣出洋調查政治之例簡派親貴大臣赴東西洋調查熟悉海軍　關洞曉重洋要害帆舶歸來深儲韜略應如何製造如何布置努力進步便可日起有功異日海軍部成立之時親貴即可膺部臣之寄近者德皇親往各國調查軍政暹還世子赴英學習水師想見勵精圖治之忱臥薪嘗膽之志國家當積弱之秋亟應振尚武之精神愛自强之歲月宜一面派親貴出洋調查一面簡派大　由北洋辦起急整海軍事務庶光陰不負而勁旅可望重興一宜籌設督練海軍處以專責成也海軍之興旣如是之追切而不可緩矣而其制度實兵政这一大部分也任至重而事至繁若仍以陸軍部附設之海軍處管轄之誠恐任分則精力難周地狹則研究不便應請簡派大員仿照整頓陸軍設練兵處之例特設督練海軍處一切應行籌辦事宜併南北洋海軍情形統師督練至於製造船隻指揮軍員調遣　隊時時操練處處巡閱南北聲息相通將帥上下一志庶平時旣有統屬臨敵自能策應不至蹈甲午之失策併以杜中外之翫視他日海軍部立有尚書以總其成則督練處可歸併海軍一部一以專任千城之寄一以深節縻費之端（未完） 
本埠新聞 
[會議挑濬西鄕河道]  
　　本邑西鄕婁涇橋之西爲蒲酒塘東爲肇嘉浜前因淤淺議浚尚未實行但該河通逹佘山時有洋人來往現遇潮小之時經過船隻頗爲不便聞法總領事曾經照會滬道請速挑浚否則代爲籌辦事爲本邑紳董聞知僉以開浚此河實難再緩况刻下農民秋收有望似可按畝攤捐爰於昨日在同仁輔元堂會議聞每田一畝擬收錢三十三文即在錢糧内帶征以免推諉云 
[再請洋關搜查軍火]  
　　會黨匪徒私販軍火迭經滬道嚴飭查禁在案兹又接奉江督電飭嚴密稽查爰又函致新關稅司傳諭華洋扦手凡有輪船進出務須詳細搜查毌任偷漏 
[各鄕蒙學請撥公産未准]  
　　滬道蔡觀察批上海南鄕各紳董秦錫田特禀云此案前據勸學所姚董等禀以清查沿浦官灘開辦之初本不獨上海一處寳山藴藻浜舊灘復漲及收回老鐵路餘地并衣周塘外灘亦在查丈升科之例並奉前南洋大臣張特派大員綜理以專責成迨後屢經前升道請歸縣辦未蒙准行前年因節省經費禀明併人會丈局派員會縣經辦所收升科銀兩有關報部正項不能擅自由外挪移先經奏撥紗機墊欵繼又奏歸閘北築路之需歷來循照辦理近來閘北添築新大橋楊樹浦川虹浜各車路需費浩繁禀明暫借商部存項銀十萬兩以爲應急全將灘價湊收歸還但期多收一分升科銀兩于車路工程多得一分之公益無非爲收回主權起見至於浦東西漲蕩撥充各鄕蒙學公産一事本道衙門查無禀報核准之案况清查案内屢奉憲飭不准由縣給諭而汪前縣擅許官灘變價撥充學費竟置憲飭奏案於不顧實屬無此辦法且旣由汪前縣任内擅許其非近來新漲之地可知本年四月廿二日己據縣詳明晰批斥全案具在此中窒碍爲難情形想各總董定能見諒著即知照 
[水巡包探挺撞局員]  
　　前日有自稱水巡包探之戴全林至浦東高家行工巡局請派差保查吊該處殷姓鄕民收買賊贓該局員因無移文不允照辦詎戴出言不遜大肆挺撞該局員以該處係屬華界該包探果欲吊贜應由郎方官詢明眞僞然後派差協吊豈能不持公文至局胡閙業已禀知滬道函致稅務司澈查核辦矣 
[提究冒官欺騙人証]  
　　地販陸道生將騙取王周氏之運動費洋三千元繳呈公廨己誌昨報昨由捕房將陸解訊陸延侯魯公律師投案聲稱王周氏央陸托人代謀免究自願出洋現洋已交案王周氏早已交保陸亦應請交保候訊中西官以案關冒官欺騙未便交保判陸還押捕房候晚堂提案訊奪一面諭飭差役速提案内各人到案併究 
[釣船被刦之交涉]  
　　金源興釣船前在南滙縣滙角海灘擱淺被該處鄕民將所裝美商中興麵粉公司等貨物搶刧一空己由美領事迭次函請滬道責成該縣查追在案兹中興公司經理洋人白福司因案懸日久尚未查獲擬偕繙譯及華經理沈長仁釣船經理顧聖照等前往該 
 
 

Page 19

 
 
縣直接商辦禀由美領照會滬道札縣查照去後聞該縣王大令以境内凡有貨船被搶等案地方官原有專責無論華洋商人均應查緝斷無有意延宕之理且此案業己拿獲夥犯九人因供出在逃各犯内漁戸較多一時難以緝獲現在旣經拿有夥犯一經研訊不難水落石出所擬洋人來縣直接商辦一節應作罷論業己禀由滬道轉復美領飭知矣 
[渡船傾覆三誌]  
　　本龍泉之義渡船在董家渡浦中被浪衝覆溺斃多人己兩誌前報昨日由救生局巡船撈獲尸首五具帶至老白渡禀奉本縣李大令飭知差保將無主各尸拍照候認内有葉吉高一尸年約二十餘歲由其親戚認明收殮另有王來發一尸係在南馬頭修理輪船墮浦溺斃昨亦撈獲由其妻認明棺殮其餘無主各尸均由同仁輔元堂給棺收殮候召尸屬認領 
[局員查獲軍火]  
　　北新涇巡局員何紹先前晚拿獲私修洋鎗之陳國昌一名並起獲機器手鎗子藥等物帶回局中禀請滬道核示究辦 
[郵政局改定洋價]  
　　郵政局昨日發出牌示自本月起每英洋一元作銅元一千三百文小洋每角貼水一分五釐 
[香作工人要求加給工資]  
　　城内外香作工人前日要求店主每日加給工錢十文各店均己允許惟有朱信隆香店司帳張月樓唆使店主祇准加給七文各工不服遂于昨日聚衆到縣具禀聲訴奉批如下 
顧形銓等禀批據稱爾等做香爲業原定每日工資錢一百三十文近因百物昻貴議加錢十文何以朱信隆之司賑張月樓聳令各店主每工祗給錢一百三十七文現在爾等所爭僅祗三文在各店主所損無幾各工際此米珠薪桂之時得此應知感謝盡力工作張月樓之出而阻止是何肺腸未免有心刻薄旣各店主均已允許應准昭議每工給錢一百四十文以示體卹該工人等不以情求輙恃衆滋閙亦屬不合特斥名單行單均附 
[城内]  
巡官濫刑○巡士張大年前晚在太平街崗位見有王龔氏沈龔氏兩人在途啼哭拘至一路一區巡局盤詰王龔氏供年十八歲無錫人與沈龔氏係姨表姊妹均被翁姑毆打逃至上海幇傭迨抵滬後舉目無親因此啼哭沈龔氏供年十九歲其餘與王龔氏所供相同遊巡官以該兩婦背夫來申大加申斥判各掌頰一百下送普有堂暫爲留養俟夫屬來案認領 
圖竊未成○積竊陳阿福前晚匿在艾家弄朱鳴祥家空屋圖竊被傭人姚紀宗資見拘至一路一區巡局請究判責二百板發改過局收押一月又三牌樓永順祥京貨店主婦錢徐氏扭獲圖竊未成之陳根林交與一路一區巡士解局訊究判笞責一百板拘留三天 
官事○正任鹽城縣知縣調暑海門同知吕道象昨日到道禀見普渡兵輪管帶易錫棻禀知奉督憲諭奏保免補千總以守備用現留江蘇補用 
[南巿]  
假公索詐○内地自來水公司前因加增水價另派密探八名在各叚暗查私用乃該探等竟有任意勒索情事兹被該公司查出送官究辦 
拘獲搶匪○葛尚泉手携皮包前晚行至萬聚碼頭突遇匪徒多人意圖攫取當即喚同巡士拘獲徐長桂一名解至總工程局訊明屬實判戒責三百下押改過局六月一面補提同黨究辦 
堆積垃圾○貨捐局總辦鐵松岩太守昨日函致總工程局稱局前居民往往將垃圾堆積局門之側實屬疲玩請爲查究等語路政處當即出示曉諭從嚴禁止 
限令交人○錢莊夥沈蓮生前控妻母王張氏縱女不端經工程局判令領回管東有案今又捲逃昨扭王張氏到局請究判限三天交人 
冐取銀洋○順興石灰行夥顧鼎彝控東溝航船夥李阿新冐取洋三十五元昨由南區解至工程局請究判交保限交供出之船主顧耀舟到案再訊 
[閘北]  
傳聞何來○巡警總局孫裁判訪聞妓女陸惠僊因買女妙玉樓在久安里爲娼節前虧折陸妓遂將妙玉樓百般凌歲近復匿居閘北希圖轉賣特飭偵探將陸妓及該妓勘夫陳阿玉並妙玉樓一併拘案訊據妙玉樓供稱節後陸惠僊擬將女子擇配並不虐待陸妓供與妙玉樓相同訊之陳阿玉供在火車站包酒牌間生意陸妓係出價娶來並非私姘亦無凌虐轉販情事判陳覔保將兩妓領回不准虐待如違察出提究 
[新租界]  
查詢竊案○新閘捕房十號捕頭聞白克路楊慶和銀樓住宅失竊衣服十餘件值洋一百元後被閘北三路一區巡士拘獲竊賊俞有財解請巡官判責二百板開釋贓給失主完案該捕頭以租界之案不應由巡官擅行責釋昨特飭派中西包探至巡警總局查明核辦 
溺斃男孩○駁船戸唐阿華家之十四歲男孩前日在新垃圾橋西首失足溺斃直至昨晨由救生船撈獲屍身備棺收殮 
[英租界]  
　變産料理○侯慶齋驅吞華洋各商巨欵昨由公廨復訊原告張鶴雲等投案求追被告延禮明律師訴稱被告現將坐落海寗路之契地稅價料理此時尚未成交請爲察核判侯仍交原保著具清理切結附卷候再訊奪 
拐案破獲○嚴福海控邵康衢拐匿伊妻耶氏兹由廨差持文至寗波鄞縣將嚴鄔氏及嚴子祖林女月娥並氏母鄔氏一併關提到滬昨晨解康請訊判一併管押女所候禮拜六解究 
調戲婦女○姚朱氏姚　氏控成衣匠許明法在高壽里　住調戲並被搶去金挖耳昨由公堂訊明屬實判許枷號三天發犯事處示衆 
供出同黨○朱江氏劉鄧氏控流氓王阿六搶取金針昨由公堂提訊王供係小南京與探夥喇叭阿戇所爲判王押候補提人証再行訊究 
父債子還○英商新沙遜洋行控錢少林之故父錢梓林欠銀不理昨由差探將少林傳至公廨判交保訂期會訊 
仍不釋放○大英醫院經理洋人控趙中和私收賬洋昨由公堂復訊趙將洋如數繳還中西官以趙不應舞獘判押滿半年始准釋放 
洋人追欠○羅兆棠欠洋人葛士丹銀兩不理又馮銀泉彭金寳亦欠洋人銀兩昨均由廨傳案判各交保候訂期會訊 
雉妓罰洋○雉妓李金寳王三寳張小寳均在馬路拉客由捕查獲昨解公堂請究判各罰洋五元充公 
起解盜犯○盜犯薛金文二年前紏搶浦東某姓家衣飾由縣拿獲禁押在案昨日派差押解赴蘇道經租界由福州路總巡捕房協派巡捕送至車站 
司賬竊洋○北京路賈裕興絲頭棧司賬鄭某竊洋二百元逃逸昨由該棧經理趙植芝投報捕房旋由鄭之保人將洋如數賠還銷案免究 
公堂瑣案○過犯曹阿三逐出復來判押捕房三月仍驅逐出境過犯孫福生竊鐵錨押西牢九月逐出　袁照惠控新閘路森茂絲廠管車人姚柏順兇毆伊女訊供不諱判押捕房一禮拜匪徒華阿寳騙小孩張仁福銀洋判押西牢半年 
[]  
 
 

Page 20

 
 
[美租界]  
縣令驗屍○周源大小烟間烟客桂發急病身死已紀昨報昨日午後本縣李大令帶同刑仵人等至驗屍所相驗委係急　身死因查無屍屬遂飭地保報堂棺殮發壇召認茶館聚賭○元芳路四十號門牌及新記浜路一百五十一號門牌兩茶肆違章聚賭昨由捕房查悉飭探投廨請單傳訊 
拐匪同黨○十五號法界包探昨日帶同拐匪陳阿東至滙三捕　聲稱陳黨陶天郎匿跡匯山路十四號門牌房屋請派探協拿捕頭准之 
咎在店主○尹逢仙昨至吳淞路和順押店贖取衣物店夥諉稱期滿互相口角當與該店主同至捕房聲訴捕頭以咎在店主飭令賠償 
[法租界]  
何嘗拐騙○李仁裕控柳永棉拐騙玫瑰醬昨日由廨提訊李供在爛泥渡開設糖菓店被柳騙去玫瑰醬四十九　計價銀九十八兩請究柳供去年代李購辦玫瑰花被欠洋四十元向之索取李將玫瑰醬囑令代銷並非拐騙欠據呈驗景讞員以李旣立有親筆欠據著將欠欵理還然後還貨各交原保料理 
請提股東○永興洋行買辦程松卿前控張春泉虧欠抵押請子貨銀二千八百兩曾由公堂判令押交各股東再行訊追在案迄已日久仍未交到昨又提案復訊原告稱該股東俱甚殷實有意不理請爲提究判張還押候核 
罰及車主○紀阿福駕車不愼致坐車之某氏婦跌出受傷昨由捕房將紀及車主唐春富送廨請究判唐罰洋五元給氏養傷紀押七天 
收贓罰洋○招商局棧房前日失竊冰糖一大包經巡丁　卜在正興南貨店尋獲即將店主吳元醴送廨請究判罰四十元充公騙子交保○楊文春控韓渭儀騙吞毡帽貨銀七十四兩曾由公堂判令押追在案迄巳數月仍未料理昨又由原告禀請追究判韓交保出外赶速理償如違仍提案押繳 
荐頭被累○毛徐氏竊主婦董龔氏鈔禀洋一百元屢由荐頭張阿福找尋氏夫不知下落昨又由廨將氏提案判再押六個月並著張阿福賠洋十元了案 
國外新聞 
[韓國亂黨擒殺詳數]  
　　十八日東京電云自今年西正月起至西八月底止韓國亂黨被殺者八百七十六名被擒者二百三十三名日兵與亂黨交閧之事共有三百六十四起奪獲來福鎗三十四枝大砲九尊 
[美國新總統之競爭]  
　　十八日華盛頓電云美國國會議員希爾君及芒克柯密克君皆信民政黨候選總統裴乃安君將操勝着九月十 
[慕連海飛之得衆]  
　　十八日倫敦電云摩洛哥境内除茄塞培倫開一埠外其餘各處皆己奉戴幕連海飛爲摩國君王 
[斐洲人民亦要求立憲]  
　　十七日柏林電云斐洲北部脫里斯國人民現亦要求政府舉行立憲 
[駐委荷使免職]  
　　十七日柏林電云駐委荷國公使特里斯著論宣述委國内情致荷委兩國因而齟齬故荷政府己將該大臣免職以上譯字林報 
[法國試騐飛船]  
　　十八日纽紐電云昨日拉愛斯昆仲在法國試騐空中飛行船飛行一點五分鐘之久譯泰晤士報 
[德國試騐軍用汽球]  
　　十八日柏林電云德國軍用汽球近在空中飛行十二點鐘之久實爲創見之舉 
[西班牙王出游]  
　　十八日柏靈電云西班牙王奥爾方索游歷奥京維也納匈京蒲逹佩斯後於西十月五號可抵德萊斯丹 
[東方殖民公司之質問]  
　　十一日漢城電云大韓公會擬向政府質問下列諸問題（一）東方殖民公司是否專爲發逢日人利益而設（二）聞該公司將爲日本移民置備農器等物韓人能否均享其利（三）日本移民人高麗之數至多尚有若干人有無限制以上彈文滙報 
小說 
[學界小說流太史（三十四）]  
第八回陳劣跡敎習離堂受侮　先生辭館 
學生心上。都存著個看不起敎習的念頭。以爲你這般的飯桶先生。除了我們學堂裡頭。那裡處得著這樣的好館地敎習心上又都存着個看不起學生的思想。以爲你們這一班紈袴子弟。那裡懂得什麽學問。就是這樣的學生看不起敎習。敎習看不起學生你尋我的過失。我就扳你的差處。你軋我我軋你的好像變了個學堂的通例一般。甚至於學生裡頭。還有互相傾軋的。你想。現在的世界。你也說。要結團體。他也說要合羣力。連同在一學堂的人。都結不起一個。團體來。還想要結了全國同胞的團體。去抵制什麽外國人麽。學堂裡頭的學生。是具有完全人格的人。尚且如此。還指望。那些不讀書不明理的百姓麽咳。時事如此大局可知在下做書的一控熱血。無涙可揮旣。旣沒有這樣的權力。挽回這晚近的頺波又沒有那樣的經綸。改良這委。靡的社會。只好舉著一支秃筆。做幾部小說出來。或者能喚醒愚頑。驚回春夢。也就算盡了在下一分子國民的義務了。閒話休提。只說速成學堂裡頭。有一位算學敎習。姓陳。號雨山。學問雖然不甚高明。做人却是十分忠厚。但是他的飯量極大。每到飯廳吃飯的時候。他一定要不住口的吃上七八九碗。據他自己講來。還只得個半飽。一班學生見了。好笑。就起他一個綽號。叫做飯桶先生。有一天。他在課堂上課回來。忽然覺得自己的頭髮上。累累贅贅的拖著一件東西回過頭來看時。只見辮鬚上。繫著一張白紙在那裡隨風飄蕩。上面還隠隠的有些字跡連忙拿過來看時。只見上面寫著飯一大桶。飯碗十只。猪肉五斤。魚五斤。牛肉五斤的。這幾個字兒。陳雨山見了。也不生氣。只是付之一笑。誰和一班學生。見陳雨山並不和他們計較。一個個胆大起來。便千方百計的。想著新鮮法見。來和他閙頑意。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[蘇路北線意見書（託鼎霖）]  
鼎霖不侫謬膺蘇路北綫協理被舉以來毫無建白彌用汗顔客冬代表入都雖心力交瘁而未滿衆望疚心益甚是以回滬後即再三辭職冀釋蟁負而藏鳩拙然鼎霖海州人也對於北綫固有天職苟有所見何敢緘默今者督撫憲委盧太守於明府同鄕京官派沈君惕齋唐君康甫蘇路總公司舉袁君觀瀾方君惟一相繼抵浦調查北綫亦旣開會諮詢必能博采衆論黽勉圖成曷勝慶幸鼎霖適至袁江惜以腹疾不獲從諸君子之後以貢一得之愚至爲悵惘用備書陳述意見伏惟採擇是幸 
蘇路北綫曰瓜清曰清徐曰海清祇此三途揚鎭紳商則謂瓜清宜先徐州紳商則謂清徐宜先海州紳商則謂海清宜先持論紛歧莫衷一是議論未一建設無從實則鎭懼津浦路成商塲凋敝徐患運河淤淺商運困難海慮交通不便商埠虚設皆有刻不容緩之勢也 
清徐一路部限四年完工遲則不爲商有主先清徐者近是但徐屬士貨運往鎭江向用三聯單（俗曰洋票）方免關卡索詐留難若僅築清徐則徐州土貨必至清江而止所有清江以下關卡之擾累仍不能免商賈錙銖必較决無祇因三四百里交通之便而仍甘受十數關卡之害者况至清江存棧下船費仍不資耶然則如何而可惟有爲清徐謀出路之一法出路維何南則瓜州出江北則海州出海而已出江則瓜清宜先出海則海清宜先有斷然者 
論者多謂瓜清一綫與運河并行鐵路運費數倍民船誰肯舍民船而就火車滬寗前車可爲殷鑒且清江小輪林立直抵鎭江火車至瓜猶須易渡恐客位亦難踴躍此就現時情形立說亦自有見但此僅就瓜清一綫而言苟能接至徐州則徐州貨可以直逹鎭江鎭江洋貨可以直逹徐州運貨旣可尅期又免關卡阻滯商賈自皆樂就火車矣 
論者又謂海清一綫連鹽有限土貨無多恐不敷養路之費且海口淤淺航路不便更不免商輪裹足此說也於事實未明瞭就運鹽一項而論歲可運至四百萬包傳聞鹽船夾私梟匪販私每歲奚翅二百萬包苟能改歸車運即可化私爲公歲增二百萬包以每包運費一錢計之歲收運費可得四十萬金至六十萬金由西壩至楊莊出湖由西壩至清江出江運費約十餘萬金尚不在内就海贛出口土貨而論豆餅爲大宗每歲約三百萬石豆油生油約　十萬石雜糧漕斛約六十萬石至百萬石帮猪粉乾山貨香椿白菜約二三十萬石而進口之紙糖布疋竹木洋貨尚未調查細數大抵商舶往還多係來冋重載亦不在少數此亦僅就海清一綫而言苟能接至徐州則徐州所産土貨可逕由海州出口徐州所銷洋貨可徑由海州進口獲利之厚無待蓍龜至於海口淤淺之說己經前督憲周飭上海稅務司特派理船員三人惻量四月之久刊有詳圖惟口門有横沙一道輪船須乘潮平方能出入吃水十尺内者可泊内港吃水十日外者可泊外港上年裝運糶糧輪船如招商之廣濟曾至内港停泊毫無阻滯其他大輪均停外港用駁船轉運亦無遺誤以目前出口貨物計　尚不敷沙船裝運蓋常年至海贛運貨沙船如直隸山東鹽城寗波各帮絡繹不絕每船至港停候月餘方能齊載將來貨能多至二三倍亦無慮沙船裝運不及如果鐵路發逹貨日加多勢須添輪裝運儘可用挖泥機器將内港一律挑深　游水勢甚急隨挑隨刷必事半功倍抑或添購拖駁小輪數艘專至外港駁貨亦無不便之處海州港口山水廻抱形勢頗佳能如日本築一海隄可成絕大軍港若終以廢港視之未免可惜鼎霖世居海州於海州情形知之較切故於清海一綫言之較詳耳 
合觀清徐瓜清海清三綫有必須相輔而行者有無須相輔而行者先築清徐必接至瓜州方有餘利先築瓜清必接至徐州方有餘利清徐永至瓜州瓜清未至徐州以前尚須另籌養路之費方可略收輔車相依之效若海清一線能早接徐州固妙否則海清本路告成亦可自立不但養路之費資運鹽爲大宗無待另籌約略核計官利之外尚可希望餘利二三分此則無須求輔於他路者也 
爲今之計築路先後當以集股多寡爲準約計三路長九百四十里路工通計約需一千五百萬兩若能先集股一千萬則清徐瓜清可以同時開工期以三年完竣彼此接軌不至虚糜數年養路之費苟刻下股份僅有二三百萬似不如先築海清該路己經施省之觀察派洋工師勘估繪有細圖估有詳册僅須二百九十餘萬包十八個月完工且海清先自清江至西壩楊莊築起路僅二十二三里費不過三十萬而湖運江運之鹽運脚可得十餘萬金往來貨物客位可免四閘危險濡滯運脚常亦不在少數路工旣可速成餘利又可早分定爲股東歡迎將來續招股份更必踴躍 
或曰先築清徐無論鋼軌枕木車頭車輛洋灰等物均須由鎭江或海州進口轉運清　即鋪路碎石亦須購自鎭江海州運至清江以上運費爲數甚鉅何如先築瓜清繼築清徐爲愈答曰清徐旣有四年之限己不容緩且先築瓜清作爲三年完工再俟清徐完工後方有餘利是已多耗六七年養路之費股東血本不可不愼故上節極言清徐瓜清宜同時開工爲得也或又曰海開鐵路業經奏有成案倘另築海清　區一州劈分二路其何以堪答曰海開奏案但指出海州至開封而言中間經過地方井未勘定當時父老縱有由海州經沐陽宿遷徐州至開封之議現經查明走清江僅繞三十餘里可得運鹽鉅費且沐陽地極低下橋梁土工之費不減於繞道將來議築海開儘可由海州經清江宿遷徐州至開封萬無重築沐陽之理無慮有二路分利之害也 
總之蘇路北線無論以瓜清爲起點海清爲起點　當以徐州爲止點倘能成在津浦之前則徐州　東　貨自必皆由商辦北線裝運即津浦北貨亦必有自徐州轉鎭江者設或成在津浦之後恐徐州以東土貨亦必被津浦吸取　商辦北綫所能挽回商民習　先　爲主中外　然華人猶甚此則同志諸所急當注意者也 
振務 
[解欵聲明]  
　　粤鄂皖等省籌振會於八月十九日請善義源誰解　省　　規　粤皖浙江浙五省　賬會總事務所啓 
 
 

Page 27

 
 
   
 
 

Page 28

 
 
   
 
