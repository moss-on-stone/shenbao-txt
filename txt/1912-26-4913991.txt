# 1912 - 26 - 4913991

 

Page 1

 
 
   
 
 

Page 2

 
 
評論 
[蘇州軍隊衝突感言]  
　　自光復以來各地將校紛紛以練兵爲業務有就舊營而擴充者有招新軍而訓練者彼與彼不相習此與此不相能軍隊之數大增軍律之防大弛不特將校間意見横生甚且有各軍士罔顧大局而踴躍私鬥焉者觀於蘇州江防營與選鋒隊衝突之發生吾不禁慨然其有感矣 
　　軍隊者所以保障一方之人民者也故人民不惜捐血汗之金錢以廪禄之原冀其供一日之用乃無何保民之具一變而爲厲民之階開鎗交戰矣進城報復矣騎巡隊之彈壓無效張統領之事外逍遙道前養育巷學士街等處居民之扶老携幼紛紛逃避者絡繹不絕於道而城外馬路及西中巿等處商店一律閉巿暫避槍彈至次晨尚未及開巿而胥門外大街一帶各店之被匪人搶刧者且值價至二千餘元之多以錦繡繁華之蘇州霎時間而兵士洶洶居民擾擾城巿之秩序大亂行人之誤傷孔多夫果遂爲爲之而令致此耶則曰非仉張兩統領縱兵殃民之咎不至此 
　　然試問此次兩軍衝突之起因果何在乎則道路紛紛傳說不一或曰前經選鋒隊强剪江防營髮辮致受誤傷因而積怨得或曰此次起釁寶因花烟問吃酣而起特托其名曰剪辮者此姑無論起因之如何而第念軍人當以紀律爲重花烟間吃醋固屬大干例禁即强行剪辮亦屬侵人自由仉張兩統領平日所司何事軍隊之不法漫無覺察竟令蕩檢踰閑之一至於此耶誰總司干誰司保障即令兩統領事後追思當必有惕然其不安者矣 
　　雖然蘇台之往事旣如此矣事後之圖維吾知莊都督曁各軍官統帶諒必有術以處此者然記得之意竊謂與其圖維於事後不如防遏於事前今日之叢集羣隊者諒不獨蘇台一地爲我尚願有統率師干之責者刻刻　蘇事爲殷鑒而日夕淬厲其軍人也專電 
　　今午（二十八日）十七省代表四十人開參議院正式會缺魯甘吉黑四省除華僑新聞記者各二人外概不旁聽總統曁行政總次長到十三人議長趙士北宣告開會宗旨次總統與黄興蔡元培馬君武等十人相繼演說民國進行方法衆贊成後議長答辭三呼民國萬歳奏樂攝影散會 
　　二十七日民軍己得徐州旋復失去二十八日續戰民軍大獲勝利又得徐州 
　　駐寗各軍隊聞張勳己在徐州戰敗退走魯境咸欲拔隊追逐乘勢北伐李司令爕和己部署完備即日出發 
　　陸軍部接淸軍襲攻固鎭之電趕由津浦鐵路運兵北上日夜開車十數次概不搭客己出發者約五千餘人 
　　聞有人電致袁世凱謂張勳己敗段祺瑞己不受命令淸軍弁兵己知共和之利益民軍興師來北誰與抵當我公一人與少數之親貴能與全國人争勝負乎再不自謀則公非當代之偉人而實千古未有之愚人矣 
　　孫總統特簡陳炯明爲廣東都督（按陳原爲署都督） 
　　汪兆銘今日致南京孫大總統黄陸軍總長電云頃接京電彭君家珍炸良弼折其一腿彭君亦亡彭君字席儒四川人前在灤州爲正軍校運動革命甚力京津同志中不可多得之人驟聞身隕無任哀痛（以上南京） 
　　北方軍隊確將一律反正昨有淸軍統領四十六人聯電淸廷要求即日遜位否則不願續戰 
　　袁世凱不受侯爵封號昨向淸廷力辭淸太后溫語慰之 
　　聞擲擊張懷芝之炸彈計發兩枚均未命中僅傷旁立者數人 
　　孝感兵變消息甚確惟淸政府自謂此事無關重要（以上北京） 
　　自諮議局議長張榕遇害後奉天政界中人被趙爾巽捕殺者己有三十二人全城各界大震 
　　趙爾巽大索民黨軍界大憤即日恐將决裂 
（以上奉天） 
　　浙軍蔣都督扣留紹軍分府槍械事將交省議會討論巳分電召集議員 
　　杭州綢業因不允繳納某項費用議以罷巿抵抗（以上杭州） 
公電 
[南京粤軍兵站電]  
　　各都督司令曁各報館均鑒張賊於有日（二十五日）以十八營東犯固鎭鎭軍患寡退守新橋粤軍連夜由蚌埠赴援宥（二十六日）早火車甫到敵即以炮轟撤車頭微傷全軍無恙粤軍旋與接戰敵退去感（二十七日）早七時大戰於新橋北敵軍敗潰大獲勝利直追數十里過澮河北尚未收兵粤軍第二協本日（二十八）復由寗開往蚌埠再接再厲直抵黄龍在指顧間鄒魯勘 
[南京陸軍部電]  
　　上海陳都督黄參謀長鑒和議破裂戰事方始後方接濟乃全軍命脈所關現擬設大本營兵站局請黄郛君爲局長己請大總統發委任狀祈即來寗接洽開辦所有應辦全端事宜請在滬先行布置黄興鈕永建叩 
[又電]  
　　上海陳都督轉黄郛君鑒戰機緊迫兵站急須設立望公速即首途并盼電覆興叩二十七 
[豋州滬軍北伐先鋒隊電]  
　　滬軍都督轉商界共和會鑒敝軍抵山東後上民歡迓軍氣旺盛臨行蒙貴會歡送并承惠毛巾感荷無量敝軍誓破虜兵光復齊魯以報我同胞之厚意滬軍北伐先鋒隊司令官劉基炎叩儉 
[江灣來電]  
　　滬軍政府鑒福州兵巳於昨夜到吳淞迅發小輪前往接運江灣 
[吳淞來電]  
　　廣西北伐軍司令陳裕時統帶一千人郭人漳統帶一千三百人今晨（二十八日）由滬過淞開往南京 
[安慶孫都督電]  
　　寗陸軍部浦口柏軍統曁各民省各都督鑒頃接壽州宥電倪兵仍在潁郡壽州城鄕安堵如常等語某報所載失守一節當係傳聞之誤特此布聞毓筠叩沁 
[杭州蔣都督電]  
　　大總統各省都督鑒浙省現派定王正廷陳毓川殷汝顧三君爲中央參議員祈察照浙都督尊簋叩感 
[福州孫都督電]  
　　鄂黎副總統曁各民省都督均鑒閩參議員前舉陳承澤林森潘祖彞現陳承澤辭職己由閩舉張繼代之謹此奉聞閩都督孫道仁叩沁 
[汕頭同盟會電]  
　　上海陳都督鑒閱滬報公等將同盟會改爲共和本黨同人等極佩藎籌現巳於潮汕組織支部章程祈速寄來交汕漢朝報潮州留日同盟會員陳友雲杜蘭盧浩川林國英等公叩 
[金山朱涇商會電]  
　　蘇州莊都督鑒省會議决案有産銷稅無通過稅厘卡盡撤今有向充五厙卡司事殷耕生私坐舊設巡船仍照滿淸苛法勒捐致動衆商公憤於二十六日夜將船打毁殷脫逃請查辦金山朱涇商會叩 
[大通軍政分府電]  
　　大總統陸軍部總長黄黎副總統各都督各軍總司令各報館公鑒接議和代表伍廷芳君寢電北軍統兵大員聯銜請定共和政體各路民軍勿稍衝突等語和議展期巳非一次共和者爲鐵血之共和非哀求之共和應請伍代表切實質問袁世凱如力求共和即與民軍一致進行推倒奄奄待斃之滿政府當易如反掌如反對共和卽定期宣戰不必再以支言相言宕各軍義憤填胸總祈早爲解决以全大局而定人心敝軍枕戈以待母任焦灼大通軍政分府黎宗嶽叩沁 
淸旨 
　　舊曆十二月初九日北京内閣奉淸旨朕欽奉隆裕皇太后懿旨袁世凱奏瀝陳下情應請收回成命一摺覽奏具見謙抑之忱惟現在時局阽危該大臣艱重困苦一力支撑保全甚大錫以侯封洵非過奬該大臣其敬受朝命母再固辭 
要聞 
[北方軍隊贊成共和要電]  
　　南京孫大總統黄陸軍總長武昌黎副總統各省都督及北伐聯軍總司令公鑒頃接唐君紹儀交來叚君祺瑞電文如下陽電悉瑞與各路統兵大員於今晨聯銜電奏請定共和政體都中巳有部署切告各路民軍萬勿稍有衝突以免貽誤大局瑞齊特轉電奉聞廷芳寢 
　　南京孫大總統黄陸軍總長武昌黎副總統各省都督北伐聯軍總司令公鑒寢電想巳逹覽叚 
 
 

Page 3

 
 
君祺瑞現統北洋第一第二軍駐紥孝感爲武漢前敵今旣聯合各路統兵將帥贊同共和似宜就近由黎副總統派員與之接洽廷芳感印 
　　南京孫大總統黄陸軍總長武昌黎副總統各省都督北伐聯軍總司令公鑒頃唐君紹儀送來叚祺瑞電文如下 
　　三電增悉某國欲漁利又豈止一某國尚有慫恿外蒙獨立爲吞併計者禍機之變不知胡底兄弟鬩墻外猶禦侮謀國利民福者似宜遠瞻近矚審愼出之瑞夙抱宗旨不忍地方再有糜爛塗炭生靈且公使俱在都門秩序一亂是將授以干涉之柄也聯奏昨夜半己到京今日未知如何况兩軍相搏太近時有衝突己擬稍退民軍不可再進致生惡感孫黄兩公統祈代爲致意瑞靑云云詳觀此電叚君洵明大義廷己屢電黎副總統請速派員與之接洽黄陂等處兩軍尤爲接近更須妥爲措置並望孫大總統黄陸軍總長致電叚君與之聯絡以期一致進行完全逹到共和目的是所切禱廷芳儉 
　　武昌黎副總統鑒日前唐君紹儀致電叚祺瑞勸其贊成共和諷令淸帝退位昨接叚囘電比因政體由内會議自應靜候解决乃至今尚未定議頃己電閣府部痛陳利害並聯合各軍奏請俯順輿情云云叚能如此洵明大羲祈尊處速派心腹代表與之接洽並勸其速電淸廷謂停戰期將滿我輩斷不忍南北自相殘殺應請淸帝速行退位否則統兵入京如此則淸帝退位之事必不敢遲延不决以誤時日乞速籌並復廷芳宥印 
　　武昌黎副總統鑒有寢兩電想己逹覽唐君紹儀己電叚君祺瑞如尊處派員前往宜即接洽未審尊處己經派員前往否北洋將士贊同共和理宜與之聯合叚現統第一第二兩軍處武漢前敵則尊處就近與之接洽必能泯除猜嫌同定大局但不可視爲降附以挑惡感是所切禱尊處二十六號電悉此次務於停戰期内决定不再展期並覆廷芳感印 
[西報紀淸軍統領要求遜位事]  
　　北京電信云此間政局隨時變幻令人莫測其眞相近數日内最重要而最有關係之事莫過今日淸軍統領四十六人聯電淸廷請和平調停爭端一舉惟其内容淸廷秘不宣布但聞確係要求淸帝遜位云 
　　北軍統領此舉與目前大局極有關係外間皆料此事係由淸鄂督兼駐鄂淸軍統領段祺瑞運動而成大致停戰期限必將續行展長矣 
[且待和議最後之解决]  
　　本館特别訪事員顧復生君昨日下午進謁孫大總統叩問議和近狀孫總統云此時正在密電往返磋商重要問題至二十九號（卽今日）當宣布最後之解决届時并希各報館登載俾衆周知母任盼望云云 
[和局仍將變爲戰局矣]  
　　大陸報云昨日伍廷芳代表又接袁世凱電信一通目下和議似巳無望袁謂余未嘗與民軍議和代表討論遜位問題且謂唐紹儀簽定之條約决不能發生効力故余終不承認詞極决裂此蓋答覆伍代表前次所發之長電也 
　　伍代表原電係谓停戰期限僅餘三日深望從速和平解决免致事後之悔并謂民軍提出優待皇室及皇族之條件極爲寬厚淸帝何必執意爭此虚號倘因食言復開戰端則其咎須歸袁世凱同人在之又謂停戰期内袁世凱一财否認其專使唐紹怡簽定之條約虚耗光隂殊屬無謂云 
　　袁世凱致伍代表之電似爲一簡略之照會故和議實己决裂將即開戰此外唐紹怡及各當局雖亦接有北京來電謂和議尚屬有望然未必確實也 
　　或謂南京政府現願稍予讓步以定和局而亦有謂停戰期滿即將開戰者大局之迷離自議和以來未有甚於此日者也 
　　方袁世凱覆電之際適又有淸軍將領四十六員致電淸廷反對續戰之舉而宗社黨中反對遜位最力之良弼復爲炸彈轟傷大局之錯綜乃更甚矣 
　　唐紹怡不肯宣布所接北京電音之内容惟謂期有望而巳故唐君仍信不日可有和平解决之機會此外與大局關係密切之華人亦多存此見解然與大局現狀似不甚合 
　　唐紹怡贊成共和宗旨巳非一日唐嘗電致張勳請其勿再豫聞戰事並言淸軍統領皆巳贊成共和勸其不必固執據唐君云昨夜己接張勳覆電電文甚長極堪發噱惜不能探得其内容耳 
　　聞星期五日徐州南境之戰並不激烈僅由兩軍哨隊小戰而己據由該站之歸來旅客云兩方面軍隊時時開槍互擊然皆無甚損害惟昨日固鎭又在開戰云 
　　民軍因停戰之期將滿連日運兵極形忙碌浙省現復派出大軍一千五百名旦夕可以抵滬聞將開往烟台併入北伐隊其招商局致遠輪船則己載兵開往烟台西面之龍口聞擬抄襲煙台附近之淸軍此外尚有他處兵隊陸續赴寗大約民軍前敵己有三萬人云 
[烟台地方將開大戰]  
　　光復軍司令杜潛在烟台地方有急電來寗致李燮和總司令云黄縣淸軍二千餘人不守條約驟與我軍激戰數次我軍兵寡難支請發兵援助等語李司令得電立卽報告陸軍總長由黄君繕具公文特派劉君文錦赴滬面謁陳英士都督請其指定兵艦兩艘以備全軍開往烟台與淸軍決一勝負 
　　又得電信萊陽地方之淸軍有馬步砲六營正向烟台陸續進發大致不出五日煙台地方必有一場大戰也 
[張勳叚書雲之罪狀]  
　　津浦南段總辦叚書雲與張勳狼狽爲奸証據確鑒聞張賊遁走去寗帶有敗兵千餘人乘車到徐車甫停段卽託商會購辦乾糧數十担以犒其師並將路欵銀五萬兩助餉次日又派車至蚌埠接來敗兵十營前後計十三營駐紥徐站 
　　張駐徐後將南叚車輛佔據殆盡即車務處亦無權調度 
　　張在徐州車站日與該站員司大賭麻雀卜夜卜晝輸贏甚豪有報生王某最爲張勳所信任如欲需用車輛必先運動王生向張說項方可逹到目的張勳雖據徐州常恐民軍襲其後路故每夜必令多數車頭生火掛車向北以備早晚有警隨時脫逃所用之煤均由叚書雲在路局接濟所費甚鉅且新製之車被張兵蹧蹋至不可收拾 
　　前次淸江潰兵千餘人至徐叚又慫恿其同鄕淸副將徐占鳳一律收撫留於徐地推徐爲軍政長己則担任墊餉（亦係路欵）兩月共用去萬六千元又練護路兵三百名費餉五千元 
　　該路總司遷徐之前數日段曾運洋二十一萬元至笔以十萬元存頓於蕭縣自開之當鋪 
　　張勳之久駐徐州雖受淸廷命令實則段恐民軍北來特電徐世昌留張以阻北伐之路 
　　叚書雲自得民軍接收該路之信卽乘車至北京慫恿袁世凱與英使匀涉並運動德紀（洋工程司）梅爾思銀公司代表出而干預幸西人嚴守合同條約不爲所朦如叚者旣爲虜廷作倀又慫外人干涉又曾爲民軍中之民政長說者謂段之罪實浮於張勳信然 
　　附録徐世昌致叚書雲電民軍派員管理路事非經銀公司認可未必有效前曾委託德紀代表總辦現惟有飭令德紀代表保護財産帳目銀錢以免他人混亂損失除一而與銀公司商妥辦理並請袁内閣飭梁大臣與英使交涉外梅爾思尚在上海未歸希先飭德紀遵照（下略） 
　　現張勳己從奉天調來援兵三千人復有叚書雲供給糧餉以故不俟兩方宣告決裂張即督兵開戰其猖獗之狀巳可概見 
[眞能知袁世凱者]  
　　聞孫總統有電致駐京各國公使縷述近事之顚未謂此次議和無效實袁世凱一人之罪余曾允辭去總統之職以讓袁氏袁己允諾乃忽要求立卽解散南京政府我民軍因讓位之舉非有私於袁氏爲其能贊同共和也今彼遽欲解散共和政府其心實不可測故未允所請惟此時袁世凱如允贊助共和則余仍願退任讓之也 
　　孫總統復謂袁氏旣豫備召集國會矣經民軍許以總統之任復謀强迫淸廷遜位其意殆欲速得總統耳旋見吾人不肯陷其檻穽解散共和政府乃復竭力淆亂是非以惑天下人之目蓋袁欲解散南北政府實欲集權於其一人之手云 
[良弼被彈炸斷一腿]  
　　昨紀良弼被人擲擊炸彈一電茲據北京電述發難情形云昨夜有人衣禁衛軍戎服登良弼之門請見云有要事面商時良弼適乘車歸宅乃延客入室甫就坐客出炸彈擲地良弼猝不及避轟斷一腿現巳由西醫醫治己將此腿鋸去惟剌客受傷亦巷重恐將不救並傷送茶之僕一名 
　　良弼與鐵良反對遜位最力自被炸後皇族中人無不震恐失措 
　　剌客名崇泰似亦旗人昔年與良弼在日本同學其炸良之宗旨則未能明瞭也 
[頴州得而復失之原因]  
　　舊曆十月初四日我軍光復頴州時適有山東候補知州寗繼光逃回頴州原籍聞此消息連夜復回山東因與項城縣袁氏有姻繞道項城彰德向袁宅報告情形并張大其詞謂頴州民軍有四萬人姦淫擄掠無所不至初十日定赴袁寨燒殺袁姓族人等語因之袁氏闔族全行逃避袁世凱得報即派倪嗣冲迅帶兵赴皖復奪頴州當時民軍設備未齊被殺甚多而良民之寃死者亦不少究其千餘人之寃孽實寗繼光一人造之也若無該豎子妄造謠言北軍到頴焉能如此之速現聞民軍懸賞三千兩購殺寗繼光全家以抵頴州寃死者之罪然此等漢奸雖寸磔之亦不足以蔽其辜并聞袁世凱及其闔族因被其朦惑流離播遷故亦恨而欲殺之云要件 
中華民國軍需公債章程 
[發行公債票弁言]  
　　竊以民國肇興搶攘屢月臨時政府雖立初基而北虜本摧南服多事餉糈籌撥固難緩乎須臾政費繁興又日見共推廣凡停戰期内之籌備迄和局解決後之設施均非厚集貲財何以宏茲偉業故兩方勝負之所判實祇財政豐嗇之攸關當此軍事倥偬尚乏整頓經營之餘力全恃募捐微末亦無永久繼續之功能倘或一簣功虧垂成坐敗神州鑄錯大局淪胥固非維持人道之本心抑豈冀望和平之始願此公債票發行之所由亟亟也查公債募集爲文明各國之通例特吾國未經仿行又以舊時政府其信用不孚於國民故國民亦不知公債之利益今則新國方興與民更始昭示大信中外咸知籌辦者無侵吞銷耗之可虞受買者有利息報酬之可冀而且分期繳納定限歸還少數固無細流土壤之嫌多數更有名譽　勵之法定章具在取法至良國民各盡急公好義之誠則兆庶早獲幸福安寗之賜况自武漢起義響應四方凡鬚盾壯士巾幗英雄熱血墳於九霄頭顱輕於一擲捨生命而蘇漢種出死力以挫淫威顧人方薄血肉以甘爲前驅而我獨守貲財而不爲後盾以生視死寗勿赧顔况列强環視同守中立之盟世界公言羣贊共和之治現旣三分有二薄海觀成如或以財政之困難致墜千鈞於一髮以中較外更屬何心所願諸公同矢匈奴未滅之心共仰卜式輸財之誼内慰英魂於地下外聳觀聽於鄰封聯十四省財賦之區母分畛域合四百兆神靈之裔重整河山將見犂庭掃穴之功等諸拉朽摧枯之例倘其利迷見睫禍悔噬臍誡恐伊戚之自貽實匪人謀之不善嗚呼不世之奇勳爭手腕不爭喉舌最終之勝利在鐵血尤在金錢用綴弃言聊爲警告凡諸條例具列左方 
　　第一條此項公債定名爲中華民國軍需公債 
　　第二條此項人債於民國元年正月八日經南京參議院議决由臨時大總統批准發行 
　　第三條此項公債以一萬萬元爲定額 
　　第四條此項公債以國家所收錢糧作抵將來免厘加稅實行時則改以所加之稅作抵 
　　第五條此項公債專以充臨時軍需及保衛治安之用 
　　第六條此項公債由中央政府財政部發行分派各省財政司勸募 
　　第七條此項債票照票面價額實收無折無扣 
　　第八條此項公債以陽曆週年八厘行息 
　　第九條此項公債吕發行後第二年起每年償還該債五分之一至發行後第六年還淸 
　　第十條每年償還債要以抽籤法决定其抽中之票號目額數刊列廣告俾衆周知 
　　第十一條此項債票分千元百元十元五元四種 
　　第十二條此項債票以百元作英金九磅計算凡繳金欵者當於預約收據及售票上加盖圖章詳細註明將來還本付息照付金欵 
　　第十三條此項債票爲不記名債票持有票者無論何人政府均認爲債主 
　　第十四條抽籤處設在中央政府財政部（未完） 
淸談（東吳） 
　　東吳曰袁世凱之手叚誠不可思議也其先以保全君主弄淸廷其繼以逼退君主弄民軍千迥百轉三翻四覆於是隱隱露出另設政府親握大權之意而蠢如鹿豕之北軍霧裏看花之外人亦相率人其彀中矣 
　　顧我民軍流無數寶貴之血縻幾多有用之財而必舉此革命之旗者爲推倒君主非爲驅逐滿人也爲今日之世界不應尚有專制政府非爲專制之中國不應尊奉滿洲君主也準是以談我民軍所以推崇袁世凱願舉之爲第一任總統者以其能推倒君主政體非以其能驅逐滿淸皇帝也以其能掃除專制使中國不復有君主立於人民之上非以其能驅除異族而必舉一漢人之有皇帝思想皇帝資格者起而代之也 
　　故我有一言正告袁世凱曰南京臨時政府具在孫總統宣誓之言具在果袁世凱而能贊成共和者則第一任大總統之寶位赫然在也何事假口外人而永久之政府必設立於北方哉 
　　更正昨日本欄北軍欲殺袁耶抑將以殺之者促淸廷遜位之寶行耶二句北軍下脫一果字抑將以殺之者係抑佯以殺袁者之誤 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[蘇州新舊軍大衝突續誌]  
　　陽曆正月二十六日蘇垣江防營勇與選鋒隊衝突互閧己略登前報此事起釁根由傳說不一或云係選鋒隊勇在胥門外馬路强迫江防營勇剪辮因而爭鬭或云係選鋒隊勇因前次剪辮被戳受傷懷仇報復或云兩方面因游娼起釁尚未得確實之眞相 
　　是日江防營勇數十人在馬路盛家弄由斯弄等處徒手與選鋒隊勇鬭毆後江防營勇又回營邀集同營持槍進胥門選鋒隊勇先在胥門口與之抵禦兩相轟擊江防營勇旋衝至來遠橋念珠街一帶伏地登屋四路狙擊窺見選鋒勇即打見居民則喝令避開選鋒隊勇因恐若輩或有擾害居民及匪類混入是以多派勇丁分路出發一路在石岩橋伍子胥廟弄等處一路抄侍其巷至來遠橋一帶亦四散潛伏抵禦各該處店舖門前木柱及招牌電杆木牆角均有槍彈洞痕當時各店舖一律閉巿江防營勇被傷二人選鋒隊排長被傷頭面其時有養商巷烟膏店主郭姓在來遠橋堍被流彈打傷顋頰兩面穿過又來遠橋堍某飯店夥被傷一手當經仉翼南陳有珍兩統領先後到塲彈壓江防營管帶亦到始行喝散並飭將受傷各人送至醫院醫治各店舖亦一律開巿 
　　當時胥門外由斯弄盛家弄一帶匪徒流氓始則附和觀看繼則乘便攫物聞有愼裕錢莊及醬園米店十餘家舖戶被搶去洋錢貨物等項爲數尚不甚鉅 
　　旣肇事後各崗警均回局禀報經石局長通知商圑公公分飭各支部圑友出隊保衛地方各在本境站崗至晚則照常加班梭巡天明始返 
　　選鋒隊各營亦於是晚分派勇丁等四路梭巡以保治安 
　　至明日（正月二十七日）江防營勇數十人又至盤門外馬路選鋒隊統領張連升公館前後守候遇見該隊勇丁即行打擊選鋒隊亦有數十人出城與之抵禦在甘棠橋附兩相開槍計傷江防營勇二人又誤傷胥江商圑操員一人旋經張統領等到塲驅散禀明莊思諴都督立刻親自乘馬出城先至江防營後至張統領等處傳同各營官弁勇丁等嚴加訓諭不准兩方面再有爭鬭此事之是非曲直聽候查明細情秉公辦理現兩方面均己遵諭聽候查辦矣 
　　又函云初八日胥門外防營與選鋒隊兵衝突决鬭附近各店如愼裕錢莊震大米行銀樓烟膏店等十餘家當被乘機搶刧銀洋物件並有鎗彈洞穿窗壁又來遠橋某糕糰店爲鎗子飛入誤傷店夥面頰今日（即初九日）營兵三五成羣仍在該處横行商店照常閉巿聞己開明昨日失單交由商會面謁莊都督請其設法彈壓保護矣 
　　莊都督聞警後今日（初九日）傳諭各營管帶約束兵士城外防兵不准進城城内隊兵不准出城以免再起衝突並親自到胥門外棗棧江防營内按册點名計昨役被傷者七名己斃者二名逃逸未歸營者兩名面諭王統領嚴加約束並勸戒各兵士毋得再逞一時之勇 
[宜興槍斃犯兵]  
　　隂歷十一月初二日宜興留防飛划兵變槍殺保安會員刧去槍械一案當經民政長呈報蘇都督請飭嚴緝等情迭誌本報近自鍾堯階統領接任以來以此等巨案旣關地方公憤兼繫本軍名譽禀承都督嚴飭各營務獲究辦新委四營管帶李獻廷君亦認眞搜捕果於陽歴正月十五日在嘉興地方查獲原船擒得正兇高福祥一名起出毛瑟槍三十五桿内有五桿騐明確係眞贜隨即禀報都督府於二十五日親偕李管帶督率師船押解高犯抵宜當衆槍斃並送還槍械五桿一時觀者如雲咸頌鍾統領李管帶不置 
松江錢業倒閉案彚誌 
　　德裕昨日商會召集德裕錢莊股界存戶會議一切據該莊經理報告以有着之欵與存戶相抵外計不可收之欵共二萬三千元宕賑七千元據股東嚴君之意擬將此款提開俟明春三月了理存戶多不謂然 
　　惠大惠大莊財權賑權實操沈稼秋一人之手自章仲屏刑責收禁後社會議論以沈責無旁貸而反逍遙法外故對於承審之李葆鈞大起責言當事者遂提沈復訊判押習藝所 
　　通源通源經理方奏亭虧倒時受前淸知府戚揚之愚弄夤夜私提入署屏退差役與刑幕陳某三人商妥許代迴護方遂將戚揚陳幕兩人私款如數措還其餘則恃有奥援挺押不理近且營謀脫罪各存戶心不能甘又遞禀催訊初九日由審判員沈公復訊判釘鐐收禁華獄各存戶以方心懷不良罪浮於章仲屏而不加刑責羣赴司法部質問 
[閩省學生北伐軍出發紀盛]  
　　閩省學生北伐軍於元月十七日（即十一月二十九）上午九時由東嶽駐紥所整隊出發計北伐學生三百五十人女界炸彈隊二十八人於十時到都督府辭行各部或派代表或排列隊伍執旗鳴爆歡送復由都督府派衛隊百餘人護送到茶亭後隨有各社會及各圑練勇丁一路國旗搖曳砲聲隆隆行人肩摩踵接途爲之塞至中洲戶部前商船公會少憩該會連同各商船懸旗鳴炮旋即登舟在碼頭歡送者不下萬餘人各部復派代表送到馬江於是夕十二時始回查閩省組織學生北伐軍固賴有陳擠胡黄癡蘭諸君經理而籌畫經濟全藉葉國瑞黄黻臣林澤臣數人呼號奔走資本家始肯解囊助餉將來凱旋之日之數君者當鑄金事之 
　　十一日二十九日午前九時女北伐學生隊由東嶽廟出發先向都督府辭别都督以下全府人員概在公廳演說都督先加贊詞及訓戒言語并極道北邊嚴寒積雪甚厚深恐閨中弱質不宜從軍等語是時女士十八人豫製有四面紙旗上書祈戰死三字請都督視之且謂旣願以死報國豈可以北地寒冷挫折素志乎祈都督勿阻等語都督聞言澘然涙下遂即成行於是由都督衙門出發警務部全隊及軍務部司令部陸軍醫院等人員約有千餘人歡送沿途放炮更有各社會各圑體聯甲等擁擠送行城内至南台各處觀者填塞街路聞備六艘甲板船用小輪拖赴馬尾江於二十九夜乘坐輪船於三十早揚帆出發云 
　　學生軍留别閩中父老書閩中士氣以强毅聞自韃夷猾夏二百餘年敗類之縉紳時以伈俔誤後進而士氣一挫邇者天佑皇漢憑城一戰虜運告終閩人乃宅爾宅畋爾田而建州惰民始不敢正視黄裔士氣踴躍一日千里虜巢未覆寇燄方張英英少年寢不甘席食不甘味者指不勝屈乃議組織北伐隊以遂馬革裹尸之志同人均一學子耳非有勢力可以左右各界姑竭愚誠開會募捐登臺演說氣竭聲嘶者三次僅得餉欵數千元左支右絀中夜起舞未嘗不嘔血三升也乃蒙父老不棄旬日之間鳩集鉅欵編練成軍相地駐紥以預備出發同人於父老豈敢言謝直以身報之己耳夫犧牲生命志士之常也在社會愛敬健兒或引以爲重而健兒處多難之世視舍生取義爲天職所應盡於所性無加矧今日軍事影響經濟多艱閩處偏隅銀根尤緊隊中一粟一絲無非父老之血汗鹵莽滅裂以擲黄金於虚牝同人猶惴惴焉若夫畏首畏尾之譏同人其知免矣抑隊中健兒皆父老之子弟在父老愛惜靑年或疑其恝然無情掉頭不顧然於大局有所保全者於私情必有所割棄父老之顧惜出乎情而少年之决絕裁以義事有各行其是者此類是也兵臨城下鋒刃旋加慈親不能顧其子孝子不能奉其親早籌及此犧牲少數人之家族以保全多數人之家族孝悌之廣義也敢正告父老曰幸而凱旋骨肉圑聚固託父老之福藉曰不然此健兒之英靈亦在父老之側非敢一日忘父老也袁賊反側戰事方長善後之策尚須續出軍隊學生具高尚之品格願爲本隊後盾者正不乏人惟父老勉爲其難俾無餉械缺乏之患遇有慷慨從軍而家屬輒加折遏者更曉以大義無任阻撓閩士方踔厲風發父老更從而鼓舞之則父老固深造桑梓之福非直本隊感泣己也指顧揚帆海天萬里軍書旁午不能時致殷　引吭悲鳴惟父老鑒其肺腑 
[追紀川南光復之詳情]  
　　重慶十月初四日民軍進重慶城後即舉定張烈武爲正都督夏亮功副之楊滄泊爲秘書院長林畏生爲總司令謝慧生爲參謀部長江湘浦爲軍需部長張知競爲司法部長李覲楓爲財政部長梅也愚爲行政部長楊席緇爲交通部長江岳生爲外交部長布置旣定軍政府卽於是成立是日軍政府派衛隊多名前往水道巡警提調吳克潛處追繳軍火器械吳設詞推諉次日又派勁兵數十人至吳處吳竟閉門不納軍人大怒開槍轟擊吳駭極開門認繳少許餘均私自藏匿並招募多人名曰治安軍意圖抵抗並有光動外界交涉之意經軍政府偵悉立派兵隊保護各領事署並派人圍搜吳家將吳克潛拿獲擬立予槍斃經多人求保始行釋放驅逐出境吳旣逐出軍政府即以巡警總署（即前日之行台衙門）爲總司令處日來出示招募投効者紛紛不絕己騐收合格者五百人勤加訓練派往水陸各處防堵矣初六日總司令處派兵多名分駐各處敎堂以資保護並出示云外人游歷我國無論傳敎通商當茲新舊接續應爲嚴備非常至於吾國敎士系胄亦出炎黄無庸意存歧視致令禍起蕭墻凡諸保護辦法一體責成地方不許匪徒暴動紛紛擾及敎堂倘或縱容不法一旦變起倉皇重者定予誅戮輕者責令賠償敬告里總監保尚其凛遵勿忘初八日蜀通船下駛駐渝各西人奉領事之命多有乘輪東下者朱道及重慶府鈕傳善不樂居蜀己由軍政府許其回籍矣 
　　長壽方重慶未光復之前九月二十八日長壽縣紳商學界與軍人聯絡一氣同倡獨立沈令即將印交出通城樹立漢字白旗 
　　涪州十月初一日卽派軍隊數十人由水道往涪州是夜宿李渡次日抵涪州即有州内練勇二百名巡兵數十直往州署勒令交印戴令見軍心巳變隨卽交出印信由紳士冉介藩管理州城内外一體樹立漢旗百姓安堵照章貿易各項苛稅一律豁免 
　　瀘州瀘州亦於十月初五日宣布獨立劉道及周統領均表同情州城遍插白旗官民各界咸燃炮誌喜高呼民國萬歳城内有大砲四尊軍火充足足資守禦隨即徧電各屬云川南於十月初五日在瀘州宣布獨立官紳商學民全體贊成巿面安靖懸旗誌慶川南軍政府劉朝望溫翰楨歌叩云云 
　　合州合州己舉代表來渝共表同情請示地方獨立辦法並請兵往州保護軍政府己准如所請矣 
　　南川南川縣於十月初二日上午有同志會多人擁入城内直進縣署釋放監犯知縣唐之聲經征局委員全鼎元硫磺局行員江某警務長楊玉崙一併拿獲押于高寺廟内 
　　叙州初四日有同志會二千沿江而下即將叙府克復 
[廣西匪亂近狀]  
　　賀縣加急桂林軍政府鑒梧州柳州南寗龍州各分府總長曁統領帮統督帶管帶隊官各局分送各府廳州縣土屬彈壓委嗣覽魚電諒巳照辦此因滿酋未滅本都督專注北討對於緑林一視同仁不忍以不敎而誅欲率之從事北伐乃徵集所開辦逾月竟不投誠猖獗如故各屬强迫官吏交印奪稅繳槍納款之案時有所聞所更冒稱民軍攻陷賀縣逐官戕紳專行擄掠嗣經孟督帶希孔督隊擊散不至蔓延該匪等於地方反正之後尚有此等舉動顯係漢奸從中煽惑意圖破壞共和言之殊堪痛恨本都督憫其愚頑再三寬辦可謂仁至義盡此後實屬寬無可寬自今日始該匪黨如仍在外造謠生事擾亂治安仰各該文武著即分别嚴拿痛勦母使倖逃一體遵辦母違並印録電曉示俾衆周知陸榮廷叩十四號印 
　　鬱林鬱林商界致廣東電云軍政府都督民政部長警察部長諮議院文瀾書院報界公會商務總會粤商自治總會自治總會鈞鑒高州道彭言孝軍隊於十一月十七日（即新五號）到鬱六號己時城内彭兵曁鬱兵突在十字街發槍中學堂勇隊放槍亂轟陳州官梁管帶彈壓暫息官回署管帶回防彭兵曁鬱兵搶掠各店銀約三十餘萬貨約值銀三十餘萬兇勇槍斃東商廣安店東徐來恕曁店伴邱才並正合等店伴數名被傷現亂事未息兇勇仍嚇殺毁搶慘遭無極乞先援　　　鬱林商務分會總理湯春華衆商人叩 
[杭州近事談薈]  
　　保護外人浙軍政事部准都督照開昨據駐杭英領事函轉據上海總領事電工部局禀在杭屬平橋石山地方開工甚難該處駐有英人二名亦甚危險當地土匪頗多時常滋事工人更時紛擾巳經本領事電請外交科轉請司令部派兵彈壓現又據杭城西大街早營弄内地會華倫敎士禀稱伊處自杭州未光復以前至今時有匪徒逞凶撞門屢拿未獲應請尊處設法彈壓等因查平橋土匪蠢前經敝部函請派兵計己出發至草營弄華倫君住宅亦應酌撥兵隊駐紥以杜後患現在民政府成立伊始凡屬 
外人生命財産亟應加意保護免貽口實且各處匪盜不靖思患預防更不容緩各等因本軍府查土匪蠢動應撥兵隊勦辦惟英人曁敎士住宅係巡警行政性質應請飭由警署派令該區局就近嚴密保護可也 
　　寬限剪辮杭州光復後下令剪辮異常嚴厲逾限則奪其公權詎尚未及期警察勿强迫執行沿途勒剪致游勇地痞從而附和波及婦女兒童種種苛擾指不勝屈近來無知鄕愚惑於謠言死命保留豚尾又慮上街購物或被巡士斷送以致屏迹城巿蟄居不出者十室而九湖野鎭及拱宸橋一帶商店向恃鄰近數十村農民貿易接濟遭此影響又届年關轉瞬商巿冷落不堪人人自危恐長此不改汪对波累全局業由拱墅兩處衆商茂昌等六十二家聯名禀請軍政府要求寬限十天現聞蔣都督以商情困迫所禀確係實情而民間習慣數百年强迫亦誠非計己於本日照會政事部准其展限至隂歷十二月年底一面通行各鎭鄕董莊保廣設剪髮會妥善勸導以期一律盡除 
　　整頓陳列所杭州商品陳列所經前淸增撫組織建於保佑坊大街雖粗具形式而商店租金異常昂貴自民國光復即飭由商會傳知一律减半收取以資體恤現在巿面漸次恢復以項機關自應釐定等級以利進行現由政事部查照從前舊則分别減核將全所房間區分三等計大間每月繳租洋二元中間每月一元五角小間每月一元概以八折徵收己知照總商會及經理人定陽歴二月初一日起一律實行所有租賃本所房間無論新舊均須重編號數另發租單以資稽查而便遵守 
　　承辦硝磺硝磺兩物爲郓火要品産自德日等國向例由上海入口轉輸於江浙閩皖各省自光復後前淸捐局早己消滅而分運内地不可不嚴密限制卽經滬軍政府招人投標查得恒裕合資會社劉煥祥所認捐數每硝一担認銀四兩五錢六分磺每担一元五角比較他商認額爲優章程亦極妥洽並繳到押信金五千兩准其先行設局憑其所購賣之護照抽取應繳之捐欵業於昨日照會浙軍蔣都督行知各關稅務司及各部署各屬民事長一體查照核辦 
[曹娥江上之寒潮]  
　　秋女俠追悼大會元月二十六號（即初八日）下午一時秋社假大善寺開追悼秋女俠大會到者千餘人由臨時主席徐寄塵女士布告秋女俠歷史及募捐緣由次陳去病及丁寶琳女士宣讀哀詞次浙軍政府政部代表范運樞君等相繼演說畢合拍一照并當塲由吳越英女士認捐銀表一只洋三百餘元至六下鐘散會 
　　竺志士歸葬西湖嵊縣竺君紹康與徐公伯孫等同抱光復主義前年病殁滬上賫志以終現浙軍政府政事部擬將竺君靈櫬由滬運杭與徐陳馬三烈士同葬西湖己發電知會滬軍都督矣 
 
 

Page 7

 
 
各省通信 
[蘇州通信]  
　　民政長關心巿面民政長宗加彌君以蘇州金融恐慌己逹極點洋巿漲至八錢有奇各業大受影響若不設法維持巿面何堪設想特於日昨照請商會酌議疏通以期周轉云 
　　義裕莊控案開訊臨頓路義裕錢莊擱淺倒閉虧欠豐備義倉公欵經倉董潘濟之君移請前民政長江將該莊東李少泉住房發封備抵李延請律師反赴審判廳起訴初八日開庭審訊律師到庭聲辯謂該莊夙有信用今被發封房屋損失李君名譽應請賠償云云原告謂義倉積榖公欵該莊旣顧信用李君係屬股東所欠之欵自應淸還推事判候定期再訊 
　　圑防局因公衝突蘇城光復以後商民各自組織巷圑徹夜梭巡前夜有北路三區賽兒巷保衛圑巡至劉家浜民圑局門首因往來梭巡未嘗一遇該圑入内詰問該局以北路區域甚廣想在各處分巡爲對後民圑列隊巡至三區適巷圑各員散隊休憇民圑亦闖入事務所反唇相稽因之小有衝突現己由民圑局董及保衛巷圑圑長互相接洽各自勸解消釋前嫌矣 
紹興通信 
　　浙路甬段至百官路綫約一百三十餘區土方早己告成因百官之曹娥江須建造鐵橋致迄今尚未開工現聞工程處己勘定龍山爲橋脚於元月二十三號動工建造鄰近居民己紛紛移居他處矣 
本埠新聞 
　　中華共和憲政會之發逹　　中華共和憲政會南京支會最爲發逹嘉興支會亦早由該處熱心憲政諸君組織告成舉定朱頌祥君爲該支會正會長趙信臣君爲副會長趙海若君爲交通長陸祝卿君爲宣講長現該支會印就白話宣講文分布並隨地宣講揚州鎭江兩埠支會由蔣志瀛毛宗萇張祖綱李翰翔諸君擔任組織寗波則由四明日報社諸君與徐公俠君着手組織其餘各埠之支會不日亦將出現 
[國民協會選舉紀事]  
　　昨日國民恊會假江蘇敎育總會續開全體大會選舉評議員由幹事總長温欽甫君主席報告前次大會因時間短促評議員未及選舉故今日續開大會並報告杭州支部電告成立推沈君椿年方君積琳爲代表繼由黄膺白伍昭扆趙厚生梁幹臣林學衡諸君相繼演說後即開始選舉用單記名投票法舉定評議員趙熙沈椿年伍光建康誥景學鈐陳經李國棣向瑞彞陳翌墀凌文淵蔡匯東王少文侯延爽虞熙正高贊鼎汪秉忠王鍾駪方時簡王丕煦吳世榮陳瀚等二十一人即由主席宣布散會 
[以後不復通融]  
　　上海貨物稅總公所出示云照得本公所奉令經辦貨物稅開　以來遇有漏稅貨物無不格外通融補稅免罰原爲體恤商情起見乃自開辦迄今循分投稅者固多而敢意偷漏者亦復不少雖經諄諄開導仍時施影射之技事關榷政未便常任含糊查省議會議案如遇偷漏本有議罰之條若不遵照辦理殊於稅項有碍合亟出示曉諭爲此示仰貨客船戶一體知悉自示之後務各遵章報捐切勿隱匿貪小倘再影射取巧一經察出定當照章容罰决不再寬其各凛遵母貽後悔 
[組織工黨之進行]  
　　南京中華民國工黨支部前由張子颿錢宗黄陶誦芬廟君等擔任組織業於元月二十五號成立事務所設城中内橋廣藝街口金箔公所入黨者甚多並與實業恊會聶國華萬葆元諸君商議聯絡辦法一致進行爲工界造福 
　　龍華子藥局管事徐叔澄靳曉殿二君近以我國工業尚在萌芽時代急宜提倡適聞朱志堯君等組織工黨深爲贊成故倩徐君襄臣介紹入黨並由工黨總部函請徐君爲研究部長（研究部分門另類科目繁多除徐君外尚有部長若干人）靳君爲經濟部員聞徐靳二君究心工業有年今巳入黨辦事黨有成績可觀也 
[東溝裁判員暫兼行政]  
　　民政總長李君批答浦東善後局董事謝源琛朱日宣呈云來呈閱悉東溝鄕設裁判分所不屬司法範圍者概不干涉自是正辦該處未設巡警地方煙賭等事無法定機關爲之禁阻以致日漸盛行若任其懈弛實足爲地方之害據呈擬請暫照舊時工巡局辦法由裁判員兼理行政事宜應准暫行照辦仍俟地方靜謐再行劃淸權限候照會地方審判廳長轉飭該裁判員遵照可也此復 
[訴訟費仍須預繳]  
　　地方審判廳於元月二十五日宣示云照得民事訴訟應收訴訟費用照章應先繳納本廳前爲體量訴訟人起見變通辦理定爲判决後予限徵收乃開辦以來應繳訴訟費用當事人或住址遷移或藉詞延宕每不能遵限繳納殊多困難不得不改定辦法以杜取巧之弊自陽曆二月初一日卽舊歷十二月十四日起凡民事因財産而訴訟者當事人應於本廳批准所遞訴狀後即行來廳按照訴訟物之價額依規足徵收訟費數目一律預繳其非關於財産之訴訟每案繳洋三元此爲預繳訟費其通知送逹傳票各費應照訟費之半數預先繳納名爲保證金均俟本案判决時如原告人勝訴則所有訴訟應納之用費均歸敗訴人擔負而預繳之費仍發還勝訴人庶與徵收訟費定章不至違碍仰訴訟各當事一遵照母違 
[協豐累及瑞豐]  
　　東方銀行與瑞豐莊票欵糾葛一案前日經法公堂飭傳該莊股東貝潤生王一亭邱文炳等質訊先據該行夥沈志賢訴稱上年正月間協豐莊來借銀一萬兩以瑞豐莊本票抵押作爲担保據當由商人持往瑞豐經理王殿臣處照對無誤始與成交詎事後屢向兌銀竟一味延宕直至月前始挽人來說允還銀五千兩商人以受虧太甚拒絕不允應請堂上向各股東嚴追以保血本邱具等各被告延請蒲石羅銳兩律師到堂代表先由蒲律師辨稱此票無論是支票是存票即使是莊票亦因瑞豐早己閉歇不能爲憑今原告旣稱協豐之欵由瑞豐作保則瑞豐應出有正式保證書或在票上註明方爲有效此乃商界中之通例豈銀行家猶未之知耶總之是案原告祗能向協豐控追不應遽控瑞豐更不應牽涉股東至沈志賢當初與瑞豐經理當面接洽一層係是個人交涉與各股東並無關涉且瑞豐當時巳閉門收賑安肯代人作保應請堂上問明原告有無作保憑證及何以不控恊豐而控瑞豐之理由然後核斷繼由羅律師上堂辨護與蒲律師之言大致相同訊至此中西官以時巳過午令各退去候再訂期會訊 
[究竟應否交保]  
　　倒欠華洋各商鉅欵之正元兆康謙餘等三莊股東經理均由公共公廨逮案押追迄無眉目茲悉三莊理賑處以舊曆歳杪將届亟應設法理處因特彚禀公廨請將各股東經理均交殷實妥保出外理帳俾得早日了結關讞員閱禀後以久覊押所固難了局惟查原告中洋商居多除咨商各國領事外且恐保出後或有流弊昨特移咨商會妥 
[嚴緝暗殺案之兇手]  
　　會稽陶煥卿君被人暗殺後兇手迄未緝獲業由浙江蔣都督懸賞洋三千元上海陳都督又加賞洋一千元近己通電各省一律嚴緝日昨陳都督又恐兇手匿跡租界特囑交涉司將此項賞格抄送公共公廨轉飭捕房恊同查緝 
[公廨主權日削]  
　　公共公廨前因工部局派捕到廨查察一切由讞員力爭無效議定亦派差役兩名日往捕房駐查以爲抵制迄今將届十年巳成定例茲因公廨己歸外交圑管理派往差役捕房不復承認故昨由該差等禀明關讞員奉諭撤銷毋庸再往 
[愛國女校之成績]  
　　愛國女學校於昨日午後兩點鐘舉行高初兩等畢業禮並開懇親會兼演學藝各學生成績優美國文美術兩專科尤有特色男女來賓約共六百餘人展覽之餘均稱善不置 
[游擊隊之簡示]  
　　滬軍游擊隊總司令陳君昨出六言簡示云照得北伐在即作戰計劃宜明我軍成立巳久訓練尤貴精勤所有野外演習己定逐日舉行深恐附近居民臨時或至震驚特此先行曉諭各須一津遵循幸勿自相紛擾共保秩序安寗 
[光復軍習練野戰]  
　　駐紥洪安里後之光復軍二營業己操演純熟前日奉李統領命令遷駐江灣以便習練野戰預備 
北伐 
[香粉店起火]  
　　前晚九時二區南公益里口三千五百三十一號孫福生所開之恊豐祥香粉店忽然起火延燒碗店剃頭店成衣店酒店麵館等樓房七幢該處係華美交界之所故由閘北租界各救火會到塲救熄並由二區藍區長親率長警到塲彈壓查悉起火之家保有火險當即提到孫妻李氏昨解總局請究 
瑣聞 
城内 
[報効獲奬]  
　　滬軍都督陳英士君昨因閘北騎巡隊報効馬匹特飭人事科發給奬賞洋九十元以示鼓勵 
[儘可呈訴]  
　　都督府間諜科批商人衛誠甫呈云該商與王雲章等合資營業果有違背合同情事儘可投赴司法署呈訴毋庸來轅備案 
[檢察應批示]  
　　史煥章呈訴李雲衢奸謀串誘等情奉批云爾妹於何時被景氏誘至上海拐賣其本夫是何姓名居處何地向執何業因何出外現於何時向景氏詢悉情由前在本籍曾否呈控有案呈中均未逐一聲叙控情己欠切　况景氏之信函未據並呈另挽之王奶奶亦未聲明住証尤馬毫無根據且　並不指控買主王旭堂反將李雲衢列爲的被　保非别有情　希圖挾控訛詐所請飭提未便率准又金金生等公禀保釋金鶴昌亦奉批云卷查金鶴昌原犯情罪早應處决經前司法署姑念歷　秋審免匈從寬貸其一死改爲無期徒刑業己宣告在案何得藉詞呈請釋特斥不准 
南巿 
[勿誤公益]  
　　巿政廳出示云奉民政總長李諭製造局一帶所有淸道路燈捐向稱之義捐現改爲地方捐歸巿政廳經收其淸道路燈事宜卽由該廳派員辦理車站路南至西栅門止歸南區　辦西栅門之外歸西區經辦等因合行出示曉諭該處店舖居戶知悉所有地方月捐務各按月繳納以顧公益 
[不允給還]  
　　民政總長批印花染業袁德寶施文德田錦培朱寶生等禀云禀悉查此項房屋早經前淸縣發封充公撥歸城自治公所設立貧民半日學堂現爲巿政廳所有權所請給還之處斷難照准 
[改換車照]  
　　巿政廳徵收之各項車捐現因改用陽曆由廳長商准民政總長自舊歷十二月十四日卽陽曆二月一號起改換執照凡包車本按四季征收亦經議定從陽曆四月一號起徵收包車捐行將出示嘵諭矣 
閘北 
[民政總局批示]  
　　商民王殿臣禀批禀悉據稱越界提人不符新章巳飭司法科向交涉司移請核辦矣抄件存商民凌根生禀批案經改提着卽投案候質所請將案註銷未便照准民人周榮燦禀批所禀如果屬實何以不卽鳴知崗警嚴拿解案其中究竟如何情形姑候飭本核奪孀婦周張氏禀批前批巳明何得忽又混瀆不准家丁楊升禀批查所禀各節是否實在候飭科將被告前案詳細查明以昭公允民人曹選江禀批該民與張氏甫經結親縱有不合情事自應央媒從中理處母得遽起訟端着卽知照 
[限期還租]  
　　張明金控謝通高欠房租十一元不還昨經總局孫科長傳訊一過判謝交保限期理處 
[認明贜物]  
　　小竊朱善文卡國喜楊三陶順子等行竊陸姓家鏡台等物經總局孫科長傳到失主認明給領朱等一併收押候辦 
英租界 
[巡捕疏忽]  
　　總巡捕房六百三十五號華捕蔡金林七百八十二號華捕吳國佐均因看守病犯不愼被該犯等脫逃經張正巡官查悉着各停辦公事兩禮拜于期内將該犯等緝獲歸案訊辦如違嚴究 
[拔升包探]  
　　總巡捕房打樣間四百四十一號華捕陳阿根戈登路捕房八百十七號華捕浦榮貴均因辦公勒愼經張正巡官查悉諭飭該兩捕拔升包探以示奬勵 
[烟賭齊備]  
　　四馬路石路口明園書場因聚賭抽頭並私設烟榻容留外人開燈吃烟經老閘捕房捕頭偵悉於昨日派探往查屬實業巳請廨出單飭傳該園主顧榮桂到案訊究 
[留以有待]  
　　三馬路二百念二號妓院妓女王桂香容留幼女有五口之多昨經老閘捕房捕頭訪悉即飭中西包探前往查究 
[匪徒就獲]  
　　匪人王金元前晚在福建路攫取行人帽子被探查獲帶入捕房詢知該匪尚竊某姓衣物質與怡仁等當舖内禀奉捕頭押候吊贓解究 
[查弔賊贓]  
　　巨竊朱善文（即小獅子）楊三（即小老漢）因竊公益里吳姓家鉅贓經閘北民政總局偵探隊員倪順泉緝獲於昨日帶同該竊等至老閘捕房聲請派探協往蕪湖路四十五號某舊貨店内查吊原贓旋仍帶回訊辦 
[伊誰拾獲]  
　　總巡捕房西探目强生昨日遺失金筆頭之自來墨水筆一枚傳諭探捕如有拾得者速即送還愿酬洋二十五元 
[激勸包探]  
　　總巡捕房探目李星福老閘捕房包探翁松林均因辦公得力經卜總巡查悉昨著該兩探拔升一級以資激勸 
[扣住衣箱]  
　　邱渭賓因被某輪船覇扣值洋一千元之衣箱一只昨報總巡捕房請追捕頭允飭包探查究 
[押犯脫逃]  
　　浦東人陳阿金（卽陳阿福）向爲銀匠因犯竊案由廨訊寔判押西牢一年寄押匯山捕房在案前晚該犯忽乘隙逃逸昨經卜總巡開有年貌籍貫通飭各捕房一體留心偵緝務獲解究 
美租界 
[撞傷人孩]  
　　三號電車昨過楊樹浦美興街撞倒小孩施阿美磕傷頭面由捕車送同仁醫院療治 
[串拐鄕婦]  
　　張錫田陳德山昨日拐得鄕婦二口欲搭輪船他往由中西包探緝獲解押捕房候辦 
[冐名拆梢]  
　　馬旺寶昨向某船戶冐稱查艙拆梢洋一元被探查獲解押捕房候辦 
[大煨年糕]  
　　前晚二時甘肅路某年糕店忽然起火延及振康京貨店和濟押店之屋角由救火會到場救媳 
[不顧公德]  
　　徐阿福昨將便桶傾倒於舟山路後荒地上被衛生局西人查見拘捕房請辦 
[日人不端]  
　　日本人松鐵子前曾犯竊拘辦有案昨又行竊北蘇州路二百八十六號某姓衣服被探緝獲帶入捕房押候解究 
法租界 
[房客欠租]  
　　朱廷楊張永昌陳順福沈士奎尤桂生朱阿坤孫茂榮等俱借天主堂房屋居住近各虧欠房金數月計洋三四十元不等昨由收租人控奉公堂飭探一併傳案訊明無訛判各交保限七天還洋 
軍營律令 
　　流軍陳都督飭據執法科議定軍營律令業己核准頒行遵守茲將軍律十條賞例八條懲罰令二十七欵又附註七條軍機律十條逃亡律八條一併照録如左 
　　軍律十條本軍律爲懲治戰時及合圍地駐紥軍隊之軍事犯而設一律處以死刑凡各兵士有違犯左列諸條者依本律辦理第一條違抗上官命令者處死刑第二條擾害閭閻姦淫擄掠者處死刑第三條奔投敵營及臨陣脫逃者處死刑第四條盜賣軍用品者處死刑第五條洩漏軍情及散布謠言搖惑衆心者處死刑第六條臨陣探報不寔詐功冐賞者處死刑第七條未奉命令擅自進退及防守不嚴妄自驚擾者處列刑第八條憤爭私鬥而擅用槍械者處死刑第九條加害外人生命財産及擾害公共治安者處死刑第十條招搖撞騙及藉端聚衆滋事者處死刑 
　　賞例八條本賞例爲酧償兵士功營而設其額數之多寡由本管長官酌量其功之大小定之應列入賞例者如左一臨陣勇敢向前殺敵致果者賞二擒獲敵軍將領及間諜者賞三首先佔領敵人險要地塞及奪獲敵人車械粮草馬匹多件者賞四偵報敵軍寔情及設計誘敵因而致勝者賞五恪遵紀律足爲一隊模範者賞六能竭誠招降敵軍者賞七陣亡者遺族優卹八因傷殘病者優卹 
　　懲罰令二十七欵本懲罰令限於平時軍人軍屬有犯左列諸條過失者除分别記過外應酌量情節之輕重處以十日以上三月以下之禁閉其條目如左一懈弛職務及擅離職役在三日内自行回營者一深夜私出營門浪遊者一違犯規則者一優託病症事故希圖躱避逃走者一嘲罵戲侮未行持械鬭毆及持械鬥毆未傷人者一酗酒賭博者一奉差外出有悮限期者一祖庇所屬過犯者一諸假逾限不歸在五日以内者一對上官抗言倨傲或誹謗者一迹近招搖或事不干己妄行干預者一携存非營中應有之物於營内者一素行不修有失軍人體而者一己知過犯仍曲自掩飾者一受徵召之命而無故逾期遲到者一因疎虞懈怠致捐公家文書及器具物品者（限於大特别緊要者）一遇演習集合之期而遲至或不至者一違及禮式者一誤洩秘密事件而未遂者一在軍中不着制服及服裝違式者一不專心操演者一誤解命令及傳逹遲悮者一擅用公家物件及不愼牧藏或移運公家物件者一同隊中互相訕謗者一誤犯軍記者一延悮公家文件者一語言失實及妄言人過者 
　　附註（一）在禁閉中如己實知悔過得由該管長官酌量减輕或予釋放其期滿不改者斥退之但被斥退後有改過自新之實証時仍得該管長官量予録用（二）同時並犯兩項條例者應加重懲罰（三）在戒嚴時遇有違犯本令所載之條例應受懲罰之人各該管長官得酌蛳情節飭令戴罪從公其獲得功績者可將其應受懲罰隨時註銷或從未　否則仍須補罰（四）在禁閉中如遇征戰之時得釋令其隨同服役以觀後効（五）軍官軍佐及隷於陸軍之文官倘有過失應受懲罰時得由該管長官先處以看管（六）凡兵士己經紥　者倘該管長官核其所罰以爲不足蔽辜時得令其兼充苦役（七）在看管禁閉期内遇有疾病應由該管長官知照軍醫診治如須移院調理或自行延醫診治及有意外之事均由該管長官隨時酌量辦理 
　　人軍機律十條本軍機律專爲懲治漏洩軍事機密而設凡軍人軍屬及其他一般人民等如有違犯左列諸條依本律辦理第一條明知爲軍事上秘密事件及圖書物件等未經派令經管而私自探知或擅行收集分别情節輕重處以五年以上十年以下之監禁在戒嚴時加科一等第二條爲職務上所掌管或承辦軍事上之秘密事件及圖書物件等漏洩交付或公示一人以上者分别情節輕重處以五年以上十年以下之監禁刑在戒嚴時處以永遠監禁刑第三條因偶然之　因得知軍事上秘密事件及圖書物件而擅自表示公衆或傳說或交付於一人以上者分别情節輕重處以三年以上五年以下之監禁刑在戒嚴時加科一等第四條凡軍事上漏洩秘密事件及圖書物件等倘有受人請託或賄賭情事不論有無戒嚴均處以死刑第五條因受賄賂所得之財物得没收之如己消費時應追償其價額第六條凡軍事港灣要塞水旱雷敷設所在及製造軍火船械各或其他種防禦建築物件未得該管長官許可而私自測量摹寫廠撮影或記録其狀况者分别情節輕重處五年以上十年以下監禁刑並科十元以上三百元以下之罰金在戒嚴時加科一等第七條凡要塞及水旱雷敷設所在製造軍火船械各廠或其他防禦建築物件未得該管長官許可而用許僞手段擅入現伺者分别情節輕重處十年以上十五年以下之監禁刑並科二十元以上五百元以下之罰金在戒嚴時處死刑第八條凡謀犯以上各條未遂者依本條定罪减輕一等第九條凡違犯以上各條罪名不止一次者除死罪外依各本條定罪加科一等第十條凡二人以上共同違犯者皆以正犯論敎唆人違犯者同正犯常人與軍人共犯者亦同 
　　逃亡律八條本律爲規定平時戒嚴時軍人逃亡罪而設其條目如左第一條軍人擅離職役或逃出屯管本隊逾三日不返者作爲逃亡處一月以上一年以下之監禁刑在戒嚴時逃亡期以一日爲限處一年以上三年以下之監禁刑第二條軍人逃亡時並携去服裝者處一年以上三年以下之監禁刑在戒嚴時處三年以上五年以下之監禁刑第三條軍人逃亡時並携去槍械馬匹者處三年以上五年以下之監禁刑在戒嚴時處永逮監禁刑第四條軍人在四人以上共犯逃亡之罪時爲廿處三年以上五年以下之監禁刑在戒嚴時爲首者處永遠監禁刑第五條共犯逃亡時並携去鎗械馬匹者處永遠監禁刑在戒嚴時爲首得處死刑第六條共犯逃亡數逾十人不論有無携帶槍械馬匹爲首處永遠監禁刑在戒嚴時爲首處死刑第七條新兵入營不滿三月及逃亡在十日以内自行悔過回營者得减輕一等第八條逃亡兵士如在一月以内數逾十人以上者該管長宫應得相當懲戒處分其處分之輕重臨時酌量辦理以上各律令自頒布日起切實施行惟此均係暫行簡章以後仍得隨時由本府酌量變通增改 
來件 
[寗紳劉友桕上莊都督函]  
　　都督大人麾下敬禀者竊聞有志之士爲桑梓謀幸福不憚艱辛爲社會策安全不避嫌怨松齡雖不敏亦嘗奉敎於君子矣然夙夜無慚衾影或來衆口之譏精誠可告帝天難免求全之毁但使無傷於公益斯亦何恤乎人言惟松齡今日之事有不得不爲我公陳者良以民國更始百度維新正賴各屬士紳求地方自治之進行而關於慈善事業尤宜竭力維持俾無廢墜使一二人提倡於前讒謗交乘傾之軋之而不巳則望風者氣阻繼起者心灰人皆戢影杜門潔身自好其孰肯爲鄕邦任艱鉅耶松齡於舊歷十月十五日與王紳春生同奉前都督林照會以該紳熱心公益籌畫有方堪以照會籌辦難民生計事務指撥八卦洲産曁城内外橋地租並奉撥經費洋五百元在案遵於十六日舉行調查難民戶口就皇城内燼餘之地擇相當房舍分設二十四所裝隔蘆蓆安置稻草俾難民棲息其中二十二日開賑每日按口給米六合共計被賑者三千數百口嗣於十月二十七日奉前都督程命令往八卦洲調查確實情形遵於冬月初一日赴洲調查旋將查洲情形報告並禀辭辦理洲産事宜其時淸查旗産處己經設立所有接續賑濟苦口勸捐係松齡一人擔任示嘗有爭權爭利之念稍萌於寸衷惟是竭蹶以圖弗敢畏難而中沮嗣因本地捐欵不繼復由松齡於冬月初十日赴滬籌捐是時經王伸春生禀報局中窘迫情形當蒙都督大人賞撥卹米一百石仰見深仁厚澤嘉惠窮黎感戴無旣松齡思善舉重大必合羣策羣力以維繫共間遂聯合旅滬同鄕廣爲勸募始得源源接濟俾難民無凍餒之虞且在滬所募捐欵非僅爲難民生計並邀同在寗紳士籌辦四鄕水災圩工賑濟及城廂内外施放冬賑粥米自顧菲材淺識未敢遽任仔肩爰公舉金君峙生黄君愼之仇君徠之陳君彦淸爲駐寗駐滬總理魏君梅村濮君友松端木君季仲張君增壁哈君少甫蔣君星階李君悅生張君悼安爲駐甯駐滬協时微特無爭利之心抑亦無爭名之見職員舉定之後禀報臺端接委内務司代印回批内開被控有案徵諸輿論亦多不以爲然等因輿前奉飭令離洲札文内開據外務司文稱以籌辦難民生計爲名藉爭利權等因循誦再三慚悚之餘側身無所伏念松齡自奉委籌辦以來櫛風沐南屠口嘵音日夜勤劬心力交瘁方謂勉爲其難可告無罪于鄕黨接讀敎令惶愧滋深意必萋菲之辭簧鼓之舌有熠煽于府中者其中利己損人破壞公益孰爭利孰不爭利自在憲臺洞鑒之中松齡一身名譽不足惜誠恐公理不照士氣退沮與辦義舉人皆聞而裹足矣爲此瀝陳下情塵穢聰聽伏乞垂賜敎言俾資遵守無任戰兢恐懼之至寗紳劉松齡謹禀 
來函 
[陶月湘君來函]  
　　各報載舍弟鴻源爲炸彈就刑一事在各報有聞必　志在表揚但近日連接舍弟由京函電叙明當炸彈發現時伊適路經該處一時誤被拘連旋經訊明委無干涉立時保釋等語伏思此次發炸就刑者係張黄楊三君業經貴報登載此等事人各有志所謂見仁見智自有定評惟舍弟在京十餘年辦理京漢鐵路總局譯務素來和平謹愼與此案並無干涉實係傳聞之悮用持剖陳務請貴報登入來函一門爲感 
 
 

Page 8

 
 
自由談 
游戲文章 
[泥像木偶答石丞相書] [  愛]  
　　翁仲先生閣下承蒙惠敎足見隆情錫我箴言益深感荷先生嘯傲烟霞優游泉石不入仕途不知爲政之難故處士横議竟欲加以王章野客上書每難從其直諫僕輩二人或爲污泥所繪或爲朽木所雕本無功於社會忽視我若天神愚夫愚婦屢作無厭之求不笑不言偏有神靈之譽僕輩亦不自知其何以能至此也因思尸位素餐之王公肉食者鄙之官吏多享妻妾之奉宫室之華或亦如僕輩之可幸而致也我中國昔時本有庸人庸福之稱故瞠目結舌多屬豪富之徒酒囊飯袋却是廟堂之客至如僕輩之肺肝全無聰明不具自應高出人頭深居廣厦蓋愚昧之世自當以僕輩爲神聖不可侵犯也至責僕輩不能廉介自持不知僕輩之所得多歸入奸僧劣道課卜巫祝之中飽而僕輩旣不能如飯桶之枉食人間一粟又安能攫世上之金銀歸於無底之欲壑也哉近今民智日開我輩伎倆將有不能掩蓋之一日風燭草霜命在旦夕過往之愆乞公海涵然閣下亦舊有石丞相之名佔號秉鈞於世無毫末之補自問不知若何如爲人作仗馬便沾沾自足亦五十步笑百步耳易地相處其能愈於僕輩者幾何如其不能請三緘其口學金人勿作豐干之饒舌此亦僕輩忠告之言也 
[閨門新牌示] [  立三]  
　　照得鄙夫曲辮子素性懼内從事枕席尚能效命乃近來竟有在外狎妓飲酒情事屢經本帥大發妒燄施以頂磚滚燈等奇刑媚外之心迄未稍減頃復據後房娘姨報告謂與某里湖絲大姐阿典姘識日夕苟合儼同伉儷如此恣意縱慾精神外溢不但與個人身軀健康有關即於本房交通事宜亦大有妨碍言之實堪病恨着照閨律第七條罰洗脚帶苦工一月並永遠不准出門如敢故違准由該娘姨扭送來房從重懲治仰婢役人等一體知悉切切特示 
[欽佩孫胡黄黎四先生之謨烈撰聯誌盛藉留紀念] [  天民]  
　　中國有中山如日方中國之福 
　　漢民復漢業惟天佑漢民乃興 
　　保我黄帝子孫克臻强盛 
　　念茲黎民父母元德洪深 
[女子國民軍] [  秋]  
　　傳來娘子軍威盛肯把雄名讓健兒煉石媧皇天也補犁庭掃穴莫遲疑 
[女子救傷隊]  
　　滿目瘡痍劇可憐苦人刦運殺人可阿儂願把纖纖手偎着英雄裹血眠 
[女子偵探圑]  
　　玉膚花貌可兒情垂死胡奴醉未醒巾幗英雄誰識得機謀盡洩美人兵 
[女子籌餉隊]  
　　朶朶穠英入眼忙勸君輸餉解慳囊當知遠道征人苦風雪漫天臥戰塲 
海外奇談 
[美國學校之發逹] [  慶霖]  
　　二十世紀初十年内美國學校大發逹一千九百年全國公共學校財産祗美金五伯五十兆而一千九百直年增至美金一千餘兆元學習期平均自一伯四十四日增至一伯六十六日每校學生在校之日平均自九十九日增至一伯十四日一千九伯年公共高等學校祇六千零零五所而一千九伯十年增至一萬零二伯十三所敎習總計自二千人增至四千一伯人公共高等初等學校敎員合計自四十二萬三千人增至五十一萬二千人男敎員薪水每月自美金四十五元半增至六十五元女敎員每月自三十四元加至五十二元一千九伯年高等學生祗有五十二萬人而一千九伯十年巳增至九十萬人噫進步抑何速也 
尊聞閣詞選 
[病中偶成] [  江東瘦槐]  
　　早知兒女成虚夢悔把愛情太認眞不覺人間滄海竭空憐病榻血痕新（病中咯血沾濡牀褥）肺肝尚藴三升火造化難窮一切因自數半生餘涕涙半生而後更誰親 
[自民軍光復南京各省紛紛剪髮不亦快哉戲成二絕以博一笑] [  江東]  
　　一自降旗出石城西風吹散剪刀聲從今巳入文明國要與歐西並馬行 
　　專制沉沉毒己深誰知胡尾久如林義旗一指羣心解煩惱千絲何處尋 
心直口快 
[哭煞] [  冷眼]  
　　吾見巿上洋貨業日多國貨業日少吾哭煞 
　　吾見國人用洋貨的多用國貨的少吾哭煞 
　　吾見社會上游手好閑的多自食其力的少吾哭煞 
　　吾見一般逹紳鉅富祗知營私肥己不顧有害社會吾哭煞 
　　吾見一般靑春少年不講究眞才實學專歡喜濫嫖濫賭流落他鄕吾哭煞 
　　吾見世人爲子孫謀豐衣足食無微不至惟不敎以自立之道終歸烏有吾哭煞 
　　吾見專制家庭毒如專制政府不能實行改革吾哭煞 
　　吾見男女不平等女子不能自食其力甘作男子玩物吾哭煞 
　　吾見女子鮮有男女平等的程度不知何年何月方能造就吾哭煞急煞 
瞎費心思 
[京戲名對] [  嶺南么鳳]  
　　　蜡廟鴛鴦樓大擘棺小上坆迥龍閣飛虎山金錢豹玉　龍乾坤帶日月圖洪羊洞牧虎關白馬坡黄鶴樓九龍盃雙獅圖芭蕉扇珍珠衫汾河灣水　洞轅門斬子法場祭夫稀奇古怪節義廉叨割髮代首殺女報恩草船借箭轅門射戟張義得寶蔣幹偷書問樵閙府打漁殺家九房合一子五關斬六將 
　　仁丹獅子牙粉招貼遍地前自由談特爲推廣招貼處極多茲續擬辦條以補前日所不及 
　　一路出口輪船之大烟囱管上 
　　一各茶館之茶碗蓋上 
　　一各浴堂之浴巾上 
　　一各紙店之出恭草紙上 
　　一各女學生身上所掛之摹捐袋上 
戲評 
[競義社新劇（靑年鏡）評] [  門外漢]  
　　二十七晚競義社同人假座靑年會演劇助振友人約余往觀至時正值影戲演畢新劇開幕所演之戲仍有歌唱仍用鑼鼓蓋宗新舞臺一派半新半舊之方法也茲將演劇人員謬加品評如下 
　　覺聲（聞係該社社長）起范會如做作神情尚稍身分賭博一場更佳惟說白模糊亦一憾事 
　　新民起范吳氏微嫌太呆唱做平平與英兒合串殊嫌不稱 
　　英兒起吳心成詭誦詼諧能使聽者入耳不煩說白做工有獨到異人之處可爲一般奸私索詐者寫照 
　　新聲起陳秉泉頗合留學生身分兄妹離别時唱快板一叚娓娓動聽扮算命時與錢顧氏對白一塲亦佳倘能再加工夫亦不難臻上乘也 
　　起賭徒者某某二君唱作均好足當工穩二字（未完） 
小說 
[社會小說路斃老人] [  醉墨]  
　　北風烈烈雨雪飄飄萬山寒冷行人絕跡蓋己殘冬風雪候矣 
　　城厢之内十字街之側有一路斃老人焉閉其目開其口委頓其容貌拳縮其手足一若飽受風霜辛苦而迫於飢寒疾病以致此者細審之幸有奄奄一息將絕未絕 
　　脣邊白鬚冰雪連結脚根龜裂血泥滿塗頭所冠者穿頂之破帽足所穿者破底之蒲鞋衣則棉絮飄零軀體支離蓬首垢面其慘狀有不可以言語形容者嗟乎老人果何自而來耶果何僞而然耶行道之人見之有駐足者有回顧者亦有低頭過之作不見者亦有見而若無睹者冷眼旁觀片言不發世道衰微無復有慈悲心存於天地間悲哉老人其終於無救乎 
　　無何一貧民趨而過一見之餘哀憐萬狀俯首撫老人背高聲呼曰老公！老公！！午前猶見公托缽娑娑彳亍路上低聲索嗟來之食也今公己不能動乎老人不應旁觀者曰午後尚見彼倚牆立後漸坐後漸不能坐今己不能動矣貧民聞之歎息泣下卒無救之之法 
　　又有一年老者過見之亦露哀憐狀緩步上前按其手足慨然脫半舊單衣一襲爲之遮掩露赤處且撫且嘆曰可憐！可憐！！ 
　　未幾有一人投一錢於其旁於是稍有熱心者均搜索衣袋中相率以一錢投之老人之旁遂積錢三十餘 
　　鄰近小兒多來圍觀如看把戲見路斃而瑟縮不敢前者其膽怯者也戲笑指畫於旁者則其稍强者也惟見路斃者偶一動側則相率譁然遁去間有父母在後呼曰有穢氣！有鬼！兒宜遠避 
　　婦女亦來觀竊竊私語甲曰觀其容貌其爲城外某村之老爺乎乙曰誠然渠出身固甚佳也猶憶三十年前彼爲某村之首富也 
　　丙者渠曾有二子丁曰我家之姑卽彼家昔年之婢也閒居無事我姑輒爲我述彼家不幸事二十年前彼固富貴中人也長子旣死於盜次子又死於疫繼又遭火患鄰右控爲火首惡吏見彼富而武斷之家産蕩盡獨居棾棾頻年遭刧街頭倒斃亦意計中事耳 
　　隂雲四布暮鴉亂飛圍而觀者漸漸散去一路行人但聞有笑聲歎聲而不聞有設法救之之聲也可憐哉老人其又將遭風霜雨雪於身死之後乎馬鈴聲響自遠而近視之蓋一倜儻少年也輕裘緩帶望之生敬英雄氣象現於眉目間從容下馬以兩手分衆人而入凝視之嗒然若失俯首候其氣息不禁笑逐顔開 
　　少年解外衣披於老人身以前老者所與之單衣鋪於牆脚乾燥處兩手托老人起至牆脚坐下枕老人於膝復解衣裹老人於懷（未完） 
 
 
