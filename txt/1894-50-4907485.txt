# 1894 - 50 - 4907485

 

Page 1

 
 
[停收賑物] [  申報館協賑所謹啓]  
　　敝館自收辦賑捐以後時蒙諸善士以珍物助賑但積之篋笥善賈難求積日經年未免有孤雅意所望仁人君子慨解腰纒免將瑣碎珍奇擲交變價是則區區之私願耳肅此佈陳伏維　德鑒 
[新印醫宗金鑑告成] [  圖書集成局代啓]  
　　醫宗金鑑一書經乾隆朝　御纂集古今醫書千百種去其糟粕擷其菁華論斷精詳折衷至當洵乎　昭代之鴻寳醫林之大成也兹由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿橋井名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中獲析條分便於檢閱較初印本更爲美備調牖人之寳度世人之金針　爰付　　以廣淅傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[閱英工部局清單書後]  
　　昨日報登英工部局西歴一千八百九十三年所辦各項公事及收付各欵清單盖僅略載其總數也細加譯視而乃歎工部局之於辦理地方諸事可謂無微不至而其登錄細帳則尤詳晣無遺憶前十數年每年所結清帳分供衆覽者止一薄本而今年所繕則厚有寸許細數之計共四百廿八頁其中所載則除收付銀數之外一切用度工程與首領事來往之公牘凡事關於工部局者無不一一備登在册巨細靡遺觀之而可知工部局辦事諸人之認眞其用心實有獨至者也查清單所載其收數則計銀五十一萬七千七百九十一兩一錢一分其本年應用而尚未付出者業經提開而所收各欵則以各項照會捐及華人所出巡捕捐爲最大計華人巡捕捐共銀十二萬一千零三十七兩二錢五分以視西人所出之巡捕捐僅得四萬七千五百七十二兩一錢蓋幾幾乎三倍之其各項照會捐銀則其數亦有十二萬一千零零四兩九錢此則中西人皆有之然屈指西人之捐總不若華人之衆此外則地捐計收銀六萬七千七百十六兩一錢三分碼頭捐收銀六萬二千九百八十七兩九錢一分書信館收銀二萬二千四百六十七兩五錢二分糞捐收銀二千九百六十一兩四錢三分外國墳山捐收銀九百十四兩七錢五分殺午塲捐收銀九百十九兩五錢三分四馬路醫館捐收銀五百三十八兩六錢三分四馬路醫館租收銀六十四兩零八分搭棚開溝等捐收銀四百九十一兩零九分工務寫字房代人打樣收銀四兩二錢五分又收利銀二千三百零六兩四錢三分巡抽工資存息收銀六百四十三兩八錢九分各處及銀行借欵連利共收銀六萬零一百廿三兩五錢八分所收舊欠共銀六千零六十六兩五錢九分售出之隂溝管子槍彈地圖煤喇叭等物共收銀六千九百七十一兩零五分皆其收數也至於用數則最大者爲巡捕工資計付去西捕華捕印度捕及中西包探等工資銀九萬九千六百零四兩六錢五分工資之外又有酌送之資計銀一萬三千六百六十九兩五錢八分租界内造橋修路等費計銀八萬六千二百九十二兩二錢四分租界外造橋修路等費計銀五千零五十八兩五錢一分電燈及地火燈等費計銀二萬八千五百四十八兩四錢三分工務寫字房開銷計銀一萬九千一百四十三兩三錢一分兩處花園用銀二千六百四十二兩八錢九分書信館開銷計銀九千七百四十兩零九錢九分工部局寫字房叅贊等以次一切開銷計銀三萬二千八百三十兩零九錢五分養辦公所用馬匹計銀一萬四千零八十七兩五錢一分救火去年計有六十九次計開銷銀八千三百九十九兩八錢七分團練兵各費計銀一萬零六百七十七兩七錢八分樂班計銀七千一百五十一兩六錢八分助各學堂經費計銀九千零零三兩七錢六分借欵利息計銀一萬四千零九十四兩五錢一分造屋等費計付銀四萬一千九百四十七兩六錢五分五十年大會之期計用銀八千零五十一兩零九分此外零星小數未能盡錄總計一年所用共銀五十萬零四千五百三十三兩六錢以一年所入計一年所出涓滴歸公絲毫不漏可謂公而且正者矣綜核工部局所收之數爲華人所捐者多而工部局爲地方辦事其所以保護而撫馭之者亦華人爲多回憶二十年以前捐數無此之鉅用度亦無此之鉅近來房屋愈增而愈多地方日闢而日廣店鋪居人日聚而日盛以故所收之數亦日積而日多此工部局清單所以厚至寸許也惟是捐數旣多用塲亦大而人數旣衆則辦理愈難惟望工部局辦理諸君居安而思危居高而思卑於一切地方應辦諸事愼之又愼精之又精弊俗之宜去者破除情面悉心搜求無使奸人得以同隙而動其地方有應興之利亦必孳孳講求不遺遠近中西相安漸摩而化華人之居租界者人人皆歌樂土之適而來者愈衆商務愈盛捐數愈增辦理愈形順手此則可以爲租界中額手稱慶者爾 
[九華春語]  
　　八旗支領兵丁大檔甲米例由都察院奏派稽察御史旗漢各一人按季更換此定章也兹届更換之期經都察院開列滿漢御史銜各清單請　旨更換於光緒十九年十二月二十五日具奏奉　硃筆圈出這稽察八旗兵丁春季甲米著掌四川道監察御史宗室托佛歡掌江西道監察御史褚成博去欽此○文淵閣校理一官例由翰詹人員不分旗漢一體派充遇有缺出例於年終彚奏請　派光緒十九年出有文淵閣校理四缺檢閱三缺經翰林院開列翰詹人員曁内閣中書等銜名於光緒十九年十二月二十五日具奏請　簡奉　硃筆圈出翰林院侍講伊克坦惠純修撰曹鴻勛翰林院編修龎鴻文均著充補文淵閣校理内閣中書鮑恩綬鄭克昌葉夀松均著充補文淵閣檢閱欽此○户部將光緒十八年分放過蒙古親郡王貝勒貝子公台吉塔布囊等應領春秋各季俸銀俸米俸縀料豆數目分繕黄册於光緒十九年十二月十九日具題進呈　御覽二十一日奉　旨知道了册留覽欽此○廂藍蒙印務叅領啓賢等以公中佐領富克津布現報病故所遺之缺例應咨取文武各項人員揀選請補惟該佐領圖記應卽派員接署以資辦公等情禀請本管都統點派經恩保庭都統佑諭派公中佐領雙浚暫行兼署該佐領圖記以資鈐束而專責成此交○蒙古喀爾喀等盟旗各王公台吉等各就本旗牧羣選擇馴良騸馬旣不限以匹數亦不限以毛色惟期馳驟合度堪備　天閑之列向於年班携帶入京進呈備用例由理藩院代奏彚進請　旨賞收以盡歳修職員之意理藩院現將各蒙部所進貢馬八十餘匹遵　旨於嘉平二十四日備文送交　上駟院餵養○景山後夀皇殿恭藏　列聖　 
 
 

Page 2

 
 
列后聖容年例於除夕恭懸新正六日恭收曁恭代行禮均應　欽遣近支王公敬謹將事經内務府循例繕摺於嘉平二十三日具奏奉　旨恭懸　聖容著派固山貝子溥倫恭收　聖容著派郡王銜多羅貝勒載濂　聖容前恭代行禮著派郡王銜多羅貝勒載瀅欽此○管理京城内外及禁城内外溝渠河道例應一年一換兹届光緒十九年歳杪更換之期經工部繕單請　旨簡員更換於嘉平五日具奏奉　硃筆圈出工部尚書孫家鼐右翼總兵長麟户部右侍郎立山正白旗滿洲副都統賡音布欽此○總管内務府大臣爲知照事掌儀司案呈查光緒十九年十二月三十日　皇上升保和殿筵宴應行預備菓品餑餑桌九十九張奶酒五十瓶除咨由光祿寺等衙門分行預備外爲此知照管宴大臣領侍衛内大臣分行查照○侍衛處爲知照事十二月二十七日奉　旨朕於明日辦事後卯初二刻出乾清門走後左門升中和殿閱視祝版畢仍走後左門進乾清門還宫用膳召見大臣已正二刻由延慶門走中正殿門至寳華殿院内下轎步行至黄察察里看跳布札克奶茶畢仍由舊路還宫欽此 
[賜宴蒙藩]  
　　嘉平二十三日十一點鐘時　皇上駕抵紫光閣武成殿坐七八分時升蒙古包内寳座所有内外蒙古各盟旗親郡王貝勒貝子公台吉塔布囊呼圖克圖達賴喇嘛等九十餘人分爲兩翼各按爵秩在蒙古包前分班侍宴左翼領班爲圖謝親王色旺諾爾布桑保右翼領班爲喀拉喀親王那彦圖　皇上進垠茶賞奶茶畢卽由派出遞酒之札薩克圖郡王烏泰跪進酒　皇上賞宴分賜蒙古王公等奶茶奶酒入座筵宴並　頒賞白玉喜字搬指翎管烟壺瓶琖小刀火鐮綢縀荷苞等物有差諸王公等跪領向上碰頭畢　皇上起率諸王公大臣復升黄察察里御座閱看善撲營官兵貫跤該管堂官克慶二邸跪進名牌　欽檢善撲侍衛崇山等十六人當塲貫跤勝者　予賞尺頭酒食次看騙駝騙畢然後乘輿出福華門還宫蒙古王公等亦由福華門退出時已未末申初矣 
[武試確期]  
　　前紀甲午科武會試經兵部擬定日期提前考試一則兹已欽奉　諭旨武會試外塲挂榜係九月初十日前報悞書十月初一日至覆命以及内塲殿試等期俱在九月内卽照前報所登各日舉行至武鄉試係甲午年十月二十日開考廿八日出榜前報悞書十月十二日十八日係採訪之悞合亟更正以免傳訛 
[離筵誌盛]  
　　正月十三日金陵官塲公餞瑞方伯入都讌於靈妃巷曾公祠另筵諸客官作陪如兩淮運司江都轉直隸津海關道盛觀察蕪湖道袁觀察及外府防營各統領莫不擁冠蓋以偕來與簪裾之盛會觥籌交錯絲竹嗷嘈翻菊部之新聲醉華堂之春色加以月圓天上燈試人間洵足令金粉添輝貂纓生色較日前司道團拜時直可先後輝映想見袞袞羣公興復不淺 
[蕪湖官塲雜志]  
　　本館訪事人來函云龔仰遽星使歳暮由滬移節揚州新正初九日高駕艨艟巨艦導以小火輪船駛至鳩江小泊炊許會晤故鄉戚族藉話闊衷旋卽鼓棹渡江向合肥進發○初十日下午大通督銷淮鹽總局張逖帆觀察解餉過蕪湖隨望白門進發叩賀劉峴帥年禧鹽局員弁均至江干迎迓聞去年皖岸銷數大不如前說者謂欲望官引暢銷端自緝私始○皖南鎭李夀亭鎭軍蕪湖道袁爽秋觀察寍國府林少眉太守俱於新正初五日乘江寛輪船赴省賀年十一日仍乘原船下駛至金陵謁見劉制軍道出鳩兹文武印委各員均詣江干恭迓○新關南卡委員吳少齋直牧奉大憲委署寍國府通判試燈風裏卽當前往履新 
[鹽艘淹没]  
　　客臘陽河各壩一律堵閉河水因之湍激異常　平下浣有泰屬某塲垣鹽由李姓屯船攬載至圩行至三义河迎面來一高大柴駁乘潮駛至鹽船避讓不遑致將船腰撞成一孔源頭活水登時汨汨而入旋卽沈下當由李屯就近禀請委員履勘一面據情詳報各憲所沈鹽包除當時撈獲外被汰消者不下三百數十包想該屯須照章購賠請照補運矣 
[七十二沽帆影]  
　　天津訪事人云距天津南三十里爲蘆北口村其地烟户數百家大半皆楊姓中有楊和尚者向在本村某廟披薙嗣以六根未凈被紳董控請驅逐楊銜之刺骨濳火控者之門而飲控者以刃事發擬以軍罪遇　赦生還現已老態龍鍾猶喜漁色蓋名爲和尚而已非和尚之本來面目矣村有某氏婦其夫向赴四鄉貿易或來城收買麻繩釘鐵卽津諺所謂喝破鍋者婦以小姑獨處不慣無郎與和尚有私久之醜聲漸播茨生墻上中冓貽羞去臘二十八日之夜其夫荷擔回家料理歳朝清供時則麗譙幾轉未掩柴扉心有所疑弛擔竊聽詎婦方赴陽臺之會微聞斷雲零雨聲不覺忿火中燒不便再作痴聾故態挨得鐵鎚一柄破扉入室意欲捉姦和尚突操利刃而前與之交鬥被池甫出赤條條不掛一絲甫一交綏鐵鎚已中其顱負痛刃墮婦夫憶及楊和尚曾有火人屋宇取人性命之舉恐貽日後之憂遂思斬草除根拾刃殺之庭入刃婦割取頭顱兩顆於二十九日囊赴縣署自陳縣主李摶霄大令卽於是日前往騐屍不知如何定讞○河東鹽關廳人胡三向業脚行入難敷出丈人峯家雖不裕然彼此絜長較短頗有優絀之殊胡每向之稱貸銀錢正不止朝三暮四矣黄羊祀灶之後其妻某氏環顧四壁頗嗟蕭條薄浣歸寗貸得蚨錢若干爲度歳之計詎歳尚未除而錢已用完胡乃逼氏作發棠之請氏捫心自問羞口難開無奈被逼靡寍遂乘間投繯擬赴夜臺俾離苦海幸遇救得生至二十九日之夜胡謂氏以死相要卽扭住青絲痛加拳脚氏驀遭毆擊從炕上滾下烟喉悞撞於炕呻所倚尖刀傷及氣管血如泉湧一命嗚呼地方以人命關天報請騐視縣主於大除日委員赴騐或又謂胡以氏自尋短見給以利刃俾實前情氏羞怒交併刎頸而死是說也頗覺近情○紫竹林寍安居茶肆每届新正時節例邀姑蘇彈詞女登塲獻技藉以點綴昇平今歳裕泰洋菜館亦擬效尤預於歳除未届時書丹黏貼曰小廣寒特邀姑蘇女史彈唱南詞假座裕泰樓上見者方以爲左顧右盼新年徵逐不愁德之孤矣詎爲租界委員所知禀於代理津海關道黄花農觀察觀察怒立卽出示禁止仍恐陽奉隂違諭令十叚鄉甲委員於新正初一二日派勇在溜米廠彈壓蘇妓不准過界 
[中江暖浪]  
　　時值新正天宇晴霽二街遊人逐隊成羣無不端整杖頭錢爲及時行樂計江湖賣技及變把戲之流亦較往年加增數倍内一揚州女郎年僅及笄輕軀瘦骨頗類漢家飛燕裙下雙鈎尤纎不盈握及至登塲獻技則矯健凌空幾欲隨風飛去有時走索則騰躍操縱如履平地又或翹其纎趾舞弄酒罎圓轉活潑較之用手尤覺靈妙更或以兩足承一木梯使一幼孩猱升上下絶無傾跌之虞觀者人人目眩神駭競擲纒頭如密雪之紛飛技之足以賺錢也如此○廣肇公所雕梁畫棟鏤采鏤金久爲此帮人士所誇美春秋佳日咸欲一入遊覽蓧蕩塵襟近年公所踵事增華又從粤垣添製人物彩戲一堂懸掛長廊並正殿簷際如蘇秦六國拜相唐明皇遊月宫並漁樵耕讀等類望之栩栩如生蓋人物肖生長僅尺許而衣裙裓襔皆以顧繡爲之各人背後又裝機軸使能運動若可呼之卽下以是傾動遠近無老無幼皆以流覽爲快是亦可見蕪人之眼光如豆矣○蕪湖源慶源成鼎裕三典皆皖北某巨紳所開去冬主人之孀媳又添設一典於江口經營土木迄今尚未落成又有皖南某巨宦新自海外歸來宦囊充牣亦設一典於石橋港上首河濵現已規畫齊全擇杏花春雨時開張號曰匯豐一兩年來驟添三典想貧民此後緩急所需當不致專受典夥如狼似虎之窮氣矣○蕪湖道袁爽秋觀察樂善好施早已口碑載道客臘又捐白米五十石棉衣數十套散給貧民按觀察自奉極儉居恒布衣蔬食不减韋布文郎下幃誦讀幾不知窓外隂晴夫人更躬親紡績似此清操絶俗論者謂可與本朝陸清獻公相媲美良不誣也○當歳暮時弄院中龜奴鴇婦咸蹀通衢遇空心大老卽飛步上前扭襟扯辮種種醜態幾非楮先生所能形容客臘此等事尤覺數見不鮮一日又有某妓院大夥計荷校至某京貨店索討嫖帳後面跟隨龜子龜孫七嘴八舌大都不堪入耳之言有知其事者謂龜奴因索嫖帳被該店小主人扭送河口司署笞臀荷校今筍燉肉獨桌席皆已領略而夜度資勢不能再有負欠此曳尾者所以不甘縮頭也聞者咸嗤之以 
 
 

Page 3

 
 
鼻○鈔關稅務廳俸靜山大令現届瓜期道憲以大令老誠穩練輿論翕然歴任槯憲皆倚之如左右手現當關務整頓漸有轉機未便遽易生手禀請撫憲賞予聯差一次迨批文齎回已蒙俯准商賈聞之無不欣然色喜○袁觀察以客臘署後民房失愼衙署險遭波及懲前毖後特將署内舊有廢棄洋水龍一條檢出寄至上海大加修理又南岸新創之水會洋水龍兩架同時寄滬將來修整完善運回蕪地鋪户居民皆得有恃無恐矣 
[京江燈市]  
　　鎭江一帶燈市素甲於他處今歳試燈風裏玉宇無塵冶游子弟愈覺采烈興高故燈市較往年更覺璀璨輝煌目迷五色所紥花樣亦皆推陳出新人物翎毛鳥獸草木不一其狀惟城外銀山門一帶城内頭街爲買燈薈萃之所俗呼爲街市洎乎曜靈西墜皓魄東升燃點通明照耀如晝益助游人之興業燈者亦各爭奇鬥勝盡獻所長蓋鎭郡俗例過十三夜卽不復懸售故箇中人咸欲趁此良宵以卜一年利市也 
[觀察回鎭]  
　　常鎭通海道黄幼農觀察赴金陵賀年已紀前報兹悉觀察事畢於十一日乘招商局江寛輪船駛抵鎭江新兵各營預在江干排隊旌旗耀日劍戟凝霜迨輪船下椗升砲鳴槍聲如雷震觀察遂登岸乘坐緑呢大轎排齊儀仗簇擁回署次晨屬下各官紛紛謁見脚靴手版忙碌異常 
[帆飛白下]  
　　督標新兵前營吳養吾軍開於初十日午後由鎭江乘怡和洋行元和輪船赴白下恭賀劉制軍新禧標下各哨官及弁兵等均在躉船恭送如儀 
[待澤孔殷]  
　　鎭江一帶久無雨雪至臘月中旬地方官爲民請命在郡廟設壇祈禱未逾數日果見密霰輕飛惜不久卽比土膏未能沾潤新歳以來每日晴曦朗照氣候融和陌上行人皆以裘易棉近日城廂内外男婦老弱俱染咳症服表散等藥難以見效實由亢旱所致四境龍塍亦一律龜坼二麥多有種而未出者卽各種春蔬咸有憔悴之色倘彼蒼再不大沛甘霖不獨麥秋失收抑恐春荒立至瞻仰昊天尚其油然作雲沛然下雨庶可慰三農之望也 
[大閙茶樓]  
　　上元縣人婁某其先人曾官河南某縣少尉銖積寸累約得數千金解組歸來居然足食豐衣俯仰自適婁自幼不喜讀書慕朱家郭解之風以豪俠自命所與交游皆孔武有力以故縱横鄉里人莫敢櫻正月初十日邀同類七八人觀看龍燈行至油市大街聞龍燈將來遂假道旁茶肆小坐以待時戲園方散有看獻旗人三四輩乘此餘興欲覩火樹銀花之盛先據茶肆臨街坐位婁恐落後欲與旂人同席旗人却之婁知内城人夙好拳勇且一呼百至未便與之爭論隱忍不言俄而過眼繁華一時都盡天色將暮旗人呼伴先歸婁頓觸前事心頗不甘忽茶博士悞以沸湯濺婁之手一腔怒氣勃然上騰左手扭其髮右手披其頰大駡博士曰正座讓與旁人藐視你少爺已有不是膽敢用熱水澆我爾且不許動讓我還敬一壺便罷不然决不干休茶博士不敢與辯笑面相迎口呼得罪店主人亦聞聲而至從旁勸解婁見店主忽憶前歳索帳之時曾出不遜之語益憤不可遏舍茶博士而與店主爲難一脚飛來茗盌鏗然墮地復舉手將玻璃燈擊碎店主睹此情形不甘退避三舍攘袂摩拳惡聲相向同遊之人怒店主與之對壘羣起毆之頃刻之間血流摽杵矣衆人恐惹禍事一哄而散惟婁被店夥纒住未得脫身回首見一血人在地益茫無所措正喧嚷時保甲局親兵帶同地甲前來彈壓燃燈照店主雖點點桃花沾衣濡袖然僅傷額角及鼻血而已知無大碍勸店主延傷科診治一面邀婁出茶肆商議轉圜婁以時值歳首恐匍匐公堂貽笑親族囑親兵等說合免生訟端往返五六次店主始允所議養傷費及賠償器具之資共給洋十六元另酬謝親兵地甲去二十之數已不遠矣苟非孔方兄爲和事老恐不免捉將官裏去人又何必恃勢横行哉 
[紙鳶肇禍]  
　　熱閙元宵朗照中天之月鏡琤瑽妙響音傳下界之風筝此固勝日之清游抑亦嬉春之别調也鎭江城内山門口小校塲地面空闊一望無垠每當春光明媚鳥語花香北地佳人南都媚子往往麕集於此流覽景色益覺勝賞非虚風光無價本月十六日有孩童三兩成羣四五結耦各携紙鳶隨風展放有陳姓孩耍一百足蟲式樣者線軸一抽迎風而上高入雲霄又王姓孩耍一燈籠式樣者絲輪乍轉映日高騫詎陳孩忽譏笑王孩所放紙鳶不如吾所放者勢高且穩王孩聽之心甚不服又因兩線互絆爭閙之際遂致駡聲不絶後竟拳足交下兩相揪扭結成一團陳孩復拾石子迎面抛擲適中王孩之鼻登時鮮血淋漓痛不能忍仰臥於地逾時王孩父母聞信馳至目覩情形將孩帶往陳姓家興問罪師陳不爲屈王亦不稍讓定欲扭赴琴堂判分曲直嗣經魯仲連其人出爲排解令陳出洋五元給王孩爲養傷資其事乃寢不然公門中又多一重案牘矣 
[開印届期]  
　　今日爲本邑文武各衙門開印之期上海縣黄愛棠大令以吉期將届特於昨日預飭皂快兩班差役整備一切以便今日應用 
[巡員拜客]  
　　浦東爛泥渡巡防局委員黄衡堂二尹于前日乘輿往洋涇鎭張家樓地方拜會紳董午後又往浦東各處教堂拜會教士小憇片時興辭而出 
[循例開廠]  
　　滬南機器製造局於去歳十二月二十五日停工今擇於正月十九日開廠循向例也 
[賭負質衣]  
　　有某甲與某乙賭屢戰皆北無以爲償遂倩某内將衣服向小東門合源押店質錢五百九十文丙將錢與票交與甲手轉給與乙以償賭債甲乙同行至法捕房門首甲忽將乙扭入捕房指爲拆梢迨經克捕頭訊問乙供出前情捕頭命將乙押候飭探傳到經手當衣之某丙以便質証詎甲將衣贖出卽作黄鶴之高飛捕頭以原告不到無從質對遂將乙釋出 
[女郎被困]  
　　虹口河南路天后宫於元宵左右張燈結綵陳設各種古玩昨爲圓滿之日有寗波某氏婦挈其女秀林逐隊游觀女碧玉韶年風神秀發嫣然一笑足以惑陽城迷下蔡行經廟側突被一種機器匠少年喜事將女困在垓心女兩頰赬紅申申怒詈正在爲難之際幸有人上前救護始得突出重圍然已涙眼模糊髻鬟撩亂矣女子不出閨門良有以也 
[得魚忘筌]  
　　蘇人某甲向在沿街喚賣小湯圓以餬其口素有洋烟癖前晚二鼓後挑担出外行至西門内石駁岸地方適烟癮大發涕涙交流神情恍惚遂停担該處入小烟館過癮青燈相對黑霧徐噴事畢惠鈔出外所停之担已被人竊去東尋西訪蹤跡杳然担中尚有錢洋同歸無何有之鄉恐此後重行整理亦非易易烟霞痼疾誤人如是可不引以爲鑒哉 
[博徒打架]  
　　新正以來本邑城廂内外聚賭者日有數起打架口角時有所聞本報已屢紀之矣兹聞有著名流氓高和尚及竊犯流過頭金榮卽陶金榮賭棍孫晉發卽猪羅晉發以及長毛阿榮等於前晚糾合各流氓在南市馬家廠相近賃某甲之屋開塲聚賭或搖寳或推牌九直至天明始停鑼歇鼓小流氓等均大敗其贏者爲阿榮等數人小流氓心不甘服約集多人在途守候見阿榮走近一擁而前拳足兩下並在阿榮身畔摸取洋五十元遂一哄而散 
[逆子送縣]  
　　徐豐泰者本邑人也家住城中前在縣署充當總書逝世多年生有三子自椿庭見背遂析産自居兩子頗能安分惟幼子不務正業浪費家産視之如泥沙不數年已罄其貲喜與無賴爲伍流連忘返其母祁氏迭次管教置若罔聞有時無以揮霍輙向母纒擾祁氏受 
 
 

Page 4

 
 
累難堪昨晨又在母處欲借洋數十元母以好言勸慰子反大肆咆哮甚至用武鄰人咸抱不平令祁氏投縣控告祁氏不得已遂將子扭至上海縣喊控違忤值日差據情禀報黄大令飭令看管候訊 
[受傷無碍]  
　　滬城縣西街舒遇春所開薙髮鋪糾人聚賭迨興闌局撤卽在五峯樓啜茗算帳因爭多論少由同賭之朱德勝持刀砍傷姚茂生之額角並斷髮辮當經三鋪地甲將諸人送縣黄大令訊供之下判將朱笞責收所著具保辜結呈案舒及干西雲舒夙山分别枷責發犯事地方示衆其詳已紀前報兹悉姚目大令騐明受傷後卽由原差邵吉持大令名片送姚至仁濟醫院療治據醫生言二十天之外如仍無恙便可保全性命矣 
[誘拐無憑]  
　　浦桂香偕妻余氏控夏竹仁拐賣幼孩等情前晚由宋别駕提訊浦供前向山西人借印子洋五元一時無力歸還故將所生男孩暫時抵押不料被夏向山西人誘騙欲將孩轉賣爲此鳴捕送案求恩究辦陳氏供與夫同夏升仁供有素識之山西人托小的將幼孩過寄與人並無拐賣情事宋别駕以浦桂香夫婦所控情節並無實據飭將幼孩具領夏升仁雖訊無拐賣情事難免不安本分着具改過切結存案卽行斥釋 
[巡局瑣紀]  
　　浦東十七圖鄉民金叙華投爛泥渡巡防局控稱胞弟金松被本鎭開茶肆之孫阿松等誘入茶肆賭博藉端索詐請爲究辦局員黄衡堂二尹卽飭勇丁前往將孫阿松傳案訊問兩造供詞各執二尹以孫不應聚賭喝令笞責孫一再苦求二尹著具以後不敢賭博切詰從寛斥釋○浦東二十四圖某姓家前晚漏下三商尚有骨牌聲適爛泥渡巡丁查夜經過以深夜賭博有干例禁破扉直入拿獲挑水夫某甲庖人某乙帶至局中黄衡堂二尹謂本委曾飭地甲向各處傳諭不准賭博爾等何得公然違犯甲乙連稱該死下次决不敢再犯著各掌頰二十下麾之使去○昨有渡夫陸掌林扭李得勝至滬南二十三七鋪巡防局控稱小的在某處碼頭撑駕渡船突有李得勝喚渡至浦東常例每客收渡錢三文李祗肯出錢二文小的弗允致相口角被李推入浦中身受重傷險遭不測是以扭案請懲李供稱陸先動手自不小心跌入浦中局員鄭厚餘二尹得供之下以兩造多有不合惟陸掌林身受傷痕著李得勝出錢四百文給陸爲養傷費李遵斷而退 
[宣講鄉約]  
　　謹啓者從來風俗之美惡繫乎人心人心之邪正關乎教化敝堂於新年正月十七日第一期起宣講鄉約蒙上海縣儒學正堂宣琴山教授光臨督率諸講生恭讀　聖諭廣訓宣講忠孝節義環而聽者數百人娓娓不倦庶幾人心向善蔚爲太和風俗蒸蒸休祥丕　惟願四鄉村鎭先後興起俾得化莠爲良以仰副宣教授諄諄勸善之至意請登報章佈告公鑒[  上海六馬路仁濟善堂董事施善昌等謹啓]  
[叩謝册捐]  
　　謹啓者敝堂常年施醫給藥因經費浩繁蒙申報館於十七日隨報分送咸有一德一文愿捐册叩募衆善共濟當日奉到本埠諸大善士交回捐册廿四扣樂輸捐欵大小洋一百三十二元分實惠於眼前助靈光於肘後祗領之下叩謝莫名惟冀樂善仁人踴躍慨助共襄義舉禱祝無量清單細數另再刊登請登報章以誌謝悃[  上海六馬路仁濟善堂董事施善昌等謹晵]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不願領妻]  
　　　　　控于立堂與妻陳氏通姦勒于捉　被毆受傷先經解送公堂將于立堂顧陳氏分别管押俟顧傷　　　　前日晚堂經宋别駕研訊顧訴稱娶陳氏爲室生有一女小的因事回籍不料陳氏被于立堂誘騙成姦迨小的來滬聞此消息親自　　　　　　尺打傷現在傷雖平復惟恐陳氏日後再犯不端攸關顔面不願將某氏領回聽其自便叩求恩准别駕謂陳氏曰爾夫不願領汝回　　　同作供稱丈夫旣不顧領小婦人别無他計惟有回母家居住于供阜寍縣人所犯之事已蒙訊明尚求恩宥别駕謂顧昌藻不願將齊領回　　陳氏自便著具離異切結存堂于立堂犯奸情眞尚敢逞兇著備文遞解回籍此案遂結 
[英界公堂瑣案]  
　　前日新巡捕房包探何瑞福顧阿六黄四福孔阿才等拘獲聚賭之王小妹卽王李氏解由代理讞員宋　　供　罰已紀前報昨由副捕頭好囑令包探將各賭徒所繳罰欵及搜出之洋共五百廿六元一角呈堂别駕商之薩副領事在罰欵内　　　　　六元一角暫交捕房撥充仁濟同仁公濟等醫院經費尚有三百元存候酌撥棲流公所及善堂經費○西捕禀昨見張桂生所駕馬車　　　外揚鞭疾馳馬性甚劣最易肇禍違犯租界定章是以拘案請罰張桂生供坐客囑令疾馳並非出自已意宋别駕判張罰洋五元充西醫院經費○華捕禀馬車夫沈大郎沿街兠攬主顧違犯定章拘案請罰沈大郎供不知禁令悞行違犯宋别駕判罰洋一元充西醫院經費○包探顧阿六禀顧阿林至沈惠生家穴壁而入行竊洋鏡箱一隻内有首飾等物今已查獲人贓送案請訊沈投案請領失贓顧認竊求恩宋别駕判　　　一百板管押三月贓交沈領○包探何瑞福孔阿才禀昨夜見野鷄妓女李秀卿所雇娘姨大姐楊王氏金阿金等在路拉客以其藐視　　　　　　並拘李秀卿一併送案李秀卿供寍波人尚有母親住在大馬路因衣食難謀墮入娼寮不敢拉客楊王氏供蘇鄉人在李秀卿處爲　　　　　熟客不敢强拖硬拉金阿金供蘇鄉人家有老母小女子來滬傭工托薦頭人薦至李秀卿處爲大姐甫閱三日囑令拉客宋别駕飭　　　　楊王氏金阿金等暫發官媒俟備文遞籍○包探顧阿六禀野雞妓女王文卿偕女傭朱俞氏在路拉客一併拘案王文卿供紹興府山　　　　　老父小女子因度日艱難來滬爲娼尚求恩宥朱俞氏供蘇鄉人在王文卿處傭工出外玩耍不敢拉客宋别駕飭將王文卿朱俞氏　　　　　候遞回原籍○李阿大訴稱孩子在路玩耍被吳雲芝捋取脚鐲報明捕房由包探查獲吳雲芝其脚鐲已被售去請爲究遍包探　　　　　　　售與倪安福前往吊贓據言業已轉售他人無從交還故將倪傳案脚鐲約值洋一元吳雲芝供金陵人年十一歳父母均故流　　　　　　端事倪安福供不知竊贓誤行收下轉售他人今願賠償宋别駕判吳雲芝戒責五十下發棲流公所留養再籌安置收贓之倪安　　　　洋一元再罰洋一元以示懲儆○顧阿大禀昨夜在路行走突被匪人將縀帽搶去飛步窮追被將帽遞與他人由捕爼獲人贓送案顧阿　　　　人高阿梅供廣東人實因窮迫無聊致作刼奪之事宋别駕判張高二人各笞一百板交保如無保人押候遞籍贓交顧領○華捕禀稱　　　　其二人在路打架拘拿送案唐供杭州人向開彈棉花店用陳阿其爲夥小的於上年十一月初在滬犯事奉判遞籍店中所存器具均　　　　取去私下出售目下小的來滬不與計較伊反向小的索取鋪蓋以致爭毆陳供杭州人前在唐春有店中有夥唐犯事遞籍店中虧欠　　　　　主釘門小的之鋪蓋尚在室中故向索償並撫取伊器具包探何瑞福禀唐陳二人於上年犯事先後遞籍今又來滬皆非安分之人　　　　唐陳各執一詞礙難憑信旣已犯事遞籍豈容再來判各管押七日仍行遞回原籍○包探陳阿九禀西女末士格郎報失灰鼠大衣一件　　　十元疑被出店胡阿寳行竊拘胡阿寳盤問不認行竊查無實據今特送案請訊西女末士格郎申訴前情胡供上海人不知大衣如何　　　　　　涉尚求明察宋别駕商之薩副領事以西女末士格郎所控失竊毫無憑據碍難准理飭將胡阿寳保釋候查有實據再行訊辦○　　　　　　李仁清在錢業會館看戲被陳阿寳在衣袋内竊取皮夾袋内有洋二圓查獲人贓送案李申訴前情請領失贓陳供寍波人　　　　　　　過宋别駕飭將陳押候遞回原籍贓交李領 
[法捕房瑣事]  
　　朱正君由山東販運茭菜來滬消售被船夥郭廷桂郭殿奎私將寳紋兌洋在妓女王小紅家尋歡直至　　　　　在小東門外會館塲尋到扭控捕房經葛同轉訊供押候王小紅繳洋到案並著同船夥友投案具保已紀前報昨據朱正君及船　　　　　　同投案下並具保單求請保釋同轉命提在押之郭殿奎到案著照原斷掌頰二百下因船主代爲央求減責五十下問洋銀如何　　　　　　的回家設法歸償同轉命吳許二人在結上塡明除追繳外尚少洋三十五元九角同郭父取償飭將郭殿奎交吳許二人帶回又　　　　　　紅到案同供許殿奎並無存洋現奉飭追惟有賠償洋三十五元同轉謂本當重責今姑從寛加罰一倍繳洋三十五元充公　　才　　　　　四元及郭洋三十五元一併交與朱正君收領具結完案○曾德　駁船公司帳房劉紀生投案稱會德豐保單同華寳生請保華鄧氏　　　回母家同轉問華鄧氏爲翁姑扭控捕房究因何事答稱不知眷屬親住滬上求將華鄧氏交我帶回同轉命提華鄧氏到案供與　紀　　　　　同轉謂劉曰伊之翁姑未經來案著將華鄧氏交爾保出領回家内待一禮拜後翁姑仍不到爾可報知捕房然後將伊送回　　　　　　　氏叩謝而退○管門人沈阿來控葛廷如圖竊等情經葛同轉押候飭探查明禀覆核辦爲前報所已紀昨據包探禀稱查無實跡同轉　　　無憑未便准理命提葛廷如到案略訊數語卽予開釋○提去年花烟館搶　案内之枷犯陳扣子到案著令開枷仍照原斷笞責一百板開釋　　○又提烟妓王小紅到案問爾由何人領至花烟間内供稱丈夫名子　去年將小婦人押入花烟館内得洋一百廿五元同轉卽于　　　　寄信回家俾得來滬領回 
[鄂垣官報]  
　　正月初九日署理漢陽縣禮署巡檢孫炳煌謝委署京山縣縣丞事柳熙夀遣丁禀知病故藩署牌示隨州知州印務詳委本任與福州　州　　　　陽州知州印務詳委本任保康縣知縣葛振元漢陽縣知縣印務詳委候補知縣李覯濤江陵縣知縣印務詳委候補知縣朱有覺供署理蒲折縣知縣印務詳委候補知縣　　　　署○初十日辦理兩湖書院提調事宜徐家幹禀知據　新海　捐補用與由葉程　分發候補巡檢龔傳璋俱自京騐看俱來省禀到候補縣屬　　告解　　　　　　榖生管解京餉禀辭○十一日署沔陽州事李輈禀辭候補從九黄　珍代理　陽府經歴事禀謝 
[金陵官報]  
　　新正月十四日前江蘇候補府松麟見辭○十五日正任寳　縣杜禀知任内交代算結正雜各欵辭清泰州鹽運分司沈桂叩謝賞　　　　　　　祥示請補高湻　李普潤現奉部復准應卽簡赴新任又正任溧水縣譚日　應卽飭回本任又署六合縣姚德均調省遺缺查有候補知縣曹明　堪以署理 
[皖垣官報]  
　　新正月初十十一日縣丞楊履端知接查西門内街道差巡檢劉家琛知銷查西門内街遺○十二日池州府　問到巡檢沈乘嘉謝　　　　　　候補府經德麟謝超委一次 
[邗江官報]  
　　正月十三日程鹺差樞生陳鹺尹釗均解北鹽起程○十三日吕　塲黄鹺尹○十四日丁溪塲洪鹺尹均到揚　鹺尉　　委許放聞　　　 
 
 
 

Page 10

 
 
[火車糖發售]  
啓者現承香港渣甸火車糖局命在上洋專發售各欵火車白糖　諸尊光顧請移玉至本辦房面議是荷此佈光緖二十年正月十五日上海怡和洋行内火車糖辦房何棣生謹啓 
[贈聨鳴謝]  
去臘蒙前任貴州學政楊雪漁大宗師親書對聯一幅由杭州帶來敝堂領懸之下心感無涯特登報以謝　上海五福衖口京都同德堂主人謹識 
[]  
　　　　美人　　　有　　　　　大　　　　　文洋一元三角小　　　　四分　　　　格　　　　至　　　　　　　　　　　　　　　　　 
 
 

Page 11

 
 
   
 
 

Page 12

 
 
   
 
