# 1904 - 35 - 4911064

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[四書五經義大全] [  圖書集成局啓]  
　　坊間四書五經義　牛充棟且互相　襲十九雷同本局有見於此特請名夙廣收古今名人經義之　　爲一編題有未備埃次擬補共五十七卷爲文五千餘篇類皆獨　匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[俄日弭兵說]  
　　俄日之積嫌深矣俄日之戰機迫矣當此虎視眈眈其欲逐逐之際貿然以弭兵之說進我知兩國必有艴然不悅悻悻然見於詞色者而抑知不然今夫俄固未嘗欲與日本戰也俄之得有東三省經營一切頗思久假不歸於　人本無所損也日苟不偪之太甚則俄詎不知兵凶戰危之非福安有樂妄動干戈者當俄皇於新正受羣臣朝賀之時諭以朕夙以休養民生爲心願常保亞洲承平之局今雖備戰汲汲仍思與日言和斯言也竊以爲俄皇固出自眞心特日人聞之一時未克深信耳抑日本豈無識微見遠之士統籌全局深以老成持重爲心其有趾高氣揚拚一擲以雪國恥者特少年魯莽者豈出之當軸之衮衮諸公哉蓋以日人自戰勝中國以來兵以練而愈精艦以購而愈夥歐美各國罔不震其威名戰而勝俄雖名望因之益高而財賦已悉索殆盡苟不能勝則名望從此掃地而亞西細東部任俄人獨立稱雄欲求再振威名頗非易易且俄豈能輕於取勝者以法之拿破崙第一戰無不克攻無不捷軍威所至幾於震駴全毬然且與俄用兵罙入險阻道疲糧絶朔雪連天兵士死亡欲歸不得良由俄之地勢最易固守加以天時寒沍非他國之人所能堪以故片甲不還幾於一蹶不復能振也試問日本武功之强盛能如拿破崙乎兵精糧足可與法之全盛時無相差池乎而奈何大言炎炎不自度德量力如此乎此我所知俄固不樂有戰事而日之識微見遠者亦無不欲息事寗人也然則今者英法德奥意諸友邦咸願以調人自任聯盟設誓爲兩國排難解紛曷爲而日人竟婉詞謝之請勿居中調處曰此正日人之本不欲戰而故示之以必戰也今夫一閧之市甲與乙偶起違言必立時揎袂揚拳互相摶門從未有今日甲與乙遇告之曰我與爾勢不兩立我必食爾肉而寢爾皮明日乙與甲逢又告之曰爾我之仇也我不殺爾非夫也日以尋仇門狠爲口頭禪直至累月經年始擇地一决勝負者俄人自索反遼東以後日之搆怨亦已久矣雖日日言備戰而從未相見以戎衣其所以遲至於今者正執政諸公自知佳兵不祥是以遲徊審愼耳豈有一經局外人勸解而反致禍結兵連者我是以謂日政府之謝調人非眞謝調人也實懼通國人民躍躍欲試一經抑遏或致内訌故陽不欲與俄言歸於好也日謀誠詭變矣哉或謂事因中國而起我中國何不從英法德奥諸大邦之後善爲說辭而必袖旁觀自居於局外中立乎則正告之曰天下惟勢力足以壓服人而後人甘受我之壓服中之勢弱矣中國之力疲矣善自保守之不遑更何術以使他人聽受且俄日之所啓釁者爲東三省事耳我苟欲平俄日之盛氣必先舉東三省土地拱手以奉然後兵事可弭然且奉於俄則日仍竭力以爭奉於日則俄益堅持不下是欲弭兵而反激之使用兵矣惡乎可然則日後將何道以弭其兵曰仍望之英法德奥諸國而已英法德奥爲歐羅巴望國使俄日而果出於戰俄敗於日日惟愈展其勢力於亞東日敗於俄則俄人乘戰勝之威其勢力必由亞東展至歐西勢必柏林之盟旣寒任兵艦出入黑海而地毬萬國胥不得安是日人固前烈付之東流卽英法德奥諸巨邦亦且同承其敝故必盡力調處使目前暫得平安無東而日後俄人併吞中國之禍則目前尚不暇推求也若謂英與日聯盟英故約集諸友邦爲日人袒護是則淺之乎測英人矣英果若是乎哉 
[本館接奉電音]  
　　昨日午後三點鐘越十分時京師飛電傳來上諭一道敬謹譯登○十二月十七日内閣抄奉上諭本日召見之直隸候補道袁世廉著改歸江蘇補用並交軍機處存記仍發往河南交陳夔龍差委欽此 
[電傳宫門抄]  
　　昨日午後三點鐘越十分時京師友人專電告知本館云十二月十七日皇上召見軍機大及恩存袁世廉 
[俄覆日文]  
　　英京倫敦來電云西歴正月二十九號註卽華歴十二月十二日俄京聖彼得羅堡半官報宣言俄皇末次覆答日本之文大約明日可以付郵遞往其中理處滿洲時局恐尚不能滿日本之心 
[俄讓日人]  
　　天津西人來電云頃得俄京聖彼得羅堡電信謂西歴正月二十九號俄皇召集各部大臣籌商時局似可十分退讓俾與日本言和 
[俄皇示疾]  
　　德國洛卡羅更之矮伊呆路日報云近日俄皇政體違和腦力疲弱已甚侍醫診之云京城聖彼得羅堡地形卑濕空氣混淆頗不宜於調攝奏請就近臨幸利烏矮其省俟過冬令然後還京 
[俄諜行蹤]  
　　高麗釜山來信云俄國太平洋捕鯨公司有輪船名米哈伊辣者重二千八百墩爲各漁船領袖凡公司中屯貨船運貨船遞信船皆附屬焉船中供役者計俄人四十八名華人一百零一名日人一十三名西歴去年七月中旬由渤海灣出發八月初旬入元山口隨在附近大洋中操網罟從事迨冬季不知於何日駛至釜山蔚山適中 
 
 

Page 2

 
 
之地下　觀其蹤跡顯非專意捕魚且時有電報與各處往來其文甚長未悉所言何事惟風聞船中人自言實係偵察日兵船動靜一旦俄日開戰當拚却全船性命暗將海底線斷俾消息不克流通蓋諜者也實係俄政府所遣云 
[日求俄庇]  
　　日本大坂某日報譯登中國烟臺來信大略謂旅順一帶邇來危機迫切人情洶洶日本商民之僑寄其間推日野文平爲領袖環求俄國民政局長及警察署長爲之保護此亦異事也西歴正月十一號註卽華歴十一月二十四日俄督矮立幾息夫諭以如有開戰之信當先明白宣布俾若輩來去得以自由物產貲財不致多所損害時俄警察署長方因負傷遼治由其副召日野至官邸嚴切丁寧令向衆日人轉告日野致詞申謝曰此特貴邦總督之美意也敢不拜嘉某報旣記此復從而論之曰我日簡駐烟臺之領事官水野君常留意於寄居旅順及達爾尼之人民悉心卵翼萬一變生意外戎馬倉皇自能特派輪船護送出險今反而求之敵國其殆措置未合於宜乎 
[日爲俄諜]  
　　日本横濱友人來函云東歴一月二十二日註卽華歴十二月初六日午後有日人高橋門三九者違犯保護軍人紀法被屯戍横須賀之憲兵捕獲蓋俄國所雇諜人也翌日押上火車解送横濱地方裁判所推鞫之下供稱素通俄法兩國語言現在横濱市上與俄國某武員同居曾由俄人給以文憑令剌探日本軍事甚注意於各營舉動及警察署憲兵隊機宜每有所聞卽密電詳告云云嘻日人輒曰謂萬衆一心今高橋以日本食毛踐士之人而竟效寺人貂漏師多魚之舉其罪誠不容誅然所謂萬衆一心者亦惟自相夸大之詞未必果無人甘心事敵也高橋不足惜如俄人者抑何計之狡而心之深哉 
[英編戰隊]  
　　日本大阪某日報云英國游弋亞東諸軍艦刻在香港齊集蓋以香港爲英人根本地不得不鄭重防維也計諸艦中一爲矮而皮啞其一爲啞其陽一爲新氣愛利啞一爲他路薄之托一爲捱比托利之托一爲伊苦利捕司西歴上月十四號傳令艦中兵士一律編爲陸戰隊用哈之皮拔立砲演習打靶之技所有盆其痕司陸兵亦加入戰隊中一併演習 
[華兵戍韓]  
　　天津西人來電云中國簡駐高麗大臣許星使以俄日之釁未平迭次電請派兵赴韓保護使館兹已由政府派出　軍步隊渡海而東矣 
[商埠將開]  
　　廣州訪事人云粤東新會縣江門地方濱臨崖門大海輪船來往極便允堪闢作市場前年政府與各國議定開作通商新口岸至上月二十七日有德日兩國人同登附近之狗山測量地勢開埠之期當不遠矣 
[委探軍事]  
　　廣州訪事人云俄日雖啓齟齬現尚未開戰端而粤省已風鶴驚心謡言四起督憲岑雲帥因於本月初三日派朱觀察榮璪往上海探詢確音 
[嚴查事火]  
　　廣州訪事人云本月初五日督轅得香港來電言有人在港中私購軍火運入内地等情督憲岑雲帥立飭各營勇嚴密緝查以防意外之禍 
[軍節將回]  
　　松江訪事人云江南提督李壽亭軍門駐節吳淞防次近以年關伊邇定於本月十五日回轅中軍參將張冠庭參戎聞之卽率同駐松四營將備千把外委及正副兩營巡警勇丁至南門外大漲涇馬頭排班迎迓 
[妄人之見]  
　　江西訪事人云邇來省垣每有匿名揭帖大旨并力拒俄保全中國等語無論俄日兩國未必遽起戰端而以中國此時兵餉俱無試問能以兵戎相見耶不度德不量力不揆時審勢而徒大言不慚是亦可謂妄人之見矣 
[撥勇剿匪]  
　　杭州訪事人云浙江仁和縣屬塘棲鎭近有梟匪開場聚賭防營管帶某君深恐力不能敵禀請上憲撥兵剿捕旋經統領李鳴九觀察札調右營常備軍管帶吳副戎忠選率隊前往繼又添派左營管帶吳副戎世泰帶勇二棚往助迨官軍到彼各匪已聞風遠颺遂將其賭棚舉火焚之酌留防軍二栅擇要駐紥 
[土匪抗官]  
　　松江訪事人云日前金山縣知縣蔣瀾江大令乘輿至所轄廊卜鎭句當公事土匪疑來捉賭糾黨燃放排槍從者咸震駭不知所爲大令勃然大怒揮令前驅鳴金而進各土匪乃改途避之及大令回署立卽申禀府尊丁次軒太守一面飛報省中大憲請速派兵會拿亦防患未然之道也 
[丐黨刧囚]  
　　江西訪事人云贑省各屬江湖乞丐向有邊錢會名目亦曰邊江會因未滋事地方官故未禁之近會中人某甲在淸江縣境失物疑爲某乙所竊扭毆受傷事後乙控諸縣署縣主某大令斥甲逞兇收禁押所詎料甲暗通消息糾聚千餘人毁壞栅欄乘機奔出并放去同押罪犯兩名事爲大憲所聞札委候補道楊觀察寳壬及常備中軍後營管帶劉君淸泰帶勇二百名往拿首要各犯 
[吳令鞫盜]  
　　蘇州訪事人云前者省垣吳縣境内黄颺坊橋左近恒和錢莊被盜行刧報案後經鎮江某營緝獲盜犯四名解交縣宰李紫璈大令歸案訊辦兹悉四盜一爲張秃子卽陶老五一爲丁老五卽丁有才一爲朱老三卽朱老九一爲陳光燾卽董三連訊數堂直承不諱併稱是案同夥六人由上海所獲之余瑶卿把風尚有祁小四一名業已得贓遠颺至西路總巡所獲之李桂堂現尚覊押刑房鞫之堅不供認未識若何發落也 
[帝里風光]  
　　聞之京師友人云大佛寺巡警總局管押人犯之處一律淸潔絶無纎塵本月某日因打掃不净科罰看獄者洋銀一圓以爲之儆倘各府州縣仿而行之則獄囚受惠不淺矣○京師大學堂於本月初五日考試兩館學生蓋因第二學期已滿故須將平時所習甄别一番也○京師西城翠花街私立高等小學堂擬遷至南城外湖南會館並請欽命管學大臣張野秋尚書總理一切改名湖南公學○大學堂派赴日本留學生於上月二十四日由京師乘火車起程管學大臣張尚書親送至前門外車站依依話别勉勵周詳諸生堅請回轅尚書不允直候車輪飈發始遥望拱手而别蔣性甫侍御則更親送至塘沽○　廣總督張香濤宫保擇吉十二月初六日出都天津縣知縣某大令聞之飭差在吳楚公所豫備行轅以便節麾小駐 
[示興商務]  
　　日前上海縣主汪瑶庭大令出示曉諭曰光緒二十九年十二月初六日奉本府正堂丁札開光緒二十九年十一月初十日奉署藩憲效札本年十一月二十一日奉撫憲恩札開光緒二十九年十月初六日准兵部火票遞到商部咨光緒二十九年九月二十一日本部具奏酌擬獎勵公司章程開單呈覽一摺奉旨依議欽此相應恭錄諭旨並刷印原奏淸單咨行貴撫欽遵可也等因到院　粘　司通飭各屬一體遵照出示曉諭具報等因到司奉此除轉移外合就抄粘通飭又奉商務局憲張札同前由各等因到府奉此合就轉　札到該縣 
 
 

Page 3

 
 
立卽遵照出示曉諭仍將出過示式通報查考毋違特札並奉抄粘下縣除申報外合行出示曉諭爲此示仰商民諸色人等一體遵照毋違特示附獎勵華商公司章程一集股五十萬元以上者擬准作爲臣部頭等顧問官加頭品頂戴並請仿照寳星式樣特賜雙龍金牌准其子孫世襲臣部四等顧問官至三代爲止一集股四千萬元以上擬准作爲臣部頭等顧問官加頭品頂戴並請特賜匾額准其子孫世襲臣部頭等議員至三代爲止一集股三千萬元以上者擬准作爲臣部頭等顧問官加頭品頂戴並請特賜匾額准其子孫世襲臣部一等議員至三代爲止一集股二千萬元以上擬准作爲臣部頭等顧問官加頭品頂戴一集股八百萬元以上者擬准作爲臣部三等顧問官加三品頂戴一集股五百萬元以上者擬准作爲臣部四等顧問官加四品頂戴一集股三百萬元以上者擬准作爲臣部頭等議員加五品頂戴一集股二百萬元以上者擬准作爲臣部二等議員加五品頂戴一集股一百萬元以上者擬准作爲臣部三等議員加六品銜一集股八十萬元以上者擬准作爲臣部四等議員加六品頂戴一集股五十萬元以上者擬准作爲臣部五等議員加七品頂戴一自四等顧向官以上應由臣部專摺奏請給獎自頭等議員以下應由臣部分别給獎每届年終彚奏一次一商人原有職銜在所定等第之上者准其遞加一等譬如集股八十萬元本身已有五品頂戴者應准換四品頂戴仍作爲臣部四等議員餘以類推一商人集服若干或本身已有職銜不願再加臣部職銜者准其具呈聲明請移獎該商之胞兄弟及親子姪惟不得濫移遠族一獎勵公司因以列名于前者爲斷若係數人同集一股勢均力敵亦可呈請分獎譬如五人各集股五十萬元合爲二百五十萬元卽照集股五十萬元核獎五人各作臣部五等議員餘以類推一商人如有臣部顧問官及議員職銜者均無庸在臣部當差惟遇有關係商務利弊應行建白之事准其隨時具函徑達臣部祇須叙事詳明一切體裁概不拘繩至于其事或准或駁由臣部酌核辦理一商人旣得有臣部獎勵職銜自應加以禮貌如有以車關商務謁見督撫司道等官自四等顧問官以上均按京卿儀注頭等議員以下均按部員儀注行相見禮惟遇有招摇包攬不法各情仍由地方官按例核辦以上獎勵章程應在公司開辦一二年後著有成効由臣部查騐得實方准酌核給獎其尚未開辦僅在臣部呈騐資本以及辦理未著成效者不得濫行給獎庶於鼓勵之中仍寓限制之意一向來官場出資經商者頗不乏人惟狃於積習往往恥言贸易或改換姓名或寄托他人經理以致官商終于隔閡現在朝廷重視商務亟宜破除成見使官商不分畛域合力講求庶可廣開風氣如有世家巨族出資湊集公司辦有成效者亦准按照以上章程給獎其或已有官階職分較崇者另由臣部隨時酌量情形奏明請旨給獎以示優異 
[巡局量移]  
　　本邑西南鄉北橋鎭董事以邇來彼處流氓充斥市面不安禀請蘇松太兵備道袁海觀觀察設局巡防以資鎭懾觀察准之查得爛泥渡一帶已設總巡是處巡防局員羅秋阜二尹無所事事遂令將局裁撤札委二尹調辦北橋鎮巡防事宜二尹奉檄後卽於昨日趨詣道轅禀見旋赴上海縣署謁見縣主汪瑶庭大令面陳一切隨卽禀辭到差 
[讞員受篆]  
　　新任英美等國公共租界讞員關絅之司馬擇吉接鈐已登前報昨日廨差預備一切至新閘仁濟里司馬公館恭迎俄而司馬呼殿蒞廨行接鈐禮望闕謝恩隨升坐大堂傳齊書吏差役按册點名然後命輿赴蘇松太兵備道轅禀知視事 
[司馬赴蘇]  
　　英美等國公共租界讞員鄧鳴謙司馬交卸鈐記卽赴蘇松太兵備道轅向道憲袁海觀觀察處禀知一切旋乘舟赴省禀銷公廨各書差均具手版赴舟次恭送 
[上海官塲紀事]  
　　昨日午前新委英美等國公共租界讞員關絅之司馬及前任讞員鄧鳴謙司馬先後赴道轅謁見蘇松太兵備道袁海觀觀察繼至上海縣署投剌縣主汪瑶庭大令延入花廳茗談良久而别○昨日上海籌餉貨捐局總辦揭述舫太守江蘇候補道朱硯濤觀察命駕至縣署投剌拜會縣主汪大令延入花廳茗話片刻而别 
[馬路工程局瑣案]  
　　前日英界老閘大街復仁柴炭行夥嚴仁業扭袁春瑞至南市馬路工程局聲稱被袁賒去柴七十擔付下僞莊票無從取銀請爲追給等情總辦翁子文太守倩襄讞委員黄衡堂二尹研訊之下暫行管押昨日船户陳富泉投案附控袁混用假票二尹提案復訊令備文移送上海縣署請縣主汪瑶庭大令訊追○偷兒顔旭林竊取王興旺所携洋銀十五元當場扭獲送入捕房捕頭令轉解馬路工程局黄二尹研訊之下顔供稱小的係揚州府屬某邑人初次悮犯尚求恩宥二尹判責五十板 
[紅橋寒月]  
　　甬人蔣忠耀僑居虹口西華德路第二千八百六十三號房屋前日午後其妻某氏不知何故忽與近鄰李復興之妻口角爭衡濳購鴉片烟吞服及蔣察知急扶送同仁醫院求治未識能無性命之虞否○前日薄暮時虹口篷路中倒斃一無名男子狀類乞兒某號巡捕見之投報捕房捕頭令地保轉報某善堂給棺收殮舁厝義阡○昨日午後虹口楊子路碼頭有一運米船無端沈没幸經衆鄰船併力施救船户未有伍波臣然玉粒金秔已悉被洪濤漂失矣 
[北洋學報叙]  
　　北洋官報旣印行之明年帙及二百思所以恢擴精進補助於邦之人者考詢涉時衆議畢諸乃决於方春之元增輯學報爲綱二曰質曰文爲目二十有奇通愚納新用饋來學於是承事者進而言曰位於積弱之下丁乎羣雄之會號爲憂世識時務者日唱可驚怖之言嫚駡之辭早夜聒於其羣若是者今代才士之所與也此無論其說之未甚平理之未甚當平矣當矣知其將死而卒不能生之何貴喋喋爲達者之論事也不必尤悔其旣往而務黽勉於方來不作無益之愁歎而爭有形之切磋故其抒一論建一議非苟爲口舌博辨以聳飾凡近將使國之人用吾言循涂術以往愚必明柔必强人人可自樹立如是則言者不虚發聞者不虚聽而枝辭侈義庶乎免矣學報之謂所以懲空言之無足存而進以質實明示軌轍也蓋嘗思之古之爲學約今之爲學賾古之爲學將以勵德業優游漸漬以待其熟而常有翛然自得之樂今之爲學將以救滅亡急起直追并力而營若旅客戴星而行於廣漠之野皇皇乎惟虎狼盜賊是懼夫所業繁則畏難之心生責效急則時患不及事而世勢之迫促詭變又恒足使學人中道隳棄故壯歲以往不復能率　塾之命令人事牽役之旣久開卷而讀或不能終篇學報之爲用匪直後生小儒掖導有序卽腐心瘁神勞苦之士庶司百職煩劇之地必不能盡日無暇及是時手一編而觀之爲幅隘則易讀而不厭爲類錯則心目屢接異境而不疲更歴歲月百科之崖略咸可以窺見大凡常識旣具擇所篤嗜者而精焉其諸異乎驚怖其辭而嫚駡人者歟嗟乎立國於今之世未有其民無特異之質獨至之行而足以上人者也卽未有不盪滌其陋不增益其美而長此幸免者也吾起視吾民其去高尚至善之程何遠乎毋亦斂其氣濳其力厚積所恃以徐俟其功之爲愈矣綴述咫聞日就月將挹精而遺粗證往以知來理立於至當說求其最新責望所屬不敢不勉鴻駿君子償無譏焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[仍求禁米]  
　　廣州訪事人云運米出洋一事督憲岑雲帥祗遵奏定章程只准商人承運五千萬石而各善堂紳董一再具禀請禁以維民食而懲商奸雲帥批示曰云照得米石出洋一案迭經本部堂節次批示昨復將運米出洋有利無害各情撰成白話告示刊帖曉諭紳商士民等當曉然於本部堂之用心仍係爲粤民起見乃聞造謠生事之徒知運米出口一事不足以惑人心於是揑造只准粤豐公司運米一百萬石入口之謠言以圖煽惑不知令粤豐公司運米一百萬石入口者係責成必須運米入口之數並非限制之數尤非專許該公司承運不許他商運入也開禁出口旣可以利農民招徠入口又可以資接濟爾紳商士民等必更憬然於此事之有利無害無庸疑慮矣惟事關民食不厭詳求從前雖迭據各善堂及七十二行聯禀請予停運然僅出於購米而食之士工商與產米之農民無涉就粤東人口平均計算終應以農民爲多萬不能以數十人之陳請以定多人之從違且訪聞此數十紳商禀爭此事亦非盡出已意悉由省垣之述善堂黄紳景棟崇正善堂劉紳鴻年主便名爲公　實出私心現旣將此案原委及其中利害明白宣示究竟爾商民人等以爲此事利害何若如仍以爲害多利少無論何人均可詳晣禀陳如能　本部堂前發之白話告示外更發明一非禁不可之精義本部堂自當俯順輿情不但將此次准運之五十萬石立予停運並將從前准由九拱　關代收出洋米捐之案亦予停止自兹以往不准粤米有一石出洋惟停運以後卽當責成崇正述善兩堂如有人敢私運米石出洋者定將該兩堂從重議罰該兩堂現在主持禁運甚力自必確有能禁之策故責之不得不嚴俟定議禁後再行札南禺兩縣傳令黄劉兩紳具結遵依立案旣而各商民又在城外西共堂集議請禁運米出洋多有指陳弊端聲淚俱下者於是耆民及各商家擬再聯名赴督轅乞恩示禁 
[西湖放棹]  
　　杭州訪事友人云前江西提督學院吳絅齋太史籍隸浙江爲新任湖南學政吳子修太史慶坻之子自交卸江西學篆卽請假二月回籍省墓由九江上溯漢陽旋由長江順流而東道出滬江小住數日於本月初七日回杭甫卸行裝即至各當道處拜會○日前金華府知府某太守委員解到女犯蔣陸氏一口現經部文核准例應斬决免其梟示本月初八日臬憲札飭仁和縣蕭藴齋明府會同李千戎押赴法場斬首○錢江水師都司傳都戎棟祥奉杭恊郭副戎榮桂札開現届冬令各叚防營須小心稽察不可稍有疏虞爰卽親出詳查以昭愼重○浙省武備練軍統領前經撫憲聶大中丞遴選程少周觀察訓練多時頗有成效擬於年内禀請中丞親赴江干校閱聞已牌示准於十二月十三日往觀矣 
[上海縣署瑣案]  
　　裕大錢莊執事人控顧子欣欠銀不還等情前晚縣主汪瑤庭大令升堂研訊裕大錢莊夥羅世林投案訴稱顧子欣開設顧元泰帽店與莊上往來由大吉祥帽店作保立有保單今顧元泰已閉歇被欠銀一百兩叩求訊追張福卿供小的在大吉祥帽店執業當時顧子欣欲與裕大莊往來倩小的作保小的以情不可却借用店中圖章貿然蓋印保單之上其實與店主無干迨顧元泰閉歇後所存之貨被執事人韓某私行售去避匿無蹤致難歸欵求向顧子欣嚴追小的餬口四方不堪賠累顧供小的店内執事人韓某卽係裕大錢莊主之外甥種種舞弊以致虧耗不堪不得已而將店閉歇乃伊又將底貨悉數賣去不知所之臨行時反向張福卿冐取所保銀兩聲稱爲母舅莊上索欠惟求提案究追大令著交人保出候提韓到案訊核○同仁輔元堂董事某甲控葉薇生侵佔義塚地等情當經大令派令亭耆勘丈確佔一畝八分前晚提葉及二十五保九圖地保王成章研訊葉供前由馬厚坤介紹向潘姚楊吳七户買得灘地八畝有奇計洋銀二千三百餘元俱有方單及升科單爲憑當時並未清丈及造屋後突被善堂董事控告奉飭丈量確多出地一畝數分查悉此地坐落周涇港之旁港面昔時闊至六丈今衹三丈兩岸橋基可核所多之地卽由河道漲成並非善堂義塚今將前據呈核其尚有一畝二分之升科單刻方抵押在外不能檢呈王保所禀大略相同大令著將葉交人保出聽候查明再核○前日布捐局委員潘明府以局中幕友陳某帳房失去物件疑庖丁吳喜和及伊友陳福生所竊函送縣署請追大令研訊之下吳供小的係湖南湘鄉縣人在本城仁和里布捐局治庖甫及一月每晚睡在廚房中陳師爺房内常有僕從住宿小的惟送飯時入内此外從不入房何能行竊本月初八日購米一石帳房無錢應付小的不得已將自已所有衣服蚊帳質取洋銀六元付之總辦見之反疑小的竊物叩求明鑒陳供小的與吳同鄉前曾在某營當勇被裁後無所事事借住龍華友人家昨到伊處商借洋銀以便小本營生不料止一宵適值陳師爺房中失物致被誣控尚乞原情大令著將吳交人保出陳押候查明復訊 
[南市捕房紀事]  
　　浦東高橋人孫慶大在南市某木作做工前晚被人誘往北市一去不歸其父孫某四處偵尋並無下落遂據情投報捕房請派探捕尋緝捕頭允之○昨日某號巡街捕巡見女郎朱咸珠歧路徘徊恐入匪人之手因卽帶至捕房旋由其父朱報明訴請領回管束捕頭允之 
[英租界捕房紀事]  
　　偷兒劉阿桂掩入陸仁寳家行竊衣服十餘件報由包探方長華拘獲解入捕房捕頭令押候解送公堂禀請新任讞員關絅之司馬訊辦○歹人金福生迭次行竊各小客棧中棉單各被報由包探張寶成拘獲解入捕房捕頭令押候解送公堂禀請懲辦○張阿六掩入新閘路某姓家行竊衣服洋銀等物報由包探竇如海拘獲連贜解入捕房捕頭令押候解送公堂禀請訊究 
[法租界公堂瑣案]  
　　匪人阮長清迭次拐賣小孩被控到案奉讞員魏蒓塢大令訊供管押昨日其父阮天正投案求恩大令謂爾子拐賣人家孩子反向人家索酬罪惡昭彰法無可宥遂著一併押候究懲○某綢莊夥周之鶴訴稱本月初五日葉子和冐稱一大染坊中人騙去紡綢一疋質在南市某當鋪計錢十三千五百文將當票封入信函交郵政局寄致昨日途遇是以扭案請追葉供稱小的向在泰昌店爲夥質物洋銀早經用罄大令判責三百板○廖啓良前控朱李氏欠洋銀三百元圖賴不還等情大令訊取口供准予交人保出理處嗣因延不淸理廖遂屢次求追大令著保人將氏交案管押邇因年關在邇仍准交保出外赶緊理明○整容店主楊欽山前控學徒童中億行竊洋銀四十餘元等情大令飭押候伊兄措繳迄今日久伊兄消息杳然因於昨日飭帶至案押候嚴比○某鐘表店主陵世康前控店夥周子堂私將鐘表付質等情經大令訊供管押昨日包探吊到報時鐘一架銀表五枚銀練二條大令以贜尚未齊仍著押追○陳義和雜貨物主鄭鏡淸欠銀三萬五千餘兩閉户濳逃經各債户將伊妾鄭陳氏及庖丁陳阿順扭案大令訊供之下飭將行屋及住宅中各項生財皮箱十三口一并拍賣攤償陳氏及阿順姑准交保出外尋鄭到案訊追昨日各債户又投案求追大令著保人將阿順交案押候嚴比 
[美租界捕房紀事]  
　　前晚有一某國兵船水手不知赴何處沽飲酩酊大醉獨行至篷路恣意行兇六百三十五號巡捕見之雇車送入捕房捕頭令押至酒醒時釋出○前晚跑灘賊張子祥掩入怡和碼頭某輪船上竊得棉花二包負之登岸適爲二百五十八號巡捕所見連贜帶入捕房捕頭令押候轉解公堂禀請新任讞員關絅之司馬訊辦○昨晨偷兒陳桂元行竊新記浜路第三千二百三十八號門牌某車寓中東洋 
 
 

Page 10

 
 
車一輛旋由包探朱桂生查獲解入捕房捕頭令押候解送公堂禀請懲辦昨晨有德國某兵船水師醉態酕　行至百老匯路將四百二十二號巡捕及東洋車夫王阿三肆行兇毆後經各巡街捕恊力扭住解入捕房捕頭令押候解送該管總領事署禀請訊懲○昨日積竊顧阿大濳至西華德路被火處扒得鐵條荷之而逸隨被包探倪順泉所見連贓帶入捕房捕頭令押候轉解公堂禀請懲辦 
[䢴江官報]  
　　十二月初八日任分轉文瀾委　河工提調差汪鹺尹丙炎由淮北來唐鹺尹啓泰辭赴寳坊寺卡丁分轉乃鎔銷李角公收差初九日　分轉　　　　局提調張鹺尹秉心委南鹽廳鹽包差總局提調毛分轉華禀知到局初十日朱鹺尹乃庚銷北鹽差鄒鹺尹銳由黄泥港來祁鹺尹　由泗源溝來均禀到 
 
 
