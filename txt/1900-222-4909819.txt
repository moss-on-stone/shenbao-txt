# 1900 - 222 - 4909819

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[與客譚京師匪亂事慨而書此]  
　　疇昔之夜有客歸自京師造執筆人寓樓顏色憔悴面目黧黑不帝蘇季入秦裘敝而金盡焉執筆人日噫異哉子何憊也客曰唯唯憶僕自六月十一日驅車出都由燕達齊行一月而抵淸江驕陽爍膚深淖没踝夜息卑陋之室日啖粗糲之餐凡厮養下賤之所不能堪者僕則身親嘗之猶幸見機早而處事决得以脫離險阨生還故鄉與子翦燭西窗依依訴舊方且欣幸有加何敢言憊執筆人曰自匪人作亂京滬消息不通瞻望神京如在天上吾子來自宣南其能以都門近日情形略舉以吿我乎客曰微子言亦將陳諸左右然言及此而深歎庸臣誤國不禁髮指而眦裂也先是五月初旬義和拳匪萃於輦轂之下聲稱與教民爲難通衢大市之中跳刀拍張肆無忌憚朝廷知暴徒不可輕縱敵釁不可輕開諭令在廷諸臣嚴捕匪魁按例懲治無如親藩專柄將相不和政出多門茫無主見匪人窺見其隱於是肆其邪惑目益鴟張至五月望日日本書記生被董軍所戕十七日德使又在途遇害禁城之内白晝殺人視同兒戲人栅欄者都門菁華之所萃也二十日之夜突被匪人縱火北至正陽門南至梅市街廣厦萬間悉付一炬匪黨乘間肆刼民人四竄閭巷沸騰歴一日夜始止翌日皇太后皇上召見各大臣詢以平亂之策各大臣俯首引咎默無一詞皇太后皇上環顧盈廷不禁潸然淚下蓋深慨祖宗創業艱難不意一誤再誤而竟不　　　　 
可收拾至此也自是以後匪勢益張内城東交民巷各國使署時有拳匪及亂民往攻砲聲砰𥔀日夜不絶西人深閉固守時或伺其暇怠還槍擊之匪黨一被中傷立時紛紛潰竄然不移時而攻擊如故矣藥雲彈雨终日噴簿甚或夜靜更深夢回枕上猶聞彈聲砰然穿牖而過驚魂駭魄無片刻得安時正陽門内各店肆及東交民巷附近民房已逐漸被焚翰林苑亦爲匪徒焼燬惟總署則如魯靈光殿巋然尚存至六月初匪燄更熾各門戒嚴正陽門先閉順治門則僅於每日午前開一時許至初十日亦魚鑰森嚴相率關閉必有要事須繞他門以進蓋至是雖同居一城而城内外情形亦竟阻隔不通矣僕默念京城斷非久居之地不得已棄其輜重敝車羸馬隻身出都甫至保定府屬之雄縣境卽被拳匪攔截婉言相告始得免於搜查入涿州境則一望旗幟如林悉書欽命義和團字　見行路者持刃相逼幾欲得而甘心虎穴龍潭之非易幸一入山東界卽人民安謐匪類潛蹤蓋因東撫袁慰帥方遍黏示交嚴拿義和拳匪故若輩不復敢以身試法也執筆人聞至此不禁慨然曰差乎國家治亂所關豈不重繫乎人哉當拳匪之初起於山左也不過星火涓流一有司拘而懲之足矣自有昏庸謬戾之前撫臣毓賢縱之庇之俾令四出蔓延得以直趨京畿釀成中外交鬨之大禍今直省腥聞遍染而齊魯之間得慰帥從容坐鎭七鬯無驚是則慰帥智勇之深沈與謀略之高遠豈庸庸者所能夢見哉客唯唯稱是三揖而退於其去也詮次問答之語弁之報端 
[英人從衆] 　　 
　　前日倫敦來電云各國聨軍統領咸願推德廷所蕳華爾逹西伯爵總統師干英美日三國政府諸巨公亦無異議英國執政大臣嘗宣言曰此事旣各國詢謀僉同我英决不抗議俾從速聨爲一氣易奏膚功倘各國别有深心則我英亦權衡在握也 
[不便與聞] 　 
　　昨日華盛頓來電云中國沿長江各省督撫及新蕳直𨽻總督北洋大臣李傅相先後電致美國政府請力止英國調兵赴上海以免民人驚悈不安政府諸巨公以爲此事前由華英兩國官塲自行商定本國政府不便與聞故迄今尚未電覆也 
[日使通辭] 　　　 
　　日本東京某日報云東歴入月一日卽華歴七月初七日日本駐京使臣西氏致書陸軍中佐靑木民略謂目下使署方備禦匪人攻撀糧食尚足支持一禮拜惟藥彈已寥寥無幾書記官楢原氏身受重傷延至東歴七月二十四日而殞嗚呼塲已 
[琿春被占] 　 
　　日本東京某日報云内務省得俄京聖彼得羅堡來電内開俄廷蕳駐黑龍江之總督某氏報稱刻下俄人己將琿春所駐華兵撀退占據砲臺先是俄廷分遣駐守西伯利亞東部之陸軍第五隊及第十五六聨隊第六山砲隊第二日砲隊會同臨時搆成隊携带大砲輜重併力進攻華軍抵死抗衡誓不退讓至東歴七月三十日卽華歴七月初五日俄人始攻入琿春 
[愛暉被占] 　 
　　日本大坂某日報云東歴八月六日卽華歴七月十二日俄京聖彼得羅堡電逹日本外務省內開中俄失和之後兩國軍士鏖戰不休時出沒于槍烟砲雨中大有滅此朝食之槪迨華歴七月初八日愛暉城被俄人攻陷華兵皆退至齊齊哈爾并聞三姓亦有失守之説未知確否按愛暉屬吉林省三姓屬吉林省皆滿洲要隘素爲俄人垂涎者也 
[俄國興師] 　 
　　日本大阪某日報云東歴八月八日卽華歴七月十四日之晚八下鐘時仁川來電内開俄國待遣大軍望满洲進發其始風傳多至十五萬名實只七萬名由海程陸續渡往内有三萬名擬分布中國北方各要隘糧食皆取之烟臺蓋以其地牛最肥腯也并聞另在仁川購牛一千頭 
　 
[觀戰者言] 　 
　　有日本人之在天津觀戰者致書東京日報社云知彼知己得天時占地利良將之事也今者各國聨軍以救護在京使臣爲急自不能按兵不動待至秋高馬肥惟旣易守兵爲戰兵則地勢敵情必在在偵探詳明始得爲萬全之計若是乎派細作嚴斥堠用反間非皆今日之要圖乎我觀於東歴七月三十日卽華歴七月初五日唐家灣之戰而不禁重有感焉是戰也華軍陣於白河兩岸右倚火藥局左倚唐家灣市集清暁四下鐘許聨軍偵探隊由北營門出經西沽丁字沽以達唐家灣迨鐘鳴五下始聞遠近砲聲隆然震耳遙望聨軍一枝隊自白河左岸進而另派一隊濳從西沽火藥局附近抄入驅散敵軍旣而從左岸進攻之聨軍隔白河撃敵右翼則戰於唐家灣敵軍用無烟火藥放小口聨珠砲致聨軍中死日本兵三名傷三十六名斃馬一匹洎乎戰事旣曅而丁字沽一带已慘罹兵燹血肉交飛 
 
 

Page 2

 
 
[畫棟連雲悉成焦矣可哀也哉]  
[暫緩登岸]  
　　　前者英國水師提督西摩氏由津沽來滬遍歴各租界察閲防守事宜旋沂江赴金陵商之南洋通商大臣兼兩江總督劉峴莊制軍就香港調孟買及谷爾甲兵共二千數百名分乘三輪船鼓浪前來擬卽擇地安營駐守前日淸曉已駛抵吳淞留二船下碇淞濵而令一船駛入黃浦乃遲之又久未見各兵登岸人皆竊竊然疑之兹悉當各兵之抵吳淞駐滬各國總領事官僉謂英國旣已調兵我等亦何不可調� 
兵來此西摩氏恐意見不洽致失機宜因今兵士暫駐船中隨電致泰西向各政籌商一切約計今晚可得覆電如竟不欲登岸則當航海北上往駐天津大沽之間 
[遣員籌議]  
　　　漢口訪事人云日前湖廣總督張香帥委補用府張太守孝謙馳赴山東謁見撫憲袁慰亭中丞籌商要事太守奉飭之下已於某日率同僕從登程矣 
[浙撫乞援]  
　　　金陵訪事友人云浙省江山西安等縣土匪起事占踞城池日前浙江巡撫劉景韓中丞遣員至省投文督轅内開衢州江山等縣會匪齋匪異常猖獗蔓延數縣迭經遣兵征剿未卽敉平皆由將寡兵單故難膚功立奏應請派兵火速前來帮同剿洗等語督憲劉峴帥以沿江防務刻正戒嚴省防亦難疏懈統籌全局實無可派之兵因飭來員遄回稟覆一面飭查内地如有防守不甚吃緊之處當酌撥營伍馳赴浙江 
[大通警耗二誌]  
　　安徽大通鎭土匪肇事昨已紀諸報端茲接金陵訪事人手函云大通之變實由管带蕪通保甲緝私營已革副將李某激成後經釐局憲飛電禀報督轅督憲劉峴帥遂飭衡字營立卽馳往彈壓 
[委解軍裝]  
　　漢口訪事人云日前京師神機營函致鄂中各憲就地赶辦軍裝若干飛速解往應用刻下各憲已如數備足委毛二尹鴻輝卽日押解起程遵陸北上矣 
[教士避地]  
　　温州訪事人致書本館云處州松陽縣土民揚言欲與教民爲難邑宰恐偶一疎虞釀成巨禍因勸各教士暫謀樂郊之適教士允之本月某日已有男女教士八人带一傭人至温郡時適招商局普濟輪船抵埠縣主查大令爰卽會商王都戎送登普濟載至甬江免遭意外之禍 
[漢陽教案]  
　　　漢口訪事友人云漢陽東關外西人建有教堂依期宣講鐸音導人入教兹者北方拳匪肇事亂民遂乘隙而起約期本月� 
十六日擁至堂内將窓櫺器物撀毁一空地方官聞報馳來盡力保護其圍始解教士得獲無恙誠幸事也 
[祁門教案]  
　　安慶訪事人云日來省垣傳聞本月初六日微州府屬祁門縣某村紳民集資演劇教民某甲乘暇往觀不知因何舆人口角村民大怒羣起而攻將甲登時毆斃事後教士至府縣二署禀請蒞騐緝兇不知將來如何結局也 
[派船運砲]  
　　　金陵訪事友人云兩江督憲劉峴帥前倩泰西某名廠定造巨砲數尊自拳氛告警以來防務加嚴迭次傳電催促現已運解到滬爰委登瀛洲兵輪船駛往將砲載來以資防守之用管帶董游戎遵奉憲飭已於月之十五日由省啓行矣 
[親軍募足]  
　　漢口訪事人云湖北撫憲于次棠中丞前飭吳東山軍門淸泰招募勇丁若干名兹已足額齊集省垣某日中丞委某員按册㸃名分給號衣器械命其名曰撫標親軍營卽飭軍門管帶日前已頒發木質關防矣 
 [P提解拳目> 
　　　温州訪事人貽我雙鯉云本月十二日新寳順小輪船進口帶有省憲諭札投道署遞呈是夜五鼓時道府各官卽調齊練兵將神拳頭目許阿雷等五人由禁中提出交永嘉縣主查大令曁督解委員秦大令押送輪船隨卽展輪出口迨查大令鳴騶回署時已晨光熹微矣 
[  梟風愈熾]  
　　　松江訪事友人云前者郡城東北鄉泗涇莘莊接壤之姚家角左近有富戶沈某綽號小豆餅者突被梟匪擄去蹤跡杳然現經家屬籌備洋銀數百元浼人緩顂向之贖歸自此若輩膽氣愈壯聲勢愈豪遇有富家翁往往指名恐嚇各富户遂咸有戒心蓋因月前太湖水師營統領韓古農觀察被劫以來緝捕營勇丁不敢過問以致梟黨勢益猖獗無法無天安得有地方之責者及早設法剿捕俾各鄉民得以高枕無憂耶 
[温郡設團]  
　　温州訪事人云甌郡地處海埏兵力單薄邇者時艱日亟温處道王心齋觀察因會同劉吉泉鎭軍請兵防堵一面諭令紳董倡辦民團以收守望相助之效旋就郡廟設總局禮延余少泉太史總理其事並招得團勇二百名歸武舉張梧蛟孝廉統領旣而在城各堡亦先後舉辦昕宵邏察俾居民高枕無虞惟市面益見蕭條恐商務終無起色也 
[白門苦熱]  
　　　金陵訪事友人云入夏以來炎帝失權趙盾之威殊不足畏季夏中浣連日大雨時行入夜冰簟銀牀嫩凉似水至筵開乞巧忽流金爍石大地如鑪沈李浮瓜迄未能消此酷暑迨旣望仍驕陽秋烈著物欲燃每當夜月揚輝臨風露坐猶覺揮汗如雨喘若吳牛誠意想所不到也 
[甬東火警]  
　　寗波訪事人云本月二十日之晚二點鐘時江東大教塲附近萬和米棧後進不戒於火霎時紅光四照無殊霞起赤城地保見之立卽鳴鑼報警城中各水龍均因門禁森嚴未能赴救幸城外各善堂水龍馳至併力薄噴前進房屋幸保無羔然後進已悉變爲瓦礫塲矣 
[論功行賞]  
　　　甘蕭新疆巡撫臣饒應祺跪奏爲新疆綏來上年回匪謀叛經官軍剿滅凈盡前保出力文武官紳遵照部駁另辦並聲明� 
内有回紳數名實係異常勞績懇恩破格優獎以昭激勸恭摺仰祈聖鑒事竊查光緒二十五年七月初七日經臣具秦綏來回匪謀叛攻城經官軍撃散分竄各路均已剿捕凈盡經獲首要正法地方如常安謐擬將出力官紳曁陣亡員弁請旨分別奬卹一摺欽奉硃批覽奏已悉藍徳淸吳蔭南等均著交部分別議卹所請奬叙著該部議奏欽此旋淮吏部議覆以所保各員並未分別尤爲出力其次出力亦未先行奏明立案駁回另辦應令分别勞績等次及擬保員數奏明請獎又准兵部議覆沈得元馬智元請以外委拔補加五品銜照准楊大鵬等十員� 
攺爲得缺後以應升之缺升用提督曾松明吳首懷等攺爲加一級先後覆奏奉旨依議欽此欽遵咨行臣查奏定章程軍營擒斬要逆准保越級獲匪異常出力准保免補免選班次尋常出力准保得缺後以升階補用現任人員准保以升階在任候補各等因通行遵奉在案新省上年綏來逆回馬玉麟商同吳來者子穆薩阿洪張三鐵復興馬依麻木等謀亂糾約昌吉阜康呼圖壁迪化吐魯番等處匪黨互爲響應經臣先期訪聞接據回紳馬紹榮海占龍馬占奇密報捕拿該匪等突於五月二十六日晚在綏來起事城内外首從悍黨六七百人分持槍械攻撲營署瑪納斯恊副將曾松明幸先得回紳吳啓山等報知値印官公出已會商典史曾壽澐預籌布置派都司藍德淸千總曹喜朱楚南蔣富仁等帶勇分路設伏遇賊巷戰千總朱楚南身受刀傷藍德淸左脅被槍子穿透其子藍齡督隊抵禦該匪分起拚命猛撲曾松明督率弁勇力戰自三更以至達旦斃悍賊七八十名受傷逃竄者不計其數天明收隊查點陣亡員弁紳民十五名受傷三十七名隨復出城追獲受傷逆回來生福等十二名並 
 
 

Page 3

 
 
經該縣黃廷珍曁紳民陸福緯等在途截獲逃匪黑旦子等十五名論其功績均係殺賊出力共保危城迨逆首馬玉麟經官軍撃散糾死黨婁十騎竄至迪化縣屬之白楊河署城守中軍都司唐寳臣率守備海占龍馬占奇挑漢回勇丁數十名追至該賊踞險抗拒傷我兵丁馬匹把總楊萬良中槍陣亡唐寳臣連環轟撃斃賊多名奪獲槍矛子藥馬匹等物賊敗遁入山復經新字步隊叅將楊金榜同唐寳臣等會合城守左旗都司楊德發濟木薩營中軍守備陳天榮各率隊由東西夾攻而進賊知勎不能支始紛紛鳥獸散陳天榮擒斬敗回馬成功等數名馬玉璋等窮蹙濳至迪化縣屬之葦湖該縣知縣劉兆松聞信密帶回紳楊錦堂等與唐寳臣派來之馬占奇等分途搜捕將馬玉璋回逆子馬添詳死黨譚生魁等六名生擒解省正法是股悍賊遂全數殱滅其另股逆目馬聰聞知馬玉璋東竄復於綏來山内裹脅匪黨百餘人意圖麕聚復逞賊騎甫至呼圖壁卽經撫標左營左旗守備楊大鵬與巡檢武永淸分率兵團擒獲逆目趙老應九擺大帥等五名奪獲馬匹槍矛文符六月初八日該賊竄至石門子楊大鵬等派隊帶同團長盧天福等追捕會商撫標中營左旗守備譚迪安接應夾撃該賊扼要列陣愈戰愈多相持數時之久我軍槍傷悍賊甚衆兵團亦有傷亡者盧天福被槍由乳旁洞穿死而復甦譚迪安聞砲馳救賊始退入山内偷渡至迪化縣屬之南山一帶十三日城守左旗都司楊德法新字旗馬隊總哨提督吳首懷各率精騎百餘兼程追至花石橋出賊不意前後包抄該賊下馬死鬭吳首懹額受矛偒不稍退郤楊德發躍馬陷陣各騎繼之自未至戌斃賊三十七名我軍傷亡八員天黑收隊次日經鄉團擒斬逃匪四名此股匪黨亦竟無一漏網此摺未畢明日績登 
[傳相行轅紀事]  
　　　昨日淸晨督辦鐵路大臣盛杏蓀京卿江海關監督蘇松太兵備道兪晉珊觀察某省候補知府趙太守淶彥先後詣辕謁見 
[五馬將行]  
　　　新任松江府知府余太守九榖賃居滬城小東門内東街日内將赴松江接篆特於昨日命駕詣道轅謁見蘇松太兵備道兼江海關監督余晉珊觀察並詣各當道處拜謁如儀 
[逆子宜懲]  
　　　本邑浦東二十四保二十三圖民人丁海隆年逾古稀向爲修船匠生有三子長名阿仁性如梟獍遇事違忤前日竟將父曳出攢毆並呼其子阿虎阿春相助爲虐村中人以子若孫膽敢毆辱尊長恐釀逆倫重案立將阿仁扭送唐橋巡防局禀請局員懲治局員謂似此大逆不道當移送上海縣署按律嚴懲 
[派差收帳]  
　　　本邑英界寳善街德昌小錢莊爲某甲所開甲本非長袖善舞者近因銀根緊急無可通融因於前日閉歇旋由執事人王信之開列各欠户淸單投英美租界公廨禀請派差收取讞員翁笠漁直刺諭候照會錢業董事妥爲理處一面飭差押同收取帳銀繳呈錢業公所聽候公攤淸單抄發 
[當堂服禮]  
　　　鄉民石金寳子死後將寡媳贅馬煥堂之子馬金南爲婿嗣忽欲將金南逐出馬不服糾人往劫其妻被石姪連生用手槍轟撃經巡街捕拘獲解送英美租界公堂前晚讞員翁笠漁直刺倩襄讞委員張柄樞司馬研詰馬供小的之子金南於去年四月二十四日由朱阿鑑羅阿克説合娶石金寳之寡媳石陳氏卽石毛氏爲妻言明入贅其家今石竟將子逐出小的向之理論反串今伊姪石連生用手槍恐嚇求恩公斷馬金南所供相同石連生供小的在某西人家爲細崽馬金南來搶石毛氏小的並未行兇手槍是主人之物無端被馬等奪去求鑒朱阿鑑供馬金南入贅石家小的爲媒親友皆知其事石金寳俯　無詞惟求恩宥司馬諭令馬金南石毛氏向石金寳服禮後仍和好如初如日後馬� 
金南再有違忤事情准扭案控告石連生押候繳出手槍再行核辦 
[追蹤屈子]  
　　浙江寗波府屬某邑人章保生向在虹口美租界百老匯路某西人處服役前日午後四㸃鐘時忽發淸興步至元芳路碼頭聳身躍入浦江以泳以游藉滌塵穢適波流湍急力不能支致被三閭大夫挈之以去迨家屬聞信馳至業已蹤跡杳然至今屍首尚未撈獲聞者傷之 
[棧客自殘]  
　　陸阿信者不知何許人借住英界上林里八十二號某小客棧前晚忽用小洋刀將腎囊割破挖出腎子鮮血淋漓默坐不語棧主馮阿林懼立卽投報捕房捕頭令包探英奎前往將陸舁送仁濟醫館醫治 
[上海縣署瑣案]  
　　　邑紳陳汝壽上控胞姪樹同爲生母朦請誥封一案上憲批飭上海縣秉公訊斷前晚縣主汪瑤庭大令升堂提� 
訊汝壽供職貢係陳姓族長第三胞兄汝瀚妻故後女孩尙在襁褓中雇鄉婦王周氏哺乳旋卽與之私識生子樹同至同治十一年前縣主葉公祖任内故父控奉將王周氏驅逐樹同係陳姓所出准與收留并令故父在淸節堂捐銀二千兩及父故樹同卽私接王周氏到家至去年八月杪病殁宅中樹同欲發喪并朦請誥軸當由職員在王公祖案前控奉派差將柩押出樹同抗不遵斷仍厝宅中反上控泉轅意欲爭奪四房產業叩求公斷樹同供母親雖嫁王姓然旣生職員則職員自應奉養現胞叔不容繕詞控告祈公祖作主大令謂爾孝思雖屬可嘉然爾母來歴不明此中殊多窒碍諭令當堂向汝壽叩頭服禮將王周氏之棺速卽舁出不能用誥封銜牌亦不能入陳姓宗祠須另行卜葬至於四房陳周氏無後樹同不能承繼著族長汝壽擇應立之侄攸同爲後免得紛爭兩造遵斷具結而退○鄉人朱茂茂於六月二十日携子朱錦春到縣控被王松亭之子咸林毆傷縣主汪大令騐得所傷甚微旣而王松亭赴縣備質本月初八日大令提集王咸林及地保等覆訊朱泣訴兒子錦春於今日午後因傷而死呈上藥方求詣騐伸雪大令諭令補詞將王咸林收押嗣經王松亭央人向朱理勸朱遂具結籲求免騐前晚大令飭提王咸林至案謂爾雖無毆撃朱錦春實據然事非無因姑念朱係病發身死判令掌頰五十下交人保釋○孀婦查朱氏與同居之山東人洪瞿氏挾乾豐成絲廠管車人支金波不准做工并勒扣工資之嫌扭至某茶肆評理支忽身死報經前縣主戴子邁明府往騐飭帶兩氏回署迭次訊責俱稱雖曾揪扭實未毆辱及汪大令提訊供仍如前前晚又提至案逐一申斥分别釋回 
[馬路工程局瑣案]  
　　　日前歹人陳奇亞至應杏松所駕貨船上騙取粉亁白糖後經船夥王子昌扭控馬路工程局總辦程雨村大令研訊之下飭將收贜人周大棣拘押前日周浼人具保大令判罰小洋銀五角然後交人保釋陳押候查明訊辦○前日小販徐丫頭陳阿仁偕至大馬頭販賣水果旋被賊犯王秋義竊去靑蚨一千二百翼當塲拘獲縶諸栅門恣行鞭撲事爲工程局總辦程大令查知一併拘案判令各责三十板押候核辦前日徐陳浼人赴捕房擔保捕頭禀知大令准如所請卽行開釋 
[南市捕房紀事]  
　　　昨日開泰木行更夫某姓被賊犯李洪生竊去衣服若件干件當卽追獲扭交四十四號巡街捕帶入捕房捕頭令押候解送馬路工程局禀請總辦程大令訊辦○著名流氓某甲與南馬頭某烟店中人某乙積有微嫌前日午後糾衆持械前往尋仇乙見勢不佳濳從後户逸甲黨追遂不捨乙情急躍入浦中幸爲某號三道頭巡捕所見倩人設法救起詢知顛末并查明流氓姓名訴諸捕頭四出緝拿務獲究辦 
[申報館恊振所經收山東河南江西皖北浙紹閩省振捐七月十一日至七月二十日止第二十次淸單]  
七月十八日無名氏洋二元○十九日無名氏洋一元五角五分○二十日祝姓洋六元以上總共收洋九元五角五分 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴禁勝會]  
　　揚州訪事人致書本館云郡城每届中元令節各處選事之徒往往於本坊挨户捐貲創設盂蘭盆會到處板臺高搭結彩縣燈延僧道誦瑜珈燄口經往觀者男女雑遝風俗之壤莫甚于斯現更花樣翻新攺燄口爲香火神會雑以淫詞小曲入耳難堪江都甘泉兩縣� 
主以現値北氛未靖各處正在設防深夜喧譁最易滋事因特預爲示禁半月以來三市六街寂不聞鐃鈸之聲不特防患未然卽頽俗亦從此可望挽回一二矣 
[甬江求雨]  
　　寍波訪事友人云寗郡雨愆澤期田禾半槁鄞縣徐蓉齋大令在郡廟設壇祈禱出示禁屠其文曰爲曉諭事照得時屇秋令中晚二禾長發之際全賴雨暘時若冀穫豐收乃自前月中旬以來亢晴不雨河道干涸田禾乏水滋培農民望澤甚殷本縣目撃情形日深恐慮兹定於七月十七日起禁止屠宰合行出示曉諭爲此示仰合邑各鋪户人等知悉爾等務各一體禁止屠宰以冀感召天和甘霖速霈如敢抗違私宰察出定干提究不貸其各凛遵毋違特示 
[英美租界公堂瑣案]  
　　包探沈阿鶴禀稱朱祿禮失去婢女投捕房報稱被王阿和胡吳氏誘匿是以送請訊究朱聲訴前情王吳供詞支吾讞員翁笠漁直刺商之美繙譯白君諭令押候過堂覆訊○包探劉光震禀稱戴阿廷行竊某姓家鴨二頭是以送請究辦戴俯首求恩直刺判責二百板○糞夫王其山禀稱王長林竊去糞一船有王長寳目見事後忽有翁阿炳者向長室訛詐洋銀三十元是以報捕送究長林及翁俯首無詞直刺判責長林五百板翁三百板王長寳無干省釋○七十八號印度捕禀稱韋阿寳將西瓜皮抛擲背上是以拘送請究直刺判罰洋銀二元充醫院經費○包探沈翠濤禀稱沈友金手持水烟袋一枝詢係竊來是以送請究辦沈俯首求恩直刺判責一百板贜存捕房○包探劉阿炳禀稱周長林盧阿三失去舊鐵二塊查係王桂林所竊送請究辦直刺判責五十板 
[法租界公堂琑案]  
　　鄭家木橋南堍森昌布莊主王暄麓在粤省分設廣信大莊倩徽人鮑漢三經理帳目適金陵人馬正祺在粤收買玉器向鮑借銀三百兩鮑允之馬卽繕給匯票一紙令寄至森昌照收及馬回申王向收取馬面許十日内付與詎料届期分王無著王遂投控公堂經讞員朱森庭明府訊明諭令將馬交人保出勒限理楚迄今兩次逾限延不繳案昨日堂期王又投案求追馬呈遞禀詞聲稱鮑漢三尙欠小的銀二百兩自應扣劃明府謂本委前曾諭兩先繳銀二百兩然後著原告邀同鮑漢三到案訊理爾竟玩延不繳實屬刁狡著押候嚴比馬叩首求恩明府乃諭令央人人銀並保限下期呈繳銀二百兩如延押追○徐昌水張憶梅投案訴稱友人王阿胖生有一女名曰秀金年甫三歳現王夫婦相繼病故彌留時以女托付小的等撫養作爲暝蛉誠恐日後有人别生枝節求爲備案明府著補具禀詞呈候核奪○顧成祥禀稱本月十九日小的由無錫來滬行經治下新北門外突遇流氓姚金龍等十餘人强行訛詐致被攫去紡綢袴一條小銀錢十餘枚事後投報捕房令由某號巡捕將姚拘案求恩嚴辦姚供詞一味支吾明府判令枷號一月期满重責四百板○包探禀稱廣東女孩王彩年約十齡迷失路途經巡捕帶　　　　　　　　　　　　　　　　　　　　　 
至捕房捕頭令小的解請安插王彩供在英租界四馬路老巡捕房左近某姓家爲婢屬遭主人笞責不堪其苦是以乘間脱逃明府命暫留捕房俟查明再核○葉麗卿禀稱小的僑居治下護城河畔第四十一號門牌屋内前日失去東洋車一輛報捕後查係偷兒沈張瑞所竊今已拘獲求恩究辦明府判責沈三百板贓給失主具領 
[美租界捕房纪事]  
　　江北婦人某氏生有一女年已及笄傭於裏虹口汪姓家與鄰右趙某有染前日忽逃逸無踨旋聞被趙誘匿三官堂東首某小茶肆樓上親往搜尋不見下落茶肆主某甲不服致相口角旋互扭至捕房呶呶聲訴捕頭詰悉氏疑拐無憑揮之使出不予准理○前日日本人某甲醉態豐騰行至虹口蓬路沿途滋擾被巡街捕拘入捕房捕頭令押候酒醒時釋去 
[金陵官幸報]  
　　七月十三日藩憲恩統領護軍全軍楊統領衡字全軍王統領權字老虎營王洋務局候補道汪均傳見統領江西威武新軍副將王德懷又帮統兼理營務處管帶右營都司玉衡均到見江西來知府吳增僅見奉委赴安徽公幹武穴掣騐候補道兪明震到候補道松峻徐淮公幹回金陵營叅將陳麟書鎭江回同知劉卓栻准補上元縣戴光均見正任銅山縣陶在銘叩謝回任牌示知縣梅長元謝委稽查太平門卽到差又鮑炳麟禀知起服回省督轅牌示奇兵營遊撃李義信病故遺缺應先委員接署以專責成本部堂查有溧陽營都司郭鍾秀靑山營守備許和生署城右營守備葉運升請補淮中營守備城左營千總金作鼎堪以升署調署○十四日知府彭家騏禀知赴引由中途回丁憂知縣楊覲圭到由湖南來請補常州中軍守備朱正義叩謝委先行署理卽辭赴任贑州左營守備李如松到江西來城左營千總金作鼎叩謝署城右營守備平　輪船馬儉餘辭赴湖北公幹督轅牌示現署江甯城守營都司督左營守備曹作雲署事期滿應行飭回本任所遺都司署務查有現署督左營守備殷開第堪以委署知縣趙興　見奉委赴蘇公幹卽辭東亞同文會幹事田鍋安之助中村兼善山田良政均見 
[邗江官報]  
　　七月初十日沈鹺尹傳鎔由吕四漁汛來揚○十一日許分轉念祖方鹺尹效忠由鄂岸差次來揚○十二日沈司馬元龍禀銷通屬船私差馮鹺尹應坦起後回淮○十三日署鹽捕營都司張都戎普沾禀知任事安定書院監院陳孝亷宗麟禀奉府憲札委代理府學訓導 
 
 
