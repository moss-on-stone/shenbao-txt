# 1902 - 278 - 4910590

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[論酌提訟費之善]  
　　天下之事不外利弊兩途無利則弊無弊則利固夫人而知之也然儘有昨卽在弊之中弊卽在利之内欲絶其弊而弊愈甚不必盡絶其弊而利轉因之而生者是在善治弊者不專求救弊之方而先探致利之本蓋人莫不好利而　弊顯予以利則利不必隱圖其一切謀利之弊自絶矣若斷斷於除弊而不爲之謀利則人必至於弊之中求利致欲除其弊而愈難除矣今天下弊之最重者莫過於衙署而衙署之中又莫過於胥吏差役夫胥吏差役之不顧天理不顧人情不顧王法欲多方以舞弊者亦不過爲利耳無論大小衙門内外公事無一可以不經胥吏差役之手旣經其手無一事不欲謀利卽無一事不能生弊弊之最重者莫過於訟事夫涉訟者民也清訟者官也似與胥吏差役無與焉不知民非胥吏差役安能徑訴之官官非胥吏差役安能徑詢夫民一詞之進一批之出一票之簽提一堂之訊問悉屬胥吏差役之利藪卽爲胥吏差役之弊藪官而嚴明尚不能免若輩之蒙蔽𩕟頇貪黷者無論矣人情不平則鳴大凡訟事之興半由於意氣故一涉公庭儘有傾家而不惜者經年累月訟藤糾葛不啻爲若輩衣租食稅之資故自來箴官者曰詞不妄准曰案宜早結凡所爲恤民之舉亦欲杜胥吏差役之弊也然州縣爲親民之官一邑之大人民之衆户婚田土鬥毆之案其何能免不爲之理曷足以平民情不爲之研求訊問曷足以成信讞是不能不准之詞不能早結之案所在皆有而胥吏差役之弊其何能絶不能絶其弊而欲清訟之源恤民之累則固莫善於酌提訟費矣說者謂官有廉俸胥吏差役有工食例不得妄取民間一錢而乃公然提費於民民雖無傷其如不成治體何曰現在中國之患皆在掩耳盜鈴州縣之廉俸歲不過銀一千或數百金而其所用則數千金不等試問溢用如此之大若無陋規之入非特不能充宦囊恐衣食亦將不繼矣今者直督袁慰帥札飭各衙門將陋規和盤托出明定欵項以資津貼是卽欲絶其弊先予以利之意天津縣爲胥吏差役酌提訟費亦猶是也夫胥吏差役之工食苛之又苛而其所用則甚巨書則有筆墨之費事繁劇邑貼寫者多至百數十人又須加送上司衙門房書規費差則解犯遞文舟車自備僅此工食萬不能敷種種苦况而猶願供奔走甘受鞭扑所求者果何在耶雖書吏差役之中亦甘苦不同而欲以弊爲活則一也欲絶其弊其能不先予以利耶以衙門而論雖不獨訟費而訟費關繫亦非淺鮮不獨絶書差之弊亦可淸訟之原案之不能早結者原由兩造糾纒而其中儘有爲書差所唆使俾多訊一堂卽有一堂之費乃定三等之價結案後當堂交納書差索費無可生發亦望早日結案唆使之弊可絶也健訟者往往不顧曲直自恃無錢以傾人之家破人之産爲快事乃定判定後訟費由曲者交納誣告不實加五倍罰交如此則樂於涉訟者亦不敢輕於嘗試矣竊願各省州縣仿而行之庶以淸胥吏差役之積弊而地方訟事亦因此可以稍减夫 
[諭旨恭錄]  
　　八月三十日奉硃筆圈出德蔭稽察廂藍旗滿洲旗務松齡稽察廂白旗漢軍旗務欽此 
[本館接奉電音]  
　　昨日午後一下鐘時京師飛電傳來上諭二道旨三道敬謹譯登○九月初八日内閣抄奉上諭武備院卿著衣庫員外郎文煦補授此同日奉旨河南正考官著定成去副考官著景方昶去欽此同日奉旨此案著交德壽李興銳督同臬司提集人證卷宗研訊確情按律定擬抱告人彭喜該部照例解往備質欽此同日奉旨這所叅疎防重犯越獄之管獄官浙江玉環巡檢賴禮耕著革職拿問交任道鎔提同刑禁人等嚴訊有無鬆刑賄縱情弊按律懲辦有獄官玉環廳同知吳蓉著先行交部議處並查明是否先期公出再行叅辦仍勒限嚴緝逸犯吳銀淇等務獲究辦餘著照所議辦理該部知道欽此同日奉上諭工部左侍郎著特圖愼兼署欽此 
[宮門抄]  
　　八月二十九日刑部都察院大理寺廂藍旗值日無引見善豫等騐放水師砲位覆命明安續假十日召見軍機○三十日工部鴻臚寺八旗兩翼值日無引見海公續假二十日鐵良請假十日工部奏派承修東西四牌樓工程之大臣派出繼祿張仁黼召見軍機及唐景崇○九月初一日内務府國子監侍衛處值日無引見承侯等賜奠完竣請安杭州副都統德濟請訓景灃等前往西陵請訓洵貝勒濤貝勒各假滿請安吏部呈進月官卷内務府奏派致祭内外城隍廟派出增崇景恩召見軍機及德濟○初二日理藩院鑾儀衛光祿寺廂黄旗值日無引見桂公明啓各假滿請安張英麟續假十日召見軍機 
[日本風災]  
　　日本長崎訪事人云東歴九月三十號接門司來電悉二十七號至二十八號東海道忽起暴風繼以猛雨德律風及電線火車均不能通國府津地方於二十七號風雨亦甚漁民均登陸以避二十八號午前北風甚烈繼忽轉爲南風海中鼓浪高至三四尺沿海民居悉被冲没旅宿之羣馬縣代議士大河内輝剛君僅以身免大鳥圭介男爵之别墅亦被衝坍大鳥君被饜於下蛇行而出後又被巨浪所激幸攀得一樹根始得出險計共流失民居五十 
 
 

Page 2

 
 
餘家溺死者十五名負傷者五十餘名是處至湯本間之電氣鐵道線並橋梁等均遭流失小田原被害略少而獄中竟水高六尺各囚徒紛紛避難致被逃脫一名 
[招徠新法]  
　　香港循環日報云法蘭西政府近以所售火車客票未臻極盛因特出一招徠之法凡購王家火車票其價雖微至一辨士或在車中遇有不測准執原票至王家領撫卹銀兩輕傷每票准給一百至二百磅若重傷或至死則給三百至四百磅每人准購票十張爲額且此係下等客位之數若購一二等車票其卹銀更優夫一辨士之票極爲輕微而亦可得一百磅且准購十張之多是以一千磅相待矣世人重利誰不願於出行時多購三五張以自保耶招徠之術可謂奇矣 
[撤兵定期]  
　　西報云各國駐紥上海防兵業經駐京各欽使與中國外務部商議妥洽定於西歴十一月一號卽華歴十月初二日一律撤回本國 
[粤漢軌道]  
　　廣州友人來函云粤漢南幹鐵路將次開工業已勘定軌道由南海番禺兩縣起經佛山鎭至三水縣次經花縣清遠縣韶州府屬之英德曲江乳源仁化樂昌等縣出境與湖南郴州之宜章桂陽軌路相接刻下已就省城設立鐵路購地局派張觀察振勳總其事而以何大令其坦副之 
[改設省會述聞]  
　　廣州中西新報云八月十五日桂林西友函稱前撫丁中丞業已起程北上新撫王芍棠中丞尚未到省聞暫駐梧州將赴南寗巡閱并聞王中丞議將南寗改爲省城惟尚未具奏蓋以此地與法人較近辦理交涉諸多利便且密邇滋亂之區剿撫尤易也 
[四續京師大學堂章程]  
　　第三年　學科階級　倫理註考歴代學案本朝　聖訓以周知實踐爲主　教育學註教育之原理及學校管理法　習字註楷書　行書　篆書　作文註學章奏傳記詞賦詩歌諸體文　算學註代數加减乘除分數方程　立體幾何　中外史學註外國近世史　中外輿地註地文地質學　博物註生理學　物理註電氣　磁氣　化學註同上學年　外國文註文法　圖畫註用器畫大要　體操註兵式　第四年　學科階級　倫理註授以教修身之次序方法　經學註同上學年　教育學註實習　習字註行書　篆書　草書並授以教習字之次序方法　作文註考文體流别　算學註代數級數對數並授以算學及幾何之次序方法　中外史學註外國近世史並授以教史學之次序方法　中外輿地授以教地理之次序方法　博物註礦物學　物理註授以教理科之次序方法　化學註有機化學　外國文註文法　圖畫註授以教圖畫之次序方法　體操註兵式並授以教體操　第十一節　師範館課程一星期時刻表　第一年　倫理　經學　教育學　習字　作文　算學　中外史學　中外輿地　博物　物理　化學　外國文　圖畫　體操合計三十六　第二年　倫理　經學　教育學　習字　作文　算學　中外史學　中外輿地　博物　物理　化學　外國文　圖畫　體操合計三十六　第二年　倫理　經學教育學　習字　作文　算學　中外史學　中外輿地　博物　物理　化學　外國文　圖畫　體操合計三十六　第四年　倫理　經學　教育學　習字　作文　算學　中外史學　中外輿地　博物　物理　化學　外國文　圖畫　體操合計三十六　第十二節　學生班數按其功候之淺深定之每班至多不得過四十人每學過一學期則遞升一班其升班有考試不及格者不升隨後再試　第十三節　學生如甲科功候頗深乙科功候較淺應移甲科之日力補習乙科如史學功候深算學功候淺則移史學之功候補習算學餘以類推　第十四節　凡考學生之成績由教習將學生平日功課分數數日一呈總教習總教習通一月之分數而榜於堂　第十五節　凡外國教習上堂教授時刻其至少之數不得减於四小時　第十六節　凡中國教習上堂教授時刻其至少之數不得减於五小時　第十七節　評安分數以百分爲滿格通各科平均計算每科約六十分者爲及格不及六十分者爲不及格　第十八節　考試分數應與平日分數平均計算如平日各科合計約八十分而考試得及九十分者比例學生之功課應算爲八十五分餘以類推　第十九節　倫理一門以躬行實踐爲主其核計分數法教習將學生平日一切性情行事隨時登記至一學期未與各學科平均計算　第二十節　凡入預備科者照外國文肄習外國學入速成科者以譯文肄習外國學　第二十一節　刻下各項課本尚待編輯姑就舊本擇要節取教課俟編譯兩局課本編成卽改用局本教授其外省學堂一律照京師大學堂奏定課本辦理不得自爲風氣如將來外省所編課本實有精審適用過於京師編譯局頒發原書者經大學堂審定後由管學大臣隨時奏定改用　第二十二節　此次所定各項學堂學級時刻兩項將來或須改良或須變通隨時更定惟不得任意减少致成敷衍 
[浙榜展期]  
　　杭州訪事人云浙闈放榜之期本定九月初十日嗣聞中卷中有二三塲筆跡不符者尚須更易故改遲二天定於十二日揚曉惟監臨張燮鈞大宗師則已於初九日入閱備辦一切矣 
[歡聨秦晉]  
　　杭州訪事人云撫憲任筱沅中丞之文孫聘合肥李文忠公之女孫爲室八月十三日爲合悉吉期李相府第先期送至省垣暫賃方谷園某姓住宅爲公館妝奩之盛爲目所未見都人士咸嘖嘖羡之 
[砲彈肇禍]  
　　京師訪事友人云八月二十二日午後崇文門外西夾道某鐵鋪忽聞轟然一聲震撼山嶽比麟屋宇震動旋悉該鋪掌櫃某甲偶從街頭賤值買回洋式開花砲子數枚鋪中工人皆不識爲何物錯欵係鋼鐵之類偶以一枚投之爐並無動靜復擲地一震立時炸裂轟斃一人擊傷一人旋經兵役聞聲馳至將掌櫃某甲拘送官署以便訊辦 
[華亭命案]  
　　松江訪事友人云距東門外一里許有東禪寺焉相傳與南北西三寺合而爲四大禪寺均唐時敕建迄今千載　宮梵宇大半摧殘僅存大殿一間及殿後小屋一老僧號德性者住持其間雇鄉人顧上弟司香火之事八月三十日德性赴西門内普照寺後毛姓家誦經禮懴事竣回寺時已日落崦嵫瞥見寺門扃閉叩之不應爰由殿後便門繞入見顧倒臥門旁血泊中撫之已冰兩手反接口中滿塞敗絮旁有燭扦及擊斷之木魚匙不覺大駭亟入查點則香積廚中已被搜括盡凈知爲匪人行刦謀害所致急倩人赴鄉告知顧子某某等三人連夜踵至詰秘其由遂於本月初一日淸晨投報華亭縣署縣主林霨生大令閱詞駭異卽於午後三點鐘時帶同刑仵馳往相騐旋唱報騐得死者太陽穴被燭扦刺入深二寸五分顧門穴則深入三寸七分右顴骨迤上至額角則被木魚匙擊破三處均係致命大令離座親視無誤隨傳屍屬令卽具結收殮候緝獲兇手照律重懲 
[鷺島秋雲]  
　　厦門訪事友人云上月十六日鎭南關挑糞夫某甲與馬夫某乙口角扭毆致受重傷殞命報經厦防同知黎司馬帶同刑仵前往相騐旋卽唱報騐得屍身血污狼藉頭顱肚腹傷痕甚多委係致命司馬親視無誤遂飭吏塡明屍格飭屍屬備棺收殮一面將乙帶回按 
 
 

Page 3

 
 
例訊辦○廈地近有土匪平日身懷利刃藉端索詐魚肉善良個中人呼之爲排狗殆卽天津混混揚州靑皮之類嗣經提憲楊西園軍門訪悉情形勃然大怒派弁密查若輩互相勾結聚黨至一百八十餘名上月十九日下午在溪岸街擒獲著名匪首陳　精一名旣而又獲鄭德小天福等數名分别懲辦亦除暴安良之道也○新任厦防廳黎司馬下車伊始發出告示一道文曰出示曉諭以重關防事本分府簪纓累葉世受國恩承清白之遺芬循家傳之治譜宦閩二十餘年歴任府縣所到之處罔不潔已愛民關防嚴密競競焉以隕越貽羞爲慮查厦門爲中外通商要埠五方雜處良莠不齊本分府下車伊始難免無不肖之徒在外招摇藉端訛詐或稱與官親幕友稔識包管打點能行或稱與門丁簽押往來不難上下其手愚民無知墮其彀中不知本分府事必親躬權無旁落官親向不與聞外事幕友品端學粹門簽守法奉公雖有絶大神通無所施其技倆除派差嚴查外爲此示仰軍民人等知悉遇有奸民招摇情事准卽扭禀來轅按律嚴懲稍不寛貸三尺具在毋以身嘗試致罹法綱凛之愼之毋違特示○福建興泉永道延少山觀察深慨厦地疫癘流行皆由河水不潔所致爰倩日本技師測量水源勘明地址擬在南普陀開一大池引水來厦俾閭閻飲和食德不致以穢濁之水貽害民生是亦子惠元元之意也 
[羊城遠眺]  
　　廣州訪事友人云邇來粤省各屬均以倉箱告匱米價日昻而尤以碣石鎮爲最甚目下彼處次米每洋銀一元祗糴十四斤柴價每元祗購六十斤碣石鎭總兵劉淵亭鎭軍聞而憂之爰墊撥廉銀一萬兩派撥輪船赴香港購米若干石載回平糶以濟貧民一時食其德者交口頌之○七月間三水縣屬西南埠泰記東生兩木行由沙口廣安號購得杉木若干株價值八千餘金結筏駛回道經岐石鄉河面彼處匪徒陳高老揚齎呈敬義堂名片向索重資行夥計無所施致被擄去勒贖卽而行主見日久不釋投報地方官請爲查辦匪燄之肆若此出其塗者不亦危乎○中英商約業經兩國使臣改定畫諾定期頒行内有一條議將江門開作通商口岸除光緖二十三年正月初三日緬甸條約專欵内所准英國輪船前往西江停泊處所外並將廣東省内之白土口羅定口都城容奇馬甯九江古營永安後瀝祿步悅城六都封川等十處設立碼頭以便搭客隨時來往○順德縣屬石碏鄉盜風素熾其中設有南順勝和堂名目每向往來渡船恣情勒索不遂所欲輒肆刼掠商旅久已視爲畏途自去年匪目梁哨牙浩被獲伏誅若輩雖有戒心仍不斂跡八月中又經佛山魏都戎在禪緝獲著匪梁亞炳一名十七日移解南海縣署大約一經訊實顯戮難逃也○日前南番兩縣屠行萬福堂商人怡泰等遞禀善後總局請准認辦猪捐當奉局憲批示云查南番兩縣屬城廂内外及附近村圩等處猪捐先經核准福成堂商人老明全李楚卿等承辦嗣因辦理不善經縣斥革另由屠行公舉商人鄧俊臣承辦現禀又以闔行不服擬改爲屠牧合辦每猪一只六十斤以上買賣各抽銀一毫五仙六十斤以下買賣各抽銀一毫如二十五斤以下概免抽捐每年認繳洋銀八萬圓遇閏月照加請給示諭概歸本行承辦飭縣繳銷鄧俊臣示諭以杜假冐等情究竟該商等是否本行值理眞商所議屠牧合辦有無别滋流弊候札飭南番兩縣委員確切查明禀復察奪○上月十三日晚佛山平政橋匯源坊李姓家被匪入室傾箱倒篋搜括靡遺繼又至比鄰某姓家擄掠一空揚長而去 
[文星過滬]  
　　卸任四川學政吳子修文宗入都覆命昨日道經滬上命駕入城赴道轅拜會適袁觀察因事公出由家丁擋駕 
[讞員晉省]  
　　交缷法界會審讞員杜枝園大令昨日詣道轅謁見荻松太兵備道袁海觀觀察禀辭赴蘇 
[訂期公祭]  
　　蘇松太兵備道袁海觀觀察發出傳單定於本月十一日十點鐘在洋務局祭奠已故兩江總督劉忠誠公屆時官紳赴祭者想必車馬如雲也 
[滬南火警]  
　　昨晚九點二刻鐘時小南門外鈎玉弄附近麟鳳銀樓後面忽然失火霎時間濃烟四布光燄熊熊司更人見之急卽鳴鑼報警俄而同仁輔元堂水神閣復善堂等處洋龍飛馳而至汲水灌救移時得卽熄滅僅焚去柴房一椽餘未殃及亦云幸矣 
[西人肇禍續述]  
　　昨報紀西人肇禍一則兹經保甲總巡朱森庭明府前往查看幸各受傷人傷勢均不甚重延傷科醫治可無性命之虞至源茂振廣貨失去洋銀五十餘元據店主胡濟川聲稱洋銀在帳桌上被三洋人抛散刻已尋得二十餘元惟各家被毁物件則頗不少明府查畢卽詣道轅詳細禀明道憲袁海觀觀察照會英總領事請爲查辦并請嗣後嚴禁酒醉洋人毋得入城以免肇禍 
[佳節登高]  
　　昨日爲登高佳節邑廟豫園中游人如織皆登大假山延眺以賞秋光保甲總巡朱森庭明府恐醲事端特派局差前往彈壓 
[請保花販]  
　　本邑花業公所董事程吟園以目下新花上市鄉民販花來滬者絡繹於途恐有不肖之徒乘機攘竊據情禀請保甲總巡朱森庭明府派勇照料明府卽飭知二十三七鋪巡防局員就近派勇數名隨時彈壓 
[補拿羽黨]  
　　日前蘇松太兵備道袁海觀觀察接美總領事古訥君照會知邇來浦東一帶流氓麕集爲患閭閻卽飭彼處保甲總巡謝岳松明府查拿訊辦明府遵卽轉飭塘橋鎭巡防局員蔣克生二尹派勇拘獲毛金全一名解至局中略加研訊移送上海縣署核辦旣而觀察查知尚有傅小毛在逃未獲諭令明府從速補拿現已派勇四出查緝矣 
[誘逃被獲]  
　　前晚金鼎榮在英租界九江里鴇兒王梅卿所設娼院内誘拐雉妓周才寳逃至南市新馬路掎裳聨襼形迹可疑二十九號巡街捕見之因卽拘入捕房捕頭令分别押候解送馬路工程局禀請總辦翁子文太守訊究 
[滬南瑣志]  
　　昨日南市二十三鋪地　錢德行至海神廟後見一男屍年約三十左右衣衫藍縷似係鄭元和一流人物卽報知同仁輔元堂領棺收殮厝諸義阡○昨日某姓家學徒龔金生乘隙逃至南市馬路中徨徬四顧某號巡街捕見之立卽帶至捕房捕頭令留候家屬認領 
[再續分發人員騐看名單]  
　　勞績指省分發　道　花翎二品銜蔡源深江蘇四川　知縣　陸淦江蘇山東　巡檢　姜雲麒湖南湖北袁鳳翔湖北安徽　議敘保奏掣籖分發　縣丞　王錫祚直隸　議叙保奏指省分發　直隸州知州　淸瑞廂黄滿山西　通判　羅念慈貴州雲南　知縣　花翎五品銜陳潤藻山東湖北　議叙呈請掣籖分發　知縣　馬慶龍湖北張熙晉河南　議叙指省分發　同知吳貞亮江蘇廣東　知縣　齊廷藩山西四川　布理問　翁長椿江蘇江西　典史　賴慕仁江西廣西　俸滿指省分發　知縣　丁惟忠山東江西　截取呈請掣籖分發　同知　兼襲騎都尉章樹昌浙江　教習掣籖分發　知縣　王毓蘭直隸李靑藩湖南鍾本楷江西楊廷選江蘇何慶埏浙江　應補呈請分發　知縣　張則周奉天直隸　縣丞左培釗廣東福建吳寳善浙江直隸　九品　譚德森湖南安徽 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯陽近事]  
　　九江訪事人云潯城各店所出小票每張計錢一百文行之市中人咸稱便然一經倒閉卽視如農概不值分文上月日升恒雜貨店許義順鐘表店文源堂書坊榮康錢店次第閉歇流氓遂乘間攫物甚至有拆毁店屋片板不留者害人自害殊可憐也○有一妖僧自稱蘇州間門内能仁寺住持因修梵宇來此化緣隨將一頭陀裝入大木籠中四圍密布長釘籠門綴鎖百數十具在西門内蓮花池縣衙基高搭布篷上貼捨身苦募四字一時觀者人山人海自八月初四日清晨至初八日之晚歴五日據稱并未進食事爲府尊孫景裴太守所聞勃然大怒立飭德化縣呂大令驅逐出境毋稍延玩 
[續獲流氓]  
　　蘇州訪事人云山塘一帶著名流氓陸文炳卽陸和尚及馬二喜等與奚姓馬夫奪取洋狗啓釁持刀戳傷甲乙丙三馬夫經長洲縣蘇大令派差王鏞笙在　澤鎭將陸拘解回署訊問之下判責數百板押候併究兹悉王差復於本月初一日在閶門外馬路中緝獲馬二喜一犯亦經大令訊供收押想須治以應得之罪矣 
[法廨停訊]  
　　昨日爲法界捕房發落各案之期讞員孫建臣大令以適届重陽佳節飭丁咨照捕頭暫停讞政一日 
[英美租界公堂瑣案]  
　　包探竇如海解過犯李茂林王阿狗張有本等到案禀稱李串同王張行竊某洋人宅内點銅茶壼銀飾銀器經小的緝獲並吊齊贓物請究代理讞員魏蒓隖大令商之英迪繙譯以李怙惡不悛判責五百板枷號三月期滿押捕房三年王張各責三百板枷一月押捕房一年期滿分别遞解回籍○包探顧阿六解流氓陳寳榮到案禀稱陳在蘇州河畔强攫婦人王秀林銀簪報由小的拿獲送案王秀林供訴前情請爲嚴究陳俯首無詞大令判責三百板枷號三月○包探陳云忠解嚴洪生到案禀稱嚴係馬夫與謝林友口角毆傷肚腹今已醫愈解請究辦謝供費去醫院飯食洋銀一元求斷大令判嚴如數償還枷號一月○陳包探又解王阿小到案禀稱此人圖竊德國某兵弁雜物當被拘獲交小的送案據云房内曾失去洋銀九十元是否王竊請訊大令以王係過犯判責五百板枷一月押捕房一年○包探金阿三解積賊朱金桂到案禀稱朱亦過犯今又行竊左洪卿等三家衣物報由小的拘解請究大令判責三百板枷一月期滿押捕房一年○包探陳金標解袁中元到案禀稱袁行竊朱福生等家衣物報由小的拘解請究大令判責三百板押捕房三月○包探劉光震解李文炳到案禀稱李以買物爲名行竊王元昌店内藍布三十疋獲交小的解案請究大令判責五百板枷一月押捕房三月 
[法租界捕房紀事]  
　　崇明教民顧錦甫將寄養堂中之子女三口誘領至滬倩蟻媒丁載揚等將女杏郎售與浦東王顧氏家爲媳男興德售與廣東人楊上毛旋由楊上毛轉售與龔家路口楊仲淸事發經讞員飭將王顧氏連女查郎及楊上毛先後提獲以楊上毛不能將興德交案押候交到再核昨日包探將楊仲淸拘入捕房捕頭略加盤詰據稱興德現已帶回汕頭請寛限數日候函致原籍送至上海卽當交案捕頭命押候解送公堂核辦○甲乙丙三人均籍隸湖北寄居法界名利棧中積欠房飯資洋銀數十元嗣以乙丙乘問逃逸由棧主投報捕房一面將甲看守不意甲又潛至别室行竊他客衣物越窓免脫次日經棧主尋獲扭入捕房聲訴捕頭命押候解送公堂禀請訊辦 
[美租界捕房紀事]  
　　前晚包探劉阿炳巡至天潼路某押店門首見小竊陳阿根持綢夾衫一件前往質錢遂連贓帶入捕房捕頭令押候解送公堂禀請讞員張柄樞司馬訊辦○昨日僑居西華德路之甬人吳某傾倒垃圾有違租界章程爲某號巡街捕拘入捕房捕頭令押候解送公堂禀請究罰○昨晨甲乙二小工在公和祥碼頭爭攬生涯致相毆擊適爲某號華捕所見一并帶入捕房捕頭令押乞丐牢半天以儆 
[江西官報]  
　　候補知府邵之純釐捐届委往萬載公幹應衷禀謝開復原官原銜行知曾傳泗由籍起服來江府經查繼臯禀謝保舉署豐城典史唐啓虞期滿以蒯麗坤署理又署星子青山司李麟鈞據禀無力赴行以何德藻署理會昌典史戴錞新撤任以許夢林署理分省候補道孫道毅蒸將龔先第俱由上海往廣西署豐城縣孔昭珍禀謝保舉卓異並調補樂平縣行知瑞金縣左乘鈞禀到淸釐上控各案南瑞薰唐兆萼皮嘉祜惲金堂瞿鳳儀陳公度袁勵楨楊青選歐陽保簡俱人課吏館詹光斗邱昌奎俱由京引見回指分試用縣唐文鼎劉琦俱禀到王廷珍謝請補永新縣丞行知巡檢徐春樹謝遇缺先補用並免試用行知萬安縣洪壽彭據報病故以胡遜之補委署理 
[維揚官報]  
　　八月十二日黄分轉揚舊港差次來袁鹺尹鎭湘銷南京餉程鹺尉振斐銷六閘提淄差○十三日張遊戎普沾巡哨回揚○十四日委署通分局魏分轉乘繼禀辭赴任　鹺尹同訓由淮北公幹來揚 
[上海北市絲業會館籌賑公所施子英經收各處水災賑捐七月初一至廿九日第一百廿一次淸單]  
　　初一日無名氏洋一元○初三日河南隱名氏求次女病速痊英洋十元龍洋三十九元香港洋一元西壩合順祥英洋廿元漢口恆昌綢號王　珊願合家平安廿元吳子長一元又爲子求病愈二元河垜不留名由蘇州同竊昌寄來銅洋四十元○初四日鄞縣王其揚求媳時症病愈徐潤身求雲時症病愈各洋五元○初五日嘉興源泰莊曹鉟淦求父病速愈洋廿元無錫王蓮莊爲孫昌南病重許願龍洋十元周仕沅率子懋德懋功懋昭龍洋十元油車港倪硯薇爲兒欽元求病速愈英洋五元○初七日璜經曹啓豐求肝氣是疾速愈龍洋十元○初八日潘予超洋十元杭城勉力于爲棄産大小平安完願四元○初九日洙涇張門李氏求病速愈洋十元九江徐景曾求甲運平安諸事順遂五元徐丁氏産後平安徐宜甫保平安各二元○初十日永感子求先嚴慈冥福洋廿元苕溪無名氏因咯血痊可由廣益堂來龍洋十元又因生産大小康健龍洋六元○十一日信昌隆銅洋一元○十二日修德居洋廿元松江宓廷章爲女求病速愈六元○十三日常熟昌盛寄生廬求産後及合家大小平安龍洋十元○十四日中隱居士爲妻病求痊由黄松泉先生來洋一百元河南隱名氏求次女病愈五十元金姓一元銅小洋一角○十五日慈水無名氏洋廿元隱名氏求免疫症四元○十七日沈宏堯洋五元○十八日病愈子洋十元求病愈人五元○二十日闕拙齋爲子病愈還願洋十元○廿一日錢晉甫觀察爲八令郎　斌病愈完願洋廿元吳子雲爲兒病愈還願廿元○廿二日揚州病愈還願人洋六元又二元○廿三日盛兆麟洋十元鎭　李家騏求産母小孩並占吉　遠願龍洋一元鎭洋無名氏求母平安六角○廿九日慈谿沈東喬求母病愈銅洋二元○七月份共收洋四百三十一元扯七四四二五合規元三百廿兩零七錢七分二厘龍洋九十六元香港洋一元扯七三八合規元七十一兩五錢八分六厘小洋六角合規元四錢零八厘以上共收規元三百九十二兩七錢六分六厘銅洋四十三元一角連前共收規元三十三萬一千二百三十五兩六錢八分一厘銅洋五百六十三元四角貂套一件 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年八月二十三日京報全錄]  
　　宮門抄諭旨均錄前○二續前摺 
第二章學成出身第一節學生畢業選舉鼓勵一切詳細章程現已由政務處禮部會議具奏奉旨咨行本學堂應卽欽遵辦理第二節正齋學生畢業後由總理與教習考取優等申巡撫發給憑照有願入專齋者應升入肄業有願赴京師大學堂　業者禀由巡撫咨送有願充教習者或赴本省各府廳州縣學堂或赴他省學堂及願就他項職業者悉聽其便至入專齋畢業得仍由總理與教習考騐擇尤申巡撫發給專門憑照或派令出洋游學或分派練習實事備將來教習差遣之用其有學識過人專門名家者並由巡撫隨時奏請破格優奬第三節本省學堂中畢業各生由總理輿教習擇其尤頴異者呈請咨遺出洋遊學以資閱歴而期大成如果學成領有憑照回華經本省考騐卽送京師大學堂復加考騐優加擢用第四節學生旣有出身教習亦宜奬勵今擬大學堂凡正齋備齋算學各教習其實心教授著有成效確有憑證者皆三年一保舉以昭激勸第四章聘用教習第一節學生之成就全賴教習之得人此舉旣屬作人要政自當實事求是凡正齋備齋教習宜取品學兼優不論官階不計年齒不拘籍貫以得人爲主由巡撫聘委第二節正齋派正教習一名派中學分教習二名專授中學課程派西學分教習二名授西學課程第三節備齋派洋文教習三名英文德文東文各一專授西學課程派中文教習一名專授經吏文藝課程第四節西學以圖算爲根柢派算學教習一名無論正齋備齋學生每日功課均須留出時刻以便講授算學每至月底算學教習府學生所學優劣開單移知正齋備齋教習俾各於堂課時彚定等第酌給奬咨其備齋教習教授正齋學生洋文備齋中文教習敎授學生經史文藝均照此辦理第五章學生功課第一節學堂功課本應由國家編定頒發各小一律遵行方免叅差紊越之弊亦爲他日進身等級之基兹特亟於開辦不得不權宜設立課程以資肄習仿山東章程分年授課以期開通風氣第二節大學堂課程分爲正齋備　專齋三項備齋習初級淺近學限二年畢業正齋習普通學限四年畢業專齋習專門學限四年畢業第三節備齋正齋逐年課程分春秋兩季按山東章程所列課程表規模略具應參酌仿照其逐日詳細功課應由正齋備齋教習商同監督分别釐定榜示講堂至專齋課程而俟正齋學生畢業六個月以前與專門各教習另行商定第四節堂内中西各學均分班傳怕每班人數俟考選學生後由各教習監督酌定第五節凡學生年在二十以下必須認習一國語言文字其年在二十以上舌本已强不能學習者准其免習以譯本爲功課惟學成得奬應與兼習西文者稍示區别第六節凡學生肄業每日必以六小時在講堂由教習督課以四小時歸齋目課其在講堂課讀之大小時中西學時刻各半除休沐日外每日課肄時刻不得缺少第七節學堂考核功課用北宏國學積分之法每季發給教習日記簿一本令將逐日功課所完分數塡注田監督詳加稽核以分數之多寡定學生之勤惰以八字或十六字考語註於該生名下季終呈巡撫查閱第八節每月堂課一次由教習課試每年五九兩月季考一次年終大考一交届時禀請巡撫定期親臨考試其課卷札記列高等者擇尤刊布奬貲升降詳條規第十二章第六章設官分職第一節設總理二員所有學堂一切事務堂内學生委員司事人等概歸管轄並督同監督稽察中西各教習勤惰堂中一切支發欵項均由核定第二節設監督一員督飭堂内學生恪守規約會同正齋備齋教習隨時考核功課統計分數區别優劣當呈候總理復加考騐以定等級凡有記功記過議賞議罰等事並歸監督商承總理會同各教習秉公辦理仍兼理購辦書器稽察銀錢欵目等事第三節設副監督一員以佐監督稽察管理學堂一切事宜第四節設彈壓兼文案一員總司彈壓及文書公件並帮同監督約束學生夫役人等第五節骰支應一員專司支發銀錢出入並帮同彈壓稽察及查一切雜務第六節正齋設立正教習一人中學分教習二人西學分教習二人備齋設洋文教習三人中文教習一人詳聘用教習章第七節藏書樓設管理生一人第七章司事夫役第一節書識二名掌書寫堂中公文稿卷並一切牌示榜示第二節司閽一人專司門禁啓閉稽查出入等事第三節護勇八名分駐頭門左右帮同司閽稽查彈壓並堂内一切雜務第四節號心一名專司賓客來往學生出入掛號事宜第五節傳事一名傳送各處公文事　客至由其傳報第六節齋夫十名每名伺候學生十人經理灑掃茶水等事暇時亦准代學生購買零仵惟不得爲一人而赴遠處第七節看書閱報處夫役一名值講堂夫役一名大廳兼會客所夫役一名飯廳夫役二名内外茶房各一名所有各處物件均歸管理如有遺失惟該管夫役是問並司各處灑掃等事第八節内外更夫各一名内外打掃夫各一名名廚役二名水火夫六名各司其事毋得怠惰遺誤違者責革第八章學堂經費第一節學堂經費分常年額支及臨時活支兩項現在試行創辦規制未備常年經費約以二萬金爲率數年後正齋學生畢業設立專齋規模愈廓聘用洋教習愈多則常年經費亦應加增届時再行禀請巡撫籌撥第二節學堂常年經費按現時二萬金之數分爲十二個月每月於月初造具四柱淸册報銷上月經費卽具本月經費領字呈巡撫批交善後局核發如另有擴充隨時酌量禀請添撥第三節建造學堂及購置書籍報章儀器並應用器物傢具所需價房修補房屋器具考選學生所需欵項以及陸續添購藥房藥料工房物料化學房材料格物學所需質料器具等項雜項雜欵均屬活支經費不在常年經費之内届時另由總理監督核定所需若干呈候巡撫另行籌撥第四節學堂附設官書局購買各省譯局新出要書所需欵項亦不在常年經費之内需費若干呈候巡撫另行酌撥第五節學生應用中西學課本書及中四筆墨紙張應均由學生自備或由學堂備辦照價售給其餘中西善本書籍曁新式儀器等項均由學堂分别購置第九章未盡事宜第一節以上所列不過大概情形試行辦理若開辦以後千條萬緖非事前所能懸定且一切章程有未臻美備須改訂者在辦事各員隨時酌擬呈請更正第二節學堂課程及每日督課分科分刻各法應歸正齋備齋各教習續擬第三節學堂詳細條規節目繁多另分章節以期明備第四節應購各書及藏書樓收藏借閱詳細章程由總理監督續擬奉硃批覽欽此謹將貴州大學堂詳細條規繕單恭呈御覽計開第一節堂規務極嚴肅整齊除由監督商承總理認眞督察外委員及領班學生均須幫同稽查如有干犯堂規沾染習氣者應卽量予申飭並飭隨時告知監督呈明總理以便查明整頓第二節學生有違犯堂規不敦品誼不守法度及頑梗不率教者或記過或降班或除名應由監督及各教習商承總理秉公查核辦理第三節委員司事均須按照章程認眞辦理如有違章堂規不勤其職不愼其事應由監督查明情節輕重禀請總理分别撤罰夫役人等有違犯堂規懶情誤公者查明卽行逐出第四節學生中西功課兼營並習刻無暇晷倘因功課較繁畏難逃學抑或學習兩三年後洋文粗通藉端滋事希冀斥退另圖生理除將該生革退外仍行地方官提其家屬追繳歴年火食奬賞銀兩並著攤賠本堂虚糜公費以儆效尤第五節學生禁止酗酒賭博吸食鴉片並嚴禁喧囂爭詈鬬毆等事違者分别責罰此摺仍未完 
 
