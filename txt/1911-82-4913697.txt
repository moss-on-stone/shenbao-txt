# 1911 - 82 - 4913697

 

Page 1

 
 
   
 
 

Page 2

 
 
   
 
 

Page 3

 
 
[今日本報目錄]  
第一張論説外論專電緊要新聞一時評 
後幅緊要新聞二分類新聞清談時乘説苑 
第二張國外新聞本埠新聞海上閒談 
後幅要摺要件小説 
論説 
[論俄國對華政策之違約（譯英國格萊非克報）]  
新聞家泰圖君云。俄德兩君在巴斯丹議會協定秘約。故俄人始敢經營蒙古。此説不然。蓋今日俄人在蒙古之舉動。固無用德人之賛助也。今試引泰圖君之言。而證其説之不確。俄德兩君去年十一月初旬相會。而泰圖君則已於八月間撰中俄交涉之論。其言曰。中國經營蒙古之知覺。似與俄人鞏固其遠東地位之計畫。同一發達。又曰此遼廓之蒙古。爲俄國。埀涎也。路人皆知。據此兩説。足見俄國久抱蠶食蒙古之志。乘時而起。固無待他人之鼓動也。此可爲俄國愛的美敦書之解釋。而俄人之藉口諸端。僅足以欺天下至愚之人耳。 
俄國覬覦蒙古。已非一年。彼知不乘此時。急圖進行。則延至後來。必更難爲。十九世紀之末。俄國陸巴洛甫親王。及末那維甫伯爵。以極大之夢想。眩惑其國人。今夢想所餘者。惟蒙古一地而已。昔俄之占據旅順。其志僅欲作爲新露西亞帝國之基石。而當時一般橫議家。以爲最少亦應得满。洲蒙古中國土耳吉斯坦諸地。而以北京及拉薩爲俄之外藩。可謂雄心。勃勃矣。不意事與願違。日本啓釁满洲。英國有事西藏。後又經一千九百。零七年之英俄協約。俄之夢境。倏已消滅過半。而其所餘者。復因中國於。長城西北。步步謹愼。而遂亦有岌岌可危之勢。蓋自日俄戰爭以後中俄。兩國。互爭蒙古之優勢。雖未顯著於外。而暗門則頗劇烈也。 
中國近年辦事。勤而且敏如移民實邊。如自築張家口鐵路。不借外國一工一金之力。而竟告成。近復以强盛時代之壯膽成其直接管轄西藏之宏圖。以拒俄國之進取。而二年以前蒙古諸郡王赴京朝貢之際。中政府復議將蒙古文武諸政。大加整頓。去年乃派英美工程司前往該地。調查礦產。按一千八百八十一年。中俄條約第十五欵。中國有註銷該約商業規定之權。中國故欲利用此權。修改該約許與俄國在蒙之種種經濟權。利以期便利治蒙之事功該權實行之日。則在本年西二月二十四號也。俄國一方面。亦振刷精神。力圖猛進。彼所旦夕經營者。乃欲於中國逼令。修改一千八百八十一年條約所載。商業規定以前。免與餐國起有紏葛。以分其對清之力。故先與日本議定交涉於满洲。繼與德意志議定交涉。於巴格大德。且虚弛波斯北部之軍力。以慰英國之輿。論然彼之狀若將。敗者。已非一次矣。一千九百零九年十二月間。及上年四月間。彼復於其注意各事。竭力圖。謀不意連遭失敗。當時俄向中國外部提出之要。求曾爲外部婉辭拒絶。俄即退而無言。至上年七月間。旣與日本訂定恊約。十二月間復與德國在巴斯丹商妥各事。本年二月間。乃復照會英國。謂擬撤銷波斯卡士文之戌軍。於是障礙盡除。可以直進而無阻矣。照會英國。之後六日。乃下愛的美敦書於中國。此即一千八百八十一年條約商務。各欵满期之前一星期也。觀其行事之日期。可知其用心矣。吾人試以俄國之要求。與一千八百八十一年之條約。互相比較。而知俄國之目的。乃專在先占地步。以拒修改條約之舉耳。 
一言以蔽之。此事全案。非條約權利問題。乃野心問題。惟俄國旣執條約。以掩飾其侵略之舉。則彼亦自知爲條約所束縳。故彼之宣下愛的美敦書。實違自有之條約義務。今約計之。有三端焉。（一）其愛的美敦書所列之要求。違背彼所承認之中國經濟機會均等主義也。（二）彼之恫嚇欲占廓爾札侵犯中國領土之完全。而不知此事彼嘗與列强署約承諾者也。（三）彼所提出之强逼舉動。實恣意違背一千九百零七年十月。列强在海牙所定和平調停萬國爭端之公約。彼與中國固同在該約署押者也。昔英國外務部大臣葛雷君。當近東問題困急時。曾力言公共遵守之條約。不可侵犯。今者俄人違背條約之義務。葛雷君或能仗義執。言使俄人注意於其荒謬之行。爲蓋海牙公約。非俄人所有侵犯。葛雷君。可照約責之也。夫此種辦。法第從公約上著。想尙非因俄佔伊。犂有關英。人利益而發生。况俄人佔據伊犂。即爲俄人勢力。日近拉薩之發端乎。更正昨報論説中（準之以今日之倫理學説尤屬不能之論）兩句倒排合亟更正 
外論 
[變相侵略論法國大學公法總敎習具林述著駐和一等書記官陳廣平筆述（廿）（二）（續）]  
至於保護國辦法。倘保護者有統轄内政之權。亦可施行其本國法津。通告各國。請將領事裁判權收回緣保護者主權在握。則被保護國從前所。訂條約。卽可不認。故領事裁判權條約。自應作廢。以便更改。法國之於突 
 
 
 

Page 4

 
 
尼斯。自施行本國法律以來。各國卽允收回領事裁判權。 
惟用兵力以干預一國。則其國境内非以上情形可比。因雖用兵干預。而各國尙認其爲國也。各國交際上仍與該國往來。即使該國政權。爲干預。國限制。而各國固不因此而認其失主權。一千八百八十八年法國與意大利有國際上之衝突。以意國占埃及屬地麥煞阿而廢其領事裁判權也。是時法卽備文駁斥。謂此爲埃及之境界。土皇之屬地。意國不得佔據等語。意大利外部認定該地旣爲意國佔據。卽應廢領事裁判權。此説甚。是。然法國所反對者。固不關於此事實。因佔據他國土地不合成列。故出而抗議耳。埃及至今。尙有領事裁判權並會審衙署。再閲數年。英國勢力。堅定。則廢領事裁判權。固不待言矣 
按之法律。自以廢領事裁判權爲正式辦法。查領事裁判權。與一國内政。法律互相表裡。往往施行於近東遠東各國。因此中數國之法律。與文明。國大相逕庭也。故凡經英法所佔據之國。卽以英法法律爲統治標準。則領事裁判權。不廢而自廢矣。 
[第十四節總結]  
查變相侵略之術。其結果如是。操此術者體察時勢之難易。并預審政策。之遷流。因應變化。遂能避害而趨利惟細心剖晰之。仍有未盡善之處。則以一切問題不卽時解决而留以後圖。恐名實不符日後紛爭已肇端於。此。此其可議者也。夫明者防患於未然。此數國者苟一旦發憤自强。互相。聯合。執定　昔條約據理力爭。而將相沿已久之事實。置之不顧。勢必重。開緊急談判。種種釁端。由此發生。不至擾亂和局不止。即如栢林之約。當時如將坡士尼赫士戈維納兩。省徑得割與奥。匈並公認布爾加利爲獨立國。宣告世界。而不必紆迥其辭。巧立管理名目豈不甚善。乃計不及此。以至一千九百零八年。粤國公然背約。宣告收入版圖布爾加利。亦公然。跋扈獨立。近東問題激烈幾達極點岌岌乎殆哉。其不破敗歐洲之大局。者。亦倖而免。耳懲前毖後。故吾不敢介紹此項政策。以慫恿各國政治家。矣。雖然。此種機械詐變之手段。施行於低級文明之國。而作爲拓地殖民。計。可也。（完） 
專電 
電一北京 
中國第四次覆俄公文已由外部送交駐京俄使聞俄使言文中措詞尙不甚明晣俄政府是否即能满意尙須請示再定辦法 
電二（北京） 
江督蘇撫電奏查明敢死圑尚無違背法律之處舉動亦尙純粹仍當隨時密爲偵察勿使生事 
電三北京 
某御史又參外部某侍郎媚外賣國十二欵攝政王密諭肅邸澤公詳查若獲實據務須嚴行懲儆某侍郎郎急求某邸轉圜 
電四（北京） 
海軍部因經費支絀奏請飭再籌撥昨日澤公入見請以郵部撥還之京漢路本七百萬暫撥爲海軍經費當奉允准 
電五（北京） 
今日（二十九）京師大雪驟寒 
緊要新聞一 
[除明白承認外尙有何法]  
　　所怕者尙不能滿俄人之意耳 
字林報載二十八日北京電云昨日電告各節余行確認中國覆俄之文已將俄國之要求明白承認按答覆愛的美敦書之文無庸冗長爭論而中國獨不然但按其實際則毫無壯盛之意耳外務部今日已將接待外國使臣之常會註銷文匯報載同日北京電云中國答覆俄國愛的美敦書之公文措詞極爲和平然語氣過混恐尙不足满俄政府之意蓋俄國要求之貿易自由權非特要求應將俄商與華商一律看待且須獨准俄商免繳一切税項云 
[中國第二次覆俄公文全錄（譯字林報）]  
敝政府接到貴政府西三月十四號公文已詳加察閲今特逐條照覆如下（一）貴國前願在承化寺設立領事署今願仍照舊議改在科布多設立領事署敝政府允如所請（二）敝政府今遵守一千九百零七年九月二十六號所訂伊犁塔爾巴哈台管理俄商運茶章和此項章程蓋從俄商之請由條約未經載明之諸路運茶而訂該章程既由兩國官吏訂定實行已久故當遵守如前（三）俄商可在天山諸路以外各地及南北一帶賣買土產如羊毛皮革牲畜諸物當與中國商民一律看待並無種種約束（四）陸路貿易開始徵税一層查一千八百八十一年 
 
 

Page 5

 
 
條約第十二欵及一千九百日零四年俄國外務部送交駐俄中國公使公文所載此項税務事宜業已明白規定今該地貿易逐漸興旺敝政府以爲此事應擇時開議敝政府於貴國提出各節均已明白答覆敝政府爲愛重兩國邦交起見今已悉從貴國之願故請貴公使將敝國願固兩國邦交之誠意轉達貴國政府爲荷按昨譯第三次覆文之爭點係就兩國爭執之處摘要評議此則其答覆之全文云 
[歐美各報之中國談]  
　　旁觀者清 
泛泛無定之中國波斯盾敎育報云中國者乃泛泛無定之國也昨年其資政院彈劾軍機大臣不負責任並請急速設立新内閣兩事朝廷以泛無定向之諭裁答之吾　外人皆以爲資政院之議寢矣及近月以來成立新内閣之議又嘈雜而起其他如開國會改官制等事亦無不漫無定見時東或西夫當比洪濤巨浪洶波滾滾之時操治之舵者猶復茫無定向其大局亦可危矣 
睡獅未醒之中國紐約地球報云人言中國爲睡獅已醒者僞也彼亞東之獅實今日猶酣睡夢鄉也該國現有兩宗特性一爲驕傲自大以爲百事百能一爲媚懼外人絶不敢稍事爭抗彼邦既有此兩宗亡國性質雖有成德益友亦係愛莫能助以此而謂睡獅己醒不已謬乎記者曰該報此論雖未免言之過當然揆諸我國今日情形亦實有幾近其言者也 
[中國借債之信確實矣]  
不是消耗有用之金錢即是消納無用之人物 
字林報載北京通信云泰晤土北京通信員瑪利森君已於十二日返京往謁者絡繹不絶因之北京新聞材料日增所發見諸事如粤漢鐵路及美金五百萬元之借欵鴉片之會議片馬蒙古之邊界問題澳門之衝突雲南法人及南滿日人之舉動皆足供新聞家之研究而中國報前載借債一事亦頗確實蓋幣制借欵實己辦妥祇因盛宮保抱恙故尙未畫約耳至於延聘外人監督財政之説業已作罷惟另訂一合同延請歐洲某小國之代表辦事其粤漢借欵則尙有數條子目未曾議定然兩約或卽於數日内畵押未可知也 
[俄國海軍之大擴張]  
　　我國興復海軍之現象何如 
俄國去年曾添造戰艦四艘每艘排水量二萬三千　尙未竣工今年内閣會議又擬由本年開始至千九百十五年再造新式戰艦四艘需費一千二百萬磅現已提出於國民議會然俄國自與日本戰爭以後財政頗爲困難本年國債總額較之前年雖减輕二千三百萬盧布然尙有九十億一千五百七十五萬二千盧布此項興復海軍議案又需如此鉅欵在一般國民中因艱於負擔自不免有所非難而政府務必再三提出者亦屬别有用意試就其海軍預算案觀之其經常費原爲一億一千二百九十九萬四千盧布者前年已由議會增加二萬三千七百四十六盧布以外尙有臨時費百八萬三千盧布在此等經費中以添造新艦一項爲最鉅卽以去年計之其第一增加者卽此一項已占千六百七十萬六千盧布其餘亦復多所增加如改裝軍艦費計二百七十五萬五千盧布軍艦放海及放海保安費二百十七萬四千盧布修理船艦及修理軍港費一百四十四萬八千盧布又兵弁費四十萬二千盧布此外尙有擴張海軍工廠經費三千二萬六千盧布爲去年七月四日法定者至其新造戰艦之數則自本年至千九百十五年共計可得九艘即現在新成者一艘去年興工者四艘再加本年擬造者四艘是也而每一艦隊又必有無數船艦以隸屬之如去年興工之四大戰艦中已擬附以驅逐艦六艘海底潛行艇十艘則本年擬造之四大戰艦中又必有若干相當之巡洋艦驅逐艦及海底潛行艇以附屬之且聞俄國當事者已預定凡自去年興工之戰艦槪須配設最新式之主礮由是觀之可見俄國新造之戰艦雖祇九艘將來編成艦隊恐其實力尙不止此云 
[錫督决心去東之原因]  
　　發祥之地不祥之兆 
東督錫清弼制軍屢次電奏開缺昀紀本報聞制軍自前年交涉五案出現後憤外交當局甘心賣國即懷退志益以種種計畵爲政府所扼不能見諸實行一再辭職均經温旨慰留聞制軍曾對人言主恩高厚如此只有與東三省共存亡而己其退志本已消滅及聞朝廷電召增祺趙爾巽入京羣悉爲東督謀替人錫制軍意来自安于是始復請開缺 
[志將軍好自爲之]  
　　安危須仗出羣才 
 
 

Page 6

 
 
伊犁將軍志伯愚留守十九日到宮門請安時曾遞上封奏一件其内容係整頓伊犁辦法共分十欵所列甚詳監國覽畢頗爲嘉納並諭該留守逐日早晨詣三所侍議 
志留守現因查得伊犂有與俄人交涉之事數件前日知照駐京俄使廓索維慈氏定日在石大人胡同外部新署開議一切志將軍日前又蒙召見頗承監國嘉獎諭飭迅與各廷臣會議赴伊應籌各政該留守次日即親赴各軍機宅拜會並密議要政多時始出聞留守對各軍機云此次赴伊責任重要尙擬懇請五事一遴選精幹專員調充隨員一請由度支部寛籌大宗恊欵一隨帶相當軍隊赴伊並赶練本地新軍一請趕籌交通政策一遇有重要問題得暫權宜從事惟各軍機一時尙無所主張 
志留守得賞紫禁城騎馬已見明文茲聞内廷消息謂志留守熟悉西北邊情辦事幹練素爲監國所依重此次簡任伊犁專爲辦理對俄交涉凡有關涉伊邊内政外交諸事不時進内謁商樞垣伺候訓諭故特加殊賞以示優異 
陸軍第六鎭統制吳綬卿都護前經陸軍部派赴西北一帶調查軍政旋被前陜甘總督升允所劾經部調回現因西北一帶邊務吃緊陸軍部廕大臣以該統制熟習西北情形且前辦延吉邊務頗著成績擬令隨同志留守前往帮辦邊務軍政 
[度郵兩部之風流大員]  
　　　鼓聲中血海花 
鹽政處提調晏海臣本陜西富家了也自得鹽政處提調以後其舞弊手叚不在梁士詒之下去年查辦廣東鹽務一案外間皆謂其頗發大財物議紛起晏亦自此倍揮霍流連於花月塲中脱盡老西兒愛財如命之習氣去年結識翠仙班小紅寳曲意逢迎極爲豪爽今年小紅寶忽然從良外間皆猜測不定不知今日之紅寶已成晏氏夫人并聞其脱籍費五千金還帳費兩千金并聲明終身養其領家鴇母作親戚往來而晏海臣亦甘盡半子之職無敢少慢茲聞其鴇母得此巨金又置二妓一在永德班一在桐花莊并時常對人誇耀闊親戚一般　鴇均豔羨不置 
吏部沈雨人侍郎勢危劇已誌前報茲經細調查沈之病尙不盡由於戒烟不過戒烟亦其一端耳蓋自去歲某省鐵路某總辦以美姬贈沈之後沈甚眷愛擅寵專房不知此人夙有梅毒沈當收納之後卽受其傳染當時以不甚重故未聲張刻值逢陽之際毒氣大發又兼烟瘾未斷兩面交攻致有此危殆之勢時評 
[其一政府固不自爲計矣]  
立憲國之人民。對於國。家皆負完全之責任。設國際上有困難。之交涉。或他人以非禮相加。則全國人民。叫號跳躑。狂　如潮。而續備後備各軍士。或唱報國之歌。或興撫髀之歎。一種叫勇。之氣。已足懾人於千里之外。其政府則亦賛同而鼓舞之與之。聯合一氣。藉爲外交之後援。不幸一旦决裂。則上下皆有作戰。之預備。亦不致有倉皇僨事之虞矣。 
今者我國。凡有重大之外交。政府中。人皆秘密不使人民與聞。亦不願有人民分擔責任。以爲外交大事。非人民所可輕率參。預。而我二三大臣。自有了結之手叚者也。叩其所以了結之法。則惟有承認要求。以冀倖免戰事而已。所以他國軍隊。日日進。行。而我國軍事。不作絲毫之準備。嗚呼。他人要求全部承認。而我卽承認。全部要求。則天下又有何事不了者哉。然而中國亦。自此了矣。 
[其二我國民獨不爲身家討乎]  
俄人哀的美敦書來。而樞府慄慄危懼。猶常情也。慄慄危懼。而即日演戲以自遣。此何心歟。俄人要求强硬。威以兵力。而樞府一一承諾。猶常事也。一一承諾。而歸罪他人以自卸。此何心歟。嗚呼國事如此。而我資政院議員。猶不堅要開會。以謀挽救。則心肝喪盡矣。我諮議局議員。猶不聯袂入都。共圖大計。則四肢。麻木矣。我國民猶不奮然興起。急求參預外交之權利。則血氣。散耗矣。心肝喪。四肢亡。血氣耗。而欲其不死。豈可得乎。嗚呼我。國民。縱不爲君國計。獨不爲身家計乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　 緊要新聞二 
[俄人經營北滿之野心如是奉天]  
　　奉天通信云日俄戰後俄因旅順大連兩港及南滿鐵路輸於日人深恐由哈至海之路綫一旦有事爲敵人所斷海參威陷於孤危及極力經營黑龍江鐵道上接西伯利下至哈巴羅夫接烏蘇里鐵道工事日益進步西部中部已大半竣工東部亦預定明春開工全綫計畵屢經改正其曲折險峻之處皆已避去行車甚便用煤亦减少俄人於沿路皆擬興辦牧畜每二十五俄里或二十俄里置一觀象所測候氣象近來俄人移來者日漸增多最多者爲鐵道守備兵政府皆給以房屋田地使之安居由中國移來者亦不少皆爲傭工計鐵道使役者每日有一萬四千人其餘居於黑龍江左岸成爲村落多開酒店飯店傭工者每日工資俄金一廬布七十五哥乃至二廬布云又據東清鐵路公司消息俄京鐵路協會現由各代表協議經營遠東鐵路政策首由託爾吉尼次提議宜先固定遠東之勢力　將東清鐵路與阿穆爾路綫聯絡一氣俾交通便利次須整頓大陸軍備蓋因日韓合併後日本勢力方向滿洲擴張一不可不嚴加防備也俄自旅大失後太平洋面之勢力盡失僅餘海參威一港於商務上爲東亞貿易之呑吐口門於國防上爲太平洋海軍之根據地俄人以其勢孤恐戰時不能勝故於前歲浚渫黑龍江編置黑龍江警備艦隊添設兵輪十八隻以布拉格威欽斯克（卽海蘭泡本中國地咸豐八年割於俄）爲根據地遊弋上下以作海參威之聲援並以由黑龍江鐵路東來之陸軍爲其護衞布置日見周密矣 
[張督宣布禁賭善後之政見廣東]  
　　粤諮議局因禁賭定期召集臨時會於日昨開會由張督交出議案文云賭害之中人一由於貧一由奢今日欲謀善後之策則一方面當增進人民之富量一方面當養成儉約之美風夫增進富量要不外乎開闢利源就粤省情形而論目前興利之事其最大者厥有數端一曰開拓瓊崖兩屬也瓊崖僻處一隅榛荒猶昔而孤懸海中外當歐澳各埠之衝衢内爲沿海各省之門戶形勢尤爲重要其中深林之茂礦產之饒荒地之多魚鹽之富幾於美不勝收誠能投以鉅資經營締造收效之大豈有等倫此開拓瓊崖之利也一曰開闢黃埔商埠也黃埔商埠前經張京卿擬辦尙無成議粤省扼南洋之要衝外洋貨輪鱗萃雲集徒以内地未設商埠不能直達省會以起卸貨物必須由香港轉折運送黃埔距省僅三四十里濱海水深雖極鉅之輪舶亦可　泊自由倘能開闢商塲則海輪可以直抵卽貨物轉運内地亦形便利收回外溢之利權莫大乎是此開闢黃埔商埠之利也一曰振興沿海漁業也粤濱南洋海線長亘二千餘里漁業之興内之所以保漁利外之卽以張海權關係實非淺鮮瓊潮等府漁業腐敗不謀捕捉之方不講銷售之法以致市肆所售且多外國魚品利權外溢殊爲可惜前雖有商人設立公司籌辦漁業而效果甚微果能大設漁業公司開辦水產學堂招集漁戶認眞整頓獲利之豐實無涯量此振興漁業之利也一曰拓殖東西沙島也東沙島產燐之富俯拾即是前向日商購回曾由公家從事經營卒以財力不支中途停輟此事爲中外觀瞻所繫實未可悠忽置之西沙共十五島分爲西七島東八島前經派員查勘島中產有礦砂内含燐質可作肥料外洋銷塲甚廣又海水斥鹵產鹽極多復有桄榔椰子之木珊瑚玳　之類島这附近則有榆林二亞兩海港爲輪船灣泊天然之所是東西沙島實大有可爲之地苟能建設商埠修築道路以利交通啓其山林輸其出產以興地利其裨益於吾粤者曷可勝言此拓殖東西沙島之利也一曰興築大沙頭商埠前經農工商部奏定由粤省地方官自行籌辦該處地段寛廣七百餘畝與沙面東西對峙蔚爲大觀且近廣九鐵路設站之處能爲先機之布置卽可杜他族之埀涎加以僑民來歸苦無托足大沙頭在川龍口附近就其地建造市塲鋪屋並開闢馬路架橋與川龍口隄岸銜接四通八達實爲殖民之新地其附近之二沙亦稱膏活僑民來歸之後並可接續興築廣闢工塲旣可招集外埠之資財並可擴充大宗之實業謀生聚而圖富庶計無有善於此者此興築大沙頭商埠之利也（未完） 
[禁烟近事片片]  
我國政界人聽者昨聞旅京西人云外務部不出禁止鴉片入口公文並非懾於英使之恫嚇亦非受片馬邊警之影響其實在原因乃中國政界染烟霞癖者甚多故對於實行禁烟及出禁入公文各事無不陰行掣肘阻力橫生云 
美國之賣烟新法近來美國禁烟政令加嚴先前私賣鴉片之所多已關閉惟又有人新得遊行賣烟法將烟膏密藏身畔至通衢路上見有面帶烟色之人則勾至僻靜處以暗號詢問如果係煙籍中人卽出烟膏與之現錢交易夫美國對於鴉片立法極爲嚴密而莠民仍百計千方以違犯之之鴉片之流毒人國竟如此其極耶西報　美十萬籨名天津益聞西報日前登著一論大 
 
 

Page 11

 
 
書其題曰十萬人之簽名略謂天津改良會接到福州禁烟會上英皇書簽名者有十萬人之多實足令世界人欽佩更足激發英人之道德觀念據此一端可知華人　心禁烟實非少數人一閧之局我英政府宜委婉成全以成其志愼勿傷失華人之感情也順直禁烟會可嘉本月十四日順直國民禁烟會决議公舉代表赴京力爭廢約求外部即出禁止鴉片入口之公文當於十九日開會公推正會長張伯苓副會長宋則久爲全體代表已束裝起行矣 
分類新聞政界 
[贛省行政官又議募集公債江西]  
　　贛省上年因行政經費不敷議募公債由諮議避議駁在案今届開會贛藩劉春霖又以募債擴張官號爲名呈院交議略稱竊募集公債興辦實業原爲開源善策現在財政支絀集債舉辦首在抱定保存債本之方針方能右全償債之信用實業統系事項極繁发礦務輪船等類實業江省先經開辦已多損失接續辦理實無把握此項債欵处未便任意撥用致益虧累計惟有就江省已經開辦而獲利者益資以擴張之庶債欵不至虚糜而償還得全信用此保存債本之方針宜預審也查現時江省辦有成效者惟官號營業一項歲獲厚利每以補行政經費之不足此次募債應認定爲擴張江省官號營業之本金債由號募除存官號營運生息外不得憑空撥作他項用欵卽司庫周轉不靈偶向官號移挪亦須税欵及他項的欵作抵方能應付其地方興辦實業應由地方自行籌集不得請撥此項國家營業之債本無庸另設實業銀行名目庶界限分明償還自易兼保全官號之信用也至債票發行應仍照發和銀錢票舊章槪用司印交由官號募集以昭信守如須質押再行由司與官號酌商辦理債額擬請仍以三百萬兩爲限息銀及分期收欵分年匀還容俟交局議覆時再行查照公債章程分别條擬核辦等情贛撫據此日前已照會諮議局議員公同議復矣 
[湘撫電商合辦五口米捐之規畫壏昌]  
　　湘撫楊中丞日昨電致鄂督以米捐分欵昨已電復遵諭定議湘鄂合辦五口必須實行現商人因米捐加收湖西一帶紛紛搬運繞起勢不可遏坐央鉅欵尤應趕速開辦先於西路三口提前布置查西路三口之中以藕池爲最要應由米捐局遴派幹員專辦卽委石首縣爲會辦俾能互相維持太平調弦亦即派員專辦湖東原有兩局暫仍照舊辦理徐圖進行現與司道籌議定於四月初一日開辦乞飭北藩司行令藕池太平珦局收數截至三月底爲止自四月初一起改歸兩湖總局季員辦理以清界限其限定北米憑單請飭湖北藩司速爲頒發並將辦法移知俾局員於開辦之日得以查核辦理以上各節統求核定迅賜示復卽當由湘撰刋曉諭告示咨呈钧處會印飭發時急勢迫立候電復 
[籌議派遺難民墾荒之前車湖北]  
　　湖北難民一千二百餘人去歲逃荒至東三省東督錫清帥撥給官地愉資墾荒該難民懶墮成性不願耕種現因奉省疫重該難民懇求遣回錫清帥乃商之日本南滿鐵路騐疫所將該難民等查騐一次無疫者槪行遣回業已雇定神戶丸輪船由大連分作兩批裝連第一批三月初二日可抵江南崇明洋面第二批初九日可到刻江督張制軍鄂督瑞制軍准東督電咨已雇定招商局輪船預先在崇明泊候俟神戶丸一到卽令過載上駛來鄂不准在江蘇境内逗遛以防傳染疫氣而瑞督亦札飭巡警漢關兩道陸軍統制漢口騐疫公所俟該輪到時即令停泊江心派令軍隊醫生上輪查驗彈壓果無患疫之人然後准令起岸回籍 
軍界 
[台防兵餉劃歸就近釐捐撥給浙江]  
　　浙藩吳方伯近日移文兵備處略謂本司奉撫憲批據台州府嵩守禀台防餉項請由該郡釐金項下撥放查台屬各卡通年額定釐洋六萬七千元祗能抵放三營餉項現在本司酌量於台防七營中提出第二第五第六三營自宣統三年二月份起撥歸台郡釐局按月支給以歸便捷其餘四營仍由寗郡釐局撥給惟左右兩路陸師巡防各營薪糧自二月份起仍歸寗郡釐局給發 
[贛道依舊節制巡防後軍江西]  
　　贛撫據贛州紳商學等電禀稱駐贛巡防後軍請仍歸贛道調遣以一事權倘易生手於地方情形不無隔閡即批示云查贛道因地方事繁無暇兼顧且該軍駐紥離散一切操務萬難督責禀請另行委員接統俾重操務而維軍紀於是本部院札飭原統右軍之劉標統前往接辦心遇地方有事調遣仍歸該道節制該統隨同禀核務恊機宜不得擅專業經本部院特行札飭在案矣 
學務 
[王壽彭親蒞兩湖講學之命意武昌]  
　　鄂提學司王壽彭因奉學部電飭謂留東學生因邊務交涉組織國民軍肆意鼓煽應嚴爲取締如各省學堂沾染此習者即爲該提學司是問除通行各堂監督堂長切實查禁外特按日親至各校檢查以察學生有無秘密舉動聞日昨蒞兩湖優級師範學堂時曾登仁字齊講台演説學生不能干預外事理由畢復講中外一斑名懦碩彥歷史大致不外立品修德博文約禮蓋欲藉以勸誡浮囂之習而束博學人之愛國心也講畢又至監督室與各管敎員密議良久聞係擬實行檢查學生在麩來之信函云 
[袁樹五繼武微生高矣嘉興]  
　　浙省提學司袁樹五文宗近日會同藩司吳方伯且詳增撫略云浙省女學未甚發達而經費支絀者尤不能不予維持本署學司前據嘉興啓季女校長尤張程驤禀請撥欵補助等情正在核辦間并據現任杭州府前嘉興府英守陳明嘉秀女校曁啓秀女校辦有成效而經濟困難異常請以前撥惠興女學校之路校欵五百兩改移兩校各節前來本司等伏查惠興一校前奉批准分撥路校經費五百兩嗣又將歇家費餘欵四千兩全撥雖該校正當擴充然一時兩得撥欵似較有餘若如該守所陳庶可酌盈　虚藉昭公允並由本署司與惠興女校貴總理會商允給一俟本藩司將該欵籌解卽由本署司發交該守會同現任嘉興府楊守分撥後再行詳報憲台察核批示立案實業 
[勸業道宣布振興漁業之必要廣州]  
　　粤省漁業公司昨已舉定總理許苓西協理許照垣具呈勸業道署立案當奉批云漁業關繫海權 
 
 

Page 12

 
 
至爲重要該公司開辦數年於漁業絶未加意請求籌議整頓雖經迭次行催尙無實在辦法良深浩嘆此次股東會議公舉該紳等充任總協理從此辦事得人不至仍前消極曷勝忻慰粤省地處濱海水產之富甲於他省海綫延長三千餘里捕魚爲業無慮數十萬人然皆循用舊法網具笨絀不復研究新理更不悉海權爲何事詎知振興漁業正所以擴張海權捕魚所及卽爲海權所及東西各國濱海之地漁業實爲大宗旣有水族院考求種類之方復有養魚書詳繪鱗介之狀取魚之法數罟之禁設會研究日異月新民受其益而國家亦收其利近更合訂北海捕鯨之約其擴張遠洋漁業用心至不可測我國漁業萌芽急起直追已屬後時豈可再事遷延視固有海權漁利爲他人勢力澎漲消納之地該紳等關懷時局辦事熱心所有公司一切事宜必能宏此毅力抒其偉畫次第布置切實進行以興實利而保海權卽以副衆股東之期許也希卽查照妥速辦理並先擬訂辦理章程送核一俟略有成效即行詳咨立案 
[南漳縣又將創立磁業公司湖北]  
　　中國磁業以江西之景德湖南之醴陵爲最著幾有專利之勢茲鄂省模範兩等小學校長馮君開　蠶業講習所長李君燠南心其原籍南漳縣（鄂之施南府屬）發現磁料富而且良曾經送往湖南磁業公司製造器血光澤較贛湘尤佳刻特約集商學界同志發起集股五萬元創辦湖北南漳磁業有限公司擬聘日本及贛湘技師陶製以求精美而闢利源昨已將章程禀請勸業道核示立案以便保護 
雜記 
[莠民到處滋事揚州]  
　　江北高郵地方去秋歉收今年百和飛漲一般窮民处計維艱頗形困苦强桀者混入其中主張聚衆强討實則脅迫奪取始僅二百餘人向某富戶强討每人給予八十文方散詎自此以往人數愈聚愈多三日之内竟聚有五六百人成羣結隊沿途滋擾致居民受擾不堪幸經姚州牧率兵解散方免意外之虞然又未能靖靜也寶應縣地方民多狡悍去歲河西一帶圩田亦遭水患米價奇昻窮民蠢蠢思動又得痞棍從中鼓惑遂起爬米風潮竟於日昨集有西港貧民多人將該鎭某某兩米行之米悉數爬取名稱借食實則爬搶市面爲之震恐幸該縣易大令率勇彈壓未釀巨禍云 
[議長何得高蹈南昌]  
　　贛省諮議局議長謝侍御遠涵業經辭職預備四月間服闋赴京供職後經官紳慰留甚爲懇切始行到局視事茲悉諮議局副議長黃大壎葉先圻議員作仲田等日前具呈贛撫公懇慰留議長文云本局開幕以來深賴謝議長遠涵矢公矢愼悉心籌畵主持局務諸無廢弛茲值丁漕問題召集議員到局開會行有日矣適謝君以職重病多解任調攝等語函告本局並云前已具呈鈞座議員等披讀之餘公同商議咸以謝議長衆望素孚共事兩年力持大體尤所欽佩倘令辭職於局務前途實多妨碍當經具復挽留敦請到局視事以重要公現在會期伊邇理合公懇大公祖俯念局務至重極力慰留俾速蒞局總持一切不勝感激之至馮中丞閲牘即劄復云謝議長主持局務擘畫精詳正深倚重昨據呈請辭職業經批答慰留茲讀貴紳等函稿共表同情希即敦請謝議長到局視事以副衆望 
[革道可望開復杭州]  
　　浙省已革候補道朱疇前以被參寃抑赴都　院嗚寃當由院咨增撫查明咨復撫帥卽飭藩司會同提法司查明禀復茲悉吳方伯已會同提法司李廉訪訪查明晰詳復中座略稱已革浙江候補道朱疇係由御史姚舒密奏參查辦經前兼閩督憲崇查明復奏於原參所指因案賄脱行賄得缺及在署糧道任内劃提部費入已曁辦理銅元局報銷浮冒朋比分肥各欵或事係誤傳或查無實據或並無其事無從確悉是於事理上均爲之洗濯惟以專事逢迎居心險詐奏參革職永不叙用斯時本司等未與同时在浙服官迄今事過境遷不知當時之所謂逢迎險詐究何所指但訪聞該革道署糧道任内具有政聲辦事亦綽有才幹現值時艱孔亟盤錯需才若任廢棄終身未免可惜擬請憲台調騐該革員詳加考察如其人尙可錄用即行咨復都察院請予銷去永不叙用開復原官俾得及時自効云 
清談 
[近日之憂心事]  
粤東禁賭今日已實行矣。然於舊日一般嗜。賭之遊。民更不。知彼邦大吏。若何其。安集。若何其。化導也。我思之憂。心 
英佔片馬。不日將撤兵矣。然據滇督滇紳之電　。更不知吾國外部。若何其失權。若何其誤國也。我思之憂心。 
川沙民變。日内已粗定矣。然觀閭閻之損失鉅萬。更不知此後自治。若何其措手。若何其進行。也我思之憂心。 
時乘 
[片馬問題（續）]  
片馬之地。中國圖籍載者絶少。惟英國新出地圖中有之其地在北緯二十六度。格林尼址東經九十八度三十五分之交。當騰越西北大塘關外高黎共山之西。英人謂　　交界爲高黎共山。猶在片馬東五英里。故其地。當爲英屬。中國人則謂滇緬交界。原爲恩買卞河。片馬。已在。河東。且野人山各夷。向納中國貢賦供役。屬片馬各寨。素隷各撫夷。執有道光時兵部劄付。故應爲中屬。且據滇緬條約爲証。以謂英人之説。直是矯誣之言。吾國之。説頗得實據耳。今且撮叙片馬之地理上狀熊。以証吾國主張之不誣。 
地勢片馬原爲一寨屬雲南省永昌府保山縣。距保山縣治北稍西二百八十里。東鄰。大理府雲龍州之六庫寨南望馬面大塘二關。西通北緬之密芝那。北方爲野人山腹地。自大理雲龍西來與自騰越北來往野人山之道。皆會於此。足稱迤。西之要害。若據而有之。則南可以制永昌。東可以窺大理。乾隆時當因夷人宼片馬。各寨而迤西震動。即其証矣。蓋高黎共山之險。不可與敵共之者也。説苑 
[述歐美人之好奇（續）]  
某歲四月。蘇格　克拉斯哥富人乘小輪船放。洋船在克賴特河口。觸岩礁而破。男女數十人皆　河中時方夜半。千呼萬喚。人始出救。幸九死獲一生人人相慶。因置酒高食。以紀遭難之苦席　。水中。狀中央樹立折橋　。削。船板造成。座積綠布帳。人没半身。如立水中狀。衣不許易鮮麗之服。皆著夜間　。衣此際諸男子猶可勉强支持。若婦女則　色忸怩。嬌羞。萬狀甚可笑也。 
紐育富紳有毗林克斯者。亦好奇之士。性愛馬好獵。曾會友人數十。绵與主人嗜好相似。設宴廣庭。桌高七八尺。置酒肉於上。會者皆據鞍執鞭。馬皆赤　紫　。馬上舉杯。伸手啖。肉談不出於評馬品狗馳逐打獵外。歡懷不盡。終宴無復一人下馬者。 
又紐育有好奇者用木造鯨首如張口狀。甚大。中可坐十餘。人置桌椅於中。招友設宴其供使令者。皆服潛水捕魚者之。衣唯不知其何據而出此者。前一年法人有馴　貓百禽演戲者一時盛行。至婦。人衣帽　履。莫不刺綉百禽。又有一好事者搭棚如演戯塲置酒其中邀客。客皆貓頭鷄冠。百禽假面。狗耳烏　。詭態異狀。人無不捧腹者。主客。均不。惜費。以矜。此　靡。角勝之觀。亦太癡矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英議院問答英日交涉]  
　　二十八日倫敦電云斯丹郝浦君在上議院宣言請注意日本解釋關於英法德人民永遠租借地納税事宜之海牙判斷又問日本旣併韓國今將何以保護該處英國人之利益赫斯乞爾君乃詳述所提諸事情形謂目下兩國正在交換意見政府深望能得滿意之解决並詳述日本於合併韓國之際擔保英國之諸事復謂英政府商諸駐日英國大使竇樂爾君後已於去年十二月十六號通告日本聲明願將外人居留地問題内管理英民罪犯諸事歸當地日本官員秉公處置旋接覆文於借地法開礦諸事均有滿意之言至韓地税務問題此時未便申請日本豫先明白許定惟願將現行之約蟬聯云 
[英商朦蔽税關被罰]  
　　二十八日倫敦電云據鈕約電稱售賣美術品之著名倫敦公司因朦敝税關少報貨值已令辦事人路易斯君及特文君各罰金洋一萬元 
[意大利組織新内閣]  
　　二十八日倫敦電云據羅馬電稱里哇里帝君現已組織新内閣社會黨皮沙萊帝君則辭不入閣惟仍竭力贊助里哇里帝君之政綱（以上譯字林報） 
[美墨邦交之隱患]  
　　二十九日倫敦電云墨西哥已組織新内閣其政策並未示明里曼托君仍爲財政大臣指揮新内閣巴拉君則爲外務大臣二十四日華盛頓電云美墨邦交大局全國人心頗爲不安昨日復有消息謂陸軍部大臣狄金生君已展緩啓行查閲巴拉瑪運河工程擬在墨西哥邊界召集陸軍第二鎭該鎭將於本月内調至演戰之地目下正在豫備一切國人聞此消息尤爲詫異 
[俄皇豫備解散國會]  
　　二十八日伯林電云俄皇已將解散國會上諭交諸首相司徒來賓君准其相機宣布俄國海軍部大臣華伊華特斯基海軍副將業已辭職 
[德皇禮待英將]  
　　二十八日柏林電云德皇德后在維里斯邀美國陸軍大將吉青納子爵登艦宴飮 
[德意君相之酬酢]  
　　二十八柏林電云意大利統一五十年紀念之日德皇德相意相均交換電音詞極誠挈意大利全國均舉行慶曲異常熱閙 
[上爾其調軍鎭亂]  
　　二十九日倫敦電云據君士坦丁電稱土政府因阿爾排利亞近有亂事已派步兵大隊九隊開往該處鎭壓 
[日人自慰之電音]  
　　二十八日東京電云塔孚脱總統邀驻美日本大使内田男爵會於白宮親向該使切實申明目下美國雖有美日將次開戰之謠惟美日邦交較前益形親睦請即轉告日皇旋經日皇答電與美總統意見相同（以上譯文匯報） 
本埠新聞 
[滬道允再勸减房租]  
　　滬道劉觀察批請减房租代表劉保昌等禀云該商等以市面清淡屢請勸减房租情非得已節經照會移行普勸减讓在安據禀前情候再移請商會設法邀集各房主切實商議輕减以爲末後之敦勸至能否辦到仍以各房東之情誼深淺爲轉移也著即知照 
[浦東同人會職員會紀事]  
　　浦東同人會於昨日午後三時在南市萬聚碼頭信成銀行樓上該會事務所開職員會到者約二十餘人先議浦東董家渡碼頭馬路向被怡和洋行棧房佔用現經朱紳日宣等迭次商議該洋行自允讓還將出路劃直築成三丈闊之大路大致已定惟因該洋行須得地方官許可故由田大令函請同人會開會商議旋經議定由會長李平書具函照覆遵辦了事次議南匯搗毁漁業公司事咸謂此事再接再厲上月二十七日閙事後二十八風潮尤大駐防僣力薄弱無法消弭雖經官弁勸令蓄魚者自將河中竹籬撤去鄉民猶未甘服現已閙至張江栅西北一帶與上境愈接愈近如不亟亟設法恐卽躉延議由李紳函請上海縣迅予發給諭單告示諭令公同保衛以防不測繼由龔曉江陳述此次川沙閙事之原因並稱外間傳言未免失實鄙人旣已被舉爲議長對於自治豈有不贊成之理尙望諸君原諒云云議畢散會已鐘鳴六下矣 
[華洋義振僵電文彙錄]  
江督復電福叅贊電悉麵粉分配各災區甚妥將來續到能仍按四六分撥爲望張感 
皖撫復電福參贊沈道台沁三電悉接待英振敝處已委鄭道炳勛因期迫旋電飭尹丞先行代表歡迎儉電諒達麵粉豆餅分撥極爲平允災黎獲此浹髓淪飢曷深感謝改購雜糧以價值論可抵兼賑且尤合皖北民食習慣藎籌仰佩無似寳勘印 
致江淑皖撫電南京督憲安慶撫憲鈞鑒美來褒福運艦管帶陸軍大尉葛利雅君擬請會奏獎給二等第三寶星以示優異至禱至盼沁致盛宮保曁江督皖撫電盛宮保南京督憲安慶撫憲鈞鑒職會鈎稽欵項購運米糧要函絡繹開森等均有他務深恐有時不能兼顧查有滬紳汪倅紹墀心精力果兼通西文舉爲義務坐辦駐會辦事謹此禀聞福開森職道沈敦和禀倹 
[實行徵收廣告税之文告]  
　　城自治公所昨日出示云照得本公所議事會上年冬季議决徵收廣告税章程爲地方税之一種外國多有行之者卽比於中國之公益特捐本公所於城區域内有 
 
 

Page 19

 
 
維持治安之責應查騐廣告及酌收廣告税之權擬訂章程十一條無論中外商民均應按照辦理當經呈報上海縣核准移交董事會執行復由董事會呈請上海縣會同警局分别出示曉諭並詳請道憲照會各國領事查照在案現在實行徵收各項廣告税無論中外商民凡在本自治區域内張貼廣告者均應查照章程先將廣告樣睚持赴本公所騐明納税領票合行出示曉諭並黏附章程俾衆知悉自示之後如查有不黏税票擅行張貼廣告者即查傳該號主照章科罰其各遵照 
[陸中堂蒞滬續誌]  
　　體仁閣大學士陸鳳石中堂由浙來滬駐節新閘任公館已紀前報昨日滬道劉觀察特在洋務局設筵邀請中堂飮宴旅滬蘇省同鄉唐文治沈恩孚翁須孫周萬鵬唐元湛任錫汾席裕福祁祖鎏王豐鎬李锺鈺等則於三月初二日公請飮宴昨日分送公啓云啓者元和陸中堂假旋省墓現届假滿還朝道經上海凡我旅滬蘇省同鄉應伸東道以聯鄉情中堂還期甚速分請恐致反勞合宴較爲相宜准於三月初二日預備音樽假座張園准未刻入座凡我同鄉及關年世親舊未與初一公讌請將台銜書列寫明必到字樣並請届時惠臨恕不再邀 
[演説新發明之輪力機]  
　　中國青年會昨日分送通告云考泰西藝術月異日新近又新發明一種輪力機爲輪中自動力之機關舉世界運行之物與輪力機皆大有關係而於空際地面水中亦有絶大之功用前北洋大學堂敎員饒柏森君於格致一門獨得秘奥同人特請其於三月初一日禮拜四晚間八時蒞僵演説輪力機之作用並隨帶各種器具逐件試騐詳爲講解約有地十餘種之多俾聽者咸曉然於物理之伯用實與尋常演説不同洵爲難得之機會云 
[警界將大起恐慌矣]  
　　蘇撫程中丞札委候補知府岳太守來滬調查警政已紀前報茲悉太守已於前日來滬昨至閘北巡警總局由總務科長姚司馬行政科長張主政等接見後傳諭各路分局區隊各正副巡官及正副各隊官各率弁記長警齊赴總局聽候點騐 
[西官閲視棲流所]  
　　公共公廨　讞員孫羹梅明府昨日午後乘坐馬車部同駐滬英副領事康斯定君美副領事海德禮君至新閘棲流所參觀一切當由所董瞿陸兩君延入客廳茗談數語隨卽導引至男女膳宿舍及工藝廠等處遍視一週始各分道返署 
[董事會定期開會]  
　　城自治公所昨日佈告各議董云三月初三日開董事會會議春季議事會議决事件之執行方法仍以午後三時至五時爲會議時間届時務請於二時三刻以前蒞臨以便準時開議 
[縣丞與收發委員之疏密]  
　　縣署外廊房科房屋業已翻造竣工茲收發處委員以該處曁差房門房等處房屋亦皆朽蠧一經大雨不無滲漏昨已商准田大令禀請上峯撥欵改造百縣丞王二尹亦以衙署年久失修朽壞已甚禀請田大令撥欵修建大令謂本縣庫欵異常支絀一切新政尙且無欵籌撥所請撥欵興修衙署一節實難應付云 
[初訊金恩公司控翻書籍案]  
　　美國金恩公司在本埠公共公廨控商務印書館翻版一案昨日下午奉寳讞員與贊副領事會同審問原告律師佑尼干禀稱原告公司有西文普通史記一本近被商務印書館照樣翻印發售按此書曾在本國註册並在本埠道署商標册存案現被商務印書館翻印殊於原告公司大有損失况此等案件前由滬道出示禁止有據可証應請查辦等語被告丁榕大律師即向公堂索閲道諭後聲稱道諭二紙一係因商務印書館而發一係保護華商書籍版權而發均不能作此案之證據并辯稱商務印書館翻印此書並無不合理之處其所以翻印者原爲敎育前途便利起見並查此書在中國並無版權保護之利益中國與外國亦無訂有保護版權條約（所有者惟西一千九 
百零三年中美商約中第十一條准保護美人爲中國人特著書之版權）故雖翻印究不違法再按中國新訂之版權法律内載祗有保護在中國發印或爲中國人所著之書至於此項書籍華人卽能翻印發售是中國法律所不禁况此書前曾禀奉學部及外務部批准立案故原告不當控告云訊至此時已近晚訂期下禮拜五再訊 
[眼鏡店追索賽品]  
　　吳良材眼鏡店函致上海出品所略云去年四月間敝處應徵至南洋勸業曾賽會賽畢缺少金邊墨晶眼鏡一副值洋三十二元詢據貴所執事人云原物仍在南京緩日檢還當付憑條約今正來取乃屢叩台端仍未交下今見各報所載知已售脱何尙毫無回音乞卽賜復 
[城南學校賭案三誌]  
　　滬南積倉馬頭順德里城南小學校被某木行夥深夜濳進糾衆賭博一案茲經警務長查得八十七號崗巡當夜聽從某敎員以捕賊爲名喚守前門致任該敎員在後門放去賭徒毫不知覺實屬疏忽曠職着記大過一次以示儆戒 
[萬國體育會准期賽馬]  
　　萬國體育會改期於二月二十五日在江灣舉行第一次遊戲賽馬嗣因大雨又改於三月初三日舉賽茲聞該會又因久雨初晴所雇各工人在塲布置不及赶辦爰再改准於十七日舉行現正修路掘溝卽於是日跳洪以饜游客 
[城内]  
召買房地○本縣田大令昨日出示云案據沈錫福即映泉控餘茂號主枼餘慶即雨卿擔保許樹炳將屋單抵銀不還等情　經提訊押追未繳當查許樹炳所抵房屋坐落二十五保十二　小南門外青龍橋南首究竟值價若干即經照會水木業董估價去後茲據呈復估得樓房七幢披屋二間工料堅固約值銀二千兩隨屋基地三分三厘約值銀七百兩共計約值銀二千七百兩具復前來查許樹炳欵旣未繳自應將抵屋召買俟得售主後提還沈錫福抵欵除批示外合行出示召買爲此示仰諸色人等知悉爾等如願承買許樹炳抵銀沈錫福坐落小南門外青龍橋南首樓房七幢披屋二間隨屋基地三分在厘務即　齊現銀具呈繳縣一經核准即可給執毋稍觀望 
婦人跌斃○二十七保叨圖地保姚全祥昨至縣署報稱圖内有婦人薛吳氏跌斃路旁　身　送驗屍所求請相驗旋由　子薛永祺投案禀求免驗田大令斥退不准即於昨日午後帶同刑　書役人等前往相驗道批兩則○順利等禀批此案節據該商等控奉督撫憲批行到道迭經轉行遵辦在案因何迄未飭提訊追殊屬不解仰會審官寳令即遵前後去札辦理毋任再延許應華禀批禀悉　將起存經絲先行發交給領至董道如即董維邦前據探弁呈報已由駐 
 
 

Page 20

 
 
防黃渡之撫標左營勇拿獲在其家内抄出經絲一包一併解往蘇州等語業已札行上海縣查明解至蘇州何縣移提歸案訊辦在案現在董道如已否到案訊追情形如何併候催縣訊詳察辦可也着即知照 
道轅記事○前商務總會協理李厚祐昨至道署拜會 
[南市]  
無可叨光○十六舗立成小錢莊私將三十二支燭光燈泡換在所裝之十六支燭光電燈上致被内地電燈公司查知函請裁判所傳到莊夥張阿寳判罰洋三十元充公協吊賊贓○公共公　讞員寳大令昨日飭差協同華探持文至自治公所警法當值處禀稱前由捕房移解摸竊具明忠銀表之竊賊潘阿虎已由人廨訊供原贓質在南市立成押店請爲吊贓當值處准即派探吊獲原贓立予來探解回轉給 
[閘北]  
移提贓賊○范得標張福田二人背負衣包行經鐵路附近巡士見其形迹可疑拘送四路分局押候查辦在案茲悉范前充徵兵因犯軍規被革據供此次由　山來滬因少川　故與張等通謀行竊等語旋經黃正巡官查得本月十一夜新陽縣境安定鎭李福清家出有刦案故特移文該縣查訽情節昨由該縣徐大令派差來滬請將范張二人及　物一併移提歸案訊究巡官准之 
擅離職守○四路五區巡弁朱炎章日前擅離局所連日不歸該區鄒副巡官以其抛荒職務禀報行政科長張主政奉諭飭將該弁發交四路分局看管再行查辦 
私倍貨物○嚴寳卿前日至四路分局控稱前雇戴悦郎之船裝運紅砂來滬詎被私行售去十噸值洋二十餘元請追昨奉黃正巡官集訊戴供因嚴欠水脚洋七元不付故將紅砂售去數噸判戴交保出外理處 
[英租界]  
殃及比隣○前晚九句餘鐘山西路（卽 
盆湯弄）第一百三十四五號門牌王源泰皮箱店起火延及一百三十六號某姓花烟間一百三十七號怡康錢莊樓面及左首之泰順米店亦受水漬共燬樓房三幢事後捕房恐有别情即飭中西包探往查起火情由禀候核奪 
拐匪狡展○潘榮根控薙髮匠朱鳳雨與杜阿章陳阿章張阿全陳王氏李何氏等拐匿四歲男孩金虎由捕將各人一併拘解公堂押限交孩在案昨日復由捕房將一千人証解廨經寳讞員會同英康副領事復訊供仍推諉判分别還押候三禮拜内將孩交案再核 
是何病痛徐茂春因姦拐女子陳阿二由廨提訊判徐與案証龔李氏分别收押在案昨日復訊跴睛官以陳女病尙未痊判徐與氏分别還押候禮拜五再訊 
水乳交融○孫阿苗因出售攙水牛奶由工部局衛生西人查見於昨日將孫傳至公堂訊明判罰洋三十元充公示儆 
違章受罰○四馬路四百叧五號廣東宵夜館主龔江道深夜賣酒又寳善街四百另二號張年香家私倍燈吃均屬違章昨日由探將張龔二人傳至公廨訊明判張罰洋十元如無力繳洋改押十天龔罰洋五元一併充公 
設攤誘賭○趙林福王阿三均因在途設攤誘賭由捕查獲一併拘入捕房昨解公堂訊供屬實判各罰洋三元充公如無力繳洋改押南天 
故態復萌○過犯吳金生李關根均復至租界竊取王仁清等之衣物由探一併查獲昨解公堂訊明判吳押西牢半年李押三月期滿均再逐出 
又來串竊○陳德福陳王生串竊日本人等衣物昨日由探將兩陳與同居之周阿毛秦阿梅一併拘解公堂訊知　陳均係過犯判陳德福押西牢一年陳王生押半年期滿仍逐出租界 
摸竊錢財○王有福摸竊顧湘洲衣袋内洋元由探查獲昨解公堂訊明判押兩月誘拐寡婦○南京人唐德林控陳老四誘拐寡女叚唐氏等情昨由捕房將陳與唐氏一併拘解公堂請究據唐氏供稱去冬被陳誘至上海後即托荐頭荐至王家庫方公館内爲乳傭月得工資悉數被陳取去有公館内之樹司阿福等目覩現願隨父回家訊之陳供詞推賴寳讞員商之英康副領事判陳與唐氏分别押候查明於禮禮五再訊汽車肇禍○汽車夫王小毛因駕車不愼在海寗路將王阿四之馬車撞壞馬亦受傷由捕查獲昨解公堂訊明且該汽車並未捐照著王罰洋四十元充公再賠原告洋五元押候繳洋開釋 
帮尋女孩○拐子張二因誘拐梅白克路張義昌家四歲女孩秋貞被控昨由包探將張二拘解公堂訊供不認判令交保出外帮尋 
[美租界]  
西人酗酒○百老匯路華記路口三十五號西酒店内前晚有甲乙二西人飮酒過醉　碎玻璃窻由店主婦鳴捕拘送捕房候查核辦 
葡人行騙○北四川路二百八十八號京貨店因被某葡人騙去香烟洋酒等貨昨報捕房捕頭允爲查究 
夥友捲逃○漢璧禮路三百三十八號某衣莊主昨至捕房報稱被夥楊阿金行竊綢衣多件逃逸捕頭允　包探查緝 
茶館聚賭○吳淞路一千零五十一號某茶館因聚賭違　由捕禀報捕頭飭探查實請廨傳案訊辦 
不無芥蒂○伍阿南之妻孚氏與閔阿興私姘昨伍與閔在元芳路互毆扭控捕房捕頭諭赴公堂控告 
[法租界]  
省釋無　○唐小三係拐匿袁姓小孩後曾有朱阿三向失主袁福通風索酧被袁控奉公堂飭探將朱拘押在案茲經中西官查明朱無串拐實　姑寛開釋 
自取其咎○馬夫牛阿　前日將馬車停在八仙橋芝阑里口令小馬夫徐林看守詎爲包車夫湯龍才跳上拉　飛馳以致　於電桿上車馬俱損湯亦跌傷足骨茲已醫愈昨日解廨訊究判湯押七天 
貧婦可憐馮雙扣傳葉氏俱因虧欠新瑞和洋行房金被控由廨判令交保料理在案嗣因無人作保久押未釋昨又解訊傳葉氏稱丈夫因患癱疾不能謀生且有二子年俱幼稚一家全賴婦人做工顧養今　押所不惟無可説法且有性命之憂求恩釋出寛限料理中西官憫之准予開釋限七天搬遷欠租免追馮由其　交到洋廿八元尙欠十四元限七天理楚亦即開釋 
[海上閒談]  
紈袴子第。富室嬌兒。平日吃花酒。义麻雀。千金一擲不返眼。與之謀公益。寫振捐。則一毛不肯。拔此恒見之事也。獨怪乎　心。志士。慈善大家。日以同胞同胞善舉善舉相號召。而實欲於此。中染指。冀沾微潤焉。此則可怪之甚矣。然而亦已數見不鮮。記者今日所創見而詫爲奇聞者則有一事。嗚呼。人心日險。風俗。日偷。可慨也。然而不可説。 
上海拐案之多。爲各省所未有。雖屢有破獲。而此風終不稍息。非特不息而加甚焉。近日江督已札滬道嚴緝矣。然仍恐一紙。空文。不足以寒若輩之胆而歛其跡。寄語旅居滬上之爲父母。者。寳寳自家歡喜。自家謹愼。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏議覆直督奏防疫需欵請由銀行息借歸入江皖賑捐歸還摺]  
奏爲遵旨議奏事宣統二年正月二十六日軍機處交出奉旨陳夔閒電奏直省防疫需用浩繁援案請飭部由大清交通兩銀行息借銀三十萬兩並請歸入江皖賑捐案内展期推廣勸捐歸還等語著該部議奏欽此欽遵鈔交到部查電奏内稱直省籌辦防疫需用浩繁前經奏蒙恩准在津海關税欵項下撥銀十萬兩嗣因防疫地方增多原請欵項不敷奏明隨時籌撥作正開銷計天津保定榆關等處已撥用經費二十餘萬兩幸以防範認眞檢查嚴密不致傳播爲患其關外未斷交通以前因小工由東回籍傳染疫證計有十餘州縣分途防檢設法消弭糜費不可臆計目前疫氣漸平而轄境遼闊疫所由生無可踪跡爲思患預防之計則籌備亦須稍寛值此庫帑支絀驟添此意外用欵計窮力竭挹注無方查東三省以防疫欵鉅由該督電請先由大清交通各銀行撥借應用隨後歸於江皖賑捐案内展期勸募歸還奏明有案直隸爲畿輔重地防疫需欵緊要援案仰懇天恩俯准敕下度支部郵傳部轉飭該銀行共息借銀三十萬兩以濟急需並請敕下江皖籌賑大臣盛宣懷歸入江皖賑捐案内展期推廣勸捐歸還等語臣等伏查宣統二年十二月初四日籌辦江皖賑務大臣盛宣懷具奏江皖災重擬請設立籌賑公所並附奏開辦江皖籌賑新捐曁請將各省新舊賑捐暫行停止俟此次江皖災賑過後再行續辦等因各摺片奉旨允准據該大臣抄錄原奏咨會到部當經虎行遵照在案茲據直隸總督陳夔龍電奏直省防疫需用浩繁援案請飭部由大清交通兩銀行息借銀三十萬兩並請歸入江皖賑捐案内展期推廣勸捐歸還等因臣等查直隸爲畿輔重地防疫需欵緊要自係貫在情形臣等不能不爲設法挹注旣據該督奏請援照東三省成案歸入江皖賑案内展期勸辦清償借欵應准援案照辦其所請先向各銀行息借銀兩一節銀行係營業性質應如何認息借欵之處亦應由該督自行商辦以資應用所有遵議緣由謹恭摺具陳伏乞皇上聖鑒謹奏官統三年二月十三日奉旨依議欽此 
要件 
[兩次批准保和會條約]  
　　附紅十字會條約曁各文件（七） 
外務部會奏議覆頒布研究保和會條約摺 
奏爲遵旨議覆恭摺會陳仰祈聖鑒事宣統元年十月初五日准軍機處抄交出使大臣錢恂奏第二次和會條約請速行頒布研究一摺奉硃批該衙門議奏欽此當由外務部會同軍諮處籌辦海軍處陸軍部修訂法律館選派專員悉心討論查原奏内稱自第一次和會以後我國毫無準備致無以應第二會之事機今三會又來若不亟事研究則必仍蹈故轍宜將約文速行譯漢頒布全國分贈友邑立會研究撰爲學説藉以參訂軍事專律輔益軍事敎育並以應第三會問題之徵問等語自爲鄭重公約先事圖維起見惟所稱各節有從前業經預備者有現時正在籌辦者有按之事理難以實行者謹爲我皇上分别陳之保和會兩次所議條約共二十餘種其經我國畫押者第一次凡四約第二次凡八約均經外務部籌辦海軍處陸軍部先後曾奏辦理在案所有開於我國利害之處無不於畫押之先會同研究分别籌商以定應否允認之宗旨其中或立時畫押可隨後補押或晝押而將某條某欵提出均係按照我國海陸軍之程度並參攷各國之意指采取由外之議論以爲權衡其畫押之先所預備者如此當第二次開會各國畢集之時外務部奏派專使陸徵祥並充全權議員陸軍部奏派前練兵處法律科監督丁士源充軍務議員該議員等蒞會分任專们隨時各將意見提議一面報告外務部陸軍部並載入和會會議日記斑斑可考其議約之時所預備者如此是兩次和會我國實皆先籌應付不誤事機並非如該大臣所云毫無准備者矣此從前業經預備之情形也和會公約均用法文各國公認爲通行約本雖專使陸徵祥送有漢文譯稿而議員在會辯論及在事各員之研究無不以法文爲主當時注意約欵利害之關係自不暇斟酌譯漢之異同惟此項條約頒布全國爲交涉之準繩討論之根據則漢文意義苟有不符原文及不甚明顯之處自應詳加校勘以免混淆現正飭令所派專員會同閲看反復訂考一俟全稿妥協卽當由外務部分咨各省並刋登政治官報以期周知共曉按照保和會章程凡各國批准約本須送曾六十日後始生效力我國允認之八約本年九月奉旨批准十月間始行送會是頒布稍遲尙不逾效力發生之限至立會研究一節現在外務部軍諮處籌辦海軍處陸軍部法律館等衙門尙不乏通曉約章及軍事法律專門人員業經督飭所派各員將此次所訂各約並第三次應行提議問題分期會集隨事商確似雖無立會之名尙有研究之實如公約頒布以後京外各衙門及官紳軍學人等果有確實見解自可呈由該管衙門咨送外務部彙總抉擇以備提議其士民苟有立曾研究但使不背民政部集會結社專律應聽其自行設立未便官爲組織至參訂軍事專律一節現時法律館擬訂刑律草案内凡有關於國交各條正在會同法部覆核辦理嗣後軍諮處籌辦海軍處陸軍部所有應訂各項專章自當博考各國軍事成規參以和會條約以期折衷至當此現時正在籌辦之情形也和會各約關於海陸軍者十之六七自必審度本國海陸軍情勢對待之政策惟該會意在弭兵其條文多爲限制軍事起見方今列强爭逞擇利而從名雖主張平和實則規定戰術其平日多方研究者往往預籌兩端以便臨時辯護而要以無碍本國自由行動爲歸此種政策斷難宣布原奏所謂頒示政策編訂成書一節在私家著述或可揣摩時勢發爲論説而政府萬不宜有此舉動也至軍事敎育本恃有專門之學術現在軍官及海軍學堂已有國際公法學科全國海陸軍亦有公法解釋一課和會條約將來校勘完善後更須頒示全國軍人俾得預爲研究惟我國海陸軍現正力求進步無論國家主何政策處帷幄者必當明恥敎戰執干戈者尤當以克敵致果爲心若如原奏所云編訂條約以備軍事敎科將使軍人心目中先有　顧避忌之一途何以鼓其方興之鋭氣此於軍事敎育不必加入 
 
 

Page 27

 
 
者也原奏又謂條約刊本宜分贈友國查各國所編黄皮書藍皮書之類視同外交報告如法國黄皮書附載其政府批准第二會約又英國藍皮書附列第二會俄政府聲請各國蒞會文件皆係每歲刊行之本初非和會專書美國雖有和會專書而係私家著述其政府亦未嘗以此贈人我國向無外交年報畫押各約旣經批准送會則在會各國於我國政府之意見業已了然譯漢之稿分贈與否無關重要若取各國共見之原本刊印而分送之則是駢枝蛇足必貽笑於鄰邦矣以上各節皆按之事理難以實行之情形也總之和會一舉條件至繁關係甚重要在先事預謀之實際而不在立會者說之虚文所有第二會約内應行備辦事宜如選派公斷員籌設紅十字會全各國訂立特别公斷約等節皆該大臣原奏所未及之端臣等當定約之時即經熟計正擬分别緩急次第施行現據第三次問題送會之期尚有三載但使隨時隨事講求有素似尚不致有臨會竭蹶之虞所有遵旨議覆頒布研究和會條約緣由謹恭摺會陳伏祈竭皇上聖鑒再此摺係外務部主稿會同軍諮處籌辦海軍處陸軍部修訂法律館辦理合併聲明宣統元年十一月二十五日奉硃批依議欽此小說 
[言情小說投海孤兒] （三十） 
馬利亞曰。爸爸勿懼天下男女結婚。必出於女子之願。决無刦制成事之。理。女子之愛情。出諸本心。果使中心滋願。即下偶窶人。其心甘也苟心中。不願者。雖以大力刧脅之。亦不能使女子之心發。越其天然之情愛今但。一語拒之足矣。爸爸且勿預吾事。彼明日果來見詢。兒必有術以拒絶其人。弗倫富士蹙蹙然憂見於面。謂馬利亞曰。汝果能拒絶之者吾亦至願。第彼蓄意已久。必欲娶汝爲妻。汝苟不允其婚。彼必虐待吾輩至於極地。或竟用强硬之手叚。以求稱意。亦未可料。馬利亞聞弗倫富士之言。意殊不信。掉首言曰。彼乃敢用强硬之手叚耶。吾輩爲賃舟之客。自有乘客之權利。且舟中尚有他人。彼何敢肆其毒螫。弗倫富士顫聲曰。汝乃不知茲事之危險。此迦麥斯東之輪船。即爲乃德所有。雖船主亦當聽彼命令。他人更何有者。以我策之。彼明日果來詢汝。汝當以欵婉之語答之。苟能設策以脱此危險之境。則爲事集矣。馬利亞曰。爸爸屬我勿觸其怒。我乃不知所可。果如何而能令彼勿怒。弗倫富士曰。吾意汝當以媚道眩惑其人。僞允其婚。而請彼回舟以向紐約。至紐約之大敎堂結婚彼果見從。則此。圍立解。俟吾輩旣至紐約。彼乃無權足以筦我之自由。吾將立至吾國領事許。訟之於理此時吾爲原告之人。彼即揭吾舊案。吾亦無懼。馬利亞驚曰。爸爸。詎欲吾棄擲一生之氣節。而以讆言惑彼僉人。此胡可者吾一生向人。未嘗有一言之誑。今日乃以妄言媚此無耻之禽獸。吾卽瀕於死地。亦决不爲此卑怯之行。爸爸幸思其次。弗倫富士嘆曰。汝旣决不之承。吾亦不能强汝。然苟舍此者。吾輩亦决無自脱之方矣。馬利亞憮然曰。爸爸。此語確乎。弗倫富士曰馬利亞。我何故誑汝。斯時之弗倫富士。天良未泯。純乎爲愛女之心。而平旦之氣直透此心胞而出。自念吾一身受其挾制。可也。何爲以愛女之身。置諸虎狼之窟。念定。則胆力斗然而漲。無復畏葸。慨然謂馬利亞曰。吾策定矣。决不令汝偶此人。頭畜鳴之輩。恣其迫脅。吾不之憚馬利亞聞言而悦。力抱其父。與之親額。且曰爸爸言當必如是始。成男子之行。吾聞爸爸之語心乃至愜。不爾者。必以孱弱無胆。見譏於世。吾雖爲女子。顧甚慕英雄之概也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
