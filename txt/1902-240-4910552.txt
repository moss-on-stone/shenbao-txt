# 1902 - 240 - 4910552

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資冶通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[雙璞齋四書五經義大全出書啓] [  圖書集成局代白]  
　　百八股攺試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經義三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣擬分廿四本嗣因裝訂忙迫攺訂十六厚本每部定價洋銀二元四角看欲先賭爲快者請速移玉至申報館申昌書局杭州申昌及各書坊購取可也此啓 
[觀申報所紀汴中匪警及冐教宜懲兩事合而論之]  
　　自庚子拳匪肇亂聨軍入京順天貢院遭燬今届鄉闈借試於河南貢院河南本省則遲至十月舉行向來順天鄉　各省士子納監成均皆可與試故人數較他省爲多此次借試於河南者不特直汴爲鄰北直士子之赴試者不致過於跋涉卽各省士子赴汴其道里亦與赴直不甚相懸計固莫善於此矣現在試期伊邇士子雲集彈指之間皆須入　文戰乃傳聞汴省土匪近又聚黨横行七月某日適有美國教士數人來此宣播鐸音致被若輩戕害統言汴省究不知在何處若在省城則南方士子之赴試者實繁有徒此間必得有消息乃至今寂無音耗是必不在省城可知若在附近郡邑則省城亦必戒嚴此間亦必有消息以意揣之其必在離省較遠之地然離省雖遠苟有匪亂省中亦必驚惶况試事須一月之久又值人多雜亂之時文武各員當更加意防備所幸此時係順天借闈本省撫院無監臨正可不難從容佈置藐兹小醜自不難指日盪平惟旣戕害教士則事關中外交涉外人如能和平了局已不免唇舌繁興使一旦不肯遷就則辦理者不更多周折耶邇來每有匪亂無不因閙教而起小則賠費大則興戎蠧國害民令人髮指說者每謂事由中國風氣未開民教不和之故外人亦以華人有意尋釁致目華人爲野蠻其實華人亦何憾於外人并何憾於教士耶大抵爲匪作歹之人無人不痛恨之而畏懼之故其欲爲亂也若脅從無人烏合尙寡卽有爲亂之心斷難興爲亂之事於是借仇教爲名摇惑愚民使之隨聲阿附人皆不察於是受其愚而亂成矣及亂旣成外人之受害者祗有此數而地方爲之蹂躪良民因之流離名曰仇教其實仍自相殘害耳華人能明乎此則匪亂自無由而起否則恐亂正未有乂也至於民教不和亦華人與華人齟齬耳或因平民歧視教民致教民之心不安不安而猜嫌起矣或因教民藐視平民致平民之氣不服不服而怨恨深矣猜嫌起怨恨深卽亂之機也觸之卽發於是釀成閙教之案勞師動衆糜財害民推其故實因風氣雖開而中外人心尙未十分浹洽耳乃自拳亂之後創甚痛鉅華人於彼教之事旣能漸漸明白外人亦知華人非眞有憾於彼教彼此猜嫌怨恨卽不能盡泯要可十釋八九矣若夫月前江西義寗忽來徐姓林姓侯姓等數人自稱奉建昌某教主派往開堂傳教實則包攬訟事無惡不爲迨張雲初剌史委人赴吳城面謁牧師巴福蘭君詳詢顛末始知堂中並無派人赴義寗傳教之事隨由巴君諄請地方官嚴拿懲辦云云竊謂　者華人以洋人必庇教民故一遇交涉弱者畏之讓之强者亦敢怒而不敢言卽使涉訟公庭官亦無不曲爲庇袒以致釀成亂階殊不知洋人則尙未及前知也今者人皆知外人實大公無私故一經往詢眞僞立辨且教士以勸善懲惡爲懷無論冒教者宜懲卽果係教中之人而不能奉公守法吾知有人往訴教士亦必不存袒護也所願有地方之責者遇有此種事端先向教士詢明宜無不可水落石出苟因循而忽之或鹵莽而爲之則未有不兩失者矣可不愼之又愼哉 
[本館接奉電音]  
　　昨日午前十下鐘時京師飛電傳來旨一道敬謹譯登○七月二十九日奉旨著於八月二十六日換戴暖帽欽此 
[電傳宫門抄]  
　　昨晨九下鐘時京師友人飛電告知本館云七月二十九日皇上召見軍機大臣及榮慶至晚八下二刻又得京師友人來電云八月初一日皇上召見軍機大臣及許珏 
[法營廣灣]  
　　日本某日報云頃得英京倫敦來電悉法政府擬以中國廣州灣爲海軍駐足之地刻已計畫詳審先將尼烏賢扼要之處併力經營并豫籌公欵若干約合英金一百五十五萬磅之譜 
[俄使駐阿]  
　　日本某日報云頃閱俄京聖彼得羅堡半官報悉邇者俄政府於阿甫汗國卡捕而京城設一代辦公使大約　以商辦通商事宜也 
[日船遇救]  
　　日本某日報云三菱造船會社有輪船名大浦丸者於東歴八月二十六日行抵濟州島附近忽然遇險幸逢腦威國殺夫伊耶商輪船相救得以鼓浪而歸船中所載煤二千四百墩暫時運至門司堆積 
[北洋大臣袁慰帥奏請創興警務摺]  
　　太子少保北洋大臣直隷總督臣袁世凯跪奏爲仿照西法創設保定警務局並添設警務學堂以資練習謹將擬定章程繕單呈覽恭摺仰祈聖鑒事竊臣前奉光緒二十七年七月三十日上諭各省制兵防勇積弊甚深著將原有各營嚴行裁汰精選若干營分爲常備續備巡警等軍認眞訓練仍隨時嚴切考校等因欽此業將創練常備軍營制餉章於本年五月十六日奏陳在案臣竊維備軍所以禦外侮警 
 
 

Page 2

 
 
兵所以清内匪中國自保甲流弊防盜不足擾民有餘不得不改絃更張轉而從事於巡警查各國警察爲内政之要圖每設大臣領其事蓋必姦宄不興而後民安其業國本旣固而後外患濳銷且國家政令所頒於民志之從違可以騐治理之得失而官府所資爲耳目藉以考察輿情者亦惟巡警是賴直隷自庚子以來民氣彫傷伏莽未靖非遵旨速行巡警不足以禁暴詰奸周知民隱臣於四月閒查照西法擬定章程在保定省城創設警務總局一所分局五所遴委幹員籌辦挑選巡兵五百人分布城廂内外按照章程行之兩月地方漸臻靜謐宵小不至横行似已頗有成效但事屬草創非精益求精不可擬更添設警務學堂一所責令巡兵分班學習並令警務各官弁入堂講習務令心知其意足以督率巡兵庶將來可逐漸推廣由省會而徧及外府州縣以仰副聖主綏靖地方之至意所有仿照西法創設保定警務局並添設警務學堂章程謹繕清單恭呈御覽理合恭摺具陳伏乞皇太后皇上聖鑒訓示謹奏奉硃批知道了著卽認眞舉辦逐漸推行單併發欽此章程甚長容俟排日登報 
[售地須知]  
　　京師訪事友人云七月某日欽命管理大學堂事務大臣吏部尙書張冶秋大冡宰出示曉諭曰照得本大臣奏奉諭旨准於近郊空曠處所另購地基建造學堂現經擇定京西瓦窑村地方共計民地一千三百五十畝一分均由本大學堂騐明契紙發給官價由各業主親身具領並無折扣短少情弊合行榜示曉諭各業戶人等知悉如有短付價地及經手侵蝕等事准其具禀呈控以憑查究辦理切切特示今將本學堂所購阜成門外瓦窑村地方各姓地畝已付價值數目開列於後計開一鄭福地十二畝價銀一百三十二兩一張文德地三畝價銀三十三兩一郭俊地二十四畝價銀二百六十四兩又郭俊地二十五畝價銀二百七十五兩一貴地八畝半價銀九十三兩五錢一五國梁地七畝價銀七十七兩一敬吉甫地二十二畝價銀二百四十二兩一寳聚恒地三十畝價銀三百三十兩一張大小地半畝價銀五兩五錢一敬吉甫地十七畝半價銀一百九十二兩五錢一張永地二十七畝五分價銀三百零二兩五錢一田方地五十一畝半價銀五百六十六兩五錢又田方地二十畝半價銀二百二十五兩五錢一王承孚地三十畝價銀三百三十兩一崔德壽地十五畝價銀一百六十五兩一史成林地十四畝五分價銀一百五十九兩五錢一雷文辰地六十畝價銀六百六十兩一奎姓地十八畝價銀一百九十八兩一張成德地五畝價銀五十五兩一李曾發地二十八畝價銀二百六十八兩一王漢英地六畝八分價銀七十四兩八錢一馬廷瑞地二畝九分價銀三十一兩九錢一王成孚地四十二畝價銀四百六十二兩一王成孚地十三畝價銀一百四十三兩一馮　芬地一頃零八畝四分價銀二千一百六十八兩一王斌地六十三畝價銀一千二百六十兩一趙榮才地十二畝價銀二百四十兩一劉晉深地六十畝價銀一千二百兩一李得才地五十五畝價銀三百三十兩一雷獻章地八十四畝半價銀五百零七兩一郭榮地八畝價銀四十八兩一趙生榮地三畝價銀十八兩一張義春地十畝價銀六十兩一董蓮福地五畝半價銀三十三兩一崇光地八畝半價銀五十一兩一張景岐地十四畝價銀八十四兩一郭俊地五畝半價銀三十三兩一郭俊地半畝價銀三兩一蔡永長地十五畝價銀九十兩一馬銳之地八十畝價銀四百八十兩一劉八地二十八畝價銀二百五十二兩一郭士文地十畝價銀九十兩一孫玉珍地十畝價銀九十兩一郭二地十三畝價銀一百十七兩一孫玉章地十畝價銀九十兩一宋懷仁地五畝價銀四十五兩一郭榮地十八畝價銀一百六十二兩一孫玉鳳地十畝價銀九十兩一石茂山地十三畝四分價銀一百二十兩零六錢一張永福地一畝價銀九兩一劉啓元地十四畝價銀一百二十六兩一趙生龍地五十畝價銀四百五十兩一趙生鰲地三十畝價銀二百七十兩又趙生鰲地二畝九分價銀二十六兩一錢一郭俊地十畝價銀九十兩一李增發地三十畝價銀二百七十兩一趙生龍地十四畝價銀一百二十六兩又趙生龍地七畝價銀六十三兩一王永貴地十三畝價銀一百十七兩一王俊地十八畝五分價銀一百六十六兩五錢 
[恭迎節鉞]  
　　金陵采訪友人云今　江南補行庚子辛丑恩正兩科鄕試輪應安徽巡撫監臨撫憲聶仲芳大中丞諏吉七月二十八日蒞省垣兩江督憲劉峴莊宫太保聞之預期派人馳赴皖中恭迎節鉞 
[主試行程]  
　　杭州訪事友人云欽命浙江主考朱星使益藩李星使家駒行抵清江同乘官舫南下七月二十二日節抵鎮江浙省大憲接到電音卽預備奉迎禮節 
[續調簾員]  
　　杭州訪事友人云本年浙江補行庚子辛丑恩正兩科鄕試所有内外簾各官前經藩憲誠果泉方伯札調實缺知縣五員兹又於侯補正途中續調十一員計卽用知縣郝大令毓椿陳大令湋大挑知縣萬大令宗林梁大令庭楷候補知縣王大令家骥胡大令裔麟孫大令啓泰孫大令鼎烈王大令蘭芳黄大令士懋陳大令桐翰也 
[戎旌過潤]  
　　鎭江訪事友人云七月二十五日新任四川重慶鎭總兵章鼎臣鎭軍乘招商局江永輪船駛抵京口駐防鎮郡之常備續備各營員均詣江干迎謁有頃卽鼓輪上駛聞須繞道漢口然後入蜀履新 
[上海官塲紀事]  
　　昨日前署武進縣竇奠高明府因事來申命駕至上海縣拜會縣主汪瑶庭大令○昨日松海防同知劉乙笙司馬命駕至縣署拜會汪大令互談良久然後興辭 
[備迎粤撫]  
　　上海縣汪瑶庭大令接到江西來電知前任江西巡撫調補廣東巡撫李勉林大中丞由贛垣起節將次到申因飭辦差丁役將泥城外洋務北局洒掃清潔以便小駐行旌 
[開局騐棉]  
　　本邑南市騐棉局定於八月初一日開辦昨日午後上海縣主汪瑶庭大令保甲總巡朱森庭明府均命駕到局隨由蘇松太兵備道兼江海關監督袁海觀觀察派令護勇四名分投照料 
[屠戶須知]  
　　昨日本邑南市馬路工解局總辦翁子文太守出有告示示云據鮮猪業張源順肇降長源義記源太豫和等禀稱竊業等在治下十六鋪開設猪行代客秤猪兹奉興修馬路整頓各業捐欵諄飭籌辦鮮猪捐欵奉經竭力籌勸各商販遵允每猪一頭抽收制錢十文約計每日銷猪六百頭應收捐錢六千每月應繳捐錢一百八十千文嗣後客商販猪抵埠邀請恩准隨到隨赶上岸俾免在船守候環求出示曉諭等情查猪業加捐從四月分起以每日銷猪最少六百頭之數爲定額以示體恤前經議定會縣出示曉諭並將該業加捐數目起捐日期申報道憲各在案據禀前由並將四五六月捐欵繳清嗣後豬船抵埠准於每日早晚兩次赶豬登岸不得蹧蹋馬路阻礙行人除批示外合行出示曉諭爲此示仰鮮豬商販人等一體知悉自示之後務各遵照毋違切切特示 
 
 

Page 3

 
 
[七訊包探勒索案]  
　　已革包探陸阿九向朱流福索詐一案迭經英美租界公廨讞員張柄樞司馬與英總領事署繙譯官迪比南君研訊前日午後鐘鳴三下捕頭仍令包探趙銀河將陸解案司馬會同迪君升座後工部局所延律師高易聲稱西園烟館現經本律師親往查明實係劣跡多端之徐少亭所開當中國光緒八九年前徐曾充包探及西歴一千八百九十四年串同夥役向人訛詐案發斥革是以前次訊案時西園值堂人沈阿龍佯稱朱流福抵押洋銀之票實係僞繕蓋伊等實狼狽爲奸也至被告律師雖逐層指駁請堂上弗信其言陸革探浼律師博易訴稱本律師將朱控案中前後供詞詳細辯駁堂上當信被告各見證人所言非虚此案原被告均係華人堂上自能公斷原告律師所言被告各見證俱係陸友無一實語本律師在朱未到案之前以爲朱必係鄕間懦弱之人致被陸將車奪去迨到案見其狀貌始知異常刁猾所供悉屬子虚脚踏車係朱自已所用何以被陸取去並不追回前堂司閽人供出陸躍登車上時朱見而一笑已有可疑是日六點鐘後天未昏黑馬路及轉角處皆有巡捕朱安得不報知且當晚朱並無一言直至次晨始述及此種情節請問堂上朱所供可盡信否照本律師看來陸旣向朱索酬須至僻靜處言之决非卽在外國墳山前向索可見朱所言多僞查外國墳山離王家厙捕房約有四里朱云六點鐘後陸又至豈知是日六七點鐘時陸確在捕房有三道頭西捕目擊前已到案陳明福利執事西人到堂亦供過六點半鐘陸曾乘脚踏車到伊處請騐油衣因非眞贓隨復携回是時陸所乘之車原係已物前堂各證人一一供明原告律師並無片語道及各證人均由陸賄囑而來惟此案最要緊者俞翰卿與趙餘慶二人口供諒堂上已悉眞情當時朱向趙買馬一匹除已付若干外尙欠找洋銀數元不得已將車作抵請堂上將各證人口供細加察核方知朱所控均係揑飾前堂管馬路西人到案作證一切口供亦大抵虚誣伊言時見朱乘脚踏車遊行新閘新馬路一帶大約係今年正五兩月之事旣云見朱車行甚疾安能卽知其爲自備之車若租自友人亦未可知且朱言八點鐘在西園被陸勒索遇張巧福商借洋銀二十元張取金戒指質得十元交陸收去及查問當鋪夥曾來案供明金戒指於七點三刻時付質以後又另質兩物觀此知朱所控悉屬空中樓閣請堂上置諸不論不議之列高律師問逢飛西人稱行中出售男女可坐之脚踏車祇有六輌二年前售去五輌今尙存一輌朱車是否購自行中商人不能記憶矣高律師起而言曰查核朱陸二人口供比較人身有力無力譬如有人造屋一所墻脚須要堅固如不堅固則牆脚一欹房屋隨之坍倒此案關鍵有三卽西人海味失油衣陸乘脚踏車送騐六月三十日卽係星期是日下半日陸在捕房有五十號三道頭西捕道納乃爾目見向趙買馬議價六十五元等三節查陸於是日午後六點鐘後從外國墳山將朱車强行奪去旋囑至西園伊云十點半鐘始到必係假話陸身充包探慣用此等技俩朦飾堂上查西人海味住宅離王家厙不遠脚踏車二三分鐘卽到照本律師之意陸於一點鐘後仍在稅務司公館細崽葉金生處午膳必先片刻到朱處及往葉處午飯後再去一遭揆厥情形當必如此况西人海味前供陸到伊處約在七點鐘後則陸到朱處或先或後皆未可知此案朱不過一人來案控告度無能爲而陸身充包探羽黨甚多必有人從中籌出計策代作見證以冀開脫罪名是以各證人所供均係虚語查西園烟館乃已革包探徐少亭所開塲面闊大儼與西人總會一般陸無日不到值堂人非探夥卽探夥之友前堂沈阿龍不認抵銀票諒堂上亦不相信且趙餘慶將脚踏車轉售所得之欵悉歸店中旣無帳簿可稽又無票紙可騐總之爲陸避罪無一語實在德興小烟館之見證乃係看門之成衣匠所稱見陵取車實則伊與原告向不相識查陸所邀各證除洋人外如方怡新與陸係親串餘則朋友均受賄託不能取信然人决無平空揑造一事投公堂告發之理工部局飭捕房雇用包探非止陸阿九一人此次陸訛詐奪車應請重辦俾各包探稍知儆懼不敢舞弊營私請問堂上凡包探向人索詐錢財有罪無罪及早核奪不能以被告串出各種證人飾詞搪塞卽爲之輕恕深恐將來各包探接踵效尤良民受害伊於胡底兩律師分辯良久時已日落崦嵫司馬語迪君曰朱陸均係工部局所用之人工部局飭捕房選用華人當包探藉以辦理諸事今陸向朱訛詐致被禀知工部局董事密司濮蘭德來此控告並延律師訴明理應究辦若任陸串同各證人到案矇訴希圖脫罪如果不辦則英美兩界各商民將視工部局爲無用而工部局聲名權力更不堪設想所關甚大請三思之迪君曰然司馬遂著將陸還押捕房候商定罪名再行判斷 
[滬南零拾]  
　　東洋車夫王扣郎吞没坐客某甲所遺小洋銀二百五十枚報捕後由包探黄量海拘獲王及同黨陳五扣解入捕房捕頭令轉解馬路工程局總辦翁子文太守倩襄讞委員黄衡堂二尹研訊之下王供小的當時並未知甲遺有洋銀求恩明鑒陳供小的並不與王瓜分求恩寛宥二尹判令將王笞臀四十板陳掌頰二十下小洋銀存候失主具領○前晚王家馬頭張某所駕之船被潮傾覆其母某氏年逾五十不及撈救致占滅頂之爻噫亦慘矣 
[淞北談資]  
　　前日午後浦潮盛漲時有一小輪船駛抵陸家嘴左近適某駁船迎面而來不及駛避以致互相碰撞小輪船大受損傷傳聞有舟子數人墮入水中至今屍身尙未撈獲想須涉訟公堂矣○浦東高橋鎭人張某狎英界公陽里妓女林寳仙意欲置之簉室無奈林妓債臺百級無計彌縫乃商令潛逃至虹口西華德路師善里濟良所中顧所中定章祗准人娶以爲妻不能作妾張本有室致難如願以償林妓乃於七月二十八日午後妓乘管事人在堂中禮拵私乘車至四馬路各烟寮訪張遍詢無知其蹤蹟者不得已寄宿六馬路某甲家甲恐株連急赴所中報知其事所中人遂知照四馬路老巡捕房捕頭派某包探前往將妓拘回仍送濟良所收管 
[壽合告災]  
　　警啓者敝鄕連年苦旱農家本無積儲今歲一春小雨田間旣未能積水而二麥又復受傷已覺萬難支拄乃五六七三月正當炎夏點雨俱無以致顆粒未收刻下流亡者已紛紛載道轉瞬秋冬又不知如何景象竊維敝鄕民性强狠飢寒起盜心亦勢所必然雖有一二戶衣食差堪自給恐亦不能安居伏見各處偏災皆蒙貴館登報布告諸大善士分往拯濟全活甚多仁人之心遐邇同仰用是不揣冐昧敢爲災黎叩禱倘蒙貴館登之報章得諸善士惠然肯來俾千萬戶再生可望則誠種德無涯矣臨頴馳系不勝引領翹盼之至專肅敬請德安伏乞善鑒[  壽春六合兩邑士民同叩首]  
[鴻施疉沛]  
　　日前本館協振所接到平湖沈大善士儀來函捐助尊閫曹宜人超度資光洋銀一百元又鎭江隱名氏助洋銀一百元又汪大善士國桂求足患速愈助安徽江西振捐洋銀三十元又古董馬裕本堂求合家平順助洋銀二十四元又海寗許村塲署豢龍氏六十初度移助筵資洋銀二十元囑解江皖等處又當湖張大善士熙鴻爲聘媳俞氏久病未痊求速愈助振捐洋銀二十元又劉不留名病愈還願助振洋銀二十元又熙鴻氏代求平湖徐確生官官驚風轉危爲安助洋銀二十元當此青黄不接之時中澤哀鴻嗷嗷待哺本協振所時艱蒿目深費躊躇今承諸大善士鉅欵頻頒恩施下逮嘘枯起瘠浹髓淪肌行見五福九如效如桴鼓豈惟有求必應始見感格天心哉拜領之餘謹書數語以鳴謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本年五月某日有王阿大者與城中曲尺灣李瑞春粥店夥沈阿三口角互毆致沈受傷身死報經縣　　汪　庭大令騐明拘王訊供收禁前晚帶案復訊王供小的係本邑人素習小贸易前在李處啜粥給以小銀錢一角沈只作錢八十一文小的以市價可作八十二文因與爭論沈卽恃蠻辱詈互毆之下仆於檻上磕傷腰腹旋卽身死叩乞施恩大令飭在供單上蓋印指模仍還禁獄中聽候備文甲請上憲勘訊○去夏沈勳濤被人毆斃於法界褚家橋畔其姊許沈氏以沈所私蕩婦張王氏因有異心嗾使流氓朱雙喜等人下此毒手具詞控之縣署大令飭將張王氏顧陳氏朱雙喜拘案訊不承認分别收押所中前晚提案復訊朱供小的係本邑人住褚家橋左近向在八仙橋畔　擬售水果去年四月初旬某日友人徐阿虎稱前被沈勳濤無故控告管押捕房今方釋出定欲報讐隨糾同曹阿二王阿六前往尋仇嗣以未悉沈之住處邀小的指引小的被逼同往適沈不在家爰各分散至五月十二日徐與曹等又喚小的同往找尋中途與沈相遇被徐扭住猛擊曹等亦稱同兇毆直至遍體傷痕始逃散其時小的雖亦在塲並不動手大令怒其謊供喝令掌頰五十下朱仍執定前詞大令提訊顧陳氏供小婦人與張王氏素來交好去年五月十二日張王氏與沈口角氣忿難平至小婦人家閒話適因天雨留宿一宵至次日沈來喚回時已受重傷額　用布包裹惟倉卒未曾問及被何人所毆後卽因傷身死大令飭仍分别還押○前者朱與發控徐正福等棍徒擄人勒贖大令飭差拘獲棍黨蘇州阿　訊供收押旋又獲小揚州一名前晚升堂訊詰供小的原籍山陽在滬爲小工與徐並不相識伊等擄人勒贖之事實未與聞大令飭從寛　去自行回籍不准逗留 
[英美租界公堂瑣案]  
　　包探趙銀河解陸炳文到案禀稱此賊行竊胡山台家衣服若干件報由小的緝獲是以解請究懲陸俯首求恩讞員張柄樞司馬商之美副領事海格思君判責二百板○某包探解車夫胡阿三汪小月徐運英到案禀稱胡曾薦王阿福至某姓家執御索酬洋銀五元王已照給旋復勒令按月給以洋銀兩元小的查得事由汪徐慫恿是以拘解請究王投案聲訴前情胡不認索酬汪徐同稱小的等並不與聞司馬著一併開釋不予深求○包探陳洪德解龔仁來到案禀稱此人行竊王金隆家衣服洋傘持至某押鋪質錢小的見之解請　究司馬判責三百板○包探沈阿炳解俞仁興到案禀稱此人行竊應似蘭家衣物報由小的拘解請究司馬判責三百板 
[法租界公堂瑣案]  
　　偷兒朱阿三濳入首善里口已歇西酒肄中竊取衣服三件旋被包探緝獲帶往吊贓至則收贓人已聞風逃逸因復帶回捕房昨日禮拜二堂期解案請訊讞員杜枝園大令判責二百板贓衣存待失主具領○彭阿四陳三郎在菜市中行竊衣服三件旋被包探拘獲吊到原贓解案請辦大令判責一百板○湖北人陳國光在某處開設舊貨店前日肩負一布袋内儲洋銀三元當十銅元五十枚行經新闢租界中被流氓王阿六糾同惡黨數人飛步上前攫之而去報捕後捕頭令包探拘王解案大令判枷一個月發新闢租界衆期滿　　百板○寗波人張陳氏於本年六月某日背夫逃至滬上匿蹟同鄕人王有才處旣而其夫張沁根來滬尋獲扭送捕房昨日包探解案請訊沁根供小的向業耕耘娶妻陳氏已歴十餘年生有兒女今被王勾引濳逃幷帶出洋银三十元務求嚴究張陳氏供小婦人在家貧難度日是以來　覓食與王係中表親留住伊家並無不法之事大令判將王枷號一個月責三百板張陳氏掌頰五十下交其夫領回管束○前者傅宜控船上柁工彭金和承運米若干竊去五百三十石等情大令研訊之下傅稱被竊之迷因已霉變祗值洋銀三百九十元請向彭追大令見彭貧苦斷令折　二百五十元交人保出如數措繳迄今日久彭依然事外逍遙傅迭次呈催大令因於昨日著保人將彭交案押候嚴追○前日有一十餘齡　　迷失歸途由巡街捕帶至捕房昨日送案請訊女供年十歲被父親帶出賣與某姓家爲婢偶爾出外迷失歸途大令命暫留捕房待其主具　　前者廣東女子陳杏大迷失歸途由巡街捕帶回捕房解送至案大令著留候家屬具領昨日寄居虹口之粤婦陳王氏投案呈具領狀大令　　訊詰准予領回○車夫陳文揚與蕩婦江王氏私識流氓季寳善陸阿大知之藉端訛詐陳控諸公堂大令判將季陸各責二百板罰陳洋銀十元迄今多日無力繳呈大令因於昨日命提到案飭責四百板卽行開釋○史九榮控劉榮堂家車夫王仁均行兇毆辱劉偕王投案與史質對王不認行兇大令飭將劉王交人保出候飭探查明下期復訊 
[美租界捕房紀事]  
　　昨午江北人張文福姜文運至華記路一百十一號門牌某粤人家帮同搬運貨物張從高墮下傷及頭而腦漿迸流姜亦傷及左足經某號華捕所見送入捕房捕頭令轉送同仁醫院求治醫生騐得張已傷及腦門恐命難保姜尙無大碍云○前日傍晚時貨車夫紀某曳車至中虹橋左近撞壞某甲之東洋車輪等物被甲扭至捕房捕頭令紀償修費洋銀若干從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
