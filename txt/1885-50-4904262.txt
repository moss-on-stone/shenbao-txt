# 1885 - 50 - 4904262

 

Page 1

 
 
[三十號畫報出售] [  申報舘主人啓]  
　　履端伊始氣象新故本齋所繪此次三十號畵報皆選古時吉利事實出吳君友如一人手筆　繪極其精良並附送歲朝淸供横屏一幅係子祥先生所繪兹仍以潔白棉料紙印就墨花以便諸君隨意　色裝入畫報之首不加分文末附淞隱漫錄圖說一則閱者鑒之此佈 
[三十一號晝報出售] [  申報舘主預啓]  
　　本舘自去夏創設畫報以來常萃數十大名家分繪新奇近事鈎摹細緻印釘精工生面别開早巳不脛而走刻又印成第三十一號畫報專取去冬日高諸事繪爲八圖每圖倣章回體例撰成對偶子目係以小記每一披閱如向三韓城畔問俗採風而其間摹亂黨之横行狀王師之勘亂尊王攘敵尤爲雅合體裁兹定于本月十六日出售所有標題先爲佈列諸君子于銀燈火樹之間其亦先覩爲快乎第一圖郵政局肆筵逨客頑固黨放火戕官第二圖假傳虎節召倭兵威逼鸞輿遷别院第三圖中奸謀韓廷飛碧血避亂黨關廟泣靑燐第四圖雲屯霧沛大帥麗　海闊天空藩王豹隱第五圖奮天戈奸臣授首投華寨弱主濳身第六圖犯衆怒避禍走仁川普皇恩送孥歸濟浦第七圖電報飛傅求保衛星軺移指壯聲威第八圖霜鋋雪鋌海上觀兵玉敦珠槃城中立約 
[分送畫譜預啓] [  申報舘主人啓]  
　　　杭兩省名畵如林兹先託任伯年任阜長沙山春管劬安諸先生分繪工細人物花卉鳥獸准於新正第二期卽三十一號畫報之首增入兩圖不加分文以後按號分送亦不間斷分之則奄有衆長聨之亦可成合璧將來集有成數裝成册頁不獨臨摹家可作畫譜卽明窸凈几展玩一通亦雅人自深其致也諸君子倘許我乎預啓 
[接續開源節流事宜]  
　　一推廣沙田牙帖損輸查光緖六年廣東省籌辦海防奏稱每沙田一畆捐銀二錢是年該省撥過海防經費沙田捐輸銀二十餘萬兩沿江沿海有沙田者原不止廣東一省如江蘇安徽江西等省蘆洲沙田最多多係富紳豪民踞爲沃產廣東旣有此項捐輸他省亦可照此仿辦應令有沙田省分按廣東辦法酌量辦理又查同治二年六月間准江蘇巡撫咨請勸商捐輸牙帖請由部頒發經户部援照湖北江西章程奏明頒給部帖並將條欵十六則隨帖開列查條欵內開各行商人捐領新帖係爲報効軍餉其從前各衙門陋規一槪删除酌定江蘇上海地方上等捐銀五百兩二等捐銀三百兩三等捐銀一百五十兩下等捐銀五十兩偏僻等地方上等捐銀二百兩二等捐銀一百五十兩三等捐银一百兩下等捐銀五十兩應令永爲定額以裕經費等因竊維從前　備軍餉江蘇旣經請行今尙間年赴部請領牙帖此外惟湖北陜西有牙帖捐欵他省有無似此舉辦無從詳考擬今各省一體查明生意較旺及偏僻地方能否分别定則捐發牙帖截免陋規各省卽以萬家計截長補短每家銀一百兩計或可得銀百萬兩上下於餉不爲無補一煙酒行店入貲給帖查同治三年十二月十三日兩江總督曾國藩奏稱江北粮台進欵有統捐及花布行棧捐名目竊以從前軍需緊要江南省曾辦行棧舖捐湖北巡撫胡林翼亦有抽收行店月厘辦法後以軍務稍平部議停止現在軍餉緊要擬收行店銀欵以濟急需惟查各項行店若一槪抽收又恐物價騰昻惟烟酒兩行棧店最多獲利頗厚若稍有抽取究於民生日用無大關繫然月厘舖稅又似慢無限制易滋中飽不若仿煦牙帖辦法頒給烟行酒行部帖核其成本大小明定科則按年交納課銀一次應由各省督撫查明除資本微末舖户不計外每省烟酒行店大店各寔有若干處所某某字號住址某處核定課銀數目造册請帖定限解欸以杜欺隱之弊一匯兌號商入資給帖查農民力田皆完納丁漕販商當商　納厘稅惟京外各處富商分設匯兌票號毫無交官之欵憑空罔利坐擁厚貲卽以錢鋪而論查刑部定例不准私自開設不准私自出票如違照例治罪律有明條乃近來票莊紛紛任意添設全無限制奸商設爲騙局始則揚厲舖張繼則侵蝕關閉流弊滋多上年胡光墉所開阜康及胡通裕票號倒欠公私欵項極多尤爲可惡嗣後京外匯兌票號應令請領部帖以便稽查擬叅仿牙帖辦法如有匯兌票號由地方官查明實係殷實富商責令各票號　具連環保結申請承領部帖方准匯兌紳民私欵每號每年應令納帖課銀六百兩各省於前一年八月以前造具簡明淸册將商人姓名籍貫及開設票號在何州縣互結商人姓名一併詳細開註派員赴部請領票帖以杜隔縣影射務須先課後帖不准絲毫帝欠如無部帖私自開設銀號卽照私自開設錢鋪例治罪如地方官格外　索縣贓私例嚴懲一劃定各項减平减成查嘉慶年閒川楚軍需一案奏銷彌補虧空陜撫畢沅始創定减平之議至道光二十三年户部奏定章程各直省减平銀兩飭令按年解部並造册送部查核此項常例减平銀内每年應解部七十四萬餘兩近年各省支發勇餉等項大半按湘平支發就湘平一項而言或每兩扣平三分六厘三毫或每兩扣平四分九厘三毫或每兩扣平四分欵數參差一收一支最易獘混他如各省之洋銀折合紋銀銀價折合錢價亦漫無定章徒滋中飽至各省减成支放各欸始於咸豐三年光緒六年間曾經户部查核卽各官减成養廉一項應解部庫者每年亦有銀九十餘萬兩奏令自光緒六年爲始半年批解部庫一次年淸年欵不准裁留無如各省仍不遵案起解　令各省嗣後除　例支銷各欵照舊核扣六分平仍行解部外其非常例支銷欵項如練餉勇餉薪水以及一切雜項均照湘平每兩扣銀四分之數一律扣平支放其扣出銀欵另行存儲造册報部候撥永不准再有牽混擅自挪移如有將扣平銀數仍行死入收欵作正開銷亦必另欵詳細聲明其折合洋銀錢數亦宜明有定章至各項减成銀兩亦應由各省一體查明照章减扣遵照奏案趕緊解部各省卽於接到此次部文後各將其通省應支兵餉勇餉協餉京餉及一切放欵某項扣平某項不扣平扣平之項如何扣收數目分欵核定詳細全行開報一次再由部彚齊逐欵查核畫一定章一嚴提交代徵存未解銀兩並嚴定交代限期查徵收欵項例應隨徵隨解交代時尤應查淸結報奈各省州縣交代每將前任短交之欵列作徵存未解名目彼此通同將無作有以致各省徵存未解銀兩或數年或十餘年尙未解可多者積至數十萬兩少者亦有數萬兩之多近經户部行催積牘累篋無如各該上司一意瞻徇深恐屬員挾制不敢隨時作速嚴提必俟虧空之員或故或叅始行揭出虧空庫欸已同虚擲查抄徒有空名兹擬截至光緒十年十二月底止令各省督撫查明歴年道府廳州縣等官交代案内應解司道各庫徵仔未解銀兩共有若于案分年分欵分任逐一開具詳细淸單於光緒十一年 
 
 

Page 2

 
 
四月內飛咨户部備案一面通行各屬趕緊批解勒限於光緒十一年五月內一律解淸該督撫卽於六月初旬詳細開單奏報某年某員某案徵存未解銀兩於某年月日解司訖入於某年某册內造報列收其未完及欠解各員亦於六月初旬奏叅革職提省查辦照例治罪若該省並不照此次奏定期限奏叅或率請展缓希圖延宕卽由户部按吏部則例所載程途日期扣算將該督撫藩司鹽粮道均照徇庇例　叅以昭炯戒至光緒十一年正月起各案交代應照道光所間安徽巡撫陶㴻奏定章程凡前後任交代務將現存銀兩掃數批解册內不准開列存庫未解名目嗣後該督撫瀋司如查出交代案內有徵存未解銀兩卽應照户部本年十二月初四日奏案叅辦如不叅奏卽照新章將該督撫藩司等一併叅處再查各省交代往往多年未結並不將文册送部或僅報初叅不報二叅卽有徵存未解一切虧空情弊户部亦無由知或偶送部亦多逾二叅定期文內皆稱交代已按限算淸因册結舛錯往返駁詰致延月日萬牘一律百端回護牧令不足言該管上司無事不代爲彌縫是誠何心迨至積累數年又以舊案新案分辦爲詞粉飾延宕無非不敢開罪屬員之隱衷嗣後若逾二叅限期該省若無文册送部或送册而仍稱舛　遲悮者尸部照八月間奏定新章核計程途日期槩照交代逾限未淸例奏叅並將該管上司一併照徇庇例奏叅議處至州縣陞遷補署日期本年八月户部奏令自光緒十一年正月起兼咨户部奈各省近來於交代一事每甘認遺漏之愆决不與部中以確查之據事似微末實爲一切欺飾之本此後交代文册卽依限到部查無原報到任日期文牘者仍專將藩司嚴叅降級以挽頽風數十年來財賦之虧實由於此未可以簿書期會置諸不論總之欲杜虧空尤在該管道府州隨時親查屬庫必令有收卽解無可虧挪户部本年八月奏案各省尤當實力遵行該上司更能核減　捐省却供應寛州縣之力守例定之法庶虧空可杜庫欵可足矣此稿未完 
[狡謀不測]  
　　聞法水師提督孤拔將奪普陀山以爲泊船之所盖因法兵在他處每以水土不服多生疾病聞普陀山水土相宜故卽萌覬覦之念又有人傳言普陀山已爲法人所奪然則法兵之在基隆者豈已空壁而去耶 
[華人至港]  
　　有德國輪船名阿靈比耶由越南至香港裝有華人一百三十九名該華人係在船爲法兵船所拘見該德船乃驅之登輪載赴香港港中人咸大以爲不然盖此華人本非香港人且身無资斧而乃使之來港殊多不便也 
[淡水軍信]  
　　基隆戰事去年業已登報兹閱香港西字報載有淡水目擊戰事西人來信言此一戰也相持至四日之久自去臘十六日起至十九日止第一日法人以一千八百名進攻華營該營極爲堅固鏖戰一日直至金烏西墜法人不能取勝至十七日復往攻擊法人皆半身在泥淖中拚命死戰遂破華營十八十九兩日又進攻得地兩處華軍中有兩官及一西人死焉法人死兩官傷兩兵法兵死傷約五十人華兵死傷約二百人此番血戰四晝夜華軍殊爲奮勇並亦能軍又云有一日法人在基隆獲華人二十五名云係傳遞軍情者孤拔隨令悉用洋鏞擊死法人之凶暴甚矣又云前者傳聞法人地基隆開煤此說實係子虚其帶來之越南士人及掳去之華人並非用以攻煤但逼令挑運物件而已死 
[閩中軍信]  
　　去臘之　馬祖澳又到法船五艘連前二艘均于廿五晚向北駛去是日又有日本戰船一艘直抵馬江寄泊羅星塔旁次日駛去風聞法船開往温州海面日船因觀戰而來也楊石泉制軍于臘月廿六日出駐長門左　閣亦於廿七日整隊出城駐節馬江翌晨赴長門一帶巡視砲臺營壘向諸將領再三慰勞至念九日回城沿途所過　方着人傳諭百姓謂法人現已逃竄爾等不必驚惶士民聞之歡聲雷動當爵閣抵馬江之夕途中甚暗試點船廠所製電燈頓覺光如白晝幾疑不夜城開是日雖有法船復來而民心安謐如常良由左爵閣威望素昭足以鎭定故也○法人在臺灣另派戰船分巡海面以阻援臺之師持之又久不免師老懈生至去臘念一日孤拔重申軍令巡緝頗嚴然全臺之大寰海之廣豈法船十餘艘所能兼顧惟因彼族横行無道故我軍濳渡偵探殊費經營也○前日有法船之被擊損傷者七艘遊弋洋面　道來閩探聽消息然皆不堪戰鬥矣何足懼哉○長門外密布水雷敵船不能進口旂昌行之海琛船現泊長門口外各貨另雇小船轉運入內云 
[臺捷詳登]  
　　去冬臺灣之捷本館疊列報章兹得閩友來函尙有前報所未及者爰再錄之據云去冬十一月念六日我軍在臺灣獅球嶺與法接仗殺傷法人百餘名奪得法砲一尊搶械甚夥多軍祗死傷十餘名至十二月十二十三十四三日連次交戰我軍死傷百餘名法人死傷不計其數奪得法人器械無算是役也臺地民團管帶林克舍奮勇衝鋒極爲効力克舍係臺地人尊稱惜未詳其官爵名號據聞從前殉難忠臣林文察之少君亟列之以爲戮力諸君勸 
[黄堂懲賭]  
　　蘇州府魁太守下車以後令出必行極著風厲新正初三日天氣晴朗元都觀裏人湧若潮而游民之喜花骨頭者遂于路角牆隂隨地設局適太守呵導由正山門來各人蹲地聚賭初猶未覺旁人大呼日本府來矣若輩始各鳥獸散太安亦初未瞭見突聞喧呼遂喝命停輿拿人卽經差役當塲拿住賭徒六名帶回本署升堂親訊重加笞責並予荷校次日一索牽連發交觀中茶棚前示衆自此作牧豬奴戯者不敢故態復萌矣 
[持令巡街]  
　　蘇城新募之營務處親兵一營自經潘芸孫太守統帶以來令甲森嚴操演勤奮整齊嚴肅足稱節制之師去臘歲除曾懸示諭大略謂歲尾年頭營中向例放假停操深恐該勇等乘此弛禁之時在外干犯不韙爲此示仰諸色人等如遇營勇酗酒肇事准其扭送重懲復日派一哨官帶同數勇手持令箭常川邏察街坊以便隨處懲辦似此防微杜漸軍容必有可觀卽軍威亦從兹大振矣 
[浙江官報]  
　　錢塘縣程稻村大令雲俶歴任三年子惠慈祥軍民愛戴本屇考績又書上上上憲深器重之前日藩轅牌示大令調補鄞縣而以上虞縣唐師竹大令煦春調補錢塘其所遺上虞縣缺則委候補縣汪大令承煦署理至鄞縣原係朱友笙大令慶鏞署任近因奉到憲札將偕臨海縣薛幼梅大令賛襄一同送部引見其寍郡所屬五縣慈谿則委壽昌之廖度堂明府調署鎭海則委烏程之趙舜臣明府調署象山則飭麗水之羅鏡堃明府復任惟奉化之恩綽亭大令仍舊餘則盡行移動云 
[立春失火]  
　　杭垣於去臘十九日天已薄暮忽報菜市橋東花燈巷某醬圜失火水龍聞信爭集約閱半點鐘時卽行救熄焚去墻門內棧房一所幸未殃及池魚柴房中一團茅草亂蓬蓬頓覺燎原勢甚居民誤爲王寶昌之後面是以由忠淸里至菜市橋一帶閙市爭先閉門是日適逢立春佳節各官皆至上新廟迎春迤邐由慶春門入不意鸞旂載道靑皇與赤帝偕來玉辂遙迎祝融隨勾芒並至抑何不相謀而適相合也 
[梵宮遭刦]  
　　杭垣駐防八旂皆環城繞堞而居下自錢唐門起上至湧金門延陵門縱横約三里有奇周圍繚以短垣統曰旂營管中八字橋　大悲菴僅一袈裟地庵中惟一老尼與一帶髮修行之老嫗同住持司香火焉歲除之夜庵中燃點歲燭多至數十餘對至三更後老尼囑一童子坐殿上看守童子倦而假寐致神幔爲燭花延燒燃及神坐火遂燎原不可嚮邇幸是夜人都不睡各水龍聞信齊到爭先撲救僅燒去大殿一座兩旁小屋幸皆無恙云 
[元旦雪飛]  
　　太歲在西羣歌乞漿得酒之謠元旦逢辛恰符送舊迎新之象當兹歲始快遇時晴司春之蒼帝先歸捧日之黄人乍出固無不樂天朗氣淸風和日暖矣迨至日墜虞淵束風陡緊砭肌粟起凍眼花牛昏定後則雨雪其雳兼以雪珠錯落洎夜半而雨師返轡又逢滕六 
 
 

Page 3

 
 
君獨當一面矣自是擗絮搓綿漫空亂舞通宵逹旦曾不少停至初二日雪勢愈甚冷亦愈加雖春氣已回不能停積屋脊檐牙均已厚有寸許幸二更後雪已停止及次日而晴旭高升檐漏如流泉倒峽矣錄杭友信 
[紆道囘鄉]  
　　淛東寗慈鎭三邑人之經商蘇滬等處者實繁有徒每歲首必遄返故鄕盤桓憇息或循例賀年或看會掃墓一年一度一逍遙盖亦作客他方者之尋行樂事也向乘輪船來往祗須一夕程今以法船在浙洋開戰甬口幾至封堵以至往來甬滬各船皆停輪以待他鄕游子多買棹逹西泠渡錢塘繞剡溪越水以返甬上道途紆遠總須七八天方可言旋梓里行路多難誰實階之厲哉 
[甬客述新]  
　　石浦交兵後敵舟向南而行寄椗普陀山洋面該處離定海象山不遠人民異常驚恐幾于草木皆兵雖防營中刁斗森嚴日夕戒備而居民大有臥不安枕之勢且間有移避他鄕者鎭海口內外除留出中泓二十丈以備舟行外其餘均水底密排梅花樁並於口門兩旁備有石船多艘以爲塡堵之用招寳山外海中有一小山向設鐵鑄燈塔以照舟行至是法人用砲轟碎山石多有墮入中泓者故吃水稍深之船未敢冒險進口以上各情由甬客所述然本埠中西官塲則並未聞有法船在甬口開砲之事也 
[電局近聞]  
　　日來寍鎭金陵杭滬等處軍報紛仍多由電逹南北各路電局又復通班守夜昕夕不停軍信飛馳較平日多至數倍王事賢勞不遑寢處可爲今日電局諸公詠矣 
[禾中近事]  
　　嘉興北門外塘灣顧洪昌　料店夥祝姓於去臘往各處收帳二十六日船抵平湖收得洋三百光景不料被拐匪覷破卽欲肆其誑騙之計赴船晤祝姓詭言有洋一百元茶食四包請帶交嘉興縣署徐某處祝姓不疑將洋當塲檢點重行包好詎知已被拐匪掉包有頃祝胜登岸拐匪復至船上謂舟子曰嘉署有人在此洋信不必帶去舟子取而與之則言不是原包舟子乃另取舟中所收帳洋約三百元與之待祝姓回船查問始知已墮拐匪之計惟有頓足恨詈而已○嘉善縣所拿獲盜犯三名於二十六日解至嘉郡宗太守卽飭嘉色尊收禁聞尙未訊問也○　協汛兵某於十二月初在益森隆廣烟間吸烟因口角打架後經地保調處了結至二十六日因傷斃命經秀邑尊於二十七日往騐傳聞尙須委平湖縣覆騐也 
[拘拿眷屬]  
　　石浦失事後統帶各員咎難諉謝馭遠統帶金蓉齋之眷屬向住寶山兩江總督曾九帥密飭吳子佩明府前往查抄明府遂於前晚輕輿减從帶領各役至該處盡將人口拘拿房屋亦黏條封閉云 
[候船不至]  
　　往來滬甬各輪船向例於下午四點鐘開行由甬返埠則在淸晨日前宜昌輪船往甯後至昨日午後尙未回滬甯人之商於滬上者俱在碼頭守候鳬須鶴跋盼望良殷嗣悉前日該船行至吳淞停輪過夜翌晨始展輪赴甬是以昨日午前不能如期抵埠也 
[巨砲來申]  
　　虹口順泰碼頭置有巨砲一尊長約二丈有奇砲口寛三尺許聞係英公司之金星輪船由外洋載至云 
[閙縫窮]  
　　前日本埠南市董家渡左近某木作主某甲偕同業友人至租界中遊玩店中僅一學徒至下午有一江北婦人之縫窮者手持竹筥經過門前該徒見之喚令修補衣服兩情眷眷相與目成遂私給靑蚨數百頭邀入房中與之繾綣不提防被甲婦撞破江北婦急手提布褲乘間奔逃洎中歸婦將情訴知甲忿極向徒父理說徒父自知其子所爲不是置備香燭紙馬至甲寓服禮事遂寢息 
[白圭留玷]  
　　毗陵賈生翩翩慘緑衣履鮮華人皆以怡紅公子目之惜無病瀟湘與之坐茜紗牕下合掌叅美人禪耳去年眷周斐卿詞史花間嚙臂月下並肩引喻河山結盟膠漆詎周又與甬江人盛某遇卽以契賈者契之盛貌較賈勝玉樹臨風眞不數羊車丰致周珍同控鶴監中禁臠廻視賈生不覺賤如糞土矣賈深悉其情醋甕踢翻酸透入骨屢思伺隙中之而未有機會也前日盛雇馬車邀周同遊靜安寺周恐中途遇賈有所未便故特分坐二輛以免過市招搖不料駛至新馬路遙見駿足高騫絶塵而至諦視車中人則闖然一賈也賈見周卽下車貴以負義二人喁喁絮語細若燕鶯盛見之忿不可遏意欲向周興問罪師詎賈袖中預藏泰西强水覷準盛面驀地灑來盛躱閃不及灑著兩腮霎時間紅若櫻桃痛不可忍急廻韁赴仁濟醫舘敷治然獺髓痕添終不能圓姿替月矣賈亦毒矣哉 
[私十釀命]  
　　前日有某土行雇駁船往提私土船户爭奪生意兩相毆鬥甲船上人偶一失手毆傷乙船上人要害立卽斃命該行以事由提士而起報官恐被株連遂央人調處出錢料理未知能否寢事也 
[幾成命案]  
　　八仙橋西租界外有山東人劉老五與私識婦某氏責屋同居兩間東倒西歪屋居然春色暗藏尙有餘房轉租與賣豆腐乾之某甲居住前日劉疑婦與甲有私兩相爭吵甲無可辯白白將小刀戳傷喉下鄰人恐釀成人命當卽知照地保禀明巡防局員將甲送入仁濟醫舘療治據醫生云傷痕輕淺可無妨碍局員鄧都戎以若輩非安分之徒着一并驅之回籍 
[鐵店欠案]  
　　張某訴稱在新開河干開設舊鐵店去年有蔡張歐陽三人來買鐵　欠洋六十七元七角說定先還洋五十元餘陸續歸償詎延至于今分文不有向之索取置若罔聞今日途遇歐陽扭送到案被告供稱鍊係四人合買內有王姓未曾分派因之欠下除夕張竟將蔡姓扭抻捕房刻始保出所欠之洋自當給付翁太守着交保出外限二日內先還洋五十元 
[被戳控縣]  
　　客歲之杪本館曾列外虹口竺祥祥戳傷石和尙一案兹悉日內石仍在醫院調治曾遣抱赴縣控訴莫邑尊批飭候調治 
痊可卽行赴案聽候核斷云 
[英界公堂瑣案]  
　　巡捕頭禀稱前日時各輪船將開往福建汕頭等處有搭客所帶孩子高聲哭喊買辦向之盤詰見男孩共有七名其間有五名經林阿行林阿四施阿生三人承認出錢買來因無後嗣俾作螟蛉均執有賣契尙有二孩無人承認據水手人等言林屢次附船往返必帶小孩恐有販買之事爲卽報知船主轉報捕房將林等及孩一併帶案請爲訊究林供福建同安縣人因無後嗣憑許阿六領來一孩出洋三十三元又有一孩出洋二十八元立有賣契帶回原籍作爲螟蛉子别無他故林阿香林阿文皆同姓不宗送我動身　被獲住林阿四供原籍亦係同安曾由住小東門外協興街之阿金領來一孩名曰阿六我出洋三十六元立有賣契施阿牛供與林等皆同鄕曾買二孩一出洋三十六元一出洋三十元均有賣契旋又各將賣契呈閱數孩中張寳順年最大供稱家住江灣鎭鄉間河塘橋從父來滬不知如何被賣沈木根供崇明人年十五歲亦同父親來滬被福建人領至船上我却斷不願去是否被父所賣實不知情其餘五孩年未十齡不能取供二林同供因送林阿行下船甫欲告辭卽被捕拘無人承認之兩孩我等更不知情黄太守商之翟副領事以林等雖不承認販賣然事有可疑自應送歸上海縣署訊究翟君然之太守隨飭一併備文送縣核辦○太古洋行主人控買辦楊桂軒虧銀一事去冬曾列報章兹聞楊到案後卽患病逝世司帳人錢姓亦未繳銀該洋行因又聲請提錢追繳黄太守飭傳去後錢於昨晨投案太古西人亦到案稟訴前因錢仍執如前并稱實在無力措辦太守商之翟君飭押令繳銀始行釋放○公平洋行前控木作頭王全記租地造屋積欠銀兩一案曾列本報兹公平洋行主又投英領事署訴稱王租地所造之屋不知何故被高易洋行經租人陳厚齋收取房租請爲傳陳訊究翟副領事據情照會黄太守飭差傳陳到案公平西人申訴前因陳供房租係 
 
 

Page 4

 
 
洋東梅博閣令我往收諒必王全記將房抵押之故太守商之翟君以王旣欠公平地租不應又將房屋抵與高易然高易受抵是房諒必亦有來歴應令陳知照主人尋到王全記限十日內料理淸楚否則照租地時合同上所載辦理○去年有恒洋行主人金世美曾控陸驛梅將寳山縣境之地抵銀立有期限契上載明逾限不贖應將田地歸西人管業黄太守飭差傅陸會同翟副領事庭訊着陸赶緊措銀取贖在案日前金世美投案訴稱陸躭延迄今仍未備銀取贖再請傳追當由翟副領事商請黄太守再行傳陸訊理詎陸延遲未到昨金世美又投案候示翟君商之黄太守以陸旣未料理又不到案姑准金世美管業完案○四十二號華捕禀稱錢永華在租界中乘馬奔馳喝阻不依反敢持蠻毆擊爲此拘案請懲錢供偶爾溜馬並非故意違章更不敢恃蠻毆捕黄太守判押候過堂笞責五十板以儆 
[疊來鉅欸春賑]  
　　今奉到本埠新泰厚票號交來江西省垣匯到不留名集善堂大善士續助九八規銀五百兩又代募萬善同登昌字三百五十一號五十五號兩册共捐到錢二十四千合兌見規銀十四兩一錢二分來函囑解山東春賑○又奉到上海縣署交來邗江孫少甫善士還願一欵函託元源寳莊匯來規銀一百五十兩請擇其春賑急需之處代爲撥解功歸實濟並請登報願天下善士有願未完者聞風興起災黎幸甚○以上兩欵賑銀照數收到當卽塡奉收單備函具復申謝恭賀新禧[  上海北市籌賑公所施少欽謹啓止月初九日]  
[來信照登]  
　　同仁輔元堂分局來信云頓啓者本月初九日據仁濟醫舘差報有湖北襄陽人孫左茂年四十歲身中面白無鬚向在江隂俞統領營內當兵今因患病在本醫館身故煩祈讓棺殮埋並請代行登報招認所遺英洋九元卽作讓棺費等情當由敝局司事督同局使前往妥爲收殮埋葬外合應抄錄原由乞請登報曷勝銘感之至 
[上海東賑公所來書照登]  
　　啟者敝所經辦東賑核奬銜封貢監等項於上年正月起至四月底止塡發山東藩臺印收現蒙頒給部監各照到所請各捐生至四馬路永康里金州礦務局內倒換特此布知並賀新祺 
[柬黎蒓齋星使]  
　　蒓齋在日本校刊唐宋逸書廿餘種其全帙多踰百本頃承以老莊荀三子見贈求窺其全則云在東京曾印多部已爲達官貴人紛紛索取盡矣現在莫善徵大令方集工匠於上海縣署先印五十部然後以書板歸之蘇州書局此五十部者亦必達官貴人乃得而有之蒓齋始刻此書時豈必爲達官貴人計而達官貴人視其全帙竟無殊於奇珍異物必得而後已蒓齋亦不能不如其意以副之而後無意外之患甚矣達官貴人日勞勞於民生國計猶復分其心以先獲新書爲快况予夙有好　之癖二十年前與蒓齋定交皖上時日偕莫子偲徐懿甫姚慕庭輩往來書肆蒓齋無一日不在其中頃年予滯留滬上朋好屢有餽遺予則以三分供衣食旅費以二分償游讌必以五分充購書價直而後盟衾質影自勘自慰旅館中堆牀疊架無非書老先師徐稼生夫子往在都門顔予所居曰不廉於書之室蒓齋之所稔知也聞蒓齋刻書之舉甚盛預爲一詩謂蒓齋必能修先朝獻書故事飾此書以玉躞金題爲表一通進呈御　禮也例也誰敢議其侈者何竟爲達官貴人所奪至無以應故舊中愛書成癖者之求設子偲懿甫今日尙存蒓齋果不以全帙持贈否耶抑將曰吾無如達官貴人之紛紛索取卽芋仙坐吾以逸書悅當路亦雅賄也雅謔也人人競執佳書爲當路獻安見達官貴人不屏　金幣狗馬之好而移其情於簡册益復采訪先賢遺老向未刊行之本集貲開雕嘉惠士林繼蒓齋起而庚續之俾士林頌達官貴人之衆擎易舉速於置郵也豈不偉哉[  天補道人李士棻稿]  
古逸書從日本刊後先持贈愜心難原期漁獵供寒士姑代苞苴勸達官竹素不隨前刼盡芸編合有貴人看胸中久築憐才厦萬卷千間一例觀酬蒓齋正月九日得蒓齋手札許以古逸叢書全帙見贈又云在東京爲予所撰墓銘頃復増之減之用韓子銘柳之例期可以傳芋仙 
[足矣有不必諱者正以紀實見交厚也古誼可佩復爲一詩用志感愧]  
　再生人讀隔生書預草壙銘誰得如三好已空遠嗜古兩心相兩心相印不忘初英倭使命鳳麟族黔蜀鄕鄰猿鶴居賴有昌黎傳子庫千秋萬歲重欷歔[  重叔李士棻稿]  
寄懷廬蓮後裔上年寓文德里中一日偶出歸見案頭一函啓視則　蓮後裔致予善也自云久歷名場北上道滬暫駐萬安樓上屢見予詩思與予見謂予是會做詩之太白不會有錢之子才云云卽走使探問則已於前一夕北去矣要見南朝舊人物池中惟有白蓮花此李旴江　廬　詩也其人别號殆用李詩意固是雅流惜禾相從盡醉極歡念之耿耿乃爲此篇附刊申報冀其人見之便以姓氏居址相 
[告勿使予日拳拳懷廬蓮於茫茫天海中視古人而有加無已也]  
偶同星漢謫頑仙願學隨園享大年天瘦閣中餘簡册小倉山上富　　林泉九州定有斯人在一面偏無此地緣設使平生工榷算久應金幣化雲烟[  李士棻稿]  
寄答李眉生同年得眉生蘇州人日書復承以楞嚴蒙鈔見贈書云每年必温誦遺經去歲則讀三傳一過甚熟又云年來恒產大半爲 
[市井輩假借耗蝕殊堪歎恨輒拈一詩寄和]  
　　衰年抱佛錢蒙叟臘月温經裴秀才嗟我有孫偏有患予年六十有五四孫繞膝然左　 
膝則久攖痛楚惜君無子漸無財有名醫診君脉可得大富極貴又長生而艱於赤璋世多缺陷愁何補去秋莫善徵語予曾見君於　園君自云日在驚濤駭浪中與愁相抗天久安排挽不回惟有楞嚴眞實義能消八苦敵三災[  李芋仙初稿]  
[更定近作再呈蔡子黻仁兄]  
　　豁達襟期肆應才相逢倦眼撥雲開世推雋傑諳時務文富波瀾主史裁玉麈偶麾談士伏金龜慣犒酒家回期君同把錢何臂並轡春郊得得來[  李芋仙初稿]  
[蘇省撫轅抄]  
　　初九候補同知陳壽昌禀銷催取蘇鎭太各縣志書差胡秉鈺禀知奉江安道札委河運差候補縣魏畮先禀銷宜荆厘局差陳廷璐禀知辭奉首府委赴浙江公幹范端　　江湖州公幹回 
　 
 
 

Page 5

 
 
　　新開老丹桂茶園 
　　新正月十二日演 
　　摘纓會大報仇捉放曹雙跌球桑園寄子少華山靑石山京遇綠金面圖征西傳 
　　新正月十二夜演 
　　江東橋四郎探母朱仙鎮八大縋海潮珠雙搖會四州城草橋關大嫖院十美圖長生藥 
　　天仙茶園 
　　新正月十二日演 
　　三家店淸官冊落花圖查關文昭關圖會胭脂虎大補缸開山献佛教歌黑風怕 
　　新正月十二夜演 
　　戰盤河羅夢王娘殺子貴妃醉酒關王廟濟癲佳話游園鴛夢魚藏劍 
　　新開泳霓茶園 
　　新正月十二日戲 
　　三家店玉堂春坐窑空城計萬聖宮桑園寄子大嫖院三上吊翠花宮鍘判官 
　　新正月十二夜演 
　　鎖五龍伐子都富春院打金枝海潮珠白蛇傳翠屏山鍘包勉駡閻羅 
　　禮拜四拍賣 
　　啓者本月十三日卽禮拜四十點半繼拍賣路燈船牌羽毛　嗶嘰色羽綾九老圖花羽綾人鎗小呢六磅雙人飛島藍金三元七磅藍人鎗藍三元八磅四洋房藍入鎗五彩人鎗雙人紅魚龍五子登科藍金三元紅金三元飛烏藍四美紅四美五彩四美原布九磅十二紅人鎗十磅藍人鎗紅人鎗紅四美紅三元十磅十二五彩人鎗十一磅為金三元十二磅人鎗松鼠市布六十四線藍雙路燈洋房光漂布七十二線紅雙路燈紅金星毛光市漂布八磅孔雀松鼠細斜文十五磅老人頭冲花旗粗布十四磅飛龍人鎗魚能十五磅跑鹿冲花旗斜文金三元洋棉紗七磅五彩人鎗藍人鎗藍金三元紅金三元八磅烏金三元挺布洋標等貨特比飾聞光緒十一年元月初八日 
　　元芳行啓 
　　禮拜四拍賣 
　　啓者於十二日兩點　在本行拍賣各色顏料　吊燈　小燈　蔴線　馬車皮　地芭布　彈弓　手刷　聽頭食物　信壳襪子　鈕扣　香水　大菜式　墨水罐　花旗洋針　火爐毯　金剛鑽花荼杯　畫鏡　鐵洋箱　各色洋酒　黃漆一切什物不計此布 
　　乾泰洋行啓 
　　禮拜四拍賣 
　　准于十二目兩點鐘在華順棧內拍賣各樣自來火二百十七箱如各寳號合辦者祈請至該棧面拍可也此佈 
　　魯意師摩啓 
　　拍賣傢伙 
　　啓者本行今定于本月十三日卽禮拜五早十點半鐘在三馬路第四號門牌拍臘爾先生住處拍賣客堂大餐房臥房所有一切傢伙各件大半新置並有地毯書片鏡子玻璃瓷器及銅銀各色器皿自來火燈廚房火爐各件如合意者屆期面拍可也此佈 
　　禮拜五拍賣 
　　准於禮拜五兩點半鐘在虹口東洋公司碼頭棧房內拍賣船底銀數十担此佈 
　　隆茂行啓 
　　禮拜六拍賣 
　　准于十四日十點半鐘在本行拍賣米仁白桃干醬　必得四舍利船漆火酒顏料蛋扞金線吃食另物等欲買者而拍是荷 
　　永發洋行啓揚名爲報 
　　京都新來師臥龍先生眞名士也地理精詳奇門神數余屢試屢騐因登諸報以爲感謝現寓鄭家木橋北街 
　　王寳卿啓 
　　神課第一 
　　西冷嘯翁占斷太古演禽神課代决吉兇奇騐無比與六日易課不同現减收潤筆廣結書緣庽上海北市南晝錦里誠一堂痧藥店內 
　　同人代白 
　　脫格西煤出售 
　　茲有上華順棧大塊脫格西煤出售倘有合宜者請至本帳房而議可也此佈 
　　馬立師啓甲 
　　磚茶出售 
　　啓者上海位圾碼頭謙愼恭茶號自頂上磚荼出售其貨甚高價錢公道倘若中外貴客欲辦者請到小號看貨而議或包出口也可 
　　洋巴肥皂出售 
　　啓者本廠所製洋吧皂其料均用上等與外洋來者每　可　磅半之用每箱十二條重二十八磅今由三馬路禮拜堂南　申報舘間壁申昌　畫室零躉出售定價甚亷如欲蔓買可　議格外公道也此佈 
　　江蘇藥水廠啓 
　　新書出售 
　　三敎問答錄係蘇東坡學士與佛印禪師恭元說理妙悟神通并坡妹興夫少游詩歌往來獨出心裁各製圖式因彙成一編以供文人欣賞若於茶熱酒濃展玩一過詢足開識解而破睡魔每部洋一角半又續刻上海竹枝詞洋一角此二種各書坊寄售另有書藉克已批發貴客賜顧者請至上洋大東門外務本堂書坊發克 
　　曾公水陸行軍練兵誌 
　　曾公國藩之用兵名聞天下著有水陸行軍一書考上下古今兵事之得失論將師兵丁戰守之權衡中活西法水戰睦戰輪船砲船營規營制接仗交鋒出奇制勝其生平用兵之得手悉載於此實兵家必讀之要書也每部一元諸葛武候治兵心書一角四馬路文每堂城內實順堂出售 
　　絲牌告白 
　　本號單蝶雙蝶蝶韻無錫大蠶絲久蒙洋商信行上年粵省永泰裕盛立成等寳號疊次蒙顧惟本號益加自勉以期久遠然交涉華商防有真僞情獘今年特加鄧也記置字印爲憑望各寳濾留意以免小號受無知之咨 
　　鄧也泉謹啓 
　　後知不足齋叢書知不足齋叢書邀　賞荷　御題誠書林希世之榮僕雖不學心竊宗之博搜精取成後知不足齋叢書四編編分四函函分數種紙　印訂罔不佳妙今先出初編二十五種三十二冊洋十二元惟　大雅鑒之工洋抱芳閣書 
　　庄鮑廷爵啓 
　　部照已到 
　　前辦山東賑捐　獎於上年正月起至四月底止現　核准頒給部監各照在四馬路水康里金州礦務局內換領可也專此而知原辦同人公啓 
　　召租房犀地墓 
　　啓者今有大馬路亨達利東首房屋一大所其地約計三畝有零或願租屋或願租地翻造均從尊使如合意者請至二馬路祥泰帳房面議可也 
　　祥泰洋行啓 
　　壽榮齋 
　　萬應保安膏寧治白濁白帶　瘡魚口便毒等○神效風濕膏○參茸秘傳戒烟酒○人參戒煙丸另有仿單詳述須托妥信局購取不悞上洋北市盆揭衖夏同春京貨店託售 
　　呂商大富貴 
　　本行自運呂朱票出售價照大市紳商賜顧請至老巡捕房對門便是 
　　夾板往天津 
　　茲有兩枝半桅夾板名西司威船身堅固頭等保險准于本月十四日開行蒙各寶號有貨搭裝水脚格外克己請至本行面議是荷 
　　和昌成啓 
　　保德蘭四門町堀出售 
　　才倍齊利惠脫港勃勸特四之四門町較別種均高久巳馳名今運銷中國如欲購或定辦者請移玉來行面議可也經手中國各處義記洋行啓 
　　呂朱票　利大行 
　　英三月份票全張六元半張三元分條足洋七角收兌紅票克巳付現惠顧者請至棋盤街中市 
　　呂商利大啓 
　　呂宋票　必發行 
　　英三月份票全張六元半張三元分條足洋七角遠近賜顧請至四馬路口老巡捕房南首便是 
　　呂商必發啓 
　　遷移 
　　本局向租三馬路恰和行洋房今將痛期暫移至四馬路電報局隔壁所有本局一應公事往來文移以及南北洋文報運漕事宜均歸新遷之處辦理特此佈知輸船招商總局謹白 
　　熙記發財票行 
　　英三月份呂朱票全張六元半張三元分條足七角並售呂宋煙送禮紅茶遠客函購原班回件無悞上洋棋盤街 
　　大有恒票行運售呂朱票 
　　今售英三月份票全張六元分半均可兼收紅覃與衆格外克己兌洋如蒙遠處　紳商惠顧由信局寄至上洋拋球塲南石庫門內便是 
　　英商大有恆行啓 
　　招買礦子 
　　啓者本廠今欲個買銅鐵各礦子票數百擔或數千審或按月承辦若午均可如　貴客富意賣者請將樣子寄來上海新閘本廠看定議價或票漢鎭信和洋行內此佈 
　　江蘇藥水廠告白 
　　龍虎山道人善治諸症 
　　江西龍虎山淸溪道人傳授祝由科治病應騐如神內病請符三道卽愈外症當面移去立卽全愈自備香燭到壇只取號金一百九十九文寓寳善街滿庭芳街復順棧內 
　　天源行英三月票出售 
　　今售英二月份票全張半張分條價照大市收兌紅票克己信購原局回件賜顧者註明棋盤街中新洋房 
　　彭誠濟添置戒烟丸 
　　本堂向設姑蘇閶門內朱仙洲　發兌極貞參片久已馳名今添置極貞參茸定神戒烟丸每兩八百四十文如烟癮一錢服藥五分五日後逐漸遞减其效如神 
　　大吉昌票行 
　　本行按月運售呂宋覃全張半張分條照市各埠賜顧請至棋盤街休城胡開文墨莊隔壁購取不悞大吉昌啓 
　　聲明失竊 
　　啓者小號某友去歲底路中失去外國片松記字樣七十餘張及別物是此之後所用皆有暗記 
　　沈松記告白 
　　新到 
　　本公司由外國馳名行家定做上頂保險大鐵箱堅固異常又有極係靈巧水龍等俱是由外國運來發售此佈 
　　顧利公司 
　　大彩誌喜 
　　接呂朱來電知英二月份頭彩七千二百八十一號二彩二萬二千五百卅四號三彩二萬三千二百廿二號號單俟兩禮拜到申此佈 
　　萬寳来啓 
　　英三月份呂朱票已到 
　　本商由呂朱開設來申專辦按月呂朱覃頂陳呂朱烟批發價宜零躉均可遠客函購由局原班回件四馬路棋盤街口 
　　萬豐票行 
　　杭州大井巷德記 
　　本號開設有年蒙客賜顧交易照常外追信購原班寄奉不悞並有外國各種藥水戒烟藥稅代售貢部藥水 
　　五四三温火車糖發售 
　　如貴客欲買者或幾十包或零拆亦買價錢與別素格外公道論到本行帳屬看樣讀價可也大橋花園對門老太古洋行謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月二十日京報全錄]  
　　宮門抄○諭旨三道錄前○左中允樊奏請申諭言事諸臣以重諫路摺○副都英奏爲保荐人才摺○大臣桂等奏特叅盟長議處摺○直督李奏請更正筆悮片○府尹畢等奏請賞撥米石摺子○十二月二十日户部通政司詹事府值日○惇王等謝賞綢縀恩○錫光長春各請假十五日○侍衛處奉派管宴之大臣派出謨貝子○宗人府奏攺派致祭孝東陵派出溥齡○內務府奏派時應宮宣仁廟聽經派出椿壽長有○召見軍機醇王○○日講起居注官左春坊左中允臣樊恭煦跪奏爲時事艱難請申諭言事諸臣以重諫路而裨治理恭摺仰祈聖鑒事竊惟言路之通塞政治之興廢繫焉誠以朝廷日理萬幾庶務繁蹟必宜開張聖聽而後民隱可以周知吏治可期整飭我皇太后皇上勤求上理取善無遺疊諭中外臣工各抒讜論以期集思廣益凡於臣工條奏有裨政治者無不立見施行間有措詞失當者亦蒙聖度淵涵優容備至用能鼓舞羣情藉收撮壤滑流之效近閱邸抄恭讀上諭內閣學士徐致祥奏請罷開鐵路急修河工一摺並不平心論衆肆行訾詆交部議處經部議降三級調用不准抵銷臣恭繹諭旨原因徐致祥措詞誕妄特予懲處以爲妄逞臆見信口詆訐者戒並仍蒙諭飭言事諸臣當於政治得失據事直陳於防微杜漸之在仍寓博采周諮之意且於徐致祥並不加以嚴譴僅予薄懲洵足以肅政體而勵言路凡在臣工同深欽佩顧臣以爲詆訐之風固不可長而敢言之氣尤不可不伸今徐致祥誠屬咎有應得第恐中外臣工以其因言獲咎致生揣測轉昧聖主達聰明目之本懷擬請申諭言事諸臣嗣後於有關國計民生諸務仍應恪遵迭奉諭旨直言無隱尤當舉其大者要者切實敷陳不得以緘默蹈唯阿之習尤不得以莠言開亂政之萌以期共献嘉謨仰副朝廷察邇用中之至意臣初司記注冒昧瀆陳是否有當伏乞皇太后皇上聖鑒謹奏奉旨已錄○○都察院左副都御史奴才英煦跪奏爲保荐人材恭摺仰祈聖鑒事竊奴才恭讀諭旨飭令中外臣工保荐人材等因欽此仰見聖主求賢周諮博訪欽佩莫名奴才識見庸愚何敢謬附知人之列惟輿歌所播衆論所推亦有私心引重者用敢敬舉所知以俻聖明采擇查前任宛平縣知縣趙文粹廣西進士歴官近畿州縣勤政愛民所至有聲光緒五年河間府旱荒不靖督臣李鴻章檄權東光縣事倡捐巨欵推誠待人仿古法而變通之躬親擘畫纎悉靡遺故賑務爲諸邑冠在密雲時辦運旗營兵米調和將士深得人心爲後人所矜式在甯河時捕除蝗蝻卓著成效越境緝拿海盜搗穴捦渠商民至今歌頌後官大興謂案牘紛繁拖累無辜禀請府尹臣周家楣奏設候質所保全實多故上游倚重保荐卓巽徣補宛平惟其內行肫篤澹於榮利遽請開缺回籍府尹臣周家楣深愛其才堅留不得又查山東署惠民縣知縣沈世銓人品端方淸潔自勵平時　斷最能明决以致民間自息爭訟至辦理賑務必躬親監放不假胥吏之手災民均沾實惠闔邑稱頌不休本年六月間黄河水長數尺上游齊河諸境均有漫决而惠民長堤縷堤保無疏虞足見工程堅固任事實心聞欽派大臣吳元炳查勘堤工以惠民最爲妥實洵屬東省循良奴才查該二員體用具俻才略兼優實政實心足稱循吏當此需才孔亟之時應請飭下直𨽻總督順天府府尹曁山東巡撫查明各該員事跡出具切實考語送部引见恭候聖裁是否有當伏乞皇太后皇上聖鑒施行謹奏奉旨已錄○○奴才桂祥那遜綽克圖跪奏爲特叅藉詞推諉致誤要差之署盟長請飭理藩院嚴議處分以昭炯戒恭摺仰祈聖鑒事竊查前准理藩院咨稱漢部落病故之貝子敏珠爾多爾濟王曼珠巴咱爾照例致祭之處陸續奏聞所有致　大臣應傳臺站牲畜令卽照例預俻等因咨行前來當經奴不等分札兩盟長遵照辦理在案奴才查此兩處致祭陳案均是由札拉圖臺岔路前往該游牧所有應行岔路之圖盟地面應由該盟暫安四台以便直接車盟現安台站方能逕達祭所差竣後仍行撤去此項仍照歴經辦理陳章預俻札令兩盟以期無誤要差嗣准車盟盟長呈報應行致祭貝子敏珠爾多爾濟署侍衛希朗阿行至札拉圖台因圖盟暫安臺站未能安設以致侍衛希朗阿繞越正台至巴彥胡秃臺轉折而東自行捉驛前進始抵車盟暫安之臺等語奴才等當因圖盟未安臺站以致侍衛希朗阿繞越多臺復經嚴飭圖盟盟長責令將暫安各臺設法迅卽安設以俻侍衛希朗阿回程供給烏拉等因嚴行札飭乃該署盟長奈當蘇隆並不設法籌備竟致　差於不顧致該侍衛回程仍自捉驛始行折回又奉派致祭王曼珠巴咱爾之大臣公銘勛侍衛鈕榜額仍行繞越多臺而該署盟長置身事外始則呈報彼處應由已報灾之王阿木噶巴咱爾並受災甚重之已故臺吉札木彥咱爾祿等兩旗應行暫設四臺之語一係空文搪塞之事繼則聲稱奉文後傳知該兩旂因該兩旗受災並無牲畜以致未能安設爲詞種種推諉並不寔力籌辦致誤要差奴才等復查盟長有統轄一盟之責旣云該兩旗受灾甚重卽應統於一盟内各旗酌撥官兵暫安台站以期無誤要差方爲正辦乃該署盟長祗憑一語傳呼遽爲已任空言搪塞布置毫無事前旣漫無籌指事後復藉詞推諉致令兩次致祭大臣值此嚴寒之際臥雪冲𣲙往返徒勞數千里並此數十台官兵駝馬徒供此分外之差不無擾累由該署盟長心存袒護本盟各旗一已之私所致實屬糊塗謬妄玩視要差若不從嚴叅辦何以肅功令而儆傚尤相應請旨將圖盟暫署長公奈當蘇隆交理藩院嚴加議處至此兩次欽派致祭各大臣侍衛繞越數十台官兵駝馬徒受其累若不設法奬勵殊不足以服其心奴才擬令該署盟長照章出價作爲罰欵發給各該台官兵以爲奬賞庶心存偏袒膜視公務者有所儆戒而不分畛域應付要差者亦有所觀感是否有當謹恭摺具陳伏乞皇太后皇上聖鑒訓示遵行謹奏軍機大臣奉旨奈當蘇隆着交理藩院嚴加議處餘依議欽此○○李鴻章片再臣於光緒七年龍保天津機器局歴年出力人員請奬案內有候選縣丞李應時請不論雙單月儘先選用經吏部行查該員究係何項候選在何處報捐於何年月日核准又光緒八年遵保援護朝鮮剿捕亂黨出力人員請奬案內有監生姚文藻請以縣丞分發省分儘先補用並給六品藍翎坐銜悮寫附生又光緖二年會同兩江督臣彚保上海機器局出力人員請奬案內有候選從九品汪樹鑅請以本班留於江蘇補用坐銜悮寫候選縣丞據各該營局具禀前來臣查李應時係於光緖五年直隸旱災賑捐第十七次案內由監生報捐縣丞雙月選用於是年八月十一日彚册咨送户部覆准發給執照姚文藻汪樹鑅坐銜舛錯均營局開保時　冩筆悮並無獘端應請勅部將縣丞李應時仍照原保給奬並將姚文藻汪樹鑅坐銜更正註册伏乞聖鑒謹附片具奏軍機大臣奉旨該部知道欽此○○臣畢道遠臣周家楣跪奏爲照案籲懇天恩加賞米石恭摺仰祈聖鑒事竊查西城資善堂煖廠收養貧民先於光緖三八月經年西城御史奏准每年恩賞小米三百石由順天府於奏領普濟堂粟米時附奏請領四年十二月十六日復由臣衙門奏陳收養人數衆多領米不敷支放欽奉上諭着再加恩賞給小米三百石嗣後每年如有應需接濟之處着順天府酌度情形奏明請旨欽此欽遵歴經照辦本年應需粥米三百石業經奏蒙恩准賞給在於平羅餘米項下撥放在案兹據資善堂紳士翰林院編修朱百遂等呈稱該堂於九月下旬照章開放煖厰以來陸續收養貧民一千二百餘口較上年人數相等每日放粥二次計人授食米將告罄際此歲暮嚴寒未便停止且來春靑黄不接亦須預籌接濟懇請具奏恩准加賞粟米三百石等情前來臣等查資　堂設立煖厰收養貧民人數較多情殷待哺現時米將用竣自應援案辦理合無仰懇天恩俯賜加賞粟米三百石以資接濟而廣仁施加蒙俞允所有米石卽請於存倉平糶餘米項下撥放理合援案具陳伏乞皇太后皇上聖鑒訓示再兼管府尹臣畢道遠現在感冒合併聲明謹秦奉旨已錄 
 
 

Page 10

 
 
[光緒十年十二月念一日京報全錄]  
　　宮門抄○缺單○西撫潘奏官軍進剿大獲勝仗情形摺子○大臣文等奏籌畫京旗請添兵額緣由摺子○大臣長等奏請照例坐補防禦夾片○東撫陳奏委署道篆夾片○大臣謙奏請暫緩司員北上夾片○大臣文等奏據情代奏開缺治病摺子○十二月二十一日○沈源深謝授大理寺卿恩○兆玨請假十五日○掌儀司奏二十五二十九日祭奉先殿惇王醇王行禮○關防衙門奏初一日大高殿大光明殿拜表惠王醇王行禮○召見軍機○○光緒十年十二月分缺單道甘肅平慶涇固化方鼎錄調知府廣西柳州楊廷璵丁知縣雲南祿豐李鳳儀未騐看山東朝城叚晉熙棲霞許桂芬江蘇寳應梁枚山西靜樂李兆勷俱丁州同山東莒州鄭以莊故縣丞順天良鄕劉兆璋開缺以知府用巡檢奉天金州解殿元丁典史浙江壽昌殷文光故縉雲華景和故○○頭品頂戴廣西巡撫臣潘鼎新跪奏爲官軍進剿獲勝斬馘頗多恭摺具陳仰祈　鑒事竊臣屢據探報法人自船頭敗後由紙作社沿江一帶添泊兵船增築砲壘嚴扼我軍直下諒江之路十月二十五六日又新添來七畫五畫法酋率黨千餘槪穿靑衣白褲情形甚苦每日或二千餘人或千數百人列隊紙作社之前十餘里以防我軍出擊適接雲貴督臣岑毓英咨現在雲軍進攻宣光屬卽督飭各營進勦以分敵勢臣與蘇元春熟商法人驟添新軍其勢益横不如趁其初到先挫其銳較易得手遂於十月二十八日飭派淮部安義等營毅新七營鎭南六營各挑六成行隧蘇元春等率毅新中右前及副前副中副後六營副將李應章叅將黄雲高率鎭南前右先鋒四營於是晚四更時分兵兩路一至該逆列隊左旁里許深林內理伏一至右旁里許僻㵎中設伏令提督陳嘉帶同淮部安義等營毅新左營鎭南中後兩營於二十九日辰刻自堅老老營直出平內該逆在紙作社前正將列隊突見陳嘉之兵倐至卽率法教數千人迎前接仗鎗砲如雨正在酣戰之際蘇元春黄雲高等兩路伏兵乘勢齊出各勇奮力截殺三面夾擊短兵相接陣斬法官三畫一名二畫兩名一畫一名法兵首級十一顆教匪首級二縣奪獲鎗械甚夥敵勢披靡突有袖盤五畫法目揮隊回身力救鎭南中營管帶彭淸章毅新副中營帮帶覃志成等飛身入陣擊傷五畫酋落馬匪衆搶奪而逃覃志成頓被砲傷小腹彭淸章亦被砲穿左肩我軍三面合力齊進餘逆見兵目已傷勢不能支豕突狼奔其隊遂潰乘勢進勦莫不以一當百愈戰愈奮該匪敗人紙作社屯負固堅守俟至傍晚我軍始各收隊當將斬獲法目法兵首級十七顆解懸龍州後路以釋羣疑而勵衆志嗣據南官韋文爵報稱是役法兵捉令附近村民抬屍回屯釋放歸來詢悉親見五畫受傷甚重並云斬三畫二畫一畫是實其餘法敎傷亡一百八十餘名法黨各有慘色現在設防益爲周密並赶求河內增隊來助等語臣現飭前敬各軍加意防範所有尤爲出力之陳嘉等各員曾於船頭案內渥邀重賞兹以一戰微勞不敢再求奬勵惟受傷之游擊彭淸章擬請免補遊擊以叅將儘先補用並賞加副將銜留黔儘先補用都司張開成擬請免補都司以遊擊攺廣西儘先補用千總文上貴把總關駿傑梁秀春以上三員均擬請免補千把以守備儘先補用軍功張華書擬請免補外把以千總儘先拔補並請賞戴藍詡親軍營營官藍翎提舉銜奏留廣西補用知縣沈茂政擬請免補本班以同知直𨽻州知州仍留　西歸候補班前先補用並請賞換花翎毅新營營官廣西試用典史劉榮瑂擬請免補本班以縣主簿仍留廣西歸候補班補用以示鼓勵至陣亡之副將蘇玉標都司陳福隆把總張元鴻顧玉芳以上四員臨敵勇敢奮不顧身深堪憫惜相應籲懇俯准飭部一併照陣亡例從優議卹以慰忠魂除傷亡勇丁四十一名由臣另單咨部外合將官軍進勦大獲勝仗及斬獲首級各情形恭摺由驛具陳伏乞皇太后皇上聖鑒訓示謹奏奉旨已錄○○奴才文緒禄彭跪奏爲由京移撥旗丁現到地所從優安挿擬請加添兵額當差以重本業恭摺仰祈聖鑒事竊奴才等前因呼蘭代墾京　地畝届限曾經奏請移撥嗣准户部咨稱會同八旗都統議奏僅廂黄等四旗十户願往行令建蓋房屋置備牛具等項應需銀二千餘兩由該將軍籌欵給發作正開銷等因咨行前來當經委員會同北團林子委協領趕緊辦理俟該京旂到時無悞安插格外優　等因報明在案兹據呼蘭副都統咨報原潑京旗十户內鑲黄旗護軍保興一户二口據稱在京夫來外其餘九户　車接替於十月初五日已來北團林子旂營距地所不遠時值隆冬新蓋房間寒冷經該委恊領代爲租房暫庽由官籌發價值俟明春天氣和暖再移新屯等因奴才等體察該旂丁等均係寒苦初到地所一切購辦無資自應寛爲籌備使新到者相安續來者踴曜卽於每户並籌給小米一石高粮米一石粳米五斗𥞊稭一千捆足供半年之用俟開春到屯後卽令什墾之户將熟地三十五响交其查收自行耕種不准出賣以基永業歸入該處旗擋管　第墾種之事究非該丁素尙必須日將月引使之漸習操作兼不廢弓馬騎射方爲妥善若移屯後任由閑散自圖安逸不求上進勢必仍屬困窮殊非仰副聖慈矜恤旗僕之意奴才等再四思維該丁等旣享耕牧之利而以時講武歸旗當差庶可奮其心志將來　衍之餘盡成精銳以寶邊防現已咨覆該副都統轉行委協領查明此項旗丁內有成丁子弟遇有該營甲缺卽行挑補其在京曾充驍騎校獲軍年力尙壯堪以當差者迅速呈報擬卽以該營相當缺出按照旗分挨次攺補則生計益覺寛裕惟北團林子僅有兵缺二百分該處旗丁甚夥陞途本窄將來三百户到齊更覺丁多甲少若不因時制宜稍爲增益勢必壅滯擬請在該營加添甲兵一百名歸公一體挑放庶期兩有裨益第管轄旣重職分須崇並擬將該處委協領改爲三品協領原有廂白等四旗防禦委佐領四員改爲正任佐領原有驍騎校四員再加添佐領四員加添驍騎校四員分爲八旗所有新添佐領四員驍騎校四員作爲該處满蒙漢分缺應需俸餉爲數無多卽由地租項下動用毋庸另行籌欵惟代墾成熟之地尙有一萬零一百八十五晌該旗丁前來沿途旣有地方供應僅不過一往之勞較之在京已得永遠恒產又有進身之路自必有樂願續來者合無仰懇天恩飭下户部與八旗都統再行妥議移撥若干户先行知照以便豫籌俻辦免致有悞至廂黄旗護軍保興一户在京因何事故未來除已另案咨部轉行該旗查辦外所有奴才等籌畫安捕京旗請添兵額緣由是否有當謹恭摺具陳伏乞皇太后皇上聖鑒謹奏軍機大臣奉旨該衙門議奏欽此○○長善等片再奴才長善尙昌懋查廣州駐防步軍營鑲黄旗防禦胡淸鑑升授本營左翼佐領所遺防禦一缺自應諫員補放惟該營甫經改設正資整頓非操防得力之員難期勝任有未便拘泥成格稍涉遷就者兹查有廂紅旗漢軍藍翎防禦陳繼韶年力富强辦事可靠前經委署步軍營防禦員缺熟悉該營情形以之調補步軍營防禦可收指臂之助該員以實缺防禦調補銜缺相當毋庸咨送騐放其所遺防禦一缺查有記名鑲紅旗漢軍驍騎校董濬辦事克勤弓馬中平且於該旗管帶洋槍操演隊陣極稱得力堪以照例坐補如此轉移更調不惟人缺相　而於營務益形有裨理合附片具陳伏乞聖鑒謹奏軍機大臣奉旨着照所請兵部知道欽此○○陳士杰片再兗沂曹濟道李嘉樂欽奉恩旨補授江蘇按察使當經臣轉飭遵照所遺員缺查有候補道姚光鼐堪以委署亦經札飭前往在案現准部咨奉命簡放斯缺之善聨因患病請假兩月約計年內不克到東該　所屬各州縣民情强悍時有匪徒出没請飭姚光鼐督同所屬講求緝捕認眞經理外所有委員署理兗沂道象緣由理合附片陳明伏乞聖鑒謹奏軍機大臣奉旨知道了欽此 
　　○○謙禧片再奴才前因辦事司員理　院員外郎格圖鑑額三年期满援案奏請留辦一年奉旨吏部議奏欽此欽遵在案　於十一月二十一日准吏部咨以备部院司員揀派京外例有年限差使應遵照新章期满卽行更換等因奉旨依議欽此恭錄知照前來奴才查理藩院員外郎格圖鏗額應遵部議候接替之員到日卽行给咨赴部引見以符定制惟該司員旣有承審京控蒙古要案甫經訊有頭緒未便遽易生手合無仰懇天恩可否准將該司暫緩至來年開印後再行給咨赴部引見之處出自逾格鴻慈除分咨吏部理　院外理合附片陳明伏乞聖鑒謹奏軍機大臣奉旨着照所請該部知道欽此○○奴才文緒祿彭跪奉爲副都统因病開缺恭摺代奏仰祈聖鑒事竊准呼蘭副都統咨據荆州左翼副都統穆克德布呈稱前經請假回旂修墓事竣因在軍營染受潮顯舊患腰腿疼痛痰喘之疾復作先後續假四個月當此嚴冬病勢增劇勵履維艱不能支持非一時所克痊愈呈由該副都統咨請代奏籲懇天恩開缺調理倘能就痊再當泥首宮門求賞差使斷不敢稍耽安逸自外生成等情轉報前來奴才等復查無異理合恭摺代奏請旨開缺綠由伏乞皇太后皇上聖鑒謹奏奉旨已錄 
 
