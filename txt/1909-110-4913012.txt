# 1909 - 110 - 4913012

 

Page 1

 
 
   
 
 

Page 2

 
 
   
 
 

Page 3

 
 
[上諭]  
監國攝政王鈐章　三月初七日奉 
上諭慶親王奕劻奏遵旨查明已故承修大臣開單呈覽一摺原任大學士榮祿承修菩陀峪定東陵工程曾經著有勞績加恩着賜祭一壇該衙門知道欽此軍機大臣署名奕劻世續張之洞鹿傳霖那桐假 
宫門抄　○三月初七日　召見軍機　桂春 
[交旨]  
　　三月初一日軍機大臣欽奉 
諭旨内務府奏恭備要差　援案飭部籌撥欵項一摺著度支部撥給十五萬　欽此 
　　初二日軍機大臣欽奉 
諭旨陸軍部奏議覆校閱大臣廕昌等奏第四鎭統制吳鳳嶺奬叙聲明請旨等語記名提督　通永鎭總兵吳鳳嶺著交部從優議叙餘依議欽此 
論說 
[論某御史奏叅江西巡撫馮汝騤事]  
初四日本報專電載某御史奏參贛撫馮汝騤貪鄙殘庸烟癮甚深毫無閱歷事廷寄著蘇撫陳啓泰查辦現此事未經查復烟癮果甚深與否閱歷果毫無與否貪鄙殘庸果如所奏與否尚未得確鑿證據第本往日之風聞證以今日之奏牘則必非糢糊影響之談可知此記者不能不無辭於馮撫而並以此質諸贛人 
夫烟禁一事欽限綦嚴内係國家存亡外關國際交涉馮巡撫也而身犯　極資格旣犯矣而又不能從速戒斷何怪小民藉以此觀望外人因是以藉口近日法部擬訂禁烟特别條律江督奏陳專賣辦法同一官也僅有尊卑之别而一則設法嚴禁之不遑一則逍遥呼吸之自若人嫉而我倡之人禁而我犯之我不知馮撫對於平民將何辭勸導對於外人將何以解脫對於同僚將何顔對付苟馮撫稍知自愛安肯沉溺而不思洗脫十年之期已去其三瞬目即是假令十年以後烟患如故外人將挾損失賠償之議以相詰責馮撫其曷克辭咎 
官署是發政施令之地非藏垢納汚之塌陋固聽之奢亦何取也而馮撫赴贛時需索供張囑令洋務局遷讓以洋房住愛妾夫以撫綏理治之官出擾害平民之令以洋務重要之地爲藏姣納寵之房今大學士張之洞督兩湖時悉除供張以免擾累是張相之惠也而馮撫到任以預備不周將屬員大加申斥前撫臣吳重憲鹽於南昌之案曾於撫署左旁建造洋房一所爲接待洋員之地是吳撫之愼也而馮撫以之居留愛妾以一人之供奉而騷擾萬人以一妾之賤微而儼居公室在馮撫之心理祇知一人之崇豐而莫知民命之輕重需索之儘需索矣祇知小星之顰笑而莫知洋務之攸關欲居則竟居之矣何惜乎民命何畏乎人言 
官爵乃朝廷名器差缺乃理治機關得人則治失人則亂而馮撫則以之售賣圖利以之取媚權貴撫署帳房某縣丞湖南人也故委署差缺者以湖南人居多袁崔二人某某權貴之姪也而委之以巡警局總辦以國家至寳至貴之名器而馮撫以之販賣以至庸至陋之紈袴而馮撫與之要差一則以差漁利一則以差媚人以銅錢之多寡定差缺之優劣以權力之大小分差缺之繁簡其人之才識如何固不必問其民之疾苦如何亦不必問藉整頓爲名而盡易其私人藉節省爲名而盡歸諸私槖各局所均大加撤調盡易其所帶之隨員以云求治洵屬難矣以云荼毒蔑以加矣贛民何辜獨罹此咎 
興學爲當今之急務籌欵爲最　之問題提倡捐廉猶恐不及而馮撫抵浙以張前任旣捐之學堂經費而强欲索回藩司據案力爭反被申斥夫張撫在浙其他碌碌撫甚政績而獨捐學堂經費銀一萬兩一事尚差强人意而馮則更有江河日下之形撫浙數月凡張前撫之所短者馮旣無一事可以表見而張前撫之所長者馮又欲違反以索還捐欵是張撫之不若矣夫學堂之所恃以成立者經費經費竭則學堂破壞當今之時學堂旣少經費又乏竭力提倡猶或不及而馮撫又從而破壞之馮將有何說以自解 
總觀馮撫劣蹟種種其餘若釐金比較所加二成每所約三十餘萬尚未奏報若恃内部之奥援一年而驟升至巡撫諸端尚置弗論而其罔上營私誤國害民之罪旣無可辭非貪鄙昏庸四字所能括也特發之以儆官邪者 
 
 
 

Page 4

 
 
專電 
[電一（北京）]  
法部奏定司法獨立自宣統八年起法部各官一律改爲終身官不得量移他職 
[電二（北京）]  
度支部議奏加給駐藏大臣津貼奉　旨依議 
[電三（北京）]  
署吏部右侍郎瑞良有簡河南巡撫消息遺缺以汪大爕調補 
[電四（北京）]  
景皇帝奉移梓官隨扈辦差　而車六百餘輛 
[公電（九江）]  
神州報舘轉各報館英捕撃斃余發程意圖狡報路斃衆情憤激乞持公論以重民命 
緊要新聞 
[清理財政紀要北京]  
度支部澤尚書因清理財政奏定先由外債入手日同會商外部擬自後各省辦理新政必須就地籌欵如必息借外債應遵照奏定辦法咨明外務度支兩部核實籌畫所訂合同由外部查照各國借債通例辦理其付還本利一節由度支部會同各該借債省分督撫妥籌後方可具奏　日前澤尚書曁晋滇兩省財政監理官道員樂平郎中奎隆等 
備召見聞攝政王是日訓示樂平等兩監理官凡查勘時務須和衷共濟不得擅專不准侵越督撫權限等諭至召見澤公時聞係除垂詢印花稅事外即令該尚書督率各省監理官妥訂畫一辦法不得自爲風氣等諭法部堂憲日前會議各省所收罰金一項統計一千五百餘州縣爲數不貲前部章每縣年提一二百金報部原爲入手試辦計但罰金係懲罰之條與租稅不同現擬通飭各省將此項收入額按月詳報部省宣布通衢俾人民知其數目及用處藉免胥吏侵蝕之弊 
東督徐制軍署黑撫周中丞奏云江省向稱邊瘠地未盡墾利未盡出民未盡知農歳入之欵不出兩宗其一則大小地租及一切捐稅筦於度支司者也其一則放荒收價筦於墾務局者也綜計全省租稅所入不足以當江南一大郡荒價則早成弩末現計一年來所收止得三四萬兩其餘如鹽蓮屯墾均屬借欵開辦須二三年後欠欵償清乃有增入之數而邊防緊要新政繁多均屬竭蹶以圖其難窘情形迭經臣等奏陳在案惟因欵目之無多斯綜核較易爲力且以救貧之乏術故籌畫在所宜先茲奉明諭清理財政自應赶速欽遵辦理現於閏二月二十二日就本省公署前院遵設清理財政局檄派試署度支使談國楫爲總辦墾務局總辦分省補用道何煜爲會辦所有科長科員等差先行擇要酌派數員俾資開辦俟正副監理官到江再行會同酌核照章辦理至如何分年籌辦如何逐案報銷暨劃分稅項酌定公費各事宜均即次第遵章妥愼辦理三月初二日奉　硃批度支部知道 
[擬收各省銅元加重鼓鑄北京]  
　　度支部决議新幣辦法略見前報專電茲聞新銀幣由天津造幣廠鑄造准以元爲主幣合一兩者謂之元半幣（凈銀九錢七分五釐加以銅質適合一兩）金幣制雖暫定三種擬暫不鑄備惟銅幣係銀幣之輔口已定以十急待並用擬即收回從前各省所鑄銅元一律加重分量重行鼓鑄銀銅各幣均鐫大清銀銅幣字樣不再有某省等字以泯省界意見又聞盛侍郎奏陳銀幣一摺内容與度支部所擬略同故度支部援不再議覆 
[粤漢借欵將次議妥北京]  
　　粤漢鐵路借欵一事屢　前報茲悉德政府復電已允寛讓略仿津浦辦理現在大綱已議妥悉照津浦合同不日出奏請旨簽字英政府始有異言屢由駐使向外部詰問經張中堂梁尚書據理力辯已允不再干預張相於此事極思早日定議所以遲遲者因還欵年限一節商　未洽之故但係細目不難彼此通融 
[直隸京官决議爭礦辦法北京]  
　　初一日午後二時直隸同鄉京官爲爭礦事在松筠庵會議先期由值年李焜瀛劉彭年兩丞堂發布公啟是日到會者爲嚴侍郎修劉京卿若曾孟丞堂慶榮史侍御履晋等二十餘人首由史侍御賈恩紱君提出意見書當衆解决其重要點在請求外務部不必直接與英人交涉仍由張燕謀出與英人了結以免混成國際交涉並擬上書張相國條陳此案之原委 
[憲政編查館致各省督撫電（爲建築諮議局事）]  
各省財力厚薄及諮議局議員人數多寡各有不同所築諮議局議事廳或從新創設或就舊改造均無不可其新建者宜仿各國議院建築取用圓式以全廰中人能彼此互見共聞爲主所有議長席演說臺書記席曁列於上層之旁聽席等皆須預備若改造者亦應略仿此次辦理至議員席須照現在該省議員額數加多以爲將來酌增議員之地步其工程無取過事華美亦須備有規模以求連用而具觀瞻憲政編查館江印 
　按此則已略見昨報專電 
[黔撫奏報籌辦成績北京]  
　　貴州巡撫龐鴻書奏報籌辦成績略去貴州籌辦處於上年九月二十六日設立每月逢一爲紳議 
 
 

Page 5

 
 
期逢六爲官紳合議期遇有事關緊要仍臨時召集爲特别會期議時先由各紳上意見書臣督同司道隨加裁决訂立議事彚錄飭書記員紳詳細編載登之報章並將頒發章程刷印札發飭地方官悉心查閱十月間遴派官紳爲各屬選舉調查員先就處内研究章程逐一解釋於十一月初旬一律出省即以該調查員爲宣講員飭各屬遴選士紳隨同研究分任調查事宜復飭處編纂自治白話報按期分發責成各地方官派　分投宣講俾共知選舉爲公民之特權被選爲與聞政事之始基貴州地多插花或隔越在百里數百里外或二壤本屬一邑中間一線爲他境或一線插入他境旣斷復續已續又斷區域分配稍有疏漏則投票時動多困難去冬札飭各屬詳審分劃繪圖列說有不合者仍由處駁回再行酌配大致尚屬井然現合計全省約共四百二十四區各處選舉人名册限閏二月十五日以前申送到省此後初選複選及配定員額各事自當查照定期依限催辦其投票匭早經處内製備多具各飭依式仿造至投票紙投票簿一併由處製備分給各項就緒即可開辦選舉於本年九月諮議局準可成立至諮議局基址已擇省城請裁之右營守備衙門面積寛廣地勢適中現派官紳合估不日即可興工建築夏月當能竣事此外籌辦巡醫省城已具規模各府廳州縣亦已杨催舉辦地方自治已於省城設研究所飭各屬選送士紳來所聽講再謀推廣調查人户總數業經民政部咨到章程已飭巡警道查照辦理清理財政局業經度支部咨到章程已委布政司並加派道員擇所開辦至各級審判廳及簡易識字學塾均俟接到部章督同該管各司認眞籌畫閏二月二十五日奉　硃批該衙門知道 
[京師近事]  
郵傳部近擬將所有官辦商辦鐵路警察重加整理其方法在起用陸軍退伍兵充當鐵路警察昨特咨商民政部陸軍部將來各路如遇添設警察之時不另募補即以就近各省之退伍兵揀選接充各路警察 
聞憲政舘王大臣擬將考察憲政各大臣及凡關於憲政各摺件飭司檢齊呈閱擇其緊要有實際者交政治官報局彚訂成書頒發京内外大小各衙門曁各學堂以資講求憲政之考鏡 
前次俄使照會外部請在吉林黑龍江兩省設立農商大學聞學部昨咨外務部請轉照俄使謂中國正在經營東三省不久當推興各項學堂至成立時當請俄國　心敎員敎授生徒勿庸俄國代爲設立云 
世相國日前禀請攝政王飭撥接待各國賓使經費當經攝政王酌定先撥部欵十五萬兩用罄再撥其接待供應務從優厚並已派定世相國爲欸待賓使大臣 
直督楊蓮帥派迎接日本伏見宫貞愛親王專員係津道蔡紹基通永鎭總兵雷朝產招商局總辦麥信堅天津巡警總局何會辦探訪局長楊以德京奉路巡警局長王景福等日前雷朝產麥信堅來京向陸軍郵傳外務等部請示迎接禮節畢已回天津該專員等旋即由津帶領保　巡警六十名逕赴秦皇島迎候約初五日抵京並悉陸軍部鐵尚書已與外務部議定調派陸軍第一鎭第一標軍兵兩中隊同該鎭参謀長兼標統王廷楨統帶軍隊敬揭標旗藉壯儀仗所有軍隊迎接事宜已由兩尚書議定擬即入奏 
日前擬派武弁武弁隨同各使臣前往各國分駐考查現由外部酌定詳章應派各武員須由各省隨時考察所屬武弁如有精諳軍政交涉及各國語言文字者一律保荐存訪以便選派其各武員薪水公費一等每年七千二百兩二等每年四千八百兩按閏照加惟不合格者槪不濫派其各國海陸軍政即責成該武隨員隨時考察報告現已咨告各省催請照章保荐矣 
學部各堂現議定考試優拔辦法必須新學有得舊學有根方爲合格不得僅以書法爲棄取之標準不日即通飭各提學使一律照辦 
本月初六日大清銀行開股東大會聞所議事件有四（一）報告去年賬項（二）提議添設雲貴陜各省分行（三）添舉監事理事（四）分派利息探悉去年總分各行共得利息一百五十餘萬議提公積三十萬舊股每股應分官利餘利共二十五兩新股每股應分官利餘利十六兩　門劃界交涉大有妨礙故電粤督設法勸諭務使該省士民曉然於此次交涉必能逹我之目的以息羣怒而保和平 
政府以都察院給事中陳慶桂侍御於風憲任内資格較深故有將侍御簡放外省道府消息陳係庚辰科翰林 
日昨外務部接駐俄蕯公使報告略去瑞典博士哈顚君刻抵俄京俄人與之談及藏事據其所稱英人在藏情形頗有不滿意於藏人之處並歷舉中國在藏事蹟頌揚備至 
梓宫奉移時凡文武官員之由内廷恭送者應各頒給藏香以手恭舉現聞此項藏香均已備妥即係去歳達賴來京進呈者 
攝政王日前面諭世中堂云此次各國派定親貴大使來京恭送景皇帝梓宫係恭代各該國皇親臨所有一切接待皆須愼重勿視同尋常事宜世中堂唯睢而退 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
接緊要新聞 
[宣佈湖南黑囚之結果北京]  
　　湘撫岑堯帥會同鄂督陳筱帥具奏略云查前撫臣張煦任内承准前總理各國事務衙門咨開迭准德國使臣送到刋板書籍說詞歌曲畫圖種種並有揑造總理衙門公文及督撫文函各件咨行通飭各屬查禁究辦以消隱患並迭承准電開長沙府有周漢開設寳善堂鄧懋華書鋪刋刻詆毁洋敎書籍布散甚多查和處敎案之起皆由造言生事者摇惑人心各書皆由湖南而來有三家書鋪鄧懋華曾郁文陳衆德皆代周漢刻書各等因當經前升任督臣張之洞電請總理衙門代奏派委前湖北　糧道惲祖翼會同湖南按察使查明周漢遠出未歸痰疾旣劇言語支離即使傳唤到案亦難訊取供詞業已傅到該家屬及户族團鄰人等研訊明確僉供周漢並無刋播揭帖及揑造公文等件情事衆供如一稱係匪徒託名僞造希圖煽惑尚　可言即如致卾信函一節湖北撫署號房並未接收此信其爲假托揑造更屬無疑惟周漢以在籍道員專好扶乩諂神信鬼語言怪誕跡類瘋狂病發之時乘謬尤甚逢人輒駡此等形狀仕途罕見等情禀經前升任督臣張之洞前撫臣張煦分别定擬會同奏奉　諭旨交由總理各國事務衙門議奏於光緒十八年四月二十五日奉　上諭前據張之洞等奏查辦湖南刋播揭帖僞造公文一件當令總理各國事務衙門議奏茲據覆奏請照張之洞等所擬辦理等語此案道員周漢雖無刋播揭帖及僞造公文情事惟身爲職官言語荒誕迹類瘋狂以致匪徒假託其名造言煽惑實屬咎無可辭陜西候補道周漢著即行革職查傅到籍交地方官嚴加管束勿令出外滋生事端餘依議該部知道欽此等因咨行到湘當經轉飭欽遵辦理在案旋於光緒二十四年二月間前撫臣陳寳箴因訪聞長沙湘潭一帶復有周孔徒揭帖散布民間當飭按察使委員會同寗鄉縣將周漢提解到省暫發候審所看管正提審間該革員痰疾大發將所内器具搗毁並將委員候補通判王承烈關入房内肆行謾駡經按察使派委長沙縣前往先將王承烈設法取出一面訊據周漢語無倫次確有痰迷形狀隨將周漢改發司監照例收禁嗣於光緒二十六年正月二十四日准都察院咨開據湖南京官編俢蕭榮爵等遣抱以革員監禁懇請昭雲等詞咨送查照辦理等因又經前撫臣俞廉三札飭按察使查明該革員痰疾未痊詳經批飭仍行監禁臣到任後復據周漢之子前管帶常備新軍砲隊營候選道周家樹以伊父周漢年力已衰禀懇開釋又飭據升任按察使莊賡良札委署長沙縣知縣沈瀛前赴司監察看該革員言語明晣近年亦未在監滋事經臣以該革員年旣衰邁其子又瀝情具禀是以准其具結領回責成該家屬嚴行防範詎該革員於准釋之後堅不出獄其子周家樹亦不赴司具領現當恭逢光緒三十四年十一月初九日　恩詔查辦之際該革員輒以湖南黑囚天下呼冤等詞登諸報章揆厥情詞言語妄誕瘋狂猶昔顯係痰疾未愈若准開釋斷非該家屬所能管束難保不任性妄爲以荒謬文詞釀在交涉重案恭逢　恩詔應請毋庸查辦仍照例監禁由司隨時察看俟痰疾實在痊愈再行開釋據湖南按察使陸鍾琦詳請具奏前來除分咨都察院曁外務部法部查照外謹會同具陳伏乞訓示三月初二日奉　硃批著照所請該衙門知道 
[分類新聞政界]  
[皖撫飭籌消防計畫安徽]  
　　朱經帥日昨札飭巡警道云皖省人烟稠密市廛櫛比每當風高物燥之時易有火燭之虞必須備禦有方乃可以弭災患况地勢較高鑿井不易水龍雖具汲水甚艱自宜多設水池滿儲備用並於水龍各局添製撓鈎繩索以爲拆屋之具今擬於城廂劃分區城每區各設水池按地叚之大小定池數之多寡並於水龍各局每處各製撓鈎十具繩索十盤設遇有警各署局立即帶同夫役馳往救援一面以水龍澆注一面以撓鈎拆卸務使已焚者熄未焚者全撓鈎繩索均由該道購製分給存用所需價值據實開報各區水池則由道會同商務總局勸諭各本區舖户居民集資捐辦成立後即責令各區巡官認眞經理隨時由該處商民給值雇夫挑儲清水無使破漏無使污濁以備不虞違者究罰至拆卸已焚將焚之屋所以二其蔓延火熄之後被拆之家亦應分别情形由左右前後相距最近未被延燒諸家酌量出錢以資補助此外如起火之家如何示罰搶火之犯如何懲辦以及臨時救護章程均應由道妥議詳覆核定出示曉諭俾資遵守 
[派員分投查禁十藥山西]  
　　晋省財政局奉撫院札開晋省烟苗自宣統元年爲始一律不准再種轉瞬二三月又届春苗下種之期亟應先事預防責成各該地方官督率鄉約人等認眞查禁以期凈絶根株等因當即禀覆略云查禁種一事由司局於年前委員馳往查禁在案各牧令若能稍盡厥心率紳開誠勸導自不難盡絶根株惟是小民知利忘害值此東作將興倘或稍疏防範自必滋蔓難圖亟應乘其春烟未種之前遵札派委會同印官實地履查期免復萌故智即經商緒諮議局將全省分十七區太原區以交城文水爲最多岢嵐興爲次多擬派五員汾州區以永寗臨縣爲最多寗鄉次之派三員平陽區以洪洞岳陽爲最多擬派一員大同區以大同渾源天鎭爲最多應州山隂爲次多擬派三員浦州區亦向有栽種擬派一員　安區亦向多栽種擬派三員澤州區亦間有 
 
 

Page 11

 
 
種植議派一員寗武保德區以河曲爲最多餘亦向多栽種擬派三員朔平區向亦不少栽種擬派一員歸化區以歸蕯豐五四廳爲最多寗遠托城次之擬派六員綘州區以聞喜稷山垣曲爲最多綘縣次　派二員之解區向亦栽種擬派一員霍州區著名產土擬派二員隰州區議派一員遼州平定區議派二員沁州區議派一員忻州代州區以代州繁峙靜樂爲最多五台次之議派三員均各親身下鄉實力勸禁總期一莖不生廓清烟禍何員查區内何處由本局等公同酌定又商督練公所兵備處凡著名產土之區三四處每處酌撥常備軍馬隊十名由各該員帶往庶深㵎山溝窮鄉僻壤皆可周歷馳查其所帶馬隊議定優給行糧以免需索由各該員隨時約束倘有滋擾情弊立即懲辦所委各員每月酌給新水三十兩均發給五個月爲度至印官爲分内應辦之事責任較重尤不得任聽書差旗朦以鄉社具結爲了事如派查區内果能凈絶根株又係最多之處一俟事竣另請優將若印委並不實心查禁以及别滋事端一經查出亦干重咎 
交涉 
[英廠工黨圍毆日捕之交涉漢口]  
　　漢口德界宰牲廠係英商所開上月二十九夜工人某路過日界站崗華捕見夜深挑担盤問某不服被捕用警杖撃之某工人怒鳩約工黨百餘人前來復仇將捕痛毆日工部局長聞聲立率巡捕包探等持械往援亦被工人圍撃局長上田君身被數傷日領聞警用電話告急洋務公所及附近租界之巡警四局一律派勇馳往解圍詎巡警局勇三四十人寡不敵衆亦被打傷數人會審公所委員吳小汀大令當飛禀漢關道調漢防營及本署衛隊共三四百人又加以夏口廳差捕都司署練軍趕往衆工黨始紛散乃將捉去之日界巡捕二人放出則已被繩縳受傷工黨中王姓亦有受傷情事當由夏口廳馮司馬將各受傷者一併送往醫院診治旋經差捕拘獲滋事工黨二名收押廳卡而該廠洋商以爲有失顔面已請該管領事出與日領及地方官交涉不允嚴辦 
[禀請停挖礦山之督批安徽]  
　　銅官山礦涉一案迄未就範茲全皖士紳又以强挖礦山妨國害民懇飭停工議結弭患等情禀奉江督批云禀悉此案現准安撫部院抄送皖紳公禀業經本大臣將扣留礦石一事切實駁復并已照錄紳禀函請外務部查核酌辦在案仰即知照 
[勾引外人開礦之禁令鎭江]  
　　江督端午帥因奸民李鋆勾串洋人費禮思私開涇縣礦產一案幾成交涉業經將該礦封禁充公一面勒提究辦茲復通行各州縣務於此種事件平日留心訪察不得玩視致貽禍患並嚴切示諭俾民周知不准將礦地私行盜賣勾通洋人開採否則即行入官仍應重懲以昭炯戒日昨丹徒縣王大令奉文遵照矣 
軍界 
[電責邊軍勦匪不相知照廣東]  
　　粤督昨覆欽州電云兩省交界 
地方勦匪須彼此知會迭經嚴飭不啻三令五申此次鬰林開到兩營搜剿何以並不知照東軍六萬大山係十五營防地該營官長漫無防備致被竄入實屬疏忽應由龔道查取職名禀候議懲仍責令赶緊緝搜悉數殲除不得以撃散了事以後東西各營如在毗連交界各處勦匪務各先期知會協力堵截毋得以鄰爲壑致干查辦 
[接統四路砲台要差之易委南京]  
　　江督端午帥以署福山鎭兼統沿江四路砲台徐傳隆軍門現已另有委差其四路砲台一差應即歸併江隂要塞工程局總辦章道亮元沈道炳謙二員接管分札飭遵徐鎭軍爰於上月二十九日將沿江四路砲台關防文卷等件交章沈二觀察接收以便到差視事 
[發給淺水兵輪月餉蘇州]  
　　蘇藩瑞方伯前於裁撤清鄉公所之時禀明江浙督撫各憲議定將新造之淺水小兵艦八艘分歸江浙二省節制籌發餉銀其歸蘇省之仁勇等四艘即歸巡防營務處節制餉項由蘇藩庫撥給昨係給發月餉之期經巡防營務處提調岳太守將該四艦餉銀面交統帶博千戎領回飭各艦長分發 
學務 
[派員確查學堂統計揚州]  
　　江都袁令奉憲札飭設立統計處調查各項事宜辦法先從學界入手凡城鄉官私各學堂等級規則科學程度敎員學生各姓名及辦理經費均須詳細查報現已函致江都敎育會派員確查開摺具復 
[學務權歸紳董之開幕山東]  
　　山東全境學務莫不以地方官爲總理職敎各員臧否陟黜多由官長主持官長遷調無常學堂人員亦隨之而轉移易一官則學堂之管理敎員必隨之而更易各是其是以致累歳敷衍無成效可覩近蓬萊縣官立學堂凡校長管理及敎員等皆由地方紳董商同選擇派充到差後報官知照若民立各學堂職敎各員即直接延派勿庸報官他如變賣廟地籌捐收租等項亦皆概由紳董主持地方官不得過問可謂得地方敎育之法矣 
[催繳自治學員津貼山西]  
　　自治研究所學員膳費向由本地籌給公欵每名津貼三十金以資補助現值開學日久而沁州孝義沁水夏縣等處迄未寄到該學員等以資斧漸罄實難久待爰具禀諮議局籌辦處懇請備文催取刻已批准並行知各骸屬從速寄至勿得再事遷延致礙學務 
[咨查學行課科表册安徽]  
　　學部咨覆皖撫文云和州中學堂學生任綜長等經皖學司派員會同考試畢業造具各該生年學課程表式請予核奬當即查閱先後送到各該生課表多有未符事關奬勵不容含混廳請轉飭學司確切查明聲覆本部以憑查核等因中丞奉咨後即行學司遵照辦理 
實業 
 
 

Page 12

 
 
[關東礦務狀况吉林]  
　　職商鍾瑞前請開大藍旗屯鐵礦經礦政局派員調查該礦界廣質佳若經開採必獲厚利惟該礦界址東西長一百九十餘密達南北寛　百餘密達原報之地主喜貴界内祇有熟地六畝餘多係官山故鍾於呈報時亦僅開明南至丰滿山一帶其東西北三面并未言及姑作希兾云　東路礦務局自魁雲程司馬條陳歸併後經公署飭將總局即行裁撤不必另由綏芬廳兼管至五虎林凉水泉子等分局即由省城礦政局撥派調查員各一人帶領書役前往接管仍於總局領取原薪無庸另支 
[度支部造紙竣工漢口]  
　　漢口爲十一省通衢水陸交便度支部特於前歳委員來漢在孫家磯地方修建造紙廠以應西南各省印刷紙幣一切之需現廠屋均已告竣造紙各機亦裝配齊全總辦李京卿昨特柬請武漢政學軍各界人員到廠觀覽 
[海倫放荒辦法龍江]  
　　清丈海倫荒務行局張子瑜總辦帶領各員司工役等於十七日由省起程赴海倫設局放荒聞此次荒務辦理清丈原擬分十二股繩因江省財政支絀僅派六起每繩員司各三人 
[農業試驗塲之實行河南]  
　　開封府曹門外禹王台所辦之農事試驗塲今正預定四圖牆外添植花椒派員赴涉縣採買刻已購到上等椒秧二千餘株於日前運塲照種本年即可給實 
[舉辦商務分會計畫安徽]  
　　安徽廣德州地方近年商務日繁惟商務分會迄今未辦殊爲缺點各商現擬遵照部章開會集議投票公舉熟諳商情正董擬定規則禀由該州汪直牧上詳皖撫轉咨農工商部懇予核准開辦商務分會以維商業 
雜記 
[愼重郵政之一班揚州]  
　　揚州郵政局總理郭梅生以近日郵件時有失落等弊特於城内外分設調查員四人查探信件有無失落誤投之弊以保郵局信用 
[東盛和倒欠案近聞奉天]  
　　營口東盛和倒欠鉅欵迭誌前報現聞西帮銀爐等以案懸年餘受累胡底前又進禀道署請將該項債案卷宗人證申送省垣核辦昨經周觀察批云東盛和債案自分攤後尚欠二百七十餘萬爲數較鉅本道迭飭海防廳嚴究隱匿以清債務並飭該商等協查控追各在案未嘗稍有寛假今據請送省訊究應候呈請督撫憲核示辦理 
[痛詆學堂滅孔之荒謬山東]  
　　濟南生員王鵬儒於撫署昌言匭上禀痛詆學堂當經撫帥批斥云歷來嫉視學堂至爾而極　禀謂學堂滅孔甚於始皇是向方與法人旣墟越南而仍試越人以科舉恐輸以新知識新技能而起與之抗也吾國不乘此時廣興學校人人練習普通知識技能恐將來欲求脫於科舉而不可得爾旣讀聖賢書試思三代之時曰庠曰序曰校大成小成所學者何事孔子之徒身通六藝並非以吚唔呫嗶敎人此人才所以輩出而今不古若也東省士人多半醉心科舉甚至有請開科塲者與爾此禀同屬荒謬本應發學懲戒姑先嚴斥以爲　言亂政者儆 
[官犯求保未准蘇州]  
　　已革浙江候補縣丞曹澐前充蘇城善堂石屑捐董事因誣大憲得賄擬辦軍罪收禁府監現由職員曹炘曹成達曹錫獬等具呈以曹澐在監患病可否准予交保醫調等情奉蘇臬左廉訪批云此案曹澐係咨奉部復監候待質之犯即使在監患病亦無提禁之理所請交保之處未便准行着即知照 
清談 
[方雲卿與黄勛伯]  
前有黄勛伯後有方雲卿 
黄勛伯任華商義勇隊　長方雲卿任華商 
體操會音樂隊領袖其職守均在保護華商 
黄勛伯以前年三月十五死方雲卿以本年 
三月初五死其死期均在三月 
黄勛伯列於盜死於刀方雲卿死於匪死於 
鎗其致死不離乎匪盜刀鎗者近是 
然而黄勛伯因捕盜致斃方雲卿之致斃其 
原因未悉 
然而黄勛伯曾受華商之追悼曾邀捕房之 
欽敬曾行極盛之殯禮方雲卿之能受追悼 
否能邀欽敬否能行盛殯否則猶未定 
然而斃黄勛伯者租界之盜斃方雲卿者租 
界之匪租界盜匪之公然强横他且不論而 
傷我保護華商之華商今已再見 
然而猶有自矜其警務而主張推廣租界者 
[短篇理想小說選舉鑑（二）（朗）]  
過了三月十五日又逢諮議局複選舉開票 
之期 
忙忙碌碌局局促促東奔西走前推後擁一 
種希望立憲者一種關心時局者一種專趨 
熱鬧者齊向開票所蜂蟻而入 
萬頭　動百聲嘈雜地小人多幾無容足地 
管理員人　察員入相見作鞠躬禮默不言 
如選舉投票時俄而　督至隨有僕從捧投 
票匭入置案上 
黑版數方粉筆數枝監督延管理員數人立 
其旁以便記當選得票數 
其旁一桌而兩椅管理員兩人坐其側上有 
筆硯及字簿亦記當選得票數 
監督又延管理員數人立票匭旁報被選舉 
者名又延監察員兩旁環視 
忽有監督之僕人至捧竹籖一筒置票匭旁 
盖恐有同票者備抽籖以定之也 
（開票）（開票）人聲愈嘈雜監督肅立而 
言曰諸君前來參觀甚善甚善但按照定章 
（若人衆不能容時得限制人數）諸君苟 
能挿足則肅靜以待其毋躁其毋譁 
鴉雀無聲堂以下寂然甚鎭靜（開票）（開 
票）聲有人衝口高呼（某人）（某人）報 
票數者無斷續 
粉筆著黑版（滴）（滳）聲如風雨記名册 
上振筆捷書如春蠶食葉手腕均欲脫 
監督及監察員徘徊躑躅於其間面和而氣 
閒蓋霎時間勞逸不同 
某君得若干票某君得若干票某君學問索 
優異某君名譽最完美某君品性最高尚某 
君議論　切實均得票最多 
檢點當選者滿額議員濟濟大半能勝任者 
足雪初選舉汚穢之恥 
有喟然歎自者曰人言不足信 
有拍手歡呼者曰毋謂吾人民無程度也請 
拭目以觀其後 
時當事者各鳥獸散參觀者已陸續出 
噫吾甚願目覩此絢　榮華之一日 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局舉行初選舉開票 
[江蘇寗屬（徐州蕭縣）]  
蕭縣初選當選人十一名　叚書雲一百零三票　胡警之九十四票 
謝法冉一百二十七票　王明哲一百五十三票　侯鏡芙一百十八票　周承霽一百零一票　張慶琮一百零八票　王桂陵一百零一票 
孟昭潜李甡甫各一百三十八票　邵世恩九十票 
候補當選人二名　縱衍鈞　馮友徵 
[福建　（泉州安溪）]  
泉屬安溪縣初選舉額定二十九名當選姓名列下　林輅存　林逢春　李和鸞　胡廷機　白燿輝　劉選青　林星輝　王懋昭　徐壽祖　林邦楨　周春光　王　親　林塔元　林文炳　王國士　許則平　劉應時　林海瀾　陳國璧　詐敬德　葉達尊　李垂紳　劉光世　白松年　謝　貞　許揀金　吳屏幛　吳宗岱　吳鳳樓 
舉行一二次初選舉開票 
[江蘇寗屬（徐州銅山）]  
銅山初選當選人四名　卜繼玉一百五十五票　趙品成一百十三票　乾克舉一百一十票　李開芝八十九票 
二次當選人十四名　胡伯言一百四十五票　楊世楨一百四十票 
乾志正一百三十九票　張仁喆一百十九票　郭士立一百零八票 
陳錫福一百零八票　祁世倬九十八票　靖宗濂八十八票　徐傳曾八十八票　張伯英七十三票　張銘讓七十三票　文元柱七十票 
張佐清六十七票　蔡昌泰六十三票 
候補當選人三名　李成璧五十三票　趙汝澄五十一票　王昭泗五 
十一票 
舉行第二次初選舉開票 
[江蘇寗屬（淮安案東）]  
安東初選當選諸人已紀上月二十四本報嗣因馬澄徐靖田二人辭通爰開列次多數二十人於二十一日再選實投一千二百三十五票除廢票外以六十一票當選計得十人候補當選兩人茲將第二次當選人姓名票數錄左　徐淑　一百三十二票　侯廣平一百六票　朱繼之一百四票　羅鴻恩九十二票　朱棨八十六票　朱崧生八十五票　皇甫韾八十二票　吳與權八十一票　吳　康七十四票　劉立中六十六票 
候補當選人　馬宣三六十三票　張　駿六十三票 
來函 
金匱俞復致同邑裘廷梁君書（論選舉事） 
久不親謦欬矣比者於日報上兩讀公手書深怪持論偏激旣未中於事理又自違其初心揆厥由來諒公素持和平主義而近者三數少年所爲或類於挑釁將敗公數年來維持調護之苦心者　結無可告語憤而思洩遂不覺其言之過當今日諮議局之初設一切應興應革之事非有成案可稽可委諸書吏叙稿者又不若向來一紙文告由長官宣發曰是曰非并無人可議其後者就如公書所云一議案之成議員已議决云云夫議决否决寗不憑學識爲之判斷乎若使議員中大多數爲隨同議决之人則督撫發一號令大衆附和成之吾國行之二千餘年之成法本相安於無事又何不憚煩而爲此諮議局之議會乎名爲經衆贊成實乃未審利害誠如公書所云害且深於專制者是矣以復所知今日議員之選舉本無所謂城鄉之意見而要必以學識爲正本位立議案决可否莫非以學識上占優勝之事苟全體議員大多數爲有學識者則所决行必能利多而害少而向來專制之政體亦自漸爲之轉移蓋博觀歷史上專制極點之行爲不盡由其君上之縱恣而類由於其下民之無學識而順流承行之所致耳公書云如天之福使各郡額定議員悉以鄉董充之其收效必較專舉學識爲尤大審此數語之辭氣直且將鄉董之有學識者亦抑而置之將盡以無學識之鄉董爲充數之議員立論之偏宕而失檢莫逾於此矣夫空言必期諸實行公之云然誰不謂然言實行之種子未有操劣　而能穫良果者借曰盡責諸行議員盡屬鄉董矣就吾錫金兩邑而論此次複選舉極乎多數得當選議員七人至以而錫分八扇金分六扇而劃分上下扇者五共得十九扇扇董多者每扇六七人少或二三人其一董者止萬安一鄉而已統計兩邑鄉董約及四五十人使每扇一董當 
選恐仍不免同事者之掣肘况以七人支配十九扇一員兼轄二扇尚且不足試問扇董有兼轄統制之權力乎即曲珣公之所願鄉董盡議員矣而於辦事上又何異於今日之鄉董乎是誠不憚煩而爲此諮議局之議會矣（未完） 
[本埠新聞]  
[皖紳會議礦務交涉]  
　　安徽銅官山礦案現由李使電告外部言已商准凱約翰到京議結外部及電江督皖撫令派官紳到京會籌結束辦法安徽族滬路礦公會連接皖省路礦會來電當於日昨邀集職員開臨時會并請路礦總理周味西君到會公議推舉代表赴省會議并籌商對付方法請省會公决茲將電文錄左 
皖省路礦公會致族滬路礦會電　銅官案李使電凱約翰商准即到京議結外部電督撫商定宗旨并派官紳入都茲定本月望日在省開全體大會集議辦法此舉關係重大乞速推舉代表數人先期到皖并請登報廣告至盻先電示皖路礦會歌 
旅滬路礦會復電　准舉代表於望前到皖 
皖省路礦會又致旅滬路礦會電　歌電諒悉復奉江督支電凱約輪准華歷三月二十一日抵京囑皖派官紳於十五前趧到方無貽誤茲改訂十一日開會乞速舉代表如期來皖共議對付之法事機急迫萬勿運 
 
 

Page 19

 
 
誤先電覆路礦會魚 
旅滬路磺會覆電　歌魚電均悉今日開職員會准即推舉代表於初十日到皖礦權存亡在此一舉願諸公毋忽 
[關於闢築馬路之批詞]  
　　滬道蔡觀察批王增梁等禀云此案前准租界領袖復文房屋不碍行車軌道當可仍舊相近該鎭廟宇可不搬動等語當以築路本爲利便行人尤須俯順輿情如果無碍廬墓古廟自當傳知各商民遵照否則仍以改道繞避另行購地興築爲妥復請諄飭工部局務與該處居民商允妥洽再行開工一面行縣諭知在案乃三月初二日領袖函復仍以未便更改爲詞候再行會丈局查勘俟復到日再行核辦著即知照 
[法界烟館遷延數月之希望]  
　　法界各小烟館主以法工部局對於禁烟一事業已頒發示諭限本月十二日抽籤五月十三日（即西歷六月三十號）先行停閉一百五十家其餘一百五十家統於十一月十九日（即西歷十二月三十號）一律閉歇在案惟五月十三日至十一月十九日僅隔數月似可不必先閉一半爰於昨日邀集同業在紫來街口春泉樓茶館内商議一切擬具禀工部局求免抽籤准於十一月十九日一律停閉諒工部局未必准如所請也 
[體操會員被匪鎗斃三誌]  
　　招商内河小輪公司司事兼滬北華 
商體操曾音樂隊領袖方雲卿被匪鎗斃由縣騐明並將邀方出外之陳智春拘獲看管等情已詳昨報昨由捕房將案中關涉之王吳氏（該氏曾三至方家且方被撃之處距該氏住處甚近）陳智春解至公共公廨訊究先據老閘捕房九號西探禀稱初五晚八點餘鐘由八百九十一號華捕報知貴州路有人被鎗打倒在地即與該捕將方車送仁濟醫院由西醫一人華醫二人將方腰部彈丸取出問方究被何人所撃初則閉目不言繼又詢問方乃張自聲稱係與知友陳智春同遊問伊是否被陳撃傷方已不能言語迨方妻到院方惟痛哭不言後方妾與女亦來據方妾聲稱陳智春係在城内開設陳益泰鞋子店與方莫逆方家子女婚姻均陳主媒是日方在體操會操演未回陳在家内等候後方回家即换去號衣與陳同往等語又據匯四捕房包探楊掌生禀稱是晚方在貴州路被人用鎗撃傷後捕頭得悉即飭至方家内問明隨後入城尋陳至其店内見陳手携絲襪等物小的告以方先生被人打壞方妻請爾出城陳　體操會長虞洽卿狠能辦事請伊出力可也正在談論間又有西探協同警局巡士到來將陳拘入廟東警局解送縣署移解案下請訊陳智春供當夜與方出外旋在福建路南京路轉角分散方謂須至老閘捕房有事控告約在九江路一百四十七號茶肆再叙候至九點鐘方仍未到隨即進城不知方如何被害寳讞員商之英副領事巴君判王吳氏交官媒看管陳交匯四捕房收押候禮拜五再訊旋又據包探禀稱尚有某姓婦人目覩死者被撃亦可傳案作證巴君擬即飭傳拘留備質捕房業已照辦 
[印人輪姦鄉女三誌]  
　　鄉女劉阿妹即翠英被塡泥工頭徐順記所雇之守夜印度人二人關閉强姦已兩誌前報茲悉警局汪總辦已將劉阿妹送往廣仁醫院驗明下體受傷甚重取有驗單移送滬道去後現蔡觀察查得烟合條約第二欵内載各口岸凡有交涉案件被告何國人民即由該國官員訊斷原告官員亦得派員前往觀審如有供斷不平准由觀審之員辨駁等語今英總領事定期禮拜三即華歷初九日審訊此案蔡觀察因即派委寳明府届期前往觀審如或該印人狡賴不認即行駁詰一面照會英領霍君請將此案訊明嚴辦以儆淫兇 
[西商定期賽馬]  
　　旅滬各西商春賽馬之期業已議定於西歷五月三號禮拜一即華歷本月十四日舉行 
[元源莊夥友就獲]  
　　已倒元源錢莊之跑街夥友陳夢漁曾欠該莊押欵銀三千兩又借欵銀二千餘兩宕賬洋一千餘元又有住居大南門外小普陀橋之該莊夥友李華豐曾代厚福公司經手押欵計欠該莊銀四千五百兩均已由縣出差拘提追繳昨經原差全順等在火神廟左近陳夢漁住宅内將陳拘獲並在城外遇見李華豐一併拘住帶至縣署看管候訊 
[請派師船保護漁業]  
　　江浙漁業公司以現届魚汛上市之際洋面海盜在在可虞業已飭派福海輪船前往江浙洋面愼加保護惟捕漁船隻爲數頗多行踪無定若祇福海一輪前往防護殊難周到該公司張總辦爰又分移外海水師蘇狼福三鎭台請飭巡洋各師船協力防護以維漁業 
[哨弁密捕盜匪]  
　　湖南人彭福堂曾于三十一年份夥刦浦東某砲船管帶公館内銀洋衣物報縣勘緝逃遁未獲近匿跡浦東施其故技茲爲六巷防汛及東溝防營曾廢連龔桂秋兩哨弁偵知正在購線捕拿彭即竄匿法界前日曾龔兩哨弁跟縱來滬密報捕房協同包探至東新橋某小茶館内將彭拘獲收押捕房昨晨解廨訊究判交該弁帶去送縣嚴辦並由公堂派探護送以免中途疎忽 
[美商屢次被竊]  
　　美國商人利憂時現住北河南路四十二號門牌屢被盜刦從未破獲前口又有竊賊掘洞入内所失甚巨是以禀陳美總領事照照會滬道飭令該處方官勒限查拿務獲懲辦 
[城内]  
　論酒錢○買頭染坊小行工頭朱廷奎嚴吉甫把持停工硬索酒錢與各坊主互控一案前晚由縣集訊據信大坊主陳岳堂恒源坊主盛阿元童順裕坊主童可久黄錫記坊主黄錫桂張阿忠王德意葉阿和周念七等同供染坊一業共有十餘種名目生意最大者係咈布大布長頭綢綾印花衣著等項小的等一行名買頭生意最小每坊祇有一二只染缸專染零剪店及裁縫用户之零碎綢布所雇工司因生意甚小不給酒錢惟工資則較他坊爲優每月給至四五千文不等他坊則祇有二一千文小的等同行祇有十三家做工之人不滿三四十人並不舉立董事行頭如有要事邀至茶館商酌並無别項開銷每月只有學堂捐四五六角不等另　郁紳誦芬管理學務各行總董祇有石新田一人小的等一行亦無煩勞董事之處查朱廷奎本係收買紙錠灰爲生後被　緣謀做行頭小的等均不識字去年各行工司聚衆停工朱至小的　行内囑令聯名公禀曾經小的等十餘家書冩坊號各　花押並非允給酒錢之據今朱廷奎歇出後即將簽名之單偷去添冩肯加酒錢字樣由嚴吉甫書冩傳單勒令停工如若不遵罰洋一元因此小的等各坊不能開工停工三日傳單呈屯訊之朱廷奎供染坊酒資係在道光年間禀准立案陳岳堂等各坊因生意甚小歷來將　 
 
 

Page 20

 
 
錢一項呑没不給去年各工司向之索討即由陳岳堂等邀齊同業立據簽字允給今向索取波陳岳堂唆使同行一概不付因至董事石新田處告訴懇石商勸詎陳等堅不應允無奈扭案請究又訊嚴吉甫供小的本係外行由朱廷奎囑令代冩傳單並不附和滋鬧求察李司馬諭令兩造各邀公正人會同董事查明該業應否給予酒錢禀復核斷朱廷奎嚴吉甫均各交保陳岳堂等速即開工如再有人阻撓禀明提究 
不理借欵○唐長根昨至縣署禀稱康小弟將方單一紙計地三分扺去洋五十元今康將屋屋拆去小的之洋置之不問請爲提究李司馬諭唐退去侯飭差查明提究 
不准翻案○滬道蔡觀察批韓孫氏禀云檢查原卷爾夫所認楊慶和股資本係源利莊代墊列入往來户下嗣後連息取回亦於帳内列收曾據源利莊禀明有案現又詢准商務總會查復此項股資即往來欠欵之一端並無界限可分等因該氏任意紏纏希圖翻異殊屬刁狡所　未便准行仰公共租界會審官轉諭遵照仍將此項小議據曁沈張兩姓租地合同契據並源利莊受押各產收條尅日檢齊親自呈　當當領欵完案毋再混瀆干咎商會來函隨批抄發併即查照 
一病不起○二十五保三圖地保唐全坤昨日投縣報稱洋涇浜大安客棧有由奉天來申延醫治病之婦人馬陳氏昨夜病重殞命刻將尸身舁至息影公所求請相驗一面已由棧主發電到奉知照家屬李司馬諭飭預備候驗 
縣批二則○周天順等禀批查此項保險單曾經禀奉道憲批准給領並經傅屬具領在案據禀前情着於本月初十日齊集來案聽候當堂給還　同和號等禀批已於周天順等禀内批示定期初十日當堂給還矣 
官事○海運京津局會辦候補知府王銘漸昨日到道禀辭回京　道署英文繙譯候選通判毛昌嗣禀謝奉委兼辦巡警總局繙譯並總稽查差 
[南市]  
累及棧主○吳家弄復聚棧寓客山東人汪華棣前將奉天省官錢局錢票印模倩鹹瓜街鴻興齋刻字店刊就圖印復囑代印經該店主陳興隆報知經辦印刷之彩文書局查係冐印轉告採辦委員請縣查提一面將汪及其同夥汪福扭控工程局　令一併移縣在案昨本縣李司馬派差到局禀請協提棧主王品山並陳興隆一併帶回歸案訊辦掮客避匿○金順興釣船　裝海蟄皮來申行經陸家嘴浦面被　德豐駁船碰撞沉没迨後雇人撈獲　貨倩掮客王　生代賣得價除去撈費駁力等項被王欠去價洋二百零三元一角又英領事署酌給賠費洋一千元除收到外亦被王呑用洋四百元避匿不面昨該釣船主施朝宗因將王子金鶴扭至工程局請爲追究經孫裁　訊　收押候伊父到案復訊 
各執一詞○羅尚清前憑史炳生介紹承租太平碼頭元泰呌貨店生財另加清記牌號倩朱學廣經理後被經放帳目及舞弊私肥共久去洋一千五百餘元以至周轉不靈將店關閉昨日控奉總工程局提案質訊因兩造各執一詞判送商務分會理處 
巡士行兇○南翔鄉人姚春元偕伊嫂張氏來申找尋姪女曹姚氏前日在篾竹街八號門牌内尋見進内向領突被五十九號站崗巡士指爲拆稍將姚撃傷旋即解至總工程局經陳副裁判訊明情由判姚氏留局候姚邀同姪婿來案方准具領該巡士是否行兇候警務處查明再核 
尋獲　婦○住居北市之本匠阮金土扭控姘歸陳王氏私行逃避陳副裁判以事涉瞹昧斥不准理旋據法捕房包探持捕頭名片到局請爲移提陳副裁判諭持公文到局方准移提王氏暫留候示 
[閘北]  
嚴禁招遥○三　分局德正巡官因恐局内人員或有藉案招摇情弊故特嚴申諭禁發貼門首以重警政 
查究膏店○閘北新開正大烟膏店四路分局巡官恐有朦混頂替情弊飭傳店主吊　　照已記前報茲經正巡官查悉該店已於前年禁閉今又由單姓郭姓二人合夥開設殊與禁　前送大有關碍業已據情禀請總憲核辦矣 
各有有合○吳才喜前因調戲陳如善之表姐被陳紏同小山毛卞三虎老谿等將吳兇毆吳即奔至三路分局喊控陳等恐懼央人排解許給吳洋八元了事當時先付洋三元翌日吳往索討陳忽至巡警總局控吳拆梢經汪裁判提案質訊以兩造均有不合判暫交保候傅見証到案覆訊 
驅逐女巫○前在英界六馬路之女巫田氏其門額曰瘟部大堂工部局以其惑衆歛錢論禁驅逐在案近又在閘北南川虹路賃屋開張重理舊業並與道士韓受榮同居串通一氣昨經四路分局正巡官查悉特飭地保限初七日押逐如違提辦 
[英租界]  
引狼入室○胡鼎旺控媳汪氏行兇等情昨日由廨提訊汪氏供故夫楊思友係武昌人前在黄陂街西幇坊材行爲管事夫故後婦人　母同居京口参　衙門隔壁本年正月初七日被胡鼎旺之子胡昌隆姦拐來滬所有衣飭均被胡搶去求鑒胡昌隆供九江人向爲西崽該氏素不安分曾向伊母說合出洋八十元娶來記該氏蠻横將杯抛擲榮傷父親頭額求究判胡昌隆與氏一併收　候移解武昌縣訊辦 
姦夫到案○王濤濤之妻姚氏因與張阿順同行被王拘送捕房解奉公堂判將男女收押候提姦夫王定海訊究在案昨同捕房將姦夫解案因原告未到押候禮拜三訊核誣良爲盜○張蘭生葉阿海因在途打架由捕拘入捕房　知葉有夥刦日商永茂洋行收花洋二千元情事即於昨日解至公堂請爲訊究集供並不爲盜面　則堅指葉阿海確曾爲盜中西官以張所供無　判葉交保張押候　縣查明再核 
兇噐何用○張廷桂帶刀行走巡補以其違章拘解公堂請究判張罰洋十元刀存捕房自向領取 
手槍充公○趙永祥王金生蕭春林携帶手槍在愛文義路行走被新閘捕房探捕查獲解廨請究蕭供槍係陶氏婦人所送訊之陶氏供此項手鎗由小孩阿毛仕王家宅地方拾獲判氏罰洋一元斥釋蕭交保趙王從寛開釋手鎗充公 
賠償了事○維時洋行控張少雲代銷竊贜　表　三百打一案昨經公堂復訊判張賠償厚告銀二百五十兩押限繳清開釋 
撞傷小孩○胡劉氏控馬夫金刊和　傷小孩經公堂提訊判金押候該孩傷念再訊搶匪宜懲○王周氏控王小五子搶取小孩手上之銀　由探查獲昨解公堂訊供屬　判押三月　又徐李氏控辛阿寳搶取小孩金環訊　不認判押候查明再訊 
[美租界]  
自盡　　○馬夫小裁縫呑烟斃命已記昨報茲悉死者姓朱名連寳不知因何自盡後由其妻水氏偕同地保陸榮棠赴縣求請免驗縣令准之飭令具結並候照會據房准 
予收殮 
西婦潑悍○住居北四川路之奥國婦人具德　因毆打巡捕由捕頭禀請該國領事傷　至署罰洋五十元以儆 
瘋婦胡開○粤人陳阿堂素有瘋疾昨在南　路胡　同捕拘入補房飭送工部局醫院　治 
[法租界]  
婦女吸烟○淡銀林所開之小烟　内時有婦女入内吸烟事爲捕房訪知復飭包探查明屬實飭傳店主婦到廨罰洋十元充公快車違章○馬夫王阿福前日駕單疾馳巡捕喝令停車王仍不聽昨由該捕禀知捕頭將王拘廨判罰洋十元充公 
竊取花瓶○劉松山江志仁　大在小南門外三昧庵内竊取古磁花瓶一口携至松界消贓旋爲包探偵知一併拘獲解廨請究　司馬以事在界外判送工　局訊辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十六）]  
　　第十一回　　發大兵高麗平亂黨　　下戰書日本起雄師 
當下這位傳觀察果然和陳觀察說了又帶着項安閣去見過了陳觀察陳觀察問了他幾句話見他答應的話七不搭八的暗暗的遥頭便礙着傅觀察的面情不能推却只得見了章中堂和項安閣說了幾句轉圜的話兒果然陳觀察的話兒一說就聽隔了幾天章中堂就委了他一個營務處帮審的差使項安閣得了差使十分高興傳觀察又托了陳觀察在海關裡頭委了他一個差使項安閣居然當起闊差來不多幾時章中堂又委了他一個發審局的差使這個時候的項安閣不是那初來的項安閣了在官塲裡頭混了幾個月居移氣養移體的改了一個樣兒登時談吐從容禮儀嫻熟起來又爲着津海關道陳觀察是章中堂手下第一個得意人員便鑽頭覓縫的也不知他走了那個的門路竟和陳觀察拜了弟兄依着項安閣的意思要拜陳觀察做老師倒是陳觀察自家不肯方才拜了弟兄項安閣拿出渾身的本事來巴結陳觀察巴結得陳觀察甚是喜歡過了兩年項安閣要想謀做營務處總辦但是向來這個差使都是候補道當的項安閣中個同知跳不上去便想從同知上　捐道台這個時候項安閣當了幾年差使手中也有了幾十銀子但要過班道台却還不彀便借着這個過班的名色各處問人借錢跑到陳觀察那邊和他說明了原委要和他借三千銀子陳觀察聽了知道是不能不借的便和他取笑道我看你的意思狠想和我一樣的也做個大人所以這樣眼思夢想的想要過班其實據我的意思看來像你們這樣的候補官謀個好好的差使或者弄個好好的缺分做一下子弄幾個錢也就算了何必一定要做什麽大人呢項安閣聽了這番說話面子上雖然不說什麽心上却十分不快暗想我不過問你借幾千銀子你就要說出這樣俏皮的話來難道只有你一個人可以做得大人我就做不得大人的麽心上這般想着面上却不露出來只顧湊齊了欵項過了班就居然當起大人來又托著陳觀察在章中堂面前說項想謀營務處的總辦章中堂果然又委了他項安閣二十四分的興頭把陳觀察那一回取笑的話兒漸漸的忘了 
國外新聞 
[日本糖公司股票落價]  
　　初五日東京電云日本糖公司舞弊一 
案牽涉國會議員六人已悉行被捕該公司股票前每股值價日洋一百三十圓者今已跌至日洋十三圓 
[日人歡迎英國艦隊]  
　　初五日東京電云東京市政局决議以盛禮接待英國駐華艦隊司令官海軍副將奈勃登該艦隊於本月初十日可抵横濱 
[德皇邀請英皇會遊]  
　　初五日柏靈電云德皇邀請英皇會遊於考甫皇須本月十六日始離該處回德之時尚須順道往謁意皇 
[委納前總統行抵法京]  
　　初五日栢靈電云前委納瑞拉總統茄斯屈洛業已行抵巴黎 
[俄軍進逼台勃里]  
　　初五日倫敦電云俄　進發台勃里之軍係由陸軍大將葛阿斯茄埃統率　同日紐約電云美政府現已倚恃俄人保護台勃里地方美國僑民 
[土爾其内訌十誌]  
　　初五日倫敦電云蕯洛里開電稱聯合進步二黨領袖與皇兄穆哈默德皇里沙會商後决議舉立皇兄接昨並措置夜半攻撃伊爾笛斯宫各事軍隊現已前進其斥兵距雖配拉約三英里之遥桀納塞奈姆電稱該處各人大開會議並致電君士坦丁謂該會並不承認新組織之内閣設不恢復憲政則配奈斯汀行將獨立云據是日上午六點三十五分鐘配拉所發電音載稱自今晨五點鐘後伊爾笛斯宫周圍高處皆聞鎗砲撃射之聲轟震甚巨蕯洛里開之軍與伊爾笛斯宫之守軍必已互行交鋒　同日柏靈電云馬基頓之軍已向君士坦丁進發伊爾笛斯宫之守軍現已附從青年黨青　黨已分兵保衞各國大使署十爾其武員行將操持政界大權　初六日倫敦電云君士坦丁守軍業已投誠當時曼區卡及合虚其斯拉兩處防營經討軍聚兵痛撃守軍抵禦甚力死傷頗巨未幾防營卒爲炮火所燬蕯洛里開又電云伊爾笛斯宫守軍已降歇扶開脫元帥率兵入城所至之處國民歡呼致敬君士坦丁守軍事前似亦計及抵禦各舉防兵各舍均堅固異常惟討軍訓練既精復有大炮爲助射撃又皆命中神速是以終歸無効當兩軍鏖戰時蕯洛里克軍隊向城中所射之砲彈其彈屑多有落於伊爾笛斯宫内之隙地者兩軍陣亡之數尚未查實大約在千名以上云　同日柏靈電云伊爾笛斯宫現由軍隊包圍據傳士皇業已出奔初七日倫敦電云君士坦丁之戰始於星期六星期日夜間先由立憲黨占據伊爾笛斯宫外要處即於晨間五時開炮轟撃守軍進至合其虚拉及合齊姆兩處保皇黨抵死守險鏖戰垂三小時之久繼復徒手摶鬬卒以不敵敗退台齊姆一處戰死者約有千名伊爾笛斯宫守軍均已繳械投誠有守軍一部於戰前由巴斯福納斯開至斯克魯合里守禦西利米防營現仍由保皇黨固持故遣派蕯洛里開精軍前往攻克現已派有魚雷艇名艘在巴斯福納斯一帶游弋以便阻其逃往斯克魯台里 
 
 
 

Page 27

 
 
   
 
 

Page 28

 
 
   
 
