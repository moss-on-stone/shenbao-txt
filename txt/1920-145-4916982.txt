# 1920 - 145 - 4916982

 

Page 1

 
 
   
 
 

Page 2

 
 
時評 
[督師說（冷）]  
　　陜匪非重事何至段氏親自督師以剿匪可知剿匪其名也借此以重握兵權其實也 
　　段氏雖爲北派武人中之一首領常挾武人之力以主政事然自退出政府以後直接之兵權漸以薄弱近日以來屢受各大督軍之激刺因知間接之兵權與直接之兵權究不能同日而語故遂借剿匪督師之名以圖軍隊之活動此其本意也 
　　雖然其事若成余以爲北方政府之分裂將與南同段苟離北與伍之離南必成一轍何也政府之外有兩大有力者挾軍隊之力以命令政府政府其若之何 
 
 
 

Page 3

 
 
[專電]  
　　北京電段以湘事吃緊必須先固中樞又願靳依期銷假 
（三十一日下午三鐘） 
　　北京電靳假期又僅賸三日决商薩再代靳此次擬延假十五日 
（三十一日下午四鐘） 
　　北京電唐繼堯有電復薩删電碩望老成出膺艱鉅尚希顧全國脈造福全國（三十一日下午四鐘） 
　　北京電外交會議决定魯案二十一條全部提交聯盟會 
（三十一日下午六鐘） 
　　北京電團河會議結果主通電國内外訴南方强佔祁耒破壞和局惟有下令征討一面由政府電責岑譚迅返侵地（三十一日下午三鐘） 
　　北京電參陸處决議三湘前方軍火准由鄂廠先行接濟 
（三十一日下午三鐘） 
　　北京電湘訊吳新田所部已退出衡州在距衡三十里暫駐衡已爲南軍完全佔領（三十一日下午七鐘） 
　　北京電某使館得湘訊此番戰釁實開自北因張敬堯所部接防祁陽見南軍前來購糧遽施截擊旋被大隊包圍張部敗退衡軍遂由祁陽進佔耒陽現在衡州寳慶同時吃緊湘督派出之援軍均尚未開到（三十一日下午六鐘） 
　　北京電張敬堯卅日連發兩電詞旨激昂有自赴前防决戰訊一面單電京段皖倪告急院及參陸處連電粤岑湘譚以南先啓釁懼開戰禍將來誰負責任尊處能制止否速示又電蘇李直曹分别催訊 
（三十一日下午四鐘） 
　　北京電湘張萬急電稱南軍進攻衡山張宗昌不能赴援業由省抽調勁旅前往迅示方略遵守 
　　北京電張敬堯電南軍進逼衡陽已抵東陽舗距衡僅二十餘里二十八日南軍與吳新田部開始攻擊吳軍傷亡數名聞南軍約三旅進攻甚急除電張宗昌撥隊往援並由省調隊接應外請迅電譚延闓詰問意見公布理由憑天下公論（三十日下午一鐘） 
　　北京電李奎元艶電湘南交戰土匪蜂起奔走呼號爲計已窮乞先撥欵維現狀（三十一日下午四鐘） 
　　北京電粤岑來電詰責中央以邊防軍入陜目的何在詞極嚴厲 
　　北京電管金聚電鳳縣王營已調駐寳雞鳳縣防務現令楊知事率警備隊填防並令李營長向寳雞地方借欵帶赴鳳縣賑濟葉盧竄往四川（三十日下午一鐘） 
　　北京電劉存厚電顔德基部旅長鄭啓和已由唐繼堯任爲川軍七師師長又看管駐萬王團並槍斃營長楊繼宗期推倒顔德基現葉荃奉唐令回駐南江謀進攻我軍又電報告（一）重慶鎭使余際唐被黃復生迫逃（二）駐渝黔軍已與熊部江防軍在江北開戰（三）梁山滇軍現與熊部派戰（四）討熊司令部設遂寗黔滇代表及楊庶堪均在遂寗（五）雙方主力軍均集趙家渡一帶（三十一日下午一鐘） 
　　北京電魯訊膠濟路日本守兵非但不撤反有增加多築營房爲久駐計極堪引人注目 
（三十一日下午三鐘） 
　　北京電吉林電駐伯力韓連長帶隊率護華僑三千餘乘俄輪回哈現抵同江俟到哈後分别遣回 
（三十日下午一鐘） 
　　北京電航空處向英國訂立借欵英金一百萬鎊以財部庫劵擔保（三十一日下午三鐘） 
　　香港電馬濟編兵入湘已開赴郴州（三十一日下午八鐘） 
　　香港電陳炯明派李秉瑞代表回粤（三十一日下午八鐘） 
　　香港電劉裕德由郴報告滇軍朱培德佔耒陽請助餉械收撫該軍爲西南助（三十一日下午八鐘） 
　　香港電林葆懌因謡盛前日召海軍會議由軍官署名通電表明始終護法（三十一日下午八鐘） 
世界路透電 
[法德國人之賠欵談]  
　　二十八日巴黎電今日衆議院質問海愛斯會議事總理米勒蘭答辦關於賠欵問題之訾議謂依照和約協約國須俟諸十二個月後方可議及賠欵今爲經濟利益起見故預先决定賠欵數額估計法國應得賠欵共逹二十萬五千兆佛郎合爲德金七萬兆馬克此項估計並未根據德國付債之能力而定衆院卒以五百三十五對六十八票通過信任政府案 
　　二十九日巴黎電雙大陸雜誌載登前總統署恩賚之文說明其辭去賠欵委員會會長職之理由謂協約國因漸有傾向修改德約之氣象某某協約國政府寗願對於賠欵事單獨行動而英相喬治雖不贊成修改然任令德國逐日延宕普恩賚痛詆德國付債能力之說謂協約國將來恐不免賣其權利以換取一餐薄粥耳 
　　二十九日巴黎電昨夜總理米勒蘭在衆院言海愛斯大會之結果時謂德國如再延宕不履行其義務則協約國必將再佔德國土地 
　　二十九日柏林電外交總長韋士氏謂外聞所傳德國應交賠欵之數實屬狂妄而不進成事實 
[法議院對奥和約說]  
　　二十七日巴黎電昨日衆議院委員會討論對奥和約委員會報告員力言接濟奥國糧食以免過激主義與大日耳曼主義蔓延境内之必要並陳述意見謂實行奥約最善之法在設立法美銀行團又謂法國外交家對於志在扶助中歐諸國以恢復其原狀之獨立政策不必過慮 
　　三十日巴黎電奥政府所派之委員團今日由維也納來巴黎討論與法奥有特别關係之某種問題駐巴黎之奥代表愛恰夫博士已被任爲委員團主任 
[希臘佔地記]  
　　三十日雅典電今日此間發表公報云希臘大軍已佔據第台加志並未發生事端同日並佔據吉米爾特基拉兩鎭居民歡迎希軍頗形誠摯 
　　三十日巴黎電希皇於昨日午後謁見法總理米勒蘭氏晨間希皇接雅典來電典來電謂塞拉斯之法軍已由希軍代之故特向米勒蘭申謝法國贊助希臘主義之厚意米氏答詞祝希臘發逹 
[愛爾蘭之罷工與運動]  
　　二十六日倫敦電愛薾蘭工人拒絶搬運軍械之行動現已延至昆斯登口岸該處船港工人亦不肯搬運步軍所需之軍火往來賀立海與杜白林問題之貨船因愛爾蘭港工罷工業已停開港工雖不肯搬運軍械但軍用食物則仍照常搬運官場宣稱自耶蘇復活節起愛爾蘭警署被焚者四十處所得稅局被刦者一百五十處 
[俄事與各國]  
　　二十九日倫敦電波斯外交大臣以　　致國際聯盟會表明波蘭政府請求聯盟會召集特别會議討論過激黨强佔波斯安齊里口岸事之意勞農政府答覆波斯抗議文謂過激軍今决不深入波斯境目前駐於波斯之兵不久即將撤回 
　　二十九日倫敦電每日紀事記過激黨商務委員團主任來英事稱英政府今不欲俄國付現金以抵英國運入俄國之物品惟欲與俄國互換物品耳又稱英政府未承認勞農政府以前有責任之機關皆不欲聞問過激黨之現金商界中人皆稱願依協約國政府之政策而行事 
[墨國革命近况]  
　　二十八日紐約電墨京傳來加蘭柴將軍喪生之消息皆相抵觸一說乃爲赫里拉將軍所統瑪里爾將軍之兵一支隊殺死赫乃奉命前往保護加蘭柴將軍者觀於此說實爲復仇之行爲蓋赫父曾於數日前爲加蘭柴將軍下令槍斃也聞赫現匿山中革命軍司令部已派兵前往擒之一說加蘭柴將軍之死近於自裁臨時總統烏爾太將軍定於六月一日就職據愛爾巴索電稱政府以維拉將軍抗命已懸賞十萬比索購其頭顱 
[各國近事記]  
　　二十八日華盛頓電衆院已通過陸軍議案共需經費美金洋四百十五兆元並通過養老金案共需經費美金洋七十九兆元兩議案現已移交兩院聯合會會議 
　　二十九日柏林電柏林人心不靖深恐本年三月間之變端又將發生據伏瓦資報載稱各處傳來消息皆謂有人圖施極大之隂謀妨礙選舉 
　　二十六日倫敦電英國南部因受熱潮影響氣候大熱昨日倫敦平均熱度爲佛倫表八十五度倫敦一處虛脫症已逾千起各州皆有大雨暴風及水災報告 
　　二十九日芝加哥電爪哇白糖二千噸已運抵此間此爲多年來未有之舉 
　　二十九日巴黎電小巴黎人報稱意國逹倫齊哇氏已佔據阜姆附近南斯拉夫之加夫拉村南斯拉夫已諷示意國與其他協約國謂將以武力抵抗强暴行動又據蘇里克電稱意人已佔據杜拉索而收管該鎭行政權 
因有數意人在該處遇害也 
[太平洋路透電]  
　　三十一日大阪電意飛行家今晨十時啓程飛往東京 
　　三十一日東京電瑪細羅中尉今日午後一時二十分抵此佛拉林中尉午後二時三十分抵此 
　　三十一日北京電路透社探悉外交總長有任胡維德之說俟靳雲鵬回任後再定 
　　三十一日北京電中國與南美烏拉圭國締結商約之談判刻在北京進行 
　　三十一日北京電湘督張敬堯昨報譚延闓趙恒惕部下砲轟北軍死傷多人聞政府刻電致南方當道與上海議和代表聲明南軍破壞和局 
　　三十一日廣州電廣州英文時報發出通告謂警廳昨奉督軍諭封閉廣州英文時報不許出版指其議論妨礙公安館經理現將設法講官場從速啓封以便照常出版云 
[公電]  
　　醴陵張宗昌通電（銜略）吳師撤防軍事忽殷連日疊據報告湘中南軍於茶陵安仁方面紛紛增兵著著進逼今接張勛臣督軍儉電衡州東陽舗一帶更復開戰甚急警報頻來殊堪詫異竊念中央政府與西南當局振導和平卓著成效加以友邦勸告國人祈禱亦如大旱之望雲霓現在滬會雖在停頓之際而其障碍僅在條件之中至於和平主義爲解决國事之不二法門匡濟時艱之第一要素則固爲内外所公認也即吳師之上書乞歸與中央之明令照准卽本寗人息事之心尤見排難解紛之旨南軍不乏明逹何意視爲可乘之機轉有進窺之舉然以湘省國軍林立士氣激揚彼果犧牲商民破壞大局是則甘冒不韙衆所共棄勝敗之數不難逆覩顧以苦心經營之和局而毁於一朝以滿目瘡痍之湘人而忍於再摘實亦事之至爲可惜者宗昌奉命駐湘於兹兩載中央旣以主持和平爲方針宗昌自以服從中央爲天職是以無論如何吃緊而對於前線則不輕增一兵對於防區尤不稍越一步者誠不敢以意氣之細啓局部之爭而牽一髮以動全身也惟是情勢甚危深恐補救無術切望南北當局内外賢逹挽狂瀾於將倒弭巨患於未然不獨國家之福湘民之幸宗昌亦受賜於無窮矣謹布悃忱伏乞亮察第二路總指揮張宗昌叩卅印 
　　重慶廖謙通電（銜略）竊自和議中斷三省共决出兵熊氏迭次阻撓爲除障礙乃有同盟倒熊之舉劉湘猶豫騎牆反復成性陽助同盟隂輔熊氏恐謙或破其奸於是厚誣我旅謙爲同盟出兵計但得借湘虎皮以資捍衛何敢過恤其私毅讓所部聽其接統殊彼慣收漁人之利甘爲市儈之行盟血未乾遽爾反汗盗充司令汚我義旗氣憤填胸誓鋤奸賊昨奉唐劉聯軍總副司令委謙爲川滇黔聯軍四川第一師師長并撥一旅之衆歸謙指揮聞命之下血氣爭騰遵即於宥日在渝宣布就職召我舊旅滅彼大憝惟謙輇材庸劣尚望諸公時賜南針共舒國難早得鋤惡出兵以逹護法初旨謙雖萬死亦何敢辭特電奉聞敬祈察鑒川滇黔聯軍四川第一師師長廖謙叩宥印 
國外要聞 
[日本經濟界恐慌之現狀]  
　　中美新聞社東京通信云日本最近經濟界恐慌情形徧於各業現稍緩和兹將調查所得報告如下 
　　　銀行横濱第七十四銀行昨晨宣告停止兌現三星期各交易所市價因而大跌該銀行行長木其氏近受生絲跌價之影響虧蝕甚鉅不得已而停兌又横濱儲蓄銀行亦係木其氏總理現亦停兌預期三井銀行將加以贊助自第七十四銀行停兌後生絲市面大震動因此業多受該銀行接濟資本其横濱交易所則因此停市第七十四銀行資本五百萬日金元支行設在東京大阪等處其盈餘金及儲備金逹日金一百七十七萬元該行三星期後能否開市須以日本經濟界全部現狀爲斷云 
　　生絲生絲市面受此次之打擊最烈第七十四銀行之停兌即受其影響因絲商於星期五六兩日紛紛向該銀行提取存欵該行儲金爲之一空加以外間謡言行長木其氏於絲業中大折閱於是存户皆往提欵五月初存欵共有日金六千萬元以後三星期内漸減至五千一百萬元今且提取一空横濱生絲交易所因此停業星期六日出口市價又跌日金一百元然尚無交易收市時九月份交貨之價祇有日金一百八十二元昨午該交易所註册之掮客開會討論辦法但無結果 
　　棉紗大阪東京棉紗商已協定一救濟市面之法但因絲米等市面均大跌昨棉紗亦復大跌倫敦銀價之跌落亦大有關係紐約棉花交易所昨復有跌價之報因此日本人心大震五月份近期貨跌至四十元五錢七月份跌至三十七元五錢五釐十月份貧上星期六收市價爲四百零二元五錢現竟跌至三百六十三元五錢 
　　米市東京米糧交易所昨日被迫停市兹將五月二十二日上午東京米市價値列表於後 
開市時收市時 
五月份貨四十二元五錢四十元 
六月份貨四十一元五錢一釐三十九元八錢二釐 
七月份貨四十一元八錢三十九元九錢八釐 
八月份貧四十一元八錢九釐三十九元八錢二釐 
　　鋼市鋼市大跌鋼商已組織一財團收買小商家之存貨使勿貶價出售以保持價値此計畫已行數日但無甚效果現鋼板市價平均每十「匡米」日金八元五錢鋼片前售每十「匡米」二十五元現跌至十二三元條方第十「匡米」八元五角以至九元本月鋼品進口較少市面或能有轉機惟據一著名進口商人言除市上現有大宗存貨外横濱貨棧中尚有不少云 
　　日本内閣於昨日午後討論救濟市面之法一致議决設法維持金融其第一步將令日本銀行變通貸欵條例第二步奬勵出口貿易以期阻止經濟危機再行擴大 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（野雲）]  
　　北京學生對於校内改革之運動 
　　北京學界原爲文化運動之策源地一切舉動隱隱以指導者自居蓋以高等專門各校林立於斯學識之造詣較深而人才之薈萃亦衆也近者北京各校學生應用一個『？』符號昔之對於政治及社會而起評判者今又對於自身切近之學校内容而思改革矣其改革惟一之目標在於考試其所揭改革之辦法在於考試廢止此議初發於北大大唱於高師實行於法文專修近自大罷課後更爲北大學生併力所討論之焦點而在高師一方則已有議决之結果是幾幾由理論而進於實行矣夫同一名辭而涵義不一稍不詳審卽誤會滋生今之學界囂囂然提出『考試廢止』四大字凡不明其意義者驟聆之未有不以爲怪者不知考試兩字換言之即爲試驗（日本皆稱試驗我國亦間有稱之者）在學校中之試驗可别爲廣義的狹義的兩種廣義的試騐法則爲學校檢定學生之成績不在於臨時而在於平昔不在於背誦默寫而在於理解應用不在於强迫應對而在於自由發表如對於學術之見解或心得或用以筆載如論文剳記或用以口述如演說辨論又如造圖製表調查採集製作發明凡學生研究之所得皆學校試驗之所資如此則教員教授學生必不容一循乎舊軌必須特出以新裁時時指導其途徑補助其研求此所謂廣義的也其爲狹義的試騐法則於學期學年之終定期考試拘諸一室之中指出應答之案限以時間規定條欵事前則假數日以資温課甚且指數段以明範圍平昔學生有何發表有何製作則一概不問此所謂狹義的也此二者之孰優孰劣孰短孰長則不待加以評論矣今倡考試廢止論者就北京各校而論大約可分爲二期（一）爲破壞時期指摘考試之弊害不遺餘力對於有害於道德身體精神學術各方無不發揮盡致但絶不計及廢止考試後應設何種救濟辦法如最初顔保良提提出之意見書與朱謙之直接表示個人意見皆如此（顔爲高師學生朱爲北大學生皆能自由研究學術確係成績優良之士）（二）爲建設時期因完全廢止考試使學校不必有檢查成績之手續頗爲事實所不可能應時勢之要求遂不得不議及廢考後之救濟辦法如最近北大所出版之第十五號週刋署名曰「敎育革命號」者即爲討論此項問題而發其中重要文字皆係如此主張質言之則並非廢止考試乃改良考試近來國内少數稍有聲望之學校與稍有思想之辦學人殆無不注意於學生之平日成績者其於法令所定之學期學年及畢業等考試則自認爲敷衍敎育行政長官之具蓋早已視爲形式主義矣今日學生欲改良考試方法如能盡廢狹義的純取廣義的則裨益已屬不少似亦無取乎高揭考試廢止之旗以惹起一般人之誤會也至於眞正廢止考試說最近倡之者亦未嘗無人猶記北大學生朱謙之於二月前直接致書於蔣夢麟教授表示個人絶不考試之意蔣氏復書内有最要數語曰「凡學生之要學位要畢業證書者必經考試凡學生之不要學位不要畢業證書者可以不受考試「此語雖爲蔣氏個人所主張然實根據於德國之學制本來一方要學位要文憑一方又要完全廢止考試乃絶對不可通之論也現在高等法文專修館今年五月有一班畢業由學生請求廢止畢業考試並實行不要文憑已得正副館長蔡孑民李石曾允許此殆爲眞正廢止考試者（與改良考試不同）若高等師範則由教職員及學生共同研究之結果議定將形式的考試廢除自下學年起注重於平時之功課之心得及實驗此則爲改良考試者北大學生之主張則稍稍複雜粗分之可得兩派一主張絶對廢止考試一主張相對廢止考試前者爲决心不要文憑不要學位之人但此等人究居最少數後者爲改良考試派此等人則居大多數故記者於前文所主張謂與其倡考試廢止論無寗倡考試改良論也連日以來北大學生對於此事奔走不遑迭次開會並巳將意見書陳述於校長及教務長蔡校長尚無表示一定意見新任教務長顧孟漁原爲德國留學生意在主張分考試與否之兩種辦法任學生自擇凡欲受考試者須自來報名且並不限定本科畢業年限其不願考試者聽此與蔣氏前次答朱氏書之所言相同但各教授中不贊成此舉者亦頗多將來仍須取决於校内教職員評議會或者僅做到考試改良程度亦未可知蓋因改良考試可以適用於一般且對於大學預科亦不至發生何項困難問題而於其他各專門學校更無流弊之可言也（即中等學校稍稍改良考試亦無不可至小學本來不必有定期的形式考試更屬不成問題）又北大學生主張本學年即行廢止考試且遲二十日放暑假以便補課該校當局對於遲放假補授課之請求當然贊同惟免考一層則尚未能輕意允許云至因廢止考試又附帶引起他項問題多種如廢止入學試驗廢止點名選擇教員改良教材設備圖書館服務社會等均與此有密切關係現已有數校開始從事討論矣總之此事實行以後是否有效一時尚不可必但此種革新的創造的進化的精神則殊不可没也 
[湘省南北軍戰釁續聞]  
　　湘省於吳師撤防後南軍乘虛進佔防地祁耒安三屬防線變動昨得外人方面消息祁陽接防之軍隊係自寳慶派往計一團團長陳姓於二十日抵祁初甚安靜不意晚間即有南軍三支隊猛撲陳團衆寡不敵耒城遂爲南軍佔領耒陽接防之軍係二十四日始到二十五日忽有趙恒惕軍隊入耒先把守電局目前耒陽方面電報不甚靈通究竟已否失守尚未能定安仁接防之軍係張宗昌所部南軍聞有十二營先後開抵離安城二三十里之彭蠡村龍海灣關王廟等處又續到郴桂區守備隊六營武衛隊數營以爲援助至外間傳言寳慶失守之說則尚未證實 
　　昨日政府接張敬堯連來萬急電三道其第一電係報告耒陽失守後衡州方面異常吃緊預料日内恐有劇烈戰事發生請示應付方針第二電係報告田樹勲吳新田范國璋張宗昌張敬湯朱澤黃等之軍隊佈防情形並謂兵力仍嫌薄弱請加派奉軍兩旅來湘協防以期有備無虞第三電謂安仁防地曾派張團前往接替不意接防以前所有附近防地亦爲南軍乘隙佔領現在兩軍實行接觸業派張宗昌親往交涉倘彼方恃强不讓堯惟有竭盡心力與彼兵戎相見應請迅示機宜「聞該電經東海披覽後即批交參陸處迅速核辦」又張宗昌儉日（即二十八日）亦有電報告謂我軍東陽舗一帶已與南軍開戰茶陵安仁等處南軍亦着着進窺戰端亦在呼吸之間另有一電則謂安仁雖十分危急但已調軍隊星夜前往接防當無他慮 
　　政府連接湘省警報後參陸處於昨日午前臨時召集緊急會議討論辦法惟内容甚爲秘密國務會議亦有所討論東海尤注意此事故於昨晨七時即傳見薩代理商酌辦法聞其結果擬由院電令張敬堯嚴密戒備外仍以勿輕啓戰端爲是一面另電軍政府詰責 
　　另據天津益世報云此次湘南戰釁當吳師未撤之前譚延闓即將廣東韶州始興之滇軍一萬人左右調動開到宜章復由宜章分支以四千人往永興六千人往常寗隨後並佐以湘軍一萬五千人上下南軍餉項每日每人本與米一升制錢一百文此時格外優豐并發足餉一月存糧三月以作永久之支持二十三日衡南會議張譚雙方均已簽字保守和平而譚延闓即於此時發下動員令即日進發蓋因吳師本部於二十五日撤防張軍於二十六日接防進取之際間不容髮也聞二十五日夜南軍一夜未睡耒陽祁陽故同於二十六日拂曉失守當衡南會議之前南軍方面亦有一會議鄂西黎天才柏文蔚藍天蔚之三代表湘西張學濟田應韶之兩代表及林修梅譚延闓本人在郴州關曾共訂攻守同盟以譚延闓爲盟長組織護法聯軍湘西鄂西兩處由林修梅藍天蔚擔任總指揮分頭任事但譚對於聯軍之組織並無特别用意不過求其虛張聲勢以牽制湘鄂北軍而已至政府方面以此次戰釁開自南方征伐容易措辭如南軍恃强不退卽宣告中外派正式征南軍隊南下此項軍隊大約以段祺瑞及徐樹錚之邊防軍爲主體再酌調其他軍隊加入其總司令一職大約即段祺瑞自任據聞此中内幕似含有一種誘敵作用先是本月十九日安福部會議欲實行南征主張必須從南方開釁則聲罪致討有詞可措故密定計畫必須使南方先進迨二十二日南軍要求割讓三縣於是安福謂時機已到當有人主張先任寳慶祁陽耒陽之北軍先退不去接防以俟南軍之侵入然後通告全國說明南軍背約主此議者大名鼎鼎湘籍某議員也觀於二十六日湘督來電言寳慶戰事數鐘卽行失陷旣未明言南軍首領何人亦未明言死傷若干人則上說不爲無因而十九日之安福計畫并未列安仁在内因安仁爲張宗昌所守不易與湘督一致進止也故安仁始終未失僅張宗昌向南方交涉並有令張親往之報試問南軍果眞進攻派司令親往交涉有此理由否此尤不能不認爲一種滑稽事實也昨日張敬堯又有一儉電謂張總指揮如親往交涉無效則惟有與彼疆場相見等語言之極爲平淡又有一電則請中央撥械三千子彈百萬由漢陽兵工廠逕行運湘並謂俟直軍完全撤盡然後將省城戒備之兵力完全移赴前方云云以上種種軍事皆爲造成貫澈主戰方針之一系統而已 
[留靳說愈盛靳氏或將藉此銷假]  
　　新閣組織問題自段周王三人可以時機未到或以不願上台表示不幹外組閣進行因之完全停頓一方留靳之運動及一般之深恐閣揆久虛貽誤大局因而主張留靳者其聲勢日盛東海之初意雖以凡能致國家於安寗則閣揆固不論何派何人出而組閣不爲拒絶惟近以新閣之産生旣若是其不易而各省留靳之電報又紛至疊來故留靳之主張因之益堅近擬　集閣員會議討論留靳之法並令田文烈爲閣員代表往謁靳氏力爲勸駕並說明嗣後如遇各項難關總統與閣員必爲負責决不至再生他方面之阻碍一面則又派其弟某氏往謁段祺瑞探詢意旨聞段否認令靳去職之事故目下之形勢留靳聲調之高遠過於新閣之組織也惟聞靳氏之辭意似仍堅决能否於期滿後銷假目前尚難斷定也 
[新參院通過奥約]  
　　關於對奥和平條約問題前日業經新衆院通過咨逹參院昨日（二十九）午後二時新參院開會李盛鐸主席議員到者九十一人討論對奥和平條約當由政府委員劉崇傑出席說明大致與前在衆院所說明略同惟末謂政府本日接駐法岳代辦來電謂奥約已於本月二十七日通過法議院等語則吾國對於奥約亦當從速通過以便加入國際聯盟云云劉君說明畢當有議員胡鈞起立質問略謂觀奥約中第一百十三條至第一百十七條關於中國之條欵對於一九○一年中奥所訂各約是否完全無效尚未明瞭且吾國對於各國訂約往往處於不利地位設此後中奥有訂約之必要時政府能否愼重施行並此時有無準備應請政府委員出席答復劉君當復登台說明謂中奥條約政府前已宣言當然無效至關於派使通商等問題俟以後中奥另訂條約時政府自當愼重考慮以期無損我國主權云云劉君答復畢當有某議員主張開全院委員會審查經衆贊成遂開委員會討論約歷半小時之久表决多數通過即時報告大會用無記名投票法表决共九十一人同意票九十張不同意票一張遂完全通過即日咨逹政府以明令批准 
[日人包辦蘇省電話之内幕（純）]  
　　日人包辦蘇省長途電話一事近爲各報喧傳世人屬目但内中情形有爲局外之所未知者兹特抉而出之如下按此事之遠因實種於電信借欵合同蓋該合同條件中確有允許日人監督電話工程字様緣是而日人辻野朔次郎遂爲交通部技師而兼北京電話局總工程司及交通傳習所電詁班教員矣此次交通部舉辦蘇省長途電話先期由部委派營業科科長林某駐滬規畫一切嗣復由部添派辻野赴滬專任其事當部令未下之先林某志在必成（蓋此次辦理蘇省長途電話由工程司專設工程處董理其事於一切領欵用人等事均由工程處自行核定然後由部照數發欵並不另派局長監察其事故在林某等之意欲用承攬辦法向部支欵以與工程司同享權利）向部竭力慫恿主張崇其名位而辻野乃根據借欵合同要求監督工程司名義部中以爲此事不過假以空名亦遂貿然允之是爲此事之近因部中旣派辻野爲監督工程司後以其徒黃曾銘及上海電話局工程日人市岡萬次郎爲之副迨辻野旣得監督工程司之名義於領欵用人等權限外並要求關於一切工程事宜即由辻野直接報部而蘇省各電話局長不許有顧問之權部中對於此事允許與否尚未確定而蘇省各法團反對之聲已接踵以起現該部以部令旣已發表勢難中止並謂此種專門技術非他人所能勝任部中爲爲事擇人起見故選賢以任之云云業向蘇省各法團嚴辭答辯一面並致電蘇省軍民長官責以切實保護而久駐上海之林某昨晚已急行抵京表面上爲避嫌疑實則思有以堅部内之决心以免因反對而致動摇也總之此事之失著第一不應假辻野以監督工程司名義第二不應單設長途電話工程處而不設委員會第三不應由工程處自行核定開銷否則合同雖有監督字様亦决不致陷於包辦之一境焉 
[中美農部比較觀（續）]  
　　（三）事業二者之組織旣明於是再論列其事業以資比較就表面以觀所有中美兩國農部所掌之職務不外下列六端（一）奬勵（二）監督（三）保護（四）整理（五）改良（六）敎育雖萬緒千頭條縷織細核其大旨無逾於斯惟兩國之間就其部務之所組織而表示於事業一方面者其異點亦未嘗不可以一言之也（一）中國注重行政美國注重技術換言之卽中國重紙面工夫美國重實際事務據美農部統計所發表一年之間司員爲人民驅除害蟲者至數十萬處消除毒疫者亦數十萬處我國無有焉此其一（二）中國於前列各端隨便實施而美即偏重於教育此爲美農部特異之一點不惟異於中國且不同於其他文明各邦此其二（三）中國調查之後往往不繼以計畫不繼以實施美國則以調查爲實施之手段不惜犧牲之數經費以行之此其三（四）中國統計報告太遲緩裨益於農民之智識頗少美國則以統計爲整理之要具且以爲敎育之良資此其四（五）美國農部經費之擴張率用之於積極事業中國農部經費之增多則率用之於俸給此其五 
　　（四）經費中國農部經費在前清農工商部時代司員俸給一項年約銀二十一萬餘兩此外如工藝局學校試驗場陳列所等經費一年之總數約四十萬兩民國初元兩部分立農林一部俸給每月不過二萬元及兩部合併人員大受裁減每月所費俸給僅三萬餘元年來人員日衆俸給日增現在每月已及七萬餘元一年合計即共需八十餘萬元矣至於附屬機關可視爲發展事業之要具自張委直長部以後預定計畫大事擴充六七年間已增多至三十餘處惟其所費則不能算多其中有棉産試驗場之經費月不及千元者斯亦可謂簡矣觀諸美國三十年間經費之增令人驚異其初設農務科也年僅撥費千元迨及設司而年金所費亦僅一萬五千元成部之初第一年即共支八十六萬元近則已及四五千萬元矣兹列表以明之 
　　一八三九年一○○○元 
　　一八六四年一九九·七七○ 
　　一八八九年一·三四·四八○ 
　　一九○九年一五·三八五·八○六 
　　一九一五年三○·四九三·八四○ 
　　至最近五年間之經費因一時統計未能檢出然約略計之殆又增及一倍若我國農部則何如者國民脂膏已飽入於武人之私槖外債疊積無非供行政之所需視農部若閒曹目農政局爲多事誰復知籌集多金於前列六端而思一圖其大舉者而如部員之一堂濟濟飽食而嬉足不履於農田手不勤於試驗坐耗俸金無裨農業斯又可愧之甚矣 
[京華短簡]  
　　昨日星期六閣議例會薩及各閣員均於十時前到院其議案如次一特派宋小濂爲中東鐵路督辦表决通過二派張景惠爲中東鐵路護路總司令表决通過三任命邴克莊爲吉林依蘭道道尹議决照准四任命黃立猷爲吉林森林局局長議决照准五任命阮忠植爲吉林採金局局長議决照准六綏遠固陽設治大綱案議决由院呈請以明令公佈七鮑吉督呈請政府發給哈爾濱慈善救濟會協助費案議决交財政部核辦八海軍部請加靖安兵艦擴充費案議决准給經常費一萬三千元臨時費十二萬元九關於湘省軍事雖有討論惟甚秘密無從探悉 
　　德奥僑民在華財産現經管理特種財産事務局清查就緒依照和約所定此項私有財産應在發還之列惟各國對於此事辦法亦殊不一致據最近東京使館報告日本發還德奥私人財産定有三種辦法一數在二萬元以上者還五成二一萬以上者還八成三一萬元以下者全還其他各國有擬全數發還者有除却保管費計算者我國方面亦尚在考慮中 
　　俄人在蘿北沿海一帶敷設水雷妨礙航路我國駐崴海軍代將林建章曾於日前正式提出抗議商令撤除聞此案現經俄政府備文答覆謂敷設水雷係以防止外艦之侵入實爲軍事上必要之佈置所請撤除一節在遠東問題未解决以前萬難照辦又沿海軍事範圍均經規定禁航區域是卽爲來往輪舶預策安全起見如中國商輪輕行駛入因而發生危險俄國方面不能負責合併聲明云云 
　　北京中國大學原有常年經費本甚充足即以現在學額一千五百餘名計算每月確能徵收學費洋三千餘元以外尚有各省津貼洋約千餘元統查該校各教職員月薪每月總支出額不過二千餘元出入兩抵應有盈餘本無不敷之慮奈自姚校長任事以來各職教員中有聲勢者尚能按季領得半薪其職教員聲勢薄弱者往往終年教授莫名一錢並往來夫馬等費均須自備困苦之狀難以言宣以致各教員紛紛有辭職之舉而該校各學員覩此情形亦代鳴不平昨該校各職教員等曾公開聯盟會議要求姚校長即日將欠薪發放否則卽實行聯盟解體聞各學員中亦多表贊成云 
[吳佩孚由衡啓行消息]  
　　湘南防務現已經吳佩孚師長交代妥洽由吳新田師長一一接收吳佩孚氏遂於二十五日上午由衡起行現據報告吳氏啓行時先期發出布告沿途張貼謂本軍經過之水陸各區已責成各長官嚴行取締不得有强拉夫役搬運軍物及索取地方上一枝一葉之供應購辦物品有各區兵站代辦尤不許兵士自由上街云云當吳氏由衡啓行時除地方官吏外各界人士靡不推舉代表至河干歡送估計程期二十五日晚可抵朱亭二十六日晚或二十七日早可抵潭邑沿途如不延擱則至遲今日下午必可抵省聞前次總商會派往衡陽歡迎吳氏之魏振邦王尹衡兩代表於昨日來電謂吳師長沿途擬不登岸請將所備旗傘等送至湘潭以便與該縣商會一同送上頃總商會已派朱月明等二人賫送前往並備酒席二十桌準備於吳師過省時歡宴又聞督署對於招待吳帥已布置妥當特就又一村設立總招待處並派姜永潘玉田爲招待司令官已擬定招待辦法如下（一）株州特派專員專司招待並由劉旅長及各站均派專司招待人員（一）湘潭特派專員專司招待（一）省城及河路湘岸各兵站由商埠警署水警廳爲招待處（一）省城小吳門外以車棧爲招待處（一）省城内外各官署及指定大旅館均爲招待處並派有專員擔任（一）第一路軍隊經過省城長官均備酒席欵宴目兵均備肉饅茶水如不停留者由兵站每連發給肉饅洋一百元（一）長沙北兵站等處各派專員擔任招待（一）武昌鮎魚套均派有招待專員並隨時通報湖北王督軍派員招待（一）督署又一村爲總招待處（一）本署副官處爲專任招待總機關如遇有招待事項均可隨時接洽（一）招待各機關所有購備物品可隨時向總招待處請領如趕辦不及者俟事畢開報又警廳亦擬有於吳師過境時歡迎辦法從略 
[紀山東各界之歡迎代表會]  
　　昨日（二十七）下午二鐘開歡迎赴京請願代表於省議會各界到者以學生爲最多計共三百餘人因議會鄭議長因事未到臨時推定劉君仲永爲主席報告開會宗旨大意謂自青島問題發生後吾東同胞畢精萃力共策應付從事實上下確切之研究爲政府後盾將來結 
果如何今雖仍鮮把握然廻憶經過之種種波折不能殫述即推舉代表赴京請願業有數次之多就中之如願以償功成而還者爲前日拒絶簽字及此次駁回通牒之兩次現代表諸君旣相繼歸來吾人當然有一番歡迎藉表謝意云云李君子善致詞曰吾人今日之歡迎代表原爲歡迎其愛國大家可否即向諸代表鞠躬致謝衆鼓掌乃全體起立與各代表相向三鞠躬代表李君星北遂登臺報告一切進行之各種經過（演詞其長從略）學界代表姚志軒繼續演說謂各國之外交問題向以民氣爲後援政府認以爲可者若國民之所見適與相反則政府即須犧牲其主張以從多數若甲國與乙國交涉其目線所注不在乙國一二身柄國鈞者之當局而在國民其國民旣負有如此之重任對於一切問題均當切實研討以定適當之主張斷不敢掉以輕心附和肓從各個人之責任心幾與身當其衝者相等上下一氣同力對外故能常操勝算吾東同胞此番對於外交之熱心毅力較之東西各國固無遜色今吾旣逹到駁回通牒之目的此後如何進行尤宜注意以鄙見所及吾應進行之點第一宜推選精熟與各國語言之俊才數人預備國際聯盟會開幕時赴歐請願第二宜將日人在魯之各種野心及暴行與山東交涉之實况編述印刷物分寄友邦之言論機關令歐美人士共明眞相第三美國議員團近將來華聞其用意所在卽藉游歷爲名以視察吾國民程度是否有獨立國之資格曁一切政治狀况且必取道於青島者未必不與山東問題有多少之關係吾東似宜預備歡迎藉以答謝該會通過山東保留案之盛意并見吾國民對於此項交涉之激昻情形云云嗣李君子善于君曰泉杜君星北復相繼演說大要均爲鼓勵將來之詞至四鐘半散會 
[龍州會議之情形]  
　　桂省自聞滇黔携手鞏固邊防後陸幹卿卽欲聯合兩粤各處高級軍官會議於武鳴旋以邕垣爲政客往來之地會議不易秘密乃特致電駐紥太平府榮字軍統領陳廷榮來邕面授機宜并囑陳氏急回龍州準備會議地址粤省軍政府亦派徐覺清（贛人）爲赴會代表護國軍第一司令馬濟廣東第一師長陳焜培代表何其多及莫粤督代表梁某等均於日昨乘座江防司令部安太兵艦抵邕旋即匆匆轉搭電輪同往龍州聽候陸氏至龍主席開會陸氏於二十晚偕同譚浩明金永炎（黎前總統秘書現爲廣西講武堂長）等乘廣西巡輪駛上龍州陸抵龍後即駐節於譚浩明宅越日即召集兩粤高級軍官代表同至譚宅開始會議討論兩粤軍事情形及對待 
 
 
 

Page 7

 
 
　　時局之態度旋經大衆討論由陸幹卿主席取决（一）桂滇兩省互相接近不宜起釁并宜與唐滇督爲意見之聯絡惟對粤省内亂宜急征剿（二）吳佩孚撤防南北軍隊旣已發生衝突兩粤軍隊亟應出師援助并决定以護國第一軍馬濟第二軍林虎急赴郴州取進攻態度（三）兩粤桂軍非得陸幹卿命令不得輕自調動軍政府在粤由桂軍與海軍保護（四）局部和議各軍不得各派代表向北方私通消息至和議條件應重事實問題更不可過於苛刻其餘關於國會問題及軍事計劃因此種會議秘密不易探息又聞當會議閉會時各軍代表均謂京滬各報盛傳鄭讓于爲廣西赴京和議代表閱者多認以爲事實故懇陸氏致電南北政府聲明陸氏亦以爲然當卽照發聞電文如次（銜略）密頃聞閩人鄭垂在京借廷名義造作訛傳廷與蘇戡有舊其子來謁留之小住贈給川資令其返滬並無派爲代表入京之事倘有讕言祈費誤信爲盼陸榮廷叩 
[河南之興辦自治談（芳草）]  
　　實行地方自治爲改良政治之基文明各國莫不注重下級自治藉圖民政之發展豫省當軸曾於去歳訂定市區街村條例提交議會早已一致通過嗣經某廳長勸趙周人請示中央府院以爲頒布縣自治法正在籌備豫省未便自爲風氣令趙暫行緩辦豫人得此消息大爲不平以中央舉辦自治遥遥無期仍擬照原定計畫積極進行現已擬定切實辦法准於下月招考自治公吏一俟考竣自治卽可實現兹將所訂市區條例錄下第一條凡縣城及商務繁盛地方稱爲市此外均稱爲區第二條　縣劃爲南北東西中五區而以縣城之市爲中區其地面遼闊者可酌量增設但至多不得逾十區第三條商務繁盛滿千戶以上地方可獨立劃爲一市其下酌分爲若干街不滿千戶之市得以附近村落併入之而兼任區之職務第四條市區區域以所轄街村之區域爲區域第五條市區應設職員如左（甲）市職員市長一員佐理二員夫役四人至八人（乙）區職員區長一員佐是二員夫役四人至至八人第六條有左列資格之一者得爲市區長（一）高等專門以上學校畢業者（二）育才館畢業者（三）有相當學識曾任委任職以上辦理行政事務任職三年以上者或曾任高等小學以上敎員職務任職三年以上者第七條市區長由市區議會加倍推舉呈請縣知事轉呈省長委任之在市區議會未成立以前市區長暫由省長委任第八條市區長任期三年得連任第九條市區長鈐記由省長頒發第十條佐理員由市區長擇文理明通無劣跡者委任之第十一條市區長承縣知事之命令指揮監督所屬街村一切行政事宜第十二條市區長爲全市區之代表得與他之市區或法人個人爲訴願和解及商議其他事件第十三條市區長得擇公共舍字設立事務公所其職務概目如左（一）執行以市區經費支辦之事件（二）管理市區財産及營造物但依法令規定有特别管理者不在此限（三）發布收入支出之命令及監督會計（四）依法律命令得徵收公物使用費公事酬報費及夫役現品（五）縣知事及其他上級官廳委辦之事件第十四條佐理員之職務由市區長分配之第十五條市區長於所屬街村每月應周歷攷查一次第十六條市區所屬街村長副有不稱職者市區長得呈請縣知事懲戒或撤換之第十七條市區長受縣知事之監督有不稱職者縣知事得徵求各街村長之多數同意呈請省長懲戒或撤換之第十八條市區行政經費由所屬街村負擔之第十九條市區經費適用街村經費條例之第一二三六七八十一十二十三十四十五十六十七各條第二十條市區公所經費分爲三等 
[豫省短簡]  
　　趙督頃派副官長十餘人在鄭州設立招待直軍事務所由鄭州至信陽沿路各站均設有招待員各車站上均貼徑尺大字書歡迎直軍茶水處等字又聞趙督以直軍過豫與地方治安有關連日開軍事會議商議維持辦法 
　　此間謡傳段派將以剿匪總司令名義來豫設司令部於鄭州因之人心甚爲惶恐 
　　信陽自吳光新軍隊蹂躪後土匪蠭起殺人越貨之案日輒數起日前龍井村李國彬吳世昌家搶掠一空殺傷數人 
　　二十六日公府高等侍從武官蕭廣傳隨帶馬弁護兵十餘名由陜過鄭 
　　許交涉署長沅因調任江蘇於日昨（二十七）乘車北上入京聞許請訓後擬即返汴俟交替清楚再赴蘇任省立女子師校第四年級將届畢業由主任教員偕往北京參觀各學校 
[皖垣焚貨後之波瀾（友鸞）]  
　　安慶學生查獲之大批日貨旅外省各同鄉函電交馳以爲非全數焚燒並加以重懲不可乃僅判兩月之徒刑而焚貨尤屬少數故輿論對之頗示不滿兹錄其情形於下星期二（二十五日）早晨學生會會長始通函各校宣布本日下午二時在公共體育場焚貨各校必須整隊前往乃至下午一句鐘又語各代表云在商會聚齊游行於是各校學生整理笛鼓隊會集商會門首少頃貨由會中抬出已完全撕破者僱人挑之前導學生隨之於後出西門後街由四眼井轉前街上縣下坡走四方城轉拐角頭梓童閣上四牌樓三牌樹吕八街而至體育場卸貨於地即刻便傾洋油於上有三四人上臺演說商團（商團分三路當日焚貨而往者係中路打學生者係西路）在旁盡力鼓掌演說後卽刻焚毁工校學生見貨不値五百元十分三五之數不足乃卽止之童會長（學生會長）不聽遽命着火各校學生大不願意即刻紛紛吹掌隊號一齊散去此時火尚未熄也翌日工業通函各校宣布其對於焚貨之不滿意并擬質問會長其函錄後「敬啓者外交日亟國勢阽危僉謂欲挽狂瀾惟有抵制日貨於是有檢查所之設立向章查獲日貨全數當衆焚燬俾使奸商得知警惕無如日久玩生仍有少數奸商情甘爲虎作倀竟有大批日貨之發現并演出種種慘劇言之令人心悸似此奸商一無國家觀念焉有餘地通融乃各界慮其破産一再磋商因有提燒三五之議同人念同屬國民不得不曲爲體諒故未過事堅持然綜計此次日貨不下萬元之多加以零星查獲者爲數更屬不資乃據昨日所焚戕况甚屬寥寥且不依向例逐件核對竟即傾倒呼焚且不聽同人攔阻即行發火種種行爲殊足啓人疑竇當以世風澆漓人心險惡之季其中有無黑幕不能不澈底查究以免貽人口實同人擬向本會會長提出質問是否同會蔽混抑有别種原因眞象不難立現素仰貴校熱心國事對於此次日貨解决結果不平之意當與敝校同然用敢專函前來卽希宣佈方針以便解釋羣疑而明眞相是爲至盼此致某某學校第一甲種工業謹啓」聞各校得此函後亦甚憤懣惟以爲學生會長未必玩弊其中必别有隱情也質問結果容再補誌 
[杭州第一師校之近狀]  
　　自省議員提議停辦第一師校而後敎育界敗類歡欣無似且惟恐其不成事實也並極力鼓揚之挑播之日昨竟有用該校國文稿紙揑造大部分學生名義以致函議員姜恂如者聞其用意有三一則可以釀内部分之衝突二則可以引起省議員與該校之惡感三則可以致姜校長於危地幸該校學生不爲所動其伸明之信措辭極和平原稿附下「致姜恂如先生信」恂如先生偉鑒敬啓者承大雅不棄將敝校同學之第四次宣言書詳加批評感且不朽甫欲馳函鳴謝而杭報已披露署名第一師校學生之來函足見感恩報德人同此心也惟署名第一師校學生之函中措辭有未符事實（下詳）有不合口吻（如一師學生雖......一師學生提倡......等語確類第三者口吻）且昨日敝校曾集會簽名敝同學均異口同聲謂爲萬無此事則此函必爲愛我校者所代發而無疑敝校全體同學固未敢冒認焉至敝校内部事實旣承垂念敢不爲先生陳之男女同校一案敝校同學係根據第五届全國教育會議决條而列於進行項非敢擅自立異也男女同校全國敎育界實施者已多如北京大學燕京大學南京高師法文專修館上海浦東中學龍門師校等其明證也故敝校將實施之亦循乎事理不背人情也在討論計劃書時以三分之二以上人數通過此案在校務會議亦以三分之二以上通過非敢以少數操縱多數也敝校發宣言書必由全體通過而後由文牘起稿此次發第四次宣言書豈能破舊例乎起稿何人全體同學固無不知之也稿成以後曾由委員會通過則所發之宣言當然爲全體共同之意見且此次宣言書中之材料除引用第一師範第一次第三次宣言外即係計劃書之原文計劃書者敝同學所共認者也贊成計劃書而反對宣言書者寗有斯理乎先生勿疑焉惟是第四次宣言書中所列議决案語簡辭略本義因之而晦或滋疑慮如應維持項中之三四兩欵應進行項中之五九兩欵竟致勞及先生敝校當另具說明書以解釋之不復贅述矣至若先生「以去年言之則有提倡非孝廢孔公妻共産之印刷品」等語列之議案敝校同學雖深知先生愛我校亦不能不爲先生申明之夫公妻之說希臘哲學家柏拉圖之說也非敝校同學所得冒認而提倡之且旣爲妻何可以公此名辭之不通已不待知者而後明矣柏矣原義是否公妻之意而譯之者有無不切之弊此中皆有研究之價値亦未可以寃誣瘼不相關之我同學也共産之說歐美學者倡之多矣敝校以研究教育爲職志恨未領悟經濟學門徑不能以是爲先生告先生以爲我校提倡共産此又敝校同學所抱歉萬分而敬謝不敏者也至如廢孔非孝之說係浙江新潮社員之言論敝校同學决不敢冒人有爲己有人亦何可以非我有者强我受按之君子不受儻來物之義敝校同學敬辭讓焉致孔與孝之應廢與否非增高一般社會上之程度於人生哲學加以五年或十年澈底研究不爲功敝校同學年少無學不能於短簡片言爲先生解釋無餘殊深歉仄先生諒之比來風和日暖伏惟黽勉從公並希時賜教言以匡不逮此上即請公安浙江省立第一師範學校全體學生上五月三十一一日 
[杭州快信]  
　　省敎育會昨開臨時會已將修改會章通過惟關於會長經亨頤辭職問題絶未提及 
　　駐閩浙軍因要求恩餉問題一時驟難解决回浙尚無確期 
　　湘省昨有長電一通到浙報告該省最近戰禍狀况 
　　杭州絲市開秤在卽需用現洋甚夥現各錢莊四面搜羅最近報告已得四十萬元左右 
　　諸曁土匪吳貴法有就擒消息餘匪已將星散 
　　省垣后市街成裕典失愼後現經官商核定以五二折賠償擬六月三號開典明日由官廳刋示佈告 
　　杭縣征收主任陳馥亭匿串舞弊吞蝕巨欵案發後旋卽病故現已發封財産備抵此案財政廳主張澈究各經征員之因嫌疑被累者頗多 
　　省議會據公民徐自華等陳請保存秋瑾專祠現經建議股審查報告以該祠本設劉典廢祠經官廳派委調查確係浙民公建不能因後裔飾詞遂將法案推翻應予維持 
[南京快信]  
　　院電李督轉電譚延闓質問南軍違約進攻事李未覆吳佩孚昨電李督報告儉日抵漢 
　　何恩溥電李督報告儉日由保定赴京 
　　陸榮廷代表黃自希（魯予）由京南下昨抵寗卽入城晤李督住軍署西花園施愚昨晚車赴滬 
　　四師學生原定沁日上課旋因傳聞校長仇埰密請省署教廳解散學生因之又形憤激上課之議遂打消兹聞省署教廳昨有指令將該校罷課學生全行解散自今日（三十一）起已停止火食警廳昨派武裝警察數十名駐校彈壓 
　　淮揚海三屬省議員昨在金陵春公宴海州鎭守使白寳山淮揚鎭守使馬玉仁 
　　省警廳籌辦之義務學校共二十五區定明（一日）日上午十時在警廳操場行開學禮 
　　皖省長聶憲藩蕪關監督王潛剛同乘安豐兵艦來甯即轉車赴蚌祝壽 
　　部派烟禁丁視察員昨抵寗住商園 
[地方通信]  
松江 
　　私米運滬後之呼籲楓涇車站截獲之私運蘇米二十車由滬杭路局於二十九日全數運回上海松邑公民及各公團以此項私米在松境截獲自應撥充松邑平糶各於三十日電省力爭公民電云省長鈞鑒楓涇車站扣留之米迭次電陳未奉明令兹聞已運回上海着上海縣知事辦理但松江米荒已成價昻米缺欲辦平糶無米可購此項私米旣在松境截獲自應全發松江縣平糶以濟民食公民等鑒於平民生活之艱難始終不敢緘默是以公推陸規亮君來轅面陳務乞親自接見俾得罄述松民公意並祈俯准將是項私米撥歸松江縣平糶一面仍嚴究私販之人歸案懲辦以儆將來而維民食松江縣公民楊了公唐賡颺張瑞芝翟健雄姜粟香陳其學陸仲吾陸濟徐偉聲等同叩卅各公團電云省長鈞鑒松江楓涇車站扣留私運米石四千五百餘包早經各機關及地方公民迭電懇求悉數截留充作松江平糶之用迄未奉到明令俯准深滋疑慮風聞奸商四出運動意在拖回上海設法消滅如果屬實殊不足以禁私運而懲奸商近日米價尤昻人心愈憤若不懲前毖後勢必激成意外風潮現經各機關公同議决公推陸規亮君親赴崇堦面陳一切務祈省長俯從民意准予所請敬繕代電伏祈原鑒松江縣公欵公産管理處教育會農會商會同叩陷 
　　婚嫁改良會開會記婚嫁改良會於三十日午後假座嶽廟太虛亭開第五次常會首由唐志臯會長宣布各地贊成函件及上年經過情形次男女來賓楊了公朱琴軒陸方錄君顧稼軒張彬士李菱舟等相繼演說次討論會務進行法公决辦法三條（一）委託報章代爲宣逹本會宗旨（二）奬勵確能實行本會會章之會員（三）函請本縣巡廻演講員隨時講演改良婚嫁問題以資傳佈次改推職員唐會長仍常選連任云 
[蘇州]  
　　寳通紗織廠謂求註册吳縣公署昨據巨商劉樹森呈稱前於民國六年向盤門外蘇綸紗廠訂立合承租五年定名曰寳通紡織廠自備資本規元銀十萬兩開工紡紗運銷各埠迄今日漸發逹另設營業總號於上海爰遵照商業註册規則繕具禀請書請予註册給照等情當以吳縣註册事宜向係委託總商會辦理遂援案轉請審查具復再行核辦云 
　　北寺塔定期燻塔護龍街香花橋頭有北寺塔一座三十年前曾有燻塔之舉近忽由該寺僧照三雇匠佈置並在該塔各層遍裝電燈三百盞定於隂曆本月十九日起二十五日止燻塔七天想届時當有一番熱鬧也 
　　市立電氣廠選定監察人蘇州市立電氣廠前日在玄妙觀方丈内開創立會選舉董事後監察一席亦已於十三日補行選出當選者爲戴伯華徐秋軒沈惺叔許傳明四君云 
[無錫]  
　　米市消息五月三十日米市如下「厫存」通市各棧存糙粳一千餘石糙秈六千餘石粳稻十萬石秈稻二萬石「河存」通市河下船存糙粳一千石糙秈四千石粳稻二百石秈稻四千石「銷路」通市銷開糙粳一千餘石價七元九角糙秈一千餘石價七元二角粳稻一千餘石價四元二角五分秈稻無交「漲落」今市因到貨稀少銷路不少市面漲起兩角外以後尚須續漲調查今日錫火車站共裝米五車約計二千石計華盛義公益兩轉運公司經運上海米各一車瑞泰恒恒泰恒大三轉運公司經運南京米各一車裝寗之米聞均渡江在浦口裝車北上或中途轉口並非南京當地食用頗有可疑也 
[揚州]  
　　平息八中學潮辦法省立第八中學校長李荃因遭學生排斥具文省署辭職不許復親赴省垣面辭經敎育廳慰留返揚即遵照廳令本學期之畢業生改爲明年畢業通知各生自行取决並由校務主任召集各職員會議一次决定三項辦法（一）三十一日開課（二）各生願上課者先至舍務處報告（三）反對校長之學生須填悔過書來校上課否認者准其退學 
　　米價飛漲之現狀揚城米價近因來原稀少加之私運出境者絡繹於途以致連日飛漲三十日陸陳評價處議定高白米每石七元三角次則六元四角較一星期之前每石增加四角之譜據米業中人言日後仍須看漲云 
　　瓦木匠要求加薪揚郡森瓦匠工人近以生活程度日高相約於二十九日罷工齊集該業會館要求作頭加薪雙方議决每工照舊價一百五十六文加六十四文而作頭對於顧主則照舊價三百二十文加八十文以資補助 
[徐州]  
　　徐州大演講先聲美國哲學博士杜威先生受聘來華江蘇各大埠均歡迎演講徐州爲南北中心交通便利新文化運動正在蓬勃時期聞已由徐州八縣教育會聯合會主任國立曁南學校訓育主任劉虛舟向中華新教育共進社接洽敦請博士於六月十六日蒞徐演講同行者有文學博士黃任之哲學博焉劉伯明法學碩士王伯秋教育碩士陳鶴琴教育部特派考察大戰後歐美女子教育張默君女士此種空前演講裨益徐州文化殊非淺解業經徐海道尹通令徐屬各縣敎育界届時前往聽講兹將演講日期及題目列後杜威博士演講題目（一）敎育的新趨勢（二）教材改組及組織（三）學校與環境（四）敎員的天職（五）道德敎育（六）社會進化的標準（七）自動的眞義劉伯明博士演講題目（一）新文化運動之意義及必要（二）何謂學生黃任之博士演講題目（一）教員的修養（二）青年的修養（三）職業與敎育（四）學校重要的設備「圖書館運動塲俱樂部」王伯秋碩士演講題目（一）促進地方自治之必要（二）政治思想與代議政治（三）公民教育陳鶴琴碩士演講題目（一）兒童智力測量法（二）學校重要設備與衛生問題（三）兒童游戲張默君女士演講題目（一）大戰後歐美女子敎育（二）女子與職業 
[安慶]  
　　皖議員提出省蕪警費質問書皖議會議員楊祚延等以省地方九年度預算歳出經常門内務費項下所列省蕪兩警廳經費不無疑義特依議會暫行法提出質問書請省長三日内答覆原質問書云查省長交議九年度預算歳出經常門内務費項下内列省會警察廳經費銀幣二萬五千二百五十九元蕪湖警察廳經費銀幣六萬一千三百二十五元查省蕪警察純係國家行政其經費應由國家開支雖歷屆預算由省庫撥助該兩廳經費若干實因創辦伊始爲推廣警政起見係臨時性質非經常性質現國家預算前項經費旣遞年增加省庫撥助當然減少今省蕪兩警廳並未詳駐節目平空增列六萬餘元說明遵照警捐警用定案等語查上年省長咨議警務處長呈請大通蚌埠正陽屯溪臨淮各局新增捐欵曾作警用當經本會審查以該五處警察係地方籌設與省蕪情形不同且所請係新增之欵於省地方毫無牽動事屬可行議决咨覆在案是警捐警用係單指該五局新增之欵而言今省蕪警廳經費亦以警捐用定案等語牽混增列究竟根據何時定案作何用途謹依暫行法提出質問書咨請省長於三日内答覆云云 
雜評一 
[南北開戰中之曹錕（默）]  
　　曹錕直系之領袖亦即反對段系之領袖也吳佩孚撤兵段派所懼也然爲吳憤然請撤者曹錕爲中央殷然勸慰而使安然以撤者亦曹錕也吳師撤而南軍乘隙以進人方謂直系與桂系接近曹錕於此必將作壁上觀者而不謂今日擔任調解使不致發生衝突者又爲曹錕然則曹錕之態度忽明忽昧若即若離真令人莫測矣 
　　或曰惟其態度莫測而後乃能操縱時局使兩方皆有所畏而不敢侮曹亦人傑哉 
　　或曰曹之態度莫測特其胸無主宰之表示耳激之即怒餌之卽喜喜怒可由人操縱非世界最無能之人哉人傑歟無能歟請以質之知曹錕者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[杜威博士在同濟學校講演紀]  
　　題爲「專門教育的社會觀」 
　　吳淞砲臺灣同濟醫工專門學校昨日（三十一日）最十時延請杜威博士在該校講演「專門敎育的社會觀」先由該校校長阮介藩君致詞述延請杜威博士來校演講之用意次杜威博士講演劉伯明博士傳譯（演詞附後）聽者等除該校教職員學生外并有來賓如省立水産學校·寳山師範傳習所·民國女學校職敎員學生等共約五百餘人由同濟教職員王少逸·丁慕琴·歐如聯（Othmer）·晏邇他（Alldag）與學生等殷招待杜威博士講畢復由阮君簡括復述一次并致謝意即邀杜威博士與諸來賓參觀該校所陳列之土木·機械機師三科學生科繪製之成績計分兩室一藏建築與機械之圖様等多種均屬精美一陳機師科學生所製機件亦甚可觀繼復參觀該校工廠電氣室等處該校電燈自來水等均係自行經營故於學術研究上更多興趣午刻該校復宴杜威博士·劉伯明博士·楊賢江君與諸來賓午後二時該校土木·機械兩科四年生行畢業禮計土木科十人（沈怡·郭則溉·張柏如·李邦翰·趙世暹·麥藴瑜·張言森·陳秉琦·李言·崔敏棻）機械科六人（楊繼曾·胡超榮·劉東騋·霍翰昌·李其蘇·馮恩銘）阮介藩君致詞給憑禮畢已三時許矣兹將杜威博士演詞錄左 
　　今天研究的問題是「專門教育的社會觀」即是專門教育對於社會方面的若何關係從教育時代看起來專門教育與文雅敎育是不能並立的專門敎育講的專門學術文雅敎育講的祗是理論與空談從前二者不能並立的見解今試舉一理由以證實其不確這類謬解其理由以爲專門敎育是一種狹義的祗應用於求生活技能的學術但是我們要從大處放眼光就覺得專門教育就是一種職業教育培養個人的知識與技能在社會上做有用的份子此種教育比較是高深的其與普通教育不同的地方也就在此現在我們要問職業教育的性質是什麽因爲專門敎育本是職業教育的一部分由此我們對於專門敎育的性質也可以由推想而得着明瞭的觀念我現在試說職業教育的性質 
　　職業教育的要旨在乎用科學方法提高一國的經濟狀况與國民生活無論受此種敎育與辦此種敎育的人其宗旨旣爲改良一般人的生活與經濟狀况有了這一個心理便近乎爲一種公益有利的事業 
　　人在世上俱當有職業俾可從事爲人類謀幸福及對於社會有所供獻總求所作的事必能適於社會的需要纔好人若無相當的職業便可說不過是世界上的一個寄生蟲在社會中吸收社會的精髓因爲他不能供獻些利益給社會並且還要社會來供養他也像一副重擔壓在社會的肩膀上要社會的人來擔負他從前敎育的缺點這就是個大部分因爲由從前敎育的方法造就出來的人都半是世界的寄生蟲社會間的重擔這都是專注重文雅敎育與輕視鄙棄專門敎育的結果啊中國的舊式教育也是專偏重文學一方面以畢生心力剛是研究些過去的文學以成就一士君子的資格不但不耐勞動並且成了一種普遍的心理就是鄙棄職業這種情形不但中國如此歐美各國也均如此我們試拿School這一個英文字來推講就可得着上面所講的證據School是學校的意思從希臘文中出來的原意作爲閒雅無事講由此看來當時的School都是祗考求閒雅的學識又遑論職業與從事社會活動呢社會分子中有了這一班人就是專研求文學一事不作的人對手的又恰是一班專事勞動的人於是敎育方法因爲社會有了這二種階級便也分了二種所謂上級社會士君子勞心者之流屬已與下級社會小人勞力者屬之現在是什麽時代啊平民主義的潮流鼓盪的一天宏大一天這個平等的影響也就漸漸發生到教育上世界上舊有的階級教育天然的漸漸將消滅了現在新教育方法與前不同的地方就是勞心的人亦當兼具勞力的本領將這二種昔相歧異的要素鎔冶一鑪這不能不歸功平民主義的影響中國的敎育前途亦當根據近今的趨勢定方法最要緊的一層無論什麽總須適合於社會的需要更要放出巨大眼光廣遠的理想來根據着平民主義的趨勢創造新社會階級制是不宜效法的務使各個人能發展其固有的技能成爲社會有用的分子定好了這種目標教育方法也就由此求得據現在情形看來爲增高國内經濟的狀况與夫社會的程度專門敎育實在要算最需要不過了 
　　自從腦與手互相提携動作以來科學的發逹便證現了從前科學還未發逹的時候什歷化學物理及其他學問都是冥思空想的完全腦在那裏主動及至用試騐來救濟他便是手也在那裏一起動作了相互的功用便得着如今所有的很大的效果 
　　人類在世界上也已有幾千年的歷史了幾千年中科學絲毫不發逹到了這三四百年中科學纔長足而進人便要問這是什麽緣故呢其理由並非近人較昔人具有精强的腦筋敏銳的耳目最大的區别要歸納在方法的異同上現在用的是科學方法一方面用思想一方面用實騐以思想濟實驗此所以三四百年科學特别發展的緣故從前祗注意理想此所以幾千年來停滯的原因空有理想不去實騐是無用的 
　　根據上面的觀察我不得不爲貴校諸君賀諸君得攻高深的學問並且又副以實驗將來再實驗到社會上社會便可蒙很大的利益其外更有最可慶賀的就是照這様的專門敎育以實騐濟理想可在中國把舊昔階級的謬解從此宣告破産這眞是最可慶賀的哩 
　　專門敎育的後頭時時須有個社會的背景放着社會方面的關係是最不能忽視的貴校有醫科工科有醫科可以造就些醫生以科學的方法恢復病人的健康狀態此種事業很有贊揚褒美的價値不過除了治療病人而外我以爲較此還有更重要的事業便是提倡公共衛生提倡公共衞生所以改革社會的生活保持各個人的健康因爲由許多强健的個人纔造成强健的社會譬如個機器他的原動力若强效力亦大社會的事業發逹與否也是同様要看這原動力個人的人若精力不足則除保持其原狀態以外便無餘力無冒險的精神同企業的精神社會便也同一無精神無其他事業可做 
　　世界上於社會的益的職業不僅醫學無一不是可尊貴的譬如提高經濟狀况改良生活何一非對於社會有重大的供獻由此更可證明專門教育並非狹義的了 
　　無論那國人到中國來游麽都是覺着中國的工業太不發逹將來的前途何如完全要看現在學習工業的人所抱趣旨何如重要的趨旨我更重複的講要適合社會 
　　去歳我到中國來恰値五四運動發生生了很大的激刺見數千萬學生爲國事能有很大的犧牲但是我想爲國死倒極容易爲國生可就很難何謂爲國死呢就譬如五四的犧牲於國家爲益不大何謂爲國生呢我們知道救國事業非一時所能做到的非一時激烈舉動所能成功的我們試騐我們的能力便得求專門學問創造社會上下功夫 
　　諸君在此很好的學校求學須得利用機會做將來一個有用的社會分子以逹到救國的目的 
[杜威夫人講演男女同學問題]  
　　昨日下午四時半江蘇省敎育會請杜威夫人講演男女同學問題赴會聽講者十分擁擠會場上至無立足之地後至者竟不得入誠數年來講演會未經見之盛况而亦足見社會上對於該問題之注意也先由該會副會長黃任之君報告杜威夫人此次講演問題之重要不僅爲我國一國之問題在美國亦主張不一杜威夫人本其經騐研究所得實有以滿足我人今日到會聽講之意云云乃由杜威夫人講演請朱胡彬夏女士口譯兹錄其講演大意（一）近來中國國民已有自覺之現象如改良家庭勞動者之要求相當酬報等等更望全國力謀團結此須賴學校造就人才方能擔當國事此問題須以教育解决之（二）人類在自然進步之現象中社會往往不自知必經過後方始覺悟常人對於敎育問題亦往往不覺其重要彼守舊者膠執成見並不知學校與人生之關係此等人實未嘗覺得自然之進步耳（三）世界旣常變遷不息當設法使之日新此與今日所講男女同學問題極有關係（四）吾美男女同學問題在上半世紀報紙不過隨意發布意見未嘗視爲極重要之一事今日中國之現象正與我美上半世紀相同社會上之反對者不外以年少無經歷詆之專顧其害未顧其利然在有思想者從未聞作如此批判（五）民主國之精神在國民能自動不若專制國惟一人主意是從故女子之應受敎育不當爲少數人之反對而失其機會（六）世間千萬兒童之夭折由於爲母者未受敎育所致故希望爲母者有訓育子女撫養子女之知識須有廣大之機關敎育女子（七）吾美二千二百萬學生中有女生一千一百萬中國四百萬學生中祇有十七萬九千女生即加倍其數亦祇三十五萬有奇以此少數受教育之女子欲其能影響於全國四百兆人民殊難此不得不與一般少年男子商榷此問題如何可得全國人之同意（八）男女同學在美行之於高等敎育已有成效適與當初之流言相反中國少年學生均願敎育之進步者願各奮其精神以謀實行云云杜威夫人講畢聽者均鼓掌表示歡迎旋由主席宣布二事（一）全體致謝杜威夫人及朱胡彬夏女士（二）今日地狹人多後來抱向隅之憾明日改在中華職業學校内講演其時間及講題均照預定秩序並不變更云云 
[西南大學經費問題]  
　　伍博士復李陳汪函 
　　伍秩庸復李陳汪君函云仲甫石曾精衛先生閣下昨奉來書主張關餘之西南大學開辦經費取消停付一次盡行撥交備悉一是查西南大學經費在粤即有主張以之移作政治軍事之用者當時弟竭力維持之苦衷石曾精衛先生適在粤當能記憶上月携欵來滬甫到而停付之訟事已興是將大學經費與政治軍事等用混爲一談作俑者固在興訟之原告也現諸先生所擬辦法弟認爲解决糾紛之一法用意甚善深表同意今李協和先生代表冀賡總裁抵滬弟當會同中山少川協和先生妥商也聞章君士釗復三先生書云一俟三先生與秩老商洽得其同意釗即用相當手續辦理此事查日前報載章君對於關餘起訴曾有聲明云秩老將二月份關餘全數交付於汪君與愚之手愚即擔任電請軍府將所有訴訟手續一概取消并面秩老負荆請罪至西林及軍府中人如有違言由愚完全負責等語該書所云之相當手續是否聲明中所云之手續尚不明瞭耳專此奉復卽頌時祉五月卅一日 
[民食問題之昨訊]  
　　米價漲至十元五角本埠米價昨日又見增漲閘北河下高機白粳每石漲至十元零五角滬南亦開至十元零二角五分連日來河下到船本稀少昨有由崑山乘火車來滬者謂有常帮李大弟等四米船由常熟裝米來滬爲崑山稅務分所扣留云云此間莫明其故聞信之後更皆居爲奇貨而壟斷者遂乘機散布種種謡言或謂内地貨已售盡或謂各縣紳士請求官廳嚴禁出境（非惟出省且不准出縣）因而高抬價値至如此之巨各界因此大起恐慌 
　　定期開辦平糶上海縣沈知事遵奉省令在滬開辦平價局先從本城辦起擇定大東門外龍王廟南門外商船會館兩處並籌欵採運米石等情迭紀前報兹聞沈知事與市經董及南北商會會長一再籌議所有欵項歸市經董及商會會長擔任向正利銀行息借銀兩暫墊採運米石歸米業董事擔任經辦先行購辦湘省秈米十萬石已由沈知事詳請江蘇齊省長咨請湖南省長轉飭沿途經過關卡免去納稅以輕成本而濟民食旋又訂定六月六日（即隂曆四月二十日）開辦實行平價先將滬上存棧之秈米購取數千石以應開辦之需 
　　孫少卿不准交保公益轉運公司因代客運米赴杭輾轉出口經上海稅務所查知在中途先後截回米石扣留滬杭車站棧房内已經上海縣沈知事會同滬上各團體偕本署科員在該站公同騐得此項米石糙白兩種係蘇省所産種類爲多詳情已紀昨報兹聞沈知事對於此案頗主澈查嚴究昨日飭傳公益轉運公司執事孫少卿到案審問據供米客曹懋全現適患病不能投案聲訴等語沈知事以其代人私運米石出口非止一次此次騐明確係蘇産之米應候詳請上台核示辦理飭着收押孫當庭請求交保願將該米客交到沈知事斥不准保 
　　楓涇運滬之米包數滬杭甬鐵路運浙食米在楓涇車站先後扣留十餘車經江蘇齊省長電令松江縣知事將案移歸上海縣知事辦理已誌本報兹悉該路任局長已奉齊省長函飭迅將楓涇站扣留米車悉數運滬至上海南站暫行停留聽候核辦該路局長接函後立飭車務處轉令楓站長即將是項扣米車悉數掛滬已於前昨等日分批運滬計掛車輛十七輛除有另裝他貨一車外計有十六車均有松江縣封條内有空車二輛亦有松江縣封條聞該車之米已在事前卸在楓涇嗣接禁米通告後始行扣留故該縣仍將該空車亦加封條作爲證據其實來滬米車祇有十四輛内裝有米包數兹將包數錄下第一車裝二百三十四包第二車一百五十五包第三車二百二十四包第四車二百七十七包第五車二百七十六包第六車二百七十四包第七車三百二十二包第八車二百九十九包第九車二百七十三包第十車三百三十二包第十一車二百六十九包第十二車一百七十七包第十三車一百九十七包第十四車二百七十包以上共計三千五百七十九包現將原車停留該站貨棧前面並由該路楊巡官派警看守一俟上海縣沈知事傳集訊明再行開驗 
　　又一消息云昨日由楓開滬之米車一輛所裝食米與原裝包數不符短缺頗巨不知因何失去任局長以事關重要立即電令楓涇站長查明具復以便核辦 
[福建路聯合會常會紀事]  
　　研究米貴問題研究保火險問題 
　　福建路商界聯合會於昨日下午七時開三十四次職員常會到者十餘人由鄔志豪主席所議各事如左（一）米貴問題由主席報告總會爲米禁事早已通電蘇省軍民兩長取消軍米護照嚴禁私運出口當局已有辦法然近日米價仍舊有增無減生計日促鄙人有二種辦法請與諸君研究（甲）直接之補助鄙人覺得爲夥友之困難鄙人所設三店本月起各夥友薪水已加百分之十然本會職員素來熱心公益不落人後務請代爲勸告本路商號體諒夥友直接補助（乙）普通之辦法由本會提議請總會聯合各團體各同鄉會聯席會議共同討論救濟貧民速辦平糶各發天良有財助財有力助力以致於成庶可消患於無形而海上商民受極大之幸福矣（一）保火險問題去歳由鄙人提議已有總會組織定名曰商業聯合火險公司已將成立而各路分會一致積極進行推舉發起贊助人員二十有奇均滬上各商素所信仰者如本路職員會員有願爲發起人贊助人者請報告於本會其招股辦法每股英洋五十元先交四分之一而介紹認股辦法請本路各職員會員每人介紹數家報告本會注入名册其火險佣金一半歸會内義務經費一半歸介紹保險人酬勞如有願盡義務者將佣金助入會内亦可其後保險公司營業發逹於總會分會均有問接之利益後由主席報告總會所發通告書六千份即將通告書逐件詳解各職員全體歡迎均無異議皆願擔任認股介紹保險之事直至九時主席始宣告散會 
[各埠繭市之報告]  
　　平湖本届春繭已於初十日開秤繭身甚佳該地共有大行如興昌昌綸東昌西昌等四家自開秤日起至昨日（三十一）止已收得鮮繭四千餘擔扯價六十四元 
　　嘉興北沙灣本年同康繭行亦於初十日開秤至昨日止共收進鮮繭一千餘擔扯價六十四元左右嘉興東栅口之嘉倫昨日止亦收一千餘擔價扯六十三元 
　　新豐裕新繭行亦於同日開秤至昨日止共買鮮繭一千餘擔扯價六十四元 
　　楓涇裕成謙吉順康德昌等四家亦係初十日開秤始價六十元繼而放盤至昨日止各收一千餘擔扯價七十一元又荳腐浜趙二灘二廠尚未調查實在俟續報 
　　洞庭東西山本年春蠶繭汛收成不佳桑葉每擔僅一千文無人要買各行現正開秤收買其價祗限五十元左右可見繭身之不堅矣 
[新皖茶仍未開盤]  
　　長江安徽所産之祁紅茶新貨抵滬後北京路謙泰昌等各棧雖已送様至各洋行而洋商方面尚未開盤聞因本年國内銷路頗旺且茶客入山收買日衆彼此放盤則成本較大洋商開盤難以合算以致遲遲大約開盤時期卽在目前預料在四十五兩左右云 
[銀市報告]  
　　中美新聞社譯友華銀行三十一日報告云上星期六日倫敦當地及遠期銀價各跌一先令八便士此間今日開市時定價不動惟金圓跌至一百十元半倫敦紐約間滙價跌至三百八十八元晨間市面穩固華人頗有售出七月份交易價五先令十便士收市時七月份交易買進五先令九便士半售出五先令九便士出口交易甚少紐約最近銀價爲九角九分現料銀價不至驟漲 
[麥少佐試演飛機紀]  
　　前日（三十）本埠有飛機飛行空際略紀昨報兹將詳情錄下旅滬英人麥克邊少佐爲英國飛行隊中著聞人物前後擊落敵機十七架一月前曾從英國運來自置之Armstrong　White　worth飛機一架但因機翅尚未佈置完善故遲遲不能飛行上星期日麥少佐因修理已竣故决定試飛午後六時餘麥少佐獨駕飛機從徐家滙虹橋路自置飛機起落場飛起迨逹高度乃向租界飛去繞行一週約七時許始從天空徐徐落下計在空中費三刻鐘之久友人之圍觀者咸嘖嘖稱讚大約下星期日麥少佐將作第二次飛行並將携一友人同作空中游其機爲一百六十馬力能載三人 
[浦灘氣象台夜間之新信號]  
　　字林報云徐滙天文台通告黃浦灘氣象台現有夜間信號之新佈置承法工董局厚意此項夜間信號今後可在球塔下用小電燈數盞重行表明之蓋目前佈置信號燈係在竿頭如在岸上近處望之往往莫明其義也自明日起凡此警號將復在面對黃浦灘之第二層樓窗外表示之庶竿端信號便於遠望而窗外信號則近處可見之凡於夜間駛離浦江之船隻欲知信號之義者須於夜間九時至十一時半留心察視因電燈信號在夜半十二時左右輒熄火也 
[造船所承造美艦下水之預備]  
　　江南造船所劉所長以六月三日下午三時爲本所承造美國運送艦一艘船壳下水之期届時新船由岸下水其勢甚猛所有自江邊碼頭以南浦面如有船隻泊於浦江中心者亟應移往他處暫泊以免阻碍新船下水其向泊兵工廠一帶浦灘之划船亦應駛離昨特派令保衛船塢之海軍陸戰隊各隊士傳諭各划船務於是日移泊他處並飭江邊碼頭之渡船届時暫停渡客以免誤撞擾禍一面函致海軍司令部請飭現泊浦中各軍艦將浮筒暫移一俟下水事畢仍可各回原處停泊又該塢劉所長昨日函致駐滬美總領事請於六月三日下午三時親臨本所參觀新船下水並乞知照僑滬美商届期一同蒞所參觀 
[美新使尚須赴杭]  
　　新任駐京美國公使克蘭氏將偕夫人復行來滬已誌報端昨江蘇交涉公署接外交部電略謂美公使克蘭偕夫人於一號出京二號晚抵滬希即妥爲照料接待云云聞克公使已受江南船塢之約定三號下午三時參觀新造美艦下水禮五號赴杭謁盧浙督並游覽西湖勝景勾留一二日回滬再行北上昨楊交涉員已將克公使赴杭日期電呈盧浙督派員接待云 
[英軍官過滬之預飭保護]  
　　淞滬警廳徐廳長接省長敬電准内務部號電開准外交部咨准英使館函稱現有本國陸軍少將與所率各官兵共二十一員名各擬本月陷日挈眷三人隨帶武裝由海參崴假道哈爾濱奉天山海關及津浦等處赴滬候船回國請轉電沿途保護等語希飭屬知照等因准此仰即遵照辦理妥愼保護并將過境日期具報 
[内務部電令備荒]  
　　本埠行政機關近接齊省長令頃准内務部電開京師入春以來雨澤稀少天氣亢燥已成旱象貴處晴雨是否調和麥收有無妨礙萬一久旱成災則賑撫諸端亟應先事預籌以免臨渴掘井所有各地方備荒倉穀及經費等項務宜妥速清釐俾克有備無患云 
[陜西義賑會成立會記]  
　　陜西義賑會昨日下午一時假四川路青年會開成立會上海各慈善家及旅滬陜西紳商到會者有百餘人二時許開會由李述膺主席宣布開會宗旨略述陜西災情之重請求各界贊助繼由王正廷博士簡單演說救濟陜災之必要並主張速募速寄因早賑一日則可多保全無數生命繼推舉朱葆三王正廷王一亭三人爲該會會長主持一切李述膺吳懷先周愚夫紀時若張鐸吳希珍六人爲理事常川辦事六人皆陜籍而吳希珍則由陜專爲募賑南來奔走最力者也職員舉定後由吳希珍詳細報告陜西兵災旱災實狀最後李述膺演說請求到會諸君多方盡力吳希珍君繼報告將來散賑之法已决定絶對不倚賴政界將由教會及各縣紳士負責經放以期無弊云云當場分配捐册限月底繳報事務所設長浜路新民里二十二號自今日起即由三會長主持積極進行 
[三友實業社股東會紀事]  
　　三友實業社股份有限公司於昨日下午在東新橋九業公所内舉行股東年會開會後公推樂振葆爲議長鄭宜廷劉廷黻爲糾察員首由副經理陳萬運報告八年份帳略畢總經理沈九成報告各地營業情形及討論分派官餘利照董事會議案通過後由董事會提議謂營業日見進步資本必須充足主張照原定股額立即收足由各股東當場簽認滿額次選舉董事及監察人公推陳春生袁禮中爲監票員當選董事七人沈九成樂振葆史悠鳳岑廷芳張延鐘邵爾康鄭宜亭監察二人虞畊霞陳律甫選舉畢茶點閉會該公司創設於民國元年專製洋燭芯及市上最著名之三角牌毛巾據聞在天津吉林黑龍江奉天漢口陜西山西香港廣州諸大埠皆籌設分公司或經理誠國貨中之最發逹者也 
[綢綾染工加資問題尚未解决]  
　　綢綾染各坊紹帮工司人等因議加增酒資自初四日起一律罷工要求迄未解决兹該業公所董事葉志鏞 
 
 
 

Page 11

 
 
　　以現在端節將届各坊歸賬在即若日久曠持雙方均受損失乃向各工司開導解勸工人方面謂我儕所得工資每月祇一二千文全恃此項酒力爲糊口際此米珠薪桂生活維艱紹帮同業團體行規極嚴斷非個人可以擅允衆志已堅决不能改易云云葉君無可如何然以夏貨將届上市待染綢綾堆積如山爰定於十五日（今日）在厦門路本公所開會磋議調解方法 
[攷察歐美敎育後之譚話]  
　　攷察歐美教育團一部分已於五月二十四日乘「南京號」回申惟袁觀瀾等尚須留歐考察等情已誌前報昨日某君特往叩此次考察敎育之心得兹將赴歐考察團某團員之談話記錄如下 
　　同人此次赴歐美考察敎育爲時僅五月欲於此至短促時期中於彼邦敎育狀况求盡得其底藴者寗非難事即一地一校之設施而於參觀及談話時欲深明其組織之原始亦屬不易顧同人在國内嘗從事教育者有年於敎育原理亦曾略事研究益以彼邦敎育家之殷勤指導參考所得擇優記載兹先綜其概要以觀察之力述之非所以評判其短長也 
　　美國教育原則純趨『德謨克拉西』主義孟羅博士曰敎育爲地方事業中央不能定政策派人員此不獨中央爲然即省行政亦祗能爲積極的提倡不能爲消極的干涉又曰敎育非政府的教育爲人民的敎育歐洲教育爲政府造人民故敎育機關多帶有政府的主見及汚濁的臭氣美國教育則由人民自身組織故私立學校之學風常較公立爲優良 
　　敎育方法研究愈深則進步愈速歐戰以前注重發逹個人能力今則趨向於養成公民關於敎育行政方面如全國敎育會設置中央敎育部之請求國會新提教育案之計畫敎育局董事部之組織方法（不屬政黨敎育家由社會各方面人物組織之）其他如敎育局長與視學聘用專門家規晝敎育經費之獨立補助貧苦敎育使之平均發逹實行心理度量法及調查統計用美化的敎育以對待移民注意社會組織設社會交際科以倡導之聯合鄉村小學中設置之不適宜者促之改良對於傷兵有職業敎育青年有補助敎育等莫不積極進行而推廣學校倡設兒童俱樂部社會交際科等與國家社會極有關係蓋學校實爲國家社會文化之中心點也 
　　美國一校之設必有特具之精神存在焉如歐伯林大學有宗教上之精神波士頓各學校有歷史上之精神塔斯該基大學有種族上之精神其中小學設備之詳密建築之宏大非東亞所能比擬 
　　各大學有四學期後授業法職業教育訓練法教員鼓勵法等（著作組織年功均爲加薪之準備） 
　　初級大學能聯絡中學大學而促進文化之進步中學注重多科使發展學生之個性如勞斯安吉士手工工藝中學並與各種機關聯絡小學依心理年齡分别教授荷蘭斯曼林有小學及芝加哥大學附屬小學頗特别注重幼稚園與小學之聯絡葛雷及勃瑞梯小學之編制方法與别處不同似覺費省而敎授較易普及其他各校中之監視自習法分團訓練法合作教授法等均頗足供吾人之研究也 
　　女子敎育全國咸注重家政訓練如衣食住及衛生問題悉以科學方法爲衡非若吾國之所謂内治也家政一科男子亦兼有學習者女子就師範者占十之七八其他則從事於社會上各種事業其能力實不亞於男子也煤油大王之公共敎育機關經濟雄厚以從事於平民教育「浩耳館」之貧民俱樂部教惠兼施深爲欽佩紐約之童子軍總會亦有特别之精神 
　　敎育學術由理想而進於實際者爲杜威哲學由觀察而進於實驗者爲心理度量法此種趨勢不特盛行於美國行將普及於世界矣 
　　總言之美國大學以私立爲優中學以設多科爲優小學以具有試驗性者爲優其教育行政能不受政潮鼓盪此美國敎育界之特點也詳細記載更分别列下（未完） 
[謀害米行司賬案五誌]  
　　龔益謙已醫愈葉光昌押三年 
　　公共租界老垃圾橋北堍恒隆米店司賬龔益謙於上月十四號夜被學徒葉光昌持菜刀砍傷頸項手腕等處圖害當經匯司捕房飭探龔車送醫院醫治並經老閘捕房華探目黃潤甫與西探搿勃脫將該學徒獲解公共公廨訊供承認行兇判令押候龔傷勢稍平解堂訊核等情迭紀前報兹悉龔傷已平復於前日出院昨由捕房將該學徒葉光昌解廨請究先由中西包探投訴前情將兇刀血衣呈案繼據龔益謙投訴與被告同居一室素無仇隙是日被告向我借洋三元出外深夜始回問其是否在英文學校讀夜書答言數日未去在新世界游戲場游玩是時我即八臥室安睡旋遭其持菜刀砍傷頭面手腕共有五處不識何意將我傷害求究並據同仁醫院醫生到堂證明龔之傷勢雖重幸均不在要害得以醫愈云云訊之葉光昌供年二十歳當因酒醉持刀將原告砍傷求宥關讞員核供商之英卓副領事以葉持刀傷人罪已成立本應按律嚴懲姑念年輕酒後悮爲從寛判押西牢三年示儆兇刀血衣儲庫 
[再誌遠北市教員之集議]  
　　昨日起十六校一律罷課 
　　浦東上南交界之遠北市各小學校因南匯縣朱知事停發學欵本年起分文未給不得已議决罷課已誌昨報昨日起全市十六校已一律罷課上午九時各教員紛集北蔡鎭附近學務委員蔡頌堯家要求轉逹上峯當經蔡君向衆聲明困難狀况實無力維持現狀亦已呈請辭職云云並勸各員返家靜候辦法各教員散出後即集某校商議辦法議决實行清查教育經費務逹目的而後已不知如何解决也 
[浦東同人會開會續紀]  
　　浦東同人會開會情形已誌昨報兹將所推名譽會董調查員及新浦東報撰述員與代派員在三年以上者姓名錄下名譽會董劉式訓黃任之秦硯畦張新吾穆杼齋王一亭穆藕初莊允升張伯初潘作臣沈戟儀張效良顧蘭洲阮子衡唐文團邵桐生沈夢蓮傅佐衡王彰孚張裕州謝秉衡王通久龔曉江雷汲韓丁純濤姜體仁張少泉廖味蓉蔣益粟沈志堅秦亮臣王川霖黃祉安顧甸侯儲也松馬蝶醒曹晋梅調查員孫翊臣馬錦昌艾雲洲李頌夫張竹溪黃景周褚廷洲陸雲齋顧文生馬翔聲李國卿撰述員在三年以上者倪菊裳陸叔昻楊應寰艾誦劬陸菊初李卓民刁也白楊念祖胡蕴蓀抱冰朱企曾王兆章周濂儒盛羹梅裴友仁潘振聲代派員在三年以上者胡藴蓀盛羹梅黃永清潘敬興方紳欽方仲楫徐勉孚衛誠甫陸叔昻裴友仁王湘洲濮氣雲趙文伯徐蓮伯王璞然潘可均瞿文伯杜靜涵徐桂松莊彩峯施鍾奇潘振聲陳式謙王景沂范容江鳳榮生王定三顧遂香宋抱冰王守藩沈才生顧文淵楊濟農董警必朱瑞祥陶晋卿李森章儲也松申彩庭朱企曾陸虎臣沈逹材盧春芳謝季康沈杏苑李腴田顧傑孫祖望陸祖德會員著有勞績而已故者五人唐小村丁子乾夏琴蓀吳鏡清王浩生議决刋立銅碑 
[汽車碾傷王小弟案之結果]  
　　成衣匠王小弟被徐鼎耀所駕汽車撞傷控由上海地方審檢廳訊結聽候宣判在案昨日午後該廳堵郭推檢兩官開庭飭提徐上堂略詰之下當庭宣判徐鼎耀玩忽業務傷害他人罪業已成立判監禁十一個月儆王小弟之母王朱氏請追私訴部份判徐着繳養傷費洋五十元一俟繳案後再傳該氏來案具領 
[旅滬福建學生會訂期開會]  
　　旅滬福建學生會昨日發出通告云敬啓者兹定於六月五日二時在四川路青年會開全體大會並交誼會凡我會員届時務祈準到爲盼交誼會秩序爲音樂茶點游戲等等尚望各校會員各出心裁自備一種游戲屆時以助興趣再各校中如有新同鄉請一併介紹入會並各會員如有未交會費請即籌備以便收領爲盼旅滬福建學生會謹啟 
[基督教救國會今日開會]  
　　基督教救國會今日下午五時假山東路天安堂開演講會并徵求會員該堂昨已懸燈結綵預備歡迎蒞會主女亦由該會書記賴綬臣通函知照各界矣 
[志成公所開第三次選舉會]  
　　漢帮志成公所雜糧公會今届選舉期内由同業公决推選秦炳如爲會計長秦曾力辭未允受職前日該公所又開複選仍舉秦炳如秦堅辭不受昨日該公所又發出通告知會各該同業訂期隂曆四月二十日午後一時在所重開第三次選舉會務請各同業於兩日前領取選舉單照式填就送會云 
[少年宣講團消息]  
　　少年宣講團總部附設化裝演講部成立以來歷赴各處化裝演講頗受地方人士歡迎所演勸導各項事實如（三義士）（青年鏡）（安義士）等頗能感化人心有益社會兹聞該團對於演講加意研究務得社會敎育之實益已定日期按期出發地點如下高橋六月十三日青浦六月二十七日黃渡七月十一日南翔七月二十五日松江八月八日蘇州八月二十二日嘉定九月五日嘉善九月十九日嘉興十月三月硤石十月十七日 
[皖學生來滬參觀]  
　　安徽省立第四師範學校四年級學生三十餘人由宣城乘輪來滬參觀小學教育已於前日（五月二十八）抵埠備庽上海縣勸學所二十九三十兩日參觀職業學校成績並聽杜威博士演講自昨日起參觀二師附屬縣立各高小及萬竹尚公等著名各小學畢後並定繞道南通參觀一切再行回校云 
[華茂彈花玻璃工廠開幕]  
　　新閘路康樂里華茂機器彈花玻璃工廠於前日（三十號）下午四時開幕假座東亞酒樓宴請商界並陳設各種彈花品如山水花卉人物及眞草隸篆古名人書畫來賓均加稱賞總商會會長朱葆三烟酒聯合會會長陳良玉先施公司永安公司均預備購定裝飾屋宇該廠經理朱遐九居留南洋爪哇有年聞擬將此項出品推銷於南洋羣島云 
[管理特種財産分局裁撤]  
　　本埠交署警廳道尹前日奉省長來電略謂各省管理特種財産事務分局於本月底一律取消兹准國務院來電江蘇分局事同一律亦應同日裁撤所有未完事務移交各地方官廳　前例妥愼接收辦理云故本埠管理特種財産事務局已於昨日（三十一號）裁撤矣 
[商界總聯合會覆抵制劣貨會函]  
　　上海各路商界總聯合會覆抵制劣貨會函云逕復者前接貴會公函關於抵制劣貨一事推代表到會要求開會討論積極進行方法查敝會定章對外發表意見及開會手續完全操之各路輩事因敝會爲各路所組織應以各路之意思爲意思斷非個人所能代表本日報載貴會開會紀錄内有汪醒齋報告與敝會接洽無完滿結果一語未免誤會當日汪君來會與文牘接談不能爲負責之答覆且貴會代表來意注重勸告各商店敝會接待員答以此事須從根本方面着手方能有效否則徒託空言無裨實際總之目前野心國家猖獗至此敝會同人誰無天良均應覺悟固無待外界之督促也且會所非官廳可比抵制本良心主張說不到勢力兩字至派員旁聽一節爲敝會定章所無敬以奉覆云云 
[美國令調駐滬正領事]  
　　交涉公署接駐滬美總領事來函略謂頃奉本國政府令調博金式爲滬署正領事管理一切行政事宜如遇總領事公出得代理總領事職務希查照云 
[陳介卿明日娶媳]  
　　法公廨讞員陳介卿之長子賡虞幼時聘定前英公廨讞員鄧鳴謙之女公子爲室今擇於舊曆本月十六日假座四馬路振華旅館行結婚禮業經陳讞員商之會審西員雷副領事官於是日公堂停訊一天 
[公共公廨早堂民事案停訊一期]  
　　昨日（星期一）共公公廨早堂民事訴訟應輪俞奠蓀襄讞及美副領事丁瑞門君會審届時丁領事未曾蒞廨遂由俞襄讞通知檢察處飭令到堂候審之「金文星控王春華徐益生控張順福沈雅堂控徐仁明林理枝信孚行控姜石鏞」四案原被告及代表律師並見證人等退候改期傳訊 
[阻止漆匠工作案餘聞]  
　　王奎榮等前因用代表四明汽馬車漆業同義勝會名義阻止新閘某修理汽車廠及龍飛馬車行之漆匠工作被控由捕房檢舉至公共公廨訊判王等禁押在案昨晨捕房又將項品生拘解到廨謂係當時王等之同黨要求訊辦而原告則延律師到堂聲明對項不願深究中西官以原告旣不深究着將案撤銷項另案押候下禮邦一再訊 
[工人猝斃]  
　　向在楊樹浦路日商上海第一紗廠作工之甬人陳阿三因患腦病昨由該廠工作出外忽然倒地身死迨經友人瞥見扶起撫之已早氣絶捕房得報立飭包探李立仁前往查悉其倩因尸兄陳阿保不欲報騐故即禀明捕頭准予免騐自行買棺收殮 
[楊樹浦發現受傷男屍]  
　　楊樹浦華特路戚家浜空地上昨忽發現一無名男尸頸項間有刀傷兩處年約二十餘歳上身赤膞下穿深黃色布褲赤足形似江北車夫被人謀斃者捕房得報立飭中西包探往將尸體舁入斐倫路騐尸所禀請公廨中西官蒞所飭吏檢騐得委係生前受傷身死填明尸格因無尸屬到場諭着該管十三圖地保報堂給棺收殮暫厝聽候尸屬認領一面諭飭捕房緝兇解究 
[傷胎殞命之控告]  
　　滬城三牌樓盛家弄二十七號門牌南京人爲硝皮生理劉金鑄之妻武氏年三十八歳舊曆本月初八日午後一時許與鄰人厲雲卿之妻王氏口角互相揪扭適武氏懷孕足月當時雖經人勸散胎已受傷延至前晚臨産産下之後婦與幼孩皆死屍夫劉金鑄乃偕同叔父在東街開設硝皮作之劉萬隆同投一區二分所禀控王警佐立飭長警將厲與王氏一併拘所收押當因關係命案着八舗地甲王三多投報地方檢察廳請騐王警佐亦飭警將厲夫婦解送檢察廳歸案訊辦 
[跳電車受傷兩則]  
　　仁記路一號某店學徒寗波人王寄生　暮由店主囑赴青年會夜校讀書不遵師命私往游戲場游玩至晚九時許附搭無軌電車行抵福建路未及車停遽即跳下致碾傷左足血肉模糊痛仆於地當經老閘捕房八百三十號華捕到來雇車送往醫院醫治又中法藥房出店餘姚人吳裊炎昨晚十一時許乘某號電車行經浦灘中途躍下跌傷甚重昏暈不省人事即經老巡捕房六百零三號華捕到來雇車送投醫院醫治 
[豆市街火警]  
　　滬南豆市街務本巷口正興隆米行昨晨天未黎明時因各夥友在樓上鬭牌電燈已熄改換火油燈誤翻 [T3 ]燃 [/T ]及蚊帳立肇焚如冒穿屋頂延燒比鄰源盛泰皮箱店朱椿和襪店等當由各區救火會火龍皮帶車臨塲施救移時熄滅共燬房屋六七幢當塲由警將行夥陳星明帶至一區警署問明飭罰洋五元充公 
[三林塘典當失愼後之消息]  
　　浦東三林塘鎭公協泰典當於上月抄失火延燒包房以致民間所當各物咸付一炬經各當戶紛紛向索賠償該典並無實在答復因此各鄉民連日在該典附近逢人泣訴三林塘福音堂牧師李瑞書等見而憫之乃具詞投上海縣公署請求維持令飭該典悉數賠償以卹貧民沈知事據禀後諭飭三林塘鎭鄉經董並三林塘商務分會董及典業董事會同妥議辦法復候傳諭飭遵 
[沿途扭住女子之科罰]  
　　吕榮甫沈雲卿兩人日前在法租界西新橋街扭住女子張阿妹在途吵鬧爲捕查見將吕等一併帶人捕房昨解法公堂請究先據捕頭上堂禀明前情詰之女子張阿妹供父母雙亡向住小南門爲章媳由姑將女子賣與八仙橋某姓家爲娼現因鴇婦欲將女子販至海參威女子不願逃出在途與吕等遇見强欲拖我回家以致吵鬧請求超豁質之吕沈兩人同供與該女子素識是日在途中遇見詢伊何往不敢强拖餘供支吾中西讞員會商之下判吕沈兩人各罰洋五十元充公張阿妹發堂擇配 
[被拐婦人交夫領去]  
　　婦人丁范氏（即丁韋氏）於本年正月間被王某拐來上海賣在法租界吉祥街二十三號門牌内爲娼旋爲氏姊陳韋氏偵悉報告捕房飭探將氏及鴇婦等拘解法公堂判鴇婦罰洋以儆韋氏送堂留養候氏夫自行投案具領已誌前報昨有氏夫丁成順偕同氏父韋志富同投法公廨請求准予領回詰之丁韋氏供情願隨夫回家中西讞員會判丁韋氏准予交伊夫領去管東完案 
[救濟會探員偵獲淫奔婦]  
　　鄭元林之妻周愛珠與閘北顧家灣鄉人姜有閣姘識本月初七捲取衣飾而逃由鄭報請救濟婦孺會派探王偉文查得該氏被姜藏匿家中前日投該管五區警署將該氏及姜一併逮獲經王署長訊據周氏供嫁鄭已三年近因被姑凌虐潛逃出外姜係從前鄰居未嫁之前已早姘識今願隨姜過活云云王署長將　造轉解司法科核辦 
[深夜扒露臺跌傷又被押]  
　　揚州人徐永生前晚深夜扒上虹口蓬路一千二百零二號門牌婦人方沈氏家露臺被屋内女子林龍英望見狂呼捉賊徐即躍下跌傷左足旋由七百十三號一千一百十六號兩華捕入内將徐帶入滙司捕房經捕頭向其詢問因何扒牆徐初供伊在北河南路某浴堂爲堂倌係入該屋訪友嗣經一再究詰則稱有某氏婦人約伊深夜往會因該氏家前後門均已關閉故而扒牆不料　問莫辨遂致誤入原告家中捕頭命錄供後飭令收押昨由包探王桂生及該兩華捕傳同原告方沈氏見證林龍英將徐解送公共公廨經李襄讞會同英包副領事訊明前情以徐永生深夜扒人人家顧欲圖行不法本應嚴懲姑念旣已跌傷從寛判押西牢一禮拜以示薄儆 
[昨日午後公廨訊案紀]  
　　昨日下午公共公廨第一公堂排審洋商民事訟案兩起併誌如次（一）由關讞員及美俄西洋三國副領事丁麥施三君會訊「葡商陳文德曁費輔堂吳春桂元昌號各戶環訴無領事管束德國人弼得爾案」此案案情極爲複雜先是陳費等股開瑞隆牛肉莊聘該德人爲經理後被其將店産私自賣去以致成訟先起訴者係元昌號爲不理所欠貨欵嗣費吳二人繼元昌而起所控案情爲股本糾葛及不理欠欵此三者皆不生國籍問題屬輪應美領陪審元昌控案已判决原告勝訴費輔堂因與該牛肉莊有股東關係經其他債權人之請求亦已將其由原告而改入被告地位至陳之起訴則在彼等之後訴詞大旨以伊係瑞隆股東被告竟不將賬簿交出查閱且擅將店産私自售賣得價六千元因是故須加入西洋領事陪審至俄領陪審之故則爲該德人所賣之牛肉莊受主係屬俄商此即一華官三領事會審之由來也各造律師出席後互有陳述旋據被告弼得爾上堂供稱店中所有緊要賬簿均已被人拿去等語向原告則邀見證西人一及華人葉姓到堂證明賬簿確曾由被告收藏「結果」以據各債權人代表律師聲稱被告弼得爾尚有别項賬簿字據藏匿在店應再立刻搜查被告店内所有一切賬簿吊取到廨被告暫留本廨俟搜查後着交二千元保候訊一面派本廨查賬員查明各項賬目報告公堂再核元昌號控弼得爾案應照前判將被告産業拍賣得價繳存公堂候核（一）由關讞員及西洋施副領事會審一亞林化學廠主曹亞伯訴一三角藥房主張漢傑違背合同不理貨欵洋一千八百六十三元八角六分又張訴曹違背合同並登報譭謗名譽請追損失洋四千元之互控案」兩造律師到堂同意請求改期再訊「結果」照准第四公堂由張襄讞會同英包副領事續訊「已故干金銓之妾蔡氏訴大婦周氏藏匿親生子學廷並覇佔遺産案」由被告代表律師向原告蔡氏盤問當時嫁干是否爲妾干故後日用何出假使分給遺産爾應得若干昔年爾與夫姪名春江者犯姦案發經内地官廳判决干春江罰洋二百元爾發普育堂留養其事有否前清宣統年間爾投公堂控告本案原告後來此案是否爾自行求銷蔡氏對於所詰除犯姦一層謂係周氏當時有意譭壞名譽今再不能承認外其餘問題均一一答辯旋由其備婦董方氏史王氏相繼上堂證明學廷確孫蔡氏所生復由兩造律師辯論良久「結果」以原告前控案情與本案相同當時旣已求銷今再續行控告殊屬不合應即註銷 
[持刀行兇押一年]  
　　湖北人陳銀水與胡老三趙志道等掮包嫉妬於前日下午各邀同類數十人在法租界永安街某茶館内評論一言不合陳突出利刃向胡趙兩人頭顱猛戮並戮傷趙志道之腿部後由包探姚金福及一百四十三號華捕聞悉趕來將陳等三人一併帶入捕房受傷人送往醫院醫治昨日傳解法公廨請究先據一百四十三號華捕上堂稱是日目見陳持刀向趙等猛戮後由巡捕上前將刀奪下是實見證石海泉供詞相同原告趙志道胡老三兩人同稱民人等向在碼頭掮包陳强欲與民人等分拆工資民人等不允陳紏同黨前來行兇請求重究陳銀水供民人向在某碼頭上爲頭目原告等强欲奪取民人生意實係原告等邀人向民人行兇餘供支吾中西讞員會判陳不應持刀行兇着押西牢一年期滿永遠逐出租界 
[租車私質之押儆]  
　　某脚踏車行主林毛郎昨投法公堂控稱上月間有金山卿至商人店中租去自由車一輛一去不返報捕請緝未獲今在途遇見故扭案請究詰之金山卿供認租車已經質洋化用中西官判金押西牢兩月以儆 
[攫鈔票押九月]  
　　匪類陳金保前晚在二馬路洗清池浴堂門首攫取某烟紙店學徒胡香泉所携鈔票洋四十八元圖逃經胡鳴由四百九十九號華捕帮同追獲人贓一併帶入老閘捕房昨晨解送公共公堂經中西官質訊屬實判陳押西牢九月示儆鈔票交胡領回 
[私設煙具]  
　　住居武昌路九百四十一號門牌之粤人陸松江因私設烟具容人燈吃被一千三百零一號七百十八號兩華捕查見據情回禀捕頭立飭一百零九號西探康仇與華探王少廷前往將陸拘獲抄出烟具等違禁品物帶回捕房押候查明解究 
[私賣燈吃保洋充公]  
　　常州人王春奎在福建路四百四十三號屋内私售燈吃被捕查見將王連同烟具帶入捕房存洋保出昨經公共公廨傳訊王不到案中西官判將保洋充公烟具銷燬 
[煙土案三起]  
　　王克祥由寗紹輪船上私運烟土四十四斤來滬又毛子新由浦東太古公司碼頭携帶私土三斤二兩又萬嘉武私購烟膏二百盒均由一區與三區各巡警查獲人證送署轉送地方廳請辦昨日午後經檢察官提案預審判令押候核辦煙土等有案候燬 
[兜售淫畵押年半]  
　　陳阿三前晚在福州路兜售淫畫被探榮錦林查獲拘押捕房昨解公廨經中西官訊悉陳係過犯判押西牢一年半期滿逐出租界 
[攫取銀手鐲]  
　　揚州人周榮夫住閘北新民路仁康當舗隔壁小弄内前日在長安路上攫取紹興小孩之銀手鐲當由孩母倪袁氏鳴警將周拘入四區二分所經倪署員訊明屬實判周收押聽候出示招告再行核辦原贓交該氏領回完案 
[過犯攫取錢袋]  
　　過犯張幹卿復回租界前日在虹口北四川路靶子路轉角處將某西婦手中所持之錢袋一雙攫取而逃當經五百三十三號華捕查見追獲人贓帶入捕房押至昨晨解送公共公廨由中西官質訊屬實判張押西牢半年期滿仍驅逐出境 
[竊賊禁錮三年]  
　　提籃橋滙山路一百四十號門牌某西人家於上年十二月二十號失竊價値四千九百五十四元之貴重物品及鈔票支單銀元一案近經該管捕房包探楊阿泉張林泰偵悉常熟人陶才寳係是案内竊賊之一乃禀由捕頭轉請公共公廨備文前往常熟縣會同法警在陶家宅將陶緝獲移提來廨諭令押候訊究在案昨由中西官飭將陶提案訊據供認與業經獲案訊辦之唐寳春等串竊原告之物分贓之後賭博輸去逃匿原籍不諱遂判决陶才寳禁錮西牢三年期滿逐出租界 
[誌謝]  
　　昨承商務書館贈第十二卷第五號敎育雜誌一册謝謝 
來函 
[松江旅滬同人懇親會來函]  
　　大主筆台鑒逕啟者同人等在滬組設松江旅滬同人懇親會已有多年專以聯絡同鄉之情誼間有爲地方公益事有所研究亦必開會公同討論得多數同意然後發表乃近見貴報載有松江旅滬同鄉會名義之來函該會設在何地由何人發起集合同人皆未聞知特此聲明所有該會行動與敝會無涉敬請貴報載入來函内以免誤會順頌撰祉松江旅滬同人懸親會張藴和吳叔釐啓 
雜評二 
[備荒與抱佛脚（訥）]  
　　中國人之作事不外抱佛脚三字而已備荒非一日事也見荒象而始謀備荒無濟也况乎所謂備荒者不過官廳之一紙空文佛脚且不克抱也 
　　遠者勿論即以今日米貴問題言之因恐缺乏而禁止出境行之已久者也然而禁止仍爲空文敷衍又敷衍偷漏又偷漏至今日而始覺其非始急而抱佛脚其能及乎平糶固亦爲米荒抱佛脚之一法也然自來辦平糶者有幾多實惠及於一般貧民者乎大抵皆以此虛應門面以爲社會旣有此需求我不得不照例有此一舉而已平糶中之弊竇若何亦不爲之盡心力以清除之也若是則仍非眞能抱佛脚者也吾故謂今日之慈善家不必眞有佛心而祇須眞有抱佛脚之心 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[蘇州天賜莊之星期日] [  符赤]  
　　晨光熹微萬籟沈寂未幾有呼聲起於街之南其音噍殺若爲人間世一切悲怨牢愁之情之代表者聲數作於是寄宿舍中之學生皆徐徐啓其睡眸出其右手握枕畔之時計曰賣粽人來矣殆近六時乎時則各人腦中皆現一姗姗來遲之倩影此影非他即此蓬首負筐蹣跚而前之賣粽人也有詩家者則方搆思欲爲此翁成一新體詩有畫家者則方據帳頂屬稿賣粽人之小影亦立即湧現目前有社會學家者則大呼勞工神聖其聲震屋瓦有宗敎家者則瑟縮自被中出面南而禱其禱詞曰主實鑒之今日主之日也人皆得安息而獨不及此賣粽人僕僕奔走而非其罪求主憐而佑之願人皆樂啖其粽頃刻而盡亞孟有學生之年幼者二人宿於小樓聞賣粽者之聲其一則大笑且笑且語曰醜人爾來乎爾實鬼也畏鍾馗甚故以角黍餌之我見端節人家皆奉角黍於踵馗前益可信也其一則大哭且哭且述夜間之夢曰適夢至一處見阿姊忽蓬首負筐作賣粽者狀而賣粽者衣阿姊秃領之衣登高跟之靴其醜乃不可名狀我奔號而出今聞其聲驚悸欲絶待人聲略靜則鳥聲作何者爲布穀何者爲八哥何者爲珊瑚雀何者爲白頭翁動物學家數之如家珍而啄木鳥槖槖之聲則夫人能識之矣繼鳥聲而作者則有淅米聲劈柴聲鈴聲鐘聲鐘聲之發也又微有異同禮拜堂之鐘也洪而及遠景海女學之鐘也如清磬之饒餘韵東吳有鐘樓巍然高聳實一大時計耳而鄉人則稱之爲大自鳴鐘與東吳鐘樓相對峙者亦名曰鐘樓而無鐘父老言城中有一樓而雙塔狀墨與筆爲文氣之所鍾今西人之樓高於我遂不復能振作矣 
筆剳 
[感逝記（下）] [  鴛雛]  
　　旣而齊雪瑶來自豆花籬下步雖蜿蜒而俏影已撲余心坎余將與此女爲别乘蒼蟾下矚呈其玉雪之質略狀姿度視重見時何若此女夙遭憂難無嬌憨之態面微圓以脂融肌玉不見清減雙蛾含黛似愁悴之綠聚成微繭黑睛注月月歛其精媚盤髮爲雙髻壓銀釵服寛袖之黑衣爲生紗所製襟袖緣淺碧薄紗作雲縷狀袖端見皓腕約玉鐲雙臂雙鐲如同出於雕琢者長裙已卸露兩纎足於菱尖踏小弓鞋步履細荏是蓋吾國古俗如是非敢毁傷膚體爲女子悅人之飾此女年僅十九而以外表觀之均眞沈默於婉𡟯中無稚� 
習雖近成人又無過正之容是蓋自幼相處證之於久久者余候其旣近呼曰妹雪瑶應聲而止立月影中嚴謹萬狀余曰吾女弟誌之明日者離人從逝波而至浙東矣自此堂上　親閨中益友均在鄉夢人子之職惟妹一人兼之吾幸有一妹不則僕被單身安忍去生身者爲孤飄之客後日若有寸進匪不出閨襜所賜對曰吾所天之犬馬寗不甘者吾之期君一同阿姑試念吾弱齡無靠終生視君耳然以丈夫壯行何等磊落若言嘘塞問暖何徒亂意君去妹以盼書之時爲多他日句言至此微作暈狀余急曰他日他日必振作不然殊顔汗烏能如願意指新褵雪瑶聞言益赬迨齊雪瑶尚有言初勉余珍愛問有以余母所深誡爲贈言顧詞旨圓到無一痕鑿使余心領意受自許一身爲余妻所有雖神女或公主曾不能分少許之愛液口不能宣則逹諸五指雪瑶至輭之掌經此一握亦似深體余懷感極而泣珠涙界面爲銀月所映如在天空與瑶姬言别雪瑶之泣半由傷離半由感恩涙雖悲梗而方寸間醰醰之味眞匪夷所思余亦泫然不禁捧其粉額親之漸及朱脣雪瑶不却亦不承然余未婚夫婦間親愛之表露實爲第一次也余此時直欲縮短一生之時晷化兩身爲春蠶合作同功之繭餘不能言矣其下模糊散佚不可强補而其一女爲何人尤難考 
劇談 
[歌壇賸語] [  民哀]  
　　白門樓中吕布有「一桿槍殺退了」之唱句可見皮黃之草率吕布所用之軍器爲畫杆方天戟雖五尺童子亦盡知之則唱句中大可云「一桿戟」或「方天戟」何等渾成乃徧易其語爲一桿槍此種語病雖無大礙然究欠精細也 
　　京劇之做工亦有極可笑者譬如魚腸劍伍員出場時歎一口氣兩手一洒尚在情理中已足盡懊喪之狀歷觀演者大多將足一蹬試問通乎不通此時之伍員方騎馬上蹬足爲馬蹄耶爲人足耶若云馬蹬則伍員之懊喪馬何由知之若云人蹬則在鞍　上足未着地何從而蹬足求工反拙殊堪發噱 
新聞拾遺 
　　教堂集捐之趣聞美國非利地埠某教堂因經費支絀幾有不支之勢幸堂中有某女教友爲創一集捐法其法甚新奇蓋凡教友家中所蓄之鷄倘於星期日生卵即將其卵售得之錢助充堂費數雖甚繳而積少成多近於清償宿逋之外堂中尚有餘貲實皆創行此法之功效云[  聲]  
　　英國人愛讀中國書南京某大公司英國人某氏在華二十年極崇拜吾國文章以爲奥博淵雅耐人玩索前月在該公司各西人前竭力揄揚近在狀元境李光明書莊購買華文書籍甚夥並請金陵大學畢業生劉君充當教授云[  隱厂]  
　　牝牛吃藥而孕南京高師農場所畜乳牛中有一頭久不受胎經獸醫診斷因發情不旺所致非服旺情藥不可故由該醫向上海某公司購育亨賓藥一瓶和入肥料内餒之未幾此牛果受胎今已産小牛一頭洵奇事也[  詹郎]  
　　尼姑抱養私生子前日清晨阿拉白司脫路洽興里五弄垃圾桶中忽發嬰孩啼聲里人揭蓋爭視見有一初産之孩用紅綾包裹上有紅紙一條上書年庚八字扣以别針一尼姑見之自言自語曰罪過罪過救人一命勝造七級浮屠言畢遂由桶中抱起宣言帶至庵中撫養衆皆鼓掌稱好諛以女菩薩云[  警世人]  
　　一條妙計調和妻妾法界中華里王某任某布店經理爲人黠而多智家道頗豐内外一切職務皆自掌之前娶一妾美而狡妻妾二人爭妍鬭艷惟常生口角王甚不安乃思得一計云汝二人中誰能勤儉寡言安分守已者授以治家全權此令一下闔室聲息皆無妻則親自烹飪妾則躬身洗掃各司其事所有傭僕辭歇其半據王云每月開支可省數十金此計誠妙也[  笙]  
劇本 
[新婚夫婦（十一）] [  瑙威名家皮琴生著一圭譯]  
　　阿克塞但是甚麽事使你這様硬心腸的（瑪蒂爾逹略停一停脚像要回答似的接着却怱怱的走了出去）他到底爲了怎麽一回事他和勞拉之間可是有甚麽不和的處麽或者這一家中有甚麽事使他着惱麽他本來頭腦平直不能受一些小事打擾然而不論怎様也只能聽他自然我還得想想旁的事要是他們中間的一人不能明白我的心那兩個老的更是一無所知如此我定須自管行事越早越好要是遲了些在人家瞧來便當我們决裂了所以事不宜遲此刻就須做去我做了大家便也有個定局能是永遠這様不自然的捱下去簡直把人的一生也毁壞了我在這裏直好似縛手縛脚絆在一個處處要小心的網兒裏我這様一輩子像死的一般緩緩進行在他們的器物和花朶的中間爬來爬去簡直使人壓倦還須依着他們的習性纔能做事你倘要改變一些極小的事就好似把一家鬧翻我可一動都不敢動這一件事已使人耐不得咧你倘把這一把椅子移近些牆或是把這一把椅子移得遠些可犯那自然界的法律麽這一脚桌子難道須永遠立在原處麽他可能移動的麽（移動桌子）他當眞能移動的那陲榻也能移動的他爲甚麽這様遠遠的放在前面（拖後來）這裏好多椅子爲甚麽永遠這様安放着這一把須放在這裏這一把須放在那邊（把椅逐一移動）我須得尋了空地容我伸腿如今我委實把怎様走路也忘了這一年中我幾乎不大聽得我自己的脚步聲和我自己說話的聲音他們在這裏也不過咳嗽或是唧唧低語我很奇怪不知道還有些聲音留着麽（唱歌） 
　　打破了一根根的桿和一條條的帶 
　　我那縛脚的脚鐐便没有 
　　手握着刀兒大踏步出門 
　　好到處都去奮鬥 
小說 
[社會小說衆醉獨醒（五十八）] [  廬]  
　　第十一回講字母學究起怒容點菜單聖人動食指 
　　誠甫笑道老夫子的尊書大有顔魯公的筆法劃平鑒直筆筆中鋒青巖聽着也不去理會夾着一大塊孝敬了主人翁回轉筷兒趕把第二塊塞在自己嘴裏比及衆人下筷時青巖的第三筷早又捲風也似的搠來那消片刻碟兒已赤裸裸的見了底邦平又催着子才飲罰酒子才不慌不忙的說道且慢方才主人翁說中國字没有字母我也不須細辯康熙字典的卷首便列着字母切音這是人人所知的須不是我謊說伍先生說文字怎會哺乳不知這個『乳』字正是『字』字的注脚我也不把『說文』來講伍先生旣然爛熟四書怎麼竟忘了孟子注裏一句話呌做『時謂孕字之時』這個『字』字作甚麽解旣說字字咬出汁漿怎麽這個『字』字竟不曾咬出汁漿徐先生說注音字母是東洋來的這字母明明是國貨却誤認他是東洋貨徐先生的眼光眞個比衆不同邵先生說銀錢會生息文字也會生子這倒是個確論字者孶也子也必先有了母才能孶養其子於生生不窮宋儒鄭樵說「文有子母生字爲母從母爲子」這幾句話最是明白論到這個母共有三十六位郤分七種性質許多的字都從三十六母孶生出來的開有合分他的氏族有清有濁辨他的家世有衆音獨音詳他的子孫譜系有點畫反切表他的形貌名字旣然做了老法的教書先生掛着一扇舊學的招牌不是哼幾個詩云子曰便算了事教書不明字母發音怎會正確自欺欺人以誤傳誤豈不誤盡了天下蒼生子才這一席話說得青巖漲紅了臉一時又没話去駁他便要駁他嘴裏又不得空閒隔了片晌才向東翁說道陸先生說的字母不字母四書裏面都不曾載明凡是四書所不載的都是異端攻乎異端斯害也已誰耐煩去同他辯論 
　　誌謝昨承生生美術公司惠贈劉豁公君所著戲學大全一部内容極爲可觀特此誌謝 
[自由談之自由談] [  鵑]  
　　朋友易得雖千百人不難致也而欲於此千百人中求一知己難矣中宵槁坐廻溯平生心香所裊得一人焉能慰吾於悲涕間和吾於笑樂中能知吾心能喻吾意能以精誠相貫注得此知己則爲之死可也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[發刊詞]  
　　我中華民國由數千年古國之文化配合歐美共和國之文化而産生忽忽九年擾攘紛紜迄無甯歳此殆如幼兒之叫囂跳躍未諳規則不足爲怪要在負保育之責者急求保育之良法而已 
　　夫初造之國家誠不妨以幼兒爲比例然此幼兒固九齡矣按之古制將届十年就傳之期按之今制已過七歳學齡之始此正要求知識至爲迫切之時矣本報同人念民國保育之責不當希望政府當由國民自任對於海内同胞竊願有絲毫之貢獻於是有常識之增刋舉詹其義約之爲四 
　　道德爲共和國之根本缺乏道德之人不能立足於社會人民缺乏道德之國家不能立足於世界一念猛省即爲完人人人猛醒卽爲强國故國民應注意道德 
　　法律為保障人民之具不諳法律空談自由則雖憲法有規定之自由權（憲法未定以前約法等於憲法）亦必無形喪失而自陷於不自由之苦境故國民應注意法律 
　　衛生爲强種强族之要圖個人衞生增進個人之健康公衆衞生增進公衆之幸福得其道則民强而國强不得其道則民弱而國弱故國民應注意衛生 
　　經濟爲國家與人民生活之源泉大之受全球之影響小之基於各個人生産之能力戶口與土地物産與工貲商業與金融交通與轉運賦稅與貨幣以及其他關係經濟之事項皆當有調查統計以爲經營事業之標準故國民應法意經濟 
　　凡此四要義無一不在常識之範圍文明國之國民必先備具此種種常識而後不愧享有公權之資格本報擬就此常識範圍日載一二以副關報諸君之推意或因事實上之觀察綴以批評或因朋輩中之討論參以同答不拘體裁惟求切要且願全國通人以淺近之文詞餉以豐富之材料藉補同人知識所不及另訂投稿簡則如蒙賜教曷勝歡迎 
[民國眞義] [  漸]  
　　這民國兩字就是民主國的簡便稱呼民主國和君主國的分别究竟在那裏主權在君手裏就呌君主國主權在民手裏就呌民主國 
　　我記得臨時約法第二條載明『中華民國之主權屬於國民全體』這國民全體四字分明說全國的國民都在這裏頭 
　　但是中國民國掛了九年的招牌究竟這許多國民有没有主權能不能使用這主權恐怕都說道没有主權不能使用這主權 
　　如今要請許多國民趕緊自己想想像不像個主人的身分究竟誠心要做這主人不要做這主人 
　　這狠大的一個國家從前做了皇帝一姓的私産也不用說了如今改了全國人的公産用什麽方法去整理他是不是你也不管我也不管單靠人家去操心可以一輩子享福的恐怕就是小小的人家也没有這様快樂的主人 
　　要知道做了民國的國民不論那一個人都有國家主權的一分有了這主權的一分就應該盡這一分的責任要盡責任也不很難一方面把國家的利害當做自己的利害一方面天天把自己分内的事憑着良心做去就得了這兩句話就是民國的精神 
　　民國民國不是把皇帝換了總統就算的倘然大家一點兒不負責任民是民國是國這一塊招牌就加不上貨眞價實童叟無欺的八個字了 
　　我全國國民只須了解這民國兩字的眞義大家同負責任不要放棄這主權要抬起這塊好招牌做成貨眞價實童叟無欺的信用這就是中華民國萬萬歳的根基 
[今後世界經濟競爭之趨勢] [  姚仲拔]  
　　歐戰發生世界咸受其影響有謂列强外交之失敗者有謂武人政策之膨脹者此不過和平破裂之現象而已然推究此破裂之原因處理深長當十九世紀末葉世界各國如德如比如法如美如日本隨步英國並起爭雄以擴充己國之利益其中以德爲尤甚而進步爲尤速一千九百年後英國在世界享有優先之利權漸被德國侵佔而德國因世界富厚之區均被英法把持有礙其發展之自由兩方遂漸起衝突而造成此歐洲之血戰也故歐戰者由狹義言之英德商業上之衝突由廣義言之則各國經濟勞力失其平均之眞相也 
　　今歐戰雖告終矣而世界經濟之狀態仍未得其平均舊國如英法欲保全固有之經濟勢力新起之美日因年來人民生産力與消費力之增加亦不得不推廣其勢力範圍此外後起之小國及失敗之德奥莫不以發展經濟勢力爲惟一之政策而同時有一種積極的組織尤非歐戰前可比故此後世界經濟之競爭當愈接愈厲也 
　　現今世界幼穉未發逹之區而能使各國有自由之競爭者惟南美洲及東亞之中華民國之兩者而已而吾國天然物産復較南美爲豐富故此後經濟競爭之燒點當集中於吾國則此後如再發生世界之血爭如歐戰者當亦在吾國然則欲免去未來之危險不可不有自己利用國有天然資富之能力也 
[公民之衛生常識]  
　　世間可貴之物莫貴於生命人生易受之害莫多於疾病疾病將侵不知預防而任其蹂躪是乃等生命於鴻毛棄金玉於溝壑在一己爲失其自衛之本分在一國卽喪其社會盡職之能力可不懼耶 
　　火之爲害防之易而救之難疾病亦然預防易而治療難西諺曰一兩之預防勝於一磅之治療且預防不甚費錢而治療則非獨費錢抑且有症變之憂是以衛生常識爲人生所不可缺少之一種智識平日間注意衛生可使疾病不易沾染而健康得以保存故無論家庭商店市場會所之中均宜提倡衛生之道而切實行之譬如播種牛痘以防天花乃極易實行之事倘忽略而不種其身體中缺乏抵抗力者遂可染得天花卽使醫愈亦頗費心思財力况此症每易致人於死地故上醫治未病也 
　　旣爲一公民須知此身非爲自己所專有不可不保重生命其對於家庭有仰事俯畜之責任其對於社會有共同維持之責任是以此身之一部分屬於社會一部分屬於家庭其屬於自己者僅一小部分耳若因不合衛生致罹疾病或成廢人或中途夭折其對於自己無由發展其能力且於家庭社會旣食其供養而無所報施乃蜂與蠶之不如直蠧而已襄失天職可勝慨哉 
　　美利堅法律凡自殺者科以罪蓋其軀幹屬於社會非一己所專有自戕其身者不啻戕害社會中之一人也返顧吾國其因未具衛生常識而自瀕於危無形之中自戕者不知凡幾也顧彼自戕者豈自願爲之實乃缺乏常識之所致是以同人願就感想所及以粗淺文字介紹此種常識至於立言爲普通社會說法屬於通俗性質者居多其他深奥之學理以冗長之稿演出者概從割愛 
[商業調查]  
　　日本洋傘在中國市場之貿易情形 
　　依日本國外貿易年表日本製之洋傘輸入我中國者據日本一九一三年之調查共爲一百十八萬六千元比之五年前卽一九○八年之調查祗三十五萬四千元增四割二分强以上係指日本金元若以我海關報告册之統計則一九一三年日本洋傘之輸入者爲九十七萬四千兩比之一九○八年則五十三萬七千兩卽增十二割三分是也自日本輸入之洋傘大都棉布製其絹布製及絹綿交織布製者極少前記一九一三年之輸出額一百十八萬六千元中絹布製之洋傘不過約一萬元其他洋傘不過僅五十五萬元餘則盡爲綿布製之洋傘綿布洋傘中之種類有圓骨有溝骨有棕櫚竹製柄有木製柄亦有金屬製柄等種種其大小二十二吋乃至三十吋需要最多者爲男子用之二十五六吋之洋傘此外二十吋以下之小兒用洋傘之輸出亦有其額雖尚不多然將來甚有望價格凡二十五吋男子用之洋傘每一打合大阪原價五元七八十錢與此競爭最烈之綿布品在歐戰以前即爲德國製之洋傘堅牢無比最合實用正適我中國人之嗜好者也歐戰以後德國品久絶即其他各 
 
 
 

Page 18

 
 
國之洋傘來源亦少以故日本品獨占最多一九一四年之調查其數量增至二四四二七七一頂其價額增至一○○八五二八兩爲從來所未有其後美貨加增日貨略形減退一九一六年之調查則數量爲二一六一六六七頂價額爲九二八一七四兩按我國洋傘之需要尤以中部爲多南部亞之滿洲及中國北部則雨量旣少生活程度旣低故需要極少今以地方爲區别一九一三年日本洋傘之推消地在中國中部則居百分之六十一南部則居三十三滿州占其三分中國北部占其三分從前日本洋傘之輸入我中國者動以價目極廉之下等品故致名譽不良近年漸以品質良好之貨色代進舊來之劣等品幾至絶跡迄最近則用以爲裝飾品之洋傘殊見實用其大多數蓋婦人用之洋傘也絹布製及絹綿交織製之洋傘歐洲輸入者不少日本洋傘雖亦有然大都供給外人及日本人自用中國人之需要在一九一三年仍不足言也然至近年至見長足進步今將歐洲製及日本製之洋傘輸入額比較如左（根據以生産地爲區别之統計） 
　　一九一三年 
　　頂兩 
　　歐洲製七七六·三三一四八三·八七八 
　　日本製二·二六五·一一九九七三·九二二 
　　計三·○四一·四五○一·四五七·八○○ 
　　一九○八年 
　　頂兩 
　　歐洲製三一六·六八二一九六·六三六 
　　日本製一·二一○·四六○四三七·一一二 
　　計一·五二七·一四二九三三·七四八 
　　增加率歐洲製日本製一四五％　八七％一四六％一二三％　　依前表觀之歐洲品之增加率其數量遥在日本品之上而日本品之輸入亦遥從價格增高的方面進行由此可見我中國人之嗜好漸次向品質優良奢侈華美的方面進行是則今之提倡國貨者所宜注意者也 
　　又一九一三年於上海輸入之各種洋傘額比較如下 
　　頂兩 
　　棉布製一八二·四○四一○五·五三六 
　　同日本製一·五四一·四三一六三七·九六六 
　　交織布製（絹以外者）九三○六三六 
　　日傘五·四六三四·○○二　　同日本製一○·七一六一·九五八 
　　絹製及交織布製六·六五八六·○五二 
　　同日本製一·四九七二·二一四 
　　其他五八四三六○ 
　　共計一·七四九·六八三七五八·七二四 
　　依前表綿布製之洋傘占總額百分之九十八分五其他洋　　傘不過占一分五釐而已近年以來中國亦有自製之洋傘然其傘骨及切地等之材料均自外國輸入製造之地大都於廣東上海等處然其傘骨傘柄材料等之自日本輸入者爲數亦不鮮然其製品大都極劣未足認爲與舶來品可以競爭也去年自五四以來愛國高潮一躍千丈集議製造洋傘者所在多有而一時以代用品之紙傘聊濟其急爲數極甚惟此則衝動於感情一時之熱烈若欲令我國民愛國之心能維持永久而出於自然則莫若現在急行自製洋傘是焉甚或一時傘骨無從製造則仿日本之美女傘用極光潤之水磨竹爲骨而覆以繡花絹面及洋布面等均無不可則較之現在所用之紙傘雅觀可取多多是願園内乘時興起之實業家可以悉心研究者也 
[商人格言]  
　　瑪斜爾菲得爲美國富商經營南貨業積資可數百萬死時悉以畀其女鄖今日聲譽昭著之比迪夫人其夫乃提督逹維得比迪亦卽甲特蘭之役戰功炳燦之英雄也菲得生時嘗定箴言十二則昭示於公司中以警其伴今特迻譯之聊供吾人之借鑒云爾 
　　外表宜修潔不必過事奢華而多糜費凡吾青年少女宣免除各種複雜之髮飾而吾男子之襪領結亦不得作非常之色彩及服光艷之衣服 
對待顧客夥友均當彬彬有禮 
對於顧客均當抱一種愉快精神則顧客自當報以相當之態度如此則一日光隂過去旣速而心境亦得怡然 
不得嘵嘵作空談 
　　當辦事時不得吸烟及食糖果水菓硬殻果以及各種小食 
　　舍完全私人之事外不可逕呼爲吾可以吾輩代之 
　　誤談商况爲商業失敗之根故無論商况如何愼忌誤談尤不得以衣服取人果力所能及可與各棧房時時親近 
　　凡不　辦到之事愼毋輕諾之 
　　凡爲夥友者均得認清自身之地位每遇顧客立當招待故値生意甚忙時與客距離最近之夥友卽當肅之就坐 
　　無論招待何種顧客此時之心理均當視爲一至有興趣之事 
[商業小說模範商人] [  瘦鵑]  
　　第一章大音報館 
　　話說美國西部的鹽河流域中有一個新開闢的小鎭呌做紅馬鎭這鎭在六個月前還是一個極荒僻的所在連一所屋子都没有如今却有了一二萬戶人家有了好多的商店活像變戲法的人變戲法一般一霎時間斗的變出許多花様來這紅馬鎭比了旁的鎭雖像一個小孩子還在那裏扶牆學步然而大人的規模都已有了他也有市政廳也有市長也有警察署也有警察長最難得的還有兩種新聞紙一種呌靜報一種呌做大音報這一個新鎭委實到處現着新氣象一天午後五點半鐘光景那半天的斜陽正在萬家屋頂上鍍着黃金分外亮明那大街上的紅馬大旅館中大踏步走出一個人來他穿着普通的紳士衣服非常挺拔頭上戴一頂闊邊呢帽在腦後微微露着黃髮他的臉在清秀中帶些英氣又有一種誠實和不怕强梁的臉色他是誰就是這紅馬鎭的警察長山爾格他出了旅館的門就漏開脚步穿過了街走到對面一座挺大的平屋前邊屋簷下有一块大招牌寫着道大音報館下邊又有一行道德和印刷公司都是很粗的金字十分動眼那時門正開着裏邊送出一陣機器的聲音知道正忙着工作山爾格走了進去先到右面一間編輯室門前推開了門向裏邊一望見没有人在着就走向左面的印務室去室中有五個人在着内中有兩個一個是少年似乎已飽經憂患一個老頭兒也滿臉含着吃過苦的様子他們倆正在印字機邊忙着印甚麽　旁邊一個瘦面藍眼的少年正在給他們理那印成的紙張還有兩個人一個是紅鼻子無賴模様的人立在鉛字架邊在那裏排字旁邊有一個少年站着正監督他這少年生着一雙銳眼一副堅定果敢的臉色瞧他一身又完全是個商人他便是這大音報館的經理兼主筆和德和印刷公司的營業主任名兒喚做嘉德那個理紙張的少年却是他很得力的助手嘉和那排字的名呌華苟本是無賴出身現在却歸正了那印字機上的少年是嘉和的阿弟惠和曾做過好多事受過好多磨難他向來喜歡喝酒只三個月來却滴酒没有進口勞苦做工偕着印字機殺他的酒饞那老頭兒名喚士逹從小兒就學印刷直是在印字機旁生長起來的這老少五個人要算是大音報館和德和印刷公司全部的人員甚麽經理部營業部會計部編輯部印刷部發行部一概包括在内可是他們還在初辦原是草創時代不能笑他們規模小呢 
常評 
[自作孽] [  老圃]  
　　今吾民所最感痛苦者武人之跋鶴也賦稅之煩苛也一言以蔽之政治之不良而人民之受其害也然在專制之國其政治之不良由政府獨任其責而在共和之國當由國民共負其責今舉國洶洶雖曰腐敗之官吏有以致之實亦國民之不盡責任有以致之也 
　　今舉國唾駡武人武人固可恨也而亦未始不可憐也武人者器械也愧儡也有政客議　搬弄器械利用傀儡於是武人與武人之間遂從此多事矣於是武人與非武人之間亦從此多事矣故今日時局日處於恐慌之中而一般商民大受其害者雖曰武人有以致之實亦隂謀之政客議員有以致之也 
　　今日腐敗之官吏皆由内閣任命而出而内閣之閣員皆由議院之通過而出則首負其責者議院之議員也今日一切惡法或由官吏自由制定或由議院依法制定自由制定者議院不問也依法制定者害民與否非所問也則總負其責者議院之議員也故今日横征暴歛小民受吸髓剥膚之痛者雖曰官吏有以致之實亦議員之不識有以致之也 
　　然則議院孰舉之人民舉之也人民何以舉此不良之議員曰賣票故也曰放棄投票故也易言之則曰貪利故也曰對於公共事業太冷淡故也以貪利及冷淡之故而直接産出不良之議員即間接産出不良之官吏更間接釀成今日之時局而所謂議員所謂官吏者亦以貪利之故雖賣人民之生命賣國家之主權而有所不恤且亦以冷淡之故雖人民號哭於其側而有所不問僑民受虐於他國而有所不知故吾謂舉　洶洶亦國民之不盡責任有以致之也 
 
 
