# 1906 - 93 - 4911843

 

Page 1

 
 
   
 
 

Page 2

 
 
[電傳上諭]  
　　三月十四日奉　　上諭丁振鐸奏甄别文武各員一摺雲南候補知府賀宗章稍有才具意望甚奢難於駕馭着以同知降選卽用知縣韋朝冕迂拘鄙𤨏難任地方惟文理尙優著以敎職歸部銓選開缺另補知縣楊恩吉學習年久文理不通補用同知朱裔來歷不明試用巡檢劉方岱性情浮躁僅請勒令休致揀發知州歐陽秉衡報欵含糊被控有案補用知縣何祥麟舉止輕佻輿論未孚僅請以府經縣丞降選均不足示懲以上五員着一併革職補用都司王天祿遇事生風包攬詞訟景蒙營中軍守備許朝聘營務廢弛錮習甚深鎭雄營左軍守備李廷玉曖昧不明招搖有據祿豐縣訓導李効培借端碰詐不齒士林試用巡檢朱沛霖胆大妄爲藉差索詐均著革職以肅官方欽此 
[電傳宫門抄]  
　　三月十四日召見軍機吳蔭培玉山景清 
　　美禁華工一事。經各省志士抵制於内駐美梁使力爭於外故雖美政府未能盡允中國之要求。而已有禁例改良之望。蓋禁約本出於美工黨之意。美廷大員。亦頗有不以爲然者。足徵公理爲中外所同具。公法爲各國所共守。而苛例之賤視人類。輕辱鄰國。爲公理所不容。公法所不許。亦可槪見矣。如前日美國報紙載美委員以改良華工禁例之意見。禀陳美工商部。有足述者。亟錄於左。 
該報載華盛頓電云。前日美商工部蔑欹夫君。特派委員三人。一爲商工部帮辦委員梅利。其他兩人爲管理僑民部司員岑士及欽此路。查核現在禁例及關員所行之辦法。經該委員澈底查明。以現在附行禁例章程。必須改變。禀覆該部。蔑欹夫君納其言。三委員所禀畧云。現在附行禁例之二十四欵。或宜修改。或宜刪除。俾此後入境華人。免受一切留難阻滯之累。致被關員虐待等情。所宜革除者。則有三欵。 
一不應仍用巴太連量人之法記認入境華人。（按巴太連之法。卽量度身材手足。察驗五官百體。係歐美諸國處置囚犯之法。（ 
二凡華。人離美回華有意復美者。當未離美境之時美官須將該人必要如何乃可復美情形宣示令該人復美時利便登岸不致留難受美官撥回之慘。卽該人若有不合。不能復美則美官亦須將其原因明白曉諭免致重來。 
三擬行之新章。凡入境華人。經被關員判撥。仍准案詳商工部核判者關員應據情以華文通知該人令其易於明悉并移知當地華領事。俾華領事可以出力相助。 
所宜改變之附行禁例章程。則有多款。茲節錄其緊要者四欵。一凡由别國來美船艘載有華人者關員不能妄登該船奉行禁例查察華人能否入境。 
　　二來美華人。不能邀准入境者關員須用華文通知該人中明該案可再上詳商工部核判之意。（按舊章凡華人入境案。未核實可否准入者。即作美官得直此欵殊不公平現。定新章。擬將此欵刪改。） 
　　三華人入境。旣經關員審判不准者可寬假多時上詳商工部核判四凡華人入境案。若上詳商工部核判者必寬假時日俾該人從容妥辦免致美官待以不公。 
　　以上美委員條陳改良各欵中。如禁用巴太連量人法等項。聞早已實行。然究竟確實情形。尙未詳悉惟美商工部爲統轄工商之總匯商工部旣有改良禁例之意則工黨輩當自無。從梗阻。所派委員。又爲帮辦商工部及管理僑民事務之人該委員旣能體恤華人。顧全交誼則自能與商工部聨絡一氣辦理必更順手關員自不敢虐待且條陳各欵亦甚平易非難行者。如美報所載。果係確實。則必能達改良之目的。而自此遊美華人。當可坦然而往。不致有裹足不前之慨矣。 
[候補縣王念祖條陳南昌敎案事宜江西]  
　　敬禀者竊卑職於十五日肅上一禀臚陳對付外人辦法七條計已早達鈞鑒惟是待命十日未奉訓誨不免悚懼交并茲法參賛已抵省垣彼注全力而來必將利用此事以擴張其强硬勢力譬如猛虎離山磨牙吮血若朿手而待其斃則所餘無幾矣卑職聞諸西人之言曰兩平等國相遇公法卽權力兩不平等國相遇權力卽公法痛哉言乎曩者卑職嘗讀公法矣公法一書條例繁重然綜其大要不外情理二字夫以强國遇弱國旣不免舍情理而用權力而以弱國遇强國則不得不舍權力而言情理能言情而不能言理則不免於失敗能言理而不能言圓滿完足之理猶不免於失敗所以處今日之時勢衡今日之人才惟外交家爲難惟弱國之外交家爲尤難卑職猥以愚陋一介書生旣無禦侮之才又無尺寸之柄徒以狂瞽之 
 
 
 

Page 3

 
 
論上讀清聽敢請恕其冒昧之罪而鑒其愚直之衷不勝幸甚謹擬對付法人之說略如左一代表人之價値人與人相聚謂之羣合衆人之資格寄於一人之身謂之代表代表者代衆人以表宣於外者也南昌之知縣卽南昌百姓之代表也西人有言曰代表尊重不可侵犯今法敎士刲刃於代表人之頸凡南昌之百姓皆受其切膚之痛矣語有之曰衆怒難犯由此言之雖政府之權力猶不能挑衆人之怒而况於外人乎昔者庚子之役北方亂民戕德國之代表人遂有聨軍入都之禍厥後賠欵懲犯重臣謝罪立石表以爲紀念是可見代表人之價值矣顧德之權力强兵力干涉之我之權力弱民力干涉之總之法敎士此次之事其爲悖背公法戕賊代表傷害感情固爲萬國之評判所不容者也二保護之權限凡客於其地者必受其主人之保護此公例也敎士在南昌敎士爲客知縣爲主敎士當受知縣之保護知縣在敎堂知縣爲客敎士爲主知縣當受敎士之保護有保護之責任卽當盡保護之義務因保護不周而致賓客有意外之禍卽無異保護人之戕之也此亦公例也或者曰知縣之保護敎士則有之矣若以敎士而保護知縣則未之聞也可得聞其說乎曰權力之所在各有界限南昌之境内爲知縣之勢力保護圈設法敎士無故而戕於南昌之境内無論爲自戕爲被戕則知縣皆不得辭其咎矣設法敎士因拜會知縣而戕於南昌知縣之衙署無論爲自戕爲被戕則知縣更不得辭其咎矣由此例而推之則敎堂之内中國官吏權力所不及其爲敎土之勢力保護圈固天下所公認也南昌知縣應敎士之請而赴飲主客之分秩然其不紊也彼敎士而在敎堂旣不能辭保護之責任敎士而爲主人尤不能辭保護賓客之責任知縣一刻在敎堂敎士有一刻之義務今者知縣受慘酷之傷於敎堂且因而斃命矣以公例例之雖自戕亦與被戕等而况乎其非自戕哉今者法人來矣彼法人者以自戕之詞爲抵抗之計殆必有之事焉顧僅僅自戕二字其不可解者有四一賓主讌飲歡樂可知當觥酬交錯之時遽行拔刃自戕之事此必無之理也二主人在坐目擊其賓客之自戕而不之救此必無之理也三江令之頸其傷有三自戕而至於三次此必無之理也四自戕至三次而主人猶不之救此必無之理也彼法人者將何說以處此哉（未完） 
[調營彈壓河南匪亂再誌武昌]  
　　鄂督調營彈壓河南匪亂已誌前報茲又得湖北另一訪員報告所述較詳爰再錄之函云京漢鐵路南幹第十九第二十兩車站河南遂平西平間日前有會匪起事搶劫重要錢財當由地方官電告信陽州駐兵星馳彈壓遂各獸散旋以餘匪必多漢口鐵路兵一營亦卽馳往並由湖北大吏調第六標一營齊往該處駐紥現聞己拿獲匪徒數人餘衆皆不知去向惟此數人皆不認爲匪卾督張香帥以此事驟起究竟因何尙未得詳寔報告爰委新補施鶴道桑鐵珊觀察附車至遂平四平等處詳查一切以便籌善後之策云（合） 
[練兵處派員先校新操湖北]  
　　前日北上計畫秋操各員相偕回鄂聞練兵處以本年大操爲從前未有之舉且關係外人觀瞻不可不早爲預備因恐各省不克一律己派定某某知兵大員分赴各省先行校閱故日來湖北軍隊於裝服一項極力赶製以備某大員到鄂簡校云（合） 
[蘇浙兩省不准梟匪投誠蘇州]  
　　護撫濮紫帥　　接奉江督來文内開接奉廷寄有人奏太湖一帶向有梟匪麕集蘇浙兩省尤爲猖獗近來督撫不但軍令不嚴甚至梟匪投誠者輒予以一官半職此輩每多浪子野心反復靡定令該處各村莊均置一鼓遇有風波一鳴百應以備意外之虞應請飭下督撫嚴飭地方文武恊力剿辦不准招撫云云紫帥己札飭一體遵照矣（接） 
[旅蘇浙紳會議籌集路欵蘇州]  
　　蘇垣全浙旅蘇學堂總辦藩臬兩司及提調童寶善太守應德閎太守陳别駕熊許大令文濬等以蘇杭甬鐵路旣經力爭廢棄草約自行籌辦必須早爲招集股本爰於三月十六日二句鐘邀集兩浙同鄉官員在長春巷全浙會舘公同商議集股章程（永） 
[卾督覆粤省官商電（爲粤漢鐵路事）]  
　　岑中保梁小山黎季裴諸公粤省紳商艶電云粤路認股踴躍前經電禀現内外埠己認千八百萬元續認未艾省垣己收二成小股銀一百八十四萬餘元分存行號現電商部請准商辦惟岑督照會飭商籌還三月十三日息欵查招股章程商辦未成股銀不與動用還欵期迫現未奉商辦明文應否由商籌還抑先請官墊還路事由宫保爭回乞藎籌指示辦法電賜示遵并求電懇商部速准商辦全粤感戴等語查粤省路事官紳意見未融鄙人寔未便傍贊一詞商部事更不敢干預至第一期贖路息金究應如何籌還非局外人所敢知也洞江印（暑） 
[將備學堂學生禀免歸併陸師學堂不准江寗]  
　　江督前飭將將備學堂歸併陸師學堂將備學堂全體學生公禀兩江學務處略云去歲七月將備學校招考一試漢文再試科學三試體格自入堂肄業以來於戰術兵器軍制敎科加以野外演習行軍運動寔戰情形朝夕研究正期努力精進圖將來之効力乃昨奉督憲札飭以將備歸併陸師但學術不一程度不齊勢難强爲牽合陸師自普通散學後此班學生實係去年五月新招其普通學之程度只此數月若軍事上功課則尙未萌芽也將備學堂者卽日本士官學校此班學生多係各省武備及普通學堂肄業者居多其於普通學術亦俱略有根柢今受軍事敎育又一期有餘而無端歸併陸師將令陸師學生與將備同學上課耶則將備所授各課程有己及半或有己過强半者而陸師學生尙未展卷也將令將備學生與陸師同堂上課耶則將備以前所授功課又不免枉費時日若仍别戶分門又何必移此就彼夫學科之授受差一星期卽 
 
 

Page 4

 
 
有一星期之窒碍異一敎員卽有一敎員之窒碍而况以學期之参差東西洋敎育之殊異水火冰炭固不能强爲之合勢至兩堂學生皆不能得完全之敎育此尤歸併之一大弊也若因經費之困難生等每月餉銀五百零四両槪願報効以助學堂之經費以竟求學之初心俾支持以至畢業則生等莫大之幸福而與南洋軍隊亦未必毫無關係云云奉批據禀己悉將備學堂現奉督憲札飭歸併陸師原爲諸生科學未能完全縮短學期畢業將來新設軍隊難期合同故歸併陸師增長學期正爲完全學業起見東洋敎習仍然照舊授課並非棄其舊學苦以所難自應遵章辦理據稱該生等擬將月領餉銀五百零四兩槪願報効以助學堂經費期可支持以至畢業等情旣據併禀仰候督憲批示並候督練處主政核辦（雲） 
[蘇學政赴蘇視學蘇州]  
　　江蘇學政唐宗師定於本月十五日由江陰啓節繞道常州等處來蘇調查各處大小學堂長元吳三首縣巳飭辦差人等在胥門外官馬頭預備迎迓矣（接） 
[前蘇藩派查銅元傳聞蘇州]  
　　官塲傳述謂得京中消息政府將派前江蘇藩司效曾赴各省查辦銅元事務未知確否（接） 
[直督派兵保護肅親王赴蒙]  
　　北京電云肅親王定於華歷十六日起程赴蒙古直督袁世凱特派騎兵三百名護送譯大阪每日新聞 
[擬變通京員補缺章程京師]  
　　初六日政府王大臣會商現在改良政治總核名實查各衙門司員近日補缺章程仍係循倒挨班擬補惟恐其中有不能勝任者不免滋濫竿充數之弊嗣後擬飭各部寺院衙門遇有官員缺出統將同班應補人員出具切實考語開單送交吏部政務處會同奏請派員考驗核其才幹酌補實缺以冀變通辦理可收得人之效云（上） 
[知府對調傳聞蘇州]  
　　蘇州府許太守因與新撫陳筱帥至戚禀請江督周玉帥代奏請開缺廻避初聞與松江府戚太守對調今又得官塲傳述有與開封府對調之說今筱帥履任在卽太守循例禀請上憲先委代理上憲擬調委松江府戚太守庖代遞遺松江府篆尙不知委何員承乏也（接） 
[撫委質控督辦徇私杭州]  
　　浙江協濟彩票停辦後當由股東余某指控商務督辦萬砥莊觀察徇私弊混各欵茲奉撫憲派委吳太守學莊會同杭州府及仁錢二縣在木塲巷商務局内傳集余等各股東互相質証惟所証各款情弊叢疊糾葛甚多一時殊難清理也（荷） 
[查辦敎諭控案杭州]  
　　武康縣敎諭金廣文國錫被人上控奉張撫飭司將廣文撤任調省候卽提集原告質訊所遺篆務己委該縣訓導葉廣文寳瑛兼署（目） 
中俄會商交收東三省全案廿三續三月十五日 
　　慶邸李相來電○初六日奉電旨楊儒電俄允交還東三省該親王等與格使有無接洽須與商訂的確方可派員接收黑龍江將軍本日己放綽哈布增祺長順著弈劻等查明現在何處准其傳旨先行接管如無下落著於在京大員擇共堪勝任者酌保數人速電奏以便簡派前往並與俄使妥商保護商定電復欽此查冬電索歸東三省外戶部意己允行並可少留巡兵聽將軍調用當卽代奏請派員接收未及與格使面商恐有阻難望速請外部電諭以便接洽鴻再與商長順增祺存否如何下落俄將必有禀報卽查詢確電示此間山永至奉錦皆被俄據信息不通無從設法查詢傳旨慶李蒸九月十五日 
　　電俄外部大臣○慶王李相蒸電稱現俄願重睦誼允交還東三省當卽代奏九月初六日奉旨放綽哈布爲黑龍江將軍與盛京將軍增祺吉林將軍長順分别接收三省地方等語現東三省旣己明奉我　大皇帝諭旨派員接收應請貴大臣電飭該管總督統領逕與該將軍等接洽從速交收地方以踐前言而敦舊好茲有到盛京將軍增吉林將軍長黑龍江將軍綽通電乞分别代發電碼列下 
　　電增長綽三將軍通稿○慶親王李傅相覆電稱初六日電旨楊儒電俄允交還東三省黑龍江將軍本日己放綽哈布增祺長順著弈劻等查明現在何處准其傳旨先行接管欽此查尊處冬電索歸東三省外戶部意己允行並可少留巡兵聽將軍調用當卽代奏請派員接收長順增祺如何下落俄將必有禀報卽詢確電示此間信息不通無從設法傳知慶李蒸云俄允交還東三省儒己向外戶部商明由俄總督統領逕與緒帥接洽立據爲憑現旣奉諭旨尊處應卽遵辦儒一而催外部電飭該總督統領從速交還以踐前言而敦舊好乞復俄外部代發九月十六日 
　　電慶邸李相○昨回森堡兩蒸電敬悉索還東三省前詢外部曾否電知使據云須電彼處總督統領逕與各將軍接洽交收彼此立據爲憑此事與格無涉等語尊處未與言及正合機宜據外部稱長帥出迓俄軍兵不交刃盛京官員出城預避增帥仍爲俄官截回两帥現均健在儒己傳初六日旨並蒸電語託外部分電增長綽三帥欽遵辦理可冀穏達一而催外部電該總督統領速辦交收接覆續陳銑九月十六日李傅相來電○蒸電計達昨始接佳電俄允漸撤東三省兵交還地方由俄統領逕與該將軍商辦與格使言相同增長如存己請阿提督代傳旨與商一切但無山通信耳鴻諫九月二十二日 
　　電慶邸李相○外部復稱派東三省將軍應先與該處統領妥商當駁以何不早言必不得己則增長綽三帥卽作預商擬派之員貴統領當無異詞並催復免誅罪首一節伊電稱俄主現患時症稍遲再覆先陳儒有九月二十五日 
　　電李傅相○俄主時症轉傷寒各國主電詢起居儒一面傳旨問好一面請奏明免周折費時冬十月初二日 
　　李傅相來電○敬冬己轉奏吳到京數日察探各使會商多次意見不一久不開議恐變局甚著急欲中俄先開議東三省事恐各將軍難專主請派全權與彼在京商辦並蒙古金鑛等事望密商戶部奏俄皇卽派吳全權專商以上　節格仍與各使開議大槪交涉三省事定各國分奪土地之念自息和議亦昐速成俟奉旨即電奏勿提鴻議支十月初六日 
　　電李傅相○戶部未歸支電加函轉達得覆再開儒陽十月初七日 
　　電李傅相○維特覆電稱鄙意各使與中國議件未定以前未便在北京另有商議云初咎使議欵脅允各政府默許者居多嗣美持公論以爲太過首創駁議俄從而和之斥格使畫諾之非他國不甘讓美因之游移聞堅持　僅德奥意數國此是一大轉機維目下殆欲靜察少動不欲輕滋衆議故復電云然儒元十月十三日（未完） 
[贈書誌謝]  
　　蒙學脩身敎科書）是書両册爲蒙學第一年學期敎科書計凡四十課意主德育而以淺近平實之語出之兒童讀之最易感覺編輯者爲山陰陳世型氏印行者則上海樂羣書局也 
[國文讀本粹化新編]  
　　是書爲上海王君納善所輯皆近人撰述之具有古文筆法足資生徒熟復者其自叙輯編大意謂敎授國文之要旨有三曰助思想之發達曰擴智識之範圍曰增德性之陶冶洵非虚語也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[關道行程杭州]  
　　新授杭關道衡蘇泉觀察吉由京繞道漢口至滬有電到杭准十四日己刻抵省因在八旗會館預備行瀛眷等則另設公館於柴木巷民房内府縣各官咸出境迎迓轅其（早） 
[實行整頓警務蘇州]  
　　蘇垣警察係由保甲局改設巡捕卽係安定旗勇丁改名武捕員亦係哨弁所改是以習氣甚深前撫憲因武捕員並無專責特改名馬巡加給馬價銀兩乃各武捕員領此馬價並不乘馬出巡日以需索陋規爲事前次各總辦不加整頓今總辦嚴觀察擬將巡捕分别淘汰嚴查缺額並將各武捕員裁撤以節糜費聞不日卽須實行（永） 
[銅元廠改名發給關防蘇州]  
　　護蘇撫濮紫帥接准部議各省銅元廠應統名戶部造幣分廠冠以某省字樣蘇廠改爲江蘇蘇州戶部造幣分廠當飭善後局刋刻關防現經刋就木質關防一顆札發藩司轉給啓用署蘇藩司朱以此項關防應存藩署嗣後銅元局中凡有公件由局辦就送請藩署蓋印帶回發遞現經銅元新舊兩廠總辦將舊有關防兩顆一併呈繳撫轅核銷（永） 
[新埠火警杭州]  
　　杭州拱辰橋新埠丁公浜南頭二都七圖之妓院兪金鳳家於初九日破曉時忽然失愼延燒樓房六幢幸卽救息左近皆係妓寮己鶯飛燕亂狼狽不堪矣（旱） 
[銅元新廠總辦花紅歸公蘇州]  
　　寳蘇銅元新廠總辦馮祖蔭觀察擬將廠中總辦名下應分花紅銀兩提出歸公聽候撥用等情禀奉上憲批准（永） 
[厦門]  
　　某日之晚龍溪縣屬之浦南鎭某當鋪被盜入内行刦當夥驚醒開鎗擊斃盜匪四人餘盜縱火而遁倉卒不及救息全當付之一炬報由龍溪縣王大令勘騐會營嚴緝○保甲總局委員楊二尹因捕務廢弛由道憲姚稷臣觀察撤差另委易少尹廷璋接辦已於二月二十日接差矣○島美街恊利錢莊於二月二十六日下午遣夥某甲送銀洋三百元至甕萊河晉利吕宋棧行至中途突來匪徒三人將洋銀悉數攫去可謂愍不畏法矣○二月二十八日下午有某婦踽踽獨行至田仔乾地方忽來匪棍數人推婦倒地卽將婦所帶首飾强刦而去○新任水陸提督馬金叙軍門麗生二月二十九日由漳到廈擇吉三月初一日接篆○道憲姚觀察查得廈地著匪計有六十餘名札飭廈防同知原司馬一一榜示姓名諄諄訓誡倘能改過自新免遭法網否則須嚴拿到案盡法懲辦（中） 
[温州]  
　　故典商曾佩雲司馬之墓在上鄉方嶼山麓營厝已六十餘年周圍砌以靑石坆式極其鞏固二月十九夜忽被匪發掘其子孫聞報往騐僅有藍金星朝珠七顆狼籍於骨殖間其餘珠玉均歸烏有現己報案請勘矣○肉捐滋事案己經士紳吕訪溪鹺尹偕商會局調停於二十日一律開屠照常售賣旣而養正小學堂又出而齟龉刻下大小各肉架咸願繳捐學務處而不甘作養正學堂經費云○永嘉縣陳次耕大令於上月二十六日會同城守營陳煥濂都戎前詣方嶼地方會勘盜發曾姓塜案旋勘得墳面墓誌共有三　曾侃雲及正室谷氏均被掘發惟　畔繼室顔氏一壙完好如故大令因命其孫將遺骸收拾仍置壙内先行封窆一面飭緝兇犯務獲究辦○樂清東鄉虹橋一帶本年新設一學堂規模極其宏敞講舍一百餘間籌捐田産八百畆有奇尤恐經費不敷公擬將蒲岐城山泥城内隙地開墾播種桑秧嗣被營汛程弁格阻桑秧大半棄由紳衿禀控署縣主何勉之大令示期親詣會勘以憑酌核○上月二十九夜丁字橋巷余筱泉太史家被竊失贓甚鉅當卽報案三十日由黄菊村捕廉親詣踏勘飭快查緝○西關萬升錢莊開設有年生意頗形繁盛近日突然倒閉負欠洋蚨三萬五千七百有奇東夥現均逃避聞罄産變抵僅及二三成左右被欠者推祥記怡生兩莊最鉅○温郡每值春初有等佞佛者流雇船赴普陀山進香本届天寗寺香船誤觸暗礁在石浦全船覆没所帶貨物悉付東流幸人尙遇救得生（林） 
[揚州]  
　　揚州城内地溝淤塞己久水無所洩各街道每於雨後積水成渠不通行走今趙都轉特籌集巨資諭飭街董各認地段雇匠修理不日卽可開工○有李守吾者淮南總局書吏也日前申報運憲公牘中於某公項每引鹽提扣廿六文寫作二十文以致核算不符經趙都轉嚴行申斥總辦袁分轉世傳奉文後卽將李斥革不准復充○揚州天寗寺僧顯恒因慮寺産充公撥作學費曾於去歲赴省向學務處運動禀開釋業普通學堂旣奉批准卽向各寺院歛取巨資尼庵歛索尤苛亦可謂善於謀利者己○張季直殿撰由通州如皋泰州至江都之仙女鎭一帶河道創行小火輪船以便商旅上年咨請商務局札飭沿河各牧令會勘後今於二月間己往來開班數次惟遇鹽船須緩輪行駛蓋恐易於碰撞也（引） 
[尊孔萹]  
　　美儒李佳白先生於二月二十三日仍循舊例於尙賢堂開講中西人士聨袂偕來前駐英公使張在初都護首座畧謂凡人所重者曰心地曰學問盖心地爲立身之本主乎内者也學問乃應時之用顯於外者也是以自修者固莫貴乎無慚内省而有壯外觀也然學問之淺深多囚天資爲利鈍心地之邪正每由習染爲轉移自古至今學問優長者未必皆心地公正者也而心地公平者每爲人所敬重何哉盖心地公平即誠身之本明善之要也即以各國各敎而論莫不以勸人行善爲宗旨故凡崇奉者無論何敎亦望其善體敎中宗旨不越範圍而己茲有善士李佳白者爲人光明磊落學貫中西現在上海創立尙賢堂佈置經營不遺餘力擬自今日暢論今古中外聖賢名人事蹟以廣見聞於學問盖亦不無小補焉今而後願我同胞誠心向學以期國家有益一心向善勿存物我之私然後心地光明知所趨向學問純粹應用咸宜是所厚望者焉語畢李佳白君作而言曰去年開講以和好輯睦爲題今年以敬賢尊　爲題命意雖咎有不同然總不外乎尙賢堂之宗旨夫親賢崇德中外初無二致也今首次所講之題爲中國大聖人孔子其生也在二千四百年以前其微言大義昭垂萬世亘古常新民到於今受其賜茲請擇其大者言之一曰孔學上承先聖也仲尼祖述堯舜憲章文武述而不作信而好古非先王法言不敢言非先王法行不敢行以抱殘守缺尊周崇古爲本聖王之道所賴以不墜於地也一曰孔敎傳習廣遠也孔子守先王之道以待來者廣求後學傳諸其人及門之盛號稱三千若顔淵子夏曾子閔子騫孟子諸人皆傑出者其中分從游私淑兩派謹守師傳罔敢或替試觀二千年來孔學昌明未嘗湮滅非坐此耶一曰孔子以身作則也當是之時周室衰微紀綱凌替孔子立法於　　政　魯周游列國遍千君相與君言仁政與民言德禮席不暇暖栖栖以終其身今　　　　　　子之一生而參考之將見其所言所行者類有 
 
 

Page 10

 
 
關乎政治盖孔子旣爲明倫之碩儒亦爲治國之名臣今日者朝廷遣使重洋考察政治竊謂中國不論取法何國要爲形式上之攺觀而其精神所在必仍本於孔子之道也夫孔子之敎人也厥有要義四大端一曰必則古昔稱先王也有子曰恭近於禮遠耻辱也又曰禮之用和爲貴中國二千年來以經明行修爲士類之模範孔子之所謂　行者久已漸漬社會寖成風尙故不獨其學爲大學卽其人亦爲偉人也一曰躬自厚而薄責於人也孔子之告齊景公問政也曰君君臣臣父父子子凡爲人上者固各常盡共天賦之責曾子曰不在其位不謀其政此實切中今日時弊之良言也一曰爲政以德也孔子所雅言者仁義禮智信也恭寬敏惠温良儉讓忠孝也是皆億萬年不易之常經豈虚語耶孔子嘗告季康子曰政者正也大學曰君子先愼乎德有德此有人有人此有土有土此有財是故德者本也財者末也外本内末爭民施奪孔子之告子張之問從政也曰尊五美屏四惡所謂五美者惠而不費勞而不怨欲而不貪泰而不驕威而不猛是也孔子之明訓皆有至理存乎其問二千年來中國全國之士子朝夕誦習之未嘗或廢乃積久而或忘之輕視之蔑棄之殆不知伊於何底矣一曰孔子以固邦本臻上理爲治國之道也西人之恆言曰中國主保守西人主進化中國重守舊西人好更新是誠然矣不如孔子旣敎人以温故亦敎人以知新其論爲政之道雖不出上天下澤君臣大防然其告哀公之問政也亦曰舉直錯諸枉則民服舉枉錯諸直則民不服是民亦非必受暴君之箝制而束手聽命也但不得叛逆爲亂耳有子曰其爲人也孝弟而好犯上者鮮矣不好犯上而好作亂者末之有也是革命之說固孔子所深惡而痛絶者也中國今日競尙新學矣然孔子之至理名言斷不可廢孔子爲中國二千餘年之眞友有國家者當敬禮之要之孔子道旣爲中國萬古不祧之宗亦五洲生民共仰之聖也 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇省官事] 請補淮揚海道蒯光典現己奉部復准經江督周玉帥飭赴新任○寳山縣主簿張源驥署事年滿上憲以候補縣丞景霈酌委署理○蘇藩司委候補知州鍾文鵠押解京餉銀五萬餘兩署臬司陸廉訪籌解三十二年分驛站項下兵部飯食銀一千六十六兩二分一釐均交鍾刺史解赴都中交納己於昨日釘鞘領銀起解（接） 
[批飭土匪就地正法蘇州]  
　　土匪仙鷄阿毛前經由營在普渡拿獲解經金山華亭二縣訊得該匪黨羽衆多兇惡昭著解經松江府戚太守復訊明確開錄供摺禀請各院憲批飭將該土匪卽行就地正法以昭炯戒（永） 
[調集精勝軍敎練杭州]  
　　浙省精勝軍向本分駐金衢等境前經黄峙靑太守訓練甚精爲防營之冠現由督練公所抽調中前後三旗來省隷入省防歸李直刺益智兼統分委武備學生王慶麟陳步棠等管帶（早） 
[滬江官事]  
　　派赴日本考察警察之通判銜徐厚卿别駕敦業州判李蓬丞直刺凌雲巡檢陳鼎卿少尹家彝典史熊蘭亭少尉開先等四員刻己畢業領憑回華於十一日抵申住長春棧昨日到道禀見○代理太倉州蘇靜安大令抵申後刻已公畢昨至道署禀辭回任○新關查騐委員曾慶勳刺史南市滬軍營帮帶沈千戎偉畱防隊隊官袁委余洪四都戎昨均因公到道禀見○候補縣丞兪二尹登庸昨至道轅禀辭赴杭公幹○五品試用縣丞劉資生二尹資湖南人由湖北來住泰安棧江西咨送日本留學之九江府德化縣監生張佩生上舍益方蕭道南茂才仁尟昨均到道禀見○陽湖縣主簿汪禹臣少尉景龍辭回陽湖○塘橋巡防局員潘二尹嘉馴禀請感冒假三天（合） 
[道憲接見開闢商塲委員]  
　　昨日關道瑞觀察在老洋務局接見開闢商場委員徐孝餘觀察並傳見英美公廨讞員關司馬面詢一切（宜） 
[戲園勸喩國民捐]  
　　三月十四日夜丹桂春桂天仙春仙各茶園奉到小萬柳堂印刷之女子國民捐簡章與吳女士演說傳單特於座客齊集時由各園主一律傳布俾各帶回家中勸喩婦女共盡義務（外） 
[劉公祠定期賽會]  
　　靜安寺路劉公祠年例於清明節迎會一次茲屇由首事人禀准捕房請給照會准於二十一日迎賽（力） 
[西商定期賽馬]  
　　本埠各西商春季賽馬由該會首事擇定於華歷四月十四五六三日卽西歷五月七八九號其跳捠則在十九日禮拜六（當） 
[函請稅司查覆橋梁]  
　　滬北蘇州河之新閘橋近因木駁損壞經新關稅務司函請滬道派員修理聞瑞觀察以該處曾據新鬧錢紳具禀請開華界商塲將某某五橋劃入租界歸工部局修建今爲日無多何以忽又損壞該橋是否卽係劃入之橋或向有之橋未能詳悉未便派員興修故函請稅司查復矣（嚴） 
[嚴飭查禁女堂]  
　　南市洪昇碼頭一帶烟館林立内有一種無賴店主每雇無恥婦女爲女堂倌招接烟客近經道憲瑞觀察訪悉以此等烟館有關風化嚴飭上海縣及總工程局一體嚴密查拿禁辦（寳） 
[滬城小火]  
　　前日大東門内東街中市某姓家不戒於火致兆焚如幸經各善堂洋龍救熄祗燬披屋一間（宜） 
[棧司因加工資演劇布告]  
　　洋行街各建帮雜貨行均雇棧司送運貨物各司現因錢價日跌所入工資不敷用度爰向行主議加二成以資貼補前日經該行司遍發傳單約各行主及執事人等齊集邑廟點春堂會議已允照加各棧司因在泉漳會館演劇一天布告大衆周知（宜） 
[油棧與巡士之交涉]  
　　本月初八日有小車推運貨物行經萬聚弄擦損元吉泰堆積路旁之油簍棧司責令小車夫賠償錢二百文行夥丁振林謂必須償洋一元車夫求减不允遂將車帶奪去經三十二號巡士上前勸解令車夫賠錢二百文了事丁堅執不允以該巡士不應帮助車夫遂將伊扭至棧房内並有數人在外將棧房門閉上小車夫見巡士被禁車帶無着遂報知總工程局局中以事屬駭聞當令警察敎習帶同偵探親往察視開門入内尙見丁振林將巡士扭住巡士號衣己被扯破警笛亦己失落遂與丁同至局中旋有該棧司在局前詈辱巡士並云油簍撞損甚多定須着賠因一并拘留待判是日適値星期停訊初九日由孫裁判訊斷以油簍碍路致被碰損賠錢二百文已可了事何至奪去車帶勒賠洋元巡士係辦公之人如實有不是可以來局控告乃解勸不依反將該巡士閉禁扭毆丁振林實有不是因判責手心二百下管押兩禮拜其不應多事之棧司亦責手心一百下車夫卽行釋放事後元吉泰心有不甘具呈商會由曾少卿觀察定期於十六日在泉漳會館邀齊兩造人証細訊情由秉公理處（容） 
[逸馬傷人]  
　　昨有溜韁馬兩騎自鄉間馳至新閘橋撞傷老嫗小孩各一又東洋車夫一人經新閘局勇攔獲一匹其一則不知去向後有馬夫王福華投局請領局員唐二尹著地保查明受傷人情形禀核（力） 
[違章拘拿關書照請歸縣案究辦]  
　　關書羅彝模卽羅彦甫因范高頭案牽涉經英捕派探入城違章拘拿羅因禀道澈究而領事一再照請道憲移歸公廨訊辦在案茲聞瑞觀察以此案事關通同匪黨且羅係關書未便移解應由地方官訊核故照請英領事速將通案人証送歸上海縣訊辦（曰） 
[照會移提惡棍]  
　　著名惡棍蘇阿如去冬租界閙事經英公廨拘獲訊押租界領袖比總領事薛君函請滬道飭縣查抄蘇之犯案核辦在案茲聞日前縣尊汪大令查得蘇係縣中逸犯且犯案疊疊應請解歸本縣訊辦禀覆道憲瑞觀察請示觀察因照會薜總領事請飭捕房將蘇移歸上海縣嚴辦（事） 
[擅掘節婦古坆肇訟]  
　　西門内金家牌樓向有周姓節婦祠一所因周姓乏嗣由裘姓外甥代爲接管前年裘將祠基餘地售於 
 
 

Page 18

 
 
沈姓契上載明留出節婦坆塋詎沈近又將地轉售吳姓竟將節婦之坆拆毁清明節裘姓往坆祭掃見坆已毁去當向沈吳二姓理論沈猶恃强不服聞裘已赴縣控究矣（宜） 
[法捕房押犯脫逃]  
　　無賴潘仲卿前因縱火圖賠保險銀兩爲捕房偵悉拘解法公廨由中西官判押五年以昭炯戒去年冬月在押掘洞脫逃本年二月爲包探偵獲讞員陳大令訊供之下諭著押候禀明道憲從嚴懲辦在案不意前晚十點鐘時潘在押所又被逃出隨逃各犯竟有二十八人之多當時僅獲五名捕頭聞知大怒以二華捕看守牢間不應疎忽若此命一併押候解堂訊懲並諭包探嚴偵各犯務獲究辦（深） 
[上海縣案]  
　　葉金氏夫故無後夫弟葉如松欲以巳子承繼金氏不允嗣堂姪子山爲子如松挾嫌因子山與金氏之寄女孫氏犯姦成孕被如松控經大林塘巡局斷將孫氏交生母具領子山復將孫氏誘佔爲妻本月初被王阿三糾人將孫氏及新生女孩拔去金氏疑如松主使偕同子山投縣控訊巳登前報茲由三林塘巡局函解王阿三到縣昨奉幇審馬參軍訊悉前情判王掌頰五十下押交孫氏到案復訊核辦○曹文玉扭控阮紫升盜賣祖坟亦奉訊究曹供光緒十六年往烟台貿易至上月始回當赴祖坟祭掃忽有外姓之坟多座且四圍巳立兪厚君界石當向租種餘地之阮紫升究問言語支吾顯被盜賣求究質之阮供該地由故父海海租種不見曹姓祭掃者己六十年兪姓得地買自何人小的亦未知悉參軍判阮交差查奪○關道瑞觀察前日命關差錢炳源送公文至日本領事署久未回銷當發電話往詢知領事署尙未收到觀察俟錢回署立飭送縣懲辦參軍研訊之下判戒貴一百下交差候禀請憲示核辦（宜） 
[總工程局紀案]  
　　本年正月内滬南裏郎家橋孫昌記布號失愼被災各戶環赴總工程局禀請將保險銀两攤償奉孫耳山明府訊諭候償在案詞經孫昌記號主孫彭壽具禀聲稱因保險行不肯照賠求請核減攤償等情茲奉批示畧謂保險欵減數賠償實由爾所保不實以致减拆咎由自取與人無尤隣舍房東無辜遭累本應如數賠償姑念爾非有心縱火准按賠欵減成陸杏生原斷銀一千两减償三百五十兩司徒驥鄭義盛原斷各一百五十两减償各五十二两五錢盛丁氏原斷一千二百两减償四百廿两本局罰欵原斷一百兩减繳三十五兩共計銀九百十两應卽交案發給毋違○浦東人孫荷來向在船廠工作前日渡浦至商船會館碼頭問信與垃圾船戶陸桂生口角毆打致陸面受微傷由巡士拘局請訊孫供並未毆打孫明府見陸目盲恐有悞認飭出不理○烏山船戶蔣曉峰憑殷張氏於上月薦王阿林至船爲夥本月初十日竊取衣物及洋廿三元逃逸蔣喚地甲包探向氏索賠洋十元不允在白玉樓吵閙扭局請斷孫明府提訊之下判殷張氏幇同尋王到案究追○林萬和鐘表店控借居之胡承洪借洋不還不肯搬遷反稱箱内失洋四十餘元經孫明府訊飭交帳核在案前日胡交到各帳覆訊明府檢查之下以原告所控不實不准究追惟令地甲押胡遷徙完案（尺） 
[英美公廨晚堂案]  
　　何進記控黄瑞泰木作頭黄作羣盜賣作塲木料訊飭補傳原中阿海等復訊在案前晚奉襄讞孫明府提究原告申訴前情求請嚴追李作舟等同供該作塲水木料共値銀千兩之譜黄作羣不應盜賣且祇銀四百六十兩請察訊之黄惟求恩斷明府以黄盜賣屬實判除何應還黄洋八百餘元外著黄再繳洋三百元給何各具遵斷結完案○胡光鋆控天福洋行出口買辦顧文朝即裕香誆借銀兩向索不還一案前晚亦奉提訊胡供去年與顧認識借去銀五百兩伊云無以爲報卽與商人合做美亨洋行買辦除商人墊銀不計外顧借去銀總共七千餘两内有二千五百两無據茲將有據各欵呈求究追訊之顧供在天福洋行爲買辦多據胡因賦閒故與商人合做美亨買辦商人墊銀五千餘兩洋東避匿天津幸有收洋年爲憑現存某律師處意欲控告所有美亨簿據俱在胡處請飭交案核算再求公斷明府以兩造各執判俱退去各將憑據呈案聽候復訊核奪○費蒓甫之子費葆初遣丁楊文濬控聶醴泉不還抵押銀兩訊供時費不到案因判交保理楚嗣費忽又具禀投催經關司馬著保交聶押訊在案乃費仍屢不到堂前日經妻王氏投求開釋明府判聶交原保如費再不到案當卽將案註銷○曹張氏控周國祥欠洋一案訊供押繳己詳本報前晚原告投稱此案經人說勸明白求請將周開釋明府准如所請　令釋出完案（當） 
[英租界捕房事]  
　　崇明人徐仲伯卽徐秀章數年前竊某妓院珠花爲包探趙銀河拿廨懲辦近又潛入租界冒充捕房中人向人誆騙並假稱濟良所人至小普慶里花翠琴家招搖事爲捕頭訪開前日飭探張寶榮將徐拘入捕房捕頭飭探竇如海查明辦理○廣西路六百十號房屋鴇婦阿秀之買女二寳年十六歲前日有人函致濟良所稱其不願爲娼該所女董函致捕房捕頭飭十七號西探恊同華探王寳生將二寳帶入捕房轉送濟良所於今日解訊○混名小蘇州之王某前晚在英界帶鈎橋北首攫取九成莊夥某甲綢繳一疋報由包探王實生人贓並獲拘押捕房候辦○積竊張思一混入北浙江路二十一號屋内竊牛皮一塊値洋三元報捕查竊昨由包探邊槐洲拘獲並經起到原贓奉飭押候解辦○某乙前投公共公廨控揚瀛州欠銀圖賴讞員關司馬准詞簽差協探往傳詎楊三次抗不到案當由差探禀請攺提昨日將揚拘入捕房押候今日解究（當） 
[公共公廨記事]  
　　婦女馮寳妹以僞契向王步蟾抵借洋五百元在公廨涉訟未結現經道憲瑞觀察欲將馮提縣根究盖緣該原契係增益公司陸象記價買並未轉換道契而假契反被轉換是以亟應根究日前移文至廨後關司馬飭差協探票傳業戶嚴福祥候移詎嚴屢次抗傳司馬因商之英副領事攺爲提案核辦○徐阿章於西歷一千九百零二年八月八號因違章私造洋鎗案發由包探倪順泉拘廨判押西牢五年茲因在押患病甚重前日由倪探將徐送至公廨請示關司馬察得病得屬實諭著從寛開釋○一百三十六四百九十號兩華捕送臥路之病人馬正榮王阿林到廨請爲安插關司馬諭令値日差塡寫三聨單送棲流所醫治（當） 
[法租界捕房事]  
　　大昌洋行前日失去洋酒等物經行主察知被張阿四許阿林姚金生等所　拘送捕房押候解堂訊究○蕭阿加以未盖印之猪肉入市售賣被宰甡公司查悉拘押捕房候究○張榮開昨持衣包一個形色慌張爲包探查獲拘入捕房捕頭諭飭押候解訊○范有才竊某姓家飾物爲探偵獲捕頭亦飭押候解究○張阿明吳阿祥在輪船碼頭圖竊爲包探查見一并拘入捕房候辦（臨） 
[美租界捕房事]  
　　美界裏虹橋現値修理晚間懸有紅燈由小工費四和看管前晚突來西水手多名乘醉將燈亂擊費向阻止被將洋刀戳傷多處事後由費投報捕房捕頭以費受傷屬實當送醫院求治並飭中西探查拿行兇水手究辦○陳阿成闖入西華德路李姓家圖竊由李撞見扭入捕房押候查辦○馮阿法行竊老街路陳玉堂家綢布衣服由探陳洪得拘押候辦○顧　華前在江灣顧某成衣店爲夥私竊皮統多件來滬至天潼路某質店求質由探拘獲押候解訊○昨早南潯路同利木作突來瘋犬一頭向木工林阿昌猛嚙旋由作中人拘獲送入捕房送四考脫路轉狗牢由醫生騐明處死（似） 
[正月初九日至三月初十日經收施醫給藥捐清單]  
　　葉子衡翁洋一百元許堃翁洋五拾元許永樑洋四拾三元神戶全益號洋三拾五元戴生昌罰同明船欵洋念八元小洋念角林大勳翁求病愈洋念元劉蘭庭翁求病愈洋念元江善士洋念元陳松泉翁洋拾元另二角五分陳頌冕洋六元瑞麟洋五元戴子苓翁洋五元隱名氏洋一元篤敬堂洋一元同康莊銅洋一元杏花樓洋四元貿孚銅洋九元二角王翁銅洋一元魏潤記銅洋一元李麗宗求病愈洋五元徐宅洋捌角顧順記銅洋六元無名氏銅洋二元朱全炳洋三角無名氏銅洋四元陳英春求妻産後平安洋二元戴生昌罰同明船欵洋二元崔孫氏洋四元大阪洋棚汪銅洋二元利路公勝洋一元四角○集福册捐清單元茂莊募趙隠氏等拾二戶計洋二元洗懷德堂洋一元敦仁堂洋一元黄萃氏等七戶計洋一元七角德發源洋一元和記洋一元有心無力洋五角無名氏洋一元章承翁等九戶各洋二角梁誡謙翁等念二戶計洋三元小洋六拾一角程鐵章洋五元黄焯民洋五元郭馬氏洋拾元龔存仁堂郭石記郭安之三戶各洋二元徐竹泉豐大典李萬鎰三戶各洋二角以上總共收大小洋四百拾二元四角五分銅洋念六元二角正滬北天后宫前　益善堂司董嚴信厚龔心銘施則敬曾鑄朱佩珍祝大椿葉貽釗周鴻孫等　誌 
 
