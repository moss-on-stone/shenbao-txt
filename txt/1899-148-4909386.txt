# 1899 - 148 - 4909386

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元角五○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[喩言]  
　　醫家之治病也治獨病易治兼病難治正病易治雜病難病而熱也以寒凉之劑治之病而寒也以温熱之劑治之病在於虚當治以調補病在於實當治以攻瀉此所謂治獨病易也若熱病而不能進寒凉虚病而不能進滋補平肝恐燥　肺礙滋或有因内症而發爲疽瘍或有因外症而變爲怯弱一人而兼數症旣困苦之異常而醫家診脈立方亦動多　碍所以庸醫治病一遇棘手之症往往以無甚緊要之藥敷衍了事僅顧目前一若功過有所不受雖居心不欲殺人而受其殺者已多世無華扁安能求味味對症之藥此所以治兼病之難也然不獨醫家治病爲難卽病家延醫亦非容易每見一醫治一病因未必見效數醫治一病而其死愈速者誠以一醫有一醫之見一人診治之時雖才識不逮尚思求藥對症略費苦心及衆醫會集則惟求標新領異以自别於衆人人如此居心而欲冀沈疴之挽回於萬一不亦難哉然雖由醫家愛財而不惜命致方藥之亂投亦由病家求名而不務實致賢否之莫辨舉世滔滔似亦可以守中醫不服藥之說矣然執是說而聽病人纒緜牀第不爲延醫服藥斷非人情是在病家之擇醫而不慕虚名醫者之求症而不有偏見耳治人如此治國亦何獨不然無爲而治惟中古爲能降及後世人民日衆政事日繁國勢不能無貧弱之日猶人身不能無疾病之時國勢之貧弱所賴執政者振作之補救之亦猶疾病者之不能免鍼砭切脉立方服藥也藥石以治病與振作以救衰其理一也方今之世國幾病矣自粤匪擾亂竊據至十餘年蹂躪至十餘省幸湘淮諸公出而得肅清内亂勘定邊陲如患傷寒大寒大熱頻至於危幸用猛劑表逹客感病賴以安然外邪雖去原氣已傷不及進補而名醫代謝似成痺痿之症然苟無疾病再侵可冀漸臻住境乃自中外通商以後交涉日繁如病後之人迫以酬應未有不勞而且倦者然僅屬酬應之事卽精神不濟尚不難虚與委蛇斷無一蹶不振之理至甲午一役則不啻强病人與壯夫鬥毆一經懲創虚怯更深夫人之身本原固别人有病未必重而一病不起者此本原之薄也有病未必輕而屢病屢起者此本原之厚也不知本原可恃而不可恃恃夫本原之厚可以屢起亦恃夫本原之厚所以屢病且經屢病必至本原之　薄也今者俄占大連灣旅順德占膠州灣英占九龍意人又欲索三門灣兼之各處振荒未已盜賊繁多内外交攻　　殊甚眞如人之元氣未復諸病易生苟不從速醫治必至於危所願執政者效良醫妙技攻補兼施温凉並進務使培其元固其表而後虚者實弱者强若任病者之自眠自食而無以維特而調護之則客感日襲日深必成沈痼之疾卽有良醫亦無可爲力矣紓宵旰之憂勤登斯民於仁壽不將於醫國者是望哉至於按方用藥醫者自有權衡非僅知湯頭歌决者可得擬也 
[本館接奉電音]  
　　昨日午前十點鐘時京師飛電傳來旨二道上諭二道敬謹譯登○四月二十三日奉旨著派凱泰載濓監閱馬步射欽此同日奉旨這監試著恩綸去欽此同日奉上諭許應　奏特泰庸劣各員請分别降革一摺福建前署歸化縣候補知縣黄寄興性情貪酷民怨沸騰前署三沙司巡檢試用後九品史致頤擾累商民行同無賴均著革職永不叙用南安縣知縣蔡軒措置乖方罔恤民艱前署卲武縣知縣王金城外似有才居心巧詐均著卽行革職光澤縣知縣李子茂辦事模棱難膺民社惟文理尚優著以教職歸部銓選餘著照所議辦理該部知道欽此同日奉上諭毓賢奏特叅庸劣不職各員請旨嚴懲等語山東諸城縣知縣王曾俊辦事竭撅不洽輿情候補知縣徐振麟任性妄爲聲名惡劣候補知縣兪夢曾卑鄙無恥有玷官箴著一併革職以肅官方該部知道欽此 
[日皇觀賽]  
　　日本長崎埠訪事友人云西歴五月九號爲日本賽馬之期日皇命駕往觀是日午前起　至新橋驛乘火車幸横濵隨駕者爲德大寺侍從長田中宫内大臣岡澤侍從武官長閑院宫依仁親王以下文武各官及　蒞彼處神奈川縣知事淺田君率同屬下各官曁境内境外民入竭誠迎迓旋由三宫式部長前導至便殿小憇鐘嗚十一下賽馬會長洒駝公使進呈英文頌詞請駕幸會塲日皇允之沿途居民咸高揭國旗港内寄泊之各兵船則高根本國旗號以誌慶忱英兵船名派破留塢者預遣樂工恭迓日皇略分言情異常歡洽直至五點三十分時始返其頌詞曰横濵居留地在留外國臣民總代羅平松誠惶誠恐頓首謹上表伏惟天皇陛下猥至横濵巿臨幸外臣等遭此佳節得覲玉顏敬竭赤誠上呈陛下謬表外臣等懇祝之私居留境内得皇駐蹕使外臣等得仰盛儀曷勝光榮無任感激夫横濵於四十年前僅海濵一村落邇來地闢户稠商賈輻湊百貨咸集成一大都巿繁華至於極矣外臣等五千有餘人與此盛運何幸如之是皆陛下無窮德澤之所致仰維明治紀念表彰以符昭明寛裕之盛德之永邦土而成統治不勝懇冀　望之至外臣等誠惶誠恐謹上表以聞 
[日索租界]  
　　牛莊訪事友來函云上年日本政府欲索營口迤西直南至大砲台爲租界前奉天將軍依軍帥以是處爲中國海防要地未便允從繼又索河北葦塘軍帥不欲重違其意特割與二百餘丈而日人猶以爲未足現又請益河北迤西荒塘一片約長一千二百丈劃作日本租界明觀察接准照會後卽札委馬玉初大令親往查勘覆候核奪 
[台州教案續聞]  
　　杭州訪事友人云此次台州閙教實因是處鄉民素性强悍與教民積不相能已非一日至 
 
 

Page 2

 
 
近日勢如川决嘯聚數千人將附近各邑所立教堂槪行拆毁撫憲劉景韓中丞聞信卽飭新後軍右營統帶馬叅戎長春率同所部各軍馳往彈壓未知能弭患無形否 
[贑撫過潯]  
　　九江訪事友人云江西巡撫松鶴齡中丞奉命查閱各屬營伍輕車减從於本月十三日由省啓節是晚宿樵舍十四日過姑塘潯城道鎭府縣均往迎接十五日七點鐘抵湖口長江水師許步青總戎率標下及縣令并鹽局釐局各員迎迓隨閱水陸各操及砲臺打靶均奬賞有差至薄暮六點鐘時行抵九江暫宿舟次十六日黎明登岸赴大校塲閱視各營合操大陣及槍砲雜技皆井井有條中丞顧而樂之賞賚甚厚旋拜會宋佩珍鎭軍誠果泉明華亭兩觀察孫景裴太守申刻鎭道山請筵讌十七日清晨仍由水路帶以紫電和濟兩小輪船向饒州進發各官恭送如儀 
[薇旌過鄂]  
　　武昌訪事友來函云新授湖南布政使錫清弼方伯由京南下本月某日道出鄂　文武印委各員皆出城恭迓方伯登岸後卽詣督撫兩轅禀見並拜會司道各寅僚本擬稍作盤桓再行就道適接湖南巡撫兪中丞來電催令迅速赴任遂赴各署辭行旋卽解維上駛 
[鎭軍返旆]  
　　九江訪事友人云江西贛南鎭何采臣鎭軍明亮因公赴金陵謁見督憲劉峴帥事畢於本月初九日附江裕輪船至潯是晚卽登和濟公司飛雲小輪船回任 
[臬司文告]  
　　杭州采訪友人云升署浙江按察使世振之廉訪訪聞杭地每有土棍藉端索詐爲害地方爰出示曉諭云照得安良必先除暴本署司仕浙有年訪悉省城地方向有青皮往往藉端敲詐甚至放火搶火勒買勒賣種種惡習實堪痛恨本署司早已訪得有混號者本應按例懲辦惟不教而誅心有不忍除飭地方官及保甲局嚴行查禁外合行出示曉諭爲此諭爾向作青皮者務當革面洗心痛改前非本署司亦予以自新之路寛其旣往倘仍蹈故轍一經訪拿定當從重治罪决不姑寛毋違特示 
[備迎薇柏]  
　　蘇州訪事友人云官塲中人探悉藩憲聶仲芳方伯與新任臬憲陸春江廉訪已於本月二十一日由白下乘舟返申卽於是晚用小輪船拖帶來蘇屈指二十二日雙旌可抵吳門因於胥門外接官廳預備供張以便屆時迎迓 
[涸鮒漸蘇]  
　　沙巿訪事人云荆州府七屬數年之内疉被奇災本處官紳就地籌欵振濟剜肉補瘡萬分支絀今春雨暘時若牟麥收穫頗豐近日米價日漸從廉上熟米每斗三吊四百文次者二吊六七百文茅檐蔀屋中人從此可鼓腹而嬉不致有斷炊之慮矣 
[沈船可異]  
　　蘇州訪事友人云去年某日盤門外裕昌輪船局某號拖船被某小輪船撞損後經人調處酌償洋銀六十元以資修理工竣後開行如前本月十八日由上海拖帶赴蘇駛至三江口時已昏暮忽聞轟然一聲船卽沈入水底坐客及舟子均經鄰船救起得慶更生惟行李及一切貨物均已付諸東流誠不知其何故也 
[營口多盜]  
　　牛莊訪事友來函云營口西大廟戲台側益友客店内日前寓有烟台陳姓妓歌舞生涯頗不寂寞四月初七日更魚初躍時突有匪徒兩人由屋簷躍下直入房中將妓首飾箱挾之而去某狎客所帶對時表亦一併攫去事主見盜手中均持快槍不敢與敵任其從容逸去事後查點所失約值洋銀三百餘元是夜二更後某姓毡毯店亦被盜踰牆進院刼去洋銀三百餘元寶銀七錠碎銀二百餘兩匯票一張是處爲營埠熱閙之區店鋪林立而盜黨竟横行如此不亦深可詫哉本月十一日之晚查街兵見有七八人駕一大杉板船由西往東祭其形跡頗有可疑卽駕小杉板竭力往追迨將次追及賊黨連開三槍適中一兵要害登時斃命二兵亦受重傷僅餘一兵不敢再追任其向東駛去後不知所終 
[蠡城火警]  
　　紹興訪事友人云本月十七日之夜四點一刻鐘忽聞鎭東閣警鐘亂鳴披衣起視但見北城紅光萬道上燭雲霄詢之知螺螄橋石家池畔某姓錫箔坊失愼當經各善堂水龍洋龍馳往施救幸取水甚便得卽撲滅僅燬平屋三間 
[白門柳色]  
　　金陵訪事友來函云新授江蘇臬司陸春江廉訪陛辭南下本月某日道出白門親詣督轅謁見劉峴帥並拜會各當道假浙江會館小駐襜帷十六日署江寗藩司胡芸臺方伯曁現辦要差之各員公讌於湘軍公所冠裳雲集殽核星羅直至日墮崦嵫始盡歡而散○入春以來寒暖適宜雨暘時若迨清和節屇南阡北陌間萬頃黄雲燦然奪目邇來牟麥已次第登塲農家者流無不滿篝滿車得償其願從此果腹而嬉當可無米珠薪桂之慮矣○清凉山顚有翠微亭焉中有一碑恭鐫高宗純皇帝御製詩前年督標親兵營駐紥於此偶一不愼致兆焚如督憲劉峴帥欲將管帶朱副戎撤差副戎一再懇求遂責令鳩工修葺現已工竣御碑四面圍以鐵欄亭中彩繪鮮明規模壯麗據云所費約二千金 
[二明月]  
　　揚州訪事友來函云城内板井地方有某氏嫗因素與西巷孔氏婦善彼此過從匪伊朝夕本月十二日午後婦又至嫗處閒談適又有嫗戚嚴某亦欵扉而入時甲乙丙丁四青皮過此始見一少婦入内繼又一男子跟蹤而來私相揣測必係赴神女襄王之會遂貿貿然擁入嫗門復反身將雙扉緊閉然後闖入大呼捉姦見嚴固獨坐堂前不問情由强行捆縛嫗力辯不聽復尋　房内將婦簪珥首飾攫取無遣婦驚駭之餘大呼救命居鄰聞聲麕集見門堅閉不啓恐釀事端急報知地藏菴駐防之南字營哨弁聞信立卽率勇而來毁門入内時甲等已將嫗房内箱籠舁至堂前正欲啓視見衆入始棄而奔逃當被勇丁擒獲三名其一名於倉猝中乘間逸去勇等遂將甲等三人拘至局中嫗呈報所失並孔婦被搶各件旋在三人身畔搜出一一相符嚴某向在某宅教讀受此侮辱心有不甘亦赴營聲訴當由哨弁備文移送有司衙門訊懲想新令尹下車伊始一經訊明自有以申國法而快人心也○揚州五成巷有小高子者著名勾欄也如雲粉黛藉甚香名選勝尋芳門常如巿本月十一日有甲乙丙等數少年在某客棧喚局詎紅箋飛去姗姗來遲諸少年已各忿甚比至坐未移時又復怱怱别去不覺惱羞成怒次日招致本地小青皮數人往院中尋釁脂奩粉盝悉被摧殘滋閙多時始各揚長而散時小高適外出聞信後已率領多人濳伏途中少年等甫出門卽與相遇小高揮健婦將三少年扭住挾之而行由五成巷口一直向左衛多子等街逕往新令尹公館沿途觀者幾如蟻聚蜂屯邑宰得禀飭值日差暫行分别看管卽晚提訊少年等上堂各訴閥閱挺立不跪邑宰諭以打毁娼寮妓館係青皮地棍所爲本縣自應照青皮懲辦不問爾等履歴也諭畢喝令退下又提小高至案略詰數語亦飭原差帶下覊押說者謂少年不安本分任意妄爲固有應得之咎而惡鴇恃衆兇毆此風亦斷不可長想賢令尹成竹在胸自必持平辦理俾若輩凶横情形得以稍戢也 
[茸城道聽]  
　　松江訪事友人云前任江海關道憲蔡和甫觀察爲其公子迎娶江南提督李壽亭軍門之女公子先期挈眷赴松賃居普照寺南首施宅妝奩之盛儀從之華固已嘖嘖人口而宵小亦因此生心本月二十一夜更魚四躍時突來妙手空空兒穴壁而入濳至上房側屋内竊去蟒袍及各衣服約值二三百金翌晨觀察大怒卽命開單遣丁投報華亭縣署縣主劉謙三大令立卽馳往履勘回署後飭提捕役及是處地保令各笞責八百板限令卽日破獲營汛各員弁亦分投協緝按邇來松郡竊案繁興日甚一日人言藉藉皆謂各捕役與賊通同一氣甚或在巿廛中開設小鋪專代銷贓事主以所失無多相率隱忍卽或報案亦如大海撈針從無一起破獲捕務之廢弛良可概見現在此案雖經勒限緝 
 
 

Page 3

 
 
拿不知尚能弋獲否也○聞官塲中接得省垣信息知華亭縣劉謙三大令業經上憲留署一年南匯縣汪蘅舫大令因木案調省遺缺卽委准補華亭縣王大令調署惟尚未見明文未敢必其確否也 
[上海官塲紀事]  
　　辦理吳淞開埠事宜卽補府向子貞太守萬鑅昨日來滬命駕入城拜會各當道至縣署王大令延入花廳茗談移時始别○日前江寍藩司胡方伯探悉欽差大臣剛子良中堂由京南下將到申江特委庚鏡齋司馬爲行轅文巡捕來滬遠迎迨司馬到滬悉中堂業已赴寍昨日赴城内各當道衙門辭行卽回江寍銷差○本城提標右營守備程少菴守戎昨午命駕赴各衙門拜謁如儀 
[意艦行蹤]  
　　前者吳淞三夾水一帶停泊意大利國兵艦六艘現已陸續駛往他處另有二艘泊在張華浜亦已開往石浦洋面刻下彼處祇有英國兵船二艘 
[電飭赴防]  
　　前日統領南洋兵輪船蘇松鎭總兵陳印波軍門接到南洋大臣劉峴帥電音飭赴江陰扼守要隘軍門卽乘南琛兵輪船啓程前往 
[吳淞防務]  
　　吳淞南石塘獅子林各砲臺自經南洋大臣劉峴帥電飭加意嚴防每日午前各營官督率勇丁認眞操演槍砲之聲隆隆不絶入夜梭巡尤爲嚴密是亦備預不虞之道也 
[美界火警]  
　　前晚二點鐘時美界外虹口西華德路東桂芳口第六百三十號門牌董春陽竹器店主某甲與妻某氏偶爾反目遽肆　毆以致潑翻火　燈延燒蚊帳火勢炎炎立卽冐穿屋頂及捕房瞭見火光鳴鐘報警救火會各西人驅皮帶車至開放自來水龍頭竭力噴射約歴一點鐘之久始熄計燬去六百三十一號恒豐餘烟紙店及二十九號木器店二十六二十七二十八號義茂雜貨店共計房屋六幢惟恒豐餘與義茂均保火險餘則不免徒呼負負矣 
[移緝逸犯]  
　　前者英公堂將竊犯何小古張榮生送縣請爲遞解王大令遂將各犯分别解回丹徒鎭海等縣原籍管束由嘉定按站轉解去後兹接崑山縣來文内稱該犯等行至蘇州烏鵲橋天已昏黑遂扭斷鎖練將解差毆倒逃逸無蹤誠恐仍回滬上合行移知並請查緝等因王大令飭令捕投再行嚴緝到案究辦 
[求脫火坑]  
　　妓女花巧林日前投上海縣署控請從良上欣甫大令於晚間升坐花廳提案研訊花妓供稱杭州人年二十六歲於二十二歲時彼叔父誘帶來申售與東棋盤街鴇婦彌姊所開么二妓院内爲娼得洋二百五十元言定五年爲期今期雖未到而鴇婦所得纒頭已屬不貲求恩超豁俾得脕火坑大令當卽著差送至普育堂留養由董事妥爲擇配 
[索銀軫轕]  
　　去年德商魯麟洋行主人投德領事署控洪裕錢莊主何立標串同恊吉煤油棧主卽乾記洋貨號股東周金生不交定貨吞銀逃避一案經德繙譯照會前英界公廨讞員鄭瀚生大令會訊判將洪裕所收周之期票作廢後洪裕莊控周不付票銀復與錢業公所董事具禀前任江海關道憲蔡和甫觀察札飭英界讞員傳諭出票之家如數照付經魯麟洋行向各莊止住致洪裕票銀仍未收到因周避匿無蹤無從傳質案懸日久前日魯麟洋人投案禀催翁立漁直剌卽派差恊保將周拘押由福繙譯訂期前日下午會訊並傳洪裕莊主何立標及趙蘭士何懋之至案何倩高易律師到堂申辨原告魯麟洋行主人偕同賈辦虞洽卿訴稱恊吉煤油棧主周金生富有貲財股開乾記洋貨號與何私行串通不交定貨將本行所付期票交洪裕出面往各莊收取銀兩業經前會審委員鄭大老爺斷作廢紙彼猶不服復邀錢業董事投道轅上控前道憲蔡觀察札飭傳諭各莊照付然此票旣由周付下自應向周索銀本行旣未收到煤油何能付欵今洪裕定欲向本行收取可見實有串通情事尚求公斷何供本莊素與協吉往來去年周將魯麟洋行定買煤油之銀票付與職員兌去現銀二萬餘兩除收共欠銀一萬餘兩因周不交定貨魯麟遂向出票各莊止付職員向周索取周倩趙蘭士何懋之爲中將田六畞抵銀五千四百兩然雖有此言方單道契皆未交到亦未立據周卽避匿故向魯麟收取並無别情高律師倩舌人禀稱今日本律師到堂請斷魯麟此銀應否付給至洪裕細情容本律師代爲呈明前者魯麟將周控告牽涉洪裕時周並未在申洪裕亦未延本律師經前讞員鄭大令斷令洪裕將票作廢卽行銷案洪裕莊主何立標心有不廿訴知錢業　事具禀前道憲蔡觀察批令照票付銀并飭鄭大令發給諭單知照出票各莊照付此係去年十二月廿八日事何見諭單卽於廿九日到各莊收銀各莊均稱須向魯麟問明方可付給至下午又往探問則稱魯麟洋人囑令止付此銀不能由洪裕收取旣而魯麟知照董事謂本行已　探捕守候如洪裕再來收銀定須拘入捕房何遣人往視果見探捕不得已將票交本律師轉倩買辦往收仍不肯付是以兩次函致公廨請鄭大令提訊又函致蔡觀察觀察覆稱周已逃逸無從質訊俟周到案卽可了結今周旣到案請將洪裕之案訊明公斷然洪裕所收協吉付來之票亦因素與往來未便推却至周與魯麟有何糾葛本律師槪不與聞翁直剌詰周協吉煤油棧與乾記洋貨號究竟是否一家所開周供魯麟所付之銀實由協吉與乾記合用小的因欠洪裕莊欵將田作抵由趙何二人爲中前日洪裕忽將田退還小的遂將各號所欠往來銀兩及魯麟行煤油銀作抵不料何立標俟小的出外卽將店内簿據取去現在各項往來銀兩盡被收去並攫取票銀三十餘兩及衣服等物以致此帳無從核算求恩明鑒直剌商之福繙譯官謂高律師曰此案照本分府之意斷令洪裕將魯麟之票先行付還令周再還洪裕之欵總之魯麟洪裕均須歸周了理清楚洪裕不能掯住魯麟之票今洪裕旣倩律師到堂或著周付還洪裕洪裕再還魯麟亦無不可高律師謂此案錢業董事已會議數次若如此辦理此後莊票何能取信於人恐於上海商務大有關碍若果如此判斷今日不能結案須傳董事到案再核直剌以高律師旣請暫緩斷結判將周管押限一禮拜内從速理明俟下禮拜四覆訊並著洪裕先將票據呈案高律師答稱票據均存本律師處今日並未帶來俟　訊當卽交案原被遵諭而退 
[曲興未闌]  
　　日前丹桂園主邀集寓滬知音客登臺演劇以欵嘉賓執筆人星期多暇縱步往觀時方演思凡小　諸折珠園玉潔明豔寡儔末演風筝誤全本尤繪色繪聲極妍盡態此身飄飄然如在瓊樓玉宇間宜乎座客雲集驚歎同聲邇者茸城俊侣又相率聞聲而至園主人并堅留蘇湖諸君暫停芳躅同於今明兩日邀請登臺重奏霓裳仙曲寄語有公瑾之癖者盍亦破費工夫一聽鈞天雅奏乎 
[馬路工程局紀事]  
　　前日二百號東洋車夫張阿福與二十八號車夫杜作龍因爭奪主顧彼此互毆張受有微傷被四十號巡街捕一併拘至捕房轉送工程局經會辦委員司徒貽芬司馬提訊之下騐得張受傷甚微著自行醫治杜判掌頰二十下○偷兒陳阿小前因竊取竹料由某號巡街捕拘送工程局經司徒司馬訊責驅逐前日又濳入新馬頭聚豐本行内竊取木料爲出店人某甲查獲拘送捕房捕頭移解工程局司徒司馬提訊之下因其屢次犯竊判責四百板○前日東洋車夫王某驅車至新馬路自稱某姓家包車當由捕房中人查出破綻拘至捕房王乃串出多人揑名車主投捕房具領捕頭禀知工程局會辦委員司徒司馬判罰洋二元充作馬路經費並令補領捐照 
[美界捕房紀事]  
　　昨午閩人林某至外虹口招商局碼頭竊取洋布一疋正欲逃逸爲包探洪阿寶查獲吊出原贓帶入捕房押候解送公堂禀請讞員翁笠漁直剌訊辦○前晚西華德　東桂芳口第六百三十號竹器店失火時有流氓數人乘危攫取物件由巡捕拘獲四人交捕房押候解請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀事]  
　　竊犯陳銀海在自新所挖洞圖逃爲看役撞見禀明縣主王欣甫大令請爲究辦前晚大令提案訊究該犯供稱在所日久今聞母親患病意欲逃回侍奉求恩鑒宥大令謂爾果有此孝心斷不爲穿窬之流顯係飾詞喝令笞責五百板枷號一月發頭門示衆○浙江烏程縣漕米經頭吳雲林扭控胡賢良葉子祥兩船户虧短漕米縣主王大令提訊之下吳供雇胡葉兩人船隻由烏程縣載米來申交卸之時　　少廿二石胡少十五石務求追繳胡葉同供因在途遇雨遲滯行期以致將米吃用虧短實係無力賠償求恩寛宥大令判葉賠洋銀十元胡　　　　三日繳清從寛完案○漕河涇農民顧阿美於本月二十日傍晚時在田耕作突有匪棍王福義胡阿塘等上前將顧刼去匿於七寶鎭倩人知照勒贖被七寶汛弁查獲後解送吳淞司由巡檢王二尹轉解至縣王大令飭值日差分别看管聽候嚴辦 
[上海巡局紀事]  
　　江北船户王川六於本月十七晚失去箱内所存洋銀二百十元金耳環一副堂時不知誰人所竊詬駡之下忽有開設烟館之王阿六出與饒舌旋被川六扭控二十三七鋪巡防局局員邱友齡二尹略詰數語命暫管押昨日帶案覆訊王阿六供此事小的並不知悉惟曾在榻下查得洋銀三十元不知誰人所藏後由妻子陸氏取去二尹謂爾妻何在供由沈雲山領去不知何往小的邇聞此洋實由蔣二新所竊二尹謂爾能將蔣交案否王供求限三日訪尋到案二尹准如所請交人保出○南馬路鼎盛南貨店失竊後報知二十三七鋪巡防局請緝屢經局員盛二尹比捕限緝至今日久仍未破獲前日十二圖汛捕戴五查知正犯小李現住老北門外某姓牛肉店樓上已經犯案由法公堂拘押因卽禀知盛二尹二尹當卽函至法公堂請爲關提讞員朱森庭明府卽將李交捕帶至局中二尹提訊李供稱所竊鼎盛内衣服等物已售與舊貨攤上二尹命鞭竹梢五百下始稱尚有黨同陳友三現在不知何往二尹限令捕役赶緊查　解案質訊 
[英界公堂瑣案]  
　　包探秦少卿禀稱過犯楊順富由杭州將金春泉之妻王氏誘拐來申寓居某客棧被金尋見報捕拘獲今特一併送案請究金投案供稱小的在某宦處服役髮妻王氏籍隷常熟於上月間出外不歸小的來此尋覓　　遇見由秦包探拘案並起出被捲各物求准給領並乞將楊嚴辦以儆奸淫楊供小的係寗波人金妻王氏原名張秀貞向在宜興賣娼與小的相識有年此次小的送舊主人赴杭途遇秀貞談及生涯寥落欲隨小的至上海由金送至太興廟橋堍始各分道並無捲逃情事金王氏供丈夫金春泉令小婦人傭於宜興某妓院旋卽返杭上月間遇見舊客楊姓故與同來並無捲逃之事襄讞委員張司馬商之梅繙譯官以楊雖無誘逃實據究係過犯不容輕恕著交捕房遞解回籍金王氏交其夫領回管束○包探石金榮拘解賭犯王金生到案禀稱此人在虹口誘人賭博已非一次現經小的查獲解案請究王供失業無聊偶然犯賭尚乞施恩司馬判責二百板○包探沈阿鶴禀稱前日高桂卿强扭張桂桂至捕房指爲　取水烟袋一枝嗣經小的查知此事實係挾仇誣指並無贓證是以送案請究張投案供稱小的與高素識不知何故貿然誣竊求恩究懲高　自知不合情願受罰尚乞恩寛司馬判罰洋銀十元以儆○包探顧阿六拘解無照之包車夫袁根興到案請訊袁供包車無照者不止小的一人故亦不捐司馬判罰洋銀五元補捐照會○五百十四號華捕拘解流氓葉阿桂到案禀稱此人攫取趙丙全之牙柄摺扇經小的拘獲送請究辦趙投案領贓葉供小的係山東人落魄無依冐昧至此司馬判責二百板管押一禮拜　 
[法界捕房瑣案]  
　　昨禮拜五讞員朱森庭明府蒞捕房發落各案蟻媒朱朗軒誘拐顧王氏六齡之子名金榮轉輾賣與吳淞管帶緝私砲艇之　龍生帶回廣東顧王氏將朱扭控法界公廨經明府訊供補提牽涉是案之陸介壽宗士明陳錫金曹阿根等到案迭次研訊曹阿根准交寶山縣差役保出寄信廣東速將金榮交案昨明府接到廣東來電知金榮由粤附廣利輪船來滬約於日内卽可抵埠飭會捕局線勇至碼頭伺候一面飭探傳同原告並著保將曹阿根交案候核○周小狗前控胞妹毛周氏被寄母陳氏勾引至德隣里野鷄娼院賣娼等情明府飭傳本夫毛阿四到案具領昨日周偕毛阿四投案遞禀伸訴明府命提周氏到案略訊著還押傳同親父周長春胞兄周小狗本夫毛阿四過堂候核○瞿尚德前控店夥畢柳汀私收客帳洋銀一百十七元將薦保姚少雲扭案明府斷還洋銀五十元昨日姚妻某氏呈繳洋三十元明府准予釋出帮同料理華柳汀還押○陳薛氏控吳阿金竊取棉被明府以兩造均屬無恥著照原斷吳阿金重責二百板再責一百板陳薛氏照原斷减爲掌頰一百下一并釋出如再滋擾重懲不貸○德豐漆店主姚旭初控同族流氓姚行奎藉端訛詐拆梢等情明府判責三百板昨日原告到堂代求免責請　改過所監禁明府著補禀投公堂候示○積竊吳阿四爲包探拘獲明府著照原斷重責三百板釋出○偷兒王阿二傅阿大明府照原斷各責一百板從寛釋出○張阿四私販小錢爲包探拘獲解經明府訊供著照原斷笞責四十板釋出○甬人虞梅堂前控沈小園招攬杭滬鐵路工程　　押櫃洋四百元經明府訊供將伊子沈子實押候人銀並保限十日内交洋沈子實屢次帶出無人具保昨日原告投追明府以不究來歴率　　銀亦屬咎由自取沈子實飭探再行帶出覓保展限半個月理楚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
