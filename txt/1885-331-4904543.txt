# 1885 - 331 - 4904543

 

Page 1

 
 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江南均七分售處仍照曩例揣摩風氣者所宜先睹爲快也 
[五十九號畫報出售] [  申報舘主人啓]  
　　無城閶門外有古刹日西院勅建之大叢林也殿内供奉羅漢五百尊奇形古貌無一相同法身約長四五尺下砌磗臺爲佛座臺則迴環繚繞愈轉愈深咸豐季年燬於刧火今無復興之者吳君友如爲熟游地事隔二十餘年猶能記憶其彷彿兹因南京妙相庵事借題攄寫聊存勝蹟俾後之覽若如地遊其焉報首畫譜兩圖爲沙君山春所繒孩子嬉戲圖後附淞隱漫錄圖說一則准於二十六日出售此佈 
[惡俗宜亟禁說]  
　　上海之風氣至於今日可謂壞極矣婦女則廉恥道喪不知名節爲何物姘頭搭脚等語竟有時直陳於公堂不顧駭人聽聞尚以爲行所無事此日奇矣男子浮薄成習競效優伶之所爲寛辫黑衣顧影猶以爲克肖正不知富家子弟世族名門何故而必欲克肖天津戲子是更奇也妓館林立名目繁多其上者爲長三爲書寓非熟客不能引進其排　　矩尚有可觀以故大人先生之道經滬上者無不欲於此中一廣眼界雖至招物議掛彈章而亦不之惜其巨腹賈之傾倒於其間者更無論矣降而至于么二則己不擇人而施矣客不必求其熟但費洋蚨一枚即可攀相好故其中人多　雜其冒充客人覷便竊物者大都么二堂子居多然亦賃大厦啟門面用外場相帮自捫腰間無一元之貯則且足將進而趄趦而堂子中招接客人亦尚不至十分窮凶極惡也再下而至于花烟館則間有極焉者矣公堂案牘嘗有因拉客而肇事者或誣以吸烟而不付烟資或指稱住宿而不擲纏頭前此往往有爲其所朦而客人受虧以去近來官憲洞燭其奸常於到案時先折其氣而此風亦遂漸息尤其鄙薄而不齒數者則爲前此一洞大之流娼其值之廉其人之醜固不必論而沿街列坐見人輒拉雖腰纒僅一二百文者亦必罄其所有而後得釋往來滬地者每以此爲話柄若是者　爲下矣然彼之所拉者不過短後被褐一流人見有衣履翩翩蹀𨇾而過者彼亦尚知自慚形穢不敢輕舉妄動或有輕薄子弟故意睨視或更入以游詞則亦有不免者此則自取之咎也若夫住家妓女則其品本在中上之間有么二住家有長三住家有唱書住家分門别户逈然不同所來往客亦各從其類不過排塲稍遜觀於其外則亦不能辨也人或謂住家妓女往往有上臺基打野雞等事然臺基之設其禍最烈雖良家閨秀且有被誘而潛於其中者若以住家妓女而上臺基則其罪可從末減矣打野雞則固有之前任讞員葛大令爲此而嚴行禁止正以挽回風俗也顧要野雞者尚不過徘徊於茶寮烟館搔頭弄姿引人入勝青年子弟眼界未開一見可欲其心輒亂多有被其誘惑者而其被誘則亦其人之願入彀中而非强其所不願也若近日四馬路新永慶妓寮則更足駭人聽聞矣該處本爲英界最熱閙之區仃人往來如織而該妓則終日立於門前以爲之囮是猶曰倚門賣笑生涯固如是也最可詫者見有衣裳濟楚之人年富入强之客偶爾在其門前經過則嗾十二三歳若有知若無知之小鬟上前拉其衣袖其人或不欲進則又加以一二人用力拉之務求其隨之俱入而後己前者屢有友人爲余言余尚未之深信昨以探友行經具處則果有雛婢二三人逕前拉扯馬褂袖幾爲之破幸得突圍而出而彼且在後嘵嘵然若訕若詈久之而尚未己噫此豈租界通商大埠所宜有者哉夫該處旣當四達之衢地方又最爲閙熱往來之人每命儔嘯侣約伴偕行或上酒樓或上書塲或啜茗於茶寮或徜徉於烟館由此經過之人日以千萬計若過輒被拉尚復成何體統遇有偕行之人或係長親執友以及客氣之輩則一經被扯更有不成樸樣者長親執友並將疑其人之浮簿素與個中人相交故敢公然招致於大庭廣衆之中其人百口亦難分辨此猶其小焉者也若彼青年子弟初到市廛酒地花天初未經歴偶或被其所拉必將陣入迷魂身敗名裂此其爲害當更加於野鷄花煙舘數倍奈之何而不予以厲禁也况此事禁之亦正易易耳四馬路三义路口本晝夜立有巡捕或西人或華人時或更換而其終日植立巡望則一也新永慶里與巡捕所立之處僅隔兩三家門面若由官憲頒發一示煌煌然貼於里門一面卽傳諭巡街捕隨時留心遇有該妓嗾小鬟拉人情事立卽拘入捕房解送公堂予以重懲則懲一即可以警百日後該妓亦不敢仍蹈故轍而坦然大道卽不難游行自如此特爲上者一啓口之勞耳若云租界之事當與領事相商則此事卽商之於領事亦必以爲有關租界體面於法在所當禁斷不至從旁掣肘所願和衷共濟爲地方除一惡俗不禁拭目俟之 
[諭旨恭錄]  
　　十月十九日太常寺題十一月初十日祭先醫廟奉旨遣文暉行禮兩廡遣周之楨李德昌各分獻欽此同日又題十一月十六日冬至大祀天於圜丘奉旨遣本格恭代四從壇遣英俊錫光廷楨兆玨各分獻欽此同日軍機大臣面奉諭旨御史金壽松奏請將殉難人員分别優卹等語黄世炘等均着交部分别從優議卹吏部知道欽此同日軍機大臣面奉諭旨御史金壽松奏請將貞烈婦女及孝子孝女旌表等語烈婦沈柳氏等貞婦彭沈氏等烈女施葉氏孝女王錢氏等孝子蘇文澤等均着准其旌表禮部知道欽此同日奉上諭松駿奏湖河各工霜降安瀾一摺本年江北湖河伏秋兩汛水勢盛漲經吳元炳崧駿督率在工各員相機防守現在節逾霜降各工一律平穏普慶安瀾實深寅感着發去大藏香十五枝交該河督祗領虔詣河神廟敬謹祀謝以答神庥餘　照所議辦理欽此○二十一日奉旨稽察正紅旗蒙古旗務着舒普去欽此同日奉旨翟伯恒着恊理京畿道事務欽此同日奉旨瑞霖着掌京畿道事務欽此同日奉上諭汪鳴鑾奏保舉教職並查明積學之士懇恩奬勵等語山東青城縣訓導田名撰日照縣訓導李堉均着交部議叙嘉祥縣訓導李維嶟着賞給國子監且教銜廪貢生張昭潛着賞給國子監學政銜監生丁良善着賞給翰林院待詔銜該部知道欽此 
[本館接奉電音]  
　　昨晚十點十分時本館駐京訪事人由電飛傳本月二十七日上諭一道敬謹譁登○十月二十七日奉上諭江蘇督糧道員缺着成桂補授欽此 
 
 

Page 2

 
 
[西報照譯]  
　　西字報云穆麟德自經高王黜退後己于本月十九日附輪而至天津矣 
[東蕃近信]  
　　前報朝鮮王殺戮舊臣北悉此數臣皆大院君昔所親信者自壬午年大院君來華彼卽避入深山不出現聞大院君回國以爲可以無事不意出而被執且身首異處是可哀也○近有外道儒生數人謁見大院君不過輸仰慕之誠而己詎出門時卽被邏卒拘在送父國王以爲罪不容赦立時梟首示衆以故宗族親戚現俱奉禁不敢與大院君往還骨肉猜疑不祥莫大焉○閔妃謂英國係女主爲政今當女无乎男朝干渾信之故得獨攬大權生殺由己○宮中日有怪異一入夜間更疉見層出有彷彿覩其形狀若厲鬼猙獰者若奇獸兇惡者以致日落時宮女皆相戒不敢出○宮女數千多患癎症遇人即厮打辱駡甚至脫去衣裙赤體追逐或縊死或投井紛紛不一○閔妃所住之宮亦不安靜日遷一地隨在皆然聞己赴北廟許愿請關聖顯靈勦除妖孽○世子患微恙幸己就愈各醫官賞賚有差聞亦係驚悸所致也○外道時有警報宮中又　異聞故門禁格外加嚴○傳聞有日商數人逕入宮門被門兵逐出尚嘵嘵置辯祗以衆寡不敵始負氣以歸○閔妃之侄某　攬大權一致一令非叅定不可王亦俯首聽從有政由甯氏祭則寡人之意焉○王之左右又有甘言相誘仍與日本親暱者故近臣與日人來往亦　之禁此豈爲修好計乎○仁川傳言日人每夜圍王宮巡行或數人或十餘人更有當昏黑之時乘隙而入者以致王驚甚特調兵入衞然此特謡傳也惟朝王心常驚恐究亦莫名其故 
[商憲交卸]  
　　駐劄朝鮮辦理商務委員陳茇南觀察因政體違和禀請交卸李傳相以袁蕙亭太守素爲高國官商信服卽扎委接辦本月初七日超勇兵船抵仁川港口陳觀察與新任袁太守俱至暫住理事署中初八日陳觀察先到王京初九日袁太守亦來高國人民於漢江迎接者約千百人俱焚香頂禮拜跪維虔十五日袁太守接任視事十八日陳觀察赴仁川携眷内渡仁川理事官現己改委李君進署辦事矣穆麟德亦乘超勇輪船回華 
[都門記略]  
　　澂貝勒溘逝己届百日其夫人現届釋孝之期皇太后軫念青年守節操凛氷霜特賞貝勒半俸俾養贍有資得以從容度日天恩高厚誠哉沾漑靡涯矣聞夫人係文相國煜之女公子云○步軍營右翼廣翼尉忠家在西四牌樓北帥府胡同中間路南本月十一晚鼉更三下突有妙手空空兒越垣而入是放翼尉宿書齋内賊由窗櫺入竊得洋表二枚搬指一個翼尉正入黑甜鄕賊以手拍其頭騰身逸出立院内呼翼尉姓名并稱洋表搬指由我取去勿累他人也翼尉醒而躍起急呼官兵拿緝並飛調右翼四旗技勇官兵來宅迨官兵畢集查搜早己毫無賊跡矣查翼尉緝捕素著勤能於重要案件多所破獲此次竊賊何竟胆大若斯也○震字開花炮隊駮驤二字馬隊捷勝精銳四字步隊均於十九日淸晨列隊赴德勝門外教塲預備各專操管帶會同神機營委員閱看馬步合操○十八日容文二鎭軍由西華門順勘北長街及神武門迤西至御河橋西三座門各處興修甬路工程此路均以三合土堆熱上用夯臥　平限二十日前一律修齊並由太廠赶製麗角若干架飾以紅油俟此路修成卽置鹿角於其上俾阻止車馬往來云○乾淸門行走扎宅車夫趙三騎騾行至東安門騾驀驚逸掀趙跌甬路下旁入將騾掖起拒己被壓昏沉眼珠亦己迸出富卽用板舁回本宅救治未知能慶生否也 
[録閩浙總督楊奏稿]  
　　奏爲奉旨改設臺灣巡撫擬請勅部分别頒換關防先行恭摺覆陳仰祈聖鑒事竊臣於本年十月十二日准兵部咨光緒十一年九月初五日欽奉懿旨臺灣爲南洋門户關係緊要自應因時變通以資控制着將福建巡撫改爲臺灣巡撫常川駐紥福建巡撫事卽着閩浙總督兼管所有一切改設事宜該督撫詳細籌議奏明辦理等因欽此除分别咨行欽遵并將一切改設事宜會商撫臣督同司道等悉心籌議另行具奏外伏查關防印信最爲職守要需今奉旨改設臺灣巡撫而撫臣劉銘傳駐紥臺灣尚用木質關防應請旨勅部卽頒臺灣巡撫關防以重信守又查陜甘總督關防内有兼管甘肅巡撫字樣今福建巡撫奉旨着閩浙總督兼管所有總督關防内應否添鑄兼管等字恭候欽定如蒙勅部換頒應俟奉到新關防再將總督舊關防及福建巡撫關防一并謹敬解繳第此次拜摺後即將福建巡撫關防封儲以後奏咨一切公牘悉用總督關防以歸畫一是否有當謹先恭摺覆陳伏乞皇太后皇上聖鑒訓示謹奏 
[津郡傳言]  
　　前出使德國大臣李丹崖觀察業經奉旨革職兹據津友傳言以所購定逺鎭逺濟逺等三船經曾襲侯糾叅有浮開濫報情事兼觀察於六月初十日到津遲至七月廿九日晋京中閒逗留五十日殊不合例故有此嚴譴或又謂不特襲侯糾叅尚有言官奏劾云 
[節鉞赴閩]  
　　襄垣來翰云聞李與吾軍門檄調南北洋兵艦至澎湖會操己於本月廿一日自太平府起節由金陵南下航海渡臺矣 
[甬江大火]  
　　月之二十五日晚七點鐘時甬江大道頭四叉路口朝西門面乾美油行樓上起火四路延燒各水龍及洋龍雖聞警馳至協力澆灌無如旱乾己久猝難撲滅朝南門面東至沿江西至老衡茂油行圍墻爲止朝北門面東至道頭凉亭西至嘉泰紙店圍墻爲止朝東門面南至巨康錢莊圍墻北至路口爲止朝西門面南至大公弄北至同和錢莊圍墻爲止約焚兩點鐘時共燬去房屋一百餘間計被焚之家有土行二油行二酒行二南貨鋪一拆兌鋪二餻餅店一鹹貨鋪二醬園一肉店二水菓店一燭淘二酒館一烟莊一席莊一信局三帳簿店一飯店兩粥店一茶坊一共值洋十萬元之譜匪徒之搶火者當場捉獲甚多想當盡法窮治也 
[學堂事宜]  
　　天津水師學堂肄業生三十六八業己五年期滿撥上威逺練船歴練風濤沙線現在復招五十人須十五六歳以内身家清白能作一論或起講者無論本地及外來客籍俱准取具保結投考試騐三月如果姿質純粹禀性聰明卽便留堂學習五年期滿奏保官陷分别委用其管輪堂肄業生亦將期滿一律招募新生氏前水師學堂之三十六生均保有千把總等銜學長則保至守備將來派事薪水必優洵仕途中之捷徑也○武備學堂總辦己經更換其總教習德人李保亦己告退所餘坤士那珀兩人俱禀請另行差委盖該三人所立合同均係三年爲滿李保師範有虧業由傅相允准給子薪水　川令其去位至坤士那珀遷地與否則目下尚未酌定云 
[袁浦綴言]  
　　浦地由各鋪户捐備洋龍兩架深藏善後局中臨警則例飭護臺練兵吸水灌救日前鎭憲着添製水斗燈桿取置署中俾令湘軍給役亦古人修火政之遣意也○壩上新鹽己到舊鹽只存數萬包刻下湖水己枯百包之舟己多窒礙大憲遂飭赶築三河以截下遊而蓄淮水特三河屢次潰决不知當何法以善其後○落花生現己登塲榨油上市致油價又减去八百文一擔○丁邑侯因差使繁多恐車天聞風逺逸爰重定車價向例每站一千二百文今又增　三四百體恤小民可謂無微不至矣 
[營防雜述]  
　　前日紛傳左軍門有撤委之信實則軍門於初六下午回防請假四月入都陛見惟統帶奉軍後營之耿君岐山己經撤委其後管各勇亦將全數遣令歸田云○月前雷緯堂軍門正綰面請軍憲借撥萬金以濟軍食軍憲允撥數千金譚次詢以營中瑣事軍門口講指畫聲震四壁大有褎公鄂公毛髮動英姿颯爽來酣戰之槪軍憲顧而樂之不覺撫掌大笑○甘軍前軍統領爲季君後軍統領爲譚君駐紥遼東己有年所近均奉大憲檄往鳳凰城東新築之九連城以防邊患 
[牛庄船事]  
　　廣生輪船於十一晨出口搭客共四五百人甫出口外即擱淺三天營市紛紛傳說謂該船己在復州界撞沉然細訪之究係無稽之談○天津芝罘川南三輪船前己出口又有多厘四一船銜尾而去據云源盛昇號尚有温州輪可到然刻己封關恐難赶上也○本月 
 
 

Page 3

 
 
十三日午後東營木廠跟泊有駁船數艘因己封河用四十人將船扛入船塢扛至第二艘一山東人被軋受傷腦漿迸出某西人見之回家取藥代敷然久之仍不能醒其家人遂又請醫來治不知能保全性命否也○十八日天氣嚴寒不遜三九滿河氷塊高湧如山義德隆某火輪　浪而來見此情形卽欲出口嗣經各行家各搭客再四挽留午後天氣亦稍形和煖因復將貨滿裝翌日展輪南下○日前天津輪船臨行時船主恐被冰膠十分催促茶房小蠻子者狐假虎威手持大木楬向小工紛紛亂打不提防將上載行中某小夥失手打死一時人聲鼎沸咸欲將船扣留幸經仁裕號東力爲擔保始得無事刻保人許給三百金然屍親尚未之允也 
[粤東近事]  
　　數日前番禺宋村鄉有盜二十餘人手持軍械乘夜行刼計被刼者共有十一家次日到省禀報裘邑尊會同營官親往履勘以鄉中陳氏一放人丁敏盛良莠不齊難保不與匪類潛通聲氣因傳該父老諄諄面諭如有形跡可疑者許即禀官以便拘究○去年海氛　靖舉辦漁圑凡漁户之强壯者月給口糧以資養贍現以防務解嚴大憲擬將漁圑裁撤以節費用而漁户以一經裁撤必至失所依賴具禀營務處請仍委員接辦營務處以此事係海防善後局主政不便越爼遂將原禀擲還○日前某大令奉委往勘被水田畝所到村鄉婪索　費鄉民不勝其苦赴臬轅禀訴臬憲以一面之詞未足深信札飭地方官查覆而鄉民復上禀督憲張香帥大怒先將大令摘頂交讞局看管俟查有寔據從重勢辦○西江基圍决口自高要三水至南海等處先經鄭軍門督率部兵會同鄉民竭力修築早己告竣北江基圍刻由鄉幾勸捐修復惟工費浩繁辦理數月仍無頭緒制軍深恐來春水發畚挶難施咨請鄭軍門親往督修軍門聞命之下卽自備資糧帶同兵勇刻日馳往經之營之不日成之可爲軍門詠矣○黄埔水雷局去年添募巡丁二百名爲看守水雷之用近己裁撤矣○日前帶河基某米店　匪行刼失去白銀六百餘兩早經列報間該處賭館林立皆係潘李何三姓包庇彼恐此事告官賭舘必被封禁遂出爲調處願將贓欵照數賠補請免報案某號以塞翁之馬失而復得不宜再舉苛求欣然許之○署理廣州協副將鄧總戎與南番兩邑尊見近日盜賊猖獗無法緝捕于是查明各積　姓名懸示國門無論軍民人等有能拿獲者賞銀若干務期獲案懲辦以靖地方○調補湖北荆宜施道張觀察聯桂十二日由潮州交卸來省勾留數天再赴新壬○候補道李觀察葆貞聽鼓有年未蒙差委十二日病殁公館身後蕭條無異寒素衣衾棺槨皆賴同寅恊助始能如禮甚矣仕途之苦也 
[滬城大火]  
　　昨午十二點一刻時本城縣橋東首新弄口某姓家午炊失愼霎時烟焰冲霄冒穿屋頂該處二鋪地甲赶争鳴金報警縣署洋龍濟善堂水龍近在咫尺首先馳至俄而果育堂沉香閣保安會平安會同仁輔元十鋪等各洋龍共十餘架相繼而來竭力灌救時則火勢猛烈巳沿及面南之李恒春酒店其姓棕榻店彩生裝佛店楊復順烟膏店轉南沿燒面北之玉成烟店某姓住宅泳源麫館某姓京貨店拖桶店斯時總巡委員馮刺史及各巡防局員均帶領勇丁分頭彈壓搶火匪徒無從混跡俄而城守營朱千戎守備傅守戎從標右營陳叅戎洋務委員陳太守海防分府劉司馬上海縣莫邑尊曁粮廳水利廳捕廳先後馳至火場至二點鐘時始得烟消火滅事後查悉東焚至洞庭春茶肆四焚至其姓羊肉麵館共燬樓房三十餘幢亦巨災也 
[兩獲私土]  
　　昨日洋藥局巡丁在英界恊捕查獲大土五只另一巡丁查獲川土幾塊諒今日當解案發落也 
[債户投催]  
　　英租界鴻仁里公和祥綢莊倒閉店主徐綬甫曾用出汕頭廣隆字號匯票向滬地吉祥街益裕布店收洋一案訊理情形詳登前報其間用出匯票尚不止到案之三千九百元昨日法公廨堂期據純泰錢莊劉榮請追洋六百元恊生昌綢莊趙福卿請追洋一千三百元北雲記綢莊陳香谷請追洋五百元德興瑞杭莊趙瑞明請追洋五百元洪源錢莊吳廷鰲請追洋一千元并將帳摺呈系德興瑞亦將當時收過公和祥付來益裕匯票卽轉付與往來之錢莊由莊往收益裕將匯票銷號另以别家現銀莊票交出其間數目早己核算相符一併　到　案翁太守閱畢着純泰北雲記協生昌三户亦將以前付票各莊逐細開單呈案以便帶鄭傳禮往各莊對質所有洪源莊收票人亦着於今晨到捕房與鄭質對衆人叩謝退去旋有計某投案遞禀亦是公和祥付下益裕票兩紙計洋一千元請追併稱係初次來往翁太守着伊將票呈聚再行候示言某退去又有　省三求請發還竹布兩節翁太守謂益裕之事未了爾貨從益裕車出别人安　無擬質侍事明再　該皆 
[先責原告]  
　　陳阿男者寄居本城館驛弄左近向充縣署捕役夥膝前一女小字毛年近破瓜未諸屬卜月前阿男他出毛毛竟異比隣張氏子私訂白頭之約洎阿男事畢回家詢悉情由將毛毛略加鞭撻嗣經姨母某氏出爲調停謂不如將差就錯許字與張阿男無奈允之該氏復勸張某出財禮洋百元擇于本月二十五日行聘然張兩手空空無從措借阿男之妻恐好事多磨遂私取洋銀數元交張以爲行聘之費阿男間之大爲忿怒遂將家中所有毁壞一空並聲言欲將毛毛售賣其妻見勢不佳遂於前晚將毛毛送至張家行合之禮迨昨晨阿男知悉卽赴張家興問罪之師復赴縣署控訴莫邑尊提訊之餘謂其治家不嚴釀成此事因將阿男笞責八十板候提媒証各人再行核訊 
[英界公堂瑣案]  
　　張小毛私啓美華書舘信函將銀票向彚豐銀行支洋一案本報己詳哉言之昨包探陳阿九緝獲張及出店人吳祥海經收人吳錦明送案請辦二吳堅執前供張稱並未私拆信函更何嘗託錦明持票收洋王司馬商之易繙譯官判錦明小毛各笞百板祥海開釋銀票給還該書館○西捕禀稱昨日見王阿桂馬發升乘馬在熱閙地方飛駛顯違租界章程拘案請罰王馬同供不知誤犯司馬判各罰洋一元撥充醫院經費○包探顧阿六禀稱查得陳子山專設局賭備有鉛餅哄取銀洋昨得獲住在身邊搜出鉛餅爲特解案請懲陳供稱並無局賭之事鉛餅由友人春富寄存王司馬飭將陳押令交到春富再行核辦鉛餅暫存○包探顧阿六禀稱查得陳丫頭在永甯輪船竊有象牙短煙袋拘住船詰稱己質錢今特吊到原贓連人送案陳供煙袋在路拾來並非犯竊王司馬判責四十板贓物俟給還失主○烟館主婦李陸氏訴稱有水烟袋交與烟客陳兆候俄卽不見向之索取言巳轉交鄭阿棠尋鄭不見後見在押鋪門前向索不認當卽交捕搜出大錢三百文顯係將烟袋質得詢及押鋪果有烟袋押下今蒙送案請爲給領陳申訴前因鄭不認行竊并稱錢係巳物旣無押票在身如何指我行竊捕禀獲鄭時祗有錢文確無押票查問押舖亦難指實王司馬以該氏指竊尚無實證旣獲原贓姑准給領鄭着覓的實妥人保釋○包探秦少鄉禀稱有人報失衣物許多查得行竊之賊另有别案管押法公堂至贓由唐根生銷售因卽前往拘唐時有許仁海者認明曾被唐竊錢又爲特將唐解案許申訴前凶唐稱並不銷贓亦未行竊王司馬飭將唐押俟移提竊犯到案再行質訊○一百八十四號華捕禀稱昨見金阿大駕車之馬身有傷痕例應科罰金供馬有微傷原欲醫養昨偶然令駕空車容即領回喂養可也中外官互商飭金先向捕房領車馬則留養七日著繳料洋三元 
[法界公堂瑣案]  
　　昨據英國水巡捕頭帶西捕一人并在船工人周阿大至案稱見三人載垃圾傾棄浦中有碍水利因之拘解船亦扣留祁繙譯官將情轉達翁太守旋垃圾工頭金餘慶投案稱承包法工部局垃圾轉包與桂榮由陸雇船載到浦東傾棄昨悉該三人被水巡捕拘解是以到案不知其詳故未與陸同來翁太守詰解案之李來寳倪瑞芳據稱我等載垃圾到鄉下壅田船在洋涇浜中被石觸成一孔有水淹進故將垃圾傾棄以便塞孔陳龍泉稱我從鄉間來滬與倪李認識故搭伊船翁太守轉告祁繙譯以鄉人並非有心尚可寛宥而水捕又着周阿大禀明太守以該船並未觸孔倪李等堅執前說翁太守謂不難查看著將無于之陳龍泉釋出倪李兩人交金帶回訊時傳案并看法包探嚴 
 
 

Page 4

 
 
頌眉偕垃圾工頭金餘慶乘船至水巡捕船邊查看垃圾船有洞與否禮拜六稟覆金請將李倪兩人暫押捕房太守允之○法捕房昨解張陸氏請訊據稱此婦前日由上海縣差協捕拘拿暫押捕房後由縣中備文移提者翁太守問法包探縣差到否答稱未到問張陸氏究爲何事答稱有住會龍軒左近之成衣店親戚無錫人領親生之六歳小孩潮滬說家貧不能餬口情願賣去成衣店婦與我認識卽冋我說旋有城中之人說小東門外粮行中要買卽領孩去成交得洋三十六元是伊父同叔兩人取去我等四人分洋兩元小孩等名姓亦不能記糖行中未去故亦不知招牌名姓翁太守以該差尚未到案無從詰問着將張陸氏仍交捕押候移送○前報列生記土行蔡國正等六户環保漢口輪船上所拘之郭順出外到南潯尋兩小孩之父母一案翁太守着衆人將張明海同爲保去換過保單昨據法界永成押店張盈城内太平街景興烟膏店張仁永順押店張金城内又一押店張耀并張元五人同具保狀同郭順之堂弟郭㭫進投案遞呈五人之中除張元未到外四人同稱我等願保即桂進田郭保張明海出外尋小孩父母到來十天之限尚恐不數求再寛限翁太守謂汝等旣願保姑暫俯准所請屐限到時再核如有一人不到催爾等是問衆人叩謝退去○九月中旬有在法界新開河浜開風爐瓦罐店之福建人林阿福雇陳阿四挑特論價爭扭陳在醉後被林打倒當送仁濟醫館醫士騐得陳之脇骨折斷一根旋留醫院施治林於管押後交保己登前報迄今陳阿四傷勢略痊投案捕房亦着保交人林供伊來借錢起釁並未打伊翁太守謂業經醫生騐明不打何致斷骨伊是肩挑之人被爾躭擱到今着償還每天二百五十文工資以四十天算着給陳阿四錢十千文又仁濟醫院飯錢二千八百文林阿福請减輕翁太守着俟林繳到錢文再釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年十月十七日京報全錄]  
　　宫門抄○上諭一道錄前○大學士恩等奏爲遵旨分别議處摺○長江水師李奏報巡閱上江並出洋操練兵輪日期摺○滇撫張奏請旌表片○廣康撫倪奏爲循例奏聞片○將軍慶等奏循例暫兼府丞關防片○雲督岑等奏請調補知縣摺○十月十七日户部通政司詹事府正藍旂直日無引見○出使大臣張蔭桓請訓○廣東候補知府杜邦浚謝恩○睿卜托倫布各請假十日○召見軍機張蔭桓○○恊辨大學士史部尚書臣恩承等謹奏爲遵旨分别議處具全事内閣抄出署湖廣總督裕祿等奏稱據湖北按察使黄彭年詳報光緒十一年八月初三日據署按察司司獄曾傳祿禀據禁卒張寛報稱可監奉發收禁長陽縣犯人田萬青是月初一日染患疫邪病症曾經報蒙撥醫調治初三日午後該犯赴厠出恭張寛等候多時承見出厠卽往察看詎該犯乘間潛在獄神廟側木枋上用纒頭布帕自縊身死解救無及報經該司獄親往看明禀請委騐等情報經該司札飭冮夏縣知縣羅緗前詣查勘騐明田萬青實係自縊身死並無别故查該犯田萬青係長陽縣人因戳傷無服族侄田世義身死審擬絞監候招解到司覆審無異發交監司收禁聽候解勘之犯該署司道應如何督率刑禁小心看管乃疎於防範致犯乘間在獄自盡咎無可辭應將該署司獄先行撤任詳請分别奏叅審辦並請將該司照例議處等情具詳請奏前來臣等覆查該署司獄曾傳祿於司臨收禁罪應絞候重犯並小心心看守致令乘間自盡實非尋常疏忽可比該臬司黄彭年係有獄官失於防範亦有疏忽之咎相應據實奏恭請旨將此案管獄官署湖北按察使司獄分缺間用巡檢曾傳祿有獄官湖北按察使黄彭年飭部分别照例議處以示懲儆等因光緒十一年九月十三日軍機大臣奉旨曾傳祿黄彭年均着交部分别照例議處餘依議欽此欽遵到部除該署司獄曾傅祿先行撤任審辦之處臣部另行辦理知照外查定例斬絞監候人犯自盡者管獄官降三級調用有獄官降二級調用公罪又從九品未入流等官係無級可降之員例應降級調用一案内止於降三級者如事屬因公在外令該督撫將該員平日居官如何之處據實聲明吏部將居官好者議以革職留任四年無過開復居官平常者議以無級可降革職各等語此案署湖北按察司司獄曾傳祿於可監收禁罪應絞侯重犯並不小心看守致令乘問自盡實非尋常疏忽可比該臬可黄彭年係有獄官失於防範亦有蔬忽之咎輕署湖廣總督裕祿等奏請交部分别照例議處奉旨曾傳祿黄彭年均着交部分别照例　處應請將署湖北按察司司獄分缺間用巡檢曾傳祿照絞候人犯自盡管獄官降三級調用例議以降三級調用湖北按察使黄彭年照有獄官降二級調用例議以降二級調用俱係公罪例准抵銷查黄彭年任内止有錄紀一次不敷議抵應降二級調用曾傳祿任内並無級紀可抵惟該員係從九品無級可降之員例應查詢居官應令該督撫將該員平日居官如何之處查明咨報臣部再行核辦所有臣等遵旨分别議處緣由理合恭摺具奏伏乞聖鑒訓示遵行謹奏奉旨己錄○○江南長江水師提督奴才李成謀跪奏爲恭報奴才遵例巡閱上冮營伍出洋揀練兵輪起程口期恭摺仰祈聖鑒事竊奴才於上年二月出巡下江營伍事畢具奏欽奉諭旨欽遵在案現奴才應　照售章出巡上江營伍兹於八月十五日乘坐兵圇由江隂起椗上駛查閱岳漢兩標營伍轉棹進巡江西湖口下及提瓜各標按營考察操防嚴核勤惰俾示勸懲遇有江防應辦事官仍隨時會商督撫臣妥爲辦理一俟巡閱事畢回營兵輪修理竣工卽統帶各船出洋揀練分别賞罰以期仰副皇上整飭水師精益求精　至意所有奴才遵例上巡營伍起程日期理合恭摺具奏伏乞皇太后皇上聖鑒謹奏車機大臣奉旨知道了欽此○○張凱嵩片再據署思茅同知吳光漢詳稱查得廳屬己故孝子邢敬修係民人邢自寛之子賦性純孝其父早故母汪氏家道赤貧邢敬修習針工以餬口養母每日汪氏饔飱必自工所按時赶回親視而後進卽溺器褻衣皆親自洗滌終身如一日其母病篤湯藥先賞不離左右殁後哀痛絶粒殮葬如禮廬墓三年晨昏奉膳如生時經首任同知給額旌門邢敬修旋于咸豐十年六月病故迄今二十餘年廳屬老幻無論知與弗知咸稱爲邢孝子洵屬孝行可嘉久而益着據廳屬真生張瓊英等呈經儒學劉子莊查明取結造册由廳具詳前來臣覆查無異相應仰懇天恩俯准勅部旌表以彰孝行而維風化除册結分送部科外謹　同雲貴總督臣岑毓英雲南學政臣丁立幹附片具陳伏乞聖鑒謹奏軍機大臣奉旨禮部議奏欽此○廣東巡撫臣倪文蔚跪奏爲鄉試内簾同考官實缺人員不敷遴選酌派即用大挑候補試用人員一體充當恭摺奏聞仰祈聖鑒事竊查科塲條例内開直省鄉試内簾官該督撫照例調取科甲出身之現任州縣等官考充又乾隆三十六年道光九年先後議准如現任各員文理荒疏或有經手要件實在不敷考選卽將委署州縣以及卽用分發人員詳加遴選擇其又理優長者與實缺人員一體充富仍將現任人員實存不敷派用情由專摺奏明以重分校　杜獘端等因歴經遵照辦理查廣東省文闈鄰試向用内簾官十員嗣　辦理捐輸節次廣中額應試人數較多前於同治五年奏請添設同考官三員欽奉諭旨允准各在案兹光緒十一年乙酉科鄉試内簾冋考官應派十三員臣遵例於通省科甲出身之現任丞倅州縣内細加體察除地方緊要及有經手要件各員宋便檄調好調到實缺及卽用大挑候補試用同知知州知縣共三十二員於八月初三日傳集臣署中出題考試詳閱文藝細察品行堪充内簾者實缺新安縣知縣唐大現准調順德縣知縣魏傳熙准補佛山同知高紀准補博羅縣知縣韓輝祚等四員署萬州知州卽用知縣包永昌署龍門縣截取進士分發知縣張向辰卽用知縣楊維培趙光表大挑試用知縣鄭守昌何超俊試用同知趙起鵬試用知州李受彤分發知縣陳廷蔚等九員均中進士舉人出身文理優長臣於八月初六日入闈封門後即將各員一體派入内簾充當同考官嚴飭盡心襄校務拔眞才山光大典理合循例奏聞伏乞皇太后皇上聖鑒謹奏軍機大臣奉旨知道了欽此○○慶裕等片再據調任順天府府丞朱以增咨稱前經具奏請假三個月送親回籍奉旨允准兹將奉天府府丞兼學政關防循照向章移交奴才裕長暫行兼理理合附片具陳伏乞聖鑒謹奏軍機大臣奉旨知道了欽此○○降二級留任雲貴總督臣岑毓英雲南巡撫臣張凱嵩跪　奏爲據員調補極邊要缺知縣以裨地方恭摺具奏仰祈聖鑒事竊查保山縣知縣奏述先於光緒十一年六月初九日在任病故業經具題開缺聲明所遺保山縣知縣係極邊要缺例應在外揀選調補照例以該員病故本日作爲開缺日期歸於本年六月底截缺係題調要缺毋庸掣簽惟該縣地處極邊漢夷雜處必須精明幹練之員方堪治理當飭藩臬兩司於通省應調人員四逐加遴選查有升用同知南甯縣知縣吳光漢年五十歳江蘇常州府陽湖縣人由監生遵閩省防剿經費例報捐府經歷指分福建咸豐八年止月禀到復遵籌餉例加捐知縣並捐同知銜於省城巡防案内出力保奏九年七月初一日奉旨着賞戴藍翎欽此委解京銅順道請咨引見同治二年五月初十日經欽派土大臣騐放堪以發往領照到省因籌餉出力案内保奏五年十月初八日奉旨着俟補缺後以同知升用欽此請補沙縣知縣歴奉委署閩縣侯官連江甌甯　汀仙遊南安莆出等縣卸事後以辦理通商出力保奏十二年三月十三己奉旨賞加一級欽此調補閩縣知縣光緒三年大計保荐卓異　訃丁母憂請咨回籍守制嚴滿起復請咨赴部投供七年五月初十日蒙欽派王大臣騐放覆奏奉旨准其卓異加一級註册候升欽此七月二十五日經吏部簽選雲南曲靖府南甯縣知縣於二十八日蒙欽派大臣騐看閏七月初五日經欽派王大臣騐放堪以補授初六日覆奏奉旨依議欽此領憑赴滇八年二月十一日到省四月初十日到任調署昆明縣知縣九年三月二十日到任十年七月二十七日卸事委署思茅同知十年十月初七日到任兹據署雲南布政使史念祖署雲南按察使熊昭鏡查該員任事實心才具開展並無叅罰案件以之調補保山縣知縣寔屍人地相宜與例亦符該員係現任知縣請調知縣銜缺相當毋庸送部引見所遺南甯縣知縣係月選之缺滇省現有應派人員應請扣留外補等情會詳請奏前來臣等查該員才具穏練潔己愛民合無仰懇天恩准以南甯縣知縣吳光漢調補保山縣知縣以裨地方出自逾格鴻慈所有要缺知縣揀員調補緣由除咨部查照外謹合詞恭摺具奏伏乞皇太后皇上聖鑒飭部議覆施行謹奏軍機大臣奉旨吏部議奏欽此 
 
 

Page 11

 
 
[光緒十一年十月十九日京報全錄]  
　　宫門抄○上諭一道錄前○醇親王等奏大員報捐銀兩摺○滇撫張奏請簡放知府片○粤督張奏委護署道篆片○直督李奏叅革故員查抄備抵片○雲督岑奏請優卹片○大臣毓等奏援案請添運費緣由摺○大臣桂等奏請頒賜匾額片○十月十九日兵部太常寺太僕寺八旗兩翼值日無引見○福州將軍穆圖善到京請安○莊王請假十日○召見軍機穆圖善○皇上明日辰初至北海悅心毆辦事用膳召見大臣畢至時應宮拈香畢至紫光閣黄幄看侍衞箭○○臣奕環等謹奏爲大員報相銀兩恭摺仰祈慈鑒事竊臣營現據正藍旗蒙古都統長善呈稱蒞任廣州將軍十有餘載報稱毫無復家簡任都統悚惕彌深在粤時本擬購辦機器呈交惟未識應用何項今將廉俸所積庫平紋銀四千兩呈交神機營應用長善世受國恩不敢仰邀獎叙等情查該都統捐備機器銀兩洵屬急公臣等公同商酌援案擬請賞收溯查從前臣營代奏前任粤海關監督崇禮文銛捐備槍砲等項崇光捐制軍械銀兩均邀聖恩優奬升階今該都統所捐銀兩雖據呈稱不敢抑邀議叙亦未便没其報効之忱應如何將勵之處出自皇太后逾格鴻施所有大員捐置機器銀兩緣由謹恭摺具陳伏乞慈鑒謹奏請旨奉旨己錄○○雲南巡撫臣張凱嵩跪奏竊要缺知府因病出缺請旨迅賜簡放以重職守恭摺仰祈聖鑒事竊據署恩安縣知縣董毓鸞禀稱昭通府知府常灝因患中風吐血之症醫藥罔效於光緒十一年八月二十日在任病故等情臣查該守常灝自上年簡放到任僅逾一稔平日居官以廉隅自勵辦事亦復精勤臣正資倚畀詎一病不起知從蕭然殊堪憫惻該府地接川黔所轄一州兩縣游匪出没往來員缺最要相應請旨迅賜簡放以重職守除委員接署並將該守病故日期循例另疏具題曁咨部查照外謹曾同雲貴總督臣岑毓英恭摺具陳伏乞皇太后皇上聖鑒訓示謹奏奉旨己錄○○張之洞等片再現准部咨欽奉上諭肅韶著調補廣東廖潮嘉道所遺湖北荆旨施道員缺着張聯桂調補欽此當經轉行欽遵查惠潮嘉道張聯桂調補湖北荆宜施道應卽交卸起程新授斯缺之蕭韶在省尚有經手要件未能卽赴本任所遺事潮窩道篆務查有現署督粮道益齡慮事精詳鎭靜不擾堪以調署遞遺督粮道篆務查新授惠潮嘉道蕭韶孰悉民情輿輪愜協堪以委舍署理又署雷瓊道王之春現須往辦勘界事宜所遺雷瓊道篆務查有瓊州府知府謙貴識見明敏才具開展堪以委令暫行兼謹除分檄飭遵外臣等謹附片具奏伏乞聖鑒謹奏車機大臣奉旨吏部知道欽此○○李鴻章片再己故知縣馮瑋前在香河縣任内未清内結正雜各欵銀千四百六十四兩一錢三分三厘一毫延不完解當經奏叅革職勒限兩個月着追今己逾限未據分厘完繳此外尚有未清東安縣内結銀一千七百二十三兩七錢六分四厘京錢四百十一串七百三十七文平谷縣内結銀二千六十九兩四錢九分七厘房山縣内結銀二千五百十八兩五分二厘順義縣内結銀六百五十八兩一錢三分一厘懷柔縣内結銀三百三十七兩六錢九分五厘薊州内結銀六百十三兩六錢一分九厘業經咨籍着追亦未完繳應一併從嚴叅辦據署藩司松椿查明具詳前來查馮瑋係河南武陟縣人除飭可嚴查該故員歷過任所寓所有無盗財寄頓分别查封訊追外應請旨飭下河南撫臣轉飭武陟縣迅速查抄護故員家產備抵以重庫款理合會同兼管順天府府尹臣畢道逺順天府府尹臣沈秉成附片具陳伏乞聖鑒訓示謹奏奉旨己錄○○岑毓英片再各營瘴故員弁迭經臣毓英附奏請卹在案兹續　有儘先補用游擊童金山補用都司趙德佩劉其桐王沛霖都司銜補用守備楊根長林先明儘先守備劉占元藍翎五品銜分省補用州判岑德煒府經歷楊朝卿府經縣丞燕天經從九職正銜梁存金補用把總盧朝棟唐華隆魏容馬洪彩武承先楊洪有陳映斗張朝直袁吉張朝舉劉定坤武生張謹五品軍功吳正榮晏雲山六品軍功桂尚清羅延洪傅中和陸雲陞樊連升馬良周陳有才李如棧等三十三員名均奉撤回關先後在關邊營内瘴發病故據記名提督何秀林總兵丁槐等呈報前來臣查該故員等隨征外域屢立戰功今奉撤入　瘴發捐軀深堪憫惻合無仰懇天恩賞准勅部將該故員童金山等三十三員名分别從優議卹以慰忠魂除將瘴故勇丁另行咨部外謹附片具陳伏乞聖鑒訓示謹奏軍機大臣奉旨童金山等均着交部分别從優議卹欽此○○奴才毓橚溥豐英廉跪奏爲本年畿東歉收運米脚價增昻援案陳請添撥銀兩赶緊挽連以濟兵食恭摺仰祈聖鑒事竊查奉祀八旗禮部工部内務府緑營各項兵米向由通州截撥運儲永濟倉按季散放所需運米脚價係由藩庫每石給銀四錢八厘於同治九年曾經部議每石加給津貼銀五分照章以八成支領又於同治十三年挽運米石辦理竭蹶奏請加添運脚當奉諭旨卽着李鴻章督飭藩司無論何欵撥給銀五千七百兩由載遷等派員領取以濟兵食欽此嗣於光緒三年五年因運脚不敷卽經請添均經户部議准至光緒九年復因車價增昻經奴才等援案奏請加添運脚銀兩欽奉上諭毓橚等奏運米脚價增昻援案請加添銀兩一摺等因欽此欽遵各在案兹據管理　濟倉司員等禀稱由通截收漕　五萬八千八百六十八石四斗三升三合七勺一抄現己收入露囤堆存赶緊雇車挽運詎意本年畿東一帶春閭亢旱夏秋雨水過多以致禾稼歉收草料昻貴運米脚價比去歳加增尚難雇覓職等伏思事關兵米未便躭延是以未敢拘泥只得加價雇覓車輛卽時挽運現因京倉正供漕粮同時挽運需車甚多潞河一帶車價異常增昻又兼銀價過微所領運價實不敷用現在所運之米合計每石己加脚　銀一錢之　查去歳車價未嘗平减因海防經　浩敏未經籌撥運費己屬賠累本年適值車價增昻莽不再請加添辦理益形竭蹶車輛難期踴躍倘躭延時日此未震囤河干日久誠恐霉　有碍兵食關係甚軍等情援案籌撥前來奴才等詳查該員等所禀委係實情現届冬實之際遵化州境内粮價異常昻貴衆兵役惟賴倉儲糊口望米孔殷此項兵米自應加價赶緊挽運以濟兵食奴才等再四熟商惟有援照成　　懇天　俯念兵役覓食維艱擬請將本年運米脚價每石暫加銀八分共計銀四千七百九兩四錢七分四釐六毫俾資赶運第查奴才等所管永濟庫欵項己竟入不敷出在在無疑可籌此項加添運費仍請由直隸藩庫安數支給如蒙兪兀奴才等再行派員赴藩庫請領以備赶緊挽運而免貽悞兵食嗣後如值車價平减仍不敢率請加添奴才等爲愼重兵米起見謹將援案請添運費緣由理合恭摺　聞伏乞皇太后皇上聖鑒訓示遵行謹奏軍機大臣奉旨户部議奏欽此○○桂祥等片再查庫倫地方本年節將夏至尚未渥沛甘霖野草田苗雖經出土仍復黄萎回乾將成旱象且圖車與盟所屬各旗戈壁一帶頻年亢旱寸草不生以致人虞餓莩畜多倒斃各盟災祲互報台站疲乏來往要洋每多遲滯若非膏澤立降誠恐人畜兩無生理奴才等目覩耳聞焦急萬戕遂於五月初間與堪布諾們罕巴勒當吹木巴勒面商轉懇哲布尊丹巴胡圖克圖代祈甘霖以救羣生該胡圖克圖潔誠致敬齋戒沐浴親詣漢山廟前率領各徒衆循環步禱竭盡虔誠詎自初十日起隂雲密布迭沛甘霖郊原沾渥枯草復生本年麥收尚　中稔軍居偕慶寅感同聲並據圖車兩盟及沙異所屬各地方呈報普被甘和一律霑足各等情前來奴才等復查廟祀正神有功德于民者例得奏請頒賜匾額勅加封號兹哲布尊丹巴胡圖克圖祈禱甘霖昭示靈應惟作何奬叙之處例無專條奴才等未敢擅擬合無仰懇天恩俯念邊疆寒苦人畜家庥可否量予奬叙之處伏乞聖裁是否有當合片陳明謹奏軍機大臣奉旨藝衙門議奏欽此 
 
 

Page 12

 
 
[捐辦門牌]  
　　皖省首縣錢少雲明府任事甫數十日理煩治劇卓著循聲適奉保甲局憲孫樹人觀察札飭捐備門牌因委數員分赴内外各街巷逐户開具年貫　口登册備查所有土妓游娼概令屏之境外烟館則定以二更閉户并令同業五家出具聯環保結如有窩藏匪類等情五家同罪城外河岸堆積蘆柴押令搬堆空處以防回祿成灾觀察更捐廉備辦保甲以靖地方保乂閭閻眞不愧民之父母矣 
[押斃可憐]  
　　某甲皖垣龍門口正街開張小錢鋪前月初潛山縣書役管解錢粮銀二千餘　投交審庫到時定更己二下不及投交因就甲鋪借宿將銀桶紋存櫃房夜分忽遭梁上君子所算失銀五百兩次日報案邑尊相騐情形飭查無蹤由縣如數賠償一面將解役及甲管押勒繳甲並非長袖善舞者告貸無門挺押班舘日前竟得咯血之症在押身亡老母年過古稀痛子情深哀詞泣訴邑令憫之俯准給棺收殮觀者傷之 
[幼犯逞刁]  
　　蘇友報稱阜甯縣解到犯人兩名一十八歳係田主之子一十五歳係枚竪聞兩犯在田中嬉耍與佃户之子口角誤將刈草鐮刃致死控經淮府研汛招解來蘇二犯年雖幼穉性頗狡悍日前臬憲親提訊鞫鐵口錚錚一味翻賴堂上下書役人等均謂如此年紀如此供口實爲得未曾有殆天性殘忍濟以刁猾所謂少成若性者耶 
[好整以暇]  
　　邦上某姓家本月某日天將破曉呼傭工人廚操作忽聞院中悉率作響似人步履聲潛於窗隙窥之見一矮男子面圑圑然烏鬚繞　疑爲金瓶梅中之武大郎傭欲觀其究竟默不作聲其人亦未之知也隨將廚下銅杓等物一一携出置竹籃中繼則兩眼若黠鼠頻頻左右偷視乃拔關而出意欲挈物逺颺傭驀躍出狂呼捉賊舉家驚而起主母見原物固在止令不予窮追賊遂脫然而去有好事者過此曰此賊幸在外庭否則蛇行於黑暗中不幾演成送灰麫一劇耶予曰睛君莫掉舌鋒愼防犁舌地獄 
[押道欠項]  
　　前紀天津允豐泰建德合大豐玉順恒各錢鋪蟬聯荒閉一事現該舖掌櫃邊誠齋劉奎等己拘拿到案押令繳齊天津縣陳序東明府更出有告示略云自十一日起如有該舖荒帖限十日内持付承房掛號聽候追欵攤分人謂此亦紙上空談耳荒閉之家安得自無而有肯旣吞仍吐耶 
[蓉驛郵音]  
　　永嘉捕署向有自新所管押竊賊乞丐等人所有看役之口糧等項由各鋪各烟燈捐資開給日前所押著名積賊白眼宸阿蘭朱德昌白眼泉等六名賄通看役伺隙脫逃陸捕廉聞知急飭差恊同快役分往各處訪拿事隔數天無從弋獲刻捕廉己將門丁各役統行斥革矣○温郡邇來盜賊風行窮案搘不勝屈某夜紗帽河沙家祠堂所有祭器被竊無遺賛善王廟廟祝亦被撬門而進將衣服器初囊　一空柴橋頭混名火輪船家内及轉灣高家則聞悉率之聞卽高呼捕賊以故尚未失物惟大門己失去一扇矣咫尺之間一夜連竊四五處彼妙手空空兒何竟作横乃爾○温郡鹽厘總辦顏太守與處郡鹽厘總辦彭太守兩相對調日前業己報聞今聞顏太守巳蔣委扎繳辭省中局憲復委吳太守唐林接辦大約俟下次啓輪方可由甌前往故楊太守之交卸須在長至節前後云○樂清縣程邑尊於開源節流各項下須補解銀二千餘兩今夏劉中丞札委莊司馬赴樂坐催邑尊四處張羅僅湊解洋蚨五百枚日前中丞因其久未續解復委司馬來催無如該縣地瘠氏貧除借徵以外無可　融如斯鉅款非易彌縫恐司馬一時不能命駕言旋也○平陽劉某紈褲子弟日前邀集李某等四五人至家聚賭輸去洋餅五六十番李等均係局賭中活孚俗謂之脫鞋兒卽滬上所稱牌九司務也事爲練軍兵丁渾號尿壺明等十數人得知扭送縣中劉呈控後經值日差出爲理處不識若輩三寸舌能傳風平浪息否也○前報載枏溪五尺地方胡某之子入山砍柴與某乙爭奪薪蒸卽被砍斷右臂胡因携臂赴縣喊寃周邑尊飭差前往查辦等語兹聞胡子當時右臂被砍時骨雖斷而皮肉尚連旋遭庸醫用草藥綑紥傷處致將皮肉爛斷本月十五日胡將子負至公庭送請相論並稱某醫覇持不許另延他人療治云云邑尊准詞諭以靜候傳提質訊噫略熟湯頭歌訣驗方新編即自命爲華陀再世今之醫家大抵如是矣惜無胡某爲之控訴邑尊爲之窮治坐使胡亂談醫草菅人命沈賓漁所謂地獄中千萬催命鬼俱由閻土判令爲醫雖曰惡語豈虚言哉 
[闐省官報]  
　　泉州府徐震耀十五日到省委署大田縣典史吳康福禀辭赴任署武平縣林元榮卸事到省 
[粤東官報]  
　　藩憲牌示佛山廳缺委候補通判朱文輝署理羅定州杜庭璆增城縣楊士模均飭回本任合浦縣缺委候補同知危德連署理高明縣缺委候補縣盧師識署理 
[整頓冬防]  
　　梁小若觀察自舉辦冬防保甲以來每夜必輕輿減從週歴梭发直至月落參横尚在街頭蹀𨇾以故各叚委員圑勇亦無敢自暇自逸高枕安眠觀察又示諭各烟寮一律二更閉户所有歇店令具循環簿逐日送保甲局盖戳稽查以杜匪類潛蹤之獘並嚴飭各城門於二砲後下鑰非有要事不得漝開行見古堠霜清聲不驚夫虎柝嚴城月曉僕自報夫魚更比户居民莫不頌觀察之德惠矣 
[打滾]  
　　江省向多騙子大抵以色爲媒誘人財物彼中人謂之打滾亦猶滬上放白鴒之類也外來游客每有受其愚者九冮某生下第後秋風　　鬱鬱無聊因襆被作章門之遊百花洲上桂楫衝烟雙劍池邊椶鞋踏月每遇山水佳處輙流連歗傲不知日之將西時則長覃凝塵方賦玉溪之錦瑟欲求燕婉又恥狐綏一日散步於碧柳隂中遥見隔岸珠簾彷彿有麗人掩映痴立久之忽露半身丰神絶世誠有如六才子所云穿一套縞素衣裳未語人前先靦覥者生此時魂輸色授呆若木鷄驀一人自後拍其肩曰書獃子魂靈兒飛上半天矣偌个好姿省使老身化作男子亦當顚倒夢魂無怪郎君之依依不捨也生睨之則似曾相識固慣爲最合山之某嫗也叩以女郎氏族嫗曰言之罪過是固好人家女兒檀郎亦黌門之秀刻下文君新寡以故素服滿身郎君如有意乎憑老身三寸不爛舌當爲竭力圖之越數日嫗坌息而至曰諧矣諧矣恭喜新郎君將以何物謝氤氲使者生叩其究竟嫗曰老身初去說時彼姝固鐵石心堅毫不能轉後經花言巧語再四敷陳刻己首爲之肯畖須番佛四五十尊當可畫鴛鴦之諾也生喜極欲狂如數付給擇吉迎娶却扇之夕花嬌玉軟儀態萬方一對璧人兩情欵洽生至此如登極樂世界不復作塵世間想矣本月某日家中催歸符至并作桃葉之迎生遂偕婦遄返距家只八十里夜泊卡旁婦乘人不備忽躍出船唇披愛大哭卡員訊以故婦叩頭呼乞命徐乃揮淚而言曰妾以良家婦孀獨無依不得己而琵琶别抱初時言定作爲正室詎狼子野心今竟偪令作妾幸遇青天明鑒叩求超雲得出火坑則結草銜環生生感德矣生本呐於言詞至此竟不能剖辯當經下員送縣辦理嘗閱聊齋諧鐸諸書所記念秧騙子等事花樣白出令人不能不入其彀中然未有如該婦之生面别開出人意外者江河巇險意如是哉而生虎榜未魁鴛儔又失公庭蒲伏更不免苦受株連清夜自思當有撫膺浩歎者矣 
[拐案迭見]  
　　杭垣近日拐騙之案層見疉出前日下城西大街某姓家一六歳幼孩方在門外嬉戯忽然不見其父母痛不欲生四處鳴鑼尋覓乃鑼聲甫逺而及見一人手携銅盆自敲自喚云係板兒巷某家失去七歳女孩一名頭挽丫髻耳墜秋葉兩片身着藍洋布襖下繫紅袴足穿緑鞋如有見者示知當爲重謝又上城之某公舘中前日忽失使女一名年己十六以身材短小未着羅裙偶因上街買物竟如樓中黄鶴一去不返其主人報局報縣盖捕四出迄無蹤跡聞上城拐案無日不有恨未得匪徒而羣噬之 
[接錄輪船招商局第十一年帳略]  
　　綜結一該股分資本規銀二百萬兩一該各省官欵規銀八十三萬二千二百七十四兩五錢一分一該續存官欵規銀三十六萬零二百九十兩零七錢九分四厘一該洋商存欵規銀七十四萬三千四百四十三兩一該保險股款規銀七十萬兩一該貴池股欵規銀二十二萬七千二百五十八兩四錢一該各户存項規銀三十七萬八千二百八十六兩二錢九分三厘一該綵結餘欵規銀八千四百四十七兩零零三厘共計結該規銀五百二十五萬兩○一存開平股分規銀二十一萬兩一存朝鮮借欵規銀二十一萬兩一存各户該欵規銀九萬三千四百三十三兩一錢六分二厘一存股票產契抵欠折見規銀三十八萬六千五百六十六兩八錢三分八厘共計結存規銀九十萬兩○一存永清船本規銀六萬兩一存利運船本規銀七萬兩一存富有船本規銀十萬兩一存日新船本規銀六萬兩一存保大船本規銀八萬兩一存豐順船本規銀八萬兩一存江寛船本規銀十二萬兩一存江永船本規銀十二萬兩一存鎭東船本規銀七萬五千兩一存海晏船本規銀十萬兩一存海琛船本規銀九萬五千兩一存海定船本規銀十萬兩一存江天船本規銀十一萬兩一存江表船本規銀三萬五千兩一存江孚船本規銀十二萬兩一存江通船亦規銀四萬五千兩一存永甯船本規銀一萬五千兩一存江平船本規銀一萬五千兩一存美富船本規銀十萬兩一存拱北船本規銀六萬五千兩一存致逺船本規銀十四萬兩一存圖南船本規銀十四萬兩一存普濟船木規銀七萬五 
 
 

Page 13

 
 
千兩一存江裕船本規銀二十萬兩一存富順船本規銀十九萬兩一存廣利船本規銀十九萬兩共計結存規銀二百五十萬兩○一存小輪九號規銀五萬兩一存躉船十一號規銀十一萬五千兩一存鐵駁等船規銀五萬兩共計結存規銀二十一萬五千兩○一存上海局房規銀一萬兩一存上海東棧規銀一萬兩一存上海北棧規銀二十五萬兩一存上海中棧規銀十一萬五千兩一存上海南棧規銀六十萬兩一存大津棧房規銀十七萬兩一存通州棧房規銀五千兩一存燕台棧房規銀二千兩一存宜昌棧房規銀二千兩一存漢口棧房規銀十八萬六千兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存寗波棧房規銀一萬二千兩一存温州棧房規銀四千兩一存福州棧房規銀二萬八千兩一存汕頭棧房規銀七千兩一存澳門棧房規銀五千兩一存香港棧房規銀二萬兩一存海防房料規銀二萬二千兩一存順安房料規銀一萬二千兩共計結存規銀一百六十萬兩○一存各局生財規銀一萬兩一存裝米麻袋規銀二萬五千兩共計結存規銀三萬五千兩統共結存規銀五百二十五萬兩○綵結一淮各船餘欵規銀三十八萬三千六百十七兩六錢四分三厘一進各口房租規銀十一萬八千一百二十一兩八錢九分一厘一進大彚公等雜項餘欵規銀允萬九千七百八十七兩五錢八分八釐一進船險公積規銀四十五萬三千六百四十七兩四錢六分七厘一進售產餘款規銀十七萬兩一進上届結餘規銀七萬七千六百三十六兩四錢七分五釐共計結餘規銀一百三十萬零二千八百十一兩零六分四厘○一支棧房躉船等項修理規銀三萬五千零七十四兩八錢一分六釐一支漕務等欵雜項費用規銀五萬一千四百二十六兩八錢九分九釐一支各項息欵規銀二十二萬四千一百九十一兩一錢七分五釐一支池州荆門煤股規銀二萬八千五百兩一支紳商該欵規銀五萬二千三百十三兩零二分七釐一支水脚結欠規銀四萬一千七百四十六兩一錢九分二釐一支减讓水脚規銀二萬四千六十七兩二錢一分一支善後繳費規銀三萬四千零十七兩九錢一分九釐一支輪船折價規銀四十五萬零二百一十兩五錢二分一釐一支棧房折價規銀三十萬零六千八百三十三兩四錢三分四釐一支股票產契抵欠折價規銀四萬五千九百四十二兩八錢六分八釐共計結支規銀一百二十九萬四千三百六十四兩零六分一釐除支結餘規銀八千四百四十七兩零零三釐 
[己蘭詠笙桂琢齋梅舫諸兄顧我小樓少飲酒後賦此錄請同人正和]  
　　塵世滄桑悟刦灰慣邀知己暢追陪晤歌侍積詩千卷壘塊頻澆酒百杯閒憩小樓心賞託聞空谷足音來諸君惠顧情何限觴詠無須折柬催[  弟恩溥初稿]  
[舟中雜興錄請高昌寒食生惜花侍者同政]  
　　不須荷倚棹語黄昏漁市人家早閉門睡覺蓬窗親聽得櫓聲摇入水雲村滿湖煙靄僕人凉小艇衝波趂夕陽怪底隔溪漁唱後釣絲產動藕花香夕陽人散曲江隈滾滾潮聲去不廻正喜輕帆飛一葉忽看山月壓窗來錫山三影詞人脫稿于舟次 
[五言别吳大二百字]  
　　與爾俱少年思爲天下事出接當世人齮　不得志生此宇宙間未明其位置因風長歎息共有登臨淚爾懷一片心抑遏無所寄託爲草木辭哀艷發藻思今春見手書獨怪著作竟萬卷一時開每暇入書肆我雖歸故鄉鬱鬱不自遂旅食非家居依人失高致平生所學問頗與尋常異薄俗豈易知值之爲非議秋風赴秣陵逐隊應秋試山水足憑弔無人同爛醉返棹檥滬濱復兹一把臂歳月遞變遷驪歌又在次此别欲何期恐難以時至或者便天涯後來不可曁嗚呼夙昔心昨夜猶夢寐庶幾各無負誰能免異地○别沈二又返吳門棹西風一夕寒歸情方惻惻離思獨漫漫銳志通今古相期剖贍肝嗟兹天下士末路不堪看[  瘦蝶詞人稿]  
[捧讀高昌寒食生大著紅樓夢詞敬塡金縷曲一闋以誌欽佩並請顧誤]  
　　雒誦新詞槀悵芳魂幽衷莫訴緣情一表粉黛二千應下拜唤醒粧樓少少編韵奥形神維肖縷月雕雲眞妙手按宮商字字皆爭巧惟彩筆才能道藝林爭購如鴻寳都道是裁紅剪翠清詞麗藻君本多情儂有意棖觸縈懷渺渺雖游戲怎能此好妙語眞教堪下酒想前生合是東坡老旣心醉又傾倒○遂生前輩近得閨秀修弟子禮者聞之喜甚詩以賀之老去才華勝昔年一編嘯咏興尤顚也知化雨栽桃李不道門墻列釧鈿黄卷偏教傳繡閣紅裙應許執吟鞭擁臯想見神情逸羡煞桑榆晚景妍○贈葛筱右社兄葛君才調久知名相見樽前笑語傾濁世偏能敦古道清談每感重交情寄身海角如蒿梗同客大涯仗友生絶妙丹青一枝筆十年聲價動公卿[  海上種榆山人悅彭氏甫稿]  
[盲詞四闋錄呈霧裏看花客高昌寒食生大詞壇并藜床舊主種榆山人同政拍]  
　　沁園春自嘲瞎盡雙眸南北西東悵悵何之憶　 
舊時書籍暗中摸索半生蹤跡靜裏尋思幾度風波十年烽火履險天憐盡坦夷今己矣把一腔熱血付與氷澌一身冷暖誰知笑盲目盲心任品題且詞場詩社胡謅幾句春花秋月狂醉千巵生不如人死何足惜鬼趣生涯待幾時須打點到閻浮世界若個扶持○八聲甘州夢夢吟人生一夢夢境何常我夢如何夢偏遇噩因塡八聲甘州一解以自解閱者其以不解解之甚荒唐夢境又華胥重到不分明悵卅載遨遊酒壇詩社徒負虚聲世態隨時變幻寒暑與隂晴何物無更改江上峯青誰念天涯倦客己雙眸月暗兩鬢霜新歎窮愁如此此夢幾時醒問蒼天天無一語告世人人不耐煩聽從今後夢魂顚倒一任飄零○望海潮登北固山同治初駐營於此天分南北大江横亘東西隻峙金焦城瑣石頭潮吞鐵饔六朝風景猶饒雉堞倚雲高看草齊對岸沙漲平礁破虜蘄王昔曾住此戰金遼無端蟻賊頻騷嘆三江浪滾萬姓波飄名將督師雄兵築壘片明刁斗齊敲鼓角大旗招報我軍奏凱釜底魂銷正好書生何馬露布走霜毫○一萼紅秋柳短長亭較舊時肥瘦疏懶不勝情紅板橋頭青溪渡口相逢幾度沈吟憶往口纒綿旖旎舞東風腰比小蠻輕曾幾何時徐娘老矣憔悴娉婷莫是蕭郎逺去悵章臺寂寞一任飄零落絮沾泥飛花墮水甘必化作浮萍須記取靈和殿裏儘風流眠起啼鶯好待陽和一轉依舊青青武陵漁隱顯鈺子相氏倚聲 
[燈下有憶夢畹生]  
　　千里飄零一醉侯頻年蹤跡等浮摳蕭蕭細雨悠悠水獵獵西瑟瑟秋江路迢遥同放棹天涯寥寂獨登樓嫦娥不忍清輝露怕觸覊人萬里愁[  江南揖竹詞人未定章]  
[砧聲]  
　　萱花楓葉戰秋風刀尺頻催處處同萬里寒衣燈影畔幾家砧杵月明中聲傳石上霜飛白響徹溪邊夕照紅搗破香閨游子夢各將心事訴蒼穹[  古鄞乃勳氏未妥艸]  
[贈張善貞詞史錄供夢畹生石鼓山樵聽濤居士哂政]  
　　潔似莲蓮花秀似梅騷人幾度品評來添香每感卿非分間字多慚我不才美玉端宜夾善價明珠好與護靈胎從今爲語閒蜂蝶莫對春風意屢猜[  太痴生侣琴稿於挹翠葊]  
[客感呈海上諸吟友]  
　　說到傷心淚欲傾一燈摇壁客愁生鶯花感舊仍風雨琴劍隨身當弟兄善病方知情是累少孤幾見學能成更闌夢斷荒鷄唱待覓劉琨聽此聲[  太痴生挹翠稿于身世玉琴樓]  
[按劍吟]  
　　鯉魚銜字渡江水解珮忽逢小家子殷勤掩歛托芳衷初如皎日還如矢桃花李花俱從風道是相同終不同當户含情理清曲羅襦淚落眞珠紅一朝漂泊誰爲主燕欲句留鵑喚去如簧巧語雜嬌啼浹席淫哇何足據隻翼叅差我所悲寸心宛轉誰得知車笠盟輕鈿盟重綈袍不戀戀難幃悠悠世態原如此豈合吾曹亦復爾只有芙蓉不畏寒三秋抱得濃霜死新香巳燼難再温舊事都非那更論蛾眉自古不相讓忍彈别鵠傷離魂請君看取昭陽殿姊妹承恩有深淺鼠子未須眞嚙人尹邢從此皆廻面玉璫璠札今成塵夢裏黄衫認不眞青鍔摩挲竟何用繞堂飛斬無情人[  太痴生高侣琴稿於挹翠詞菴]  
　　江干判襼忽忽三年春樹暮雲時勞夢轂去秋欣值懸弧令旦開宴徵詩惜乎水逺山長未得稱觥入社歉仄良殷及奉寄示大著兩章並爲索和浣誦一過不啻眉宇親承積思藉慰惟戔戔陋學不善推敲因荷雅愛不得不勉爲效顰邨野俚詞聊當封人之頌不必遂以詩目 
[之也卽請吟齊仁兄郢政]  
　　久仰風懷第一流懸弧欣值桂花秋算逢强仕君初度說到依人我亦愁最羡塤箎敦伯仲更教珠玉壓曹劉天涯魚鴈稀消息惆悵瓊箋隔歳酬自從結契兩情歡一别迢迢易暑寒堂上金萱應日茂階前珠樹漸雲搏惟慚道阻壺尊獻用祝籌添海屋寛聊把俚詞將壽紀綿綿甲子比黄安[  小梁弟王中灝脫稿於津門客次]  
[綺懷]  
　　當年感慨託深衷别後情懷轉不窮柳絮多愁驚夜雨桃花有淚泣東風酒能解渴宜浮白詩可消愁怨落紅畢竟自憐還自惜幾番惆悵夕陽中消瘦腰肢力漸數愁多常覺淚沾衣春風花外鶯兒夢明月樓頭燕子飛柳下攀條逢過客竹中灑淚感湘妃星辰昨夜原非是夢裏清言玉厝霏睡起無聊傍鏡臺追尋往事幾徘徊女無脂粉誰堪悅士誤文章大可哀憐我柔情添悵望思儂丰韵費疑猜花叢欲灑枯腸淚始信東風喚不回一笑傾城等玉環回頭攬鏡整雲鬟輕盈態度如飛燕消瘦腰肢憶小蠻繡闥夢痕憐夜月粧台眉樣畵春山痴情欲乞歡重續始把心頭舊恨删[  怡紅園惜花侍者錢葆青未定草]  
 
 

Page 14

 
 
[奉答小樓主人見贈之作謹依原韻錄請梅舫居士和章]  
　　戰罷秋風志未灰翩翩裙屐得追陪聚談快剪西窗燭拚醉爭傾北海杯契洽樹雲交己久歛聯萍水客初來羡君絶妙推敲筆覓句無須急雨催[  古滃鹿門山人琢齋氏初稿]  
[上海龍幽書院訪晤蕖田老弟學士出素箑屬書近作因賦贈七侓一首書以還之]  
　　江天飄忽雲龍接白首如新笑口眙五十年交風 
逝水百千事變海飛埃葵心蘭體相訴合輕席判鄉幾去來應念衰頽尚蓬轉草堂未築徑迎運開[  天壤𨸲叟徐維城未定藁]  
[廿四歳生辰感懷調寄沁園春卽皇桂笙詞丈教政并乞夢畹太痴石橋槯包慕閑玉洲和]  
　　廿四年來萍泊蓬飄遨遊異郡嘆年華逝水空憐老大形骸放浪不覺辣狂橐筆無成懸弧又届濁世孚生寄草堂思量起深恩示報往事難忘回頭欲問蒼蒼問何日能將壯志償算補平功過無乖嗜好且爲曠達莫嘅炎凉妻子圑圓友朋懽笑勸我殷勤盡此觴陶然醉祝身躋壽域跡顯名塲仲秋三十六江外史敬南陸止祥求長稿 
[金縷曲玉舟以三俠圖囑題賦北呈削即請夢晼生石橋生正]  
　　韻事眞堪紀况圖成英雄兒女軼羣風義劍胆琴心都人書似此神乎技矣却雅稱書生遭際濁世徇財朦瞎輩問何時怏　龍門記直錯認香君意懴情别有柔情寄想前身修來豔福美人知巳紅粉漂零酬切恨恨絶可隣無計驀珍重押衙豪氣信是三生三影幻補新飼吮着長康筆頻展玩俠腸理[  柳應詞人馬相如未是草]  
[游味蒓園題句錄奉叔和仁兄觀察大人曁諸大吟鑒止]  
　　名園秋色勝三春駭緑紛紅點綴新自昔板輿曾奉母卽今投轄尚留賓奇花百種徵蠻徼修竹千竿接比隣好是夜來燈唤水滿堂裙屐鏡中人[  同里定菴草鈞未是草]  
[鎭江電局代收揚鎭沙洲賑捐十月初一起至十五日止清單]  
　　常鎭道憲陳發武進陽湖兩邑官民公捐足錢一千二百千又發通州楊募三百三十五號册餘西竭吳四千餘西塲五福橋　南陽八千餘西場鹽垣德隆典兩户各七千四甲壩徐二本興三槐堂王兩户各四千曹悅盛三千二百榮惠雲保王葆三兩户各二千馬正伐路裕噬兩户各一千六百曹祝南一千二百曹玉盛一千曹效韓曹翔高姜啓元曹發觧季永源曹萬隆曺漱蘭宋殿臣林壽春九户各八百束沛興六百甘泉劉求病卽愈四百金沙場陳四十廣帮楊佩珍龔渭綸手八元恆源興純厚堂峻德堂立本堂四户各四元太和安和金鋐源履泰祥謙吉恆孫祥泰仁孫堂同興合記德記萬豐鼎元劉義豐同興源復蠢與記裕茂西染坊十八户各一元洽和德茂怡生福億　乾泳興順太新洪恆興洪恆源殿記貫記信　玉記十二户各半元望記五百文又募三百三十六號册餘東場馬八元同除盛裕盛隆鄭樾記三户各十元又募三百三十七號册掘港場誠八千又場商十六千豐利場高四千租商和　八千又募三百三十八號豐拼茶場趙芷菴八千福興公典鍾福盛通垣兩户各四千謙同興旗二十四百公允和旗二千一百萬順隆旗一千一百義隆祥旗八百又募三百三十九號册石港場章四兀船私委員洪一元商垣悅和合記四兀無名氏六兀隱名氏寳黎典徐廣興凌義興施蓉賓陳錫三六户各二元沙鏡人陳蓮波巫裕隆松壽堂周恊興胡信大孫義言供聚我樹德堂源隆凌德新吳源順許德成植槐書屋宋承德十五户各一元新興協　秦義興元生　王廣泰衣鋪駿順號吳宏瑞八户各半元又募三百四十號仰養性閣四兀李輔清夏廼西兩户各二元張樹勛馬俊賢張仲言顧罄逺馬殿卿馬積善堂張桂軒劉懋卿八户各一元又募三百四十一號册順德堂十元徐葆之六元德滋堂梁搢卿兩無名氏四户各四元張楚善王亦明周雲溪陳子卿聯陞福無名氏戴楚材陳安卿無名氏侯小蓮十户各二元又募三日四十二號册四知堂四十四元一角三分無名氏二十二元又募三日三十六號册吕四塲高四元恆泰旗八元又募三百三十八號册角斜場泰八千泰拜公一　元角公發義勤愼泰兩户各一元萬順　吉公興兩户各七角五分通記三千二百榮同茂二十二百同豐泰二千無名氏一千六百五十福祥泰八百慶恆祥五百川　鹽厘局憲黄募三百二十五號册黄幼憲一百十黄蘐福堂十千無名氏八千無名氏四千無名氏黄玉田黄菊生三户各三千無名氏二千又一千五百四無名氏許逢吉鍾益齋黄桐生黄旋生黄重生黄鎭生十户各一千黄兆蓉八百三無名氏各五百又二百又募三百二十六號册黄幼忌漢平九兩九錢五分五厘羅笏臣宜平四十兩無名氏廿兩劉成洲五兩史輔臣二兩又幼三百四七號册願規吾過之齋四十千文存寛甫廿千文又募三百廿七册致逺堂陳六十千文無民氏七千文無民氏長慶堂陶仁扇堂袁三户各六千文無民氏李壁侯兩户各四千文棗花菴趙二千五百袁定袁三千四無民氏霍邱汪陸壽氏經茹堂容七户各二千十無民氏十户各一千敦厚堂龍存心堂　靜逺堂陳射潮堂　居仁響屋胡固始　天興邵閩南方大樹堂馮注禮堂戴立雪堂楊江西黄怡怡堂徐十三户各一千文三無民氏春輝軒米樹德堂查還讀堂王全城堂章裕德堂徐恩誠堂吳敬德堂陳柴陽氏九户各五百無名氏六百清河氏四百又募三百廿九號册黄幼憲一百千陳椒實十千冬青草堂樸學齋林二户各二千敦倫堂中孚堂劉汝臣修己堂沈小田五户各一千三省草堂德馨堂其昌堂雙玉堂敦義堂中和堂賢頌堂七户各五百又募三百卅號册黄德順廿千黄潤齋黄輯五黄壽林黄覲丞黄席之黄永燦六户各二千黄敬修黄吉士黄永仁黄永昌黄永壽黄永招無名氏李命之陽羅圃土綉章許幹齋廖文齋李仁安郭逢吉劉增堂三無名氏十八户各一千黄赶生黄曾民兩户各五百又募三百三十一號德順仁九千李義興五千無名氏三千夏永順三千義利行祥豐亨福康全元茂生聚興祥日成經謙益泰普春站蔚豐厚晋豐泰善信美攄義祥寳興玉伺心一匯源站十五户各二千天圓號泰記吉星升茂順祥新順鎰則篤生聚星全同發公吳永發吉興祥十户各一千又募三百三十二號册黄光裕鄉順仁黄和卿三尸各四千文黄璧垣黄仲玉黄雲谷何握三黄紹年廖習菴曾見田黄孫氏黄謝氏黄鄧氏黄鄢氏黄許氏黄曾氏十三户各一千二無名氏黄劉氏黄鄢氏黄胡氏五户各五百又募三百三十三號並義泰恆大生厚廣生同泰昌恆福興隆裕盛榮德豐裕興順義恆益公順長號無名氏十一户各二千文王恊泰李人樹王惠堂江壽卿萬德軒劉松年張少臣曹久妥王玉堂曰㶧坦鄭忠亭尹益之朱海峯止順祥察振之　生義鮑熙台如松盛李曜亭無名氏廿户各一千黄煥然袁潤生王仁山王雨膏馬金　王作楨陳倬齋唐希賢羅金山張爾田李義興解愷夫張治菴倪子琴羅奇峰陳輝山十六户各五百文又募三百三十四號册吉順行李錫純信泰行三戸各二千文興發壽號宏吉順段作九劉健事曾信茂行五户各一千文例炳豐五百文以上通川各册共來二七責四百八十三兩五錢九分英洋四百元○上海協賑公所第三批興平二七實五百兩第四批規兀一千兩○萬松泉募九百七號册退省氏無名氏二百各二元隱名氏一元○王敬之募一千三百七十一號册刑部郎中李四十元並代募積善堂主人四元三多堂二元高德堂一元侯選訓導李光四百文○强五雲堂來蘇錫三募周雲錦四元鰥錫三趙貞甫二户各半元曹嘗保三百徐仁源三百徐燮堂二百王裕泰二百九十李梧岡一百五户合捐洋一元○晋源來福隆興募二百五十五號册不爵姓名洋四元又來　改手二百五十號册劉耕讀堂本洋五元劉公　墨行雷同發鹽行二户各本洋二元汪江子店本洋一元俗啓堂長裕號二户各四元謙益三元注繼興行侯復盛行二户各二元又募二百九十二號　泰興公興匯游公典周立豫無名氏林爾昌無名氏元康七户各一元江增昌恆豫元　福源愼益春生六户各半光○靳春翁袁錦翁手胡錦翁來漢口問　坤薰募各寳行寳號演戲公捐制錢五百千文六二三五化九八五采它紋三百十一兩七錢五分折鎭平二七寳三　九錢一分七厘○强五雲堂募度記六百六十三號册二元○潤昌募杯水氏三十元○東海氏一百千文杭電局宗載之二十元黄天德丹陽鹽棧徐馨逺助棉衣賑兩户各十六元寗波孫瀛記銅洋三元○大共收規元一千　折見二七寳九百二十九　五分五厘又收二七寳一千二百八十四兩五錢七厘本洋十元英洋五百七十元銅洋四元錢一千三百千四百文除將銅洋寄滬鎔化助賑外○連前共收二七寳三萬八百六十三兩六錢三分六厘本洋二十五元英洋七千六百六十七元七角一分五厘足錢三十五百十七千五百七十五文 
[上海四馬路浦灘文報局内恊派公所經收賑捐十月下旬清單]  
　　廿四日金册謙吉祥號交來汪蓮緣先生募八十户英洋十七元○滬　天順祥號交來全芸軒先生募鴛湖書屋英洋一百元清芬堂未五元隱名氏規元四兩四錢四分合收規元八十二兩五錢六分○甲單烟台上鰲居士募隱名氏求堂上康健四元無名氏不留名各一元隱名求母平安康健增泰二元○催單津門來陸炳文津錢二吊力不足津錢二百五十文合收英洋一元○吳時氏求速去疾一元昭文馮兆熊翁求病速愈續摺銅洋十元隱名氏一元五角○羅州太湖救生局募　恝固消病厄五十元敦素堂孟鐘瘦山毓德堂董世範堂陳爲業師週年懺資移助雷吉山求母康健孝恩堂趙六户各四元務本堂施文教堂雷安慶堂黄三户各二元敦化堂胡無名氏不列名古拾笏郭香山主人趙孔宣五户各一元仁德堂馬敬畏堂錢李逢餘長命富貴千乘堂倪悠逺堂程六户各五角書信方完松茂室櫃捐英兩元銅洋一元錢一百四十一文貽榖堂方求子病遽愈一元金陵申昌書舘交來徐年慶翁　人示惻然余氏三十元陳愼安十元惜隂堂六元讓善堂一元瀏河收運局交來戴笠山人移助孩童帽器七件約童一兩一錢杭州無名氏求產育平安十元金陵祝善隆號胡蓉卿翁募長白不書名人率同司事四十元無名氏日本爛板洋一元○木日共收英洋二百十元銅洋十一元爛板七元規元八十二兩五錢六分小洋一角錢一百四十一文帽器七件約重一兩一錢○蘇州醬園公所潘仲翁八月二十七日墊欵係宇字票餘英洋一百兀成元求病消除增福增壽英洋五十元洪源求病速愈消災延壽英洋五十元共合洋二百元合亟登報聲明 
 
 
