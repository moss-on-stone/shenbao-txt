# 1884 - 248 - 4904101

 

Page 1

 
 
[第十三號畵報出售] [  申報舘主啓]  
　　六月二十八日爲萬壽聖節特繪百官朝賀圖以見朝野同深慶幸前者基隆之役業將戰績叙入畵報俾衆周知此次馬江開戰雖邅挫折面　　負未分之際互相轟擊各逞威武此情此景大有可觀兩圖俱編入此次十三號畵報准於十六日發售後仍附淞隱濅籙圖說一則閱者鑒之　　 
[開印古今圖書集成告白] [  申報舘主人啓]  
　　本館糾股排印古今圖書集成曾疉將情形隨時登報惟前印樣張之鉛字其字之大小雖已合式點畫稍未匀稱曾有股友來囑另換字模是以乘外洋各機器在途之時訪得一名手刻工遣善書者寫成字樣用黃楊木精鐫端楷鑄成字模逐日飭工澆字惟此書須用之字約共九千餘萬方足敷手民排印故未免稍延時日近有數股友已將第二次股銀送來本舘以排印未久不便收受擬於開年刷印多時再登告白定期收銀恐未周知用特布告再本舘前經言司除股印外再自増印數百部兹以此書卷帙浩繁照原價一百五十兩不敷開銷姑俟日後再行酌量定價合併附聞 
[論中法近日情形]  
本舘前此所以著時勢岌岌一論者盖因中法均係大國兵端一開其勢不能挽回必至苦戰頻年靡有已時是以本館將從前之機事及日後之情形設爲問答直言無隱煞具一片苦心非有所偏執也失當中法初開　時本館固力斥賠欵之非後見法國肆行無禮决意索賠不肯言和本館當時立論以爲值此時勢中國惟有與法人一戰天戰危事也兩國交爭彼此皆受其禍此固盡人而知之矣迨福州開戰兩國得失相等可不索賠此正可以言和之時矣本館欲乘此時將一切報仇洩忿之私意掃除淨盡欲中國稍安毋躁熟思而行撫衷自問此後應戰乎不應戰乎噫法人之於中國肆其害暴亦已甚矣本館每念及此未嘗不歎息痛恨或中國立意雪恥或中國顧全大局免一二年戰爭之禍此則國事所關本館固不敢違衆立論亦不敢　合意旨以媚人而炫世如欲媚人炫世則將謂法人膽怯中國容易獲勝法人不敢再來侵擾云云如此則閱報諸君必將欣然色喜爭購本舘新聞紙本舘亦何憚而不爲乎但本館秉筆人食毛踐土祗知忠君愛國何敢逞一已之私意使中國昧昧然從事耶和戰大局非本館所敢妄論惟願人之熟思此事量力而行無爲大言以相煽惑致秉鈞者或違已見而强出於戰也夫中國應雪福州之恥衆人無不知之本館前所執意謂中國應否雪恥抑或聽隣國勸和蓋因中法交戰其勢實不利於中國也中國二十年來籌創水師秉鈞者固早知水師之有關緊要歐羅巴洲諸國除俄羅斯陸路可通中國外其餘諸國若調兵來華皆從海道中國水師如能練習精强卽可在海面抵禦不任其來但創造水師不出二十年而卽欲其立功則無論何國皆不能如此之速今法人知中國水師之不足恃遂爲蹈瑕抵隙之計且法之水師固强於我矣勢旣如此直可覇佔中國海面來往各處毫無阻礙卽如長江口砲台萬一不能阻遏法船則法船亦可肆　長江是法國之大利而中國之大害也且中國要口甚多法兵可以隨意住在一處併力肆擾而中國則不能不於各地分屯重兵以待之如交戰一二年中國之力並不能有加於法國卽　中國得勝亦終不能索賠於法國因中國卽將法兵殺盡或奪還侵地或盡焚其船斷不能追至法國故本館謂中　與法國交戰彼此得失不平也現在中國有大鐵甲船二艘駛到香港須俟戰事平定後方可來華如此種鐵甲船再添四五　又有熟諳駕駛之人卽可抵禦法國水師或法船滲漏法兵登岸中國亦可於數日内從海路調大兵擊之如此相持庶足相抵然就目前觀之中國海路已斷祗有臺灣一隅倘被法人登陸侵犯孤立無援殊屬可慮凡各國值此時勢皆不利於戰未有不欲免戰爭之事者卽如法都巴黎斯月前有人毁德國旗幟法人雖恨德國尙速向德國服禮　法果准備與德相爭亦不肯靦顔如此今法國蹈中國之隙蓋乘我水師之未備故與我爭擾耳本館前作時勢岌岌一論正爲此也在後接誦諸君子郵示之作雖間有主和者而究不若主戰者之多本舘將稍有見地者探錄傳觀其餘都是空言毫無實際實不能體會本館保固邦本之意想有遠謀磧畫者自能喻之觀現在中國之勢實欲與法决戰本館豈不以雪恥爲快然區區之心仍願秉鈞者顧全大局盡一國之力謀一可以必勝之法不再蹈福州故轍官塲中亦不以大言相尙各處商民皆能如舊金山華人出金五十萬兩以助餉則上下一心庶可以禦外侮天下幸甚本館幸甚若徒逞血氣之勇執一偏之見不復統全局以相籌則非本舘之所敢出也 
[諭旨恭錄]  
　　七月十五日奉上諭御史吳峋奏樞臣聲名日敗懇予矜全一摺據稱籌兵籌餉責在軍　　敬銘尃俟諭旨並不預爲區畫等語前因恭親王等辦事因循不能振作有爲欽奉慈禧端佑康頤昭豫莊誠皇太后懿旨分别開去差使休致降調特簡禮親王世鐸等入直樞廷當積習之餘又值多事之際内外大臣間有游移顧忌所見未能遠大不能專責閻敬銘一人嗣後務各殫竭忠誠於一切事宜實心實力妥籌辦理和衷商榷共濟艱難不得稍有疏懈此次法人肆意要挾先開兵釁中國屢予優容己屬仁至義盡現在戰局巳成倘再有以賠償等詞進　卽交刑部治罪總理各國事務衙門大臣辦理中外交涉事件必須體用兼俻能持大體之員方足勝任周家楣吳廷芬在該衙門行走年久辦事未能合宜崑岡於洋務未能講求周德潤於應行公商事件輒單銜陳奏其爲不能和衷已可概見張蔭恒屢經叅奏衆望不孚陳蘭彬年力漸衰難勝煩劇均着毋庸在總理各國事務衙門行走至閻敬銘辦事練達清操久著吳峋輒以執抝剛愎怙過任性等語形諸奏牘實屬措詞過當吳峋着傳旨申飭欽此同日奉上諭翰林院侍讀學士良貴奏遵旨保洊人才一摺江西督糧道嵩崑着交軍機處存記内繙書房章京繼恩直候補道衛杰教習揀選知縣蔣世芳均着吏部帶領引見欽此同日奉上諭清安額爾慶額奏神靈顯著請加封號並頒匾額一摺科布多城隍龍神河神各廟素著靈應本年自春徂夏雨澤愆期經該叅贊大臣等虔指祈禱甘霖立沛田稼復蘇實深寅感着南書房翰林恭書科布多城隍廟龍神廟匾額各一方交清安等祇領敬謹懸挂至所請勅加河神封號之處着禮部議奏欽此同日奉上諭楊昌濬奏遵旨督師前往福建請派署理漕督一摺漕運總督着孫鳳翔馳驛前往署理未到任以前着江南淮揚海道王加敏暫行護理欽此同日奉上諭吏部奏遵議大員處分一摺禮部尙書延煦應得降三級調 
 
 

Page 2

 
 
用處分着加恩攺爲革職留任仍罰俸一年欽此同日奉上諭兵部奏降調侍衛金鳳岐砌詞呈控若仍由部查覆恐不足折服其心請派大員查詢等語着御前大臣查明具奏欽此 
[本館接奉電音]  
　　昨由北京電局專發電音到本館有七月十九日上諭一道敬謹譯登○七月十九日奉上諭太常寺卿徐樹銘癸漕糧宜全歸河運請於運道經行之處疏濬河流修治閘壩并擬選雇民船照河運章程核實經理一摺看該部議奏欽此 
[西報譯登]  
　　西報云中國向西商所購火藥俱係極次之貨緣華官屢受西商之誑祗求價值從廉如每磅需洋一元者祗出三分之一爲能有上等之藥足以命中摧堅哉是以所有水雷炸藥棉花藥等類臨陣不能轟發以致貽誤軍情安所得當局諸公實心任事庶軍火日有起色乎 
[誤擊英船續述]  
　　英兵船色飛爾經過金派砲台被華兵放砲擊傷三人一節兹接福州信謂受傷之三人一係兵官一係引港華人一係水手聞該船因進口而被擊也 
[漕帥行期]  
　　漕運督憲楊石帥奉旨調赴閩疆并帶防軍辦理海疆事宜聞已定於本月二十七日起節由長江來滬乘輪赴閩其舊部營伍業已分别調發齊集寛籌餉項飽載軍裝龍虎威儀貔貅士卒聲援之盛誠足以寒敵膽而固巖疆矣　 
[閩事紀略]  
　　六月二十七日晚鼉更四下時星入月度據耆老言恐非吉讖見者遂莫不驚愕云○臬憲裴廉訪精明練達曲體民情現當中法有事之時深恐宵小潛蹤驛騷不靖遂每夜親出梭巡天明始回本署日間密派親戚幕僚刺聽民事甚至府縣尙未得聞而廉訪巳了然心目前有西河鄉逃勇滋事廉訪探明後飭首府張太守督同芋源汛拿獲嚴懲副將徐某帶勇駐紥九忠祠一夕各鄉被勇滋擾鳴鑼號救徐竟置若罔聞亦經廉訪聞知大加申飭且首府張太守亦留心民事勞怨不辭時補廉訪之所不及榕城荔浦間何幸而得萬家生佛哉○城垣均已撥兵防守旌旆飛揚繽紛五色如荼如火洵足壯觀刻下當事者又擬添募鄉勇一營登城協守聞日前林勿村山長具詞請於制軍所有外來兵勇不准駐紥城廂以免擾及氓庶云○前日下江鄉人某肩園果至省垣喚賣被法兵擁至　上盡數取食次日給以小洋十二枚縱之使去此中情節非外人所敢妄猜也○近日聯甲週密奸宄肅清各處夜禁綦嚴雖搢紳之家亦不敢犯執金吾號令前夜錢塘巷某姓婦歸自親戚家時則才轉參横栅門已閉不得已向近處借一木梯踰栅而過驀被巡更人撞見厲聲呼捉婦駭極失足墮地頭目跌破鮮血淋漓鄉董見係本地人遂釋之使去不予究懲亦幸矣哉○東門一帶各鄉俱辦民團日則操演夜則巡防保衛　梓頗合古人守望之意初一日城内東南兩厰紳士督率團丁整隊出東門遥赴各鄉會哨一路軍容嚴肅旗幟鮮明大有赳赳武夫公侯于城之象云○楊軍門德珍器宇宏深恩威並用前曾統帶凱中營現已因案撤任而營中軍士猶思慕弗衰逢人說項投醪挾纊軍門眞遺愛及人　○閩省每年五六月間鄉人製造龍舟以禳疫癘今歲因法人内犯戎馬倉皇十里烟波無復畫船簫鼓游人之欲觀競渡者乘興而來莫不興盡而返云 
[九江軍務]  
　　江右鎭武營前奉撫憲調駐九江與選鋒新勁等營互相犄角以固江防詎該營勇與新勁營冰炭不入每當狹路相逢必擦掌摩拳互相仇敵鎭武勇類皆短小精悍輕捷如猱新勁營屢屢敗北臥薪嘗膽常有滅此朝食之心該營哨官若不早爲解紛恐仇怨愈深此後必致釀成大禍有統軍之責者何竟充耳不聞哉○鎭武營統帶某君於月初奉到憲札飭將該營裁撤挑選二三百名歸九江總鎭調用該　一聞此信均抱不平聲言願給我三月口糧各回鄉里不願歸入鎭標且軍裝器械名册一律不肯繳呈又聞朱鎭軍不日將臨該營　名營勇遂將旣濟宫所貯軍火夤夜運進營中不知若何了結也○九江總鎭朱春山鎭軍飭弁往壽春招勇以守砲台早列前報現已召募成軍不日可抵防所鎭軍因於岳師門内擇一曠土預飭兵勇挑築成營以便該勇棲止奈該處有鄉民數姓種菜營生一聞紥營驚駭欲絶男婦老幼羣住縣　環懇金邑尊轉求鎭憲禀内大略言民等在此灌園食力歴有年所一旦築壘駐師勢必謀生無術棲息無方云云邑尊慰以好言卽往鎭轅面禀各情回署飭該鄉民將地契繳呈查核照契給價以便遷徙十二日鎭軍飭選鋒新勁四營勇丁一齊興作越日已崇墉屹屹壁壘一新矣 
[防軍抵杭]  
　　本月十三日杭垣到有防勇五百名係從泗安新募來者年皆强壯人極精悍頗有赳赳之槪是日由清波門進城暫在東城駐紥由省中發給號衣軍槭往甯波防堵云 
[西泠瑣誌]  
　　杭垣駐防八旗兼正藍旗佐領有連在杭二十餘年杭人多半認識且好爲人排難解紛凡遇旗民交涉事件無不秉公調處久已頌聲載道月初爲公五旬榮壽滿營衆兵敬製牌匾送入公署從觀者不下數百人蓋一則表献曝之忱一則效稱觥之祝也○上城積善坊巷口章士記綢莊以絲一包命學徒負至下城某染坊收染徒係孔姓年僅十四行過狗兒山地方突有三人隨之而行或左或右或前或後徒獨行夐夐絶不介意不意背後一人突將其絲包搶去旁一人接之如飛而去後一人假作追逐直前飛奔尙有一人留爲後殿盖以攔阻追兵也其徒被劫後捨命窮途不料最後之人突起一足踼中徒之小腹負痛倒地亂滾亂呼一時行路者爲之不平羣相追逐當將人贓並獲送局訊辦據供一爲銕匠吳保三一爲機匠招發其逃去者係倪福云也倪於六月間在沙河　搶一婦人首飾被拿到局因該處地保馬阿桂有甥舅之親力求保釋具結在案故此時局員將馬阿桂先行提案聞該徒受傷甚重萬一不測自當置匪徒於法 
[都下述聞]  
　　前報禮部茶房追獲竊科房官册之韓姓送交南城坊轉詳城憲審辦嗣究出同竊之夥犯三人知前次吏部册庫所失之緊要册簿亦係伊等所竊其簿皆售於崇文門外蒜巿上粘糊酒簍作坊酒簍向以血料塗抺於外册簿字跡已不辨矣刻將諸簍作人　禁官署須俟刑部定案始得發落愚氓目不識丁購簿受累似乎可　然惜字之諭亦曾三令五申而若輩置若罔聞不亦大可痛恨歟其在縲絏也亦宜○京師琉璃廠八寳琉璃井有養正義塾延師教貧窮子弟近日紳董復敦請精通音律之塾師二人講求八音辨别正聲諸弟子學有成效可補國子肄業生員此固開後生進身之一路亦以見聖朝文教之一端也○電報杆子自通州至東便門順長隄迤邐而上至城垣下由水關入城城内不用高杆倚河堤下挖地道以通往來者三里許至崇文門外界復設高杆入中帽胡同楊氏宅爲總局電信分五等頭等公報皆緊急公文聞七月初二日公報以至都者十三件大有應接不暇之勢云○初五日午後都城暴雨倾注約兩點之久雷烈雜以氷雹大者如棗勢甚狂猛次日詢諸鄉人入城者皆云四鄉有雨無雹禾苗無恙豐稔之象大可預卜云○洋藥經行通州地面請加過路稅一節商人耿姓等前在戶部遞呈己經戶部咨查坐糧廳收稅界限准撥尙在兩歧現聞京商公議如通州必須加稅則商家改繞保定府運京入彰儀門若繞保定府不過多兩日路程每車脚費亦不過多需銀數兩較之經行通州每包加稅一兩核計一車可載百包其費多至百金則與繞菹之費相隔天壤若有此護則通州加稅縱令准行亦徒勞無益矣○京師索詐之案百怪千奇無所不有六月間醇邸偶出遇喧嘩者塞諸途怪而問之官廳坐　官答言此訛詐者流也醇邸問何不拏究地面官答言不敢醇邸詫問其故答言此輩皆宗室覺羅居多醇邸勃然怒回府立傳步軍統領官員諭以此後如京 
 
 

Page 3

 
 
師地面有此項情事無論何人立卽拿究並令每日拿獲幾起成無其事皆按日至醇邸府中禀報想桀驚者聞之當必改絃易轍矣 
[盜劫當舗]  
　　天津楊柳靑萬順當於初九晚被盜搶刼除首飾外失去現銀數千兩衣架則原封不動盜黨約有四五十人入門時執住朝奉逼問銀櫃所在一面露刃禁脅各夥一面打開銀兩首飾兩櫃搜括靡遺然後胡哨而去舗東石姓係該處畐紳隨於初十日赴縣報案矣 
[脚夫打架]  
　　天津紫竹林脚行各分地叚有新脚行老脚行廟前脚行之别前月法國租界新立煤廠於新老脚行之外又有馬　等出而爭運煤斤遂致涉訟經天津縣斷令兩造分任出入利益同沾以爲可無事矣不料十一日忽相鬥毆兩造各傷一人當夜抬騐未識賢令尹何以平此雀鼠之爭也 
[通州近聞]  
　　六月二十七日提騐江北第十起漕糧掃數報完七月初三日督糧道趙觀察督催囘空船隻一律連檣南下○高星槎明府權通邑篆十餘年政聲卓著頗洽輿情六月二十八日爲明府五旬正壽闔城紳董登堂祝嘏簪履盈門極一時之盛○六月二十六至二十八日連遇大雨河水驟漲數尺幸二十九日雨霽天晴農田尙無大碍東北巿已見新米價亦不貴云○通邑　家舗戶每晚然燈皆用麻油近來换用煤油以其價廉而光明也○洋藥稅課例有明章水路洋藥每百斤徵銀三十兩旱路徵銀二十兩前奉部文以坐糧廰駐札通州天津一水可通自應按水路例徵銀三十兩無論落地過路一律徵收歴年奉行在案近因廳憲整頓洋藥稅課擬將過路洋藥一項變通酌減徵收詳請倉　轉奏旋經部議指駁現廳憲遵照舊章遴派差役專司過路洋藥事宜又出示曉諭客商俾衆周知嗣後無論水路旱路均應赴關投報過路稅銀領執紅單以重稽察而裕國課倘有繞漏情弊查出重懲過路洋藥官行開設西大街想投報者不敢再生弊竇也○初二日寓京法國人由東關黃亭下買舟十七艘順流南下○初三日善將軍出京過通州境文武官恭迎於西門外 
[蕪湖近聞]  
　　蕪湖縣鄒明府定於八月初三日舉行縣考○郭軍門寳昌於前日乘小火輪往東西梁山勘視營壘並監築砲臺此虚爲長江之險要增壘築臺固當籌之於早也 
[堵口興工]  
　　前報關道憲照會各國領事堵塞吳淞口一節兹悉旗昌洋行江寛輪船於二十日進口時見已動手打樁載石之船已經預備待樁木打好後即可將船鑿沈矣但聞各國商人以黃浦兩邊旣經用船載石鑿沈水中恐年深日久船木腐爛石卽散塡浦底船隻往來終覺不便禀請領事定奪因此各領事於昨日會議此事云 
[崇銜彚誌]  
　　吳淞江自調兵駐守以來如虎如羆不少桓桓之士褒公鄂公毫髮動恨未一覩英姿兹特將各統領官爵姓名錄登於左諒諸君當亦先覩爲快焉○總統江南水陸全軍奇車伯巴圖魯陳湜號舫仙督帶先鋒營恪靖親軍郝長慶號楚亭统領副中營負興隆號世順帮帶升用提督賀長發統帶恪靖正後營親軍劉春庭號漢章帮帶首煥林管帶前營吳隆海帮帶後營陽清明號雨生武巡捕張達升統領慶軍記名提督曹德慶號肯堂帮帶恊鎭銜郝金明號麗卿副中營班廣盛號福齋營務處管帶前營候選道吳炳嬰號蔭川帮帶副將銜吳　林號雲初統帶左營吳寳光號玉堂統帶右營王霞明號朗亭統帶後營總兵銜程肇洛號柳春 
[淞雜誌]  
　　前　下午有鴨屁股船從江陰運來水雷三十具交慶營驗收應用○鈞和兵輪於三點鐘到淞暫泊救生局碼頭卽啓輪駛出口外向北而去○龍鑲鐵甲於六點鐘移泊張華浜口昨晨啓行駛入申江○下午炮台前演放十二磅重之火箭○運到石頭數船均堆在砲台左近沿塘尙未鑿沈封口云○邵道憲委洋務委員程君帶同英包探康阿順至淞在救牛局少憩卽乘輿赴寳山縣拜會王邑尊緣該處鄉人將英教師范君毆辱並失去物件當由康包探協同三十六號西捕杳獲洋傘一把皮袋一口帳簿一本干邑尊飭該處地保拘獲案内三人尙須訊取供詞故未指交包探大約明日由程君帶至滬上禮拜六當解送公堂會訊也○前日有營勇持洋一員向本鎭周公正米舗購米因爭 
論斛口互相毆擊旣而該勇將斛取去嗣被統領查得實情向店夥善言　道着令公平交易云云比聞統領擬派文武　弁逐日稽查不准大斗小秤然詢諸店舗據云本鎭通用常熟斛卽海廟楓各斛亦均由公所較准並無不公不平之處云○陳統領所募之勇字仁字營刻巳分給號衣聞不日當至上海訓練云 
[眼前伏莽]  
　　浦東唐橋地方近爲天津流氓托足竟有數百人之多百姓知之保甲知之捕役知之官憲亦或知之惟知之而不查究是則不免動人之疑而駭人之聽焉本年曾有搶擄名伶想九宵勒贖之東含泪模糊案經消結殊足異焉今則時事孔亟理宜及早圖進而仍安之若素者亦足徵當事之鎭靜雍容能不令人欽敬大抵此等里徒志圖行事先策安身所住之地方必結好鄉隣饋遺保甲卽捕役偵探之際自有人爲之好語包容而其行事也則務在數百里外他境之中以故蒂固根深安居若素倘遇廉察之吏會營帶勇親浩其居一一點名入册究以何爲業以何爲生而責令其鄉里之在滬有執業者出具切實保狀仍押令回籍圖生如無人敢保卽予一律刑誅以消隱患其功在克敵之次其識在料敵之先倘不以眼前伏莽爲憂終必貽日後殘民之悔姑以此言爲曲突徙薪之說可耳[  旁觀冷眼人稿]  
[英員避面]  
　　昨日禮拜三係英副領事翟君理斯赴公堂會審之期詎翟君竟不到堂捕房公事由黃太守一人獨訊說者謂禮拜一翟君與太守會判李毛六竊土一案意見各殊故今竟避不會晤也 
[浦濵雜事]  
　　虹口大橋兩傍灘岸經某洋行打樁塡築轇轕多時本館已按照各情疉登報牘刻該洋行已將從前所立木樁雇工拔去俾河道得以寛舒云○昨十二點鐘時有某兵輪由製造局拖帶舊廣艇一艘駛赴吳淞大約預備堵塞口岸之用也○茸城某婦僑居裏虹口素有痰疾前日與夫口角憤不欲生一時舊疾復發向某烟館購買洋烟烟舘知其有異靳不肯售婦遂同藥肆巿得銀硃吞服復用剪刀戳破咽喉血流如注家人惶急無措舁送醫院求治不知可無性命之虞否○虹口頭壩附近大豐酒店主盛雙橋與寓居英租界胡家宅蘇人蔣阿龍之妻有染情深禁鶩幾如比翼鴛鴦本月十二日暗約蔣妻效巫臣盡室偕行之計席捲所有同往甬江旋被蔣查悉情由赴大豐店索沙經盛之伯父某出爲調處願於五日内赴甬尋回　日江天船抵埠蔣已糾人在碼頭守候見伊妻偕盛伯登岸急欲拉吃講茶盛伯見勢不佳乘間逃脫凌風黃鶴蹤　杳然蔣因訴知地保令大豐店婦人交出以憑追償失物云　 
[新米入巿]  
　　本埠今歲年穀順成篝車望慰新米業已入巿每石祗值洋二元四五角卽陳米亦逐漸從廉上等者每石祇二元七八角查上年各鄉禾稻歉收田戶無力完漕糧姜屢遭比責刻下花稻旣有起色想居民國課早完自得至樂决不忍令虎狼差捱老毛竹板矣 
[水管爆裂]  
　　前日傍晚英界鄭家木橋堍自來水管忽然爆裂一時水勢上噴大有倒捲珠簾之勢銀濤玉浪頃刻盈街該處所有舊貨攤均遭淹没後經該公司將總門關閉始得無恙 
[流氓肆惡]  
　　本埠虹口迤北有小巿集焉蔭垂榆柳村店數家鄉人呼爲虹鎭係引翔港等處出入要道游手好閑之輩麕聚其際時肇 
 
 

Page 4

 
 
釁端近有流氓辛慶榮等聚衆拜盟結隊訛詐鄉民儒而愿者咸受其荼毒莫敢誰何前日該處豆腐店主凌杏春協同念三保十五圖地保吳朝忠將辛捆解上海縣控稱辛陸續欠貨錢二千餘文屢索無著刻下與土棍祝勳勳祝海海王桂春王小坤等結爲三十六弟兄横行不　擾害地方前日知我收得會洋三十一元硬借不允藉端生　竟將店中什物打毁一空會洋及櫃内所存錢洋亦被攫去伊等持械前來人莫敢近幸地保聞警而至率同隣人拿獲並當塲拿獲鐵尺等兇器　電餘棍早已兎脫小的身受重傷求請相騐地保供與陸同並稱辛等糾衆滋事小的不能約束求恩嚴究以靖地方蔣明府當飭仵作騐得凌受鐵器擊傷屬實辛供祝勳勳等邀我帮打求恩嚴提祝等究辦餘供含糊明府廉得其情飭將辛管押並簽提餘黨嚴究兇器儲庫並飭凌杏春補詞呈核隔昨凌父凌老方行至裏虹口北首突被祝勳勲等扭住痛毆聲稱不放辛慶榮誓不甘休幸有人出爲勸散凌奔赴縣署卽欲喊寃嗣知是日縣差已奉票往拘故不再凟控查辛慶榮等行蹤詭秘聚衆拜盟其罪惡豈徒拆梢訛詐乎哉爲人上者曷其奈何弗究 
[英界公堂瑣案]  
　　華捕稟稱昨晚巡路見顧雲山與顧趙氏毆鬥該氏竟赤條條一絲掛植立街心觀者蟻聚蜂屯異常擁擠據顧言因捉姦爭閧張阿來係姦夫亦已獲住隨令偕至捕房今特解案請訊顧供開設襪店妻趙氏不守婦道私與張阿來犯姦今得獲住請辦以儆該氏供丈夫前開襪店今已閉歇日迷戀於烟霞之窟不顧家中度日艱難是以與張往來藉　貼補丈夫素所知覺今因索錢致相口角張俯首無詞黃太守飭將　趙氏掌頰二十張阿來笞臀二十一併驅逐○蘇婦周氏訴稱由原藉附船來滬登岸時欲取舗葢　無蹤跡急向稽查知被同船之陳田甫竊去幸逢巡捕阻獲人贓爲此投案求請給領陳供悞取該氏舗盖只求恩施黃太守判笞責五十板贓父該氏領去○巡捕解送在路爭毆之夏德明張阿和二人請訉夏供向張索欠無着反逞蠻毆我張供夏向我借錢不遂卽出口傷人故與理論以致互扭黃太守判各押三天以儆 
[招認屍棺]  
　　同仁補元堂來信云本月十八日巡船在楊家渡浦面撈起男屍一具年約三十來歲身穿藍布對襟領衣藍布短衫褲二根頭辮線新剃頭螞蟻布小搭連一隻當經本堂殮埋義塚如有親屬來堂認領可也 
[來信照登]  
　　昨閱貴報有民團流弊一則貴舘以符有聞必錄之意莫之能怪然我松巿凋民貧每逢公事集貲不易經理爲難且多閑散之人含沙射影出言敗事以致百廢不興此次籌辦團練大府行文到郡太守賢侯敦請公正紳士五人議及之並無四五十人牙儈願作團領斯君曾仕而隱於巿者髮逆踞松立功甚偉清廉公正誰不信服所招之勇盡是吸烟私人辦團章程雖具經費不易驟集勇尙未招斯人肆口造言敗人忠義之氣其意何居余局外人因觀時度勢團練乃刻下地方要務是應認眞赶辦爲若輩揑造謗言敗壞大局貽悮不淺故不憚煩略道其實乞貴館錄之以正合郡幸甚[  松江航海客謹啓]  
[局名正誤]  
　　二十日報内有信船被刼一條兹悉非順成信局實係恒利恊泰同興三信局也本報後現已登有告白合卽更正 
[山居難詩效元遺山]  
　　古墻嵌牡蠣野屋覆簣簹潦盡陂　碧秋深卉木倉笋生重籜護樹老半心空久雨苔緣井新晴麥宕風桑麻彌曠野秔稻熟膏　山下歸生路沙頭放鴨船　虚籟松林度　烟柳岸霏江帆掀浪翦岩瀑劈空飛客探流花徑僧歸落木庵雲　疑遠岫　 
秋影　澄潭院靜鋪　子籬欹網豆花殘陽烟水闊頽岸石橋斜虹見江天末鵑啼日暮中野涵瓜蔓水春老花風牆陰桑椹熟春暖樂苗肥魚藻堅鷗泛鰕簾礙燕歸選笛權删竹臨池偶假蕉潮迥通斷港路繞接飛橋月上棲雞栅風高待鶴簃新秋多勝賞古誼系相思珠江拙閒廬主杜鳳岐邠農甫求是艸 
[浙省撫轅抄]  
　　七月十五日高治源銷假禀見銷查擠嘉湖屯田並紹處海各屯丁銀差府經歴程仕鎔交缷富陽縣丞回省禀見任金鎔禀知臬司委艮山門稽查差○十六日德清縣童禀見叩辭赴任府經歴張害賢奉委解軍裝並關防赴寗叩辭巡檢孫郁崟銷解寗波軍舘差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　　法之事兵釁未開則萬無戰理兵釁旣開則又無和理此無中立之勢而一言可决者何則各國通商以來二十餘年皇恩浩大旣已無所不容如天地之無不持載無不覆　若一旦兵連禍結　炭生靈豈當初許其通商之至意且海口地方良　不齊與　爲難奸宄因之而起地方官彈壓稍遲保護不力或至不分皂白遺累别國我皇太后皇上愛民如子懷柔遠人故不輕於言戰總署王大臣各直省督撫則仰體聖意維持大局卽食毛踐土之儔亦孰願以兵戎相見而不遊昇平之世看哉此所謂兵　未　萬無戰理也迨至釁起諒山法人背約索賠無名兵費虚聲恫喝專事要求按法國於越南之役兵費　支實以帑藏空虚幾有難　爲國者今之索賠殆借此以作孤注狡焉思逞之徒　不可以理喻情曉我國家曲予涵容猶命曾爵帥與議和約爵帥鑒其隱微故許給撫卹銀五十萬兩以顧全通商大局而甘受申飭之旨法人苟體此意正可丐　國爲介紹因得大　而請益之朝廷重美交誼未嘗不可增至五十萬以上者乃法國計不出此且拒他國出爲調處而旋移師於闗　基隆攻馬江毁我炮臺兵船船廠機器值銀二千數百萬之鉅兵弁陣亡者又二千餘人噫是可忍也孰不可忍此所謂兵釁旣開又無和理也而說者謂與法旣絶盟好從事疆場能保其必勝乎福州偶爾交鋒一敗至此與其蹈甲胄之危而莫操勝算不若承衣冠之會而聊飾太平不知法國甘爲戎首　不滿其欲壑則何肯請成若以我言和其不爲　下之盟者幾希讀七月初七日諭旨以不得已而出於戰布告天下我皇太后皇上之心不亦昭然若揭哉夫兵凶戰危不論其師之勝負而先論理之曲直船艦砲火我旣取法泰西其不如法　之堅且利也明矣然福州之敗非盡船艦砲火之不敵法人約期示戰遽爾升旗乘人不備先占上着基隆焉江等處爲法人所必爭貴舘已屢屢言之地當險要防守旣疎而和戰未定海防吃緊之時又令該兵船連檣直入是亦宜其敗也　師敗績以還法船未嘗無所損　其屯駐口内亦如釜中之魚閩防船砲固已悉毁淨盡而無可攻擊江蘇廣東距閩較近何以不發援兵將孤拔一軍全行　滅封圻大臣又先存畛域之見而各保疆土任其出入自如坐失機會深可惜也爲今之計兵端已開法則成爲敵國惟有於各海口要害堅守砲臺多置水雷凡見法國船隻卽悉力轟擊各省督撫統兵大員業已奉旨便宜行事正可出謀制勝建立奇勳振國威者在此快人心者亦在此若必待彼先來擊而始還擊之亦已晚矣夫法爲戎首中外咸知正無復有所顧忌也若夫禦法之兵與平髮捻者異法人專恃鎗砲孤拔率兵數千人卽敢横行海内我之禦敵亦不在多而在精不欲其聚而欲散每一砲臺選精兵百名以守之優其口糧以養其心腹使性命樂爲我用則一以當十十以當百軍餉亦因之節省散而不聚卽或偶有踈失猶可出奇以勝之今之督撫將帥先以召募爲事其計巳左試思福州水師尙非未習之兵臨陣且不能一戰兵之徒多又奚爲者况新募之兵未諳紀律適爲地方之害若以血肉之軀抵禦砲火不亦大可傷乎近傳孤拔請兵續至者有二萬五千之衆旣經開仗其調兵必非無因然考歐洲各國由來用兵無逾萬者法人詐稱其數殆欲駭人聽聞當軸勿爲之所惑總之中法勢處必戰無可言和至於成敗利鈍雖明如武侯亦未能逆睹也[  枕葃子寓吳門寄稿]  
[巧賊]  
　　初六晚爲乞巧之期人閴蛛網天上蛟絲宵號可憐秋延一味深閨眷屬多與稿砧賭穿九孔針卜一年巧思亦有郎居鴈塞妾閉鸞閨斜倚銀屏離愁棖　反不若河角匏瓜猶得一年一會者悲　離　誠哉境各不同也粤東某姓女小家碧玉雅慕風流當露凉人靜之時遥睇紅懎喃喃默祝兾乞天孫餘巧以步針神詩佛後塵不防有妙手空空冗掩入香閨一空所有及事後知覺雖向琴堂控訴終難璧返趙廷矣嘻巧者拙之奴自來慧業文人靈心女子胸羅錦繡才著茗苿蓬顆埋身未有不羞蒙按劍者尙何巧思之是求哉惟該賊之伺隙潛蹤矢無虚發眞所謂巧不可階者巳 
[大閙戲塲]  
　　營口三江會館常年中元節演戱數天以答神貺今歲司事者爲寍人董某特雇名班登塲唱演歌聲舞態迥不猶人不啻羽衣仙人在廣寒宮詠霓裳三疉一日臺上演拾玉鐲一折花飛釧擊盡態極妍司事賞給花紅錢十千文忽臺左茶寮内人聲鼎沸茶椀擲空作蝴蝶舞司事方欲查問驀一椀飛至擊中司鼓板者之首鮮血横流痛極倒地衆優不平皆欲下臺報復司事急上前喝住查出爲首打架之四五人押令向該優賠禮始得了事嘻逢場作戲本所以娱情也乃因娱情而反以擾事鄉蠻舉動眞所謂桀驁難馴者歟敬告班中人及早收拾下塲勿再使鑼翻鼓破 
 
 

Page 10

 
 
[光緒十年七月十四日京報全錄]  
　　宮門抄○諭旨三道錄前○發抄旨四道○江督曾奏報銷協濟皖賑銀兩摺子○又奏厘捐减少請酌撥措解片○又奏叅革委員片○又奏報開河經費數目片○又奏考試各員片○又奏仍照前請補受總兵片○又奏製造小圇船工竣緣由片○晉撫奎奏委署各員夾片○大臣文等奏請補叅領摺○七月十四日兵部太常寺太僕寺廂曰旗龍日無引見○敬信謝授禮部右侍郎恩○周家楣假滿請安○召見軍機醇王○皇上明日卯正至奉先殿壽皇殿行禮○發抄張之洞等奏請將捐助義倉銀兩之陽春令蕭丙堃之母許氏建坊奉旨着照所請禮部知道欽此○又署韶連鎭總兵鄭紹忠等署陸路提督等缺奉旨知道了欽此○又請將欠解銀米之前饒平令李文烜革追奉旨着照所請該部知道欽此○繼格奏飢民甚衆懇賞倉存餘米散放奉旨著照所請該衙門知道欽此○○太子少保署兩江總督一等威毅伯臣曾國荃跪奏爲江寗　道採買米麥雜糧恊濟皖賑查明動用價脚銀兩造册報銷恭摺具陳仰祈聖鑒事竊皖省州縣當光緒八年災祲之後九年春間又復陰雨連綿二麥屢被摧殘小民愈形艱窘業經皖省奏撥蕪湖關常稅銀四萬兩買米平糶前督臣左宗棠深慮灾黎衆多未能普遍督飭江寍司道分投採買委解濟用在案兹查江寗藩司委解米麥雜糧二萬三百七十二石共支銷價脚等銀二萬七千一百八十二兩有奇係動用蘆課正項准運可解銀一萬八千兩又米穀一萬五百七十一石四斗二升八合六勺支銷價脚等項共現銀三萬一千七百八十一兩有奇淮陽海道委解米麥雜糧一萬一千九百九十二石七斗一升二合五勺共支銷價脚等銀一萬八千四百七十三兩有奇均係動用兩淮鹽課統計寗省共解往現銀一萬八千兩米麥雜糧四萬二千九百三十六石一斗一合一勺據該司道等查明詳銷前來臣復核無異除册咨部外謹會同江蘇撫臣衛榮光安徽撫臣裕祿恭摺具陳伏乞皇太后皇上聖鑒勅部核销施行謹奏軍機大臣奉旨戶部知道欽此○○曾　荃片再據金陵厘捐局江甯布政使梁肇煌等詳稱厘金之盈絀視年歲之豐　巿面之盛衰爲憑金陵一局從前收數暢旺之時亦　抵支額解各餉近年以來商賈彫敝洋票盛行以至捐數之微日甚一日而撥欵則遞年加增所有竭蹶情形經前督臣左宗棠於上年十月間奏明在案本年較之上年尤爲寄絀計五个月僅收銀十三萬八千餘兩而通計額解　吉京黔各餉邊防海防經費織辦活計織造津貼等項及添撥之廣東廣西恊餉東省河工籌補截留各餉備荒經費京官津貼各欵共需銀四十七八萬兩此外尙有新派南洋購辦船砲經費在在均關緊要卽使收數能與上年相將亦難供解况值上年江皖水灾以後米厘大减　河木棉又因風潮歉收廛巿蕭條捐數愈减現當旺日收數不過如此以後可以想見通盤核計不獨添撥各欵無可籌撥卽額供之餉亦恐未能按期應　惟有將額供各欵先爲竭力騰挪措解餘實難以兼濟之勢詳請具奏前來臣查金陵厘金但恃米厘爲大宗百貨本屬寥寥上年江皖災祲米船稀少此外亦種種减色所稱入不敷出係屬實在情形合無仰懇天恩准於撥欵内權其緩急分别措解俾舒喘息仍一面由臣飭令督同局員忽眞稽收實力整頓以期漸有起色但得多收一分捐欵卽令多解一分餉需不任稍有推諉除咨部外謹會同江蘇巡撫臣　榮光附片具陳伏乞聖鑒勅部查照施行謹奏軍機大臣奉旨戶部知道欽此○○曾國荃片再贛榆縣漁團分局委員江涵秀縱勇游倡滋事迨經喊控到局輒敢遷怒旁人將附貢生董雲琠違例刑責經監生董雲琪等控縣驗明傷痕屬實由縣移令交出首先滋事之勇丁復敢始終成護延不交案經委員會同海州提訊明確兹據淮揚海道王　 
加敏會同藩臬兩司詳請核辦前來臣查該委員江涵秀事前旣不能約束丁勇事後復敢一味偏袒並將無干之附貢生董雲琠一名擅行刑責實屬任性妄爲有心徇縱未　稍涉姑容該委員前因辦理漁團任意欺飾業經前督臣左宗棠批飭撤差在案相應請旨將指分江蘇歸候補班前補用知縣江涵秀卽行革職以肅官方除仍勒交首先滋事勇丁歸案究辦外謹會同漕運總督臣楊昌濬江蘇巡撫臣衛榮光附片陳明伏乞聖鑒訓示謹奏奉旨已錄○○曾國荃片再前督臣左宗棠前擬開挖白茆河小港南岸之金涇口以備收泊水砲臺等船於光緒九年十二月初七日奏明在案隨飭由蘇松太道派安定挖泥機器船前往動工一面飭狼福二鎭會派練兵二百餘名赴白茆港口隨挑機器船所挖之泥需用什物器具由管墊辦嗣據狼山鎭楊明海福山鎭雷圡春報稱自光緒九年十月初二日開工起至十年四月初十日止共開新河長一百零八丈面寛七丈至九丈不　底寛四丈九尺至一丈一尺不等共墊錢五百四十二千餘文開册呈送臣以此事動工在先批飭籌防局撥還歸墊節據該局司道詳請奏咨前來臣覆核無異除安定挖泥機器船　用經費另由穌松太道彚案造報外理合附片陳明伏乞聖鑒勅部查照謹奏軍機大臣奉旨該部知道欽此○○曾國荃片再前部定新章府廳州縣凡由俊秀監生出身各員無論捐納勞績現任候補均應一體考試等因據江甯　司將甯屬應考各員陸續詳送考試前來經臣考試得候補知縣徐福増取列二等其由大學士前督臣左宗棠考試者查有候補班前先補用知縣孫士麟候補班前補用知縣閻寳　均取列二等試用通判上劉秉銓丁健相候補知縣孫如虔均　列三等以上各員照章准其補　差委左宗棠未及具奏移交到臣除將未考各員續行調考外所有臣及前督臣考試各員等第謹會同江蘇撫臣衛榮光附片陳明伏乞聖鑒勅部查照謹奏軍機大臣奉旨吏部知道欽此○○曾國荃片再海州營叅將員缺經前督臣左宗棠奏請以提督銜兩江補用總兵胡弼武借補一案接准兵部議覆檢查該員保舉守備郎司並無其案無憑查核行令查明係彚入何案經何大臣保奏於何年月日奉旨覆奏到日再行核辦等因當經飭查去後兹據該總兵禀覆前由藍翎守備銜千總保奬都司銜儘先守備一案係　前督臣曾國藩於克復黟縣建德等城曁迭次打仗水陸各營出力員弁七案併保案内奏請以守備儘先補用並加都司銜於咸豐十一年七月初四日奉旨允准又由藍翎都司銜守備保奬花翎儘先都司一案亦係經前督臣曾國藩於克復休寗夥縣及徽州府城迭次攻勦各嶺隘出力員弁之案併保案内奏請免補守備以都司儘先補用並換花翎於咸豐十一年二月初九日奉旨允准前送部履歴册内開列保奬守備都司二案奉上諭年月日期聲明不符之處係因原保奬札存籍以致造册時未經核對致有錯誤現據查明請奏前來臣覆核無異所有海州營陸路叅將員缺合無仰懇天恩俯賜勅部查照前奏仍准以提督銜兩江補用總兵胡弼武借補實於營伍地方均有裨益如蒙俞允俟部覆至日給咨送部引見以符定　除飭該員换造妥洽履　咨部查核　 
外謹會同漕運總督臣楊昌濬附片陳明伏乞聖鑒訓示謹奏軍機大臣奉旨兵部議奏欽此○○曾國荃片再查　督臣左宗棠飭令金陵機器局製造小輪船一號以備遣用於上年十月間竣工計船身長四丈六尺寛一丈一尺五寸機器馬力八匹共用工料銀二千四百餘兩應由金陵機器局列册報銷所有該　配駕水手人等月支薪費自當按照閩省八匹馬力之祥麟輪船章程開支駕羿舵水人等十二名月支湘平銀六十六兩八錢公費銀十五兩於本年正月初一日在於海防經費内開支據江南籌防局司道　 
造册詳請奏咨前來臣覆加查核所配駕羿人數係屬酌中定擬月支薪費數目亦係按照閩省章程支給並無冒濫除分咨外理合附片陳明伏乞聖鑒勅部查照謹奏軍機大臣奉旨該衙門知道欽此○○奎斌片再臣准吏部咨光緒十年閏五月二十八日奉上諭廣蔭着調補奉錦山海關道兼按察使銜欽此當經欽遵檄飭知照所遺雁平道員缺自應委員接署以便廣蔭交缷赴任查有遇缺題奏道岳壽勤愼明敏寔力奉公堪以署理又調署永濟縣知縣陳繼三撤省察看所遺員缺查有交城縣知縣賈成霖堪以調署遞遺交城縣知縣員缺查有試用知縣定榮堪以署理除分飭遵照外理合附片陳明伏乞聖鑒謹奏軍機大臣奉旨吏部知道欽此○○奴才文緒祿　跪奏爲請堪叅領以重職守循例具奏恭摺仰祈聖鑒事竊淮兵部咨　本年四月十六 
日奉旨黑龍江副都統着成慶補授欽此當卽咨行欽遵在案該員所遺齊齊哈爾叅　一缺自應遴員請補以重職守奴才等查得黑龍江城鑲紅旗漢軍博泰佐領下花翎免補佐領儘先補用協領綽哈布現年三十二歲前在甘肅軍營泆著戰功保奬今職遣撤回旗請咨卦部引見經欽派王大臣騐放照例　用光緒九年十月二十一日覆奏奉旨依　欽此欽遵在案查該員年力富强當差　　今所出叅領一缺擬請以绰哈布酣授品級　翼均屬相當如蒙俞允該員業經引見　庸送部卽令任事以重職守所有奴才等請補叅領緣由理合循例恭摺具奏伏乞皇太后皇上聖鑒謹奏軍機大臣奉旨着照所請兵部知道欽此 
 
 

Page 11

 
 
[光緒十年七月十五日京報全錄]  
　　宮門抄○上諭六道錄前○江督曾等奏報銷收買蝗蝻清册摺○又奏請補守備摺○又奏甄别鹽大使片○又奏攺作練船緣由片○滇撫張奏酌擬清厘詞訟片○又奏特叅知縣議處摺子○又奏設局開礦日期片○七月十五日刑部都察院大理寺鑲紅旗值日無引見○鄧承修謝授鴻臚寺卿恩○惠銘續假十日○内閣奏派騐放之大臣○派出靈中堂徐桐耀年　允日○召見軍機○○兩江總督臣曾國荃江蘇巡撫臣衛榮光跪奏爲光緒七八等年續行收買蝗蝻價值核實報銷恭摺具陳仰祈聖鑒事竊江省自光緒二年後連年蝗孼滋生收成尙無妨碍者固由搜捕認眞實亦優價收買得著成効所需價值原定未出土蝻子每斤給錢八十文己出土成形之蝻以至漸能跳躍　每斤給錢十文至二十文爲率其已長翅飛騰或隣境飛來之蝗每斤給錢五文至十文爲率　攺長翅飛騰及隣境飛來之蝗只宜每斤五文爲限又因初冬蝻子入土未深挖掘較易酌改民間搜挖蝻子每斤給錢六十文兵勇每斤給錢四十文如果該州縣原定收價在四十文以下者仍照原價給發續因飛蝗捕缴日多又經酌减收價由地方官先行墊給准其劃抵應解之欵截至光緒六年止動用錢文業已核實報銷於光緒七年七月二十日具奏奉旨戶部知道欽此經部臣核准在案七八兩年夏間天氣晴亢以致淮徐海各州縣濵江臨海之區蝗　復生照舊設法搜捕復於冬令挖剔遺子開局收買核計七八兩年所用價值爲數亦復不少急應截數造報迭據該州縣造册呈送查各屬所給收價雖不一律然均與奏案有减無增其局用等項仍照上屇之案一概删除又爲數在二三百千以内自行給辦外共計收買價錢一萬一千八百二十四千三百五十三文内除儀徵縣經撥錢五百八十千三百七十五文照時價合銀三百四十九兩四錢一分三厘尙有未放錢一萬一千二百四十三千九百七十八文均由各該州縣作抵解司銀欵俟核作收放另行造報據江甯布政使梁肇煌復加查核均係實用實銷並無浮冒造册核詳請奏前來臣等覆核無異除將清册送部查核外合無仰懇天恩俯准勅部核銷施行謹　詞恭摺具奏伏乞皇太后皇上聖鑒謹奏軍機大臣奉旨戶部知道欽此○○太子少保署兩江總督一等威毅伯臣曾國荃跪奏爲揀員讀補陸路守備員缺恭摺仰祈聖鑒　竊江南提標松江城守營守備李秀嶺請開缺以遊擊攺歸兩江補用業經附片具奏聲明所遺員缺容臣揀員請補在案伏查是缺守備係陸路部推之缺駐札松江府城内有經管兵馬錢糧之責且於裁攺水師案内提標右營遺出陸汎併歸管轄汛境綿長彈壓巡防益關緊要必須勤明强幹之員方克勝任按照定章輪用儘先人員臣於標下候補各員中逐加遴選謹查有儘先游擊汪友仁年四十歲江南江甯府江甯縣人由武童於同治二年投効開字營隨勦荐保以都司留於一江儘先補用同治九年十二月内到標復於查明勦平西捻出力案内經湖廣督臣李鴻章奏保同治九年四月初二日内閣奉上諭汪友仁善免補都司以遊擊仍留原省遇缺儘先補用並賞換花翎欽此過班入册序補在案臣查該員年力正强防勦出力　標年久資格較深以之借補洵堪勝任與例亦屬相符合無仰懇天恩俯念員缺緊要准以儘先遊擊汪友仁借補松江城守營中軍守備員缺實於營伍地方均有禆益如蒙俞允俟部覆至日再行給咨送部引見恭候欽定除飭取該員履歴及前在他省並無叅革朦保情弊印結送部查核外謹會同江南提督臣李朝斌恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○曾　荃片再准部咨鹽大使補缺有關具題按照章程應由該督詳細甄别具奏等因在案兹查有勞績保舉鹽大使李棨　倬漢吳家駒三員試用期滿據運司造具履歴分案詳送前來經臣詳加甄别李棨年力正强何倬漢勤愼明白吳家駒年壯才敏　堪留省補用除將履歴分咨部科外謹附片具陳伏乞聖鑒勅部查核施行再遵照部行新章考試得李棨吳家駒取列三等何倬漢一員係由附生報捐照章毋庸考試合併聲明謹奏軍機大臣奉旨吏部知道欽此○○曾國荃片再前准兵部咨澄慶兵船攺作練船係爲練習風濤豫儲人材而設現據列册奏咨報部自應如所擬辦理惟公費一項該船已月支銀三百兩今再月加八十兩未免浮麋應毋庸議各該學生各按月支薪糧給整裝銀三個月查輪船薪糧章程並無另給整裝之條所擬未便率准亦毋庸議咨覆查照等因當經轉飭遵辦去後兹據籌防局轉據該管駕蔣起英禀陳各情詳請核辦前來臣查該兵輪船原定大建月支公費銀二百兩係以支付兵船應用之欵嗣兼作練船兵船應用之欵一切如故無從删减而添用帮教習司事學生水勇人等爲數至一百二十一員名皆因兼作練船而設爲兵　原額所　者増人則増費所有學生夜課油燭以及藥資添用夫役工食練勇修擦洋槍各費均取給於八十兩之中實屬價資敷衍盖寓練船於兵船之内雖同在一船而分辦兩事名爲酌加公費實則另給練費因從前未經分别聲明是以部臣以爲月加公費而議駁耳查練船　義應游歴東西各洋誠如部臣所云藉以歴練風濤豫儲人材而設造端宏大需欵浩繁前定之八十兩已屬萬分從减科算亦緣卽以兵船兼作練船故可稍從撙節若另樹一幟則所需何止此數是以左宗　原擬年增經費一萬四五千兩續後議定一切在内年僅需銀九千六百兩有奇部臣亦謂其未逾原擬之範圍是卽不敢稍任浮糜之一証今開支此項練費業已一年之久皆旋領旋用而現在練船仍照舊辦理不特無從繳還亦且難令停領至各生一上練船照章卽須游歴外洋半年數月往返無定與在内地學堂肄業者情形迥不相同而與前赴外國肄業之學生大同小異是以叅酌出洋章程按所支薪糧給與整裝銀三个月以資行計而每人不過四十餘兩或五十餘兩不等十名合計僅四百餘兩爲數非鉅各學生家本寒素所得薪糧以資事　若無力缴還應於以後月薪内照扣勢必分心内顧有碍學業亦非所宜合無仰懇天恩俯念以上均係實在情形現正在整頓練務之際所有該船月給練費銀八十兩以後仍准照支其學生前領三个月整裝銀並免追繳以資辦公而示體恤出自鴻慈理合附片陳明伏乞聖鑒勅部查照謹奏軍機大臣奉旨着照所請該部知道欽此○○張凱嵩片再滇省州縣瘠苦吏治生疏旣不諳練刑名又無力延請幕友招詳案件或顯逾審限或誤張例文公牘致爲躋駁署按察使熊昭鏡在刑部秋審處有年往往駁審更止春間由局頒發欽定大清律例俾資遵守積習已久驟難轉移昨據兩司詳揭署　良縣知縣楊炬相騐命案遲延當經臣會同督臣專摺叅奏現復檄司　飭各屬務當溝求律例愼重刑名如仍有舛錯稽延甚至意存諱匿者定卽隨時奏請議處嚴議以正官方又滇省人情好訟每以理曲及毫無影響之事揑詞越控嚇詐善良挾制官吏及至批飭集審又復堅匿不到案牘久懸臣現通行曉諭如原告兩月不到照例註誚生監並即斥革如審係子虚卽照誣告加等治罪以儆刁健而清訟端是否有當謹會同雲貴總督臣岑毓英附政具陳伏乞聖鑒謹奏軍機大臣奉旨知道了欽此○○雲南巡撫臣張凱嵩跪奏爲解審絞犯中途脫逃僉差不愼之署知縣請旨交部照例　處恭摺仰祈聖鑒事竊據署蒙自縣知縣韓再蘭禀稱光緒十年五月二十六日該縣將絞犯黃舜喜解府審勘提犯騐明刑具堅固差蔣有李添明楊春移營撥兵傅榮貴史多福恊同押解　程是夜行至麵店街尙距府城一百五十里在范得安店内歇宿詎三更後該役等同營兵均各困倦睡熟堯舜喜扭脫　銬扳折水　由屋後挖墻逃逸該役等驚覺追捕無獲長解差役　順亦畏罪潜逃等情臣查黃舜喜係戳傷左世昌身死案内審明依門殺律擬絞監　由縣解府審轉之犯該縣並不愼選妥役小心防範致重犯中途脫逃實非尋常疎忽可比且長解之差役吳順旋亦潜逃更難保無鬆刑賄縱情奬兹據藩臬兩司詳請奏叅前來　通飭　屬嚴緝逃犯黃舜喜及長解差役吳顂務獲究報一面行提解役入等來省委員嚴切　審有無短差賄縱各情按擬究辦外相應請旨將僉差不愼之　蒙自縣提舉銜試用知縣韓再蘭交部照例議處以示懲儆仍俟有無弋獲再行分别辦理除咨部　照外謹會同雲貴總督臣岭毓英恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○張凱嵩片再雲南磺務經臣於閏五月内將現在採辦精彩爾次復陳在案敬譯諭旨非惟有裨於國計寔欲有益於民生雲南閑敝之區有此自然之利誠使富者出資承辨貧者出力營生實爲至便臣謹宣布皇上恩諭恭錄刋示遵行俾得家喻戶曉並於省城設立開採五金總局函　督臣　委諳悉磺務之鹽法道鍾念祖總理其事巳於六月初一日開局遇有呈　開採者由局查詢明　卽行移會藩司衙門發給開山牌票務袪積弊而　招徠除俟辦有成效　案具奏外所有設局日期　會同雲貴總督臣岑毓英附片具陳伏乞聖鑒謹奏軍機大臣奉旨知道了欽此 
 
 

Page 12

 
 
[七夕感興]  
　　顦顇明河烏夜啼似傷征戰暴黔黎喁喁兒女成瓜果渺渺關山動鼙千里指揮仗專閫雙星心敂尙幽閨試將巧拙參 
勞佚先事安排照水犀[  杜邠農稿]  
[湖北衆神勸募救灾捐欵收數細目列後]  
　　銀數一收順天府尹周侍郎家楣内閣中書連内翰文冲兩次籌撥推廣捐銀欵内京平銀一千七百兩一收安徽候補　　 
陳觀察候補府夏太守允升白太守楚善王亶刺懋勛劉共籌捐欵銀二百兩一收江西候補道范觀察鳴龢銀五十兩瑞州府知府黃太守廷金銀一百兩候補縣洪大令鏊銀三十兩尹大令華珠銀二十兩一收貴州遵義府知府余太守上華銀二百兩一收直隸正定府知府王太守立清捐銀一百兩　一收江西嚴州府知府李太守士彬捐銀廿兩一收山西鴈平道胡觀察毓筠銀一百兩一收湖南衡永郴桂道蔣觀察啓勛捐銀一百兩一收山東莒州知州周直剌秉禮銀一百兩一收直隸邢台知縣李大令雲藻銀五十兩一收直候補縣賀大令人驥銀念兩一收浙江定海廰同知陳司馬恩受捐銀五十兩一收湖南常德知府劉太守擇銀五十兩一收三幸齋爲母求壽銀一百兩 
一收直候補府陳太守慶滋銀一百兩趙州知州楊刺史蔚本捐銀二十兩玉田縣知縣夏大令子鑾銀廿兩以上銀一百四十兩均由陳太守慶滋寄交一收直隸署清苑　知縣禇大令瑨銀二十四兩隆平縣知縣沈大令秉鈞銀十兩吳橋縣知縣王大令晉　銀十二兩西寗縣知縣杜大令受全銀八兩　遷安縣知縣郝大令增祜銀十兩滿城縣知縣張大令主敬銀十兩雄縣知縣松大令齡銀十兩正定縣知縣徐大令銘勛銀十二兩定　縣知縣嚴大令祖　銀十兩滄州知州趙刺史秉恆銀十二兩以上銀一百一十八兩均由禇大令瑨寄交一收江西南安知府駱太守敏修銀一百兩長江水師江西湖口鎭標五營共湘平銀二百兩廉石山房陸銀卄兩師善堂蕭銀廿兩心遠堂十銀廿兩詒穀堂陸銀廿兩九疑山人楊銀廿兩内河水師銀廿兩玉和堂周銀十兩省銜室程銀十兩務本堂銀十五兩德茂恆酒號銀一兩五錢敬業堂凌銀廿兩義淑堂王銀六兩自省濟鄭銀四兩咸武公棧銀六兩宏昌福銀二兩蔚長厚銀二兩以上除江西用費外實收京平銀五百兩均由駱太守敏修募一收敦義堂錢十千又錢三千政大源錢一千傅殿臣錢二千種松山房蔡錢三千六也書屋吳錢二千德義堂陳錢三千王介卿錢二千崇德堂錢二千萬鶴樓錢二千周葆清英洋一元胎穀堂陸錢二千守敬堂彭錢四千不留名錢一千恆足堂錢六千同錄堂錢三千豐裕堂錢二千九餘堂錢二千西銘堂錢二千不書名錢一千懷遠堂孫錢四千保壽堂鄭洋二元巿隱山人洋二元敦義堂金錢三十千紀人和錢二千張瑞豐信局錢五千善寳堂錢一千以上作銀六十兩均由江西候補　金大令時宣募一收浙江候補府賀太守良樾洋廿元謝立昌洋二元玉慶順號洋一元壽雲山舘洋一元謙益堂洋一元李衛生洋一元八四齡童子周定喜寳洋二元玉華豐順洋一元玉同豫鋪洋銀二兩玉章乾順洋一元玉胡新成洋一元玉正棧洋二元玉德棧洋二元玉利棧洋二員玉庸棧洋二員玉厚棧洋二員玉生棧洋二員陳銘之洋一員葉榮卿洋一員劉勤生洋一員鍾梅亭洋一　馮華甫洋一員孫劍靑洋一員賀品三　洋三員賀榮寳洋四元王重藩榦屏氏捐四元周應龍雲珊氏洋四元玉山張博雅堂洋銀二兩鄭月軒記洋七錢徐比玉堂洋六錢周光霽堂洋四元任德輝堂捐洋一元周貽厚軒記洋一元凌上步記洋五元周承達洋一元劉經訓堂洋二元正字　棧洋二元德字鹽棧洋二元利字鹽棧洋兩元庸字盬棧洋兩元厚字鹽棧洋兩元生字鹽　洋兩元汪宏陞洋一元洋以上作銀六十八兩二錢均由賀太守良樾募捐一收河南涉縣知縣黃大令源銀五十兩古越太原子銀五兩和濟堂銀十兩匯源　號銀八兩益成德銀五千三元恆錢二千義聚興錢二千豐隆店錢一千二百文萬盛永錢三千涉縣敎諭王汝舟銀四兩署涉縣典史孫寳仁銀四兩河南店村散捐錢八千王銘十五千岳錦標錢十千竇廷輔錢十千楊進金錢十千王午橋錢十千郝中香錢十千郝樹桐錢十千王獻坤錢十千楊丕勛錢十千楊硯堂　十千韓文彦錢五千樊秉義錢一千王會平錢一千天順當捐銀六兩以上作銀一晨六十四兩零四分均由黃大令源募捐一收醉六堂銀八十七兩一收漢陽萬誠心氏銀一百八十五兩又經募般寳善堂銀五兩郭二知堂銀四兩陳奇男堂銀六兩一收漢陽呂君獻臣經募樂安堂銀十兩一收漢陽袁君晴洲經募陳麗生銀二兩靑陽齋銀二兩古承瀛銀一兩以上大共廿四起計銀四千三百四十二兩二錢四分○洋元數一收上海絲業舘施君善　等　募英洋五百七十元一收陳家木賑局兩次　募英洋一千元一收江蘇華亭縣知縣　大令開　英洋一百元一收　江金棄縣知縣曹大令　成洋四十元蘭　縣知縣　　 
大令秉經捐洋四十元東　縣知縣維大令焱洋廿元義烏縣知縣　大令昌珠洋四十元武義縣知縣　大令樾洋四十元署　江縣知縣　大令純榮洋廿元永庸縣知縣起大令德漳洋四十元湯雞縣知縣禾火熒璪洋廿元以上其洋二百六十元　虫浙江金華府知府張太守楷募捐一收　萃應瀘洋五元玉沙季景記洋四十元望哥山戾洋五元頤性　洋五元以上五十五元均由江蘇候補縣夏大令柳募捐一收浙江衡州府知府劉太守國光莫英洋　二百零一元其善七姓名已經劉太守登入申報　不復贅以上六起大共洋二千一百八十六元○錢數一收周　　錢三千景星堂李錢一千又一千陳右臣錢二千無名氏錢二千陳慶　錢四千無名比錢五百隙鸞士錢二千嘉會堂錢十行　齡堂錢五千賦梅堂錢五千禮賢堂宗錢三千　　　陳錢二千餘慶堂玉　三千𠥔　堂王錢二千以上共錢四十五千五百内前漕　總督　漕　募捐一收黃岡劉軍門維　錢一百千文一收漢　呂君獻　經募李　臣　一千顔曉臣錢一千鄧福記錢一千無名氏錢一千一收漢陽胡君在菴　募　大　　二千陳瑞遠堂銀二千無名氏銀三千恆記鹽號錢四千無名氏錢二千生昌信錢一千日盛新錢二千　　信錢一千無名氏錢二千無名氏錢二千一收漢陽朱君　　　浨公所　　慶錢五千文一收漢陽王君簡臣經募漢口臨號公捐錢四十千鹽行公捐錢十千有心無大人錢二千德康祥錢二千張　記錢二千以上六起大共錢二百三十二千五百文○○　外　捐未經收到者　四川靑神縣知縣郭大令世　　捐錢六十兩江西　昌縣知縣程大令成墀　捐銀五十兩安徽阜陽縣知縣李大令應泰願捐銀三十兩以上共銀一百四十兩皆　　　其瑣尙未寄交容再函催光緒九年湖北才災除本省各憲　救及縣募　　外　省紳士太　寺　胡　　戶　堂印給事中洪良品翰林院　修潘熙福余　沅胡孚宸時官　門遂集同鄉京官修函廣募以左　　均寄交　　江候　道漢陽海禮　　　　有各頃　　均應詳悉登明今　　之　　 
 
