# 1920 - 355 - 4917191

 

Page 1

 
 
   
 
 

Page 2

 
 
   
 
 

Page 3

 
 
時評 
[吿今之謀國者（冷）]  
　　所謂今之謀國者非僅政府中人也如各方面之據有勢力者如各政團各議會各種社會之團體各熱心之政治家苟其所事而以國事爲名義者皆可謂之謀國者也 
　　謀國者雖各有其主義各有其地位不必强之使同然旣以謀國爲言矣則至要之點必思若何而能使國家得以存在旣欲存在又思若何而能爲國家立足之點蓋以今日言人民無自衛之力財政無繼續之方秩序幾不能維持政令實無一足算長此以往斷無存在之可言而營營擾擾之流又皆隨時應付無一自知其所爲將得若何究境者 
命令 
[十二月二十五日大總統令]  
　　特派顧維鈞爲國際聯合會行政院代表此令 
　　又令靳雲鶴授爲陸軍步兵上校殷回授爲陸軍一等軍需正此令 
　　又令署外交總長顔惠慶呈請任命魏宗蓮兼宜昌沙巿交涉員應照准此令 
　　又令兼署陸軍總長靳雲鵬呈請授曹作之爲陸軍步兵少校端木傑爲陸軍二等軍需正均照准此令 
　　又令兼署陸軍總長靳雲鵬呈准吉林省長鮑貴卿咨請以全印陞補佐領應照准此令 
　　又令安格羅賈爾錫奥梭士均給予一等大綬嘉禾章康默帕給予二等大綬嘉禾章此令 
　　又令孫振家晋給二等嘉禾章此令 
　　又令呉師善給予二等文虎章此令 
[補十二月八日大總统令]  
　　兼署陸軍總長靳雲鵬呈請任命何豐垚爲山東陸軍第八混成旅步兵第一團團附宿世傑爲步兵第二團第三營營長均照准此令 
　　又令兼署陸軍總長靳雲鵬呈請任命趙榮閣爲暫編奉天陸軍第一師步兵第二團第二營長應照准此令 
　　又令兼署陸軍總長靳雲鵬呈請任命强保貴爲陸軍第十六師步兵第六十四團第三營營長應照准此令 
專電 
[北京電]  
　　明令特授顧維鈞勳三位（二十六日下午七鐘） 
[北京電]  
　　日使答復外部二次通牒謂使館無擔保禍首不逃之責任末復聲明日政府對於此事已萬難改變其地位（二十五日下午三鐘） 
[北京電]  
　　某使電吿日内閣對琿春案主堅持二十一閣議某閣員謂恐日美戰爭因此接近主張中日聯盟一致對美外相謂似此轉足引起華人反感本案討論中止（二十六日下午五鐘） 
[北京電]  
　　外部對魯案要點草成導言因聯合會閉會未寄（二十五日下午亽鐘） 
[北京電]  
　　財部向滬鴉片商訂借欵四百萬備舊曆年關用以印花稅擔保息分半實交九五（二十六日下午五鐘） 
[北京電]  
　　中央新曆年關開支昨始經財部措齊明日起各機關政費及軍警例賞可照發惟舊曆年關短七八百萬正在張羅尙無把握（二十六日下午一鐘） 
[北京電]  
　　前日下午參謀部全體部員向次長表示如財部再不撥發十三月欠薪願全體隨次長往催（二十六日下午二鐘） 
[北京電]  
　　昨自治聯合會通過各案（一）通電贊成贛民選省長否認院個（二十一）電並電贛議會速選省長（二）函國際聯合會否認各督私約（三）電各省勸辦民團防變兵（四）派人赴銀團詢有無振災借欵請切實監督用途（二十六日下午六鐘） 
[北京電]  
　　某當局對新選舉仍主積極進行現又派員赴天津濟南開封設立分部（二十六日下午一鐘） 
[北京電]  
　　陸榮廷命子來京面遞節略前列各條一任命全桂官吏一實行援桂計畫一指定防務經費一協撥軍械一追認外債一簽定某種借欵一設兩廣巡閱使駐京辦公處爲承接機關（二十六日下午一鐘） 
[北京電]  
　　參陸處對應付閩粤方面連開重要討論内容甚秘（二十六日下午一鐘） 
[北京電]  
　　陳光遠電李烈鈞已率隊入湘攻陷芷江洪江亦恐難保是戰釁已開湘贛毘連萍株鐵路綰轂兩省交通贛省兵力集於贛南萬一贛西有事緩不濟急請以駐袁暫編第一師第四團移駐萍鄉歸方鎭使節制（二十五日下午四鐘） 
[北京電]  
　　李奎元電養（二十三）日又遣散駐防蠡縣任邱兩處目兵一千一百十五名（二十五日下四鐘） 
[北京電]  
　　鄂王派員來京索餉需現三百萬部無以應兹議先給百二十萬祇能以國庫劵與公債票對搭來員不允電鄂請示（二十六日下午三鐘） 
[北京電]  
　　部飭津站扣留之意兵營從山海關運來槍砲現義領呈由義使聲請發還（二十六日下午三鐘） 
[北京電]  
　　外部照復外團外蒙現有兵力足任保護僑商（二十六日下午三鐘） 
[北京電]  
　　明日京中各報補行休刊（二十五日下午八鐘） 
[香港電]  
　　陸次程潛辭職軍府慰留（二十六日下午五鐘） 
[香港電]  
　　陳獨秀昨扺粤（二十六日下午五鐘） 
[香港電]  
　　財廳派員清理中行紙幣（二十六日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[法議院中之對德談話]  
　　二十五日巴黎電法總理萊矩昨在衆院答覆前陸軍總長勒菲佛氏發表關於德國解除軍備問題之演說萊氏陳述協約國管理委員團之事業並報吿自本年六月至今交出與銷毁之戰品總數證明此六月中所獲之結果非常重要萊氏繼言法國志在和平惟遇必要時須能自由施行强制履行和約及剗除侵逼企圖之方法萊氏又言審察戰後狀况目下提交國會之新軍事組織計畫確可恃以保障法國之字寗法國所欲者爲和約之履行惟不欲施世界中維持永遠戰爭狀况云云議員聞總理之言歡呼不置 
　　二十四日倫敦電勒菲佛氏在法衆院發表關於德國陰謀之演說雖略有確證但外交界皆以爲過於張惶協約國外交家亦嘗知德國巴伐里亞有軍械精備之軍隊即號國民衛軍者是也協約國委員團曾向德政府詰問此軍未得滿意之覆文德政府謂此軍因當地狀况有維持之必要 
[法代表之國際聯盟會報吿]  
　　二十五日巴黎電維維亞尼氏昨向衆院外交股員會報吿日内瓦聯盟議會經過情形及法國代表團所辦事業並指陳得美國之贊助後聯盟會將來所可成就之事業維維亞尼稱聯盟會雖幼稚然具有造成世界最大道德勢力之可能惟以其能粘合各國使其互相團結而融化其思想於一致也 
[法人之世界經濟演說]  
　　二十二日巴黎電前閣員洛施爾氏在衆院演說謂目前經濟界之危局大都係匯率不定所釀成英美宜捨棄其應行之財政孤立政策而以債欵借與目前窘困之國因世界各國在經濟上今皆互有關係也又謂世界和平須俟德國解法武裝後方可完全恢復云 
[意國之對付阜姆叛軍]  
　　二十四日羅馬電天主敎徒機關報論阜姆時局謂逹倫齊哇雖極倔强然意政府怕不瞻顧定採行必要方法以保障意國與南斯拉夫國間條約之履行而保全意大利之榮譽凡政府之有力行爲目下在迫令逹倫齊哇軍隊服從意國志願者輙爲民黨所贊成今已斷然不能再聽取首鼠兩端之提議或與不願服從之司令繼續開議意國官吏凡不服從意皇者不可再與討論若寛縱之徒引起新糾紛與種種困難逹倫齊哇今方公然煽惑意國海軍兵士唆其離叛此種危險狂妄之人不可不有以裁制之爲意國聲望計宜决然抑止逹倫齊哇之冒險行爲今意相喬里蒂氏之態度吾人實贊同之云云 
[英法對於近東時局]  
　　二十三日倫敦電頃發表關於美索波太米亞時局之白皮書内有考思斯少將之報吿謂撫綏該地之事業進行頗爲滿意現已派專家草擬組織地方軍以代英國占地軍之計畫 
　　二十五日巴黎電法總理與駐巴黎英國大使簽定條約規定叙利亞與巴力斯坦及叙利亞與美索波太米亞之新界線 
　　二十五日巴黎電據君士坦丁消息土政府今仍未得有伊才特之報吿伊氏近奉命赴國民黨根據地安哥拉聞已於十二月八日行抵該處今料土政府將令該員陳明久不報吿之原因如再沉寂無聞則將召回該員 
[羅馬敎廷之非靑年會]  
　　二十三日羅馬電羅馬敎廷傳諭各主敎注意某種集合體謂該集合體雖宣稱宗敎思想絕對自由然使集合分子爲其對於天主敎之冷淡態度所感化傳諭文中言及靑年會謂天主敎徒昧於靑年會眞正性質者多贊助靑年會其實靑年墜落其靑年之信仰也 
[美國之航運執照]  
　　二十四日華盛頓電參議院商務股員會主任已提出一案凡外人船隻其船上情形在美國商船標準之下者不許駛入美國口岸此案一經通過即自頒佈日起九十日後實行而外人船隻皆須領有美國航運部之執照始得入口 
[各國近事記]  
　　二十二日巴黎電本年十一個月内法國對外貿易之正式統計證明商業狀况日漸進步是期出口貨較上年同一時期内增多英金四百八十兆鎊入口貨僅增多九十兆鎊尙有一事所可滿意者糧食入口日見其少製造品出口日見其多 
　　二十四日墨爾邦電軍艦傑拉尼曷姆號奉命開往白羅姆大約乃防杜該處日人與馬來人重起衝突也 
　　二十四日新南威斯島雪梨電新南威爾斯政府擬向世界各處招人投標承造跨越雪梨海港之橋估計工程約需英金五百萬鎊 
　　二十四日紐約電生絲貿易公司自行清算計負債二百萬元産業値五十萬元 
太平洋路透電 
[東俄之物品交換法]  
　　二十五日海參崴電日人派兵看守銀庫不許國家銀行提取現銀赤塔民食與實業部已諭令民國境内各民食機關以協濟會之助力用物品交換法換取糧食並令各機關每五日呈報成績一次聞民食部擬不日頒發通令以皮貨與原料及礦山出産品爲政府專賣品俾政府得以支配國内巿塲 
[日本之熱化橡皮新發明]  
　　二十五日大阪電大阪帝國實業化驗局某技師發明熱化橡皮之無毒催速物每磅代價不足一元化時易於運用該化驗局不久將發表詳細報吿 
[廟街案之結果]  
　　二十四日北京電廟街爭端解决辦法規定駐東京中國公使胡維德應向日政府道歉廟街海面所泊之中國砲船隊司令應向西比利亞日軍總司令道歉凡負轟擊之責任者應加懲治並以三萬元撫卹受害者之家屬 
[敎育部之說辭]  
　　二十四日北京電敎育部宣稱該部將收受議徵之所得稅百分之七十以七分之五用以振興國家敎育卽各省及北京歸部直接管理之專校及尋常學校餘以彌補地方敎育經費之缺乏所得稅百分之三十將用以振興實業 
國内要聞 
[北京通信（般若）]  
　　庫防之現狀二張與陳毅間之暗潮 
　　庫倫軍事自上次俄蒙一閧之後興師動衆糜餉百萬以外以云未平則目前並無戰事以云已平則索倫山車臣汗等處俄蒙匪徒依然嘯聚據熟悉蒙事者言現交冬令天冰地凍實已不能用兵然軍事狀况則有可言者 
　　從前援庫問題爲直奉兩派爭點之一如曹錕擬以譚慶霖爲總司令張作霖擬以張景惠爲總司令是也然因察哈爾已爲奉有而東三省附近之東蒙與外蒙毗連奉派勢力較爲接近已不容直派之插足援庫總司令一職遂屬諸張景惠而曹錕對庘乃全取旁觀態度如馮玉祥自吿奮勇而政府電商諸曹曹氏不允遂作罷論嗣擬令閻相文率二十三師援庫而曹氏又以商陽及保定附近皆有兵變之事不肯令閻前往於是援庫之事乃全屬於奉其直軍之參加者惟譚慶霖之騎兵一團而已 
　　援庫總司令部所編制之援庫軍共爲五支隊每支隊爲騎兵一團第一支隊長袁天順第三支隊長呉金生皆原係十六師第二支隊長譚慶霖原係直軍第四支隊長王佐才原係十三師皆非奉軍而已全隸於張景惠鄒芬惟第五支隊爲奉軍係由通縣調往者其支隊長爲劉錫恩據振景惠最近來電謂第一支隊業抵庫倫第二支隊正由烏得向叨林前進第三支隊亦抵澇江一帶第四支隊亦半抵叨林第五支隊甫經編齊待欵出發然某機關中人所述則援庫軍之已出發者殆皆徬徨於張家口至叨林之間保此一段之線路而此一段地域並無俄蒙匪徒其所謂抵庫者至多亦只袁支隊之一部分且據陳毅之報吿到庫亦在最近十日内也依陳毅之所要求及政府之希望原欲令張景惠所部之五支隊由叨林而北攻車臣汗境内俄蒙日之混合匪徒以解庫倫西南之憂並擬請張作霖派兵出索倫繞至庫倫之東北以斷謝軍餘衆竄入之路及由西比利方面之接濟電報往來已若干日參陸處且曾召張景惠來京與商進兵辦法然兩日前張景惠到參陸處協議之結果對於出兵車臣汗一層依然不得要領窺張景惠之意殆不肯由叨林北上而只保上述之通路也張作霖擁兵八九師即其在錦州新民間者亦有二師而對於出兵索倫一層始終不允最初則請中央設法最後之電於昨日到京者則謂「已令二十九師着手準備惟水雪載途行軍踰山諸多困難然遇必要時仍可也兵堵截」云云則亦至今不發一兵也 
　　陳毅率褚高二旅孤懸庫倫其窘不可名狀而陳褚之間又生有意見褚其祥屢次逕電中央或電張作霖轉逹陳氏以爲褚在彼麾下不應如此自由行動因限制褚氏不許其自由發電曾以此意電政府請飭褚遵行然陳氏發電亦甚不自由叨林至庫倫間之電線損壤多日失以修復之工程責令張景惠辦理而張久久不辦至前日始有派工程兵一連加入電學人員十餘名編一電信隊預備出發之報吿而月餘以來陳毅之電皆專員送至叨林拍發袁天順駐守叨林凡陳電之收發皆由彼經手實不啻受彼檢查則又交通上之怪現狀也據軍界要人所談張作霖之於陳毅决欲排而去之其預備後繼之人非三多即張景惠而叨林之兵不北攻車臣東三省之兵不北出索倫實坐困陳毅待其幹不了而自行求去即叨林以北電線之不修復亦在此計畫之中恐陳毅終不免於走也 
　　雖然軍事固無進境而索欵依然甚急張景惠來電謂已籌墊數十萬請迅撥現欵百萬元高在田來電謂已在中行挪借十六萬招募新兵又借撥五萬餘皆已吿罄請迅給巨欵則近來之普通傳染病不知政府何以應之（十二月二十四日） 
[北京通信（豫翁）]  
　　紀河南學生之請願詳情 
　　河南學生之向府院請願也一月之中凡六次迄享閉門羹未得見也至今日（二十四）始蒙府派陳秘書葆元代見究竟總統與豫學生尙爲有桑梓之情者上午十時二十分陳葆元出見豫學生王貴鉁馮淑蘭等十六人於外招待室王貴鉁問陳秘書能否代表總統陳曰苟諸君所請皆合理則我皆可代總統作答王謂學生來請願必無不合理之言陳謂諸君所要求如不苛則余可代總統承認王問總統是否尙自認爲一民國元首吾等來此已六次求見迄未得當共和國家而有此下情不能上逹事實足痛心抑總統必如此方得保其尊嚴耶陳謂此係諸君誤會總統於桑梓事異常關心諸君來時適不獲暇因不克見非有意不見也今遣余代見諸君亦總統樂聞桑梓民情意也學生迺分條請願所請凡分七事與昨報所載七條件相同學生謂趙倜之惡人所共知豫人之去趙運動非始今日此次罷巿實趙所指使請去趙及龍敬修陳答「國家易大員不易如易之將有重大危險試觀高陽宜昌等處之兵變就非因欲更動其長官而激成者倘非更易其長官兵必不變」學生謂趙之苦豫甚矣與其永受其苦不如忍痛去之陳謂龍敬修誠爲惡趙倜尙不十分壞學生謂京滬各報及敎職員公民學生呼號月餘皆宣佈趙倜罪狀者府中豈尙無聞知而云趙不壞耶陳謂余可轉吿總統令國務院辦理此事學生請恢復敎育原狀陳允責成敎育部及河南省長恢復學生代表謂河南今尙在戒嚴期中何故尙戒嚴陳答地方長官爲防衛地方起見可自由戒嚴以防土匪學生問學生是否係土匪倘戒嚴爲防土匪者則戒嚴令當遍全省開封之土匪必不及外縣之多胡爲獨於開封戒嚴陳謂據諸君言雖如此究不敢言萬無爲學生宣佈戒嚴理當必有其戒嚴之眞因俟派大員赴豫詳細調查後再辦學生問據趙云戒嚴令係總統總理之命者陳云或爲總理所令此處不知學生問現府院於各事是否和衷共濟陳答各做各事内閣事總統不知學生謂今雖責任内閣有要事必請示總統先生豈不知之陳答可轉逹總統轉問總理限陽曆年假前答覆學生謂河南敎育經費舊甚充足爲趙倜移作軍費因以數月不發陳云敎育經費之不發全國皆然非僅河南北京亦然也學生謂河南情形異於他省經費本非不充因趙非特不裁兵反增兵故多費陳謂以後可擔保敎育基金不移作他用前爲趙移用者亦令撥還以重敎育學生謂趙以鄭州抵借外債請政府擔保以後河南永不借外欵陳謂此事中央可擔保惟鄭州借欵非事實學生謂據滬十六號報轉錄聯合通信社消息鄭州借欵由靳總理主持之陳謂報紙全不可恃學生問如下確爲何不以法律處分報館豈政府未讀報耶陳謂無此權力學生謂報紙如有煽惑行爲可按法處分中央豈不知法律耶抑以法律爲無用之物耶陳云可轉逹總統詰靳學生請懲滋事奸商大綸永和公陳問兩商家在國貨維持會中否學生答兩號皆在國貨維持會贊成不購日貨後迺違約爲學生查出將其貨加封存商會備開大會處罰之迺爲中夜竊去學生議欲懲之迺反唇相譏陳謂若然則誠商家之非當請總統飭河南軍民兩長懲辦之學生謂軍民兩長爲二商肆股東令辦此事難以公允陳允待查後再辦限陽曆年假内答覆學生請速籌廢督裁兵辦法陳謂此全國事非一省所可獨行今又無錢一時亦辦不動且待以後再說學生謂今日稱無錢督軍與匪兵在地方一日多縻苦干金錢各處擾亂皆因有督皆因兵多不廢督裁兵將來損失益大陳謂可吿總統轉請總理相機辦理代表迺辭出 
[北京通信（野雲）]  
　　王鐵珊到蘇後之京訊 
　　王鐵珊於十四日下午九時乘京漢路三等車南下直至二十日下午始抵南京南京大小文武官吏日日忙接上司出城者出城過江者過江偵待於各小客棧者更所在多有然卒不見有黑面疏髯長身布袍之一位古董省長眞可謂咄咄怪事而不知此老所以躭擱至五日之久始抵甯垣者實以其間曾經迂道武昌與王占元有一番接洽也所以赴漢與王接洽之故係銜東海及靳氏之命而往向王督軍陳訴政府不得已之苦衷求其曲諒並爲鄂省督長之間略略解其夙結耳王氏在漢盤桓僅兩日各方面多未之知都中人謂彼由京漢路乘車至鄭州再由鄭轉車於津浦此乃傳聞之誤蓋因對於其赴漢一層不惟政府嚴守秘密卽王之左右亦不爲外人道一字也 
　　王氏出京之後尙留其幕賓三人在京兆尹　署之西廳找補未完手續一爲謝某前秘書長也一爲郭某前京尹署總務科長也其他即爲司會計之蔡某昨日（二十二日）上午王有電到京兆尹署係逕致謝者略稱已於二十一日接到請速約蔡朱兩君同來云云所謂朱某者係陳漢第　推薦紹興人也彼日前業已出京而王氏猶未之知王氏對於此人本無所謂信任第因與陳至好不知其人視其友於是遂以信陳者信朱惟蘇人對於齊耀琳之重用紹人見年來公署之内各縣之間幾無一處不有紹興人之足跡而如兪紀琦輩又居紹興人首領地位右提右挈上蒙下庇因之不免有所懷疑然其實紹興人毫豈無賢者姑俟其以後之行爲何如可耳 
　　謝郭兩人到蘇後王將任謝以秘書長任郭以第一科長至蔡某則爲王司私人之出納頃聞謝等三人已於今日（二十三日）大早乘車南下矣王於瀕出京之數日前對於旅京蘇人談及蘇省財政輙爲之唏噓不已言次並極力推重嚴孟繁謂孟繁確是一個好脚色如没有他我何敢到江蘇去須知我連一個銅子皆没有若財廳不負責各處一齊向我要錢則我如何得了又聞王氏頗有意物色一有財政學識之正派人在公署備顧回江蘇督軍齊變元對於王氏頗具相當敬禮前當王氏未出京時齊氏曾來函數次下欵皆署鄉後學字樣此次王氏到蘇或不至發生省長聽命於督軍之現象王氏對於督軍制度亦甚不謂然從前嘗言我何能做省長第一我不好要錢大爲一般官僚所不許第二我不能侍候督軍事事聽督軍指揮又嘗對具幕僚言我爲省長所管者爲民政一部分事若督軍故意與民政爲難我當盡我責任以與之爭爭而不勝則惟有解職以去耳欲我屈服則老鐵非其人也云云 
　　此間蘇人聞王氏已安全到任頗爲忻慰但對於參事會之設立則認爲有十分必要從前江蘇京同鄉會所擬之自治大綱業經脫稿並聞已寄交該省省議會其中本具有參事會一項近見浙江參議會制度成立頗以後人爲恥又聞有一部分之旅京蘇人對於前次該會所擬之草案尙擬略加修正主張參事資格須加以限制認浙省所定參議會章程中兩項學識經騐之限制頗爲適當大約日内開會當必討論及此矣（二十三日） 
[交部對於要賑問題之聲辯]  
　　北京新聞編譯社消息云最近交通部修築烟濰滄石兩路路基以工代賑頗引起一般人之注意交通部對於此事究竟如何應付尤爲一般人所欲知者本社記者昨日（二十四）特訪交通部某要人加以質問某君言曰以工代賑之舉乃當辦賑各團體初發起時所同有之主張如興修水利開築國道建築鐵路等一時名流學者議論甚多交通部採納此意始籌附加賑捐辦法嚴定會計法規以預計僅約有五百萬元可籌（確數須决算後始知）故决定以修築烟濰滄石路路基實行工賑一切辦理情形均依閣議議决督辦等職皆係兼任並不支薪自問對於此事尙屬嚴格愼重發表以後亦未聞反對之人乃開始辦理以來適値選舉問題熱鬧之日於是有人指爲挪移以辦選舉及梁葉等宣明態度對於接洽選舉者皆婉詞謝絕以後反對之政派又以工賑辦法之不當加以攻擊交通當局雖明知此中有政派之關係然對於此類攻擊仍完全認爲善意蓋工賑之事一方雖以交通部名義行之一方則仍含有社會事業慈善事業之性質故絕不欲拘泥已成之辦法或當通電徵求全國輿論以多數爲從違倘多數以爲不應辦理工賑而以此欵移作急賑之用交通部旣無所利於其間卽當變更辦法停止路工俟他日再行繼續卽將收得附捐之欵陸續悉付辦賑機關以免政派間用爲攻擊之材料此事日内即當商議進行總之完全以多數意見爲進止云云 
[旅蒙華商遭刼續聞]  
　　據近日由外蒙車盟桑貝子旗下逃回商人聲稱犯庫俄匪巴倫諾夫等自經我軍擊退後則有一大部分盤踞車臣汗逹賴貝子旗下營巢壘穴設署窩藏頗有延長之勢每日遣匪分赴左近各旗搜索商人刧擄財物遇有華人不及逃避者則戕害之遇俄人布里亞特人蒙人則擄赴逹賴子畀以槍枝子彈亦令日出查害華人以資操練以作返攻庫倫之軍備並向各旗要索馬匹駝隻牛羊等物此匪人之動作也桑貝子旗下陰曆月之初一日去匪數百人即俄蒙布等類遍處搜尋被匪遇見者無一幸免克魯倫河北有商人數十名工人等百餘名被匪圍入哈厦之内「蒙語以木作棚成欄曰哈厦」盡行槍斃又過河南圍困商人五十餘名禁閉於德新瑞院内每進院時問年歲名字（譒蒙語）註於紙單我商人觀此咸接耳私語曰匪之如是狗禁我等諒不傷人想必勒索財貨否則名單何用皆望倖免於禍詎意移時均行殘害最可恨者桑貝子不但不爲營救反騎馬從匪指揮眼同槍斃工商人等於此可見順從匪黨仇視華人其心已變固非若疇昔之態度矣北義成之夥友某亦在被害之内槍彈中於左臂卽時暈倒歷數小時始蘇舉首四眺見匪人他逸但不敢起佯死蜷伏又逾時許聞院外人馬聲已杳始起回顧左右同類者均已氣絕不能復蘇矣懼怕心悚已忘疼痛於是越棚而出奔命而逃夜行日伏食露餐風逃至滿洲里函知袁號如下蒙古風俗凡遇行路之人至晚抵門無論識否均可留宿與以飲食即華商各家亦均得留宿蒙人往來無惡相沿已久早成慣例豈知此次由各旗逃出之商人夜晚蒙人槪不容留好者則善言辭却之謂現奉佛爺印文不得收留華人恐匪來波及吾等惡者或加詈駡或加毆打甚至與匪送信從事戕殺無惡不有矣今將昨日（二十四）各商由滿州里續來電吿照錄如下福來號電云北京外館福來號鑒桑貝旗逃來　云咱南櫃人均被匪害北櫃人無下落速來人帮同赴桑成殮亡屍匪現遁玉珍云云又北義成電文云北京外館北義成昨春明恒鎭由桑來滿云李全恒祥士傑被害北房四人無下落聞匪遁如何辦理望示世臣云云此外西府莊廟莊商人被害者一百七十餘人關北工人被戕者一百二十餘人直莊及山東商人被戕者六十餘人亦云慘矣 
[琿春事件之近訊]  
　　日軍在延琿一帶藉詞剿匪蹂躪地方致各縣居民紛紛逃避一節兹據吉省當局續電日軍中野少將對於人民之疑懼深致不滿竟以正式公交照會延吉陶尹謂中國人民對於日軍駐琿剿討土匪及不逞鮮人一節多數誤會今再向貴道尹聲明如下延琿出兵係日本政府以間島一帶馬賊韓匪擾亂治安危及日僑生命財産日本政府因中國爲唇齒之邦鑒於中國軍隊之不特不能平匪其且勾結作亂是以日本政府不得不圖自衛代中國剿討三省之韓黨馬賊以恢復昔日之秩序中國人民應如何諒解日本之苦衷乃竟蜚語横加稱日軍爲毫無人道甚屬有害中日之邦交應請貴道尹曉諭貴管人民萬勿誤會云云又據鮑督個電云刻據探報琿春馬賊韓黨俄匪自經中日兩軍及警備各隊剿討之後現已四散風聞韓黨李培文等五百餘人與馬賊王振成等二百餘人擬不日即行北竄黑龍江馬賊洪克明等六百餘人及韓黨葛金夑等三百餘人及俄匪六十餘人擬由通化等處潛入奉省除電張師孫督外合電奉間鮑貴卿叩 
[東三省通訊（隠）]  
　　延邊日軍撤退之報吿日軍與韓黨之激戰 
　　自琿春事件發生以來不但我國耳目均集注於其間即世界耳目亦殊注意最近日本軍隊曾宣言撤退出我國延吉琿春　龍汪清東寗境界此種宣言純屬日本别受感觸之關係若論日本本心决不願怱怱而來怱怱而去但四而空氣壓迫極緊據最近所傳東寗延吉琿春方面確有撤退日軍之事實兹錄某方報吿如下（一）東寧縣之日軍於月初由二十八道河子撤回步兵一部經六道溝西北溝鬧枝子溝向城内前進此外别有騎兵一部經西北溝太平川老黑山鬧枝子溝亦向需内前進在縣城休息數日卽行開回俄境雙城子其司令 
 
 
 

Page 7

 
 
部亦即撤退東寗城内只留守備隊靜候交涉之結果又該處日本羽入聯隊長帶馬步砲各種隊一千五百餘名於蒸日由二十八道河子經東寗向海參崴撤退（二）日本駐長春公主嶺之軍隊前因琿春事變出發延吉一帶現已全部撤回仍駐原防又延吉地方日軍除砲兵已全部撤退外騎兵定十二月十四日開拔出境步兵一大部分亦即撤退此係日本軍官高島氏所表示之意思也（三）琿春日軍砲隊已退騎兵十二月十二日退高級軍官不久亦退惟須留必要軍隊以資守衛蓋其於交涉未結以前不肯全撤必矣 
　　第此種撤兵是否可靠尙屬一問題蓋日軍未撤盡尙可往來自由也現在東三省人民對於此事學界方面尙有些微血氣業經延邊舉定代表二人到吉林分謁省議會議長鮑督軍並將日軍在延邊殘殺中國人及韓人之情形刷印調查報吿四行散布以促起一般社會之注意而官吏方面萬分沉悶蓋現在交涉之中心在奉天而奉天又無一定表示據當局傳說此案一時不易解决至原在延邊之韓黨自被日軍侵逼以來大都四竄各處崔喜等已率同志千餘人取道吉省東北邊境向俄境伯力去矣將來激黨勾結恐難幸免而敦化縣方面尙有大宗韓黨以備與日軍一戰據日紙所載日前延吉六道溝卽龍井村地方日軍官高橋之兵被韓黨包圍一時殺死十八名傷三十餘名是故日軍對於韓黨近來頗有進退維谷之勢也（十二月二十日） 
[魯人反對借欵之表示]  
　　魯省自三百萬借欵之說發生後一般人士大爲注意日昨各界假國民大會促進會開會討論對待辦法到會者常篤忱傅子眞王慶雲苗星垣劉仲永邵次明傅新之連之鐸朱馨齋余吟笙鄭幼亭張星五張伯隆張正芳魯佛民諸人首由省會鄭議長報吿此次晋京截留鹽餘八十萬潘次長不敢主張至核減軍費潘甚贊成然尙未與靳總理妥籌實際上着手辦法借欵之說確有其事據聞財政張廳長原有五百萬借欵之提議余個人因病故早日返濟云云報吿畢由大家討論均主張先用信函質問張王兩副議長如無圓滿答覆或不得要領即開山東國民大會電請從速停止并派多數代表謁田兼省長再電中央代懇打銷多數表决先去函質問兹將質問書列下敬啓者連日各報喧傳有以山東所有作抵押借日欵三百萬之說繼又有抵借五百萬元之說各界於二十三日在國民大會促進會會商停止方法僉以爲吾東財政已有破産之勢若再加以此項負擔山東人民誓死不能承認事雖鄰於謠諑但此等事若成事實即無挽回希望事前不得不特别注意公决函問兩先生藉知眞相亟謀打銷兩先生爲吾東人民代表財政狀况久在洞鑒之中如此項借欵確已進行請從速停止如出自政府方面並望卽日聲明反對並祈將停止進行聲明反對情形於五日内見復以釋羣疑此致公制鴻一兩議長大鑒 
[紀廣東各界聯合會]  
　　昨十九日廣東各界聯合會召集會議各界均派代表列席推舉該會會長謝英伯爲主席謝君登壇後將開會理由宣布略謂本會自被桂系摧殘後奄無生氣迨粤軍入城本會遂得以恢復及孫總裁抵粤本會曾派代表晋謁并定期開歡迎大會惟時孫公以軍事旁午未及蒞會隨向本會代表道歉并謂不必以形式爲尙只求各界爲有力之輔助等語本會承各界之督促所以有今日之特别會議隨由主席提出議案三件（一）請願出師援桂（二）要求外交團將關餘照前交回南方政府（三）不承認莫榮新楊永泰等未經人民同意及合法省會通過私自押與外國銀行之公産及賦稅等等主席先將第一案旨趣說明略謂兩粤人民向來感情極好陳總司令此次返粤卽掃除軍閥實行民治之表示現桂人陷於水深火熱之中吾人不能不盡手足之誼以免桂人屢被陸梁廷莫榮新等所壓抑現在桂人之以此請願我粤者如廣西改造同志會等亦無不希望我粤下此决心實行援桂况鑒於民國二年龍濟光之退出廣州前事可爲殷鑒若不將桂系早日掃除難免不蹈此覆轍言已即提出討論馮君自由等均有發言亦以援桂爲不可緩之事并主張向軍府當局及陳總司令請願從速進行討論結果主席付表决通過隨議第二案此案因關於外交問題較爲重要故討論略久結果由主席付表决衆無異議後議第三案馮自由君起言我粤自被桂系盤踞後若蜚只求自飽私囊不惜舉全粤共有之公産及賦稅押與外國銀行秘密立約絕不顧民意之所在現查莫楊等所抵借之欵爲數不少各外國銀行之到財政廳索欵者無日無之此項秘密借欵旣未經我粤人民同意及合法省議會之通過當然不能承認且經銀行團宣言在前我各界中人若不趁此潮流請願當局勿予償還恐廣東破産卽在目前說畢衆贊成陳理工李芝畦等發言與馮君所言略同主席隨時表决通過三案義决後即由主席提出籌備請願援桂大巡行事宜當席推定馮自由謝英伯張殿邦蘇游普于暉陳理工李蓮伯伍智梅温漢强謝小呂鄧伯偉黃煥庭梁國雄伍和胡天民等爲籌備員并定於每日下午一時至四時爲籌備員辦事時間一俟籌備妥善即於一月一日大集各界爲請願援桂大巡行至下午五時遂散會 
[贛議會互攻之内幕]  
　　民選省長案與彈劾戚揚案 
　　前日省議會開聯席會議討論自治問題時商會農會因聞合羣議員有擁戴丁乃揚及李盛鐸情事未派代表到會合羣議員去秋提出之彈劾戚揚一案已隔一年未交大會迨是日通過民選省長案後該社議員忽利用學生（合羣組織之匡廬中學贛省中學兩校學生）臨時將彈戚案提出强迫通過不按手續不列議程並不宣佈條欵而廬常提案中有懲辦學生一條（爲去年學生搗毁議會事）亦未修正遽以口頭提出通過以故學生會人多不滿意龍議長致電北京謂學生公民一致贊成殊欠斟酌蓋學生决無贊成懲戒自已之意思也擁戚派之讜言議員及公民梅台源熊騰等遂一再致電府院極力爲戚表白（二十二日又發一電）陳督亦以合羣議員利用學生恐再發生廢督問題影響自已地盤遂亦集軍政會議防止合羣激烈舉動並召該社議員面加誥誡以維持治安爲詞謂如再有驚人行爲必加干涉故原定二十二日民選省長之計劃不能實行而贛人恐該社别有用意亦多審愼從事不願隨聲附和昨國務院曾來個電中有嘉慰饒正音語亦有未合原文錄下南昌戚省長鑒頃據贛議會副議長饒正音議員李澤蘭等五十三人皓電稱議長龍欽海議員劉子貞盧常等招集私人數百圍繞議場將民選省長彈劾省長兩案迫脅違法通過同人等不能認爲有效特電聲明又據贛省公民梅台源等八百五十八人電稱贛省臨時省議會倡言由議會選舉省長上干總統任免官吏之權顯違約法自壞紀綱歷舉至可危懼者四端聯名電懇將該議會嚴予訓斥以保統一而安人心各等情制定官制任免官吏載在約法該省會擅倡民選之議實爲逾越權限似此非法行動自不能發生效力饒正音等深明大義先後节電申明應即傳諭嘉慰以申正論中央軫念時艱現正力謀統一并勵行地方自治所望各省官民與代表民意之機關勿作出位之思自啓紛擾以禍國家實所厚幸至彈劾省長一案據稱迫脅違法通過究竟當日議場是何情形亦望據實電復院個印 
[保存皖省實業基金之宣言]  
　　敬啓者本會爲注重民生籌欵興辦全皖實業起見於八年常會期内提議向財政部結算皖北工賑鹽捐餘欵公推副議長黃家駒議員楊慶善范錫恩赴部交涉爭歸省有合計該欵一百四十八萬元經部核准由安徽印花稅烟酒公賣兩機關收入之欵按月撥還規定爲全省興辦實業基金不得挪作别用復經本會議决此欵俟收齊後專辦全省實業所有按月陸續收入欵項轉歸正副三議長共同保管存放銀行生意非經大會議决不得動用其存支手續均須三議長署名蓋章同負責任用意本極周密前月本省國民日報載有議長晋恒展挪用鹽捐餘欵十四萬元與商人合辦水電公司一節本會同人以事關公欵亟應查明當公推代表表八人赴中交兩銀行查賬始悉存放兩銀行之欵共計三十餘萬元其支欵憑證（即印鑑票）均不依照議决手續竟有約定用馬印振奎圖章者查馬振奎（晉氏至戚）係本會職員何得干預此欵晉氏乃以三議長所負職責付與馬振奎一人在兩副議長固負本會信託而晋氏之蔑視大會議案使兩副議長無權過問其居心尤難懸揣同人等爲全省民生計爲尊重議案計復提案糾正保管方法仍歸三議長共同負責當經公决交付審查迄今數旬晉氏竟將原案擱置實爲議會之創舉近更擬借皖北少數縣分名義先撥用該欵三分之一（卽已收境欵四十餘萬元）殊屬駭人聽聞至外間所傳謂晉氏謀取此欵爲下屆選舉運動費其言是否確實姑勿置論惟議員天職當以尊重議案保存省欵發展民生爲前提今晉氏則反是在法律上實屬有忝厥職在道德上能無内疚於心况財部近電印花烟酒兩機關將以後收欵仍舊解部停止撥還本會方在力爭而晉氏不恤人言破壞原案是使中央更有所藉口吾皖此項實業基金勢將化爲烏有推原禍始咎有攸歸同人等本良心所主張行應盡之天職提案爭議舌敝唇焦祇以力微恐難救濟若再徇隠負疚益深用將此案經過情形敬吿於我父老昆弟之前區區微忱尙希公鑒安徽省議會議員汪培棟彭顯廷陳維熊陳言同啓 
[南京快信]  
　　江蘇敎育公有林開辦已及五年今由總理盧殿虎召集各議董卽省立各校長於二十四日開會報吿經過情形提議擴充第二林場及獎勵工人兩案經衆通過即晚在西餐館宴會並爲江蘇派赴歐美考察敎育袁希洛蔣乃曾兩氏餞行 
　　江蘇水利協會開以來議案甚多兹經黃會長由江南江北各會員中擇定熟諳水利人才爲合併審查員姓氏錄下金天翮兪仁愈蔣乃曾孫肇圻狄乃健（以上江南）鮑友恪陶鍾箎祁慶墀蔡洪鈞王昌鋕（以上江北 
[杭州快信]  
　　昨（二十五）下午杭州巿政公所創立會召集各法團代表開會以省議會决議恢復地方各級自治案業已咨請公布所有杭縣各級自治機關應否着手恢復當决定二十八日再召原辦城鎭鄉自治及各縣議會人員開籌備會會議一切並擬與官派自治各委員清理各欵省議會咨行省公署依照浙省原有臨時省議會製定各級自治章程通令各縣儘十年一月一日前將民國元二年原有縣議會城鎭鄉議會一律恢復沈省長查五年間曾經國務院電復種種窒礙現自治法已奉公布關於同法各規則細則又經内部咨明會同國務院法制局分别擬定業經電催内部從速頒行一面已分飭各縣籌備昨特咨復核會查照 
　　此次省議會常會至今日僅開會二十四次如查辦實業廳長案及省參議會章程等均未决議卽七年度决算書亦未經審查終結昨該會又因人數不足改開談話會决定二十七日行閉會式已咨請省長查照 
　　杭商對於印花新章及所得稅兩案多數以實行期屆呈部請免之電尙無復示已决定在未奉圓滿批答以前官廳設迫令實行於印花稅則不受檢查於所得稅則不許查賬 
　　温溪鳳尾山一帶海盗兖斥竹木商人多數受害省署昨令外海警廳趕速設法捕治 
地方通信 
[蘇州]  
　　寗商會推定代表之函覆蘇州總商會接寗垣商會聯合會函以組織委員會請推定代表到會等情當經各會董討論僉稱委員會旣須專司其事兼執行議决未行一切事宜當非尅期可以竣事瞬屆舊曆年關各業會董均有營業職務未便常用駐寗爰經推定代表十人分爲五組每組二人輪流赴寗駐會列席以均勞逸而免曠誤並聞推定之代表係韓稼梅·王介安·程幹卿·宋友裴·季小松·龐復庭·姚清溪·杭伯華·潘萃靑·貝哉安等十人惟貝君尙未得本人同意如不允者當以李澄遠代之 
　　選舉會核減選民之磋商本屆初選合格選民歐州巿約共十二萬數千名二十七巿鄉總共十一萬數千名業經呈報縣署在案現悉縣公署以比較呈省總數已溢出二萬名分函各巿鄉設法修正巿公所董事蔣炳章等奉函後遂訂於二十五號下午二時邀集各區調查員討論修正方法當場有主張按區匀攤者有主張就多數删減者衆口紛紜莫衷一是結果以應減二萬之數與二十七巿鄉平半分擔似太吃虧應會同各巿鄉開會再行解决 
[常熟]  
　　電請恢復地方自治各報館省農會省敎育會總商會五十九縣農會商會敎育會公鑒浙省恢復地方各級自治已由省議會苛日議决咨請省長於十年一月一日以前一律回復蘇浙人民程度相等蘇省民權豈眞不逮浙省况南通一縣早已自行回复我五十九縣人民不願單獨進行破壞省内統一遷延至今未聞有一人民請願殊屬放棄主權除逕電省議會請提出緊急動議案外合亟電陳台鑒務請協力請願共謀自治常熟縣農會長兪可師漾（附致省議會電因辭意查同從略） 
[無錫]  
　　南北貨巿情併誌碱水一項銷路頗廣近因受滬上先令縮小兼來貨不暢故在此旬日中每擔漲起洋一元之譜其餘如赤糖·笋乾·花生·瓜子等巿價平平本冰糖吿缺黑棗巿情看高兹將最近之巿情併誌如下北内門碱每擔三元六角土碱兩元五角南路統手棗八元六角傅平二高莊十一元六角三七五温糖十七元六角四温十八元四二五温十八元二角四五温十八元四角四七五温十八元六角赤砂糖十六元至十四角上路湖笋乾二十四元八角花生五元三角瓜子九元八角太　冰糖二十六元本冰糖無巿報吿云 
[揚州]  
　　江都知事之節省主義江都王知事下車後即抱節省主義除將署中有薪資之行政調查委員一律裁汰無薪資加委供職外以僕役（即轎夫號房等類）衆多每月需薪工飯食八十六千文特裁去若干人减爲四十千文現又查警所之巡查偵緝各員警務處本定十六人開支亦未免太費特將每月薪資十二元之汪慕舟劉隨春等四人裁去每月可省洋四五十元惟聞巡查楎匡岑等則不在被裁之列云 
　　呈控商會長之縣拙揚州商會正副長朱竹軒戴靜山産出後即有柴商張濟如顧繡業楊佑之等在縣指控經前縣批示在案現張等又以朱戴會長資望不孚績控縣署昨經王知事批云呈悉卷查商會改選會長時經佟前縣親臨監視依法選舉是時各會員果有多數不平何不當場表示反對該代表等遲之又久一再陳訴朱戴運動選舉等語仍屬空虚無據之談殊難證實查商會法職長之退職除名及處罰須有會員三分二以上到會得到會者三分二以上同意方得議决該代表等對於此次正副會長未能滿意着即依照商會法手續進行可也 
[鎭江]  
　　講演團蒞鎭省立通俗巡迴講演團講員唐杜二君於二十四日由寧蒞鎭暫駐行旌並與縣署第三科楊科長勸學所道所長接洽一切已擇定城内舊萬壽宫大舞台兩處爲講演場所時期定本月二十五六兩日午後二時講演云 
　　要求增加工資鎭郡焦山救生紅船頭目朱萬鵬及夥等數十人因近來米珠薪桂月節工資不敷食用公請加增否則即全體辭退聞姚局長撫綏乏術已呈請縣署核奪示遵 
[嘉興]  
　　電令核減選民嘉興本屆省會初選民人數由各區調查主任報縣共計選民數三十七萬有零當經汪監督電報總監督在案現聞沈總監督以禾邑本屆所報選民數與七年度内務統計表戶口調查之男丁數相差無幾顯有不實之處業已電令初選監督能瑩核實減折重行具報以重選政聞汪監督已令飭九區調查主任照辦矣 
[九江]  
　　組設自治籌備處九江地方財政清理處刻已清算終結爰於前日召集地方人士會議報吿一切並公議决定將該處改爲常設機關以爲監督地方財政樞紐旋孔紳懿文提議現在地方事業廢弛已極自治恢復無期應先組織一地方自治籌備處辦理地方事業經衆贊成其組織方法由各鄉推定籌備員二人當先推定孔懿文饒冕蔡立生余洪元爲起草員選定章程通知各鄉一俟職員推定即行正式成立云 
　　拆城問題之阻力九江拆城籌備處現正積極進行連日會議頗爲忙碌惟聞復辟時代議政大臣劉廷琛慼於風水頗不以此舉爲然近又有賓興洲業主多人以城垣距崈興洲甚遠恐拆城以後推廣巿塲於賓興洲商業不無妨害因造出一種謠言謂拆城籌備處主任蔣羣曾向某處借欵已將城基抵押冀以發生反響並擬呈訴官廳俾得逹其破壞之目的未識結果如何也 
　　潯商會改選風潮潯商會改選問題久懸未决現十二帮董事自奉到部令改選後已於十八日實行改選當選出董事五十二人惟前會長辜葆誠派均未投票藉爲抵制張本昨日辜派董事在商會開會到者二十一人有另行改選之舉至新選會董已定於二十六日實行改選會長並通散傳單謂辜氏開會不足法定人數當然不能作爲有效然彼此各懷意見滋鬧不休會務因之停滯殊非商界前途之福也 
[陜西]  
　　地震坍倒房屋陜西龍駒寨地方於本月十六日下午八時地震約歷十分鐘始止其聲以由東北方來者當震動時房屋錚錚作響灰塵齊下所幸尙未傷人僅震倒瓦房三間及該房倒下時壓壞西鄰小厦二間聞被壓房主已在警局聲明要求其東隣賠償損失 
[山東]  
　　學生聯合會之呼籲靑州學生聯合會致北京電云徐大總統靳總理鈞鑒學生抵制劣眞本愛國天良爲挽回利權起見自客歲五四運動並無越範之舉縱調查日貨手續少有不完亦當原其不逮而助其愛國熱誠乃河南趙督張省長竟信奸商之誣控封閉學生會及國貨維持會任意摧殘學生是禁人民愛國也望我大總統總理速飭該省督軍省長恢復兩會以舒民憤否則衆怨所集風潮奮興非安全社會之策也 
　　更正昨報地方通信欄呉興新聞載有兩綢莊同時倒閉一節兹悉此事並未確實查大豐廠係於民國四年由孫邵兩姓合資創辦迄今已逾五載營業頗稱順利機數亦逐漸增加現已有二百餘架對内造貨對外信用均素注重昨報所載實係傳聞之誤特此更正以昭實在 
雜評一 
[辦賑與信用（默）]  
　　此次辦理賑務關係中央財政上之信用甚大也若能對於賑欵之處分事事公開辦理迅速而又能涓滴無私實惠及民則此後政府財政上之信用可以稍稍樹立若仍以從前辦賑之手段辦賑人民膏血盡以充官吏之私囊或借辦賑之名而移用於不正當之途與不急之務災民曾不獲救災之實惠則政府信用亦從此破産無餘矣蓋此次辦賑竭中外人之力以助政府籌欵故對於政府之運用此賑欵無不十分注意此而喪失其信用則以後中外人誰肯再出其力爲政府助者賑災附稅與賑災借欵人民萬不得已而負擔之外人亦以好意而助成之者也今政府欲以所收各種附稅移以辦工各方已憤不能平若對賑災借欵之處分而復暗昧不明不更將令人灰心哉政府當局盍三思我言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國九年上海大事紀（一）]  
　　幾闌又屆回顧一年往事悲感尤多米價奇昂民生憔悴已極先令大締商家破産時聞加以各省大荒影響於滬埠者亦非淺鮮至政事方面安福雖幸推翻而軍閥專横如故岑陸雖已歸北而統一仍屬空言國事之杌隉不安即社會之發展難望故以今年與去年較幾有年不如年之慨所稍可樂觀者惟工部局允設華顧問公共租界通過禁娼案二事而已今年如是未知來歲能進步否兹撮民國九年之大事紀下 
　　一月 
　　一日（舊曆己未十一月十一日）淞滬鐵路添設天通菴車站 
　　二日藥店夥要求加薪各大藥店停營業一天 
　　四日百老滙路商界聯合會成立 
　　五日夜妓女珍珠花應客召至一品香侑酒在漢口路西藏路口被匪搶去値洋三千餘元鑲嵌鑌石之絨線帽 
　　七日總商會朱葆三各路商界總聯合會陳則民代表公共租界華人致函工部局要求設立華顧問下午民國路老北門西首大火燬樓房平房一百餘間焚斃童叟各一救火會員陳和生受寒當晚身死 
　　九日縣商會副會長朱吟江不就職重選姚紫若爲副會長福建路河南路等商店因要求巿民權不付春季捐 
　　十二日農工部局控吿不付捐商店於公共公廨由廨傳訊判决照繳旋西捕至各商店執行堂諭各路商店於六時許提早閉巿午後大風中華路南門附近坍屋傷人閘北新大橋堍美華牙刷廠失愼焚斃男女工數十名 
　　十三日海關在浦東焚燬八年九月二十一日至十二月十五日查獲之烟土二十四擔四十九斤一兩三錢又嗎啡高根三十五起戒烟藥品十一起縣商會選舉莫子經爲公斷處長 
　　十四日商界因巿民權事領袖領事已有覆函議决照繳春捐小南門外桑園街小弄中邁婦林氏爲人謀斃 
　　十五日工部局諭小錢店紙烟舖領照學生總會電京請拒日本魯案通牒軍署槍斃盗犯王立生王阿福 
　　十七日夜浦東爛泥渡大火燬房屋七十餘間 
　　十八日省敎育會等九團體電京請拒日本魯案通牒公共體育場立呉懷疚紀念銅碑開幕 
　　十九日上海飛行俱樂部成立 
　　二十一日日船基豐九與貴利輪船在浦江互撞基豐九沉没中國郵船公司得中國噖號輪船在長崎觸礁消息越四日得出險 
　　二十二日歐洲議和專使陸徵祥回國當晚北上 
　　二十四日議和專使王正廷回國抵滬地方檢察廳發現賄縱烟犯案書記官程冠吾棄職潛逃 
　　二十七日大霧得天津警察毆傷學生拘捕代表消息 
　　二十九日晚張孟介在維而蒙路被人槍傷越三日殞命 
　　三十日各公團通電全國反對直接交涉魯案 
　　二月 
　　一日（舊曆已未十二月十二日）公共體育場開國民大會議决對於魯案閩案辦法證劵物品交易所在總商會開創立會 
　　二日麥根路小港内姚阿榮貨船上被搶刀傷事主 
　　三日法大馬路致生昌烟紙店學徒田虎年持紙幣二百元在北海路被搶田並被擊傷小工鞠三狗與蔡煄法爭扛水果被蔡戳斃 
　　六日南京路華豐銀行開幕護軍使署槍决盗犯陳金奎馬良鶴陶蘿李春陽陳癩子金富麻皮李培章張金三姜榮義陳　記等十名晚兆豐路四百零二號雜貨店被搶 
　　七日晚滬杭路夜客車在許村站出軌 
　　九日公共體育場開國民大會議决關於魯案閩案津案六條推派代表分赴軍政各官廳要求電京請願一面列隊游行午後華界各商店有停業者門上均貼良心救國休業半天字樣先令長至九先令三辦土 
　　十日各界繼續遊行華界商店大都停業門上貼拒絕直接交涉釋放京津學生字樣翌日即行關巿 
　　十一日省令禁止學生游行講演 
　　十三日浦東高行鄉民印芝卿媳陳氏被印生元謀斃棄屍小河中 
　　十四日學生總會電廣州請釋被拘學生 
　　十六日工部局選舉新議董英人斯密士·倍恩·芝白愛勤斯·麥新台·彭哲明·考克思·日人呉大五郎·美人費信停當選 
　　十七日曹家渡小雜貨店主徐虎生戳斃伊妻王氏夜北四川路底仁昌雜貨店被搶當場獲盗匪宋子平浦東槍斃盗犯周阿虎 
　　二十四日慶豐銀行開幕 
　　二十五日交通銀行遷居黃浦灘新屋開幕 
　　三月 
　　一日（舊曆庚申正月十一日）麫粉交易所開幕 
　　二日英公使朱爾典卸任回國過滬 
　　六日淞滬駁船公所瓶成立會 
　　十二日東陸銀行開幕護軍使署槍斃盗犯陳芝亭楊小弟龍友生龍芝生四名晚洋貨掮客黃芝安在寗波路顧家弄被匪剝刦衣服開槍擊斃 
　　十三日晨有西人二名華人三名入天津路福綏里晋大永金號冒稱探捕查土刦去烟土三十六只南洋公學圖書館開幕靑年會爲黃佐庭謝昌熙開追悼會 
　　二十一日漕河涇江蘇第二監獄罪犯越獄逃逸一百七十五名格斃九名看守所長張慕箎被槍傷殞命 
　　二十二日上海糧食檢查會成立本埠發生腦膜炎症 
　　二十六日上海英商會開年會贊成中國收回靑島 
　　二十八日沙船公會成立 
　　三十日靑年會於四月一日在津開靑年會全國大會南方各埠代表於是晚由滬北上滬寗車在正儀站出軌 
　　三十一日美國摩根公司代表拉門德抵滬越六日北上 
[中俄重訂稅率函請協力電爭]  
　　中華國貨維持會昨致各處商會通函云二十日報載中俄通商先决條件第四項「貨物稅仍照向例」云云按向例俄貨來華稅僅百分之五而華貨往俄値百須抽數十此次改訂條件仍不能稅率平等將來對外貿易更無發展餘地夙仰貴會爲商業領袖對於實業之提倡尤具熱忱爲特專函台端務祈對於此種作繭自縛阻礙國貨外銷之條件協力電爭外更乞提出議案於貴省商會聯合會一致進行以謀中俄通商之平均而樹將來對外貿易暢旺之基礎至盼至禱此啓 
[各團體反對苛稅之公電]  
　　大東門民國路東北城豫園北城等商業聯合會曁各團體各公所二十四日假南巿縣商會開聯席會議討論增加印花稅並實行所得稅及增收附加稅等問題當衆議决公推陳天生爲起草員公電南京省議會要求通電各省省議會商會一致否認一面電逹北京國務院財政部農商部等要求收回成命並定二十六日下午仍假縣商會内請各代表携帶圖章到會將電稿公同蓋印以便拍發昨日下午各公所各團體代表紛紛携帶圖章到會經發起團體代表葉錫昌陳天生呉亮生馮志卿胡元佐等將擬就之電稿請各代表閱過當即一致贊成遂蓋印拍發然後散會兹錄其原電如下 
　　致北京電云國務院農商部財政部鈞鑒敬呈者此次創行所得稅徵收貨物附加稅及變更印花稅則等案雖奉明令定期實行迭經各省商會各團體電請收回成命在案乃鈞院大部未加省察仍欲轉令勸導衆商實行敝會等爲法權計爲商困計不得已於本月二十四日在縣商會内開各公所各團體聯席會議僉謂各項稅則應由正式國會通過方可發生效力此爲世界共和國之通例今政府未遵約法下令頒行商等萬難承認况際此百物昂貴之時生計困難逹於極點加以商業凋敝金融恐慌若再增加負擔商人等惟有束手待斃而已用是異口同聲環求鈞院大部仍請收回成命否則衆情憤激恐生意外之變爰再歷陳下情務懇俯順輿情迅爲照准無任感紉云云大東門民國路東北城豫園北城曁遠商社·漆商公所·南北貨業·衣莊公所·肉業香雪堂·夏布認捐體仁公所·學商公會·南貨公所珠玉業韞懷公所·烟業公所·滬浙飯業公所·義善堂茶食公所·敦義堂藥業認稅公所·江蘇陶業公會·藥業飲片公所·上海銀樓公所等四十六團體叩寢 
　　致總商會縣商會及江蘇省議會等快郵代電云爲請願事敝會等近悉中央政府欲將印花稅加價四倍所得稅繼之實行並欲附增貨物賑捐全埠商民聞悉之下咸以此次改徵增加太重惶駭莫可名狀敝會等爲地方商民團體萬難坐視顧以區域所限抗必無效貴會爲全國人民所託用將政府改徵不法之理由二陳請於貴會（一）法律方面國民增加負擔須由代表國民之國會議决方能施行此世界共和國之通例也印花稅法由國會議决通行八九年矣變更原案須以修正案提交國會議决方能發生效力今政府衆國會消滅之期乃以部令變更原案並欲創行新稅加重負擔實屬違法之至共和國家遵重法律法律規已成立任何命令絕對不能變更之區區財部出此違法之舉國民萬無遵行之理此在法律上不能承認者也（二）事實方面九年以來天災人禍無地不有内地兵刦商埠受磅虧幾均受破産之宣吿吐際商民之痛苦全賴良好之政府爲之設法調劑蓋國家之財富如何全視國民之生産力此乃政治經濟之定理今國民瀕於破産矣不思所以維護之道反增稅加捐層出不窮一若政府除羅掘吾商民外别無理財之法矣竭澤而漁國民全體破産恐政府亦不能獨存矣此事實上不能遵行者也按照二項理由印花稅加徵所得與貨物附加稅頒行法律上旣不能成立事實上又萬難實施而政府不顧民痛一意孤行實屬殺人自殺吾輩商民旣不願同歸於盡惟有起而自衛勢迫情急務希貴會從速通電各省一致反抗自救即所以救國萬勿稍事顧忌屆時政府如欲勒令施行上海商民當輟業以待斃仰乞鑒核無任感紉爲此陳請伏候明敎 
[縣商會常會紀事]  
　　反對新稅與附加賑捐之討論 
　　昨爲縣商會新會長就任後第一次常會之期午後三時開會到會董會員數十人首由正會長姚紫若報吿開會宗旨畢卽行提議此次商家反對新稅及附加賑捐等問題所有各業代表紛紛來函情形當衆宣讀畢再報吿今日午刻會同總商會聶秦兩會長赴縣公署面謁沈知事并稅所兪所長陳述各業商否認附加賑捐之理由因滬上商家樂輸賑捐已逹二百餘萬核之攤派公債滬商應派十萬似已超過二十倍今政府附加賑捐於貨稅吾民何以堪此沈知事兪所長已允代爲呈明何護軍使以便公電政府靜候施行俾逹收回成命之目的云云次由各會董述明印花稅名義宣布加增租界尙未實行内地獨反加增誓不承認請爲討論各業代表紛紛起立將印花稅現受種種苦痛動輒勒罰巨數應請會中公電財政部印花稅處長要求收回新稅法章程俾援照前經法定之稅章進行云云互相討論良久然後芨會時已簿暮矣 
[洋商對於帶徵賑捐之意見]  
　　北京政府因籌欵賑災加徵進口貨物稅商由公使團同意經稅務處令行各口岸海關監督稅務司等於陽曆明年一月十六號起實行加徵江海關姚監督曁勞稅務司業已會銜佈吿曾誌報端兹聞本埠各洋商對於加徵一層均不反對惟其意以徵收開始之期未免過形短促蓋如英美意法等國距離中國較遠航行皆須一兩月始能得逹假定在明年一月十七號到滬之貨物即須照新增稅率繳納而其貨由各該國起運之期實在本年十一二月之間是起運之際駐京公使團對於中政府加徵關稅問題尙未同意則凡在此時期内裝出之貨自未使照新增稅率完納以是各洋商遂請求各該國駐京公使向我國政府要求展緩兩個月實行但我政府對於此事係先期得使團承認而後令行海關辦理故定期不能展緩惟日前海關布吿中有奉稅務處電各國貨物在民國十年一月十六日以前起運來華者無庸帶徵此項賑捐云云則此事已無問題矣 
[米價又逐步增漲]  
　　連日南北巿米價又復逐步增漲前昨兩日北巿方面打包者仍上各洋棧雖有糧食調查會調查亦未見有所舉發南巿每日上棧打包子亦必有一二千石故兩日内共漲起二角之多昨日常錫廠機白米每石需九元七角一分而米店門莊所售者祇九元二三角蓋皆有南帮蘇同等米攙雜也 
　　南巿米業中昨接松江快信謂該地近日有某行在彼收買米石以圖囤積居奇故巿上糙粳每石漲至七元九角到滬合計成本碾成白米每石已需九元二三角故發米各行見此形勢嘆爲從未有過皆不敢進貨咸存觀望之態云 
[商界總聯合會電請維持民食]  
　　上海各路商界聯合會兹因米價日貴特電江蘇省長及省議會要求維持民食原電錄次 
　　（一）致江蘇省長電江蘇省長均鑒國以民爲本民以食爲天米價頻漲與地方治安關係匪輕今夏米貴危機四伏幸賴各界出而平糶得以安謐値兹新米登場來源踴躍之時米價不但不減而且每石十元以外揆厥原因良由私販出洋囤積居奇有以致之轉瞬靑黃不接在在堪虞若不設法懲處何以杜偷運而儆壟斷爲此請求憌座迅速禁止販運囤積居奇並懇通飭各縣知事及各關稅所一體查禁以維民食而保治安不勝迫切待命之至上海各路商界總聯合會叩 
　　（二）致江蘇省議會電江蘇省議會公鑒米價之貴實爲禍國之源一般奸宄之徒偷運囤積祇圖私利罔顧公益當此新榖登場豐收之際米價尙須十元左右轉瞬靑黃不接在在堪虞若不設法制止何以杜偷運而儆壟斷相煩貴會咨請行政官廳禁發出口護照嚴查囤積居奇以維民食而除大害實爲公便上海各路商界總聯合會叩感 
[淞滬糧食維持會之請願函]  
　　淞滬糧食維持會日前開第一次籌備會已紀本報兹錄該會請願會審公廨江蘇省長浙江督軍原函如下 
　　（一）致會審公廨關正會審官函爲請願事前因米價步漲深碍民食關係地方安危由浙江路商界聯合會據實陳請貴公廨曁遠近當道分别派員查禁以警偷運出口并囤積居奇先後荷蒙鈞座關懷民瘼裕外俯順輿情并接奉函開前呈以滬上新米來源日旺米價日漲聞有打包上棧希圖偷運情事請即查明嚴懲等情當經轉請麥警務長派探偵查兹准復函以飭據探報查無根據嗣後如有以租界内棧米希圖偷運情事聲請調查應令逕向捕房直接並抄原函謂向捕房直接旣免費時且易收效等因奉此敝會至爲感動伏查目前米價仍有增無減顯係囤積偷運所致爰邀集淞滬各公正團體及熱心商號組織淞滬糧食維持會仍假浙江路商界聯合會爲事務所庶冀集思廣益深恐力尤未逮見聞難週收效非易如赤子之依父母舍父母無可依之人舍庭闈無可呼之地爲此产揣冒昧仰求鈞座俯念米價又見增加後患堪虞援案移知領團轉逹工部局出示曉諭限止米價嚴禁偷運出洋倘有囤積居奇逾一個月上棧不出售者勒令出糶酌而罰之庶幾租界奸商歛跡米價平復除逕向捕房直接陳請外靜候示道足紉公誼 
　　（二）致江蘇王省長代電王省長鈞鑒　請願事竊商等閱報敬悉本月廿一日榮任江蘇輕車减從下風領引萬民額頌淞滬一帶華洋雜居歷年米價極貴每擔八元左右今夏飛漲十餘元幸租界商民陳明地方官商請工部局出示禁止偷運囤積居奇適敝會亦平糶三月而米價始跌至七元詎近來正新米旺收乃舊弊復生忽又漲至九元餘且先令暴落金融急迫人心惶恐萬分商等前公呈江浙皖贛四省督軍省長分别就近派員嚴禁偷運出洋蘇省長齊關心民瘼因交卸在即未及批示均在案江海關監督姚滬海道尹王江蘇交涉使許鄭重民食亦批示函復原文錄呈察核伏查姚監督主張打包之米大都存儲洋棧或在租界或在浦東事屬地方範圍非關署權利所能及似應由道署申明禁例令行上海縣署曁租界兩公廨嚴行查禁凡儲棧包米非由他省外埠來者皆以囤積論勒令出糶而酌罰之以後再有將米打包上棧者卽予嚴懲並許他人指控查實充公變價提賞庶幾可以挽救函復裁奪在案竊思海關爲輪帆出入之區商販誠易弊混稽查之責固不容辭然近來交通便捷在在可以走漏浦口截留之米前事可徵若專注於水路一面仍難免百密一疎等因商等思之意見相同自維棉力意欲維持糧食爲此仰懇鈞座會同松滬護軍使察核申明禁例出示曉諭令行江蘇交涉使許移知事領事團并工部局曁江海關監姚滬海道尹王淞滬警廳徐上海縣知事英法兩公堂寶山縣知事分别嚴行查禁出示限止米價而維民食商等槪盡義務專任調查之責或可輔官力不及遇有違例偷運囤積居奇一經查有實據卽分别呈報淞滬行政機關嚴加處分如有來會報吿因而查獲者應如何獎勵以示鼓勵之處省長秦鏡高懸愛民如子不揣冒昧謹陳管見并賀任禧是否有當伏乞批示祇遵附呈會章及姚監督并各處文稿各一紙南北浙江路商界聯合會曁淞滬糧食維持會同叩 
　　（三）致浙江督軍代電戚督軍鈞鑒爲請願事竊浙江路商界聯合會日前奉元代電快郵電悉所請援案禁米出口止發護照原爲維持民食起見惟事屬滬境旣已分呈應候護軍使署核辦等因敝會伏讀之下至爲感動滬江米巿全賴江浙内地産米區域來源豐足巿面因而轉移近數日米價跌而漲至九元餘皆由到船日少伏查浙江嘉興平湖一帶散艙米糧竟無到船詢之米業中人云該處近日奸商因滬江調查嚴密潛往收買打包由斜塘港偷運出洋經南巿米行去函詰問據該處覆函云共計打包出口四五萬包等情敝會自維力棉應盡維持糧食之義務因念江浙唇齒相依焉忍置之膜外旣有所知未敢縬默素仰鈞座勤探民隠力維大局爰不揣冒昧合無仰懇分咨鄰省轉飭各屬認眞查禁打包運米國外一面出示曉諭有犯必懲而維民食以警奸商可否恭候批示淞滬糧食維持會叩漾 
[浙省維持民食辦法之滬聞]  
　　滬上米業昨接浙江來信云浙江盧督軍鑒於本年食米被奸商囤積販军出口致居奇民大起恐慌殊與民食攸關爰發起糧食公司擬定辦法由各銀行錢莊墊欵共計四百萬將巿上米糧收買歸公司發賣凡米商仍可向公司販賣倘嗣後巿上米價奇漲公司則仍限定每擔七元以利民食俾奸商不得使其居奇手段現已切實進行若我蘇仿兩行之則明年春夏時當不致再有本年之米荒也 
[省令嚴緝太倉商人私運米石]  
　　上海縣署昨接江蘇軍民兩長訓令内開據太倉縣知事電報近有奸商私購大宗米石運滬希圖轉裝出口請爲嚴緝等情令行一體密查等因沈知事當已轉行各機關嚴密查緝矣 
[麫粉交易所議定添新股辦法]  
　　麵粉交易所因明年擴張所址籌議增添股本特訂於二十六號（星期）開全體股東大會昨日屆期於下午二時各股東先後齊集經理事長顧馨一榮宗敬等報吿開會宗旨繼由到會各股東議决增添新股額爲二萬股以一萬股儘老股名下分派每股照繳洋十二元五角以一萬股歸爲交易所公股衡平酌中作價元十七兩五錢繳股時期在明年二三月内照案議决全體通過查前次曾傳有每老股一股可派淅股三股之說故該所老股票價曾漲至一百四十餘兩自經此次議定發表一般大價買進老股欲圖新股希望者莫不嗒然若失矣 
[一週來疋頭運往各埠之調查]  
　　本星期中運往各埠之英美日本本廠疋頭花色計有原色白色巿布·粗細斜紋布·標布·漂白漂布·紅布·法蘭絨·羽綢·羽綾·羽緞·泰西緞·印花布等共計十六萬九千八百三十三疋運往各埠之細數計有寗波五千六百三十六疋鎭江五千二百八十一疋南京三千七百疋蕪湖四千五百十疋九江四千六百六十四疋漢口一萬七千零七十六疋宜昌重慶八百六十三疋膠州九千一百二十八疋烟台二萬一千七百四十三疋天津二萬二千三百二十七疋温州二千零十疋大連三千九百三十五疋香港七千八百六十一疋海參崴一千零八十七疋蘇州四千一百八十五疋本埠四萬九千八百五十疋其餘别處五千九百七十七疋而牛莊福州則無運往云 
[鷄鵝毛洋莊銷路之近訊]  
　　近來鷄鵝毛巿面不甚活動交易清淡鷄毛價約每擔二十一兩鵝毛價約每擔四十二兩聞往年此時六莊銷路頗盛今年十一月份中出口數額共計一萬八千擔其中運往英國計三百二十三擔荷蘭計二百九十七擔德國計四百三十四擔美國計七百二十四擔香港計六十五擔本年出口總數已逹四萬餘擔自七月至今合計一萬一千二百八十擔查去年此時則有二萬四千四百零七擔相差一半有餘云 
[鹽城旅滬學生關心桑梓]  
　　鹽城旅滬學生爲要求該邑典業恢復利率問題昨致省長電曰南京王省長鈞鑒鹽城典利向爲二分光復後金融停滯因與鄰封高郵東台等縣先後一律增至二分五釐年來邑中又增設新典添創大錢莊二金融活動於此可見况鄰縣各典取息復原曾提出議案經省會通過並有議員胡應庚公民張純熙等請求回復原率呈文蒙齊前省長批准奈二三奸商竟以歇業爲要挾賄買劣紳爲之奔走致齊省長爲所蒙蔽復有展緩四月再行回復之批示財可通神人皆飲恨日朘月削爲害無窮素仰鈞座廉潔持躬勤恤民隠値此下車伊始學生等用敢直陳左右乞卽飭鹽城縣知事轉飭各典商即日回復原率邑民幸甚臨電不勝惶悚迫切待命之至鹽城旅滬學生陳燮鈞陳家瑞蕭淑恩呉寶生卞學瀾趙雲燦宋兆庚楊長春司毓駿孟憲圖孫榮庠宋金帶趙椿霖陳秉鈞蕭冠韓趙龍升胡蔭芝呂金峒倉漢鍾宋兆琳柴慶餘童作舟等同叩宥 
[閩省學生被拘]  
　　福建省公署偵探鄭廷圭及該省檢察廳書記官高時鑒前日會同上海檢察廳法警顧其昌倪祿寶劉詠南陳雲卿等投五區警署報稱暗殺陳鳴岐父子及謝翔高案内之嫌疑學生多名住居北四川路三樂里一百六十二號門牌又宜樂里九十三號門牌等處請爲協拿當經王署長會同來探等曁五區吐分所朱署員派警同往逮獲丁明明江澄（即江紹清）呉家華（即劉開祥）楊立峯張森春（即陳國瑞）陳浩（即陳晋昌）林光華劉文明（卽劉友賢）許世榮等九名及二房東徐偉立徐小堂江永康程道南等四名經高書記官證明無關已予保釋丁等昨晨轉解司法科暫留聽候地檢廳移提歸案訊明核辦 
　　另一報吿云閩商陳鳴岐父子並謝翔高等前爲人暗殺經閩侯地方檢察廳派員騐明聽候緝兇嗣以此案係該省學界主動其中似有嫌疑之學生陳國瑞等均已赴上海爰派該廳書記官高定崙督同眼線兼帶各學生照 
 
 
 

Page 11

 
 
片來滬緝拿前日抵滬後卽赴上海地方檢察廳投文並請派警協緝譚廳長據禀後立派司法警長楊德山率同法警陸雲卿顧其昌倪祿寶劉詠南等隨同書記官等四出偵查嗣經楊警長等探悉該學生等在閘北龔家宅地方分居兩處遂知會五區二分所並加派長警於晚十時許馳往捕拿當獲陳等十三人經高書記官核對照片其中八人面貌無訛惟姓氏已易其餘五人或爲房東或爲隣居一併送五區二分署連夜移送司法科略訊暫留楊警長等即返廳報吿查獲情形昨日午後又由譚廳長備文加委書記官許名振會同楊警長及高書記官等雇坐汽車詣司法科投文索取陳國瑞等送地檢廳訊核 
　　又接到一油印品原文照錄如下查五四而來福建抵制劣貨所以能冠各省者勸導團之力居多該團分數組第一組計十二人在福州劣貨肅靖之時即在漳厦各地勸導過厦曾撮一小影題曰『同人爲國奔走在厦撮影紀念』自陳鳴岐謝翔高殺案發生後時有鐵血團傳單發現福州官署得有該項相片而日黨黃黨素怨學生乃乘機誣指爲鐵血團意圖報復不知該勸導團漳厦遊後對於福建抵制劣貨之成績頗覺滿意同議出發調查前數日相繼來滬詎料有王兗者（號梅菴卽勸導員王宗厚之胞弟）同台人引領福州所派檢察兩隊員來滬先於二十四晚王兗謁勸導員等知其二十五晚有聚議回閩之事因報檢警搆陷無辜藉圖賞格數千之利向勸導員劉開祥江秀清林佑尼林壽昌陳晉昌王宗厚等九人（半係閩案黃案受害最重者如劉林等）遂於是晚八時在北四川路三樂里江宅捕去搜查全宅毫無所得夫數人者果爲殺人凶手旣到上海何以住在華界自就虎口况無其他所得豈一紙相片便可爲入罪證據欵 
[監視選舉團消息]  
　　江蘇公民監視選舉團自組織成立卽向内務部省俊署呈報備案近江蘇新省長王瑚到任後卽由該團總幹事袁希洛晉省與王省長接洽延見後袁君歷述向來選舉種種之黑幕及同人所以發起監視原爲補助官廳監視之力不足而爲地方扶持正義廓清前屆之積弊希望省長對於各縣知事之玩視選政於調查時之浮開冒濫確有實據者卽予懲戒或撤任以期刷新選政王省長大爲動容極稱袁君等之熱心從事積極進行並允一面知照選舉事務所隨時注意一面通令各縣知事以後對於選舉事宜務須格外愼重不得縱容屬員绅士通同舞弊以遺害地方袁群聆新省長之詞意覺具異常嚴重誠懇極爲滿意而出該團又接睢寗公民監視選舉團來函報吿於十八日成立無錫公民監視選舉團於二十三日成立均請總團隨時聯絡一致進行云 
　　無錫監視選舉團來電上海林蔭路江蘇公民監視選舉團總部轉各報館各團體均鑒無錫分部業於漾日組織就緒與貴團一致進行暫假城内崇安寺萬松院爲辦事機關道霖等恐再蹈上屆僞造選册浮開選民之弊現已着手調查一本民意實事求是素仰諸君子熱忱公益務希隨時賜敎爲盼無錫監視選舉團楊道霖陶世鳳陸士奎錢麟書華實孚楊壽杓蔣士桐秦鐸王宗猛薛邦龢楊昌源楊鴻藩錢熊李受逹敬 
[旅滬贛人電舉呉鈁爲贛省長]  
　　上海贛事商榷會昨致北京電云北京大總統國務院鈞鑒近迭接各地同鄉函電擬公推現任參議院議員呉鈁長贛以圖貫澈自治精神並徵求敝會同意謹查呉君鈁老成練逹有守有爲政績久昭鄉評素美敝會爲求自治先求治人若得呉君者爲之長尤所樂戴仰懇俯察輿情卽簡呉舫爲江西省長以重地方而慰民望臨電毌任悚切待命之至上海贛事商榷會叩徑 
[接洽航空處勘地委員之省令]  
　　滬寗杭甬兩路管理局昨接江蘇軍民兩公署令開准國務院公函内開　航空事務處呈稱購賃京滬航空線路各航空站需用地畝　應請轉飭沿津浦滬甯兩鐵路線所轄地方官於職處所派勘定委員前往時准予接洽俾利進行等語除分行外相應至請查照等因合行令仰該路局接洽云 
[國民大會策進會幹事會紀]  
　　國民大會策進會昨開第十八次幹事常會公推孫道勝爲主席首由主席報吿出發代表朱定一唐豪於今日出發先至寧波次推舉歡迎各省代表籌備員八人當經舉定陳家寶·崔通約·張羣重·馮溢源·張炳榮·李澤源·司徒俠海·連炎川·次推舉籌備提案員七人當經推定霍守華·孫道勝·葉貺辰·金拜仁·敖文藻·楊忱谿·張偑珍·次金拜仁提議籌備提案一事甚重要雖經舉定七人而凡屬本會會員均應各抒所見以期集思廣益葉貺辰附議通過次韓鏡湖提議將本會各種成績分類製具圖表崔通約張炳榮附議并主張推定數人擔任編製金拜仁主張每股一人韓鏡湖附議均通過旋經推定金拜仁（文書股）·韓鏡湖（講演股）·陳家寶（調查股）·司徒俠海（總務股）·葉貺辰（會計股）孫道勝（交際股）·散會時已鐘鳴七下矣 
[華洋義賑會代表預定行程]  
　　華洋義賑會此次派代表五人書記二人往各省接洽賑務已誌前報兹聞該代表等於昨晚乘滬寗夜快車出發並約擬於夏曆十一月十八日晚至徐州十九日午至開封二十日午後至鄭州二十二日晚至保定二十三夜至北京二十五日至天津二十八日至濟南再行遄返云 
[滬寗路運貨價提前照加]  
　　滬寗鐵路運輸同業公會昨日通吿各同業云本會據滬寗路局函稱現奉交通部核准增加轉運貨物價目民國十年一月一號起按照新章實行加收等因本會得悉其他各鐵路均照新章增收運費曾經各公司議决凡自滬寗路轉運津浦之貨其津路車脚須於本月二十七號起提前照加各貨到寗恐浦口一時難以裝車爲此通吿云云 
[前日赴杭慢車中途損壞]  
　　滬杭甬鐵路前日（二十五）上午九時由滬開往杭州之慢車駛至硤石站時龍頭上所裝之熱汽管忽然爆裂不能前進經該站站長電至各處請撥椴車救援遂由閘口機廠立派援振前往於下午六時到硤石將損壞龍頭帶閘修理該列車到杭時已在晚間八時許逾規定時刻至七小時之久 
[滬軍營將改建巿房]  
　　南碼頭滬軍營基址前清光緒初年由上海道禀准江蘇巡撫　制撫標滬軍營一營因無營部故在該處租借民地六十餘畝以四十餘畝建築泥城設立營部以十餘畝作爲操場所需地租係由道署核發乃自民國成立滬地二次光復後本埠防軍改爲北洋第四師所部之十三團管三營移駐來滬致將滬軍營之官兵一併遣散該營基地仍歸原業主領回管業現該業主擬將該地改建巿房以資振興巿面其泥城濠溝均應拆塡則馬路亦可展寛業經工巡捐局規劃路綫定妥凡四周濠溝一槪劃出塡築馬路均寛四文昨經雇工將泥城一併拆去并將泥土充作塡濠之用舊曆年内當可工竣所有建造巿房准於明年開工云 
[水警與輪局交涉之公文]  
　　江蘇水警第一區昨日令行駐滬水警第三隊文云案查前據該隊呈覆查明意華通利輪船局代表戴章甫挾屢次查獲私土之嫌揑報被盗截刦甚至侍意商爲護符扣留辦公巡划向索不還應請嚴重交涉等情一案據經轉呈廳長請將全案移送上海地檢廳請予傳集一干人証質訊法辦並將呈廳原文錄摺呈請松滬護軍使署函致交涉使署向意領事嚴重交涉並勒令該輪局先將扣留巡划交出轉送法庭併案查辦曁分呈淞滬警察廳請即據情移知地檢廳查照一面經本區將辦理情形函復上海地方檢察廳知照各在案兹於十二月二十二日奉松滬護軍使署法字第六十四號指令内開呈摺均悉水警查緝違禁物品是其應盡之天職乃該意華通利内河輪局挾水警迭向該輪船檢查烟土之嫌遂揑詞朦報被盗截刦並扣留水警辦公巡划殊屬荒謬己極除函致交涉公署向意領事嚴重交涉並勒令該輪局先將扣留巡划迅即交出轉送上海地方檢察廳併案查辦以敬刁狡外仰即遂照此令摺存同日又奉廳長第六百九十四號指令内開據呈已悉仰候派員前往該處詳細查復俟復到日再行核奪此令各等因奉此除錄令函逹上海地方檢察廳查照外合亟令仰該隊長即便知照此令 
[騐放豫賑雜糧之省令]  
　　海關姚監督昨接省令略謂准河南趙督軍張省長呉會辦電豫省本年寄荒米糧缺乏兹有立興雜貨米莊前赴貴省辦白米一火車運回平價出售以資接濟等因當以蘇省大米爲禁運省分電請改運雜糧旋准電復照辦并將前發護照調銷另塡雜糧護照除分行外如遇此項豫賑雜糧即便騐免放行云 
[駐厦夏述唐潰兵在滬滋事]  
　　駐紥厦門靖國軍第九混成旅長夏述唐部下潰軍約有一百餘名前日由厦附搭太古公司四川輪船來滬到埠時天已黑暗停泊浦東華通碼頭該潰兵等紛紛登岸或投宿客棧或轉輪回籍尙有數十名因人地生疎遂寄宿船中昨晨因在船中賭博發生搶洋情事致被船主驅逐上岸龐集爛泥渡小茶肆内大吃謵茶事爲三區署長曾永奎得悉密飭李巡官督同長警程衍崑等前往將該潰兵熊漢卿章程蔡振雨倪家春周莊臣楊雲山　得勝孫福太周應山朱延來高羣陳海林孫金福秦占魁等十六名一併拘署當經曾君略詰一過判將滋事之孫福太等四名押解警廳訊辦高羣等十二名驅逐出境不許逗留以保地方治安 
[江蘇六縣旅滬同鄉會開會紀]  
　　江寗六縣旅滬同鄉會於昨日下午三鐘因第二次徵求大會閉幕特開歡迎會員大會首由正會長劉然靑副會長史量才李悅生等致詞歡迎一鞠躬全體答禮如儀次由會計易潤芝報吿收支眼目復由現事長陳伯恭報吿徵求成績并宣布民轼十年一月一日爲選舉日期務請各會員親自到會投票以盡天職全體均贊成末由會董夏逸　曁襄禮員翁叔和舉行給獎典禮將此次徵求各隊總比較其中分數最多之前三人曁每隊比較最多分數之個人分别給以銀爵銀盾以誌紀念并將每隊分數凡滿二百分者各人姓氏俟查明之後均刊立銅碑以垂久遠又由襄禮員翁叔和謂此次徵求以本會庶務常慶三對於清眞一部份徵求成績最爲可觀云云鐘鳴六下始各茶點散會 
[浦東公所呈請備案]  
　　浦東公所董事秦錫圭等昨呈上海縣公署文云呈爲創設浦東公所舉定職員繕具章程懇請立案並給布吿事竊維上海爲通商大埠五方雜處凡各省各羣邑之人在此多有會館公所等機關之組織以資聯絡鄉誼互助事業之進行而吾浦東人營生僑居於滬南北者較衆向未有正當會集之機關致一切事業不易接洽自清季組織浦東同人會以來稍有端緒漸進而謀公所之建設民國四年春經同人會議决籌設浦東公所即由劉紳式　等發起募捐相度地址至七年一月向清理官産處購領江蘇海運局之一部份房至二十一間計基地一畝五分八釐毫坐落南巿馬家廠地方即上邑二十五保十六圖執有部照二紙共繳價銀及修理等費六千五百餘兩八年一月開公所成立大會擬訂草章先就草章第三條規定之慈善事業量力開辦貧民借錢施棺平賣資助回里三項前經恭弼等呈明在案九年九月十三日按照草章第七條第二項董事員額用第八條投票選舉法定董事二十五人並於十月一日開職員會兩次修正章程議將已開辦之前三项慈善事業擴充由各董事互推錫圭恭弼一善炳辰志鶴等五人爲常用到所董事又推定名譽董事十人幹事十六人評議二十五人此自創辦迄今經歷之實在情形也查浦東公所自創議至購定房屋其間募捐籌欵已閱三年自有房屋至開成立大會其間修理布置又閱一年自成立至正式選舉職員確定章程其間審察試辦之事業是否切要又閱一年此皆創辦者之苦心經營愼重將事而同人亦認爲公所植基已固衆論翕然錫圭等就職伊始自應輩桑梓敬恭之義照章協力進行理合繕具浦東公所章程曁貧民借錢施棺平賣助回里三項章程扣一份並開職員名單備文呈請縣長鑒核迅予批准立案並頒給布吿俾衆恪遵深爲公便謹呈 
[基督公學慶祝耶誕紀]  
　　虹口梧州路九九九號基督公學於昨日下午二時開慶祝耶穌會中西來賓頗衆四川路江灣等主日學校學生皆參與表演其順序如下振鈴開會唱詩祈禱唱詩讀經（李子芳）奏琴（陶定奎）聖誕表演唱詩聖誕令（王煥章）唱詩品技（方菊影）給獎祈禱贈餅四時散會復由敎駿員携大批饅頭往嘉興路一帶贈給江北貧民 
[思敬女校賑濟游藝會預誌]  
　　小東門内西姚家弄私立思敬女子高等小學校自本學期起校長火節香主事朱企雲大事整頓特聘第二師範本科第一部畢業生三人擔任敎務學生增至四百餘人近因振濟北方旱災經職員會議决认陽曆元旦日開振濟游藝大會内容日間表演各科成績段以餘興夜間新團（勤儉别與酷虐記二　劇情頗有警世意）及魔術跳舞等日開招待學生家屬夜間售劵助振票價每紙小銀元三枚云 
[星期通俗演講會成立]  
　　昨日下午二時星期通俗演講會假一品香開成立大會到者二十餘人首由主席翁君報吿開會宗旨次即討論會章討論經一時有半始將會章逐條通過旋即推舉幹事總幹事翁國勛副總幹事任矜蘋文書股幹事韓鏡湖包世傑馮崇淦三君經濟股張炳榮秋侃余鵬三君文際股孫道勝童星門姜維良三君庶務股陶笑舫呉少成鄭鵳鴣三君選舉畢再議元旦出發演講事預定貝勒路民生女學城内民福學校及靑年會夜校學生會國民義務學校爲演講地址講員預定孫道勝鄭鷓鴣李衡石及五時餘始散會 
[兒童演講會紀]  
　　靑年會商業夜校學生會國民義務學校昨日（二十六）上午十時舉行第十四屆兒童演講會首由校長孫道勝介紹潘公展君演講次兒童自治會各隊隊長報吿列席人數次學生演說競爭由潘君逐一批評加以修正末由潘君演說演詞甚長計一時餘始畢兹摘其要者錄後（一）今之敎育家以爲非中學以上之學生不足言自治實屬淺見蓋不知見童時代即爲養自治之良機故兒童自治問題凡諸高小學校皆宜注意而尤當積極提倡以爲自治之基礎（二）自治不貴乎空言與形式而在乎精神今貴校學生自治會共分六隊以親愛誠實勤學清潔堅忍互助爲隊名此六隊隊名即爲自治會之宗旨亦即爲自治精神之所寄當自此十二字上用功夫則將來成效必大云散會已十二時矣 
[淞濱足球聲]  
　　上星期六河南旅滬同鄉會與天津德華旅滬同學會假呉淞同濟操塲比賽足球下午三時雙方始行開賽至五時由公證人宣吿停止結果爲○與○之比勝負未分兹將雙方球員臚列如左河南隊員楊錦濤張錫恩宋彤李智長鄭文治任勗乾朱光彩瞿宗城武兆鎬申大禮魯斐然德華隊員常乾張式齡田今相譚葆齡趙昌張象昶胡承志郭則沛張象昺鍾森李功蒸 
[天馬會審查會紀]  
　　上海天馬會定於十年元旦在靜安寺路寰球學生會樓上舉行第三屆繪畫展覽會已見報端兹聞該會於昨日在法租界秉安里二十二號陳宅内舉行西洋畫審查會非會員及會員之出品共有一百六十餘件入選者祇七十餘幀國粹畫部定於今日在該會事務所審查非會員如高邕之程瑤笙姚叔平楊束山何詩孫葉指發唐吉生等均有出品云 
[專科師範學校展覽會預紀]  
　　上海專科師範學校定於陽曆十年一月一日起開第一次成績展覽會三天每日午後一時至五時爲開會時間昨已由各校函請各界屆時前往矣 
[楊錦魁與梁金清女士結婚預誌]  
　　美國蓋登油漆公司之駐華油漆女工程師楊錦魁君將於下星期四（十二月三十日）午後四時與梁金清女士在梵王渡聖約翰禮拜堂成婚禮畢即赴楊君之同班生在聖約翰大學所設之茶會次於六時半至寺東旅社入席聞楊君於一九一三年畢業於本埠聖約翰大學後即赴美留學五年得學士學位在美時楊君曾發明飛機用漆及各種肥皂馳名全國又梁女士精於保姆一科且於社會服務尤極熱心云 
[中原油墨公司宴客紀]  
　　白保羅路中原油墨公司近因各種顔色國貨油墨將次出售特於昨晚宴客如商務中華等書局與報館等均有赴宴者約八時許始藎歡而散 
[蘇督聘關炯之爲顧問]  
　　江蘇齊焚元督軍以公共會審公廨讞員關炯之君辦理華洋事務歷有年所對於外交情形頗多熟悉故特備函爾來聘爲軍署外交顧問關君已經允許擔任前日具函呈報矣 
[兩華捕拔升包探]  
　　公共捕房華捕正巡官毛鼎君以華捕林淦文蔡桂堂兩人辦公勤奮禀由麥總巡司拔升試用包探以資激動着派往老閘捕房當差該兩人已於前日相繼到差矣 
[米船停泊地點之遷移]  
　　内地各處米船裝米來滬脫卸後向來停泊於大碼頭至王家碼頭等處浦江中南北兩帶常有二三百艘兹因浚浦局設立椿標兼以大小輪船住來異常危險兹由各船帮籌商遷地椗泊現已决定遷往南首改爲北至董家渡南至三泰碼頭業已向行家接洽矣 
[汽車傷人兩則]  
　　昨晚七時三刻有一千一百九十七號汽車駛經南京路盆湯弄口撞倒蘇州人王福全跌傷頭部不省人事由老閘捕房七百二十一號華捕到來押令汽車載送受傷人往仁濟醫院治旋即帶該汽車夫入捕房請究又有一千三百九十八號汽車於昨晚八時許駛經法租界公館馬路撞傷在路行走之寗波人張興發跌倒於地由大自鳴鐘法捕房三百四十四號華捕瞥見前來阻止汽車開行帮同扶受傷人入汽車押令載送仁濟醫院醫治一面帶汽車夫入捕房禀候捕頭發落 
[新閳路火警三誌]  
　　新閘路裕昌衣莊於念一號晨起火延焚貼鄰之聊號裕順衣莊及祥仁（前誤紀長泰）京貨帽子店事後捕房派探調查起火未明眞相捕頭諭令詳細偵查等情兩誌本報兹悉承辦此案之包探刻已查明裕昌保火險銀五千兩裕順保火險銀一千兩祥仁亦保有一千兩之火險惟裕昌因賠償保險問題推諉起火但捕房得報派探到塲時見裕昌衣莊已成燎原之勢而後始延燒其餘兩家云 
[解訊由甬帶回之女子]  
　　女子張桂英現年十九歲自幼父母雙亡三歲時有張榮生領爲義女住在長浜路近因事爲張遂出該女遂與石匠蔡茂堂同居此次蔡糾合同業翁瑞雲李阿桃等帶回該女乘新北京船前往海波工作及該輪抵兩埠蔡忽不知去向該女乃與翁李爭鬧爲救濟會偵探查見即將翁李並女一併拘獲當因事出滬上由原輪押送回申昨晨解送民國路救濟會午刻即轉送上海地方檢察廳訊辦 
[地方廳移傳毁墓案證人]  
　　住居梅白格路之南滙人倪秀卿係唐正和在上海地方廳控人毁墓案内之要證由受理官廳備文派二十七號法警於昨投該管新閘捕房飭探何正喜往傳倪秀卿至公共公廨聽候預核奪 
[查獲花會航船]  
　　花會賭棍繆阿玉范阿根劉良鴻何大德等邇在虹口猛將堂地方組織花會大筒雇用婦人沈胡氏將金祥等在法租界菜巿街分設聽筒航船誘人賭博現爲法捕房包探張鏡波偵悉前晚至該處將氏及蔣拘獲抄出花會字據並銅元六七千枚一併帶入捕房經捕頭詰據胡氏等供認實係縷等雇用誘賭不諱諭令管押聽候解送法公堂訊辦 
[請追騙欵之訊究]  
　　甬人徐子靑前日扭在某日商木廠爲夥之傅光明至五區一分所控稱日前傅以代薦該廠職業爲由處去運動費洋一百二十元後避匿無蹤今於途中遇見請爲究追經蕭署員研訊之下傅供認竊得之洋已早用罄云云昨解司法科核辦 
[携帶煙土被獲]  
　　鄉人趙阿堂前日身藏烟土四磅用報紙包就行經法租界盧家灣爲某號華捕查見以趙形跡可疑着令打開察看屬實當即連同烟土一併帶入捕房經捕頭詰據趙供此項紙包實係朋友張姓令我代寄至南翔不知内藏烟土餘供支吾諭着交保出外聽候傳究 
[摀婦縱妓拉客]  
　　摀婦潘文卿在雲南路二百二十六號門牌開設雉妓院因縱令夥妓在西藏路拉客被專查妓院之中西兩捕查悉以其違章禀請公共公廨出單傳究 
[炒麫店深夜賣酒]  
　　虞桂榮在北河南路五百六十七號房屋開設炒麵店因深夜賣酒經三百五十七號華捕查見歸禀捕頭諭候請廨出單傳究 
[皮匠擲凳傷人]  
　　滬城肇浜路小桃園紀文祥昨崛皮匠賈松才修鞋論價起釁互相口角賈即取板凳擲傷紀之頭額流血經旁人鳴警到來將賈拘送二區二分所孟警佐命函送地方檢察廳訊辦當奉檢察官騐得紀傷無礙判令回家自醫賈着押候原吿傷愈發落 
[擲包匪徒復施故技]  
　　擲包匪王阿狗張阿三林兆寶等三人前日手持僞皮夾一只至法大馬路騙取鄉人銀錢適爲包探任坤揚查見上前將王等三人一併拘獲帶入捕房經捕頭詰據王等供認圖騙不諱捕頭以查得王等前亦犯事出境有案此次不應復犯諭令收押候究 
[攫取銅元被獲]  
　　匪徒李阿四昨午後二時許突至習藝所附近甬婦呉史氏所開煙紙店以購買各烟爲由乘間奔入櫃中攫取賬檯上銅元三四百枚飛奔逃逸該氏情極大聲喊救適地檢廳法警陸雲卿等因公經過帮同追獲抄出原贓指交崗巡押送二區警署立解檢廳究辦一面着該氏自行投質嗣奉檢察官訊之下判李收押候辦起案銅元如數交該氏具領 
[收買鐵廠失贓]  
　　陳德興收買瑞鎔鐵廠所失値銀二十餘兩之鐵板十七塊被包探蔣阿二查悉將陳連鐵一併帶入捕房收押候解公堂訊究 
專電 
[經濟研究會緣起及簡章（續）（昨）]  
　　簡章第一條本會定名爲經濟研究會第二條本會以闡發學理考查事實企圖理論與實際之調和以謀經濟事業之改良與發逹爲宗旨第三條本會事業列舉如左甲開經濟演講會乙編刋關於經濟之書報丙籌設關於經濟之圖書館丁補助經濟敎育第四條凡具左列資格之一者經會員二人以上之介紹均得入會爲會員但須經幹事會之認可甲研究經濟學者乙從事經濟事業者凡熱心資助本會經費贊襄本會事業者得推舉爲名譽會員第五條凡會員均得自由出會至於會員之行爲其有假藉本會名義逾越事業範圍及不守本會各項規則非本會所能制止者得經幹事會四分之三以上之議决取消其會員資格第六條本會現設幹事十五人組織幹事會處事各項事務幹事會酌量會務情形得組織各項委員會其委員由幹事會公推之至於分股職掌由幹事會共同釐訂之幹事會得聘用事務主任一人事務員若干人駐會辦理各項事務其職掌及任免由幹事會定之幹事於開會員大會時由會員中選任之任期一年期滿連舉連任本會設基金監三人審計本會出入欵項由會員公推之任期一年連舉得連任第七條本會每年開會員大會一次議决重要會務並選舉幹事及基金監其會期由幹事會議定通吿之本會每月定期開幹事會一次議决本會進行事宜遇有特别事故時得由幹事三分之一之同意開臨時幹事會第八條本會經費由會員分擔之每人年納會費兩元遇有不足時得臨時募集之本會關於圖書館之籌設及書報之編刋等得募集基金次第辦理本會每年出入欵項應由幹事造具表册經由基金監之查核而公布之第九條本會會所暫假南京路民康里三三二號爲臨時事務所第十條本簡章如有修改之處應於會員大會時提出公决之 
雜評二 
[國會之選舉與恢復（訥）]  
　　自以舊法召新會之令公布於是一般競爭選舉者又興高采烈吾謂諸公且勿浪費金錢也不觀廣東之舊會亦正興高采烈以圖恢復乎舊法召新會以新舊會之兩消也今舊旣不能消則新者果能有成乎此尙在疑問中也 
　　自孫唐伍返粤重組軍府後於是一般赴滬赴滇赴渝之議員又興高采烈吾謂諸公且勿妄費精神也不觀北方之各派亦正興高采烈以羅致舊議員乎且滇黔湘當局之意見尙未一致而政系議員又須剔除則舊會果能恢復乎亦尙有疑問中也 
　　或曰舊者無失其爲舊新者無失其爲新並行不悖中華民國之國會固有先例在又何多慮焉 
公布欄 
[滬海道尹公署]  
　　批示一件南滙縣公民孫其仁等呈爲劣董管私舞弊民怨沸騰琪求派員澈查令行撤職由據呈該縣經甫蔡雲棟管私無弊民怨沸騰各情是否屬實仰南溤縣知事澈查明確乘公核辦具報此批一件葉護峯等呈爲維　交易所流弊滋多請　行禁止由據呈已悉仰上海縣知事查明具復再行核奪此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[遼東繭絲錄話（二）] [  鴛雛]  
　　遼東之野蠶所食者爲槲葉土人名曰波羅葉葉較湖桑尤巨而三其棱蠶三眠後即置樹間循枝緣葉而食男婦晝夜守護以防鳥雀蜂蟻俟成熟後繭盈於樹彌望皆白漫山偏野數里或數十里亦奇觀也取繭以剪連枝捆載以歸如呉農之剪葉也故彼中問飼蠶之式寡者率數剪以對蓋以一人之力盡一日之長能剪至若干畝爲度也（按蠶之論剪一如彼中田之論日以一人一日能盡耕之數爲一日約五畝許名詞蓋自昔相傳而其腦筋之簡單亦可見矣） 
　　産絲之區爲旅順以北自金州復縣海城蓋不以及遼陽清光緒季年更展拓至開原鐵嶺直逹海龍西豐一帶南北一千數百里東西或數十里或百餘里不等且逐年有荒土可闢充其量未可限也而野蠶絲廠多在安東而所繅之絲大半銷諸日人以安東與日屬高麗交界雖名出口實則日人久棲内地而予取予求矣安東華商無魄力自運往外洋而祇拾日人餘利換言之我十餘萬人民飼蠶繅繭及經營絲業者竟爲日人之佃户不亦可憐哉 
筆剳 
[情瀾記（三）] [  碧梧]  
　　吾身受者固感激萬狀　婉蘭見之亦深以家人能善體其意芳心亦至快慰嘗向吾曰家人視君如此其必深愛君也可知然則吾儕婚約其永諧矣吾曰雖然吾猶不能無所疑懼今者君家第視吾爲君之友稍存客氣故優禮有加倘吾欲壻於君家吾恐君之父母必鄙吾爲窮措大而嗤吾爲妄矣婉蘭猶與吾辯曰貴賤窮通本非吾所計且以君之人亦未必久於困頓吾旣一心相委吾母愛吾甚必能允諾父雖不免於勢利之見然旣見吾意之堅决與吾母之曲從或亦不致終始拒絕也吾聞言大動亟欲提婚議婉蘭又屬吾少緩謂姑俟至明春婉蘭每有所言吾必從之此言雖非吾所願從然亦不忍拂之乃强諾焉並語之曰吾過去之光陰皆在艱難辛苦中後來之歲月能否温黁甜密胥惟君是賴婉蘭亟應曰有吾在必能使君温黁甜密也數日後吾以事赴寗匝月而返旣晤婉蘭婉蘭蹙眉謂吾曰君去僅三旬而一池春水幾爲無賴東風吹紴矣吾聞而茫然詢其意旨婉蘭乃略以吿吾蓋有張媪力爲婉蘭說合與某氏子婉蘭父母已有允意嗣經婉蘭一再抗爭議方中止婉蘭旣經此波折乃知吾二人事不可再延促吾俟渡新年卽倩人作伐庸知此臘鼓聲中遽來一噩耗乎 
劇談 
[綠意（上）] [  禹藴]  
　　海之濱舞榭如林立促節繁音遏天而沸余懹棲遲之感文酒之餘輙以歌舞自遣蓋出入其間低徊往復者有年矣溯自梅蘭芳以且角署菊部頭風曾所趨花旦遂大盛於時而各舞台亦爭相羅致佳麗倚爲台柱余生也晚不及見馮春航賈璧雲全盛之時今二人皆有遲暮之感而輕歌倩舞亦不能饜觀者之心目南中後起之舞才當數亦舞臺之綠牡丹矣綠係初次來滬漏臉後知音之士無不激賞而同隸一台之白牡丹亦有讓出一頭之槪論綠色藝誠大有動人者其風神秀曼似不在慧生下而一種翩若驚鴻宛如游龍之態雖求之蛾眉中蓋亦曠世而一遇者使陳王可作當不止洛神一賦而已綠所工劇甚多而時下流行者如寶蟾送酒等亦兼能之 
詩錄 
[蹉跎] [  小蝶]  
　　將何言語慰雙方桃核香銷不可聞送汝情如千尺水有人夢惹一窩雲敬兒未病身先熱祅女能來廟已焚潦倒樊川舊時客商量知已到紅裙 
　　紅牆曲處杏花多化作春泥擁逝波賣櫝徒留珠一握畫眉空賸黛雙螺恨無靈女投梭夢忍使韓娥吮涙歌無奈讀書書負我玉人金屋兩蹉跎 
[可笑可憐之奇聞]  
　　洞口桃花感不禁重來劉阮豈無心玉燈眉影依依認鈿盒心香漸漸沉竟有掌珠能替月斷無煑鶴竟焚琴東風自共房人笑已使繁枝變綠陰 
　　瓊釵久已結氤氳化作輕烟没處尋洛水有神親舉珮涇河無日不湔裙願收鳳蠟書長限難得　羹療細君檢點閒心歸淡泊莫將玉尺更量文 
新聞拾遺 
[遇女] [  歐恂]  
　　庽杭江干某炭行之山客袁某嚴州人昔因賦閑謀生乏計度日甚艱因將七歲生女售與富戶爲婢詎該富人撫育至十歲希圖厚利轉賣爲妓袁某得女身價後薄資營生稍有積蓄改販柴炭雜旂爲業十餘年來獲利頗厚近旅杭州遇同鄉周某伴游妓船置酒尋樂船妓愛珍酬應甚至酒後問客府居類屬同鄉示以父之姓名道及家况袁聞之卽自認爲父妓駭而不信雙方查問底細則親父親女絲毫無差各傾十數年之積榡殊深悲痛聞父擬出價向船購回擇配云 
[放鳥] [  立德]  
　　昨日午後二時許邑廟某鳥店來一少年及一女３　 
郎進店選購芙蓉鳥一只說明價洋四元少年遂探囊取洋詎女郎欲辨鳥之雌雄將籠門一開而鳥適在門口見門已開卽一躍出騰飛而去女郎遂面紅耳赤懊喪不已少年祇得付洋四元恨而去 
小說 
[社會小說衆醉獨醒（二三三）] [  瞻廬]  
　　第三十七回勃勃野心參觀成績泠泠琴韻歡迓嘉賓 
　　在這當兒女校役進門報吿那邊有電話來請安小姐去接話校長故意問道你請誰去接電話校役又道請安小姐去接電話校長道原來呌我去接電話你倒懂得喚我安小姐校役摸不着頭路霎着兩隻眼睛暗思安小姐因甚和我鬧脾氣校長挪動肥軀離了座位笑向靑巖道伍先生原諒略待一會子我便來說時問了校役跨出應接室自向那邊去接電話靑巖豁然醒悟原來這位校長還是個未出閣的閨女我要算是拍馬屁的專家怎麽聰明一世朦懂一時馬屁没拍着却拍了馬脚少停待他出來須得改換稱呼才好又想校長這麽大年紀爲什麽還没嫁人他年在三旬左右我年在四十上下他没有嫁我也没有娶想到這裏唇角兩滴饞涎便蛛絲般的弔將下來那時一陣革履聲響校長重又入室靑巖趕把涎沬拭去起立招呼校長道了一句對不起彼此歸座靑巖果然改換稱呼敷衍了一會子十句話兒倒喚了九聲安小姐說時懷中掏出鈔票請校長點數校長點視無誤把鈔票藏好了塡了收條授給靑巖道相煩伍先生上覆貴東翁劉邦平先生捐欵如數收到實在感偑熱忱所有囑辦的事鄙人自當照辦好在這位柳小姐品學兼優算得敝校裏的特别人才（特别則有之人才則未也）素聞外國學校的通例遇着特别人才往往贈給學位以示榮寵鄙人辦學的宗旨至公無私一律待遇平等（久仰久仰）伍先生但看掛着的平等兩個字便見鄙人生平的志願（久仰久仰）論柳小姐的在校年限當然不能畢業論柳小姐的在校成績實在可以畢業鄙人舉辦畢業一些兒不肯苟且（久仰久仰）學行平常的生徒便是滿了年限也不許輕邀畢業學行優美的生徒便是未滿年限也可以提前畢業似柳小姐這般學行優美當然適用贈給學位的文明慣例這是鄙人愛惜人才的苦心其間並没有别種用意相煩伍先生見了貴東翁把鄙人的意思代爲轉逹拜託拜託 
自由談之自由談[  鵑]  
　　人不必有奇才異能亦往往有招人嫉忌者嫉忌之何自來初不自知而郵筒之中謗書疊至玩索其意率皆私見或因一二微嫌從而媒孽之人遇此等事時無事畏懾亦無事怨憤但須以虚心處事以良心束身則雖日受右鬼掫揄吾行吾素可也朋輩中有無故受傍者書其慰之 
大昌煙公司徵文揭曉（丁等） 
[大昌嬰孩牌香烟山歌] [  辛溉] 　 
　　山歌勿唱忘記多香烟勿吃癮頭大别種香煙都勿吃單吃嬰孩香烟上等貨 
　　别人問我啥要學吸烟我說年老無子苦黃連吸了烟來看了子就拿烟來做紀念 
　　大囝生來紅春春啥人看見勿歡心看他兩爿小腮好比正月裏梅花二月裏杏花三月裏桃花三種花色常嬌嫩香好比蕃薇玫瑰勝幾分說幾分來話幾分開出品來笑盈盈花花肚兜胸前束兩只小奶裏得緊龎龎 
　　小囝生來肉宁宁爺娘愛如夜明珠他一身白肉乾乾凈凈清清秀秀玲玲瓏瓏好比新山玉眉花眼笑演手勢說手勢來話手勢頭上緊緊小辫子我想着無兒心裡苦小囝牌格香烟來甜我嘴 
 
 
 

Page 15

 
 
   
 
 

Page 16

 
 
常識 
常評 
[說相] [  老圃]  
　　孟子曰存乎人者莫良乎眸子眸子不能掩其惡胸中正則眸子瞭焉胸中不正則眸子眊焉聽其言也觀其眸子人焉廋哉人焉廋哉 
　　呂氏春秋曰荆有善相人者所言無遺策聞于國莊王見而問焉對曰臣非能相人也能觀人之友也觀布衣也其友皆孝弟純謹畏令如此者其家必日益身必日榮矣所謂吉人也觀事君者也其友皆誠信有行好善如此者事君日益官職日進此所謂吉臣也觀人主也其朝臣多賢左右多忠主有失皆交爭證諫如此者國日安主日尊天下日服此所謂吉主也臣非能相人也能觀人之友也 
　　唐高智周始與郝處俊來濟孫處約共依江都石仲覽仲覽傾産結四人驩因請各語所期處俊曰丈夫惟無仕仕至宰相乃可智周濟如之處約曰得爲舍人在殿中周旋吐納可也仲覽使相工視之工語仲覽曰高之貴君不及見之來早顯而末躓高晚顯而壽吾聞速登者易顚徐進者少患天道也 
　　宋蕭冲能相人自陜西還帝問注韓絳爲安撫使施設如何對曰廟算深遠臣　能窺然知絳當位極宰相帝又問王安石如何對曰安石牛目虎顧視物如射意行直前敢當天下大事然不如絳得和氣爲多惟氣和能養萬物耳 
　　宋呉嘗厚靑箱雜記云苟子曰相形不如論心諺曰有心無相相逐心生有相無心相隨心滅此言人以心相爲上也故心相有三十六相人嘗言意氣求官自須如此一也爲事有剛有柔二也慕善近君子三也有美食當分惠人四也不近小人五也當行陰德每事方便六也從小能治家七也不厭人乞丐八也利人克己九也不遂惡貪殺十也聞事不驚張十一也與人期不失信十二也不易行改操十三也夜臥不便睡着十四也馬上不回頭顧十五也夜不令人生僧怒十六也不文　飾非十七也爲人作事周密十八也得人恩力不忘十九也自小便有大量二十也不毁善害惡二十一也憐孤濟寡急物二十二也不助强欺弱二十三也不忘故舊之分二十四也爲事衆人馬之二十五也不多言妄語二十六也得人物每生慚愧二十七也聲美言有序二十八也當人語次不先起二十九也常言人善事三十也不嫌惡衣惡食三十一也方圓曲直隨時三十二也聞善行之不倦三十三也知人僟渴勞苦嘗有以恤之三十四也不念舊惡三十五也故舊有難極力救之三十六也以上三十六善皆全者當位極人臣壽考令終或有不全則禍福相折以次減殺具二十着朝史之位具十以上令佐之官具五七者亦須大富 
國民常職 
[輿論不健全的原因] [  沈選千]  
　　輿論是一種社會上多數人的論調人左右社會的勢力所以要改造社會一定先要創造一種改造社會的輿論但是我們中國的社會受了數千年專制思想的束縛和薰陶輿論的不健全是無可諱的我們現在要創造輿論來改造社會對於輿論不健全的原因應該先把他研究一下 
　　第一對於被判斷者的本身不肯下精密的觀察科學的方法的第一步就是「調查事實」因爲判斷被判斷者的是非完全是根據於被判斷者本身的是非我們不的的確確曉得被判斷者的是處或非處如何可以瞎是他或瞎非他呢我國社會上大多數人旣很少精密的觀察力而籠統成性又不肯下精密的觀察所下的判斷不是牛頭不對馬嘴便是隔靴搔癢不中肯肇輿論不健全這是第一個原因第二把人的問題當做被判斷者的本身問題人的問題與被判斷者的本身問題不能併爲一談這是很容易明白的而社會上大多數人的判斷總和爛麵似的没有把他分别清楚例如不滿意現在官僚軍閥政客的行爲便以爲民主共和究竟不及君主專制的好這種判斷一方面固然由於没有智識而把人的問題當做被判斷者的本身問題實是他們誤謬的大病根輿論不健全這也是一個原因 
　　第三把被判斷者局部的是非當做全體的是非事的局部是全體未必皆是局部非全體未必皆非這是論理學上最簡易的道理我國社會上的輿論裏邊時常有犯這個毛病的地方往往同是一件事有一部分人承認他是好的又有一部分人承認他是不好的考查他倆所判斷的根據都是把這件事一部分的好或不好當做這件事全體的好或不好的這也是輿論不健全的一個原因 
　　第四把不相同的事情當做被判斷者的原因或結果事有一個原因而生出幾個果的也有幾個原因而生出一個果的有原因在現在而結果在將來的也有原因在這裏而結果在那邊的我們要斷定什麽是被判斷者的原因或結果非下精密的研究不成功普通人因誤認因果而誤謬的很多很多例如把觸電身死當做爲惡的結果把拜佛念經當做長壽的原因都是輿論的不健全這也是他原因的一個（乙種酬） 
衛生 
[花柳病之豫防（五）] [  鳳賓]  
　　（九）國際醫學會之豫防花柳法 
　　一九一九年各國醫學家開會於凱尼司地方討論花柳問题得豫防辦法六條 
　　一傳播防病智識於社會 
　　二鼓吹高等娱樂 
　　三增進家庭幸福使身心安樂而無邪思 
　　按吾國家庭最乏美感男子勤勞之餘欲稍得家庭之樂而舉目所見塵埈積聚物件亂抛甚至小兒啼哭聲婦人喧擾聲僮僕呼詈聲聲聲相應振繫耳鼓食無甘味聽無好音嚴寒無暖室盛署不逼風使男子在家如居囹圄求其不另圖娱樂者鮮矣可見主婦治家而得當則間接可免男子之狎邪游也 
　　四勸令子女之提早婚嫁 
　　按此條因西人動輒遲婚畏理家政遂多游蕩之子女故有此提倡若在中國婚嫁已有過早之弊不宜再事提倡矣 
　　五約束低能分子 
　　按低能之流乏於自治易涉邪途故宜約束 
　　六推行野宿後之臨時消毒法 
　　按此係豫防上之消極手續防病總以自潔其身爲最要苟有失足何妨即就醫家立消其毒較爲便易 
　　（十）增加常識與改良環境 
　　兒女至春情發動之期宜授以屬性敎育使其明曉生殖器之結構功用與保護法靑年自十六歲至十二五歲宜授以關於花柳病之普通知識使其了解傳染之路徑疾病之種類及防免之必要 
　　今西洋取締不正當之醫家與匠料最爲嚴密東方委員團云此兩項若不消滅實足以暗令靑年一誤再誤今廣吿中常列「包愈」「包斷根」等字樣閱者宜具常識與鑒别力也人之性慾防不勝防故徒恃智識徒立法律每不足以制攝之故環境必須改良娼妓不可不禁已病者必須盡力治痊未病者庶幾各得相安 
　　今西洋有鑒於傳染之酷烈方擬推行貧病施醫之法及諸患花柳病者恐吾國社會尙未見此法之切要也 
　　綜上十端皆爲英國防禦花柳病會東方委員團所勸吿者余旣聞高論即草兹稿非欲掠美實望是篇之作用如留聲機器與電話然假常識之篇幅以傳播於國人亦所以誌東方委員團觀光贈言之盛意云爾 
 
[神道設敎的夢可以醒了醉] [  曉原作]  
科學常識 
[三種電瓶之製造法及其比較] [  夢蝶]  
　　電瓶爲小規模之發電器由於物質間互起化學作用而生電流裝置便捷費用甚廉故凡需電流不多者如電報電話等皆用之種類甚多兹擇應用最廣者三種將其裝法及其利弊述之於左 
　　（一）戴氏電瓶此瓶在紀元一千八百三十六年時爲戴尼爾氏所發明外用銅杯作爲陽極盛以硫化銅之濃溶液内置一多孔之毛磁杯盛硫化鋅之淡溶液中插一塗有水銀之鋅桿作爲陰極銅杯之上部架一有眼之平板備有硫化銅之結晶體沉没於液中漸漸溶解不使物質有缺致電力中斷或衰弱此種電瓶不發生臭味毒氣電力不變保其常度約爲一·一弗打西此之故電報事業皆用是類電瓶惟瓶中之毛磁杯宜時常洗滌鋅桿銅杯亦宜時剝去其外層一則復塗以水銀一則復磨光之 
　　（二）雷氏電瓶是種電瓶裝置最簡以一盛有　化阿摩尼亞之玻璃杯中插一鋅桿即爲陰極内置盛有石炭及二氱化錳混合物之多孔杯中插炭桿是爲陽極二極相連卽生電流其電力爲一·五弗打是瓶無毒質之氮費用最省惟常用不停其電力易成衰弱苟用時稍停其力卽回復原狀故宜用於時停時用之工業如電鈴等最爲相當且停時物質間又起化學作用是以一電瓶往往可用之甚久 
　　（三）乾電瓶上述二種電瓶稱爲濕電瓶携帶甚爲不便又有所謂乾電瓶者不用液體故無傾覆之患其製法以一炭棒外包以石炭氱化錳　化鋅　化阿摩秜亞及水五種物質混合而成之厚漿其外復包以巴黎粉（ＰａｒｉｓＦＩｏｕｒ）　化鋅　化阿摩尼亞及水所調成之漿質其外更裏以鋅質之圓筒或方筒而塗以他種膠質密封之留一小孔以備内中各種氣體之逸出是類電瓶其性質電力與雷氏電瓶相同惟其内阻力較小爲其優點試騐室中所用之電瓶大抵皆爲是類（乙種酬） 
法制 
[社會階級之問題] [  徐駿]  
　　依國法言立憲國之精神國民之權利義務莫不平等一致然法理上固應知是而事實上又有不能盡同此階級問題所由起也但社會有變遷階級亦有變遷今就其變遷之關係而說明之 
　　一人種的階級太古之時有此階級甲種人與乙種人相爭勝者權重敗者權輕 
　　二信仰的階級歐洲中古宗敎盛行僧侣握有政權國家之法制於信仰宗敎者保護之其别信一敎者在社會上全失其勢力十六世紀宗敎革命起而僧侣之勢始減 
　　三武力的階級信仰階級旣倒武力階級代興有軍事上特權者全占國家之重要部分普通人民不得與也然恃力專恣不免驕横十八十九世紀間一般兵役之說興而武力階級乃破壞 
　　四財力的階級武力旣不能占社會上最高之地位斯時有財力者漸占優勢人民胥應乎財力而預政權然祇知利己不顧公益成爲經濟上之專制而流弊日滋 
　　五敎育的階級近時立憲政起財力階級亦就衰微於是乎權力之分配在乎人格之高下人格之準繩視其智德之優劣外觀雖爲階級實則最爲平等立憲各國皆以此爲一定方針 
　　然則謂階級爲絕對的不可有者非爲確論要視其爲　何階級耳人種信仰武力財力各階級以少數人之心思權力爲歸故爲專制的爲貴族的爲機械的敎育階級以各個人之智德才能爲準乃爲平等的前者一成而不變後者則盡人皆可爲蓋階級之精神於焉一變矣 
　　吾國人民程度發逹甚遲頻年軍閥專權武人干政水深火熱創鉅痛深所貴先覺天民以覺悟斯民爲職責本社會之心理順世界之潮流實行普及敎育以樹立平等之基庶乎有豸否則日言廢督抑末也（乙種酬） 
道德叢話 
[西方格言（八○）] [  謝介子選譯]  
　　徐思而敏行「茁律顚」（Ｄｒｙｄｅｎ） 
　　知識視富貴爲可羡「英吉利諺」 
　　劣婦爲其夫之破舟「德意志諺」 
　　毌信巧言「英吉利諺」 
　　無論何種風說絕無根據者無之「意大利諺」 
　　不試人而信用其悔將不旋踵「英吉利諺」 
　　失時之眞意與虚言等劣「德意志諺」 
　　逆耳之言斯有厚益「英吉利諺」 
　　良僕能致主於賢「意大利諺」 
　　需要生萬物「蕭」（Ｓｈａｗ） 
識字捷法 
[應用字] [  濟滄]  
　　采摘取也从木从爪又擇也又采色又采佈又官也事也又風采猶言容儀又采采盛貌又同菜採采之俗字从爪又从扌與字理不合 
　　彩通作采文章也从彡采聲彡音杉毛飾或畫文也又光彩 
 
 
