# 1917 - 214 - 4915980

 

Page 1

 
 
   
 
 

Page 2

 
 
時評 
[預測今後中國之時局（冷）]  
　　今後中國之時局何如則將一反民國六年來之情形是也 
　　蓋民國六年來政局之情勢雖意見時爭衝突常見而各黨各派未嘗無互讓互容之思想以求政治之出於一途故民國六年來之情形可謂調和疎通之情形目的雖不得達而主義固是如此也 
　　今則不然自今以後更不然均知調停疎通之無補乃一反其舊而各爲其是故今後中國之時局所謂各爲其是之情形也 
　　調停疎通而日以暌離各爲其是之後或者反能契合乎此又我之樂觀也雖然時其能我待耶 
[命令]  
　　八月七日大總統令都護使駐紥庫倫辦事大員李開侁另有任用著免本職此令 
　　又令特任陳毅爲都護使充駐紥庫倫辦事大員此令 
　　又令特任范其光爲都護副使分充烏里雅蘇台佐理員此令 
　　又令張以祥加陸軍憲兵上校銜揚丕著鄧伯李可斌易世森熊濟均加陸軍步兵上校銜尹葆南加陸軍騎兵上校銜此令　　又令海軍總長劉冠雄呈請任命施廷幹爲科長應照准此令　　又令審計院院長莊藴寛呈請任命史藩爲協審官應照准此令 
　　又令陸軍總長叚祺瑞呈請授謝澍泉爲陸軍步兵中校揚永清楊定遠爲陸軍騎兵中校劉楚藩梁元超梁世復陳挺加陸軍步兵中校銜姚忠誠胡劍鋒譚澤　加陸軍騎兵中校銜王勛業加陸軍砲兵中校銜彭步高加陸軍工兵中校銜　紹楨授爲陸軍步兵少校並加陸軍步兵中校銜唐榮陽王　毅陳之　陳國英易煒黄雲龍　荃陳文運楊督楫何憲　陳濟畤授爲陸軍步兵少校黄宗湘授爲陸軍砲兵少校應照准此令 
　　又令棍布扎布给予二等嘉禾章此令 
　　八月八日大總統令前因四川省城駐軍爭閱迭次令調羅佩金劉存厚來京迄未具報起程而劉存厚竟攻圍成都内城逼迫兼督軍戴戡出走以致川滇各軍在資中嘉定各處互相尋釁糜爛地方似此阻兵抗令國起何存除派吴光新切　查辦外劉存厚業經免職羅佩金亦已調任均著凜遵前令即日來京所有軍隊交由周道剛統轄申明約束不得再滋事端共滇黔現調赴川軍隊並應即行撤退戴戡　持蜀事備極艱辛現復　轉兵間未知下落懷念殊深迭電周道剛等查明尙未據報仍著遴派妥員分投前往確查務得實在情形飛速電聞川省迭遭兵災民生凋敝亟宜休養生息以期元氣漸蘇諸將領等具有天良覩茲子　甯無惻怛務各　兵安民以副中央息事寗人之至意此令 
　　又令據川紳曾鑑等電陳成都等處罹兵被災情 
 
 
 

Page 3

 
 
形披閱之餘良深憫惻即由財政部迅撥銀二十萬元交吴光新帶往成都會同周道剛督飭地方官紳妥爲賑撫母令失所此令 
　　又令任命徐樹　爲陸軍次長此令 
　　又令財政總長梁啓超呈京師稅務監督趙椿年呈請辭職趙椿年准免本職此令 
　　又令任命張調辰爲京師稅務監督此令 
　　又令國務院存記湯用彬着發交交通部酌量任用前政事堂存記羅本持着發往江西龍　樞着發往江蘇交各該省長酌量任用此令 
　　又令財政總長兼鹽務署督辦梁啓超呈請任命熊正洄爲鹽務署秘書應照准此令 
　　又令財政總長梁啓超呈秘書姚傳駒羅文莊另有差委均請免去本職應照准此令 
　　又令財政總長梁啓超呈請任命羅振方羅惇熊徐新六爲秘蜜應照准此令 
專電 
[北京電]  
　　今日因陸軍部對於昨議决處置德僑辦法尙有異議特開臨時閣議仍未决定明日再開特會（八日下午八鐘） 
[北京電]  
　　昨荷葡兩使謁汪外長商對德奥宣戰後各問題（九日下午四鐘） 
[北京電]  
　　宣戰案國議主速改眞日公布（九日上午十一鐘） 
[北京電]  
　　德人裁判權决議收回另組特别法庭選明德律者主任（九日上午十一鐘） 
[北京電]  
　　宣戰後國防戒嚴區域已由海陸部劃定（甲）海防以外海爲第一外江第二内海第三内江第四（乙）陸防以秦隴新滇爲特别直蘇魯鄂爲最要區浙閩湘蜀晉爲次要區又新訂軍艦分配辦法已電薩使查照（九日上午十一鐘） 
[北京電]  
　　陸徵祥已來京就國際委員長（九日下午四鐘） 
[北京電]  
　　總檢廳今日提訊張鎭芳陸部將開軍法會議訊雷馮（九日下午四鐘） 
[北京電]  
　　昨閣議畢蔣百里赴院報告川事與戴慘死情狀段已聲言决不袒劉（九日下午四鐘） 
[北京電]  
　　蔣百里回京報告戴係受逼目刎黄被鎗斃後肢解死狀尤慘（九日上午十一鐘） 
[北京電]  
　　大借欵日本一半英法俄合出一半（九日上午十一鐘） 
[北京電]  
　　開湘之二十師由范國璋親統改道浦口搭江輪赴岳駐防（九日上午十一鐘） 
[北京電]  
　　外交長又有與交通長對調說惟閣員更動則研究交通兩派皆否認之（九日下午四鐘） 
[北京電]  
　　戰時委員會劉崇傑與高爾謙競爭副會長劉現已運動外交次長一席將成熟（九日下午四鐘） 
[北京電]  
　　戰時委員會陸徵祥爲會長劉崇傑副之湯薌銘趙炳麟李鼎新等爲特别員 
（九日下午四鐘） 
[北京電]  
　　陸宗輿與日人合組滙業銀行旣有與各行同等權利並有發行紙幣特權聞財部主張限制萬不得已則令與中法銀行同一辦法（九日下午四鐘） 
[北京電]  
　　馮訂文日宴外團（九日上午十一鐘） 
[北京電]  
　　准王士珍病假靳雲鵬長參謀（九日上午十一鐘） 
[北京電]  
　　張一麐八日起程來京（九日下午四鐘） 
外電 
[北京電]  
　　華字報載參議院組織法如下（一）依照元年成例爲臨時立法機關（二）每省各派代表三員特别區域二員（三）代表資格由内務部審查 
（四）會期不逾一年（五）追認閣員宣戰預算修正國會選舉組織法（六）閉會後即召集國會（八日） 
[成都電]  
　　蜀軍在資陽仁壽揵爲三處擊敗滇軍成都聞之大悅（三十一日） 
[北京電]  
　　三菱公司與正金銀行之綢辦某日人以英金三萬五千鎊收買莫理遜博士之著名藏書擬在東京建屋藏之名日莫理遜藏書室俾學子得以研究云（八日）以上路透電 
[北京電]  
　　傳良佐之督湘與吴光新之　辦四川顯爲鞏固政府對蜀之地位起見蜀省情勢頗複雜滇軍仍在蜀地繼續進行聞已抵棉州距成都僅五十餘里政府於處置蜀事頗最爲難劉存厚驅逐他省軍隊自蜀人視之似爲有功而進行不已之滇軍則爲蜀人所不歡迎惟政府對於滇黔不願有所行動致挑起滇黔反對北方之惡感而促其與南方聯合也南方情勢無特殊可慮之處廣州行動僅限於粤桂兩省則與北京尊權無大妨礙（七日） 
字林報 
[北京電]  
　　北京報紙載稱七日内閣會議决定宣戰後待遇在華德人依照日本初宣戰時待遇國内德人之辦法並調查德華銀行資本而予以相當之保護至於德人司法權問題尙未解决（八日） 
[北京電]  
　　英文京報云政府刻議仿照美國派兵赴歐之問題（八日） 
[北京電]  
　　外交汪大夑辭職之說尙非事實若不日來京之梁士詒任財政總長而梁啟超改長外交則汪大夑將去職改任駐英公使（九日） 
[北京電]  
　　英文京報云内閣會議昨討論對於德奥匈人之待遇方法决定俟宣戰後即停閉德人報紙及新聞機關（九日）以上德文電 
[北京電]  
　　處分丁槐一事段總理主張嚴罰因有黎黄陂馮河間之庇護其結果可望釋放（九日） 
[廣東電]  
　　此間之於長江各省新任督軍一事以係北京政府豫定之行動無甚注意惟一般人憤慨北京政府之措置者頗多（九日） 
[廣東電]  
　　由北南來重要人物已先後到粤諸般之設施似亦順手其第一着手擬先開南方代表者會議並决關於軍隊之事其餘萬事則待國會開會時處理（九日） 
[漢口電]  
　　湘人聞傳良佐新任湖南督軍爲吃一驚在漢口之湖南人亦以此爲壓迫南方之第一步甚爲憤慨（九日） 
[漢口電]  
　　前次入京之吴光新已於七日來漢一兩日内即回岳州就長江上游總司令之職因兼四川查辦使並準備入川（九日） 
[漢口電]  
　　中國政府旣决對德宣戰故在漢口　德人大起恐慌離漢赴滬者頗不少（九日） 
[南京電]  
　　齊省長昨接新任督軍李純來電准五日内來寗接任（九日） 
以上東方通信社電 
戰電 
[巴黎電]  
　　今日下午公報云昨晚愛恩河陣線之大部分有砲戰敵軍枝隊圖抵伏才倫東蒲與開列福尼亞西面之法軍陣線爲法軍發砲轟退（八日） 
[倫敦電]  
　　俄國公報云敵軍在白羅第西南發砲猛轟敵軍刻在塞里河與蘇柴伐河一帶派工割麥敵軍繼續進逼佔據伐細柯夫細等四村落及金波倫方面摩里特北之高地俄軍在該境擊敗進攻之敵軍數次迫令紛亂退走比斯特里柴河境之俄軍因有兩聯隊不戰而退故乃退走數俄里敵軍在福克薩尼方面取攻勢迫令俄軍退過鐵蘭特蘇斯河（七日） 
[倫敦電]  
　　德國公報云德軍仍在塞里河與蘇柴伐河二流域前進俄軍猛禦無效羅軍復在浦特拉河流域進攻受挫而退德軍佔據福克蕯尼北面俄軍陣地俘敵一千三百人獲砲十三尊（七日） 
[俄京電]  
　　洛伏萊雅報載稱俄軍已棄白魯資河與尼斯特河會流處之加瑪萊波杜爾斯基鎭及東北偏北五十八英里之泊羅斯庫羅夫鎭（七日） 
[華盛頓電]  
　　斐洲利卑里亞（黑人之共和國）已向德國宣戰（七日） 
[倫敦電]  
　　西班牙復起騷亂聞鐵路工人現又罷工内閣已籌議防杜交通阻斷之方法且决議重行檢查報章（七日） 
[公電]  
　　成都雲南會館來電大總統段總理陸巡使各督軍省長各報館均鑒頃閱報載羅將軍佩金寒日陽通電轉據雷颺報告内稱日前川黔衝突川軍對於滇黔湘三省人士不問情由概行槍斃等語查此次戰爭川軍對於旅川滇人一體保護實無不問情由概行槍斃之事現各安善如常特電聲明雲南會館首事劉汝鐸羅　徐煌張佑之韓瑞榮朱炳冉馮漢馬萬遷等叩 
要聞一 
[大借欵與財政進行]  
　　財政總長梁啓超履任後竭力主張向四國銀行團訂借大借欵藉救燃眉之急該項借欵將來成立與否目下正在雙方密議進行之中頃據財部某職員言梁氏最近主張有二一爲積極進行大借欵以使全國財政界之流通一爲發表個人之理財計畫而期剔除各省財政界之流弊聞近日業將整理財政意見書擬妥綢要本月抄當可實行出現此亦梁登台後之官樣文章也梁又以邇來各省財政廳長滙解中央協欵多存觀望昨特分電各省財政廳長略謂時局多艱務期内外一致維持萬勿稍存五日京兆之心並聲明簡人對於各省廳長倚任方殷如無大特過失决不輕予更動云云又聞偕欵問題日前梁曹兩總長分途進行不憚販涉往來津京問卒之四國銀行團尙需向該本國政府電請訓示藉便接洽而某公司所磋商之二千萬元借欵亦因擔保品未確實指定非旦夕所能成功故財　　軸最近仍無把握日昨某部傳出消息謂借欵停頓不特政府方面之支出羅掘俱窮而中交兩行兌現之說亦暫難實施又一消息則而此項借欵經當事者屢次往來交涉已有眉目剩下已入協定細目時期大借欵之成立爲日當不　矣但政府爲濟燃眉之急希冀先交一千萬元因此四國銀行代表復於八月三日開會議協議一次如均無異論即應中國政府之要求先交一千萬元云 
　　梁氏近來對於財部各務多委次長金仍珠中行事務專委於總裁王叔魯金氏對於部務雖抱有整頓之心而以部中人多口雜故務取嚴肅謹愼主義至中行方面自王總裁蒞行後對於徐恩元所用之人大加裁減被淘汰者聞約百五十餘人總文書第五組職掌較簡决議取消當與人言及此次兼長中行已將中法實業銀行薪金全數辭却並非希冀權利不過爲關係任公友誼起見聊資臂助云云日昨下午五時許復集各總在辦公室討論行務至於外間所傳將以凌文淵等擬補財部參事等職之說茲聞尙不甚確凌等亦未有就意日來運動斯缺者頗多聞以陳某李某較有希望又聞昨日下午一時財部總次長參司等會議一次關於部務改革問題尙無結果而散 
[蘇督發表後之甯垣觀察]  
　　馮河間北上後所　督軍一席實爲蘇省人民所注意在河間方面極屬意李純故於齊夑元師長返贛時特囑轉致此意李當來電請辭旋於養日去電徵求同意並謂日内即以明令發表務望共濟時艱無事謙抑云云因是遂有齊師長率隊來寗之事實迨至入都對於督蘇問題似不難卽日解决乃遲遲多日始行發表者實因與段磋商未即就緒所致先是河間主張以李純調蘇段合肥深表同情惟贛督問題一時未能解决河間擬以李長泰或盧永祥升任合肥則主張以王占元或段芝貴因是稍有意見至六日始將陳光遠擬定當卽發表七日晚間電始至寗當未奉明令之先李督軍曾派副官趙其瑞來省與第六師長齊夑元面商一切一面探詢督署各處課人員若干並房屋器具是否足用當由李代副官長帮同檢點並繕具人員名單一紙轉呈李督副官去後吾人以爲李純督蘇無庸疑義然以未頒明令此心不免　疑迨至京電傳來始覺釋然　日贛督署又發來一電刻正預備交代所有署中布置業已就緒大致五日内可以來寗齊兼督接李督來電後當即用電話邀請師參謀長到署籌商轉令各處課長趕辦交代昨日下午督署副官處副官長李登科軍務課長張樹芬軍法課長周學源等以及各課員現已趕辦移交異常忙碌此次李純督蘇各界人士尙無何等表示惟今日此間報紙如大江南報南方報等均有　食壺漿以迎督軍等語此亦一派人對於李督情意之見端也第六師師長齊夑元日前率隊來寗駐紥萬壽宫日來尙無惡習近聞李督不日來城已擬整隊齊赴下　預備歡迎至督署人員聞李督來蘇消息類皆心神不定惟恐位貫莫保故成存五日京兆之心焉 
[南京快信]  
　　四省剿匪總司令張敬堯來電已抵徐州海軍總司令饒懷文有十日視事之說昨來電謂長江上下游已派鈞和江元等艦開駛遊弋海軍上將薩鎭冰昨由滬來寗住下開揚子江旅館聞與饒總司令接洽後即乘　浦車入京齊兼督電魯督張懷芝發軍隊一營駐邳防匪昨已照撥駐紥邳縣城南灘上鎭　　陸軍第四師行將開寗 
　　聞中央復電齊兼督允將定武軍統領殷恭先周金城所部毅軍十營撥歸姜桂題管轄開赴熱河防邊 
　　隨節北上人員來函現未派差緣公府辦事各員多係袁項城所擢用黎黄陂並未更動馮到京後於各員謁見時均一一慰留有暫不更動意 
吴淞稅務所長左士樞與震澤稅務所長劉鼎昨已互調 
　　選舉舞弊案内之辛漢日前秘密來寗有人報告地檢廳當卽派法警往捕詎已他適謂辛現又入京就農商部參事職 
　　江寗高初兩等小學校定明日開展覽會發出參觀劵數萬張聞該校成續甚佳（以上八日） 
　　李純督蘇令發表後寗人頗爲欣慰聞李督須待陳光遠到贛接替後始克來寗受任 
　　中央諮詢宣戰案齊兼督已復電贊同 
　　齊兼督近以川督戴戡遇害電請中央征討 
　　某要人得京電稱馮河間患痢中醫葉某已奉電召赴京診視 
　　第七十四混成旅奉令開赴鹽阜一帶剿匪昨已全部出發其所遣秼陵關陶吴鎭小丹陽雨花台製造局等處防務已由禁衛軍曁游擊隊分别接防 
銅山縣紳民昨公推胡伯言來省代表謁齊督軍聞爲陳述辮兵騷擾情形並商處置辦法徐屬宣慰員王幼山昨謁齊兼督力請迅速設法處置辮兵否則爲禍必較白狼更烈 
齊兼督昨派曾兆銘乘輪赴草鞋埉驗看前扣留之德國兵艦 
　　聞吴光新因京漢鐵道被水前日迂道由徐州轉隴海鐵路轉京漢車回岳 
　　戒　總司令王廷楨因近日忽起謠言昨與齊兼　密商佈置省防辦法 
　　徐屬省議員王　　等　　議長請求召集臨時會並聞省議會副議長不日來寗 
　　省議員贊成加入水利協會者已有數十人 
　　財政廳長胡翔林昨以省議會七月份經費三千元經齊省長准予照　特通知該會具領 
　　兩淮運使張季煜日前隨馮入京與梁財長接洽茲茲於昨日乘車南下旋即轉輪回揚（以上九日） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黄陂出京問題]  
　　馮河間到京數日仍未正式繼任固　馮氏遲廻審愼所致且以爲約法所載大總統缺位時由副總統繼任上年袁氏缺位黎氏依法繼任自無問題此次黎氏始而不能執行職務繼而辭職其辭職與缺位是否尙有區别事實上不能不有精　之研究以昭鄭重也又聞内務總長湯化龍於四日曾赴法國醫院訪謁黎黄陂會譚良久而去外間多不知其内容昨據政界人云湯總長是日所談者係專爲關於黄陂行止問題略以近日南方黨人仍多擬擁戴黄陂以抗北京故請一時暫勿出京以期避嫌又以久居醫院殊非長局請仍移居東廠胡同若意圖清靜無妨暫住西山均可由現政府擔負完全保護責任聞黄陂之答覆頗爲淡漠孫稱當局旣不願予出京予亦可暫留惟現有微疾正在醫治須俟告痊後再行移出醫院云云湯總長遂即退出又一消息黄陂旣决不復職本有卽行赴津之議兹聞黎氏赴津之議近又决定稍遲而東廠胡同之邸宅黎氏已不願住擬借用稅務處房屋居住經湯總長之部署房屋亦未盡妥故湯總長前日赴法醫院與黎公面談一切又據英文京報云黄陂日前遣人與馮代總統商議以便早日赴津（聞係唐寳潮中將從中傳說）馮氏雖贊成然不能作主前三日造訪段氏即爲此事叚仍謂黄陂出京必難免被人利用反於黄陂令名有礙故尙持反　態度前日又派某君與黄陂商議請其仍遷回東廠胡同黎氏甚爲不樂昨日大早段總理又派湯濟武夏壽康到法國醫院請示如黎公不願回東廠兒胡同可將外交部迎賓館或東堂子胡同稅務處任黄陂居住未識二者何擇又據稅務處消息該處將移至財政部舊址或者黄陂將稅駕於此也 
[各公使謁見馮代總統]  
　　昨（六日）各國公使謁見總統第一班爲荷蘭公使（西班牙公使現已歸國）午后三時荷蘭公使帶領文武隨員身着大禮服中新華門進公府公府衛隊均行舉鎗之禮軍樂隊奏國樂以表敬意荷公使至大禮堂謁見大總統述賀辭行禮畢卽紹介其所率文武隨員復行禮馮大總統除一一答禮外並述答辭禮畢遂興辭出府午后三時三十分奥國公使亦率領文武隨員至總統府謁見總統述賀辭其一切儀式與荷蘭公使之謁見時相同午后四時四十五分協商各公使各自帶領陸海軍官及書記員官身穿大禮服相率進謁總統一争情形與前無異法國公使爲協商國公使中之到京最久者故代表協商國各公使致賀辭略謂余代表協商國各公使對於閣下繼任中華民國之大總統謹致祝賀不勝榮幸之至協商國政府關於維持秩序以助長中國之發達實具有熱心之希望際茲中國欲參加世界大戰爭躋於擁護正義公道者之列尤爲深感之至協商國政府切望閣下尊重前次所締結各種盟約保護僑居中國之外人使中國政府與協商國政府之交誼更加一層敦厚此際對於閣下之福祉與中國之隆盛特表明吾人深厚之希望云云馮總統當即述答辭略謂中國之政變現已結束政局亦漸歸平靜使貴國等與中國之交誼益加深厚余特能保證云云禮畢各公使遂紹介其所率之文武隨員於總統總統復一一答禮畢各公使即肅退入别室由汪外交總長接待饗以茶點旋興辭出府而謁見受賀之儀禮至是遂告完畢聞是日僅行正式謁見典禮並未譚及時局問題　　昨日上午十一點比國新任公使麥葉帶同隨員四名入見馮代總統呈遞國書是日禮節甚爲整肅武侍從及蒙古王公之充翊衛使者站立左邊國務總理外交總長大禮官副禮官及公府秘書長惲寳惠秘書朱兆莘王闓生沈祖彥馬吉樟曁外交部秘書王廷璋俱站立右邊比使官讀國書畢由比隨員譯以華語代總統答詞由王廷璋譯法語入見時先鞠躬後握手乃退出下午三點第一班中立國和蘭公使入賀三點半第二班奥國公使入賀四點半第三班協約國各公使入賀其禮節略如前式答詞後尙有談話及引見各館隨員比國公使麥葉頌詞云大總統閣下本欽使大臣欽奉本國大君主陛下特命派充駐華欽差便宜行事全權大臣謹將本國前任欽使賈爾牒大臣卸任曁本欽使委任國書恭呈鈞覽乘此榮幸機遇更敢確請大總統洞鑒本欽使定能竭誠盡心將中比兩國向有之親密邦交益加敦篇本欽使於此榮幸餘際謹將私衷表達并請大總統亮照此次復得來華不勝幸慰之至蒞此僅數日之冋即見亞洲大民國進步之速曁其實業經濟已登郅治之隆皆源於存志明耀能使中華居在列强要位的能力所及之政府也本欽使不勝羡賀謹祝頌大總統答詞云貴公使奉貴國大君主陛卜特命派充駐華全權公使親遞前任公使賈爾牒卸任國書曁貴公使任命國書並面陳竭誠敦篇邦交之意本大總統實深嘉悅中比邦交向稱輯睦本大總統必當竭力圖維使兩國之友誼益臻鞏固中國自改建政體以來一切設施未臻完備茲承祝頌實深慙感貴公使前曾奉職來華於本國情形最爲熟悉此次榮膺簡命常駐敝邦本大總統自當推誠相待俾貴公使克盡厥職即希將本大總統實心友好之意轉達貴國大君主陛下並祝貴國大君主陛下政躬康泰貴公使福履增祥 
[陳錦濤上訴案之所聞]  
　　前任財政總長陳錦濤因受賄案業經地方審判廳判處徒刑陳錦壽等不服判决向京師高等檢察廳提起上訴已誌則報茲聞司法界人云高檢廳已將該案卷宗送付高審廳核辦定期開審因復辟事起遲延至今尙未聞始審理現復辟消滅京師秩序恢復高審廳已着手核辦案内各被告吴乃琛虞熙正等所延請之律師辛漢等紛向高審廳投遞辯護理由書陳錦濤之子陳應乾以伊父在所覊押爲日已久現値天氣炎熱所内空氣鮮少不免抑鬰成疾擬向高等廳請求省釋又以人保官至簡任者舖保大如金店者均未邀允准乃願繳保證金若干於日前赴高等廳遞狀請求該廳以陳錦濤初審判决罪在三等徒刑以上未便省釋當卽批駁不准 
[四省匪患與豫中戒備]  
　　字林報一日開封通訊云第七師師長張敬堯駐紥洛陽兩年有餘上月二十六日奉率兵剿辦豫皖蘇魯四省接界處土匪之命傳說張勳辮兵已抵該處作亂又北京某報載有開封與歸德定武軍譁變消息以上兩說皆　不確目下被擾之地素爲盜匪出没之區其故蓋以數省連界此省派兵來剿則盜匪不難竄入彼省以避之也當此時季高梁將熟盜匪避匿其間尤爲地方之害從前官兵往剿輙因牽連數省事權不一未能奏效今張敬堯專權剿辦四省土匪當可無從前之牽製而能收肅清之功矣七月十一日曹縣有亂約盜匪數百人乘北京多事之際攻陷曹縣大肆搶刦並擄若干人而去曹州在山東西南隅與歸德毗運故歸德鮑統領卽派兵保護河南邊界迄今豫省各城邑除虞城外皆未遇禍張勳軍隊勢須解散惟恐其佔據徐州之隴海路線侵入河南是以張敬堯之任命不僅剿匪且以防辮兵也第七師刻已全師調駐歸德大半駐於車站附近及東北三十五里之賣木集（譯音）茲據歸德傳來消息該處人民亟待第七師兵士之早離寗願有匪不願有兵蓋以第七師兵士亦卽匪也匪尙可治若兵而爲匪則有所恃轉不可治矣張敬堯兵士調駐該處甫及十日而記者已由可恃方面屢接兵士搶刦横暴之消息齊木集有敎堂一所今已被兵士佔住當其初抵歸德之時居民頗盧其將與鮑司令部下互相衝突幸雙方協定分駐地點鮑兵不管轄歸德之北境而張兵則以保護鐵路全線爲專責開封並無亂事惟大員出入時戒備嚴密甚於平時昨日兵士滿街執鎗露刃排列通衢約數千人延長八里直達南關記者詢其故始知趙督軍赴城外校場觀放大砲故有此戒備也嗣遇　雨展期演砲記者途遇趙督回衙騎隊擁護狀極凌亂此問一月前已見雨各處頗有豐收之象上星期大雨滂沱不免過多以致鄭州河北京漢火車不通今日又雨恐火車又不能通行矣聞衛河水勢暴漲溢流兩岸附近村莊受災頗重田地之被淹没者面　頗廣房屋數百已被冲毁 
[鮑貴卿赴任之歡迎與反對]  
　　新任黑龍江省軍長鮑廷九氏於三日晚車來奉當由張督派委副官長參謀長副官等列隊赴站歡迎至軍署握手歡慰晚餐後卽在軍署西院卜榻以　晨夕快談四日午間由張督柬約軍政警各界要人如吴鎭守使孫張旅團長王廳長王處長馬署長沈梁兩廳長王劍秋營長及各界首領在省署洋客廳開筵鮑軍長及隨員入席後由奉省各要人作陪秘書長秘書參謀長副官長各課長周旋其問軍樂齊奏頗極一時之盛至午後一鐘始散席鮑氏此來本擬多留數日惟黑事甚爲杌隉而黑省代表又在奉久候故在奉少留一二日即可行旌北指又聞鮑貴卿奉命多日未能即行出　者以與許氏新舊接替一時未能辦理就緒經張雨亭從中通融意見已有端緒惟　江省消息則　該省公民以新任督軍兼省長鮑貴卿統兵蒞江恐客軍入境致生誤會特假公民會事務所招集全體大會議决向政府請收回成命省議會議員亦全體反對鮑氏來江於三十日開茶話會並謁見許蘭洲及龍江　尹財政　長請維持一切擬請政府另簡熟悉江省情形人員來江以資鎭懾云云觀此則鮑之赴江尙未盡妥洽矣 
[奉天二十八師之經過]  
　　奉天陸軍二十八師馮師長德麟褫奪軍職後張督軍以該師全部不可無師長以督率之曾委任孫占鰲前往接任該師汲張兩旅長即會集各　官協議反對當經張軍長委派軍署顧問于冲漢前往廣寗和解一面傳集楬參謀長袁秘書等集議擬以孫升二十七師師長二十八師師長一席由張兼任汲張兩　長得此消息又拍電到省顯示不承認之意外間傳說兩旅長已令將軍實整飭密遣數團屯駐防境日來戒備甚嚴　命偵探分駐京奉鐵路沿線偵察省中動靜而轄境内之胡匪反置不問此種現象實非地方人民之福日昨軍署亦接有此等報告當傳警察廳長憲兵營長多派軍警在省垣衝要處所週歷梭巡保衛地方今省長兼任命令業經公布則此項傳說諒可消滅於無形矣又聞孫旅長升任二十七師師長張督兼任二十八師師長於冬日接院電後當即通知孫旅長孫氏旋謁見督軍再三遜謝准於日内受事一切均無變更其旅長一席俟交替完畢卽由張福臣民升充然張對於升任極爲靜漠至二十八師司令部聞已酌擬仍移省城以資使捷 
[湖北之交通與商務]  
　　京漢鐵路彰德至順德一帶日前有九段被大水衝毁客貨車均不能通行需船過渡行旅之往來京漢間者多改由津浦路貨物則以轉運費巨暫行停止當由交通部飭京漢總局工程師一由順德起修築由北趨南一由彰德起修築由南趨北雙方並進以期速成所需枕木鋼軌鋼釘等項多由南段事務所在漢口材料廠撥運前往原估兩星期至本月十號可復行車詎因日來水勢復漲該處阻水堤工甚難堵築現在工事尙未及半而自長辛店以南順德以北又被衝毁數段所有由京至順德之快常各貨車亦經一律停止售票似此一方修　尙未告成一方又横被破壞迨如今日之時局不知何日得收統一之功也查京漢路工程昔由比人承修軌線所經地方多當山水激流之衝是以年年被水衝毁損失路利甚巨今日根本救濟端在改線重築然工大費巨實未易言此也 
　　粤漢路湘鄂段早由武昌通車至蒲圻由蒲圻至岳州軌道亦告成月餘祗有大橋樑一座未修堅固客貨車又未造齊致未能開車賣票試行材料車則已多日茲聞湘鄂段總辦顏德慶因橋工已妥帶同工師逐段勘查並無草率不完之處特將岳州至蒲圻各段站長執事一律委派定於本月十五日開始行車由岳州至長沙工程亦在趕緊修築秋末冬初可　告成從前武蒲間因線短並未行快車茲聞武岳通車後卽開快車仍爲一日往返惟此路目前有一大障礙與昔之津浦路南段情形相同因岳州一帶所駐吴光新軍往來湘鄂各地搭乘此車皆不給資購票且不須持有免票即可佔據一二等車位如客車擠滿則據公事車車中執事與路警數被毆辱皆莫如之　今武岳交通情形非前可比當道必有以取締之也 
　　漢口茶業爲對外貿易之大宗民國三年中央爲提倡茶業計曾由財政部稅務處會同議定減輕出洋茶稅每茶葉一擔之關稅原爲一兩二錢五分減爲一兩惟當時曾聲明此項減稅以茶葉爲限其餘茶梗茶磚茶末母庸減收蓋以出洋華茶以葉類爲最需要是以特予減稅俾易銷行也茲漢商會以茶末亦出口大宗完稅仍照舊章殊欠公允特援案要求准照茶葉一樣徵稅銀一兩業奉部處核允惟以運銷外洋者爲限但茶末旣可援案茶磚等項亦必繼起要求也 
　　川省物產豐饒其出路以宜昌爲咽喉自戴劉交惡禍及全川商務停滯不堪言狀蓋川境游兵土匪滿地荆棘該省土產不敢運出宜昌洋貨亦不敢輸入爲從來未有之影響也茲由重慶宜昌二商會往返電商維持方法設立商品運輸所於宜渝沿途要地酌設分所凡往來貨物由所給單保險請求水陸軍警節節保護已妥訂章程大致採取水險規則呈請川鄂當道核示矣 
[續誌湘鄂大水災]  
　　湘省譚組庵督軍昨電告來鄂略謂湘西辰寳一帶日前　雨傾盆五日不止近又蛟水暴發由紅江奔流直射水頭計高四丈餘尺經過流域悉被冲洗而常德之下南門大河街計冲破民房百餘家安鄕漢壽沅江等縣半遭漂没謹此奉聞以先事防護云云近來鄂江千里渺渺水勢飛漲得此電告自將益形恐懼而武昌縣東北鄕青山下朝先鄕江堤又被風浪冲破武昌包知事於本月一號曾往勘驗旋卽回署將該邑原存之地方欵項抽撥千餘串給與該處堤首雇夫搶築一面將附近十餘里被淹之災民慘狀呈報省署設法賑濟聞原呈中詞意極爲悱惻不堪卒讀未審當局亦爲動容否刻下江湖水勢仍日澎漲凡低窪之處盡成澤國茲水利分局極注意於堤垸工程現王督軍兼省長據水利分局呈稱武泰隄磯形勢腐敗急待修理當以事關民瘼應提前辦理旋即遴委候補知事王延聲監修卽日撥欵興工又聞警務處長以連日水勢奇漲城外沿江河各處水均平岸王惠橋接官廳武昌關衡善堂等處水已上街准襄宜新堤等處　告尙有水到若不預籌防範臨時必多周折故於昨令六七兩署迅速就近邀集當地善堂董事及巨紳妥籌具覆以憑核辦勿得延誤聞包知事以近日水勢太猛對於城閘非當注意特派警隊哨官哨長按日親帶隊 
 
 
 

Page 7

 
 
十輪班梭巡竭力防範澤水一閘自民國以來即未添置閘板前次派員查勘應即修置嗣由包知事呈請發欵以便添修迄已多日未得指令日昨又據該閘閘夫報告水已將近入閘請速發閘板抵禦包知事以若必俟上峯發欵恐有誤事特墊二百餘串派員前往督修矣 
　　四日午後三點半鐘東北方黑雲突起狂風大作江中行舟措手不及洪濤所捲者不可數計記者親往江面調查有灰麵船一艘爲巨浪激沉祇見船板飄流人貨俱杳武漢輪渡彼時駛入江心者有楚德鴻順兩艘頻𥳽危險異當幸司舵者敏捷衝風破浪得登彼岸亦云幸矣而江水疊漲濱江居民棚屋早被水浸茲查四日水樁西潮又增八寸白沙沙洲棚屋以及筷子街居民均在水中央遷徙流離無家可歸莫不望洋興歎其時漢口小河船隻聞時有大水多啟碇向鄂岸開放以便停泊鮎魚套不意四點三刻陡起東北風此項船隻載重加以水流以致蓬舵均轉不及致沉五艘於大隄口上下其餘船划幸無恙 
　　昨有友人由沙市來漢云該市河街因河水陡漲數丈街道被淹尺餘本月一號早該處河面突然浮出無名屍身七具該處地保即往報該縣知事業經張貼牌示仰該屍親迅速來署認明領回淹埋又聞四號下午三點鐘狂風暴起江水横流一時波浪大湧適有湖南大炭船一隻因經德界某場卸載完畢預備開回日界一碼頭原埠洗掃船艙正行至漢關碼頭突遇風浪水手防範不周致遭擊沉圍桿四斷艙板滿浮江面兩岸船隻紛紛往救値風浪險惡不能着手船主水手男女淹斃共十七人幸有水手一名撈獲美孚躉船之錨線得以幸免該船流抵美孚油棧下首始行攔住迨至五句尙未撈獲一屍眞可慘矣 
[廣東兩日之省議會]  
　　八月一日省議會開議出席議員八十五人謝議長主席開議第一案廣東敎育會南部體育會改良婚嫁會請願留省長事僉謂省長咨覆林議員質問已聲明不受非法内閣政令亦並未向本會辭職未便逆億似無庸議應將此三案交回介紹人轉致請願各團體衆無異議第二案王育初提議嚴禁牛牌啤牌雜賭案討論結果僉謂弛禁賭案原屬萬不得已之舉似此牛牌啤牌曁各項雜賭遍地皆是爲害更烈應咨督軍嚴行禁絶表决多數通過第三案王育初提議查照向章限制開賭地點案僉謂海防原案向無賭博地點不得開設自應照章限制表决通過遂休會二日又開議出席議員八十五人謝議長主席現陸巡閱使尙未蒞粤昨由各省國會議員會商約同各團體派員前往勸駕國會議員已派出四人而本會應派員若干前往請决定會國琮起言請羅陸兩副議長代表前去陳樹榮和議衆無異議遂即决定請羅陸兩副議長前去又謝桂生動議本會前會期爲總商會等請議照前規定十元以上始貼印花曾代向國會請願現雖未見表决但本省在自主期内應咨省長督軍仍照十元以上始貼印花俟國會恢復後再請國會議决衆無異議遂開議第一二三各案以非重要從略 
議員王育初提議嚴禁牛牌啤牌雜賭案文云賭博之害盡人皆知此次因出師救國積欠軍餉等重大問題迫不得已而　禁防務經費一案偶一思之未　不痛心疾首者也惟此案交議之始督軍代表聲明除番　外一切雜賭仍在禁止之列今　牛牌啤牌賭博觸目皆是陸路不已繼之以水長堤　中外觀瞻之地密泊賭船查牛牌啤牌賭博其害有百倍於番攤者番攤無餞不能賭牛牌啤牌則不然雖空手亦可入局賭輸後衣服不足抵塡即將人扣留名爲坐牛監逼其函知親友携銀取　否則百般敲打甚至斃命者此而不禁我粤人無噍類矣本席以爲亟應咨請長官嚴行禁絶牛牌啤牌等雜賭以符原案是否有當請付公决連署人李濟源等又提議請限制開賭地點案文云夫賭之爲害　人皆知旣知之卽不應弛禁以害人惟兩害取輕有時不能不審度時勢以權其緩急者也查此次官廳交議防務經費一案我會内　犧牲平日極端反對之宗旨而贊成之無非復辟事成我粤急於籌欵出師以討賊而又積軍餉鉅過時虞譁變守紀律如滇軍已有一小部份因欠餉而譁變矣萬一多數效尤則地方之糜爛何堪設想凡此種種非急籌鉅欵無以解决其鉅欵之可籌而又能急切成事者含賭餉莫屬所以姑作飲鴆止渴之計而爲萬得不已之舉然弛賭一案旣知其不可而行之自不能不予以限制以去其害之太甚者况海防經費成案向無賭博之處不准開設西關之西濠口向非攤館之所今竟公然設立當衝之地如此其他可知省城如此外縣可知然則我粤將來無處不賭其遣害有不可勝言者矣本席以爲趁此賭館甫開之際亟應咨請行政長官查照向章辦理所有省會外縣向無賭館之地仍不准開設以示限制是否有當請付公决李輝光李舜臣陳俊朋龍怡坪謝景溓蔡榮春盧伯寅黄汝楠譚仲達蔡炳勳李濟源宋以梅 
[雲南出兵赴川之消息]  
　　當張勳實行復辟之初唐督軍異常愤激當即將現有軍隊編爲靖國軍分道出發聯合川黔湘粤各省會師討逆乃靖國軍第一第二混成旅已次第出發而川省劉存厚以重兵圍攻成都之事又起黔軍勢力單弱戴兼督已出亡在外唐督覩此情形出師計畫更不容緩軍署昨又宣布一電略云前接戴兼督電告劉存厚叛受僞職圍攻成都曾經通電奉聞一面令飭滇軍設法援救頃復接川中探電戴兼督已出省城生死不明等語聞之不勝痛憤夫戴兼督係民國任命之長官擁護共和之要人値此杌隉之際劉存厚苟無二志應如何同心協力以救國家縱有私怨亦當捐鬩牆之忿急禦侮之謀迺前則竊據兵柄抗不交代第二師長職務及至復辟成爲事實發現竟爾稱兵圍省逼攻督軍是其薰心權利反抗民國官吏叛逆之罪已屬百喙莫辭繼堯夙志救國以共和爲第二生命有叛國者卽視爲生命之敵矧滇川唇齒關係密切拯溺救焚尤屬責無旁貸刻卽躬率三軍弔民伐罪凡我同志尙乞一致主持俾克少靖逆氛共維大局云云唐督自發此電後即將出師計畫略爲變更前所派征伐復辟之軍隊即令任討伐劉存厚之職目下正在進行中 
[皖省池河鎭辮兵茶毒紀]  
　　安徽定遠縣池河鎭在津浦路未修以前本爲九省通衢素稱大鎭定武軍第七路統領康在沿滁縣鐵道一帶駐紥三營自張勳復辟事起該三營兵士在滁大爲不靖時自强賒硬買勒索銀洋之事旋經地方維持稍爲安靜及省中聞　即飭令退出滁縣五十里外暫駐至　曆五月二十三日該三營遂出滁境而抵池河池河居民聞之大起恐慌扶老携幼相率逃徙并迭次請知事彭誠孫設法補救各士紳亦終日奔走籌集供應以期苟免於萬一不料延至五月二十八夜間第三十八營管帶宋鴻思嗾令兵士　難放鎗第三十七五十九兩營放火響應大肆擄掠旋卽結隊而去康統領先一日他適高帮統於該兵走後復號令招回以圖掩飾於是該變兵遂全體回池池民大遭殘毒衣服錢洋皆被搜去所餘米麥器具能賣者賤價拍賣不能賣者毁壞之男女傷辱斃命者甚多縱横數十里十室九空損失之數不可勝計難民電達省署乞救倪督軍乃飭薛張兩營長查辦該兵欺以投誠及救兵他去而兇殘如故康統領目覩地方慘狀服毒而亡目下人民流離異土無一敢歸家者而該兵仍出走無期似此相延日久辮兵與土匪合而爲一愈積愈多爲害更不知伊於胡底也 
[江北近事]  
　　此間軍界得安徽盱眙泗縣等處辮兵譁變消息已於濱湖各境一體加意防範 
　　傳聞泗陽縣辮兵有不穩之說該地人士已紛紛來浦請兵保護 
　　聞皖省泗縣與泗陽宿遷等縣交界之青陽地方已由倪嗣冲派安武軍一營扼要防堵 
　　第一混成旅第二團守城兵士前任西門查獲李開玉携帶子彈已由旅部訊明扣留茲泗陽吴城南市團總陳鍾球等以託代購買防匪應請發還等情具稟旅　馬使以將李省釋已屬從寛子彈旣經没收所請應母庸議 
　　蘇省高等審檢分廳已由馬鎭使允將同仁典西偏房屋八十餘間讓出以備組織一面具報督軍查考 
　　淮揚鎭守使署近據人民丁恒業呈控周道南拐取伊媳請歸案訊　馬氏以本署職員中並無其人批令逕赴該管縣知事署呈訴 
[杭州快信]  
　　省城衛戍昨又加嚴衛兵團　聲揚團長親督兵士澈夜巡邏十二鐘後改發特别口令 
　衛戍司令部軍法處昨已成立設城頭巷第四師司令部内一切軍事案件須先由軍法官謝葆鈞預審明白後解督署訊辦 
　　寗台鎭守使顧乃斌　電到省報告陽日由甬回海門並陳地方安謐情形 
　　二區警備隊二營管帶王公衡撤差後尙未交替已早離營不知去向齊省長得報後昨飭新任余開湧星夜馳往接差 
　　省長公署新招衛隊昨奉令每日分上下午兩班勤加操演並派副官張壽豐會同隊長趙國慶督率敎練頗具精神 
各站添設女檢查當衆檢視頗不雅觀現商准站長騰出售四等車票室旁側空屋爲女檢查之所 
　　烟酒公賣局各分局長不日將大有更動聞蘭谿第七局張某有望 
　　同善堂小學敎員研究所現因各校暑假已滿開學在即准十四日撤銷 
地方通信 
[蘇州]  
　　貨物附稅暫准緩行財政廳前議於各項貨物稅上加徵附稅經省議會議决實行旋由南京蘇州各處商會紛紛電呈省長請求免徵茲聞此項貨物附加稅業由省　署核准暫緩實行已令行財政廳查照聞財政廳擬緩至明年一　實行云 
　　吴縣糧差呑欵避匿吴縣孫少川知事查得糧差錢子青鄧蘭軒李某王某朱某五名呑用上年下忙冬泗銀米各欵五千數百元當派署警馬榮等拘提該糧差等到案訊追詎該糧差等始則置之不理繼則以赴鄕催欵等詞答復經孫知事加派數警勒令務將該糧差等拿獲解案該糧差五人始各派副役一名隨同署警馬榮等到縣當時適孫知事公出即由收發委員飭將該副役五　發所收押日昨孫知事冋署親自提訊見該糧差五名並非正身均　副役立傳原拿署警馬榮等到庭責問旋有徵糧員薛少泉上庭聲明各糧差等確係赴鄕催欵代求從寛數日由各正身到案繳欵孫知事遂將署警馬榮等斥退諭將該糧差副役五名還押俟各正身到案再行訊辦 
[無錫]  
　　絲繭委員接事無錫爲絲繭出產之區素爲省吏注重故有絲繭委員之設置原任委員賴豐熙近經省長委任代理崑山縣知事遺缺已由省委張濟　接任張字殿侯江寗人已於昨日由寗抵錫接事矣 
[松江]  
　　電飭會剿匪黨防守司令何豐林昨接浙省楊督軍電略謂頃據平湖袁知事等電稱金山平湖匪徒擬在交界一帶搶刧滋擾係越獄劇盜馬阿照曁斷鼻頭阿金爲首挾有快鎗勢甚猖獗已與金山縣約定酌撥軍隊前往會拿惟匪黨甚多地連兩省請飭松江金山兩縣營隊協同防緝等情除電蘇督軍分飭連辦外請飭所屬軍隊協同防緝云云何司令奉電後業已密傳各部隊諭令嚴加偵訪一面咨請縣知事飭各警所嚴密防範警所亦已諭飭交界各址保隨時偵查報告勿稍疏懈 
[鎭江]  
　　書吏拘押典署串書顏仲坤控告櫃書閔子掄串通册書吴錦庭石寳山呑蝕糧欵一案經縣署飭傳閔子掄到案後吕承審員判令調取四年度　糧清册當庭核對究竟有無揑報民欠浮冒征收情事以憑核斷乃屢次勒限補傳吴錦庭詣庭呈繳四年征册吴竟匿不投案倪知事大爲震怒爰於月前斥革吴錦庭石寳山册書缺分一面補傳到庭歸案審訊昨日始由法警將吴錦庭捕獲到縣由吕承審員再三研訊堅不承認漕糧作弊等事當即判押典獄署内勒交四年征册至革書石寳山尙在　未獲現縣公署勒限原差於三日内獲解到案如違定于重比并聞漕務一職倪知事已飭王文祥暫行代辦月内接續任事 
[揚州]  
　　派警拘提盜匪江都東鄕韓　莊何順昌米行門首泊有李魯泉米船將米售罄後置洋船上擬於翌日開行詎是日（七日）夜間突來盜船一艘逼近該船匪徒十餘人搶入艙内將其洋悉數搶去經李鳴鑼追捕獲匪五名特赴縣報告茲聞周知事已派警備隊一排前往拘提並派委員履勘矣 
　　呈報海軍條例濟南大德等鹽公司以僱用沙船海軍業已實行日前特將航運條例遇險辦法一併呈請運署查核總務科代理司長沈君除　呈北京鹽務署備案外一面諭知該公司等略謂起運時須呈報十二圩稽核所及海屬總場長查照設有遇險在海外時呈報本司如在長江可報長江巡緝局辦理 
　　小學提前授課江都兩等小學校於暑假期間實行補授課業者有十分之八現聞第一第二兩高等近因氣候凉爽已於本日提前授課又女子公學亦於日昨授課 
[杭州]  
　　火藥庫炸裂之餘聞前夜（五號）一點三十分鐘艮山門外岳帥橋地方火藥庫失愼其詳情已迭誌前報茲據隣近火藥庫之鄕人所報告云此次火藥轟發勢甚猛烈附近一帶房屋如該處某社廟及一班紹興客民所居草舍震坍者約有十餘間之多人口尙無傷害其餘四五里外民房亦皆門窗震裂屋瓦動搖甚爲危險有堯典橋機户仁貴者（姓未詳）所居平屋三間係上年新造其磚牆竟被震倒幸趨避尙速不至慘遭　斃此外如藥庫門前小河内之水亦被藥力吸至半空洒入南面民田之内致所種絡蔴均略有損傷 
　　勞乃宣不在桐鄕復辟時代之僞法部尙書勞乃宣前經轉飭各縣分别緝拿茲悉桐鄕縣知事（勞係桐鄕人）奉令後派人分往查探聞勞某向住直隸十餘年久不返里且在桐邑並無置有產業及開設店舖情事昨已將調查情形呈報軍民兩署察核 
[嘉興]  
　　北鄕發現巨刦案嘉興北鄕蝦蟆港爲巨族胡氏聚集之所前晩二鼓時有島匪數十人明火執杖蜂擁至該處胡麗生胡永明家將金銀財物刦掠一空連刦胡氏族中十餘家損失財物五六千金並刀傷事主一人次晨由該事主開單報縣張知事卽派員前往履勘並飭水陸軍警限期嚴緝 
　　組織勵羣學校金漢聲等組織勵羣高等小學校公推趙琴一等六人爲籌備員限一星期内組織成立前日已公推沈寳華（英甫）爲校長勘定北門外米業公所爲校址其開辦經費由發起人擔負敎員槪盡義務暫不給薪現報名已有四十餘人决定八日二十七日（陰曆七月初十日）開校業將籌備情形報縣備查矣 
　　請設禁烟機關之批示嘉興公民錢芬榮等以禾地毗連蘇境滬上存土難免運入内地特於日前呈請縣署設立禁烟機關以除遺毒茲由張知事批示云本縣禁烟機關已奉省令於六月末日裁撤不得再行設立其善後事宜責成各自治所曁各警所隨時查禁並由縣派定沈友詩陳銑二人爲烟禁特派員隨處查禁以除遺毒所請設立禁烟機關應母庸議 
[濟南]  
　　十二師軍隊奉令回京當去歲周濰民軍發生中央派駐京陸軍第十二師第二十四旅軍隊來東駐紥洛口保護津浦鐵橋頃聞該旅近接陸軍部令全旅回京現已收朿齊備日内即乘車北上矣 
　　黄河水勢已退入夏以來大雨頻行黄河水漲之報日有所聞附近黄河居民大起恐慌咸謂本年恐難免水災頃聞洛口於前昨兩日河水大見減退南岸石壩已下至壩根據船户探視較數日前已退至四五尺云 
來函 
[松江閔瑞之來函]  
　　敬啓者前貴報登載潘君子英致鄙人函述馮君呑没張姓欵項一事深爲詫異鄙人與望仙素不相識更無將潘君子英之函交示望仙之理潘君子英亦並無此項信札致鄙人合并聲明閔瑞之啓 
雜評一 
[兩梁（一子）]  
　　段内閣本爲進步與交通兩系合組而成故當其成立時人早料兩派必有劇烈之競爭也今外電且有梁士詒長財政梁啓超調任外交說嗚呼今後兩梁之勢力果　如 
　　以目前言之一已爲座上客一尙爲階下囚也然而今日政治勢力之中心爲財政財政之勢力實際仍在交通系段内閣且以此次討逆　梁等財政上之助力而爲謀特赦外電所傳之消息安知將來不　諸事實然則此後兩梁之勢力何如不必遠徵諸他而全視目前借欵之手段何如矣進步系借欵之手段而不如交進系者則雖極力反對帝制犯之特赦勢必不能况乎交通之梁之財政勢力早爲當局所深信也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[童子軍暑期研究會紀要]  
　　江蘇省敎育會鑒於童子軍關係之重要亟謀普及特於暑期中開研究會請無錫童子軍聯合會會長唐潤生君主任並請上海無錫　處辦理童子軍極有經驗之員如李啟藩顧拯來沈同一姚麟書諸君擔任演講借城内縣立第一高等小學校爲會所各地小學敎師到會研究者共二百零四人浙江安徽兩省亦均派員到會自前月二十三日開始每日講演五小時茲已於前日（卽八日）閉會其研究科目除童子軍之宗旨歷史組織法訓練法及初級本級優級各項功課外並講急救消防及自由車等特别功課　曾舉行野外演習一次因事前講員姚麟書君規畫周密故研究員演習後頗多興趣而上海西人之任童子軍團長者對於此會亦頗贊助第九團團長李斯廉君第十團團長畢克士君第一團團長魯賓生君均先後到會演說童子軍之管理法語多心得研究員獲益不淺故此會會期雖不滿三週而組織童子軍時必須之知識技能已略備於是苟各研究員再能加以研究則辦理童子軍當可臻於完美矣此可爲我國童子軍前途賀也 
[商會拒却調查委員之省批]  
　　上海總商會日前呈復省署奉令調查各商業章程規則及遵守習慣限於時局無從着手祈鑒核等情昨經省署批示云呈悉查各國商業無不由調查統計而致興盛設立商會職志在此本省各商會大都致力於商會法第十六條第七第八等欵之消極維持其能於積極方面謀商業之改良進步者實不多觀言之可嗼上海爲全國商務中樞中外觀瞻所繫該總商會及南市商會多所建樹成績獨優惟對於商會法第十六條第四欵之職務尙未計及本省長慮該兩會經費有限職員無多調查統計誠非易事是以特派專員駐會協助並由省擔任經費以促其成將來編輯成書有造於商業者匪細該會責任所在當能仰體此意樂於贊同應仍遵前令辦理除令知宗蔣兩委員即日到會辦事外仰即遵照此批 
[檢驗聯運行李之籌備]  
　　鐵路聯運行李應由起程車站之釐稅局所派員檢驗加粘簽條以免中途查驗前經交通部咨請財政部令行蘇浙財政廳照章實行歷時已久仍未遵辦刻聞滬寗路局因迭奉部電詰責昨已電請江浙省長迅飭財政廳令知鐵路釐稅局所遵章辦理上海稅務分公所現已派員到局開具條件與路局主任員司妥籌辦法一俟决定即可定期實　檢驗云 
[統一鐵路會計之積極進行]  
　　滬寗滬杭甬鐵路管理局奉交通部令開統一鐵路會計一事自民國二年以來本部幾費經營訂定各項則例頒布施行並歴經派員赴各路查核帳目接洽改良事項各路多能按照統一辦法辦理成效漸彰惟規模雖已粗具運用貴有精神近來迭因時局影響統一會計之進行不免遲滯現共和恢　庶政方興所有統一會計事宜應繼續切實辦理合行令仰各路按照則例將應行改良事項妥爲籌擬呈部核定施行並仰統一鐵路會計會隨時討論以臻完善仍由路政司會同該會督促實行隨時酌量請派員司赴各路實地考查務期循軌而行藉收財政整理之效本部實有厚望焉 
[徐海戒嚴後之道縣特權]  
　　淞滬護軍使署昨接江蘇徐海道道尹王曜咨開奉省長兼督軍齊令開案照時局糾紛本省業經宣告戒嚴通令遵照在案徐州爲南北要衝近値辦理善後剿撫張軍發生軍事所屬各縣又素號盜匪充斥與其他道區域不同際此戒嚴時期該道尹所屬各縣知事同負有鎭壓匪亂維持秩序之責若不略示優異假以特權遇有緩急不足以力進行而資鎭　徐海道尹應卽特加軍事執法官銜所屬十二縣知事各加軍法官銜等因奉此除分别咨行外相應咨請貴使請煩查照 
[派兵保護松江龍華間路線]  
　　陸軍第四師第八旅十五團團長劉永勝以滬杭鐵路龍華至松江一段尙無軍隊設卡駐防現値黨人謀浙謠言甚熾浙境沿鐵路已節節派兵守護蘇境防範亦宜周密爰特令由所部三營各派兵士數十名在龍華松江間扼要設卡保護凡有橋梁之處尤應多派兵士防範除通令各該營長遵照外並於昨日函致滬杭路局任局長請將沿鐵路原有兵房從速整理並請查明堪以駐兵者共有幾處具函見復以便派兵駐防而保路線 
[兵工廠防範嚴密]  
　　前日（八號）午後七時許有形似某國商人者三人乘一划船至滬南兵工廠浦灘正欲上岸爲站防灘邊之軍士所見詢其何爲答稱擬往廠中參觀當由該兵士告以軍廠重地素禁閒人入内際此内地戒嚴之時更不容外人擅入云云該三人始由原船開駛而去聞日來兵工廠門禁較前更嚴云 
　　步兵三十八團馬團長以兵工廠爲製造軍械重地防範自應嚴密故於昨日分令所部各營長責成第一營派兵在西栅門北局門及龍華路砲廠後等處巡防並飭第二營派兵在廠内各重要處所及浦灘一帶分段防守第三營派兵在大局門曁江邊碼　廣東街至望道橋各處巡防務須晝夜梭巡不得懈怠又令憲兵第一連派撥憲兵赴南車站常川駐防另選熟悉滬地語言之憲兵十名分班四出遊巡如見外人至防線以内者婉言勸阻以昭愼密 
[催促國會議員即日赴粤]  
　　旅滬國會議員通訊處昨發通啓云昨接在粤同人來函均謂時局日迫粤中各界昐望諸公之心甚於望歲所有國會經費業經陳督籌有的欵儲庫以待務希即日命駕以副衆望未領川資者請儘於一星期内來取遲恐不及久候也專此速駕敬頌旅祺又聞粤省議員第一招待所設在廣東南關廻龍上街十一號電話三一二三號昨已由旅滬國會議員通訊處通告赴粤各議員一體查照 
[四誌指拿暗殺趙禪之逃兇]  
　　浙江督軍署參謀長趙禪在浙被人暗殺後由武學海到松滬護軍使署報告謂此案正兇夏永生即李東郊及孫權武兩名匿跡法新租界漁陽里三百零七號門牌當由軍署稽查員協同法捕房探目沈德福包探陳順寳前往拘獲解送法公堂詰問李稱我於五月二十九日由天津乘輪來申寓居新長春客棧循環簿上書李大成之名於暗殺一案毫不知悉又訊見證武學海據其陳述各節與在捕房所供之言不符故判令還押聽候查明再行核奪現聞捕房以此案關係重大未便久懸爰仍派令沈探目等調查實在情形即日稟覆以便解廨覆訊 
[蘇州河内之刦案]  
　　停泊蘇州河内之船户管金榜前日被湖州人俞長生糾黨潛至艙内搜刦大洋八元小洋八角銅元二十八枚登岸圖逃管狂喊捕盜由包探奚德安聞聲趕來帮同將俞追獲搜出賊洋拘入滙四捕房押至昨晨解送公共公廨王肇之襄讞會同美博副領事訊據原告管金榜訴明被刦情形請究詰之俞長生供與原告賭博有之並無搶刦情事求鑒中西官以贜證鑿鑿無可狡賴遂判俞長生禁錮西牢三個月以儆 
[脫離乍浦路盜案之關係]  
　　海門人徐阿三因與乍浦路二百七十一號門牌葉炳倫所開之烟紙店被刧大小現洋鈔票六十五元一案有關由八十四號西探目利扶司與華探目王四福畔同探夥陸龍寳在閘北華界將徐提獲抄出内實子彈兩顆之手槍一支翌晨解送公共公堂訊判押候補提同黨小田鷄再核各情已誌前報昨晨由捕傳集一千人證將徐解廨復訊先由中西兩探目稟明被告前在北河南路五十五號門牌粤婦陳八姑處爲傭嗣由陳氏轉薦至美商花園内種花抄出之手槍係在美商人處竊出尙未開放云云繼由原告代表吴鳳祥上堂證明被刦情形探夥陸龍寳與閘北　隆園茶館主朱華卿亦上堂稟明當時拘獲狀况並稱目覩被告與小田鷄同行啜茗又據陳八姑上堂聲明被告素來尙稱安分等語質之被告徐阿三不認串黨搶刦中西官會商之下判徐交保開釋後再犯事併案嚴究 
[四誌馬夫糾衆尋仇之兇劇]  
　　山東人陳凱被馬夫阿二糾衆用刀戳斃阿二即脫逃無蹤報請地方　派員驗訊聽候緝兇究辦各情已三誌前報茲悉在逃兇犯馬夫阿二又名馬夫阿生係青帮匪徒羽黨衆多陸家浜一帶流氓均爲彼之徒黨此次肇事後若輩均已離滬現地檢廳已偵悉前情昨特函致警廳請爲派探協助務獲究辦 
[度量衡局徵求竹材]  
　　上海總商會昨奉省公署令開准農商部魚電開度量衡局開辦在即應用竹材甚夥以無斑痕者爲合用貴省出產最佳爲特電請飭屬選購並將此項樣本價値先行寄部以便選定備購等因准此除分行外該會如知有出產精良材料卽希備樣送部以備選購爲要 
[津浦火車之阻滯]  
　　滬寗鐵路於每日下午二點二十分由甯開滬之特别快車係與津浦鐵路之下行車接通故此特别快車於每晚九點以後行抵滬站時必有北方來滬之乘客及郵包等件一併運來昨晚快車到滬後據聞津浦車因楊柳青地方蛟水大發冲壞軌道阻碍行車　經趕緊修整其抵浦之時必在明日故無北方　　及一切物件同來云 
[香烟廠罷工風潮平息]  
　　浦東陸家嘴英美香煙廠因減少錫包間女工工資釀成罷工風潮已迭誌報端茲悉罷工以來相持已三星期雙方損失不資現經三區警署解警正與該廠華經理曹某往來磋商勸令雙方退讓業已解决於昨日上午照常開工矣 
[最近三日之金銀進出]  
　　本埠金銀進出自六日至八日此三日間爲數無多茲調查槪數錄下六日客帮從蕪湖裝來小洋五箱合洋一萬七千元中國銀行裝往南京新幣五萬元廣東滙票　裝往廣東小洋三十一箱合洋十萬元客帮裝往温州金條一箱値銀四千兩又洋五千元七日客帮從青島裝來洋二萬元烟台裝來洋一萬六千元滙豐銀行裝往外洋金條七箱値銀三十七萬五千兩客帮裝往天津金條一箱値銀一萬兩廣帮裝往廣東小洋十一箱合洋三萬五千元八日從青島裝來寳銀八千兩又洋五萬元又從大連灣裝來洋六萬三千元是日並無出口 
[組合公共體育場聯合會之手續]  
　　江蘇省各縣公共體育場聯合會於八月八日在上海西門外公共體育場開討論會修改章程草案到會者當熟縣代表徐兆希寳山縣代表趙思均崇明縣代表顧舜華崑山縣代表王兆佳泗陽縣代表李發同等十餘人由籌備處主任吴懷疚主席於下午三時開議至五時散會茲將是日開會秩序及議决各案分列如左　一簽名　二研究章程　三請報告各體育場籌備情形　四討論本會如何進行手續　上列各條經衆討論决定如下　一議對於章程草案無異議照送各縣體育　或縣署第三科待答復加入者若干處卽共同發起　一議成立會地點假定上海下届地點成立會再議之開會日期從緩再定　一議開成立會後卽由發起各縣代表公呈省署備案並請省敎育會轉呈　一議每半年出版一次擬名（江蘇各縣公共體育場體育叢刋） 
　　又該籌備處昨日通告各縣體育場云同人等現議發起江蘇省各縣公共體育場聯合會附呈理由書曁章程草案統希察照如荷貴場贊同加入請即見復以便共同發起附會員姓氏表並請查照章程第三條塡示其章程内有未妥處務乞不吝賜敎尤爲感禱回示請於陽曆九月十五日以前郵寄上海西門外公共體育場轉交敝處　章程規則等請賜一份再如體育場尙未成立請將籌備情形見示 
[附江蘇省各縣公共體育場聯合會發起理由書]  
　　吾江蘇各縣公共體育場之設負社會敎育之責開各省風氣之先循名核實職任何等重要所難者事屬創舉人自　政旣未便自我作古亦不得不因地制宣所謂閉户造車未必能出門合轍卽使按方配藥正不知病在何經有疑問而後有剖析有困勉而後有會通有比較而後有競爭是非由吾江蘇各縣公共體育場負辦事之責　自行聯合而研究之不可嘗謂地方情形雖各各不同而指導社會期公共體育之發展則宗旨無不同語云大以成大小以成小故經濟之消長風尙之通塞猶在其次其要點在籌備期内如何考求成立之程式　開辦之後如何討論進行之方針在招致會員之中如何得公衆之信仰而固其基礎凡此皆同人之所願望而有志未逮者不揣　陋特於本年四月就滬海道屬聯合運動會曁七月童子軍研究會同人集合之便一再提議推員擬具聯合會章程草案即日發起計先後贊同此衆者已得十餘縣現設籌備所於上海公共體育場内事屬臨時一切尙待商榷爲特擬具理由并附章程十條錄請公鑒倘蒙賜以卓見無任歡迎江蘇省各縣公共體育場聯合　籌備所啓 
[又附章程草案十條]  
　　第一條　本會由江蘇各縣公共體育場聯合組織故定名曰江蘇省各縣公共體育場聯合會 
　　第二條　本會以互相研究促進社會體育爲宗旨其會務列左　（甲）研究進行方法（乙）互相參觀（丙）調查及報告（丁）編輯及印刷（戊）答覆疑問（已）遇事實之便利得派運動員互相比賽 
　　第三條　本會以各縣體育場辦事人員爲當然會員其熱心社會體育對於本會能留意贊助者本會得推爲名譽會員　　第四條　本會會員均有討論會務之權維持會務之責 
　　第五條　本會設置職員如左　（甲）常任幹事每場一人以 
各地體育場之數爲額數（其尙未正式成立已在籌備之處亦得加入）就各體育場辦事員中互相推定一人告知本會承認以後常任幹事如有更動仍依此　續行之　（乙）値年幹事依本意程第八條之規定因會場照料之便利凡會議地點預定某地者即由某　體育場辦事員擔任本年値年幹事如人數不足得臨時添請（丙）駐所幹事五人由常年開會時就事務所附近之會員中公推任之内互推一人爲主任幹事均一年一任（丁）名譽會董二人以上五人以下由常會開會時公推以體育界素　聲譽或熱心社會者任之　以上四項職員皆名譽職但因事實之必要得由主任幹事臨時酌用雇員或委託一部分事務酌送津貼 
　　第六條　本會職員之職務如左　（甲）常任幹事調查本縣或鄰縣體育事宜報告本場成績或經驗上之心得及其他關於體育之狀况於本會　（乙）値年幹事布置會場招待會員並開會期内之收發信件及記錄事項　（丙）駐所幹事五人中由主任幹事主任一切日行會務其他書記二人會計一人庶務兼交際一人分任職務　（丁）名譽會薰督察本會會務並維持之 
　　第七條　本會經費由聯合各縣體育場分任之每場納常年會費至少四圓能每年或臨時多認若干者其數不限仍籌募特捐充基本金以期擴充會務 
　　第八條　本會每年開會議一次其會場得就交通便利處逐年易地下届開會地點日期於上届開會時議　之倘因他種會集之便（如聯合運動會之類）亦得開臨時會議 
　　第九條　本會臨時事務所暫設在上海公共體育場 
　　第十條　本章程有未盡事宜得於會議時修正之 
[浦東楊家渡之通俗宣講]  
　　通俗宣講社於八日午後在浦束楊家渡鎭開夏期宣講會二時渡浦先由發起人袁君往謁三區一分署許署員承派王巡官及長警數人在場照料三時振鈴開講先由袁君報告次由單貽孫講儲蓄要旨陸治天講鄕童入校之益汪春涵葛雲韶二君講夏秋衛生法是日天氣炎熱聽講鄕人共有三百餘諸君宣講娓娓動聽聞者不倦至鐘鳴六下始振鈴散會聞下星期三（十五日在浦東爛泥渡鎭開講預由該社函請該區解署長及市經董劉君預備一切 
[胡施二公使之瀛眷]  
　　駐法公使胡維德氏之夫人及女公子與駐英公使施肇基氏之夫人於口前來滬擬趁外國郵船取道美洲紐約分赴英法各國公使任所聞曾函請交涉署給予特别護照並函請美總領事簽字業經　交涉員照辦矣 
 
 
 

Page 11

 
 
[王與楫之說法]  
　　上星期日尙賢堂敎務聯合會開常例會請王與楫君演說佛敎之眞相大意謂佛敎自漢唐以來類皆詳　而略事故世人病之不知佛法卽世間法世間法即佛法歷刧無愉安無爲之佛菩薩即無毫無建白之佛法此理固甚明也至於生死之由來與夫了生死之方法略爲諸君述之經云想中傳命又云三緣和合蓋謂父母與已計分三緣三緣皆由妄想結合故曰想中傳命也其心作男想則入胎爲男其心作女想則入胎爲女此男女所由别也其逝也地水火風四大解散而靈魂所處之地位因生前之業力而異佛菩蕯及阿羅漢已了生死其他衆　上善生天極惡者墮三惡趣不善不惡者則中陰身浮游虚空視各人之因緣爲住胎之究竟六道輪廻生死不已謂爲不苦得乎然則吾人於此非了生死不可了生死之法門在佛法中甚夥而其最方便而較容易者則莫如淨土宗蓋淨土者卽念南無阿彌陀佛一句於七日中一心不亂卽得往生西方極樂世界阿彌陀佛國土故也如不信者請觀佛說阿彌陀經及淨土聖賢錄龍舒淨土文等書可也 
[女校舉行畢業之呈報]  
　　上海縣公署昨據縣立第一女子高等小學校校長曾鈞呈稱竊校長奉到訓令遵即分期舉行畢業試驗奉縣視學蒞校監視現已試驗期竣除鄭淑英一名不及格照章留級外所有及格生三十三人畢業成績　畢業　狀况統遵表式各送三份呈請鈞署轉呈省長核示云云沈知事當即分别轉呈備考 
[閘北水電廠長易人]  
　　閘北商民吴煜等以閘北水電廠廠長辦理不善具函省署請飭澈查昨經省公署批示云來牘閱悉已委員前往澈查矣仰即知照此批　又閘北水電廠廠長一職省公署已委單毓斌接辦 
[建築周家渡碼頭之磋商]  
　　南市鮮猪業代表張嘉年函呈工巡捐局略謂鮮猪棧房均在薛家浜駁運猪隻向由周家渡口碼頭上落當浦岸工程推及董家渡以南時曾經貴局宣言所有沿浦碼頭自應一律撤除將來岸線工竣照舊恢復等語查前項工程早經告竣各處原有碼頭次第規復惟周家渡一處獨抱向隅垷在猪隻上下全賴雇工背負艱苦萬狀爲此函請局長咨商濬浦將周家渡碼頭仍前設立或歸公　獨建或由猪業資助統希迅賜决定以利前途等語業經工巡捐局據情函商濬浦局旋得濬浦局復函略謂南市猪業要求在周家渡建築碼頭一節查當時本局在南市塡築駁岸時並未有擔任恢復碼頭　責第該處如欲建設碼頭必須先向理船廳請給准據方可動工並所需之費均由貴局擔任也合泐奉復即祈查照轉致云云 
[鼓勵尙武精神]  
　　本埠精武體育會自霍元甲故後卽由盧偉昌陳公哲兩人捐貲維持入會者日益衆多近更分遣會員前往各校擔任敎授去年該會派員敎授之廣東小學學生本届開夏假遊藝　時表演各節於精氣神三者兼備該會以童年得此殊屬可嘉特製就奬牌奬狀等送交該校校長轉頒各生以示鼓勵云 
[寗波自治公所控告書記員]  
　　寗波自治公所代表李根光陳時臬控書記員李金根盜用公債票八千元避匿來滬住居白克路四十六號門牌當經新閘捕房捕頭飭派中西包探將李金根拘獲昨晨押解公共公堂請究原告延代表律師上堂陳述案情請爲另行訂期開訊被告李金根亦延律師到堂代表要求准予被告減輕控數交保王肇之襄讞與美領博君會商之下判被告李金根交八千元人洋並保候訊 
[新場襪廠罷工紀聞]  
　　邇來浦東上南川各縣實業　業漸見振興故織布廠織襪廠已次第開設女工恃以生活者不下千餘人惟各廠家對於女工尅扣工資之事時有所聞昨聞新場鎭啓昌襪廠女工忽起罷工風潮係因某女工向該廠索取工資無　反遭毆辱所致嗣又牽涉同業日新廠後由警署將兇證捕送南邑縣署訊判未分曲直該原告心不甘服已倩某律師預備赴上級機關起訴矣 
[警佐接差之通告]  
　　上海縣警察所昨日訓令各區警察分所云本月七日奉縣公署第三十三號委任令開案查本所警佐景崧現奉省長委署海門縣知事所遺主任一職即以二等警佐王師曾升充遞遺二等警佐一職即以三等警佐陸邇誠升充遞遺三等警佐一職即以分發江蘇任用警佐熊烈補充薪俸自到差日照章支給除分令外合行委令該　佐等仰即遵照到差並將接任日期具報備查委任狀隨發等因奉此茲景主任於本月九日交卸赴任王司法員即於是日起接辦主任陸行政接辦司法熊警佐接辦行政亦於本日分别任事除呈報外合行轉令該分所仰卽知照此令 
[增加渡資之調查]  
　　滬南董家渡南碼頭兩處渡船夫發起增加渡資五文每客收十文託孫某代表向官　請發佈告業經工巡捐局照准頒給佈告八張由孫某轉發八長渡各渡口張掛惟每張必須收費若干故各渡口不肯收領而董家渡南碼頭兩處業已加收渡資渡客不服時有衝突茲爲上海縣沈知事得悉以八長渡渡口原爲便民而設向例大船載客二二人小船載客十五人渡資五文不得率意增加而划船杉板船等不得　攬渡客權利義務各得其平前清戊申年間因董家渡增加渡資致鄕民聚衆閙市搗毁紳董房屋釀成極大風潮事關重大未便輕率從事故特派員前往調查以憑核辦 
[呈請勒閉釣船公會之道批]  
　　吴淞釣船公所董事陳權前以康逹等冒充會長包攙稅務具呈道署請求飭縣勒閉以杜擾害而保商業昨經道署批示云呈悉查前據康達等以組織釣船公會呈請立案到道當經訓令上海縣知事以查該公會規則多與定章不符已經批駁等情呈復前來是該公會未經公廨許可如果有冒領旗照等事殊爲不合候訓令上海縣知事查明妥爲禁阻復奪可也此批 
[訓練新補警察]  
　　淞滬警察徐廳長現查各區署所新補之警察操演均未嫻熟警章亦多未明爰特令知各區警正佐轉飭各棚巡長將新補進班之各警開明名次每日挑齊排隊至操場訓練各種禮節及宣示警章所行職務以期熟習南市第一區署董警正已遵照辦理矣 
[限期趕製警察皮鞋]  
　　淞滬警察廳所屬各區署所隊長警所穿皮鞋向例每年給發兩次更換穿著今又届下半年配發給換之期閘北方面各區署所早經警廳飭科製就分别給換惟南市及浦東方面之一二三區署及各分駐所尙未給發各該長警俱因舊者已不能著急待更換曾經各該警正呈廳請領現經徐廳　飭庶務科趕催承辦人限三天内一律製齊送廳以便配發更換母得玩延 
[發封前清債案之抵產]  
　　婦人戴周氏於前清時在上海縣署控李家貴等不理抵押銀兩一案當時經官廳諭將抵產發封在案嗣適光復此案延擱迄今近該原告邀請律師投上海地方審判廳起訴袁廳長查得此案卷宗均由上海縣沈知事保管乃將全卷吊到並准被告律師到廳參觀而該原告則一再投稟求催前日已由廳飭吏協同十五鋪地甲將大東門内彩衣街某茶肆房屋先行發封再行核辦 
[救濟會救回大批婦女]  
　　上海拐風頗盛救濟婦孺會無論遠近靡不設法援救昨日（即九日）該會又由長春救回被拐婦女王阿英卽王常氏年二十三歲鎭江人王寳珍年十七歲蘇州人沈周氏年二十三歲常熟人張來來年二十二歲江　人張領弟年十九歲無錫人郭月苓年二十歲浦東人又由開原縣救回女子浦玉金年十九歲蘇州人計共七口俱乘神丸抵申訽其家屬均在上海已經該會發交院内留養一面召集各該家屬邀保具領惟該婦女年齡皆非幼稚竟被誘拐至數千里之外拐匪之神通殊爲可畏而該會函請大連分會派員分赴長春開原各處冒暑奔馳不辭勞瘁始得救回其所　川資不下數百元熱心行善殊可佩也 
[發票漏貼印花之處罰]  
　　浦東陸家嘴開設小鐵店之無錫人顧友生前日將收買之爛鐵若干扛赴滬西銷售爲三區崗警查見疑係竊賊將顧帶至警署經解警正訊據顧供　此項爛鐵係由租界某鐵店買來有發票呈驗當經驗得該發票上未貼印花判令罰洋十元爛鐵發還又船户錢阿毛裝載桐油五簍發票上印花貼不足數經警查出帶署令罰洋五元又爛泥渡鎭鉛鐵店主奚章生昨由滬南萬聚碼頭買得鉛皮二十張計價洋七十二元發票上漏貼印花爲崗警查見帶署判令罰洋五元仍令如法補貼印花 
[强搶沉船貨物之查禁]  
　　英商太古洋行之紹興輪船在銅沙燈塔南段三里地方觸礁沉没後有華船在彼偷竊沉船貨物已經海關巡船查獲送交上海地方檢察廳訊辦茲因又有民船環聚强搶情事海關監督以該處係川沙縣管轄當即函請交涉署轉令川沙縣知事隨時拘辦 
[請禁碼頭扛夫之肆擾]  
　　英商太古公司因浦東碼頭扛夫頭目聚衆行兇擾害治安致船務因此停頓特函致交涉署轉請淞滬警察廳派警前往彈壓聞蕯交涉員已據情轉　照辦矣 
[不理貨欵之控訴]  
　　某電燈公司經理趙承忠因不理美商愼昌洋行貨欵銀五千三百四十三兩四錢及美商西方電燈公司貨欵銀三百十二兩八錢被控於公共公廨昨晨飭探將趙傳案經中西官略詰一過判趙交保過堂候訊 
[流氓串黨拆梢]  
　　著名流氓孫金生（綽號小浦東）前日在北河南路天后宫内串同香伙蔡阿生兩次向董永生拆梢大洋五元小洋五十角分用被控捕房飭探奚德安將孫蔡兩人先後拘獲昨解公共公堂經中西官訊據原告偕證蔡順林包月泉上堂證明被告糾衆用嚇詐手段拆梢大洋五元小洋五十角　爲究辦詰之孫金生供稱天后宫建公醮由原告等經手除去開銷尙有盈　是以向索洋五十角與蔡阿生等分用另有大洋五元係雙喜取去質之蔡阿生供詞推諉中西官以孫金生屢戒不俊判押西牢九個月期滿逐出租界蔡押三月分别示儆 
[稽查車輛捐照]  
　　工巡捐局於上月間查獲僞車照甚多將僞造之人拘懲後本月份車捐遂大爲起色茲朱局長恐奸徒故技復萌故又函請淞滬警察廳長轉令各區署所諭飭各崗警對於各項車輛捐照須認眞稽察以辨眞僞一經查獲僞照卽行送局移廳究辦 
[航船失竊布疋]  
　　周浦航船户薛炳泉於陰曆本月初四日在周浦裝運客貨行駛來滬停泊南市董家渡碼頭船内有周浦某號托裝之小布八十疋欲待潮漲時將船開往日暉港起岸換裝滬杭火車運赴杭州交代不料該貨於是日上午十時被賊潛進艙中如數竊去該船主當即開明失單投報浦江水巡隊請緝業由潘隊長派水探陳榮華緝查茲聞已查有端倪不難將　賊破獲云 
[烟案須問見證]  
　　住居虹口乍浦路一百十二號門牌之粤人馮權近將禁止進口之紅土熬膏秘密售賣被美推房包探王桂亭查見搜獲烟膏多盒以其　犯刑律二百六十六條歸稟捕頭請廨出單於昨晨將馮傳至公共公堂經中西官訊供推諉判候下禮拜二由捕房邀到見證訊明再核 
[原告虎頭蛇尾]  
　　墨店主查濟鎭延海德禮律師在公共公廨刑事科控皖人時灶茂時長耕僞造假貨冒用商標等情由廨訊判被告各交五百元人洋並保候訊嗣時等無人具保管押在案昨晨由捕將被告併解公堂據被告代表律師上堂譯稱原告與代表律師均臨訊不到應請公當照章將案註銷中西官會商之下以原告臨訊不到判令將案註銷被告開釋 
[板箱店夥自縊殞命]  
　　美租界甘肅路某板箱店夥江西人熊利莊前日不知因何自縊殞命經店主余香生報告一千一百二十二號巡街捕轉報捕房飭探將屍車送斐倫路騐屍所昨午報請公共公廨王襄讞偕同英領卓君蒞所驗明熊　莊生前委係自縊身死當即塡明屍格復升座公案據陳子元投案聲稱死者係我表兄此次不知因何自盡云云並據余香生投稱昨日熊利莊潛至樓上自縊迨店夥姜恒義覺察解救不及已經氣絶云云中西官判余香生具結領屍棺殮候查明再核 
[火車站查獲烟犯]  
　　北火車站檢查所前日查獲烟犯徐恒山張翰卿周少卿侯四殷祥生趙才子李丙東等七名抄出膏土烟灰烟泡共九兩有零一併解經司法科移送地檢廳訊辦 
[妓院内打架之結果]  
　　崇明人吴　榮於八月二號在北雲南路某妓院内將施來法毆傷右眼由探拘解公共公堂判交二百元人洋並保候原告傷愈再核在案昨晨由捕傳同原告將吴解廨復訊明白判被告吴阿榮罰洋十元充公再賠原告醫費洋十元完案 
[花會賭徒消息靈通]  
　　花會賭徒黄大衣（即鄔寳寳）馬士杰等連日在大東門之同慶樓新東門之同　樓等處　筒騙錢前日爲淞滬警廳訪悉密飭一區二分署警佐王金山率警馳往捕拿詎各賭徒已聞風逃避王警佐遂命各探警隨時查拿 
[失竊藥料之查究]  
　　浦東沿灘各洋　所堆藥料時常失竊邇又失去貴重之麝香等件曾經報　查緝在　茲經淞滬警察廳偵探查得外鹹瓜街陸德敷藥酒店對面之張友勝專收此項賊贜乃將張拘送該廳前日函送地檢廳請爲訊辦 
[行兇案移送地檢廳]  
　　前日有張修明至四區二分所控被郁四毆打成傷由該分所略訊一過即送司法科經段科員訊明判移地檢廳訊辦 
[茶館聚賭抽頭]  
　　美租界東有恒路一千零九十一號門牌鐵阿六所開之小茶館内容留賭徒在内聚賭抽頭漁利被美捕房一千一百四十三號巡街捕查見將賭具帶入捕房稟明捕頭飭傳被告到案訊究 
[抛棄孩屍之科罰]  
　　通州人湯振卿李銀祥昨將年約四五齡之男孩屍首一具抛棄於浦東陸家嘴新香烟廠附近曠地當爲駐廠三區派出所巡長羅金棠查見將湯李二人拘解至署經解　正略詰之下以若輩抛　通衢實屬不顧公衆衛生姑念鄕愚無知從寛判令各罰洋一元並諭令將該屍掩埋義塜 
[賭博與姦非俱發]  
　　阜寗人夏壽康又名夏維新人皆以夏老稱之日前因糾合鄰居昌功掌聚賭被昌妻前往吵鬧夏自以玻璃劃破頭面由四區二分所一併拘解司法科核辦已誌昨報昨日又有仇長友具訴控夏拐佔伊妻李氏請求併究段科員閱狀後諭令退去聽候傳訊核辦 
[老婦受傷殞命]  
　　老嫗劉王氏於上月間行經法租界某處適有許阿桂所推之黄包車及甲乙二人所推榻車到來將王氏夾在中間無可避讓致被　倒碾傷手臂足骨後由巡捕將一干人帶入捕房另將該氏送往醫院醫治嗣因無人服侍故由氏子賓章車回自行醫治後至法公堂聲稱醫治無效命已埀危倘有不測請來酌給撫恤等語判許等交保出外候再核奪在案茲悉該氏因受傷過重已於昨晨殞命當由伊予賓章投報捕房捕頭諭令退去候中西官相驗後再請公堂核辦 
[藝徒迷路]  
　　四區崗警前日查見迷路之成衣店藝徒孫兆福及餅店藝徒金阿順二名先後解署姚警正諭令留養聽候偵查核奪 
[一羣竊賊]  
　　竊賊楊阿仁摸竊陳老三洋數元又沈屯　摸竊崔茂祥洋數十元汪順福摸竊陳瑞方洋五元胡根福竊取徐子方銀錶一只陳榮卿竊取田雙喜外國帳子一項均於携賊圖逃之時經失主察悉報捕一併拘獲吊齊原　昨解法公堂請究當由各失主上堂稟訴被竊情形詰之胡等供認行竊不諱判楊沈陳汪四人各押西牢一月胡押十四天示儆 
[巡捕拘獲人贓]  
　　通州人張阿五前日串通同黨王阿福至百老滙路一千一百零六號門牌某西人所開之牛肉莊内竊取値洋八十元之羊腸潛逃被捕查見將人贓拘入捕房昨晨解送公共公堂經中西官訊供一過判被告押候查明訊辦 
中華職業敎育社通訊 
[勤業女子師範學校校長朱劍霞對於女子職業敎育之意見書（摘要披露）]  
　　考職業敎育之原理以不悖　濟原理爲要否則鮮有　奏功者以言女子職業　其輕而易舉能供一般需要而暢銷於市場者莫若手工花邊之適宜旣能迎合吾國女子之心理因勢利導復能以最少之勞費取得多數之報酬查紐約巴黎東京菲律賓以及内地之通商口岸均設有此項手工生產機關各敎育家不遺餘力日爲確切之調查精密之研究務使供求相應爲女子開闢生計 
　　至欲希望此項手工職業之普及劍霞以爲非有特殊組織不可如原料購買組合物品賣出組合消費組合技術介紹組合等是否則仍不免爲西人操縱而已 
來函 
[東方催眠術講習會來函]  
　　啓者本會自開設以來中國人士之入會研究者頗形踴躍已經畢業本術後施諸實際以利導社會之士不乏其人蓋催眠術之學理對於個體則可修養精神對於社會則能移易風化本會之目的漸見實行又自知責任之愈大是以自鞭韃已精益求精而冀斯學之日益發達也本會長蘆舟近編自已催眠術易解一書洋洋千萬言足供研究者之參考爰先頒發同志之士藉以募集預約蓋著者與其夫人於自已催眠等學識頗有經驗且長於中國文字而能自行執筆故絲毫無隔膜之處閱者手此一册定能一目了然而可以從事於自已催眠焉該書卷尾又附有參觀劵誠可謂一舉兩得也 
[毛栢如來函]  
　　昨閱報載救火會主任冲　警隊一則於事實有所未盡茲謹略陳顚末卽希鑒察查僕於本月四日晚間偶携幼孩二人往游勸業場十時返舍行至一區二分署界猛將弄北口適遇警　第一游巡隊出勤經過僕當卽止住二孩急行避讓不意該弄寛闊下滿八尺所站　點適有垃圾桶一具在旁障碍無可避讓不得已乃避立桶榜擬俟隊伍過後再行舉步詎該隊伍長王金霖兇燄薰天以僕冒瀆神嚴不問情由遽加毆辱拳足交下　被傷及胸際二孩亦被警倒地僕以途遇巡邏　經避讓自謂已盡人民相當之責任無開罪之餘地乃該隊伍長王金霖動輒毆人猶嫌未足其勢囂張尙欲繼續用武僕以該隊伍長無理可喻當卽扭同　伍長至一區二分署請爲訊明情由據理判斷詎王金霖當　員之前仍然大肆咆哮不服訊問必欲將僕帶回隊中自行訊辦署員以游巡隊巡邏本　補助各區之不足無儘可以辦人即有事故亦祗能解區訊間萬無帶人回隊自辦之理勸令該伍長回去照常巡邏一面令僕在區稍留然未片刻復又戎裝而至向署索人並上樓打電話請示隊長定欲達到帶回自辦之目的　經署員不允志不得逞但該伍長猶在弄口守候俟僕出門即行扭隊僕賴署員保護之力幸未被其帶隊沿途受辱但該伍長對於官長尙且如此咆哮其對於平民不問可知伏念警察巡邏其職志在保護人民似此行爲反足以擾民事後即擬具呈警　并分赴法院騐傷依律請究而事爲族弟子堅所聞謂因與警廳各級職員素有感情囑將擬呈暫緩呈送容俟先行面晤該隊長馬君後再行核辦而馬君已先得一區二分署署員之電話　悉該伍長之蠻横無理故一晤族弟即致抱歉之詞並允約束該隊日後對於地方人民務必和平待遇僕亦不願多事惟事爲趙科長殿英所聞以巡警不准毆人廳長早有通令該警旣係藐法抗令自　嚴於取締　則警廳之執法無私非由僕所請求而得者也　載云云未免梢有舛錯因此事發生至結局僕均以個人名義據理抗辯並非因第二區救火會主任之職務出外而致受辱也敢佈區區務希登入來函一門以徵實在祇頌撰安　毛　如謹啓 
雜評二 
[敦促議員赴粤（步陶）]  
　　國會爲此次南北爭點之一端粤省敦促議員前往之急切蓋猶段内閣盼望召集臨時參議院之情殷也然而舊國會議員則尙有徘徊　瀆若不勝其躊躇顧慮之情意焉夫國會議員與臨時參議員其性質正非有可以互通之原則我安敢以小人腹度君子心謂留滯滬上之議員必皆自負有臨時參議員之資格者顧粤中進行形勢尙未大著議員到者是否能達法數尙　問題於是閱世多而慮密者乃自默計曰與其赴粤而不能開正式會議何如留滬而有他方伸縮之餘地嗚呼此爲議員簡人計則得矣其如粤中人士之殷殷翹盼何 
　　君子處身涉世首當與天下相見以眞誠是故議員諸君欲赴粤則竟赴粤欲仕北則竟仕北否則兩皆不與而獨行其心意之所安亦　獨自行之可耳沾沾於一時一地以且前而且却致令盼望者徒作天際佳人之遐想夫豈議員之本心哉然而今日在滬議員則事實上已重勞遠人切盼矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
畫謎揭曉 
[畫謎之十揭曉] [  天虚我生評定]  
　　本意集西廂四句爲『拂牆花又低迎風户半握手抵着牙兒慢慢地想隔窗兒險化做望夫山』否則『山障了隔牆花影動雨拍了迎風户半開我倚定門兒手托腮險化做望夫石』聲韵亦諧　於情景均合此次應題諸君四句中恒有落空語惟（胡猜）君云『拂牆花又低迎風户半握我倚　門兒手托腮險化做望夫石』四句皆切惜不協韵但易　爲開即頗現成故推首選其與上二句同者甚多下二句則互異於此乃見優絀如（東台慣翔）云緊靠着湖山背陰芳心自警則第四句蹈空矣（胡庭筠）云『手托腮倚定門兒待』則漏題山石矣（陸鴻濬）云『我倚定門兒手托腮晚妝樓上杏花殘』則第四句去題萬里張醒堯云『他今背立湖山下我倚定門兒手托腮』則他字無着（潤章）云『只見厭的　了黛眉手抵着牙兒慢慢地候則上句亦嫌蹈空並漏山石（小燕）則第一二四句均與潤章同第三句作『夜坐時停了針繡』其病亦與潤章君同（詹祖詒）第三句用『儘無眠』三字亦蹈此病其與第二本意略同者當推（落霞）君爲首選惟第四句亦不免蹈空但語氣頗完故佳其辭云『雨拍了迎風户半開山障了隔牆花影動手抵着牙兒慢慢地想他不想姻緣想甚麽』上二句同者亦多（逸奇）君則第三四句作『他敢顚倒費神思消減做相思樣子』語意雖妙但於畫景無甚關繫此外但與上二句合者多不勝計惟接句更遜於逸奇故不取此外佳製如（菊秋）云『迎風户半　穿一套編素衣裳我倚定門兒手托腮羞答答不肯把頭搖』（素秋）云『緊靠湖山背陰只索去碧桃花樹兒下等便是月殿嫦　不恁般撑（仙想）云『可喜　兒淺淡妝穿一套縞素衣裳手抵着牙兒慢慢地想怎想湖山邊不似西廂下』（水仙）云『是槐影風搖暮鴉怎想湖山邊不似西廂下身心一片無處安排我倚定門兒手托腮』（萍漂生）云『你看人似桃李春風牆外枝清減做想思樣子依着櫳門兒待月管敎那人來探你一遭兒』（鄭琴薰）云『簾幕東風靜顫巍巍花梢弄影怎想湖山邊夜夜敎他孤另』（慰蒼）云『桂花搖影夜深沈你便不脫和衣更待甚爲他不酸不醋風魔漢隔窗兒險化做望夫山』（蠢夫）云『臨風户半開靠着這窻檻兒待風掃殘紅怎想湖山邊不似西廂下（遇綠）云『曲廊洞房花枝又低亞手抵着牙兒慢慢地想險化做望夫石』（一鴻）云『曲廊洞房春色飄零憶阮郎手抵著牙兒慢慢地想險化做望夫山』（半俗）云『門掩了梨花深院花落水流紅低首無言手抵着牙兒慢慢地想』（汪伯衡）云『花陰滿庭閒愁萬種手抵着牙兒慢慢地想隔窗兒險化做望夫山』（俞立勳）云『綠窗人靜一納頭只去憔悴死疎剌剌林梢落葉風淒涼情緒』於情景均尙貼切除半俗君聲明不受酬外其餘被選諸君各有薄贈◎者贈拙著十種短篇小說全函（定價一元郵費七分半）○者各贈拙著小說二種（定價五角郵費二分半）●者各贈短篇小說一種（定價二角郵費一分）請照原署氏名函示住址并附回件郵費即當寄奉不誤 
家庭常識 
　　人造瓜果　植物木本草本之樹及花均分雄雌而賴風蟲以傳播花粉故僅植一本而不傳他植物之雄粉雌蕊者其果實必尠今得新法可增多果實試驗有效（一）務辨明木草本之雌雄性至少須相近對植二本以上（二）多施與草木性適合之肥料泥水亦須適宜（三）務除一切之害蟲（四）須就近有蜜蜂之處或并　蛛（五）瓜蔓枝根常使入土以吸　料又架　　花果以通空氣日光而誘致蜜蜂（六）用筆毛黏取雄花蕊頭之黄粉（　花鬚在外週而短小者）黏滿於雌花中心雌蕊球面（粗長而獨居中央）則雌蕊受精成胎而必結實多行則多結果然不可傷其花蕊及落去雄粉即單用（一）（六）兩項之法亦甚效農界盍注意之 
　　銀器還新　先將沔穢銀器隔洋鐵皮置炭火上燃紅方止（過　恐成流質）另以明礬少許置二十倍水中熱化之再以銀器入沸礬水内煑四分時間取出用細銅絲刷在皂　水内刷之銀器必立變爲新而白光耀目可愛 
　　　　水製法　用頸内有珠之　　水瓶一個蒸溜水一瓶（極清之熟水亦可）小蘇打七分葡萄酸六分檸檬油一點糖汁半勺（洋白糖六錢亦可用但有沉澱）以上藥料均向洋藥房購取（約小洋數角）先以瓶盛滿水加糖汁及葡萄酸與油最後始加入小蘇打則水中立即發出無數氣泡火速一手握瓶底一手心緊厭瓶口切弗令走氣而速倒置瓶底向上則瓶頸中玻璃珠滾下而堅塞瓶口過一分時將手心離去瓶口再將瓶翻正如氣足則珠不墜落設或墜下仍速以手掌按瓶口倒置之使珠仍滾塞瓶口重搖之珠不墜下即成若隨製隨飲則不必用珠塞瓶口法卽在杯中調製可也[  徐斌如]  
　　餿飯變香米　夏日剩飯　輙餿腐食之味敗棄之可惜茲有絶妙之法以處此取餿腐飯　河内淘祛其氣味置烈日中晒乾炒過而聚藏之旅行或缺食時開水泡食芬香勝于炒米如炒而磨成粉作餅　之用亦佳法雖平常而于節食及貧寒之家則殊有實益[  張晋堂]  
長篇小說 
[寫情小說柳暗花明錄] [  常覺小蝶天虚我生合譯]  
　　第三十章（一） 
　　　德旣出羅倫獨坐可一句鐘似處身於危礁之上手駢足胝坐特　潮淹至更無趨避之餘地雖痛恨蘇惠恩顧又不可不往一見其人乃振氣而往事務所司事引之入蘇惠恩見羅倫至頓然一驚竟忘伸手爲禮但曰伯爵早安羅倫即厲聲曰此間交談當無碍否蘇惠恩曰此間無人欲召之者則但按鈴可矣言時以手作按鈴勢又曰伯爵果有何事乃須如是秘密羅倫又手於胸忿怒幾不能忍曰蘇惠恩汝實惡徒蘇惠恩聞語大驚額汗迸出如豆猶自强鎭定笑曰伯爵果何爲哉言時微退其身似恐羅倫毆者羅倫切齒曰汝勿駭當知汝儕爲人鄙穢已至極點雖一觸指卽足辱我故我决不毆汝且壯而膽蘇惠恩始頽然就坐面上乃作乾笑曰嗟乎伯爵固何爲哉豈吾於產業之事有溺職乎羅倫曰汝勿作態實告汝汝與裘狄斯之陰謀今已露矣蘇惠恩不解曰裘狄斯非君夫人耶羅倫怒曰固吾妻汝乃與彼合謀詐害害一無辜之女郎蘇惠恩汝究是何心肝汝身旣爲律師應知法律今乃爲此是汝　犯刑事汝知之乎蘇惠恩曰噫伯爵何言吾乃猝不得解羅倫大怒曰汝尙故作是態耶汝自告我謂裘狄斯已死且引我注視其死妹指謂吾妻而蘇惠恩愕咍曰死者乃其妹耶然吾當時固嘗引君自往辨認君且不識而况乎我君謂我詐果何證而云然須知毁人名譽亦犯刑事羅倫揮手曰止止汝儕設計固善吾又安得證據蘇惠恩乃微笑羅倫曰但我警告汝自今以後汝敢提及此事隻辭半語者則蘇惠恩曰則將以恫嚇加諸我乎蘇惠恩此語實中羅倫心病則大怒直前一步緊提蘇惠恩之領曰狗汝敢言及裘狄斯一語者則吾之力足以死汝言時舉手直推蘇惠恩五步之外曰汝即將所有文牘及田產契劵一一交還於我但勿忘我之言欲留汝性命者卽箝而口蘇惠恩喘息曰伯爵太過矣角力之事唯中古有之久不適用於今世惟今茲之事本無關我我何必言所難　　惟君夫人之口耳伯爵行矣願君早安所有劵牘送至何處願聞羅倫曰卽送我家限汝二十四時言次負氣而出亦不復顧禮節蘇惠恩見其轉背氣乃立壯直待其行出甬道則撫頰而笑曰此重婚之罪囚乃欲以蠻力恫嚇我耶試之究誰敗於誰人之手要不待夫　蔡而定（未完） 
　　顧伯英金啓東晏如均鑒來片領贈品未示住址亦無郵費請再詳示自當寄奉不誤又湖北新坡郭子佩君乞示詳細住址以便通信 
 
 
 

Page 15

 
 
   
 
 

Page 16

 
 
   
 
