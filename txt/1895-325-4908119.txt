# 1895 - 325 - 4908119

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壞之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[論治田必先興水利]  
　　講求農務首在興水利古者溝渠畎澮樹藝有經按周時治遂之法因其地域而溝封之一夫百畝夫間則有遂十夫有溝百夫有洫千夫有澮萬夫有川又有匠人以治理之因水勢之曲直相地勢之高下蓄洩有時故水旱不患柏人之掌以瀦蓄水以防止水以溝蕩水以遂均水以列舍水以澮瀉水蓄也止也舍也使水有所積蕩也均也瀉也使水有所歸故能旱不乾而澇不溢可知治田必先治水水治而田無不治古人於此蓋有深意燕趙古稱雄富今遠漕數千里之粟於東南近棄可耕之地於三輔使畿甸一望萑葦海壖率成沮洳西北地利之未經墾闢而任其荒廢者不知凡幾究其所以致此之由則皆水利未修之故今欲大興水利則開渠築塘鑿井三者皆不可偏廢然一井之水灌溉無幾尤必以關渠築塘爲先務蓋塘以捍水渠以通水二者相反而實相濟行之西北更爲治田要務考近畿水田之利自宋元明諸名臣歴歴議行俱有成效國朝諸臣章疏文牒指陳直隸墾田利益者皆詳乎其言之雍正三年命怡賢親王總理　輔水利不數年墾成六千餘頃厥後功雖未竟而當時效有明徵至今論者慨想遺蹤稱道弗絶是西北水利確有可行之實所以怠廢而不修者一難於總理者之不得其人二難於經費之無所出三憚於勞民四狃於積習之難變要其綸則一言以蔽之曰上下皆中於因循而不肯實力整頓故西北厞無田之足患有田而不墾之爲患也京東諸郡皆負山而控海負山則泉深而土澤控海則湖淤而壤沃泉從地湧一决卽通水與田平一引卽至此皆可田之地一切棄之豈不深爲可惜宜援照雍正年間專簡王大臣爲水利農田使以示鄭重而專職守更師稻人之法以漸復古時溝洫之制英人治印度在高地築塘蓄水寛數百頃按時開放售與農民此卽稻人以瀦蓄水之遺意其法未嘗不可參用但中國果能廣開溝渠則雖不參其法而法已無不在其中至溝渠已開水道已通卽用南方水田之法招民受田凡民有願得官地者分授以地而定其畔能以萬人耕者授以萬夫之田千人百人亦如之一年勿征也三年視其成國家以次漸征之成熟以後頒給田契准其永爲世業斟酌定賦一律照征瀕海之地更爲築塘以禦水授田之制悉如前議其或經　不敷一時不能大舉則先於京東數處兆其端而畿内列郡可以漸行畿内列郡引其緒而西北之地可以漸行在邊　則先之薊鎭而諸鎭可以漸行至瀕海則先之於豐潤而遼海以東青徐以西可以漸行泰西各國凡有大功大役無不克告成功者非獨雄於貲財亦半由立法之善西國不論何事有招民承辦之法而許以最優之利且有官爲之助其成其民咸知目前之費有限日後之利無窮無不樂於從事其於開墾事務亦多以此法行之故田疇無不闢土地無不治今西北不少可種之地而百姓不肯樂爲盡力良由在上者無以神其鼓舞故也前議溝渠已成招民受田成熟之後永爲世業蓋已寓泰西招民承辦之法如能格外優異寛以期限編户齊氓必有優爲之而爭先恐後者推而廣之則畿輔遠近各州邑可得水田數十萬頃家國君民交受利益蓋西北之地旱則赤地千里潦則洪流萬頃一聽於天水興則旱乾水溢皆可以有備而無患京師仰食東南無事則竭民力有事則航海不測甚非萬全之策水利興則田疇之間皆倉庾之積而粟米無虞匱乏而且西北有一石之入卽東南少數石之輸所入漸富所省彌多多一勤耕力作之人卽少一荒蕪不治之地田疇日闢田賦日增其利有不可勝言者誠能不惜小費以圖遠利則十年之後西北一帶皆可變爲五榖豐登膏腴沃衍之區矣此興復西北水利之法不可不切其講求者也西人尤講種樹之法使水脈可以濳滋暗長樹根能吸土膏爛沙石能使磽确之地變爲膏腴又因樹木能放養氣能潤本根乾熯之區咸資漑潤西國於種樹一事椓爲留意專設一官以司厥事此蓋西國格致化學所得之新理而實與中國古時種樹之意不謀而合今西北果能振興水利則種樹一途卽可並行不悖凡於田旁空地宜一律廣栽樹木旣可變化土脈使之肥沃復可得名村美木於十年以後爲利實非淺鮮其在東南各省亦可一律仿行此種樹規制之大略也中國幅遼闊沃壤居多如欲審五土之宜肇興大利立富强之本則農務不可不講而水利之興尤治田之先務也願當軸者其加之意哉 
[本館接奉電音]  
　　昨日清晨京師飛電傳來硃筆一道敬謹譯登○十月初七日奉硃律史啓補授太僕寺卿欽此 
[臺事餘聞]  
　　臺中内山逃出之民人告諸本館在厦門訪事人云近日簡大肚仍督率義民逐日與日兵接仗隸其麾下者多至二十餘鄕社約共十餘萬人會同生熟番及劉大帥所棄之福軍五營扼守嘉義一帶日兵不知山中路徑義民又與各鄕歃血如稍挫折互相救援以致日兵祗見前往從不生還各社生番更恨深切骨是以日來仍勝仗頻聞云 
[日使至杭]  
　　杭州訪事人云日本總領事珍田君捨已率同譯官等人於本月初四日抵杭仁錢二縣主及洋務委員余司馬先在大方伯廣濟醫院比鄰圓通寺預備行轅門外高搭明瓦棚東西轅門氣象巍煥府縣差役分投挹守藉以彈壓閒人省防營李統領亦撥楚軍駐紥其間以免事生意外次日珍田君乘緑呢四人轎前導有楚軍護勇十餘名由武林門入城經聯橋大街折而至馬巿街詣圓通寺安憇西醫梅君滕更承撫憲之命襄辦通商事宜是以暫停門診十日醫院與行轅僅一墻之隔朝夕談論便利良多至辦理情形侯拜會撫憲後始有眉目也 
[厦門火警]  
　　厦門訪事人云福海宫前某姓家有一老嫗某日手擎油紙撚找尋零物悮墮火星於草堆内以致立時火起迨出門喚救而火已上延椽柱四出飛揚幸人手甚多水道又近得卽撲滅僅燬平房一楹當火勢猖狂時分府及巡檢保甲委員水師提督均親臨彈壓是以土棍不敢搶刦貲財然街鄰雖未被池魚之殃亦已受驚不小矣 
[米巿譚新]  
　　蕪湖訪事人云九月十五日米巿開禁後所添江蘇厘捐每石抽銀一錢前聞已歸代客賣米之行董承捐兹因行董祗可就蕪上代抽至内河各處由　主自行交易運至蕪湖裝上輪船出口行董不相聞問難免挂漏之虞因仍改歸廣帮代客買米之行董經收包繳其數以新關出口稅册爲指歸惟張香帥所定捐章尚有參差易滋 
 
 

Page 2

 
 
叢脞粤董爰遞禀呈請釐正禀中略謂一憲示捐銀令照關平查關平祗新關完稅所用負販小民皆不知如何核算擬請米厘照蕪巿行之漕平呈繳一憲示每石抽厘一錢蕪米論斛每石約重一百四十餘斤新關收稅則以斤兩計算擬請此後繳厘總以一百五十斤爲一石計米繳銀俾不至參差棼亂由董事按月呈繳一次各米棧現存陳米六萬餘石在未開禁以前所購日久霉變勢已耗本擬請儘此霉米出口免納厘金一次方袁兩觀察於九月二十七日專差據情詳請香帥批示二十八日電局接奉憲批計關平改漕平以一百五十斤爲一石計石繳銀一錢均蒙俯如所請其餘二條亦皆以端倪廣商遂於是日電雇英商某輪船抵蕪湖首先將棧中堆存之米六萬餘石滿載約兩三日内卽可報關騐放出口而河下待價而沽之米亦於是日始經開巿緣禁令雖已弛有半月廣商因關平漕平之别未經核定相率觀望不前直至月杪始開斛進貨所有江口一帶巿房前因米巿遷移紛紛關閉或改開别店一旦米巿重開房值皆陡然昻貴甚至有屋主以多金貼與房客請另遷别處而將門面騰出賃與米商者江口巿面因之頓復舊觀攘往熙來如入五都之肆至附庸於米業之各項工役及馱米上下之各小工旬日間陡如義聚蜂喧江于一隅但覺人聲鴉噪蓋值關内外及臺灣游勇散勇陸續運至江淮遣撤若輩窮無所歸遂以蕪地爲淵藪也 
[關心巿道]  
　　江西訪事人云本年旱災頗重米價陡昻兹者每升又漲價五文貧民之數米而炊者欲求飽啖杜陵之雲子飢幾不可得安得有游戲神通之麻姑以撒米所成之珠還而撒成爲米以救此季女之斯飢耶署藩司翁小山方伯督焉憂之札飭南昌府督同南昌新建二縣主示禁販運米榖出境以裕民食而平巿價其文曰現奉藩憲翁面諭訪聞江省近來有等奸商搬運米榖出省售賣富家囤户因此留待外賑居奇漁利以致巿價日昻實屬有妨民食除札飭湖口卡縣禁止米榖不准出省外省垣爲根本重地飭卽一體出示禁止其由各屬運米赴省及本省境内自相行銷者仍准照常流通以平巿價不得龍斷把持如違查究等因合行示禁爲此示仰闔屬軍民諸色人等知悉天道豐歉靡常顧人先當顧已示後不准搬運米榖出省致使内地空虚倘敢故違於本省人民則高擡巿價閉不糶賈於外省商販則擅自運售甚至違禁濟匪此等奸商一經訪聞定卽照例嚴究並將米榖充公地方棍徒亦不得因有此示以攔運米榖出省爲由乘機强奪致于懲辦不貸各宜懍遵毋違特示○皆垣制錢短缺以致錢價日貴銀價日低而錢色亦攙雜不堪銀色更低昻不一此中曲折蓋以本省銅工每每將錢鎔毁而奸商刁儈更販制錢出境售諸外省銅工兼之匪徒私鑄小錢行使巿上以致圜法之壞年甚一年各銀鑪復潛鑄低銀暗攙鉛質苟非賢長官嚴加整頓恐商奸愈甚巿道日非馴至不堪設想矣刻經翁方伯札飭南昌府督同南昌新建二縣主會銜出示曰現奉藩憲面諭訪聞上海漢口各碼頭有等奸商收買銅錢江省富民爲其所誘紛紛運錢出省售賣漁利以致巿肆銅錢日少不敷流通各錢鋪錢價由此而增銀價卽由此而减白貨價值暗中騰貴諸色喫虧殊於民用大有不便飭卽出示禁止不准販運銅錢出省仍定以百千爲限如有裝載銅錢至一百千文以上者卽以錢販論經過地方關卡一體扣留充公並治以應得之罪若查有銷燬私鑄等事按律嚴辦等因除飭差查拿外合行示禁爲此示仰闔屬軍民諸色人等知悉示後不准販運銅錢出少售賣倘敢故違一經人錢並獲查其裝運錢數已至百千以上卽以錢販論定卽遵照憲諭扣留充公並治以應得之罪仍究明其中或有銷燬私鑄等事並卽按律嚴辦不貸其各凛遵毋貽後悔切切特示說者謂如果令出維行亦整頓圜法之美事也 
[盜刼鄕富]  
　　九月三十夜有盜匪多人擁入寗波西鄕石塘富室翁姓家刦去衣箱十餘隻計贓約值四千餘金次日事主開單報縣請勘鄞邑尊楊徲虹大令聞報於初三日委代理捕廳張少尉下鄕往勘飭捕躧緝未知能否破獲也 
[米艤麕至]  
　　今歲鄂省夏秋兩季水旱頻災歉收殊甚天門鐘祥川沔一帶飢民逐日扶老携幼紛紛到漢冀延殘喘藉覓生機後城上下一帶隙地搭篷而處者比比皆是漢上諸善堂擬先期開廠施粥嗣以米盤太大挨日舉行前月杪漢地内河外江米艤麕集皆由下游蕪湖諸埠運載而來米到旣多價碼漸跌一時數米而炊者無不面有喜色諸善堂等施粥亦能日日舉行旅漢荒民從此可無枵腹之嗟矣 
[洋龍初見]  
　　杭州訪事人云省垣夙多火患故救火之義龍亦甚多各集義龍夫遇事皆極認眞而以二聖廟龍夫爲首屈一指每遇失愼無不首先馳至即至極遠之處亦罕有權時最後者邇來白澤廟天福集復加意整頓足與頡頏若洋龍則惟各衙署有之然不輕易出門其遇火必出者惟城守署中一架今者天福集司事多方勸募集成巨資遂購置一洋龍添備器具加雇人夫於九月二十七日在竹竿巷空塲上試演龍身不甚高大而精銅堅木工料均佳機鍵甚靈轉折如意其餘各器亦均堅固美備見者莫不稱善倘各義集仿而行之行見日增月盛救火之具旣多且精被火之家受害當不至過烈矣豈非杭人之大幸哉 
[甘露普施]  
　　杭州訪事人云庚辛之刦杭人之殉髮逆難者不可勝計克復後掩埋局派人四處搜尋枯骨叢葬於西湖南北兩山之麓計塚三十餘題曰義烈遺阡省城樂善諸人每歲集資於十月間延僧啓建道塲爲之超度其冥鏹由鹺務商人募化今歲道塲自九月二十九日起至本月初一日爲圓滿之期南山在凈慈寺北山在鳳林寺各禮梁皇寶懴復施放瑜珈焰口一堂墳前高搭席棚張掛帋衣冥器燈彩輝煌城中人往觀者頗爲熱閙 
[東人之言]  
　　日本來信云日本自製之村田連發銃素稱利器今近衛師團携帶恐猶不給當局者因勉勵砲工廠赶造數萬挺先送交司令部配發第一師團六十挺○上月十二號東京傳電至各處言本日官報奉詔敕帝國議會准於下月二十五號召集議員○是日朝鮮京城來電曰昨日日本駐韓公使館請駐京各國公使會議所議何事尚未詳知○上月中旬朝鮮政府派李範純爲使臣至東京進謁日皇呈遞國書並獻禮物并以豹皮製就楹聯一副呈上此外更以内局織造之紋縀二匹錦製團扇十柄獻與皇后以五色箋紙六十幅楹聯十副獻與太子事畢卽回國適朝鮮宫中變起日政府立派井上馨爲使臣赴韓慰問并命携帶禮幣報聘計日皇禮物爲料紙硯箱一組皇后則有書棚一臺太子更以手逢一具贈與韓世子○本月四號日本有官報三條宣告人民一臺灣澎湖旣屬我日本帝國無論何國不能讓與一臺灣海峽爲各國公共通路一减取報償金三千萬兩其交付日期及通商條約締結準於受金後三月間將遼東兵撤回○朝鮮派世子義和往泰西各國爲報聘　某日由本國啓行至日本然後候船西行日前道出長崎有見之者謂世子已改裝頭上披髮不冠到埠後卽喚日本待詔爲之理髮○朝鮮近日平靜日本派往之尉問使井上氏於上月三十一號入京京城人心鎭定與平昔無異大約月杪井上氏定可言旋矣○韓京近報言上月八號王宫事起王妃之寵臣前農商工部大臣李範晉及宫内府奸臣李學均等人倉猝間避入俄國使館近日從俄使館私至仁川附俄軍艦他往 
[烟臺近事]  
　　慶豐戲園從新開演已紀前報惟地處偏僻往觀諸人必須繞道所以座客寥寥今由戲園主出重資購買隙地一叚開　直接廣仁堂大道不特觀劇者可以行不由徑而行人來往無不共稱便利也○烟街五方雜處小竊衆多民間失事之家往往倩術人問卜以冀查獲因此垂帘巿上者頗沾利益妙手空空竟不啻爲人添生計也○前有一販猪者將物售盡負資回家行至寗海迤東地方時已二鼓忽被多人將資財刼去聞現已破案爲盜者乃細柳中人也○烟民好鬥久爲風俗之患其間以船板上人爲尤甚雖慶經官示怙惡者依然不悛日前復有若輩多人各帶傷痕互相扭至巡司喊控地方官若不從重懲處終不能格其梗頑也○前月廿六夜細雨零星繼之以雪翌日厚積如綿一白無際已大有隆冬景矣○烟街蔓爾之區除兩班戲園外又復添設書塲說唱古詞雜調好事者爭往觀聽　茶園座客常滿當此巿面凋敝百無益之漏巵日新月盛亦世道之憂也○新任登萊青兵備道東海關監督李觀察於廿七日乘輪來烟赴任各官伺備迎接惟是日風浪較大於廿 
 
 

Page 3

 
 
八日始得登岸暫假廣仁堂爲行轅以便擇吉接印○廿七日天氣驟寒狂風大作有南京輪船由津來烟風浪所激致擱淺於崆峒島附近之小港上幸人貨尚無傷殘惟該處礁石過多拖帶不易故至今尚未出險云 
[宜昌雜錄]  
　　宜昌今年年歲不能一律豐收故河下米糧前尚價值平平近忽陡漲四五百文一石鋪户零售更甚數米而飱者皆不無愁蹙雙眉也其餘魚暇蔬菜無一不貴夏秋雨水不調故菜色亦不甚佳恐入臘後其價更昻欲爲旨蓄禦冬者又不無躊躇矣香麻油每斤已漲至百零八文百物皆騰貧民度日之艱於此可見○某甲與某乙合開小鋪各出資本二十千近於八月後結算本已盡耗所存帳項亦屬無多祗能瓜分閉歇前日清算時彼此爭論幾致用武并欲控官斷理幸經和事老出爲排解將所存店帳歸甲收用所有器具歸乙收去以平爭競可見現在貿易之難者小本經營爲尤甚也○宜昌傳鎭臺前月十九日抵宜後擇於二十二日接印視事當入署時合署將弁鵠立恭起升砲放鞭鐘鼓迭奏瀛眷亦於是日抵河下當卽接入鎭署一時往賀者車馬紛紛頗形熱閙云○東門内某宅前日遣婢出外購買雜物至晚未歸次日飭人在城廂内外嗚鑼喊呌據云該婢身穿舊緑布襖舊藍布褲年十五歲川中人氏如有留養者願出重酬然至今尚未尋獲從前省城之内從無走失之事近年有輪船往來此事層見疉出皆擬爲水販拐騙遠颺故一經走失者皆無從尋覓也○西人某同一照相者欲入蜀登峨嵋遊覽并將照取各境前月由宜雇船赴川昨來信云西人行至萬縣地方同照相人上岸閭行惟留細崽在船中不料西人去後該船行未里許卽縴斷而側將照相人所携器具樂水均送入水晶宫惟西人行李衣物鎖在箱中不致遣失近聞已另雇舟隻安抵重慶矣 
[皖省官塲紀事]  
　　安徽候補縣丞鄧子賢二尹瑜籍隸楚湘爲廣西候補道鄧翼之觀察之公子兹由江寗籌餉捐局遵例納捐過班通判已於十月初一日到省隨詣撫院並藩臬各署禀到准補霍山縣上土司費士樵少尹現奉牌示飭赴新任 
[白門官話]  
　　金陵訪事人云候補道倪觀察文英到省多年前辦木厘局等差現又奉香帥札委會辦善後局觀察於前月廿九日清晨趨轅謝委聞不日卽到差任事矣○金陵營叅將楊叅戎福田前奉督署札委沿江看操一則已紀報章邇來江干一帶上下流分汛停泊之杉板各船逐日操演鎗砲之聲隆隆震耳叅戎親臨閱看刻已竣事前日入城詣轅禀銷差 
[謹備呼嵩]  
　　本月初十日爲皇太后萬壽聖誕本縣黃大令昨飭辦差丁役在西門内萬壽宫灑掃精潔陳設整齊以便屈時各官隨班祝嘏 
[鐵路將開]  
　　本埠擬開鐵路已紀報章兹悉總辦沈篴伊太守恒會同洋匠巴錫落卽日勘閱路途擬從吳淞由申至蘇直逹鎭江南京其蘇州另築支路至杭州等處本縣黃大令探知勘路在卽擬出簡明告示曉諭該處流氓不許阻撓滋擾如違定干重究至前報云沈仲禮太守實訪事人之悮也 
[滬南大閱]  
　　昨日十點鐘本城提標右營叅將廖楚材叅戎親蒞滬南大校塲校閱營伍操演先由城汛李采臣千戎守備程守戎中浦汛徐弁北浦汛王弁水師營統帶許千戎袁都戎周都戎高守戎率領帳下貔貅齊集校塲伺候但見旌旗蔽日戈戟如雲迨叅戎鳴騶戾止各弁以次謁見一時砲聲大作鼓樂喧闐叅戎與各官先入内官廳小憩片時卽升座演武廳傳令開操水師弁兵排隊站列城汛李千戎舉行祭旗禮畢一晶頂官手執藍旗左右招展帥臺之上鼓角齊鳴先操馬隊射皮球步箭以三十步每名均射五箭繼演鎗隊陣勢各鎗隊從布門衝出先排方陣旋變爲一字長蛇又化九進十聯螺螄金鎖八填等陣鎗聲隆隆連珠不絶正在風捲雲馳之際晶頂官又領得黃旗隨手一揮鎗卒收隊有籐牌隊連環棍隊長刀隊咸穿黃色虎衣亦從布門捲地而出遠而望之猶如猛虎出林盤旋跳舞互相擊砍各獻技藝刀光閃爍殺氣騰騰演畢鳴金齊入布門操事乃畢廖叅戎顧而樂之槍隊賞錢十六千虎衣等賞錢廿四千弓箭隊分賞何包雜件衆軍士跪領之餘色舞眉飛叩謝自鳴鐘報十二下矣叅戎命駕而回各弁兵恭送如儀 
[預備供帳]  
　　本縣黃大令探悉新簡江蘇臬司前任督糧道吳廣涵廉訪承璐將次由津南下不日蒞滬預飭辦差丁役在金利源碼頭部署一切整備迎迓 
[京餉過滬]  
　　浙江潘司聶仲芳方伯札委候補縣陳明府督解京餉五萬兩入都道經滬上泊舟鐵馬路橋堍昨日命駕進城至縣署拜會黃大令飭丁擋駕一面立派護勇數名前往舟次照料 
[萬壽停訊]  
　　明日恭逢皇太后萬壽節各署例須停辦公事英讞員屠别駕因先期照會英美各領事及各捕房於初九初十十一三日停解案犯所有應訊各案須遲至十二日始解堂 
[鹽捕送縣續述]  
　　昨報紀鹽捕送縣一則兹悉法捕頭以該二勇異常强横欲將巡街捕拔出租界任意爲難未便稍事姑容當禀明領事請鄭大令轉禀道憲核示 
[造房轇葛]  
　　金陵人夏某住本城俞家弄舊年同開木行之王文孝購置學宫西首霍姓隙地一方今春卽託王文孝爲作頭建造新屋現已落成因改造樣式加添工料銀二千兩之譜夏置不認兩造爭執夏擇定本月初四日進宅不意王將門窓裝璜一應取去王住山家園夏忿甚禀明法讞員轉請新閘巡防局提王至法界捕房管押昨日王之家屬投赴道轅據情上控未知黃觀察如何批示俟有續聞再錄 
[英商控案]  
　　德商天祥洋行西人毛愛司投該管領事署訴稱日前曾向華商元勝皮貨號鄭宏業定購野獺皮三萬張逾期不交請爲追結德總領施妥博君准詞函致英公堂定於前日派員會訊英讞員屠别駕接閱來函立卽飭差傳鄭屆時原被告齊集公堂别駕會同繙譯官單君維廉升堂研訊毛愛司訴稱商人曾於本年二月向鄭定購野獺皮三萬張言明五月二十八日交貨屆時鄭並不在滬無貨可交據理論之應函告商人庶免周折今貨已由商人賣出而前途無貨交來須賠還銀二千餘兩且此貨商人原可盈餘銀一千餘兩合共須令鄭償還四千兩否則定須交貨鄭供稱毛愛司定購野獺皮並未收取定銀實因貨不到來以致不能交出况曾向伊處買辦艾品如說明當時别家有貨亦可照交至目今則别家亦無來貨矣毛愛司又稱别家現有來貨鄭稱所來者實是天津貨並非營口貨當時曾經艾理勸令小的賠銀一千兩艾稱此事確曾理勸鄭堅不遵依是以作爲罷論中西官一再互商著仍由艾秉公理勸於禮拜六核奪 
[幸未成災]  
　　滬南關橋南首鴻生廣貨店樓自來火堆積過多昨晨想係火藥性發霎時烟霧迷漫蜿蜒户外店中人知覺緊閉店門不動聲色鄰佑驚慌打門狂喊極力灌澆不致成災事後比鄰周源順櫓店及某轆轤店皆以該店失火不應閉門如果延蔓豈不殃及池魚與之理論恐不免倩人和解矣 
[覆轍堪虞]  
　　前日將晚有一四輪馬車從四馬路飛駛而西行經右路口適有江北人某甲所御之車不及避讓致被撞翻於地車輪在甲頭上擦過雖傷勢尚無大碍而已血液模糊幸經某號巡街華捕到來將馬夫拘送捕房一面送甲至某醫院醫治馬則押候解送公堂 
[掌珠墮地]  
　　美界武昌路第一百五十七號門牌粤人某姓家男孩一口年約十一二歲昨日午後在樓後曬檯玩耍偶一失足墜至平地受傷頗重喘息如絲卽送至同仁醫院求治恐不免性命之虞也 
 
 

Page 4

 
 
[法捕房瑣事]  
　　泰安棧某客附江大輪船喚挑夫肩挑行李共十九件忙亂之際失去兩件當將挑夫四名一併拘送捕房翌日經克捕頭訊問内有二人無干當卽釋去其餘押候解送公堂請問官究訊○四明公所後面永興花園主某甲控某乙欠洋十四元扭送捕房奉飭押候繳洋釋放○築馬路小工在同樂樓茶館向工頭索取工資以給價不匀爭相口角失去大錢一千扭送捕房請究奉飭押候查緝○英界南新街姚公館女傭王小妹竊取主人金銀首飾至大東門寶成銀樓兌洋六十九元以三十八元寄回家内其餘藏在身畔行經法界爲包探拘獲其主人先已投報捕房奉飭押候解堂訊究○偷兒某丙在北京輪船竊取鞋籃一隻爲包探當塲拘獲解入捕房又後新街某客棧失去水烟筒一枝當塲拘獲人贓解送捕房捕頭命一并押候堂期解訊○同春樓街南首某老虎灶甲乙二人因口角爭毆擊毁檯桌扭送捕房商頭命各賠洋二角五分押候繳洋釋放 
[好行其德]  
　　前日埭溪鎭繆山氏致書本館恊振所云現交冬令北地早寒災民之苦不言而喻屢見貴館爲之籌欵接濟此非常善舉可比不勝欽佩兹由日用中節省紋銀二十七兩一錢五分申一兩一錢合規元二十八兩八錢二分六釐交本鎭全盛信局寄上至希賜收彚解災區散放爲數無多聊表鄙忱專沏敬請升安憫季女之斯飢解阮囊以佽助此眞好行其德者也謹陳節略以表芳徽 
[來信節查]  
　　同仁輔元堂惠書云本月初七日巡船在江天馬頭浦中撈得男屍一具年約三十左右身穿藍布短衫兩件藍布夾襖元色馬夾藍布褲藍布兠褲元色三根羽毛帶辮線小腰兠小搭連各一内有定城押票數張本堂殮埋義塜後特請登報以便親屬來堂認領 
 
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[治婦人臨經腹痛經期不調]  
上洋棋盤街恊記票號發售又英大馬路葛同昌廣貨號發售 
蓋婦人以血爲主有積而始聚應月而一下乃天癸之總根謂之月信乃勞動太過氣乏血虚以致瘀不能去新不能生氣血不和經期不調經不調而後諸病旋作矣此膏耑治婦人臨經腹痛或前或後或多或少或二月一來或一月二至其色或淡或紫及産後敗血妄行惡露未盡腰背痠疼四肢軟弱不時潮熱一切異症卽將此膏貼在臍中能去瘀生新通脉養血平肝煖宫却病調經種子誠婦科之至實○每張洋七角○在棋盤街同芳居隔壁恊記票號内發兌上洋務本堂啓 
[加彩增額請得頭彩十萬元　快發財又送附彩]  
本行久設自運呂宋大票常得大彩早已聲明加送彩票不取分文今售英十二月票雙張十二元又送附彩一雙張單張四開照算分條六角半附送二條躉批公道紅票現兌信購卽奉上海四馬路 
[賴家園橘紅　普仁堂止咳順氣化痰丸]  
肺臟最驕每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州賴家園橘紅爲最然所出無多本堂不惜資本親往園中摘取故無假冐且照東醫寳鑑仙製半夏及自藏數十年老陳皮製之均以去痰化氣之品故去痰而不燥無論外感作咳及遠年咳嗽老年夜咳服之立奏奇功每瓶洋二角○并有正化州賴家園橘紅出售每個洋五角○廣東普仁堂分設上洋棋盤街開張 
[高太癡書畫]  
扇箑行書三角楷書花鳥各五角山水七角士女一元餘詳仿帖先收潤資不給寄費僞庽寳和五里對門同義盛内 
[痴癲第一]  
室人痴癲四年醫藥莫效月前幸閱貴報得悉申江鐵馬路東首粤省保壽堂大藥房秘傳癲狂定心至寶丹異常立騐卽奉上英洋五元托全盛局寄購貴藥房寶丹五粒卽日依法開服一粒其病日覺减輕再寄服五粒其病痊好眞世上痴癲第一名不虚傳喜錄報謝江寗城經芳書屋主人啓 
[謙和洋行告白]  
啓者本行現有鐵貓牌四門町出售此物在中國造房屋及别項用塲係最上之品比市上所售更高如有人購去試用便知此物之佳處並知價值之公道此佈 
[上海棋盤街屈臣氏大藥房戒煙藥餅减價]  
本藥房戒洋烟藥餅久已風行海内戒斷烟癮不知凡幾前每小瓶售洋角半今擬减價每瓶洋一角此藥餅能解化烟毒戒後精神倍壯永無别患减價志在益人諸君欲戒老癮及早來購批發克已請認龍麟伴塔爲記恕不致悮 
[附送華洋月份通商吉書　又並送着色精細臺灣地圖]  
屢中大彩中外馳名售英十二月吕宋票卽華葭月初八開彩雙張十二元條頭大洋六角半均送書圖爲憑以絕魚目混珠之弊欲得大彩速來購票遲恐飛漲函購立奉上海棋盤街北 
[廣東杏林軒精製　参茸戒煙衛生丸]  
此丸以上品參茸配合君臣良藥而成之能補氣血以衛生斷除烟引而却病雖孱弱者服之無虞諸患相侵焉吸烟一錢吞丸四粒每粒大錢四文分設上洋大馬路抛球塲 
[退股聲明]  
城内裕泰帽莊於癸巳年間李陳魯三姓股開也近因予等别有經營故於乙未十月朔歸併魯姓執業所有一應往來亦歸魯姓一人理直恐未周知特此告白李陳同啓 
[新出繪圖女仙外史]  
是書紀明建文遜位永樂纂立事卽女仙唐賽兒以組織之所載忠烈遇禍暴主逞威令人髮指奸邪顯報義士復仇又令人心快入手卽以唐賽兒爲嫦娥轉世永樂爲天狼臨凡尤覺出人意表加以女俠仙娥群相輔助更屬光怪陸離耳目一新迨後天狼歸位而嫦娥遂以肉身飛入月宫矣原書久失今得抄本付諸石印以公同好訂十六本裝兩套每部實洋一元六角如蒙諸君先覩爲快者請至本埠及外省各處書坊就近購閱可也此佈 
[應騐如神]  
保和堂止咳順氣化痰丸 
專治男婦老少痰涎咳嗽不論寒熱輕重或日久已成隂虚或氣喘儼如牽鋸或因脾胃受濕或因生冷積滯及老人遠年寒咳少年旣成癆傷漸至吐血身體羸瘦坐臥不安飲食漸少諸症皆能治之每服二錢清茶送下藥到除痰順氣止渴開胃行滯袪寒寗神養血無不立時見效誠利人之妙藥靈效無比每瓶洋二角廣東保和堂分設上海河南路三馬路 
[普太和　萬應如意油]  
此油能治百病無論男婦老少内外諸病或四時感冐中風中痰心氣肚痛霍亂吐瀉及山嵐瘴氣一切無名腫毒或搽或食無不如意居家出門護身至寳也○并有薄荷油艾油丁香玉桂玫瑰檀香等油○俱每大瓶洋一角中五分小三分○上海棋盤街轉角高大洋房開張 
[管可壽老店　南晝錦書坊内櫃]  
壯陽一杯酒每斤八角烟人壯陽酒每斤八角吐血斷根丸每料七角隂虚骨熱丸每料南元肝陽頭暈丹每料兩元女科萬金丹每洋四粒立止白帶丸每料一元經來腹痛丸每料一元十四製熟地每兩二百 
[杭州大得利]  
本號運售逐月吕宋大票分條六角五分兼收紅票格外克已并售王大吉靈騐如神戒烟丸遠處函購原班回件不悮鋪在杭州大井巷便是 
[廣東趙同春堂馳名藥丸略列]  
參茸衛生丸 
統治男女諸般虚損先天不足後天有虧婦人服之調經種子男子能延壽補元眞乃壽世金丹誠衛生調元之寶已一品參茸衛生丸洋一元雙料參茸洋五角參茸衛生洋二角半 
小兒回春丹 
治小兒驚風發熱風痰積滯吐瀉夜啼寒熱往來咳嗽痰喘瘧疾痢疾等症皆能治之五粒頭每丸洋一角三粒頭洋六分 
三鞭種子酒 
此酒大補氣血壯陽添精固腎開胃潤顔誠有反老還童之妙種子育麟之功神效無比减價收洋大瓶四角小瓶洋二角 
扶陽乾健丸 
此丸本堂祖傳秘方其功得天地之秘奥能扶衰陽爲剛健反老弱爲少壯種子催丁第一妙品功難盡述雙料參茸乾健并丸洋二角半參茸乾健丸每洋一角參丸茸乾健小丸每兩洋二角 
參茸坤順丸 
婦人月經不調子宫寒冷久不受孕服之能補氣血暖子宫調經種子未孕卽能成孕旣孕亦能安胎百發百中雙料參茸丸每盒四個洋一元參茸坤順每丸洋一角參茸坤順小丸每兩二角 
氣痛平安丸 
得異人傳受秘方用茄楠香爲君配製君臣佐使妙法能治諸般氣痛心氣肝氣胃氣肺氣諸痛皆止寒痛火痛積痛疉痛血痛鬱痛濕痛熱痛肚痛卽服卽安故有平安之名每丸洋二角半 
三鞭壯陽丸 
用人參鹿茸驢鞭鹿鞭海狗腎取山海之靈物配藥品之君臣治男子腎冷精寒陽事不舉氣血虚弱四肢怠倦或遺精夜溺或艱於子嗣者功能煖腎壯陽倍元固本神化莫測也每兩洋二角 
參茸白鳳丸 
正人參鹿茸鹿胎鹿角膠龜膠烏骨雞揀選生靈氣血之精英配草木君臣之極品婦人眞隂虧損身體虚弱赤白帶下服之調經種子保産安胎每丸洋二角半單料洋一角小丸每兩二角半 
廣東同春堂趙宗濟老鋪上洋老巡捕房對門開張○分設江西省城春風室○温州城西街○杭州太平坊○鎭江○蘇州○無錫○江隂○蕪湖等處發售 
[英商泰隆洋行　聲明保險自主權衡]  
啓者本行經理英國佑寗保火險老公司資本富足承蒙貴紳商信保生意愈推愈廣所有保險賠欵均從迅速諒巳週知本行自主權衡實事求是克已招徠今有無耻之徒因此妒忌生心造言誣謗捕風捉影特再聲明幸勿被惑謹此佈聞司事竺錦章啓 
[上海華英大藥房　奇騐各種要藥]  
本藥房丸散膏丹藥水藥酒及照相雜件俱備賜顧者請至四馬路東首紅磚大洋房内交易遠地函購卽日原局回件不悮但藥目繁多僅揀至靈要藥每日循序開列於兹戒烟百補丸三陰瘧疾丸閉經化滯丸凉血理中丸潤肺乾咳丸花柳清毒丸靈騐腸紅丸心胃氣痛丸扶陽種子丸奪天造化丸黄疸病藥丸咳嗽化痰丸 
[躉批格外克已　天福來]  
兹售英十一月份大票雙張十一元半單張四開照算分條五角八分小洋帖水函購申棋盤街北 
[治咳嗽神方　燕冬参貝膏]  
秘製燕冬參貝膏○專治常患咳嗽痰飮氣喘此膏能補肺中不足之金清肺經有餘之火補土生金反燥爲潤止咳化痰誠爲聖藥早晚用開水冲服功效神速○大　二元中一元小五角○再有九仙香運丸專治九種肝胃氣痛立見奇功每瓶一元小五角○内宫口香丸洋四角○抛球塲萬有利○棋盤街恊記票號二處代售上洋邁德堂啓 
[繪圖客窗閒話]  
此書專談古今奇情快事其筆意之清雅繪圖之精細說部中無出其右每部一套實洋五角上海四馬路北首望平街英華書局發兌認明本局牌號購取庶免混充 
[上海中西大藥房　肥兒牛奶膏]  
牛奶之爲物性平味甘補虚羸潤皮膚解熱止渴小兒哺食最易肥胖價洋三角乙 
 
 

Page 8

 
 
殺加米麥魯又夜十一點時開往高麗烟台琿春仁川長崎釜山等處三菱公司 
 
 

Page 9

 
 
[誤人子弟]  
　　蘇垣宫巷内有王松福者向在妓家教習戲曲故人皆以烏師阿福呼之近有某公子早年失怙遊蕩性成最喜吹簷引　因囑阿福日往教之調絲弄竹習以爲常公子亦漸解音律竟與阿福爲莫逆交孰意阿福心存不良多方引誘問柳尋花之餘邀同局戲私與同類做成圈套使公子屢戰屢北繼又唆令在家私取首飾爲之抵押迨其母知覺查點所失已數百金赶往告知戚屬某明府正欲送官究辦適福來被家人扭住立請明府來商辦法福遂叩頭如搗蒜一再哀求情願理償原物明府怒批其頰數下曰誘引良家子弟該當何罪如果理償姑免送究否則决不寛恕並叱令覔保而去 
[琴堂文告]  
　　德化縣今年已四易宰官兹慶西垣明府下車出有關防告示一道照錄左方欽加同知銜　賞戴花翎正任星子縣調署德化縣正堂加十級紀錄十次慶爲關防詐僞事照得官箴整肅必先内外之防功令森嚴尤重招摇之禁本縣家傳清白世業詩書當年優舉明經才慚豹管厥後屢膺民社政拙牛刀自維玉潔氷清所期民安物阜凡有政務悉出親裁一切事權不假旁貸至於鄕里戚族俱以耕讀爲生署内賓朋咸屬竭方自勵僕從僅供驅使吏胥約束維嚴旣杜請託之門更乏鑽營之路惟化邑地接長江衢通數省本吳楚衝繁之境爲華洋貿易之區過客紛馳行商絡繹旣良莠之不齊更賢愚之莫測誠恐有等不法棍徒或假托姻親或謬言交好或妄稱探訪事件或矜誇請託人情總總誑騙多端詭詐原難逆料凡此譸張爲幻防察亟宜嚴明除隨時訪拿究辦外合行出示曉諭爲此示仰闔邑軍民人等知悉爾等務宜各安本分勿事營求倘有前項棍徒招摇撞騙許卽指名扭送赴案禀究如果通同作弊甘墜術中一經發覺與受同科定行按例懲辦决不姑寛三尺具在愼毋嘗試其各凛遵毋違特示光緒二十一年九月日 
[花間案牘]  
　　倡婦湘娥翠娥金其姓姊妹行也曾欠傭婦朱夏氏劉朱氏徐蔣氏帶擋洋銀若干屢索游移昨又往索與湘娥舌戰不休繼以毆鬥孃子軍各矜膂力扭作一團三百六十七號華捕見之一併拘入捕房轉送英公廨讞員屠别駕著交官媒看管候訊○野雞流倡張小寶雖徐娘已老而塗脂抺粉猶裝作三五少年時每喜彳亍街頭强拉過客前晚經包探杜雲卿拘入捕房轉送公廨别駕飭令發官媒押候訊判 
[控禀行兇]  
　　羅間頭目陶阿六偕脚夫朱秀春等十餘人投法公堂遞禀控封阿和不遵約束動輙毆人禀請提究鄭大令准詞飭探拘提到案究辦 
[美捕房紀事]  
　　僧人慶生周浦鎭某寺主持也由某廟竊取佛禮數件於前晚持至英租界欲圖付質行至武昌路爲一百五十一號走街華捕查獲人贓一併拘解捕房押候解送英公廨請讞員訊究○甲乙丙三西水手前晚在英界南蘇州路某粤妓處尋歡不知何故甲等乘麴秀才威大肆猖狂旋由該妓喚得某號華捕到來甲等與捕爲難捕急吹號甲等始奪門而逃越白大橋至美租界卽由一百九十九號一百七十八號三百八十三號四百六十三號四華捕擒獲拘至美捕房原告周阿福朱阿三投捕房申訴被毁什物捕頭諭令暫退將三水手押候解送英領事公館訊辦○昨報張四姐爲流氓攫取銀手釧奔告捕房捕頭訊悉事爲陳王氏黃胡氏所起因飭包探倪順泉將陳黃二氏拘押捕房兹由氏族出爲調停貼償番佛若于事始妥帖復投案將二氏保釋捕頭准之○鎭江人陳阿金竊取東洋車由捕拘解英廨訊判解回原籍前晚捕頭派包探倪順泉將陳帶至順泰碼頭附安和輪船解回鎭江原籍○伯頓路第七十八號門牌坤祥源成衣店前晚被偷兒撬門入内竊去衣服手飾無數昨晨奔告捕房捕頭倩包探倪順泉往勘屬實卽諭各包探查緝 
[施當其厄]  
　　頃奉到隱名善士交來吳永康祈平安康健助賑洋一百元勝意軒洋四元五福堂祈平安助賑紋銀七十兩三多堂助敝堂一文愿洋十八元泰州不留名賑洋三十七元三益莊助賑洋一百元當卽掣具收條備函奉復伏思天寒漸屇籌賑維艱災民無食無衣尤堪憫惻今蒙患此鉅資實屬施當其厄定卜平安康健符華祝之三名如意勝常衍箕疇之五福謹懇附登日報代災黎九叩鳴謝上海六馬路仁濟善堂籌賑公所施善昌等謹誌 
[皖省官報]  
　　指分安徽新海防試用從九陳其　到河南人卸署懷遠主簿陶錦章少尹銷案回省稽查正陽　稅務候補直隸州熊祖詒直剌到候補知縣吳雲翔大令代首縣赴堯平鄕相騐命案候補從九吳洲奉委解京控人犯往鳳陽特用道廬州府范葆廉太尊到本任宣城縣陳兆慶明府謝詳請保奬並禀辭赴京引見廣德州徐宗澄直剌交卸回省截取安徽試用知縣胡汝霖大令由京引見來省調辦婺源太白釐卡候補知縣周明府德與禀辭赴差次 
[邗江官報]  
　　九月二十九日鍾山書院黃山長雲　過揚王鹺尹鍾貴由泰通查探水勢回○三十日任分轉杰禀到許鹺尹濬儒委運轅監印差運轅牌示東臺場缺委錢肇元補授○十月初一日甘分轉樹動委解京餉起程忱鹺尹福年禀知回姜埝卡鄭分轉琦由泰屬差次來 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
