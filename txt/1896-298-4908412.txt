# 1896 - 298 - 4908412

 

Page 1

 
 
[分册募捐] [  申報館主人啓]  
　　本邑虹口　益堂　藥施醫言藝　　凡諸督事行之有年茲以捐欵不敷深恐後難爲繼因印成安懷捐啓一萬數千扣　交本館已　于昨日　報四處分呈所望海内仁人同心行書裘成紫腋撥少成多庶攙堂務可以振興而　君子造福無　食報正未有艾焉肅此佈陳伏維德鑒　　 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首例學術治體衆凡經世之學可謂賅括無遺其中登選諸公非名儒卽循吏閱是書者能得是書之益則亦無不可謂名儘無不可爲循吏可以爲當今士大夫指南之車渡津之筏有志之士皆宜各　一編面一行作吏者更當翻閱始知體國經野之模安上全下之道須於是求也今掃葉山房主人脩本局用　鑄鉛字以連泗紙排印字旣鬚眉畢現無魯魚亥豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇甲掃葉山房購取可也 
[閱本報紀議設自來水事系之以論]  
　　天下之物惟水爲最多亦惟水爲最便孟子有云民非水火不生活昏暮叩大之門户求水火無弗與者至足矣然亦有不便之處至於不便則雖多亦缺竟有叩人之門户而無以爲應者要知天下事非可一概而論也上海地處海濵黄浦環繞於城外遠不過一二里三四里不等旣闊且深潮汐往來晝夜不絶水旣來源之盛蓄積自多亦可謂至足矣而民間取水向苦不便在近浦城外一帶亦不能隨時挑取必按潮而往雖至近之處亦須三四文五六文一擔食貧之家每視水如玉液金波不敢浪用且人烟稠密房屋旣無寛餘蓄水之器亦無位置人家用水往往有不繼之時卽多備蓄水之器而潮汐有時挑者亦祗能按家分給而不能多挑恐顧此而失彼也民間取水之不便莫有過於此者矣若城中則路隔又遠挑費更大雖皆可取之城外護城河然已不能如浦水之潔而城中之水則更汚穢不堪每經侯家浜黑橋浜等處幾如西子之蒙不潔人皆掩鼻而過之至夏天爲尤甚雖未必皆取食於斯而所取之水斷無有如一泓秋水不染纎塵者雖居人已習慣自然如放鮑魚之肆久而不知其臭然未有不嫌其汚穢而苦其不便者實無良法以處之耳自西人在租界設立自來水公司其水之清其水之便意美法良居租界者無不皆受其益現在房屋日增一日人烟亦日多一日人情無不好逸而惡勞亦無不惡難而好易水雖一端而爲生人日用之大宗人之喜居租界雖不盡係乎此而未始不係乎此也然當其初設之時華人未受其益未知其妙或謂水蓄於鐵管之中雖暫見其清食之恐無益而有損或謂外通黄浦來源甚急地中到處皆通一朝决裂恐有其魚之患西人則所謂見得到做得到毅然而行及設立試行之後人之飲之者始知有益而無損有利而無害於是羣喙始息咸服西人格物之精與製造之妙也同居一邑之中滬北取水如此之便而滬南及城内如此之難豈非苦樂不均乎前有人欲在城中安設自來水管如滬北之例格於衆議事不果行或以風水恐有所礙或以穿穴城　恐遭傾圯甚或有婦女之見謂絶挑夫之　蹤恐有變端或以水由地中行恐决裂之致患然城中人非不知滬北創辦以來有利無害有益無損而　欲墨守舊章不肯變易眞令人不可解者矣兹閱本報紀議設自來水一則云本埠城廂内外前議設自來水由蕭觀察集鉅資創辦禀商　　　　觀察准子札縣議覆開辦黄大令當卽諭飭三善堂各紳士商議兹由李大令蘭墅范廣文蘭堂姚孝廉子讓曹紳寄耘等妥議禀復僉謂有利無弊盡善盡美惟須再集合邑各紳聚議事可大定至於設廠在馬家廠地方或租或買不接租界自不致利權外溢更臻妥善云云向之說而不果者今或可以有志竟成矣所慮者經費難籌而已由蕭觀察集成巨欵則何難卽日舉辦至於建造一切則滬北已成之局前事可師亦非難辦之事雖尙須俟衆紳合議吾知斷無有起而阻之者爲略舉之有數昨焉居人便於取水洗滌一切可期潔凈且飮水旣清可免疾病一利也一日二次可免挑水傾潑便於行路二利也倘有失愼取水較易不致蔓延三利了民人之居寓滬上不惜滬之房價而以城中南巿爲畏途若取水一便吾知無不樂居於城内而城内之業房者亦可漸增其利且居人日多則巿廛日旺可以分租界之勢四利也有此四利亦何樂而不爲哉不禁拭自俟之矣 
[本館接奉電音]  
　　昨日午前京師飛電傳來硃筆二道敬謹譯登○八月初九日奉硃筆三德補授大理寺少卿欽此同日奉硃筆徐承煜補授太常寺卿欽此 
[再續紀使相抵英事]  
　　華六月二十七日清晨李傅相蚤餐後鐘鳴九下二刻由船廠外出中國駐英使臣龔星使偕隨員迎上馬車至造砲處有英水師提督二員伺候傅相卽升火輪車赴各廠閱視閱至第五廠見有水雷船多號及抵十五號船塢工作未竟塢中人云極大鐵甲船亦可於此製造并將造船之法一一向傅相指陳旣而傅相至廠之北隅登鐵甲船名馬及斯諦刻者船中升砲十九門以志敬復備有輪之椅請傅相端坐游行隨將船中各巨砲如何開放告知傅相閱畢重復登岸時已十二下鐘仍坐馬車回廠中小憇午後映一小影始折而返維多利亞火車站至晚七下鐘英廷派馬車迎赴倫敦所備行轅二十八日之晚英國赴華商會延傅相赴讌三爵旣罄會首前席致詞略謂上相辦理洋務歴二十餘年一切事宜無不洞若觀火原上相之意實欲整頓中國漸致富强孤詣苦心人所共鑒本會亦深如欲使國之興旺務須力加施措上下一心今我英與華通商較他國實爲繁盛所望上相回華後聖眷益隆永享富貴云云傅相命隨員羅姓致詞申謝大旨謂中國爲通商大國數十年來榮名遠播今本爵相來此極承欵待感謝良殷貴國與中華有時或意見不符然睦誼究有加無已所惜中國官民未能盡知泰西政治之美以致心中或有芥蒂倘各國官商皆知中華一切規制則自當意見胥融矣本爵相前在中華亦祇耳聞一切今幸得目見益覺欽佩不遑願貴會中人以後逐漸擴張事業蒸蒸日上貴國各大臣皆望和局垂諸久遠中華亦與有同心士農工商咸樂各安生業惟華人狃於故習殊少喜行新法者貴國則反是凡事皆日新月異如中華能鼎新革故則國勢日隆矣大約持之以恒始得漸恢識見本爵相老矣然在世一日不能不盡力一日望貴會亦竭力劻勷焉語畢乃興辭而散 
[詳紀日本奇災]  
　　昨日本友人譯寄東歴九月五號大坂朝日新聞云各縣洪水爲災早登報牘兹訪悉大坂府屬倒壞房屋一千六百四十餘家小巡捕房二十餘處没失街燈二百四十八盞倒壞各處機器烟筒四十枝潰决隄防二處損壞道路數十處流失橋梁二十八座淹死人二十五名口壓死十六名口溺死六名口未知下落者三人遇救得生一百四十餘人西京府屬死三人傷十二人病院學校及人家共倒壞七十六處半毁者二十八處烟筒倒壞五 
 
 

Page 2

 
 
十四枝橋梁流失六座洪水灌入之房屋一千六百三十餘家伏見地方洪水灌入房屋一千七百餘家淀川附近洪水灌入房屋三百五十餘家流失七家丹波綾部町死三十二人流失房屋一百二十三家倒壞三十家木橋衝毁十一座滋賀縣屬大津各郡死十三人傷十八人房屋全倒者六百六十家半毁者三百十五家隄防潰决三四十里道路損壞數十里奈良縣屬倒壞房屋四百三十家流失五十餘家洪水灌入者三百七十餘家死四十四人傷六人道路損壞五處橋梁倒壞二十餘座隄防潰决三十二處山崩二處愛知縣屬死十一人傷十五人房屋倒壞九百二十三家半毁者三百九十五家流失者百餘家洪水灌入者二千百九十六家隄防潰決三十八處木橋流失三座福井縣屬倒壞房屋十五家半毁者四家小船沈没及破壞者三十餘艘和歌山縣屬倒壞房屋三十七家半毁者百餘家橋梁流失一座死一人洪水灌入房屋三百家德島縣屬美馬郡脇町隄防潰决二十餘里洪水灌入房屋二十三家橋梁流失二座死一人未知下落者一人香川縣屬上器川隄防潰决十餘里金倉川隄防潰决六七里附近房屋流失四十餘家漁船流失四十二艘橋梁流失三座兵庫縣屬房屋洪水灌入者五千九百八十六家流失一百八十家其中巡捕房全行倒壞者十九處半毁者五百四十處損壞者三百二十九處道路破壞三十六處隄防潰决三處溺死三十五人傷五十三人橋梁流失二座墜壞八座但馬地方道路隄防潰决甚多生死不明者五十四人流失房屋百餘家全倒者五十家洪水灌入者一千三百餘家播磨地方住屋棧房倒壞二百餘家流失六十八家死七人橋梁流失一座遇救得生者二百餘人田中稻棉受害不少田地浸水中者數十處三重縣屬溺死三十六人房屋流失一百二十八家倒壞數千家遇救得生者三千六百餘人岐阜縣屬被風吹倒房屋四千三百餘家半毁者四千八百餘家死二十三人大垣地方吹倒房屋六百七十餘家半毁者二百餘家死四人負重傷者四人負輕傷者六人 
[英員將蒞]  
　　杭州采訪友人云此間新闢通商口岸日本領事以租界地方太窄再三請益洋務局總辦遂准在原定界址外增廣地叚若干寓杭某西人接得某處電信知英國新派駐杭領事將次前來大約西歴十月一號卽華歴八月二十六日可以戾止擬就廣濟醫院安設行轅 
[禾中火警]  
　　嘉興采訪友人云本月初八日清晨郡城北門内北街春鶴軒茶寮主章姓家無端失火頃刻間卽冐穿屋頂四面延燒各洋龍夫竭力救援頗爲踴躍在郡文武員弁亦先後戾止彈壓閒人無如火勢猖狂各洋龍無能爲力祗得保護兩旁未毁之屋使吳回氏不能輕越鴻溝是役也計燬前後樓房六幢及披屋三間聞起火之由係章姓女傭方煮飯時主人呼令至門前買菜灶下火忽延出以致釀成此災迨女傭回勢已燎原無從撲救矣章娣于歸王江涇某姓近以其父逝世後方屇期年歸寗致祭所携貴重之物悉付一炬又以逃奔出户足踝受傷謂非旡妄之災而何 
[西湖秋色]  
　　杭州訪事人函稱世經絲廠於上月初十日開工所有做工婦女由申招集二十餘人來杭教習一面須由本地添招二三百人廠設大關外廠之兩旁各開一里東曰如意里西曰吉祥里里内房屋挨排造齊以爲做工婦女居住每間須出洋二元如非本廠工人概不准租以免混雜○本月初五日爲秋季上丁釋菜之期丁祭局董於初一日在大成殿招齊舞佾各生演習禮樂向例恭請府憲親臨閱視前升府憲陳六笙觀察以公事較繁每多委員代理本屆林太守以鉅典攸關未可忽略爰於是日申刻命駕親來各董因太守親臨倍昭鄭重先於已刻傳集禮樂各執事生在明倫堂將各項樂器一一試演其有音律不諳者概行更換另補至三點鐘時各生俱衣冠整肅候於櫺星門外俟太守戾止董事迎入小坐片刻發鼓三道各生俱排班趨入一時鼓樂齊鳴儀文舞節一如正祭之時迨至演畢已鐘鳴五下太守隨升輿回衙○杭州三書院於八月初三日考試官課敷文龍方伯主試生題則禮樂征伐自天子出賦得憂國願年豐得年字童題其他可能也賦得君看大熟歲得蘇字崇文廖中丞主試生題不忮不求至然後知松柏之後彫也賦得八月枚乘筆得枚字童題旣曰志至焉氣次焉賦得天香雲外飄得雲字紫陽王都轉主試生題是故君子有大道二句童題用之者舒則財恒足矣賦得吹花風起郤添衣得衣字生童同○每屆中元時節各處皆有盂蘭盆會而杭省獨遲至八月者緣杭俗最重佛事惑於天堂地獄之說無論新喪必多禮懴卽尋常祭祖祀先巨室之子亦必先期延致緇流作佛事一堂以展孝思否則卽有議其後者是故各寺僧流忙碌非常夏末秋初大有應接不暇之勢上月廿六日薦橋大街及珠寳巷同日舉此盛會禮懴三天廿八日圓滿晚間施放焰口各二十餘堂紙紥人物張掛滿街雖不甚精細而光采耀目亦楚楚可觀紅男緑女結隊偕來頗形熱鬧下城聯橋及長慶街亦於是日舉行一切鋪陳俱極淡雅並有擺設文虎者一時哄動文人學士見獵心喜咸往觀焉又城外岳王墳左近及凈慈寺前南北兩山義烈遺阡係葬兵燹時殉難諸公之所有好善者募捐冥餉於廿七八九等日各禮懴三天眞可謂澤及枯骨者矣 
[鹿城秋月]  
　　温州訪事人驛寄云新任永嘉縣葉詠霓大令昭敦牌示七月十四日招考代書錄取七名又定於七月十八放告二十日傳集城廂各都地保點名諭話一切點卯畫卯均經次第舉行○前任永嘉縣程康侯大令熙增交代清楚已於七月廿二日附趁招商局普濟輪船晉省○新任永嘉縣葉大令示期觀風生員題苟有用我者三章中川妙境卽蓬萊賦以題爲韻自强之道以何者爲先論葉水心兵論書後擬林敷英孤嶼懷文卓二公五七古不拘賦得潮帶鐘聲過海來得來字童生題簡而文餘俱同題限五日繳卷應試者共一千三百餘人○新任西溪司巡檢邱玉生少尹嘉澍於初三日接鈐任事○温州府通判吕子良别駕本月初四日六旬大慶桂醑開尊張筵酌兕同僚祝𦜕者冠蓋盈庭○玉環廳徐菊生司馬光鎣年屆知命懸弧令旦大約在中秋前後寅好中擬公製壽幛以伸慶祝○前署台州府趙太守亮熙現奉省憲飭知仍回處州府本任上月廿九日行經甌郡就東陽春客邸暫駐襜帷聞其少君隨侍係近科翰林刻筮初三辰刻携同瀛眷乘坐官舫揚帆上駛赶赴括蒼履新云○前署西溪司巡檢孫槐卿少尹現於初三日交卸因有委查社倉公事大約中秋節後方能晉省○黄潄蘭大銀臺養老林泉於上月廿二日同其猶子黄叔頌太史附趁普濟輪船赴湖北張香帥署賀壽云○温州鎭劉吉園鎭軍接奉上憲飭知擬將各營制兵裁汰三成分作三年辦理一年内酌裁一成現已分飭各標營一體遵照至玉環營近有兩號師船損壞遵新章報請裁撤已於上月二十九日吊船來甌查騐矣○中元佳節温州府縣城隍神出巡詣　角門外西山厲壇濟幽祀典府縣各官亦均往祭祀循曩例也○温郡育嬰堂向有接嬰局分設西柟兩溪以杜溺女之弊每一女嬰接送到堂給發青蚨一千文嗣因經費支絀此事久廢現有夏茂才之時願倡捐百元禀請復設接嬰已由舒太尊批准舉辦聞袁叅軍亦擬捐廉佽助云○朔門有阿桃混號假辣蓼屢奉拿辦怙惡不悛近經葉大令拿訊自稱小本謀生一味推諉葉大令故紿之曰看爾强而有力不妨供認本縣擬點爾充頭役卽命爾拿寳塲賭黨何如桃果慨然自任於是喝笞六百板發翼房管押 
[禾中瑣紀]  
　　嘉興訪事友人來函云前報紀南門外曹王廟於初六日迎賽武惠王勝會當日清晨經在會諸人各赴廟拈香畢然後整頓會事先發探馬凡城内外會經之處無不周歴排設全副儀仗旗鑼傘扇銜牌導鑼外各扮六科六吏總曹總判陰陽官玉旨靈官驅邪逐疫鈎魂攝魄等司土地太保皆各乘駿馬間以拜香提爐音樂萬民傘高蹻諸戲又有香亭兩座敕印轎頂馬對馬等綿長里外由廟起馬經米棚下過魚行橋絲行街進南城門周歴城内出北門過吊橋北麗橋進中街月河經安樂王廟恭迎欵茶而後出壇弄走塘灣街過端平橋鈕峯橋經五路大元帥廟恭迎赴宴過秀城橋進北門城内經城隍廟恭迎欵茶仍出南門回官往觀者人山人海異常興閙會畢傳班演劇敬神東栅口鎭居民集議募資定期本月十九日爲始設建羅天大醮七日以祈烽烟永熄各店鋪皆搭燈棚懸掛各色綵燈至期想必又有一番熱閙也○塘匯鎭廣 
 
 

Page 3

 
 
福菴温元帥經里人議定於十九日迎賽 
[宜昌近事]  
　　訪事友人來函云上月十六日午後風雨交作有小划由河西載人剪江而渡將及東岸風浪甚急力不能支致全船傾覆過渡之人約二十三四名盡入江心當經多船救援而溺斃已數人矣又有渡船由河西來亦蹈前轍惟悉經救起不致傷人云○上月十五六日連宵陰雨如注人家土牆多有倒塌者向則久晴望雨至此則轉而望晴矣○某行在渝雇掛旗船一隻駕駛來宜行至川屬之上八斗地方將船撞破船内裝有赤糖百餘桶黄絲二十餘件麝香二件全數翻入水内糖與麝香概不可撈惟黄絲被水漂流經人撈獲數件船已碰壞又淹斃水手數名不知該行作何料理也○宜昌打包店向已有六七家近日又有人夥開一店想必有利可圖故有增無减也○存太守厚三任宜昌已十餘年近因過班入京引見并接前夫人之靈柩同行上月初在重建之龍王廟内請僧道諷經嗣因快利輪船下漢卽於十八日午後上船招商局馬頭文武官員營兵砲船等候恭送○近日江水陡漲老岸有高至一二級者有高至一二尺者江流更覺凶險故行船江面者莫不格外小心也 
[湓江話雨]  
　　九江訪事人云本月初一日爲許眞君壽誕寓潯之南昌帮士商各具衣冠在洪都會館行團拜禮肆筵設席以聯鄉梓之歡并召雙福班演劇往觀者絡繹於途○鄭仙帆廣文夢湘德化縣人織雲太史夢錦之胞兄道光丙午科舉人大挑二等司鐸萬年信豐等學推升瑞州府教授現年已八秩矣春風時雨士林景仰去歲陳請開缺頤養林泉兹以無疾而卒其期功以下遊庠舉鄉者十數人哲嗣介純廣文瑞熙性最孝士大夫爲徐孺子具生芻一束者踵接於門初二日出殯前導有祖孫父子進士叔姪兄弟翰林等牌沿途祭者二十餘起○初三日五鼓鎭道府縣曁文武各員均赴文昌帝君廟致祭○初三日德化縣慶西垣明府舉行縣試已冠首題形於外故君子必愼其獨也曾子曰十目未冠不主皮爲力通塲二題取人詩題賦得匡山青倚天得天字○初三日黎明九江鎭劉育文鎭軍親閱選鋒左右營及新勁營操管帶官周周劉三恊戎先往伺候○煙館按燈派捐以助蠶桑之利已紀前報刻下熊羅方三委員已將煙燈盞數造册呈府尹太守明晰批示凡開燈二盞者每月捐錢六百文三盞七百四盞八百五盞九百六盞七功一千八盞九盞一千二百十一盞十二盞一千四百自八月初一日起按月征收彚解湖口厘局轉解藩庫○湖北人余某向在九江開設紅緑紙作坊憑媒取章氏女爲室婚配數載兹因生意虧折收店去武穴爲傭以値寄家日前歸來妻忽反目相向謂不相識并稱强姦楚人及媒証同抱不服扭女控縣慶明府訊問數語卽標牌發官媒管押俟考畢懲辦○江防廳曾司馬會同德化縣慶明府以目下考試人衆出示禁止送考諸人不得在租界滋事 
[皖省官塲紀事]  
　　前授廬州府范太尊保廉因事開缺　任上憲札委太平府方太守連軫旋經署藩司于方伯以實缺泗州現署太平府文太尊翰請補○清賦局提調候補知府劉沛然太尊奉憲札委辦鹽河釐卡並牙厘局差太守奉札隨卽諏吉月之初一日接辦前辦鹽河釐務杜太尊恩榮交卸另有差委 
[上海官塲紀事]  
　　江南狼山鎭總兵韓藎臣鎭軍晉昌偕蘇松鎭總兵陳印波鎭軍旭蒞滬帶齊標下親兵至上海縣署拜會黄大令大令延入花廳茗談之下兩鎭軍詢以崇明所獲海盜九人供詞若何大令對以供詞支吾尙未定讞○昨日統領吳淞防營班復齋軍門廣盛來滬拜會各官至縣署時黄大令延入花廳晤談一切○督憲委勘南巿馬路之許寳書太守昨日至縣署拜會○江蘇卽補縣潘瑞棠大令宜經由省垣領解餉銀過滬登岸入城赴各署拜見○湖北振捐分局卽補巡檢禹仁山少尹定厚曁陳小梅比部永懋均於昨午赴各當道處拜謁抵縣署時黄大令飭家丁擋駕○福建督糧道陳觀察鳴志假寓法界老義和棧擬於昨晨趁招商局海宴輪船北上陛見 
[商請振災]  
　　泰州運判沈子承分司以所屬秋潮汎濫爲災待振孔聖鑒亟爰捐鶴俸派人散給並上游撥欵以濟一面函致上海縣黄愛棠大令請轉商本埠義振公所籌欵解往大令乃與仁濟堂經董妥爲商議俟有端倪再行函覆 
[獄囚倒斃]  
　　上海縣署監犯薛秀堂係毆斃時阿二案内從犯日昨患渾身浮腫之病以致倒斃時正寅刻獄卒邢棟向黄大令據情禀報旋由屍父等人前來棺殮叩求免騐大令准之 
[緝獲送縣]  
　　前者彚司洋行買辦沈少卿之子連坤在虹口某剃頭店與流氓等毆斃唐和尙一案曾經上海縣黄大令研訊各流氓均供係沈連坤爲首起意大令乃勒限飭緝迄未獲案昨據原差范錫坤恊同英界差役及包探將沈少卿拘獲解到英公廨别駕略詰數語卽著送縣歸案辦理 
[會審案略]  
　　英商裴來德控稱西門外保墓局基地租户唐悅生不肯遷讓等情曾經會審因被告未到尙待傳質在案昨日早堂哈律師又偕同英公館買辦陶梅生到案屠别駕諭曰此案業已訊明該地保係陶姓購買當時曾言出租唐姓恐日後轉售洋商致多轇轕陶姓購定時力保無碍始得成交今忽要唐拆讓須向陶是問陶梅生供在英公館爲買辦此地由現任海防之葉司馬臨恭介紹向張香帥購買當未成交時先將銀一萬四千兩存在銀行丈見後每畝銀一千兩計算後只丈得該地六畝九分七釐付銀七千兩换有道契至地上之房當由原中等言明可以拆讓後又由縣署書辦龔幼春爲中欲將地上之房歸售與職索價銀八千四百兩職還伊八折致未成交後忽又加價查該處房屋均係舊料祗値銀四千兩之譜嗣後亦屢向詢問堅不肯售現在此地轉售洋商須得管業如要租則每月須洋一百廿元龔幼春供唐姓在保墓局地上起造之房屋曾由總巡局委員朱森庭老爺開帳與小的價銀八千四百兩陶只還八折致未成交總之唐悅生非定不肯售實欲略多銀兩而已申西官互商之下以此事旣曾由朱森庭明府從中說過卽著兩造自求朱明府從中調處可也 
[限期清理]  
　　朱琢亭前投英公廨控袁兆杰掯付票銀一案經屠别駕訊供飭押清理各情已記前報朱以袁有意挺押不理迭赴公廨請提究追前晚提袁到案謂曰此案已懸兩月何以仍不理清答稱小的奉押後因莊主胡倪良避匿不面現胡倪良已於本月初五日到案懇恩交保出外料理問官以胡倪良旣已到案袁兆杰准押候覓保限一月一併清理結送候查袁謝而退 
[押候弔贓]  
　　虹口寳昌聚昌與法界均記外國酒店往來前日由某甲持均記發票至寳昌等家取貨被夥看出破綻當將甲等拘至美捕房已列前報昨由法包探赴英廨請將甲帶回歸案訊辦旋據某甲供稱所取各物售與三洋涇橋三十九號蹺脚洋貨店内捕頭飭著押候弔贓再核 
[法捕房發落]  
　　昨禮拜三鄭大令蒞捕房發落提行竊王兆堂燈罩洋酒之徐子三沈阿炳判各責一百板復詰收贓之唐阿松唐供實係燈罩大令謂何以前供外國舊新聞紙顯見情虚遂判一併還押候查○江陰客寓主林福卿控夥陳連卿竊洋逃逸在途扭送捕房經大令判將陳先行枷示七天再核○包探解行竊江寛輪船搭客洋傘之顧錫安供因失業已久欲回周浦原籍因川資無著出此下策大令判責五十板賞給小洋一角給顧著赶緊回籍○又提行竊水烟袋之劉阿標照原斷笞責五十板斥釋○包探禀陶阿泉曾充探夥停歇後專與竊賊爲伍前日見與某積竊同行次晨吉祥街某提莊卽出竊案情跡可疑解案請究質之陶一味支吾大令判責五百板候送改過所○寄園堂倌張元炳控潘桂生同顧海全等拆梢洋銀等情鄭大令判潘枷責在案旋有顧麗泉卽海泉投案具禀聲稱前有張元炳之弟寳書向小的定購蒲包八千只 
 
 

Page 4

 
 
云係紗局所用先向小的借回用洋八元俟成交後扣還詎付洋之後音信毫無小的往紗局詢問據云並無此事爲此向張索還借洋八元並無訛詐之事求鑒大令謂爾與潘桂生素來認識否顧供向不熟識大令判著交保 
[美捕房紀事]  
　　虹口武昌路第五百九十六號門牌某藥材店昨日午刻在後披屋内烘焙藥料遺火灶下未及覺察竟致上熾柱樑焦灼幸在曰畫易於施救旋卽撲滅事後經二百九十六號華捕將店主粤人某甲拘至捕房捕頭派包探石金榮查明姑念無心失火從寛免究○粤人倪昭章前晚在天潼路撬全順押店之門適包探范進才巡至當卽拿獲拘入捕房詰問之餘據供實係初次至密勒路怡各館内阿倫則向操此業捕頭得供飭范探將阿倫拘至押候併送英公堂訊究○王毛蘭胡興寳張阿香三寍波人昨晨在源昌路互相兇毆旋扭入捕房控訴捕頭略問原由一併斥釋○粤人陸發源前已遞解回籍兹又重來前晚經包探石金榮緝獲解入捕房押候送廨訊究○江北人某甲躑躅西華德路經三百三十三號華捕拘至捕房據稱住漢壁禮路向業皮匠並不犯事旋查明屬實釋放○前晚有四輪馬車一輛停放北四川路無人看管被三百零九號華捕驅至捕房旋經西華德路某機器廠西人投案領回○前晚十點鐘有某甲溷蹟天潼路寳康里爲四百零二號華捕拘解捕房後查知並非偷兒押至昨晨開釋○紹興人某甲前晚在南潯路與粤人某乙互相兇毆乙力大甲非所敵頭頗爲乙擊破乙始奔逸甲奔告捕房捕頭見其流血不止遂給藥敷之令自行扭案送究○前晚有甲乙二無錫人在裏虹口爲索取會　爭毆旋復扭入捕房控告捕頭以錢鈔之事非捕房所理令投英廨喊控 
[補註]  
　　八月初六日本報登寗波火灾彚紀一則七月廿九晚下脫慈溪二字今特補註 
[消災降福]  
　　本館協振所接奉揚州約文軒主交來英洋一百元來函備述患恙未能速痊爰解囊助振以恤災黎仁人用心可謂無微不至定卜康强逢吉勿藥可占當卽彚解災區以副惻隱之念先代災民叩謝而并頌大德無涯也 
[福壽康寗]  
　　烏程宋竹屏先生老成碩望寛厚待人經營絲業數十年依然儉約兹値蓮池清暑桂院飄香欣逢先生花甲正慶其世兄雲生介生季生三君子仰體嚴命節省壽筵移助順直新賑洋銀一百元彚解災區以沾實惠豈止作着降祥亦藉以風世云上海北巿絲業會館籌賑公所制施則敬子英甫謹誌 
 
 
 

Page 5

 
 
   
 
 

Page 6

 
 
[天儀茶園]  
八月十一夜演 
大减價正廳二角 
大回朝蝴蝶盃收關勝殺伍府寳蓮燈忠孝圖重排新戲孝銀三召兩圖謀夫告父 
[天仙茶園]  
八月十一夜演 
[鳳鳴關金水橋反延安烏龍院南天門走雪囱雙包案大閙東京取北原盗陽橋 
[丹桂茶園]  
八月十一夜演 
四泗洲城火燒棉山煩演戰長沙關公收黄忠算粮登殿煩演月英偷情賣胭脂十二本並蒂蓮火燒堂樓全家福祿 
[天福茶園]  
八月十一夜演 
[斷蜜澗海潮珠第一等刀劈五虎巧拿一枝桃前後本節義亷明全本一口劍戰合肥 
[同慶茶園]  
八月十一夜演大套夜戲檯包洋三角 
金吊桶 
用羅成七做駙馬花并水做宫主仙花銀做鄰主頂狠元做知府蘇九做賊仔老靑　　做看相　　妹做皇帝其餘文武全班合演此佈 
[禮拜四拍賣]  
啓者禮拜四卽本月十一日十點半鐘拍賣路燈九老羽毛　嗶嘰九老小呢船牌九老羽綾九老彩二美彩九獅羽綢十一磚彩三元十磅十二荷花彩人鎗十磅彩八士紅四美紅三元紅人鎗紅萬壽圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十磅荷花圖人鎗九獅吉慶細布拍賣荷花劉軍圖彩四美紅五星紅金星七十二線紅雙路燈紅二美白金三元六十四線烏金三元藍雙路燈藍洋房光毛市漂布等貨特此佈聞八月初七日元芳行啓 
[洋房出租]  
張園馬路東隔壁洋房一宅連花園卽新近卞公館住宅要者請問垃圾楷南首北京路口潤記號内面議可也 
[禮拜四拍賣]  
茲於十一日二點半鐘在金利源十一號棧房拍賣鐵條扁鐵三角鐵約計六千餘担生鐵約計六百餘担貴客欲意者屆時請至該棧面拍賣貴客如要細碼單向小行領取此致　壳件啓 
[拍賣大馬]  
今有金山大馬十三隻另有拖車大馬一只併馬車架生等准於十一日下午五點鐘在本行拍賣諸紳商如欲購者祈請來行面拍特此佈聞　龍飛馬房啓 
[拍賣車糖]  
本行准於每逢禮拜一四早十點鐘本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[禮拜五拍賣]  
准於十二日二點半本行拍賣花磁鐵盆百打花旗釘百餘桶洋毯三包絲巾景太古磁花瓶茶色盆碗古銅人物花夾毯已絲十箱另物不計此佈　倍發行啓 
[禮拜六拍賣]  
啓者禮拜六卽十三日十點半鐘在本棧不限價拍賣各色海馬牛牌鷄牌飛龍等呢尺三尺六尺九等元靑絨洋紅　等貨此佈義記洋行啓 
[禮拜六拍賣]  
茲於十三日二點半鐘在公和祥棧房拍賣鐵絲鐵絲繩鐵板馬脚鐵什鐵等約計數千担貴客欲意者屆時請至該棧面拍此佈壳件啓 
[辯誣受辱]  
湯姓開張土棧爲業爲因七月間周姓失竊乃沈姓子等所竊　邑尊親訪提訊之下不了沈姓子湯姓前有口角寛　硬咬湯姓同黨豈之湯姓久在周姓經帳多年豈有起心　人　之　　信購　寓松稱　　緘 
[招雇工頭]  
啓者招商局北棧欲雇工頭一名照料上落貨物欲知詳細情形者至棧中間經理人可也此佈 
[仙機]  
明經子六壬星相　騐昭然僕同流年許秋季財旺白露節後得子所斷皆騐感謝館在胡家宅三山公所常州　稼曁謹啓 
[丹桂茶園新戲告白 
滬上紳商煩演 
山陜第一等名角文武花旦 
[三盞燈全本伐子都]  
本園頭等出陜文武花旦三盞燈者幼習文行角色新近習成武戲一劇名曰伐子都也前者連演兩次蒙滬上仕宦紳商各號觀者人山人海無不喝彩申新各報屢次美鑽大有十三且之文武奇才妙技絶藝申江無賽本因濤養數天再爲登塲現今紳商金面難爲准於禮拜五卽十二夜煩演伐子都一准演喝絶不失福至期諸商駕至小園一觀務望早降 
[天儀茶園告白]  
新軿文武全部燈彩新戲 
西漢傳 
代閻登殿陰斷三魂 
漢高祖愛才不愛人吕皇后重文不重武漢張良爲韓報國仇三齊王貪功被除戮議後嗣張良荐四浩新狀元魂遊十殿府謂三王被害駡閻羅替登殿朝魂試眞才奏天表知慧星下凡斷三王鼎足三分主陰曹府出令下世界新燈彩善遊地獄門燈彩工竣擇吉試演 
[上海亦中誌喜]  
三彩百號中附彩本行售出五張 
電報 
英九月頭彩第二萬二千另另六二彩二千四百卅五三彩七千另六十二四彩四千九百八十一號 
[上海鴻福來○三彩誌禧]  
電捷 
英九月頭彩二萬二千零零六二彩二千四百卅五三彩七千零六十二四彩四千九百八十一號○三彩由本號售出得主後詳先此報喜 
[耳聾靈藥]  
久聞上洋鐵馬路廣東益三堂大寳號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥一盒服之甚有效騐再由信局寄購二盒服下多年宿疾一且痊好功德欽佩無量乞登報伸謝靖江縣署正堂中書陳師爺書 
[尋婢]  
七月廿二早走失一婢名冬蘭年十二崇明人能操粤音面黑大脚靑夏布衫褲髮繫紅絨線知風報償者謝洋四元將人送回者謝洋廿元永泰棧呂宋烟店 
[新出泰西采風記]  
駐英參贊宮當順宋芸子太史編輯泰西諸法有裨時政者成彩風記五卷并撰紀程詩百韻附焉又時務論一編因時制宜詳籌利弊二萬五千餘言誠鉅觀也合付石印每部四本價洋五角在上海四馬路古香閣發售 
[萬湧源金腿批發]  
劃一不二 
本號向在金華蘭谿開莊自製進呈茶腿本莊南北金腿久遠馳名今開上洋棋盤街中市照莊批拆貨色考究價目克巳以擴招徠兼售金華南棗松花彩蛋賜顧者認明本號招牌不悮 
[承頂股份]  
啓者今有黄平甫因年邁愿將自巳名下東興番簿店一股生意頂與李長生爲業憑中言明銀契兩交是頂之後店内盈虧與黄姓不涉均歸李長生自理恐未週知特此聲明　李長生告白 
[全彩利記號]  
自運逐月呂宋大票批發收兌紅票並售門莊全張分條公道函寄原班回件新到廣東枝木鏡器鈕扣欄枒等物批發價廉貨美棋盤街全彩號啓 
[遺失提單派司]  
啓者月之初一日　定船由烟臺進口運來　草維九包Ａ草邊六包提單　訝因在新關遺失如有拾去者作爲廢紙特此聲明同城公啓 
[聲明子店]  
本號所分皮貨店祗有英租界源潤豐一家此外並無分設特此聲明以釋歧疑澤甡洋貨號白 
[江謙吉]  
本號開創大東門外花園衖歴有餘年今遷移南王家碼頭横街坐西朝東照舊交易承蒙諸君光顧者未知特此登報 
[失票聲明]  
今遺失泰源莊第九千三百八十二號卽元廿二兩巳向前途作廢望各寳號切勿收用特此聲明　保宏公司具 
[妙藥愈痴]  
兒子三寳去歲忽患瘋癲終日喃喃自言自笑歌器不常舉止大異雖不出外　　但此情形終非了局醫藥多方毫無應騐幸友人指購滬北廣東益三堂大寳號所製雙料文武痴癲丸甚靈每粒一元日服兩丸服後卽覺伊神志稍清連服七日其病若失現在舉止如常甚形安靜眞治痴癲之聖藥也余年巳六旬過外僅此一子今得此丸治愈心感之至特登報鳴謝　上海法大馬路寳興里郭宅啓 
[賞格]  
今有住泰安棧第八十六號房朱客於八月初八晚落江寛輪船第六號官艙被扒手竊去枕箱一只失物不計内有公文執照各信要件共計一包想竊去者無用定必隨手抛棄如有仁人檢得此包請卽送交泰安棧當卽酬謝洋三十員餘概不究决勿食言特此佈告　泰安棧啓 
[故人厚誼]  
余於七月十一夜東洋車上遺失麥加利銀票廿張共銀五百四十兩外有信封失後次日卽報法蘭西捕房因失記車上號頭無從查究有羅昌慶者前在余處爲夥人素誠實據聞左邊謝阿大車戶得藏有銀票四百餘兩因至謝處細查見信封上有余名號知是余物當向取還并鈔票十五張計銀四百兩尙少鈔票五帋計銀一百四十兩親自送交余手並云所少之票查悉後再行送還故人如此情重今人不可多得矣特此登報揚名　俞棟雲謹白 
[醉臥生知悉]  
吾弟自五月三十離家後至今杳無音信父母懸念幾憂成疾要知人子所不可一刻忘者惟親今子忘親而親友不能一刻忘子罪莫大焉見報之後卽刻來信茸城詳明住處立等毋遲　醉經啓 
[戒烟捷徑]  
戒烟之善惟上海之京都同德堂誠推第一鄙人烟癮二錢以洋四元購該堂槍上戒烟三香膏五兩不及一月卽離苦海特此鳴謝　大通雷記上 
[紡紗織布機器出售]  
啓者伯拉脫兄弟公司開設在英國洼而亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞]  
 
 
] ] 

Page 7

 
 
[此信生縫衣機器]  
乃爲市之上最好 
如貴商客光顧代轉買者其價格外從廉本行現有許多各色機器出售特此佈聞上海彙司洋行告白 
[新輯分類應酧通考尺牘十四種士商賈必備要書]  
石印分類應酧通考 
内載尺牘等類共計十四種凡應酬塲中殷勤之餘至筆墨相投一切世事無美不備所載天地人事器物等類均詳典攷並職官品級相見儀注各省水陸路程各省各府州縣地名及婚喪禮制各項帖式服制圖考寫信典故士商往來詳註尺牘衙署店肆各色楹聯分門别類數千百事事物物詳細根由字跡清爽錦套八本實洋八角外埠函購原局回件上海望平街新開報館隔壁英華書屋發售認明本局店號購取以免冐名混充之誤 
[英大馬路萬有利告白]  
有一本萬利 
呂宋票一物以紙售洋全憑信實本行售出頭二三大彩早經屢次登明得彩甚旺亦叨購者之福遠路信寄原班回件雙張十三元單張四開照算分條大洋六角半○寄售法字入門每部洋三角 
[城濟堂恒記]  
戒烟呬噶草 
戒烟呬噶草靈騐異常服此戒脫皆稱仙草每服錢廿一文近來假冐甚多認明包内有達醫士小像爲記　上洋棋盤街北四馬路口只此一家並無分出 
[小方壺齋書籍]  
南清河王氏始輯輿地叢鈔訂六十四本儲以鋸木匣實洋廿四元復有續編訂四本實洋二元茲又輯叢書四十三種毛邊紙印訂廿本實洋五元内有黄道周孝經本贊顧　三補後漢書藝文志丁晏日知錄校正等外間向無刊本購者在上海著易堂書局照辦可也 
[耀華照像說]  
佳士寫眞由來己舊自泰西照像法出而韓魏丹靑瞠乎後矣顧世人論相貴白而不貴黑不知黑爲陰白爲光光非陰不顯白非黑不浮故骨格高隆鬚眉隱現以及精神之流動層次之深微必藉黑以施其巧倘白太多則像與紙平焉能浮凸試觀西人各畫全講光陰其所以惟妙惟肖者非徒曰傳神阿堵而矣凡照像必靠聚无之室小號耀華係由德國著名光學師所造其法盡善盡美故一經泰鏡象憂亦憂象喜亦喜非藉修飾餘事以眩人之清視也原賜顧者審之　大馬路亨達利對門耀華照像謹識 
[寓石路吉星公棧]  
余去冬作客申江因遇損友同爲北里之遊資斧盡罄反遭惡妓毒手以致下部潰痛迺荷英大馬路五福衖口京都同德堂藥局主人孫鏡湖司馬慨念鄉誼面賜良藥得递痊可實爲恩同再造愧無以報特登報以鳴謝焉　新安知過子謹白 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀檯間壁石庫門内 
[燕製除痰聖藥]  
燕醫生除痰藥 
專治傷風咳嗽哮喘痰瘵以及一切咽喉氣管肺部各症此藥各大藥房發售每瓶價洋一元 
[新印通商章程成案彚編]  
各國通商章程成案彚編摹印五采寳星寳帶各國旗號執照格式四十三頁裝釘十二本每部售洋四元向上海棋盤街十萬卷樓及各省書坊購取可也 
[小輪船出售]  
茲有油木船底小輪船一隻長四文七尺濶一丈吃水極淺泊在垃圾橋堍船身堅固機器靈捷内河小港最爲合宜且亦迅速價亦相巧欲購者請至後馬路隆慶里萃孚號面議領看皆可　萃孚號啟 
[蜃樓外史二集告成]  
此書仍請大名家撰終諸君子請從速至上海四馬路聚豐園後理文軒書莊購取每部洋二角　阿芙蓉主啓 
[丕朕靈效淸補丸告白]  
ＢＥＥＣＨＡＭＳＰＩＬＬＳ 
啓者本藥房現有新到丕朕靈效清補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱兩脇疼痛　大腸燥結　小便刺痛　膀胱受濕　皮色黄暗　脊通耳鳴　胆汁太多　瘡疥痔瘡　手足凍决　黄疸濕漬　用力過度　血分不足　月經不調　傷風傷食　時作瞌睡　頭刺腦痛　悮惱肝怒各等症　諸尊賜顧請移　玉到香港中環大馬路或到　粤省雙門底上威建大藥房内方不致悮卽各埠西國藥房皆有寄賣特此佈聞　香港威建大藥房謹識 
[增額新章頭標六萬元○附送頭彩一千二百元]  
快發財又送附彩 
本行久設自運呂宋大票常得大彩早巳聲明加送彩票不取分文今售英十月票雙張價洋十三元又送附彩一雙張單張四開照算分條洋七角附送二條躉批公道紅票現兌信購卽奉上海四馬路 
[靈騐小兒回春丹]  
廣東普仁堂小兒回春丹 
小兒之病最甚驚風身熱痰升兩手抽搐雙目直視甚爲危險本堂此丸心誠保赤加功泡製選眞珠揀犀牛黄麝香梅片琥珀金箔一切通竅降痰安神定魄之品故能藥到回春扶危救急料眞價廉○每丸洋一角　廣東普仁堂分設上洋棋盤街開張 
[石印足本金石索出書]  
是書爲道光間南通州馮晏海集軒昆季所輯兩先生劬學嗜古於金石之學尤研求有素鈎稽摹仿萃精聚神歴數寒暑成金索石索共十十二若自星古以迄有元由中原而至外國大則鐘鼎碑放小則鏡鑑瓦磚靡不博采旁搜圖形寫象又皆手自鈎仿考證精評洵足與靑浦王氏議微元氏陽湖係氏諸書並行不悖原書風行已久藥用初印完善眞本付之石印視應刻無絲毫移動試一披閱覺商彝周鼎漢榻唐碑陸離班駁均粲然在目也每部廿四本用文木箱裝潢精雅價洋八元五角賞鑒者請至上海千頃堂各書坊購取學古主人識 
[和豐公司告白]  
啓者本公司現在可代客修理輪船機器及紡紗買繅絲局各機器并製造大小諸輪船或鐵或鋼之橋代辦各種機器如欲知一切詳細情形者請與本公司總經理人百力敬登面詢可也此佈　米爾登啓 
[廣東趙同春堂]  
馳名龍涎香戒烟丸 
同春堂戒烟丸 
此丸能以少制多以奇制勝應效如神包易戒斷内用犀牛黄以去頑痰龍涎香以化烟積正大山人參北鹿茸以培元而補氣其餘术芪苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枮稿顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設杭州太平坊開張金陵江西温州山東蘇州鎭江無錫蕪湖發售 
[考試時務塲中必備書]  
泰西時政之沿革國勢之興衰惟此近百年中實爲緊要關鍵英士麥懇西集千百部西書之大成作爲泰西新史攬要考訂簡明場中若有此書定可出人頭地廣學曾奉張香帥之屬譯成華文念肆卷計價兩圓託北京路美華書館三馬路格致書室寄售○萬國書報月出一册取價一角二分半泰西新政囊括無遺售處同上○廣學會譯著新書日增月盛公報後幅印有書目茲不備列 
 
 

Page 8

 
 
   
 
 

Page 9

 
 
[上海縣署瑣案]  
　　虹橋械鬥一案前經黄大令蒞騐後飭提人証候辦前晚親坐花廳研訊顧陞禀稱小的充當二十八保十九　地保七月十八日二十九保二圖人擁至虹橋打架王長福因而斃命聞人言十八日生員陳綱卽陳翰舟及陳藹堂在某茶肆啜茗陳伯安出外鳴鑼陳伯香等從而和之王銀泉訴稱小的是屍弟不知胞兄究被何人戳死聞係陳綱爲首餘人四處鳴鑼號召現在叩請伸寃陳書堂禀稱小的充當二十九保二圖地保上月十八日虹橋肇事時小的方在法華司老爺處回話後訪悉因虹橋鎭入將二十八保七圖人宗蘭卿綑綁且又毆辱伯香以致釀成此禍并聞顧炳生是徐福三所毆長福不知被何人致死藹堂禀稱小的充當二十八保二圖地保屍塲設在小的所轄圖中長福實不知被何人戳斃十八日小的之子伯香被虹橋人綁縛橋欄上後打架已畢小的曾至虹橋啜茗以前之事並未知曉陳綱供稱生員號翰舟年三十有二前經騐宗師取入上海縣學七月十八日至新橋董事王孝廉萃和處面談要事并未到過虹橋伯香供稱武生年二十有九耕田爲業素嫺弓馬光緒十二年經黄宗師取入本邑武庠十八日武生在外家飲酒後至虹橋啜茗致被虹橋人綁縛旋經顧炳生顧瑞卿等人勸令放卞致有人將長福致斃大約挾禁演花鼓戲之嫌以致如此伯安供稱小的年二十有三世業耕田十八日在田工作並不至鎭上鳴鑼大令喝令跪上大練良久並無實供乃命掌頰二百下又將伯香責手心一百下飭差將陳綱大帽除置案上研詰良久諉稱不知因判令將兩陳衣頂詳革陳綱發學收管伯香發水利廳收管伯安收入所中藹堂書堂各重責三百板交差帶出緝兇○前年職員趙懋宗控流氓莊莘耕滋詐等情前讞員葉大莊司馬升堂訊問未經嚴辦莊隨疉赴臬轅及府署架詞矇控發回訊理前日大令倩蔣刺史判斷莊供稱小的係川沙人在治下開樹行前年趙將出浦船塢售與徐姓師爺由壳件洋行買辦王省三和興公司王益甫等介紹小的分得洋銀十一圓七角係友人丁福堂交付兩王係原中立名簽押每人得銀四百八十兩小的欲照此數得銀叩求斷給趙訴稱職員家在浦東開設趙景記沙船塢已歴一百餘年前年二王來勸將塢基讓與徐致靜觀察書立文契得價過割契上二無莊名莊强欲拆梢旋由丁說情念伊窮困給洋銀十一圓七角莊不滿其欲訐控不休現契據已由徐函送至案叩求察閱刺史檢閱契上果無莊名詰以旣無名字已得十一圓七角大屬便宜爲何尙逞刁健訟莊指東話西含糊以對趙求重辦刺史謂本委未便辦理俟黄大老爺親訊可也○二十三七鋪巡防局函送積欠租金之何阿金至縣前晚蔣刺史研訊之下何供稱小的租大南門外王姓巿房居住小本經紀貧苦難堪疉欠房租洋銀四十圓木及措還叩求寛典刺史判令具結限日遷○行人曹和尙控丁阿木宋泉興等引誘寡媳張氏黄大令飭差拘齊人訨解請蔣刺史研訊曹訴稱小的年五十有四長子於本年正月十五日去世遺下寡媳張氏年二十有七並無子女次子年一十有四媳已文定向未迎娶上月十八日下宋將張氏誘出捲去衣物若干後由張榮祥告知因將丁宋扭案張訴稱小的家住塘灣耕田爲業上月十九日在董家渡某茶寮啜茗見丁宋由航船上領曹媳登岸喚之不應因而向曹告知宋供稱小的家住閔行姚家弄距曹家半里許妻子已故上有老母下有女孩前日附船至某處賣布遇曹媳張氏抵岸後張氏之母囑小的代携包袱送至縣西不知姓名人家沿路與丁同行現悉張氏已回去矣刺史訊至此忽有洪村三者投案訴稱監生置有航船家有母妻曹之寡媳因不願與姪成婚以致避去昨夜聞已回家如仍未回監生可以作保刺史判令將宋洪交差役收管著曹查明媳婦曾否回家禀候訊辦 
[英公堂案]  
　　包探趙銀河禀稱有高升者不知何許人衣服華麗身帶金表一隻金戒二隻英洋一百餘元以及玉器眼鏡等件小的見其形跡可疑跟隨入城見其將身畔之質票抛入九曲橋下當卽倩人撈起向之根究來歴據言在震澤縣劉老爺處爲家丁此次遣往蘇州購物不知究竟若何是以解案請究質之高升供揚州人在震澤縣内爲家丁此次老爺給小的洋一百元金鐲一隻命到蘇州照樣購兌一時受友人之愚來滬游玩所質者均係小的自已之物求鑒别駕據情商之薩副領事以其中必有别情著押候過堂復訊○包探孔阿才禀稱曹錫林同周桂華在公陽里楊錦山妓院碰和曹出銅餅一封向妓院硬索好洋一案昨日訊後著周補詞覆訊今曹錫林已由小的緝獲送究周桂華供銅餅的係曹物前日欲騙小的之洋不料被小的看破曹允出頭溯十二元將銅餅暫押詎伊藉此拆梢求鑒楊錦山供曹寄洋之時言明銅質不料於次日糾人欲索好洋求鑒曹供銅餅係周友陳三和之物小的初不知銅質以爲楊所掉換求鑒别駕判者周楊各罰洋二十元曹錫林以銅餅騙　不成又復藉此拆梢情太可惡判罰洋一百元否則責二百板押兩個月後遞解○包探顧阿六禀稱陸芝富有棉紗五包雇某車夫往出三包車夫多出兩包售與滬南松茂棉紗店今由小的查獲知情之車夫羅桃桃王土土解案請訊陸芝富枝案申訴前情質之羅王二人供雖爲車夫此事實不知情别駕著將羅王二人仍交捕房帶回查明再訊○包探沈金隆禀稱閔春泉在鄉間竊取衣服銀飾等件來滬求質經小的查獲送請訊判質之閔春泉供浦東人因妻子在滬繅絲廠工作母親命小的送來並非行竊叩求明鑒别駕判責一百板○包探施奎江禀稱耶松船廠工人巢阿德竊取廠中銅管藏匿空房經洋人查知扭送捕房解案請判耶松洋人投案申訴前情並稱廠中工匠甚多須請懲辦以示懲儆質之巢阿德供寗波人不敢行竊銅管實被悮指求鑒别駕判將巢枷號一禮拜發捕房示衆○包探倪順泉禀稱金阿安掩入朱富泉家竊取布衣一件經小的拘獲人贓送請訊判朱富泉投案請領質之金阿安供本地人實爲窮苦無迫求鑒别駕判責一百板贓還失主○一百七十號　捕拘解在途拉客之野雞娼婦周金氏到案請判别駕略加研詰著交官媒管押三天示儆○元　行洋東控已過買辦鄭程先欠銀一案迭　會審無銀交不已於前日將程先之子光憲押交在案昨日程先之妻到堂役禀聲稱程先已故帳房之事兒子光憲向不與聞須請傳副買辦何碧山及帳房譚姓帮同清算等情别駕閱禀問爾家住宅基地之道契曾否尋到徐稱尙未别駕曰此物須得赶緊找尋以免將來轇轕鄭妻唯唯别駕著靜候批示核辦 
[邗江官報]  
　　二十九日新授如臯縣單大令儒紳過揚海州營參將楊叅戎文彪過揚公幹汪分轉壽祺辭赴姜埝總巡差朱分轉昭林銷京餉差沈鹺尹傳鎔辭赴李家橋卡楊鹺尹繼曾委保甲聽差○八月初一日運憲公座掣籖南掣金司馬來揚公幹柯鹺尹鈺辭赴四浦柴鹺尹九齡辭赴孔家涵○初二日慧鹺尹麟辭赴泗源溝何鹺尹乃升委保甲聽差鄧鹺尹彝鏡起程回淮 
 
 
 

Page 10

 
 
[作俑仿假]  
本埠鹹瓜街裕大藥材行執事邵鉅源與批櫃翁懐章不顧臉恥營私圖利仿造華英藥房戒烟玫瑰參片到處兜銷此項僞藥不但壞人名聲而且貽害服者性命堪虞該藥房訪查旣確禀縣嚴辦懲一警百業經　縣憲差提到案澈究罰鍰充入仁濟善堂所有吊案僞藥及仿單板子等當堂銷燬而翁懷章自不知過反登申報無辜受屈等語不值識者所笑况縣案巳見各報無待贊言想經此一番痛懲不至再有旋踵垂涎假冐以身試法者矣 
[鄺其照書籍]  
粤東鄺蓉階司馬其照前奉檄出洋久駐美邦特著華英各書爲後學津梁司馬回華後疊奉上憲辦理洋務公餘之暇更澄心攷述中外人有志華英學者莫不爭先快覩推爲有用之書茲由本號發售○華英字典銀五元五毫凡有益人生合用者錄登殆盡而深得握管臨池之助亦足括文壇學海之奇○英文成語字典銀五元載英文之成語萬句有奇搜羅富有注解精詳令學者照錄過册恍如出自心裁○應酧寳笈銀二元各國朝廷商賈所有應酧握要事宜緝載美備雖仿用臨時如閱歴平日○英語彚腋初集銀一元半○二集銀二元載有英字萬餘淺深盡致言詞適用分言祗見成句合貫可以成章書啓用之有文皆韻對答用之無曲不宣○英學初階銀六毫本中英文字具宇宙奇觀描成畫譜目觸而心通宣解文言縷分而條晰誠爲初學階梯也此佈○英界别發洋行○河南路華彰號同啓 
[宿患全除]  
余烟癮八錢因體態虚弱不敢言戒去年中元節過英大馬路京都同德堂見門懸上海縣告示勸人戒烟而領藥購藥者十分甥躋均云靈妙余遂購雙料三香槍上戒烟膏一兩計洋八角如法試用香味可愛起泡進斗比烟容易只須在槍上照常裝吸并不另服别種藥品烟癮日輕飯量日大約計陸續添購藥膏八兩已於八月壯日除槍不復吸烟數月以來精神如常身體强健恩同再造特登報以鳴謝　造紙局江怡生錄 
[祥豐洋行經理水險公司]  
本文謙公司開設外洋數十餘年資本富厚素有名望專保海上平安水險今專派在申祥豐洋行一手經理所有賠欵章程均照大概一律辦理倘有不測賠欵照章格外迅速給付保費比别家格外公道諸　尊光顧請至四馬路第七號門牌本行帳房面議或至棋盆街頤壽堂内本分行四馬路二章號本分行均可祥豐洋行謹啓 
[燕製補丸]  
善能利大便背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[聲明圖章]  
啓者現有不肖之徒私刻本號書東圖印在外誑騙各貨祈各寳號切宜留心以免受愚但小店取貨必須送至小店蓋印爲憑誠恐未及知覺特此登報　均記主人告白 
[招請買辦]  
啓者昇昌機器廠欲請買辦一人合意者請於午前十點至十二點至虹口西華德路第一千零八十七八號本廠面議可也此佈 
[本廠新到]  
磚瓦機器每部每日可造磚二萬五千塊每塊長十寸闊五寸厚二寸且陰溝管子亦可製造如合意者請移玉面議可耳　上海耶松船廠告白 
[地皮召租]  
啓者今有地皮一方坐落虹口約十四畝之大南至西華德及公平路北至一條浜欲租與人造房屋合意者請來面議可也此佈招商局蜜爾登啓 
[經售絲廠機器]  
啓者本行經售各等絲廠機器應用一切器具倘蒙貴客賜顧者請至四川路卅七號門牌　上海福勒洋行啓 
[品定潤格]  
韓君璧人四明逸士也精六法於山水人物博古花鳥大小諸淚各擅其勝凡游蹤所蒞獲其一紙者無不如拱璧珍之今來滬上暫安榻於法界泰來洋行爰爲代訂例規俾資筆潤堂幅丈二十二元八尺八元四五六尺二三四元立軸三尺一元屏條照堂幅例减半紈摺扇五角摺扇人物不畫點景工細泥金等箋以及手卷册頁大小不一均零議劣紙假金不應潤資先惠約期不誤人物加倍　嚴信厚　何良楝　蕭榮爵　朱佩珍　王予坊　陳世瀾　袁坊　李濤　仝啓 
[上海分此]  
京都華英大藥房 
茲本藥房開設京城前門外觀音寺中間路北首運售經驗西藥廣東蠟丸戒烟玫瑰參片一粒金丹藥水藥酒菓汁花露香粉香皂香水及照相器具外科刀針一應皆全如蒙　賜顧祈請移玉爲盼謹擇於六月望日開張生决價當克已以廣招徠特此佈啓 
[地保告白]  
本邑二十七保八圖地保王鑑廷現奉縣憲給諭再辦一年自七月初一日起所有本圖鎌漕刑名及地皮進出一切事務仍歸王鑑廷承辦惟恐不及周知用登告白聲明 
[專釋沉疴]  
上海美租界德榮里世醫俞鐵橋大方脉又精針炙風氣吐血痔瘡癧　極許永保斷根更歎沉難怪病不妨前來評視 
[招人改造房屋]  
啓者江蘇藥水廠今欲改造廠屋如有人願承辦者請至本廠與經理人面議可也此佈 
 
 

Page 11

 
 
   
 
 

Page 12

 
 
   
 
