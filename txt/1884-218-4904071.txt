# 1884 - 218 - 4904071

 

Page 1

 
 
[第十號畵報出售] [  申報舘主啓]  
　　啓者此次十號畵報中繪有曾九帥抵滬圖在製造局碼頭廿岸該圖地勢曲折房廊參差畵家親往鈎摹俱臻極肖一經寓目不啻親遊其地再有　軍戌越遭風毁壞兵船軍儲覆没人口傷口圖申天討而快人心無逾於此閱者自必先覩爲快兹於十五日出售第十號畫報仍附淞隱漫録　說一則閱者鑒之此布 
[再論基隆近事]  
　　法人之於臺灣也實自去年夏秋以來中法商議越南之事不能妥帖卽巳生心其虚聲恫喝謂必攻奪中國一海口以爲之質然後與中國啓齒索償兵費所指卽在臺灣以臺灣四面皆海周圍均有港汊而中國防兵卽使衆多百密必有一疏彼以兵船游弋海面窺探虚實知何處可以進兵船何處無重兵鎭守可以登岸踞住亦旣爛熟於心故倉卒攻擊而官軍竟不能抵禦也去年法人大聲疾呼謂欲取廣東欲取瓊州今年又有欲取福州之說福州與臺灣對海臺實全閩之外障彼將始事於臺灣故聲言取福州而餘皆非所注意也諒山之役两國重有違言孤拔東來勢實洶洶然其始則謂統領中國越南海面之各法兵船一齊赴津如何調遣如何行駛傳聞之詞歴歴如親見者乃其後法船並未齊向析津卽有北上者亦零落數艘且往來游弋并不泊定而孤拔則又盤桓於閩洋未嘗親自赴津然其所以久在閩洋之故必非無因今觀基隆之猝被攻奪乃始恍然於孤拔之在閩洋實則經營臺灣一帶而欲驟有所乘也盖福州長門之險本難踰越而羅星塔一路洋面又爲船政局重地所在防範之嚴當更十倍而法兵船游弋南北洋勢又不能聚集一處併力攻擊故紆徐委蛇遲回審顧至於今日而始以智取基隆耳雖然法人欲得中國一口岸以爲踞地索費之計原不必大口岸也但使地爲中國之地卽可藉爲要挾地步顧所踞之地必其勢可久居中國官軍旦夕不能收復然後可以發書索賠而遂其貪狡之欲乃吾觀於基隆而知法人此舉有大不可恃者矣夫基隆爲臺灣要口陸路之通可以由此其中煤礦又爲法人所垂涎取之以供船中之用無論中國各口不能違禁賣煤於法人卽他國兵商各船亦守公法不能代法運煤與船中或本裝煤不敢在途私賣均巳奉有明文法船不免有缺媒之慮以故全力注意於基隆一則可以踞地一則可以取煤其智計誠非淺小然前日電傳警報之後續又接到電音謂法人初攻礮臺不過两點鐘之間礮臺巳爲其所破華軍所傷五六十人旋棄臺走而法軍乃率四百兵扛砲四尊登岸守臺不圖劉省三爵師早有佈置先於此路之後另築炮臺法人得志之餘不甚隄防遂爲官軍所乘轉勝爲敗致傷法兵百餘名生摛一人法軍之砲亦爲奪去是法兵之得志於基隆不過半日之事且卽意在取煤而孰知基隆煤礦自劉省帥駐臺之後早有預防如其法兵登岸取煤則我將煤礦自行轟壞以絶其望然則法人亦一無所益也不但無益且甚可慮也夫近日議和之事尙未定見决裂與否正不可知此不敢輕啓兵端之日也電音所傳是十五日之事十五一日上海因十一日二闪限期巳滿議尙未定電咨總署傳聞巳由美欽使楊君來滬調停各大臣正在盼望雖與法使無所計議而究未甞預備戰事乃閩洋法兵竟於是日攻奪基隆揆之情理法人亦應居戎首之名中國攻之遽傷法兵百餘咎由自取夫何足惜竊謂官軍正可乘此機會盡殲法人而止葢礮臺旣爲轟壞法兵之未死者尙有二百餘人如欲守臺自必居於岸上頺垣圯石屯紥維艱而所泊兵船或因海底礁石山島颶風不能近岸以常爲援應則此二百餘人者亦似釜中之魚暫時游泳立旣焦爛省三爵帥久擅知兵旣於礮台後面重築堅臺守禦綦嚴我可出而驅法人法人不能入而擾我此二百餘人者必不爲官軍所舍也然則法人此舉亦徒取敗亡而巳矣踞地索費之謀又復不成矣正在著論續接厦門來電知法兵船規泊基隆口外岸上並無法兵噫此法人死傷百餘人之後自顧礮臺巳毁無可扼守故令所餘二百餘人退回船内以　他舉不敢再居岸上以　危機貪婪狡滑乃亦思深慮遠如此而官軍此時未遂盡殲之計致使脫逃殊爲可惜然而踞地索費之計一再不行獨非我中國之福哉 
[本舘接奉電音]  
　　昨由通州電局專發電音到本舘有六月十八十九日諭旨五道敬謹譯登○六月十八 
日奉上諭李鴻章奏叅違例預收緩徵錢糧之知縣請旨革職等語直隷署長垣縣知縣韓志超于奉旨緩徵錢糧仍復違例徵收實屬辦理荒謬顯干功令署長垣縣知縣元城縣知縣韓志超着卽行革職以示懲儆餘着照所議辦理該部知道欽此同日奉上諭都察院奏直隷生員李先春等遣　以匿灾濫刑浮收重徵等語赴該衙門呈訴據稱直隷武邑縣去歲被灾甚重書役勘灾得賄該縣知縣濫責灾民浮收丁糧並延擱蠲緩謄黄設立印板契紙苛派歛錢等語若如所奏各情殊干功令着李鴻章飭司確切查明照例懲辦欽此○十九日奉旨巡視東城事務着俊乂去欽此同日奉旨巡視南城事務着鄭訓承去欽此同日奉旨洪良品補授户科掌印給事中欽此 
[厦門來電]  
　　昨日接到本日二點鐘厦門西人發來電音言基隆地方砲臺全行燬壞法兵船均守住基隆海口而岸上則並無一法兵云觀此電音則昨日華兵捷報諒屬可信否則法人旣得基隆必將登岸防守豈有岸上不留一兵而盡數登舟者耶昨日午後两點鐘時本埠西商又接到厦門電報知英九號淡水信法兵又攻打雞籠砲臺法兵並無一人上岸云云未知與前電是一是二合並附登於報俾明眼人參觀互證揆厥情形法人之挫敗巳可於言外見得甘爲戎首適以取禍何尙不知變計耶 
[厦門魚箋]  
　　旅厦友人來札云初六日福建火船由台灣帶有郵筒抵埠内言劉省三爵帥巳於閏月下澣乘 
海晏輪船行抵基隆矣是處地方文武印委各員皆出迎迓駐防兵勇亦整隊出迎陸中砲台及中國兵艦皆燃砲致敬是時外國砲船之泊於口内者祇法國某兵船而巳法管駕聞砲聲隆隆急出瞭望瞥見兵勇蠭擁而前不覺杯蛇巿虎自起猜疑登卽升旂請中國名兵艦停止燃炮並言如越一刻猶聞砲聲卽當以砲相還等語後經海晏輪船之舟師造舟求見陳說其事法人之疑始釋然居民聞停砲之請皆謂法人欺陵太甚甚爲鼓噪皆有滅此而後朝食之勢英國駐 
 
 

Page 2

 
 
是處之領事以民情洶湧恐變生意外波及英商特繕一函往見中國官員求其撥一砲船將函遞交駐厦英領事中官俯如所請卽命伏波兵舶代其傳遞想函内所言不過謂台灣居民現時十分激憤誠恐戰務不免請移咨英國水師官員撥一兵船前來以保護英商云爾後英官等聞耗隨卽撥某兵船往台灣防衞矣說見循環報 
[福州述聞]  
　　福州十五日來信謂近日人心惶亂宵小繁多數日前有人欲在太古洋行放火以鑤花稻草紥之成團灌以火油置之該行門前正待舉火爲司更人瞥見出而審視則有數人飛奔而去略遲分許則巳不堪設想矣幸哉 
[預禁引港]  
　　寗波西人來信云寗郡官憲刻巳將引港各西人於工資之外每月每人另加洋一百五十元與之言明如法人來雇不得應聘云 
[美員赴閩]  
　　聞十九日下午本埠各國兵船上之兵官皆往美國德楞登兵船上拜會美水師提督共商保護商局之策其如何商議則外人不得而知至二十日美提督坐恩特孛來思兵船開行出吳淞口聞係前赴基隆也 
[外洋消息]  
　　昨日法公司輪船來滬帶來外洋新聞紙云法人在東京之兵目下按住不動順俟西歴十月再行舉動也又云法國水師部大臣現又添載兵船两艘命特於都郎地方一切預備一聲令下卽可啓行也又云閏五月二十二日係法國節期印度有法屬地朋地醉理亦於是晚懸燈慶賞有人放一火箭忽然墮人貯火箭之室内一時燃首烈焰飛騰火箭亂射屋舍炸裂死者十五人受傷者尤不知其數是亦可謂樂極生悲矣 
[法兵首途]  
　　昨日本埠四人接到電信云法國巳發兵一萬二千名來華現巳首途但未聞法國議院核定兵費若干此豈恫喝之故智耶卽使添兵東來則我中國自當厚集雄兵嚴陣以待雖兵端未能遽弭而以逸特勞以直勝曲亦何畏彼哉 
[東京近信]  
　　香港西字報稱蘇芝輪船於初九日由海防開行甫出口見風雨表低下急爲避風計駛赴夏龍灣停泊至十一日察視風雨表上升乃得啓輪十三日到港述及東京近日毫無動靜惟聞法人有新調之兵三千名將次可以抵越現在夏龍灣有法兵船一艘名阿得浪忒載兵船三艘其一艘名答拉客與　芝船同行到港海防法人則皆意欲與中國交戰云 
[滇透郵信]  
　　昨有接到滇省軍中來信者其言邊事甚詳特節録其要如下據云四月念八日法人進攻宣光劉團部將黄守忠拒之戰於城外陣擒三畫兵頭一名斬馘百餘名法人以兵輪大至五月初八日遂踞宣光黄守思退走山竜將生獲者解至保勝惜無人能通西語詢其姓名然此法人巳思瘴瘧憔悴不堪恐不久於人世也○又據河内探報五月初間河内法人甚爲驚慌因四月念九之戰有一五畫兵頭不知下落查黄守忠所擒之兵頭係三畫戰期在四月念八日小有不符又查四月二十四日劉豫仁在秉　曾斬法兵頭一名然未據報明幾畫惟聞秉　之戰黑旗僅百餘人伏山谷中殺法兵殆盡其餘皆攀岩逃走墮死及餓死者甚多或其中有倒斃五畫兵頭亦未可知也○捐分雲南鹽課大使韓再勳號伯銘劉淵亭之表弟也驍勇善戰屢建奇功今於閏五月初間在營病故淵亭失一良將惜哉○五月初劉淵亭由營回保勝視其幼子途中遇一猛虎時從者僅两人一負刀一荷鎗淵亭亦徒步行從者以槍擊虎不中淵亭奪槍一發而殪旋舁虎至保勝觀者如堵墻莫不歎淵亭爲奇人也 
[粤防鞏固]  
　　十二晚二更時候粤督張香帥往拜彭欽憲密議少時卽由軍裝局抬出洋藥一萬箱水雷砲六十具委員解往水陸各炮臺存貯其水雷炮差某鎭戎帶出虎門欽憲面授機宜着令布置督憲回署時巳交四鼓十三日督撫两憲及彭欽憲同出察看砲臺撫憲卽日回署督憲與欽憲尙須出虎門聞帶有精繪事者將各砲臺繪圖呈軍機處存察想亦愼重海防之道也 
[穗垣近事]  
　　粤省營務公局前設大佛寺兹奉制軍命遷往司後街鹽運經廳署内蓋鹽經署與督署相近若有要事各員易於稟見也○張振帥解任後抱病不出十二日壽辰各僚属欲往燕賀槪行謝絶聞振帥以病體未痊辦事維艱曾與香帥商酌欲請旨開去海防差使回籍調理香帥謂宮保在粤有年情形熟悉如力可支持不宜引退俾我等得以時常就教不致叢脞云云香帥之謙遜如此○藩憲發執照數百張交愛育善堂招商往各省採買米石沿途請免釐金擬先赴廣西採買兹據西撫潘中丞移文稱西省厘務以榖米爲大宗現值軍需緊急未便蠲免而且兵勇雲集亦要儲爲異日之需不能販往别省等語藩憲隨札諭各商速改赴江蘇採買以資接濟○失愼而火不上冲者俗名困龍火燭寳善坊羅宅於十二晚煤油燈墜地其火四散屏門窓扇化取灰燼而瓦上樑桁安然無恙是時鄰近但聞呼救之聲而登高眺望渺無影跡人多疑賊劫惟自謹門户不出援兵計燒去物件約值銀千餘两之多火之爲害大矣○南番两邑宰頒發告示謂現值中外相安凡安分傳教之人亦要保護軍民等不得妄造謡言悚其觀聽於此可見當道力固邦交不欲多生事端矣○初十日有一屍身浮於泮塘海口年約三十許巡船見之撈置岸上意欲棺殮隨察其身上有傷恐是被人謀害遂請官相騐官命移屍郊外招其親屬到領一面飭差查訪兇手此可謂無頭公案矣 
[大臣禦侮]  
　　北京訪事友來信云聞張幼帥傳電至京願率精兵二千駐福建馬尾地方以禦法敵並陳奏船局各兵輪不敷調遣曾向浙省商助而浙省兵輪亦只數艘自顧不暇頗難緩急相通閩中所有克虜伯砲亦祗二十五尊一切軍裝殊形支絀云云噫中國整經戎務巳有二十餘年而船砲两宗猶不能綽有餘裕其不貽笑于西人者幾希然如幼帥之慷慨請行氣吞强敵方之宗慤請纓班生投筆以今例昔無多讓焉寄語法人尙其及早行成勿再負喁以自斃也 
[京師近信]  
　　傳聞文中堂病勢甚重恐一两月未能銷假也○步軍統領衙門咨商户部將新選海防之緑營兵丁馬乾銀两酌量加成放給蓋五營馬額一千二百匹舊章每馬一匹月支馬乾銀五两自咸豐初間攺章按三成發給兹擬留京者仍照三成月給銀一两五錢海防者攺發八成月給銀四两以示區别但未識部議云何○某甲在京師二道街開設鞋底作坊以供鞾鞋店之需其平素交易財鈔者鞾鞋店耳有徒某乙時持支錢摺向鞾鞋店支取錢文皆奉師命而行閏月杪乙忽竊摺而出由某店支去當十京錢百緡嫖賭一晝夜錢盡而返甲正搜乙不獲見其自至束縳而鞭撻之傷痛徧體是夜乙以鞋刀自戕而死甲被拿到官猶以收乙爲徒時有字據上有打死勿讑之語官怒其言之荒唐笞之聞甲乙皆非京中人俟屍親到京再爲定案云 
[秣馬厲兵]  
　　初七日奉天軍憲有五百里排單到營口稱旅順口總教習某西人辭職而去各處防營皆宜檢點軍裝激厲士卒以備不虞道憲接札卽飭胡袁喬耿四營兵每夜出七成隊伍嚴陣以待營市人心亦惶惶靡定云 
[時疫日甚]  
　　昨接營口信云該處瘟疫流行日甚一日有不崇朝而卽死者盧扁亦皆束手善攝生者所宜善自保重也 
[江省雜録]  
　　前報言江西宜春縣排石凹虎患最多今悉彼處有一少婦緑似珠鮮碧同玉艶一日曉粧甫罷臨淵漚麻忽一虎咆哮而 
 
 

Page 3

 
 
至銜婦逕去止遺羅襪一雙而巳又有一小兒嬉遊路旁亦爲虎攫去聞此虎據桃叢爲穴安所得馮婦者爲之一雪其憤也○袁州西門外有周姓者生一女孩將棄野矣其隣某甲從旁勸其撫育周慮呱呱者之累人也提青蚨十緡曰汝願育之乎以此與之甲喜極卽負女與錢出門去孰知甲旣得錢乃更厭女隨荷畚鍤欲將此女活埋享其利而不受其累計無有善於此者詎掩土未畢而霹靂一聲甲巳先斃有在旁觀者四人乃十餘歲童也亦同時擊死將謂其不一引手救故加之戾耶然則天公非瞶瞶世之謀財害命者可以鑒矣○澹台門因澹台子羽之墓得名相傳此門一開火災立見自咸豐兵燹以後封閉至今前有南昌紳耆力破俗說遞禀請開往來者便焉但在初開時人心皇皇以爲將復閉也故在此設鋪者甚少想歲更月久後成見漸融人物當輻輳也 
[汰勇具呈]  
　　駐紥温州狀元橋之練軍近革去老弱十四名巳列前報兹悉所革之兵以爲我等均在强盛之年且技藝復係純熟是以聨名呈求道府當面考騐温觀察與胡太尊卽將原呈移送鎭憲張軍門立卽飭傳新補及汰革各兵迅速來轅以憑面試云 
[勇不可恃]  
　　駐紥温州龍灣炮台之台勇正營係土匪投誠充當者居多其軍向無紀律不服營官約束每遇上街閒游身畔必帶小尖刀偶有口角滋閙卽以尖刀亂戳該處居民見之莫不畏首畏尾也 
[白布滋事]  
　　距如皋城三十餘里有白布地方小鎭也以左近遍産棉花故權榷務者就其地設一花布分卡卡歸慶餘橋總局所轄前月總局陳太守以白布河内向不設檔以致花布往往由此偷漏因建議設檔董事巳唯唯聽命矣忽一日將檔子堆置分卡門首鄉人未喻設檔之意貿然一呼麕而集者竟有四五千人當將卡房什物箱籠盡行付之一炬并將司事卡勇懸於挂旗之桿上唾之笞之以洩其憤街上以擾而不敢開巿者五日如皋縣親詣彈壓并查出爲首數人着董事交齊帶回縣署一面會同陳太守通禀督撫憲請示辦理現巳奉批從嚴儆飭矣惟檔子旣爲偷漏所應設自不得以愚民一閧便恝然中止故飭由如皋縣取具紳董切結務不可長此刁風六月初又將檔木移至白布河并有差役巡丁護送是日不期而會者人數較前僅三之一想董事再饒豐干之舌蚩蚩者自不敢以卵抗石也查通如一帶河港縱横居民徵逐往還一棹可達非大風雨卽無分晝夜可以此出而彼入今見檔子有掯勒需索等事故聞巿有虎者遂以爲巿眞有虎矣目下首事四犯巳解至江寍均釘鐐收禁歴供滋事不諱且並無辦理不善者激成之說可見煩惱皆因强出頭此語在鄉人宜終身誦之 
[花開滿縣]  
　　客有自如皋來者稱該處環繞數百里近接通州遠此海門一望皆種棉花並無雜樹去秋水淹花收僅十之一今則土反其宅水歸其壑棉地遍成陸海花開紅白色含露迎風彌望如朝霞散彩居人云一花結一桃計每株不下五六花其收成豈不預卜三倍耶惟該 
處花布向販關東近因海氛不靖又見上海有移家泛宅之事誠恐關莊不開植棉者未免心旌摇摇也 
[吳淞形勢]  
　　本館友人昨赴吳淞周覽形勢見炮臺之左一帶皆築土壘以資扼守面砲臺有中國小兵船两搜舌砲臺船一艘左方長江口岸泊有中國大兵船六艘小兵船两艘兵船之右泊有法國鐵甲船一艘兵向一艘法公司船一艘砲臺之右泊有德國兵船两艘法船所泊之處正當衝要處所臺左之華兵船不能駛出其面臺之三船亦不能駛過六膄中國大兵船内有開濟輪船其營駕者爲徐叅戎傳隆本館友人登舟往謁叅戎迎入船内則見船中槍炮噐具一切均堅整鮮明叅戎亦諳亽管駕布置井井與外國兵船無異其餘之船不及遍登天巳將昏隨辭别言旋駛過法兵船時該船上指令遠行不得逼近兵船行駛華官等亦囑令速歸盖每至晚間中法皆不准小艇遊行其間也惟法船横扼衝要不啻將華船封住是亦可慮想熟於水道者必當早爲嚴備也 
[嚴密設防]  
　　虎威策電两兵船前日駛至崇寳沙下椗而吳淞營勇亦在礮臺上通宵守望擊柝之聲不絶於耳六營公所之毅勇亦徹夜巡防北橋萬安橋两處巡緝尤嚴至砲臺迤西沿塘舊時本有土墩安設大砲以備不虞嗣因承平日久一律挑凈近有法國鐵甲船遥遥對泊是以統領慶軍曹軍門昨日飭令本營兵卒在沿塘一帶從砲臺前起重築土城至寶山縣東門爲止約計四五里城高八尺闊八尺限三日工竣并飭毅軍幫同興工不日卽可告成可謂神速矣三點半鐘法兵船特雷克泊於三隔水德國丕司伏兵船於二點鐘開到申浦云 
[洗礮轟傷]  
　　昨晨本城火神廟巡防局有一團丁洗刷舊礮不料内有餘藥轟然一聲其人立卽受傷倒地血若泉流旋卽雇轎擡至仁濟醫館求治未知得保無恙否火烈易炸人可不加之意哉 
[得贓受累]  
　　閔行人胡耕村投上海縣控稱向開花行前日有該處地保顧咸卽顧和中恊同黄浦司弓兵劉關福來稱王云卿家光緒八年曾失竊棉花四包刻經獲住竊賊王慶濤王得和供出由我出錢二千八百文售得原贓現失主禀經黄浦司訊明飭令拘押追贓聲勢洶洶百般恫喝訛去洋二元錢五百文當由蔣云卿過付事後訪察細情始知該地保等挾嫌串詐爲特求請澈究黎邑尊以案關差保素詐批提訊究前晚蔣明府提案研訊胡耕村申訴前因蔣供與略同顧稱小的奉黄浦司弓兵持票着令指交竊賊王慶濤王得和供出收買賊贓案内之胡耕春小的協同弓兵至胡處傳提胡閱票後卽乘間逃避小的何從索詐今有悞聽張鴻香挾嫌唆訟致來誣控求恩明察弓兵劉關福供稱並無索費之事明府問竊賊王慶濤王得和同供棉花確由胡售去得錢二千八百文嗣被黄浦司差役拿獲小的只得實供並非讐攀明府謂察核爾等供詞俱係不情不實如肯速作實招本縣尙可從寛究辦詎各人証皆堅執如前明府謂爾等殊屬刁狡諒必不打不招喝各笞三百板王慶濤求稱腿上板痕未愈着攺掌頰四十枷號半月失主王云卿之母王張氏投案求追贓本明府問所失之贓值錢若干答稱值錢十千文明府衡情酌斷着胡償錢五千文顧又稱頃在憲署頭門外被胡拉破長衫呈閱明府亦着賠洋一元胡卽遵斷各具結完案 
[毆妻控案]  
　　浦東八何啓全投上海縣喊稱小的耕田度日妻子現有身孕前日與隣人王阿二細故口角被毆肚腹受傷勢甚危重求請提究蔣明府飭補詞候辦 
[虹口火警]  
　　虹口白渡橋堍清雲里弄内有空屋三楹左右房屋均係寍人所居前夜十點鐘時有八九歲之女孩在露臺納凉忽見空屋後披内火光爍燿因大驚走告其母母隨喚弄内管門人至空屋看視並謂前有賊匿在空屋至夜深行竊之事管門人嫌其多事並不將空屋開看詎至一點鐘時空屋内火光直上烈燄横飛猝不可遏共焚空屋一所左右間壁樓房四幢幸捕房鳴鐘告警各捕房水龍及絲業會舘之藥水龍齊集灌救並有自來水開放龍頭帮同撲滅意大利兵船調兵四十名上岸援救西商團練兵亦集捕房空地以備不虞搶火匪徒實繁有徒而所獲僅有龔阿二殷大興林阿才沈兆堂等數名昨日解公堂經黄太守分别枷責聞當時有舟山人某姓囑其傭婦携一箱出門暫避昨早主人查得箱内失去金飾物件約值一百數十元隨將該傭婦交捕查究而管門守更者二人因事前不聽人言致罹此禍里内居民無不懷恨昨早亦將二人送捕管押矣 
[鋸匠被拘]  
　　粤人某甲在輪船服役向與裏虹口某婦有染時時往來其家被鋸匠某乙某丙偵知久欲得甲而甘心日前甲由婦家歸 
 
 

Page 4

 
 
舟時巳十二點鐘乙丙二人伺於路隅突起要挾之在甲身畔摸取英洋十三元始行釋放甲因啓輪在卽不及報捕前日回滬報知捕房將二鋸匠拘押云 
[英界公堂瑣案]  
　　某西人投英領事署訴稱在虹口買華人田地租户蔣世泰徐阿金不肯加付租價請令遷移等因翟副領事據情照會黄太守飭差傳蔣徐二人於昨晨到案某西人亦投案蔣供曾向韓姓租地搭草房養牛每年租價洋十四元今是地賣與西人每年欲加租至二十四元確是無力徐供與同太守商之翟君限蔣徐於十日内遷移○平和洋行東稱開公泰之葉祥甫欠我房租銀百两今蒙傳案請爲照追葉供號巳閉歇房早退租因住透幾日又要一月租金致欠百两曾向買辦商量再遲二禮拜可以措辦房内尙有機噐一副拍賣定價二百五十两故不願售去或托房東出售扣去租銀亦可翟副領事商之黄太守着葉將鎖匙交與西人如有人欲看機器再向取匙開看設無人受買則限两禮拜照付房租 
[鉅欵助賑]  
　　奉到本埠北市愼裕錢莊執事來函謂有大善士連讀甲報悉松江府屬青浦縣界之金澤港二十餘里鄉村前月二十九日悉遭龍風奇災慘不可言特助洋一百元囑解災區刻下正在仳離之際得此仁漿義粟恩同再造善昌因先登報代謝并望天下有心人解囊樂助圓成善果則陰功莫大也[  上海絲業會館籌賑公所施善昌頓首]  
[更正]  
　　本月十七日報登蘇城李繼宗巷高姓花炮作碾藥遺火一事兹悉遇禍之家實係王永順炮作死者名阿長並無两人之說旣承高姓函知合卽走筆更止 
[輪船來滬電音]  
　　襌臣洋行央思輪船昨日由香港開來上海 
[浙省撫轅抄]  
　　十六日正任太平松門巡檢王炳垣禀謝藩飭回任○十七日卽用縣陳其昌禀知藩飭奉到部文核準起復選用州同熊良翰禀辭赴台灣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[冐充官長]  
　　秣陵某甲籍隷上元孔武有力頗能挽两石弓自入武庠不能以拳棒博斗升囊槖簫然朝饑莫慰遂冐充武員赴蘇撞騙途中挪用船户洋數十元許抵埠歸還洎舟泊采蓮涇畔甲挈两僕上坡托言訪某顯宦數日不歸船户心疑啓其箱則破書數束而外别無長物心知被騙懊恨萬端此本年三月間事也至本月初四日火傘威揚冰紈力弱船户泛一個小瓜皮往來夫子廟前兾獲蠅頭微利驀見甲曳蟬翼紗握鵰翎扇徙倚碧柳陰中聽新蟬噪晚直前喚之追索前欵甲左枝右梧總不肯付適江寗買邑尊呵殿而過船户攔輿喊控邑尊略訊數語謂甲屢次冐充官長在外招摇且以牧猪奴戲設局誘人名雖列於黌門行實同夫粃莠隨飭差役帶回管押想當照例懲辦也 
[减收土費示]  
　　湖北分巡荆宜施兵備道管理驛傳水利事務監督鈔關宜昌稅關兼辦通商事宜于爲曉諭定章事案奉督憲以荆州大堤向派民捐飭將荆州府及江陵縣征收土費每歲工用實在情形詳細查覆核辦等因奉此當經本道札調府縣征册逐細查核並親赴大堤明查暗訪其中積弊殊深惟以事非一年官非一任當稟明院憲姑寛旣往嚴杜將來並爲酌定章程所有委幕薪水俱限以定數收買石船土工夫價俱令立流水簿備查該府上堤夫馬薪水以及搶險安灡賞資每脩工萬串劃錢一千串爲該府公用此外不得絲毫動支又原議本擬减價旋因博采輿論减價不如减方爲便當督飭現署府恒守現署縣何令體奈情形工用核實估計大堤歲脩每年派征土六十九萬方襄堤歲脩每年派征土十六萬方通共不得過八十五萬方較上年共减土十七萬方仍照向章分三限徵收初限每土一方折收錢一百二十文二限每土一方折收錢一百四十文三限每土一方折收錢一百六十文卽以三限之價通行到底此外陳土一加遞加諸弊均爲革除以光緒十年爲始永遠不准泒征溢額現征土費如有盈餘將來再行隨時禀請酌减俱經詳准立案合行出未曉諭爲此示仰應完荆州府及江陵縣堤賀紳衿軍民人等知悉爾等當知泒征歲脩堤費巳經本道剔除積弊並督飭現署府縣核實估派頭减土方復減土價捐滴者歸公用該府除劃給公費辦公之外毫無沾染與從前之乾没入巳者不得同日而語堤爲爾命錢爲堤用有餘者爲爾留異日之需辦公者令爾知一定之數從此明曰曉暢事事可與爾民共見爾民亦當踴躍從公各盡乃分自示之後務各遵照定章赶將派征土方按價掃完清楚截劵執收倘有與現在定章不合之處准爾等控道控府必立予裁禁但爾民等若逾限不納致令土費空懸亦定責罰隨之其各凛遵毋違特示 
[貪財失財]  
　　鎭江某甲爲鹽機司事家居湖嘴地方所入不足往往取資於族叔叔擁員數十萬甲時垂涎其側而無可如何一日小立門前有粤人某乙趨則前曰君非某姓某宅者耶慕藺久矣請瀹茗臨風一談衷曲因相將至茶肆甲詢曰索無半面緣何事賜教乙詢此地有某人開設某銀擄否竟委窮源若甚留意甲一一對答乙忽若有所思甲疑而詰之乙曰君誠實請以實告寒冢在湖北某處日前在下貓啣花豬肉一臠去家人逐之貓至屋角肉忽不見異而掘其地咸纍纍不動尊焉隣舍覬覦爰仍固封俟夜靜潜掘詎係生銀然開掘需資溶化需資手無斧柯恐成畵餅遂北來覓友措資苦皆不遇適遇一山左反亦囊無餘貲君如不信可小試其端甲聞而惑之欣然允諾偕至寓中取銀苗若十借甲爐灶鎔化果得上等紋銀持至市肆易錢歸心巳怦怦動越數日再試均如所言甲至此早巳利令智昏心難自主因細詢開掘鎔化約需費若干乙以數十貫對甲見費用無多隨卽商定多方羅掘約得七十餘金乙曰此事惟某藥最要然頗不易購余有一友遊幕揚州彼處向有是樂同君前往商惠此須則事諧矣乃偕乙往邦而留山左人仍住寓所旣至錢存甲處乙先往覓友須臾友至衣冠楚楚雄辯高談周旋之下言及於虊具人堅不肯分再三商懇始許稍分一小包定價百餘金先付若干餘約期補償甲傾囊而出當面交割乙得樂後屬中愼藏中見緘封固密亦未疑有他變轉盼之間乙託故他去甲久守不歸始知遇編遍覔乙蹤杳不可得啓緘視樂則土塊也遂喪氣垂頭言旋故里再尋山左人亦不知去向矣噫繞牀阿堵物亦須從命運得來甲雖不至剖腹藏珠因貪殞命然數十貫青蚨巳平曰地生翅飛去矣愚哉 
[抵天津喜晤呂秋樵大令招飲酒樓卽席賦贈]  
　　七十二沽裏偏容两白鷗約開眞率曾來醉析津樓狂態巿人笑悲歌山鬼愁龍雲效韓孟角逐快同遊[  桂林倪鴻稿] 　 
[與有倪耘劬大令飲天津酒樓次韵奉答]  
　　落日滿燕巿浩歌登酒樓川原來戰氣天地入邊愁仗劍竟誰問驅車聊獨遊杜陵飄泊甚身世等沙鷗[  滁州呂增祥稿]  
 
 
