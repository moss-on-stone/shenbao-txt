# 1921 - 103 - 4917298

 

Page 1

 
 
   
 
 

Page 2

 
 
   
 
 

Page 3

 
 
時評 
[搜括與貢獻（冷）]  
　　某要人謂曹張會議可解誤會有益政局惟每來一次搜括一次於財政益陷困窮耳余謂此言似是而非也彼曹張之所謂誤會者財耳不得財則誤會得財則不誤會政局之爲難者亦財耳財不爲人逼則不爲難財爲人逼則爲難故曹張之會議能解决財政使不爲難則政局方爲有益若搜括之而使之益陷困窮是於政局有害則有之何益之有哉 
　　此蓋爲曹張方面言之也若言政府本當盡出財政困窮之相使曹張有所覺悟而不再搜括今乃不然咸恐地位搖動之故不待曹張之搜括而先自貢獻是益陷財政困窮之罪曹張猶次而政府中人其首也 
[專電一]  
　　北京電　十八日曹張靳由親戚關係再訂盟兄弟曹大張二靳三 
　　北京電　某要人云張曹此次會面可解除多少誤會於政局不無裨益但來一次搜括一次國家財政益陷窮境（十九日下午九鐘） 
　　北京電　靳與曹張會議結果對孫文自選總統决先聯名通電致討再由政府明令通緝（二十日下午四鐘） 
　　北京電　外報載靳晤張後張對靳大責備謂選舉統一辦不了反把軍事財政弄糟靳云公旣責我無能我便不幹張曰不然當君等組閣時局面尙易整頓現在糟到如此豈容一去卸責必須恢復原狀方能告無罪於人閣員之往見者同受此申斥故靳等歸來甚爲失望惟半官報稱内閣獲保全靳回頗滿意（二十日下午一鐘） 
　　北京電　某要人爲交葉向張曹關説張言祗要葉某盡力供給援庫軍費地位可以不動（十九日下午八鐘） 
　　北京電　報載曹張明後日來京　　北京電　曹張在津迭電王占元請來京會商一切王覆鄂北餘孽未盡辦理善後碍難離鄂　　北京電　院皓日（十九）密電王占元令查辦豫省變兵卽復此電頗具苦心（二十日上午十二鐘） 
　　北京電　豫變無吴慶桐關係係河北軍反對趙倜馮玉祥軍由新鄕武裝調停吴佩孚健康 
（二十日上午十二鐘） 
　　北京電　外傳吴佩孚被部下謀剌受傷不重（二十日下午一鐘） 
　　北京電　豫訊吴慶桐部下加入第一師與宏威軍激戰宏軍小却頃徐急電熱姜調解（十九日下午九鐘） 
　　北京電　豫省會電成愼潛返彰德率團長孫會友等攻破安陽乞設法解救又訊豫軍已公舉成愼爲豫北總司令一致討趙 
　　北京電　成趙衝突參陸處昨電請曹錕查辦並令曹便宜處置又聞趙倜疑馮玉祥與成愼通息特派豫軍多營向確山進逼馮已備相當之對待（二十日下午六鐘） 
　　北京電　旅京豫人决議（一）推定四代表謁府院請罷趙（二）電曹吴調解飭直軍維持地方（三）通電各省宣佈趙罪狀（四）電豫各鎭使及主客軍嚴守中立（二十日下午三鐘） 
　　北京電　外息鄂湘贛川滇黔閩浙八角同盟加入陜豫豫不從先倒趙某使爲傀儡某副使爲神經某旅長爲先鋒志在分兩系操縱大局之勢（二十日上午十二鐘） 
　　北京電　院派王承斌赴豫宣慰軍隊王過津謁曹主派吴慶桐先往調停並請政府調趙内用以吴佩孚督豫（二十下午四鐘） 
　　北京電　參陸處息活佛三月朔在舊宫召聯席會議恩琴因赴庫北佈防未列席决定增輔國公二員西蒙各旗設鎭撫使由王公兼組定國軍十師輔國軍五師按俄軍編制恩琴任爲訓練大臣 
　　北京電　教職員代表午後四點又至教部索欠由專門普通兩司長接待無結果八校生明日開重要會議（十九日下午八鐘） 
　　北京電　教職員要求教部限禡日（二十二）下午四時止務將積欠掃數發清（二十四下午四鐘） 
　　北京電　外部昨電召顧維鈞施肇基唐在復王廣圻汪榮寳回國因五使在外八九年未歸國情隔膜且此五人靳氏皆未認職當此暑中乘休假機會回國一行署事由首席秘書代辦仍令即回任　　北京電　德約因德國出賠欵四百萬及抛棄操塲兩項交通部對此嫌權利少謂關於德國財産將來交還限度太寛宜限制外部正與卜爾熙折衝（二十日上午十二鐘） 
　　北京電　孔醫函外部云端王病難診請送醫院查察端王自言兩腿不舉否則予婿阿拉善親王處儘可存身予俟腿稍好便赴阿拉善（二十日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專二]  
　　北京電　赤塔派來商務委員二人昨到哈奉天省長反對楊度請辦新民屯電燈廠謂妨礙滋多請卽批駁（二十日上午十二鐘） 
　　北京電　梅爾思函交部催四月十五到期寗湘債浦信債半年利息希準期勿展（二十日上午十二鐘） 
　　北京電　前電振業銀行發起人張趙唐三君聲明脱離非事實 
　　北京電　鄂王本擬改道津浦路北來今因漢口兵事中止（十九日下午八鐘） 
　　天津電　吴佩孚因事重懲部下二人此輩因懷恨行剌槍傷膀部不至損及性命 
　　天津電　曹錕曹鋭邊守靖本日在曹家花園籌議直隷選舉事决定積極進行 
　　天津電　美國銀團代表史蒂芬來津中美銀行界開會歡迎 
（以上二十日下午十鐘） 
　　香港電　聞陸榮廷已得京現欵五十萬公債票二百五十萬故積極圖粤桂軍精鋭大半由陳炳焜集中梧州惟梧商會爲大局安寗計電陸撤陳 
　　香港電　唐繼堯電請軍府優卹藍 
天蔚 
　　香港電　軍府派員將滇軍總司令印信赴滇送交顧品珍 
　　香港電　孫將讌海陸軍警藉宣政治方針（以上二十日下午七鐘） 
世界路透電 
[德國賠欵問題]  
　　十九日巴黎電　據最近消息德國近運動瑞士捷克美國等政府擬託其將德國新對案轉達協約國但運動不能成熟故遂中止其所謂新對案者大旨無非重述三月七日西門士在倫敦會議時所提出之對案耳法國專家現考察經濟上與軍政上懲戒辦法預備於德國仍拒絶履行其義務時實施之據法國廻聲報稱將來在魯爾區域佔領之新地包括哈姆伊塞龍等處計長七十五基羅邁當闊二十五基羅邁當内有居民四百萬人預料有兵七師即足辦理 
　　十九日巴黎電　賠償委員會要求德意志銀行交出預備金一節限德人於四月二十二日承認此項要求其預備金將移存柯洛業與柯白倫士支行非經賠償會許可不得動用如德人不承認此項要求則賠償委員會將要求立即交出存備之各項現欵 
　　十九日倫敦電　法總理白里安氏與維干將軍現由巴黎來此將於星期杪在海愛慈參與非正式協約國大會德國至五月一日應付英金六萬萬鎊今僅餘十二日可提出付欵之妥善辦法 
[英礦工罷工近狀]  
　　十九日倫敦電　礦主今日在工商部與礦務科長會商兩小時之久旣而礦主聯合會會長宣布未有新發展嗣後發表一文謂礦工聯合會現要求宣布關於礦主提議犠牲利益與修改工事清單事之辦法答覆此項要求是否有益殊堪疑問礦工方面非俟其兩條主要要求業已承認後不願討論工資問題礦主未與礦工會議以前不能復有所言蓋不先商諸礦工代表而欲整理辦法則將被人指爲違反戰前舊約也 
　　十九日倫敦電　礦主委員會今日與礦務科官員會商多時預料礦工幹事部星期四日集議時礦主代表將告以礦主願討論前所提及工資等級之重要修改 
　　十九日倫敦電　各項實業陸續受煤礦罷工之影響據最近消息北斯台福德夏窰廠多所業已閉門賦閒者二萬人蘇格蘭礦工滋擾日甚白蘭台埃爾之商店均被搶注愛夫夏之房屋機廠聞爲工人加以重損 
　　十九日倫敦電　張伯倫氏今日在下院宣稱賀恩氏現因煤礦罷工無暇他顧故預算案將於本月二十五日由張親自提出 
[愛爾蘭自治問題]  
　　十九日芝加哥電　所謂愛爾蘭總統代表波倫氏向運動承認愛爾蘭民國之大會演説謂愛爾蘭擬請美國表同情者續供借欵約一萬萬元以充争求自由經費 
　　十九日倫敦電　英倫與蘇格蘭主教等屢請政府改變對愛爾蘭之政策首相喬治答稱政府現行政策乃實際上唯一解决法頗爲公允今之根本要點爲脱離與併合之争執政府以自治案結合團體之意見甚爲高尙非新芬黨極端國家主義之主張所可及新芬黨所主張者厥脱離果爾果則愛爾蘭將爲世界之巴爾幹矣主持愛爾蘭共和軍者以爲繼續奮鬭終必造成民國要知新芬黨立於此種地位而有其國人爲其後援則解决乃不可能事任何途徑凡能達到調和者英當道甚願計論之武力不足服人公道與好意獨能達最後目標英當道深自知之但目前若抛棄武力是俯首聽命於强暴罪惡與脱離耳 
[英法與雅泊島問題]  
　　十九日倫敦電　每日電聞報今晨載有社説希望英法總揆於下星期杪大會時乘便討論雅泊島之誤會覔一可令美國滿意而不損碍委託代管新制之解决辦法該報謂日人如因一片砂石之土而與美國釀成劇烈之争執則殊可扼腕該報預料法國必力助美國英國大約將設法感動日本如是則此案可得滿意之結局云 
[英國航業之衰敗]  
　　十九日倫敦電　目下航業之疲滯爲從來所未有英船閒泊者約九百艘共二百餘萬噸據某員聲稱目下船舶旣不能開行又不能出售造船之中心點大受打擊工人賦閒者五萬六千人機器用人與鐵工之賦閒者共有十七萬人近有載重四千噸之日本船一艘售英金萬鎊上年拍賣時有人出價三萬二千鎊船主不肯割愛當航業興盛時曾見價九萬鎊 
[英國男女之政權]  
　　十八日倫敦電　一九一九年女子參政權案通過後民事委員會已發表條例規定在外職務如使署·領署·殖民地與保護地行政官吏及印度民政各位置皆留與男子又工商專員外交專員亦留與男子惟工商專使辦公處之頭等錄事位置得由女子充之 
[各國近事記]  
　　十九日加拿大土朗土電　此間開大會表决酒品運入及在盎太里哇出售問題　結果禁酒派占十餘萬票之大多數 
　　十九日倫敦電　日太子將受劍橋大學名譽博士學位 
　　二十日倫敦電　顧維鈞博士已由意國回抵倫敦 
太平洋路透電 
[河南兵變與戰事]  
　　二十日北京電　據華人方面所傳來吴佩孚受傷消息已由當道否認據官場聲稱彰德亂事已平京漢路明日或星期六日可以通車據非官塲消息彰德袁世凱之故宅爲暴動者刦掠一空 
　　二十九日天津電　據京津時報彰德訪員電稱匪徒乘兵變之機刦掠附近地段水邑（譯音）鎭完全被刦燬屋數百間賑欵爲軍隊强借而去饑民之工作者現淪於危境分散糧食之舉業已停止估計有十六萬人將難保全生命 
　　二十日漢口電　此間接可恃方面消息星期一日吴佩孚之兵與趙倜之兵終日戰於駐馬店趙兵敗北趙現望其他督軍助之 
　　十九日漢口電　華人方面消息京漢鐵路一帶之亂事益向南蔓延 
[曹張與内閣]  
　　二十日北京電　靳雲鵬已於昨晚回京據官塲消息曹錕張作霖現候王占元至津豫料王於星期一日可抵張見靳即力闢復辟謠言諸武人一俟商得同意即擬入京 
　　二十日北京電　據非官塲消息財政教育兩總長席或將更動現信直系與交通系已商妥不更動内閣他席交通部已允供給張軍所參與之征蒙軍軍費惟政府仍主懷柔政策 
[北方各省代表會]  
　　二十日北京電　政府與各省代表將於後數日内開會討論自治問題每省現派代表兩員一代表省長一代表省議會總理不日將以開會日期通告已到京之十四省代表 
[南方近事記]  
　　十九日香港電　香港電聞載稱孫中山昨以議案提交政務會議建議採用聯邦制謂各省之自治爲今日急務且宜各舉一領袖孫並建議將軍政府改爲各省自治聯合會以總統爲會長總統有權辦理外交而不得干預内政諸事孫稱彼已以此舉通告各省矣 
[日本近事記]  
　　十九日東京電　據官場報告日皇游山回京後體已漸健惟仍須静飬日皇以日幣萬元捐助青年會之日本支部以酬其對西比利亞日軍之勞績 
　　十九日東京電　尾崎夫人等發起之婦女和平會志在集合日本全國女子之力奠定世界和平該會將於五月三日開幕　 
　　二十日東京電　亞希哇（譯音）銅鑛罷工業已解决鑛主已允承認工人組織之聯合會惟現所施行之工資等級暫時仍不更變工人其他要求如每日工資至少一元八十錢每日工作八小時工作滿三年後須給贍飬金等類均未照允 
國内要聞 
[豫軍倒趙風潮之擴大]  
　　鄭州快函云河南彰德方面發生事變風聲鶴唳人心惶惑情形已紀昨報頃間又得消息前河南陸軍第一師師長現充將軍府將軍成愼確已在彰德自命爲討趙總司令外間盛傳前南陽鎭守使吴慶桐亦在彰德與成愼合謀倒趙聲勢日形擴大茲將十七日晚所得河北情形如下豫軍第一旅旅長岳憲玉本駐彰德十三日在彰開一軍事會議商酌孫會友撤差事孫未與會次日成愼到彰岳本成之舊部不敢違抗故該旅軍權全落成愼之手或云岳被成愼軟禁或云岳已與成取一致行動未知其詳孫會友以兵額太少不足與省軍抗乃招納流亡收集土匪略爲部署均屯聚彰德附近彰城内外日來已被該兵據掠三次地方業經糜爛郵局兩處均被搶一空某局失去公欵四百七十元衞輝以北順德以南之京漢路軌被拆者數處由京南下之車僅達邯鄲惟謠傳黄河橋已被拆斷不確道清鐵路在衛輝之東某處亦毀去三四叚附近之電綫亦割斷十餘處趙傑寳德全本日（十七）已馳抵衛輝准備攻擊趙倜電調毅軍許蘭亭統領及馬志敏統領至開封維持省垣治安財政廳連日爲籌餉事甚爲忙碌聞已措得萬元解交前敵矣今日（十七）京漢路南北火車均未到鄭有人自彰德逃歸謂孫會友起事之初以武力逼迫安陽巡緝隊附已該隊統領官牛某率所部登城樓死守孫率隊圍攻被牛擊斃排長目兵數十名終以衆寡不敵率全隊退駐鄕間以待援軍此外尙未有交綏消息（十八日早發） 
　　北京消息云前河南暫編第一師師長成愼自被趙倜將其免職政府即令成愼來京畀以將軍之職日前成氏突然出京抵彰後自稱受中央命驅逐趙倜駐彰之岳旅係成師改編爲混成旅者彰德僅有一團步兵復由他處調來砲兵一營成氏將該兩團疏通妥協即揭逐趙之旗幟適岳旅長聞訊趨至不聽成氏之指揮並云當聽趙督之命成岳兩不相下遂各率軍隊入彰德城内一佔舊鼓樓一佔新鼓樓乃於十六日午前三四時開火焚燒搶掠彰德城内大受損失兩軍攻掠之後有土匪百餘名至居然以維持地面自任斯時成軍方面有兵一團餘衆岳軍方面僅有一百餘人迨至前日駐紥新鄕彰德間之直軍亦出而干涉兩軍遂停戰成軍現以衛輝爲大本營趙軍係以新鄕爲根據而潞王墳一帶之鐵路已被軍隊拆毁並拆橋樑一架故昨日之京漢通車僅開至彰德前南陽鎭守使吴慶桐之舊部下亦與成軍互爲呼應聲稱驅逐趙氏兄弟將來結果如何未能預定政府對於此事已責成曹錕妥爲處置聞此事雖由成愼舊部第一師發難而背後尙大有人在内幕情形並不簡單昨信陽州方面有一電到京反對趙倜署名均係豫籍紳士如袁乃寛吴錢蓀及秦樹聲等均在其列袁等實並不在籍且多現居北京者則信陽州方面必有主謀發電之人政府責成曹錕處置此事表面上雖以豫省屬曹氏巡閲範圍骨了裏實認當事者與曹氏有人的關係也 
　　日人方面所接二十日漢口電云據武昌方面消息河南軍之叛亂十九日由吴佩孚出而調停暫歸鎭静成愼已取消獨立惟兩軍仍警戒甚嚴又云十九日晨宏威軍出現於駐馬店駐該處之馮玉祥軍迫令該軍解除武裝致起衝突宏威軍旋即逃竄得以無事趙倜致電王督軍謂成愼等企圖兵變事勢重大請供給彈藥以資討伐王督覆電拒絶一面電請北京及曹錕張作霖速行和平解决并令吴佩孚調停又云此次河南之變諸説紛紜全非眞相一説因趙倜近將與張作霖聯絡爲吴佩孚所知遂暗囑素與趙倜不相能之成愼岳繼穆等起兵討趙意在逐趙是説或稍近事實現在戰線愈見擴大趙倜軍已出入於駐馬店又十九日北京電云馮玉祥等今日對於政府有非難趙倜之電又據今日政府所接電馮玉祥軍隊已抵駐馬店前第一師長成愼被舉爲河南陸軍總司令職其部下及岳繼穆之軍隊已進衛輝趙倜之軍隊則至新鄕相去約百里左右吴佩孚之軍亦已開始出動形勢益險惡政府已發急電令曹錕調停結果趙倜地位或致被奪吴佩孚被刺之説據報僅受傷其部下某旅長即已死云 
　　字林報十八日北京電云京漢路客車停駛因彰德衛輝一叚運兵之故交通部稱不知何故運兵但承認兵士運往彰德交通部已令當地路局在星期四日以前停售通車票今日福公司接到消息道清路軌昨被道口出發之兵士拆斷其地點在衛輝站西二哩都人對此事態猜測不一外人有謂吴佩孚借此爲不赴天津會議之理由者又有人謂吴佩孚欲掃除河北懐抱敵意之軍隊而獨握通至北京之鐵路支配權者又同日開封電云豫北賑務停頓變兵昨在彰德河搶刦爲吴佩孚兵所阻止京漢路在新鄕北拆斷豫督與吴佩孚現會同辦理故時局有望不過豫省他處恐將騷動耳 
[曹張天津會議之情形]  
　　北京晨報云此次天津諸大人物之聚集日來據各方面消息俱謂係由中央發動幾於衆口一辭乃昨日忽得一種可靠之報告謂截至昨日晚間吴笈孫尙在私邸與友人晤會並未代表總統赴津實係千確萬確並聞張作霖向人表示此次北來純係出於自動以疆吏與疆吏自行約會與中央政府意旨初不相干故約會地點不在北京而在天津會畢即各返官守以示並不關涉中央政府之意最好政府對於此種疆吏聚會視若平淡無奇不必派人前往接洽轉令彼此有拖泥帶水之痕跡云云據此則張氏此次到津不但非政府所招致且不願政府有人與聞其事故總統方面不便派人前往外間所傳總統派吴笈孫歡迎曹張之説全非事實矣此會之動機旣與一般揣測者純然不符則會議之内容益復非常情所擬議然則張氏有何必要而自動的發此疆吏會議且所約者乃僅爲曹錕王占元乎斯則大可研究者矣張氏初到天津一般傳聞皆謂其所欲議者爲援庫問題减政問題新選舉問題討伐孫文問題内閣問題而就中所側重者則以内閣問題爲主要顧現在旣證明此會非由中央發動則側重内閣問題之説殆未免與情實相遠而其他如援庫減政等等則尤難信其能使張氏枉駕天津特致其鄭重丁寗之意據深知政局近况者所談則謂張氏此來蓋以商量新選舉之辦法爲最高目的彼前此雖不重視新選舉而至近日因種種關係忽感覺其必要而新選舉之能辦動與否在長江方面幾於視王占元之贊否以爲轉移浙江盧永祥前此主張緩辦選舉本欲與王占元聯銜通電嗣因王氏暗示不允盧不得已始以單銜發表以致不生重大影響則長江方面之選舉未至完全梗阻王占元實不爲無力至曹錕兄弟除在直𨽻實行督促選舉外並派張調辰赴鄂赴浙極力疏通其熱心選舉尤屬有目共見張氏電約曹王兩氏在天津聚會蓋因彼此皆有注重本届選舉之同情欲利用之以促新國會之成而使政局開展一新局面也惟據某外人消息王占元因地方重要不便輕離兼以彰德兵變火車不通日内不能來津已毫無疑義則張氏所屬望於王者固急切無披胸相語之機會選舉問題即未必遂有着落至總統方面雖未派人歡迎曹張而靳總理則確已於昨日午後四時快車赴津則疆吏聚會與中央全不相干似亦未可全信且王迺斌葉恭綽昨日已由津回京聞葉氏除赴公府報告外旋即召集部内各要人會議對於籌欵事宜似有積極進行之槪而言語間則頗露失意情形是則天津空氣對於内閣問題有重大影響亦可以窺見决不能謂張作霖之意中只選舉爲唯一大事也或者促成選舉爲其本謀而維持内閣現狀爲過渡究竟如何且姑待之 
　　京報云靳總理昨晨接天津來電曹張兩使因避外間謠諑暫不來京而内外各種問題又渴望一聆靳揆之意見故昨日（十八）下午四時十分即專車赴津僅帶衛隊數十名與余參謀長同往至曹張兩使此次赴津之主要原因則實爲援蒙問題據兩使意見以援蒙一事非能徒恃兵力即可以戡定即欲用兵亦必聯合直奉吉黑陜晋新甘諸省及綏熱察三特别區而軍實財用非有全國國民同力協助亦甚難難見功故此事殊非直奉能力之所能了言下頗露推重政府與責望國民共起挽救之色惟近日彰德忽發生軍隊譁變之事則甚爲曹張所關心此係兩使晤談之大槪但兩使此次會晤雖僅有上述之表示而關於統一財政裁兵選舉諸問題則須待靳揆到津後方能議及大約昨晚七時靳曹張三氏可以晤會據接近靳氏者云總理此行所預備與曹張所磋議之事件除上述統一等五項外首即聯名再電王巡閲使促其來津次則彰德軍隊譁變問題亦擬向曹張請其協助限制剿平至彰德軍隊譁變之傳説多以中州地居腹心與尋常微有不同聞彰德已爲成愼攻破京漢火車不通成軍現攻衛輝以去趙督爲名與新鄕趙之軍隊於昨早（十八日六時在潞王墳攻擊勝負未分按成原爲河南第一師師長去歲趙將該師改編爲兩混旅師長一缺裁撤成即調任將軍府將軍此次係由成之舊部團長孫某等首先發難驅逐旅長岳某以擁成愼殆非日内即可撲滅以河南軍隊之複雜恐將愈形糾紛故此事亦爲靳曹張會晤中之一重要討論問題云天津益世報云曹張兩使到津業經兩日内幕會議如何各方面傳説不一惟昨據軍界某君略述曹張兩氏對於征庫問題業已議有端倪並擬在津設立征庫總司令部以資統制至内閣問題昨日（十八）會商結果無論如何必當維持靳閣聞吴佩孚副使不日亦將來津因曹在保定臨行時已致電洛陽邀吴氏速來前晚（十七）曹張會晤之際張亦深盼吴氏來津共商大計昨日（十八）下午曹使隨員方面得到消息吴氏已允來津現正在洛陽預備首途雲鵬於昨日（十八日）下午四點十分由京乘專車偕同便衣隨員二十人衛隊四十餘名憲兵二名六點四十五分抵新站未到之先曹省長·趙鎭守使·楊處長·曹張兩使代表五總署署長署員及各機關要人均到站歡迎並有省署樂隊·警廳樂隊·護衛營·衛隊營·直隸憲兵營營長軍士·直魯豫巡閲使憲兵·警察保安隊·在站護衛自省署至新車站由預備隊沿途戒備靳下車後略事寒暄即乘汽車先到地緯路恒記德軍衣莊張使行轅與張使晤談一切當晚在張使行轅晚餐畢即往謁曹使 
[北京通信（豫翁）]  
　　争教育經費聲中之中國大學 
京師八專校皆爲因争教育經費故停止上課今已處於决絶地位一般學者且慕私立大學之不受此風潮應響殊不知各私立學校亦多於此時發生問題民國大學本與北大同生命其功課多半在北大旁聽者北大旣停止上課其勢不能爲民大特别開課而民大迺爲無形之罷課僅獨有之教員尚在維持局面耳中國大學則於此時發生校長被拘事其原因亦爲欠薪太多亦爲教職争永遠之學校經濟公開故 
　　中國大學之經濟據該校教員言尚足自行維持學生一千餘人月收學費四元年約五萬許再加講義等各項雜費節省開支雖不能謂有裕餘而每月教員薪金終可勉强支付校長姚憾對於教員薪金每每年發一二月或竟有全年不發者其持理由無非謂學校經濟困難教員因無薪不肯到校彼則親往哀詞懇求故各兼課之教員皆無如姚何惟有勉從其請爲盡義務而已惟該校之非兼差教員多恃薪金以爲生姚雖對之稍特别亦終難維其生計以是各教員衣服多有入夏屋者以當票示姚請付欠薪而姚　預備有素亦探囊出當票一束約百餘元以爲抵制謂已亦受學校大累無可如何然姚平日常至俱樂部打五元之撲克每次勝負輒數百金又常與黄社各票友同嫖酒食争逐興致頗豪僅不與教職員俱耳事爲教職員所聞因疑姚確有吞公欵事輒欲起與爲抗而賬目在姚手無可爲證且一二人亦莫肯發難今年春各兼任教員以校旣無薪多不到校上課學生以無課可上大譁教職員遂乘時而起一面在學生方面鼔吹經濟公開一面復主由教職員互相聯合成一團體以抗姚初由劉子亞張廷健鍾耐成等發起教職員懇親會姚初反對之謂此會若無他作用但限於懇親則加入者必不足十人劉謂雖不足十人亦不惜但多多益善姚遂與其弟嶽加入發起 
 
 

Page 7

 
 
面復組織評議會指派評議員以爲抵制至三月二十七教員加入者凡六十七人迺由劉提議改爲永久之教員會姚嶽反對之而大多數贊成劉氏遂通過該會簡章之宗旨一項云（本會以聯絡感情研究學術並維持同人公益爲宗旨）姚嶽盡力反對並維持公益一語而教員則以此爲主要終通過厥後教員會通過提議事件七條皆爲争薪水者茲錄如下（一）教員對於學校依契約（即聘約）所定有債權關係無論現在將來學校如欲變更或停止教員（即債權者）之債權關係須得教員個人或教員會同意（二）據校長報告學校對於教員有停止償還舊債並减少下學期薪金之議依第一項旨趣學校對於教員爲債務人如行停償舊債及減薪之事有損教員依契約所得之旣得權利應先徵求教員（債權人）之同意（三）停欠後將來償還舊欠從各教員之最遠欠項開始（即依各教員最初聘約内所載之日起）推及最近欠項教員對於學校所有債權乃民律第三百○六條所載之定期給付債權之一種五年間若不行使即因時效歸於消滅以後各教員應依民律旨趣致函學校催其履行債務得其復函以爲行使債權及學校拒絶支付之證據而便中斷其時效（四）減薪之事有碍教員依契約所得之旣得權利如果學校經費困難應改爲於下學期開始以後查照學校總收入及總支出之實數按成致送薪金目下則權依預算所定（即每小時三元者減爲一元八角二元者爲一元五角一元半者爲一元二角五分一元者爲七角五）發給其各教員所未得之數仍須登記惟是否終須由學校償還則視將來校欵之收入有無起色爲定（五）依第四項意旨教員會得選出一人帮同評議會所推出之會計檢查員清查學校（債務人）財産並監督其收支以爲教員對學校所有債權之保證方法（本項當塲頗有討論結果表决由幹事部選出二人爲本會對於學校之會計檢查員）（六）學校如行辭退教員或不續聘或教員自行辭職時學校對於該教員所有新舊欠項應行限期償還（七）學校如行辭退教員或不續聘若在學年之中應於一個月前先行通知若在學年之末應即先行通知以便該教員别謀職務否則該教員得依民法旨趣請求損害賠償其後復由教員會幹事部舉會計檢查員二人當選者爲熊關周劉子亞二人擬入手檢果賬目姚大窘將賬簿携歸將自另造教員方面遂提起控告以蕭志仁領銜以蕭僅在校有二時課縱失敗無大損也某所畢業生四百餘人姚收印同學錄金人二元共八百餘元未印同學錄學生向索謂已爲校墊用無法再印而一面復備有某印刷局八百元印刷費之收據爲教員所知遂以爲控訴之理由而姚遂入獄賬據悉被檢廳取去中間疑竇甚多一時恐難出獄現教員擬推駱繼漢局繼任校長已去電請其同意駱鄂人初爲擁夏派繼爲選舉故復助胡鄂公倒夏刻已如鄂辦選舉未覆該校電而教員則謂駱必同意云 
[京教育界風潮近訊]  
　　北京專門以上教育風潮迄昨日止仍無解决之望聞教育部各司長等現又想出一種調停辦法將部中主張月撥十五萬元與教職方面所要求二十萬兩相讓步按照八年度預算每月發給十七萬五千餘元其所據理由則謂九年度預算案並未經過國會之通過可以無須適用在事實上則每月可由交部允撥之二十萬元中分潤約二萬五千元之欵以歸教育部自作開銷教職員方面以每月二十萬之主張已屬讓步而九年度預算未曾通過於國會一節照例將來應由國會追認之不能因未曾通過即不適用故仍繼續力争以達月發二十萬之目的又八校職員對於政府擬將積欠薪金分爲六個月償還一節認爲期間太長不甚滿意且對於交通部允許按月擬欵一節並未確實聲明擔任此欵之期限究意是否擔任至基金籌足之時抑係半途而止必欲得一確實聲明方肯滿意在教職員方面係欲貫澈曩昔用銀行公會爲保障之辦法以免苟且一時現仍在相持中昨日（十八）下午三時辭職教職員全體代表第三次赴教育部追索欠薪初無一人出爲招待質之門役謂次長未到司長都已不在部繼由代表各處尋覓始將秘書羅普·社會教育司司長高步瀛·普通司科長錢家治·及張邦華四人拉至客廳訽以上星期六代表到部時因無一人出見曾留下公函與次長約其於今日下午一時在部會晤何以竟置不覆高等答言次長已赴天津不知其詳代表又問此時是辦公時間何以司長秘書均多不在部高等答謂司長等因上午曾開會議决定與各代表接洽此時已分往接洽云云代表云此等接洽同人旣知之甚悉可謂無意識之舉動同人當然置諸不理高等默然馬叙倫復要求高等四人派一人與政府當局商覆辦法其餘暫在此與代表坐候回答高等不允馬氏乃要求四人寫一回據聲明於明日某時切實答覆四人又不允惟力言可以負責與當局接洽最後馬氏聲明欠薪是同人權利多延一日即應賠償一日之損失請四人明日見當局時聲明此事倘仍無辦法或又以星期四閣議之决案相搪塞同人不能承認高等一一依允並約定於今日（十九日）下午三時仍在教育部會面代表乃退 
　　國立罷課八校學生聯席會代表陶夢玄·（女高師）張大陶·（農專）何玉書·（法專）陶學銓·（醫）楊文廉·（北大）鄔翰芳·（高師）劉兆陽·（工專）等七人復於昨日下午赴院請謁當由許秘書出見代表等謂日前政府之答覆學生等認爲不得要領政府究有有無維持教育誠意如有維持誠意應即着實規定經費並一次發完積欠許某答言仍極含混代表追之愈急許無法惟允將以意代達總理而代表等仍毫無結果而返 
　　教育次長王章祜於上星期六（十六日）下午提出辭呈並於前日（十七日）赴津隨令部員將呈文油印分送其辭呈如下竊章祜材質庸下猥承簡畀佐治部務幸免隕越惟自部轄各校欠費罷課以來瞬届一月總長去職主持無人章祜奔走設法本欲稍竭棉薄冀挽頽流無如百計俱窮仍歸無濟迨至昨日各校長旣呈部全體辭職職教員復到署坐索欠薪羣情逼迫無法應付加以殫心夙夜致觸宿疴力疾斡旋斷難有效合應仰懇鴻慈准予免去教育次長署職俾免貽誤無任悚惶待命之至 
[英日决定續盟説須修改條件]  
　　字林報三月九日倫敦通訊略云英帝國大會議行將開幕以討論英日盟約問題衆對其將來結果當然有種種推測某華人近問記者英日盟約將繼續乎續盟已無疑問他日日本皇太子來游英國即將决定此事無論日皇太子是否挾此目的而來但吾人不能邀請特客示以種種想像所可得之禮貎卒乃聲明不願續定舊盟而予以不重視其國之明證也今有人勸政府先得國會同意然後續盟但政府並未允許蓋政府有締約之權或將先議妥然後提交國會請予通過視此爲國會信任政府與否之事件國會向爲政府援助故苟非極不堪之盟約則國會必不以此推翻政府也盟約繼續不生問題惟條件尚須修改就一般輿論察之應有三種條件（一）殖民地在人種問題上對此盟約頗有訾議故欲釋明日本僑民與入境者之地位（二）明白規定美日苟有衝突英國無論如何不與美國開釁（三）山東等事中國憤慨不平如日本不設法除去中國之憤慨則英國將説明其不贊成日本此種政策且不能予以贊助之意見此層英國因巴黎和約關係頗有爲難處但輿論實如此却亦不過如此蓋以此問題較爲複雜而中國運動又不甚得力也第二條日本當無反對第一條亦可有雙方滿意惟第三條有無舉動則殊無把握也中國從未妥爲辦理今之顧公使雖精幹恐亦未能優爲之今顧方辦此事忙碌不暇未審其所致力者果有效否也外部已徵集專家對於續盟之意見大旨業有端倪即無專家意見盟約亦必續定但所須知者爲何種條件耳 
[廣州通信（平）]  
　　總統選出後之各問題 
　　廣東總統選出後護法之軍政府已一易而爲革命之政府西南數省之合議制一易而爲廣東一省之獨裁制情勢旣已大變當局之辦理必有種種爲難孫中山因此於十三日在財政廳召集國會議員到二百餘人報謝其選舉之盛意並即席演説云承諸君以重任付託不勝感謝惟今日時局之艱難及人心之固結遠不如民國元年南京政府時代蓋今日中華民國之乾净土只有廣東一省當辛亥兄弟就臨時總統職時宣布獨立者已達十五省此外直隸山東河南亦有革命軍活動本部十八省形勢已成一致今則不然雲南貴州兩省可望與吾人一致進行四川局面未定湖南態度不明廣西更爲肘腋之敵是原有之西南六省今尚不能保全更何望能如元年之盛况故此次總統雖幸選出而總統之職務實較南京之臨時總統困難百倍今諸君旣以此艱巨付託兄弟敢不鞠躬盡瘁於民國乎目前吾人純粹之策源地僅有廣東一省而政府國會所仰給之財源亦僅廣東一省以廣東一省財力疲困之現狀而供給政府及國會且藉以圖外局之發展誠恐力有不勝故兄弟主張暫行减政主義現政府組織當較之軍政府舊組織更爲縮少實行裁員减費凡任職務者必須人員少而做事始裨實際一俟時局發展然後徐圖擴張亦未爲晚此後發展之計畫及事業非兄弟一人可以負擔更望諸君同心協力共濟艱難并請各紓偉論指教指教演説畢林議長子超及凌钺諸人陸續發言至五時散會説者謂觀孫中山所言頗亦自知此次之就任總統甚爲艱難然竟不避艱難而就之者不知其中究有何把握也在總統未舉以前報紙陳述動曰孫陳不和其不和原因則曰關於總統問題並謂總統一舉出陳將如何反對軍隊將如何反抗言之鑿鑿惟今則總統舉出矣陳不特無所表示且近日亦已有正式賀電發出軍隊戢然絶無動静則廣東一省内部未必有特别舉動如事前外間之所料者可以瞭然但欲進一步而發展於外則非用兵不可廣東今日是否有用兵於外之能力無論何人皆能知之然中山對於總統之選舉所以如是亟亟者蓋亦如伍廷芳所言騎虎難下而已據與軍府接近者云總統之選舉全因北方之所謂統一外人漸有促成之勢至相争不决之關餘南方歷經交涉外人皆不承認故今日惟有速舉總統使外人知北方之非眞統一然後事可着手故今日第一着爲選總統第二着爲争關餘此兩事當順序進行者也至言實力發展目前所最急者莫如對桂桂省向恃北方接濟但北方今日因邊事日亟自救不暇故日來桂省一夕數驚嚴防粤省之侵犯而軍府中人則頗抱樂觀此所以近日民間雖甚寂然而軍府中則一片慶祝聲也惟其間亦有抱悲觀者此次總統選舉國會中不主張者亦頗有人衆議院議長褚輔成向來爲會中最負責任之人此次對於選舉總統非常反對所議旣不行今已决意離粤雖經伍廷芳函勸其顧全大局而褚尚水取消前意又白逾桓狄樓海亦因反對選舉在東園議員俱樂部被毆至重傷聞狄氏傷勢甚重恐有性命之虞也 
[皖省近事]  
　　烟酒事務局發生僞造委任案昨地檢廳已二次開審該局科長黄韜可宣告無罪惟蔣錫疇將判詐欺罪聞蔣不服俟判决後上訴 
　　教廳因教育經費十年度增加之數特召集各中等以上學校校長會議决定以便呈請省署列入預算故近日各校校長已來省於昨日在教廳會議 
　　二中校長王仁峯因駐合肥防軍拾有自由魂小册子蓋有該校圖書　記被捕省垣教育界異常憤激已電請張督飭令省釋又二農管理王肖山教廳以其把持校務鼓惑學潮現已委員澈查 
　　一區衆院當選議員王文淵昨又被人　告嗜好鴉片聞候補辛某暗中運動王許辛威儀之數辛仍拒絶此事如何解决尙難預料 
[杭州快信]  
　　省議會開會在即定下月十日各機關十年度預算亟待彙編咨送省署昨已下令催造限期呈報惟聞各議員四散奔走在浙者寥寥恐一時難足法定人數仍須愆期 
　　温州永嘉硝磺分局辦理不善物議沸騰爲監督李全義訪聞昨今兩日分派委員俞德卿傳國楨先後馳往詳細調查呈覆核辦 
　　蕭山浦南等鄕對於開濬湘湖問題指爲變更水道朦官殃民公推代表周曉初要楚書繪圖貼説呈請省長收回成命追還公帑省署頃已派員會縣詳勘復奪 
　　前日有憲兵五人在塔兒頭地方毆傷水菓夥王阿七磨坊夥車寳善激成罷市風潮三小時現聞王阿七傷勢較重已抬送醫院求治該處各商號聚和典等數十家已通禀各長官請予查究以安地方 
　　舊撫署前面紫薇宫及後首北牆外狗兒山前曾畫作一二兩師團減藥射擊曁改築馬房儲藏軍裝飼料等用 
現官産處分别標賣該師長等不服已呈請督軍阻止　　盧督今日（二十）下午三時召集各機關各團體主任會議分銷華北急賑紀念獎券辦法每張價洋五十元期在認銷多數以襄善舉 
　　川人張德淵等在杭發起四川旅杭留學同鄕會昨日已開會成立會員有二十餘人該省旅杭官紳商工各界亦甚踴躍贊助現該會事務所暫設在馬坡巷法政學校擬由此一部分擴充合組四川會館云 
[南京快信]  
　　安徽馬聯甲昨由蚌來謁齊督談二小時即辭出城乘安豐兵輪返蕪湖防次 
　　贛旅寗同鄕昨電九江趙從蕃促速赴贛任並謂萬一有爲難之處民意願爲後盾 
　　齊督電列席天津會議代表田錦章囑對於征蒙内閣裁兵減政諸問題應服從多數 
　　省署昨委焦文基充省議會選舉事務所課員夏敬輯充禁烟處處長李鍾祥赴金壇青浦兩縣提欵楊昌祥赴六合縣提欵 
　　軍署秘書處長婁裕熊　　謝傳安諮議陳宇鈞昨均由滬公畢返寗安徽一師學生三十四名由滬來寗參觀學校省立七師學生三十六人由職教員率同來寗旅行 
地方通信 
[松江]  
　　基督教堂籌備社會服務　松江之南松　鎭雖屬鄕鎭尙稱繁盛該處基督教堂自六年前由美教士步惠廉創立後慘淡經營成經頗著現陳可杏芳牧師鑑於服社團尙未辦就殊爲憾事特約商該鎭紳士蔡君恕一等創辦基督教　益社於鎭之東市内置書籍報紙雜誌等以供公衆閲覽更擬添設青年俱樂部使一般青年有此高尚娱樂之地不致沉溺於烟賭現定四月二十一號開成立大會特請松江袁連　司·美教士白虚等諸君前往演説并聞此後每星期請名人演説一次以迪社會知識 
[蘇州]  
　　覆選監督被控上海選民　　　日前以第二區覆選監督程學恂違法舞弊等詞赴高等審判廳起訴業蒙受理將副狀及通知書令發吴縣公署依法送違縣署接奉後當即派　許太送往程公詞交程監督收受俾便依法答辯 
　　縣署示催税契　吴縣温知事以民間賣買田房　産　　不税者所在皆是而遂限恐罰畏　不前者亦所難免爰於昨日　發布告並通令各市鄕董事曁各警察分所勸告業户赴速投税其文略稱案照本邑兼轄長元吴太靖五境幅　遼闊户口滋繁産業移轉必多乃稽　契税每較歴年爲絀現特格外從寛所有遠年未税契紙准予一槪收税免予議間倘再匿不投税則是甘心抗令一經查出或被指控定即提案從嚴科　决不寛貸 
[鎭江]  
　　疑姦釀成命案　鎭郡西門外小　　由外國抛球場地方有江北人王洪凱與蔣銖同居皆爲洋人　工王有飬媳名大章子年十七歲王子名東海蔣子名雲高年十九歲王子疑大章子與雲高有奸一時情憤遂尋雲高見其爲洋人挑水立放手槍登時殞命　槍逃逸後由寳蓋山駐防軍知悉當將凶手之父拿送司令部轉解警局送縣十八日上午張知事帶同檢騐吏書記前往相騐騐得死者蔣雲高仰臥地上並騐係馬槍之彈由胸前穿入實係因傷致命諭令棺殮一面將一干人證帶署候訊 
　　警察改編竣事　丹徒縣張知事迭奉令飭改編警察當以經費支絀擬將本所巡官陳寳龍兼代警佐並組織支配狀况開摺 
呈請警務處核示茲奉處長指令已准如呈暫行試辦 
　　護送德奥人過鎭　丹徒縣知事現准江都縣咨送德奥人納特耳施特耳兩名來鎭張知事准咨即派警察於昨早乘火車護送至丹陽轉往上海 
[揚州]  
　　警隊查賭風潮　駐防施家橋警　隊警士日前往鄰近沙頭鎭捉賭當場搜得賭金三百餘元正欲離鎭之際爲賭徒鳴鑼聚衆以武力對待砍傷警士二人賭洋悉被奪回該警士等逃回報由排長李步高帶同傷警來縣呈訴並謂槍彈亦被搶去該鎭人民以事體鬧大亦以警備借查賭爲名越界圖刦等詞赴丹徒縣署（按該鎭之南即屬丹徒）報告並聞又有人出爲排解究未識若何解决也 
　　分統尙難實現　兩淮緝私統領一職前經鹽署劃分爲二除現在統領楊恩培任淮南統領外以淮北運副蔡國器兼任淮北分統乃楊倚某督勢抗不劃分致蔡空負分統之名日前鹽署急電詢楊有無劃分誠意楊遂電復該署大致謂緝私軍隊與地方治安極有關係前承齊撫帥囑其暫緩故未即日實行茲已電請蔡運副蒞揚商辦交代手續云云惟聞致蔡之電則稱請公速赴寗垣與齊督商辦分統等語但蔡未接楊電之先已由清江浦首途南下至揚時而楊已公出並悉雙方頗有意見恐分統之制目下尚難實現也 
[徐州]  
　　　範生與勸學所之交涉省立第七師範本年暑假畢業銅籍學生胡松楹等五人因出外參觀屢次向勸學所要求發給旅費勸學所無法應付呈縣核示縣署以縣教育費奇絀且未列預算批駁不准胡松楹等以要求無效遂於昨晚（十七日）九時約集全校銅山學生七十餘人擁至勸學所交涉當因楊所長下鄕未回復擁至楊之私宅直至午夜仍無結果現聞縣教育會長顧子揚已出調解未知能否和平了結也 
[嘉興]  
　　急賑游藝之第二日　十九日爲禾邑舉行急賑游藝會之第二日游藝節目較第一日爲多除女子新劇·灘簧·花鼓戲·影戲等照常開演外又有滬上北區公學學生舉行跳舞並於晚間試演新劇此外又有燕北健兒賽演高蹺及縣署之火獅等以助游人與趣是日游客較第一日約增一倍統計全日收入連各出張所捐助約有五百餘元云 
雜評一 
[豫變與政争（默）]  
　　兵變之性質不同爲無餉而變其變易平爲政争而變其變難平 
　　政争之範圍亦不同所争僅關一省共變易平所争不僅關一省其變難平 
　　今日河南之變而僅爲成眞等之反對趙倜也則其結果或去趙倜或擊敗成愼等之豫軍而調停之事即可了若不僅爲成愼等之反對趙倜或趙倜後面又有援助趙倜者或成愼等之外又有人助成愼等以反對趙倜并反對趙倜後面之人者則其争將由小面大糾紛複雜而不可收拾矣 
　　中國軍人好政争對於外禍則相率袖手對内争則一鬨而起紐結不解各爲其黨盡力而不稍顧國家之大局歷來政争無不如是此中國軍人之特性也豫變倉猝情勢似甚重大其蔓延果將至若何程度乎非吾人所能預料矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀浦口私運米糧之近狀]  
　　字林報云大批食米由上海無錫裝船運往浦口再由浦口裝車北運私行運往日本等情已詳紀前報雖禁令煌煌違法私運迄今未減前者米船裝米上鋪他物以掩人目雖白盡在浦口卸米然由貨棧移入火車尚乘夜爲之近數日則異是居然於白晝中搬米入車現得詳細消息如下觀此足見私運者膽愈壯矣上星期六日爲白晝搬米入車之第一日有一商人其米聞較他人爲多獨佔鐵路之一邊生意之大可想而知星期一日晨該商由津浦路局註册一百零四號之船卸下頭等米三十噸人有以其去處相問者則所得答詞不一有謂運往北京者有謂運赴天津者又有謂裝往濟南者時有軍官三人在旁目覩而不没收之船中人與車中人並未出示其護照或他種證據十四日有米船多艘從蕪湖出發十八日到浦口午前十時半開始卸米内有若干立即搬入貨車餘則堆於路邊此項船隻皆有註册號碼茲抄載於下Ｗ二一三一九Ｗ六三八八Ｗ三一○二Ｗ七八八○Ｗ四二五八Ｗ九八六三Ｗ一九七Ｗ六三三四Ｗ二七二七Ｗ五七五Ｗ一七五四一Ｗ二二五五Ｗ一二七一十八日裝米之津浦路貨車其號數與載米噸數如下 
　　貨車號數　載米噸數　貨車號數　載米噸數　貨車號數　載米噸數　　二六一六五　二○　二四○○一　二○　二六一四八　二○三四一一六　三○　一七○八四　一五　一七○二八　一五三四一六九　三○　二六一○八　二○　三四○四四　三○三四一一八　三○　二六○三八　二○　三四一一六　三○三一一二九　三○　三六○五五　三○　三四○五九　三○是日尙有五貨車滿載食米計是夜駛出者共米車二十輛 
[部購大批車輛由英運滬]  
　　交通部前向英國定購之大批火車路軌及車頭等項業經怡泰洋行與藍烟囱公司之商輪先後裝來三次現在怡泰洋行之格林菲爾號Ｇｌｅｂｉｆｆｅｒ由英國倫敦將來有 
交通部定購之貨車七百七十四件另有各貨車之附配機件四件今日可至張華浜起卸矣 
[美國運來大宗火油]  
　　提督商輪公司經理之巴勃新輪西摩倫號ＷｅｓｔＭｏｒｌａｎｄ從紐約運來大宗火油業於昨日上午進口現正在起卸共有二十二萬零九百六十三件該輪擬卸清火油後即開赴鎭江云 
[航業消息零拾]  
　　招商局之江華號輪船昨自宜昌運來現洋十七萬元又太古公司之吴淞號輪船由漢口裝來現洋一萬五千元小銀元五箱又蘇州號輪船由香港裝來金元十七箱該輪旋即開赴港粤裝有上海大德餘太和銀號運往香港永德及愼餘莊之元寳八十四箱計三十三萬六千兩又現洋二十萬元又招商局之牛莊班輪圖南號裝往烟台銅元一百八十箱 
　　法國郵船公司近年由滬赴法之頭二等旅客異常擁擠故該公司現定購票辦法凡赴法之頭二等艙位必須在六個月以前預定以免臨時局促此項辦法業已發表實行矣 
　　英商太子輪船公司之波斯太子號商輪係駛紐約至上海一路現該輪上發生謀害日本人舵工事船上二副發爾瑞Ｗ·Ｆｒａｓｅｒ·已由被害人控訴現正在審理中 
　　本埠賫賜洋行之南西茂賚號ＮａｂｃｙＭｏｌｌａｒ輪船向在上海福州間行駛刻已賃租於星加坡某商輪公司現已開赴南洋一帶行駛矣 
　　日本郵船會社之中歐貨輪那明登號此次由區人開還船上裝有水行艇二十一艘及炸藥四噸業於本月四日開抵神户俟日本貨卸竣便須開來上海 
[銀洋市况之報告]  
　　邇來匯豐正金兩銀行及廣帮大德昌屢次搜羅現洋裝運至香港與大阪等處所以前昨兩日間現洋每元漲起銀一釐二五三月底期洋亦漲一釐一二五又四月半期漲一釐此種現象皆因絲繭新茶等在此一月之内上市業此者咸須籌備現洋往各産地收買之故然今届不及去春之踴躍蓋因上年之絲繭茶三項虧耗者佔十之七八目下有敢抱急進主義也江南小洋仍較廣東小洋小去七釐緣市上仍有客帮收買之故大陸等銀行購進國幣五萬元中國銀行從漢口來洋二十萬元各錢莊由安慶九江清江等埠裝來十萬元銀兩並無進出口銀拆仍平定上午四分下午三分因華商金號收進標金欵目有二三十萬兩洋貨疋頭出欵甚屬有限云 
[豆油市價略漲]  
　　豆油市面本極平常上年牛莊封河後亦未十分堅漲本廠油亦久少開出各行報信均看小勢自前日大連來電謂因日本政署擬將洋碼改爲金票以致釀成罷市恐非一朝一夕即可解决云云故一般油豆餅業之做多頭者趁此時機抬價使高故昨日采菽堂貿易所祇售開岐山豈油百餘件市價每擔漲上二錢手中執貨者尚不多開恐大連來貨一時未能繼續也交易所大連期貨豆油亦提漲一錢黄豆開盤亦稍升四五分云 
[昨日滬寧車運來之絲繭]  
　　昨日（二十日）滬寗路火車由無錫裝來乾豐棕樹牌頂號花絲十五擔華勝黄花船牌頭號絲十擔乾甡頂號絲十擔運繭處裝來乾繭八百七十包 
[近一週中洋布與股票之市况]  
　　洋布洋布市面本星期來較形活動蓋因時届陰曆二月中客帮辦貨極旺紗布兩項需要甚殷也本週中客帮如漢口天津汕頭四川寗波蕪湖北帮牛莊等續有購辦且出貨期佳日來洋布陸續運往各埠者頗多呌貨莊因之亦呈活動之象如前日之公平呌貨及昨日之怡和呌貨情形均佳拍出之數亦較上星期爲增價格大都漲多跌少各項花色中以白貨及漂白貨洋紗爲最好蓋因天時漸暖正值銷令故也原色市布價亦漸定泰西緞羽綢之類亦均能坐定惟元色布需要較少價亦平疲云 
　　股票　本星期各交易所股票大致買多賣少價均見好證劵券物品交易所股昨日開盤價計四月期四十八元二角五月期八十四元七角收盤略疲證券交易所股因增收新股將繳付股欵故購者頗旺價漲至一日零六元餘其他雜糧油荳餅交易所棉業交易所金業交易所股均較上星期好最近價計雜糧交易所四十七八元趨勢高昂尙看續漲銀行交易不多市面平平各種公債票元年六釐自上週跌價以來近三日中仍未好價仍在二十一元之内三年四年五年公債日來成交稀少無市報告七年長期最近證劵交易所開出者價計三十七元八角之譜較上週稍形回疲金融公債仍能坐定價與上星期末時相同云 
[選舉訴訟案有聲請再審説]  
　　上海選舉訴訟案經地審廳判决無效已誌前報茲悉初選監督沈寳昌接到地審廳判决書後現仍延張葆培律師提出理由在原審廳聲請再審云 
[選舉判决無效後之反對聲]  
　　姚文柟·陸文麓·王震·楊逸·沈步瀛·顧馨一·姚曾緩·衛文熙·王維申·莫錫綸·昨電北京大總統國務總理籌備國會事務局内務部司法部南京督軍省長云上海選舉訴訟一案地審廳於十五日續審之前曾由初選監督以續請籌備國會事務局解釋未奉省電請求中止訴訟進行乃該廳竟置不理悍然宣判故爲迅雷不及掩耳且查楊春祿於五日法庭期内原訴祇舉拾獲入場券一端並未涉及他事今查判决文内於原訴事項隻字不提僅就五日限外續訴之投票簿未經全部簽字及奉令同時調查分造名册之省議會衆議院議員資格相同之調查單兩點不待局電解釋任意顚倒事實妄稱爲並無名册朦請大理院解釋竟予違法宣判選舉無效羣情駭異　邑譁然風聞此次選舉訴訟内容甚爲複雜原告楊春祿與該廳暗中勾串黑幕重重即如該廳呈請大理院解釋五條同時各日報載楊春祿函致律師同次序亦复無異實足爲彼此勾通之證查選舉爲國家要政司法衙門宜如何愼重辦理乃竟違法判斷黑暗一至於此殊足爲全國司法之玷　邑人民異常憤激用敢瀝電上陳伏祈迅予從嚴查辦以維選政而警官邪無任迫切待命之至 
[嚴家熾昨晚返寧]  
　　江蘇財政廳長嚴家熾日前因公來滬茲已事畢於昨日（二十日）乘滬寗路十一點三十分開行之夜班快車返寗矣 
[嚴廳長抵滬後之投標消息]  
　　財廳令改認商投標辦法迭經滬商反對現自嚴財廳長蒞滬後即面令俞税所長趕備投標手續俾將届期滿之紗業皮裘業火腿業土火柴業生漆業洋廣貨業等得於二十八日爲始按日來所投標云云惟各業代表則决計一致拒却一面紛投縣商會陳請速籌對付方法而會長姚紫若姚慕蓮則以此案頗多困難雖迭向嚴財廳長懇商要求限銷投標辦法以順商情惟迄無效果是以甚爲棘手爰由紗業等六代表公挽前縣商會會長顧馨一出爲擔任維持顧君乃會同姚會長等面謁嚴廳長陳述滬商連年受重税之困故投標一事萬難承認云云 
[海軍索餉之急切]  
　　海軍欠餉爲數甚鉅迭電催索政府迄無以應近海軍總司令署何代司令及各職員等續有聨電致京催促撥發原文略云海軍艦隊分防各省或巡緝盜匪或維持治安歷届成績班班可考艦員恪盡厥職士兵得以用命蓋賴餉糈無闕有以致之從前海軍餉項向係按月按期發給並有全餉四分之一存欵以備火食公費之周轉去歲以來餉項屢次愆期固知財政困難來源竭蹶共體時艱所有按月火食公費不得不勉爲其難厚息貸借藉以維持乃本年一月起餉項始蒙借撥些須僅敷一兩月火食之用餘欠餉項遙遙無期所欠二三兩月分餉項更屬茫無影響分防各處大半人地生疏告貸無門點金乏術長此以往艦隊大局將有不堪設想之處際此勢逼情危而鈞座負有維持全軍之責定有辦法以善其後不得已全體恭電仰祈鈞座迅賜籌欵將一月分起所有餉項一律發給嗣後財政無論如何困難員兵餉項只可隔月一發而火食公費亦須按月先籌付全餉四分之一並資接濟否則餉糈無着譁變堪虞貽誤地方義難任咎實則所不敢言而亦不忍言也臨電無任悚惶待命云云 
[續誌河南兵變之影響]  
　　河南兵變滬寗滬杭甬鐵路各站停售京漢路通車票已誌昨報茲悉河南彰德所駐兵隊係於本月十八晚譁變毁壞鐵道一叚刻自彰德以達新鄕火車不能通行所有該叚内之寳連·湯陰·宜溝·高邨·淇縣·岔道·塔岡·衛輝等站之交通皆在停頓之中故滬寗杭甬鐵路於十九日下午十六時按到京漢鐵路電報後立即停止售往該路彰新叚内各站之客票云 
[龍華香汛之滬杭路營業]  
　　滬杭甬鐵路自龍華寺重修開放以來每日南北兩站售出龍華車票多至一千餘張自本月十八日起除每日於下午一時三十五分之龍華區間車加掛三等車三輛外搭客仍極擁擠後至者幾無立足地昨日（二十）該路車務總管特准開專車接送龍華游客於下午四時半由龍華開返上海南站共掛三等客車四輛而上海南站於五時十餘分將空車送往龍華站以便附掛杭來四等車來滬現上海南站因龍華搭客擁擠特設龍華票分售處以便搭客購票云 
[水警請嚴懲販米奸商]  
　　駐滬水警第一區第三隊王隊長前日致函川沙縣周知事略謂案於三月十八日敝處派駐川沙之第一分隊長蔣祖鴻據稱王關林並眼線蔡洪生報稱現有蔡家路口之内河船儎米一百石船泊白龍港係爲販米奸商楊阿容由無錫購辦至滬轉運川沙即將偷運出口等情當派六號巡船巡官王寳鈞率警帶同該探線等馳往白龍港海口將船米及販米之楊阿容一併扣留並派海差胡才生暫爲看守一面呈報到隊經由敝隊長呈奉區長指令着將所扣船米及楊阿容一名應解該管縣公署訊辦等因遵經轉送貴縣查收核辦並請將此案如何訊辦情形移復在案乃自此案解送貴縣訊辦以來已將匝月究竟如何辦法迄今未准移復爲特函祈貴縣俯念有關民食希將楊阿容從嚴訊辦仍將結案情形示復爲荷　 
[軍米由蕪採購抵滬]  
　　江蘇第六混成旅前派員往蕪湖採購軍米昨日（二十）由寗運滬復由上海北站運至南站計有運米三車裝米九百餘石由押運員徐某押運前來抵南站後當日由該軍隊兵士自行搬卸落車由榻車運往高昌廟營部存儲云 
[吴淞商埠局職員會議紀]  
　　吴淞商埠局於日昨下午二時開第二次職員會議以金坐辦先經病假公推總務科季科長主席於各處科報告辦理上届議决各案情形後即提議事件聞各議案先行油印分送以便詳細討論除通過會議規則出納規程職員請假規則獎懲規則及十年度預算書外另提議案十件期對於埠務進行最關重要者如規畫淞鎭馬路經費問題及調查本埠分段地價現情兩案討論良久始行解决又由某大建築公司願墊巨欵擇要承辦碼頭堤岸道路橋梁電車貨棧各項工程並開辦法五條付會討論接洽方法當即推定總務科委科長會計科吴科長與該公司會商辦理議畢將逹六時矣 
[安徽學生總會之兩要電]  
　　旅滬皖人團體昨接安徽學生聯合總會兩電分錄於下（一）王校長被拘之呼籲武人干政法所不容乃吾皖萬惡武人駐紥合肥新安武軍第三營營長倐於前日同合肥縣蔡知事率領軍警闖入合肥省立第二中學校擅將該校長王藹如先生逮捕而去敝會聞風憤激萬狀竊王校長任事半年餘多所改革此次因市面發見自由魂一書上印有該校戵記該營長及蔡知事遂據而拘捕無論該書是否爲該校所發在人民有言論出版身體各自由均得法律之保障詎容官僚武人任意干涉今一營長一知事意公然推翻法律危害人民法律賦予之自由摧殘教育蹂躪士林至於如此此固不獨一省教育界之痛史也敝會以事關切膚之痛呼救已逾數日王仍被押未放未知結果如何黑暗至此寗有天日此而不争則一班武人官僚羣起效尤我全國教育界寗有言論出版自由之一日乎敝會除電張文生飭放外并籌有相當之對待積極進行（一）駐合肥新安武軍全部須即日退出皖境（二）該營營長須按照陸軍懲戒條例嚴重懲辦（三）蔡知事須即日撤任提交司法衙門審理目的不達誓不終止伏望邦人君子一致援助以維教育而重人權謹此呼籲不勝憤激之至 
　　（二）教育費預算之力争吾皖教育不幸歷受武人官僚横加扼抑學校經費短絀異常未建設者無從設施已成立者僅敷支拄全省文化坐此渝於悲觀以視蘇浙各省久已瞠乎人後重以省政府及省議會漠視教育對於學校基金從無根本擴充之計劃而財政廳對於預算内教育經費則把持挪用習爲故常例如九年度全省教育經費預算歲出僅列九十餘萬元本已微末而其間經財政廳挪移他用者已有二十餘萬元之多教育事業至此　無進步言之至堪慨憤現届十年度預算方在籌畫編配中同人等深維教育興替厥爲皖人命脈所關而經費尤爲基礎一再開會討論議决（一）全省財政收支力主公開（二）教育經費力争擴充已分向省政府主管官廳一再聲請在教育當道規劃十所度教育經費新予增加五十餘萬元各界人士亦一律贊成此舉惟吾皖省政府向抱敷衍政策遲疑延宕尚無明確之表示而財政廳則多方阻碍同人等以此次增加教育經費關係教育前途非常重大誓竭全力争爲前騙非達到教育廳所規劃之數决不弛此重責對於贊助此案者固所心香感祝若不幸而有設心阻碍此案之人則認爲全皖教育之公敵惟力是視與之周旋現除催請省長官照數增編預算並竢省議會開會時依法請願要求照數通過外謹佈區區伏祈各學校各教育會各法團一致主張期逹目的教育前途實利賴之臨電無任翹企 
[防範俄激黨之兩消息]  
　　本埠軍警各機關近奉中央令以據報俄激黨古里脱夫與華人沈某在滬勾結運動冀圖擾亂治安飭即嚴密偵查拿辦等因各機關奉令後業正派探查拿又松滬護軍使署近據探報俄激黨阿里闊廷等在滬運動工人擬於五月一日假慶祝世界勞動紀念節開會游行意圖有所舉動等情何使據報後已分行軍警各機關一體查禁矣 
[田文烈定期回籍掃墓]  
　　前内務總長田文烈此次由京漢南下日前輕車減從過申赴杭昨日正午由杭回滬庽後馬路濟陽里謙成錢莊定於陰曆本月十五日乘新寗紹輪船回上虞原籍掃墓聞田君離鄕已久此次回籍約須十日勾留云 
[浦東花園石橋大火續紀]  
　　浦東爛泥渡花園石橋申春陽茶食店失愼焚斃男婦小孩三人並延燒左右對面各舖户二十五家焚燬樓房三十九間等情已誌昨報茲悉該店葬身火窟者共有四人一係主婦洪李氏所四十四歲一係躭擱友人李星富年十九歲一係學徒許連生十五歲蘇州人所有檢出屍身三具僅有洪李氏身首一段並無手足腰間尙有褲帶半節故能認出而李星富與許連生因年歲相彷且燒成餅塊二個無從辦别又六歲男孩巧生一屍搜檢兩日未獲諒已焚化净盡昨日各屍屬聞信到塲號啕大哭該圖地保陸佩生恐有糾葛特赴地檢廳報請相驗該管三區警署曾署長以該處曾於前年臘月失愼工程甫於去年完竣此次被焚各户多敷保有火險除將起火之洪子香拘署交保候訊外復派長警調查當時延燒情形並所保火險銀若干以備研究各保險行亦於昨日午後派人赴火塲驗看灰燼云 
　　另函云二十四保二十四圖地保陸佩生昨午後投上海地方檢察廳報稱陽曆四月十八號夜十一點三刻鐘花園石橋洪子香所開申春陽茶食店因做夜工燒煮油煱不愼失火延燒左右各商店共二十餘家燬去樓平房數十間其時洪子香不在店中其妻洪李氏今年囚十四歲其子巧生今年六歲其戚李星富等當時不及逃出葬身火窟直至今午將男婦三屍扒出惟身首不全慘不忍覩但該店學徒許連生迄無下落或云亦焚斃在内惟屍未檢出而該店夥蔡春亭店司楊金生並洪之十八歲女兒洪鳳　當時被火燒傷現在已送醫院求治該三屍現攤火塲爲此來案稟請相驗譚廳長據稟後着預備屍場候派員前往相驗 
[外洋輪船進出口行程紀]  
　　中國郵船公司之中國號由三藩市開還中國刻已抵日本星期日可到上海進口貨有三百十噸翌日即須開赴香港及小吕宋星加坡又有太古經理藍烟囱公司之哈克託號由英國利佛溥開來現得來電准於五月八日進口船上載有來貨二千一百噸惟該輪來申後須開赴漢口卸貨又有鄱烈希司號即日可自日本返申定二十八日由滬開赴歐洲經過落得丹·盎凡爾·倫敦各處又有英國　船公司之　　號定下星期一由日還抵上海　二十六號由申開往英國尚有英印公司之日本號自印度開出後現在星加坡方面據昨日來電報稱下月三日抵此又德加　號刻已在厦門開出明日可到上海 
[國内輪船運貨進出口之調查]  
　　進口貨（寗波）太古公司之新北京輪船昨由寗波運來　　二百二十九件藥材一百九十三件杉木四十件毛竹三百八十五件銀洋一箱又寗紹公司之新寗紹輪船裝來毛笋一千零三十三件洋紗六十件花衣五十八包油餅四十一件竹木二百十件雜貨一百四十五件（長江）太古公司之鄱陽輪船昨由長江運來米豆麥二千九百零五包皮油九百四十七桶夏布二百七十件桐油四百桶紙頭二千四百九十六件銀洋三十四箱烟葉一百二十八件水硍一百七十六箱棕片八十件繭壳本十五件黄絲十二件綢子四件雜貨二千八百九十七件（福州）三北公司之寗興輪船昨由福州運來松板二萬七千一百八十四丈短板一萬四千捆箱板二千五百八十八件茶葉四百三十二件南木三十二件紙頭三百零四件（烟營）招商局之圖南輪船昨由烟營運來豆油八十簍燒酒一百五十壜絲頭二百零七件　 
洋十五箱籽油五十桶猪　五十四件馬毛六十件狗皮七十二件藥材七十二件野絲十六件茶葉九件烟葉四十一件　　出口貨（寗波）太古公司之新北京輪船昨日裝往寗波之貴有白米一千一百十六包糖二百包苧　一百零七件水泥八十桶烟絲三十八件葉材三十五件柴油十七桶雜貨五十一件又寗紹公司之新寗紹輪船裝往白米二千一百九十二包麵粉二千二百五十包赤糖四百三十包花衣二百包洋布八十二箱洋松五十件雜貨二百十八件（長江）寗紹公司之寗紹輪船昨日裝往鎭江靛青三十六桶鐵一百三十三擔雜貨五十九件裝往浦口糖一百二十包蔴袋十件鐵七十五擔雜貨一百四十二件裝往蕪湖洋貨三百聽糖八十包洋紗四件鐵四十五擔雜貨一百三十件裝往九江糖一百五十五包鐵三十擔雜貨六十八件裝往漢口洋釘一百五十桶紅磚一百八十五塊木頭五十二件鐵四十六擔雜貨一百八十三件（温州）招商局之海晏輪船昨日裝往温州白米二萬一千一百五十二包麵粉四千五百包黄豆四百零七包洋燭五百箱花衣一百六十包棉花一百二十包洋布一百五十二箱苧蔴九十二件糖上十包雜貨七百八十六件（烟營）招商局之圖南輪船昨日裝往營口洋布一千四百九十箱麵粉四千五百包土布六百九十五件靛青四百四十桶洋釘二百十五桶馬口鐵八百五十件茶葉四百二十三件磁器三百三十八件藥材二百零七件牛皮四十九件裝往烟臺糖三百包青蔴二百件夏布一百四十五件烟葉一百七十件洋布六十件藥材二三件雜貨七百八十三件 
[大批湘繡出洋銷售]  
　　我國繡貨爲美術品之一種約分三類蘇繡線湘繡絨京粤則以平金釘線見長均爲各國所好前兩年因歐戰影響出洋者寥寥日昨始有大批湘繡到滬本擬赴爪哇賽會因到滬較遲趕運不及遂决計分赴歐美銷售茲記其牌號如下成春·錦雲·昌記·德和·寫眞·良記·新彩雲·計七家出品約值五千餘萬金去 
[兩路車務總管愼重行車通告]  
　　滬寗滬杭甬鐵路兩路車務洋總管昨日（十九）通告兩路各站及車隊人員司機工匠人等略云爲愼重行車起見嗣後遇有拖駛貨車之機車上氣閘損壞或拖駛客車之機車上風管不靈等事各該列車當將至交會車站之時每小時速率不得過十五公里以防停止不住致肇列車互撞之禍若各該列車將至備有援機之車站時每小時速率不得過二十公里當各該列車來至交會站或備有援機之站時凡車長及司機人均應特别注意而車長在停車之際應掣手輪閘帮助停車以免意外危險仰各遵照 
[女界義賑會消息]  
　　女界義振會昨接陜振唐慕潮來電云現在開查之與平　　岐　　商等縣災情慘重遠過腹地若一律普振非有鉅欵不能　手等語現已籌匯洋十萬元又接豫西劉蓮生來電謂豫西十九　以登封爲最重該縣環境皆山去秋顆粒無收民間所食係一種紅土稍和麩皮食此者多脹死慘不忍睹加以去冬匪患十室九空須請寛籌振欵等語茲已籌匯急振洋五千七百元又大振洋五萬元惟女界能力薄弱杯水車薪無濟於事救人救澈是所望於大慈善云 
[華捕查獲眞茹鎭刦案盜黨]  
　　江北人王有才前晚行經虹口靶子路爲九百八十九號一千四百六十七號兩華捕見其形跡可疑當將王拘入捕房由捕頭請悉王係是晚持械夥刦實山縣屬眞茹鎭七家村居民張之經李新章等户價值數百元衣飾案内之盜黨因飭收押並派　探劉永茂·西探 
 
 

Page 11

 
 
　　愛許勒吊出原贓綢棉衣被傳到事主認明屬實一面知照淞滬警蔡廳昨晨將王解送公共公廨請究時警廳派探高萬生投案聲請照章引渡張襄讞商之英副領事赫君命將被告帶回捕房收押展期下禮拜三預審核奪 
[寰球學生會組織娱樂部消息]  
　　寰球中國學生會高尚娱樂部曾由發起人楊筱川宋漢章吴和士范季美許樹屏五君於本月十七日開開籌商組織方法議决先從招集基本會員入手俟招滿二十人再開會討論詳細辦法等情已誌十八日本報茲悉宋漢章君（中國銀行行長）已徵得基本會 
員五人爲錢新之君（交通銀行行長）徐寄　君（興業銀行經理）孫景西君謝芝庭君（均中孚銀行經理）謝仲笙君（招商局船頭房經理）并原發起人共計已有十人不日常可招滿云 
[籌備江北公學開會記]  
　　阜寗人丁子和素關心於慈善公益事業邇來鑒於江北旅滬居民日見其多子弟就學者殊屬寥寥甚爲可惜特於前日蒞滬向江北公學籌備處磋商進行辦法當即由金伯濤胡少棠劉桂丹馬翰如諸君開會歡迎同時並有新自豫來之嚴伯咸熊本旭與會據聞現已商妥由丁赴清江謁馬師長籌欵定於今夏成立云 
[義校注重兒童衛生]  
　　閘北青夜國民義務學校於學生衛生方面素所注重現因天時不正易致疾病而貧苦兒童尤易傳染爲預防計將爲學生遍種牛痘以期杜絶疾病昨日該校校長孫道勝已向百老滙路聯合會副會長李澤源接洽就緒由該施醫局擔任完全義務委西醫前往云 
[聶雲台擔任物品展覽會徵集員]  
　　總商會會長聶雲台君昨復縣公署沈知事函云逕復者接准函開以本省物品展覽會由實業廳轉到省令定於本年十月十日舉行照章每縣推舉徵集員一人茲特照章奉推并希承允見復等因事關振興地方實業旣承推舉自當勉爲　任以副台囑相應備函奉復即希察照爲荷 
[普益社佈種牛痘展期]  
　　南市普益社今春佈種牛痘自上月二十一日至本月二十日止每星期男女各二次共計十六次凡男女受種者計一千五百餘人刻因天氣晴暖南市社會鑒於衛生之必要特請該社展期佈種該社已認可再續種一星期云 
[猪油公司營業之發達]  
　　本埠信誠猪油公司去歳改組後營業甚爲發達除公積外均派官利一分紅利五釐共一分五釐聞該公司出品專運銷英美法南洋星加坡小吕宋海參崴一帶頗受各國人士歡迎現更從事擴充在閘北寳源路自建新工廠及房屋十餘幢名信誠里約五月中旬即可落成云 
[盧浙督鼓勵善會]  
　　浙江廬督軍對於虹口梧州路中聯益善會辦理施材掩埋收殮路 
斃施醫給藥等善舉以爲熱心毅力實屬可嘉日前特親題（善與人同）四字匾額送於該會藉資鼓勵 
[高檢廳長王仁山蒞滬]  
　　江蘇高等檢察廳長王仁山前晚來申寓北市某友人處昨午後乘坐馬車詣地檢廳拜會經譚檢察長及第二監獄長吴伯寅等歡迎入内茗談片刻王廳長等即步至地檢廳門前所購空地預備改建第二分監之基地上四周察勘畢即同詣半淞園游覽至四時許王君始與譚君等告别傍晚時由第二分監長黄馥與前分監長李允文等假滬北美　菜館讌會陪宴者爲譚地檢察長並沈鳳樓等推檢各官云 
　 
[利濟副劵開獎記]  
　　昨日爲第六次利濟有獎副劵開獎之期在南市久大碼頭總發行所舉行自上午九時半開始至午刻十二時爲止茲將開出之五大獎號碼及經銷票號錄下頭獎第一萬七千四百三十七號本埠有利源二奬第一千七百八十三號漢口振華公司三獎第五千八百四十七號天津萬寳源四獎第四千二百二十九號杭州義記又四獎第二萬四千八百五十八號杭州協記五獎第三萬零五百六十號本埠有利源又五獎第三萬八千四百四十三號本埠有利源又五獎第三萬九千三百零七號福州大吉利 
[西捕頭分别調差]  
　　滙司捕房副捕頭麥搿來搿奉總巡捕房警務長麥高雲氏命令調升虹口老行（即閔行路捕房）捕頭以北四川路捕房副捕頭辛克來氏調充匯司捕頭並以虹口捕房副捕頭愛活生調往北四川路捕房該捕頭等奉諭後業已分别到差辦公矣 
[華捕升充包探]  
　　前在老閘捕房充當六百零四號門差華捕之謝水泉因事告假離滬迄已數年茲謝事畢返申稟奉麥警務長諭着推升試用包探調往楊樹浦捕房辦公該探奉諭後昨已到差辦公矣 
[下電車跌傷甚重]  
　　江北人周文芳昨日上午附搭法租界電車行經公館馬匆遽下車跌傷甚重當由大自鳴鐘捕房二百零二號華捕到來另雇車送往仁濟醫院醫治 
[滬寧車撞傷行人]  
　　昨日（二十日）上午十時許滬寗路麥根路車站有温州人陳家宗肩挑重擔在軌道中行走適有由錫開滬之區間車駛來陳不及避讓致被撞倒跌斷手臂當由站長派夫役將受傷人送至滬上仁濟鐵路醫院内醫治 
[汽車碾傷甬孩]  
　　昨晚八時半汽車夫俞胡根駕駛一千九百八十四號汽車行過公共租界南京路雲南路口撞倒十五歲寗波人張四生碾斷腿骨由老閘捕房一千一百號華捕瞥見前來將汽車扣留押令載送受傷人投仁濟醫院醫治旋即帶該汽車夫入捕房稟候捕頭發落 
[汽車撞坍牆頭之判罰]  
　　汽車夫畢阿才日前令夥壽狗將汽車洗滌詎壽狗私行將車開駛出外以致將某姓家之牆頭撞坍壽狗棄車逃逸當爲二百四十四號巡捕查見抄錄號碼昨日飭探將畢阿才傳至法公堂請究先由該捕上堂稟明肇禍情形詰之畢阿才供實因壽狗不熟司機致肇此禍今壽狗逃往何處不得而知求宥中西官判畢罰洋二十元外着將撞倒之牆砌整完案 
[陸家浜附近小火警續誌]  
　　滬南家浜某姓家十八日傍晚失火救熄情形已略紀前報茲聞起火者並非居户實發生於南碼頭大王廟内後面沿浜之柴間中頃刻濃烟密佈光燄熊熊幸覺察尚早不致成災後由崗警前往調查僅焚去柴薪一堆餘未殃及當即回報該管一區一分駐所飭傳該廟庖丁到來由牛署員詰問據供實被頑童玩弄以致遺火柴薪等語飭着罰洋一元充公示儆 
[米店失火即熄]  
　　愛爾近路一百六十八號半門牌某米店主馬貽芳因堆積稻草至十餘擔之多致昨午飱時遺火幾肇焚如適時在日間人手衆多即行帮同撲滅幸未成災該管匯司捕房捕頭辛克來與探陸連奎查悉以馬違章業已請廨出單傳究矣 
[女兒失踪之追究]  
　　住居虹口塘山路五十號門牌之寗波人何阿忠有女名鳳　現年二十二歲於上月三十一號失踪迄未羣獲何以係被同鄕蔣阿才拐匿因控於該管滙山捕房昨晨飭探將蔣拘解公共公廨請究據蔣供稱昔曾與何同居何嘗允將其女許配與伊現其女在寗波原籍等語中西官供判蔣交二百元舖保將鳳仙交案再訊 
[究追藏匿婦女]  
　　盧萬金控妻母姚劉氏串匿伊妻姚氏一案前奉提訊據姚劉氏供伊女姚氏實遭薛東桂領去藏匿等語判姚劉氏交保出外限交在案昨午據該氏等將薛東桂扭至地檢廳請追姚氏到案俾得完聚云 
[抄獲私製鉛角之器具]  
　　陳仲良因在法租界混用鉛質小洋被法包探沈裕生查獲解經法公堂訊據供稱此項僞小洋係住居公共租界山海關路四百四十三號屋内之嘉興人王春生松江人陳明標嘉定婦人王陸氏處得來諭陳押候於前日派令沈探投請新閘捕房飭探陳葆錄協往將以上男女三人提獲並搜出製造僞小洋之乾電藥粉鍍銀練圖章僞小洋四十二角一併帶入捕房諭將該三人分别收押昨晨解送公共公廨請究即據陳探上堂稟明前情並將抄獲之僞小洋等呈案請察經俞　讞得稟商之英包副領事判被告男女仍分别押候改期再訊 
[鉛角購買郵票之敗露]  
　　揚州人王金山前日午後身帶鉛質小洋六角至浦東爛泥渡郵政支局購買郵票當經該局司事察破鳴警將王連同僞角拘解三區警署當經曾署長訊據王供稱現住法界小客棧内堅不供認僞角來歷旋據郵局函稱日前曾被王金山以僞洋一角購去信片二張不料伊今日又來朦混請求重究曾署長以事關行使僞洋判解警廳司法科訊辦　 
[陳二寳發濟良所留飬]  
　　濟良所中西女士昨晨伴送女子陳二寳到廨稟稱該女原籍常州現年二十四歲被人價　與法租界吉祥街某花烟間爲娼困苦逃出於昨日自行投所求援是以解案請示並據陳二實投案訴明前情中西官核供判女發濟良所留飬 
[兩鴇婦違章之科罰]  
　　專查妓院之三十五號西捕八百二十五號華捕昨晨協解妓院鴇婦周楊氏　邵氏至公共公堂稟稱周楊氏在西藏路六十七號門牌開設雉妓院因縱令妓女王巧雲至馬路拉客又　邵氏亦因縱令妓女小紅在途拉客查得該鴇所領執照祗有一人現有三人賣娼均屬違章請爲訊究訊之該兩鴇供均推諉經中西官核供判　邵氏罰洋六十元無洋改押女所三禮拜周楊氏罰洋五十元無洋改押兩禮拜分别示儆 
[昨日公共公廨訊案紀]  
　　昨晨公共公廨民四庭由關讞員會同美約副　車訊理名案如次（一）寡婦翁羅氏延甘維露律師聲請給諭執管故夫翁金奎（即解金奎）遺産案因解母等反對故公廨爲派理賬員暫行將遺産代管茲因發生翁羅氏於本月八號下午偕同新順發洋行大班西人史羅（係金奎之東家）至遺産中之解金記油廠携取賬簿存摺鎖匙並將該廠司賬王紀澤辭歇等事故反對方面代表海德禮律師與王所延之梅華銓律師共同到案提出請求而翁羅氏因將次分娩不到仍由甘維露律師代表到堂辯護旋由王紀澤與西人史羅各操中西語供述之下（結果）海德禮律師請求一節訊無充分理由未便照准應仍由本廨理賬員遵照前判繼續進行梅華銓律師聲請各節應俟改期再核（二）虹口蓬路余茂昌五金店主婦余任氏聲請破産案（結果）兩造律師願由公正人理結應照准（三）祥康莊等十餘户環訴大新公司股東鄭少峰倒欠各欵案（結果）原告律師請求飭傳屠履之到案候訊應照准（四）泰昌米行聲請破産案（結果）改期再訊（五）姚偉才訴李遐昌欠欵案因時間侷促由原告代表高露玲律師聲請改期再訊（結果）照准（六）聚成絲號訴王玉堂貨欵案（結果）改期七天再訊 
　　又午後民四庭由襄讞會同美奥副領事訊理（一）朱秋卿訴康年保壽公司欠欵案（結果）改期再訊（二）張松記聲請破産案張設有恒茂及恒吉祥兩字號因欠人之債數逹八萬金無力償還故請求破産（結果）著聲請人登報十四天期滿再核（三）華界民國路成大海味行股東葛行慶訴童蓉閣不理擔保在逃司賬李慶章挪用莊欵銀五午五百八十餘兩案（結果）准照兩造律師請求派本廨理賬員查明李慶章用空實數若干候復到再核（四）妓女月月紅訴倪伯勳不理擔保借洋案（結果）原被均未到註銷（五）楊子璋訴沈錫鈞欠洋案（結果）原告勝訴飭傳保人並被告到案訊究 
[鋪蓋内查出白藥粉]  
　　朱根華前日肩荷行李經過北浙江路海寗路相近有甬人林忠 
華·海門人楊阿二·將朱攔住以其鋪蓋内藏有白藥粉希圖刦奪旋由巡捕到來將朱楊連同行李鋪蓋帶入捕房拆視果有白藥粉數包因詰朱從何處掮來據稱係湖北路某旅社内寓客河南人郭連堂桑文軒囑爲挑往滬寗車站捕頭得供立飭包探王桂生陸連奎將郭桑二人續獲一併收押昨解公共公廨稟明抄出白藥粉約值洋三千五百元云云而林延律師到堂聲明伊對於此案當不爲罪應請註銷中西官磋商之下判楊朱兩人暫釋林郭桑三人名交一千元舖保候將藥粉送請工部局北騐再核 
[指控行賄圖賣煙膏之訊判]  
　　公共捕房一千一百五十二號八百二十九號兩華捕指控住居虹口密勒路九百四十三號門牌之童阿泉欲販賣烟膏行賄洋二百八十元等情由探將童拘解公共公廨訊交三百元舖保候訊在案昨由李襄讞會同美約副領事提訊據捕房代表費斯福律師上堂詰據八百二十九號華捕供稱此案發生以前我與一千一百五十二號華捕同至總巡捕房報告華捕正巡官毛鼎有人欲設烟膏店託我二人運動全體華捕意圖行賄奉毛正巡官諭將賄洋收受後送至總巡捕房次日被告將賄洋二百八十元交與我等遂將洋轉呈長官惟烟膏店開設地點被告並未聲明是實又據毛正巡官到堂證明前情訊之被告延許理律師辯稱前堂一千一百五十二號華捕供稱見過被告一次如果確與該捕會面一次豈肯將洋向二人行賄顯見行賄者另有其人况被告在租界内開設店舖已有三十餘年之久從無違法舉動查本案原告方面毫無證據則本案不能成立應請註銷經中西官核供會判被告童阿泉具安分結開釋限一年内不犯刑事賄洋充公 
[打嗎啡針之查究]  
　　婦人俞楊氏張陳氏至閔行鎭央王小弟代打嗎啡針過癮爲警查見上前拘獲抄出嗎啡針等物押送縣警察第一分所於昨備文申送事務所轉解地檢廳訊究 
[指控搶攫烟灰之訊判]  
　　劉淇波昨投法公堂控稱民人於前晚手携烟灰十餘兩行經西新橋地方突有無賴葉興福等六七人上前冒充包探以搜查爲由　隙將民人之烟灰强　而逸當由民人見其奔逃始知冒充鳴捕到來將葉追獲今解案下請求訊究詰之葉興福供民人是日行經該處原告即令民人帮同追捕並允給酬勞五元不料劉竟誣指民人同黨請求查察中西官以訊得葉雖無搶烟證據然無正黨營業亦非善類遂判永遠逐出租界外以原告私帶烟灰有違禁章着罰洋十元充公 
[私煮煙膏之科罰]  
　　王阿春邇在法租界寳裕里内私煮烟膏在市消售事爲大自鳴鐘捕房捕頭偵悉以其有遠禁令故親自督同包探等前往查見王正在煎熬當即將銅鍋四大只烟膏一大鍋一併帶入捕房諭王交保候究昨日傳至法公堂請究先由捕頭上堂稟明前情被告由律師代辯稱被告向爲芝蔴油膏生意今抄案之物實係油膏並非烟膏請求查察聶讞員當向王詰曰爾熬此油膏售與何處作何用法王語塞中西官會判王罰洋五十元充公抄案之烟膏等物没收 
[遞送犯人饅頭之科罰]  
　　王阿二日前將生煎饅頭十餘只送至盧家　給與某犯人當爲管押捕頭查見以其違章當將王帶入捕房昨解法公堂請究先由該捕頭上堂稟明前情詰之王阿二供此項饅頭係該犯人托民人購買不知違章求宥中西官判罰十五元無洋改押十五天以儆 
[攫取女孩金飾]  
　　邢家木橋婦人吴卻氏之三歲女兒名紅根前日午後在門前嬉戲突被陳小三子攫去金圈一只爲警人贓并獲押送警區傳到吴卻氏於昨轉送地檢廳訊究 
[攫金表獲案候究]  
　　李大簍子四月十二號糾同已獲之胡長元等在蓬路弄内攫取某西人身畔值價一百四十元之金表一只逃逸昨被包探周小弟與一百零二號西探愛許勒拿獲帶回捕房詰供一過押候解送公堂訊懲 
[指控串竊巨值肥皂]  
　　寗波人楊偉誥虞阿浩被黄浦灘路六號半門牌固本肥皂廠經理張雲康在公共公廨刑事科狀訴於本月二十七號夜串黨竊取價值四千三百八十三元五角之雙連皂八百箱消贓與北浙江路 
之陳之懐等情昨由滙司捕房中西包探將被告三人分别傳提到案請究原告延律師上堂聲請改期開審被告等亦延朱斯芾律師代表以原告旣欲改期則請將被告交保出外云云中西官磋商之下判楊虞兩被告各交三千元陳交四百兩均店舖保候訊 
[誌謝]  
　　昨承澄衷中學學生分會惠贈（一　）一册又商務書館惠贈第二八九期英語週刊曁第十八卷第六號東方雜誌各一册誌此併謝來件 
[預防浦東火災之一法童世亨]  
　　浦東爛泥渡花園石橋一帶近數年來市𢋨繁盛失火之事遂屢有所聞然以前尚隔一年而一見今則前後僅隔三個月已大火兩次上次雖焚燬舖户五六十家猶無傷人斃命之事今則焚斃三人跌傷二人失踪一人愈演而愈烈矣推厥原因實以爛泥渡一帶尙無自來水之供給浜内潮水漲落不時潮落起火雖有洋龍皮帶車亦苦無水可灌遂不得不任其延燒自起自滅設遇大風禍更不測前下午鄙人曾親臨火場察看焚燬之桿線見餘燼未熄尚有載水一車徐徐灌注者而歎如此救火恐浦東火災正方興未艾若欲待自來水公司之成立始克盡灌救之力更不知何年何月興言及此曷勝危懼躊踷再四得一蓄水救火之法敢請貴報登諸報章或於火政前途不無裨益試詳述之陸家渡爛泥渡之間離浦最近空地頗多使在該處覔三四分地基築一水泥蓄水池高約二三丈直徑約二丈左右以供蓄水之用另購一馬達帮浦（即以電動機運轉抽水機者）裝置於陸家渡口或鴻升碼頭與太古華通碼頭之間以便吸取黄浦之水送入蓄水池池底則裝設一總開關並接直徑三四寸之鐵管沿街埋設中分數段置一開關形如上海馬路上所裝之自來水龍頭遇有火警旋此開關水可從蓄水池經鐵管流出以供灌救之用此水非供吸飲故不嫌其濁平日應蓄滿一池備而不用吸水之法係用馬達運轉電流一動浦江之水吸取甚易無須另購原動機多耗資本如自來水公司之久議不成者此種馬達帮浦滬上有現貨可購價約千元左右各項鐵管開關約需二三千元蓄水池之建築費不過數百元除地基不計外祗須籌洋四五千元水源即從此不絶遇有火警立可灌救不至如今日之任其延燒束手無策矣此種吸水方法鄙人因在廠内裝置煤氣發動機研究數月頗有經騐諸君如信我言請即通力合作鄙人願盡義務代爲籌盡以脱居民於火坑質諸浦東紳商及救火會員以爲何如 
來函 
[旅吉蘇人王鴻翶等快郵代電]  
　　上海申報館轉我蘇各界公鑒頃　滬報載沐陽縣商會倡議由各縣商界急宜組織省議員以保護商業之權利意見書内云現今議員或係迂闊書生或係騙縱豪富或則狡點之　不講公理惟利是圖　鼎燃犀至爲欽佩惟鴻翶等對於商界組織省議員尙有疑義未能緘默敢與我蘇各界一商榷焉夫省議會之議員向由各縣舉出以議一省應興應革之要政必其人深諳法政洞悉民情而又能敦品負責代表地方者始側身議席而無愧若僅知一部分之情狀即不足以代表我民故由商會組織省議員在商界情形固稱諳悉於商人利益固能保護即對於將來商業事件亦能設法以抗争但省議會所議之案豈僅商業一端舉凡實業教育交通水利等本省諸行政以及社會之各種事業無不在應議之列商會選出之議員熟於此者未必諳於彼則除商業一途或有整理之希望其他要政不免因而貽誤矣抑更有進者即商界選出之議員固均有才有識然往往因商界自身之利害關係而對於商業攸關之各要政或擱置不理或堅不通過恐妨害社會國家之公益良非淺鮮甚至壟斷把持或釀成極大衝突未可知也况資本家與勞働家之積不相容已成世界之往列故欲求資本家之利益則不得不犠牲勞働家之利益情勢使然頗難折衷至當我蘇省會議員僅有百數若依沐陽縣商會之倡議選出六十人則占議席十分之六選出三十人則占席十分之三商界一方固已飬成一部分勢力若對於農業欲保護農人利益則農會亦必起而組織之對於工藝欲保護工人利益則工會亦必起而組織之他若教育會市政會等亦必均選出一部之議員始足以保護其利益充類至盡各界均欲擴張各界之勢力各會均欲競争各會之利益此争彼奪永無已時是省議會將爲各界各會争關之塲何有餘暇以議一省之要政乎鴻翶等邊塞覊身自慙弇陋尙望我蘇各界對於此次選舉省會議員時鄭重考慮舉凡歴届議員中之不學無術或陰險議詐或迂闊書生或驕縱豪富之流固當痛惡而屏除之不論何界一以有品有學能做事能負責之士爲準繩庶將來厠身議席不爲一黨一界所牽制以公正之政見議地方之要政無偏無黨各界胥受其福矣不然放棄選舉權與攘奪選舉權厥弊維均商界旣有參政之思想不可謂非商界之光明惟恐弊不勝利故聊進一言期選舉省議員者一秉公心母爲當世所詬病而釀成各界分裂之憂我蘇幸甚各界幸甚旅吉蘇人王鴻翶姚明德馬超羣瞿鉞汪題瑞馮澤涵潘件學史康祖王祖武葉孝溱蔡之鼎彭　惠而溶劉翊程唐祖恩李惠棠寒 
[陳德琦來函]  
　　敬啓者讀本月十七日貴報來函　陸君文中告汽車主與行路者一則冀乘車者不以疾行爲風光行路當預知趨避方法鄭重生命欽佩無涯惟德琦所慮者出風頭之汽車乘坐者雖未必喪盡天良視人命若兒戲然行車時方以疾馳爲快樂不遑他顧及至肇禍恐累及已身於是以勢力金錢設法消滅致傷者死者含怨莫伸良堪憐嘆工部局且無法以善後遑論他人若行路者欲其少受是害陸函尚不能使普通人民咸得有避禍之方法故德琦欲求各省縣凡擔任通俗演講及執小學教鞭者於演講教授時利用機會詳述馬路章程及避讓汽車方法務使未到馬路時已熟知利害具有戒心則汽車殺人或可稍减查汽車肇禍時半固由於駕車者之任意疾馳半亦由於行路者之　預大意蓋彼 
輩係鄕來之人或年幼兒童不知路章誠如原函所云横行亂走不顧前後及聞車聲心慌志亂避讓不及若飛蛾之自撲燈火然也德琦曾親見之故讀陸函而不覺有動於中願世之負先覺之責者於鄕民及兒童等將陸函詳爲傳講功德無量並求貴報登入來函實深感戴陳德琦謹啓 
雜評二 
[西報紀浦口運米事（訥）]  
　　浦口運米出境字林報紀不一紀今以詳載其事矣其數之多令人駭詫何以官廳仍漠視若無覩也據字林報所載前此運米面上尙掩以他物上車尚在夜間官廳或可謂爲未見今則白晝上車公然裝運豈猶得謂爲未見耶字林報又將運米船隻註册之號碼一一詳紀米之噸數與載米之車輛一一列表實非模糊影響之談事之確否官廳不難據以調查豈亦謂爲未見耶浦口近在咫尺米之運否苟非無目之人必見之官廳縱不識西字而中文報之轉譯亦必見之見之而視如未見非故作痴聾而何 
公布攔 
[上海地方審判廳]  
　　批示一件盛陸氏狀請執行由狀悉准予派吏偕同該氏前往指傳陸秀貞到案訊追此批　一件高廖氏狀請執行由狀悉查本案卷宗已因李金奎提起控訴由同級檢廳呈送江蘇高等檢察　核辦矣所請追繳私訴之處應從緩議此批　一件瞿紹裘狀請退保由狀悉查爾具保責任擔任該債務人隨傳隨到現該債務旣未將欵繳足着即將本人送案聽候核辦所請　釋之處廳母庸議此批　一件郎孟松聲請越界誣控請求依法救濟以重管轄由狀悉此批　一件曾雲鵬狀交欵洋由准交此批　一件顧永德狀請按究批示由狀悉已於前狀明白批示矣仰即知照此批　一件支長發狀領賬簿由准領此批　一件陳善聲狀請執行由狀悉着即來案候諭此批　一件周志恒狀請銷案由狀悉准銷案賬簿一本並准來廳繳證具領此批　一件汪俠卿呈爲遺失存摺請求備案由據呈遺失存摺已向永豐莊掛失並登報聲明作廢自無再請備案之必要此批　一件文東華狀領單據由准領此批　一件石厚卿狀請銷案由狀悉准予銷案此批　一件馬成其狀領欵洋由准領此批　一件陶桂卿狀請銷案由狀悉准予發還房票完案此批　一件田兆榮狀請執行由狀悉案已飭傳着即遵期來案候諭此批　一件　　毛狀　欵洋由准交此批　一件毛節榮狀領欵洋由准　此批　一件　　六　交欵洋由准交此批以上四月十八日 
　　批示　一件許文卿狀請銷案由狀悉准如所請辦理此批　一件劉　　狀保蔣李氏由准保此批　一件朱嘉昌狀請執行由狀悉已飭　執行矣此批　一件林文氏等狀請錧案由狀悉准予銷案此批　一件林艾氏等狀領欸洋由准領此批　一件趙大狗狗狀交案欵由准交此批　一件施榮卿等狀保陳平章由准保此批　一件袁財記狀請銷案由狀悉准予提釋　　廷銷案此批　一件駱楊氏狀交欵洋由准交此批　一件夏仁培狀請執行由狀悉查本案業據黄慶榮提起控訴所請應從緩議此批　一件李慶　狀請發還訟費由狀悉查本月三日報　江蘇高等審判廳批示明明謂本案訟費廳由該當事人等各自負擔何得揑詞請領殊屬有意朦混特斥不准此批　一件克昌洋行等狀請執行由狀悉查本案業據李頌夫提起控訴所請應從緩議此批　一件田福炳等狀請退保由狀悉准予退保此批　一件金長根狀請執行由狀悉准即飭吏執行此批　一件王介　狀領欵洋由准領此批　　一件金桂馥狀交欵洋由准交此批　一件談小毛狀領證據由准領此批　　一件周志垣狀領賬簿由准領此批　以上四月十九日 
　　判决主文　（民一庭）一件判决黄學禮與吴渭臣抵欵控訴一案主文原判决撤銷吴渭臣應償還黄學禮錢八十三千七百六十文本案訴訟　用歸吴渭臣負擔　一件判决顧仲卿與陳少如因貨欵料葛控訴一案主文原判關於利息變更之控訴人應償還被控訴人利息洋一百六十九元七角三分二釐控訴人其餘控訴駁回本審訟費歸控訴人負擔　一件决定林元生與陳遠波因貨欵糾葛控訴一案主文本件控訴狀撤銷本審訟費除　納逾　洋九元七角五分應發還外餘歸控訴人負擔　一件决定王　　　　　不理票欵聲明窒礙一案主文本件窒礙之聲明照准　一件决定張　餘與孫承甫資本聲明窒礙一案主文本件窒礙之聲明照准 
　　批示　一件夏英祥狀領欵洋由准領此批　一件鄭世賢狀　　　由狀悉已飭吏追繳餘欠利洋矣應俟具交到案再予核辦此批　一件　　　狀請銷案由狀悉准予銷案賬簿一本並准來廳繳證具領此批　一件徐舒　狀繳金鐲由准交此批　一件朱元元狀請銷案由狀悉准予給領訟費完　此批　一件馬立夫狀保袁周氏由准保此批　一件許　獄狀請銷案由狀悉准予銷案此批　一件姚梅狀領欵洋由准領此批　一件楊阿囝狀領方單曁則田由准領此批　一件陳文奎狀領欵洋並摺據由准領此批　一件金如林等具狀和解由狀悉准予發還證物完案此批　一件黄子苑狀領單據由准領此批　一件陳文奎狀請給領由狀悉准由邱啓擲具領此批　一件張志明等狀交訟費由准交此批以上四月二十日 
[上海地方檢察廳]  
　　批示　毛王氏狀悉仰即來廳代繳以便開釋此批　趙鄭氏狀悉仰候傳訊此批　劉徐氏狀悉仰候偵查母庸砌词多凟此批　　學坤狀悉本案　經質訊明白韓廣尚無誘拐爾妻嫌疑已准取保候訊所請押追之　　母庸議此批　張康氏等狀悉據訴湯蘊寳等覇産求追等情係屬民事範圍着速向同級審判廳請求本廳礙難准理此批　邵彬章狀悉范富卿現　居浙江鄞縣原籍仰即迅赴該縣法庭呈訴所請應母庸議此批　焦志九狀悉准即執行此批　盧萬金狀悉仰即來廳聽候訊　此批　吴秋堂狀悉查請領各洋警廳並未附送來案仰即知照此批　姜錦成狀悉已批周春山狀内矣此批　周春山狀悉案經起訴候送同級審判廳核辦此批　薛嘉平狀悉前已拘保無着仰即知照此批　徐尚昨狀悉候查明核奪此批　梁德昻狀悉案經再傳仰即知照此批以上四月十九日　 
[上海縣公署]  
　　批示　開林鉛粉股份有限公司董事王雲五呈爲新選董事確係股東請核轉由呈悉黎潤生程蘭亭二人共股份旣係由轉談而得則股東名簿尚有變更究竟該二人股份何人於何時　與應另造股東名册呈復核辦仰即知照此批　通知染織工廠施少初呈爲專織布疋請予註册給照由呈悉准予註册塡發執照給領繳到註册　銀三元存此批　浙东與業銀行董事長　景　呈爲檢繳舊照請轉呈核給　照由呈悉候將送到舊照具文轉呈仰即行照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[佘山旅行記] [  雛鶴]  
　　佘山爲松江九峰之一去城凡二十四里步程者約三小時可達山上有天主堂建築至宏麗其在春時則遊山者倍衆四月十六日晨八時余與朱君敬齋葉君鼎昌率學生十人步抵佘山翁君秀芝體赢弱殊不良於行迺率其餘而舟往時强佘同舟余以足甚健殊不耐作三小時之俘虜也未幾抵九里亭是亭也在宣統元年爲朱小鶴先生所重建碑文記載其事至詳又相傳當孟姜女跋萬里而尋夫時亦曾履此第按諸府志則無之言近齊東鄙語祇相顧一笑而已旣而至廣富林鄕人見余儕異甚葉君謂余曰同是人也何生異者余曰罕見則異猶内地人之見外人一也蓋大凡人發生一種疑懷之態度决爲外界所少見者或竟未曾見者所衝動而起者也聞鄕人言由此去佘山路尚有半葉君以神山在邇欲朝其祖塋焉乃相率而去旣至則見工人已在動工採石山炸處危石矗立如削壁有數工人立其上鎚擊自下望之渺小如孩提誠奇觀也少頃抵佘山詎翁君舟已泊岸登臨其上矣山前圍以竹籬籬盡經小屋即有二巨鐵門門上有一天使展其雙翼栩栩然似欲冲天其風姿流麗起人敬愛殊不類我國神像之狰獰可佈也由闊徑而上則有禮拜堂及聖馬耶穌等像其中尤以聖馬爲動目對像有一巨道道盡有門其門則在瞻禮時始啓再上滿刻耶穌事跡徘徊共間大有如置身山陰道上目不暇接矣旋聞歌聲一片自高而下流音墮余耳則覺甚稔熟翹視之則翁君率數十學生憑石欄而歌也尋上相見學生皆拍掌歡然掌聲所至如雨後蛙噪微不類少選投刺參觀天文臺詎以過十一時爲辭俄亦雨下遂嗒然回舟余以未得入内一瞻心尤悵悵午餐後雨意益濃迺解繫放棹舟中相與間談始知佘山本爲私人所有法人以重價沽之初購者亦至小漸購漸大現及山之半矣余一美法人建築之工二感中國自有優美之境地而不自爲之必待外人開闢自失其主權噫華人豈天生之劣種無自展之能力耶因感草此記 
筆記 
[獄囚記（二）] [  呆公]  
　　先是余已訂里之某姓女爲婚余年旣十六母乃亟爲屏當取婦事思早弄孫未幾婚禮成焉而余之罪孽遂隱伏於是矣余妻貎殊不劣然冷漠少風趣余旣通情愫復少識之無舉坊肆間之艶情小説購閲幾遍雖微詞奥旨苦難尋繹而心目中已隱構一粲者之小景思若爲余妻必美媚並之若道貎岸然機趣毫無有類冬烘夫子則雖端静嫻淑又何樂趣者若吾之妻直合與吾故師作侣非吾偶也思之甚漸覺舊人大可厭出山泉水早贅疣視之矣而吾妻生性恬澹吾之漠然視彼乃覺深與彼之相敬如賓之義合亦不與致殷勤噓問同床乃成各夢吁嗟年少之時血氣未定情慾易動使無復有知則已若旣啓其關捩復不能暢其行駛活動其爲禍患正未减於洪水也余旣不得於家復飽居無所用則罄吾力之所能致力於徵逐方是時良心未泯猶懼鄕長物議尚自歛跡然吾跡初未嘗歛也特不徵逐於彰明較著而物色暗中耳而吾之罪惡乃更進一步斯時鼎祚乍移人言維新　舍科舉旣久已廢置女子教育且振振言興里某氏著乃捐其廢圃創某氏女學學設高等初等各二班圃故與吾宅相毗連羣　逐逐余顧之乃大樂每值警鈴散課輒旁門立品騭妍　若也修長若也腯短而若叢聞之有羞人答答走而却避者有搖首弄姿故賣風騷者余則對此顚不刺之萬千色身目爲飽矣品視旣久則更進而友其風騷者未數月竟得其二 
劇談 
[兩舞臺七擒孟獲之比較（上）] [  民]  
　　海上舞臺自宏碧緣風行以來盛行本戲於是濟公活佛紅蝴蝶電光目王華買父等等追踪以起均可呌座而自客秋迄今閻瑞生與七擒孟獲兩戲尤爲盛極一時之本戲以布景言以情節言七擒孟獲均優於閻瑞生故余寗取七擒孟獲而遺閻瑞生 
　　七擒孟獲一戲爲林樹森所創初演於亦舞臺旋爲大舞臺摹仿加添布景更換新異服裝而是時林已由亦舞臺入共舞臺於是共舞臺亦有此戲當林之初排是戲常春恒爲原動份子之一故今年常隸天蟾天蟾亦有是戲矣亦舞臺共舞臺之此戲成績如何余未寓目不能臆斷而大舞台與天蟾固已數數聆之寓樓枯坐爰將兩舞台之優劣分誌如下戲以七擒孟獲名則當然孟獲一角爲全戲之賓中主大舞臺以應寳蓮爲之天蟾則以蓋老五飾之應之藝遠不若蓋此固盡人而知開幕操演陣勢尤非大舞臺可及所惜者天蟾之台形外闊而内狹布景不易鋪排大舞臺之臺形外狹而内闊布景時容易着手而蓋五之化裝假鼻尖假下頗唱念時不敢十分用勁恐其脱落假面具似較平時演劇减色諸葛忠武一角爲是劇之主中主毛韵珂與時智儂相較毛似遜一籌但智儂自去年病後面形瘦削多多冠以道士之方冠加以孫派之膛水台步望去不甚起看若毛則搏兎用全力以故從表面觀之似無分軒輊 
新聞拾遺 
[往生净土] [  錄]  
　　杭城四宜亭常寂光寺微軍太老和尚自去冬抱病迄今以宏法願切每期病體早愈再興道場乃數日前自覺色力日漸不支知難挽救因放下一切回向西方　其弟子等在旁念佛舊曆初十日晚間忽告諸弟子曰我將去此後佛法惟賴爾等極力維持我現在甚好身心安穩爾等大衆念佛言時面帶笑容神志和悦少頃又云我想坐了好並要同大家隨便談談諸弟子囑其安臥乃轉身吉祥臥念佛而去臨終時諸皈依弟子及十方和尚齊跪念佛者有數十人之多是晚九時半氣絶直至黎明全身皆冷惟頂門尙熱往生西方净土者方有此瑞徵也 
[快登彼岸] [  丕承]  
　　昨午道經北福建路某里忽聞弄内人聲嘈雜旋見一少年扭住一人拳足交加有詢之者據云其人乘機入内將珠皮袍竊之而遁幸適由外歸得將其扭住言罷又打其人再三哀求時有一老者從内出見狀問故經少年　述明緣由老者乃出洋二元予之並謂汝年尚少大可經營自立何必爲此犯法之事余今予汝二元可作小生意以後不可再犯云云其人感極而泣少年始縱之去 
小説 
[社會小説衆醉獨醒㈢㈡㈥] [  瞻廬]  
　　第四十八回振木鐸苦口警痴人抱花瓶疑心生暗鬼不料事有湊巧聽得床脚下一陣吱吱的呌他便俯倒身軀細細的向床下一瞧不禁一朶心花瓣瓣開放正是踏破鐵鞋無覓處得來全不費工夫原來床下踏籠裏面踏着一隻又壯又胖的老鼠這時房裏無人（多夫公司裏也有無人之日一笑）便是阿巧也不在左右人不知鬼不覺把那老鼠捉住用着細密工夫抽根紗線兒四足攢蹄的縛一個緊又把手帕裏了藏在懷裏專備臨時應用恰好彩輿臨門的當兒邦平娘子喚他去鎭壓鬼魂乘值衆人不注意便把這撈什子納入瓶裏卻又胡謅着秘密咒兒用紅綢緊紥着瓶口瞞過衆人的耳目睶桃初抱瓶兒時還不覺得裡面有東西比及踏上氍毹卻聽得瓶裏吱吱的鬼呌嚇得毛髮直豎又不好撇着瓶兒便跑偏偏結婚的時間又很長久老鼠在瓶裏早把攢蹄的紗線一一咬斷東奔西竄自由活動任憑春桃膽大再也擔當不起全部細樂送入洞房樂工們細吹細打老鼠在瓶裏卻是大縱大跳嚇得春桃魂飛魄散才鬧出這般的怪劇話旣表明再説這許多女賓驚魂略定伸伸縮縮的回到新房探聽一個確實消息這時的春桃早經人扛抬上床延醫療治翠娥捧抱着婆婆嚶嚶啜泣破瓶滾在地上尙没收拾邦平瞧着瓶兒跥脚歎氣連喚可惜可惜誰料一波未平一波又起王嬷嬷趕來報告道牀上臥的老太太呌他不應喚他不理推他不動多分是没了氣了正是 
　　瓶之破兮惟家之索牛鬼蛇神一時俱作 
[餘瀋] [  静淵]  
　　西人酷好夕陽暮春四月即撥快時鐘俾早退閒於芳草斜陽間放歌蹝舞極優遊暇豫之樂洵有益身心之美舉也 
夕陽無限好）乃吾華舊句眷愛夕陽之情溢於辭表又奚讓西人獨好哉 
　　可愛之陽光初不僅日晡呈秀色朝霞流黄明綺萬態亦大足飽餐惜多耽樂睡鄕徒負好鳥苦喚耳 
 
 

Page 15

 
 
   
 
 

Page 16

 
 
常識 
本增刋三次修正投稿簡則（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻　個人者恕不登載（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請於原稿註明附函恕不作答（一）投稿登載時本增刊得酌量增删其字句（一）投稿不登載者原稿恕不發還 
[成功百訣六版]  
　　沈有乾君成功百訣茲經本館六版每册仍收回印本銀五分合銅元七枚外埠函購加費一分售書處本館營業部寄售處中華職業教育社 
常評 
[美中不足] [  漸]  
　　麥克樂君發表對於第六届省立聯合運動會之觀察凡進步者五大進步者一美中不足者二吾甚佩麥君對於吾國體育之熱忱而不能不眞引爲吾國之良友也 
　　凡事能眞知其美者已不多得能批評美中之不足者更不多得批評美中之不足而不含譏諷之意以誠懇之勸告希望吾國人之進其已善革其不善者尤不多得吾三復麥君之言而又不能不認爲吾國體育之良師 
　　麥君之盡力於吾國體育之事業者有年矣吾國體育之不限於故步而能漸有良好之成績者得麥君之助不少吾甚願參與本届運動會者深味麥君之言注意後注意使麥君之所謂不足者此後永不發現於會塲而更有繼續之進步庶幾不負麥君之苦心矣 
　　不特此也凡百事業無一不當以美中不足四字爲進步之鞭策苟但知其美而不知其不足則進步者亦將退步苟旣知其不足而益求其美則進步者必將大進步此豈獨運動然哉此豈獨體育然哉有進步之思想者隨時隨地皆作如是觀 
衛生 
[肺癆病中之静飬（上）] [  鳳賓]  
　　余之啓蒙師朱梅江夫子與余之摰友因是子均於中年時先後患肺癆咯血咳嗆形頗委頓其時科學的治法尚未輸入余之師友一在峯泖間一在武進不約而同皆實踐導引之術静坐調息謝絶外事緘默無言獨居半室中者數閲月而雨先生均逐漸全愈並無復發之患此静飬之功之效果也 
　　適當之静飬在肺癆病之調治中實必不可少若至急性時期内病者更宜日夜安臥於牀一切動作能勿用自已之力爲最佳凡他人可臂助者須請他人予以助力能如是則其康復之機會較多 
　　所謂急性時期者乃熱度上升脈搏加速吐血一止咳嗆劇烈之際或常覺疲勞委靡不振或病徵蠢動狀如中毒有一於此即宜實行完全休息以终日安臥爲上策安臥時期之短長以徵候之消長爲衡余友某安臥至三閲月而漸健如在急性時期不能安臥於牀宜常倚於椅中以期安適此爲調治中之一要點也 
所謂安臥非絶無動作之謂逢梳洗盥漱飲食便溺以及進湯藥時病者仍可起坐惟休息較多而動作减輕也 
道德叢話 
[良心分析觀] [  青雲]  
　　外人嘗説我國政界良心已宣告破産我以爲政界本來没良心的居多還有什麽可以破産呢最可憐的一般小民也被利慾所迫時常演出没良心的事如逆倫案咧舞弊選舉咧層出不窮靡所底止國民的良心眞要破産咧所以我把我的良心觀分析出來望大家知所警惕啊 
　　㈠良心的意義解釋良心的意義很難確定換句話説就是將爲不善的自覺心正爲不善的自警心旣爲不善的自責心被發不善後的自悔心都是良心 
　　㈠良心的重要　良心是道德的根據人人立身行事能以良心爲本位那末良美風俗不難實現否則背法蔑理甚而至於喪權辱國無所不爲所以良心爲萬事的裁判可以監督諸般心力 
　　㈠良心的發現　良心發現的容易晝不如夜鬧不如静然而發現的原因又是不一或者受外界的感觸或者由他人的勸誡雖有自動和被動的不同倘能從此懺悔就可以遷善改過了 
　　㈠良心的汨没　良心旣有如此重要何以還會汨没呢總不外自私自利四個字且看現在辦理選舉的人他們也曉得舞弊是不行的但是有金錢到手議員可做所以汨没良心也不計及了（乙種酬） 
旅行常識 
[旅客之道德與衛生] [  梅]  
　　我每逢坐一回輪船乘一回火車總覺得敗興不堪因爲旅客之中有健全人格的很少觸我眼簾入我耳鼓的都足以敗我興趣損我快樂的茲把他們的通病分幾項述之如左 
　　（一）旅客問相互的談話一點没有規律聲談笑沸翻騰天致聲音較低的人對語不相聞并且他們談話之間時常有一種極損人格的口頭禪攙雜其間足以取人厭惡 
　　（二）舟車之中容積有限時有旅客擁擠先入座的常不肯稍釀一些以與後來的比之外國人在車中互讓坐位眞要愧死有時乘客過少他們便把他的兩足撑在對面的椅子上汚穢不汚穢好看不好看都置之腦後 
　　（三）勿吐痰在地板上的牌子没有一節車裡没有没有一隻輪船上没有他們竟視如不見隨意涕吐加以食物的骨殼任意亂擲於是地板上齷齪不堪幾令人作三日嘔 
　　（四）聚集多數人於一處空氣異常汚濁若不多開幾扇窗把他調節調節腦筋昏沉在所不免旅客對此非但不甚注意并且狂吸香烟以爲消遣使人頭暈目眩不能一刻居 
上列幾種是最顯著的其餘的還不勝述他們的心理都視這種地方爲暫時駐足之地用不著講道德用不著講衛生的然而無論什麽地方總不能自失人格雖他人不來責我自已總要保重我很望我親愛的旅客用全力把種種的惡習推翻保守公德並注重公共衛生纔好（乙種酬） 
科學常識 
[㲷氣在自然界之功用] [  芍䔟]  
（關於㲷氣者之二） 
　　蛋白質爲貴重食物之原因 
　　生活困難問題之由來 
　　㲷氣之化合性甚弱故其旣與他物質相化合者亦復易於分解尿液汗液中之尿素㲷之化合物也乃甚易分解成較簡單之阿母尼亞而放散臭氣血肉乳汗卵白亦㲷之化合物也乃亦易於分解起發酵腐敗等作用變爲毒物（動物性食物之不易保存即因此故）是則㲷之恃性有大不利於人生者矣 
　　不寗惟是人類及動植物之生活無不以蛋白質爲要素蛋白質之合成又以㲷氣爲主要成分空中含㲷旣多宜可取求不竭徒以其化合性之薄弱植物不能直接取以爲肥料動物不能直接吸入爲食物蓋植物無同化㲷氣動物無消化㲷氣之機能也 
　　因此之故植物肥料不得不有需於糞便堆肥等之含有㲷氣成分者動物之食料不得不有取於植物之種子富於蛋白質者人生之資飬料亦不得不轉輾取求於動植物之蛋白質以求得相當之㲷氣成分捨自然界無限之㲷氣而斤斤於蛋白質是賴於是生活之道苦矣 
　　人體内之㲷氣成分所以搆成神經筋肉等物者占百分之二·四每日排洩之氣成分多至四錢三分左右欲補償此日日損失而間接取給於動植物不可不攝取蛋白質至少三兩蓋吸息中之㲷氣旣不能化合於體内腸胃亦無消化㲷氣之功惟蛋白質中之㲷旣成化合物而又易於分解者乃能消化於腸胃更轉化爲人身組織也食物之以蛋白質爲貴病者以鷄湯肉汁爲無上補品即因此故淺言之即吾人之食物不過間接求得㲷氣以成筋肉神經等組織而已食物旣以蛋白質爲貴而蛋白質又非隨地可以取求者於是生活困難遂爲全世界最難解决之問題而生存競争弱肉强食亦無不肇端於飲食關係年歲荒歉北方有待於賑濟户口繁多國家致力於殖民凡此勞心焦思岌岌皇皇之故可見人類之受制於自然律中而無可如何者㲷氣之特性乃其一原因也（但食物問題又關係於炭之特性） 
（乙種酬） 
家庭常識 
[對小孩宜愼言語] [  淚兒]  
　　言語宜愼夫人而知之也而對小孩之言語則鮮有檢束者豈惟不知檢朿且以爲孩提何知固不妨信口胡謅也不知小兒天眞誠僞莫辨雖戲謔之言亦將視爲眞誠語矣就吾所習聞者有下列二種 
　　（一）對有繼母之小孩爲離間之語撫我則厚小孩之天性） 
也故小孩非絶對不親繼母也乃親族中人往往爲種種離間之語如曰（汝果爲此母所生乎）小孩果承認者則目笑以啓其疑小孩果否認者則撫掌以贊其智更作種種成見之語增小孩輕視之見减小孩愛戀之誠他日繼母盡管朿之責而小孩乃籍作反抗之資言者舞心而惡因種於是矣 
　　（二）對有弟妹之小孩爲仇視之語古人以手足擬兄弟其關係亦云密切矣而世人對於新有弟妹之小孩往往調之曰（汝父乎汝母乎從此將愛汝弟不汝愛矣一或曰）（汝有弟矣不將分汝家私一半乎）種種機械之語無非啓小孩仇視之心不祥之言莫大於斯雖曰異日鬩牆之争基於此三五語可也 
　　以上特舉所習聞而視爲大不可者其他欺詐誑騙之語何可勝舉質言之吾國素漠視家庭教育而以言語爲尤甚談家庭教育者盍於此注意焉（乙種酬） 
工業常識 
[化妝品製造法（二）] [  李月波]  
　　化妝品製法前篇已述之矣茲尙有數種其製法錄之於後　　西洋香粉製法 
　　滑石粉一百分氱化鋅五十分和匀用細篩篩過加入檀香油玫瑰油各五分拌匀即成 
　　爽身粉製法 
　　滑石粉一百分澱粉十分輕質炭酸鎂十分和匀加玫瑰精適量拌和即成 
　　玫瑰胭脂水製法 
　　洋紅Ｃａｒｍｉｎ三分溶於二分之安母尼亞水溶液中加玫瑰水一百分再加玫瑰精適量混和即成 
　　胭脂膏製法 
　　洋紅六十分與一千分滑石粉混和加亞拉伯膠（和以適量之水）使成乾糊狀再加玫瑰油十分和匀即成 
　　麗華散製法 
　　杭粉一百分金色密陀僧二十分輕質炭酸鎂十分蛤粉十分滑石粉二十分和匀加麝香一分十分拌和即成 
　　生髮水製法 
　　甘油斑蝥醋酸各十分金鷄納酒五分薔薇花水一百五十分和匀即成（此藥有生髮效力） 
　　生髮藥製法 
　　醋酸以脱一百分斑蝥精二分使之化匀加酒精五百分萆蔴子油一百五十分調和即成（效用與前同） 
　　香肥皂製法　 
　　牛油一百分椰子油二百分松香一百五十分置鍋内加熱使之溶化以苛性鈉一百伍十分溶於五百分清水中先加四分之一於溶化油内時時攪拌約一小時再加其餘三分之一歷一小時再加入其餘二分之一時肥皂漸濃厚將苛性鈉液完全加入俟肥皂製成後再加白沙糖汁（二百五十分溶於十分之一清水中）十分混和後加入酒精二百五十分隨加隨攪後用蓋密閉煑十分間再加入洒精二百五十分色料香油適量拌之使肥皂澄清透明放入冷筒中冷却之凝結後取出切成小塊鑄以模型即成（乙種酬）　　　　 
 
