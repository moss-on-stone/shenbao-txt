# 1881 - 321 - 4903079

 

Page 1

 
 
[書林樂知先生西學譚程後]  
　　美國牧師林樂知先生孜孜以教育人才爲心在廣方言館製造局設教十餘年其所造之人殊爲不省而先生猶恐教有未廣而欲開設大學堂以大興教化殫精竭慮擬成課程若干條按年分課緩急淺深各有所宜唇字井然有條不紊本館昨已錄登於報俾得周知庶幾林君設教之心與善教之名皆足以系垂不朽矣有友人間於余曰林先生西學譚程君以爲何如余日繊細不遺等耋不越善法也友人曰以余度之竊悉病在偏重於西學而輕於中學夫中國設塾延請四人教習其病在偏重於中學與此甚相反何則以中國人而延中國之文人以爲教習則必知其才望識其品學然後聘之而於所聘之西師則不過採其聲客經人荐剡而於其中之所有不能詳知也西人之於華人也亦然今之設立學堂亦以半日課西學半刀祿中學而所延之中個教習或恐不免有徒採虛名不知實學之弊此則在乎當事者選拔英才不使濫膺師位而已余曰此舉男爲華人兼習西學而設蓋此時中外通商華人不可不知西學而及不可遽廢中學然子弟之聰明者讀書必十數年而後可以漸進西學亦猶是也前者中國選派幼童出洋學習而說者以爲無益盖自幼出洋則中國之規矩禮貎絕無所知而性情氣質亦漸與西人相習不啻化華人而爲西人故出洋子弟雖亦有學成而返可爲國器者而其人性情終覺與未出洋者有間不若仍令在中國習學西法之爲愈然中國所設諸學堂猶有未能盡善之處故林君慨然出其身以造就人才自任欲使中國之人皆能深通西學而又不忘中學其材則爲自用其質則仍不攺一切中國之矩矱準繩不至背之而馳而仍於西學循序漸進一而神兩而化其用心之周至加惠之周浹固欲本其有利無弊而後巳若於西學育所偏重而中學漸至有虛名而無實效當亦非林君設學之初心也友人曰教習西學旣有林君身任其事則其所選擇而延請者亦必多係品學兼優之人可知至於請華師則苟虛心察問力求其才想亦不乏端人可資錄用恐中西諸師皆屬名下之士則就學者必日益盛而學堂申經費無多不敷支銷供給又將奈何余曰此慮固深中窽要然愚以爲亦無庸慮也人之好善誰不如我林君旣爲中國人才起見創此學堂其同教中人亦必有起而和之者且各商得此明師爲之培植子弟又豈肯職其中道而止諒必有樂於解囊助成其事者卽華人深喜林君之良法美意爲中國作養人才亦將慨焉助之觀於林君解館之時製造局中各委員等醵金以贈以爲他日開設學堂之用雖其數不多而亦可見美備之舉慨然者必有其人特寒畯之家則無從爲力耳然挹彼注玆亦本公允之道於寒畯之子第則飲之食之教之誨之而不取分文之費於富商大賈之子弟則亦飲之食之教之誨之而合各捐經費以資玉成經費旣敷愈推愈廣入學堂者日益多成就者日益衆懷材待用得時則駕得意之後勸令捐置經費尤屬易易然則此時亦止能就目前之訓得尺則尺得寸則寸造得一二人才卽不枉一番心力林君之爲此舉夫豈冒昧嘗試也哉子其勿爲此隱憂矣友人唯唯而去適墨池有餘瀋因筆而記之林君當不見此而齒冷也 
[欽使行程]  
　　○欽命出使美日秘三國鄭玉軒京卿聞於前月念二日至東華醫院遊觀一切其有華人而與舊金山相交易者皆往該醫院瞻謁星使自十二點鐘至院談之良久各以善言慰勉然後言歸卽於二十五日乘坐阿細亞尼克輪船啓節前住云 
[瀆神宜禁]  
　　○香港西字報言近日南海縣出有告永禁民間不得在家中供奉開帝神像畫家亦不准描畫聖容違者議罰蓋以關帝爲正直尊神不可褻瀆故也 
[輪船出險]  
　　○招商局之富有輪船在廣東河口觸礁一節已列前報玆閱香港西字報知該船已獲出險駛進廣東口岸矣據船主言船中進水實不甚多現在不卽修理尚可駛回上海應脩與否再行定奪至船中貨物惟有米三四十包均有水漬其餘則一無所損亦云幸已 
[華土漸盛]  
　　○海關每年皆以中國通商各碼頭商買興衰等事錄成一書以示人今西歷一千八百八十年所成之書內言中國所產鴉片較印度爲佳種者日盛一日各處皆競事種植罌粟雲南省亦有之漢口各商販來中國之土極多價亦甚廉印度之土進口者未及昔日之廣約計較去年減少三百四十担鎭江居人本不信本地之土而目下則非中國之士不能過癮牛庄人亦言印度之烟常吸則必成癮中國之土不特不至成癮而身體反可強固故服食者愈多由此觀之華官向不喜印度烟進口之廣又不准華人自稱罌粟今旣言中國之土不致成癮則富弛種烟之禁庶幾食本地烟者多而印度之烟自由斬而少將來無復進口矣 
[預籌迎欵]  
　　○聞得新加坡各官近聞英皇孫將至之信預籌銀洋一萬元以備將來欵迎皇孫之費云 
[請觀賽力]  
　　○西商賽力之會巳屢易其期均經列報現定於今日十一默鐘起在跑馬塲鬥賽海關定於今日九點鐘開門十二點鐘閉門停公各銀行亦然計所賽共有十五事一爲擲錘二爲跑定二百二十碼之遠三爲拋球四爲跳遠五復爲跑定一百碼之遠六爲跳高七又爲跑定四百四十碼之遠八爲耍力九又爲跑定一百碼之遠十爲移彈十一又爲跑定三里路之遠十二爲跑三腿倆人並立而以繩併縛其中間兩腿跑至一百五十碼之遠十三復爲跑定一百二十碼之遠十四亦爲跑而中途以物阻之使之跑而兼跳十五爲拉索以大繩兩邊分拉拉過者爲勝賽畢各有分賞云 
[跑馬攺期]  
　　○西商復爲跑馬之舉以娛英皇孫其期本定於昨日出有傳單本館照列在報乃至昨午復見有西商傳單以此舉原爲娛英皇孫而設今皇孫尚未登岸攺於今日一點三刻賽跑及昨晡時又探悉皇孫欲於今早坐福來小兵船赴別處打獵約於十一日方可到滬故跑馬日期當隨後再行定奪也 
[袁浦近聞]  
　　○新授江蘇巡撫黎漕師前以驟患中風奏請病假三吳士庶系結正深玆得浦上來信知憲躬近已漸座聞有湖南湘譚著名醫士某到浦一藥而病勢卽减長下正服滋補等劑其參朮藥料均由差官來蘇向道 
 
 

Page 2

 
 
地藥肆採購想葭灰颺時定能肅迓憲旌也 
[虎阜節景]  
　　○厲壇賑孤載諸祀典直省一律遵行而惟蘇垣爲最盛兵燹前自府縣城隍以下排駕出巡有三十餘起七里山塘畫舫笙歌水陸如織近以物力維艱兼奉各憲求禁其儀導巳十不逮一本年下元令節雖朔風陡峭而遊人放棹中流者仍有數百號諸神舁巡到壇共十餘起是日金閭內外踵錯肩摩塗幾爲塞而夕陽波鏡中亦間有挾妓侑酒者以點綴承平景象云 
[浙省續信]  
　　○昨報升任陝甘總督浙撫譚於九月念七日起節玆接杭垣續信準於本月初八日首塗云 
[寍郡辨志文會十月分課題]  
　　○漢學　爲堅多心解沽濟市脯解　釋芸○宋學　孟予口之於味章說　問三家緒言爲朱子詩傳所取者有幾　讀少儀外傳書後○史學兼掌故　讀趙清献集書後　讀契丹國志書後　湘惟軍制考○天文兼算學　間譚天載恒星距太陽極遠視地球繞太陽之道如一點故一年中地上測極星無視差其說合於中庸無窮二字之旨能闡其理數否　今年十月望月食十分之九分半最足騐厤法之疏密試以各數推測之　拋物綫之活差爲發礮時無定之差宜用何法求之○輿地　導山導水解南北冰洋說　問廣雅譯地遠神爲唐堯夏禹所治海內里數本於何書○詞章　洛陽耆英會賦以羣賢畢集置泗賦詩爲韵　擬孔融薦謝該書　向子平遊五嶽歌七古不限韵 
[壞墳惡計]  
　　○金陵汪甲住南門武定橋左近家頗殷實而居心奸險甲於祖墳除春秋兩祀外雖有倒塌損攘亦置不問近有某地師與甲爲友聞甲淤某日秋祀願與偕往謂墳之前後左右俱係義塚於風水大不利甲因百計思維得一妙策於祖墳前搭一草臺敬演神戯三日於是城廂內外鬨傳某鄕唱戯一時看戯人等齊至墳之左右甲之祖墳巳早用水攔好行人與車馬所踐踏者皆在義塚地迨戯完而義塚亦平有知之者謂甲計雖巧恐彼無祀之孤魂或將有所不容也 
[讒言致禍]  
　　○王兆發者河南偃師人住揚州新城韋家井地方與湖北天鬥人徐元慶相友善本皆銘軍勇俱被裁汰閒居無業遂入安慶道友黨王年二十九歲其妻十四歲不知由來因年稚尚未合巹王有母年五十餘傭於某姓所居草屋四間妻獨處徐乘王之出調之妻不從惡聲相拒徐久不得染指憾甚且懼其告王也于是在王之友前四布其妻醜聲更指其人以實之王本信徐因詢之徐故推不知且勸王不必認眞王益疑遂於前月念四日申刻持利刃回家直擊其妻斷左手妻狂犇號救王挺刃砍其左背又砍右脇穿肋及腹腸拖于外一息游絲奄奄未絕隣衆忿起急欲獲王王揮刀四拒血酒衆面衆尤恐其逃脫受累乃各覓棍棒圍裏不散一面鳴知地保偕保甲局叚勇至直前持王縛之卽刻稟知甘象縣尊正提凶手訊問忽有三人縛徐至地保處云我等綿與王至好深知此事由徐詭言所激初不過欲離間不料貽禍至此今一將死於殺一將死於抵孽中徐作心實不平故特執之送來保隨將徐解訊果得實遂一併拘禁俟觀傷者生死如何再行定案 
[泉穴壤塘]  
　　○奉賢縣南門外之西塘北抵川沙西南至浙江錢塘江塘內居民稠密今歲海潮暴漲人皆恃此塘爲捍禦現據該處人函稱南門外塘脚內見一泉穴春間衹如鉢盂大現則竟大如車棚水聲泊泊穴中并有魚蝦等物揣度情形必通海道如當道不亟爲塡平誠恐以後海潮長時塘脚損裂塘內居民將與波臣爲伍也 
[洋行獲賊]  
　　○漢口匯豐銀行於上月念四夜八點鐘時由馬夫在廚下獲得小竊身穿單衣科頭赤足傴僂瑟縮爲饑寒交迫之狀盤詰之下語操本地音謂係武昌之咸寍人因尖街不准溲溺尋廁至此云而隣行則謂先刻在我行廚下廚子聞盌碟聲取火往視驚走蓋越籬至若處也於是將賊交捕送辦云 
[拐徒逃逸]  
　　○揚州新到一起走索賣解吞刀吐火者因兩縣嚴禁不敢入城只在城外演扮而城中拐案疊出西門丙城脚海岱庵旁有草房十餘間皆貧民居住今嘗忽一桑姓老嫗到其處先賃一間居其子媳後陸續將十餘間全行賃去歸桑一家左右無他姓遠隣亦不過問近因有唐姓子失去人懷戒心前日三四少年閑步城頭行至桑居處偶俯視見有男女小孩數十口另有壯漢往來行走竟無婦女疑焉再細視見曲徑腰門口似懸一小兒首級遠觀不其了了衆大疑駭正在細看屋內人似巳覺得遂招羣兒入室於是觀者度爲拐匪窩藏之所謀於父老以報官次日五台營勇往拿門皆緊合叩之不開衝入則巳闑無一人所懸兒首乃麥麵揑成血迹模糊當以畏小兒者詢之房東亦不知覺此等奸從爲害稚予豈堪設想未知地方官將爲追緝否也 
[火警續聞]  
　　○前晚英租界三馬路火警己將大槪情形登於昨報今探得失愼之家係吳順興絲線欄杆店計燒去樓房兩撞其西間壁爲某花烟館亦已延及幸救火者將屋梁拉下火勢乃熄同安里門樓亦被燃焦幸得水龍澆滅聞火發時該店中人多因看會未回或謂起火之由因該店巳故之老婦生前性頗佞佛每誦經一遍卽剪寸許麥柴置小簍中日積月累柴巳滿簍該婦亡後柴尚未焚簍掛於樓上前晚傭婦携燭上樓從簍邊行過火觸於柴立時燃着柴紛紛散落不可收拾轉眼透項故聞該店祇逃人出外一物不能遷移云 
[出會墳記]  
　　○十月朔本埠出城隍會莫邑尊因騎馬武執事等經過衙署及空闊之所往往疾馳慮其生事以故防患未然先將若輩傳逸面諭禁止故若輩在城馳驅就範不敢奔放一出北門至城河浜卽加鞭飛駛而第一起中一人馳平同仁分局東偏馬首忽昂起扣勒不住便從馬背翻落馬卽自行跑進北門看會人有被銜撞跌者幸未受傷本城邑廟有大堂內宅之別兩處均有人進香其出息各有人收取常例出會日之午刻會中人請神像升坐二堂此後凡香客之點燭錢及殘燭等均爲司管班所收此次不然是日早上所謂司管班者預泒人攔住內內不容香客通去故有一人從洋塲進城燒香衣冠整肅隨有僕人携帶香燭欲進內宅被彼等攔阻其人強欲進去致啓爭端云 
[控毆斥退]  
　　○前報載華人新金控被西人巴里毆打一案初一日傳訊証人一係新充該行寫字房之細崽一係出店據細崽供新金來索洋三角三分尖人令其向東人去說而新金不肯洋人令其出去又不肯故推之使去扭拉之際互相推撞則有之初訊時我亦在公廨新金出來曾與唔見尹嘱我臨訊時須代伊回護但言洋人毆伊勿言伊毆洋人云新金云並無是言刑司不聽復訊出店語亦相同新金又稱兩人同黨回護洋人刑司言彼二人並言洋人亦曾毆爾不過互相扭毆而已而爾何得囑令偏護殊屬不合因念事屬細微揮斥退去完結復與巴里方所欠三角三分之洋不如付給爲是巴里唯唯而退 
[扣船受責]  
　　○前月杪有塘灣航船戶陸尚雲赴縣署喊控經莫邑尊傳訊據供撐塘灣航船度日該處航船祇我一艘所有裝載客貨友帶交錢糧均我承辦今於九月十四日船抵上海被埠頭慶寶仁及夥姚關通將船扣留不知何故至今被扣半月以致塘灣信息不通求傳埠頭着交以便照常往來等情邑尊得供卽飭傳埠頭應寶仁詰訊應帶其夥姚關通前開源茂米行主姚文泳投案慶稱該船非我所扣留乃姚將船交我着我看管邑尊卽詰姚因何扣船答稱前陸尚雲屢向源茂床行購米裝至塘灣銷售計積欠錢一百數十千文尋陸久不得見今 
 
 

Page 3

 
 
知伊船來滬故爲扣留邑尊問諸陸姓則稱從未久源茂米錢况船由應姓扣住與姚無涉邑尊謂欠錢不還可以控告何得扣船實屬不合况航船爲往來運較之用詎可躭延多日至謂欠錢無據呈明碍難憑信又謂應寶仁汝充埠頭遇此等事不爲稟明殊屬可惡飭將應寶仁姚關通各責一百板以儆該航船立着交還陸尚雲所稱欠錢一節俟呈有憑據再核云 
[鶴息軒詩　并序　光緒已卯余年六十有七是年有閏兒孫輩爲余搆木鹽成壽具余心喜焉乃與語曰此我休息之所凡爲人者焉能免此卽題其額曰鶴息軒并撰一耿云鶴息軒中問老鶴之肩何時可息梅香龕外看畫梅之骨在處聞香他日將上聯問改喜何攺此下聯看攺念在攺埋聞政餘卽爲自輓可也後作短歌一章以示之錄呈海內大詞壇郢政并祈賜和]  
　　天地乃一氣上下各成形氣離萬物死氣合萬物生生生與死死天地妙道成生則不爲喜死亦無所驚陰陽消長理天地自流行水滿必有涸月缺難長盈人而有死日奚啻赴歸程爲有作客者百歲家郵亭卽此一小軒錫以鶴息名是我歸休日偃息得上乘與人無所尢與世亦無爭惟以謹惕懷敢云履薄冰爾曹須念茲有志爲我承富不求金谷貴不期公卿有書卽可讀有田亦可耕但求守拙計持身有一能此言永不愆我目亦可瞋 
　　吳縣未和羲紫鶴製 
[南匯張文虎嘯山和]  
　　○死者有不死生者無長生人於天地間所寓惟其形百年一瞬息於我何虧成君子貴知命修短奚能爭超然紫鶴翁得氣乃獨清行年六十七不求世上名詩畫非所癖興至聊怡情有子能克家任其讀且耕鶴骨老愈堅憂患無所櫻笑天彼東門檟遺蛻何經硁神仙小游戯坎止流則行自輓還自嘲自嘲還自銘我死非我死我生非我生廬山有眞面醉者誰其醒 
[吳縣亢樹滋鐵卿和]  
　　○愚者諱言刀死終不可避達者輕言死死亦未遽至要知死生理與畫夜靡二又若寒暑然往來有成例朱君高曠士視身等旅寄行年未就衰一棺早豫置顏曰鶴息軒藉爲休老計在昔揚王孫課葬體不蔽又有劉伯倫荷鍾死便痤此皆誕妄流矯情以鴻異君獨愼厥終淵冰深惕屬耕讀勗兒孫富貴非所冀寓形大化中浩然魚留滯蒙莊苟何作一笑定相契 
[嘉定陸詒燕文魚和]  
　　○古來名輩如蘭亭彭殤齊視清誤清晋人風氣不如漢吉祥止止儒宗經我稽洪範九五福一壽二富三康寍攸好德者考終命其理昭昭非冥冥必謂視死竟如歸則惟忠臣烈士全令名世俗生前計身後置椑歲漆藏以扃西隣紫鶴有詩癖置而聯額題句皆完成葺城老友南軒後　張嘯山　理學兼樹騷壇聲類多超然物外語我進一解常且干軒軒霞舉九皋話弗論羽化聽陰鳴季路問死聖鬥斥充虞匠事宜經營此乃兒孫愛親意渾然不覺無重輕人生同此備肉軀止其所止行其行原不必爲桓司馬亦不必學莊周生矧君號鶴鶴長毒畫梅鐵骨光錚錚百歲老人爲人瑞期頤耋耋天錫齡蒼蒼護佑曷報答修身立命爲之徵神仙卽在讀書裏高曠難與我道爭吾願紫鶴聽我語踐形盡性母忘形 
[光緒七年九月二十一日京報全錄]  
　　宮門抄○缺單○川督丁　奏循例具陳摺○又　奏交卸學政關防片○大臣劉　奏道員交卸局務回省候補片○川督丁　奏革員完繳銀兩請免治罪片○閩督何等　奏委調署知縣片○川督丁　奏請　頒匾額片○東撫任　奏審明辦理摺子○九月二十一日工部鴻臚寺八旂兩翼值日無引　見○定昌等由　東陵回京請　安並謝加級　恩○寶中堂謝伊子以五品京堂候補　恩○文煜等各謝加級　恩○文壽請假十日○召見軍機○皇上明日已正二刻至　太廟　奉先殿行禮○○光緒七年九月分缺單　郎中刑部山西司雷榜榮丁　主事工部都水司趙亮熙丁　知縣河南淇縣陳士杰丁湖南慈利劉鍜章近　府經江西撫州江兆觀丁　巡檢江西萬載鄧文垣丁　典史雲南爾勒童椿近　○○太子少保頭品項戴四川總督臣丁寶楨跪　奏爲查明學政閱文幕友循例具陳仰祈　聖鑒事恭照乾隆三十八年欽奉　上諭各省學政務須多擇閱文幕友卽極小省分亦不得不及五六人其人數籍貫著該督撫查明奏聞仍不時留心稽查如有惜費吳公辦理周章諸隨時入告毋稍徇隱等因欽此欽遵在案玆准新任四川學政朱逌然將所延閱文幕友華祖錫等六人係籍隸湖南山東等省開單咨送前來臣逐加訪察均屬文行均優之士以之襄校可期妥協除該學政開棚考試再當隨時留心稽察不敢稍事徇隱外謹將該幕友姓名籍貫另繕清單恭呈　御覽理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○丁寶楨片　再前任四川學政臣陳懋侯因丁艱開缺將學政關防移交臣暫行兼理當經附片奏明在案玆新任學政臣朱逌然於七見二十四日到任卽日將學政關防一顆委員送交該學政接收任事理合附片具奏伏乞　聖鑒謹　奏軍機大臣奉　旨知道了欽此　○○劉錦棠片　再前據督辦吐魯番挅運撫輯善後局甘蕭侯補道雷聲遠稟稱吐城善後諸事宜現均辦有條緒政務較前稍簡此後無庸設局專管擬卽裁局以節糜費將一切經手事件移交吐魯番同知衙門經理自請回省候補等情臣查雷聲遠自光緒三年四月間經大學士前任陜甘督臣左宗棠　奏委辦理吐魯番採運撫輯善後事宜臣駐軍托克遜吐魯番一帶方謀進規南路以糧運維艱師行乏食引爲深慮該員辦理糧運最爲得力臣得率諸軍掃蕩而前士飽馬騰無後顧憂用能速摧狂寇底定八城而其時吐魯屬境亂後地荒民散彫殘巳極該員潔已奉公將地方應辦諸務切寔舉行數載以來地利日興戶口日增固巳大著成效據稟請裁局各節臣詳加查核係屬實在情形當經批准照辦去後玆復據稟稱撤局交代諸事業巳逐一清厘懇請咨送回省前來臣查該員老成穩愼廉正忠寔使膺監司之任必能不負職守旣經交卸局務應卽准其回甘肅省城聽侯委用除咨護理陝甘督臣場昌濬查照外謹附片具陳伏乞　聖鑒謹　奏軍機大臣奉　旨知道了欽此　○○丁寶楨片　再已革鹽茶道蔡逢年因紊亂鹽法毫無振作且查有爲短銀兩要件經臣先後奏叅革職發往軍台效力贖罪仍勒限半年飭將扣挪厘金平餘銀兩盡數繳還歸欵嗣因蔡逢年於半年限內將前項銀一萬一千九百八十七兩六錢二分一厘如數全繳復經臣附片奏明奉　旨知道了欽此玆據布政使程豫署按察使祟綱會詳以蔡逢年巳於限內將挪項全數繳完深知愧奮請照免其治罪等情前來臣查定例官員挪移庫銀一萬兩以上至二萬兩者統限一年果能盡數全完俱免罪今蔡逢年廳賠公虧已於限內如數全完核與虧賠免罪之例相符至川省鹽法紊亂不自蔡逢年始前於原叅摺內聲明尚有可原且雖獲罪於前猶知愧奮於後合無仰懇　天恩准其免發軍台効力仍飭令完繳台費銀兩以符定制出自　聖主逾格鴻慈臣不敢擅擬至應完台費如蒙　俞允應卽飭在川省藩庫呈繳附便解赴邵庫不准短欠是否有當理合附片具奏伏乞　聖鑒訓示謹　奏軍機大巨奉　旨着照所請該部知道欽此　○○何璟等片　再署泰寍縣事本任長泰縣知縣朱曁楨因病未能赴任遺缺應卽委員接署以專責成查有試用知縣王佑齡堪以委署泰寍縣篆又署光澤縣知縣周澍森署事期滿遺缺查有拔貢知縣趙中寯堪以委署又本任寧化縣知縣朱葆熙交代欵項未結扣留追解遺缺臣岑毓英到任未及三月例不出考臣何璟查有現署將樂縣事准補仙游縣知縣夏子鎔公事練熟人亦有才任內並無承緝盜案將屇四叅限滿以及經徵錢糧有關降調處分堪以調署寍化縣 
 
 

Page 4

 
 
篆遞遺將樂縣缺卽以本任將樂縣知縣任保駒飭回本任以專責成據藩臬兩司會詳前來除批示遵照並咨部外臣等謹附片具陳伏乞　聖鑒謹　奏軍機大臣奉　旨知道了欽此　○○丁寶楨片　再據現署彭縣知縣盛時彥稟據該縣紳糧楊琮典等呈稱縣城　關帝商載在祀典偶邁水旱瘟疫禱求必應咸豐同治年間軍務未清逆匪迭次圍撲原城時值守備未固人必惶惶前任縣余天鵬率同紳民等詣廟汞　神阿護夜間賊營無故自驚旋經官兵追至奮擊迭獲勝仗縣城安全咸推神佑比歲年登天有疫癘僣消尤叨護庇轉懇奏請　頒賜匾額又據閬中縣知縣費秉寅據該縣紳昆王熙震等呈稱該縣城內舊有張桓侯祠墓屢著靈異自嘉慶二十年經前總督奏准　入記典春秋致祭嗣於同治年間流匪竄入縣境官兵赴送以少勝多若有神助去今兩年地方頗有旱象一經祈禱立沛甘霖至歷年遇有水旱疫疾禱之卽應公呈奏請　頒賜匾額各等情前東臣查　關帝　桓侯各廟靈應顯著典禮攸隆茲據彭縣閬中紳民以屢荷　神佑呈　　賜匾均出至誠合無仰懇　勅頒彭縣　關帝廟閬中縣　桓侯祠匾額各一方由臣發縣祇領敬謹製挂以答　神庥而順與情理合附片具　奏伏乞　聖鑒謹　奏奉　旨已錄　○○頭品頂戴山東巡撫臣任道鎔跪　奏爲審明逆倫重犯按律辦理恭摺具奏仰祈　聖鑒事竊查接管卷內據臨朐縣知縣姚廷福詳報案犯馬慶杰毆繼母馬翟氏身死一案當經前撫臣周恆祺因罪情重在批飭該　親身押解犯証卷宗至省由司發委濟南府審辦旋據該府梅啓熙會督署濟南府同知傳汝遷等審明擬議由臬司潘駿文解詳周恆祺提審無異照例恭請　王命先將該犯馬慶杰正法未及具奏缷事移交前來臣覆加查核緣馬應杰籍隸臨朐縣馬翟氏係馬應杰繼母馬慶杰平日侍奉馬翟氏孝順並無違犯光緒六年十月間馬應杰忽患瘋樓病症時發詩愈馬翟氏因其並不滋事央懇地保馬健謀鄰佑馬奉章馬元爲未經報官鎖甸七年二月初四日馬應杰之子馬小秋出外貿易出繼胞兄馬應舉與胞弟馬應科均赴祖塋祭掃惟馬翟氏馬應杰馬小秋之妻馬劉氏在家傍午時分馬應杰瘋復病復發手持小刀在屋內跳舞並用刀自割咽喉馬翟氏瞥見攏前奪刀撩棄馬應杰拾取地上木板瑰毆傷馬翟氏右額角並連毆傷頂必相連偏右喊痛倒地經馬劉氏與馬奉章馬元初聞喊趙視見馬應杰尚在屋內手持木板塊戯舞一齊上前將馬慶杰獲住通知馬應舉等回家同向問明情由詎馬翟氏移時因傷殞命經該縣姚延福訪聞差查卽據馬應舉等將馬應杰稟送到縣提訊馬應杰目瞪口獃語無倫次不能取代驗明屍傷並需馬應杰瘋病醫痊覆訊供吐明晰詳經提省委審解勘訉據供認前情不諱詰非裝瘋揑飾亦無起釁別故及在塲帮毆之人案無遁飾查律載子毆殺母之案無論是否因瘋悉照本律問擬審明後　恭請　王命正法又瘋病之人鄰佑人等容隱不報致殺他人者照知人謀害他人不卽阻當首報律杖一百各等語此案馬應杰因患瘋病輒用木板塊毆傷伊繼母馬翟氏身死實屬罪大惡極自慶按律問擬馬慶杰合依子毆殺母者凌遲處死律擬凌遲處死查臨朐縣距省在三百里以外業經前撫臣周恆祺於審明後飭委臬司潘駿文撫標中軍叅將玉秀恭請　王命將該犯馬應杰綁赴市曹卽行正法並將首級解回犯事地方梟示以昭烱戒地保馬健謀鄰佑馬奉章馬元初明知馬應杰患瘋並不報官鎖錮輒卽聽吃容隱致釀辦倫重案亦應按例問擬馬健謀馬奉竟馬元初均令依瘋病之人鄰佑人等容隱不報致殺他人者照知人謀害他人不卽阻當首報律杖一百例各擬杖一百事犯到官在光緒七年五月十四日恭逢　恩詔以前均予援免犯兄馬慶舉容隱不報迫於母命應與訊係救阻不及乏馬劉氏均免置議除俱招咨部外理合恭摺具　奏伏乞　皇太后　皇上聖鑒訓示謹　奏軍機大臣奉　旨刑部知道欽此 
[浙省撫轅抄]  
　　○九月二十六日拜接撫鹽二印　署藩司孫進見稟知受事署臬司惠署運司豐署嘉湖道吳俱稟知受事進見並謝步 
[蘇省撫轅抄]  
　　○九月二十九日同知畢世椿文案　常洲縣萬吳縣金均帮辦蘇管糧曾繼庸道庫廳曾承愷臬轅暀印陳萬貞均稟知奉委海運省局差　太湖再頭司沈斯湛元和周莊司李樹勳均交缷代理事回　○三十日同知宋枬稟知奉委赴靖江查勘荒熟田畝差辭　縣丞吳鍾杰稟知臬委江北緝捕差辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
