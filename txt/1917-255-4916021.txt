# 1917 - 255 - 4916021

 

Page 1

 
 
   
 
 

Page 2

 
 
時評 
[亦有所爲（冷）]  
　　昨日我旣責政界所爲何事矣而或者曰否日數月中亦有所爲也督軍省長之更調者幾何人各部各局之更調者幾何人此言人也各機關之滅削歸併者幾何處又分别設立者幾何處此言職也往來之人幾何往來之文電幾何以及發表之言論幾何文告幾何計畫幾何名目幾何此言事也有人有職有事其所就多矣安得謂所爲何事乎 
　　則對之曰此類事之有是中國事之所以無也此類事之日見其爲是中國事之所以不暇爲也是即我所欲問所爲何事之原因也 
[命令]  
　　九月十八日大總統令派李長秦兼管外火器營事務此令又令任命殷鴻壽爲陸軍軍法裁判處處長此令 
　　又令任命趙俊卿爲將軍府參軍此令 
　　又令任命張國溶爲陸軍第十五師步兵第二十九旅旅長齊寶善爲步兵第三十旅旅長卜勝家爲步兵第五十七團團長劉汝贊爲步兵第五十八團團長張拱辰爲步兵第五十九團團長王乃鑌爲步兵第六十團團長馮家俊爲砲兵第十五團團長此令 
　　又令前政事堂存記高增秩著發往江蘇國務院存記黎兆榕著改發廣東交各該省省長酌量任用此令 
　　又令財政總長梁啓超呈署南京造幣分廠廠長宋發祥另行委用擬請免去署職應照准此令 
　　又令財政總長梁啓超呈請任命武濬源試署南京造幣分廠廠長應照准此令 
　　又令陸軍總長叚祺瑞呈請調任趙恩臻爲陸軍第二十七師砲兵第二十七族第二營營長趙玉周爲陸軍第二十七師步兵第一百五團第三營營長應照准此令 
　　又令陸軍總長段祺瑞呈請任命楊春芳爲陸軍第十七師騎兵第二十七團第二營營長應照准此令 
　　又令萬其誼趙子才張克瑰晋給三等文虎章曹之動佟發祥王恩毓胡玉振雷長興劉鳳岡胡瑞祥郭振標王雲贊高臯言晋給四等文虎章此令 
[專電]  
　　北京電幣制借欵現銀團已拍電倫敦詢問一方徵求日本意見聞金額一萬萬元擔保爲鹽稅餘欵用途在整理各種鈔幣使國幣統一尚未提及本位問題此項借欵成則大借欵即作罷議（十九晿上午五鐘） 
　　北京電梁財長幣制政策昨召各次長而加討論决採虚金本位又緩付賠欵全部月在百六十萬盡購金幣專收債劵（十九日下午二鐘） 
　　北京電陸巡閱最近對於新國會仍要求明定召集之期並須聲明舊議員仍可當選等項其注意在明年改選新正副總統問題（十九日下午四鐘） 
　　北京電禁銀出口問題本擬以財部令發表嗣以與外交有關故與各使磋商後再發表（十九日下午四鐘） 
　　北京電錦州事實因日人酗酒與兵士口角誤傷（十九日下午四鐘） 
　　北京電錦州二十八師兵擊斃日商案林使昨訪汪外長作嚴重警告汪轉報國議决電張督迅速查復（十九日下午二鐘） 
　　北京電日人傳述十四日下午錦州南關有日本賣藥人寺明元一被二十八師殺斃引起重大交涉（十八日下午八鐘） 
　　北京電奉省輯安縣中日軍隊因誤會衝突雙方激戰互有死傷日使又將間島延案重提問題重大已用緊急命令電張督 
 
 
 

Page 3

 
 
嚴行彈壓外部擬派專員員馳往調查眞相（十九日下午七鐘） 
　　北京電間島有韓人開旅館華客某因算帳肇事傳聞日使忽提起解决間島問題與外部嚴重交涉今日下午二時日使又赴外部不知是否因此問題惟外交當局則否認有此案發生（十八日下午八鐘） 
　　北京電僑工事務局條例今日閣議通過設一局長六委員張謇不就局長未定人委員由内外農三部選派如上海福建廣東或當設分局（十八日下午八鐘） 
　　北京電僑工事務局隸屬國務院定局長一人簡任委員六人歸外内農部派張謇辭不就局長未定人（十九日下午二鐘） 
　　北京電内部提出保護僑工條例對於招工公司取締極嚴外部不贊成今日閣議爭辨甚久迄未解决（十八日下午八鐘） 
　　北京電禁銀出口問題閣議决定後已由財部草就條例交外部與外交團非正式接洽荷使頗反對餘皆贊成（十八日下午八鐘） 
　　北京電有人擬請願組織義勇兵赴歐聞曾與外交方面談及惟政府未接到此種呈請（十八日下午八鐘） 
　　北京電滇唐督對於派兵赴歐表示反對態度（十九日下午二鐘） 
　　北京電駐美顧使來電堅請辭職國務會議主復電尉留（十九日下午二鐘） 
　　北京電梁財長預備辦減債基金已着手實行（十八日下午八鐘） 
　　北京電李耀漢所遺肇陽羅鎭使缺會陳督力保汪江國議立予通過認粤自主說已消滅（十九日下午七鐘） 
　　北京電章使電告日本任命小田氏爲駐華財政官（十九日下午七鐘） 
　　北京電昨午九時各實業廳長謁段令於農業上着手省分近者可先赴任三時謁馮謂當分兩種辦法一取開放主義一取人才主義（十八日下午八鐘） 
　　北京電十八閣議提出召集臨時參院問題决定二十一日發表聞李開侁來電陸巡閱仍不表示態度故决定如前電發兩種命令（一）爲召集參院（一）爲限期召集正式國會命令起草星期五提出審議後發表（十八日下午八鐘） 
　　北京電司法林總長報告閣議總檢廳已對於孫文就任元帥及非常國會議員提起公訴或將發通緝之命令（十八日下午八鐘） 
　　北京電浙金華道國議改駐衢縣（十九日下午七鐘） 
　　北京電孫寶琦請假兩月（十九日下午四鐘） 
　　北京電敎育廳長辭職者已有四處（十九日下午四鐘） 
　　北京電張文生將充安武軍邦辦（十九日下午二鐘） 
[外電]  
　　北京電美國亞洲艦隊司令賴特氏偕艦員數人及其女公子昨晚到京美使芮恩施與使署隨員及馮總統代表國務員多人在車站迎迓賴司令將以美使署爲行轅旅京美人已籌備開會歡迎事宜（十八日） 
　　北京電馮總統因周夫人之喪數日未視事昨始照常辦公召見新任命之實業廳長諭其從速各赴新任晨間各實業廳長往見段總理（十八日） 
　　北京電近日川事大有進步數日内吳光新可望抵渝川人似不反對北軍之入川但爲拒絶滇軍留蜀之要求（十八日） 
澳門電華商自置之輪船而掛葡萄牙旗者預料葡政府將下禁令不許葡船有團賣或租借或抵押情事故十艘中已有七艘撤去葡旗改懸中國旗（十八日） 
　　香港電裁判員宣告中外新報案之判决謂所載兩簷文字乃一激烈政客擬成送登廣州某報之文主張武力抵抗北京推翻總統與總理報章登此煽人暗殺之文如不懲戒則中英邦交將因以發生不美之影響該報主筆刋載此文未必存不利中英邦交之心不遇半由於惰怠半由於觀念之錯誤耳當此時機竟登載足以釀亂之文未免妄用言論界之自由爰判主筆罰洋一百元印刷人罰洋一元（十八日） 
　　東京電駐華英公使朱邇典今日抵横濱將在神户仍乘西北利亞號赴滬（十八日） 
[以上路透電]  
北京電總檢察廳起訴孫中山並非常國會議員昨日國務會議曾就此案討議（十九日）北京電今日國務例會審議召集臨時參議院並定期召集新國會之事聞此兩項命令即將擬就俟星期五日（二十一日）再加審議之後即行發表近赴陸榮廷處之李開侁將有電報來京南方之意見亦可判明但無論其意見如何此命令必發表云（十九日） 
　　北京電法國要求出兵問題昨經國務會議决定應允惟其細目尚須續行協議（十九日） 
　　北京電成都電云周道剛因鑒四川之與論故擬要求雲南軍隊全部撤退如其不從圖以四川第一第二第三之三師及陜西之一旅會攻滇軍由陜久川之一旅已經廣元正向成都前進（十九日） 
　　北京電雲南電云唐繼堯從來之計畫悉與事實齟齬今兹猶有他一計畫傳聞若此最後計畫不能順手進行則可與中央調停妥協云（十九日） 
　　北京電日本林公使爲錦州慘殺日本人事件於十八日午後至外交部會見汪總長嚴重警告（十九日） 
　　奉天電錦州殺害日本人事件二十八師之騎兵揚言若將陳排長等犯人處罰則將縣知事以下並居留日本人殺害然後投入馬賊等語將有不穩之舉因之人心洶洶查自馮麟閣被捕以來二十八師已有不穩之舉動若不從早取機宜之處置恐生意外之變故一般人頗爲憂慮（十九日） 
　　奉天電四鄭鐵道四平街八面城之間二十餘英里已經竣工擬於來月二十日開車（十九日） 
　　奉天電蒙古方面馬賊猖獗當道特派混成一旅前往剿辦（十九日） 
　　奉天電東邊鎭守使馬龍潭奉命代黑龍江師長許蘭洲是鮑貴卿與許蘭洲之衝突可謂告一段落（十九日） 
　　漢口電北京天津正金銀行兌現鳳潮此問毫未受其影響（十九日） 
　　東京電昨日入京之駐華英使朱爾典氏釁定二十二日出京日本本野外務大臣乘該公使入京之機定於二十日外務省設筵招待並請中國駐日章公使及寺内首相外務省高等官等陪席（十九日） 
　　東京電赴美議員團一行今日由横濱乘坐東洋汽船公司之春洋丸船渡美（十九日） 
　　東京電青島民政長官秋山雅之介氏爲準備民政廳開始辦公於今日由東京首途前赴青島（十九日） 
以上東方通信社電 
[戰電]  
　　倫敦電海格將軍報稱伊泊爾境有斥堠隊戰事昨晨敵飛機擲炸彈五十枚於法軍陣線後所損甚微英飛機以炸彈一百四十三枚擲擊敵軍飛機處與露營且發機關槍彈數千枚曾於距地一百英尺之空中擊散敵步兵二千名英飛機擊落敵機七架又逐落四架飛機失蹤者八架（十八日） 
　　巴黎電今晚公報云末斯河兩岸砲戰甚烈三四四山北面與柯里愛萊叢林境尤甚法飛機以炸彈十五噸擲擊敵軍陣後各要點（十七日） 
　　俄京電俄國公報云俄軍前鋒衛隊刻仍在里加境抵禦敵軍且於數地點得進步另一公報云俄軍奪獲佛里特里區斯太東北叢林一座羅軍奪獲伐尼柴境固防之陣地一部分（十八日） 
　　俄京電柯尼洛夫將軍與其他軍官二十三員今在摩希洛夫嚴加看管該處戍軍自請遣往前敵國務總理克倫斯基氏致電波羅的海艦隊嚴戒兵士違法行暴並痛斥行兇者日者審訊前充陸軍大臣之蘇化里洛夫氏時某銀行家證明被控嘗存金五萬鎊一千一四年聞加存二萬鎊（十七日） 
　　俄京電克倫斯基氏已信陸海軍二總長問赴前敵（十八日） 
　　海牙電荷蘭國會開幕日荷后演說詞如下今冬前途甚難滿意各方面運動停止戰禍均無效徵吾人今仍從事防備以免中立有被破壞之虞國民應需之日用品與原料日見短省供給維艱吾國與殖民地之交通梗阻更甚荷屬印度之産品因缺乏囑位不能全數運出他處亦然故各業人民更當同心戮力各盡責任　得於各國憂患日滋之際維持吾人之地位云（十八日） 
　　桑覺斯電哥斯德里加（中美小共和國）已與德國斷絶外交總統發見京内德人現密謀拒抗政府業已拘獲數人且下令拘禁各口岸之德人（十七日） 
[要聞一]  
　　北京特别通信（一百十五）（　萍） 
西南問題之眞相 
[兩廣川滇之不問]  
　　關於西南問題之最近眞相兩廣與川滇絶不相類湘省又復不同兩廣問題自劉承恩來京李開侁赴粤至今未有解决之方法愚曾與劉承恩氏久談據其所述則陸巡閱之不與民黨一派同調陳譚兩督惟陸巡閱之馬首是瞻至今未稍改其態度陸氏在武鳴民黨方面派人去者甚衆而陸氏之言則謂黃陂旣已决不復職則自身亦不欲與聞時局故來者惟以年老多病却之至後竟發通告囑各方人士不必往見惟對於政府方面則政府之處置湘省陸氏確曾稍爲所動蓋湘省去電求援亦係實情惟未必爲譚省長之所親發求援之電則言政府以武力解决湘局次且及於兩廣故陸氏有不得以武力解决湘局之言劉承恩來京時陸氏囑其所帶使命確曾言及此意劉亦曾途經廣東其時適朱慶瀾去粤劉未進省城待陳督於沙面舟次陳初言出見繼以廣東秩序甚危又不果來劉氏與言此時吾兩人以不見面爲好但務請送一親筆書函說明宗旨陳督果來一書謂其宗旨與陸巡閱無二劉遂離粤到京後馮段均與言無以兵力解决湘局之意劉述馮總統語意謂財政 
而一方則待李開侁氏之來電昨日（十六）各報均言李已有電到京而遇於十七日上午晤國務院秘書長張志潭氏則謂李氏之電未到大約兩廣方面陸陳譚三人之一致且無激烈舉動似可斷言而政府尚有暗中與陸氏結合之條件似在將妥未妥之間至孫文之就任元帥民黨一部分之在粤活動政府似不甚加以注意再言川滇方面其轇葛依熱無廓清之日愚亦會與唐督代表由宗龍氏面談據由君言唐督最近來電亦頗和平仍以在川滇軍爲解决彼方時局之樞紐而雲南之痛苦則由君所述尚有可記察其言外之意似政府對唐督不如兩廣之優爲滇事醖釀之遠因政府僅與以軍餉四十萬僅足補雲南損失二十分之一而一方則陸爲巡閱陸之部下如陳譚者皆爲兩廣督軍唐則依然如故唐之部下實有不平之意故至今仍希望在川滇軍（約二師以上）不至於撤回本省唐之希望川督亦無可諱言然愚一方晤政府中人爲述雲南之意則政府中人以爲不然謂滇軍之不能以已赴川者全數駐川非政府之不許乃因川滇惡感太深川人必不甘受滇軍之駐在川省也然則關於此點政府與雲南唐督之意正相背馳外間所謂易於解决之言不知對於此點如何解决故川滇之爭愚以爲尚有加烈之一日耳 
　　奥使出京與奥兵繳械問題前奥國公使納色恩借漢文參贊一等參議主計官書記官等館員及眷屬共二十名於十六早乘專車自京首途由警長郭玉成率巡警九名及憲兵五名護送午前十一時十分抵津站届時天津警察廳勤務督察長相振芝副官閣雲瑞第二特别區管理局長劉岐山等率領保官警察列隊相候又僑津德奥人二十餘名到站迎迓並贈該公使等花圈數個該公使一行由中國警隊護衛換乘汽車馬車直赴萬國橋碼頭該處亦有保安警察十餘名列隊警衛德奥人亦跟隨同來交談移時遂乘所備巡邏船快馬號於午前首途歸國天津奥國領事及書記官二名亦與之同行丁督察長率軍警數名同船送至陳唐莊始返 
　　收容奥兵與繳械兩問題本不必分而爲二但因荷使屢次抗議前星期之國務會議遂决定先行收容奥兵置繳械問題再行磋議前兩日收容奥兵之事已見實行而繳械則仍未辦到蓋現在政府與荷使兩方已漸由事實之研究進而爲辦理之研究在荷使以中立國爲詞謂未宣戰以前奥兵軍械已交至荷國使館彼以中以國資格不能以軍械交與一方面云云但使館不能作爲荷國之領土此種理由斷然不能成立惟政府方面則素以和平態度對待荷使故暫將繳械問題擱起俟有機會再開談判目下尚未能解决也 
[減債基金與改革幣制]  
　　庚子賠欵各友國已允展　五年此項每年所緩付之欵額爲數甚鉅若不預籌利用之法則值此金賤銀貴之際不事償還待至數年之後金價騰貴時又不得不如約籌還所謂緩付者特紙上之利益而事實上轉受莫大之損害矣兹聞梁總長有鑒及此研究結果擬即以此項緩付之賠欵全部移爲減債基金將我國在歐美巿場所發賣公債票逐漸收回俾可藉此減輕負擔按減債基金之設實始自英國其法約有數種如（一）於每年預算中劃出一定欵額專爲償還公債之用（二）指定何種租稅之收入以爲償還公債之用等是此種辦法旣可杜濫發公債之弊又可堅財政信用之基目今文明諸國對於償還公債方法莫不採用減債基金制度故梁氏擬彷行之 
　　四國銀行團希望改革中國幣制刻下各代表正在研究兹據某銀行家云改革幣制之研究並非自今日始在中政府方面久已從事調查各國銀行亦各組織幣制調查會以便研究頃各代表有從事具體的整頓之議故自本年四月起每星期開研究會一次其目的在廢止銀兩以銀元爲標準此事在北方諸省實行改革雖不至困難然上海香港方面之交易均係銀兩故欲即行改革頗非易事惟參酌此種情形以改革幣制係外國銀行團久所希望是以此際從速着手調查近日調查頗有進行業經銀行團與商業會議所交涉又謂外問所傳善後大借欵與改革幣制有關係者仍非事實云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日兩國之出兵問題]  
　　我國對德奥宣戰後頗有出兵之議兹據共同通信社云法國前曾向中國以非公式要求出兵三萬一節兹决定如不能擔任三萬即派遣精兵一萬八千赴歐助戰據聞該　　經軍事會議通過此項軍隊擬由北京六省選拔曾經訓練之優秀士卒作爲模範軍隊　　歐洲戰場以期不辱軍威又日本東京日日新聞對於中國出兵歐洲說曾著論謂中國素無訓練之兵能否前赴歐戰以制敵乎又中國兵種較諸印度安南阿非利亞莫洛哥諸兵種果否優良尚屬疑問蓋中國政治家徒釣虚名不求實際萬勿因救古洋致污東洋之名云云 
　　東京朝日新聞倫敦電稱赴意英國通信員通訊云意國報章奉該國政府密命論及俄軍不可恃希望日之派兵參戰大致謂彼岸之大國（指美國）數月以來始召募商人訓練兵操派赴疆場以援英法軍其訓練之未能完全資其得力果幾何耶或謂協商國展緩攻擊敌軍之期以待美軍之來援吾人未之能信但協商國軍自開戰迄今鏖戰三年其間毫不肯受寰球中最富尚武精神夙稱勇壯强大之日本軍之援助實爲協商國軍最惜之大過吾人深信協商國將來必當有熱心希望日軍參戰之時矣蓋日軍之來歐洲援助聯合軍斷非至難之事艦船放洋兩三旬即可到歐洲毫無有阻撓日軍西來之物質的窒礙乃運輸星章旗（美國軍旗）到歐洲之艦船卽得運到旭日旗（日本軍旗）於歐洲疆場也乞救日軍何窒礙雖吾人未詳悉外交消息亦知協商國若乞救日軍必當以相當報酬相償而協商國中或有不好償代價於盟邦（日本）者以致尚未肯受日本之援軍然仔細講究則知日軍之參戰有莫大利益而所失甚少得失之差殆不足計量乃日本參戰與聯合軍共政德奥軍則聯軍戰捷可刮目而待日軍參戰速一日則戰勝之期亦速一日戰勝之期速一日則撙節憶萬之軍費救濟無數之生靈使如協商國對於此勇敢之盟邦以相當代價相償則協商各國所受之利益亦非淺鮮不幸協商各國尚未覺悟徒事囂張空談戰事曾何裨補於戰局之實耶吾人深惜英法政治家尚未覺悟日軍參戰之利益又悲無一入提倡此議也俄國報章熱心希望日本出師後援助聯軍兹據某報云日本出兵問題尚未見正式交涉殊爲可憾然日本出兵罰題出現必有代償問題相伴夫日本軍征戰之勇訓練之精視德國勁旅有過無不及也今日本出精銳百萬加入歐戰則戰局之輸贏即可立决雖以相當代價相償而聯合軍所受之餘澤收之桑榆其利益豈待言哉自開戰以來日本已盡其加盟之義務迄今三年獨擁此獨一無二之强兵冷眼立旁觀歐洲之大戰是未可歸咎於日本實吾等協商國民漠視戰局之過耳協商各國必應速行解决日本出兵問題則殲滅德奥兩軍可計日而待矣云云 
[敎實兩廳長之反對者]  
　　敎育實業兩廳曹錕於命令下後之第四日卽來電反對謂無設置此項機關之必要其次張作霖來電亦復云然昨日政府又得鮑貴卿來電謂黑省正在擾攘之中且地處邊遠可與特别區同樣辦理願請緩設敎育實業兩廳此種根本反對不知政府將如何疏通也又一報告云自各省敎育實業廳長發表之後各省之來電拒絶者及本人之提出辭呈不願前往者及某某等省之保薦人才未蒙錄用者而所任命之人各省省長均未知底藴者故反對風潮一時未易疏通昨聞政府又據齊齊哈爾鮑督軍電稱江省情形特别財政奇絀敎育實業兩廳可否援照特别區域暫緩設置以紓財力伏乞裁示云云但未審政府對於此電又將如何處置也又間某某等省所保敎育實業人員均交銓叙局先行存記以爲敷衍之計已分别電復各省長查照矣 
[廣東最近之趨勢（平生通信）]  
　　廣東之趨勢現分三方面一爲北京注視之廣東一爲當道自主之廣東一爲民黨藉手之廣東三者各有主義將來能否不至於衝突尚不可知目前則互相敷衍而已以北京注視之廣東言目前密使往來不止一次密電磋商亦不止一次其最要則欲縳束民黨使持西南主義者或軟化或隂消其能否辦到尚難預言但馮段二氏手腕各各不同一恃謀略以緩和一恃武力以急進而當道自主之局面名雖自主實則别有所主軍政府之組織固極端不贊成非法内閣之組織亦已倡言反對惟代理總統則甚服從蓋反對内閣而非反對總統故雖自主而中央之意旨仍息息相通前日陳督軍召集報界記者談話席中演說已明言認馮拒段此則其宗旨已揭出矣目前着手舉行者以援湘之說爲呼聲最高援湘之舉殆亦其唯一政策歟現當道政策一方面與馮聯絡一方面仍調和西南而使之一致雲南督軍唐繼堯氏日前聞滇粤兩軍因時局糾紛意見未十分融洽恐主客兩軍或有誤會情事故特派葉荃來粤疎通意見並以滇軍在粤素蒙粤桂兩督軍優待際此國家多難正宜戮力同心捍衛大局切不可反客爲主致啓紛爭聞張方兩師長甚違其說已願服從陳督命令一致進行又李烈鈞亦以月餘以來川滇局面日趨險惡實於軍政府進行大計極端阻磚咋與孫中山等會商以調和爲主并擬派委章太炎鈕永建前赴滇黔謁見唐劉兩督軍協商妥善辦法并擬同時派委入川謁劉存厚使贊助軍政府速與滇黔携手一致行動至粤之瓊崖龍濟光握有重兵不容輕視聞龍近有傾向西南之意曾派代表至桂與陸榮廷接洽以表明心跡陸氏見其頗具眞誠遂密飭田承斌至港與龍氏磋商將給與軍餉協助西南聞前日田氏經已出省矣至於純粹之民黨如孫中山輩則旣以斥段爲宗旨而聯馮亦未必贊成故軍政府已設立大元帥已選舉各部長亦次第選出大元帥之命令且續續而下惟以外交一層最關緊要第一問題卽爲對德宣戰經由國會議員吕復提出建議書討論昨國會非常會議爲此事開會僉以外交總長已舉定伍廷芳經派人赴滬歡迎來粤此問題一俟伍氏抵省得其同意即行發表唐少川本外交界有聲譽之人但唐氏南來雖久仍滯留香山故凡軍政府之種種進行均未預聞咋孫文致電請其就職唐氏得電立即赴港搭廣大輪船往滬據民黨中人言則謂唐此行係對於外交上有所協商恐未必然也總之粤省現情複雜殊甚省垣旣時時戒嚴而軍隊衆多財政因而支絀各屬又有分裂之勢各屬軍餉因財困多未如期撥支除南韶連滇軍伙食仍由道署轉撥外其除高雷隆鎭守使潮梅莫鎭守使欽廉馮統領惠州張督辦等亦因所部軍隊應領七八兩月餉項多未清理勢難延久特將各該屬征收賦稅酌量截留撥充軍餉昨均電呈到省特由當道令飭財政廳彚案查明分别准駁矣而又有一事爲粤人驚心動魄者則民軍又有蠢動之勢前報鍾雁南擅在紫金設立機關私招民軍迭經大吏電行張天驥查拿究辦頃聞陳督昨又接河源知事急電稱有董鴻彰到縣出示大書特書招降綠林編練陸軍等字上用惠州綏靖處招兵委員之關防硃印據董鴻彰稱奉張總辦委任縣署未奉行知除督軍警嚴行禁止並電張總辦請示外合飛電察核云云又近日台山香山等處警衛軍隊皆下戒嚴令聞係日前省垣破獲私招民軍之秘密機關與該兩處匪黨頗有關係近更蠢蠢欲動前日香山駐紮某鎭軍隊忽被股匪襲劫搶去大帮槍枝故該統領袁帶加緊戒嚴有凡軍隊履境若遇二十人以上均不許登岸否則准許放鎗轟擊其所以戒嚴至此者因偵得確有僞民軍蠢動消息故不得不懲前毖後也至於西江之開平匪耗近更猖獗督軍省長咋接開平沈知事虞日急電云縣　茅岡四九墟仔良等處土匪聯合張橋馬岡等處大股匪徒四出焚刦鄕民逃避一空匪勢已成燎原不可撲滅現聞匪欲進攻赤坎商埠人民驚惶商旅裹足周營兵力單薄不能兼顧附城一帶亦有朱炳等股匪窺伺圖刦勢已危急乞速派撥大兵星夜會同縣營協力嚴剿以解倒懸臨電不勝迫切之至又電云縣屬土墟四九茅岡等處麕聚匪黨千餘縣樹旗職聲稱陷踞赤勘分擾各區請迅飭得力兵隊馳剿開平保衛團長關若盤虞印刻陳督已分電各機關認眞剿辦矣 
[粤桂援湘軍隊之所聞]  
　　頃聞陳督軍初意原以滇軍先行出發嗣以滇軍張師長因軍餉問題已有着落繼復提出軍械問題目前尚未解决而湘省時機已迫萬難稍緩須臾故有十一日軍事會議之舉嗣見桂軍官長意氣激昻决定由桂軍首先出發從前各方面種種疑念至此蓋可判然冰釋其時陳督曾有電致南寗巡閱使略云粤密莫使眞電悉本愛國之熱忱奮請纓之壯志嘉佩曷旣進取計畫一俟巡憲决示立卽努力進行請秣馬厲兵以待後命可也炳焜肅叩文印 
　　陸巡閱使昨以傳良佐抵湘後西南大勢在所必爭經飭師長陸裕光統率大軍先期出發前鋒精銳已抵黃沙河頃聞咋電當道以該河水淺行遲大軍舍舟遵陸月底可達永州再由永州道出祁陽計程十日可抵衡州可與粤軍會合粤軍何日出發請卽先示確期俾得遥爲策應云云陸使又以前項軍隊雖有一師之多但以戰鬭力而論不無薄弱之處陸使爲預籌勝算起見咋　飛電來粤請迅撥砲兵一團兼程赴桂俾便開往湘省與前鋒軍隊彼此聯絡臂助陳督接電後即飭砲兵團長梁芝勲統率全隊於十二日下午六句鐘搭輪西上觀此可見桂軍援湘之說確已成爲事實矣又聞署消息業經陳督軍議定以江防司令馬濟統率桂軍二十大隊先行出發取道陸路入湘昨日已由陳督軍電呈陸巡閱使訓示俟得復電立卽下動員令 
又聞陳督軍已决定以桂軍二十大隊援湘專候陸巡閱使使令出發昨復與林司令商議以此次西南護法討逆實以粤省爲策源地粤省海疆重要防務布置最宜周密且邇聞段祺瑞有密令龍軍破壞粤局之議不可不嚴行戒備擬俟桂軍出發後海軍各艦隊仍在黃埔駐泊以備緩急調遣且看援湘前敵軍隊情形如何再行定奪聞已得林司令同意 
[廣東軍政府之人物]  
　　粤中民黨組織軍政府孫文就任大元帥後一切形式上之布置逐漸完備大元帥之命令亦續續而下兹錄其發表之人物如下伍廷芳任外交總長唐紹儀任財政總長張開儒任陸軍總長程璧光任海軍總長孫洪伊任内政總長胡漢民任交通總長王正廷任外交次長居正任内政次長伍廷芳未到任前以王正廷暫兼孫洪伊未到任前以居正暫兼方聲濤任衛戍總司令李烈鈞任參謀總長章炳麟任秘書長許崇智任參軍長林葆懌任海軍總司令李福林任親軍總司令黃大偉周應時鄧玉麟高尚志周之貞羅家衡劉奇瑶秦廣禮均任爲參軍葉夏聲張大義馬君武賀贊元劉盥訓張伯烈平剛均任爲秘書吕復吳宗慈宋淵源周震嶙茅祖權吕志伊王湘馬驤王法勤凌鉞鄒魯趙世鈺均任爲參議陳炯明任第一軍總司令萬黃裳陳羣均任爲秘書吳宗慈任川滇勞軍使王湘任川滇勞軍使又聘吳景濂爲高等顧問 
　　孫文爲大元帥後以軍政府辦事機關尚未組織成立故連日召集會議仍在黃埔公園舉行惟恐有人混人剌探内情特請派幹探四名分赴長洲黃埔新洲各墟場嚴密查緝並由李司令調撥軍隊一連駐守公園各地及前門一帶每值會議概行禁止出入又聞新洲黃埔兩地近因謡言傳播當地軍隊異常式嚴日昨下午新涉頭前忽有半操粤音之外江客二人自稱尋訪親友軍隊察其形迹有異向之盤詰言語囁嚅乃帶返行營嚴密鞫訊矣 
[雲南快信]  
靖國滇軍編制連同駐粤駐川共編爲五軍外特編一别動隊派員分赴三迤地方招募各綠林凡携有鎗械者卽爲合格目前招至者已不下數千名並據招撫員辛承貴自南路報稱貴奉命南來專司招撫抵蒙後向各方而接洽籌商辦法即分别派員前往各威宣佈督軍德意并曉以利害據報該匪等已知悔罪均願投誠已派代表前來接洽惟查該匪等所有鎗枝不過十之二三如只招有鎗械者恐難收效現擬無論有無槍枝暫行全體招至一俟統就範圍再行設法洵汰以期無遺不致再生事端貴俟此問各事稱有頭緒卽往　　籌辦一切 
　　此次吉利舖地震成災壓斃軍民無數第一旅陳團押解輅重經過該處有無被壓損失情尙未詳悉曾經總部電詢大關縣頃得復稱陳團子彈幸已過去無恙惟傷兵今早送昭調治一面料理埋骨覔械等事大關地震刻仍間作河東西白水三七等甲受災不輕吉利鄕一帶爲最付落已無人民多損十二團露營至十二日始　　馬約四百餘匹但食淨糧絶惟一赤土急賑縣力太薄查明後請撫仍望省署立發專欵方能普及路不能不急修因大軍未定改道前進勉强督修工役傷斃百餘名此項家屬尚在環訴求卹如何辦法請卽示遵安輯軍役甫定刻正四路查勘本月四號知事集工至大關殿幾罹於危因餘震未息時作時無謹此直陳伏乞衡核 
　　據滇省兵站部總監馬爲麟呈稱大關地震成災道路壓塞軍馬儘能輕裝通過輸送軍用各物品概不能進行兹查有支路一道由平彝牛街可達鹽津卽合大路惟年久失修坍塌甚夥應請令飭平彝　事牛街分治員速飭團甲召集工夫漏夜興工從事挖築所需修費由該縣曁分治員設法挪墊事竣核實報銷請領歸欵並擬於平彝牛街設立分站即委任該知事分治員兼埋概不另支薪水以節糜費云云已由公署核准分令平彝牛街兩處從速分别遵辦矣 
[鄂省之政海潮]  
　　鄂省於復辟政變之際王督軍逕將中央直轄之造幣廠長煙酒公賣局長漢口電報局兼湘鄂電政管理局監督三差更委近財政部已另行簡任金鼎爲造幣廠長陳時爲公賣局長僅金鼎已獲接差陳時則因現代公賣局長之王雙壽爲王督親信秘書極力設法拒絶陳氏故尚滯留京師未能回鄂任事前聞財政總長梁啓超爲保固威信計擬以湖北官産處長畀之王雙壽以資調和官産處長黃祖徽探知此信以官産之重要部分均經變價現已味同雞筋且已尚有湖北新堤關監督一職不如自行辭去藉解爭執難局刻辭呈業已到部尚無准免明文至漢口電報局長一差前陶廷賡因擅改宣統年號被撤後委武昌電報局長黃廷琛接辦並以軍署管理秘電處委員王鐘清兼任武局長兹由交通部新委粤人譚祖需爲鄂湘電政監督兼漢口局長已於日昨來漢接事黃王二員皆各回原職 
中央新任各省敎育實業二廳廳長均係由敎育農商二部總長開單請簡並未先與各省督軍省長商榷如鄂敎育廳長熊炳煦命令傳來鄂省學界皆弗知其爲何許人向在何處辦理敎育事務當時省立各校長因中央新任命之長官不能不表示歡迎再三探訪熊之蹤迹竟無人知逆料其必在京師乃發一歡迎電報託湖北會館探送詎接覆電謂不知其人學界正擬電詢敎育部中人而熊 
 
 
 

Page 7

 
 
致省署敎育科長之電忽由長沙傳來詢之湘人始悉熊本湘省敎育科員與范靜生總長交誼素篤擢升科長未久現鄂省學界以敎育廳長負全省學務專責必須熟諳本省情形品學兼優爲衆仰望之人方克勝任而某某因不得此職又暗中挑撥於是拒熊之運動頗烈聞有要求王兼省長電部否認之說然省長是否同意尚不得知惟以往事證之王氏固極信　屬之言拒熊或竟成事實亦未可知也至實業廳長高松如原爲湖北官　局兼　鑛督辦向與省長立於平等地位現聞高已電請辭職故組織　業廳諸事尚未着手也 
　　鄂省財政廳廳長張壽鏞近經省議會議决咨請省長查辦係就蕭延章程國璠二議員所提之案内以申串捐不列預算虧挪官錢局巨欵兩事爲最重要然皆屬於公罪斷難偵查其藉公肥私確證現聞張已將長於辦報銷之前任該廳科長蔡煥文陳蒙二員調回（蔡陳皆委徵收局長在外）晝夜趕造報册並因王兼省長命其自行按欵逐一呈復業已擬具辯明書上達省長至部委之查辦員胡文藻省委之查辦員趙基年等彼皆設法聯絡可望代爲洗刷乾淨也本月十四日省議會開第四次正式會時財政股報告審查胡明經等陳請彈劾案該股股員胡國壐爲審查報告之起草者臨時不出場由程國璠代爲報告略云本會旣經提議查辦胡明經之目的已達此案似可無庸再議其詞甫畢四座大譁諸員多高呼孰主打消程見衆情憤激於下台就席時乃聲言係代胡國璽報告且謂彼在審查會議時原亦不贊成其報告决不主張打消云云於是場中繼續發言反對報告書痛駡審查股者甚多僉謂提議自提議陳請自陳請查辦雖同而事實不同决不能將公民之陳請查辦案因有提議查辦案而打銷也正爭攘間素與官場接近之胡作賓忽起立向李華穠質問云此此案關孫重大他日若到法庭原陳請人應到案對質該介紹人是否能負全責李華穠答云天下甯有是理本席不獨負介紹責並可負全案事實之責胡君何得舉此質難繼李而非難胡者亦紛起胡無詞主席乃以照原案辦文再咨請省長另案查辦付表决大多數起立此彈劾案遂成功矣聞當時旁聽席中有佩財廳徽章者三人見此情况垂頭喪氣而出又聞旅鄂浙人曾公致張一函勸其辭職赴法庭起訴原書略云近來各報喧傳省議會因申串之欵提議查辦復有胡明經等之陳請書謂閣下濫用資格不合之私人與尊如夫人納賄等事閱之不勝詫異竊閣下自謂在前清時以世胃之裔早發科第顯揚遂志人皆稱之何任湖北財政廳以來未及三稔遂有如許劣欵被人指摘申串與濫用私人各節同人姑不具論惟謂閣下以清白之後置閫訓於不顧縱使妻妾在外行賂納賄玷先人而辱桑梓此則同人等所含垢不能已於言者也爲今之計閣下急宜辭退廳長之職與胡明經等起訴法庭辯論是非俾鄂中父老子弟得知其中眞象閣下果能自信無他則一舉不難昭雪梗楠杞梓到處見珍又何必祇戀一官致使楚歌四面也閣下幸垂鑒焉 
[傳督接任後之湘軍隊]  
　　字林報九月十二日長沙通訊云新督抵省不久即行接印禮節簡單無前清時之繁縟次晨譚前督移居私宅後赴鄕聞省墓不日將往上海傳督昨頒文告其文甚長大意在疏解誤會首言洞庭水災次稱讚前督繼叙敎育實業终及湘兵問題略謂渠之第一目的在屏除南北畛域省分界限務使湘兵爲國家之軍隊云云此種態度洵屬正當中國省見太深國家觀念頗少各事皆然至可痛惜而以軍政爲尤甚北派督軍每赴新任輙挾北軍與俱排斥本省軍隊如上次湘兵全被裁散卽其證也湘人苟無門以加入國家之軍隊則分裂終不能免此乃天然之趨勢蓋湘兵固非必須服役於湘省但若直隸軍隊可以來湘而湖南兵士不可往直隸或他處則所謂軍隊者僅黨派的軍隊耳烏得謂爲國家的軍隊哉苟取民國任何其他部份以實湖南而欲打銷湖南之省見則其他部份縱爲許多省分所組成亦未能有爲也昨日宣佈可喜之　息謂新加坡某華人公司已與湘省黨道立約開闢礦産該公司已繳欵二百十萬元當此金融窘迫之時有此巨欵滙兌頓見起色星期一日以湘省鈔票銀五百兩始兌得漢口銀一百兩星期二百則僅須四百兩矣 
[亳州亦有造棉騙局]  
　　字林報十日亳州通訊云此間頃有招人以洋五元購其致富奇書者書僅一小册據謂購者祗須費三小時之研究即可化舊棉或稻草或桑皮而成優美之棉花獲一倍之利益此人並傳授取本地廉價原料化爲各種顔料之法學者須納費八百元記者曾見報章載有江蘇省長飭上海查詢敎授人造棉花之人等情故决意往會此人以免一般人民受其誑騙此人自稱姓沈河南籍渠之秘術係由日本私人傳授而得記者詢之曰聞君能使貧民謀取生活渠即答曰余已不復從事於此矣余今不傳授此法以此間無充分之彈棉機故也每機一架必須費洋八十五元云云記者聞有富商一人以舊棉百擔送交此人請其試驗苟確有成效願與之合資營業但迄今未聞此人允爲試驗也記者不知報効五元者共有幾何人惟據某敎友云渠往索其書時第二版已告罄矣自記者觀之傳敎士爲保護易受欺騙之人民起見注其耳目以察破此種行騙舉動未始非計之得也兩日前得可恃消息有兵三營在省叛變戕害長官肆行擄搶云 
[開封水患與交通關係]  
　　大陸報十五日開封通訊云大水爲患火車停駛數星期今已照常行駛惟鄭州至北京之路線猶未能通行也隴海火車開至徐州每日僅有一次至夜車則已於張勲作亂時停止矣由漢口赴北京者必須由此路而至徐州換車赴津傳說自開封東至徐州將加開火車以利行人此說想可見諸事實今夏先則亢旱緇則甘霖大降故收成極佳卽謂之奇異收成亦無不可農人刻方收割高梁豆菽其豐盛爲多年所未有當大雨時季房屋被冲毁者無　數千伹未傷人土　爲兩漫透鬆軟易倒造屋者得此經驗今起築新屋須求强固矣 
[江西之敎育譚]  
　　贛省敎育會以敎育聯合會開會在即特擬具議案二案（一）整頓地方敎育案（二）劃定學區添設大學預科案以便開會時提出討論兹照錄如下 
　　第一案竊以地方敎育爲一國敎育之根源地方敎育不能發展團民無敎育普及之一日顧欲地方敎育之發展有必須整頓者數事一曰請求附加稅之支配凡附加稅之微收原爲地　方自治敎育而設查江蘇等省每縣附加稅皆以之辦理地方敎育經費較多故其成績優於他省若以贛省例之每縣附加稅留爲地方自治費用者不過二三成敎育經費又不過此二三成中幾分之幾遂令一縣敎育經費多者不逾萬元支絀如斯何以興學恐受此苦者不獨江西一省也擬請聯合呈請政府凡各省附加稅均歸原地方自治敎育費用緩解中央以紓地方之困斯經費較裕而事易舉矣二曰擴張敎育會之能力查各縣敎育會例多名存實亡無權無財幾至不能與辦一事似此規定責任力予補助凡主斯會者有支配全縣敎育經費及改良全縣敎育計劃之能力斯名實相符而地方敎育有起色矣三曰注重縣知事之考成地方敎育之興衰全係官長之勤檞良以鄕邦士民對於縣長素懷敬仰上好敎化下必效之即對於强迫敎育上實施亦易而收效必多關係最爲重要乃今日縣知事對於司法財政均有切實考績惟敎育方面僅以一紙空文命令之求其發生效力蓋絶無而僅有似須規定責任對於縣知事敎育上之考績與司法財政爲同等之注重實行查驗則責成重而敎育易興矣 
　　第二案大學敎育所以造成專材而預科實爲大學之基礎我國大學預科僅附設於北京大學凡各省中畢業之欲入大學預科者多以路途遥遼交通不便且自預科以至大學畢業年限至少亦在七年以上往來川資及住京旅費中人之家力多未逮求學之願往往因之中輟調查全國中學畢業生其升學者多不逾畢業數之半竊謂因生計之艱難致求學之困苦實爲其最大原因查日本高等學校即屬我國大學預科全國設立凡九校故凡中學畢業之欲入高等者隨處可以就學以我國壤地之在數倍於日交通之便復遠遜之非急籌推廣大學預科竊恐專門人才日見缺乏中校畢業升學艱難所以障磚敎育進步者實非淺鮮兹擬請劃分全國爲干區仿照高等師範辦法就每區地勢之獗廣遠近得酌設大學預科一處庶中學畢業後得各就最近學區升入大學預科路途較近費用較廉且預科畢業後再入京師大學年限亦較短而學業前途希望最大有志之士孰不勉力自謀就令預科畢業後以生計困苦不能入大學而其所造較爲高深亦足供社會之需求及身家之生活矣 
[杭州快信]  
　　財政廳張廳長奉部召赴京會議定期今日（卽二十日）北上 
　　中央八月份協欵十萬元迭奉部催財政廳已悉數撥解 
　　齊省長昨令財政廳提前撥發警備隊九月份經費八萬零三百餘元 
　　内務部咨丁祭大真須由省長親詣行禮 
　　省城衛戌司令部特頒軍事檢查規則十條會同警廳出示嗣後因公赴住户檢查概須領取　證俾杜冒名騷擾 
　　奉化知事屠景曾調省遺缺委候補知事姜若署理已發表 
　　前武昌起義鐵血團代表吳秦二姓（俱殘疾人）來省具呈督署請求佽助聞榻督有照准意 
地方通信 
[蘇州]  
　　秋丁祀孔之預備吳縣孫少川知事以本年九月二十二日（夏曆八月初七日）爲秋丁祀孔釋菜之期所有應行預備各項品物及樂舞生等均須趕緊備辦特飭本署學務科長趙杏孫會同本縣學務欵産經理處孔劉二董及文廟灑掃局錢委員趕將各項祭品預爲備辦一面會商各高小學校選擇堪充樂舞生者數十人先期至明倫堂演習樂舞以免臨時舛誤 
　　傾覆石船之慘劇前日太湖中狂風大作波浪滔天其時適有裝　石頭船四艘從元山滿載石頭駛出太湖行至黃馬門地方爲巨浪所打擊各船力不能支四船同遭傾覆船户雇騷人等其十餘人盡行落湖幸有他船經過救起四人其餘盡遭溺斃 
[松江]  
　　楓涇繭行近况楓涇新增繭行十二家奉令限領證後一月成立逾限即行吊證撤銷故各繭行均從事建築日前李知事函請農商會會長吳步禪鄭子松至楓會同繭業公所董事郁彤雯蒞鄕查看聞各繭行工程均已落成吳君等已據情呈復矣 
　　戲館又請開演新舞台第一社兩戲園自停演以來損失甚鉅故又迭請開演李知事因地方已特另戒嚴均批示不准現該兩社經理又續具擔保館中無騷擾情事之切結並顧受嚴厲取締之章程呈請開演不知能批准否 
[無錫]  
　　縣境地圖印勵告竣無錫全縣境界地方遼闊向無精密地圖民國初年始由縣議會發起籌集公欵設立測繪局選派團門員生實地測量歴時五年始行告竣去冬將圖稿托上海中華書局刷印計全縣及十七巿鄕總分圖兩種至本月始經該局印刷完全裝箱運錫分發各巿鄕公所懸掛以備考證此圖詳細明確惜乎成本過重所印不多民間不能普及昨日圖書館中由縣署發下總圖一份懸於壁間一時到館閱覽者頗多 
　　日人來錫遊歷大阪會社會員日人吉村平造富森二人日前遊覽梁溪風景特携護照來錫遊歴寓居新世界旅社又上海重松藥房日人重松爲治昨日午車到錫歸收欵項暫寓馬路中華旅館均經警察第一分所查悉轉報縣署察照 
[鎭江]  
　　預備秋丁祀孔隂暦八月初七日爲秋丁祀孔釋菜之期昨丹徒縣倪知事接江蘇省公署敎育科函飭後遵卽諭知第三科主任分函城廂巿董事辦事處及洒埽公會先期預備一切並招集樂舞各生早日至明倫堂演習禮節以免臨時錯誤 
　　敎育會改選職員辦法日前下午四時丹徒縣敎育會在城内萬壽宫舊址開選舉會投票選舉職員已紀昨報兹悉該會此次改選係按照敎育會規程劃分三大部第一大部正副會長各一員第二大部幹事員十六人分甲乙丙三種第三大部各巿鄕評議員三十八人就六大學區分配云 
[揚州]  
　　統領晋省陸軍巡緝統領劉調卿自奉中央電令兼任兩淮緝私統領職務后卽乘官輪晋省而謁李秀山督軍領取由京發來之委狀旋於昨日（十七一時乘輪返揚） 
　　局長來揚灣邵釐捐局長朱芾今日（十八）來揚謁張子蔚聞係爲該地縴道事宜 
　　勘驗盜案南鄕東石人頭地方鄕民屠文連屠文生等七家於本月十六日被巨盜多人搶刦一空昨特來城報縣周知事以事　連刦特派吳錫官承審於十八日帶同警採前往勘明跴緝提解盜匪淮揚鎭守使馬玉仁前拿獲眞武廟刼案盜匪朱天風等二名由李督軍電令江都縣署派響住提周知事接電後即派警備隊長薛寶仁往清迎提業於十八日解縣審訊 
[安慶]  
　　知事請委營務處定遠縣知事以時局不靖土匪潰兵時出擾亂該邑幅帷遼闊原有團防警隊僅敷巡緝之用地方安寗秩序尚賴防軍鎭攝前此該邑駐有定武軍一營曾由張督軍委任該知事爲營務處遇事可以連絡現該軍業已取消改由安武軍駐防故擬呈請倪督軍仍委任爲該軍營務處藉與該軍接洽設或有警卽可直接調遣云 
　　潰兵士匪之騷擾頃聞合肥縣境有潰兵土匪七百餘人由壽合交界之炎劉廟棗樹店兩路分犯合肥西北鄕長岡地方業被兵匪焚掠人民異常驚擾該處距縣城僅六十餘里該處人民　眷牽牛入城避亂者絡繹於途該縣知事李誠卽派新招之團防警隊分赴該鄕會同鄕團兜剿並謡安武軍第六路一營來縣助該剿匪等見兵力甚衆始行竄回懷遠鳴鑼山老巢而去 
[杭州]  
　　新訂檢查外人規則浙江交涉公署新訂檢查外人規則六條（一）各國商民敎士到境照戒嚴法一律檢查惟須照後開各條辦理（二）凡檢查人員遇檢查時向以文明對待無摸索身體跡涉輕慢之行爲（三）遇有各國重要人物來浙時應由該領事先期通知發給免查證以示格外優待（四）外商輪船除照約章辦理外俟到埠起岸時無論何國商民敎士所帶行李均須一律檢　（五）遇必要時軍警暗探得隨輪偵察如有案件發覺仍於到埠起岸時執行（六）檢查人員對於各國人民施行檢查後應將行李物件加以標記檢查旅館時驗明已有到埠檢查之標記概免重查 
　　清理官産處處長丁憂清理浙江官産處處長注曼鋒之母於十五日酉時病故汪君當卽電呈財政部另派賢員准予治喪昨日奉到部電該處長以母殁呈請開缺治喪足見純孝性生惟現值時事艱難正賴維持應准給假一月辦理喪務俾展孝思處中公務暫由楊會辦代理如有重要事宜仍由該處長自理母庸開缺 
[江西]  
　　贛財政廳長受任主六號下午二句鐘贛財政廳羅廳長特派本廳科員高洵辦事員彭鈺帶同僕役將財政廳印信捧送新廳長辦公室即由張廳長隨員蔣中覺收下呈交張廳長啓視羅廳長當卽向張廳長行一鞠躬禮各科長員及公賣局各職員亦均紛紛趨前道賀其時爆竹之聲絡繹不絶張廳長接印後即通電中央及各省財政機關報告接任日期旋飭傳達轉知各科長員每十人爲一班依次傳長諭令照常辦公至應行委調人員均定日内發表惟隨員蔣中覺已委充本廳會計科員現充票照室科員濮良採已調充庶務員聞總務科長一席將以張星槎充任 
雜評一 
[減債基金（一子）]  
　　當局擬以緩付賠欵之全部盡購金幣專收債劵此即所謂利用金賤時機滅輕債務誠唯一之良好方法也苟能實行之減少國民之苦痛將不少也所慮者能言而不能行耳蓋一方面旣不顧惜金賤時機而急謀借欵以增重國家債務一方面乃欲利用金賤時機收回債劵以滅輕國家債務非主張之自相矛盾者耶吾謂今日當局能於此金賤時機盡力支持不再因借債而蒙金賤之損害已爲大幸若因金賤而獲輕債之利益不更出於望外哉雖然天下事亦在人爲吾固不敢逆料其必無成也 
[僑工條例]  
　　政府之於僑工向取放任主義一聽其自來自往而絶不顧問也今旣爲參戰故而特設事務局在理一方面對於僑工宜盡保護之力一方面對於招工協約國亦宜代謀其便利故條例之寛嚴誠宜斟酌出之雖然此事又不能徒恃條例而要在主持之得人今主持局務之人不急急物色而惟條例之寛嚴是爭夫豈扼要之圖哉然而中國政府之重條例而不重辦事之實際由來固已久矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十六）]  
　　敵僑返國之擁擠各省内地德奥僑商領事等因悉荷蘭公司船由淞起椗在即故紛紛於前昨兩日分乘輪車抵埠交涉公署於先期接電後轉函上海縣沈知事按批派探前往照料當由沈君轉飭地方警察所主任王敬常遴選偵探王桂生孫阿松錢阿林戴逢春前往照料聞二三日間由各處到滬者約有一百餘人另有由外海來申及今明續到者尚不知凡幾故預料此次荷船放洋難以全數容納祗得在滬守候第三次郵船返國云 
　　查察敵人之行蹤本埠英法美各捕房對於近來由各内地到滬之德奥人異常注意除分派華探赴各輪埠車站詳細調查來滬之德奥人名額由内地何處來現留何處或即時乘船返國逐一查詢報告並向交涉署探詢某日由某處乘輪或乘車抵埠者共有若干人以憑考核外並每日加派西探分赴各西旅館飯店偵查旅居人數詳細塡册　告備攷 
　　窮困敵僑之救濟内務部以我國對於德奥業已宣戰所有僑居國内之窮困德奥人民特規定臣時救濟辦法通電各省遵照辦理松滬護軍使署接奉此項部令後當即遵辦兹將辦法六條照錄於下一凡失業之敵國人民有不能維持生活者應令退出國境二前條退出國境之敵國人民因困於資斧不能成行時經查明確無虚僞情形得借給必需之川資三凡失業之敵國人民因事實上之困難不能退出國境而生計又非常艱窘有非救濟不能維持生活者經查明確無虚僞情形得酌量借其生活必需之衣食及住所其擅長技術者得指派或介紹爲一種之業務以資養活（食費平均各以一元計住所先儘官房借撥）四各種救濟事宜由内務部先行指定慈善機關或紅十字會辦理但救濟方法須經地方最高級長官核准轉報内務部五凡受救濟者須絶對順從地方官廳及救濟機關之指揮命令六凡受救濟者如有虚僞或特别情形應由地方官廳施行相當之處分一面報由地方最高級長官核轉内務部備案 
　　注意敵人之行動滬海道尹公署奉督軍省長訓令云准内務部咨開案准外交部函開接准口館稱在華德人行動可危須加以拘禁方爲妥善並開送名單前來查單開各德人雖未有擾亂治安實據未便即時拘禁而口館旣稱行動可危自應加以注意請飭嚴加防範等因到部查對於敵國人民應行注意事件業經通電查照在案兹准函知前因相應刷印口館原單咨請查照並希飭屬嚴加防範此外敵國人民如有形跡可疑者並希特别注意除電達曁分行外此咨等因附印件到署准此查前准來電業經轉電在案准咨前因除分行外合行抄黏令仰該道尹即便遵照辦理此令 
　　德員私産之查詢駐滬德總領事克尼平及秘書師謀自對德奥實戰後應行離滬回國所有克尼平等在滬居住房屋内有無私産物件經交涉署函請荷蘭總領事查開清單譯送　核聞荷總領事以一時未能開送爲言交涉署即復以該兩德員私産有無憑證標識均須開列清楚請即速爲開送以憑核辦云 
　　查封堆棧之手續松滬盧護軍使委派副官長孫梓琴又交涉公署委派檢查員邵樹華等於前日（十七日）前往浦東會同淞滬警察三區二分駐所警佐王簡文巡官劉延年實行查封德商楊子棧已誌前報兹悉此項手續甚繁棧中各物必須逐一詳記故由孫副官長邵檢查員王警佐劉巡官會同該棧經理德人結里斯塔文（譯音）二名華人買辦方卓然將棧中生財貨物逐一檢查計共有棧房六所帳房二所内中並無貴重之物惟各種雜貨及生財等物共六百餘件檢查二日始畢後由徐廳長抽調水巡隊游巡隊隊士各一排前赴該棧駐紥協同保護所有棧中僑居德人均移往虹口居住昨由薩交涉員將辦理情形詳復外交部察核矣 
　　檢查電報之規則上海電報總局及軍警各機關昨奉　蘇督軍李會辦江蘇軍務盧令開前准交通部電以我國對於德奥業經宣戰規定檢查電報辦法各當局經分别令行遵照在案兹由本署依原定辦法各條參酌本省各局情形擬就檢查規則俾便遵行除分令軍事各機關及各軍隊外合亟抄錄規則一份令行一體遵照辦理計開江蘇全省檢查電報規則（一）本省電報各局所有上海一局已商由盧會辦就近派員按章檢查外其鎭江蘇州南京及南京鼓樓等四局應各派二員由本署遴委擔任檢查其餘各局應由各該地方長官就近派員辦理（一）檢查員辦事處所應擇各電局之收發處及電機室之間往來傳轉不逾檢閱範圍（一）檢查電報應由各該電局派定員司一人隨時協同辦理（一）南京電局在對德絶交時所派之檢查員仍應輪流帮同辦理檢查員對於各電報局檢查辦法（一）各檢查員應備檢查簿一册凡經檢查之各電報各該檢查員應將發電及受電人姓名住址等記明簿内並自行署各以備查考並於電底餘言欄内註一檢字（二）明碼電報如無可疑之跡即當迅速拍發交受電人其檢查手續務須隨到隨檢隨檢隨發以免阻滯有妨電政（三）凡國内外往來密碼商電發電人如係外國籍者（除德奥人）應驗明有無蓋用其本國領事之印章證明無碍時局並得索取密碼交局檢閱如係本國商民發寄密電除特准者外亦應由各地行政棧關或商會加蓋印信方准拍發（四）密碼官電及官設機關（如銀行等）如未經蓋有印信者一律不得拍發其蓋印章者應卽迅速拍發不得遲留（五）凡確有可疑之往來電報及認爲有磚大局者均應扣留立卽具報聽候核辦並將扣留件數及受發人之姓名住址列表呈報即無扣留每日亦須報告一次（六）凡德奥文件及往來德奥電報無論官商明密電報一概停止收發 
十誌奥領事署之奇案 
[兇手與見證之供詞]  
　　奥國人梅而喜於八月十五號在上海奥國領事署書記員批脫之臥室内因欲强取重要公文被其同黨克萊姆拉開鎗擊斃詳情已送誌前報前日午後又由捕房將各被告押解公共公堂經關讞員會同英卓副領事升座續訊卽命被告克萊姆拉上堂作爲强取公文案内之見證由牛門律師詰據供稱與死者梅而喜相識已有一年今年三月問我在工部局吹打台爲軍樂隊時梅由天津來滬住北四川路某西飯店與約瑟秀波特革來撒拿同兩人同伴一日我往訪梅而喜見檯上有勃郎林實彈手鎗一支梅即將鎗藏入褲袋内未幾有一人來喚梅至馬路中略談數語將鎗交於此人携去我因見其形跡可疑欲偵察彼等所作之事以故日與梅等常在一處梅亦並不疑我嗣梅向我聲稱有華人在天津儲有值價二萬餘金之烟土託彼運滬銷售擬即赴津並稱爾能同至天津定可代爾謀事我以滬上訂有合同婉言却定後梅卽離滬大約在七月二十二號第二次會面係在八月十四號在電車内相遇其時約瑟秀波特等二人仍在一處談及赴津之事梅云因遲去未成現在有好法子可以將天津租界奪來且有某某等黨友邦助等語我云此種非常之事應集合上流社會中人何以與水手皮匠等人同謀梅云他們有錢接濟我云你們現在曾否籌得欵項梅云□□□有電至此如果奪得天津奥國租界可得五十萬金餘無他欵是晚我告假一天未至公家花園奏樂梅等至滬寗車站迎接由津來滬之黨友十人即同至靶子路阿慶西飯店沾飲談及某　會由天津致函某領事介紹一事伊等即至某領事署詢問確有信來　等卽向某領索一小輪擬往攻擊奥船某領云稍待數天已　將奥輪價買以故不允繼云往奪天津奥國租界擬以五十人爲一隊從意大利租界而入其攻擊之法以炸彈甩砲爲前敵云云直飲至兩句半鐘始一同出外至我家中安睡至四句餘鐘梅而喜忽稱今晚須往領事公館刦奪要件邀我同往其時我因奥領非常危險故佯允之隨帶剃刀一把麻繩一條緣匆促之際不及剃髮改裝即將假鬌鬚套於下頦以避人目約瑟克來姆亦戴假鬚雇塖黃包車先至法界密采里西飯店取了手鎗兩支復又雇車前往奥領事署中途我索得法國手鎗一支遂以機密事見領事爲由賺開大門將看門人手足捆縳令約瑟在外看守我與梅等入内直至事務所云云（以下所供與前次書記員批脫及牛門律師等所述相同故不再錄）供畢交捕帶下即據密采里西飯店主法商斐列索六求立司（譯音）投稱被告中惟身穿黃色衣服之約瑟秀波特認識大約在八月内與梅而喜來借四十四號房間共住五天循環簿上均非眞名伊等之友人革來撒拿同無日不來出事之晚梅等於四句鐘回寓至六句餘鐘又有約瑟一人回寓據云伊友在奥領事署被人開鎗擊斃其時見其面色灰白言語驚慌他所操者係意大利口音故由我妻代爲傳話云云又據該飯店司閽人沈阿林上堂證明梅而喜等於十四號晚上出入時間又據靶子路阿慶西酒店侍者蔡功南證明克萊姆拉等於十四號夜十二句半鐘來店飲至二句餘鐘始去中西宫訊至此因　時已晚遂判各被告交捕帶回還押候再續訊 
[復訊截刦金條案内之汽車夫]  
　　公共租界南京路山西路轉角大豐永金舖曾將金條十條計重七百兩載入馬車送往滬西小沙陀路同豐藥水廠鎔化行至戈登路勞勃生路左近被乘坐汽車之盜匪六人攔截開放手鎗悉數刦去業經該號經理施善畦報請英法捕房及内地軍警各機關縣賞通緝並由金業公所函請他埠同業曁當舖銀樓一律留意收兌嗣由汽車夫劉炳榮將該盜等所給車資之金條一條送至捕房經捕頭詢得該汽車係劉之同業王阿四爲該盜等代雇是以將劉拘解公共公廨諭着押候補提人證到案質究在案昨晨復由捕房將劉炳榮解廨請究據總巡捕房西探海明惠投訴本月一號上午八時有意泰汽車行内之汽車夫鎭江人劉炳榮送來大豐永金舖被刦之金條一條其時我亦在寫字間内據云頃有形似西崽者兩人來雇汽車當駕五百十五號汽車至新世界門首停歇即有兩人與身穿華麗衣服者一人登車囑令開往靜安寺戈登路旋至勞勃生路附近三人即下車而去該三人往北轉灣不見約十分鐘三人回來見一人携有布袋一只問其袋内何物一人突出手鎗勒令開駛快車迨至法租界寶昌路伊等一同下車有一人給我金條一根鈔票洋五元伊等均乘黃包車而去等語惟捕房對於此案非常注意自此案發生到今連日向各方面調查未得要領一時尚難破獲云云並由原告代表律師向該西探將前情復詰一過訊之劉炳榮亦延律師到堂代爲辯白經會審員王肇之君商之英白副領事判劉與金條帶回捕房候禮拜五再訊 
　　更正昨報載捕房因報載大豐永案在寗破獲電詢南京當道得復該處並無其事特派包探至各報館詢問此種消息之由來等語係傳聞之誤尚非眞相合行更正 
[嘉善盜案在滬破獲九誌]  
　　水警第二廳趙慶長以偵探趙坤榮購線緝獲嘉善天凝莊同德典被刦案内首盜郭受昌（即守昌）汪得勝二名實屬緝捕得力查此案發生之後曾由浙省頒發賞格如能緝獲首盜贓物者准給賞洋五百元移文來蘇請爲協緝又經由廳加懸賞格洋二百元分飭嚴緝今旣緝獲是案眞贓首盜自應依照賞格給賞故將該探趙坤榮獲盜曁起獲各贓情形呈請蘇省長咨浙照案給賞以示鼓勵並擬呈請給予奬章云 
　　搶刦天凝莊典當之首盜郭受昌（即管大肚子）汪得勝（卽姜老窩子）二名自獲案後已解由水警二廳訊得郭受昌承認槍刦天凝莊典當與小崑山拒敵警兵二案不諱而汪得勝則稱糾集同邦之後因忽患病故未往搶與小崑山一案亦無關係趙廳長以汪堅不供認碍難定茶故令飭駐滬水警三分署詳查在案兹由該分署呈復略稱郭汪二盜係購線指緝得以擒獲該線人認識該盜面貌諒無差誤至汪盜是否未在小崑山拒敵水警則該線人當時亦未在小崑山戰線以内難以指實總之汪盜即姜老窩子素爲梟匪魁首今於獲案後希圖避重就經故不供認非請嚴行研鞫斷難定讞請再嚴加訊究云云 
[保護觀潮人士之預備]  
　　滬杭鐵路管理局任局長以舊曆八月十八日爲俗傳海潮誕辰凡旅居滬杭兩埠之中西仕商前往海寗縣東門外觀潮亭觀覽海潮者必衆查往年舊例均由滬杭兩站巡官先期布置客座今届適值戒嚴又在對德奥宣戰期内恐有匪徒乘問騷擾故對於届時往觀海潮之中西仕商招待保護尤宜周到爰特命令王長慶關朝杰二巡官届時多派偵探保護觀客一面擬函請滬杭兩處憲兵隊各派憲兵前往長安車站及距離該站十八里之海寗一帶沿途巡查以資防護 
[金價增漲之原因]  
　　邇來鎊價與大條銀價雖頻長而現貨標金之價反見增漲推其原因緣各國均有取締金銀出口之訓令以致來源日稀日本金四開兩星期前每元祗兌英洋六元二角昨已漲至七元以外恒孚等銀樓足赤飾金每兩亦漲至三十八元平日金價與鎊價本有連帶關係今則視巿上之現貨曁銷場爲斷不復依據鎊價以爲增減矣 
[煤斤茶油漲價]  
　　煤　斤近因來源缺乏價格逐步增高吾國雖有開萍礦産惟産額有限不敷應銷日本煤出産較多亦因日本政府有限止烟煤出口之令以致來源衡少兼之各埠航路增加水脚成本加重故近日巿價每噸又漲起三兩至二兩不等較諸歐戰以前價格已超過兩倍以上日後巿價尚有增高之勢茶油近來銷場頗愓惟至貨缺乏巿價增漲前日俄國來電囑某洋行代購五千擔即欲交貨該業得此消息叩在巿上收羅以待善價昨日開盤巿價較前漲銀一兩至七錢半不等聞俄商辦去係爲批擦機器軍械之用云 
[新任關監督蒞任]  
　　新任江海關監督馮國勲已於前日（十八日）午後携眷乘滬寗快車來滬卽至成都路寓所監督公所得悉後應陳二秘書及錄事等均聯袂晋謁當由馮君一一接見請仍照常供職並定於十九日午後二時到署接印視事昨日下午二時馮監督即偕同齊省長委派之沈監盤員蒞署履新由應陳二君將印信交授後卽由監督囑令應陳二秘書將關署庫欵（約四萬餘金）趕速移交移時遂即回寓 
[關於崇明分治問題之道批]  
崇明縣外沙代表施滋培等具呈滬海道署請遴委妥議分治辦法昨經王道尹批示云呈悉查此案前奉省長令交財政廳會同本署妥議復奪籌因當以整理田賦應以清丈爲先决問　而舉辦清丈亦　爲分治之入手張本且由内外沙公正紳耆具呈請 
 
 
 

Page 11

 
 
願似可着手進行察核前擬簡章亦尚妥洽已會銜呈復在案該代表等應靜候省長指令遵辦母再瑣 
瀆此批 
[改良烟酒稅則意見書（續）]  
　　一請併費於稅取銷新舊稅費各項名目以示統一也查烟酒兩項新稅舊稅名目繁多烟則有葉捐捆捐絲捐刨捐貨捐等名目酒則有缸捐灶捐筒捐米捐麴捐及燒鍋捐其他牌照捐門售捐落地捐運銷捐又益以公賣費關卡局棧之官吏司役無處不可留難無時不可苛擾馴至倒閉相望稅源日涸上無益於國課下有碍於民業上下交困徒歸中飽而公賣章程旣非專賣性質又非課稅辦法設局立棧按觔抽費公賣價格中其訂定局棧員役吹毛求疵隂曆陽曆之誤塡大寫小寫之號數輕則倍征重則收没且嚴查苛罰藉爲員役花紅之用旣有巡丁偵緝復許軍警協助視商民如盜賊假法令爲網羅是以福建江西湖北等省有懸掛洋旗之舉廣東有酒業罷工等事而福建之事雖以胡省長之維持總商會之勸告公賣署旣不肯滅讓而該商等亦居然外向興言及此良堪痛心夫人民對於國家本有納稅之義務但征收貨稅貴在易行於此一宗貨物應征收若干則征收　士耳何必多立名目以爲人民之苛梁而爲此局員司役多關需索之門徑乎擬請轉呈大部鑒核將烟酒兩項新舊稅費名目一併取銷另訂統一稅則名爲菸酒稅酌定爲值百抽十五（中國烟酒聯合會各省代表之請願主張）或值百抽二十（本會大會各省代表提議之主張）産銷分征之産地與銷場之劃分以省之區域爲限并由大部製定四聯軍式（一）存部備查（一）存征收機關（一）存查驗機關（一）存運貨商人商人完納産銷兩稅之後即可通行全國不再重征在公家隨時可以查核而商家亦可免留難需索一舉兩得計無過此較之舊稅之層層障礙公賣之有名無實固不可同日而語也查日本施行菸酒公賣在稅關條約改正之後由政府投資收買然後由商家販賣上下交便故行之甚易而其利其漙今吾國稅關條約限於值百抽五旣不能加重外貨以示平允又不能出資收買實行公賣故名爲公賣實則加稅耳與其加稅而立費之名何若竟改稅而收統一之效乎 
　　一請裁併徵收機關以節糜費而除擾累也查烟酒公賣暫行簡章各省設烟酒公賣局分局分棧支棧代辦處一省之中分若干區分局分棧自八九處至十餘處不等支棧每縣數　代辦處每支棧自十餘處至三四十處不等是每年每縣之開支當不下數千元以全國千七百餘縣計之約開支七八百萬元專署與各省分局開支年約一百餘萬元合計開支約一千萬元今旣將專署歸併部辦如將各省各縣之各局棧一律裁併是每年可省一千萬元之糜費又查現行公賣章程以百份之五及百份之七五爲分棧支棧收費如果分支棧實徵實解毫不舞弊每年辦公費收入不足棧用十分之五經理從何賠墊勢非出於舞弊不可無惑乎分棧支棧需索留難過於釐卡商民痛心疾首全國一致請求裁撤者也江蘇第五區南通如臯等五縣每年公賣費收入約十五萬七五辦公費一萬一千二百五十元五縣分支棧代辦處開支約二萬七千元不敷約一萬六千元乃由烟酒兩業公所擔任補助該處有泰興燒酒爲大宗出産收入尚且不敷其他各區概可知矣幸該處公所爲之擔補開支他省他處之無擔補開支者安得不格外需索商人安得不困擾乎故自公賣施行以來商人奔走呼號赴京請願雖延候日久而志不稍懈者非對於國家妄思減免實對中飽之機關欲求減少也竊謂烟酒稅率倘蒙大部俯念輿情體恤商艱訂立統稅卽應請將各局各棧一律裁撤歸併各百貨徵收局代爲辦理將來裁釐加稅之後歸併關稅辦理無兹稅地方歸併縣署會同商會辦理如蒙俯允施行於國稅之收入無絲毫之妨碍而於商民之擾累減除不少全國烟酒兩業或有少甦之一日也（未完） 
[清理日昇昌債務之進行]  
　　上海地方審判廳致總商會公函云逕啓者本月十三日案准京師地方審判廳函開前准貴廳函催日昇昌赴滬清理人從速出發業經函復在案兹據該案債權團監查員狀稱　昇昌總清理人梁懷文現派定趙尚華赴滬杭清理帳目請給文前往投到等語并開具請求各點第一請咨明派廳一切均請查照部令及清理條件辦理至債務私相扣抵一節爲部令所禁止務請嚴格主持倘有該項事情發現由清理人隨時聲明作爲無效第二滬號應用帳摺請檢出封交清理人賫投滬廳第三請將信成等莊往來摺五扣一併移送滬廳准赴滬清理人趙尚華於某欵可以收取時分别向法庭承領所收各欵仍由趙尚華隨時繳廳不得私自開支第四各埠各項劵件仍存京廳俟各清理人接洽業有成約時再行呈請解送如有先行還欵者應由該管官廳先予存案一面由京補送原據各等情到廳查所陳請各節核與清理條件尚無不合相應據情轉逹貴廳查照辦理至應提送帳摺等件開具清單檢齊封交滬埠清理人趙尚華賫投貴廳即希照單點收并請迅予見復以便備案至紉公誼等由並附帳據等件到廳查京師地方審判廳詳准司法部該號清理條件以得各省債權人多數同意爲主旨以收帳還帳爲救濟之策現在滬號清理人趙尚華旣經據報到滬推舉債權代表自難從緩除另飭清理人趙尚華逕赴貴會報到外相應函請貴會查照前文迅即定期召集滬號債務人依法推選以利進行鈔送日昇昌清理條件修正稿一件並請分飭各該債權人知照將來由該清理人與各債權人調查帳目財産就緒以後如果各債　人多數同意即可辦理收帳事務計抄送日昇昌清理條件修正稿一件 
[日昇昌清理條件修正稿]  
　　（甲）關於清理帳欵者一日昇昌此次清理認定收帳還帳爲宗旨以試辦一年爲限破産令不得撤銷二以在京日昇昌原址爲總清理處設有分號之各地點爲分處責成總處節制三京號各債權人公舉清理監查員十五人監查員之權限另定之四責成梁懷文爲總清理人負清理上完全責任並先具結存案五梁懷文對於清理事宜負用人之責六清理需用號帳向法廳承領時該帳册均經官廳檢明用印應存作案據不得增損一字嗣後清理另立新帳應用七該總分號現存金銀珠及其他動産契書宗據等俟核對完竣後均照財産目錄檢明存北京國家銀行八收帳費用及各埠夥友薪金先由梁懷文預算經監查員核定後准作爲清理費用動支但因必要事項溢出預算之數時仍須由監查員核准後方准動支九收帳憑京廳公函持赴該債務所在地方官廳報到卽由所在地方官廳傳知該埠債務人限日全行到案證明債務督催償還並商定適當償還方法具收到各欵須速報總清理處經監查員核定後准其爲相當之存放十各埠有以股票紙幣等抵償債務時均按巿價折實兌現不得以票面價格抵算十一京外各埠債權債務不得互相抵扣十二日昇昌有債權者就原帳調查均係中華國籍如另出枝節闌入干涉者概不承認十三該號出入向以銀爲本位將來應以該號本平爲標準隨巿價折合通用大銀元收付十四不動産之處分應分爲（一）該號所有不動産責成梁懷文即行查明開單禀由法庭通飭保護（二）該號東所有不動産全數開明估價提歸該號（三）將來修帳時如有以不動産抵還帳欵應隨即存案以上各産統由京廳咨由各所在地官廳鑑定價格作抵或拍賣歸欵十五各分號原設有十六處現擬歸併酌設九處北京天津成都重慶各設一處上海一處（附揚州杭州）汴梁一處（附周家口道口鎭）漢口一處（附　沙）西安一處（附三源）平遥一處（附太原）擇要先設繼擴張 
　　（乙）關於監查員職權二由各債權公舉之清理監查員受債權全體之委託有監查日昇昌各帳並稽核欵項出入報告之權惟不經手財物及收賬等事並不負收賬還賬之責任二倘各埠債權有抵扣債務等事或該號賬欵有弊竇發現時監查員除報告債權團外得先行直接起訴以免遲延三監查員不得將本人及其親友一部分債權别有主張四監查員確依此次禀定方針及條件實行監查各債權中不得以一二人私意于預致涉紛歧五監查員處理該號監查範圍内事件應即署名蓋章倘有特别事件得召集總債權人開會議决 
　　（丙）關於各債權公允辦法及對待各省未來京各債權辦法一京外債權一律平等不得各有主張致肇紛歧二故有的欵如須分配時由總債權人公議禀由京廳公平分配不得先後爭執 
[青年會商業夜校休業預誌]  
　　青年會商業半夜學校定陽曆本月二十二號星期六晚八時舉行夏季休業禮其預定秩序如下（一）校長報告（二）慕爾師君演說（三）音樂（四）給奬憑（五）給銀牌（六）學藝（七）活動影戲（八）宣佈散會 
[催兌殖邊鈔票事務所常會紀]  
　　昨日（星期三）　城西姚家弄思敬學堂附設之催兌殖邊鈔票商困事務所開第十次常會午後各發起人並續來報告存欵鈔票者先後齊集首由朱子才起言昨見各日報登載似以本事務所辦事無效故有熱心公益之債主聯合會繼起組織然多一催兌機關關多一催兌能力諒諸君聞之亦均欣慰惟内謂本事務所有一味敬衍字樣但不知何所攎而云然查本事務所一切經蜚均由發起人擔任各發起入均爲有該行存欵鈔票之一份子非若營業性質船敷衍爲獲利且本事務所成立以來聯絡總商會電致國務院曁財政農商兩部及北京殖邊總行請速示期開兌函電紛馳未嘗間斷自開並不敷衍至付諸法律解决一層本事務所亦早議及當因衆意未能一致故未實行云云當經公衆與來賓互相討論之由主席張喁重决定以元日旣發電總行當再另電催復不達早日開兌目的誓不中輟遂摇鈴散會時已五下鐘矣 
[義賑會詢問紳商住址]  
　　京直奉各省所　二十餘縣因洪水暴發災情極慘松滬護軍使盧永祥因迭接函電數促募賑特假滬北哈同花園開會邀集滬上紳商各界籌募急賑並在公共租界三馬路中國銀行樓上租設京直奉義賑會事務所各情已迭紀前報兹該賑所查得各界巨子甚多往往未悉住址於關會時不易柬邀是以由所函請南北商會將各紳富及商界領袖等住處照錄一份送所備攷 
[法公廨停訊一天]  
　　昨日爲法公廨訊案堂期因中西讞員别有要公飭知各捕房停訊一期免將各犯解案 
[縣知事邀請助祭人員]  
　　上海縣公署昨致秋丁祀孔與祭各員函云敬啓者本月二十二日黎明即夏時八月初七日上丁秋祭除分致外届期謹詣孔子廟行禮以重祀典爲此布逹卽希察照 
[警察破獲賭窟]  
　　浦東陸家嘴地方邇有帮匪混名臭木鬼松林刁嘴堯生矮子阿桂小芝華等糾集同類十餘人租賃某姓家石庫門房屋合股組織賭博機關摇攤牌九無一不備事爲三區解警正得悉特於前日午後密飭劉巡官督同長警二排身穿便服前往拘獲賭棍黃二郎小芝華時五大朱妙福張珠泉等二十八名連同骰子四粒賭帳一本併解至署押候緝獲臭木鬼松林等到案再行訊究 
[猪行業請建碼頭之急廹]  
　　南碼頭向有猪行業自建之碼頭爲各猪販運猪到滬起卸之用嗣於浚浦局工浚浦時隨各碼頭一律拆除迨浚浦工竣後各碼頭次第改造惟猪行業碼頭因係自行建築故未恢復該業因猪隻起岸不便曾禀請工巡捐局長設法建造經朱局長核准　欵建築已將該商等所呈碼頭圖式一紙移請江海關稅務司檢閱然後給照開工不料事隔半年迄未興工該業商董一再　催朱局長以本局經濟支絀　以籌撥建築費爲答復刻該同業因營業頗多窒碍是以公同會商願自籌資津貼請朱局長從速撥工興建云 
[續誌退屋讓路之糾葛]  
　　躉笠橋北堍成泰燭店之房屋二間係葉聘侯之産因興路政有礙由工巡捐局諭令拆讓並諭東首比隣四十三號起至五十三號止讓出八尺歸償葉姓四十三號等房主王柏生等不服向局交涉無效乃投地方審判廳起訴曾經傳訊被告葉聘侯不到由代表上堂伸辯判候查明再核已誌前報兹悉此案經該廳查明係行政性質將案却下昨日飭吏分别送達知照王柏生等奉諭後卽邀前經列名禀控之錢業公所代表潘武超及毛錢興蜜糖行主毛振新等互相討論衆以法庭旣不受理須赴省署控訴云 
[再誌哄騙運動費之發覺]  
　　朱揚生因悉婦人李陳氏與李昌飛爲錢債糾葛業已涉訟朱以代爲運動提前開審爲由向李陳氏騙取運動費洋十元嗣經該氏察係哄騙報告捕房派探將朱拘解公共公廨訊供收押在案昨晨復　先由原告上堂訴明前情繼由見證西人惠勃到堂證明八月三十號朱與原告李陳氏到寫字間詢問控案朱稱在徐姓中國律師處爲繙譯經我詢知朱擔任此案於十日内提審曾向李陳氏騙洋十元是以控請澈究等語並由捕房代表牛門律師到堂譯稱查得近來有種包攬詞訟之人時用欺詐手段騙取當事人錢財受害者不可勝計故敝律師對於此等案件非常注意現工部局正在磋商取締若輩之辦法應請堂上嚴究訊之朱揚生供稱先在外國律師處辦事於本月二號起在徐律師爲繙譯原告所控之洋係向借取求察中西官判朱押候會商核辦 
[重笨郵件須交總局]  
　　上海郵務管理局發出通告云照得本埠各郵務支局祇可收寄分兩輕簡之郵件其有形式笨重如大包之書籍等類應睛寄件人逕交北京路郵務管理局以免轉折而取迅捷幸即注意照行爲盼 
[出租破舊車輛之取締]  
　　法捕房前總巡以各車行主每將破舊之黃包車租與車夫出外攬載以致坐客時有傾跌之虞危險殊甚故飭派華捕四名專司查察在案現施總巡以新老兩租界地方遼闊車輛衆多原派華捕四名恐尚不敷查察故又加添華捕四名並派一道金線安副捕頭牌龍爲領袖督率華捕八名沿途查察如查見車身輪盤篷布已有損壞者卽行帶入捕房扣留車照責成車主將車修理完竣方准將照給還照常出租 
[禁錮男女拐匪]  
　　住居新閘之姜信卿奚順全控被匪徒王德明葉桂生與女子金銀珠串拐其女姜阿二奚阿娥串同李德勝帶往南京販賣等情業經捕房將被告男女一併拘解公共公廨訊供分别收押在案昨晨復訊先由姜奚兩原告上堂訴明被拐販賣情形請爲嚴究訊之被告各人供詞互推中西官以李德勝訊無關係着即開釋王德明葉桂生與女子金銀珠分别各押五年以儆 
[否認藏匿女兒]  
　　成衣匠張阿毛指控妻母華顧氏與妓傭吳鍾氏串匿伊妻張華氏（卽華阿毛）業經公共公廨訊明吳鍾氏無干先行摘釋華顧氏交三百元人洋並保限七天將女交案質訊在案昨晨復由捕房將華顧氏解廨請究原告延律師到堂代表聲明前情要求勒令被告交人訊之華顧氏仍否認藏匿中西官判華顧氏仍交原保如無保人再行管押限一禮拜將女交案再核 
[串放白鴿之推賴]  
　　松江人張迪樓在公共公廨指控太倉人曹阿二與婦人曹金氏串放白鴿騙取茶禮洋六十元一案昨晨由廨　訊原告投案訴明前情請究訊之曹供詞推賴中西官以事出内地判曹押候函送松江縣知事異歸案訊辦 
[汽車撞傷行入]  
　　長洪路二百十號門牌住户張仲芳（卽李阿方）於本月十八號午後自駕汽車司機不愼在新閘派克路將行人袁龍山撞倒碾傷其重經一千一百十五號華捕查見帶入捕房禀明捕頭飭將受傷人車送醫院醫治張存洋一百元保出昨經公共公廨傳訊張延律師到堂代表聲請准予交保候訊經關讞員商之英卓副領事判張仍存洋交保候袁龍山傷愈再核 
[老虎竈内之賭案]  
　　在某兵艦爲火夫之寗波人王福生及水手方阿林王五劉月豐張子來周天順李玉順等多人時常聚集在南碼頭有志里口無錫婦人榮張氏所開之老虎竈内日夜賭博前日有一區一分駐所巡官查崗經過率同崗警進内將各人一併拘獲連同賭具銀洋帶回該所由張警佐詰問以其違犯警章飭各罰洋兩元繼又補傳該氏到所罰洋三元 
[老婦被媳毆辱之怨憤]  
江北車夫蔣四之妻某氏與其邁姑蕭氏同居南碼頭地方昨日蔣妻不知何故將其姑批頰致蕭氏憤極自觸其頭於壁上血出如注遂卽鳴警將蔣四拘至一分駐所經張警佐詰得案關違忤飭送地方檢察廳訊究 
[取締下流人物]  
　　法捕房總巡施美德氏前以有等下流人物每於暑天晚上在各路旁及各弄内隨意睡臥恐有匪徒混人乘問竊發且沿途露宿又與衛生攸關故特派探捕嚴行驅逐在案詎若輩陽奉隂違近仍在自來火行街及四明公所後面一帶露宿道旁且任意便溺穢氣黨蒸故又加派探捕於晚間前往各該街道巡察如有在街露宿及任意便溺者卽行拘案究辦不貸 
[洋貨店失火即熄]  
　　英租界九江路卽二馬路石路口０字第一百五十一號門牌清江人楊竹庵所開之裕新洋貨店樓上貨房内於昨日午後一時四十七分突兆焚如火從窻洞冒出幸經對門之譚三陽紙舖中人所見急告巡街捕轉報捕房立驅救火車到場摸滅祗焚燬布疋草帽等物房屋未損 
[梅溪學校失竊]  
　　蓬萊路梅溪學校前日夜半時被賊扒牆越窗而進竊去各學生長衫衣服共二十餘件次日始行覺察由校長開單投報二區二分署請爲查緝孟警佐立飭長警至該校察勘一周許卽飭警偵查贓匪務獲究辦 
[船户串竊石子]  
　　船户崇明人王行發昨日串黨毛王甫至蘇州河内顧永記船止竊取石子四號當被包探侯阿寶查獲將人贓帶入捕房押候解送公堂請辦 
[謝劵]  
　　豫園勸業場地位寛敞種種布置日異月新當此秋高氣爽之時士女如雲尤饒興趣昨承以觀覽劵多紙見貽書此道謝 
[中華職業敎育社通訊]  
九月十八日第二次議事員會列席者爲沈信卿黃任之楊翼之史量才張菊生穆藉初朱少屏蔣夢　賈季英 
　　一件提議通過議事員會議事細則議照原案修正後通過 
　　一件報告議事員蔣竹莊君來函因供職京師請辭職議承認其辭職即以得票同數之莊俞君遞補 
　　一件辦事部請議本年社務進行概要議第一條甲乙丙丁照原案通過戌項職業學校就工業方面規晝補習夜學校就商業方面規畫經費一層男另立預算第二三條均照原案通過 
　　一件辦事部請議本年預算案議照原案通過辦事部主任薪金額暫定每月一百二十圓 
　　一件請核定本社呈請敎育部江蘇省公署立案文議照原文通過由黃任之沈信卿兩君具名繕發 
　　一件請推定起草員訂定關於基金管理之規則議公推沈信卿吳懷疚賈季英三君擔任 
　　一件報告薛敏洛君來函略謂在斐島爲本社與清心實業學校向華僑勸捐現續募得斐銀二千八百圓復由陳迎來施光銘楊嘉種蔡膺成四君除前認各二千圓外各加捐一百圓合之前此捐欵一萬六千八百圓實共二萬圓惟現在銀貴故由捐欵諸君公議暫時代存斐島托陳施楊蔡四君經理年利一分一俟捐欵收足當由四君出一證據寄社以爲憑信云云已分别函謝 
來函 
[孫德壽來函]  
　　頃閱報載愛多亞路四十九號木匠唐才孝在洋台上修理洋台鉞欄桿羅絲脫下致該匠墜下跌傷頭部甚重云云閱之不勝駭異查此事係木匠在三層樓洋台上修理該匠修理失愼致鐵欄桿墜下落在榻車夫黃和尚頭部倒地血流如注後由同伴救治始甦當由巡捕報告捕房轉送仁濟醫院療治因訪事員調查失實祈即更正以符事實愛多亞路榻車工頭孫德壽啓 
雜評二 
[裁併烟酒稅之徵收機關（步陶）]  
　　自來惡稅之病民固夫人而知之矣顧叩諸實際國人血汗所易之金錢其耗糜於國家稅收者尚彰明而易見其消蝕於官吏舞弊者乃黑暗而難以盡知今聯合會之意見書於裁併烟酒稅徵收機關一節頗復陳述其意蓋亦在是也夫商民之所願望原不敢稍存奢念但使擾累之端得稍從末減雖供之常一如平日國家之收入一如平日而吾民之受賜已自不少矣是則裁併之希冀其將有見諸實事之一日也乎雖然此項機關布滿全國寄生其問者自局區棧以至千七百縣之支棧代辦處等正不下數萬人之多一旦裁併其將消納何處黃　爲生計計寗有不暗中活動以爲裁併之阻撓乎衡情度理是宜於裁併之先而有以善處之矣鳴呼中國事凡百多以人而生問題夫豈獨改良烟稅一端爲然哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬中外著名女界輓周夫人聯語一朿] [  勵吾]  
聞君晏駕未到黃泉想與織女封姨携手入靈霄怕覩人羣爭逐鹿乘我飛機直窮碧落周視星河雲漢尊容終杳渺祗瞻天際有孤鴻右美國飛行家史天遜女士輓 
　　羡君得爲總統夫人洵屬至尊縱未慶齊眉能如兹環佩登仙亦足千秋含笑愧我思作親王妃子終歸失望今來尋大辮乘便隨衣冠弔客聊呈一曲悲歌右王克琴輓 
　　主人翁逝世以還孀老無依祗因同姓異宗霄壞乂懸殊未敢乞慈恩照拂大總統悼亡最甚仙靈有議一念夫榮妻貴冥陽嗟兩隔料應肯懿範歸來右周媽輓 
　　項城大姨太殁後無此榮光可見民主當欽帝制當棄湘省故將軍生前曾著奇績不知賤妾如死恤典如何右筱鳳仙輓（五） 
家庭常識 
[蟹肉]  
蟹味至美特惜不能致遠兹有一法可將蟹肉剥就先起猪油鍋入生辣茄數隻（不宜過多）熬成辣油隨將蟹肉傾入鍋内熬挓並加食鹽少許出鍋後盛入蓋缽使蟹肉凝凍在猪油之内可經數月不壞 
[喉蛾]  
不論雙單喉於初起時將苧麻數根剪斷約寸許長析爲細絲裝入旱烟筒内如吸烟之法連吸三次即愈此法奇而有效 
[鬱悶] [  紅樹]  
天氣炎熱之時或出門旅行輪船之上人數過多濁氣蒸人往往因之發痧者倘身畔又不携帶痧藥此時援救無法呼籲無門誠有無可奈何之勢今有一最簡便之法如遇發痧時卽將其人扶持出艙口有海風之處對海風吹之須臾卽能神志爽豁霍然而愈此法得自外洋歸來之華僑某君據云極驗 
[皮球]  
初等小學生所用之皮球每個價值一二角不等貧苦生徒每難爲力且其質甚易損壞一經破裂或洩氣後即已無用不若以舊日用豆油燈所用燈心草一團約如皮球大外再纔以棉紗數層其反抗力不減皮球固人人所皆能辦到也 
[竹根] [  姜景程]  
竹根（即竹之地下莖）最易蔓延若以蕎麥草之灰埋於竹林四周可免此患凡室外隣近竹園者不可不知 
工業須知 
[腐蝕彫刻法（一）] [  左丹]  
　　腐蝕彫刻法爲化學工藝中之饒有興味者以極劇烈之腐蝕劑彫刻極堅固之物質使成凹凸之字畫及斑駁之花紋人力之所不能彫刻者賴腐蝕力而能之腐蝕彫刻法之價值是以高也且其範圍亦甚廣有鋼之彫刻鐵之彫刻銅之彫刻銀之彫刻及玻璃彫刻等種種一物有一物之腐蝕劑各物有各物之彫刻法前日工業欄中張君靜生已有玻璃彫刻在法披露即亦爲腐蝕彫刻法之一種彼旣詳言丹可從略兹舍玻璃而言鋼鐵銅銀之腐則法如下想彫劑家必樂聞者也 
　　（一）腐蝕彫刻法之種别腐蝕彫刻分腐蝕部分及不腐蝕部分之二種腐蝕部分用硝酸鹽酸鉻酸蓚酸等種種腐蝕劑腐刻之不腐蝕部分用寗臘黃蠟牛脂松脂等塗抺之以防止其腐蝕又腐蝕彫刻法有凸彫凹彫之别（即陽文隂文之謂也）凸彫者以防蝕劑書寫字畫而用藥劑腐蝕其他部分凹彫者則於器面一體塗布防蝕劑而以針或他種刀具刻畫所欲之形像剥脫其部分之防蝕劑然　施蝕劑以彫刻之如一次不能顯露得再三施行焉 
　　（二）防蝕劑之配合（一）蜜臘八分牛脂二分松脂一○分（松脂卽松香）松根油一○分（二）黃蠟一六分豚脂六分　青一分以上二種防蝕劑若應用時可如法配合置瓷皿中融化之塗於所雕之器 
　　（三）鐵之腐刻（一）鐵之腐刻齊鐵之種類頗多因之其所使用之腐蝕劑亦不少兹與一斑於下（一）純硝酸施淺彫刻時對於硝酸一分當以四分或八分之水衡釋之深者用硝釁一分水一分混合使用可也（二）發烟硝酸一○分純醋酸（三○％者）五○分若於應用時以水稀釋使用其濃度以所彫之深淺爲比例（三）銘酸之飽和溶液（所謂飽和溶液者即水中溶解一物極充足之量也再多投入即不溶而析出（四）醋酸（三○％）四○分無水酒精一○分純硝酸一○分（二）鐵之彫刻手續參看（一）節可也（未完） 
長篇小說 
[社會小說今嗔小史] [  常覺小蝶天虚我生合譯]  
　　第十一章（一） 
　　自白倫夜宴之後愛梨身價居然頓高村中凡有宴會無不見李克夫人之高軒然而禮尚往來豈能長年作客而不爲一席之東道主哉因命李克預備宴會李克大窘念此一席之費將焉出哉籌思至再乃易夜宴而爲郊會蓋郊宴之例食榼必由來客自携爲主人者但備茶點與香檳足矣商略旣定遂以柬致白倫約以禮拜四舉行白倫夫人見書則不悅曰白倫此郊晏耳吾意不如覆之白倫時方整其領結聞語亟曰蓓雪諾之可也蓓雪曰吾意必辭汝不一視其人舉動輕佻乃同優伶吾直不屑與之爲伍矧爲郊晏令人見之密不竊笑白倫愠曰孰敢笑者須知村中之人孰非衣食於我論其身份皆不遇爲吾家之佃户耳誰則高過於李克者蓓雪汝母輕視李克夫人須知吾正大有賴於彼也蓓雪聞語大惑因問所賴何爲白倫殊不肯言但曰凡我所爲之事從未有自蝕其本者汝但坐俟利益之來可耳蓓雪乃始無言而疑信猶半參越兩日爲禮拜四是日天氣殊暖晴光駘蕩却宜郊景李克自往南蔚賖得香檳一箱而瑪瑟亦勉强製成不消化之布丁無數果使老年人啖之者齒且不保鐘鳴二下賓客已集會場所在卽爲納蘭平日盤馬之地維時鬢影衣香聚爲一簇食楹纍纍各具佳肴愛梨乃大樂手足舞蹈得意而忘形賓客亦復喧雜笑談無拘形跡爲狀絶似古刹中之女神晏會一羣魔鬼也酒酣遂有人發起爲迷藏之戲而自願爲瞽於是衆皆拍手瞬息之間已笑聲盈野而愛梨尤樂東西躱伏自以爲猶是十六七之女郎李克則倚樹而立叉手於胸沾沾自喜以爲其妻果美人也方於其時依洛克正自山坡徒步而下其來爲覔納蘭及見喧笑之狀則愕然念此冷僻之田中何來佳賓遂止步即於樹後遥覻以爲納蘭必在其中於時適黛珊爲瞽不知何故竟摸索而近依洛克之前其旁適當樹根黛珊乃立躓呆仆者顱碎矣而依洛克已一躍前直抱黛珊於懷衆視狀大駭及見爲依洛克則尤錯愕而黛珊已自摘其巾見已身爲依洛克所挾則不禁大頳微笑言曰謝君微君至吾且受重創矣因扶樹而立以指自理其鬢絲依洛克亦赧舉冠欲行白倫忽呼之曰依洛克汝來汝可助此老媪收拾盤盞顧李克曰此吾僕也可使爲盛紀瑪瑟之助依洛克大慙顧又不能違抗遂前助瑪瑟收皿置入筐中時衆客亦倦則盡圍酒箱而飲黛珊坐近愛梨其目光尚注依洛克笑而言曰夫人今日之會殊樂吾但願日日有此佳會愛梨意得曰謝君過奬吾意暇日當再舉行一此蓋野外之空氣終較室内勝也黛珊一笑旣曰但下次之會必邀令媛亦至乃不寂寞愛梨聞語色頓變亟曰渠探朋友去矣日内恐未必歸依洛克聞語至此不期側耳以聽則聞黛珊又言曰已往朋友家乎無怪數日以來皆未之見然其朋友何在愛梨曰在倫敦耳小妮子未見世面一旦入城巿自是不思歸矣黛珊曰然吾思倫敦之指環其式樣亦當較村間爲佳此語出頓觸愛梨之機因自圓其辭曰姑娘言然實則納蘭年事已長自宜擇壻特此事方在醖釀之中故吾儕亦未能遽促其歸耳依洛克聞語心中乃生異感顫身起立以視愛梨愛梨曰謝汝今無事矣汝可自去言次探懷出一先令欲以授依洛克而依洛克竟若無睹但低首自視其步躊躇而去（第十一章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[日本新鑄大小銀圓及銅圓]  
　　（見本報壬申年五月二十一日） 
　　前論日本新鑄小金圓最爲合用之寶亦欲中國照式鑄用以便行旅携帶商賈交易今又聞其新鑄銀圓大小不同輕重各異有若一圓者有若半圓者最重大者一圓可抵十圓之值一面鑄一條龍紋一面鑄書其國之年號國人皆喜用其新鑄之幣而鷹圓幾至不行實因其所鑄新幣本勝於鷹圓其式樣又美觀也所設之鑄局大且盛也所用之機器美且全也所募之工匠至三百餘人之衆也所鑄之銀圓每年多則十萬少亦八萬也洋洋乎眞可謂日本之大舉矣夫日本之與西洋其地廣大不及西洋也其人民富强不若兩洋也今其國家舉動竟有不遜於西洋者昔鑄金圓今鑄銀圓現聞其又往西洋置辦鑄銅圓之機器明年又添設一鑄銅圓之鑄局鑄造各樣銅錢大者每枚一釐小者每枚半釐以一釐者千枚作銀一圓半釐者二千枚亦作一圓之用其制度必有可觀者焉請以鷹圓論之每元計銀僅有七錢二分一入中國其極貴時可作銀八錢一二分即用平常巿價亦總在七錢六七分之則其利至厚其用至便今中國旣欲使用銀圓曷不自行鑄造何必購於外洋乎而且自行鑄造即可鑄寫中國年號於其上如日本新鑄之銀圓不更美乎購於外洋每圓加銀多則七八分少亦三四分其爲利不亦厚乎或曰自行鑄造其鑄費須用多銀奈何曰無論每圓所加之銀可作鑄費也且外洋所行之鷹圓其銀安能盡銀也所謂土胚者其中尚有攙和之物也以攙和所餘之銀作鑄造所用之費已綽綽有餘矣其所加之價豈非長出之銀乎鑄成十圓已多一圓積千積萬其利亦不薄矣吾故曰與其購於外洋何如鑄於中國乎此不待智者而後知也特是中國之爲工商者每多欲速見小之心欲速發財則起詐僞之念見小國利則無久遠之謀往往作假以亂眞作低以充高其弊亦有不可以勝言者道光年間林文忠公巡撫吳門時洋價日增公以庫平寶銀七錢二分鑄成一圓銀餅以作洋錢之用亦有化一爲二化一爲四之小圓銀餅以二餅抵洋一圓或四餅抵洋一圓者初亦甚便於用未幾而低者出矣又未幾而假者興矣始則尚少繼而漸多遂使美意良法竟廢而不可用感豐初年每洋一圓作銀一兩一錢有零蘇浙兩撫召匠鑄造竟與外國銀圓無異每鑄四圓加鑄工費祗須三圓之銀始則謂之新板較外幣每圓略減價錢一二百文繼則日低日假亦廢而不能用即如豐咸時所鑄之當十大銅錢初行民問樂於使用後浙江藩司運司除寶浙局公鑄之外自行開爐私鑄錢色日低錢質日假其大錢一文僅值常用制錢四文民間私鑄匪徒亦從而效尤遂亦廢而不用私鑄匪徒不必言矣以二三品大員甘心犯法其罪可勝誅哉夫日本一小國也鑄金錢而金錢流通鑄銀錢而銀錢暢行他日所鑄之銅錢亦必無冗滯之患其故何也無詐僞之念有久遠之謀也宜其民間日躋於殷實國用日見其充足也今以中國之大竟無一人籌畫及此遂使利權獨歸於外洋也不亦傎乎（１） 
尊聞閣筆記 
[漢鎭萬壽宫]  
　　（見本報甲戊年十月初一日） 
　　漢口萬壽宫爲豫章全省之寶館也道光以前舊制湫溢至辛卯年後該省紳商捐資重建宏規式廊華麗崇閎推爲通鎭之冠而門樓簷瓦皆以景鎭所産藍描白磁嵌鑲舖覆而成眺望一過淡雅宜人嗣經兵燹悉爲髮逆拆遷東下僅剩石址巋然具存迨間治紀元之後又復鳩工興造閱五年而落成焉門樓規復舊制仍以藍描白磁爲枋枉惟鴛瓦參差則改着五彩而陸離班駁房止門外蔚成巨觀月前有法蘭西人持帶影相機器更番拍照萬壽宫全圖旋以影色糢糊又於月初復行映照至數日畢工而後去約得影圖有數百本之多將來持歸故國以見我中華人工之巧有足與泰西爭勝者宗少文之臥遊公玉帶之明堂此則可謂雙絶矣（１） 
文苑 
[一丈紅七排三首（惜隂書屋）]  
　　（見本報乙亥年正月初六日） 
　　葵花獨立亭亭影一丈名爭齊火紅曾共傾心含麗日何堪衛足颭斜風朱欄五尺遮將斷丹閣三阿廻欲籠杜宇香邊晴靄撲維摩室外治霞烘高望藕鼻千絲引瘦展蕉心一寸通冷艶斜　疑傳臘幽妍低亞誤垂虹紫莖嫋嫋縈瑶砌翠幹盈盈覆綺攏别有新名傳鴨脚亂雲深處映玲瓏 
　　移得蜀葵和雨種開從夏日似霞烘九心剪瓣垂垂紫一丈蟜根艶艶紅横未踰溝森院北長非計仞出牆東粗纒直幹除雙綬矛刈繁英節八風襗室掩關清證果文壇敷席粲成叢高齊峯石緋衣賜半覆欄杆錦繖蒙仙嶽蓮花差足擬海鄕蔗杖較難同修翹圓葉傳芳句尚媿嵇含狀物工 
　　蜀葵佳種由來貴芳譜曾傳别號工螺黛幾重舖軟綠　屏一丈絢深紅樹痕遠映珊瑚朶花色高含錦繡叢尺地何妨根偶托寸隂不礙日當烘雕欄淺議量應細綺席能容宴未終幾許春光鶯語共若論秋色雁來同畫傳　素須論匹開到園林欲拓通最是憐人攀折便隔牆遥見影玲瓏（１） 
神話 
[項雲樵（見本報甲戍年三月三十日）]  
　　禾郡項雲樵者家本小康曾於城中設布肆聚妻胡氏生子二女一庚申之亂避難鄕間困守數年日形窘迫不得已設帳村中雖所獲無多而五口之家賴以飽煖二月初旬偶有絶糧之厄乃將其妻布裙至城中質之負錢而返將以易米途見一人縊於樹上即趨而救之問其故則云向與友人假錢數百今索之急避僨無臺故效莫敖之所爲耳項遂取户上阿堵物盡予之其人感謝去項歸妻問之以途中事告妻且泣且詬以爲枵腹以待已一日矣卽或濟人之急何不分其半而必盡數畀之是有意使我啼飢也項不以答乃忿忿而出時夕陽已墜新月初生至河邊將與三閭大夫爲侣忽有一老者止之曰不必如此百日後爾大運即至余有鮮果一藍可速持去與爾妻食之可以無飢矣言畢以籃授之視之紅菱及蓮蓬也仲春而有此二物大異之知其爲神仙也將拜謝已不見矣遂持歸與妻言其故妻亦異之乃和好如初（１） 
雜錄 
[痰中帶血] 　 
余前患痰中帶血約有十月之久未曾痊愈診視之醫生有十餘人之多然均無效後用金邊萬年青葉（週圍有白邊者花園中有售）内包糯米如糉子式每晨食一二只連湯飲之（大者一只小者二只）食一月後竟然除根但忌醋酒烟薑 
[止血噴] [  俠憤] 　 
有血噴者忽破口而出如黃河决口急用白芨（中國藥材店購）磨末以鹽湯冲服立見功效或帶咳嗽非忽然而吐出者再加川貝母其分兩如下川貝母五錢白芨一錢半參三七一錢半大黃一錢半以上各藥均中國藥材店購令爲細末　晨用鹽湯冲服忌食與上同不受酬（１） 
[瘧疾] [  慶世恨人] 　 
予友李君其夫人曾患此症將下方一經試服遽爾霍然其他試驗多人亦頗有效今將其方錄下生熟地各二錢檳榔甜茶各四錢另加生薑三片氷糖四錢紅棗五個 
[初生兒]  
小兒初生火毒甚者往往股問紅腫破爛方書所載鷄蛋油等都無大效惟取鮮紫背浮萍煎水洗之應手輙愈 
[疔瘡] [  何葛民] 　 
初起時卽用生甘草及鮮野菊根煎湯代茶飲之最能消毒外用醋密調赤小豆芙蓉葉之末敷上頗有奇驗 
 
 
 

Page 18

 
 
   
 
