# 1921 - 24 - 4917219

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[武人之頭腦（冷）]  
　　鄂省以軍隊過多軍餉無着於是有兵變於是有借餉於是有客軍撤回之說此其事曾無幾時也在我人當能記憶在彼當局之鄂省武人豈遽忘之 
　　然而鄂省之武人今乃又請以投誠之民軍編爲官隊矣豈此項軍隊可以無餉維持耶抑他項軍隊無餉而此項軍隊獨有可籌之餉耶是其頭腦中昔日祗知無餉今日祇知軍隊之得力而又忘無餉矣是其頭腦中之思想遇事祗知其一而不知有二也 
　　是以無怪今日之張勳祗知有巡閱使而不知王士珍之本心如何張一　之主義如何故亦運動及之并亦已忘兩次被迸於江南之事而復念兹在兹也 
此無他此皆所謂武人之頭腦也 
[專電一]  
　　北京電舊曆年關各省向中央索欵總數共一千三百三十五萬其中直奉鄂各二百萬川陜各一百萬至少須給四分之一財部尚無以應（二十四日下午三鐘） 
　　北京電靳忽聲言不辦選舉據知其底藴者言因派出接洽此事之楊某林某許某邊某開呈一單請先撥三十萬充交際費靳嫌數目過多謂誰呌爾等去辦外間遂有進行中止之說（二十三日下午九鐘） 
　　北京電有傳軍事協定取消後又有一種新協定成立政府極端否認擬附加聲明（二十四日下午二鐘） 
　　北京電張作霖復院部中俄通商原屬互利今優林不能負僑商安密責任似應停止接洽耶谷不能負海蘭泡僑民損失責任黑省局部談判亦應中止旣不講信用則訂約有何用處（二十四日下午一鐘） 
　　北京電黑河華僑受虐孫督請由黑省派隊一連前往保護政府恐日本以共同爲牽制復電出兵祗須至江南岸遥爲聲援候令進止（二十四日下午三鐘） 
　　北京電黑河裘領電阿穆爾省政府虐待華僑慘無人理近今華人無故受彼拘禁者計有百人之多均有數日不與飮食或以極惡劣之食品對待請向來京俄代表嚴重質問（二十四日下午四鐘） 
　　北京電管領電陳滿洲里現實行封鎖主義赤塔華僑勢將絶糧昨來署紛請回國應如何辦理乞電示遵（二十四日下午四鐘） 
　　北京電哈埠將俄郵車收歸路用俄董事抗議謂俄界郵局尚未盡收華有不能將郵車盡供華用（二十四日下午一鐘） 
　　北京電鄂王電李烈鈞分兩路攻湘趙恒惕馳函告急詢中艷對湘是否實力援助請密示速見復（二十三日下午九鐘） 
　　北京電當局决定湘省未經歸附以前不願正式派兵入援（二十四日下午二鐘） 
　　北京電王占元以鄂西民團驅藍得力請編爲軍隊院覆軍餉奇絀京鄂不能加此負擔緩議（二十四日下午一鐘） 
　　北京電頃德非正式代表卜爾熙訪外部見王景岐商通商無進步政府注意點在唐在復與柏林之接洽（二十四日下午一鐘） 
　　北京電外部請設智利公使將由明令照准特電顧使向駐英智利公使接洽（二十四日下午二鐘） 
　　北京電旅京閩學生决議（一）援助南洋僑學派代表謁外部請分電使領向英抗爭取消苛例（一）厦門另設專員應行規定經費促外財兩部提付閣議（二十四日下午二鐘） 
　　北京電外部電施使接各處華僑報告南洋英屬地政府施行僑學苛例速提嚴重交涉務達取消目的（二十四日下午四鐘） 
 
 
 

Page 5

 
 
   
 
 

Page 6

 
 
[尃電二]  
　　北京電農次留津四日始回盛傳紗廠借欵已成（二十四日下午一鐘） 
　　北京電陸次何恩溥兄故請准假兩週適金紹曾同日丁艱陸部無人靳將何由車站追回銷假 
　　北京電法次張一鵬去志堅决今日提出辭呈後繼已確定許某（二十四日下午四鐘） 
　　北京電陳籙二十一由巴黎電告就職（二十四日下午一鐘） 
　　北京電京奉路因部催繳欵急送百萬八年公債來（二十四日下午一鐘） 
　　北京電京奉唐山站甚危險現移離礦稍遠處昨與開灤局商定車站下面不得挖掘（二十四日下午一鐘） 
　　北京電孫烈臣辦理直魯災民赴黑墾荒請免運費部照准 
　　北京電丁乃揚運動京兆尹將成熟　（二十四日下午二鐘） 
　北京電克蘭赴滬係私事 
　　漢口電聞王督養（二十二）電前敵懸賞緝拿南軍各領袖藍天蔚萬元吳醒漢五千張矩廉王安瀾各三千（二十四日下午六鐘） 
　　漢口電南軍胡廷翼所部官兵千餘人皓（十九）合楊馬兩團長繳械投誠已押送宜收容聞北軍漾（二十三）晨攻克利川（二十四日下午四鐘） 
　　天津電長蘆運使丁乃揚運動長贛未遂近又希望京兆尹 
　　天津電葉恭綽來津接收購車借欵及接洽墊欵畢於梗（二十三）晚返京（二十四日下午十一鐘） 
　　天津電直隷實行徵香菸捐英領以妨害英美公司銷路請取銷烟酒局答以純徵華商與外商無涉（二十四日下午十一鐘） 
　　香港電桂省民軍勢日浩大聞已佔果德隆安百色西隆奉議恩陽恩隆田州思林全縣等處又據班香甫捷電稱巧（十公）日進攻龍州在慈溪擊敗馬濟軍龍州將下 
　　香港電昨日追悼朱執信軍府孫唐伍唐四總裁與陳炯明均致祭文（二十四日下午七鐘） 
[公電]  
　　川軍界劉湘等通電（銜略）湘等庚電宣言四川自中華民國合法統一政府未成立以前川省完全自治等語計邀洞鑒乃兹接北政府卅日電令特任熊克武爲四川省長任命劉湘爲重慶護軍使楊森爲瀘永鎭守使陳洪範爲嘉叙鎭守使劉存勳爲建昌鎭守使邱華玉爲忠萬鎭守使陳國棟爲合川鎭守使但懋辛爲綏定鎭守使余際唐爲酉秀鎭守使陳能芳爲夔開鎭守使鄧錫侯爲順遂鎭守使此令等語不勝駭異竊四川自辛亥發難民國成立於今九年迄無寗歲去秋當創巨痛深之餘爲發憤自决之舉努力一心驅除勁敵方幸脫離積年之水火發展民治之精神川中將領一再會議决定完全自治圖安輯地方俾得遵循正軌促國家之進步省議會魚電及各法團先後函電亦符斯旨態公錦帆宣布下野更進而實行廢督藉開改革之局當此全川一致趨向自治之時北京乃發此命令是直逆舉國政治之潮流阻碍全川之自治其不合者一川省前被滇黔所蹂躪不絶如線人民之呼號怨咨南北不爲一動北廷且承奉滇黔惟恐或後餌唐以川滇黔三省巡閱使之位置方我保寗避敵成都被圍不聞北廷西顧艱難力圖援救已如秦人視越之肥瘠早置四川於度外矣乃當川局底定之後不問人心向背不察地方内情輙以命令相加不卹引起支節前此府院相爭而調督留督遂釀成羅佩金之禍張勳復辟而僞命巡撫遂釀成戴戡之禍北廷不鑒前軍而乃故蹈覆轍倘不幸因此發生内訌論咎必有所歸其不合者二川人不計成敗不借外力僅憑七千萬衆一片血忱力爭省格在死者固求仁得所在生者亦盡心所安此等高尚純潔之精神理應如何尊崇葆愛乃北廷不加護惜惟以官爵位置操縱川軍一若川人前此作戰之勇决皆爲利祿虚榮而來其汚衊川軍人格及此次戰爭所持之正誼在川人固所不受在北廷何爲自擾其不合者三廢督裁兵之聲囂然滿於國中川人乘此時機方將力謀見諸實行圖爲天下倡始減　中國兵禍乃北廷不爲收束兵隊之計反從而變本加厲一省之中致有九鎭守使之多甚至一道五鎭守使一縣一鎭守使不獨地方不能任此負擔即名器亦過於輕褻且從前川省兵額僅僅五師今即各鎭守使祇領一師已較從前兵額幾加一倍况此番劇戰出力人員或攻克資遽分搗永寗或攻簡攻遂直下重慶或以孤軍攻下叙府或肅淸長涪平定夔萬皆昭昭在人耳目克著勳勞總其所部一律與九鎭守使存在已有十餘師人幾及全國軍半數試問四川財力何以克支即無别項用心利以名位爲操縱而事務所趨必致挑起内部之紛擾其不合者四今謹爲諸公正告北廷固以和平統一相號召其政策若何且無論但使誠求民隱則於川人兵燹之餘亦當有所感動即縱不蒙私卹亦何忍於時局未定之際重加兵禍於刼後之孑黎曩者以川人自力自救今决以川人自力自治不受何方之支配不任外力之干涉順應潮流尊崇民意内以鞏固地方之基礎外之促進國家之統一必俟中華民國合法統一政府告成乃能承認其命令之効力公告全國伏爲鑒察川軍第二軍軍長兼前敵各軍總司令劉湘第一軍長但懋辛第三軍軍長劉成勳師長陳洪範楊森賴心輝余際唐何光烈喻培棣潘文華旅長唐式遵袁彬邱華玉劉文輝張沖藍世鉦張成孝李萼鄒有章李樹勳王鑽緒傅常胡家政蔣福康馬叩印 
世界路透電 
[巴黎總揆大會（德國賠欵問題）]  
　　二十三日巴黎電協約國國際大會定明日在此開會今日各代表陸續抵此　理白里安曾親至北車站迎接比國外相加斯巴今晚復在北車站恭迓英相喬治偕至者有英外相克松鎀交次官克羅外交部法律顧問赫斯德繼乃至里央早軍站歡迎意國外相斯福柴駐英法國大使鄂萊勒亦隨英代表團抵巴黎第一次會議將於明晨在外交部舉行各代表今晚尚可有機接洽一切明日將首先注意解除德國民軍武裝之軍事上擔保問題時報探悉賠償問題將於星期二日開始討論小巴黎人報探悉英代表主張德國按年分五次繳付賠欵之議該報又稱英内閣之意似不欲修正對土和約而擬於某某數點有所更動以饜意法兩國之願望 
[法内閣之討論（德國賠償問題）]  
　　二十三日巴黎電巴黎回聲報載稱今晨米勒蘭總統與新總理白里安賠償部總長洛歇爾及其他閣員會商協約國國際大會所擬討論之問題而尤注重德國按年分五次繳付賠欵及决定德國負債總額二事巴黎回聲報探悉米勒蘭之意德國負債總額及愆期不交欵之懲罰問題必須先行决定而不必待按年分五次所繳之欵繳淸後爲之 
[德國已交之賠償數]  
　　二十三日巴黎電賠償委員會昨日發表公報紀德國至一九二○年十二月三十一日止按照凡爾塞和約交與協約國之物品總數如下煤一七八一八八四○噸船舶（汽船與帆船）二○五四七二九噸江河航行材料三八○三七○噸牲畜三六○一七六頭種子六八○二五八八基羅機車四五七一輛火車一二九五五五輛摩托載重車五○○○輛鐵路常用品一四○○○○噸農務材料一三一五○五件（機器與器具）此外尚缴出顔料化學製品及海底電線德國至十二月三十一日止計繳還法國農業機器一三五四六輛實業材料一八四一六一噸此外尚繳還機車火車美術品及私人產業賠償委員會已將德國所繳出之物品分給各協約國惟電線之分派尚須候華盛頓專家大會决之德國所繳出之船舶英國得一四七六○○○噸又繳出之顔料七十五兆基羅英國得三一一三○○○基羅法國得三一七三○○○基羅美國得一三○○○○○基羅 
[德國之紅軍搜索]  
　　二十三日柏林電據半官消息愛森等處之警察搜查各屋得國内有紅軍存在之種種證據其軍事總機關設於柏林乃由德國共產黨組成被逮者之供詞已徵實此說且由抄出之文件觀之紅軍藏有輕重武器並大批戰品據杜塞爾杜夫消息紅軍司令一員已在該處受擒 
[威總統之對俄說]  
　　二十三日華盛頓電威爾遜總統致牒國際聯盟會會長希門斯謂阿米尼亞窘困之時局僅爲俄羅斯大問題之一枝一葉最近波蘭與克里米亞之慘變已證明武力之侵攻非告成俄國和平之方法俄之鄰邦苟無强國允爲之助則不敢攻擊俄國故列强宜立公約不得侵犯或許人侵犯俄國土地之完全如是則阿米尼亞與其他鄰國自安輯矣云云 
[下月國際聯盟行政會]  
　　二十一日巴黎電下届國際聯盟行政會於二月二十一日在日内瓦開會時將由駐巴黎巴西大使肯哈主席 
[土政府簽定條約]  
　　二十三日君士坦丁電土政府已簽定條約由協約國國際委員團建設臨時監督土耳其國用與入稅事務處土耳其公債局旋即以土金四十萬鎊交與土政府以政府存於國家銀行之現金爲抵押品大局今仍阽危因土政府所欠文武官員之俸金及前三個月内所負之債務今總數已達五百萬也 
[協約國與君士坦丁]  
　　二十四日紐約電君士坦丁消息協約國將軍重以軍隊占據君士坦丁協約國國際代表團已以此項計畫照會土總理英法援兵將以斯丹布爾公共房屋爲駐紥地 
[俄國内亂說]  
　　二十四日紐約電據莫斯科消息聞基夫境發生叛亂勢殊劇烈過激黨刻方以生力兵馳往該處平亂聞農民現於基夫與俄迭薩間烏克蘭人民中組織反過激之運動基夫至俄迭薩鐵路現已由叛黨巡邏 
[印度之大刦掠]  
　　二十三日倫敦電印度事務部宣稱末柴法爾泊境鄉間市塲發生重大之刦掠現信此與「不輔助政府」之運動有關武裝警察已馳往該處 
[美國之貿易總數]  
　　二十一日華盛頓電一九二○年美國出口品共値美金八千二百二十八兆元入口品共値五千二百七十九兆元較諸一九一九年出口增三百零八兆元入口增一千三百七十五兆元十二月份之出口品共値七百二十兆元入口値二百六十六兆元 
[各國近事記]  
　　二十三日紐約電外間傳稱福德摩托廠現與紐約銀行商訂借欵至少五十兆元其中約二十五兆元須應付該廠垂成熟之義務云云此說已經徵實 
　　二十三日意國萊格杭電此間社會黨大會由穩健派獲勝共產派遂離大會赴另一會所討論組織共產黨爲第三萬國勞工大會之意大利股 
　　二十三日紐約電煤油大王羅苦菲勒氏捐美金百萬元賑濟歐洲凍餒之兒童 
　　二十三日巴黎電荷蘭已加入萬國商會 
[佛郎價漲]  
　　二十二日巴黎電佛郎兌價前日爲每鎊合佛郎六一·三三昨日爲五四·六八其價之漲實由人心安定且以爲此次協約國國際大會必可得實際的决議之故 
[英國之遠東語言料]  
　　二十三日倫敦電市尹邸昨日給奬與倫敦專校學生時聖保魯敎長極言專校當設遠東語言科謂今後不遠英國少年解中日語文者其在商務上所占之便利必遠勝於解荷蘭或俄羅斯語文如倫敦專校之學校正可裨助吾人之商業與新時代相適合又謂吾人不久將將遭極劇烈之競爭競爭者非僅德國日本中國亦爲勁敵也云云 
[海外華人近事記]  
　　二十四日舊金山電舊金山華人李氏爲華人中最先投効赴歐參戰軍者亞貢之役中彈殞命其遺骸今由美國外籍隊之華人以隆禮葬於此間 
　　二十三日紐約電賀佛氏代表歐洲振濟會接受中西州農民所助之穀百萬「布施」該振濟會將商辦磨粉運歐事務其一部分或將運至中國振濟災民 
太平洋路透電 
[北方近事記]  
　　二十四日北京電北京華人商會今日午後開會商議派代表參與本年三月間在滬舉行之全國商會聯合會事届時將討論裁釐廢所得稅之議是日並决定英倫實業博覽會北京與賽品之性質 
　　二十四日北京電美國巡洋艦紐哇蘭斯號本月二十一日向海參崴進發時曾於途中救起朝鮮漁人五名彼等所駕之小艇乃於十六日吹入大海美艦司令已將此五人交與海參崴日領事 
國外要聞 
[日本外相之外交演說（續昨）]  
　　二十四日東京電（續内田外相演說）去夏中國政局復呈紛擾之象未幾事勢愈惡北方遭攖兵禍此時日政府除先已警告其在華官民愼其行止勿作可視爲參與政爭之舉動外並發表宣言佈告其毫無偏袒之政策與其嚴格公尤之態度今中國局勢正有轉機其人民之覺悟誠有注意之價値中國途徑艱難遍佈應得日本朝野之深切同情而中國之發展尤日本所切望以日本對於中國有如是密切之關係也不僅爲中國一國計且爲世界福社與和平計甚願中國迅速恢復和平與統一統論遠東情勢而尤注重中國事件余不得不述及去年十月間琿春之慘事余深以爲憾焉兹事詳情與日政府四以派兵自衛並保護日僑之情狀當時曾公佈於衆日兵今已證明克盡其職而中政府爲協行之精神所鼓起亦遣調相當軍隊前往間島以淸除地方之暴徒而防制將來之騷擾日政府乃依其宣言决定撤兵同時並設法使此不幸事件得有適當解决日政府又欲以中政府之協行有充分之佈置以謀該處之安寗與日僑之保護日政府依照其屢次宣言召回外貝加爾之日軍與捷克軍同時退出惟海參崴四周地方仍有礙及朝鮮和平之危機且有保衛許多日僑安寧之必要而伯力一處爲通至庫頁省之軍事要點亦不可不駐紥充分兵力以待該地方安靖之恢復迨伯力四周情勢旣呈穩定氣象日兵即於去年九月間撤退矣西比利亞東部之政局於去年下半載内屢經變遷客春以還海參崴等處各組織地方政府其數有四秋間時機漸熟地方政府可期合併迨十一月間有所謂合併議會者集議於赤塔宣布遠東民國之獨立以赤塔爲中央政府所在地而各處之行政團體則處於地方自治之地位後又决議於一月二十五日召集憲法議會因此合併之結果海參崴臨時政府遂於十二月中旬將其政權移歸中央政府今遠東民國之政府以反對共產之民治主義爲標榜並聲稱對外友交而對鄰國尤重友交之主張至於此新政府在實際上將有何等措施則須俟諸將來始可知之也日本爲其善鄰切望俄羅斯政治之安定尤望西比利亞之粉擾區域依穩健之基礎告成統一全復秩序日美間歷史上親善關係此時無待贅述但在今日兩國之關係在政治上經濟上社會上與他種觀察點上已愈增密切重要之程度此種友好關係誠不能無偶爾不愉快之齟齬蓋在國際關係複雜之際此乃不能倖免者惟余斷然以爲在根本上日美邦交親善如故並無莫可消釋之障礙致擾及支配邦交之根本要素也近年以來兩國重要人士之接觸頻繁大有裨助兩國人民之子解此余所樂觀者余願對於此種人士有價値之力量表示感佩尚望其勿施其力於將來余於此不得不略言日美邦交中所發生之不幸事件去年十一月間美國總選舉時加州自動的通過排外地產法此法内容現已爲衆共知無庸說明簡言之此法起源於一九一三年之地產法而嚴酷過之其目的係對日人偏激不公無可諱言日政府對於一九一三年之法曾表示憾意故今對於新法案更以爲憾但此地產法問題非一朝一夕所致其由來已久關係複雜斷非從單獨一方面之立論點所能解决爲此理由日美間因一九一三年法案而起之困難所以直至今日依然無解决也日政府辦理此事始終極端愼重不獨在此法未通過時卽已施行適當之辦法且已諭其代表與美國當局開始磋商蓋就日美友交之大局與兩國間利害之密切重要關係察之日政府承認此種不幸不愉快事件所釀成之困難實有最後解决之必要也凡關於必須研究辯正之各點彼此現已開誠布公互換意見惟討論之結果今尚未便宣布耳此事當可有與兩國榮譽利益皆無妨礙之解决法此乃日政府所切盼者也 
國内要聞 
[北京通信（般若）]  
　　最近各省之形勢近來政府當局日日謀借欵供政費應各武人之需索其對於北京以外之各省幾如從前之外交待有問題始謀對付而吾人耳中所聞之各省情狀乃至政府有時亦不能對付者試就北京統轄内之各省略述一二其川湘滇黔粤則不必說也 
　　（一）甘肅甘肅之問題爲馬福祥之肯否離甘與蔡成勳之能否到任然此兩事至今仍是悶葫蘆馬福祥之電政府忽而謂政府解决甘事不得其平甘人憤激有脫離傾向忽又催蔡成勳赴任然證以日前陳誾致張志潭之電謂甘事來日大難張志潭復陳誾之電令其轉告馬氏務須服從命令可知馬福祥之態度仍在可疑之中至今尚未平帖也馬氏於蔡成勳發表以後曾致電楊增新乞其援助且餂以督甘並餂以甘新巡閱而楊不之允據新甘有關係者言馬本欲聯結新疆以圖一逞及爲楊所拒而以自已兵力之單薄又有所顧忌而不敢故至今仍徘徊歧路中至蔡成勳赴甘問題亦在不可知之數緣蔡氏赴甘必率第一師前往而甘人對蔡雖尚未明示反對而於帶兵入甘一層則齗齗以爲不可也政府對此只促蔡氏入京早日赴任然甘事究能就此解决否耶 
　（二）陜西陳樹藩之態度在近數月來頗者傾向南方之說又有閉關自治效法川湘之說然並未見之事實只以謡傳二字槪之自川局有變動之報一星期前紛傳劉存厚被逐已離成都（近據川電並無是事）又相傳劉之退步仍在陜境而陳樹藩之對川則表示中立有劉如入陜即行拒絶之主張政府當向陳之代表鄭某商酌使電告陳氏如劉不幸而再至漢中當仍予援助及陳氏復電乃不允可於是陳氏態度可疑之說又傳於都中某要人且致電劉鎭華令其注意陳氏之行動然政府欲易陜督發動於半年以前而迄辦不到則今對於陳氏雖覺不甚放心然亦恐無如之何也 
　　（三）福建福建近逼粤東本有舉足重輕之勢日前附南之說大盛李厚基臧致平皆在嫌疑之中然政府對之只取維持覊縻之態度深恐其爲陳炯明所運動爲徐樹錚所利用頃費毓楷北來爲李厚基表明心跡當局頗加籠絡且將派孫涵宇赴閩名爲接洽選舉實則不啻對李之宣慰使對費之報聘而接洽對粤事宜且藉此覘閩之對粤眞相如何也 
　　（四）江西陳光遠之所最懼即爲李烈鈞李明揚之攻贛故與湘訂聯防辦法以圖自固然當湘事變動後容留張宗昌之軍隊於袁州藉以作贛西之屏蔽然張部之餉則無從出最近張氏有就地籌餉之事實爲陳張交惡之見端最近一星期中陳光遠來電數次或謂張師長來電擬就地籌餉或謂萬載商會來電張部責令該商會籌餉銀十萬米十萬石而歸結於請政府迅撥餉項免擾地方政府對此如何尚未之悉然聞最初張宗昌有此主張時曾電告政府院批准而東海未之許也 
　　（五）湖北王夏之衝突至今未已近則王占元已實行排夏勾結一部分鄂人之不滿意於夏者來電攻擊夏氏且欲聯絡一部分學生以爲之助如最近陳紹龍謝石欽之入京即爲此事也說者謂王占元對於鄂人已不啻明與宣戰政府對此固然擱筆而費平章然如王果得勢則因而用王氏所保之鄂人以去夏氏亦意中事至於鄂西之戰則藍天蔚爲鄂人亦大有驅王之意味戰况所傳孰勝孰負紛紛不一且聞湘西之兵趨石門圖荆州以助藍氏而藍軍距宜昌止六十里之說又自漢口傳來則其於長江方面之現狀關係尤爲重要也（一月二十三日早六時） 
 
 
 

Page 7

 
 
[飛機借欵之波折]  
　　字林報十九日北京通訊云聞諸可恃方面英使署現將提出抗議反對交通部與美國中央無線電公司缔結在上海廣州北京哈爾濱等處承造無線電台之合同大約此項抗議將以馬可尼合同爲根據並將引證銀行團合同以作反對無線電合同條欵之具同時英使署亦不贊成北京銀公司與海軍部間一百餘架飛機之買賣其貨價爲英金八十九萬七千二百鎊聞此買賣之所在告成者因有四十萬鎊借欵之允許也英外交部對於此事不予核准實有種種理由（一）所允借欵條件太優與銀行團合同抵觸（二）飛機難保不留充軍用將與一九一九年三月間禁止軍火出口之議相反近日張作霖明目張膽聲明所奪之南苑飛機不再交還觀此現象如再許價値甚大之飛機運入中國供督軍之玩具實非所宜若中國現有之飛機果用於商業而有成效或不敷應用則未始不可再購飛機但自飛機來華後絶無他用徒供中外貴族出風頭之飛行而在去夏安福戰事時尤傷英國之威信故非俟中政府表明所收飛機可供商用後則似無再購飛機之理由也本地報紙對於英外部之反對曾約略言之但未發表明白消息查海軍部購飛機事原係凱狄斯公司駐遠東代表奇里斯氏經手迨條件議妥後凱狄斯公司不願如議墊付售欵奇里斯氏乃與佛羅山公司接洽由該公司介紹於北京銀公司後又介紹於亨利佩志公司以承接之因之此項交易遂爲英商所有但英政府不以爲然也此事係十二月間簽定國務院曾有人不贊成但未能阻其簽字十日前倫敦否决之消息傳到北京但主持此事者猶未放棄覔取外交界同意之希望大約將以費克斯廠合同爲前例而向法庭起訴以與英外部奮鬭也按北京報紙近載海軍部與英某公司訂立水面飛機墊欵一宗正式合同確已簽字並由該公司交付墊欵計英金四十一萬鎊該合同内容載明海軍部向該公司訂購水面飛機一百零五架其價連同運費曁建築廠機各費等共合英金八十九萬七千二百鎊又加墊欵四十萬鎊計英金一百二十九萬七千二百鎊作爲該公司借墊海軍部之欵由政府按照鎊價折合華幣發行國庫劵四百萬元之票面按九二折算交給該公司收執週年利息六釐以滿五年爲本利淸還之期第一年僅付利息自第二年起每年還本四分之一四年還淸至該公司交貨之期以半年爲限不得逾本年六月底交貨之地點（一）在直隷大沽口（二）在山東烟台（三）在江蘇江陰（四）在福建馬江其一切費用均在上列墊欵之内並無另外再有費用云 
[旅京鄂人之大激戰]  
　　鄂人近分排夏助夏兩派雙方暗鬥極烈省議會中之楚善後宰兩派旣因此愈不相能乃不謂旅京鄂人近亦中此傳染之病致有二十二日湖廣會館之武劇兹就北京通訊社所述是日搗亂情形分列如下（一）醒民通信社云昨日（二十二）上午九時鄂人齊集湖廣會館者將近五百人公推主席後鄭江灝等主張歡迎省議員陳紹龍中有反對者以陳係接近王占元者不應歡迎一時互相攻擊爭持甚烈陳紹龍見勢不佳遂退席逃去於是兩派益相仇詆繼以動武受傷者甚多終由警察出而干涉並宣言云「鄂人自反對孫振家以來開會秩序尚佳今日之事未免笑話如不解散則勢非打成人命不可請大家意見一致再行開會今日非散不可」在場鄂人相顧無言一鬨而散（二）神州通信社云鄂人自反對孫振家以來精神異常團結爲自治運動之先驅各省人士無不艶羡不料王占元恐鄂人自治勢力澎漲有以妨害軍閥之威權特暗中利用少數鄂人出而搗亂藉爲以鄂制鄂之計因湖北旅京同鄉會爲自治之產地欲摧殘之而後快特運動胡鄂公鄭江灝等出其全力以謀破壞邇來該同鄉會團體渙散職此之由王氏尚不甘心日昨復嗾使陳紹龍謝石欽等來京運動撤換夏壽康以爲王氏兼長民政之地致惹起鄂人全體公憤遂演成昨日湖廣會館之大武劇日昨上午九時全鄂旅京人士齊集湖廣會館者約數百人自反對孫振家以來從無如是之踴躍内中除受金錢收買者外半多抱滿腔公憤而至首由主席報告今日開會係歡迎由湖北來京之代表陳紹龍謝石欽二人即有某君起而質問陳謝等來京代表何事互有爭執比卽起而亂打板橙桌椅飛躍全場警察出而維持秩序主席遂再宣告開會並請被歡迎之陳紹龍出席演說羣情憤激大呼曰「此種賣省求榮甘心爲王占元作走狗的東西還配受同鄉會的歡迎嗎」全體迫令陳紹龍謝石欽等退席塲下又大呼「非打死此種無廉恥的東西不可」全場又亂打一回受傷者甚衆警長乃起而干涉並宣告「貴會諸君自反對孫振家以來開會數月秩序甚好我等極爲欽佩今日未發方先打架如再繼續開會勢非打成人命不可當然不能續行開會且諸位先生均係有識之士如此野蠻未免遺人笑柄云云」在場諸人相顧無言遂一鬨而散兩派人士散會後又分頭聚合各謀第二步進行方法鄂事前途將愈陷於不事收拾之地吾不僅爲鄂人惜且爲吾國民自治前途痛惜不已也（三）遠東通信社云湖北旅京同鄉昨日在湖廣會館開會公推程養吾君主席首由胡新三君動議歡迎湖北省議會及各團體來京代表衆贊成遂以電話請代表出席旋由鄭蘭溪君提議請高代表出席報告回鄂接洽情形適高尚未到會主席報告各法團代表已到衆請出席主席遂介紹陳修五楊次三翁伯潤謝石欽單赤霞五代表出席並致歡迎辭各代表致答辭衆大鼓掌歡迎終了而高復遲至數小時始行到會衆以久待不耐羣起責言並有謂高意存袒夏者夏黨饒某余某陳某乘勢大起紛呶意欲擾亂會塲高則謂未接到報告之通知衆責高以幹事兼充代表接開會通知而不到會其意何居高默然無言夏黨見勢不佳恐繼續開會不利於夏搗亂益甚於是激起衆怒打打打聲盈於耳鼓持坐凳欲擲者會場秩序紛亂致惹起巡警干涉而督促選舉會議公開之大會遂無結果而散一般主持公道得對於夏黨之存心搗亂均甚憤憤并有多數幹事要求主席通電宣布夏黨罪狀風潮恐將擴大矣 
[廣州通信（平）]  
　　各方對於選舉總統之態度自國會議員紛紛回粤决定開非常會議選舉總統其具體辦法在軍府中業已决定矣故十五號之會議各議員已將重要辦法互相接洽并注意審查資格十八日國會審查委員在參院秘書廳開會又將應受審查之議員列表摘出依此情勢以觀一經開會選舉正式總统之事必即實現但兹事重大關係西南大局非淺廣東軍界之首領爲陳炯明軍府之陸軍部總長亦爲陳炯明外間傳孫陳不和陳炯明不主張國會重集廣州更不贊成選舉總統此種論調吾輩聞之已熟某方面均謂爲某系造謡然徵之近來民黨報紙亦有特殊之紀載謂陳省長素重法治昨日下午前參議院議長張溥泉等因選舉總統問題往晤陳省長磋商頗久始興辭出署記者方欲走訪張君忽友人過談稱陳省長近因某項問題頓萌退志擬向軍府提出辭職書并云此種消息非全屬子虚省會方面已有多屬議員准備挽留云云又謂閩籍國會議員昨全體往晤陳省長詢問對於西南大局之最近主張陳省長謂西南現有兩種辦法一是有希望的如西南各省以實力互相聯絡共圖發展西南前途未可限量一是絶望的徒冐虚名不顧實際終致各省彼此分離西南前途便無希望現在大局尚在風雨飄摇中望大家審度實情做去陳省長與該議員等談話約有一小時對於西南選舉總统一事亦有研究云云按該報所謂某項問題即選舉總统問題也頓萌退志云云即不贊承選舉總統之表示也然今日選舉總統之籌備方興高采烈勢難中止陳炯明之辭職書果然提出則西南前途必有影響况廣東省會停宕已久軍政府方面與國會分子皆以爲不宜存在不主張開會而陳炯明毅然獨斷許其恢復近已選舉鍾聲爲臨時會長擇日開會是隱隱表示省會意見與國會意見不同其事與時局亦大有關係也且外間謡諑紛紜因選舉總统期近蓄意圖粤者亦甚活動如魏子浩聞已到港專向海軍方面播惑故閩籍海軍中人與粤籍海軍中人不免稍有爭執而北洋海軍豫章砲艦竟突然駛至蓮花山海面不知其意何居後爲虎門台員制止始行折回並聞李根源郭椿森林虎等近亦次第到港若輩對於粤局無日不存捲土重來之想又不知有若何行動也 
[浙商會議决反對三苛稅]  
　　杭總商會二十三日集各縣商會代表會議（一）解决统捐帶收賑捐案（一）提議加增印花稅案（二）討論施行所得稅案代表到三十八人（因有在省等待不及轉托兼代者）連杭會會董共七十餘人沈省長代表孫厪才鄭師李督軍代表顧竹溪均到下午二時開會各代表因各自來省未曾接晤先開預備會接洽當推杭會會長王湘泉主席將上列三案提出討論僉主絶對否認袁化商會查代表起言今日正式會應否請委員出席崇德馬代表謂委員出席正可要求轉達商情嗣由寗波烏靑等商會各代表互相討論結果改開正式會議請孫鄭顧三委員出席仍由王會長主席王君略謂杭州總商會自成立至今開各商會聯合大會係屬第一次承諸君遠道賁臨無任銘感以後待商之事正多尤賴羣策進行並言頃間預備會各代表意見對於今日提議之三案一致否認公請要求委員轉達上聽以恤商艱孫委員云今日奉命而來專爲加征案一種省長意思以爲中央要辦此案純屬加增人民負擔曾經電京請免未蒙照辦今日總商會召集各會代表會議省長亦浙江人上下隔閡最難辦事從前之所苦者在此所以今日委代報告加徵賑捐案之公文諸君諒必見過現爲並籌兼顧起見不欲將此欵直解中央因此與督軍商議擬留作省道經費好在浙省亦在被災之列以工代賑尤爲要舉且此案由省議會議决遲早要辦如就此欵辦理還可稍省人民一種負擔此乃省長維護浙江之苦心也至賑捐案經過情形請由鄭委報告鄭委員云此案省長已迭電中央請免固不待各處求免之文電即已代達苦情惟中央以此案係屬通令浙省未便獨異且謂有外交關係務必内外相維以免牽動外交並有如外間揣測可請派員來京監視賑欵用途中央旣說得如此懇切似未便再加反對此亦省長地位使然於是轉商會軍經幾度之研究始有此變通辦法截留一成賑捐改作省道經費一方面旣可表示服從一方面欵仍歸於浙省自用尚屬計之得者今日省長之派員與會者無非欲其上下情意相通一袪從前隔閡之弊並非别有用意請諸君從長計議袁化商會查代表吳興李代表寗波兪代表忻代表長安許代表沈蕩任代表新昌章代表等發表意見互相討論振捐案與省道問題係屬兩事不能併爲一談現惟有請求將今日所議三案先行免除由各代表旋里再事籌募省道事宜大衆贊成遂决議當將會議情形急電國務院各部察照一面請委員歸陳軍民兩長照辦遂散會電文如下（一）國務院財政部農商部鈞鑒統捐帶收振捐一案寗波已釀罷市風潮幸蒙省長通電陰曆年内暫緩實行市面賴以鎭定今日本省各縣商會各派代表來省集議軍民兩長亦有代表列席一致請求取銷以維商艱而免意外特電謹陳伏乞垂察杭州總商會議（二）國務院財政部農商部鈞鑒印花稅簿摺驟增四倍商力實有不及所得稅在各種舊稅未經免除之前萬難重疊負擔今日本省各縣商會各派代表來省集議一致請免特電謹陳伏乞垂察杭州總商會漾（三）各省總商會鑒统捐帶收振捐一案寗波已釀罷市風潮幸蒙省長通電陰曆年内暫緩實行市面賴以鎭定今日本省各縣商會各派代表來省集議軍民兩長亦有代表列席頃已通電院部請求取消以維商艱外尚望尊處一致進行爲荷杭州總商會漾 
[南京各公團之公宴紀]  
　　江蘇省議會·南京總商會·地方公會·江寧縣敎育會·縣農會自治辦事處等七團體今日（二十三）午十二時假軍署西花園會議廳公宴軍民兩長曁各機關長官紳商學報各界要人均陪席齊督王省長均蒞席共到一百十二人酒過三巡省會錢議長起立演說云今日各團體略備薄酒公請軍民長官辱承各長官不棄惠然肯來實爲榮幸兹有兩事希望於賢長官（一）地方治安蘇省迭遭兵災數年戰禍未見民困稍蘇齊督素抱保境安民主義此後仍望本此主義毅力進行倘能推行全國則不獨蘇人之幸（二）國家鞏固國家本集各省而成各省實力擁護則爲有力之政府倘各省各行其政號令不遵則政府成爲外强中乾故對内對外無一處不失敗此事更望我賢長官熱力聯合各省本此實力擁護國家主義捐除一切意見促進统一則國家之厄運立可轉移王省長抱爲政不在多言主恉將來對於地方行政方面必能俯從大多數人民之公意盡力發展云云齊督起立致答詞謂諸君愛之愈切故責之愈嚴鄙人對於地方治安國家鞏固敢不盡力去做仍望諸君以一種互助的精神一致共濟合力進行則必有收效之一日云云王省長亦起立致答詞對於不要錢不怕死兩層一再聲述繼實業廳長張軼歐演說云頃聞主人代表云今番盛會乃係斗酒新年理宜行樂宴會例有餘興鄙人略有諧語可佐一觴近來江蘇綽有新機督軍新省長新一事新萬事新鄙人亦偶有感觸發見新理此理乃於對鏡時研究而得者平時不事修飾不常臨鏡而當新省長下車之日鄙人齒齦暴腫兩頰左圓而左方攬鏡自照不覺悲觀蓋回憶平時雖本不如城北徐公美然决不至醜陋如此時之甚再四推求乃悟人之美醜有三大條件今欲逐一說明必先略述人之體制人之五官四肢半左半右等量齊觀如形影然其分界則爲循鼻樑而剖之直面如是體制名曰對稱所謂三大條件者在在與此體制有關專就面言則第一如鼻如口其數爲一者必端正必適當分界處左右各得其半不獨不可移置一邊即有稍偏一分一釐人必指而目之曰歪鼻歪嘴第二如眉如目如耳其數爲二者必兩兩相對相稱試設一例倘有一目較他目爲大或位置較高或離分界處較遠則他目相形見絀全局均受影響而此獨大獨高獨遠之目亦徒爲嫌惡所歸初不足以自豪第三單者雖旣端正雙者雖旣相稱尚非盡善盡美必更求五官匀稱各如其分假令眉目耳鼻並皆佳妙而一口異常闊大亦必大不雅觀本此條件相人之面合則美不合則不美綜上所說可標一題曰「美之徵象」引而申之俾成玄理則可稱爲「美之哲學」妍醜爲愛憎所自起所謂美不美者易言之即可愛不可愛也耳目口鼻之微尚當求其可愛國家社會之大更當使之可愛即小喻大理亦可通不憚煩凟試贅述之則組織國家社會之分子地居權要獨一無二者例如督軍省長宜取法口鼻中立不倚凡互相對待其數爲二者例如軍政與民政立法與行政江南與江北寗屬與蘇屬之類必互相和協同等發展曩言（對稱）譯自西文求之古訓有可代者即散文駢文之「駢」字是也鄙意世俗習用之「對待」二字義近反對對抗易涉誤會此後不如改爲「對稱」凡屬對稱機關或交談或行文宜以一團和氣出之如對對然假令議會提一議案其意若曰「欲窮千里目」則省署應答曰是不難祗須「更上一層樓」反之省署或有求助於議會之處議會亦應力爲之謀試近取譬此次嚴財廳長到任後發見財政困難其請省長咨交之議案若曰「山窮水盡宜無路」則議會應即竭力設法答云是亦有法如法行之定見「柳暗花明又一村」以如此之精神互相友助自然如融水乳如鼓瑟琴有何反對或對抗之足慮至若各種機關團體旣分門别類一時並立自應一面各謀本體之發展一面力求相互之調和若自私自利有己無人雖未嘗不可稱雄一時及至偏枯過甚勢必牽動全局同歸於盡此必不待煩言而解者也談笑之餘不勝大願所願者何即吾人持躬接物居官任職隨時隨事注意此三大條件人人成一可愛之人且造成一可愛之國家也云云時已四鐘賓主盡歡而散 
地方通信 
[松江]  
　　自治會開成立大會松江地方自治籌備會於一月二十三日下午一時在城内市公所開成立大會各界到會者約百數十人首由總幹事李芑香報告籌備經過情形次將籌備會所訂章程草案提交修改由主席逐條朗讀經到會各員逐條討論雖大體無甚變更而字句之間頗多爭執旋以時間已晚公决先議職員及選舉兩項議畢即用雙記名票選舉會長及職員結果李芑香以三十三票當選爲正會長楊了公黄肯堂各當選爲副會長楊得十八票黄得九票至幹事評議宣傳三部職員共選出陸雨生等十六人 
　　金山衛鄉農會成立金山衛鄉各圖代表前日在衛城集議籌設鄉農會事宜當塲選定李廣禹爲正會長鄔士鸞爲副會長並選定評議員六人現李等已將經過情形備文呈縣請予立案矣 
[蘇州]  
　　市公所討論選政蘇州市公益事務所昨函請各市民公社社長討論初選分匭辦法略謂本届省議會議員選舉調查因人數衆多擬參照上海情形分匭投票現定於本月二十五號下午二時茌本公所開會討論辦法届時務祈執事親臨指示倘有事未便亦乞派定代表爲荷事關選政萬勿見却 
　　商團奬勵出防員蘇州各部商團出防純係義務性質團員熱心服務至輟防之日止即考其成績之高下分别給奬以資策勵昨日下午爲商團二部發給上屆各團員冬防出力奬品之期計受一等奬者係楊松伯湯文斌王均華華士元等四人各給金色銀質奬章受二等奬者係任福保一人發給銀質六角奬章而三等奬則各給奬狀一張云 
[鎭江]  
　　絲市最近消息近日以來鎭絲市面雖仍呆滯然較之去年此時則已有起色之象昨今兩日各絲行將細絲運滬轉售洋莊者爲數甚夥價格尚好聞上白細絲每百兩已提至五十八元五角　 
[嘉興]  
　　會議拆城辦法嘉興四城牆垣前經某君等建議官廳拆卸改作馬路以利交通現官廳方面以此事尚屬可行業已函請浙西水利會派員測量估計工價一面定於日内召集禾邑土紳徵求同意再定辦法惟查城脚所造民房爲數頗多若卸城垣該項房屋勢必先拆恐不免有人反對也 
雜評一 
[張勳運動巡閱說又起（默）]  
　　前張勳運動三省巡閱某氏語之曰姑俟之現尚時機未至也問何以未至曰人民反對之氣勢正盛也此其言可謂深悉中國人民之心理中國人民之反對運動初則轟轟烈烈不詳察事之有無苟有一人倡反對議則羣起和附氣勢蓬勃大有不可遏抑之概迨其後氣盡勢衰雖事至實現而亦不聞問矣某氏所謂俟時機即此氣盡勢衰之時機也 
　　今三省人民對於取銷巡閱使以迭次呼籲無靈已若置之度外聽其自生自滅矣屢傳王來而三省人士若無聞焉屢傳王不來有人代其來而三省人士亦若無聞焉於是張勳活動之時機至 
　　嗚呼武人之謀攫地盤雖極千辛萬艱而不稍挫其志人民對付武人而不能如武人之千辛萬艱而不稍挫則結果豈不可預料哉雖然三省人民究何如 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[一年來各公司航業之調查（十八）]  
　　續大阪商輪公司（六）澳洲線該路從日本出發經上海南洋新金山到亞得蘭特爲止此路本無準期班輪直至去年始規定六千噸以上之海輪如御月丸·國後丸等三輪爲定期班船至十一月二十日又加入靑海丸一輪故今已有四船往來矣（七）高雄天津綫該路爲駛航中國班中主要之一路係往來打狗·基隆·福州·上海天津·與大連等處先時本派基隆丸·湖北丸兩輪行駛去冬因航業發達故又添入名瀨丸一輪NeseMaru爲臨時班惟專以運裝貨物爲主今年又將往來南洋曼谷之福建丸TukushuMaru一輪調加至中國以行駛上海閩津之間（八）南洋綫自神户·大阪·經基隆·泗水·桑港·打狗等處本爲八打威丸BataviaMaru泗水丸SurabayaMaru桃園丸ToyenMaru三輪現已加入貴州丸一輪卽於本月二號從神户開出現已至南洋矣（九）日本南洋印度綫此路係往來横濱·神户·基隆·仰光·至喀爾格達爲止在一千九百十九年該路僅朝鮮丸ChosenMaru安南丸AnnanMaru兩輪至去年又增加北京丸·南京丸·浙江丸·江蘇丸等四輪故今有六輪駛航該路矣（十）香港基隆綫係行駛吾國之汕頭厦門等處向爲天草丸AmakusaMaru開城丸KaijoM城津丸JoshinM.三輪今已減爲兩輪其城津丸一船另派他路矣（十一）臺灣東岸綫係往來基隆·蘇澳·蓮花港·打狗等處原派撫順丸BujunMaru長春丸ChoshunMaru兩輪去年春間又加增嘉定丸一輪（十二）臺灣西岸綫曩行一輪者自去年起加入一船故現有奉天丸HotenMaru温州丸兩輪行駛該綫經過朝鮮西部及安平·基隆·與吾國邊境諸處（十三）大阪至天津綫係從大阪·神户·經門司直至天津有時兼往塘沽·在前年有臺東丸TaitoMaru及大信丸·大智丸·三輪前年下半年起因某項問題發生以後中日兩方之航務上稍受打擊故將台東丸一輪減去今祗留大信丸DaishinMaru大智丸DaichiMaru兩船往來行駛矣（十四）大阪靑島綫經門司宇品至靑島爲止今有臺北丸TaehoknMaru一輪往來（十五）大阪大連綫該路航業最爲注重現共有哈爾濱丸·台中丸·台南丸·嘉義丸KagiMaru等四輪行駛各輪噸量均在三千至五千噸以上每星期開行一次（十六）打狗廣東綫其經駛地均注意於吾國之内地如厦門福建汕頭等處均爲該路之主要埠亦兼往港粤現派蘇州丸SoshuMaru一輪行駛（十七）孟買綫係由横濱出發取道港滬新加坡哥倫布至孟買爲止前本派有六輪往來今因波羅洲丸一輪已調航南美一路故已派定西貢丸笠户丸緬甸丸BrumaMaru暹邏丸SiamMaru卡沙渡丸KasadoMaru等五輪駛行各船運量咸在九千噸左右（十八）基隆新加坡綫亦爲增闢航路之一其經行地點係從基隆·香港·西貢·盤谷·至新加坡爲止現在派駛之船共有兩輪一名四川丸一係福建丸（十九）喀爾格噠綫係經香港上海及桑港新嘉坡等處此綫向無船舶行駛曩歸東洋印度班兼航去冬始增闢此路先派蘇門搭臘丸SumatraMaru一輪行駛（該船本往來横濱孟買問在去冬始調行該路）本年又增入新造海輪漢堡丸HamburyMaru加航斯路於昨日第一次開始在喀爾格噠開向上海也（二十）神户基隆綫今爲香港丸及亞美利加丸兩輪航行（二十一）横濱高雄綫亦經駛中國邊境者係派杭州丸與湖南丸兩輪往來（二十二）海參崴至小樽綫本以交通丸行駛者今在休航中（二十三）敦賀至海參崴綫今爲鳳山丸開行（二十四）大阪渭津綫係行駛日本與朝鮮之一路向無一定船舶在去年始規定安平丸AmpingMaru宫島丸MigojimaMaru兩輪爲定期班輪矣（二十五）星加坡至蘇門搭臘綫前派石見丸IwamiMaru天智丸TcnchiMaru兩輪往來者本年此路已停駛统觀該公司去年一年之全部航業中最注重者厥爲美國其次卽爲德國其增添航綫建築新輪擴充不遺餘力而其他各船之出發地尤偏重於朝鮮之基隆也 
[一二兩月份之赴德商輪]  
　　近來中德間往來商輪日見增多卽就本年一二兩月份各公司所派漢堡班輪船而言已有十艘之多兹將兩月中之赴德各輪查紀於後日本郵船會社之敦賀丸一月七號在申開出太古經理藍烟囱之羅梭司號於十號開出好時洋行之波羅洲號於十七日開出又日郵社之烈斯奔丸現定本月二十七日出發藍烟囱公司之提開利亞定二十九日赴德又有門托號定下月二號赴德好時之阿密倫號定二月十七日開往大阪公司之希瑪拉耶丸定下月五號開往漢堡尚有寳隆洋行之智利號本月月終亦可在上海開至德國太古公司之海禮尼斯號現亦定二月底開行云 
[上海紗廠調查紀]  
　　據本埠英商瑞和洋行之調查謂中國紗廠計有六十一家上海無論已設未設者合計凡二十六家錠子全國合計約一百四十六萬四千八百四十枚上海計九十萬一千八百九十八枚錠子之尚在裝置中者全國合計約七十二萬八千二百八十枚上海計二十九萬九千八百二十枚全國織布機計八千四百四十九架尚在裝置中者計二千九百五十架云其本埠之詳細統計譯之如左 
　　本埠紗廠之錠子統計 
廠名　　　　　　錠子數額　　　錠子尚在裝置者 
怡和紗廠　　　　七三·五一二 
楊樹浦　　　　　五六·五三二 
公益　　　　　　二五·三七六 
老公茂　　　　　五○·○九六 
東方　　　　　　五○·七六八 
　　（以上英商） 
三新　　　　　　六七·八八○　　四·○○○ 
寳成（二廠）　　四一·四七二　六○·○○○ 
中央　　　　　　一三·五四八 
厚生　　　　　　二八·八○○　三○·○○○ 
恒豐　　　　　　一八·一四四　二二·○○○ 
鴻裕　　　　　　二五·三七六　一三·八二四 
申新　　　　　　六四·○○○　二六·○○○ 
德大　　　　　　一九·○二○ 
溥益（二廠）　　二四·一二○　三○·四○○ 
同昌　　　　　　一一·五九二 
緯通　　　　　　　　　　　　　二五·一○○ 
永豫　　　　　　　　　　　　　一二·○○○ 
统益　　　　　　　　　　　　　一六·一二八 
振泰　　　　　　　　　　　　　二○·○○○ 
恒大　　　　　　　　　　　　　一○·三六八 
華豐　　　　　　　　　　　　　一○·○○○ 
（以上華商） 
日商紗廠三家　　三三一·六六二　二○·○○○ 
合計　　　　　　九○一·八九八　二九九·八二○ 
本埠紗廠之織機統計 
英商廠名　　　現有織機　華商廠名　　現有織機 
怡和紗廠　　　七一二·三新　　　　　一·○○○ 
楊樹浦　　　四四一　　寳成（二廠）　六○·○○○ 
公益　　　　五○○　　厚生　　　　　　二九六 
老公茂　　　五○○　　恒豐　　　　　　三五四 
東方　　　　五○○　　永豫　　　　　　二四○ 
　　　　　　　　　　　申新　　　　　　四○○ 
又日商紗廠（三家）現有機織一·四八六尚有華商紗廠織機之在裝置中者計申新三○○溥益七○○華豐三○○ 
[近一週中之雜糧市面]  
本週之中本埠各種雜糧市面尚稱平穩雜糧之中　荳一項向隨大連行市爲轉移近據大連電訊該埠荳市頗爲高昂故本埠市價亦無疲軟之望近日來價已漲銀數分大連荳油目前現貨開價二兩九錢餘貨期元月份三兩左右二月份三兩零三四分三月份三兩零七八分蕭縣黄荳價亦在二元七角四五分之譜生仁本週中價已趨跌最近市價河南生仁計四兩五錢五山東貨四兩四宿州貨四兩三錢七八分較之上星期蓋已跌落二錢之外聞本埠存貨尚多銷路不暢故陰曆年内看勢難望漲起也目前除廣東帮稍有購買外餘竟交易寂然其他雜糧如花生芝蔴綠荳溝豆蠶豆莞豆等均尚平穩惟亦絶少升色惟藤縣花生已跌至三兩二錢之譜矣近來麫粉銷塲稀少故小麥價亦頗疲軟最近各種小麥市價在三兩四錢左右云又訊云歐洲市面上芝蔴價格仍無變動呆滯之狀未曾稍有進步價格日趨跌落本埠成交僅一起惟購買之額尚巨惟除此次交易之外綜一星期中竟寂然無聞云 
[近一週中之油餅市面]  
　　本週中之油餅市面大都疲軟查本埠油市向隨大連近來大連來電謂該處市面不振蓋以洋莊銷路呆滯故市價日趨疲軟油餅兩項向恃英美日本之銷路從前每星期由本埠出口者必數千萬擔近三星期來已絶少裝運歐美市面上經濟情形未曾復原故油餅等價日見低落云本週中本埠生油市面已跌落四五錢之譜存貨尚豐銷路不動看勢總難漲起也據最近大連電報豆油價二月期計八元三月期八元一角云本埠餅市近來頗形冷落蓋綠銷令已過故各帮採購稀少耳大連豆餅市價聞二月期計一元四角一分三月期一元四角一四月期一元三角九故本埠餅價亦頗疲弱聞該業於陰曆本月二十三日停止營業迨明年紅盤開售年内爲日無幾市面尚不致有過大之變動今年各業贏餘尚豐而黄豆一項獲利尤厚俟營業揭算後再行報告 
[徵求答復財廳附加稅案意見]  
　　上海縣商會接全國商會聯合會江蘇省事務所函云敬啓者貨稅附征一成一案頃接財廳答復飾詞辯志在必行惟本聯合會委員會開會時曾經公决嗣後如關於本聯合會大會議决各案發生困難時可函徵各委員之意見由本所彚集取决多數辦理等因此次財廳來函意見各執究應如何裁答之處務請條具意見儘五日内函復敝所以便轉致財廳爲要兹附錄財政廳函稿一件卽希查照爲荷附財政廳復函一件如左 
敬復者接奉大函據法律事實斷定貨釐常關加徵賑捐之爲不可行囑據情呈請省長迅予轉咨院部收回成命以利賑務而恤商艱家熾展誦再三實有不能不與貴聯合會從長計議者北地災民賣子女爲活掘草根爲食凍餒而斃者日以萬計本是同胞何忍視同秦越此豈吾輩辯論法律之時貴聯合會必謂人民納稅載在約法非經立法機關議决不能增加擔負理非不正也但此係通常手續而非所論於天災地變之際政府之緊急處分也蓋國家預算内之收支祗論常而不論變萬不能遂計國中之災害而一一定其賑濟之需此次北省奇災尤爲罕有政府爲保全民命而加徵賑欵又許人民監視其用途可爲仁至義盡大公無我似不能再議其非即異日以此案提交國會斷無不允追認之理且查元年六月公布之財政部收集國民捐章程財政部指定各處銀行郵局及其他機關代收捐欵隨時滙交財政部各規定歷届國會未曾議廢附加賑捐其性質即國民捐之一種亦不得認爲非法加徵開此惡例貴聯合會所云依據法律當然不能承認之說似但論其常而未論其變也至謂北省奇災蘇省人民急起應募數逾三百萬元商店居其大半奈何一筆抹煞而必通令附徵此則由於災區太廣徧地鴻璈待賑旣多需欵自鉅蘇省商民業旣急公好義踴躍樂輸能募三百萬之鉅欵於前而必否認六十萬之加徵於後首創反對爲天下先不惟無以告政府無以對災民即揆諸以前當仁不讓之初衷亦將何以自解若論常關貨稅隨地加徵名爲一成實則倍蓰此則由於内地通過稅法沿襲舊章國家大宗入欵取資於是非俟裁釐加稅礙難遽議更張目前政府急需賑欵旣欲其確又欲其速除附徵於常關貨稅之外委亦難謀善策免稅物品平時旣邀寛惠急難宜樂輪將彼外貨之海關尚且一視同仁不辭增額我商人顧全大體何忍紛歧轉致外人藉口耶方今商業疲敝先令驟漲年關在邇金融枯窘凡此情形誠屬困難惟陰曆年關已届來春或有轉機以六十餘萬之欵灘徵於全省匀收以一年就上海一隅而論月徵七八千元負擔尚屬輕微義舉當可勉應必謂以此激成反響爲上海市面全國安危所關此與函内所指通告聲明不能再盡分毫義務者皆係偏激之論諒非由衷之言至謂增加一成安知不加至數成帶徵一年安知不延爲無期如果貴聯合會勸導各商將附征一成遵照輸納可由家熾電請中央一年以後任何急需不得援以爲例明白宣示以淸界限家熾對於附征一事以爲商艱不可不卹民意不可不從而賑欵亦不可不認通案亦不可不顧上月商會各代表馬君息深張君地山蘇君民生湯君節之宋君及裴王君介安邵君治衡王君雯淸來署面商願由商會全數包認籌欵墊解六十餘萬元一面就商界募捐即以募集之欵償還債項繳銷債票免再按貨加徵於理旣順於事可行故家熾即據情轉請中央核定准如所請變通辦理家熾方以爲兼顧可告無罪不意口血未乾而論調又變竟以法律事實兩皆不可相責難而陷家熾於窮於應付之境此家熾所以不得不斟酌情事而亟爲伸辯者也素仰貴聯合會諸君鄉邦碩彥商界斗山必以道德信義爲重救災卹鄰爲亟請仍照通案辦法勉力捐輸否則本反對加稅不反對賑捐之旨熟籌墊欵方法使賑捐有着通案無礙實爲幸甚質直之言尚祈諒鑒 
[又有兩團體反對開放繭行]  
　　江浙絲綢機織聯合會電南京王省長鈞鑒去年省會貿議撤銷取締繭行條例兩省絲織工商以該案足以斷絶原料置千萬貧民生計於絶地羣情惶駭紛電呼籲幸經齊前省長體恤商艱駁回復議迺號日（十八）報載又决除江寗吳縣吳江丹陽四縣由各該縣農商會自行議决呈請行政長官核辦外餘皆一例開放云云環於該四縣者旣皆開放楚歌之中取締與不取缔同去年滬上絲繭山積難銷全體破產而我綢織原料歷年缺乏以致工商交困如再將繭行漫無限止之開放勢必原料斷絶無米爲炊千萬工商何以爲生殃民禍國豈甘坐斃務懇鈞長秉公駁回暫維原案一面迅將去年絲綢業在杭議决辦法五條咨部施行則絲綢實業得留殘喘江浙工商感德無量除公舉代表面呈一切外敬此電籲江浙絲綢機織聯合會叩禡 
　　錢江會館電南京王省長張實業廳長鈞鑒報載省會又將開放繭行案通過聞之不勝狂駭絲綢原料正苦缺乏滬上廠繭山積患多開放繭行不啻驅兩省實業千萬工商於絶地萬懇鈞長秉公撤還勿予公布一面迅賜將去年絲綢機業在杭議决呈准辦法五條咨部施行援　萬工商待命之至上海錢江會館全體叩 
[經濟研究會歡送劉南陔紀]  
　　二十三日下午二時經濟研究會與北大旅滬同學會歡送劉南陔君赴英合開茶話會於大東旅社公推馬寅初爲主席首由主席報告開會宗旨次即由經濟研究會代表諸靑來君致詞略謂本會責任在研究經濟然經濟問題與世界潮流俱進欲順應此潮流則調查考察實不可少蓋今日世界重要問題無論政治外交皆由經濟問題而發生易言之經濟問題即社會問題卽麫包問題其重要可以概見我國舊說經濟兩字解作經國濟民今日經濟問題之範圍日廣包括日繁即以經國濟民論之亦無不當劉君此行以調查考察所得餉我同人並爲將來增進國計民生之地步此同人所祈望也云云次由北大旅滬同學會代表狄君武君致詞略謂劉君夫婦赴英一學經濟一攷敎育夫經濟與敎育同爲社會事業今日中國敎育之不發達在經濟之艱窘將來劉夫人之難問題劉君必有以解决之夫婦事業之成功有後先相映之妙趣云云次由劉君略致謝詞並謂今日我國政治社會學術種種問題皆有退化之現象農業國能保守而無進化誠非虚語國内學者旣受種種之限制無討論學術之地步又感書籍材料缺乏之痛苦智識界之饑荒已非一日英國商業最發達故經濟學發達最早故願往英國云云次由楊端六姚仲拔盛丕華諸君相繼演說至五時許乃散會 
[聯華總會中外銀行界宴會紀]  
　　二十三號晚銀行公會假座聯華總會爲花旗銀行大班格浪特君餞行並歡迎該行新大班馬賽爾君由公會副會長錢新之主席外國銀行界與宴者爲花旗銀行新舊兩大班及二班香港銀行大班中法實業銀行二班並王俊臣王憲臣及朱魯異三君商會之與宴者爲秦潤卿華商銀行之與宴者爲宋漢章·錢新之·李馥蓀·楊敦甫·倪遠甫·謝芝庭·周榮峰·孫衡甫·江少峰·劉石蓀·吳藴齋·林康侯·吳蔚如·葉扶霄·杜俊初·沈籟淸·朱博泉·姚仲拔等中西銀行界携手言歡頗極欵洽兹錄錢副會長演說詞大旨如後鄙人代表銀行公會爲格浪特君餞别並歡迎馬賽爾君格君在華有年成績卓著爲吾人所深知當宣統年間橡皮事業投機過甚上海金融頓現恐慌幸賴格君挽回之二次革命時華商銀行有受干涉者亦賴格君保全之斯二者格君爲吾國金融界銀行界造絶大之幸福應深謝之至於馬賽爾君余深望吾人此後與馬君感情日深交誼日篤一如格浪特君也 
[續誌私運米糧出口之破獲]  
　　虹口東百老滙路九百四十六號門牌陳茂記米行主陳梅記因於昏夜將米運至元旁路碼頭正欲搬上輪船爲二百十五號華捕查見將人連米帶入該管捕房飭探前往該店吊出賬簿五本查明運往外洋之米數達一千三百石以其違犯工部局禁令翌晨捕房正式檢舉由公共公廨判陳存洋一千元保出展期一禮拜再訊等情已誌本報昨晨届開審之期捕房將被告解至第二刑庭先由八十四號西探目利扶司上堂禀稱近因本埠米價日昻有關貧民生計故工部局爲維持民食起見訓令所屬各捕房華捕如見有人運米至碼頭其米袋之式樣與尋常之米袋不同或形跡可疑者准許將人連米帶入捕房以資查究本月十五號夜半有小工四名負米至元芳路碼頭由捕查見詢明米係陳物即將陳找到其時據陳自稱米係彼售與瑞生輪船帶往香港自食該捕遂將被告拘入捕房至次日（十六號）捕房往東百老滙路調查見九百四十六號門牌門首掛有陳茂記米行之招牌一塊但察其屋内祗有米樣若爲裝置不滿兩袋然裝米器具甚多查其賬簿均載出價數目而無進價數目且簿上列名往來者都係瑞生等出口輪船上之生火人等核計售出總數已有一千三百餘石大概販米出口者將米送至船上時係先給半價餘欵須俟出口後方能照給設遇查出將米充公則未付之半價卽可止付本案被告之所以慨然直認該米係運至香港者蓋以海關有准各輪隨帶白米數十石以備船上雇工人等自食之例耳禀畢令二百十五號華捕上堂據稱名王文臣在虹口捕房當差十五號夜上差時由上官訓令留心查察運米至碼頭之事故我非常注意迨至十二點餘鐘見四小工各負食米各元芳路碼頭而去我即向該工人盤問米之來歷彼等當至碼頭將陳喚來我乃復向陳盤問米之來踪去跡陳言米係彼物售與瑞生輪船伙夫帶往香港我又問其何不在香港購買陳答因香港價貴於是我即將陳帶入捕房訊事間云云次由八百三十四號門差華捕劉幹泉上堂禀稱二百十五號華捕將被告帶至訊事問我即向彼盤詰時有九十六號西探及三道頭西捕因場被告先云伊在瑞生輪船上爲泰利（管船之名）米係出洋者以四十餘元買來帶往香港家中自食旋據二百十五號華捕告知被告在碼頭時言伊在百老滙路開設米店當時我着被告從實說出被告始改稱實在百老滙路做米生意等語禀畢由被告陳梅記代表甘維露律師向以上三證人逐一盤詰良久遂向堂上聲稱販米出洋之事應歸海關管理捕房不能預聞至於工部局所定章程敝律師亦經閱過蓋工部局者係由幾方面之人組織而成並非立法機關故凡遇緊要事件須俟納稅人會議通過方發生施行之效力捕房旣已控告被告乃又不能將被告所得利益數目提出證據證明而又不能證明被告果係販米出洋之人顧西探目適雖已報告被告販米至一千三百餘石但此係一年内售出之總數並非以數次即售出如許之數有簿據可稽敝律師請求將本案註銷云云李萼仙襄讞及英赫副領事磋商之下對於本案决定繼續進行惟以時已逾午不及再訊判被告仍着存洋作保展期續審 
[省長爭潮之旅滬鄂公民通電]  
　　旅滬湖北公民自治會昨發通電云北京大總統國務院各部總次長天津黎宋卿周少樸旅京湖北同鄉會並轉同鄉諸公均鑒前者中央俯順民意特任夏壽康長鄂當夏氏奉命之初本知難而退迭次請辭嗣中央促任於先鄂人督責於後夏氏方含命赴鄂即遭武人圍逼當時鄂人以有干國紀聲請嚴懲中央則以政尚寛大未予深究乃近聞故態復萌又有攻逼夏氏之耗種種怪誕離奇莫可究詰甚則有自稱代表赴京請願並有一方面攻擊一方面輦金運動若果非虚體統一失效尤日多綱紀不存國將不國事關桑梓安危國家體統爲特電陳吾鄂三千萬人民及中外各處鄂籍同鄉誓不承認所謂赴京代表亦不承認狡黠惡劣輦金運動之徒可爲民上大總統明燭萬里諸鉅公深稔鄂情務請勿爲朦蔽以存體統而維紀綱不勝迫切待命之至旅滬湖北公民自治會公叩敬 
[閩省學生被拘案近訊]  
　　閩省學生劉開祥陳國瑞許世雄林佑民劉友賢陳晉昌林壽昌王希昻江秀淸等九名因閩商陳鳴岐父子並謝翔高等被殺案牽累在滬被拘訊押上海地檢廳候示在案昨午又據全國各界聯合會並學生聯合會及閩粤兩省旅滬同鄉會各委代表如毛一豐等各乘汽車同詣檢廳謁見譚檢察長要求將該學生等一併保釋出外候示時適譚廳長公出由檢察官招待即將案中内容當衆公布茗談良久各代表始興辭而别 
　　又聯合通信社云本埠全國各界聯合會全國學生聯合總會上海學生聯合會各路商界總聯合會法租界商業聯合會廣肇公所福建同鄉會等團體因粤閩籍學生劉開祥等九人爲愛國運動被人乘機搆陷捕拘於地方檢廳已逾匝月又未悉該廳究將作何辦理特各派代表二人於昨日上午九時在三山會館齊集議定前往該廳詢問一切情形十時各代表即乘汽車赴廳當由譚檢察長接見譚首述如何維持司法之尊嚴及優待學生之微意各代表遂同聲伸謝次由代表沈琬慶許繼祥等發言（問）閩學生九人是否解閩（答）已奉部令着手調查解閩一事目下不成問題（問）旣已着手調查眞相當已甚明請予保釋（答）俟調查報部後定能如諸代表之意敬請暫緩末各代表請求卽時看視學生譚卽商之檢察官看守所長使九人與各代表晤面各代表多作安慰語各學生即答感激語嗣各代表走辭譚檢長殷殷握手而别 
[歐洲商船之行蹤]  
　　法國郵船公司之巴勒介號昨日接得電告已於星期日上午六時離開日本神户開駛還申定二十六日進口仍泊黄浦碼頭云又有英郵船三角洲號現在日本定二十七日開還上海月底由申赴歐又有英印公司之日本號昨接電訊自印度開出後將於二十八日到香港即日開行來滬先往厦門再至上海又有阿烈度鴨家號ArratoonApcar自本月十八日離開喀爾格達後現在星加坡檳榔嶼間矣又藍煙囱公司之阿巧利斯號Achilles自英國利物溥出發後現將抵香港大約二十九號可到上海來申之後尚須往日故其赴歐期須在下月之二十四號云 
[國内輪船進出口貨之調查]  
　　進口貨（長江）昨日寗紹公司之老寗紹輪船由長江裝來大包白米七千四百二十八包棉花一百五十包鷄子一百二十擔藥材五十四件木耳七百二十一包雲母十一件鐵板十四塊蓮子五十包靑蔴六百七十二件又轉甬之藥材十八件同日招商局之江華輪船亦從長江裝來機花四百零二件占米九千零四十 
 
 
 

Page 11

 
 
七包花衣三百八十件烟葉一百十二件靑蔴一百十四件紅荳二百八十九包花生仁二百二十五包大麥七十四包磁器八百四十四件桐油一百十二桶皮油三百七十桶白蔴三十件牛羊皮一百零二件絲綢二十八件藥材一百四十九件白菓三十九包銀洋十六箱萄肉一百二十一包木器一百二十一件餘悉爲雜貨（福州）招商局之新銘輪船昨由福州還申裝來進口貨共有大桶橘子三千七百五十一桶雙連橘子一千四百三十二桶小福橘二百七十三桶餘無他貨又有三北公司之華利輪船亦由福州還滬運來冬笋橘子二千三百五十八簍松木板三千塊箱板四千五百四十六塊紙頭七千零二十二件茶葉三百六十二件荔枝桂圓乾四百四十四箱土肥皂四十六箱香菇十六件竹篾二十件梗木二十五根香烟五箱橘餅二十四件雜貨一百十一件土布三十二件（大連）昨日招商局之同華輪船從大連灣來申裝來小麥九千七百九十二包黄荳一千六百包花生仁六百八十三包此外並無他貨（浦口）太古公司之四川號輪船昨由南京浦口來滬裝來米麥黄荳四千零五十八包花生仁七百八十四包餘無他物 
　　出口貨（港粤）昨日太古公司之四川號輪開赴港粤往香港貨中計生油九百三十五簍紙烟一百十八箱茶梗二百六十九件木耳一百三十一包金針菜二十包黄荳六百七十四包藥材一百零四件棗子四十四包栗子三十四包銀洋十九箱洋酒十二箱顔料二件白菓三十一包棉餅一百六十件黄蓮十五件猪油一千零八十箱生果四十一件海蜇三十擔雜貨九十二件裝往廣東者有橘子三十擔綢緞八箱土酒六十壜生仁二千五百六十五包蜜糖二十包香煙八十箱生油一千二百簍乳腐五十壜黄荳五百十六包麫粉三千五百包竹葉一百零六件雜貨八十九件（大連）昨日招商局之同華輪裝往大連烟臺之貨計有香烟五十箱花衣五十件桐油二十桶黄荳二百三十六包水菓三百二十三桶洋布十七件麫粉二百包轉口及雜貨三百二十五件（寗波）昨日太古公司之新北京輪船在申裝往寗波貨中共有麵粉一千五百包點銅錫五百七十塊白米三千二百四十四包拷皮二十一件烟絲一百四十四件靑蔴三百十件瓜十一百包白糖四百包柴油五十四件雜貨十六件香烟四十七箱又有新寗紹輪船昨亦裝出花生八百八十四包棉花八百十四件白米二千六百二十九包麫粉四千七百二十包水菓一百五十二件鹹魚五十件鐵器四百零二擔香烟七十七箱洋布九十一件花生仁一百八十包點錫八百錠雜貨二百三十六件 
[土布業函爭加入紗布交易所]  
　　上海紗布交易所籌備有時辦法略定招股報名已於本月十五日六時截止已見報端惟布業一項僅及振華堂疋頭業而不及土布業兹紗布公所及靑套帮同業以土布交易年在二千萬左右不爲不巨爰去函紗布交易所籌備處質問并推定同業吳季　孫仲康君前往交涉兹錄原函如下敬啓者閱報知貴處有紗布交易所之籌備此項交易所旣以紗布并列是國貨土布理應加入爲組織上之贊助乃聞貴處集議辦法僅通知振華堂洋貨　而不及土布業及敝公所查土布一業即以紗布及上海靑套布業統計年有一千數百萬至二千萬兩之交易本埠旣有交易所之設敝同業若不參加不獨於營業範圍上旣有狹隘之嫌而於組織上亦有未能完備之憾現敝同業不日開會公推代表至貴處接洽先此奉聞并頌大安紗布公所靑套帮同業公啓 
[雜糧油豆餅交易所預備開幕]  
　　上海雜糧油豆餅業交易所現經理事會部署一切擬訂定明年陰曆正月初六日即在二洋涇橋新屋市場開始交易惟房屋尚未裝修竣工昨日由理事長顧馨一飭由匠目加工日夜工作趕緊　事現定二十日預備遷入新屋並於昨日刊發通告知照各經紀人定二十日下午假南市仁穀公所開經紀大會云 
[閘北米糧公會開會紀]  
　　閘北經售米糧公會於昨日下午一時在公會開常會到者正會長陳叔敏副會長范和笙錢君華曁會董會員等已過半數由會長提出應討論之議案六件（一）提議本會公函要求吳淞江水利工程局或乘新正各船户均在產地或中途停泊無礙工程之時再來續濬（二）提議年終米價本會通告同業勸各米客平價出售預備提早收市俾行客來回結束賬務（三）提議明春紅盤行佣仍扣一角二分如多即論凈盤（四）提議預備設立北帮米客公所仿照南市南帮米商公所辦理（五）提議同豐裕米行火焚後米客欵項或未付淸者本會通函米行公會特咨該行股束經理賬房　台速爲理楚以顧信用而全客欵（六）提議設立同業備　每石抽洋二釐存於公會轉放銀行一切章程容後公告以上各案經衆通過議畢散會已五時矣 
[白爾路意國人家被搶]  
法新租界白爾路四百七十二號門牌意國人江某家於前晚十點餘時突來盗匪三名撞門而入各出白郎林手槍嚇禁聲張當即翻箱倒篋搜括一點餘時共被搶去江妻某氏（江妻乃係粤婦）衣服數十件計値洋六十餘元携贓而逸當因江出外未歸故由伊十八歲之女兒至捕房報告立飭探目黄金榮等前往查勘一週回稟捕頭諭令務獲該盗等到案究辦 
[二盗犯押赴塘灣槍决]  
　　搶刦西南鄉塘灣鎭丁汝霖曁李鑑如等家盗犯秦阿淡李厚忠兩名拘獲後經上海縣警察所申送松滬護軍使署發交軍法課審訊明確詳奉軍民兩長批飭一併槍决昨午奉軍署諭飭將該兩犯發回縣警察所着令遵辦旋奉縣警所熊主任升坐公案將秦李兩犯提案騐明正身喝令綑縛納入馬車四周派有全班長警並馬巡偵探等爲之護送熊主任又委本所稽查員陳渭南爲行刑監視員着押赴塘灣犯事處示衆槍决出縣公署由喬浜路小南門而至南碼頭預向淞滬水巡隊借得小輪二只在彼伺候遂由員警將兩犯押登水輪直赴塘灣槍决以昭炯戒 
[女靑年會學生聯修會預紀]  
　　上海基督敎女靑年會第二次冬季學生聯修會將假荆州路三十七號體育師範學校自二十八日起開會三日此會專爲聯絡未派代表參與夏令會之各校女生而設藉此三日會期互相研究關於道德社會宗敎諸問題其主題爲「人生之責任」卽如學生對於學校之責任國民對於國家之責任等但集會期中除討論與研究外亦備有游戲與交誼等會俾能聯絡感情聞該會已敦請王正廷博士演講（國民對於國家之責任）凡欲與會者於一月二十八日前至崑山路十一號半女靑年會湯藹林女士處報名可也 
[婦女會明日開會]  
　　上海婦女會明日（星期三）午後四時在四川路寳興路啓秀女校開茶會届時將有各部之報告該會以聯絡女界·服務社會·研究學術·爲宗旨故凡與該會宗旨符合品行端莊之女子由會員二人以上之介紹及多數會員之贊許即可入會云 
[中華武術會年假休業會紀]  
　　上海中華武術會因商界入武術科之會員等舊曆年關結賬忙碌特爲便利起見開放寒假一個月於昨日下午七時開年假休業會特請靑年會協會體育部幹事美人麥充樂君演講到會者有麥克樂劉明智王叔賢唐新雨諸君濟濟一堂先由駐會幹事吳志靑君報告謂今日本會武術科放寒假因爲便利商界同人起見倘諸君有暇當可照常到會操練本會因謀社會健全現籌備圖書館以供諸君研究學術又特刊月報云云次由麥克樂君演說略謂今日之盛會頗有興致中國現在人民可分四組（一）無思想者（二）悲觀者（三）樂觀者（四）思想之屬於科學者無思想者無論矣悲觀者對於國家之現狀抱一種無希望之心理謂國已無法可救此種之愛國竟無補益於國家其抱業觀者則謂中國土地之廣人民之衆决不能亡而不設法補救故亦無益於國家第四組者以科學爲思想之基則知中國致弱之因可相與設法補救此等愛國前途希望正無量也吾之希望中國可爲諸君告者有四（一）强健文體（二）養成積極自覺心如毅力果敢膽量堅忍等（三）互相信任（四）統一精神須有同力合作犧牲等性不可各自爲謀也今又爲諸君勉者有二（一）諸君之眼光不可狹小只以武術爲國技並抱往日門户之見（二）只武術一種亦不能强國當有普通敎育尤屬緊要也云云次張園體育學校敎員劉助智君演火棒次本會敎師會員表演武術盡歡而散 
[各學校消息彚紀]  
　　北城商業義務夜校北城商業聯合會所設義務夜學校本學期有學生一百四十名已於夏曆十二月十五日舉行寒假休業式先全體唱校歌向國旗行禮次由會長馮志卿給奬職敎員勉詞學生答詞末由敎務主任報以告新正二十日開學而散 
　　愛克界三路工商義務夜校昨日下午七時愛克界三路義務夜校舉行寒假禮先由主席陳家寳報告該校緣起及經過情形次來賓孫道勝朱定一演說次該會幹事戎明昶訓詞次戈朋雲杜春蓀演說給奬品比及禮畢已十時餘矣 
　　承天學校附屬小學閘北寳山路義品里承天英華學校附屬第一兩等小學於昨日（即二十一日）上午九時行寒假休業禮先由校長周志禹報告校務繼請崔賢增虞心炎演說後由校長發給奬品及致訓詞禮畢已鐘鳴十二下矣聞該校春季始業期定於舊曆正月十六日云 
　　市立義務小學上海市設立城内蓬萊路西成小學内之第一義務小學學宫路崇勉堂第二義務小學尚文路市經董辦事處之第三義務小學俱定本月二十日寒假來正十六開學 
　　城東女學南市竹行弄城東女學於本月二十二日補行畢業式計普通科五名國民科四名例應暑假舉行祗以程度稍遜故復延長半年是日由校長給與證書致訓詢後各敎員亦相繼訓話如沈勉後顧孟雄吳若安等均訓勉周至云 
　　涵德學校新閘派克路涵德學校定於舊曆本月十九日舉行寒假休業式届時由校長林問之報告本學期之經過及將來之辦法並致訓辭並由各敎職員演講學生方面之觀察及中華敎育之前途云 
　　滬西尚德學校西門外大吉路滬西尚德學校及英文商業專修學校係張蟾芬君創辦歷有年所定於本月二十九日舉行寒假休業禮並國民科高小科英文商業專修科畢業禮式計高小科畢業者周瑞昌張保華黄玉麟瞿海棠潘福壽倪淸卿王本泉七人國民科畢業者周樹恩祖誠王咸培劉連蓀姚傳耕周祖基陳保濂陳寳朗張根福席裕恒吳延齡史新法十二人並聞該校定於下月二十三日開學云 
　　平民公學甘肅路德興坊滬北平民公學於本年春季開辦現學生已增至五十餘人越昨（十五日）寒假經校長成燮春評定最優者當面給奬并擬定明正二十日開學 
　　申新高小國民學校老北門口東首申新學校榮宗敬所創辦有學生一百三十二人現經胡如威爲校長定本月十八日寒假明正十六日開學 
　　羣學會聾啞學校本埠羣學會聾啞學校成立後曾呈報縣署請轉呈省敎育廳署省長公署敎育部一體備案兹該校於昨日接縣長函内開奉江蘇敎育廳訓令内開案奉省長公署訓令内開案准敎育部咨開准咨送上海羣學會附設聾啞學校章程敎職員學生名單學校圖各一份請查核備案等因到部查該校章程普通科科目國文一課旣已適用國民學校敎科書慮遵照部令改授國語毌庸劃分兩課其餘各節大致尚合應准備案相應咨請查照轉令准辦可也等因准此合行令仰該廳長轉令准照此令等因奉此合行令仰該知事轉飭遵照辦理此令云云 
　　博文女學法租界蒲石路博文女學日昨舉行休業式循例唱國歌校歌畢山校長黄紹蘭報告略謂本校半年以來　程經濟各項較之預算均可樂觀同學諸君類能奮勉揷班生不及格者亦纔三數人頗可幸慰明年當增設補習班以爲文藝專科之預備惟願與諸同學互相勉勵有始有終再接再厲云聞黄君寒假尚須親爲高級生補習說文左傳孟子等其時間定陰曆十二月十六日至二十六日正月六日至十六日於每日上午十時至十二時授課云 
[旅滬甘人會議賑災辦法]  
　　此次地震基肅最重死傷流離慘不忍睹昨日（二十三）由甘肅旅滬同鄉會長王時敏在新垃圾橋華通坊二百十號事務所召集臨時大會到者四十餘人磋商賑濟辦法議决除推王時敏張標接洽滬上各慈善團體及義賑會外并印刷募捐傳單陳明遭災眞相由各會員負責四出勸募云 
[閘北地方自治研究會選舉職員]  
　　閘北地方自治研究會成立已久前日開選舉會舉王正廷爲正會長兪宗周徐維繪爲副會長錢貴三沈聯芳王彬彥等四十人爲評議員俾得共謀進行 
[證劵物品交易所消息]  
　　上海證券物品交易所昨日發出經紀人讓渡之公告兩則照錄於下揭示第一百九十號云第四號經紀人陳賡勳君來函請求將棉紗部商號讓渡與朱守梅君營業業由本所承認自一月二十四日起第四號經紀人陳賡勳君停止棉紗定期買賣朱守梅君准其補實第四號經紀人棉紗定期交易又第一百九十一號云第三號經紀人王思元君請求將棉紗部定期買賣讓渡與施伯圭君業經本所承認自一月二十四日起第三號經紀人王思元君停止棉紗定期交易施伯圭君准其補實第三號經紀人專營棉紗定期買賣云云 
[一部分軍隊由滬調松]  
　　松滬護軍使何豐林因上海所屬軍隊之一部分擬移駐松江昨日（二十三）特函滬杭甬鐵路局長飭令車務處於南北兩車站各備三等客車四輛大號貨車三輛以供裝運砲彈及軍用物品等項現北站所備車輛係應原駐麥根路軍隊移防之需南站所備者係應原駐高昌廟軍隊移防之需聞已於二十四日淸晨經該兩站照備車輛並由各該軍隊自行裝車復經該路局長特准附掛於是晚八時開杭之　貨車開往松江云 
[軍米由寗運滬]  
　　江蘇第四師軍隊昨日（二十四）由南京江邊站運至上海南車站軍米一車計三百石由押運員徐永祥押運到滬當於昨日下午由該軍隊遣派兵士多名前往南車站自行卸蓮云 
[急下電車跌斃]  
　　昨日午後一點十分鐘時南市華商五號電車由十六舗往南行駛至王家碼頭地方適有年約五十餘歲之搭客在前面月台上於車未停穩急欲下車以致跌仆於地頃刻口吐鮮血神志昏暈當塲由該車上六十九號司機人急即停機與六十三號賣票人上前施救稍甦僅言家住大南門餘語不淸旋由查票員朱杏芳偕崗警到來察看傷勢非輕即送上海醫院求醫不料甫閱一分鐘許即已因傷斃命經該警回報一區一分駐所陳明前情並報告死者面已有鬚缺去門牙兩枚身穿黑布棉袍褲身上藏有米票五張當票三張銅元數十枚牛署員飭將各物暫存外即飭二十三舖地甲查明尸屬再行核辦 
[王阿毛被毆斃命案之結果]  
　　紅木匠王阿毛自被同業張根虎毆傷斃命後尸妻王居氏即具禀公共公廨要求撫恤由廨諭該氏以民事起訴候訊在案兹悉張所主持之虹口蓬路張裕豐紅木作原係其岳母王氏所開現王氏願將該店給予尸妻旣可作爲撫恤且又免除捕房代管之費用是以王氏昨晨偕尸妻及尸妻之律師同投民庭陳明前情而尸妻並要求堂上將應繳捕房前次代管該店之費及本案堂費均予豁免當經兪襄讞商之美丁副領事判曰王氏旣願將店交與王 
居氏執管堂費曁捕房管理費准予一律免除 
[貨船途中遇盗]  
　　出門船尸戚龍生於前日承裝南市劉姓客人之麫粉六百八十包開駛入内地平湖交卸晚間八時許行駛至南黄浦得勝港相近突來盗匪十二人共駕划船四艘該盗等手持鐵棍兇刀均口操北音攔路肆刦當時戚龍生率船夥錢阿三湯寳生等六人抗拒致被砍傷手臂阿三寳生亦均受重傷已送至閔行醫院醫治昨日戚來滬報告劉客人即同往失事處料理諸事 
[汽車傷人三則]  
　　江北人徐歲根昨日上午十一時許行經法租界公館馬路遇有某號汽車駛來一時不及避讓遭撞倒地腿足受傷當由大自鳴鐘捕房十七號華捕到來抄錄汽車號碼呈報捕頭另雇車送徐歲根往仁濟醫院醫治又有杭州人蔣賢良昨午在法租界愛多亞路行走被某號汽車撞傷跌倒於地經大自鳴鐘法捕房一百三十一號華捕前來將汽車號碼抄錄另雇車送受傷人往醫院醫治一面呈報捕頭候示又昨日下午五時許有六十八號運貨汽車駛經浦灘三洋涇橋塊撞倒人力車夫江北人張全財受傷頗重即經老巡捕房八百七十五號華捕到來另雇車送受傷人投仁濟醫院醫治一面抄錄汽車號碼呈報捕頭請究 
[閘北長安路火警續誌]  
　　閘北長安路某成衣店樓上同居甬人孔阿與之妻劉氏前日因炊飯遺火成災延燒左右鄰一案已誌昨報事後經四區顔署長將該氏提案訊問一過收押候查昨又傳到被害之永豐裕烟紙店主戎壽道聽候訊究再行核辦 
[閘北福順里火警]  
　　閘北福順里居户楊王氏楊奚氏家前日下午四時不戒於火冒穿屋頂延燒左右鄰樓平房共二十餘間由各段救火會到塲救熄由五區二分所傳到起火人聽候訊明核辦 
[某交易所經紀人虧欵說]  
　　某交易所第某號棉紗經紀人某向來在所交易出入頗鉅並在外設立某字號昨日午後忽有虧欵避匿之說一說已被扣留不審孰是據聞虧空之數達三十餘萬兩之多交易所因有證金無甚吃虧惟某錢莊因該經紀人之弟在該莊爲職員致被欠十三萬兩 
[續誌花號倒帳]  
　　同和里某花號虧欠等情已紀昨報兹悉該號名隆泰信經理榮某現仍避匿不出通州帮受累者聞有十人約四萬兩其中吃虧最甚者竟達二萬九千兩傳說某日人洋行被欠三萬兩各莊亦五六萬兩聞德昶莊獨被拖欠八千兩左右現各債權人已搜見該號股東議單將向號東交涉 
[泰和永記倒欠之訟案]  
　　高德豐蕭春記等十餘户前投法公堂控泰和永記號主陳步香周永根等倒欠原告往來銀洋甚巨人亦逃逸求請提案訊追經公堂飭提去後祇將周一人拘案奉諭交保候訊昨又傳訊先由被告周永根代表普萊梅律師聲稱被告前實併股旋於未閉之前即行拆股今與泰和已經完全脫離關係請察原告由達商律師聲稱泰和永記號實係周與陳步香兩人合併况原告等之貨物均由周等前來取去實有串騙行爲請求堂上飭派理賬員查明賬目即能明瞭判候覆訊再核 
[紙號債權人之請求]  
　　寗波人湯志甫於去年賃屋於漢口路四百零四號門牌設立合愼紙號營業甫祗年餘虧欠已逾萬金避以年關將届無法措償日前遂棄店而避經某某兩錢莊具禀公共公廨控追欠銀六千餘兩由廨給諭將該店發封一而登報傳達詎湯得悉亦延律師稟請公廨聲明無力繼續營業宣告破產以故檢察處遂將上項登報底稿暫留未發事爲該兩錢莊所聞以湯旣已棄店脫逃理應登報俾使欠該號之債者不致將欵爲湯取去且　除已封之店外尚有一紙號設於某處故仍由代表律師於昨投廨請求飭傳湯到案交四千元保並准原告登報兪襄讞及美相副領事對於該律師所請兩事已完全允許辦理矣 
[破獲僞造銀幣機關]  
　　福建人陳寳蔭在九畝地福田菴路三十四號門牌内僞造大小洋元業經淞滬警察廳債緝隊查悉於前日前往將陳拘獲抄出僞大洋一百九十餘元僞小洋一百數十角並模型電筒鐵鍋鐵葉鐵釣等立解到隊移送司法科昨午訊問一過因案關刑事着送地檢廳究辦 
[欺騙鴇婦之押儆]  
　　揚州人王友仁（别號羊城又名揚塵）冒用工部局捐務處名義以代爲運動不將抽得各妓女之小影攝出逾期仍可繼續營業爲山先後向山東路三百三十四號·西藏路二百九十九號·廣東路二百零六號·二百零七號·寗波路二百三十七號·浙江路二百五十九號門牌各妓院鴇婦汪老二·張娘娘·張氏·錢吳氏·曹王氏·王陸氏等騙取洋四十五元被老閘捕房包探沈阿岳查悉協同西探將王拘解公共公廨奉飭押候訊究在案昨晨復由沈探將王押解公廨稟明前情並將搜出贓洋呈案並由各原告先後到堂證明被騙情形訊之王友仁借詞支吾經中西官以被告詐騙罪已成立判押西牢一年示儆起案之洋交各原告領回 
[昨日公共公廨訊案紀]  
　　昨晨公共公廨民四庭由兪襄讞會同美丁副領事訊理王增榮與王松濤家產糾葛爭訟案「結果」改期續訊 
　　又午後民四庭由陸襄讞會同美約副領事訊理（一）茂豐莊訴沈瑞生不理欠欵案由原告代表律師到堂陳明案經了結請求將原稟撤銷「結果」照准（二）婦人湯張氏訴陳榮庭擅將生財變賣請追損失案「結果」被告應將所租生財照數歸選否則償還損失洋二千元堂費歸被告擔負（三）新世界游　場訴賈榮章賬欵糾葛案「結果」展期審理（四）胡憲章訴張梓祥不還價値一千五百元之珠花案因被告尚未繕具辯訴狀「結果」展期審理（五）上海精煉公司訴周連生不理賬洋案原告律師不到「結果」展期審理（六）蔣季平訴劉進萬王章歧不還米洋八十九元二角案「結果」限被告兩禮拜内向原告理楚 
[指控竊取文件之傳訊]  
　　美隆洋行前在法公廨控夥斯脫郎斯基竊取文件一案昨又傳訊先由原告達商律師聲稱原告前因缺乏專管進口貨物之人故登報招請後由被告到來充任旋於上年十二月間辭退經原告檢點之下缺少與各商號所訂之合同等文件二百餘張並得人報告云被告兜攬主顧至伊所股開之惠康洋行内往來是以原告報告英捕房飭探至惠康行内抄出文件贓物甚夥被告行竊文件另設洋行兜攬生意證據充分實犯新刑律第三百九十一條至於合股之華人金惠泉及王姓兩人故意收贓對於新刑律第三百九十七條應得之罪亦請訊究被告由賚美律師聲稱被告在惠康洋行並非股東今有合同可證惟因在原告行内時原告不照所訂合同履行故此辭退曾經函致原告索取平日之佣金七千元 
且聲明所有對於個人一部份之合同我已帶出今有函稿可證被告辭退後即接華商某號來函内稱所訂之定貨何不交出須當向汝負責照此情形被告行竊文件之罪是否成立應請堂上核斷惠康洋行主金惠泉由巴和律師代辯聲稱金惠泉對於此案毫無關係現經原告控由英公廨判着交保發封惠康洋行案歸貴公堂訊理應着原告交出確實收贓證據方可有效並請堂上着即啓封惠康洋行等語中西讞員磋商之下判各退去聽候覆訊再核 
[誌謝]  
　　昨承南洋學會惠贈第三卷第三號南洋學報一册誌此鳴謝 
來函 
[江南造船所來函]  
　　逕啓者頃閱貴報本日本埠新聞欄内登載江南造船所添建船塢一節末有請部撥欵百萬以爲經費未承照准復擬改作商辦條陳請才又遭駁復等語查敝所日來營業發達修造船艦日益增多擬再添一船塢確有其事然經費一切尚能自任維持并無請部撥欵之舉至云改作商辦尤無其事誠恐以訛傳訛轉致誤會應請即行更正至爲盼禱江南造船所啓 
來件 
[追悼蔡夫人緣起]  
　　敬啓者蔡孑民先生繼配黄夫人以紀元十年一月二日疾終京寓同人等以爲哀以送之贈終之禮臨穴惴慄念德之誠雖夫人弱稟殊操雋聲淸劭旣敦百行孝以回天行有餘力亦肄文史夫且懿德克明純資誕發贊彼喆人翼道窮世鷄旣鳴矣俾不逸於閩幃黽勉同心宛相持於憂懼允使長城不墮木鐸常新瞻彼婺輝曷其有極豈意芳冥　歇遽從短運摭膺太息薄海同之爰擬於本月二十七日在愛國女學共伸追悼之誠以誌永思之意百爾君子届期惠臨以伸悼念謹啓 
　　愛國女學華法敎育會上海北京大學同學會謹啓（附告）輓件請逕寄海寗路天保里愛國女學可也 
　　蔡夫人事略夫人諱世振字仲玉都昌黄爾軒先生次女也幼聰頴承母訓工書畫尤孝於親嘗侍父疾衣不解帶者七晝夜刲臂和藥以進病賴以痊所謂至孝感天也爾軒先生宦况淸苦夫人以繪事佐弟奉甘旨時山陰蔡孑民先生將　娶爾軒先生嘉其文章道德以夫人婦之夫人撫前妻子如己出持家節儉待人以禮御僕以寛先生任南洋公學敎授偕夫人居上海未幾辭職盡力於愛國學校校事繁夫人每多贊助戚友見先生提倡民權爲淸政府所忌深爲先生危勸先生游學先赴靑島習德文實則誘先生離滬夫人實隱贊之先生素不治生產恒以譯著自給行後家無儲蓄夫人則移居虹口小屋一椽自甘艱苦迨蘇報館案定先生由靑島回滬旋返里未久又赴德國夫人寄居母家事親如未嫁時辛亥武昌起義先生回國任敎育總長未久以不合去偕夫人再往德國二年爰因宋案歸國多不如志復偕夫人赴法國五年秋先生回國任北京大學校長夫人亦偕來京任孔德學校校長旋以疾辭十年來政變頻仍先生恒倉猝出京夫人憂患恐懼實未嘗一日安也九年十一月先生定議赴歐調查敎育夫人適愚寒熱左脇痛甚尤力疾爲先生檢行裝不敢稍呻吟恐尼先生之行夫人之病初非不治者乃服吐瀉之藥過甚致風邪入裏臟腑受傷雖易他醫卒無效延至本月二日子時疾終法國醫院享年四十有四夫人生子一女一子名柏林女名威廉俱有孝思前夫人遺子一名無忌留學法國 
雜評二 
[鄂省長問題（訥）]  
　　前之鄂人歷盡艱辛費盡心力以與强有力之督軍抗爭到鄂人治鄂之夏省長國人方稱述鄂人自治之勇氣逆料鄂省自治之發展未可限量而不謂一轉瞬間今日排夏者之勇氣亦無異於昔日之迎夏昔之鄂代表奔走請願於府院之門以求任夏今之鄂代表又奔走請願於府院之門以求去夏昔之鄂團體四出通電以助迎夏聲勢今之鄂團體又四出通電以助去夏聲勢在彼輩挾有强力者日夜以思破壞鄂省之自治本不足責特鄂人甘心爲所利用不惜自起内鬨以自破壞其藩籬致爲政府輕視而被一般武人所辱笑此則不能不深爲鄂人悲也 
　　嗚呼物必自腐而後蟲生自治之破壞亦人民自破壞之耳鄂省如此他省又何以異哉 
公布欄 
[滬海道尹公署]  
　　牌示▲一件松江全節堂總督耿道冲代電呈稱松江全節堂向有管業田租五百餘石被金由勸學所減價拉收乞飭縣嚴迫由　代電悉已令金山縣知事查照原案設法追繳仰即知照此批▲一件孫瑞卿等呈爲鄰居失火水漬毁攢布告請求照案補給以安商業由呈悉查前發布告旣經因火滅失所請補給之處應准照行此批佈告隨發▲一件朱祥紱等呈爲振　上南縣道組織交通事務局具文呈請備案由如呈備案仍候省長批示此批圖存 
一月二十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[旅杭雜談（二）] [  鄔逸驊]  
　　凡山巔水涯之莊宅園林寺廟庵觀以及古蹟名勝等處皆可入而游覽唯每至其處大概以香茗奉敬游者須給以茶資每客至少費小銀元半枚若以藕粉進者則每碗須另給小銀元一枚而於寺廟庵觀則更須豐厚矣 
　　杭桓稽查嚴密異常凡車站輪埠等處槪有軍警守候客自他處前來者無論男女所有行李不問大小多寡槪須一一檢查而旅館之中亦有巡士三五於夜間十一時左右甚或一時以後前來察問即客已安臥亦須起而應答而對於獨身之靑年婦女盤查更嚴且不能寄寓一星期外蓋防土娼也然旅館茶官每爲土娼作紹介人緣土娼之夜度資每日約須番佛十尊而介紹人可得其三四利之所在人必趨之所以旅館内之茶房莫不有一二相識之土娼爲其夾袋中人物而作彼進欵之錢樹子凡土娼已由茶房介紹而與客同寓一室者當盤查時則客與土娼分室而居若不相識然藉避巡士焉目餘時則不堪問聞矣然究不能不有所顧忌是以尚不至若滬上之滿天而飛也而警局之對於土娼凡查究所獲初犯則罰鍰驅逐再犯則游行各處然後押至拱宸橋懸牌爲娼其取締懲戒之法亦可謂嚴厲矣然仍不能絶跡於其間者亦生計使然耳此婦女職業敎育之在今日所以不可不急急籌設也 
　　信札亦受檢查各處來杭之信概須拆視然後再行重封另黏一墨印之（浙江督軍省長委員查訖重封）字條於後豈杭垣今日猶在戒嚴時耶共和國民之人權所謂書信秘密者在浙省則如是而已矣 
筆記 
[臥雪記（上）] [  鴛雛]  
　　一日之晨余靜臥於舍下之後軒地偏心遠覺吾顱之於枕無若斯之服貼者俄聞家人呼霄來雪重間以孺子歡忭聲余亦爲之徑起啓窗視雪則似有玉虹環吾之眼幙庭階檐砌無不新自白石中磨磋而出者樹枝爲雪所覆皆不摇動黄臘梅初花出雪裏微微送香凍雀則啾啁作不聊之狀余軒後無人踐踏在未受煦陽前得暫保無瑕之景雖然亦難矣哉吾人入世僅欲品性之不汙亦與舖雪等耳余見雪未遑作傭保豐年想忽爾一念及彼玉林女士蓋去歲此時急雪之夕曾見其婉轉向人今日者不審已流轉何許試更得妝成映雪則其感想爲如何耶讀者諸君於吾筆𢌞旋吞吐時以爲必有弔夢歌離之情觸於節物遂爾成篇其實鴛雛雖非老矣决决無此閒情徒以所謂玉林女士者其人足以代表吾國婢妾制度之一種事實故絜然不能遽忘又不忍以爲女流而阿之也自來文人無以女士稱及婢子者有之自吾之稱玉林始吾之意中凡女子未有不齒於人之墮行者皆可尊爲女士寗有爲貧父鬻身爲婢即爲墮行耶余附居友人滬高時玉林因其主與友家親誼時時隨來或以女主命至丐友人作書寓其京華之主人友不在友夫人轉以命余故余不時得見玉林酡顔美髮一二九年光之寵奴也一衣一飾頗修整突過尋常之掌珠 
 
[一步難行一步吳待]  
劇談一 
[歌塲賸話] [  澹龕]  
　　童伶黄玉麟年裁十四以粥歌來海上號曰綠牡丹曩介老友籧蘆與余相識玉麟故滇中世家子幼丁家難倫爲梨園子弟天涯飄泊識字無多平居常用爲恨然其天資頴敏𢌞匪他人所及余甚愛憐之每以讀書爲勸玉麟深韙余言請以業歌餘閒研攻中西文即倩余爲之敎授余念其誠不能辭也王麟立志可嘉異日必能成材顧余自愧譾陋恐无以益玉麟耳 
　　玉麟之入大世界爲劉蘧廬先生所介紹以辛酉元旦登臺合同一年包銀萬金初玉麟曾往大世界演義務籌振戲一夕孫丈漱石見之大加激賞譽之不絶口翌日言於大世界主人必欲得之乃倩蘧廬居間說合包銀由八千金增至萬金始克成議外間傳爲余所介紹非事實也 
　　玉麟此次來滬聲譽鵲起名重一時紅氍毹上結束登場不知顚倒幾許衆生也好事者創爲綠社之說言之鑿鑿一若眞有其事實則嚮壁虚構無足徵信玉麟立品端謹雅知自愛常日除讀書習藝外深居簡出不妄交遊世俗酬應尤所厭憎曩隷亦舞臺時時有素不相識之人貿然投書或邀遊宴或請訂交玉麟輒倩余作覆婉辭謝却近則更有以函致余屬爲紹介者辭意委婉竟以一見玉麟爲榮其情可嗤其事尤可笑也 
劇談二 
[梅屑] [  岩佛]  
　　粤坤伶蘇州妹者卽林綺梅也以艶見稱於世粤坤伶之負時名者亦不敢與之爭勝蘇伶擅長靑衣爲鏡花影班之台柱猶羣芳影班之李雪芳金釵鐸班之張淑勤在粤已成鼎足三伶每一登台莫不令人傾倒然粤中坤班實始創於香港太平戲院主源查翹君所組織之鏡花影故鏡花影實爲粤中坤班之最早者民國七年爲該班成立之年亦即蘇州 
妹聞名之日當時粤港各報讚揚甚至故每値蘇姝端凝特立於紅氍毹上萬人爲靡飄飄乎仙之人焉去歲來滬串演有萬人空巷之槪目無隙地今年廣舞台央人往粤聘請今已得來電蘇州妹允於月杪到申以舊曆元旦登台予友平子襟亞業爲蘇姝刋著歷史想舊曆元旦傾倒蘇姝劇者必RRRR有一番盛况故預爲誌之 
 
[　蘇卅妹肖影]  
新聞拾遺 
[怪哉] [  隱厂]  
　　南京陸某前淸曾宰江都縣不忘淸室迄今髮辮猶垂昨爲其次子完姻學前通告坤宅謂新娘須用淸朝禮服以重典禮坤宅亦守舊派一一俱如所請旣届吉日懸燈結綵鑼鼓喧天迎娶儀仗中有牌十餘對上書「肅靜廻避」「六品頂戴」「賞戴花翎」「江都縣部堂」「五品銜候補知州」等字樣文拜時新郎身穿朝服翎頂輝煌新娘玉珮明璫鳳冠霞帔禮畢新夫婦入房贊禮員後高唱吉語曰「一進喜房亮堂堂中間擺着象牙牀象牙牀上七個字早生貴子狀元郎」等語民國成立已十載典禮中尚有此種現象故見者莫不嘖嘖稱怪云 
小說 
[社會小說衆醉獨醒（二五五）] [  瞻廬]  
　　第四十回作壯游臨别贈言演怪劇旁觀側目 
　　朱氏道阿咦這也奇怪你又不是順風耳朶千里眼怎麽我們恰才講的話你都會曉得我們這般說你也這般說我們笑着他你也笑着他這幾句話又把王媽弄得莫名其妙忙問太太你笑着誰朱氏道還有誰呢自然是這古怪東西伍靑巖聰生搶着問道王媽你可是笑這古怪東西王媽道誰說不是他嘴裏說時心裏暗自盤算我們太太也不是順風耳朶千里眼怎麽我在外面瞧見的笑話他先會曉得慧姑不耐煩便道王媽你笑的是甚麽一回事王媽道我也不曉得你們笑的是甚麽一回事慧姑便把靑巖在學校裏鬧出笑話略說一徧王媽道原來另有一樁笑話却不是我恰才所見的說時在旁坐定了便把巷口瞧見的怪劇一齣一齣的披露怎麽酒鬼打混張老三爛醉出門怎麽鐵丸落地老婆子打傷脚背怎麽管家婆騎着醉漢怎麽老夫子替人揉脚聯聯絡絡講個不絶口講得娘女倆又是好氣又是好笑王媽又道方才瞧熱鬧的都立在酒店門前把街坊都擠斷了我躱在人背後偷　好在姓伍的醉眼朦朧瞧不見我便是這婆子哭喪着臉也没暇去看街坊閑人這齣新鮮話巴戲被我看一個飽他們倆都不曾覺察當那婆子騎醉漢時街坊上人都說老太婆騎醉漢後來姓伍的替婆子揉脚街坊上人又拍手說好一齣來富唱山歌甚麽喚做來富唱山歌這名話我郤不懂朱氏和慧姑聽了也都不懂便道旁人的閑話别管他畢竟他們倆後來怎模樣王媽道後來姓伍的喚了玫乘藤轎送婆子回去自已仍在酒店裏喝酒他們倆鬧出這樁笑話倒累我站了多時脚都站得酸痛了聰生聽了良久忽然揷嘴道王媽你的脚酸痛怎不也喚姓伍的替你揉一下子（童語絶倒）這句問話不打緊郤把娘女倆和那王媽一齊哈哈大笑聰生自思這句話没甚好笑睜圓了小眼睛只向三個人呆瞧王媽笑了一會子撫着聰生的頭顱道好官官你說姓伍的給我揉脚我的脚誰要他揉没的辱没了我一雙脚慧姑也笑道姓伍的給你燒洗脚湯都不要（回顧十九回）自然不配替你揉脚...... 
自由談之自由談 
[記昨日所感] [  鵑]  
　　一昨偶嬰小極疲困益甚自顧此身正同霜前衰柳雪後疎桐恨無勁骨不能與二豎一奮鬥也偶見松柏挺翠寒風中劇有慚色 
 
 
 

Page 15

 
 
   
 
 

Page 16

 
 
常識 
常評 
[米販] [  箴]  
　　販米出洋爲國民所深惡痛嫉之一事彼米販度亦無不知之然而販者自販則嗜利之一念誤之也 
　　自歐戰以來世界各國均以糧食爲至重要之問題有因糧食缺乏而演成革命之慘劇者矣而我國自安福部公然販米以來軍人政客方以之爲利藪一般無知商賈亦紛紛然從而效之是誠極可憐之現象矣 
　　今之請嚴懲私販者亦可謂振振有詞矣然僅請嚴懲私販而一般無知之商賈仍未知歐戰以來糧食問題之重要則雖暫時不販而販米之念依然未絶也苟非人人激發其愛國之心而欲懲一以警百烏可得哉 
商業叢話 
[爲甚麽要如此] [  老薌]  
　我是生長北方的人每逢到京津各大商店購物那種招待的和氣殷勤耐煩眞令人進去不好意思空手出來就是眞挑選不上也對你和和氣氣除了二三小店外决無有以冷面向人的 
　　自從作客南遊初次到了江西上街購物那店裏夥計一種拒人千里的神氣已覺令人難堪繼到南京店夥對人其冷顔冷語較江西加倍其中以洋貨店一業爲尤甚他們在店裏本是喜喜歡歡一見顧客上門就立刻將臉沉下不用說是向前歡迎你就是找他詢問有時並不大理你挑選不了三樣他就回你没有并且還說好些不中聽的話侵人你要負氣走了則東西買不了就要缺用要是買就得受他的氣所以我除了非此不可的决不敢上店購物 
　　我前天買了點毛線昨天又買了一部書乃大受其氣回來細想不知他們究竟爲甚麽如此百思不得其故今不辭詞費將幾條疑問託常識部介紹給諸大老板看看想想這種事與你們商業前途有很大的影響呢 
　　今將疑問條舉於後望商店諸君耐心一想 
　　一開店做生意不是爲賺錢嗎要賺錢就得賣貨要賣貨就得上店的顧客多那末爲甚麽顧客上門又不好好的招待呢 
　　二店東老板用夥計不是爲招待顧客的嗎旣然招待不周使顧客不願意上門就算是不稱職就算是無用也就算是破壞自已的生意用好用壞總是一樣的用人那末爲甚麽定要用這種不稱職無用的夥友呢 
　　三一店的老板掌着一店的大權要是知道夥友們如此不加規戒那是說不過去要是夥友如此竟不知道那更說不過去旣想着店内興旺賺錢爲甚麽不對於這上頭加點意呢 
　　四一個人旣入店當夥友不是希望着這店裏興隆可以站的長向好處升嗎你旣知道顧客的多少與生意的好壞有密切的關係那末用好話對付人拿好臉見人這種惠而不費的事情又何樂不爲况且還是自已應盡的職務呢這就是我百思不得其解的幾種不知諸大老板夥友看了以爲如何我願諸大老板夥友們也匀出點時間來仔細想想究竟爲甚麽要如此呢（乙種酬） 
道德叢話 
[人格談] [  迷生]  
　　一個人失了人格是一個走肉行尸就不是一個全人然而人格到底是什麽怎樣定人格的高下世人又往往弄錯我們須知人格的高下就是人生價値的高下我們更須知道人格是神聖的是無階級的除了隨他自身的行爲道德分别高下外不以職業而分不以貧富而分以職業定人格是錯的以貧富定人格是更錯的人格也不受環境支配若以境遇定人格更是大錯中的大錯所以我們定一人的人格視他的行爲及生活若行爲卑鄙不堪不道德便是自已蔑視人格若生活不完全便是人格不完全完全的生活包物質精神道德三項缺少了精神的或道德的他的人格就不能完全 
　　我總括說幾句一個完全的人格須個性獨立須有人的生活須保存意志的自由否則人格就不完全不道德更不完全 
　　唉現在的人若嚴格考核起來有幾人具完全的人格我望大家往「人」的方面做去各修養一個完全的人格 
　　尊重人的人格是不侵犯人的自由尊重自已的人格是不放棄責任（乙種酬） 
日用常識 
[實用之簡捷口訣法] [  井盡]  
　　我國與英國交易之事日盛斯運算之事亦漸繁惟兩國制度不同運算時殊屬不便如英之磅（Pound）數合成我國之兩數我國之兩數合成英之磅數其間必用乘除二法今有簡捷之口訣可應用則旣可節省運算之時間又可免去差誤之慮矣 
（甲）兩求磅 
（一）見一改作八三　　（二）見二改作一六六 
（三）見三改作二五　　（四）見四改作三三三 
（五）見五改作四一六　（六）見六改作五 
（七）見七作五八三　　（八）見八改作六六六 
（九）見九改作七五　　（十）見十改作八三三 
（注意）凡（三）（六）（九）三條爲截數其餘七條均爲不盡數運算時將其末位數三或六延長爲循環小數可也 
應用 
　　例（一）有毛絨三六九兩合成磅數若干則可應用下列之口訣而運算矣 
　　先將在算盤上假定單十百三位今百位上（三）見三改作二五十位上（六）見六改作五單位上（九）見九改作七五則可算出答數爲三○·七五磅之毛絨也 
　　例（二）有毛絨一六七九兩合成磅數若干先將在算盤上假定單十百千四位今單位上（一）見一改作八三百位上（六）見六改作五十位上（七）見七改作五八三單位上（九）見九改作七五即可算出一三九·九一六六磅而一六七九兩之之毛絨即等於一三九·九一六六磅矣 
（附注）上題（一）與（七）之末位數爲三與三係循環小數故可延長爲三三......及三三......相加得六六......即一三九·九一六六六......磅但是實用上恒取小數四位爲止其餘可省去也 
（乙）磅求兩 
（一）一退一二（二）二退二四　（三）三退三六 
（四）四退四八（五）五退六○（六）六退七二（七）七退八四（八）八退九六　（九）九存一○八 
（注）A口訣内一退一二卽以一退去下加一二惟九存一○八即以九改作一下加○八也餘可類推 
B磅求兩即（甲）法之還原也故可依上例之答數復爲原數 
　　應用 
例（一）有毛絨三○·七五磅合成兩數若干則應用下列之口訣卽得 
　　五退六○七退八四三退三六即可算出答數爲三六九兩之毛絨也 
例（二）有毛絨一三九·九一六六磅合成兩數若干 
六退七二六退七二一退一二九存一○八九存一○八三退三六一退一二即可算出答數爲一六七九磅也 
（附注）上題末位數旣係循環小數故答數末位爲九九九......小數運算時當加一於末位上則得整數矣上面甲乙二種口訣甲種兩求磅即除法之意乙種磅求兩即乘法之意故運算時一則自左而右一則自右而左（乙種酬） 
 
[著作及出版物研究會]  
家庭常識 
[要眞正家庭的幸福究竟當如何] [  將來我]  
　　前回我看見了熱君的「夫婦健全與否與家庭幸福之關係」一篇他的意思是以爲必定要有健全的夫婦才能生殖健全的兒女有了健全的兒女就能得家庭的幸福了這個話很說得不錯但是我想一想生殖的道理和種植的道理是相似雖有好種子好土壤若是種植不得法一定不能得好的收成故夫婦雖是健全若是糊糊塗塗的去生殖未必能得健全的兒女縱或健全了也只是身體的健全而品性和智慧又未必健全這樣的兒女與家庭幸福有何關係呢所以我的意見以爲要眞正家庭的幸福於夫婦健全外還要提倡研究生殖學因爲要眞正家庭的幸福必定要身體品性智慧都健全的兒女若要身體品性和智慧都健全的兒女就離不得要研究生殖學了生殖學裏面所研究的是生理的和哲學的兩種作用生理的作用多半關於身體方面的哲學的作用多半關於品性智慧方面的要知道這兩種作用然後生殖兒女才有把握所以生殖的兒女身體品性智慧就都是健全的了不然雖是夫婦健全而所生殖的兒女多半與我前面所講的一樣就是間或生殖了幾個身體品性智慧都健全的也是偶然的於自已毫無把握所以靠不住 
　　還有人問我道「生殖兒女有了健全的身體就夠了其餘品性和智慧可以由敎育合他健全」我說「不僅品性和智慧可以由敎育使他健全就是身體也可以由敎育使他健全不健全固要受敎育然而已健全的難道不要敎育了嗎旣然是都要受敎育那麽不健全的自然比己健全的要差遠了所以究竟是已健全的好 
　　我國以前男女界限太嚴凡關於兩性相互作用的事就以爲非禮所以生殖之學不惟不敢筆之於書并且不敢舉之於口還有什麽研究呢猶幸現在文明進步打破從前的故見故關於生殖學的著述漸漸的也有了據我所知如「婚姻哲嗣學一（上海時報館有賣定價七角）「人種改良學（商務印書館有賣定價七角）等都算是很有價値的我同胞何不快去買來研究研究咧（乙種酬） 
科學常識 
[自鳴之電鈴] [  嘯埃]  
　　余友某君服務於津浦鐵路事務所每晨九句鐘即須到所 
而家住城内途路甚遠晨六時起淸潔飮食畢即趕往辦公稍遲則時間不足必致誤公故置鬧鐘於床頭使至六句鐘鳴聲借以醒學法至善也顧余友善睡而鬧鐘鳴聲之時間甚短（不過一二分鐘）有時竟不能醒其覺往往因之而誤公因思以電鈴代鬧鐘以其鳴聲不止鬧之不已必可醒覺也奈電鈴非以時自鳴若無人按之則電流不通何由以鳴乃問計於嘯埃嘯埃爲之裝置不須人按及時而鳴鳴聲甚久余友欣然名之曰自鳴電鈴兹將構造之法錄供衆覽且就正於科學大家（一）先取時鐘一（無論大小何種皆可）用髮細銅絲一束緊紥成刷狀約半米達長鋪開其脚以紙膠粘於時鐘磁面六句鐘（羅馬文　）上 
　　（二）將磁面上分針（卽俗謂長針）用擺針取下只留時針（卽俗謂短針）將電池陽極之導棧（卽銅絲）繫於鐘上（無論何部因鐘係銅鐵體能以傳導電流） 
　　（三）用細銅絲繫於磁面刷狀銅絲上而連之於電鈴此端　　（四）將電池陰極之導綫連於電鈴他端 
　　（五）將電鈴按聲處按住用銅絲繫緊 
構造旣畢則時鐘每至六句鐘時時針觸於磁面　上細絲而電流自陽極通於陰極電鈴鳴矣時針移動緩慢迨其經過細絲而鳴聲已久（約二十許分鐘）以之醒覺何覺不醒世有鷄鳴而起者曷裝置之（乙種酬） 
識字捷法 
[應用字] [  濟滄]  
　　正是也从止一一得其是則守之以止又直而不曲也不偏倚也行無傾邪也又純一不雜也又備也足也又先正謂賢者也又正其不正曰正如匡正釐正又官長又質問也又預期也又以物爲憑也似與物證之證字通又時有初正事物有正副學術上之符號有正負又副詞用在句首有此字或必字適字意 
　　又同政又音征歳之首月爲正月又射之的曰正即箭靶之中心也 
 
 
