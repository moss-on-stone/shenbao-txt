# 1912 - 13 - 4913978

 

Page 1

 
 
   
 
 

Page 2

 
 
   
 
 

Page 3

 
 
評論 
[黄興將充北伐大經略感言]  
　　議和二字。遷延我民軍之北伐者。非一日矣。北廷之專使屢易。停戰之條約屢展。袁氏方日以和議二字。挫我民軍之鋭氣。厚彼淸廷之布置。電牘往還。作戰無日。今何幸而陸軍總長。連日編制各軍。預備北伐。且北伐之大經略。不加之於他人而。竟加之於黄興也。 
　　軍民自武漢起義以來。嚮應者已一十七省。其所以同仇敵愾。推倒專制之朝廷。建設共和之政府。葢幾幾乎萬衆一心焉。不幸袁氏入京。爲北廷續命。屢屢以議和政策。欺我民軍。馮叚鴟張於陽夏。倪朱蠶食於潁亳。近者張勳覆我徐州。而張錫鑾且奪我三晋矣。灤州之反正不成。開封之光復失敗。敵騎之虐燄愈張。我軍之進行中輟。鐵血主義。化爲冠裳。鎗火聲威。乞靈口舌。此亦足以灰志士之心。而短壯夫之氣者矣。勗哉北伐大。經略尚其有以慰萬衆之心。掃穴擒渠。繼徐常之後。一爲漢族奇男子吐氣耳。 
　　或者曰。黄經略之名詞甫現。而唐專使之續任又來。洵若此。袁氏之所以苟延北廷殘喘者。亦可謂無微不至者矣。停戰之期。遷延復遷延。和議之商。屢蹶而屢振。不幾使我間世之英雄。澄淸有志而用武無地乎哉。然吾聞民軍向之所以屢受淸廷欵議者蓋亦以兵備未齊新政府未成立故耳。今則統一之機關大備。各省之援兵雲集。民軍此行。有進而無退。現藍天蔚已率歩兵一標由廵洋艦三艘運赴秦皇島。北望燕京指日可下。尚有和議之可言哉。 
　　抑吾竊聞之。黄大經略之將兵也。以不忍。殘民之心。行百折不囘之志。待時而動。相機猛進。曩者欽州之役。河口之師。廣州之起義。漢陽之苦守。類無不確定宗旨。以直前而逕行。此次大經略。誓師北伐。不共天日。本夙昔之。志事以救民於水火。彼袁氏者。雖狡謀百出。曲意求存。亦行將歸命新朝。以融化於共和之大冶耳。如不然者。則他日覆巢之下。豈有倖乎。 
專電 
　　北伐艦隊總司令湯薌銘（海軍部次長）昨乘專車赴滬擬明後日即向秦皇島進發 
　　海軍部設在江南水師學堂該部官制聞已議妥即日發表 
　　昨日下午孫總統偕海陸軍卿至下關行閲艦式計有兵艦八艘皆高懸共和國旗觀者空巷 
　　粤軍歩兵八百人砲兵一隊將開往湖北與黎天才之兵（現駐楊邏） 
　　伍代表復接袁世凱來電請再展長停戰期限伍已轉達南京政府請示核奪（以上南京） 
　　淸廷已下明諭重簡唐紹怡爲上海議和專使 
　　外間盛傳淸帝决將遜位大約因袁世凱進言君主已難望保存故有此舉 
　　淸皇族之開通者現知續戰必歸失敗故願平和解决與漢人同享公民權利 
　　前淸駐美公使張蔭棠已向淸政府辭職日內將囘中國 
　　蒙古新政府下令不准淸廷新派之駐蒙大臣行過庫倫（以上北京） 
　　新疆民軍據伊犁兵工廠起事殺滿人四百名現已宣告獨立 
　　原駐漢陽之淸軍大半退至河南恐將襲我秦晋聯會（以上開封） 
　　江干車站昨日查獲快鎗二千九百九十五枝彈五萬顆聞係紹軍王金發所運 
　　今日（十三）蔣伯器派兵駐紮西興嚴防匪擾 
　　捲欵潛逃之淸浙江勸業道董元亮由滬押解回杭後責令罰繳銀三十萬董不應允今日（十三）移送警察廳拘禁嚴辦（以上杭州） 
公電 
　　南京孫大總統電　急上海陳都督其美轉關外藍都督天蔚鑒北發之滬軍暨海容海琛南琛三艦概由貴都督節制以一事權委任狀隨寄總統孫文侵 
 
 

Page 4

 
 
　　南京陸軍部電　萬急上海陳都督轉藍都督天蔚鑒由滬出發陸軍及海容海琛南琛三艦統歸君節制調遣並祈轉飭遵照施行爲盼陸軍部文 
　　廣東陳都督電　大總統副總統伍温議和總代表各省都督各總司令鑒袁氏陽託議和陰圖聚兵在在皆有證據停戰期萬不可再展應請伍温兩公發最後通牒限袁氏於陽曆十五日以內將前議各項確實覆答如無確答或所覆不盡如民國所主張即當開戰燭明已準備大兵兩鎭率赴前敵共搗虜巢幸毋遷延墮袁奸計粤代都督爛明文 
　　中華共和憲政會電　南京大總統鑒蒙古獨立口破中立□□將繼起實由停戰延長袁賊得從容布置造此惡孽請速飭外交總長嚴行交涉北伐尤不可緩中華共和憲政會叩 
　　上海國民協會致袁世凱電　北京內閣袁總理鑒戰端立啟公意不過孤注一擲勝則君主統系敗則再行議和須知一旦决裂公進退無立足之地內憂外患一時迭發特盡忠告惟公圖之國民協會元 
　　丁義華致袁世凱電　北京袁內閣鈞鑒義華注重人道及中國之幸福特此電墾閣下展長停戰之期俾得和平議結義華亦已函懇伍廷芳矣萬國改良會丁義華上 
　　安慶孫都督電　南京孫大總統財政部長暨各省都督公鑒皖爲北伐進兵要地全國兵力注重於此而財政困難達於極點非組織金融機關無以集資而裕餉源現省城組織全皖銀行定於正月內開辦總行設蕪湖支行設安慶滬鎭臨淮此外尚待擴充已飭盧監督恩澤函致中外銀行聯絡匯劃以便全國交通乞分飭各銀行一體接洽竭力維持是所至禱皖省都督孫毓筠文 
　　蘇州參謀廳電　南京孫大總統黄陸軍總長上海程內務總長滬軍陳都督江北蔣都督皖軍孫都督轉顧藎臣先生及江蘇各軍政分府公鑒蘇州光復伊始承程雪老允邀同志設立參謀廳以備聯絡而資計畫現在莊都督蒞蘇各機關均已統一經在廳同志公决禀請莊都督於陽曆一月十五號除在蘇先鋒第三營禀請留蘇教練外其餘一律解散謹此通布蘇州參謀廳公叩文 
　　上海伍温兩公電　各省都督暨各軍司令官鑒臨時政府業經孫大總統組織成立外交部以王君寵惠爲總長魏君宸組爲次長敝處現已交缷嗣後關於外交事宜希與王魏二公直接商辦爲盼伍廷芳温宗堯真印 
　　上海伍總長電　南京代表團鑒前接山西諮議局來電山西國民全體公舉狄君樓海施君今墨葉君農生代表全省人民赴會與議云云今狄君等由滬赴寗爲特電請招待廷芳真 
　　杭州湯總長電　南京孫大總統各部長武昌黎副總統上海伍總長各民省都督各總司令各軍政分府各民事長暨各團體鑒壽潛誤浙兩月愧對父老今謬任交通才益不勝辭又不獲尤滋惶甚浙都督已由邦人士公推蔣軍總尊簋真日公决衆情一致日內趕辦交缷事竣即赴寗敬希亮察壽潛叩侵 
　　浙東沈榮卿等電　各報館轉陶煥卿先生鑒頃閲先生通告各界電駭甚先生十餘年苦心纔得今日之收果吾浙倚先生如長城經理浙事非先生其誰任况和議决裂戰事方殷榮等已號召舊部聽先生指揮先生爲大局計萬祈早日回浙籌備一切若不諒榮等之苦衷一再退讓將來糜爛之慘不可逆料敢布區區敬達聰聽浙東沈榮卿毛修潔蔣演膝奇童珏等全體黨員公叩 
　　湘軍都督電　大總統黄陸軍部長王魏外交長統李總司令各省都督各路司令各埠報館均鑒袁賊議和無非肆其狡猾狼毒之手叚舞弄民軍敝省原不承認早經迭請外交總長請將條文改正國會取消未蒙復答固知開議艱困未便通□詰難但君主民主問題必非從容壇玷所能解决况以袁賊陰險虜性刁頑必須决勝疆場乃可以登同胞於共和幸福之中以伍總長之高明練達豈不知是而必强與覊糜實所不解近日連接各處來電不勝隱憂曾於蒸日電懇大總統將議和事件截至陰歷十一月二十七日止决不再延長停戰期限致誤軍機頃得江北蔣都督蒸電及安慶孫都督真電知袁賊節 
 
 

Page 5

 
 
節進兵是彼已破壞和局揚州徐總司令宣佈袁賊罪狀的是至言惟各省都督既明知和議不可恃何必再與開議而不直切宣戰一掃羶腥大總統原有主持和戰全權不待延闓一人私議特事機日廹不敢緘默用是披瀝愚忱再請各都督合懇大總統飭令外交總長與袁世凱嚴重交涉無論所訂若何條件以二十七日以前解决過後祇有開戰二字萬不承認議和自墮全功幸賜方略不盡區區湘都督延闓文 
　　江北北伐軍司令長電　申報民立神州時報天鐸大共和各大報館轉我四萬萬父老子弟諸姑姊妹均鑒今日軍參謀總長華彦雲歸報孫大總統面諭云和議不成當親率共和軍北伐聖哉斯言和議乃袁逆陰謀我同胞果欲羣享共和謀自由幸福者非用鐵血摧倒北虜則不免胡焰復張我同胞重沈奴永無輪廻種族存亡在此一舉爲今之計惟有同心協力富者出金少壯仗義男女老弱並起努力一意殺賊寳山所屬將士皆志懷敵愾氣憤寇仇請率爲前驂再得大總統暨同胞之威德尅敵當在指顧間也如有 
　　男女英傑振臂相助俾早殲醜虜則尤無任歡迎之至江北北伐軍司令正長徐寳山文 
　　蘇州紳士電　各報館鑒近見各報屢載不具名之蘇州公電蘇州紳界議會商會公電詢之各界當事均屬茫然以後無論何事或電或函務祈書明姓名庶免猜疑併防影射爲禱潘祖謙尤先甲蔣炳章吳本善元 
譯電 
　　此間聞漢口重行開戰之消息居民復紛紛遷移皇族各員亦豫備膞家眷他往載濤載洵赴熱河慶親王之眷屬已赴山東大約將往青島 
　　淸太后聞民國組織政府孫逸仙已選爲共和總統大驚而哭（以上北京） 
　　兩江師範學堂寄宿舍駐有新兵二千人昨晚六點十五分鐘因潑翻油燈忽兆焚如不及一小時全堂被燬當時因無救火器具故聽其延燒損失之數約值六萬圓幸未傷失人口（南京） 
要聞 
　　中國光復史 
[袁世凱之心事如見]  
　　近日袁世凱之心理最難測摸惟外間有謂袁之入京以效忠滿族爲名而實有帝制自爲之意故對於民軍之傾覆滿廷并不絶對的反對但自總統舉定以後其心思似已一變云云此等言語雖屬臆度之詞然觀袁世凱與伍代表辯論之電文則前説似不爲無因兹將原電兩則補錄於後以待大衆之研究 
　　舊曆十九日第一電　魚一電悉初九日諭旨有云天視民視天聽民聽是公天下之心昭然若揭然國體未改以前數百年已成之政府無取銷之法（不言理而言法妙）而十七人暫舉之總統無公認之理貴代表既知國會解决必須服從何以未解决之前便先自武斷國體其蔑視國會反對多數公决更復何詞可辯但來電於政府於總統既皆以臨時爲名是已經承認今日之爲暫設即已經承認將來之可取銷不必再相詰問矣（妙妙）內閣袁世凱效一 
　　第二電　魚二電悉本政府所提出選舉法較各國國會現行之通例其手續已簡捷數倍而貴代表猶嫌遲滯無非欲以國體問題付諸草率之解决而已貴代表既承認取决多數之義試問一省三代表一人又能投三票合計全國不過七十二票而二十四人可以代投全額則十三人即爲過半數可以解决國體矣至謂代表係各處由衆選出三人不得云少試問貴代表所定開會日期尚有容各處由衆選出之時間乎則隨意指派耳此次南京以十七票選舉大總統中外疑訝若再以指派之少數人草率解决國體本大臣恐解决之後將犯天下國民之衆怒而和平之目的終不可達國家存亡民族禍福繫於國會之一决非兒戲事望三復思之並希見覆內閣袁世凱效二 
[民軍議和代表致淸內閣電]  
　　北京袁內閣鑒箇（二十一日）五電悉陰歷十一月初一日唐使抄送 
 
 

Page 6

 
 
閣下來電有云停戰命令早經通飭湖北山西陝西山東安徽江蘇奉天等省均歸一律自無疑義倘於開戰期日有擅自行動之軍隊定行處以嚴罰至山西陝西兩處彼因電報不通囑爲轉電頃已照轉云云條約既定彼此均應遵守今閣下忽不認爲民軍謂不在停戰之列是何意見似此公然違約實駭人聽聞來電以匪亂爲詞如果該處確有匪亂應由民國臨時政府負其責任閣下即關心該處人民生命財産亦當電達本代表不能以已經簽定之條約視同無物且昨接陝西張都督鳳翽陽電謂陝省起義以來惟以保民保商保外人爲宗旨不幸土匪刧燒波及教士七人業經拿獲五人正法屍同旅陝外人棺殮妥厝感情甚好并蒙外國醫士隨營調治受傷外士云云是陝西雖不幸而有土匪滋事民軍未嘗不嚴加懲辦何能以此爲藉口欲將已經承認之民軍已經簽定之條約肆行翻悔本代表應請閣下審慮如尚欲履行條約保全和局須迅速即撤囘進攻陝西之淸軍以昭大信盼切伍廷芳蒸一印（初十即二十二日） 
　　北京袁內閣鑒箇六電悉派探係進兵先導顯屬意在大舉以視邂逅衝突殆有甚之謂非違約其誰能信尚欲返責民軍殊不解閣下所謂欲底和平者何在祈速飭倪軍妥愼遵約辦理爲荷伍廷芳蒸二 
　　北京袁內閣鑒箇二箇三電均悉此次和議唐代表係負全權而來載在文憑中外共知民國始行承認開議若以簽字定議之條約可任便作爲無效將事同兒戲代表全權之信用掃地何以與列國友邦並立於世界本代表將何以自解於國民凡唐代表先後所簽各欵爲閣下計爲民淸兩方面計均應認爲不可移動之條件以上海爲開會地點即亦萬無可易目下所應酌訂者惟在開會之日期耳且四海想望和平爲安定人心速進治安起見會期尤以急廹爲要閣下倘持人道主義以安措天下爲己任自必以本代表之言爲然佇望速復伍廷芳蒸三 
　　北京袁內閣鑒洽三（十七）電悉齊撫虐殺民黨張鐘瑞等種種違法行爲鹽四電中嘗條舉之貴大臣兩次覆電皆僅憑齊撫一面之詞答非所問兹再逐條詰問如下 
　　（一）來電云訊明張鐘瑞等焚搶屬實試問張鐘瑞等所焚何處所搶何人貴大臣嘗否派人確本祈切實指明否則貴大臣所謂違心揑飾以一手掩盡天下之目者必爲齊撫之確評 
　　（二）來電云供證確鑿試問齊撫所得之供詞曾由審判廳開正式之法堂否曾用非刑拷訊否求供詞於三木之下是否違世界之公理背淸廷之諭旨 
　　（三）世界尊重人權之公例除對敵時及由法律上正當之判决外不得妄殺人今張鐘瑞等既無擾亂治安之行爲其非對敵時可知未嘗交審判廳審訊其非法律上正當之判决可知而齊撫遽用軍法槍斃多人是否違反世界之人道弁毛淸廷之法律 
　　（四）齊撫搜捕焚搶優級師範高等兩學堂是否背世界保護公安之定例違中國數千年來尊重斯文之法律及習慣 
　　（五）枉死諸人應昭雪否監禁諸人應釋放否齊撫之違法行爲應查辦否 
　　以上各節請貴大臣平心静氣詳查事實是非曲直昭然若黑白舍此不談尚言和平重人道乎河南係君桑梓究竟如何處理望速逐條電復伍廷芳蒸四印 
　　北京袁總理鑒頃接武昌黎副總統來電青電悉據外交交通兩部查覆初七日下午三時有敵船江淸載水夫火夫三人突來武昌投誠當即按照公法作俘虜看待至飛鴻輪船久在宜昌可以查考所云飛鴻强拖全屬子虚此情昨已照覆駐漢英領矣謹此奉聞云云據此則箇一來電當係誤傳望勿輕言伍廷芳真一 
[淸廷將認俄人干涉蒙政矣]  
　　字林報接北京電云蒙古交涉大約將移至俄京聖彼德堡辦理聞此事初係口述後由駐京俄國代理公使徇淸外務部之請始補發公文大致淸政府之覆文未必遽以此事爲然但目下之淸廷實無力拒絶此事恐日後終必承認云 
　　俄國某報載稱俄國曾勸蒙人與中國協商獨立後之辦法庫倫俄領事則且勸止蒙人勿拆毁張家口至恰克圖之電綫及搶掠中國某銀行並許於其他各事協助淸廷所派駐蒙大臣和平辦理 
　　又云俄政府今願與中國訂立蒙古條約惟並不欲干涉中國內政或佔奪蒙古之土地俄國所願者惟在恢復治安以利俄國之商 
 
 

Page 7

 
 
業耳 
　　又栢林接聖彼德堡電稱庫倫俄國領事與淸政府專使開議蒙古交涉進行頗爲順手且謂俄國深感淸政府所表之厚意 
　　又聖彼德堡電稱俄國對於蒙古之行動曾由日本默認故并不起而抗議云 
[民軍政府之借債譚]  
　　大陸報十二日南京電云財政卿陳錦濤君今晨由滬抵寗同行者有英日財政家數人 
　　又云據確實消息英日公司代表現與南京民軍領袖磋商擬借債與民國政府 
　　又據南京某領事來電民國政府現擬借伍以充北伐軍費之用又聞民軍近嘗以津浦鐵路債票向正金銀行德華銀行及本埠外國財政機關押借巨欵惟此種抵押物外國各銀行未肯承認 
　　據深悉民軍政務之人云日本財政家現正在討論民軍政府息借外債之合同條欵昨夜上海華人接電謂南京新政府已借定洋四千萬惟英國是否預聞此事則不可知 
　　聞中英公司代表曼葉斯君近日曾至南京大致擬欲先得津浦鐵路債劵之抵押物以借債與民國政府蓋津浦鐵路中英公司出資最多故願得此項産業爲質也 
　　又據官塲聲稱民國政府籌借外債一事尚難盡信設民軍果借外債則恐俄國亦將借欵與淸政府而其結果必致延長戰禍云 
　　字林報十二日東京電云孫總統黄興等近代表民軍向日本借債以大冶鐵礦作抵押物惟日本財政家未必應允此事蓋日政府因大局未定不能擔保此項合同也 
　　又同日倫敦電云據東京電稱日政府不肯借債與中國民軍因與中立政策不合之故 
[三紀江北籌欵情形]  
　　江北財政次長張春帆前日由寗至蘇面謁莊都督力求撥欵接濟江北軍餉兹悉都督蒞任時已與張君接洽允爲協助此次得淸江蔣都督來電告急允先撥二萬元且面允張君隨後少可周轉自當力籌接濟張君以江北事機緊廹已於舊曆二十五日返申擬即面謁滬軍陳都督民政李司長力懇即速撥欵至淸以救燃眉之急想陳李二公顧全大局必有以維持之也 
　　附張君致南京大總統電　大總統賜鑒炎真日到蘇謁莊帥而總統蒸電未到江北餉期已廹危急萬分千乞總統設法維持撥欵接濟保江北之藩籬即所以固江南之門户况徐有張勳魯猶負固萬一有變不特貽大局之憂且亦招滿廷之笑惟總統鑒之江北財政次長張炎叩文 
　　又致淸江蔣都督電　蔣都督鈞鑒陶部長灰電想登勛鑒炎真日到蘇以次長名義面謁莊帥力求於二萬外再撥萬元莊帥意極關切然實無欵可撥俟稍能周轉自當力籌囑炎電致鈞處陸軍之餉陸軍部自應担負責任應請鈞處速電黄總長告急請欵并從速派員赴寗領取所允之二萬元謹即遵電炎請求無效有辜委任伏乞鑒原再江日陶部長已具有節略瀝陳江北困難情形由李平書代呈黄總長合并陳明張炎叩文 
要件 
[擬開江蘇全省縣議事會聯合會通告]  
　　敬啓者。共和國家。以國民議會爲基礎。國民議會。以各縣議會爲雛形。中華民國。光復大業。臨時政府。肇建洪基。兩院制度。亟應設立。吾民天職。寧能放棄。頃者國民恊會上大總統書。請由各省諮議局或府縣議會聯合會。公選三四人。爲各省國民代表。組織國民參事院。聞各省諮議局。業經推選。而各府縣議事會。顧未有聯合進行之舉。敝會竊維江蘇爲東南大都會。臨時政府所在地。理宜負弩先驅。爲吾中華民國各行省之嚆矢。用特通告各縣。籌商組織江蘇各縣議事會聯合會之法。國會之設。勢不容遲。擬請貴議事會。儘新曆正月二十八號（即舊曆十二月初十）之前。函知敝會。表示同情。并將開會地點時期人數經費。各就所宜。詳示敝會。一俟通信期滿。敝會即就來示。從多數取决。擬訂簡章。登報通告。預備開會。事關國民全體之利權。尤爲吾蘇唯一之義務。謹布區區。亮邀鑒察。[  丹徒縣臨時議會謹啓]  
　　再敝會私擬地點在鎭江金山寺。時期新曆二月五號。即舊曆十二月十八日。人數每縣代表二人。經費每人出會費一元。旅費自備。是否有當。仍候各處賜示。從多數取决。通信處請寫鎭江西門外。姚灣舊下游厘金局內丹徒臨時縣議會 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[江蘇都督府令彚述]  
　　代理江蘇都督莊爲通令事據民政司稱各項學校前經分别任費之性質定省立縣立市立鄉立私立等名目通行飭遵在案查省立各學校應歸本都督府管轄兹經訂定管轄通則六條合行通令各該校長暨各民政長知照各該民政長並應比照此項通則分别擬訂民政長管轄該縣立學校各市鄉公所管轄市立鄉立學校各項通則一體遵行此令 
　　江蘇都督府管轄省立學校通則 
　　第一條　凡以江蘇省經費設立者爲江蘇省立學校受江蘇都督之管轄 
　　第二條　凡省立學校之校　長都督任免之其他職員之任免該校校長主之但須於每學年之開始報告本學年職員之姓名職務俸給額於都督府 
　　第三條　凡省立學校每年度之預算决算由校長分别造具表册呈報都督府交省議會議决省立學校非經都督之特准不得爲預算外之支出 
　　第四條　凡省立學校之規程由都督府定之該校校長如認爲應行修改時得擬具草案呈送都督府核辦其校內各項細則由校長定之但不得與法令相牴啎 
　　第五條　省立學校應隨時受省視學之視察 
　　第六條　省立學校之校長應於每學年之終報告該校之狀况於都督府 
　　代理江蘇都督莊爲通令事據民政司稱改用陽曆前於第一號府令聲明學堂功課之支配在未奉有通行辦法以前應准暫照舊時辦法以舊曆年終爲歸東在案第上年結束雖適用舊曆而本年開辦即應按照新曆將學年學期分别規定以便遵行查東西各國均用陽曆而學年之開始各國不同葢氣候各殊人事因之而異也本都督現經斟酌情形規定辦法著爲學年學期令合行指令該民政長即便轉行該縣各項學校自本年第一學期起一律遵行此令 
　　江蘇各學校學年學期令 
　　第一條　四月一日爲學年之始（即陰曆壬子年二月十四日以下類推） 
　　第二條　一學年分爲三學期 
　　第一學期　四月一日至七月十三日凡十五週（每一星期稱爲一週星期日應改稱日曜日星期一爲月曜日星期二爲火曜日星期三爲水曜日星期四爲木曜日星期五爲金曜日星期六爲土曜日） 
　　七月十四日至八月三十一日凡七週爲夏季休業之期 
　　第二學期　九月一日至十二月十五日凡十五週 
　　十二月十六日至翌年正月五日凡三週爲冬季休業之期 
　　第三學期　正月十三日至三月二十三日凡十週 
　　三月二十四日至三十一日爲春季休業之期 
　　附給分式 
　　代理江蘇都督莊爲通行事查學校舉辦畢業係認明生徒修畢該校所定之課程既畢業而升學猶未畢業時之逐年升級如修畢第一學年之課程試驗及格升入第二學年則已認明其第一學年之學業完全而第二學年之試驗祇論本學年之成績及格與否凡該校生徒歷升至末學年者以前各學年之成績該校校長自應認其完全即由他校轉學插班之生徒在插入某學年時亦已認其以前各學年之學業完全是畢業成績可即以末學年之分數爲準舊行考試章程以畢業分數合生徒歷學期歷年之總平均分數再以畢業考試總平均分數相加平均之爲畢業分數在末學年功課特勤進歩特速之生徒雖畢業試驗分數獨多間有以前數年中平均分數之少而綜核平均分數反落人後者在歷學期歷學年分數較多之生徒至末學年或竟有恃無恐功課敷衍試驗成績平常而綜核總平均分數仍佔優勝者致所定畢業等第名次與生徒實在成績不符非特手續繁複於事實亦多不合自本届辦理畢業始應即以末學期試驗作爲畢業試驗其分數在八十分以上者爲最優等七十分十分以上者爲優等不及七十分在四十分以上者均作爲合格分别註明分數一體給予畢業証書至分數在四十分以下者應按照分數分别給予修業証書無庸留校所有中等下等最下等名目一律取消其未至末學期各生徒之修業分數亦應一律辦理爲此行知該民政長即通告各學校在新章未頒以前一體遵照辦理此令 
[寗蘇兩局鈔票問題]  
　　裕寗裕蘇兩局鈔票光復以後因官局停閉經蘇州商會備具議案呈由省議會質問都督妥定結束辦法兹奉都督答復省議會酌量决議所有商會原請議案及答復書照錄如左 
　　蘇州商務總會請議案　蘇省裕寗裕蘇鈔票行用各埠甚廣鄂變以後金融恐慌各商家共體時艱照常收用省城光復兩局即已停付各埠商民擱存此項鈔票不付現在中華銀行聞已擬章開辦錢市可幸轉機惟對於前項兩局鈔票應迅妥定結束辦法不使商民受虧庶於財政前途發行新鈔票時必能流通昭信請付公議 
　　豁寗裕蘇鈔票結束辦法答復書　查裕蘇鈔票陸續均已收回除劉襄孫處整數八萬元外照賬核算已溢出四千二十五元似劉處所存鈔票亦有若干用出在外綜計未收回者洋票祇七萬五千九百七十五元錢票祇一萬一千餘文欠人之欵約四十萬上下該局放出賬欵抵押欵約共一百九十餘萬再將無着之濫帳剔除從少以收回四成計則歸還欠欵兑換鈔票之外尚可歸還公欵若干其辦法須責成原辦局務李厚礽赶速淸理不難了結惟裕寗係寗屬設立向不報蘇屬該局資本若干發行鈔票總額若干欠人若干現存若干苦於暗中無從摸索收束之法祇有將寗蘇滬等處正分各局總辦經理人等嚴密訪拿全行提集到省勒令將欵項帳簿交出澈底淸算方有頭緒彼時即可仿照裕蘇辦法酌量辦理是否妥洽請决議 
[蘇垣歡迎都督大會紀盛]  
　　代理都督莊藴寛於二十一日自寗蒞蘇爲時已晚當夜即下榻於馬大籙巷蒯姓家二十四日蘇城各界特假護龍街怡園開歡迎大會到者約千餘人並備午膳讌叙陪座者爲蒯際唐陶念喬張安卿陶幼階四君膳畢開會莊都督登壇演説以激發天良熱誠辦事自矢一時鼓掌之聲如雷嗣有潘硯生諸君相繼演説直至下午四時散會 
[山西民軍近狀]  
　　山西自軍政府失敗後閻錫山都督率兵南下駐紥平陽府所有各部辦事人員大半隨從軍隊惟梁善濟等數人本係漢奸一面搜括各處財欵暗入私囊（梁初爲軍政府財政長故乘時搜括）一面與淸臬司李盛鐸（軍政府成立時李亦爲辦事員與梁合謀內應官軍此時已升藩司）會銜出示安民無如各商民知淸軍將至恐遭漢 
 
 

Page 11

 
 
口慘禍相率遷往平陽府求閻都督保護大車小輛絡繹不絶不數日間省城內外五十里以內之住户商店已十室九空矣閻都督見百姓紛紛來歸妥爲安插不使有一人失所惟省城候補人員希望新撫到任冀得差委均尚安然不動詎初九日淸旨一下各官知淸政府將倒新民國將興所有舊官料必取銷不如及早回籍以免臨時忙亂遂各收拾行李携眷出省據日來調查各公館已走去者約有十分之七其未走去者亦均預備起身因車轎不敷雇用飭人在百里以外覔求大約再過數旬滿官將絶跡於太原矣 
　　閻都督既率兵駐平陽府即聯合關中民軍重作恢復之計因接上海伍代表來電謂此次續訂停戰條約有民淸兩軍均不得進攻等語閻都督乃置太原於緩圖暫不進攻静待和議之解决不料河東道余某因軍政府前曾責其負固不服欲開其缺該道謝罪投誠當仍令其鎭守河東以資保衛此時見軍政府移駐平陽認爲山西已被淸軍所奞遵又派兵（該道舊帶鹽捕營約四五百人）二百餘人赴隘口堵截民軍并令各縣大殺民黨見無辮者不問一言即予斬首寃死者不可勝計閻都督聞之大怒急派兵一營赴隘口與余兵接戰大殺一陣余兵死者數十人餘悉潰散閻都督隨即傳令續派砲兵數隊向河東進攻該道聞之大懼急派人到平陽請罪謂隘口之兵係爲彈壓土匪保護行旅而設並無别意請毋誤會云云閻都督詰以何故令各縣無端捕殺好人答云此係各縣誤會公事所致現已飭令從優給恤被害之家其地方官應得如何處分恭候都督大令發落云云現聞閻都督之意非將該道撤換及各縣之貪汚地方官從嚴淘汰不足以解百姓倒懸之苦現正與幕府諸人商議辦法不日即可實行 
[河南人渴望共和]  
　　淸豫撫齊耀琳日前電請開缺緣齊自到任後屢欲殺戮黨人以買袁世凱歡心恨無口實乃嗾使廵防營統領柴得貴暗令其部下勾通學界紳界約期起事彼可乘勢捕殺爲一網打盡之計學紳界知其詐屢拒之彼仍不止遂有一部分之熱血健兒爲其所惑致有本月初三日之失敗志士被捕者四十二人被鎗斃者十一人齊遂興高采烈致電淸內閣以爲必得袁世凱之歡心可以達其陞官發財之目的不意電到內閣數日袁世凱不置可否一般豫省京官大老又深恨其阻抑共和摧殘民黨彼遂不安於位且又有初九日召集臨時國民議會之淸諭兼之豫省人民目覩齊之殘忍痛入骨髓日思得而甘心彼益覺不安遂至電請開缺云 
　　南陽人士致黎都督書云　軍政府麾下夫民國成立不數月間奄有中華大半從此犂庭掃穴痛飲黄龍亦屬易事乃今者聞又有項城議和之舉我南陽人士近接宇下甚失雲霓之望深恐和約既成劃分南北但以民軍光復之地爲限或將南陽塊土付諸異域使我人士永受束縛不得爲共和國民憾何如之夫南汝光三處今雖卞屬昔本楚地楚在春虔其强甲天下北抗中原與晉爭伯兹惟有三處握北上之要道故夫三處者全楚之首領南國之屏障也今民國發祥於楚宜念全楚之地尺寸不可與人且南北分峙以武漢爲民國中心若無此三處數百里外已成敵境甚非深根固蒂之計也伏願麾下詳察南陽人士同叩 
[淸軍據守黄陂之情形]  
　　淸軍在黄陂駐守者人數不過二千總糧臺設在縣學司令處設在小溪寺（廟名）一營駐在城隍廟二營駐在縣小學堂三四營住在沿城上兵棚內總稽查局設在縣函署內軍裝所設在七娘祠內子彈火藥裝載火車內其總稽查局所用包探盡係縣署差役在各鄉村藉拿奸細爲名大肆擾害或奉公文至各鄉村征收錢糧勒索五六倍不等鄉民稍有抗拒即行格殺勿論而淸督段祺瑞又倡收地捐户捐舖捐牌捐出入捐等種種名目地捐如有房産值一萬銀者每月收五十串文捐欵值一千銀每月收五串文到期不捐者飭縣拘獲監禁户捐亦分上中下三等每人一月收錢五百小孩收錢二百各舖户牌捐出入捐統分上中下三等商民出入城每人收五百文出入城及出入别口岸護照每張買五百錢一張只准二人行走限三日繳銷黄陂之民真不堪命矣 
[黑省人民亦趨向共和矣]  
　　黑龍江國民公會上諮議局陳請書云爲時局日廹南北分持呈請組織國民公會支部以保公安事竊自武漢事起天下騷然各省紛紛宣告獨立南持共和北守君主兵連禍結兩不相下以同胞而起殺戮吾人何心而忍出此因之南北兩政府均持人道主義不忍生民塗炭停戰議和以弭亂禍然君民之階級不同即彼此之解决互異即有 
 
 

Page 12

 
 
第三國爲之調停不過從中解和而非强廹仲裁倘爭持過久各不相讓停戰之期限已滿各國即觀望不前勢必雙方决裂戰禍重殷生命財産皆有莫大損害况餉項支絀借債亦甚不易各埠洋商或因兵事影響藉爲口實中國大局不堪設想以目前而論南北均無久戰之能力也兹奉到初九日閣抄君主民主之問題固非一部分人民所得而私亦非朝廷一方面所能專决自應召集臨時國會付之公决以冀早息干戈與國民同享和平之福又接北京國民公會來電本會今已組織總機關廣徵國民意見公同解决君主民主問題已電請官革專使承認會議派總代表赴滬組織事務所又分電各省設立支部速派代表來滬會議所見至爲遠大江省地雖極邊民氣已見膨脹對此會之成立皆有勃勃欲動之勢不能不顧全時局以資指臂而服民心按照京師國民公會章程在江設一支部徵求通省人民意見赴滬議决兩政府既已承認必能以民意和平了結若復蹉跎觀望依違因循祗知拘守一隅不思瞻顧大局彼時各省代表到滬後政體已定江省人民將不知置於何等地位人貴奮立機不可失同志等一經提倡各界多表同情足徵民氣勃發隨大勢之所趨向非個人私心所能限制爲此懇請貴局鑒此危機將□等救時苦心視爲正當代爲轉呈撫憲俯順輿情必令此會成立江省幸甚全局幸甚發起人秦廣禮胡孚申車殿銘周玉麟吳士恭關聯魁管穎侯朱治珩才鍾毓李炯李建業潘文翰丁文貴榮興張國威曾令黼王純一鄒振鐸張振舒于卓東王錫鈞武璽郭汾范光祖 
[寧波商輪觸礁]  
　　行駛象山之寗海商輪於一月八號（即舊曆二十日）晚八點鐘將近西澤忽然觸礁一時搭客驚惶各奔前艙用繩弔落礁頂在露天風雨之中坐以待旦至九號辰刻始有行船搭救登岸幸慶生全而行李等件均遭沉没現聞該輪半沉入水未悉尚能起出否 
[贛議會電控民政長]  
　　南京大總統鈞鑒贛省臨時議會經諮議局呈明前都督彭召集原有議員開會旋因至者無多由在省紳民公呈今都督馬請由各屬旅省紳商學界等各就本縣先行選出三人再由各府用連記投票法每縣選出一人加入舊有議員內合爲臨時議會議員其選舉規則亦經呈明都督嗣因政事部長賀贊元多方阻撓意圖把持政柄破壞共和延壓逾月適都督因公赴潯軍政府公事由高等顧問吳代拆代行即經電詢九江都督行轅得覆電內開臨時議會如能速開極好請照辦等因詎賀又託詞宕阻萬不獲已遂援照江浙等省辦法得於法定時期內由人民自由會集議會因於本日集合初選當選人在諮議局內舉行正式複選舉大會預舉代表五人請高等顧問吳蒞塲監督吳君面稱賀部長不允照辦未便蒞會議員等竊維世界文明各國莫不有立法機關在共和國視此猶重况贛省光復後政局屢更若不迅開議會以定基礎紛亂何有終極又不獲已令全體公决由原有諮議局議員四十八人監察投票開票選定新議員八十人加入舊有議員共百二十八人刻日開會除電陳都督行轅外謹此奉聞至賀贊兀不法之處應如何處置並乞鈞裁贛省臨時議會全體議員葉先圻等叩 
淸談 
[紀京友之言]  
　　此次臨時政府。公舉孫文爲大總統。實至名歸。原無多讓。惟觀袁世凱近日行動。頗露醋意。緣此公平日。夙有此種思想也。聞民軍前有。舉袁之説。近日孫亦有電讓袁。倘多數贊成。何不直捷舉袁。使其敷衍淸政府之心。亦可决絶。如無此意。亦當速籌良策。無論民軍財力兵力。是否充足。總以速行解决爲是。若依正式選舉法辦理。試問在此五六月間。能有空閒敷衍之財力否。淸廷目前不敢决然宣戰。而一再稽延者。以軍餉無着也。近聞袁已嗾使各督撫各軍隊。要挾滿親貴出資助餉。漸有成議。大約一二千萬。尚可羅掘。且各路軍隊爲袁世凱魔力所攝。均願爲之効力。若因一再停戰。而坐俟其布置完。密勝負恐未可必也。且議和隨員之回南者。無不力詆民軍之內容。并謂不出半月。必然分崩。勸袁姑待。無須激烈。俟其內亂而擊之。可收事半功倍之效云。云此等一面之詞。雖不足盡信。而不可不早爲計也。（下略） 
　　此係京友通信中語。於袁世凱之心理。窺之頗深。（觀今日本報補錄袁世凱致伍代表電文可見一斑）而其忠告民軍之言。亦不無可採處。爰錄之以告我同胞。　東吳附識 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[北伐兵艦出發]  
　　海軍部長黄君鍾瑛因和議無成停戰期滿昨特命令南琛運船及海容海琛二廵洋艦迅即駛往秦皇島接應各省北伐軍隊犂庭掃穴共奏膚功聞其餘各軍艦不日亦將出發全國光復當在指顧間矣 
　　招商局泰興公平新銘三船昨日上午均開往吳淞一俟停戰期滿即擬裝兵由軍艦護送開往烟台江寛輪船亦由民軍租定已開往南京並聞招商局輪船爲民軍租定者共有十三艘云 
[華界接通電車三誌]  
　　內裁電燈公司總理陸熙順擬在南市招股開辦電車公司業已兩紀本報兹悉陸君已將一應辦法通禀請示昨奉民政總長指令云來贖閲悉試行電車係市鄉制公共營業之事英法租界已著成效南市實應舉辦詳核摺開辦法尚屬周妥自應照准希即籌集股資妥爲規畫並將籌辦情形隨時具報候核此令 
　　舉行祝典之布置 
　　本邑市政廳長因陽曆十五號即舊曆二十七日應行補祝新年並慶祝民國成立與孫大總統受任典禮除預請商務分會轉飭各商屆時休息一天升旗懸燈同伸慶祝外昨日復通知財政部交涉部農工商務總長民政長司法長商務分會商團公會及工商學界各團體均於二十七日上午十時起至十二時止在市政廳行慶祝禮下午兩時起至五時止在九畝地行禮至晚由各商團舉行提燈會遊行城廂內外各街巷並聞商務分會門前昨已高搭牌樓一座遍綴各色燈景輝皇奪目附近商民已莫不争往瞻仰矣 
　　滬西商團公會司令部江政卿君隊長陳學理君昨日預在操塲編成馬歩輜樂醫等隊即由輜重隊各員將輜重車數輛紥成聯軍北伐攻破京城及還我河山雪景等彩定於是日上午在議事廳開會行團拜禮午後二時整隊遊行西區境內晚間七時舉行提燈會業由該會交接部函致法界電車公司請於是晚自方浜橋至斜橋一叚暫停行車數小時聞已接復應允照辦 
　　約翰書院昨日通告云自有中國以來至今日始有大總統始行太陽歷且大總統履任正太陽歷元旦民國新運薄海同歡敝校同人爰於正月十五日補祝元旦之期舉行提燈大會以伸慶賀凡在滬上學堂諸君有志贊成者請迅即預備一切准時聚集並先函知敝校沈伯雄陳鼎夫君以便歡迎預訂事件如左　各人備燈籠　每校須有一對燈籠貼校名以顯觀瞻　每校舉代表二人爲導引員　正月十五夜七點半鐘聚集派克路寰球學生會曠塲整隊游行由南京路黄浦灘進小東門十點鐘止 
　　南市商團救火各團體以敵氛未靖匪患宜防前日特在市政廳商議有備無患之策於舉行祝典之日或有火警匪警無論何地皆當立即應付並禀准都督府如有匪徒膽敢嘗試當以軍法從事 
　　浙都督維持國貨 
　　中華國貨維持會禀奉浙都督批云來禀係爲維持國貨起見本軍政府深表同情候知會政事部查核照辦並俟寗滬都督批示雲錦公所意見書存 
　　縣署改換氣象 
　　上海縣衙門自改爲司法署後業將大堂各處所懸匾額一律撤除並於大堂兩旁裝釘木栅分作刑事民事男女待質所其頭門外之照墻亦已拆去從前之惡現狀刻已掃除盡净矣 
　　藥房被詐之敗露 
　　日前有自稱中華國民者身佩銀牌一面向某藥房拆梢嗣經訪悉該銀牌係在途中拾得者當即報告滬軍都督府諜報科飭探嚴緝務獲懲辦 
　　製造司解運大砲 
　　孫大總統擬在寗垣添設砲台電令製造司迅將大砲解寗安置已誌昨報兹經該局總理李君查得局中現有四十磅過山砲二尊業已修整故於昨日先行起運俟鑄就再行解寗 
　　鄭炳興罰欵未淸 
　　四川人鄭炳興在太平馬頭開設仁者壽戒烟凡藥店攙雜毒質利己害人被滬軍陳都督訪悉照會民政總長轉知裁判所將店發封提同鄭及鄭妻代氏與各夥到案禁押鄭已願罰洋一萬元先繳五千元在案兹悉當時在該店搜出之金飾業已發還所有存案之大小洋銀約二千元則已劃入罰欵不敷若干限令措繳然後釋放 
　　各營隊嚴防奸細 
　　滬軍都督陳君因聞滿虜近派奸細來滬暗探軍情曾經通行各營隊加意嚴防在案兹悉砲隊營遊擊隊等各管帶均已諭飭守衛門兵遇有外來之人務須詢明來歷方准引進如有形跡可疑者即行拘究勿使混入滋擾 
　　福字敢死隊記事 
　　福字敢死隊長劉司令訪聞近有不法之徒冒充敢死隊名義在外招摇撞騙殊與軍隊名譽有碍故特密派暗探多名四處訪查嚴拿究辦 
　　劉司令查得二隊正兵徐得魁無端請假且將髮辮盤繞帽內居心難信即於二十四日提訊判責二千板押送檢察應釘鐐收禁候再查辦 
　　又四隊六棚正兵吳昌貴副兵陳有才沈錦標徐得勝七棚副兵陳雙喜汪正寳葉漢金等近均擅自出營並不請假且查在營時亦不安本分故由劉司令於昨日提訊令將吳昌貴等各笞責八百下後再違犯軍規定須重究 
　　敢死隊督隊官胡元魁前攻製造局時曾受彈傷近日在營尤異常出力故由劉司令升調犧牲隊管帶已於昨日下札 
　　二隊排陳文斌操練勤能委充犧牲隊及敢死隊二營掌旗官之職亦於昨日下札 
瑣聞 
[城內]  
　　監追吞疑○黄涵之控范厚愚監守自盗侵吞典當資本一案昨經檢察長集訊一過判將范監禁限令一月理楚如違嚴辦 
　　招補承發吏○地方審判廳布告云本廳錄取承發吏前經傳補在案兹因廣額兩名查有備取談笑山蔡愛德可以招補限十六日上午十二句鐘前邀同殷實舖保塡具志愿保証各書以委派便如屆限不到再照名次傳補希即知照幸勿自悮 
 
 

Page 19

 
 
　　檢察廳批示○薛潮桂呈批該民訴稱裕豐布莊俞姓因莊貨被竊强責該民賠償該民若果無此事俞姓自屬不應但一面之辭亦難相信果其事出疑似兩造不得無故相擾致生訟累此批　王伯堂呈批該民人之童養媳張鳳雲於上年被拐迄今已一載有餘何以知爲張叙卿之妻誘拐所奉見証詰以報告之語尤不確當姑以陳叙卿之妻因别案被押在案併案訊及一面仍由該民人自行確加訪查誘拐爾媳之正犯送案究辦可也毋以審判廳成立控訴較易遂可任意告人自取其累 
[南市]  
　　星星之火○泉漳會館馬頭洪聚興小客棧內前晚被寓客崔生林因吸紙烟遺火蚊帳上幸即救熄未致成災旋被崗廵查悉將棧主洪良盛扭至裁判所訊實判罰洋三元充公崔免究斥退 
　　查獲竊賊○商團公會幹事員郁仲榴前晚在高巷頭地方施姓家查獲小竊陳仁川解至裁判所搜出賊具多種即經陳裁判訊供不諱判戒責一百五十下押候擬辦 
[閘北]  
　　何可通融○陳月星之妻姚氏被親戚姚王氏串同顧周氏價賣與董文泉爲室得洋數十元並吞没寄存之工資日前姚氏向討反被王氏批頰二下以致怨忿自縊而死旋經總局提到董及王周二氏與周氏之子小鋸子等分别收押昨由屍母姚宣氏投案求保孫科長以案關人命斥不准行着候陳月星到案再行核辦 
　　限期淸理○昨有押店主翁明揚翁静波翁阿四嚴福生沈學明等控談月華之子阿根託吳國元担保賖欠貨物洋百餘元請爲追繳經總局孫科長判將談吳二人一併交保限十天淸理 
　　房東挾制○沈德太扭控福泰雜貨店主朱阿桂之妻徐氏欠房租三個月計洋十六元有另請飭遷讓昨經總局孫科長提訊徐氏供稱沈欲將房屋另租他户故意不來收租須求明鑒判着氏將租洋繳案候核 
[英租界]  
　　票號追欠○山西公昇慶上海分號經理杜俊生司帳傅鼎臣因虧欠義善源票號欵項延約不理被該號控奉公共公廨於前日午後傳訊原告倩李少生到堂代表請追被欠銀二萬五千九百五十兩訊據杜等供稱此欵係號主武奎貴自與原告往來虧欠應由號主担任判杜傅均交妥保着自邀號主趕向原告淸理 
　　父子互推○英商祥泰木行控葉少吕不付貨欵一案前日午後由廨會訊原告請追被欠木料價銀六百餘兩並由見証陳宗緒上堂証明此項木料係被告承修南京惠民橋所用訊之葉與其子敬福供詞互推聶襄讞商之英康副領事判葉交原保候查明賬目於下禮拜二午後再訊 
　　女犯病斃常州婦人金楊氏因犯拐案由廨判押女所在案嗣因患病送往棲流所醫治延至前日身死即由該所知照公廨將尸舁送斐倫路驗尸所昨經關讞員會同德副領事蒞所驗明委係病斃因查無屍屬即由善堂棺殮厝壇候認 
　　拐賣無憑○閩人陳海寳陳李氏林榮等三人帶領男孩葉小兎子阿毛阿有女孩丫頭等四口擬乘輪船出洋販賣由探查見一併拘解公堂訊供管押在案昨經中西官訊得阿毛係李氏親生准予領回且查無拐賣實據判陳等一併開釋葉小兎子阿有了頭等三孩暫留棲流所候核 
　　私掘墳墓○黄都郎黄福生洪恆生洪阿二等因私掘王金元之祖坆被控昨由公廨併提到案訊究聶襄讞商之英領以此案應歸美領陪審判一併押候下禮拜二訊核 
　　匪黨就獲○陳增祥因串拐俞顔生之二歳男孩榮林由廨管押在案昨由捕房將陳之同黨孫錦堂拘案請究判押候下禮拜五與陳質訊 
　　是否縱火○長利洋行控虹口吳淞路第六百七十九八十號門牌某南貨店縱火焚燒圖賠保險銀兩等情昨由捕房將該店夥友汪友田拘解公堂經關讞員會同德裴繙譯官訊供一過判押候下禮拜六勘明再核 
　　北夫私逃○徐寳之控妻張氏私逃等情昨由捕房將氏拘解公堂訊知原告住居閘北均濟里內該處係是華界遂判將氏解送四路廵警分局訊辦 
　　尚有見証○馬夫楊寅九因與楊談氏通奸被氏夫楊德寳用刀戳斃已誌前報昨由捕房將楊德寳夫婦併解公堂經中西官訊得尚有見証李阿四未到判楊夫婦分别還押候補提人証再訊 
　　畢竟有情○榮廷和控妾吳阿寶捲取值洋三百餘元之衣飾私逃一案昨經公堂復訊據榮供稱贓物已齊請爲免究判吳婦交保開釋並諭以後務須安分 
　　科間免究○陸善祥控何春元串騙大衣等情昨經公堂訊明並非串騙惟其中確有不盡不實之處判何罰洋二十元充公免究 
　　欠洋不還○華長春因欠楊芝廷銀洋不還被控昨由捕房將華傳至公廨過堂候訊 
　　大放烟花○昨日黎明時山西路第一百三十七號門牌某花烟間內起火延及左隣福泰皮箱店泰順米店及右隣花烟間兩家共燬樓屋五幢 
[美租界]  
　　殃及隣居○昨日下午二時半元芳路師善里某木作樓上突然起火延燒鄰居袁同和糕糰店切麪店鹹肉莊等樓房二　又樓面四間事後即由捕房特派中西探前往查明核奪 
　　因何自刎○兆豐路碼頭所泊之某輪船上前晚有一西人不知因何以小刀自刺頸項幸由同船人救護鳴捕車送公濟醫院醫治未至殞命 
　　調戲婦女○無賴龔金山昨在西華得路調戲婦女金杏弟致相口角被捕併送捕房押候懲辦 
　　走失女孩○新記浜一百五十五號住户姚朱氏昨至捕房報稱前晚走失一女年十三歳名愛林捕頭允爲訪查 
　　婦人拆梢○陸雲軒昨扭婦人陸唐氏至捕房控稱該氏欲拆梢洋數十元請爲究辦捕頭因詢無實據斥退不究 
[法租界]  
　　不認圖賣○陸小寳日前携帶婢女張來富來滬圖賣被包探偵知拘入捕房轉解公堂訊究張供在南潯鎭張家橋地方張子庭家爲使女隨陸來申質之陸供因民軍起義主人遷家赴杭由小的領去經過上海並無别意聶讞員以所供難信判押候主人到案再核 
　　弁兵違章○某營勇丁周家全張桂堂周德生魏少山等隨同營弁劉永中携帶槍械經過租界廵捕以其違章拘入捕房解至公堂經中西官訊問劉稱奉諭廵哨有二勇丁不知租界章程以致違背中西官姑念無知違犯着罰洋十元即將周等四人一併開釋劉仍暫留俟交到罰欵然後釋放 
　　强廹剪辮○前日有吳杏生徐林祥二人在界內强剪行人辮髮致起衝突後由一百三十六號崗廵到來拘送捕房昨解公廨請訊吳徐仝供剪辮之處係是華界後因彼此争扭始入法界判押滿七天開釋 
來件 
[寗波士民反對浙省統捐議案呈都督書]  
　　浙都督鈞鑒查本省臨時議會議决案有浙江總捐局暫行章程循誦之餘不勝駭詑吾浙光復之日他務未遑首先以裁撤釐捐明告天下良以厘捐之獘害不可以一日而安奉命之初商民方懽欣感忭之未已而類似厘卡之統捐即同時發現於吾浙而又將以軍府之命令公布而施行朝四暮三尚復成何政體近數日中道路傳言以厘卡方裁而復設疑軍政府信用之有虧謂今日即圖規復反不若當時暫爲緩裁且即爲當局者計因仍之與創設其勢之順逆相去懸殊此事統捐能於厘捐裁免之後實行於吾浙之各屬而無阻乎不待明者而知其難也明知統捐辦法其報捐與查驗之手續較厘卡爲簡單而統率亦視厘捐爲减少然總局分局各有局員某能愈於厘卡之委員乎所派稽查其能愈於厘卡之司廵乎勤索留難均在意中營運之自由必被奪於此非驢非馬之統捐局而商民實受其損害謂非弊政誰能信之現在臨時政府業已成立改良税法當任指顧之間徒此紛紛貽人口實竊謂我軍政府不應爾也以上弊害既已如此然使統捐既行巨欵立集則使人民負暫時之苦痛而於軍國得大宗之急需猶可言也今值此金融窒滯百業耗落時期商販裹足决無大宗貿易捐局雖設而所收必微承捐非人而其弊百出利一而害百可斷言也綜此言之是我軍府以極短之時間負復厘之惡叫失商 
 
 

Page 20

 
 
民之信用而徒以毫末之所得充少數辦捐者中飽之蠧議會諸公即行議决殊未從長計慮應請　都督根據約法提出異議書交議會覆議俟中央議會議定全國捐税統一辦法後再議行之未爲遲也 
[江寗賑務報告]  
　　金陵籌辦難民生計局於十一月十六七八等日經專員劉友柏王馥芝兩君邀集在城紳董開會籌議因上海紅十字會福開森沈仲禮兩君及旅滬同鄉各籌鉅資請金峙生童弼臣兩君赴寗會同諸紳散放賑米冬衣之舉金童兩君到甯當會場議决籌辦重要賑事開錄於後 
　　一舉定金峙生君爲駐寗臨時總理魏梅村端木季仲濮友松爲臨時協理（濮友松未到寗以前由張增璧代理）其坐辦一席頗爲重要公議仍由專員劉友柏王馥芝承辦（本擬舉黄愼之仇萊之爲總協理以未在寗故議待開聯合大會時再行正式選舉） 
　　一舉定陳彦淸爲旅滬總理哈少甫蔣星階爲協理李悦生張悼安爲坐辦其餘調查文牘會計以及賑務稽查各人員皆已選派分認職務 
　　一提議難民賑務首以衣食住三項爲重要其次則籌工藝生計（甲）住所　現設之難民棲息所二十四處應首嚴門禁並講求衛生以免疾病而肅所規（乙）食米　應將滬來之欵酌購米糓先儘被難之民散放並擬要求行政官廳撥米推廣開辦粥廠若有不敷當由本局量爲補助　（丙）棉衣　書局存之棉衣僅一千六百件省城貧民太多尚須廣爲勸募俾資散放 
　　一提議本年水災太重江寗四鄉被灾各圩及與句溧交界之圩均須一律修築缺口亟應履勘兹訂十二月朔先往會同圩紳佑工其籌辦以工代賑之事尚須與農商各界會同商辦 
　　一提議本會成立情形應函告上海同鄉同志諸公並函謝福沈兩公又由坐辦備文通報總統陸軍總長都督外交總長民政總長分飭各屬知照 
　　一提議酌定本局同人徽章樣式呈驗行政官廳 
　　以上係議定局內應辦重要事件 
　　籌欵項下 
　　一福開森先生撥定捐助洋五千元 
　　一沈仲禮先生撥定捐助洋二千元 
　　以上係已撥定之欵 
　　一外交總長伍秩庸先生蒙允籌撥華洋義賑項下洋三萬元 
　　一李悦生先生報告存留義賑項下允撥洋五千元 
　　一張增璧先生允撥哈同花園捐欵項下洋三千元 
　　一仇萊之先生允撥牛草項下餘洋三千元 
　　一本會所需振欵太鉅即使以上各欵凑齊仍屬不敷尚須分函各處廣爲勸募以救災黎 
來函 
[金山士民李銘訓黄端履吳欽業高堪彭元鼎曹汝康致松江軍政分府鈕司長書]  
　　鐵生先生大鑒頃見報載貴軍分府致莊都督電有各縣丁漕仍由松軍府督收飭令就近解松以免侵挪等因閲之不勝駭異民國初建實行家之困苦艱難造成共和大業峯　幸民尚嘵嘵焉議短長於其旁凡有人心寧忍出此惟兹事有關於民國前途統一之制者是以不能已於言粤當反正之初事變倉卒縣自爲政人自爲令怒發横生樊然並起斯無政府之狀熊識坃　鰓然憂之兹幸新政府成立大統機宣言已兢兢於庶政之統一陸軍總長亦已分電各軍府限制招兵爲軍政上統一之計劃竊意當事諸總公行同心協力以組成整齊劃一系統的政治將關而確固吾新國家之基礎乃締造方新而吾松獨不遵省令首起爲分離之行動當今各省猶軍府林立也假令並起相師是析一省爲數十省析一國爲百數十國兵權則對峙分持税制則四分五裂共和前途至此作何狀態思之能不寒心夫有兵之不可一日無餉固也顧蘇都督訓令內稱所需餉項應具預算由省支配是明明餉項有着矣收之於省與收之於縣等耳然則亦奚爲是紛歧離立致有妨全局乎抑先生所據爲督收之理由者曰免侵挪也然侵挪二字究不知指縣言乎抑指省言乎如指縣言各縣服從省令儘徵儘解無支銷及支配之權豈能行侵挪之弊然則先生之所指者其必在省無疑矣然吾省之　收入奚止丁漕即丁漕亦奚止華奉婁金等數縣今欲杜侵挪之弊不於根本上舉其監督或改革之實而僅救其一節爲自掃門前之計寧有當於共和立國之真精神乎或又有解釋侵挪之説者謂欲以本地之財必滴滴歸本地之用審如是恐各縣亦必藉口而有以躡其後矣先生縱苦心毅力忠實於本機關之職務然獨不爲民國前途統一計乎大局所關謹佈區區伏維鑒察 
[赤十字社來函]  
　　啓者敝社於陽曆正月六日（即陰曆十八日）由甯滬火車裝載棉衣褲陸千件綿被一百條小棉衣褲一千餘件及鞋帽等又餅乾五千磅麵餅九大箱運交南京事務所散放此項由諸大慈善家捐助本社並聲明不願揚名登報實心慈善尤足欽感敬代被難災黎九頓首以謝 
[滬軍光復軍總司令部來函]  
　　報載湖州匪徒猖獗一事謂敝軍一營一隊軍士六百餘名開往剿辦兹據該隊回滬軍士述及該處土匪均屬鹽梟異常凶猂此次往剿竟被在途迎敵民軍因猝不及防致遭挫折云云不無失實之處查敝軍第一標第一營開赴湖州剿匪恰有六百餘名然已安抵府城刻下纔撥有一隊分駐長興又擬再撥一隊分駐安吉日內亦須出發惟各屬土匪早已望風潰散現敝軍與駐湖支隊每日早晚函電交通並未有與匪徒接仗情事且敝支隊亦未有一人回滬種種不符與軍事上頗有關應碍請即日更正至紉公誼 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[改裝五更調] [  留溪壓線]  
　　一更一點月正東。滿運已告終。吓吓得而喂。公舉新總統。辮子弗剪弗成功。勸諸公。快點剪吓。弗要昏懂懂。吓吓得而喂。衣服覅更動。 
　　二更二點月正高。頭戴外國帽。吓吓得而喂。弗道華貨好。銅錢看得輕飄飄。弗得了。無志氣吓。討啥外國好。吓吓得而喂。弗算好同胞。 
　　三更三點月光微。身穿外國衣。吓吓得而喂。吹啥大牛屄。可嘆同胞無志氣。啥事體。外國人吓。做點好生意。吓吓得而喂。弗去抵制哩。 
　　四更四點月正明。大家要齊心。吓吓得而喂。奉勸愛國人。華貨出來蠻齊正。快歡迎。仿大衣吓。綢縀最文明。吓吓得而喂。帽子用綢綾。 
　　五更五點月糢糊。少用外國貨。吓吓得而喂。方爲大丈夫。金錢流出無其數。自吃苦。新國民吓。應該弗糊塗。吓吓得而喂。大家樂共和。 
[替北伐軍妻愛月女史寄夫八詠] [  虹橋寄客]  
　　夫戍津城妻在蘇。西風吹妾妾憂夫。臨行匆廹征衣少。寒到君邊只自圖。 
　　報到家書已月過。簡端慰問語尤多。妾容依舊。君休念。未識君容近若何。 
　　近來一月懶登樓。首似飛蓬不自羞。且待凱旋榮有日。妝臺新擬漢唐頭。 
　　搗衣不約證同心。千萬杵聲月色。侵都被攀留寛補掇。重教揮淚拭淸砧。 
　　妾今心緒亂如麻。坐對寒檠夜更賒。燈蕊有情頻報喜。昨宵又放一枝花。 
　　既入民軍百萬前。匈奴未滅莫言旋。功名雖淡同胞重。掃虜全憑立志堅。 
　　揭簾斜倚别無情。唯望民軍事早成。風送鼓吹來畫舫。笙謌疑是凱謌聲。 
　　焚香寶鼎告蒼天。默佑夫君早凱旋。直搗黄龍恢盛業。妾身亦與有榮焉。 
[新孟子二則] [  醒癡子]  
　　漢人曰。孫君有三樂。而做總統不與存焉。士農俱存。工商無故。一樂也。上不愧於天。下不怍於民。二樂也。聚各省民軍而北伐之。三樂也。民軍曰。滿廷有三慮。而王天下。必不能焉。仕宦俱逃。紳商遠避。一慮也。仰難禱於天。俯難商於臣。二慮也。袁世凱乘機而僭。竊之。三慮也。 
[賣琴者説] [  愛]  
　　吳市有賣琴者。負綠綺一張。終日求售。苦不能脱。乃鼓於市上。冀有顧而購之者。不料恆至曲終而聽者無人焉。賣者恨不遇於時。將碎其琴而告人曰。吾初來携有琴。簫筝笛絃索各一。諸物盡得購主。藉度客裏光陰。近復季子囊空。因出焦尾以問世。自以謂琴在諸樂器上。必有鍾期其人。可得善價而沽。不料滔滔宇宙間。竟無一詢價值之人。言罷欷歔。大有與琴俱亡之意。旁觀有不忍者。見而慰之曰噫。子愚矣。好此者皆在深山大澤間。今子所遇。皆箏笛耳。而欲其聆太古音。是猶執名利之人而語以泉石之趣也。賣者曰。足下此言。得非琴之知音乎。旁觀曰。余雖知之。尚非樂此之時。願贈百金。不敢受琴。賣者嘆曰。琴乎琴乎。汝奔走天下。祗遇半個知音。汝之相遭。何其難乎。遂再拜受金而去。 
海外奇談 
[肥身藥水] [  頌斌]  
　　某西報載德國著名醫學博士笛特爾君。近發明一種。肥身藥水。名盎生脱。ENCEINTE頗有效驗。如服藥水一分。則隔一周時。全身即漸漲一分。服二分即漲大二分。多服則漲亦如其量。且漲大後肉色皮膚。較前鮮嫩。此藥水雖於身體有益無損。然亦不可多服。因藥性過暴。多服則膨脹過甚。恐外皮有限。將不能包容而有破裂之虞也。故欲服此藥水者。須經笛特爾君之酌驗。凡服此藥者。須十日服一次。若隔旬不服。則其全身皮肉。漸漸縮小。仍復常度也。近來柏林等處。青春男女之惡瘠而服此藥者頗多。均有奇效。各國醫生聞之。俱奇其法。但笛特爾君頗秘其方。不肯傳人云。 
尊聞閣詞選 
[南匯張君鋤生於民軍到縣時爲土匪蠧役所害時九月十八日也詩以哀之]  
　　頽雲一角壓南沙。狐鼠縱横亂似麻。人盡相仇甘發難。君因何事苦離家。倚閭有母慈顔慘。肯構無兒吉夢賖。天末招魂何處是。城頭老樹噪昏鴉。 
　　國武生來氣性剛。折肱未肯善刀藏。訟興苜萸遭覊紲。禍起魚鹽受毁傷。碎玉一身　不 
 
 

Page 27

 
 
惜鑠金多口豈能詳。蓋棺此日應論定至。竟淸風古者狂。 
瞎費心思 
[上海時事謡] [  冰盦]  
　　文明真文明。改之外國裝。紅廟裏向拜觀音。 
　　希奇真希奇。有種民國軍。掛之徽章打野雞。 
　　時髦真時髦。脚穿尖頭靴。頭上戴頂外國帽。 
　　開通真開通。剪辮助餉團。請領照會用官封。 
　　可笑真可笑。特别犧牲隊。裝扮好像開口跳。 
　　怪氣真怪氣。特别敢死團。拿之手槍自打自。 
　　開心真開心。北廷猶未滅。慶賀總統大點燈。 
　　考究真考究。一羣女學生。胸前掛一白綉毬。 
心直口快 
[又恐四則] [  醒儂]  
　　吾想四馬路茶。館中去吃茶。與朋友談談心。又恐遇見學生軍。掗賣戲劵。吾不敢。 
　　吾想到。蘇州杭州去探望親戚。又恐遇見民。軍偵探。疑吾是奸細。拿去罰助軍餉。吾不敢。 
　　吾想到新舞臺去看明末遺恨。好戲。又恐遇見光復剪髮團。將吾頭上帽子搶去。手上金戒捋去。吾不敢。 
　　吾想到妓院中去　八圈麻雀。又恐闖進七八個假民軍。拔出手槍。硬募軍餉。將身邊洋錢搜去。吾不敢。 
新劇 
[時事新劇英雄血] [  吁天生]  
　　第二幕　園謀奴諫（續） 
　　巴比陀讀書畢。面作怒色。與威波能密商。 
　　（巴）威君。你夫這般無恥小人。拿國家當做兒戲。弄出那私通外國之事。難道我們這四百個會員。一任他胡行亂做麽。依我愚見。還當派人查探他的奸謀。搜尋他的証據。早早安排纔好。 
　　（威）是呀。我亦不幸被舉了自强公會副長。明日可開特别大會。將現在情形。報告一番。并會議進行方法。我現在還要到瑪留君處。明日請先來會中。恐怕再有什麽職員的會議。 
　　威波能起身别巴比陀出。老僕至前口諫。 
　　（湯姆）老奴有言奉告。未知大爺可能垂納否。 
　　（巴）有話只管講來。 
　　（湯姆）適纔滅波能老爺到來。與大爺談論之事。老奴亦已聽得。但是老奴蒙先老太爺不棄。命老奴管理家務。又把大爺托付老奴。呌我照料。敢不竭力。我想大爺亦已成人。外面愛做聲名。也就罷了。但是論起家計來。却比先老太爺在日。差得多了。此乃大爺好施喜捨的緣故。從今以後。我勸大爺總要省儉些才好。還有一件是最要緊的。大爺年已長成。就該早日完娶。便是先老太爺在九泉之下。也就安心了。 
　　（巴）你那裏曉得我的心事呀。 
　　（湯姆）大爺。要曉得不孝有三。無後爲大。先老太爺雖在九衆之下。也覺得難對高堂。請大爺把老奴之言。再行三思。免得老奴一件件長掛在心。 
　　（巴）你方纔所言。我已盡知。可見你忠心無他。但是我巴比陀生來是豪傑心腸。把那銀錢施給貧窮。雖爲浪費。亦不算寃枉。終比那游蕩濫費。好得多呢。至於那婚姻大事。我目的未達。只好慢慢的商量。 
　　此時巴比陀至寫字檯前。作書畢。交湯姆。 
　　（巴）湯姆。這裏書信一封。你就與我送去。 
　　湯姆持書出。巴比陀回身入內。（閉幕）（第二場完） 
小説 
[俠情小説劍光寒廿一　] [  賡磐]  
　　中途遇一森林。五人就之稍憇。時月色未沈。萬樹積雪。白光輝映。幾疑此身復在芙容島梅花叢。中矣霜娘冰娘各以所事相告。謂虜酋母子。均已受戮。明日虜廷之鳥亂。不問可知鼠輩可恨。亦殊可憐。碧兒曰。我不信赫赫大員。衛隊如雲。都如死狗。入室殲渠。如在無人之境。冰娘笑曰。宫禁且然。無論官署。我等尚不能無慈悲心耳。否則盡殲虜廷齷齪奴。不消餐許時也。雪娘曰。休矣。事既完畢。雲過天空。大家不必談矣。遂縱馬復行。不一時。已抵津沽。僦居外國大旅店。覔購舟楫。行遄返芙蓉島。 
　　吾今須述。燕京事矣。有胡奴者。以漢族而執虜廷大權者也。謟事異族。竊柄弄權。無所不至。是夜適擁其寵妾二人。在房中飲酒取樂。忽聞錚然一聲。案上立匕首如韭葉。寒芒射人。摇顫不定。胡頃刻面色如土。又見刃柄有小札一個。封面書胡賊收目。胡手戰慄取之下。舖案間讀之。其文曰。異族主吾中華普天同憤汝亦漢族。乃甘事虜酋。爲虎作倀。不畏顯戮。耶伐虜酋母子已伏誅。汝其速謀自贖。胡閲畢大驚。急顧左妾。僵坐於側。以手推之。頭忽墜地。鮮血四射。右妾亦然。胡驚極而哭。忽聞空中厲聲曰。何哭爲。此二賤人。不知廉恥。阿媚權奸。爲我。女界羞。故誅之。汝若怙惡不悛者。有如此妾時案。上匕首已不見。胡不敢仰視。戰慄良久。始捧妾首起。忍泣視之。頸斷處坦平無參差。葢碧兒之。劍刃極薄。過頸而頭不墮。當時胡若不遽。推其妾則惟見妾頸　。中圍一血線而已。 
　　天明胡始觳悚出臥室家人奔告。皇太后皇帝昨夜同時駕崩又聞滿大員。中無故斷脰者七十餘人胡益驚悸亟殮。其妾收拾行囊倉皇出都而去。 
　　喬治夫婦因少年等五人一去不返。入其室視之。見案上置一書。喬治取閲一過。驚喜萬狀。愛麗娜亟叩其故。喬治乃正色告之曰吾不信支那有此能人。彼五人者。即支那古書中所謂劍俠者也。憤其政府。無道一夜殲君臣數十人從此一去不。復來特留此函與余等爲别。謝余等半年相待之厚。并囑余等秘密此事。愛麗娜聞之亦大喜曰。吾最愛彼長身玉立之霜孃。如此英姿。吾早識其非尋常女子也。夫婦相與贊歎多時。遂秘其事不敢洩于人。 
 
 

Page 28

 
 
   
 
