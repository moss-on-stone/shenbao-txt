# 1912 - 167 - 4914132

 

Page 1

 
 
評論 
[以節儉救貧乏説（一）（木）]  
　　今我國上自政府下迄草野莫不以經濟困難四字爲口頭禪民國肇遣百廢待舉無米之炊巧婦難爲於是借外債之議未妥而議借公債焉借公債之數不足而議開國民捐焉築室道謀各持一説司農仰屋進退失據斯誠最難解决之問題矣夫自去年光復以來蚩蚩者民脱專制政府之壓制而一躍入於自由平等之域雲霓之望大慰生平宜若可以優遊於共和之歲月矣然士荒其學工輟其業商賈歎於市農夫嗟於野窮愁無告稱貸無門益以游兵土匪不時蠢動擾亂治安孔子曰不患貧而患不安而不安之患正患於救貧之無策耳 
　　竊謂中國患貧不在財之不生而在用之不節滿清士夫以驕奢淫佚相誇尙賄賂公行揮霍無度樗蒲之戲一擲千金酒食之費下箸萬錢上行下效恬不爲怪不知其所間接而得者何一非吾民汗血之資取如銖錙用如泥沙雖有銅山金穴亦無以善其後而於是滿清以亡前車之覆取鑒不在遠也 
　　民國志士不惜犧牲其身家性命以謀國民之福利豈有目的旣逹轉而騖聲色貨利之理然若某都督若某司令或謂已致富數十萬或謂日徵逐於花柳塲雖其事未必盡實而人言藉藉或非無因出必高車駟馬入則夏屋美妻上以是倡下以是效奢侈之風日甚一日而國家之財政則有捉襟見肘之患市塲之金融則有山窮水盡之憂上下交困不其殆面　　於是有爲開源之説者礦産也森林也工廠也中國地大物博且國民之智識技能漸就開通整頓而挽回之多增一分國貨卽少銷一分外貨安見貧之不轉爲富然人民程度不足愛國心甚薄弱且值軍興以後民力已耗資本何來茲事發逹當在一二十年之後而目前則尙無把握他不具論即就冠服一端騐之國民之崇尙西裝者莫不喜用舶來品而國貨顧問蓋鮮是雖涓滴之微而國民之好奢侈而不知愛國已可概見民國成立此欵之流出外洋者幾許矣生財無道漏巵加增誠不能不思一救急之法也 
　　今日救急之法當以節儉二字爲入手辦法易曰天地節而四時成節以制度不傷財不害民記曰國奢則示之以儉昔季文子無衣帛之妾無食粟之馬無藏金玉無重器幣君子是以知其忠諸葛亮自表後主曰成都有桑八百株薄田五十頃子孫衣食悉仰於家自有餘饒若臣死之日不使内有餘帛外有贏財以負陛下及卒如其所言君子是以知其廉袞袞諸公旣爲國利民福而來其亦聞季文諸葛之風而興起乎 
　　吾輩幸處通都大邑鼓舞歡塲宴會盛舉若數見不鮮而淮北飢民啼飢號寒之聲藜藿糟糠之味試一比較不啻天堂之與地獄然烏知不節之嗟不有賣田宅鬻子孫以償債之一日乎更烏知無賣無可賣鬻無可鬻之一日乎傳曰儉德之共也侈惡之大也 
　　昔滿清已亡於侈矣民國肇興尤宜提倡儉德示之風聲夫管子爲救時良相而其言曰審度量節衣服儉財用禁侈靡爲國之急也詩外傳曰土地廣大守之以儉者安惟其能安斯内患不生外侮不至而國家臻於强富之域矣同胞勉乎哉 
要件 
[參議員質問工商總長陳其美延不到任書]  
　　查臨時約法第四十四條國務員輔佐臨時大總統負其責任第四十五條國務於臨時大總統提出法律案公布法律及發布命令時須副署之是國務之責任國務員之關係皆異常重且大也况當民國初基百端待理爲國務員者尤宜格外奮勉力圖進行乃工商總長陳其美自經大總統任命得參議院同意後時已數月任意延宕旣不辭職又不到職不特有負人民抑且玩視政府查國務院前次答覆鄭議員萬瞻責問書有云陳總長旣未取消又不能即日到職爲一時權宜之計自應塹行派人署理代行其職權旣云一時權宜之計則非永久之計劃可知旣非永久之計劃不知所謂一時權宜之計究以何時爲限臨時政府爲期本非至久若再遷延數月不來就職臨時政府勢將終局又焉用國務員爲且若人人效尤政府必至瓦解豈不可慮臨時約法於國務員到職期限未曾規定明文非疏漏也蓋以當此時局阽危中原板蕩凡屬國民俱有維持之責况曾經大總統任命曾得叅議院同意之國務員稍有人心豈有不尅日到京任事之理論者多以陳其美與黎副總統相提並論不知黎副總統所處之地位與陳其美截然不同蓋因湖北爲民國首義之邦黎副總統爲民國首義之人軍民感戴出於至誠一日驟離卾境誠恐人心失望致生他虞上海一隅本應歸江蘇都督直轄滬軍都督早在取銷之列即有經手軍隊亦宜統歸江蘇都督接收况陳其美擾害商民久拂輿情乃竟公然把持延不交卸受任國務又不北上亦未聞有正常理由布告天下是直視國務重任如同兒戲而政府對之亦殊漠然絶未聞有正式詰責正式通告俾衆週知不知均係何種用意茲謹遵照臨時約法及參議院法提出質問祈轉咨政府限期答復提出者劉星楠（同盟會）山東連署者谷鍾秀（統一共和黨）直隷李素（統一共和黨）山西田駿豐（共和黨）甘肅周樹標（共和黨）山東丁世嶧（共和黨）山東鄭萬瞻（共和黨）湖北劉盥訓（同盟會）雲南侯延爽（共和黨）山東王振喜（共和黨）直隷彭占元（同盟會）山東 
命令 
 
 
 

Page 2

 
 
[二十四日臨時大總統令]  
　　海軍部呈海軍右司令吳應科懇予辭職應卽照准此令 
　　任命徐振鵬爲海軍右司令此令 
[專電]  
　　北京電袁總統昨日電致黎副總統謂凱於共和景仰有素此次武漢起義全國景從不數月間民國成立凱幸得同列公民謬承不棄推爲大總統黽勉馳驅期裨國是乃謠傳紛來不堪入耳者謂凱不忠民國欲步拿破崙之後塵挾私誹謗搖惑人心現在國基未固列邦尙未正式承認中國前途時形危險凱德薄能鮮謬膚艱鉅尙望全國民人協力同心匡扶大局耿耿初衷天日可掬幸勿猜疑致碍大局 
　　北京電袁總統對各國務員宣言 
曰民國成立皆各志士之功現在根基粗定各國承認國書雖已寄京尙未正式呈遞我國人乘此時機一德一心庶乎有豸不應對内先有黨見致蹈危機諸君如必欲辭職以後或陷民國於危險之地皆諸君放棄責任之咎勿徒事旁觀之責備言次歎息不置 
　　北京電二十八日喇嘛請速發放錢糧已交財政部核辦該部頗有爲難 
　　北京電武昌黎副總統昨致國務院電報告漢陽兵工廠現已開辦 
[特約路透電]  
　　北京電袁總統昨電致黎副總統各都督略謂凱自束髮受書卽企仰唐虞盛軌迨至壯歲確信美法共和政體與吾國數千年前文化遙相印合去年武漢起義各省景從具見民心厭棄專制蔪嚮共和現在民國成立百廢待興凱久伏鄉閭甚願優游歲月同列公民謬膺國民推戴爲國馳驅丁茲時艱深虞隕越近據謠傳謂予不忠民國欲步拿破崙之後塵此等浮言盡属懹挾私見以冀搖動人心現在國基未固列邦尙未正式承認於中國前途極形危險予所處地位倍極艱難尙望國人協力同心同舟共濟予之初心惟天可鑑幸勿妄起猜疑致碍大局此事爲吾國存亡所繋願與國人共圖利之云云 
　　北京電徐世昌昨夜回京各報盛傳其將赴外洋不欲反國務總理之任 
　　北京電國務員昨夜議决陸徵祥繼續暫任總理又恐其身弱不克久膺艱鉅今日又患恙本擬晏請外交團因之停止現在外交事宜亦暫停辦理 
　　北京電公使團謂黨見足以僨事倘能化除黨見可免致政府危象雅不欲聞黨爭之悲劇搖動國民視聽但望各黨暫時聯合即能鞏固今日之政府政府鞏固以後各黨自能和衷戮力締造邦基 
　　東京電關於漢冶萍礦業之陳與（譯音）已到東京 
　　香港電粤督胡漢民與龍濟光會銜宣示云現有兵士二十七營駐城保守全省軍隊共計七十營足資鎭定人民無須驚恐遷從即有變故自能担任地方平靜云 
　　香港電往國駐港海軍部現請本國政府撥欵二萬元以爲修葺巡洋艦之用 
　　香港電德國砲艦魯袪司（譯音）業由廣東抵港已駛赴潑列塞而斯島云 
[譯電]  
　　北京電六國銀行團代表今日（二十四日）與熊希齡及陸徵祥會商續行墊欵問題銀行團提議將該團作爲政府財政處並整頓鹽課熊陸均謂目下未便實行因請先訂墊欵三千萬兩之合同按月付銀六百萬兩至十月爲止届時即訂一千萬磅大借款付還此欵銀行團已在討論此事一時似難解决 
　　北京電熊希齡主張籌借小借欵避去唐紹儀借六千萬磅之大借欵 
　　北京電上海德雷斯律師已抵京襄助財政部擬訂借欵合同 
　　北京電駐紮濼州之第二十鎭錴軍六百名已奉調入京 
　　北京電陸徵祥聞不願受國務總理之任 
　　北京電趙爾巽電購靑島屋産若干趙秉鈞近有患病亦擬移居靑島 
　　辛拉電逹賴喇嘛今晨（二十四日）已由開里邦啓程回藏大臣及星術家同行者頗衆皆戴黃帽並有西藏煤礦專家一員係在印度學習者據其大臣云彼等箭壁小駐卽擬儘速向拉薩進發該地今已安固不畏華軍復佔云 
　　倫敦電柏林拘獲俄國士官一員已以偵探之罪控之公庭聞者大詫該士官寓德已數月佯稱爲俄國陸軍部研究飛艇術云 
[公電]  
　　北京熊總長電趙竹君曁各報舘各省都督均鑒頃得竹兄號電内稱近聞公與少川有隙弟雖不信亦頗滋疑今少川避嫌出京望表示以息浮議等語閲之不勝駭異希齡到京後與唐總理同事並無絲毫意見即與各國務員亦均和衷共濟嗣因黨報互攻齡乃委曲求全商之唐宋謂不如大衆脱黨以示大公唐意不以爲然迨至攻撃劇烈時齡不得已登報宣布謂借款實齡一人之咎與唐總理胡總長無干冀以解内閣搖動之危也黃克强反對借欵電到齡卽自劾辭職唐總理再三挽留彼此頗有爭論　所不免事後仍復如常及直督問題發現齡尙從中調停并於會議時擬請王芝祥君擔任國務唐總理不肯通融卒因此倉猝赴津外間不察乃誣及齡謂爲排擠齡一生庸愚無所表見惟關於個人私德則持守甚嚴從未爲此傾軋播弄蹈權利小人之弊習何况國家值此危險豈肯狥挾私見貽誤國是甘爲民國罪人丈夫作事磊落光明若姤嫉排擠是妾婦之行也齡苟有此狗彘不若茲特公布天下請公等轉訓唐總理及各國務員証明希齡此言是否確實有無虚飾即足以見齡之爲人矣總理旣退解職在即關係平生用特奉告財政部總長熊齡養　　南昌李都督電北京袁大總統國務院武昌黎副總統各省都督均鑒立國之本内外相維吾國肇造共和以來各省對於中央無不尊重政府之威信力持統一則中央對於各省亦應體察地方之狀况期利推行乃近來一二個人或私團不明行政系統輒向中央各部要求地方一部分權利中央或有時偏信遽予批准或直接往返電商此種事實贛省已發現數端若一依部案而行於地方實多窒礙若不以部案爲據於中央殊失信仰障碍旣形措施尤困擬請自後個人或私團逕赴中央請願事件由中央主管之部先行電咨各省查詢商覆再行核辦如此旣免損中央之威信亦免貽地方以困難實爲内外兩得之道至於各省政務之關連亦有相助之義務如全省會剿交界土匪或協緝盜魁甲省遇有虧逃貪吏咨請乙省查緝各種事件在滿清時代視爲具文致地方治安無所維持而劇盜貪人亦無有警懼現在國體旣易各省都督滌舊刷新尤望於此等事項力加整飭互相維持固不獨一省之幸也區區愚忱統維鑒納贛都督李烈鈞叩漾印 
　　盛京都督電報界公會鑒奉天省城二協三標三營諸軍十九夜酒醉譁變焚搶東北關小北門經防營巡警守禦撃退拿獲二十餘人正法派兵追截鎗斃二百餘名秩序當卽回復市廛安堵請勿聽謠傳現正籌備善後特聞都督府印養 
　　上海華僑聯合會電武昌黎副總統鈞鑒漢口建築事請催省議會早日議决以便作速籌辦内地應興實業尚多幸勿延宕致礙祖國前途之進步乞卽示覆華橋聯合會叩徑 
要聞 
[如火如荼之北京政界]  
　　北京政界之波譎雲詭竟至不可思議前次長函云云猶未能曠絶世界也今唐總理之潛逃乃誠前無古人後無來者矣此一奇也然而國務院聞之不恐慌叅議院聞之不詫怪外交團聞之僅點頭微笑曰跑了亦好舉國上下對於如此奇事而不以爲奇此更奇之奇者也不過報紙中平添數日材料而已其非唐者冷嘲熱駡護唐者以爲赴津視眷至堂堂正正正顔厲色以責之者亦甚尠前後詳情已具前兩函今再綜其始末言之 
　　第一原因都督問題王芝祥督直唐在寗時面允迨王到京以近畿軍隊反對而止旣憤其言之不用又愧對同黨之人最近十日内唐與叅謀部次長陸軍總長會商决令王督直唐云有人迫我發表懹中俱携有炸彈參謀次長陳宦云見君尙携炸彈則見我當架大砲矣唐大不懌告之宋蔡王各總長約同辭職袁聞之曰諸君如爲國家大局則吾且有辭若爲一黨一事而相約辭職惟有聽其自便而已唐益進退爲難并聞宋總長語人云張某言太激烈使少川難堪其中曲折可知 
　　第二同黨攻撃問題唐任總理毫無展布同黨中决議將攻撃之具如前函所云 
　　第三叅議院問題近湯化龍等提出質問書謂財政計畫不應以前清宣統四年度支部案爲準前不得已亦應以資政院案爲準况出欵則重列入欵則漏列約計相差至三萬萬兩等語其詞雖對於唐熊並舉而唐虚心甚至 
　　第四鎗聲問題前函已詳言之 
　　綜此四因乃决策爲逃逃時情狀前亦言之茲就唐逃後各方面情形述之 
　　大總統上午八時趙内務部總長聞偵探之報告往訽國務院唐確已無蹤遂又告袁袁聞之初露驚異狀繼曰看不出少川倒能跑却亦是一法即命梁士詒追蹤而往勸其從速回京梁去一日回京述唐似有惱病懼軍隊之謀殺袁又命叚祺瑞赴津爲保証亦不允梁又去一次蔡總長亦赴津一行所述云云則不可知矣 
　　叅議院小數議員十五日已知大畧十六日爲招待日賓之期總理未到僅云另有要公而已至十七日全體周知於是有主張提出質問書者有主張彈劾者而代理總理之命已下衆謂此事道路皆知無庸質問其人又無彈劾之價值想亦不致靦顔回任再爲總理萬一回京而總統不加讉責則提出彈劾案可也 
　　國務院十五日上午稍有恐慌下午卽安然無事總統令開臨時會議指命陸爲臨時議長 
　　外交團十六日熊總長與銀行團晤談銀行團云聞唐總理赴津確否熊云有之銀行團云何日回京熊云今日星期約明日卽回熊至總統府會議後即以電話通知領袖公使云唐總理暫在天津就醫總統將令陸徵祥代理十七日爲撥欵事熊又晤銀行團外人云聞陸代理總理甚好今日撥欵卽請陸總理簽字可也 
　　同盟會之熊度會中分二派甲派謂唐旣喪失人格并累及全會名譽棄之殊無足惜同會國務員無須辭職以維全國人心免令他處不知内容者自相紛擾此説爲叅議院所主張乙派謂以同會之關係總理旣去自應爲形式上之辭職况再在内閣亦甚乏趣不若暫釋政權爲預備將來進行之計相持不決遂未定議俟總統任命之總理果爲何人再行决定 
　　共和黨與統一共和黨之熊度俱持穩靜主義惟對唐各有菲薄之詞並云斷不能再回總理之任 
　　繼任總理以何人爲宜又一大問題茲就各黨派之意見分列如下 
　　同盟會甲派主張唐旣自倒今爲捲土重來之計仍應以同盟會員爲總理如黃興宋敎仁皆足勝任愉快乙派謂暫宜恢張黨勢勿據政權任無黨者爲之惟有袁派嫌疑者必反對其結果則推會員先往統一共和黨協商黃宋二人之問題統一共和黨謂黃宋皆不成問題毌庸討論 
　　統一共和黨亦主張以無黨派人接任總理但有機可乘則以統一共和黨人任之於是擬以蔡鍔爲候補人如爲無黨派人亦宜擇勝任者爲之比較的亦略含排斥袁派之意同盟會人以蔡爲梁啓超之門人不表同意 
　　共和黨主張接任總理必對外有信用對内無惡感又與總統能一德一心者爲合格同盟會人斷乎不可卽共和黨亦未至担任總理之機會决以超然總理爲宜由袁擇定各黨擁護之冀於參議院時代内不再搖動已推定曾有瀾黃羣王家襄三人與統一共和黨交換意見時功玖鄭萬瞻丁世曎三人與同盟會交換意見未知結果 
　　此外問題一時不易解决唐請假之呈文由蔡宋代辦僅由電話取唐同意而已因發表代理總理苦無根據乃爲此代辦之公呈此亦一要點也 
[参議院紀聞]  
　　十八日討論國會選舉法僅决定一語曰選舉人資格須納直接國税二元以上或高等小學以上畢業者 
　　十九日議事日程計列四案一國務院官制修正案三讀二財政部官制修正案一讀三議事細則四綢業商會陳請維持國貨案五胡玉縉等陳請維持中央銀行信用案 
　　開議之先議長報告河南擬自行考試高等文官普通文官及法官電詢參議院可否准行公决不可并由政府通電各省 
　　開議後第一案一字不易通過第二案除理由書另錄外自豪这議員略有質問 
 
 
 

Page 3

 
 
非眞有不明之處欲窘特派員也越三十分鐘决付審查第三案報告之委員闕席第四案注銷因已有同式之案咨行政府政府復云照辦第五案照資政府 
　　時僅十一時半對於所列五案如風捲殘雲眴忽通過乃散會日來京中風潮迭起各黨俱視爲政治上生开死關係往來奔走無心會議故連日以來院中毫無精采草草書此以當日記而已 
[蘇人反對都督之薦賢自代]  
　　王芝祥休矣 
　　江蘇都督程德全已於十四日到南京任事卽日電致國務院報告辦理情形一面又舉王芝祥以自代江蘇在京軍界聞之極力反對公函程都督文云雪樓先生都督麾下武昌起義先生率吳中健兒相繼響應東南半壁一力仔肩功垂民國德及生靈海内聞風同聲頌禱不意地方秩序正賴維持而先生以抱病去推薦莊公自代大江南北旌旗忽掩六十三州縣父老子弟喁喁待治去思之盛與時俱積無何莊公倦事迭電辭職先生迫於公義棨㦸復臨並於各報見先生慨然以用人行政自任具見老成謀國用意深遠同人等奔相告慰竊爲今日之事江蘇庶有豸乎詎先生視事未久諸凡設施尙無表見而辭職請假薦賢自代之文已飛揚於京津滬各報無日而無噫今時何時内而地方秩序紊亂無紀外而强鄰逼處狡焉思逞存亡之勢迫於燃眉豈諸公休休有容互相推諉之時乎亦豈諸公忽上忽落漫爲嘗試之地乎同人等誼關桑梓情不得已爰冐軍人干涉政治之大不韙與先生開正式之談判擬具條件二則開列於左願先生察焉如先生造福江蘇我江蘇當笵金以鑄之如先生貽誤江蘇我江蘇亦斷不能爲先生恕也率直陳詞罔識忌諱不勝惶悚待命之至一先生自問能治江蘇否能則治不能則去勿事勉强一江蘇人能勝任江蘇都督者軍界則有陳懋修鉗永建唐在禮顧忠深諸君政界則有張謇許鼎霖陸徵祥諸君皆卓卓在人耳目先生切勿濫保非江蘇人衊我江蘇駐京軍界江蘇同人錢桐金振聲張濬張奎王鶚周凝修李德昭方清于文華談恕凌嘉森朱銘瑤王裕光陳紹五　啓 
[孫武與各國公使之外交談（二）]  
　　日本日本公使伊集院彦吉見孫君武曰中華改革爲東大陸放一異彩日本極力贊成同洲共種土地毗連較歐美各國關係尤爲密切急望民國早日完全成立使各國早日正式承認斯則亞洲之大幸也孫武謂中國革命實時勢迫而使然人人知外人瓜分中國滿清亡在旦夕故義旗一舉全國響應一則不至痛遭瓜分之慘禍一則可保東亞之和平所以未及四月而南北統一五族共和成功之速世界堪稱惟地大人衆秩序不免稍紊正在設法維持貴國與中國同洲同種唇齒相依犬牙交錯關係甚大深望互相贊助保全東亞和平免啓外人覬覦伊公使云日本所以對於借債問題特加入銀行團者亦恐歐人有意外之舉動孫武謂歐洲銀行團不過財力上關係並非財政上問題想無特别之行動况美法兩國政體同一感情尤爲切親縱有舉動當可互相對付所慮者内地之秩序未易恢復有愧於各國有負於鄰邦伊公使謂秩序則可由漸而復惟不生出外交上之問題則各國承認必快此層似可毌慮久聞武昌起義軍官半多留學日本彼此感情想更密厚孫武自謂亦曾遊學日本深望彼此感情益加密厚永遠互相維持不獨保全東亞和平且可顧全世界大局云 
　　俄國俄國公使古魯本慈克見孫武云日前將漢口俄領事函稱孫君北來把晤盼望時深今日戾止心爲快懃現民國成立甚可慶幸但此時各國尙未正式承認而謠言仍然繁興不曰某國擬進兵某處即曰某國欲瓜分某地此種影響之談關係於人國甚微妨害於已國甚大即以俄而論中國報章屢載進兵某某地方其實不過伊犁外蒙古領事請加兵兩百名保護署舘此外並無進兵情事何得謂之佔領地方該地之楊統領亦係湖北人與我國之領事甚厚辦事一致進行毫無糾葛可請電問孫武云楊亦常來電並未議及至於報紙所載執政人亦不必視以轉移第外蒙古風氣未開不知共和爲何事貴國雖未派兵佔地惑恐商人從中鼓惑亦未可知况民國新立萬事草創蒙古地稍邊遠事務發生恐一時鞭長莫及惟望貴國大力維持從此勿生交涉雖民國賴以安全實東亞之和平貴國之名譽也且歐西各國對於中俄兩國以爲土地毘連感情必密十分注意萬毌自啓猜嫌致他國貽譏乘隙破壞亞陸之和平古公使云願此後愈加親睦關於中國之事毌使外人干涉是幸請轉致意副總統極力進行早定國是云 
[四省路約議廢之復活]  
　　川粤湘卾四省築路債約本係前清郵部尙書盛宣懐與四國銀行締結者内中頭緒甚多國務院昨日會議以旣據湘都督等一再來電主張取消自應先將原約提交參議院表决後始可於四國銀行磋議廢約聞該約刻已由部檢出日内即可交院矣 
[民國之新税法]  
　　印花税政府以財枯竭印花税確爲可靠收入之一種財政部擬照前清舊案略加修正脱稿後即可交議探其内容係從不動産及奢侈品爲入手辦法云 
　　登記法中國民問讓渡財産及債務契約向無登記規定往往以意外侵占遭第三者之干涉動生轇葛或以吞騙手叚詐僞破産互相詆訐纏訟不休致信用掃地保護無方商務金融日形窘迫政府有鑑於此將行干涉主義俟提出民法商法草案要交議通過後實行登記法與印花税并行云 
[清談（平子）]  
　　民國非一姓一家之私産亦非一人一黨之私有物惟能致民國於治安公其心以理一國之政方足以膺總理之職而勝任愉快 
　　唐氏旣以不勝任而濳逃其玷辱民國亦已甚矣而論者乃猶爲之訟寃不已不曰政見不合即曰徒事黨爭若必欲其復職而後快者斯亦奇矣 
　　嗚呼其果寃耶其果阿一黨所私好耶抑亦身膺國民之重寄一黨一事偶有不合即可敝　一切而濳身遠引耶 
　　且試問唐氏之總理理一國耶抑理一黨耶今日者忽國槍聲而孑然遠引問其故則除王芝祥督直外亦無極端之反對者天下寗有如是輕率躁妄之總理耶至是而尙謂其足以登我民於任席者此則竊竊焉未之前聞 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[奉天兵變續聞]  
　　奉天兵變情形已紀前報茲又探悉詳情續錄如左 
　　混成恊三標三營原駐省城大北關外十九晚十鐘乘舊曆端午戒備疎懈忽然暴動北關外各票號及交通銀行黑龍江分銀行先後被搶一時火光燭天亂兵千餘人羣欲奔竄入城幸城樓上巡防隊守衛嚴整開排槍奮撃亂兵不支始行退却八門緊閉二十早四鐘始開小西關一門以便行人出入 
　　當兵變時趙都督即傳張吳二統領下戒嚴令卽出先鋒隊數百名步隊千餘名開赴北關外防勦時正小雨均冐雨前往旋聞大小兩北關槍聲隆隆火光熊熊通宵不息俟天明時獲亂兵二十餘人由巡防隊解至營務處城内外始見鎭靖 
　　當戒嚴令下時金銀庫胡同及東華門四平街一带均巡防兵馬隊滿布梭巡行人斷絶公署門口陸軍隊星羅棊布深資得力且當北關一带槍聲四起時城内督署四周空槍之聲亦與之遙遙相應以示有備而人心則非常惶恐矣 
　　二十日早六時張統領带大隊出北關時亂兵已回營歸隊祗少百二十餘人聞竄至　家墳一带窩藏趙都督聞信命防兵前往痛勦於十二時開隊前往北關雖開放行人惟有衛兵守騐北關外舖户均未開市城内亦未全開秩序大致如舊至北關外尙駐有四標兵標統爲劉恩鴻君約束素嚴此次無一叛者 
　　又據軍界中人云十九夜三營叛兵出隊者有七八百人分爲三起一起撲東邊門造幣廠一起撲南門外軍械局圖搶軍火一起在北關外肆行焚掠幸巡防營於造幣廠及軍械局均先事預防未能得手撲軍械局時巡防步九營張管带祥五带隊迎撃叛兵敗退當時分路拿獲二十餘名激戰時並誤拿先鋒隊六人後經查明釋放巡防兵陣亡一人傷七人張統領以隊兵奮勇可嘉賞銀一萬兩俟事平分犒　　兵變後大北門外大街路迤西一带電桿電線亦被延燒七零八落荒凉景象不堪注目其火神廟胡同路北利增永及恒興各絲房均黏貼報條大書本號被搶一空字樣其餘街東西各商號有被焚燒者有被搶擄者計共百餘家尙有被亂兵將門搗毁者當亂兵逃竄後小東關大街路北亦延燒絲房兩家其被搶及延燒各商户確數此刻尙未查悉也 
　　兵變時大小兩北關均肆刧奪小西關大什字街路北糧食舖二間亦同時爲游兵所搶惟小西邊門一带各國領事館林立皆有華兵日兵保護均獲無漾此次兵變原因非常復雜或云有因反對剪髮有因爲人　惑有因陽曆十九卽舊曆端陽隊官不許隊兵飲酒致起暴動者俟探訪詳確再當續布 
[伊犂亂蒙已平]  
　　伊軍砲標陳統带金勝由博　塔拉專差報告軍務部楊總長曁外交司馮總長函云楊馮各總長均鑒竊察哈爾左翼蒙民變亂勝於陰曆三月十八日抱病由精河開差前往彈壓及抵大營盤　查該亂蒙起事原因倡首者蓋練軍二三狡滑之徒而漢奸則從中煽誘其餘　從皆無識無知之子弟正副總管及各佐領陽奉陰違不思檢束以致如此亂蒙撲大營盤時我軍傷亡兵士及各商民合計不下三十餘人小營盤上下居民房舍焚毁殆盡財産刦掠無存覩此情形殊無人道勝同姜統带籌商辦法　以不違總長命令和平解决所以屢次不肯進攻者猶冀其父兄痛戒其子弟或者恐遭攻撃服罪投誠亦未可知也詎該蒙負固不服陰派亂蒙至亂山子　　我軍將我軍派往保護炮隊之民兵四名慘殺迄今尸骸莫覔而又率衆在小營盤上下恣意燒掠姦殺擾亂不堪勝不得已乘勢進攻亂蒙即率衆遠颺及使人前往開導並傳諭回稪要我軍退回大營盤方可了事否則卽行開戰云云以故勝同姜李二統带再四思維不用武力不足以衛平安遂於四月初三（陰曆）拔隊進山該蒙　知進退反先攻撃遂致我軍憤激踴躍爭先撃敗亂蒙追八九十里之遙糧料棄於山谷牛羊遍於曠野皆自貽之禍也初五日開戰斃蒙匪五六十人 
後馬二標一營馬隊長搜獲蒙兵數人當令蒙兵一名將都督總長公文交付回山以示招徠久之未見回信初七日又與該亂蒙戰斃亂蒙四五十人熊管带搜山獲住孕婦余隊長殊深惘惻當卽釋歸該亂蒙見我軍仁義　知愧悔因着老兵士來投誠勝有見於此特派妥員率同繙譯前往該蒙總管處陳説利害往返再三該總管惶恐交集携带槍械十桿親身來營勝撫慰者久之一面寫給保護旂幟催飭下山耕種就近遺失牛羊聽其收回經管漢奸藍恒山已於十六日擒獲送來勝當衆嚴刑訊問尙有口供擬俟解送大營盤聽候發落但此次變亂其賈禍蓋由鑲黃旗頭牛彔鑲白旗二牛彔而受禍則在正藍旗頭牛彔二牛彔要之正副總管責有難辭罪有應得正總管遇事因循副總管存心叵測若仍前進討其禍害有不可勝言者况值茲農事方興藏匿深山虚延歲月不獨耕種失時　飱亦必因而缺乏且亦游牧無所牲畜因而蕭條惻隱之心人皆有之勝用是照會該蒙副總官勸令鑲黃旗頭牛彔二牛彔鑲白旗頭牛彔二牛彔作速投誠繳還槍枝交出首惡其餘槪不深究該副總管見機而作卽飭四佐領來營繳還槍械四十七桿所有各旂牧首惡一俟槍械繳齊後再行拿問至該蒙所失之牛羊馬姜統带已派員四出搜尋偏人牧養諒無遺失俟辦妥後再行發還該蒙以示體恤而免凍餒此勝辦理亂蒙之大槪情形也 
[錢江船業罷市風潮續誌]  
　　錢江船户罷市情形業詳昨報茲悉汪知事聞變後輙敢倒行逆施漏夜密禀都督謂船户痞棍毁局毆警要求派兵拿辦二十四晨兵隊奉令出發馳至閘口將停駛船隻鎖拿百餘號並揚言將業董按名提辦致金衢嚴徽廣各罷行商船户愈形憤激相率罷市沿江各埠上游船隻中途聞變一律折回城厢内外商店每日恃到貨接濟如柴米食物等貨驟絶來源人心更形汹懼謠言因茲　起現聞江干行商二百餘户停駛各埠航船貨船三千餘號均擬於二十五日入城跪香云 
[卾交通司蹂躪航業]  
　　鄂省交通司長熊繼貞任事以來惟知把持攬權先以收管武昌郵政與漢口郵政司斷絶交通又以把持電局與鄂　川黔漢五省不洽致電　遂爲中　（近日各茲省電報咨以　　）交通要政均被破壞乃該司近更　收回航船主權之説幾盡驅華商輪船槪掛洋旂茲將此事始末情形揭之於下 
　　税務司之兼管理船處本非條約所載且　有損　權該司於武昌設立船政局初只管帆船之航行後因其有利可圖遂請副總統飭外交司江漢關監督等與漢口税務司交涉欲收回理船應管理大小輪船之權此來回屬切要無如税務司以各洋商輪公司堅持不骨只允將華商大小輪船（行駛内河）之管理權交歸該司自辦而行駛長江洋輪須待中國政府訂有統一辦法經公使領事認可各關一律施行方能撇去理船處請中國交通官自管詎該司旣得管理華輪之權卽於漢口設船政派出所由該司船政科直轄凡輪船之請檢驗與禀請開駛者非賄卽壓且借違章苛罰各華商是以輪公司無不痛心疾首謂交通司不如税務司情願改掛洋旗仍隷於理船　之爲愈閔有和記公司蘇湖輪船於四月九號在該司禀請開駛武黃雖批准立案迄未檢驗放行嗣後屢次催請皆置弗理該公司因停泊日久損失太巨不得已於五月十六號在都督府呈控蒙飭該司驗放於是該悮視蘇湖輪船如仇　查驗之時以大號鐵球桿猛力撃其機件復捶其汽缸均因堅固未壤無從刁難乃該司計無所出復於六月五號指派該輪運退伍兵回里適該輪由下水進口甫抵碼頭客貨一槪未卸軍士數百一擁而登幾至沉溺且立時勒令起掟該輪執事無可如何卽報告船　派出所請予維持迫該所派員前來仍一望而去詰之則曰我無權干涉軍隊之事該輪情迫祗行雇民船四艘拖送沿江各埠是日該司科員熊雲程乘坐紅船亦飭該輪拖下行至黃州該司船政派出所又　　　　禀司苛罰三百元之多該輪以因公虧累又受苛罰心有不甘當將情形禀知都督都督亦嚴斥該司不卹商艱自此以後該司益銜恨刺骨竟以五十金賄囑地痞陳雲山在司誣控揑稱其子被蕪湖輪船推跌落水斃命此等案件應歸司法官處管理詎交通司擅受其詞批示查辦近該輪探悉此事以堂堂交通司陰險如此於航業前途影響至大特集同業在輪帮公會宣布該司結怨始末衆以人命重案未可信口吹誣陳雲山爲人如何姑置弗論惟其子被推落水究於何日何處屍身是否搒起果實有其事屍親胡不向該輪交涉不在地方官署控告而逕赴交通司呈控交通司非司法機關旣擅受此禀卽應移請司法司或檢察　檢驗屍身並一面傳輪船執事查訽情形乃率爾批示意圖賄索可謂荒謬絶倫行同無賴當議决陳請省議紏參以保航業而免誣陷未知若何結局也 
[駐鄂贛軍自請退伍]  
　　駐卾贛軍第一標團長胡鵬等電南昌都督云借債受監督患財政之要挾不借債又難救目前之危急與其借債而伏瓜分莫若裁兵省餉以救危亡因是敝協前統領馮君嗣鴻宥日商請退伍將有端緒適奉調任參謀正長之令以致擱置未行鵬等均係國民敢不仰體時艱戰鬭期内旣當效死疆場現值財空國危之時尤應懇請退伍以減輕政府之負担况大總統前有退伍命令李都督亦有退伍辦法職標將士兵夫無一不以退伍爲要求用特電懇無任待命之至贛軍駐卾步隊第一標團長胡鵬團副張書銘營長曹勤能率同全團將士兵夫等公叩 
　　李都督復電云漢口花樓來安賓館工西參謀陸峻轉一標胡團長張團副曹營長曁諸將士鑒該標將士轉戰千里勤勞卓著以敎練有素之兵瀘予退伍置之閒散固屬可惜惟該標將士飩借債之要挾思節款以救急大義熱忱堪爲軍界之倡本都督無任佩慰自應照准以成其志希即照前次在鄂贛軍退伍辦法妥爲辦理特派本府副官張于潯带欵及退伍券來鄂日内可到到時盼與商酌辦理會同傳語將士以表本都督奬慰之意胡團長曁各將領辦理妥協即速回省另候擢用以示酬庸除通電並公佈外仰卽遵照都督李篠 
[贛内務司聯翩辭職]  
　　贛省内務司正長自　震川出缺之後本督卽委交通司王有蘭君代理正長到任不久因辦事困難上呈都督以回籍省親並須東渡就學爲詞極力辭職該司次長羅家衡任事頗久外多怨聲且疊被人列欵控告雖經都督派員密查尚無實據究不安位亦迭禀辭職現奉李督批云呈　該員　　　　辦事熱心當此建設伊始正賴賢勞　助前因　　給假調理茲假期届滿據稱病仍未痊呈請開缺前來情詞　切出於至誠姑予照准俾得休養以示體　云云聞該司因　絶大意氣各科長均在紛紛議擬相繼辭職以避賢能 
[贛省政界减俸之動議]  
　　贛省李都督通令略謂民國初建財政支絀各省官廳服務人員念用款之浩繁慨借債之要挾均願節减薪俸以圖補助湘省行政機關並有比照軍官等級减支薪俸之意愛國熱忱舉國同欽贛欵艱窘甚於各省軍界將士業定減俸辦法本月當即實行各司廳局處人員素具熱心當能共體時艱克己濟公應发中何分别等級酌定成數卽由財政司訂期邀集各機關人員開會議決以憑實行仰即遵照云云聞自此令下後一般政界人員頗形慌恐 
[汪大爕與譚都督論留學陸軍事]  
　　長沙譚都督十七日接駐日代表汪君大爕來書論中國學生留日學習陸軍事頗爲詳盡茲將原書節錄如下 
　　本月二十七日接奉宥電敬承一一查日本軍界辦事最專制辦法亦最拘扳砲工户山騎兵實施等專門學校須由士官學校畢業入聯隊服勤務二年以上方能入校我國學生且非振武學校畢業者不能送入士官從前交涉多次均未通融（ 
數年前南洋有陸軍學堂學生一班欲送入士官不允其時振武未成立仍令入成城學校與未學陸軍者同班預備又有在日本東斌學校畢業者其程度實與振武同級欲入士官不允卒改文科）故在日本各陸軍學堂畢業者不能送入專門無待言矣即合格之學員入校亦殊不易自訂定武生留學統由中央選派以來前年始有同時選派十數員分習專門之事係經陸軍部特别交涉經年而成而到東之後各員亦頗失望蓋關於科學功課得與日員受同等敎育其有關軍政戰略者往往指爲秘密功課悉令迴避不得上堂聽講扞格情形已非一日上年秋後陸海諸生閒有濳行歸國之事參謀本部謂爲破壞規則遽下命令解散往事如此此後如欲續派自非從新正式交涉不可現在我國未經各國承認國際中斷一時尙難商辦吾國武事關係重要非特將才難得即此專門技能尙鮮完全智諎言念及此可爲寒心彼國專心致志一切基於蒙養其軍人資格大半從中央幼年地方幼年學校逐漸造成良以此項人員關係國家命脈故其愼之於始如此至其高級學問都從各國採取而來而其有關秘密得悉由駐外陸海隨員探察報告而偕行社員探賾索隠薈萃改良以有今日固非一蹴幾也方今百廢俱興尙武精神尤爲當務之急尊處注重武科首先提倡曷勝欽佩務祈統籌全局以正初基而宏造就不勝企盼之至 
[湘路改線之商榷]  
　　湘路公司函云長岳線路由長沙至大荊驛不滿二百里其中經過之地有古大路及新大路之别或謂合興公司當日勘路時因兩線俱優莫衷一是遂質諸上海總工程師據云走新大路無疑蓋合興公司握三省之路權經過湘陰西可聯絡常德之船貨東可網羅平江之土産於營業上利益全在一公司掌握中也今旣三省分修利權渙散若云聯絡常德之貨物而常德至漢一水之地斷未有舍西湖而穔渡湘陰多增一次搬運手續者又况新大路經湘陰必沿省河而下而平陽低窪水常淹没將來修理这費必多且橋工浩大地盡田畝無從取土古大路旣無高山大河之險又無航線竸爭之患且可縮短線路四十餘里則今日所省之建築費奚啻百萬兼之平江礦苗土産素稱富庶新市一带壤地毗運若得陸路交通客貨出口較易則將來營業收入奚啻百倍於湘陰蘇杭滬寗兩鐵道長與航線竸爭卒之兩敗俱傷莫能抵抗前車可鑒願有心湘路者折衷之 
[鎭江闢路興商之計畫]  
　　鎭郡爲通商鉅埠而尤以西門大街爲商業中心地窄人稠擴充無所茲駐鎭第十六師參謀官李竟成君特籌鉅欵擬興築馬路以爲展拓商塲之計已請專門測繪員按照指定地點着手測量繪圖貼説計自城内大市口起中經京江醫院十六師司令部後門市立第七小學紅旗口三區警察分所沿城　闡而北迤邐至停車場闢新西門跨城河建大橋一座緣吉祥禪院金簪橋寳塔巷鐵道橋山巷曹家坡火星廟後小街朝陽樓迄京畿嶺與滬寗車站銜接一氣延聘熟悉路工之工程師核實勘估刻日興工並設立工程局爲辦事之總機關所有拆屋購地以及購運石料修理溝渠疏通水道各事一一通盤籌畫無漏無遺將來路工告成擾卽就旗營地址興修房屋建築商場俾荒凉寂莫之區上變而爲燦爛繁華之境建完全之市塲興全埠之商業胥於是乎券之 
[無錫區城析併問題]  
　　無錫縣市民俞復等十二人公呈江蘇程都督云竊民等閲六月二十二日報載無錫縣議事會呈都督府咨日電文一則係爲開原鄉與無錫市爭執惠山附近遐邇兩圖歸市歸鄉一案前於三月間臨時縣議事會將議决案移送民政署呈報都督時適無錫市董事會不服縣議事會之公訴呈請都督核辦嗣奉都督於民政長呈報文内批示變更區城極應鄭重未可以臨時縣議事會之議决遽爲定論自應仍　舊案將遐邇兩圖惠山等處歸入城區希卽查照辦理并轉行無錫市董事會知照此令等因乃閲此次臨時縣議事會電文認定此案爲區域變更問題不認爲區域析　問題且以此案經縣議事會議决移送民政長辦理並經參事會通過應照議决案執行云云似視此案已在執行範圍之内更無討論之餘地民等揆諸事實審諸法理均有未安謹陳其略如下舊時錫金兩縣計分十六區並無城廟另爲一區今之無錫市區乃　　雲明原天授楊名四區之地併而爲無錫市一區者也此而不謂之區域析併問題試問何者方謂之析併按市鄉制第三條第一項市鄉之區域各以本地方固有之境界爲準若境界不明或必須另行析併者由該管民政長詳確分劃申請都督府核定據此則視無錫市區域爲在前清時已劃定者則當以固有之境界爲準不應復生異議若視爲未劃定者則當照章由民政長詳確分劃申請都督府核定不應由縣議事會議决此揆諸事實不能通融者也又第三條第二項嗣後市鄉區域如有應行變更或彼此爭議之處由各該市鄉議事會擬具草案移交縣議事會議决之尋繹前後兩項文義此其所指爲變更者當不過如兩區界線交錯之處彼此就便互換分劃則由縣議事會議决之耳前後兩項　有大小輕重之殊其小者輕者則由各市鄉擬具草案移交縣議事會議决之其大者重者應由民政長主持申請都督府核定今之所劃乃遐邇兩圖之出入絶非界線交錯小小變更之可比試問將以爲大者重者乎抑以爲小者輕者乎電文又引縣制第十八條縣議事會職任權限得公斷和解市鄉爭執事件夫公斷之權縣會誠然有之然公斷議决之後卽視爲無討論之餘地則殊不然按市鄉制三十八條議事會與市董事會或鄉董對於執行方法有爭執時得移交縣議事會公斷若於縣議事會之公斷有不服時得呈由本管民政長請省議會公斷夫一市鄉之爭執不服縣會公斷尙得呈訴於上級議事機關豈兩市鄉彼此之爭執反當束縛於縣會公斷權之下無復上訴之餘地乎此審諸法理不能屈服者也縣議事會誤認此案爲區域變更問題用其權限内之公斷然不服者尙得有上訴之餘地不應視同尋常議決案經參事會通過便可執行民等確認此案爲區域析併問題應由民政長詳確分劃申請都督府核定縣議事會并無公斷之權至於都督前日指令視此案爲鄭重謂未可以臨時縣議事會議决爲定論此當爲縣議事會公斷權限之問題非臨時會正式會職權輕重之問題至指令亦謂爲變更區域者當以析併之與變更對文則異散文則通此之變更實包析併之義言之且亦棄用呈案之原文耳今該議事會電文中斷斷執此爲發難之問題殊不知誤解違章於議案之價值已失空言駁请徒辭費耳民等對於此案反覆研究依據法理視爲當然不易之區域析併問題縣議事會絶對不能有公斷之權爲特呈請都督飭知無錫縣民政長遵章詳確分劃無錫市區之界線申候都督核定簡行以符事理而靖糾紛實爲公便無錫市市民俞復等謹呈 
 
 
 

Page 7

 
 
本埠新聞 
[調和政見問題]  
　　大同民黨章水天君以北京政黨纷爭愈閙愈劇若不設法調和勢將决裂擬徵集意見聯合各民黨公推代表到京調和業於昨日印發緊急通告後附一表請人各抒意見塡列表内限七日内塡寄上海成都路該黨總部以便採擇進行期副共和之實際 
 [P夤夜嚇詐之眞相 
　　僑居福建路普慶里五十四號門牌之前清候補道徐厚餘控揚州人虞迪人糾同石在安張德標身懷手槍等利器夤夜嚇詐一案前日午後經公共公廨復訊先由原告代表丁榕律師聲明案情並據二百五十五號六百七十三号兩華捕上堂禀明因聞呼救聲叩門入内見被告向原告恐嚇並搜出手槍及東关刺刀又據包探錢壽生與七十一號西捕上堂禀明在原告家中查出被告所带暗藏刺刀之手杖及預先寄與原告之信函等件訊據徐厚餘供稱前清時曾任美國紐約埠領事被告虞迪人係是庶母之姪向無嫌隙茲庶母已於去年舊曆九月間病故被告因我等不照繼母之制丁憂故先來信責我不孝迨至是晚十一句鐘時被告携带手杖來家先入臥室繼又跟我上樓至弟媳徐三太太房内即面露怒容將手杖内之刺刀抽出放在桌上問我寄來之信閲過否我即答稱時已夜半有言緩日再議且此事亦非爾我二人可以倉卒解决詎伊即欲拖我出外因我不允伊即出手鎗示我云應照繼母之制丁憂否則我與爾雖無私怨却不能放爾過去當時擾嚷之聲已逹户外以致巡捕聞聲來家一同扭送捕房求請察核又據徐陳氏（卽徐之弟媳）同傭婦劉周氏先後上堂所共略同質之被告虞迪人延菊池律師到堂辯稱是晚被告實因酒醉所致並據見證東洋人哈里上堂證明是日與被告一同沽飲訊至此因時已晚聶襄讞與英領翰君判仍一併還押候禮拜四上午開特别公堂再訊 
[設立保産公會之效果]  
　　城濠路工事務所同人於昨日午後二時在南市市政廳邀齊城根保産公會代表朱鑑堂江確生等十餘人商議一切當由民政總長李平書君民政長吳懹疚君市政廳長莫子經君及梅文羹君與評議員等公同討論其議决各條如下 
　　（一）允准減狹路綫（二）不碍路綫之屋仍歸原租地址業户儘先承租至於年期及租價若干日後再議以地段熱閙冷僻而定（三）如果無碍路工者自可一律保留免拆其關碍工程者再議償還相當之損失（四）工程師如届期復前路線准由保産公會派遣代表數人隨同勘路捕標（五）塡滿城濠時須設極大瓦筒以免風　猛雨居户受水浸之害（六）有某　户曾經報効市政廳鉅款建造　　　屋　　　讓現允特别償還（七）凡蓋造數椽之屋一日拆除無以活命准由市政廳另償相當恤款（八）城根租房各户曾被朱瞿二人知照止付房租一節當因草率現允出示諭令各房客赶緊付租 
[軍隊借用廟宇]  
　　老北門内穿心街春申侯廟昨日忽有陸軍輜重隊第五營第二連連長某君及排長兵士等進内向住持羽士朱壽山借用房屋朱未應允並有該廟鄰居數人在旁反對該連長憤甚立喚崗巡到來欲將朱拘送警局請辦朱見勢不佳遂卽避去是時該連長即令兵士將廟中房屋打掃潔凈以便遷入惟聞該廟大廳曾借於十二舖保安團設立事務所不知能免交涉否 
[隊長私吞軍餉]  
　　滬軍都督府警衛隊行長目兵等以隊長王詔逐月虚懸兵額五六名私吞軍餉昨特繕禀並將目兵細册呈請滬軍都督查核懲辦陳都督察閲之下立卽發交軍法司轉飭偵探科詳細調查禀覆核辦 
[商議對付鎔銅坊辦法]  
　　城内鎔銅爐坊時有鎔化鎗子情事前經西北城地方自治協贊會函請警務長穆杼齋君一律勒閉免遭危險在案茲經穆君查得城内鎔銅爐坊共有十家若令全行閉歇未免擾累究竟應否勒閉或只准開設荒僻處所未能决定故昨已開具 
節略送请市議會集議解决矣 
[西北城商民受累]  
　　西北城衆商民昨日分佈公啓云前日市政廳開辦清潔所各鄉民以生計頓絶羣起反對警務處得報即請軍隊彈壓持槍恐嚇如臨大敵附近居民受驚不淺商民等以爲如此大舉必有完善之效果執料數日以來各糞夫不敢進城執役而市政廳又不僱丁替代以致西北城一带居家商店糞積滿桶臭穢不堪刻下天時炎熱有碍衛生該廳有保護公共衛生之職今若此試問市長於心安乎 
[李統領查拿匪徒]  
　　滬防全軍李統領訪悉浦江迤西江浙交界一带近有大帮匪徒各備鎗械時出搶刦殊爲商民之害因於前日午後乘坐鈞和兵輪恊同該輪管带董仲發前往密查拿辦 
[偵探拿獲盜匪]  
　　上邑列四圖浦東三林塘黃金福家於陰曆四月間被盜搶刦曾由上海警務長穆君諭令偵探張蘭生密往跴緝在案茲由該探在浦東楊思橋地方拿獲屢次搶刧之王凌祥沈子齡二盜並搜獲刺刀鐵尺等物已於昨日一併解請警務所研訊究辦矣 
[工業建設會記事]  
　　上星期晚氏業建設會舉行第十五次星期宣講係洪承祁君主席聽講者甚爲踴躍惟是夜因時間侷促洪君所講府綢漂白法不及詳盡聽者未盡領會茲聞本星期（六月三十號）晚演講造鹼法則兩鍾衡臧君自行主講想有志工業者届時必爭先往聽也 
[强盜和尙之供詞]  
　　本邑二十七保七圖大劉家宅與法界毗連處之黃阿初諸錦炎家於陰曆五月初二夜半被盜持械搶刦事主之妻險遭强姦幸即喊救得免茲由滬防全軍偵探顧其昌沈福生購線訪悉是案盜匪踪跡黃渡野鷄墩附近迨往查緝該盜等已乘火車濳行來滬顧等亦即跟追旋在車站地方協同陳錦章等各探緝獲還俗僧人姚光發及僧德廣二盜遂即繞出租界由徐家匯一带解至該營由李統領委令一等副官莊誼開庭訊據姚光發供係還俗僧人糾同僧人德廣及由法廨獲案之僧果道並未獲之僧人了然靜修等七僧曁譚老三等二十人於陰曆五月初二夜半搶刧黃阿初諸錦炎二家衣服飾物銀洋等件並由果道希圖强姦事主之妻下衣已被剥落嗣因喊救甚急恐被捕拿始各逃逸各人分得贜洋二十餘元且曾經搶刧閘北福壽庵及南翔眞茹梅家弄等處不知姓名之家計有四次餘人現均四散平時濳居浦東某姓家借錢度日迨至搶刧得贓卽照數歸還俗稱爲之糧臺茲奉拿案求請寛宥旋由莊副官訊問事主黃阿初諸錦炎二人均指認無訛請滬軍都督飭提歸案從嚴訊辦 
[查覆錢營長被控情形]  
　　陸軍混成第二旅旅長陳漢欽呈滬軍都督文云爲查明呈覆事竊旅長於六月二十日奉都督命令以本旅輜重營目兵沈良臣等二十五人呈控該營營長錢蘊忠違法五欵飭卽澈查具　　因奉此遵　令飭本旅請兵團團附章炳文前往逐　　查茲據復稱該兵士沈良臣等所控該營長錢蘊忠各項飭跡經團附賣往該營詳細訪查所控類皆虚浮不實不足爲據如原禀第一欵稱該營長尅扣軍餉查單開目兵沈良臣等二十五人其開徐原由有因犯法禀奉旅長批准開革者有因故自領銷差者有因病自願回籍者有因私自濳逃奉旅授批示飭拿者且有因病故出額者成案具在可以覆核另單粘呈茲不實述至二十五人所有額餉除逃亡兵士及犯法兵士額餉已繳截　外其餘兵士應得之糧及夥食等項實經一律分别發給該營書記軍需處及各該連所存底册均詳細登　毫無蒙混原禀第二欵稱該營長重任私人查該營前任軍需長詹璜實於本年二月三號奉旅長委充并無去姓改藉確証本年三月二十三日該軍需長生父病故呈請銷差回籍治喪亦經該營長據情轉禀奉旅長批示照准且該營長轉知全營各在案並非不辭而去又原控謂各連隊長反排長等均由各處運動而來查該營自成立以來絶無徐殿雲其人其餘不實槪可想見原禀第三欵稱該營長虚待兵士查兵士林福生於二月初五日　带全副軍服濳逃實非因病銷差第一　現有底册可考原禀第四欸稱該長擾害商民查兵士林福生於二月初五濳逃之後二月初九日該營長卽將林福生店保林顧　飭傳到營令其　　緝獲該保人希圖速了自願代賠軍服洋三十六元　飭究辦當於二月十一日經該營長繳呈旅部在案並非無故私　原禀第五欵稱該營長目無軍紀查該營長自到差以來束身自愛勤愼從公暗訪明實詞皆一致朋友酬酢　或不免而花天酒地犯賭被拘之事實屬捕風捉影毫無實據以上各節聞附皆親自調查據實陳述斷不敢狥私隱飾爲人受過等情前來經旅長覆核所查尙屬詳實委無赡狥情弊所有僞查輜重營營丰錢蘊忠被控情形理合據情抄單備文呈覆爲此呈請都督奪核 
[費統領引退原因]  
　　湖防統領費金組致函湖州旅滬同鄉會略謂不才受事之初匪盜書集無人過問人心惶　草木皆兵不才殫精竭慮　處不　今幸地方赦平略可告慰茲者亟思引退其原因有二蓋都督司全省命令聽陟管带事屬尋常然統領乃一軍機關管带之賢否有紏察之責任若竟毫無覺察則與尸位無異將何以驚馭將士駕馭旣不可又何以保地方治安且諸公如不承認則有礙于都督威命反增不才違抗之嫌公私交接來日方長雖都督雅量深遠或無芥蒂而旁之推波助瀾事所恒有則更形掣肘與其留而無補時艱易若退讓賢能之爲愈也乃諸公一再開會挽留而不才終以　職無狀不合時趨引以爲咎此其所以辭職者一也至軍旅之事　　所學　統或師數十年惟以正己待人信賞必罰爲宗旨所　　　者在此而將士之用命者亦在此故舊部聞風仰　根率而　者　釋不絶若無位置不能不捐廉酌給薪水湖郡劉周衡突時匪盜　起兵士不受節制百孔千瘡無所措手且民國初立宜制未定除賞給銀洋外别無鼓勵之術所有破獲巨盜以及撃　斃匪者槪予重賞泗安兵變躬親督師疾馳掩補當場擒斬什長二名正勇一名衆皆　服又以陸路各營向設統領且駐武孝等邑地而與寗垸毗連伏芥甚衆鞭長莫及實懷西顧之憂乃按月捐廉百余添設帮統一員就近控制使外匪不敢濫入更兼不才受才者命欲用其長必資贍養無諭新屬舊部者有得力者皆量才　　所入月薪賠貼不敷且家本清貧無欵可籌旣不能　　　　又不能仰　　人以　我数十年之名譽况公欵均有定章尤難作額外之請祗有興質彌槰現在　掘已空實 
難爲繼若再變棧徒貽愚不知機之請此其所以辭職得又一也種種若苦想爲貴郡全體人民所共　而亦諸公所其鑒也所幸整頓至今兵民尚属相安茲去志已决不能勉盡義務惟盼後之繼我者爲湖郡造幸福是所深願焉厚蒙垂愛用布腹心 
[商學補習會開會]  
　　商學補習會前日假商團公會事務所開全體大會由副會長潘寳夫君代表會長蘇筠尙君報告一切並擬推舉霍奇峰君爲坐辦當經全體贊成旋由體育部長江榮儕君宣佈打靶奬勵章程果卽撮影散會後由敎員姜楚三沈子卿二君率領體育部全體赴製造局試靶開最優者爲洪瑞麟張慶賢何受生錢育如曹部章　楚良六人 
[鹽商開辦岸巡]  
　　上海縣民政長吳君昨出示諭云本月廿二日奉江蘇都督程調令内開據辦理松　兼蘇属運銷局長吳家修呈稱竊據上南川鄂商夏隆泰等十六人呈稱竊商等承辦上南川引地向有鹽捕左營撥派左哨師船巡緝歷有年所自上年光復後浦江中左兩營先後編入民軍遂令百數十里之浦江悉爲梟販　集之區連　接楫遍境洒賣而　坊等店亦竟公然購私迄今半年銷敝毫無若不亟嗣挽救則全地必致廢棄課税亦將無着第念各營改入民軍其軍械船隻卽使設法收回亦非朝夕所能解决再四集議舍籌資赶辦岸巡外别無補救善策爰就上南川一地組織上南川緝私隊設立隊官一員副隊官一員給長勇目夥夫共四十二名分配板梢兩艘鎗划六艘由商等自備辛餉按月給撥已於六月一號成軍尅日開巡除將正隊官張占忠副隊官王廷珍呈請鹽搶統領委任外所有商等鹽巡成立緣由理合具呈申報伏乞俯念緝私緊要准予備案詳請江蘇都督鹽政總理飭令上南川兩縣一廳民政市政警務各官紳出示通告一體遵照以使尅期開巡俾靖私源而保課銷等情前來查巡緝爲鹽務要端上南一地濱海带江向等梟販澗蘇闪清設立浦江中左兩營嚴爲防堵尙虞不足光復後兩營編入民軍以致私鹽充斥官引銷滞現在雖蒙都督總理俯念巡務關係緊要飭令王統領元章銷假視事規後舊日營制極力整頓但軍械船隻旣已星散收復自必需時該商等擬先辦岸巡以固藩離殊爲暢銷官引起見於組織大巡亦無妨碍自應准其舉辦以資巡緝除批准予備案外理合備文呈報仰祈都督察核並乞飭令上南川三縣及民政市政各官應出示通告以便周知等情到府據此除指令外合行令仰該民政長卽便遵照一體出示通告以維鹽務此令等因到署奉此同日又准統領鹽捕各營王移同前由並移知派委松太小隊總巡官吳樹滋於六月二十日點驗出巡備文請煩查照備核等因各到署准此合行出示曉諭爲此示仰圖邑人民一體知照 
[聲訴强盜之罪惡]  
　　盜匪陶紀法陳德生陸阿二等近在黨熟地方夥刧許鳳標家衣飾巨贓逃匿虹口梧州路六百三十八號屋内經老閘捕房包探翁松林與十三號西探將陶等三人並盜婦陳王氏查獲解送捕房分别管押在案前日又經該探等在四馬路　　茶居内續獲同黨熊福標張少蘭趙恒明王漢卿四人於昨日餅解公其公堂請究先由中西包探禀稱該盜等於陽曆本月十七夜紏黨三十餘人至常熟許姓家搶刧刀傷事主數人且有一女子被該盜等用香火灼傷兩乳傷勢甚重現在醫院醫治據聞陶紀法昔年在蘇州因聚衆閙事毆打前清江蘇梟司朱竹石判令永遠監禁不知如何被逃現在法捕房與滬兩市　　亦均拿獲是案盜黨多人事主許某今日因在法公堂候訊未到王襄　卽商之美强副領事着將陶等带回捕房候提齊人証再訊 
[軍人串通索詐]  
　　太平碼頭仁者壽戒烟丸店前因按和毒質經市政廳裁判所判令該店主四川人鄭炳　罰洋一萬元事已了結詎前日有由粤返滬之四川軍隊劉海山黎心田等十餘人向鄭硬索洋數百元將鄭之妻弟某甲誘至北市江漢旅館勒索未遂昨晨又在南碼頭串令某營偵探周銓　持一公禀至該店拽出煙灰數百兩欲圖索詐被店夥樊心田卽范新全報知市政廳將一干人拘住昨由陳裁判研訊周供路遇劉黎等人曾經勸阻並不串詐裁判員將周斥退其餘劉海山等數人卽送軍政府執法科訊究並若周自行投質 
瑣聞城内 
[都督府批示]  
　　陳都督批姜　坤禀云兩禀均悉此案已令飭民政司長秉公核辦仰卽　詣該司靜候辦理可也執法科批鄉民陳阿木呈云呈悉此案已由本科咨請上海地方檢察廳訊　所請釋放爾子陳金發一節仰　向該廳呈訴聽候發落可也秘書科批商民徐長炳呈云呈悉審判廳根據法律判决無偏　之理事問民政商業候飭上海民政總長李曁寳業司長王秉公查明核辦 
[民政長批示]  
　　二十七保南小二十圖寺保孫福亭禀批　保交替議有法定之期沈芹香早經役滿何得破壞圖規　戳抗繳候卽飭吏勒吊如敢再違卽予提案訊究以徵刁頑而儆戀棧爾之諭戳業已辦齊應俟吊到舊戳再行核發免滋流弊仍若靜候毌躁 
[地方審判廳民庭批示]  
　　孫補　訴卞春波案請求執行由批查敗訴人不服控告衙門之判斷提起抗告復被卻下情形未准控告衙門照會無從查核卽候通知敗訴之代理令其迅速呈復如已　下卽當强制執行 
[初級審判廳刑科批示]  
　　陳陸氏爲子大發請求從寛核辦狀批狀悉該氏之子操業渡船因裝運過多以致翻溺身罹刑章咎由自取本應自應按律判決所請從寛核辦之處殊屬荒謬不准并斥 
南市 
[注意衛生]  
　　警務長穆籽齋君訪悉西門外牛羊行每將死牛宰割售賣食者易致疾疫業經函請市政處長出示禁止並轉請放生局隨時收理以重衛生旋據該局函復因無嚝地尙須另行設法現已函請議事會集議辦法矣 
[賠繳衣價]  
　　積竊顧連生前因犯竊在公共公廨收押時曾有南市永昌衣莊執事周洪卿附控被顧騙去綢夾　褲四件價洋十八元在案刻因押期屆滿由廨移送裁判所傳周到案質明顧亦供認不諱判賠繳洋十八元無洋改押四十天 
[尋女兒]  
　　嘉定人徐和尙扭其妻母倪徐氏至南區控稱妻子倪氏於三月間回至母家近被匿去久不歸來當由該區移送裁判所訊供不認判氏交保限期尋交 
閘北 
[爲夫贖罪]  
　　警務公所批民婦顧李氏禀云爾夫冒用全體商團名義誣控上官司法科訊明處罰兩月已屬格外從寛爾夫咎由自取夫復何尤所請以押易則一節本難照准姑念一再苦求着照章改罰洋六十元了案可也 
[尙待澈查]  
　　張阿炳前投七區控被倪張氏在江潛火車站將其妻所抱三歲女孩騙匿昨由該區將倪張解至裁判所經孫所長提訊不認判氏押候查明再訊 
[能否保釋]  
　　二十八保四圖地保陳月堂因得賄包庇王昌根等在北新涇私製僞土經裁判所長孫君提案管押在案昨該保特延徐懷林江鎭三兩律師具函請保諭候復訊核奪 
[無須復訊]  
　　王有才徐占元控張嘉善圖賴租車押　洋二百六十元迭經孫所長訊判押繳在案昨張延請律師秦肇煌投函裁判所聲請復訊所長以案已判決未便照准仍着押追 
英租界 
[須問見証]  
　　粤何榮明前日串黨竊取山西路鼎昌洋貨號内值洋五十餘元之洋紗昨由包探將何拘解公堂請究並據禀稱驗得何腿上有板花係刑傷過犯請爲嚴究訊據何供向在南京當巡警因悞公被責此次來滬至福之營内找尋王姓友人實　　拘求察判押候查明並傳見証到堂於　　四再　 
[代領小孩]  
　　南京小孩韓長茂被匪拐至滬上圖賣由探解送公堂留候認領在案昨晨由該孩之同鄉許湘瑤等投訴孩父韓　　住居金陵南門外　爲投案代領讞員着許具結带回原籍 
[叔嫂不睦]  
　　陳林氏控陳阿東硬借不遂任意滋擾等情昨由補房將陳拘解公堂訊知阿東係氏之夫弟姑寛判令具結開釋 
[留以有待]  
　　湖北路二百二十九號妓院龜奴吳榮明因容留幼女違章昨由捕房將吳拘解公堂讯實判罰洋十元充公 
[竊賊入獄]  
　　卡德路居人張羣控吳　生沈長根串竊衣飾一案昨經公廨中西官復訊明實判李沈各押西牢半年 
[妨碍衛生]  
　　工部局衛生處控水菓灘主李春堂房屋不又吳福生俞阿奎楊福生等　鮮菓切開分售均違定章昨由捕房將各人傳至公廨訊明判李具結限七天整理清潔後始准出售吳俞金三人各罰洋九元無洋改押七天楊罰洋五元一併充公無力改押三天 
[相持不下]  
　　蘇鄉同里鎭人任傳燕之未婚妻金花姑於十八歲時私逃出外改名鏡花閣在清和坊爲娼嗣又潛逃與秦慶記姘識茲經任偵知控奉公廨訊供交保在案前晚由廨復　兩造各延律師上堂辯議多時判令退去候下禮拜一再訊 
[小孩迷路]  
　　男孩楊文奎女孩陳梅花均因不辨路徑由捕带入捕房昨送公堂請示楊孩供年八歲餘語不清陳女供年十五歲在粤人梁生家爲婢因遭虐待受傷走出讞員以足上傷痕屬實判送醫院醫愈再核楊孩留候懸牌招領 
[不盡不實]  
　　台州人陳仙庭因搬取小南門外小天台廟内僧人深意之竹箱等物匿居租界被控昨晨由探拘解公堂訊據供稱竹箱係某女尼之物與該僧不涉讞員以事出界外判磅審判廳訊辦 
[被告候訊]  
　　美商德亨洋行控夏資生不　貨銀一千二百六十兩又陳志範控董瑞林欠洋不還等案昨由捕房將被告傳至公堂分别交保候訊 
[丈夫專橫]  
　　婦人　小香控夫周雙林無故行兇被毆受傷昨由捕房將周拘解公堂訊明姑念哀求從寛着具改過結斥釋 
[移提婦人]  
　　婦人王月英因瞿李氏控李湘實等拐孩案内牽涉由廨訊明判押女所三月在案茲因法界尙有另案昨由法捕房函致公廨聲請提回中西讞員准將月英解送法公堂訊核 
美租界 
[庖人猝斃]  
　　崑山路花園四號某西醫家之廚司沈木桂前日忽患急猝斃命當報捕房昨請中西廨員蒞所驗明諭飭屍　備倌收殮 
[索債衝突]  
　　顧小生昨向漢壁禮路朱阿三索討欠欵無着以致爭毆被捕併送捕房捕頭以案　　務看赴公堂控追 
法租界 
　　男女偕逃 
　　胡玉良之妾陳氏前日逃出與錢禮全同往他處旋被胡訪悉立卽報捕在某輪船上捉獲送廨請究判男女各押三月氏於期滿後再給原告領回 
[女子待認]  
　　昨日有一迷路女子年十二歲係廣東口音由捕送入捕房轉解公堂請示判送堂留養候認 
[人銀並保]  
　　金貴才前代徐世福向何介甫作保借洋二百餘元後徐避不科理由金墊還控由公堂將其子拘案判令限交乃父在案詎逾限日久仍避匿不理昨又提到其子研訊判人銀兩保出外理楚 
[違禁賣烟]  
　　一百零八號巡捕查知王阿三家私售燈吃禀明捕頭將烟具一併抄出送廨請究判罰洋廿元充公 
[房租有着]  
　　柏老四虧欠房租避匿曾由公堂判將生財拍賣料理在案茲已賣去昨傳收租人蔡魁至案將欵給予領回案即註銷 
來件 
[珠葑市公所呈靑浦民政長文（續（）]  
　　爲收支册欵目不符事 
　　查第一次第二次報告内各有支出催租局經費一欵本邑催租局除城廂外尙有角鎭練鎭共計三局案經貴民政長去冬集衆開會議决公擬章程八條各局公費卽在追還租欵項下提成撥充並無民政署支付經費明文此次主計課支出之欵當必指城局而言查城廂催租委員係典獄課員趙君兼充民國通行官制兼職者不得兼俸催租一差斷難另支薪水似該局經費較易節省貴署支付此欵曾否開會公議敝鎭催租局事同一律能否補領經費以免向隅此應行質問者四查第一次報告附記有珠葑區提借瑞大莊積穀存洋一欵按本邑城鄕各區請撥穀欵不止珠葑一區當以城區所撥之數爲鉅如謂敝區所領者爲存莊之穀欵他區所領者爲附加税内提出之穀欵該欵係爲學務而撥與珠葑情事不同應由學務課另行報告則主計課應於支出學務課一欵項下註明内有若干欵係在附加税内應提積穀項下支撥以昭實在而况敝區所領者一半亦爲補助學費另由校董繕呈借據主計課於册外未經收付之欵猶且不憚聲明其辦事可謂周密乃對於敝區則精細如此對於他區則疎漏如彼同一挪用穀欵而使他區坐享其實敝區獨居其名又豈事理之平者積穀本以備茺當此米價飛漲之時此種殘缺不全之報告一經公布萬一無知飢民對於敝公所生其惡感致起風潮試問貴民政長將何策以善其後聞陳前總務長上届聲明之函謂署中政策若者宣布若者秘密皆係民政長特權云云貴民政長何以不甘一　此議事此應行質問者五以上提出質問五條相應　文呈請貴民政長查照迅賜答復理由無任企盼再此外欵目問有不甚明瞭惟與大局無關敝公所自未便吹求致辦事者有爲離之處合併聲明須至呈者 
[來函]  
　　顧陳氏來函 
　　大主筆先生賜鑒二十日貴報載女學生恨煞舊情卹一　　　李秀卿者實係棖憶　又名　卿不過稍　之無并非女學生向隨其母在白克路擺設碰和　子招引遊客前年五月國民夫有同業友邀往其家碰和因此相識　　　百般　騙氏夫已所費不資嗣以度日艱難屢次親筆來借　　終身相隨否則必當自盡之説氏夫一時受愚遂凑成數百元交付其母將該婦領回與氏同居已生一女至去年見氏夫賦閑無事業民軍光復上海時藉　難爲言借住英界客棧　　他人氏夫初　不知故棧中開銷尚勉爲照顧後見其衣飾逐漸　少向之盤問　　婦知事敗露遂作朱　　人之計以姦騙爲　　　檢察　　氏夫向業洋貨世居　　底素安本分鄰里　知該　　謂其奸騙試問奸騙有二年之久者乎刻幸有其親筆　　　且該　婦　稱女學生行其誘騙放鴿手叚不獨氏夫受其害且爲女學前途之　　實屬罪無可　素仰大主筆先生　　　　嫉惡如仇　　　情陳訴乞求將此函登入來函門傳行致長官見之　確　究不　水落石出以全氏夫名譽而彰公道以上所陳如有虚　氏　甘受罪情急上陳不勝　求之至顧陳氏含寃上言 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽社論論中國亟宜用婦女演説] [  弱黨來稿]  
　　前閲申報見鈍根論中國宜以婦女爲總統記者不勝贊成竊思今日之中國無論何事無論何職均宜以婦女任之豈獨總統爲然方今財政困難已逹極點國民捐雖已舉行然人皆抱關吾啥事之思想以一致成效難覩 
　　各處雖有婦女勸捐者然皆以年老者演説見其貌已覺心灰况聽其言乎此又烏能使同胞慷慨輸捐哉 
　　故演説之最要者使人靜聽欲使人靜聽莫如使少年婦女演説 
　　夫以最有姿色之妓女使其登檯一呼則彼尋花問柳之徒平時旣趨之若騖及聞妓女演説會塲之擁擠可知然後演説者施其半敲半詐之手叚發其带哭带駡之談風斯時　滑如浪子吝若財奴亦必心迷神醉括囊助捐巨欵不難驟集也夫如是國家財政大得補益而妓女亦無雄雞生蛋之難且一登演檯身價十倍質諸靑樓進化團當亦樂於贊成者也 
[新論語] [  匹志]  
　　賈子曰吾日三省吾身裝時髦而不像乎擺雙雙檯而不闊乎醋不吸乎 
　　唐氏旅於天津子謂梁子曰汝弗能請與對曰不能子曰嗚呼曾謂天津不如上海乎 
　　蘇勞問於鼈三曰夫子至於總會也必得其財偷之與抑與之與鼈三曰夫子東西南北中以得之夫子之偷之也其諸異乎人之偷之與 
[再擬河東府獅吼同盟會禁止男子嫖妓告示] [  何立三]  
　　照得國家雖建共和閨門仍須專制摟腰敲腿新法可參項磚滾燈舊律具在乃近來男子大抵揚奉陰違不守規則宿娼狎妓毫無顧忌花天酒地銷財産於無形紙醉金迷戕身軀而不覺温柔鄉裹徹夜纒綿綺穀業中終年徵逐甚对厭故喜新置家庭於不顧盟山誓海視妻子若路人本會員獨處閨房每對月而揮涙夜眠孤榻恒撫衾而興悲言念及此痛恨何極際斯女權伸張豈容男子寫意用特重申告誡嚴行禁止倘敢再涉花叢輕於嘗試定即大發雌威重加懲治此示 
[酒後戲占] [  愼餘]  
　　國民捐　集中華五族共和且漫誇安得四施三百萬傾城傾國復傾家 
尊聞閣詞選 
[端陽感懷] [  華年]  
　　破壞端宜大勇推如何無術起衰頽瘡痍滿目馮誰恤鵝鸛驚心散不開未必關譏除已盡豈堪賦斂重還擡風流侯伯逍遙甚寳馬香車過市來 
　　黑甜客夢本無鄉夜報陪京電話長北郭恣焚亡銷鑰東軍入護踞膏盲烏孫國自甘奴隷赤帝威難制虎狼且把榴花細看取得臺風露幾曾香 
[仍譜原調原韻荅瘦蝶詞人] [  鏡笙]  
　　紅葉呼崔玉梅寫宋清詞快映吟眸塵海知交憐渠歌舞江樓宮商若譜淋鈴雨前見息影盧苦雨詞與拙作聯印深佩息影之佳益形拙作之陋只先生妙筆能　任天游才軼蘇辛筆邁驊騮難忘天寳宮人涙縱名灰姓滅詎解深悉大好湖山孤𨕱竟付束流生予原覺天多事小名兒寰宇難收滬濱留且寄相思漫説同舟　 
蝶麟酬唱集（再續） 
[三疊韵] [  瘦蝶]  
　　酣夢沈沈夜正長同胞何日可安康民生國計都凋敝灜得充盈祇宦囊 
　　舉世滔滔汨性眞黃金難買自由身河山破碎風潮惡力挽狂澜有幾人 
[和韵] [  峰石]  
　　庸臣從不計深長但保生前富貴康念省河山供揮霍有如取物一探囊 
　　可有男兒血性眞追踪李泌献餘身滿朝待死悠悠者都是秋風隴畔人 
[四疊韵] [  瘦蝶]  
　　落拓天涯乏寸長疎狂如籍嬾如康算來一事差堪慰四海詩筒滿錦囊 
　　鬚眉幾輩性情眞棘地荆天寄此身塵夢勞勞保日了好撐冷眼看痴人 
[和韵] [  峰石]  
　　金甌破碎夢憂長引領同望國步康歌頌太平終有日一杯濁酒瀉駝囊 
　　緬古賢人有四眞使才誰日胆包身當今萬國交通會九譯由來重舌人 
心直口快 
　　堂堂一省之都督其手下奉公食祿者又不知若干人而竟上下憤憤受人拐騙誠三尺孩童之不若以此智識貢献於社會而欲鞏固國家之主權增進人民之幸福則難比登天矣謂予不信請觀今日之某都督 
　　賣官　爵實爲滿清亡國之一大因盖納粟得官者祗知有己不知有國而國於是亡今民國甫建殷鑒不遠一切弊政宜乎掃除凈絶乃不料賣官　爵如故謂予不信請觀某省之軍政司長 
　　今日之國爲民主國今日之政體爲共和政體民主共和國之人民有言論自由權固盡人而知之矣報律之不適用於今日更不待言乃何以取締報紙忽有變相之報律發生謂予不信請觀内務部之閲報室[  虎癡] 　 
　　革命起滿廷覆大局雖粗平而民窮財盡建設爲難猶病者服猛劑後病邪雖去而元氣已傷正宜暗滋培養徐圖恢復乃數月以來兵變頻聞風鶴爲警今則奉天山東等處又相繼兵變矣鳴呼當此筋疲力盡之時呼吸垂危而又遭此摧殘哀哀吾民何不幸 
 
 

Page 11

 
 
而生於今日耶 
　　今日之參議院　議一事擾攘紛紛莫衷一是甲與乙爭爭與丙爭此往彼來旗鼓相當正如舞台上一鍋熱閙戲煞是好看雖然其如我民國大局何[  立三]  
　　嗚呼唐氏出亡矣外人視我中國益輕而野心益動矣何物唐氏竟敢以一人之故禍吾中國大局其罪可勝誅哉惟不知繼唐氏者爲何如耳 
　　紙煙一物自去歲伍公勸戒以來食者漸少不意今日復盛外人謂華人無五发鐘之熱度信然 
　　王天縱謂不能扶助中央各懷私意者非好男子吾願政府諸公三復是言[  雲]  
　　每逢禮拜日戲園茶肆熱閙非常何不將此消耗費移助國民捐每逢禮拜日大馬路之紅男綠女車馬往來何不將此消耗費移助國民捐 
　　每逢禮拜日穿軍服之人三五成羣遊于娼寮恣情調笑貽譏外人而不知恥可惡 
　　余聞人云彼等所穿之衣卽虎皮也未知確否[  病夫]  
戲攷[  健兒]  
[要離斷臂刺慶忌]  
　　春秋時吳子壽夢生子四以國有長君社禝之福遺命兄終弟及藏之金縢故諸樊卒而傳之弟夷祭夷祭卒而傳之弟餘昧及餘昧卒當及季札札以君位不傳之子而傳之弟違法亂命不可爲訓毅然辭之逃隱延陵國人乃立餘昧之長子僚爲君諸樊之子光不服招收智勇之士以爲心腹暗圖攘奪後得子胥專諸結以厚恩謀去王僚然畏其爪牙乃託辭請遺僚第掩餘燭庸伐楚又薦僚子慶忌往鄭衛頒兵爪牙旣去乃設宴招僚使專諸藏劍於魚中而剌死之國内大亂王僚一門倉皇奔出逃至慶忌處慶忌聞信大慟誓不與光兩立必報父仇遂率鄭衛之兵向吳進發光見僚死即自立爲君聞慶忌率兵來報殺父之讐乃起傾國之師屯於江上邀撃之慶忌善走多力其行如飛馬不能及又善接矢懷此絶技然卒以衆寡懸殊爲光所敗逃奔衛國吳王爲斬草除根之計囑子胥物色勇士行剌慶忌以絶後患適東海勇士椒邱訴往吳友處弔喪椒在淮津河其馬爲水怪所攫椒投水奪馬左目被水怪抓去遂眇後在酒家誇述其事自稱英勇時吳之勇士要離亦在席聞言面斥其無恥謂失馬不能奪回反爲水怪傷目何勇之有椒不能答僅問要姓名住處含愧而去要料椒必來報復回家開門以待夜半果至以劍承要頸要漠然不動責以三不肖謂當衆受辱而不敢報一不肖也乘夜入門意圖掩襲二不肖也劍加余頸始敢大言三不肖也椒聞言慚悚無地竟撞階而死事爲子胥所聞嘉要離有英雄之肝膽薦之吳王（未完） 
一位奶奶啣了香煙奶孩子不提防香煙灰落在孩子臉兒上燙得小孩兒起了泡咧 
小説 
[社會短篇得其半] [  龍]  
　　雪葭浜内虹橋脚下草屋三椽清溪一带此某洗衣婦之翠巢也 
　　婦性淫蕩廣外交而愛情無專屬　砧常外出以故游蜂浪蝶時集其門潑醋爭風波濤不靜 
　　某日午後有南貨店夥某甲躡足濳來深入桃源之洞滿擬巫山夢好不讓劉阮天台孰料已爲婦之舊歡大力子所偵知糾率多人破關直入將一對野鴛鴦雙雙縛住　 
　　時觀者甚衆咸曰送將局裹去送將局裹去而某甲與蕩婦殊泰然自若 
　　未幾至警局大力子曰渠二人同睡蚊帳下垂犯奸屬實請究 
　　局長陳某乃詢某甲曰汝何姓何處人甲曰姓張住沈巷 
　　局長曰汝何故至婦家甲曰余自沈巷來道經婦家婦因以平日洗衣相識因足疲入室暫憇 
　　局長曰汝自入乎甲曰婦招余余始入 
　　局長曰汝坐何處内室乎外室乎甲曰坐内室一板凳上而置足於房門之檻 
　　局長曰婦可坐乎甲曰坐床沿上 
　　局長曰帳垂首甲曰否否 
　　局長乃問婦曰渠之來汝招之乎婦曰否渠之來渠自來之然余固識渠亦不渠却 
　　局長曰汝二人同在床上且埀帳乎婦曰然然渠坐而余睡帳則左埀而右張 
　　局長曰叅觀汝二人之言犯姦之證已得其半 
　　局長乃問大力子曰汝是否婦之夫大力子曰否余受渠夫之託 
　　局長怒曰旣非本夫即無親權插身干涉爲法律所不許 
　　乃罰被告某甲洋四元原告大力子洋二元 
 
 

Page 12

 
 
   
 
