# 1905 - 89 - 4911480

 

Page 1

 
 
   
 
 

Page 2

 
 
[反天擇說]  
烏虖天擇物競之說非近世歐美諸國以爲自强之基礎者哉然哲學家有言曰人生天地間其周一身者謂之力其宅一心者謂之智智力兼施於以離合萬物成天之不能自成者謂之業謂之功而通謂之曰人事夫天何有哉氣而己矣氣不能自成功業俟功業之成而福之是天擇者仍虚無窅渺之談全恃芸芸萬衆智識日開以自立於生存競爭抗抵角觸之世界則人事尚矣上古以前混沌僿野謂之未嘗有人事焉蔑不可也進而穴居野處有人事矣而未至也更進而爲遊牧爲射獵爲猺獠苗蠻諸種族人事固略具矣而猶未盡也獨至倫紀明文物興舟車宫室萬制具備民智漸開而漸廣人事愈衍而愈精則國家强盛之進步亦因之日趨而日速角力不已繼以鬥巧勞心鉥志各圖自存其存者必其尤焉者也而人見尤者之可以自存則益窮其心思才力之用以盡具人事之能如今日之歐洲惟已盡乎人事之能故國勢遂蒸蒸日上而不可遏而烏有所謂天擇者哉夫弱肉强食優勝劣敗者此天演之公例不獨人類然凡物之生於天地間者無不然也譬諸藝圃則强者幹而弱者萎方諸蓄牧則壯者茁而靡者絕而人未嘗有容心於其間人之於物如是天之於人亦如是矣吾國當一姓之將亡必有數人焉出而挽囘其末造而至於無可如何則曰天實爲之謂之何哉抑知天無有者也人事卽天事也不爲綢繆未雨之計徒爲臨渴掘井之謀是其於人事猶有未盡而非天之斤斤焉好强而惡弱也歐洲興發之盛亦百餘年間事耳十九世紀之初拿破崙之霸業旣熸維也納之會議旣成神聖同盟之國無不恊志壹力以保持獨裁專制之政體而法人特起倒查路十世之政府開議院言事之先聲比利時則脫荷蘭之覊絆創立議院政體矣瑞士則覆保守黨之政權毅然有以自立矣意大利則人民日與政府激爭有以擴張其民權矣然十年之間政界旋卽沈靜至千八百四十八年法人復奮起改革風潮震蕩全歐丹麥則由專制而成立憲政體矣荷蘭則自立憲而變議院政體矣英吉利則由貴族政體漸移而爲民黨政體矣其餘若美若日或以八年血戰而唱獨立或以攘夷覆幕而興維新餘波所煽沿及四海當其事變未開上下黑闇孰不曰天亡斯民故其禍之酷而毒之長也抑知人事漸進民力日張隆準邃目巍爾獨存於物競最烈之後且不僅自存直褎然有以首出於五洲則其於凡民之中獨具能力而有以制勝也審矣烏虖中國今日内亂非憂也外侮非臺也而惟人事之不盡則誠可爲憂慮者也辦學堂者以敷衍爲了事興商業者以搪塞爲才能卽日言變易制度改革政府者仍無非以自私自利爲上策嗟嗟當兹可爲之時不知稍盡其人事毋待時不可爲而始蹙蹙然曰天亡中國無可挽回也印度越南土耳其朝解諸國其足爲前車之鑒者姑無論也三十年前之日本果何以能存者哉卽降而至於菲臘賓脫蘭斯佛爾比諸歐美諸雄其强弱之相去豈可以道里計而何以獨存也哉民强則國强焉民弱則國弱焉吾願以人事二字代天擇爲今之同胞告焉 
[日軍占據蓮花泉]  
　　二月二十九日日本東京來電云本處官塲宣告開原之日軍隊已於二十六日占據蓮花泉目下戰地情形無他變動 
[俄艦隊速率减少]  
　　二月二十九日日本大阪來來電云俄波羅的海艦隊自離馬逹加斯峽島後其速率每點鐘减少二海里因之船員等心中頗爲失意 
[俄開戰至今傷亡及軍費計數]  
　　二月二十九日日本大阪來電云據俄京官報謂自開戰至今俄軍傷亡之數共有四十三萬五千人戰費共英金二百零八兆磅 
[日俘自盡]  
　　二日二十九日倫敦來電云俄國各報謂拘禁於俄國腦務格勞特之日俘犯已有七十人自盡但據官塲謂祇有一人而已 
[南非洲華人罷工]  
　　二月二十七日倫敦來電云南非洲北蘭特方灘礦内近日招往彼處作工之華人二千名因工價太小忽然罷工當時警察到塲彈壓華人受傷者甚多但不重要 
[俄派專員查察輪船索欵]  
倫敦來電云俄政府現派專員數人以馬喬斯教習爲領袖查察英國　協生輪船被俄海軍擊沈所要索之賠欵 
[華爾騷亂事]  
　　二月二十九日倫敦電云俄華爾騷地方均財黨多人與警察互鬥警察兵放槍擊斃四人傷四十人 
[法員議弭亂事]  
　　二月二十九日倫敦來電云駐格雷脫島開尼亞地方法兵之司令官已奉各國之命與該島肇亂人商議該島之蘇特灣内現泊有英兵輪船七艘譯字林報 
[日俄艦隊蹤跡]  
　　二月二十九日倫敦來電云俄國駐外洋之代表人現在紅海之亞丁埠及南洋英屬地之間一帶洋面購買煤炭並設法購取運煤船多艘以附隨波羅的海軍各隊羅思提斯聞斯開海軍提督擬由紅海法屬之奇蒲鐵而埠起程向東而行巳有巡艦數艘先開大約將赴荷蘭所屬之拔貪維亞島故該處洋面恐不久將有大戰事矣日海軍巳在熱帶内等候俄艦隊多日故船身恐有小損速力不免固之减少 
[俄民仍無望自由]  
　　一月二十九日倫敦來電云俄内務大臣親王斯維哀拖爾克墨斯開將軍己明告不能會聚百姓所選舉之各代表人面商一切深爲抱歉此舉因俄皇於搜奇盍思大公爵被弑及民人閙事頗有動於中故特派親王聲明之也至於不能會聚之故親王並不言明然民人頗爲失望蓋各民人早有盻望由代表人聚會議辦一切事務民人可望於國務上得有自由之權今情形仍復如此不免深爲缺望矣 
 
 

Page 3

 
 
[俄國和議之局未定]  
　　二月三十日倫敦來電云英路透電局駐俄京訪事人電稱聞俄政府各大臣將在皇宫會議俟接到林義維樞將軍及他司令官並駐各國俄使報告後然後决定究竟孰行續行戰局抑與日議和 
[俄艦隊泊於奇蒲鐵兒埠]  
　　二月三十日倫敦來電云俄尼蒲格韜夫海軍提督所統之艦隊現泊於紅海法屬之奇蒲鐵兒埠 
[俄病愈兵抵烟臺]  
　　二月三十日烟台來電云日本台密柯妥希拉麻羅運船於今晨由旅順到此船上載有俄國病勢將愈之兵九百二十六名又俄國軍醫數人現將此項人交於駐本埠俄領事 
[德法兩國均不悅於摩洛哥]  
　　二月三十日倫敦來電云德皇游歴北非洲摩洛哥國探奇盍埠本擬多住數日嗣因德皇抵摩時在輪船接摩王公文竟稱德皇爲摩之保護人以抵制法國德皇不以此意見爲然故不欲登岸後由駐摩德使力勸謂如不登岸大疑德國名譽因此德皇登岸直至德使署而不入摩王特行預備之行宫總之此事結局摩人與德國皆爲不悅 
[英儲病情]  
　　二月三十日倫敦來電云英皇宫前黏有報告一紙由御醫二人簽字言英太子之外症因曾經關刀是以在室靜養數日然英人並不以此事爲慮以後亦不再出報告矣譯文匯報 
[俄在德國募新國債]  
　　二月二十九日柏林來電云德京傳來消息俄國現將在彼處募籌新國債 
[德募國債]  
　　二月二十九日柏林來電云德政府將於華歴三月初六日募籌國債計三百兆馬克每百作一百零一零周年息三釐半 
[法外部爲各國深責]  
　　二月二十九日柏林來電云法外部突爾措思君被各國所深責法人亦然因前此所述摩洛哥之事有不滿衆人之意但德人並不以此所述爲緊要 
[德意兩君定期會晤]  
　　二月二十九柏林來電云德皇將於華歷三月初二日會晤意大利皇 
[德皇賜普大臣寳星]  
　　二月二十九日柏林來電云德國聯邦普魯士工部大臣蒲突君已由德皇賜以黑鷹寳星一座 
[德親王將赴俄京]  
　　二月念九日栢林來電云德親王亨利偕其夫人將往俄京親王夫人擬在俄京住數禮拜與其姊嫂奇盍思大公爵之母會晤親王則數日内卽將囘德據云親王此行與國務並無干涉 
[普親王至烟台]  
　　一月念九日青島來電云法郵船名變忒兒非特列親王在今日午後抵此卽傍碼頭將於今晚開赴長崎非特列勒伍普兒親王乘此船到此本埠德官以軍禮迎接親王卽乘車游歷各地晚間德總督設席宴飮並請各德員陪坐讌畢親王乘控吞尼之輪船前往大沽將於禮拜三晚到埠禮拜四乘專車至北京 
[主敎逝世]  
　　二月二十七日北京來電云駐北京天主教樊國樑主教於昨晚身故譯德文報 
[擊退俄軍本館東京專電]  
　　上月三十日東京專電云昨日午後日本大本營接電占據開原之日本兵團於二月二十八日午後擊退開原東北六十五里之俄軍其餘各處無大變動 
[韓使已抵日京本館東京專電]  
　　上月三十日東京專電云韓國派赴日本之祝捷專使於本日午前九點至東京 
[日親王啓程本館東京專電]  
　　上月三十日東京專電云日本派赴德國賀德皇太子婚期之有棲宫親王於是日午後四點鐘由長崎啓程赴上海 
[商部調查新疆各礦表京師（震）]  
[塔爾巴哈台喀國圖山金廠]  
　公司名目　　　　　寳新公司 
　坐落某屬　　　　　屬伊塔道塔城 
　距治方向里數　　　喀圖山在塔城廳東南五百里 
　四至界限　　　　　戈壁荒遠均係官地未分界限 
　占地若干方里　　　地勢寛衍難以逆計 
　官民地若干畝　　　槪係官地無須丈量畝數 
　礦錢道幾處　　　　現時喀圖山礦坏甚多俟該處礦坏研畢再行覔遷 
　官商辦姓名　　　　新疆候補縣丞施再萌 
　何時由何衙門奏開　光緒廿九年由新疆巡撫委員試辦 
　礦帥何人　　　　　現尚未請礦師均土人沿習 
　用何法開採　　　　購用俄國機器 
　官欵幾何　　　　　集股銀二萬兩 
　華洋股幾何　　　　均係華股 
　每股銀數股息若干　每股集銀一百兩周年息四釐 
　借欵幾何　　　　　無借欵 
　息金幾何　　　　　無借欵卽無息金 
　餘利分法　　　　　開辦之初需用浩繁通盤計算有絀無贏　報効成數　　　　　出金不旺入難敷出無報効 
　有無自備輪船鐵路　均無 
　五項比較表　　　　俟辦有端倪再行編造　　　　未完 
[政務處開議江淮分省事京師]  
　　政務處爲江淮分省事宜現已開議並限各署於十日内議覆自十八日起至 
 
 

Page 4

 
 
二十九日截止（乾） 
記者按二月二十八日本館得京師專電謂江淮仍須劃分兩省當卽錄入報端兹閱此條知會議之事於十八日始二十九日止大約政務處以奏請收回成命頗覺爲難堅持分省之說故訪員遂於二十八日飛電告知本館也 
[河南鄕民與鐵路機匠爭鬥詳情河南]  
河南武陟縣詹店匪衆戕害機匠一節兹悉起釁之由實因是日鄕人某某等因事至詹店鎭時北幹鐵路機匠正在工作鄕人不知利害誤觸其機機匠等亟止之鄕人不服與之齟齬機匠等見其無禮意欲驅逐鄕人大譁隨糾集同儕多人與機匠等爭執於是機匠雜役人等羣出抵拒彼時工程師總辦兆拉威言電告北幹洋總辦薛馬君薛馬隨又轉電丁觀察觀察復轉電交涉局交涉局得電後卽電派豫正營星馳前往丁觀察又來一電略云該鄕人等經豫正營及武陟岳令往彈壓並剴切曉諭現已一律解散矣（往） 
[濟甯屯民不靖山東]  
　　山東濟甯地方去歲因官吏迫繳屯糧致釀民變意各官不稍變計仍肆追呼屯民持之甚堅聲言如有先繳屯糧者則大衆共繫之並聞曹州民變雖暫歛跡餘黨至今仍未清净顧瞻東魯殊切杞憂（列） 
[江督飭編安徽全省學堂表安慶]  
　　皖省學務處接到江督札文飭將安徽全省學堂編列一表備又呈覽並聞又飭江蘇候補道陳際唐蒯光典兩觀察來皖調查皖省學務速卽禀覆聞學務處所擬表式一校名一基址一學額一教員一經費一學科一開辦時日（咸） 
記者按安徽全省學堂經本館調查列爲一表己登二月十六十七十九三日日報端所立表式與此仿彿惟少教員學科兩門而已 
[大學堂擬選補學生京師]  
　　總監督張亨嘉於二月十八日午後傳附課學生十名至監督室内考問平日所習並告以兩禮拜内如舊學生仍未回堂定卽除名將諸君補入正班（乾） 
[皖中考送出洋師範生全案安慶]  
　　速成科師範生二十二名劉照應范獻宗謝家鴻湯松年劉鎭王建中 
邵鄂元揭立奎許成才王榮堂盧味蘭吳承志莊化西張采臣張石槎章光昭汪聿修殷葆田陳龍章 
高道深張棠榮晉麟完全實業二科十名鮑庚胡 
清澍劉裕堪焦士英張貽信張起元張家亭王盛明吳景澄黄建寅備取十二名潘光祖劉屏翰王彬陳炳經黄波項張公益吳澄之查俊馬承惠張禮貴傳卓夫任起濤（咸） 
[皖省選派出洋學生之改議安慶]  
　　皖中選派出洋師範生己由學務處攷試曾迭紀前報現以日本各學校學生擁擠擬將各生暫留於學務處學習東文東語侯伏假後始行派員督送出洋日前學務處已懸牌出示云此次考取各屬保送出洋學習速成師範及完全師範實業兩科學生均經分别去取另行榜示在案本擬詳請撫憲給資派員監督出洋推查日本各學堂現在已過第一學期恐無缺額可補且該生等於東文東語均未肄習將來到東後於教習上堂講授捍格不通勢必補習東文作爲預備方能以次漸入學堂耗時日縻經費甚非計也兹經本處酌定在停止附課膏火内提發欵項聘請東文教習並另覔寄宿舍一所作爲該生等食宿之處除教習薪水及房費膳費均由本處籌給外每月每名給零用龍洋一元所有此次攷取學生劉昭應等二十二名鮑庚等十名均自三月二十一日起一律齊到本處肆習東文東語俟一學期後語言文字漸臻嫺熟統於本年七月第二學期後遣送出洋仰該生等於二十六日午刻來堂考驗分别班次上堂聽講並先期將行李書籍等件移入寄宿舍内以便專心用功本處不惜巨欵爲該生學業有成起見倘有託故不到及任意荒嬉等事届時考驗未能及格定將姓名扣除别行考選愼勿觀望自誤威 
[費太吏幾以本盬督三字閙學蘇州]  
　　蘇省大學堂總辦費屺懷太史自稱本監督肄業諸生見之互相訕笑某日幾釀成閧堂之事太史遂遞禀撫署堅請銷差護撫效中丞挽之特委府尊許子元太守詣學堂查察太守遂將各學生記過一次一面請太史勿用本監督三字事遂寢（隨） 
[提調查學生登報事京師]  
　　京師某大學近有無智識之新學生某在師範館頗不安分又不自諒屢次造言登報破壞學堂名譽二月十八晚提調某傳學生十二名入提調室勸訓一番並譏某之不學無術并云此學堂將來須造就國民諸君知之否登報之人極讚五城學堂如願入該學堂可以咨送此事所關重大請諸君代爲留意聞查明後須將登報之人聞除云（乾） 
[創設農工學堂安慶]  
　　去歲皖省改建高等學堂請以舊址開辦農工實業學堂兹悉議焦股本創設農工公司農則購置荒畝墾闢栽種工則取材要于改良製造另請籌發官欵四萬元分存公司作爲農工學堂股本卽以官股歲入應得之租息餘利作爲學費不足由公司籌補業經批准現聞紳股亦集有數萬元公舉湖北候補道周學銘專董其事日前呈請學務處轉詳撫憲禀請移文鄂省咨調周道速卽來皖以董　事大約四月間卽可招攷學生開辦矣（咸） 
[半日學堂開學吳淞]  
　　寳邑城隍廟所設之半日學堂係專授窮家子弟文字算學等課係由本邑紳士集欵創辦不收學費前日開學教授暫收十二歲上二十歲額生二十名旅 
[追悼鄒容]  
　　鄒容旣斃於獄滬上教育會同人於日二點鐘假愚園開追悼會（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[沈京兆請聯合整頓各省海軍摺]  
奏爲時事日急請聯合各省現有海軍亟圖擴充以壯聲勢而維危局恭摺仰祈聖鑒事竊惟兵貴合不貴分日耳曼小國也威廉第一爲之盟主卽以聯合而勝法南北美僑寓也華盛頓爲之盟主卽以聯合而勝英戰國七諸侯之却於秦唐九節度之潰於相州雖有良將勁兵不得展其尺寸之長者勢分而力渙也中國海軍濫觴於福建船政甲申法越之役船廠被燬再造於北洋甲午中東之役北洋亦燬同一不競而甲午戰事之較勝於甲申海軍戰事之較勝於陸師中國士大夫昧其所以然而西人之觀戰者則有評隲矣古語云三折肱知爲良醫又曰前事不忘後事之師方今列强環伺人爲刀爼我爲魚肉所恃以起死回生者全在海軍之一脉而兩强相持子我以旦夕之隙孟子所謂及國家閒暇者若狃於故見以欵無可籌而不勉爲其難存亡聽客之所爲則斷無能倖免者矣各省雖無海軍而沿海各有供差之輪船及朽腐之艇船縻餉項亦頗不輕其餘沿海半洋式之砲台廣東福建江南北洋尚有歷年增置之船廠若聯合一氣尚足以張吾軍查海軍雖效法於泰西而自有海軍以來中外合計其實經戰陣者亦以中東中法兩役爲最鉅則得失勝敗之故我海軍孑遣之將卒所閱歷者亦尚不在各國之後海上爭權非海軍無以立國無論戰事卽與各國尋常交接及守局外中立亦非就目前現有之資産整齊而晝一之亦斷不足撑柱於其間以船隻言之除北洋數船外南洋尚有船政新造之建安建威並舊存之鏡清登瀛洲查每年江南籌防局報鎖薪費亦不下七十餘萬福建廣東所剩數船雖不足爲兵船尙堪爲　船練船之用以人才言之除老班學生外尙有南洋船政廣東水師學堂陸續卒業之學生數班不下二三百人卽日可上練船趕習練船船課較之學堂堂課尤爲切實但使練生練勇儘此數船赶習三五年之内亦足供兩三支海軍之用是培才較之買船更急有才不患無船也以根據地言之必須有現成船塢廣儲煤炭工料以爲造船修船之用北洋除威海旅順船塢未收回外尚有大沽船塢不能造船尚可修船上海製造局經費每年江海關二成洋稅總在百萬之外旣分　七十萬爲新設鎗砲廠之用則此廠無工可做亟養廠經費尙餘三四十萬徒供各省製造子彈亦不足自立福建中岐　星塔兩船塢將　總督互相推諉幾若　瘤洋匠坐食薪費每月二萬金經費閩海　照解絲毫不能短少儲料一空工匠四散法人袖手無爲反客爲主此次俄人波羅的海艦隊東來洋報有據借風聞就其蠻横情形觀之法俄交情素密虚穴來風實不能無意外之慮廣東黄埔船塢電局每年養廠經費亦不下數十萬若合　處根據地調集數省輪舶並各省養廠經費設一提督兩總兵以綜理之徑隸練兵處王大臣及南北洋大臣則事權不分有船有塢有人有經費瞬息之聞號召靈捷旌旗變色沿海砲台均歸節劃電線電話脉絡貫通首尾相顧海軍提鎭巡洋之便隨時可以到京請覲練船學生隨時可以測繪海圖進呈御覽朝廷藉此可洞悉海上情形統籌布置未完 
[諭知郵遞匿名信函蘇州]  
　　吳縣李紫璈大令近因連得郵政局遞來無名信函所指各事類皆無從根究爰於二十三日懸出牌示云照得　　　權斯邑瞬及二年省會地方夙稱首劇供億之役　走之勞恒迫於不容已而民事反置爲後圖居心實愧之又素性迂庸無德無能本非肆應之選加以年力衰　事易疏忽益無以愜士民之望之自副黽勉圖治之初心言之實增悚怍然願聞已過求通民應之衷固如昨也邇者屢從郵局收到無名信函或揭紳董之私或斥書差之惡或指某爲賭棍某係流氓及經密查類多不冒除紳董平民之事應以匿名文書告言人罪照例不行外因思書差人等劣跡難保必無然被索詐者何人所弊混者何事函中旣不能指實卽欲根究而無從本縣官號親民斷不肯袒庇若輩嗣受害之家儘可指實具詞攔輿投遞由本縣親手接收訊實立當盡法懲辦决不姑寛亦必不使爲告者之禍倘書役等敢爲阻遏仍准函呈但必須確實詳明母作恍惚模糊之語木縣歷官所至悉期與士民相見以心幸共諒此爲由衷之語勿視爲官中良文也切切（　） 
[通飭防堵匪患紹興]  
　　寗台内地匪人動輒閙教省垣大憲恐釀交涉迭與寍台提鎭道府籌商防堵兹由吕道生軍門札飭所部將甬道高嶼卿觀察咨呈各節列入以示周詳覓得札文照錄於後本年二月初旬准寗紹台道謪咨呈本年正月二十五日據寗海縣翁令先後禀稱新昌縣之沙溪森家田兩處匪徒糾黨擬於奉化之堂岙地方會 
 
 

Page 10

 
 
齊到寗海閙教劫獄二十三夜寗海城内大街貼有僞示語言悖逆以致人心惶懼並有散放票布之事究竟如何佈置禀乞示遵等因適本道於先一日起程因公赴省二十六日在滬據甯波府喻守電禀前情卽於二十八日折回本署咨請貴軍門派撥弁勇駛往會縣據奉覆電内開寗海事甚爲縣系前巳電請提軍門轉致執事回甬布置甚善務請嚴密責成該營縣認眞防護彈壓勿再任其滋事王匪在逃終屬後患深望趁此設法弋獲王統領現不在省業己專弁赴西興催其速回如查有確情還望詳示等因除分别移行咨呈察照希卽飭營防各軍認眞防範彈壓萬勿再任滋事一面嚴飭將王匪設法弋獲以免後患望切等因到來准此查是案前准咨呈卽經分别移行遵照防範保護在案兹准前因札飭迅卽遵照辦理勿再滋事一面務將王匪設法弋獲以免後患是爲至要合應札飭毋忽（頤） 
[訪拿訟棍詳誌常熟]  
　　常熟著名訟棍邵大先陸芝軒經邑紳楊崇伊函請效護撫札府飭縣訪拿嚴究鄭和卿大令奉札立將邵大先陸芝軒先後拿獲鄭令以邵大令控案累累斷難寛宥略訊數語卽發押待質所陸芝軒旣係生員且無控案諭令具改過結并覓的保具結保釋嗣以猝無的保暫發捕廳看管現聞陸芝軒已由門下士蔣元慶拔貢具結保釋邵大先由伊母懇族中伯英太忠函致鄭大令請免解省以家法處治鄭大令業巳首肯風聞楊紳　　中尙有某某等訟棍五人鄭令以查無實據至今尚未飭提大約可以幸免矣（臨） 
[訪拿訟棍詳誌常熟]  
　　常熟著名訟棍邵大先陸芝軒經邑紳楊崇伊函請效護撫札府飭縣訪拿嚴究鄭和卿大令奉札立將邵大先陸芝軒先後拿獲鄭令以邵大令控案累累斷難寛宥略訊數語卽發押待質所陸芝軒旣係生員且無控案諭令具改過結并覓的保具結保釋嗣以猝無的保暫發捕廳看管現聞陸芝軒已由門下士蔣元慶拔貢具結保釋邵大先由伊母懇族中伯英太忠函致鄭大令請免解省以家法處治鄭大令業已首肯風聞楊紳　　中尚有甘某等訟棍五人鄭令以查無實據至今尚未飭提大約可以倖免矣（臨） 
[舉辦警察重慶]  
　　前署重慶府張振之太守曾派勇丁五十名至成都警察局肄習敬察竟程現已卒業回渝近日已在城内各街設立燈杆等事一俟籌畫定妥卽可舉辦警察矣（險） 
[巡警彚志蕪湖]  
　　督辦巡警兼馬路工程總辦黃潤九觀察以總局偏處下遊且屢舍狹小不敷辦公相定全眞宫舊址中權扼要擬就其地重建新局其經費卽以估售舊局爲　欵云○巡警捕總現由總辦黄潤九觀察改用委員以昭愼重日前已札委陳竹眉少尹管理矣○巡警定章在事出力各員歲須給奬以資鼓勵正月初由前總辦童次珊觀察備文請將廣仁局分叚委員李積丞少尹五鋪分叚委員黄少蘭少尹超委關差一次城内分叚委員易涵初少尹吉祥寺分叚委員陳康侯參軍酌委優差一次均己批准照章辦理矣（恆） 
[備迎帥節南昌]  
　　江西官塲接准山東電信新撫胡鼎帥二十四日由濟南起節取道運河約三月到清江四月到江西旋經南昌新建兩首縣復電請山東歴城直縣詢明鼎帥坐船幾艘電復江西派以便輪船恭迓（晉） 
[升臬丁艱宜昌]  
　　蔡鷺卿觀察源深於二月初四日接荆宜道篆升任余觀察本擬卽日入京引見履山東臬司新任忽接家報太夫人壽終於家觀察立卽交卸事務奔喪南下（謙） 
[示禁賽燈九江]  
　　德化縣所轄之姑塘地方新正因賽會迎燈向教民取錢致互相齟齬幾肇事端經代理姑塘司彈壓了結事後縣主賀少九大令出　嚴禁賽燈意謂賽會迎燈糾衆歛錢最爲地方惡習派取教民會資更屬有違定章一律嚴禁如敢故違定行從嚴究辦决不稍寛（遯） 
[鎭郡錢巿]  
　　鎭郡各錢莊近由蘇省銅元官局發來新鑄當五銅錢爲數甚鉅署丹徒縣知縣張星五大令特於日前出示一律行用不准短抑凡各鄕巿鎮均責成圖董傳知以期流通而免阻滯○郡城近有匪人僞造晉源道生各錢莊錢票在巿混用現經各莊據情禀請常鎭道郭月樓觀察轉飭署丹徒縣張星五太令於二月二十五日出示曉　略謂揑造銀條錢票假冐硬索有干例禁自示之後如有不法之徒敢再陽奉陰違揑造銀條錢票硬向錢壯索取或恃衆逞蠻藉端滋擾情事許卽指交地保扭送來縣以憑訊辦不貸（觀） 
[錢鋪被累南昌]  
　　前署江西巡撫夏中丞之姪公子上年在江省廣潤門外大街開設南誠信大烟館規模壯闊氣勢雄偉爲通省之冠新張招紙竟高貼撫轅照牁久之無人敢言其勢力可想而知招摇不言而喻去冬南誠信拖欠福裕亨錢鋪二萬餘金至今福裕亨鋪主在押求追此欵而公子竟去如黄鶴矣（晉） 
[小輪開班鎭江]  
　　美商泰昌内河小輪船局現已改爲戴生昌並易日商字樣停班兩月布置一切添購快輪數艘以廣招徠業擇於二月二十四日開班行駛矣（觀） 
[招股榨油蕪湖]  
　　張幹丞直剌創設機器磨坊所出麵粉銷路日暢固己卓著成效兹悉直剌並集股創設機器柞油公司每股百金計須六萬金（恆） 
[油車火警續聞常熟]  
　　二月二十二日本報登油車火警一節兹悉該油車牌號義與和於去年十一月二十六日被燒焚去貨物爲數不多莊欵共欠二萬已由股東秦兆先料理以六五折償還矣（臨） 
[押犯圖逃揚州]  
　　甘泉縣外覊所押各犯相約圖逃爲人覺察未被逸去兹聞甘邑白大令當日聞警立卽親往偕同捕廳李少尉查點各犯計共十四名内數名所帶鐐銬不知何時已被銼斷大令將各犯加易雙鐐添派丁役嚴行年守旋卽回署將一千人犯提至案下升座研訊知係王小八子起意銼鐐之具亦係小八子交與衆人大令遂令分别重責仍行回禁聞内有江南某縣盜案要犯一起三名一覊於此餘二人因情節較重收禁獄中大令隨亦一併提出卽日備文簽差護解過江歸案訊辦（剝） 
[九江]  
　　潯城自二月初四至今陰雨連綿菜麥傷損德化縣賀少九明府出示自十七日起禁屠三日在城隍廟設壇求晴○九江道瑞莘儒觀察十一日因公起金陵十八日乘江裕輪船遄返潯江○去年九江茶棧八家所售紅茶無不獲利本年又關設十家惟茶棧房屋必須寛大潯地頗不易租賃也○彭澤縣陳趾美大令 
 
 

Page 11

 
 
解來拒傷事主之徐老五及某乙二名府尊孫景裴太守於二十日升堂提訊○署瑞昌縣沙大令上鑄因公於二十日來郡小作勾留卽行返署（避） 
[蕪湖]  
　　潮幫五豐米號前歲冬月倒欠蕪湖厚泰和德大謙泰等錢莊欵項計共八萬餘金各錢莊經手人赴汕頭坐索事巳期年迄無影響各錢莊以倒欠如此之鉅亟宜設法挽此頽風故己聯名禀請商務局憲喬小鶴觀察派員往粤會同地方官核辦○二十一日蕪湖東門外校塲街有一身著洋　袍子青縀半臂之男子跪縊路側當由里保鳴鑼傳認一時聚觀約數千人後其妻瞥見抱屍痛哭幾不欲生經同伴者解勸再三乃始收殮而去聞縊者爲徐姓向業錢土如何輕生莫知其故（恆） 
[江甯]  
　　邇者中國設立萬國紅十字會派人在江鄂諸省專收四開八開兩項銀元爲數不下三百萬之多以備帶往東三省旅順賑　難民而江南湖北兩省銀元局去年均改鑄銅圓小銀錢甚形缺乏日來洋銀一枚僅換小銀元九角六分○彩票同於賭博文明之國方切禁之而中國自江南義賑票創始湖北浙江福建廣東以次踴　咸視爲歛財妙策甯垣售賣彩票鋪戸日多一日邇來商務局設立商會諭各業公舉商董以謀改良彩票一端亦復視爲正經行業諭張豫生爲之董事張係無賴前年得中江南票頭彩身價自高藉此遂加售一角二角在禁之小票漁利害民實爲商界之蟊賊○江甯課吏館四季大考皆聽人桷卷歸家三日或五日交卷此次江督周　帥訂於二日二十一日爲春季大考之明　　懸小館門命届日各具衣冠携帶考具聽候扃試嚴禁代搶並令在省候補人員不准規避各員惶懼特甚未考之前紛集售報處購買殘報蓋將以爲抄襲之資也（　） 
[清江]  
　　○豐濟倉米每以秋糴春糶平價濟貧兹定期十六日循例出糶徧張招帖照巿價减收二千八百交惟購者至多以石餘爲度○日商大東輪局分設浦上鎭江經理海津駒浦君日前至浦在順昌碼頭以上清江閘附近相度地勢將築碼頭惟限於地址僅賃得房屋兩間月租八元押租百二十元說者謂該處水勢極溜恐小輪難於停泊云○各小輪局現因鎮江不許懸掛洋旗一律遵用龍旗泰昌改爲戴生昌前在順昌局旁購地興造局屋刻已禀准興築不日可成○代理清河縣李玕甫大令因新正以來賭風甚熾曾出示禁止兹又重申禁令略謂訪聞不法之徒聚賭抽頭喬留爲雜人等連宵逹旦輕則廢時失業重則蕩産傾家輸極爲盜與匪閒伍亟宜從嚴懲辦儆棍徒而安地方自示之後如再蹈前轍定卽嚴辦云云○豐和輪局現擬開南京班俾寗省官塲之來浦者不須由鎮江換輪允稱便捷聞二十日卽當開行矣（夬） 
[揚州]  
　　二月十七夜甘泉縣外獄有犯人數名忽起狡謀相約穴壁圖遁經營半夜將欲洞穿管獄者查知立卽派人防守一面飛報邑宰白大令捕廉　少尹親臨踏勘少尹點查六犯數目相符一名不少誠萬幸也○揚郡梅花校士館山長韓升起太史元弼主講斯席已歷多年門墻桃李居顯要者頗不乏人上年蒙恩重赴鹿鳴精神尙稱矍鑠二月十四日忽無疾而終所遺講席須由運司另行延聘矣（剝） 
[杭州]  
　　浙東衢嚴一帶民風刁悍動輙滋事江山縣龔稼生大令履任後嚴行布置防務杳拿匪棍調和民教不遺餘力始得漸臻安謐兹因鄰境每有　黨匪徒散票惑衆龔大令恐致延及當卽舉辦警察并設團防俾匪徒不敢託跋○台州寗海縣缺前曾以即用班之張受百大令介祿補授兹因彼處屢起波瀾應須嚴行設防藩憲翁方伯查得現署之翁鐵梅大令長森已届期滿當飭張大令履新以重職守（復） 
[蘇州]  
　　蘇鄕横徑鎭財神廟曾於一百八年前寳會一次今年鎭人士忽意興勃勃籌集鉅資舉行是會定期二月十九二十等日舁神像出賽先期冋省中各廟告借會中所需貴重物件蘇垣男婦之到鄕觀會者異常擁擠河中舟楫爲之一空○蘇垣自入春以來大氣嚴寒陰雨不止長元吳三首縣民瘼關心特於二月十七日起在郡城隍廟設壇求晴○連日雨水過多四鄕菜麥大半均遭淹沒農民紛紛投報縣署長元吳三縣主蘇郭李三大令准詞於十八日飭差赴各鄕查勘情形以便申請上憲核奪○察院場望月樓茶肆係本地人錢賓泉所開近以生涯寥落投蘇州府禀求减捐府尊許子元太守批示云肆捐爲清道之欵現在各處所收茶捐尚屬不敷開銷雖由藩憲撥欵濟用亦有所虧爾旣已欠捐何得再欲減捐若不將二月初六日以前捐欵一併如數繳清卽飭總捕廳比追毋貽後悔○江陰縣民婦吳桑民近爲充當巡捕之某甲誘拐到蘇鬵入某花烟館氏母吳蔣氏投江陰縣署控告縣主金苕青大令准詞飭差持文來蘇投吳縣署請李紫璈明府派差查提俾解回江陰歸案訊辦○有渾名德官者日前在護龍街樂橋南堍叙仙園茶肆賭博南路局差甲乙二人向之敲詐不遂喚警察勇將德官　回局中旋經人出爲排解賄以洋錢若干始得釋放○前報紀蘇鄕　福一帶梟匪擄人勒贖經地甲禀請吳縣李大令飭差查拿兹悉前日又有梟匪多人擁至該處某某等家將甲乙丙丁四人刧去旋將甲乙釋歸　以洋錢二千元贖取丙丁某某等家屬來蘇擬投縣控告旋又恐一經控告丙丁有性命之虞故此事頗費躊踷也（隨） 
[皖省官報]  
　　二月初九日知縣郭繼泰知奉委赴宿松堤工巡檢桑潤辭赴皖北土藥局差遣皖初十十一日代理愼甯縣賈士駿知任事知縣楊光詒　奉行知甄别留省補用呂林鋪辭赴皖北勸捐十二十三日知縣賴家偉無爲公幹回典史張秉鈞請假赴蕪湖捐資十四日知縣唐光祖面試濮賢泌知代首縣下鄕　案十五日知縣陳兆祜知奉委估修先農壇差 
[上海紅十字會來函]  
譯牛莊分會來電上海潘愼文先生鑒今日各黄會議擬向滬會請再撥欵四萬金存匯曁銀行入牛莊分　帳牛莊無匯豐分行行匯價若干容後寄上劉朱及他　員與員甚爲和洽魏伯詩德按此電當由西書記李治君徧示各西董據云牛莊請欵四萬金皆以爲然不會業巳如數撥付取有西董收條爲據 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
扣留外補在案是月分知縣升調遺一項祇此一缺無庸掣簽業經截缺報部自應按班請補查上次萬泉縣知縣調缺巳補用儘先大挑人員止今此缺坐補原缺裁缺卽用新選新補留省另補並曾任實缺丁憂服滿分發候補及新例遇缺先新班先新班卽用舊例遇缺先遇缺補用均無人輪應大挑正班到班照例先行插月分缺先補用人員覆查前次虞鄕縣知縣升缺已用過第一正途出身分缺先一人此次應用第二正途出身分缺先人員查有新海防分缺先補用知縣李樹杞現年五十二歳係安徽定遠縣人由乙酉科副貢生遵新海防例報捐鹽提舉選用嗣經改捐知縣指分山西試用並加捐同知升銜光緒二十四年八月二十八日蒙 
欽派大臣騐看九月十三日吏部帶領引見奉旨著照例發往欽此領照起程十一月初一日到省　道新海防例加捐分缺先補用並免試用奉准吏部過班知照坐二十五年六月二十日行文照章扣至是年七月初五日作爲分缺先補用知縣到省日期二十六年四月十三日在直隸保定府差次聞訃丁父憂回籍守制服闋起復於光緒三十年三月十六日復行到省早經扣滿一年之限該員篤實安詳以之請補祁縣知縣堪以勝任與例相符據布政使吳廷斌按察使豐伸泰會詳請奏前來合無仰懇 
天恩俯准以正途出身之新海防分缺先補用知縣李樹杞補授祁縣知縣俾專責成如蒙俞允該員銜缺相當無庸送部引 
見亦無叅罰案件所有按班請補選缺知縣緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
[浙江巡撫聶奏爲請補選缺知縣摺]  
頭品頂戴浙江巡撫臣聶緝槼跪奏爲請補選缺知縣恭摺仰祈聖鑒事竊照湖州府武康縣知縣程忠詔准調臨海縣知縣經部坐光緒三十年十月初五日行又按照限減半計算扣至三十年十一月初二日作爲開缺　期所遺員缺係疲難中缺前經聲請扣留外補在案查銓選例載知縣升謝遣一項扣留外補選缺如坐補原缺無人應先儘裁缺卽用次用廻避卽用又次用留省另補均不積各項班次之缺如均無人方准以各項班次請補又二十九年九月准部奉定新章内開曾任寳缺丁憂服滿分發人員道府以至未入流等官如遇選缺出時除坐補原缺裁缺卽用迴避卽用新　新補之留省另補仍照定例請補外其餘無論何項到班先將此項人員儘數請補亦不積各項班次之缺至因人地不宜撤回留省另補之員仍由該督撫察看俟裁缺卽用等三項無人准酌量請補各等因今武康縣知縣缺坐補原缺裁缺卽用迴避卽用留省另補均無人曾任實缺丁　服滿候補知縣亦無人查有撤回留省另補知縣王家驥年四十四歲廣西臨桂縣人光緒壬辰科進士浙江卽用知縣加捐本班儘先補用因海運出力保准補缺後以同知用准補臨海縣知縣丁毋憂開缺　滿起復呈請註銷同知以　縣分發原省補用准補慈路縣知縣二十九年五月二十日到任經前署督臣李興銳奏請開缺另補是年十月十五日奉旨開缺另補後五日行文應以十一月十七日接到部文之日爲知縣留省另補日期據布政使翁曾桂按察使李希杰以該員請補武康縣知縣不積各項班次之缺會詳前來臣查王家驥謹飭安詳　於聽訟堪以請補武康縣知縣缺如蒙俞允該員係有要缺撤囘留省另補今請補選缺應照改簡之例俟接准部覆給咨送部引見理合會同閩浙總督臣魏光燾合詞恭摺具奏伏乞皇太皇皇上聖鑒敕部核覆施行謹奏奉 
硃批吏部議奏欽此 
宮門抄十九日銘公由盛京修墓回京請安並謝賞廕生恩延伯假滿請安錫公續假五日克公請假十日 
召見軍機 
[護理江西巡撫周奏爲揀員請補要缺知縣以資治理摺]  
頭品頂戴護理江西巡撫布政使額特赫恩巴圖魯臣周　跪奏爲揀員請補要缺知縣以資治理恭摺具奏仰祈聖鑒事竊照吉安府屬之准調廬陵縣知縣江召棠經前署撫臣夏峕奏請調補南昌縣知縣接准部咨開缺所遺廬陵縣知縣係衝繁疲難四項兼全最要缺臣現藩臬兩司在於通省繁簡知縣内逐加遴選實無人地相宜保例堪調之員亦無勞績應升人員堪以請升惟查定例新進士奉旨分發各省卽用知縣照奉旨命往補用人員之例無論應題應調應選之缺准該縣撫先儘補用查各項奉旨命往補用人員遇有題調缺出由督撫酌量才具補用新進士卽用知縣補題調要缺亦照此辦理等因兹查有分發江西進士卽用知縣彭錫蕃年四十五歲安徽潛山縣人由廪生應光緒二十年甲午科本省鄕試中式第七十二名舉人乙未會試中式第一百八十八名貢士殿試三甲第四十七名進士引見奉旨以知縣卽用欽此簽掣江西領照起程於光緒二十一年九月三十日到江委署過興安縣知縣印務該員才明識練辦事實心以之請補廬陸縣知縣員缺酌量才具實堪勝任據藩臬兩司會詳請奏前來合無仰懇天恩俯准將彭錫蕃補授廬陵縣知縣於地方實有裨益如蒙俞允該員係進士卽用知縣請補知縣銜缺相當毋庸送部引見亦例不核計參罰謹會同署兩江督臣周馥合詞恭摺具奏伏乞皇太后皇上聖鑒訓示謹奏奉硃批吏部議奏欽此 
署理山東布政使英奏爲恭報接署藩篆日期叩謝天恩摺 
二品銜署理山東布政使鹽運使奴才英瑞跪奏爲恭奴才接署藩篆日期叩謝天恩仰祈聖鑒事竊奴才於光緒三十年十二月二十八日接奉著理山東巡撫臣胡廷幹飭知布政使尚其亨現報丁憂委奴才署理藩篆光緒三十一年正月初四日准前布政使尚其亨將藩司印信文卷等件移交到奴才謹卽恭設香案望闕叩頭謝恩祇領任事伏念奴才滿洲世僕才識庸愚叨竊恩榮至優極渥由京秩而巡畿輔自監司而總鹺綱未報涓埃彌深兢惕前已叨承恩遇暫寄旬宣兹復仰荷 
寵榮重權藩篆受恩愈重圖報愈難查山左本政務繁劇之區藩司有表率屬僚之責奴才愚昧深懼弗勝惟有遇事禀商署撫臣殫竭血誠矢勤矢愼斷不敢以暫時攝篆稍涉因循勉期仰答高厚鴻慈於萬一所有奴才接署藩篆日期並感激下忱謹 
 
 

Page 16

 
 
繕摺叩謝天恩伏乞皇太后皇　聖鑒謹奏奉硃批知道了欽此 
吉林將電富等奏爲琿春副都統因病出缺擬先派員前往署理相應請旨迅賜簡放以重職守摺 
奴才富順成勲跪奏爲琿春副都統因病出缺擬先派員前往署理相應請旨迅賜簡放以重職守恭摺具奏仰祈聖鑒事竊於光緒三十年十二月十九日據琿春廂白旟左領喜昌電稱琿春副都統春陞於十二月十八日未時因病出缺等情電報前來奴才等覆查琿春地處極邊南按朝鮮東連俄境地方極關重要該城星年本兼帮辦邊務之責現雖無此名目而兩强交閧地近海口韓人又復蓄謀狡詐交涉倍繁員缺不可一日虚懸相應請旨迅賜簡放以重職守一面先由奴才等遴員前往接署印務俾資鎭懾兹查有吉林滿洲正藍旗副都統銜花翎協領恒春管轄嚴肅才具優長前充練軍全營翼長勦辦盜賊曾著勲勞昨經奴才等附片奏保以副都統記名簡放並請加頭品頂戴本年十三月十六日差弁齎回原片奉硃批恒春等均著交軍機處存記欽此是該　才具已在聖明洞鑒之中而其識見明敏通權逹變於交涉一事尤復立理裕如以之署理琿春副都統洵堪勝任除檄飭前往接署外謹恭摺具奏伏乞皇太后皇上聖鑒謹奏奉硃批另有旨欽此 
暫護江蘇巡撫效奏爲江海關光緒二十七年五月起至九月底止查明徴收内地商稅銀兩摺 
暫護江蘇巡撫江蘇布政使奴才效曾跪奏爲江海關光緒二十七年五月起至九月底止查明徴收内地商稅銀兩恭摺具奏仰祈聖鑒事竊照江海關商稅每年應徴正額及銅斤脚價曁盈餘共銀六萬五千九百八十兩三錢三分歷經扣滿一年關期截至光緒二十六年十二月底奏報在案嗣准外務部咨關徴稅事宜改歸新關稅務司兼理定於光緒二十七年十月初一日開辦等因當經札關遵辦去後兹據江海關道袁樹勛詳稱前奉戸部電開上屆關期滿後未歸稅司以前之九個月應另行叙奏等因兹自光緒二十七年正月初一日起至九月三十日止計九個月該關道任内實徴稅鈔銀二萬三千三百七十八兩二分六釐照額計短徴銀二萬六千一百七兩二錢二分一釐五毫緣滬關常稅向賴沙衛各船轉運進口以油豆餅爲大宗出口以棉花布疋爲太宗自火輪夾板各船暢行沙船之利爲其所奪遂致常稅歷年短絀歷據該關道將常稅短徴情形詳請奏報在案嗣准戸部議覆江海關當洋兩關騰挪節省每年認定加解四萬兩以爲貼補足額之需自光緒二十二年起作爲正欵入收造報等因咨行相　遵辦續經　署督臣張之洞奏明將前項認加銀四萬兩解充南洋陸軍學堂經費之用伏查是屇關期雖經該關道實力整頓設法招徠無如時墊使然委非稽徴不力業遵奏案由道照數賠補足額又新增北洋茶稅前議每年酌加額外盈餘一十二萬兩不作永遠定額旋因鎭江揚州平定商販仍由内河行走不能足額又經奏明儘徴儘解在案今查此九個月共徴新增茶稅釐耗銀三百三十三兩六錢二厘實係儘徴儘解並無收多報少情弊以上所徴各項稅銀例支經費外業已照案分别撥解等情詳請奏報前來奴才覆核無異除飭認眞整頓並造具收支各數清册詳咨外理合恭摺具奏伏乞皇太后皇上聖鑒謹奏奉 
[硃批該部知道欽此]  
宫門抄二十日外務部欽天監侍衛處值日侍衛處引見二名科布多叅贊大臣壽勲到京請安並謝恩鐵良請假十日植公藥假五日文熙續假二十日召見軍機壽勲 
[護理江西巡撫周奏爲特舉卓異人員以副大典摺]  
頭品頂戴護理江西巡撫布政使額特赫恩巴圖魯臣周浩跪奏爲特舉卓異人員以副大典恭摺仰祈聖鑒事竊照江西省光緒三十年十二月係舉行大計之期伏維三載考績澄叙攸關臣渥荷厚恩　護巡撫篆務爲政首在察吏安民尤在得人若荐舉得人庶足以昭激勸而知振奮藉以仰副聖主簡用循良造就人才至意兹於通省所屬各員内矢公矢愼逐一詳加考察除有干六法之員遵章另摺劾叅外其塲膺卓異之選者共得八員據署布政使事按察使陳慶滋署按察使錫恩署督糧兼巡南撫建道沈祖植鹽法兼巡瑞袁臨道唐椿森分巡庶饒九南兵備道瑞澂分巡吉南贛密兵備道江毓昌等同各府保送前來核其事實政績與臣察訪無異所有薦舉卓異官廣饒九南兵備道瑞澂器識宏通才猷練逹循聲遠播中外交推南康府知府葉慶增資望俱深體用兼備足以矜式群僚九江府知府孫毓駿通明治術砥礪廉隅允稱良吏南安府知府文炳持躬端潔率屬廉明久孚物望贑州府知府查恩綏力果心精沈幾善斷洵爲幹濟之才龍泉縣知縣羅大冕識周慮密政理民和臨川縣知縣戚揚識遠才長明於聽斷德化縣知縣吕敬直才具練逹勤政愛民以上八員才優守潔政務練逹堪膺卓異之選自應照例薦舉　勸循良除將各册分送部院科道外臣謹會同署兩江督臣周馥合詞恭摺具陳伏乞皇太后皇上聖鑒敕下部院核覆再薦舉卓異官員應俟部院議覆奉旨行知後再行給咨送部引見又臣護理撫篆雖未及三月已在藩司任内與臬司陳慶滋將各屬員事實優劣先行互相考察核定誠恐明春新撫臣到任展緩輾轉稽延是以電商督臣未敢遽請展限合併陳明謹奏奉硃批吏部議奏欽此 
河南巡撫陳奏爲部選　缺知府各員缺情形今昔不同擬請改爲三字要缺以裨治理摺 
河南巡撫兼營河工事務臣陳夔龍跪奏爲部選中缺知府各員缺情形今昔不同擬請改爲三字要缺以裨治理恭摺仰祈 
聖鑒事竊維河南省彰德衛輝二府向爲南北通衢河朔門戸凡湖廣雲貴川陜等省之遵陸入就者莫不取道於此本皆衝繁二字部選中缺惟從前風俗誠樸措理尚易近年民氣浮囂己非昔比加以蘆漢鐵路次第開通該二府爲北幹經行地面華洋商旅絡繹于途交涉事件無時不有衝劇繁難較往昔奚啻倍蓰自非因地擇人萬一表率無方貽誤殊非淺鮮經臣督飭藩臬兩司悉心籌議擬將衛輝府改爲衝繁難三字請旨要缺彰德府改爲衝繁難三字題調要缺以重地方而符名實惟查　載部選之缺奏請改爲請旨簡放者須將請旨缺或題調缺改爲簡缺歸部銓選其選缺改爲題調要缺者亦須于本省題調要缺内酌改簡缺 
 
 

Page 17

 
 
[洋人開賭揚州]  
　　揚城三義閣西首己閉歇之　客棧日前忽來洋人二名租棧内空樓一進云欲售賣各項新製洋貨大書告白往觀者須先付掛號念文比登樓並無所謂新貨乃係抛圈猜骰等賭博猜着者見一賠三輪贏甚鉅地方官聞之恐其滋生事端特派人傳諭棧主謂本郡雖稱繁盛究係内地非通商大埠可比且賭博最易生事吾華例禁綦嚴未便准其開設等語飭卽轉告此亦賢令尹未雨綢繆之意也（剝） 
[岑大帥轟大政策廣州]  
　　粤省自入春以來 
嚴寒陰翳岑大帥前於初八日分示各營各兵船并知會旗員約定子午時開放大砲適是日大放晴光遂爾中止連日又復陰雨大帥重申前命由十七夕子時起一律燃砲九嚮惟各城樓所燃竹砲其聲不振越日特飭中協傳諭改燃大砲惟以此舉係變理陰陽調護民生免妨癘疫起見恐居民驚惶特撰六言告示曉諭以免疑懼其又曰本年交春以來 
天氣久未晴霽不特妨農碍生營桑亦甚失利現欲發布陽和用砲　開陰翳每日子午鳴砲必俟放晴乃已論爾關廂居民其勿妄生驚異（宿） 
[批飭查辦警勇不法事廣州]  
　　潮陽縣紳何從善以營兵不法事具禀督轅隨奉批云據禀營兵蕭阿科蕭阿添蕭應光四名夥開花會聚集匪徒并强奪人妻霸佔房屋藐法横行殊堪髮指該管營哨各官所司何事何以毫無覺察似此形同聾瞶難保非有心縱容仰廣東營務處會同按察司卽飭潮陽縣密速查明移提到案嚴行訊明實情從重懲辦該管營哨各官倘敢庇匿不交或縱令遠屬卽由縣據實禀揭以憑嚴行參辦（宿） 
[運製造品九江]  
　　江西製造總局在上海購辦各物應用委候補巡檢洪動轉運來省連日滬上運來煤炭銅餅及木料爲數甚多二十等日由洪委員雇封船隻陸續轉運晉省（避） 
[殺奸自首福州]  
　　閩人施通官年方弱冠美姿容母少寡與候補道蔡公館長隨陳元烺有私陳係二十年前流犯　資　裕施幼時賴其撫養及長爲娶婦亦奸焉近年陳老而囊　屢仰給於施稍不遂輒加毁辱施恚甚謀手刃之其母偵知其情戒陳當自防陳怒伺施歸復大肆咆哮施曰子以年少長者何所不容是晚卽邀至酒樓陪禮旣醉扶歸連斫十七刀斃之移屍栢　廟遂投臬署自首具道始末並供陳因　姦不遂以刀威迫不的奪刃　　以致悮斃縣主王進之大令憫之薄　數十板收押候詳想此案不難從寛了結也（　） 
[斥革哨弁厦門]  
　　道署防營右哨哨弁李斌超與娼婦羅辛氏因事涉訟道署道憲玉觀察卽將李弁撤差批飭厦防廳歸案訊辦所遺之差委王鳳池接辦（蹇） 
[疏濬運河蕪湖]  
　　蕪湖内河左逹涇太右通宣建通行之時歲凡入九月惟山洪一發統匯蕪湖出江水勢極險近自上遊之萬頃湖墾爲農田益無所蓄勢更湍急救今春航船失事獨較往年爲多榜人驚心視爲長途客紳吳少齋直剌謂此與蕪湖商務大有密切關系特於本月二十日邀集各帮商董詳定章程妥籌經費禀請上憲因舊有之扁担河復加疏濬使水勢分由大信河入江庶幾可以無患上撰成說帖布告各釐爲利爲害反覆詳言祇以各董唯諾一無可否故尚未决議也（恆） 
[戲園捐助學費蕪湖]  
　　蕪湖髦兒戲館爲前巡警總辦童次　觀察禁絕現觀察甫經交缷留春園髦兒戲館卽重整旗鼓訂於二十日開演聞巡警總辦黄再香觀察仍飭以女伶之内不得雜以優童並示明淫戲多論不准演唱微示限制并令每日繳洋兩元以充小學堂經費（恆） 
[不准挑剔當五銅錢蘇州]  
　　蘇省當五銅錢音啞者巿上槪不行用以致民間受累無窮署藩憲陸申甫方伯訪悉情形傳長元吳三首縣到轅諭令轉諭巿上一槪通用不得任意挑剔　日内三縣主將出示曉諭矣（　） 
記者按欲令錢法之通行必求錢質之精美今乃不此之務而徒禁民間挑剔雖嚴刑峻法無益也更何論此區區一示哉 
[松江官事]  
　　江南提督楊鏡巖車門於二月二十一日就小校塲考選外委額外各弁旋以南門城弁顔某升補外委而以眞如汛沈弁補寳額外○青浦縣田春亭大令以所轄各村鎭舉辦　　訓練有成禀請府憲田紹白太守於二月二十四日前往校閱聞事畢尚需順道考察青境各學堂（責） 
[烟台]  
　　前日南非洲招工局驗妥工人百餘名正擬附輪載還忽有小工趙春杰一名不知何時被人毆斃保工局總辦羅忠實司馬急令人知會福山縣范實章大令親詣相騐密緝兇犯務獲詳辦 
 
 

Page 18

 
 
○登州府吳太守筠孫定於二月二十日調齊各屬肆　　　　郡考試以拔人材○烟台岸地廣人稠所設巡警二百名實不足以資巡緝東海關監督登萊青膠兵備道何秋輦觀察因飭令公會商董稽查各鋪房租以便抽收房捐添募巡警（損） 
[福州]  
　　南門外斗中街董聚順絲棧舊歲因私托日商討關東發被控到案近經府憲程聽彝太尊判罰洋一千元補完稅銀二千九百元始克了結○福州稅釐總局經李仲昌司馬極力整頓頗有起色每月定額應繳銀一萬五千兩向例上半年每月進欵僅七八千兩左右至下半年則茶木各商開盤可收二三萬兩截長補短故亦不甚爲難○二月十一晚南台中亭街灰巷口某燈籠店學徒因添油失愼致兆焚如共焚房屋七十椽是處接連大街所失産業甚鉅○城内東街正誼書院現由官中重行拆造改作學務處並設售書局一所業已派員到申採辦各種書籍以備諸生購買約三月初旬卽可開局矣○二月初十日爲閩侯長三邑童試之期有閩縣童生許紹珊者年方八齡據坐一隅顧盼自雄頗爲王進之大令所賞識○德巡洋艦小俾仕麥號載重萬二千墩二月十二晨率仝三艦遊弋進港長門各砲台循例升旗鳴砲十二夜德水師提督及各參佐登岸假福州德領事署暫駐行旌十五日卽展輪他往（垢） 
[常熟]  
　　常熟四鄕向有梟匪聚賭甚至擄人勒贖如前年南鄕張朗卿等巨案自端中丞到任雷厲風行梟匪四散近又聚集在四卿爲患梟匪郭和卿大令訪悉於念三日帶勇赴塘巿一帶驅逐○昭境徐六涇河自二月初祭壩開工後適值淫雨兼旬河水大漲人力難施所築之壩亦被潮水冲决告竣之期尚無把握（臨） 
[棉紗捐將改統捐]  
　　通州棉紗同業因淞口扣完落地捐稅禀由商部電令督撫憲派委確查並經江督周玉帥電飭上海道會同撫委張太守細核禀候核辦一案兹聞目來淞滬釐捐總局督辦陳觀察擬有章程數則略云淞口落地出口等捐一律裁去改爲統捐令歸通州張殿撰所設之紗廠辦理等詞現已咨由上海道袁觀察轉飭張殿撰從速妥議復候核辦云（金） 
[華商被控]  
　　如皋縣華商陳子和向洋商譚華洋行收受定銀不交花生一案業經該行禀由領事以該縣辦理不善請道派員催訊在案兹聞上海道袁觀察接文後查得該縣辦理此案並無不合且陳窮苦不堪實難追繳故所請派員一層萬難照辦現己照復該領事矣（金） 
[不准華醫施種牛痘]  
　　英工部局以租界内每交夏令有種華醫向居家小孩施種牛痘查此項牛痘本局設有施種處應可赴種故卽將情函請公廨委員屠司馬將境内種牛痘各華醫一律驅逐等語司馬奉文後未便擅專昨已禀請上海道核小矣（金） 
[美艦入港]  
　　昨日午後二句鐘時有美國巡洋艦一艘駛入浦江停泊於法租界對面江内（火） 
[諭禁賽會]  
　　浦東洋涇鎮附近有社莊廟近經各會首定於三月初十日迎神賽會上海縣汪大令聞之卽飭差前往諭以免生事（金） 
[推廣警察]  
　　本城東北二叚己於去歲開辦警察其南西二叚迄未開辦現經警察總辦汪大令定於三月初二日一律開辦共派巡丁五六十名昨日詣警察學堂分别點名並諭令勤愼從　切勿滋事（金） 
[諭禁賭博]  
　　本城保甲總巡朱明府日來查得西門外洋尾橋等處各小茶肆有流氓聚集賭博情事甚至向人拆梢擾禍等弊實於地方有碍故除飭差查拿外復傳諭該處地保一律禁阻（金） 
[飭拿賭徒]  
　　警察總巡朱森庭明府前日諭令二十七三七鋪巡防局員汪姚兩二尹速將境内無業流氓沿街擺攤誘賭者一律拿辦以除民害二尹遵卽派勇查拿矣（土） 
[控被拐孩]  
　　前晚有住居雲南路六百十八號房屋之某氏婦投英界捕房控稱光緒二十九年十二月念七日被人拐去四歲女孩一口刻訪得爲戴宋氏向拐售於粤人陳林氏於上年七月由陳氏轉售於廣東求提追究捕頭准卽立飭包探何阿春將戴宋氏陳林氏拿獲詢其女孩何在只稱已售於廣東捕頭著將二婦暫送公廨管押候解請公堂會訊（木） 
[河工設局]  
　　南巿薛家浜將次開浚曾經上海縣汪瑶庭大令出示曉諭附近居民不准將垃圾傾入昨經總理河工董事秦君令各工人具領應用各物以待營中撥勇毋得遠離並擇地設立河工避一所以便憇息（土） 
[沿浦示衆]  
　　承運江蘇上海縣漕糧之劉阿三前因舞弊經兹復傳諭地甲將劉在沿浦一帶遊行示衆以昭炯戒（土） 
[補充華捕]  
　　南巿捕房續招之缺額華捕前經工程局總辦翁太守將應召各花名榜示候驗在案兹著捕頭傳諭驗過各捕著伺候隨時缺出補充（土） 
[店夥焚斃]  
　　昨報紀福建路卽石路蔡春生藥材店火警一節兹悉火起之後有店夥孫濠川者不及逃出葬身火窟至昨日午後始將屍身檢出已燒作一團經其店中人備棺收殮（木） 
[會訊訂期]  
　　英商謙和洋行控林舸琴一案訂于初二日上午會訊○英商克明控徐貴祥一案本訂二月二十九日會訊因被告律師是日無暇改訂于初二日午後　訊○英商通和洋行控尤子鈞案訂于初三日午後會訊（木） 
[節日停訊]  
　　今日爲清明節公共公廨循例停訊一天讞員 
[上海官事]  
　　稽查俄船委員近奉道憲改委議叙府經歴陳季煇參軍接辦昨日參軍已到道謝委矣○南巿施粥委員唐别駕德基昨日詣道禀知定於三月初一日停辦施粥○道轅電報房委 
 
 

Page 19

 
 
員洪二尹錫璜昨日在本城唐家弄寓内因病逝世○毛二尹昌嗣近欲回杭掃墓于昨日詣道禀請給假二十天○兵部主事廖小韓主政學潮昨日由杭來滬住長春棧午後到道拜謁候補道徐觀察堂候補知府劉太守國郇候補府經歷關參軍斌昨均到道分别拜會禀見（金） 
[上海縣案]  
　　徐陳氏前日倩人舁縣喊求驗傷縣主汪大令提案訊問氏供夫故後遺有田一畝因營辦葬事曾向某姓抵洋一百六十元夫姪福福忽向某姓持刀强贖昨又糾黨將婦人戳傷左臂求驗大令判令自行醫傷候提福福訊究○顧淵泉挈外孫女傳秀珍投縣呼寃亦經大令訊問顧供女兒與女婿傳金生相繼病故所遺九歲外孫女秀珍由小的撫養每月向女婿所開洋貨店内支洋八元近因外孫女年長每月加洋六元兹被婿之族人壽生將店强覇不肯照給求恩提究傳秀卿供年十八歲餘同大令判候提訊察斷○改過局函解竊犯顧阿二到案大令判責三百板速回無錫原籍○押犯叢文兒供去秋竊得陳江氏家衣飾同兄遁回江北旣而小的又來滬上被失主扭控工程局解送案下求恩大令判押改過局半年察奪○王阿生供在新閘開剪刀店送貨至陳大隆與店主飮酒過醉在路與某氏婦相撞婦稱失去金簪一枝指小的攫取被扭控工程局轉送至案求宥大令判准交保開釋（金） 
[馬路工程局案]  
　　昨日胡阿福竊取張子良家皮掛釘鞋報捕拘獲吊取原贓解入捕房捕頭令解至馬路工程局禀請總辦翁太守訊究○歹人張金生行竊某船上鐵練被包探獲住人贓解人捕房轉解工程局黄衡堂二尹命提研訊判責五十板贓存候失主認領（土） 
[公共公廨會訊案]  
　　美商鄧壁控周拍生購地糾葛一案昨日上午原差將周孝林解案請訊孫明府謂事經多日現在如何定局孝林供小的名下之地計一畝一分有零數年前抵與宰牲公司余姓得洋一千元刻下洋商强欲以賤價購買小的實無錢將單贖出且前次原中已允每畝七日元尚且不允今斷給每畝三百兩實在無力賠償此事實是柏生但圖肥私不顧他人産業况是地尚葬有父母骨殖卽欲遷葬亦須購地小的實不願售賣尚求恩斷明府得供商之安立德君著洋商每畝給洋六百元孝林仍堅執不允明府謂長生等之地只有半價爾向不知足隨著相生再貼洋五十元洋人再加洋五十元共計每畝七百元就此斷結李林仍不允從明府怒其刁猾大加申斥孝林始遵斷具結限七日内完案○光裕洋行買辦陸仲良控姚守臣不支洋燭價銀一案亦於昨日午堂提案會訊原告並未到案安繙譯謂今日姚如不繳銀請照例嚴辦旋據姚守臣供前者曾呈繳銀二百兩現在又措銀四百兩其餘短少之數立興隆票隨後歸還明府商之安君以姚管押多時情殊可憫請就此了結安君允之於是判限禮拜四繳銀完案（木） 
[公共公廨早堂案]  
　　昨晨美繙譯官安立德君蒞廨會同囊譯委員孫耳三明府升座會　各案三百七十七號華捕解江北人胡英隆至案禀稱胡认昨晚身穿西式衣服在山西路卽盆湯弄一帶花烟館門首手舞足蹈威嚇路人因之拘案請究胡英隆供此等衣帽由舊貨店購來實屬遊戲並不滋事明府判責二百板將所穿衣帽充公○美孚火油棧西人控小工胡對生竊取洋燭等物由探徐申卿解究判押捕房七天○甬人陳榮福在蘇州路一帶售酒於俄兵被王虎臣龍生南所見訴知七百六十五號華捕拘案請究判枷號七天○馬夫王阿春在車上假寐爲巡捕解究判罰洋兩元○永順木行控朱鳳金在浦中夾板船上竊取洋松木一塊值洋五元山探陳金標解究責一百板○嘉興匪人馮永義卽馮少山又名馮小觀上年七月被同族婦人馮陸氏控諸嘉興縣縣主訪知馮匿迹滬上派差來滬移提讞員屠司馬簽差協探將馮拘獲昨晨解案判押候過堂訊核○前朱榮華控陳小東洋及李培峯以尋婦起　藉端毆辱奉屠司馬會同德麥繙譯研訊之下著各責二百板押三個月事後陳妻毅氏以夫遭縲絏心不能甘昨又糾婦數人至朱榮華家尋釁擊碎碗盞等物朱又鳴捕解案明府再三申斥著從寛開釋諭令不准再去纏擾完案○陳金寳在蘇州河違章拉客由探邊槐洲解辦判押捕房一月○包探趙銀河禀稱陳倪氏投捕房據控范高頭羽黨陳桂華攫取船隻等情捕頭著小的至案請出提票以便提案究辦孫耳三明府與安君商酌之下准卽出票拘提（木） 
[法公堂案]  
　　陳榮德在三角塲被李和扣子竊去袋内珠子數十粒值洋三百元由探拘獲供出同黨朱阿生王阿榮並代寄質票之烟間夥蔡仁寳一併拘解公堂李認竊求恩朱王同供小的等並未串竊實被李誣攀蔡供自知不合代寄質票陳楚生大令判李枷示二月責四百板朱王各押十天蔡交保開釋丁錫春被賊竊去椅子三隻昨由包探在時余氏舊貨攤上查到原贓解案請訊大令判罰洋二元充公○吳阿招行竊被單爲探拘案請訊大令判責一百板清潔頭目張瑞卿控稱王金生王阿毛專竊熼船上什物拘案求究大令判各責一百板○張阿炳行竊木頭二枝由探查獲人贜解案大令判各責二百板○積竊王阿毛廳懲不悛此次又竊棉被衣服由失主扭案請辦大令判押三月責四百板○小工張紹林行竊馬頭上麻袋數隻爲包探查獲解辦大令判枷三天責二百板（水） 
[美捕房案]  
　　甬婦伍王氏行經漢碧禮路送有四輪馬車一輛自後飛駛而至氏不及退讓致被撞倒車輪碾過酒當小肚痛極狂呼馬夫某甲見已肇禍卽加鞭逃去後經巡捕到來將氏雇車　入捕房捕頭見氏受傷屬實令送同仁醫院醫治後再行核辦前晚悍婦陳顔氏無喘至匯山路朱榮華飯店擊毁盆碗由朱鳴巡捕到來將氏扭送捕房押解公堂禀請訊辦○昨早陸阿金不知在何處竊得杉木數株行經公和祥馬頭爲巡捕所見以形跡可疑連贓拘送捕房捕頭姑念所竊甚微從寛令押乞丐牢半大示　○前晚有英國某兵船水手甲乙丙三人在百老匯路一帶酒醉滋事由四十六號西捕拘送捕房押至酒醒時釋出（火） 
[]  
[]  
 
 

Page 20

 
 
   
 
