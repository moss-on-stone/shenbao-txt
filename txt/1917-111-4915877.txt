# 1917 - 111 - 4915877

 

Page 1

 
 
   
 
 

Page 2

 
 
[時評]  
　　裁兵節餉問題（默） 
　　以兵多爲害費絀無着之中國而倡議裁兵節餉固甚正當然而有兩難點焉 
　　其一關於軍隊自身裁兵必先有遣散之費與補給欠餉之費將如何籌措裁兵而後游民益多將如何安插裁兵又必有所選擇孰宜留孰不宜留易起黨派新舊之惡感將如何而能公允此數者而有一不善即足遺鉅患於國家川禍亦以裁兵爲一原因故此爲至難解决之問題也 
　　其二關於目前情勢夫兵本爲對外而設也美甫議决宣戰即倡議增練陸軍百萬籌軍費千萬蓋戰即以兵力决勝負交戰之國未有不先預備兵力者也今我國之軍事會議一方議决對德宣戰一方又提議裁兵節餉非所謂自相矛盾乎抑豈中國之宣戰竟無需稍藉兵力乎此又對於目前情勢而難以言裁者也 
　　以國内之現狀論兵不可不速裁而裁之難旣如彼不能裁而宜增之理由又如此當局者其將何說以善其後 
[命令]  
　　四月二十七日大總統令陸軍總長叚祺瑞呈陜北鎭守使兼第二旅旅長黨仲昭迭請辭職黨仲昭准免本職此令 
又令任命井岳秀署陜北鎭守使曾繼賢爲陜西陸軍第二混成旅旅長此令 
又令任命譚儒翰爲廣西督軍公署上梭參謀此令 
又令陶鎔給予二等嘉禾章祝瀛元給予三等嘉禾章謝宗華孫寳宣均給予四等嘉禾章此令 
[專電]  
　　北京電今日（二十八）下午二時國務例會提出實行第三步問題閣員主張急進緩進者仍持前說未完全决定又交通王次長辭職决定以權量代理餘議財部呈文數件四時散會 
　　北京電各外顧問答答政府詢問（一）宣戰後中德中奥間條約當然廢止（二）宣戰布告中應聲明中奥中德條約一概廢止之語（三）宣戰佈告應提及辛丑條約對於德奥兩國作爲廢止（四）擬定宣告撤銷條約之形式兩項甲曰現因戰事中德兩國間條約如一千八百六十一年九月二日一千八百八十年續修條約及其他一切條約合同現在兩國間有效者一槪廢止乙曰中奥兩國間一千八百六十九年九月二日之條約及其他一槪廢止 
　　北京電今日參院兩點開全院委員會伍翰樞出席備質問所答要點（一）俄德决無單獨議和理（二）第三步政府尚在討論 
　　北京電政府所擬宣戰理由有三（一）不取銷潛艇政策（二）滯留我國公使（三）未詳巳在起草中　　北京電今日（二十八）國務例會將討論富戰問題如决定不日即提出於國會 
　　北京電昨日二李趙田倪閻孟張王等督軍往訪協商國各公使表示外交携手且願擁護内閣之意雙方頗爲滿足日使今日宴會各督軍英法使則明後日宴會 
　　北京電今日參院全院委員會請總理出席政府派伍朝樞代表說明外交言總理正出席於閣議外交實行尚不確定俄國態度究竟如何已電劉使詳詢　　北京電政府連接顧使三電（一）報告美國協助戰圑軍費（二）請速宣戰（三）主張與美一致行動有三大利益 
　　北京電今日國際評議會提議三要案（一）對於德國船艦之處置旣未可以没收令其出境則仍被捕拿擬定由我徵發使用（二）駐俄劉使報告有現政府不肯同盟戰爭到底之語有人誤會爲俄欲單獨媾和經查原電語意蓋言不肯與德同盟必須戰爭到底云云但仍致電劉使詢問（三）研究宣戰後中德中奥條約關係綜合各顧問意見已詳另電 
　　北京電軍事會議昨議裁兵節餉問題討論甚久尚未具體解决段總理臨時提出陸部差遣人員分發各省任用衆無異議　　北京電國際評議會巳將宣戰手續逐欵提出並電駐日章使調查待遇德人辦法以憑取决　　北京電元首以大元帥名義提出軍政意見書於軍事會議對外仍以閣議政策爲政策並視國會同意與否爲從違 
　　北京電昨日軍事會議决定問題（一）編制採用南京新制（二）補官重在曾受敎育之資格（三）裁兵問題付第三次再議 
　　北京電蜀來電滇軍仍向成都進發去電力阻無效 
　　北京電段總理擬下星期二出席國會宣告對德第三步徵求同意 
　　北京電租車舞弊案决交法庭審理次長以下免職令今明即可發表 
　　北京電法部擬定縣司法章程將以敎令公布 
　　北京電敎育部長擬張一麐或嚴修 
　　北京電張一鵬回京報告廢約目的可達仍主減價收燬 
　　北京電浙運使胡胡彤恩定江日赴浙 
　　北京電李長財政同意案衆院巳移參院定東（一日）日投票 
[外電]  
　　北京電李佳白博士昨在天津美領署正式預審被告自稱無罪當經判定暫行開釋交保二千五百美金靜候美按察使訊理此案是否移滬辦理抑按察使赴津開審刻尚未定李佳白獲罪之文字見於本月七日北京晚報　　（二十七日） 
　　廣州電東江報告水勢漸退惟當道仍設法預防水災（二十六日）以上路透電 
　　北京電參議院定於今日午後開秘密會討論戰事問題總理如不能出席則將派代表蒞院報告一切（二十八日） 
　　北京電到京各督軍曾於星期三日拜會駐京各國公便昨各公使亦回拜各督軍 
　　（二十八日） 
　　北京電總理邀請國會各政圑領袖於下星期四日會議大約國會將於下星期五六投票解决宣戰問題（二十八日）以上德文電 
　　北京電參議院全院委員會今日午後開會段總理及伍外交總長因赴國務會議對德宣戰問題故未出席惟由伍朝樞至院報告外交之經過與現狀並答議員之質數謂中國加入戰圑一事各國之主張尚未一致俄德媾和之說雖非全虛然亦非實目下雙方仍在戰鬭至我政府之外交方針尚在國務院會議確定之後叚總理當有說明云云議員中以政府委員答辯不明頗加攻擊一時議場喧閙已極其結果决請段總理或伍外交總長於下次會議出蒿以備質問旋即散會（二十八日） 
　　北京電日本林公使今日午後拜訪段總理頗惹世人注意（二十八日） 
　　北京電昨二十七日開第二次國事會議討論關於國内軍事出席者極少遂有二三報紙攻擊督軍等之不熱心（二十八日） 
　　北京電日本林公使擬定後日設筵招待在京之各省督軍及代表等數十人開大宴會　　（二十八日） 
　　北京電總統府與國務院近來又有隔閡之勢國務院呈請蓋印之公文總統不肯蓋印者已達八件爲此復有段理請假之謡言 
　　（二十八日） 
　　東京電中國增加關稅問題目下正由農商務省從事調查即假令應中國之要求其影響及於日本貿易品者如何與此關連日本提出之條件如何等據由各方面研究之資料詳細調查之進步俟調查旣畢將其成案咨关外務省然後日本之態度始見决定（二十八日） 
　　濟南電中國官民現乘青島櫻花盛開之機組織官民聨合觀光圑其圑員爲朱參謀長馬鎭守使杜濟南道尹張總商會長以次約六十人於今晨乘山東鐵道列車向青島進發濟南東文學堂生徒四十餘人明日爲修學旅行赴青島（二十八日） 
　　濟南電山東鐵道沿線各地中日關係近益密接博山淄川長山桓臺四縣知事及日本官民聨合於今日在張店開中日懇親大會該方面之十七縣知事均與斯會非常之盛（）二十八日漢口電由武昌新河至粤漢鐵路車站之間建築商場一事爲湖北省數年來之懸案近已呈請交通部許可設立新河商埠局從事經營　　（二十八日） 
　　漢口武漢兩總商會前夜接到北京總商會軍事會議巳决加入協約問題王占元爲有力贊成之人等報曩之反對者間有忽變其態度其結局反對之說恐終歸於龍頭蛇尾云 
　　（二十八日） 
　　南京電馮副總統政躬不豫旣占角匠現巳銷假辦公（二十八日） 
　　以上東方通信社電 
[戰電]  
　　倫敦電里登貴族今日在上議院宣稱建造國輪船工程今就所有之材料竭力進行殊可稱意輪船裝卸事務進行亦如所料船位之數且較承平時增多運費近已加增保險一項復經政府訂定利便方法故中立國船隻邇來駛行者漸多每星期報告之輪船來往總數雖從事沿海貿易之船亦在其内但報告中並無欺惑之言亦未删除重要事實政府之目的乃在減少無關重要之入口品俾重要物品得無缺乏今欲達此目的不可不施更爲嚴峻之方法彼信此種方法必爲衆所樂從敵軍之地位雖較吾人更爲惡劣但吾人現局亦殊嚴重國民必須不恤犧牲或出自願或出强迫以便摧殘潛艇主義而獲勝利云（二十六日） 
　　蘇里治電奥國鋼特拉斯、業已解散德國在奥所占實業勢力將因以受打擊蓋該特拉斯德國曾助以資本甚巨也（二十六日） 
　　倫敦電晨報華盛頓訪員電稱威爾遜總統已向貝爾福君聲明美國决不與德單獨媾和 
　　（二十七日） 
　　倫敦電據海牙電稱德國里凡洛夫伯爵聲稱土耳其内閣總理現爲有人提議以達達納爾海峽讓與俄國事至柏林與當局會商 
　　（二十七日） 
　　巴黎電公報宣稱二十二日止之一星期内商船抵法者九百九十三艘離法者九百二十三艘被沉者一艘載重逾一千六百噸又被沉魚船兩艘被攻而得逃脫之船五艘（二十六日） 
　　倫敦電來英之澳洲運兵船巴萊拉特號（一一一二○噸）爲德潛艇擊沉船中之兵全數遇救當時紀律甚爲嚴肅該船中魚雷後猶浮海面十四小時之久（二十七日） 
　　西班牙京城電革黨發表宣言書要求取銷中 
 
 
 

Page 3

 
 
立卽與德國决烈（二十六日） 
　　瑞典京城電瑞典瑙威丹麥三國外交大臣定於五月九日起在瑞京會議三日（二十六日）　　亞姆斯特丹電柏林來電謂德國允以通行劵給予裝載本國所用糧食避匿英港之中立國船隻（二十六日） 
　　華盛頓電國務部得正式消息謂墨政府警告旅墨德人如在邊界附近聚集須加逮捕 
　　（二十六日） 
[公電]  
　　寧夏電局來電北京交通部監督上海及各局均鑒磴　現　　巳恢復原狀照常收發特聞甯虞 
[要聞一]  
　　東京通信（八）（心危） 
　　美日兩國之極東政策　　日本總選舉結果 
　　紐約日本協會日美兩國之國民外交機關也以日美親善提携爲主旨近日該會會長藍珊爾氏來遊日本北間朝野名人爲之洗塵杯酒交驩盛極一時藍氏就席演說首述日本歷來駐美外交官之機警次述日本協會之事業曰五年前該會會員僅五百人今增至一千一百人其屬美籍者在千人之上皆足代表全國各地之各種職業者也昨年該會收入達五萬二千元會務之盛可槪見矣協會之理事會則集實業界及財界之大有力者組織之日人新井高嶺一之宫等三人亦任理事之職協會謀日美親善故在美國各處爲敎化的運動刋行多數書籍又月刋雜誌時事彙報與貿易會報二種此外復鼓勵美人之遊歷日本以期氏相接觸而免隔閡誤解之虞近與交通業者會議之結果作流行語曰（諸君曷不往訪日本中國及爪哇乎東洋盼諸君切也）遍載之於關於交通之印刷物以促美人東遊預料今後日美人士之接觸將瀕繁矣聞東京有日美協會之設無任欣忭此後兩會如協力進行則不僅兩會之幸必且有裨於財界經濟界以及兩國政府之極東政策也（中略）中日兩國如能親密則美國資本之流入中國亦更自由美人之來日本者必至中國美商之與日本交易者必與中國有商業關係航行日美間之船舶亦以達中國爲常事日本之企業家常在中國致鉅當焉故遍察各方面實以彼此協力爲當務之急顧現狀有不然者或以中國之友人自任而謬謂日美疎速中國之福云云又在美國種種運動以害中國財政上之信用可槪也矣槪觀美人在極東有利害關係者其對中國或日本之重輕視之維均故在紐約並可組織中日協會以增進中日共通之利益爲中日兩國計又爲美國計甚得策也中日兩國在東洋雖利害錯綜關係複雜然與美國接觸而享受之利益則等等豫意中國之進步及日本至某度爲止之物質的繁榮二者與美國俱有共同之關係也若夫盛行投資助長貿易　客之增加交通機關之改善電費之輕改醫學之研究病院敎育等之設施以及資金之融通等其實例也予樂逢此會旣感盛情復欲有所忠告於諸君之前卽日本際此經濟發達之時宜亟事預備戰後之經濟戰爭更有一端亦予所欲言而不敢言又不敢不言者即日本經濟之發達財政之實力在東洋所佔之優勢對於中國所取之方針須一一明白印入美人之心是也聞藍氏離日本後將至中國一行云 
　　日本總選舉以二十日投票二十一日起二十三日止開票政府黨大勝政府初無黨唯有不反對政府之政友會及贊成政府之中立不黨者爲政府援且與反對政府之憲政會國民黨及中立者抗故政府雖曰超然實有黨也日本自有議院以來總選舉凡十三次解散者九次政府黨無不勝則政府之權威與夫人民之信仰有以致之就此次選舉言政友會當選議員一百六十一人不黨而贊成政府者五十六人共二百十七人即所謂政府黨也憲政會得議員一百二十人國民黨三十六人不黨而反對政府者八人共一百六十四人　卽政府反對黨也（根據政府方面之計算與各黨各報之計算微有出入）總計政府黨多五十三人此雙方勝敗之數也較之寺内内閣解散議會時憲政會減少七十八人國民黨增加八人政友會增加五十人不黨而反對政府者減七人不黨而贊成政府者增二十七人總計政府黨較之解散前增加七十七人此各黨各派消長之數也選舉旣揭曉落選者之埀頭喪氣無待言述以黨言之勝者謂民意所歸莫得逆也敗者曰政府干涉復何言哉前者誇張後者解嘲俱無傾聽之價值雖然或勝或敗决非偶然推攷厥因蓋有數者日人政治思想尚未普及尊官之習依然尚在此政友會及不黨而贊成政府者致勝之原因本也政友會在大隈内閣解散議會之前有議員一百八十四人解散後當選者僅存一百十一人其激減之故甚多而大隈内閣濫用之權威殆居其一今次政府亦曾有所聲援此其致勝之原因二也大隈失政政友會攻擊之最烈此次運動選舉時政友會除發表政見外常痛詆大隈及擁護大隈之憲政會故能博得一般人民之歡心此致勝之原因三也憲政會氣勢甚盛太露鋒芒遂惹起人民心理上之反動政友會從而迎合之致勝之原因四也政友會之所以勝即憲政會之所以敗也就國民黨言之態度正大物議甚佳而黨勢不振則常處反對政府之地位有以致之當六隈内閣時頗受政府壓迨議員乃僅二十八人今次雖反對政府仍得增加八人恢復大隈内閣以前之舊觀政至於中立不黨者不問對於政府之態度如何而旣有六十四人則已佔全體議員六分七其數之多爲日本二十年來憲政史上所僅見其中多實業家孤高之士及自命孤高之士雖然高則高矣去政治原則亦遠也吾人於此有大可注意者不黨者之中贊成政府者佔九分一（五十六人）此殆依政府之努力而産出回憶數月前大阪某報謂後藤内相有造黨之志希望吸收議員五十人云云今得五十六人造黨之說其果實現乎但不問造黨與否贊助政府者巳過全數之半（日本衆議員共三百八十一人）已足維持内閣於一時即使召集時反對黨再提出不信任案可無通過之憂但政反會是否與政府始終提携尚屬疑問蓋政友會確實表示者僅好意之中立此與普通政府與政府黨之關係有以異也故吾人不敢謂日本政潮在相當之時期可以平靜但認在極短之時期内無激劇之政變而寺内内閣所抱對華親善主義亦不致動摇耳 
[外交問題之最近趨嚮]  
　　國際政務評議會與國務會議 
　　昨日（二十六）國際政務評議會開會情形仍傾嚮於第三步之進行該會性質原主研究國際之政務故昨日例會會提出宣戰後待遇德人之問題按照公法對於其身體之自由財産之處置國際條約效力之如何賠欵借欵等之處理皆須預先研究辦法萬一實行不至臨事張皇聞某君發議不如查考日美兩國對德宣戰後之如何待遇德人以資借鑑而尤須斟酌我國情勢定適當之方法云云駐德顔公使本月十八猶有自柏林致政府之電術德政府曾問及良子賠欵三月份如何辦理顔使至今尚未出境歸感聞昨日國際政務評議會亦曾提出討論或須托丹麥駐德代表再向德政府提出抗議又關於鹽稅餘欵存貯問題昨又討論及之須由國務院與財部接洽辦理又日人共同通信社云昨日軍事會議滿場一致議决之加入戰圑不久可提出國會今聞其情形黎總統依然反對加入但若得國會同意亦即贊成段總理則極端贊成加入並主張無條件加入其餘閣員亦一致贊成但最困難者當斷交時段總理曾於國會宣言有交換條件三條今若將加入案提出國會國會必以貫徹三條交换條件逼迫政府若不　前次宣言則民黨議員恐一致不表同意果致此際政府將執如何態度乎軍事會議第一次會議即將最重要問題宣戰案議决其赡魄實出人意外又中國政府聲稱關於關稅問題已向日政府通告希速由日政府向協商國提議協商伹日政府謂尚無其事云 
　　對德問題最後决定仍在國會在野名流之意見至今亦尚有不甚融洽之處不能不格外　重　重現聞國會方面到京各督軍巳允代政府分别疏通至海上名流當局擬特抚章士釗鄭埀張習諸氏分頭接洽以期舉國一致之實現昨日爲國務會議例會　張谷三總長均列席除例案外即討論外交問題及川事善後聞各員對於外交問題意見亦較前融洽矣 
[右尼干敦促民國早頒憲法]  
　　（續七日） 
方今世界各大國皆縈擾於戰爭之中中國人民有權促其代表應速從事於制定永久之憲法國會議員旣按臨時憲法委以立法之權當知其任期爲臨時的臨時憲法規定爲其國人制定一種永久政體之義務則議員應進行盡警職務不得消磨許多時光辯論與國家實在利益無特别關係之問題也今日民主精神瀰漫世界希望現新光明中國國家不應仍在一種不定之情狀中也中國無論加入聨明或輿美國聨合抑仍守中立然其感力之大終莫如使國家之情狀爲一種組織的永久情狀爲得論者有謂中國應商妥條件然後决定者又有謂應先審愼决定加入聨盟或協力進行之條件然後出行動者更有以高麗之前車爲警提謂中國應審愼從事不宜長恃西國之保護者顧中國最磊落尊榮之道卽非覺國際公法保障和平之要義被人侵犯及其爲國家之利益受危害時不必行動若出於自私之心始有所行動不能起世人之敬且將使人疑其乘各國爲民主政治主義出於死戰陷於困難之時起而謀一己之利益矣凡由此種主動起而與他人聨合者自重之國家必不歡迎之高麗之滅亡實由自召此不幸之國曾不自爲計亦不受友誼忠告之益警之者皆拒若不聞惟知酣睡使先進之國絶望於其改革不復顧念此終日酣睡希望成危險所不能振起之人焉中國地廣民衆數百年來持靜止之態度所進微中國之藝固曾達於一種完備之程度惟至此點卽不復進其高深之科學尚有跡可尋惟毫無進步且轉而失之中國人民似循行其先人之軌道而忘其先人所被引導之理由仿用其成法而不問其意義器具固保而存之然不復有更新之技能中國人民於是失其改變之力而不能革新改進矣彼等恒迫於效法先人否則離先人之道將迷入黑暗之途人類智識之源皆歸於涸竭水雖仍流而不能滿溢亦不能變其道焉入主中華之異族亦採法居民之習尚隨地皆有一種天然之昌盛可見設國家而有聽其握有之文化滅裂者更必有自投諸地而踐踏之者使中國古昔文化優於他國之時而保守之而改進之如他國之所爲則當不至受近世之屈辱且中國文明將爲黑暗時代之辰星矣若今日猛進之時代中國而恃其古昔之成績不足自位於前列也其成績必須於現經之事相應是證内部之實力與精神能與現代之進步齊驅認定其特性與職務焉今日之戰爭係謀使政府根據被治者之許可爲治中國若欲加入而得入之歡迎必須手執一種憲法表示有永久建設之政府其中一切形式權力限制皆經逐一規定動於公理毫無卑劣之目的在協同反抗帝王確定代議政治之基礎然後可挺身而出也（完） 
[王人文喻蜀之痛電]  
　　新簡查辦使王人文氏定於一二日内由京首途入蜀昨曾致電成都表示意見原電云成都羅前督軍戴兼督軍劉前師長顧師長劉師長陳前師長重慶周師長熊師長瀘州趙師長順慶鍾師長鑪邊殷鎭守便並轉各旅圑營長各道尹各縣知事各圑體各報館均鑒人文頃奉明令會同張君習來川查辦自惟衰朽之身久已無心世事難如川局何敢輒聞徒以川滇情誼所關難守鄉隣閉户之誼纓冠被髮尅日首途成都近日情形遠道聞而酸鼻諸公仁人目對焚殺之慘耳闻哀號之聲必痛悔補救之未晚甯是非曲直之忍較巳毁之室廬巳死之生命雖欲辦而無法尚何查之可言人文不幸適尸其名滇則少長父母之邦川則嘗共患難之地情感難爲軒輊事實又復昭彰即欲喪心有所顚倒情感不許事實亦不許川滇人稍知人文者當能諒人文雖至無狀或不致所有偏私也蓋查辦以論過去雖至公且允所救濟者已微愚心圖補未來敢和涙掬誠惟諸公之聽采川滇如唇齒之相倚和則兩利乖則均傷惟其相倚之切勢不能不時有所競亦勢不能不終歸於和川滇賢達無不共諒在滇决無吞併之心在川决無排斥之意特以形迹所限不能共喻於人又以接觸旣久且近不無薄物細故之差池其始　出於情親其終乃流爲怨毒自辛亥以至今日推窮禍變之加烈無非此誤解之結果而巳前此之結果已然後此之造因宜愼是望兩軍官長速遵明令各約所部勿再紛爭致上爲國法所不容而下爲人民所共棄川滇縉紳父老同此維持兩省之情尤望交盡勸止之道以俟查辦終了政府整　飭紀固不使是非有所混淆尤呆保軍隊必無失所此爲先救目前之要道再爲進籌久安之善策其策無他滇欲求益將來即勿求逞於現在川當求安現在乃可徐補於將來滇客而川主也客宜時以過擾不安爲懐主宜恒持寗厚勿薄之意先革牴牾之形式以弭舊嫌後求輯睦之精神以安久遠川滇人誠采鄙意庶幾川滇之禍患以此役終禍祥亦自此役始若不然者竊恐一查辦未了一查辦復來一慘痛未忘一慘痛又起人文輕微之人固料其無效川滇仁智君子必有以拯此兩省之人不使陷於往而不返之域也人文離滇三十年離川亦旣七年幸緣使命得會兩省父老兄弟於一堂然一合目懸想入成都郭門惟見繁華之場半成瓦礫新死之塚四哭孀孤兩軍之士卒不帕首蒙創則束胸負痛但思此况已爲碎心求與諸公握手痛哭此此行故不敢辭亦知諸公鑒我爲憑弔來不專爲查辦來也意戚語長伏惟公鑒王人文徑 
[王芝祥查覆陳宦案]  
　　四川議員請查辦前四川將軍陳二庵各欵業經王檢察使查明呈覆奉大總統批令事無佐證應即免予置議云云茲從府院間覓得王檢察使原呈摘要如下（一）原案稱濫殺無辜各節查陳宦抵川正值土匪横肆維持地方治安自應先從辦匪著手聞諸道路民國四五年間川匪稍知歛跡所有商旅往來及鄉人居處差獲安靜卽如該案稱陳宦任用黄樹成爲執法處長用刑不無過重各節然以芝祥經過各處詳細探詢無人提及寃殺之事（二）原索稱捲吞公欵各節查陳宦離任後所有任内接管新收關除實存數目均經逐欵公晰遵照陸軍會計交代規則繕具表冊分别存執並經各主任及會計人員復核鈐堂其現欵及摺據分别列表點交取具接收人收據並有各主任及會核人員蓋章表册案卷存在尚堪佐證其提用撥欵均有證據曾經電呈大總統曁參陸兩部財政部並將撥欵數目電致成都蔡督軍各在案（三）原案稱庇縱貪吏各節查民國以來外省行政機關分職任人不無連帶性質其重要職務每屬新任　吏抵任之初難免無酌量更易數人另擇相知有素者分别委任至黄國暄任四川財政廳長原爲中央所任命何得謂爲陳宦之擢用（四）原案稱違法逮捕各節董修武在獄斃命一節曾經法官驗明實係畏罪自盡（五）原案稱紊亂司法各節詳詢各界實無確據其餘六七八欵原案所稱拉殺夫役縱兵索餉擄掠子女各節查陳宦去川沿途需用船隻夫役實係派員與地方官及商會和衷商辦船價夫價亦由商會規定若　縱兵殃民陳宦尚不至此况詳細調查亦實無某户子女能確指被某軍强擄情事云云 
[京津間有海軍發現賄說]  
　　日前天津大公報紀海軍部又出大賄案一則略云海軍部近又發生大賄案據可靠方面宣稱事緣上海造船所建造於前清時代約值二千四百萬元本附屬於上海製造局袁政府時以製造局屬陸軍部而以該所歸海軍部管轄前歲曾有人建議以千六百萬元賣去之袁氏不准近乃由海軍次長曹嘉祥經手賣與某國人價只一千萬元居然經國務會議通過聞該質賣出實價係千五百萬元落中飽者爲數竟達三分之一總次長均不無沾潤此事記者三日前卽有所聞因恐不確未敢宣布昨經再事調查實有可信因亟揭載云云案此事北京亦有傳說惟與右紀之事實微有不同據大中報所載謂江南造船所（一說係福建船政局）係押於美洲某國之電船公司押欵六百萬元此欵之用途係購置潛水艇者該報（大公報）所稱賣去之說恐即係抵押之傳誤至海軍當局是否有簠簋不飭之處尚待調查惟船廠關係國防之設施吾國又只有上海福州大沽等三數處無論如何萬不容外力　入賣郤固屬不可抵押亦屬荒謬即無中飽吾人亦認爲萬不可行者也又聞某總長主張將來造船均向外國定造而並不爲本國自造之計其理由以吾國船廠設備不完成績不及外國廠家云云 
[南京快信]  
馮副座政躬巳痊准今日（二十八日）電京銷假 
省議會錢副議長今日早車巳回寗擬明日先開談話會清理一切議案昨日選舉會祗簽到八人據地檢廳檢察官語人云選舉訴訟案提起公訴與否巳電高等廳請示 
　　韓國鈞確有任浙省長消息研究派省議員某君日前親赴海安敦勸應選韓有不允某君昨日回寗會勘烟苗英員陶樂爾昨偕部派省派委員趙沅年牟家萮俞　　等乘車先行赴徐查勘 
　　省署派任用道尹李兆蘭赴常熟查辦巡警擅閉城門釀斃人命案 
　　交通銀行今日（二十八）開兌持發兌現者不甚擁擠財廳長胡翔林昨日午車赴滬 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[李經羲之同意及其政見]  
　　昨晚衆議院發出通告定二十七日下午一時開會議事日程中僅列擬任李經羲爲財政總長咨請同意案一案並未列入他案想明日必可投票至各派對此案之形勢聞益友社巳於前晚開會表决一致贊成民友會宗旨略同研究會未開會討論故不知其態度政學會於前次政府提出某同意案該會曾提出以某某省長爲交換條件此次亦提出一條件以岑春煊督川若不能達到目的則主張彈劾内閣中和俱樂部大約同意討論會同意大同俱樂部内幕主持之人卽爲李國筠係李經羲之子其無異議甚明也依以上各政黨之態度觀之則李經羲之同意案可望通過又聞昨某政客自津回京據云往訪李仲仙曾問李對於今日財政究竟有何政見李謂此時尚不能談到政見二字日前承總統總理屢次敦促情意殷摯辭不獲命允徐爲磋商詎料政府亟亟提出爲予所不及料當函致中央請俟兩院通過後先簡任財政素有經驗之人爲次長先行到部視事俟調查明晰再量予力之所能爲者始能擔任末復詢以用人方針李請予久歷政界向不喜輕於更張况財政部重要人物或與外人有關或爲金融所繫固當商之總理極力維持以免紛擾而策進行即一切員司苟無大過亦當悉仍其舊以收駕輕就熟之效云云 
[查覆津浦賄購車案呈文]  
　　京中各報紛載津浦購車案實由於其本部派員澈查眞相始露昨見其委員查復原呈於王家儉童益臨甚爲不利其呈云会命密查津浦購買機車一案遵於七日赴津多方偵察斯時津中謡諑蠭起謂此事大反常情所有中外商家及京奉津浦兩路洋員等莫不異常駭怪宇化等以爲道聽塗說毫無事實可證特親赴初次呈部之一和行及現今之華美公司與電報局美領事館等處設法調查又約津浦路局會計處長包光鏞機務處長蔡國藻材料科主任關葆麟出納科主任柴文錦先後來寓面詢一切初九日華美代表羅夏爾又自行來見宇化等逐件鈎稽於此事眞相已略得大槪除將羅夏爾包光鏞等面述之詞及各項證據另紙抄呈外理合將查明實情爲我總長分别縷陳一華美公司的係事係設立查華美一和向爲天津所未見惟最近嘉泰五金行門首懸有不滿五寸之一和行小牌當初次訂購機車時即由一和經手承辦後因物議沸騰又挺生一華美公司聞初懸紅紙牌於松壽里稱（華美公司）二三日後改爲銅牌逾七八日又移於法界六號路第二十七號牌名美商華美商務公司洋文譯音則有華無美此屋樓上係英經紀吉某所居華美賃其樓底屋中陳設僅破銅片及鐵品數件經鯤化託詞廣三購車往與接洽該公司員役應答各異語極支吾次日羅夏爾突然來見不承認六號路之華美公司爲其營業所並聲明華美公司即在伊家向未掛牌亦無何項辦事人員槪由伊一人暗中經理叩以美國總行何在伊稱亦無此行此次購車乃伊轉託苦南苦爾公司代爲承辦者據是以觀華美公司除羅夏爾個人臨時口稱外在華在美守無此項行商而查羅於三月八日致苦南昔爾之緘有華美公司已在電局掛號等語是三月八日以前卽羅亦未嘗以華美公司公開於世乃津浦路局於一月二十一日以華美名義呈部三月初五又與簽正式合同併交以二十一萬餘元之鉅欵恐國人不之信也復犧牲一元向美領事館註冊殊不知此項註冊乃對於巳經簽押之合同證明非爲該公司作保且當繕寫合同時某繙譯遍查行名簿上無華美公司名號不知拚音爲何笔由童益臨袖交一洋文紙條始能照繕尋繹以上事實則公司之賄通串設實巳顯然有羅夏爾之口述及口執可二童益臨之行賄確有鐵證童益臨一係總務處長以職務而論與購買機車實如風馬牛之不相及乃此次竟越權包攬情巳大有可疑不料於合同簽字之後又親送票洋八百元於材料科主任關葆　經關當面璧還又親至會計處長包光鏞住宅袖交兩千元經包退還出納科入帳有包關口述並包之收據及洋帳房之紅賬簿可證三合同之荒謬與措置之失當凡購機車必先定圖式方能議價今據羅稱此次圖樣係訂合同十日後始行收到且圖樣純爲英式中有數件非美廠所能製造前經機務處蔡國藻問美國著明之波爾文美利堅兩機廠代表能否製造該代表以萬難照製當卽拒絶然則美廠之不能製造此項機車實已彰明較著乃該路於未定圖樣之前妄與公司訂約該公司亦於未接圖樣之先慨然承造將來不能交貨或交貨而與圖式不符合同内亦並未明定賠償之法且據羅夏爾聲稱此項機車須另製模準故價格如此其高若定美式每輛可省美金八千元至一萬元路局如果爲路産起見與其費價重而定明知難期適合之英式機車何如徑定美車尚可節省二十萬元之譜此項損失雖路局利令智昏佯爲不曉而羅則已直言不諱矣其荒謬絶倫有如此者二據羅夏爾自稱此次機車十輛係託紐約苦南昔爾公司代爲承辦有四月四日所來兩電可證觀其午前之電謂無說明書不能估計午後一電又謂所定機車可於本年八月上船天下豈有此等大事能於數時間决定之理即令午後之電有幾分可憑然圖樣及說明書尚無未審依據何方法估價該公司以六十萬之鉅欵與人定貨而於此等重要處毫不過問豈不知子抑明知而故昧耶三羅夏爾旣非商人華美公司又係羅一人事後創設且並無何項相當之保證乃第一期價欵僅憑合同條文付與二十一萬元查向例凡材料合同須與著名公司訂購付欵手續須貨到然後交錢今由前論之公司尚未發生而合同已經簽訏由後論之機車之廠名尚未知而全價三分之一之錢已經先付路政素稱腐敗然如此次之毫無根據格外失敗者則實見所未見焉四權限之紊亂查購買機車因速度重力行車付欵等各方面之密切關係例應由機務工務車務會計四處各就所管情形會商定奪此次乃一杳不相干之總務處長童益臨獨斷獨行又不照章投標陰謀購買不但局中輿論早已譁然而英總工程師德總機器師敖服登尤極端反對函電詰問再四不休且簽押時尚未覔定證人僅於倉卒問由童益臨知照關葆　作證關恐負責託詞購買電料逃出局外至付欵一節其情節更屬離奇向章購料付欵應出納科逕交材料科由材料科轉交賣主據出納科主任柴文錦口稱三月五號所交第一次欵中鈔十二萬餘元由童處長自收並有草收條六日再付現洋九萬元由李某（譯音）收後送存花旗銀行斯時由李某連前次付數併交一正式收條童益臨身爲路局處長竟公然收路局付出之欵明目張膽任意横行眞令人百思不得其解矣以上各節均經宇化訪查確實并得有證據十一件伏思本部自總長到任以來剔除積弊雷厲風行今津浦局長王家儉總務處長童益臨等均總長親自拔擢之人應如何恪遵總長屢次宣言力圖報稱乃竟敢勾通个人暗設公司賄買屬員誆騙公欵若不嚴加處置在國家無以儆貪邪而重公欵在本部無以照威信而釋羣疑宇化愚見以爲此次所定機車十輛關係甚大應嚴切責成該局長該處長向華美公司提出一著名或官廳認可之機廠公司書其切實可靠之證明以資擔保否則非俟機車全數驗收後該局長該處長不得解除責任以維路政而儆效尤是否有當伏候鈞裁謹呈總長參事雷光宇路政司長曾鯤化謹呈外附調查語錄一扣證據十一件 
[二十五日憲法會議紀畧]  
　　昨日（二十五）憲法會議開會議長所通告之日程原係初讀增加主權查辦權地方制度憲法効力各條開議之後馬驤提議略謂增加各條係巳經審議會公决者依章應即付二讀衆贊之王家襄略有辨白大衆立持應付二讀之說王卽以將日程初讀改爲二讀諮詢大衆皆無異議遂照二讀會手續逐條表决第二章主權標目及條文中華民國主權屬於國民全體以無修正案與報告發言者以原案付表决起立者足法定人數通過次爲查辦權條文兩院對於各官吏違法行爲皆得提出查辦案有脩正案在違法下或加失職三字附議者在三十人以上即付表决亦通過次即地方制度孫潤宇提議以全體付表决衆斥之謂其違反二讀會逐條表决之手續大起爭執王議長宣告依章逐條表决張伯烈提議先將標題付表决衆贊成議長卽以地方制度標題付表决以法定人數通過丁世嶧君提出脩正案取地方分權制與審議會通過之條文比較頗有優異之點惟第一條未能通過原案亦不足法定人數遂議將全體再付審議會於是地方制度空　題目而無文字議長憲法效力一條付表决通過宣告延會時巳五鐘下次應開審議會審議大會未决之重要條文届時必有一番舌戰也 
[熊希齡請撥借墊各欵]  
　　當上年西南事急時熊希齡曾任湘西宣慰使之職事平後久無消息茲聞熊氏近咨陸軍部請撥當時所用各欵其咨文曰上年軍興之際湘西一帶爲南北軍交衝地點人民流離工商失業大兵所至就地商民冀免肆擾有代兵站以供應軍需者有由軍隊各員向紳商支借者公私欵項挪墊爲空兵燹以後復因農作愆期秋成無望瘡痍遍地元氣大傷顧在人民私有之損失值茲國庫屢空未敢高言救濟而在地方公來中求其確爲軍隊挪借並因公動支者自應設法籌還以示體念惟當時軍隊紛雜並應查係北軍黔軍支用者由中央清償係湘省軍隊支用者由湖南省長清償如係地方自用者均歸地方自籌彌補庶以清界而示限制茲迭據各縣官紳呈禀有麻陽縣墊付北軍積榖四百四十五石五斗錢一千九百一十三串芷江縣屬由南北軍碾動變賣倉榖一萬二千零二十石斗四升錢七千一百三十二串零七十八文芷江商民墊借南北軍銀洋一千五百六十五元榖二千二百九十一石黔陽縣墊付學欵銀洋三百一十二元五角錢一千零九十七串四百二十文桑植縣墊支錢一千八百九十八串八百七十四文以上共墊付倉榖一萬四千七百五十七石七斗四升銀洋一千八百七十七元五角錢一萬三千七百五十串零五百一十四文均據各處該地官紳呈請轉求政府給還並檢呈冊報卷據等情前來覆查各項墊付之欵或係地方公帑或係私人擔借而倉榖一項尤爲備荒要需現值東作方興籽種缺乏設再旱潦偶歉更貽地方隱患亟應籌欵補償斯足以善其後而濟其窮相應將地方墊支黔北各軍用欵卷據附送貴部查核即請會商財政部照數撥交湖南省長轉發各縣在政府支出無多而造福於災孑之區乃至無量是則爲民請命之微意諒邀貴部贊同者也再據湖南常德商會呈請上年六月北軍由湘西撤退至常德經第六師師長周文炳因發餉需欵向該會商借洋十五萬元迄未交還擬合併請貴部查照如數清交尤感公誼除墊支湘省軍隊用欵另咨湖南省長撥付外爲此借蓋籌辦油礦處關防備文咨請貴部請煩核辦施行 
[議員對於川事之兩質問]  
　　衆議員陳祖基等提出政府處置川事縱亂損威質問書一件内容謂政府不應不辨羅劉之曲直均任以將軍而失中央之威信其措詞頗激烈署名者有數十人之多又郭議員成炆等亦提出質問政府特任羅佩金爲超威將軍書一件其文云爲質問事本月二十日大總統令特任羅佩金爲超威將軍此令成炆等聞令之下竊有感慨欷歔不能已於言者按羅佩金前因故四川督軍蔡　養疴東下倉卒承乏蜀人以蔡軍首義而爰及屋烏佩金則席蔡軍首義而妄思蠶食蓋其視四川爲被征服地躍躍試其侵略政策久矣證以佩金受任以來之設施道路之流傳及今日之禍變而理之所必無者竟爲事之所或有矣查佩金下車首政　漁獲暗娼然此猶曰個人私德也及其督軍夫人由滇來蜀夾帶大批雲土爲第二師劉部查獲該督乃濫用軍符强顔攫去然此猶曰帷薄不修簠簋不飭也未幾而滇商天順祥掌櫃李臨陽長政務請矣富滇銀行紙幣吸收省内外生銀汨汨向金沙江去矣滇中烟販恃滇軍包庇結隊而來所過烟館林立矣全城大小機關員司厮役非滇人不能揷足銳行殖　政策矣凡此均爲侵略之見端而其侵略唯一之武器尤在軍事之企畫川軍昨歲　制奄有五師佩金惡其衆而不能爲所欲爲也乃爲舐糠及米之謀而顯分主客厚薄之勢滇軍餉厚而氣驕有類滿兵之駐防川軍餉薄而情蹙用積欠數月不發冀其饑潰而翦滅兵工廠趕造鎗彈槪給新招七千之徒手滇軍有餘則輸之昆明川中械彈幾爲無主之物中央迭令裁兵乃滇軍殘留不過一旅者實數頃增至兩師滇軍明減而暗增川軍形鎖而骨立日前五師長通電可爲印證此即佩金實行被征服地之處分而爲川軍之所憤慨亦即今次禍變之主因也乃川軍循服從之天職隱忍包羞滇軍希主將侵略意旨去歲十月一變於川邊除夕再變於成都今年彭縣之變赤水河之變刦掠一空焚燒無算該督軍事前縱疎於防範事後亦不聞斬一叛軍戮一叛弁豈被征服之民應受如是慘酷而征服之軍紀特許焚掠勿論乎司馬昭之心路人皆見矣綜上種種川軍積憤旣久五饶長之通電微露其端該督逞洩忿之私爲聚殲之計一面揑電中央一面於雙流温江金堂趙家渡各派兵一營包圍川軍第二師俾無漏網復假名提欵派兵兩營直達潼川壓第三師　陣藉口換防調滇軍兩圑由富瀘開赴内資進逼省城又强提財政廳現欵三十餘餘萬濬川源存欵四十餘萬自流井鹽稅各欵八十餘萬勒令重慶商會借欵百五十萬吮膏吸髓黷武窮兵以僥倖一戰而覇毒謀旣就首先發難轟擊劉部焚毁商場刦搶省會佔據電局揑造黑白欺朦中外似此蹂躪蜀民寗有焦類該督禍川仇川以被征服者奴視川民之種種罪狀國家三尺具在政府略不查察反晉以崇階即云息事寗人恐一佩金雖去而數千百萬佩金之滇軍尚耽視蜀中不求根本解决之方蜀難固無巳時而天下或且疑政府爲奬人爲惡矣政府即不爲蜀計獨不爲國家威信一留意乎謹依院法第四十條提出質數希於三日内答復 
[川禍醖釀之情形（成都通信）]  
　　川省羅蓉軒督軍請假入覲釀起驚惶巳迭紀前函茲將其則幕揭誌如下第二師師長劉存厚對於羅督兩不相容久矣前此遣散軍隊劉氏又聨合川軍各師長致電中央稱羅辦理不公羅督因而愈憤第四師師長陳澤霈氏前係羅督起義時之參謀長本滇系之中堅人物前此曾竭力反對戴戡盡忠於羅不待贅述此次遣散軍隊陳軍僅留一旅迭次力爭羅督始允留混成一旅又加以前日羅戴實行携手時羅曾向戴稱反對其長川實陳澤霈楊寳民之主動有此兩項原因陳氏親羅之心轉爲恨羅乃默與川軍聨絡陳氏之軍本四川護國軍編成究非滇軍可比故其與川軍聨絡甚易今日川軍執牛耳者爲軍長兼第二師師長劉存厚氏陳氏不數日間遂入川系羅督聞之頗爲憤激乃密電中央請免劉陳之職此事爲省長戴戡所聞當即急電中央稱劉陳無免職之罪且皆握重兵今無故免官恐川省治安難以維持請中央萬勿准羅督之請此事遂寢然劉陳皆知此事故對於羅督益有不能兩立之勢而危機於是乎伏矣 
　　四月一號卽聞羅督起程日緩一日遲至十號尚無起程確期近羅又痔瘡復發人皆以爲因此緩行而不知另有原因在也羅氏固深知川省財政之窘困者乃前日忽向財政廳索欠餉其所謂欠餉非近來之欠餉乃去年八月以前之欠餉其時川省軍隊未編紛亂如絲卽以滇軍所欠之餉亦多不可稽羅督發此難題黄大暹廳長不但碍難照辦且亦無法照辦現在庫空如洗現狀尚不易維持何有鉅欵以發欠餉故黄廳長昨特將四川財政困窘情形電陳中央并一而又將羅督索欠事密電國務院請示辦法羅督以預備起程之故將所有子彈運出不下三十萬六號滇軍趙又新師長亦運去不少此種舉動究爲何事不得而知然川人巳惴惴不安矣 
　　川督羅鎔軒氏因編裁川軍被各師長反對羅督憤而請假總統恐羅去釀出事變特電留之羅督現將實行其原計劃巳於昨十五號在成都遣散第四師中之一圑一時省城東北兩門遍布滇黔軍隊防止意外三義廟昭覺寺各處之軍陸續遵命解散逾時散軍出城秩序遂復兵多餉餉絀固不能不裁然意見未盡妥洽手續尚未完密倉猝行之難免不行意外於是川人又添一層恐懼矣 
[紀粤東之所謂外交協會]  
　　（平生通信） 
　　粤省自絶德以來局面安謐從無發生意外之事在當道秉承中央意旨如保護德領出境檢查德人軍械辦理皆極圓和其在商民方面皆安分營生無甚舉動雖省會商會報界公會亦曾致電中央言加入之宜愼重然皆屬商榷之詞並非有何種意見參於其間也惟報紙中日前特紀有外交協會籌備設立事當時標舉設會人物有律師有商界人物有報界人物而特推一俞邗江爲會長且言推朱省長爲名譽會長隨即有一段新聞由報界公會爲之送稿紀叙俞邗江演說痛言加入之害國民當謀對付政府之法并勸導軍人罷役工界罷工商界罷市同時輔以反抗納稅之手段壓迫政府取消加入之政策各等語此新聞各報皆有登載而表同情者則有加以美標題且有加以佳時評者然社會觀之鑡其措詞過於激烈竊竊然頗以爲疑但見省長公署會客單曾有俞邗江拜會接見而該會又居然標明朱省長爲名譽會長又不知此會内幕如何故街談巷議中莫不稱爲咄咄怪事乃次日即有一二報力斥該伽之謬妄矣又次日更有一二報譏諷贊成該會之報爲不合矣旋又聞朱省長已飭警廳干涉該會查究主持之人物矣於是而該會之眞相始漸爲透露茲將其前後函件彙錄於後則該會之情形可知矣（一）外交協會致省長函子橋先生大人閣下逕啓者先生秉持公意歡洽輿情引企矞華下風忭手敬維景福綿申泰躬輯豫爲頌同人不揣魯愚謀盡天職籌備中華國民外交協會不泥一時之局亦且計及來茲挈要提綱開宗明義之宣言已終此間總商會新報（三月三十號四月一號）要聞披露惟同人識淺力微勢難發達先生道高德重名崇望隆薄海同欣聲華蜚著同人不敏特推請先生俯就名譽會長之席謹承敎誨大矩丕張載遵載循藉免迷誤不遺小草時錫箴言爲荷幸母見却賜以維持是所馨香企祝者也耑此敬頌勛安伏維垂察見允不備中華國民外交協會啓 
　　（二）朱省長復函逕復者接誦賜函区悉一是謬承奬借愧不敢當查治安警察條例行政官署對於政治結社得行使治安警察權鄙人立於地方行政長官地位加入貴社似非所宜名譽會長一席應請另行公推方命之至不勝歉仄專此函復并頌台祺廣東省長朱慶瀾啓 
　　（三）警察廳致報界公會函逕啓者本月十六夜奉省長電諭外間聞有外交協會發現應即查明立予解散等因查該協會並未呈報本廳核准立案其會所究在何處亦未據各區署呈報顯係秘密集會除遵飭各區密查解散外檢閱十三日總商會新報本省要開欄内登有抗爭加入之好手段一則内稱　日外交協會籌備會同人開會歡迎俞邗江先生俞起立演說　謂政府不恤民意與德絶交萬一加入戰圑不啻驅吾民而納議溝瀆之中吾民當謀最有力之手段以對付政府聨全全國之國民勸導軍人罷役工界罷工商界罷市同時輔以反抗納稅之手段壓迫政府取消加入之政策各等語此種論調實足摇惑視聽擾亂治安查本廳迭奉省長令行凡關係中德絶交之新聞函電各報均不得登載節經函請轉達各報在案今該總商伽新報仍將此種新聞登載未免漫無抉擇爲此函達貴公會希即轉致各　館知照嗣後如再有似此之新聞以及關係中德絶交之新聞函電務須審愼紀載免淆觀聽而保治安是爲至要順頌日社 
　　（四）報界公會自辨函吾粤自發見外交協會後頗惹起一般社會注意茲查該會日前會指定光孝街箭道一號爲通訊機關旋即取消並無開會情　至會務則始終俱係俞某一人主持此該會内容眞相也 
　　（五）某報記者梁質庵自辨函不敏蝨附言論界中有年矣自維魯鈍兢兢惟求安愚藏拙不敢嶄然以露鋒鋩社會在所皆知不敏亦堪自信近以政府對外態度未能周洽輿情愚見以爲須從謹愼因頗有論列聊效芻蕘按之羣言實同衆論並非獨標己見膠執盲瞽也前有俞邗江者謬採虛聲引爲同調初無一面突至二函謂來粤組織外交協會附有宣言引代表與論之責委代刋報隨又謂舉不敏爲名譽會長不敏當以代宣民意爲報紙天職自無可辭至若黨會事業實非不敏所樂聞故一再决絶函辭此中經過情形曾見報載邦人君子共覩咸知本與該會毫無關係且所舉名舉會長列名纍纍非獨不敏一人宣布辭絶則以不敏爲最先該會事除紀載以外并未與聞也乃昨閱共和民意兩報竟載有查究外交協會新聞夫官廳之查究該會與否不敏旣與該會無涉自無所知惟其記載中詞意隱隱以不佞爲主共和報時評更有告某報記者之題民意報按語亦側重於不敏方面實深詫異該會名譽會長職尚未就事豈相關現朱省長亦曾被舉亦曾函辭對於該會舉動與不敏相同俞邗江曾一度投刺來訪而十八日廣東公報公署會客單所載固曾接見俞邗江是則不敏未聞該會及俞邗江之内幕與官廳正復相似忽然而來無因而至何能强指不敏爲主持而妄恣抨擊耶不敏與該會未生關係安有責任乃遽以懸揣之詞相爲諷刺不敏能勿自爲個人辨護耶雖片面之詞無衆口鑠金之價值然吠聲吠影淆惑滋多用布區區再明素志以告國人俾知眞相焉 
　　綜觀各函之顚末大抵俞氏之所謂外交協會其來粤籌備其中實别有宗旨但朱省長平時對於粤中會務不論何會無不贊成故對於該會之推爲會長雖屬辭謝然丞中所云應請另行公推方命之至不勝歉仄則猶不欲加以干涉也自報中有起而反對者且聞外人方面亦頗有異言於是始命警廳查究而因警廳查究於是報界公會自辨某報記者又起而自辨此則此事之始末如此也 
[湖北近聞錄要]  
　　王子春關心川局王子春督軍在京得川省川滇兩軍開戰之報以鄂西秭歸巴東建始恩施利川豐來咸鳳等縣均毘連川省亟應嚴爲防堵以安邊陞聞已電致王耀庭代督速與鄖讓鎭守使黎天才荆宜警備司令石星川妥籌布置並着具覆又聞長江上游警備司令吳光新昨已由岳過鄂往京人皆謂其有川督之奢望云 
　　省議會反對解散鄂省議會懲戒傅作楫事件因王議長力持弗允遂未提出二十三日開會主張懲戒之劉亮蕭延章等皆未到出席者勉足法定人數僅只五十四人王議長亦請假由杜康鶴爲臨時主席秘書報告文件畢周之瀚臨時動議歷述憲法會議議决省長得省參事會過半數之同意得解散省會之條文不善應電兩院及各省議會力爭多數贊成遂由主席請衆討論文華國張國恩趙光弼等先後發言大致謂參事會僅設十二人省議會只能選會内者四人會外者二人餘六人由省長委任此種制度已覺不倫况議會之彈劾省長必得三分二以上同意而省長解散議會反若此之易殊屬不得其平應電請根本推翻此項條文時敬德派之盧慶墀 
 
 
 

Page 7

 
 
　　因不贊成此議而又不便發言阻攔當言現在會期爲日無多議案成績甚少報章責駡難堪應簡單發言即發一電不必詳晰討論蕭俠吾謂此舉係爲省議會根本計不當以發電了事應詳爲討論於是周從暄接言省參事會之設立用意在調和立法行政兩方衝突决不能以少數人同意徇省長之請解散多數人之議會應加入此意電爭主席命秘書擬稿分電憲法會議及參衆兩院曁各省議會力爭旋草成通過即日拍發乃按議事日程討論三讀田賦收案（通過請願於兩院）彈劾警務處長案（即傅作楫所提王議長因区德派反對移後故本日復列爲第二案由審查報告贊成成立商榷派以所指苛罰各節多無事實可證主張調查明確再議此案遂亦擱置）本會與營産局爭界案均以非關重要從略 
[贛省會勘烟苗勂告竣]  
　　委無烟苗發現 
　　贛省會勘烟苗英員潘樂納君二十二號由高安靖安等縣勘烟到省軍民兩長特派代表及禁烟公所所長李嘉德等於是日午後迎接進城寓浙江會館旋潘君赴軍民兩署會晤道及沿途一帶軍警保護周密各處招待異常周到表示感鴅並謂各縣詳細查勘皆無寸莖發現足徵貴督軍省長功令嚴厲故各屬奉行皆能認眞贛南一帶向稱産烟之區尚均淨絶則贛東各屬向少烟苗者其肅清當可决定無須多此一行擬將查勘江西烟苗已經淨絶情形正式呈覆英政府云云代理督軍齊師長戚省長以潘君不再出發贛東查勘並定於二十四號返潯特先一日在浙江會館盛備西餐爲潘君餞行戚省長齊師長均到陪席者爲財政廳長豫章道尹水陸兩廳長政務於長等十餘人首由禁烟總辦李嘉德讀省長祝詞由交涉處主任涂道愷譯英文朗誦次齊師長致頌詞由外交顧問謝傳安譯英文朗讀次潘樂納君答詞由錢部員譯中文宣讀全席敬酒賓主盡歡然後攝影留爲紀念二十四日潘君早七點鐘起程省長公署先通知南潯鐵路公司預備專車並飭委員長汪念祖委員吳孝淡吳攸濟許熙齡陳祖光警備隊長向得高警察隊長周亞玉督率護衞兵士送赴九江以敦睦誼 
[皖省近事]  
　　省敎育會昨日開茶話會定星期五函請部視學蒞會研究敎育方針並要求宣布視察皖省敎育狀况及因難情形 
　　昨日省議會開會議員出席者六十餘人省蕪警察經費巳照審查報告通過又驗契勞績金案亦照審查結果通過鷹出之二萬元請省長提交皖北賑局散放 
　　安慶道尹徐鼎康現因丁艱已自請開缺 
　　磁業董事曹森泰赴財廳控告蕪湖補抽局將巳守統捐之磁船硬行扣留加報重收不給大票該廳已派委澈查 
[杭州快信]  
　　各屬絲繭捐局長已一律發表軍界如陸殿魁趙鼎華亦與其列並委方琳等五人爲稽查員 
　　杭地檢廳昨派員密赴十五奎巷搜查殷汝驪未獲 
　　省公署秘書李正麟袁長春不日將出委統捐局差 
　　嘉湖鎭守使王桂林派軍需官王仁普來省領餉 
　　皖省咨提郎溪縣案犯李明山吳長富楊正忠陳鍾氏四名已由餘杭縣獲解到省派警解皖歸案警務處委包瑞芝爲安吉三等警佐項華黻爲省會巡　第三分隊長昨俱發表 
　　警備隊區部差遣裁撤後請給恩餉恩區巳准現各區以事同一律亦紛紛請領 
[地方通信]  
[蘇州]  
　　道尹設壇求雨本年八春以來天久不雨河水乾涸喉痧時症日盛一日蘇常道尹王可耕特督同吳縣孫知事於昨日起在城隍廟内設壇祈禱早降雨澤王道尹此舉係踵行前清成例乎抑眞以祈禱爲有效耶 
　　陸軍演習野操蘇常朱鎭守使以現值國防緊急之際各圑營均須操練野外戰術期成勁旅特分别規定各營操習之期通令所部各營遵照日昨下午三時駐紥閶門外之步兵第七圑第一營營長張亞聲率領所部軍隊與第八圑第三營軍隊在閶門馬路以至下津橋一帶演習野外動作操至晚間十時始各收隊回營 
　　警官因案降調陸軍第二師軍械處護兵施廣文因扭送竊賊致遭西區第一分駐所李巡官棍責經軍械處長徐貞孺與警廳交涉巳誌前報現此案已經警廳崔怡庭廳長派員查明該巡官李益森辦事操切應卽降爲三等巡官調往閶區第五分駐所其動手行兇之巡士六名一併斥革所遺西區第一分駐所二等巡官即以閶區第五分駐所三等巡官曹世儒升充已分别飭知 
[松江]  
　　青浦盜刦斃民青浦東門外九里許某村隔昨來有匪徒多人被鄉民察出兇拿獲住四人正擬解送縣署間忽來大帮匪人三十餘名各持洋砲快槍前來刦奪對準該村開鎗轟擊所有被獲四人亦由同黨刦回各授槍械攻擊兜拿鄉人致被擊斃向業屠户之鄉民一人並鎗傷兩人因受傷者彈子巳入要害性命恐難保全該匪等見仇怨已報亦遂呼嘯而去現由受害鄉人家屬分報縣署水警前往勘騐當經張靜仁知事勘得該村鄉人雖無一家被刦然一人已斃兩人受傷關係非小立卽與水警沈分署長分投跴緝免被漏網至該事詳情及受害人姓氏容探明續錄　　歡迎運動得奬松屬縣立高小並張澤私立艶東高小及松江育嬰堂廣育院學生俱於前日赴滬參與道屬運動昨已分别回松因縣立第一高小得奬牌較多故由該校學生列隊至車站歡迎以示榮譽 
[嘉興]  
　　因賭釀命案判决嘉興北門外荷花堤無錫船主沈桂泉等去年因賭擊斃胭脂弄某飯店夥紹興人韓全和經旁人將兇手沈某獲住解縣訊辦詳情迭誌前報茲悉此案早經縣審檢所傳集人證審結將沈某判决三等有期徒刑十年並科以二百元之罰金嗣因沈某不服提起上訴經高等審判廳開庭研訊結果將原判改輕四年處以有期徒刑六年並科以二百元罰金俟上訴期滿卽行發回的縣執行 
　　更委警佐彙誌嘉興縣警所一等警佐曹鑄因赴廣東特於前日呈請辭職當經警務處核准委任張樹池接充又塘滙警佐錢廣源奉令與天台警佐莊竣熙對調莊已於前日來禾視事新塍警佐徐光耀因辦事糊塗亦經夏處長調省另委吕某接充 
　　委員勘騐鎗彈嘉興北門外因迎燈擊斃吳金榮一案錢塘道尹王守恂亦派候補知事陳愼元來禾調查陳蒞禾後即赴各機關訊問一切旋至第三分所勘驗鎗彈壳子確係玮瑟鎗彈遂將彈壳諭令收藏昨已起程回省據情呈覆矣 
[杭州]  
　　省議會二十次開會紀二十六日上午省議會開第二十次大會報到議員八十四人政務委員出席者二人秦議長主席報告八九　案關係預算變更議程提前解决衆贊成開議第八案削改浙江地方實業銀行官股二十萬元作爲特别公積金案胡炳旒等反對審查報告謂如銀行不能不維持官股仍照五十一萬三百元列入預算下加說明十二萬元免息則當將第九案意思付諸大會討論陳鐘祺徐仲偉附和之周錫經有五個注意報告（一）公積金名目經本會議决此項公積全　取消置本會去年議决案於何地（二）二十萬不承認必仍官六商四與官廳來案是否妥當（三）所派商股四層之欵必在新舊各股東均攤之列約每股派繳十七元銀行實際上能否達到目的（四）駱君提出之案將四五年度盈餘吸歸官股則銀行已將盈餘之欵分派盡凈吸收抵補一說萬不能成爲事實（五）在本會所謂濫賬在銀行間有與債務者脫離債務之關係亦不鮮其户有此五理由應請大會注意此案討論爭執不一而結果仍照胡炳旒主張通過又議六年度地方歲出入預算書（歲入三讀）文字上稍有整理完全通過主席宣告休息午膳後各議員紛紛報到就席繼續開議宋吉成動議預算三讀完全通過惟總說明前應列預備金一項以示限制官廳濫支豫算盈餘之欵而拘束官廳效力非常强大各國豫算通例亦皆有之全體贊成加列回復議事日程開議第一案整頓各縣習藝所案由提出者李傑報告理由反對較多本案遂打消又議警備隊經費請劃歸國家豫算照書面報告一致贊成即咨官廳又議浙江警備隊總司令部暫行簡章全體反對案不成立又議浙江内河水上警察取締航船規則付審查又議浙江推收户糧規則均認審查報告理由非常充分不容討論接開二讀省略三讀通過又議縣立學校補助規程以第一條第一次增加開辦三年以上學生在三班以上外餘照原案通過旋經主席宣告豫算業已告竣明日仍復下午開會今日議案巳畢振鈴延會 
[湖北]  
　　改良縣司法之動機司法部近鑒於各省縣知事受理民刑訴讼向無律出庭辯護致各縣時有濫用訴訟程序欺罔鄉愚情事殊非保護人權愼重司法之道聞刻已通令鄂省高等審檢廳迅將縣知事兼理司法法令相度情形簽註修正呈部彙核其最主重之點卽在使律師得於縣司法公署行使職權現一般業律師者聞信莫不異常欣慰又鄂省自縣知事兼理司法以來凡屬民刑訴訟傳拘當事人證概用舊日差役變相之警備隊故每多積習未除强索陋規人民大受其累現省議員張寳善特於日昨提出規復司法警察嚴限資格之議案業已列入二十五日議程此種案件當能通過也 
[奉天]  
　　東三省預算槪略東三省本年預算之原案其歲出入及不足之總數調查如下奉天歲入一千一百三十四萬元歲出一千三百二十四萬元不足一百九十萬元吉林歲入七百七十六萬元歲出生千零四十六萬元不足二百八十萬元黑龍江歲入六百二十八萬元歲出六百九十五萬元不足六十七萬元又奉省現在内外債計達七百八十萬以上他省雖無外債惟所發官帖有七千萬吊（約二千八百萬元）其儲蓄之兌換准備金僅有三分之一尚不足一千八百萬元黑省因近年來濫發紙幣亦虧至百數十萬元 
[吉林]  
　　舒蘭丈地之風潮吉林皇産事務局因清丈舒蘭縣界霍倫四合兩川地畝業經商明吉林省長出示布告該局會辦許穎賓於三月二十四日帶同隨員繩夫數十人起程到川四月一號在霍倫川内董家亮子設立行局開辦當經邀集該川各鄉農户首領設讌勸導凡前在舒蘭縣署承租荒熟地照限於四五兩月期内執持前項租照來局呈驗聽候清丈換照各户咸未承認突於本月十七號出發轉牌招集民户二千餘人宰猪吃會立誓抗拒清丈並擬將局員差役儘數包渣鎗斃遂於十八號午後二鐘民匪二千餘人持械前往將該局四週圑住幸有護局陸軍八名持鎗引道衞護全局人員得以出川該民等追緝猛烈開鎗亂擊焚燒局房十八間虜獲縣署委員一人局役三人所有公事及一切衣物均被掠去陸兵見勢不敵遂回擊恫嚇始得脫險連夜飛奔逃出日昨晋省將肇事情形分别電呈當道設法維持派兵彈壓 
[雜評一]  
[贛省之禁烟成績（一子）]  
　　中國數年來禁烟之事業至今年三月底而三省印花土銷運之期滿至今年歲底而中英十年烟約之期滿故今年一年實爲禁烟完全成功之年也所留遺爲一簣之憂者一方爲印花土期滿後之存土問題迄今尚未解决一方爲中英烟約期滿前之會勘問題迄今尚未查竣茲據最近消息收買存土有取消之望而贛省之會勘亦已竣事絶無烟苗發現豈非關於禁烟之一好現象乎使他省會勘而亦如贛省有良好之成績則全國烟禍肅清期必不遠然而邊遠省分鄉民抗剷之事屢有所聞此則不免令人深慮有地方之責者可不速爲注意也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　絲繭總公所開會紀要 
　　本埠江浙皖三省絲繭總公所因聞法國政府有因歐戰未停禁貨進口之說特於前日下午三時邀集全體同業在美界北山西路總公所内開會集議首由總理沈聨芳君宣言謂吾業自歐戰以來各廠暗虧不少今法國因歐戰未停禁貨進口聞華茶巳將次實行絲禁亦將踵起值此絲繭上市之時應請諸君速籌法藉圖補救旋經公衆議决以後同業與洋商交易必須訂立成單雙方簽字聲明如有意外須由該洋行完全負責旋又提議現時收繭將次開始而時局阽銀根奇緊切誡各同業不得濫價收買以昭愼重又提議江浙皖三省收繭出發日期必須預先禀請各該省督軍省長請飭各屬軍警保護以防意外又提議現時煤價飛昂應請總理與燁業總董謝蘅窗君切實磋商藉輕成本議畢遂摇鈴閉會時巳傍晚矣 
[勸辦農工銀行之公函]  
　　上海總商會昨接上海縣公署六年四月二十六日上字第八十四號公函云逕啓者案奉財政廳令開奉財政部頒發農工銀行條例業經出示通告在案正在設法籌備復奉財政部訓令據全國農工銀行籌備處呈稱查京兆昌平再農工銀行開辦年餘貸欵之人非常踴躍於地方農工兩業固已日漸發展各省區對於此項銀洋尤當及時籌措次第設立以冀日漸普及等因到部查民國五年二月本部曾經通令各省財政廳廳長曁財政分廳廳長兼充該行籌備處籌議員藉資籌辦在案自應繼續進行妥爲籌措合行令仰該廳長就省區先行設立以資倡導而垂模範庶幾觀成有日以副本部調劑金融振興實業之至意等因奉此查農工銀行之設藉以流通資本開拓利源裨益民生實非淺鮮現在京兆昌平兩銀行開辦年餘日見發達已著成效理吾蘇農一事業正慮無欵興辦亟應竭力提倡籌設農工銀行以利推行該縣速即遴選當地公正殷實紳商呈請委任爲籌備委員擔任招股事宜俾得照章成立惟農工銀行定章以一縣境爲一營業區域目今創辦伊始財力未裕似未未便拘此成例應由各該縣會商隣封合兩縣爲一營業區域併力籌備以期易觀厥成合行刷印農工銀行條例令發該縣查照迅即轉發當地殷實紳商設法勸導籌辦農工銀行藉以調劑金融振興實業是爲至盼並將籌辦情形隨時具報核奪勿延切切此令等因並發農工銀行條例到縣除函致南商會外相應函請貴總商會勸令殷實紳商籌辦農工銀行藉以调劑金融振興實業並希隨時見復深紉公誼等語聞總商會以農工銀行爲振興實業根本之圖將於常會提出議案同討論協力進行云 
[星期六之金融調查]  
　　調查此一星期内外洋並無銀洋進口亦無出數惟内地來洋十五萬元前日銀拆稍大昨已平靜收盤四分茲將各銀行曁南北各莊之存數詳列於下麥加利存銀三百七十萬洋一百八十八萬滙豐存銀六百九十六萬洋三百四十四萬大條二條德華存銀五十萬洋八十萬正金存銀二百二十萬洋一百萬道勝存銀二百三十八萬洋四十二萬通商存銀三十萬洋三十五萬東方存銀一百三十四萬洋四十六萬花旗存銀一百十五萬洋九十萬大條三十二條華比存銀三十一萬洋四十萬和囒存銀六十七萬洋一百四十萬中國存銀九十三萬洋五百零二萬台灣存銀一百零八萬洋八十四萬住友存銀七萬洋十四萬各莊存銀六十萬洋七十萬有利存銀三十八萬洋九萬法存銀四十七萬洋四十七萬總計存銀二千三百零四萬洋一千八百三十一萬大條三十四條 
　　又一訪員報告近三日内正金銀行從青島裝來現銀八十箱計二十七萬四千兩中國銀行從汕頭裝來現洋四萬元東洋莊從日本裝來日金洋十一箱合銀二十三萬兩客帮從烟台青島裝來寳銀一萬七千兩現洋三萬五千元又從大連裝來銀洋四萬元又從香港厦門裝來元寳一萬兩日本洋五千元花龍啞洋二萬三千元調查出口則有滙豐銀行裝往威海衞元寳一萬六千兩又廣帮裝往香港金條四箱計銀五萬五千兩 
[海軍在浙會操之預備]  
　　海軍總長程璧光近將所部軍艦砲艦魚雷艇等會集前往浙省象山港口擇期會操並特派視察員陳蘭溪會同薩上將林司令等尅日乘坐海容軍艦前往觀操茲視察員陳君巳於前日抵滬寓英界長發棧業已會晤薩上將林司令等並帶有南京雷電學校畢業生四人隨同乘艦前赴象山實地練習察閱各魚艇試放魚雷等術並於前日由海軍司令部飭令同安豫章及辰宿列張等魚雷艇開駛象山候陳視察員薩司令等蒞港觀閱 
[陳訴清理沙田苛擾之省批]  
　　滬海道屬奉南川三縣公民阮維藩等前以清理沙田局現行辦法苛擾民間窒礙難行公呈江蘇齊省長請核在案茲悉該公民等已於前日奉到省長批示云清理沙田章程係由財政部訂定呈准設局辦理非奉南川等邑所異現在局務雖經歸併有應遵照定章切實進行如果承辦人員有違章苛擾情事自應飭局隨時嚴察究懲據呈前情候令行官産處兼辦理沙田局督飭各縣印委妥籌辦理務期沙務民生兼籌並顧仰即知照 
[會勘烟苗之預備]  
　　上海縣知事沈寳昌昨奉江蘇齊省長來電略謂蘇省查勘烟苗英員陶樂爾自日昨來省後業已會同特派員等由省出發按余查勘不日即須到境飭即妥爲預備並於届期遴派專員赴站招接陪往所屬各鄉詳細履勘母誤要政等因沈知事奉電後查得省委俞君業已來署英員不日亦須到境除遴選妥員會同俞委迅即籌備查勘手續外當即飭令地方警察事務所代理警佐王敬常著於届時抽調衞警若干名巡長一人及偵控數名會同前往隨護聽候指揮並於昨日轉令閔行顓北馬橋三林塘等鄉各分區署曁分駐所妥爲預備 
[傳觀中西各國之新鮮煙苗]  
　　會勘各省烟苗一事現由英公使所派西員陶樂爾及江蘇齊省長委員俞壽璋等同在鎭江地方沿途查勘行將蒞滬茲悉淞滬警察廳長徐輔洲君昨奉省公署頒發中西各國兩種新鮮煙苗種類飭屬傳觀令各長警認看苗樣於所轄境内花園及西鄉曠野之區注意調查其居家花園所種盆景之毒卉亦應一併剷除等因現徐廳長已遵將前項烟苗樣種令飭各區署所次第傳觀着各棚長警着手調查矣 
[李佳白在津被捕續誌]  
　　美博士李佳白因於對德問題頗持異議曾在渠擔任編輯之北京晚報上發表意見後爲美總統威爾遜氏所悉電致駐京公使轉令駐津美領就近傳案候核等情已誌昨報茲悉滬上紳商與李君交好者得悉均去電慰詢旋得覆音知李君奉傳到署即由駐津美領事署預審一過諭繳美金二千五五百元保出聽候禀陳美公使轉電美總統核覆辦理故駐滬美按察使對於此事或在上海開庭或赴天津就審目下亦無把握須俟威總統示覆後再定開審之所云 
　　文滙報云李佳白一案移滬辦理或在津開審現尚未定聞駐滬美按察使須俟接到天津預審詳情之報告後再爲决定開審地點云 
[洪述祖在滬被控]  
　　民黨偉人宋敎仁被刺案内之要證常州人洪述祖於案發後逃匿青島化名恒如初將該處所置房屋向德商祥豐洋行西人韋爾抵銀一萬五千兩携欵往日近又改名張皎厂（卽張敎安）由日本來滬賃居公共租界北山西路棣隆里六百二十一號門牌被該德商價偵悉延斐斯律師代表呈請公共公廨發給特别傳單於昨日派探協同原告將洪指傳到廨由原告代表斐斯律師上堂譯訴前情並將洪之照片呈案請察訊之被告供稱實名張皎厂恒如初係我之弟兄現不在滬原告所控抵欵可以代爲料理至原告代表律師所稱我有四個姓名此說與本案毫無關係總之欠債自應還錢惟我來滬未久少有親信友人具保可否將地産契據作保云云復由原告代表律師聲稱如非本埠地産契據不能作爲保證經關讞員商之意副領事羅君判被告交保候函請荷蘭領事訂期會審 
[洋紗號被盜搶刦]  
　　新閘路第二千零十四五號門牌項惠卿所開之六紗號於前晚九句餘鐘正在收市之時忽來盜匪四人闖入店堂由甲乙兩盜突出手鎗利刃嚇禁聲張搜刦賬枱抽屜内鈔票四十五元現　洋二元銀角銅元約三十元逃逸並被刀傷店夥一人之背當搶刦時左右兩鄰均未聞聲息後由事主報請新閘捕房立飭中西包探往拿該盜等已早遠遁遂向事主詢明該盜等年貌服式口音回訴捕頭轉禀麥總巡通飭各捕房中西探捕一體留心偵緝 
[金匯橋之民警衝突]  
　　奉賢縣屬之金滙橋鎭日前突有南橋派來之巡警數名負鎗至該鎭沈某家聲稱搜查烟土在沈臥房内翻箱倒篋任意搜檢以致該鎭人民大動公憤羣與巡警爲難詎該巡警竟開鎗示威鄉人一聞鎗聲愈聚愈衆後將巡警一併扣留解送該縣警察所請爲核辦該所警佐知曲在巡警卽向該鎭紳士道歉始得寢事 
[南洋公學廿周紀念第三日之盛况]  
　　昨爲徐家滙交通部工業專門學校開廿週紀念會之第三日來賓之衆車馬之多較前二兩日爲尤甚本埠文武各機關如松滬護軍使盧永祥滬海道王賡廷交涉員朱兆莘上海縣沈知事等除於第一日親自蒞臨外前昨兩日又各派氏表到會海軍督辦薩鎭氷則每日親臨觀覽國務院段總理代表毛艾生賫送祝詞交通總次長除致電祝賀外並派參事劉同仁爲代表其餘敎育部代表周象賢江蘇財政廳長湖翔林江蘇省議會代表某君省敎育會正副會長黄任之沈信卿縣敎育會會長吳懐疚道視學余芷江等均於昨日午後先後到會由該校校長逐一招待欵以茶點各代表即至大禮堂宣讀祝詞畢復至各處參觀成績頗爲讚羡是日該校校友意興更豪除預定節目上午技擊下午三時音樂大會四時关新舊同學比賽足球六時同學聚餐晚間童子軍游戲煙火等外另增賽燈大會賽演校中種種成績饒有興味至是日上午新舊同學之技擊始則拳術繼則玩弄刀鎗單使對子件件精通各校友之體態軟柔縱跳自如洵爲特色下午新舊同學比賽足球在大操場往來飛踢至五時半終止卒爲新學中勝四個此時日色西墜各校友遂相率入席聚餐各校學生均整隊而歸茲將大總統訓詞叚總理祝詞及江蘇省議會頌詞交通部祝電照錄如下 
　　大總統訓詞中華民國六年四月二十八日爲上海交通部工業專門學校廿周紀念會之期校長唐君蔚芝以電抵予乞綴數語以紀盛會予惟天下事之成敗本無一定視任事人力量之堅君與否以爲斷其人而無堅忍之力也雖有已成之基　一定之規則亦往往隳壞於無形日漸月漬趨於腐朽而不可救若其人克自振奮日進無已一事之未安一物之未備不姑息以坐壞不畏難而苟安任外界之阻力如何時局之變遷如何皆所不計則其事未有不抵於成者此校之初設也實爲南洋公學其時猶在庚子之前海内士夫循守舊習此校獨得風氣之行成就人材不可勝數自改工業以後直隷於交通部歷經各校長整頓倡率規模亦漸宏闊且時經廿載其中經庚子辛亥癸丑丙辰之變海内俶擾萬事滄桑此校獨歷刦不壞愈震撼而愈鞏固今唐君長此校有年毅力精心尤各界所推重　設立圖書館廣搜新舊典籍以資瀏覽而淪神智復令於禮拜日虔拜孔子以亦其崇仰先聖之思中外人士贊美感化正人心端風俗有潛移默轉于無形者予聞之尤欣慰不置循是以往將來效力之宏大有非予所能預期者所冀在校諸生各自奮發以舊道德進新知母負校長殷殷期望之意是則予今日致詞之旨趣爾中華民國六年四月大總統印 
　　國務院段總理祝詞上海工業學校　於南洋公學後改今名隷於交通部黌宇校舍儀器圖籍均極完備爲東南最有名譽之學校茲值廿周紀念觀聽赫然誠盛典也嘗考世界　化之望由農而商由商而工國家文野之分恒視其工業之良窳以爲標準惟工業發達係乎人材人材振興由於學校我國文明最早自考工一記軼於周官疇人子弟散於異域工藝窳敗無可稱述互市以後機械之學由西漸東上海處吳會英材之區當海市交通之點是故茲校設立得風氣之先學術不變莘莘學子蔚爲通材將來人材輩興工業發達推物質文明之極以與歐美爭衡當於茲校卜之矣 
　　江蘇省議會頌詞民國六年四月二十六日上海工業專門學校爲二十周紀念令辰一會同人躬斯盛會覩成績之精良歎經營之非易爰進蕪詞藉抒頌　詞曰國於天地必有與立非農非工莫粒莫給惟我中華惟農是急科學不講溝猶喋喋歐化東漸迺震迺　經始廣厦以宏工業郯子爲師楚材用集學子莘莘風從雲合路電化工藝有專習慘淡經營歷紀二十周禮老工遺典可拾爰擇令辰忻茲朋盍周覽成績詭異戢　喚起精神楷模百邑日新又新再接再厲西方之强庶幾可及工校萬歲民國萬歲 
　　交通　次長祝電上海工業專門學校唐校長廿周紀念會開會遥膽盛典良深段賀世英黻煒感印 
[震旦學院之紀念會]  
　　前日（二十七號）爲法租界吕班路震旦大學院舉行十四週紀念大會之期是日該校放假一日以申慶祝敦請中外名人蒞會藉壯盛舉下午五時車馬絡繹中外來賓蒞會者約二百餘人政界到者爲薩鼎銘上將護軍使代表交涉員代表法領事及約翰大學徐滙公學各代表亦與焉來賓旣至該校遂說是時（五句鐘）在大禮堂開文藝會用法文雀演述少年中國之希望及法國名劇少年界二幕演述旣畢則由院長姚博士改諿睌辭繼由來賓迭進祝辭大色漸晚乃告散會 
[幼稚生聨合表演會紀要]  
　　昨日下午二時蘇省敎育會附設之幼稚敎育研究會開幼稚生聨合表演會幼稚園之與會者有七處來賓約一百餘餘人先由朱胡彬夏夫人報告開會宗旨次養眞幼稚園幼稚生表演分七節（一）國旗（二）春天歌（三）游戲花圈（四）英文故事（五）兵歌（六）體操游戲（七）農夫歌次興華幼稚園分四節（一）鋼琴獨奏（李翠貞）（二）英文歌（三）少年旅行歌（四）鋼琴獨奏（李翠貞）次啓秀幼稚園分六節（一）四肢運動（二）游戲競爭（三）愛國歌（四）英文歌（五）鋼琴獨奏（蕭嘉　）（六）跳躍國旗歌次廣東幼稚園分四節（一）滾球（二）手工競爭（三）競爭游戲（四）表情唱歌次博文幼稚園分三節（一）營巢燕（二）象形字表演（三）小家庭次城西幼稚園分三節（一）識字問答（二）打麥歌（三）恩物游戲次部眞幼稚園分四節（一）英文歌（二）聽琴游戲（三）洋囡歌（四）國旗歌各項表演均極嫻熟活潑表演畢攝影散會已鐘鳴六下是日到會各幼稚園職員姓名附錄於後廣東幼稚園鍾小琼唐佩蘭張香素簡慧媛培眞幼稚園馬清渠朱興芳城西幼稚園周石南袁松筠施俠羣沈靜陶博文幼稚園陸平黄學梅張翰屏鍾壽芝養眞幼稚園祝瑜張潔興華幼稚園李淑貞張美貞啓秀幼稚園宋銘黄包令棣張梅麗 
[但有搶取烟土之處分]  
　　龔志祥於三月十四號向僑居虹口盤克爾路一各四百三十六號門牌日本人脫爾生轉向日人阿培抹殺斯定購假鈔票洋一千元當付定洋三百元嗣因延不交票龔卽自投捕房指控該日本人等騙洋由捕將該日本人等拘解於管領事署訊得龔志祥曾於去年十二月二十四日號串同阿培抹殺斯等在吳淞路久遠里以搜查私土爲由攫取日本人麥效紅土五磅肥皂兩箱業已咨照捕房將龔拘解公共公廨帶同阿培抺殺斯等失經質訊明白判龔交保無保押候會商堂諭宣佈在案昨晨復由捕房將龔解廨請究龔之代表律師亦到堂候示經俞襄讞商之日副領事林君以此案迭經訊明即會同簽判云被告龔志祥搶取烟土罪已成立着押西牢二年至定購僞鈔票一案因證據不足將案註銷定洋三百元現存領事署候送回捕房准給 
 
 
 

Page 11

 
 
該家屬具領此判 
[經辦南滙義賑之結束]  
　　南滙縣知事葉樹維因據該縣紳董顧德鈺陳佐漢盛家勗等呈報經辦義賑結束情形於昨日批答略謂此次本邑官紳經募領放風災賑款厥有三大端一爲馮前縣任内請由省頒官賑及經募義賑之欵二爲積榖倉動放積榖積洋之欵三爲本任請由省頒官賑及該所並駐滬義賑事務所經募義賑之欵查此次該所送到收支清冊卽屬第三項報銷之冊茲經本公署按冊稽核所列各項入欵旣屬相符而出欵亦屬覈實無濫應准照冊繕榜張掛通衢以昭大信並候查明馮前縣任内領放官義賑欵分别造具清冊連同發票收據備文轉請核銷可也此外尚有動放積榖積款亦應冊報請銷候即令行積榖倉詐細造報核辦至該紳等辦理此項賑務旣已慨捐鉅欵復又竭誠規畫災黎得資生活治安賴以維持可謂不遺餘力應候查明出力員紳認捐善士專案請奬以酬勞勩而資表揚再現在賑務旣已辦竣該所應卽撤銷仰卽遵照隨送大小銅洋及各項憑證並另函所送發票收據均分别存送此令 
[取締新疆印花稅票之衝銷]  
　　上海總商會昨接江蘇印花稅分處處長李湛田第四十三號公函云逕啓者案於本年四月十七日奉財政部第九百零六號訓令内開案查印花稅法自推行而後各省業已逐漸疏暢乃近聞新疆一省所領印花商民並未實行貼用展轉售賣折扣兜售衝銷於内地各省者不一而足似此漫無限制殊屬不成事體茲特於頒發新疆之印花稅票面上加蓋限新疆貼用五字以明界限嗣後該省商民如有將限新疆貼用之稅票銷售者應即全數充公其有貼用新疆省稅票者與未貼同並即按照漏貼章程處罰仰即令行所屬一體遵照並卽出示布告俾衆週知以免誤會除令行新疆財政廳及塔城道尹查照辦理外合行令仰遵照此令等因到處奉此除令行布告外相應函達貴會請煩查照 
[鎗划扼要駐紮]  
　　兩浙緝私統領司令部查得川南交界之江家路口爲浦東鹽梟聚集之處出帮私販均在此處裝運故於日昨飭由第二營長魏焯文撥派鎗划數艘駛赴該處駐紥以重緝務 
[租界圑練之閱兵式]  
　　昨日午後公共租界各圑練隊齊集跑馬場由工部局議董校閱步伐齊整圍觀者甚衆三時步隊先入操場騎隊砲隊機關鎗隊工程隊等陸續而至工部局總董裴爾斯蒞場時各隊行禮示敬奏軍樂總董巡視一週各隊排隊行走作閱兵式禮畢散隊但步隊獨行至江邊然後散伍 
[學生會第九次演說]  
　　寰球中國學生會日校日昨（二十八日）舉行第九次演說會經校長楊德鈞報告特請張嘉壽先生演說（心）字張君登台略謂人心善惡邪正各有不同要而言之心之爲物不外有形無形二種有形者指其形態而言無形者則由心發出種種感想知覺及一切行爲皆是也凡人之良莠不同卽人心之邪正亦異人之初生其性本善其心極良比如惻隱之心羞惡之心是非之心慈善之心凡人莫不有之而所以失其良心發爲種種不正當之行實由於無形中受社會惡習所致故望諸生抱此良心擇善而從不以聲色情慾誘其心不因金錢勢力奪其心堅忍不拔一毫不苟卽與朋友結納之際亦當循其正當軌道勿徒拘拘個人私情所謂不計一時毁舉但求吾心之所安者此之謂也演畢由校長致謝並謂日前諸生發行學生用刋是欲力求學業之精進殊堪嘉許但現在僅出第一期務望精益求精始終勿懈至於材料一切並須豐富美備以期進步日來春和景明爾輩青年正可及時運動活潑天機茲定於下禮拜六旅行一次務望全體齊集並合撮小影以留紀念云 
[科學敎員之演說]  
　　四川路中華青年會於今晚（二十九）七時三刻請滬江大學科學敎員梅禮氏演說（上帝與宇宙）此乃最大最要之科學題凡世界與人類之進化電光汽等學之發明無不與是題有密切之關係梅氏擔任科學敎員多年此次演講必有一番精切之宏論凡有志科學者可依時往聽無須入場劵云 
[惠中清心棍球隊之比賽]  
　　惠中清心兩校棍球隊去年曾比賽兩次昨日（二十七）清心球隊又與惠中棍珠隊比賽兩方隊員精神奮發再接再厲演至二小時之久惠中球隊得占優勝 
[振中學校演劇募捐P ] 
　　閘北振中學校開辦迄今已逾二載惟是地居荒僻就學者類多貧寒子弟因此經濟異常支絀茲定於舊歷月之一日假座天蟾舞台演劇募捐以資補助 
[道德經中之三寳談]  
　　法界霞飛路石牌樓尚賢堂中个敎務聨合會定於今日下午四時時開會請朱筱雲君演說其演說題爲論道德經中三寳之眞義按老子所謂三寳一曰慈二曰儉三曰不敢爲天下先頗足爲人心世道之針砭是亦有益社會之演說也 
[鐵工同業之會議]  
　　本埠鐵工業專做冷作軋花刀等用途旣廣需鐵漸繁自歐戰以來鐵價已逐次飛漲同業巳不易維持現因美德宣戰鐵價又復奇漲該業遂大起恐慌有因此停止營業者故日由該業領袖顧壽生等邀集南北各同業於邑廟内開會集議曾由顧領袖發言謂現時鐵價奇昂吾業成本旣重自難獲利補救之法惟有商請各軋花廠增加工價藉資維持應請諸君照常營業靜候解决云云會場中有多數工人要求加增工資以資餬口常由該領袖婉告俟各軋花廠應允加價後亦即照加云 
[榮大染織廠之振興]  
　　本埠資本家葉鴻英君曁縣商會正副會長顧蘇二君等爲挽回利權及貧民生計兩問題組織榮大染織廠公舉股東程際雲君爲總理歸建徵君爲協理設立工場三處一在西門外唐家灣曰總廠卽總機關部總務部長潘旭昇君一在北浙江路和康里即北廠兼發行所一在尚文門外大興街即南廠又在黄家闕路設立絲光染織工廠以上三處賴以度日之男女約有一千餘名聘請化學專家精染鮮艶永不退色之各種頭號雙股絲光線用提花鐵機織造地球商標美女牌絲光嗶嘰絲光線呢絲光席法絲光洋紗等均質地堅紉尺幅豐足本國各埠及南洋羣島無不爭購近又禀准農商部特免進口半稅減輕商人之負擔俾便國貨之暢銷云 
[閔行又報火警]  
　　閔行鎭東街陸姓家於上月間因賭失火焚去房屋百餘間即經該鎭紳士函請警區禁止賭博在案詎前晚（即二十七日十時許該鎭張家弄蕭姓家又因賭博遺火於柴内焚去房屋三幢聞起火埘各賭徒並未覺察幸經更火瞥見鳴鑼報警始得救息云 
[草棚延燒氷廠]  
　　老靶子場附近全家宅地方鄉民朱毛毛園地上蓋有草棚爲守夜人住宿之所前日下午草棚内忽然起火延燒某冰廠該廠草房儲氷被燬一空昨由五區三分所將朱傳案解科交保候查 
[嚴禁詐擾作場之惡習]  
　　淞滬警察廳長昨日布告云案照水木工業營造房屋實係資本營生乃近來生當開工之始輙有一種惡丐流氓成羣結隊至各作場敲詐銀洋視爲利藪一未遂其所謂即强將場中木料肩負而去勢甚汹汹莫可理喻似此干犯法律肆意滋擾妨害治安莫此爲甚若不從嚴查禁實不足以維工業而保治安除通令各區隨時查禁外爲此布告周知自後不准有惡丐流氓向水木作場敲詐滋擾情事倘敢抗違一經覺察或經該作場告發定即拘案從重究辦决不寛貸其各凛遵勿違 
[押舖章程不再變更]  
　　本埠南北市押業翁萬興等十三聨名公禀滬海道尹公署請改押舖章程昨奉批示云呈悉該商等旣經工巡捐局諭令赴縣登錄納稅趕先遵辦以重國課至該局修改押舖章程規定遷移地點仿照典業限制不得在原有押舖前後左右一百四十丈之内原爲預備改典防止爭端起見前鼎豐增興兩押舖因地點問題互相爭訟經上海縣根據此項修改章程議結有案如果再行變列則爭端又由此而起紛擾將無已時所請礙難准行惟據稱代表陸翁二人未經公舉如有陳請認爲無效應予備案此批 
[傾倒垃圾之取締]  
　　淞滬徐警廳長以居民傾倒垃圾前經定章准以清晨九時爲限逾期傾倒即屬違章迭經布告周知在案乃各處居户仍多違抗穢氣薰蒸不特妨碍衞生且與路政亦有關係爰令所屬各區署所警正佐轉飭崗警隨時查禁並令清道員周歷巡察如有垃圾穢物堆積路隅須督同挑夫一律打掃潔淨以重衞生而維路政 
[審判廳長抱恙續誌]  
上海地方審判廳長袁麟伯君前因染病至滬北公共工部醫院醫治巳紀前報茲悉袁君進院以來病勢未見稍減一時尚難痊愈所有廳中日行公牘業已委任民庭庭慧張韜君暫行代理 
[騙子忽然出現續誌]  
　　孫爾春於去年八月二號私刋圖章以源生昶號名義向河南路九十八號門牌久成綢號騙取白紡綢五疋逃逸被迭捕房飭緝未獲茲孫以日久無事潛回租界前日被美捕房包探王金茂查獲昨日傳同原告竹砥源見證周少浦施炳文將孫解送公廨經中西官略訊一過判孫還押候查明復訊 
[婦人行使僞幣續紀]  
　　七浦路七百六十八號門牌崇明婦人張楊氏因將鉛質小洋囑令十三歲養媳陳金連持向海寗路二千七百三十六號門牌孟桂生荳腐店内混用當被察破鳴捕將女與氏一併拘留昨晨解送公共公廨請究先由中西包探禀明將被告拘押情形並將僞小洋呈案請察又由孟桂生與妻孟須氏上堂證明被告已三次混用等語訊之張楊多供稱實不知小洋是僞求察又據陳金連供稱該小洋係在垃圾桶内拾來中西官判張楊氏陳金連分别押候查明再行訊核 
[姬妾不能享福]  
　　南京路日商羅公司控夥夏梅堂（卽夏東瀛）私用賬銀二萬六千兩一案昨晨由公共公廨提訊原告延日本律師上堂譯稱被告之妾住居法租界紫蘭里五十四號門牌請求移請法公堂查封該屋内器具並傳其妾阿寳到案訊核經俞襄讞商之日副領事林君判夏還押候移請法公堂查封被告産業並移傳阿寳到案訊核 
[奸夫砍傷本夫]  
　　住居烏鎭路永江里之江北人喬四海控同鄉姜春陽與伊妻喬羅氏有私等情已紀前報茲悉當時喬由外歸來見姜在室上前扭住姜欲脫逃即奪取桌上菜刀砍傷喬之足背業經段科員訊明判移地方檢察廳核辦 
[提到被拐女子]  
　　某書局印刷工人李祥生日前誘拐閘北龔家宅周桂山之女小福藏匿江灣鄉間被周偵知將李扭控五區二分所轉解司法科李供出匿女之所由偵探提到聽候質訊核辦 
[養媳被虐潛逃]  
　　楊樹浦某紗廠附近鄉人周炳之家十二歲童養媳愛琴因被其姑百般凌虐不堪其苦於前日逃至虹口東嘉興路徘徊由巡街捕查見帶入捕房經捕頭詰悉前情並察得該女兩足骨受有傷㾗因着送請濟良所留養解廨訊核 
[少婦不安於室]  
　　閘北寳裕里住户才東之妻秦氏現年十九歲成婚未久不時出外不歸近爲姊妹名老四者勾引至董家渡附近賃屋與在倉橋地方爲肉莊生理之王裕生同居韓四處找尋直至昨午將妻及王一併尋獲扭交巡警轉送地方廳由檢察官預審一過判令押候查明再核 
[自尋死路]  
　　閘北光復路上倒斃無名男屍男保報請地方檢察廳請驗已紀昨報茲悉前日下午林檢察長派檢騐員吏到場騐得死者生前係患梅毒下部已潰爛膿血淋漓委因毒發致命查無家屬着地保報堂收殮 
[巡捕與米店夥友之交涉]  
　　新閘捕房一千三百零八號華捕唐以柔一百五十八號華捕蔣江成同控白克路四百五十七號門牌米店夥王金仁尹世生吳雲生沈育瑞嚴安羅傅佐根將小車停在門首阻碍道路向阻不服反被行兇扯毁警服等情昨由捕房將被告各人一體傳至公共公廨請究行由捕房代表牛門律師上堂譯訴情形請爲嚴辦繼山唐蔣兩華捕投訴前情訊之被告各人延律師到堂代辯良外中西官判被告各人均存洋作保聽候查明於下禮拜六再訊 
[續獲命案共同犯]  
　　流氓林嘉康於本年三月十六號在新閘山海關路肇慶里四十三號門牌被同類戳斃後即經捕房將案中關係人陳仁才拘解公共公廨訊明判押西牢四年在案茲悉此案内之共同犯張寳卿（卽鷹爪鼻寳卿）前日又經新閘捕房包探錢壽生拘獲昨解公廨經中西官略訊一過判張押候下禮拜二美領堂期解訊 
[監犯患病殞命]  
　　劉榮生前因犯案經地方審檢廳訊明判决監禁送監執行在案日來該犯在獄患病發交新普育堂醫治無效延至昨晨斃命堂中以電話報告地方廳長委樓檢察官沈檢驗員等蒞堂驗明委係因病而死並無别故因無家屬判由善堂棺殮 
[破獲香烟公司竊案]  
　　浦東董家渡英美香烟公司棧房近來時常失竊各種材料經該公司洋東報請警區諭飭探警留心查緝在案昨日上午董家渡義渡碼頭崗巡查見王掌煥肩挑白錫鉛皮等共計一百零一張見其形狀慌張上前盤詰據稱此貨與該公司出店沈來福串通竊出擬赴浦西消贓等語該警遂將沈王二人連同證物解送三區三分駐所轉送警廳將贓留存沈王解送地方廳究懲該公司亦遣張同釗爲代表至檢廳請求嚴究嗣經檢察官預審一過判王等分别收押原贓着該代表自赴警廳聲請給領 
[烟纸店夥收贓]  
　　虹口密勒路四號門牌某　紙店夥黄守貞因收買張福卿竊取王連生之雪茄烟一箱被華探目蔣榮生查見禀明捕頭將黄拘入捕房押候解廨訊究 
[探囊取物]  
　　湖北人陳慶發前日在虹口小菜場摸　某西人袋内現洋被探查獲昨解公共公廨經中西官訊實判陳押西牢九月期滿函送上海縣知事署遞回原籍 
[圖收失贓之没趣]  
　　甬人顧文標向在北河南路六百三十四號門牌管理貨棧前日因與嚴春山周日興戴榮康　圖收怡昌盛失竊顔料三百餘聽被該號得悉報告捕房捎探將各人一併拘留昨解公共公廨請究原告延律師上堂代表請究訊之顧文標延海德禮拜師到堂代辯要求准予交保候訊中西官判顧交一千兩人銀並保餘人押候下禮拜六補傳人證到案併究 
[地保從中作梗]  
　　徐文晋前至法公堂控稱前憑顧文茂劉順册爲中作保購得沈阿狗坐落九圖内地産六分有零計價洋二百六十元付過九十六元因有别姓棺木尚未遷去故未立契惟有驗契據先交於我請求訊究沈阿狗供所有棺木於清明節後定可遷去應請寛限立契聶讞員判限一月着沈立契向原告收價在案昨已届限因又傳訊沈供今　棺木如數遷完因該圖地保索洋五十元不允以致延宕請爲核示中西官判候飭傳地保到案訊明再核 
[飯店主人避價]  
　　嚴金氏至法公堂控稱某飯店主陳炳生前因虧欠米洋一百餘元曾經控奉公堂判决按其拔付詎陳奉判之後祗付洋二元錢二千文以後即不拔付向索避匿求請訊追張炳生遣夥張阿三投稱陳因母病回鄉請求寛限數天方可投案候訊聶讞員判張阿三交尋常保出外着交陳炳生到案再行核辦 
[追索珍珠代價]  
　　珠寳店主許春和至法公堂控稱周季英前向商人交易珍珠被欠貨洋三百七十三元向索避匿今始尋見求請訊追周季英供所欠之洋今擬將房産變賣歸還請交尋常保出外理楚中西官判交人銀並保限十四天繳洋 
[原告有始無終]  
　　林增福前至法公堂控被同業林在松不理貨洋三百十四元迭經訊究林在松堅不認欠判着交保候查在案茲因迭次傳訊原告並不投案故判將案注銷 
[自稱無力還債]  
　　俞錦芳前至法公堂控被許阿弟虧欠往來洋三十七元向索推諉店已閉歇求請訊追許阿弟供認欠洋求請寛限兩月措還判交保限十四天還洋在案昨因届限不繳故又解廨請訊原告仍求嚴追訂供實因一時無力措置求恩寛宥聶讞員判着原告於十四天内查明被告有無家産禀覆再核 
[兜售攙水牛奶]  
　　姚桂發在靜安寺路兜售牛奶經工部局衞生西人查見以其並無捐照且又攙水食之有碍衞生鳴捕將姚拘押昨解公共公廨經中西官訊明違章屬實判姚罰洋四十元充公無洋改押一月示儆 
[工巡捐局批示照錄]  
　　萬　等禀請重建碼頭山批據禀已悉昨據渡夫趙和尚等禀請回復董家渡碼頭等情當經批准照辦並飭工程處規劃興築矣仰卽知照此批 
[克拉克馬戲之特色]  
　　克拉克馬戲在張圜獻技已多日矣全班組織頗爲究備男女有十餘人在歐美各國每一戲技無不受社會歡迎其所擅長者除馬上馭藝魔術及翻轉騎滑稽嬉戲跳舞外尚有四特點（一）奇怪蠶繭卽木質製成之圓球重有二百餘磅外繫門二扇出内有無身活人頭一四壁裝以閃光之電燈（二）獵狗獻藝能高　競跳能走五丈餘高之繩梯且走至最高之處卽跳於地上（三）鞦韆遊戲非平常可比此技尤爲特色中之特色（四）大力士獻藝所獻各節每至驚險之　淡然自若故觀者無不鼓掌其價目載本報廣告攔 
[雜評二]  
　　江蘇禁烟之試驗（庸） 
　　本年爲中英禁煙條約最後禁絶之期是以未勘各省照約紛紛促請會勘以爲完全禁運之地我江蘇致力於禁種者迄已五年即省當局準備會勘亦於今三載以理度之全省當無復煙苗發現雖徐州等處素爲産煙之區其治權又以屬於長江巡閱使管轄之下省長之權力或有不以完全行使然禁煙爲中國存亡所關仍無間於新舊當自一律贊助今會勘之英員已往徐州出發矣江蘇煙之受試騐固在此一舉而坐擁師干宰制一主者其愛國心之厚薄亦可於試騐之結果衣之使徐州等處而果無煙苗亦如贛省贛南一帶可以代表全省爲毒卉肅清之證據則江蘇人民自當感念不置也 
[來函]  
　　寗紹公司股東聨合會來函 
　　啓者頃閱報載昨日本會開會紀事内有總協理職權應由股東聨合會名義出函委托董事會擅賣甬興咎有應得應由監察人代理董事職務等語查此係當時會場中股東提議之語並未全體議决應請更正再本會昨日議决除委託監察人向公堂請給諭單阻止甬興船過户外另有致協理監察人三函附錄於后請爲照登以徵實在此外别無議决合并聲明 
　　康侯如松耕硯蓮卿丕華先生大鑒敬啓者本日經本會全體議决本公司甬興船出售一案到會股東僉以諸董事及虞總理傳協理等對於此舉違背現行法令損害公司權利誓不承認准以本會名義全權委託諸公速向會審公廨請給諭單停止甬興輪船過户以保權利其他關於公司業務股東權利務祈嚴行監察切實保護是爲至禱此請大安寗紹公司股東聨合會周林慶俞宗周林瑞甫同啓 
　　樵苓先生大鑒啓者本日經本會全體議决本公司董事諸君及虞總理傅協理於買賣甬興船事均有違法之處殊失股東信任之意全仗執事力持正論保全公司股東等非常欽佩所有甬興船過户之事務乞執事竭力阻止以免董事之擅行而於本公司之圖章尤經實力保管是爲至盼專懇敬頌台安甯紹公司股東聨全會周林慶俞宗周林瑞甫同啓 
　　樵苓康侯如松丕華耕硯蓮卿先生大鑒敬啓者本公司甬興船出售一案本日到會股東全體反對甚爲憤激虞總理受買此船是何意思是否别有作用請代向虞總理詰問明白即賜示復俾衆週知無任盼禱此請台安甯紹公司股東聨合會俞宗周周林慶林瑞甫同啓 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[續自由談人名詩] [  喋瑣]  
嫉俗君兩次之對妙絶及讀楓隱君五律六章尤覺錦心繡口聨綴如無縫一衣每於碧桃化下盥誦再三直欲五體投地茲復自忘淺陋賡續數章持較原作正正如小巫之見巫也 
　　春城結伴試尋芳逐隊人如野蝶忙一碧波澄舟可泛千紅樹燦錦成行梧桐廬下晨調瑟花蕚樓頭夜舉觴誰向陌頭驅紫駿朱顔白袷識劉郎（右詠春景） 
卓午峰前日灼股蕭齋常覺少風吹嬾眞長晝惟躭睡瘦逸閒時但着棋飼鶴高人思世避飯牛牧豎苦神疲竹軒深處稍凉爽一笑閒中事事宜（右詠夏景） 
　　三徑黄送　香曉來信步任徜徉露横遠水連天白霜降空山漸叶黄千里雁飛秋有影一聲鶴唳夜生涼吳江楓隱蕭閒甚秋夢（尤西堂有秋夢錄）編開映月光（右詠秋景） 
　　天敎吾輩鍊氷心水北山南冷氣侵白壓孤篷明雪舫青迷千嶂失雲林階前讓竹堅多節嶺上寒松尚有陰休笑禦冬無旨蓄一方小研抵兼金（右詠冬景） 
　　栩園編輯費精神珊網收來盡逸塵振亞何妨諧體列醒華常把讜言陳背搔癢處皆如我情到眞時總快人一字一珠堪警世縱然頑鐵也生春（右贈栩園） 
　　一生冷癖與梅儔不喜春華愛實秋非夢說曾參列子覺迷理久悟莊周談禪直欲依香佛論劍時還學俠侯偶把霜毫來補白效嚬莫笑等巴謳（右自嘲）（五） 
家庭常識 
　　治大肚痞不拘何種膏藥二張以一張揭開用白信五分糝膏上（小兒止用三分）再用一張相對合粘將背面貼患處以布束緊數日痞化爲水 
　　取痛齒白馬尾燒灰存性點上即落切不可沾别齒以上二方鄙人曾經騐數次莫不收效[  王情仙]  
　　洋燭油洋燭餘燼及點時所流燭油不可棄去謹爲收藏俟積多融之取細竹管約如洋燭粗細長短對半判開仍用線縛緊不可漏縫取厚紙板或金屬板中穿小孔將棉線數根搓成細索一端打結在孔内穿過竹管即套於線外將管口線端緊緊扣住則金屬板即貼緊管底然後放竹管於水盆内將融油倒入凝結成燭破管出之即得亦廢物利用之一也 
　　擇席病擇席之病旅行家甚感不便如以所着襪置枕底即能安眠又免夢魘（栩按此實心理作用故能以迷信之術治之）起螺絲釘螺絲釘日久生鏽起之不易可用燒紅鐵燙之再以起釘之錐旋起之 
絨毛凡各種紅呢及有絨毛之紡織物經一度之强壓力絨毛不能順直可以水揾濕再以熨斗熨乾然後用刷輕輕刷之即復原狀 
　　移眼中之星眼珠珠起星以黄柏縛置足心卽去甚驗 
　　豆腐槳豆腐漿與雞子調和滾熟加糖味與牛乳埒且滋養甚富 
　　芥辣鷄取猪油在鍋内熬熱將洋葱切碎與油同煎加芥辣粉一匙麵粉三匙胡椒粉及細鹽少許炒數分鐘再加雞湯煑五六分鐘後將雞放入煑之即成[  天樂鄉農]  
工業須知 
[人造棉（續昨）] [  醉生]  
　　（二）桑皮製棉法 
　　桑皮所製之棉較稻草所製之棉爲佳因稻草之纎維質粗脆而其靱性與彈力均不甚充分桑皮門纎維質細長而堅靱　較勝於稻草多矣我國江浙等省蠶桑業素稱發達每届養蠶之時都將其桑連枝剪下祗取其葉以侗蠶而其枝條盡作爲柴薪之用若能剥取其枝上之皮以製成有用之棉亦癈物　用之一大宗也（製法）桑枝剪下後即置於溪流水中四日後取起將皮剥下刮去年層黑皮鍘爲三寸許長短再浸入水内以待用其餘手續及原料與藥品等之分數均與稻草製棉法同而其所成之棉則較多（約桑皮百分可得棉八十分） 
　　（三）蔴皮製棉法 
　　將做繩餘下之亂蔴皮或無用之舊蔴繩作原料其手續及原料與藥品等之分數均與上法同而其所得結果亦與桑皮相等　　按上三種用桑皮蔴皮較用稻草所製者成效易得故宜先將蔴皮製棉法試之（因蔴皮隨時隨處均有）俟有經驗 
後再依次以及桑皮稻草 
　　附舊棉製成新棉法 
　　將舊棉百分撕成小塊或先用彈花機彈之再以清水浸透另以清水一鍋溶以碱與胰皂合二十分（碱及胰皂之分數可視舊棉之黑白爲增減下所用漂白粉之分數亦然）煑沸俟碱及胰皂全溶後即將浸透之舊棉傾入煑至舊棉之污穢盡去取出以清水洗凈再用漂白粉三十分以漂之（其漂法與製棉法内之漂法同）即變成潔白之新棉矣 
短篇小說 
[神怪小說金河之王（四）] [  鵑魂譯意小蝶譔辭]  
　　第二章 
　　嗟乎此世界著名之富谷已一變而爲荒原矣其中田舍盡爲風雨所淹無復尋其蹤跡日色所照祇見紅砂褐土景物之　令人視之無歡而谷下平原則芳草如繡一碧無垠萬物咸栩栩有生氣蓋史克華兄弟已由巨富而降爲奇窮顧其力不足與天抗則不得降其固有之身分别求謀生之法所有資産雖已盡付漂流然猶倖存金類之器皿數事史克華乃謀改業爲金銀之匠史漢恩亦曰佳此誠無業者之好貿易也蓋可以多數之銅質混入於金液之中用以售欺於人當時若儕心中均欣慰異常以爲更無他業足以優逾於此於是乃以其漂没之餘資購一爐竈從事冶工在理史克華兄弟此時亦當知洗心而革面矣顧乃不然凡其工作所入仍以輸之麥酒肆中必至囊罄始歸所苦者特小克勞耳乃日夕爲二兄守爐鎔器終日以面向火赤乃如炭即眉髮亦焦而夜中尤須爲其二兄候門夜深猶未得寢然小克勞者終無怨言謹事二兄循循如一日一月而後兄克華已將所有器皿悉數變爲流質輸入其腹化爲溲溺囊中則一空如洗所增者惟麥酒肆中之賒賬耳綜核其家中所存僅一奇而且古之酒杯此杯爲其父臨殁時給小克勞者小克勞守之唯謹終不欲其再與諸物同燼此杯形式至古蓋其父幼時拾之金河之畔杯上鐫刻至工緻有柄二外張作圜形如人之有兩耳其杯之一面且刻爲人頭鼻巨而微赤八古銅色兩目嵌以寳石光芒灼灼可畏史克華兄弟旣無可鎔之器遂乃思及此杯索之於克勞克勞畏其兄長不敢不出然以其心愛之物一旦投諸爐火之中其心蓋亦隨之寸寸碎矣然其二兄殊不恤此區區但踽齒一笑竟擲此杯於坩鍋之中貿然自出又向麥酒肆中覔洪醉矣克勞於二兄出後仍默坐於爐火之次以其含涙之目光視警老友於坩鍋内爲末次之惜别則見兩耳已鎔一無餘留唯紅金之鼻及燦爛之雙眸尚復炯炯向人似向克勞愬其苦痛克勞悲從中來不認再覩乃臨窓遠眺吸取清新之空氣其時晨曦方在樹杪羣雀噪晴推窗外望得見羣山聳翠佳木蔭翳葱蘢撲人眉宇山背紫雲萬朶流動太虛似有無數光明之舌伸縮於羣峰之間而所謂金湖者尤燦爛耀人有同金柱𥻘𥻘自高岸下流光彩不定瞬息萬變克勞覩此奇景不禁倚窓遐想念此河水豈眞爲純金之液所成耶果信者則吾人巨富可立致然而否否天下焉有河水而爲純金者念至此忽聞有清朗之聲曰孺子汝言當也克勞大駭蓋此空屋何來人聲廻顧審視則又寂然一無所見乃不禁自笑以爲耳幻則復轉身倚窓而立顧不轉瞬而前聞之聲又起側耳聽之乃爲歌曲然又歌不成腔但曰那雷　那雷　其聲幽紕似水沸於壺中 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之鉅案 
　　葛畢氏案（一） 
　　記禹航某生因姦謀命事 
　　（見本報癸酉年十一月十八日） 
　　禹航某生者素以風流放宕自豪不拘繩檢其軼事常滿布人口相傳其閫君失歡於生遭其毆斃接脚夫人則本屬小姨冒提鞋剗襪之謙而蹈南唐故轍者也鄰有賣漿之妻小家碧玉風韻天然生竊好之時肆調謔眼波眉語相視莫逆乘間密約訂以中宵蓋賣漿者以造椒乳而向淮南遺術每至夜半輙起辜負香衾叱驢推磨生遂從後户掩入效宓妃之留枕焉居無何值秋試期追怱怱就道生謂某婦曰使我秋風得意必謀金屋貯卿當其時婦亦姑諾之以爲讕語耳乃秋榜旣發生果高捷鹿鳴宴罷梓里榮歸婦心亦竊喜急圖良晤謂生曰亦曾記臨别之言乎生曰諾即赴所親藥店購得信石錢餘託言藥鼠密持與婦且造之以用法婦猶逡巡不能决而生日夜捉之婦曰倘事敗爲令君拘去將奈之何生曰我今已貴令君其奈我何婦意遂决婦以信石調酒進其夫賣漿者竟卒及其殮也鄰里咸集怪死者之面色灰敗口角眼梢且隱隱有血㾗也疑之又聞其與某生之穢聲益疑之羣訐之於縣署邑尊劉公相驗得實詰其婦一訊而伏詰其奸天則曰新貴某生也令疑其託卸嚴責之矢口不移因誘生至而挈之上省至太守公堂生亦具伏並提藥肆主人至則事皆屬實無疑義矣噫異哉某生誠有　慝則不宜玷此秋榜何以始則顯揚之而終則戮辱之哉是殆淫人富謂之殃之義乎是天之所以益其疾也又聞某生之硃卷到房房師某大令巳欲斥去因見燈下似　婦人跪及叩頭狀疑其有陰德也遂膺鶚荐而不謂其竟中主司法眼也心異之而未發及事敗乃始恍然噫異哉 
[尊聞閣筆記]  
　　金簿作工匠咬死董司 
　　（見本報壬申年十一月二十一日） 
　　蘇州金簿一作其生意則甚大其工價則甚昂每一字號中只准留學生一名不欲廣其傳也該行中向例如此蓋緣業成之後每日辛工有七千餘文之多故人視爲利藪而不能不爲專利之計也乃有雙林巷開金簿作之董司犯成例不與衆謀另收一徒同行中人聞之無不大怒强行禁止工董司不從且赴縣署控告謂其同業把持邑令堂訊兩造諭以該業私立規條本非國例所當管辦特旣有此規條則寗勿犯之以免拂人心而肇釁端云云此案姑免深究焉乃董司因此遂任意不肯改從作收其徒而不遣且又結衙役爲護符自以爲同業雖多且横無奈我何矣衆工匠俱各憤怒不平其勢洶洶會集定計召董司於某日來公所議事董司不敢不應召而又畏其凶頑姑偕衙役數人同往以作保衞之計乃甫到公所有一二百人已聚集見董司旣入門遂將衙役驅之門外緊閉公所之門衙役捶門不得入但聞門内呼號之聲甚慘喧閙之聲甚厲而已衙役心知有變且門内者呼曰爾如欲啓門除非請縣尊來遂飛奔回署報知邑令邑令至破疲而入則見一裸屍擊於柱側自頭至足血肉糊糢不分上下矣而此二百人者見邑令來則皆木立如塑旣不哄散亦不畏懼視其唇齒之間則皆血污沾染如出一轍焉蓋此人爲大衆口咬而死矣於是令閉大門衆無從逃皆就擒焉又傳邑令於公所内訊問時有一小兒在側係親見者供云初將董司裸縛柱有四人者令於衆曰董司壞我行規理宜寸磔方快我輩之心今與衆議不用凶器面置之慘刑則王法所不能及官刑所不能加也爾衆人各咬其肉必盡乃已於是衆人爭前摇唇鼓吻登時肉盡血溢滿地而其人輾轉　刻方畢命云邑尊之至公所董司方氣絶耳嗚呼慘哉 
[神話]  
　　某僧（見本幸甲戍年二月二十日） 
　　揚州天甯寺某僧　江西之撫州人也其父以業買起家資財巨萬僧少嗜酒又喜爲狹斜遊父卒僧欲承其業母不可曰汝父經營一生今始得温飽汝但安坐而食子若孫吃着不盡胡必奔走於外僕僕塵土中也且汝父常謂我曰閱歷四十年始能體騐世情洞悉利弊子年穉又好遊蕩恐滿載而出垂槖而歸徒了烟花宿債爲鄉里笑耳僧堅請之母不忍堅拒曰可小爲嘗訊以占其利否乃予五百金而數年之間所往輙利舊習亦洗滌殆　母大喜乃盡出所有以相付曰此汝父之所積累向恐不能自立故爲汝守之今老矣汝又能承父志留之無用可悉取去以作資本好自爲之老身不復與聞蓋是時僧年已三十娶婦生子久矣僧於是乃盛裝結伴而出行抵揚州風定日斜扁舟竟渡及達中流狂颷大作駭浪驚天舟覆僧抱片木得不死乃附舟來滬上僧向曾隨父貿易於此多故識飲以酒而慰之復歛資贐行勸其復出及達揚風逆不得行仍泊前覆舟處心怏怏不樂倚枕假寐忽一人拍之曰尚未悟耶可從我遊至一處江長水闊天地晦冥一舟半浮半沈數屍蔽江而下光景絶似前日被溺時大悸欲號其人復導至一處則疏籬茅舍曲徑通幽林表露蘭若一老僧方危坐見人來若爲不知也者其人指謂僧曰此救汝人謹識之勿忘汝倦矣可速歸及醒益無聊賴登岸眺矚散步村落間瞥睹一廟逡巡而入見老僧跌坐殿上與夢見宛相符合不覺大痛趨前直跪曰師救我師救我老僧開目微哭曰來何遲耶待汝久矣遂爲披剃並出僧衣二襲使易一若夙所製就者及癸丑之亂老僧隱去不知所終某僧輾轉兵戈間籍同鄉某觀察力得爲天寗主僧觀察爲請於當道復其香火田使各營哨資且之僧故工逢　善詞令旣得資益以修飾廚饌繕治宫室傾心結納能得諸貴人歡心往往樂從之遊而布施者踵相接昔日荒烟蔓草之場一彈指間復成華嚴樓閣矣後觀察死僧與其公子搆隙某方伯聞而大怒欲逐之僧丐有力者爲之請其事乃息其妻子亂後猶存聞僧耗欲請之歸不可時以衣物來饋僧亦以金帛卹之云 
[雜錄]  
　　高春叔君來函云近閱貴報第四五張所登各種神效奇方足見貴執事熱心濟世受病者能得此秘方獲益誠匪淺鮮不但患者心感即闔家亦應感請茲附上一方稿係去夏敝友徐君靜安患瘧疾一症延約半載之久遍處求治無效幸同人郭陰君傳授一方依法配製熬膏貼未二日所患即愈此係試驗獲效之方故取抄告同病尚望貴報刋登爲荷（栩按所錄係陽和解凝膏方杭州胡慶餘堂本有出售旣承錄示保以亟刋登以廣其傳）方用新鮮大力十卽（牛蒡子）根葉梗三斤活白鳳仙花又名指甲花梗四兩另用麻油十斤將二味熬枯去渣次日以附子桂皮大黄當歸肉桂官桂草烏川烏地龍（即蚯蚓）殭蠶赤芍白芷白蘝曰芨各二兩川芎續斷防風荆芥五靈脂木香香橼各一兩共入油熬枯瀝渣過夜油冷秤過斤兩每油一斤加炒透黄丹七兩攪匀文火漫熬滴水成殊越老越好以油鍋放冷處取製過乳香没藥末各二兩蘇合油四兩謝香一兩研細人膏攪和半日後攤貼一應爛潰陰疽神效凍瘡貼一夜全消潰者一張全愈瘧疾貼背心此方惟射香價太貴如無力配製熬膏時不用俟用膏時每張加射香數釐亦可 
[治凍瘡神方（高春督）]  
　　橄欖核燒灰存性研末加輕粉少許香油調搽神效又方以蚶子壳（即瓦楞子）煆研極細以麻油調搽濕則乾糝數日全愈此秘方也又方陽和解凝膏貼一夜即愈潰爛者貼三張收功又方白芨磨敷卽愈又方馬糞煑水泡之半日卽愈 
　　又方蘿葡菜橘皮煎湯先洗用蟹壳燒灰研末用麻油調敷神效又方暑伏時搗大蒜爲泥敷在上年生過凍瘡之處過一日一夜洗去遲三四日再敷一次若連日敷之則肉上起泡破皮矣本年冬雖極寒斷不再生凍瘡凡小兒手足各處雖未凍過亦敷兩次可以耐寒此法傳船夫脚夫能先預防亦一德也 
 
 
 

Page 18

 
 
   
 
