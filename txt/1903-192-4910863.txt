# 1903 - 192 - 4910863

 

Page 1

 
 
[九通目錄出售啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分　繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵　在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨甲報館申昌書室及各書坊購取可也 
[重印雙璞齋四書五經義大全出書廣告] [  圖書集成局白]  
　　自八股改試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材　雅分任操觚搜採富而抉擇精非巿上所售才可比現由本局用新鑄鉛字排印成書都計五十六卷爲文三千篇流布藝林爭相購取所印首批業已售罄現印第二批裝訂十六厚本價洋兩元八角欲購者請速臨申報館申昌書室及各書坊購取可也 
[論中國宜多選學生研求礦學并詳訂礦律]  
　　余前論中國目前至急之務莫如開礦築路尚不如開礦之急誠以中國之貧非礦莫能救也夫中國古時非不知開礦亦非不知礦學管子曰上有丹砂者下有黄金上有慈石者下有銅銀上有鉛者下有銀上有赭者下有鐵此說苟非得之開采實有所見安能如此精確惜彼時未有化學不能精益求精田此推廣致數千年來風氣不能大開今者各國通商華人始知各國之富無不從開礦而來於是兢思謀取礦利無如知其利而終未得其取之之法雖有開者未能暢旺而欲其推廣則更難若登天是豈華人厭其利哉苦於礦學之未精耳今歲日人創設博覽會華人有以礦産運往會中比賽者日人從而論之曰中國各處礦山大有取之無盡用之不竭之概四川與西藏毗連之處金銀銅諸礦徧地皆然煤則多至二十五萬方里此次運至會中祗煤及硫磺二物其煤産自湖北與四川交界之夔州府彼處礦山横亘九以出江北廳所轄綦江巴縣境内者冠絶一時所惜開産之法未精以致無從求善價硫磺産自四川貴州交界處製法不善地質不佳然需用頗多如製火藥火柴以及配合樂餌漂白綢布無一不有賴於此執筆人閱之不禁爲之歎息慙赧中國礦産之多寡外人知之而華人未知也中國礦産之美惡外人又知之而人未知也華人開采之未精製法之未善外人又知之而華人未知也其所以未知者因未知研求礦學耳泰西各國無不研求礦學而尤以比國爲最野世城所設礦學堂歐美各國多遣學生往學藝成而返各顯其能此各國礦務之興之所出來也中國急宜多派聰頴子弟往彼研求凡辨山色辨石紋辨草木辨礦脉辨礦石辨礦苗辨礦穴取礦子化礦石騐成色確有把握則自無畏難之志而隨處可開矣且華人惑於風水之說幾於無處不然卽有開采之人或爲鄉人阻撓藉端啓釁甚有爲地方官所不能彈壓者利未成而害已起亦不可不慮宜設礦政大臣訂明礦律俾衆周知查西國礦律地面雖係人民之産如地下有礦不能擅自開采須報明礦政大臣派員查騐准其在地下開挖若干界限可挖至他人産業之地下不准他人再在自已地面開井以與之爭如二家同在相近處各開一井試探則先見礦而先報者准給以若干界限可開至他人地下其第二家不准再開倘開至他人地下損壞地面之物亦由所派之員查騐損壞若干斷令礦主賠償另有官估價值一定辦法兩造不得爭競此見之歐洲雜錄中想律法尚不止此也宜博采廣搜訂定法律則凡有開礦之處自無釁端之啓矣似此辦法則無論何人皆可開采中國礦産隨處皆有則開采之人亦隨處皆有行見國之人皆將從事於此而薄農商之微利矣不數十年謂中國尚不能富甲五洲也吾不信也然成之在下者必創之在上願當軸者以開地之利通民之智爲要勿以予言爲河漢也則中國之幸也 
[本館接奉電音]  
　　昨日午後三卜鐘時京師飛電傳求諭旨三道敬謹譯登○閏五月二十二日内閣抄奉旨四川正考官　王榮商去副考官著張　培去欽此同日奉旨湖南正考官著支恒榮去副考官著吕佩芬去此同日奉旨甘肅正考官著馬吉樟去副考官著朱錫恩去欽此 
[電傳宫門抄]  
　　昨日午後三點鐘京師友人專電告知本館云閏五月二十二日皇上召見軍機大臣及恩瑞禮王 
[學生留德]  
　　德京柏林來電云中國江南省大吏近遣學生七名赴德意志留學豫定三年畢業刻已送入啞之耶路陸軍學校肄習戎機矣 
[狀頭有屬]  
　　京師友人函云本屆殿試讀卷官張冡宰百熙第一裕大司馬德第二張冡宰分得卷子王壽彭與曹典初冩作俱不相上下商之裕大司馬以左霈卷書法尤佳宜置第一又商之讀卷大臣陸鳳石總憲劉閣學永亨陳少司農邦瑞劉陳皆以曹典初爲勝而陸總憲則曰王壽彭有工夫劉陳俱陸門下於是從陸而絀劉陳裕大司馬大不爲然不得已自一至八按官職先後定甲第名次而曹遂列於第九此中殆亦有數存乎 
[吉羊止止]  
　　京師友人函云此次考試差皇太后皇上各取一名單開放差名氏以吉羊爲主觀第一次所放雲貴主考中藏明年吉慶四字已可知意之所在矣刑部不放差以其近不祥也故有人謂本屆殿試取王壽彭爲狀元亦因名氏吉羊之故道路沸騰互　傳說是耶非耶未敢默揣也 
 
 

Page 2

 
 
[粤西匪事]  
　　廣西訪事人云柳慶一帶象州隆容等處匪黨横行官軍剿捕不敵傷斃甚多奪去洋槍不少又柳州及　　府所屬永固州地方亦有匪徒嘯聚勢焰甚張永甯距廣西省城不遠藩臬兩憲恐匪來犯省城以湘省壤地毗連運兵較使特飛電請湖南撫憲派兵馳往以固省防旋經湘撫派撥右營前往桂林駐紥又聞融縣南門外有匪二三百人於四月中浣搶刼多家經團局勇拿獲探匪一名解縣訊問供稱在河木村開設山堂不諱當卽正法又聞柳州廣勝軍劉管帶成貴帶防勇一百名及長安司五省局楊某率商勇數十名從柳源護送貨船百餘號行經柳州十五坡地方突被匪黨百餘人攔截劫掠各勇與匪格鬥各傷十餘人匪等將楊某擄去幸貨物則未被劫去也 
[請給薪貲]  
　　金陵訪事人云京師大學堂肄業生皆由各省遴取咨送兩江總督魏午帥前經管學大臣張尚書榮侍郎來文咨調兩江所屬高材生旋即通飭寗蘇皖贛四藩司分飭各府州縣挑取舉貢生員保送來寗聽候彚給咨文赴京就學兹諸生之被選者已齊集省垣候咨北上曰前聨名上禀督轅大致以各省送赴京師大學堂學生均蒙地方官籌給薪貲贍其家屬懇請援照他省成例按名酌給月薪俾無内顧之憂而成　學之志刻雖官帑奇絀而大憲旣以作育人材爲亟當不令此輩憾抱向隅也 
[江北匪多]  
　　徐家匯匯報云近聞江北徐州淮安宿遷一帶時有安清會卽安慶道友成羣結黨聲勢洶洶其甚無賴者每匿迹高梁中專以行劫估客爲事天荆地棘殊可憂也 
[嚴防匪黨]  
　　漢口訪事友人云卾省大憲自聞革命黨勾結長江一帶會匪圖謀不軌除分飭各屬嚴防外近日特派程小門剌史王先舟副戎督率勇丁若　各分赴黄州黄石港圻州武穴等處隨時密查誠防患未然之道也 
[廣東同鄉京外各官上岑雲帥書]  
　　制帥尚書大公祖大人閣下竊　等涵煦惠風翹同光霽所至民樂所去民思載道口碑懽聲雷動眄睞而秦楚之難定指揮而巴蜀之亂平上簡帝心下洽羣望頃復恭承恩命移節梓鄉兩粤土民額手稱慶黄童白叟快睹麾幢令公之來如依慈父母其足以嗣徽襄勤軼美文恭實所共信固無煩　等贅頌也兹敬陳者前敝同鄉以廣東捐例煩苛亂民四起聨懇都察院代奏謂旨飭查分别减免又以東省各賭競開亂機危迫請飭設法申禁等情聞已先後恭奉廷寄緣廣東捐欵煩重情見勢絀羅掘久空前督部堂陶曾經奏陳在案溯廣東自開賭禁以來舉國若狂人醉賭風荒棄正業生計久絶而又困以各捐重重盤剝幾無完膚竭澤而漁民不堪命羣起爲盜大亂將作其間之尤足以速亂者有三大端一在不分州縣之偏僻瘠苦概責以糧捐也一在不分房屋之大小貴賤概責以房捐也一在將昔年永遠奉禁之白鴒票改名小闈姓賭也查糧捐一項經前督部堂陶奏明偏僻瘠苦州縣免加房捐一項亦核定分房之大小貴賤辦理而現在辦捐各員不顧奏案不顧原案凡偏僻瘠苦州縣紳民及貧苦屋主禀求免捐者率以未便准行致碍大局批斥紳士以請命不得爲挈家避地之謀貧民以救死不贍動揭竿斬木之機其可寒心孰甚於是至白鴒票賭日開數次賣字乸者呌囂街衢問神卜者闐溢里巷幼稚之孩　怯弱之婦女不移寸步皆可至賭塲浣衣之婢嫗賣菜之傭奴偶得數文卽以供賭費傾家蕩産至以命殉爲阱國中仁人胡認他如一切苛捐濫賭詳細情形備陳呈請代奏詞中當在洞鑒某等臨聣舊鄉老羸轉乎溝壑壯者流爲盜賊蓋不知幾干萬人矣其生死而肉骨之惟公其安定而鎮撫之惟公用敢迫切直陳仰懇俯念此方小民甦其困斃干糧捐房捐飭屬查明原案分别偏僻瘠苦州縣貧賤房屋免捐至煩苛各捐巧立名目重疉加抽者慨予寛免其諸項賭博目下卽難遽議全禁應請先去太甚之　闈姓卽白鴒票賭以稍挽頽風誠能先革此速亂之三大端其餘諸弊以次漸除卽凡百新政可隨時並舉用紓天子南顧之憂百粤黔黎咸絲繡平原金鑄范蠡某等引領東望舉酒爲公壽感且不朽合詞肅陳敬叩崇安祗賀任喜仰維慈鑒 
[軍政考期]  
　　松江訪事人云江南提督李壽亭軍門奉督憲飭赴吳淞接統盛軍刻屇軍政之期沿江海副參遊都守千總等員弁紛紛來郡聽候考試故軍門定於二十五日回轅卽於是日開考 
[核詳弁兵]  
　　松江訪事人云聞提轅近日接奉兩江總督魏午師排札略謂營兵自改爲巡警軍後各地所駐員弁兵士須逐一細核每把總一弁轄兵三十名千總五十名守備一百名都司遊擊叅將二百名協臺鎭臺二千名如管轄不滿此數應將該員缺裁撤俾得將兵士歸併以免有名無實等情果爾則各營應裁之員弁又當不少也 
[人地相宜]  
　　金陵訪事人云江寗縣係衝繁難三字缺非精明幹練之員不足以資治理今者藩憲李薌垣方伯檄令縣主盧肅卿大令往署江都而以前署蕭縣之袁蘭生大令國鈞署理江寗篆務一轉移間已收人地相宜之效矣 
[戕弁詳志]  
　　松江訪事人云平湖城汛千總沈弁因奉縣主某大令札追緝逃犯俞阿三在金山縣北倉地方被俞槍斃並戕弓兵兩人事後金邑主蔣瀾江大令申詳府署稱在華亭縣界内釀禍華邑尊陳仲陶大令派差馳往查　確在　界隨取具地保切結申　府尊許子原太守委南匯縣戴子邁大令往勘陳大令亦遴差赴平湖請將逃出之弓兵錢某帶松以便細勘前日錢已到案禀稱是日停泊之處在一灣内實係金山縣境去華境尚有二里許岸上有屋數椽可以指認大令得供諭暫留松俟戴大令到松偕往指陳嗣詢之弓兵錢　云沈弁係嘉善武舉雄偉有贍識曾以捕斬匪徒十二名得保升補平湖千總到任僅四十五日奉縣札卽帶弓兵十　名舟子六人分乘三船縣撥差役六人隨同前往至秀平橋匪巢查抄不獲復往金水娘橋又不獲將入江蘇金山界差役以未奉越境拿人明諭托故辭去沈弁遍探各鄉民知俞確在北倉聚賭遂逕赴北倉至則知俞已於昨日移往大石頭乃回舟令造飯時已暮烟西起忽聞槍聲從岸上屋後來沈弁急取十三響手槍躍登鷁首則俞黨二十七人已齊在岸灘槍聲砰然若連珠彈刃雨集沈弁兩攀機括不靈棄槍取馬刀再出則乳際已中兩彈俞匪近身復鳴一槍鉛丸穿腹而過沈遂倒仆灘上艙　兩弓兵一已中彈先死一圖脫逃被斫斃命其餘各弓兵無可抵禦遂紛紛鳬水逃逸時錢於倉皇中尚聞沈言我將死於此爾可速逃並用手推錢落水錢乃順手掠一絮被頂頭上泅往淺灘略避幸在垂晚否亦不免事後俞移三屍於一舟盡掠所有並將兩舟刼去目下平湖縣訪悉不能獲俞之故因有奸民某薙髮匠受俞月俸專一往來送信所致故該薙髮匠已獲案訊實禀准上游於日内正法矣 
[重懲差役]  
　　杭州訪事人來函云有徽州婺源縣人汪勝昌向在滬作小貿易年已半百膝下尚虚月前回籍旣而挈妻江氏由旱道還滬路過浙江昌化縣突被差役陳維等指爲拐帶冋之阻留百般訛詐事爲杭州府莊堅曰太守訪聞飭差將一干人提府訊間判江氏給汪領回縣役等掌責仍著押候根究想此後往來徽浙者不愁行路艱難矣是非太守之除暴安良曷克臻此 
[委訂釐章]  
　　漢口訪事友人云此間鐵路已由大智門外通至汴屬之確山地方鄂省大憲因須設立貨釐局特委左觀察赴汴商榷一 
 
 

Page 3

 
 
切事宜 
[深州地震]  
　　有人自直隸深州致函徐家匯匯報館云五月初六十六十七二十二十四等日彼處地維震動岌岌可危城西北十二里之遙有地名徐莊者方建造天主教堂二十四日忽危牆撼搖磚瓦紛紛下墜城牆亦砉然倒下四鄉地皆震動一如波浪翻騰牲畜受驚狂奔四散被震之遠大約遍於城之四圍二十里中迨二十七日午後三下二刻時厥聲隆隆地又震動 
[鄂省官塲紀事]  
　　漢口訪事友人云江夏縣原蓬仙大令現經大憲札委兼辦警察局總查一差已蒞局視事矣○署漢陽府程稻村太守現因新任太守將次蒞任赶辦一切交代事宜以便交卸後卽赴裏陽府任所○前辦漢口督銷局奭召南觀察交卸後因另有公幹尚覊漢上俟事竣再行遄返白門 
[金華人語] 　 
　　京師友人來函云本屆殿試䇿題有晉張褧注律表上之謂非至精不能極其理旣而讀卷大臣張埜秋冡宰等奏稱刊刻題紙昔字誤作晉字自行檢舉但張褧實係晉人作晉張褧固無不可大約因欽命題紙冩作昔字故不能不自請議處也○本届殿試狀元王壽彭冩大卷極有工夫十年餘兹未嘗稍閒聞此次從山東來路上尚冩試䇿六本殊可奇也○此次䇿題雖略變舊套其實仍以書法爲重對䇿不在詳明亦對不盡許多也 
[蜀棧雲痕]  
　　重慶訪事人云前者四川大足縣知縣某大令批解紅燈照教匪鄧中　一名並匪婦四口至重慶府尊張太守親提研訊内有二婦並無爲匪實據卽行開釋餘則一俟審實卽須明正典刑○夔關釐局委員四川候補道陳某虧欠釐金一萬四千兩被前督憲岑雲帥奏參一面派人督追想不能含湖了事也 
[鐵甕濤聲]  
　　鎭江訪事友人云邇者常鎭通海道兼鎭江關監督郭月樓觀察以下游一帶梟匪不靖深恐竄入境内爲害閭閻因商准南洋續備新湘全軍統領錢琴齋觀察及南洋續備護軍副四旗分統徐　臣軍門各派出弁兵若干名荷戈報戟嚴密梭巡並飭洋務局總辦邵虎伯直剌租界總巡周錦堂恊戎每夜親督各勇巡行洋馬路及各教堂等處以備不虞○前駐鎭郡之南洋常備右軍五營奉兩江督憲魏午帥調駐金陵而以南洋續備護車副四旗分統徐澣臣軍門萬福督勇二旗來鎮駐紥近日當道各員以此間係七省咽喉地方遼闊深恐兵力單弱不足以懾匪膽而靖地方爰據情禀請制軍添派二營以資巡緝○本月十七日署溧陽縣胡蕚輝大令乘官舫抵京口謁見道府兩憲禀陳公務小作勾留至十九日卽遄回任所 
[鑑湖櫂歌]  
　　紹興訪事人云紹防楚軍水師後營砲艇計共十二艘分泊於各水程要道扼守設防前因管帶陸仲賢有缺額扣餉情弊致被告發撤差另委李守戎鎭彪接帶兹者大憲擬將此軍裁汰以節餉需李守戎遂赴省禀陳軍務謂恐匪盜無所顧忌爲害地方請免删汰未識能邀允准否○新昌縣袁羅等紳議整頓城鄉蒙學禀知高子勛明府明府甚爲嘉許因特節錄禀詞於後禀略云學堂不興則教科歧異血脉不貫無以爲將來遞取之資今擬一簡而不費之法議各鄉紳董按年查報各塾蒙師由縣傳取甄别訂定教育簡明章程給令遵守課本田小學堂頒發按級授課不得歧躐每年五月十二月暑年二假時先期遣派紳士查閱各塾課程謬悞者更正之不中程度者指示之其勤而有功者請　酌奬書籍或頒匾額以鼓勵自知不及而告退者另爲簡充若是則一邑之教科學級如血脉之無不聨絡雖無蒙學堂之體格而有直接小學堂實效之精　費省而效速不更張而蒙學已舉妥便之法無逾於是云○紹郡土産之茶以平水埠爲最佳色香味三者兼擅殊不亞於龍井近年以來銷售洋莊業是者類皆大獲厚利本屇巿面頭茶利不甚厚而一茶采擷時因天氣甚佳貨極精美大可獲利三倍故業此者無不額手稱慶焉正任會稽縣俞振巖大令年逾古稀於晉省禀見前撫憲任中丞時語無倫次以致撤任去秋得文闈收掌差事後記功由前藩憲以義烏縣缺委署奈因老病更甚龍鍾不堪未能治事致被丁役把持舞玩一再悞公刻經府尊飭令自行從速乞退否則詳請省憲撤參因之俞大令擬卽禀求交卸遄返贑省珂里矣 
[委查會黨續聞]  
　　昨報紀蘇撫憲恩藝棠大中丞派委候補道俞觀察明震來滬查辦拘拿革命會黨一案兹悉俞觀察且奉中丞之命飭守提章炳麟等六人解省訊辦是以到滬後卽將此事與蘇松太兵備道袁海觀觀察熟商惟聞滬上各領事之意此案應在租界辦理故袁觀察頗覺躊躇滿志也 
[赴松會操]  
　　日前江南提督李壽亭軍門赴吳淞接統盛字營兹已事畢於前晚秉節由滬回松滬城右營守備程厚菴守戎城汛周鑑之千戎均於昨日赴松投提轅禀到候期會操蓋因現届舉行軍政之期故無不踴躍爭先以邀大帥之知遇也 
[大令騐屍]  
　　前日本邑西南鄉十八保顓橋鎮附近河中浮來一男屍頭套花袋胸前繫有巨石手足均用繩紥縛地保見之卽投上海縣報請相騐縣主汪瑤庭大令查得是處離城七十餘里卽乘小火輪船前往中途爲大雨阻滯至次日始到屍塲大令旣升座屍母余王氏屍妻何氏投案大令向之訊問王氏同媳供稱死者余鑑元向以耕種度日兼爲輿夫本月十二日出外不歸小婦人四出訪問杳無信息今聞此處浮有男屍來認果是兒子惟不知被何人謀害求請伸冤大令飭仵騐得屍身業已腐爛頭頂尚有刀傷兩處委係戮傷後抛入河中斃命大令親視無訛飭屍母備棺收殮領回埋葬一面飭吏塡明屍格諭飭差保赶緊查緝兇手解案訊辦 
[扎縣代勘]  
　　日前太倉州謝柱　直剌派差押解擬定徒犯沈茂堂一名來申投道轅請蘇松太兵備道袁海觀觀察勘訊觀察發海上海縣寄禁候示期提勘昨日觀察因公務紛繁實無暇晷札飭上海縣汪大令赴轅代勘 
[干卿何事]  
　　前日午後有甲乙丙三西人同乘馬車行經三馬路蘇報館門首忽相約下車將門踢開仍揚長而去察其情似已入醉鄉者昨由廨差禀知公廨　請捕房將門加封派捕看守 
[馬路工程局瑣案]  
　　前晚馮福泉牽小黄牛一頭行經南巿馬路中巡街捕見其形跡可疑拘入捕房轉解馬路工程局總辦翁子文太守倩襄讞委員黄衡堂二尹研訊旋有馬阿發者投案聲稱此牛係小的家所豢被馮竊去今知獲案求恩給領馮認竊不諱二尹判責一百板○河南中華茶樓執事殷茂堂扭控餅師毛愛生積欠房租錢十餘千前日黄二尹研訊之下毛供小的在茶樓之側設攤售餅先付押租洋銀二十元近因生涯寥落積欠租金已　友人借得洋銀十元交殷收去今已所欠無幾求恩明斷二尹命交人保出妥爲理處○前日寗波人王阿狗以同居之妻姊姚氏日夜聚賭頗爲房主所厭投控馬路工程局總辦翁子文太守諭候飭差查明實情提案訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　閏五月初十日内務府國子監八旗兩翼值日翰林院引一見七十員綏遠城將軍恒壽假滿請安並請訓王垿等前往河南錄科請訓山西巡撫張曾敭請訓福啓恒啓孫朝華伺候召見掌儀司奏十五日蔡奉先殿溥侗行禮召見軍機恒壽張曾敭孫朝華提督衙門奏中營副將鮑湧泉等會同勇營跟蹤拿獲結夥持械搶劫之盜犯穆殿臣卽三兒等七名請交刑部○十一日理藩院鑾儀衛光祿寺侍衛處值日兵部引見六十七員廂黄漢七員王中堂等謝免其帶領引見恩郭曾炘因伊子授庶吉士謝恩良泰續假五日善旌請假十日福啓恒啓寶壽預備召見召見軍機及福啓恒啓寶壽皇上於明日寅正二刻至大高殿拈香畢還頤和園辦事召見大臣 
[宗文開塾]  
　　杭州訪事人云省城宗文義塾前因董事某君辦理不善以致匿名信件時投遞於諸紳家諸紳以某君年高德邵未便顯言因以改學堂爲名到塾盤查存欵及進出等項當經某將簿據存項及息摺房租摺等和盤託出諸紳卽將各件交金紳收管請夏大令樹立爲總理一面修整房屋添購書籍儀器一切條規仍照舊章不收修膳惟教科略爲更張然總以中學爲重至於西學須俟諸生略有進步再行添設所招學生皆十二歲以上十五歲以下的係孤寒子弟身家清白籍隸仁錢者方爲合格一時新來報名者約有二百名左右而查係合例者不過得半去年在塾諸生亦有大半改途投考者不過三十餘名現定於二十一日在塾考試以定去取所有存項息租等摺已由金紳交與夏君經管以一事權至開塾之期大約須在下月中旬也 
[學堂招考]  
　　松江訪事人云華婁小學堂爲于君次屏經辦就雲間書院開設曾禀准府尊許子原太守蒞堂勘視邇日華邑尊陳仲陶婁邑尊屈吉士兩大令同時出示招考略謂民間子弟如有願赴小學堂肄業者速向禮房呈報姓氏三代履歴並取具互保切結統限半月内一律彚齊聽候示期考試 
[府署宴賓]  
　　松江訪事人云正任松江前營遊擊俞道生游戎志賓向在漕標管帶馬隊近因軍政來松應考府尊許子原太守與遊戎有舊誼因設筵爲之洗塵是日簉座者爲中營張冠庭叅戎城守曾鏡亭遊戎淞南營周訪才遊戎曁府署發審委員沈聨棣明府等冠蓋雲集肴核星羅直至酒闌燈　始盡驩而散聞遊戎現已由上峯保升提營中軍叅將缺而以清江城守都司楊彦臣都戎升補前營篆務 
[渚宫芳草]  
　　沙巿采訪友人云上月二十三日江陵縣張芸生大令出示通衢略謂訪聞沙巿一帶地方有等不法匪徒私立壇子會名目聚集多人揑造妖言歛錢誦經男女混雜并無一定處所似此行蹤詭密實屬不法已極除飭差嚴密查拿外合行出示嚴禁爲此示仰沙巿商民人等知悉當知立壇斂錢妖言惑衆罪干大辟商民人等愼勿爲其蠱惑誤入會内致罹法網自示之後倘有犯違則是甘心從匪一經拿獲當必盡法懲辦决不姑寛其各凛遵毋違特示○荆宜施道余堯衢觀察示禁賭博雷屬風行邇來恃五木爲生涯者已漸銷聲若迹倘能歴久不暇於地方不無裨益也 
[南巿捕房紀事]  
　　昨日船户周王氏以楊阿妹冐取水脚洋銀若干元扭至捕房呶呶聲訴捕頭令押候解送馬路工程局禀請總辦翁子文太守訊究○前晚陳阿二潛至滬南大馬頭某姓家撬門圖竊適爲甘號巡街捕所見拘入捕房捕頭令押候解送工程局禀請訊究○昨晨歹人陳寶生潛至浦畔所泊某姓船上行竊棕席一條巡街捕見之拘入捕房捕頭令押候解送工程局禀請訊究○昨日滬南大馬頭恒豐廣貨店夥吕生賢以林孟艮前來購物論價不合漫肆兇毆旋忽聲稱失去紡綢長衫糾黨索詐扭訴捕房捕頭令押候解送工程局禀請訊究 
[英美租界公堂瑣案]  
　　包探劉光震解葉培蘭到案禀稱此人在蘇三茂店内爲夥私用帳欵洋銀一百四十一元小洋銀四百角潛行逃避報由小的拘案奉判限押七天照繳兹已逾期請爲核辦葉供求展限措繳讞員孫建臣直剌以一葉味遊約商之英總領事署繙譯迪比南君判責五百板押西獄一年○車夫朱阿福行竊天寶洋行門前包車一乘由包探陳雲忠拘獲人贜送請訊究直剌判責三百板枷號一月車給失主○偷兒謝爾康行竊惠濟藥房洋人之鳥籠由包探趙銀河拘獲解請訊究直剌判責二百板○王阿根阿喜徐阿生等串竊某輪船上紫銅二十六塊約值洋銀九百元報由包探倪順泉顧福其將王等拘獲王又指控被胡蘭亭陳才寳藉端訛詐爰一併獲案昨將一干人解案請訊直剌判王阿根阿喜押賠洋銀二百元胡蘭亭等各押追洋銀六十元繳清後再核起到紫銅十七塊先給失主具領○李阿榮以銅質僞洋銀四元在某店混用報由包探邵仁初拘請訊究直剌判責四百板押捕房半年銅質洋圓銷燬○陳錫昌與陳阿春因賭博口角阿春投捕房控被錫昌攫去衣服爲先發制人之計由包探王長桂一併送案請究直剌以各有不是判阿春戒責二百下錫昌責一百板○過犯陳阿根不知在何處竊得布衣數件由包探陳金標獲案請究直剌判責三百板押捕房兩月期滿遞解贜存候領○寗波人童寶生在某絲廠前調戯放工婦人經三百七十六號華捕喝阻不服且將號衣撕破當卽扭入捕房由包探顧阿六送案請究直剌判責二百板枷號半月發犯事地方示衆○女子陳阿紅將家中衣飾捲逃經夫屬王翰卿控案直剌准即簽差恊同包探倪順泉將阿紅提到直剌判押官媒候過堂訊究 
[法租界公堂瑣案]  
　　二十保七圖居民錢某向在法界某藥店爲夥娶十二圖王錦華之女爲室被傭人陳阿二勾引捲逃尋獲之下扭送公堂經魏大令判發堂留養不意氏母王吳氏糾領多人向錢尋釁並赴縣署揑情朦控錢复投訴捕房飭提到案昨日傳同原告解案請訊錢偕祖母楊氏伸訴前情大令著王吳氏具結不准再向錢洋擾○細崽林阿全林興全以匯理銀行僞鈔票向該行取銀被西人察出扭訴捕房昨日解案請訊二林同供在神户輪船爲侍者此票係在神户中國人所開之王全益錢莊兌來不知是僞大令判交的保候請領事發電至神户查明再核○已入法籍之安徽人陳其午控賭棍劉少卿鄧福生串同邱榮興等騙去洋銀一千餘元大令於昨日復訊後與費繙譯會商判劉鄧二人各罰洋銀一百元邱責一百板○永興洋行西人控胡亮卿悔議退還照相器具一案大令於昨日復訊永興西人倩公正人日商左進彦以照出之玻璃片呈閱大令判胡給還原價外另酬公正人洋銀一百元下期繳案給領 
[美租界捕房紀事]  
　　昨晨偷兒陳阿全潛入百頓路五百十七號門牌甬人某姓家行竊衣服若干件携之而出適爲包探劉阿炳所見連贜帶入捕房捕頭令押候轉解公堂禀請讞員孫建臣直剌懲辦○昨日午前陸丫頭闖入密勒路十號洋房内東張西望形跡可疑細崽某甲見之拘入捕房捕頭令押候解送公堂禀請訊究○前晚無賴某甲至百老匯路普濟藥房前將門上所懸之鈴亂抽適爲某號巡街捕所見拘入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
卯辛丑壬寅等年俸餉赶緊籌備分批源源撥解以應要需並將欠解歴年俸餉一併嚴催陸續解奉則時局之艱尚可稍資補救所有請旨飭催奉省癸卯辛丑壬寅等年的餉及歴年欠餉各緣由理合開具積欠清單恭摺由驛馳陳伏乞皇太后皇上聖鑒謹奏奉硃批著户部嚴催報解單併發欽此 
[江蘇巡撫恩奏爲典史改奬片初四日]  
　　恩壽片再調補長洲縣典史候選縣丞陶寶潤前於署江陰縣任内勸辦富紳捐輸集銀一萬兩以上經前撫臣聶緝槼彚奏保俟縣丞得缺後以知縣用旋准吏部議駁以奏定章程尋常勞績祇准保俟補缺後選缺後以應升之官階升用補用不准層遞預保今杏該員陶寳潤現官在任候選縣丞查縣丞非典史應升不得由非應升之階上加保升階亦係層遞預保核與定章不符應令另核奏明請奬等因卽經行司另擬詳辦去後兹據該署縣丞陶寳潤請以縣主簿在任候補禀由蘇州布政使陸元鼎詳請改奬前來奴才復核無異除將履歴咨部外謹會同兩江總督臣魏光燾附片具陳伏乞聖鑒勅部議覆施行謹奏奉硃批吏部議奏欽此 
[新疆巡撫潘奏造報防軍收支各疑摺初四日]  
　　甘肅新疆巡撫西林巴圖魯臣潘效蘇跪奏爲造報甘肅新疆光緒二十二年分防軍收支各欵謹繕清單並分造總散清册懇恩　部核銷恭摺仰祈聖鑒事竊照甘肅新疆防軍善後用欵每年合關内外指撥各省的欵銀四百八十萬兩新疆撫提鎭恊各標及　犁鎭標並塔爾巴哈台恊標除節省外共應分庫平銀二百六十萬五千兩均歸甘肅布政司統收扣除四分减平攤撥解查此案截至　十　年年底止收支欵項業經前撫臣饒應祺將總散清册分咨各部開單具奏請銷於光緒二十八年五月初五日奉到硃批該部知道單併發欽此欽遵咨行在案兹據新疆糧台詳稱自二十二年正月初一日起截至十二月底止一切收支自應仍接上案造報計舊管項下截至二十一年底止實存新餉平銀一十萬八百八十六兩八錢七分三釐發各營旂十年以前病故弁勇存餉銀一十一萬四千一百八十五兩二錢八分六釐新收項下收到甘肅藩司分解新疆及　犂塔爾巴哈台應分新餉並新疆馬步各營旗報繳截曠採買製辦運脚等欵扣回平銀共計新餉平餘三百一十六萬三千八百七十五兩九錢一分六釐開除項下支發新疆馬步各營旗　開化砲隊薪糧馬　倒馬價值及各台局薪水口糧工食油燭紙張採買製辦運脚盤費團練津貼等項共計新餉平銀二百三十八萬六千三百七十九兩八錢七分八釐又撥新疆藩庫各項及糧台善後經費共計新餉平銀七十　萬八千兩實在項下截至二十二年十二月底止實存新餉平銀一十六萬三百八十二兩九錢一分一釐應歸下案接續造報仍欠發各營旗十年以前病故弁勇親屬請領至日卽由二十二年以後新餉内匀給造具總散清册詳請奏銷前來臣覆查支發各欵均係實用實　並無浮冐除將清册分送各部外相應繕具簡明清單會同陜甘總督臣崧蕃恭摺具陳伏乞皇太后皇上聖鑒飭核銷施行謹奏奉硃批該部知道單併發欽此 
[新疆巡撫潘奏查明防營員弁勇丁各台局卡義學摺初四日]  
　　甘肅新疆巡撫　林巴圖魯臣潘效蘇跪奏爲新疆防營員弁勇丁各台局卡義學自光緒二十六年正月初一日起至六月底止實在數目繕具清單恭摺仰祈聖鑒事竊　疆馬步　旗砲隊各台局卡義學實在數目截至二十五年十二月底止業經臣分别　奏咨在案兹據新疆台詳稱自二十六年正月初一日　至六月底止實存防軍行糧　程馬隊五旗標營章程馬隊五十二旗步隊二十二營二十　旗二消開花砲隊六哨共計額設統領營旗官哨長三百八十一員巡查一百二十二員營消書弁勇二萬四行四百二十四名火勇一千六百七十八　額外火夫馬夫私夫車夫棚夫六千三百二十名並各台局卡義學繕具清單詳請奏咨前來臣覆查無異所有新疆防營員弁勇丁各台局卡義學自光緒二十六年正月初一日起至六月底止實在數目謹繕清單恭呈御覽伏乞皇太后皇上聖鑒勅部立案施行謹奏奉硃批該部知道單二　併發欽此 
[山海關副都統倭奏遵旨懲辨聚衆噪餉爲首甲兵摺初四日]  
　　乾清門侍衛山海關副都統奴才倭恒額跪奏爲遵旨懲辦聚衆噪餉爲首甲兵並將徇情縱犯佐　等官從嚴叅處恭摺據實覆陳仰祈鑒事竊奴才前因旗營聚衆噪餉請旨懲辦一摺於五月初六日奉到硃批著卽嚴行懲辦隨時整頓以除積習欽此欽遵在案奴才當卽劄飭該八旗官各舉聚衆噪餉爲首之人察拿以憑分别辦理而該旗官不但不舉並不呈覆奴才始將四月二十六日當塲察詢自稱名不諱爲首聚衆噪餉之甲兵哈芬布訥勒和先二名飭該旗官拿獲送縣以備嚴究去後左翼協領兼正紅旗佐領圖勒筆善將該旗甲兵哈芬布拿獲送案不料廂藍旗佐領塔奇肯以及該旗防校等官旣不察舉又不認眞嚴拿膽敢將奏明嚴辦重犯訥勒和先推委不繳到案奴才再三勒限嚴拿該官等再三宕延不理竟令該犯遠颺並不呈報迨奴才催急該官等復置身事外惟以報逃了案該官等如此徇縱抗違實出尋常玩泄之外尤可怪者奴才正在遵旨設法嚴催察拿懲辦面該八旗衆官不思破除情面認眞整頓以圖答乃復懇求輕辦緩辦屢次强聒因奴才不敢避怨徇縱而八旗佐防校等官遂呈遞一條均自請交部議處是該官等聨合一氣恃衆挾制之實在情形已可概見奴才於此亦恐持之過猛有失聖朝體恤旗人之至意所以將情有可原者多方訓飭該旗官等若再怙過不悛奴才隨時體察叅處至四月二十四日聚衆直入右司噪餉者俟後察出再爲分　咨部懲辦今先將四月二十六日奴才目覩爲首聚衆噪餉之甲兵哈芬布一犯飭派臨榆縣知縣馬慶麟審明該犯哈芬布自認聚衆噪餉爲首不諱奴才謹按軍法從事電請直隸督臣袁世凱劄派該縣監刑將首犯哈芬布正法以警刁頑逃犯訥勒和先行文通緝派人察拏　獲再按軍法懲辦該佐領塔奇肯有意徇縱抗違若不嚴行叅辦似不足蔽其辜擬請革職發往軍台効力該防禦興春驍騎校松輝等隨和庇縱咎無可辭擬請革職以示懲警而肅官方奴才爲掃除積習起見是否有當臨摺 
 
