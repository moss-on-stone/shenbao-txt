# 1882 - 210 - 4903326

 

Page 1

 
 
[聘請鴻儒] [  申報舘啓]  
　　本舘現欲請一司筆墨友人於作論作新聞外兼校對書籍如有願俯就者所先繕時論二篇并將眞姓名及住處開明封固交至本帳房彚由館主人酌奪果是首屈一指當再修函敦請面議一切望勿託人說項并勿先移玉趾惠臨是所盼禱 
[海參崴華人盗賭由於無體面富貴人說]  
　　華人性情頗與他國不同推原其故葢積漸已久非一朝一夕所能改革者也自泰西通商以來各海口埠頭各國士商踵接趾錯高車肥馬華屋大園賃地於華人以爲居游之所豪華氣象耳目一新華人皆謂泰西之富幾於通國無窮人故其來者寢食居處如此豪侈也不知此盲人之談也西人豈遂無貧人惟其國俗以能遠游爲貴非富擁巨萬不能操貿易之權其力量不得游於他國食貧居賤安守故鄉者亦正不少是惟富人而後能來中國非其國中之人盡富也苦華人則不然薄有家資恒爲子孫守成之計買田置產近在鄉閭别郡别縣尚不欲也子孫果賢謹守其業足不出户可也其有因仕而起家經商而發財者其人或少壯遠遊比及暮年必恐子孫因閱歴而多嗜好至於破産傾家惟願其安居里門永守遺業矣中國之大非無富人而富人之所以居鄉享用不願出門者大都由此無怪通商以來二十餘年而外洋往來之人尚無富商大賈也夫西人以爲必富有資財而後可以游於他國謀天下之利吾華人以爲我既不失爲富人可以自饗可以遺子孫何必更蹈風塵之險以積累之資而向數萬里外輕於一擲耶此人情之所以異也顧西人惟富可以行遠貧者不敢作是想華人則愈富愈不肯行遠必貧者而後計及於此或至於無立錐之地家鄉地狹所與親知者無可依傍而一家衣食終歲不周憤然作人貴自立之想隻手空拳不遠千里而去者有之又或少小孤露孑然一身無室家之累而年富力强處處可以謀衣食則亦有輕棄其鄉者甚至質賤行惡少失訓教流入匪徒奸盗詐僞無事不爲久而不能容於鄉里潛蹤亡命而出則亦不辭風波之險道路之長奮然一往幸而得意他日歸來仍可守祖宗之墟墓不幸而流落異鄉天濶地寛亦何處不可生活此貧者之所以多遠遊也而况人浮於事壯歲饑驅有廹於無可如何不憚抛妻别子背井離鄉者正不獨下流極賤之人也耶雖然遊於中國者大都此數等人而近來遊於外國者則又此數等人中之萬不得已者耳蓋大洋之風浪不如内地之關河稍可自安必不改轍其欣然而往者以爲舍此别無良策也試觀在外洋之華人非勤於種作即雇爲傭工此二等者又貧人中之絶無技能但恃膂力者也彼因種作之穫傭趁之資數倍於中國是以肯往况有外洋招工之人爲之援引給發川資則亦何樂而不爲哉古巴秘魯華人之多職此故也其他或有不至虐待與數年之後居然積資成家者其初去之時亦一貧如洗乾流也吾以爲華人之遠遊者旣多係若輩其中性情之異各因天賦弱者謹愿馴良以力易食强者結聚黨與亦不免於爲非此所以爲中國之恥也昨述海參崴近事謂該處華人衆多盗竊之案不至一起皆係無業流氓以此爲逋逃之藪者且埠内賭風甚熾開塲抽頭共有數十家目下經辦理安撫之華官與俄國駐埠之將軍設法示禁該處一切事宜極意整頓不特賭風卽盗匪亦當嚴懲但使經事者實力實心或亦不難絶迹然以兩國通市之地而我華人之在彼竟至體面者少而汚俗者多富有者少而窮乏者多似於中朝之體統大有關礙不可謂非緊要也盖知中國之國俗民情者未嘗不揣其故以爲中國不憚遠行之人無非貧無生業游手好閒之輩其作爲不法自無足恠若不知中國之情而忽見華人之所爲得無輕中國之甚者且華人而皆爲體面富貴之人卽派設領事等官辦理商人交涉事件亦覺與有榮施若設華官而專辦華人之爲盗與犯賭者殊覺難乎爲情矣然而中國體面富貴之人終有不可化之成見而不肯輕於出洋也不特海參崴卽合太平洋大西洋諸國計之幾見流寓之華人有如泰西人之在中國者或嗚呼以外洋而輕中國皆中國自取之也國俗之不可變殆非人爲之不善歟 
[本館自已接到電音]  
　　本館於昨日接到在津友人專發電音到本館内有六月十八日諭旨一道敬謹譯登○六月十八日奉上諭李鶴年奏查明庸劣不職各員請分别降革撤休一摺河南候補道鞠我霈資望太淺輿論未孚着降爲同知歸部銓選鄧州知州朱光第捕務廢弛嗜利營私准補信陽州知州戴文海信用家丁致滋物議丁憂鞏縣知縣王謨賦性澆溥人亦平庸新野縣教諭劉振甲居心近利不堪司鐸代理商城縣典史候補未入流蕭祖貽品行卑鄙有玷官箴均着卽行革職商城縣知縣杜受廉辦事操切人地未宜着開缺留省另補商邱縣教諭魯演慶年力就衰難資訓迪着勒令休致以肅官方餘着照所議辦理該部知道欽此 
[電報彚譯]  
　　本月十八日倫敦發來電報言駐土國之英公使因與土廷議論埃及事意見不合刻下頗有齟齬不若從前之情好矣又云前者各國使臣會集議理埃及亂事現在業已停止聞亦無甚的見又云俄國駐土使臣接到俄廷諭旨令該使臣不必預聞各國議辦埃及一節俟有後命方可遵奉也 
[帆船失事]  
　　怡和洋行之阿格冷輪船由日本至滬當進口時經過長江口子見有帆船在彼處失事全船沉没惟露桅杆該船上諸人皆盤上桅杆以俟拯救阿格冷見之隨將桅上諸人救起孰意阿格冷亦遭擱淺幸無甚損傷潮來船卽浮起旋卽駛行抵滬云 
[船主被戕]  
　　外國新聞紙言有帆船名非力門格拉克由印度開行至美國紐約地方船内廚子及管事皆係華人忽一日船主在自己房内二人不知何事竟將該船主殺死又欲害及大副幸大副早得風聲先爲避開急呼水手等令捉此兩人衆水手遂將此二人毆死抛其屍於水查其所以致死船主之故則終不得而知或疑該二人皆吸洋烟船主不准吸食以故挾仇致死然未知其確否也 
[錫股飛漲]  
　　本埠前日有人接到賽蘭格電報知該國點銅礦内非但點銅甚多且有銀子其點銅之成色較之英國最富之點銅高出十倍以此股票行情近日飛漲每股約漲至一百元左右是可爲文和公司賀也 
 
 

Page 2

 
 
[連日風潮]  
　　近日天色陰晴不定故江海波濤亦顚播不已招商局之江永輪船自長江來滬云所過水程往往陰晦大有片雲頭上黑之意保大輪船自津抵滬亦有此言而江天輪船則尤爲可險蓋江天輪船載客至寍再由寍至普陀山及由普陀回輪至寍卽復啓輪回滬至鎭海覺風勢太猛恐有不測因暫泊以待至禮拜二十一點半鐘見風雨表略升然後駛回上海及將進口而東北風又大故船邊稍有損傷也 
[吳中近事]  
　　自來士大夫羽化歸眞每不惜舁繒帛以求諛墓之文俗尚如斯古今一轍吳縣金少愚布衣病殁滬上曾兩錄于報操行高潔可見大凡現悉布衣彌留之際曾託其契友數人代營窀穸並不求富代燕許爲撰銘狀卽經古吳望炊主人書其年月而囑鸚鵡湖小逋仙以楷法書碣植立墓門碑首大書金布衣墓四大字文曰布衣諱德鴻字少愚吳縣人道光甲午八月二十九日丑時生光緒壬午三月十四日戌時卒春秋四十有九遺命坿葬吳邑狀元濵先塋無隙地遂卜葬此山山名磨盤隷吳邑一都二十五圖讚字圩妻陸氏殉庚申難具冠服合葬子一不知所終以姪念慈爲嗣布衣生平學行及所治輿圖淸糧賑災諸事昭昭在人耳目閒不備書○向年元妙觀中常有馬匹出賃紈袴少年輒於稠人中縱轡馳驟恒有踐踏傷人之事歷經泐石嚴禁在案近日天氣炎熱馬夫又繫馬觀中逢人兜攬每日總有十餘匹拴繫在觀以致進如意角門而入者須繞道紆行遊俠兒攬轡疾馳依然無忌爲害行人殊復不淺也○煙舘禁閉已久而目下城廂内外大街小巷若膏子店廣帮蘇帮均已大張旗鼓往不禁而來不拒前報謂有包帳名目諒非子虚故日來染烟癖者仍可到處勾留不似從前周折矣惟現聞譚方伯宻飭吳縣金邑尊逐户訪拿仍申前禁未識能一決頽波否也○彌維寳閣工程業已過半閣頂屋面均將竣事屋脊有二龍戯珠虎豹獅象及四天將等繪畫華焕塑揑精工擡頭一望但覺金碧輝煌異常奪目樓平及石梯亦均告蔵惟四壁尚未全砌内殿均未裝飾屈指桂花香裏定可拭目觀成也○上海載去之象業已到蘇乘夜進城牽入獅子林往觀者每人須錢一百文旋以遊人甚少卽減價至四十文然閱者仍寥寥也管象諸人皆垂頭喪氣大失所望是亦可見蘇地民情之貧苦與上海有天淵之判矣○蘇城乞丐向有吃白飯者囊中不名一錢昻然入飯店中果腹而出店主索之會鈔則以阮囊羞澀對店主不得已思得一計使之跪于街哀求路人遇好善者問之店夥爲之慫恿有解囊代之會鈔者出二三十文居然感一飯之恩矣近日此風日下人情日變又有白吃烟者前日胥門外萬年橋烟膏店忽有一水手祼體赤足除布袴一條辫線一根外絶無寸縷入店開燈吃完五分則高枕而臥店夥迫之則云待友人來再添五分吃完又高枕而臥店夥復迫之則又云須待友人來必不失約再添三分吃完後頗有欲遁之形店主揣知其意促之愈急始猶大言云我乃太平船上水手現載某老爺公館内眷奉憲禁開煙燈爾要會鈔可跟我至船上去取店主見其言多挾制卽取蒲包一只套在水手頭上使之出門其人猶怒罵不止店主方欲以老拳從事時觀者如堵有從中勸解者方撤去蒲包其人乃抱頭鼠竄而去○古市巷元康錢鋪歇閉約於十一日錢籌錢票在店照發於是各人持籌往取甚爲擁擠有一老婦手執錢籌四根計錢八百文向店取錢因人數衆多未得上前在門邊守候該婦囊中有洋十六元恐扒手竊去用手緊按袋口詎爲匪類數人窺見知其中必有財物因乘機鬨鬧卽一擁上前聲稱搶店將該婦囊中洋錢搶攫一空該婦大呼經地保看見協同店夥擒捉當獲住煤炭阿喜一人搜其身洋已散去餘俱逃遁卽將阿喜送官懲辦云○各省書院本爲貧士而設故奬賞曰膏火以見焚膏繼晷貧不自給得此微貲可免映雪囊螢之瘁其報名填册豈容復勒其費蓋書院報名之有費陋規也經承自有工食紙筆皆支公欵從前本無報費兵燹後有經承某始勒索陋規初亦不過二三十文不等在後紫陽正誼定爲一百文平江五十文先繳錢文毫釐不讓一若著爲功令已成定案今年紫正報名共二千人收現錢二百千文供其妓酒揮霍之費而長官茫然不知較之貧士列超等僅得銀一兩四錢者優且百倍其勞逸多寡眞不啻天壤矣近則愈出愈奇雖决科亦索報名費矣吳邑尊金明府前日出示定於本月十二日决科當堂點名給卷十三日酉刻交卷乃禮房某仿平江書院例亦欲収報名錢五十文届期點名有未出費者概不給卷於是滿堂鬨然經明府詢明卽飭該禮房繳還報費是日本備卷三百本詎接卷者有七八百之多明府面諭各生自備卷子一律收閱文題億則屢吉合下二章詩題汗滴禾下土得禾字五言八韻夫縣官决科近已罕見今金明府猶循舊例誠不啻鶴立雞羣矣 
[馬戯定演]  
　　本埠馬獸本擬昨晚加工搬演其所得戯貲皆以賞斯多林姊妹二人昨因天雨不便開演今日晚上如能暢晴定當悉數登塲呈能献技以踐前約斯多林姊妹亦格外盡態極妍兾邀觀者之淸盼但願雨師解意迅速回車諸君可趁此良宵一飽眼福也 
[鹽梟拒捕]  
　　前數日寳山嘉定兩縣交界處有一私梟負鹽四包沿街呌賣被廵勇獲住打傷釋去詎該梟旋卽邀集同黨前來報復適與某廵船相值船中共計十五人互相攻擊奈衆寡不敵從劉家巷敗至陳家巷力不能支哨官當塲斃命受傷者十人其餘四勇逃回報明嘉定鹽局轉報嘉定縣會營派隊赴該處捕捉該梟聞風遠颺無從弋獲惟將地方以及局外者共五人拿去并聞拒捕時鹽梟亦受傷二人也 
[接印信息]  
　　新任上海縣范明府蒞任之期尚未見有紅諭惟聞到省接差之書役業已回滬始知實已擇定本月二十七日辰時接印蓋明府現擬明後日自省赴松郡見過太尊約念五日抵滬也 
[恭送匾額]  
　　昨午後本埠水木作董事恭送莫邑尊匾額一方係學道愛人四字又德政牌兩對萬民傘一柄以誌去思云 
[公餘雅集]  
　　聞陳寳渠太守擬就棲流公所之養和堂設席請本縣學之應鄉舉諸生燕集大約訂期月底當先發帖相邀也是日或命題各作詩賦一二首以覘才調夫於鞅掌之餘閒而得雅人之深致是亦一佳話也 
[潮來覆舟]  
　　本埠風潮特甚前日午後三點鐘潮漲時突有潮頭冲至蘇州河之鐵路大橋下各船户莫不驚惶失措人聲鼎沸有無錫快船二艘湖州絲船一艘同時傾覆水手人等幸均救起聞快船係從蘇州載客來滬及抵新閘諸客卽起行李登岸湖州船則裝有湖絲若干包故雇划船打撈云又南市施相公弄全泰信局前日傍晚時有往杭州之信班脚划裝齊銀洋貨物開行至楊家渡忽遇風浪掀翻舟子經救生局輪船救起惟信件貨物以及船棚鍋灶盡行落浦矣 
[時痧疉見]  
　　前日天氣驟熱在路患痧倒臥者疉有所聞計英租界上麟里口蘇州人某甲年約三十餘身穿藍布衫布袴忽然暈倒旁觀者知係患痧急邀近處薙髮匠針剌再給紅靈丹吞服始蘇又有江北人某乙亦如是仍由此薙髮匠治愈并經好善者問明住址替雇東洋車送歸三點鐘時懐園煙館門口亦有五十許歲之寍人患痧觀者甚衆幸有給與通關散及飛龍奪命丹等嗅之得愈詢知住居老閘西亦與雇車送回云 
[同惡相攻]  
　　十九日本報載鄉棍横行一則兹悉唐家弄拔人一事係鄉棍秀山起意糾人將賣魚金金拔至鄉間毆傷聞金金與秀山原係同黨近由妬奸起衅是以金金不能甘休現經人解勸令秀山備酒一席以謝罪了事 
[試力受傷]  
　　自來水公司之小工甲乙二人將織鐵管運至打狗橋南首鐵管頭大尾小甲乙兩小工之膂力亦有大小是以扛運時甲扛頭而乙扛尾昨晨乙忽欲與甲易扛以試力詎不能任竟致失足傾跌磕傷額下皮破血出急雇車送虹口同仁醫館救治諒不致有大凝礙焉 
 
 

Page 3

 
 
[誤認桃根]  
　　本月十六日報列少婦控人一節法捕頭以情節支離着赴公堂控告禮拜二有某甲投法公堂遞呈内稱於三年前曾出資將某妓贖身娶歸作妾今年春間家中母壽曾經帶回拜壽至四月間與正妻同出偕住寳興里内今某妓忽聽信人言無端控告實所不甘爲此請求傳提到案發堂擇配等詞翁太守見其禀中有費資千金之說因問如其送堂則所費全歸烏有前此贖身娶歸可有筆據答稱並無身契翁太守姑爲准詞着於下期傳人某甲旣遞稟詞之後恐妓避匿隨報捕當日將妓拘押於昨日解案妓稱淸江人本在南興堂爲娼因遇某甲兩相情願隨從之去賃住寳興里内然某曾云妻已亡過孰知家有大婦現亦來申同住小婦人不願爲妾不曾定見因之未有契祇而又不許分手致起釁端翁太守謂某旣不願領歸歸亦不肯相從兩下卽可走開何須涉訟乃各爭物件又相爭論翁太守謂某旣已花費許多何在區區着該妓自將衣飾領去又問現在旣不願從某作何行止妓稱父柩尚在申江願隨我母回去時其母某氏亦在堂上太守謂妓自稱不愿爲娼當送善堂擇配妓及其母均有不願太守謂汝母將汝爲娼已斷恩義本該先責今姑從寛着甲帶仝該妓回家先將物件理明各自收管再將妓送交捕房發堂某稱尙有陸姓處會項於前月收得洋三百二十元盡在妓處箱中有洋五十元妓買一女孩今被其母領去均請追還太守亦均准理着邀會証人到案追償至某氏將所買之女孩領去當爲押追令其供出該孩所在某氏稱現在石路上太守着包探仝某先至寳興里檢物後再往石路追查女孩下期核斷 
[控案調息]  
　　十六日報載裏虹口某寡婦與萬法法爭論吃虧赴江灣糾人將萬法之弟四寳用鐵鍊捆吊萬母投寳山縣控准提究等語兹悉經人調處出洋了結萬法法亦情願赴縣求銷矣 
[賭案移縣]  
　　前報列局賭破案一節昨經翁太守復訊原告朱泰投訴前情惟周樹滋執定朱某挾仇誣指不認局賭太守謂原告曾供在程錫堂家聚賭有艾芷齋在塲今查得艾芷齋因案管押在縣程錫堂亦因賭案覊押英會審署著將周樹滋移縣歸案辦理着原告自行投案乃朱泰復請歸公堂訊辦縣中恐有情弊求免移送太守不准所請申飭退出 
[押限遷移]  
　　違章押遷一案經翁太守親至王金和住處查見果有牛馬猪羊畜養在彼穢氣薰蒸甚爲作踐故於昨日復在公堂判斷太守先傳原告應文生到案斥謂昨日自往勘過王金和家内果畜猪羊門首又繫牛馬顯係違章當予勒限搬遷至汝亦頗有聲名平日欺壓在所不免今雖令其另遷當帮其尋覔地基並帮遷移方可完案如王金和一日不了該地亦不准汝建屋應文生尚稱王金和之地非伊租出乃由前首吳姓人經手等語太守謂不必强辯吳姓經手亦當令其到案前已吩咐再三爾當善爲調處復傳王金和至前諭以工部局有信稱汝如此作踐應令遷開可知現在押遷與應姓控案無干乃違犯工部局章程所致王金和仍執前詞再三開導一味挺撞太守大怒着押限五日搬移違誰知照捕頭將門釘鎖云 
[誘騙洋錢]  
　　昨有錢長生同姪阿金投訴法公堂稱阿金年十四歲高家巷人在本城西門内學雕花匠前日其父有洋兩元棉被一條着其送回家内在邑廟經過見陳金生近身挨過因袋内洋錢有聲被其約至虹口住宿一宵不料乘間將洋拐去今在小東門外尋見鳴捕送案乃訊據陳金生供作小工度日錢長生卽是阿三素來認識阿金前曾帮彼工作現在帮我故伊要我貼銀錢三千文因不允故帶阿金誣控並無拐其洋錢之事太守以錢阿金之洋乃其父所交帶至浦東者今情節不符着將陳金生暫押令其父明晨投捕房再行核斷 
[控失候質]  
　　生員陳作霖投英界會審公廨呈稱近因訪友道出申江暫寓儀和棧前夜同友人到江園飮茶畢閒步玩月觀潮及囘棧時已深夜豈至房門口惟見鑰匙而無鎖雙扉洞開及入檢點行囊枕邊所藏之洋銀二十三元被人竊去當向棧主理說置諸不理但床頭金盡壯士無顔請飭差傅該棧主錢士標訊究陳太守立卽飭差於昨午前傳到儀和棧主錢士標太守諭知陳姓所控之由錢稱陳客是到我棧躭擱房飯資均無着落曾向催索房飯資由同棧之周老爺替與會帳早經搬出如何又控失竊洋元殊所不解太守查原告陳姓未到着錢候傳陳姓晚堂訊斷 
[僞銀案訊結]  
　　鞫訊僞銀一案昨由捕房復將鄭順之范桂林張行福等三人并起到之空皮箱二只銀表一只銀洋十元鉛寶銅洋各件一併送案木器鋪主劉雲順投案請追洋二十四元鄭范張三人同供於十二日由鎭江乘搭輪船來滬辦貨曾向該木器鋪購辦木器是實並無誑騙情事叩乞施恩陳太守謂已經訊明船户爾等係在四月十八日雇舟曾到過蘇湖等處何又飾詞情殊可惡哲譒譯請判鄭等發捕房各押一年以儆太守飭發捕房管押至年終再行察奪又諭原告劉雲順生意中人買賣有一定之理豈有元寳未收先付找洋况元寳有銀色輕重并須核算洋價何糊塗若此劉稱將洋送往時原欲向索元寳豈其邀賭不遂就有遁逃之意爲此急卽知照該棧帳房訴捕拘獲太守隨將起案之洋十元給劉銀表皮箱存堂鉛寳銅洋候毁 
[措資迎娶]  
　　昨報列控追聘妻一案兹悉陳太守晚堂覆訊許金元張郎氏洪張氏沈張氏等各執如前張郎氏又稱財禮祗收過二十元曾向媒人言明再令交財禮主十元迎娶實因許金元失業後改爲薙髮匠不能措辦財禮以致遲延也許又稱財禮實已付過六十元并有金銀六禮至我前爲荳行生意現因失業住在薙髮店樓並不作薙髮匠彼實有心飾詞過索財禮耳陳太守謂旣經定親在前財禮應得交付姑令許金元赶緊措洋五六十元迎娶如果無力着原媒理說張郎氏沈張氏斥釋女秀林交保 
[初日高軒過體]  
　　平明來登日觀中東南一望氣豪雄千里曙色方瞳矇須臾瑞色轉蒼穹天鷄高唱一聲終蜃樓消盡如長虹晴雲莽莽煙融融珠光直射海門紅魚龍驚起貝珠宫百寳紫氣動冲瀜海上三山何玲瓏遥見樓上金碧叢安得策鰲乘曉風濯足扶桑東復東一覽羲輪識化工 
[金縷曲爲信陵公子題蘭娟傳]  
　　有客癡如此是天公何年生就美人才子明月二分邗水上一曲琵琶心事却爲甚淸聲變徵紈扇羅輕衫薄一絲絲都織相思字情波合湘江涘何人妙筆傳神似寫當時衷懐疊疊銀光片紙終古離騷多别怨莫問天涯芳芷况寳鏡重圓彈指他日好花開並蒂料似曾相識前蕭史休惆悵涙淸泚 
[前調爲信陵公子題蘭娟女史傳並呈玉可主人曁靑杉老人拍政]  
　　千古傷心事儘銷磨繁華一夢美人才子畫舫春遊紅袖小别具風流高致曾幾度秋波微視夜月紅樓知已涙背銀缸互把羅巾泚都化作相思字那堪别恨驚彈指問東風仙源春色何年重至吟到鴛鴦腸斷句多少别離情思寫不盡愁懐滿紙莫把遊絲隨意惹歎紅顔薄命終如此涙空逐江流逝西泠百花池畔半癡子倚聲 
[唐多令再題蘭娟女史傳]  
　　春暖曉鶯癡春風夜漏遲証芳心情緒絲絲記得相逢人未嫁曾絮語說相思别恨訴誰知凄凉薄命詞透羅巾涙濕臙脂翠袖香消紈扇冷廻首憶斷腸時 
 
 

Page 4

 
 
[前調題蘭娟傳重疉前韵]  
　　抵是最情癡淸宵玉笛遲攪春愁牽惹遊絲記取銷魂鴛帳裏兒女語耐尋思心事落花知爭成薄倖詞惜殘紅涙冷胭脂辜負長生私語夜重聚首又何時[  西泠百花池畔半癡子倚聲]  
[前調題蘭娟傳步半癡原韵寄呈信陵公子玉可主人拍政]  
　　春恨惹人癡憐香夜睡遲嬝柔情如線如絲幾度小窻尋舊約最怕說相思好夢有誰知魂銷話刖詞染羅巾涙滴燕支莫謂桃花人面杳應自有月圓時[  桂陽亦癡氏倚聲]  
[書畫助賑]  
　　沈平山善畫蝴蝶金宗祥善書近悉皖省被水甚大籌賑孔亟今願各書畫紈摺扇五十件悉以助賑明杯水車薪無濟於事然韓信將兵多多益善雖涓滴微埃無非善意伏願登報以期共曉如蒙惠件交抛球塲口戲鴻堂箋局代收十日取件不悞潤格列左沈平山蝴蝶一百文秋扇仝金宗祥行書七十文楷書一百四十文雙行三百文秋扇同 
[浙省撫轅抄]  
　　六月十四日陳玉喜禀謝奉委中防塘工差同知高治源禀知厘捐局委南潯厘局差補用縣吳蔭慶由京騐放回省禀到○十五日補用同知潘祖頤禀見管解淮餉赴蘇叩辭高治源禀見辭赴南潯厘局差會稽縣楊禀見叩辭赴任楊葆彝禀奉委查絲價差 
[蘇撫轅門抄]  
　　六月十七日同知徐承烜禀知臬委發審局差知縣黄承暄奉委發審局差屈泰淸湖北採辦木植來○十八日同知陳壽昌禀知奉委書局提調並繳簾差札余志仁銷感冐假並禀知奉蘇松太道札委上海新閘彈壓差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[捉姦傷臂]  
　　南昌之陳家橋某宅日前有捉姦一事聞某甲以煎油菓餅爲業家内一妻僅中人姿然好塗脂抹粉鮮衣美食非能甘心爲黔婁室者甲日進無多婦平日之服用從何得來豈有不知要以力難供給不妨稍藉他人爲修飾以紓詬誶至一頂綠頭巾未必遂壓人至死也詎姦因縱而膽益大竟至漸不避諱甲責婦婦曰數年來汝尚受用未够耶今聽汝言似乎欲以丈夫氣概相壓者何弗知羞恥乃爾甲因是益忿爰於是夜三鼓時約一友同往捉之眡宅後友立於外甲獨身入踼開房門而姦夫尚未登陽台陡然瞥見爲甲知捉己者順手得一棍當頭擊去甲稍閃中於右臂極聲呼痛門外之友疑不勝遁去同宅者出視則見甲製婦相對呆立目烱烱皆有不平狀猶疑其夫婦二人相毆也乃有勸婦不可起手毆夫者婦無言而甲竟自述其原委於人亦毫不以爲愧怍云 
[青雲有路非虚言論]  
　　昨者有客突至書齋言讀申報所登青雲有路之說彼所捐者二千元及善書二千部於已夘塲前發之卽於是科獲雋其應何如是之速哉得勿涉於虚乎子曰此非虚言也此天人相感之　絲毫不爽者也夫天之於人猶父母之於子父母之於子未有不愛之者顧有時子或得罪於父母則父母怒而詈之斥之甚而絶其飮食者有之此非有死其子之意不過欲其畏懼而不敢再犯耳苟諸子之中有能仰體此意而私進其飮食焉彼身受者固然感激涕零而父母聞之未有不喜喜者喜其能解人意善於周旋也又人苟賦性昏愚及作事悖謬在父母亦莫可如何而爲之兄若弟者不憚苦口煩言時而開導之時而勸謬之無論其從不從也有子如此卽無所求於父母父母自必察其所欲而與之豈有求而不得者哉彼僅知述事人者深知天意者也其捐二千元以助賑卽私進其飮食之意也印善書二千本以送人卽不憚苦口煩言之意也天雖欲不與又何忍而不與今夫貧而求富富而求貴皆人之情也彼懐輕薄非笑之見者不知人情者也然求之亦自有道與其求人不若求天求之人者如不吝多金買文買薦處心積慮以求必得者亦有時而弋獲然得之不足以爲榮并有得之而適足以爲辱者推而至於捐官夫富人無進身之路援例捐納以博封誥其志亦未可厚非也無奈前明今風氣相沿相班縱極顯榮人心終存鄙薄此亦勢之無如何也更推而至於好訟甚無謂也窺其心好勝而已好勝而涉訟涉訟而辱人卽使塲塲得勝不過被好訟之名豈不聞周吉祖父不好訟三世科第者乎吾甚惜其以有用之財不造福而造孽也吁此皆不求天之故也求之天者則將買文捐官涉訟之貲以之爲善則何善不行以之修福則何福不增以之散賑則活人無算歐陽文忠云爲善無不報而遲速有時或立應或稍遲或四五年或十餘年或二三十年行見聲名彪炳科甲蟬聯合遠近而羡其榮華統智愚而深其欽佩無所用更其捐無所用其買更無所用其訟也而惜乎人之不知出此也而幸也已有此人獨得其秘以爲之倡也方今江右皖南灾祲屢告吾順擁厚貲皆竭力捐助救此災黎自古爲生民造福者其澤必流於子孫而子乃竊竊然疑之是阻人爲善之路也天下之惡莫大於阻人爲善噫屯富人之膏而致災民以死致災民以死而重富人之過皆子之一言有以致之也故子貢曰君子一言以爲知一言以爲不知言不可不慎也謂子不信則辦賑諸君若非確有見地何以不辭勞瘁若此者指引閒亦可以恍然悟矣正言居主人稿 
[敬錄感應篇圖說戒棘闈惜穀] 　 
　　士人欲敬惜穀食無過闈中飯有存餘不妨帶出若與號軍在士子原是憐恤其飢餓之意無如爲號軍者每不知愛惜飯粒食之不盡始則置於屋上遇雨盡入溝泥而炊飯之鍋切不可付號軍洗淨必將鍋底飯粒傾入溝中至晚間則諸公小便及之矣奉勸入闈君子勿吝微勞每食畢向號軍取開水一盞入鍋數沸則鍋巴一齊俱下取而之不過兩三口耳而積福甚人何可以養生護命之物與穢溺防泥合爲一處子雲路欲登務依苦口各省貢院中每逢大　散棄令粒目不忍覩爲士子者當隨已之食量用米切勿過多食則不留餘粒庶免洗潑踴踐踏務向號軍講明其故多加賞錢婉詞勸諭使知愛惜識者幸留意焉嘉慶戊寅恩科江陰裴盛淸奉派明遠樓時得神示七神散當歸一錢白芍一錢萊服子二錢焦山楂一錢五分車前子一錢炙草六分檳榔一錢五分共水煎另加雄黄一錢和服凡文闈中水草衍蔓蛇蟲　毒蓄積水中執事官貢及應試諸君飮受其毒爲害非小或胸悶腹痛便血不止或腸鳴泄瀉痞積蟲生無論塲中已中毒及塲後腹不舒暢者卽照此方服之無不立效祈同志君子廣爲傳播焉 
 
 
 

Page 10

 
 
   
 
 

Page 11

 
 
[光緒八年六月十一日京報全錄]  
　　宫門抄○上諭一道錄前○發抄旨四道○尚書志等奏爲遵旨議處嚴議會奏摺○東撫任奏爲借補叅將摺子○湘撫涂奏爲請展限部駁催案夾　○兵部奏遵議翼委議處照例註册夾片○六月十一日吏部翰林院廂紅旗值日翰林院引見十七名○文中堂等省謝調署缺恩○恩全常星阿各續　十日○瑚魁請假十日○倉塲奏漕離五日回空○召見軍機○發抄丁寳楨奏另補令路朝霖等更補萬縣等令奉旨吏部議奏欽此○又成　龍茂道王祖源赴任寳淼　建昌道奉旨經道了欽此○又請將完解欠欵之署倉州教吕烈嘉開復頂戴奉旨着照所請該部知道欽此○又查明貴州獨山州荔波縣係川鹽引地仍歸川省連鹽行銷奉旨着户部查明咨行四川總督廣西巡撫按照舊章辦理欽此○經筵講　兵部尚書臣志和等謹奏　遵旨議處嚴議會奏事内閣抄出光緒八年五月十二日奉上諭大學士刑部奏會同審明妄拿無辜毆辱士　之兵丁按例定擬並查明原叅各節一摺委步軍校德昌將並未犯事到官之舉人擅加鐐銬有守着交部議處翼尉連祥未能覺察非尋常疎忽可比着交部議處委翼尉恩昌明知古銘猷不應傳案仍派役　傳日屬謬妄並　訊明兵丅滋　實情扶同揑飾着蛮部嚴加議處署步軍統領左翼總兵户部右侍邴崇禮於所屬司員營弁不職漫無覺察降晉交查之案並不確切查明　據揑禀之詞率請交部訊辦意圖益卸廻護掩飾着交部照例議處者左翼總兵容貴右翼總兵文秀隨同具奏亦難辭咎均着交部分别議處等因欽此欽遵到部兵部查例載官員犯不應重　八十私罪降三級調用又該汎武弁生事優害百姓責打　人未致死者兼總統轄官失察者降一級留任公罪又武職各官規避者革職私罪又一事之内有兩罪名者不便重科惟按罪名大者議處又凡議處事件照本條處分應减者將革職之案改爲降三級調用若例輕而案情較重者罪加等之例辦理各等語此案奉旨交部議處之委步軍　德昌將並未犯臯到官之舉人擅加鐐銬看守據原奏内稱若僅　不應鎻禁而鎖禁杖六十律問擬殊覺輕縱應從重照不應重律擬杖八十係職官請交部議慮應請將德昌　官員犯不應重律杖八十私罪降三級調用例議以降三級調用係屬私罪毋庸查級紀議抵翼尉逕祥於所屬委步軍校德昌戕古銘猷檀加鐐銬看守未能覺察非尋常疏忽可比應請將連祥於武弁生事優害百姓責打民人未致死者兼轄統轄官失察降級留任公罪例上加等議以降二級留任係屬公罪例准抵銷可否准其抵銷之處恭候欽定奉旨交部嚴加議處之委翼尉恩昌明知古銘猷不應傳案仍派役往傳已屬謬妄並不訊明兵丁滋事實情扶同揑節除明知不應傳案仍派役往傳之處委係輕罪例不重科外其於兵丁滋事扶同揑飾情節較重應請屬恩昌照規遜草職私罪例議以革職該員係奉旨嚴加議處臣部例止革職無可再加署步軍統領左翼總兵正白旗滿洲副都統户部右侍郎崇禮於所屬司員營弁不職漫無覺察降旨交查之案並不確切查明係據揑禀之詞率請交部訊辦意圖委卸廻護獵飾奉旨交部機例機處除營弁不職漫無覺崇係屬輕罪例不重科外其矜奉旨交查案件意圖委卸廻護掩飾淸節取重應請將崇禮照規　革職私罪例　以革職　左翼總兵廂旗滿洲副都統容　右翼總兵正藍旗滿洲　都統文秀　同其　亦難辭咎奉旨交部分别　　應　將　貴文秀均於崇　草職處分上酌减　以降三級調用係屬私罪毋庸查級紀　低到崇禮於所屬司員不職漫無覺察吏部意定例劣員　　　紏叅欎實而　撫未經題叅失察者照司道例降一級留任公罪等語應請將崇禮比照劣員經科道糾叅專實失察之司道降一級留任公罪例議以降一級留任現經議以革職應降一級留任註册所有遵旨議處　議會奏緣由是否有當伏乞皇太后皇上聖鑒　示遵行再此摺係兵部主稿會同吏部辦理大學士管理吏部事務寳鋆協辦大學士禮部尚書李鴻藻均會同查辦此案例應廻避未經列銜合併聲明謹奏奉旨已錄○○頭品頂戴山東廵撫臣任道鎔跪奏爲揀員借補陸路叅將恭摺具奏仰祈聖鑒事竊閩濟南城守營叅將郭升堂前經臣奏叅革職接准部咨所遺員缺係部推之缺應用儘先人員行令迅揀合例人員請補等因伏查該叅將駐札省垣爲各營領袖操防倍關緊要必須明幹有爲之員方足以資整頓臣於東省儘先副將内逐加遴選玆查有儘先副將張廷魁現年四十八歲係湖南永順府古文坪廳人由行伍出師勦匪出力歷保以叅將儘先推補並加副將銜同治九年於勦平西捻　内經前任湖廣督臣李瀚章奏保是年四月初二日奉上諭着以副將儘先推補並賞給正二品封典欽此十三年四月十一日經兵部帶領引見奉旨着發往山東以副將儘先補用欽此是年五月二十四日到東歷臣標左營候補該員明幹有爲熟悉戎務以之借補濟南城守營叅將洵　勝任核與借補章程亦屬相符合無籲懇天恩俯准以儘先副將張廷魁借補濟南　守營叅將寳於地方營伍有裨如蒙俞允該員係曾經送部引見發任山東候補員免冉送部引見合併陳明理合會同兖州鎭　全祖凱恭摺具奏伏乞丘太后皇上聖鑒訓示謹奏軍機大臣奉旨兵部議奏欽此○○涂　灜片再臣於本年三月十九日准户部咨具奏申明節次奏定限期分别註銷捐案年限一摺請旨飭下各省督撫轉飭曉諭各捐生原捐實官短交銀　仍遵照光緒五年四月十三日奏定三年限期槪令赴部補交淸楚倘再逾限卽將原捐實官註銷只准改奬虚銜封典其改奬移奬限期仍以原捐實官核覆之日扣算遵照五年定限辦理如逾五年限期無論原捐實官虚銜封典概行註銷母庸置議等因光緒八年二月二十六日具奏本日奉旨依議欽此當輕臣行司通飭出示曉諭去後兹據瀋　龎際雲詳稱查湖南歷年　辦米捐援黔换防節次捐輸請奬奉部　駁之案除陸續詳咨補繳不計外尚有未結者三百餘起内應捐免保舉聲明原案及另核請奬者各數十名惟有補交監生四成實銀一項最多總計有一百餘名自奉文停捐以來迭經曉諭勒隕赶緊淸釐而呈請補交者甚屬寥寥推原其故　湖南昔年辦捐分設各局委員分途勸辦有在外省分局捐繳亦有轉託親友上兌皆不由本籍州縣報捐迨經總局彚册請奬奉部議覆之後維時分局或　裁撤親友或已他往每每行知原籍　捐生在外報捐無從悉其底藴在本捐生已奉填給照收以爲案必核准且原捐雙月候選者居多並不卽時註選以故捐案准駁亦不亟亟查詢此湖南奉部議駁捐案未能依限完結之實在情形也兹奉申明定限並將歷年駁案刊單曉示始據各捐生以從前悮於不知現在限期届滿已有赶辦不及之勢等情具稟請示前來竊思立法固期於民信而爲始必本乎人情果係捐生自懐觀望註銷誠何足惜惟因誤於不知其情不無可原且應補交監生四成實銀爲數不多更非無力呈繳者可比查各捐生從前上兌本在未停捐輸以前今因欠交微欵遽予註銷未免向隅擬請將湖南歷次奉部議駁捐案可否奏明展限一年一律截至光緒九年四月十三日爲止除捐免保舉及例應赴京捐繳者仍照章赴部呈交又應聲明原案亦飭按展限期内趕緊呈明奏咨外至應補交監生四成寔銀飭令就近赴司補繳專案咨部核覆所交銀兩亦隨時交給解京餉委員搭解赴部交收如再逾限卽將實官註銷並不准改奬虚銜封興以嚴限制其餘改奬移奬各案悉遵部議催令依限辦理等情詳請查核具奏前來臣覆查該司所詳各捐生未能依限呈明補繳委係實在情形合無仰懇天恩俯准展限一年俾得趕緊淸理庶免向隅而昭體恤除咨部查照外謹附片陳請伏乞聖鑒勅部核覆施行謹奏軍機大臣奉旨户部議奏欽此○○兵部片再兵部查前准步軍統領衙門咨本衙門具奏官兵和淸迭經刑部片傳未到 
有意躱避委翼尉恩昌於緊要待質人証漫不經心致令潛藏實屬不知慎重請旨先行交部議處等因奉旨依議欽此咨部核議前來查定例送部發落人犯飭令該管官看守不嚴行防範以致疏　者降一級留任公罪等語今委翼尉恩昌於嚴加看管緊要待質人証漫不經心致令潜藏經該衙門奏叅交部議處應比照送部發落人犯飭令該管官看守不嚴行防範以致疏脫降一約留任例議以降一級留任係屬公罪例准扺銷正在定稿具奏間復奉諭旨將恩昌交部嚴加議處現經臣部議以革職所有該員應得降一級留任處分應請照例註册理合附片具陳謹奏奉旨已錄 
 
 

Page 12

 
 
   
 
