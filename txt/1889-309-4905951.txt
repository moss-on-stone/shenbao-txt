# 1889 - 309 - 4905951

 

Page 1

 
 
[本館經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近剥膚當必有惻然動念者請卽將捐欵送交本舘掣奉收條隨時登報以昭信實一面裳　　　妥爲散放早辦一日多活數命不勝盼禱之至 
[新印順天江南浙江江西湖北廣東闈墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後亟託友購取各省開墨印釘成編其所告成者計有順天江南浙江江西湖北廣東六處類皆扶質立幹垂條結繁花樣嶄新宜於今而不悖于古洵乎投時利矢足供芸案揣摩焉其價計順天江南每本俱碼洋七分江西浙江湖北廣東各六分諸君子有欲奇文共賞者請移玉至本埠申報舘賬房申昌書室外埠各申昌各售報處就近購取可也 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸　川集三元四　　說文二元養雲試帖二角四小學韻語一角五杭寸六才一元如欲買者請至三馬路申昌書畫室及本賬房均可此佈 
[備荒萬年策] [  莫非臣末議]  
　　臣聞之天災流行國家代有堯有九年之水湯有七年之旱荒政列於周官發棠請於孟子有備無患國之善政飢饉洊臻民無得食内憂外患非細故也十數年來水旱迭見　深宮截漕發帑東南善士集貲施齊雖曰災荒而賑恤之勤實爲古來未有之盛事然而豫皖方可息肩山左堤埝又决浙江蛟洪幾徧全省江南霪霖災象已露端倪加以各省偏災書不勝書災祲之多良由人心不古然而猶賴皇恩隆重義士輸將援諸溝壑消弭隠患臣愚妄議欲立不敗之基使萬年永無飢荒之害計惟籌銀萬萬兩分置通都倣外洋銀行之式以二釐計息得二百萬兩專備賑濟之用嚴立規條無能侵蝕一有凶荒不待籌盡而賑欵計日可至矣誠得公忠體國之大臣奏之九重募民捐銀萬兩至十萬兩者彚案奏聞刻石泰山之上捐銀二十萬兩至五十萬兩着奏請皇上嘉奬刻石泰山之南天門有能捐銀百萬兩者奏請特旨褒嘉或賜詩嘉美刻石泰山絶頂與天不朽夫太上立德其次立功記曰能禦大菑則祀之能捍大患則祀之今義舉捐銀千兩朝廷例有旌表况以萬計其功德及民大矣京師宜勅建崇德報功祠以待之其人生平無大過惡没後准督撫奏聞入祠崇祀其食患之區民不能忘亦計立祠入於祀典皇上發帑數百萬以爲之端我知不日而鉅欵告成矣或曰毁家紓難古也有之望之今人徒虚願耳臣獨曰不然秦築長城巴蜀寡婦不忍役萬人而離鄉里也上書願傾家財百餘萬募人築附近邊城數百里以免役於是始皇嘉之爲築懷清之臺以旌其功夫清寡婦耳心不忍其鄉人傾貲百萬而無惜矧鬚眉丈夫當仁見義者哉舍身取義殺身成仁猶且爲之况身外之物哉雖然非常之功必待非常之人敢以告之天下豪傑之士 
[附來信]  
　　久欽鴻範未遂瞻韓十餘年來拜讀大著崇論宏議大之抒忠君愛國之忱次之挽風俗人心之弊竊歎用情之厚令人欽佩之至各省災歉情形全　貴館傳宣俾各籌賑公所有所藉手而所登清單多至無量字不厭不倦今以浙省成災特就貴報設立賑所功德何可思議耶弟窮類轍鮒拙甚巢鳩惟有熱血數斗苟其稍有益於災區不惜披用瀝膽前數年謬爲勸賑各說荷蒙俯賜刊列報章且感且慙兹再有瀆陳者從前各省災歉民聞信息不靈卽有惻隠之心無自而發今者颷輪飛渡貴館聚天下之利病而臚陳之而諸大善士均以飢溺爲懷欲罷不能災無已時卽賑無了日鄙人逞其狂瞽謬欲募一鉅欵以爲萬年備荒之需第所願太奢駭人聽聞然古人有言勸善之江勸庸衆不如勸高明勸高明不如勸富貴勸小富貴不如勸大富貴庸衆所見卑微施捨有限高明胸懷豁達仗義疎財然或心有餘而力不足富貴之人出其財可活千萬命出其力可勸千百人至若大富大貴之人一動心而可彌天地之憾一啓口而可移造化之權有十百千萬倍而無算者誠自知其狂惑然當此世風日下競逐錐刀之時吾不敢謂天下果有是人吾不敢謂天下必無是人然而不可不有此心不可不有此論嗟乎衆生度　　錄於報末不勝空誓不成佛同此悲願宏深而已矣謹於陽月望日向南雲九頓獻於氷案伏祈恕　　　　　　　　　　　　　悚惶懇切之至謹以奉聞祗請台安惟希荃照不備[  莫非臣謹拜上]  
[本館接奉電音]  
　　昨由京友電傳諭旨　　　　　　○十月十六日奉硃筆徐兆豐着掌京畿道事務欽此同日奉硃筆舒普着掌京畿道事　　此同日奉硃筆稽察滿洲火器營事務着文敬去欽此同日奉上諭倪文蔚奏衛榮光病仍未痊懇請開缺據情代奏一摺山西巡撫衛榮光着准其開缺欽此○十七日奉上諭御史牟蔭喬奏捕役豢賊殃民請飭嚴禁並請飭定緝捕章程各摺片州縣爲親民之官捕務是其專責若如所奏捕役庇賊害索規費縱令遠颺地方官於民間報竊往往延不勘騐並於搶刼重案有避重就輕等情似此縱賊殃民實屬不成事體著各該督撫轉飭所屬嚴禁捕役豢賊惡習並明定州縣緝捕章程認眞辦理毋得視爲具文以靖奸宄而安善良欽此同日奉上諭張之洞奏建築瓊廉海口砲臺以固防局一摺覽奏均悉各省築臺購砲等事均應先期咨商海軍衙門議定有案方准興辦前經該衙門奏准通飭遵照瓊廉防務張之洞前於巡視海口摺内奏明興辦惟係統陳大槪情形並未將築臺若干購砲若干先行咨商海軍衙門籌定請旨現在閱時已久始將購砲築臺各節一一陳奏均係動用巨欵率行定議殊屬不合張之洞着傳旨申飭所奏瓊廉等處現辦各事官仍着該衙門議奏欽此同日奉上諭裕祿奎斌奏各屬被水成災懇請發欵賑撫一摺本年湖北夏秋兩汛江河並漲八月以後又復大雨兼旬水勢日甚武昌漢陽黃州安陸德安荆州各府低窪田地多被淹浸襄陽鄖陽宜昌施南地處上游亦因雨水過多同時被災小民蕩析離居實堪憫惻加恩着於司庫撥銀十萬兩以作賑需准其作正開銷如有不敷仍着體察情形隨時奏明請旨該督等卽　查各屬被災輕重督飭分别妥爲散放務期實惠及民毋任稍有弊混用副朝廷軫念災區至意該部知道欽此同日奉上諭山西巡撫着豫山補授奎俊着補受山西布政使欽此同日奉上諭各直省陳奏事件聲叙地名等項均應全 
 
 

Page 2

 
 
寫前於光緒十三年閏四月間曾經詳細降旨訓飭不准率行減省乃近來奏疏仍復任意减寫如兩廣解餉則稱解東解西該兩省藩司輒書東藩司西藩司江蘇兩藩司輒書寗藩司蘇藩司之類層見迭出殊屬非是嗣後務當恪遵前項諭旨於陳奏事件内書寫地名等項一槪不准減文致乖體制將此通諭知之欽此 
[十月初七日浙撫崧中丞奏浙省下游各屬被災捐款籌備賑需稿]  
　　奏爲浙省下游各屬被災較重提撥欵項籌備賑需以振竊黎恭摺馳奏仰祈聖鑒事竊浙省本年八月下旬以後陰雨數十日之久水勢有漲無消田禾受傷過重秋收無望當將杭嘉湖等府屬續被水災并籌辦賑撫分别委勘各緣由恭摺馳奏在案乃拜摺後雨仍不止災情日益国重而杭嘉湖三屬各縣請賑之禀紛至沓來詞皆迫切鄉民之羣求撫恤者亦復踵趾相接臣目擊心傷倍深焦灼卽經飭司酌撥銀洋並動省倉榖石解　各府分别散放卷查光緒八年各屬被水成災動用省倉存榖四萬七千石奏明在於藩運兩庫共提銀十萬兩以備買補之用嗣經升任撫臣劉秉璋奏准銀榖並存欵未用竣目前事機急迫應就此欵在於藩運兩庫陸續提存遴委大員分赴隣省產米地方購買運回以資接濟凡此辦法祇能暫顧目前轉瞬隆冬以迄來春青黃不接之時爲日正長災黎之食堪虞不得不先事籌備兹經札委藩司許應鑅臬司廖壽豐運司德壽杭嘉湖道豐紳泰候補道蔣國楨朱爟成鄒仁溥奏留在籍直隸候補道金福曾辦理籌賑勸捐事宜並督同杭州府知府李士彬會同省城善堂紳士前任江蘇臬司應寳時等和衷商酌將被災各州縣應如何確查户口分别極次作何散放或以工代賑并一切應辦事宜妥議章程尅日舉辦一面在於藩運正雜項下提銀十二萬兩運庫提銀三萬兩陸續發交省城善堂紳董經理以爲冬春辦賑之需並由臣捐廉爲倡官紳分别認捐多多益善以資集腋此後欵項如有不敷再由微臣飭司隨時籌畫奏明辦理伏念臣忝撫是邦才庸德薄致斯民罹兹災害撫躬循省悚愧交縈惟有盡心竭力實事求是認眞辦理以期仰副聖主痌瘝在抱之至意所有浙江省下游各屬被災較重提撥欵項籌備賑需緣由理合恭摺馳陳伏乞皇上聖鑒訓示謹奏 
[東報彚譯]  
　　西歴十一月三號爲日皇誕辰日人名曰天長節是日行立儲禮太子例應作歌進呈日皇命題曰菊契千秋儲君嘉仁親王立卽恭製以備御覽○上月十四日日皇召山縣伯爵陪宴是日午前九點鐘乘汽車到京赴三田黑田總理大臣邸訪候傾談片刻卽入朝退朝後又至永田町訪松方大藏大臣午後四點鐘進内務省閱事旋赴大隈外務大臣衙門開會與各官會議直至晚間十點鐘回第是日後藤伯爵亦訪山縣伯爵密談數刻關防甚嚴向來兩伯爵於政事未嘗協議此次忽有此舉時勢之切迫可知○日本東京近因新條約或止或行尙在未定外務大臣大隈伯爵遭人謀害事雖未成人民已惶悚異常又得伊藤樞密院議長上表辭職之信一時朝野騷然東京府下人心更覺洶洶口耳相屬似有大禍將臨自皇宮以迄各大臣邸無不嚴爲戒備○日皇定期本月間行幸西京十五日忽傳諭改期聞日來臨御内閣召集各大臣會議改正條約以事關重大或行或止决在數日間須俟此事辦妥然後出巡大約發輦之日在十一月上旬矣○常備艦隊旗艦高千穗始帶同浪速扶桑葛城共四艘於西歴十月廿二號午後四點鐘銜尾出崎港鼓輪向芝罘進發尙有大和武藏二艦因機器損傷留在長崎船廠修理以上四艦此次進芝罘港溯旅順口再赴他港巡歴 
[鑪峯瀑布]  
　　九江文武各員辦理冬防極爲嚴密每夜除地方官分投稽查外關道憲李亦青觀察更於城外添派蔣王兩委員城内添派洪嵇兩委員逐叚嚴查以臻周密各街巷木栅均以二更爲度一律下扃至飯店烟寮最易濳藏匪類一至魚更二下勒令閉門自十月初一日起至明年二月初一日止認眞辦理風雨不休事雖循例奉行然閭閻得以安枕無憂不患雞鳴厖吠亦未始非賢長官之賜也○江西主考沈陸兩星使於撤闈後回京覆命本月初七日下午三黠鐘時分乘紅船兩艘用紫電官輪拖帶道出九江鎭道府縣遊守等員均詣舟次迎迓兩星使傳見有差隨乘輿呵殿入城往各署投剌拜會至鐘鳴四點卽換坐江永輪船由上海入都選鋒新勁等營弁兵列隧江干鳴鎗致敬○本月初七日午刻有一划船自鎖江樓下白水湖攬載鄉民十餘人過湖往花菓園甫至湖心船忽滲漏一時人聲鼎沸惶急異常少焉入水過多卽時沉没幸有漁划赶到援起十餘人尙有四人竟與波臣爲伍矣又小南門外有裝糞船一艘悞觸石礁洞穿船底有三人隨波而逝亦云慘矣 
[寗波近事]  
　　餘姚僻處山中蛟水受災更甚鄉民飢寒交迫往往滋生事端寍紹台道吳觀察聞知商請提憲歐陽軍門點撥向駐大教塲之精兵五百名前往彈壓○初十日恭逢慈禧端佑康頤昭豫莊誠壽恭欽獻皇太后萬壽聖節文武各衙門一律懸燈結綵黎明時提道府縣以下均恭詣萬壽宫祝釐禮也○前報紀初三初四兩日關道憲吳觀察爲太夫人祝嘏傳集梨園演戲云云嗣因天未開霽鄉民逐日報荒故改期十二日爲始召馥蘭園名班在署中演唱三天輿馬冠裳十分熱閙而鵠面鳩形之輩徘徊門外依然呌苦連天云○郡人以久雨成災公醵資財定於十二日爲始十六日止在火神廟設醮解禳虚文何益誠可哂已○日内天已放晴佃人皆請各業主分稻業主查得田有高下災有重輕類多觀望不前不肯分取說者謂若得爲民上者出示曉諭庶幾佃人業主得所遵循否則必致滋生事端不堪設想矣 
[分轉丁艱]  
　　正任海州分司調署通州分司楊小亭分轉之太夫人迎養在署上月仙逝分轉哀毁逾常隨卽備文詳報丁艱當經鹺憲檄委卸署南掣徐分轉紹垣前往代理已於十一日牌示矣 
[憲示照登]  
　　福建省會保甲總局司道爲嚴禁事照得賭博花會大干例禁節次嚴禁不啻三令五申兹本司道訪聞城廂内外復有奸徒開設花會誘人猜壓愚夫愚婦無不墜其術中小則廢時失業大則蕩產　家爲害地方莫此爲甚查開塲掛巴皆在城外而跑巴聽色悉在城中若不分别拿辦何以肅功令而申法紀除移飭嚴密訪拿外合行出示嚴禁爲此示仰諸色人等知悉爾等須知開設花會例禁森嚴卽圖利猜壓者亦法難寛恕自示之後務當悛改前非各安恒業倘再執迷不悟一經拿獲定卽儘法懲辦决不寛容其各凛遵毋違特示光緒十五年八月廿五日給 
[主試過揚]  
　　江南主考李曹兩欽使文闈事竣由江寗起節回京於本月初九日下午抵揚在城文武各官咸至河干呈遞手版城内外各營亦出隊迎迓兩主試旋卽命輿入城拜客翌日黎明展輪上駛 
[南匯求振書]  
　　少欽大善長大人閣下久深慕藺未遂識荆翹企矞輝莫名什頌辰維籌祺百祿善祉千祥以欣以慰兹者天降霪霖月餘未止簷頭滴溜徹旦連宵聽之有不勝愀然者彼此諒有同情也各處水災時值深秋非若春夏之可圖補捄而敝地荒歉情形尤爲沈重謹爲大善長縷析陳之浦東土性宜棉稻僅十之一二而棉收較他處獨晚亦地氣使然兵燹以來元氣未復加以連年歲歉户鮮盖藏農民耕種貲本全資典貸今秋始遇颶風現遭霪雨棉賸空萁稻成腐草農民終歲勤劬草償種本糴米之資無着贖衣之費何來刻下徧地哀鴻嗷嗷待哺成羣結隊吵閙堪虞轉瞬隆冬飢寒更迫弟等不忍坐視業將實在災情禀報各憲並勸殷户助捐無如本邑之力不足以濟事用特專函告急伏祈大善長鼎力籌欵派友渡浦發賑俾飢民得以稍蘇功德無量明知貴省災荒梓桑誼重恐有不暇兼顧者然大善長一視同仁從前晉豫燕魯之災且能活人數千里之外今則近在目前救援尤便謹爲災民九頓以請不勝迫切待命之至肅泐佈懇敬請善安統希垂鑒不宣南匯同人公啓十月初四日 
 
 

Page 3

 
 
[環求蠲賑]  
　　南匯雨水成災前已屢登報牘兹悉各紳耆赴松江府報荒後恩詩農太守卽親自下鄉逐圖履勘本月十二日勘至邑之新塲鎭各紳耆復環遞禀詞籲求蠲免冬漕籌欵振卹　略曰禀爲災重民困環求免漕事竊南邑十九保一帶地方所產稻少花多成熟後資農民一歲租賦食用而種收有早晚之别稻較浦西稍早花較太倉等處稍晚太倉花榖雨節播種立秋節始開花南邑十九保一帶花早者小滿初播種白露節始開花晚者芒種節播種寒露節始開花此物土之宜無可勉强歴來種收之時候也惟尙賴啺雨應時始能有秋可望不料八月廿五日後霪雨連綿竟有四旬之久田中棉花早者收二十斤左右晚者僅四五斤餘則水傷腐爛者而已稻之已登塲者上淋下浸在田未收及未割者均出芽變壞節經各衿業備情禀縣兹蒙憲駕按臨情形均在洞鑒之中現在嚴冬在邇窮苦者衣俱在典無衣無食何以卒歲九月廿四五及十月初一三等日附近之三灶六灶各鎭及新塲鎭聚衆多人爭向各業户索食滋擾非盡甘於犯法亦因飢寒交迫使然伏思漕糧爲天庾正供凡有天良理宜輸納但刻下雨災深重已竭財源兼　發水後人多有病米價亦因之飛騰似此景况度日頗難梓鄉父老僉云爲近數十年未有之災查道光二十九年亦因雨水過多大憲軫念民生漕曰均邀詳免今秋之水較前相若况生等各圖瘠苦之地蓄積素無一遇災荒立形竭蹶若不號求寛免漕米不特受災餘生力有不逮更恐聚衆滋閙後慮方長爲敢不揣冒昧環求大憲大人恩賜電鑒准予將冬漕詳請上憲免徵以蘇民瘼一面可否另籌賑恤之處出自鈞裁萬民戴德激切上呈想太守愷惻慈祥愛民如子定能善爲撫卹以慰民情也 
[董事難做]  
　　葛同轉訪拿龜董趙世恩訊供科罪已詳連日報章矣昨晨同轉臨八仙橋捕房飭帶烟妓銀寳至案問究竟爾是否趙親生之女曾許字楊輔臣否從直供出免受官刑銀寳仍狡展遊移同轉大怒喝令掌頰二十下銀寳含糊以對同轉又喝掌頰二十下始供稱小婦人原籍淮安家有父母當十歲時至湯姓家爲童養媳及十二歲父親病故十四歲被姑及未婚夫湯小柏子夫兄大柏子卽湯友良屁精張正揚帶之來滬售歸趙處爲娼本年八月楊來住過五六夜許字之事實不得知現入捕房始囑令認伊爲夫因此妄行供認同轉問爾至趙家究竟幾何年矣趙妻陳氏是否花燭夫妻抑係續娶答稱小婦人至趙家已有三年趙與陳氏的係花燭夫妻同轉謂爾供十四歲時至趙家爲娼迄今三年如何又稱今年二十歲前稱趙續娶陳氏今如何又稱是花燭夫妻答稱小婦人現在均是實話前之所供確係趙妻所教同轉怒甚喝令再掌頰四十下包探王榮培禀稱小的查得銀寳的由其姑及丈夫夫兄等人於十七歲時帶來滬上原說有人娶以爲妾旋僑居薙髮店樓上與前充巡捕現已身故之夏清和同住後售入趙家今年二十歲確曾爲娼三年同轉轉詰銀寳銀寳稱包探所禀一一相符同轉命將趙帶案問楊是否爾婿銀寳究竟是何人答稱楊實於今秋來過此次被逮後楊言設在堂上認爲女婿定可將銀寳超豁小的信之因此胡亂供認至銀寳的係買女曾出身價洋銀八十元立有賣契由屁精張正揚爲中同轉問賣契何在答稱留在家中同轉飭包探至趙家吊取趙稱小的受押後妻卽移家不知現住何處賣契實寄在孫家弄第一門内趙大家小的開設花烟館原是該死别未犯法惟求從寛定讞同轉問銀寳曰爾被姑及丈夫價賣爲娼爾生母曾知道否答稱生母尙未知道同轉謂趙曰爾在外招摇撞騙肆意横行本分府訪悉拿懲尙敢供詞刁狡實屬可惡異常遂喝令用竹梢鞭背二百下荷以巨枷俟期滿再行解案從重發落俄而包探回禀趙妻移居一枝春弄中今已來案賣契確在趙大家亦經吊到同轉鑒閱之下問趙契上書明由兄賣妹爾何以稱由其丈夫及夫兄等帶來答稱　係夫兄冒認爲妹同轉謂爾所作之事實屬膽大妄爲訊至此怒形於色銀寳叩首求饒趙亦求將銀寳超豁同轉飭將趙帶下判令將銀寳發堂擇配又問趙妻陳氏曰爾年幾何是否趙之正定趙之行爲爾知之否銀寳是爾何人答稱小婦人原籍揚州今年二十八歲丈夫三十八歲的係明媒正娶實因在家窮苦是以隨同來滬開設花烟館賣娼至去春丈夫始囑小婦人不必接客至丈夫在外所作之事小婦人槪不得知現在俟丈夫受罪滿期定當回里卽爲乞丐亦不爲娼矣至銀寳確係買來曾出洋銀八十元賣契及收清票均已呈電同轉謂爾夫業已懲辦爾當格外從寛不予刑責俟爾夫枷期滿後同回原籍可也該氏叩謝而退 
[逆子宜懲]  
　　縫工施祥年借居田羅氏家被該氏之子和尙竊取熨斗質錢旣報捕房當卽拘　送案葛同轉訊供之下飭押候笞責荷枷此已見諸前報者也昨晨同轉命將和尙帶案喝令笞責二百板田羅氏上堂訴稱小婦人原籍紹興年過五旬兒子和尙於五歲時丈夫卽已亡故家無遺產藉洗衣以撫食成人迄今二十歲曾習水菓生理現在不務生理時向小婦人索錢不與則肆意逞蠻甚致打駡并將人家託洗之衣服取去質錢質票則隨手亂抛以致小婦人屢次賠累去冬勒令將小婦人所穿棉袄褫下易錢致小婦人瑟縮不堪幾將凍斃今因竊取施之熨斗拘送案下大老爺如將伊釋出則小婦人更不聊生矣同轉聞供大怒喝令將和尙重笞和尙稱小　决不敢打駡母親同轉謂該氏曰爾姑息在前致有今日之禍該氏稱小婦人窮苦半生兒子不甚愛惜幼時頗覺勤儉近忽大變行爲同轉謂和尙曰爾於五歲時喪父賴寡母洗衣養爾爾竟不思圖報反不孝如斯卽寒天褫取母衣質錢使用一事卽置爾於死地亦不爲過矣旋問該氏曰爾子吸食洋烟否答稱洋烟上癮已有年餘同轉飭枷號半月諭以今日笞責荷枷僅辦爾行竊之罪忤逆一節須俟期滿開枷再行處治并令該氏届時投案候質 
[棺殮浮屍]  
　　昨晨有無名男屍一具浮至南市瑞豐碼頭十六鋪地甲見之急投縣報請相騐裴邑尊飭家丁前往勘視隨禀稱似乞丐模樣邑尊命同仁輔元堂爲之棺殮 
[上海縣署瑣案]  
　　陳蔣氏上控夫叔陳汝寅覇呑家產一案前已屢見報章前晚裴邑尊升堂覆訊陳蔣氏伸訴前情陳汝寅供稱按照譜裔應立攸同爲承重孫姪媳訐訟不休殊出情理之外親長曹鍾榮司帪瞿子麟同稱曾向兩造一再理勸無如各執己見終不肯降心相從邑尊將陳蔣氏上控呈詞命瞿朗誦與汝寅等靜聽内有財可通神一句問作何解說答稱此語夫叔時時說及求問夫叔便知汝寅稱並未說過毋得寃誣瞿誦畢邑尊再三勸諭並令邀同公正親族約定日期候本縣到來秉公理處兩造遵諭而退○姚潤卿因虧欠莊銀逮案訊追節登前報前晚裴邑尊訊究之餘徐少銘投案籲求保姚料理姚供稱覊押日久籌措爲難現擬回籍售房以便料理邑尊准之交徐保去○吳許氏控吳和尙吳海瑞滋擾攫物裴邑尊飭提訊究吳許氏訴稱夫弟和尙不務正業前曾犯竊受懲於九月初釋出本月初忽糾同海瑞到家百般吵閙並將木器什物攫去不得已叩請究　和尙供稱實因窘迫不堪向之告貸海瑞供稱小的並不與和尙同去地保喬裕三禀稱當和尙攫物時海瑞實未同去邑尊飭將和尙笞責六十板枷號一月期滿再行發落所攫之物着海瑞搬還吳許氏如違嚴究不貸吳許氏叩謝而退○楊毛大控吳佛佛佔地阻路一案已紀報端裴邑尊訊悉情由令吳酌償地價前晚升堂覆訊吳呈繳洋銀楊稱小的不願領洋盖恐吳將出路阻住則小的受累不堪矣邑尊乃飭候勘明核辦 
[法界捕房瑣案]  
　　妖僧李惠貞改作女裝與薙髮匠沈雲亭同住客寓事發經葛同轉　鞫嚴懲俱詳前報昨日飭提覆訊李供稱小僧與沈已犯姦若干次兹因勸伊少吸洋烟以致滋閙沈稱十四日下午小的與李相遇悞認爲其還俗尼姑及至同住寓中忽然看破指交巡捕致被誣稱小的雞姦同轉飭用竹梢各鞭背二百下責畢將沈仍還押所一面令包探帶李至仁濟醫院騐明曾否雞姦覆訊核奪○寗波某米行夥吳克齋乘輪來滬借住大安棧托棧主王庭標定買洋籼袋已付定銀一百兩王轉託朱禮記辦取祗付定洋十元及扭控公堂王始向朱說明俟十二月初十左右交貨葛同轉訊供之下着朱檢呈定貨單再行核辦此已詳登前報者也昨日覆訊吳稱王一再播弄神通目前市上現貨甚多 
 
 

Page 4

 
 
如何須十二月交貨今已接到行中來信令將定　退還王執定前詞朱供稱監生在滬經營已三十年從未上過公堂現因王代吳定貨致累監生屈膝監生向履泰行定貨並未繕立定單所收定洋十元及找銀九十六兩數錢之二十日期票一併呈堂情願退貨同轉閱得銀劵係大安棧本票二十日期不禁拍案大怒問王曰此票是否由爾付朱答稱是問吳何時付爾銀兩答稱初四日同轉謂吳於初四日付爾銀三百兩其間二百兩已改爲初九期可無庸論惟定銀現有百兩爾祗付洋十元及吳控案後雖稱已付足定銀然係爾棧中二十期之本票豈非任意掉用銀兩乎爾豈不知吳係遠客托爾辦貨爾竟如此行爲信義二字何在本分府在滬辦公有年深知不肖商民弊端百出爾之本票能作現銀乎答稱到期准付同轉怒謂旣於初四日付爾須遲至二十始還乎遂判令押候繳銀始行開釋王叩求免押願卽行措繳同轉謂照爾行爲定須懲辦姑念生意中人全爾體面暫行釋出措銀隨着包探王榮培持票及現洋十元於下午三四點鐘時向王掉還一百兩以便給吳具領 
[上海文報局浙賑收解處會同各公所起解第一批賑欵啓]  
　　謹啓　敝處自聞浙省水災後卽會商各公所發棠兼籌因查户熟手諸紳皆遠在北省卽禀請北洋大臣李傳相檄調楊君殿臣戴君延甫經君培卿楊君楝卿各位回南分頭查放滋先有楊棟卿叅軍邀友曹崑泉張武封孫彥如謝鴻初李愼之楊仲卿范良臣夏少新高朗卿諸君第一起抵滬卽於十三日晚換舟赶赴浙垣隨解去第一批浙賑洋銀一萬元計此批内絲業會舘英洋五千元文報公所英洋五千元理合陳明第浙屬被災旣重且廣轉瞬嚴寒在邇待賑甚亟伏望海内仁人善長不厭不倦解囊慨助庶幾中澤哀鴻得以出水火而登袵席無任禱祀以求之至也同人施少欽任逢辛王心如陳詠南葛蕃甫席子眉經蓮山楊子萱公啓 
[勸富人節用助賑說]  
　　嗟乎今之時何時耶上帝　怒霪雨爲災遠省無論矣近如江浙等省遍地水患民不聊生晚稻棉花均已霉爛夫衣食乃人生養命之源一旦至此啼飢號寒聞之痛心言之疾首此何時耶此正吾人憂勤惕厲之日而非醉飽嬉遊之日也乃觀於今之上海淫佚驕奢繁華中於天下卽如賓朋宴會一餐而費數圓甚至同人呌局四壁皆花竟有一席而費至數十圓者推而至於秦樓楚館所費更鉅諺云富人一席酒窮人半年糧試思無食無衣者相去不啻天壤當其燈紅酒緑興致極豪及至事過情遷毫無趣味或曰嘉賓燕樂此亦人情之常無足異者然賢如季路丈人僅以雞桼食之况庸衆乎昔年丁雨生中丞撫吳時通行各屬宴會只准五簋八碟　始非黜奢崇儉之一端也尢可省者馬車一節春秋佳日偶一乘之遊目騁懹未始不可今則樂此不疲自午後起至夜半止絡繹不絶且載美而行招摇過市　人心傷風化莫此爲甚以致上干天怒降此奇災乃猶執迷不悟浪擲金錢如秦人之視越人漠不相關嗟乎今之時何時耶萬一震怒不已恐猶不止于此滬上紳富頗不乏人可否分西江之水潤涸轍之魚易無益爲有益或可挽回天意明知迂腐之談不合時趨然目擊時艱不得不大聲疾呼知我罪我聽之而已[  白沙老人稿]  
[惜字說]  
　　敬惜字紙前人己詳言之矣無俟鄙人多贅惟滬上戲館朴立每遇新戲紅紙報條遍貼城廂内外一經風雨摧殘其踐踏汙穢自不必言尤可惜者每舘案目逐日分送戲單於各主顧原其情不過招徠之意閱者尙不至棄之如遺惟館　看客每位一紙一日不下數百張戲畢看客興致索然忽忽就道無暇檢點遺失滿地此雖出於無心然汙褻則一鄙意申報館旣逐日登報戲園門首及臺口兩旁俱懸有高牌看客一望而知戲單無庸再送旣省費又惜字一舉兩得園主人閱之當不河漢斯言[  白沙老人稿]  
[浙省撫轅抄]  
　　十月初三日候補知縣正任金華府經歴龍騰霄由京引見回省禀到○初四日嘉湖道豐差人禀安禀辭赴三防勘工○初五日候補同知吳蓉由京分發來省禀到南塘通判胡嗣福專丁來省禀謝飭知准補杭州中防同知 
[蘇省撫轅抄]  
　　初八日藩轅牌示照得元和縣典史陸鏡泉與吳縣主簿劉恒德互相調署○初九日浙江正主考李副主考陳均巳開行北上○初十日指分江蘇分缺間補用典史葛承元浙江人禀到○十一日候補縣唐德峻引見回省○十二日余慶祺銷解京餉差運同銜改指江蘇候補知州王端啓順天人禀到吳縣主簿劉恒德禀知奉藩憲札委調署元和縣典史事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[名醫助賑]  
　　孫君潄石浙西人也天分過人精於醫理平日於靈素諸書無所不覽以故辨症立方無偏執之弊曾在孟河地道就診者不乏其人今來滬上諸友因江浙水災勸其助賑一月孫君慨然樂從定於本月二十日起在城内西倉橋浜本寓候診門診一角出診半元所收醫金俟期滿後儘數交籌賑公所轉解災區再請登報以昭鄭重 
[書懷]  
　　何須往事溯分明心似秋波澈底清杜甫由來多客感江淹每喜賦閒情胸中湖海空千里脚下桑田已半生家國艱難入落寞洞筆吹出不平聲滿目哀鴻唤奈何不堪身世久蹉跎雞聲慣動無情聽駒隙頻驚轉瞬　壯志怕從愁裹減綺懷偏是客中多劍鋩尙有英豪氣任向塵寰受刮磨蹝跡何殊錐處囊年來笑等白萍忙身非中酒常如醉人爲多愁更放狂南國秋深增悵惘故園花好怕思量屈家詞調歐家賦淡寫濃描總不妨說甚臨淵便羡魚賈生情重轉欷歔欺人伎俩成心法鑽紙功名只唾餘謫世神龍思破壁摩天俊鶻愛凌虚上方昨夜頒仙　多少英奇起草廬愧無肝膽酬知己徒把精誠付苦吟駡世夢中餘痛涙懷人天際寄深心鵬搏碧落雲千里鶴唳長空月一林若道肥甘能植性可憐我亦重黃金戀棧殷殷尙有聊不從梅福便班超妄參造化心偏切未報君親願豈消　訴　情須對酒每　恩怨羡題橋馬前露布刀頭血一樣男兒意氣驕眼前時事嘆紛紛局勢　如掌上紋海外烟霞空有羡天涯鸞鳳感離羣已除矜躁三分態怕被災凉兩字薰動靜由來歸一致出山霖雨在山雲濡毫便學張平子放浪還師杜牧之嫉俗不妨行我素無才豈敢望人知鴻因喜雪頻留爪蠶爲多情愛吐絲十里秋風紅豆好問　何處寄相思[  寄嘯山房主人慧侯氏稿於雲陽金氏家塾]  
[金粟人姻兄吉期在邇賀之以詩]  
　　金童舊是司香職謝女原誇咏絮才綉閣夜闌詩唱和洞房春暖月徘徊畫眉筆仗朝朝試坦腹襟期款欵來愧我催妝詞意拙　勞他　報瓊瑰[  姻弟周忠鋆品珊氏拜手]  
[過廣方言館感賦卽贈陳安生王子乾李梯雲諸君子錄呈桂笙夫子大人斧正] 聖朝愛士心何切培植英才不限方極意禽言摹鳥跡凝神雪案中螢囊不才未入先生室有志期登大雅堂堪羡諸書齊　力靑雲有路任翺翔[  新安善夢生]  
[上海四馬路文報局内恊賑公所經收山東奉天賑捐七月中旬清單]  
　　十四日絲對賑所彚解第九批賑欵規元二千四百八十兩本埠元生莊來周急子英洋一百元又來保孫氏祈安氏兩户各六十元九江招商局來天從人愿富春堂嚴曹平銀二十兩清江籌賑書畫社善士洋二十元安慶賑撫局吳明府來錢觀察募鷹北霍山卡蔣乃賡翁集捐曹平銀二十兩又五河厘局集捐曹平銀廿五兩共實收申規元四十八兩三錢三分三厘九江守約山人來存心堂李求病愈曹平元十兩又來力不足四元蕪湖招商局李募烏溪厘局經洋十五元蘆州電局總辦王柳堂翁募槐陰書屋五十元勉行氏求平安兩户各五元張永康兩　曾清鑑金元泰兩户各一元太蒼衡甫翁交到金伯允翁募止吉祥居兩洋甘農主人乙洋百宜室六角通翠樓四角又汪少寅翁募桂花書屋冬榮草堂蟾影軒木犀香處四户各五角薌夢廬四角包郁哉包稚梅利香室三户各二角包凝慶黃詠裳黃鶴巢楊至善顧冬煦顧慰之崇業堂凌華卿凌萬記三保十户各一角仙鎭王陶菴來經資移賑求增冥福人六元蘇省木獨徐田孫翁來隠名子省點心資二元清江鴦水知昧子許願一元問心草堂主人十元吳興善士西瓜資助賑三元無名銅洋二元○本日共收規元二　五百廿八兩三錢三分三厘原銀三　兩英洋三百五十三元銅洋一元合併聲明 
[上海四馬路文報局内恊賑公所經收山東奉天賑捐七月中旬清單]  
　　十五日太倉衡甫先生募移民册隠名氏源記和泰仁三户各五元無錫瑞豐號募祈安生十元本埠隠名氏還舊願十元劉運吉翁十元同順昌毯號　藥資助十元寶和莊來鎭江元和莊募昭訓堂嶽雲記十元補遺齋主人秉記保平安莊翁三户各二元韓禹門九思堂兩户各一元○本日共收英洋七十二元日本洋一元合併聲明 
[上海四馬路文報局内恊賑公所經收山東奉天賑七月中旬清單]  
　　十六日祈安氏居求行事一切平安洋一百元又求合家平安英洋五十元福州電局王來寓閩安雅堂華受記三十元本埠椿元莊來無錫知仁莊募石塘灣積榖會移賑四十元招商局門房來無名氏三十五元無錫寶興金號來王竹記二十元程藝甫翁來嘉定隠名氏十元本城同源亨號來湖南慶記善士十元浙慈種德堂陸祈保號務平安十元又來求保久疾仝愈二元王江涇厘局查來油車港卡朱子照翁二元又募江東山二元益泰倪泰源潘鼎豐吳元興恊興行仁源六户各一元姚永隆元吉坊柴震源趙義興梅春園吳後亭六户各五開蘇省木濱鎭徐來槐空子募毛菊初求子病愈徐琴求消災兩户各一元安慶江友馥募多看内吳文甫丁錦州兩户各三元朱應坤二元金匱楊鳳根來許伯謙募曹清華三元錢德基錢梧生錢松生三户各一元又楊麗秋募倪廷秀一元己故節婦尤周氏以資冥福錢五百四十文李逸清五百文以上實收洋八元南匯嚴桂中募憫災氏求保得子二元雙槐書屋七角嚴隠名求合家順遂三角皖桐從陽周心培募胡復興六元陳敬堂盛永順兩户各二元吳克明楊永之聆　餐勝之盧三户各一元鼎豐復莊本洋二元陳杏春楊信義黃永成陶長春程樹齋五户各花本洋一元常熟凝善堂賑所來第念二批募無册顧少泉二十元趙歸氏病愈願無名氏因孫患恙求痊華廷蘭爲次男儀鳳有病求全華廷記求合家康泰四户各十元幼童顧錫如以各親長覿敬移賑求平安五元郭勤堂歸二元錢七百七十六文姚天益金源順張餘生三户各一元王永昌募王蘇氏二元中靜芬募徐幼璋永昌莊益興茂三户各二角恒興對開一個　萬森無力子兩户各四百文無名氏不留名無名氏仲傳增沈堯圭朱少卿無名字胡影秀同記九户各二百文無名字張成甫無名字顧叙緊陳德觀五户各一百文不留名一百七十文以上共實收英洋七十七元錢十六文清江書畫籌賑社同人七元又募羅仲宣翁經手六元無名氏二元陸浩秋五角留耕堂錢一千無名氏六百五十樹德堂汪許龔氏兩户各五百文仁本堂三百文無名氏孫文耀兩户各二百陸條九王繩武陸頌穆王雨孫陸友鶴折桂主人靑雲十顧馬齋世德堂無名氏范子明無名氏折桂齋主人昆山氏十四户各一百文以上共實收英洋二十元張楚翁來無名氏　丕洋一元銅洋三元善連鎭李蘭波募大德李同昌李硯記三户各二百文童肖雲陸同興沈源卿無字四户各一百葉辛記八十文胡宏卿章阿丙王祥林無字四户各五十文餘記九十文以上實收英洋一元錢三百三十文惜陰主人小洋一角○本日共收英洋四百五十二元花本洋七元爐丕洋一元銅洋三元小洋一角錢三百四十六文合并聲明 
[鎭江電局代收山東賑捐九月十一至十月初十日清單]  
　　無名氏五十元無名氏二十元無名氏原封銀二十一兩三錢五分○陳澹齋六元無名氏求病愈六元己未生祖母包氏十週節省懺資四元五柳堂求保丙南病速愈十元無名氏一元○大共收洋九十七元曹平銀二十一兩三錢五分○兩項共合曹平二七寶八十一兩三錢一分○前墊 
[鎭江電局代收揚州崇善堂揚雲巢先生東賑第三次鍋巴第一次棉衣清單]  
　　童公館五件汪點心店一件張蘭畦四件　鑑堂張十件婁老太一件四知堂楊三件李匯翁手不留名二十件程蘭翁手募存悔道人十六件安定書院朱大人四件張文翁募程匯新十五件趙公舘雲手七件梁墨生二件董八姑一件嘉興王店厘局五件三槐堂王三件江夏堂黃三件高懷亮三件作求堂劉二件不留名張一件王笏山五件張公舘企陶三十三件錢兆慶一件石可宗十件郭文卿一件程蘭翁募白鹿世家八件雲手募不留名一件常州府署劉殿臣唐中和四件○以上大共棉衣一百六十八件鍋巴○陳公舘印川八斤八兩又八房掌絲四斤程公舘蘭畦十九斤安定書院朱大人三十八斤方公舘十六斤沙北山馬玉堂合三斤八兩金公舘二十　臺慶茂三十三斤童公舘十二斤八兩徐公舘六斤張公舘午橋四十六觔又企陶十六觔義和信八斤吳公舘七觔劉公舘甸侯七斤棲留所七十九斤吳姓不留名少米一斗五升○以上大共鍋巴三百二十斤○棉衣共裝八包○鍋巴共裝八包兩共裝十六　十月十二日交鎭江招商局寄上海文報局轉寄災區交查賑諸君散放合併聲明 
 
 
 

Page 10

 
 
   
 
