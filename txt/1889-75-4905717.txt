# 1889 - 75 - 4905717

 

Page 1

 
 
[恭印光緒十四年諭旨告成] [  申報館主人啓]  
　　本舘例將歴年諭旨恭印成書以備敬謹繙閱如綸如綍傅布宴區盖有年矣兹已將光緒十四年諭旨印成一帙校對裝釘無不精工分寄埠申昌書畫室及各外埠經理申報人處每部工料洋一角五分正此佈 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自　賀弔　以及問候起居短簡長箋門分類别四駢六　領異　新洵尺牘中别開生面者也析疑齋主人讀而愛之謂足供操奇計赢者饋貧之糧益智之　爰託本舘以新式鉛字印成計書六卷分釘四本刻已告咸每部售洋二角半由本埠申昌書畫室及各處申昌出售賜顧者請就近移玉購取可也 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詩歌者則又沿冒詞格調其中叙述鎭國公高贊侯事　雖皆羌無故寳而一經描寫無不栩栩欲生他如俠女貞姬刁奴强宼紅粧義士白祫名流要皆刻意描慕惟妙惟肖而尤妙者詞意淺近不涉　　不特學士文人藉以遣興卽綠牕靜女黄髮慧重亦能一目了然毫無疑義誠小說中之别開生面者也現在裝釘告成每部十二本價洋七角本埠由本舘帳房及申昌書畫室出售各外埠則概歸申昌及經理申報人此佈 
[異僧論下]  
　　或者曰蠱惑誑騙者希兾非分僥倖妄圖之謂也今天津異僧斷手而臂自落及期而身自殂有何希兾有何僥倖而曰蠱惑誑騙乎彼膜拜焚香捨身頂禮者又孰推之而孰挽之乎於僧乎何尤余曰天下惟善於蠱惑誑騙者以不騙惑局蠱惑以不誑騙爲誑騙則其計愈穏而其術愈精昔某寺爲前朝遺蹟名勝荒區金碧消磨丹青剥落五六僧衆在持其中暮鼓晨鐘勤於所事惟誠實老到之外一無所長與之言蠢蠢如鹿豕或憐且困恤其貧以沿門托鉢之說進則拙於言短於才唯唯謝不敏而已而其村後村前舍南舍北百十家每當夜深人靜月淡星稀遥望迷離惝恍問隠隠有低眉菩薩高出林梢努目金剛斜蹲屋角或自殿庭中放大光明閃閃爍爍照徹三千大千世界好事者從而蹤跡之則又堅執不承僵臥不起且言方今官長查拿白蓮教黨何等森嚴何苦誣陷虚詞陷我大辟然自是傳之者廣信之者堅杳火絡繹如歸巿旣而佈金地滿香積廚充綽綽乎有餘裕焉有勸以鳩工庇材丹楹刻檐　則笑而謝曰此間人崇信怪異駕造謡言一經修葺粉飾莊嚴不知更作何語吾懼夫左道惑衆罪不容誅是以風雨飄摇而綢繆未及也以是愈服其誠實老到之非虚語矣不意刼盜生心夜　其室五六僧衆駢斬床下歴年蓄積搶掠一空逾報縣經官踏勘檢騐另有箱籠中藏假面具及盔甲纓絡數事并硫磺燄硝等物而後知其誠實老到者所以行其奸詐虚僞也向使享用安居無災無害則奸詐虚僞之計又孰從而知之雖有斥其爲蠱惑誑騙者旁觀者方且作不平之嗚以雪具不白之冤以爲污衊佛門弟子矣然則天津異僧一事其爲蠱惑誑騙乎其非蠱惑誑騙乎試一再思之或又曰戲術者將虚作實以假爲眞之謂也今天津異僧臂落而不復續坐化而不復生實而非虚眞而非假與撮弄角觝者有間安得以戲術目之余曰天下惟善於戲術者必示人以非假非虚使不復知其爲術是以戲術中有練習手法者則必曰乞靈於符咒也有驅遣狐鬼者則又曰隠藏於襟袖也推此術也見爲實者愈知其虚見爲眞者愈知其假豈獨戲術爲然哉試觀醫家治疽能令遍體麻木不知疼痛然後用針用刀祝由一科自古有之凡肢體損傷手足殘缺治之而應手立愈嘗見人手掌爲蝮蛇所咬頃刻間腫脹紫黑上徹腕臂一醫生見之曰毒盛難治惟斵斷一臂可保性命不得已從之醫生出藥或服或敷命其閉目刀落臂斷而不自知問何所苦曰但覺一陣酸寒如渥冰雪頗難禁受耳然則斷手落臂亦猶是術耳子思云至誠之道可以前知孔明云寍靜以致遠大抵人心最靈旣誠旣靜本性虚明不染纎塵不參一念則前知致遠有不能自解爲何故者嘗見有羽流習靜作客他鄉終日趺坐不言不語忽矍然起曰事急矣可奈何遂束裝買棹星夜遄歸至家則其母疾亟猶及見其易簀時也然則預示湼槃亦猶是術耳或又曰斷手落臂預示湼槃皆爲人之所難能人惟以其難能也而敬之信之余曰所貴乎難能者爲其所　益非淺鮮也異僧所爲何有於人而敬之信之且事出愈奇本變加厲勢所必至理有固然今見有斷手落臂者矣而不知臠割炮烙之風由此而起今見有預示湼槃者矣而不知符讖占騐之說由此而行非徒無益而又害之此之謂矣天下事有所裨益雖蠱惑誑騙之戲術敬之信之不爲過余所惡於異僧者爲其無所裨益也豈得謂余之吹毛求疵苛求責備也哉 
[京華瑣紀]  
　　前門外大栅欄同樂軒戲園於二月初四日開演秦腔寳勝和班忽有某當道轎夫多名蜂擁而入在臺前亂嚷亂駡勢甚洶洶四座之觀劇者紛紛驚避有已付戲價而出外者戲園主人見此情形忿不可遏喝令諸夥各持棍捧與轎夫相鬥幸地面官役聞知急來彈壓彼此遂均罷手然已各受重傷矣當經官役將戲園主人及轎夫扭送北城坊署懲辦至轎夫因何尋釁俟有聞再錄○二月初間貴州撫憲潘蔚如中丞奏稱查明黔省被水成災以畢節縣爲最重擬請蠲免十四年分地丁錢糧云云聞此奏已交户部核議矣○方略舘於二月初間通咨各衙門聲稱凡闗軍務諭旨摺件皆須編纂方略務希詳細查明咨送過館以憑考略各案以便咨送方略館盖以國家鉅典所闗恐有遺漏不得不慎重辦理也○工部因客冬接准李傅相咨報營口砲臺歳修欵項造具清册報銷各節内砲臺尺丈做法並未逐一開列無從查核乃於二月初間咨行傅相務將砲臺尺丈做法另造細册卽行送部以憑核辦○二月初間工部堂官因節慎庫所儲欵項無多恐目下小案工程放欵不敷奏請飭令户部撥銀五萬兩備用當日奉旨允准旋經工部移咨户部領取此欵未知户部定於何日發放也○惇親王薨逝前報已將明降諭旨登錄矣刻聞禮部將欽天監謹擇正月廿九日辰時行初祭禮二月初二日已時行大祭禮二十七日卯時奉移各日期先後通咨各衙門查明凡有應領應辦各事宜一體敬謹辦理○二月初八日張子青相國蒞户部總理任拜印畢入座後六位堂官亦至署中盖就相國到任之便公同會議更換制錢章程也相傅某堂官近日在大内值日大約皇上於召見時詢問更換制錢之事至章程曾否議妥俟有續聞再錄 
 
 

Page 2

 
 
[藥鋪遭災]  
　　京師前門外迤東小橋地方德生堂戒烟藥鋪於本月初四日初　時驟遭回祿該鋪後房及左隣源和洋藥鋪後房共計十餘楹盡付一炬惟兩鋪門面經各水局竭力保護竟得無恙當火起時該藥鋪主人靈柩停在後房勢甚危險甲之妾及鋪夥急向各水局叩頭求救經水局諸人身披水衣冒險直入火中遂將靈柩救出眞不幸中之大幸也聞該鋪主人籍隸江西於客冬暴卒家人皆不在京其妾與鋪夥二人不敢擅主將棺暫停後房俟其家人到京再作計議所以至今未殯起火之由傳聞是日爲祭祀之期甲妾焚化冥鏹失於檢點致遭此禍事後經中東坊將甲妾及鋪夥鎖帶署中大約須詳城憲責了事也 
[守財計拙]  
　　京師前門外興隆街德勝煤鋪主人某甲因隣右屢有被竊事生戒懼心每於臨睡時將所存銀項藏於枕席二月初九日夜間將櫃中之銀三十八兩有奇檢出置於桌上及就寢内忘却藏於枕席是夜果有梁上君子穴壁以入將銀全行竊去此外絲毫未失甲次早始行知覺則桌上朱提早已不翼而飛矣遂將被竊情形禀報中東坊署能否弋獲尙未有聞此一事也與鄭人之夢鹿將毋同 
[愛鳥成癖]  
　　京師前門外迤西琉璃廠有富家子王姓者畜一鸚鵒解作人語且能歌唱王愛之不啻拱璧正月間家人失於檢點致被煤烟薰死王非常懊喪幾不欲生因飭木匠製成硬木棺材將鳥盛殮復於某廟放燄口爲鳥超度其親朋無不以此事爲笑枘世有衰絰在身而歌笑自如者矣其視毛裹之親能及此鳥之萬一否 
[閩中火患]  
　　本月十六日上燈時福州西門内定遠橋堍康記藥店不戒於火致兆焚如時適風狂似虎捲地聲雄祝融氏益采烈興高炎炎上熾一霎時延及西門正街計容安大興兩客寓門樓均付一炬左首焚至息烽里口右首焚至天興客店復順風過橋燒至河邉一面直趨舊米倉大街夾道鋪户悉付灰燼右至茶店墻止左至鼎成典鋪止卡制軍希軍帥容都統曁現任司道府廳縣及旂漢各營員弁分投援救立字營本駐紥城外南較塲聞信亦卽風馳電掣而來爲之澆灌一時墻坍壁倒聲男啼女哭聲雜以風聲火聲聲聲相應幾若萬馬千軍歴時三點鐘被災者不下百數十户直至夜間三鼓火勢稍衰各官始鳴騶而返當火熾時有女巫林劉氏子混名細妹者適偕棍徒數人由南臺街經過見某甲肩荷竹蓆一牀知其乘機攫取遂向前盤詰甲默默無以應細妹因扭回家中吊諸梁間勒令自認將各家所失之物一一賠償說者謂甲係火鶴之　固屬罪有應得然自有地方官爲之懲究與細妹何干恐良有司聞之亦不能任其置身事外也 
[閩省官塲紀要]  
　　福州將軍希軍帥於本月十四日蒞閩擇吉十五日夘時接篆文武百官之趨轅道賀者絡繹於途○黎司馬景嵩前辦洋口厘局事務實心整頓比較赢餘二成經大憲記功三次○胡大令慶榮交缷泉州蕭厝局到省○吳太守廷英由福寍任所交缷回省本月十五日向督轅請假赴上游措資 
[蘇試紀事]  
　　十二日楊大宗師考試蘇州府及長元吳三縣生正塲五鼓開點題紙於封門後卽下辰初蓋戳至午刻已放頭牌未及酉初卽已淨塲規模嚴肅多士無譁是日府學題上失其道四句長洲題宗廟之事四句元和題樊遲請學稼一節吳縣題虎兕出於柙三句通塲經題鷹化爲鳩詩題山石何須學燕飛得山字五言八韵 
[蘇郡官塲紀聞]  
　　丹徒縣缺前經上游以曾任實缺候補知縣夏大令輔咸請補奉部駁斥現在請以卽用知縣王大令芝蘭補授聞已具奏矣○蘇州善後局向由中丞委司道總辦另委道班一員爲會辦錢君硯觀察現在委署常鎭道篆所遺善後局會辦一差現奉護院憲札委水利局總辦李景卿觀察慶雲接辦矣 
[打鴨驚鴛]  
　　蘇州城隍廟前磨坊弄内舊有妓館爲揚帮丁四所開聚姊妹花十數人以爲誘蝶招蜂之計其實則顔如嫫母形若鳩盤逐臭之夫趨之若騖焉一日被司府前執事人夫及著名地棍擁至丁處需索規費其數甚鉅丁以力有未逮不能應命若輩竟摩拳擦掌大肆咆哮將墻壁打坍一閧而散丁於次日卽閉門謝客從此崔護重來無復桃花人面矣 
[韓民騷擾]  
　　上月二十一日朝鮮元山特報云永興府下有朴某素有慷慨激烈之志人皆敬之如神明十三日朴某在酒肆中放懷獨酌突來巡捕四百名上前擒住立時毆斃遠近人民聞知此事齊抱不平探悉毆斃朴某之由因去年六月間永興府禀准政府徵收人頭稅每名　錢七十文合日本錢九錢六厘中國銅錢九十六文府下人民貧苦者多無以應命朴某不忍衆人之困苦於是與二三富户各將所有房屋田地出售得數千貫欲爲衆人代輸稅項無奈府下人民不肯將就了事竟敢與官爲難徵稅官吏因而逃逸他處人民亦乘此機會不納稅項所有德原北青等兩三府執事大爲憂慮飛報政府旋由三四府協議各府派出巡查百名先拏朴某然後鎭撫人民人民一見朴某被殺情形情激欲得巡插而甘心至本月二十一日已殺十五六名巡捕相率遠遁有潛匿府中者七八十名晝夜不敢露形人民誓欲置之死地而後快日來各商皆不敢往來甚至罷巿騷擾情形爲近來所未有議者謂朝鮮官視民如草菅民視官如宼讐上下戕殺其患曷有極哉 
[東報述西事]  
　　二月十一號英京倫敦報稱人民風聞亞蒲藍以嬴在枯龍那魯監獄身受凌虐遂聚數千人衝冒風雪群集哈以獨公園非常騷動聲言政府失於處置大有抗爭之意卽有愛蘭大臣碰魯夫亞之埃出而告衆曰亞蒲藍以嬴並無受虐情事現在身體康健胸襟爽快云云人民根探屬實始各散去○三月四號美國大統領瓜期已屆准備交缷是日駐劄長崎美領事接到電報新任大統領哈利松與舊統領枯力蒲輪獨行接任禮禮畢新任哈利松卽將國事接辦矣 
[紅橋冶春小記]  
　　揚州來信云兩淮運司福餘安都轉以漕運總督李筱筌漕帥履任時尙未謁見遂於本月十五日前往袁江　見面禀要公是日辰刻登舟屬下各員均至馬頭恭送○督辦儀徵淮鹽總棧馮觀察奉曾爵帥檄委勸辦蘇皖賑捐兹因限期將滿遵飭出示曉諭略云奉兩江爵督部堂曾札開照得蘇皖賑捐經本部堂於光緒十四年十月十二日奉旨奏准開辦原奏聲明以六個月爲限計算至光緒十五年四月十一日爲止應卽於是日一律截停以符奏限合行札飭札到該棧卽便轉飭辦捐各員一體遵照等因奉此並准蘇皖賑捐核奬處咨同前因合亟出示曉諭爲此示仰紳商人等知悉如有捐欵助賑請奬者速赴本局報捐上兌毋得觀望 
[邗江官報]  
　　二月十三日分發大使王鍾貴禀到十四日任分轉杰委通屬稽收差安豐塲談鹺尹到十五日李鹺尹陶禀赴西岸聽差 
[蕪湖近事]  
　　長江水師提督李與吾軍門之二公子鞠航别駕於本月十三日續娶元任福建漳州鎭張凱臣軍門之女公子軍門駐即太平一切始儀皆由長公子子銘司馬主政○蕪湖縣嚴笠樵明府乘輪晋省謁見各大憲面禀地方公事○本月爲蕪湖闗出口各書役限滿換差之期十二日孫樹人觀察傳點升堂督同稅務廳德大令掣簽點派○蘇湖道署後墻坍缷多處孫觀察以闗庫重地不可任其傾塌委員雇工赶卽修整○蕪湖營陳月樵遊戎每日清晨調集所部弁兵在署西校塲訓練放鎗打靶及各種陣式深恐鎗彈飛出傷及行人特高掛紅旗並示諭鄉農晨間暫停耕種行人亦須繞道以行云○前報棧夥上輪舟接客送縣責懲一事兹經洋務局祺子麟太守蕪湖縣嚴笠樵明府會同出示大旨謂上年北京輪船匪徒滋事卽經禁止划船及棧夥上船接客原所以杜匪徒溷雜其間近來若輩胆敢復萌故智合行出示嚴禁嗣後划船仍只准在躉船邉灣泊守候新闗查騐訖聽客呌裝進口棧夥亦只許在躉船接客倘敢不遵許卽送案以憑從重懲辦○柏樹子熬取其油以澆 
 
 

Page 3

 
 
蠟燭種植甚易獲利頗豐向惟產自徽甯浙湖湖北荆州等處他處不數見近有某縣紳耆捐置桕樹種數千株呈請蕪湖縣嚴笠惟明府轉發鄉農種植以收天地自然之利明府准之出示招募鄉人領種屋角牆隅山崗嶺麓均可疎疎落落栽種數株是於種竹栽桑而外收無窮之利者也 
[難民不法]  
　　閩垣近有難民接踵而來勢甚兇横到處閙事甚至挾其邪術算人財帛殊爲地方之害本月初八日有難婦襁負幼孩到逹明里高雲軒鞋店行乞店主某甲按名給錢一文難婦不滿所欲任意咒駡甲憤甚以髮辫打之中其額婦便倒地亂滾喊聲如雷有同行者卽抽身歸報其黨傍晚時猝有數十難民手持短刀如狼似虎悻悻而來意欲打毁該店房屋以洩其忿有過路人上前攔阻致受刃傷店東夥徒地保亦均受傷鄰右鋪户見勢不佳相率閉門本叚保甲單日委員錢少尹清蔭聞知卽帶勇彈壓飛詣府署禀報督辦保甲總局徐觀察正在晚膳得信首先出外彈壓難民等始不敢動手俄而侯官縣李大令福州府廷太尊府經廳梁叅軍督中军楊協戎城守協梁恊戎及各營哨弁先後到塲該難民男婦等悉被侯官縣帶至署中各官皆到督署禀明原委始鳴騶而回人散時已三鼓矣次日縣署將所拘難民二十餘人提出訊問予以重懲悉行拘押候再備文遞解回籍以安閭閻而戢奸宄 
[惡俗宜除]  
　　客言福建連江縣有一惡俗人家已嫁之女早年失偶則夫家卽偪令投繯以殉未殉之前三日大設筵讌央親朋百般苦勸如已允從則置之轎中導以儀仗鳴鑼奏樂遍遊四門先是令人預築一臺高可數丈游旣畢舁置臺上按令端坐其中親朋均向臺下叩拜官斯土者亦須前往行禮禮畢卽將繩索掛於梁上令殉者以頸承之由親兄弟一人拽其端而力扼之婦已死卽爲之殯殮請旌故連江烈婦无室無之節烈之碑纍纍然遍於道左習俗如此是可恨也聞歴年因之而死者指不勝屈其中出於偪迫者比比皆是嗚呼女子何辜而竟罹此慘毒乎尤可異者前數十年有某公來守是邦聞有是俗深爲駭怪後有某家送烈婦就死請公衣冠往臺下行禮公本不欲往然迫於紳耆再三邀請不得已試一往詎公已行禮而殉者號啼跳擲不肯投繯公勃然大怒立提族長鄉鄰地保人等各責數百並將婦之舅荷枷姑掌頰一面出示嚴禁然環城之家雖不敢如前明目張膽而掩耳盜鈴之事時有所聞其離城稍遠者更無論矣安得明鏡高懸者雷厲風行得以移風易俗乎 
[鳩工兩志]  
　　天津鐵路由河東旺道莊發轫與紫竹林尙隔一河客貨往來例須問渡去冬公司總辦悉心踏勘擬就旺道庄前架一浮橋直逹紫竹林上碼頭俾得通行無滯橋面砌以鐵板下竪木樁務須可以開閉自如旣便行船復宜運貨現在已將告厥成功矣○天津租界房屋向由教堂收租構造日新價值日貴現在又將餘地填築擬令一律鳩工想廣厦連雲當可成之不日也 
[粤垣春語]  
　　南闗南勝里西闗清平街因慶賀歸政大典初三四等晚賽演魚燈凡數十種或像走獸或像飛禽皆用紙紥成無不惟妙　肯到處游行雜以鼓樂觀者填街塞巷燈光輝映鼓樂喧闐徹夜不絶誠足見昇平景象焉○西闗寗居里烟花藪也前經大憲查禁雖不敢明目張胆然仍有娼舘數間暗設雛姬引人入勝屠户某甲前日向某妓尋歡適某乙先在座中甲遂醋海生波怒不可遏回家携取屠刀與乙爭風乙不及走避致被殺斃甲將刃放下颺去無蹤妓館恐被拖累亦潛行遷徙後地保報案邑宰發委騐明飭令將尸埋殮待緝兇手究辦○德興橋　番攤賭館前有無賴輩向之勒索規費賭徒靳不肯予口角之餘尋至鬭毆兩造各放洋鎗彈子亂落傷及過路一人見者代抱不平咸與賭館爭論聲言禀官後有魯仲連其人者出爲排解聞以孔方兄爲和事老云○城内某公館初三晚被匪入竊去皮箱一隻箱中存有珠寳玩器所值不貲保甲　委員聞報後親到勘騐提地保更練比責數十板限以五日内將犯贜缉獲否則重辦 
[袁江瑣綴]  
　　清江來信云初五初八兩日天時驟熱無殊炎夏光陰至初七日忽東北風大起摧花折柳跋扈異常細雨濛濛雜以微雪昨之揮汗如雨者兹又凍合玉樓矣意者碧翁翁亦習于世態炎凉耶何一霎時而面目頓換也○入春後運河水勢漸漸退消較之去冬約減數尺殆因鄭工合龍之故也 
[因賭互毆]  
　　松江來信云局勇某甲混名西北風籍隸三湘赴雄可怖一日偶與武童乙丙等作　蒱之戲以致忿爭童天王號召多人霎時蜂集一呼百應各自揮拳勇窘迫之餘驀持利刃亂砍一童急取長凳禦之然已面頰受傷鮮血淋漓衣衫皆現桃花色矣君子曰勇固不是童亦非安分之徒兩懲之庶有當乎 
[讞員停讞]  
　　昨日禮拜四法廨讞員葛蕃甫同轉因公事赴吳淞知照捕房暫停讞案 
[遷地弗良]  
　　鄭家木橋一帶賭檯林立終日喧囂捕房有犯必拘旣獲必辦而若輩舍此别無所事終於陽奉陰違邇來橋　電報局前派有勇丁駐守賭徒遂遷至西首新橋南　呼盧喝雉依然日夜不休前日經華捕拘得一人昨經備捕頭向之研問着押候解送公堂 
[勘視地址]  
　　上海縣裴邑尊於昨日下午會同英會審員蔡太守及棲流公所董事瞿開桐并傳地保至老閘北首一帶勘明交界處所以便辦公時有所折衷庶免淆混之弊云 
[縣案葉錄]  
　　去年法華鎭鄉人紀阿美同妻弟張掌生控龔怡生誘匿髮妻張氏一案當經裴邑尊訊明情節斷罰龔洋一百元張氏供被本夫及胞弟價賣三次不得已隨龔度日當交官媒看管在案昨晨裴邑尊升堂紀稱張氏私奔出外五年之久小的四處找尋殊無蹤跡詎被龔所佔蒙恩訊明罰令繳洋叩求將張氏給領回家掌生稱求恩將姊交姊丈領回邑尊謂張氏供結上載明爾等將伊價賣三次初次得洋三百元第二次得洋七十元爾等領去難保無再賣情事今本縣將張氏發堂紀自往堂中求領如張不願隨去則不能領也紀張一併斥退○冒領萬年青船卹欵之總鎭銜張有成經道署發縣訊押昨晨裴邑尊升堂張稱並無冒領情事緣陳春和並無屍親在申棺殮等費均由我出銀料理棺寄晏公廟共計用去洋七十餘元所有領到卹欵銀二百廿一兩九錢除去七十餘元尙存洋二百三十元本欲寄陳家中今如數繳案求請明察邑尊着令具結繳洋開釋○某大員之家丁高貴在金陵寓所被同事劉升竊去皮箱八隻内有金釧金戒指銀洋衣服等高卽投江寗縣報稱所失物值銀一千餘兩當經飭緝在案旋高訪悉劉潛匿上海因卽禀請移文上海縣緝拿兹由捕役將劉弋獲高亦已來申昨經裴邑尊升堂訊究高申訴前情劉稱此事非小的一人所做實因一時糊塗以致爲此無禮之事惟並無金釧高不應浮報今已將物件賣完叩求恩宥邑尊飭令將劉釘鐐收入自新所候備文解歸江寍縣訊辦○前日有單慶齡喊控陸阿和圖呑欠欵叩求提究晚堂經裴邑尊詰訊單稱先父在日曾與伊父合開櫓店伊父無本由先父措借錢一百廿千店由伊父經管其後先父拆出此欵未經清還今阿和希圖呑没叩求提追邑尊得供着廿三鋪地甲理處明白毋庸多瀆○陳錢氏喊控阿大藉口前曾過繼胆敢同姘婦到來滋擾並將姪媳莊氏毆傷叩求提究裴邑尊詰訊之下着傳人証到案訊辦 
[英界公堂瑣案]  
　　李雲谷稱在滿庭芳街開設小客寓被沈阿二乘間竊去布疋報捕後由包探將沈拘獲吊贜送案今請給領熊阿才稱失去洋烟筒亦被沈阿二行竊今己起案沈阿二供窮迫異常初次犯竊蔡太守判將沈阿二管押二十八天贜交李熊兩人分别認領○包探顧阿六稱寗波人蔡阿明前因犯事送案奉判遞解回籍昨日在路遇見爲此拘案蔡阿明供向爲漆匠前次奉判遞籍實因有事逗留乞恩寛限半月容自回籍蔡太守檢閱前巷蔡阿明原判遞籍嗣因上海縣移提蔡阿明另有控案質証故未備文遞解今旣由捕房獲案卽着交保赶緊回 
 
 

Page 4

 
 
籍○張阿林稱開烟館爲業有王春元張秋琴等來吸烟不知何故爭毆致失洋烟筒值洋二元索償無着交捕送案王供我與友人吸烟閒談不知張何故與我尋釁致被拉破衣服張供王與别人口角爭毆我惟解勸蔡太守判張秋琴繳洋二圓賠失烟筒完結○張阿桂稱看管長利洋行房屋昨夜見毛阿寳睡在空屋内爲此交捕送案毛供本邑人向爲小工昨夜飲酒過醉不能行走暫臥空屋並無别故太守姑念無知從寛斥釋 
[法界捕房瑣案]  
　　去冬魏啓元控萬生酒店主徐麗堂欠銀一百四十七兩有奇時王雁臣司馬方理公堂讞務卽提麗堂之弟麗生訊押着繳嗣經王德裕呈源昌酒店保單爲之保出司馬限年内先還一半餘俟正月杪繳清及至歳杪依舊遊移不繳飭傳保人始繳銀七十兩今年正月杪銀又到期源昌店主無力代繳向催罔應前日原告復投案請追萬同轉飭包探拘到萬生店夥某甲暫行管押捕房○昨日包探見有小竊手擕衣服一包盤問清由認竊不諱當卽拘入捕房捕頭向之研訊據供行至西南鄉龍華鎭迤西梅家弄某姓家適有喜事順手竊取捕頭見包中果有喜花等物着將該竊暫押○甲乙兩人至某烟舘呑雲吐霧癮已過矣甲假作睡熟乙則竊取烟槍而去堂倌知其串竊也將甲送入捕房途間尙欠伸曰大好黑甜鄉 
[志和音雅]  
　　西園近擬延陳君子俊彈琵琶一月以供衆聽登告白於本報後以本月廿三日爲始想陳君素以鵾絃擅名滬上頗多知音雅士屆期啜茗靜聽者當不乏人鬢影衣香又多一番佳興矣 
[古春尊兄大人招飲聚豐園卽席口占錄塵清鑒並請諸大吟壇郢政]  
　　酒國春長好共遊飛觴暫作片時留簪纓雲集恣談笑裙展風流相勸酬快馬一鞭誇捷足嬌音百囀聽歌㗋今朝正值花朝日幾度花開看未休○偶然相聚便相親李鶴亭姚子讓兩孝廉王書紳江頌侯兩茂才一見傾心歡同宿昔契結苔岑感夙因海上忘機客相識已久尤爲莫逆賣藥韓康能濟世古春與蔣君仲韜皆隠於醫繪蘭鄭谷有傳人周君錦堂善畫墨蘭半生仕宦多行善謂嚴太守伯雅袁大令翔甫一字褒譏但率眞謂王紫詮錢昕伯何桂笙黄夢畹蔡紫黻諸名士我愧不才難附驥何時名重滬江濵己丑二月之望醒緣道人黄福增拜稿時年六十有二 
[戊子除夕書懷郵呈夢畹生太痴生同政]  
　　一年容易又蹉跎歳暮興嗟奈我何盤内殘羹鄉味少樽中剩酒客思多滿城爆竹動詩興幾處笙歌消睡魔遥憶天涯孤弟小飄零同是阻闗河燭影摇紅醉不辭敲殘臘鼓五更時送窮喜有驚人句避債愁無却客詞閒撥鑪灰書悶字戲斟杯茗祭新詩明朝又是桃符換何處鷦鷯借一枝○壽陽城樓望月懷復三潄瀾兩弟並寄震百獻之友梅綺禪同政州傍青山夜色清登樓無限異鄉情安豐塘畔今宵月照到闗河幾處明[  海昌太憨生脫稿於壽春鹽廨]  
[蘇省撫轅抄]  
　　十六日候補府周蓮禀知奉委水利工程局文案差藩轅牌示照得太倉直隸州州同鄧雲驤在任病故遺缺查有試用直隸州州判楊傳薪堪以署理○十七日候補府胡裕燕禀銷奔牛釐局差 
[江督轅門抄]  
　　二月十四日通州陳辭赴任委署邳州鄧賡元謝委並銷慶餘橋厘捐差○十五日舒霖趙從鼎均奉委府發審差知府阮祖棠銷洋務局差 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[懷愛月齋主於金陵同文舘錄呈夢畹生付刊]  
　　碧梧翠竹羨丰姿秋水蒹葭繫我思白下申江千里隔三更風雨夢魂馳水雲無際碧天寥棖觸離愁覿面遥伺日扁舟還海上雙柑斗酒醉連朝[  鶴沙浮槎仙吏張文彬郁周艸]  
[上海四馬路高易公舘内籌振所陳詠南經收河南皖北奉直揚鎭元月廿一至三十日第九十五次欵清單]  
　　郡逹生二元○人册仕詔堂一元樹德堂五伯榮陽堂寳善餘慶堂各四百馮翌堂三槐堂鄒仲華積善堂盧江堂各二伯羅崑山各乙百共一元鉽二千八百○蔚豐厚寶號來康册顧勝氏江西省平銀十兩伸規元十六兩六錢九分黄乃端妻李氏病愈助規元三十兩伸洋四十一元一角人號天源祥一元求平安隠王布衣福慶不書人各二角共二元姑蘇俞振記募無名等八户四元青溪公廳徐桂馨五元○廿九日江雲夫翁來萍業公所募徽平兩帮茶商助蘇皖賑捐規銀五百兩人册泰和帳房五角常熟時豐典　友節省四元常熟乾泰恆募人册正記大吉祥贖罪氏一元翁寅卿同匯源拙藏氏各五角健食老人錢五百四十無民七百廿求其心吳靜安各三百云記勉力氏各二百唐允記一百三十五惡富氏仲記各一百共捐四元五角錢二千五百九十五作元五角漢口思齋十元人册王禮堂五角黄敬全譚始端譚才臣陳侣彭一角洋九角人册九江太古行永慶堂二元西之子一元人號丹陽項子明因小孫病愈五圓人册江西劉研橋募不書名隠名五角盡心人二角若痴醮睡軒復古生課予研橋逹翁募不書人各半元盡心人兩角芥臣直生各一角共二元漂陽寳隆莊募了願氏求合家平安二元金陵見善生本英二元○三十日寳隆莊募人册高子莊二元江陰元記募人册忠記恕記各二元不書名植德堂各一元本立堂無名各五角共七元接記銅英六元徐州漱石軒主人文五兩六錢八分申規元六兩零三分一厘清江華孫翁募武陵銅一元仁濟堂來張步陳五元○以上共收規元五伯七十九兩另三分七厘英洋五伯六十六元九角本洋二元日本洋二元銅二十四元錢二千九百文[  接前稿]  
 
 
