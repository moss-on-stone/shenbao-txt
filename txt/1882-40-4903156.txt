# 1882 - 40 - 4903156

 

Page 1

 
 
[招請抄書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日工是以欲請抄手五十人抄文一篇酬筆資洋銀一角每人每日以抄四篇每額如能多抄愈妙總以篇數多寡照給筆資但須一無訛點畫漬楚不得脫漏字句隨意寫成俗體有善書者願承乏祈年内卽來本齋面寫字　訂定開工時可將底稿擕去謄寫逐日繳換俟校對無訛然後照給筆資諸君子有攜鉛槧而來乎願於未飲屠蘇時先賜雅敎 
[論院試提覆] 　　 
　　掄才之道但以拔取眞才爲心無論其爲正塲爲覆試皆可以率循舊章而無事紛更爲也近和年以来各省定以院試之後增提覆一塲在持此議者以爲正塲人多或難遍識其眞贋或有雇人槍替以及抄襲舊文等弊不能識别故於院試正塲之後先懸提覆之牌所謂提覆者提取佳文而覆試以騐其眞僞也正塲閱文甚速即於明日黎明時書提覆諸名於粉牌之上如每學當取進二十名者則提覆三十名當取進三十名者則提覆四十名提覆之數總較正額溢取十名之則至覆試時或以小講或以提比或以中後比惟學院之命巡塲差役高立木凳以杜諸童槍替傅遞各弊交卷之　即将正塲之文與覆試比較定其眞假然後錄案發貼而額提取時溢取之十名則於此割愛以符定額衡文之法至於如此亦不可謂不不愼重矣特諸童之先蒙提覆者莫不懽欣鼓舞人人皆自幸以爲獲采泮芹直不啻一登龍門聲價十倍而提覆之後得者猶是欣然失者不免喪氣或以哭泣繼之或竟欲以身命殉之因此怨命自盡者所在多有是不亦大可傷哉前此諸童雖有得失之心而尙不至有性命之患者以無此一場故也今行提覆之法則諸童多喫一場辛苦而榮辱關頭又止此一講一比之間又怪其咨嗟怨恫乎盖人於得失之關雖無不迫切然未得而失與已得而失其情景不同未得而不得悔焉而已已得而仍不得則悔而兼恨焉至悔與恨并則痛心疾首無面見江東父老而不樂更生矣是提覆之一法其所以取眞才者輕而所以害人命者重其何取乎爾聞諸父老前者康熙以至亁隆年間向有此舉原非近日所創行吾鄉昔有童生鮑某年已三十餘文才富有每試輒先登縣府皆列批首院試提覆亦取第一以爲獲雋可必矣乃縣學門斗與學院之閱卷者通同詐索該童出錢二十千該童绝之案出竟落孫山之外於是鮑某悔恨交并冤憤莫洩其禀於府縣而夤夜雉經於學院頭門遂成大獄迄今成案斑斑可考自是而後提覆之舉乃止不行今乃復行此法雖初起時尙無弊端而諸童之被割乗者已不免性命之憂若日後弊竇漸生正恐有治法無治人不可行以徒法也刻下提覆之舉閱已奉兪允或者立法益見精詳可無前此之弊亦未可知然竊以爲此等法制亦未遂足深恃也試思此法之廢尙在乾隆之時迄今百餘年來各處所取進之文童何限其聯科直上者亦何限且洊至於勲高望重德名並永者又何限豈皆從提覆來哉苟能認眞則正塲何嘗不可以截弊不認眞雖覆十塲尙恐不能無弊而况一講兩比又何能保其獘絶風淸乎浙省甫經肅清進額極廣但文理粗順卽已入泮俗謂之大水案彼時文宗之眼界格外放低然果有覆試之時不成一字或文實紪繆者則亦立時掛牌斥革而取落卷以補之彼其被黜者咎由自取宜自知抱愧無待怨恨矣而其中亦有投河覓死者况提覆溢取十名中其文理本在可進之列而以額滿横遭黜落其有不怨命輕生者乎故竊謂取士之道太寛與太嚴均有獘端太寛者如昔有主司某終日飲酒閱卷則全付之同考官但薦卷並不閱視隨手抽取以實中額人有問之者則云房官所荐必無劣文何必再閱况中與不中有命存焉吾則隨手抽取各憑天命而已若此類者未免視掄才之典太輕若必於舊章之外再加提覆一塲以爲非以此不能甄别眞才曾亦知正塲之試所爲何來於正塲則概從寛而獨嚴於覆試已屬非是而顧另試一塲於一講一比閻求眞才乎宜人之退有後言矣有無名氏遺書本館極言提覆之弊其言頗覺近理爰爲删節而存之 
　 
[本舘自已接到電音]  
　　本館於昨日接到在津友人專發電音到本館有十七十八日諭旨共四道敬謹譯登○十二月七日奉上諭據御史陳啓泰奏吏部於查核兵部擬補郎中一缺前後兩歧尙書萬靑藜骪法徇私等情當諭令都察院堂官查奏兹據童華等覆奏摺内於原叅萬靑藜授意司員各堂官爭之不得及萬靑藜袖出一稿各節並未逐欵查明聲叙殊屬含混着童華等再行確切群　據實具奏欽此同日欽奉慈禧端佑康頣昭豫莊誠皇太后懿旨恭親王奕𣂞之子載潢着加恩賞給不入分輔國公醇親王奕譞之子載洸着加恩賞給奉恩輔國公欽此同日奉上諭大理寺卿恩英奏病難速痊懇請開缺調理一摺恩英着准其開缺欽此○十八日奉上諭寳鋆奏瀝陳愚悃請開軍機大臣翰林院掌院學士差使一摺寳鋆宣力有年精神尙健當此時事多艱正宜勉圖報稱着俟假滿後卽行入直毋庸開去差使欽此 
[侯相接篆]  
　　左侯相自長沙啓節聞年内總可抵任此已列報兹閱字林報稱侯相已於十八日節抵金陵業經接篆任事矣 
[電線旁逹]  
　　金陵擬創造電線前經列報兹閱晉源報言目鎭江至南京之電線刻下電線木杆及各樣物料均已到齊興工矣又云聞中國電線尙有旁通漢口之說從此引而益遠富愈覺推行盡利也 
[匪勢披猖]  
　　昨由西字報譯湖南土匪勢頗猖獗云云今本館亦接到湖南來信稱該匪有齋匪嘓匪等名目其嘓匪在寍鄕縣龍鳳山高露山等處聚衆焚掠汎捕間被拒傷行旅皆聞而裹足刻下日甚一日若不從速剪除實有不堪　　設想者居民以向年有瀏陽湘潭益陽安化之亂時切隱憂惜地方官苟且倫安而太府又當新舊父替之時未能認眞查辦耳又聞長沙各屬時有邪匪畫符咒水與人夫婦飲之雖伉儷素敦者亦視如仇讐而婦與該匪便傾心相向名爲離别和合永現因此而釀放大案者已有數起是以湘人言及靡不痛心疾首則又於齋匪嘓匪之外别樹一幟者也　 
[嚴申禁欵] 　 
　　蘇護撫譚中丞莅任後縷示禁欵其最重者係烟館賭博以及小錢等當示禁時蘇人皆畏神 
 
 

Page 2

 
 
服教莫不凛遵乃自夏間政體違和民間遂陽奉陰違刻下中丞已占勿藥又復重嚴禁欵除飭各路巡查局員嚴密查拿各項違禁外并令護院親兵易衣暗訪遇有焑館賭場卽時拿辦已經歴拿數起懲究不貸其小錢之弊亦有某姓錢店致被查出責以夏楚數十下云 
[墩捐起色]  
　　江北沿堤修築救命墩需欵甚鉅經理者刊啓籌募見於本報賑單者歴計數尙可觀聞蘇州電報局本月初四日有無名氏獨捐墩欵洋五百二十八元合可建築十一座似此大力包舉隱行其德如得相率慨捐則大功當可拭目告成眞沿海民生之福也本舘爰樂誌之 
[貧民滋事]  
　　金陵自設粥廠以來四處貧民聞風而至者不下數千餘人或在南門外廠内或在空地搭葢草棚居住其中頗有匪徒結黨成羣閭閻受其擾害本月初四日南門外橋棚某飯舗到一人據座飲酒已入醉鄉復呼添菜添飯飽食一餐起身便走飯鋪向之索錢其人大怒出口詈駡該鋪因與門口嗣經旁人解勸謂其人已醉祗得聴其自去不料去後旋邀其黨二三十人洶洶而來擬向該鋪爲難適因酒醉記認不淸誤入對門某飯鋪競將杯盤盌碟冲打一空案頭肴饌任意取食該鋪急與剖辨若輩雖知錯誤業已不可收拾便將差就錯比打畢出門始認明對面飯鋪遂又擁入冲打亦與對鋪相似並于該鋪門外某甲某乙擺設兌洋攤兩個垂勢將錢搶空時正日午行人甚衆又兼諸鄰眼見其如此橫行卽有人奔赴捕廳署曁保甲分局鵙報雖經兩處差役巡丁前來彈厭若輩恃其人衆毫無顧忌於是鄰右行人俱動公憤振臂一呼羣來帮助登時扭獲兩名餘見勢不佳一鬨而散所獲兩人卽扭送江寍縣署禀官懲辦云 
[妖妄宜禁]  
　　　　金陵有王海球者自稱仙人或云揚州人或云淸淮人年約二旬餘偕一老嫗反一中年婦謂爲母妹亦號仙姑賃居江寍縣署西首吳姓空宅緣門首有善公館銜牌人皆誤認爲公館故知其底細者甚少王匿於該宅第五進後披房内設壇行蹝詭秘莫測端倪其術大概由仙姑賄串富紳婢僕引其入門百般騙誘謂能看香頭以仙丹仙水療病應驗如神有起死回生之妙婦女爲所騙者必親自到壇跪伏祈禱壇内懸掛帪幔王仙居其中自稱附體者爲天后判某病宜賜仙丹某病宜賜仙水倘服而無效則謂查某病應某日死現與冥王婉商加壽註册如三十餘歳者則曰巳在三字上用硃筆添兩竪攺成五字矣若病仍未愈乃謂災星未退須先酬神祈福視來人誠信索其銀洋或助供奉之物若富户並索其許願造屋供神等事且托天后口氣與病者隔幙問答又謂祗能治婦女病症緣天后女紳男病恐多不便云近有謝某妻因病往求已將私蓄被騙一空夫婦因之反目且有誠信仙丹仙水而不信醫藥以致斃命不悔者其受惑不可謂不深查師巫假託神佛惑衆歛錢皆在妖妄之列有干例禁今王近在懸署胆敢妖言誘衆難保無賄串差役從中護庇等弊雖聞近日有某局親兵往查未知確否抑或假公濟私藉此索賄亦未可知有地方之責者亟宜訪拿懲逐也兹據金陵友來函詳述如右姑照其大略錄之以爲賢有司告焉 
[戲館毆人]  
　　禮拜一晚間有意大利人與法巡捕在圓明園路西戲園觀劇不知何事忽然口角隨下樓互相扭毆意大利人卽出四　 
門手鎗意欲轟擊法人當將手鎗奪住經英巡捕將意人拘住次日送至署意大利領事夏君處夏君以情罪較重不能卽行斷結着巡捕仍带意人至捕房管押俟覆訊定奪 
[循例封印]  
　　本埠各衙署遵於今日卯時封印關道憲劉觀察通諭以在國制期內一律暗封會審公廨亦停訊一日所有捕房應解公事令於明日解訊云 
[修造橋梁]  
　　滬城小東門内大街如意橋因年久失修勢將傾圯垷經雇匠改造行人暫須繞道俟虹腰架就則往來者拾級無虞矣 
[控告拐逃]  
　　十九日法公堂據捕房解到被告無錫人唐春泉請訊原告未到唐春泉供稱素在蘇州作錢莊生意現今賦閑寓居本埠彩視街已有五年翁太守詰其何事被控答稱有仝鄉李春泉者其妹嫁倪阿榮爲妻因倪窘迫異常致其妻流落在滬北盆湯弄花烟館中我與該氏相熟該氏情願從我當爲還二十元之欠欵賃屋仝居已有五年李春泉亦住我家託爲覔業詎李貪得無厭該氏亦水性楊花現該氏又與王子珍相識李春泉將妹藏匿反向我索人誣告等語翁太守以原告未到無從質對着交保且待李春泉到案再訊昨晨太守臨捕房時據李春泉投到禀稱名李阿三原籍無錫現在滬北英租界寄雲臺烟館爲夥妹子嫁倪阿榮因倪欲賣之故又與王姓認識相從到滬經我尋歸後又與唐春泉往來唐願給洋一百二十元倪意肯允因我不肯故與妹子商酌卽照此數軿輳垷洋七十元另立欠據洋五十元交倪收領作爲斬絶詎唐又將妹子拐誘來滬初居三馬路醫生土雲泉樓上現不知妹子去向太守詰之唐春泉則仍供如前太守看唐春泉交原保李阿三亦交保待尋到其妹再爲核辦 
[開溝工程]  
　　英租界大馬路添作向東通至浦江之大陰溝已列前報兹悉已開至老旗昌門前想年内可以竣工矣 
[票據兩還]  
　　十九日報中瑣案彚登條内有朱錫鈞控范雲卿卽范五寳一節昨日由英公堂覆訊地火洋行西人密司尤禀稱用范爲買辦范自措洋千元交我至朱交之千元洋票今卽還彼請追收條千元洋票呈案朱錫鈞稱因弟朱延禮失業范來說合做買辦我將自已房屋押與高易洋行得洋千元交付洋人時言明將此洋存諸銀行每月作五厘起息今事已隔二月光景而高易處押欵卽目前還彼亦須付三月利息合計利洋反中費洋共五十六元應令范姓認償收條呈案陳太守閱得票係支票該西人尙未收洋其利可毋庸議隨問高易押欵之利幾何朱答稱三月利息洋三十六元太守商之賈副領事着洋人令范認償利洋一半計十八元收條給還洋人票洋千元交朱具領完案 
[撞車兩誤]  
英公堂據寍人鄭阿香控稱駕牛乳馬車將過虹口大僑後面有煤車木料車行來因煤車讓木料車致撞壞我車上鋼板羊角等件其修理費約須洋十七元故將煤車夫茹忠要韋松元二人交捕送請追償修理費茹韋二人同供我等駕煤車在前傍有木料車後更有馬車飛駛上前該馬車與我車碰撞彼此均有損壞其咎實在馬車陳太守謂咎固歸於在後者但究何車在後西包探禀稱馬車實在後面至碰撞之由實係兩誤我確目靚太守乃不子訊理一併斥退 
[誣告包探]  
　　寧人小春生投英捕房訴稱向在包探姚阿二名下爲夥前曾獲住竊賦林子齡獲得表一只元縀皮袿一件兩共押洋十八元當告知姚阿二將洋分攤嗣因林欲控告故欲將洋湊還詎姚不允等語平捕頭以小春生旣爲姚夥豈有控姚之理随間其洋幾人分得母人得洋若干答稱我得二元其餘則姚及小頑等一班夥計得之且歴言各得之數平捕頭核之共有二十元乃謂事果屬實數無不符今照算分明多洋二元足見挾嫌誣訴隨飭將小春生立送英會審署管押昨晨傳到林子齡并起皮馬褂吊银表一併送案請訊平捕頭禀明前情林亦其禀聲稱前被人控竊奉押期滿開釋在法租界撞見小春生被扭至茶館繼同小頑與縣署捕役夥在十六舖地方將表搜去又被脫去皮褂兩共押洋十八元伊等均分方始釋手並未遇見包探姚阿二小春生仍執如前姚阿二稟小春生曾犯竊案並未用伊作夥前因寍紹台道家丁失竊我獲伊盤詰送案是以挾嫌誣訴幸捕頭已洞悉其情矣押舖夥請追押表本洋十元陳太守謂小春生誣告情殊可惡押候過堂笞責冉追押本洋十元皮褂先交領去 
 
 

Page 3

 
 
[聲訴妄控]  
　　英公堂據莊小春投控稱在和記洋行爲帪房曾向鼎裕愼康二莊移挪兩爲洋東墊用今洋東將賈辦趙廷耀停歇趙却赴英刑司署控追洋東此項欠銀我本不知及刑司差傅洋東始悉然此银應得歸我收取爲此投案聲明和記洋東亦到堂禀稱莊姓挪　 
銀墊用屬實與趙無干今趙借此妄控問官謂趙旣在英刑司署控告該洋人與莊理應前往投質卽欲在本公堂甲訴亦應具禀候查斥退 
[積榖章程]  
　　山東等處承宣布政使司爲通飭事案巡撫部院任批本司具詳遵議積谷章程緣由奉批據詳并清摺均悉所議各屬等次酌定應捐數目以及變通一切章程甚爲周妥仰卽條分縷晣迅速刊本通飭各屬遵照勸辦積谷實目前第一要務本部院令在必行各州縣能於年前辦理足額署事者記功接署實缺者記功候奬若至來年麥後尙未報竣先記大過二次如廢格不辦卽行撤叅所有一應事宜總須遵照定章振刷精神各就地方情形寔力辦理不准假吏胥之手科派擾累仍由該司及各道府州認眞督察飭令將遵辦情形隨時報查毋任違延此繳摺存等因到司奉此合行刊刷原詳淸摺通飭遵照須至通飭者計開原詳爲遵札覈議詳覆事本月十八日奉憲台札開照得崇墉比櫛積谷所以防饑耕九餘三有備乃可無患本部院歴任江西浙江勸辦積谷爲數有百餘萬石上年在直隷踵而行之亦著成效其法視縣分之大小定捐谷之多寡子以年限示以勸懲最爲要看蓋天災流行事所常有與具賑救於旣荒之後何如綢繆於未雨之前溯查東省從前亦經辦理積谷而州縣大率因循或酌捐少許卽已了事或空文搪塞顆粒不捐推原其故良由未定額數并無限期以致漫無責成本部院創辦於所歴各省均屬成效昭然亟應仿照辦理况東省近年來屢獲豐收家給人足若不及時儲積以備緩急之需一旦偶遇災荒倉皇補苴後悔曷及但非酌定上中下各屬等次分别應捐數目明定賞罰限期通飭遵照恐舉辦仍無把握爲此札仰該司卽將發去直隸章程一本詳加察核叅酌山東情形並各屬缺分等苐悉心妥議捐谷數目以及應辦一切章程於文到十日内詳覆核奪以憑迅速刊本通飭各州縣一體遵照際此新谷登塲之後止可乘時飭辦目前要務令在必行不得視爲尋常具文稍涉延誤切切此札計發直隷勸辦積谷章程一本等因到司奉此遵查積谷備荒與朱子社倉法無二致果能奉行無弊則耕九餘二歉歲無虞饑饉仰見憲台惠愛黎元預籌防惠之意凡屬下寮同深欽偑東省同治九年間曾奉前升撫丁飭辦積谷各屬遵而行之有微收成效者有僅報遵辦並不辦成者有以體察情形禀請緩辦者旋值升任事遂中止誠爲可惜本司細查原案微收成效之處如費縣肥城報收五千石諸城益都等處報收二三千石下此者千餘石及數百石不等所收之谷旋報因災出借者居其大半其辦而未成各處大率紙上空談俱無足論其以體察情形禀請從緩者固由於地方官畏難苟安耤詞推諉而實因俗弊民刁或地方瘠苦難於辦理者亦未始無之蓋東省民情悍鄙欲其深懷遠慮防患未然竟有舌敝唇焦所未能勸之者必須地方官就地體察實心實事方可相與有成然不予以限期定以額數誠如憲諭必致漫無責成兹奉前因遵將奉發章程逐細詳查悉已盡善盡美應卽遵照奉行其中有應以東省情形參酌變通之處謹錄原章參以管見敬陳於左一奉發章程第一條内開倉糓應酌核額數大治應捐一萬石者減爲八千石中治應捐六千石者减爲五千石小治應捐四千石者減爲三千石再小治應捐二千石者减爲一千六百石從前業已捐足或逾額者應專案報以新榖一併存積具本年被水較重之州縣緩至次年秋後起捐未經被水及不成災者各屬須照額全辦或雖經被水尙有成熟之區准照額折算酌勸統以奉文之目爲始一律舉行限光緖七年年底捐足一半至來年五月麥收復報捐竣截數申報聽候委員騐收果能依限足額係二官經手署事者記功接署實任者記功升調如至臘底捐不足額先記大過一次加展三個月補足若再不足額或到初限並未舉辦卽行分别撤叅至帮辦之教佐經手之绅士果能得力准擇尤詳請奬勵一奉章程第二條内開各屬城鄉舊有倉厫須加整葺凡坍塌者籌欵修建之如因生齒日繁道途不便不妨於村集週中之地添設新倉小邑周圍在數十里以内者於四鄉大集鎭分設四倉大邑周圍在一二百里以内者或各村各設一倉或數村共設一倉或同族獨設一倉總以居户聨絡者随地制宜乃爲民便惟勸捐谷石應因地制宜或借存廟宇公所或寄存冨家糧店由紳耆社長公議禀辦俟谷石充裕再行建置其從前原有義倉成本生息仍留作將來歲修之需不准動用此稿未完 
[光緖七年十一月三十日京報全錄]  
　　宫門抄○上諭四道錄前○直督李奏請酌擬奬叙摺○湖督李奏爲請留武員差遣委用片○大臣劉奏爲廕生保案請註銷另加恩施片○直督李奏爲援案請免厘稅片○大臣劉奏爲請免知縣捐復銀兩片○總管瑞等奏爲州縣欠交兵米已未交倉緣由摺○大臣豊奏爲搶犯就地正法片○十一月三十日吏部翰林院廂紅旗值日無引見○順天府奏忠義局一百十二次請卹○召見軍機○○大學士直隷總督一等伯臣李鴻章跪奏爲查明光緖七年天津辦理海運出力員弁照章酌擬奬叙繕單恭摺仰新聖鑒事竊查江浙海運全漕自同治十三年改歸南省徑行起剝運通直隸應辦事宜經臣會同倉塲侍郎核議章程奏准所有津通委員及江浙糧道借調直省各員分爲津通兩處核其勞績奏保每處以六十五員爲度歴經循辦在案兹據天津道吳毓蘭詳稱光緖七年辦理江浙海運漕糧由津深委及江浙借調直省各員均能勤愼將事妥速無悮自應照章給奬計共請奬文武員弁書吏六十五員名核與定額無浮等情具詳前來臣覆核無異除其次出力各員酌給外奬外所有擬保員弁謹繕淸單恭呈御覽伏祈天恩勅部給奬以示鼓勵再向係海運事竣應將督辦道另行請奬本届係布政使銜天津道吳毓蘭督辦認眞擬請賞給隨帶三級理合恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此○○李瀚章片再提督銜記名總兵謝榮勝前投効霆軍在於江皖蘇鄂等省迭次勦賊出力遞保今職同治六年凱撤囘鄂差遣毫無貽悞又副將銜儘先叅奬劉春賢前投効軍營在於湖北蘇皖等省迭次勦匪出力遞保今職同治四年凱撤回楚經前督臣官文留鄂差遣光緖六年經臣委往湖北鼎字營充當哨官分駐松子關堵緝豫私頗稱得力又儘先遊撃補缺後遞升副將方傑前投効軍營隨往蘇皖江鄂等省歴次打仗出力遞保今職同治六年經湖北軍需局司道飭委管帶水師護衛營砲船迄今十餘年巡防江面護運各路餉械從無貽悞又管帶鼎字營記名總兵余朝貴湖北善後局司道先後詳請奏留差遣前來臣查謝榮勝劉春賢方傑三員前均轉戰數省屢著勳勞现俱在鄂多年情形熟悉除飭取各履歴咨部外相應仰懇天恩俯准將提督銜記名總兵謝榮勝儘副將銜儘先叅將劉春賢儘先遊撃方傑均留於湖廣差遣委用出自逾格鴻施臣爲營伍得人起見是否有當謹附片具奏伏乞聖鑒訓示謹奏軍機大臣奉旨著照所請兵部知道欽此○○劉錦棠片再雲貴督臣劉長佑曩以新疆軍務吃緊遣其子正二品廕生劉思謙遠來關外投營報効於新疆南北路一舉蕩平案内在事出力經大學士前陝甘督臣左宗棠彚保請以直隷州知州留於陝西遇缺卽補六年正月三十日奉旨允准欽遵在案惟查劉思謙本係未經考試之正二品廕生此案底銜誤作六部候補主事旋復於新疆南路諸軍五次剿平邊宼案内著有勞績臣於本年四月間遵旨彚保在事出力各員弁原擬將劉思謙酌量保奬以示鼓勵而劉思謙以邊防现已解嚴志在讀晝考 
 
 

Page 4

 
 
學試習部務再三堅辭情詞懇切是以未經彚列請奬然臣心終有未安正擬據實具奏適據禀請註銷留陝西遇缺卽補直隷州知州保案仍以正二品廕生赴部聽候考試等情前來臣惟劉長佑關懷全局當西事孔殷之際訓其子以忠義飭令荷戈萬里之外藉報國恩深有合於大臣公忠之道而劉思謙自奉父命從軍遇事勇銳血誠不避勞怨屢著戰功退然不一自居兹以邊防解嚴志在讀書考試學習部務禀請註銷保案其志趣甚屬可嘉自來世祿之家每鮮賢能子弟如劉思謙以質樸剛直志行俱好葢不可多覯合無仰懇天恩准將劉思謙前保留陝西遇缺卽補直隸州知州一案勅部註銷其迭次所著勞績可否另加恩施以昭激勸之處出自逾格鴻慈微臣未敢擅擬如蒙兪充候劉思謙經手事件完竣卽當給咨令其赴部合併聲明謹附片具奏伏乞聖鑒訓示謹奏軍機大臣奉旨吏部議奏欽此○○李鴻章片再據廣東永師提督吳長慶文稱所布淮勇步隧六營並先鋒馬小隊現駐山東登州府每月約需兵米一千三百石因該處山僻偏遇米糧艱貴不得不泒員由江南採購航海解營接濟口食惟水陸轉運所費不貲擬請援照駐防直隷淮軍各營購米准免厘稅成案辦理等情前來臣查駐直淮軍赴南省購米前於同治十一年奏奉諭旨准免厘稅欽遵在案今吳長慶一軍係歸北洋節制該營弁勇向食大米必須購自江南道遠運艱自應一律免完厘稅以示體恤而昭公充理合附片具陳伏乞聖鑒訓示遵行謹奏軍機大臣奉旨知道了欽此○○劉錦棠片再臣軍委員開復花翎升用同知銜浙江候補知縣鄭錫滜前於新疆南路諸軍五次勦平邊宼案内在事尢爲出力經臣於本年六月初二日附片奏保請免其補繳加倍捐復銀兩以知縣仍留浙江補用並俟補缺後再行送部引見光緒七年七月初四日軍機大臣奉旨該部議奏欽此兹准吏部谷開查鄭錫滜革職原案係屬私罪今得有勞績請免繳捐復銀兩仍留浙江補用並未奉旨充准且例應引見人員非軍務省分概不准保俟補缺後冉行引見所請免其補繳加倍捐復銀兩以知縣仍留浙江補用並俟補缺後再行送部引見之處均核與章程不符應毋庸議仍飭該員補繳加倍捐復銀兩俟銀兩繳淸給咨赴部引見另掣省分補用等因於光緖七年閏七月十四日具奏奉旨依議欽此恭錄知照到臣伏思此案旣經吏部議駁奉旨依議自應欽遵辦理惟查鄭錫滜前随臣迭次剿辦邊宼打仗奮勇陣斬要逆實屬異常出力雖此次所請奬叙係屬奉旨父議並非已蒙充准之案然臣於本年四月初十日陳明五次勦平邊宼案内鄭錫滜應得保奬請俟勦辦階州番匪保案部覆到營冉行甄叙奉旨該部知道欽此欽遵在案是鄭錫滜著有勞績未可掩抑固已早邀聖明洞鑒若因該員保案現經部臣一併議駁臣遂將所立戰功置不復錄而同案出力諸員弁皆已仰蒙恩奬獨任鄭錫滜一員向隅將何以昭公充而作士氣在部臣謹守成法自不容不遇事循例而邊疆軍務非信賞難以圖功臣亦不能不爲另核請奬合無仰懇恩施准將開復花翎升用同知浙江候補知縣鄭錫滜免其補繳加倍捐復銀兩仍俟該員經手事件完竣給咨赴部引見由部另行簽掣省分補用以奬前勞而策後効之處山自逾格鴻慈謹附片具陳是否有富伏乞聖鑒訓示施行謹奏軍機大臣奉旨着照所請該部知道欽此○○熱河正總管奴才瑞方副總管奴才世序跪奏爲永德府及各州縣欠父採買光緒四年秋冬二季兵米並六年春夏二季米石　 
現已如數父倉恭摺奏聞仰祈聖鑒事竊查光緒六年十月二十日奏明府州各縣欠交光緒四年分秋冬二季兵米八千六百四十五石四斗二升六合七勺七抄五嚴應俟該府州各縣將光緒四年秋冬二季米石交齊冉將已交春夏二季米石一併報銷庶歸畫一等因在案兹據管倉監督玉福等報稱承德府及各州縣欠父光緖四年分秋冬二季採買各項兵米八千六百四十五石四斗三升六合七勺七抄五撮俱已如數父齊至應採買光緖六年分各項兵米一萬七千二百五十四石七斗二升二合八勺現據該府州縣交過春夏二季兵米八千六百二十七石三斗六升一合四勺其秋冬二季米石尙未報交等情呈請核辦前來奴才等查府州縣將欠解光緖四年分秋冬二季採買米石已如數父齊應行秦明照例報部核銷其應行採買光緖六年分各項兵米該府州縣僅春夏二季米石如數交齊其秋冬二季米石未據報交俟該府州各縣將光緖六年秋冬二季米石父齊冉行奏報核銷理合將府州各縣欠交光緖四年分秋冬二季米石如數交齊並光緖六年分米石已父各緣由循例恭摺奏聞伏乞皇太后皇上聖鑒謹奏軍機大臣奉旨知道了欽此○○豐紳片再奴才豐紳因大靑山後一帶屢有結夥馬賊持械劫路搶奪行旅不時派撥馬隊官兵四出嚴拿於本年二月間在山後阿窰什溝地方拿獲馬賊李來僖一名帶營當卽派員曾訊據李來僖供認本年二月初十日有盗匪自來僖起意合我夥同谷店揚杜方俱各騎馬執持槍刀於午後行至爾林惱包山坡路遇　人土國英趕車迎面走來伊等下馬攔赫夥搶車中布捆口袋　至窩主鄭元子家查點賊物係白藍布六十疋毛口袋一條正在俵分間經該事主邀同多人跟蹝追捕各自分路逃走我就跑至山後草地躱避卽遇官兵拿獲所供是實再三研究據供前情不諱奴才查該犯李來僖旣經訊明聽從逸盜自來僖紏夥騎馬持械劫搶　犯胆敢同謀三五成羣白晝途搶民人王國英布疋等物實屬目無法紀應卽照例問擬搶辦梟示以儆兇頑而靖地方奴才於訊明後泒員將該犯绑赴市曹就地正法傳首犯事地方懸挂示衆以昭烱戒除全案供招咨送刑部俻查外埋合附片奏聞伏乞聖鑒謹奏軍機大臣奉旨知道了欽此 
[蘇省抄]  
　　十二月十八日候補道李慶雲寳山塘工回並督憲姿鎭江洋務局差安徽候補知府李松榮辭赴松江等處查陗分發江蘇試用知府洪秉鈞廣東人知州注紹賢湖北人均禀到縣丞林鴻勲卸署長洲縣縣丞事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
