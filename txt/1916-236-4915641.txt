# 1916 - 236 - 4915641

 

Page 1

 
 
   
 
 

Page 2

 
 
時評 
[絜其綱領[  冷] ]  
　　一國之事不知其若干頭緖也唯於其千頭萬緖之中而絜其綱領焉綱領旣得乃傅遞而下再求第二之綱領第三这綱領而後秩然有序其事始有成績之尋即所謂進步也今日中國之事聚諸有力量與名望者以擔負之非之無可非也以言進行未嘗不進行也然而無進步成績之可言者無他不得綱領之故也不然政府之建設已三月於茲矣議會之召集已一月於茲矣然而未嘗有一事一案足以饜人欲望者謂非因是之故而不可也 
　　然則綱領之義大矣哉 
[命令]  
　　八月二十六日大總統令任命王桂林爲嘉湖鎭守使顧乃斌爲台州鎭守使此令 
　　又令財政總長陳錦　呈河南財政廳　長顧歸愚懇請辭職顧歸愚准免本職此令 
　　又令任命王荃本署河南財政廳廳長此令 
　　又令張伯良署辰州關監督此今 
　　又令任命梁瀾勳爲外交部特派廣東交涉員此 
令 
　　又令參謀總長王大士呈山東督軍公署參謀長王學彥因病辭職王學彥准免本職此令 
　　又令任命朱泮藻爲山東督軍公署參謀長此令 
　　又令任命李式白署陸軍第十一師參謀長此令 
　　又令參謀總長王士珍呈多防鎭守使署少校參謀曹有義因病懇請長假應請免職曹有義准免本職此令 
　　又令參謀總長王士珍呈請以姚保球充任多防鎭守使署少校參謀應照准此令 
　　又令陸軍總長段祺瑞呈請以施烈充任浙江督軍公署副官黄元　充任軍務課課長林競雄充任軍需課課長蔣可宗充任軍醫課課長陳景烈充任軍法課課長伍崇仁充任嘉湖鎭守使署副官商詰充任台州鎭守使署副官顧照准此令 
　　又令陸軍總長段祺瑞呈請以武振常充任陸軍第十三師砲兵第十三團副軍械官應照准此令 
[專電]  
　　北京電段手下院令訓徐樹錚文云本院呈請大總統閱核文件應責成該秘書長躬自遞呈閱印後賫回無論風雨星夜不得假手他人以昭愼重而免差異 
　　北京電段總理昨已照常到院視事訓令徐樹錚此後送命令至公府槪由秘書長直接總統辦理不准他人干預 
　　北京電籌商憲法大致㈠以天壇憲草爲標凖㈡對於主權取監督主義㈢對於領土取範圍主義變更時須國會同意㈣對行政取便宜主義㈤司法槪括主義 
　　北京電昨憲法起草委員開談話會各員認定說明草案各條理由 
　　北京電憲法起草主張有四㈠分别决定以歸一致㈡先討論後起草方有統系㈢由主稿者就大體起草再付討論㈣先論大綱乃有標準 
　　北京電谷總長對於殖邊銀行之辦法維持銀行機關而嚴辦舞弊者 
　　北京電殷汝驪長農商確定國員惟谷程難通許調財政汪彭年爲次長將發表 
　　北京電國務院咨覆參院質問 
胡瑞霖案將舞弊勸進等項皆認爲可以免議但胡又有辭職說 
　　北京電國院昨復參院質問胡瑞霖案㈠無其事㈡應免究㈢無左證至用人標準一本大公語頗强硬孫洪伊主追回修改已送出不果 
　　北京電借欵又有與日磋商之說 
　　北京電法院編制案已由法局釐訂候張就職審定再提交國會 
　　北京電報載中交兩行將兌現晤殷次長言正在籌備 
　　北京電張耀曾昨向國會報到並謁總統述　黔起義之眞實情形及新舊軍隊招募狀况並目下財政善後事宜 
　　北京電聞普通國務會議之外將定特别會議辦法總統可以列席 
　　北京電明日兩院要案爲廢止盜匪條例廢除對平民鎗斃非刑禁粤賭請政府愼用人等案 
　　北京電陸軍部獨不裁併次長 
仍二人 
　　北京電湯化龍同　昨抵京 
　　北京電湯化龍昨抵京赴衆院報到明日出席 
　　北京電聞任可澄下月上旬來京 
　　北京電李佳白歡迎國會演詞分重和睦守公平行中庸權輕重重道德尙節儉六綱 
　　北京電商會聯合會昨開正式會議向淑予任滿辭職表决十日内改選正副會長未選前仍向主席一至四烟酒案多數主取消公賣結果併付審查五至八印花稅案主修改稅法亦併審查 
　　北京電全國禁烟總會以袁嘉榖爲土案嫌疑要人來京就議席置國家大恥辱不問狀請京地廳檢舉起訴或移滬廳主辦 
　　揚州電混成旅一五一團宥晚偵獲亂匪孫煥斌尹子和等五名搜出手鎗嚴懲示儆 
[譯電]  
　　香港電廣東朱省長抵任後衆皆具有大局可望早定之樂觀商民現陸續開巿 
（二十五日）路透電 
[東方通信社電（日本人組織）]  
　　北京電財政總長陳錦濤及熊希齡張弧葉恭綽等合力運動美國借欵雖已絶望然現仍於天津極力運動該借欵以期成立 
（二十七日） 
　　南京電淮北一帶昔由張勳派其部下定武軍分配守備茲者時局旣歸平靜馮督軍决以已之部下交代昨已電致張勳請將該地方之軍隊撤退（二十七日） 
　　漢口電前四川將軍陳宦本日挈其眷屬幕僚及衛兵約百名來漢王督軍特派副官出迎 
（二十七日） 
　　東京電南洋土人觀光團前來東京茲於昨日離去日本帝都首途歸國（二十七日） 
　　東京電大隈侯爵昨在自邸招集交友會代議十開會懇談於與黨三派合同之事 
（二十七日） 
　　東京電朝鮮豪雨爲災日皇特賜恤金四千日百元救流被災人民（二十七日） 
[戰電]  
（英人路　電） 
　　巴黎電今晚公報云松末河境之法軍仍在轟撃德軍防禦工事昨日法軍共俘敵六百人德軍夜在聖米叶爾東南進攻爲法軍砲火所阻德軍在亞伊萊叢林進攻佔據法軍前鋒戰壕中之露營一座但卽被逐出（二十五日） 
　　巴黎電今日下午公報云德軍在凡爾登陣線連攻失利是日德飛機之被撃落者共有十二架之多（二十六日） 
　　倫敦電今日下午海格將軍報稱龍格伐爾至佛萊爾路兩面之英軍陣線前移數百碼英軍且在右翼與穿越摩勒巴斯之法單相接法軍獲重要之進步穿赿摩勒巴斯台爾維維勒叢林東北兩邊戰事甚烈英軍於今晨几時前俘軍官八員兵一百七十九人英軍昨在錫泊伐爾南一面所奪之戰壕其長穿過萊浦　凸角　距七百碼之遙英軍　於此以炸彈進攻續得進步俘敵一百零五人英軍損失甚微昨晚英軍在勒維勒聖伐特北面胡魯區附近哇貝爾西面襲撃數次　獲勝利敵軍被創甚重今晚報稱敵兵兩中隊　奇凡希西面進攻受挫昨夜今日敵軍轟撃英軍所佔台爾維勒叢林附近之戰壕英軍於此獲麥肯沁砲兩尊俘敵九十人英飛機兩架襲撃敵軍交通戰壕損火車數輛敵飛機避與英飛機交戰故僅互　數次敵飛機多架受損退回英飛機一架爲砲火撃落（二十五日） 
　　巴黎電公報云英馬兵斥堠隊昨在太希洛斯湖東面計欺敵軍沿安斯太河而上且毀橋數座加伐拉與特拉瑪兩處仍由希軍防守布軍並未進攻比勒斯山．杜伊蘭湖．斯特魯瑪河．凡爾逹河方面有小戰全陣線有砲戰布軍在哇斯特洛伏湖西北猛力回攻爲塞軍撃敗被俘者數百人（二十六日） 
　　倫敦電今日下午海格將軍報稱英軍在摩開田莊附近得有進步英軍復奪獲沿古爾塞萊特至錫泊伐爾大路戰壕四百碼昨日七時三十分普魯斯禁衛軍猛轟後進攻錫泊伐爾南面英軍新戰壕悍猛異常卒爲英軍撃敗損失甚大昨夜敵軍不時轟撃英軍陣線且在古維勒芒及錫泊伐爾進攻未能抵英軍陣線敵軍不恤犧牲希圖奪回萊浦　凸角失地其注重錫泊伐爾一地可見一斑（二十六日） 
　　羅馬電意軍已佔據希臘勢力範圍内阿爾巴尼亞愛比魯斯濱之回勒摩港及加拉特山以防有人於此傅號與敵潛艇（二十五日） 
　　倫敦電公報宣稱敵飛船一艘飛抵倫敦郊外擲下引火及爆裂性炸彈四十枚死男婦各三孩童二重傷男三女四輕傷男四女七孩童三電氣廠一所爲火所損該飛船共擲炸彈百枚（二十五日） 
　　哇太　電調查坎拿大北盎太里哇森林火災損失之委員報稱此次大火乃因居留森林中人舉火焚草所致災區廣約七千亞克死者三百人焚燬之木料值美金洋六百萬元又燬其他財產數百萬元現有多處猶存餘燼（二十五日） 
　　巴黎電布軍包圍蕯洛尼加聯軍之希望已絶（二十六日） 
　　倫敦電公報云昨晨海軍飛機以炸彈擲撃那綦　附近敵飛船處兩所惟因雲低不能知其所加之損失英飛機一架未回（二十六日） 
　　倫敦電公報武裝船阿爾巴尼公爵號（一九九七　）二十四日在北海爲一潛艇撃沉溺斃二十四人救起八十八人（二十六日） 
[公電]  
　　贛議長議員電南昌李督軍戚省長鈞鑒贛東獨立因嫌疑被拘之紀漢源及株連被封之愛羣藥房應援例請速飭廣豐縣知事准予開釋啓封以昭寛典贛議長任壽祺議員傅逹民叩 
　　孫中山致　縣高密諸城諸軍電中字　青子人錫武中至諸兄鑒魯事得手兄等勞多現大局底定當遵照通告平和解决尤應服從覺生兄主張急辦收朿不得固執已見與政府再生衝突致貽擾亂爭權之誚文 
要聞一 
[京報紀鄭家屯案]  
　　二十五日英文京報云日本對於鄭家屯一案言行逈異吾　朝野茫然不解表示日本之眞正心思者爲東京政府所發表之日本宣言耶抑爲滿洲日軍當道所實行之日本舉動耶日政府曾以辦理此事務主和平之意告知中政府記者星期一日載此消息方深慶幸日使林權助又告知外交部謂此次衝突並無不易和平解决之處而駐日公使亦電稱據外務省政務局局長小池氏云日政府願與中政府和平解决此案並已通飭報界評論此事勿發激烈言論詎意日人方在北京東京發揮主持和平之說而滿洲日軍當道竟已着手在鄭家屯遼源等處施行其衆所共知之鐵拳政策矣二十三日奉天中國官場來電略謂日兵倐入遼源勒令華兵退出街外三十里已詳前報今日兵要求由四平街至遼源之大路三十里内不得駐紥華兵又强近中國兵警退出八面場（譯音）四平街並捕留運送車輛干預郵電事務地方官吏紛綫紛電請訓示難措手交涉員往晤日領事而日領事則謂日兵要求華兵退 
 
 
 

Page 3

 
 
出四平街至遼源大路外三十里此種日兵行動業由關東總督核准查中日並未開戰日兵斷無限制華兵擇地駐紥之權再蒙匪刻正猖獗在四平街至遼源之大道上甚爲活動若華兵退出則危險立生數日前華兵已退出境外專爲避免衡突計也惟無端退讓責言備至若日兵凌辱華兵之自由行動不即停止則將無和平解决之餘地云云同日奉天官場又有一電略謂據遼源知事電稱日兵要求佔據洮遼鎭守使衙署及第四旅騎兵三大隊之辦公地點知事與旅長極力與日兵司令辯論但無效果知事爲國家大計起見不敢有所舉動致碍邦交乃不得不姑從日兵之要求騰出衙署及辦公地點午前八時交付日兵日兵到遼陽後即分派小隊至各方面搜尋華兵强令退至街後其占據此地之意已可顯見目下日兵最近之行爲乃强佔衙署與軍營我方節節退讓日人則侵逼愈甚長此不已後果難言云云記者讀此兩電敢向林權助與日政府發一直接問題曰日兵在遼源之行爲果得日政府之同意乎如其然也記者敢問日本能以何種友交理論而謂其軍隊之凌辱舉動爲對於中國政府與人民友好情誼之表示耶 
[日報紀鄭家屯案]  
　　外交官與閣員之談話二十一日大阪朝日新聞載日本某前外交官之談話云日政府鄭家屯案非明悉衝突詳情之後不能有所决定蓋事實與報紙傅載者異而中日報紙又復各持一說今雖進行調查恐終難明眞相故日本日後定善後方法不外根據日本之見解耳世之論者或主强硬以爲此乃解决滿蒙問題之絶好機會或主寛大謂新大總統就任之後中日關係漸見親善苟以此解决方法而損及親善大不可也二說皆趨極端兩無可取藉此事爲好機會提出不當之要求是爲淺薄之論徒云親善而忽視重大事件亦豈　當之說自去年中日交涉之後日人在滿蒙之經營俄然增大如鄭家屯雖交通不便而日人之往者亦多各處發展之大槪可想而知矣苟今次解决不當不能　除禍根則日人在滿蒙之利權祇成紙上虚文欲免斯弊自非根本解决不可下列四者竊以爲當然之要求而可保障此後之平安者也㈠處罰此案責任者㈡對於被害者之賠償㈢對於在滿蒙之日人其警察權歸之日本國家與居留地（租界）同㈣在滿蒙中日軍隊駐屯地之間設一定距離以免接觸此四者乃當然之要求必須提出之於中國政府他若去年中日交涉時日本關於滿蒙問題讓步諸事項之中鑒夫此案亦＝須重行提出請中國政府承認云云 
　　同日報知新聞（政府黨機關報）載日本某閣僚之談話略云日政府關於鄭家屯案之態度非於愼重調查後不作確定之方針因此案影響於中日親善者甚大也世間固有主張藉此解决滿蒙問題者此皆無責任之言政府决不取此侵略的拙策云 
[北京特别通信（二萍）]  
　　上海道易人之决定 
　　胡瑞霖之查辦案 
　　徐樹錚與國務會議 
　　二十二日之國務會議一爲關於滬上之烟土案此案與張耀曾無關爲政府與此間有力諸政客所確信卽舊日與張耀曾黨派不同者亦力言張君必不與聞此事是日會議集各種報告國務員互討論張耀曾之脫然事外蓋可證明段總理頗爲欣喜因議及上海道尹與交涉員問題此次事件發生周道尹與楊交涉員均有不可辭其責者内務總長孫洪伊早已主張將周道尹撤換而請任前江蘇司法籌備處長徐元誥爲道尹公文至國務院已非一日延不發表會議時訽問理由聞因楊善德有電到國務院爲周道尹與楊交涉員竭力辯護但會議之結果仍以徐元誥爲道尹而交涉員則由外交部另覔一人不日卽可侙發表又討論徐元誥可否爲道尹之時徐秘書長方徐元誥尙有通飭之案某總長則莞爾曰今日在座者亦尙有通飭案並未以明令撤銷之人不妨决定斯事遂勉强通過第二件則爲胡瑞霖案以國會有請查辦胡瑞霖之提議故是日加以討論尙須調集案卷未能議决如何辦法而昨日之衆議院已將查辦胡瑞霖案不待審查而即通過其原因頗爲有趣當郭人漳等提出查辦案時不甚爲議員所贊成因不滿意於郭人漳之人甚多也乃有某某議員爲胡瑞霖作辯護士旣在院外分布文章極方胡瑞霖之不宜查辦院内登臺演說爲胡瑞霖聲辯議員惡其卑鄙吁吁之聲送之下臺感情所激遂不待審查而即多數通過此事爲胡瑞霖辦護者固屬不顧人格而國會議事之流於感情亦頗爲與論所批評 
　　徐樹錚以國務院秘書長出席於國務會議凡事頗具熱心故如對於粤事對於恢復省議會彼皆持特别之意見而孫洪伊與許世英欲鍾秀等則每以同一論調折之結果徐之主張每不通過人頗論其於秘書長之職分難免稍出範圍但某總長曾與記者言徐樹錚爲人並非鬼祟者可比惟軍人之腦筋總比尋常政治家爲簡直而已 
[香港華商總會歡迎朱省長]  
　　二十三日下午兩點半鐘華商總會值理同人開茶話會歡迎新任廣東省長朱慶瀾到會紳商甚多會内檯上遍供生花至下午三點三十分朱省長偕同隨員韓次君鄧忠灜張逢伯三人聯袂而至主席劉伯曁各值理同人均起立歡迎茶便畢先由主席起言今日朱省長奉命南來赴粤履新道經香港不以商人愚陋竟到商會與同人接洽鄙人　居主席理當代各位申請省長之光臨及感謝省長之盛意朱省長此次來粤履任與前官僚派不同須知今日廣東大局已屬糜爛一切進行手續繁難可知民國政界鮮有不畏煩難不辭艱苦者今未省長毅然蒞粤將來廣東政治必大有可觀此非獨鄙人之厚望抑亦不負諸君今日踴躍歡迎之盛意也鄙人意見以爲凡爲官者亦猶我等商人辦公益事必須靠衆力維持省長今日已知廣東大局維持易而猶肯勇敢前來謂非有成竹在胸曷克臻此省長未到之前鄙人已有所聞謂省長實係一老成持重之人廣東今日得斯人爲省長實乃廣東之福在座諸君倘知自已家鄕應如何興革或有所組織者望各位助省長實力舉行將來粤省各事蔚然可觀豈獨今日在座諸君之深望抑亦全省之幸云云主席方畢朱省長起而答曰慶瀾此次來粤蒙各界歡迎且感且愧當此時候歡迎兩字實不敢當伹值此時機與諸君一叙亦非常榮幸慶瀾雖不是軍人可是統兵時候多雖是南方人可是住在北方時候多吏治本非我所長而廣東又是我未到過地方所以這一次奉命長粤再三婉辭未邀大總統允准但是此次非運動與乞情而來想諸君必能原諒况廣東正當大亂之際縱使心存規避而實義不容辭所以單騎前來曾不自量之極慶瀾旣不通治術又不熟悉地方情形凡所有一切施政方法先後緩急還要仰仗諸君的指敎不過慶瀾所敢自信者粤省雖然是一個財賦之區慶瀾决不敢妄取一錢粤省雖是派别紛紜慶瀾决不敢偏於一黨且慶瀾素日卽反對官場習氣向不主張任用私人此次到粤在職一日必當守此數言斷無更改至於行政上的方針俟接事後就地方上的現狀酌量輕重另行計劃今將耳聞所及目下急宜進行的第一事就是恢復秩序整頓金融的　兩件事先儘着數月的工夫回復舊有的狀况至於十年大計只好敦商於賢士大夫先定方針再行積極進行慶瀾向不善於言詞略貢數言於諸君之前尙須諸君隨時帮助云云演說畢卽由華芳影相店以電光拍照畢遂下座談話良久始盡歡而散時已四下鐘聞朱氏復與劉主席葉司理等同往拜見華民政務司然後返英皇酒店朱省長甫到華商總會門前有一人狀類鄕愚者攔輿遞禀聞禀内有伊鄕因前分昨不匀至致起爭執竟將伊子嚇死求大人伸冤等語詳情未悉又聞昨日下午朱省長赴華商總會後返英皇酒店即有省城議員多人聯袂晋謁傾談粤省政治甚久 
龍氏昨因朱慶瀾行抵香港特派本署熊巡捕及財政廳曹收發等前往迎迓現該員等已於昨晚搭輪回省今日（二十一號）抵步據述朱省長確於二十號到港欲候薩鎭水抵步乃同來省惟龍盼其蒞省甚切昨日又派兵艦往接聞朱隨員有四人已於前數日先行到省矣 
[廣東最近之戰事]  
　　廣東兩軍戰事迄今仍未稍已十七日上午五時南塘花地方面又有槍聲間作疎密不常惟無發砲攻撃事後探訪聞因花地方軍放哨收隊因楊桃園林木遮障突與龍軍相遇桂軍疑其截撃各伏園基開槍射激龍軍猝不及防即在平田臥撃抵拒正相持間園邊桂軍察知彼此均屬誤會有數人揚手止戰龍軍恐其有詐未敢停鎗後見桂軍槍聲全行止息遂卽向後退去是晚西路戰爭復起劇烈查是日下午四時五眼橋一帶突有大隊綠林軍密發槍聲直逼石圍塘沿途紛樹白旗衝鋒進取原駐濟軍先鋒即行還撃相與劇戰遂詐敗倉猝退走濟軍以爲得利追入白旗線内攻撃後隊濟軍瞭見白旗疑爲前隊降敵紛向進撃傷斃頗多桂軍又復乘機衝撃分隊包抄以故黄竹岐各軍均出助戰鎗砲之聲隆隆不絶但均集注石圍塘方面故黄沙濟軍及大坦尾泮塘洲胡令宣各軍一律趕往援助直至夜深十一時許戰情愈急胡令宣復率衛兵二十餘名親臨督戰全體軍士因此激昂極力抵禦迨至十八早四時桂軍始退不再猛攻龍軍各隊防禦仍嚴鎗炮時發至午後全息現龍軍復將廣福利普安各艦調赴黄沙魚欄寄泊以備後援矣 
　　三山一地自桂軍進駐後忽來去聚散靡常昨十七早八時蔡春華統率艦隊在海口發炮遙攻桂軍隠伏牛岡大岡頭及伍氏後岡等處　息旗鼓并不還砲兵艦疑其退去立派兵士三百餘名由牛蹄沙登岸甫至木棉忽被牛岡桂軍亂鎗狙撃正欲退走又被伍氏後岡軍隊夾攻海上兵艦鳴砲赴援復爲大岡頭桂軍砲隊抵拒不克駛近登岸各軍因無路退走卽在陳姓宣敎祠前伏地抵禦自辰至午堅持許久後因死亡過衆勢漸不支始行四散逃去茲聞傅述該鄉宣敎祠前陳屍百餘具現尙無人收殮云 
　　十八號三山戰爭龍軍敗績狼狽非常　赴戰全軍共約千餘名除得蔡春華所部之游撃隊五十餘名因在兵盤故能脫險外其餘高雄勝則已被擒鎗斃尙有某營副營長一名述長四名排長二名兵士三百餘名因不遵令投誠均被擒獲解回佛山究辦而遵繳槍械投誠者亦有數百名 
　　白雲山砲疊連日均被敵軍襲撃尤以昨二十號午戰爭最爲劇烈蓋因磨刀雷岡沙梨園各處敵軍俱係綠林性質當于冒險且用散隊包撃極爲猛進故龍軍黄營長率部抵禦戰至入黑被轟重傷旋即殞命并有排長兩名亦已陣亡 
　　十九夜雷雨最大時有竪滇軍旗　之民軍乘昏夜圖襲兵工廠半途爲濟軍所覺即出隊邀撃兩軍劇戰竟夕未休至二十日濟軍乘勝進攻聞已將江村站奪回直進高唐墟昨日下午北路前敵司令已用飛足報告軍署所言大略如此至詳情如何容俟查明續報 
[江蘇省議會暫行法（南京通信）]  
　　省議會奉令依法回復齊省長於本月七日召集各行政官廳會議已將應行籌備及分辦事件籌議七條誌前報刻正在籌備進行中正會長沙元炳副會長錢崇固已先後晋省各縣地方省議員亦陸續來省報到除有他故及現任官吏外大約於九月二十五日以前可足法定人數十月一日定能依期開會現到省之議員尙分居城内外旅社俟德軍收容所遷移議員公庽房屋謄出後方可團結交換意見爲將來開會議决之根據其前所議第二條第三項省議會暫行法齊省長特援照民國元年之擬訂昨日印送丁家橋省議會沙錢兩會長分送各議員查核其第一章組織與選任法以省議會須設於省行政長官所駐之地議員名額依民國元年九月二十五日第一届省議員名額表所規定任期以三年爲限任滿改選再被選省得連任其任期自議員當選之日起算當選後選舉區有變更而任期未滿者照舊任職其任職後非經省議會之許可不得解職如有因故出缺者須以本選舉區候補當選人名次表之列前者遞補之所補缺之議員其任期以補足前任未滿之期爲限並不得以省議員資格同時爲國會議員至議長副議長二人由議員互選之選舉時分次用無記名單記法各以得票過半數者爲當選議長維持秩序整理議事對外爲省議會之代表有事故時由副議長代理副議長倘俱有事故可由議員中選臨時議長代理如議員改選時議長副議長可一併改選會中置秘書當由議長任免之秘書承議長之命經理文牘會計及一切庶務其員額及辦事細則由省議會定之第二章暫行職權法大旨議决本省單行條例（但以不牴觸法律命令爲限）議决本省預算及决算省稅及使用費規費之徵收（凡法律命令有規定者不在此限）議决省債之募集及省庫有負擔之契約本省財產及營造物之處分並買入本省產及營造物之管理方法（法律命令有規定者不在此限）答覆省行政長官諮詢及受理本省人民關於本省行政請願事件且得以關於本省行政及其他事件之意見建議於省行政長官其他依法律命令應由省議會議决事件凡省議會對於本省行政長官認有違法行爲時得以出席議員三分二以上之可决提出彈効案經内務總長提交國務會議懲辦之對於本省行政認本省行政官吏有違法納賄情事得咨請省行政長官查辦之議員對於本省行政事項有疑義時得以十人以上之　　提出質問書於省行政長官限期答覆對於省行政長官之答覆認爲不得要領時得要求省行政長官自行到會或派員到會答辯（未完） 
[杭州快信]  
　　呂省長迭接各縣電請取消聯合師範講習所昨已訓食民政廳謂現届暑假期滿究竟應否即予歸併或俟畢業停辦亟應分别决定以資辦理云云 
　　孝豐縣知事苪鈞被公民魯馨稟控違法瀆職等多端呂省長令民政廳派員澈查 
　　駐滬第四師軍費向由中央撥給現在部中無欵應付電請浙省當道就近匯解十萬元聞財政廳昨已商承省長電復中央謂浙省同一困難應請另飭改撥 
　　陸軍第六師所部輜重營駐防嘉善瞬將三年聞該營兵士呈請退伍該營長已轉呈團長請示 
浙江省議劉朱兩議長囑總務科照章設置審查股（一）法律（二）財政（三）庶政　革（四）建議（五）特　事件每股審查長及副審查長一人定九月一日組織成立 
　　民政廳長以柞　一物試養得法所出　絲亦頗合用於昨日派委姚永元往奉天安東縣採取蠶種並考究柞樹培養之法以便仿辦 
[南京快信]  
　　張勳派惲禹九盛文詒赴京代表謁段總理前日已公畢回徐 
　　倪嗣冲前日已由彰德乘車回蚌埠張肇逹（張勳之承繼子）奉委爲泰壩鹽局長張轉委胡紹猷賴志崇二人代辦 
　　馮督軍以軍裝亟應愼重保管特派本署軍需課員分赴鎭江蘇州無錫軍裝庫驗查 
　　聞國會彈劾張勳倪嗣冲之案已經打消徐州軍署已得北京某方面之報告 
　　聞政府以司法獨立人材問題較經費尤難現關於此難題擬令分發各省之縣知事願改法官者酌量任用但以考取及格及有相當之學歷者爲限省公署昨已奉到部咨商榷此項辦法於行政方面有無妨礙未審齊省長如何咨復 
　　實行軍民分治督軍省長不宜同城蘇紳早有建議請齊省長移駐蘇州惟此議爭持甚久迄無效果茲聞政府已有某要人建議未識能否見諸實施 
　　駐紥鎭江之掩護隊全部已奉調來省駐水西門所遺鎭江防地另調十九師開往鎭駐 
張勳决意暫不離徐移皖 
　　聞唐少川氏不日偕徐傅霖由滬來寗沿津浦車北上 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於憲法會議之所聞]  
　　此次國會重行開幕速行制定正式憲法籍以鞏固中華民國之基礎爲各派議員多數所主張政府亦極力贊同唯此次憲法之制定係　績民國二年之事業天　憲法草案旣經依法草成繼此即當將該草案交付憲法會議逐項議定故近日各派議員已議及該憲法會議之迅速組織據規該憲法議之組織如下（一）憲法會議以參衆兩院全部議員組織之（二）憲法會議以參議長爲正議長以衆議院議長爲副議長主持該會議一切事務（三）憲法會議以衆議院議場爲開會之地點（四）憲法會議非全體議員三分之二以上之出席不得開議（五）憲法會議於憲法全部議定公布後卽解其組織茲有羅議員永紹亦主張提前開議其提出之意見書略云開院近一月内部之組織漸備待議之件更僕數愚管所見凡百可以緩提最重要之急務厥爲憲法草案應按照第二年所議决之憲法會議規則從速組成憲法會議並依該規則第五條所定後星期開會二次以收從速議决之效其理由如左（一）永定國基號稱共和民國而無正式確定之憲章表見於世則根本問題易致動搖（二）憲法爲各法之母母法未定其餘各種法典各預算案均無下手清理之處强勉凑就勢必此衝突結果皆成廢文（三）議員責任問題自臨時參議院以至於二年國會所謂救國家之大難卓有成續者厥爲约法大總統選舉法兩種鞏固國基確定繼任大總統法力　亂厥功最偉今民國已五年常會届二次而因陋就簡尙是臨時之急就章對於國家前途百端危險爲議員者又何以解除責任也（四）凡提院之案無論何件必關重要然以憲法比較觀之則有大小本末之殊矣日來議决各案破除意見多數一致較前届似有進步若不乘此朝氣將根本閭題解决竊恐因各案偶爾之爭競逾度積成意轉致憲法開議生出别項問題莫收敏活圓滿效果是以小末者之矝持而荒其大本也千載一時伏希注意 
[衆議院選舉委員長]  
　　二十四日午前十時及午後三時衆議院各股委員在各審查室選舉各委員長及理事計十三股之中已選出八股餘五股則俟二十六日午前十時選舉茲將已經選舉之各股委員長及理事名單錄左 
　　預算委員會委員長褚輔成理事張伯烈李肇甫王樞周　王葆眞馬　王傑 
　　外交委員會委員長汪彭年理事史澤咸　潤宇邵瑞彭 
　　内務委員會委員長羅家衡理事王謝家曹振　王蔭棠周澤苞張浩朱溥恩 
　　法典委員會委員長　晋榮理事秦廣禮徐蘭聖呂復駱繼漢楊銘源葉夏聲 
　　軍政委員會委員長吳宗慈理事方　楊式震 
　　敎育委員會委員長張華瀾理事黄攻素陳　　李　榮李執中 
　　財政委員會委員長陳鴻餉理事李源瀚牟琳鄒魯劉奇瑤 
[鄭家屯交涉之近信]  
　　鄭家屯中日兵警衝突案係出於雙方一時之誤會遂釀成如斯之慘劇故自該事件發生以來雙方均以公平之態度派令專員親赴該處調查事實之眞相以便爲圓滿之解决近日該方面之調查均經竣專已各爲詳細之報告探聞雙方當局者擬將該案移京由外交部直接與林新公使辦理已略有成議不日卽當爲交涉之開始而據英文京報則稱中國樞府之意擬將該案在當地了結並望各界靜候當局辦理切勿徒事喧　致生枝節云云未知究以何說爲是也 
　　衆議院於二十三日開便要求段總理出席說明鄭家屯交涉事件現聞段總理本日（二十五日）因病不克親赴擬派徐秘書長及外交次長出席答覆届時須開秘密會禁止旁聽 
　　奉天報載則云遼源交涉發生而後馬交涉員與日領事和平交涉此數日之間所交涉者中日兩有傷損亦卽兩相賠償而日人必以傷亡日兵每名賠 
償萬元中人賠償千元中國方面以同一傷亡何必有輕重之别必須一樣賠償方爲持平故至今尙未解决又聞遼源昌圖四平街警團爲日人逐出張軍長接電即委派馬交涉員赴北調查情形與日人交涉暫先請日兵將三處退出再行和平辦理外交部委派之王鴻年已於日昨到奉矣 
[交通部改組之餘聞]  
　　交通部所管　政向來糜費頗多自許俊人總長到部以來稍加整頓聞節省經費每年已逾八十餘萬元若再將所轄各機關切實整理將來所省之數當更可觀茲經調查如下裁併浦信鐵路總會每年節省費額爲十五萬六千元裁併寗湘鐵路局節省費額爲三十一萬二千元併同成鐵路總公所節省費額爲一萬九千二百元又裁撤粤漢川鐵路會辦省費一萬六千八百元裁撤京綏副總工程司省費一萬二千元裁撤路電監查會省費一萬九千九百二十元裁撤電政管理局省費十八萬七千六百三十二元本部裁併各司省費八萬六千四百二十四元綜以上計之爲八十萬零九千九百七十六元 
　　交通部職員辦公較力者本有津貼一項此次改組曾得津貼之人員亦有被裁汰者聞許總長以新調職員應給予津貼不能不援例辦理擬自下月起將各員津貼從新分配以示改革之意 
　　交通部參事司長儉事各員均屬薦任以上人員尙未明見任命唯許總長急於改革日内已將此項新任之各參事司長曁僉事叙授等級本月薪俸即可分别照支 
交通部改組之結果由僉事技正降補主事者約十餘人照常供職者固不乏人而託故請假者亦自不少許總長以此種辦法迹近　　不容不從嚴取締已飭各司長傅諭知照矣 
[中央政聞]  
　　總統列席國務會議說之反對國務會議大總統應否出席問題迭經國務院會議數次當時曾由法制局調查法國制度總統得列席與議並任議長有否認議决之案等條丁徐二秘書長亦曾起草組織法一節迭經報告茲悉某某數要人對於此舉頗持反對蓋恐此舉實行不免有總統制之嫌疑說者謂黎公雖不致有此舉然今日斷不可主張致貽將來之流弊故近有打消之說矣 
　　責任内閣之職權披露大總統自得段氏由國會通過後即召段總理入府商議組織責任内閣之事討論良久結果大致如下（一）國務總理對於大總統所發之命令負完全責任（二）關於一部或數部之事發生由國務總理與各該部總長負完全責任（三）各部總長對於國家行政各負責任（四）各部次長對於本部事務負責（五）院令發表者總長負責（六）國務總理及總長對於總統之命令有拒絶副署之權（七）拒絶副署之命令應附具理由說明利害呈請變更 
　　各省軍務會辦將發表黎總統對於收束南北各省軍務已飭國務院陸軍部及各省督軍省長積極進行惟各省情形不一殊難同時實行近日疊次招集軍事會議磋商變通辦法其議决者擬酌於軍務繁難省分一律涶設軍務會辦以輔督軍整理軍政應設軍務會辦者聞有八省（一）奉天擬定以馮德麟充任（二）黑龍江爲許蘭洲（三）山東爲曲同豐（四）湖北爲王金鏡（五）湖南爲程潛或吳光新（六）四川爲劉存厚（七）廣東爲譚浩明（八）甘肅爲馬安良不日當能相繼發表 
　　議員請查辦河南省長日昨議員郭涵王傑提出請查辦河南省長田文烈之議案連署者賀昇平等四十五人其大意係言該省長倚任政務廳長陶琪爲心腹縱容財政廳長顧歸愚　民自肥其議案之後並附有田省長請豁免各知事呑欵數目表開載甚詳 
　　各省商工會展期改組各省所設之工商會以吾國目前而論本有繁簡之别去年十二月與今年二月修正商會法及施行細則公佈後曾限於六個月以内一律依法改組日前湖北工業總會會長張國起呈請農商部頗持工商會不能合併之說併請將不設工會法呈交國會議决業經該部逐條批駁此事實施已在决然進行之間唯至今限期實已届滿而核計未據報部者爲尙多該部勢不能不變通辦理故更於八月八日特呈准予展限六月以便遵辦業蒙指令照准該部奉准後聞即轉行各處查照飭遵矣 
　　江西國會議員之聲明劉景烈等致國務總理書云國務總理鈞鑒敬啓者頃閱順天時報載有議員代表訪見孫總長一則内稱江西國會議員舉出代表四人於日昨上午訪見内務孫總長　係爲該省省長問題等不勝詫異省長之應否從速更換繼任之應否選擇得人政府關心民　必 
能權衡至當以　贛人望治之心惟推舉代表訪見孫總長向大總統總理商議云云景烈等實未與聞其事是否出於簡人行動抑報紙傅聞失實姑不具論但旣稱國會議員代表不能不據實聲明以後關於地方公益事件如用公共名義代表一切必經全體署名蓋章通函介紹否則不能認爲有效合併陳明即希亮察順請勛安劉景烈黄象熙葛莊張益芳同謹啓國務總理覆書云逕復者頃承惠書謂關於地方事件如用公共名義必經全體署名蓋章否則不認有效云云極爲敬偑容當通知照辦至報紙傅聞有無其事姑不具論可也復頌公綏段祺瑞啓 
[易次乾請查辦龍濟光]  
　　國會議員易次乾提出查辦前廣東將軍龍濟光違法亂政　貨殃民案云查前廣東將軍龍濟光在粤數年惡迹昭著前經粤紳唐紹儀伍廷芳等曁廣東國會議員一再電陳政府請求能免次乾等復再四調查人言　　確有證憑茲據調查所得綜其罪狀厥有四端一治軍無紀　毒閭閻也龍濟光擁兵濟惡專欲横行粤民不見天日者三年矣濟軍數萬未嘗受敎育而來非草澤流亡即巿井無賴故遇有緝捕之事焚殺淫掠而入亦焚殺淫掠而出其目的絶不在捕盜也以致冤慘巨案百出未已其尤慘無人道者如上淇良敎石灣江門諸鄕鎭之案丁壯横　婦孺沈冤財產損失土石罹災至不可以數計萬人切齒欲與偕亡而濟軍之肆惡尙未已也焚掠之餘無不據人勒　横索鉅資若不能入以罪名則假黨案以肆誣陷遂使桀驚者走險而集萑苻善良者俯首而囚狅狴而濟軍之行貪猶未已也軍官以權力包辦各種捐餉　取鉅額金錢卽藉其雄咨販賣烟土以兵盤爲運輪之具卒伍爲挈送之人明目彰膽無所顧忌獲利則上下分肥各爲等級是以驕兵悍卒　　充盈奢侈淫佚道路側目雖李自成張獻忠生於今日亦不過如是此應查辦者一也一千預民政瀆亂官方也龍濟光督粤而後雖有民政專員然乃擁兵自肆侵赿政權縱其腹心爪牙盤據要津民署掾吏以及各縣知事任意指派非出其門勢難久任逐至吏途龌龊吏治卑汚苟且因緣豺狠當道全省司法實業敎育警察諸大政無不仰承一人意旨中央命令不能施行民政長官無所措手政治無良　之可言濟軍有喜怒之相示雖唐之方鎭明之中官挾兵力以動朝廷恃主恩以伸威福無此專肆也其結果所至官皆無恥民不聊生黑黯沈靈元氣銷蝕此應查辦者二也一摧殘司法殘民以逞也龍濟光目不識丁陰　險狠動以非法殺人其施行刑事非肆兇格殺卽就地鎗决從未有經正式審訊及宣告罪狀者甚至濫用非刑立斃杖下更有　割烹宰栲殺剌殺生埋縋江　死地窖種種酷刑施行之後必設法滅跡雖　辛商受金亮苻生以及張湯寗成之徒無此慘毒此　查辦者三也一歛財納賄貪婪無厭也龍濟光自知稔惡於是横歛氏財厚積聚置產香港值逾千萬此人所共知也復賄買劣紳遍布惡探擇噬良民輪入私　此身受痛苦者類能言之也賭博已禁絶於前清龍濟光　告中央遂弛其禁賭餉所入中飽過半而粤始不可治矣牌捐花捐房捐租捐碼頭捐諸名目日出不窮而粤民始無以爲衣食矣至原有之　稅沙捐船牌捐屠宰捐牛皮捐及一切釐稅皆任意增收或加三或加五中央不知司農不問而龍濟光父于兄弟以及其將校士卒莫不各享宫室妻妾聲色肥甘之奉雖李成梁之開府遼海吳三桂之專偕雲南無此淫侈此應查辦者四也龍濟光負此四大罪狀與論公評彰彰在人耳目詢之旅居與土著之粤民證之粤省各官署之擋案無不呈露證據次乾等不勝枚舉祇得總括以陳論龍濟光聲竹難書之罪狀已十死而有餘懲我國家去惡未盡之隠憂務根株之必拔况近復負固孤城妄思以士敏土廠曁廣州長堤產業抵押巨欵以充其暴戾恣睢糜爛粤民之軍費不俟中央許可不俟國會承認尤爲罪大惡極次乾等爲粤省計爲大局計謹依約法第三章第十九條第十項及第二十八條並議院法第十章第四十四條四十五條之規定提案查辦卽乞公决提議者易次乾連署者江瑔葉夏聲郭寳慈饒芙裳茅祖權黄汝　鄒魯江天鐸徐傅霖劉栽甫司徒　馬小進陳策黄增　譚瑞霖賀贊元黄　九 
[續紀陸督軍抵肇]  
　　陸督軍榮廷確於八月十八號上午十時乘坐廣貞兵艦扺肇由南門進城駐節實業學堂所有各軍師旅團長各機關人員俱赴南溪河干迎接聞陸督十六號抵德慶站時先由李副官與岑公及李軍長回肇飭各界預備歡迎禮節并遺莫榮新先回佛山防次十七號西軍六營抵肇分駐西門外一帶祠宇是日下午廣貞艦奉飭上駛迎接陸督至十八登岸時陸督服上將服乘與先謁岑公即回實業學校行轅分班接見僚屬一時休息是日所辦之事一電致龍氏通知即日赴佛一電莫榮新司令一飭林虎陸蘭清先回三水一請李烈鈞即回北江一飭廣保艦預備下午十時升火伺候聞陸督定於十八晚即赴佛山行轅前報陸軍十六抵肇係因岑公及李軍長李副官分乘肩與進城李副官轎前衛隊標廣東督軍衛隊字樣是以誤會也現陸督决意在佛山組設行營權接粤事俟龍氏收束軍隊離粤後然後來省辦公免致兩軍衝突昨已由肇來電請龍氏迅定交代日期矣 
[羅偑金代督後之川况]  
　　尹仲錫辭政務廳長後聞九號午前陳銘竹代表羅護督前往挽留尹君仍不允陳君復命後羅護督復親往謁留未晤午後復由陳銘竹四處尋覓聞亦未晤面據此則尹君告退之意似甚堅矣聞尹辭職之原因外間有一種說謂省議會不能開會係尹之主張追問根據則云係某議員謁問羅護督時羅公言我無成見不過政務廳長之意不能即時開會云云此言爲尹君所聞尹聞尹謂此係奉國務院電辦理非我執意如此遂因此辭職繼又聞羅護督向人云我不但無是言並未與議會人見面然則尹之辭職豈别有原因任耶　　羅護督軍以此次全川糜爛人民所受之痛苦甚多無從控訴現已滇兵到成都之日起如有估買倉榖勒捐欵項搜取鎗枝及其他種種不正當行爲無論出於何項人員均准民人從實控告一經查得實在决定從嚴懲辦 
　　日前聞當道注意清鄕先後附省一帶及東大路水道着手辦法現聞軍府中人附郭一帶類於吃大户者已派成華兩縣切實清查據云附郭四十里已無此　又連日已由省派兵出發各處至叙瀘又永川所駐之兵均已電飭其從速着手清鄕矣 
　　督軍公署昨通飭云案據監理官林嘉瑞詳稱查自軍興以後各縣學校及勸學所多有軍隊駐紥致使學校因之停課放假者現經大局妥定自以恢復秩序爲第一先務而整理學校尤屬先務中之至急現至暑假届滿學期開始之時自應一律開校上課以免曠時廢學而駐有軍隊之學校地方官紳未便請求遷移以致不克及時開校擬請通飭駐紥各縣地方之軍隊及病院一律移駐寺院並飭各縣辦學官紳迅速定期開校授學以免玩歇此外一切公務處所凡駐有軍隊者請悉令擇地遷移以免妨礙辦公所有擬請通電各綠由理合具詳請祈鈞部衡核施行實爲公便等情據此當經本督軍批詳悉所請通飭駐紥各縣學校及公務處所軍隊擇地遷移各節係爲維持學務起見仰候飭行各梯團支隊查酌辦理可也此批等語除批印發并通行外合亟通飭爲此仰即遵照即便擇地酌辦並將遷移地點具報查考切切此飭 
　　羅護督軍昨日啓事云金一介軍人罔諳治道蔡督東下就醫謬以不榖護理就作以來兢罔懈重念川中軍民兩政千頭萬緖焚膏　　猶虞不及所有來署謁見各員實難一二接談昔盧九台嘗語人曰不肖十分精神七分調停宰輔應酧僚屬一分消耗簿書其籌兵治民僅二分餘耳若得五分治軍保民亦不至任賊猖狂詳味其言古令同喟令仍於公署内設置招待處派李諮謀家珍等爲文職招待員周參謀世英等爲武職招待員每日午前六鐘至十鐘在署招待凡謁見各員其有政務應商榷者卽由各招待員詳詢記錄以備參考俾得藉以移精力從事職務并以　除歷來宦途應酧之習此啓 
羅護督出示禁事案據探報各路護國軍在各縣地方藉餉爲名將紳商任意拘勒索欵項日久不釋彭縣灌縣等處均有此種情事似此藉端苛擾實屬大干律禁除通飭各路護國軍將拘押紳商一律釋放並嚴禁勒索滋擾外合行示諭爲此示仰軍民人等一體知照特示 
[皖省近事]  
　　今歲皖南北各縣水災情形極慘日前由巨紳馬景融等公電政府及財部請將津浦路開辦之始所規訂之貨車客票以百分之三五提歸皖省濟急之用該欵近數年均未照章提用請迅令該路將此項盈餘尅日撥爲賑欵以惠災黎 
　　前警察廳長朱家珂自任事迄今三年所收車捐鴉片罰欵抄沒黨人財產以及各項收入之欵共數十萬元商會已追求此事並與朱嚴重交涉朱僅將車捐繳出三千四百元餘未答復現朱已將房舗捐轉詳省長取消藉以抵制 
　　安武軍各路軍隊已奉省令將第六第八兩路改編爲警備軍（六路駐八路駐省）餘由江蘇馮督軍節制　取消該軍司令部以符部令 
　　政府迭令張督軍移駐蚌埠倪省長移至省城張倪兩氏均不願實施究不識政府有無後命也 
　　安徽第一農校校長金邦正呑欵無弊挾妓 
 
 
 

Page 7

 
 
侑酒致敎育不能振興現經該校全體查明禀請上峯撤究以維敎育至省城各校暑假期滿已先後開課矣 
　　邇者大局粗定諸端待理皖民請願已公推馬君景融於昨日乘招商輪上駛由漢赴京矣 
地方通信 
[北京]  
　　總統遷移三海之期大總統遷移南海辦公喧傅已久茲據公府中人云大總統本擬俟副總統舉定後再行擇期遷移現因府官制發表在邇東廠胡同府第不敷辦公之用疊經府中供　人員呈請總統定期移入前總統府辦公以臻妥洽已邀允准定於九月四日遷移矣 
　　大盜自屋而降二十三日晚二鐘後琉璃廠中間中華書局忽來大盜三人自屋而降各持手槍向掌櫃勒索洋銀該局店夥約十餘人均懾於手鎗威力不敢聲張祗得任該盜搜劫銀元紙幣三千餘元復從屋上逸去比經該店鳴警追捕已杳無蹝跡惟琉璃廠爲人烟稠密之地竟有如此刦案發生殊屬駭人聞聽也 
[蘇州]  
　　監獄工藝之發逹吳縣分監自管獄員馬衡任事以來創設罪犯工藝場例習各種工藝以期出獄後得以各出所學自謀生活不致有再行犯罪之惡因始於男犯設立織布建築木工縫衣各科出品甚夥銷路亦佳　於女犯復辦刺　科詳請其妻擔任敎授所出　品頗稱優美衆咸爭購近爲推廣銷路發逹營業計特就附近道前街地方設立售品所業於本月十九日開幕内部陳設毛巾科則有大小各色毛巾裁縫科則有男女大小時式新衣線工科則有網套扇袋以及各種線製品織布科則有各色新樣布疋木工科則有中西式桌椅櫃几　一切木器而剌　一科出品尤夥凡古今名人字畫　屏　對均照眞蹟　成維妙維肖餘若婦女時式衣裙及堂綵幃袱等　品無物不備是日觀者購者肩摩踵接咸稱此項出品較巿上所售者尤佳誠爲吾國監獄界發一線之光明也 
　　盛澤鎭暗殺案詳記吳江縣屬盛澤鎭沈翰生突遭暗殺一事茲探得詳情錄下舊曆七月二十一日晚七句半鐘時沈翰生同子某手持電筒生至殷家弄許家　（在盛澤鎭）黑暗之中突有人連開四手鎗三鎗均中沈翰生身上沈即倒地沈之子立即至警察所報告適朱伯良警佐不在局中旋經孫巡官帶同書記長警到場查看沈氏之族親人等亦聞聲趕到當時沈翰生受傷雖重尙能言語沈稱有本　圑防局長曹雲祥（即曹小八又名譜泉）及其徒陳保生（卽小保生）同一不識姓名者三人由殷家弄出來連開四鎗中三鎗我即倒地我前曾禀請拿辦曹小八近日又因姚家壩賭事曹與我有深仇等語經孫巡官記錄供詞命沈翰生蓋手印沈之族長弟兄等在場者亦均畫抑當即喚雇小輪將沈翰生　送嘉興醫院醫治迨到嘉興時沈已因傷斃命次日（二十二日）上午開回盛澤立即報告吳江縣謝知事特派承審員何虎文與警備隊長吳樹森帶同檢驗吏於二十三日到盛澤相驗當時屍場上屍親證人及觀看之人約有數千人經何承審員等督同檢驗吏驗明沈翰生委係受鎗子　傷殞命當場傅屍親人等逐一訊阴供詞屍親要求拿到兇手方可具結收殮何承審員會商朱伯良警佐設法拘捕兇手朱警佐以小保生可逃走而曹譜泉（名雲祥）係圑防局長不能逃走明日當將曹譜泉喚來何承審員信以爲眞即勸諭屍親以明日當可獲到兇手爾可先行將屍收殮屍親堅執不允旋即散場至十十四日朱警佐復聲言曹譜泉已往某處找尋小保生俟回　時當令其自行到縣何承審員與吳隊長復傅屍親再三勸慰令其具結收殮定當緝兇懲辦屍親始行具結至二十五日將屍收殮何承審員等即行回縣復命 
　　　察廳發現私土蘇州戒嚴時期警廳中凡遇進出各人及衣物等項均須檢視查察迨宣布解嚴後門禁漸鬆近日因各處謠諑繁興防務又緊警廳中檢查出入人等重復實行前日有會計課差役朱貴由廳内走出手挾舊衣一捲門　警士上前檢查朱貴　稱係會計課差役毌庸檢查警士將其舊衣奪下啓視内中藏有烟土包（形似雲土秤見八兩一錢）詢其何來朱貫言語支吾立卽拘送會計課核辦吳蟠漁科長以名譽攸關非嚴懲不可立即禀奉崔廳長飭發司法科訊究經仲科長訊據朱貴供稱此土係伊兄由滬帶來托伊出售前日帶至廳中今日因已有受主故特送去等語仲科長遂　文移送縣知事照律辦理事後崔廳長以本廳查到烟土均皆送縣辦理廳中並無存土若如朱貴所供係銷傅私土何能携至廳中情節支離已極立命一等科員湯鏞至縣迅將朱貴連同烟土帶回本廳以憑切實根究及湯科員到縣時承審員已將朱貴判决罰金五十元拘押兩個月期滿釋放孫少川知事亦不允將案撤回湯科員止得返廳復命即將朱貴差役之名革除了事 
[無錫]  
　　强姦幼女案無錫北塘江陰巷有姚姓老婦開張茶館爲生子名盤度在某京貨店爲學徒姚婦以盤度年雖成丁家業寒素無力婚娶領一十二歲小女名細丫頭爲童養媳擬候長成配爲子婦月初姚婦因感時疾遽作古人其子盤度以喪務紛煩一身不　奔走即招近處鋸匠吳阿根帮助爲理迨殯殮事畢盤度回店吳亦辭去家中祗剩細丫頭一人看守門户詎知吳阿根於當晚　人姚家將細丫頭拖往林上塞住其口不准聲掦卽用强姦汚　畢吳即開門逸去細丫頭膽小畏羞不敢訴說而自下部受創後腫痛日甚恨吳入骨日昨細丫頭在門前閒立適阿根行過細丫頭即上前扭住正在紛擾之間隣里已聞聲畢集即將阿根扭交崗警解入第四分所詢問之後隨由陶巡官備交押送縣署楊知事以案情重大立派朱承審員開庭訊問實情吳阿根始尙狡賴不認朱承審員命掌頰百下方略吐一二已釘　收押擬即按律重懲細丫頭當經穏婆驗得下部受傷幸未甚重由縣函送普仁醫院醫治矣 
　　火車　斃兩命有甲乙兩山東人因生計艱窘無資住宿遂露臥於南阴外柴浦廟附近火車軌道上夜半火車駛至詎二人酣臥不醒一時未及躱避致被火車雙雙碾斃血肉糢糊狀甚悽慘翌日地保得悉以無家　認領即備棺收殮浮厝　　矣 
[鎭江]  
　　江北水災　誌江北下河六縣水災各情屢紀報端茲悉興化鹽城二縣因開放車　大壩水勢下衝田廬被淹興化城垣亦被冲坍數丈其災情之重較他縣爲甚業經齊省長派員到興履勘屬實回省禀復　省長擬設法籌放急賑俾恤災黎一面將冲坍城垣估工修葺高郵縣郭知事迭據巿鄉紳董報告自開壩後河流漲漫秋禾淹沒已佔十分之八廬舍牲畜遭沉沒者更難縷數子啼妻哭觸處皆然該知事特於日昨親往各巿鄕切實履勘以覘災情而便彙報江北淮屬夏家湖洪湖大灘小橋等處因今夏大雨如注盡成澤國鄕民來往非用船隻不克通行秋季田禾顆粒無收災情之重歷年罕見現各該巿鄕紳董紛紛詳請淮揚道尹左秋周親詣各灘履勘轉詳省憲以恤災民下河六縣均遭水患米麥昂貴民食維艱各縣紳耆聯名公懇淮揚左道尹出示平價並請飭各該縣就地開辦平　　平巿價 
[江西]  
　　督軍對於贛南之防備贛省李督軍前因贛南一帶土匪滋事搶刧商民迭次派兵前往剿辦匪徒多已斂跡鄰省亦漸臻安寗惟外間傅聞有謂贛南鎭守使吳鴻昌奉督軍命令仍飭預備戰事如第六師第三旅第九旅均令就近聽吳鎭守使臨時指揮其軍中參謀副官軍需軍醫書記各員均着預備兼差不另委人又聞　守使署周參謀維綱因公北上以虞維熙代理 
　　道尹知事聯翩辭職贛省萍鄕縣鄰近湘省有贛西鎭守使馬克燿在彼駐防近聞萍鄕知事因事頗受鎭守使侮辱詳請辭職廬陵道尹夏炎甲亦因事　手詳呈省長告辭聞均未准 
　　省議會否認路局借債贛省省議會於本月二十號茶話提議南潯鐵路事否認續借洋欵二十二號又開茶話會議决電拍中央其電文云北京江西便館國會議員曁同鄕諸公均鑒南潯鐵路續借日債二百萬元爲還息支薪養路之用簽約在卽臨等以外債徒增善後無術已函致路局不表贊同乞設法協阻俟有妥善辦法再議籌欵免蹈前轍貽害無窮議員顏丙臨等四十八人叩禡 
專件 
[參議院議員一覧表]  
　　此表係以八月九日以前之報到議員爲定直隷宋楨維周（上斜街十省同志會）張其密退庵（打磨廠復隆店）郝　仲青（西單牌樓二條胡同）王文匠采章（打磨廠第一賓館）王觀銘箴三（西單牌樓二條胡同愛廬）江浩注源（兩單牌樓二條胡同）王試功　雲（象坊橋路西）王法　　　（西單牌樓東二條二號）劉彭壽壬三（打磨廠鳴　店内東三省官銀號）籍忠寅亮　（武王侯胡同常宅） 
　　奉天陳　洲海峯（象坊繑　沿東）趙連珙玉雙（打磨廠興順店）富元惠宣（同上）蘇毓芳秀亭（同上）楊渡泮溪（背陰胡同）孫乃祥瑞丞（糧食店天壽旅館）謝　林東府（打磨廠興順店）李紹白愈三（羣賢旅館）襲玉崑品清（後王公廠蔣宅） 
　　吉林楊繩祖詒孫（打磨廠第一賓館）婁鴻聲醒國（西河沿中西旅館六十四號）齊忠甲迪生（兵馬司）王洪身　秋（打磨廠第一賓館）楊福洲　川（李鐵拐沿街同和旅館）　文彬郁宣（中西旅館）金鼎勳叔奮（後局大院）趙成思義吾（打磨廠第一賓館八十六號） 
　　黑龍江李伯荆識軒（打磨廠興順店）劉正堃至元（西河沿迎賓旅館姚翰卿介忱（宣武門内糖坊胡同六號）高家　季詰（糧食店天壽旅館）郭桐維雍　（打磨廠興順店）蔡國忱興周（楊梅竹斜街福星店）楊崇山倹齋（金臺館）鄭林　鳴九（同上）德馨桂珊（西安門外西安樓飯店）江蘇朱甲昌仲　（珠巢街楊川館）解樹强　肯（　馬古大街聚　店）辛漢濯之（東單西裱褙胡同）秦錫圭介侯（大蔣家胡同松江會館）鄭斗南曉江（揚州會館）藍公武（順治門外國民公報館）楊　秉銓（大同公庽見字五號）陶遜賓南（西單牌樓武功衛二號） 
　　安徽章兆鴻逵亭（油房胡同念八號）吳文瀚　偳（東單新開路中間鄭宅）馬坤伯瑤（西河沿斌魁旅館）張我華我華（李鐵拐斜街同和旅館）高蔭藻季堂（同上）丁象謙六皆（西斜街五十一號）石德純寅生（逹智橋六號）汪律本鞠友（象來街東口華賓公寓） 
　　江西燕善逹賜希（官　園上街路　六號）　湯　矛（順治門大街路東）朱念祖伯（順治門大街江西會館）鄒樹聲性完（西草廠胡同安福館）劉　仿叔（順治門外江西會館）周澤南逹之（同上）盧式楷書田（打磨廠長巷二條臨江館）符鼎升九銘（順治門外香爐二條六號）蔡突靈少黄（長巷四條）　輝錦實中（西河沿中西旅館） 
　　浙江王家　幼山（未央胡同）王正廷儒堂（本院）張烈雲雷（東順城街八十八號）陳洪道演九（同上）童杭時　甫（象坊橋浙江議員公庽）許　逹夫（同上）金兆扶仲蓀（本院後石燈巷）鄭際平平甫（同上）張　復元（浙江議員公庽（未完） 
　　更正聲明昨日本館接南昌來電云閱貴報十七日登載贛省議員宣言書不勝駭異查敝會此次籌備並無代表亦無宣言該書何所根據乞迅賜覆贛省議會顏丙臨歐陽莘等叩按本報前載之議員宣言書孫由訪員寄來或採自贛報或　他　覓得俱未可知記者以該宣言書不過聲明籌備議會解釋猜疑力主循序漸進一反從前急進之習主張亦甚和平並無其他可驚可駭之語故即載錄報端不謂今據顏君等來電謂並無宣言則該宣言究出何人之手殊不可必本館惟有謹　來電將前載之宣言書聲明取消而已惟本報所載並無代表字樣宣言中亦僅有同人等　代表贛民之職一語意蓋謂議員即代表也此外並無派代表等語謹特聲明以昭實在 
雜評一 
[責任[  一子] ]  
　　今者責任内閣之權限發表矣國務總理旣對總統負責任又對各部而負責任者也各部總長對國家行政而負責任者也各部次長對本部事務而負責任者也吾謂簡要言之在能以眞心負責任而已 
　　美利堅憲法之精神在總統對國民負責任之一語於是袁之時代以爲此責任宜由總統自負力主總統責任制而取消内閣責任制其實從弊害一方面言之專制帝皇何當不對國民負責任因是而帝制自爲之念起故吾謂此責任當由内閣負之總理與閣員能各守其權限各明其責任時時存爲國爲民之心即謂之對國民負責任可也謂之對國家對議會對自已亦均無不可此責任二字當用活解而非政制上一種專名學說之對何對何紛紛奚爲哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[痛陳金業抛盤之貽害]  
　　旅滬紳商各界致總商會書云竊自辛亥革命以來國家多事元氣大傷兼之歐戰發生金融阻滯商業一道日形淍數經商者謹愼戒懼事事脚踏實地而際此風潮迭起猶恐或有意外之虞倘若加以貪利妄僞投機亂做鮮不立遭傾覆此其關於個人之身家財產其害猶輕而關於全埠之巿面商情其害更重殊不能不大聲疾呼而靳貴商會之力爲挽救也溯查滬上　時錢業有洋釐賣空買空投機交易嗣因貪妄之輩空盤亂做名爲商業行爲實具賭博性質以致虧欠迭出糾葛不休大有礙於正經營業旋經官廳嚴禁絶止而正當之商家乃得安分營生不爲他人牽累斯所謂害馬旣去騏驥之氮乃掦莠草旣除良苗之生乃遂固一定之理也不期近來金業抛盤一切情形儼與從前洋釐空盤爲尤甚蓋綠金價跟於仙令年來歐戰紛爭仙令上落頗鉅而金價亦因之大小其高低之相去每金十兩多至百餘金少亦數十金不等金店數十家中獲利之最厚者不下一二十萬盈於此必絀於彼所賺之盈餘人莫不知係爲抛做空盤者所輪出無可諱言夫金業一道由來已久其初不過金業同行並各家銀行及必需用金之行號互相交易固正經營業也厥後有他業之人偶爾購金獲利較厚風聲所播人爭傚之其狡黠者旣爲捷足之登其無知者亦學邯郸之步變本加厲遂有抛盤空做之事此尤非業金者初意所及也邇來世風愈降人人咸存僥倖獲利之心於是金業抛盤眞正實業資本者甚少而各商店夥友及稍有資產之無知少年十居八九甚且有輾轉張羅數百金爲墊頭即可做數十條之交易偶獲盈餘猶不知止稍有蹉跌尙思恢復即此一念僥倖之心終不至於大遭失敗虧欠鉅欵不止於是貽害他人興訟到官者有之傾家蕩產逃亡自盡者有之父母妻子俱成餳餓莩行東親保多被牽連聞者傷心言之涙下卽如近數日中錢業會商處挂失錢莊本票者數起　　紛紜詰其情由大半係做金業抛盤交易以致竊用票銀又銀行莊號家夥友出事者聞有數處亦均因做金業空盤所致種種情形影響於商業者甚大若不設法取締竊恐此後爲東者不敢投資爲夥者無人肯保實於全埠巿面商情大有關碍固不僅個人之身家性命也某等目覩慘狀用敢據實直陳務祈貴商會轉商金業各董酌訂取締之法如能一律實買實賣固屬正本清源之舉即欲抛盤空做亦祇應與金業同行並各家銀行及素有來往必需用金之行號方可交易其有他業由外埠軍來現金欲抛售者須有殷實號家蓋印立單不可以　人之名僅收墊銀卽行立單交易庶使貪利無知之輩不致覬觎其問而貽他人之害保全甚大功德無量或者謂金店亦一團體似未便阻其營業致有因　廢食之議不知洋釐空盤禁止之後銀錢各莊號實做交易非但毫無不便抑且賴以維持金業情事相同何致别生阻滯且金店執業甚高資本較鉅自必願與殷實商人正經交易至若貪徒或借貨資財或竊取莊票妄做金業空盤意在攫財情同孤注當必深惡而痛嫉之且一念夫失敗之後種種慘苦情狀必有惻然不安者更何肯再與往來而明損聲名暗傷陰隠耶某等爲維持商業起見祗知據事直書而繋鈴解鈴專望夫仁人之援手如金業各董另有整理善法能使金業商情交受其益斯尤某等馨香　祝以求者行謹貢芻言敬請貴商會於常會時提議施行 
[華商麫粉同業之请求]  
　　上海機器麫粉公會阜豐等十七廠代表祝蘭舫曁江蘇内麺粉公會泰來等十四廠代表蔡兼三呈財政部稅務處農商部文云爲運銷本國機製麫粉要求仍照舊章發給空白運單由公會承領蓋　以專責成事案奉部處通飭撤銷華商麫粉空白運單由粉廠自赴發單機關隨用隨領等因查麫粉廠散處各地距離發單機關或數十里或數百里招徠商販零躉批發商販運銷又復輾轉分售全賴空白運單隨時隨地零星塡運歷來辦理無誤此次東海關查獲洋貨商人冒用華商運單希圖洋粉運入内地免稅本屬單貨不符例應扣留懲罰而因此取消本國各粉廠空白運單是因運銷洋粉者朦混而先絶華粉之銷路更因一二商人漏出運單破壤全體之營業且免釐免稅原爲提介華粉暢銷起見倘令交易稽滯分運不靈嗣後洋粉充斥殊於國家歴年培植華粉之原意大相背馳長江一帶各粉廠均異常惶急現經聯合江蘇全省二十八粉廠及漢口蕪湖四廠商董疊次開會特公舉代表要求仍照舊章發給空白運單該三十二廠同擔責任由公會承領分發各廠即於每單蓋印各該廠廠名商標及公會戳記按月將單根陳繳則一單歸一單指定之貨關卡查驗一目瞭然永無外貨冒用之獘至此項運單於稅課旣無出入注重在國貨外貨之分以保華商權利爲各廠切已關係理應官商合力杜絶弊端伏乞俯念商艱准予仍照舊章發給空白運單由公會蓋戳後分發塡用該三十二廠同擔責任並請通飭各關卡遵照辦理實爲公使 
[請求撤消屠宰稅之理由]  
　　上海總商會據宰猪業商民周導君陸少蘭姚雲樓朱又祿盛瑞雲沈錫甫張良士吳濟臣張青江吳守仁沈少安等略稱我屠宰一業擔負地方各稅本較各業尤鉅近來猪價昂貴牟利艱難勉力支持已屬岌　不可終日乃自去年奉徵屠宰稅商人聶於官威不敢置議詎不旋踵而又有敎育費之帶徵層捐疊稅不啻竭澤而漁置商人生計於不顧當時商人祗有茹痛忍受而莫如之何邇自黎公依法繼任總統首以停止苛細雜捐爲命商人聞之莫不歡忭歌舞以爲有撥雲見天之日矣於是將困苦情形瀝陳前巡按使請求豁免乃奉批以是項稅捐徵之於奢侈之品仍取之於肉食之家計斤攤增爲數有限於屠業無甚影響而全國屠宰一項爲數頗鉅實爲國家大宗稅源非苛細雜捐可此且稅章係奉部飭頒定全國一律實行業經一載此項收入已列中央預算視爲經常的欵未便准如所前等因奉此查徵稅於奢侈品而取之於食肉之家在表面觀之確似於商無損要知稅額高則成本重價格亦增當此米珠薪桂物力艱難若肉價過貴則消數必然銳減是受損者仍在於商不特此屠宰者商人而牧猪者則爲鄕人設鄕人以自養之猪一經入巿反食因捐而加價貴售之肉則勢必自行宰食如是則不但無捐稅之可言而我商人之生計愈因矣况稅章雖係部飭頒定然實爲前政府苛政之一端現值共和再造萬彙昭蘇我商人旣同是國民分子何必欲留此　民政策以毒之耶茲悉全國商會聯合會舉行大會爲此提出請求務乞准予轉請提交大會公决後轉向農商財政二部籲懇將屠宰稅准予撤消以蘇商困不勝迫切待命之至 
[江蘇縣議員聯合會要函]  
　　致參衆兩院函江蘇參衆議員先生均鑒法治國家自治官治本無偏廢東西各國莫不從同今共和復活業有日矣省會恢復亦見明令獨於地方自治機關寂焉無聞如國體何以法律言民國成立各省之辦理自治係根據於前清之府　州縣及城鎭鄕地方自治章程元年三月十日臨時大總统令凡前清法律與民國國體不相抵觸者一槪有效前清之府廳州縣及地方自治章程本法律之一種三年之停止實出於暴力之　迫非經法律手續之廢止變更其效力之至今存在確與國會省議會同一理由以理論言無自治不成爲立憲國家君憲之國尙應爾除袁氏之專制自爲根本上不相容外世界各國均未聞付諸闕如况共和國體精神所繋全在茲乎以事實言自三年二月三日停止後各地方陰森之象匪可言喻壑全國之財以饜一人之慾愚全國之民以矜一人之智兀惡之暴戾恣睢固爲直接原因而兩年以來匪惟人民幸福增進毫無甚至顚沛流離亦復哀告無地者何莫非無自治機關之承其乏耶準是以談縣巿鄕自治機關之當然一體回復已無商榷之餘地以諸先生經國體民無微不悉吾蘇自治之急宜回復想早在碩盡之中惟某等所不能已於言者則以輿情敦促勝於望解倒懸義務所在責更無可諉卸用特具書呼　希即提出緊急動議咨請政府明發命令將縣巿鄕自治機關一律回復庶幾民困早蘇法治早固江蘇幸甚全國幸甚 
　　致省議會函江蘇省議會鈞鑒法治國家官治自治本無偏廢東西各國莫不相同某等讀報載貴會致國務院皓電具見上固國基下崇民意極爲欽仰惟某等尤不能已於言者本省之縣市鄕制實產出於臨時省議會而臨時省議會之議决實根據於中央政府認爲有效之前清府廳州縣及城鎭鄕地方自治章程是此項縣巿鄕實爲江蘇省單行法之一種在中央政府未以法定手續制定地方制以前當然有效無自治不成爲立憲國家匪特中央政府應以明令回復而是制旣具有省單行法之性質在本省省長亦負有明令回復之責任且民國成立全國自治以吾蘇爲最完全袁氏弄權百事摧殘亦以吾蘇爲最彫敝現共和復活雖已有日而萬事待舉迫於饑渴是則吾蘇之應 
回復自治機關理由固較他省爲强情形亦較他省爲急而有待於貴會之促進者尤與他省爲多用特具陳緣由敬請以早舒蘇民一日之困苦遲復一日爲遲予蘇民一日之幸福依法力爭不遺餘力俾本省之縣巿卽自治機關不日回復則本省幸甚地方幸甚 
[烟酒聯合會常紀]  
　　中國烟酒聯合會昨日（星期日）開常會由總幹事陳良玉聲明翌日開特别大會各職員准十時齊集會場預備一切計舉定職員如下書記金拜宸史燕堂張少孚胡叔平會計史燕堂喬良幹招待各省代表洪少楚邱思銑陳樾屏朱信齋招待來賓潘如興郭維仕莊成道王品三裘如邦陳博泉收發同意書王闓敷趙順生庶務王頌芬張廷卿俞葆康徐春德管理簽名張德林金純柏楊逸倫張少孚蔣子安樂維高一舉定赴京代表本埠旱烟業舉定陳良玉紹酒業舉定陳樾屏紹興分　舉定陳子怡餘俟續舉再行到會報告一規定明日特别會秩序㈠振鈴開會㈡報告開會宗旨㈢報告已經舉定赴京代表姓名㈣報告各省意見書大旨㈤報告請願方針㈥塡冩請願同意書㈦提議請願書列名辦法㈧來賓演說㈨搖鈴散會一銅山縣代表畢瑞昌張兆昌靖有科諸君到會報告已聯合銅邳睢豐四縣設立分會業於七月二十六日成立當即提出意見書其餘各埠代表到者甚衆均有意見書遞到直至六時餘始行散會 
[兩次轟發炸彈案均將解訊]  
　　本月六號法新租界嵩山路即葛羅路沿街九十號門牌屋内炸彈爆烈炸傷徐州人胡金奎一足飭送廣慈醫院醫治後由探目沈德福包探周寳生金九林在該路九十六號内拘獲與此案有關之任貴一名後又在麥賽而帶羅路三號内續獲李金林一名管押捕房候究在案璨經石總巡將任貴李金林連日嚴行盤詰已得眞相聽候詳細綠供再行解送公堂訊辦 
　　又本月十八號法新租界李梅路一百四十六號弄堂慶安里内五號門牌樓下某姓家所藏炸彈爆烈一枚炸傷某姓之頭面負痛逸去飭緝未獲後由包探拘獲該姓厨夫陳益屏一名解入捕房經石總巡盤問明白現已錄供即日解廨訊斷 
[十七誌離奇駭怪之烟土案]  
雲南官場私運大宗雲土一案經公共公廨訊供判决其主要迄尙在逃所有案中要證三人因在杭州曾由公廨備文派探前往移提亦未獲案茲悉該案證係張學和李增榮陳度等三人均與新任司法總長張耀曾同船來滬故駐滬外交團對於該案證等非常注意聞已照請公廨咨請楊交涉員轉致杭州檢察廳詳查下落復候核奪 
[難民搶掠尼姑菴續紀]  
　　淞滬警察廳長徐國　訪悉大東門外荷花池（卽浙寗會館）隔壁清靜菴被男女難民數十人進内乘機奪去大小洋銀六十餘元特飭一分駐所李　佐查明報告以憑察核該警佐遵即調查實情赴廳面禀謂此事疑竇甚多眞相不易明瞭聞該難民得　後尙至南巿陸家浜某寺求宿未幾即去遍詢該菴鄰居僉云未知底細况該菴之報告係在事後迨巡官安義泰前往追查該難民已經去遠無從明晰等語徐慶長即飭知本廳緝隊趕撥隊長士協助查緝 
[漆匠又起風潮五誌]  
　　本埠南北巿漆業工匠因要求加價不遂同盟罷工已迭誌前報茲悉自罷工迄今已有四日尙未開工昨日又在公所商議僉以目下百物昂貴吾業各工人所賺工資祇有鐖三百六十文合之洋碼不過二角六分此次商議加價店帮竟倚仗官廳示威壓制現在吾工帮各人應用文明辦法舉出代表向店帮和平商議如仍堅執不允然後以强硬手段對待云云上海縣沈知事訪悉前情深恐兩方面會議後突然决裂釀成巨禍因又備文移請淞滬警察廳速飭各警區所轉飭各長警見有此項工人成羣結隊者務即驅散如敢抗違許即拘究云 
[蕪湖秈米暫停交易三誌]  
　　閘北恆昌米行因斛進皖帮崇裕和之機客白秈斛司不照向例致起衝突皖帮即通　同業不與該行交易而恒昌行亦將皖客毆打斛司情形訴知北巿米董錢貴山立發傳單通知北巿各同業一律與皖帮暫停交易旋由米商公會會長陳叔敏陸子賢及南巿同業吳佑芝嚴少泉等出而調停等情已兩誌本報昨日皖帮派代表顧王二人與陳陸二會長向雙方一再理勸謂彼時確係斛司之不明事理以致誤會互相用武今旣彼此查明可釋前嫌和平解决了結故自今日起皖帮照常出樣交易矣 
[發起設立孔聖堂]  
　　近有陳明遠談國樑張羅澄郭懹桐張旭初姚明善姚明仁諸君發起設立孔聖堂擇經書中精綷語編成淺近文詞並定於八月十二日躬赴曲阜孔林恭叩聖誕集合各省通儒公訂章程合力進行現以上海西門關帝廟爲會所茲將籌備會草議十條錄左（第一條）中華民國以人民爲主體凡人民各有信孔建堂傅道自由之權下以敷飭民風上以維持國政和平正大屏絶一切非法行爲（第二條）中華人民歷來於八月二十七　誕日具牲奉祀稱曰孔聖會凡壬子以來所立之孔敎　孔學孔社曁倫禮正學各會之員果能宗旨純正本會一　歡迎（第三條）本會登報通告遠近地方於今年聖誕日齊集曲阜孔林行謁聖禮集議聖堂傅道統一章程公布照行以免岐出（第四條）孔子道統以孔聖堂爲傅道機關須確立統素遵章傅道乃能廣被中外擬公推衍聖公爲道統總長更於　州聖廟青浦衣冠　兩地擇嫡派聖裔德行學識優長者各推一人爲道統副長皆於曲阜集議定之（第五條）　有之文廟春秋致祭係國 
 
 
 

Page 11

 
 
家崇聖典禮若孔聖堂侮地方大小區哉域内由人民各自捐資立堂爲人民禮禱之所與文廟體制不同（第六條）孔聖堂規不分種族階級男女皆可入堂禮禱以符孔子有敎無類人民平等之例（第七條）富强根本在敎育普及民國地廣人稠舊學新知普及非易廣建孔聖堂人民自盡義務以助長國家成敎育普及之盛治凡所謂社曾敎育家庭敎育皆係孔聖堂傅道應盡之責任（第八條）國民敎育以孔子之道爲修身大本是謂個人自治久爲人民之所公認邇來手造共和諸偉人迭經諄演說故孔聖堂專任傅道使人民老幼男婦涵濡漸漬皆得納身軌物以自檢其身心言行則所謂國民敎育即粹然至善之宗可上　唐虞三代盛軌矣（第九條）孔子之道愚不肖夫婦皆可與知與能孔聖堂中宜擇取四書五經爲善去惡粹語分組晨課午課晚課食課寢課結婚課使人民心有所主不惑於邪以完其秉彝之德不必泛引希聖逹天小康大同諸說國民雖不必盡讀經文而人人皆可知道行道不至窮大而失其居矣如此傅道可傅國内並可徧傅五洲（第十條）孔聖堂規模宏大欲期通行全國經費浩繁斷非少數學士文人所能集事擬由曲阜大會公决後呈請大總統首先隨意捐資爲天下倡再由本會通函各縣縣議會各就地方情形酌量集資建堂至於章程擬請曲阜大會合天下之通儒碩彥公議酌訂非庸陋如國樑等所敢妄定也 
[歡迎蔡松坡預誌]  
　　蔡松坡先生爲雲南首義偉人現由川赴滬聞行旌已抵武漢到滬之期想當不遠刻已由楊君士香等預備開會歡迎矣 
[改良私塾敎授之成續]  
　　塾師研究會因自單級講習所畢業以來各私塾改良敎授成續頗有可觀特組織學藝會展覧成績昨假也是園清遠堂開會並以滿華堂爲陳列所臚列各私塾成績品如課本簿記手術模形圖畫刻竹等項午後二時振鈴開會赴會者計男女塾師數十人男學生三百餘人女學生三四十人均由各該塾師引導到會如崇寳倉其振新毓英廣智樂一競立求新汝南蔣氏博智崇德培初尙志陳氏等塾皆在其列開會後首由會長葛尙杞報告大致謂滬地爲通商大埠開通最早故其文化程度亦高調查滬地私塾計有二千餘處學生共逹六萬餘名若非愼重師資貽誤匪輕故爲塾師者不得不行研究以期敎授之改良學藝之增進此次學藝會之設爲實驗改良敎授後之成績起見俾各　互相觀摩共　進行云云次由上海縣沈知事代表縣公署第三科科員錢紳齋致訓詞略謂學校改良貴乎普及現在公立學校限於經濟未能驟然普及全恃各塾敎師積極進行力謀改良以輔公立學校之不逮實深盼望次該會贊助員縣視學朱伯華演說今日開會承會長葛君囑鄙人到會一言倉卒之間未經預備惟念敎育盛衰實關國家强弱中國人數號稱四萬萬然連學童合算尙不止此數至經費問題關係敎育前途尤匪淺鮮故對於塾師改良必得研究以逹進步塾師對於敎授學童須使學童能自動切不可令被動照省敎育會黄　之主張須敎其扶導主義實用主義二層看想塾師改良非特與敎育有益與塾師自身亦有益故鄙人深望各塾師改良之國家社會實利賴之次崇實私塾學生唱歌其歌曰（多謝多謝佳客來相顧深感深感勞動諸君步謝諸君不吝雅敎啓迪我不避天熱不畏長途本會皆欣賀）次學生游藝如崇實學塾之講述（火柴製造法及危害理）廣智之演說（父母勞瘁）風琴（單音獨奏三六板）求新學塾女學生瞿家珍之左手冩字等尤徵特色此外各塾之讀經冩字作畫算學唱歌講文種種游藝亦多有可觀次奏進行曲歡送來賓然後搖鈴閉會時已五句鐘矣 
[電請停辦高等小學校]  
　　南滙縣遠北巿立國民學各校長致南京齊省長電云竊南滙縣遠北巿於民國四年春開辦縣立第六高等小學建築校舍及一切開支半年之間用去巿經費統計不下四五千元之鉅以致本巿學欵頓形支絀國民學校恐慌異常迨夏間奉鈞署飭開據　省視學報告該校狀况學生不過二十六人程度亦極低稚難特立爲一校應將該校暫行停止以節糜費所遺學生送近段縣立各校肄業等因雲棟等以縣校巿欵事本創聞幸奉省令停止費不再糜則國民各校可免竭蹶之虞鉅該校校長龔福常異想天開强以已貼招生廣告預訂敎員及學生無力遠學爲詞一再禀請縣署准予待至陰曆年底爲目及期則該校僅改巿立名稱於高等問題依然如故動用巿費較前尤甚致國民各校勢難支持本年夏經滬海道余道視學前察亦謂該校校舍新建形式可觀惟學生祗有二十人較小視察視察時爲少更無存在之理應將該校暫行停辦以節經費經滬海道尹飭縣轉飭停辦一面詳請省長核准在案不意該校校長奉飭後仍用巿立高小名義徧貼招生廣告已於陰曆七月十六日照常開學復借校　名義援用前情禀請道尹設法維持旋奉批示略謂查該校前據道視學摺陳學生不多規模甚小請飭停辦經飭行該知事　照並詳報省署在案茲據該董等瀝情陳請維持各節自係一種困難情形惟該校係巿立停辦後如實有上項困難情形何以該區學務委員及該縣視學並不呈縣維持事關敎育前途苟應時勢之必要本道尹無不曲予成全合亟令行該知事切實查明復候核辦云云讀之殊深駭異蓋該校旣稱巿立則查學校規程原無校董名目之規定今道尹旣飭縣查復已顯然承認有校董矣第不知此項校董何所據而云然道尹對於敎育雖不甚明瞭而署中設有專科亦不應模糊從事致貽出爾反爾之銷且前飭曰應將該校停辦此批曰無不曲予成全何前後矛盾竟一至於此夫學校興廢苟僅　非經法定之校董偏面禀詞爲轉移又焉用各級視學爲然此種辦法該校偶一爲之猶可説也乃慣用三種無理要求冀逹繼續開辦之目的名爲維持敎育實爲屢違飭令長此以往成何敎育體制且開辦學校以經費學生二者爲前提本巿經費竭厥國民學校旣難支持已入國民校之學生又不及全巿學齡兒童十分之一安有餘欵與及格學生以設立高小乎乃道尹不曰無經費無學生之困難而代爲别開一種困難情形形諸案牘非特昧乎高等小學校令第三條之規定抑且助長其藐視功令之風至興廢學校權操在上本無容雲棟等置詞第以該校之影響關乎國民各校之存亡其所以有此特别景象者實誤於任職四年迄無調查評語報告詳册摀亂敎育經費不顧學務大局之學務委員孫其仁一人之手爲此迫請鈞座迅合道尹轉令縣知事將該校即行停辦專辦國民學校俾歸實際並懇將該學務委員撤委以示懲儆則本巿敎育前途幸甚臨電不勝惶恐待命之至南滙縣遠北巿立國民學校校長蔡雲棟沈匡孫維翰蔡楨薛傳華陳悅德叩宥 
[第六區救火會集議進行方法]  
　　上海第六區救火會前在生義碼頭租借民房先行開辦並舉定顧馨一爲會長一俟工巡捐局將沿浦基地劃出即行籌欵建築龍所並添購一切器具日昨特在會中開會提議各種進行方法到者爲本會顧馨一張樂君並聯合會會長穆杼齋莫子經毛子堅等及各社會友三十餘人四時搖鈴開會首由第一區救火會主任陸錦麟報告第一二三四成立後之建築龍所添購器具撤銷舊有名稱統一收捐额定會員種種各辦法復由該區幹事吳臣笏君報告本區開辦一切情形並提出議案四條請爲討論㈠劃撥基地以資建築案議决請會長面催朱局長迅即劃出俾得即日建造㈡依據範圍統一收捐案議决由捐務員將各社原有月捐先行併收一面逐漸增補㈢尙有同安等社現未加入案議决本區旣已成立其界内不應再有公立火會名稱應由會長與同安社蔡朱二君先行接洽請其加入㈣呈縣撤銷舊有名稱統一收捐出示佈告案應俟會長與各方面接洽後實行散會時已六時餘矣 
[紗業公會正會長之懲前毖後]  
　　本埠棉紗同業在英租界山西路串園茶館舊址組織紗業公會舉定聞蘭亭爲正會長陸竹坪項惠卿爲副會長已誌前報前日爲該公會正副會長應選任事之期特在公會開會籌議商務經聞會長聲言紗線一業每年貿易额逹數千萬爲全國實業界首屈一指今設立公會厚結團體其前途之發逹本可預期惟辦事首　經費現公會自成立以來其經常費用尙未籌定　恃入會者每人一元之月捐以資周轉殊非經久之計况前數年吾業曾自建商會亦承業公推鄙人爲會長豈知赿時未久商會經費多不顧問即如每年舊曆五月十三日關帝聖誕向例各同業均須到會拈香乃是日到者祗十餘人以致經費無出阻滯進行今公會又承同業舉充會長鄙人爲懲前毖後計敢請同業議定經費以免再蹈覆轍嗣經衆人磋商良久决定試辦一月然後再定辦法云 
[中華工商研究會常會記事]  
　　交通路中華工商研究會昨日（二十七號）開會討論并舉定各部職員積極進行章程刻已印就分給各發起人微求會員　注意工商業者必聯袂入會云 
[記醫學研究所之談話會]  
　　上海醫學研究所自在珊家園設立診治所以來各科醫生平日會同出診無不悉心計論昨晚開談話會以目前天氣　勃一種　氲之氣無非醒釀疫癘而所治之症以　痧疫毒爲多考疫之所由來大都飲食不節起居不愼臟腑失其和諧邪氣易從口鼻而入誠能薄滋味寡嗜欲調寒暖遠酒色使氣血充和精神强固邪不勝正疫癘何自而干再以雚香偑蘭蘆根枇杷葉等作茶飲芳香宣肺自不爲穢濁所侵傅染所及抑又開之人有先天之毒未清一感疫毒二毒混淆遂成燎原之勢夫發先天之毒者惟出痘自出之痘其毒一發無餘　出之痘其毒祗發一二誠能種而再種不厭其次數之多使毒發盡而後已則其後雖染時痘其毒猶輕此亦衛生家所當知者也 
[新道尹之略史]  
　　滬海道尹周金箴免職由中央任命徐元誥接替已見明令茲聞新任徐道尹籍隸江西前清曾充蘇松太兵備道署譯員光復後歷充某要人僚幕現尙在省周道尹預備下月一日交卸惟不知新任能否趕到也 
[銷毀烟土膏灰之愼重]  
　　江海關抛棄充公烟土膏灰一事原定今日（星期一）實行茲因手續未備且有人建議以抛棄生土恐有遺毒不若焚燬後再行抛棄故改期星期二下午二時實行聞各機關已派定監視人員致關查照計施監督派外交顧問陳世光揚交涉員派譯員楊小堂松滬楊護軍使派參謀長趙聯實滬海周道尹派科員蘇計六均於是日前往監視云 
[引翔港開辦給米局]  
　　滬北引翔港地方紳董某某等以近來米價騰貴民食維艱邀集各圖地甲决議開辦給米局並傅知該處各貧户於陰曆七月二十九日（卽昨日）起至八月初六爲止至該局給領白米大口每名一升小口減半 
[軍艦之進口出口]  
　　向泊吳淞口外之同安建康二魚雷艇茲奉海軍部飭文以現届秋季海洋時多暴雨颶風如在海面恐難抵禦刻下浦江已准軍艦駛入該二魚雷艦速應駛進浦江停泊仰即迅速進口等因故該二魚艇已於昨日來滬暫停製造局浦面甘泉軍艦則於昨日由滬開往浙江洋面梭巡緝盜 
[十四團駐防南京]  
　　陸軍第四師所部步兵第七旅之十四團原駐松江曾奉部飭以該旅十三團業經編入他旅應將十四團　爲十三團仍以龔聲揚爲團長遞遣十四團所部三營各官兵这缺額應將原在天津馬廠備補之三營官兵抵補當經楊師長遵照改編在案茲悉馮督軍近以南京需兵駐防咨部撥兵業奉部復准將新編之十四團全團三營調往南京調遣是以步兵十四團全體官佐士兵均於前日由北南下抵寗昨經該團長詳報楊師長請爲查核 
[軍人遺失皮包]  
　　駐滬憲兵營第一連憲兵金桂興等昨日巡查至董家渡地方據華商電車葉稽查員報稱十號電車内拾獲皮包一個内有陸軍四師十四團二營七連公差證牌一個又洋一元六角及銅元當票並李鳳廷名片二十八張請爲轉給當由該憲兵送由第一連經吳連長備文一併詳送護軍使署請爲轉給 
[調查辦理禁烟之成績]  
　　淞滬警察應長徐國樑現奉齋省長飭知以禁烟事宜現仍奉部電飭嚴厲進行應將淞滬等處各屬辦理禁烟成績列表造報以便察核轉詳等因　卽分飭所屬各區署所趕將查獲烟土　或送司法科或送地方廳等分别審理各緣由限月終詳報來廳以憑彙總轉詳 
[台州犯官過滬]  
　　浙省台州縣知事署茲有下級軍官張鴻傑一名因向商民詐擾獲案訊明判處二等有期徒刑奉呂督軍飭解省垣核辦故由該縣將張鴻傑一名派差解滬已於昨晨押乘四等火車解杭送請呂督軍訊辦 
[勞民傷財之舉動]  
　　聞近有某紳等發起醮名曰地藏會定七月三十日（即今日）舉行其中雜以人台閣紙台閣蕩河船清客串以及扮演殺子報小上　黑籍冤魂等種種戲劇並各種燈彩　鼓十餘班准下午由邑廟出發遊行城廂内外已由徐警察廳長特准届時飭屬沿途保護昨爲自治機關各議員所聞以此種舉動無異賽會曾經議會議决永遠禁止若長此以往不但效尤者衆且與地方治安大有關碍故已亟請官廳嚴行禁止矣 
[失火即熄]  
　　海寗路馥康里一千九百九十六七號門牌保險掮客顧玉林家樓上披廂内於前晚十二時忽然起火當經鄰人暼見帮同救息未肇燎原又前日夜半汕頭路樂餘里二弄汪姓妓院内忽然起火當經鄰人帮同撲滅祗燬零物數件而已 
[誘拐女子之刑期]  
　　婦人董黄氏誘拐十六歲女子路貴珍子圖賣未成一案前日午後由堵劉推檢兩官開庭研訊據路貴珍子供向存路家爲養媳止次由絲廠放工出外被董黄氏誘至伊家爲夫兄路維金尋見扭案是實質之董黄氏俯首求恩問官判該氏監禁一年路貴珍子留候家屬認領 
[窮究小陔下落]  
　　著名拐匪卜桂生汪金生等誘拐孫劉兩姓小陔破獲後又有朱虞氏至法公堂附控據稱婦人有五歲男孩一口名阿六亦被卜汪等串拐請求追究汪供孩由徐海青經手售於楊阿毛須向徐楊追究方有下落故由包探續將徐楊拘獲解至公堂楊供買孩後卽轉售於某甲携往厦門是實故由聶讞員備文飭派包探任水掦押令該拐匪協同原告前往厦門將甲查獲又供出轉售與閩省同安縣居民林王氏得洋一百八十元該探等又往同安縣各事署禀明前情飭派法警將林王氏傳案據供婦人購下後送於女兒爲子因女婿於上月間欲往外國贸易故將女兒及小孩一併帶去現須函致女婿囑其將孩送回惟路途遙遠往返非二三個月不可請求寛限交案該縣沈知事諭將林王氏交保限兩月交孩現該探及原告仍將拐匪等先行押解回申同投公堂禀陳一切中西官諭將兩拐匪還押並着原告到限再往該縣領孩到案訊明後將該拐匪嚴有懲治 
[搜查私土烟膏]  
　　洋藥公司代表律師於前昨兩日協同捕房在虹口崇明路三十九號門牌及天潼路四百零一號屋内搜獲私土烟膏帶回捕房存候驗明再核 
[謀斃華捕案近聞]  
　　楊永生朱來寳因與謀斃滙山捕房一千二百十八號華捕曹登發一案有關由探將該二人與案中要證朱正寳董正龍先後拘解公共公廨訊判要證交保楊與朱來寳押候訊核在案茲因案證朱正寳傅訊不到於上星期六由捕將朱正寳提案與楊等併解公廨經中西官略訊一過判朱正寳與楊等一併押候訂期研訊 
[投河遇救]  
　　山東人張源理因貪無依頼於前日清晨至蘇州路投河　蓋由捕查見救起送至捕房轉送公共公廨經中西官訊悉前情判張函送山東會館妥爲安挿 
[同廠小工之欺侮]  
　　趙金奎向在新垃圾橋源昌米廠做小工前日有同廠小工清江人王有才贾大二人誑稱江灣有工可做每日可得工資洋五角趙信以爲眞隨同前往行經荒僻之處被王贾用蔴縄勒住頸項　去大洋二元小洋十五角及提雙一只綢布衣服五件當票四張而逸趙即投報六區一分所請緝翌日趙在車站與王遇見扭控五區警署　解司法科經嚴科員研訊之下王供認此事由贾大起意伊僅分得得籃絨衫等物現贾在租界馬路做工云云判王有才暫押候補提贾大到案核辦 
[無端受創]  
　　王鳳林昨至美捕房報稱在途行走被一不相識之某甲無故用刀戳傷肩背等處請爲查辦捕頭即飭五百號華捕先行送院醫治候再查究 
[緝獲嫌疑盜犯]  
　　新閘重慶路二百號門牌陸愼言家於夏初被盜刦去値洋四百餘元之金飾等物當經報捕請緝未獲茲經老閘捕房包探查獲混名小麻皮一名詢與此案有關禀明捕頭諭將小麻皮收押並於昨日知照陸愼言至捕房辦認面貌聽侯解送公共公廨訊究 
[盜匪即日起解]  
　　盜匪殷石敷吳俊聲唐資停因與葉普俊唐寳卿等持械　劫東百老滙路杜純家財物未成當被鳴捕追獲業經公共公廨訊明以葉與唐寳卿跡涉嫌疑判分别遞回法北原籍唐寳亭與殷吳兩人併解護軍使署懲辦在案茲悉此案已由原審官關讞員飭承備齊全案卷宗於昨日發交捕房着令即日起解 
[查究鉛質小洋之來歷]  
　　皖人李文卿前日持鉛質小洋四百枚在新閘路希圖混用被探查獲帶入捕房詢據供稱係向威海衛路張某處買來押候查明澈究 
[滬海道公署批示照錄]  
　　划船户車世元禀楊錦還划船違抗擠軋由禀悉已令行松江金山兩縣知事併案公辦矣仰即知照此批 
氣候報告 
[上海徐家滙天文臺]  
　　已過者之報告八月二十六日太平洋旅風已止大約散布於琉球之南本區海濱復有夏季信風上海天氣晴熱而潮濕二十七日上海天晴潮濕甚重汬南有凉風氣壓停降二十七日下午四時前二十四小時内上海氣温度至高九四至低七三·四去年同日至高九○·二至低四·七 
　　未來者之推測二十七日下午四時三十分豫測中央各區有雷雨本區海濱有夏季信風 
雜評二 
[自治遲復之害] [  訥]  
　　國會恢復而後省會遲遲不復謂將俟國會議决也然其結果不俟議决而復矣省會恢復而後地方自治又遲遲不復亦謂俟國會議决也然省會旣不俟國會議决則自治之不俟國會議决更無待言乃何以孫總長力主於内各地人民額請於外而仍杳然無消息耶豈以自治最重要而故示以鄭重之態度耶 
　　吾謂自治　復之害他姑勿論即此各縣知事藉口未見明令掯匿其房產器具而與地方人民紛紛起無謂之爭執地方已爲之擾攘而不安矣甚望當道之　再遷延也 
來函 
[周瘦瞗來函]  
　　謹啓者昨見貴報所登中華編譯社函授部啓事中列有賤名不勝詫異該社主任旣未親與鄙人接洽鄙人對於此事亦未表同意所有該社一切事務槪與鄙人無涉周瘦瞗啓 
 
 

Page 12

 
 
   
 
 

Page 13

 
 
 [Ｇ> 
[民鳴社]  
三馬路大新街　電話三五五六 
夜戲價目　月樓八角特別包廂七角頭等包廂五角特別正廳六角頭等正廳四角二等正廳二角僕票一角　日戲價目　月樓五角特別包廂四角頭等包廂三角特別正廳四角頭等正廳二角二等正廳一角　票僕一角 
編演顧無爲　鄭正秋　主任 
錢化佛　傅秋聲　張嘯天　陳無我　范文如　鍾笑吾　凌憐影　沈映霞　張翠翠　鄭鷓鴣　張雙宜 
毛悅友　夏吾痴　羅慧英　馬　聲　陸雪黑　陸涵梅　胡家聲　林飛雄　黃小雅　黃寒鶴　吳天虹　龍嘯眼　馬清風　薛光明　譚志還　吳一笑　楊潤身　郭詠馥　蕭天呆　張瘋鸚　陳鏡花　劉航蒸　張則鳴　秦泡影　葉天球　倪明星　金天真　范敏兒　陳壽芝　陳天曉　夏涙鵠　馬恨情　曾有年　陸如峯　潘赤城　叚梅影　邱雪月　駱夢鶴　陳浮游 
十三夜准演正秋新紡多情女俠 
豈僅女中之丈夫　直女中之聖人也普天下男女之有真性情者　當一濟拜倒 
（正秋） 
以一小女子　眼睜睜看著爸爸死於獄　痛乎不痛　眼睜睜看著姊姊死於刀　悲乎不悲　至眼睜睜看著阿娘死於客地　則腸欲斷矣　然死我父死我姊列我母之大仇未報　又不能一死　以相從父母姊姊於地下　乃改容乞錢以殮母　自雲子概助百金　後竟遭黨禍入獄　小女子是割知孫鬚　奪知孫魄　久人　又秉燭達旦以待奉恩人　不料恩人爲已將想死　則又暫緩復仇而嫁恩人　既嫁恩人即偕恩人改葬父　改葬母　概葬姊　天幸仇逢狹路　一剣飛去　斬仇人頭　以慰父母姊氏之靈　此其人爲何如戲　伯叔兄弟乎　諸姑姊妹不見乎　誠欲見之　請大家到我民鳴來 
初一演前本初二演後本 
正秋先生新編　偵探愛情好戲　偶偶偶 
別開生面之偵探戲 
（正秋） 
我之偶偶偶　異瞳人之笑笑笑　我之偶偶偶　異乎人之默默默　笑笑笑　黓黓黓　三字之意羲　一也　偶偶偶者　偶然配偶成佳偶這謂也 
人生配偶作夫妻　豊有個結婚時節　新郎不知新娘是何許人　新娘不不知新郎是何許人　新郎新娘　大家掛掛名者　惟其有之　斯爲奇偶 
醫生庖代作新郎　結婚後　忽然掛名老婆　有性命之憂　一動羲憤　不惜冒萬險以拚命營救　掛名老婆　至底掛名老婆做成已之正式老婆　未成之前　經惡男女千方百計以陷害　一對掛名夫妻　朝朝夜夜不分離　而夫敢認　妻是妻　妻不敢認真控你　請教這種偵探戲　奇乎不奇　外加佈景點綴　愈加錦上添花　凡看慣影戲派之偵探戲而絲其少情節者　快來一看此兼有高尚愛情之偵探戲　勿失機會　勿失機會 
[商辦新舞台]  
七月三十即禮拜一夜准演五六本就是我 
煩演　代哭靈牌　連營寨　代演送花樓會 
內有十餘丈大長橋橋下一片汪洋橋上火車來入行到半橋地雷暴發波浪噴天火車大橋一齊轟斷 
[屋頂花園天外天]  
增廣游藝場商場各種游藝時刻 
麗查番菜及屋頂遊戲爲開幕以來極蒙歡迎座位日漫今特擴充大洋房工竣在即候裝飾完妥添設西式旅館並影戲場再行正式開張 
（四層樓） 
第一次二點三刻謝鴻飛彈唱笑笑笑　第二次三點三刻女校書彈唱京調時曲　第三次五點女校書彈唱京調時曲　第四次五點半鄭少庚改良彈簧　第五次七點三刻朱蘭庵菊庵彈唱西廂記 
第六次八點三刻楊星搓月揷彈唱珍珠塔　第七次九點四十分女校書彈唱京調時曲　第八次十一點女校書彈唱京調時曲 
（三層樓） 
第一次胡潤魁三點半聞名　卷　第二次丁陰庭四點四十分落金扇　第三次　第四次也是我何處女說金台傳時曲蘇灘　第五次八點筱桂生時事蘇灘　第六次九點一刻周杏泉改良戲法　第七次也是我和處女九點五十分說金臺傳時曲蘇灘　第八次丁少蘭十點五十分改良鄉　 
遊資盤梯小楊一角升降梯上下一角半公司大餐日中晚間（每）客大洋七角一元另點格外克已（地址）三馬路小花園電話四三二 
[京都同德堂發售好華士先高尼]  
先高尼轎按萬國藥方詳載從金鷄納霜提出善能開胃顧氣化痰治瘧疾常服令人身體強壯大補益匪淺男女皆宜●定價每兩一元半●今減價一元如欲試用請寄二分郵票五張原班回件不誤此佈 
[請看新世界瓜會]  
珍奇怪異之瓜不易得斑剝陸惟之古銅盆盎尤之不易得今日之請看新世界二層樓之瓜會瓜凡百種之多謂鑫盞銀臺翠　珠　種翁藤鬼　蛋孩兒　美人憐等無不具備至古銅各盆盎則商周秦漢羅列燦然足供考古家之賞鑒新秋涼爽敬告及時行樂諸君曷惠然肯來一飽眼福乎游資照羣不加此怖 
[大舞台]  
七月三十夜准演拿手好戲小達子邊還套盜御馬 
[天蟾舞臺七月二十夜戲全球歡迎泰斗文武鬚生李吉瑞]  
賀天寶代演托兆　中飛抓　洗浮山 
[健陽多子衍宗丸]  
古方五子衍宗丸乃健陽種子之聖藥本堂秘發炮製性質和平功力偉大久已風行遐邇茲更精益求精加以人參鹿茸海狗腎貴重之品用化學法提精取液煉合成丸使進服愈覺靈便功效愈形神速所最濕著服後二時許即能煥發精神保持身體之強固以增愛情○主治○命門火衰○腎關部固○色欲過度○虛弱陽痿等症○每瓶一元每打十元服法另詳仿單○二馬路石路西首衛生旅館對門 
○誦淸堂包醫花柳病藥室啓 
[眼疾無憂瞽目重明奇方]  
人之有雙目猶天之有日月也眼目有病則近不能察鍳遠不能瞻眺久而不治勢將流為廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀刺或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寶也每瓶一元　又秘製一靈騐瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面錬雲藥房發售 
[止痛止嘔永遠斷根　包愈心胃氣痛]  
市上心胃氣痛丸散不下千百然欲一瓶服下其痛立止再服一瓶永不再發者惟本堂立止九種心胃氣痛散確能有此奇效雖痛極暈絕險症服後立刻痛止身安其功較市上各藥實勝百倍所患氣痛一試便知每瓶一元　如外貼立止心胃氣痛膏取效更速每張一元　立止筋骨疼痛丸大瓶一元小瓶六角　茄楠氣痛平安丸每丸二角半　上海河南路拋球場南首七號義商彭壽堂啓 
[惠通公司]  
專收各種股票證劵公債未中儲蓄票等代客買賣佣金格外減讓經售印花稅票上海英大馬路新鳳祥後香粉弄永吉里底○電話四五三九 
[遺失提單]  
茲者八月十六日聯和由漢來申Ａ源嘜黃豆三百包八十二號提單上已出過一百五十包今因遺失另向該公司補給新提單爲憑以　該原提單作爲廢紙特登申新二報聲明 
[天蟾舞臺]  
七月三十夜戲特煩金體藝員合演雙齣好戲 
趙君玉　小如意　　龍剣　三十夜准演 
具剣俠之心腸寫美人之顏色愛情特別悱惻纏綿傅奇　吏又添佳話初次新排務請一擴眼界是幸 
代演雙齣二本虹霓關 
蓋明天飾岳雲　楊月樓串陸文龍　林樹森飾嚴成芳 
紳商特煩名角匹配神勇拿手好戲車輪大戰八大鎚 
是劇紳商特煩已久該藝員串陸文龍有名角匹配皆因連日新戲無暇排演重以函催特煩一奏絕技 
代演雙齣　賀天保　中飛抓　洗浮山 
代演雙齣初次新排好戲　俠氣閨情　錯中又錯　頭本二本盤龍剣 
小七嵗紅　大戰金兵　挑華車 
楊菊　　李陵碑　代演雙齣　頭本二本盤龍剣 
 
 

Page 14

 
 
自由談 
游戲文章 
[游戲文法指南] [  塵夢]  
　　第一章體格 
　　游戲文章之體例漫無限界自詩詞歌賦以迄尺牘契約章程等類無不包羅在内其最特别者則有三種（一）脫胎體脫胎者脫古人之成調而用以言今日之事者也古人成調爲人所常脫審以五柳先生傅陋室銘等爲最其他各文無不可脫（二）新發明之體此體以前人所未有者爲貴如打油詞七言十韻之試帖詩等是也（三）陳腐體陳腐體者愈腐敗愈好如八股文上諭關　靈　等類爲最好明乎此三者可以爲游戲文章矣 
　　第二章興趣 
　　文章各有興趣而游戲文章尤以興趣爲必要之件所謂興趣者能引人入勝使人閱之不忍釋手者是也興趣之原料有三（一）立意詼諧（二）措詞俊俏（三）言淺意深另有寄託而耐人尋味此三者造成興趣之原料也 
　　第三章材料 
　　游戲文章隨事隨物可以取材但以下所列各項不可誤取（一）過於穢瑣流爲巿井之談者（二）有關個人名譽者（三）陳腐乏味者（蓋體例不壓其舊而取材必求其新此極端反對者也）（四）過於生僻者此四者取材之道也 
　　第四章宜忌 
　　游戲文章有四宜一曰宜隠不宜顯二曰宜諧不宜莊三曰宜諷不宜駡四曰宜短不宜長游戲文章有二忌曰忌雅而又忌俗宜在雅俗之間曰忌深而又忌淺貴乎深淺適當知此意者游戲文章之能事畢矣 
塵餘觚剩 
[見聞雜記二則] [  囦公]  
　　龍歟蛇歟 
　　往歲年假中同學友有自南京歸者告我曰南京某學堂於七月間獲一蛇長約尺餘生四足爲狀可懼一般學生恐足傷人急欲撃斃之茶房某甲止之曰蛇除四足蛇外均無足比蛇不類四足屬殆龍種歟第龍有靈能聽人言語今姑試之遂將蛇置於一水器之附近地默　曰汝若爲龍必能自入此水器中否則學生　將斃汝矣少焉蛇入水器中矣茶房於是　而敬之曰龍種降生若斃之天禍逮身矣學生遂命茶房送此蛇至下關之龍王廟中一時愚夫愚婦焚香點燭拜　祈福以爲龍神云若　愚人迷信至是無足怪焉而有學之子亦竟迷信乃爾致爲校役所　弄耶吁可嘅矣 
小說一 
[斷雁哀絃記] [  鶴]  
　　第二章（三續） 
　　萊孫且行且思胸中之軸轤與足程司其迅疾陰念别個儂才歲日耳胡便致病即偶小極亦胡至病其老父則其病殆至劇也時天氣燠萊孫額汗乃續績弗已斗一舉首青灰色之短垣已在數十武外是即牧師之家而尤奇者小樓一角雕欄之畔乃立一　人秀髮披肩玉色之臂乃抱其頸是象萊孫固時時不去懹者其人决非他人尤爲萊孫所敢信乃力　而前相去數武馬利已覩之至審乃揚手作微笑嬌呼曰子爵至耶萊孫喜極乃弗能語於是馬利徐下爲啓關矣 
　　萊孫亟引其臂與同行口中荷荷無已馬利作巧笑微以肩倚萊孫旋曰君去胡淹滯乃至旬日之久儂家寂寥極矣老父又病萊孫　然曰長者胡病我固亟欲知之馬利　蹙曰似無大疾然委頓不能興萊孫噓氣曰幸甚我固弗信此時已行至階石之上馬利笑曰何也君聞我父之病而喜則以何故萊孫聞語自思亦殊唐突乃笑曰非也幸恕我罪我途行渴極乃不擇言今我　　小坐乎語已遂相將入室擇椅而坐萊孫出巾微揮其汗馬利則挈鈴呼侍女命具茶茶至萊孫似欲有言乃不敢骤發吻（未完） 
小說二 
[偵探小說情塲蠧史] [  天虚我生]  
　　第九章（續） 
　　馬丁因自探其手鎗白雷格曰汝將何爲馬丁曰兇手必爲此人無疑吾當往捕之耳白雷格曰汝證據何在馬丁曰彼肩上松鼠現在寗非確證白雷格曰不過其松鼠嘗入古沃之室安得坐以殺人之罪馬丁曰吾意當先捕之而後求其證據亦未爲晚白雷格曰何必如是汲吾人今當從事探索視共人今晚曾否他出其靴底果有橡皮之塊否尤要者則其人與古沃有無關係何故乃欲刺殺其人馬丁曰如此探索則今被豈能遂了其事白雷格曰即明日亦不爲遲馬丁曰但其人果爲兇手安知明日不遁白雷格曰汝不見其廣告之上須有三日耶今夜始開場耳若不滿期而行豈非自招供狀老友汝毌急此事吾當爲汝作保因顧丁克曰汝可携潘克返古沃之家待我吾與馬丁尙須少留蓋携狗觀劇未免惹人注目且一不愼潘克逕前撲其鼠者則事且立敗丁克無奈遂携狗而去場中演劇亦卽開始初爲狼戲旣而弄猴終乃出其野獅獅籠皆爲鐡鑄左右有門獅踞其中時時露其獰牙而　狀至桀騖不馴卡路斯遂向聚人言曰此獅於二年前獲於亞比利亞性至野吾當多次欲入其籠而竟不能今當更一試之若吾不幸竟爲所噬則諸君亦勿　號致亂場中秩序言次馬丁私顧白雷格袖曰此人誇哉白雷格不答凝神瞪目口合乃不容一線此時卡路斯已行近鐡籠獅見人乃立怒長號揚其巨爪立攫卡路斯卡路斯亟避其時即有四人以烙紅之鐡棍進炙獅爪獅負痛咆哮乃益甚卡路斯俟其少靜乃開其左邊　門門一啓獅乃立引其爪前撲不聽入卡路斯廻身啓其右邊之門而獅已覺復右撲如是者久之而卡路斯終不能入籠卡路斯乃向衆謙謝曰今吾又復失敗矣吾意本欲入籠跨身獅背顧乃不能然無論如何明日必當入籠以　諸君之望今别矣敬謝諸君之枉顧言次遂閉其幕客亦尋散 
 
 
 

Page 15

 
 
   
 
 

Page 16

 
 
   
 
