# 1909 - 1 - 4912903

 

Page 1

 
 
   
 
 

Page 2

 
 
上諭 
[監國攝政王鈐章十二月初九日內閣奉]  
　　上諭致仕大學士王文韶器識深穩才具優長由部屬簡授外任受先朝特達之知洊擢兼圻勤勞夙著嗣由直隸總督宣召來京參預機務晋贊綸扉服官五十餘年精明勤愼克盡厥職上年因病奏請開缺陳懇肫切准其致仕馳驛回籍本年因鄉舉重逢賞給太子太保街方冀長承恩眷克享遐齡茲聞溘逝悼念良深著加恩追贈太保照大學士例賜恤任內一切處分悉予開復應得恤典該衙門查例具 
 
 
 

Page 3

 
 
奏伊子農工商部郎中王慶甲著以道員用伊孫江蘇補用道王鈺孫著交軍機處存記用示篤念老臣至意欽此軍機大臣署名奕劻世續張之洞鹿傳霖袁世凱 
交旨 
[二十九日軍機大臣欽奉]  
　　諭旨理藩部奏値班蒙古王公等到京時應於何日帶領叩謁梓宮並齊集日可否隨同在京王公等行禮一摺著於照例請安日由恭辦喪禮王大臣帶領叩謁梓宮並於齊集日隨同在京王公等行禮欽此軍機大臣欽奉 
　　諭旨都察院代奏員外郎黃允中條陳江寗新設圖書局請飭延訂通人編纂要籍呈一件學部知道欽此軍機大臣欽奉 
　　諭旨民政部奏廳員職司警衛事繁責重擬請援照部員京察一律辦理各摺片著吏部議奏欽此 
論說 
[粵路箴言）朔（]  
　　本館前月得京電。謂粵路由張中堂主持。向中英公司借款修築云云。記者以粵路廢約之初。粵省民氣若是之盛。財力若是之雄。而卒出於借欵之一途。竊不免為粵人羞。翌日續得京電。知粵路係湘鄂之誤。記者益深信粵省民氣之厚。財國之雄。自斷不至有借欵之事。對於粵人。深致其不安。不意事隔一月。湘鄂借欵合同。方經磋商就緒。而粵路應否藉欵之問題。又驟然發現。然則湘路借欵動議之時。安知非即與粵路連類而及。而粵路內容之紊亂。財政之拮据。又安知不早為當道所窺破。致動外人之覬覦。始有今日應否借欵一問題耶。今借欵之事。雖尙在詢問。尙在電商。未能據為定案。苟一究其原因。則此事非粵人成之。而誰成之非粵人之羞而誰之羞。耶 
　　張中堂為創議廢約之人。其關心粵路也必切。今又奉督辦粵漢之命。其希望粵路也必深至。不得已而有借欵之議。蓋目見夫公司之腐敗。股東之觀望。首期股銀。旣耗去其大半。二期股銀。又延宕而不繳。苟一任其腐敗。一任其觀望。則路欵何日能集。路工何日能成。夫粵漢鐡路為中國貫通南部之幹綫。南方財力夙稱富厚。各省土。產又極豐饒。獲利之鉅。必可操券。與其守放任之主義。徒保商辦之虛名。而路工永無告成之日。母寗行干涉之主義。稍認借債之損失。而贏利可為償欵之資。此其委宛曲折維持調護之苦心。不但粵省人民。所當體諒。即我各省人民。亦可共諒者也。不然。張中堂因不欲借欵築路。而始創議贖回自辦。及至贖回自辦之後。而忽主張借欵築路。前後矛盾。必不然也。粵路股東。如能善體張中堂之用心。宜一面改良公司。一面速繳股欵。使路工早日告成。南北早日聯接。則借欵亦可。不借欵亦可。張中堂未嘗稍有成見也。試觀其致粵督電文。謂粵紳集股之踴躍。為各省所不及。是明明知粵路股東。並非無欵繳納者可比。一經號召。巨欵何難立集。其不欲出於借欵之心。固可體會而得也。又謂應否併借。速催粵紳妥議定奪。是明明謂粵紳不欲借欵。則宜速繳股銀。如其不能。不得不就借欵之一途。庶免路工為其所誤。其不肯堅執借欵之成見。又可言外得之也。夫張中堂之關心粵路。旣如是其切。希望粵路。又如是　深。　我粵路股東。又安可不聞不問。而默默然自送利權耶。 
　　我因是知張中堂對於此事有二深意焉。一則憾粵人之不能自立。方磋議廢約之初。不知經過幾許困難幾許周折。大功始克告成。乃今開辦三年。未見寸效。股東疑慮。路成無期。至不得已而議及借欵。其詢問應否併借之電。不啻涕泣　之也。一則望粵人之猶能奪興。如果粵紳迫於外侮之來。速籌集欵之策一面要求公司改良。一面投繳二期股銀。使路工得以早日觀成。則此詢問應否併借一電。實陰促粵路之進行。乃張中堂所日夜盼望者也。要血言之。張中堂惟關心粵路。希望粵路。故輾轉謀畫。以求路工之速成而自有粵路之。粵人反若不聞而不問。不但負粵路。亦負中堂。矣嗚。呼以粵路。始事之踴躍。而猶不免借欵之議。此已足為粵人之羞。以股欵之不集。致發生此借欵問題。而粵人猶不能速集巨欵。使此問題得以安然消滅。則其貽羞將何底耶。我願粵人速起而圖之。 
 [L尃電 
[電一）京北（]  
　　某御史奏變通旗制宜先停餉事關憲政不得粉飾原摺留中 
[電二）京北（]  
　　御史謝遠涵奏請飭設審計院度支部以時尙有待擬暫緩設 
[電三）京北（]  
 
 

Page 4

 
 
　　樞府電覆駐藏大臣聯豫藏衆藉口未奉賞銀有意尋釁殊為可恨著速妥為防範派兵鎭壓亦不得過於操切一面當電催達賴兼程回藏 
[電四（北京）]  
　　譯學館頭班畢業學員將次給獎 
緊要新聞 
[政務處議覆財政事宜（北京）]  
　　初二日政務處會議時各大臣中惟慶邸未到該處自十月初會議之後迄今停議者已歷兩月積壓之件頗多內中以度支部奏請清理財政章程最為重要原奏臚列三十三條大略統核各省財政俾歸一律擬以三十三年截止為舊案宣統三年起為新案其三十四年及宣統一二年之出入欵項仍須報部為預算决算之預備各大臣詳議此摺均以部奏為然擬即照此覆奏又以清理財政為籌備立憲第一年應行之事不能再緩决定望前具奏頒行袁尙書並倡議組織新内閣因慶邸未到不及商議嗣後接議他事直至五點鐘始散 
[嚴肅大祭禮節之封奏（北京）]  
　　初二日上諭嗣後凡遇大祭着派御史二員監禮并着民政部嚴定規矩係由翰林院侍讀學士惲毓禀奏叅所致原奏云前日冬至德宗景皇帝儿筵前大祭正在跪聽恭讀祭文之際前列諸臣竟有數人大聲談論笑語諠譁殊非哀敬兩盡之道迨冠服出景山門焚化諸臣跪奠忽有轎夫多名抬轎從人叢中出在冠服前橫絕而過置轎於旁立而觀看諸臣為其擁擠幾仆實屬不成事體應請嗣後凡遇皇極殿觀德殿大祭添派御史二員監禮並飭民政部嚴定景山東門外轎馬規矩以昭肅靜臣職司記注有糾彈之責謹專摺上陳 
[郵部通飭整頓電政辦法（北京）]  
　　郵部陳尙書日前通札各省電政局文略云查電報各局向定經費太少于是有巧立名目任意浮冒之弊賢者營謀別差其不肖者取償他項電政敗壞職此之由現在由部議定辦法加增薪水裁汰冗員特先發去經費核實表裁减表並統計表各一份着各該局即照式塡註以憑比較收支之多寡局務之繁簡將來調派一二等人員亦即以此為殿最如不核實開報以為局用所在自留餘地一經察出定即將該員撤差不貸 
[浙撫復奏削平秋墓情形（浙江）]  
　　浙撫增中丞復奏略云查女匪秋瑾一案如原片內稱女生吳芝英徐寄塵搬運秋謹尸棺葬於杭州之西湖樹碣立碑開會追悼欲為春秋追祭一節詳加採訪緣上年秋瑾正法其夫家遠在湖南且早經離異母族及戚䣊間因事起倉猝懼有株連莫敢承領尸棺適女士吳芝英徐奇塵省親來浙捐助微資將其尸棺埋葬西湖叢塜間係出於慈善主義心本無他嗣有秋匪餘黨公然在上海租界開追悼會潜遣人至墓旁添立石碣以為標誌尙無在杭州地方春秋致祭情事若輩藐法妄為實與吳徐二女士無涉欽奉諭旨正在查辦間據秋瑾母家具呈請領尸棕載回紹興厝葬當以掩骼埋胔國家有法外之仁即飭地方官監視俾起出尸棺尅日載回一面將墓地平毀石碣剗除以免匪徒藉端煽惑又原奏所稱留學生王熙普謝日光排演戲劇顚倒是非一節查本年六月間有匪黨潛至拱宸橋通商塲在天仙茶園編排戲曲謬稱女俠秋瑾黏貼招單兾圖蠱惑未及登臺串演即經前撫臣馮汝騤訪聞飭縣嚴拿並將該戲館燈彩字樣悉行毀除匪等遁迹遠颺旋由民政部拿獲謝日光一名奉旨交直隷督臣發司永遠監禁其餘黨現在緝捕未獲伏思浙省伏莽未靖設有匪黨遇事生風誠如原片所稱大局關礙非淺茲將該女匪秋瑾埋骨之區一律平毀其從前捐資掩埋之女士吳芝英徐寄塵等出自一念慈善有類紅十字會舉動實於原案無關應請免予置議其匪黨王熙普等容再嚴密查拿獲案奏辦 
[內廷門禁彙聞]  
　　欽派稽察守衛禁門大臣濤朗兩貝子鐡尙書諭護軍統領各員所有禁門護軍弁兵本大臣按日稽查倘有空悮代替等事即將飭革管帶官員參辦不貸 
　　自北苑陸軍移駐內廷各禁門後鐡尙書又交諭陸軍官員飭令陸軍兵目携帶配刀鎗枝各紥禁門守門軍目字樣所有長安門端門天安門午門景運門進內當差官員一律稽查苟無門照不得放行 
　　內務府奎繼增景四大臣片行各部院云所有貴衙門進赴內廷皇極殿按祀陪祀及一切値宿各官員一律改換新門照即將舊照繳回造具清册咨送禁門以便稽查並聞守護各禁門大臣奉諭嚴加盤查飭在各禁門設列桌案將所有閣署各館並部院各衙門官員門照腰牌之式樣各備一份以便稽查時核對相符方准放入倘有不符卽行究辦云云內務府又復片行內閣云內廷各禁門及各處所衙門奉諭飭派守衛大 
 
 

Page 5

 
 
臣濤貝子鐡尙書朗貝勒等稽查各處各衙無論晝夜均准各大臣隨時稽查盤問以重要差聞內閣片覆內務府所有本署當差應領腰牌應由貴府製造發給刻因內禁門異常嚴肅相應咨請迅速發給以便交發有所稽查 
　　內務府製造門照式樣其正面用宣統元年造字樣其背面另印光緒世四年月日發給等字樣現已按署發給公文錄下為發給牌照事所有經過宮中各等處禁門于查驗後不得阻攔以致貽悮要差一律放行可也須知牌照者 
[京師近事]  
　　民政部肅書現將地方自治章程已經擬定聞本月十五日前繕單入奏此條略見專電 
　　會議政務處議准農工商部會奏畫一度量權衡已逾數月今聞日前軍機大臣與溥尙書議商實行之期已定於明年開印後先將京師各部院衙門及各省三司官署用器先行更換其餘府廳州縣各官署亦擬漸次更換 
　　軍機處接烏里雅蘇台將軍電請代奏年例冬月應行派員查勘中俄邊界卡倫惟蒙古扎薩克圖汗部三音諾顔部各卡倫及軍台各地方擬該將軍親身往查以資整頓 
　　日前陸軍部遣派武備卒業生赴蒙古考查現已回京聞擬將整頓蒙古事宜分四年舉辦第一年推廣各蒙小學堂第二年興辦牧畜礦產第三年實行第四年酌量設官分職不日請旨旋行 
　　軍機大臣與變通旗制處大臣提議催令各省速將設立旗務善後處辦法規章及委專辦旗務人員速即祥報以便會議核奪限明春二月間一律造報勿再遲延 
　　駐德卸任欽使孫寶琦日昨有電來京云月前德國起程現已抵哈爾賓約在兩三日間卽可抵京覆命新簡德使廕昌今年暫不赴德蒞任俟明春二月百日孝滿後再由京赴德 
　　大學堂劉總監督已將該堂學生履歷平日分數册各項成蹟品考卷解送學部請問畢業考期原定初二初四兩日因學部函商欲將經學國文人倫道德三門由部命題餘則仍由各教員命題劉總監督則謂旣由教員命題無論何門須全由教員命題若由學部命題無論何門須全由學部命題不能有意紛歧因卽覆函謝絕不願與聞考事故學部日來函電交馳紛　各省博通各項高深科學人員來京襄校現聞所調唐山路礦學堂三教員已覆電辭以無暇所調陸軍部頭等科員又奉差出京今年新取留學生又鮮通德法兩國文字科學者辦法甚形棘手因此考試畢業之期遲遲難定 
　　學部前派大學堂教員何主政燏時大學堂齋務提調商太史衍瀛同往日本考察帝國大學分科制度及其建築管理教授各法東京考察已畢又往西京帝國大學悉心考察事後仍回東京於上月初八日由東京起程回國已於本月初二日抵京垷均向學部銷差陳述一切 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[四誌鎭海火藥局失事情形寗波]  
　　鎭海營儲藥局失事詳情迭紀前報茲悉於初一日鎭海縣查獲圖竊火藥夥犯陳准生應阿善二名並提錢三德之妻錢張氏訊供據稱伊夫錢三德於十一月廿九日糾同董阿莖孫阿助陳准生應阿善及不識姓名之舟山人共六人起意行竊藥局火藥於黃昏時隨帶扶梯巡捕手燈出門登時藥局轟毀不見錢三德回來知係因竊被焚身死等語又提陳准生應阿善及董阿華之妻董包氏訊供與錢張氏相同委係錢三德等六人行竊火藥失火轟毁藥局無疑錢三德董阿華孫阿助及不識姓名舟山人俱係被焚身死陳准生應阿善係在門外把風故得逃逸胡大令當將陳准生應阿善錢張氏董包氏等四名分别收禁候禀詳大憲核示 
[西報譯要]  
　　中美聯盟失敗字林報載初八日華盛頓電云中國赴美專使大臣唐紹怡辦理中美聯盟事現已失敗 
　　青島德學近聞文匯報載初三日倫敦電云德國赴華專員茲已回國據稱青島建立專門學堂之舉華人頗受歡迎咸謂此舉與華大有裨益云又載德國海軍大臣宣稱德政府擬先設高等商業學校以為政治理財森林農科醫科各實業之基礎云 
　　美總統對東之觀念文匯報云美總統羅斯佛君現為紐約世界大勢報主筆本月間為該報開始作論一篇題曰中國之醒內謂東西教化迥然不同今急宜以西方理想輪諸東土然後方免東西將來之激爭此事為瞬息不容緩者 
　　萬國禁烟會專員來滬文滙報云萬國禁烟會中國專員業已抵滬在滙中旅館辦公其他尙有三員日內亦可抵滬美國專員現有兩人已離美洲亦擬至上海滙中旅館云 
分類新聞 
政界 
[條陳密山府之辦法吉林]  
　　新委密山府設治委員紹太守日前具詳公署條陳數事略謂該處地多貧瘠圜法尤壞豐泰公司不敷周轉俄幣流灌民間且多以烟土代幣所產糧米不足民食青溝嶺之護墾隊尚未招募茲擬（一）派員赴雙城等處招募護墾隊以寓兵於農（二）請借官欵五萬吊購買糧食（三）請發中錢一百萬吊設立銀行（四）設文報局八處（五）署中員司薪水槪發實銀（六）前放之地另行清丈應需經費由省撥給等語現已飭交各司道會議辦理 
[江督飭勘攔江大壩巨工鎭江]  
　　江督端午帥札飭常鎭道劉襄孫文云據道員劉安濤禀稱揚州沙頭口歷被江潮冲刷口門寬深江潮倒灌自光緒二十七年起該處地面連年被災非堵築攔江大壩不能弭此巨患等因當即札委秦道炳禮前往勘估計需工料錢十一萬九千餘串合銀七萬餘兩業經劉道認捐二萬兩本部堂允撥二萬兩盛宮保墊撥三千元作為經費不日卽可興工惟該埧堵築之後與附近各洲有無窒碍大汛時運河盛漲歸江各埧是否足敷宣洩事關民田水利運河堤工未便草率從事應即札飭該道會同淮運司淮揚道查勘禀復核奪 
[鄂督批駁詳補府缺武昌]  
　　湖北黃州府景太守因病出缺鄂藩李方伯查有現署德安府高守蔚光堪以請補爰詳請督院專案奏補陳小帥以高守業已捐免坐補係奉旨允准人員應俟有相當之缺挨次題補所請奏補一節於例稍有未合恐被部駁碍難准行 
[議辦烟民牌照捐武昌]  
　　湖北禁烟公所自設立以來雖經調驗官學軍三界人員而民間之吸烟者未經設法限制現擬興辦烟民牌照捐先從調查吸烟人口入手凡有癮之人須先赴該管警局報明每日吸烟若干當給予牌照每兩繳捐錢六十文即由土膏店代收無牌照者不准售食現正磋商章程明正當可實行 
[創辦高等警學之規畫武昌]  
　　鄂省巡警道以該省警察各正巡官諳悉警政者殊難其選現擬組織高等警察學堂分官紳兩班官四紳六定五年卒業分別等第派充正巡副巡課長課員各差聞已將辦法緒具說帖詳院請示一俟核准籌定經費即出示招考 
[禀請緝拿鹽販山東]  
　　票商新城來晋裕隆長山晋裕隆李玉符鄒平公興合高苑公興合會禀鹽法腐敗課殆商危公懇撫帥迅賜整頓檄飭沿河長山高苑新城鄒平各等縣一體認眞緝私並懇密派妥員逕往長山之陶唐口韓家套三元莊張郭莊並新城地面之辛莊北營金家堰一帶村莊不漏形跡不入縣署暗查實在情形從速勦辦以絕私源云云經袁中丞批准飭南運局迅即查明轉飭長山縣嚴緝究報并通飭沿河各州縣一體認眞查緝 
交涉 
[外人干預審判奉天]  
　　康平縣屬教民劉景春之媳賈氏被鎗轟斃一案前經該縣范令審訊時有教堂司鐸吳秉眞帶同法人到縣關說范令嚴詞拒絕該司鐸復託蘇主教具函干預范令因即詳請交涉司照會蘇主教飭將該司鐸吳秉眞撤換以符約章嗣由提法司派員會查此案呈請提省送交高等審判廳審辦近法國領事忽出而要求到庭觀審經該廳咨行交涉司轉予駁詰該領事又具私函與叅贊並收受許某等呈詞蓋印投遞亦經拒駁 
 
 

Page 11

 
 
[新疆煤油礦之交涉新疆]  
　　新疆庫車喀什噶爾等處向產煤油礦甚衆華商營業者亦多該處華官詭詐嗜利將礦產售與俄商以飽私囊故各地礦產被俄商包攬不免利權外洩故農工商部溥尙書會同外部袁尙書已與俄使交涉 
[另委密查教案人員浙江浙江]  
　　海門游擊戴瑞源禀天主教民徐昌岳私墾松門衛城揑控敲詐一案前經洋務局王省三觀察派委黃淮生別駕前往查辦計至半途忽接電飭回杭聞刻已改委劉司馬頌年前往 
軍界 
[密飭搜查黨匪軍火辦法浙江]  
　　浙撫增中丞札各司道文云據總辦洋務局王道禀稱安慶兵變謠言惶惑各省皆受影響職道於去年江浙交界梟匪搶刧之時悉心探訪知匪黨運入鎗械子藥之法大都由民船裝載沿途用小輪拖帶每至洋關將近之候先期解纜放行載入內地致關卡無從查察接濟是以不絕職道再四籌維謹擬辦法二條一宜取締小輪拖帶船隻規則凡自滬至浙各輪船公司無論華商洋商凡往來船隻旣由甲處洋關拖帶必須旣到之處洋關切實查驗後方准放行不准任便聽憑報拖之船戶中途解纜放行並不准小輪在中途行駛之時貪圖拖資任便續拖船隻轉致匪黨接濟軍火沿途混入無處稽查一宜在各海關各要隘密派妥員專司偵探凡匪黨載運軍火或則以甲船轉裝乙船者或由偏僻口岸登陸寄頓者浙省海口交錯官吏耳目所不到之處即為匪黨足跡潛藏之地為目今計宜嚴飭各關道密派精明耐勞人員遴選可靠鄉導切實偵探並請憲台再派妥員總握機關與各關道所派偵探聯為一氣互相通告似於杜遏接濟軍火不無小補等情到本部院據此除批飭水路巡查不容或懈現在水上巡警尙未興辦亟應嚴加防範以遏匪蹤據禀所陳取締拖帶船隻及密派專員偵探二端防其私運軍火卽以杜絕亂源不為無見候嚴飭巡防水師各關道查照辦理外合亟通飭札到該司立即嚴飭一體遵照辦理 
[電請護送軍馬安徽]  
　　皖撫朱經帥近致直督魯撫蘇撫電云皖省需用軍馬前准陸軍部電咨由近畿各鎭挑撥購用茲據辦馬委員卲直牧振內電稱此項軍馬現已挑足四百匹准二十四日起程經過河間德州徐州等處已乞部先電直東蘇三省飭屬派兵護送等語如經過貴省尙求飭屬護送感紉無旣 
學務 
[學司認眞考試浙江]  
　　杭州各學堂近日紛紛舉行畢業考試定章考試之日須陳請提學司派員會考然學務公所各員公事甚忙每奉派為會考員者或因尙須辦理公事故往往有或不待考畢而先行或稍為清理而遲至聞日前法政學堂及中學堂考試時某某兩會考員即蹈是轍事為支學司所聞大加申斥並聞某員則記大過二次某員則命其自行辭差云 
[請設佛氏國民學堂浙江]  
　　山陰縣職員范震亞等與僧人勝鏞等擬在南錢清地方借用僧勝鏞住持之某寺創立佛氏國民學堂一所禀請學司頒發木質鈐記行縣出示等情旋奉提學司批云學堂立案向須禀由地方官察核轉詳仰即遵照禀縣聽候核辦 
[學生暫緩給發文憑福州]  
　　閩省高等各學堂本應在年內畢業現因國制未除議定改於明春給發畢業憑照 
實業 
[贑省出產衰頺情形江西]  
　　贑省所出物產向以茶木紙布油靛書磁為大宗近年種植製造未能改良因之資本愈虧愈甚貨物愈銷愈縮不及從前十之四五如義寗吉安廣信之茶葉前運往歐洲約値一千萬金茶莊不下數十百家今祗十之二三而連年虧折甚有自伐茶樹者南贑之木寗建之樹今價旣五倍於昔而貨不及於前廣饒之連泗吉建之毛邊袁瑞之表芯銷售頗廣今因機器紙盛行而各紙坐困商家山戶皆力難支持萬載宜黃之夏布南昌廬陵之棉布今歲布商鮮不虧本幾視為畏途明年必更多觀望袁吉之茶油瑞臨之生油南撫之菜油運出長江每歲不少今則花生油絕無而僅有茶油菜油不足供用本省而價漲至二三倍且通省概用煤油燃燈樂平之靛青金谿之書籍亦以洋藍洋板盛行以至大為减色景德鎭之磁器歷年古磁獲利頗厚近雖一二公司仿東西洋磁而開辦未久仍覺無利可圖云 
[商會舉定總協理漢口]  
　　漢口商會於初一日開複選舉大會選舉總協理關道齊照岩觀察以下各地方官均蒞會監視對衆開投票筒檢查票數大清銀行買辦齊君湘琴得十八票為總辦汪君炳生得十票定為協理 
[請抽票捐補助女工藝浙江] 　 
　　紹屬女工藝傳習所開辦以來頗著成效去年又添設公益工藝傳習所兼收貧寒子女惟常年經費異困難及今尤甚現經該所職員壽龍光等聯名具禀省台擬仿照江南女子公學成案抽取彩票捐辦法查紹郡城廂每月售出湖北江南廣東福建等大票及江皖路股副票等項為數頗鉅擬請每張酌量抽取若干文月可得百餘元悉數撥充俾資持久 
[安省工業學堂招生安慶]  
　　安徽全省工業學堂已于八月間開辦學生定額八十名前已招收四十名現擬於明春再招四十名刻已刊佈招生廣告定于明年正月十十日取齊聽候攷驗惟須由各州縣備文申送方准收攷 
[學生請墾山地之批詞浙江]  
　　浙江高等學堂學生方謙等擬開平陽獅球兩荒山及都司營基等情旋奉農工商局批云開墾荒土從事農桑誠為振興實業之要務禀稱獅子球山兩座以及四隅城邊隙地有無主管抑係官荒現奉撫憲新訂清釐荒土白話告示並章程十一條不日通行各屬仰即查照辦理至都司營基事關戎政應由該生等自行禀請温州鎭衙門批示本局未便率准 
[鴨綠江架橋誌聞吉林]  
　　改築安奉路綫工程擬自明春三四月 
 
 

Page 12

 
 
間一律開工茲聞南滿鐡路公司以安奉路綫完竣後可與韓國鐡路連絡運輸然必俟鴨綠江架橋工竣始能實行故公司現擬與韓國鐡路總局議商該地點之架橋從速興築以便聯絡起工並聞工程師查勘報告該橋全長三千餘尺工費約需三十萬元橋腳高四十尺俾橋下輪船可以來往自如 
[大風傷蔗福建]  
　　漳州蔗糖之利夙稱優厚故種蔗者較前益多不料日前大風數日所種之蔗損傷大半恐明春製糖原料必將减少云 
雜記 
[會議鄉約局被毀事寗波]  
　　鎭邑鄉約局被夏某搗毀一案現由代理胡令邀請謝君彤甫出為調停遂於上月杪邀同職員磋商辦法到者三十餘人先由李君善祥報告搗毀毆辱情形次由唐君哀陸要求辦法四條（一）剝奪其選舉權及被選舉權（二）自行將家丁送官究辦（三）賠償（四）聲明籌議至再尙未决定未悉將來如何了結也 
[大新泰寗兩輪撞沉情形蘇州]  
　　江陰縣孫令靖江縣陳令江陰營胡游戎等以大新泰寗兩輪船在外江碰撞肇事當即救起難民吳瑞昌等三十二名分別撫恤資遣其餘搭客均已溺弊勘驗各情具禀各憲茲奉撫憲批云此次大新輪船被泰寗輪船碰撞沉沒雖據該營縣救起吳瑞昌等三十二名尙有搭客船夥一百餘人俱遭溺斃情殊可慘究竟失事係在何縣江面該兩輪係何公司之船仰按察司速移常鎭關道赶速派員查勘明確並提該兩船管駕及經理人等到道究明誤在何船分別按照例章辦理其經救得生之人旣經撫恤資遣所有未獲屍身即飭該兩縣會營分投打撈與已獲各屍示召屍屬認領至救援出力各員弁俟定案後詳請分別獎勵 
[炸藥何來蘇州]  
　　蘇城大石頭巷沈旭初觀察公館花園後面（係小巷三山街）向有低小房屋租人居住詎前夜忽聞該屋上卸瓦之聲不絕於耳遂飭工匠家丁等前往察看乃見瓦間炸藥一包裝有藥線立即送至警局當經警局馮總辦吳縣王大令等前往勘騐查無形跡大為疑訝王大令先將該處地保帶回澈究現經馮總辦多派巡警兩名日夜在該處梭巡以資防衛 
[婁境多盜松江]  
　　松屬婁縣境內近來盜刧之案甚多自九月下旬唐姓客船由松返蘇被刦於泖塔左近迄今僅兩月有餘而沈家𡉑黃姓新開河彭姓莊經郁姓陶家村馬姓等連遭夥刦者已有多次並有毆傷事主情事本月初二日斜塘河內船隻復被匪盜白晝搶刦盜案如此迭出居民商旅俱各寒心豈地方官未之聞耶 
[澈究盜賣祠產揚州]  
　　阮文達公家廟有修理祭祀等用公產地方官衙門存有案册今有族人阮遐卿阮覲傳等竟將祠產私賣朋分適阮恩全妻病故其女任阮氏回母家查知有盜賣祠產情事遂請同族公正者赴運司衙門控告已奉批飭江甘兩縣令會訊澈究矣 
[提辦緝私船弁揚州]  
　　鹽城緝私船弁孫輯本屬私梟首領禁於江都監內嗣由徐寳山保出襄辦緝務今又在鹽城差次逼死平民二人為運司趙都轉訪知札令白道文運判往提到揚發江都縣收押候袁大令由省回署嚴行訊辦 
[萍鄉縣電請正法罪犯江西]  
　　萍鄉縣楊大令電禀贑撫云卑邑轎夫姚子家林鴻賓圖財謀斃朱以忠一案經府復訊無異禀奉憲示俟縞素期滿再核今尙未奉札飭萍邑匪靖未久人心浮動現正冬防吃緊迭據邑紳面禀非就地懲辦不足以昭炯戒乞速示遵焜禀印 
[黃岡又有白扇會出現廣東]  
　　黃岡自去年革黨戕官破城經黃前鎭克復後各匪已經遠颺現流民又結一黨曰白扇會頗有煽亂之謠被該地方官聞知密行派勇緝捕獲匪黨數人及人名簿一本內有不法字樣現趙福滄參戎帶兵到黃佈置一切以弭隠患 
[入會賣妻之笑柄廣東]  
　　長樂縣城東門外朱亞六等招人入會名為守五戒日前該會內某甲有妻生子會中人羣起攻之擬以重刑甲被迫無奈遂謂伊妻不貞伊子非其所生會內人猶不干休甲乃賣其妻以示信遠近聞者無不眦裂云 
[車頭工人碾斃常州]  
　　滬寗火車昨至常站尙未停車管車工人在車頭沿邊接取物件失足墮落軌內猝不及避已至半身截斷而死 
雜說 
[圍鑪談（朔）]  
　　斜月不輝寒雲欲凍。危樓一角。籠簿霧中。窗檽之間。隱隱露電燈光。與淡月相掩映。一狐裘者。一貂裘者。圍鑪對飲。肴饌雜陳。略舉箸即命僕撤去。更易他饌。 
　　席。半一人。曰如此天氣。宜降大雪。風流富貴。豈讓古。人我將效黨太尉故事矣。 
　　一人。曰燈紅酒綠。獸炭熊熊。檀板紅牙。淺斟低唱。亦北里中消寒樂事也。 
　　一人曰。國恤期內。好事之徒。最喜鼓唇弄舌。不如坐煖閣中。飲葡萄酒。姬妾環侍。作玉屏風。其樂何如。 
　　一人曰。樂宜與衆。影必弄雙。知已兩三。歌妓四五。高堂大厦之中。金獸層鎖。豈患流言。 
　　一人曰善。此樂與君共之。遂相與大笑。而貂裘者玉山頽矣。狐裘者。即喚僕掌燈送客。門外一黑色雙馬車。停轡以待。御者衣號衣。首帽。氣槪赫然。貂裘者方上車。一跛丐衣敝絮。瑟瑟抖。饑容如腊。跑地作陳乞狀。貂裘者怒以目。御者揮鞭撻之。絕塵而去。狐裘者亦返身逕入。 
　　丐撲地若僵。欲號無聲。就地宛轉如泥　。良久不能。起一小販過而憐之。擲以二銅元。扶之起立。始跛入僻徑去。 
　　旁觀者曰。哀哉。朱門酒肉臭。路有凍死骨。我今而知杜工部詩。眞良史也。 
灜談 
[决闘談]  
　　氣球决闘甲乙兩青年。俱法國人也。因爭一女優。致生嫌隙。兩人遂相約决。闘各乘經氣球飛騰空中互相射擊。甲所乘之球。被乙擊中。忽然自數千仞　落。球旣粉碎。人亦難保。竟不知碎骨漂流何處。乙乃奏凱而旋。繩上决闘法國某氏。素巧渡繩。意國人某。亦著名之渡繩師也。兩人常作渡繩競爭。然皆勢不相下。一日約繩上舞劍。乃在觀客座前。高懸一繩。由繩之兩端。漸行而近。但意人行走不能自如。翩翩欲墜。法人耻之。意人奮力而進。各揮刃闘擊。無數觀客。不知其勝敗如何。擊戰良久。法人忽被意人所擊。勢將下墜。然猶在繩上行走而飛。忽而意人反被法人力推。倒懸繩上。雖兩足高懸。尙能。力與抵拒。一時觀者閧堂。然意人自以為耻。是夜飄然而遯。竟不知其匿跡何處。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　吉林 
　　吉撫陳中丞致憲政編查館電云諮議局章程第三條第五項五千元以上云云似應比照他條所定以上意義其資產雖屬共有無論多至若干祇准一人行使選舉權惟查浙江解釋若一家有資產萬五千元除本人取得一權外餘得指定未分析之子弟各以五千元取得選舉權兩說孰是請卽裁復昭常謹肅養 
　　憲政編查館覆電云養電悉諮議局章程第三條第五項五千元以上云云其資產若未分析則子弟人數雖多祇准一人行使選舉權浙江省解釋似屬太濫且與一人富有資產並無子弟祇得一權者相衡亦未得其平本館未接浙省來文固不得援以為據此覆憲政編查館沁 
　　奉天 
　　籌辦處監理張司使通札各屬文云職處呈請督撫憲辦理選舉事宜於劃清區域籌撥經費及遴派司選人員各節業經詳擬規則繕具清單次第呈候憲核各在案按奏定議員選舉章程第二章第十八條內開調查時選監督應就本管各地方分設選舉調查員選舉調查員辦事細則由初選監督擬訂呈請復選監督核定施行等因是選舉調查員自應由各屬照章辦理惟是此項人員每初選區須有數名全省四十五初選區所用人數甚多各屬僻遠之地人才缺乏財政困難欲令其精選多數明白之人地方官恐亦有為難之處不如體察情形為之預籌善法查職處附設之自治研究所學員一百八十人均由各屬詳愼遴選保送前來復經本司疊次考選現研究各種法學將届一學期擬來年假期內飭令暫回本籍聽候地方官指揮擔任調查事務俟明年假滿再行入所此項學員旣係各屬地方官所保薦意旣相孚不生閡隔又在該所研究約束較易且本以地方士紳擔任本地方議務母庸另支薪水擬每名月給車馬費十兩由各屬地方官於選舉經費項內提撥似此通盤籌畫庶幾措置得宜如蒙允準應請由職處深通法政之員編輯講議講授選舉章程一二週後再飭下各屬遵照派充以昭愼重再各學堂肄業生照章停止選舉權原因研求學業不宜與聞政事立法最為妥善惟職處研究所學員係各屬士紳中年以上之人而研究所由係前奉憲台札准民政部咨催設立與學部本無關涉該所旣非學堂該員自非肄業生可比似不得將其選舉權據令停止以致向隅所有各屬選舉調查員擬飭各屬由自治研究學員飭派等情是否有當理合呈請憲台鑒核示遵須至呈者等因旋奉督撫憲批據呈各屬選舉調查員擬飭各屬由自治研究學員內選派辦法甚是應即如呈將此項學員講授旣畢後再赴各屬遵照派充此繳等因奉此除分行外合行札飭札到該口卽便遵照辦理 
　　安徽 
　　初四日諮議局籌辦處官紳在法政學堂舉行演習選舉儀式大會業紀本報專電是日奉皖撫朱經帥命令囑該堂於放假之前演講諮議局章程以資各生返籍促辦調查選舉各事故該堂先期懸出榜示略云明正即届初選舉之期現在各屬州縣地方對於選舉各事茫無頭緒迄未舉辦各生此時固無監督選舉行政之權然此刻事機已迫不得不變通辦法各生經此次演習後回籍時雖無執行選舉行政之權然可以出而督促行政官急辦調查選舉等事云云是日清晨七句鐘開會吳提學蒞會監督演習人員係自治研究所及法政全堂各學員此外設有各界叅觀席當演習初選時先將會塲分甲乙丙丁四區每區調查員一人假設監督為郭君複選時合四區為一區假設監督龍君調查四區時得有初選當選者百六十人複選當選者三十六人今以假定議員為四人以四為法以三十六人除得商數四故依諮議局定章複選當選者當每人得四票今因人數太少故以四折半計之每人亦應得二數以上之票方得為議員其演習各儀式之秩序如下午前七時五十五分搖鈴一次演習選舉員依次入塲八時搖鈴一次演習監視員審查員入塲招待員招待參觀人入塲 
　　（甲）舉行調查一初選複選監督升坐二初督分配調查區三派定調查員四頒發調查草簿五調查員赴各區按照章程調查選舉人資格詳登於簿六調查旣畢返報初督七由初督審定造具選舉人名册八由初督申報選舉人名册於複督九複督分配初選當選人於各初選區十由初督宣示選舉人名册十一由初督判定更正人名册之呈請十二由複督判定不服者之呈訴（此時搖鈴一次休息十分鐘） 
（乙）舉行初選舉一由初督頒發選舉告示二投票管理員及監察員入塲三由初督交投票紙於投票所管理員四投票管理人散布投票紙於各選舉人五選舉人按照定章目寫選舉票六選舉人自行投交選舉票於投票匭內七開票管理人及監察員入塲八由投票管理員及監察員移交投票匭於開票所九由初督榜示開票時刻十由初督親到開票所督同開票十一開票管理監察二員辦理開票檢票事宜十二由初督宣示票數十三當選人不足額時再行選舉十四決定當選人並榜示名姓十五由初督知會當選人並給執照十六由初督申報當選人姓名及票數於複督（此時搖鈴一次休息午餐） 
　　（丙）舉行複選舉一由複督造具複選人名册二由複督頒發選舉告示三投票管理員監察員入塲四由複督交投票紙於投票所管理員五投票管理員散給投票紙於各複選人六複選人按照定章自寫選舉票七複選人自行投交選舉票於投票匭內八開票管理監察二員入塲九由投票管理員監察員移交投票匭於開票所十由複督榜示開票時刻十一開票管理監察二員辦理開票檢票事宜十二由複督宣示票數十三當選人不足額時再行選舉十四由複督决定當選人並榜示姓名十五由複督知會當選人並給執照（此時搖鈴一次散塲） 
專件 
[河南諮議局詳定辦事期限表（續）]  
 
 

Page 19

 
 
各府直隸州核定飭知各該屬投票區及投票開票所地址三月十五日飭知到 
　　各廳州縣出初選舉告示三月十五日榜出 
　　本處發初選舉投票所開票所細則並發投票紙投票匭式樣及初選當選人執照於各廳州縣四月初一日前發到 
　　各廳州縣照式製投票匭布置初選舉投票所開票所呈明複選監督四月二十日辦齊 
　　巡撫咨報選舉人名册於民政部四月內 
　　行初選舉五月初一日 
　　開票並榜示被選人姓名及票數五月初四日榜出 
　　人數不足再行選舉五月初七日 
　　開票管理員監察員具報開票情形附送票紙於初選監督五月初十日初選監督榜示初選人職銜姓名給與初選當選人執照並申複選監督五月二十六日辦齊 
　　本處發複選舉投票所細則並投票匭式及票紙議員執照於各府直隸州六月初一日以前發到（未完） 
本埠新聞 
[滬道移商務總會文）為老介福牌租糾葛事（]  
　　為移知事本年十一月二十四日奉兩江督部堂端札開光緒三十四年十一月初三日准農工商部咨案據上海商務總會電稱上月會員移送祝葆元與老介福綢莊經手金玉山為牌租涉訟屬會理處十三日分邀兩造及原中人到會談判經理案議董袁有道詢得曾有祝之親戚徐顯民即徐爾穀居間調停介福貼補祝姓銀四百八十兩有顯民親筆據為憑証累經詢徐從前旣有憑據現在何致緾訟徐稱當時立據係受愚弄職謂公非孩童不應受愚弄至此即拍案呌駡商董忍不與較改問祝姓而徐怒益熾辱駡愈甚至此事不能理喻伏念商會代人理勸本為和平息訟起見理案議董據理直說搜尋証據為明晰是非應有之事乃徐顯民一味蠻橫理案外辱及商會全體等語到部查老介福因牌租事貼補祝姓銀兩旣有認許實據即應和平了結乃案經商會理處仍行緾訟已屬固執徐爾穀為出筆作証之人扛帮翻悔肆口橫駡身為職官不思商會乃奏明設立自治之機關紊亂秩序尤屬不合除咨行直隸總督將候補道徐爾穀記大過一次以示薄儆外相應咨行貴督查照札行上海道責成徐爾榖將此案了結仍照前議令祝姓領欵息訟母得節外生枝並將辦理情形聲復到部可也等因到本部堂准此飭即遵照速將此事了結詳復核咨等因到道奉此查此案前准貴會移道備核在案茲奉前因除移徐觀察遵照速將此案了結見復外相應備文移知為此合移貴總會請煩查照施行 
[化學學生參觀成法]  
　　商務總會致江南製造局內地電燈公司龍章造紙廠鞏華製革公司函云初一日接奉江督憲札開江南實業學堂東文化學教習淺田忠順擬於十二月初旬率同應用化學專科學生十二名前赴上海各機器製造廠以及製革製紙煤燈各公司參觀為實地練習之助札行敝會轉知機器製造廠以及製革製紙煤燈各公司一體接待等因並准滬道文悉同前因查該學堂教習淺田忠順君業已率同學生十二人於初七日抵滬分寓旅店除由敝會接待外請即備函指引於製造各處一一指教俾資參考 
[拿獲行兇賭徒]  
　　前日午後閘北三路四區分局郁副巡官督率騎巡偵探及上海縣差至太平橋捉獲賭徒張鴻生張瑞生即張瑞堂王阿虎范仲康周阿虎等五人解入巡警總局審訊當傳受傷巡士楊占春及劉麗生李登五周榮等各巡士到堂質訊張鴻生供揚州人年五十歲向為小販並非賭徒據揚巡士供被張鴻生戳傷求究孫裁判復向張研詰堅執不認又提各賭徒研訊亦均刁狡不認判各責六百板一併還押 
[城東女學社舉行畢業式]  
　　昨日下午二時南市花衣街竹行弄城東女學社舉行高等小學及美術專修科畢業式請總工程局總董莫子經授與證書繼由本校各班學生宣讀頌辭并請王立才演說三時半散會展覧成績品其中如小學畢業生之國文算學地圖美術科之水彩畫摘錦堆絹造花均燦爛可觀又有雪景西式房屋一座尤覺精美可愛聞該校明年添辦藝術部注重工藝 
[競業師範第三次畢業]  
　　競業學堂師範科於初八日行第三次卒業式下午三時滬道蔡觀察委淞海防查司馬會同學董袁觀瀾寶山縣胡大令勸學所董王奏雲蒞校給憑先由總理蔡小香桑丹笙次第報告次官紳諄諄訓勉學生答詞秩序整齊并攝一影以誌紀念畢業等第錄下（最優等）王耀堃張維（優等）周于德陸楨沈鼐羹錢孝友（中等）錢濤吳寳桂劉梓文張傳冕俞襄朱璋陳振瀾潘一鳴樊仁壽季灥蔣葆蓀袁簋沈恩壽鄧立銘朱銓恩 
[請派委員驗收工程]  
　　閘北巡警總局房屋前由永利公司承包照樣建造經汪總辦派委警務科長姚捷勳等監造在案現該公司已將總局房屋照式造成昨特禀奉總辦江觀察移請滬道札派委員騐收工程以便造册詳報 
[日本戰艦將次離滬]  
　　日本頭等戰艦來滬等情已詳前報前日早晨滬道蔡觀察帶同譯員陳二尹偕日本領事至戰艦上答拜水師提督聞該艦定於今明日即須他往 
[烟館遵諭閉歇]  
　　美租界內第二次應閉大小各烟館昨已一律遵諭閉歇 
[律師保護錫箔號]  
　　愼和錫箔號由杭運滬錫箔被捐局司巡陳彤扣留勒捐曾誌前報茲聞該號業已延請達商律師函致滬道飭知捐局以後凡有該號錫箔運滬飭令司巡不得拘罰以免商家受虧現蔡觀察已札行貨捐局查明核辦矣 
[西國元旦]  
　　今日為西國一千九百零九年元旦昨由西官照會公共公廨停訊一天 
[汽車撞斃行人三誌]  
　　丁朝林被馬小眉之汽車撞傷斃命已兩誌前報昨由捕房派探將駛車之王阿龍傳至公堂請究王由伊主馬小 
 
 

Page 20

 
 
眉代延愛禮司律師到堂聲稱此事實出無心現馬願給尸子恤洋已禀准上海縣免驗應請察奪尸子丁榮山供稱是日與父親行至北京路口適有汽車疾馳而來父親不及避讓致被撞倒碾傷斃命業已自行棺殮判王押候禮拜二訊奪 
[城內] 　　 
　　各有不合○奚陸氏前控夫弟奚富春覬產尋　富春亦揑氏之螟蛉子金桃將伊毆打茲由本縣李大令提訊判着陸氏將田產開單呈　毋許族人覬覦金桃不應毆打叔父押候再究 
　　串賣墳地○李錦堂控姪李瑞卿被周賴氏勾串私賣祖墳又據趙福記控周賴氏吞沒地價由縣提案訊得瑞卿將墳地售于周賴氏後由賴氏將地轉售于趙福記收到價洋三千四百元延不交地李大令判瑞卿周賴氏交差限十天分別清理 
　　地保索詐○侯錫耕之茶館因糾衆開賭經法華司派差協同地保莊星華發對在案詎莊私將檯櫈什物盡行搬去復向房東錢雲祥詐洋十五元茲由錢控縣提訊屬實判莊掌頰一百下交差限繳洋十五元再核 
　　復訊舊案○瞿子文控丁其昌合股赴營口貿易侵吞股本丁亦控瞿所收盧卜票一千抵賴不認案懸三載仍未理結前日由縣復訊判丁交差限五天先往各舖對帳赶速理楚 
　　道批三則○陳萬荗禀批案經照會改斷准英總領事轉據英按察司覆稱兇手已按英律定罪英律向無命案罰欵撫卹家屬之條本按察司亦無罰令兇手撫卹家屬之權等語着即知照袁鴻年禀批所禀如果屬實自應據理力爭仰會審官寶令迅速會同日領事秉公司理具報察奪母延周不不禀批此項方單果由蔣夢松央陳六六向爾借去斧鑿相尋自應邀同陳六六向蔣姓索還如謂受押之馬良功已允墊欵放贖若有筆據為憑照據由周多多墊欵取贖他人未便干預著即自向理處母得妄控黏抄姑附 
　　官事○新委巡警總局課程科員汪碩昨日到道謝委候補知府姚龍勳奉蘇撫委赴鎭江公幹昨日來滬到道禀見海防同知查燕緒前日奉滬道委赴江灣蠶業學及上海敬業學堂發給文憑昨已公畢到堂道禀復 
[南市]  
　　幾肇火災○昨日午後三時敦仁里永升泰錢莊樓上吸烟遺火幾致燎原幸該業洋龍近在咫尸得以救息 
　　暫緩拍照○昨日總工程局董派司事至上海縣署請將騙匪孫子昌帶回照例拍照適因該犯由廨提去祇得從緩 
　　布置房屋○總工程局將第二埭房屋翻造興工以來尙未竣事茲由局董議將當値處裁判所移至樓上其所丁偵探値差房屋亦已分別布置 
　　分期還清○錢竹亭控施春林前將房屋抵洋七十元延不贖回經工程局孫明府提訊判分四期拔還年內先還一期交保清理 
　　協提被告○昨日浦東總巡沈明府派差至工程局聲稱衛長桂控朱阿桂霸贖活地一案因朱住在南市新碼頭請為協提歸案局董准之 
[閘北]  
　　移提兇犯○流氓奚海潮因戳斃同黨瞎子海松（即徐海松）由巡士緝獲解送總局收押在案昨由上海縣派差持文到局禀請帶回孫裁判准交來差帶回歸案訊辦 
　　小孩迷路○張王氏昨在閘北遇見迷路小孩由氏送至四路一區分局請為安插諭飭留局候認 
　　誣控行竊○趙金生在四路一區分局控告張福張雲祥串竊衣物一案昨日解至總局訊明實係誣控判趙掌類五十一併斥退 
[新租界]  
　　火警○前晚一句餘鐘新租界新閘重慶路馬安里六百十二號門牌顧孫氏家起火焚燬披屋一間 
　　安插乞丐○前日午後有乞丐某甲因病倒臥于新閘路旁勢將垂斃由捕車入捕房送至公廨轉送棲流所安插 
　　吞煙圖盡○住居卡德路張家宅之馬夫王寳寳前日與姘婦阿四反目阿四即吞烟圖盡由王報知捕房車送仁濟醫院醫治 
[英租界]  
　　定鉛紏葛○英商公信洋行控徐鯉庭定鉛違背合同一案前由公共公廨斷徐賠償原告洋五百元因徐不服上控道署前日午後滬道蔡觀察會同英總領事霍君在泥城外洋務局會訊原被均延律師到堂互相辯論判各退去候會商核奪 
　　不出定貨○德商美隆洋行控勤餘號主沙愼之定貨不出昨由公廨會訊原告洋人投稱沙向本行定貨計値銀二千餘兩迄已年半延不出清訊之沙供店已閉歇求寬限料理判沙交一千四百兩人銀並保候原告將貨另售再行酌奪 
　　起火可疑○雲南路乾亨鐘表店起火一案昨由公堂復訊先據五十四號西探禀稱是晚起火時該店內有一老婦已在馬路預知起火其中情實可疑請為澈究訊之店主張六寳店夥周天利供詞含混判仍還押候核午後中西官即同往火場查勘 
　　一波又起○匡連記控李竹庭騙洋五百元昨經公堂復訊匡延侯魯公律師到堂聲稱李已將欵料理請奪判准將案注銷惟李尙有王伯平控欠未料着過堂候訊 
　　流氓行為○王阿二控趙玉春徐金福拆梢一案昨由公堂復訊王偕妻葛氏投稱被徐等軋至茶館詐去洋七元求究徐等延侯魯公律師辯稱並非拆梢因葛氏在江北時向徐借洋七元茲氏來滬向之索還中西官以徐不應紏人軋至茶館判徐趙各押滿五天開釋 
　　雉妓拉客○雉妓王巧仙王楊氏王桂卿張三寳均違章拉客昨晨由探一併傳至公廨請究判各罰洋五元充公 
　　串拐女孩○吳寳秋偕見証吳座献控粵人陳阿珠周梁氏串拐女孩昨晨由廨訊究判陳押西牢一年氏押女所兩月孩交吳領回 
[美租界]  
　　連報火警○昨晨子刻密勒路福和煤號主洋房住宅後披起火經救火會到塲施救祇毀披屋及樓梯等物未幾北河南路二百廿六號門牌粵人丁連德家又報起火亦即撲滅未肇巨災 
　　越牆行竊○斐倫路三十三號門牌房屋前晚被賊越牆而進竊去綢皮衣服及古銅器等物昨由事主報知捕房飭探勘緝 
　　疑及傭婦○唐楊氏向在華記路某西人家為傭昨該洋東失去鈔票洋數十元疑氏竊取報由捕房飭探將氏拘入轉送公廨押候訊究 
　　凌虐養媳○應惠根昨挈十歲女孩至捕房聲稱女兒已許趙吳氏之子為養媳屢被凌虐請為查究當經捕頭飭探將氏拘入氏一味推　捕頭諭令從寬開釋 
[法租界]  
　　自願賠償○婦人葛老五（即葛張氏）控妓女吳蘭生拐騙金飾昨由公堂提訊葛稱婦人在妓院時與吳認識從良從吳因有事向婦人借去金釧一對詎以後即逃避不見今始尋獲送案請究吳供係由小金寶囑令代借現已逃逸致被拖累現願賠償了事判吳交保限一月理楚 
　　未便牽混○裕泰源控掮客秦國香不交定購荳餅曾經公堂判候查核在案茲由捕房查覆秦向日商日信洋行承定荳餅共有九千餘張尙未出清該日商現須向秦追償損失銀兩至裕泰源所定之一千張銀已付清未便牽混應請向秦究追中西官亦以為然判令退去候禮拜一定斷 
　　串竊麵粉○王福貴葉小四子瞿阿根申竊王士乾麵粉行麵粉數包由探緝獲解廨訊究據供贜銷於劉德勝處判一併還押候提收贓人到案訊核 
　　虧欠房租○陳六寳林春仙欠魏源公司房金數月昨由公堂傳訊供因市面衰頽所致判一併交保限年內先還一半餘俟新正理楚 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記）廿六（]  
　　十一號四鐘。離簡波克沙里。約行三十威斯特。途間樹木極多。地勢凹陷。半為沼澤。行人殆為絕迹。旣　見一小屋。深藏於萬綠叢中乃。製造乾酷者也。有一婦人。能操法語。招余等略憩。囑為彼與其夫某攝一小影。而以早餐酬余等。余以不便謝之。仍至市中早餐。彼不復留。蓋是間人之性質。大抵如是。無可通融也。 
　　倭爾加河在余等之右。成一環形。其上有小邱。瞰之作直角式。風景極為佳麗。余等降小邱之斜坂。見一小城鎭。所有房屋皆建築於倭爾加河與蘇哈河滙流之處。是即瓦西蘇斯基也。是地城鎭幾全在水中。居民秀美。髫年女子。皆喜著淺淡衣妝。擎白色小傘。 
　　余等渡河。需用舟楫。但彼有定時。須俟岸上人全數入船。始肯開行。渡河達平原。見農家收穫物極為富裕。就樹陰下早餐。時方二鐘。余等以天氣甚隹。兼程前進。晚宿一荒凉之小村中。去波里亞拿約有數威斯特。是日十六鐘有半。共行二百威斯特。晚間支帳野宿。余初寢於幕外。夜半忽有小風。其凉透骨。並有微雨。余不得已。仍就幕內假寐。 
　　十二號余等就道。天地昏暗。約行五威斯特。遇大風雨。路途透濕。泥濘遍地。幾成沼澤。且是時迅雷交作。余等停車三鐘。未克前進。旋三車均為水浸。危險異常。後有村人三四十。趨就余車。告以去此約一威斯特。有一小村。可以休憩。迨入村後。雨亦略停。余等將水氣烘。乾復行就道。午後三鐘。抵黎里諾無哥活。詣一客棧。始得早餐。自午前四鐘至此時計行六十七威斯特。 
　　黎里諾無哥活。在倭爾加河畔。乃一絕大絕美麗之城鎭。居民十萬。人每年有一極大之會集。（定時公開之市塲）為期頗長。乃全俄所著名。余等到時。適値開市。城內居民。增添至二三十萬人。皆由他處來附市塲者也。 
國外新聞 
[意大利大地震三誌]  
　　字林報初八日倫敦電云意政府已接無綫電音美西拉地震罹災者共有五千人事後復遭大火故全境毀滅殆盡格齊利地方共斃千人派爾米地方共斃五百人總計被災人數約七萬五千名云同日又電云意王已赴災區查勘后亦同行里其哇提茄萊勃利亞低區業已銷滅餘區亦復糜爛連日大雨如注災黎益復受困德英兩國游歷家之殞命者頗衆意王已助欵八千磅賑救災黎現並撥用庫欵美國亦在撥欵助賑亂民之掠搶者均經兵士擊倒據最後罹災人數報告雪西里共有七萬名茄萊勃利亞共有三萬名泰晤士報載同日紐約電云美國紅十字會已在華盛頓佈發賑啓懇請輸欵賑救意大利地震災黎舊金山人民助賑頗為踴躍一晝時間捐數已達金洋三千元美總統羅斯佛致電意王弔慰災事紐約意國領事署現已組織籌振大會文滙報初九日倫敦電云據避難人云美西拉鎭已成極大之瓦礫塲暴民乘機掠搶歷數時之久所獲頗豐災黎受苦不堪言狀里其哇之震盪其烈不可思議據該處地方官報告當時該鎭中央陷沉至海平綫之處遂為巨浪浸沒惟餘高處屋宇數處危然峙立而已法文報電云法國艦隊已奉命開往雪西里拯救災黎法總統法里愛爾及政府等員已各致電弔災 
[美國政界之更動]  
　　字林報初八日華盛頓電云勞克斯君已繼任羅脫君充當美國國務大臣溫塞勞甫君已任該部副大臣 
[塞民暴動]  
　　初八日柏靈電云塞爾維亞國民反對國王之暴動勢已日盛 
[葡屬革命]  
　　初八日柏靈電云鐵摩島近有革命舉動葡軍無力鎭壓 
[歐洲氣候]  
　　初八日柏靈電云歐洲全部氣候現甚嚴寒以上譯文滙報 
 
 
 

Page 27

 
 
   
 
 

Page 28

 
 
   
 
