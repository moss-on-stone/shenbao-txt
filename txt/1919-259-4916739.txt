# 1919 - 259 - 4916739

 

Page 1

 
 
   
 
 

Page 2

 
 
   
 
 

Page 3

 
 
 [L時評 
[和議續開無望（冷）]  
　　京電謂和議續開無望然則北方今日亦知和議之不能如是進行矣雖然旣知和議之不能如是進行將另易方針以進行歟抑將即以是缷責爲和議不成之結束歟 
　　和議如是而内閣又將更動然則此二事者亦有聯帶之關係乎此則須視將來之發展如何始可窺測耳 
[命令]  
　　九月二十二日大總統令任命王獻廷爲江西陸軍步兵第二旅旅長楊鎭中爲江西陸軍步兵第二旅第三團團長此令 
又令陸軍總長靳雲鵬呈請任命劉士林爲贛南鎭守使署副官長王崇元爲陸軍第三混成旅少校副官鄭禮聰爲步兵第二團團附劉和鼎爲陸軍第九混成旅少校副官傳人俊爲步兵第二團團附宋雲漢爲工兵營營長張如岡爲輜重營營長朱文瀾爲江西陸軍步兵第二旅第三團團附沈冠軍爲第一營營長安廉潔爲第二營營長董再昌爲爲三營營長韓鳳玉爲第四團第三營營長張樹斌爲江西陸軍步兵第一團第二營營長均照准此令 
又令陸軍總長靳雲鵬呈請任命三殿臣爲陸軍第十八混成旅步兵第二團第一營營長應照准此令 
九月二十一日大總統令任命談國楹爲東三省巡閲使公署秘書處處長此令 
又令陸軍總長靳雲鵬呈請任命邢占清爲陸軍第二十七師砲兵第二十七團第三營營長應照准此令專電 
北京電滬訊和議續開無望南代表無表示北代亦暫取觀望（二十二日下午四鐘） 
北京電北分代某電龔聞唐意應由雙方分代接洽有緒始可總代會晤（二十二日下午三鐘）北京電閩督李厚基通電南方反對王總代請諸公一致挽救早定大局（二十二日下午五鐘） 
北京電龔上辭呈將批准昨召靳雲鵬回京商取同意暫先派代再提國會院秘長辭職暫留又財長擬以李思浩兼代 
（二十二日下午四鐘） 
北京電滬代表聯合京津團代表分批來京請願要求取消高徐順濟滿蒙各路約軍事協定二十一條及索回青島懲辦馬良成立正式國會等否則决不承認南北議和（二十二日下午五鐘）北京電徐樹錚急欲成立邊業銀行商准李總裁飭派鹽商認股百萬現聞兩淮二十萬長蘆十萬已承認（二十二日下午三鐘）北京電陸使請設討論賠欵專處財部派出徐新六 
（二十二日下午三鐘） 
北京電唐繼堯皓電爭西藏主權外部籌議西藏劃界以格德爲界線徴川黔同意熊唐均反對英使仍催開議部尙無辦法（二十二日下午四鐘） 
北京電崴電俄政府宣言關於俄蒙中日問所訂滿蒙密約一律取消並言中日如有事彼必以全力協助（二十三日下午一鐘）北京電鮑電韓民在延吉安圖崴埠一帶糾集數千人謀二次獨立（二十三日下午一鐘）北京電庫電科海危急請速撥援隊勿再延誤邊局 
（二十三日下午一鐘） 
北京電派防松花江砲艦駛至廟街被某國阻止後經政府向俄交涉無效現由邊防處向某國當局直接交涉（二十二日下午五鐘）北京電張宗昌號電南軍於湘東有密增重兵情况 
（二十二日下午四鐘） 
北京電湘省以南軍増兵運械用意叵測請給子彈備不虞（二十三日下午一鐘） 
北京電院覆張宗昌餉已飭部籌撥該師長毋庸來京 
（二十二日午鐘三鐘） 
各通信社電 
北京電龔辭兼代總理呈又上意堅决總統决定以靳雲鵬兼代總理即將發表 
北京電總統電李純請再盡力向南代表疏通俾與王接洽如至不得已時請親往滬向南總分代調停北京電李純電告唐紹儀宣言開議與否專候軍府命令惟前提八大條件礙難史動 
北京電鄂湘陜贛長官電政府述本省天災兵禍商民交困所有八年七釐公債請勿攤派 
北京電舊銀團允分期墊交鹽欵已電本國徴同意聞日内先交五百萬備秋節用（以上二十三日）以上中華通信社電 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電二 
北京電院將西南篠電通告各省後聞北方各督擬聯銜電駁將由曹張領銜現正在醖釀中 
北京電德奥僑民郵信准許恢復自由交部已通令各郵局遵辦 
北京電奥使將簡放有屬王景岐説 
北京電在俄協約國軍有撤退之動議外交當局集合討論我國應持之態度 
北京電閣决華茶出洋免關税二年已行税務處轉令各關照辦 
北京電外傳馮段協商馮派要求湘督及松滬護軍使位置馮派人否認此説 
北京電政府電楊新督切實曉諭北路回民勿預俄人新舊黨争自召戰禍 
北京電參陸處電陳光遠土匪冒稱南軍應即相機痛剿 
北京電孫烈臣嘯（十八）電報告呼蘭巴彥一帶股匪經已剿平 
北京電田中玉今日（二十二）抵京已赴府院報到（以上二十三日）以上中孚通信社電 
法國無線電 
二十二日里昻電萊斯納男爵因將來法國國會批准和約後德國在巴黎設置使館事致一牒文於和會總秘書長目前德使館房屋殊形狹小爲能容納巴黎柏林道中各種德國委員會委員及隨從之秘書打字人起見萊斯納男爵已在演武場路賃定房屋三幢現正從事修葺 
二十二日里昻電法國温度突然下降天氣已寒伏斯巨斯附近之萊彌爾蒙高地已見積雪英國泰晤士河流域已凍育克希爾·特文希爾·克裴朗·惠爾斯之北已降大雪 
二十二日里昂電倫敦消息每日捷報刋登比王極長之談話王定於星期二日赴美王被邀發表對於國際聯盟之意見宣稱著名之政治家對於國際聯盟之組織極具信任必惟王之思想與勞合喬治氏同以爲國際聯盟之效果當視入盟各國所具之精神而定捷報記者詢曰設遭失敗歐洲復遇新戰争貴國人民將一如一九一四年之故事乎王答曰然絶無疑義 
二十二日里昂電倫敦消息現傳英國檢事長哈華脱勳爵已草成關於審訊德前皇之報告此項報告即將提出於協約國國際最高會議 
中美新聞社電 
十七日紐约電美國製造家協會將於十月十六十七兩日開會全國各商業團體將聯合一致决定關於對外貿易條例之切實辦法 
十八日巴黎電美國參院主張修改和約後法國報紙亦多主張法議院亦提議修正大多數報紙詆責和約謂其不能滿意且力主修正有某報社論云和約必須大修正因人人不滿意且未能保證任何一國所欲之和平美國參院已通過議案對於和約不負責任於此益可見吾法議會所决各保留條件爲正當縱有人爲和約極口辨護吾人决不改態度又拉佛報云據可靠之某某報載稱克勒滿沙自言和約之内容在委員會頗有錯誤且未校正果爾則何不修正之乎夫其中旣有誤處議會加以討論豈非徒勞大約美參院有見乎此則法議會亦應効法克勒滿沙若果眞有所不慊自應許和約修正其中之最要者爲不但解除德國之軍備其他各交戰國之軍備不論在地上海面及天空者亦須一併解除且須禁造軍火此爲一切人民所要求惟此足以弭戰争保太平也又凡利德報云本報最先主張和约應修正今吾法議會亦提議修正洵足代表吾法及各國人民之意願甚至法政府本欲亟亟通過和約者現亦希望得長久之討論要之法國决不以步美國參院之後塵爲憾總之欲求和平非以和约修正爲根據不可又法朗西報云假使美國參院决議不管歐洲之事而否認和约則法國將何如目下和會當局之意見已謂和約果須修正則應照法議會委員會所决保留方針修正之至於聯盟各國是否承受吾法之方針則據接近和會之人言現在五大會義旣已減而爲三則其中兩國必贊助法國再經第二次之審查則其他一國亦將一致贊助於是吾人之提議將毫不更動目下法參院委員會對於美參院决議後法政府所持之態度預備加以贊助云 
路透電 
[歐洲和會餘聞]  
十八日墨爾邦電澳洲衆院一致通過和約與保衞法國之條約 
二十日倫敦電高等議會顯未採納西里西亞上部協約國軍事委員團促請派兵占據西里西亞上部之建議據柏林半官消息東普魯士南部舉行公民大會解决前途之際將组成德國警備隊由協約國官員節制如能維持秩序自無外兵占據土地之舉 
二十日巴黎電德國致和會之牒文允取銷德國憲法第六十一條規定奥地利亞與德合併之條文德國抗議協約國牒文涉及德政府之解釋一節措詞嚴厲謂不應傷及德國之感情 
二十一日瑞典京城電愛沙尼亞媾和代表已回里伐爾愛沙尼亞要求過激黨須與其他波羅的國同時進行談判過激黨不允談判遂决裂 
二十日倫譈電阿米尼亞國會致書各協約國國會謂協約國無所舉動今突厥軍官乃敢率領突厥韃靼與古爾人侵入阿米尼亞屠戮居民請速阻止以免阿米尼亞之滅亡全境人民雖已從戎救國然戰事利鈍懸殊阿米尼亞旣無援助又乏軍械惟有死耳 
[阜姆問題近狀]  
二十一日羅馬電特萊斯特消息前德國郵船某號載義勇兵五百人開往阜姆接應逹倫齊哇氏爲意國驅逐艦一艘所阻 
二十一日瑪爾太電阜姆英兵已乘軍艦兩艘開抵此間 
二十日倫敦電路透電社得悉阜姆大局未有變動估計逹倫齊哇氏統帶之兵共有陸兵水兵二千人各交通皆被截斷無確實消息傳至外間 
[各國近事記]  
二十一日倫敦電俄國最近消息殊相抵觸彼得格勒消息謂勞兵政府决議依協約國提出之基礎而開媾和談判他方面消息則謂特羅斯基氏通告勞兵政府謂巴虚基里亞兵數師不日將增厚彼得格勒與西北陣線之兵力 
二十日巴黎電法國將來常備軍數將爲三十五萬人全國强迫兵役期限三年將減爲一年法國國内留兩軍團北斐駐領士兵一軍團以步兵六師騎兵一師分駐來因流域 
十九日倫敦電倫敦泰晤士報云現候船赴東方者有一萬五千人大半係商人及東方商人之眷屬船位極不易得衆信平民船位之缺乏尙須歷六星期或兩個月之久 
十八日末尼克電共産黨六人因於施行過激制度之際殺害爲質之人已受死刑 
二十日倫敦電白里公司郵船維狄克號載北俄英兵二千人回國昨夜於大風中在哇克萊擱淺旣而出險向萊資進發船中之人未有死傷 
二十日倫敦電前德國郵船英泊萊托號（載重五萬二千噸）現歸英國克拉特汽船公司用以航渡大西洋 
二十日倫敦電西班牙船伐爾里尼拉號由哈伐拉開至紐约於十日前在墨西哥灣遇風失蹤所載乘客三百五十人船員五十人均不知下落今聞船身業已覔獲 
二十日倫敦電葛雷子爵業於今日乘船赴美送行者　衆 
二十一日美資電勞蘭礦工决議於明日一律罷工要求每日至少須給工資十八佛郎並要求承認礦工聯合會 
二十一日倫敦電鑄鐵工人五萬一律罷工要求每星期增工資十五先令 
二十一日杜白林電新芬黨五人機關報及運輸工人所辦之報館昨日均經封閉軍警一隊拆損印報機器 
華盛頓無線電海軍總長台尼爾氏聲稱渠將請國會投票贊成在太平洋海濱增置旱船塢海軍造船廠及他種造船之場所此爲渠游察太平洋海濱之結果又稱濮傑特峽與舊金山將爲太平洋艦隊之兩大根據地而以無畏式戰艦與巡艦平分於兩處至於較小軍艦驅逐艦潛艇供應船輔助艦則以太平洋較小口岸爲根據地 
華盛頓無線電商部遠東科科長告海洋委員會謂添設太平洋海電線以發展美國對遠東商務之議將受嚴重之考慮該委員會現討論安置跨越太平洋政府電線事宜 
國外新聞 
[威廉博士之山東問題談]  
　　中美新聞社華盛頓通信云加立勞尼州大學敎授威廉博士曾充巴黎和會美國代表團之參議爲遠東問題之專家日前在美參院外交委員會陳述山東事件决定之經過大致謂威爾遜總統雖經遠東事件顧問及專使中之三人諄勸勿將山東許予日本但威氏則力排衆議而許之博士告以果爾則是違反其十四條之主義威氏則謂不幸其十四條主義不克包括中國事件在内又謂此次戰爭似本所以保國際條約之神聖故英法日之密约亦不能不承認之惟此後國際同盟成立則將掃除一切密約耳參議員强生氏問博士自已之意見如何博士答稱以我所見膠州租借地及山東鐵路當然應還中國此兩項中國權利本由德國掠奪而得不足爲日本要求之根據當五國會議時日本牧野宣言關於山東之中日密約必須履行中國抗爭甚力謂此種密約係用威力迫成請美國援助博士當告美專使謂宜援據一八五八年之中美條约爲中國出力當時余奉威總統命與司各德博士草擬條陳博士之意與其即時以山東交還中國不如暫由五國共管四月二十二日威總統令余就商於他國遠東問題之專家中國若將山東權利移交日本或由中國履行一九一五年之中日密約兩者於中日孰利此項密約即規定由日本將山東自行交還中國惟須附某項條件者威總統又告余英法日已有密约不能否認英相喬治語威總統彼祇贊助日本取得山東權利他非所知余乃條陳一調停法許日本繼承德國權利但須於一年内盡還中國威總統不置可否余與英法諸專家上英法美三專使一覺書謂爲中國計與其履行一九一五年之條约母寗將山東移交日本惟余又單獨上書謂最好使二者皆不實現英之專家亦頗稱許余之書中謂一九一五年之约係日本以四師團之兵力五十一小時限期之最後通牒迫脅中國而訂定者實違背威總統十四條主義與在華盛頓墓上之演説請威總統注意余得威復函稱謝迨四月三十日遂聞山東問題已决定大事去矣余意此山東問題之决定實使美國在東方之威信大遭危害中國從美國之勸而宣戰當然望美國贊助而美國不能如所期望實爲憾事議員白倫第奇氏問如和會不許山東予日本則日本如何博士謂日本或不允簽和約而致停頓問君以爲日本不簽和约之危險較少於以山東與日乎博士答曰然又議員哈丁氏問君以爲山東問題足爲將來世界和平之危害否博士曰若不設法救濟必害世界和平或引起中日之新糾紛哈丁曰或將牽涉吾人否曰苟非一國之土地遭他一國之侵犯則未必牽涉吾人問中國有因此發生排外之危險否博士曰未必近十年來各國在華人士皆受善待尤以美國人爲最中國政府亦極注意此事云云 
[美對外貿易協會將開年會]  
　　中美新聞社舊金山通信云美國全國對外貿易協會定期一九二○年（即明年）五月十二至十五日在舊 
金山埠開第七次年會届時美國商界著名人物當無不聯翩戾止其盛况可以預卜兹將其宣言書照録於後（一）本會定名美國全國對外貿易協會（二）本會不涉黨派不挾政見純由農工商各界資本家運輸製造各業中人所合组成立非特各盡義務抑且各解私囊擔任會費（三）本會首在奬勵促進美國對外貿易政治黨派均無關涉其遵守之格言曰對外貿易愈盛則國運愈隆樂利愈多（四）本會終歲勤勳至年會始告一結束凡全美商界中人昏可與會歷届已在華盛頓聖路易紐约爾司批得斯堡沁沁諾蒂詩家谷諸處舉行年會六次下届第七次年會準於一九二○年五月十二十三十四十五等日在舊金山埠舉行（五）本年在舊金山埠舉行第七次年會擬即稱爲太平洋岸商界大會邀請太平洋岸各埠商界參預以本埠爲主人（六）本會大綱每年舉行常會四次將對外貿易各要情由專家編繹宣讀常會之外有特别討論會八次至十次將特别問題由專家討論答復以便人人質疑問難交換意見互證閲歷是爲本會最有價值之事（七）本會進行務及會員所討論均編纂成書刋印一册不下數百葉足當對外貿易之敎科（八）本會有政府各部院派專門名家蒞會襄助如國務院商部均派代表到會並陳列外國各項製造品標示價格使美國製造家知所取鏡以便與外貨競爭（九）凡欲參列本會須由本會具柬邀請但凡純正之美商均不難入會他如各埠商會代表及報界中人均可蒞會本會贊助員及名譽董事有美國鋼鐵公司總理佛藍氏國都銀行總理范德利氏商船會社總理富蘭克令與其他商界名人不下數百均願撥冗蒞會盡旬日之力尤爲本會特色（十）本會特備新式輪盤並專班火車三輛駛往各埠迎載各代表與來賓（十二）本會特派有女委員招待女賓務使一切舒適此届本會開第七次年會專擬討論太平洋商業問題凡美商留心海外貿易與僑寓外國之美商如在遠東與南美洲西海濱等處者均擬邀請蒞會凡欲向本會調查詳情者請函致紐約埠哈拿佛大街第一號全國對外貿易協會書記大衛氏可也 
[我國在法之工人與學生（續）]  
巴黎通信社 
巴黎之南有小城名蒙逹爾尼ＭＯＮＴＡＲＪＳ向爲儉學生預備所在有一中學校與儉學生關係甚深故此次勤工儉學生來此即暫居於蒙逹爾尼補習法文及到今夏已有百人之多城之附近有一大工廠内有華工二百餘人於星期日時來城中與學生談話而表示其願互相往來交換智識之意學生等亦極表歡迎於七月十四因法國國慶紀念工人遂告知廠長派代表往中學校請全體學生蒞廠開會學生等得校長許可遂全體往内中更有女儉學生二人工人等因於廠外高結一中國式綵坊柏葉紙花宛然故鄉情趣上結普天同慶中法親善等字學生下火車後工人等即派代表來迎並竚立道傍脱帽歡呼學生等入廠後即由工人等招待至一大室開會一邊學生一邊工人一堂濟濟有三百餘人之多工人等關心國内近况及外交問題乃請周太玄君演説周君爲述青島問題之經過及不簽字後之各方面情形又爲彼等詳述國内之學潮及國民外交運動至一小時餘之久全堂掌聲雷動皆現一激昻奮興之相演説畢後遂由工人開留音機器祖國歌聲揚溢一堂頃問又由工人帶引參觀各處廠主及總辦亦來周旋並集全體工人與學生在綵坊下合留一影至晚由工人等集資苦留晚飯並親烹調皆故鄉風味其殷懃奔走情極眞摯勤工儉學生亦與彼等雜座讌譚畢盡歡洽直至日落方放學生等歸又親送至車站時日落星期凉風滿地法人於道傍見之亦有歡呼者自此工人等每星期必來中學校中與學生等談話其中傑出者即爲上述之梅鈞君梅爲奉天前督張錫鑾之部將曾任管帶辦清鄉皆有成效其在國内决不少謀生之處而必來此爲一工人者據其自述蓋欲一調查法國之鄉鎭组織也此外有王鶴翹者爲京奉鐵路管理員人員清晰有思想有此數人故廠中雖有老大亦不得不俯首就範也該廠工人自青島交涉失敗異常憤激恒欲有所盡力於國因發起一華工儲蓄會擬將來移此欵於國中興辦大規模之工廠以收納游民改造生活據彼等計算一年至少可儲蓄二百餘萬佛郎現彼等聯絡各工廠進行一方又與李石曾汪精衛諸先生接洽請组會管保彼等於七月三日在蒙逹爾尼學校開一次大會是日到會者除全體工人學生外有李石曾君及廠主廠總辦等在下午三時開會先由廠主及總辦演説中法親善及工學聯合之必要等次由李石曾演説儲金之效力及爲社會國家盡力之根本要點又述及世界大勢及大戰後應覺悟之點再次又由工人等請周太玄演説周君因詳説平民覺悟之勢力及大戰所得個人抵抗强權之敎訓及證據更贊美彼等以儲金興辦工廠之正當又由工人梅鈞述答辭繼又集合全體工人與學生照像遂散會聞不久尙須在工廠開一大會云據上述上情形觀察可見工學聯合之後前途實有無限希望也現聞勤工儉學生等正在籌備設一華工之演講團爲有组織之進行以便將來彼分散各廠後之努力華工旣是優秀與惡劣均佔極少數則施以適當之敎育並非不可能之事特在從事之者之目的與方法如何而已 
　　留法學界一般之空氣亦有不得不一述者即自一方面觀之有令人悲觀短氣者總之可以一言爲决凡無志趣而多金者其行與學皆不堪問也而尤以巴黎爲集中地其中有可得而數者約略可分四種一爲賭此爲近兩三年方盛行者因有人自比利時携來麻雀牌一篋於是遂引起青年學子嘗試之心日復一日蔓延遂廣甚至通宵不眠夜以繼日而上課時間則正在睡鄉也二爲嫖此雖未佔盡上課時間然堕志喪行已復可悲甚有重婚廢婦者三即鑽營此事驟聞之或無人信不知此確爲停戰以來之一怪現象青年學子心志無定本爲可憫然所謂吾國西來之偉人逹官亦太無知識動輒利用或誘導學生爲公門伺候之賤役今試檢彼等部下恐廢學相從者當不少也因之遂釀成一種鑽營風氣或爲回國後作官之預備或爲圖官費之運動已如願者煊赫驕人未入門者則歆動豔羨因彼等腦中注滿者皆五六年前之中國社會之空氣無論學工農文史皆以政治上之活動爲最終目的故視西來之偉人逹官不啻终南捷徑此中情况實有不忍詳言者且爲所誤大都爲可造青年以上情形皆爲留法學界一方面之寫照將來多數勤工儉學會學生成立有目的有方法之组織後必能一新此種空氣而尤重要者則在工人與學生之聯合其中最緊要者一爲學生與工人相互間舊有之觀念之破壞與建設二學生與工人二者生活之比照與訓練三學生與工人智識之互換與啓發其實學生與工人本無一定分别現時之工人將來即可變爲學生而現時之勤工儉學生不日又將爲純粹之工人也 
國内要聞 
[西報所傳之借欵消息]  
債額一萬六千萬元抵押品爲蒙新路礦華北明星西報北京通訊云近來外問頓有一種傳聞謂中政府行將訂借外欵以滿洲或蒙古地方利權爲抵押品兹據華人方面探得消息謂中政府已與某國商訂妥協第一批訂借一萬萬元以新疆礦産權爲抵押品其第二批六千萬元以熱河至北京之鐵路建築權爲抵押品更聞由熱河經過張家口而逹新疆之鐵路建築權現正經磋商辦理如果此等計畫成爲事實則某國人於中國北部邊陲各區域將攫得軍事上之扼要地方查西曆一九一六年有某公司與中國商訂合同建築豐鎭至甘蕭蘭州鐵路當經俄國抗議遂將該合同到消盡俄人以此路足資妨害隴海鐵路之營業而俄人之於該路頗有利害關係故力予反對如今以熱河至新疆鐵路而論俄人應援前案起而抗議不然則彼兩國定另有密議以顧全彼此之權利也查某國人墊給沃木斯克政府之巨欵名爲由西比利亞鐵道某處爲起點建築一路直逹喀嘠塔地方然沃政府爲此項問題仍在進行磋商據云此事似難掩人耳目因有俄國工程司現駐於庫倫地方並在該處設立公司托名爲測量所在恐不久卽將該公司移讓與某國人因此中國駐庫辦事長官對於此事甚屬駭詫已將各項實情電逹北京政府請示辦法 
[龔心湛再覆軍政府電]  
仍爲王揖唐解説 
軍政府篠電二次表示拒王之意（電文見前報）龔心湛接電後隨即有電拍覆仍設詞疏通原電如下 
廣州岑西林先生並轉伍陸唐孫林諸公同鑒篠電悉北方人士莫不酷愛和平誠如尊論第代表重任得人養難必欲擺脱各方則所用者必係各方毫無關係之人世安有毫無關係而能爲人代表者亦安有以毫無關係之人擔任代表而能收解决效果者故以情勢而論王君最爲適當旣云代表當取其足以代表中央之意見將來賡續集議一切問題諸待商榷無所謂强全國以必從也西南旣以國家爲重黨派爲輕與其膠持成見延長紛擾之局以重苦吾民則何如權衡輕重開誠容纳俾大局早定藉挽顛危中央果爲主戰也者則何必改派代表積極謀和即王君亦詎肯以謀和無成自貽詬病此時邊患日烈外交艱棘民窮財盡四方耗斁試問舍謀和外有何收束之法來電謂諉過西南貫澈主戰中央斷無此意恉即按之現今情勢亦豈能有此事實設因此等枝辭展轉誤會影響和局流弊所極適使神洲陸沈同淪浩刼於西南亦何利哉謹以至誠惻怛之意爲我全國父老兄弟籲懇羣公幸始終振導和平促開會議勿以對人問題再生波折國家幸甚迫切待命不盡愚誠心湛印 
[國際勞動會推選代表問題]  
政府尙在研究中 
國際勞働會議各國列席代表及提出議案均已籌備完妥吾國除派顧公使爲政府代表之外其餘寂然無聞近當局又接顧使來電略稱此項會議近有展至十月二十日仍在華盛頓開會之説請速遴派資本勞働各代表備往參列云云政府方面現始準備此事如何推選尙未决定惟多數主張對於資本代表可召集全國商會互相推選至勞動代表則應就有工會之處及雇用多數工人之工廠令其推出代表先來京師開一全國工會就中再用投票方法舉一比較的適當人才以爲代表惟此議能否見諸實行則尙一問題也 
[西藏問題與熊克武]  
西藏交涉停延未决最近熊克武又有長電力爭其大意謂邊藏畫界關係國家主權至爲重大藏旣屬我邊更無論奚有外人置喙之地即以解除懸案爲言要以不失原有界址爲第一要義自川邊改設縣治西至恩逹北至石渠南至鹽井察隅皆我邊境此就範圍之最小者言之也若夫藏番肆擾雖經邊地長官暫與噶布倫訂立停戰條約然未經政府承認自不能據爲標準失陷各地當悉克復在我實絶無遷就之理政府若輕易承諾對外旣傷害國家之主權對内尤大失政府之威信從此藏番將不可治邊地永無寗日故此次交涉總以爭回上年失地爲主此間已準備實力爲廓清邊地計畫執戈衞國誼勿敢辭况削平邊亂本屬内治範圍於他國交誼實無障礙云云聞此電到京後政府又於上星期六提出閣議討論結果决派專員逕赴藏邊實地查勘并與熊克武晤商對付方針曾有長電致熊商議一切原文長至三四百字内容因關防嚴密無從詳悉但聞係令熊即速派一通習藏務之代表尅期來京以備諮詢關於川藏交涉及川邊防務各節一面擬與英朱使賡續談判 
[北京敎育界歡迎蔡氏復職]  
數日前北京中等以上學校職敎員聯合會總幹事姚憾康竇忠二君通函各學校云『數月以來學界風潮漸底敉息北京大學以次各校長均經復任各校學生亦復一律上課敎育原狀幸臻恢復兹擬於本月二十一日下午二時開中等以上學校職敎員茶話會歡迎北京大學校長及各專門學校校長並請敎育部長官警察總監及此次熱心維持學界之虞春霆先生列席以表謝忱是日擬請貴校職敎員全體到會以襄盛舉再本會事務亟當收朿此次會後即由憾等遵照第六次會議議决會同各職員清理一切編製報告奉逹台覽不再開會　』云云昨日下午該會在北大法科開會吳總監及虞春霆君均因病未到傳次長因赴宴會未到由康竇忠君主席首由主席報告開會宗旨略謂自五四以來學界之大風潮今日竟得回復原狀實頼敎育部警廳及各校校長竭力維持而得故今日本會開會對於敎部警廳及各校校長竭誠道謝次由姚憾 
 
 

Page 7

 
 
沈士遠二君　歡迎詞姚君略謂此次風潮初起時警廳方面爲行使職權起見不能不出以干涉幸賴虞春霆先生出而竭力維持使不至於動摇始有今日此本會今日對於虞先生應歡迎者也又此次警廳能於籬持秩序之中仍寓保護敎育之好意此本會今日對於警廳應歡迎者也又敎育部處於困難之境苦心孤詣維持學校此本會今日對於敎育部應歡迎者也沈君略謂敎育原狀本來是好好的現在忽然在這四個字上面加上『回復』兩個字這是我們很痛心的但是今天還得加上『回復』兩個字這又還算是不幸之幸現在所以能够回復原狀者實頼各校校長雖在辭職期内而其精神依然團結不散才能有今天的回復這是我們很該感謝各校校長的我今天不但歡迎各校長這一種精神並且希望這種精神永久不散使今日以後不要再看見『回復』兩個字次由敎育次長代表覃壽堃秘書及警察總監代表白處長演説覃謂敎育界回復原狀最爲敎育部所歡迎謹代表次長對於戰敎員諸君致謝白謂今後希望諸位敎職員先生竭力維持使青年學子得以安心求學次由北大蔡校長演説略謂『我從五月九日出京以後這幾個月之中學界發生種種艱難困苦的事都是諸位先生身當其衝我没有帮着一點忙今天反受諸位先生的歡迎眞是慚愧得很這回的事無論學生之是與不是我們處於國立學校校長地位的人總不能不引咎辭職因爲國立學校是政府所辦的緣故這回學生舉動對不對且不論但因此可以證明學生很有自動的精神我們應該維持他們這種很好的自動精神我們更應該自勉次由高師陳校長法專王校長醫專湯校長演説大意均謂我們當日自已所處地位不能不辭職但辭職以後還常常以敎育界一份子之資格聚會研究保護維持敎育界的辦法可是力量微薄不能有什麽大的功效至於學生此次之事純出自動現在已可證明外問所云政黨利用之説全非事實湯校長並謂『經過此次事變以後我們辦學校的人萬不可再守住從前的老法子對付學生我們很該有一種覺悟我以爲敎育部該也有一種覺悟要是我們再用那老法子來對付學生則以後風潮恐怕還有還有一層經過此次事變以來官立私立及敎會所立各種學校不像從前彼此不相往來的様子大家和衷共濟打成一片這更是敎育界聯合的好現象我們應該永遠進持勿使失墜次由馬叙倫君演説略謂此次之事居然能有今日之結果者全靠大家守着『公』『誠』兩個字但願我們以後辦事永遠守着這兩個字次由俞明謙君演説略謂我到此處兩次第一次在六月四月徘徊門外竟有不能進來不料今天第二次竟能與此盛會云云次由主席宣告本會現在暫且作一結束遂散會攝影茶話盡歡而散 
[京華短簡]  
此次巴黎和會環球均派代表列席尙有新成立各國亦均遣使赴會吾國各專使頻與往還除捷克共和國外尙有巴爾幹列國及中歐新成立各國紛請與事締約通商陸專使等昨已來電請示 
德奥僑民郵件業因復和結果由交通部通令各局准復自由惟我國僑民之在德奥者來往郵件該國尙在施行檢查殊非持平之道昨日政府已電顏公使惠慶飭向德政府聲明我國業經解禁所有旅德華僑之郵件亦請免予檢查 
釐金舊制弊竇滋生其最大原因即在局卡林立節節抽收商民每苦留難員司遂多私飽民國四年財政部曾有改辦統税之計畫并已通飭各省嗣因大局糾擾未能一律實行現聞龔財長又將舊案重提决改統税其理由約有數端一凡運載貨物除火車貨捐有關鄰省仍照辦理外其屬於一省境内者均於經過第一局卡時徴税一次槪不重徴在公家旣可省處處設卡之煩在商民亦可免節節留難之苦二徴收方法整齊劃一積弊得以漸次爬梳三商民旣不受重複之紛擾當無再用三聯單及子口單之理由四國貨以免除繁密之阻滯得因之而暢銷五商民旣皆樂從税欵亦可望增加聞已通行各省從速遵辦以期改良舊税 
熱河都統姜桂題主張所屬區域蒙旗租地分别升科政府方面對於姜之主張頗費躟躇蓋以漢蒙雜　驟事升科若不妥擬辦法難免不生枝節致啓漢蒙惡感日昨敗政部已接到國務院咨轉蒙藏院來文謂該院詳查熱區蒙旗租種地畝本屬沿習已久一旦驟變反礙進行　轉咨財政部詳審核辦并妥訂辦法酌量施行現聞財政部對此擬持折衷主義總期雙方兼顧交受其益大約日内卽可咨呈國務院核辦惟蒙古在京王公議員等態度非常激昻恐此種敷衍辦法終非了局耳 
中美通信社消息　茶減免出曰税『節現已經閣議决定出口税暫免二年内地釐金減收半數以示提倡昨由農部通電江浙等六省遵照辦理 
萬國改良會會長丁義華自提倡禁烟以來已十餘年異常熱心聞内務部已具呈公府請奬給匾額東海即親善熱心公義四字以贈丁氏 
[吉團體爭長春交涉]  
長春中日兵衝突一事兩國政府正在提議磋商吉林各團體以日政府要求過苛不足以昭公允同人自應表示意見願兩國當局和平磋商勿涉偏頗昨特集議函電各當道力爭其文如下）致北京國務院外交部電（北京國務院外交部鈞鑒長春中日兵衝突案聞不久將開始談判惟考查肇事地點彼　有意尋釁且案關輕微應移作外結案由地方直接交涉以尊國體而保主權吉林省議會曁農工商敎育等會叩（致吉林省長函（逕啓者現長春中日兵衝突一案聞中央行將移歸地方直接交涉誠屬正當之舉惟考查案情及肇事地點釁自彼開互有死傷於開始談判前乞飭知外交官先向日人提出條件據理力爭勿稍退讓振地方之士氣保國家之主權在此一舉全省人民願作後盾謹此函逹向乞鑒察此致吉林省長公鑒各團體啓（致奉天束三省巡閲使函）逕啓者長春中日兵衝突一案聞目下將開始交涉查此案情節輕微無歸中央交涉之必要况釁自彼開我則理直氣壯萬難敷衍了事應請電逹政府將此案認作外結歸吉省直接辦理庶尊國體而保主權謹爲函懇尙乞鑒察此致東三省巡閲使公鑒各團體啓 
[贊成各省軍代表主張電]  
　　政務會議電抄送廣州寄廬各省軍各代表公鑒陽電悉和議之生瞬將一載糾紛如故良用歉然惟是西南酷愛和平不忍以國家爲孤注北方即乘此弱點倒行逆施旣使和會再停於先復派遣搗亂人物出任總代表於後其無議和誠意中外共見貴代表等提撕國人表示最後决心籌度相當辦法深謀遠慮至所心欽自當協力進行獲最後勝利特抒愚悃用答善言政務會議銑印 
國會議長電廣州護法各省各軍代表辦事處各代表公鑒捧誦陽電無任感慨溯自護法軍興倐經兩載和議中梗收效無期近則變本加厲去和益遠王揖唐雖經一致拒絶而默察西南現象團結力仍甚薄弱尊電所陳致此之因痛切詳明洞若觀火内情外勢闡揭無遺今日是王非王之爭猶存得和且和之意非有最後之决心究無禆益於時局尊論和則必有一定之條件戰則必須共同動作補偏救弊舍此末由而撤回從前所派往北方接洽之公私代表尤爲今日切要之圖蓋匪獨足以表示决心間執讒口而賣空買空之輩亦無所施其技矣取消僞國會邊防軍及一切密約自爲先决問題而國會完全自由行使職權尤關法律系統並爲和議之根本條件安内據外悉於是乎頼用布胸臆統希主持謹電馳復諸爲亮察吳景溓褚輔成銑 
[否認湘閩劃出護法範圍説]  
唐繼堯電頃復辰州田張林蕭各總司令一電文曰宥電悉自護法軍興湘閩首當敵衝拒戰最力軍府對於各省各軍亦視同一體無所軒輊和議開始此問曾將湘西善後事宜徴集意見與軍府磋商此後和議仍應彼此協商公同解决安有劃出湘閩之事滬函所云當係傳聞失實或奸人播弄破壞團體望勿輕信謡言致堕詭謀也特復布應統維亮察等語特以奉聞繼堯魚印 
陳炯明電參衆兩院鑒頃復唐總裁魚電文曰魚電敬悉具佩正言炯明復辰州田張林蕭各總司令一電正與尊恉相符湘閩一同護法諸公主持大局自無歧視之理現在外患日亟只求外光問題法律問題能有解决共餘各省事實問題當不足爭執外潮險惡不戰則宜速和不和則宜速戰我公公忠謀國務祈力持正誼宣示天下爲盼等語特以奉聞炯明銑印 
[紀粤省會選擧正副議長]  
十九日省會開會選舉議長一時以前赴會者已足法定人數黄嵩齡赴會卽留下辭議長職書而走各議員因彼此商議延至兩點四十五分鐘始開會計共出席議員九十三人首由李國鈞報告今晨按黄嵩齡來函辭職應即選舉議長手續如何請衆討論梁元芳主張先舉監察投票開票員各四人陸孟飛謂議員不能監箱應以秘書書記爲之旋由李國鈞指定梁元芳張宣猷江仲雅譚民三四人爲投票監察員蕭世芬江紹甲鄭里鐸官其詢四人爲開票監察員分六人爲一班循序簽名由文牘潘盤舫發選舉票各議員投票畢遂卽開票計共九十二票由潘盤舫唱票林正煊得九十票其餘兩票一票舉李國鈞又有一票於林字上加兩畫不知是何用意林正煊宣告就職後其演説發聲甚微祇言維持責任不敢推辭數語末謂病後元氣未復不能多言請選副議長於是各議員又復投票譚炳華得八十六票當選何天輔得二票古應芬曾叔其温翀遠各一票廢票一内書托逃鬼三字亦趣聞也繼又投第二副議長票曾叔其得八十票當選其餘江仲雅古應芬潘治庵何禮文何紹宗各一票王松藩譚民三各二票廢票三張選舉已完林正煊即請副議長就職於是譚先曾後相繼登擅略説數語林正煊再宣佈謂今已正式選出議長是否應通電各省衆皆贊成遂散會時爲五點十分鐘查各議員於每次投票將畢時必皆聚集成羣吸烟談笑其餘或站立門口以俟開門退出故第三次唱票完畢時祇餘二三十人矣 
[閻錫山之敎育主張]  
山西閻兼省長訓令全省敎育各機關云人類之所貴於禽獸者以其有理性好惡之眞價值也敎育卽發育此眞價值之唯一利器余嘗謂敎育爲人羣之生命實非過語然敎育若不善其法不特不能發育其理性之好惡而反助長其慾性之好惡以掩滅其理性好惡之眞價值若此者實爲人類中最可悲慘之事應責成敎育廳本此主旨將省内外各級學校嚴行整理並責成各級學校校長督促敎職人員共體斯旨認真敎授兹附約兩條仰即遵照此令（一）應以自動之敎授方法啓發其學生固有之良知良能勿以敎者之私見戕賊學者之靈明須知敎育於學生之知能如同地日之濕熱於禾苗只能助之使發育其種子原來具有之發育力不能於種子具有發育力之外再與以發育力也然種子具有之發育力非濕熱不能發育之敎育亦只能啓發學者固有之良知良能不能於學者固有良知良能之外再與以知能也然學者固有之良知良能非敎育無以啓發之此不可不知者也（一）切忌以不了解之理論貫入學生心腦中蓋不了解之理論不特使人心之自然與造化之自然之間加入一層隔閡反以此不了解侵佔本來了解之地位使學者終無了解之機會將來出而應事亦以不了解之理處置之使人羣中發現許多不了解之事其貽害於國家社會良非淺鮮此亦不可不知者也 
[贛軍署之茶話會]  
岳副官長與報界記者談話昨晚九時軍署副官處邀請本城各報記者談話坐定後岳副官長即云今日請諸位到此非爲别事因前日本城報有登載軍民兩長促王揖唐蒞滬之文電純屬揑造且語多荒謬與本省治安不無妨礙嗣據該報聲稱係轉録京報然無論京報滬報其言論與本省宗旨不對者俱不可録督軍有維持治安之責任貴報界亦有維持治安之責以後關於此項紀載務希注意且值此和議未成京滬各報多屬少數人之機關往往揑造事實幸勿爲所利用又謂近日北總代表南下準備續開和議從此雙方讓步和議得以成功固爲萬幸否則亡國之禍恐難逃脱至南北戰事無論和議成功與否可斷言其不再發生蓋以南北兩方均已民窮財盡羅掘俱窮多打一顆子彈卽多傷一分元氣現兩方元氣斵喪無遺偶言屢事均有談虎色變之狀故余謂無論和與不和而戰　則决不再發生也又謂最痛苦者老百姓耳日出而作日入而息絶無權利思想而納税納捐之重重義務則無一可逃其所抱無涯之希望者國家太平四字面已今此希望卒不可得其苦何如云云某報記者詢以總統府侍從武官李士鋭諮議余鶴松日昨來贛果有何項要公岳答云想亦不外爲和義問題而來李君爲余（岳自稱）早年同學其人學問優長道德亦高曾任模範團敎練長曁日本留學生監督貴省李烈鈞爲其門下士本署各處各課職員游其門者亦不乏人現由漢口來贛小住一二日即赴　省云云旋卽散會 
[蕪湖快信]  
蕪湖警察廳長宋學驀現奉省長令調省另有差委繼任者爲新衆院議員邱鳳舞字伯飛懐遠人向住蚌埠前辦蚌埠警察專局現已於十六日由京回蚌埠定十月一日接事 
安慶道尹徐鼎康近因辦事掣肘日前已辭職携眷赴津道篆暫由該署總務科代理日來此間傳聞徐有將長蘆鹽運使消息 
蚌埠消息蕪湖道尹祝從恩有調署安慶道尹信將來繼蕪湖道尹任者爲新衆院議員劉兆麟及當塗縣知事甯文祺皆有望 
安徽新衆院議員悉由安徽公益維持會産出新任大通榷運局長關建藩亦衆院議員任事後即赴省垣整頓會務擴張勢力爲第二次選舉之籌備 
安徽現開辦造幣分廠其機器悉購諸清江造幣廠刻已佈置完備擬定於十月一日開鑄該局局長卽省議員吳伯生蕪湖余知事前日接到吕省長推銷銅幣之通令已轉行商會查照 
財政廳長胡思義來皖年餘因某事不滿意於公益維持會致省議會對胡彈劾案屢見胡一再辭職均經督軍省長慰留刻胡因丁内艱辭職奔喪回贛吕以繼任乏人僅准假兩月委由軍需處長陳旨章暫代據知者云胡此去不復來皖矣 
安徽省議會常會期定十月一日刻由吕省長電令各縣知事催促各議員於本月内到省 
蕪湖陶溝裕中第一紗廠工程早已告竣機器均經安置妥帖現已派夥四出採辦新花聞開車之期約在重陽前後 
蕪湖自八月五日起暫禁米糧出口兩個月爲期將届目下新榖價格較前大爲低落此間民食維持會對於將來米糧問題亦不堅持其舊主張矣 
九華山距大通九十里歸青陽縣屬爲東南第一名山上有地藏佛每逢閏七月三十日乃其眞生日數十年僅逢一次該佛係肉身以塔罩之據云每逢閏七月是日邏邏國廟僧必拆塔與其更衣今年又逢斯會是以哄傳各省一般迷信神權者不遠千里而來近日長江各公司上下水輪船皆滿載往九華之香客昨有自大通來蕪者云青陽至九華之大道日來行人摩肩撃轂九華山上香客已有十餘萬人米糧固屬不濟即飲水亦有不給之虞皖南馬守使已派安武軍第一路第四營開往青陽就近會同大通第八路第三營妥爲彈壓兼保護來往香客 
[江蘇水利協會開會記]  
本月二十日下午二時水利協會開常年會於南京首由副會長黄以霖主席宣布開會宗旨次由朱紹文報告春間蘇魯運河會議結果及請設運河督會辦並現時督辦對於治運之意見次由鄭立三報告组織江浙水利聯合會及秋間在蘇州開聯合會之結果又次由董永成報告收支槪略謂本年與上年决算相同均依照預算案實支實銷惟今春未開研究會餘欵約二千元春間蘇督會議用五百餘元江浙聯合會墊用六百餘元現在尙餘八九百元之譜云云報告畢宣布提議事件衆以明日接開研究會所有提議事件統交研究會解决時有會員劉文輅起問水利協會有何成績請會長查明内部究係辦水利抑辦黨會何能勾結新聞記者駡人云云衆愕然莫明其故蓋劉係協進會又係青年團團頭前在省議會主張加薪曾遭商榷會議員反對各報唾駡今因商榷會設於水利會隔壁院内相通又見新聞席上坐有記者多人故發此感想即由黄以霖説明協會爲研究水利團體非黨會機關江蘇居魯南預東皖北浙西之下游利害較重年來各會員對於水道利病治水得失漸多明瞭意志亦漸歸統一此後卽協助進行但苦於財力不能大舉殊多抱憾云云陶鍾箎謂隔壁商榷會係賃淮屬議員公庽房屋此次被水利協會借爲預備室並非商榷會設於協會之内也又新聞記者係自來入席本會不能拒絶不可誤會田震東請照秩序單辦理於是武同學儲南强等相繼演説娓娓動聽歷二小時始畢遂散會二十二日又開研究會會員到六十餘人仍由黄副會長主席依議事日程下午二時開議一研究員張鹿鳴提議請省長飭令各縣河渠溝塘次第開濬秋末冬初即宜着手案因與畝捐有關多數主張交付審查二研究員張鹿鳴提議請省長查辦河工舞弊人員嚴懲旣往以儆將來案議决另行起訴原案取消三研究員劉穏元提議碭山水利宜先修治洪減二河案亦因與畝捐有關交審查四研究員封謙吾提議由蘭家壩引水穿運入沂以洩微湖盛漲案付審查五公民陳維儒提議導淮意見書案表决作爲意見書附卷通過六研究員王純白請建議省長從速籌測江南水利詳圖以立治河基礎案表决參照省議會議案情形交審查會整理字句再呈省長衆無異議四時散會 
[南京快信]  
鈕傳善顧鼇昨由滬乘車返寗仍住華洋旅館 
武鳴派諮議趙子美來寗與李接洽住華洋旅館聞何恩漙留京須俟滬護軍使問題解决後返寗敎廳長接部電師範畢業服務未滿者不得與試内務部電各省本届祀孔不得遣員代行用祭天服四拜禮齊省長親詣主祭四配定政務廳長蔡寳善金陵道尹俞紀琦實業廳張軼歐敎育廳長胡家祺十二哲省署第一二三四科長崇盛殿胡財廳長已令江寗縣知事孫錫祺敬謹籌備 
江蘇警察傳習所敎官王錫霖程榮康孫壽庚黄士方胡廷訓等條陳整頓本省警政意見列舉利弊七則呈請軍民兩長採擇施行 
李督派赴鄂省與王接洽之高副官昨已乘輪返寗下關長江巡閲使艦隊司令王世英已由滬返寗 
魯省議會通告已於本月哿（二十日）日閉會 
[杭州快信]  
省議會常年會已定期召集（十月二十五日）省署昨分令敎育財政實華警務各主任機關迅將應行交議案件先期預備届時分别呈由本署核轉提議 
省公署遷移在即該署本係浙江高等學校舊址省敎育會昨開會提議力爭收回電京外各同鄉一致進行梅花碑舊督署各處課文卷檔案器具什物昨已一律遷移淨盡僅存少數守衞士兵 
省公署衛隊長趙國慶前奉派赴天津訂購機關槍十二架昨已裝運到杭 
公立法政學校二十一日補録新生現已評定甲乙計正取許步雲等十七名備取樊崧華等三名免試宋登善等兩名即日揭曉 
缷任嘉興知事候補道尹張昌慶昨奉齊省長委充本署機要秘書即日到差 
杭縣地檢廳看守所自所長曹文郁接差以來内部甚爲腐敗各押犯酗酒賭博習爲常事昨竟發生烟犯陸阿生公然開燈私吸鴉片案已將行運之工役鈕榮貴何昌裕押候澈究 
地方通信蘇州 
請設縣立醫院蘇紳劉傳福吳蔭培等以目前省立醫院業經遷至城外所有城内貧民就診殊苦不便爰擬组織縣立醫院一所以資救濟特於前日具呈縣署請將舊織造廢署現住警察敎練所之房屋撥用惟敎練所覔屋另遷尙需時日在未經遷出以前擬請先以省立醫院騰出之燕家浜空屋暫行假用温知事閲呈後以事關地方公益已據情轉呈省長核示整頓保牛公會吳縣公署以保牛會成立迄今已將一載關於給照烙印稽查懲治獎勵各項均應切實進行乃訪悉楓橋一帶爲出入要道竊牛之風時有所聞警區查詢往往牛無烙印人無憑照昨特通令保牛總會曁各市鄉分會從速切實進行並令各警察分所隨時稽查取締 
時疫醫院將撒蘇州警察廳崔怡庭廳長前因城廂内外發現時疫傳染迅速故特挺聘中西名醫组織臨時防疫醫院於穿心街舊城守署内開辦以來醫愈疫症頗夥近因時届秋凉疫氣稍退聞該醫院有於中秋節前撤銷之説 
[鎭江]  
部委調查税務財部特派高瑩由京南下調查蘇省各税所征收情形業已祇寗於日昨乘早班火車道出鎭江改乘小輪渡江先往江北各税所調查比額盈絀事畢再往蘇屬 
金融最近狀况近來上海漢口等處銀根異常緊迫此間亦受問接影響以致銀根難以鬆動加以新榖新花均已上市各商紛紛收買需用現洋爲數甚鉅蘇滬兩埠亦滙欵到鎭搜羅現洋用途旣廣洋釐驟增昨日錢業公所懸牌龍洋每元已漲至七錢一分有零銀拆亦提至三錢五分 
舊知事尙未離署新任丹徒縣知事張玉藻自本月十四日接箓以來辦公處暫設南門前地方審判廳内聞俟舊知事倪和甫於二十四日離鎭叩遷入縣署 
[揚州]  
鹽署勸購公債北京鹽務署以八年公債發售在即電令各省運使飭商認講酌定票額兩淮二百萬元長蘆一百萬元浙江八十萬元山東五十萬元即責成各該運使分别妥速募集一經認有成數先行電署以便彚轉兩淮運署已接到此項公文日内即將核轉矣 
協緝戕警鹽梟淮安縣知事以緝私營鹽警吳義名在所轄境内被鹽梟槍斃兇首迄未就獲深恐遠颺特呈報淮揚道尹轉令江都等縣一體協緝獲解究辦 
取締灣頭漁船揚屬灣頭爲鹽船必經之處自壁虎壩崩倒後水勢甚溜現駐防該處緝私船長張旗開以漁户攔壩捕魚有碍行舟特稟請場運局咨請江都縣示禁以免鹽船發生危險 
[嘉興]  
迎神逐疫嘉興虎疫蔓延甚廣至今已近二月疫氣仍未稍殺近又流行猩紅熱染之者醫治稍遲輒有牲命之憂現城中迷信家以疫癘惟瘟神可以驅除特發起迎賽天君會於二十二日將城中火德廟内之温天君在南北兩門内熱閙地方迎賽觀者異常擁擠官廳以習俗難革亦不加阻止 
商市蕭索禾邑商業近日異常清淡較之去歲相去天壤各商號多懸幾週紀念及大減價等旗幟以招徠主顧無如營業仍無起色推原其故實緣今歲田禾受災鄉民多無錢購物現雖早稻已届登塲然收成僅三四分米質又不佳故糶價甚賤銀根亦因種種關係不甚活動商家多不敢進貨虧　頗鉅預料中秋節内停閉者當不止一二家此外劇園及娱樂場所因營業不敷開銷已於日前宣告停閉 
[南昌]  
各界聯合會擱淺學生聯合會發起各界聯合會前以各團體加入者已有二十餘起遂擬定於本月二十一日開成立大會刻因農會教育會等團體尙未接洽妥貼恐未能如期成　經衆商議决定每星期六開職員籌備會一次以便接洽一切一俟遇有時機再行開成立大會該會職員于振寰盧任華等以會務進行須得一富有經騐主持其間庶能望有起色遂擬邀請鉛山同鄉會長任壽祺擔任幹事主任聞已得雙方同意矣 
[濟南]  
博山瓷業之新發明博山瓷貨向爲大宗惜業是者多不學無術泥守舊法甚鮮改良近數年來始有稍稍研究者於各項碗碟已大有進步而茶壺茶碗尤爲精緻瓷質與外貨並無差異惟紅色尙未得法而火力過强又時有破綻日前該縣第一高學校諸敎員往山頭莊各窑廠調查一切擬就其缺點研究改良有陳君錫齡者發明各種電氣事業所用之瓷瓶螺旋等甚爲適用每套僅售洋二角該縣電話公司業經購用濟寗電燈公司亦往定做但陳君資本短少並未自築窑爐係託人代燒出貨甚少故生意殊難發逹現該縣學界同人擬组此項公司大加擴張矣 
雜評一 
[餘望（默）]  
觀南方消息和會絶望已甚明瞭而北方消息則似尙有餘望者或言先由分代接洽或言先商條件或言尙在疏通豈明知無望而故作樂觀語耶抑如粤電所言賣空買空之輩尙在活動而未知南方真相耶更不然南代表雖表示拒絶而所謂實力派之暗中磋商確在進行中耶第一説姑弗論第二説則活動之技俩已被揭破第三説縱有其事恐亦効力甚微然則北方之所謂尙有餘望者其餘能有幾歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南代表接軍政府養電]  
平和通信社上海消息南方總分代表頃得軍政府養（二十二）電聲明滬會不能續開其咎不在南方兹覓得原電抄録於左唐總代表曁各代表均鑒本日致龔心湛一電其文曰北京龔仙舟先生鑒奉箇電仍未荷明察至爲悵然當篠日復電之後軍府同人私擬執事旣志在寗息自不至膠持成見不容有所磋議方且鵠候德音乃近接滬電王揖唐業已抵滬是尊處於未接篠電之先即已飭王南來是否逞一方之意氣强全國以必從海内羣情益深失望西南電請改派無非竭誠謀和欲得一適當之人出任總代表冀大局之早日解决而已乃深閉固拒對於善意相商絶不容納而王君又悍然不顧强行來滬是直蔑視西南意圖强迫試問對等會議是否强迫可成即此一端已可推想結果則尊處早具破壞和局之决心所有滬會不能續開西南不負責也特此布告佇候敎言等語特聞政務會議養印 
[孫中山與客談話]  
中華工業協會理事長曹亞伯對於王揖唐來滬議和特就孫中山處詢問云北方不法西南護法吾輩中華工人一方受不法武人之鞭撻一方受護法武人之蹂躪兩年以來擄掠負重驅爲牛馬待死不睱吾輩工人固不反對合法之議和但反對分贓之和議如某爲總統某爲總長某爲督軍某爲省長大借外債以地丁爲抵押分配於隂謀政客强盗武人之手則全國工人無論南北惟有拒絶不許以救住我全國男女老幼生活勞動之地盤凡假和議之名爲分派權利之實集合一班賣國小醜媚外求榮諒中山先生亦不忍見之也中山答曰和之一字當根本取銷若北方能服從條件以舊國會完全自由行使職權則南北本屬一家國民同心救國本可減輕全國工人之負擔吾當即日將徐段來商始未宣佈使中外咸知也云云 
[學生聯合會總會之要電]  
中華民國學生聯合會總會理事會接廣東學生聯合會來電稱學生抵制日貨督署飭警嚴究議决除將原電轉與孫唐二總裁及温欽甫先生外又拍發軍政府及莫督軍一電請勿干涉嚴究附原電於後廣州軍政府各總裁莫督軍均鑒頃接廣東學生聯合會來電稱學生抵制日貨督署飭警嚴究閲之殊深駭異此次學生因山東問題憤起抵制日貨全出於愛國熱誠北庭尙不敢以學生舉動爲非公等反干涉嚴究之公等以護法爲名今若此所護者何法果有此種行動乞速改之母招國人唾駡中華民國學生聯合會總會叩八年九月二十三日附録來電全國學生聯合會轉孫中山唐少川温欽甫諸先生曁各報館均鑒萬急學生抵制日貨督府飭警厲究乞即電詰廣東中等以上學生聯合會馬 
[王揖唐抵滬紀（五）]  
平和通信社云王揖唐明知舉國反對猶復逗留滬上不肯北歸其裏面實含有三種作用一欲掩飾天下耳目謂王雖遭南方拒絶而北代表不遽撤回實爲誠意謀和之表現二北政府利用王在南下謀和聲中極力向某某等國經營借欵聞額數爲五百萬元及二千萬元現正秘密交涉可望成交三龔心湛雖請辭職而王揖唐决不與龔同進退彼以爲自已不辭職即令靳雲鵬登臺亦决不能撤換總代表也有此三種原因故留連此間則對南方對外人對自已團體皆有無限之妙用存焉又今日英法各馬路商店門首均懸長方白纸上書賣國代表恥與相見横書國民公告字様並聞各界擬聯合推舉代表向王請願促其早日離滬並不日有宣言發表聞許世英昨日啓程回京王揖唐派人餽送五百金壯其行色許堅却不受並報以冷誚頗令使者大難爲情王於前日電龔及安福部謂在此有相當活動諸公無氣餒云 
[中華國民勵志會議决三事]  
中華國民勵志會於昨日午後一時開緊急大會由會長張可生君提議三事云（一）北京政府發行之八年禍國公債公國民應當從大多數之主張一致反對以保國家命脈（二）北京政府與日締結之軍事協約今奥约簽字已復和平應請從速解除以免後患（三）安福派賣國國會應合力驅除共謀改良國政衆鼓掌稱快全體表决繼由方孝貞女士愛國會奚楚明工界協會王錫卿商界張仲才施錦棠諸君相繼演説皆痛快淋漓全體鼓掌時至四下宣告散會 
[安置回國華僑三辦法]  
　　本埠交涉行政各機關近奉齊省長令頃奉政府令以德奥恢復和平後分在各國華僑頗多回國現已擬定三種辦法藉資安挿一廣設工廠安置前曾在外工作確有經騐之華僑一興辦實業收納高級失業在外之華商一多興河工及恢復南北戰時各項建築以期安置困苦無業之華僑云 
[省敎育會查復六中學潮函]  
　　江蘇省敎育會致省公署函云敬啓者鎭江第六中學校發生風潮迭經敝會電請敎育廳派員赴鎭處理已先後復電示知處理辦法敝會亦特推龐會員淞前往調查一面博采各方面輿論均與龐會員報告相符合即將報告書繕陳察閲就同人討論所及以爲解决風潮有應特加注意者三端一官廳對於學生攻訐校長之辦法應先調查虚實不實者應予懲戒一更易校長宜鄭重一學生有虚僞之行爲查明後亦應懲戒卽如此次學生電稱校長不知去向而伍視學尙從校長手接收鈐記顯非事實此風斷不可長同人對於學校訓練方針固主張提倡自動自治而對於學生有妨道德之舉動謂不可不加以制裁以期同趨正軌否則非所以愛青年也是否有當敬候察核（致敎育廳函同） 
[遠東英商會召集大會預聞]  
　　中美通信社消息云上海英國商會定於本年十一月間在本埠召集大會中國及日本各地之英國商會皆派代表與會所討論者爲英商之公共利益問題並擬决定一種公共政策使中日之英商咸採用之東方英國商人代表開特别大會决意維持遠東英國商務之名譽此次實爲創見聞他國在遠東之商人不久亦將起而效法英人召集大會云 
[清華學生已安抵美國]  
昨日寰球中國學生會副會長唐露園君接可靠消息云八月十七乘哥侖比亞船赴美留學之清華學生及各省官私費學生均已於九月十一日安抵舊金山云 
[關於金融消息之西訊]  
大陸報云昨日美國匯兌率躍至一百三十二元此爲去年十月以後所未有之最高率而英鎊交易則爲六先令四便士七五此爲空前所罕見者收盤市價美國匯兑一百二十八元四一倫敦匯兑六先令二便士全日買進者頗多價率較此尤高收盤時市况穏固上海規銀每兩竟值六先令四便士七五實屬歷史前所未有即在去年十月美金滙率一百三十五元之時銀價俱低落昨日買進英鎊與美金者殊不乏不但銀價旣昻作出口貿易者遂大受影響不得不觀望以待其低落矣昨日英金每鎊值美金四元一角六分二五 
[補救零貨車輛不足之辦法]  
滬杭甬鐵路自開行夜貨車以來各處商貨運輸頗稱便利故日來尤見擁擠惟零貨車輌恒以不敷裝載致令客貨遲延現由該咱運輸總管補救起見昨特訂定辦法四條通飭全路各站即日實行仰各遵照云云兹將補救零貨車輌不足辦法四條如下一行李車内常有餘地凡乾淨之零貨得酌量裝入二各站零貨果因擁濟致當日不能如數裝出時應由該站長電告該段巡察設法務使次日裝出三一百十一次車之車輌旣與一百零一次車間互調則零貨儘可由各段區間車裝載其辦法如下（甲）區間車本有箱車二輌可認定最後一輛裝載隔段零貨倘使隔段零貨不多亦可裝載本段零貨伹隔段零貨必須認定一輛裝之（乙）零貨車由始發站開出時如已裝有零貨則該始發站須將車門封鎖交與車長至第二站須再裝零貨時歸由該車長監視站長將鉛封取下）照善通貨車辦法（開門裝好卽由該站長封鎖交與車長第二站設發見車門封鎖有異時該站長應即會同車長站警檢點車内件數立即電報本處及各關係人並將有異之封鎖運同當時檢查情形另函詳報候核餘仿此（乙）車到嘉興車長會同站長檢驗封鎖若果完全站長則於車長報告及車輌清單上註明某號車輌至嘉興車輌完固字様並簽字至於存站之封即檢騐簿亦由車長簽字互爲憑證當日或當夜保管之責即由站長任之俟開他段區間車時嘉興站長會同他段車長檢騐封鎖互相簽字再行轉掛四區間軍所裝隔段之零貨其仍由車長簽取帶交嘉興站長簽收藉便該站長點交他段車長簽收帶往他段 
[歡迎傷楊交涉使之盛會]  
前日（二十二日）下午三時華僑聯合會粤僑商業聯合會在華僑聯合會内開會歡迎江蘇交涉使楊小川君到會者有工商研究會泉漳會館大埔同鄉會潮州糖雜貨聯合會汀州皮絲烟公會徐州同鄉會以及先施公司永安公司香亞公司南洋烟草公司興華公司維逹公司華盛貿易公司各代表等九十餘人當由李登輝主席宣布歡迎楊交涉使誠意并謂前本會及閩粤各團體要求楊交涉使赴京設法挽救關於華僑各事一暹羅華僑問題二墨西哥華僑問題三南洋烟草公司問題四華僑複籍問題此數問題並非一部份一個人之問題直全體華僑問題聞楊交涉使此次對於政府之陳説及政府之所承許吾華僑頗能滿意懇請楊交涉使逐條宣示俾得共悉詳情繼由楊交涉使宣言歡迎實不敢當但此次鄙人進京對於華僑聯合會所請求之四種問題已辦有頭緒且鄙人於此四種問題外又添出一種實行招徠華僑問題已蒙總統國務院各部總長完全允許鄙人欣喜過望第一問題由外交部商令駐日劉公使就近與暹使交涉第二問題已電令駐墨馮代使嚴重交涉外並設其他妥善之法極力進行務逹切實保護之目的經此辦法或可收圓滿效果至南洋公司事政府現已通電准簡照南回復國籍並回復公司之註册案且允許極力維持第四問題執政諸公向鄙人所言極爲痛快諒各華僑聞之必極滿意據言凡中國人無論信居何國何地無論複籍何籍一經回國即完全爲中華民國國民並云將來國籍法必修改明了以免國人誤會鄙人近五年來對於招徠華僑問題已籌有妥善方法（中略）今政府已將此方法行文有關係之省分籌備一切鄙人甚望華僑聯合會將政府實心誠意招徠華僑之種種籌備報告各華僑明明四月華僑聯合會開全體大會時能將此方法實行則鄙人五年籌備就算不白用了繼粤僑聯合會陳炳謙代表該會致謝詞繼潘勵紳代表南洋烟草公司致謝詞繼許奏雲演説繼香亞公司林壽圖宣言楊交涉使對於華僑事項鼎力相助華僑是永遠不能忘的並提議將楊交涉使此次進京所有代華僑辦理各事應詳細記録通告海外華僑繼辛乙楠言楊交涉使對於華僑熱心尤爲難得繼勞敬修言南洋烟草公司事前因發生撤銷註册案海外華僑團體紛紛電詢今農部旣回復註册應請華僑聯合會迅速去電通知俾免懸念繼楊交涉使復宣言政府近日招徠華僑誠意并預備奬勵優待辦法以期早日實行繼向楊交涉使答謝并全體起立致敬鐘鳴七下始茶點散會 
[購運鉛幣才料之限制]  
江海等各關監督近奉税務處幣鑄局會銜通令案准外交部咨准領銜英朱使照稱各國大臣現聞多處市面銅元市價跌落可知銅幣甚爲充斥應請飭各廠停鑄銅元其已鑄者存留不發等因查銅元充斥爲害市面甚大非卽行設法限制鑄造不足以資整理而杜外人藉口嗣後各處因鑄造銅幣購買銅斤鉛錫等材料及購運製造各種貨幣機件須由本局咨明貴處轉飭各關始得騐放否則應由各關騐明種類數目暫予扣留除咨復外部答復朱使並通令各造幣分局一體知悉外合行通令各關監督一體遵照辦理云云 
[粉廠主維持商標信用]  
麫粉公會向有緑兵船牌粉期貨進出買賣市價漲落 
盈虧頗鉅每由號家出立成單以爲憑證倘遇市價漲跌往往不能交貨發生　　現茂新廠主榮宗敬以此項營業有類空盤且於緑兵船商標信用攸關昨特在公會發表宣言謂嗣後凡出入買賣期貨亦必執有廠成單方爲有效定自八月初一起實行然當時未得多數同意未知有無效力否也 
[銀樓業之競爭]  
近日金價賤落男女飾品銷場暢旺已極兹悉公共租界南京路盆湯弄口大豐永赤金舗開設三十餘年向來專做條金葉金邇因外洋來滬原盎斯與美金洋大宗不下數百萬兩之多致自隂曆六月初三迄今每兩跌去十元以外該號亦擬乘此時機擴充營業特加售門莊大字加烚足赤首飾金卽日開幕售兑矣又小東門内大街之永豐金號現因方九霞東來升等將次開幕亦添設門莊飾金定於今日開始交易又北市恒孚泰亨源永豐餘等數家因方九霞將次開張亦已預先購進烚赤條金數千兩加工日夜趕製各種時様飾物俾届日放盤與該銀樓競爭云 
[敎廳令查忙漕徴收費餘欵]  
上海縣公署昨接江蘇敎育廳訓令開本年九月二十日准財政廳咨開本年九月十五日奉省長指令敎育廳呈報本届敎育行政會議决忙漕滯納罰金及徴收費盈餘撥充敎育經費由奉令呈及議决案均悉查忙漕滯納罰金留縣五成前編八年度省預算時以收支未能適合改列省收入項下本届省敎育行政會議所議全數撥充縣地方敎育費一節應從緩議至徴收費盈餘一項曾於五年十一月准省議會議决留充地方自治經費經本省長公布并迭令該廳嚴催各縣造報由廳通籌核辦在案惟究竟各縣是否有餘能否酌撥仰財政廳轉令各縣遵照查復由廳核議具報并咨敎育廳查照再該案標題稱忙漕滯納罰金及徴收費議决案意義不完易啓誤會應改爲忙漕滯納罰金留縣五成及徴收費盈餘撥充地方敎育費議决案并仰知照此令案存等因奉此除分行外相應咨請貴廳查照等因准此合亟令仰迅將七年度忙漕徴收費查明實有盈餘若干尅日呈報以憑會同財政廳核議具復母延切切此令 
[紅木作工請求加工之集議]  
昨日下午三時西門内高家弄梓業公所有徽寗蘇滬四帮小木（即紅木作）行團聚集數百餘人先期柬邀大行團（即各作主）齊集公所會議時有大行團領袖顧雲卿與行董郭順卿之弟渭卿到所即由顧向衆聲説謂大行團已見小團三次通告因郭行董現回鄉庽未回故偕其乃弟同來諸君旣有意見請即發表等語遂有小團臨時代表阿生起言謂近來市上百物昻貴如工用之鐵斧鋸鑿等器具無一不𨺗增數倍若工價� 
仍照原定錢碼發給萬難支持小團擬求大團體恤懇將錢碼槪易洋數核給藉資挹注等語籌酌許久卒無結果卽由顧君起言謂郭行董現不在滬請俟其回來集議後如何解决再行布告刻請各回工作衆以不得要領遂云姑待一星期後如何分曉再行請求或停止工作云遂各四散而歸 
[續訊廖一凱等嚇詐案]  
廖一凱等组織鐵血團用中華護法籌餉部名義書寫信函並附炸彈送向公共租界南京路永安先施兩公司九江路天蟾舞臺及該臺經理許少卿之平望街住宅湖北路孟淵旅社江隂縣富户何者亭等索詐錢財經何來滬投老閘捕房告發飭令中西包探往新閘山海關路六百零三號門牌樓上及福建路惠商旅館等處拿獲無錫人陳仲良（即廖一凱）江隂人章杰蔣武陳虎臣王九江吳玉生陸全根沈阿二陸小三子等解由公共公堂訊押等情迭誌前報前日下午經俞襄讞會同義羅副領事升座第一刑庭飭捕傳齊人證將以上九被告提案續訊先由章杰之弟紉秋上堂經捕房及何者亭並被告章杰等之代表律師次第向其盤問何者亭在江隂縣私販大宗煙土偵悉破獲並章杰家世情形一過次由捕房代表律師譯稱陸全根沈阿二陸小三子三人經捕房查與本案無關請爲摘釋堂上遂硃諭該三人控案註銷開釋捕房律師又令第一被告站入證欄向其詰據供稱名陳仲良向操絲業辛亥曾投陳其美部下當差後仍理故業直至去年受屈之店關閉遂爲掮客前居法租界山海關路之屋甫遷進兩月樓上同居者爲一皖人名張逸如廖一凱係張介紹始識本年六月二十號有曾駐紥江隂之兵士三人來看張逸如談及何者亭家發現炸彈事謂已由何雪梅來滬託章杰向廖料理嗣我代表廖一凱會見章杰偕蔣武陳虎臣王九江同往惠商旅館向何雪梅接受欵項遂被包探拘捕但一切嚇詐之事皆廖主使我係廖黨伊之總機關在法界惟確實地點不知所有炸彈及裝彈之洋鐵罐均係廖令人從虹口某店家購來其用法如不欲炸裂者則罐内免置玻璃反是則須於彈之外圍以玻璃置諸罐中可以爆發等語堂上訊至此時近黄昏宣佈退庭諭兩陳章將王吳六被告仍帶回捕房收押聽候改期續訊 
[研訊泗陽縣刦案盜犯]  
淮揚馬鎭守使日前飭派偵探蓋文芳持文來申投法捕房禀稱有盗匪劉德芳（即史三十子）潘海庭（卽史光和）兩人於上年四月間持械糾黨一百餘名搶刦泗陽縣屬劉家莊曹德標家之洋銀巨贓並被殺死人命二十餘口懸緝在案聞風逃來上海匿居法新租界軍官路某號門牌求請協拿移提歸案訊辦等語當由捕頭飭派包探等前往該處將劉潘兩人及劉等之妻某氏兩口一併拘獲並在身畔抄出大洋三十餘元帶入捕房押候解廨訊核各情已誌前報昨由捕房將劉等解送法公堂請究先據來探蓋文芳上堂禀明前情並稱又在英界地方拘獲同黨八名現已解送淮揚軍署訊辦要求准予將劉等引渡訊辦繼據事主曹德標上堂訴明當時史等前來搶刦情形共被刧去數萬元求究又據蓋帶來已經拘獲之同黨瞿小團子供此案實係史等起意糾同民人等前往行刧當時民人不從史等即欲置我死地民人無奈同往行刦是實詰劉潘兩人同供泗陽縣人民等向在南京地方爲種花園度日此次來申甫經兩月實係找尋朋友謀事致於搶刦之事民等實不得知求察中西官會商之下判劉等一併還押聽候切實調查一面着原告將確實證據呈案再行核辦 
[浦東電氣公司之省批]  
上海浦東電氣公司總經理童世亨日前曾將聲明開工註册劃分兩事具呈省公署請將履歷説明書咨部查核昨奉省長公署批云呈及章程均悉已咨交通部查核辦理此批章程分别存轉 
[滬北各校共同救國會之臨時會]  
滬北各校共同救國會自五九運動以來對於國事非常盡力所有宣講調查及分發印件提倡儲金等事皆能積極進行兹聞於本月二十五日由會長李鴻儒若召集臨時大會在兩江公學開會報告會中經過情形討論各項重要問題以及進行方法想届時當有一番偉論也 
[務本女中學之緊急會議]  
務本女中學學生分會於本月二十二號下午四時開緊急會議到會者百餘人由會長周瑞楠主席張君光健記録（一）主席報告外間風聞本分會將開會歡迎王揖唐之説此事與本分會名譽有關請諸君討論對付之方法（二）凌君其詩提議請文牘員函致總會聲明本校並無其事以昭事實嚴君蔚然附議通過（三）主席告本分會章程應否修改（四）凌君其詩提議必須修改賈君觀晴附議通過（五）凌君其詩提議推舉七人爲修改章程委員顧君　附議通過（六）公舉王君競華王君修梅顧君婒嚴君蔚然張君傑人凌君其詩賈君觀晴爲修改章程委員議畢主席宣告散會時已五時半矣 
 [P各界協進會籌設上海分會> 
汪大燮等發起各界協進會已於前月在京成立總會並已通電各省组織分曾昨有該會代表楊振華來滬向本埠南北商學各界及各團體等接洽籌設上海分會云 
[寰球學生會職敎員之交誼會]  
寰球中國學生會前日上午新鐘十一時在法界愛多亞路二十五號順豐西飯店開職敎員交誼會是日到者有吳惠榮周緝菴趙師復葉貢三諸學士及金永清沈韞芳劉同嘉謝馥蓀鄭希陶丁文彪蘇承業丁茂松孫粹存周正輝諸水春諸君等三十餘人席間由主席朱少屏君演説金永清沈韞芳吳惠榮周緝菴趙師復劉同嘉謝馥蓀諸君均有意見發表並討論本届徴求會員辦法散會時已鐘鳴三下矣 
[青年會今晚演講注音字母]  
北京讀音統一會倡立注音字母專爲敎授不識字之人已風行於北京河南各省而山西閻錫三督軍提倡尤力該省並出有注音字母之國語報販夫牧竪均能讀之其成效可知本埠青年會以上海爲交通最早之地亟應竭力　倡以期敎育普及爰於今晚（二十四）新八時半特請江蘇省敎育會幹事沈信卿君演講注音字母沈君著有注意字母發音圖表及文字形體學要恉等於一小時間即可心領神會届時並分發注音字母印刷品及演映海寗觀潮之活動淅影戲誠爲最重要之演講會各界人士均可往聽云 
[羣學會開職員會]  
小南門外中華路羣學會向係每月開職員會一次近來因事久經停頓咋由會長蘇筠尙與王煥功高壽田三君具函通邀在會會員訂於明日午後三時集會開第一次職員會會議會務進行手續並備有晚膳期共討論届期必有一番興致焉 
[外埠學校職敎員來滬參觀]  
城内尙文路省立二師附屬一部學校昨今兩日上午有福建莆田縣蔡心權並湖南長沙徐楙洵曁松江蔣倜卿太倉周伯英等四敎員先後來滬特至該校參觀敎授事宜經楊聘漁主事引至上下各级敎室一覽互述狀况然後在接待室討論進行方法計歷一時許始各興辭而出 
[中華職業學校近况]  
中華職業學校自暑假開學後學生逹二百餘人除本科招收新生外又添辦職業敎員養成科備學成回至各省創辦職業學校近日校中爲增進學生知識計設講演會在每星期六晚間舉行或請名人蒞校講演或由校内教師擔任上星期六晚請南洋中學敎員土引才君講職業與地方自治之關係王君從前辦理上海地方自治素著熱心是日講演本其心得參以經騐切實發揮其所講大意先言地方自治唯一之原則在策進人民之生計一切自治事業之設施均從生計上着想以商國人不知自治之關係一任官僚之擺佈設種種惡税朘削民生雖有地方自治之施行人民未嘗享地方自治之幸福所以人民不能逹安居樂業之目的繼乃暢言地方自治之利益及縣市鄉自治事業之區别歷引東西諸國自治事業之完備證明自治與生計之關係並謂以後我國各地方施行自治應注意之點一宜仿效歐美最新地方自治制组織田團都市二須注意於選舉宜革除向來賄舉之惡習提倡公開運動用演説競爭王君并向校中學生諄囑校内舉行自治選舉時宜用此法云云演講兩小時滿場鼓掌迨講畢已過九時矣 
[發給高小成績展覽會奬憑]  
上海縣第一區學務委員賈豐芸昨致各學校函云逕啓者接上海縣勸學所公函第一二四號内開案奉縣知事公署訓令第四八一號内開奉江蘇滬海道尹公署訓令第三一九號内開案據道屬高等小學校成績展覽會會長余沅等呈稱竊查上年四月徴及各縣高等小學校各項成績開會展覽曾將經過情形呈報在案所有與會各縣學校成績業經評議員分别評判第應發奬憑兹已塡竣理合備文呈送仰祈鈞尹鑒核令發各縣知事轉給各縣祗領實爲公便等情據此除分行外合行令仰該知事即便查收轉給各校祗領此令等因查發奬九十五張到署奉此合行令仰該所長查收轉給各校祗領此令等因並發奬憑九十五張到所奉此除分致外合將貴區各校奬憑函送察收等情據此合即轉送希查收爲荷 
[湖屬水災乞賑電]  
湖屬水災籌賑會致北京同鄉請賑電云吳興會館沈叔詹錢念劬諸鄉長鑒故鄉水災民不堪命前呈省長請帑振濟久未批回皓日逕電府院查蘇皖鄂俱已得帑浙獨缺如請速聯合全浙同鄉籲懇公府准如所請旅京同鄉並乞勸募以資接濟旅滬潮屬水災籌振會楊兆鑒梗等 
[夏布銷場暢旺]  
今春雙福崑山等處所産下身夏布行銷高麗頗爲暢旺爲數十年來所未有目下適值秋莊爲各莊進貨之時該處各莊號咸紛紛來滬兜銷致售價又增二分云 
[鈕扣廠請求立案]  
商人陳世昌祝鳳瑞夏子祥等集股創設協昌恒鈕扣工廠招工製造螺甸牛筋各種衣服鈕扣昨特繪具變鹿商標具呈上海縣公署請爲轉呈省長咨部註册立案矣 
[預備招待採辦國貨之華僑]  
南洋日里棉蘭埠華僑集資组織之南强國貨公司現已委派代表梁福屏返國採辦國貨昨本埠華盛國貨公司接該公司電告謂梁君已抵香港轉福建現乘新濟輪約二十四日到申請接洽等語故華盛公司已爲梁君擇定長發棧爲招待所矣 
[保護游歷内地之美國小兵艦]  
美國海軍艦隊之小兵艦麥那克斯號（譯音）擬往松江游歷一天即行返滬特函請本埠軍政機關轉令所屬各軍隊查照妥爲保護云 
[梁營長新租操場]  
陸軍砲兵四團駐滬第二營梁營長近以所部兵士原有高昌廟老砲隊營操場業經改爲本營軍房操演砲術因無相當操場現經租得南車站　首菜園基地一方離營較近往返尤便業已租定昨已派令兵士將該地鏟平以便操演矣 
 
 

Page 11

 
 
[藉學歛財之宜究]  
上海學生聯合會爲普及敎育起見創辦義務學校校中敎職員均由學生中優秀分子擔任非惟不支修金且各負籌欵之責學生就學者學費分文不取書籍紙筆亦由校中發給敎授又極認真詎邇有閘北某私立學校校主某甲以添設義務學校爲由除演劇籌捐之外並和華界各馬路商號挨户募捐按月自一元起至三四元止不等查該校開設有年校址校具均係現成本無籌欵之必要所招義務學生亦寥寥無幾且書籍紙筆等項仍須學生自備不知該校主募集之金錢究竟作何用度至其内容之腐敗更難殫述學生中往往有挾帶各種賭具（如撲克骰子之類）進校賭博者緣甲素嗜麻雀終日沉醋於中風白版之中故對於學生犯賭並不禁阻現經學生會會員查得該校主有影戤學生會名義招摇撞騙情事擬俟該會開評議會時提出議案討論討方法云 
[川沙人關心桑梓之集議]  
旅滬川沙士紳因本鄉賭風大熾盗案迭出捕務廢弛昨於某紳處集議聯名呈省請飭該縣頼知事整飭以安閭閻云 
[皮箱同業送匾額]  
本埠南北市皮箱同業永義堂各代表因今夏該業小行（工匠）要求各店主加增工資羣聚南市第一區警署轄境之某茶肆内私議罷工要挾經該代表等報告該管警署派警保護外並呈淞滬警察廳上海縣知事公署請爲維持後即解决風潮回復營業各情已迭紀前報兹該公所代表特製匾額一方文曰惠澤均沾前日舁送至第一區警署經署長趙墨林謙遜再而後始受納將匾懸掛於署中以留紀念云 
[大煤棧遷出煤斤]  
浦東董家渡迤南沿浦灘地方向有煤棧一所堆積煤斤甚廣近因該煤棧之基地已將改造極大之紗廠一所該地廣約數十畝值價頗鉅聞此種紗廠係由外商集股創建分爲紡織兩項急待動工興建故已將煤棧堆煤處所一律遷去矣 
[車站貨棧被竊之整頓]  
上海各轉運公司因滬寗鐵路麥根站及上海北站兩處貨棧房堆積之貨常有被竊情事經函請淞滬警察廳請爲飭緝等因現悉各轉運公司預備下次常會在運輪同業開議整頓方法云 
[宣曉帆累人不淺]  
源順棉花號經理宣曉帆經各債主追至南京截回扭人捕房於前日解送公堂押候訊核在案現上海各錢莊銀行查得該號除虧累外尙有所押棉花提單因花價日跌頗爲着急云 
[韓金山聲請上訴]  
皖人韓金山身帶金鎊六個由某公司輪船登岸爲游巡四隊巡警查獲指爲私販烟土拘送警廳移送審檢廳訊供判决監禁二個月並罰洋十元金鎊充公在案兹悉韓奉判不服以商人身帶銀洋鈔票金鎊本常有之事今我帶有金鎊警廳即指爲販土不知依據何種證據且法庭又將金鎊没收因此心不甘服於昨日提出理由聲請上訴矣 
[汽車撞傷多人]  
昨日午後兩時許有五百五十一號汽車由北市公共租界某花園内趙某雇令往南市同益里接其友人趙國祺赴北市一品香番菜館飲讌當由汽車夫吳松林開車往北時行經外灘洞庭山碼頭附近因開車過急疾馳之際誤將行人楊阿小攔腰撞跌倒地傷於腰際車夫見已肇禍即思開足機力飛馳逃逸遂又將前面人力車一輛撞倒車中所乘之裕泰豆行夥葉茂芝因而從車中翻跌於地傷及腦部耳中頃刻流血甚多神志昏迷並又波及小車夫姚金開受傷脚踝其所推之小車車梗亦被折斷而人力車上車輪亦已損壞該汽車亦撞損葉子板當場由崗警查見立發警笛協同他崗警察四面追上得將吳松林連同汽車及受傷一千人與小車人力車等一併帶入一區警署經趙署長察得葉茂芝受傷過重恐有性命之憂遂連同姚楊二人併送紅十字會南市醫院分别醫治再核吳則拘留候示 
[汽車肇禍]  
公共租界南京路抛球塲地方昨日下午四時許有三百零五號汽車駛過撞跌粤人黎學文受傷甚重由老巡捕房五百八十一號巡捕瞥見前來押令該汽車載送受傷人往醫院醫治即持傷單帶同該汽車夫入捕房稟請捕頭發落 
[私藏軍火之押儆]  
安徽人張子剛湖南人張漢卿因私藏軍火於公共租界愛多亞路一千二百八十二號門牌寓所爲新閘捕房華探目邵和鈞偵悉禀明捕頭與九號西探目斐司蓋潑協往抄出手槍三支子彈三十二粒並將兩張之姘婦鎭江人陸吳氏浦東人王楊氏拘獲旋聞知兩張在法租界犯有刦案已被法公堂獲案訊明判决各押西牢一年期滿驅逐出境故投請法公堂將兩張交給帶回連同兩氏並槍彈解由公共公堂訊押候究等情已誌上星期三本報昨晨張襄讞會同美約副領事升座飭承辦此案之中西探目將男婦四被告提案研訊據張子剛供稱我祗有手槍一支係前在軍營時遺下張漢卿供稱抄出手槍三支除子剛有一支外尙有兩支係友人寄存我處我轉寄存與吳氏處陸與氏供稱漢卿將手槍託我寄存與王楊氏時適楊氏出外燒香我故將手槍置於楊氏家之桌底下但當時外用報紙包裹我不知内係手鎗等詞而王楊氏與吳氏之口供相彷彿堂上以兩張不應私藏軍火判各押各牢陸月陸吳氏押女所兩月王楊氏斥釋兩張刑期執行期滿送返法廨 
[姘婦被碗擲傷]  
湖北路大行臺客棧經魂常州人汪炳炎前晚與蕩婦某氏在臥室歡叙被其姘婦羅氏得悉突入汪臥室尋衅致被汪用碗擲破頭顱受傷倒地一時流血不止經人報告老閘捕房派探李明泉將汪拘入捕房禀明捕頭諭令存洋二十元保出一面將受傷人車送仁濟醫院醫治昨晨由探將汪傳至公堂請究據包探投訴此案現兩造在外經人勸妥以故原告臨訊不到請爲發落等語經中西官得稟以原告旣不投質判即將案註銷被告開釋 
[指控誘拐男孩]  
住居新閘愛文義路小菜塲附近之楊炳和指控鄭根全誘拐伊家六歲男孩阿毛等情昨由新閘捕房中西包探將鄭拘解公共公堂請究經中西官略訊一過判鄭押候查明再訊 
[婦人服毒獲救]  
婦人張趙氏前向浦東爛泥渡我愷包張氏夫婦處索取借欵當時大起衝突經人勸散包愷自以爲差辱背人吞服赤燐自盡由家屬察悉報告三區警局送往紅十字分會治愈故於前日由該警局將包夫婦並張趙氏一併移送地方廳奉檢察官提案研訊一過判張趙氏交保包愷夫婦着退去候示 
[穏婆遇暴]  
住居北山西路泰安里九十四號門牌之穏婆葉陳氏指控紹興人魯家開前日串同三人前來伊家以某姓婦人將次臨盆延往接生將伊誘至七浦路松盛里弄内攫取值洋三十元之金壓髮金荷花板各一事等情由探奚德安將魯拘入捕房押至昨晨解送公共公堂請究因被告堅不承認原告所控各節故中西官諭魯帶回捕房查明解訊 
[帮尋親戚逃妻]  
江北人施昌發住閘北义袋角娶妻沈氏平日時常往附近親戚吳萬祥家閒談昨忽失蹤施至吳處查詢諉稱未到而吳之房客某甲亦同時不知去向施因扭吳至四區二分所告發解經司法科段科員質訊一過判吳交保帮同找尋 
[店夥逼姦主婦]  
虹口捕房一千三百零九號華捕之妻陳劉氏向在武昌路二百六十八號門牌開設湯　店營業詎前晚氏夫出外上差去後店夥湖北人柯桂林赡敢撬開劃氏房門入内持斧威嚇强迫與彼姦宿經氏大聲呼救麫司某甲從睡夢中驚覺疑爲盗賊鳴得巡街捕到來將柯連斧帶入捕房禀明捕頭押候解送公堂請究 
[判罰男婦三燕子窠主]  
寗波人王桂卿在虹口東鴨绿路七百六十三號門牌屋内私設極大之燕子窠被管理滙司哈爾濱北四川路三捕房華捕事宜之華副捕頭趙光第（號辛樵）訪悉稟准公共公廨繕給搜查諭單於前日率同閲行路捕房華探蔣阿林等及廿五號三道頭西捕前往將王並煙客孫全坤孫成道沈桂芳陳亭卿陳限堂羅得意唐實生李坤泉惠阿根蕭阿根吳阿根陳松泉蔡文富等拘獲抄出煙具八副以及煙膏帶回哈爾濱捕房收押昨解公共公堂請究經張襄讞會同美約副領事逐一訊明以王桂卿破壞煙禁科罰洋一百元無力改押西牢三月其餘十三名着各罰洋三元無洋改各拘禁三天煙膏煙具焚燬又無錫婦人姜華氏在甘肅路七百二十八號門牌屋内私設煙榻紹興人田海表在東唐家弄一百三十四號門牌屋内售賫鴉片均屬有違禁令被滙司捕房西探目泮林士華探陸連奎奚德安等分别偵知前往該兩處拘獲主客男婦六人連同煙具帶回收押昨解公共公堂經中西官逐一會訊屬實判男婦兩燕子窠主各罰洋三十元無力各改押一月煙客林子雲張阿黄鄭生才及蘇州婦人金周氏等四名着各罰洋三元無洋各改押三天煙具銷燬 
[查見迷路男孩]  
日前有年約三四歲之無名男孩一名身穿紫呢破單　本布開襠袴赤脚蒲鞋面鞋子和尙頭秃頭無帽在法界小東門地方迷路啼哭爲捕查見帶入捕房昨送法廨請示詰其年歲父母住址均不能答遂判送堂留養候家屬認領 
[查獲船客私帶烟土三起]  
李秀卿由某公司輪船來滬私帶烟土七十兩又李益卿由某輪船來滬私帶烟土二十四兩又張加官由某船來滬私帶烟土四十六兩昨牛均擬携贓登岸爲水巡分别拘逃捕房諭送地檢廳罰辦烟土送往海關候燬 
[不認販賣烟土]  
潮州人鄭梅亭因身帶值洋九百元之私土兩隻行經四川路被捕查獲解奉公共公廨經中西官訊據鄭供該私土係法租界在馬路十二號門牌廣義和號主陳濟堂囑向棋盤街張仰記處買來奉判存洋五百元保出候傳陳張兩人到堂質訊而陳臨訊不到諭着補傳到案訊核在案昨由捕房將應訊人證併傳到堂請訊即據工部局代表律師上堂譯訴張仰記私售烟土故遠禁令而陳濟堂出資囑人買土亦屬違章請爲訊究云云訊之陳濟堂供不承認囑鄭代買私土並延律師到堂辯護而張仰記亦延律師到堂辯稱此項烟土係被告於四年前買存近因英捕房查禁嚴厲故被告擬將土寄存他處並非販賣求察質之鄭梅亭仍供該烟土向張仰記取來是實關讞員核供商之美丁副領事以被告等均不認販賣送會判將案註銷被告三人一併開釋 
[私設烟榻之薄罰]  
小東門捕房昨解邱德華至法公堂稟稱邱在家私設烟榻容留外人燈吃洋烟有違定章故飭探拘獲抄出烟具等物解請訊究詰之邱供認私賣燈吃自知不合此後不敢再犯求恩寛宥判罰洋二十元充公烟具没收 
[罪犯押送新監]  
上海分監近因所禁人犯較多恐生疫癘故將刑期年久之罪犯十名昨請保衛分監之警察長崔仁傑率警二名已將罪犯十名押乘昨上午十點時火車送往漕河涇新監内執行收禁 
[敺傷電車賣票人眼角]  
蘇州人周兆坤因在百老滙路華記路附近英美電車公司七路電車上與賣票人曹得泉細故口角起釁將曹左眼角毆傷經乘客陳根生代鳴一千三百九十三號華捕到來將周拘入捕房飭令存洋保出聽候公堂傳訊 
[流氓毆傷工匠]  
向充某廠工匠之謝紀泉因於前日放工後行至西門外南陽橋地方被流氓陳肖岩等數十人拆梢兇毆致謝受傷甚重當由崗警趕來查緝始各四散未獲立將受傷之謝紀泉送往醫院調治一面昨由謝妻投請淞滬警廳二區總署求緝兇犯究辦矣 
[深夜駕舟之可疑]  
唐小團子胡小三子陳小江北張友才石扣子王六子王阿月等七人駕小舟於前日夜半時駛往浦東其昌碼頭浦中在某公司輪船旁來往不定形跡可疑當爲水巡捕房探捕在巡船上查見以若輩在北意圖至公司船上私運烟土遂一併拘獲搜無證佐送入捕房梅　頭以該犯等皆非善類昨午命送地檢廳訊辦 
[搶取行人布疋]  
無頼張寳生因在七浦路搶取行人周祺寳籃内之小布一疋飛奔逃逸經周大聲喊捕由探奚德安與周友陳繆林帮同擱獲將人贓一併帶入捕房經捕頭詰悉前情奉飭押候解究 
中華職業敎育社通訊 
[上海留法儉學會中華職業敎育社通告投考留法勤工儉學預備科諸生]  
本會本社前於二十一日招考留法勤工儉學預備科學生業已將考卷核定計甲组應考者僅四人均未及格暫行緩辦乙组照額録取四十人其姓名開列如左 
李宗晟徐由陳品善熊鋭朱葆儒趙天一柳志剛華印椿鄧榮德李峻華鄭鼎梁念萱王澤湘凌恒壽湯易沈惪輝王德棻洪蓀祥周履直黄士韜華冠時姚維圓丁庭煒傳見賢袁梓吕佚民張天鐸湯鼎鏞宋文钰盧章耀處炳烈徐希逹丁祥烈吳杏一張聞天李淑良鄭和吳罕鄭宗燮周潤生 
以上諸生照章每月納費十元（内學習費五元五角膳宿費四元五角）開學時先繳六個月應於到校時向校中會計處繳納以掣得該校收據爲憑開學現定陽曆十月五日其他應行預備事件再由該校酌定通知可也 
專件 
[上海小學敎育研究會八年上半年會務報告]  
一開會次數普通研究會三次分科研究會五次内國文科研究三次算術科研究一次體育研究一次共八次 
二研究問題（一）研究國文讀法教授順序收到各校送來讀法敎授順序計十五件當經議定公推國民高小各一校將其敎授順序印發各校研究有疑點時赴校參觀或通函询問國民學校推定旦華高等小學推定尙公旋即由本會印刷旦華分團敎受實况中第九章讀法教順配當尙公分團學習要項表曁分團敎授途徑圖説分送各校研究（二）研究國文讀法敎授方法計有研究問題八當經各校逐問報告實施狀况並討論進行方法所得結果業經印送各校研究施行（三）研究算術科敎授順序收到各校送來算術敎授順序計十一件當經擇要討論所議結果由各校參酌施行（四）研究算術科應用算式及算術名詞表是案於前學期提出討論當經决議俟原提議人朱君有章交齊所編應用算式及算術名詞表再行討論兹已交齊議决交輯員整理（五）研究國文科作文方法之配當由本會擬訂調查表及説明印送各校填注交會研究旋經收到各校送來作文方法配當表計七件當經决議交編輯員整理（六）研究國文科書法敎授之槪况由本會擬訂調查表式及説明印送各校填寫交會研究旋經收到各校送來書法教授槪况表計八件當經决議交編輯員整理（七）研究各種表簿格式議由本會徴集各校現用各種表簿格式提出研究旋經收到各校送來各種表簿格式計十一件當經議定交編輯員擇要編輯以備印送各校參考（八）研究兒童課外作業種類及方法議由本會徴集各校現行辦法提出研究旋經收到各校報告課外作業辦法計八件當經議定交編輯員擇要編辑以備印送各校參考（九）研究編制全校一覽表格式議由本會徴集各校現用一覽表提出項目研究旋經收到各校送來一覽表計十四件當經推員審定轉送勸學所分致全縣各學校參考（十）研究編制舉年曆由會中推員編訂後轉致勸學所印送全縣各學校照辦（十一）研究編製國恥歌分發各校由會中微集各校最近編用之國恥歌擇尤印刷分發各校（十二）研究署假期内令兒童補習國文方法以上議决方法印送各校參酌施行 
來函 
[敬告以後遊法者留法儉學會學生來函]  
啓者同人等此次由滬赴法發現上海留法儉學會幹事洪誠種種欺詐漁利之行爲謹據實宣告如下（一）洪誠在上海報紙披露之廣告有代辦免費護照之語及同人等至滬以各省留法分會會員名義請求代領護照伊則勒索三元始允照辦此欵伊聲稱爲護照貼印花及雜費之用而吾人所領之護照并未貼有印花且所謂雜費不知何所指而云然同人曾有數人親往交涉使署及法領事署詢問據該使署答稱均分文未取似此巧立名目不惜自食免費之語其欺詐漁利之證一也（二）代購船票從中無弊同人有由香港登輪者所購船票只費墨洋八十元吾等由滬登輪出票價至百三十八元之鉅尙爲四等艙位（即無等艙位所謂四等艙者乃洪氏杜造欺衆之詞）且四十九人共購一票視吾等如牛馬一般内中黑幕雖非局外人所能詳道姑以香港票價與吾等票價比較而觀其中飽之總數約逹二千元以上此其欺詐漁利之證二也（三）洪氏自稱與上海法國銀行方面人員熟識購換佛郎價格較賤乃有同學吕君交洋三百五十元託伊購佛郎及匯票伊則僅與二千零四十八佛郎同時有王君顯銀自携洋三百元至商業銀行購佛郎匯票乃得二千二百九十七佛郎市價縱略有不同何至相差如是之鉅此外託洪購賈佛郎匯票之同學有付二十五元得百二十五佛郎者有付三百元得千七百九十二佛郎者有付若干元得若干佛郎者受欺同學不一而足若與王君自往銀行換得之價格比較相差之數實屬驚人（四）吾人訂購船票時洪命每入繳存百五十元元及啓行時伊乃謂船票每張百三十八元此外勒索五元聲稱捐充上海華法敎育會經費并未給有該會收據按上海華法敎育會乃張漙泉先生爲會長吳稚暉先生爲評議吾人啓程之前一日儉會開歡送會時張吳二先生均未道未捐欵之事（學生應負捐欵之責耶？苦學生？）此勒扣之欵必係洪中飽無欵其欺詐漁利之證四也總之洪之爲人奸猾詐僞已逹萬分如同人等此次所乘之無等艙渠事前盛稱非常完善（并云係彼和船公司交涉得來）及同人登舟後始知渠言槪屬虚誑艙位旣汚穢飲食復惡劣（同學因受苦太甚抱病留商港者五人）雖同人等志在求學辛苦不辭然所出之代價與所受齪行爲告知李石曾先生請即將洪斥退另簡賢能惟恐遠道稽延時日（須三十日以後可抵巴黎）而國内有志赴法者仍繼續受其欺騙特此通告留法儉學會第四次赴法學生四十九人全體叩（由新加坡寄） 
[福州衛生防疫會來函]  
申報社執事諸先生均鑒敬啓者天禍吾國災難相尋兵禍之餘重以癘疫近月以來虎列剌病症蔓延數省據報紙所載如奉天上海汕頭等處已遍地皆是實更甚於前年東三省之役彼惑於祈禳之説者祗事鄉儺古禮求保安康於病前之預防臨症之診察毫無究心一若任其自生自滅可舍人事而盡諉之天命者似此舉動非特無裨實際抑且騰笑外人敝會同人怒焉憫之不量棉薄因假福州南台青年會發起衞生防疫會會内諸務分部而治實施種種防患治療方法敦請醫生逐日施行預防注射组設臨時醫院施送醫藥棺衾購備掩埋壙塲及擔任貧寒住院者之膳食又送救急至聖水及防疫傳單廣告説明蒼蠅媒介菜菓熟食之類不下數十萬張郵客各地以資觸警而城台各界分任勸導者二百六十八人調查者九十五人四出協助宣力無窮四方慈善家聞聲捐題助欵者亦多蒙襄贊立會以來經濟方面絲亳未受官廳津貼展轉數月勉撑孤柱雖餘氣之未盡平然一方幸賴保全者實稍堪告慰此後若有餘力仍思建設醫略仿廣東方便路醫院辦法以善後之意樹永遠宏規心長力微未知其終能逹到此等目的否也顧念瘟疫之流行實由於衛生之未講吾國敎育幼稚民智莫開遇有一症發生欲免禍得乎凡此重責開啓風氣惟有書報是賴猶憶培華曾游吕宋適該埠染鼠疫而斃者三人彼政府立耗鉅金從事撲滅旣滅之從即從敎育着手今將二十年殆無有見之者即美國檀香山一役旣燒華人住屋遂於書報上竭力提倡卒呈今日之美觀先生主持與論固當世熱心不救濟之懐海内欽仰果能於搜羅編輯之際處處留神採其關於核疫吐瀉喉症痘疹以及種種傳染病象譯爲專書擇之務精言之務盡風傳海内使一般社會有此善通智識知所趨避斯全國之受賜較之什百千萬之防疫會効力多矣區區之誠謹此佈臆伏乞採納爲荷耑此敬頌著安諸希鑒照不宣福州衞生防疫會會長薩鎭冰副長蔣培華謹啓九月十六日 
雜評二 
令查徴收費餘（庸） 
忙漕限外加徴及徴收費盈餘兩項省議會曾議决留充地方自治之用乃省公署藉口於預算不敷限外加徴一項卒未同意八年度預算又以覆議問題未能依照省會議决案執行所留供地方者祗此徴收費盈餘一項而已 
限外加徴各縣收入若干有確數可查尙無朦混短匿之弊若忙漕徴收費各縣帶徴成數旣參差不齊且開支之多寡於帶徴定額以内一任知事之自由即有盈餘亦何難浮報開支任意乾没地方徒有留支自治之名未嘗得霑實惠今敎育廳又欲改撥敎育經費令縣查覆吾恐令查之結果各知事之和盤托出者終亦不多覯耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談宥　　 
自由談三字皆用當代名人字跡每星期　換一次今日係周宥全先生手書 
新談 
[我國女服之沿革] [  靈園]  
譯密勒英文報俞素青女士原著 
今述我國女子服式約分二時期一時期爲清代以前一時期爲清代以迄今日第一時期可包括古代與中世紀蓋彼時習尙皆大異於今日也 
在西曆紀元二千六百四十年前即民國紀元前四千五百五十一年時黄帝之后西陵氏女（即螺祖）肇始敎民植桑育蠶發明織機於是有紡紗織布之法傳入周代布之色類旣多漸臻美備定制帝皇服黄大夫尊貴服紅或深紅普通士庶則尙白僕奴取棕褐式此等嚴密分别行至唐宋兩朝迨遼金元三代乃變服色而尙各種花飾以作表别默察此時代之服式甚近外國服式之亦取長寛而飾花蓋女服行長裙不露足或竟長似歐洲貴婦所服之曳尾上下兩部則鮮有同色　諸上擇淺紅下必明藍富貴者多綢製而繡百合蓮荷玟瑰牡丹等花於其上衣袖亦長往往蔽手腰帶兩旁垂繋三四條綢製加繡之飄帶或五色絲索富婦且有懸小薄金屬之佩鈴於繡帶之下者當風吹或行動時鈴每輕響作聲此項服式直至明代猶通行竊以爲甚美觀但在行走急遽時苦厭牽擾不便耳 
明鼎旣革清祚代興服制大變滿人克服漢人强迫漢人改服漢服故我等今日所服亦帶數分滿式實非完全漢制而當時清世祖計誘明大臣洪承疇歸降清廷洪得復貴顯上諭將降時彼但覺國内不宜全用滿服遂奏請婦孺免改婦女平常仍服短衣與長裙而兒童亦仍明制（滿制女服穿長衣着高靴與男服相近）後竟相沿未變滿服計有兩種禮服常服是也常照簡單不過另有袴裙而已衣長起三尺袖闊一尺以美繡作緣飾有時或合三四種緣飾缝於其上貧苦人家不能以絲繡代之黑緞此皆舊昔式制今日各處已無見至禮服繁複分内服外服與外披三襲内服爲輕絲織物顏色不定外服用深句緞繡飾用金裙嫌束縛色亦深紅而尙金繡兩旁各七摺每摺中繡若干美麗花飾四周上懸寸許見闊之鹽帶數約十四五大條末端亦繋輕小之金銀響鈴動則鈴鳴多惟婦女出嫁時用之外披俗稱披風爲天青緞製前胸後背各有一方勝繡補繡物類重孔雀與盤龍間亦採取他種飛烏我儕今日目中亦幾不多觸遇蓋人民國時代棄置已久矣而今日婦女服裝旣非清式又非滿制特不過一種　時代之混合制耳 
新拾遺 
[福煦上將軍令十則] [  雲舫]  
ＴＥＮＮＩＬＡＲＹＣＯＭＭＡＮＤＭＥＤＴＩＯＦＭＡＮＢＡＬＦＯＣＨ福煦大將匪特爲一世之軍學家亦一心理與政治學家也方共戎務倥偬之日絶不忘細矩小節以害大事宜其所往成功每一涉足行伍間必諄諄勸導士卒期以鼓其勇敢之氣堅其忍耐之心雖父兄之敎千弟恐亦不是過也曾作軍令十則兵士奉之爲準繩説者謂福煦屢戰有功者實此軍令十則有以助之則其於此番大役誠具有不可思議之價值矣爰録其原文如下 
（一）耳目之感覺須敏目所視宜明耳所聽宜聰蓋視遠聽聰軍人應有之資格也惟於敵人挑戰諸事尤宜加格外之注意（二）將帥之命令必須服從有時一戰失利不妨作再戰之計第須待命而行 
（三）爾曹之軍裝器械宜常使繋潔軍中大馬之頻撫之宜厚鎗械各具宜愛惜之一如已物火藥煤氣糧食光隂切勿虚費而機會尤勿坐失 
（四）勿射空鎗勿　空壕每發一彈發必有中母忘與敵偪近之處鎗剌勝於彈丸 
（五）言事須誠實音樂可常聆良兵善卒不宜欺詐不宜好怒而尢宜嚴守軍中秘密 
（六）爾曹爲男子對於敵國之婦人女子宜加惻隠之心不可肆意凌辱凡虜一城據一邑其地之孩意宜矜憐而庇佑之蓋爾曹前此亦皆仃零孤苦之孩提也 
（七）母忘汝之仇敵尤母忘人道之仇敵爾曹須努力同心誓滅此敵旣被責辱之俘虜皆汝之兄弟汝之朋友勿再侮玩 
（八）爾曹之腦海宜清凈身際宜舒潔足部宜完美蓋腦所以運思身所以禦敵足所以進行也 
（九）振作精神發揚勇氣勿辭艱苦勿畏顛危處痛苦以靜處安樂以喧 
（十）爾曹宜引失敗爲可懼創痛不可畏也羞辱爲可慮死亡不足惜也事無大小宜常憶諸凡鮮不克成ＪＩＴＳＨＡＬＬＢＥ 
ＤＯＮＧＧ一語 
雲舫曰吾觀於福煦之軍令　歎其有名將之風世之軍人宜奉爲繩墨 
雜録 
P>意大利奇諾佛造像之十六[塵寰古豔志] [  枕緑]  
荷蘭近海之某地聚百屋而成村秀水之氣所鍾乃産尤物有蒲爾氏者累代濠於文匪欲求知故名都弗著一日之暮村人有謂見海天隠約處一女神駕雲而舞者適蒲爾家産女一時譁然以爲祥徴女名琴花兒十三四齡時偶游海濱足步緑茵風飄　髮（金英色之髮稱魔髮）村人見之輒戲呼曰女神女神蓋僅見其秀外而猶不知其亦慧中也固知之者且爭稱女相如矣琴娘家學淵源知者皆博詩詞小道匪所不窺喜游泳習之久乃擅其長每當水吞落日浮光耀金之時海衣而浴逐浪抗流樂乃無極美人心竅日獲洗濯無怪其玲瓏之加入一等也村中人多没字碑勞勞终歲羣圖日進三餐夜來一覺而已琴娘性無僻鮮與酬酢往來除家人而外惟以書爲友趣味縱深長境像殊寂寞哉某日者忽來一田舍郎請爲僕傭值匪所計只圖噉飯地察其意誠納了僕自稱罕利貌謹愿操作殊懃琴父母嘉之弗予重役命司灑掃事而已自罕利來而琴娘之詩文稿輒右字句删易處其未終篇而擱置案頭者間時已成琴娘惑念村人無能是者縱有之亦乏間因疑罕利旋證確稟請父母逐之而未嘗不竊驚其才自歎弗如也越月餘更有登門求充婢者琴父母擬拒而琴娘意欲謂留供小呼喚亦佳乃留婢年纔十六七善體人意出人琴娘妝閣問無忌某日之晨琴娘起理妝事甫啓奩一小桃箋現摺疊成方勝形展之有字滿紙怪而讀其辭曰『琴花兒女士清才拔俗魔色無儔乃處此假壞　鄉獨伴明山秀水高超之致令我佩羨不勝以致廿去公子之尊下執厮養之役不蒙鑒察遽口商量文字爲唐突西施然而區區此心殊未能已重來馮婦易笄而釵所希望者僅欲女士知天壤間有一知已肯爲我而弗辭險阻艱難而已匪敢他冀今旣得以不文之辭寫痴　之心入女士之目素願已償行將歸矣固蒙矜憐問澎湃潮聲之地即銷魂别語之河梁也爲女士待一日塞潑列』琴娘嘆曰不圖　袴子弟中竟有風流爾許者也蓋琴娘曾聞父言有故人爲逹官其子多才且出文以示故知之也是日琴娘赴海濱則塞潑列已先在向之俯首唯諾者今一變而爲雄姿英發矣一見如故相語甚歡琴娘趨歸告父母曰曩聞盛道塞潑列公子設今公子在此且愛儂深者則將若之何曰婿之耳特恐是兒妄想語未已塞發列入拜岳父母矣此後夕陽西下時村人之過海濱者每見鴛侣一雙浮沉於碧波灧灧間亦韻矣哉 
小説 
[緹騎外史（十三）] [  春醪譯]  
白耶聞此曰佳佳吾即允女郎敬侍馬丹天帝鑒臨必有重生之望殿下忽作色似眇白耶曰天耶女郎來歸必無危險吾有全力以自衞即有分衛他人之力吾家於俄國爲殊例警士亦不能至吾所搜取閑人與皇宫同規白耶曰然殿下言之有理而吾天倫之愛尤請殿下召女郎來作一離别殿下曰此則不能白耶先生爾女於爾爲永訣矣白耶益感愴雙手固握曰否吾不能聽之沈淪死道且永永蒙此不白之羞言旣翩然出室厥狀如瘋人一出殿下已召橡牙之鈕鈴動門開來一教宗司鐸殿下即招司鐸曰以撒爾密窺此人伺之無懈 
第九章 
此俄國造船之藝祖自出緹騎之署厥狀如瘋一躍就乘撬御人進詢行止亦不置答久久止曰信過可也言次即躺臥撬背雙自儗竚至不辨天蒼地茫之色白耶果歸家耶家中寂寞已寡歡趣或更之英國之使館或逕至冬宫久莫得引决身列俄籍女郎亦俄國之人英使館中决無援掖之力俄皇縱行仁好義列已身爲宰轉之臣而謀害其生命者亦决不行恕此時又英得證據剖女郎之冤即覲官家亦無詞足以自白此時橇行徐徐道出那伐斯基市集商肆旅館烟雲麕滙街長可三咪聚人綦夥即倫敦已利之官街亦不足與之頡頏白耶趺坐撬次往復迴思以爲家中清嚴之地何以有密諜之來更親愛之女兒何以遽圖纂弑緹騎中人設法盗吾之手铳即用爲證據陷吾女於悲怛之途格洛格克即加以援掖而後此永爲犧牲亦决無自拔之理吾縱識其冤莫之能拯亦長茹隠痛而已橇行順逆撬中之人心緒亦寂梗無復寗　旣始决意赴俄皇　率陳此中之秘譎求官家拓恩拯拔則自語曰吾力救郎女即力不能救其冤亦申何至長此憒憒官家燭事如神此遭干謁當不見摒則立詔御人赴冬宫 
[自由談之自由談] [  不冷]  
譬如繋鼓警如撃鼓今日世人之忙忙撃之者大抵皆在鼓之四邊而無一撃在中心者故雖鼓撃繁劇而終不能入耳而爽心今日時局大抵如此 
 
 

Page 15

 
 
   
 
 

Page 16

 
 
   
 
