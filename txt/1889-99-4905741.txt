# 1889 - 99 - 4905741

 

Page 1

 
 
[發售廿四史預啓] [  書集成局主人啓]  
　　本局開印古今圖書集成一書早己排印齊全祇以卷帙繁重加以去年訂匠忙迫異常致第三抵山重之　稍　然至慶义己將第三批書發出全書完畢矣隨於圖書集成印竣之後卽刊廿四史刻下己將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期　書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館　號可也其票　至四月　截止如至全書印成購辦者不照預定之例須再行定價今印有欄張欲觀向中報館領看　　 
[新印傅選戊子科直省鄕墨出售] [  申報舘主人啓]  
　　出隂傅子蒓先生文壇宿將也歴操選政海内風行本舘覔得新選戊子科直省鄕墨評　精當去取謹嚴雖濃淡淸奇不拘一格而要皆當行出色不同夸目尚奢純出鴛鴦幾令金針度盡矣本年恭承恩詔慶榜特門士人有志觀光允合揣摩簡練因亟付手民排印圈點批語悉遵原刻無設卷首更冠以序文例言及各省主司姓名爵里後附訌帖若干首亦皆銜華佩實花欄一新刻己印釘告成准於二月廿九日出售每部分裝四本價　洋一角六分諸君子欲先覩爲快者請向本埠申昌及外埠各申昌各經理申報人購取可也 
[石印叚氏說文解字注後附匡謬通檢] [  點石齋告白]  
　　遣經之學自訓詁始訓詁之學自語字始許氏說文爲小學之宗千七百年來陋儒增損竄易頗乖許書之舊金壇叚氏懋堂　榛莽披雲翳爲之註而後此書學日月齊明與尊彞粒重續先儒之緒啓後學之蒙厥功偉矣哉惟其中有一二失槍處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎我爲說文通檢若網在網檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[懲惡婦凌虐買女議]  
　　滬上虐女之風可謂盛矣平日耳聞而目見者幾於罄竹難書矣其有告發到官或經捕房訪悉者無不將惡婦痛懲之而發女於善堂待長大而擇良婚配其立法可謂美善矣其用心可謂仁慈矣而洋塲十餘里中倒察何能遍及往往私街僻巷賃屋一椽買得一二小女兒爲之脩飾梳裹以　及笄之後或售人作妾或偪使爲娼當其幼小之時凌虐百端幾無人理若使牛馬時以鞭撻相加倦不使其安眠飢不使其果腹噫嘻小妮子誠何罪而竟使之歴盡陽間地獄永久不得超生乎昨報紀旁觀惻隱人來書略謂偶過盆湯弄絲業會館後東新街成衣　前見一小女子面色灰敗骨　如　氣弱聲微奄奄然若將垂斃項際有紅繩緊結幾於氣息不通怪而問之旁人則曰此某廣婦之買女也年己七歳短小如四五齡每晚必鞭笞數十下痛極聲嘶隣人呈聞而勸之則鞭笞益甚一日祇給以飯兩次每次祗半茶鐘云恐多食則身軀肥胖不能婉麗苗條頸繫紅繩者恐其項粗則不美觀故自幼約束之也噫嗜何此婦之忍心害理一至於此乎猶憶昔年友人有賃居保康里者鄰家一廣婦買得二女孩教以讀書爲之裹足　之見之者疑其撫爲己女愛若掌中珠而不知其作踐欺凌殊出情理之外每　用籐條毒打必以一百下爲率倘痛而呌喊則笞更倍之其日食之刻苛形容之憔悴與昨報所紀大略相同而婦則日與秃子往來衣壞色衣喃喃念阿彌陀佛友人不忍訴諸捕房捕頭派包探往查而婦妙手通天竟能曲爲遮　後復登諸畫報繪圖貼說幾令魑魅無遁形婦乃盡室偕行不知遷往何處嗚呼噫嘻彼廣婦之養瘦馬者何止十百家小女子之悮入網羅者何止白千輩雖欲出諸陷阱其將何從措手哉僕則有二術焉一當嚴懲拐匪一當責成董事人卽貧無立錐饔飱不繼豈肯將親生兒女投諸虎狼其有售入瘦馬家者大抵匪所誘得耳今宜分飭公堂各差役捕房各探捕廣購眼線嚴密稽查見有形跡可疑挈有女子者立卽拘解研訊處以重刑而又時時查察各廣婦家如有女孩口音不類者無論其爲寄女爲親串必帶婦推鞫將女妥爲安置不准領也倘敢私買女孩不論凌虐與否務必按律處治科以買良爲賤之條如有凌虐不堪者更於鞭責之餘荷校游行各處令將所以凌虐他人女子者及身一一受之然後按律定斷置諸内刑庶幾若輩畏法懷刑此風爲之稍殺歟猶恐人所易見之處稽緝可周而若輩詭計隂謀幾如鬼蜮安保不私相售賣依然凌虐萬端則將如何而可曰此惟董事乎是賴粤人之作賈滬上者幾不可以數計各立公所會舘以聯桑梓之情窮苦者賑濟之流落者遣送之死亡者殯葬之樂善好施固己共聞共見矣獨此虐女之事付之不見不聞豈眞不見不聞哉夫亦未經籌一良法耳然此亦何難之有查南洋新加坡檳榔嶼諸處凡有粤人之至此者須冋會館掛號始得任意遊行今滬上亦宜倣而行之苟有粤人到此會館董事須先問明向操何業一家共有若干人若有掩飾支吾略滋疑竇者須覓公正同鄕人具保否則不准掛號一律驅回又分設董事數人時時按籍而稽不許作此等昧良之事有則送官處治不稍寛容如是則不特保全諸女孩且不致良莠混淆外人爲之齒冷矣或曰凌虐幼孩到處皆有彼工匠之馭學徒京優之待子弟鴇兒之視幼娼村婦之管養媳無不慘酷備至幾令求生不得求死不能子果具須菩提心能一一援了火坑俾登靑蓮花世界耶曰昔人詩云來生願作司香尉十萬金鈴護落花我輩卽無其權我輩不可不存是想苟遇此等事當時時勸誡之勸誡之不從則不妨送官懲儆之倘冓子目而恝于心卽自返有所不忍此外則自有大力者在　生何人烏能一一使之得所耶　閱廣婦虐女事而縱言及之質諸父母斯民者其亦不以爲紕謬乎 
[定期巡閱]  
　　長江水師提督李與吾軍門去年巡閱江防營伍並接閱兵輪船操練事竣於九月二十二日固駐太平府業經恭摺奏報軍門因江海往來風寒雜受以致政體違和奏請賞假調理假滿痛未稍减奏請開缺温旨慰留軍門感知遇異常懼報稱之無自因卽力疾銷假擬俟本月望後出洋巡閱兵輪操練然後泝江而上查閱各省營伍所謂王事賢勞不遑啓處者軍門有焉 
[焚餘遺火]  
　　每屆淸明節居人祭掃坆墓焚化紙錢習俗相沿由來己久初五日午間安慶北門内練軍右營後某甲因埽墓焚化冥鏹是日北風甚緊火星飛射落於某乙草屋頃刻烈燄横飛延燒五家被災者以釁由甲起向甲 
 
 

Page 2

 
 
理論大約每家須酌償數金方可了結也 
[京口火警]  
　　京口西門外沈家巷某姓家前夜二鼓時不戒於火霎時光燭霄漢辛經洋水各龍聞警馳救方能撲滅計焚去瓦屋草房二百餘間男啼女泣之聲慘不忍聞次日經常鎭道錢君硯觀察及各善堂按戶稽查給發搭篷之費共計費洋二百餘元誠仁人之用心也○本月十一日上午十點鐘時京口銀山門大街之乾泰恒雜貨店廚房不知因何失愼遂肇祝融之災一時烈燄騰空不可嚮邇毗連之福月泰烟莊廣聚源廣貨店分鋪德源祥廣貨店瑞泰綢縀洋貨布莊均成灰燼房屋不下數十間所燬生財貨物統計不下數萬餘金對街之祥茂錢莊亦被殃及幸内進爲水龍保住僅延燒門面而己其餘附近店鋪雖免火厄而受驚己屬不淺失落貨物亦頗不少聚和典與瑞泰僅隔一牆前街小樓早己燬去幸經天主堂洋龍及鎭江關某西人身負救火藥水登屋撲救得以保護否則不堪設想矣是處店鋪林立最爲熱閙　燒不多尚稱幸事是時道府縣均至火塲彈壓俟水龍將火撲滅各官方各回署 
[盜案紀聞]  
　　鎭江南門外三里鋪某甲家前夜二鼓時突來盜匪十餘人各持洋鎗器械撞門入内行刼當盜等撞門時甲從夢中驚覺整衣起視盜己逼近甲大駭猱升屋上復自上躍下欲呼援救不虞四面皆盜瞥見屋上一人躍下順于放鎗甲受傷昏暈倒地盜遂入内傾箱倒篋搜刮一空斯時甲之隣人某乙聞甲家被盜因與甲家僅隔一板恐盜旣得隴又望蜀也乙以身抵住木板不使越雷池一步盜等知有人相抵遂將洋槍之柄猛力向板擊來板爲之斷乙巳受傷幸盜得贓卽去乙家得以免刦甲之家人俟盜遠去出門視中所幸槍子不在要害處醫治尚可痊愈次日抬中入城赴縣報案薛邑尊因接官塲電音彭大司馬將抵鎭江時在江濱接差未能卽往履勘餘俟續聞再録 
[四明天氣]  
　　　寗波信云被六以來無日不雨幾有漏大難放大分晴光景十一夜五鼓時迅雷怒發幾疑石破天驚猶幸居民皆寒戀重衾不致聞而失箸至天明雷聲漸止雨勢亦稍殺惟積隂不散毒霧漫空說者謂古諺云霿淞復霿淞窮漢置飯甕盖豐歳之祥云十一日辰刻雨始霽而春寒料峭依然風利於刀一時緑女黄童皆束草作掃晴娘置諸門右暗祝晴光大放莫再令黑蜧躍於重淵云 
[烟臺雁帛]  
　　施醫局舊設在粥廠内今粥廠停放醫局卽於三月初一日開診施藥○西府流民客歳來烟就食兹當東作方興扶老携幼各回鄕里街巿間不聞乞食聲矣○月之初三日俗傳爲西王母蟠桃會期羣仙祝壽必有暴風行船家謂之蟠桃颶故於前後數日謹避行駛今風期己過商船漁艇均整篷理索出海駛行亦習俗然也○遊勇某日前妝作瘋人肆行惡詐巿面不堪其擾經巡役逮案懲創反敢慢駡官憲以爲眞痴也僅予薄懲遞解了事○農家者流以三月初一至初六日定一年之占騐若初一二有雨則歳歉初五六有雨則歳豐其三四玫日則主雨多水潦本年初一二日濃隂欲雨民間皆竊竊憂之幸於章午開霽初四五兩日雨雪紛霏又皆喜形於色以爲豐稔可預卜也○北洋兵輪日前由南洋來烟又有魚雷船亦在口内停泊街巿間洵爲熱閙連日各失船陸續巡洋魚雷船亦於初六日開行他往妓館酒肆頓覺寂寥矣○巿面雖淡泊而土木之興則日增月盛月之初六日水木玫業照例在烟山之東北隅醵貲演戯觀者人山人海緣煙街自燈節後久不聞絃歌聲也○芝罘汛張君上年因事歸營今於月之初八日復回原任署任王君卽於是日交卸 
[東報彚譯]  
　　日本各警察署向來所僱巡街捕爲首者掛腰刀以下均手待長棍日人名曰警捧在街上來去時刻不離警察長以其不雅觀且遇捉拿人犯又屬不便因請於上官改用短棒其棒長二尺許堅木製成柄穿革紐擊在腰間上印金色旭章並刊各地警察署字樣長崎港一律于四月一號改用矣○日本初與各國通商來此者頗有賓王如歸之樂路不拾遺夜不閉戶罕聞有竊盜事近年風俗日漓鼠竊狗偷之輩往往出没於浴堂客店中去年本籠町之大浴堂有華人洗澡被竊銀洋衣物等件如是者數次失業無賴之華人亦被勾結入黨改扮日裝憑日人指使擅敢塗臉持刀夤夜入人家搶刼本月新破一案經請領事楊少嵐太守派捕協同日捕往福州人陳某家抄出原贓當將人贓一併交案陳某口供狡猾一再用刑訊究供出賔由日人二名勾引主使並有張某同往上年十一月所盜皆日人衣物張某事後卽赴横濱刻下分别收禁將來定須遞解回籍日人亦必經日官照例重懲此案破綬禾幾八閩會館報失銅錫器皿及字畫約值百金三江會館又報失竊銅錫器具案尚未破不知是誰所盜宵小横行各商家禾便如前此之疏於防範矢議者謂華人之失業無賴者請華宫一律遣回一面再請日官將賊盜勾引華人入夥者　等治罪庶得餘莠安良之法也○戶町村及浦上山里村信奉耶蘇教者歴在路拾得貧民所棄子女數十名設法養育歸入教中上月三十號警察署諭知民家此後貧民欲棄見女者當報　察署違者議罰○高等商業學校教長兼監事成瀨隆藏奉命出遊各國視察商業上月三十日行抵長崎寄寓緑屋本月一號赴上海轉往杳港取道買魯衰利赴倫教遊歴六閱月到法國赴搏覽會再游德國意大利復回英京限明治二十三年春回朝覆命 
[袁江雜録]  
　　淸江豐濟倉例於春間出糶以便秋來另購新糧兹定價每石二千文於初二日開糶○運河水勢日减較之冬日幾縮丈許越閘下流己斷正閘北岸亦露出淺灘二丈餘矣○城垣剥落日甚以致椿石傾欹漕憲特委員弁勘祝估算以便興修○漕憲將兩統領撤去所有漕鎭兩標練舅攺委松副戎華統帶淸淮水師砲船改行郎遊戎桂林統帶先鋒左翼馬隊改委候補副將楊副戎慕時統帶○署邳州知州鄧良甫大令自省垣捧檄赴任於上月廿七日過 
[添設義塾]  
　　九江關道李亦靑觀察蒞任以來裕課惠商不遺餘力而於作育人才振興文教尤致意焉濂溪書院月課卷必親自校閱評定甲乙悉秉至公而奬賞則從豐肄業諸生無不權忻鼓舞觀察又捐廉聘請蒙師添設義塾使無力從師者皆得有志上進距九江六十里之通遠驛地瘠民貧樸陋相安子弟之荒廢者不少月初觀察面飭黄叅軍往通遠創設義塾一處僻陋之鄕澤以詩書之化他日者生徒教授絃誦琅然孰非觀察德化之所致歟 
[藝徒誘女]  
　　寍波南鄕張某素以雕花業餬甚口近復移家鎭海奏刀之暇時或從事於鳩塍魚隰間收有學徒數載矣華年弱冠情竇漸開瞰張女己及笄頗楚楚有致花間密語月下私行雨逗雲挑遂與繾綣一日張在田耕作相約席捲所有效素娥之竊藥而逃及張歸則一顆明珠己不知抛擲何地而數年積蓄亦盡付諸無何有之鄕忿不　生服毒反河己非一次幸得相救不致遁入枉死城中惟終日喪氣垂頭有似瘋癲之狀云 
[寧波近事]  
　　寗郡南門某竹器店有一女年己及笄小家碧玉楚楚可人有慈谿章姓子在本街某店爲夥見女貌美倩人作伐某店允之隨將女之年庚交其帶回令人推算果大吉章喜甚約期過聘一面回家告知父母拚湊銀洋置備聘物及由家來郡而所約之期己過另選吉期遣媒往說不意女母大譁曰章某旣己失約於前豈復徵信认後吾女己於前日受他人之聘矣媒以期言告章而章佯若不知硬將禮物送去女母不受章始艴然曰庚帖尚在吾處豈能使捷足者先登平定不干休欲赴縣申訴經人勸止而章憤氣未洩每日向女家門夔申申怒詈適有老叟從旁笑謂之曰姻緣前定此女諒非君之匹耦何必勉强君有好身手何慮他日無良匹何必作此醜態毋乃爲月下老人所訕笑乎章聞之赧然而去竟不復至見者咸曰叟其今之魯仲連歟何以能一言解紛也○甲乙兩人在新街相遇不發一言互相揪打血流頭破滿面作桃花色 
 
 

Page 3

 
 
猶扭作一國不肯放手旁人問其故兩人皆不答揣其情狀當是爲索睹債旁人見兩下皆非善類恐滋事端揮之使去不知所終 
[禾中誌]  
　　現值府試之期各縣武童紛至郡城躍焉彎弓羣誇身手十二日適降大雨馬道難於馳驟宗太守諭令各武童赴宏文館先試步箭刀石俟天晴再試馬箭○前年有人冒充職官投秀水縣報失物件請爲查緝一案經前任朱邑尊訊明睦充情事解省審明旋經省憲獲訊定罪於去秋發還本縣監禁十一日周邑尊升堂徒出該犯派差起解發往雲南充軍其僕則解回原籍云○新豐鎭店鋪醵貲賽龍馬燈每晚游行各處杏雪梨雲之外又有銀花火樹之觀洵昇平景象廿○駐防王江涇趙干戎到汛後往池灣鎭捉賭當獲賭犯兩名并船一艘聞所拿係極大頭家旌經某紳調停了事矣 
[鳩江瑣誌]  
　　署蕪湖關道孫樹八觀察於初六日傅點升堂查點戶工兩關在口出口各書役諄諄然諭以勤愼辦事毋許索擾商賈各書役或唯唯遵　而退其有出口未到各役限於十六日查點○蕪湖關經征戶工貨船稅課至上年正月止第十二屆四柱淸册經册檔科房書辦齊整呈誘關憲鈐印並禀求撫憲填發勘合到蕪以便委員投呈部科查核兹由孫樹人觀察札委陳撲南少尹愼恭管解進京投部交納並搭解京餉銀數萬兩少尹捧檄之下己於前口將册箱餉鞘裝入紅船向淸江進發矣○安徽省造辦徵信册所有徽州府屬六縣及新安衛經徵地丁錢粮己一律造齊詳經藩憲刊刻成書兹由藩署移至徽寗道衙門轉發各該屬祇領飭發各鄕農以昭徵信其餘各屬亦將次造齊當可陸續頒領也○蕪湖新關英稅務司李華逹之夫人於初七日乘招商局江寛輪船往漢口遊覽關上各西人送至船上殷勤握手而别○調補靈璧縣楊璞生明府行將赴任寅僚紳商連日設筵祖餞觥籌交錯車馬喧闐明府於初九日起程解維後激江下駛至瓜洲進口由淸江繞洪澤湖前赴榖陽新任按明府係直隷臨榆縣人咸豐戊午科舉人大挑一等分發河南因廻避改發安徽補缺蕪湖歴攝南陵穎上縣事卓著循聲此次榮調榖陽必有一番新政也 
[調署遊府]  
　　閩浙總督卞制軍委林恊戎然邦署理温州右營遊擊原署是缺之徐副戎翰華檄回杭州城守營本在其實任右營游擊秦游戎龍標大約須明年到任云 
[閩省官塲雜紀]  
　　藩經塵董琴舫别駕榮綸因疎忽要公經藩司張方伯撤任所遣印務委布都事蘇君永紹接署○廉臬憲興接篆後暫駐皇華館辦公現因奎廉訪入都遂於本月初七日進署○烏學憲於本月初三日出轅先考下府 
[上海四馬路文報局山東賑捐收解處接到烟臺盛杏蓀觀察告災急電]  
東賑所嚴佑翁請由烟台赴靑州擬在靑州設收解所候嚴 
經到少逸改管轉運蒲台齊東靑城均由靑州轉運以歸一鼻孔出氣己電曼翁雨生催經培卿携帶人手速賑蒲齊懇請鳳墀芝眉心如代借一萬兩並托各局各船代募歸墊蓮山子萱代借一萬兩捐到扣還乞命啓一百號起留二三百本分致各局各船頃據德州萊州報靑民扶老携幼東西逃荒西口至山西就食東口小船至奉天就食沿途倒斃屍骸遍野慘不忍言乞轉致各路各所仁人君子速賜援救宣叩三月十五日 
[慶賀志盛]  
　　昨日恭逢皇上崇上皇太后徽號之期黎明時江海關道龔觀察提右營陳叅戎松海防同知劉司馬上海縣裴邑尊及文武各員咸朝服朝冠諸西門内萬壽宫行慶賀禮 
[逃妾扭案]  
　　鎭江人王某曾娶妓女胡氏爲妾旋被捲取衣物潛行逃遁王報捕房又在英公廨具詞備案昨日王在路遇見胡氏扭至英公廨該氏訴稱有某乙常到同居之某甲家因此相識一日乙邀作葉子戯遂與通姦漸被將衣飾取去典押嗣乙向我言爾夫倘知此事必置爾於死地我因不敢泄漏恐夫查究衣飾乙令我私逃出外賃屋而居逼山借票洋千元爲將來被夫尋見挾制地步我不允改寫百元票據被乙收執等語王己具禀呈請提乙究辦并請派差前往看守房屋物件蔡太守着候訊供察斷 
[事近荒店]  
　　虹口東北下海浦地方之下海廟中有城隍神近有寓居該處之寗人某某等以爲城隍神必有夫人遂歛錢塑夫人像散布謡言　浙江某大家女患病甚重求籍問卜知城隍欲娶以爲夫人遂又裝成夫人像置諸附近三官堂中預備一切與生人無異日前迎城隍神到三宫堂迎娶觀者甚多賀者亦衆查某大家並無女子患病事若輩故神其說以爲僉錢之計耳上海縣裴邑尊訪聞此事行將澈底根辦云 
[上海縣署瑣案]  
　　曹六榮曹如和曹金泉控諸翟司署差役索詐一案曾紀報端裴邑尊委何海曙明府下鄕拜會司官查詢此案情由後卽於前晚升堂訊究六榮如和稱小的等傭上度日貧苦不堪突有司差强索賠償金鑼叩求明鑒金泉稱小的在大立寺傭工並不犯竊明府飭將金泉收入自新所候傳司差到案質訊○法　鎭某圖地保周顯榮等禀稱有鄕人娶一再醮婦司署弓兵聞之向小的等勒索規費小的等以事不干涉答之該弓兵滋擾不休叩未核辦前晚帮審委員何海曙明府訊供之下着候核示施行 
[法界捕房瑣案]  
　　前有范德昌者因買顧全福之幼子尚有找價本淸被顧扭進捕房朱明府訊明原委斷范找付洋四元兼准兩家來往范旣出卽將洋銀交顧不復呈繳公堂朱明府以爲不然提范到案大加申飭喝責二十下以儆其藐視長官云○二月二十二日有流氓趙成發在小東門外曹陳氏花烟館砍開箱籠搶取零星龜奴阻之趙揮以刃傷及龜奴之帽因之送押捕房昨日朱明府飭提趙到案陳通事禀稱趙於去年曾刃傷華捕明府向之詰訊趙供鎭江人確曾在花烟館肇事至刃傷華捕之事則係子虚明府謂持刃逞凶實不安分喝令重責趙哀稱小的身患毒瘡甚重乞賜矜全明府離座騐視屬實遂諭令格外從寛掌頰一百下正在行刑時曹陳天投案訴稱此人若經大老爺釋出則小婦人受累良深矣明府謂趙曰今釋爾出外可赶緊回家不准逗遛滬上如再至該花焑館纒擾准龜鴇喚捕送懲並諭王李郁三包探倘見趙仍在滬上當卽獲送勿稍容情○張芝亭控妻一案屢見報章昨日朱明府飭提施阿松卽楮阿松至案謂爾乃著名賭棍復敢誘人婦女實屬目無法紀張家被爾等串憲受累不小前責張王氏時爾尚思暗地教供乎遂判令笞臀三百六十板掌頰一百下喝令跪在一旁隨謂張曰本委　將褚當面重責爾氣亦可漸平矣回家可寄語爾妻嗣後須謹守婦道和好如初復提劉王氏曰爾與褚串合行奸實屬可惡喝令掌頰二十下正在用刑時突有劉王氏之姘夫粤人楊錫山跪案籲求寛免明府申飭一番令楊將劉王氏領回管束　還押俟印成小照後覓的實人保釋○前報登學徒陳阿毛畏責私逃一案昨日包探禀稱小的至爛泥渡查詢店同昌鞋店業己遷至王家碼頭矣明府飭前往王家碼頭諭令將陳領去○去臘有正大米行控施鳳秀積欠洋銀一百三十二元旋繳過四十元所欠尚多因之管押昨日提訊施稱小的在浦東六灶鎭開設酒作連年虧本家有老妻現經患病子又年幼實在無力繳洋明府謂爾久押捕房終非了局今暫還押俟禮拜二傳原告到堂再核可也○積竊曹阿炳前在吉星公棧用刀劃破寓客箱籠竊取物件現經獲案葛同轉判責二百板管押捕房昨日朱明府飭提詰訊曹無可强辨惟稱下次不敢再犯包探禀稱曹屢犯竊案指不勝屈且己遞解回籍復來逗留明府惡其怙惡不悛判再責二百板從寛開釋諭令赶緊回籍○本年正月許隆生因攢毆張朱氏案由葛同轉訊斷責枷現在枷期巳滿之人具保昨日朱明府飭提至案詰其何故逞兇許供小的借住張朱氏家伊家販賣私鹽兼之里利放債一日被借戶所欠强令小的去索小的不依以致打架明府謂恃蠻逞兇理當重辦判令再責二百板然後釋放○陸氏帶一五歳小孩名長生者與顧錫卿陳錫卿二人互扭至捕房朱明府問其何事顧稱小的在英租界開德興客寓又在治下分設一寓四年前與陸氏在臺是上相識 
 
 

Page 4

 
 
爾時長生尚在襁褓中情願寄名與小的陸氏遂移住小的家小的爲長生種痘以及歴年撫養化去銀錢不少現在小的窮苦異當陸氏遂與前所姘之陳錫卿同住視小的竟如陌路人並將德興招牌劈碎意欲驅爱小的出門小的心结不甘叩求恩斷陳供松江人駕航船度日陸氏係小的乏妻長生實親生兒子陸氏供松江人餘語與陳同明府怒謂爾等男女均屬廉恥全無顧之困窮實屬咎由自取長生究係陸氏親生與爾何涉斷不准爾領回所有爾之店業仍由爾管如再滋事定予嚴懲夫臺基何事也而敢在公庭之上明白宣言獨不思和奸誘奸俱有刑律乎幸明府仁慈寛厚耳否則盡法懲之安能逃夫憲典耶 
[鉅欵助賑]  
　　山東被災綦重疉經飛電籲訴淸遠堂徐大善士見之卽助洋銀一千元又無民氏助洋銀二百元由徐寶之先生交來委解災所若兩善士者洵不愧萬家生佛焉上海北巿絲業會館籌賑公所愚弟施善昌謹誌三月十四日 
[客有以所詠月月紅近作見示者嫌其不甚貼切爲賦一律以示之卽請高昌寒食生鑒正]  
　　不同凡卉一時新十二蟾圓總是春吐艶 
竟無才盡日吟紅那有興闌辰女兒慣託羞兼醉蜂蝶幾疑假亂眞有色有香還有壽平安翠竹合常親[  倉山舊主走筆]  
[日間多暇欲觀九香劇以彩珠不演且不與海兒合演爲憾園主人何惜淸歌妙舞不使彼美登塲耶詩以速之]  
　　休笑書生賞識奇偏 
於兩小最情痴因憐靈秀原稀罕忍使飄零不護持慰我應教常作伴令人何必殢相思春光欲暮眞須惜珍重看花在此時挹翠詞人 
[偶兒小彩珠裝油罈記之金定覺白香山玉容寂寞滬闌千梨花一枝春帶雨二句如爲寫照因卽座上　題虞美人影一首以貽之]  
　　淡 
妝逾覺丰神潔彷彿瑶臺璧月側媚偏嬌難說八字蛾眉列痴情逕向天公乞倘墢雛鬟艶絕我願千磨百折誓與同衾穴高太癡題 
[不督轅門抄]  
　　三月初八日候補道郭階歐陽霖中恊王同知李傳新通判兪鳳琴解淮北賑銀回省通判李銓赴浙江提餉皖南右營都司葉增福赴任知縣歐陽佺都司周德酒均禀見候補道楊琪光展假數天上元縣姚禀知赴下關勘失風鹽船知縣李文燿銷假從九余丙曦朱文黼均銷冬防差總兵李傳經由湖北來督轅牌示三月十五日崇上皇太后徽號禮成十六日行慶賀禮是日五鼓應穿朝服齊集萬壽宫朝賀藩轅牌示中閘查稅委員熊鴻期滿遺差以試用從九鄒慕覽接辦○初九日將軍豐拜會上元縣姚禀亦交卸兼署江寗縣江寗縣陸禀知任事知縣林之涵銷姜泰厘捐差候補道何請假三天奇兵營遊擊鄒王祥辭候補道禹均禀見 
[蘇省撫轅抄]  
　　十二日候補縣匠琦禀銷解京餉差並禀知卽日到發審局帮審差同知銜留蘇前先補用知縣兼襲雲騎尉龔樹仁安徽人由京引見回省禀到委署太倉州州同楊傳薪禀辭赴任 
 
 
 

Page 5

 
 
　　拍賣産業 
　　啓者今定於禮拜二卽本月二十四日下午二點鐘在四馬路第六號門牌本寫字房内拍賣値錢産業開列於下一地皮一塊在大英總領事衙門　號係第七百六十二號照第七百五十五號契紙量見地六十四畝七分零二毫其四至北至美國領事衙門掛號之地第七百八十五號六百五十七號及二百二十四號地皮南至第七百七十二七百七十三號及七百七十四號地皮東至城河及第六百五十七號地皮西至肇涇浜一地皮一塊在大英總領事衙門掛號係第七百八十五號照第七百七十八號契紙量見九畝七分四厘六毫其四至北至四明公所與義堟毗連之路南至第七百六十二號地皮及四明公所東至四明公所西至肇涇浜一地皮一塊在美國總領事衙門掛號係第二百二十四號照契紙　見二畝四分零二毫其四至北至第六百五十七號地皮南至第七百六十二號地皮東至城河西至第七百六十二號及六百五十七號地皮法租界至徐家匯馬路在此地皮上經過拍賣之時分作十三塊一地皮一塊名曰伯倫花園在大英總領事衙門掛號係第七百七十號照第七百六十三號契紙量見十四畝九分五厘其四至北至一條　中與七百七十三號地皮分界南至從前未士巴隴之地東至城河西至華人租地一地皮一塊在大英總領事衙門挂號係第一千六百零八號照契紙量見三畝五分八厘九毫外國墳山馬路在此地皮上經過其四至北至中國墳山南至高地東至楊姓地皮及中國墳山西至楊姓地皮一地皮一塊在英國總领事衙門挂號係第一百七十五號照契紙量見二畝五分其四至北至會德豐洋行地皮南至一條馬路東至肇涇浜西至一條馬路一産業一處坐落寗波外國租界内名曰皇后客庽地皮一塊周圍有　牆量見約四畝其　上造有樓房二十幢另有平房及馬房一地皮一塊坐落寗波外國租界内在寗波英領事衙門挂號係第四十九號照契紙量見十五畝五分其四至東北至一條馬路西北至鎭海河西南至未士奇格里地東南至華人地皮地上有界石石上有Ｒ二字并有華文泰興二字如欲看　及一切詳細情形請至本行面議可也光緒十五年三月初五日長利洋行啓 
　　上海晉記書莊石印書籍　帖 
　　本莊專售石印書籍久已　　士林如大題文府等書均係同文局原板照印與翻印譌錯者不同現又添配各局新書花樣齊全價値公道士商賜顧請就近在各省分莊購　正續資治通鑑　三十元　同文印大題文府　十二元　殿板硃批上諭　六十元　殿板康煕字典　二元五角　羣書拾補　　四元　三希堂法帖　　　　廿匹元皇清經解續編　三十元　大題文府二集　　六　元　九朝東華錄　　卅二元　增補四書味根錄二元四角　外國師船表　三元　墨池堂法帖　　　　二元四古經解彙函　　十二元　同文小題文府　　十二元　殿板子史精華　四　元　增註　文箋正　一元二角　詩韻合　　　二元　鄧完白篆書三種　　七　角殿板史記　　　八　元　五經文府　　　　十二元　澤存堂叢書　　六　元　歴代地理韻編　一元八角　原本隸辦　　三元　馮　雲書毛墓誌　　四　角殿板前漠書　　八　元　經藝宏括　　　　八　元　叚註說文附通檢四　元　史記著華錄　　一元四角　海防河工策要一元　宋拓九成宮　泉銘　二　元殿板後漢書　　八　元　策府統宗　　　　十二元　汲古閣文選　　五　元　歴科殿試策　　一元二角　六朝唐賦　　一元　宋拓定武蘭亭　　　一　元殿板三國志　　四　元　經策通纂　　　　廿八元　皇朝經世文編　八　元　歴科朝考卷　　一元　　　原本書目答問六角　元晏齊十三行　　　三　角殿板　文韻府　三十元　策學總纂大全　　三元　　宋本國語國策　三　元　繪　兒女英雄傳三元　　　唐詩金粉　　八角　金臚策楷　　　　　五　角本莊開設上海大馬路鴻仁里分售四馬路口　英分局京都琉璃厰成都　道街暨陜西河南山東山西廣東福建湖南湖北浙江金陵江西各省城揚州文運堂發兌 
　　初印舊書寄售○新印經苑 
　　頻羅巷十元經義攷十　元音學五書十二元兩浙正續　軒錄廿元愛日堂詩五元足本初學集卅六元吳郡像贊十二元初印居易錄六元御製律歴淵源三種數理精藴律象考成律呂正義共三種洋一百六十元殿板宗鏡錄卅六元殿板詩經樂譜五十元全閩道學統纂四元初印張鴻苞集八元初印黃氏日鈔廿八元初印汪松泉文集八元古今醫統正脉零種五十四本十六元初印吾學編四元初印籌海圖編十元錢注杜詩集八元初印西湖志纂四元春草堂叢書十二元初印登壇必究十六元淮海集四元初印西沚集四元兒科痘疹　種全書五元佩文齋咏勿詩十元初印元詩選十元蘇州府志石刻本五十元初印毛西河全集四十八元陳與郊編文選章句十二元薛文清公全集八元韓魏公安陽集八元綉州王氏家藏集四元元豐類稿八元明板王荆公全集八元國朝閨閣詩選四元吳　鳳正續懷舊集十二元范氏天一閣集八元又新印書觀古閣古泉金石四元半海源閣叢書十二元書畫鑑影四元半古泉匯八元正續彙刻書目四元王氏說文四種十六元○苗氏說文○連筠籍叢書○新疆識略○劉海峰文集○四印齋詞四種○說文古音類表○魏了翁文鈔○眞西山全集○史記志疑○愛日精盧藏書志○金石聚○八代文粹以上舊書在江左　林代售○嘉禾錢新梧先生邃於經學搜採古　儒傳註各本縋幽　險凡單行古籍所得頗多意欲薈集合利以繼徐氏通志堂之後而力未果也迨其後主講大梁當路諸名公互深欣賞任爲剞劂并各出藏書以供採擇鳩工開局次第付梓共刋古經二十五種名曰經苑茲持　金刷印由本坊發售經學家其賞鑒之每部洋二十八元寄售在上海江左著易掃葉蘇州掃葉安慶聚文堂蕪湖文苑山房南京官書局惟所印無多遲則恐難應命 
　　廣東譚立善堂蠟丸老鋪○始創婦人白帶丸○止咳順氣化痰丸 
　　本堂祖傳此丸久已馳名海内試騐如神而效尤者多究未知其本也原夫白帶之症由濕熱遺于帶脉之間抑鬱所致而脾土受傷不能化榮血爲經遂至白滑之物隨溺而下故名曰白帶也餘未細載請究仿單每料二盒價洋一元○化痰丸夫治痰咳之症者必先順其氣氣既順則一身津液亦隨而順矣痰之生由于脾氣不足不能致精于肺而痰以成者也治痰而先　脾氣足而致精于肺健運之常而痰自化矣本堂搜訂良方虔製此丸耑治哮喘痰咳諸般咳嗽痰涎壅塞呼吸不通使氣不能升降無論日久輕重一切氣喘痰咳等症皆可藥到病除每大瓶洋三角另有○參茸扶陽亁健丸每兩洋二角半○參茸濟陰坤順丸價仝上○三鞭壯陽種子丸每兩洋一元分設上洋英大馬路中市發兌 
　　鴻文書局新出石印各書西清古鑑業已出書在股諸君速來找價取書特白 
　　皇朝五　　　○是　　　　家經說　阮刻增多至半且逐句逐字條分縷析便於　閱窮經之土日置案頭獲益不少不　用之經藝也訂卅二本碼洋廿八元○四書大題分　文　○　文一萬　　首仿江氏　林例分大類三十小類二百八十有奇購此作文可得觸類旁通之　訂廿四本碼洋十四元○五經分類文鈔選例與四書分類同訂十二本碼洋六元○分　詩賦題　　編○向有增廣詩句題解初編至五編近時又有彙編均不及賦題茲編合詩賦爲一編而又增加十之二訂六本碼洋四元○四書典類淵海○是　取江氏　林及各種類　合爲一書　　宏富取用不窮訂十本碼洋五元六角○姓理典制文蔚○此選以性理典制題爲大綱分前後二集計文四千首益以摘選文一千餘首後附近　　墨　二百餘首洵　　　　本訂十二本碼洋五元○御纂七經訂廿四本碼洋十六元○直行足本皇清經解訂六十四本碼洋卅六元○西清古經照原板訂廿四本碼洋卅六元○九朝東華錄訂六十本碼洋卅二元○前後漢書訂廿四本碼洋十六元其餘種類繁多不能備載另有書目取閱可也 
　　天仙茶園 
　　三月十六日演 
　　反西凉小劉唐摘纓會連檯接演濟南府狀元譜王婆駡鷄賣餑餑 
　　三月十六夜演 
　　富貴長春蕃刺客四郎探母九更天　釘板六文武本香　雙連相鴛鴦樓 
　　　丹桂園 
　　三月十六日演 
　　翠花宮春秋　趙州橋高三上墳界牌關取帥印反西凉鐡龍山　 
　　三月十六夜演 
　　天水關玉堂春金山寺四郎探母新安驛雙小上墳新排新戲外加自行船龍遊海中 
　　九香園 
　　三月十六日演 
　　赶三關上天台駡曹泗洲城遊龍戲鳳玉堂春陳塘關亁元山 
　　三月十六夜演 
　　火燒連營寨捉放曹打花鼓九更天鳥龍院貴妃醉酒八蜡廟准十客串十美圖 
　　留春園 
　　三月十六夜演 
　　五雷陣回申草橋關蓮花湖洪羊洞新排二本新戲雙珠球盗金冠 
　　禮拜一拍賣 
　　於十六日十一點鐘在本棧拍賣水漬人勇市布凈奪彩新花彩印標福壽雙全絨花布花洋紗新花斗綢三鷹船牌藏青羽毛藏青企呢龍牌色花羽綾雲龍棉洋藍雪青羽綾漂布等餘者不計此佈老公茂啓 
　　禮拜一拍賣 
　　准於十六日二點鐘在本行拍賣洋白銅片十箱大玻璃十箱紅洋毯二包小圓鏡玻罩鐘百音琴船市洋錢夾撲粉盒紙烟嘴衣料呢雨衣帽子褥子花布門帘邊搖椅木箱自來火鐡管桅燈印字墨膠松香油皮酒白藍地大小香并鷄絲餘貨不計此佈永發行啓 
　　禮拜一拍賣 
　　十六日十點半鐘在江西路播威洋行内拍賣中國古玩花并盆爐古畫各種古玩擺設不計東洋古玩花并盆碗古銅什物畫鏡等一應古器物件洋琴一只風琴一只不計此佈魯意師摩 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
巳丑歳余年六十有四而小屋佩筠年三十有六戲作百歳付壽四章録請霧裏看花客昕老法家黠鐵正刊并希天南遯家點鐵正刊并希天南遯叟高昌寒　生生 
[倉山舊主仙夢畹策鰲太痴蔾林舊主百花主人諸吟壇賜和]  
　　嬾散疎狂百事休海天空闊一蜉蝣枕雲選夢梅花瞑囊露傳方柏葉秋但得遐齡逾絳老何虞貧况迫黔婁壽人自壽平生願到處隨緣任去留○杜浦西源此卜隣乞花分作老吟身輞川小籍希摩詰吳巿高蹤傲子眞篇誦　蹄開大覺經參龍蹻養元神麟喜學導引術一輪香滿中秋近猶請桑蓬掛戶辰麟生道光丙戌八月十三○丁字簾　訪玉奴草堂書劍不愁孤乞修眉史呵水硯泥勘心經燎月爐緑樹晴　鳩喚婦紅樓春老燕將雛薦風吹放新荷長招手花人作妹呼六月廿四爲荷誕小星主辰在前四日○一笑留緣謫九天衣香猶帶御　烟憑君傳說好嬉子笑我長爲老少年司馬琴心繅縷縷彩鸞　體舞仙仙鏡亭擬展飛英會滿酌庚觚潄玉泉[  南沙雙紅豆館主芷卿顧麟稿於藥泉茶靄居]  
[疁城逹卿宗丈七秩壽辰卽次自述詩原韻賦呈並請昕翁刊政]  
　　松筠骨相薜蘿身覽揆欣逢律轉新發藻四崑詩逢律轉新發藻西崑詩着體延年南燭酒通神爭傳麋壽鐫銘日幸值睢逑賀聖辰先生誕日恭逢令上大婚還羡深閨鴻案舉蘆簾紙閣亦涵春芷卿弟顧麟求定草 
[靑棠小舍卽事]  
　　門無剥啄日堂關只共緇元互往還移枕蕉窓食聽雨捲簾菌閣耐看山禪叅舍衞三乘引文泝華陽下賚頒解得希夷嘘咽訣底須煉藥慕仙班[  雙紅豆館芷卿顧麟稿]  
[奉和小樓主人調友人納姬原韻]  
　　貼地金蓮步步嬌香君體態本苗條祗因恐惹河東吼隱約春風話短宵佩　聲遠景闌珊欲合先離意倍歡記取蘇臺遄返後替卿再結並題蘭[  後上己十日倚虹主戲草]  
[上海三馬路與昌協赈公所陳竹坪經收奉天河南皖北揚鎭賑捐三月十一至十三日第一千三百三十四至三十六次淸單]  
　　崑山寶成典由全盛局來寶成各友以惜字會欵移賑洋三十六元○無錫華遜夫善士續募由全盛局來朱程氏爲子鑑源病愈了願洋二元江王氏爲女張江氏病愈二元唐子堅唐協洲合洋一元施明遠陸念勤葛詠甫祥泰恆隆五戶合一洋共來洋六元○雙林陳半樵先生交來賚德堂求人口太平洋十元維德堂以金飾易賑祈合家平安七元共來十七元○福建九彩國由全泰福來夢蘭吏吳花洋五十元當兌見規元三十五兩九錢五分又由全泰福來恆新號郁文氏經募銅洋五十元○廣東潮陽縣金浦鄕鄭門趙任智洋六元○揚鎭册三扣日新增寒士生無名氏三戶共洋三元○姑蘇恆孚銀樓顔子賡善士寄來上旬桶捐内求所安室洋二元錢四百三十文儉記徒賑銅洋一元點見散捐銅洋一元錢四百五十五文共來洋二元銅洋二元錢八百八十五文○川沙日生局來不留名銅洋一元引溪郎邪王二房爲先慈祈冥福四元○本埠金記洋二元翟朱氏路遇馬車遭撞幸獲無恙助虚對洋六個永興土棧洋五元景記洋廿元又銅洋五元樂善册徐勉力洋一元沈少泉爲産婦祈保平安洋六元顧雨田先生醫金洋洋一元五角乾元鋪銅洋一元○○以上三天共收英洋一百九元虚對洋七個規元三十五兩九錢五分銅洋五十九元錢八百八十五文合併聲明 
[上海北巿絲業會舘籌賑公所施少欽經收河南皖北奉直揚鎭賑捐三月初五至初十第二千零四十四至四十九次淸單]  
　　慈谿虞光綏爲胞弟光纓病在東洋求速愈由裕泰洋十元松江鹽公堂馮怡軒募葛馮氏求子痘順病痊十元求免災悔子十元歸安練湖居士求妻病速愈十元王增社四元瀏河不名氏二元以上初五日○武林遂記盛永年同荆病愈完愿由餘大莊洋五十元六巷鎭金張氏求病速痊由松江萬華寄來十元臨湖門外漢五元黎里蔡介眉募丁榮生求病愈五元鎭海劉捧瑞爲妻張氏求病速愈由立大莊來五元袁花同順典九思居二元福記由鴻豐來銅洋十二元又景記銅洋二元仙鎭亘心室主人銅洋三元○漢口公濟益寄來鎭南六齡童子何儒鸞求病速愈錢四千文卾垣三齡童子方爲寶二百文二戶合洋四元以上初六日○吉林崇德堂汪由存義公號閻玉蜂翁交來規銀五十兩丹徒胡汪氏求夫病速愈由黄月樓交來洋十元程桂生求父病速愈由日新盛號來十元新嘉坡鳳城遊子爲友將息洋移助由福裕南來六元浙慈陳翰香求合家平安由阜豐來五元曹趙氏求病愈三元無名氏銅洋一元以上初七日○蘇州軍季文善士舉母命及兄嫂續助求胞兄夔章病速愈由寶和莊來洋三百廿元蘇垣醬業公所潘仲溪善士募第一百九十七次蔣寶笙募雨善居由寶和莊來廿一元安徽建平縣署張玉甫求子息病痊由漂陽寄來出元蘇州老人和瑞記王仁卿病愈完願廿元積累居士十二元内銅洋一元王保珪求父病速愈洋十元安定氏爲子女出痧子求保平安完願八元不留名主人由製造局文案處僕紀君翁交來七元常熟信泰典吳冠亭求病早愈四元淸河季我還願四元懺悔子爲母陳妣求冥福由招商漢局來二元江西無名氏由仁濟堂來二元又退步居醉經山房敬修堂三戶各一元系香芬室爲内姪求四季平安一元婁　帳房六齡童子張禄保節省果資保安一元○杭省馮利泰胡屏山翁募筣吉堂劉生輝堂漢泉子深柳堂固本堂五戶各二元愛鳳氏勉齋氏兪龜如萬生氏四戶各一元無名氏敬謙氏敦本堂務本堂漢芬子玉蓮堂暮雲子心愼氏重農氏立生氏十戶各三角無名氏七角三分汪人和義成唐吉和徐御臣裕成湧大薛頌甫新泰八戶各銀五錢共廿侂戶合洋廿三元以上初八日○丁增福求母肝疾速愈十七元六角銅洋三元錢四十四文妻東恆農氏祈合家四季平安洋三元以上初九日○仁和蔡汪氏求姑沈氏病速愈長沙平銀一百兩又爲子樹聲求病速愈一百兩二戶由長沙朱蘭航託泰記交來合規元二百十兩松江鹽公堂馮怡軒翁募馮谿橋善土求速復原洋五十元又百福生病愈酬願嘉興殷炳文求病速愈由仁濟堂來廿元西昌了心願再求免災氏由廣義棧西合泰號來竟銀十兩嘉興源豐園葛五房拜斗資移助洋十元憚永鈞求病愈由源豐潤來十元屠　頤昌募隱名氏求保妻病速痊十元蘇州人和震記福康病愈還願由惠泰莊來四元靠天地人求來酵喘氣繁脚體痲木百病全餘一元長安萬豐金子先募陳吉記莫朗記均因病求愈洋一元吳淞隱名氏一元硤石恆受參號無名氏銅洋二元黄渡廖得名鐵五百文以上初十日 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年三月初八日京報全録]  
　　宫門抄○諭旨一道録前○發抄硃批四道○江督曾等奏爲海運漕米酌改河運爲期己迫赶辦不及摺○鄂撫奎奏爲掌獲拒捕盜犯審明照章懲辦摺○江督曾奏請旌奬片○皖撫陳奏爲調署知縣片○又奏報得雪片○三月初八日吏部翰林院正黄旗值日無引見○豫王肅王等由東西陵回京請安○豫王等各謝署缺恩○許應騤警信各假滿請安○豐公謝分献大臣恩○師曾崇光因伊子保奬謝恩○誠端致祭明陵回京請安○並謝加級恩○徐致祥謝授宗人府府丞恩○禮部奏派恭進册寶之大學士派出額中堂恩中堂福中堂徐中堂○又奏派捧册寶之大臣派出崇禮豐烈○又奏派册寶引進龍亭之大臣○派出熙警寶昌○掌儀司奏初十十一日祭奉先殿瀅貝勒澍貝勒行禮○召見軍機福中堂許應騤德福○發抄剛毅奏奉撥山西十五年分地丁京餉銀兩奉硃批戶部知道欽此○崧駿奏請以嚴州守李士彬調補杭州守奉　硃批吏部議奏欽此○又知縣李昱前請查抄协追免予查抄奉硃批着照所請該部知道欽此○又知州李光高虧欵革職勒限追繳淸欵奉硃批着照所請該部知道欽此○○太子少保兩不總督臣曾國荃護理江蘇巡撫布政使臣黄彭年跪奏爲海運漕米酌改河運爲期己迫赶辦不及恭摺奏明仰祈望鑒事竊臣等於光緒十五年正月初八日接准戶部電稱議覆山東巡撫奏請酌提漕米二十萬石改河連一摺初八日奉旨允准飭部照辦等因竊維河運爲國家經久之圖亟應遵辦當卽督飭司　妥商赶辦旋據署江蘇布政使田國俊蘇松督糧道景星禀稱本屆各屬起運漕米均己抵滬改辦河運諸多不及先後電覆戶部在案伏查江安河運米石業經截留辦賑蘇屬河運漕米十萬石自前撫臣崧駿奏奉諭旨改歸海運之後各州縣陸續起運均己抵滬兹若驟提二十萬石由滬改歸河運其中寔有窒碍難行者前兩屆蘇屬辦理河運先於冬令在高寶一帶購買米石以備次年二月開行上駛今己正月中旬一切均未預備斷非咄嗟可辦强而行之轉恐誤事或者謂各屬在滬之米卽由滬雇船改運要知徒陽運河淤墊己久去年雨澤稀少近查水勢深不盈尺不敷浮送疏濬需時卽江北運河向辦河運亦係年前開濬蓄水非可立辦若將在滬之米飭屬變價赶赴江北一帶另購秈米以冀裝運較易而在滬之米驟飭變價其價必賤江北一隅急切購米勢必湧貴所費寔煩無法籌貼至雇用船隻將近千號逐加遴選亦非旦夕可致又其次也臣等久思珍重天庾規復河運現值河流順軌山東一帶運道己通因勢利導正可卽時舉辦縱或少有周折亦當力爲其難無如蘇省海運現爲己成之局倉卒改途竟難措手與其貽悮於後曷若據實陳明惟有仰懇　天恩俯准將酌提漕米二十萬石仍由海運俾資迅速俟本年冬漕再行遵照提前趕辦河運以期規復舊章所有今春起運之冬漕不及趕辦河運情形理合會同漕運總督臣李瀚章恭摺由驛馳奏伏乞皇太后皇上聖鑒訓示遵行謹奏奉硃批着照所請戶部知道欽此○○頭品頂戴湖北婦撫臣奎斌跪奏爲拿獲執持洋槍强刦拒捕盜犯審明照章懲辦恭摺具陳仰祈聖鑒事案據應山縣知縣張樞詳報民人程恒盛染鋪被盜强刦拒傷鄰人熊家富身死一案當經批飭緝究該縣旋派兵役並會同孝感縣縣丞曁河南確山遂平二縣兵役先後拿獲趙金魁等十一犯到案訊供通詳經臣與督臣批飭前任德安府知府賡音布提犯覆審明確照章就地正法在案兹該縣張樞録叙全案供招開具應敘職名由護理德安府知府蕭雲祥湖北按察使覺羅成允覆核轉詳前來臣覆加查核緣趙金魁閻老二戈望來雷毛王毛王子俊張學振尹兆劉騾駝宋金和宋糢糊分隷安徽毫州渦陽河南汝陽商確山遂平等州縣各至應山縣屬帮工小貿游蕩度日彼此認識先未爲匪光緒十三年十月二十八日趙金魁會遇巴獲之閻老二戈望來雷毛王毛王子俊張學振尹兆劉騾駝宋金和宋糢糊並在逃之石邪皮眼石望田得米孔秃殷恩各道貧難趙金魁稔知程恒盛染鋪積有銀錢起意行刼衆俱允從卽於是夜各帶尖刀木棍洋槍油捻一共十六人齊抵程恒盛門首趙金魁令劉騾駝宋金和宋糢糊在外把風接贓自與閻老二等撞開鋪門點燃油捻一齊擁進事主程恒盛驚起喊捕戈望來等用刀嚇禁聲張刼得銀錢衣布遞交劉騾駝等正欲逃走適鄰人熊家富開門出捕閻老二點放洋鎗中傷熊家富倒地一同將贓物分携至僻處查點按股俵分各散詎熊家富傷重當時殞命該犯等各將所分衣布賣與不知姓名人得錢同分花用事主程恒盛等報經該縣張樞會營勘騐詳報差關緝拿旋據該縣兵役拿獲戈望來雷毛王毛並會同孝感縣知縣拿獲劉騾駝宋金和曁河南確山遂平兩縣兵役協獲趙金魁閻老二王子俊尹兆張學振宋糢糊並起獲布疋尖刀洋槍到案傳主認贓給領訊供通詳經臣與督臣批司飭府提犯覆審明確照章不地正法前比緝逸盜無獲應卽擬結查律載强盜己行但得財者不分首從皆斬又例載盜刼之案把風接贓等犯亦係同惡相濟照爲首一律問擬各等語又光緒十三年刑部奏定通行嗣後强刼之案但有一人執持鳥槍洋槍在塲者不論曾否傷人不分首從均擬斬立决梟示又湖北省奏定章程盜案如有執持刀械火槍强刦聚衆至五人以上者地方官將犯訊明後解府覆訊明確卽行就地正法各等因遵辦在案趙金魁起意紏刦程恒盛染鋪得贓夥犯閻老二施放洋槍拒傷隣人熊家寓身死實屬兇暴昭著戈望來等聽從行刦或入室搜搶或在外把風接贓均屬同惡相濟自應按律問擬趙金魁閻老二戈望來雷毛王毛王子俊張學振尹兆劉騾駝宋金和宋糢糊均合依强盜己行但得財者不分首從皆斬律均擬斬立决加擬梟示業己遵章就地正法梟示應毋庸議該犯等在外爲匪原籍牌保無從覺察應免置議買贓人不知姓名無從傳究己獲贓物給主認領未獲各贓同逸犯石邪皮眼等緝追獲日另結熊家富屍棺飭屬領埋賊械刀槍案結存庫　報此案首夥十六人己於疏防限内掌獲十一名獲犯過半兼獲盜首文武疏防職名邀免開報所有首先拿獲鄰境罪應斬梟夥盜二名應叙職名係前署孝感縣縣丞現任武昌縣縣丞楊景薇協獲鄰省罪應斬梟首夥盜犯六名應叙職名係花領同知銜直隷州用署河南確山縣知縣杜元勳鹽提舉銜候補通判確山縣興史宋庚長同知銜河南遂平縣知縣延澤因案撤任遂平縣典史葉因昌駐防確山營花領候補遊擊史長齡花領都司銜河南確山營守備李貴分防遂平營候補千總鄷全相應隨案開報除供招送部外理合曾同湖廣總督臣裕禄恭摺具陳伏乞皇庆后皇上聖鑒勅部核覆施行謹奏奉硃批刑部議奏欽此○○曾國荃片再江蘇安徽賑捐案内各紳富捐助棉衣及棉衣價銀經臣循例奏請建坊欽奉恩旨允准在案兹據籍隷湖南湘潭縣署福山鎭總兵雷玉春遵生母從一品命婦雷張氏命捐銀一千兩籍隷江西泰和縣職員蕭敷照遵故父五品封職蕭紹枚故母匡氏遺囑捐銀一千兩籍隷安徽休寗縣匹品封職洪廷俊等遵故父五品封職洪文堃故母江氏遺囑捐銀一千兩據勸捐委員分别報解前來臣查雷玉春等捐助銀兩洵屬善承先志核與建坊成例相符相應請旨俯准從一品命婦雷張氏己故五品封職蕭紹枚及其故母匡氏己故五品封職洪文堃及其故母江氏各在原籍自行建坊給子樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○陳彞片再當塗縣知縣金耀奎調省差委所遺員缺查有天長縣知縣蕭先鎬年壯才明堪以調署現署太湖縣知縣劉籌署事期滿應卽改員往署以專責成查有祁門縣知縣金士翹歴練精詳堪以調署該員蕭先鎬金士翹各本任内均無承緝己起四叅案件據藩臬兩司會詳前來除分檄飭遵外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○陳彞片再安慶省城於十二月初旬兩次大雪中旬又得一次省外州縣報雪者十之七八滋培麥根於農田實有裨益是裨益是否同時普被容候藩司彚詳到日歸入雨水摺内奏報外謹先附片陳明伏乞聖鑒謹奏奉硃批知道了欽此 
 
