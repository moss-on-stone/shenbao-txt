# 1918 - 183 - 4916306

 

Page 1

 
 
   
 
 

Page 2

 
 
時評 
[陸榮廷語（冷）]  
　　電傳陸榮廷寥寥數語實至誠無譌之言也何以知之其情勢實如此也 
　　張勲之特赦與否固不爲西南所爭西南所爭者固有視特赦爲重者在也 
　　降服不降服唯視二途一則爲理所屈一則爲勢所迫今西南之理未必不及北方而勢不能使之全服故非但辦不到亦不必辦到也 
　　至若完全剿滅之說非特南北均無其力即北方之主戰者亦無此心唯北方主戰者之意不過欲剷除反對派之根據地然後乃與陸唐等携手耳 
　　雖然粤之軍政府旣成立則與前情勢又異前之剷除者政治上之反對黨而今則不能不及西南之有力者也 
命令 
　　七月八日大總統令任命徐源森爲襄鄖鎭守使署參謀長此令 
　　又令參謀總長蔭昌呈請任命張克永爲襄鄖鎭守使署中校參謀張鑄堂爲少校參謀均照准此令 
　　又令陸軍總長段芝貴呈請授寇振邦爲陸軍步兵少校應照准此令 
　　又令前政事堂存記程道元著發往直隸交該省長酌量任用此令 
　　又令蒙藏院總裁貢桑諾爾布呈喀喇沁中旗協理貝子銜鎭國公巴布色楞奉令駐京當差請開去恊理本職應照准此令 
　　補七月五日大總統令任命鍾體道爲陸軍第二十二師師長此令 
　　又令任命吳震爲陸軍第二十二師步兵第四十三旅旅長唐廷玉爲第四十四旅旅長此令 
　　又令任命田頌堯爲陸軍第二十一師步兵第四十一旅旅長賴心輝爲第四十二旅旅長此令 
　　又令安徽敎育廳長馬鄰翼未到任以前調胡家祺署理此令 
　　又令陸軍總長段芝貴呈請授蔣文煥董繼祖馬忠倉爲陸軍步兵中校馬承淵爲陸軍步兵少校並加中校銜均照准此令 
　　又令陸軍總長段芝貴呈准護軍管理處都護使紹英咨請以崇惠保連陞補正藍旗護軍參領雙德景文阿隆阿陞補正黃旗副護軍參領雙興烏爾恭額文煜陞補鑲白旗護軍參領英崑雙文陞補鑲白旗委護軍參領均照准此令 
　　又令蒙藏院總裁貢桑諾爾布呈翊衛使丹巴逹爾齋因病懇請辭職丹巴逹爾齋准免本職此令 
　　又令橫田國渡平沼騏一郎濱尾新穗積陳重均給予一等大綬嘉禾章鈴木喜三郎小山温齋籘十一郎均給予二等大綬嘉 
禾章豐島直通谷田三郎剛義正正小山松吉牧野致之助小河滋次郎岡田朝太郎志田鉀均給予二等嘉禾章平石氏　中川一介島田鐵吉須貢喜三郎山内確三郎泉二新熊飯島喬平立石謙輔池田存二郎均給予三等嘉禾章浦榮五郎溝淵孝雄吉田鐐作清水孝雄吉田鐐作清水孝藏土屋信民山岡萬之助原夫次彠皆川廣谷信近均給予四等嘉禾章此令 
　　又令趙玉珂給予一等文虎章此令 
　　又令馬鴻賓晋給三等寳光嘉禾章此令 
　　又令馬福壽晉給三等嘉禾章此令 
　　又令戴春林晋給四等文虎章此令 
專電 
　　北京電張勲運動特赦政府推 
 
 
 

Page 3

 
 
諉恐西南藉口張因密使謁陸聞陸與言我不反對但亦不主張又謂我無他志惟投降則做不到政府之不能完全剿西南猶西南之不能完全滅北方等語（八日下午二鐘） 
　　北京電某派宣布總統將舉徐爲正段爲副總理或梁或小徐用意在促曹覺悟（八日下午二鐘） 
　　北京電東海部下正研究徐用何方法表示不就總統因宣言恐爲段派所惡或俟新國會召集邀議員說明薦馮段 
（八日下午二鐘） 
　　北京電段昨召曹汝霖到宅决定交配軍餉方法（甲）凡此次列入攻川援粤軍費爲第一由政府備戰項下撥匯（乙）凡積欠各軍之餉爲第二由財部分期補放（丙）普通軍餉爲第三由陸部支領（丁）特别軍費爲第四由參陸處撥給（戊）地方軍費爲第五由各財廳提用 
（八日上午十二鐘） 
　　北京電龍濟光昨返京要求再撥二百萬起程（八日上午十二鐘） 
　　北京電靳雲鵬堅不銷假參戰事委丁錦代辦（八日上午十二鐘） 
　　北京電參戰處己將共同出兵準備計畫議有結果俟日美協商就緒即行發布（八日上午十二鐘） 
　　北京電森林先由吉督單獨借欵嗣張督反對農財衝突聞己移歸中央辦理將欵額增多地面擴大張孟各督分用一部餘歸中央正在密議中（八日下午三鐘） 
　　北京電吉林政務財政兩長及富寗中日造紙採木公司之范某等均來京與曹陸商森林借欵事（八日下午二鐘） 
　　北京電政府囑機關通信社宣布言森林借欵正在磋商烟酒印花及鳳凰山借欵皆無其事金幣借欵尤無稽但事實確曾磋商而未完全成立故此種聲明各報多不信（八晿上午二鐘） 
　　北京電濟順路日借欵二千萬己秘密簽字（八日上午十二鐘） 
　　北京電敎育部電江庸留學生至九月朔延不回東停止學費開除學籍其缺額以自費生補充（八日上午十二鐘） 
　　北京電政府否認對西南選舉在京津舉行之說（八日下午三鐘） 
　　北京電李厚基報告孫道仁並無他種舉動己於三十赴臺灣（八日下午三鐘） 
　　香港電粤督莫榮新七日宣稱願服從軍政府命令（九日午後二鐘） 
外電 
　　哈爾濱電霍爾瓦特將軍之兵刻在兩方面發展攻勢謝米諾夫率兵在西擊退後貝加爾境内之過激黨東面則有加爾米柯夫將軍與敵惡戰今己佔據格羅台柯伏車站據可恃消息却克兵己入尼古爾斯克居民大歡迎之勞兵會諸人皆逃秩序漸復過激黨倉促退走不及扼守路橋故鐵路交通不難恢復過激黨力不足拒雙方之壓逼且紀律巳亂苟加爾米柯夫之兵與海參崴出發之却克兵會同夾攻則此方面戰爭當可早完（五日） 
　　海參崴電英日美艦隊司令與法國軍事委員會代表及却克斯拉夫軍共同出示宣佈自六日起海參崴與附近各地暫由協約軍保護海參嵗巿政局現己改組協約軍將承認其管理地方事務之權海參嵅所成立之西比利亞臨時政府其地位現尙未定有勢力之政黨頗反對之尼古爾斯克之巿政局現己成立雙方在尼古爾斯克交戰時有却克兵四名陣亡後由奥人支解其屍體今己組織萬國委員會調查此事（八日） 
　　宜昌電今年開赴重慶之第一商船安瀾號近自宜赴渝復由渝駛回沿途尙稱順適上駛時在巫山峽爲鎗彈所轟擊但無重要之損傷駛回時安穏無事（五日） 
（以上路透電） 
　　哈爾濱電海參崴電稱却克兵推翻勞兵會勢力時會中重要份子乘火車逃赴郊外瀕江第一車站協約國己續派兵士登岸以防郊外匪徒入鎭行劫聞可恃消息加爾米柯夫將軍擬即率兵經波格拉尼施尼亞而入烏蘇里刻招募華人入伍故兵力漸盛聞過激黨又佔伊爾庫次克加爾米柯夫將軍會同烏蘇里哥薩克兵己與却克兵聨合行動故過激黨退至鐵路之北今吟巴羅夫斯克海參崴哈爾濱一帶鐵路己無過激黨蹤跡故尋常通車不久可望恢復謝米諾夫乘武裝火車己抵八五側線過激黨見之不戰而退（七日） 
（字林報） 
　　北京電聞段内閣以閩省不穏之舉係由於前任該省都督孫道仁潛入該省煽動而成特於日前電命李厚基捉拿孫道仁馮總統因此於七日派府員至國務院詢問此事原委（八日） 
　　北京電政府接得電報云浙江楊督軍所派之委員巳會同由北京派來之外交部員前往舟山島方面尋覓相當之地點以備充收容敵僑之用（八日） 
　　北京電最近在北京之日本陸海軍當局者因日本政府對於出兵問題己將方針决定（即至聨合國之要求與美國之希望相一致之時及德禍東漸之事實業己明瞭日本自衛之必要己切迫之時則日本當即出兵）特向政府報告此等狀况並向政府質問中國方面根據中日軍事協約目下巳預備至何程度 
（八日） 
　　北京電龍濟光本字於五日晚赴奉天旋因在天津與曹錕相會見後見曹氏之態度異常冷淡南下尙無確期大爲駭異遂中止奉天之行於昨晨到京直謁見段總理有所訴述徐樹錚因於本日上午怱怱赴津詢曹銀之眞意且勸其從速南下（八日） 
　　北京電現聞駐美中國公使顧維鈞回國有巳於六日由華盛頓出發之電（八日） 
　　北京電據天津來電云曹錕於五日病愈後將河北中州會館所懸之第一路總司令之匾額改換四省經略使司令部又曹錕關於組織經略使辦公處向政府要求費用五十萬元擬不日往京與政府商妥後即向保定而南下矣（八日） 
　　漢口電關於吳佩孚及其他直隸軍之參加援粤問題張懷芝對於曹錕電促迅速南下曹錕覆電云八日由天津出發九日抵漢（八日） 
　　漢口電此次援粤軍之軍費五百萬元張懷芝於其内己領取五十萬元（八日） 
　　東京電椗泊海參崴之中日英美四國艦隊對於海參崴巿民發布關於共同防衛之宣言書略謂中日英美四國之陸戰隊當負共同防衛之任直至海參崴之主權確立時爲止所有海參崴巿之行政一任州自治會及巿參事會决不敢加以干涉六月二十九日却克軍佔領本巿之際所發布之各項法令槪承認之且希望本巿之主權早日得以確立云云（八日） 
　　東京電青木陸軍中將於九日赴神戸即將歸任北京 
（八日） 
　　東京電海參嵗來電於五日佔領尼科利斯克之却克軍其後又繼續前進至佔領尼巿之時有砲彈落於巿内尙無被害云（八日） 
　　東京電大島陸相於今日上午偕同自西比利亞歸京之中島少將訪問寺内首相聚談重要事項（八日） 
　　東京電外交調查會近將開會大槪待原敬氏之歸京當在十三四日之間（八日） 
　　以上東方通信社電 
戰電 
　　倫敦電今晨海格將軍報稱英軍在哈美爾東面襲敵俘獲數人方克至維萊及漢桀一帶敵砲隊頗爲活動今晚報稱昨夜澳軍在維萊爾白勒同勒東北廣二千碼之陣缐前進若干碼昨日天空戰事甚少英飛機擊毁敵飛機兩架又逐落一架英飛機失蹤者一架（六日） 
　　倫敦電今晨海格將軍報稱英軍斥堠隊戰於伊泊爾附近俘虜數人維萊爾白勒同勒與安克河間敵砲隊殊爲活動今晚報稱今晨英軍在洛克貝土勒境附近敗襲擊之敵軍昨日英飛機毁德飛機三架又逐走一架英飛機一架不知下落（七日） 
　　巴黎電今晚公報云法軍在夏陀蒂愛里西面二○四山境得進步俘有敵兵他處戰局殊爲沉寂自七月一日至七月六日法飛機共擊落敵飛機十八架並以炸彈五十六吨曲擲於敵軍區域（六日） 
　　巴黎電今日下午公報云愛恩河南岸數處有砲戰美軍在伏斯巨突擊俘虜若干人（七日） 
　　羅馬電意國公報云意軍苦戰五日未稍間斷卒將敵軍全行逐至比亞夫河新水道之左岸意軍克復西爾河與比亞夫河間敵軍於上年十一月佔至今日之海濱陣地並擴張威尼斯周圍之防區意軍自十五日至今共俘軍官五百二十三員兵二萬三千九百十一人獲炮六十三尊戰壕臼砲六十五尊機關鎗一千二百三十四架來福鎗三萬七千一百零五枝火液射器四十九架飛機兩架子彈五百萬發砲彈數千枚及其他戰品甚夥意軍於戰爭第一幕所失之砲隊與戰品今均奪回（六日） 
　　羅馬電意國公報云意軍繼續在比亞夫河下游陣線進逼昨日己破敵軍之防務進抵新比亞夫河右岸自格里沙勒拉起至河口止且俘虜四百人敵軍在乞薩諾伐方面向北取反攻勢爲意軍所阻敵軍猛攻格拉巴東北卜特第薩爾登之意軍陣地受挫而退（六日） 
　　羅馬電意國公報云意軍現正修繕新比亞夫河右岸之防務意軍加於敵軍之懲創似較預料爲大法軍在亞歇哥高原沙溪襲敵獲勝俘虜六十四人敵軍攻擊佛倫齊爾山谷與白倫太河間之柯倫三次均遭挫衂受創甚重（七日） 
　　　敦電奥國公報云比亞夫河口奥軍陣地南翼昨有戰事奥軍被逼向主軍退走（六日） 
　　倫敦電奥國公報云奥軍因比亞夫河口非有重大犧牲殊難扼守故己退守東岸堤上陣地奥軍於五日夜間引退敵軍於六日正午始進至河濱（七日） 
　　莫斯科電軍械齊備之烏克蘭革命軍七萬五千人由法斯土夫向基夫進發德軍現向基夫退走基夫與俄迭薩間之交通己斷（二十八日） 
　　巴黎電克倫斯基氏在衆院社會黨議員會議宣讀一九一八年五月十八日俄國國會各政黨代表除過激黨外舉行之秘密會議所通過之决議案案内反對白里斯特里土夫斯克條約並宣布俄國仍與德國在戰爭中惟曾切實聲明協約國如干預俄國事務苟非與俄軍協同抗拒德軍則俄國决不承認克倫斯基氏謂今日俄國眞正之主人非他即駐莫斯科德國大使末巴區伯爵云（七日） 
　　巴塞爾電柏林電稱駐莫斯科德國大使末巴區伯爵被剌蓋有兩人登門求見擊以手鎗炸彈旋即逃逸無蹤（六日） 
　　巴黎電克倫斯基氏語客謂彼平日對於暗殺案輒爲悲嘆惟今對於駐莫斯科德國大使末巴區伯爵之被戕殊以爲喜此實俄國之幸事足爲國家蘇生之徵莫斯科行將發生排德之行動德軍進佔莫斯科之舉必成事實云（七日） 
　　華盛頓電衆議院己通過聨合决議案許威爾遜總統管理電報與電話（五日） 
　　華盛頓電運船柯文頓號（德船新新那底號所改載重一六六三九噸）在戰區被沉船員六人不知下落船中未載旅客（六日） 
　　亞姆斯特丹電君士坦丁電稱土耳其新皇華希特愛定己在土泊加浦夫宫登極前皇穆哈默德第五之遺骸己由該宫舁葬愛宇白禮拜寺（六日） 
　　亞姆斯特丹電柏林電稱芋藝口糧每星期己減至一磅（六日） 
　　蘇里克電奥國各處大雨波斯尼亞赫齊哥維拉逹爾瑪歇且有風雪農田大受損失人民至爲憂懼（五日） 
　　倫敦電政府宴待國際議會商業大會諸代表時財政大臣波拉勞氏述及前敵未來之打擊謂協約軍總司令深信必獲美果戰爭今己至分勝負之日後此三月敵人如不能得戰略上之目的則其戰事可謂己遭失敗彼望此爲最後之失敗云云（五日） 
　　智利京電電内閣己全體辭職其故迄今未悉（七日）瑪德里電昨電所述之西班牙間諜議案自由黨社會黨各報皆斥爲袒德豫料内閣將發生風潮（六日） 
要聞一 
[東京通信（心危）]  
（江監督與留學生之接近） 
　　曩者留學界因政治風潮激憤歸國者己逹二千人而留者亦復不少或因困於旅費未克成行或因熱心求學報國將來要亦非皆所謂凉血動物或不愛國者現將暑假故尙有紛紛歸國者然其目的與前不同聞暑假後仍須東渡新監督江庸氏來東後十日有一部分之留學生欲開會歡迎之乃江氏固辭於昨日（三十）由監督處發通告開談話會假日本帝國敎育會爲會場形式簡單到會者饗以紙烟清茶來者逹四百人而其中亦有曾極力主張歸國者或己舉爲代表者濟濟一堂亦云盛矣二時半江氏蒞場鼓掌之聲四起江氏約演說一時間其大略如次最初述東渡之動機因欲避去政治風潮初不料到東來就監督之任至此次所派監督非如以前之由敎育部派員充任乃由總統任命當時江氏曾推薦范源濓前總長嗣後以范固辭遂改派江氏江氏言其到東後對於管理留學生方法首在打破種種隔閡之弊蓋從來監督之不能得良好結果實由於監督對於（一）學生（二）學校（三）政治之隔膜監督旣懼學生之騷擾遂終日藏匿而不敢與學生謀一面致學生對之易生反感此第一重隔閡須打破者其方法則甚多而在使學生得常有見監督之機會如前此監督處星期不辦公而學生唯星期日有暇故今改爲星期一俾學生有所請求苟易於解决者由科員等接洽如必須見監督者亦可且江氏自言於星期日駐事務所時間較久以便多與學生接觸更欲改善留學生總會當初以各省同鄉會爲組成分子而江氏意欲以各學校校友會爲組織分子對於總會之經費房屋等亦願竭力資助以前監督處調查學生至不完備向有之表册均係分别各省故某校中國學生共有幾人漊不易知更遑論欲問學生之品學如何卽由日本各校之當局者眼　觀之似監督處之於學生毫無關係且於學校之優劣亦均茫然此第二重隔閡須打破者其方法則一方由監督處從事調查一方由各校校友會與監督處接觸且時至各校參觀或調查或能爲留學生謀便利者也至若政治問題從前之監督乃由敎育部所派故鮮有能知其詳者未能爲留學生詳細說明以致誤聽流言陡起風潮蓋學生對於監督未嘗有信用也此第三重隔閡須打破者其方法至夥要不外乎說明其眞相使一般留仐生易於了解則斷不致因政治上之風潮而波及於學界學生雖不宜干涉政治而亦不能作爲絶對觀况海外留學生所受之剌激不同亦不能絶不與聞故所要者究明其眞相而對於監督有相當之信用因監督爲一種國家之機關非一種隨政治潮流移轉之機關故學生能對監督有信用則政治之眞相易明不致有激起之風潮也更言北京留學生代表情形茲以本報詳載不贅最後勸未上課者暑假後一律上課以免荒廢學業云云旣而有明治大學某君起而演說因論及歸國問題之是非詞過冗長遂爲聽衆所呼斥繼起者某君言現宜討論者爲暑假後上課問題非歸國問題而其後語多空漠亦爲聽衆所喧而止合場秩序亦因之大亂江氏復起言如有意見請俟改期更集各校代表重開一茶話會以討論之遂散會其結果尙佳蓋留學生集會能愼始愼終者不多覯也江氏所言三種隔閡能盡形打破則留學界其庶幾乎 
　　散會之後記者往訪江氏謂記者曰余亦曾爲學生故學生情形知之甚詳當余來東後即有人欲關歡迎會余固知歡迎者不過一小部分苟因之而橫遭謾駡於余與學生問反生不快之感故余决意由余開一談話會則其結果良佳余所注意者在打破隔閡之障壁縱有阻力余必盡心力而爲之蓋以開誠布公爲最要至外交問題國内報紙所傳均係眞相其條件則斷不如傳聞之苛酷學生以求學爲前提政治問題雖亦須顧及第以今日政府如借欵之濫幾不暇顧茲以大庭廣衆於交涉事件未能明言有欲知其詳者余當更爲各校代表告之也又言余開談話會爲日警所知欲派警察來會保護經余婉謝故今日若輩未來蓋日警之來徒足惹惡感起魔障也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外報對於貸資中政府之批評]  
　　大陸報四日北京通訊云四國銀行團今日通告中政府謂己接奉國内總行訓令善後大借欵之墊欵續交一批己由各該國政府核准云聞墊欵一千萬元將於星期一日由正金銀行在北京代付四國銀行團之政府有此議决頗引起許多批評蓋以中政府今所需者而言本不在供其濫用之金錢且供以金錢絶無阻其濫用之擔保也此欵用於何途未有明文規定此欵如何用去亦無人從中監督記者敢斷言不出數星其此欵將化爲烏有矣此種墊欵簡直是使中政府再延長數星期國内之戰爭中國非政界對於此事皆抱此觀念且尤有更不滿意之見解以爲四國以此巨資借與北京政府是明明對於北京政府投信任票也當道以外人信任自詡運用此策以轉移公私輿論段黨今己利用外人信任之說誇張段氏之威望而爲下屆總統之運動一般言論謂馮總統不甚贊成對待南方之積極辦法而總理則主張嚴厲行爲想各大國亦必以段氏主張爲然否則各大國何以供其戰費云云與四國銀行團有關之政府其意　若何姑不置論但上述意見今己散佈於中國大約南方亦將抱此觀念是誠可憾之事然孰　責其觀念之不應爾耶中國歷來政府從未有如今日之財政寛裕者庚子賠欵止付政　会入欵每年可多三千五百萬元鹽稅月有加　撥付羡餘以供政用亦無留難之處乃政府不生利之債台日築日高此種危狀孰實致之苟非政府有意搗亂措施乖謬何致臻此今全國反對之氣象日甚蓋國民己漸厭棄之矣 
[六日之中央政紀]  
　　外交案最要 
　　馮總統六日下午二時五分至辦公室披閱要電數件於二時五十分見農商總長田文烈諮詢閣議經過情形三時二十分見南京電報局局長許正邦四時半又見中國銀行總裁馮耿光（係報告維持中鈔價格辦法）五時見財政部印刷局局長胡源匯至六時後元首始退私室休息至國務會議是日上午十時許開議各閣員中除外交總長陸徵祥在北戴河避暑未因仍由次長陳籙代表出席内務總長錢能訓臨時缺席外段總理以下其他各總長均皆届時列席本日列入議事日程之普通議案僅有三件（一）爲内務部增加警察經費一萬一千元討論結果議决照撥（一）爲蘭州張廣建督軍呈請追加新建軍經費案討論一過亦即議决照撥（一）爲國會籌備事務局呈請將議員選舉法施行細則增加條文案討論結果决定先行交法制局釐訂此三案討論均有辦法後某某閣員中尙有臨時提出之要案數件其中要以本日曹使連來之四電内容均關湘省方面軍中又外交次長提出日本方面要求履行中日新協定某某部份之外交案最爲重要各總長對於此案密議各約一小時有强其結果均因關於軍事外交之秘密未便宣洩大約尙未有何等具體辦法時計己至二句有零始行散會由農商總長田文烈進府詳報元首又聞六日閣議所列之議案（一）爲國會籌備事務局所規定之國會選舉施行細則修改條文案結果交法制避修正（一）爲社會生活程度日高警察經費受紙幣影響暗中減少若干至警察餉項日入無幾尤非多發幾成現金不足以資餬口由内務部請每月每名加給現洋二元結果照原案通過（一）爲邊省請純費結果不詳（一）爲外交重要案確與西北出兵有具體之討論（一）爲烏梁海添設辦事長官案（一）爲討論四省經略使權限案（一）爲任命潘矩楹充川粤湘贛四省經略使行署總參謀案（一）爲更改湘南湘西湘東防戳線案其次如官吏任命案均經通過是日所列之外交重要案據外交界確息謂外交部於五日午間接到日本駐北京公使之正式公文一道催請我國履行中日新協定中之某某幾條所有開癖商埠一條亦列其末並限期答覆（有謂所限期間爲一星期者）據聞條約所訂之常德錦州等七處自開商埠以便外人通商之條迄未實行駐京日使近接奉本國政府訓令向我國催促　日實行外部接到此項公文後即由陳次長賫向某當局請示辦法某公比卽面諭急行電致陸徵祥總長請其迅速回京以資辦理六日雖提出閣議尙無答覆之辦法也又一說云美國態度近來似亦漸有贊成日本出兵之傾向於是出兵之論一時大盛聞日使林權助氏己屢訪我國當局催詢出兵準備近又以正式公文詢問我國籌備出兵之情形請於一星期内答覆昨日閣議中之外交案件聞即討論此事又根據中日協定中日兩國得互派通信員至參謀部辦事聞日本方面己派定中將齋藤季次郎我國擬派靳翼青將軍赴日但靳意殊不欲行將來當於靳與陳文運二人中擇一選派矣 
　　出兵聲中之所聞（九日上海日報） 
　　協約國援助乞克軍協約國及日本對於乞克軍在西比利亞之活動爲物資之援助之協議其結果通告美國以中日兩國及英美對於乞克軍之改革西比利亞共與以物資上之援助頗可解釋重大之意味也又該處表同情於過激派而與聨合國所反對行動之美國人今亦稍有悔悟之色在海參崴之聨合國軍於六日開會議以乞克軍西進後海參崴之警備薄弱决定以聨合國之兵力補之即通告此意於海參崴巿長巿長覆稱歡迎聨合國之好意云 
義勇軍於南滿鐵道之影響沿南滿鐵路線招募北滿義勇軍成績之好出於意外應募者溢額甚多現己中止此次招募南滿鐵路公司大受影響沿路各站員應募者多至五六十名公司嗣婉曲勸誘令其專心於職務迭經通告而應募者往往脫然以去人手驟少補充殊難現大連管理局一面竭蹶調補一面籌畫將來防遏應募之策 
[日報又一財政顧問譚]  
　　六月十一日中外商業新報云支那幣制改革爲積年問題而解决之足以恐固支那財政之基礎圖支那經濟上之發逹且增加列國對支那貿易上之利便今支那政府任用阪谷男爵爲最高財政顧問是因四國財政團會議之結果决定任日本人爲財政顧問也今支那財政改革之最緊要者在於幣制改革阪谷男爵爲財政顧問則足行幣制改革之準備吾輩期望阪谷男完成幣制改革而舉永遠之功績也更就一般支那財政言之其要改革者誠多如整理借欵所以使支那財政鞏固之道是不可不實行之於支那於今日現狀不外起新借欵而整理舊借欵然能根本的刷新租稅制度則整理舊借必非難事唯刷新此租稅制度因有牢不可拔之惡習實行甚困難於幣制改革上亦然支那各方面所以不能實行改革亦因此諸惡習牢不可拔之故阻害支那文化之發逹誠可歎也然此困難問題實因中央政府之威令不行於全國之故若中央政府之基礎强因威令行於全國則無論如何惡習皆不難打破之而中央政府所以威令不行於全國者實行南北之抗爭勢力分而爲二是故南北抗爭不絶則無由施行善政無由行改革之道租稅改革旣然幣制改革亦然兩者皆不能實行也蓋欲實行改革支那財政須先圖統一支那使中央政府之基礎鞏固威令始能眞行今阪谷男應支那政府之聘任最高財政顧問策畫改革幣制然而支那今日在爭亂中阪谷男雖欲努力爲之亦不過一片之獻策恐終不能舉其功績也吾輩甚望我政府盡力使支那統一平靖則支那財政改革之事乃能舉行此爲我國對鄰邦之一大責任也 
[北京之各方面紀聞]  
　　陸建章案亦成交涉陸建章被鎗斃後陸之家屬控訴無門乃將此案情呈諸駐津之英領事署（因陸寓於天津英界故有此舉）英領事接到陸家屬此項呈訴後比即據情函請曹健亭省長請其答覆詳由以便轉示聞曹省長收到英領公函後己轉呈中央當道請示未知如何答覆也 
　　選舉訴訟辨論終結何竣業控告參議院議員中央選舉會第一部選舉監督違法舞弊一案歷經京師高等審判廳公開審判就事實諸點由原告人與被告代理人敎育部部員胡某兩次辨讑甚詳六日又開第三次辨論由敎育部委任律師胡霖爲代理人就關涉法律諸點爲詳細之辨論自午前十時至午後二時由審判官宣告辨論終結定期下星期一午前十時宣告判决其張玉昆等提起之選值訴訟亦於六日午後二時至三時在該廳續開辨論亦告終結並定與何竣業一案同日宣判 
　　邊省俄亂之影響俄新舊軍在黑邊奮鬭侵入我滿洲里聞六日齊齊哈爾鮑貴卿督軍又拍致中央萬急電一道探其大要略稱俄謝軍不聽解除武裝新黨軍隊日迫滿洲里窩里源等處現且被其佔據而駐滿各站防軍甚形單薄懇速由奉省抽調馬步各營協助并請速撥現欵十萬以濟急需并聞國務院接到此項急電後比己交由參戰督辦處核議矣 
　　新疆之防務與石油據軍界消息參陸辦公處六日接到新疆楊增新督軍拍來萬急軍密電一道大致謂俄亂蔓延新邊防線日廣本省所有軍隊餉械均不足以資應州懇請速撥巨欵械彈兼程運送來新俾濟軍需而備不虞聞參陸處曾　於開會時議有辦法矣又聞同日楊督另有一電專逹國務院内容略謂本省試採石油應用經費請准作正開支追加預算等語 
　　森林借欵之别報最近喧傳之森林借欵最初本謂由陸宗輿介紹欵額爲二千萬嗣某方面又謂此事係在吉省磋商欵額僅二百萬兩說相差甚巨據昨日所聞此項借欵額確係二千萬吉省欲由吉省出面訂借留一千萬充省用而以其餘歸之中央最近吉林某要員來京即爲此事而中央則欲由中央訂借現在尙未十分定局或謂此案己由陸宗輿經手於星期二在財部正式簽字欵額爲三千萬以吉黑森林作抵仿照鴨綠江採木公司辦法云云其是否事實則尙須待後報證明也 
[關於戰局之最近京聞]  
　　曹銀南行前之排場四省經略使曹仲三電覆政府决意日内南下呈明擬於漢口長沙南昌等處先行設立行署以資辦公茲聞曹使旣得中央同意後己分電王子春張勲臣陳秀峯三督軍請其先爲籌備一切又聞曹經略使因攻粤計畫須出萬全故不得不考求精密曾在津集合各方面詳細審議頃己定有四路攻粤辦法於六日電呈政府此電約有三四千字大約曹使日内將來都一行與當軸接洽後便即南下按此計畫實施又得軍界消息日前四省經略使曹錕曾連致國務院急要軍電四道内容均關係報告湘東湘南之前敵軍事己由院提交閣議討論結果如何未得其詳 
　　張懷芝到漢後之布置援粤總司令部確係設於長沙外間所傳設在漢口者或係從前之擬議聞張子志現己指派隨營副官潘鴻賓（潘鴻鈞旅長之介弟）於五日由漢口赴長沙佈置一切其　總司令衛隊亦己有一部分入湘省矣政府六日又致張氏急電大要係催其早日起程赴湘勿庸在漢等候曹使等語 
　　龍濟光旗鼓之重振龍濟光在北方招募新兵早己着手進行聞其所募之總數確爲二十營每五營爲一路共編四路定名爲新振武軍第一二三四路每路設統領一員以資統率此種編制蓋仍按照舊制又一消息龍濟光因募新兵須人訓練統率曾電調舊部各級軍官二百餘人北來茲聞龍所調來之此項人員均先後抵京惟龍以欵項支絀乃於日前令論各員暫停月薪三個月故各該員有多數復於六日紛紛出京現留此間者尙有二十餘員 
　　吳光新己起程北上據某方面消息長江上游總司令吳光新六日有電來京言因要事須面陳政府己於本月一日自沙巿起程北上矣 
　　陳秀峯由牯嶺來電參陸處六日上午接陳光遠督軍由牯嶺行營來中密萬急電一道略稱贛南水勢漸退所有軍事决定積極進行各縣餘匪責成省防團及警備隊認眞肅清免爲心腹之患贛南以六旅兵力向前攻取張總司令不能來贛一俟光遠病愈後擬卽親赴前敵督師云云其對於南昌省防事宜六日亦有一電報告中央略謂所有省城衛戌事宜己専成岳兆鱗岳世傑會同辦理謹聞 
　　熊克武代表之出京據政界消息前此曹仲三經略使張子志援粤總司令在第一第二路總司令任務中先後北旋時外間頗有南北謀和之喧傳四川熊克武以爲南北謀和勢將實現時不可失特派代表分途南北樞要參預一切其當時派至南方者爲吳玉章派至北京者爲黃金鰲聞黃曾往謁合肥詢問中央政略頗望大局早定合肥謂現正攻粤粤平即當及川云云黃大爲失望擬日内出京回川或暫至津滬以觀究竟 
　　閩省軍事之近聞閩浙軍援粤總司令李培芝六日電政府據稱厚基不日督師南下而閩省匪患日熾特懇援例特任福建第一師師長姚建屏暫行護理福建督軍兼省長以專責成關於剿匪前途實有裨益云云又聞閩屬五六縣相繼不守因軍隊開赴　　致内地空虛土匪因之紛起閩督急電請兵駐京模範團奉派往閩由閩調軍艦二艘赴浦口接運一日早己開拔日内計可抵閩矣又一消息云政府昨日接到魏宗瀚由浦口發來密電報告該旅奉命援閩己於支日乘福康建安兩艦由浦口開拔赴閩助援其軍事進行詳情俟抵閩後再行電陳等語 
[湘卾新戰訊（漢口通信）]  
　　克復巫山之信由官場傳出武漢人民未之深信然徵以近日消息則北軍確屬勝利吳軍李炳之一旅佔領巴東後猛力進擊南軍遂失巫峽要塞此據吳光新官軍之所報告也南軍失敗原因似恃地勢險峻疏於防範蓋該地自卾西失敗後僅以漢川黔鄂豫靖國第四軍第二支隊駐守此軍即湖北衆議員劉丹書所招之散兵土匪經黎天才編制者此種軍隊雖號一師而器械不過十之一二又無正餉純取之於民間又乏軍事知識顧品珍黎天才派其守巫山蓋以天險之地一夫當關萬夫莫開北兵雖衆無如何也不料北軍以李旅攻其正面南軍設防該處以川流湍急運兵不易乃擄川卾運輸之白木船作浮橋以繩練緊繫連環相牽使兵安渡三峽抵禦敵人可以萬無一失也乃吳軍一方急攻正面一方派朱旅從石門關綠牕坡出　口黃鵲嶺小道擊巫峽之背一方由大峯驛出烏雪嶺直迫巫山縣皆取鮑超攻川舊徑鳥道羊腸偷渡而入乘南軍不備以襲之南軍遂退守白帝城瞿塘關要隘巫山因未完全失守川軍現有一部增加反攻北軍北力抵禦鹿死誰手尙未可料惟吳光新以部下之兵積戰屢月業己疲乏又當天氣入暑川地皆高山竣嶺不但交戰困難卽跋涉亦不易易意欲以他軍赴前敵己軍暫時休戰聞己電商當道倘無兵調換則將與南方互議暫時停戰以資休養未審能辦到否至湘西戰訊今早據北軍消息李奎元與馮玉祥分途進擊因周雖有黔軍爲助而氣不能振己取道沅水向辰州退却馮李等向新店寗鄉辰龍關追擊矣湘北臨湘岳陽久己無事昨晚十二時忽接武昌電話謂岳州所屬城陵磯己起戰事惟得自私家來信内容云云惟城埠距岳僅十五里爲湘卾交界之區極爲重要北兵二十師守之離各交戰地均數百里何忽於春中起有戰事今日問之軍界要人則稱臨湘岳州之間前有土匪譚從雲王天顧等潛匿通山平江等處招集土匪敗兵竄入臨岳之間自稱兩湖護國軍駐岳總司令聲勢頗大經范司令（國璋）擊敗該匪己向桃林竄逃成爲流賊東擊西竄至今尙未掃清城埠開戰當係其餘孶也 
[活動時期之廣東]  
　　西林己到 
　　武鳴將來 
　　新選政務總裁岑春煊允爲來粤就職由滬附搭日本輪船春洋丸南下於七月二十下午抵港當道據報經即遴派專員乘坐寳璧運艦馳赴香港迎迓岑抵港後並未少作勾留轉乘寳璧運艦來省隨於三日上午六點二十五分鐘在天字碼頭登岸是時國會議員及各要人代表均己鵠立碼頭迎候旋由在場　警擁護岑總裁晉城逕進軍署與莫督軍晤談兩年闊别相見甚歡是時岑衣白素紗單袍頭戴白草帽精神　鑠而貌較丙辰歲來粤時尤爲豐滿刻下即以警衛軍總司令部辦事處爲行轅各方要人均紛紛往見幾至應接不暇即援贛聨軍總司令李烈鈞督辦李根源亦經先後蒞省表示歡迎共籌大計岑與各要人在軍署略爲周旋後以急於與伍林兩總裁解决時局遂即親到海珠與伍林二公把晤入夜莫督軍以岑車馬勞頓特在三君祠設宴爲之洗塵并東請各要人及各高級官廳爲之陪席查岑此次東來其隨員除王孟余三氏先行抵粤外謓夫同行者則爲冷遹十瑚張習等多人及其第三公子刻經一同蒞省至其瀛眷亦在滬同搭春洋丸南下抵港後即日轉搭河南夜船來省三日早己抵埔隨遷晉　堤西　　店　寓以俟行轅部署稍妥然後遷晉居住聞莫督軍三日午刻己將岑總裁蒞粤情形電逹各方面知照并專電敦促陸幹老及早兼程東下共襄時局以慰衆望據政界消息岑總裁旣己翩然戾止和戰兩問題不久當有明確之表示而政務會議之組織亦當隨之活動蓋岑氏此來於和戰問題料必籌之己熟且必具有把握否則决不輕易南下也陳炳焜賀岑總裁抵粤電云日公艶電敬悉雲公己允就職不日來粤主持新鄭敷布至極擎天挽旣倒之狂瀾唯諸公之是賴臨風逖聽薄海同欽謹布賀忱母任翹企炳焜叩舟印 
　　聞陸使確有來粤消息據梧州電昨己調撥巡輪西上以便運載軍隊東下陸使即准日間啟程先赴貴縣察閱援湘續軍然後實行東下又據赴邕代表王葆眞等所談晋見陸氏情形足徵外問流言之失實茲爲詳誌如下王葆眞曰余等由省起程抵梧州詢悉陸使己遄返武鳴余等卽繼續前往抵武鳴當卽晉謁門者謂幹老脚疾陟發步履維難日來多不見客諸公駕到不知能見否比持名剌入幹老謂國會代表遠來當然要見即預備下樓見客余等　幹老不良於行因請登樓晉見得幹老許可洎登樓即陳交當選總裁證書兼致代表歡迎之意幹老謂軍事一切責無旁貸至政治方面向非所長猥蒙選任總裁實深慙悚但當國家多事之際决不敢以個人去就牽製全局且承非常會全體諸公之責望尤屬義不容辭前己通電廣州宣布就職茲復承諸公遠來且感且愧余等因請其親身來省幹老謂原擬親往湖南督師旣可到湘當然可以到粤况辱承諸公厚意尤深願聚首一堂磋議一切進行事件但刻下脚氣正劇湘粤之行均須俟之異日現擬先派代表至廣州就商一是云云續復談及軍事幹老謂前敵未能得手自係實情但不能謂之眞敗緣南北兵力比較相差太遠子彈又不能以時接濟此時戰略當然以退爲進且彼此死傷相當現正籌備大批軍實一俟運赴前敵卽飭令大舉反攻不難使長江流域　留北軍片影勝敗兵家之常所貴再接再厲堅持到底其他皆非所問也談次復以最懇摯之態度續向余等發言曰天時人事業己至戰無可戰之境此正南北所周然此次興師原以護法爲職志法律問題以外實無他求此目的一日不逹即一日不能罷兵以榮廷個人意見勝固無論即敗至一夫一卒亦必前進甚至此身碎粉此志猶歴刦不渝所望諸君子轉告國會全體諸公榮廷一息尙存斷不諉爲異人任也余等聞幹老所言不禁改容稱謝因復請其派代表來粤並通電其他當選各總裁促令就職均經幹毐首肯遂與辭而退翌日復蒙招飲事罷當日即就歸　 
[粤省會否認電話局借欵]  
　　粤省當道昨以電話居因遷局裝機欵項不繼擬息借台灣銀行日欵十五萬元一案經交省議會核議頃悉該會財政審查股昨將此案審查告竣報告如下查電話局因遷局裝機需費浩繁無可籌措故出於借債一途夫借債誠出於萬不得己同人等寗敢持異議惟查閱劉陳譚易四議員報告調查電話局報告書並該局節略書以遷局裝機及改良線路等事約需現欵八萬元夫以吾粤政府歲入數千萬事關省會交通要政移緩就急何難挪借此數即不然中國銀行將次復業又何難稍緩頃臾稱貨於該行而以該局全部財產爲擔保又不然實業銀行前旣借欵八十餘萬現因遷局要需又何難再借數萬而必轉借台灣銀行將該局全部財產抵押於外人此宜熟審者一也自歐戰發生以來外國貨幣價值低落即就日本而論三四年前日幣一千值廣毫一千三四百元今則一千日幣纔值廣毫七百元左右是現在日本金幣比諸三四年前己低至五六成故目下值外幣低折之時而借外債無異飲酖以止渴今閱電話局借欵條件所借日金十五萬只值廣東銀毫十萬元而月息又定八釐半還期又限以三年至第二三年還本帶息届時日幣回復原價此則兩年間清還本息至少需廣東毫銀二十萬元是所借十萬而歸還倍之該局暫顧目前之支撑不思日後之損耗己爲失算而况夫電話一歲之中盈餘有幾雖新機裝妥據來文之所稱開源節流不過數萬兩年之内焉能歸還二十萬此宜熟審者又一也基此理由故本股對於電話局借欵與其稱貸於台灣銀行致權利操諸他人無寗稱貨於本省官商庶漏巵不致外溢本股審查結果如此是否有當請付公决 
[廣東籌開國民大會近况]  
　　各團體自接到學生團請提倡國民大會公函後於二十九日各派代表到敎育會開國民大會　傭會聞是日議决暫假敎青會爲國民大會籌備處公推林　成爲臨時委員長并由各委員將 
 
 

Page 7

 
 
　　大合道行大　及　　章　定本月一號復關會討論簡章　道行大綱己將大　議定并舉林福成等往謁伍林兩總裁及曾　詳陳一切兼求贊助當來兩總裁贊許勉勵并謂此次國　大會各昇廳出　增任方對得住學生伍總裁又云時事日非皆由好人不肯出頭辦事敗壞人得把持一切不可收拾汝輩當鼓吹人匆避責任爲要於是各代表請兩總裁於國民大會時務　　會復蒙脩允午後各代表更往謁某當道適己回觀音山不能　見逾至省長公署見政務廳長因病由朱敎育科代逹來意至警　見陳科長陳云如果開會日期地點確定時望報知本廳定必派警察保護昨二號午林福成陳延烱何春帆復往謁某當局當蒙賜見各代表報告籌開國民大會理由并呈簡章及進行大綱極蒙贊成并謂無論成效如何此次國民大會係屬國民應爲之事進行大綱亦甚穏當云云隨開臨時籌備委員會决定函請各界派全權代表二人以上於本月六號午後一時到敎育會會議以便早日成立大會 
[鄂呀代表述天津會議之經過]  
　　日前天津會議實爲解决和戰問題之重要關鍵二十六日卾代表楊文愷君（軍署軍務課長）由京返卾覆命據其談話如下此次津會由曹仲珊張子志北歸後而集表面上又以曹爲盟主故外間推測僉謂該會爲棄戰言和之萌芽難免不實施漢口會　條件中六省一致行動之要點此說似極近理而内幕則大不然葢發生該會者爲段總理其醖釀成熟者爲倪丹忱徐樹錚當湘東失敗前敵惓戰之時曹張辭職計决己無挽留餘地主和派乘機而出奔走津滬極端運動段總理以和議果成則内閣必正式改組自身位置當成不倒自倒之勢皖派勢力天然消滅乃急囑徐倪預籌抵制由倪派遣代表與曹張接洽多次秘密計晝己定曹張始各北返遂决定其共同維護其武力到底政策非至肅清湖南克復廣東不得言和而國人仰望之和平會議己由津會議决暫時打銷此召集津會之眞因與效果也津會旣棄和主戰於是四省經略使援粤總司令之兩要職亦由津會預先產出再經中央軍事會議明令宣布蓋津會係先由各要人與京使密行協議就緒僅開正式會一次向各代表提出宣布旣無精密之討諭亦無反對之一人及閉會後經中央電召便道入京開軍事會議一次由參陸處諮詢各省軍務防務並新編平粤平川援湘援陜援閩援贛之作戰計畫仍分期進行由第九期至十三期止限六個月完竣凡調兵遣將撥餉撥械及戰地輿圖均詳載於每期戰策之中己編印戰時計畫書飭交各將領及各代表遵照施行此次津會外面咸疑爲預備選舉正副綿統起見各派報紙大開筆戰至今不息其實絶無影響蓋其原因小徐本有運籌選政之事跡倪氏亦有包辦選舉之策晝特彼派人物大言不諱輿論界物議紛紜其疑點本有由來但該會以解决和戰爲先急問題主戰派視選政爲緩步津會並無一人提誰選政者余（楊君自稱）居代表之一知之頗詳後因謡言紛起王督曾專電詢問余注意偵查在津各代表全未與聞此事當經據實電覆蓋王督主張穏健去歲提倡和平即中途主戰亦係順時勢而爲之其擁護元首服從中央與寗贛二督志同道合前者某派密謀以臨參代行國會職權王督首先反對迨中央明令以新法召集國會王督亦極不贊成卾省選舉之延遲尤其明證途昨日禀見王督當蒙垂詢津會竟究有無干涉選政之預備余對云實未聞有此密議王督欣然微笑云一國元首應由民意產出若以少數督軍而預籌下届正副總統之當選人物其攜殘民意固不堪問縱西南無力抵抗獨不畏民主友帮之譏笑耶此所以寗督亦有質詢代表之專電某督有折回代表之事實也云云余於此事知之最詳故樓述之 
[亞細亞煤油公司被搶案之結束]  
　　外交部昨提出議案於國務會議云英商亞細亞煤油公司被匪搶刼　損索償案民國三年三月間據特派安徽交涉員呈報准英領照會六安匪亂英商亞細亞公司在該處損失洋油貨物共計一萬三千餘元請爲賠償呈請核示等情（中略）以上各案外部與各該省長官函電往還迄今數載毫無辦法而英使仍來文要求不己恐非妥籌辦法無以資結東擬請由院即電安徽省長先將六安　　亞案即挾照特派安　父涉員與英　商定之數（五千元）償給完案再將定違泗縣各案分别審查酌爲議結其在卾省各案亦請由院轉行該省省長轉飭分别審查商結一面由内務部密行各省地方長官嚴禁華商代售洋商貸物（運售自不在查禁之列）並由農商部審行各省商會遵照辦理是否可行應即提出會議公决施行聞國務會議結果己通過電知畹省黃省長並行知内務農商兩部查照辦理矣 
[江北通信]  
　　近月以來淮徐之匪風稍殺故農商兩界中人莫不　手加慶即泗陽爲匪徒注目之所亦復稍稍歛跡乃近日忽有謡傳謂有大股土匪在此十日内搶刦該縣城及衆興鎭兩處該地人民因之大起恐慌殷實之家紛紛遷徙鎭守署除令該縣駐防軍隊嚴密梭巡外並又調一營前往以資鎭攝 
　　江蘇省立第六師範學校校長徐公美昨　函耕舊各畢業學生於本月二十四日到校開一談話會並訂定章三條（一）遠道同學可寄宿本校並由校備膳（二）會期内由本校職員分擔講演（三）同人之心得或困難可提出質證或研究惟須早一日交會 
　　昨省敎育廳通令各中學校曁各縣知事母許敎員運動選舉如敢故違立予撤換 
　　此間人士運動省議員者甚多近有多數公民連函淮陰縣知事略謂縣長委任總董藍放調查證其法甚善惟某董即藉此將各團之票扣留數千張藉遂其私應請澈究以維選政云云並聞投票時尙有公民監視團發現也 
[南京快信]  
　　梁士詒昨下午二時携眷乘津浦車抵寗住下關惠龍飯店李督派汽車赴下　迎梁入城暢談甚久旋　署設宴欵待晚八時梁過省署面晤齊省長約談一小時復至軍署與李督商榷時局旋即興辭出城乘晚十一鐘車赴滬 
　　贛北鎭守便吳金彪電李督稱陳督腦病復發己赴牯牛嶺養疴軍事暫由李參謀長代行 
　　齊省長病愈己照常辦公見客昨電京銷假 
　　倪嗣冲病尙未愈馬聨甲昨過寗赴蚌視疾並陳報軍事 
　　徐樹錚派李如璋在徐州招募之新兵聞己運赴馬廠訓練 
　　山東新編之混成旅開抵浦口待輪運贛 
　　浦口安武軍兵站昨己成立 
　　閩督李厚基派副官楊得勝直魯招募新兵昨過寗乗津浦車北上 
　　駐泊下關草鞋埉之湖鵬等雷艇砲艦三艘奉海軍藍總司令電調開赴粤海備戰 
　　省議會初選原定七月十日茲因各縣電請展期省署批令如七月十日不能趕辦之縣分准再展期三日覆選决八月一日一律舉行 
　　省署昨通令省議會各初選監督多派警察維持選舉會場秩序以重選政 
　　省署委江弱運河工程局提調姚崇義赴上下游會勘運隄 
[杭州快信]  
　　甌海黃道尹呈報督軍省長以慶元知事江宗濂六區帮統劉錫蕃防閩出力請予從優奬勵以資鼓舞 
　　德僑辦事處檢查長吳鍾溶向軍民兩署呈請辭職業奉照准遺差另委督署諮議祭冠澄接充 
　　八號爲省長壽誕署中全體職員公備盛筵稱觴晋祝即晚在署開演影戲會稽張道尹三區常統帶硤石統捐袁局長平湖朱知事曁統捐鄭局長俱詣省祝壽 
　　臨海玉環等縣紛呈到省查勘縣屬煙苗均己淨絶並無片卉寸株發現 
　　財政廳電令各縣曁統捐局催造六年度統計年表務遵考成辦法第一條依限造報詳晰填送勿稍舛錯致干駁回有誤報部定限 
　　督署飭拿之私售軍火通盜案犯劉志屏昨由滬引渡到杭發交軍法課訊辦 
[地方通信]  
[淞江]  
　　省議員初選雜聞還舉競爭之　烈以本届省會改選爲最每票禮一紙竟有人以大洋一元收買者風聲所播各選民羣向　查員索取票證喘笑　　所在都是各調查員有避不見而者有委資於選舉事務所令其自向質間者連動初選當選人之多尤爲從來所未有即如楓涇一鄉原有票額僅能選出初選當選人八名而運動當選自以爲確有把握者多至三十餘人其手段最下者則更糾合强有力者預備於散票時乘間攫奪該鄉主事者不得己於七日召集各選民婉商終因運動當選者人數過多難以支配由衆公决用抽籖法决定八人其他各鄉亦無一不然松江巿區則更有所謂搶票團之傳聞縣警察所議决於投票日加派警卒武裝到場以資鎭壓投票所仍假縣立第二高等小學校各區管理員及監察員亦己分别委定至選民朱久望吳粹卿等所組織之東西兩監視團前曾具吾縣長　於投票所内另設監視席俾仲監視惟李縣長以其事屬難行僅加給朱等照會各一紙請其一律充當選舉監察員以符定章 
[蘇州]  
　　唯亭大刦案受傷軍民記　亭刦案匪徒登岸時分爲二股一股擁至警察分所門崗巡士馬義和見匪來卽携鎗而逃有一匪趕上用刀將馬右臂砍傷馬即倒地又有一匪開鎗擊中馬之腹部頭部而死各匪湧入搶鎗巡士鮑祥書被匪毆傷巡士陳耀南被匪鎗傷小腿伙夫簫錫光亦被鎗傷大腿乃刦取洋鎗而去另一股往搶咸大典當打門不開將隔壁茶店大門打毁入内越牆至興當内開放大門搶刦後携贓下船時將巡船一艘連快鎗六支一併刦去該鎭商團閔警出捕團員中有二人受傷咸大當内失贓物值洋六千有餘並失快鎗二支云 
　　事後之選舉訴訟蘇州巿選民戈秋潭以此次省議會議員選民册内所列年歲不符請求更正吳初選監督以法定期間早己經過無更改之餘地惟核與選舉法第二十七條所列情形似尙無礙第案關法律解釋未便懸擬能否准予更改應候轉呈總選舉監督核示 
　　戲園輟演閶門外馬路春仙第一臺鳳舞臺早因開支不敷先後停箱惟民興新劇社依然開演今因盤門桐蔭花園開幕一般遊人均改途易轍轉而之他以致新劇社營業亦驟然減少故該社亦以天氣炎暑修理房屋爲詞於六月朔日起實行停鑼 
[崇明]  
　　罷巿始末記三崇邑防兵上年由南通某團調來共四連今春調二連駐海門該營趙營長遂常川駐海僅有某副官在崇管理營務恃勢强買調戲婦女等事時有所聞邑人深恨之而無可如何陰曆五月二十一日晨某兵士因買魚啓釁與魚販爭毆崗警從旁勸解亦遭毆打適有路過兵士數人帮同行兇將該魚販扭至營部敲打鄰近崗警竭力往勸亦飽受老拳無如之何商民以兵士如此野蠻大動公憤午後一時聚集萬安倉者（縣議會舊址）二百餘人咸以巡警旣同遭毆辱警察無保護之能力只有議决公推代表要求商會嚴重交涉惟崇邑商會向同虛設雖經商人要求竟不敢出面交涉營部中聞商民會議後即向縣公署探聽消息並否認毆打巡土而己次日各商店一律閉門偶有小販營業下流社會即干涉之縣知事知事己發動即親率各警佐開導各商店開門而各商店置若罔聞於是電知團長請飭營長到崇解决一面邀集地方紳士數人到署商議疏通由紳士等按戸勸導始行開巿己下午一時矣二十三日上午趙營長到崇被傷魚販己由縣署送至本地醫院醫治該營長即親到醫院慰問贈養傷費十元並許嚴辦滋事兵士各界人士聞之憤氣稍平及二十四日上午該營長即在營部中將擾事兵士分别痛打軍棍爲首者除坐營倉外立予開除並云如果受傷者身死處以軍法於是地方翕然想以後該兵士等或可稍知歛迹也 
[嘉興]  
　　禾地防務加嚴嘉興自前年戒嚴以來本未解嚴近日嘉屬戒嚴司令官夏兆麟又飭各軍警長官對於車站輪埠旅館等格外加意晚間四城街衢責成警士嚴密巡行民間有喜慶情事不准升放花炮並傳知各店舖不准賣出花砲云 
　　舉行聨合畢業嘉興北麗等國民學校於八日上午九時在敎育講演　舉行聨合畢業式共計北麗月洲毓秀城北塘灣鴛湖城東等七校畢業生共計七十三人縣視學葉志翔譚廣生　學員李壽莊等均到會觀禮並演說以作勉勵語至散會時己午正矣 
[杭州]  
　　新衆議員之履歷會稽道區梁議院議員前己揭曉各當選議員籍貫履歷如下沈椿年字任夫定海人杭州硝磺局局長謝鍾靈字醒今天台人省議會議員王行健字仲行温嶺人省議會議員現任寗台官營產事務所所長杜棣華字韞藏臨海人　任象山縣知事童能藩字雙峯臨海人省議會議員黃秉義字質誠臨海人王錫榮字湘泉杭州人杭　會協理袁翼字滌莽嵊縣人前殺虎口收稅局局長何動　字屺瞻紹縣人省議會議員王秉鑑浦江人 
　　省敎育會評議會浙江省敎育會於七月七日上午九時開評議會經會長主席首致詞歡迎新評議員次提議原定評議細則均無變更次由幹事程光甫報告張君佐時辭職函件請公决討論結果由會備函挽留次議全國敎育會聨合會本會代表問題公决用推舉法當經推定許緘兩庸小　朱怙生駱憬甫四君爲代表次由會長報告暑假期内有消夏會聨合會等事務繁多擬請陳成仁金子和兩君爲臨時常駐幹事並定本月十三日上午八時評議斡事兩部在平海路新會所開臨時會 
　　齊省長誕辰之盛况八日爲齊省長誕辰在省各機關長官多往道賀晚間即在署公讌輿馬縱橫觥　交錯殊極一時之盛 
[廣州]  
　　銷决親行刦殺之劣紳增城　練局長蔣月初串匪刦殺謝鳳屏一家五命經當道委員張毓麟馳往查辦昨據該委摺呈遵赴增城明查暗訪計誘蔣月初蔣鑑舟至縣署傳集人證環質蔣月初實藉辦團爲名聚集三點會匪日謀刼掠此次函邀謝鳳屏到局勒銀五千元鳳屏不允卽被蔣月初拘留在局監禁勒贖五千元旋經伊妾朱氏帶同幼子謝文瑞如數親交蔣月初蔣鑑舟點收方得釋放蔣等猶恐鳳屏赴縣告發屢圖謀殺滅口邇於某日將謝又瑞之父鳳屏兄文貴文明胞叔揚來堂兄亞新等一家五命殺害并刦財物一空值贓二千餘元僅留幼童謝文瑞一口亦即擄去監禁月餘勒贖銀二千九百一十元後由朱氏如數親交蔣月初手收始得釋放回家且常遣黨羽偵伺謝文瑞母子動靜謝文瑞時防擄殺隠忍不敢控訴嗣縣營舉辦清鄉始赴列憲告密奉飭查辦而蔣月初恃其家貲富有兼有團長鍾慶桐爲之迭次營謀開脫致前各知事旋押旋釋案懸未結茲由委員本月一日計誘蔣鍾等并緊要人證環質蔣等俯首無詞查蔣身充團長親行刦殺慘害多命且於委員抵縣後尙敢囑伊弟蔣伯揚交來銀一千二百元希圖嘗試足見在前營縣委員得賄釋放誠非無因此等劣紳殺之可以保一方之良民縱之即貽無窮之後患應請就地鎗决以快人心現在謝氏一家七寡婦一孤兒財產散盡應否追贓給領仍候鈞示云云聞昨己覆電將蔣月初依法鎗决蔣鑑舟監禁十年餘犯應由縣委酌擬辦結具報 
　　沈佩貞閙到香港法庭沈佩貞與湘籍國會議員魏肇文因締婚事廖轕昨日竟赴香港中環警局投訴其事警員以婚姻問題應由華民政務司料理沈氏又往華民署投訴且歷陳魏氏始末該司以沈所控情節有類棍騙飭其到裁判署投訴沈又步行至裁判署昨日下午人多見之據沈對人言查得魏肇文由省搭招商局廣大輪船到港意欲轉行往滬故急趕前來欲請港官將其截留在法庭對質沈到裁判署時身穿白花文明紗衫下穿黑裙戴夾鼻之金眼鏡手挽皮袋仔行色殊爲怱忙聞港官以彼兩人所行之事係在省垣全屬省官行政範圍之事香港旣無粤吏明文請爲引渡碍難聽一面之詞將魏氏截留不允其請沈途明惘而出 
[濟南]  
　　定陶警備隊譁變定陶縣警備隊長鍾某本係桿首就撫於曹州方鎭守使者該縣士紳以其積案纍纍羣起反對縣知事竭力敷衍警隊士紳之間遂積不相能鍾某雖身充隊長而時與各處匪魁聲息相通迨方便有去職之耗鍾某知地位不可保乃勾結土匪定期裏應外合破城大掠再圖他竄謀爲外問所聞有人赴鎭署告密方使派一等參謀官張步瀛君往偵張君抵縣即往警隊駐在所面晤鍾某加以諷勸鍾某駭愕知事機巴洩益不自安遂不及待土匪外援立刻舉事當即探懷出手鎗向張君連珠射擊幸均未命中張君　者跳身得脫率其從騎絶塵馳去　某恐有大兵來剿僅搶城内僅店三家惟省議會議員孔竺　君所設者損失最鉅此本月二十夜間事也鍾某搶刦後即帶同　丁及快鎗二十餘支并駕轎車一輛　馬斂頭裝載　物出城他去加入匪夥云 
　　招收匪徒赴湘張湘督因防務吃緊軍隊不敷分佈曾派劉旅長來東招撫匪徒編成隊伍以備前敵後援之補充軍頃聞該旅長己將栗鳳羽股匪收撫編詞成軍呈請任命栗鳳羽爲團長業經編練就緒發給軍衣只因該團原用之鎗械種類極繁難取一致暫且留部以俟新鎗運到另行分發查該軍祇有服裝而無鎗械故安然服從無不規則情事今己自南沙溝站開往湘省矣 
　　嚴防陸黨之行動張漢章曹縣人普日陸建章爲曹州總兵時曾充幕友陸甚器重之聞軍署頃接中央密電據探報告張漢章自陸死後現潛匿青島勾結黨人希圖謀爲不軌等語希即嚴防擾亂以維治安等因張護督奉此己　令各道縣及各軍警　關一體嚴加防範 
[天津]  
　　經略使招兵曹經略使業己通電就職惟直隸軍隊業己盡數南征地面空虛且盛暑出師前敵亦難免傷亡擬在直隸山東兩省各招兵一旅在直隸招者即定名爲直隸陸軍補充第一旅以第三師砲兵第三團團長王用中升補旅長不日卽派委員分赴直隸各縣會同縣知事招募云 
　　軍民分治之先聲曹中將鎭有督直消息茲聞曹督軍擬將督軍署移駐保陽以便軍民分治其省長公署仍居天津聞曹省長健亭調署山東省長直隸省長另調他人惟財政廳長汪士元最有希望云 
　　省敎育會亦有選舉風潮六日下午四點半直隸省敎育會假省議會會場開通常會選舉評議員計共分八區凡新僵員入會每人納會費一元共到會一千餘人延至五鐘始振鈴開會會長張佐漢登台報告當有多數會員以開會時限己過羣起質問會長答云如今日太晚可以改期開會全體會員聞言皆表示反對會場秩序大亂會長無法維持乘間下台而避忽有會員沈某大聲疾呼以後會長大家不可舉他現在不可令會長他往仍宜要求到會以便選舉衆贊成於是大衆將會長二次請出會到台先舉八區棆察員於是散票詎衆會員以散票不均無票者實繁有徒竟至大起衝突秩序再亂副會長劉某自己振鈴口唱散會遂携票而去後會場毫無秩序種種怪現相悉觸於眼簾乃遲之又久會員等大衆從樓上始將會長三次請出見會長服小白褂背心等再來會場台上衆會員起立質問會長此時選舉有效否會長答云有效會員中有無票者起立向會長索票經會長旋指定一人外出取票有禽員甲乙二人退席尾之而行不意此指定取票之人竟無票可取惟在公園遊行數周且云没處取票欲令警士干涉尾隨取票之會員甲乙等見此情形恐起口角遂同回會場報告衆會員全體反對會長無法遂議定以空白紙作臨時票衆鼓掌贊成是時有某會員起立云各臨時票請會長簽字會長云票數衆多費時甚久簽字實難辦到衆會員全體復請會長立劵蓋章爲據會長允諾遂取筆立劵上書臨時空白票選舉有效旋發票選舉每票計選舉八人此時會長託詞休息而去約至十鐘會員投票畢遂閉會將投票　舁至敎育廳云 
雜評一 
[盡矣（默）]  
　　中國固龐然大匣也然而今日則一切盡矣以政府言財力盡兵力盡威信之毁滅盡法律之破壞盡一切政治之停頓盡以人民言生計盡廉恥盡網紀之廢弛盡人心之渙散盡一切生存之能力盡以全國言之財產之拍賣盡國家之體面盡國格之喪失盡一切立國之根據戕賊摧殘無一不盡然則今日之國家祇空有其名耳譬之個人生氣旣盡雖四肢尙能行動其能久耶乃我上下之人猶日在夢中而不稍覺悟不更可歎息耶 
 
 
 

Page 8

 
 
[ 
[第一臺初三夜戲]  
價目注意三等正廳一角　二等正廳二角　頭等正廳四角　上層包廂三角　特别包廂六角 
增長勝　草橋關　李春利孫九林　眞假宋江　元元旦何金壽　貴妃醉酒　羅筱寳　捉放曹　小如意趙雲卿　頭本虹霓關　小楊猴張鶴樓朱慶長　艶陽樓　石月明　行路訓子　汪笑儂　黨人碑　陳永奎王蘭芳李少棠張鶴樓王靈珠麒麟童三麻子小楊猴李慶棠李錦榮　三本四本紅蝴蝶 
[大舞臺六月初三夜戲]  
本台特煩優等藝員准演拿手好戲價目注意特别包廂七角　特别官廳五角　二等正廳三角　三層包廂二角 
張菊芬　佘塘關　于振廷張春海張桂芬應寳蓮趙如泉毛韻珂白玉昆姚俊卿佳楣殷春虎趙竹卿陳嘉璘　頭本許田射鹿　孫紹棠佳楣于振廷應寳蓮毛韻珂趙如泉陳嘉璘趙竹卿沈韻秋　頭二本新茶花 
[新舞台初三日戲減價注意]  
二等五分　頭等七分　特廳一角　特廂二角　月樓三角　花樓二元 
李祥林倪金利　紅桃山　潘桂芳曹甫臣　駡王朗　劉漢臣　十八扯　湯雙鳳趙文連汪優游周鳳文夏月珊夏月潤張德禄邱治雲張順來許奎官　新排全本實事新戲　上海馬永貞　鍾鳳林查天影趙文連歐陽予倩周鳳文邱治雲潘海秋邱沁如　准演新排奇情新戲換妻緣 
[新舞台初三夜戲價目注意]  
二等一角頭等二角特廳四角特廂五角月樓六角　注意逢禮拜三六日准演好戲 
鍾鳳林　俊寳招親　曹甫臣　草橋關　劉漢臣　風雲會　許奎官邱治雲周鳳文夏月潤張德禄趙文連汪優游邱沁如　頭本二本實事新戲特别打武塔子溝　王九林潘海秋歐陽予倩查天影潘桂芳　今夕演紅樓夢之一饅頭菴　湯雙鳳潘海秋趙文連周鳳文夏月珊夏月潤汪優游邱治雲張順來　七本八本三層洋樓特别火景水龍上台就是我 
[大世界内大劇塲六月初三日夜戲目]  
另售座資包廂一角正廳六十奉贈嬰孩牌香烟一盒 
日戲　馮茂芳　駡曹操　雙桂芳　金鎖陣　沈飄芳　小放牛　繼小芬　蝴蝶盃　楊金仙　洪羊洞　方孝芳黄永芳奚文芳　鴛鴦樓　 
夜戲　黄聲芳　牧虎關　繼小芬　牧羊卷　李祥芳黄永芳奚文芳　四杰村　吳小松吳小石　看香頭　金菊花　女起解　王雨田　取帥印　楊金仙　紫霞宮 
日夜開演　特别靈猴奇犬猴犬演戲　影戲　准演偵探影片馬麗肯女史著名雙十記共三十本今日演五大本 
[大世界]  
中國第一俱樂部在上海西新橋堍 
㳺資每位小洋二角童㒒減半 
大長片　電光影戲　技術團　大獻柔術　最新奇　猴犬演戲　 
　歐西團　武技跳舞　小京班　文武京戲優美社　文明新劇少林會　尙武藝術　白雲鵬　文武大鼓　老倭瓜　特别大鼓　鳴津班　大套曲藝　何贊臣　單弦快書　駱彩吾南金子戲迷雙簧　開口笑　口技鳥語侯嵐波王鳳祥　文明快書　周珊山　時新灘簧　曹少堂　文明宣卷　朱耀庭朱耀笙　雙珠鳳　吳玉蓀　玉蜻蜓　描金鳳　吳小松　描金鳳　陳士林陳瑞林　果報錄　吳小石　白蛇傳　葉聲揚　英烈石秀峯　金鎗傳　花園内　小蓬山　花園内　機器跑馬　花園内　機器飛船　花園内　升高轉輪　花園内　踿躚架　花園内　跑氷場花園内　奇巧焰火　招鶴亭絲竹大會　小盧山　靈禽仙葩　樓下　哈哈奇鏡樓下　動物院　商場内　彈子間　跑冰場　色白大餐　素麵館　各色素齋　大餐券　每位一元　春申樓　京蘇大菜　中餐券　每位五角　日本式　茶點飲氷　共和廳　精雅茶室 
新大劇場另售座位劵包廂一角正廳六十奉贈嬰孩牌香烟一盒詳細鐘點及菜單請看大世界報 
[沈製生髮膠]  
不論男女老幼髮黄髮白病後產後脱髮等患均可秃髮重生係生毛髮唯一之良品烏髮出髮靈效非常自本醫藥室行消以來治好已不勝計不靈包可退回售價每瓶大洋五角每料六瓶二元五角○又有一種咬髮癬藥靈驗異常每瓶大洋四角每洋三瓶　上海盆湯弄集益里對門人壽醫藥室 
[白濁香甜露]  
此露治五淋白濁眞如仙丹一般靈驗且極香甜可口如溺管十分刺痛小便不出痛苦到要命一服此露立即利水止痛即愈每瓶三角　上海抛球場北杏林軒啓 
[勸業場]  
價目下午六時前盤梯兩角六時後盤梯一角童僕減半 
二層　髦兒戲初三日演　董奎官　斬鄭文　汪處　探陰山　馬金鳳馬金紅　拾玉鐲　王鳳卿牡丹屏　黑水關　一枝梅　關王廟 
商場　初三夜演　徐春芳　焚紀信　馬金鳳　寳全燈　汪處牡丹翠（坐宮）　王鳳卿　瓊林宴　一枝梅一品紅　珍珠衫 
菜館　邵文賓改良新劇　朱蘭庵　西廂　朱菊庵　三笑　吳玉　　描金鳳　朱少卿　刺馬　諸寄儒　果報錄 
三層　電光影戲　寳山記全本 
遊戲園　明德社　女子新劇　日戲朝雲　夜戲半把蒲扇 
四層　羣花會時曲京戲　馬金生邵文濱　改良劇戲 
七層　望遠鏡 
小京班初三日戲全班合演金枝培罪　黄福玉　玉堂春　周福善　趕三關　馮福勝周福安　牧童放牛　倪福長　八義圖　第一奇童王福英全班文戲藝員一齊登台合演好句三本鐵公鷄眞刀眞槍演習體操與前不同初三夜戲　全班合演馬芳困城　朱福瑞　彩樓配　趙福和　火燒關勝　陳福强宗福臯　頭本虹霓關　倪福長周福善　十八扯　宗福臯茹福鍾馮福勝合演好戲通掃羅北 
[鏡花戲園]  
遷設跑馬廳東廣西路汕頭路口笑舞台原址　夜戲價目月樓四角包廂三角正廳二角二等一角六月初三日戲（忠孝傳　雙獅圖）頭等正廳一角　六月初三夜新添油畫佈景特聘越郡優等文武藝員合演傑作好戲史亦奎林芳錦小鳳彩楊子和　漁樵會　陳憲章裘湧棠史亦奎新到優等老生彭芝麟俞大宗趙虎豹張寳香潘得勝趙桂標袁子敏周昌順陳兆峰胡鳳林夔龍鐲 
[愛普廬活動影戲園]  
開設北四川路海寗路北五十二號 
六月初一日至初三日○准演英國戰報頭二三四五六七本改良風俗佳作（風俗澆漓）薄俗婚姻（逃而避之）醫生挽救惡風俗（阿姐逃出旋渦○而妹魔死情網）滑稽大王捉偷皮篋羅克氏大戰巡捕 
[程少卿眼科製眞八寳眼藥明目退翳丸]  
本醫生九代世傳眼科臨診三十年星翳紅赤腫痛頭痛多淚目生内障瞳神散光若不早治翳障遮瞎終身困苦流爲廢人本醫生因鑒於斯將祖傳秘方秘製明目退翳丸專治七十二種目疾能治目生内障瞳神散光年久翳障腫痛多淚雖十年廿年疑難重症目疾皆可復明大匣一元小匣半元秘製眞八寶眼藥專治目生星翳紅赤腫痛此藥搽上包退翳障赤腫亦消大瓶一元小瓶半元雙方同用包好明亮外埠函購郵寄妥速法界東新橋萬順醬園南首寶裕里第一百十六號門牌永明眼藥房程少卿眼科啓 
[一分時立止心肝胃氣痛藥]  
此藥無論何種心肝胃氣痛痛到人事不省祇須呑服二分其痛立止兼永斷根每大瓶一元中瓶半元小瓶三角上海棋盤街三茅閣橋堍門牌念二號　廣東保太和啓 
[祥麟老牌頂上火酒批發]  
到貨無多購請從速總批發上海洋行街晋和行蔡蘭友經理分批發上海三馬路大陸藥房章林生君 
[鳴新社]  
三洋涇桥南首電話三一二○ 
夜戲價目　特别廂廳二角　頭等一角 
張一嘻王凌波陳鏡花張雙宜黄鵑聲蘇石痴任天知鍾笑吾張冶兒謝桐影徐靑樵龔傲霜顧醒愚吉康醒迷小影玲兒　張莎因龔一舟黄夢梅夏石梅馬恨情王無知俞崇秀朱劍靈顧笑峰周冷氷錢書浩文英幼影劍鍾警衆初三日　和尚收伏雌老　　夜戲美人毒有家庭責者速來觀之世風不古道德淪亡所以有種種之怪現象出現也人爲名利所累而色字猶冠名利之上偶一不愼即隨迷津往往弄得身敗名裂家破人亡一失足成千古恨觀于美人毒能母景然本社爲人擇戲亦爲戲擇人今幸天知來隷本社故特排演此最不易演之名劇凡有家庭責者速來觀之 
[葯風新劇塲]  
三馬路亦舞台大新街 
日戲　月樓二角　廳廂一角　夜戲　月樓四角　廳廂三角　頭等二角　二等一角茶券夜戲小洋二角日戲小洋一角函索附郵一分 
初三日恨海初三夜五六七八本乾隆皇帝休妻旗裝戏 
帝爲囚后爲尼希奇希奇此戲比西太后更好首尾一條綫而脚色個個配得合宜戲情悲慘處可泣有趣處可笑景好人好又係結束更加好不可不看 
特聘著吴寄塵名老生初四夜登台准演鐵血碑 
添聘學行兼優之名人　寄塵腹有詩書戲多獨到言論無語病亦无深淺不匀之弊作派不窮凶極惡亦不冰冷激骨无過无不及實爲生角之正宗扮到家庭老頭子更多特長之處間作滑稽亦多奇趣况其自入劇界以來常以未能符社會敎育之實爲慮品行瑞方頗具熱腸正秋引爲同道聘之相與主任劇務初四夜登台准演其手編之鐵血碑傑作從此藥風社更多學行兼優之士戲劇之進步可想好觀文藝社會劇者其來一試之 
[特别大贈品祗有一天了]  
奉送永新公司精鹽牙粉彩中有彩贈上加贈 
比茶票還要便宜　坐月樓及特别官廳者各送精粉一瓶價值大洋二角比茶券還要便宜鹽粉原料極貴重裝潢係南洋華僑所造確是完全國貨百瓶中附彩票數十張　當場開拆　立刻領彩　所謂彩中有彩　贈上加贈也自初二夜至初四夜三天天天有贈以盡提倡國貨之心茶票於此三夜中請坐頭等只取茶資大洋一角各界士女幸勿失此機會其各聯袂偕來乎 
[歐美大馬戲]  
靜安寺路張家花園 
初三日日夜開演 
歐美大馬戲連日在張園開演以來承蒙各界諸君大加贊美譽爲中國從未見過之好馬戲足見技藝精奇駕乎前在本園所演馬戲之上至於地點之凉爽座位之寬舒亦與從前馬戲場佈置逈不相同但勾留祇有一星期即離滬上惠顧諸君早臨是幸開演時間　日戲三點半夜戲八點半售票處　張園馬戲場門口價目　包廂六客每位二元全包十元頭等一元五角二等一元三等五角起碼三角張園電話西七百十二號如蒙定位請午後四時向售票處預定不悞 
[哥羅芝時症藥水]  
專治時疫霍亂腹痛絞腸癟螺吊脚等痧及痢疾水瀉咳嗽哮喘傷風頭痛肝胃氣痛等久著功效當此夏令天時不正居家行旅亟宜購此以備不虞　每瓶一兩洋一元 
各種家用良藥多至百數十種印有藥目函索立奉上海南京路三十七號科發藥房謹啟 
[包愈斷根心胃氣痛藥]  
此藥見極速效無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三角上海抛球場北首杏林軒啓 
[東和活動影戲園]  
價目三角二角一角　禮拜日戲一角二角 
武昌路四號東洋廟隔壁夜戲七點半開演禮拜日准三點開演 
影片公司之新到大部好片上海歸本園一家先演 
七月八號至十一號准演新片（全三十六卷）百寳箱大偵探七賊黨今演第念九本至三十二本○羅克滑稽二本送氷招親]  
 
 

Page 9

 
 
   
 
 

Page 10

 
 
本埠新聞 
[紗業對外貿易之好機會]  
　　駐滬某洋商昨接南美來函並附十六支十二支十支之順手紗樣略謂該埠棉紗向賴印度等國運來今夏以來業己絶跡貨亦售罄速即照樣試辦華紗數百包運往應銷云云吾國紗業有此機會果能刻意經營勿自暴棄則日後紡織業與日美印等國並駕齊騙亦非不可企及之事也 
[美船裝運重要貨品]  
　　大陸報云花旗輪船公司之輪船委内瑞拉號下届由滬赴美時將裝載大批銻絲值銀一百五十萬兩有奇該船定期七月二十日起椗 
[詢問美國禁茶入口之覆音]  
　　字林報云本埠茶葉出口商近來盛傳美國將禁止茶葉入口駐滬美總領事特致電華盛頓詢問實情昨接覆電謂美國並未提議即行禁止茶葉入口云 
[中國郵船公司新船將到]  
　　中華汽船公司創設以來己一載有餘其航行美洲各屬之汽船中國號自行駛至今獲利甚厚茲又由各股東重行集資向外洋添購巨大汽船一艘計重一萬餘噸可容貨件四千餘噸現己在外洋修葺竣工定名南京號業於日前出塢開駛來申先期電致該公司謂於本月二十號以前即可抵埠云云該公司接電後因新船不日到滬故即籌備一切聞承裝貨件己有二千餘噸云 
　　大陸報云中國郵船公司之郵船南京號己於七月二日由舊金山起椗七月二十二日可以抵滬且將由滬開往香港缷貨二千五百噸繼將開往小吕宋將全載美政府之貨物迨由小吕宋回滬時所餘裝貨地位必將有限云 
[共和復活紀念日之休假]  
　　文匯報云星期五日爲中政府所定之紀念日是日會審公廨停止訊案海關亦休假一日 
[法租界舉行慶典之程序]  
　　英文滬報云七月十四日法租界慶祝國慶紀念之詳細程序業己發表與上年大要相同十三日夜間舉行提燈會其路由如下七時四十五分齊集法租界公董局經過法大馬路朝北沿黃浦灘折入愛多亞路朝南入天主堂街再沿法大馬路至八仙橋經墳山路霞飛路環龍路而至顧家宅公共花園晚九時十五分起敏體尼蔭路開演影戲十四日午前八時在顧家宅花園舉行閱兵式禮畢在公董局開招待會十一時三十分法總領署招待來賓午後四時三十分在法人運動場開音樂會九時顧家宅花園開音樂會並演影戲是晚九時敏體尼蔭路亦演影戲 
[法公使南下消息]  
　　文匯報云外交界傳稱駐京法使各將來滬監視法國戰事協濟慈善奬劵開彩 
[日領署更改辦公時間]  
　　文匯報云駐滬日本總領事署辦公時間今改自上午八時起至正午止俟至九月十日再照舊例 
[軍署派兵築造依周塘馬路]  
　　自楊樹浦沿浦灘直逹吳淞之護塘名依周塘計長四十里曾經官廳提議建築馬路以興巿面惟勘估工料至少需銀十萬元縣署曁工巡捐局等屢次提議因無公欵可籌復又具呈省署請撥省欵亦難設法以致遷延至今仍未建築茲松滬盧護軍使以依周塘馬路建築後非僅振興商巿且與行軍往來淞滬亦較利便地方旣難籌欵當以兵力爲之建築業經咨由督軍省長核准歸駐紥淞滬陸軍第十師各步兵建築前日特傳所部各團長到署會議撥兵築路辦法當即議决於步兵三十七八九四十等四團内各抽兵士二百五十名共抽一千名興工建築每兵每月各給菜資洋一元藉以津貼再由團部派委團副官一員每營各派營副官一員排長四員合計每團共派中下兩級官長十六員爲之督率並分全路工程爲四段每團二百五十名失士各築一段計長十里惟該兵士等動工開築後每日不能回營住宿故於該路之队近處暫蓋草房一座以便居住業經各團營副官及各排長等公同認定築造路工地點昨日各赴該路擇地蓋造草房一俟造成卽當動工建築馬路大約遲至本月二十號必可開工昨日盧使己將派兵築造依周塘馬路辦法曁每月加給築路兵士菜洋情形分别咨報陸軍部曁江蘇督軍省長等查照矣 
[議定電燈加價辦法之餘聞]  
　　南巿電燈加價一事自經縣商會與部員華蔭薇等一再向各團體設法疏通業己和平解决由縣商會函致電氣公司並報告各官廳等情己誌昨報昨日豆米業等團體以付給燈費尙未奉到交通部命令碍難施行惟恐或有誤會故又特遣代表葉惠鈞等至華特派員行寓請示當經華君指示以事須呈復到部由部核准俟批令到滬始可給付云云於是葉代表興辭告别歸告各團體一律俟奉部令照付燈費 
　　又聞尙文門外德和米號德大號裕和萬愼等四家以此次加價問題雖經解决而被剪之燈線至今仍未修接回復原狀昨特公函縣商會及華特派員請卽轉令公司趕修完好以資營業茲錄原函於後敬肅者前因華商電氣公司派人來收燈費敝號等以加價問題尙未解决仍照舊章付給謂大衆允加後當照補詎該公司不問情由竟用强迫手段將燈線剪斷而去此事己承各代表呈報交通部並蒙交通部電上海道尹曁縣知事速令該公司修接又承道尹批令修接各在案乃事隔多日該公司竟敢抗違部令置若罔聞現在加價問題己經解决敝號等未付燈費理應照補所有被剪燈線亦應請貴會長函致該公司從速遵令修接以資應用無任禱盼 
　　洋貨業代表蔡伯奎亦致縣商會函略謂頃閱報載貴會致華商電氣公司函云電燈加價一事於本月七日邀集各用戸代表到會業經切實解决並議决辦法四條全夜線四月起加一角五分半夜線加一角三分火表每字作二角五分包燈押櫃取消用火表者應付押櫃一致贊成等語但彼時各業代表注意爭論包燈加價而火表一方無人發言主張加否迨至散會時貴會長發言火表作二角五分云云閱今報載情形用老火表戸似有贊成二角五分之語但四月分火表費該公司早來收過收服人持來收條每字加洋二分實收二角三分加價一成用老火表者不允照加以致迄未照付惟大東門老義隆洋貨號己被收去每字作二角三分有收證可憑春外鼎裕協盛元協盛乾同裕德隆彰等受該公司持來收條均係一律每字二角三分各該號不允照加迄未收去該公司旣先定議用老火表者作二角三分何以此次反爲再加二分加之又加殊出情理之外務懇貴會長函咨該公司以二角三分定議如果作二角五分者未免再有枝節爲特函逹即希妥爲接洽並祈示復 
[梁士詒抵滬續誌]  
　　梁士詒於前日（八號）清晨七時乘坐滬寗火車至申時英美總巡麥高雲除預派五十號西控總目安姆斯脫郎與二十七號西探副總目彭山偕赴車站保護外並飭匯司捕房四十號西探目泮林士華探目馬阿美率同奚治安施金生陸連奎王桂生及九十八號等通班中西包探至滬寗車站四週妥爲照料迨梁抵站即乘安總探目之汽車駛往有恒路某號洋房暫住該管捕房捕頭得悉後亦即遴派中西探各一名前往照料 
　　英文滬報云梁士詒昨日曾赴各處拜客夜間九時且往法租界謁見孫中山有西捕頭一人隨行保護 
[王正廷啓行赴粤]  
　　英文滬報云前參議院議長王正廷己於今日（九日）離滬赴粤 
[合開銀鑛之欺騙]  
　　孫來狗李金波姜裕成三人日前同至法新租界善鐘路鄉民徐尙亭家告徐曰爾之地皮係是銀鑛我等己察勘明白可以立時致富惟不可向他人聲張地内之銀須以某藥房之藥水提取此項藥水價值洋一千二百元請爾交出二百五十元其餘歸我等三股擔任購此藥水將來按股分派當時徐信以爲眞出洋二百五十元給子孫等取去後因一去不返始知受騙據情報告捕房飭探程富生前往某處將孫李兩人拘獲抄出贓洋二十元姜則聞風逃逸祗將姜妻蔣氏拘獲帶入捕房昨解法公堂請究先由原告投訴前情並稱民人初尙不信後由李金波取來藥水一罈稱己付去定洋三百元民人始受其騙請求追究詰之孫來狗供此事實由在逃之姜裕成起意糾同往騙求宥李金波供民人由姜裕成前來邀往騙取是實姜蔣氏供丈夫所爲之事婦人不得而知中西官以孫等詐巫取財罪己成立判孫押西牢四月並交還原告洋二百三十元李押四月姜蔣氏押二禮拜抄案之贓洋先給原告領去 
[大雨聲中之刦案]  
　　前晚十二時有匪徒兩人乘大雨之際至法租界鄭家木橋街中華里口和泰煙紙店敲門入内袖出手鎗利丸嚇禁聲張當在樞檯上及抽屜内搜去小洋一百四十角銅元一百枚携贓而逸幸銀箱鎖匙由該店主隨帶出外故未被刼後由店夥等開單報告捕房飭派探目黃金榮包探徐阿東等前往察勘一週回禀捕頭諭飭嚴拿務獲究辦 
[供訴毆斃婦人之原因]  
　　朱阿大前將婦人吳陳氏毆傷斃命畏罪逃逸由探將朱妻王氏拘入捕房候究在案昨由捕房將一千人解送法公堂請究先由原告吳天福訴稱死者係民人之妻今被朱阿大毆斃請求伸雪繼由見證王金生供民人賣菉荳湯爲生日前晚上目見朱阿大先將死者批頰數下後又拳足交加陳氏即倒地身死並無别人帮打朱王氏實未在場行兇至究竟因何起釁民人不得而知又由二百九十三號華捕投稱是晚聞警前往見死者己倒斃在地朱王氏在死者身畔故即帶入捕房詰之朱王氏供婦人王阿大前向氏夫借洋五元後由死者唆使王阿大圖賴不還由王阿大訴知氏夫以致憤恨於前晚出外毆打迨至婦人得悉前往解勸己被毆斃現逃何處實不得知求宥王阿大供死者曾向婦人言朱阿大家之妓女桂香係是拐來云云後被朱阿大聞知頗爲憤恨竟將陳氏毆死是實中西讞員以朱王氏等並無帮兇證據當堂斥釋候緝拿朱阿大到案訊明懲處 
[郭鳳標逮捕後之自述]  
　　住居法租界之山東人郭鳳標經派駐老闸捕房查特别事件之中西探目查悉郭前曾組織盜黨在公共租界内搶刦報請法捕房加派探捕將郭提獲解回公共公廨訊供押候查明所犯案情再行訊究在案昨晨復由捕房將郭押解公廨請究即據中西探目投案禀稱被告在捕房内不認組織盜黨至公共租界内搶刼惟承認於去年三月間在浙江圖謀獨立現己函請浙江楊督軍調查有無其事應俟復到再行解案請侒云云經李襄讞商之美德副領事判郭帶回捕房候展期七天再訊 
[省會初選今日投票]  
　　今日爲省議會議員初選之期本巿投票地點分南下西站兩處業誌前報茲將上海縣區域各巿鄉投票地點併錄於下（一）南巿救火會（二）西門公共體育場（三）引翔鄉經董辦事處（四）閘北市經董辦事處（五）曹行毓秀學校（六）東溝塘工善後局（七）三林鄉經董辦事處（八）北新涇關帝廟（九）北橋鄉經董辦事處（十）閔行鄉經董辦事處所有在上海巿兩處投票手續昨日午後己由各職員分投籌備辦事細則亦己規定投票時間定上午八時始至午後六時止届時人多複雜故由巿經董陸崧侯於前日分函淞滬警察一區三分駐所劉警佐及二區杜警佐請各派長警六名分往兩投票所周圍照料 
[改訂水警專署分署之名稱]  
　　松滬護軍使署接江蘇水警第二廳廳長趙會鵬呈稱竊職廳自開辦迄今己閱五載所有水上警務至周且密惟名稱尙有未符之處現將駐鈞轄之松江第一專署改爲第一區其所轄之五分署改爲第一二三四五隊其餘各處亦皆改爲區隊所有游巡各艦隊均仍其舊其第一區區長沈葆義第二區師景山第三區仇志鵬各隊長均仍照前辦理所有職廳改组名稱以符實望緣由理合具吾鈞使鑒核通行一體查照 
[小輪撞損貨船]  
　　前晚（八日）十時半有船戸胡任林承裝長義行之豆餅五百片向益興公司保有水險駛至白蓮涇適遇狂風暫停江邊詎被某公司小輪猛撞將船撞損貨物被水浸濕幸有同帮船趕郎援救該船主得慶更生旋卽報明益興公司派人前往調查確實承認賠償一面級由水警廳向某公司請賠船身損失 
[通令車站長協助緝私]  
　　滬寗杭甬鐵路任局長通令各分站長文云案奉交通部訓令内開准鹽務署咨據兩浙緝私統領宋明善呈稱上海租界鹽價畇較賤常有私鹽灌入侵銷内地雖經沿駐車站各緝私兵隊遇有販私者執行鎗斃然所獲究屬無多難免漏網法外應請咨由交通部令知滬寍杭甬鐵路局長轉令各分站站長一體協助查緝以　鹽政等情合將原咨抄發仰即遵照辦理等因奉此查私運食鹽例禁蓁嚴豈容車上夫役人等夾帶私飯除令車務處遵照查辦外合行令仰該分站站長遵照遇有緝私營隊在車站栅欄以外檢查私鹽係屬該隊職掌職務須聽其搜查毋庸阻止仍不得任其在站内檢騐以安行旅是爲至要切切此令 
[黨人招兵送粤之防範]  
　　松滬護軍使署昨據稽查員報告聞有黨人楊振洲唐天奎等由大連招來鬍子五六十人業己乘輪抵　預而送往廣東編入軍隊云云刻己通飭所部各軍警嚴加防範矣 
[勸諭學生赴日歸校]  
　　江蘇省敎育會昨接省敎育廳來電略謂奉敎育部令准江監督由東京來電略謂爭約各生歸學無多廢業失時至爲惋惜庸遠在東瀛無從勸告應請部中設法轉催勸令從速歸校並請大部指示辦法等語合即轉令一體實力勸諭回國學生早日返校免致虛廢光陰云云 
[串騙貨物案行將判决]  
　　甬人高友如曾與在逃之陳某等在北福建路虛設協豐字號於四月二十八號起至五月五號止先後串騙　康洋貨號及森大泰和祥等三十八戸值洋四千餘元之貨物棄店逃回原籍業經被騙各戸控由公共公廨備文派探前往將高移提來滬解至公廨訊供收押在案昨晨又經提訊據原告代表律師譯稱今日祗有原告三人到堂請先訊問口供即由史光廷投訴伊在震康洋貨號爲經理被告與在逃之陳惠才等串騙各號值洋四千餘元之貨物逃逸後由被騙各戸派人四出找尋無着遂集議舉我爲代表控奉公堂將被告移提到案請爲嚴究又由森大號夥王品恒泰和祥號夥趙德丹等相繼投案證明被騙情形即經俞襄讞會同美思副領事向史等詰問一過諭謂被告高友如曰此案下次堂訊即須判决爾如有見證務於下次到堂質證諭畢判高帶回捕房候下禮拜二再訊 
[鴻泰土棧賣土被刦續誌]  
　　東棋盤街六百另一號門牌老鴻泰土棧夥孟祖炳指控台州人集緒培與陸文德吳餘卿等以購土爲由乘間攫取值洋四百元之烟土等情業由捕房將葉等三人拘解公共公廨經中西官訊供之下以原告私售煙土亦屬違法着令存洋一百元保出陸吳兩人各交一千元人洋並保葉緒培押候訊究在案昨晨復訊由捕房刑事科代表牛門律師上堂譯稱近來租界内搶土案件屢有發生自應詳細澈查請爲展期研訊等語鴻泰土棧夥孟祖炳延古沃律師到堂代辯陸吳兩人亦延海德禮律師投案辯護中西官判葉緒培帶回捕房餘人仍交原保候再訂期訊核 
[四川旅滬同鄉會職員會紀]  
　　八號午後二時四川旅滬同鄉會在麥家圈商帮協會開職員會正會長朱伯爲君主席討論職員辦事佁約段錫藩君冉子星君張堯衢君主張每月（陰曆）初二日開職員常會一次張國樑君主張每日下午三時至五時爲尋常聚會時間均經全體議决討論組織徵求隊徵求同鄉會員段錫藩君陳席珍君再子星君李岷山君主張改徵求隊爲徵求部即以四川旅滬同鄉會七字編爲七部每部設部長一人部員十人徵求會員以二千人爲目的會員計分四項（甲種）名譽贊助員每人捐洋五十元以上（乙種）贊助員每人捐十元以上（丙種）特别會員每人捐洋五元（丁種）普通會員每人捐洋一元又會員權利分下列四項（一）會員得入本會所設之俱樂部並得以廉價購本會所出之書籍報紙及其他物品（二）會員遇有爭執之事或被他人欺侮時本會當協力援助（四）會員有選舉權及被選舉權至徵求斯限准於一星期内决定分數以徵得一元爲一分凡積分最多之部長或部員由本會奬以重要物品並經舉定陳維新君爲徵求部總幹事段錫藩君曾天宇君陳席珍君汪金波君王漢章君傅建亭君各爲徵求部部長所有各部部員由部長自行推舉以上各件均經到會各職員全體議决通過時己五鐘餘遂散會 
[學校紀事一束]  
　　寰球中國學生會學校校長朱少屏君以學生於署假期内荒廢學業甚爲可惜特添設暑假補習科日來報名者極形擁擠業於八號舉行入學試驗昨日揭曉除不合格者退還報名費外錄取者爲陳德昭李景齡陳伯藩張先德楊大椿顧天衢陳德全鄭國棟朱仲良邵人烱李道彩李敦治王長順吳道生李敦厚朱保琦李景武包子瑜夏雲峯林在玉馬忠福方於壺吳敬祖謝德堪徐鼎昌王嘉佑何興煥朱鴻傑朱知行　邦豪仇砥徐鼎烈馮寳乾張啓守柳文龍張恕趙少章祁慶林李道彪王惟善張榮祿丁繼明陶文魁陳守怡陳守銘徐鼎和朱鴻俊王立剛等數十人分爲甲乙二級定於今日上課 
　　育材高等小學校友會於本月七號舉行第三次常會校友到者五十餘人下午二時歡迎新會員計二十人次推母校校長主席次李靖瀾演說次會長報告經過情形會計報告賑路更舉職員會長仍推夏錫基君次議决會中發行會證會章等事次攝影閉會己五　矣 
　　南巿馬家廠浦東中學附屬高等小學校昨日舉行第十一屆畢業式由校長王則行君發給證　畢業者十九人名次如下華構王傳燡華楨芮壽元榮樹棠朱鼎祺楊鮮芝 
 
 
 

Page 11

 
 
陸嚴章孫兆熊沈人傑張鏡清沈雷奮楊延　王鑿卿陸秉正王承燾陳世善王能吉邢嘉驊 
　　靜安寺路江南中學補習科今日開班聞該校舊生祇收學費一元新生照章收費 
　　閘北蒙古路明陽里新民學校於夏曆五月二十一日放假因恐學生專事游息致荒學業故於假期内特設半日學校俾各生得以補習己於夏曆六月一日開學聞擬於下學期擴充校舍廣收半費生以謀敎育普及云 
　　愛而近路嶺南中學昨日行暑假休業式並發給奬品計西文得奬者爲張松發梁官松李伯鴻温鑾英歐陽樹康黃宗孟唐壽綿張梓　區區仕多許伯瑜等三十六人華文得奬者伍全徽蔣少郭趙長庚莫賡麟等八人圖畫得奬者程耀文郭瑞儀黎紹文三人拳術得奬者陳學存王振聲二人 
　　北浙江路南洋商業公學近因校址狹隘來學日衆於月初遷至靜安寺路中華書局總廠改名爲南洋商業專門學校主持校務者仍爲郭虞棠君該廠屋宇寛宏且極幽靜頗爲合宜 
　　卡德路博强兩等小學於七月六日下午闰第三次懇親會兼行暑假休業式各學生家屬及來賓到者甚衆頗極一時之盛散會時己鐘鳴五下矣 
　　北浙江路華安坊二弄私立萃英學校於本月七號（陰曆五月二十九日）舉行暑假休業曁國民科第四屆畢業式首由創辦人高有耀君勉勵諸生繼由哲學家劉仁航君敎員陸志逹君等汀繼演說畢業生姓名錄下高御天葉瑞棫張希齡馬素絹沈學星羅午豐 
　　西門中西醫院内附設之中西醫藥學校第一期實習生己於前日考騐成績甚爲優美其最優者列後漣水梁培元南通陸濟華油頭陳淑顯仙遊胡友梅南滙沈淑南黃崗陳惺吾興寗賴頌祺福建王大楨鎭江朱亮臣清江徐侒 
　　青年會所辦夏季聖經學校己於六月二十六號晚正式開課報名入學者異常踴躍茲聞該校爲注意於成人諸君研究眞道起見所有十七歲以下之學生統歸童子部辦理俾課程得以齊整敎授不生阻礙現查杭海柏德生饒靈生等主領者尙有餘額凡欲研究基督敎要旨可於今晚七時前往報名揷班無需學費 
[夏繭巿面之冷落]  
滬上各絲廠因廠絲廠經洋莊銷路呆滯故收買繭子亦頗謹愼惟本年春蠶銀根尙鬆所收紹錫乾繭爲數尙不減於昔值夏繭上巿銀根忽然奇緊故滬上往收者竟無一二昨日絲繭公所接無錫快住云該處各灶將於日内開秤（己定六月初五日）議定每百斤價洋二十五元不准爭買放盤年收亦不豐足將來出貨必甚低次云云昨上海春蠶乾繭亦己跌至每擔一百五十六十元尙無巿面云 
[水木公所定期施醫]  
　　滬紹水木公所每届夏令歷有送診給藥之舉今届由該業董張效良顧蘭洲等提議以同業工作人衆時有跌仆損傷情事施醫開辦時本有傷科一科嗣因經費支絀裁汰至今殊爲缺點故今届施醫除内外計幼四科仍請周作人張芝蓀趙雲逹三君分别擔任診治外添請秦詠華君專治傷科聞定於六月初二日開期送診給藥不取分文云 
[甬兵檢查行李之擾害]  
　　甬商李光泰經營航業僑居日本所有子女均生長是邦克承父業李君凡遇有國内外慈善公益莫不熱心捐助慷慨輸囊爲前黎大總統所聞頒給熱心公益匾額四字頃由章公使轉給該商日商會同人咸相稱賀逹數千人集會於東巿恭頌李君刻由其長子明東偕其弟明北携額回甬擬縣之宗祠馳抵甬埠突有陸軍中士陳清山楊左存帶衛兵數名檢查行李無違禁品物該兵士猶翻箱倒篋將數十張空白信箋逐一翻疊李子謂是白紙毫無别物該兵士即拳足交加并欲捕之司令部去後經甬商大動公憤願作證人該兵士仍辱駡不休荷鎗而去李子受此奇辱呑聲來滬故懸額之期因此中輟云 
[廣東缷任知事不辦交代之查究]  
　　徐警廳長昨日訓令各區署所隊云案准上海縣知事公署公函内開案奉江蘇省長公署訓令准廣東省長公署咨開案據財政廳呈稱竊照本廳長茲因查明各縣知事缷任己久不辦交代懸欠鉅欵潛行離省業經先後分呈請分咨各員原籍查傳回粤趕緊清理補解在案乃數月於茲旣未據各缷知事呈報回粤清理亦未奉准各省咨復行知交代重要庫帑攸關未便任延理再合列清單呈請鈞署察核俯賜分咨單内各缷知事原籍各省省長嚴飭所屬認眞查傳各缷知事到案咨解來粤以便勒令清理完解實爲公便是否有當伏候指令祇遵等情據此除令復及分咨外查閱單開前署香山縣知事藍和光一員原籍雲南建水縣寄寓上海白克路永年里相應咨請俯賜飭縣認眞查傳押解來粤以便發廳勒令清理仍希見復足紉公誼等因准此合行令仰該知事即便查照勒令藍和光自行赴粤清理具報查考此令等因奉此除行縣警察所主任查照辦理外相應函請貴廳轉行警區查照辦理等因准此除分行外合亟令仰該署所隊遵照轉飭所屬一體遵照辦理母違切切此令 
[繙譯對調辦公]  
　　閔行路捕房早班繙譯林春生與晚班繙譯周文鼎昨經捕頭諭着對調辦公該譯員等當即遵辦 
[滿庭坊之兇劇]  
　　昨晨十一時許有一江北口音年約三十歲之某甲行經滿庭坊某舊貨店門首忽由南首弄内走出十餘人將甲扭住痛毆未幾又來一人手持巨斧將甲猛砍數下始相率逸去幸所砍之處均在背後未致殞命然己血流如注伏地亂滾後由途人代喚巡捕到來送院醫治而行兇之人均己不知所往矣 
[汽車辗斃工人之撫恤]  
　　工人殷仁和於上月三十號午後行經楊樹浦路被某西人之汽車撞倒碾傷殞命業經捕房報請公共公廨中西官驗明棺殮聽候查核在案昨由捕房傳同屍妻殷陳氏到廨訊據氏供死者是伊丈夫現年三十二歲是日因事出外慘遭碾斃請傳肇禍之人到案爲死者伸雪云云並由見證張毛毛投訴當時目覩兵者被汽車撞倒碾傷由捕車送醫院醫治無效身死等語又據見證楊梅生張永生等投案證明是日見西人所駕之車並不疾馳係死者自不經心致被撞倒是實訊之開車西人聲稱當時照章開車並無不合現願貼給屍屬撫恤洋數十元請爲鑒察中西官判令該西人貼給屍　撫恤洋五十元了事 
[汽車撞傷小孩]  
　　前日午後五時有三百二十八號汽車駛至法新租界聖母院路適有住居該處福壽里六十三號門牌鍾洪生之八歲男孩在彼行走不及避讓被車撞倒碾傷左腿旋由崗捕抄錄車號將車夫顧阿大帶至總行報告經施總巡諭將傷孩送請廣慈醫院醫治該車夫諭令退去俟孩傷愈再行訊核 
[禁閉媳婦之科罪]  
　　沈洪氏控伊姑沈江氏縱子重婚並被禁閉空室等情昨日午刻經地方廳趙毓璜推事官會同夏檢察官開第五庭宣判命提告訴人沈洪氏至案據供年三十二歲丈夫沈仲進生有二子夫婦感情素來甚篤邇來由姑江氏唆使丈夫與氏反目以致丈夫於本年舊曆四月二十七日又在某旅館與某氏結婚當丈夫與某氏結婚之前一星期我姑將氏禁閉空室六天嗣由隣人代報警區由區飭派長警到來始將氏釋出至氏被丈夫與姑虐待受傷早蒙驗明請求公斷質之沈江氏供年五十三歲無錫人家居浦東陸家嘴媳婦洪氏於八年前因不守婦道背夫私逃此次氏因事他出恐其仍蹈前轍故將伊禁閉室中並無虐待情事求察趙君得供謂江氏曰此案本廳早經調查明晰爾言因事他出實則因爾子仲進與某氏在滬北某旅館結婚爾前往吃酒故將洪氏鎖閉空室現在爾當實供江氏始俯首無詞問官會商之下以沈江氏私擅監禁罪業己成立判處五等有期徒刑監禁六個月沈洪氏發送新普育堂留養候示 
[共同和誘各禁六月]  
　　徐餘根串通蟻媒侯侯氏姦拐徐家滙附近殷家角鄉人姚雲堂之女阿新嗣經姚偵悉報告二區三分所將徐與阿新連同侯侯氏一併拘送地檢廳請辦在案茲悉此案業經檢廳預審明確判將阿新交伊父先行領回徐餘根侯侯氏押候起訴審判廳公判昨午經審檢廳趙夏推檢兩官開庭研訊之下以徐餘根侯侯氏共同和誘之所爲各處監禁六個月以儆 
[串放白鴿之嫌疑]  
　　住居南巿十六舖婦人王高氏之媳周氏被蟻媒沈朱氏黃阿桂串拐出外賣於貴州路十三號門牌雉妓院内由氏控經地方檢察廳派警持文協同老閘捕房中西包探前往將龜奴楊永生及氏媳王周氏提獲並將地方廳管押之沈朱氏黃阿桂一併移提解至公共公廨經中西官訊明以此事發生在租界判王周氏先交其姑領回餘人分别押候檢察廳將訊供情形復廨再行訊核在案昨晨由探張炳成將在押男女併解公堂請究並據張探與九十五號西探相繼禀稱查得本案内之被拐人王周氏前次亦有控人拐賣之事核與串放白鴿相似今己奉判先交其姑領回應請將王周氏再行提案澈究等語經李襄讞商之美德副領事判被告男女分别還押候函致檢廳移傳王周氏到案再行訊核 
[小工尋獲逃妻]  
　　滬寗鐵路車站小工鄔道仁湖北人本年春間憑媒吳某聘娶李姓女爲室四月中旬李氏忽然潛逃鄔四出找尋無着前日由鄔之鄰居陳悔悟偵知李氏係由原媒之子吳興元誘拐匿居浦東十八間地方當卽向鄔報告由鄔前往尋回旋於昨日偕證人將李氏及吳興元扭控四區警署請爲訊辦 
[婦人不安於室]  
　　住居閘北長安路之海州人徐金榮以販賣水菓爲業其妻彭氏不安於室上月間託言歸寗一去不返前日徐在途遇見喚伊回家該氏不願徐遂將氏扭入四區警署控訴前情署員諭將氏管押候訊 
[言語不符之可疑]  
　　常州人羅文模偕一婦人羅沈氏携有九歲女孩王杏媛昨日由滬乘同華輪船前往天津未起椗前經救濟會偵探余長林上輪調查據羅自稱在北京政界辦公此女爲羅沈氏所帶詰之該氏則稱與羅爲夫婦餘語支吾該探以其言語不符跡近拐帶遂一併拘送地方檢察廳請訊 
[失妻扭控二房東]  
做豆腐人金福林住居曹家渡鎭鑫森里其妻朱氏於四月間被二房東羅王氏之子根發誘拐偕逃當時金即擬報官請緝由王氏一再懇商允許尋還故未告發詎事隔月餘仍無影響前日金扭王氏至四區四分所控訴前情經许署員諭解司法科訊辦 
[破獲花會機關]  
　　甬人陳桂福與周金才陳祖發在北蘇州路三泰衖内私設花會機關誘人賭博被匯司捕房華探目馬阿美包探奚德安偵知禀明捕頭協同四十號西探目前往該處將兩陳與周連同花會字據帶入捕房押候解送公堂訊核 
[開設花會之懲罰]  
　　甬人張寳生因與王阿三徐明惠袁金榮祝鼎生並婦人李黎氏朱茹氏等在虹口愛而近路四百七十三號屋内私設花會機關誘賭歛錢被匯司捕房中西包探查獲分别拘押昨將張等男女七人併解公共公廨經中西官研訊明白判張寳生押西牢二月王徐兩人與李黎氏分别各押一月朱茹氏罰洋十元充公袁祝兩人無干開釋花會紙張焚燬 
[捕房懸賞通緝騙子]  
　　淞滬警察廳長昨日訓令各區署所云案准上海公共租界總巡捕房送到懸賞通緝單内開照得許育成即許七一名江蘇洞庭前山潦里村人年約二十四歲身高約五尺三寸重約一百十磅面圓帶黑兩頰略有微麻眼小面狹中等身材穿黑色華服黑色鞋子白色草帽住山西路十七號江浙旅館前在上海南巿錦成公花行爲夥於西曆一千九百十七年五月内因事歇出爲因私刻該行圖章騙取洋三千元業由會審公廨出票拘拿在案因此合行通飭仰諸色人等一體知悉如能將人贓並獲者該行當給賞洋五百元知風報信者賞洋二百元惟此賞格祗以六個月爲限逾期槪不給賞報信者請至總巡捕房報告總巡可也等因准此除分行外合亟令仰該署所隊遵照轉飭所屬一併協緝務期獲犯解究領賞毋稍疏虞是爲至要切切此令 
[冒控搜查之懲處]  
　　南巿十六舖某鷄行江北客販殷庚章昨在大逹碼頭附搭小輪回里被同鄉人任祥雲知其私帶煙土暗招天津人安雲慶等多人上前冒控搜查殷情急喊救旋由巡丁協警將任安二人拘獲解入一區署申解警廳司法科預審殷稱被攫洋緞一疋請爲追究詰之任安不認攫物問官飭安拘留一月任祥雲發回該區游示七天期滿解回核辦 
[圖充巡捕之受騙]  
　　天津人孫憲文向當兵士近告假來滬途遇山東餅師劉殿元聲稱能代薦至租界仙充當巡捕每月可得辛資洋三十元孫遂囑其推薦由劉約孫往某茶樓與金寳林張鴻慶晤面金張聲言須先出運動費三十元方可就事孫先付十元旣而向之催問消息言詞支吾始知受騙向之索還　欵無着昨在十六舖與劉相遇扭控一區署署員諭飭將劉留候補提在逃之金張二人併究 
[押店索還物件]  
　　順泰押店因被疑收押匪徒陳長貴等所搶許善齋等之衣服金表金練等件曾經捕房將金表金練等吊出解至公共公廨經各失主認明並非所失之贓諭着存候查核在案昨由該押店主延代表律師投解聲稱所有吊案之金表等物旣無失主認領且無特别記識應請發還俾免當本無着等語中西官判仍暫存候曾商再核 
[旣礙衛生又敢行兇]  
　　英美工部局衛生處西人指控小販王阿根在虹口源昌呌賣有碍衛生之氷春淋向之阻止反敢行兇等情昨由捕房將王拘解公共公廨經中西官訊實判王押西牢二禮拜以儆 
[燙死小鷄之衝突]  
　　小南門外南倉街茶葉店主胡瑞甫控鄰人協和銀匠店小主張志高等糾衆尋仇兇毆受傷請求提究等情當經一區三分所焦警佐飭警將張志高拘案研訊據張聲稱我家與胡家貼鄰我家蓄有小鷄數頭平日時至胡家昨日胡竟用　水將小鷄燙死二只民人與之理說並無行兇之事今將燙斃小鷄二只携來請察質之胡堅稱被毆受傷焦警佐以兩造所供各執諭飭一併兩送地方檢察廳訊辦 
[扒手游行示衆]  
　　販水菓之杭州人李合記昨日行至南巿大碼頭被積竊劉小牛等摸竊衣袋内現洋五元比李覺察將劉扭住詎贓洋己被同黨接去遂即鳴警將劉解入一區署申解警廳司法科預審屬實飭發回該區游行示衆七天期滿解回核辦 
[串同摸竊之懲治]  
　　尹榮生陳仁義前日在河南路串同摸竊朱萬生袋内之鈔票現洋圖逃當被鳴捕追獲人贓昨解公共公廨經中西官訊明判尹押西牢三月陳押一月贓交原告領回 
[請拆坑厠之批示]  
　　滬南工巡捐局批周義芳等禀請拆除萬寗橋西弄坑厠由禀悉己飭該處地甲知照業主將挑汚之處添造鐵門俾便啓閉並令清潔所隨時前往挑除以資清潔而重衛生矣仰即知照此批 
[淞滬警察廳批示七則]  
　　蔣鶴庭批據呈因賭虧負各節係屬自取尤愆未便准理惟林悅來容留賭博違犯本廳取締章程仰候諭飭警探隨時偵查如果查有非法證據再行解送律辦此批 
　　盧根發批據呈僞證誣扳各節是否屬實仰候令行該管警所查復核奪此批 
　　唐殷氏批呈悉准即取具妥保投案證明聽候飭知水巡隊給領可也此批 
　　季紹康批據呈巳悉查張寳書取畫代售延不交還殊屬非是仰候傳案訊追此批 
　　柳開朝批據呈己悉業經將　垣彰交妥保暫釋限日將嚴氏尋交到案以憑訊明核辦此批 
　　陳沈金批案己訊結多日所呈係屬節外生枝未便准理此批 
　　游光發批據呈己悉業經飭科訊明嚴辦矣着卽知照此批 
[介紹新刋]  
　　中華書局新出實用大字典全書收字約二萬餘都一百五十萬言凡普通應用各字無不具備而於科學術語槪註英文無論政商軍學各界人人適用爰誌之以爲介紹 
　　商務印書館婦女雜誌第四卷第七號及小說月報第九卷第六號均己出版内容精美頗有可觀想一般風雅士女必又爭先快覩也 
中華職業敎育社通訊 
　　中華職業學校章程（續） 
　　第十條學費免納惟每年須納書籍用品費四元寄膳宿者酌收膳費每年三十元無力者由介紹人每年認捐本校經費在三十元以上即可免納 
　　第十一條學生入學後不得無故中途退學如有不得己事故而必須退學者須追繳學費（每年十二元）由保證人負責 
　　第十二條生徒學業不良或品性卑劣屢戒不悛者令其退學　　第四章學期學年休業 
　　第十三條本校以每年八月一日至翌年七月三十一日爲一學年 
　　第十四條本校每年分二學期自八月一日至一月三十一日爲前學期自二月一日至七月三十日爲後學期 
　　第十五條本校休業日如左國慶紀念日節日署假（全日或半日視天氣之炎熱臨時酌定之）年假日曜日（或休業半日） 
　　第五章學力檢定學業奬勵卒業 
　　第十六條檢查生徒之學力於每學期末就平日各科實習之成績分甲乙丙丁四等評定之 
　　第十七條各科及實習之成績評定及格者得受下學期之課業 
　　第十八條生徒品性誠實作事勤勉學業優良者於每學期終給與奬牌工場實習成绩優良之生徒於每學期終酌給奬金 
　　第十九條就各科所定之課業修畢後於最終學期末評定及格者給與卒業證書 
　　第二十條學業成績優良之生徒卒業後本校酌量介紹於各工廠及其他相當機關 
專件 
[姜堰商會致省議會修改貨物稅稅章稅率請願書（續）]  
　　（十）（一）江北各處自前清軍興收捐以來出境有捐土銷從未捐過乃自改稅之後執行員司竟於出口收稅之外兼收四鄉來巿求售之零星貨物雖微如穿錢之草串掃地之條帚價值不足數十文亦均在收稅之列事實俱在非可僞造似此網羅嚴密巨細靡遺嗟彼貧民何以堪此應請將零星士銷貨物一槪豁免以免司員等藉端敲剝而惠窮黎 
　　（十）（二）度量衡迄未頒行當然照當地習慣敝處通行邵戽揚州一帶大致相同應請明白規定以免歧異 
　　上述各條均爲必須修正之點而財廳對於加重稅率所持理由則以寗屬裁釐之後虧損甚巨故榖食一門較蘇加重以資抵補殊不知江南貨稅行之有年當改稅之初何以未聞有所增加又以何法抵補且財廳亦嘗自言蘇屬改稅之後比較釐金有贏無絀同一貨稅同一省治贏於蘇者何以獨絀於寗退一步而言即使改稅後寗屬收入果有不足財廳亦當如集江北各商會另籌妥善抵補方法何得舉一切商本民生不顧悍然於民食必需之榖食任意增加爲此飲酖止渴之舉至若徵收方法煩複含混商民無所適從必任司扦人等之需索販貨者節節買賣收稅者亦節節重徵明較舊例加三倍者暗較舊例且十倍有餘其弊害較釐金爲尤甚誠不解財廳何仇於寗屬商民而必不肯留一線生機俾得苟延殘喘也伏查改釐爲稅本由貴會議决公布是己認爲江蘇戰行法則新頒稅率章程當然交會通過方爲有效乃財廳不依法定手續率爾訂定通令各稅所實行敝會代表商民公意絶對不能承認謹依省議會法第十六條第八項之規定繕具請願書請求貴議會認爲緊急動議提出大會議决修正以安商業不勝盼禱待命之至此上江蘇省議會姜堰商會會長沈沅副會長曹文鎔中華民國七年五月二十八日 
雜評二 
[依周塘馬路（訥）]  
　　依周塘爲聨絡滬淞之樞機地位頗關重要一旦馬路成不特興商整軍一切交通便利即地方各事業亦皆隨以穏固滬人士知之於是謀之於官廳提議於省議會斷斷爭論而卒無成議者則以經費難籌也地方以無欵請於省省以無欵諉於地方輾轉遷延此極重要之工事遂至迄今未舉吾人正不勝其惋惜而盧護使乃　調兵建築之議矣果能迅速成功滬人之利賴非淺得不謂非一大偉舉哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[勸諸將軍暫行停戰消夏書] [  徐勵吾]  
　　竊某一介書生見如窺管旣無韜略上陳助摧大敵又未敢仰干威怒步魯仲連後塵排難解紛消弭兵禍惟念諸將軍際此六月棲棲戎車旣飭運籌帷幄之中决勝千里之外自朝至於日中昃不遑暇食揮汗操戈閱牆難己賢勞一至於此深恐千金玉體與炎天衛生之道或相背謬所以系念情殷不揣雲泥分隔而有此暫行停戰消夏之勸也蓋軍旅之事某固未學而避署之方則歴屆炎厦曾親驗之而得其中樂趣有足爲諸將軍告者一則柳堤坐釣之樂趣也夫碧線千條紛披蔽日白絲一縷垂釣臨風其清凉己大爽心矣而偶觀　蚌相爭漁人得利非特令人難禁發噱尤足令人别具會心此消夏之樂趣可以奉告者一也一則竹林敲棋之樂趣也夫千竿羅列徧體生寒一局消閒清心却暑其幽靜己足娱情矣而每值殘局爭持兩不經下旣見鬭智不休之雄尤生觸類旁通之想此消夏之樂趣可以奉告者二也一則蓮湖放棹之樂趣也夫浮水賞荷三稿撑去調冰雪藕一葉流行其涼淨己堪沁脾矣而一念同舟共濟吳越一家非惟納涼有流連之興亦可觸景泯轸域之心此消夏之樂趣可以奉告者三也一則蕉軒閱報之樂趣也夫綠天凉爽便看新聞紅日炎威不虞剌目其庇蔭己能福身矣而閱至游戲文章勸消夏啓非但見作者言外之深情亦足令閱者心中之自動此消夏之樂趣可以奉告者四也至於取浮瓜沈　之樂比如兵艦商船登風亭水榭之高俯視蓬門筆戸靜觀雲詭有類奇峯黩聽風聲無端作浪其樂趣之多尤有不可屢指者諸將軍倘不河漢斯言暫行停戰消夏以試之未必不恍然曰比間樂不思戰也卽或主戰心雄光陰最惜某竊以爲與同胞戰非與異族戰親屬一家何事不可商酌當此溽署薰蒸汗流浹背之際固不妨雙方定約暫放戰場暑假一俟新涼到後秋高馬肥乘肅殺氣再接再厲似亦未爲晚也惟諸將軍圖之（六） 
家庭常識 
[治癩] [  虎] 　　 
　　昨閱守義君治癩痢方似太繁雜茲有一極簡方法可用屠者洗猪所剩之水每日洗兩三次即愈此法余友王君曾試之確有效驗（却酬） 
[冬粉製法] [  未開化民] 　　 
　　法用糯米六成粳米四成冬至日同浸水中二十四日（任其冰霜間三四日一換其水水必常比米高）取起淘淨曬極乾磨粉是爲冬粉用時取若干置桶内和滾水攪匀燥濕得中以臼杵之旣畢捻成蛋卷形之圓形（每個蛋卷形之濕粉須在五六兩左右否則恐蒸之不熟）釜中加水蒸熟再捻透匀使朝以作金團或鮫配以可口餡子幾疑易牙復生矣余家每年必備以作點心食者無不贊美 
[塡鴨] [  天樂鄉農] 　　 
　　北方鷄價賤鴨價昻每頭有值千數百文者其鴨甚肥味絶美名曰塡鴨完全由人工喂養禁其游泳覓食閉置一處每日飼以麥團如桑椹大小塞入鴨喉浸久鴨漸失其本能不能行動表皮内生厚脂肪層體遂加肥取而烹之味美絶倫 
[暇油鷄] [  天樂鄉農] 　　 
　　越俗新年每以暇油鷄餉客取其味美而可久藏也向南貨鋪購暇油數斤（實則醃鮝鹽滷）提淨再加雞汁混和鷄煑熟後切開浸入約五六日可食 
工業須知 
[各種香油之製法（三）] [  潘子鵑] 　　 
　　近今改良之法用錫製之箱非常叢密其中著數重之玻　其玻片上塗以脂肪而於玻片與玻片之間懸以花囊而别貯新鮮多數之花瓣於旁一箱中此箱用一管裝連於錫製箱之近底部而再於貯花瓣箱之他一方裝一風箱或用喞筒以吸動空氣送入貯花箱中經管而入玻片箱再於玻片箱之底部經重疊之塗脂之玻片而逹箱之頂端（端上裝有一管）而出如此則旣藉空氣之流動飽攝花香透過脂肪又爲脂肪所吸收而流出之空氣己無復香氣與俱矣但貯花瓣箱内之花亦須時時取換新鮮者務使脂肪充分香馥而後可 
　　按此法裝置甚精妙但用空氣尙非完善花之或種類有吸收酸素而變香油爲樹脂者大足以損芳香油之品性也故當改用下述之炭酸氣爲宜 
　　此法用錫製之箱内貯新鮮之花瓣（符號爲Ａ）一旁置一玻壜連以玻璃管内貯强酒精（符號爲Ｂ）一旁置一貯水洗氣瓶亦連於（Ａ）箱（符號爲Ｏ）（Ｏ）瓶之旁置一炭酸氣發生瓶瓶内貯大理石碎片以玻管連於（Ｏ）瓶（符號爲Ｂ）而於（Ｂ）瓶之口又裝有漏斗一自漏斗注入鹽酸使發生炭酸氣經過（Ｏ）之貯水洗氣瓶至（Ａ）箱中與花接觸得攝其香精納之（Ｄ）壜之酒精中悉行溶解其純炭酸氣不溶於酒精而自他管逸出此法（Ａ）箱中之花瓣亦宜時換新者使（Ｄ）壜之酒精飽攝香氣爲度（未完） 
詩囊 
[和栩園四十感賦原韻] [  湘中朱尊我]  
　　澄清攬轡記當年四十雲飛到眼前誤我韶華呼負負向人荷葉自由田屈平九問終嫌戇畢卓雙螯弗用權濁世靈光餘幾輩賞心空笑鄧通錢 
　　無住生心自恍然拈花一笑勝登仙因緣十二空中色塵刼三千水上烟如是我聞成獨嘯常觀自在且參禪年來懺悔無他語願倒長河洗百川 
　　準備熱腸爐大千催人白髮曉鐘前了無是處書成蠧那得閒情老鬭妍瞥眼前塵空夢影過天明月任團圓魚龍漫衍今何世忍覩鷄蟲自作緣 
過去生中莫自憐擾人雞鶩各爭先荆卿有劍終成俠狐史留書豈讓賢但祝玄戈消浩朅何妨白髮歎盈顚黃埃千里吾誰語欲挾風雷敂九天 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮＵＦＩＯＥＬＡＮＤ）法國囂俄著 
　　第十八章探瓊（二） 
　　夫人旣久待菲力不至則生種種幻想念瑟汶之爲人終不可信彼與舒墨客時復往還且唆雅谷以與仇人相近今雅谷竟失蹤矣而菲力之被調事亦可疑得毋舒墨客實與瑟汶結黨欲排擠吾人乎是則危矣因思不如親往蒙貢一訪舒墨客之女彼年幼而無識必能吐其隠秘卽菲力謂其别有所愛之人亦可探得姓名意决遂於翌日命駕而行時瓊仙方爲晨禱寸心縈繞頗念遠行之人不知消息正復如何但願其康且健也因閉目合什默誦聖經及啓其睫忽見白衣婦人降於己身之前瓊仙神思離合疑爲天使諦視之則固儼然人也瓊仙自其保姆死後孤處深獄初未嘗見一婦人因曰夫人何自來者乃垂青於貧女而夫人熊度殊傲曰汝非舒墨客女乎瓊仙見其言語慢易意頗不然曰吾父亦嘗曰汝非舒墨客女乎瓊仙見其言語慢易意頗不然曰吾父汝尙爲郡主也瓊仙至此乃愠曰當吾在家時人亦以此稱我今則不過一待罪女子耳敢問夫人此來何意夫人曰我來蓋有消息報告不知女士亦願聞否瓊仙顔色頓解曰夫人將誰消息來者事尙利乎夫人摇首曰消息頗惡蓋北部之鑛工己蠢動矣瓊仙失望曰礦工乎此何預於我事而煩夫人之賁臨夫人正色曰嗟乎女郎尙未知其利害乎吾但問汝瑟汶將軍不於昨日蒞此乎瓊仙聞言大疑曰有之曰汝知其來意何居瓊仙益疑曰此人語何　突觀其眸子即知其來意之不善吾不可不爲預防乃抗聲答曰未知然瑟汶者君子人也吾父生平無首肯之人而獨以爲此老軍人尙能持法之公故吾敢信其人夫人頷之曰然乎是無怪瑟汶之時時道及舒墨客矣（未完） 
 
 
 

Page 15

 
 
   
 
 

Page 16

 
 
   
 
