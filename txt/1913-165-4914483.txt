# 1913 - 165 - 4914483

 

Page 1

 
 
論說 
[蒙古政治攷（六續）]  
　　第三章蒙古與中國本部各省之關係 
　　第一節蒙古開放地行政狀態概論 
　　自治爲蒙古政治之根本觀念在蒙古王公之土地中國政府以不得課地租及行政治爲原則又漢人亦不得移住於此地彼以形如長蛇之興安嶺爲界在興安嶺以東者其土地卽有肥瘠而無不産五穀又雖有不適農作之地然或産曹達或可爲放牧之地或灌水叢生可採爲燃料故附近之滿漢人謀其餘利逐日而往居迄於今日大有滿蒙漢人雜居之狀態矣而是等地方之行政狀態遂極複雜焉 
　　第一前此不許漢人移住之蒙古王公亦至不得不承認所謂借地養民即開放土地而允滿漢人之移住是其次則中國政府亦於是等地方設置官衙而管掌其開放地内之行政此不但爲開發資源也實一對蒙政策故中國今日尙勉力慫恿蒙古王公使開放其未開之地焉惟蒙古各地雖次第開放然其土地之領有權依然在蒙古王公之手因而其開墾地所課之地租非中國政府之收入而應歸於蒙古如租賃之性質是也通常稱之爲蒙古王公之地租雖有時中國政府亦得收其地租之一部分然此非中國政府之課稅權不過自蒙古王公所收租稅之中受其若干而已是等租稅詳後關於現今蒙古移住之民治其行政機關無有獨立者各由其境域鄰近之中國督撫管轄之而今則由都督當之 
　　西部歸化城地方受山西省之管轄而宣化府承德府朝陽府等則隸屬於直隸總督新民府洮南府屬於奉天省長春新城屬於吉林省郭爾羅斯杜爾伯特札賚特等其中移住之民以黑龍江都督爲其監督官廳前清時代屬於滿洲三省者總轄於東三省總督 
　　以上爲蒙古領内中國地方行政機關之隸屬關係至其行政機關之組織則與他省大體相同卽設府縣州廳等衙門置知府知縣知州同知等長官使治其管下是也 
　　此種行政之性質頗如列國在中國於中國主權所行之領土以内有治外法權之主權相同此等蒙古開放地有二種之統治權同時同地行之者也其地雖曰開放猶依然蒙古王公之地然蒙古王公對於蒙民以外之中國人果有完全統治權否此不能無疑况更自中國一面視之則其地爲開放蒙古王公旗制地内之一部由滿漢人移住之中國自有統治權亦當然之事於是其地雖屬蒙古旣於其地宣布府縣制自當置直省管下之民治官也（未完） 
要件 
[工商部試辦地質調查說明書（二續）]  
　　地質研究所章程 
　　一宗旨本研究所專以造就地質調查員爲宗旨 
　　一入學資格已在中學校或中學校相當之學校畢業且身體强健能耐勞苦者均得報名投考考取者山本所派醫生檢查身體合格然後入學 
　　一學科共分甲乙兩科均三年畢業甲科注重礦物乙科注重古生物 
　　一學額開辦之始先招三十人甲乙兩科各半其後或增或減逐年酌定 
　　一學資不取學資自給房膳修學旅行時其旅費由所給發　　一學期每年共分三學期自九月起至年終爲第一期正月至三月終爲第二期四月至六月爲第三期 
 
 
 

Page 2

 
 
　　一學課 
　　第一年 
　　第一學期 
　　地理學三小時 
　　普通鑛物學講義二實習三 
　　物理學三 
　　化學三 
　　化學實習四 
　　動物學三 
　　測量學二 
　　德文三 
　　測量實習一次（星期六） 
　　第二學期 
　　上同 
　　第三學期 
　　地質通論五小時 
　　岩石學講義三實習四 
　　古生物學二 
　　植物學三 
　　化學分析四 
　　測量實習一次 
　　德文三 
　　地質實習一次（星期六） 
　　第二年 
　　第一學期 
　　地質通論五小時 
　　岩石學講義三實習四 
　　古生物學講義二實習三 
　　化學分析四 
　　測量實習一次 
　　德文三 
　　地質實習一次（星期六） 
　　第二學期 
　　地史學三 
　　構造地質學三 
　　高等鑛物學講義二實習三 
　　甲科高等化學三化學分析六 
　　乙科古生物學講義三實習六 
　　德文三 
　　地質實習一次（星期六） 
　　第三學期 
　　上同 
　　第三年 
　　第一學期 
　　地史學三 
　　地文學三 
　　鑛床學三 
　　製圖學三 
　　甲科高等鑛物學三 
　　乙科古生物學三 
　　高等岩石學講義二實習四 
　　德文三 
　　照相術二 
　　地質旅行報告（星期六） 
　　第二學期 
　　上同 
　　第三學期 
　　地質旅行 
　　報告 
　　一攷試攷試分尋常試驗卒業試驗兩種尋常試驗每年三次於每學期之終行之卒業試驗於第九學期之終行之惟必須地質旅行報告經審定及格者方能與試 
　　一録用卒業者得爲技士充地質調查員任事三年後其成績最優者得爲技正（完） 
時評 
[說協商（時局心理談之七）（無名）]  
　　自革命之結果以南北協商而成於是協商之遺傳遂至今而無已 
　　恊商必有互相之讓步欲留日後互相讓步之餘地故其先必互相有進步之要求協商必有藉口之端藉口之端愈多則要求之理愈足故欲求藉口專以吹求於人爲事 
　　是故協商者免國際上衝突者也兩國將開戰以協商解免之兩國旣開戰以協商了結之以之對敵故手叚不嫌其詐而逼人不嫌其嚴今國中之人同爲一體乃亦日聞提條件派代表折衝尊俎辯論字句一若與敵國人之辦外交焉者亦幾何其能爲統一之國家哉 
　　夫國中之事據理依法而行决不至有衝突即有衝突亦自有一定解决之機關無所用其協商自協商之說出而一切之法律規則可以盡廢而一切之機械變詐因以叢生巧者弄焉愚者惑焉狠者覇焉怯者屈焉而天下反從此多事焉然而今之人則以協商爲無聊周旋之莫大事業矣嗚呼 
[命令]  
　　五月二十九日臨時大總統命令任命華封祝署雲南實業司長此令 
　　任命林炳華署廣西司法籌備處長此令 
　　任命馬德潤署京師地方審判廳長賈晋署京師 
　　地方檢察廳檢察長此令 
　　任命葉鍾湜署廣西高等審判廳長張仁普署廣西高等檢察廳檢察長此令 
　　六月一日臨時大總統命令任命徐聲鉞署湖北高等檢察廳檢察長此令 
[專電]  
　　北京電近來南方所傳陸軍部調兵之信多不確實其調往武漢者只有砲兵兩大隊調赴保定者祗有步兵三大隊調赴張家口者亦祗有步兵三大隊除調往武漢爲預防亂黨外其餘均爲防蒙内擾之故 
　　北京電大學預科風潮現雖有人調停仍未解决學生現專以去何爲重免試之舉實係借端 
　　北京電衆議院今日亦開秘密會外交陸總長又行出席解釋蒙古條約 
　　南京電都督府各課長課員曁副官等程督擬咨請陸軍部按照現在階級奬勵特飭各科趕造各該員履歷清册以便咨部核辦 
　　南京電蘇省陸軍二年度預算現已編成擬交省議會審查 
　　南京電新委印刷廠長陳協恭昨已到廠視事 
　　南京電昨日日本加藤男爵由津浦專車抵甯旋即赴滬 
[特約路透電]  
　　北京電昨電所稱中俄蒙古條約給與俄國之商業權利乃以俄蒙秘密條約十七欵爲根據約中所載俄國特别權利專有性質及特别政治要點均經大加删改外交總長陸徵祥今日（二日）因該約之故出席國會 
　　北京電北京東方匯理銀行協理瑪沙特君已暫任爲審計處法國顧問前舉之巴爾杜君將否就任尙不可必 
　　北京電中日兩國新訂條約規定滿洲及關東新義州間中日貨品輸出入稅統减三分之一已於今日實行該約係按南滿洲鐡路承續俄國之權利而訂 
　　重慶電星期五夜此間當道欵宴美國官紳以答美領事前日邀宴之盛意 
　　重慶電星期六此間下城曾遭火災 
[譯電]  
　　北京電近來所傳政府行軍消息大爲失實陸軍第二十師團僅有過山砲兵兩隊計砲十二尊將士五百五十人馬二百匹開往漢口以北之某點第二師團則由直隸某州調兵一千一百人移駐保定第三師團駐紥北京附近之一千五百人已開往張家口其調動均無特别關係且目下不欲再行調動云 
　　北京電現悉中政府商請五國銀行團續訂借欵英金一千萬磅以抒經濟困難 
　　北京電國民黨與進步黨現正在商議組織内閣事宜聞袁總統復請徐世昌出任國務總理徐已辭之 
　　北京電七省都督已應袁總統之請派專員赴京與中央政府討論各事日内將開會研究北方數省陸軍經濟行政各問題其宗旨聞在溝通南北意見 
　　北京電此間現正磋商設立銀行建造由北京至蒙邊之鐡路 
　　俄京電華俄道勝銀行一千九百十二年之紅利按一分發給每股羅卜一百八十七元半付紅利羅卜十八元七角半各支行分兩期發給第一期六月一日先付一半餘於第二期十二月一日付清 
　　美京電美國國務卿白乃安君已與駐美英國代理大使簽押展長英美公斷條約五年 
　　倫敦電陸軍大臣西萊君與陸軍大將勞勃特君定期六月二十六日在八十俱樂部討論全國兵役問題評詆者實繁有徒今已决議是日二君改在該俱樂部宴會由西萊君奉觴祝頌勞勃特君 
　　倫敦電德國四釐起息借欵馬克五千萬元普魯士四釐借欵馬克一萬七千五百萬元定於六月十二日發行價格九七九專辦生利事業以鐡路爲主 
　　倫敦電文杜佛附近之信號箱今日被焚疑係要求女子參政權之黨人所爲 
　　薩洛里卡電駐塞希使駐希塞使及塞維亞大員數人已於星期六日抵此與希臘首相會談多時外間大爲注意蓋希塞兩國近會會議對付布國之要求也塞國現於闢洛特屯集大軍 
　　布京電布國首相今夜將赴邊界會晤塞國首相據米爾半官報載稱布國今後將以熱心保全土耳其帝國爲己責 
　　柏林電列强現已磋商亞爾巴利亞南部邊界之解决辦法及愛琴海羣島應屬何邦問題各邦攻克土國之地悉由各邦自行分割柏林政界現信各邦之政治家必能竭力和平解决各問題列强均擬續行居間調和 
　　羅京電羅馬尼亞國會秘密集議後已准政府實行與布國訂定之條約 
　　柏林電羅馬尼亞現允協助布國惟須再讓黑海口岸一處 
[公電]  
　　歸化電大總統國務院參衆兩院各政黨本部黎副總統孫中山黃克强兩先生各都督民政長轉軍長師長旅長各都統鎭邊使鎭撫使青海辦事長官海軍總司令各艦長曁京津滬各報館均鑒民國成立死中求生邊患外憂方期共濟國本未固忽演閱牆燦爛中華修羅重陷國亡無日寗不痛心紹曾僻在危邊見聞多緩引領南望百結廻腸溯武漢起義僅經百日民國告成全賴諸偉人以貫金石之精誠導國民於一致豐功偉烈天地同昭惟是推翻帝制旣恃同心而建築共和尤須同德倘因政見微有參差遂各藉端攻擊互與難堪誠恐引動意氣演成内訌外患紛乘國紀隳絶當兹時局國民希望無窮縱使國事儳難亦應回顧倘作易地之觀當知苛責之誤所望諸偉人共念人民之苦楚國運之顚危勿矜己長勿指人短勿患個人之得失勿以大局爲犧牲易傾軋爲救援易疑忌爲信愛易嚴責爲曲原易感情之偏激爲聖賢之忠恕易豪俠之肝膽爲菩薩之慈悲消浩刦於未形係國本於大定遙望中原焚香拜禱紹曾坐守蒙邊軍書旁午臨電倉皇不知所云綏遠 
要聞一 
[進步黨成立大會]  
　　進步黨現已完全成立二十九日原定在虎坊橋湖廣會館開會嗣因地勢太狹改在前共和黨俱樂部開成立大會到會者約三千人由招待員三十人在場招待開會後秩序極爲整嚴公推孫君武爲臨時主席其詳情如下（一）丁世嶧之報告首由籌備員丁君世嶧報告籌備之情形略云此次三黨合併曾略加修正表决昨日開代表大會將黨章從新討論所有理事長理事俱經代表大會確定惟新黨事務最關緊要者卽本部之住在地一問題刻已决定暫以共和黨本部爲本部以民主黨本部爲政務部以統一黨本部爲俱樂部今日爲進步黨正式成立之日以後卽在新黨一方面籌畫進行云 
　　（二）劉崇佑之報告丁君報告畢由劉君崇佑報告宣言書並朗讀黨章全體贊成 
　　（三）陳國祥之報告陳君國祥登台將代表所選定之理事長理事正式宣布亦全體贊成 
　　理事長黎元洪理事梁啓超張謇伍廷芳孫武那彦圖湯化龍王賡蒲殿俊王印川 
　　（四）孫武之演說今日爲進步黨開成立大會之期理事長覊於職守未獲躬親蒞會特派武來京代表得與本黨同人互相討論謹就理事長對於本黨之意見陳述大略竊以今日之時局爲宣布共和一年以來未有之爲難而進步黨卽成立於是時其責任倍重於往昔其補救倍難於往昔舉動稍一不當則國家卽相隨淪没吾黨究應如何應付始能安全以達眞正共和之目的而排除種種危難此問題大有研究之價值現時之最足惹人注意者卽國内少數有權勢之人欲與現政府宣告决裂此等風說或終屬謠傳或見諸事實均未敢臆斷要之若兩相讓步或能彼此消融意見言歸於好倘或相持過甚則出其不正當之勢力以作最後之判决特吾黨不忍覩此慘劇而預言之耳兹姑置不論但就吾黨之主觀觀察之一年以來之足以妨害共和之進行者厥弊安在則不能不歸咎於腐敗政治之未盡除與暴民專制之未預防也吾黨現際此兩大勢之間欲獨伸己見兩抉其弊而屈伏之雖有賢智着手維艱然吾黨旣標明穏健之旗幟果使此腐敗政治與暴民專制之勢力常存則我之主張必日見消滅政治前途必將斷絕希望卽謂中華民國無此進步黨亦無不可是今日進步黨之成立不又多此一舉哉吾料吾黨人决非所顧也然則如之何而可哉竊以吾黨本處中立地步甲與乙互相非難雙方均不無可採之言是當分别贊同與忠告務使各去其弊而同競爭於政治正軌之上而後吾黨之責任始盡讀法國八十三年革命史深知擾亂之非國家人民之幸福極欲兩方意見消泯事事均從和平改革入手不敢再蹈他國前轍萬一吾德不足以感人竟啓二次之擾亂則惟有擇其能受吾忠告者而贊同之以救我國家於危難區區私衷欲進步黨之成立而不等於不成立也 
　　（五）梁啓超之演說今日以簡單數語爲諸君告曰國不統一則國不發達黨不統一則黨不發達故政黨所最忌者黨内有黨是也吾黨同志宜無不曉然於此主義其有以三黨合併籌備中所經之困難爲本黨前途悲觀之論據者我所不信也請就近取譬鄕人有議婚者其未婚也往往爭持小節重勞媒介之奔走及其旣婚則不第新郎新婦魚水和諧卽兩姻往來必甚密吾黨方籌備合併之時譬猶其未婚時期也籌備員則其媒介也今旣婚矣有不魚水和諧者乎然而中國人有一絕大之缺點焉卽虎頭蛇尾是也方資政院之召集也不第國人之屬望甚殷即議員之自待亦殊不薄曾幾何時而星散矣不有武漢起義吾不知資政院何以下台也臨時參議院之始發生也其蓬勃之氣亦銳不可當曾幾何時而煙消火滅矣不有國會召集吾不知臨時參議院又何以下台也今國會召集伊始其前途之能不蹈此覆轍與否正爲一大疑問國家之法定機關且然况政黨乎吾願吾黨同志無論何人皆當始終如一積極進行毋謂吾一人無關大局也 
　　（六）湯化龍之演說略謂進步黨三字喧傳已兩月有餘不但國中人希望早日成立卽外國人亦頗懸望皆以遲遲未能成立爲憾殊不知兹事體大不能倉卒就緒譬如産生嬰兒非足月不能强健不能成人進步黨若不籌備完全遽行成立適如小産之嬰兒大不可也今日籌備就緒正式成立最可慶幸之事梁先生所云之一方面洗滌腐敗政治一方面抵制亂暴分子爲至有道理之言皆鄙人所承認者也尤所希望於諸君抱定本黨宗旨積極進行願三呼萬歲祝進步黨不死云 
　　（七）王印川之演說略謂鄙人承選爲理事至爲惶愧今日得與諸君聚會一堂至爲歡幸孫梁兩先生所云今日中國之大患爲腐敗官僚與亂暴分子兩種誠爲不易之言正鄙人所懷抱之宗旨也尙有一義願與諸君一談以爲國中之輿論尙兩派（一）主張擴張民權（一）主張擴張國權主張各有理由鄙人以爲擴張民權固爲共和之正義但須循軌道以擴張民權否則必流於暴亂專横或致人痛恨暴民反動搖國體流於君主專制故鄙人正主張擴張軌道上之民權以鞏固國權此等主張乃吾三黨素抱之宗旨今旣合成一大黨更望諸君抱定此旨積極進行云 
[二十八日之衆議院]  
　　上月二十八日下午二點十分衆議院振鈴開會正議長湯化龍君主席議員出席者四百五十六人議長宣告云現在已足法定人數開會並報告今日仍繼續上次討論適用臨時參議院法第二十六條與懲罰委員是用有限制單記投票法抑係用無限制連記投票法均請諸君討論周慶恩云現在卽請議長付表决劉崇祐云本席反對用連 
 
 
 

Page 3

 
 
記法投票請議長不必有限制方好石瑛云本席主張用有限制連記法投票谷芝瑞云現在討論分爲二派（一）討論投票方法（二）討論委員人數按照臨時參議院院法之規定本席以爲可俟人數規定後再行討論議長云今日提出適用前參議院院法第十二條之規定與議事細則此兩問題請諸君暫可不必討論先請討論投票方法某議員云前參議院院法規定懲罰委員十一人而參議院人數甚少現衆議院人數甚多本席以爲可以增加議長云現在討論投票法至修改議事細則第六十四條可以暫緩討論易宗夔云本席前主張懲罰委員可由議長指定已經否决現在旣適用前參議院院法本席主張用單記投票法劉崇祐云本席以爲現在可請議長按次付表决（衆鼓掌）議長宣告云現在付表决贊成單記投票法者謂起立起立者一百一十九人少數劉崇祐請議長繼續付表决某議員云休息後再行討論有謂表决後再行休息者谷鍾秀云本席對於表決方法請議長說明議長說明表决方法并云先表决連記法贊成請起立起立者二百二十四人少數谷鍾秀云表决有疑意反對方才之表决易宗夔云現在休息時間已至是否休息議長云方才之表决旣有人提出異議可先表决待表决後再行休息遂宣告云現在表决不限制連記投票法贊成者請起立起立者二十四人少數（表决畢）議長宣告休息三十分鐘三點四十五分休息畢續行開議議長報告云三案之表决已得少數諸君對於適用參議院院法及議事細則等還有異議否如有異議可請提出再表决劉崇祐云本席對四十六條有異議可修正表决之（衆云附議某議員有異議卽付表决議長云此條一定表决因爲本院未規定故適用參議院院旣有異議當然表决遂命封閉議場檢查到院人數有云第三次之表决是議事細則抑是院法議長答云表决院法秘書檢查人數畢議長遂報告在場人數四百五十五人繼云此次表决係用不限制連記法從前未抽定席次可以當場聲明至唱號數一層唱到個人號數時贊成可請起立遂由秘書長林長民君宣讀號數忽議員邱國翰出席繼又有一議員出席衆令退席略云此時休息畢已在表决之時不能隨便出席議長云現在正值表决時間可不必退席若在議事時間固與法理不合當然令其退席此時只可勿庸議也石瑛起立大呼云定要令其退席不然議員俱以此時爲出席之間則本院之法規何如此淆亂出席時間有一定之標準逾時不得出席若如此之隨便豈不貽笑（衆鼓掌）二人爲之分辯衆口難調不得已退席者一人秘書長唱讀號數畢某議員云散會時間已至是否延長議長遂宣告延長十分鐘繼之報告云此時又出席一人其住場人數四百五十二人宣讀號數贊成起立者二百二十七人少數衆云已届散會時間議長遂宣告散會時五點二十分鐘 
[參議院質問雲南鐡路公司案]  
　　據雲省議會爲彈劾實業司司長吳琨前充滇蜀鐡路公司總理舞弊營私移挪巨欵一案咨稱省議會暫行法第十七條内載本省議會對於本省行政長官有違法行爲時得以出席議員三分二以上提出彈劾案經由内務總長提交國務院會議懲辦之等語兹據本會議員提出彈劾實業司司長吳琨議案一件略謂吳琨充前清鐡路公司總理營私罔利移挪巨欵經本會咨請追繳以此失人民信用之人而握實業全權於實業前途貽害非小應咨請雲南都督民政長呈請大總統先將吳琨實業司司長取消歸案追繳庶鐡路股欵不致久懸而實業要政亦不至再受影響謹照章程提出議案等語又據本會議員提出切實清算鐡路公司賬目議案一件略謂公司欵項被吳琨移挪旣經本會咨請追繳惟侵欵浮冒爲數甚多若不清算旣確咨請究辦則吳琨之罪不彰卽移挪濫借之欵亦終虚懸無着應請切實清算另案提議等語於三月二十四號併案會議僉謂鐡路公司欵項私挪者固當追繳侵蝕者尤必清查議場表决因公推特任股員十人詳查公司賬簿正核間適鐡道協會滇分會及三迤總會清算滇蜀鐡路股欵報告書一本清算滇蜀鐡路賬目理由書一本賬單一張其理由書略謂上年九月鐡路協會滇分會成立卽提議清算滇蜀鐡路公司賬目并聯合臨時省議會及三迤總會會議查帳方法旋接臨時省議會來函云清算一事已由議會提議該公司簿記提到議會請鐡道協會及三迤總會各舉代表三人在議會清算同負責任爲要云云當卽由鐡道協會聯合三迤總會開會議决舉定同人等爲查帳員與議會担負查帳責任呈請雲南都督兼民政長立案同人自查帳以來至今五月有餘清算終了理合報告兹查得該公司管理侵蝕欵至五萬餘兩之多不正當用費至二萬餘兩之多不清欵項至四千餘兩之多貸債項下虚懸欵項至五十餘萬兩之多皆係吳琨陳榮昌罪魁其侵蝕浮支各欵種種詳載報告書無須贅述應如何請求政府作何處分請省議會秉公議决以順與情而維路政等語本會以鐡路協會之報告與本會特任股員之審查同屬一事因將鐡路協會報告書並帳單交由特任股員加意審查嗣後據特任股員報告書内稱查鐡路協會理由書内稱貸債項下虚懸欵項旣經本會咨請雲南都督追編任案惟侵蝕浮冒舞弊肥私等欵自不得不確實審查股員等據鐡道協會之報告証以鐡路公司之簿記其中有証據鑿鑿實係侵蝕浮冒舞弊肥私最堪痛恨最駭聽聞者摘出數端一查公司簿記光緒三十四年二月初二日錫良購公司一號股票一百四十張收股本銀七千兩卽由收銀之日起遞年迭算息上加息算至光緒四十三年已得十年之利息比本多五倍鐡路公司無此辦法其弊一一鎭南州解交糧股庫平紋銀三百八十九兩九錢五分六釐來函詢問查公司簿據并未收入及馬龍路南靖江等州縣所解交糧股均未照數收入其弊二一宣統二年六月五日顧仰山以鎗四枝碼子三百四十六枚作銀一百五十兩購一號股票三張軍需用品官且禁賣公司收受顯係徇情其弊三一據臨個蒙鐡路公司來函庚戍年分實解炭股銀九千三百二十兩兹查該公司帳内祇收庫平銀八千零六十七兩五錢合市平銀一千二百九十七兩五錢九分差數太多實屬有意染指其弊四一北京鐡路辦事處設立之初同鄕純盡義務宣統二年陳榮昌選爲資政院議員吳琨竟送公費二千兩以駐京總辦之名報銷之將公司之股本作私人之報酬其弊五一陳度到比聘工程司只兩人出洋未及週期用費至二萬二千四百三十一兩八錢餘之多查委員出洋除費外薪資皆有定數而陳度用欵如此之多徒資其運動滿清污吏回滇總辦造幣廠與吳琨狼狽相倚其弊六一公司簿記載還李坤經借手學務處銀六十七兩二錢借入無帳可查又方道考查日本鐡路在光緒三十一年滇蜀鐡路公司成立在光緒三十二年何以方道即於先一年用費六千一百三十七兩零五分又送瑞士美多旅費一千一百零一兩六錢并無理由其弊七一查公司簿記載銀行曁騰越下關分銀行歷年開支二萬六千八百三十七兩七錢二分一釐查前清時陳榮昌施有奎等創設雲興銀行公司之外另立營業機關一切開用卽由公司支出則銀行所入利益亦應由公司收入乃徧查公司簿據只有銀行支出之欵並無銀行收入之欵其弊入一查公司簿據載三迤公處借銀三千零五十三兩五錢九分六釐此項係由三迤公處杜海心亭對門屋基三分白龍潭藉塘界一分查此項帳内列於借墊項下而表内又列於購置田地項下究係購買或係借墊莫衷一是又查商埠清查局借欵四千四百八十兩無借券無利息商埠清查局現已取消何人負賠償之責均惝恍無憑其弊九其他如伙食之浪費宴安之侈靡送禮之無謂用人之紛雜種種浮濫載在鐡道協會報告書内不及備述要皆以滇人之膏血供彼輩之揮霍本議會列於議事日表全體議决以爲吳琨之總辦滇蜀鐡路公司如斯溺職致令三迤父老一聞集鐡路股集實業股皆望而却步其影響於滇省前途者甚大也相應咨請鈞院提爲議案咨請大總統取消吳琨職權交高等審檢廳按律懲治庶舞弊營私之徒知所儆戒全滇幸甚等語查此案係雲南省議會依省議會暫行法第十七條彈劾本省行政長官之違法行爲應由貴院會議懲辦貴院對於此案究係如何辦法謹依約法第十九條提出質問請於三日内明白答覆提出者趙鯨吕志伊孫光庭袁嘉榖楊增炳連署者楊永泰林森盧汝翼王觀銘蔣報和趙世鈺張我華楊渡彭邦棟十象謙金兆棪 
[雜評一（無名）]  
　　中國事之三倍觀中國人好妄動又好謠言又多恐慌故常有其勢洶洶之事考其實際大概可以三分之一斷之何則妄動之力只有此數因謠言而增一倍焉又因受者之恐慌而增一倍焉故曰三倍觀也 
　　中國人之墮性力中國人之墮性力較其餘之一切力獨大何則試以近事例証之反對人者較易於贊成人者駡人者較易取信於稱道人者破壞者較易爲力於建設者倡偷惰說者較易號召於倡勤黽說者是以知其墮性力大也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大借欵用途之概要]  
　　大借欵用途於借欵約中訂之甚爲詳明兹據某西報記者談話述及借欵用途概要特記如下大借欵中國實收可二千一百萬金磅其第一項用途卽係以償還外債之用共四百三十一萬七千磅其間二百萬磅係償一千九百十二年庚子賠欵欠額（千九百十三年庚子賠欵應償額不計）餘二百三十一萬磅則以付還各國銀行墊欵幣制借欵墊欵及比利時借欵（共一百二十五萬磅）各項本利第二項用途償還各省外債共需二百八十七萬磅第三項用途償還自五月十七號起至九月十五號到期應還外債共需三百五十九萬二千磅（其間日本横濱銀行借欵本利合計共二百三十二萬四千元）合計上三項用途共一千零七十七萬九千磅第四項用途遣散各省軍隊其分配額如下山東八十萬兩山西五十萬兩河南六十萬兩安徽一百萬兩湖北四百萬兩江蘇一百五十萬兩福建一百四十萬兩廣西一百二十萬兩四川二百萬兩雲南一百萬兩貴州六十萬兩陜西一百四十萬兩奉天六十萬兩吉林四十萬兩甘肅一百萬兩熱河六十萬兩廣東一百零五萬兩浙江五十萬兩江西六萬兩共計二千零八十七萬兩合算磅數約三百萬磅第五項用途四月至九月中央行政費其分配又如下外交部一百七十七萬六千元内務部二百十九萬二千元財政部一千三百零二萬一千元陸軍部一千五百八十二萬六千元海軍部一百三十八萬二千元司法部六十二萬六千元敎育部一百三十三萬七千元農林部三十五萬一千元交通部五十三萬九千元工商部二十六萬八千元共計三千七百三十二萬二千元第六項用途特别費用共五百五十萬磅第七項用途改良鹽政共二千萬元此大借欵用途之概要也近聞梁財政次長建議謂於今歲内各項官俸減發四分之一並各邊省軍隊暫緩遣散則可節欵至二千萬元之多千九百十三年到期之外債卽可移此欵以爲償還云 
[大學預科生謁見董總長紀事]  
　　大學校連日風潮大起自驅逐校長何燏時後當即公推各班代表十三人往見敎育次長董鴻褘始則推故不見學生謂今日來此事關本堂重大問題必須面陳董復推以現辦公事無暇見客繼曰有暇亦不見汝等汝如必要見時可將姓名開來代表無奈遂皆書名與走役執去旋反報曰汝等可稍候總長須十二鐘後可見衆皆唯唯無何役者來報曰總長現在内客廳汝等可入見矣衆乃起隨導者入室代表坐甫定董乃偕專門司長出見當由代表秦君發言謂昨日堂内風潮總長當已知悉董曰然知之甚詳然聞諸一面猶未得雙方之眞像也汝等旣有說可由一人將全案始末細陳之代表乃歷陳何燏時到堂種種劣跡以及違反部章辱駡學生各行爲董云此事我姑置勿論惟汝等以學生竟敢在堂動輒開會已屬不法矣竟敢聚衆動蠻威迫校長辭職汝等須知學堂與軍隊同一性質無結社言論之自由汝等旣自甘不法則本總長自有法律上之對待汝等靜候查辦可也代表詰之曰總長對於此事主張若何董曰主張尙未確定然此事遠因我固審悉汝等前次對馬湘伯今又用之以待何者無非欲得嚴先生返校不止也敬告爾等我董鴻褘在敎育部一日嚴幾道斷無重長大學之望董言畢代表等方欲有言董已反身去矣至何燏時自辭職後部中勸其不必辭職何遂於昨日到校並聞隨帶巡警二十名以資保護云 
[長蘆運司強制勒令路商停業]  
　　直隸房山縣高線鐡路公司包商孫鴻鈞爲財政部違反契約勒銷合同在京涉訟一事兹聞此事全係長蘆運司鈎結財政部鹽務籌備處某股長所爲查孫商此項合同係由上年前運司張弧禀經財政部訂立嗣張弧調任兩淮由現運司接任查知該路利息甚優卽派人示孫商以意旋來京由某股長從中作合該商許賄以二萬元詎某慾望甚奢大不滿意歸卽派員往該處勒令孫商停業一面由部勒令該商取銷合同該商因此受失不小以致忿怨涉訟云 
[贛鄂退兵保安大會（三）]  
　　各公體分致京漢滬電北京參衆兩院江西議員漢口上海江西旅漢旅滬同鄉諸公鑒宋案借欵兩事發生謠言紛起易地皆然兹經副總統特派黄君祖徽來贛本日（五月二十七號）與各界團體各政黨商議僉以鄂贛兩省軍隊相距稍近恐因誤會致生衝突已請准李督陸續分調軍隊歸防並公電副總統斟酌調回近贛鄂軍以息謠諑人心大定請抒錦念云 
　　黃祖徽致黎副總統電武昌黎副總統鈞鑒晤李督面陳鈞意至爲感佩贛省各界會議已請李督飭統將嚴朿軍士勿越範圍並請將軍隊調防以息謠諑第一件已照辦第二件已允陸續調防詳細情形李督另有詳函由徽帶呈詳察此間軍事計畫純爲自固今復明白宣布已允調防益徵無他意祖徽即回鄂容再面陳祖徽沁叩 
　　歐陽武安慰潯民之宣告九江商民近以贛軍紛紛出防北軍又至漢口謠言四起以爲將有戰事發生遂大爲恐慌商家歇業金融停滯第一師師長歐陽武日前率同上級軍官至時務總會請各公團到會告以近日北軍到鄂與贛軍出防皆爲維秩序保治安起見李督已與黎副總統約北軍不得出湖北範圍贛軍决不敢出江西範圍互相防維以遏禍亂决無有戰爭之事各商家務須照常營業各安其生無庸恐慌等語宣告後人心稍定云 
[鄂軍遏兵消息]  
　　武穴軍隊撤回漢口駐紥武穴之北鄂兩軍與贛軍對峙人心洶懼兹經黎李兩督商定將防範之兵撤退以釋謠諑而解嫌疑是以黎公已電令駐武之軍隊一律於二十八號乘楚材兵輪回漢當經黎公指定駐紥地點飭令遵照分駐矣用將其駐地誌下第十二旅北兵駐劉家廟老鐡路營第三營北軍憲兵隊駐大智門東棧旁鄂軍砲兵團駐南湖老砲隊 
　　黃州兵調回省城日昨都督電令黃州駐軍卽鄂軍第二師第四旅旅長胡廷佐君速將該旅全軍調回鄂省駐紥矣 
[鄂匪漸有肅清之望]  
　　湖北自改進團之變發生後風潮忽起忽落迄未平息其他伏莽亦此拿彼竄時有所聞兹將最近報告擇録如下 
　　曾尙武陣斃改進團首領曾尙武携欵潛逃經都督斥革勳位通電緝拿在案乃曾竟赴施南府城另組機關串通川匪勾結軍隊希圖破壞被駐施馬旅長偵悉於二十六號率隊圍擊曾開槍抗拒互鬭二十分鐘之久曾中彈斃命其餘匪徒死五人獲十七人官軍斃四人傷二十餘人抄獲鎗彈印信甚夥昨特電告都督查實矣 
　　王師長捷報第三師防剿隨棗各營自攻克大刀會匪白朗窩巢後餘匪均竄棗陽地方頗受驚恐鄕村大受蹂躪由該師長王安瀾派第二營攔頭痛擊殲匪無算匪胆已寒現在尙有零星小醜四路逃竄刻尙竭力搜捕並派得力軍隊於豫境接壤各要隘扼守以杜繞越貽患隣封 
[許潁匪亂紀聞]  
　　許昌縣自大刀匪魁宋一眼楊土寅高興韓大帥等率黨焚燒龍王寨後勢極猖獗縣知事一日三次電省請兵當經張督發去撫標親軍一營及後路巡防陸軍一隊共四百餘人以刀匪兇猛不敢輕敵又電呈都督請求大礮一營到齊後兩處官軍約定下汽車時合併向賊巢進發當於十五晚抵許先由知事騎馬提燈作鄕導次日黎明六鐘至柏塚寨見四門緊閉當卽由砲隊向寨城轟擊三礮將寨轟塌一隅各軍一齊擁進查無一人蓋匪已先偵知逃避矣是日各軍均未回城卽分駐柏塚寨龍王寨小繁城（均許屬）郭門口（臨頴屬）等處二十號晨督標親軍及陸軍一隊在柏塚寨西南范湖寨（臨頴界）與刀匪激戰聞此匪先在南陽東南某山將前路巡防擊退數次旋又將舞陽縣城攻破城上大炮亦被掠去是役係被高興宋一眼約來帮助者范湖寨酣戰時勢甚勇猛已將撫標斫傷三人擄去三人城内聞耗又發去巡警團練内隊等七八十人藉爲後助始將匪衆擊散當將第二匪魁兹某打傷並奪得一砲聞係團練中馬夫所獲巡警託言借看持去不還該團練回許後卽問巡警索炮巡警指爲己獲兩方紏葛未已刻尙欲自相格鬭云現許昌城内時有匪黨奸細覬覦官軍情形某日忽有似鄕人者向駐許官軍處說項擬充軍内馬夫言係某村被匪蹂躪後流離逃難至此者軍官當卽命人將衣服剥盡果見臂背刀痕尙在渠支吾良久云被匪斫傷旋用刑審明果爲匪黨偵探城外尙有一人等語及至派兵往捕時已沓如黄鶴矣聞許昌城東古城寨富户王姓住宅於十日下午刀匪三十餘人進寨將南北二院放火焚盡擄去男女五口搶去轎車二輛夜半出寨時聲稱高興楊士寅所作若贖人時急速齎銀赴大石橋（臨頴屬）不然卽殺却云 
[粤督剖陳軍法治民之不得已]  
　　粤省正式議會成立後以胡都督軍法治民種種不合提出四大質問日昨由胡都督答覆文云本年五月十七日准貴會咨開現據本會議員林正煊等提出質問事項限期十日内答覆並鈔送質問書一扣等由准此查質問書内開四事均屬法律上問題然本省各屬秩序尙未大定軍紀所關有時法律事實勢處衝突者特就質問順序分晰爲貴會陳之夫軍律之設基於秩序紊亂若社會平靖當無所用其軍律現查各府州縣盜賊横行縱不及反正時紛擾然去治安之程度尙遙自奉命裁兵以後匪勢益猖擄刦之案日出不窮際兹清鄕時期按之事勢適用軍律實出於萬不得已况剿匪事宜中央命令特責成於護軍使則以軍事行政之職權而爲對症發藥之辦法尙未爲失假如貴會所言不以軍律繩强盜恐奸人倖免匪風日熾而善良終受其禍天下事有陳義甚高按之事實反覺難行者如此類是也至問匪何日可緝鄕何日可清此屬於事實上問題卽貴會爲人民代表亦無從預料乎將來本都督甚願尅日肅清使得解除軍律同享治安幸福惟有督飭營縣實力防剿毋任枉縱以期早日肅清而已此應答覆質問者一來咨稱各路綏靖處各縣知事辦理鬥盜會各案除擅用鎗斃外更有濫科以無制限之罰金一節查所屬辦理會鬥事項每有科以罰金而强盜案尙未之聞彼入會之人非盡具有惡性有被脅迫者有爲保存身家者浸久習氣所濡幾至鄕邑之間無一善類誠如來咨所云巨魁首惡僅三四輩被迫脅從幾千萬人苟執刑律四亂罪之規定分别首從問擬概處以徒刑恐鄕市皆是犯人增設百十囹圄尙不敷用此法律與事實衝突之點也吾粤鬥風甲天下動輙聚衆千百人焚殺十數日其肇端之始多因於鄕族積嫌幾無首從之别若依據騷擾罪擇尤科刑受苦者呻吟監獄倖脫者繼績尋讐而鬥禍終無止極如分别處以罰金犯罪之科刑係個人獨立甲爲助勢之人科以三百元以下之罰金乙爲助勢之人又科以三百元以下罰金彼聚罪千萬人者一一各科其刑繼長增高動至十餘萬恐執法者窮於應付犯罪者動輙破家較不若惴度情勢罰金若干數責之鄕族使大衆均感其痛苦猶可冀其改善况既以剿兵屬於軍事問題又無關於軍事剿匪遵守法律若必强軍政人員一一依據新刑律以辦理事實上反多鑿枘而難行此又勢必然也至稱任被官吏上下其手報明充公者不過十之一二私囊中飽者十之八九如有此等不肖官吏殊堪痛恨自當盡法嚴懲本都督嫉惡如仇斷毋任其苛歛敢請貴會隨時監察劻本都督調查之不逮有厚望焉此應答覆質問者二來咨稱軍人犯罪乃與盜會各匪同隸一審判之下庸詎足尊軍人之資格而肅軍屬之紀綱此數語著明深切得軍事裁判獨立之精神第以軍事裁判之組織未奉中央頒布此種機關尙未有完全成立不得已委其權於軍法處而該處組織仍分兩課第一課辦理軍人軍屬案件第二課辦理鬥盜會案件法度各别判官不同權限分明各有專員並非同隸一審判之下也此應答覆質問者三原咨稱死刑人犯應鎗斃於獄内並將該犯犯罪行爲狀態及應得罪名宣佈大衆廢除死刑場所前經以獄内行執不使情形咨行貴會在案外至應將犯人之罪行及罪名宣佈一節亦經本都督公佈乃查執法官吏遵奉命令者固屬有人而奉行不力在所不免自應再申前令嚴飭所屬一體遵行力掃陽奉陰違之陋習執行此種案件宜先將該犯犯罪行爲狀態應得罪名宣示一切以崇人道而重生命此應答覆質問者四抑本都督再有言者粤東械鬥之慘爲海内所無卽會盜各案亦比之各省爲尤烈中央旣以剿匪事宜屬軍政又無特别法律可遵從適　新刑律有種種不便既如前述貴會爲立法關可否酌量乎法律事勢之平關於吾粤剿匪事宜知會國會明定一種特别法律頒布遵守使辦理盜鬥會各員有所適從庶幾法律事實兩得其平准咨前由除令行外相應將答覆情形及善後辦法函覆貴會查照云 
[粤省近事紀要]  
　　粤路貨釐未能停止之原因粤都督以交通部擬裁各省鐡路釐捐業經國務會議决定照原案辦理大致以沿路釐捐等局無論舊有新設一律裁撤其抵補數目初成各路及已核出標準各路每年以向收捐之貨運費百分六爲標準其餘各路按近三年路釐收數總額與各該路近三年運費總額平均比較約占幾分之幾定爲標準由路局擔任抵補但不能逾運費百分之六如鐡路運餉發達或稅减時得由雙方同意提議增減抵補數目將來如議裁釐除加稅未易達目的外惟有舉辦出産銷場兩稅以資抵補昨准財政部咨詢前來當經轉飭查議去後兹據財政司會同廣東全省交通管理處呈覆查粤省火車貨釐局有三一曰黄沙火車貨釐局一曰廣九火車貨釐局一曰潮汕火車貨釐局俱仿照鄂豫章程凡貨物由火車運載者均須報納貨釐歸併一次統收原爲防杜繞越補收釐稅而設統計三局每年可收銀六萬二千三十餘元而三處鐡路所收運費每年祇二十三萬七千四百九十餘元按百分之六核算實銀一萬四千二百四十餘元所差甚鉅固不足抵補貨釐且沿路局卡旣裁則繞越影射必多全省釐金勢必受其影響流弊甚大誠有如部咨所言者至廢止路釐試辦出産銷塲兩稅於收入無虧於路政有益且可爲將來裁釐基礎固屬法良意美惟辦理出産銷場兩稅必須於鐡路附近設廠抽收在潮汕火車路線匪遙巡緝稽徵尙易爲力若粤漢鐡路由省城以至樂昌路線綿長所載之貨不獨西北江有之卽江西湖南亦有之百貨均可裝運隨處皆可起卸徒於火車起訖處所設廠勢難總其成而奸商之繞越走漏必至不可究詰不特此也百貨之轉輸有先由水運而後附車者有先附車而復由水運者按照現章則由水運之貨完納各廠釐金附車之貨完納火車貨厘釐金與火車貨釐各爲一事致核出産銷場兩稅如果無論水運車運均免重征則與裁全省釐金無殊若祇車運之貨免徵則各貨之孰爲水運孰爲車運亦復難於區别而况中英中美中日續約所訂裁釐加稅辦法進口洋貨每百加稅至二十五出口土貨每百加稅至七五其不出洋之土貨仍可征抽銷場稅是釐金雖裁有加稅可以抵補庶於國課無虧若加稅未能實行先裁貨釐改辦出産銷場兩稅恐外人因此藉口於加稅前途大有妨礙是廢止火車貨釐改辦出産銷場兩稅無論對内對外揆之粤省現在情形均有窒礙難行等因昨已由都督察核轉咨財政部核辦矣 
　　鹽餉作爲中央接濟粤省鹽稅每月所進甚鉅昨由鹽政處解交前月鹽餉六十四萬四千餘元並將各處繳來之分册呈報都督察核刻胡都督已令財政司將此欵開列呈報財政部作爲中央接濟粤省之欵未知財政部允准否也 
　　籌築兩平鐡路之動議南洋吉隆埠僑商陸秋傑等具呈胡都督籌築兩平鐡路請歸商辦立案略謂廣九鐡道中有平湖一站界乎東新交界之間東逹惠屬龍岡淡水白芒花平山等處沿途地勢平坦物産豐饒而淡水區域尤爲首屈一指因其地站近大鵬海灣旣爲魚鹽之利藪又屬商務之總滙且礦産美富材木繁榮商等擬由平湖分線築至平山與惠潮相接軌馭廣九之交通等語都督已行交通處核覆矣 
[第二軍長被炸後之風絲雨片]  
　　專使絡繹到揚日來程都督應省長委派代表朱先志等至揚已由軍司令部指定新勝街天成旅館爲招待所連日與司令部籌商一切而袁總統所派之宣慰使亦將於日内乘坐津浦快車南下城中軍隊及行政各機關均預備接待事宜非常忙碌 
　　嫌疑犯研訊態度嫌疑犯吳國賢艾二二名至揚時徐代理軍長異常悲憤幾欲以手鎗斃之經吳文牘次臯力以須俟詳訊口供爲請方獲暫免審訊時吳供止發信一函云將有花瓶至揚届時請查收艾供有信兩函第一函與吳同第二函則爲交花瓶時所發者及更加研鞫又語涉含糊未能指實現在艾家屬四出哀求托人籲徐代理軍統俯念該犯實出嫌疑暫釋歸家俟有事時隨傳隨到云云然無人肯爲關說者聞吳僅鐐銬艾則雙鐐大約暫釋之說必無希望云 
地方通信 
[常州]  
　　下邾街匪首伏誅宜興帮匪上月十六日匪首馬洪明等在下邾街藉演劇放花廣收黨徒駐宜軍隊暗進剿失利該匪益形無忌白日搶刦人民惶恐紛紛遷避許知事與該鄕鄕董往復密商電請省兵於五月念六夜半二點鐘在萬緣橋周陌莊地方將雨匪魁馬洪明丁紀生首先擊斃餘黨陸續搜捕不少一切善後手續已蒙都督師長委派謝營長到宜辦理清鄕以絕根株矣 
[鎭江]  
　　海艦調赴煙台駐鎭海軍艦隊海琛飛鷹兩艦現奉海軍部總長劉冠雄電令調赴煙台聽候命令等因兹該兩艦業於一號由鎭開往煙台聽調矣 
　　市議會行將補選丹徒市議會自組織成立所選之議員從未逹到法定人數每逢開會悉係敷衍而已綜計法定之額三十三人刻尙缺席十人之多副議長鄒君仲瑜因就警察廳司法科第二課員之職昨已上書辭副議長以此會中又少一人共缺十一人照章少三分之一應行補選昨已籌備補選手續矣 
[揚州]  
　　滙源典賠欵之歸宿滙源典各當户要求賠欵一節曾誌前報兹李訯庵知事已呈准應省長規定凡光復後當本一元以内者除去臘所給五成外再賠五成一元以外者再賠三成其光復 
 
 
 

Page 7

 
 
前所當各物卽以去臘所給之欵爲賠償之數現時不再賠給李知事奉令後已於二十九日轉飭該典東備欵於六月初一日起補償賠欵並出示曉諭各該當户届時前往領取云 
[南京]  
　　浦口江灘漲地國有之爭執浦口江灘漲地自奉莊督辦籌商辦法請示歸公後日昨江寗六邑各公團電北京國務院轉内務部工商部外交部文云浦口六邑公地前清成案歸江甯六邑公有近由六邑省議員函詢莊督辦市場局雖經取消六邑公産乃地方所在權成案具在自應繼續有效及奉函答凡公私地畝須呈請中央核示等因羣情疑慮查此項地畝早經定案無待復核應請行知莊督辦查照前案劃清界址保全勿損至將來規劃建築自應遵照商埠章程一律辦理地方幸甚江寗六邑省議員施文照等地方公會商會農會敎育會仝叩 
[福建]  
　　周軍官救人之急智泉州丸輪船日前由三都運茶駛回福州至五虎外土沙地方觸礁搭客八十餘人倉皇失措且時將傍晚哀號呼救渺無一舟幸有軍官周忠魁亦在船内想出一計急令水手將洋油起出三罐安置船頭挖去其蓋燃火爲號於是海中漁船疑爲該船失火駕一葉扁舟搖曳而來但見搭客蜂擁一團漁人恐一時驟下己船亦將不保觀望不前若有兩難之狀周軍官乃指揮衆人盡棄銀物次第渡入漁船最後有一落水者並有一女子睡在艙内未起周復使水手救之身甫脫離輪卽沈没矣但漁船甚小艙面網物甚多悉令投之水中掛帆順潮而進長門適長門小輪已將開行呼而救之盡入小輪該搭客所失銀物雖多生命克保而漁户唐順利亦以救人爲心併不計及酬謝故大衆皆謂此次得保生命實賴周君之鎭定設法亦難得漁人唐順利之仗義云 
　　警務長被炸駭聞漳州代理警務長陳之鴻於上月二十五號夜十一點鐘時行經後壁埔地方忽被人擲一炸彈適中腹部腸肚破裂且兩脚折去其一血流遍地立刻斃命聞彼時同行者爲林萬三白某二人亦均受傷頗重已舁往醫院醫治矣現兇手尙未拿獲城中議論紛紛有謂此爲宋善慶之報仇乃出此辣手林白二人係同行受累云 
　　廢砲暴裂之異聞厦門港之軍裝局舊在粟倉口自二十七年前火發焚燬垂盡其地基亦漸堙塞前有巨砲一尊長一丈有餘圍亦數尺砲身半没土中爲時已久忽於上月二十五號爆聲大作遠近皆驚以爲砲台試砲也後查悉係該廢砲腹中炸藥暴裂惟其礮之前後膛口皆無恙僅其腹有破裂痕觀者異之以爲是礮没在土中者二十七年卽有舊時火藥亦不能燃又該地荒僻初無引火之物何由而炸殊爲不解現思明縣已遣人前往查勘並擬發掘其地因恐其中或尙有猛烈之炸藥云 
[雜評二（萍）]  
　　大學生與董總長一大學風潮也而學生則曰部中以前次拒馬留嚴故致執成見藉端考試總長則曰汝等爲嚴幾道之故妄想以驅馬者驅何各執一端兩不相下而暗中又皆有一不可告人之前提消息其間以爲風潮之導火線吾不知學生果何故而畏此升學考試敎育部又何故而必欲此升學考試豈風潮之來必有因而後有其果歟否則何以固執之一至於此耶 
　　雖然學生以畏試故而釀成風潮其學生之程度亦可知矣 
　　運司與路商直隸房山縣高線鐡路公司爲孫商所包利息甚優垂涎耽耽而忽焉勒令停業忽焉勒令取銷合同運司之强制亦太甚矣 
　　或曰此與浦口江灘漲地國有之爭執同一例耳夫亦以見大利所在人爭趨之之爲禍烈也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五誌一起卽滅之亂事]  
　　部委尙未到滬攻擊製造局匪魁徐企文等拘禁該局巡警處廳侯委員訊明再行處治現程都督所派之王曜已於前日（卽一號）夜間到滬惟陸軍部所派之吳少林候至昨日旁晚尙未來滬王君遂與陳督理等先行提訊聞徐犯仍照前供逐一承認云 
　　曹營長看管候辦李旅長以匪徒攻繫製造局時曾有本旅第一團第一營少數兵士貿然附和該營長曹梓桐平時失於查察咎實難辭應卽撤任業已傳至司令部派員看管聽候查辦所遺該營營長一欵以第一團副官胡振華承乏昨已派往接管矣 
　　查緝汪謝二人之緊急陸軍第三旅一營謀叛排長汪傑正目謝奇勝在逃未獲業由李旅長每名懸賞三百元通令各營一體購緝在案日昨李旅長復將汪匪照像翻拍多張分發各處以便查緝並慮該匪等匿跡租界故特移請通商交涉使照會領袖總領事轉飭各捕房協拿究懲 
　　穆警長不敢受獎淞滬警察廳長穆杼齋君致南京程都督電云今日報載大總統令獎給廳長四等文虎章聞命之下悚惶無地當時匪徒擾事廳長但督令各區長分隊荷槍巡邏並派警擇要駐守以保治安實係警部應盡之義務至擊退匪徒均係軍隊之功懇請轉呈大總統聲明不敢受獎以彰實在穆湘瑤冬 
　　收埋叛兵首級攻擊製造局案内所獲之叛兵丁玉山張川臨蔡子廷及排長唐堯臣四犯已由李旅長訊明斬决在司令部前懸首一顆該營新營房前亦懸一顆製造局西栅懸掛二顆示衆在案昨經李旅長資知近日中西人士前往觀看者甚衆恐肇事端當於午後函請輔元堂派夫將四犯首級一併埋葬以免騷擾 
　　薛生和等之生機匪徒薛生和等六人前經法捕房探捕於二十八夜在羅家灣附近拘獲解經法公廨訊押候辦在案兹經李旅長查知以該犯等被探捕拘獲時曾出手槍拒捕恐係一營逃軍惟飭檢該營名册核對名姓殊多不符旣非現役軍人未便由營懲辦故擬聽法公廨訊辦云 
　　送還刀鎗皮件西門外第三區巡士曾於製造局罰事之後在該處田間拾獲洋槍四支刺刀四把皮帶四條皮袋八只當時即送區暫存兹經穆警長查得該區區長陳學詩已升爲第一區第一警察分署一等署員是以飭令將前項鎗械等物送由該分署送還司令部收存 
　　市政廳安慰人心上海市致廳昨日通告云照得上月二十八號製造局地方有匪徒暴動妄思擾亂經上海縣知事果會詞混亂第三旅旅長李曁海滬警察廳長穆先事嚴防協方擊數當　　　　首長自從兵士並經李旅長訊明先已正法　　　　之下　黨風馭地方安靜如常現永縣知事警廳長電請都督議長　李旅長暫絞交　以軍防務所有地方保衛事宜各方而已規畫周妥萬無疏虞合再通告本市區商舖居户知悉其各照常安居營業切勿恐慌遷避自起四驚是爲至幸特此通告 
　　製造局暫緩開工製造局陳督理原定昨日（即二號）開工兹因陸軍部委員尙未來滬訊理案猶未結故於昨日出示暫緩開工示文録下照得現在本局防務尙未解嚴善後事宜必須籌布妥當方可開工仍擬暫停工作一二日應候善後各項事宜布置周妥隨時示諭開工所有工食仍照常支給准於開工之日放工後如數核發以昭愼重而示體恤爲此示諭仰卽一體遵照 
　　廖營長之畫策駐浦第一營廖營長查得制造局圍牆以内地甚遼闊廠棧林立而前局門之内直達西砲台約距三里有餘且西砲台適在浦灘之上北首係爲滬杭鐡路經過之處尤爲水陸兩路最無關闌之地爰與陳督理曁三十七團梁團長會商擬在西砲台地方多派軍隊所有該局浦灘一邊仍歸廖營長担任督兵防範 
　　南市防範之周密第一區第一警察分署一等署員陳學詩君以製造局之事發生以來仍有匪徒在外造謠人心尙未安靜除派警探等按叚嚴防外並加派崗巡持械查察所有小南門外南倉街及陸家浜等處每至深夜禁阻人力車經過如遂拘罰 
　　商團會員之捐軀基本商團會員陳鴻洲曾於上月二十八晚抱病出防通宵不輟適是夜風雨大作受寒病劇竟於三十一日下午二時身故昨日下午二時大殮該會全體會員均往弔唁製造局陳督理亦派員往弔 
　　獎勵探訪員陸軍第三旅本部探訪員楊仁山對於暴徒攻擊製造局一案採訪極爲出力現李旅長查明該員月薪十六元自後按月加給八元以示鼓勵昨已行文飭知矣 
[宋案今日觀]  
　　檢察廳仍請協傳國務總理趙秉鈞秘書程經世前經地方檢察廳繕備傳單函送京師地方檢察廳協傳嗣接京廳函述趙程答辯請求在所在地詢問已誌前報兹悉地方檢察廳長蔡季平君接函後以此案非直接質訊難期水落石出復於日昨午後二點三十分鐘電致京廳重申前議其文曰北京地方檢察廳鑒養電亮達趙程雖經答辯但察核案情非直接訊問不足以明虚實仍請貴廳協傳趙秉鈞程經世務於一星期内到滬候訊上海地方檢察廳冬 
　　應桂馨家屬探監宋案要犯應夔丞覊禁模範監獄日前公判時經盧尙同律師請求准予家屬入監探視經蔡檢察長允爲轉致吳恪生獄官照准在案日昨楊景斌律師帶同該犯家屬至獄探望當經吳獄官延入接待室少憩一面命書記督同公役在應犯所禁室外攔門置放方桌一張椅數把敷設妥當乃由吳獄官引導而入與應面晤先經楊律師將案情詳細討論後由家屬晤談在監身體是否安適應答尙好復經楊律師詢其究竟安適否倘不適衛生可以請求檢廳移禁看守所云云晤談一時許乃相偕而出 
　　報告原被律師之主張地方檢察廳長蔡季平君因五月三十日地方審判廳公判宋案原被律師未能同意决定提起抗告致未開審特電司法部報告其文曰司法都鈞鑒宋案公判原告代訴人要求洪趙程到廳再行開審被告律師則以法官未經任命當庭拒却審判長認爲無理由分别决定兩造均提起抗告致本案無從進行應俟上級廳决定再行辦理 
[傳訊黃克强之手續]  
　　北京警廳拿獲南方女子暗殺團訊供牽涉寓居上海公共租界内之黃興業經京師檢察廳電致上海檢察廳函請陳交涉使令行公共公廨轉飭傳訊在案兹悉關讞員奉命後以此事關係重要故一應手續均不假手於人業已親自繕就公文送交值年領事簽字以便轉飭捕房傳黄到廨預審再核 
[頒發借欵布告紀實]  
　　江寧吳縣上海三知事奉省長訓令云財政司案呈准財政部咨開竊自五國借欵合同簽字以後本部業將詳細情形於四月二十六日二十八日先後通電各省都督民政長曁省議會在案乃近日浮議横生謠言迭起或以前參議院通過之件而指爲違法簽字或未覩新借欵合同之内容而稱爲監督財政電牘紛馳語多激烈揆厥由來或别有用意藉端鼓煽或懵於事實致生誤會殊不知本部辦理此事磋議經年所有合同條件確經前參議院於上年十二月二十七日通過至此次借欵萬不得已之理由磋議困難之情形合同條件通過前參議院之事實自非詳細宣布昭告國民不足以息浮言而明眞相事關大局兹由本部將此次借欵詳情擬具布告一通並將國務總理曁本總長當日同赴前參議院通過借欵合同實情叙一說帖分别刷印隨文咨送各省都督民政長各將軍都統及各鎭邊使查照迅卽轉發各屬地方官以及各法定團體一律知悉其已辦公報省分並即刋登公報俾各曉然於本部辦理此事之眞相藉免誤會而杜謠傳是爲至要除布告說帖各隨文分别咨送外相應咨請貴民政長查照辦理可也等因並附送布告說帖又准財政部公函開本總長年來辦理借欵事宜屢受折挫今幸告成此中艱苦情狀意必爲人所共諒不料甫經簽字忽遭反對各處紛紛通電非嚴加詰責卽迫令取銷邇來參衆兩院又謂未經兩院議决簽押爲違法非再提出付議不可查此次借欵合同與曾提出於前參議院表决通過之條件並無差異既經表决通過當然繼續有效本總長業將當日在院表决該合同情形電請鑒及在案惟都督及民政長以下各機關團體猶恐多所誤會訛傳更甚兹將借欵合同通過紀實刷印成册以便分布隨函附呈卽請代爲飭送各機關各團體以及各報館俾衆周知至爲感禱等因並附送借欵通過紀實印本各到署准此合將布告紀實轉發訓令該知事分送各機關各法定團體曁各報館一體知悉俾釋羣疑是爲至要 
[强盜刀下留情]  
　　江灣鎭附近萬國體育會賽馬場工頭嚴海龍其家即住賽馬場左近陽曆五月廿四號嚴領得工洋三千元當時存放於滬北某錢莊内詎爲盜匪偵知疑其將洋藏匿家内遂於廿五號夜半糾集口操海州音之盜匪廿餘名各執手鎗馬刀鎗刺以及火把等物擁至嚴家嚇禁聲張卽將嚴海龍全家男婦人等用繩綑縛然後搜羅並無大宗洋元祇得現洋九十元並金飾衣服等約共值洋三百元各匪正擬携贓遠颺嚴海龍忽然大呼曰李慶三兄今日爾不應紏衆來刦我確與爾認識各匪聞之返身入内將嚴撳倒在地用刀戳下其時嚴之手足早被綑綁祇得一再哀求並稱日後决不報官宣布今日求饒一命各匪始鳴鎗數响一轟而散次日嚴協同地保開單至淞滬警察廳具報並請驗傷緝匪廳長穆君立請地方檢察廳司法巡官俞幼伯君帶同沈檢驗吏並法警等前往察勘並驗明合家男女所受之傷輕重不一惟嚴海龍受傷最重諭令自行醫治至廿九號俞君督同事主前往該處附近搜拿匪徒當在滬甯鐡路車站前拿獲是案匪首李慶三陳東良二名俞君卽命解送警廳轉解地方檢察廳訊辦詎李陳被獲之後該匪餘黨卽於當晚斜衆數十人各執器械趕往嚴家報復嚴見勢兇猛卽將洋油箱亂敲鳴警適騎巡隊巡查經過聞警馳往各匪即乘間逸去現經穆廳長查悉以該匪等胆大妄爲不法已極昨已通令水陸各警區隊上緊緝拿嚴究矣 
[兵輪管帶登岸巡查]  
　　鈞和兵輪管帶董養泉君以本埠近有匪徒謀爲不軌查大關碼頭至十六舖橋一帶係爲輪船薈萃之處尤當嚴加查緝故於上月三十夜起親率兵士一隊登岸巡邏如有輪船抵埠亦必派兵彈壓盤詰奸宄以保治安 
[股票合同須貼印花]  
　　上海縣知事照會商會云案照第一百四十九期江蘇省公報内載江蘇省行政公署第二千一百七十六號訓令實業司案呈准工商部第二百五十號咨開四月二十四日接准財政部咨稱印花稅業於中華民國元年十月由參議院議决施行並經大總統公布其實行期京師由陽曆三月一日起各省亦俟稅票到達後一律開辦由本部訂定各在案乃開辦伊始商民未及周知仍不免有觀望之處查印花稅法第二條第二類内所開公司股票曁舖户或公司議訂合資營業之合同二項均應貼用印花以資信守相應函請飭下曾經註册各公司還照本印花稅辦法一體購用等因准此相應咨行貴民政長轉知實業司通飭註册各公司遵照辦理等因准此合行訓令各該縣知事卽便查照轉知商會飭令註册各公司一體遵照購用此令等因到署奉此相應照請查照希卽轉飭註册各公司一體遵照購用特此照會 
[謝贈]  
　　美國人奥别利製售各種影戲片光怪陸離難以盡述今在三馬路大舞臺東首設一美國大戲園逐一披露昨承惠贈特别券六紙書此誌謝 
[城内]  
　　縣知事批（商人石亮臣姚佑材龔培卿等呈批）呈悉該商所製天地元黄四種戒煙藥丸旣據聲稱業經呈送禁煙局化騐是否合用其間有無毒質本知事未據該局長呈報到署無從核辦卽使化騐無毒自應由局呈報無庸歧凟（牙商楊恒盛呈批）據呈已悉此案前據湯華生具訴該吏禀復業經先後批飭切實另復在案若如續呈各節湯錫卿等實有朋充壟斷跡近欺詐取財姑候該吏復到察奪 
　　地方審判廳刑庭批（唐桂芬請求摘釋唐氏等批）卷查該被告唐氏等均涉拐販嫌疑且在同級檢察廳供多支吾應候預審眞確核辦所請摘釋礙難照准（陳章氏請求開釋陳鮑來批）狀悉仰仍遵照前批聽候定期公判可也所請開釋之處未便准行 
　　志在離婚○昨午有婦人周錢氏至地方檢察廳喊寃午後經葛檢察官提案詰問該氏供年二十歲本地人住陸家浜一百零五號屋内嫁與周蘭生爲室已有數年近來丈夫因病瘋癱置家用於不顧向論不睬反被毆傷求請騐究並請離婚問官曰爾夫旣有瘋病豈能將爾打傷之理該氏答稱行兇者爲親戚由夫主謀問官驗得該氏並無傷痕斥不准理所請離婚一節實係民事範圍着赴地方審判廳起訴 
　　播弄是非○黃王氏控嗣子黃關大違忤行兇一案地方檢察廳正在核辦昨據黃氏族人黄惠夫黃惠源偕張瑞卿蓋四春等投廳訴稱黃關大違忤行兇實由謝茂山從中播弄唆使請求併提訊究蔡廳長諭候查明核辦 
　　女孩病斃○八歲女孩徐雙子被人誘拐來申當經地方檢察廳訊明發交普育當留養候領在案昨日該女孩在堂病斃由堂中到廳報告委派沈檢驗吏等蒞堂騐明卽囑該堂棺殮 
　　私運烟土○李邦揚私運烟土三十大包擬乘輪船回里爲禁煙局調查員查獲送局解送地方檢察廳訊辦 
　　串竊洋布○竊賊吳叙生沈巧木串竊劉效才之洋布昨由第三初級廳函送地方檢察廳訊辦一面令失主自行投質 
[閘北]  
　　藉端串騙○住居胡家木橋之郭保幹有女名大喬上月被人拐逃四尋無着嗣有陳阿三王盛桐二人向郭索洋四十元包尋當時先交洋十六元前日陳又至郭處稱已探悉此女現在江北惟須先付洋數十元方肯送回郭知其串騙扭區控告解經司法科預審屬實判移檢察廳究辦 
　　毆打巡警○方雲龍住居五區境内近從江北帶來養媳小狗子一口有某甲疑係拐帶報知崗警前往查詢詎方不服與該警衝突同居之沈子由賈德標亦出而干涉將該警扭毆解經司法科判方拘留十天沈押八天賈押五天以示懲儆 
　　各執一詞○婦人秦陳氏前日扭陳王氏至五區控稱虹口某姓家小孩被王氏拐匿張阿榮家請究當派長警至張家搜獲小孩金小麻子一口解經司法科訊供各執判押候查明核辦 
[公共租界]  
　　兩婢捲逃○北四川路德仁里念五號住户高銓前日被小如秋菊兩婢捲取值洋一萬八千餘元之珠飾股單並鈔票洋三千一百五十元逃逸無蹤現高已開單報請北四川路新捕房飭探張芝卿前往勘緝矣 
　　恩斷義絕○甬人陳樂意賃居虹口狄思威路三百十五號門牌曾於去年六月初五日囑令其妻嚴氏向人告貸不允當卽持刀將氏戳傷逃逸迄已日久兹又返家氏卽報知捕房於昨日派探將陳拘解公堂經王襄钀會同英哲副領事訊悉前情以陳兇横已極着押西牢一年以儆 
　　婦女聚賭○婦人陳朱氏前晚糾合賭徒王雙喜李仲祥車瑞珠朱金生戎根弟張成光等十一人在虹口密勒路一百三十五號家内聚賭抽頭被美捕房捕頭偵悉率同中西包探前往將以上各人拿獲連同賭具一併帶入捕房准各存洋保出昨經公堂傳案訊明判陳朱氏罰洋十元或押十天餘人各罰洋三元一併充公賭具銷燬 
　　藏垢納污○徐子龍沈阿炳王阿根因在廣西路六百二十七號屋内私設燈吃並容留行竊陳才生衣物之竊賊王阿泉吃煙被捕查獲昨將徐等四人一併解廨請究判均押候查明於禮拜五訊辦 
　　小孩被拐○男孩張長桂前日在路徘徊由捕查見詢係迷途當卽帶入捕房昨晨送至公堂請示據供年十歲海鹽人住居海鹽西門内七家弄有母張氏在家此次被一廣東人誘拐來滬判暫留棲流所候函致海鹽審判廳移傳其母來案具領 
　　拐賣女子○顧蔡氏李成生因與在逃之沈海山串拐北河南路一百七十一號李顧氏家之養媳小扣子賣與蔡氏之姊得洋六十元該女已被帶往浦東經李顧氏得悉前日報請捕房將蔡氏與李一併查獲昨解公堂訊悉前情判被告分别押候函致淞滬警察廳移傳小扣子到案再核 
　　流氓入押○陳李氏控流氓王德生在厦門路攫取銀押髮業已由探將王拘押昨解公堂訊供屬實判押一月以儆 
　　暗昧不明○成衣匠王老三與其弟老五控婦人王李氏圖詐行兇並攫取代製衣服等情昨由捕房將李氏拘解公堂訊知與老三姘識惟氏攫取衣服究有不合姑寬判罰洋三元充公無洋改押三天 
　　乘間行竊○金阿發與婦人王莊氏等均至大綸綢莊以買物爲由乘間行竊綢縐當被包探查獲昨解公堂分别訊明判金押兩月氏押女所七天以儆 
　　尙待澈查○滬西徐家滙路居民秦德榮前日帶領十三歲女孩蘭田在長浜路同行因女啼哭秦遽用手巾塞女口内當被一千零五十九號華捕查見以其形跡可疑一併帶入捕房經捕頭詢知女係秦之養媳秦曾於陽曆二十八號以領女出外看會爲由將女領至湖北路文明集賢樓茶館内托值堂人陳阿六領至福康里一百二十七號門牌二阿姐（卽劉高氏）家内圖賣翌日被女之寄母吳俞氏得悉前往領回前日秦又將女領出圖賣因女不愿是以啼哭遂於昨晨傳同秦之姘婦陳金氏見証吳俞氏陳阿六等一併解送公堂請究先由女與其寄母吳俞氏上堂訴明前情並由陳阿六投訴秦囑令將女帶往二阿姐處圖賣情形旋據二阿姐供稱伊子在城内四牌樓開設同德秦燭店婦人與媳同居福康里並不開設妓院是日陳阿六領女到家稱欲小便並由秦囑令留意女之親事因天雨留宿一宵次日由其寄母領回餘不知情訊之秦供蘭田係前妻陳氏所生並非養媳亦無圖賣爲娼之事乞鑒關讞員與英領康君以秦與二阿姐所供均難憑信判女暫留濟良所秦還押餘人開釋候查明二阿姐是否開設妓院再行核奪 
　　被告候訊○水作頭王順興控沈硯傳不付造價洋二千四百元案内之保人沈瑞軒又義盛莊經理劉顯周控蔣石卿不理期票銀三千八百兩又王紀堂控黄儒敏等不理抵欵洋二千餘元昨由捕房將被告各人傳至公堂分别交保過堂候訊 
　　男孩待認昨日楊樹浦地方有一八九歲之男孩迷路啼哭經行人王小福送入捕房候其家屬認領 
　　錢債糾葛○張阿順施阿林昨因債務紏葛扭控捕房經捕頭詢問一過飭赴公廨呈訴 
　　夥友虧空○李星堂昨扭其夥顧炳泉至捕房控被用空帳洋數十元捕頭諭李投公廨控訴 
[法租界]  
　　選充包探○法捕房藍總巡以包探田雙喜等銷差之後所有包探不敷差遣故揀選熟悉捕務之一百十四號許福卿一百四十八號周順生一百七十六號王榮生等三華捕升充包探先行試用如能稱職再行補實 
　　冒牌奪利○汪金榮投廨控稱商人向在小東門開設曹素功墨店專做客帮生意詎有畢萬順墨店將次貨冒充曹素功牌子故此客帮不至商人處辦貨損失不少今報捕拘到股東洪照熙並抄出冒牌製墨板子全副求請訊辦洪供店係畢松林等所開商人係經理人冒牌之事實出不知聶讞員判交保候提畢等到案再行訊辦 
　　原告求銷○烟紙店主鍾茂昌前控店夥陳連祺舞弊吞没洋二十一元經公堂訊供不認判交保候查在案昨鍾又禀稱陳托人情商還洋六元商人已允求請銷案讞員准之 
　　通同舞弊○鉅豐祥烟紙店主陳松喬投廨控稱經理戎嘉紀與夥毛子恩通同舞弊吞没洋四百餘元逃逸今拘獲毛一人據稱有洋十七元寄存裘金來處是以報捕傳案求究毛供商人受戎嘉紀之愚是實裘供毛將洋托購香烟並非有意窩贓求察判毛押一月裘開釋 
　　索欠打架○捕房派人投廨禀稱湯四兒行兇打傷王金全頭面今在醫院醫治未痊先將湯解案訊究湯供因索欠起釁王動手是以還毆誤傷判押候王醫痊再行訊辦 
　　勒限交洋○聚源成前控張子卿欠洋五十元經公堂判令交保限交在案昨日復訊張供前將木器推抵清楚並不虧欠中西官以推抵無憑着改交人銀兩保限七天交洋 
[雜評三（萍）]  
　　徐企文尙稽顯戮自徐犯就獲後滬上人士之懸縣心目間者其結果耳 
　　今者覊禁已多日矣而候某省委也候某部委也其所謂稽遲顯戮者日復一日而依然如故 
　　記者竊謂此事惟有以快刀斬亂絲法治之 
　　聯合會逸興遄飛滬上爲聯合會萃集之地有縣議會聯合會有省議會聯合會 
　　至於今而縣議會之聯合會奚似而省議會之聯合會又奚似殆亦所謂開會成立曇花一現者歟吾是以見非法定機關之難 
　　雖然今又有所謂拔趙幟而立漢幟焉者 
來函 
[顔澤祺致江蘇省議會函]  
　　江蘇省議會議長曁全體議員公鑒瞻韓慕藺冒昧通辭唐突之嫌匪所得已本校自元年二月呈報臨時政府奉准接續兩江法政學堂開辦成立一年有半曾有議員朱君紹文諸君陳說意見書以本校學生夥頣而籌無的欵維持不易請提議爲三江公立亦足見熱心敎育感佩向深乃此項議案現聞爲少數人運動竟將朱君所提議性質多所變更擬以本校校舍及器具一切凡屬 
 
 
 

Page 11

 
 
兩江舊有者悉數歸爲省立專校所有其兩江舊生亦分入該校肄業所有民國法政大學考取各生仍由民國維持不助之臂而掣其肘與朱君初意公然相背顯係少數兩江舊生從中攪亂不問可知似此無理偏私迹近攘奪想貴會手提風雅鏡清衡平决不致暗被欺朦輕於提議然此事緣起不爲無因大致由上年丙班畢業敎育部兩次咨省飭司調查彼少數之兩江舊生行將畢業恐如上年故事展轉行查疑是私立之故是以運動當局希冀改爲三江公立可無私立之嫌旣而因閉會迄今尙未提出又恐三省議會遞議稽延時日不如運動蘇省議會將本校瓜分俾少數舊生歸入省立專校使同校之千數學生望洋而歎用心狡黠手叚靈敏適值省立專校須另建講堂乘機運動省校將本校校址收歸省立易於擴充此娓娓動聽者又聞省敎育司有法政才多之患再運動省司將校基及此少數舊生歸入省立於手續旣少轉折於經費不待躊躇簧鼓之言請求兩方面同意殊不知公允明達者亦决不墮其術中耳在省敎育司爲敎育行政計畫省立學校爲擴張敎務計畫各盡天職非澤祺所敢妄參卽貴會因有人陳說意見提付審查亦職所應有而澤祺服務本校亦不得不瀝情披露力破少數舊生之奸而袪其搖惑則本校接續之理由亦不得不爲貴會全體詳晰言之本校校基係繼續兩江爲三省公産非一省所能專主而私立大學係隸部轄是否由省議會提議非所敢知當本校開辦時呈由蘇都督程批准報明南京臨時政府核准在案嗣奉第六號部令復經備文呈報北京政府敎育部備案苦心整頓儘力維持得有今日之地位若因此議案發生而欲解散全體非但理有未洽亦且勢所不能全體校生千二百人有奇分法政文商四科各年級共十三班以校基器具及少數舊生併歸省立多數學生作何位置以理而論當陳說意見之初卽應先向本校籌商善後辦法果稱妥洽再陳請提議徐付審查亦不爲遲現在急付審查希望迅雷不及掩耳亦未始非少數舊生迫切運動所致若輩爲個人利益不顧母校任情破壞其居心殆不可問遠慮近憂均所不計况此案發生爲本校學生原動尤使人有所藉口而自傾覆其基礎喪失其道德若輩未之思也刻正查取原動人姓名一俟調查確實立卽按名開除以儆頑梗而正心術倘貴會以爲旣付審查無從打消可否請多數議員維持公益將此議案决爲否認否則本校爲正當防衛取積極對待致傷各方面感情亦甚無謂澤祺自客臘風潮起後維持本校煞費經營其時學生星散經費支絀幾不能支幸而本屆恢復舊序心力交瘁深知敎育辦理之難久萌退志特以個人自計使公益團體無端解散坐視千數學子皇皇然無所歸問心固有不忍况且事關公憤設對於各方面或有無謂之舉動誰執其咎傾我肺腑盡我忠言此後不負責任澤祺爲公益團體多數學生起見不得不代懇維持若此案但出於少數舊生之請求想貴會無待鄙言自在打消否認之列設於敎育行政省立專校或有先入爲主之成見亦乞善爲解說以免發生枝節弭患無形轉敗爲功是所賴全體諸君之力澤祺爲本校千數學生三鞠躬以請臨頴迫切不知所云敬頌公綏 
 
 
 

Page 12

 
 
   
 
 

Page 13

 
 
自由談 
游戲文章 
[孔老夫子致林步青先生書] [  鈍根戲擬]  
　　六月一號中國儒敎會借張園演劇籌集經費自下午一時起至十二時止灘簧戲法西樂京戲新劇相繼間作更有少年女子挨客兜售花朶坐客盡歡相與贊歎今而知儒敎之樂也閱該會章程劈頭第一句云本會慨念儒敎江河日下若此日之盛况可謂江河日上矣聽林步青之灘簧衆皆拍手使孔子復生今日其發言施敎恐不如林步青之博人歡迎也爰擬孔子致林步青書 
　　步青先生執事久仰灘名如簧貫耳下風諦聽破涕爲笑海上人士稱先生爲大滑稽家誠非虚語也二十七日敝會演劇籌欵曾託家兄介紹奉屈荷蒙金諾慨然登台甫一發吻彩聲雷動門弟子等竊議先生口才有過於僕僕自量亦愧弗如敝會是日得集巨欵者蓋仰賴先生之力也其他若西樂京戲或謂非吾敎所宜其實處今日之世不可不權宜從事迎合時趨馬君浪蕩極贊鄙見且有過譽僕爲聖之時者僕雖不敢當然其言自可服膺至於女子賣花尤爲必不可少否則枯寂無味人將不樂儒敎而入他敎矣雖然論功計績要以足下爲元勳敝會謹當認足下爲名譽贊成員俟此次籌得之欵揮霍告罄時再當奉煩一試簧鼓從此君子無固窮之日門下無簟食之徒敝敎之幸亦先生之德也書不盡意祗頌營業發達儒敎會會長孔丘立正脫帽三鞠躬 
[英雌辨昔退之爲李賀作諱辨今予爲英雌作辨雖文與事各不同然亦戲而不失爲正云] [  示明] 　　 
　　某英雌名赫赫在人耳目乃以與鄭某牽涉之故人多訕笑之卽謹厚如不才亦不免破綺語之戒而微諷焉然平心察之要爲文人積習皆捕風捉影談也是不可以不辨予乃正襟危坐而爲之辨曰夫英雌之崛起於民國也上自政府下至社會外至東瀛歐美莫不聞其名而震之意必有振衣千仭岡濯足萬里流之概如天際眞人目無下士卽今世之鐡中錚錚庸中佼佼曰偉人偉人者吾知英雌視之且將以臭男人三字抹煞之矣（黛玉目北靜王爲臭男人見石頭記）卽謂人非草木孰能無情或不免動兒女子之想然非潘安之貌陳思之才子南之武賈大夫之藝全萃於一人豈足當英雌之一盼者鄭某是何虫豸乃敢爲非分之求而欲一嘗禁臠且思過屠門而大嚼耶無論其視潘陳南賈諸人何如也卽使有是貌有是才有是武有是藝足以動英雌之一盼然豈毛遂偶一呈身遽得湯他一湯輙與人以消災障者（見西廂記）又豈無證物無證人憑一面之要求而許訂爲終身眷屬者又豈磊磊落落之某英雌輕擲其神聖不可侵犯之身胡帝胡天一誤而再誤者由是以思鄭告之登苟非至愚極庸固莫不知其爲夢寐之囈語喪心病狂之顚倒言也或問予曰名譽爲第二生命信如子言吾意英雌於此必將陳之都督飲以手鎗斃之杖下而後快於心矣不然將如沈女士之於熊載揚言甫出口而鞭已笞其背矣再不然薄示警懲卽以前待某參議者待之麻姑之爪亦必搔上蓮花之面矣乃計不出此獨於文斐爲間接之搗閙不與鄭某爲直接之對質抑又何也予應之曰文君通人也又英雌同志人也同志之人乃不知同志之心妄聽而妄登焉忿而斥之正春秋責備賢者意也不足爲英雌咎也鄭某者狂人也痴人也如犬豕然譬如行道之人偶觸吠日之犬負塗之豕亦惟叱咤之而已引避之而已豈有與之論曲直者哉英雌之於鄭亦猶是也更不足爲英雌咎也或又曰信如子言前日之閙報是則後日之賠償非也後日之賠償是則前日之閙報非也始閙之而終賠之彼固明明自認其事矣子何强辨之甚耶曰賠償者因該報之更正而認其損失非認該報之廣告而爲之賠償也何疑也或又曰凡人匿情之舉往往能持於一時而不能持之於久遠英雌閙報未久忽又大閙烈女祠安知非悔前此拒鄭之紕謬藉以微示己非節烈冀局外之人相喻於無言留爲他日轉圜地耶曰此更鍜鍊周内以入人罪矣夫英雌倡平權請參政泱泱乎志在天下所持廣博主義也彼烈女矢皎日凛冰霜硜硜然獨善其身所持狹隘主義也兩主義之不相容不自今日始矣共和旣成此等狹主義自當淘汰安可任人民之崇拜樹他日平權自由之障礙耶子乃舉前事而附會之謬矣或又曰如子所云吾意鄭某當决裂之後必將痛定思痛自怨自艾甯終身爲老鰥誓不復萌妄想矣胡逃滬後又有請同人公斷之說（見前日報）且妙想天開要求浙督爲營别墅於西湖似預爲藏嬌計者洎乎所求不遂甚至倒行逆施甘蹈非法若爲意中人易十二年之監禁而不恤者此豈絕無關係竟至固結不解若是耶曰此所謂單相思也似這般單相思合敎撒吞見西廂）亦卽神經病之確證也有如天仙化人墨花一現不能禁衆生之不傾倒而謂天仙化人目中心中意念中夢魂中有一衆生之念繫於其心哉而况阿鄭又衆生中之蠢蠢者哉吾有以知其必無是矣或人無以應予乃爲之斷曰某英雌者志大而才疏又熱心而無卓識凡攀仰高風者不問其人之賢否而晋接之此其所以來狂且之覬覦也夫赫赫如英雌磊落如英雌喑嗚叱咤名震中外如英雌自非獨見曠觀深明大義其人猶不免動瓜李之疑來求全之毁而况中人以下之癡妮子情思易擾毅力毫無驟與以婚姻自由之權其不墮青皮滑頭之術中者幾希矣孟子曰有伊尹之志則可無伊尹之志則篡也予亦曰有英雌之志則可無英雌之志則濫也是故先爲某英雌辨更爲天下之學某英雌者危 
尊聞閣詞選 
[方倫叔廉惠卿招飲小萬柳堂縱觀書畫竟日歸後默記賦呈兩君] [  乙盦] 　 
　　萬柳堂前柳颺花園林從古屬廉家衣冠僑寄今何世錯認游蹤到下洼 
　　春光澹沱行隨燕駑駕威遲穏勝牛玉蕊銀藤都意適曼陀羅性印東州（唐人所謂玉蕊卽今繡毬） 
　　鬚眉皓白方安道合自月泉吟社來有約西湖游未得却來河上叙流杯（堂臨婁江今曰蘇州河） 
　　寫韻樓中妙寫經千秋朱管接英靈拈來筆墨皆般若字字圓成卍相形（惠卿以吳夫人所書小楷楞嚴經遍贈坐客朱淑眞管道昇璇璣圖詩各一卷皆惠卿所藏吳夫人題識者） 
周昉美人韓榦馬開元全盛畫師肥可知瘦肋斜陽裏别有孤臣泣血微（韓榦袞沙馬最爲奇蹟足證没骨畫不始徐熙） 
　　南唐官印看碑圖可是徐家昆友無便作關家山水看穹巖浚谷入天都（五代人畫看碑圖氣韻古厚余臆斷爲關仝） 
　　雲容懷懂樹無根寶晋英光得細論自有乾坤清氣在霜振招得董源魂（襄陽巨幅清麗純師北苑非小米所及） 
　　大年小筆上林得那忽千巖萬壑俱政爾師承翟許近不妨鑑别董陳殊（趙大年卷筆法勁古與世傳工麗者絕異） 
　　帖祖昇元說道流澄心官貢品梅歐人間别有臨河叙官閣題名在利州（邢子愿藏澄清堂帖海内劇蹟） 
　　閣如清閟多奇蹟家寄荆蠻作逸民淡墨疎林鴉點冷江山千里絕無人（雲林册軸皆眞跡） 
　　帆影樓前指去帆梵王渡外夕陽銜老夫尙有滄江性夢入藩籬采藥巖（帆影堂中樓名梵王渡學堂在河曲碕頭與堂相對） 
　　病過春風九十日鳥喚提壺花笑人伏檻不須憐面皴枕流窅然清耳塵 
自由談話會 
　　西哲有言人之價值由於自鑄凡我青年當記此八字 
　　革命以前崇拜岳武穆革命以後仰慕班定遠同志以爲然否天下不患有眞小人而患有僞君子民國不患有凶荒水旱之災而患有顚倒是非搖動人心鼓吹作亂之報紙蓋莠言感衆其害甚於洪水猛獸也吾願報界之愛國君子有以維持抵制之毋使四面楚歌風雨飄搖之中國更日增數千百之摧命符[  粲霞]  
　　女學發達巾幗中人才輩出自由談編輯部接得女文家詞曲筆記益多鈍根擬彚集刋行單本庶容積多而閱者可以收藏不致散失 
　　鈍根嘗謂詩詞歌曲圖畫小楷刺繡音樂一切世界上之美術宜爲女子所專有不容粗莽男子濫竽其間庶足以見美術之價值而益增女子之優美今擬徵集女界之美術品而刋行美術雜誌請女文豪爲編輯提倡美術陶淑性情吾知海内外女士必贊成之[  鈍根]  
　　自由雜誌余亦甚贊成但不知何日出版想讀自由談者莫不以先覩爲快余亦愿認銷三份諸君子何延遲乃爾 
　　愿編輯自由雜誌者積極進行天下事惟抱積極主義者可以成大事事如逆水行舟不進則退諸君其勉之[  也愚]  
蝶仙君發起自由雜誌侍仙亦極贊成惟願操筆政者凡遇投稿有未盡完善之字句須嚴加增改勿以微瑕而棄之也出版後侍仙認銷四份[  侍仙]  
　　自由雜誌如果有成鄙人認銷兩份行義） 
劇談 
[續紀三十一號之女丹桂] [  玄郎]  
　　周桂寶一聲雷柴子雲合唱二進宫該園輙自詡爲合璧好戲屢屢排演以資號召然子雲則一味趨入柔和一路殊少明亮之風趣精采亦不足桂寶則嗓子之根底甚好惜深染時下惡習而有失規律提足全副精神惟於頓挫上推波助瀾裝腔做勢以取巧偷鬆（噯噯挨挨）之聲幾於無句不有迹近花腔殊無足取良由吞棗尤涉走板之病搶板後力更不足音韻平疲低暗尤不愜人意然坤角體氣大都虚弱不堪全材甚不易得如桂寶者火候雖未純青亦已不可多得矣一聲雷始終循規蹈矩平正大方深能以工穏見長坤班凈角中足當首屈一指 
　　十三旦演新安驛姿勢非常活潑又肯賣力麻雀跳等雜技應有盡有出色當行但叱咤一聲稍欠雄壯耳撩鬚摔地露出花旦本來面目後嫣然一笑流麗輕盈駕輕就熟措置裕如 
𧈢蜡廟中趙紫雲飾褚彪工架老當做又細膩搶女後在莊門外掩耳靜聽攝足細瞧擲躅徘徊淋漓盡致惜以爲時太晚割去定計止從燒香演起不得聽其白口之如何耳郭鳳仙飾天覇該伶秋波秀逸最宜飾武旦飾武生殊少英爽之氣與草上飛扒槓一場藝尙楚楚可觀小王英飾賀人傑年約十一二精悍異常托天鐙轉身三周卽拍一一字又起而甩旋子六十個身段雖欠平正而再接再厲絕無遲滯之病不圖坤角武行中亦具此一副好身手異日造詣必更見精進冠絕一時卓哉巾幗行將壓倒鬚眉矣 
 
[投稿者是龍] 朱家翔字是龍江蘇青浦人現寓嘉定縣署 
小說 
言情小說 
[麗綃記（三十）] [  栩]  
　　千九百九年三月三日市人相聚而語曰今日乃有文明結婚之舉是在吾國爲創舉不可不往而參觀於是呼朋挈眷紛沓而至則翟愛之家氣象一新奇花煊其異彩繁燈燦如列星其會賓之室則已盡撤屏障之具而飾爲華麗之禮堂居中設禮案左列音樂一部右爲司儀員席紅男緑女亦已錯雜盈庭俄焉有人肅男女賓各分左右入席司儀員不知爲何人翩然就席發其清朗之音唱曰奏樂即聞洋洋之軍樂起於禮堂之左俄而軍樂旣闋則錚錚然之披阿納發其清音一羣垂髫之女吐其嚶嚶之聲而爲之歌曰 
　　自由之花兮含春暉而發其清芬緬男女之歡愛兮秉天地之氤氲苦家庭之專制兮每貽誤其終身委瓊花於藩溷兮實戕賊其天眞鑑前車之覆其轍兮愼絮果與蘭因彼嬌兒女之愛情兮旣芥合而葵傾願爲結青廬以偕白首兮毋使卯酉而參辰彌情天之缺憾兮賴此自由之神 
　　歌旣竟堂下之鼓掌聲疊疊而起乃聞司儀員唱曰主婚人入席則有二十許之麗人翩若驚鴻呈其愉快之歡容眉目間盡含一種笑影霞裾霧榖飄飄如神仙之徒携一美少年盈盈而出少年之年齒殆與麗人相等長眉秀目儀態萬方而雙眸剪水含有無限之情愫似將有言而司儀員又唱證婚人入席衆復移目注視則證婚人亦絕世之麗人也眉不畫而緑唇不點而朱雙頣嫩如花片呈其倩笑之容指左右立之美少年與麗人而宣言曰此爲予之夫婿翟愛此爲翟愛之愛人綰春渠二人於髫年共讀情愛之深特以相見恨晚其父母各早爲之配彼二人者未敢越禮法之範圍遂使羅敷有夫使君有婦各弗如其初願今翟愛有子綰春有女年齒相當而秉其遺傳之性亦相愛好而無猜惜鴛鴦之小人同病堪憐化蝴蝶以雙雙至情所屬旣荷媧皇之愛誕此石麟願充月老之身聯兹美眷言已堂下又復鼓掌司儀乃唱新郎新娘入席雪晴靄蔭乃爲導引羣目注視則見企伊年可十五眉淡淡而籠煙目星星如點漆頰上酒回嫩如蘋婆之果而可愛之臉龐則纖秀類於瓜仁之狀瞻彼新娘年齒相若而一種嬌柔艶媚之姿尤出於其母之上但觀此女足知綰春當日之丰度直無以形容也衆方醉心奪魄於新娘之身而音樂已復迭奏證婚人讀證婚書已即爲新郎新娘交換飾物而兩小鴛鴦一種嬌羞之態又非我著書者所能描寫盡矣（二） 
滑稽小說 
[花果山（二）] [  瘦蝶]  
　　他在西天眼睜睜的看他們下界去享紅塵幸福怎麽不心焦眼熱恨不得一个觔斗雲翻了下去好容易捱了數百年的光陰一天忽然佛祖召他進去吩咐道不出數十年下界必有變動你應得去走一遭但時代變遷今非昔比在往時做個帝王眞是萬人之上享於人間供奉現在下界的人民程度文明智識進步你此去只好做個公僕斷不能横施壓力再用專制手段對待他們我素來知道你神通廣大須要施展法力相機行事做一個頂天立地的人物辦幾件驚天動地的事業那纔不負我佛一片救世的婆心悟空唯唯而退遂向各處辭别了諸天神聖提着金箍棒駕起觔斗雲逕向東勝神洲進發行了多時久不駕雲覺得身疲力倦便按下雲頭飄飄的落在一座山上舉目四望但見層嵐聳翠曲澗縈藍香草漫山雜花生樹認得這山呌做香山悟空愛他疏野也就隨隨便便的住下他先前在烏雞國的時候曾爲國在治好過病在醫學上很是講求的就在這山左近的翠岡村上排設下個醫室懸壺應客藉此自謀生活却也差可温飽有時閒暇便從耳中掏出金箍棒來閉了門亂舞一回聊以消遣這勃勃的雄心每念花果山的舊巢不知現在如何景况雖是近在咫尺却懶於探訪不道事有凑巧這一天有一個人來請他治病悟空問起情由那病者嘆道咳孫先生你問起那花果山來那眞是言之可恨我常聽得老父說起那山自從二百餘年之前忽然山北邊有一羣野狐奔來把那山澗佔住山主人的主權被他强奪了去組織了狐政府管理這山將山中的兄弟們以及那些動都物被他糟蹋得不成樣兒山中的人個個敢怒而不敢言我還聽得人說什麽呌非我族類其心必異若不剗除必爲後患這些話我却不大懂得了悟空點點頭替他醫治了送了那病者出去獨自坐在安樂椅上細細摹擬方纔的說話忽的奮然道我出身的祖山竟弄到這般不成樣兒令人可痛總要想個方法恢復他方好（二） 
 
 
 

Page 14

 
 
   
 
