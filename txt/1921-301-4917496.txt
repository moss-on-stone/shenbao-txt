# 1921 - 301 - 4917496

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[扭控（冷）]  
　　於今北京財政上奇怪之情形可謂無微不至矣員屬扭控於總理索欵者携行李而臥待催欵之使接續而來方之商家破産之際尚無若是狼狽今乃於國家之政府見之不亦可羞可歎也耶 
　　夫財政窮困誠窮困也其窮困之故雖不得不謂今之政府之罪然亦不得盡謂今之政府之罪蓋其由來已久也而如是醜態之暴露則舍今之政府自取外他人不能分其咎焉何也蓋如是醜態不演而不能有欵演之而仍不能有欵也然而必演之者是與財政之窮困無與乃政府處置失當之故也 
　　乞人有言路極無君子我不意名爲政府而亦類此 
命令 
　　十一月三日大總統令　派陸鴻儀充司法官甄錄試及初試典試委員長此令 
　　又令　派李杭文林鼎章充司法官甄錄試及初試典試委員此令 
　　又令　派吳源劉鍾英許澤新熊兆周車顯承劉志　陳長簇胡國光充司法官甄錄試及初試襄校委員此令 
　　又令　派張燿王熾昌楊天壽查履忠胡宏恩魏先根充司法官甄錄試及初試監試委員此令 
　　又令　任命章啓槐兼察哈爾全區墾務總辦此令 
　　又令　周丕紳晋給二等大綬嘉禾章余詒晋　二等寶光嘉禾章楚緯經陳士凱均晋給二等嘉禾章祝鴻元萬自逸王建均晋給三等嘉禾章高杞陳俊邱縉高祖憲張光奎薛秉壬均給予四等嘉禾章此令 
十一月二日大總統令　駐美利堅合衆國特命全權公使施肇基駐英吉利國特命全權公使顧維鈞均加全權大使銜此令 
　　又令　特任財政總長高凌　兼鹽務署督辦此令 
　　又令　特任財政總長高凌霨兼幣制局督此令 
　　又令　吳毓麟授爲海軍輪機中將此令 
　　又令　據司法總長董康呈熱河開魯縣監犯黄角密告反獄預謀事前破獲有功監獄擬請分别宣告特赦滅刑等語本大總統依照約法第四十條將黄有原判四等有期徒刑一年又十一月宣告特赦免　執行賀得林即何得林原判執行徒刑十一年減爲執行徒刑五年李殿原判執行徒刑五年减爲執行徒刑二年以昭激勸此令 
國内專電 
　　北京電　昨閣議席上討論魯案閣 
員請顔赴美一行蓋今後魯案重點在美京無論會外會内解决在北京東京間商議决不可能顔已允又顧王來電促顔行又美京美僑歡迎專門委員團并來電歡迎顔顔意大動（四日上午十二鐘） 
　　北京電　交部咨外部太平洋會事務重要請電施使商美政府用無線電遞京（四日上午十二鐘） 
　　北京電　二日鈕傳善與陸部司長賈德耀扭到靳宅講理靳未見事爲索欵（四日上午十二鐘） 
　　北京電　昨靳言潘之舞弊予今始查出昨潘到靳宅靳未見查出昨潘到靳宅靳未見 
　　北京電　昨閣員入府討論財次兼　　鹽署靳言汪士元不成徐言李書勳何如李與靳曹皆接洽故徐言後復謂應問其有無籌欵能力當夜詢李同意（四日上午十二鐘） 
　　北京電　張作霖催餉電昨到三批今晨又到一批高大恐某軍索餉代表昨日起將行李携入庫司常川守提（四日上午十二鐘） 
　　北京電　中英公司信寗湘墊欵到期無欵請梅爾斯展半年 
　　北京電　交部覆宋小濓東路發行債票甚難不如分商短期借欵 
　　北京電　宜昌孫傳芳電吳使以鄂西防務委職擔任巳將興山司令部移至宜昌（三日下午四鐘） 
　　北京電　曹錕電趙榮華部巳完全進入施南鄂軍第五旅張團三十晨開抵宜都（三日下午四鐘） 
　　北京電　今日閣决内地稅釐加一成賑捐展限一年王世相爲安肅道葉爾衡爲甘凉道蒙藏銀行章程交財農修正再核（三日上午十一鐘） 
　　漢口電　吳行轅江（三日）開財政會議商會於釐金改洋碼食鹽加稅均不贊成後决定過境貨另行估本抽稅稅欵仍收官票由局換解解元其直接中央軍隊軍餉概由國稅項下扣撥鄂省主軍每年約需餉六百餘萬但各商帮對估本抽稅巳提出反對意見書 
　　漢口電吳行轅支（四日）開軍事會議定微（五日）開行政會議魚（六日）開敎育會議陽（七日）開使署職員會議庚（八日）啓行赴保一說吳暫緩北上曹擬派趙玉珂南下就商 
　　漢口電　川軍冬（二日）由巴東大沙坪反攻由第八師一團迎擊川軍死傷頗多第八師亦傷軍官一人死傷兵士數十人宜昌又起恐慌吳蕭各派一副官江（三日）赴宜與孫傳芳商防禦方略 
　　漢口電　施南方面連日戰事甚烈勝負未詳 
　　漢口電　聞吳對西南聯軍計畫川軍來攻鄂取守勢粤犯湘贛卽迎頭痛擊另設法聯陳間孫以分粤勢 
漢口電　魏聯芳以造幣廠餘利向中交鹽業等四行借欵二十五萬條件甚苛巳簽字 
　　漢口電　吳支在漢商會酬宴各領事各外國海陸軍司令微宴軍政界及各團體（以上四日下午七鐘） 
　　香港電　江日（三日）國務會議無甚要案孫將任鄧鏗爲大本營參謀長葉舉將任全桂善後督辦 
　　香港電　今日外交後援會開第三次對葡大會（以上四日下午八鐘） 
國外專電 
　　倫敦電　愛爾蘭形勢嚴重故本星期六首相喬治大約不致赴美列席縮減軍備會議現在愛爾蘭會議正竭力設法母使破裂巳重開談判云 
　　倫敦電　英日兩國在華府會議中對中國事件之政策現已完全一致此確爲可信之事限制海軍軍備之基礎大約將根據小船裝置砲械之主義 
　　倫敦電　此間重要之問題卽爲美國前旣退出聯盟不問歐洲事務此後是否將廢棄傳統的孤立政策以與英日兩國協作從事於改造中國也（三日） 
世界路透電 
[華府會議之大體及中國]  
　　三日巴黎電　參與華府會議之各代表團星期二日舉行預備會議考慮裁減軍備之方法並討論按照每國國用總數百分之幾减少陸海軍費用據芝加哥演壇報載稱限制軍備之舉將由一種國際裁判所去配與管理之並不倚賴威力亦不以國際官員設立總機關僅屬一種條約制度此項條約由各國依照常例商訂之裁判所之决議除由公論壓迫外並不根據於任何强制方法會議討論之情形並不以布各國新聞家集於華盛頓者垂將有數千人但均不能和會旁聽由國務院所派之監視員逐日發一會議節錄送登各登惟仍將舉行公開會議届時許衆旁聽各委員會將採取贊成與反對之辯論發表報告華盛頓官員迄今極爲戒愼不輕發議論力避妨碍會務之行動惟新聞家及與會之代表則不若是沈默巴黎迴聲報駐華盛頓特别訪員電稱美國建議定按定期舉行國際會議俾各國常可互相接近又述美國關於軍備之觀察點謂各國特殊地位須加顧及英國之糧食問題關係國計民生將允其裁减軍備至某級程限爲止中國於獨立發展之努力當與日本之　　相聯合中國不得在銀行團之外訂借中央或各省借欵蓋銀行團爲國際行動之　紐也日本之開拓南滿鐵路等舉不得加以牽擾云云 
[英國與華府會議]  
　　三日倫敦電　今日下院開會時　議員開偉才氏提出日軍今仍占據海參威及庫頁島一部分之問題外交次官哈姆斯韋士氏於答言中謂華府會議將否提議此事渠未接有消息哈氏又答覆質問謂據最近消息英國共收容俄難民五千三百名但此數後已減少 
　　二日倫敦電首相喬治氏已馭銷星期六日乘亞葵太尼亞郵船赴美之議但仍望稍遲能作此行 
　　三日倫敦電　美大使哈維氏在利物浦商會演說謂渠深信華府會議之結果將使英美政治關係更爲密切而更　好更與彼此有益之商業合作必將繼以發生故華府議所保證者非僅和平且兼興盛哈氏述及　比貴族所發促請英美聯盟之演說謂美國完全不能加入今日之任何聯盟 
[華府會議之日代表]  
　　三日華盛頓電　加藤海軍大將與德川公爵業巳抵此由國務卿休士氏等迎見日代表團今已到齊 
[英屬地反對英日續約]  
　　三日温哥武電　英電哥倫比亞議會今日一致通過提案請殖民地政府設法廢英日盟約 
[英倫時報之中美借欵論]  
　　四日倫敦電　秦晤士報深以中美借欵談判决裂爲喜蓋任意貸欵與中國其結果將使負債人破産債權者失其借出之資該報又稱但目下有抵押品之借欵絕無可憂慮之原由 
[英議院之香港蓄婢問題]  
　　二日倫敦電　今日下院復提議香港蓄婢制問題議員班萊特氏質間購買女童以充任何役務並隨意責罰或以充姬妾之權除刑律外是否有何限制殖民部國會次官胡特氏答稱波料香港地方禁制虐待養女之輿情其足爲刑律有勢力之補助必與他處相同按諸中國習慣納妾必得正室及女子自已與父母之認可而後可 
[美國之僑俄銀行]  
　　三日巴黎電　據莫斯科電稱美國商家以資本美金一萬萬元設銀行於哈爾濱將於赤塔海蘭泡伯力設立分行以資助勞農俄羅斯境内美國商家事業爲務有美人團體近曾在阿穆爾區得金鑛讓與權 
太平洋路透電 
[美國借欵中止之原因]  
　　三日北京電　中政府不允接受美國銀行團借欵條件聞因不欲由該借欵中撥美金一百六十萬元付美人所持德國湖廣鐵路債劵利息之故此項利息問題已提出數次惟中政府須俟中國關於戰事對德之要求守全解决後始允付之 
[北巖貴族游日記]  
　　三日東京電　北巖貴族聲稱　十月二十八日香港各報所載渠由泰晤士報香港訪員發往該報之電報烏有其事渠未發此電亦未許發此電泰晤士報無此電出現即足證明其未發云 
　　四日東京電　北巖貴族昨日參觀明治廟社及赴英大使署朝日新聞報館謁見後藤市長並在帝國劇場觀劇晚在報界聯合會赴宴今晨已赴西京因須定日赴附乘某船故已縮短游程 
[東俄近事記]  
　　四日海參崴電　新任日總領事松村氏已於十月三十一日抵此　海參崴政府所派參與華府會議代表本月十四日可以首途俄黨人與　匪於十月二十七日大戰於康特拉丹柯伏附近鬍匪死十七人安土諾夫政府已由鳥蘇里站移至伊滿 
 
 

Page 9

 
 
   
 
 

Page 10

 
 
國外要聞 
[德國特約通訊（王光祈九月十四日）]  
　　德國右黨之失敗　　自中央黨左派首領愛爾池擺改Erzberger被刺後左派各黨頗有兎死狐悲之感因而互相結合捐棄成見以謀對抗右派各黨一方面擬將右派各黨所盤據之司法權敎育權軍警權取而代之一方面又擬將右派各黨之巴燕勢力地盤根本推翻關於前者取而代之之計畫記者已於九月三日通信中詳爲報告今請再進而叙述後者推翻巴燕地盤之運動 
　　巴燕者爲德意志聯邦中之第二大邦（普魯士爲聯邦中之第一大邦（位於德意志之南方戰前本係王國一九一八掳革命改爲共和其地南部以農業爲礎北部以工業爲基礎南部農人多保守故偏於右黨北部工人多進取故偏於左黨若就巴燕人民性質而論尚非極端保守之徒而今日乃竟以頑固守舊聞於天下此無他國性民黨製造空氣之力也 
　　一九一九年共産黨曾在巴燕組織蘇維埃政府一時居民大爲驚惶結果由巴燕右黨與柏林政府之軍隊共同將共産黨驅逐巴燕人民遭此次之變爲自衛計遂組織所謂民防軍自此以後國性民黨如羅登道夫將軍等紛紛前往大肆鼓吹於是巴燕遂變爲右黨惟一之舞臺一面利用民防軍爲其復辟運動之武器一面又宣布戒嚴令爲其對付左黨之手段凡外人前往巴燕游歷者無論其爲外國人或德國人皆加以取締非有護照不能入境德國排外之風以此地爲最烈巴燕生活較德國其他各處爲便宜巴燕首都門興Muncben又爲德國研究美術之中心地然因排外之故竟無外國人前往留學吾友某君前赴門興旅行忘辦護照大受其罰而且在該地逗留一日須繳逗留費若干其排外狂熱可想而知柏林中央政府對於巴燕地方政府之跋扈亦無可如何去年巴燕竟有運動獨立之事幾使德國破裂其舉足輕重之狀大有當年張動之徐州同一情形矣前次協約國主張解除德國軍備之最後通牒左派各黨皆極贊成即無非欲借此機會以掃除巴燕民防軍之勢力使右黨失其武器現在民防軍旣已解除右黨所恃以作威福者尚有一戒嚴令於是柏林國會常駐委員會中之左派議員提出建議要求中央政府飭令巴燕地方政府取消戒嚴令現在柏林中央政府係偏於左派者故對於左派議員之建議加以容納飭令巴燕解嚴然巴燕地方政府對於柏林中央政府之命令謂爲侵越巴燕地方政府權利抗不奉命因而柏林與巴燕之間遂成勢不兩立在左黨方面則宣言若巴燕抗不奉命必欲脫離柏林政府而獨立則吾輩左黨最多之巴燕北部亦當脫離巴燕政府而獨立另組織北巴燕其和國在右黨方面則宣言若柏林中央政府逼人太甚則吾黨只有挺而走險雖重演去年三月柏林之故事亦在所不惜（指去年三月軍閥派占領柏林之變）雙方旣如此堅持於此便發生一問題究竟柏林中央政府抛棄其主張乎抑巴燕地方政府抛棄其主張乎然抛棄主張一事在歐省政治家常認爲奇恥大辱寗肯下野不肯退讓於是又發生一問題究竟柏林之費爾提内閣下野乎抑巴燕之喀爾Kabr内閣下野乎二者必居一於此 
　　柏林費爾提内閣爲中央黨社會黨民主黨三黨所組織尚爲左派各黨所信任而右派中之國民黨對之雖不十分滿意然亦未嘗積極反對蓋一旦費爾提下野右派各黨自問尚無登臺機會則其繼之者必仍爲左派各黨或因此而變本加厲亦未可知故近來國民黨對於現内閣不採積極反對態度其右派之中始終與費爾提爲難者只一國性民黨而已費爾提内閣旣得左派各黨之信任又蒙右派國民黨之優容故其基礎甚固不但此也費爾提内閣原爲承認協約國最後通牒而成立協約國皆謂其有履行和約誠意頗加信任英國喬治總理常言曰吾之對於德國不願爲巳甚者徒以費爾提内閣實有履行和約誠意耳法國勃蘭地總理亦常言曰吾之遲遲不撤魯爾流域三城之兵者即所以預防右黨之復辟運動而贊助費爾提内閣之意云云觀此則英法對於費爾提内閣亦頗信任費爾提内閣旣得内外之信任當然不能下野而下野問題遂因之轉到巴燕喀爾内閣身上 
喀爾内閣係由巴燕國民黨國性民黨等所組織而成完全右黨政府喀爾本人係巴燕國民黨然其行動頗表同情於國性民黨近來國性民黨常以右派首黨自居驕氣逼人因而巴燕國民黨對於國性民黨大不滿意同時對於本黨喀爾之行動亦甚不以爲然當柏林政府飭令巴燕政府解嚴時巴燕議會曾提出議案略謂柏林政府如能依照巴燕議會之决議將禁止報館條例加以修改（自愛爾池擺改被刺後柏林政府曾禁止右黨報紙十家停刋十四日在巴燕境内之右當報紙抗不奉命事見前次通信）則戒嚴令可以於最近期間取消云云喀爾内閣對於此次議案擬修改爲「假如巴燕情形允許即取消戒嚴令云云」此種語調無異完全拒絕柏林政府之要求巴燕議會頗不以喀爾此種修改爲然即喀爾所屬之巴燕國民黨亦復如此於是對於喀爾之修改建議加以否决喀爾旣不見信於議會更不見信於本黨遂不得不出於辭職之一途喀爾内閣旣倒則右黨惟一之巴燕地盤將從此失去由此觀之右黨近來着着失敗左黨近來着着勝利左黨政治勢力將日漸擴充而右黨暗殺行動亦將日趨激烈且兩年以來未解决之巴燕問題竟由巴燕議會自身解决歐洲地方議會之權力大於中國省議會之權力遠矣 
[南洋通信（不才）十月十四日]  
　　註册問題之最近一幕　　在此學校註册條例相持之中又有陳君新政被逮入獄一事陳君新政者即前次通信中發表請願修改意見者陳以樹膠商兼米業而檳榔嶼民黨之巨子也民國三年李協和失敗南來陳君頗與交好對於黨務亦甚熱心且籌備學校提倡公益不惜慨擲巨金惟陳君自信過深每蓄出人頭地之想於是新黨雖信仰而舊黨即對之不快及註册問題起陳君即主張請願豁免其後駐星伍領事致北京外交部電聲明星洲總商會否認余佩臯女士爲華僑代表檳榔嶼華僑聞之大憤在平章會館開僑民大會公舉陳爲主席擬定否認伍領事及檳榔嶼全體華僑公認余代表兩電陳君以主席名義軍獨具名拍發遂爲此間當局所注意此十月八日陳君被捕之第一原因也近日當局又宣佈一種糧食條例陳君係米商利害切身曾在商會首倡請求守全取消之議故又爲當局所注意此被捕之第二原因也陳君在獄監視甚勝近經當地巨商一再陳情故巳稍覺自由惟審問何日判决何罪則尚在猜測之中目前謠言甚多但皆無甚根據之談九日英政府又票傳各校總理協理入署總政輔司言曰爾等閩粤僑民居此地者巳數十年所有身家財産均由政府竭力保護今政府欲施行法律爾等當竭力奉行彼敎職員居此未久尚未深悉此中情形爾等宜善爲解釋總協理唯唯而出是日晚各校忽接到一紙傳單上書「十日上午十二時在某地開會商酌一致註册事務請各校董敎員一同惠臨吳順清啓」吳君順清對於當局對於社會信用均極充分是日開會校董方面一律主張註册敎員方面由沈施梁諸人先後起而與辯略謂早知今日何必當初諸君旣有一律註册之决心何不表示於該條例三讀通過之時而必在陳莊二君出境敎育總會封閉陳君新政被拘鍾君樂臣總代表已赴英京之後最後决議公推吳順清楊碧達及林李四君提出請願書請删去九·十三·十九·二十一·四條倘不允許則不註册但此亦不過一時鼓動之勇氣翌日請願書未入而各校董註册證書已遞進矣故檳榔嶼之註册風潮至此告一大結束惟多數之各校校長敎員已宣告總辭職决定不達到删去四條目的敎職員概不註册其所持理由有二（一）我人一年來之　牲旣如此重大若無絲毫之代價將何以自慰良心（二）條例絕不修改而註册可斷定一二年後華校即可無形消滅我輩亦何必多貪此一二年敎育飯碗　觀此情形是該問題仍未能全了也 
國内要聞 
[北京通信（樸）]  
　　高凌霨到部後之財政高凌霨之長財政於今三日矣新政之可見者只庫藏司長改派于焌年公債司長張潤普久假不到即以代理之張某繼任而兩次長尚搖未定紛擾已久之財政問題依然未决也 
　　高氏之長財其遠因在今夏之天津會議彼時即曾以高爲候補之一蓋高爲直隸人與曹銳關係密切又曾在奉天方面充張作霖之顧問故其於直於奉皆甚接近及最近閣潮起後靳氏本欲維持潘復而恐有未能乃提出曹銳及王乃斌二人謂必奉直之人來掌財政知政府困難情形方有辦法然曹銳堅决不來王乃斌對於財政亦望而生畏於是又轉到高凌霨身上其實高於財政向無關係今之長財亦只是由次長轉總長作陞官晉級觀非有若何政策也然今之財政瀕於破産實亦無人能救濟之據愚所聞高氏所以敢於接手者實因安格聯之建議（詳文各報已載不贅）頗爲當局所贊成以爲果就彼之建議做去則國庫可以獨立鹽餘一項自清償零星小債而後可以維持政費養政府之生命則此後之財政總長生活於銀行公會總稅務司整理財政之下或易稱職也然此事亦有大難者政府方面尚慮有力軍閥之反對而使團方面英美兩國固無異議惟日使於私人談話之頃曾流露不滿之意謂此爲英國人操縱中國財政之計畫日人不能贊同銀團方面因政府所欠内債共一萬二千餘萬依安格聯之計畫發新公債五千萬收回鹽餘其能清償者只鹽餘擔保之一部而其他非鹽餘擔保者不在此列仍有一部分銀團對此尚持異議高氏恃此以期長現成之財政仍恐無足恃也 
　　此次促成高氏長財之原因實爲烟酒墊欵到期之一事阿卜脫因墊欵到期而催促成立新合同雖經銀行公會致函阻止而阿卜脫之態度依然强硬距今一月以前潘氏尚無去志其機關報日言阿卜脫之如何催迫烟酒借欵之無法拒絕是潘氏仍有經手簽字之决心然潘氏之欲簽字者實擬以此博眞除且且藉以去張壽齡而達其一年以來謀併烟酒署之目的及眞除之希望已斷而又知此種借欵之經手利益不如平日小借欵之厚乃轉而置之不問張壽齡以身受潘復排擠日在驚波駭浪中又藉口於從前交涉係徐恩元經手亦置不理阿卜脫着急乃宣言如中國無人負責過問即將致電美國謂中國政府破産且托駐京美使以此種强硬之詞向外交當局表示即美國人所辦之某西字報曾有北京消息談及中國破産者亦由此而來東海聞之深爲焦慮因催促另簡負責之財政總長而高氏遂於此産生聞命令甫下之日阿卜脫即以電話致高約談此事高辭以三十一日始接事三十一日之晚阿卜脫至高宅晤談此項問題紛傳是日之晚即已簽字然尚有謂其未確者大約此項借欵之成立殆已無可解免而高氏亦落得稍得回扣也 
　　現在所未解决者爲財政次長問題兩次長頗有全動之說然鈕傳善之關係實不如潘復之重直系之决欲去潘早有表示奉則除張景惠王乃斌外殆無維持潘者而東海之不滿於潘由來已久不獨不使長財政即鹽務署長亦以其賄聲載道不欲使留徐靳談話問徐之以聲名狼藉簠簋不飭斥潘者已不止一次當財總命令送府時徐頗以鹽署長不同時易人爲訝而而囑郭則　傳語靳氏速將潘復去留解决最近數日潘已自知不可留而上辭呈而結束鹽署經手事件矣然潘之於靳實爲社鼠城狐其去也非彼所願近日頗有密議欲掀動政潮觀其機關報之言論挑撥徐靳間之惡感攻擊高凌霨詆毁張志潭其手段甚辣而其最注重之點則以頻年謀去張壽齡而不得而張爲徐之私暱公府經費多仰給於張頗慫恿靳氏以去張爲去潘之抵償一如黄陂時代丁世嶧與徐樹錚同去之成例近日鈕傳善調任烟酒署之說即由此發彼蓋以熟手兩字假借鈕氏以奪徐之張壽齡也然徐必不舍張而府院之間暗潮益擴大矣（十一月二日） 
[魯案聲明書發表（續路透電）]  
　　推測日政府之意以爲該路資本與産業已由賠償委員會决定以抵償德國賠欵但事有必不可忽視者中國並未簽字於凡爾賽和約賠償委員會何能有權力處分中國境内之産業以抵德國賠欵債務乎且自中國加入協約國戰團後德國亦欠中國若干賠欵如膠濟鐵路可用爲抵付德國賠欵債務之物則當先還諸中國更可顯見至於德官産之處分日政府旣無據有各種産業之意則當交還中國以便正當管理中政府爲外國人民之利益計甚欲决定公正之解决但日政府並未以其具體不允之議提交中國故中政府無從定其態度也中政府之意見已概見於十月五日之牒文中日本二次來文則謂尚未了解中國之意見而日本關於鐵路之提議較第一次來文所聲明者尤難接受再山東日軍日本早允撤回中國亦於其前牒中促請早日撤退乃至今日日本尚未開始撤兵故中政府切盼日軍從速撤回至於路警之責當然由中國警備隊負之（完） 
　　據京報消息云我國對魯案再發聲明書前晚（一日）草定後並邀請各顧問到部諮詢一切本擬昨日（二日）下午於小幡日使到部時面交嗣因是項公文繕錄誤寫數字又須重錄不及面交於昨晚送至日本使館而對於各國則昨日下午亦已發電各駐外公使以此項公文說明種種法理事實爲詞甚長故翻譯各國文字後約今日（三日）傍晚方可發表小幡日使於昨下午六時始到外部此係星期三之照例會晤並未談及要案 
[在議開幕前之我國代表]  
　　太平洋會議我國派定代表後最近由總理總長簽名發出訓令一件其中係訓示我國對太平洋會議之重要方針並詳列應提各案山東問題已列入重要之條項中又聞政府現巳决定將藏案提出會議請求解决並已知會顔外長囑其預備一切必須之材料 
至於首席代表顔外長本已决定派施肇基氏但至昨日則又因某顧問之言已將方針改變蓋顧施二使資望相同地位未便獨異雖顧使謙讓有加究恐發生不妥之處於是議定不派首席代表僅就各全權中分部負發言及進行之責至其分擔事項則（一）施肇基擔任美洲方面事件（二）顧維鈞擔任歐洲方面事件（三）王寵惠伍朝樞擔任法律問題兼東方事件王氏偏重法理伍氏偏重事實在伍氏未到以前完全由王氏擔任又政府對於顧施兩代表已特加大使銜所以表示重視出席代表也且王寵惠院長本係特任官故不能不將顧施兩使亦加以特任官同等之資格 
[美報之太議消息]  
　　英首相中止赴美　華代表糾織辦事處　　星報三日華盛頓電云據今日華盛頓所得可恃消息英相喬治已取銷參與太議之計晝喬治原定今日起程來美以便躬與開會之禮今竟决計不來原因未悉但行止不定巳非一時喬治個人甚欲來美至少留此三星期惟國内問題多無解决尤以愛爾蘭時局爲甚今之未能出離倫敦想因此耳顧維鈞在寵惠昨夜到華盛頓現組織代表　辦事各部團員以自滬起行後迄未領薪頗有怨言美國報界大都對華抱同情態度惟孫中山個人代表馬素之運動及北京不償大陸商業銀行借欵之舉動皆不利於中國不還借欵一事尤爲美人注意據此間人士意見此事或將引起重要之糾葛 
[烟酒借欵終必實現]  
　　烟酒借欵照合同之規定現已越償還之期五日事前阿卜脫曾向外財雨部面詢數次並於口頭質問外備函催索欠欵然財部對此除却重訂合同借新償舊外别無辦法而阿下脫以我政府有再借新債之表示故催索亦不甚急財部方面亦因得數日之暇與各方疏通此事聞閣員中亦有主張將前債展期不加借新債者但阿卜脫則不肯依允以爲中國烟酒稅收入極不可靠非增入新債重訂較嚴之合同則美國所投之資極受危險故舊　展期一說完全不成問題按阿卜脫要求設烟酒稽核所亦無怪其然上月湮酒稅三百餘萬各省東截西扣到京者不及百萬元聞湖北之烟酒稅已於王占元手中將十一年全部抵押乾凈最近張文生以軍餉無　亦向中交兩行挪借十餘萬元而預以烟酒稅作抵押其他各省如浙江·福建·江蘇陜西·皆不能將稅欵盡數解到中央近甘肅亦起而效尤要求將烟酒稅全部截留以作軍餉總之凡欠缺兵餉之區其疆吏均耽耽於此欵阿卜脫有鑒於此故其續借新債之第一條件即要求設烟酒稅稽核所聞財部方面默計新債若成除償舊欠外可剩一千萬元之譜頗有忍痛承韶上項條件之意而新上台之高凌霨於命令未發表前亦有所接洽果爾則烟酒借欵之新約殆事在必成矣又聞前日有人晤阿卜脫氏詢及烟酒借欵據阿氏云到期債額應當還欵若不還則繼續訂約是乃國際契約上之原則至烟酒會辦一節係民國八年（即一九一九年）合同之規定非此回所加之條件當時所以並未實行稽核者因中政府謂烟酒稅預算年收三千餘萬此項債務决不危險故衛廉姆（即衛家立）僅到財政部爲止並未實行到烟酒署今各省截留烟酒稅超過半數以上致芝加哥大陸行之借欵與利息不能實行還付續約是最平允的辦法若中國各界反對續約自應將上項借欵還清則吾亦無言但若借日本之欵以還美國欵或借他國之欵以還美欵在情理上說不過去况此項借欵利息連回扣不到一分而近來之中國借欵在一分以上佔多數云云玩阿氏所言則其意在訂續約益可知矣 
[烟酒借欵擱淺中之新借欵]  
　　大陸報三日北京電云中政府與阿卜脫磋商借欵一千六百萬元以償付芝加哥大陸商業銀行及太平洋拓植公司之到期借欵一事旣巳不成財政部即另商兩宗小借欵條件已議定但未簽字阿卜脫前與史蒂芬議妥一千六百萬元之借欵移作對華銀行團之美銀行所借出之債欵中政府以此項借欵一經轉移則銀行團將監督中國收入故不贊成大借欵遂因此不成 
[闢治蘇省新運河問題（士]  
　　揚子江水道討論委員會之由來前由蘇紳張季直等請　治江北沿海五縣串地大河由海門縣至東台東斜角　復由東台北行經鹽城阜寗兩縣入灌雲至陳家港一以利宣洩二以便運輸其關係蘇省農業商業方面固甚重要初定名爲第二運河一切施工計畫及平縱而圖均經製定即籌欵之方亦預定由地方自行措辦惟待政府允准略加補助而已該議初達於政府時周子廙長財政葉譽虎長交通周氏對此計盡極表同情主張速辦而葉氏則以關係舫政認爲與治淮有　主張提交荷蘭工程師加以一度之審核因此略形停頓未幾周氏去職朱延煜代理次長張氏復派代表赴部面催而朱氏對於籌欵一層頗有難色嗣後財交易人此事幾無從說起直至本月蘇省督軍省長迭有文電向國務院財内交農各部催促速議政府至此乃始令四部及全國水利局會商結果乃提出說帖於國務會議决照辦英内容（一）由政府補助三十萬元分五年攤撥（二）决定呈請特任張季直爲關治該河督辦（三）改定該河名稱爲新運河（四）予張氏以自由籌欵之特權其歸還方法臨時由張氏議辦據聞張氏已籌得五百萬元大都由沿海墾牧製鹽各公司先行籌墊該項辦法議定後已由國務院分函有關係之各部局及蘇督長至督辦一席不日即可以明令發表督辦以下例有局長一職聞亦已預爲内定日前蘇省運河工程局長馬士杰氏由寗來京接洽大約於運河工程上或於新運河關治事亦有所建白也 
揚子江下游連年水勢漲漫今年夏秋尤甚以致沿江居民受害甚重固由其他通江水道年久失修長江受其影響而江之本身實亦有修治之必要前由總稅務司擬定整理長江下游意見書呈之財部當局以國家水政不講致勞客鄉代籌自覺難乎爲情雖當庫空如法公私交困之時爲國家體面計亦不可不置之不顧因此全國水利局乃有組織揚子江水道討論委員會之提議咨由農商部代爲提出閣議其組織大綱其分數十條委員由内財農交水利局各機關指派此外並擬有詳細計畫書業經閣議决定照辦蓋明知暫時不能撥出鉅欵尅期修治而籌備則不可不預爲討論由理論而進於事實此亦必經之階級也 
[中俄將開東路會議]  
　　　地點在滿洲里　中國委員長將屬李垣中東路問題各國垂涎已久日本旣有意侵佔美國則倡共同管理之說我國爲保持主權計曾迭與俄人交涉擬趕於太平洋會議前由中俄會議解决俄人亦頗以爲然但駐京之俄國商務代表係赤塔政府所派以爲此問題非加入莫斯科政府代表由中赤莫三國開一會議以謀解决不可政府對此亦表示允許因磋商此會議地點我國提出在北京開議俄人則要求在赤塔旋復聲明决不允在北京或可定在滿洲里舉行外部曾商之交通部大約可以决定即在滿洲里開會也在京俄代表日前招待新聞界對此問題亦曾說明將在滿洲里解决並言俄人意思甚願中俄能將中東路問題迅行解决然據可靠消息中東路技術部長史蒂芬斯現赴美國曾宣言中東路俄國從前費七萬萬盧布之血本造成必求華盛頓會議加以維護史蒂氏之意並趨向於美國所倡共管之主張俄人對此問題之不一致亦可概見至於會議時中國關於派遺委員長一席據張作霖一日來電請以前恰克圖佐理員李垣充任聞一俟政府允許即於本月中旬在滿站開會 
[交通大學風潮續聞]  
　　交通大學内部近起紛糾已誌昨報茲聞此次肇事之源因該校開幕閱　諸事多不滿人意而尤以北京學校正副主任胡鴻猷鍾鍔及總敎授徐廣德爲最甚現該校中已歸併之鐵路管理學生以待遇之不平等已爲實行驅家正副主任及總敎授之運動並於本月二號實行罷課茲錄其罷課宣言如下鐵路管理學校·郵電學校·及滬校鐵路管理班合併組成交通大學京校地位相常機會均等董事會第五次議案具在斑斑可考乃辦事人一意偏袒强分軒　一切措施至不公允對於滬校管理班似早訂有優待成約對於路校學生則蔑視之·蹂躪之如强行編入專門部並限制編入經濟部之名額又如推翻舊日之課程不認爲單位取消舊日之分數不認爲成績又如特辦南洋寄廬以供滬校來京學生之住宿此其犖犖大者其餘不公平者之設施尚不堪悉數屢經路校同學力爭辦事人均含糊敷衍其後又屢次反覆狡賴純用滑頭手段對付如胡主任前日極力擔保平等待遇今則諉謂尚未與校長接洽竟食前言此不啻蔑視同學人格恣意愚弄因此我三百同學忍無可忍特於十一月二日開全體大會公同議决實行罷課並提出種種要示其最要者如編入經濟部之平等辦法與畢業後之平等辦法以及撤換挑撥意見之 
 
 

Page 11

 
 
徐廣德等等限於十一月四日以前一一明白用牌示答復否則誓與違反董事會議案之交通大學脫離關係並呈請交通當局恢復舊日鐵路管理學校特此宣言 
[山東督軍之逐鹿]  
　　自魯督田中玉地位動搖而後各方面對於此席垂涎者大有人在茲將運動中之人物分别誌之如下（一）王占元王氏自在湖北失敗之後即投奔於奉天方面其謀督魯已非一朝一夕蓋王本山東館陶人頗利用魯人治魯之說惟魯同鄉深不以王爲然而山東爲曹　之轄境恐尤難通過（二）張懷芝張氏亦山東人前曾任山東都督官魯多年自參謀部鬧窮以來張久有去而他適之意近以田氏動搖張正在活動之中公府方面當可通過其他各方表同意者寥寥也（三）趙爾巽趙氏督魯之說爲魯省旅京同鄉之推蔗但趙爲漢軍旗籍民國以來素未投身政治漩渦僅就清史館長之職以報舊主之恩今已皤然一老恐未必願出而洽繁理劇也（四）蔡成勳蔡氏近日辭陸長甚堅亦頗希望督魯府院方面皆可贊成惟恐直系人物謀攫此席者甚多蔡氏不易如願以償耳（五）王承斌王氏與閻相文蕭耀南齊名直皖戰事之前同爲直軍混成旅長今閻蕭先後備位封圻王獨向隅則此次魯督出缺王當然爲唯一之候補者但外傳王氏將督兵入贛如果實現則山東督軍之席或屬諸蔡成動耳 
[字林報批評海關附稅事件]  
　　不應再以金錢接濟北政府　　世界新聞社譯字林報北京通信略云北京政府財政窘急已達極點勢將破産如政府一經破産在中國之各外國銀行或將被迫停止兌現至外國運銀到華爲止如是則一般商務均將停頓冬界商人皆大遭困難因此北京外人提議將海關附稅增至百分之二十可得五千萬元推附一條件由中國財政總長·中國銀行家代表一人及代表一切外國借欵利益之洋員一人（經各使館認可由中政府委在）合組一委托機關以後一切借欵及政府支出概須由此三人一致同意認可方爲有效按此議含有若干外人監督財政之意味凡任何借欵未經此機關認可者即爲對於政府中個人之借欵此機關有權禁止償付本利以後任何督軍不能再向政府索欵據所擬之辦法以附稅之欵作爲擔保品發行五年八釐公債五千萬元擔保品由海關當局負責擔保收集而存諸銀行發行債劵所得之欵則用以償付鹽餘抵押之各項外債及内債然後鹽餘可作政府行政之用但仍歸上述之委托機關審核如此辦法政府各部人員之薪水可以按期發給但不能支用公欵作官者除薪水外無利可圖夤緣奔競之風或可寢息總之此計畫之目的在阻止借欵阻止以公欵充政治上之私用使各省一變而服從中央並使政府得以發行債劵所得之欵歸還若干於各銀行俾流通於市面而免全國之金融大恐慌聞總統及各閣員於星期四閣議之前對於此項計畫已一致表示同意惟是日閣議未提出因細則尚未擬就之故定昨日閣議提出討論惟曾否通過未探悉也 
字林報評云本報北京通信所述准許北京政府征收海關附稅百分之二十之計畫使人閱之驚奇惟彼創此計畫者之樂觀主義與其絕不注意於北京以外中國他處之情形二者相較熟爲尤堪驚奇則難以辦别彼等之理論以爲此附稅可阻北京再行借債直爲　說不觀一九一三年之善後大借欵條件乎吾人初謂北京在此條件之下其以鹽稅作抵之借欵至少可以限制矣然在事實上　今據北京通信員言目下必須籌畫一新借欵即以償付北京以鹽餘所借之種種外債倘此項海關附稅一經准許北京勢必於附稅五千萬元之數外逾額繼續抵借則爲時不久必又須再舉一巨債以償付之實意中事耳高唱監督北京借欵而改良其財政之國際銀行團先後已成立兩起試問孰爲有成績乎本星期北京之拒絕美銀團借欵條件即爲此問題之充分解答北京對於海關附稅之計畫見有重續生命之機會有生命即有希望自然樂於贊同所犧牲者不過於財政部中設置一二外國傀儡而已總之苟北京政府果須被許借欵者亦何必以外國商務爲犧牲使其擔負代價若照附稅之辦法則結果顯然如此也且廣州方面久已振振有詞謂北京政府之得以存在而爲中國之害純由外人容許其行爲并接濟以金錢之故若再許以附稅外人將何以自解乎夫北京崩壞之影響或足予人以一時之不快但不速爲剛决之處置結果之不快勢且更甚故吾人力勸現在開會中之英商會聯合會對於海關附稅計畫提出嚴重之抗議 
[星報紀南方政局]  
　　星報三日香港電云孫中山已發動員之令分致其所屬各統帶囑即進兵湖南以作北伐之第一步孫刻在梧州將於六日與陳炯明會議然後孫赴桂林陳返廣州聞粤財政部廖次長奉孫訓令現商借外債二百萬元以粤桂烟酒專賣權爲抵押品　又四日廣州電云南政府事務因孫中山籌備北伐現不在省由伍廷芳代理今日伍發議論如下以答星報記者之周話　據云余之職役全供獻於世界和平之大宗旨故余歡迎華盛頓限制軍備之會議但若不適當解决中國問題則解除軍備爲不可能此種解决繫於依照中國憲法由民授權對民負責之進化政府之成立若腐敗無能之北京政府因列强之承認而仍存在則斷不能有此解决也 
[許世英眞相漸露]  
　　親婼倪系汲引私人許世英近已與倪系携手電保倪道烺爲安徽振務會辦行將成爲事實皖省各公團驟聞之下極爲駭異擬於日内開大會請許氏出席當面質問許氏蒞任兼旬一事未辦惟日與倪系舒鴻貽方履中等力肆酬酢環境已被包圍各公團純潔份子甚少接近日前蕪湖學生會致許氏函一通原文甚長大致謂許氏前在敎育會之宣言純爲騙取高官之伎倆省中各校風潮不能設法平靜且無故擅委沈修鏞爲一師校長引起學生之反抗推波助浪幾陷敎育於破産雖經飭令該校組織自治會維持校務復派警察保護校内秩序之安全違反學制破壞敎育獨立皖人甚爲觖望不速覺悟必蹈李兆珍覆轍云云許氏接此警告猶不悔悟今日菱湖明日皖園大有東山之樂各公團咸以許氏爲滑頭官僚不易與言圖治當許氏未來時省垣本有一種傳單揭露許氏歷官奉閩種種劣跡皖人以爲過去之歷史未足深責詎知人言非誣大背皖賢治皖之本旨聞北京已有人爲第二步之運動許氏三月之期恐尚不易敷衍也 
省署辦事細則係就前巡按使署所規定相沿至今未加修改茲許氏從新改編大致相同不過略有更動爲安置私人之地步現在改組以第一科長兼司法主任饒奎光調充爲第二科土木主任所遺科長委徐某（許氏私人湖南籍）接充司法主任委夏日清（許氏私親）接充財政秘書潘淇調充第一科財政主任電務主任邵志誠改爲電務總管第　科添委陳鼎（許氏私人）爲科員該科辦事潘學固李　羅某一律改爲三等科員原有秘書七人一律裁撤新委盧某廖熙元（均許氏私人）充秘書至被裁秘書僅陳龍光經人挽回改委　省署調查員餘如書記公役將有一番裁汰近日許氏原籍（秋浦）親故來省謀事者絡繹不絕各客棧已爲之滿坑滿谷矣 
[蘇議員之籌賑聲]  
　　蘇議會自上月一日開幕迄今月餘無日不在爭長潮中以致該會彙刋所載多爲議長問題即各處通訊亦無非此事醜態與黑幕數見不鮮日日演之令人生厭一部份優良議員見長此搗亂無事可議尤形憤恨日昨張援特致同會一函請即開一談話會籌商賑災事宜聞多數均表同情茲將其原函及朱世瑾等贊成之函並錄如次藉換腦筋諒亦閱者之所許也（一）同會諸先生均鑒本會因議長問題糾紛業經一月會務停滯言之心傷竊思議員本以議事爲天職今旣無事可議故雅不欲多有所言茲敬啓者實因本年本省災情奇重設法賑濟刻不容緩轉瞬寒冬巳届災黎待救尤不宜遲目前軍警政商各界均早籌有辦法藉慰遍野哀鴻我輩忝爲人民代表情義旣較切關係尤較深則對於此舉豈可反居人後更豈可遲至今日漠然無動於中用敢奉商於諸先生前可否援照上届協濟歐戰先例每人平均捐助三十元抑或援照上届賑濟北五省先例將會中缺席扣費一項悉數撥充此次賑欵但事關全體尚祈即開一談話會俾經多數可决而後施先專此佈　順頌公安張援謹啓（二）同會諸先生均鑒接滌珊先生致同人書以本省災情奇重設法振濟刻不容緩有援照上届協濟歐戰先例每人平均捐助三十元抑或援照上届振濟五省先例將會中缺席扣一項悉數撥充此次振欵當務爲先言之有物展誦之餘實紉高見歐戰協濟北省賑捐關於隣國隣省曾謀救卹不幸而本省亦遭奇厄可不急籌辦法藉慰哀鴻每人捐助三十元旣照平均自當同意即上届缺席扣費除外北省賑捐亦當儘數撥充希圖小補事關本省災賑諒來無不樂從用陳胸肊藉表贊同轉冀高明幸伸一致專此即頌公安朱世瑾謝同福陳同倫盛元音同啓 
[蘇會爭潮中之又一電]  
　　上海申報館轉六十縣父老昆弟均鑒省議會臨時主席原由大會推定張議員肇炘擔任乃金陵俱樂部議員徐果人劉文輅陳琛等惡其不利於己迫令請假並不通知開會公推僅由徐劉陳等少數議員秘密集會私推王議員詠梅爲臨時主席已屬壞法亂紀乃又違背法律禁止旁聽僱用流氓毆打學生以致激成學潮該僞主席久不歸寓不知匿跡何所將名章交存金陵俱樂　部每日即由該俱樂部矯命定期開會把持包辦更屬不成事體今乃愈出愈奇於開會通知内不定時間約東被買議員於昏暮之後黎明之前到會投票實行偷鷄手段激起同人反對似此弁髦法律兒戲議會實屬膽大妄爲毫無廉恥紹文等身當此局義難安忍除分别報告内務部省公署外特此奉聞即希詧照江蘇省議會議員朱紹文陳亞軒趙雪朱元直王師曾薛蠶張福增屠方杜廷鸞周徵萼盛守鈺周仁泳蔣丙華李昻軒喬國楨支 
[南京快信]  
　　齊督召集各師旅長鎭守使到省開冬防會議楊春普朱熙白寶山馬玉仁陳調元張仁奎黄振魁均已於前昨兩日抵寗又聞阜寗泗陽鹽城匪患未清馬使面陳兩長下月擬辦清鄉 
　　蘇會休會三日定今日（四日）接開十八次選舉會　　省立第一圖書館自本月一日起至十二月底止開放任人入内展覽門票每張銅元二枚 
　　王省長爲整頓吏治起見特訂懲奬條例六則訓令各縣知事一律遵照　 
　　齊督派參楊立言赴鄂謁吳佩孚有所接洽 
　　新疆楊增新電軍民兩署聲明回民李荃冒充回部王公代表經過情形 
　　軍署秘書長婁裕熊之太夫人靈櫬於今日由津抵寗運回浙江紹興原籍安葬各機關長官均赴下關江干致祭 
[杭州快信]  
　　放師風潮至今未靖校長杜師牧自上月十七日被逐後不敢回校昨來省面訴敎廳請求查辦 
　　杭州大有利電燈公司董事會因省議員鄭遵提出收回官辦案連日會議以鄭於内容及事實均未明瞭但遵守公司定例絕對置諸不理 
　　杭總商會經辦平米案各縣欠解米欵現已收齊不日呈報結束 
　　蕭紹塘工第三十七期副劵定八日仍在第一臺開奬省署曁總商會各派員二人前往監視該劵原定開至三十八期即行截止現巳决議續辦撥充本省災賑並將給奬章程改訂待三十八期開奬時宣布 
　　諸曁人周奇僞造第一師符號冒充該師副民到處招搖昨爲官廳捕獲將加懲辦 
　　周繼瀠所設同文人力車公司經警廳取消執照後承租之交泰等行二十四家以周違約欺衆羣起交涉昨將周經手收租之葉某曳至警廳起訴經總務楊科長諭衆暫退兩日内核示辦法 
地方通信 
[松江]  
　　準備呈報之十年度預算本月二日縣署行政會通過十年度地方預算審查報告删减各機關經費情形業昨報現温紹　知事定於四日下午召集各主管機關領商在署會議將此案加以考慮再行呈報茲將原案大綱覓錄如下（一）歳入經常門各項附稅一一七○○○·一五五元學相息金三○一一六元學費一二○○○元學捐五○四○元警捐二七四七四·二四元（二）歲入臨時門忙漕逾限罰金四○○○元違警罰金四一八三·○一二元警察特捐三一九·九二元以上歲入共銀二○○一三四·一五五元（三）歲出經常門警費四四八五九·一○四元自治公費三六○○元衛生慈善二九○○元遵路工程四八○○元水利四五○○元備荒六○○○元祭祀一二○元孤貧口糧一○○○元縣醫院一二○○元縣市鄉農會二○四○元縣立苗圃五一一元農場四八八元購發桑秧四○○元植樹一六九·二八元習藝所二四○○元縣工塲三四○○元縣敎育費一一六○六三·二三六元市鄉敎育費六一九八一·三四二元（四）歲出臨時門縣市鄉警費預備金一七五八·六六八元市鄉自治預備金九三九·四八元選舉預備金六九三·六三九元市鄉實業預備金二三一·七二元敎育預備金二○○○元以上歲入共銀二○○一三四·一五五元又原預算案所列路燈捐六○○元應入松江市自治範圍仍暫由警察所與市公所協同維持不列入本案 
[蘇州]  
　　擬組自治協進支會蘇常道地方自治講習分所畢業學員李振霄吳紹烈等近根據北京内務部通令組織吳縣地方自治協進支會定於本月六日假榷園先開籌備會議集商進行方法昨已登報遍邀各界一體與會 
　　横涇鄉民赴縣報荒本年霪雨爲災横涇附近之渡村各鄉地濱太湖迄今水勢未退鄉民竟有顆粒無收者昨晨各園均舉代表百數十人携帶死稻紛紛投縣報荒爭欲　進宅門經衛隊署警等竭力阻當後由内署傳出命令諭候查勘核辦逐相率散去 
　　道尹取締盜案辦法蘇常道尹　莘林以所屬各縣迭出盜案而破獲者寥寥無幾特訂定嚴格取締辦法數條呈請省署咨請内部立案一面通飭所屬各縣遵照其辦法如下每縣每月如出盜案二起能半月内破獲者免予實行記過如不能依限破獲實行記過一次每過繳俸四百元一俟記過公文到縣即將罰金備文呈繳如敢延　不繳此欵以貪贓論罪記過積至三次立予撤任一面委員接署警務人員同此辦法以爲玩視地方疎捕殃民者戒 
[無錫]  
　　難民在鄉騷擾今秋風雨爲災蘇皖等省受災尤甚現將冬令各地災民逃荒來錫者已有所見前日有安徽宿縣難民四百六十人由常州來錫船過縣屬洛社附近村巷難民即上岸素糧該地農民謂今歲本亦遇荒歉焉有餘糧供給難民知所要求不遂即有强取之勢鄉人大恐紛紛閉門詎難民竟將門外　人所蓄鷄鴨等搜捉而去該　旋即間行來城至縣署請糧趙知事當即給發銀洋二元備文轉　至吳縣押解回籍以免沿途滋事 
[鎭江]  
　　米麥市價暴漲今年蘇省災區計有五十餘縣之多江北水災尤烈統計秋收不及四　來春二麥又已絕望米乏來源價格步增昨今兩日高新　米每石已漲至十元五角現聞江南北内地仍有奸商收買糙　囤　以備居奇地步是以來源不旺觀此情狀今冬米價難以低落大麥係釀酒之原料用途頗廣存貨無多現已漲至四元左右且　貨可辦酒業以成本加增特在公所集議甜泗燒酒均漲洋八角一石定於十日實行 
　　秋勘委員回省王省長以揚中縣各鄉夏秋之交霪雨連綿江潮暴漲田禾被淹秋收歉薄特委王君於日前蒞揚偕同該縣知事馳赴各鄉實地查勘除濱江沙洲被水各區顆粒無收全行豁免外其餘各鄉大約均核五成刻已完全勘畢該委業於今早（四號）乘午班火車回省稟復 
　　軍艦奉調過鎭　海容軍艦三日午後由上江駛抵京口下椗江心翌晨展輪赴滬聞該艦此行係奉海軍總司令之命因閩浙洋面海盜猖獗時有搶刦商船之事特調該艦　往巡洋以資保護 
[揚州]  
　　請修堤岸　運河西岸　堤　（由壁虎壩口至陳家溝一帶西堤石（由瓦窰舖至鎭濱河紫竹雲宫各處）或關行旅或爲廬舍保障本屬年久未修今秋大水驟至遭其鼓　益形坍塌現公民周鏡湖等因水退工隄均現聯名具呈縣署請予轉呈上峯派員勘估興修以復原狀 
　　學欵竭蹶本邑學欵又告竭　勸學所長曾萬里因此又具呈縣署及敎廳乞退（按會所長辭職已六次）小學敎職合會亦於昨日公開會議各敎員因有切身關係一律出席結果自七日起聯合罷敎以待有薪再行服務 
[泰縣]  
　　泰縣敎育會代電（一）申報館轉南京省議會金錢派議員鑒議長金錢選舉喧騰中外開議會未有之例貽蘇人莫大之羞儼然代議士者乃不知人間有羞恥事耶近聞　毆諸君已赴法庭起訴然訴諸法律無寗訴諸良知須知天下人之目不可以一手掩也幸利圖之泰縣敎育會陷（二）申報館轉南京省議會泰縣議員鑒議長問題因金錢選舉面搗亂而延擱至今諸公不幸淪入漩渦市虎杯蛇在愛惜諸公者不能不望風懷想謹本有則改之無則加勉之義爲諸公忠告泰縣敎育會陷 
[嘉興]  
　　一高風潮續聞嘉興第一高小前以敎員互有意見致學生發生罷學風潮旋由校長吳傳先將爲首學生鄉某等二人斥退一面勸令在校學生照常上課風潮始熄現此事外界方面頗有煩言而該校三年級生仍有多人尚未進校縣署方面令其和平解决俾各生專心學業日昨經人從中調停主張將斥退之學生仍舊回校照常上課以免發生校節未識該校長能否照辦也 
　　錢業决定利率　嘉興各錢莊結束欵項每於陰曆月終核計即存項欠項等各種利率亦於月終决定刻下新米上市銀根加素市上金融因之枯窘異常刻下陰曆九月份之利率已由錢業議决開出通告各商號知照計開存息一角八分欠息五角規元一百三十九元九角五分 
雜評一 
[皖省長問題（默）]  
　　近來各省人民所爭得之問題實際上皆祗得其半面此一半之成效亦等於無即所謂不澈底也 
　　各省人民盡全力以驅不肖之省長能達驅之之目的已爲萬幸而繼任之賢否每不暇計何則當驅省長之時能力已盡不得不有所遷就以求爭溜之結束但驅之之目的在求得賢省長耳今驅之於前而遷就於後表面上雖已達驅之自的而以不肖易不肖結果等於不驅故所得一半之功亦即盡歸消滅此其不澈底人民能力之薄弱使然無可諱言者也即如皖人竭九牛二虎之力以驅李結果乃得許而止皖人豈眞不知李許　賢不肖相去　幾而乃遷就之者無再繼續拒許之能力也今皖人憤憤於許之食言一若受許之騙而始悔之者夫使皖人而舉今始知騙尚得謂之有人哉雖然國民不澈底之爭不僅省長問題然　大之國家問題小之一校一會問題結果有不如是者耶 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[英商會聯合會開會三紀]  
　　星期五日午前（一）汕頭海電交　油頭現有之陸電情形葉不完善改良極不可緩本會有鑒於此茲請大東電報公司繼續向中政府切實磋商在汕頭開辦海電局之事件如中政府要索權利太奢或有他種阻撓行爲仍然妨得此事之進行或使此事續有不合理延緩則請駐京英使聯絡外交團全體以壓力施諸北京政府及南方省政府迫其撤銷莫可承認之條件（二）直隸河工委員會直隸河工委員會繼續活動本會覩之頗爲滿意茲議决以此滿意轉達駐京英使並請英使盡力使此委　會得獲充分財力以行其核准之計畫（三）賑災附稅賑災附稅之適當清賬中政府迄未公布面華人方面且有賑欵移充軍費之報告本會鑒此情形以爲宜設法使此種附稅之徵收儘速停止（四）英艦隊役務英艦隊在長江與其支流及中國諸處之擾亂境内保護生命財産本會茲特紀錄對此役務之感謝（五）烟酒稅消耗中國有數省不承認北京政府之權力故條約不能在其境内由尋常外交機關實施有效本會欲促人注意於此項事　所釀成之嚴重時局並注意於廣州政府近違法徵收烟酒印花稅之事實 
　　星期五日午後（一）上海造幣廠上海造幣廠招人投標供給健築新局所需之機器與材料其所粮據之說明書係以使英商行斷難以平等條件與某某其仲商家相競爭之形式所擬成本會對該局當道之此種行爲提出嚴切抗議並表示意見以爲英商會對於中國幣制之改良旣有實際上之關涉今此歧待實不應然且不公允（二）英商行之顯别名稱本會以爲宜制定法律規定現在及將來在華經商之英商行各於其句稱後加一「英」字或其他同一意義之字（三）物品證劵交易所本會主張促上海工部局法意於立即謀取權力以杜名爲物品證劵交易所實則賭博機關者紛紛成立危及公共租界之必要 
[紙業公會歡迎會長回國之宴]  
　　曾長馮少山君考察歐美實業而歸　　賓主演說皆有促進紙業改良之詞　　昨晚六時紙業公會全體會員假座寧波旅滬同鄉　設宴歡迎會長馮少由君並邀報界人士等作陪因馮君自去年冬季由滬放洋經太平洋印度洋等赴歐歷游歐洲各國復渡大西洋至美游覽各處復渡太平洋經日本而回國適繞地球一週君在外邦時隨處考察工商業並參觀學校等現甫言旋故該公會會員歡宴之也列席賓主共約百人由該會劉副　長主席先致歡迎之副馮君起而演說先道感謝之意繼謂『鄙人此次漫』游歷時十月除所　舟車飲食等之苦痛外尚多精神上之苦痛蓋吾國貧弱旅外者隨在見絀也猶記在法國里昻時適有絲業展覽會之舉各國皆有出品吾國則因在法之巨商幾等於零初遂無法出品法人代　難堪允騰出三室爲華商出品地而駐法公使陳籙等大窘幾竟無以塞之其後竭衆力勉設法得陳列品乃已然查法瑞·比·丹等國中幾竟無吾國巨商營業有之　僅小資本故外人見少數華人往輒目爲日本人殊不信中國有如許上等社會之人也故由英渡洋至美時鄙人幸有人特别優待否則定須先塡各國人所不塡之巨册其問題如「尊夫人　足否」之類令人心痛至於鄙人所隨在考察之工商業愧無多心得當續續報告諸君子總之歐美等之實業現適值歐戰後各方疲敝實甚然其根　固究遠非吾國可望其項背邦人君子努力殊不容緩也尚有兩事（一）駐法公使竭力主張速設能負責任之商務參贊於各國其前本月斯席因吾國農商部與外交部爲懼　欵計互相推諉竟未能設實可深慨此後萬不得已如由能肩重任之商會籌助經費而由政府任命之亦可救急（二）留法勤工儉學生勢窮力竭且無衣食屢集二三百人擁至使館求救陳籙等無法每由警察驅散長此以往國家體面將難保持此亦邦人士所宜加意者也今夕承宴謹謝（衆鼓掌）』次由來賓湯節之·戈公振君等演說皆希望紙業同人此後即使紙業爲猛烈之進步能令羣力建設大規模之新法造紙廠以利報界與各界是爲眞能救國者（衆鼓　）又由該會會員諸君相繼演說語均中肯馮君復起述一紙業同人之不可不急急努力與合羣之功用「（衆鼓掌）至十時許始盡歡散席次並聞該會會員有」何妨將現在紛爭中之兩紙業交易所即行合改爲一大規模之新式造紙廠」云 
[全國外交大會籌備七誌]  
　　國民通訊社云全國國民外交大會籌備處於前晚發出通電請各省速派代表兼程來滬電云此京舊　字胡同外交聯合會石虎胡同在平洋問題各團體聯席會議晨報益世報各省區省議會敎育會商會農會工會並轉太平洋問題各團體各報館均鑒華府會　　我我存亡魯案交涉萬分危急前電在滬組織全國國民外交大會以堅决一致之精神爲正義公道之奮鬭現各省區代表陸續來滬貴會熱忱愛國夙所敬佩乞速選派代表兼程蒞會共策進行盼電復全國國民外交聯合大會籌備處支又籌備處昨接各省來電如下（一）卅電悉本會推舉王會長會安代表赴滬列席特聞吉林工務總會江（二）卅電極表贊同已於冬日電托中華新報主筆張季鸞君爲本會代表乞就近接洽陜西省議會冬（三）舟轉電祇悉諸公藎籌碩畫極表同情茲推定徐灜李壎爲代表合先電復江蘇國是會議促進會籌備處南京各界聯合會叩江（四）卅團電祇悉藎籌碩畫曷勝欽遲茲推定葛錦城徐灜陶鎔爲代表合先電復江蘇省縣市鄉農會籌備會叩江（五）卅電祇悉諸公毅力熱忱殊深欽仰特再推定葛錦城涂授經　潤爲本會代表先此電復江蘇省農會叩江 
　　北京代表鄭洪年於昨日上午早快車去北京聞此行係催各代表南下並商議於十一日太會開會北京方面向美國拍一通電且尚須與蔡孑民先生商議上海開太會之進行方法云又王紹　君於前日往南京向各團體接洽云 
　　昨日北京代表楊蔭喬君至總商會晤會長聶雲臺君楊君謂國民外交大會業由京滬團體派員共同組織擬於十一日開成立大會貴會爲全國之有力團體應請選派代表加入共同發起云云聶君謂對於國民外交大會一事鄙人極端贊成惟選派代表加入一事應由董事會選舉方能對會負責本會現已定於六日（星期日）開會商榷一切届時請貴代表以公函催促以便提出大會成爲議案則即可選舉代表加入與貴代表及滬上各團體等共同協力進行云 
又各國推舉代表昨日續接到者有左之諸君分列於後 
　　省區　姓名　代表團體 
　　江蘇　葛錦城　江蘇省農會　江蘇省縣市鄉農會籌備歲　　江蘇　涂授經　江蘇省農會 
　　江蘇　何　潤　同上 
　　江蘇　徐　灜　江蘇省縣市鄉農會籌備處江蘇國是會議促進　　　　　　　　　會籌備會　南京各界聯合會 
　　江蘇　陶　鎔　江蘇省縣市鄉農會籌備處 
　　江蘇　李　壎　江蘇國是會議促進會籌備會　南京各界聯合會　　江蘇　劉子榮　上海四川路商界聯合會 
　　江蘇　李笑如　上海海寗路商界聯合會 
　　江蘇　李大櫆　松江各界聯合會 
　　江蘇　呂靜齋　上海漢口路商界聯合會 
[聯省自治協會之進行]  
　　意見用書面提出聯省自治協會於日昨下午三時在北成都路貞吉里籌備處開籌備會　到會者有徐佛蘇湯斐予張東蓀張季鸞王子騫吳應圖趙鐵橋　治品等若干人湯斐予主席將該會預備發表之宣言中大意略加解釋徐佛蘇張東蓀張季鸞等均有意見發表惟以談話會人數究屬少數故决定再通函各發起人將意見用畫面提　彙交湯斐予由湯參酌改正後再開會决定一方面再將該宣　草案　交北京方面各發起入徵求意見繼選定湯斐予代表出席國民外交大會文該會宣言因未决定故不便發表云 
[上南川人士反對開港之意見]  
　　浚浦局現擬改良上海港口邀集各國工程師至海灘及内河察勘等情迭紀前報茲聞舊松屬上南川各縣地方士民據老於農務　言闢港問題如果實行則沿海灘一帶民田受　其範圍且港口一經開闢海中鹹水支流漸近不免侵入浦江之中於農田水利人民衛生俱有關係將來貽害至鉅浚浦局雖因闢港興商爲熱心之規畫然江浙兩省區域恃港口爲咽喉要區浙省公民已乘浙江督軍省長派員赴浚浦局討論時均已拒却上南川各縣對於此舉不能不羣起力爭遂將意見書呈由江蘇督軍省長　　維護農業保全水利並將此項意見書函送各縣商會曁上海總商會請爲聯絡意見以便於組織委員會時審愼從事云 
[西門子電氣廠派送學生赴德]  
　　入校肄業並入該總廠實習　　德國柏林西門子電氣廠向在上海九江路設有分廠經理爲管趾卿君現因培植該廠人才起見特選派中國男 
[西門子廠派送赴德學生攝影]  
　　女學生二十人（名單附後）赴德國柏林　一面入學校肄業一面入該總廠實習期限約四五年回國定於今日（星期六）下午四時在新關碼頭乘小輪登意國大輪赴德茲將該學生等姓名年齡籍貫列表於後 
　　姓　名　年　齡　籍　貫　姓　名　年　齡　　　貫　　包可永　十四歲　江蘇吳縣　管　玲　廿一歲　江蘇無錫　　周孝　　十八歲　安徽合肥　管陸女士　廿二歲　江蘇吳縣 
　　朱　謙　十九歲　浙江吳興　徐學禹　十六歲　浙江山陰　　劉叔字　十八歲　澕蘇武進　張家煊　十九歲　江蘇　山　　楊之游　十八歲　江蘇吳縣　陸君和　廿三歲　江蘇常熟　　楊之淮　十七歲　江蘇吳縣　王景陽 
　　毛汝龍　十九歲　江蘇江寗　喻芃生　十七歲　貴州遵義　　榮耀韾　二十歲　江蘇無錫　朱明淵　廿六歲　貴州遵義　　王渠基　廿一歲　江蘇吳縣　譚官林　廿三歲　廣東香山　　王張女士　廿一歲　江蘇吳縣　譚祺勳　二十歲　廣東香山　　夏　晸　十七歲　安徽懷寗　趙　英　廿五歲江蘇江陰 
[川沙災荒中之維持地方事業]  
　　紳董請減正稅不減附稅川沙縣地方欵産處總副董曁勸學所所長呈川沙縣知事文云呈爲本年災荒公議請减正稅不减附稅以維地方事業　懇祈核轉准行事　竊本年十月十二十三兩日敝局迭承貴公署令文第九號第十七號均轉奉江蘇敎育廳訓令除原文有案不叙外其要旨一則曰母以被災之故致有敎育停滯之虞再則曰所有減徵正稅不減附稅之議果能見諸實行殊於地方敎育裨益甚鉅等語後開仰該所長察酌地方情形遵照先今各令核辦具報以憑呈覆各等因到所奉此查本邑災荒先後經市鄉董等呈報並請普減忙漕四成在案敝處當於九月二十四日齊集全境紳董開地方會議僉以本邑地狹民稠旣遇天災宜蘇民困而原有地方事業亦爲根本要圖不容稍有墮落查本邑忙漕附稅爲數甚微歷年分配用途恒虞不給其最大者如敎育費一項占附稅總額百分之七十七然全年僅得一萬一千四百餘元益以上年呈准帶征畝捐以充學費全縣每畝各帶四分如額徵足亦祗七千餘元按照十年度敎育費預算共需三萬二千餘元固已入不敷出設再短减更將何以支持又警餉一項自奉省令改支地方費後即以附稅項卜原有自治費悉數移充猶苦不　另帶微公益捐以補助之爲地方計警察與敎育最關重要辦理旣不可一日停滯經費即不可一日虚懸其他如水利·如塘工·如慈善等等平時尚不容輕忽遇荒後尤爲補弊救偏之要策其費皆取給於照案帶徵之欵需用孔殷萬難移動再三討論並顧兼籌荒歉之年宜紓民力惟有請求多减正稅因正稅屬於國庫範圍旣大儘有通盤支配之餘地也至欲維持敎育等地方重要事業惟有忍痛不减附帶稅捐因事業不可偏廢而需欵别無騰挪凑墊不方法也爰經一致同意議决請减正稅不减附稅敝處正擬備文呈報間敝所奉令前因相應會同陳明公議緣由呈請鑒核迅予轉呈省廳俯順民意准將本邑應徵忙漕正稅即從本年冬漕起核减四成其原有附稅帶捐仍舊照額徵足以維敎育一面　請咨明下砂塲將八九兩團灶課援照一律辦理實深公便謹呈川沙縣知事嚴川沙縣地方欵産處總董黄洪培副董蔡宗嶔勸學所所長張志鶴 
[柏文蔚致法補房函]  
　　聲明不爲劉子瑜被殺案作證　　聯合通信社云法租界捕房日前曾因裕福里暗殺案邀柏烈武至捕房談話嗣在公堂遂有柏烈武在捕房證明某人如何等語茲柏君不願負證明之責任特函捕房聲明云大法國上海租界捕房公鑒敬啓者鄙人前日親赴貴捕房一爲貴處以私人資格數次邀約一爲同黨諸承保護故面爲申謝非爲劉子瑜被殺一案出頭作證至在捕房亦係私人談話並非在公堂也且所談之話係歷叙徐濤歷任差職及出身並無徐濤非安分之徒之語鄙人旣非徐濤及兇手所供攀又非死者戚族所牽引實無作證義務此後關於劉案概不參加貴捕房倘再邀約恕不赴召特此函達即頌政祺柏文蔚啓十一月二日 
[一商近狀]  
　　第一商校自陸新校長請省長免予解散後該校舊敎職員二十二人一律辭職現得新校長方面消息謂已經聘定擔任校務諸敎職員姓名如下劉樹梅（美國商科碩士）吳瑩（美國商科學士）蔡競平（美國商科碩士）李迪華（美國文科碩士）葉人聯（日本商學士）莊鳳應（日本法律學士）沈珊若（北京大學畢業）劉逸鶴（淮海銀行簿記主任）鮑思信（復旦大學商學士）李大椿（南洋大學工科學士（周鈞如（同上）王季梅（南洋公學畢業）畢靜溪（復旦大學文學士）胡華因（南京高等師範國文本科畢業）袁玉雨（南京高等學校畢業）張叔通魏旭東·程石生·洪福元·黄厚甫·張紉秋·趙崇如·張鴻賓·任靖北·于誦茗·叢審之·此外尚有著名學者正在延聘說者謂此校將來大有希望云 
[省議員請第三者訴省議員]  
　　此案最好付諸良心裁判　　申報館請轉上海省敎育會鑒巧電悉　貴會認久經揭載各報名姓粲然日久未見有人更正爲金錢運動之根據即祈迅請法廳提起公訴依法辦理以循常軌而維正誼無任翹企江蘇省議員李中一·季通·閔　·徐果人·錢名琛·邵玉銓·宋銘勳·錢鼎陸·曾燕·侯兆圭·展廷鶚·葉理封·張葆培·楊同時·許仲祥·周凱·周乃文·陳大啓·王庭貽·陸元莘·吳廷良·章崇治·陳同倫江 
[日使館武官南下游歷之令知]  
　　並須參觀軍隊　　滬上軍警各機關昨奉松滬護軍使署訓令内開承准國務院東電開駐京日使館附從武官東乙彦少將定魚日循京漢鐵路赴長江一帶游歷並須參觀當地軍隊届時東少將如行抵貴境希即轉飭照料爲荷等因承准此 
除分函外合行令仰轉飭所屬一體遵照云云 
[浙憲協進會辦理結束]  
　　浙江自制憲實行後旅滬浙人褚輔成蔣智由等發起一浙江省憲協進會以爲隨時督促研究之機關設會所於勞合路寗波里四百零五號茲聞該會因本省省憲法已經制就而實行無期此事目前已可暫告結束故昨日經商議將會務暫停進行所有前賃會所亦即取銷云 
[新康里房客反對增租]  
　　以法律爲後盾　　楊樹浦新康里居民因房東任意加增房租故連合各租户組織房客聯合會俾謀一致進行業已正式成立日前邀集會員籌議會務决定延聘美國禮明律師爲法律願問如房東苟有加租不遂迫遷情事發生則以法律解决云 
[商品陳列所消息]  
　　展覽會第三日（甲）外國人士之論評　各國人士　對於陳列所展覽後之論調（一）美國大理員法官柏芬頓君之評論「今覘陳列所開幕伊始已如此燦爛蔚爲大觀益徵中國出品並益精良不勝爲中國前途賀「（二）德商美隆洋行總經理立君之評論「余昨閱商品陳列所開幕稅駕往觀初意椽屋數楹疑無佳况詎知一臨該地外觀旣極莊嚴内容亦皆美備實爲初料所不及况各種商品製造之精價值之廉更足令吾外人大生歆美又如電機搪磁罐頭食物科學儀器向賴舶來品供給者均能自製而陳列之各種天産之品中尚有許多物品於西洋各國用途極廣爲外人所未知者此後有陳列所代爲表揚出口銷路定當推廣」（三）東洋日報論云「商品陳列所之美術部新製多於古於飲食品部關於飲食物凡爲國産殆已搜集無餘農林園藝部之絹絲較日本爲尤優云 
（乙）參觀者之心理商品陳列所開幕至今已經四日各界心理可得其大概所留意之點各有異同外人蓋重於花邊雕刻鑛産農業等學生則注意科學儀器及各種說明書而童子及普通人惟對於飲食品及玩具均皆停足駐眺若夫農林園藝部之養蜂器籌爲一般人爭相逼視往往擁擠異常至陳列中華職業學校之病理模型處每有矯舌瞪目面紅耳赤或掩口以笑者且又有俯首含羞不欲側視者 
[工界集會彙聞]  
　　（一）中華勞慟工會國聞通訊社云中華勞働工會前與本埠各工團聯合組織上海工界總聯合會對於工界一切進行事務頗極注意頃從某方面得有特别消息擬於今日午後特開緊急大會召集全體會體共同討論會中所談論之事務容探續聞 
　　（二）中國工會聯合通訊社云昨日下午三時各工業代表蔣長年等二十七人在中國工會開職員會會長吕靜齋因事未到陳國樑主席劉屏仙紀錄主席報告本會章程依法規定二十四條略有附條修改另加遇待女工一條請衆討論劉順昌謂章程第十二條十七條改正關係工業良多工人贊成蔣長長云遇待女工均照國際勞工會規定章程進行遂通過衆贊成主席報告北京各團體蒞滬發起國民外交大會召集各公團本會應派代表到會共謀進行經衆討論舉陳國樑爲代表次又提議籌辦工業學校議案因時間巳晚改歸下次討論遂散會 
[美童學校募金之結束]  
　　溢出十五萬原額　　星報云上海美童學校募金團昨晚宣佈共已募集十五萬八千七百十六兩有零較原定十五萬兩之額已溢出八千七百餘兩内有夏令配克劇園義務戲資一千五百兩云 
[江浙院水災義振會查災報告]  
　　江浙皖水災義振會昨接查災員呂稿漁由五河來電云前電諒邀慈察由蚌出發先勘　陽該縣受災區域以臨淮關一帶爲最重前華洋義賑所築長堤冲倒至數十丈五河縣境沿河之毛灘集·新集·安淮集·雙廟集·倒塌房屋計有八百餘家登高一望有田皆水無地不災現在菜麥尚未能搔種災情較重貽盰東南多山西北瀕水受災之處以兮園嘴一帶較鉅目下水已漸退居民正在修理屋宇麥種現已布過天長尚屬偏災定遠路梗未有往勘今晚回至五河明日赴勘泗縣而靈璧·而宿縣·由渦入潁查勘上游特電奉達呂陶叩東 
[浙省水災原因之推究]  
　　嘉興團體請改鐵路橋梁涵洞本年浙省水災一般輿論咸歸咎於滬杭甬鐵路建築涵洞橋樑之時對於洩水一層未甚注意之故現嘉興縣自治會農會有請願改良之說聞巳函具理由懇請浙省水利議事會從事測量以便提出省會要求目下水利議事會擬即派定專門測量員趨赴杭州嘉興段内經鐵路沿線實地測量橋樑涵洞之狀况地址並由該會知照農會預備招待云 
[滬杭路紀事兩則]  
　　取銷舊月臺證　滬杭甬鐵路昨日通告全路各站及各轉運公司文云查本路各轉運所用之月臺證前經沈車務總管簽字爲日已久字跡糢糊易滋濛混茲由各轉運將此項舊證一律送至本處重行簽印發還應用所有沈前總管簽字之月臺證一概取銷無效云云聞各轉運公司接上項通告後即經轉運公會會長高子嘉君立向各轉運公司收集預備彙送車務處簽字矣 
　　局長察勘南站　滬寗滬杭甬鐵路局長任小山氏昨日下午三時半乘自備汽車馳往上海南車站適該站嘉興區間車將行出發任局長即在該站鹽視一切迨車開後即至庫站南面鐵路地皮呂順記作塲及東面租與救火會之地察勘一週旋與駐站稽查陳黄二君聚談大致以南車站所燃電燈係用内地電汽公司之電流目前所需電費每月增三分之二殊太浩大擬即商請該公　對於電費核算法略予通融以資撙節云云並向兩稽查略詢所轄段内情形即乘車回局已五時許矣 
[航業消息彙記]  
　　華詳開闢南洋綫　大批金銀進出　　波斯丸上獲大宗烟土　　上月美國航部改編遠東航業時添撥四輪與本埠華洋輪船公司加入波特蘭至華北路内行駛已誌本報今該公司上海總經理西益氏接美國來電謂此項添撥之船即從十一月份起派出並先派東方海員號及西開華德號兩輪來滬故該公司除華北綫之行駛天津·塘沽·滿洲·靑島班之外今又經營南洋航路添駛香港廣東·小呂宋等埠東方海員號　已山美　出下月九日可以抵申故將其加入綫内而南洋綫内各埠之經理處以方在籌備之中故須以一月十日到滬之西開華德號駛行自此以後華洋公司將有八輪至華往來矣 
　　太平洋公司之第三新郵船毫雪邦號昨已到滬停泊招商局中棧裝來匯豐銀行之大條銀四百六十條正金銀行一百四十四條滙興銀行八十六條夕有棉花六百件香烟一千四百箱機油一千四百四十四桶白　二百二十四件水菓罐食二千箱屋頂紙蓋一千三百五十件 
　　太古公司之吳淞號昨由漢口裝來銀子十五箱計五 
 
 

Page 15

 
 
萬兩又本日頴州號赴港大德昌銀號裝往香港之永德及瑞吉莊有金子八箱計值四萬鎊合銀約二十萬兩又有大條銀三百零三條云 
　　奥國郵船公司之波斯丸此次由奥經意大利來華停泊浦東經海關查出烟土甚多均係藏於洋肥皂中者此次係海關預先偵知故得悉數查出其總數價值銀十五萬兩該輪初定二號還國因此改至八號回奥云 
　　提督公司華納溪號昨日抵申由西雅圖運來花旗麵粉二萬包洋皂一千箱本日赴港有客四十三人乘往　　英公司之開盤號昨日來電已於十月三十日抵倫敦矣又昌興公司之日本皇后號於本月十日可至上海又亞細亞皇后號定十二日還温哥武又法郵船巴勒介號二日巳抵哥倫布廿二日可至上海當日即往東洋　　招商局之新華號今已决定本月九號開班昨日該局已調同華買辦蔡銘三任爲新華買辦並以前次在烟台海面沈没之新大輪船買辦唐少吾接任同華所有新華航路今暫以開駛港粤汕頭云 
[花衣市况之清淡]  
　　花衣市面近來交易殊冷淡洋商廠家有在漢口等處購買新州陜西等花至於通州花及本花衣試驗樣子皆不能合紡織之需用因年歲不豐故縴力不足也南市各花衣行門莊雖然逐日有所秤收亦未見有躉批售去來貨亦漸退少收價巳跌至三十六元至三十七八元即最高者亦不過三十八元南鄉各路每日有一二萬斤西路高者竟已寂然無見市面　形本花三十兩當然進關交易所期貨通陜標凖後市收盤十二月份漲起八九錢因美棉電報遠期漲六七元之故也餘仍平平而已 
[近週中之茶市]  
　　綠茶　本週茶市稍見活動各茶交易均不似上週之寂寞惟價格仍未見提升耳珍眉市面較疲陰光貨毫無銷路陽光貨交易亦少價格因急求脫手者多致甚難望好本週成交有一千五百餘件多爲屯溪貨大帮銷路近日極形活動本週成交有四千餘件交易雖旺盛然其價格實不堪聞問竟有跌去七八兩之多者現在最低最價二十一兩最高價二十九兩秀眉市面如舊未見好亦未見疲交易沿有價格平穩近價十兩至十七兩在本週交易甚夥計有一千二百餘件貢熙市面疲疲交易甚稀惟較十週稍形活動蝦目蔴珠交易雖不多然價尚穩針略有交易價亦不佳本週各茶成交者計珍眉一千五百件大帮四千四百件秀眉一千二百件貢熙五百七十件蝦目一百五十六件蔴珠八十件針眉二百零四件陳鳳眉一百七十件綜共計八千二百十件本週茶市似有回硬之勢蓋邇來先令市面平穩匯水有回縮之象且茶價經此次挫折後市價已低至極度故頗便宜而合需要惟茶商手中貨多者莫不虧本此固由於匯水漲高之故然茶商之自行濫賣實亦不能辭其咎也以現在存底之單薄銷路尚源源未絕苟能善自經營當能回好若干云 
　　平水　平水交易不多本過中售開三千三百餘件價平平存底約三萬箱左右 
[最近各出口貨之市况]  
　　出口各貨之海外市面近一星期中據各處來電報告海外絲市略疲茶類因天氣漸寒本當銷令已過交易亦見清淡最活動者則爲蛋類及蛋産品云茲將最近所得來電報告市形如左 
華絲紐約市况計廣東特頭號十四至十二條份六元零五分（上期價爲六元二角五）上海廠絲金鹿牌六元六角五（上星期期市價爲六角八分五）近來先令見縮英法美等洋莊方有來電問價倫敦絲市無電到申里昻方面仍屬活動蓋因久未辦貨存積華絲巳經枯竭之故也 
茶市向頗活動本期中據倫敦消息市面平靜交易稀少價格無所變動計華茶售價六辦士至十辦士云 
蛋類市價甚高據倫敦二十二日電報告蛋價又見騰漲蛋産品市面雖靜而價格堅定云 
生皮在英市况邇來較形呆滯據倫敦消息本期呌貨莊拍賣時華茶售出極少惟中國南省生皮稍有售開計價每磅十七辦士餘無所聞云 
菜油一項出口甚巨年來海外需要大增是以斯業亦日見發展歐戰之前自華輸出之貨年計不過十萬至十五萬噸之譜至一九一九年暴增至一百九十餘萬噸去年較形衰落計七十餘萬噸今年則因長江不靖運輸困難出口數額亦較低落云 
[友華銀行銀市報告]  
　　中美新聞社譯友華銀行四日報告云昨日倫孰銀價近遠期俱跌一便士之四分之一紐約價跌至七角倫敦紐約間滙價高至三九五今日此間開盤不動惟金洋高至七五半市况初頗穩固金鎊售出十一月份爲三先令十一便士四分之一十二月份爲三先令十便士又四分之一金洋十一月份爲七七半十二月份爲七六又四分之一收盤金鎊十一月份爲三先令十便士半十二月份爲三先令九便士半金洋十一月份爲七六十二月份爲七四又四分之三倫敦紐約銀市據云甚穩靜 
[銀洋市况之報告]  
　　金融通訊社四日報告云今日洋價又漲早市七錢二分○二五較昨漲二釐當時銀行方面購者甚旺花行亦有需要故市價漲至二分以外下午始略疲至二分但洋釐漲風未已今後或當仍趨高漲蓋銀市已鬆買户必將有增無减也 
　　銀拆早市四錢五午市跌至三錢三分仍有絲經出欵市面日見鬆動銀行收欵四十萬兩大條進口三百條 
[工商友誼會廣徵會友]  
　　分部　任　目的在三百六十行業聯合通訊社云工商友誼會爲廣徵各業會友起見昨日分部擔任竟舉定徵求員百餘人名單如下（服務部）朱昌利·羅啓華·江生才·（保險部）毛一豐·沈資田·（綢緞部）沈季安·俞靑萍·蓁秉章·（五金部）陳富蓀·（鐵業部）朱伯寗·（衣業部）李乃仁·（儲蓄部）徐一鳴·余震巽·（烟業部）應輔庭·）遊藝部（樂樹滋·傅尚志·（電話部）葉傲霜·（麵　部）王錦文·（木業部）張光能·周啓邦·（水烟部）賴奮余詹慰生·（顔料部）　秋舫·華灼孚·（典業部）朱立人·（商業部）童理璋·梁耕蓀·余衆孚·（文具部）蔣廷頤·（北貨部）孫仰山·（化裝部）張宏·查宗立·（醫院部）邱步雲·（印刷部）張占剛·林秉徵·俞英鐘·張志英·（珠業部）許雲輝·張秉鑫·（洋貨部）陳寄廬吳鑒靑·（西藥部）邱士文·張錦堂·章耀甫·徐衡一·（藥業部）虞純甫·王乾康·（信交部）洪子受·林壽昌·（紙業部）祝志純·（軋綢部）徐蔚文·（中醫部）何墨君）張良淦·（書業部）范更新·（棉業部）奚謹修·（花邊部）黄漢民·（總工部）申夢世·徐世平·（販賣部）趙醒儂·（玩具部）甘漢卿·錢立林·（皮業部）樂紹貴·（呢絨部）徐瑞昌·（醬業部）沈迪·李陳喜·（玻璃部）馬家德·（銀匠部）童理璜·張靜泉·（布業部）居鴻聲·馮愼修·（敎育部）翁國勛·（南貨部）傅玉峯·（麻業部）曹臥廬·（襪業部）趙醒儂·（染業部）張榮卿·（成衣部）趙大屁·邵炳生·（　灰部）石祥生·蔡增輝·（廣告部）熊成熙·（棧工業部）劉仁甫·（茶葉部）陳文洲·（皮革部）邵家福·樂紹貴·（旅業部）馬賡樵·祝瑞芝·（離花部）　雲霄·（食物部）華新民·（煤炭部）謝澤民·（雜貨部）張春輝·（雜糧 
部）樂嗣羣·夏啓廉·張士安·顧誠傑·孫文正·吳鳴鵑·王裕生·周承祜（金融部）康懷古·羅裕昆·畢格心·鄭建卿·童步蟾等共約七十餘部尚有未曾推定陸續補足共成三百六十業部云云 
[山東敎育界來滬參觀]  
　　昨日午後有山東臨朐縣勸學所所長楊仲瀛與該縣敎育界參觀團二十六人來滬庽北市當湖旅館先至寶山路商務書館編輯印刷部觀覽一週即由該館交際科員顧旭侯偕同楊君等至二師學校與附屬小學參觀經楊主事賈校長在應接室晤談後即同在校内各敎室及學生自修成績等室閱覽一過興辭而去聞今日楊君等至體有塲展覽二師學生秋季運動會後明後再赴北市尚公和安　華等各小學校考察畢再行他往云 
[六路商界聯合會職員會]  
　　滬北六路商界聯合會於昨晚七時開職員會到者二十餘人公推高琪爲主席茲將開議案由錄下（一）接來滬北京各團體代表公函擬集滬上各團體開國民外交大會本會應表示加入通過（一）應派出席全國國民外交大會代表三人事關重大俟星期日開全體臨時大會由公衆選出並備正式公函加入通過（一）平民公學徵求校董擬編特刊以誌紀念備分函各校董發起人徵集照片再行徵文付刊通過議畢鐘鳴九下遂宣告散會 
[紹興旅滬公學籌備紀念會]  
　　虹口紹興旅滬公學係紹興旅滬同鄉所創辦成立以來已經六載聲譽卓著該校學生已達四百餘人平時對於敎授管理頗極認眞茲聞該校校長朱堯臣君爲聯絡學生家屬起見擬特開六週紀念大會藉以聯絡感情業從事籌備届時當有一番盛况也 
[華童公學校友會足球比賽]  
　　華童公學校友會近集會中有志練習足球者組織足球隊一以資身體之運動一以助會友之團結故定每星期日上午假母校操塲練習今日（星期六）下午三時該隊與母校足球隊爲第一次之比賽届時新生舊生兩相對時想雙方興致必勃勃也 
[救國十人團徵求會明日結束]  
　　救國十人團第二次徵求大會定於明日（星期日）下午一時假一品香大廳開結束大會並有名人演說及種種餘興以娱來賓 
[熱心助學]  
　　張君英傑直隸高陽人事親至孝今其父開山母李氏先後病殁張氏着念罔極頓動身世之感且謂年華老大事業無成願節餘資以謀公益於是因姬佛陀君之介紹捐金五百元與本埠中華職業華校以後並願績有所助若張君者亦可謂熱心敎育者矣 
[催繳義務戲劵劵資]  
　　滬上各團體日前擔任推銷蘇省水災　振義務戲劵刻滬上臨時籌振所對於此項劵資亟待結束以便將振欵集數　解聽候撥入災區實行支配故已分函各該團體請將經辦勸銷之義務戲資趕緊催收集數彙繳來所云 
[元下公司發行之牛肉汁]  
　　本埠元下公司專製新鮮牛肉汁發行去冬服食之者不下千餘人感讚歎其製法精良功效卓著今年該公司主任諸君益復悉心研空力圖精進於本月一日開始製造訂服者已有數百份訂服辦法祇須函致城内穿心河橋懷德里三號該公司事務所便可按日送到云 
[江灣放寛街道之通告]  
　　江灣鎭放寛街道一案前經寶山縣知事核准後著手進行不遺餘力現在江灣養路工程處發出通告云本鎭放寛街道的一案已經本處通告想諸君一定見過不用再說了現在草圖將要畫好不日要把這圖呈請省縣中公署立案一面着手開工先把兩旁底階沿石收進但是越出的　　菜灘木架和街上的木棚瓦棚招牌樓上的披水板等都是和交通火警有妨碍的曾經本處勸說諸君收進或拆去贊成的果然很多猶豫的倒也不少所以本處又要奉勸諸君趕速照辦免得將來受警察的干涉這是本處所盼望的云云 
[海關郵局賽馬期内辦公半日]  
　　江海關稅務司昨發布告云照得本月七八九三日爲滬旅西人秋季賽馬之期本關例於此三日内均七午九點鐘開關至十二點鐘封關停辦公事爲此仰華洋各商人等一體知照 
　　上海郵務管理局昨發通告云照得十一月七八九等日即星期一二三係寓滬西商賽馬之期本局包裏處在此三日内均於下午一律停辦公事此告 
[淞滬車誤點]  
　　淞滬火車來往上海北站及砲臺灣之間除每星期六及星期日另加馳三班外每日計開來回二十二次數年以來乘客日漸增多惟各站開車時間與該局原定時間表往往錯誤有時相差至三十分鐘之久乘客咸感不便昨日又不知何故自下午第一班車起遲到一刻至五十分不等至晚八時二十分一班竟至十時半方由淞到滬十時五十分始開相差至二點三十分·乘客數百人·鵠立靜待兩腿爲之酸麻加以昨夜北風奇冷各站乘客備受痛苦怨聲載道希望當局之改良也 
[鄭重汽車公司之備案]  
　　預防買賣股票本埠地方官廳方面接到部文略謂近來上海一帶呈請設　長途汽車公司者日見其多如果實事求是整頓路政便利交通本部自無不贊許迺聞設立公司者並非俱屬熱心實業資本雄厚往往假託名稱稍集股本外懸汽車公司之虚名内行買賣股票之實際極其弊害實較交易信托爲尤烈爲此行知嗣後對於請求設立此項公司者應嚴加考察並須將汽車路線繪具詳圖附以計畫說明及舉辦年限切實聲叙方得轉呈候核云云聞官廳奉令後業已遵照辦理矣 
[滬北工巡捐局消息]  
　　滬北工巡捐局布告第三號爲布告事照得馬路空地易成穢區長此遷延於衛生大有妨礙本局爲注重公衆衛生起見以爲沿路空地在未造房屋以前即應圍以竹笆藉免雄積垃圾任意便溺爲此布告各該業主凡有業産空地限至本月底止一律來局領照建築竹笆以重衛生仰各遵照毋得觀望此布 
　　又該局致閘北水電廠云逕啓者前爲民立路裝設電燈一案一再函達想已鑒及事越兩旬未承見復亦未派來設置深爲不解該路爲敝局所在交通之繁已非昔比務祈尅日派匠將沿路　線從連裝設以惠行人用再馳函奉達即煩查照辦理并祈見復云 
[滬南清道事宜之整頓]  
　　責成清道員隨時注意　　滬南工巡捐局清道路燈處主任查得各區境内夫役仍有任意　懶延不將街旁堆存垃圾污穢依時出清皆由各該區清道員督率不力甚有妄自尊大擅離職守者以致各夫役疲玩如故似此情形亟宜整頓故已派助理員分赴各區實地調查嚴厲整頓一面通知各該清道員除每日上午督率挑清垃圾外務於下午二時後　爲注意查看分别復加挑除務使街道之旁無積存污穢而後已如再疲玩當呈請局長嚴予懲儆云 
[疫斃船户屍骨得歸故里]  
　　連遺下女孩船雙併給屍姪領去　　船户王桂香王夏氏夫婦與一年約十餘歲之女孩上月間舟泊西南鄉塘口附近染疫相繼斃命當經該處地保投報地方檢察廳派員騐明因無屍屬令山善堂　殮遺下一年祗週歲之女孩由法官飭令該地保代爲撫養其遺下之船亦交該地保看管候查傳家屬來案認領在案昨日有王同發者投廳具詞稟稱鹽城人已死王桂香係民之嫡叔向來駕舟爲生今悉我叔與嬸母等在申身故爲特由原籍來案請求將民叔王桂香嬸母王夏氏並堂妹等之屍棺三具以及由該地保代爲撫養之週歲堂妹及船一只一併給領以便將屍棺帶回原籍安葬等語黄檢察長據稟後立命王同發前往塘口地方着該處二十九圖地保楊繼勳將王桂香等屍棺三具並女孩船隻一併指交給領 
[車輛肇禍案二十七起]  
　　内有撞斃餅攤學徒案星期四年後公共公廨張襄讞會同英赫副領事升座第一公堂訊理車輛肇禍違章案二十七起分誌如下（一）汽車夫向阿五在靜安寺路開車不照定章因人證未齊判交三十元保展期七天再訊（二）林瑞生在南京路開放空車見證未到改期下禮拜四訊核（三）張蘭蓀（四）毛裕福在百老滙路浙江路等處開駛汽車不愼判各罰洋二十元無力改押西牢二月（五楊添是在武昌路乘坐機器脚踏車並無執照判罰洋三十五元六）徐少少在靜安寺路開駛汽車肇禍後圖逃判罰洋二十五元（七）史子明在浙江路開駛汽車不照定章判罰洋十元（八）韓永健（九）周姓因在博物院路黄浦灘開車夜不點燈判各罰洋六元（十）王阿三（十一）嚴阿毛（十二謝阿昌（十三）陳子元等四汽車夫及（十四）馬夫楊和尚因在江西路仁記路等處駛車不照定章並不聽巡捕指揮判各罰洋五元（十五）汽車夫何敬民（十六）曹根弟（十七）王佩陵（十八）瞿佳興（十九）顧阿義（二十）何阿林（二十一）褚姓（二十二）顧全生（二十三）閔根全因在北京路愛多亞路愛文義路等處夜間開車燈牌不明判各罰洋三元（二十四）西人牛包格（二十五）宓阿二（二十六）沈金林因在北京路南京路等處夜間開駛汽車不愼並不點車燈而牛包格延高露玲律師到堂辯護堂上以均無證佐判均註銷（二十七）汽車夫楊阿五因在乍浦路開車不愼撞斃餅　學徒貝小三子一案因被告律師聲請展期判候展期再訊 
[汽車撞翻黄包車]  
　　碾傷坐車之鴨販鴨販王繼三昨晨由十六前舗橋雇坐曾子友之黄包車往三泰碼頭行至關橋南首迎而忽來張駕記所駕之三千三百三十一號汽車與黄包車碰撞王　三從車中跌出爲車輪碾過受有重傷由警拘送一區警署飭將王送紅十字會醫治然後連同張駕記曾子友併送地檢廳訊辦 
[竊菜賊被毆斃命案註銷]  
　　王德元前至法新租界亞爾培路竊取靑菜被鄉人沈大寶沈阿發唐毛頭張鳳山等得悉上前毆打以致斃命後山捕房將沈等拘解法公堂判交保再核在案昨日傳訊先由捕頭稟明起　情形沈大寶供是晚該竊等共來多人竊菜被民人察悉前　　反被戳傷左眼後來如何被人打死不得而知求察沈阿發等同供迨至民人等得悉趕往若輩已　逃逸實非民人等毆斃中西官判將案註銷沈等開釋 
[烟紙店多家被竊之懲毖]  
　　通告同業隨時留意　　滬上有無領事管束之不肖外人專在各烟紙店小錢莊或以百元之鈔票掉　零星期銀洋或以零星調換整票亦有兌現金鎊者同時　換多種使唐伙易於舛錯即乘問行竊有一狀似歐人與一印産人在南市一帶竊去洋元如花衣街恒利烟紙店被該西人竊去鈔票八十元又舊校場裕和祥烟紙店被竊四十五元又老北門外福康烟紙店亦被竊三十五元統計護業之發見此種案件者已有多家故烟紙店業刊印通告知照同業隨時留心以免受愚云 
[兩巡捕帮同行竊案之訊結]  
　　兩捕各押兩年李張兩竊各押三年陸高兩竊各押一年在公共捕房充當一千零零八號之巡捕黄正淦·一千二百九十四號巡捕朱永昌因代積竊李雲祥張萬松（混名大瓜）陸寶郎高長桂等於行竊吳淞路金嘉壽米店·漢口路沈靜安·蓬路周記華等十三户財物時在外望風事後分贓均屬有溺職責案發由哈爾濱捕房華採目沈阿炳·包探管宗餘·西探駱司·將該兩捕與李等拘解公共公廨審訊情形迭詳前報昨晨捕房傳同各失主將一干案犯解廨續訊捕房代表費斯福律師上堂譯稱四竊中之李張兩名串竊次數尤多捕房已錄有該竊等供詞一千零零八號一千二百九十四號兩華捕望風收贓等情亦係李張兩竊供出故本案證據充分應請從嚴懲辦旋由該兩捕之律師辯護終結承審官陸襄讞及陪審英赫副領事退入休息室詳核人證供詞良久復升公座以黄正淦朱永昌兩人巳搆成帮同竊盜罪判决各監禁西牢二年李張兩人屢犯竊案着各監禁三年期滿逐出租界陸高各押一年分别示儆吊案贓物給失主領去 
[巡邏警夜獲竊賊]  
　　竊賊王金福自懷利刃與賊具於前晚二時許在西門内行走意圖行竊爲巡邏巡警查見拘獲抄出插子一把各式　匙四個及包袱等押送二區一分署於昨轉送地檢廳訊究 
[閘北之火]  
　　昨晨九時鐵路北海昌路某姓江北人家起火延燒左右鄰平房共四間由各段救火會到場救熄四區　署長諭傳起火人訊究 
[匪徒强搶可憐錢]  
　　泰縣寡婦獻裘氏住閘北藥水廠舊址草屋内前日具呈　區稱婦人丈夫早故遺一子已撫養成人學作小負販以謀餬口因無資本向阜寗人劉玉典商借洋十五元昨晚劉送洋來家時詎有海州人清帮匪徒孫立邦率領十餘人闖入氏家聲稱捉姦將婦人及劉圍住兇毆劉送來之十五元盡被搶去一哄而散婦人受此寃誣忿不欲生吞食紅頭火柴欲圖自盡由鄰居等設法救活請求伸雪等情顔署長閱呈後立飭長警前往　獲孫之羽黨陳阿三一名押候提到孫立邦再行核辦 
[印子錢債主毆人]  
　　　城人顔芝昌拖車爲活住閘北姚家宅橋前向徐州人王連珍借印子錢三千六百文未　又欠王會錢三千二百文前日因索債起　互相扭毆致傷顔之頭顱流血不止被崗警一併拘入四區經顔署長訊明判解司法科核辦 
[尚有本埠新聞等轉入後頁]  
雜評二 
[國民外交大會與團體（旡用）]  
　　會有以研究學術爲旨者其目的在研究研究之外無他責故會員苟能竭力以反覆討論斯會即可收宏美之效果會有以辦理事務爲旨者其目的在辦理非切實辦理不能謂已盡乃責故會員必於研究之外更具辦事之實力非必參與會議之會員自辦也至少亦須有號　而使人共辦之力斯會方可收宏美之效果此次在滬　組之全國國民外交大會其爲研究學術之會乎抑爲辦理事務之會乎意者前半截須研究後半截須辦理者歟不研究不能明其是非利害然不辦理亦奚以表其毅力熱心且欲其聲勢之宏大氣力之雄厚斷不可局於一隅而必普徧全國普徧全國之道法定有力公　　　不多與以權能而臨時組織之私團寗稍退處討論地位要旨不可不公共商榷而小節無妨互讓此爲以國家爲前提之君子所應持之　時促矣此會爲列邦所注目者願國人努力焉 
 
 

Page 16

 
 
本埠新聞二 
[請領被拐二女]  
　　尚須訊明核奪淞　警察游巡一隊巡警陳錫武冐充鉅商在松江誘拐平湖女子趙秀珍趙　娥來滬姦宿被捕拘送法庭訊供判押候辦該女等發堂留養在案昨日據趙一松投地檢廳稟稱平湖人趙秀珍爲民人之女此次被拐幸在案下爲此來案請求給領又據佩娥生母之妹陶毛氏亦同投到案請領黄檢察長恐有揑　情事諭飭檢察官訊明核奪 
[啞婦之離奇案]  
　　贓在褲襠内匯司捕房包探王桂亭與一千一百六十一號華捕昨在北河南路查見一形跡可疑年約四旬之啞吧婦人一口當即帶回捕房稟明捕頭咨照公廨派令官媒至捕房在該氏褲襠内搜出鈔票現洋三百九十一元並五色絲線一大包信封一個上書寄南京王蘭生收末署王甘氏寄字樣該　等遂據　稟明捕頭諭令轉送公廨管押候查明失主再行解究 
[爭做二房東之衝突]  
　　行兇人罰五元住居法租界寗波路地方之詹哲彦金國珍兩人因房租衝突金妻陳氏將詹擊傷出血後由詹報告捕房昨日將兩造傳至法公堂請究先由原　詹哲彦稱商人與金同居一屋此房屋前係商人租下因商人前在外洋經商此次回申詎金國珍阻止商人爲二房東以致口角金與其妻竟恃蠻行兇請求訊究金國珍稱商人雖與詹哲彦口角不敢行兇實係詹先行將妻子毆打金陳氏稱是日實山原告將橙子向我抛擲旋即毆打是實並延律師代辯一切繼由見　等上堂證明各節中西官判以被告行兇屬實着罰洋五元充公 
[私賣燈吃累及二房東]  
　　賣烟罰二百元二房東罰三十元法租界小東門捕房捕頭偵悉居民謝友將餘屋轉租與蔡阿大私設燕子窠容人在内吸烟前晚帶风民探蔣長文等前往該處抄出烟具等物甚夥帶入捕房諭令交保昨日傳至法公堂請究先由捕頭稟明前情蔡供認私設烟榻謝供民人不知蔡有私賣燈吃之事故敢轉租中西官判蔡罰洋二百元謝　洋三十元充公烟具没收 
[吸烟案兩則]  
　　紹興人王召基前晚偕友陸品芳同在浙江路八百十一號門牌妓院内吸食鴉片烟被專查妓院之西捕摩亞·與八百二十五號華捕查見以王等違章一併帶入捕房稟明捕頭諭各存洋二十元保出昨奉公堂傳訊不到中西官諭將保洋充公 
　阿來費泉生黄意維嚴如春劉子祥張顯清王慶　等前晚在湖北路二百九十五號門牌某旅館内吸食鴉片烟被老閘捕房四十三號三道頭西捕與華探姚錫卿協往查獲當將各人一併帶入捕房經捕頭詢明着各存洋二十元保出昨奉公堂傳訊不到諭將保洋充公 
[破獲厦門路賭窟]  
　　老閘捕房二號捕頭開立根偵悉厦門路四百七十一號屋内有人開設賭場於前晚率同中西包探協往查明當將頭家魏金　·賭徒顧阿林王金清陳海祥楊阿二蔡善保葉家李順泰郭榮榮朱慶生吳阿竇等四十人連同賭具一併帶入捕房着魏收押其餘准各存洋五元保出昨奉公共公廨李襄讞會同英包副領事訊明以魏不應聚賭抽頭判罰洋一百元無洋改押西牢一月餘人到案者罰洋三元不到者保洋充公賭具銷燬 
[攫物犯禁錮二年]  
　　王裕和於本年三月二十號與蕭葉田等在虹口狄思威路攫取西人現洋金表皮夾等物蕭等業已獲解公共公廨懲辦王則避匿無踪直至前日始爲特别包探蘇長生姚志端緝獲昨晨傳同失主西人海雷大等將王解由公廨中西官訊據供認糾黨攫物不諱判决王禁錮西牢二年以儆 
[妓院違章之科罰]  
　　浙江路一百五十九號妓女情月情庽又浙江路一百二十三號鴇婦朱根姐又同路一百十四號妓女綉雲閣又同路五十一號鴇婦顧氏又同路八百零七號鴇婦張朱氏又八百零八號鴇婦王周氏又妓女金媛媛又同路八百十五號鴇婦王朱氏均因不將取締妓院章程（即執照）掛於　明之處被專查妓院之中西巡捕查見稟麻出單於昨將該妓鴇等併傳至公共公廨經中西官逐一訊明違章屬實判各罰洋三元充公示儆 
[公共公廨訊案彙錄]  
　　昨晨公共公廨民三庭由俞襄讞會同日副領事田中氏訊理日商東京電汽株式會社訴商董虞洽卿與戴將才不理擔保包安甫爲買辦時用空張銀三千九百十八兩四錢六分·洋三千五百四十二元四角七分案兩保人均不到案原告代表律師以虞等不照法定期間具訴要求缺席判决問有向包略訊一過「結果」改期兩禮拜着兩造互商和解否則改期再核民四庭由張襄　會同美丁副領事訊理（一）沈仲恰延朱斯芾律師訴仲平不理麩皮損失案「結果」改期兩禮拜北京如無信到即開庭訊理（二）鍾林發訴黄竹君不理煤炭價洋案被告延甘維露律師代辯「結果」註銷（三）同慶蛋廠主夏巨川聲請破産案「結果」朱丁兩律師請求候本廨理眼目報告再核（四）錢文卿訴羅亞圓不給佣金案「結果」改期一禮拜訊 
又午後民四庭由俞襄讞會同美約副領事訊理（一）張福生訴張振庭遺産糾葛案此　情節複雜審訊歷三小時之久始畢「結果」候會商堂諭宣佈（二）吳樹卿訴吳梅卿地皮糾葛案（三）趙孝林與趙岑寶玲婚姻互相控告案（四）金徐氏訴金阿康離婚案均因時暮一併改期再訊 
中華職業敎育社通訊 
[收到斐律賓捐欵]  
　　六年春黄君炎培代表本社郭君秉文代表清心實業學校至小呂宋募捐共募得斐幣二萬元其時以滙水低落分存捐金最鉅之施光銘陳迎來楊嘉種膺成四君處常年支息以一分計算上年底滙水漸漲函商將欵滙歸本年二月黄君南行親與原捐諸君接洽允移存中華職業學校作爲擴充之費仍每年支息以一分爲率歸本社收且本社當時募捐說明與清心實業學校聯合仍擬以子金之半數撥歸該校現先後收到施君光銘陳君迎來蔡君膺成處　欵共斐銀一萬五千元已撥存職業學校 
來函 
[周伯堯致北京代表函]  
　　全國國民外交大會籌備處轉北京各團體代表公鑒頃讀報章悉貴代表團得北京私人告知北京各團體之議决要案三種内有全國國民外交聯合大會公約草案一件其中分都市省特别區域特種職業團體四項而分配都市省爲十五表决權特别區域爲五表决權特種職業團體爲三表决權各地方各團體所推選之代表逾於定額時得自行協定輪流出席各等語細玩語氣及宗旨似欲限制各團體之公意而欲减少各團體之代表則此種聯合會究居何種人之發起夫團體者皆爲地方一般人民之結合集合多數之團體原爲採取大公之民意今貴代表等爲北京各團體所推選想從民意所産出而産出貴代表之團體乃有此種不合情理之主張貴代表當取何種態度夫旣稱全國國民外交聯合大會則國民所集合之團體應不在限制之列現欲限制團體之出席則違背多數之民意已實不容隱諱藉國民聯合會頭銜以相號召而實行少數人之包辦亦當然之結果雖曰草案亦須詳加考慮若無成見當不鹵莽若是貴代表對於此種含有包辦性質之草案應即立刻退還打銷主張否則貴代表之自身百口莫辯雖北京之國民集權於團體故團體之主張往往爲國民所諒解而敝方之國民實不若是之愚故國民可操縱團體團體不能勝任包辦如貴代表等須將此種不公平之草案提出討論則開會無日可斷言也且敝人前晤貴代表羅王諸君語及全國國民外交大會發起之必要并愼重申言邀上海團體共同發起此我上海人士因是而諒解所以推舉代表而加入共同行動今見此種草案不啻身入疑陳不獨貴代表無以自解而上海各團體之代表亦恐因嫌疑而脫離爲特具函忠告請貴代表立即將該草案宣言退還以釋羣疑俏北團體之行動可藉國民二字之名目而實行官僚之手段然上海之團體實不能執鞭以隨此種倒行進施之行爲實敝方國民之疾視此可爲孰不可爲此可忍孰不可忍必欲如是貴代表終必爲衆矢之的臨頴不勝盼切之至順頌公安周伯堯謹啓十一月四日 
公布欄 
[江蘇高等審判廳]  
　　民庭判决　　　桂與　　甫爲　事糾葛控訴一案（判决主文）原判撒銷本案控訴及控訴人（即原告）在第一審之請求　回控訴審訟　歸　訴人負擔　錄泰爲房産涉訟聲　救　一案（决定主文）本曾請　回（以上十一月四號） 
　　批示　陳耀　　一件請求發選　唐氏上告案卷由呈悉令行南道縣繳還送　證書　明發　　即知照此批俞筠孫呈一件請求發　胡鄂初　訴案卷由　悉查本案卷宗業於本年十月十三日令發原縣在案仰即知照此批上訴人　倫　等不服句容縣判處設賭　利抗告一案狀悉本案巳定於本月十二日審理看即知　此批（以上十一月四號） 
江蘇高等檢察廳 
　　批示　曹葉　狀悉仰仍遵照前批向該縣請求所請移轉管轄之處查與　訴律第十九條第二欵之規定不符　毋庸議此批徐恒昌狀悉　　卷核奪此批張錫恩據訴巳悉查此　係　江蘇第一高等檢察分廳管轄　爾　赴該分廳　訴可也此批劉　仁狀悉旣　聲請移轉管轄姑候　卷核奪北批　盛林狀悉　再令　秉公法辦所請移轉管轄之處查與刑訴律第十九條第二欵規定不符應毋庸謝此批孫三　狀悉候令第三分監查照辦理此批楊馬氏據訴已悉該氏如果　係受傷自可逕向原　　　何得一再　廳嘵　所　仍未便照准此批王　　　狀悉此案前巳明白）示毋庸多凜　批許四補具上告理由呈　一狀業　本廳查　　呈送　檢察廳核辦　即知照此批鮑仁俊再叩親提訊判呈遞一狀　瑞　委　一　等辯　呈遞一狀以上二狀業　本廳　　函送同　　判　核辦　即知照此批 
　　　知事案據　民呈　爲無錫縣知事　反部令濫押無率請求飭縣保　等情查此案前據爾父李受　聲　抗告業經同級審判廳决定駁　在　茲　前情姑准訓令無錫縣知事查明具復　奪此批右仰具呈人李宗唐知　中華民國十年十一月二日實貼本　　門（以上十一月四號） 
上海地方審判廳 
　　判决主文　（民一庭）一件判决朱錦榮　包永　保證債務涉訟請求重開辯論一案主文本件聲請　回（民二庭）一件判决謝阿四聲明　　一案主文本件　碍之聲明　准一件判决陳學科　孔繁瑜等因求償債　糾葛一案主文孔繁瑜　　　陳學科債欵本洋二百五十元利洋一百元及　本年舊曆九月初三日起至執行終子日止按本洋二百五十元每月二分計算之利息又損失洋六十一元六角八分孔繁瑞應　　　學科　欵洋十元訟費歸孔繁瑞負擔三十分一餘歸孔繁瑜　　一件决定桑金有與許福生借欵紳葛再　一案主文　件再　之縣予　銷 
　　批示　一件嚴雲　狀請銷案由狀　准　銷案　交　　並准　　　證具領此批一件施賢銀等狀請執行由　　　　一件朱梓生狀請　　由狀悉准予　案此批一件李松壽　請查究由　悉業巳當庭　知矣此批一件葉阿揚狀領　洋由准領此批一件願景星　請給領看管費由狀悉候飭迫此批一件　郭氏　請執行由　悉巳派更執行矣着遵照和解筆錄將項銀桂所有各物如　追還可也此批一件程春　狀請寛　由 
狀悉准予　限七日此批一件鍾氏狀請銷案由狀悉准予註案此批一件　祝南狀請展限由狀悉着即自向王季林處商　可也此批一件周炳南等狀保潘老三由狀悉所請不准此批一件馮予卿狀請停止執行由　　着即來廳候諭此批一件　　氏狀領欵洋由准領此批一件張永齡狀　抑迫由狀　此批一件姚周　領欵洋由准領此批以上十一月四日上海地方檢察廳 
　　批示　江標處訴因薦李姓婦做工被陳某敲許等情該民如果坦白無私陳孟江等何至藉端素　所訴殊不近情至洋元有無許去事在何日何地當時有無他人看見均未　　叙明白無從核辦未　准予　究此批石大來狀　准予取保此批趙一松等狀悉仰即來廳具領此批宋薛氏狀悉本案刑事業巳判决該氏如欲追　車輛　向同級　廳請核　仰叩　　此批　　生　悉准即函請洛陽法廳傳提　妻　　訊辯相片存此批王查林狀悉所請將爾叔　弟易科之處核與　律第四十四條之規定條不合應毋庸議此批張緒泰狀悉仰　偕爾妻并邀周邵氏來廳候訊此　孫萬春狀悉條傳訊此批　梅慶　悉案　票　即來廳候訊此批王鳳臣狀悉准如所　此批（湯鄧氏狀悉案經　事所請交保應毋庸議此） 
批朱邦奎　訴爾與趙四因車　糾葛係　民事範　着赴同　審廳請求本　未便准理此批以上十一月四日 
[淞滬警察廳]  
　　批示　一件稟緝批來呈已悉查該商用夥胡　文職司銀錢乃竟捲逃洋一萬五千餘元殊屬監守自盜准予發交　緝隊派探嚴緝務獲解　並着自行值藏匿所在報　拘提可也此一　郭榮　　據呈學徒陳小福　外收　經盧家弄被匪小和尚　兇毆圖刦等情朱如所呈殊堪駭異仰　發交偵緝隊查明拘拿　　訊　可也此批一件婦人　陸氏批察核　訴各節　見含有共他糾紛如　確有　　之人則氏旣用墳丁照料應該　 
塲即可報　　　初無　　　　之必要即　照此此 
 
 

Page 17

 
 
   
 
 

Page 18

 
 
自由談 
閑話 
[塞王喪禮記（一）] [  寒烟]  
　　可作塞翁得失觀一千九百十八年大戰告終而後世界局勢大變東部歐洲新邦林立在我閉關自適不問外事之中華古國人士聞之亦若桃花源裏人家不知有漢何論魏晋而孰計此諸新邦版圖日擴彼此聯合自成爲小同盟於今日外交壇坫各占一特别之位置乎 
 
[塞王彼得一世　影]  
　　創成此小同盟者有三國曰南斯烈夫曰捷克斯烈夫Czooho·Slovakia曰羅美宜Rumania可望加入此同盟者尚有波蘭希臘等國各國中名稱最奇特與歐洲大戰最有歷史關係者莫如南斯烈夫今日西文通稱所謂虞歌斯烈夫Yugo·Slavia者譯爲華文『虞歌』Yugo之意當作南北之『南』以捷克俄羅斯希臘等國均在其北方故南斯烈夫一國乃合塞爾維Srbija塞鹵華Hroat賽勞伐Sloveneo三小國聯合而成其别名一作『塞寒賽』西文作S·ＨＳ因其連綴太冗長故簡稱之爲南斯烈夫猶之我國總制皖蘇寗贛之督帥可簡稱之爲江督往昔江督之地位抗衡北方之直隸而今日爲此塞寒賽三合國之首領乃爲昔日之賽爾維君主其氣概之雄健復將與捷克斯烈夫南北相輝映 
筆記 
[遁禪記（二）] [  烟橋]  
　　惟余平素讀書明理以爲革命非伐敵比此多破壞一分即將來多費一分建設之功故頗以此誥誡同袍然而余不合時宜之肺腑非特不能見諒於同袍抑且怨素隨之矣新國旣建移駐蚌埠頗事休養同胞皆中飽便便而余仍蕭條行李故我依然旣來此南北孔道之樞漸欣慕風物流連山水某夕於山下游獵以疲入憩於田家田家供應頗殷而有女垂髫温順婉好頓爲懷想歸營之夕忐忑於中心以余之年宜有室家顧爲國宜勞何以家爲然人生夢幻韶光雷火不有菟裘何以終老盍趁無事之秋稍謀安頓余自信十年行伍未嘗稍涉非想而慕色好艾猶無天賦不知此一縷游絲甚風吹到也復念田家所冀僅在温飽以余劍履堂皇當無鄙夷越日乃孑身以往問津知田家惟父女巳早喪其母而終鮮兄弟但得贍顧其父不致凍餒不復有他望而女郎粗識點畫以余武人而吐屬雋雅不類傖奴頗垂靑眼於是三往而儷皮以易婚禮乃成余頗泥於禮法結褵之夕請於旅長爲婚之證從此盾磨露布之墨餘改染眉鈎之畫筆若形諸翰府佳話流傳矣不意好事多磨飛來霹靂有同伍已冨貴者熱中功利陷於叛逆上官緹騎遂致罪獄連累以及者數十輩泰半飲刃以死而飛短流長余亦在嫌疑之列幸得以平日憩退冷淡信爲不激未同羅織固邀天之幸也以是余殊有前車爲可愛而嘆豺狼之不可終與也漸有意倦之思會於前年病瘧歷三月而愈乘此機會以病廢請退伍數上而許於是鹿車相挽於山中得解甲歸田之眞趣心念大將開府亦數以此爲言而卒未得如余之克遂斯願之爲樂也不知狡免死走狗烹功罪榮辱未可久憑急流勇退乃爲知機余得脫離阱陷還我自由明知傷殘折臂之翁哀憐新婚之别乃詩人之所譏而壯夫之所恥然十餘年勞役亦可謂國民之義務盡矣 
[勢成　虎易銓] 　　 
劇談 
[影戲談（二）] [  心]  
　　此片係電影界名女伶綺蓮薛維克之傑作女伶前演奇怪車已蜚聲全球此劇情節能一掃「强盜」「偵探」之窠曰而以信托公司主謀傾他人之事業爲主腦與吾國現時商界上盛倡虚業之際實爲當頭棒喝大足發人深省吾深望一般商界沉迷於不正當之權利而圖發横財者曷　多觀斯劇勝於醍醐之灌頂也閒話少提且談劇情 
此片全劇有十八集計三十六本其大抵情節爲一金鋼　信託公司之主圖攫約翰霞斐之礦權遂百許　害礦主之女而乃發生此種種離奇驚駭之事至於詳細說明該院自有譯文吾且不言茲就劇中之特點略誌如次 
（一）南非洲之奇俗非洲多山爲金鋼鑽産生之地女郎多麗因父爲信託公司主謝德把持營業憤而自殺女郎奉祖父馬丁之詔立志爲父復仇乃隻身往南非洲採礦謝德亦追踪而往比女郎抵非後翌日探得礦地至重林間察看礦區詎爲非地土酋所見將女郎刦去非洲土人之裝束其怪異不啻羅刹頭插鷄毛鼻中各有一巨大之環　　黑而眉髮則異常粗白即鬼怪亦無是奇狀見之不寒而　此種野蠻民族殊令吾人之蟄居國民者爲夢想所不及觀之頗足增進識見女郎被獲之後土酋强欲立爲皇后按照非俗必先將其從數十丈高之臺上抛下如不死者始可爲后遂於一矗立雲霄之大樹巓上布一木臺將女郎被以草服澆以火油然後用繩索吊上先火焚其衣一經燃着即將臺底抽去女郎乃從數十丈之高處跌下驚心觸目爲電影界未有之奇觀幸落入水潭得未粉骨碎身而皇后之資格成立矣 
（二）虎豹獅象之相撲　影戲中用野獸雖多然大都略事點綴未有如斯劇之奇特也非洲本多猛獸是片第三集中女郎多麗在叢林密菁之中偕同土人「三巴」從土酋處潛行出逃所經之處盡爲野獸巢穴一時猛虎巨象饑獅與豹前後左右飛躍追逐不特劇中人恐慌萬狀即觀者亦驚心盪魄也中間有二虎互鬭一塲尤爲空前之奇觀 
小說 
[劇賊胠篋記（四二）] [  一圭]  
（六）寶晝 
　　我在他的衣袋内掏出那柄鎖匙五分鐘後又還給他我把那寶畫藏在身邊喝了點威司克和蘇打水就不聲不響的走了出來搭十一點五十五分的火車到伊叟我坐在車中心想這一次辣弗里司可失敗了不想我竟得成功也好在他面前賣弄一番了越想越覺得意不覺車已到了伊叟我當即跳下車來坐馬車到孛羅姆祗見辣弗里司已在那裏他很高興的說道我已替你把床舖安置好了你如覺困倦儘可去安息罷般納得正坐着等你呢我見他這種高興的神情頓使我很爲失望我向他高聲道我已取回那幅寶畫了辣弗里司道眞有這事麽你拿出來給我看我就把那幅寶晝拿了出來打開給他看他道這眞是一幅寶畫麽我聽他這句話問得很奇怪以爲他是嫉妬我我就道自然是幅寶畫呀辣弗里司道你且看個仔細是眞是假就可曉得了我道不是眞的難道是假的不成辣弗里司道恐怕正是假的呢克辣格司受我之騙不想把你也騙在裏面我很失望一聲不響般納得問我道你怎能得着這幅圖畫辣弗里司道你可是將克辣格司榖了麽我就把方纔的情形說了一遍辣弗里司道你雖然受騙將假作眞可是你的手段也很敏捷我很佩服你呢 
餘瀋[  半酣]  
　　將相本無種此激勵人才語而實不盡然吾於相姑不具論以云乎將則輕裘緩帶羽扇綸巾乃儒將之種禦悔折衝殺敵致果乃猛將之種今之軍閥旣不能坐鎭雍容又不能上馬殺賊一惟擁兵自衛婪索無厭是直蟊蠹而已矣將種云乎哉 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[白話詩（續）] [  老圃]  
　　東坡志林云唐末五代文章衰盡詩有貫休齊己書有亞棲村俗之氣大略相似說者以爲知言當時慮延遜有詩曰俄貓臨鼠穴　犬䑛魚砧又有詩曰栗爆燒氈破貓跳觸鼎翻皆爲人所賞乃歎曰平生投謁公卿不意得貓兒狗子力也五代時此類詩尚多如一個禰衡容不得一領靑衫消不得如我有心中事不向衛三說昨夜洛陽城明月照張八如莫將間說當閒話往往事從間話生如水牛浮鼻渡沙鳥點頭行丹鉛錄嘗列舉之謂皆卜賤優人口中語使用修見今之白話詩又不知作何語凡人愈俗不可耐愈喜吟詩唐藩鎭多吟詩張獻忠亦吟詩秋津賣菜傭亦唱月落烏啼何怪今日作者之多北夢瑣言有風來屎氣多淡菜非雅物之謔苟無禮如顧况不雅如淡菜仗貓兒狗子之力作下賤優人之語則韵與不韵律與不律固無所擇也 
衛生 
[市河中洗滌便溺器之宜禁] [  沈芝園]  
　　食水之有碍衛生固盡人所知也且人不能一日缺此故水之清潔與否關係人生甚巨惟内地人家習慣每將便桶溺器等均在河中洗滌此誠莫大之惡習當秋夏之際暑氣蒸騰河水淤淺時見婦女於清晨即携溺器等在河中盪洗各家莫不如此豁豁之聲喧於耳鼓而兩岸人家櫛比之處凈餘之穢莫不浮沈於水其淺處甚至溷濁而作異色見之令人欲嘔俄傾即見有淘米者挑水者凈食物者源源不絕此水遂入廚作飲食之料矣此種習俗不特有礙衛生亦且穢惡不堪可怪者各警察所取締衛生之告示遍貼通衢乃不一注意及此誠不知職司何事查便溺器固宜滌亦可取水至厠所凈之凈過之水仍可注入坑内充作肥料可無害而有益願各地留心衛生者一注意之（乙種酬） 
[不穿耳朶眼子之提議] [  魯岑]  
　　現在我國女子除了纏足以外還有一急須廢止的事就是穿耳朶眼子推他原來的意思不過爲著帶環子格外美麗取悅男子而已就不知道人之美醜在乎天然風姿也不關乎這小小一耳環而且現正在講究解放時刻女子不是專爲男子的玩物更不能自殘肌體做這卑鄙行爲貶損自己的人格所以我特來提議以後諸君生下女兒務須把穿耳朶眼子與纏足兩條事一齊廢去目下世處奢侈什麽耳環有珍珠金銀種種的花式日新月異如能不穿眼子耳環自然無用全國之中就把這宗欵子省下巳有若干萬數這好處實在不小我更望有心社會的人竭力提倡講演鼓吹令一般人都能知曉照行就好了（乙種酬） 
[暇豫時的消遣法] [  太迂]  
　　前天看見本欄有翔預君「君遣」的一篇文章說得很透切 
很痛快但是吾人職務上工作之外那暇豫的時候究竟應該怎樣可以不費金錢不背衛生不傷道德算做一種正當的消遣呢我且舉幾個例子在下面 
玩絲竹集合了幾個朋友彈絲品竹研究音樂這種娱樂不但能夠恢復疲勞後的精神還能涵養一種優美和樂的德性 
栽花木培植花木正如敎育佳子弟壅土咧施肥咧正好借此習勞并且用了這種勞力之後一到花期萬紫千紅都來媚我一人心地覺得何等愉快 
讀書報世界上的學理世界上的事情風馳電掣波譎雲詭瞬息萬變吾人怎好不讀書看報增進些新知識呢 
習運動　傍晚時候馳騁廣塲中練習各項運動儘量發揮工作上剩餘的體力莫說鍜鍊身體可以延年益壽就是到晚上一枕蘧然做夢也是甜的（乙種酬） 
經濟 
[靑年早婚能使家貧之可怕] [  德明]  
　　記云男子三十而娶女子二十而嫁此古人勸靑年勿早婚之良訓也然至今日靑年之遵行古訓者猶鳳毛鏻角不可多得矣究其原因雖由於風俗之變遷而靑年不知早婚之害亦一遠因也惟靑年早婚之弊害甚多此篇專將靑年早婚能使家貧之可怕爲靑年早婚之懲戒今日我國社會盛行大家族主義凡一人生利必有數人或數十人之分利然何以能造成大家族制度則因父母多樂於爲子弟在靑年時代結婚故也夫靑年時代大都不能自謀生計必賴父母供給可斷言也顧父母旣爲子弟結婚則勢不能不有生育旣娶旣生勢不能不食之衣之然靑年無力以供子妻則勢不能不仰仗於父母設家道豐富獨子一人則父母之擔負尚少苟家道小康生有數子一子娶妻他子亦娶妻於是初有子數人娶妻後一變而爲十餘人生子後再變而爲數十人因之以一人之力欲供給數十人之生計難矣且生生不已則嗷嗷待哺者愈多待哺者愈多父母之擔負愈重因此積重難返而破家者有之矣即使可以勉强維持然至數年後所謂孩提者漸長成人爲父爲祖者勢必送之入學校讀書而讀書之學費書籍費靑年父母旣無生利之力勢又不能不轉气於其父母因此爲祖父母者不特擔負子弟之責且亦擔負孫曾之責矣由此言之靑年早婚之能合家貧豈待煩言哉（乙種酬） 
法制 
[子對於出母嫁母仍應持服] [  迺頌]  
　　親母被父出者曰出母因父死改嫁者曰嫁母而子對之仍應持服揆諸我國禮法今昔攸同蓋親子關係本自然之血統不能以人爲使之斷絕易曰有夫婦然後有父子婚姻之法則定而後父子之關係主焉錢大昕昏義父子兄弟以天合者也夫婦以人合者也以天合者無所逃於天地之間而以人合者可制以去就之義故夫婦及親屬家屬之關係雖因離婚而消滅而親子對於出母嫁母之關係則固依然存在考徐乾學讀禮通考所訂五父十三母之圖子對於出母嫁母均齊衰杖期大清律例喪服圖輯注嫁母雖義絕於父出母雖爲父所絕而子無絕母之義故皆服杖期大理院同 
[國民的通病思想雖好不能實行]  
　　國六年上字一一九四號判例亦同民國三年上字第二六九號判例夫婦離婚時得以協議定子女之監護方法如并未議及則應歸其父任監護之責而其去家之母即無庸兼顧不過其親生母子之關係仍然存在并不因而消滅是親子對於出母嫁母持杖期服實爲古今所公認者也（乙種酬） 
科學 
[防水紙之製法] [  禪航]  
　　防水紙英文名WaerProohngPaper在一定時間内有防止水分滲透之作用通常用爲包裝貿易品軍用藥品治瘵材料等用途極廣吾國向無此類紙對於防水之目的多用桐油紙但桐油紙有三大缺點（一）經濕後起粘著性（二）有臭氣（三）長久摩擦有發火之虞防水紙全無上述之弊現各國之從事製造者頗多其製法繁簡不一且守秘密日　陸軍藥局方三版所載之製造方法甚簡便曾經試　數次頗有成效茲譯述如左望有志實業者速提倡之 
法取大豆（脫脂）三五分浸漬水中大約二十四時間使軟化後　爲細末加水百分爲乳液狀煑熟用濾布　榨濾過乘濾液溫熱時浸入緻密强韌之紙使充分吸收取出乾燥所得之紙片稍呈皮膜狀再浸於福麻林（Formalin）(izz)中二三時間乾燥製成之紙有光澤半透明無透水性（乙種酬） 
雜錄 
[星期起訖日之研究] [  養氣]  
　　七日一週之制我國今已通行惟吾人多以爲起於月曜而終於日曜此蓋誤於星期一二三四五六等名稱而以日曜爲星期六之後一日實則非也 
據舊約全書「上帝吩咐摩西說你們應當遵守我的安息日六日内可以作工到第七日是大安息日因爲六日内耶和華創造天地到第七日止歇安息」是則以日曜爲一週之終似亦未嘗無本而實則今日各國通行之制皆以日曜爲始土曜爲終據希臘史家低翁加修斯DionCassius之考證一週之制起於埃及而傳於猶太蓋埃及崇奉星神謂每日每時皆有星神降值而值本日第一時之星神兼爲本日值日之神其星神降值者即爲日月五星而序次則自距地最遠者始首土次木次火次日次金次水次月如第一日值第一時者爲土星則第二時爲木星第三時爲火星周而復始順次以推值第二日第一時者爲日第三日第一時者爲月第四五六七各日之第一時者爲火水木金至第八日第一時始再爲土星是埃及之週法實以土曜始以金曜終其後此制傳於猶太猶太人於西元前十三四世紀時嘗受埃及人苛待故降其首日爲末日而以日曜始以土曜終此則今日東西各國通行之星期制所由來而其起訖之日亦可知矣（乙種酬） 
[說哥之稱謂] [  鏡芙]  
　　說文哥聲也从二可古文以爲歌字段氏注謂此義未見用者今呼兄爲哥是哥即兄也稱兄爲哥由來舊矣第尊長對卑幼亦往往稱哥如韓魏公君臣相遇傳英宗即位光獻太后不悅一日謂韓琦曰昨夢這孩兒坐慶寗宫大哥乘龍上天去大哥謂英宗子神宗也是祖母呼孫爲哥矣王荆公與其子雱評論天下人物屈指謂雱曰大哥自是一簡大哥即　雱則父亦呼子爲哥矣四朝聞見錄高宗巳命高十　　柔福帝姬及顯二太后歸謂高宗曰哥被番人笑說錯買了顔巷帝姬呼高宗爲哥則母之稱其子也蓋古人雖呼兄爲哥亦有以哥爲郎君之稱得如周太祖子靑哥　哥周世宗子宜哥歐陽公子僧哥之類皆是比尚不足怪也所　奇者爲唐明皇稱其父睿宗爲四哥曰四哥仁孝同氣只太平一人　王　亦稱明皇曰惟三哥辯其罪稱父爲哥珠不知其義何取近讀南陽王綽傳知北齊有呼父爲兄兄呼母爲姊姊者豈當日竟有此一種顚倒之稱謂相沿習慣耶此外尚有對兄自稱兒者見北齊安德王延宗傳然則弟可稱兒則稱父爲哥殆又奇而不奇矣（乙種酬） 
 
 

Page 23

 
 
   
 
 

Page 24

 
 
   
 
