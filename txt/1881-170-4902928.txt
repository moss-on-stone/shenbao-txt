# 1881 - 170 - 4902928

 

Page 1

 
 
[點石出售] [  點石齊主人]  
　　　事一　名手如　流派各別欲集其大成非易事也去秋至東瀛見坊間　金碎玉俱係名　手笨爰購之歸與數年來所搜求各　名　　於　　　　以成帙復添人近時有名　本分爲十二卷以泰西照相石印法　成袖珍以便舟車與原本絲毫不　實於揣摩六法者大有裨益刻巳工　訂作八本定於禮拜一出　每部連夾板計價洋一元正售處仍　　例諸君幸卽賜顧爲　 
[聽訟期於無訟說]  
　　聽訟之難由於民情詐僞　往不貢其真故周官司寇有詞聽色聽氣聽耳聽目聽之法然能兼此五者則民　雖隱而不露而亦有識微知著之能蓋機械變詐根　而生臨其上者以至誠之心處之則誠能生明自無可逃　鑒察者孔子言聽訟猶人必使無訟然後可貴以忠信明決之才尚可求　三代以下而刑措之風乃渺乎不可追也後世人情愈澆情僞　山訟獄之興大都起於才健居官者本無至誠接物之心安得有忠信明決之能事而於是反其道而行之以狹隘酷烈相尚動輙刑求以爲其情無可遁也而聽訟之事轉益紛煩矣然刑求之意原以訊無端　而後用威以懾之若其情華露固無事乎刑求也且訟者兩造一曲一直聽而可判則雖用刑求而亦不能刑於其直　乃咋觀王別駕之掌　曹阿慶也則有異焉夫曹亦鄉人粗俗之流其因訟而受責雖十笞杖亦無足恤　以其人之無足重輕而濫　之不可也曹之所控何事乎爲妻被拐也妻之被拐而有陸姓聞風通報略知下落則據陸之言而根　之正此案之着落也而前者官　曹以尋陸到案今果遇之而扭送案前矣曹言陸知下落而陸旣到案亦直認己知其事苐自辨爲與曹素無相識耳然則陸之所供如此鑿鑿卽殷張二人抵死不承亦可憑此以根究曹　之所在假令飭差至湖州果得曹妻所在則將并買曹妻之人而亦關提到案訊得果係殷張二人拐來則殷張坐拐賣本律婦聽本夫收領而案遂了結矣夫殷張之不認拐曹妻以事無佐證狡展不承耳陸旣到案二人無詞辨白矣乃不　出殷張從此究詰而曹爲原告陸爲干證皆受掌責之辱是誠不可解矣推原此意若甚不願曹之尋到陸姓與陸姓之果知下落而必使曹妻無有消自可以任殷張之不承也者嘻其設想亦奇矣曹阿慶妻已被拐煩又遭責令復自行緝捕以原告而任差役之勞果使糊州一去合浦能還則亦幸甚若不能得妻以返此案將就此了結不復爲之究追而陸雲卿則局外　言万且以誣　獲咎殷張則拐賣無據勢必至取保開釋一重公案自原告之控追始而亦以原告之訪緝終吾知將來脩律例時便　載入此條爲以後地方官之辦拐賣者一作成例之援矣夫上海拐風日熾此案與楊彌陀程愛囡誘拐賣娼不相上下一則　拐之人已有着落罪在不赦而以枷號游示了之一則被拐之人旣有影響不子關提而令原告自往訪之意者殷張二人雖爲鄉人船戶之流而其聲勢頗加人一等決不敢以拐賣之罪坐之且并枷號而亦在矜疑之列是以如是其寬也或者曰人之有妻猶腹心手足形影相依不容一日　者徙宅忘妻古人且以爲譏况被人拐去而謂非自不小心乎曹某旣難保妻於前復不能尋妻於後乃煩官爲之究情　可惡故令自往糊州尋之以示薄罰而陸姓以事不干己輙据傳聞之詞　曹之聽亦覺多管閒事因并薄加　責而　出盤用以爲多事者戒其殷張二犯固自有拐賣之本律在不容輕恕也然則如造各有應得之咎耳自此案斷定然後凡人之有妻者皆知嚴密防維而不致屢遭拐誘以煩官憲之聽豈非清訟之本原哉嗚呼折獄之才不可多得至聽訟而以無訟爲懷是又高出尋常萬萬者而王別駕用倜乎遠矣　　 
[詳述華人被害情形]  
　　○前報載秘魯國之黑人殺死華人多名一節言之已覺可慘然尚未得其詳也近有庽居秘魯者致信於英國新間紙館所言更爲詳細因錄存之據云水路愛蘇里地主作工之華人三十名綠智利兵進逼秘魯華人爭相逃出智利兵皆聽其奔逸不與攔阻乃華人逃至秘魯京城名利麥地方卽爲從前管理華人工作之英人名墨革利噶將三十人盡數捉回及回至水路愛蘇里彼處向有黑人將華人一總用繩捆住拋入海內淹死另外又有用洋槍打死者復將其屍身分裂維時有一英國商船名福的嘉基泊在該處庽居該處之西人見此　亂不勝惶　皆逃上該船暫避一日利麥地方有一華人在彼開設店鋪者偶立門首見一黑女爲秘人所追求爲　援華人不納將黑女推翻而秘人已經追到提水一桶欲潑於黑女身上見華人將黑女推倒卽將水桶放下拔刀將華人刺死此次之亂約共計有華人五百名遭其殺害其有逃入蔗林者又被放火焚燒外面又以洋　守住有逸　者復死於鎗所毀壤之物約計值銀八萬磅另有華人四千名避入秘魯深山中皆帶有鎗刀恐出去必遭殺戮故深藏不出擬與追搜之人對壘嗣有居於利麥之華人以爲駐秘之西洋領事官或可資其保護乃上一禀請其飭令　用華人之主於三日之內趕緊設法將四千人救出如其不能則將自往救援也該信又言秘魯之待華人實爲可惡之極卽在從前未經兵亂之時華傭有工作不盡合法者其主人卽將該工人投入爐內燔灼而死云嗚呼傷心慘目至於如此不特言者酸鼻聞者亦不禁髪上指而淚承眶矣 
[花會宜禁]  
　　○福州閩縣屬之上岐鄉與馬尾中岐鄉相毗連往年上岐鄉所開之花會古人賭館每于冬間盛行凡鄰近各村老幼男婦多受其害近來鄉內之賭館尚覺冷淡而上岐之賭棍竟于山谷之間日中爲會手持布袋到則收字出牌片刻卽定輸　收畢銀錢各人散去所有上岐中岐旺岐馬尾各村鎮多有於午刻紛紛登山陟嶺暗卜字花船政局之差弁工匠執役人等亦無不于散工時赶趁此會携手同行奔赴若狂甚至有　食而荒正　　故廠中工匠局中丁役船上水手每月雖獲辛工若干飯食若干而無人不衣衫藍縷行止狼狽者無非字花會　之戚也有心世道者曷弗禀官嚴禁乎 
[丈地續聞]  
　　○天津法國租界擬再擴充會同華官丈量業巳列報查法界自毗連英美租界起至小庄土砲台止係十數年前崇都憲任三口通商時所定界限四至分明繪圖存案交界處刊勒石碑並以土砲台爲記第土砲 
 
 

Page 2

 
 
台於三年前坍塌所有磚石運往三又河修築水師營以致基址雖存而砲台已無可　所埋界石非遭遺失卽被埋沒今亦蕩然無存當從前丈地時原定章程係任法國隨時租用計至去年止曾交割兩次而地界尚有遺存今年法國意欲全租因照議定界限重爲丈量地有幾畆屋有若干以便交易詎上月二十日會同丈量時忽從原界多佔五丈有餘蓋向至土砲臺爲止今則過土砲臺而直與英租界之享達利洋行相接其中包羅房屋百十餘家業主約數十戶因是譁然而起謂界限井然豈容紊越身等產業如在界內夫復何言今明明內外攸分何以咄咄逼人得隴望蜀卽官憲有命决不敢從糾聚二三十人向委員聲訴其時張謝二委員協同法副領事丈量此地多方譬喻副領事竟　若罔　委員復與並坐而談界外之業戶不下三二十人已喧嚷而來齊跪階前聲明一切惜人多口雜莫中竅要所有公　禀詞又未　呈上遂被逐出翌日正擬聯禀關道而鄭玉軒觀察並天津縣郭明府已於清晨拜會法領事商議此件檔案固在　　具存據理以爭想領事亦難一概抹煞也又　此次地價仍係每畞給銀三十兩若屋宇則老房照原估給值新屋准自拆磚瓦木石以去並不給價果如是居民更吃虧矣顧未知此說的確否耳 
[串詐安將擬結]  
　　○天津華裕豐銀號有將　票詐銀一案其中一切情形疉經照問備錄茲悉　玉軒觀察意欲澈底根查照律懲　而又恐有所　肘不如從速結案惟與俄領事會審之後曾致一信係駁詰此案內情節者刻下尚未接到覆函尚須少待耳案中吳蔭庭聞　以徒罪但吳係獨子或可改辦留養若何夏珍如何定罪尚未有聞云 
[狂飇爲虐]  
　　○寍郡於上月十九日　間忽狂飈捲地驟雨跳珠新江橋上有三人連傘吹入江中雖經救生船極力　救奈其時水勢湍急打撈無蹝次日有一屍浮於水面年約三十許身穿藍布長衫小船戶見之恐其流去以繩繫諸橋　侯人赴認當日下午有屍親到來　其撈起酬以錢二千文其餘二屍終無着落想已漂出口外葬於魚腹中矣哀哉 
[申禁賭博]  
　　○寍郡宗太守嚴禁考庽開賭已不啻三令五申現屇考試太守慮其乘機玩禁故復行出示曉　徧貼街衢及各考庽門首並派委員認真訪查其於除弊之道亦可謂不遺餘力矣 
[扒竊送懲]  
　　○甯郡本五方雜處之區現屆考試人愈擁擠剪　扒手從中竊發前日下午又新街新恒昌衣荘突來甲乙等數人口操湖南音裝扮武弁模樣向買糊色孰羅套褲一雙購就出店另有一雙色料相同者卽被竊去不旮店夥未覺而對面衣絲線店夥見其藏入袖內因胆怯深恐累已故未聲喊迨甲等去後始行告知該衣荘當卽查檢果少一雙及出門道趕已不知去向懊惱而已不意次日甲等又從該荘前行過店夥柯某等突出扭住盤問甲等言語支吾詐稱支應局當差柯等帶之往訪則該局並不認識於是又盤問其　身之所甲等指出江北岸某飯店同往搜檢於其竹箱內搜出原　當時觀者如堵及見原　搜出羣將甲等行李攫取一空各夥卽將甲等送入捕房翌日由捕頭飭送鄞縣未知縣中作何懲辦也 
[毒蛇爲患]  
　　○前錄蘇州毒蛇渡河一節頗稱怪異乃旬日間該處此物爲患者又見兩次常山率然之流何若是之　動也蘇胥門外光福山某姓家以飼　繅絲屋宇不敷悉　室中床帳移至後戶隙地片瓦不遮草深沒　某以　忙澈宵無寐推將兩孩臥諸隙地之床一女年甫七歲一男則僅四齡一夕三鼓時分忽聞兩孩啼聲甚急秉燭出觀見一小蛇蜿蜒床上男被噬指女被噬足皆頃刻腫脹愈腫愈甚蛇則長不滿尺而渾身赤色斑斕俗所稱火赤練是也由是一面　蛇一面延醫詎蛇未斃而男孩已死醫甫至而女亦漸僵幸醫者係某丐老於弄蛇急出藥末塗敷頻以口吸傷處一吸一潄凡數百次毒盡而腫亦漸消女命得全猶是丐者之力云又盤門外鄉人某甲軀幹壯偉上月二十晚　吹燈就睡突聞窓隙簌簌有聲疑係穿窬裸體躍起至窓前擬取火具忽一蛇落於身畔甲暗中用手捕捉蛇嚙其指當時不甚痛楚爭呼家人燭視則蛇身如漆大不逾筯乃黑地鞭也一時蛇雖擊斃而甲則兩目昏迷面色如灰自指及臂陡然腫脹急用繩緊紮腫處不令毒氣　延至天明招弄蛇丐醫治據云命雖可保而臂將不可用矣 
[疑心生鬼]  
　　○前報蘇郡湖田浮屍一節據該處左近居人擬議以　面闊不及丈河水深不滿尺就使失足落水茍非疾病年老之人不難言尋彼岸是非因人謀害移屍至此必係水鬼討替遇崇身死吳人最信鬼神之說彼此相傳蛇影杯弓漸至以虚作實日來每當夕照沈山之際空烟薄　中若聞有人呼曰水鬼至矣則行者皆驚心失色不敢向前又聞有人呼曰怨鬼至矣則居者皆閉門闔戶不敢復出故死者某甲之婦相騐時詢無確據當場釋放後亦以聞鬼驚怖驟然徙避杳如黃鶴不知所往傳有之人無　焉妖不自作彼卽有所見聞孰非心頭魔有以召之耶 
[用刑宜慎]  
　　○松江前奉到　大行慈安皇太后遺詰在城中普照寺舉哀後將搭盖布亭及各處所用之布拆下却爲某甲竊去三十餘疋被華邑捕班緝獲扭交華捕廳轉解楊邑尊訊後判笞一千鞭背五百下枷於該寺示衆夫臓腑之系皆屬於背若經鞭打易遭損害故漢文除鞭背之刑而我　朝亦從屏棄楊邑尊何以有此判耶諒傳聞之悮耳 
[聽訟公明]  
　　○英國帆船名澳斯革里得里其船主阿伯克到英副按察司署控水手五名綠華本月十九日該五人離船上岸不肯復到船上作工故請究治按察司訊之五人內有一人言此事果屬有之因該船漏敝殊甚我等在船作工已有兩月其船由香港繞夏門而至上海共行二十日一路皆須　水實屬不可復行而阿伯克則云前由香港來滬我尚不爲船主新近接手此船漏敝我亦曾經前船主告知現在上海脩治完固不復再漏又詢大副則云船果漏敝然亦不足爲　昔我在別船上時其漏有較此船更甚　後經管理船務之莫人言此五人曾在我處訴明該船實屬漏敝由港至滬船中並不載貨皆滿載石塊　保險行家不肯保險故貨物不能裝運該船一點鍾時　進水四雨許云其察看船隻之人亦告知按察司言該船果係不堪行駛我等欲細加察看而船主不令詳察云按察司問船主何以不令細看則云如欲細看必須費銀三四百兩按察司言此事不能顧惜小費必當詳細看視以便脩治如省此三四百兩銀子則將來諸人性　又將如何此五人不便定罪現在彼等如願回船則令暫歸船上再當着人細加察看如該船可以出洋則斷令五人同往如果不能出洋則聽五人自便可也夫船果敝漏則放洋甚爲可危不特有礙於水手亦且有礙於船主大副等衆何該船主必以是爲諱耶然而西員聽訟毫無偏護惟明克允於此可見一斑矣 
[領事起程]  
　　○昨晨法公司生達輪船開行奧國駐滬領事官穆　卽附此船回國送行者多至八十餘人盖穆君爲人和厚交道克敦故三疉　關共攀楊而惜別至其在滬辦理交涉事件夙著公明本　商民應有去思之慨矣 
 
 

Page 3

 
 
[相騐屍身]  
　　○本埠老白渡救生局於昨午在浦江撈得男屍一口報縣經帮審委員王別駕　領仵作等前往所有相騐細情俟探明再錄 
[衆伶求恩]  
　　○昨晨有伶人蔡其桂等二十三名齊投英公堂求准開演並稱道咸以來凡遇　國　祇禁六十口今　飭停止亦已二月的們謀食無方惟求大老爺體卹施恩陳太守諭爾等奉　制停演聲名頗好今旣停有二月尚餘二十日何弗一併恪守以全美　况百日音樂之禁國家大典本分府殊難允請該伶人等竟嘈雜求恩跪而不退太守　蔡在誰家戲園答稱天仙茶園太守曰爾等可向園　商量答稱園主久置我等不問太守視諸伶均未蓄髪隨怒叱曰爾等均未蓄髪胆敢到堂如再多言當先懲責諸伶仍齊聲求恩太守乃　令具禀呈候批示始各紛紛退出 
[漏捐判罰]  
　　○華捕查得唐金狗周其祥二人所駕之馬車均無照會送英公堂請辦並稱該二人曾有數次查出漏捐送奉判罰唐周但求施恩夏譒譯謂該二人疉次漏捐應請各罰洋十元以儆陳太守略　從寬判各罰洋八元撥充醫院經費 
[獲犯訊供]  
　　○攫取官土案內之逃犯徐應龍續經獲到昨由捕房解案太守問破案後逃往何處存身答稱小的向駕西人遊船自與王巧福等犯事後卽復駕船出外近回滬始知破案累及妻氏爲此不敢避匿陳太守飭將徐押候過堂笞　並發捕房管押俟將在逃各犯獲齊再行發落徐妻徐姚氏省釋 
[違禁罰]  
　　○惠捕頭赴英公堂禀稱天津馬販韓正　赶馬三十匹在租界來往恐生事端况赶馬應在坭城外空地間昨因華捕喝退不依送奉諭令具不再違禁結豈韓今晨仍在大馬路赶馬故再送案請辦韓供因租界中設有馬房故在馬路赶行陳太守判罰韓洋三元充醫院經費嚴諭不得再蹈前轍違乾咎戾 
[就醫求憑]  
　　○福建閩縣人潘孝銓在滬貿易今忽患蔴瘋症因聞東洋地方醫院能治此症不受謝儀惟病人住居何地須由該管官給憑持赴東洋領事公舘投　換給憑據方得前往就醫故潘孝銓屢到法堂堂禀求給憑昨又陳請翁太守暨白繙譯官准其給憑諭於禮拜二赴領云 
[控竊飭查]  
　　○昨日法公廨據花烟間　婦沈張氏帶同其女馬沈氏投訴稱前有王叶榮來住宿至翌晨私自出去被竊銀镯一對昨得途遇嗚捕將伊送案求究翁太守詰之王叶榮據供尋親來此於四月十七日抵　詎親戚早已囘去未能相遇而我僅住客庽兩夜餘皆住於該花烟館今因資斧告罄擬向妓馬沈氏借盤川回家而該妓初則答應　而翻變將我交捕誣　云法包探過永發禀稱此人聞在花烟館揮霍不吝不知其錢從何而來久巳留心因無破綻未致盤詰但形跡實屬可疑翁太守諭將王叶榮暫押飭卽查訪明確再辦 
[寡媳發堂]  
　　○前月中旬有揚州人丁某遞禀法公堂稱有同鄉老婦陳顧氏因兒子已死其媳被母族領來滬地不肯放回托我代爲控告求傳訊給領翁太守閱詞不准謂此等案何能倩代須陳顧氏自來方子審理比越日丁某卽攙扶陳顧氏上堂伸訴太守問其如何到滬答稱實情窮苦沿途求乞而來太守准詞之下傳到其媳陳趙氏媳母趙周氏訊質據陳趙氏供稱今年二十四歲丈夫携我至　陵旋卽病歿親族無靠爲此來滬依母度日太守問陳顧氏今爾媳巳到汝卽便領回抑別有所言笞稱求大老爺公斷太守謂汝自供窮苦異常至於求乞何能顧媳亦無別法當將爾媳送善堂安置諭陳顧氏自行回籍完案而前日陳顧氏又偕趙周氏抱三歲孩上堂具禀稱此孩係我孫兒今其母在善堂無人撫養求恩將媳發還太守以前次未曾聲明諭下次再爲詳訊昨日陳顧氏復與趙周氏到案太守將前後禀帖較閱見後禀具名改稱顧金氏隨問因何前後不符陳顧氏稱夫家的係姓顧此乃繕寫之訛太守　趙周氏抱孩送　堂中交其母撫領陳顧氏先行回籍如欲領媳須　有的保稟候办理云 
[辛巳夏五月讀翔甫先生楊柳樓臺四律傾倒之至勉和元韵錄請郢正]  
　　○纔上高樓步未移誰家小婢遞新詩但非率白辭皆牙肯爲垂青顧亦宜梅　主持須早早楊枝綰　莫遲遲隨園女弟金陵　滬瀆還來復　奇　天將四海合爲家好比如來大會遮自昔春秋判夷夏於今中外集書車使星載詠依依柳平地咸開簇簇花試看邊疆成馬市排來門戶比蜂衙　曹唐曾賦小漩仙未結髯蘇海外緣黑齒東方誇女　細腰西士列王前萬箱錦繡都成幔一曲琵琶任撥絃風月塲中須論價如君不費買花錢　蜃氣全清海色沈西戎北狄不來侵直同魚業歸深　還似鶯遷得上林用夏變夷時轉泰如春布澤象占臨此間卽是移情處分付成連莫浪尋M>[  金陵楊長年呈]  
[玉漏遲　寄呈雲子正拍]  
　　○鵝湖成小築蕭郎到此曹留芳躅翰墨生涯道是個人如玉笑我塵容俗狀那敢賦嘉賓嗚鹿叨眷屬連朝醉飽謝君情篤　最是寄食吳門算四九行程地猶難縮酌酒吟詩好萝幾時重續怪底悶尋鸚鵡說待到籬開黃菊填一曲雨打绿蕉修竹[  嘯霞生拜稿]  
[玉樓春　題王毓仙長拋玉軫圖]  
　　○沈郎三載恩情厚如此佳人偏不壽深閨空自誤年華針綫猶存遺錦繡　仙山縹緲雲烟覆欲　芳魂何處　惟期後會訂來生感舊生憎南國豆[  雲子倚聲] 亡室俞氏系出望族幼嫻內則旣鍼　之精工復詩書之通解荊　裙布鄉里稱賢不圖十載琴調一朝絃斷從此月　　眉塵封京兆之筆香銷紅粉腸斷海棠之花僕愧文非孫楚情類潘安雖　不言而有不得不言者爰賦悼亡七絕十章聊寫悲酸於萬一耳年來枝葉漸闌　尚冀霜姿耐歲寒不料花開真頃刻纔經風雨便摧殘　一生內則繼前型女伴相師幾載經此日書樓人不見痴心猶道是　寍　可憐從此隔芳徽哭到情痴淚轉稀回首尤堪腸斷處一雙黃口守靈幃　漫　廻文詠絮才如卿針　亦爲魁十年薪水計何出半是卿卿手上來　匝歲嬌兒才尺許便教認字識之無而今正是求師日空　慈幃習　趨　白雲親含渺無見自小悲懹欲釋　今有鄉歸　下去端勞菽水代承歡　不才生小太糊塗頭腦冬烘事事俱儘把黃　　　負累君身外四時無　寒　漏盡不成眠每所痴情欲問天一日相思千斛淚可能流得到黃泉　蕭　回首恨漫漫幾度悲君淚已乾今日傷心無語　聊將情緒託毫端　牽　　屋費凝思相對牛衣事可悲如此荊釵　泊去從今何處覓齊眉[  勾章榜上花主人未定草]  
[光緒七年五月十八日京報全錄]  
宮門抄○旨兩道錄前○發抄　旨五道○都統恭　奏請撥給滿營弁兵隨缺地畝摺子○大臣清等　奏科城餉需急待仍請部庫　撥　○護陝督楊　奏新　秋審人犯請　飭部附入前册核覆摺○　撫衛　奏起解京餉日期片○監督崇　奏恭報接印日期摺○廣西撫慶 
 
 

Page 4

 
 
奏請免　射片○大臣溥等　奏請司員留任片○五月十八日是吏部翰林院侍衛處值日無引　見○伯王等考試文童馬步射覆　命○蕓公假滿請　安○純公由　東陵回京請　安○豫王續假十日○倉塲奏　船五日回空　召見軍機　發抄　彭祖賢癸晉捐出力之湖北保康令能　等請改獎奉　旨吏部議奏欽此○又巴東縣民婦周許氏謀殺　命案定擬奉　旨刑部速議具奏欽此○杜瑞　奏知府陳　等期滿甄別奉　旨吏部知道欽此○又補用知縣董毓　等委　蒙自等令奉　旨　欽此○李鴻章奏卽用道廷彥期滿甄別奉　旨吏部知道欽此　○○二品頂戴烏魯木齊者統奴才恭鏜跪　奏爲烏魯木齊滿　弁兵餉　不敷籲懇　天恩准撥隨缺地畝以　津貼恭摺仰祈　聖鑒事竊查烏魯木齊各屬向係绿管屯田完繳租　以供滿營食用詳推立法初意原使滿管弁兵專練藝以成精銳無如日久弊生該弁兵等不惟鄙棄農工漸亦不嫻武事是子以寬閑之日正長其懶惰之心轉不如兼辦屯田尚能練習勞苦也坐食粗糧每年止有此數設　餉項缺乏不免凍餒之虞若自行屯田但能實心經理不憚勤勞收獲尚可倍蓰實有裨於生計烏城滿管舊存弁兵及奴才由南路招集弁兵向均不　稼穡屢飭該協佐防校等督率兵丁認真屯田以除坐食積習當可漸收實効惟思此項地畝非制爲定數不足爲久遠之謨非分給本人恐易啓推諉之漸近來餉項支絀滿管拮据似應酌量授田以爲務本之計查奉天及吉林之雙城堡滿管弁兵均有隨缺地畝近日三姓地方亦經吉林將軍銘安等奏請照辦實爲根本至計烏城滿管事同一律自可仿照辦理除都統領隧業經另摺請加公費毋庸再撥地畝外奴才擬請撥給　領輕車都尉隨缺地畝每員二百四十畝佐領騎都尉每員二百畝主事每員一百八十畝防禦雲騎尉每員一百六十畝　騎校恩騎尉部缺筆帖式每員一百四十畞前鋒校委筆帖式每員一百二十畝前鋒催總領催每名一百二十畝馬兵每名八十畆砲手匠役匠步軍養育兵每名六十畝均於舊滿城內外暨新滿城附近地畝照數撥給現在弁兵無多撥地畝固屬綽有餘裕將來遷移巴　　等處弁兵聚族而居如兩城附近地畞不敷卽於奴才五年秋間奏明新開南山富順渠地內量爲添撥仍不到侵佔民　交來籌辦之時書定界址設立封堆永爲定制並嚴禁與民爭水爭地免滋事端合無仰懇　天恩俯念該員弁兵丁等駐防遠塞困苦異常　允令撥給隨缺地畞俾得於騎射之餘兼勤稼穡藉以津貼辦公似於旗務有裨是否有當伏乞　皇太后　皇上聖鑒訓示施行謹　奏軍機大臣奉　旨戶部議奏欽此　○○奴才清安額爾慶額跪　奏爲科城需餉急待仍請部庫墊撥以濟兵艱　摺仰祈　聖鑒事竊奴才等前因晉省屢報災祲餉項分別停解科城經費絲毫無著曾於上年八月間奏懇　天恩　飭部　墊二年請由該省解歸部欵嗣准戶部覆稱議奏兩次共需銀五萬五千兩作爲本年四月起截至七年三月底止一年餉需等因查此項銀兩僅敷滿绿兩管卡　毫站各項官兵一歲度支又奏准復設卡倫等項官兵錢糧應加添銀兩各省欠解之欵並無報解音耗曾於上年十一月間附片奏請　飭部　撥有着之欵等因奉　旨戶部義奏欽此茲據本年三月初九日接准戶部咨覆內稱該大臣附片　奏科城旗绿戌守兩管屯田明阿特額魯特及四路　站卡倫各項蒙古官兵及奏調差遣　人員每歲必須餉銀六萬五千兩請籌撥有着之欵一節　等查此項經費銀兩係山西省按年應　專欵現在該省年　順成　　照常徵收應請　飭下山西巡撫嚴飭藩司迅速籌撥並將同治十年以後所欠之欵陸續補　毋得貽悮等因議奏奉　旨　議欽此咨覆　來奴才等伏查上年戶部墊發一年經費銀五萬五千兩已經截至本年三月止全　放盡若遵照部議專候山西省批解實屬緩不濟急如該撫臣接到部文卽解則今年內能否解到尚無把握且屢接山西撫臣函牘自　祲後徵收未能照常俟徵有成數卽當籌解等語奴才等思　至再是山西省應解之欵此時斷難專恃而科境官兵實難懸釜待炊現在需餉急切又值青黃不接籌措無方甚爲可慮奴才等亦深知庫欵支絀何敢再請部庫墊撥無如科城邊防緊要外省解撥緩不濟急所有官兵難以枵　差操奴才等　夜焦灼萬無方法不得不據實　奏陳仰懇　天恩俯念邊疆瘠苦士卒堪憐請　旨飭下部臣卽自本年四月起連閏計到明年二月底止再爲借墊一年經費銀六成五千兩仍由山西撥還部庫此項銀兩　懇　特恩　俞允並請　飭部迅速開放奴才等一面派員赴部領解星夜來科以濟軍食而維大局謹將科城需餉　急仍請部庫墊撥　由恭摺馳奏伏祈　皇太后　皇上聖鑒訓示遵行謹　奏請　旨軍機大臣奉　旨戶部議奏欽此　○○頭品頂戴護理陝甘總督署理甘肅布政合臣楊昌溶跪　奏爲續奉部覆甘省應入光緒七年新事秋審人犯劉幅才一案請　勅部附人前册核覆恭摺具陳仰祈　聖鑒事竊臣據甘肅按察使魏光　會同署布政使李慎蘭州　曹　哲　　案查甘肅省應入光緒七年新舊秋審人犯李香葆仔等三十五起計犯三十五名業經臣核明具奏在案茲續奉部覆應入本年新事秋審人犯內查狄道州絞犯趙夫恩一起一名前據該　評報越獄脫逃另詳辦理應於本年秋審册内開除尚有中衛縣絞犯劉幅才一起一名該司　等遵照奏定變通章程人犯停止解勘照依該犯　罪酌　緩決連前統共三十六起計犯三十六名　具該犯劉幅才年貫案由　册呈請具奏前來臣覆核無異除將　到册　咨部附入　册核辦外爲此恭摺　　馳陳伏乞　皇太后　皇上聖鑒　勅部附入　册核覆遵行　　奏军機大臣奉　旨刑部知道欽此　○　衛荣光片再晉省奉撥光緒七年京餉　四十萬兩令於開印後分批起解當經費　過　五萬兩卽經奏咨在案茲據署藩司松椿　稱遵又在於司庫光緒六年地丁耗銀各項內共借動銀五萬兩差卽用知縣王　頤管　於光緒七年四月初九日起程前赴戶部交納等情詳　具奏前來臣覆查無異除分咨查照外理合附片陳明伏乞　聖鑒謹　奏軍機大臣奉　旨戶部知道欽此　○○二品頂　　海　　督奴才崇光跪　　爲恭　奴才　印任事日期叩謝　天恩仰　　聖　事　奴才內府世僕知　庸愚　受　生成毫無報　逎　仰　　皇太后　皇上　天恩　　　　海　監督重任於上年十二月二十四日　陋　仰蒙　聖　周詳奴才　聆之下　深欽　遵卽東　出都至　　附　　　經由山東　蘇浙江　　　海面於本年三月十九日抵省准前任監督　啓　員恭捧　海　監督關防並文卷册　錢糧　籍　交前來奴才　殷　案望　　叩　祇　任　伏查　海　所轄口岸地方　　　凡徵收　常稅課報解京恊各項　　統顧兼籌在在　　緊要奴才才　　　　　初廣　自省循不勝　　惟有殫竭愚　認真整頓嚴察丁役　　　　恪守章程用昭　陸遇有　辦事件　　會商督撫臣妥爲籌畫　期　　悅服中外相　不敢稍　疏懈以冀仰答　高厚　　於萬一其　收庫　各欵容俟奴才逐一查明另行恭摺奏報　有奴才　印任事日期並　激下忱除循例　報外謹　摺具奏叩謝　皇太后　皇上　天恩伏乞　聖鑒謹　奏軍機大臣奉　旨知道了欽此○○　裕片　再補用副將世　雲騎尉　　　於咸豐六年投効江南大營　同圍攻江　縣城乘夜梯垣以登爲賊　　其　　　左　同治三年在江西　　小港打　被賊砲傷右手又　先　用　　李逢相同治四年　　　州宋扶　股匪攻　黎　賊　被賊砲傷左　根七年攻　鎮　土州　　木股匪砲傷左　十年會同廣東官軍圍攻　　宣化交界那美賊　被傷右脚十一年　　　山　　土匪　攻　　　水賊巢右脚又受砲傷該員等受傷之　均筋骨損折　動不　雖以挽强　中呈請免習騎射前來經臣飭委臣　中軍叅將王世　　　屬實伏查軍　打仗受傷人　　准請免　射合無仰懇　天恩俯念　員　簡　李逢楨均因　　　受砲傷損折筋骨　免騎射以示體恤出自　鴻　謹會同兩廣總督臣張　聲附片具奏伏乞　聖鑒訓示謹　奏軍機大臣奉　旨着照所請　都知道欽此　○○　　　片　再恭查　昌　　祀禮部員外　敬臣於光緒元年六月初五日到任連　扣至本　四月初五日六年期滿就行給咨赴部以備驗放案查前准吏部咨稱嗣後　　　及　　現任司　按　奏定章程　准留任二年遇有各項差使不得派往等因在案　　外郎敬臣　任以來辦理本部　　均臻妥協人亦謹慎可靠奴才等公　商酌　照　定章程　　仰　　天恩俯　　　外　敬臣留任二年以　　手如蒙恩准奴才等卽欽　咨部辦理　附片奏　聞伏乞　皇太后　皇上聖　訓示謹　奏軍機大臣奉　旨若照所　該　知道欽此 
 
 

Page 5

 
 
   
 
 

Page 6

 
 
[呂宋票]  
英七月票出售每張六元半張照算兼收處彩票格外克己賜顧祈至望平街長豐綢庄對門便是必發啓 
[呂宋發財票]  
今售英七月票全張六元分半亦可　蒙購者遠處由局寄上洋棋盤街四馬路口分設漢口洋街發兌元號行啓 
[元記洋行]  
英七八月彩票出售每張六元半張亦可並收得彩票卽兌現洋遠處由局寄取至棋盤街北首天源洋行對門便是 
[呂宋票]  
英七月票如購全張半張皆可貴客光顧至上海老巡捕房北首九章綢荘對門便是老祥記洋行啓 
[得發呂宋票]  
啓者今有七月份呂宋發財票出售每張洋六元分半三元如外埠由局寄來原班卽奉請至拋球塲北首得發不悞 
[張利昌呂宋票]  
今有英八月份呂宋票出售每張價洋五元八角分半張亦可或定貨請至面議可也虹口禮拜堂東首 
[萬福來]  
英七八月份呂宋票全張六元半張照價遠方由信局來購者原班寄奉並有呂宋烟出售鋪在上洋大馬路望平街口 
[泰山堂烟膏減價發兌] 　　 
本堂開設上洋寳善街中市朝南門面自製清陳公膏新增冷籠小土膏並運廣東久年陳膏承蒙賜顧認明招牌外埠信局可寄每洋價目清膏一兩二冷膏二兩五陳膏一兩八熱膏二兩八公膏二兩二小土膏二兩久年膏一兩以上除清膏久年膏俱要六成還灰外加平頭泰山堂白 
[牛皮作拍賣]  
本行定於華六月十六日卽禮拜一下午兩點鐘在四川路第十八號門牌本行內拍賣浦東牛皮作此作計大地兩塊在大英領事公館掛號一塊地係一千一百八十三號又一塊一千一百八十四號其長沿浦邊計有二千一百七十三英尺照地契有五十二畝四分七釐一毫地上另有造牛皮之三層樓房子其房前可以望見黄浦後面更有機器房及無墻壁之屋並有平房五間爲管事人居住又有屋八間爲工人所居更有小屋數間新式機器同别的傢伙凡爲牛皮作所用均有其中有一機器足抵十八匹馬力又有捆牛皮架水缸磨樹皮之磨子曁各樣物件一起拍賣如有人欲買可來本行看圖並有清單詳載一切又可來本行訽問如要去看本行可給一字據任往該處去看也　　長利洋行啓 
[聲明]  
黄光澤開設申江南市義聚桂圓店於本月二十七日避匿不出該欠各錢庄餅豆桂圓各貨銀一萬有奇今查存欠簿據不知去向恐外有私收等情望　各寳號該欠義聚銀兩須寄申江店內憑公交付若私相歸還察出仍向該欠户追問特此預告各債主公具 
[英七月呂宋票]  
今有英七月發財票出售每票洋六元半票三員遠處欲買者寄信到取不誤棋盤街口榮昌茶樓內新記啓 
[呂宋票]  
本行出售抄號價彩均照前同外埠貴客賜顧請由信局寄至蘇城察院巷中仁康恆號內購取原班回件不悞易得行啓 
[廣豐呂宋票]  
英七月八月票出售每張六元分半亦可本行並無分出如遠客由局寄購務祈指明信到卽奉並祈細認圖章以杜假冐四馬路廣豐洋行啓 
[新開亁亨]  
啓者本號於是月十一日起先行交易擇吉開張發兌各式自鳴鐘表玻璃燈鏡時新五彩絨氈各色花布一應俱全凡售鐘表立有保票蒙仕商賜顧價廉無欺開設在上洋棋盤街北首同芳茶居對面庶不致悞亁亨告白 
[醫庽]  
嶺南蕭酇封先生素知醫前因北試返滬各友挽留遂醫愈多人嗣訪者多恐未知遷寓五馬路英昌映相館側衖內第十一家謹登報以聞黄履之啓 
[專辦訂貨]  
啓者本行定貨刻歸二班經手精辦英美法普等國銅鉛鐵鍚絨呢布疋顏色油漆洋針洋酒料貨磁器洋琴鐘表傢私吃食一應雜貨等件或定英金或定規銀不拘多寡價目無不相宜佣金等費格外克巳倘各　貴商欲辦者請至本行看樣面議可也此佈上海英商裕昌洋行啓 
[漢口水烟袋兼辦呂宋票]  
本號自運漢口提莊水烟袋出售此次貨色花草精細各樣俱全價亦公道並兼辦英七月呂宋票出售全張六元半張三元外埠信局寄奉不悞寓寳善街大亨棧內福昌昇號啓 
[眞晶眼鏡玉鐲大减價]  
茶晶一元墨晶二元玉鐲三元午時茶每元十合如假包換此晶養目辟風塵熱毒玉能鎭壓驚邪數物價賤以益人金利源昌順隆啓 
[新出筆耕齋尺牘提要]  
一百十祥註寫信要覽八十四知愧軒尺牘洋二角官鄉應酧便覽洋二角三才紀略洋二角國朝正雅集二元半　四馬路萬卷樓啓 
[建昌生茶號　]  
英七八月份呂宋票全張六元半張三元兼收别處彩票並有頂舊公膏出售價屬相宜　貴客賜顧願外埠由信局寄奉二馬路九章綢庄對門啓 
[呂宋票]  
今售英七月份票每張價洋六元半張三元貴客賜顧請由局寄購並兌收逐月彩票價格外克巳此佈棋盤街廣惠和啓 
[茶捐將停]  
茲本號代辦閩省茶捐請獎現聞部議定止仍候上諭到日卽當止截　諸君有志顯揚趁此便宜望早來號報捐幸勿再延是禱粵東西榮巷香港上環上海法界同愼長啓 
[鋤月山人]  
仙傳針灸藥筒耑治中風疼痛半身不遂遠年耳聾催生難產推拿小兒驚風包醫瘰𤻤全愈受謝寓畫錦里新昌參號 
[輪船往東洋美國各處]  
啓者本行納格約唛魯輪船於禮拜三卽華六月初四日正午開行往長崎西門舍革神户橫濱等處旣至橫濱卽有直地矮夫托局輪船接往美國各埠如　貴客欲裝運貨物或搭客者請來本行帳房訂明可也該船在申開行之日提貨單不簽名字此佈五月廿七日三菱公司啓 
[鵰翎扇發客]  
本鋪自運東靑鵰翎扇仍設寳善街公興緞號內凡蒙賜顧格外克己代客裝修新舊毛扇寄售廣東薯莨膠綢洋印熟羅手巾褲帶瑞芝室啓 
[賞格]  
今有施小四絲船於念三晚停泊周太僕廟西首被賊竊去船內湖絲把約重四百兩如有人通信者謝洋十六元决不食言三馬路陳與昌告白　　 
[呂宋發財票]  
英七八月票出售價六元分半亦可並收買得中票格外公道遠處由局寄申無悞上洋二馬路南首同發馥洋行啓 
[尋人]  
朱雲寳二十歲蘇州人身長面白稍蔴從候家浜高運記緞機業忽於五月十九日辰出門身穿藍布夾短襖白布短衫藍布褲元布雙梁鞋白襪倘蒙　仁人援留乞送高運記或城外吉祥源繡店亦可是當酬謝决不食言 
[聲明]  
啓者新北門外法界公館馬路前有陳姓所開和泰棧現於今春遷出目今改換和泰義記另行租定換主開張倘有各　寳號於陳姓和泰棧往來等仍向前途理直與和泰義記棧無涉特此聲明新開和泰義記棧謹啓 
 
 

Page 7

 
 
   
 
 

Page 8

 
 
   
 
