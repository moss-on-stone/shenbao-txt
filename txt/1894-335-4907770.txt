# 1894 - 335 - 4907770

 

Page 1

 
 
[新印三家醫案出售] [  圖書集成局啓]  
　　三家醫案一書乃吳君子音集葉天十　生白　宜亭三先生之醫案也三先生負當時重名治病之神如鼓應桴閱其方案　靈機活潑議　　　洵醫字之金科玉律也本局用新鉛字印成紙墨釘工校尋常格外精美每部碼洋三角賜顧者請移玉三馬路申昌書室各埠申昌及售申報　　取可也此　 
[新印醫醕賸義出售] [  圖書集成局啓]  
　　武進費伯雄先生近時聖手也先生著述甚富巳梓行者爲醫方論醫醕賸義兩種醫醕原本二十四卷兵燹後板燬無存先生追憶錄出雖非全　而一隅之舉暗度金鍼矣醫方論則取醫方集解逐加評論示以範圍盖神明于法而不泥于法者本局用新鑄鉛字潔白連史印成每部碼洋三角賜顧者請移玉三馬路申昌書室各埠申昌及售申報人購取可也此佈 
[代印萬壽盛典點景工程圖說告] [  圖書集成局代啓]  
　　是書於萬壽盛典點景工程地叚做法分門别類井然秩然閱之無異掌上螺紋本局爲人代印今已告成每本價洋一角半由掃葉山房及各書坊發售賜顧者請卽移玉爲盼 
[論中之與日宜戰而不宜和]  
　　有國者與他國交際不外和與戰二者而已泛論之則和爲美名戰爲凶事伊古以來以窮兵黷武而致敗亡之禍者覆轍相尋固不如脩好息民與斯世相安於渾穆切言之則能戰而後能守能守而後能和斷未有不脩戰備專主和議而可奠疆宇於苞桑鞏河山於磐石者自古和戎之禍惟魏絳實爲罪魁降及漢唐不免蹈其前轍至宋而委靡益甚費金帛之千緡爭崇卑之一字卒以國威旣損威武不揚遂致積弱而不可復振盖戰之權在我和之權在人我苟且可戰之具足以勝人則彼將力竭計窮請成於我不言和而和乃大可恃矣若但以和議爲可恃於戰事漫不講求毫無把握旣變玉帛爲干戈則倉黄失措開關延敵此猶以菌受斧不待鋒刃旣及而始見其摧折也縱覽泰西各國千百年來强弱迭更盛衰互倚大抵以戰爲立國之本能戰則弱者可化而爲强不能戰則盛者卽變而爲衰卽使兩國交兵力竭求和受人脅制則和亦終於不可恃是以近數十年來各國增兵繕械精益求精一聞此國有新樣戰具彼國卽起而仿效窮工極巧不惜出全力以赴之誠有見於和局之不可長恃戰事之不可不講也夫一國猶一家也今試有富厚之家棟宇雲連金貲山積而閫外無司巡之犬室中無捍衛之人必爲緑林暴客所覬儬迨其旣來而無以禦之則姑以金貲爲餌求偷旦夕之安而不知宼盜益因此生心相尋不已必至室如懸罄而後已有國者之有外侮亦猶是也苟使力竭請成彼必將故甚其詞以難我驟增其欵以索我必不得已而再四調停則彼之所得已多我之受虧不少自此以後其所以侮我而脅我者必更甚於前稍不遂意卽以兵威相恫嚇是和局雖可恃而終於不可恃也日本一區區島國耳近十年來稍效西法遂有夜郎自大之意佔我藩封侵我邊鄙荼毒生靈慘酷已極近聞中朝體天地好生之德有與彼議和之說確否未見明文然以大局計之此時中國有萬不能議和者日人很鷙而多詐儇薄而無信我苟屈意言和凡明晰事理者固知爲顧全大局計然日本貪得無厭有非可以情理喻者條約旣有所不顧公法亦有所不遵無論議和訂約之時彼必多方需索百計留難卽使如願以償而彼益得以所得之資增修武備日後與之交際動輙吹毛求疵以圖再逞其所大欲我豈能以有限之資財供無窮之慾壑乎且中國素爲亞洲望國若爲日本所侮不將爲西人所非笑啓强大之覬觎乎况自與日本交戰以來餉非不足械非不精其所以聞警先奔望風已潰者由於將領之庸碌恇怯今若不戰而遽與議和自此各營將領必且酣歌飲博以爲此後海疆無事可以優游自在不必以戰事爲念似此則雖有雄兵百十萬亦究與無兵同耳議和之弊必至於此爲今之計惟有力排和議獨主戰局聖主綜攬於上羣臣賛畫於下運以精心持以全力必期有以勝日本而後已但使嚴明賞罰勇將則奬勵之怯將則誅戮之多調勁兵厚籌餉糈增給軍械號令旣嚴壁疉自爲之一新又派敏幹之人密赴各路軍營探察動靜從實舉報庶不致再蹈前此蒙蔽之習勝敗旣無所掩飾則各路將領當不敢以貪生怯敵自罹刑章苟如是而戰事尙無起色者吾不信也且以中國之力與日本相較過之不啻十倍日本財力已窮羅雀掘鼠僅足爲一時敷衍之計若相持愈久萬萬不能支持若非兵變於外卽不免民亂於内而中國則財力充盈可以源源接濟卽持以十年之久亦不虞其匱乏日本兵數不多其佔據高麗及犯我北省各處者合計不過十餘萬然以之分布各處則每處多或數干少僅數百而已近日且調第三隊兵出外此隊兵皆係新募未經訓練者我以精兵擣之何難頃刻成虀粉但得朝廷愼選知兵大將畀以節制各路之權號令旣一紀律自嚴决策運籌出奇制勝日本將救死扶傷之不暇復我故地保我藩封不出數月安見秦鹿之不爲我得也故曰中之與日宜戰而不宜和 
[本館接奉電音]  
　　昨晨京師飛電傳來上諭六道敬謹譯登○十一月初八日奉上諭朕欽奉慈禧端佑康頤昭豫莊誠壽恭欽獻崇煕皇太后懿旨恭親王奕訴著補授軍機大臣欽此同日奉上諭繼祿著補授奉宸苑卿欽此同日奉上諭永德著來京當差烏里雅蘇臺將軍著崇歡補授欽此同日奉上諭文琳著補授總管内務府大臣欽此同日奉上諭志　著賞給副都统銜作爲烏里雅蘇臺參贊大臣照例馳驛前往欽此同日奉上諭張聨桂奏副將呈請從戎等語廣西鎭安協副將王世情著飭令前赴宋慶軍營聽候差遣欽此 
[譯倭報紀旅順事]  
　　旅順失守一事本報已詳哉言之兹閱倭奴所出報紙云東歴十一　二十一號淸晨陸軍第二隊首先攻擊至午後二點鐘時全軍登陸四點鐘時直抵黄金山砲臺當時日軍死傷二百餘名旋在沿海各砲臺獲大小砲一百五十二尊 
[倭奴無狀]  
　　本月初八日倫敦電報云此間得日本來信言日廷願與中國議和惟索銀四百兆圓已得之地仍歸日人管轄倘目下不卽依允則將來尙必索加且須以北京及各地爲質云又傳聞倭奴之意欲中朝先向求和且承認永遠不管高麗國政所失之地悉歸倭奴管轄并由中朝賂以銀四百兆圓復設法保不食此言准倭奴派兵駐守北京城内噫倭奴之言可謂夸矣倭奴之心可謂狼矣然亦知我中國果肯一一遵依乎惟有秣馬厲兵與之决戰天戈所指掃凈倭氛庶足以快薄海人心而稍伸士卒之氣耳 
 
 

Page 2

 
 
[倭兵又出]  
　　西字報云聞倭人第三項兵士卽倭語所謂後備兵者刻已由廣島倭巢悉數調出窺其意似欲攻犯威海使我軍戰艦不能來往自如不知我軍將何以禦之又聞兩江總督接京師電報言此次倭兵將往南方騷擾因卽電逹各處令各防營加意防維云 
[峴帥行程]  
　　西字報云聞昨日上海接有電報悉劉峴帥前驅已抵德州日内可將次抵天津矣 
[瓜州星火]  
　　鎭江訪事人云江北瓜州爲揚州所轄其北有四里鋪焉烟戶鱗次估客如雲本月初五日長平巷王姓所設同興雜貨鋪忽被火災聞之鋪中人謂王癖嗜烟霞是晚二鼓時方以斑竹槍燒紫霞膏與芙蓉神兩情繾綣忽巫山神女遍布香雲膩雨引令夢入襄王偶一翻身致帳角拂烟燈上火遂然著燬及衣襟痛極醒來躍入窗外蓮池得以保全性命迨鋪中人聞聲起視則屋内已濃烟縷縷毒燄熊熊一時慌亂異常有運貨出門者有鳴鑼報警者鎭上祗有水龍二架一聞警信立卽舁往救援無如河水甚枯井泉又無濟於事加以封家姨大肆猖獗遂致火勢一發難收迨乎更鼓三敲始能救熄是役也共燬平屋六椽樓房三　當火起時樓上月三四人同眠一室梯被焚斷一人向窗口躍出倉卒中失足墜地一息奄奄事後雇舟送至鎭江求西醫敷治未知能無恙否 
[火警頻仍]  
　　蕪湖於上月中浣屢聞火患幾於不敢安枕下浣稍覺靜謐然月杪及本月初仍有不能盡免者請縷記之廿九日上午江口領事山脚草棚内不戒於火霎時冐穿屋項烟燄彌漫幸時在白畫衆隣麕集竭力灌救得以立時撲滅是夜山之東麓曾家塘邊申姓柴廠又兆焚如時正月黑風高紅光起處燦爛如霞下風各草屋中人咸目眩神悸紛紛登屋抱甕以待火星之落而灌漑之又得保甲局饒李各委員飛騎到塲周圍督救約歴三刻許始經救熄然已焚去蘆荻一堆約値靑蚨百餘千初一夜魚更兩躍行將就枕忽又見光芒萬丈天字盡赤探之乃山西會館西首高坡茅屋叢中失愼是處盡係食力貧民及外來逃荒者所居鱗次櫛比儼若蜂窩蟻穴一經燃著不啻敗葉迎風飄颻飛舞頃刻已燬三十餘家聞係磨剪剷刀之某姓起火下風尙有茅屋幸賴縣宰王明府及保甲各員督同洋龍竭力救護始免同歸於盡然驚魂已飛向天半矣連日西風獵獵寒信催人雨師亦時往時來想此後當可安靜矣 
[來信節登]  
　　循環日報接日本東京來信云倭人借端搆釁神怒民怨不特我華人欲生噬其肉卽朝鮮人仇視倭奴亦與我國有同志聞釜山前有韓民千餘人以席爲旗以竹爲槍直犯倭營倭兵不虞其猝至迅卽飭師退後及整隊進攻已各如鳥獸散韓民死者十餘人倭兵傷亡不少韓人之志固屬可嘉而其用心亦可憫因是之故倭人大肆狂吠謂大院君具有陰謀將其在韓各事及進攻平壤機宜暗中告知中國將官幸中國平壤駐兵不多否則結連東學黨諸人韓城非復我國所有且我國欽使其嫡孫李俊鎔駐劄東京爲韓欽使大院君又復梗阻不允朴泳孝旣經我國封爲内閣大臣派駐韓邦乃　國在朝諸臣概行辭職不欲與之同僚則其結黨營私顯然可見大院君現爲我國所立自當遵我命令詎料懷此機心殊失我國厚意云云按朴泳孝與金玉均本係韓臣卽甲申之秋與倭使同謀叛逆者事敗逃竄倭邦至本年三月金逆爲洪鐘宇所殺朴逆經李逸殖謀剌不成李反爲所執交倭邦治以謀殺不成之罪放逐長崎朴逆爲倭所眷故有赴韓之命孰知金宏等諸人不屑與此等叛逆之夫並立朝堂朴之榮正朴之辱也倭主以韓事難定民懷貳心遂調回其酋大鳥圭介而以僞内務大臣井上馨代之舁以全權之任在倭奴之意自謂已得朝鮮所有國政當可任意改革曾亦思我國雄師厚集復韓滅倭直指顧間事斯時倭人尙敢詆我天朝爲野蠻國豚尾奴半邊和尙乎西人謂通地毬而論最貪者中國之官最壤者日本之民可知是非曲直自有局外定評非可彌縫掩飾也如今日中國受賄通倭吞蝕公帑之官固所不免西人謂之爲貪似非無據至於倭奴口甜似蜜心很如狼旣無久交之友復鮮結髮之妻妻無子女夫可任意分離夫或貧窮妻可下堂求去子女長成置父母于弗顧更有諸多暧昧之事醜不堪言顚倒五倫絶不顧外人恥笑至若交易塲中外似信誠内懷奸詐假票騙銀盜貲遠遁視爲常事統計通商以來中西人之被其吞騙者不知凡幾是以數年前我國派駐長崎領事札諭各商須以現銀交易蓋因此也近日租界中倭人更有藉端强借擲石破窗恃酒行兇仗劍入店之事復使兒童升旗擊鼓沿途謾駡以辱旅居華人無怪西人謂爲地毬中最壤之民也此次兩國搆兵曾見倭報登有核算軍費總數計由西歴六月至今用去陸軍費四千四百二十餘萬海軍費一千五百七十餘萬除已用去尙存三千六百九十五萬兹議再籌一億五千萬須將釐稅加抽等語此皆欺人之論也倭奴國小民貧安得有此况前時加稅已抽及娼寮業戶肩挑食力之人此次再議抽捐恐沿門托鉢之流亦所不免豈如我國民殷國富好義急公一舉而千百萬之資咄嗟可辦區區島國何足拒我大邦耶又來信言倭奴窺伺中原全恃漢奸爲耳目觀其軍費册報所載内有月撥歐洲中國費用一百萬圓一條試思中倭旣已失和尙有何費以付中國其爲賄托漢奸不問可知今奸細屢次被拿倭人已爲之喪膽又聞彼處倭人言義州之戰倭奴被殲者三千餘人平壤之戰倭奴被殺者三萬餘人此出自倭人之口必非子虚至歴次我軍被倭奴擄去者亦有數百人其器械則陳於博物院以爲榮其士卒則分發大坂大津名古屋東京各埠遊行以示辱又謂被擄之兵在船上頓首乞餐臭氣難聞令人嘔吐等語試思被擄倭人所啖惟鹽梅蘿蔔何怪其臭氣難聞耶來信所述如此亦足見仇恨倭奴薄海同心諺曰千夫所指不疾而死倭國雖欲不亡其可得乎又一信言倭奴在大連灣及摩天嶺兩次大敗被殺數萬人電耗傳至倭邦各兵眷屬聞之父哭其子兄哭其弟妻哭其夫多往海上招魂致祭一時衣音震天悲聲動地皆歸咎於主戰之人無不欲生啖其肉幸而各僞官多隨倭主在廣島得以獲免否則倭臣之肉其足食乎 
[領事報章]  
　　駐廣州英領事卑君利蘭將西一千八百九十三年商務情形函報回國計是年粤省出入口中西貨値比去年略有减色合計人口得値四百八十九萬九千五百零一磅出口者値三百六十五萬六千六百五十四磅入口之洋貨由華船載運者比前大减由輪船載到者則有加增每七日一次來往省港之船共二十艘水脚較之輪船本不甚廉而稅餉較减省垣及九龍拱北三關是年所稅洋藥共重一百七十八萬五千零十磅去年則有一百七十五萬七千二百磅前後比較相去無多另有由香港私運而至者不在此數倘各稅關竭力查緝則走私者必術無可施也是年省中所銷雲南土爲數甚鉅但其來無定故未能稽其確數出口之稅厘兩項每擔各抽銀二十兩是年草席甚爲暢旺想因價廉而適於用故人多購之惟絲茶之運往英京者比去年又遜一籌計是年出口茶葉共重六百五十萬磅去年則有八百二十五萬磅是年蠶絲出口値銀一百零八萬六千七百五十圓去年則有一百三十七萬五千五百圓内河之輪拖渡各船日見其盛各鄕人皆喜其迅捷也錢局共鑄出七二成圓一萬四千五百圓半圓四萬五千一百枚二角者一千三百九十二萬三千九百零一枚一角者一千四百二十一萬六千四百枚五分者一十二萬七千一百枚合計鑄出銀四百二十四萬九千八百二十五圓其小銀錢之運往福州及北省者頗多銅錢鑄出一百三十五兆三十五萬零一百八十七文凡鑄銅錢俱用歐洲機器近年銅價甚昂官庫中虧耗殊不少云 
[放振索賄]  
　　十月廿八日有冒充委員司事之人到津郡大難放振大　係城西村落去城約四十里尙未查戶先給每戶大口錢五百文小口二百五十文一時貧戶聞風而來不異蜂屯蟻聚惟其傔從每戶需索錢五百文始准報名此係向來放振劣員數見不鮮之舉貧戶遂百方羅掘如數賄以錢文領振而去其發給係楊柳靑錢帖什襲而藏固不料其爲膺鼎也詎三河頭聞信驅車恭迓委員而委員司事僕從一共八人方於店内圍食麫湯河頭人等謂放振不一年歴來無此官體楊柳靑相去大　不過十數里立飭領振村人持帖取錢以辦眞僞及至鋪辨知其爲贋本河隊於是闔村羣起與之爲難八人逃去其六餘二人　獲已送　慶坨汛　　縣　究　矣 
 
 

Page 3

 
 
[司馬詰奸]  
　　蘇州總捕同知劉少峯司馬錫庚以邇來倭氛不靖内河船隻往來各碼頭搭客繁多良莠不一深恐倭奸混雜其内偵探軍倩因飭缝工製就小旗交船甲分給各船高揷船首旗上大書盤查匪類嚴拿倭奸併出賞格云如有拿獲倭奸一名者賞洋銀一千圓知風報信因而拿獲者每名賞洋銀四百圓復飭漁船帮舉辦團練一切費用皆自捐鶴俸並不破費船戶分文衆船戶奉令之餘莫不踴躍從事現已一律舉行矣 
[錢籌難出]  
　　蘇州訪事人云閶門内吳趨坊人某甲開設德源雜貨鋪兼兌洋銀製就錢籌行於巿上上月下旬某日有某乙者被甲所窘心甚惡之行至大街高聲呼呌曰德源閉歇矣德源閉歇矣於是執有錢籌者莫不恐後爭先向之支取甲無以應呆若木鷄致取錢者聲勢洶洶勢將用武更用無賴輩混入其内大聲疾呼攘臂而前意徒攫物事爲總捕同知劉司馬所悉恐釀禍端立卽帶領差勇多名飛輿而往及至則無賴輩正將動手喝令掩捕始不敢行兇然取籌者仍擁擠不開司馬訊悉情由知衆怒難平將甲拘去提訊之下押令如數措錢開發始准釋歸現聞甲已照籌數付淸得以逍遥無事矣 
[皖垣紀事]  
　　安慶東門内火神廟地方某雜貨鋪於上月廿六日走失一徒年甫十五四出尋覔終無影響　來復遍黏招帖謂收留者謝錢四千文有人知風報信因而尋獲者謝錢二千文不知能否珠還合浦也○首縣黄漢池明府日前奉到大憲檄飭轉奉戶部議定章程謂邇來海氛不靖軍需告急擬籌餉項酌議數條請旨飭下各省督撫轉飭各府州縣所開典當土藥行糖斤茶葉各商一律遵行每典鋪一座無論新開舊開均須捐紋銀二百兩每一土藥行均須捐紋銀三百兩此外糖斤茶葉加二成抽厘明府已出示曉諭令各商遵照辦理想各商具有天良必有踴躍輸將也 
[站斃兇犯]  
　　安慶信云著名兇犯王有才專在輪船行竊搭客物件受其害者指不勝屈上年獲住拘禁囹圄未幾膽敢約同禁犯穴墻而逸後經保甲局重行拘獲送縣責押若輩怙惡不悛仍在禁中持刀傷人當經首縣黄漢池明府面禀撫憲福中丞勃然大怒飭令用站籠處死明府奉諭後旋於九月廿九日發在縣署二門口站籠示衆兩日本擬卽斷水米適在皇太后萬壽期内格外施仁仍令收禁至初三早始飭衙役將站籠兩座舁至南門外招商局碼頭躉船旁安放一面諭提兇犯王有才童二廣等五名親自乘輿押至南門外諭將王童兩犯發站籠中其餘三犯均薙去頭髮半邊眉毛一角枷號三個月示衆王犯登時站死籠中童犯經其母苦救至再臬憲丁潛生廉訪念其母老丁單爲之面懇中丞施一綫之恩免其一死從寛釋出飭令將脚骨鑽斷俾成廢人此後永遠不能作惡又經臬憲賞給洋蚨一元黄明府賞給靑蚨四百文痛斥一番交其母領回管束此亦可爲作惡者儆矣 
[招募團勇續述]  
　　蕪湖當道及各商號合力捐集月餉招募壯勇二百名專備本地巡防保衛用代團練業已迭紀報端兹悉該勇已由哨官饒守戎由寗國先募一百二十名帶隊來蕪於上月廿九日抵埠就江口龍王廟旁守胡舊築之小營盤内駐紥初一日穿齊號衣執殳荷戈排隊赴縣由王字春大令當堂點騐飭令卽自本月初二日開辦查夜其章程分爲三班每夜派四十人出外巡哨其餘八十名留營休息以便日間銳意操練俟次夜換班每三夜始輪一夜各勇自不致疲精勞神但日間操練共藝頗多旣練刀矛擊剌又習洋槍打靶並各種洋操洋陣每日早中晚三次由哨官及副哨督率訓練至查夜章程由袁觀察核定分上下兩叚上叚以金馬門外南卡及浮橋南之南關口下叚以鷄窩並南岸大關起中間所經各處團總皆經縣署置備更籌發給承領以備夜間按更巡至互相換等自每日傍晚五點鐘列隊出巡按更按叚經過換籌至天明始歸統於次日午前持籌赴道轅繳換並報明夜間經過互換時刻註册備查此蓋藉以稽其出巡並所過地叚時刻免其久而或有疏懈也立法固不爲不精乃是夜第一次出巡換至三更以後卽未見續至交籌各叚皆然不知何故所有　帮商號捐欵現已集　六百金再加道憲捐廉一百金合之已有七百兩一月以現在一百廿名而論經費已綽綽有餘聞須續募至二百名而後已聞該欵出納歸同和錢莊管理當道毫不沾手以杜嫌疑至該勇號衣咸大書蕪湖保衛勇旁註左右副哨幾隊幾名彷彿營伍規模苟能訓練　法因以巡防而資保衛居民　戶咸可有恃無恐矣 
[到差在卽]  
　　上海城廂内外保甲總巡葉臨恭司馬前由督憲張香帥開去差使留省另候差遣所遺總巡一差另委翁大令接辦按大令號笠漁向在金陵牙厘局當差前日已附某輪船來滬詣道轅禀見並拜謁各當道大約日内卽須到差也 
[同歸于盡]  
　　引翔港人褚金生農夫也其祖母年已七旬又六前日傳聞與女孫口角然亦無人目擊情形至晚竟乘人不　隄防懸　自盡及嚴知覺已一命嗚呼矣哀哉○昨晚美租界北山西路新虹橋畔第一號門牌之稻香村　食店學徒某甲忽潛服阿芙蓉膏就店堂中弛然而臥昨晨三竿日上店主呼之不起撫之已氣息全無急舁送仁濟醫館求治醫生告以服毒已深非藥石所能奏效乃仍舁返店中未幾其兄聞訃而來喚頭圖地保向之理論不知將何以處之 
[上海巡局瑣案]  
　　昨日有某甲者在浦東華通洋棧中騷擾事爲爛泥渡巡防局委員黄衡堂二尹所知　勇拘拿訊　甲供稱小的　楊名阿虎本邑人向當小工今日在商務局碼頭扛物無端被此間管棧夥辱詈是以向之爭論二尹諭以以後不准向人　閙卽交小工頭帶去并諭之曰如日後仍有吵閙情事連工頭一併重懲○前晚十二圖民團局叚董某甲遣局勇持名片送口角行兇之金二寳等至二十三七　巡防局請訊旋有陶全高者投案訴稱小的家居二十七鋪偶因細故忿爭竟被兇毆以致受傷甚重今旣拘案務請訊懲金供稱小附　與陶口角不敢兇毆陶又稱請老爺騐視傷痕局員戴憶珊二尹告以本局並無仵作爾旣受傷可投上海縣請黄大老爺騐視陶唯唯而去○前晚二十三七鋪巡防局員戴憶珊二尹督勇巡至公義碼頭見栅門大啓並未下鍵飭帶栅夫佳興至輿前訊問佳興一味苦求連稱小的下次不敢疎忽　二尹申斥一番卽行釋去○剝船戶謝雨村有米數石據云係掃艙所得然不知何以如此之多前日下午突有小船帮中著名流氓蹻脚桂生卽蹻老爺又卽小蹻指爲竊米賊以致互相口角旋至萬陽茶樓爭鬥此拳彼脚各有損傷後復扭至十六鋪中局互控局員李蘭史二尹著將兩造一併移送上海縣請辦　 
[美界捕房紀事]  
　　前報紀曹顯懷宿於虹口閣老殿有匪徒乘夜破扉而入攫去衣飾事爲英捕房麥捕頭所聞乃於前日由德律風傳語美捕房倩黎捕頭限期查緝捕頭立遣包探張阿五前往勘視曹以被盜情形告并出盜黨抛棄之自來火匣内質票一紙爲証張探遂將情　告捕頭留心緝捕○揚州人嚴阿寳於去秋犯竊經宋讞員遞解回籍兹又　　滬上欲試其探囊妙手前日經包探江阿三所見拘入捕房捕頭令押候解送英公堂究辦 
[分發人員騐看名單]  
　　新海防掣籖分發郎中花翎三品銜蔡世昌湖南危士謙江西員外　衡琛正紅蒙内閣中書　灃廣東國子監博士孟春華直隸鹽運副歐陽濬湖南○新海防指省分發道武勷山西廣東知府彭覺先湖南湖北知州郎承謨四川貴州通判桂步鑾安徽浙江孫傳棫安徽湖南知縣趙玉堂直隸山東陳國珩湖南四川周鳳　　北河南郭　章江蘇河南同知銜廖學沂四川湖北程集勳陜西山西侯樹棠湖南福建裕霈正黄滿四川鹽大使　煦河南　　　　　　　　　　 
 
 

Page 4

 
 
按經歴張謙江蘇四川直隸州州判沈定鍠湖北四川州判吳祖悌浙江貴州鹽經歴忠堃正藍漢廣東府經歴胡　　廣東福建陳爲鐸湖南廣東趙源海山西陜西黄玉麟江西湖南五品頂戴吳曾濤江蘇浙江縣丞黄嘉麟廣西廣東郭廷敬湖南四川王中三山東河南鄧廷獻江西廣東華國文江西浙江蔡岳年浙江江西唐昌寅四川貴州謝廷麒陜西福建張家驥四川陜西包恩程浙江直隸　廷楨廣東浙江鄒上鼐福建江西鹽知事聯元廂白蒙廣東州吏目李華廷湖南貴州謝恩鴻順天山西縣主簿王藎雲南北河府照磨王蔭珍安徽江西汪鳴鑣安徽江西巡檢余紹成順天河南李裕書直隸河南彭嘉蔚湖南湖北蓋樹勳山東湖北何維棨湖南湖北王樂晉安徽湖北江煜安徽江西王士澤安徽湖北陳堃浙江福建胡毅浙江福建鄭隆驤浙江湖北章淦浙江四川秦文炳湖北江西李昕　南甘肅曾毓瑜湖南湖北府司獄朱霖浙江廣東從九品李家駒廣東廣西嵇燧江蘇廣東鮑列鹿安徽四川路金鑑安徽北河俞　浙江浙江典史郭懷新順天河南徐瑞卿奉天直隸魏繼善奉天山東姚家驥福建甘肅賀先德順天甘肅易惟漢湖南甘肅危鍾華湖南陜西李方銳湖南貴州俞肇經安徽廣東歐陽藩四川貴州黄鼎陜西四川范雲章陜西甘肅張文藻湖南北未入流劉萬靑順天雲南　家元江蘇廣西周家和江蘇河南陶宗敏浙江河南○海防指省分發典史朱應胡浙江湖北○籌餉指省分發府經歴姜福　江蘇浙江從九品沈原淸河南湖南○捐輸例指省分發　知府胡恭辰浙江廣東○勞績指省分發知府嚴震浙江廣西陸錫康江蘇江西同知四品銜黄家珍江西江蘇直隸州知州　孫庭壽廣西陜西知州毛大猷四川河南通判張作霖湖南甘肅胡永昌江蘇廣東　縣黄爔福建山西章壽麟順天山西查榮綏順天山東黄汝彭順天山西張兆楨江蘇浙江賀源淸四川廣西曾輝祖四川貴州臧瑜浙江四川吕勳湖南湖北李筠安徽江蘇俞世球安徽江蘇俞明謙順天江蘇朱學　浙江江蘇曹銘浙江四川府經縣丞陳嵩壽順天廣東府　　錢永泉浙吉林縣丞趙濬源山東奉天張輔廷浙江江蘇盧士鴻安徽浙江曹本章江西福建巡檢周允斌湖南四川從九品吳學溶廂曰漢湖北○截取指省分發同知王維屏山東河南劉鈺德河南廣東○截取掣籖分發同知李錫彤河南○教習　省分發知縣李僑山東陜西○教習掣籖分發知縣趙鍔河南○議叙指省分發州判陳吉庚福建浙江未入流蘇夢松直隸河南○應補呈請分發從九品李承東浙江湖北賴玉森江西廣東未入流陶乃豫浙江江西嚴昭和安徽直隸錢辰綬浙江山西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日江海南關委員某君將船戶龔妙郎埠頭朱順行及原告朱渭泉函送到縣内開朱船被龔故意　毁請卽訊懲至晚黄大令升坐花廳訊問渭泉訴稱向駕碼頭船今年蒙關上委員老爺雇至關前派令巡查偷漏之船其時聞朱順行揚言小的如果至關上當差必想法撞壤小的之船小的據情回明委員老爺委員老爺告以不妨前日見有一船重載貨物傍對岸行駛似有偷漏情形是以極力回前追赶不料龔船從攔腰猛撞致將小的之船撞損幾乎沈下急急排岸實已　危爰思順行前有是言可知龔之所爲必伊指使　卽禀明委員老爺將二人送案請辦龔供稱小的亦操舟度日與渭泉並無仇隙前日裝某字號洋銀一千元往北開行駛過關前飭令停岸查騐　的　卽停泊旋有渭泉所駕巡船自撞小的之船試思小的旣已停船焉能撞彼順行供稱小的是船埠頭因委員老爺送案龔船現交小的看　　船之事龔實出無心小的從無揚言圖害伊船之說龔呈　白禀一扣大令閱畢曰爾之禀詞與所供大不相符細察爾等二人均非善類二人苦求至再大令飭具切結令順行保渭泉之船以後無事如再有人撞　惟順行是問並限龔急將壤船修好如遲提究○前者魚販沈章才費福壽等所販魚七船由湖州開駛來滬行至南卡被貨捐局巡丁扣留并帶費到局令其報捐費等不依嗣經沈糾同帮中人攔輿控訴並兩次赴總　　禀朱竹石廉訪批示將船發還飭縣訊諭輸捐以上各情俱登前報前日廉訪將費送縣訊斷晚問黄大令升坐花廳提訊費供稱小的係湖州人年四十七歲由原籍販鮮魚來此逢卡納捐上月二十七日駛至南卡將船扣留船内之魚盡行腐爛此魚沿途分二票報捐一票九擔一票十八擔大令問捐票何在費卽呈上九擔之票一紙問尙有十八擔之票何在供稱本月初一日小的與沈等在大老爺輿前控訴時業已呈出矣大令檢閱所呈小票六紙總票一紙並　費福壽十八擔之票沈思良久曰初一日攔輿時並無爾在内况是日爾看管局中何能來署控訴顯係揑詞唐塞故意逞刁費無詞以對大令曰照此核來爾十八擔之捐沿途並未投報非偷漏而何况本埠貨捐局落地捐一項本縣亦已函問局員兹接覆函謂此項落地捐向來收取皆因爾等夤夜偷漏以致收數寥寥爾尙僞　向無　項　則乎現奉督辦朱大人札飭著令爾仍照前章如　報捐不能任爾藉口費供稱小的求恩减襄如蒙釋出當與沈等酌議或包捐或散捐前來禀覆可也大令曰本縣現將爾押在此間祗須　人前去知照旋有寳山縣人孟坤投案稱小的與費爲友願代爲咨照候議定時卽來禀覆大令准之飭將費收入待質所俟沈等禀覆報捐再行開　○今秋本邑南鄕閔行左近人張硯耘控曹木倌竊取墳樹請卽提追及黄大令飭提時　張赴試金陵未經到案至八月初四日由前帮審　員葉司馬提訊木棺供稱小的伐樹一株約値洋銀三圓之譜小的向在某董事家傭工現已求主人向原告懇情無如原告赴試未回不能了　奈何司馬飭差帶交所供之某董事收管候原告回來勸意迄今數月尙未據原告禀銷前日仍飭差帶案於晚差覆訊忽供詞翻異稱此樹山　　平交來小的出洋銀二圓三角買得並非偷伐亦未知張有失去墳樹事愤現在此樹已轉售與人無錢贖還示恩寛宥大令喝令笞責二百　　以巨　發往鄕間犯事地方示衆　　到原樹始得開釋原告免傳 
[英界公堂瑣案]  
　　包探張阿根禀稱地士利查虎利茄士二洋人家各失去一玻璃杯小的查係朱長生所竊售與　　　　之一併拘拿請究朱供稱小的係高麗人自幼在寍波故能操中國語行竊該死求賜恩寛李供稱小的不知是竊贜故敢出錢收買宋　　　　商　薩副領事謂朱旣自稱高麗人例應送至上海縣轉送高麗董事辦理李收售賊贜應罰洋銀一圓薩君曰可案遂判定○　粥　　　　全因事他往倩韋發生在店照料韋竟私取徐洋銀二十八圓寍綢馬甲一件及徐事畢回來察知其事而韋已他往乃　投報捕房旋由　　　如海將韋緝獲起到原贓尙少洋銀三圓通剌提訊之下徐甲訴前情韋供認行竊叩首求恩通剌判令交竇探　　捕房管押一月○三百　一號　捕解莊寳生孫和包才寳等至案禀稱小的查得昨日伊等在某處烟節賭錢與章金龍口角互毆致將烟潑　約値洋銀一元之譜通剌　令合賠小洋銀六角並具改過切結存案備查復飭令捕探隨時將章查察如仍　聚　　事定予究懲○陳阿友董濟生前在某輪船上與張　毛口角擊傷張之頭顱今張傷已告痊投案請究通剌判令陳董各罰洋銀二圓給張不復深究○包探孔阿才禀稱無頼陳阿毛串同李華　樓取女郎王阿珠之金挖耳簪一枝及由小的緝獲已質取洋銀十二圓俵分使用今將原贜起獲送案究懲阿珠雖粗服亂頭亦覺珠明花媚低聲訴稱小婦人提銚出外購開水陳李自後伸手將金挖耳簪攫取飛步奔逃小婦人細　伶仃追之不及今幸查獲求准領贜陳李供認攫簪惟求恩恕通剌判令交孔探帶回捕房各管押一月期滿後再押將陳笞責一百板○前者臺灣　路糧臺吉安輪船行至慈機沙失事已紀報章昨日船上水手葉愛發葉子紅陳阿三曹雷仁戴阿莫汝金福金山林欲向執爭者　取工資以致口角經二百十八號華捕拘入捕房扭結之餘將捕身上號衣撕破及送公堂送究通剌卽判　各罰洋銀半元給　爲賠衣之費○包探何瑞福禀稱紀雲卿在三馬路開設零剪店日前曾倩毛毛匠劉雲亭修理洋灰鼠統三十件被劉質錢用去及紀查知報捕旋由小的查獲尙少三件今特送案請　劉供稱紀之皮統均由小的包修實因欲付夥友工資以故　時典押通刺令　人保出自行理直 
[法界捕房瑣案]  
　　本月初六日包探拿獲在武昌輪船竊取鋪蓋之王長已紀報章昨日解經葛同轉研訊王狡賴不承同轉著重笞一百板始供稱是日有小車　　鋪蓋車夫囑小的坐之而去不索車資　爾　　何處供稱小的住褚家橋陳二家同轉飭探帶至陳處問門禀覆核奪○　取火腿兩隻之吳吉生及竊取烟槍鞋子之周春餘昨日同解至案同轉著各枷號半　期滿　擇并諭令原告朱萬全於明日七點鐘時投大自鳴鐘捕房領賠贜洋　四圓○逆子戴桂生由其父戴成守控請訊懲已詳昨報昨日同轉飭提到案謂父母養爾長大費盡心思爾何忤逆若此桂生俯首不答同轉著　原斷笞責二百板枷號一月期滿交其父母領回管束○陳阿金卽蔣平安在小東門外同樂　樓竊取洗面盆經茶博士當塲拘獲解送公堂同轉判令掌頰八十下見其病　憔悴著自投棲流所署養○周永春侵　帳欵經陳松鶴具控公堂同轉前已訊供斷結昨日飭提到案謂照　　情應得何罪周俯首求恩同轉著　手心一百下卽行開釋○陳道衡控嚴綺泉侵吞鉅欵迭經同轉訊供追繳已紀　章昨日陳投求　　並呈切結同轉准之命將禀結存案備查○本年六月李經馥乘江永輪船至通州洋面失去白皮箱一口内儲洋銀七百圓及翡翠班指鴉片　缸等物及抵　卽遣家丁李春山投案　追同　　將竊　劉實林比責昨日李又遣譚少泉持函投案并開具失單同轉命提劉覆訊劉仍照前供　轉喝令比責劉供稱小的由蕪湖至金陵中　　取竹箱一口内有衣服裹洋銀二百三十八圓及鴉片烟缸兩枚時適查緝甚嚴故卽抛諸江内僅留小十兩包問尙有人參及鴉片　斗等　何在供稱當小的行竊時並無此物問爾來時有同黨若干人供稱只小的與洪雨卿二人　六月初一日由安慶至鎭江以下亦有人失物此時爾可有同黨在船否供稱此時小的已禁押捕房並未間有此案同轉仍著還押 
 
 
 

Page 10

 
 
   
 
