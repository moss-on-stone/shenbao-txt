# 1908 - 24 - 4912571

 

Page 1

 
 
   
 
 

Page 2

 
 
[上諭]  
　　十二月二十日奉 
上諭張曾敭奏假期屈滿病仍未痊懇請開缺一摺山西巡撫張曾敭著准其開缺欽此 
[宫門抄]  
　　十二月二十日召見軍機那中堂吕海寰 
論說 
[論政府之軍威之所能及]  
　　自政府派姜軍南下。於是人心驚疑。江浙督撫。電京力阻。以安民心。夫政府之派姜軍南下。果爲江浙匪亂之舉。抑爲防制人。民之舉。固不得而知。而其惹人可疑之處不一而足。 
　　夫吾國之軍事。一蹶於法。再蹶於日。三蹶於聯軍而軍威之掃地盡矣。故土地權失而莫敢以兵力爭。漁業。權失而莫敢以兵力爭。森林權矢而莫敢以兵力爭。甚至路礦權失負債權失緝捕權失而亦莫敢以兵力爭。又從而贈禮焉。而獨於江浙之匪亂乃派北軍以剿平之。其可疑者一。 
他國之軍。軍禦外侮。吾國之軍。軍禦内亂顧内。亂仍迭出矣粤東之亂。政府未出大軍以臨之。粤西之。亂政府未出大軍以。臨之。嵊安之亂。政府未出大軍以臨之湘省之亂政府未出大軍以臨之皖省之亂政府未出大軍以臨之。而獨於江浙之匪亂。乃派大軍以剿平之。其　疑者二。 
且江浙之匪亂。何歲無之。長江爲梟匪出没之區。太湖爲亂　逋逃之藪小之。船隻之擄刧大之市鎭之蹂躙。甚至如去年水患。飢民之流離道左者。以數十萬計。加以革命黨之乘間煽動。偶一不愼。江浙爲之靡爛。而政府亦未聞派北軍以臨之。而獨於路欵風潮激烈之際。派軍南下。其可疑者三。 
　　并且江浙梟匪。散聚無常。兵至則散。兵散而聚。非整頓警察。不足以淸其源。非整。頓水師。不足以扼其要。非整頓新。軍不足以。固其城。非整頓防。剿之策招撫之方。不足以掃其。庭犂其穴。故雖有迅雷風烈之師。亦無英雄用武之地。此亦北軍之所不必派者。而政府乃於路欵風潮激烈之際。派軍南下。其可疑者四。 
　　然則政府之兵力不能。捍禦外侮則已。而並不。能捍禦内亂不能。捍禦内。亂則已。而乃欲假。捍禦内亂之名。以恫。嚇此欲爭回國。權爭回利權爭存垂亡未亡之國之國民。然則政府威力所能及者。僅此一般良善無辜之國民耳。無以證。之證之以三者。 
　　一證之於某參議之摺奏前日蔡參議密摺奏。請抽派北洋山東之軍。駐紥江淮。預防民變。故遂有派軍南下之舉故政府之派姜軍非爲梟匪而實爲防制國民者其證一。 
　　一證之於某軍機之意見江浙匪亂稍平。於是江浙督撫。乃有電阻姜軍南下之舉而某軍機不以爲然夫梟匪旣平。則大軍安用故政府派軍之舉非爲。梟匪而實爲防制國民者其證二。 
一證之於派軍南下之廷寄江督蘇撫會奏。雖曰匪勢甚盛。而舉其數者僅曰三百餘人。則以兩省之兵力剿除區區之小。醜而遽請大兵萬無是理。故政府。派兵之舉。非爲梟匪而實爲防制國民者其。證二。 
然則政府今日之得以行其無意識無秩序無名義之舉動。而國民無聲無臭。一任政府之所爲。而不一致詰不一對付者。幸一般國民立憲之程度未臻耳。若國民之程度旣臻。雖未必即如法國之革命流血。而必不一任政府之妄爲者。可斷然也。故吾以國民未臻立憲。程度爲。政府幸。 
專電 
[電一]  
　　民政部奏報律草案早經擬定恐行之有礙是以遲未頒發現外部送英使開送香港報律犯者監二年罰五伯圓擬叅酌照定縱有交涉亦足藉詞抵制計共四十二條開明舘主及編輯發行印刷人姓氏住址報部須中國人不遵照者罪先繳押金一伯五十及三伯元以備罰抵閉歇交還前已開設者補繳學畫兩報免所出報紙逐日呈部須每日刋列姓名審判未結之案不得登載犯者 
 
 
 

Page 3

 
 
罰編輯發行印刷人五元以下外交軍務密旨密摺及擾亂治安敗壞風俗之事不得登載犯者罰二伯監六月暫予封禁謗毁宫廷淆亂國體者罰三伯監二年永遠封禁妄登外交釀成釁端者與上同罪其設在外國違犯定律者禁在中國銷售恪遵定律者准自由自撰准專利奉旨後二月通行 
[路欵要聞]  
　　楊代表致杭州拒欵會及學校聯合會函來電 
祇悉當由浙公司先復一電諒蒙台鑒兹將在京廿一日所見所聞詳陳左右於外交内政之眞相可以瞭然請先言外交自光緒二十四年英使因中國與比國訂蘆漢借欵合同英使聞之即請於總署俟借此欵之合同入奏時先交英使閱看再行批准總署允之迨三日後已奉旨允准並未先交英使閱看英使即至總署備極責讓並謂中國有意與英國失和總署婉言謝罪英使乃言空談無用他國旣在中國得有路權英國應利益均沾我回署即開出數路如貴署允許即爲兩國和好之據七初五遂有要求五路之竇函蘇杭甬即五路之一是總署竟允英使無故之要求而故釀爲國際交涉相似之現象遂令英使藉之以拘束我國家此可痛心者一（未完） 
　　蘇撫批飭勸阻抵制英貨駐滬英領因尹克昌散佈抵制英貨傳單函請滬道禁阻去後梁觀察以函中有不能承認之語隨即駁復一面並禀知督撫兹奉蘇撫批示云禀摺均悉查閱抄吾英領來函内有英商受虧惟政府是問之語自係任意要挾全球决無此公理該道函復不能承認所議甚是惟告白旣已取銷應乃力勸商界靜候轉圜切勿妄動另生枝節是爲主要希即知照 
　　旅鄂蘇人開會集股公啓江浙鐵路事同人於十二月初九日在漢口江蘇會館認股已有壹萬餘股并有外省同胞公同勸集雲集響應足見大君子熱心毅力不分畛域之盛心實深公紉所有旅鄂同人曁中國同胞因事未到諸君務請於本月十八日十二點鐘光顧武昌花隄江蘇會館慨認路股共謀公益幸勿吝步爲荷旅鄂蘇省同人公啟緊要新聞 
[吳壽全條陳憲政北京]  
　　十一日外務部代遞叅贊吳壽全條陳憲政一摺云中國預備立憲爲自强之計無如國民程度尚有未逮蓋必稍知法律範圍始能舉代表爲議員議員所議者雖以多數决之而執行之權仍在君主若長官可以抗拒政府可以要求臣在外數年周遊數國實所未見未聞英日兩國憲法不過百數十條請飭憲政館絀查宣布以定宗旨俾國民有所遵守云云奉旨憲　編查館知道（山）按英日兩立憲國謂人民無要求政府之事記者亦所未見未聞 
[度支部奏覆蘇省緩解舊漕北京]  
　　江督蘇撫電奏展緩補解漕米已將全文録登本報兹悉度支部現已遵旨議覆略謂南漕爲天庾正供每年奏准一百萬石運解京倉實爲萬不可少之項上年江浙漕糧迭請緩運數將及半而核計蘇漕緩運尤多誠如原奏所稱出自逾格特恩爲從來所未有倉儲關係重要本難再行展緩惟旣據該督等奏稱蘇紳並錫金商會多人先後以蘇屬米價增昻民情惶懼請將上年緩運蘇漕再行展緩復經覆查現在米價之昻較去歲冬間爲尤甚日前欽奉寄諭飭查來春靑黄不接應否接濟等語是該省民食關係尤要早在聖明洞鑒之中若必將應行補運舊漕責令與新漕同時購辦誠恐市面糧價增漲於該省民食有妨非所以仰體皇仁藉資接濟臣等公同商酌擬懇天恩准如該督等所請將上年緩運漕糧三十五萬石暫行展緩待明年米价稍平赶卽如數買補運解京倉母再藉詞延緩致碍倉儲至所稱現存上年緩運米價及備帶水脚等項銀洋應仍在司庫存儲留爲買補運解專欵所請將此項銀兩酌提若干解部以爲變通辦理之處自可勿庸置議等語奉旨依議望 
[日使對於新法鐵路之抗議]  
　　十九日字林報載東京電云北京　使林權助因中國擬造之新民屯至法庫門鐵路有英國資本家從中叅預故又向外務部抗議竭力阻撓中國與英公司結約承造之舉聞日本所持之意見謂該鐵路雖與日本鐵路相差三十五英哩之遥而南滿洲地廣人稀乘客貨物本形稀少若再添造一線必受其競爭之影響云 
[滇路近事]  
　　日前英使又赴外部要求騰越路權當由外部拒駁並電告滇督謂騰缅交界所有滇省路權應諸極力保持 
滇督咨郵傳部云滇省鐵路現經本省富紳巨商聯合組織設立公司籌欵開辦其老開至蒙自一段已經開工河内至蒙自一段約於西歷二月可望竣工應先電達一切詳情容再續報現郵傳部已飭司存案矣 
[銅官山礦務近聞]  
　　外部致皖撫電安慶撫台鑒十一月初間英使來函以銅官山礦所用火釘兩箱由滬轉運大通該關道不肯發給護照請飭速發等情當經本部以此事尚無成議應暫緩起運函復去後現該使復函稱據該公司 
 
 

Page 4

 
 
禀此兩年内由工程師修築道路今在礦地實用炸藥轟攻歷四五閱月之久每日工作就十餘人預算已得有足裝兩船之礦質俟礦師抵礦添加機器　能裝運與地方官紳交際殊甚和睦是該公司已全有其礦正在施工且凱約翰决無與李星使酌商退礦之意貴部不允將引火釘運入衹欲將安慶辦礦之事重行阻撓再請轉飭發給等因查此案前經本部電催李星使與凱約翰磋議據復稱密探英外部意頗堅執凱約翰至今未來無法强之使來等語現該使所稱築路轟礦各節。是否屬實。希將該處近日實在情形飭查電復。 
　　皖撫復外部電。午電敬悉前經皖紳在省公舉路礦總理於銅官山案堅持廢約自辦嗣據上海路礦會電稱銅官機器公議如數購回合辦賠欵均不承認乞分别電李星使並知照皖紳等語接准李星使函稱同鄉公電令與議廢約並力拒合辦取贖兩層該約逾限作廢實至當不易之論惟彼旣不來我不能往相持日久終無了日鄙意仍須駐京英使電凱約翰速來力能開議等語是京外皖紳均合力堅拒此事尚無成議誠如大部所云夏間麥奎强運機器疊經電達大部其時皖紳勢甚激列再四勸導此事應歸李。星使與凱約翰交涉。切屬官紳於交際一切仍敦睦誼俾免藉口至起。運引火釘兩箱。應請大部堅持前議。俟李星使與凱約翰决議後再定除飭蕪湖道將築路轟鑛實在情形查明詳復外合先電陳 
[桂撫電奏防匪募兵情形北京]  
　　桂撫張鑑帥電奏匪犯文淵官兵獲勝斃匪數百名略得鎗械近頗安靖桂兵。究嫌單薄。設同時分路來犯。策應無方。擬即一面趕緊招募。爲固圉之計奉旨知道了（山） 
[蔡乃煌防匪條陳之影響北京]  
　　郵部叅議蔡乃煌因江浙人心思動恐長亂萌條陳預防事宜略謂江浙近年粮米價騰不逞之徒時多嘯聚加以逆黨返國者倡言革命期以演說煽動浙東有靑帮紅帮諸匪浙西有會匪梟匪以及寗紹台之海盜豐沛蕭碭之刀匪太湖之鹽販蘇松一帶之靑皮光蛋勢各猖獗應密飭三省督撫。臣嚴密防範。並諭趙爾巽。不動聲色酌派能知輕重將官迅帶二三千人陸續開往再敕下夏辛酉。迅速成行所有各軍應歸兩江督臣端方節制。調遣則布置周而事權一或不至更有疏虞云云外間傳言姜軍南下之旨大半由此而來（午） 
　　蔡參議亦可謂大驚小怪也矣。 
[蘇省防匪彚聞]  
　　周莊鎭梟匪拒傷官軍。蘇鄉元邑周莊鎭。近日到有大帮梟匪六七百人。將該鎭三村居民四面圍住意圖起事并分遣匪自勸令鄉民入黨聲言鎭人如有願降者每人月給薪銀十。兩能擊斃官軍一名者。給賞銀一百兩。倘被官軍拿獲擊斃。每人賠償銀三百兩。平日且可格外優待云云現在該鎭人心警惶而四面皆匪又不敢遷避他處日前飛划營某管帶偵得消息前往勦捕該匪等竟與官軍開仗二次。聞軍人被傷二三十名。梟黨僅傷二三人。因是匪勢異常猖獗昨經該鎭紳董飛電省憲請兵援救云 
　　江督札飭防護製造局。江督端午帥以現下梟匪四竄江南製造局爲軍火重要之地更宜嚴防特札飭該局張總辦飭令砲隊營巡警處帮帶。將龍華子藥廠及浦東火藥棧。竭力嚴防。以免意外 
蘇垣拿獲巨匪訊供蘇垣長元兩縣在齊門外洋涇塘岸緝獲巨匪二人昨日巳由宗加彌大令研訊供認行刧該處典黨不諱惟並無擾害敎堂之事聞該二匪係在船上拘獲由某弁在某處率駕砲船跟蹤而來現上憲擬即處以梟刑云 
[浙省亂事彚聞]  
　　海昌公所報告匪亂近情硤石北關廂外有未成之天主教堂一所係由車輻浜分設並未報州有案地方官無保護之責此次因亂被毁實由鄰邑波及地方並無仇敎之人現聞該堂教士開其失單意在索賠向州交涉但該堂旣未成立報案與州官無交涉可知旣無州人仇敎亦與地方上無交涉又可知素稔總理浙省敎務之趙主敎明白事理當不以該堂敎士索賠爲然也减漕一節聞湯仰暉太守與程余兩州牧擬會銜禀請諒有轉機惟會中已於十六日開收向來踢斛淋尖及腰樣浮收等積弊聞由各漕書自禁略較平允所奈年歲究歉米色减成靑腰白臍在所不免現聞州官所派監斛之家丁任意挑剔發還以後又不准另換改折欲將原米封起糧户管押經勸乃止似此多方留難苛虐良民恐又不免激變也州境學堂被毁者半未毁者亦半現悉支提學批札下州飭將各隊毁學首匪盡法嚴懲其未毁各校辦學各紳家均宜加保護云云可見支提學愼重學務克盡專職而地方官保護學堂之責又在所不能辭也亂事方起首先揭貼者自署其名曰張洪昌實爲罪魁該匪迄未拿獲又有地保陳某亦是首要曾拿到州詭稱各匪伊皆認識願協拿自釋出後任意妄指誣良爲匪如鄉農沈二毛指爲匪首殷福生之類其罪更不容誅不知程州牧有所聞知否 
 
 

Page 5

 
 
　　嘉　李統查復閙漕情形浙撫馮星帥自奉廷寄飭查海寗匪亂情形即電嘉興府李統領分别遵查以便復奏已紀昨報兹據嘉府李統電復云杭州撫憲鈞鑒亂民滋事係由海寗硤石鳴鑼聚衆要挾免漕延及桐鄉徐令晉郡請兵亂民入城毁署焚敎堂學堂擄掠店鋪振標等即派水陸弁勇及府衞隊交由徐令帶回縋城而入當塲格殺一名亂民始散城鎭毁華式耶穌堂二天主堂一敎士無傷現獲首要二名一切詳情已由沈令另禀海寗請飭卓守查復振標士爕同叩 
　　滬道查復匪徒私運軍火浙撫馮中丞探得十五六間嘉湖梟匪曾向洋人處購運快鎗子彈約於龍華閔行交付即電請滬道密查曾紀前報現滬道梁觀察轉飭顓北馬橋巡防局員密查去後據復四處密訪並無此事惟查馬橋南浜黄浦爲閔行赴浙西必經之路恐有匪船遊弋且有天主教堂一所前設分局註勇一棚已因無事撤回現在防範空疎非飭營派勇駐巡不足以安閭閻聞滬道巳一面軍復浙撫一面函復　軍門撥勇分防矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[東督徐奏設東三省督練處試辦章程摺]  
　　奏爲議設東三省督練處以重軍政謹將試辦章程繕具淸單恭摺彚陳仰祈聖鑒事竊臣等前於遵議東三省官制章程摺内聲明東省練兵關係重要擬另設督練處辦理開練新軍振興兵學整頓巡防各事奉旨允准在案伏查舊制盛京設兵部以掌兵籍而三省將軍以下各置兵司俸餉徵調則胥隸於兵部法未嘗不善也積久弊生日就廢弛兵部前經奏請裁撤所存之兵司亦僅司旗營尺籍無關大計統計三省軍隊有八旗額兵有巡防營有捕盜營有獲墾隊共馬步一百數十營土客並收操法不一其制則龎雜紛歧其勢則散漫惰窳臣等到任之始又奏撥陸軍一鎭兩混成協分駐要地非有統管軍政之區無以旗整齊畫一之效竊維前練兵處兵部奏定陸軍章制内開督練處官制均按事之繁簡由督辦酌定人數奏咨立案思慮周密尤宜取法又升任直隸督臣袁世凱於北洋設立督練公所仿照部章酌量變通亦經奉旨允准在案今三省地方較北洋尤爲遼闊其事機之迫切軍政之頽敗則又過之亟宜叅考形勢酌仿成規以期推廣而資整頓臣等到任後即選擇熟悉兵事各員分别委充以爲開辦基礎現經重加會議釐定章程擬請設立東三省督練處經理新舊各軍事宜遵章以總督爲督辦三省巡撫爲會辦分置叅議官兵備叅謀敎練三處總辦及帮辦提調文案等員俱如定制北洋大臣前曾奏請添設總叅議以贊佐軍政現三省地廣兵多歸併徵募籌計檢校之事逐日益繁必須有資深望重之大員相助爲理故擬仍設總叅議一員奉省遼河口舊設兵輪現亦亟須整理松花黑龍二江亦擬擴充航政保護利權必須有熟悉江防海防人員相爲贊畫故擬添設海軍叅議官一員定制督練公所應設省會地方東三省督練處爲統一三省軍政機關其勢不能三省並設專駐一省則又有偏重隔閡之慮擬請以總督所駐之區作爲東三省督練處餘由該處派員輪流駐紥禀承會辦就近辦理仍一面禀請督辦核奪庶幾如臂使指一氣相生原定員司本無額數而此次酌擬繁簡與北洋互有異同者亦正以此至旣設三省督練處其吉林原設之督練處固應裁撤以一事權即三省舊有之營務處亦應逐漸歸併惟各防營編制不同現經調防各處擬暫留營務處就近督率以資經理容俟地方安堵編制改訂以後再行歸併辦理伏思三省本豐鎬舊都士馬夙號精强近年以來日就彫敝當擬汰弱留强挑入陸軍同時練習以成勁旅藉以自固藩籬此又於該處成立之後所應行籌議者也惟是軍政一端爲人民之保障三省頻遭兵燹民貧而智不開兵多而餉日絀道路廣遠交通不便較内地尤難措手臣等惟有殫謀竭慮併力圖維以改良營制研求兵學爲始基以整一軍隊恢張國權爲主義以期仰副皇太后皇上眷念東陲力圖自强之至意基督練處巳派在事各員薪水均叅照北洋成案辦理因某省百物翔貴酌加津貼以資辦公如能勝任再行具奏至經費一項亦飭該員等預算俟核定後另行陳明此外未盡事宜及有應行變通之處隨時奏請施行再臣等現 
 
 

Page 11

 
 
所擬係屬試辦章程俟陸軍部將督練處詳章奏准頒發後再行遵照辦理又現在東三省陸軍已兩鎭有餘所有應設之東三省陸軍粮餉局業經照章設立三省軍械局就奉天原有之軍需局改設軍醫局以兵隊衞生關係緊要亦草創籌辦其餘如講武堂及測繪學堂現均次第開辦憲兵學堂亦正籌設合併聲明所有議設東三省督練處試辦章程繕單會奏各緣由是否有當謹恭摺具陳伏乞皇太后皇上聖鑒訓示謹奏十月初十日奉硃批著照所請該部知道單併發欽此 
分類新聞政界 
[江督對於建設諮議局之意見南京]  
　　皖藩連方伯近將皖省議設諮議局及選舉權限簡章詳請江督察核奉批謂所議章程參攷東西各國法制斟酌現時人民程度綱領具俻條序秩然深堪嘉許惟循繹諭旨只有集議範圍并無參事性質兹閱所議章程倣日本第一級地方行政區議事會外另設參事會之制于諮議局設議會參事會兩機關用意雖甚深切究與諭旨權限微有不符現准資政院行知諮議局事關重要外訂章程恐難劃一俟院訂章程頒佈等因此時所擬章程旣未能作爲定案自應先行設局預爲研究一俟院訂章程頒發卽行遵照辦理（盲） 
[松府惠民之一斑松江]  
　　松府戚太守昨日札飭華婁兩縣略謂櫃徵洋價照章應與典價一律該兩縣何苦甘爲禍首如再抑勒洋價定當嚴提舞弊櫃書枷號頭門示衆云云張劉兩縣令奉札後已於十八日又增出三十文計每元作價一千一百十文 
　　按戚太守之爲民計誠至然除華婁兩縣外仍有以一千五六十文易銀一圓者 
[示諭整頓幣政湖南]  
　　湘潭縣爲商務繁盛之區市面制錢使用多所窒碍蓋因錢色太低故現錢價值反較鈔票稍低如果須用制錢則每串須貼水數十文至百餘文不等居民大爲不便前經縣尊杜蓉湖大令杳知此弊爰特出諭禁止著自十二月初一日起凡錢店所出票據均須一律免兌並不准攙雜私錢如違拿究以維幣政而恤民艱（少） 
[教練所巡兵畢業安廢]  
　　安省警察總局敎練所前由各區選送巡兵四十名人所訓練現届三個月畢業之期巳於初九日分門考試給發文憑矣（孔） 
交涉 
[電飭川督速開土司礦產北京]  
　　外部日前電致川督謂現查川省巴旺土司金礦產金素稱暢旺屢經法商向部要求採掘業巳婉詞拒絶請即迅速派員查勘籌欵開採以杜外人覬觎而保利權（酉） 
[電奏勘查中俄邊界北京]  
　　駐塔爾巴哈台大臣鎭守伊犂副都統扎拉豐阿氏電奏爲本年秋親往中俄邊界會同俄國大員勘查沿邊交界之卡倫鄂博均尚平靖並無更動情事理應電奏以紓宸厪（辰） 
軍界 
[隊官謀差撤差南京]  
　　江寗馬隊第九標第三營右隊隊官倪映典現經標統查悉有私往安慶謀充管帶情事特將該員應領之十一月分薪水飭令罰扣充公一面呈請統制撤差另委業由徐統制詳請江督移咨皖撫即將倪映典撤去差缺勒令回寗聽候發落當奉端午帥批准照辦矣（商） 
[通札營縣認眞巡緝蘇州]  
　　蘇撫日昨通飭各營縣畧謂近來竊案迭出地方不靖應責成巡警員弁蘇總捕三首縣兩中軍及巡防右軍會商巡查規則分班分路澈夜梭巡認眞查緝無論大街小巷均應周歷巡查倘再出有重案定惟該文武是問云云（眞） 
[訊辦擄人勒贖營弁蘇州]  
　　蘇鄉横涇鎭學商兩界公禀控告飛划前旗右領哨李永淸迭次擄人勒贖奉撫憲委員密訪屬實發縣究辦等情巳紀前報兹悉此案業將該領哨李永淸送交吳縣經金調卿大令提案訊問李永淸一味狡執不認乃傳同被擄受傷之王壽石質訊李永淸仍不承認當經大令飭將該領哨發交待質公所收押一面詳請撫憲飭營查吊該領哨五品功牌連同領哨一併斥革以便刑訊並巳勒令李永淸交出其姘婦大妹子到案質究（魚） 
[批飭軍械局給發鎗藥蘇州]  
　　高郵州江剌史朝銘現因城中開辦警察四鄉舉辦民團應需前膛鎗二十桿後膛鎗十桿及子藥等件特詳請江督懇予給發奉批謂查警察爲地方要政自應認眞舉行該州前辦警務多未合格經該牧另選正紳延請敎習添募巡士分段站岡每月經費不敷並先設法挪墊具見實心任事尚堪嘉許至四鄉地段遼闊警察一時難辦亦係實情旣經該牧諭飭各鄉舉辦民團並親往調查西鄉巳辦有成效如果逐漸進步亦即爲警政基礎應即由該牧查照現訂章程會督巡官及各該紳董妥籌辦理所請鎗桿等件候札飭軍械局查照前批核收半價給領應用（眞） 
[科長禀揭提調案續聞蘇州]  
　　蘇省督練公所經理科科長汪昆田禀揭兵備處提調謝謙營私舞弊奉撫憲派委藩臬二司會同袁杜二道查辦等情已紀前報兹悉此事經兵備處總辦袁觀察檢齊所控各卷及各項合同領據等件一併咨送蘇藩署聽候澈查詳辦聞朱方伯擬將該提調謝謙及經理科科長汪昆田一併撤差聽候查明詳辦（禾） 
[旗營擬設自治會鎭江]  
　　京口旗營敎育會近日開會集議酌擬簡章創設自治會一所並公舉朝佐領傑爲會長現已禀奉副都統奎仲連統制核准照辦矣（射） 
學務 
[江督對於學生之演說南京]  
　　寗垣高等學堂巳於十六日舉行 
 
 

Page 12

 
 
畢業是日江督端午帥蒞堂演說略謂吾國今日之通弊不在不知而在不能不在無議論而在無實力中庸言知與行論語言知及之仁不能守之蓋合知行爲一者性理上之實證判知行爲二者事實上之經驗近者明詔整厲學風深以學生干涉政治爲戒實由政治上事爲行之事學術上事爲知之事云云（諟） 
[創設女子理科研究會無錫]  
　　無錫第二届理科研究會女會員秦志英何亞希侯氷蘭等發起創設無錫女子理科研究會開辦時籌措經費佈置校務等事暫由經理人侯寳三君主持會所即設城内四郎君廟侯宅聞該會宗旨以養成理科女敎員補普通女學之不逮其辦法一會員額設三十人二入會資格以曾在某處某女學校肄業者可由某校紹介或覔妥實保人紹介其未曾入校者有高等小學以上之程度方可由保證人紹介本會始認爲會員年齡以十六歲以上三十六歲以下爲限學費每年共收二十四元分四季預繳膳費每月三元六角會員寄宿者每年四元講習敎員延聘第一届理化會會員分科講授年半畢業本會會員公舉職員數人常川經理一切報名處暫在競志女校明正十五日截止（來） 
[禀請派員試驗成績長沙]  
　　湘省民立正誼學堂附設速成師範一班修業期滿例合舉行畢業昨由曾紳禀請提學司派員前往試騐已經吳學使批示須將該學堂詳細辦法及師範班學科名額學期成績等件彚送到司再行酌核辦理云（少） 
[建平擬設學會安慶]  
　　建平縣貢生張文楷日前邀請地方富紳籌集欵設立學會以爲勸辦學堂之基礎業已禀請提學司立案矣（孔） 
[調查私塾改良安慶]  
　　安省沈提學以敎育普及須先改良私塾昨委文大令啟赴江西調查私塾改良情形以資仿效並兼查留學生攷驗章程云（孔） 
[中學續招師範生常州]  
　　常州中學附設師範班前定學額六十人現又續招六十人凡願入者先至勸學所報名再由堂中示期試騐録取後俟明正開學入堂肄業（時） 
實業 
[袁克定回籍辦路河南]  
　　袁尚書之公子農工商部左參議袁克定因與本省紳商會議開辦河南省鐵路勘線籌欵事宜以期從速告成已搭京漢火車回河南矣（酉） 
[督批催運定購樹秧南京]  
　　九江鎭陳總兵煦亮擬將定購松秧分批運寗禀陳江督奉批云據標中軍吳鎭摺開省城需用各種樹秧五萬二千四百零四株業經照行該鎭如數購辦運寗在案兹據稱現在湖北黄梅購定松秧六十萬株具見辦理妥速惟春初派人取解未免過遲恐栽種難期滋長應即設法從速解運愈早愈妙候飭知吳鎭一俟此項松秧解到即就勘定種松各地址妥爲栽植併按照六十萬株之數預先詳勘地段以便運到即種易於長養其柳桂栢冬靑各種樹秧應由該鎭按照前次摺開各數目設法採購運寗所需價值運費統俟購齊具報飭撥歸墊希即遵照辦理（商） 
[州煤礦開辦消息北京]  
　　直隸　州煤礦經前運司周學熙主持創設煤礦公司擬定集股一百萬兩官商合辦現已集有成欵購到各種機器現已禀經農工商部定於明正開辦聞該礦總辦係饒炳文觀察仍由丁憂之周運司督理一切云（辛） 
[維持烟埠商務烟台]  
　　自膠濟鐵路開通後烟臺商務遂爲靑島所奪市面日形蕭索兹以年節伊近銀根異常緊急致有五家錢莊先後倒閉虧欠各商號往來銀欵甚鉅現商會擬禀請東海關道何觀察暫由道庫借銀以維持市面酌認利息於明年歸還至多以三個月爲期（黑）雜記 
[庫倫禁用松江銀之風潮北京]  
　　庫倫通信云本埠户部銀行分行王秉鈞目本年夏來庫設立銀行即與辦事大臣延祉議定爲推行鈔票起見遂禁止庫倫商人不准再相松江銀松江銀者爲蒙古慣用之銀向來銀色稍低適該埠有内地商人爐房德盛號在庫營業尚存松江銀五百餘兩延祉擅誣該爐房之松江銀爲僞銀封閉該舖監禁舖中掣夥將銀物全行人官出示禁止嗣後不准在庫垣再開爐房並將該舖執事鄒德平從重懲辦該舖學徒年僅十五歲外處以私造僞銀之罪並送北京法部嚴辦於是庫倫華商大爲不平咸謂松江銀爲蒙古向來慣用之銀約銀質八九成有鉛質一二成並非該號之私造延大臣竟敢誣陷商家使數年巳成之商業挫殘一旦尚處以重罪聯名具保而延祉猶不准且謂如有具保者卽係與該奸商通同作弊當一律重懲云云但延祉待華商極虐待俄商極優庫倫邊遠華商飲泣呼訴無地不但有碍商務其有影響於邊防亦匪淺矣（小） 
[照請預備敎育用品陳列所武昌]  
　　駐漢德領倫愛森君近日照會鄂督略謂德國所製敎育用品素稱精美前在濟南靑島津京等處陳列任人觀覽以增長貴國學生智識現已將前項陳列各件於西本月内運赴武昌陳列請代爲擇地等情次帥當即復函德領允飭學務公所預備相宜之陳列所以便届時安設（生） 
[批飭核給購地價值南京]  
　　民人斐煥章等因公園購地禀請江督給價當奉端午帥批示云公園開築馬路所有巳用民地及傷損靑苗竹木等項自應勘明給價以昭公允據禀呈圖指各件開報是否確實仰公園辦事處陳道劉參事等會同路工局迅速查勘明確分别酌定價值禀候核發以示體恤（諟） 
[札府親提背勒謀財案犯蘇州]  
　　蘇撫陳中丞以蘇城祥符寺巷匪徒背勒謀財一案業已獲犯送縣爰即札飭蘇州府親提該犯到案嚴行審訊取具供証並根究同黨之人從嚴究辦（眞） 
[委員修理河岸漢口]  
　　漢關道桑觀察以漢上集稼嘴一帶河岸爲水冲刷恐有崩塌之虞特委同知張弼宸就地籌欵前往修理（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說考塾師續（無術）]  
　　　石守頑。住在三家村地方。千字文百家姓等書。讀得滚瓜爛熟。生平恨學堂。幾入骨髓聽見有人談學務。便大聲罵道。外國書。！外國書。 
這文少通。曾經進過一個秀才。應過幾次歲科考向例。三等十名以前算是有科舉。十名以後。呌做落海。文少通屢考三等末名。人家就稱他爲海龍王。自學堂盛行。他便鑽頭覔縫。想做國文敎員。自以爲文理好到了不得的。 
這賈用新在科。舉時代。常常罵學堂的不好。及開辦學堂以後。卻把（目的方針勢力圈大舞臺。）等幾個字。假作口頭禪。聽見有興辦學堂的。便恭維一句。說是熱心！熱心。　他的意思只要騙個敎習做。做無奈隔了多時。没有人來請敎他。他就在家裏頭。招集幾個生徒。開一個私塾依形式上看來。一切學科。都照學堂辦理。這是甚麽緣故呢。哈哈地方上幾注公欵。說要補助學堂經費的。 
石守頑得了考試的信息躊躇數日。要想與考。平素是最惡學堂的。要想不與考。又恐後來没有飯吃。因到文少通處商量。文少通道。考是一定要考的。現在科舉已停。我們簡直是没出息。古人道。有考必考。此番考取後。得着文憑。不但一生吃着不盡。并日可以刻本卷子。打點抽豐。不過我最怕的是文章做不。出石守頑道。賈用新是當今通。達時務的人。我們去。問問他看。兩人就同到賈用新處。賈用新正在手舞足蹈的時候。開口便道。兩位帶點甚麽書。石守頑呆了一呆。文少通道。我想帶大題文府五經文凖兩種。賈用新笑道時。文有什麽用處。文少通道。改頭換面的抄幾句。有那個看得出呢。賈用新又哈哈大笑道。總不如我一部時務大全的好。 
（未完） 
國外新聞 
[美海軍營造式樣]  
　　十九日紐約電云美國海軍營造局員茄潑少將在下議院及海軍公所時極力衞護今日海軍建築式樣之善 
[誰爲下等種族耶]  
　　十九日倫敦電云坎拿大赴日專使萊美亞在下議院演說渠此次日本之行巳得完全結果所有東方人入境之一切困難將來均可消除此事駐日英使麥唐納及日外相林董二公均與有力焉萊氏又謂日本並不堅持欲章受商約上完全之權利惟日外相保證之言坎拿大必當受納蓋日本爲東方强國又爲英國盟友豈可使之玷辱於下等種族乎 
[日本政黨反對政府]  
　　十九日東京電云日本政黨大同會猶興會等均反對政府并議明日决定現任政府之存廢問題 
[澳洲酷熱]  
　　十九日倫敦電云澳洲美爾蓬地方患暑熱而死者已有百餘人維多利亞埠則有叢林失火之事致有居留人民之屋燬去二十餘所城市爲之震動生畜傷損尤衆云以上譯字林報 
[德社會黨暴動]  
　　十九日栢林電云近數日來栢林城中屢起暴動社會黨人爲普魯士選舉法律事常於議院前聚衆示威均經警察竭力彈壓始散二十日倫敦電云昨日德國議院及皇宫二處幾形隔絶警察隊均執鎗以防社會黨之暴動蓋因社會黨欲要求以德國議院選舉權施之於普魯士國會也德國首相蒲魯親王在議院中當社會黨羣想抗議之際聲言凡不屬德議院宗旨範圍以内者皆不願與之辯論並告誡社會黨人勿再暴動如果不從必嚴行壓制當蒲相出議院時由衆議員護送而歸 
[美艦隊之行蹤]  
　　二十日倫敦電云美國艦隊巳由南美之利亞强尼魯埠啟行 
[日人因違章被阻]  
　　二十日倫敦電云近有日人三十一名由墨西哥至坎拿大之焚哥武埠被官吏阻止不准登岸因其違於新定入境之例律云云以上譯文滙報 
本埠新聞 
[江督批愛國女校禀（爲補助學費事）]  
　　察閱來禀該校本年加收新生附設蒙養院增聘敎員推廣校室經費不敷尚屬實情應再由江海關道每月設法籌給銀一百兩以資補助除札行外仰蘇學司轉飭遵照並督令認眞經理以期日有進步此批（琴） 
[江督批滬道詳（爲查獲私運運火事）]  
　　據詳查出法公司西得尼輪船進口夾帶手鎗七十八枝子彈八千九十粒業經照章充公現據該道查明此項軍火均係有用之物應即派員妥解來寗以便發交軍械局存儲備撥所用應提一半充賞銀兩即由財政局撥給除分札飭遵外仰卽遵照辦理（企） 
[楊星使將次向滬]  
　　巡視南洋華僑大臣楊士琦不口回滬昨上海縣李大令已飭辦差人役在泥城外洋務局預備行轅（衣） 
[福州將軍履新]  
　　新簡福州將軍樸壽定於二十一日由滬乘招商局海晏輪船赴閩所有隨帶行李由滬道函請稅關免騐云（車） 
[工部局總董蟬聯]  
　　昨爲法租界工部局公舉一千九百另八年總董之期總領事喇伯第副領事惠德繙譯官費亨禄等率同法國各紳 
 
 

Page 19

 
 
商至公董局會議仍舉前總董栢爾德接任以資熟手另舉信孚洋行内麥地愛道德蜜采里大班妲佛來愛加登司四人爲協董舉定後各官紳商均至栢君處道賀盡歡而散（舟） 
[禀請緩繳膏捐之批詞]  
　　上海縣李大令批烟館廖增泰等禀云此項征收膏捐原屬寓徵於禁且欵關撥濟要需各處一律照繳本邑豈能獨異着卽遵章赶速繳捐不得妄生希兾輒請緩收（車） 
[填河開工]  
　　地方益研究會於十九日開第二年第一期常會由書記員將修改章程通告全體會員并議定填築和尚浜東至侯家路北至李家弄南至廣福寺後面卽於二十日開工（車） 
[批斥揑詞朦控]  
　　滬道批陶澂祁等禀云此案先經袁升道飭據汪前縣録案詳銷繼由瑞　道嚴加批斥並飭據王前縣詳復接帮辦滬寗鐵路購地局董函稱陶澂祁等欲向殷錫揚圖贖絶賣坆地不遂揑控殷姓盜領鐵路地价殷錫揚名下原買陶姓六畝之地業經鐵路公司圈用購買由局騐明殷姓所呈單串相符照數給价並無多執陶姓田單盜領地价之事其地傍坆墓係陶姓祖瑩因屢催不遷由局移縣提到坆主陶包氏具限搬遷已據該氏遵飭遷葬可知陶澂祁等並非原業後裔况陶姓名下另有坆地二畝九分零巳於前年由陶姓賣與南潯徐姓爲　早經契价兩淸如無出單豈能成交尤見所控不實殷姓地經鐵路圈用此外亦無除單存執等情早已批飭銷案乃此次猶敢揑詞朦聳刁狡已極本應提究姑寛申斥（哲） 
[幼稚小學放假]  
　　西門外幼稚小學校於昨日年假特請滬道梁觀察及本縣李大令駕臨考察課程（哲） 
[美領函請緝賊]  
　　美領函致上海縣飭緝偷竊米麥之王阿滿究辦昨李大令巳飭捕頭徐文將該賊拿獲矣（泳） 
[盜匪刧洋]  
　　美租界北蘇州路盈康火油號於前晚七點半鐘突來口操粤音之盜匪七八人各持刀械入内攫去鈔票現洋約一千元迨報由捕房飭探追捕已逃逸無蹤矣（西） 
[招認船捐]  
　　承包總工程局浦　船捐之朱坤現因一年期滿由局董另行招人投票一時愿包此項捐務者紛紛遞禀現奉諭飭候查明殷實者方准承辦云（夏） 
[召領賊贓]  
　　城河浜收買贓貨之張少棠容留積竊陳阿四等由探抄出當票四百五十餘張現由法捕房至各質押吊齊原贓准失主投赴捕房及公廨認明具領云（舟） 
[秈米充公]  
　　凇口驗補局孫委員日前在江北岸查獲陸水興沙船裝載秈米一百數十石隨即扣留詢問船户陸某據云此項秈米係巢湖人朱姓囑爲裝連至浙江岱山等處訂定每石運力三角不知其再欲運至何處孫委員當即據情詳禀江督現奉札飭將所裝米石悉數充公該船給還本人從寛免究云（草） 
[閘北小火]  
　　昨晨六點餘鐘閘北新大橋　唐文炳家失火即經消防隊灌息衹燬草屋一間（衣） 
[官事]  
　　普陀兵輪管帶易錫棻英廨帮審楊燕貽試用經歷郭曾龢昨均到道禀見補用從九郁堃禀謝奉委督催馬家浜河　差（尾）訟案 
[總工程局紀事]  
　　滬南長源油棧失愼一案查明存貨殷實昨特傳到棧夥飭將繳呈之保險單先行領回候再查核○寡婦黄姜氏被黄源順木噐店主黄順翹借洋不還控奉傳訊判還借洋二十元會錢四十千完案○舒雨香控陸阿慶欠米洋八十元判先還十元餘限明年按月拔還五元○恊和館主孫德慶扭控在途摸竊銀表之陳金升訊判戒責一百五十下押候究辦○祥泰生布號夥蔣士林控森和煤炭店主王大來欠貨洋五十元判還洋四十五元了案○祥泰鞋店主龔昌良同夥周福生控周柏生莫桂林串　田單判押繳再核○烏山船管帮鄭友根將李懷深兇毆鄭服禮了事（夏） 
[巡警局紀事]  
　　總局搶犯范阿毛之同黨朱少卿日前由偵探查獲判押在案昨日復訊認刦鄉人紗布二十疋判仍將押候禀明總局核辦○劉金山扭控馬立成索詐銀洋押候查究 
城内第一路四區孔竹臣陸大喜王世元陳大有等在穿心河橋畔密語形跡可疑由巡士拘局訊係推車度日並不犯事判交保開釋 
　　第三路一區姚連生竊張阿根家衣服押候訊究○陶阿棟控陶金氏不付工洋飭候訊奪○葛宗子推車不愼撞壞路燈判令賠償（戎） 
[公共公廨早堂案]  
　　福州路半飽居炒　店失愼一案昨又由捕房將邵榮卿陳鐵梅等解訊五十四號西探禀稱查無縱火實據應請核奪訊之陳供實係半飽居起火延　　供不知如何起火求察王襄讞商之美白副領事判交原保候再查明訊奪○戴榮卿被洋人疑竊草帽昨日復訊戴稱實係出價購買有發票呈核信禮洋行亦呈出証據實非行竊判開釋候飭原告將草帽交還○高金元前經犯案逐出租界兹又潛來判押候訊○押犯　　郎無端吵閙由捕解究判還押捕房再訊○劉長生夏銀和冐充包探向余永祥拆梢行兇判各押三個月○江西女子歐翠鳳被寗波人某甲帶至上海迷路由捕送由濟良所解訊判發所候示○揚州婦人王朱氏之女洪實被沈姓騙至上海賣於朱阿大朱王氏所開之妓院爲娼經氏尋獲報知濟良所於昨解究洪寳供訴前情王朱氏供女兒被拐後追至上海始知巳賣人妓院報捕解案求恩給領訊之朱等同供係沈姓領來價賣不知是拐求察判朱等各押六個月仍補提沈姓訊究○王琴山違章售賣彩票判押三個月○沈子卿竊施聚生等家衣物判押一月○陳中欽控吳阿四陳光甫行竊衣物判交保候訊○流氓王阿應搶取趙翠介金挖耳判押三月○沈寳芝竊薛仁周洋一百餘元判押六月○常州莊壽有家婢女秋紅被成衣匠賈三郎於十月間誘騙來滬匿在西藏路某號房屋内由莊尋獲報捕解究判賈押一年婢交莊領回○黄利標竊余丁氏家金戒金表等物判押限十四天交出串竊人訊究○王阿三攫取趙阿唐帽子判押三月○沈九江騙張漢良皮馬褂等物判押六月○李恊竊蕪湖李昌興家綢衣數十件來滬銷贓判押候移送蕪湖縣訊辦○周阿三誘拐曹金榜之女賣於翁嘉興旋又將女誘逃由翁報捕解究判押限十四天交到曹女再核（業） 
[法租界捕房事]  
　　某捐局巡丁陳生官擅向某舖收取肉捐由探拘入飭令覓保出外聽候堂期傳訊○沈阿三私宰食牛爲宰牲司查見扭入押候解訊○尤亞四黄得香串拐小孩由探拘入押候訊究○女孩徐月貞被拐巳久昨由家長訪悉被范潘氏誘拐當即報知捕房飭探將氏拘入押候解究舟 
[美租界捕房事]  
　　天潼路隆棧雜貨店主投稱學徒將緑呢一段送至北四川路被匪搶去捕頭允飭包探查緝○前晚有酒醉日人四名在乍浦路將車夫兇毆由捕一併拘入押候究辦○李阿三薛祥法陸尚卿等四人在公和祥碼頭竊王阿大銀表練昨由包探查獲拘入押辦○朱招福竊布被二條押候查究西 
[振務]  
　　保安堂經募雲南旱災振捐十月廿一日起至十二月十八日止淸單○邾城舊尹捐洋二十元宋聯芳堂胡明經堂吳三餘堂其昌祥錢莊萬新錢莊祝籌萱堂宋丹生各捐洋十元無方子慶芳女士陳輅靑各捐洋二元李士茂洋一元無名氏銅洋七元共大洋九十七元銅大洋七元○又各處桶捐十月廿一日起至十二月十八日止併見淸單○第一號本堂門首大洋五元小洋四角銅大洋三元銅小洋三十七角錢二百七十六文第二號紅廟大洋二元小洋七角錢一千二百十二文第六號大王廟錢一百四十五文第七號城隍廟大洋一元小洋十角銅小洋二十八角錢五百七十九文第九號天后宫錢一百十二文共大洋八元小洋二十一角銅大洋四元銅小洋六十五角錢二千三百二十四文保安堂司董謹啓 
 
 

Page 20

 
 
   
 
