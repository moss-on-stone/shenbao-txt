# 1912 - 180 - 4914145

 

Page 1

 
 
評論 
[書袁總統與同盟會代表談論後(芙）]  
　　吾國今日非得眞才不能富强此盡人而知之者 
也然眞才云者非小有才之謂也眞才必具學術 
經騐信實毅力四者人有經騐信實毅力而無學術則易流匪僻有學術信實毅力而無經騐則所如必左有學術經騐毅力而無信實則行遠末由有學術經騐信實而無毅力則事鮮克成以問吾國今日果有此眞才否則余不敢謂爲必有亦不敢謂爲必無蓋觀乎今之往徠都市省會者在吾國政界之中其聲名固巳鵲起究其實則未必具有眞才之資格而大率係齊人有妻妾者之流此余所以不敢謂爲必有也然以吾國人民之衆當今之世豈無博學宏通正直廉潔之士束身自愛處乎山林厭習俗之奔竸而不求聞逹者此余所以更不敢謂吾國必無眞才也 
　　余讀袁總統近與同盟會代表論組織内閣事總 
統之意以爲非人才不能救危亡故選任國務員必擇賢者不問其黨與不黨命意旣極高遠立言亦至正大夫同舟自當共濟豈疔於烈風雷雨波濟浩蕩之際不合羣策以籌穏度之方反爲名利而爭掌舵之職吾國目前所處之地位猶一髮而係千鈞非有衆力以維持則危亡之禍當在旦夕爲今之計莫若不分黨見實力以國自强不觀乎去夏英國政界情形乎各黨方爭削奪上議院駁斥權ＡＥＬＯ之事意見甚深有彼進此退之勢乃各 
黨之勝負未分内閣之去留未定而德法兩國對於墨洛哥ＭＯＴＯＣＣＯ之交涉甚爲激烈英人以兩國之得失有關列强勢力平均ＢＡＬＡＮＣＥＫＦＰＯＷＥＴＳ之問題於是各黨不爭意見合力而謀抵制之方彼强國政黨對於公共政策猶肯破除意見吾國政黨獨不當如是耶 
雖然袁總統所謂爲國擇賢不知所擇者當爲何等人才觀其當時評論人物不日當世寡儔即謂吾最欽佩余不知彼所稱許者其爲舊時宦界恭維他人之口頭襌耶抑實出於本心耶若出於本心抑何限人才於所知者之範圍内耶若非限人才於已所知者之範圍内則何以遽以最高無上之褒語加諸所知者余想總統之意決不如是總統入政界已數十年所識人才之數恒與執政之年而俱增始而識唐趙繼而試梁陸今而識蔡宋王劉輩後又將識今所未知者雖其所識不免失之子與然無不略與當識至以要職爲嘗試則又是袁氏之失策也且觀其告同盟會代表之言曰組織内閣大非昜事大總統任免國務員須得參議院之同意因此之故許多賢才多裹足不前並視北京爲畏途是可知袁氏心中决不以所識者限人才之範圍也惟袁氏目前所稱之人才尙非余之所謂眞才耳 
嗚呼袁氏固尙能急急爲國擇賢者也然袁氏一人豈能盡一國之人才而物色之使今之行政者能一一物色人才而登進之不誤以鑽營爲人才不先其親戚之私人一賢進而羣賢皆進國無遺才位不虛設人人爭自淸濯而民氣以壯學術以進工藝以精國之興也勃矣試問今之行政者孰能與於斯夫博學之士懐救世才而持躬淸潔者豈肯以身嘗試自失其節宜乎世未嘗無才而才不世見也吁 
要件 
[各部官制通則修正草案]  
　　第一條本通則於外交内務財政陸軍海軍司法敎育農林工商交通各部適用之 
　　第二條各部總長就主管事務應負其資事務主管不明關涉二部以上者提出於國務會議定其主管 
　　第三條各部總長就主管事務依其職權或特别委任得發部令 
　　第四條各部總長就主管事務對於地方長官得發訓令及指令 
　　第五條各部總長就主管事務於地方長官之命令或其處分認爲違背法令或逾赿權限者得停止或撤銷之　　第六條各部總長統賴所屬職員簡任官薦任官之進退會同國務總理呈請大總統行之委任官之進退由總長專行之 
　　第七條各部總長有事故時除列席國務會議副署及發部屬外得命次長代理其職務 
　　第八條各部設總務應其職務如左一掌管機要二典守印信三竊制統計及報皆四紀錄職員之進退五籌輯保存并收發各項公文函件六管理本部所管經費并各項收入之豫算决算及會計七稽核會計入管理本部所管 
 
 
 

Page 2

 
 
之官產官物九其他不屬於各司及依各部官制規定屬於 
總務　事項前項所列事務得依各部之使宜以其一部屬 
於各司 
　　第九條各部設司分掌部務其分掌事務於各部官制爲之 
　　第十條各部總務廳及各司之分科由各部總長定之　　第十一條各部置職員如左次長（簡任）參事（前任）司長（薦任）秘書（薦任）僉事（薦任）主事（參書）各部於前項 
職員外有應置專門技術官及其他特别職員者於各部官制 
定之各部爲繕寫文件及其他庶務得酌用偏員　　第十二條次長一人輔助總長整理部務監督各織員　　第十三條參事二人至四人承總長之命掌擬釘及　議　律 
命令案事務 
　　第十四條各司司長一人承總長之命總理一司事務 
　　第十五條秘書四人承總長之命分掌總務應事務　　第十六條僉事承長官之命分掌承政室及各司事務　　第十七條主事承長官之命助理總務亷及各司事務　　第十八條各部僉事員額據務應及各司均不得踚八人　　第十九條各部主事員額於各部官制定之　　第二十條本通則自公布日施行 
[參議員張鶴第等質問題軍都督抗不交卸書]  
　　關於陳其美之爲工商總長久不到任巳經本院議員一再質問無庸贅言惟陳其美前爲滬軍部督後爲工商總長當其設被命爲國務員時則滬軍都督之資格當然消滅已無疑義其所以逗留滬上遷延數月不來京就職者不過以辦理軍隊善後爲詞或有經手未完事件至取銷都督一屑卽陳其美亦自累電陳明不容江蘇一省有駢指都督之嫌是其任滬爲辦理軍事善後都督名義固無關係也久矣本各省軍隊之多初不减少於滬上以軍隊復雜不昜整理論南京當勝滬上十倍乃前留守黄興能以最短速之時期竟裁撤十數萬軍隊滬上一隅兵不過一鎭本在留守範圍之中卽在程都督接取管轄之内何以陳其美數月以來不聞撤銷機關仍復逍遥海一擁兵自衞使江蘇一省軍政不能統一增江蘇之担負其患猶轄滄中外之觀聽其害彌烈若以江北都督之取消南京留守之解職例之是陳其美甘習天下之不題也獨不解政府對於軍事上之計劃究竟承認陳其美以何等名義在滬軍都督滬軍之撤留究若何規定抑仍須若干時日始有結束方法汪蘇都督何以現時不能接收上海軍隊政府對於此事之處理何以不能有嚴重命令謹按約法及參議院法提出質問書請咨政府限日答復提出者張鶴第速署者李　王振堯楊廷梀陳廷策田駿豐丁世嶧秦望澜郭同楊永泰司徒隷式翰胡璧城問樹宋振聲李素連賢基李兆年周翰鄭萬瞻 
[專電]  
　　北京電參議院今日（八號）繼續討論國會選舉權資格問題各議員詰辨多端均經否决最後討論財產資格及敎育資格財產原訂須有不動產一千元者今减爲五百元大衆贊成遂通過敎育原議限於兩等小學之畢業生近多數人指爲界說含混要請精密限定因時已過午未及解决遂宣告延會　　北京電中央設國會事務局以委員長領之各省設否聽便　　北京電黎副總統電請袁總統嚴懲田桐等使暴任性俾知敝戒　　北京電劉成禹以國風新報稱其爲宗社黨擬訴訟共和黨亦以該報稱國賊黨决計訴訟　　北京電某某聲言將以手鎗斃亞細亞報總理薛大可孫武　　北京電京中黨爭驟激解救甚難 
[特約路透電]  
　　北京電各國銀行團代表現巳接歐洲覆電略謂巴黎大會所定之條件未便退讓今日銀行團與熊希齡會議兩方面各持一見不肯遷移熊希齡謂彼將另向他處籌借欵項目下雖未宣布决裂然事確中止茲經商定於明日交換公文明白解釋此事實情駐京各國公使亦於今日集議討論此事並商挽救之策惟是否將出調停尙未可必 
　　北京電參議院今日復討論國會章程議案各議員關於選舉權資格曾發種種之意見均經否議最後通過一條爲關於財產資格原訂須有不動產一千元今减爲五百元該院現擬將敎育資格精密限定範圍原議須爲初等或高等學生之畢業生今有人謂此語過於合混此事今日未决擬俟下次會議續行討論　　北京電據華報載稱廣東已匯銀一十六萬兩接濟中央政府廣東商會現亦匯解銀四十五萬兩　　北京電英文北京日報得悉農林部已請國務院准將天壇改爲模範農田先農壇改爲森林試騐塲地壇改爲飬馬塲以上諸地向爲名勝之區故該報頗以爲憾 
　　北京電聞温宗堯將任命爲西藏辦事長 
　　北京電中國各商會近日紛紛禀請工商部遴派商務司畀以調停商務爭端之權此事巳移交司法部核奪　　長沙電聞湘鄉醴陵益陽常德沅江之田禾近皆爲大水所傷惟湘江流域上游農田尙未受損可望豐收醴陵有學生數人因衣戎裝爲兵士所歐乃避入江邊某店有學生一人躍入江中抱一屋柱後爲某兵窗擲之該學生釋手沉水溺斃　　香港電行剌港督亨利美君之李翰彥已訂本月十八號提訊今日審時據供亨利美君嘗虐待香港及斐濟羣島（在南太 
平洋）之華僑並歴積怨其一則因近今示禁中國銅幣通行港地之故並言此種禁令實屬反對共和政府之精神且作激勸廣東全省仇視香港云　　蕪湖電今有遺散之兵二千餘名由寗赴應過此間 
[譯電]  
　　東京電聞徐世昌擬在靑泥窪與後蕂男爵相會並擬於陽暦七月下旬來東遨游兩月　　東京電近來米價奇昂小民殊爲困苦現有人平價出售外國米以蘇貧民之困　　東京電横濱已拘獲米經紀五十人　　波爾的克帕脫電今夜（五號）德皇在御船大宴俄皇俄后及其眷屬舗張之華麗無以復加宴罷共觀影戲賓主殊爲愉樂德皇今日（六號）在俄皇御船小宴後即赴斯温未特擬於星期二日由由該處出發巡狩德國北部德相已赴俄京聖彼得堡栢林接半官電音謂兩皇會談之言極有隹趣俄皇並與德相互談兩次爲時頗久惟電内並未云及其言之政治結果 
　　倫敦電聖彼德堡及栢林均宣布半官文告極言俄德兩皇會談時之和　兩皇嘗暢論政治問題藉此堅固俄德兩國對於和平利益必須維持同情之信心惟並未述及新條約或更動列强團體問題　　倫敦電陽暦六月份英國貿昜較之上年同月入口貨减少英金四十三萬四千四百零四磅出口貨减少英金一百十四萬零八百十九磅入口貨内計生棉一項减少英金一百十六萬七千七百八十五磅洋毛一項减少英金三十萬一千七百三十六磅惟絲及皮貨二項所增甚巨出口貨内煉鋼煉鐵及輪船機械共减英金五十餘萬磅棉花製品亦减英金二十四萬零九百八十三磅羊毛製品减英金十三萬七千九百四十八磅　　巴黎電小報唐其危訪事會往謁見摩洛哥法國總司令里哇台將軍據稱摩洛哥南部各地現日見騒亂撍號新王之希巴聲勢日張深望歐人勿庽於該部一帶蓋目下兵力不足擔任彼等之安寧也今至少再增兵三萬名則始能擴張佔據地之範圍若由摩京提出此數則與大局殊爲危險總之摩事必延久時日云　　紐約電六號有班西爾凡利亞省貨車一輛駛至里戈里　附近籌及客車之後部死人多名内有兒童甚多皆出赴宴會者搭客得免受傷者僅有一人續電云死者二十一人傷者三十人　　買特里特電葡萄牙保王黨攻擊凡倫西亞佔據火車站截繼鐵車並電報交通兩軍今仍在交戰有葡國官員率領戎服携械之人二百餘名出現於邊界附近將入葡境西班牙當道殊不能阻其前進據里斯本及哇帕托電稱葡國北部各處近粉粉作亂即經鎭平本月六號西班牙官員拘獲汽車一輛載有軍火等物蓋擬駛入葡國邊界者也　　栢林電倫敦所商之萬國無線電報條約業已簽押 
　　栢林電俄國首相擬於陽暦十月間以入款稅總網議案呈入國會　　栢林電奥京維也納現正在商立東亞銀行　　栢林電白星公司郵船哇林畢克號鐵合里克號之姊妹船也聞由鈕約開出後在愛里斯島外擱淺 
[公電]  
　　旅滬皖南同鄉會電安慶栢都督釣鑒昨閲大總統命令以我公督皖將來一切行政造福於吾皖者正非淺鮮鄉人莫不以手加額爲吾皖前途賀昨接蕪電客軍肇亂焚搶長街警電傳來深滋隱痛自光復後蕪商擔任軍餉不下百萬今猶出此推原其故一由於客軍對於地方無甚感情一由於商民財產未能受保護之實益本會爲此公决呈請三事一請嚴懲亂兵及其官長二請將駐蕪客軍全數撤退三請查明商民損失照南京辦法賠償以彰公道再路事如何前函敬乞一併電復母任翹盻皖南旅滬同鄉會公叩庚 
　　駐蘇松軍弁目團電北京袁大總統鈞鑒自武漢倡義東南響應旬日之間軍隊增至數十餘師軍需浩繁司農束手及今裁撤爲民國計固應爾爾惟現在黨派紛爭羣謡四起環顧神洲隱憂方劇北方軍隊究有若千新招若干應撤若干裁汰之期何時開始何時結束似宜速行公佈俾薄海人民均知大總統廓然大公絶無偏倚則讒慝之口無自而生辦理軍隊事宜自昜爲力至用人一端尤爲萬目所注但當問其才不才不應問其黨不黨更不應問其南與北何人實是幹濟之才何人實是淸修之口務得人望所歸者置之鈞衡庶於大局有補叚芝貴人格卑鄙久爲海内所不齒何以民國方興竟得厠身政界光天化日之中豈容魑魅　魎顯形露跡似宜速行罷斥以淸仕途昔史閣部謂朝中之舉錯咸宜閫外之嫌疑自化幸大總統三復思这儉等側身軍界本不應與聞内政祇以望治情殷用敢直陳不諱愚昧之見尙希鑒察駐蘇松軍陳惟儉焦忠祖劉郁周陳洪嚋陸丕謨龔贊堯張樹藩仝叩　　武昌黎副總統劉民政長電北京袁大總統國務院參議院各報各省都督上海各報鑒鄂省軍民分治已於七月一號實行所有内務財政敎育實業事項元洪於昨日交代心源即於昨日接印視事其司法交通外交事全暫附民政長管轄俟官制規定後直請中央此外鄂省陸軍軍隊學校局廠仍由元洪擔負伏念元洪不才謬荷三軍推載之殷兆民保託之重添列疆寄弦望九更掇拾補苴智盡力索天畏民鑿昕夕徬徨幸國民恕其愆孱大總統矝其頽邁解除民政稍卸仔肩心源猥以疏庸謬膺任命明知才力竭蹶無裨時艱惟當民國締造之初權限環分之始樊山未出代理需人不得不勉策駕駒暫行承乏仍請速催樊山早日蒞職以重專職而免僨事心源在職一日即盡心力一日斷不敢以暫時瓜代意存委卸仍懇大總統時賜訓言各省都督共與維持以端基礎臨電屏息無任悚惶元洪心源同叩冬印 
　　江陰徐團長電上海陳都督鈞鑒兵士食盡急待欵現已七月請速發五月全餉候示團長徐世薄叩支　　南京程都督電陳都督鑒大咨敬悉第九旅五月分薪餉等費務希尊處合數發給容將餉册咨逹冰案德全魚印　　北京國民恊會支部電上海國民恊會本部鑒民國公報社被毁詳報界公電三大自由横遭蹂躪乞速通電聲討並要求政府嚴懲京支部　　上海國民恊會電北京大總統參議院國務院鑒報舘爲與論機關豈容匪類任意蹂躪頃據京報界公電同盟會會員田桐等率衆闖入國民公報社搗毁一空痛歐館員擁至驚廳逼挟管押此等舉動蠻横已極務請從嚴懲辦俾伸法而保權民國幸甚國民恊會本部齊 
　　北京電時事新報館轉各報館及日報公會昨晚六時同盟會幹事國光新聞總理田桐同盟會員民主報總理仇亮身帶凶器流氓二十餘人擁至國民公報田仇以名片拜該報總理徐佛蘇質問該報當日時評何以用南京假政府字樣顯係破壤共和徐答此係主筆沿用東人名詞作假定政府解即臨時政府意也田仇等卽令交出主筆藍公武徐答言此文字上之意見不能作爲罪案卽有罪我負責任亦無交出主筆理田仇等即率衆毆徐頭面手足皆血餘衆搗毁該館什物器具一空並分毁該館之羣初印刷局藍君自後室走出亦被痛毆以不辨識獲卽田仇等毆畢挟徐往外城巡警總廳並不准更換長服沿途毆打直赴廳並用先發制人手段以該同盟報七家連名控徐叛逆徐亦提起公私訴訟當晚兩造皆釋此係田仇等積恨該報主持讜論力斥暴民政治同盟會胡瑛劉揆一等會屢次邀徐入會徐不肯遭此横禍同盟會似此無賴抱一順我者生逆我者死之主義以滿洲親貴之氣燄濟以下等野蠻之行爲稍與爭持正論卽嫁以大逆不道之名近如武昌起義十數年革命之鉅子孫武劉成禺諸君國風報等皆指爲宗社黨斥爲國賊目中祇有同盟會並無國家並無人民黑暗如此願海上同志爲自由請命死以之陽　　上海紅十字會致汴都督電汴省張大都督鈞鑒傳聞耿道繼善在汴私立紅十字會總公所各府州縣委派人員設立分所擅刋關防分布捐册到處勒捐並有派人招募兵勇衞輝所派委員兼營官蕭鳳鳴設局招勇並聞各府皆是如此該道集有萬餘金皆入私襄所委分局委員五百銀一名等語膽大妄爲駭人聽聞去冬委該道爲勸捐委員並未准其在省設會及刋關防等事旣於本會名譽攸關且與宗旨違悖此係傳聞慮實亟應根究請貴都督嚴切查辦如果屬實卽請查封局所追欵歸公所委各員全行撤回所招夫勇一律遺散以免滋擾而術善舉除追繳該道札文外應如何懲儆耿繼善之處悉聽尊裁會長吕寰海叩 
　　汴都督覆電吕會長鑒眞電敬悉耿道私立總公所擅刻關防到處勒捐並有募勇情事實屬荒謬已飭交法司訊究並分飭將公所本封並查明募勇情形一律遺散敬復鎭芳寒 
要闻一 
[參議院會議錄]  
　　今日（七月初一）參議院開常會議事日程計有六條而國會組織法大網列在最後記者不知參議院之用意所在討論旣極遲滯而每次排列輙在最後於是今日不及議时日復如之坐令此等重要議案遷延不决前聞總統府來文咨催而社會之渴望亦非一朝一夕前日某議員謂各議員大有盤據把持立法機關之意雖非眞諦然不可無以慰國民之望也記者之剌剌不休蓋以今日議至第五案已屆十二時組織大網仍未議及也首宣布國會選舉法大網此爲全院委員會之報告並未討論不過决定開二讀耳次宣布銓叙局官制修正案次宣布印鑄局官制修正案皆無討論俟下次開二讀會次宣布臨時稽勲局官制修正案議論乃蜂起矣張伯烈首起發言謂此局不應設立指摘之詞甚多且極激烈於各處設分局一層尤折其舉動荒謬谷鍾秀起而爲辯護之詞彭允彝踵谷說之後張又起而興之角逐記者在旁聽席不知各員所言爲何徒聽掌聲拍拍上震屋瓦細察掌聲之由來大抵純屬共和黨與同盟會之關係在共和黨視稽勲局之設專同盟會表章門面而同盟會亦認共和黨之反對稽勲局即爲反對同盟會各對其同派之說狂拍其掌統一共和黨之掌聲則分爲兩黨點綴之後會有瀾責備局長不應於官制未通過時擅設公局而李肇甫則云財政部亦有擅設中國銀行籌辦處之事幾如村姑相馬各挟短長眞有失議會之價值在反對稽勲局者無正當之理由辨護者亦東拉西扯以記者言之 
 
 
 

Page 3

 
 
　　今日所議官制乃修正案非新提出之官制如願取消稽勲局應别提議案僅反對修正案使其不關二讀會則原官制之效力仍在此豈非無意識之尤者乎同盟會人不從此點着想而突然牽引財政部以爲抵制亦屬可笑故記者以爲兩未當也結果仍須開第二讀會蓋二讀會之開不開爲修正不修正之間題非稽勲局取消不取消之問題也次宣布各部官制通則修正案大致無甚改動惟將僉事至多額减爲八人有主張減爲六人四人者可見參議員之富於消極思想不問部務之繁簡設司分科之多寡僅欲於僉事制其定額其爲無政治上之眼光可知卒照報告書表决鄭萬曕姚華不以科長科員改爲僉事主事爲然經委員再四說明仍照原報告書表决散會時已十二時十分矣謹將是日審議國會選舉法大網報告附錄如左　　甲衆議院議員選舉法一選舉法採　選制二選舉區初選採小選舉區制　選採大選舉區制三有中華民國國籍之男子年齡滿二十五歳以上且在選舉區内住居二年以上者具有左列資格之一得有選舉權（一）年納直接稅二元以上者（二）小學以上畢業者（ 
三）有不動產價格在若千元者（其標準數 
在一千元以下定之）四被選舉資格中華民國國籍之男子年齡滿三十歳以上者均得有被選舉權五有左列之一者不得有選舉曁被選舉權（一）剝奪公權及停止公權者（二）失財產上之信用宣告破產尙未淸結者（三）有精神病者（四）吸食鴉片烟者（五）不識文字者六停止選舉及被選舉資格（一）現役海陸軍人（二）現任行政司法及警察官吏（三）各學堂學生（四）僧道及宣敎師七投票方法初選用無記名單記投票　選用無記名連記投票 
　　乙參議院議員選舉法一用記名單記投票法二被選資格年齡三十歳以上（蒙藏選 
舉法另訂） 
[國務院會議紀聞]  
　　七月一國務院會議蔡宋王各總長仍列席陸總理卽面致慰留之詞蔡等堅不允議後同至總統府袁大總統又親爲堅留其言甚長略謂諸公之來究爲救國抑僅爲擴張黨勢况就職時得總統總理參議院三方面之同意今總理雖去而總統與參議院之信用仍在安可因一方面之缺陷而并棄二方面之未缺陷者策此建設茫無頭緖之時豈可連翩去職以造成無政府之壯態云云語極懇摰動人蔡等不能答袁大總統又云區區之意磬吐已盡尙有一言則敢代表四萬萬人要求諸君勿去蔡忽大聲日某等亦敢代表四萬萬人求大總統之准其免職遂不得要領而散挽留之術已窮總統之言可謂掬示肺肝而蔡等刧於黨議竟無可自主聞宋略有顧全大局之意而滬上某某兩要人微有斥宋爲不忠於本黨故宋擬赴滬晤談以明其中曲折京中近日盛傳暗殺黨來宋亦有戒心政黨之設原以多數人的同一之政策恐力薄不昜逹結爲團體求其意之昜遂也若不顧國粗專爭黨見甚至侵及黨員無關政網之自由豈不貽笑天下今日國勢如何何忍犧牲國家以爲黨爭之資料近頗有無黨派者擬組織機關嚴糾各黨之缺失而同盟會亦有改組之說記者竊不禁拭目俟之 
同盟會叅議員與共和黨 
[叅議員之一夕談]  
　　同盟會參議員張耀會李肇甫與共和黨參議員楊廷楝丁世嶧爲種種之談話記其大略如下丁詢同盟會對於新内閣態度如何李云同盟會人决不加入國務員之列楊云此爲同盟會計其影響之良實遠過於今日自任内閣但於國家之統一上有無損害不可不慮各地人能識政黨作用與本部决議之意者恐不及半數徒見國務院中無同盟會人之蹝跡因之心生缺望雖不致有積極行動破壤統一卽灒滋消極思想阻碍國家之進行其弊巳不勝言矣張云此層早經慮到昨通電各省申明此意李又云民國新建共和之基礎是否確定吾輩不能不格外注意非對於一人有猜疑之心也楊云此層微特熱心共和者應知注意即不𤍽心共和者亦同具此心因吾國元氣衰弱已極若再生變動國必亡無論何人即令有欲變之心且有能變之力苟吾輩不予以可乘之機會彼自無能爲役今但注意他人之變不如注意於不予他人以變之機會李稱善丁云叅議院中人接近之緣較多如尙不能接近則院外更無可望尙希諸君關之張云實有同感以上各節雖得自間接然大體如此於今日政局或有消息乎叅淸談（泙桴） 
[甚矣同盟會其民國歸子哉]  
　　曩者組織南北混合内閣時同盟會諸人爭權竸利紛紛遂鹿而内閣進行機關障硬横生幾幾有大局决裂之現象 
今者認然國務總理甫出現而同盟會會議又以敢黨内閣之說不見聽於總統及參議院蔡宋王各總長羣懐去志總理慰留不得也大總統慰留不得也一若知有黨議不知有國家者然 
記者蔡宋王三人之愛國心何其不如愛黨心之堅决也 
然而國家之前途且從此多事矣鳴呼噫嘻小說 
[俄王之偵探（一百十三）]  
　　鄧方原是能知醫學的人見了愛末姑娘這個樣便忙將他兩眼用手分開他來看了一看又呌愛末姑娘張開了口向他呑頭喉嚨看了一看說道這是他們用了麻木之藥將他弄壞了的幸喜所受未深眼珠喉腔都未損傷及早救治尙能來得及的又向余道可惜我現在没有帶得藥來不然便好將他救治了又道我想這愛巴市中大些藥舗也有我現在便去取了藥來到那上輪時便能救好他了你一個人在這裹守住他罷余點頭道這樣也好但是你這地方須記的淸楚不要走了出去尋不回來了鄧方道這個我自能知道余又道你宜速去速回并要留心被人看出破綻現在正是爲山九仅功虧一簣的時候了鄧方道這些事我自然明白你只好好保護着他是了余道這個是我的責任我也知道鄧方說罷便尋路而去余時一人獨坐無聊對着愛末姑娘又不能談話問他甚麽凶只閉着眼睛偃卧在谷的一旁看他樣子甚是疲困余心中想道這般嬌滴身子卧在這土石堆裹爲時雖暫終恐於身體有碍因想現當中秋之時外邊樹林裹落葉正多我現閒着無事不如出去掃取的落葉回來舗在地上使他卧的較爲適意想罷便向愛末姑娘說明了這個緣故愛末姑娘微微點了點頭余便出了那谷記住了谷的形壯行不多路便到了樹林之下 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德州火藥局炸裂情形]  
　　山東德州火藥局突於七月三日炸裂已紀昨報專電茲經詳細調本知該局當炸裂時人心大慌均以爲必有軍略關係因該處駐有巡防營六營故也而津浦路由濟赴津之車行至禹城亦發電質問及事後調查并無軍略關係實係濟南作子午炮之黑藥於前兩日間費銀六百兩購買者存在該藥局之内不知緣何燃着而又連及他種子藥一時子彈横飛炸去房屋二十餘間受傷者三十餘人死者尙不知細數至十一鐘時僅找出死屍兩具該處帮辦袁君希聖亦經斃命屍身尙未尋着相距該局二三里内之玻璃全行震破聞該處人云存白藥之庫與該局相鉅亦不甚遠幸未燃着倘白藥一炸該州全城必均化爲鳥呼亦云幸矣 
[陽高縣署被焚之可疑]  
　　山西大同府屬陽高縣署於七月一日午後九時突然被焚據報告云係由衙内起火前堂未燒僅燒内衙當火起時丁令所部馬兵號房人等紛紛向内搬取行李署内略有槍聲第一鎭軍隊前往彈壓商民毫無損失安靜如常又一消息云陽高縣新知事到任丁命不肯交卸遂自行焚燒衙署欲借此煽惑民變此雖傳聞然火自衙内起其情形誠有可疑次早火熄丁令即交卸出署究竟交代有無糾葛容後探聞 
[蕭山民團閙鬧事]  
　　蕭山縣所轄之義橋爲錢江上游巨鎭商業極爲繁盛去歳光復後因匪盜窺詞經該鎭紳商織保衞民團所資防堵月需經費槪由衆商擬派近以靑黄不接商市凋蔽支持爲難迭經呈請該鎭商務分會公議暫行解散每名酌給恩餉半月以示體恤不料各團勇以連年飢荒環求加發三個月口糧俾資負販該會總理恐其要挟勒令卽日繳械並揚言如不從常按名拿辦云云因此激怒團勇全體譁閙排隊負槍鬨入商會司閽者强加攔阻卽被剌傷員司均從旁門逃匿合鎭商店慮遭波累紛紛罷市聞該團勇均係士著尙無不法行爲洎團長聞警趕到勸令回局靜候商辦該勇等卽整隊回防昨日該商會飛報省軍府要求派兵蔣都督已電令知事會同游擊第三營哨長周學文統率所部馳往彈壓有嚴拿首要解散脅從等論不知能和平了結否 
[浙江軍政統一矣]  
　　浙都督令各司文云案照浙省各軍政分府據前杭州嘉興湖州寗波台州金華衢州嚴州温州等九分府陸續呈報取消當經電令各該分府將經手未完事件及案卷欵項一併分别移交各該縣知事接管一面即開單呈報以憑核辦如該分府有起行或由縣兼攝者即由該知事本照辦理並分令各司查照嗣後凡有關於轉飭事件應即行知各該知事查照辦理等因各在案茲據處州吕分府於六月二十九日電呈敝處赶辦取消除兵隊外開支六月截止應行手續煩多一切淸理須在下月等情並據紹興王分府於六月三十日電呈分府名義實行取消現在淸理交代預備一切紹興徴收機關就近提撥各欵無論如何除支用外自當移交册報勿勞文催等情據此除分令各司知照外合就行令該司知照嗣後凡關於轉飭事件應卽查照前令即行令飭各該知事查照辦理此令 
[永嘉法官違法續聞]  
　　温州永嘉縣法院長黄公違違法妄判平陽海關分口司事陳作霖監禁七年十一個月之罪一案已紀本報茲又將探錄情形錄左　　各團體大動公墳旅敺各界各團體因陳作霖無辜被縣法院長黄公逹定以監禁七年十一個月之罪大起公墳於陰暦五月十六日下午二句鐘假倉河巷貧民習藝所開聯合會到會者有二百餘人來賓數十人先由席君德元報告開會宗旨及縣法院長有無違法請諸君研究次勞君少麟報告陳案顚未及請保未准情形未云應如何對付請諸君各表意見席君謂今日本會須公推臨時會長一人於是公推徐君少雲爲臨時會長次由徐君登台指摘黄公違判决之非法提議公舉代表向地方法院起訴一面電省經衆贊成次由陳君毓陶宣讀上訴地方法院之公禀及致省電文次由徐君報告作霖妻之寃單並謂作霖妻已於本晨殉夫而死吾人不可不開一追悼會以表其節烈之忱於是席君謂陰暦六月初七假座此處開追悼會經衆贊成次由衆公推上訴代表十五人江蘇徐鎭玖君席德元君安徽魏思九君羅本慶君江西謝年君符璋君山東武毓秀君湖南陳文繹君葛雲福君福建陳贊唐君高嚴君河南李大昌君直隷高其銘君浙江勞勸餘君張煥紳君次由梅統領代江君煥動謂陳君作霖辦理平陽海關確係梅統領所委此後無論如何辦法梅統領　不贊成云次來賓林君立夫演說今日諸君旣舉代表上訴宜堅持到底逹到不承認黄公逹爲永嘉縣法院長之目的而後已查黄係寗判研所畢業本來無法官資格然因光復時有點微功加之神通廣大極力運勲得充斯職諸君對於此事不可不大加留意也云次程君梅生演說謂法律者保護人民之生命也國無法律則不能自立次由會員謝君相繼演說時已五小時遂摇鈴散會 
　　陳張氏殉夫暴亡陳作霜髮妻張氏寃單云竊氏夫陳作霖被省委海關監督陳範串通縣法院院長黄公逹多方羅織不按法律不問理由猛下强硬手叚判氏夫七年零十一個月監禁之罪氏聞僧之下五衷碎裂腸斷涙枯搶地听天山窮水盡將欲爲夫鳴寃無如一個女流旣無學問又無權力倘或背夫偷活揆諸三從之義不能一死何忍雙離而且氏翁壤土未乾家門無主旣無伯叔絶少宗親上有七十一歳之慈姑下僅十有一齡之糼子事畜之計委託無人異地流離終成憾殍古語云死有重於泰山有輕於鴻毛氏雖不才亦略明大義近巳覔死兩次雖經親隣灌救然除死之外别無生路藎棺諭定千載之後必有公評九原之下庶幾暝目現氏巳自分必死氏死不足惜氏死而伸夫之寃獄則氏之姑氏之子猶可以生瀕死之身伏乞諸長官諸同鄉諸善士乘公評議以洩氏一錢之寃而全氏一家之命不勝迫切待命之至現聞陳張氏巳於陰暦五月十七晨一慟而殞其姑年近古稀淹淹一息暏此悲慘情壯巳抱一必死之宗旨云　　黄法官杳如黄鶴永嘉縣法院長黄公逹聞係法政校外生旣鮮法律知識又乏經驗祇以手腕敏捷大施運動得任斯職開庭以來怨聲載道而對於陳作霖一案尤著茲聞其判决陳案後卽晚盡檢其所有物乘夜返省究不知其用意何在 
[錢江船捐風潮之尾聲]  
　　杭縣知事汪嵌勒派江干船捐護成風潮巳迭杞前報上　對於此事巳申斥汪知事並即日出示免征然一注横財無端打磧附痕劣紳因之老着成怒又串唆該知事要求督司擬以毆警奪械爲題羅織成獄幸楮司長洞悉民隱嚴　批駁該知事墳無所洩覓欲舍團體而仇箇人揚言卽日提起訴訟事爲徽廣金衢嚴紹六埠行商船戶值知復於日前假座江干大資福廟聞特别會義起行船聯合會擬訂章程四　預備抵抗官紳不法之舉動云 
[駐紹六標標統之更替]  
　　駐紮竊郡新軍第六標成立在光復之後良　不齊地方頗受其擾會經民團局職員徐守範等瀝陳該標統將管帶等罪壯十餘起控諸中央政府茲　朱軍長瑞以該標統余冠澄縱弁殃民敗壤軍紀巳電商周師長卽行撤差改委全省稽動局長兪煒君就近接統（兪君奉滬赴紹會籌善 
後）昨日兪局長專電力辭並請照章退役當經朱軍長續電慰留謂大局初定諸待整理該團任務尤爲重要務希免爲其難母萌退志稽動局長另委代理紹事竣兵赴寗再行交替退役一節應無庸議云云 
　　同日又據該團將校公電内稱奉到冬寗敬悉委任兪煒君任九八團長衆望甚殷乞速催任事俾某等有所遵守兵心藉以鎭　 
[張國荃擁兵抗命之餘聞]  
　　襄陽恊統張國荃竊據襄樊反抗命令及聞省軍兩路進勦挟資遁去其祥情巳誌本報茲將事後情壯略紀如下　　（一）電阻劉仲文劉于張變時擁兵移屯沙陽論者無不疑惑今張軍有就撫者有逃散者襄樊巳經平定劉於是又欲回襄駐紮因恐外間詆議乃電禀黎公以擬率軍回省爲詞蓋明知黎公恨其跋戶必不允許而乘此可以得返襄之命也果然黎公覆電有襄亂初平應仍駐襄以資鎭攝勿庸來省云云又聞劉要求將張軍編入所部謂斷不能編併王安瀾之第六鎭其理由謂戕斃之周統聖卽六鎭將官故張軍與六鎭惡感甚深應就近編入彼軍黎公以其驕悍不　此次未與張國荃同叛者别有原因故决計不允　　（二）撫卹周警亞被張國荃所殺之標統周警亞陸軍特别中學堂畢業生起義時迭經戰事頗著奇功茲遭慘死殊爲可惜黎都督特飭軍務司人事局按照中級官長効死疆塲章程給卹金二千元俾其家屬生活 
[鄂都督府改革記]  
　　卾省黎都督因民政府成立都督府權限縮小辦事機關亟應改革業經開會議定將府中秘書叅議各廳改組總務軍事兩科科分若干股即於總務科之下設秘書股舊日秘書多至六十餘人除送十七名於民政府差遺外復裁汰二十人酌給川資　籍其秘書廳主任鐃漢祥陳邦鎭二君則改充顧問官 
　　移送民政府之秘書十七員一人未用雖有聽候差委之文將來不知安置何所該員等不屑小就仍返都督府要求與裁員一體賞給回籍川資黎公因各員於起義時辛苦相從歴盡艱險特格外從優分作三等一等賞二百元二等百五十元三等百元以酬勞勛聞各秘書初議以考試定去留而分等次各員以爲大辱幾同盟退職經黎公自定裁留頗費調停各裁員乃以要求川資爲終局又議案審查廰軍事參謀處監印處監令處庶務會計等科書記員爲數亦衆刻共裁去三十餘人又移送民政府未用之十五人亦要求給資須與秘書人員一律連日在府内吵吵閙閙黎公以忠厚爲懹並未加罪且使參議等勸解之可謂寬於待人也叅議廰從前權限甚大現在胼入軍事科該科事務繁用人多是以舊員均未裁汰 
[日人侵佔京漢餘地之交涉]  
　　漢口日本租界火柴廠上首有大路兩條前通江岸後通華街皆係京漢鐵路局餘地前日鄂省外交司據淸丈局員報告云派員查得該兩路一爲李家路一爲馬家路前淸宣統元年日本工部局在該處置地三塊而兩路線並未收買乃日領派該署書記官大間智君至外交司面稱此處官地民產均備價收買至人行大路無論爲官有民有圈購租界定約載明皆不給價且伊新闢馬路不在公路之上則原有公路應歸伊作私產兩相掉換云云似此明明京漢路餘地日人無理混爭想外交司定必與之嚴重交涉也 
[粤警廳拿辦扶正同盟會匪]  
　　廣東警察連日在各處拿獲自稱扶正同盟會第二次革命者四二餘人有曾當民軍者有爲亡淸奴隷者有籍隷者有籍隷外省者有年餘花甲者然皆絶無智識之流搜獲之物以徽章關防委任壯函件爲多手槍藥彈甚少黨徒住址多在横街小巷間有女眷同住然用度服飾皆甚鄙陋其招有入黨每日只給銀二毫澳門機關又無款寄到则其財政窮困無能爲力可知其印文有刻督辦廣東全省東西北三江某軍軍長之關防者有刻中華民國廣東陸軍某恊某標某營之關防者此等匪徒旣無軍械又無資財聽人誘惑致罹法網亦可惡而可憐也茲將警廰佈告錄左 
　　前者一區叚内拾桂坊聖賢里出刦案兩起又五區叚内定憲巷被刧未成槍斃警察一起當出一區迭將二案破獲起出原贜所護匪犯均供認不諱並在各匪懹中搜出亂黨徽章困面究出所謂二次革命匪徒四十餘人有鎭統恊統標統營長隊長總參謀鹽政財政各等職有關防委任壯徽章函件炸藥各証據先後審問有哭泣求命者有互相攻訐者有自認派暗殺行政人員自請引拿同黨者種種不一甚而自稱鎭統之人且痛屬澳門機累人不淺者可知主動者無非犧牲他人之性命歛錢自肥爲害地方特將各種委任壯給與現獲一般匪類使其擾亂治安以爲快心之舉實則有如兒戲本廳當將所獲情罪重要者明正典刑俾昭儆戒深愿無知之徒此後勿再爲匪黨所愚自陷於死凡人粤人務當各安生業切勿無故自擾爲匪徒所恐嚇本廳長耳目靈通對於匪黨蹝跡偵無不知捕無不獲自間路以保護地方面有餘此等匪徒無能爲也除將所獲匪徒姓名另行宣佈外特此通告 
[九江府署被刧]  
　潯函云六月三十號有獨立營某隊兵十變鳳闖入府署搶刧（潘知事因公出境）失贜不多以徽收錢糧未旺並無存銀故也當時該兵士等將知事之父拖出轅門擬予槍斃後理力辯並非知事之父係知事之鄉人來潯謀事者卽有兵士審察其衣服皆係粗布所製乃宣言日不可誤殺安有知事之老太爺而穿如是粗布衣服之理遂得釋放然亦險矣揆創亂兵士之意殆欲甘心於潘知事者至與潘知事如何有惡感則不得而知是晚余旅長已由省回潯當卽查明爲首兵士五人於次晨擒獲鎗斃現大局漸定惟商民經此一番常覺惴惴恐懼不安於心也 
　　附警署長電志南昌都督警視廰鈞鑒昨戈統領黄團長奉都督電令嚴拿造謡滋事特磋商城外歸要塞城内歸步軍担任保護署長則奉派維持商埠不意是晚府署被刧天明署長入城聞知卽往查詢據民事課長伍捷先課員李鈺卿曁合署人等面報亥子之變實有身穿紅領黄軍服並背快槍說南昌湖南本地三路口音數十人一面把守電話房一面搜索知事肆行搶刧幸串票無失印信保存而潘知事已先期因公出境再昨日會議府署一帶係歸獨立營担任保護合併聲明九江警署長周英艷 
　　警監復電九江警署長鑒府署被刧事屬創聞該署長天明入城始行聞知情殊疎玩警察有保護專責實難閃卸仍須一面嚴密防範一面緝拿匪徒至要警視廰呈印 
[贛路借欵成立之要電]  
　　贛都督電北京國務院云贛省鐵路公司開辦數年僅成百十餘里商股百餘萬兩外之巳借商欵百萬兩去歳以來工程停辦營業所入僅敷日用現正籌展路綫資本絲毫無著以前借欵利息過重又屆歸還期限催索甚急故烈鈞屢次飭司召集鐵路股東會議僉謂無力續認股本添招新股又無確實把握遂公决改爲江西南潯鐵路有限公司原有商股仍舊其餘應行籌備還債修路各欵由公司担任公舉鐵路總監彭君程萬名譽總監陳君三立赴滬借欵前奉電詢當經轉知茲據電復以現向日商興業社會借貸日幣五百萬元九五扣繳仍於五分回扣總數内提八萬元歸公司週年六釐行息十五年本息還淸暫以鐵路機器材料作押在滬磋議合約不日就緖簽押交欵等情查此項借款成立除撥還息金舊欠以之購備材料尅日開工一年之外全路通行商務運輸營業必旺三四年之後積存公司所入之赢餘備還本息不致無著且該公司旣歸公家監管弊端可以剔除借欵歸還較昜爲力除將此次公司改組全案另文咨呈外僅此電聞 
[蘇州警局近事]  
　　禀軒局長案前有落溎等刋發匿名傳單攻訐巡警局長石人後被南路區官捕獲解候訊究茲悉此案當由軍政　電禀程都督請示核辦石人俊亦引嫌具禀辭職昨已奉到電令内開蘇州都督府慮司長鑒電悉石長諸事和衷聞之心慰惟造謡生事之人擾害治安實堪痛恨早經示諭嚴密查拿現任拘獲之蔣灌及供出各人應卽訊明徒嚴重辦以保治安萬勿因輩語稍形疑阻希卽轉告爲肹勘叩　　實有新議案蘇城市公所本屆夏季議案内有禁售淫書淫晝並賭博等具及取締驉馬須定停留地點並一律掛鈴兩案當以事隸巡警範團議决移警總局查照施行石局長接到移知議案後現已刋印示諭並通電各路區官一體遵照實力奉行矣 
[洞庭山審檢廳成立]  
　　蘇州洞庭縣業巳歸并吳縣惟東西兩山孤懸太湖離城遥遠前經紳商學界代表秦維藻等呈請組織司法機關以便就近審理訴訟並將原有地方廳經費分設兩分廰以便與預算案所列經費相符均奉指令核准照辦茲經探悉東西兩山審檢兩廳職員巳奉都督分别委任各法官捧檄禀辭均於日昨前赴該處組織開辦矣委任各員名單錄左 
[東山審判長]  
　　吳讓禮江蘇法政畢業生推事宋銘仁同上主簿鄭芝壽裁缺第二初級廳錄事檢察長徐鳳標留日法政畢業生檢察官周恩緖前高等廳典簿主簿李廷華未詳看守所官李毅留日警監畢業生西山審判長管尙動留日法政畢業生推事金石聲江蘇法政畢業生主簿秦恩蔚未詳檢察長戴忠駿留日法政畢業生檢察官孫傳驛江蘇法政畢業生主簿沈文奎未詳 
看守所官徐震同上 
[松軍水師之新編制]  
　　松軍葆安水師五營兵額不一師船亦多寡不齊近經沈統領從新編制以歸劃一並派定戍汛地段以清權限而專責成計第一營專任沿海一帶緝私之責第二營任巡緝婁靑兩境第三營留郡操防以備緩急征調第四營駐泊奉南各要隘第五營專屯金山以管防務每營五哨每哨師船八隻每船八人輪抽一人入講武堂每管帶有先鋒船一隻弁兵人等共二十名 
[雙溝鎭公議改縣]  
　　雙溝在徐州城東九十里地屬江皖兩省界隸銅邳唯靈四縣對於四縣均以鞭長莫及於行政上諸多爲難近睢寗周仲穆（第一軍一等顧問 
官）靈璧陸福庭（兩江師範學堂畢業）張金鈞（實業學堂專科畢業）程穉航（營長）諸君等公議劃銅邳睢靈附近雙溝之境界組成雙水縣以便自治刻已擬公推徐君文修爲代表呈請江皖兩都督核辦矣 
 
 
 

Page 7

 
 
[江那改爲靖邊廳]  
　　雲南開化府所屬江那地方地旣極邊又當通衢在滿淸時代該地向設一縣丞治理民事然只有彈壓之責並無辦理民刑重案之權故該地人民一切訢訟均須遠赴文山縣衙門一控而相隔甚遠諸多不便現在該處紳民來省禀請軍府准將該地改設縣治軍府電飭開化府查看情形妥籌核辦在該府亦以江那邊地緊要與其改爲縣治不如設爲廳治但請設於大窩子地方更名靖邊廳江那縣丞歸其所屬 
[迪化商家被搶]  
　　迪化函云新垣從前各帮商家不諭資本多寡一經開市即濫出錢票藉資周轉近日以來南疆警告風聲鶴唳省垣各色閒雜人民積聚日多大有洶洶變亂之勢昨有多數閒人藉持票換銀故向商家恣閙閒人愈聚愈衆遂致大肆劫掠所有各殷實商家均不及閉門遂被搶刦當時彈壓亂民之軍隧亦乘風使船大搶特搶擾亂一日之久始行平息云 
本埠新聞 
[再紀拆城築路問題]  
　　滬南市政廳因拆城築路事特於七月六號開第二次評議員會先由王君引才發表意見云拆城築路狭處祇有二丈尙復成何馬路况與法租界毗連相形可媿鄙見幹路關狭丈尺應照前次議決案辦理今小東門至西門城濠路線當爲幹路無疑則路線豈能過狭城濠租地本屬弊政萬不能與普通地產有同等之權利顧全少數地主不完全之利益而妨碍全市公共之大路與議者心實不安城墻拆去後如有餘地可補償租戶最妙否則以他處餘地補償之可也至外人租界行政乃屬地作用非吾國民所宜仿照卽欲比擬則但問築路之如何仿四馬路之大收縮可也不必仿五馬路巳有電車而再收進旋即議决改狭路線仍照前次議决案以四丈爲度 
城根保產公會及租地建屋各戶於七月七號在同義會續開大會男女老糼到者千餘人由會長朱鑑堂及代表江確生竭力勸諭謂李民政總長及莫市政長等决不使爾等血本無著自當靜候磋商嗣由來賓周子京演說謂個人之產爲私產紳董經管之產爲公產城濠軍用地爲國有產應歸陸軍部管轄由中央政府直接今拆城塡濠一事市政廳議員藉滿淸議會之變用剝削民生殘害商家實爲違法赿權等語繼由保產會同人議决辦法如下（一）仍求實行改狭路線闊處三丈狭處二丈以期少拆房屋保全血本倘不改狭則應拆之屋衆不承認（二）下岸應拆有碍路工房屋公求先示圖樣並速指明相當地點承租移建井償還相當損失（三）地畝租金分等則而定高下年租若干應要求預行宣布明白以安全體之心（四）所有租戶前因建造房屋會繳過特别捐者理當特别償還 
[陳都督徒勞往返]  
　　前任内閣總理唐紹儀君由天津乘新銘輪船來滬下船後又受大驚重行登岸詳情巳屢見本報專電而滬軍都督陳英士君則仍於昨晨率同交通科長王子良偵探科長郭文元並帶同各科員及警衛隊二十餘名至招商局碼頭迎迓迨六時半新銘抵埠上船詢問據云坐四號頭等房問迨至該房間祇有王姓一人在内詢明唐君並未同來陳都督遂至招商局略坐片刻仍乘馬軍而返 
[鍾文恢何不投訊]  
　　前充江西軍官之胡謙因剌死該省都督府内務正長鍾文恢之姪鍾震川逃匿滬北泥城外新安里三十五號屋内茲經鍾文恢來滬偵悉禀奉滬軍都督移請公共公廨飭派中西包探於前日前往將胡拘押匯四捕房昨晨解送公堂請究先由中西包探禀明拘拿情形訊之胡供稱我並非胡謙即索紙筆書明隆汪名吉人家居麥根路　　曾在江西帶過十五標兵隊已於陽暦四月一號交卸即於是月二十九號來滬曾庽上海旅舘查原告所控之事在五月十號其時早經來滬不知何事被拘等語旋又由愛理司律師代爲辯護繼由滬軍政府代表徐哲明鍾衡投訴前情請爲帶回歸案惟稱與胡並不相識聶襄讞諭日此案情節較重應俟公堂預審明白再行核辦遂商之英翰副領事判胡押候飭令原告到堂質訊即據胡供稱頃在堂上觀審之西裝長鬚者即是鍾文恢請爲傳案質訊中西讞員卽命傳訊詎鍾已去遂判胡暂押候卽日午後質訊如原告不到准予交保候示 
　　午後二時半仍由聶襄讞會同英翰副領事研訊當經聶君宣告日此案發生江西據都督府代表投案聲明胡實正兇惟案中人證未齊候電催來滬約三四日可到本公堂深恐寃押無辜業已詢問滬軍政府現得陳都督覆音愿存保證銀兩云云諭畢遂商之翰君判胡還押候禮拜五集訊 
[抵制服裝工料之漏户]  
　　自民國成立服制改革匪特吾中國冠服原料多用外貨而且吾國二萬萬妇同胞不能自製西式服裝行墏漸用異族縫衣製帽之工匠利源外溢伊於何底陸君澄溪李君善宜趙君浣生等有鑒於此組織服裝愛國會創設女子工藝傳習所不逾數月成效昭著現約靑島大製帽公司上海各種冠服公司聯絡倡辦女子工業學校先設速成科於法界打鐵浜罊德里口報名者日臻發逹茲聞該校有大多數實業家襄助校中分爲縫衣製帽剌繡織物四大部縫衣有常服禮服軍服西服二十六種製帽有草帽（漂白）通帽禮帽軍帽呢帽縀帽十六種剌繡計三十餘種織物合五十餘種另有圖晝算術國文家政其速成科目在四大部任擇一門卒業計三學期速成科三個月卒業後呈報敎育工商總長頒給證書以資鼓勵該校納費每學期二十四元向校中購縫衣機器者減費一個半月購繡花機器者減費兩個月膳宿費每月六元半膳不寄宿每月費二元雜費每月五角速成科學費每三個月九元製帽則每三個月學費十八元膳宿等費與商等同並聞該校校舍有遷移法界寳昌路高大洋房之說 
[褚仲甫移提回蘇]  
楮仲甫私刋蘇州工藝局圖章在滬募捐經該局偵悉派司事張善人等來滬控奉公共公廨將張提案訊押候核在案昨日午後由蘇省檢察暦派差持文投案聲請移提歸案聶讞商之英領翰君判褚交來差帶去 
[區員情虚避匿]  
　　閘北水巡區區員尹得勝被全體水巡控訐多欵已誌前報茲悉此案巳由蔣警務長派員調查支空餉項等二欵均係確實昨日傳尹質問詎巳情虚避匿矣 
[岱厫鹽船遇險紀聞]  
　　定海岱山厫商販運大批閩鹽來滬於本月初一由岱開出鹽船共十四號馳近大洋山洋面忽然風浪大作各船碽具多半損失紛紛馳回其間最慘者船戶唐廷宰一艘竟至全船覆没船夥八名押船滬軍隊長一名兵十三名搭客一名同時落水幸遇護船搶救得以援出船夥四名兵士三名搭客一名其餘船夥唐松福毛阿坤祝以才陳阿三等四名及滬軍隊長一名均遭溺斃僅撈獲唐松福毛阿坤屍身兩具餘尙無着又聞翁瑞珍張仙成江金寳三船内有船夥二十餘人押船滬軍十一人亦被風漂失至今無着各屍親奔赴鹽厫索命人心惶惶將釀暴動定海縣金知事擬即日赴岱彈壓並騐明已獲屍身妥議譕恤 
[遺散飛行艇廠人員]  
　　前湖北機廠管帶劉佐成曾投滬軍都督府禀請創辦飛行艇廠要求撥欵經陳都督轉咨江蘇都督請爲核准茲接程都督來文略謂刻下大局巳定母庸籌此巨欵况經費支絀市面艱難即將該廠撥欵遺散免致延悮等語昨陳都督已令行該廠管帶遵辦矣 
[華美法聯絡之預備]  
　　南市商會昨發傳單云七月十號卽舊暦五月二十六日爲中華與美國法國三共和國開聯合大會爲歐美亞三洲聯絡之盛舉凡我各商應一律懸旂以表同情再七月十上號即舊暦六月初一日爲法國革命大紀念亦須懸旂致賀爲特通告務望各商號照行爲要 
[女醫捐助公產]  
　　上海市政廳批答女醫張吳氏禀云禀及田單一紙糧串三紙助產據一紙前淸道示一紙南市裁判所批示兩紙均悉貴女醫願以婦稚醫院戶承糧管業之房地助充本市政廳作爲公產力顧公益深堪嘉許應卽分别呈報民政總長民政長立案貴女醫請给從前費用本難照准惟念貴女醫從前用費甚多應准酌償銀五百元以示體恤即希來廳具領此復 
[國民公黨大會記事]  
　　昨星期日國民公黨在老把子路房紅園開全體大會到者甚衆午後二時開會首由主席伍秩庸君報告該黨進行事宜現在支部成立已十餘處及在京統一共和黨與該黨合併情形全體贊成次由黨員郭寳堂君報告續改黨規與黨員陳宗劭君略加討諭衆議付評議會及職員會再加研究决定其次選舉理事五人當選者爲岺春煊伍廷芳程德全王人文温宗堯又選舉評議員十七人投票後衆議恐本日爲時不及公推監察五人准於明日在該黨事務所當衆揭曉又次由理事五人公推代表宣布就職後對於本黨進行之方針宣讀畢黨員全體鼓掌因爲時已晚各黨員遂合攝一影散會 
[志願團改編體育團]  
太倉保安會會長唐文楝會員畢樹瀋馬家　朱遷培等呈滬軍都督文云上年九月十六日太倉光復共時風聲勸唳土匪有蠢動之虞而全邑無防守之具文楝因於是月十八日赴滬面禀大都督請撥借洋槍以資防御當蒙卽日發給憑照准給快槍一百支子彈五千顆由文棣備壯具領並卽携照赴製造局領取適因快槍告將領到九落毛瑟九十九支單響毛瑟一支子彈五千顆敝會得此槍械卽日以各會員編成志顧團每夜分班荷槍出巡沐雨　風未嘗少懈閲時六月地方賴以無事民居咸得安寗嗣以共和告成地方綏靖各團員業已撤巡惟各團員有志尙武擬以志顧團改爲體有團自籌經費楝習槍操以求合乎軍團民資格小則保護鄉閶大則拆衝外侮所有前項槍支懇請大都督撥給免其繳還並求核准設立體育團給發指令俾有遵守并訓令太倉縣民政長維持保護庶文楝等專心練習得遂其軍國民之志願誠念東西文明之國人人有尙武精神我民國締造維新軍學校尙難耀設全賴國民志願練習一掃文弱之風且敝會會員均係學界中人年在二十以上不染嗜好者深鹽於文弱之足以亡國故不揣檮昧請順於大都督前伏希鑒察須至呈者滬軍都督令太倉縣民政長文云案據太倉保安會會長唐文楝會員畢樹警馬家鎗朱選培等呈稱上年九月十六日太倉光復（中略）伏希鑒察等情據此查該保安會各會員所編成之志願團今擬改爲體育團自籌經費練習鎗操求合軍國民資格並請指令遵守各節該團之首尾本未本府違難查察爲此合行該民政長就近調查明確呈復以憑核奪盻切 
[再誌爭奪商標之禍端]  
　　市政廳昨日解送受傷人陳履昌及行兇人韓榮源韓坤源等至檢察廳當經推事官陸鴻熙提案驗訊先據原告陳履昌供稱開設宏茂昌祙店與韓係是同業前淸時代在上海縣知縣汪瑶處任内會經涉訟奉諭上海南北南市宏茂昌祙店共有百餘家若照冒牌交涉殊難辦理以韓開宏茂昌旣有天官爲記陳開之宏茂昌亦有加官爲記商標巳有區别母庸涉訟因卽結案詎自上　光復後韓即聽人唆使意圖翻案我店與韓店均在英界寳善街祇隔一璧現韓巳在公廨控告此次我由奉天因聞母病乘新濟輪船來滬上岸後先與我弟至滬南關橋堍白玉樓茶餘稍爲休息詎韓榮源弟兄及無賴等數人欲將我等　往租界我等與之理論謂旣已控告理應由廨飭傳奈伊等據卽行兇攢毆致受重傷幸經旁人不平代爲鳴喊　巡將韓等弟史拘住惟各無賴見勢不佳已乘間逸去旋據陳榮昌供稱在南市大東門名如意街開設祙店昨日韓等偕同多人來店尋衅以致失去銀洋帳目等物當由店中執事報告在案今日胞兄由奉天回申同至白玉樓緊茗被韓等毆傷詰之韓榮源韓坤源供認行兇不諱惟出於一時之忿叩求恩宥陸檢察官飭檢驗吏將陳履昌驗明傷痕實有拳足踢傷驗畢陳忽口吐鮮血昏迷不醒惟陳榮昌傷勢稍輕尙無大碍陸檢察官諭將陳履昌送上海醫治陳榮昌退候核示韓榮源韓坤源一併收押俟陳履昌傷痊再行訊究 
[關於選舉事宜之通告]  
　　上海市政廳昨日發出通告云照得市議選舉所有應辦選舉事直均經遵照頒布鄉制選舉章程次第備辦查市選舉期限定以七月十二日卽陰暦五月念八日爲乙級選民投票之期七月十四日卽陰暦六月初一日爲甲級選民投票之期其投票所分設三區以市政應爲第一區投票所東區南區選民在此投票市政應中區爲第二區投票所中區各舗選民在此投票市政廳西區　第三區投票所西區江境區吳淞浜南新老閘區及北市選民　此投票共投票時問自上午八時起至下午六時止除遵章預備一节分交各投票所外合行通告各投票人知悉届市選舉日期各就本區赴投票所自行投票不得倩人代理以符定章勵昭鄭重 
[永濟救火會選舉職員]  
　　陽暦七月初七日下午二時關南永濟救火會開第三次選舉會由嚴子良君及社長葉延康君監視開票當選人如下（名譽 
贊成員）張樂君楊菊生周逸齊嚴子良（社長）湯仲 
夫葉延康（領袖）馮杏蓀金炳生（幹事）徐新甫吳 
愼之彭壽昌徐克昌（書記）顧竹軒葛興恒（備選） 
李春芳徐子義陳璋鴻孫炳卿 
[署假英文補習學社簡章]  
　　宗旨以賣貧　光陰求應用之學問主在發展人自助力科目讀本文法會話僧札作文期限陰暦六月初二日起至七月十七日止共四十五日時間每日下午三時半至五時半凡二小時班次分高初兩等學額限五十保額滿不收資格品行端謹能守社規者得隨時報名入社考试補習期滿照所習各科嚴行考試評定優劣俾知動情納費高等本期共三元初等本期共納二元附則本會附屬小學生納費減半社址新北門内振武台國民敎育實進會 
[立碑紀念續誌]  
　　滬紹水木業公司於七月七號爲故董楊綿春刋立碑記一節會誌前報茲悉是日午後三名鐘開會其秩序如下一軍樂二報告開會宗旨三報告成續四安設碑記五軍樂六來賓演說七茶點八軍樂九攝影十散會 
[工業建設會記事]  
　　工業建設會昨星期晚宣講造齡法係鍾衡威君主席聽講異常踴躍茲因天氣炎熱於假期中暫行停講一俟署氣告退再行照常請演瑣聞 
[城内]  
　　地方審判廳民庭批示○沈行初呈批前批令爾將佂人指示新聞呈出并不遵辦一味空言何從核辦殊屬荒唐已極仰仍遵前批將眼見樓承宰與張賢豪等往來之人指出新聞粘呈母再違廷自悮邢吳氏呈批案經訊明飭理豈能飾詞延宕旣稱挽親商理着速於一月内理結母再違延所請寬限半年碍難照准　　地方檢察廳批示○張羅氏呈訴悉前經本廳審訊原被告各執一詞無從决定當卽飭令兩造將阿寳從速尋覔交案核辦在案茲據前情姑傳該被告聽候訊奪可也金陸氏呈批據訴各節究係傳聞之詞並無確實見証案關人命候切實偵查明確再行核奪　　初級審判廳民科批示○張榮之等呈批狀悉據稱楊慶齊患病請求展限交案等情如果屬省姑准展限五日將楊慶齊交案倘再逾延定傳該保人等訊追陳王氏呈批狀悉據稱情願不追朱莫氏欠洋請求飭遷各節倘係實屬情自應照准仰候傳案訊明飭遷可也陳何氏呈批此案判决時當經該氏與劉雲山等認可簽字並經本應分送判詞在案今事隔數月該氏不但久不遵判履行竟因劉雲山請執行反來廳飾詞要求實屬不合特斥李止亭呈批爾旣知案巳判决自應從速遵判　遷爲是至頂首物件等項從前禀供均未提及此時徐張氏如其不還只可另案呈訴不得藉詞牽延粘抄發還 
　　民政長論單○爲諭飭事照得各地保承辦本年上忙條銀在限内繳淸者分别給予奘賞逾限不賞展限一節如再不淸提案究追各該地保務各遵依後開限期趕速催繳毌得自誤切切特諭計開限期第一限八月初五卽舊曆六月念民三千分之十五承辦銀元百元给賞一元五角第二限八月印舊暦六月念八止賞千分之十承辦銀元百元給賞一元第三限八月十五卽舊暦七月初三止賞千分之七五承辦銀元百元給賞七角五分此諭 
[南市]  
　　另起爐竈○民政總長批淮揚海通同鄉會發起人游明通禀云呈及簡章另軍均悉該會旣重行組織更訂簡章以聯絡鄉誼講求道德爲宗旨並聲明與淮海揚通公所曁保安會江北工黨等均無干涉自與從前辦法不同候照會上海縣民政長核辦可也簡章另單均附　　偵採獲賊○市政廳裁判所偵探趙升祺在太平馬頭同福客棧内查獲巨賊張榮生一名自認竊取浦東漢陽廠内銀器桌面各物又認竊多家衣服當即帶區吊到銀杯衣服等贜並在該棧茶房顧速生處查出當票六紙一併解案經陳裁判訊據供稱舉陸子卿阿和等串竊陸巳被押法捕房等語判張送警務所歸案訊究顧押候所少當票三紙並補提同黨究辦 
[閘北]  
　　裁判所批示○張陞呈批余祖厚之妾被氏串同徐德標等拐賣經爾帶同眼線傳殿魁往來烟台　二經對簿公庭始得珠還合浦是爾之幸勸勞苦可謂忠於其事所有途中用費均有帳摺可稽自應如數歸還據呈余祖厚置之度外甚至謂爲索詐揆之情理恐係用欵不實或另有糾葛亦未可知惟祖厚與爾有主僕名分此項墊欵總宜挽人婉商淸結母遽涉訟且察來呈知余住居法租界所請關移之處碍難照准　　操演洋龍○閘北救火聯合會全體會員前日舉行操演洋龍於午後三時齊集商團會操塲排隊至共和路市政應旁空地上賽演勸賽者甚形擁擠市政廳特派警探到塲照料直至夕陽西墜始各整隊而同 
　　收殮屍身○川虹路鐵路旁水潭内發現無名男屍一具已誌昨報前日下午山檢察廳所派員葛君臨塲驗得寔係失足棧斃查無家屬飭保報堂棺殮標封厝擅候認 
[英租界]  
　　家庭變故○周沈氏因其媳孫氏與子周毛囡口角其媳投入濟良所轉送公廨沈氏情極於前日用刀自剔囡盡經捕房查悉代爲醫愈昨將氏與其子毛囡富實媳孫氏一併拘解公堂訊明因毛囡欲賣其妻以致孫氏投所姑寬判均開釋並着毛囡具結不准將妻價賣如違提究 
　　西人領孩○山東小孩楊天長前被韓文燡拐滬團賣未成由探拘解公堂訊明判韓押辦楊孩留廨候認在案茲因日久無人投領昨由匯豐銀行西人赫伯第投案求領代爲送往學堂讀書如其家屬來領仍愿送還中西讞員准將楊孩交該西人傾夫　　開釋病犯○周阿舟前因華捕方昌桂與桂阿琴妬奸起韓周與裘阿星等都同方捕將桂毆斃由廨訊實分别押辦在案茲周在押患病甚劇昨由捕房解案請示判開釋自醫　　匪徒入獄○五福貨攤主錢全坤控被陳林元用麻藥迷倒將攤上貨物搬空等情由廨判將陳押候查辦在案昨經公堂復訊原告偕証鄭根泉投訴前情訊之陳供藥係葉子芳所給貨亦被葉取去團讞員商之英康副領事着陳押西牢一年半示儆　　分淸界限○黨甲夫頭王生慶控同業人王榮榮王炳炳李林春搶奪生意向論行兇等情昨由捕房將被告三人拘解公堂訊明讞員以被告旣領警局印論不應干涉租界生意着罰洋一元充公並着具結以後彼此不准侵赿兩造遵論而退　　扛夫惡習○匯山碼頭野雞扛夫黄阿三陳阿福沈阿二因硬搬輪船搭客徐裕益張順寳行李索詐被控昨由包探將三人拘解公堂訊實判各押滿三天以儆　　一婦兩夫○成衣匠陸龍生控妻張氏私逃等情昨由捕房將氏拘解公堂請究據陸供稱會出洋一百四十元由楊掌林爲媒娶氏爲室因往怡和紗廠做工被逃訊之氏供丈夫現在崇明與陸姘識是寳判氏開釋准陸另行起訴　　調戲婦人○甬婦虞吳氏控趙星記調戲等情昨由公堂俾訊不認讞員以趙非安分之徒着罰洋三元充公　　默默無言○捕房昨送迷途糼女一至廨請示中西官向之詰問不能言語似有紳經病判送醫院俟驗明再核 
[美租界]  
　　日人行兇○昨有日本人某甲向百老匯路二百六十七號西成衣舗取定製之衣服因不合意硬欲退還店主不允致被毆傷店夥陳阿慶報告捕房飭赴日領事署控告　　西人無理○橡皮包車夫討阿三梁阿榮等昨報捕房報稱伊等拉車過百老匯路被牛肉莊主西人某甲用刀戳破皮輪請究捕頭諭投領事署告發 
　　圍墻傾圯○乍浦路一百三十三四號房屋之圍墻昨忽坍倒幸未傷人 
　　門樓起火○前晚二時靶子路同福里門樓上忽然起火由救火會到塲救熄僅煥樓面一間　　違禁售烟○伯頓路八百三號樓上沈金生家私設烟榻售賣燈吸昨被捕房查悉禀請公廨傳究 
[法租界]  
　　偷竊棧貨○唐實林會將雞毛二十餘擔儲某洋棧近忽失竊後有毛阿二持贜兜銷由應增榮至處報信稱被陳阿根所竊當卽報捕拘獲陳等一千人解廨訊究應供前因被陳阿根竊案拖累故此次知陳又偷雞毛特往報知失主是實毛供商人向爲掮客此項雞毛田陳阿根交來托銷惟陳素做雞毛生理云是陸續收下惟恐來歴不明已由板箱店主錢林賓作保共售得洋四百九十元其洋亦在錢之店主交陳等取去質之錢供並不作保亦無代陳收洋之事唐阿福供日前陳在茶肆與人口角上前向勸不知其爲分贜不匀之事陳阿根供此項雞毛由張阿五囑令轉托毛阿二出售現張不知逃往何處聶讞員判唐無干開釋應等三人交保陳押候再訊　　竊賊行兇○積竊史金仁行竊丁仲英家衣物各贜當被覺察捕獲爭奪贜物致被用小刀戳傷手皆旋由旁人帮同獲送捕房解廨訊實判禁西牢一年期滿驅逐出境來件 
[華美法共和紀念會開會]  
[通告]  
　　本會聯國際之感情任外交之媒介已在法京巴黎組織華法聯進會復於上海設立支部力圖進行茲由支部聯合各團體於七月初十日下午二時即陰暦五月二十六日在張園舉行華美法共和紀念大會無論何種團體政體之國民倘以代表資格或個人名義惠然來游贊襄盛舉謀國民之幸福進世界於大同是則本會所歡迎而企禱者也華美法臨時共和紀念會啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[西瓜國王演說辭] [  愛]  
　　西瓜國王因聞人有瓜分其國之說乃大會國人籌議抵制之策國一親自登壇演說韾涙俱下聞者莫不動容其辭日鳴呼鳴呼諸君知今日爲何如時乎正我瓜國將被分割之時也往時天寒諸國俱不憶及我國我國得苟延殘喘者正藉天寒地凁皇天佑我之力也及今赤帝司令威行天下我國情形底藴盡露各國見我國藤蔓轇轕糾結不淸自是險象正事將成熟之時也夫彼各國今日之望我國猶渴思飲飢思食之時也涎垂吻外已久思欲分割我地慰彼錢口解彼煩渴夫我國幅員之廣原不亞於鐵彈子無奈國人内心如散沙一般且黑心人攙雜國中多如恒河沙數萬一彼各國被火威所逼過甚口渴難忍必操刀向我作潤喉凉膈之計矣於彼時利刃直入慘遭肢解之禍不知諸君思之痛楚當何如也現乘數日霉信未過三伏未上之時意欲請諸君同心恊力遍植藩籬厚我垣墉事在燃眉無一息迴旋之餘地諸君如不聽余意灌園隻斬斷葛藤饒吻人臠切而啖均屬指顧間事鳴呼諸君其忍爲此耶其不忍爲此耶欲挽狂瀾即在國務諸君化私爲公一語而已矣鄙人嘔心吐膽者以此涙盡繼之以血者亦以此言盡於此請諸君自擇可也西瓜國王演說畢衆皆鼓掌而散但不知瓜國諸人經此一番告誡果能奮興而力洗舊習否耶 
[花酒都督銘] [  厭世少年]  
　　才不在高有兵則能嫖不在精有錢則靈斯是都督惟爾德腥禮帽瓜皮錄電燈燐火靑鈔票供妓用留廂無客驚可以論兵學研嫖經無瘡痍之在念無控縱之勞形敎坊軍政府舞舘辦公廳浪子云何恥之有 
[新唐詩]  
　　昨夜喧傳總理逃正陽城上月輪高洋塲十里猶歌舞沉醉將軍脫戰袍 
[新孟子]  
　　擁天下之敗兵居天下之要地嫖天下之冶妓得錢背人用之不得錢大索其餉總統不能驅淸議不足畏亷恥不必有此之謂某都督 
[新論語]  
　　子系問陳於韋東對日嫖賭之事則嘗聞之矣軍旅之事未之學也明日遂嫖 
[新樂府總理逃] [  紅豆相思館主]  
　　總理逃西方美人點首招總理走面皮賽似鋼鐵厚比欵到手百萬消黄金抛棄如鴻毛議員詰問如何了日夜祇愁跑不掉一朝免脫抽身早欣喜眞如止籠鳥總統聞之駭且　外人笑說跑了好快哉總理逃一肩大任雙手抛容我温柔鄉裹供逍遥怯哉總理走只怕鎗彈飛腦後蒼皇出走眞似襄家狗自有總理不聞跑總理能跑亦足豪雖然丁此時期親理本來無足戀獨惜民國千秋留此一汅點 
海外奇談 
[屋内打靶塲] [  慶霖]  
　　英國駐大馬之砲隊軍官近日藎搭房屋無數成一村莊内容空空曠無人居住專備打靶之用是村在啞克黑痕登地方弳營巳逹三星期佔地二十英畝由營中藝術家搆造村内有敎堂一所茅屋數椽旅館一所牧牛塲一方上有木牛不計街上舗設帆布打靶地離村約六千碼目力稍劣者不能視其極端云 
[十兆所之老蛇]  
　　美國市加咕大學博物院陳列死蛇一條聞係十兆年之老蛇爲世界所罕見聞此蛇乃由本大學堂敎習威尼士頓去夏在亞尼笋拿省尋獲者 
尊聞閣詞選 
[初夏] [  美周]  
　　落盡殘紅衆綠齊碧關干外草羹羹深閨驚覺春光去綠樹陰中布殺啼 
　　碧窓人靜日如年繪罷鴛鴦倦欲眠消遣睡應池上立水心亭畔數荷錢 
　　雨過紗窗面面開借携小婢出席來繡鞵緩踏堵前石步步弓痕印綠苔 
　　鴦枕凉生報曉更殘燈相對夢難成滿滿一夜黄梅雨聽厭芑蕉葉上聲 
[題翠卿小照]  
　　休題往事涙輕彈剩得嬌姿晝裹看欲把閒愁低間訊見卿容昜喚卿難 
　　愁鎭雙蛾寄恨長輕衫省識舊時妆眼前一樣春風面只少相思涙兩行 
　　人間萬恨爲情魔繫漸無風自起波相對巳數悵畸昔新愁還比舊愁多 
[千秋歳] [  紅豆相思舘主]  
　　墜歡如寄往事思量起緣已盡絲仍繫相逢成一笑喩意無言裹當年境時時長在心頭記軟玉温香腻悄向郎懐倚悄經　心驚悸屬垣防有耳欵語嬌細俄片刻酡顏重訂議歡地 
試硯齊隨筆[  率公]  
　　東南賦稅甲於天下人謂明太祖定鼎以南中久爲賊據歸附最後故遷怒百姓而困以租稅也前淸光緖中庫帑支絀以剛毅曾 
 
 

Page 11

 
 
任蘇撫命爲江漸諸省淸賦使剛奉命後横征暴歛務爲搜括大吏更迎合意旨悉索無遺於是元氣重傷人民怨聲載道而剛卒公私交盡襄　充牣以去回都後迺創練虎神等營盡久蓄排外之志以翼一逞卒信無識之拳匪貽禍宗社予强鄰以口實伏華族之隱憂剛之卤其足食乎相傳剛目不知書余曾見某所著見聞輯要一卷不知果成於剛抑或成於幕客之手否中間多講攻戰之術自序則謂糼即讀兵書議韜略而於武事不修爲日趨於貧弱原因再三致意其言亦不爲無見惜不學無術而又剛愎自用知其病而不知藥之終召庚子之歸則其自炫者正其所以自戕也 
心直口快 
　　敢死隊備攻敵也今共和久已成立敢死隊之北上何爲南方增兵備北伐也今南北久巳統一上海之增兵何爲 
　　各報紙鼓吹國民捐日夕無間然在上者責國民毁家紓難將以備銷兵之用乎抑備增兵之用乎敢間 
先哲有言天下興亡匹夫有責余謂匹夫有責而賢者獨無責或曰何謂也余曰子不觀國務總理任意濳逃國務總長紛紛辭職乎可見小人有責君子無責矣或曰國務員之辭職爲黨派不合故也余曰然則君子但知有黨而不知有國乎敢間 
小人之過也必文烟鬼必俟體壯而後戒烟故體壯之期卒無望賭匪必俟家富而後戒賭故家富之願卒難償今者共和成立已久軍界專横如故盜賊刧掠如故劣紳汅吏擇肥面唾如故小民傾家破產蕩析流離滿路哭聲如故彼厚顏無恥强辭辨護者必曰過渡時代自應如是試問此渡之過也積年累月果何時而誕登彼岸哉壤雞者必待來年而後已吾爲民國哭吾更爲自負救世者羞也[  息影廣]  
　　外國貨物無論其成本幾何一經輪入中國均視爲異寳奇珍優劣眞僞一律歡迎貨價任彼要索從示開某國來貨不能行銷者吾國出口貨則不然到埠後必多方挑剔不日貨色不同則日貨價應跌於是駁價割價任彼所爲甚至原船載回致辦貨者時受虧折雖或因貨劣自取損失然總由外人不甚喜悅吾國貨物所致假今吾人以其成法還治其人則外人亦不得不委曲將就也嗟乎愛洋貨者盍反而愛祖國乎[  大聲]  
戲評[  健兒]  
[念二夜新舞臺戲（續）]  
　　九美緣全劇精采在收塲服毒時麟麟童之胡正玉孟鴻君之縣令繞台跌甩煞費力量做工之入情入理孟尤勝之趙君玉去胡必松爲劇中最重人物唱做俱工絲毫不苟四盞燈去店女面訂終身時表情處羞怯神氣未能美滿一盞燈之蘇美雲唱工白口輕淸流利惟曲本中有豈不知男女授爱不親之理反道我授受而不親等語突如其來不倫不類且欠通順應删改之又勦捕照毒等事在後店女訂婚時不應先時說出蓋後卿之白門樓跌宕俗語画摸不着頭腦 
風流雉尾生獻自足拿手見操時（是猛虎離山窩至走上前龔膝跪心存歸降）一段慢西皮唱得圓潤婉轉極抑揚頓挫之妙麒麟童之陳宫駡曹時外塲鎭鼓不能緊凑屢脫節拍白口遂不見得驚精采毫無操釋張遼時關公不在座尤屢疎漏涵洲城武旦止三人較前稍遜惟小福安此次用旋子五十八個翻觔斗二十五個拚命認眞大異子前矣筱小楊猴名排正中朱見出塲不知何故信用上宜注意之 
小說 
[短篇軼事白衣女（再續）] [  鐵公]  
　　衆畏女之勇稍却女得乘間逸去將軍睹此以爲衆不肯力戰盡殺之女旣出危地私念今而後年賊之戒備必愈嚴剌之不成徒喪身耳且今日之事年賊亦豈肯置而不究必令人蹝跡吾之所在則寺中亦非吾久居地不若暫隱俟異日得當以酬夙志乃乘夜遁入深山中明日偵騎果四出窮僻處搜索殆遍女隱伏不敢出　食渴飲皆取之於山中如此者七日偵捕亦懈女驚魂始定然昔日風姿娟秀今則玉顏憔悴矣而一種悽凉慘淡之景象鐵石人亦當爲之涙下沾襟於是復出山扶櫬歸里旣葬乃縞秦跨黑衞出門而去從此出没於山林中遇綠林豪客这刧掠商賈者女必拔劍誅之以故人比之於公孫大娘妙手空空兒然其復仇之心固未嘗一日去諸懐抱也後聞大將軍旣平金川自恃勲續偉大驕縱不法竟伏誅乃大笑日年賊亦有今日耶然吾父之仇雖足云報吾父之寃終不能大白於天下亦恨事也遂入都訴之於有司言辭慷慨有司義之具實以奏主上見而憫之追封其父以男爵且命建祠四時享祭並欲爲女擇佳婿女力辭去後不知所終 
 
 
 

Page 12

 
 
   
 
