# 1890 - 187 - 4906187

 

Page 1

 
 
[勸振福州水崽啓] [  申報館協振所同人拜手]  
　　福州自四月下旬洪水爲災至五月初而更甚民生數萬户流離蕩析無食無衣甚至屍骼漂没水中蔽江而下其幸而獲免者餐風宿　殘喘苟延見諸報章諒邀諸同仁所共鑒矣本舘前募江浙賑捐荷蒙慨解腰纏玉成美事今兹閩省豈可稍存膜視之心所望海内仁人寰中善士源源捐助不吝傾囊一俟集得若干卽當解往閩垣請同仁善堂爲之散放俾榕嶠窮民轉徙于炎天毒日中不致坐以待斃則修德獲報定當操券待之已特肅短短箋謹九叩首以待命 
[二百三十號畫報告白] [  點石齋啓]  
　　日前黄子壽方伯嚴申滛書之禁論者謂此等滛書在書肆之出售者尚少而書攤之牟利者居多禁之之道當先于此加意焉本齋特錄白門某生死殉雙文一事以見滛書爲禍之烈而方伯禁之實爲造福無窮他若貴陽雨粟及餘姚某地産一兩頭小孩貲足駭人聽聞後仍附閨媛圖説准於二十六日出售此佈 
[譯西報論洋棉紗不准加捐事]  
　　前聞有不肖商人矇禀粤督欲將洋棉紗洋棉花擬抽釐税又有公正商人投禀伸訴謂棉紗棉花乃家家所必需之物而人工所爲不若機器之速而精故自洋棉紗洋棉花販運來華而華人用之均以爲便且其價亦較本地所出　爲廉人爭用之此等物用之雖不多而無一家不用之則積少而成多矣其所以價廉者以其無釐税故也若一加釐税則彼販運之商人焉肯貼此税欵勢必取償於買客其價必至加昻然則加捐之舉其所以裕國者小所以厲民者大爲此禀請督憲求弗加捐明知此事非外官所能擅專税捐自有定則然猶恐慫恿之者動之以利或亦足以入人聽聞則小民受其累矣乃前譯香港西字報知此事已經李筱師立斷以爲加捐一節諸多窒碍着毋庸議不禁以手加額欽頌不置如果若此筱師誠可謂能見其大者遠者矣古人云君子務其大者遠者小人務其小者近者瑣屑而捐之日用而稽之其細也甚矣在勸之興辦者自必有説以處此不過曰外洋之物運入中國中國旣爭購之則洋人之利厚矣以彼獲此厚利我何妨稍抽釐捐以分其餘潤上可以裕國課下可以收利權聽其所言亦似有理而不知其物雖出自外洋而販之者仍是中國人也華商販此以圖利華官必欲捐此以分利則是官與商爭利也若一加捐則必加價其所加之捐初非自商人亦無與於洋人皆由買客所出然則所謂分潤者直是分小民日用之資尚復成何政體彼商人等恐其准行加捐多方　法並欲請外洋商人禀呈港督代爲商請不准加捐雖爲一經加捐難以獲利起見其實亦有惟恐病民之意存乎　間筱帥早己洞燭隠情直予不准吾知粤中商民當有同聲感戴者矣筱帥前爲浙撫時政聲卓卓至今兩浙父老猶傳述不盡嗣督兩湖亦復奇動德政彪炳於三湘七澤間盖其於地方諸事閲歴者已深於中西交涉諸務熟悉也已久其於商務民情不啻燃牛渚之犀鑄夏禹之鼎無不燭照數計洞然於心故其舉措有方棄取有節事之宜行者亟起而施之無失時也事之不宜行者亟起而止之無失舉也筱帥眞不愧社稷臣哉说者謂西人販入中國之物有有税者有無税者自有無税之物而取巧者遂借之以舞弊往往以無捐之物盈千累萬運入中國以獲重利此其弊亦不可不察蓋外洋免税之物都西人日用所需或衣或食以及筆墨紙張等類乃取巧者則專販此等物以來中國中國之人始則喜其新奇繼而漸成習慣久焉而前爲西人所必需者今則竟爲華人所必需因此而外洋之人亦知華人之必需乎此而又可借日用之物槪免釐税之加運入中國者遂日漸加多此固洋人取巧之法牟利之方也夫洋人以華人日用之物售之華人其利必厚於此而更定税則令其加税似亦變通盡利之一法顧在我苟欲加捐在彼必然加價所加之價則皆出自華民初無損於西人徒恣奸商之弊混侵蝕飽其私槖而已然則此一舉也雖不惟正中損下益上之占而且無關揚中抑外之道有害而無利有損而無益筱帥之不予允准也有識哉前署張香帥督粤時正值法事方張邊防需餉甚鉅香帥竭力籌措多方設法凡平日無捐之物多有加捐者然彼時正當有事之秋故商民人等亦知大義而絶無阻撓迨後法事旣定亦卽節次裁去至交卸之日幾已復其舊矣今則海氛不作邊防日安國家初無要需民間可以安享設於此時而加以意外之捐則怨咨之口其能免乎香帥慮及於此故已加者仍爲裁去筱帥亦念及於此故未捐者弗子加捐兩賢相繼後先濟美粤中人士何其幸耶夫此其一端耳將來之所以造福於兩粤者正不知若何謹拭目以俟懸筆以待 
[神京清話]  
　　大内協和門頭停滲漏望板𡮦朽墻壁碍鹻灰片脱落内外欄杆礓礤破爛凹凸難行自太和門被災後協和門爲上出入必經之處應卽修葺以昭嚴肅經工部勘視開其做法奏准興修遴派廣豐天德怛順等廠商承修刻已鳩工集料大興土木矣○吏部爲示傳事本年新進士以知縣分省人員本部現在配簽掣分省分該員等如有情願改授教職者限於本月二十日以前取具同鄉京官印結赴部聲明倘逾限期槪不准行○禮部爲曉諭事今年庚寅恩科會試挑取謄錄八十名先准至公堂將薦卷咨送到部當經拆封塡榜出示在案查劉春烺等七十七名俱係舉人照例漢人取具同鄉京官印結滿洲蒙古　軍取具佐領圖片於每月初一日赴部騐到遇各館咨取挨次傳補至卷面内開現任直祁州學正宋毓麟光祿寺候補署正梁國瑞内閣中書方榮秉三員應將謄錄照例查銷此外如有候補候選以及分部學習行走人員而卷面未曾開列者應令漢人取具同鄉京官印結旗人取具圖片卽日赴部聲明以憑核辦勿悞○提督會同四譯館鴻臚寺少卿銜禮部祠祭司郎中多振東正郎泰現已簡充寳源局監督所有會同四譯館事務循例派員著理經各堂憲揀派禮部儀制司掌印郎中崇俊署理崇濟川正郎擬於本月十六日午刻往會同四譯館履任○恩相國擬揀廂藍滿叅領等缺已列前報兹聞所出公中佐領一缺揀得花翎以佐領儘先卽補先換頂戴雲騎尉玉璋列名第一上書房諳達四品銜工部員外郎哈芬布列名第二前鋒侍衛銜恩廣列名第三二品銜護軍叅領兼司鑰兼充善撲營印務叅領富倫布列名第四兵部員外郎溥昻列名第五頭排驍騎校一缺揀得恩騎尉德勳擬正印務筆帖式額勒敏擬陪二排驍騎校一缺揀得領催和喜擬止領催恩隆擬陪不日帶領引見○ 
 
 

Page 2

 
 
吏部爲傳知事所有考試察哈爾都統衙門空銜筆帖式和什莽達呼蘇密雅二員相應傳令該二員於本月十五日寅刻赴部報到伺候考試勿得遲悞○新放湖南岳州府知府鍾傑臣太守英係丁丑進士户部員外郎於部務認眞辦理嫌怨不辭上游深爲器重京察保薦一等奉旨記名以府道用適岳州府文太守鐍丁憂出缺遂以鍾太守簡授此缺出都期約在中秋節後云○吏部爲曉諭事所有本年新進士分部行走人員本部於本月二十日籖掣相應曉諭該員等如有應行廻避之處務於本月十八日以前漢員取具同鄉京官印結旗員取具在領圖片赴部切實聲明以憑辦理勿得遲延○塔爾巴哈台建有風神廟昔年𤞑氛竄擾曾著靈顯嗣遇災祲癘疫祈禱立著靈應洵屬保護地方功德在民經商民聨禀籲請奏懇恩准飭加封號以答神庥等情經額副都統爾慶額據情馳奏當奉硃旨所請給匾加封前已諭令各直省分季彚題卽着遵照辦理欽此○廂藍旗蒙古都統榮爲片行事所有本固山揀定官缺計公中佐領一事五人印務章京一事二人驍騎校一事二人擬於本月十六日加班帶領引見相應片行奏事處查照○初九晨前門外延壽寺街和興當鋪失愼號房五間盡付一炬所有質物未曾移出幸水會汲桶齊到奮力噴激隣右未曾处冢起火之由係院中焚化字紙飛入號房所致號房所有物件約值二萬金該鋪主人當赴北城司署首報翌日由司官酌定章程賠償失主云按此事前己列報兹得其詳故由錄之○前門外天橋地方有賣藝者兩人就地賣藝言語過於高亢得罪同業人旋有回教二十餘人將兩人喚至精忠廟小茶社意欲亂打以洩其忿幸兩人本領不弱將二十餘人打傷回教中人紛紛亂竄至清化寺街南城司署首告未知作何辦理 
[澤被一鄉]  
　　螺江陳氏門第簪纓實爲八閩之弁冕伯潛閣學抱負奇材未克一展於是在鄉創設種棉織布局鄉中男女領機試織其織布較多者繳機架錢較少零星繳滿此機卽歸其人承受另延布師分往指教現聞已領去機二百架之多去年虧本數千金鄉民有無力謀生者閣學仿照汀省因利局章程出錢貸民按日零星繳還不償其息還清後准其再借遠近賴以舉火者數百家省中米價昻貴民不聊生閣學請官發倉平糶晋惠城鄉又出錢買倉榖千石發近鄉米鋪照價平糶所有來往川資自行墊給另雇人到滬採辦海米千數百石在家平糶每升只售錢三十七文父老歌功頌德異口同聲易曰積善之家必有餘慶陳氏之興豈有艾歟 
[處斬盜犯]  
　　洋盜甲乙二犯寄禁福州府監前口奉到部文地方文武將該犯押赴北較塲梟首示衆 
[五茸消夏]  
　　有地名南朱家行者與亭林接壤爲華亭縣所轄農民　姓曾撫一童養媳不得姑歡以小姑又助之爲虐零丁孤苦槪可知已本月十八日其姑信女之讒潛將養媳處死下午五點鐘時母女二人同在田中刈草忽鳥雲潑墨謝仙火飛繞成團霹靂一聲母女竟雙雙倒斃聞姑擊破左耳女則由頂額劈至胸前云夫雷殛惡人之説時見之勸善書中獨西人則謂悞觸電氣而亡非眞　豐隆君陰司其事以故電報電燈電氣行車電氣治病無不藉電力以代人工然必欲執西説以折華人恐華人終難深信則仍名之曰雷殛惡人可也○婁縣西鄉時有匪徒開塲聚賭官憲見聞難及若輩遂忌憚全無邇又在何家村大開博塲喝六呼么卜晝卜夜二十之晚有某甲者以細故大遭毆擊遍體鱗傷誠自取其咎也○青浦縣屬廣富林地當險要烟户如鱗邇日招雇梨園酬神演劇其有藉賭爲業者呼朋引類一擲千金何物棍徒瞻大乃爾不知堂皇高坐者亦曾有所見聞乎○前紀武舉顧進昌因賭斥革茲華亭縣尊憐其母老家貧爲申禀上臺恩准留養想該革武舉天良未冺尚其没齒銘恩矣 
[鑪峯蘚蹟]  
　　九江北岸潘興圩綿亘約百餘里分屬黄梅德化兩縣其地沃衍每歲地丁銀可徴至萬餘兩蓋四十八圩之冠也圩内有官湖沙池湖積水過多時時放出由東港流出嚴家閘入後湖奔騰至華陽鎭出江近數十年近湖居民或在湖邊或在港内私築窖蕩畜魚俟三秋水涸時𫅽罟笭箵一時並舉得魚換酒其樂無涯迭經圩内紳耆赴官控訴案懸日久了結無期上月抄霪雨爲災圩内湖池三篙水漲紳耆又聨名往德化縣具控張玉山　府准之望前某日輕車緘從前往履勘至晚始渡江回署想此後當嚴定章程矣○上月之杪苦雨經旬緑膩鴨頭平堤抇岸低窪之地盡在水中三農仰屋咨嗟杞憂特甚以爲天公不做美今歲當難望有秋收矣德化縣張明府引以爲憂出示禁屠晨夕詣城隍廟虔禱閲數日果纎雲掃凈大放晴曦迄今半月來江水漸消禾稻皆有欣欣向榮之象大約轉歉爲豐矣 
[花叢操刃]  
　　鎭江來信云某日上燈時突有惡少多人擁至妓寮尋釁龜子李二大辮子見勢不妙陰囑諸妓極意承迎惡少藉口於烟膏不佳拍凳敲檯肆行滋閙諸妓懼甚次第躱人空房惡少遂各出利刃鐵鞭逢人便擊時龜子已先准備將大門錮鎖揮令蝦兵蟹將持械以迎奪得鐵鞭及利刃三柄惡少見寡不敞衆攔入比鄰四喜堂内由曲徑脱逃龜子知惡少勢必復仇隨操小刀將額角砍傷鮮血直流報官請究惡少聞　懼甚使他人出面調停遂作罷論○江北人王二附舟至鎭江觀都天神會晚宿友人某甲處甲固四喜堂龜奴也忽患沈疴不能作妝樓灑掃隸王遂爲之代庖一日有客喚妓備酒王隨之而往比歸將入門突遇惡少多人持刀砍妓妓駭而奔入未觸兇鋒惡少忿無所洩擁王至山巷後刀棍齊施洎衆龜奴聞呼救聲尋蹤而至則左耳已被割去血湧如泉無奈扶掖以歸延醫敷治事後王堅欲鳴官究辦龜子再三勸阻情願俟妓從良後從身價中提洋銀二百元爲養老之費王始飲忍不言 
[盜犯成擒]  
　　前報紀鎭江西門橋堍順興茶食店被刼等情兹悉丹徒縣王邑尊往勘後卽飭捕役兠拿至十六日有揚州捕役李某來鎭拘拿福建會館左近茅篷中車夫葛德明小街車夫張學奎止欲解纜回揚丹徒縣捕役楊魁見之恐與此案有涉商令帶回盤詰供出是案係車夫余福音何德成趙　鄢兩冬劉三等人爲首諸人住安東沐陽等縣隨將各人次第拘獲解縣訊懲 
[嶺南閒話]  
　　去年有商人禀請在東門外築造鐵路直達九龍張香帥接閲禀詞甚爲欣悦旋以調任湖廣未及核辦遂移交後任現在李筱帥深知鐵路大有益於國計民生將欲俯如所請隨與司道商議意見相同近日已札委候補府潘植生太守候補縣張衡叔大令會同履勘地叚如果道塗平坦與田園廬墓無礙擬卽入告九重請旨施行矣按九龍與香港僅隔一河鐵路告成則客商往來貨物載運更形利便省垣市面必有益臻暢旺者並聞筱帥謂粤東海口過闊設有外侮防守難周俟築成鐵路後卽將虎門至黄埔各海口節節塡塞無論何項輪船均不能駛進以固門户是鐵路之成不特爲民興利並可爲國弭害也誠一舉而兩得哉○廣府李宮山太守十一日親臨貢院開考南海花縣兩屬文童時海首題才難不其然乎唐虞之際次題五榖熟而民人育花縣首題臣事君以忠子曰關睢次題此無他與民同樂也通塲詩題賦得南川粳稻花侵縣得川字諸童得題之後振筆疾書時至申刻卽紛紛交卷而出太守延定科甲出身之州縣數人帮同校閲並不假手親朋幕友以杜弊端云○督憲李筱帥之長公子名經畬由二甲進士榮邀館選十二日省中官塲接到電音紛紛赴轅賀喜筱帥適因政體違和不願見客遂諭飭巡捕一槪擋駕○署撫潯中丞告者開缺遞遺撫篆由李筱帥兼署現已奉准部咨中丞卽商請筱帥定期接印以便預備交卸筱帥現筮期十五日接印按中丞到粤以來崇尚節儉砥礪廉隅吏治民風大有蒸蒸日上之勢今忽歸田不能久於其任闔省紳民均深爲可惜也 
[鈴唱餘音]  
　　曾劼剛襲侯勛業冠古今聲名重寰宇於其薨也不特我華士庶罷相罷春卽異域聞風亦有爲之揮涕者誠哉威德之感 
 
 

Page 3

 
 
人者深矣兹錄其挽聨之佳者者如袁爽秋部郎云思又正之德故物望歸公豈期祿减三壬里讖忽驚山木介册北使之勳賴折衝將命所惜今亡一鑑楚材又見哲人萎秦子質中書云三寸舌眞逾十萬師專對從誦詩習禮而來用能海外折衝提挈邊庭還正朔死諸葛能走生仲達强敵以伺隙乘危爲計未識邸中贊畫有無遺策及安東李兩蒼都護云前後世五年論兩世推解恩情稱我心懷當思圖報縱横九萬里合四大部洲人衆如君父子罔不知名會希文孝廉云邦交國體成功不言偉略奠華彝莫將使節同論海上住還蘇典屬喬木世臣斯才有幾哀音動朝野最念枰棋未了江南悽絶謝東山劉康侯觀察云中朝物望絶國殊動往事憶靈槎滄海曾隨天使節兩世通門百年戚里愴懷失喬木暮雲難遣我心悲唐子猷明府云天下事大可爲萬里總全權籌筆功高班定遠身後名斯不朽千秋傳信史題碑我識蔡中郎吳君漁川云繼明德逹人而崛起繩武亦樞難哉乃道學抗希往哲經綸遠壯瀛寰文正公赫赫聲靈足以後先繼美噫嘻是邦家光是閭里榮縱爾時北薊星沈名在千秋原不朽溯國士知已之深恩平生無復恨耳奈相攸甫託帡幪景仰忽頽泰岱子小子茫茫身世那堪悽愴傷心嗚呼爲天下痛爲其私哭問從此西州月冷目營四海竟何依吳夢淞叅軍云有未攄之偉抱有伺釁之强隣多事方新公胡可死爲國家惜良材爲寒畯惜廣厦舉世攸賴我猶其私王振夫茂才云宋時范忠宣昭代劉文清與公家世相同五大洲出建奇勳獨讓賢侯千古書上韓荆州士薦孔北海愧我深恩未報三神山驚傳噩耗頓傾廣厦萬間俞蔭甫太史云論世務有心得論輕術有家傳叅中外以獨成其學爲聖代惜重臣爲師門惜賢子合公私而一慟斯人唐子明觀察云佐中域撫外夷近　遠懷一代才華推首出繼允賢啓後學言行　表三年師事抱心喪丁君驤云雕蟲薄小技不爲叱王尊馭乘宗慤風九萬里　緯胸羅記使節揚休在宣德意正疆圻持體統趨鯉奉大賢之訓纂叔重編校康成注八千卷丹黄手訂想史官承詔宜列名臣兼文苑合儒　　榘林太守云省身求闕紹前徽其仁似管博似僑三代下論人才吾無間然矣經遠馭邊膺帝寵於俄主机於法主戰五大洲覘偉望天奈何奪之汪君兆麟云使節重皇華功成名立世臣仰喬木生榮死哀 
[水手墮水]  
　　寗波船水手某甲前日行過老閘大橋地方正在把舵忽然失足落河當卽停船打撈屍身無着直至昨晨其屍在老大橋邊浮起由船上人將屍拖到岸灘一面置辦衣棺成殮舁往寍波會館暫厝炎夏風高空江浪惡長年三老尚傎旃哉 
[賭徒判押]  
　　前報所登局賭一案昨日由包深顧阿六何瑞福將錢金壽唐竹亭左榮生等解案妓女陳寳釵請追唐打失之金飾珠翠等件共值洋二百四十元林則申訴前因與波爲見証之粤人何阿榮投案候示唐供失毁之仵斷無值洋二百四十元之多錢供毆妓之事與我不涉至林所控局賭一節曾到捕房捕頭令林指認林不能指定左仍執前詞林又稱初在法租界清風閣茶館首先與我攀談言有左姓要買皮絲須向左之司帳人蘇某論價同至萬安樓客棧遇蘇後旋被誘去賭錢與賭者左及蘇姓金姓等錢金壽不在其内捕頭要我指同賭之人我言並不在内包探顧阿六禀唐之友人到捕房言願爲唐繳洋二百四十元求請釋放捕頭以事須解案候示故未繳洋包探何瑞福禀林到捕房時捕頭命錢唐等改穿衣服與同押之犯站立使林指認同賭之人可在其内林言並不在内及令錢唐二人仍穿原衣林又指明起先勾引者爲錢金壽太守廉得其情諭唐錢左等曰爾等專以局賭害人尚敢嫖娼擾事殊屬任意妄爲唐錢同稱不敢局賭大守商之梁副領事飭將唐錢左三人仍交捕房帶回各押一月再行候示並令唐繳洋二百四十元償還毁物梁副領事問何阿榮曰爾作何生理如何與左榮生唐菊亭錢金壽等相識答稱我在江海新關寫西文與左榮生認識祗一禮拜光景不知伊好列　唐錢二人原不相識云 
[飭問董事]  
　　晋成莊經事蕭子餘控邱生慶欠銀一案前晚復由陸大令訊問據邱生慶投案供稱前與沈姓股開會源絲錢莊旋因虧欠于光緒十三年十月間收閉結欠晋成莊往來銀一千零八十五兩一錢七分在籍由董調處以六成現銀四成期票當將股東沈姓應該會源之欵七千餘元劃抵晋成欠欵憑中約定是年十月底爲期後因沈姓不付以致晉成莊夥莊家晉以庄主前無可交代向我情商我卽墊付洋三百元至十二月初八日該庄復赴英公廨控追並經我訴明請提沈姓不到次年二月間沈央人向我商説由我向原告懇説可否仍照原議以六折歸現當卽允許我與沈姓亦講定歸我四成惟現少票多隨將現銀五百兩及産屋一所作銀五百兩併交與原告詎該莊收銀後頓悔前議堅欲如數清償旋赴道轅上控於六月間奉提到案集訊後於九月間奉前憲斷令仍照原議六折歸清除先後付過後祗少銀六百二十八兩並蒙交保出外職員陸續呈繳憲案銀四百兩尚少銀二百餘兩實因無力以致迄今未楚平年二月間又奉傳案訊明仍交原保卽至該莊理處情愿付洋二百元了結而該庄佯爲允許其實仍至憲案投催奉飭着保傳我而我母屢向懇情伊終推諉且要房屋上之保人我于十八日赴高橋　尋沈姓及人至十九日午後返滬駭悉我母已故卽赴錢業董事處詢問據稱現在有事在官無奈投案我母本無疾病十八日晚間至晉成庄不過懇商而已不知如何驟斃此中隠情職員不敢指實然應由職員自行收殮以盡爲子之道伊等何得擅行收殮况職員赴鄉告明董事不明寫信追回求請鑒察大令以邱生慶所供屬實情　候傳同原告於次日晚堂質訊旋據蕭子餘稱邱母於十八日晚間至我庄商懇了案我以不能擅專回却而邱母神色有異旋卽斃命諒係先服洋烟　來邱生慶仍執前供並稱該庄旣知我母吞烟自應施救何以置之不顧且已故後亦應由我親來收殮况我往鄉間會告　董事何謂不知大令謂蕭子餘曰如邱母果係夻烟而來卽不必懇商倘如爾庄允伊了案伊卽不必吞烟卽此一端殊屬可欵自應究明實情飭蕭子餘自向董事處問明邱生慶下鄉是否告知再候訊核 
[斬絶訟藤]  
　　程楊氏上控發回由縣訊供已登前報昨日午堂經帮審委員竇明府提訊程楊氏携同伊媳程馬氏投案供稱我媳雖已領回尚有衣飾等物未蒙追給况楊阿高仍在我處我無力供養叩求明鑒明府着將程馬氏開鐐卽交程楊氏領回並候飭差傳諭楊阿高卽日他往不准再在該氏處居住 
[英界公堂瑣案]  
　　包探何瑞福稱蔡文炳住居時和里其子方三歲在門前玩耍與隣家女子張阿金嬉戲項下金練昨忽不見問孩指被張阿金取去向索不還由蔡報捕　我往問張不肯認再四究詰始將金練交出今特解案至張阿金之父母係開老虎灶者蔡文炳挈孩投案申訴前情張阿金供見伊金練　墜下貪小取藏父母均不知道麥捕頭稱小孩項戴金練任其在門外玩耍自已亦屬疎忽蔡太守判張阿金交官原管押一月金練給蔡文炳領去諭以嗣後尚須留紳云○陳某稱丈夫陳學摶收留王禮亭在家嗣因丈夫回原籍王將寄在粤人家之箱子三隻冐名取去報捕拘案尚少衣服十四日蔡太守飭將王禮亭押候陳學摶到案再訊嗣經太守研究王禮亭缺少之衣服則稱並不缺少繼又稱被朱姓借去太守詰其爲何初不供明則稱朱妻囑我不可供出陳學摶現已投案具禀請追缺少之衣服銀洋等約共值　百元王禮亭稱衣箱均已交還並無缺少况起案之箱裝滿衣服不能再裝如何尚有缺少陳稱另有十四件不在此三箱中太守以王禮亭所供前後歧異問衣服究竟借與朱否　稱實無衣服借給與朱太守謂干禮亭可惡已極判發捕房管押三月期滿笞責一百板起案之箱交陳領去至陳所請究追朱姓一節將原禀交巡捕頭着包探王阿二細查再行核辦○句探王阿二稱開薙髮店之袁某被徐永富持小洋刀連戳十刀傷勢頗重由三百五十二號華捕拘徐當將京送醫院醫傷須醫治一月方可見效今將徐永富先行送案小洋刀呈案華捕訴明前情徐永當供詞支吾蔡太守飭將 
 
 

Page 4

 
 
徐永富發捕房管押一月俟袁投質再行核斷小洋刀存堂○王張氏稱在西洋人處爲傭昨抱小主人在門口玩耍突有隣近裁縫店夥錢才生向孩索看象皮圈我因阻止卽被辱罵　論遭毆手臂腰膀有拳打脚跌傷三處爲此報捕拘案錢才生供本邑人年十六歲在裁縫店習業甫經滿師每月工洋四元該氏常抱小孩到來玩耍我見孩手中持圈向取觀看該氏非但不允反掌我頰以致口角蔡太守騐得該氏受傷屬實判罰錢才生洋四元作爲養傷費○包探　寳榮稱緝獲專竊大烟舘洋烟筒之戎鴻生搜出押票吊到烟筒四枝尚有一枝押在南巿請大老爺名片往吊該押鋪不允言明到公堂追還押本始肯交出今將人贓送案失主已到齊汪聚泰清芬堂生泰盛等三家烟館堂倌投案請領又有小烟館夥余阿韓吳關雲請領失贓戎鴻生認竊求恩押鋪　請追押本洋一元錢八百文蔡太守問失主如何被竊答稱戎來開燈乘間竊取烟筒太守判戎鴻生管押三月洋烟筒交失主分别認領押本給還一半○寗波人鄔金三稱在福興信局執事去冬見湖州人沈如珍年紀向經流落在滬給以資斧送交伊父收領今沈又來滬接有伊父信托荐生理我因荐在同業中生理第六日伊私取信洋五元逃遁爲數雖不多然不得不查知下落報由包探緝獲沈如珍送沈供湖州人年十六歲銀洋五元一時失落恐遭責辱因此避匿包探禀𠆶在捕房認取銀洋購買衣服在外數天盡行典質蔡太守判將沈如珍戒責一百下押候備文遞籍交伊父母管束○福利洋行西人同買辦焦如軒控被經手銀洋之顧成道侵用洋九百餘元一案中蔡太守訊供押令措繳在案昨據蘇如軒投案聲稱顧成道實由羅詩贊舉荐羅亦到案羅供初時確由我荐　後辭歇復用不干我車顧供歴年積欠並非有心侵吞兹開清單呈閲蔡太守商之梁副領事飭將顧押令措繳　于比道○包深顧阿六稱李錦亭在天福戲園看戲脱下長衫失竊報由我查得李德卿行竊拘獲人贓送案李錦亭稱在該園看夜戲將夏長衫脱下放在椅背忽然不見報　包探緝獲人贓李德卿供向在該園戲班中執業今已辭歇初犯行竊蔡太守判管押廿一天贓交失主領去 
[法捕房瑣事]  
　　東洋車夫某甲向同業某乙索取舊欠無着當將乙之東洋車照會揭去令其取贖乙忿甚將甲扭至捕房捕頭命管押候訊○竊賊某内深夜至黄　灘萬安樓客棧從後牆挖洞而入竊得松板數塊適被棧中人知覺人贓並獲交捕帶人捕房昨晨經備捕頭訊得竊物屬實命卽管押待解　堂請究○小竊某丁向西門外某寺偷得烟槍一枝行經法租界欲向押店押錢適被包探瞥見上前查問丁形狀惶張露出賊相經包探再四盤　始稱由某和尚處竊來包探卽將人贓一併送人捕房管押候解○積竊某戊濳人江孚輪船待者房中竊得拷綢背心一件生絲褲一條正欲遁逸適被包探拘獲其贓由失主取去將某戊帶入捕房押候解訊○做燒餅之山東人某已不知何故搶得修脚匠某庚之脚　數枘庚向索不還遂將已扭至捕房備抽　着押候解案究辦 
[閩省待賑]  
　　敬啓者滬上各賑所接奉福州紳士葉君大煊羅君劍孫李君賛籌來函謂延建一帶溪流暴漲平地水深四丈有奇水從千里外建瓴直下勢如奔馬閩垣西南百萬畝田禾悉遭淹没民人逃避城堞屋　人畜隨波逐流憀難言狀生者流離失所待賑殊殷請速賜援等語報所接閲之餘不勝駭異刻下賑捐寥寂籌辦殊艱而告急飛章頻頻疉至勢難袖手旁觀隨於本月廿二日會同絲業會館施少欽翁匯解閩　第一批規銀一千兩至福州同仁善堂辦賑諸君手收分别散放惟是災書緊急斷難緩緩勸捐敝所杯水車薪於事無濟災民千萬露宿風餐暑雨旣覺難堪疾病不無交作伏望仁人善士量力救援雖云捐賑冉三而天災流行人事實難自料救人一命勝如繡佛長齋多寡各盡己心俾敝所得以集腋成裘早日解賑功德靡涯人命至重不得不求伏乞慈鑒上海四馬路高易籌振同人陳德薰等誌 
[江督轅門沙]  
　　十一日縣丞徐樹森叅水厘局憲委三汊河水厘差卽辭○十二日安徽通判劉經傳叩謝卽辭回皖○十三日知州錢錫賓謝飭知准補高郵州○十四日從九夏紹唐由蘇分寗○十五日通判朱瑞奉司委赴秦州興化東臺三州縣催提上忙欠項差○十六日湖北武穴掣驗鹽厘候補道李國琛辭赴滬○十七日試用巡檢章德森由京來禀到○十八日知縣蔣錫年採辦積榖回○十九日通判蕭堃三禀知奉飭知仍回江寗 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江右宦轍]  
　　江西贑南道出缺已紀前報兹悉大憲以南昌府崔第春太守國榜接署贑南道篆務遞遺南昌府篆調九江府曹朗川太寸秉濬署理遞遺九江府員缺調湖口厘局提調鮑太守孝光署理 
[醫金移助]  
　　謹啓者頃奉到幼科顧雨田先生來函云日前王毓文兄侍夫人忽染時邪天花密佈當邀余與錢松雲周伯才兩翁互相診治滿冀病魔却　遂就安康詎料藥石無靈遽悲仙逝特將十毓兄所饋醫金十二元轉送貴堂以助施醫給藥云云竊以雨翁海上懸壺存心濟世兹復將友朋嘉貺悉數移來祗領之餘謹此鳴謝伏乞公鑒上海六馬路仁濟善堂董事施善昌謹誌 
[上海四馬高易公舘内籌振所陳詠南經收山東江蘇逝江五一初一至初十日第一百六十一次賑欵清單]  
　　初一日隠名氏二角○初二日隠名氏二角○初三日存　 
公寳號交來四川永裕堂府募友各銀五兩無名氏二兩三錢五分春發堂二兩自省堂二户二兩三忍堂合厚堂文興堂各一兩樂善堂六錢五分共捐俞平銀二十兩合規元廿一兩○初四日福昌寳號交來徐啓能田鶴如各洋六元二角五分共洋十二元五角○嘉定趙永秦病洋二元○初五日吟芳廬潘洋十三元○黎以昭以銘輝合洋四元○鹿如帳房一元○初六日隠名氏二角○初七日聊我意一角○初八日補空氏一角○初九日無氏氏洋十元○海妄李祥　何義茂各錢四百文立泰號趙奎翁元昌盛盛泰昌陳兩人各二百文無名氏一百文李輝三林榮昌各五十文共捐錢二千文又合洋二元○○初十日積膳記三元餘田記一元○摇灣鼎和衣莊募程善士等洋一元張季記賦棋堂各三角永仁堂葉至記各二角共洋二元○○以上總共收規元念一兩英洋四十九元三角銅洋二元 
[上海四馬路高易公舘四籌賑所陳詠南經收山東江蘇浙江五月十一至二十日第一百六十二次賑欵清單]  
　　十一日杭州商敦本募徐門商氏魏門張氏各一元○十 
二日招商局交到廣東愛育善堂　九批浙賑洋二千元合規元一千四百四十兩○十三日承潤堂五元銅洋二元無名氏一元○十四日植梅書屋孝友堂迪吉齋知足齋各三百文其名種德堂賞月山房愼餘齋從善堂問心居求是居士愼初齋宜宜堂知止居守愚齋從厚堂稽古書屋仍舊居士半半堂政異堂思齊居見義居選青書屋身居三餘居退思居多文居敦行堂各二百共捐九折錢六千文合洋五元三角五分○十五日陳根雨翁來齊青籌賑局彩票餘資移助山東洋一百十元古皖武胡氏畫扇潤資助山東洋二元○十六日江北施源盛募無名氏十元○黎以照以銘以輝各一元○十七日陳翁三元無名二元○十八日太倉亨記募恆農元蕃爲繼室凌氏五七之期節省懺資移脹洋四元恆農氏爲小兒輔堯節省藥資一元○十九日陰心氏保平安三元淮安嵩麓山樵募太倉一粟助山東五元恊同慶　號李予材翁來陜西陶善培善堅惜分陰齋各銀六兩高凱四兩共捐陜平銀廿二兩合規元廿三兩一錢○漢口陳韜石翁爲其令郎週歲節省酒資移賑規元三十兩○二十日無錫鹽公堂平陽氏求父病愈十元梁鄒氏二角○○以上總共收規元一千四百九十三兩一錢英洋一百六十六元五角五分銅洋二人 
[上海六馬路仁濟善堂經收咸有一德施醫給藥捐册五月初一至十五日第十三次清單]  
　　施子英刺史求母病愈助洋一百元胡芸臺觀察來許靜齋洋七十元無名氏 
　五十元林天佑漢口天門良三氏服符病愈還愿無名氏鄭雨泉洋十元容膝書齋七元三角南京謙益堂百尺樓二户各五元九臯洋四元區盧氏楊家媽病愈了愿平安氏高子懷求愈四户各三元麥財記安陳氏求病愈金賣聚病愈王慶徴爲弟服符了愿四户各二元劉陳氏漂陽彭氏侯兆榮新麗如帳房黄　萱堂賜福堂獲福堂川南補過子蘇州有心無力人袁侍顯錢童子唐兆恩管門茅氏李雲藹蕭文元乍浦有心無力十六户各洋一元無名花女八角龐姓無名氏黄重生無名氏黄鎭生黄壽英瓊英蓮英無名氏九户各洋五角無名氏黄蘭生二户各洋四角劉煥章無名氏三户共四户各洋三角無名氏三户陳氏彩秀新喜葉氏七户各洋二角尹陳氏朱氏高氏龔氏胡氏吉慶蓮花午喜劉氏進喜十户各洋一角陸秀康銅洋十元安安子錢三千九百文安徴大通江防府來無名氏錢一千五百文陶鴻書錢七百六十八文葉建中錢一千一百五十二文陳裕張百忽堂二户各錢六百文夏王氏錢四百五十文吳金和錢三百文楊順蕭德昭姑三户各錢一百五十文共收洋三百廿七元銅洋十元錢九千七百廿文唐炳記助川扑廿斤孫洪助路黨參九斤西菌陳六斤劉履初助蒙目桂三兩五錢并合聲明 
蔡二源太守張叔和都轉顧勉夫太守經蓮珊刺史四君子壽儀移助放生謹具謝東收照外五月十一至二十日第四批彚登王心如洋十元胡光國洋十元何瑞棠洋八元絲業會舘　八元蔣挹之洋四元以上送四君子○陳春瀾洋四元張鼐胡敏樹合洋四元送蔡太守○趙曾三洋二元送張叔翁經蓮翁二君○陳春瀾洋四元朱綬生洋二元汪笙核方春谷金立甫王守之沈子範徐柳衣六位合洋三元送經蓮翁統共收洋五十九元正上海六馬路仁濟善堂司董謹誌 
[上海六馬路仁濟善堂籌賑公所施少欽經收五月初一至二十日第二十一批江浙賑捐清單]  
　　鮑周芝求病愈鮑周瑞求病保安楊小姐求病速愈三户各洋五十元金 
朱氏高啓廷重慶聚興泰代募衆姓三户各洋　十元王季氏無名氏莊懷芳先生交來李張氏求病速愈三户各洋十元姚書潤洋七元六角錢三百文申右王心客張慕留募張夢熊因患傷寒時症祈求速愈二户各洋四元林記洋二元五角楊家嫗無名氏太倉隠名氏張服符表心陳權蒙呂先師示藥病愈四户各洋二元無名氏天赦我心二户各洋一元正以上共共收洋二百六十八一角錢三百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
