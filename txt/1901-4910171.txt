# 1901 - 216 - 4910171

 

Page 1

 
 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本　象彼國數千年來禮樂兵刑農商工藝而于明治緇新力行新法分類列表尤能朗若列眉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[再續劉張兩制軍合奏變通政事先育人才摺]  
或謂廢八股則人不讀經書不尊聖賢不宗理學不知八股始自前明自漢至宋皆無八股何以傳經衛道代有名儒忠孝節義史不絶書即如周程張朱乃理學之宗主其時未嘗有八股也或謂廢八股則人不能爲文不知文章之美者莫如春秋之左國戰國之諸子兩漢之馬班唐宋之八家其時未嘗有八股也或謂廢八股則舊日專攻帖括者無進身之路不知歴來擅長八股諸名家亦必係學瞻才敏文律優長之士其最著者前明如唐順之歸有光國朝如韓菼方苞輩卽不由塲屋豈患無自見之學登進之階故能爲好時文者考試策論固屬優爲兼習諸學亦非難事無論少年易於改業卽二十五歲以上至五十歲者除外國語言精微算法外何事不能通曉若從此三科十年以後不能中式而又不能改習諸學則斷非有才有志之人國家取之向益於用然此輩仍可爲小學中學經書詞章之師其衰老不第而學行尚有可取者可由督撫學政訪察考選朝廷優子體恤六十歲以上者酌給職銜五十歲以下者廣設其途分别舉貢生員用爲知縣佐貳雜職詳見酌改文科專條似亦足以安宿儒而慰寒畯矣捐納旣停卽中等儒生豈患無出路哉此裁减舊日學額中額仍將從前舉　生員分别錄用之大略也論外國設學之定法自宜先由小學校辦起層累而上以至中學高等學大學方爲切實有序惟經費太絀師範難求只可剴切勸諭竭力陸續籌辦若必待天下徧設數萬小學數百中學然後升之高等學大學而教之用之至速亦須十年時事日棘人不我待刻舟膠柱必致空言誤事今日爲救時計惟有權宜變通先自多設中學及高等學始選年力少壯通敏有志之生員迅速教之先學普通緩習專門應各就省城及大府酌量情形迅速籌辦以資目前之用取才由粗入精立法由疏入密凡事何莫不然將來小學林立中學亦多則循序漸進取材旣裕而敎法亦不勞矣查三十歲而入官科名不得爲晚自初學以至學成十七年而成文武兼備之人才造就不得爲遲惟事急需才恐難久待查日本文武各種學校皆有速成教法於各項功課擇要加功於稍緩者量加省减刻期畢業應請旨飭出使大臣李盛鐸切託日本文部叅謀部陸軍省代我籌計酌擬大中小學各種速成教法以應急需此權宜救急先設普通中學曁采訪速成教法之大略也惟成事必先正名三代皆名學校宋人始有書院之名宋大儒胡瑗在湖州設學分經義治事兩齋人稱爲湖學並未嘗名爲書院今日書院積習過深假借姓名希圖膏獎不守規矩動滋事端必須正其名曰學乃可鼓舞人心滌除習氣如謂學堂之名不古似可即名曰各種學校旣合古制且亦名實相符總之中華所以立教我朝所以立國者不過二帝三王之心法周公孔子之學術今宗旨則不悖經書學業則兼通文武特以世變日多故多設門類以教士取其周知四國博學無方正與經傳所載三代教士取人之法相合看似無事非新實則無法非古且經史詞章仍設專門學人文人皆有自見之路何得以唐人專考詞章之下策前明八股之俳體視爲儒者正宗哉臣等所擬以上辦法不過明宗旨標門類分等級計年限籌出路除妨礙舉其犬略如此至於詳細章程究應如何斟酌損益之處應候敕議裁定此一事爲救時首務振作犬端伏望我皇上思危慮患飭取日本學校章程迅速詳議乾斷施行收人心以固國基四海瞻仰首在此舉矣一酌改文科科舉一事爲自强求才之首務時局艱危至此斷不能不酌量變能半年來諮訪官紳人士衆論僉同兩廣總督臣陶模山東巡撫臣袁世凱咨來奏稿言之甚爲懇切改章大旨總以講求有用之學永遠不廢經書爲宗旨擬卽照光緒二十四年臣之所奏變通科舉奉旨允准之案酌辦原奏乃係叅酌古今求實崇正力駁侈談新學者之謬論不過原本舊章力求核實而已大略係三塲先後互易分塲發榜各有去取以期塲塲核實頭塲取博學二塲取通才二塲歸純正以期由粗入精塲試中國政治史書二塲試各國政治地理武備農工算法之類三塲試四書五經經義經義卽論說考辨之類也頭塲十倍中額二塲三倍中額原奏經禮部通行陜西有案可查惟聲光化電等學塲内不能試騐擬請删去此係原本朱子救弊須兼他科目取人之意歐陽修隨塲去留鄙惡乖誕以次先去之法而又略仿現行府縣覆試童生學政會考優頁之章且可免寒士之候榜艱難考官之疲勞草率似乎有益無弊簡要易行竊維今日育才要指自宜多設學堂分門講求實學考取有據體用兼賅方爲有裨世用惟數年之内各省學堂不能多設而人才不能一日不用卽使學堂大興而舊日生員年歲已長資性較鈍不能入學堂者亦必須爲之籌一出路是故漸改科舉之章程以待學堂之成就似此辦法策論乃諸生所能史學政治時務乃三塲策題所有考生斷不致因改章而閣筆科塲更可因改章而省費而去取漸精學業漸實所得人才固已較勝於前矣兹擬將科舉略攺舊章令與學堂並行不悖以期兩無徧廢俟學堂人才漸多卽按科遞减科舉取土之額爲學堂取士之額其穎敏有志者必已漸次改業歸入學堂其學優而年長者文平而品端者儘可寛格收羅量材錄用或取作副榜多取數名或令充歲貢倍增其額或推廣大挑每科一次或挑作謄錄令其議叙有資或舉人比照孝廉方正生員比照已滿吏准其考職令其入官効用宜彚總核計以上各途推廣錄用之數足以抵每科减額之數則舊日專習時文者亦尚有進身之階十數年以後奮勉改業者日多株守沈淪者日少且仍可爲小學堂中學堂經書詞章之師其衰老者可從優賞給職銜總之但宜多設其途以恤日才之寒畯而必當使舉人進士作爲學堂出身以勵濟世之人才只可稍寛停罷塲屋試士之期而不可使空疏無具者永占科目之名果使捐納一停則舉貢生員决不患其終無出路此則兼顧統籌潛移默化而不患其窒礙難行者也此摺仍未畢容俟明日再登 
[本館接奉電音]  
　　昨日午後西安行在飛電傳來上諭二道敬謹譯登○六月十五日行在内閣抄奉上諭右副都統著福補授欽此同日奉上諭李鴻章奏知縣殉節懇恩優卹一摺直隷一縣知縣成麐恪守官箴夙懷忠憤本年二月間見大局阽危地方守土無力恢復誓以一死報國洵屬從容就義大節凛然成麐著照知府例從優賜卹並加恩子謐於死事地方建立專祠事蹟宣付國史館立傳以彰忠節該衙門知道欽此 
 
 

Page 2

 
 
[俄添雷艇]  
　　日本某日報云頃得俄京聖彼得羅堡來電悉俄政府議定添製能行海底之水雷艇若干艘其式略似法國潛水水雷船惟面積差小耳 
[英設海電]  
　　日本某日報云頃得英京倫敦來電悉英國下議院中人刻已議設太平洋海底電線所需經費擬出股票向民間稱貸英金一百萬磅 
[韓釀教禍]  
　　日本某日報云前有法國傅教士在高麗濟州島宣播鐸音突被島中亂黨所戕屋産貲財悉遭剽掠因之法國駐高公使開列四事冋高廷肆意要求一所毁傅教士之房屋器物須由高政府償銀幣四千一百六十枚二有一韓人由法國傅教士雇用致被匪人所害亭政俯須出銀幣一千枚卹之三高國流配罪人中所有教徒勿再加以新罪四當日肇亂之匪人五十名將姓名錄送高廷請即加以懲罰特未知高王果能一一遵從否也 
[法平權量]  
　　日本某日報云法人豫定西歴本年十月十五日在巴黎斯都城開設萬國權衡度量會核定規制十一則以便屇時議定從違 
[轉錄京師新聞彚報所登直省耶穌教土勸諭教民文]  
　　直隷省耶穌聖教衆牧師爲剴切勸諭事照得接奉藩憲周來函欲教民與平民永久相安同守國律同得國家保護等因奉此查去歲拳匪肇亂教民猝遭奇禍慘苦難言若以常情論之固有憤懣不勝心存報復者而吾會中教友信道有年涵濡有素豈尚有世俗之念横亘於中乎主曰勿復仇又曰爾曹無因作惡受苦若因爲善受苦則無羞愧惟當歸榮於上主耳聖經明訓久在吾人心目之間可知事變之來乃上主試鍊我心使去其渣滓得成純全故雖教外頑錮之徒横逆相加仍當以善勝惡不可以惡報惡冀有以感化之也且教友等孰非食毛踐土之儔乎當思爲教友者非以弛爲民之分更當盡爲民之分教中端正之教友必爲本國安分之子民若不能遵守國律安能望其遵守主律况國家因教友親族喪亡財産蕩盡業經撫卹周至並治匪首之罪日後自必實力保護若仍有匪徒迫害汚衊亦必從嚴懲處是國家旣盡其撫綏吾人固宜探其愛戴也此後敎友當益加淬厲勉作善良不但於國法無可指摘更能於道理得以純全必如是言合聖經之訓如云在上掌權者皆宜順服違逆掌權者卽違逆上主也又云宜順服掌權者或君王或君王所派懲惡勸善之臣宰爾等若知有假冐教民肆行不法者即告之會中以便禀官懲辦或有不法之徒混入會中欲以教會爲逋逃藪者更當指明送官勿使有玷教會凡事宜求盡力與衆和睦若不得已與外教有爭訟之事宜聽地方官判斷不可存求勝之心倘有不公之處可忍則忍之若果關係重大宜思善法挽回不可操之過急總之非理犯分之事本爲國法所不容更爲吾教會所禁止當守潔已愛人之訓爲奉公守法之民兩釋嫌疑共敦和睦庶爲教中之忠徒亦不負憲臺之至意也切切特諭 
[論功行賞]  
　　武昌采訪友人云去歲康逆羽翼唐才常等叛匪匿迹漢皋潛謀不軌幸地方文武隨時破獲得以銷患未萌湖廣總督張香濤制軍以在事各員不無微勞足錄擬卽從優奏保以獎其能嗣開單請保者多至二三百員人數太多恐干部駁且難保無徇私冐濫情弊因飭營務處司道嚴加删汰兹已由營務處核定上詳制軍復量加增减旋於本月某日專摺馳奏計所保文武官弁共得一百餘員朝廷懋賞懋官當可仰邀俞允也 
[中丞察吏]  
　　武昌采訪友人云湖北巡撫端午橋中丞下車伊始屬僚爭仰望丰裁中丞以時局多艱吏治首宜整頓鄂中應官聽鼓者多若恒河之沙賢否無由洞悉爰論令藩司瞿賡甫方伯將各員銜名籍貫造具淸册呈送撫轅附列在省居址以便依次傅見連日府廳州縣之奉傳入謁者每日不下二三十員中丞詢以朝章國政吏治民生娓娓而談虚懷若谷間有拙於應對言語含糊者中丞必面加申斥一時需次各員無不爭自濯磨以冀仰邀甄拔焉 
[監司返鄂]  
　　武昌采訪友人云去秋正任湖北督糧道譚伯成觀察奉湖廣總督張香濤制軍札委齎解貢物詣西安行在進呈旣而鄂中奉旨採辦糧食分批運秦制軍因復電飭觀察暫寓西安俾糧車到時就近照料兹者兩宫回鑾在卽所購糧米若干石已次第運抵秦中觀察遂電禀督轅請准取道旋鄂制軍允之日前糧署接西安電信知觀察已擇吉六月二十四日束裝東下屈計七月下浣行旌當返鄂垣矣 
[維持圜法]  
　　福州訪事人云閩省制錢缺乏巿面不敷周轉前經大憲飭銀圓局員鼓鑄當五當十大錢通行巿肆本月某日發出一千千文交厦門稅釐總局轉發各錢店誠恐小民阻撓由厦防同知出示曉諭略謂此項大錢鑄造極精携取極便省中及外府州縣早經通行現已領發到厦自應一律行用不得阻撓抑勒倘敢故違立卽拘辦 
[揚試有期]  
　　揚州訪事友人云揚州府沈碧香太守考試府屬各州縣文童近已竣事本當接試武童騎射以程磬控之才適逢淫雨連朝西門外教塲積水成渠無從馳驟因傳諭應試武童先試步箭及刀石技藝迨試畢查得馬道中水仍未退然未便一再展期隨飭役另開一馬道示期本月十三日親臨校閱聞江蘇提督學政李大宗師定於七月初旬按試揚郡刻已諭令與考各生童均於七月初四日齊集泰州以便排日考試矣 
[贑省决囚]  
　　南昌訪事友人云上年江西德化縣境搶奪教堂之犯某甲由縣主某大令訊明解省禀請大憲覆勘核擬兹接刑部釘封文因於本月十七日由獄提出押赴巿曹梟取首級次日大憲委谷少尹維陵解赴犯事地方懸竿示衆 
[潯紳施振]  
　　九江訪事人云時逢季夏洪水爲災城内外旣一片汪洋江北各圩隄亦先後潰决人民入城避水者日以千計風餐露宿憔悴可憐鎭道各憲憫这相率捐廉振撫本地紳士羅孝廉綱領蔡孝廉楨鄭中翰瑞棠瑞驊以及趙君文瀾劉君家瀛王君壽庵許君竹琴復禀明各憲向殷實店肆捐集巨欵購米减價平糶以惠飢黎誠盛德事也 
[秣陵苦潦]  
　　金陵訪事友人云此間霪雨兼旬至本月初五日始開霽初七八日又連得暴雨至望日秦淮之水復漲寸餘翌晨復漲二寸許自是日復一日繼長增高迨十八日更盛漲屈計六七日内陸續漲至尺有奇都人士搔首呼天咸有岌岌不可終日之慮聞諸父老云邇日之水竟與同治八年無異若再日增月盛恐道光二十九年之患將復見於今兹矣奈若何 
[無米難炊]  
　　金陵訪事友人云自上月下浣以迄本月初五日霪雨爲災江潮日漲加以上江蛟水滔滔滾滾而來瀕江名圩田大半化爲澤國巿中米價昂貴異常深望皖米運來藉資接濟不意近有至自湖墅鎭者言及彼處白米圩被水衝破黄雲萬頃盡付東流其他小圩亦皆汪洋一片省垣黎庶又失一挹注之資矣噫吁嘻 
[鄂省官塲紀事]  
　　武昌訪事友人云新任湖南衡永郴桂道錫潤生觀察由西安行在領憑南下本月某日道出鄂垣趨詣督轅謁見湖廣總督張香濤制軍制軍以衡州交涉事繁現在教案雖已議有端倪而善後事宜尚須妥爲籌畫因諭令觀察與駐漢各國領事詳加商酌以聯睦誼而弭釁端大約須小作勾留然後渡湘履任也○湖北候補道汪觀察目擊時局艱難庫儲支絀自願報効銀二萬兩以助餉需湖廣總 
 
 

Page 3

 
 
督張香濤制軍以觀察見義勇爲深堪嘉尚專摺奏請優獎奉旨著以道員儘先補用并交軍機處存記欽此本月某日觀察接奉行知卽詣督轅禀謝一時寅僚往賀者絡繹不絶馬龍車水爛其盈門○去歲正任夏口同知陳少石司馬破獲康逆羽黨自立會匪卓著勛勞大府專摺奏保請以道員分省補用本月某日司馬呈請上憲開去本缺給咨赴部引見遺缺由藩司瞿賡甫方伯委候補同知張堯臣司馬接署筮期二十一日履新○本月某日藩轅牌示通城縣知縣印務詳請以代理斯缺之李治閔接署興山縣知縣印務詳請以卽用知縣任承紀署理利川縣知縣印務詳請以截取知縣熊賓署理 
[蕪邑官塲紀事]  
　　蕪湖采訪友人云内河關委員鄭二尹仲常前因扣勒廣商所運菜子以致腐爛不堪控經徽寍池太廣兵備道兼蕪湖關監督吳季卿觀察撤去差使兹忽札飭辦理清弋關事宜一時宦海中人互相欣羡謂爲因禍得福云○内河關菜子一案安徽巡撫王芍業中丞札委查大令光華蒞蕪查辦大令繕呈條議大略謂各口貨物往來向章須由内河關查騐放行此次鄭丞被控緣由實因偏聽關書扦手之言所致不知如何觸中丞之怒批飭撤差另委他員接辦一面將關書錢繼興盧廷椿斥革永不准化名復充○舒城縣萬大令祖恕創興斌農學堂首捐洋銀一千圓以爲士民倡月前臚列章程通禀各大憲旋經安徽臬司聯星橋廉訪批其牘尾曰該令下車伊始首捐廉俸創設斌農學堂統四民而兼收法中外而並學按日課功循序漸進將來風化日新能不頌賢有司之德政耶旣而府尊某太守亦批示曰該令到任未久卽興建學堂以農爲本輔以武藝延教習於東瀛選人才於鄉里購器械試種植廣開地利造就雋良耳目一新手足自奮所定章程均臻妥善等因按大令即前辦宣城墾務者今兹所設學堂實師三代古制專主寓兵於農云 
[鎭郡官塲紀事]  
　　鎭江訪事友人云月之某日招商局江裕輪船由滬赴漢行至通州船中某西人拘獲竊匪四名迨抵京口卽送請水陸總巡周錦堂游戎訊究隨禀由常鎭通海道長久山觀察發交署丹徒縣莫嶼香大令收押懲治○本月十七日新簡出使日本大臣蔡和甫星使乘某輪船過潤州潤城印委各官均往江干迎迓未幾卽展輪駛赴金陵聞星使因有要公與兩江總督劉峴帥面商也○實任丹徒縣張大令德迪奉上憲檄飭赴任月之十九日由蘇抵鎭暫假貢院爲公館旋頒發紅諭擇吉二十一日接篆是日鎭城各官紳咸往道賀○統領江勝全軍杜雲秋觀察於本月十九日乘招商局江孚輪船赴金陵謁見兩江總督南洋通商大臣劉峴帥禀陳要公○管帶江勝副中營彭參戎駐紥常州巡緝梟匪本月十八日由常至鎭謁見統領杜雲秋觀察○統領安徽武衛楚軍兼巡緝長江會匪事宜李軍門於月之十七日由邗江防次乘官舫至京口拜會地方文武各官十八日乘招商局江永輪船赴滬巡緝匪徒瀕行江勝全軍總巡周錦堂游戎及新湘江勝各營官均赴江干恭送 
[神京珥筆]  
　　京師訪事友人云自和議大定各國駐京軍士卽陸續撤回六月初九日德員已將暫管之地交還中國地方官所占民房亦皆退出現在外城七門由步軍統領飭傳各門領門千總門吏等人著於十一日前往接差至五城司坊各官則由城憲諭令仍在各城新設公所會同紳董辦事刻下尚未回至本衙也○惲學士毓鼎目擊時艱知非培植人才不足以資補救特捐巨欵在右安門内太淸觀創設蒙學義塾廣延名師兼課中西各種有用之學凡寒素子弟自十二齡以上至十八歲以下概准入塾肄業不索修金議定每日淸晨七點鐘至十一點鐘教以華文午後一點鐘至四點鐘教以西學有志向學者自六月初九日起至十五日止先往報名俟開館後依次傳補誦杜工部安得廣厦千萬間大庇天下寒士皆歡顔之詩寄語諸生尚其各抒尊君親上之忱勿蹈康梁惡習也可○當英員寶叅領由京回國時暫居英國暫管界内之人以聯軍尚未一律撤回恐有滋擾情事請留印兵二百名襄同巡察寶君許之本月十二日印兵某甲巡至崇文門外堂子胡同突來乙内丁三德兵醉態瞢騰闖入人家騷擾印兵阻之三德兵不服各掣短刃相向印兵知不能敵遂操華語令各户閉門德兵無可奈何怏怏而去迨印兵糾約同伴十餘名携槍復至則德兵已蹤影杳然矣○六月初七八日都中大雨爲災衝塌西便門外法人所築鐵路數叚以致火車不得飛駛入城迨雨止赶緊培修至十四日始克暢行無滯○六月十三日有甲乙丙三人口操山左音相約乘車至朝陽門外慈雲寺突遇强徒七八人出而攔阻指爲夾帶私貨將車驅到僻靜處搜攫白金呼嘯而去日來民人之有事至彼處者皆不免視爲畏途矣 
[之江秋浪]  
　　杭州訪事友人云本月初十日署浙江臬司詐豫生廉訪奉到刑部釘封文飭卽斬决盜犯五名隨委仁和縣主蕭藴齋明府監斬縉雲縣盜犯李菖蓉鄭基月二名錢塘縣主黄鞠友明府監斬縉雲縣盜犯李昌荃平湖縣盜犯徐聚龍李復荏三名次日兩明府會同城汛李千戎將五犯押赴巿曹行刑梟取首級然後赴憲轅銷差○詁經精舍山長譚仲修太守於本月某日仙逝所有五月望課卷尚未評定甲乙聞由紫陽山長王同伯比部代爲校閱至接主是席者現尚未經聘定也 
[三峽江濤]  
　　宜昌訪事友人云日前昌和輪船抵埠江邊各小划船麕聚船旁攬載搭客有某甲者一躍上船立足不牢頽然而暗幸經鄰船水手竭力救起得慶更生○大雨兼旬江水平隄拍岸南門外某店鋪後屋瀕臨江滸地勢較低本月初三日午後江水驟至廚中鍋竈悉被捲入洪濤庖丁某甲年已五旬墮入水中幾與波臣爲伍幸岸旁泊有小划船赶緊救援得以誕登彼岸然鋪中所失爲數已不貲矣○有某甲者載其妻孥泊舟鎭川門外蓋浮家泛宅者流也邇因江水驟漲將船移泊龍王廟左近甫至中流忽被一柏木船所撞船身洞穿卽時沈没幸是處水勢尚淺得將船中人救　而器具衣服已均漂没無存亦可謂无妄之災也○本月初四日江水又漲尺餘沿江所種高粱菉豆芝麻均遭淹没惟貧民尚可將南瓜撈取以佐饔餐○宜昌團防局勇丁自去歲裁撤百名仍由黄孝廉榖元統攝至前月孝廉因病逝世宜昌府陳太守札委王明經接管明經以事繁不能兼顧辭之現由地官議於六月中旬一律裁撤 
[沙渚瑣譚]  
　　沙巿訪事人云裕泰客棧主周某生有一女年甫及笄上月三十日之夜諸女伴偶作葉子戲不知如何潑翻火油燈燃及女衣遍體焦灼火毒攻心逾日而斃亦可慘矣○荆門州屬擬辦田捐然得自傳聞尚未知其確否也○黄安縣人某甲在雲貴各處購得阿芙蓉若干行經四川陡被匪徒刼去所失約值銀一萬餘金至曾否傷人刻尚未知其細○本月初三日之夜某棉花行主手携衣包行經大賽巷口被匪刼去次日傍晚又有匪徒至劉大人巷攫取某姓婦首飾推原其故太半因本地賭風甚熾賭徒囊資輸罄不得已而爲此犯法之事有地方之責者不可不嚴申賭禁也 
[夏口延秋]  
　　漢口訪事人云本月十八日淸晨長盛街出一命案死者係擔水夫因與某局差口角被毆受傷立時殞命旋經屍屬赴夏口廳署禀報廳尊陳少石司馬准詞委員臨塲相騐○著名地棍詹海麟勾結巨盜某甲坐地分贓甲被獲後在夏口廳供出緣由廳遵陳少石司馬飭捕拘詹至案以待質訊嚴懲 
[上海官塲紀事]  
　　昨日寳山縣金苕卿明府因公來滬先詣道轅謁見蘇松太兵備道袁海觀觀察旋又至上海縣署投剌縣主汪瑤庭大令延入花廳茗談良久而别○昨日河南候補縣武相侯明府因事到申命駕至上海縣署投剌○昨日保甲總巡朱森庭明府因有要公命駕至上海縣署拜會縣主汪瑶庭大令大令延入花廳晤談良久而别○昨日浙江候補府經歴周稼軒叅軍因公到滬命駕至上海縣署投剌縣主汪瑤庭大令飭丁擋駕 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡丁獲賊]  
　　松江訪事人云東鄉華陽橋左近某姓頗豪於資日前爲梁上君子所算竊去報時鐘等物約值二百金報緝後忽有賊四人潛將各物携往他處道經西門外嶽廟被巡勇所見扭至華陽橋汛弁楊君處楊君略加訊究判令責釋將贓物給失主領歸翌日富户備洋銀二十元齎至巡局藉酬巡勇之勞 
[上海縣署瑣案]  
　　有馮靜菴者冋懸壺於英租界六馬路邇來誘姦孀婦陳彭氏旋復率同其子少卿往奪氏故夫遺下之船致被氏子鴻章族人魯臺及親戚張鴻餘張鴻隆扭控於西門外巡防局局員某君略詰情由轉送上海縣署前晚縣主汪瑤庭大令升堂研訊鴻章供稱小的係淮安府屬鹽城縣人年一十九歲父名魯芳殁已四載母親彭氏年四十有二生小的等兄妹六人冋居船上停泊西門外河中前曾將夫妹許字馮靜菴之子未及完姻遽爾逝世今春三月十九日馮招母親携同前已許字之次妹至伊家卽將母親姦佔次妹亦被扣留昨日始偕其子少卿將母親送回船上今日伊父子復糾約多人欲將小的之船奪去小的一時情急邀同叔父等人扭馮至巡局蒙局員老爺轉送案下魯臺及張鴻餘張鴻隆供詞大略相同馮供小的係泰州人寓滬行　妻子已故生有二子一女　彭氏貧苦不堪留住小的家内小的並無姦佔情事大令曰爾係鰥夫彼係寡婦何得不避知忌擅留在家殊屬可惡正欲喝令笞責其子少卿忽大聲呼寃大令飭差帶至案前問爾因何滋閙少卿抵賴不承大令怒飭將靜菴責一百五十板少卿責二百板交差看管諭令陳等退去候提到彭氏再核○流氓小徽州即吳晉卿與其黨混名挨進毛毛卽張挨進者藉端訛詐無惡不爲本月十二日糾黨五六人至洋涇鎭東賈姓家攫取器物賈怒投縣呈控縣主汪瑤庭大令飭差拘獲前晚升堂研訊吳供本月十二日小的至洋涇鎭某茶察啜茗聞張挨進與賈春發有隙糾人前往尋仇時春發先已出門挨進等遂將衣箱打開攫取舊衣十餘件事與小的無干大令惡其刁狡著押候查明究辦 
[上海巡局紀事]  
　　日前傍晚女郎沈阿囡行至本邑南巿被歹人洪金茂等三人攫去金約指一枚阿囡忿甚將洪扭至二十三七鋪巡防局歴訴情由局員盛雨村二尹升座研訊喝令將洪鞭背七百五十下阿囡旋又浼人赴局聲請追給原贓前日二尹復提洪訊鞫洪稱小的願賠洋銀六元求恩寛宥二尹飭具呈改過切結押候繳到洋銀再行核奪○前日南巿二十三七鋪汛捕夥役林二行經南馬頭相近突被渾名瞎眼妙根之著名流氓某姓扭住兇毆林據情禀知二十三七鋪巡防局局員盛雨村二尹飭地甲將妙根拘案研訊之下兩造供詞各執二尹謂妙根曰汛捕倘有不合爾儘可赴局指控何得貿然行兇遂申斥一番飭卽具呈改過切結始淮交人保出 
[南巿捕房紀事]  
　　昨日午後扒手張阿五狙伏于南巿新馬路中欲向行人施其伎倆適爲某號巡街華捕所見拘解捕房捕頭令押過萬壽節期然後解至馬路工程局禀請總辦葉孟紀司馬訊核○昨日馬路工程局總辦葉司孟紀司馬傳諭捕頭令馬路中各華捕加意梭巡遇有閒雜人等在浦濱納凉者概不准跨坐鐵欄之上以免損傷○法界工部局董度地南巿蕭家廠建立自來水局邇由外洋運到鐵管分理新馬路浦濱昨日修築馬路工頭陸某恐其翻動馬路損壞陰溝因即投報捕房請爲查核捕頭倩人往勘尚無損壞情形乃告知局廠中工頭務必留心興築 
[英租界捕房紀事]  
　　前晚十一點鐘時有徐松九者乘東洋車至某處行經東晝錦里口匪人見其手持雕翎扇上前攫取徐堅執不放匪將鵰翎拔去奮步奔逃徐忿甚持扇柄移捕房訴請查究捕頭允之○前日有某姓家東洋車夫停放車廣東路中車夫舍之他往適公一馬房中某姓馬夫高駕馬車飛馳而至不及避讓致被撞傷及車夫回見此情形冋之理論紛紜擾　口角不休經某號巡街捕拘入捕房捕頭略詰數言斥不准理○有陳娘子者以鬚眉而冐巾幗之稱人幾疑爲妙常一流人物前晚貿然至漢口路某妓院尋歡妓院中人欵以閉門羹致相爭閙經五百十三號巡街捕拘入捕房捕頭令押乞丐牢一宵然後釋出○醉漢邱紀　躃　于湖北路中恣情胡閙經一百七十五號巡街捕拘入捕房旋由其友某甲保出○陳紀春向陳良仁詰問失孩致相毆門經百十一號巡街捕拘入捕房捕頭令將良仁押乞丐牢一宵然後斥釋○金忠法在厦門路中與人吵閙經一百五十號巡街捕拘入捕房捕頭令押乞丐牢一宵然後斥釋○前日泗涇路六號門牌某洋人家失去銀烟匣一枚報經包探王長桂在某押鋪查獲回告捕頭捕頭令存候解送公堂禀請讞員張柄樞司馬核奪○偷兒高聚興王三桂串竊高松年家衣服數件携至浙江路適爲包探陳根寳所見拘入捕房捕頭令押候解送公堂禀請訊辦○馬夫王阿虎陳福記各駕馬車而出停歇湖北路有碍行人經六百三十九號及三百七十七號二巡街捕拘入捕房旋各存洋銀若干得以暫時釋出○車夫陳四彩曹餘福　車南京路有碍行人經五百四十五號及三百七十八號二巡街捕拘入捕房旋各存洋銀若干得以暫時釋出○陳志槎與徐阿三在廣東路口角扭毆經六百三十九號巡街捕拘入捕房捕頭令包探胡瑞龍往查知陳實患痴癲因命押候解送公堂禀請核奪○流娼王楊氏彳亍於浙江路中强拉行客經五百零四號巡街捕拘入捕房捕頭令押候解送公堂禀請究辦 
[法租界捕房紀事]  
　　有流氓混名小徽州者不知其姓向匿跡於法租界中日前至浦東某姓家攫取衣物某姓遂投上海縣署控告縣主汪瑶庭大令准詞飭差特票赴法總領事簽字然後投捕房請克捕頭派探協同至大自鳴鐘對門春園烟館拘獲送入捕房捕頭卽交來差帶回歸案訊辦○著名竊犯阿戇迭次犯案怙惡不悛前日又在途攫取行人衣服及鵰翎扇事爲某包探所見拘送捕房捕頭令押候解送公堂禀請訊究○前日有某甲者手持銅質僞洋銀向某小錢莊混用莊夥察出破綻扭送捕房捕頭令押候解送公堂禀請究辦 
[美租界捕房紀事]  
　　有著名流氓名金法者不知其姓日横行於下海浦一帶打降訛詐無惡不爲昨日亭午時糾同羽黨李關慶等十餘人擁至鄰近茂海路第一百八十一號門牌某姓所開飯館中呼殽大嚼旣醉旣飽不名一錢連袂並肩揚長而去值堂人張春元朱阿和向之索值致觸其怒曳至馬路中毆攢一百五十六號巡街捕喝阻不依遂將李拘入捕房捕頭令押候解送公堂禀請讞員張柄樞司馬訊究○前晚偷兒瞿大羣串同羽黨鄔金生潛至北四川路第一千一百四十八號門牌甬人顧阿生家竊取衣物旋爲包探劉光震所獲連贓帶入捕房捕頭令押候解送公堂禀請懲辦○昨晨甬人李阿桃駕駁船至武昌路馬頭偶不經心驀將馬頭上所繫鐵練撞斷五百十六號巡街捕見之拘李入捕房捕頭詰知事出無心令出洋銀二元爲修理費隨卽釋之使出不復深求 
[蘭州官報]  
　　五月初八初九日署寗夏鎭總和色本署肅州鎭總兵湯詠山互相調署署甘肅提督焦赴任署秦州直隸州知州楊宸謨署洮州同知姬愷臣均回任新捐指分陜西試用典史楊景春叩謝咨文赴陜俱禀辭兵補用典史李　瑶委關防簾官差初十日候補知縣林濤鈞委防範主考差州史目宋承恩委關防簾官差揀發補用守備俞得楨叩謝留督標前營委平涼縣知縣高光斗赴任辦理河州厘局知縣王家彦回局俱禀辭 
 
 

Page 10

 
 
[江西官報]  
　　改指試用知縣彭鍔禀到投文甘肅知縣張鎭湘湖南瀏陽籍來江知府蔣德幹委辦撫建分局前安仁縣劉泰龢由安仁淸理敎案來省孫如賓缷辦三曲灘卡回縣丞李興邦金谿催稅契回府　馬聲烈辦上高保甲回楊銳年委辦石鎭街厘卡記名提督劉先文由廣信河口缷帶信字營回贑州府連文冲禀辭赴任署言水縣吳蘭頤禀辭赴任代安仁縣吳忠謙禀到王濬道往建昌公幹張鳳藻解地丁陜西回盛時賡聞訃丁繼母憂彭滕瑞往九江就醫直隸州邱漢聲起服來江按司獄　景昭鄱陽辦保甲回典史王慶餘玉山催减平回何家齊禀知在江寗捐局報捐分缺先簡用孫秉惠隨同聯守往南豐　幹會昌典史戴筠新初次俸滿騐看禀到章紹曾缷辦豐城保甲回江秉鈞湖口催稅契回調署建昌府事正任撫州府陳守振瀛禀請病　奉院批迅卽委員前往接署勿延查有試用府趙守子密堪以接署指分典史姚文瀾余彬俱禀見騐看候補府陳方荃督查章江門城防方恆禀辭辦吳城下卡汪培解餉赴上海周先銘文揚藻俱缷辦保甲回南城縣丞凌剛禀到翁寳仁缷代南城縣淸理交代並淸結敎案回曹銓衡冋江蘇候補府麟　委辦瑞臨表分局兼樟樹卡署淸江縣石守謙禀到張紹良九江措資回汪承豫由九江來省請咨又解餉赴滬趙鶚江晉壎俱往廬陵辦保甲署萬安武索司杭元弼期滿更替以請補斯缺之邱景芬先行署　統領内河水師錢德培禀謝奏調江西差遣候補縣廖恩光禀謝甄别行知盛時賡禀知聞電又丁父憂王廷珍葉春芳俱辦南昌保甲劉慶章建昌催稅契回署袁州府阮貞瑞到任已逾一年撤省另候差委該府篆務查有現署廣信府姜秀瀾堪以調署遞遺　信府缺以缷署贛州府任貴震署理又永新縣陳克愼署事期滿輪委梁繼泰署現代安福縣王鵬翼人地未宜酌委沈秉權代理 
[維揚官報]  
　　六月十一日王鹺尹鴻陸由瓜洲差次來揚十二日潘鹺尉鴻鈞童鹺敬孚同銷北鹽十三日汪分轉壽祺由泰屬來揚公幹范鹺尉爾麟由南京回銷　餉差十四日喬鹺尉國楨杜鹺尉德培同銷北鹽差十五日新勝營任管帶春山抵揚十六日任分轉文瀾由孔涵差次來揚公幹夏鹺尹澂委運北鹽寳應孫朱大令士俊過揚履新十七日譚鹺尹正春由泰屬來署儀征縣楊大令激　禀到 
[上海北巿絲業會館籌賑公所施子英經收順直陜西浙江賑捐五月十九至三十日第九十七次淸單]  
　　十九日斌儒率子錫璟錫瑊由蔚泰厚來洋五十元竹坪銅洋二元銅小洋十五角○二十日寳應宗培爲兼嗣母求舊病速愈不發精神復元洋一百元張申五經募六十七元張榮組求病速痊五十元○廿一日仁和朱枕湖龍洋五十四元無錫坐源棧袁顧氏袁大小姐德星堂三户各英洋五元安朱仰淸求病速痊四元○廿二日杭州恊德善堂經募第十批洋一千元古虞漁隠居士銅洋十元○廿三日安徽勸助恊賑公所規元一千兩雁門氏叔子求母身康健嗽病愈洋十五元隠名氏求病速愈十元○廿四日蘇城澹如軒求保慈母康强增福益壽洋廿元莫厘漁隠因跌傷右臂求速愈廿元雲間不留名萬求病速愈十元惲太夫人將施子英世講惠賜壽儀移助十元王隠名氏立願五元隠名氏銅洋二元○廿五日新聞報館恊賑所經募第九批英洋一百七十九元龍洋墨西哥北洋洋十七元小洋五十五角零八厘紋銀二兩四錢批見規元二兩五錢三分一厘碎銅洋二兩五錢銅大洋廿八元銅小洋四十四角錢卅文蘇州完心願洋十元梨里賜福　周雲巢女弟子汝南守玉氏英洋五元龍洋五元海鹽守拙居士爲兒久病求愈英洋五元○廿六日晉和仁大銅洋一元○廿七日楊巧泉洋二百元無名氏洋二元二户由程庇元來合規元一百四十八兩七錢四分蕭山沈瑞虞銅洋十四元銅小洋十四角○廿八日河南隠名氏求妻病愈洋廿元靑村港程曉峰十元德茂一元李菊孫一元四角南匯謝榮熙保合室平安小洋十角○廿九日泉塘唐日均晚年得子蒙親友　賀移助筵資爲諸君造福洋三百元張雪堂先生募無名氏規元四十兩無名氏洋三元○三十日泉塘唐日　續助洋一百元厦門生泰和善士規兀一百兩隠南安期居爲室二久病求速愈洋三十四元小洋一百六十角寗波隠名氏十元蘇州浙紹會館淮安任王氏求病愈十元○五月份收規元二千一百四十二兩七錢五分三釐洋六千六百零五元扯七四二合規元四千九百兩零零九錢一分龍洋墨西哥北洋日本機器洋一百六十二元扯七一七合規元一百十五兩四錢三分七釐對開二元小洋四百廿四角五分八釐扯六九二合規元三十兩零零七分三厘錢七十五文作規元六分三厘以上共規元七千一百八十九兩二錢三分六厘銅大洋二百十五元銅小洋一百六十六角碎銅二兩五錢連前共收規元廿八萬六千六百三十八兩七錢五分五厘銅洋一千零在十七元碎銅二兩五錢砂錢六千二百文仇畫卷一册畫絹三幅殿板宣紙廿四史一部圖書集成醫部兩箱福報錄五千本字軸三頂畫軸一頂 
 
 
 

Page 11

 
 
   
 
 

Page 12

 
 
   
 
