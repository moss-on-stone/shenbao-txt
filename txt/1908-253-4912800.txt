# 1908 - 253 - 4912800

 

Page 1

 
 
   
 
 

Page 2

 
 
   
 
 

Page 3

 
 
論說 
[論日本舜水學派（西）（陽）]  
　　日本與吾國之維新。皆取法歐洲。而日本收效偏速。於是吾國求歐化者。反以日本爲導帥。不知日本數百年前固以漢學爲要素。即近今之維新。亦以漢學爲間接。試證其說。 
吾國學派輸入日本者。有兩時代。一在唐代。二在明代唐太宗高宗兩征高麗。劉仁軌擊敗日本援兵於白江口日本乃戢其西略之雄心。而累遣 
使臣來聘。制度文物。悉仿唐制。僧侶入唐學佛法者。道昭最澄空海最著。 
 
 
 

Page 4

 
 
學生入唐學儒術者。粟田眞人吉備眞備阿部仲麻呂。最著。其餘游學者。 
累世不絶。此皆與政府交涉者也。明太祖厭倭寇剽掠。沿海設防倭衛所。成祖始與足利氏通好。許沿海人民互巿。神宗與豐臣吉秀搆兵。國好又絶。終明之世不再交通。然日本人崇拜王陽明。來中國者。輒購其書。歸國討論。互相傳述。成爲姚江學派。又崇拜朱之嶼。水戶藩主德川光國。首師事之。後來漸被甚廣。成爲舜水學派。此並無政府交涉。專以文學之力。鼓吹國民者也。要之皆爲漢學。爲日本吸受吾國文明之歷史。 
朱之嶼者。浙江餘姚縣貢生也。餘姚有一水。名姚江。南北通海。王陽明所生之地也。姚江之西有一水。在上虞縣界。名舜水。朱之嶼所生之地也。姚江舜水。皆從虞舜得名。故其地多大舜廟。又有舜母山。　歷史。紹興爲古越國。虞舜從未至越。不知何以有此古跡。王朱兩人。先後百年。誕生一處。豈非山水鍾靈歟顧王則握重兵擒宸濠平江西勳業爛然國人皆知之朱則一村學究耳。本朝入關。擒福王。破江寗。乘勝下浙。魯王據紹興拒命。之嶼從之。議興復大計。不數月而魯王敗。之嶼奉魯王依鄭成功。成功本唐王臣。與魯王不睦。唐王死。成功志在獨立。不爲魯王下。又本朝守備嚴。成功兵不利。之嶼乃赴安南乞援。不得。赴日本乞援。日本當權者。爲大將軍德川家重。承豐臣吉秀政策。與明搆怨。不肯出。師而本朝已收雲貴。擒桂王。明宗室無一孑遺。且索遺臣甚急。之嶼不得已。乃留長崎。聚徒講學。憤祖國之陸沈。痛四王之不祀。爰引春秋尊王攘互太義。演爲學說。提倡國民。其時日本天皇居西京。不與國政。大將軍居江戶。總握兵權政權。稱爲幕府。又爲霸朝。西洋天主敎耶穌敎。滿布國中荷蘭西班牙葡萄牙英吉利等國。先後開商館於長崎肥前平戶等埠。雖未與政府立約。爲正式之交涉。而已有喧賓奪主之勢。日本人民聞尊王攘夷之說。乃悟本國之不尊王不攘夷。其誤皆在幕府。於是依賴幕府之思想。爲之一變。德川光國者號義公。爲水戶藩主。雖與幕府同族。而不義其所爲。慕之嶼名。延入彰攷館。奉爲賓師。執弟子禮。自撰大日本史禮義類典等書。發明春秋褒貶之。旨學說所被。士夫靡然從風。稱爲舜水學派。又稱爲水戶學派。其後。淺見俊齊竹内式部山縣昌貞高山正之蒲君生平藤田幽谷之流。皆鼓吹是派。西鄉隆盛之起義倒幕。德川慶喜之恭順歸朝。皆是派偉人。爲舜水學直接之効果。蓋日本人之。崇拜漢學。不外姚江舜水兩派。姚　精密舜水正大。而倒幕勤王之功。以舜水爲多。獨吾國目舜水爲逋臣。國史不立傳。縣志不記名。學界無知其梗概者。不亦大可異耶。 
抑更有說焉。舜水所謂攘夷。乃保全主權之謂。非閉關絶客之謂。如收回裁判權關稅權一切行政權。日登萬國競爭之舞臺。而吾自有完全主權。保護帝國資格。不任外力侵佔一步是。謂眞攘夷。否則悻悻然爲無意識之舉動。乃頑錮之攘夷。非春秋之攘夷。拳匪之攘夷。非舜水之攘夷。故日本尊王主義。以倒幕爲實行。日本攘夷主義。以甲午之役。改正各國條約爲實行。此方爲舜水學派圓滿之結果耳。夫舜水。吾國人也春秋。吾國粹也。吾國變法以來。士大爭言新學。鄙棄國粹。豈知吾所崇拜之最新國。反用吾最舊之國粹夫國粹。果何負於國哉。日本高山林次郎曰。頑固舊習。誠非美德。然古風遺則。如勵學業守禮節。崇正道。說名理。亦以頑固目之則大誤矣。嘉納治五郎曰。腐敗之習慣。固當改良純良之國粹豈可輕棄。二君者。日本最新之士也。而持論若此。吾國學者。奈何數典而忘祖也。 
專電 
[電一（北京）]  
　　劉春霖電奏八月十五日欽奉電旨己拜悉雲南善後清鄉胥關緊要崔祥奎來滇無期擬先招募新兵五千名惟欵項無著請飭部撥濟 
[電二（北京）]  
　　吏部有擬卽裁撤消息惟某邸不甚以爲然 
[電三（北京）]  
　　郵傳部諭飭電局挑選聰穎學生二十人學習無線電報 
[電四（北京）]  
　　兩宮傳諭九月初回宮召見達賴喇嘛刻已由内務府預備召見時一切事宜 
緊要新聞 
[江蘇紳士集議諮議局紀事]  
　　昨日江蘇全省士　　紳在上海江蘇敎育總會籌議諮議局事宜到會者約二百餘人寗屬居三分之二蘇松兩屬亦有遠道至者二時開會先由沈友卿先生報告開 
 
 

Page 5

 
 
　　會緣起公推仇淶之先生（繼恒）爲主席委托陶席山先生宣讀呈詞（呈詞附後）主席說明呈稿删改理由且言此呈但就籌辦處大略情形立言至諮議局之分合及應設何處統俟明年設立諮議局時再行集議蔣季和先生言籌辦處選舉尙待集議公推而蘇省官界已有二十六日會議之說恐不待選舉即有酌派之員似選舉急。宜從速又言呈稿因巡撫移駐清江之風說江蘇全省情形尙未大定故但言籌辦處不及諮議局但諮議局設立之時而應行研究之事尙未就緒必不能臨時猝議故宜將諮議局十二條目逐時研究沈友卿先生答言人民一方面本擬設一研究會在今日第三欵提議仇主席提議研究會辦法大致謂寗蘇各設籌辦處會己不相統屬故在上海交通適中之地設一研究會爲精神上之聯合當將研究會簡章請衆公决且說明簡章係標明宗旨得衆同意乃另推起草再議詳章及會員職員各種辦法衆皆賛成茲將决定簡章列左 
　　定名江蘇諮議局研究會 
　宗旨以聯合江蘇全省紳民研究關於諮議局之法理事實以期增　　　　進議員智識爲宗旨 
　責任（一）解釋諮議局章程（二）調查本省利弊　（三）調查各　　　省關於諮議局之行政規章　（四）講求各國議會規則及地　　　方自治制度 
　事務所上海總會設上海醬園一弄敎育總會事務所寗蘇兩垣分　設支會江寗設夫子廟寗垣敎育總會事務所蘇垣設古巿巷蘇垣敎　育總會事務所 
後又提議關於籌辦處各事及選舉籌辦處職員之手續議定延長會 
期一日今日下午二時仍在敎育總會開會 
附江蘇紳士上督撫酌擬諮議局籌辦處大略辦法公呈 
呈爲遵旨酌擬請設諮議局籌辦處恭請批示祗遵事竊紳等恭讀六月二十四日諭旨并頒發諮議局章程六十二條選舉章程一百十五條限於一年以内一律辦齊聖謨洋洋所以鼓舞而䇿勵之者無微不至今聞又通咨各省設立籌辦處則從前各省假定之諮議局其爲不適於近今事情必須另選公正員紳另辦事處所實爲一定不易之理茲由兩屬紳商學界公同集議即就寗蘇兩省垣設立處所實行籌辦其間如應辦事宜如調查選舉製定預算議案等事眞如繭絲牛毛不可勝數現在奉旨已届兩月明年九月開會不過一年即使兼營并進急起直追猶虞不及若復因循以爲安容與以爲悅雖有良法美意勢必廢擱不行即行矣勢必虚有其表而終歸於無實台端提倡於始而䇿勉於終此又紳等所殷殷仰望而不能自己者也至於諮議局詳細辦法自應斟酌江蘇全省情形届時再行呈報再籌辦全以得人爲主得人則事事可以進行不得人則日日旨成延宕所有籌辦處總會辦及以下各員照章應官紳並用除官一方面應請台端選擇委用至紳一方面現已集議公推一俟舉定即行開單呈請酌派合併聲明除呈督部堂撫部院外相應呈請迅賜鑒核示施行不勝迫切待命之至謹呈 
[俾侍御請設親貴蒙小學堂北京]  
　　御史俾壽具　　奏略云前由陸軍部創立貴胄學堂敎以各項武備專門此誠備材之急務惟思貴胄學堂科目繁多在年已及壯者尙可分門别類悉心研究而在童椎之年知識初開若無蒙小學堂以立始基而所以培植造就者僅恃一貴胄學堂非但年齒幼稚者無由循序漸進即天分極高者亦不能全行領悟可否請旨飭下政務處王大臣會議或整頓上書房功課或添設親貴蒙小學堂所有親王郡王貝勒貝子及鎭國公等如有子弟年在七八歲以上者均宜先入肄業並選派堪膺師傅之任者授以四子五經及通鑑等書凡係初開知識之幼年子弟務於一言一動以及天下名物之賾古今治亂之原每日爲之口謂指畫騐諸身體力行先正其蒙養而徐圖漸進迨至十六歲以上然後再入貴胄學堂肄習各種專科以期有裨實濟（八月十七日奉旨已錄昨報） 
[奏請廢員改發巴藏効力北京]  
　　川督趙次帥駐藏　　大臣趙季帥會奏開辦川藏邊務一摺經錄二十三日本報現悉此摺尙有附片亟錄如下再查巴藏地方經營伊始其一切查勘路線安設電桿招民屯墾設台轉輸在在需人差遣若悉由内地調用無論極邊苦寒之地非人情所樂從即經費所需亦苦難籌措歷來臣工獲罪非在不赦均蒙恩發遣軍臺新疆等處効力贖罪並准援例捐贖誠隱寓實邊之至計而並予罪臣以自新今巴藏邊苦逾於新疆可否仰懇天恩准予嗣後凡應發遣新疆軍臺人員准其一律改發巴藏効力贖罪其已發在途者亦准就近呈請地方官請咨改發其有願捐贖者亦准援新疆軍臺贖罪例就近繳由川省捐贖留充巴藏經費似此一爲轉移實於籌邊固圉不無裨益而懷才負咎者亦不至屏棄終身是否有當謹合詞附片具陳伏乞聖鑒謹奏光緒三十四年八月十四日奉硃批覽 
 
 

Page 6

 
 
文申元二兩四錢小錢十千零三百文申元二兩六錢粤漢路票洋二百五十元自丙午年七月四日徐海水灾振捐起至今七月三十日止連舊解存元五百三十八兩一錢八分一釐統共收元三萬三千四百七十五兩四錢一分四釐四粤漢路票洋二百五十元除解各處振欵内本堂墊元七十八兩三錢一分三釐六存粤漢路股票計洋二百五十元 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[厦門預備接待美艦近聞]  
西人有名薛葛爾者承包宴請美艦員弁酒菜已訂合同十四萬昨帶多人到厦請道憲撥地建築廚房二三十間又一說承包酒菜者爲孫阿龍係美領事所薦昨己到厦住鼓浪嶼美領事署内 
麥謙二道所辦接待美艦各差布置大致就緒日昨又接外部來電謂欵如不敷可再撥四十萬望察核速覆 
麥觀察月初赴上海香港購辦馬車東洋車及玩好鋪陳應用各物均己購齊昨日電致厦道定乘圖南輪船於十九日由汕頭到厦劉觀察已派人往碼頭迎迓并多派夫役照護起卸各物 
劉道昨奉江督札開略云美艦游厦千載一時本部堂己札派左道念貽及洋務局各員到厦參觀帮同照料 
昨早八句鐘洪提憲邀同中府謝參戎厦廳鈕耕縣司馬由渡頭乘坐小輪渡海至嵩嶼漳厦鐵路停車埸視察鐵路工程情形至晚始各回署說者謂美艦將來故預爲整頓以壯觀瞻也 
昨日由香港新到髦兒戲一班男女合演計共三四十人班主人金翠英現已包與瑞記洋行每月給價一千六百元刻已加工赶造戲園定二十四日開演蓋將乘美艦來厦之際以博厚利云 
美艦來厦須建築碼頭以便各弁兵直接上下日昨已由承造某匠開始興築先從磐石砲台海灘邊入手將木植栽舂直透海底然後架成木橋一座作爲碼頭 
又聞閩省已派委員劉玉衡赴粤採辦花木盤景及頭號烟花并在粤定購酒席所用一切器具其碗箸等類俱用華式 
分類新聞 
政界 
[電控縣令勒價縱匪台州]  
　　台屬太平縣紳商學界禀浙撫電云　　杭州撫藩憲鈞鑒太平本年久旱成災羅令挨戶追呼高抬洋價每元八百六十文幾至激成罷巿又先後賄放搶匪十餘名以致刧案迭出民不堪命惟求迅賜撤任并查實究參蘇民命以肅官方不勝迫切待命之至本平合邑紳商學界代表林胡翼李賡陳鈞等公叩 
[寗藩催考省外官員南京]  
　　寗屬外官業經江督藩司三次考試惟衆多觀望不前是以三次所考不及二百人日昨陳子礪方伯又復出示略謂外官分别考試係奉憲政編查館奏定章程乃迭次傳諭置若罔聞實屬不成事體儘此一催如再觀望定行永停差委扣除官册各該員考成所在仰即迅速來司報名聽候考驗 
[查明定邑烟畝確數寗波]  
　　日前定海廳龔司馬具禀上台謂定屬地方孤懸海島山多田少辦其土性以種植二麥蕃茹爲宜鶯栗一項因收穫不豐未願多種惟查東鄉蘆蒲沿岙兩莊統計播種约二百畝現己諭令自明正爲始一律改種二麥雜糧不得再種鶯粟各該戶亦欣然樂從云 
[巡警局革除弊政蘇州]  
　　蘇垣各路巡警分局向設門房經收詞訟惟該門房每與差役狼狽爲奸物議滋多現北路巡官楊大令特將門房一役裁撤凡有控拆案件由值班巡長引進立即訊判並以局中巡捕不敷分派特添招數十名以資差遣業已禀經巡警總辦核准照辦 
交涉 
[追繳花捐致起交涉寗波]  
　　慈谿縣吳令日前奉釐捐總局札開慈境之觀海衛地方德森花行等十六家共售棉花四百六十五包應捐洋三百七十二元延宕不繳請即追繳等因大令遵即飭差提追去後各行戶並無一人到案旋接甬北日商史星農函稱該行用三聯單在内地採運棉花係遵中外通商條約並無違章且將内地土産運往東洋於中國貨色疏通壅滯亦多裨益雖免捐有關釐金而加稅仍照補注縣中不應出牌追究船戶花行致滋擾累且過卡免捐之花皆有三聯單爲憑請向洋關調查聯單之有無再辦等語大令正擬駁覆又接上海日本總領事永瀧君電開據日商禀德森等花行十五家爲日商買花捐釐案件被拿查捐釐一事正與南洋通商大臣交涉未結不應藉端拘人應請釋放吊銷大令旣據該總領事稱正與南洋商憲交涉祗得暫緩提追一面遂禀詳上憲辦理 
[頒賜日員寳星續誌奉天]  
　　東督徐欽帥以日本在奉文武各員 
辦理交涉均屬和衷辦理專摺奏請兩宮頒賜寳星五十餘座已誌前報刻聞前駐奉總領事荻原君後籐男爵等均己分别等第由交涉司照送日本領事館轉交各該員領受其關東都督大島男爵寳星一座則由公署特派員弁齎送 
軍界 
[查辦執法官侵餉潜逃案蘇州]  
　　蘇撫陳中丞前因正執法官樊令肇元侵餉潜逃奏請革職拿辦在案茲陸軍部以蘇省新軍尙未成鎭何以有正執法官名目又何以有經手餉項情事又該革員潜逃時是否出防其原籍究係何省原奏均未聲叙無從核辦因特咨請江督端午帥飭查咨復午帥因委督練公所參謀處提調趙德馨來蘇查辦 
[河南添募游擊隊開封]  
　　汴撫林中丞奏豫省河南南陽汝州三屬交界處所地勢多山夙爲刀匪窟藏之地舊有防各營除分駐各縣不 
 
 

Page 11

 
 
　　敷巡緝非專練隊勇講求偵訪跴緝之法不足以廓清盜藪當於本年四月間飭豫正左軍分統都司徐厚光添募馬步隊各一哨分佈該府州一帶名之爲游擊隊令於深山密菁之間四出偵探與各防軍互通消息相助爲用成隊以來疊據報獲著名要匪均經解交各縣訊實嚴辦地方藉以安枕所有該兩哨營制餉項均按豫軍向章辦理其成隊時製造等欵並常年餉需統飭由司庫設法籌撥並經飭局發給快利鎗械子彈以資應用 
學務 
[鄂督奏請故儒宣付史館立傳武昌]  
　　鄂督陳小帥准藩學兩司會詳以已故五品卿銜萬紳斛泉恪守程朱躬行實踐老而彌篤生平著述甚多擬懇奏請宣付國史館列傳並申呈該故紳事實清册二份當蒙批准於是昨專摺入奏 
[學生要求添設俄文不准南昌]  
　　江西方言預備學堂前奉部飭停辦旋經林提學使詳奉撫憲移至陸軍學堂舊校内改辦模範中學堂現有俄文全班學生黃迪光等禀懇於中學之内添設俄文一班奉林學使批云查定章中學堂外國語一門其要義在嫻習普通之東語英語及俄法德語而英語東語爲尤要故模範中學堂敎授科目於外國語一門以尤要之東文英文爲主課復以法文爲隨意科蓋因法文應用較繁以便各生於正課之餘酌量學習今該生等復請添設俄文一科誠爲駕輕就熟起見第每日上堂晷刻有限主課在所必習隨意科已添法文安有餘力再圖兼營並進况俄文師資難得選擇不愼往往閉門造車出門不能合轍欲求深造轉入歧途亦殊可慮所請應毌庸議 
[庫倫辦事大臣奏設蒙養學堂北京]  
　　庫倫辦大臣延祉等具奏略謂蒙古人心樸厚其平時學業除蒙文外間有一二學習滿文而於漢文漢字漢語通曉者甚屬寥寥現在能通漢字漢語之人庫倫不過三四名仍皆藉沙畢而圖車兩盟不與焉推原其故沙畢近在庫倫兩盟遠在四鄉文字語言故有習與不習者現值政令維新各處文移半皆漢字雖向蒙員講解亦仍須蒙語始能了然年來公牘十倍從前不但繙譯日不暇給即興辦新政各項名目亦多蒙古所未見聞一經行知恒滋欵懼必令其通曉漢文漢語縱有疑惑亦可考查書籍詢訪人言然非童而習之亦不能久識不忘奴才等公同商先將兩盟曁沙畢選聰穎幼童數十人擬在庫倫地方設立蒙養學堂考取敎習專敎滿蒙漢語言文字其書以欽定四體合璧文鑑爲主而以各項蒙學書籍附之惟蒙古初學敎習非易届時果有成效無論滿蒙漢敎習遵章請奬以示鼓勵八月十六日奉硃批學部知道 
[學堂優待忠臣後裔武昌]  
　　鄂省文普通中學堂於去冬招考第四班學生時有西路高等小學畢業應山縣學生楊維鼎者名列正取迄未來堂近經開缺臬司梁心海廉訪查知該生乃前明追贈太子少保楊忠烈公濂之十一世嫡孫現因家境貧寒不得已輟學改業梁遂函商提學司及該堂監督紀鉅維中翰即令楊生來堂上課免其繳納學膳各費學界咸頌梁臬扶植忠臣後裔之盛德云 
實業 
[贛商提議内河保險辦法江西]  
　　贛省百貨銷塲甚大惟來貨均由申而潯由潯至省其由申至潯者均係由申保險而由潯至省必經鄱湖向無保險辦法倘遭不測勢必受虧茲聞該商於日昨在會館集議抽費自行保險聞各號無不賛成大約月内即可實行矣 
[紡織公司呈驗式樣寗波]  
　　甬郡和豐紡織公司日前將所出之 
紡紗樣式呈送農工商礦局察核茲奉湯觀察批云察閱該廠所造柳紗樣本似與民間十産略加匀凈尙不敵洋紗之細白禀稱近如台温遠如天津牛莊靑島等處嘖嘖稱羡謂可與日本藍魚紗齊驅並駕諒非無據所請轉詳咨奏之處原爲保本暢銷起見但事關抵制洋貨仰候照送杭州商務總會邀集紗商即將此項棉紗比較洋紗優劣如何再行辦理 
[請速派員試驗水車杭州]  
　　餘杭王蓺君所製改良農水車力省效宏曾經繪成圖式禀請農工商務局准其推廣仿造并予專利年限已紀前報當時湯總辦批令在省擇地試驗刻聞王君已擇定蒲塲港浙江高等學堂門首水蕩將此項水車裝設妥協以備試驗故昨又禀請商局憲請即派員蒞驗 
雜記 
[建陽縣亂事三誌福州]  
　　建陽縣五穀黨閙事已兩紀前報昨又得該處函云五穀會僅有千餘人初時麕集城外建陽縣閉城四天尙無斬關刦獄情事而居民以聚處城内無異魚在釜中深爲可慮急欲開城外出爰大起紛擾嗣經前辦聯甲首某人商熊令謂如此内外相拒情隔不通終非善䇿願將愛子縋出城外付該黨爲質易一會中稍明事理者進城面議辦法該令准之旋據該黨來人要約數事一停辦學堂一免究滋事之人一發米四十石煮粥以供若輩之粮食熊令悉允其請并即出示解散不料來人與聯首之子換還後黨衆又復爽約開鎗轟擊勢甚兇猛時守城兵僅有數十名亦即開鎗還擊聞會黨傷七人死三人官兵幸獲無恙刻下援軍已到會黨暫時竄散惟恐死灰復燃須商一妥善之䇿以維持其後否則兵去復殘殺終無己時也 
[沔陽州抄搶案近聞湖北]  
　　沔陽州劉剌史延坦昨日禀報鄂督以州屬蘆林湖地方壬楊等姓因與李姓爭消積水肇衅被李姓族中頑民李興順糾衆搶抄壬楊等姓八十九家並有殺傷人口情事陳小帥據禀以李興順抄搶太原灣壬大振等六十一家楊家怡楊本發等二十八家並用火砲擊傷二人似此强悍兇暴實屬形同化外而該牧於此等重大之案並不立時馳往查辦殊堪痛恨特將劉牧先行摘去頂戴札司詳請懲處並飭藩司轉飭新任張牧立即赴任會同營汛加派勇役勒限嚴拿首要各犯訊供禀辦一面仍會同營汛隨時彈壓迅將積水設法消洩 
 
 

Page 12

 
 
　　妥籌辦理勿任再滋事端又飭由藩臬兩司會委熊令賓尅日馳往幫同張牧會勘情形據　禀報核辦 
[粤海關新定報風球式廣東]  
　　粤督張安帥鑒於上次風災曾商 
請香港天文台遇有緊急風警離港在三百英里以内者即電知省城稅務司懸掛警球以便船隻戒避現經港督照准辦理由稅司將懸球章程申請督憲札行水巡總分各局及鴨墩關照式製備并照請李軍門於虎門砲台一律懸掛俾船戶知所警戒茲將粤海關理船廳示文錄下照得昨奉稅務司批准所有香港日間佈告風警辦法指明颶風離港在三百英里以内者着於本關河南進口驗貨廠報警處照式懸球等因查本處報風球樣均照香港一式祇有加緊警告香港係用黑十字架而本處則改用筍形球兩個其筍尖上下相對所有各欵報風球式開列於左一筍形球其尖向上者指明颶風在香港之北二筍形球其尖向上其下並懸一鼓形者指明颶風在香港東北三鼓形球指明颶風在香港之東四筍形球其尖向下其下並懸一鼓形者指明颶風在香港東南五筍形球其尖向下者指明颶風在香港之南六筍形球其尖向下其下並懸一圓球者指明颶風在香港西南七圓球指明颶風在香港之西八筍形球其尖向上其下並懸一圆球者指明颶風在香港西北（以上均離港在三百英里以内）九加緊警報筍形球兩個其尖上下相對者指明香港現有颶風查第一至第八條所懸之報風球並非决定省城天色必變其第九條之加緊警報亦並非預料省城必有颶風惟第九條之球指明香港現有颶風則省城或有大風吹到亦未可定但由港傳來風信均用電報傳遞本處即照式升球是以此項警報全靠電報尅限傳遞無誤 
[華商控告滙豐銀行得直香港]  
　　香港宏豐公司（做闈姓票者） 
董事共有七人該埠滙豐銀行買辦劉渭川亦與其列劉因虧欠本行滙票擅將劉學詢寄在宏豐公司之地契三十四張（值洋六十萬元）抵押于滙豐後由劉學詢在香港按察司署控告迄已四年甫於前日定案茲將上海泰晤士報所載二十三日香港來電照譯如下華商劉學詢控告滙豐銀行不還地契一案今日總裁判官闢高脫頒發堂斷判原告得直且令被告赔償訟費被告律師濮洛克請寛限三月俾該銀行得以詢問英國總行對於此次定案之意見原告律師斯萊特初不應允蓋恐有人在中國地方攻訐原告之故迨被告律師再三要請原告律師乃通融申說若被告能將原告所欲收回之地契三十四張如數檢交麥加利銀行代爲存儲然後再詢總行意見則原告亦可應允云云並聞原告律師於辯論之際謂匯豐銀行假中國官塲壓制原告之勢力恐將來難以抵禦云 
[蘇紳奪妓案可望和平了結蘇州]  
　　蘇垣傳芳巷楊吳二紳因奪妓大起衝突一案已誌昨報茲悉元和縣吳大令以兩紳本係親戚若將手鎗呈送上憲禀請照例懲辦則旣傷情誼又損名譽因特親往吳紳處再三解勸以期和平了結惟該妓己被王阿松帶往常熟想須禀請追究也 
[圓照寺恭請藏經漢口]  
　　漢口圓照寺著名古刹也前數日漢上忽有流言謂皇太后因漢埠迭受風水鉅災特賜圓照寺藏經一部以便諷誦禳解云云不及數日夏口廳果接京電謂御賜圓照寺藏經十六箱業由海道運漢囑爲照料又越數日而藏經果到鈕司馬遂派差爲之搬運入茶業公所暫寄該寺住持僧因德徧出知單延請紳商各界於十七日用黃亭將經抬回寺内敬藏儀仗煊赫觀者塞途頗極一時之盛 
[詳覆誤拿銅匠之撫批安慶]  
　　皖省巡警道以何巡官家幹誤拿丁銅匠以致覊斃等情詳復撫憲當奉沈護院批云查前據屍親丁程氏來轅具控當經前院馮批飭查復今閱來詳已將丁國芝於六月十二日送縣審辦文内聲稱懹寗縣如何訊供及丁國芝若何病故未據禀報應由道札縣將如何訊問因何身故各情逐一詳復察辦 
清談 
[紳士奪妓]  
奪妓下流社會之事也。否則紈袴子弟所爲也。而乃出之於紳士而。乃出之於大紳士。而乃出之於省垣中之大紳士。持槍喚僕。勢同大敵。將成何體面耶。 
方今蘇省正在籌辦諮議局。紳士奔走呼號。謀立基礎。彼二紳者乃舍此不爲。而爲此無意識之爭執。將以風流自詡耶。抑以花叢護符自命耶。若此者可剝奪其選舉權。與被選舉之資格。 
[兵警衝突]  
　　兵警衝突之案。自各省開辦警察以來。已書不勝書矣。而今日皖省又復演此大活劇。究其原因。所爲甚細。必其平日常挾一積不相能之意見。特兼此一發耳。歷觀前事。罔不由此。然則爲上吏者。當消弭禍患於本原之地。而後日久得以相安。否則辦一兵。革一警。以苟圖目前無事。竊恐其禍患相尋而無已也。况爲警長者袒護警。爲兵長者袒護兵。愈袒護而將來患禍愈大。夫中國亦安用此擾亂地方之兵警爲哉。 
[新三笑（十）（九）]  
枝山笑道。科舉旣經廢去。也就罷了。難道爲我二人呌他們再復不成。伯虎道。這也大勢所趨。非但辦不到。并且萬無是理。所可憐者。我數十年螢窻雪案一旦全功盡棄。未免。伯虎說到此間。兩眼一糽。眼淚幾乎汨汨的墮。下。枝山笑道。好端端虧你哭得出來。你不過。抛了幾本高頭講章幾卷管世銘稿。有什麽雪案螢窻。所可惜。者倒是你的一部大題彬蔚。板子甚好。伯虎又揉揉眼精道。大題彬蔚果然可惜的但是管世銘稿倒有出頭之日不必可惜。現在某省提學司。開個存古學堂課本擬用管世銘稿。以爲保存國粹地步。這也是一髮千鈞之寄了。枝山道。這不是我科舉中的特色。你也不要没有良心。科舉之中。你也小小的功名。已經盜竊而得了。這也是算你的狗運。伯虎道。這些功名。幹得甚事。現在眞是靑雲路絶梯大無期的了。枝山又冷笑道。你眞是一椿蠢物。我有一句說話問你現在是什麽時代伯虎想了一想答道我也不知什麽時代。不過聽見人人說過渡時代過渡時代。枝山道這是你已經知道了。我尙有一句說話。問你過渡時代是什麽解伯虎道這何難解。過渡時代者不過由舊社會而過渡到新社會的解釋。現在舊的未盡去。新的朱盡來。這就呌過渡的時代。枝山道呸。你連一個渡字也不曾解釋得明白從前要功名。必須考試。現在要功名。必須過渡。所以到東洋去的人有幾個朋友訪他。必問道何日東渡到西洋去的人。有幾個朋友訪他。亦必問道何日西渡。你若要功名。要富貴必須東西兩渡。你好好的聽著。還有一椿最妙的事情。無論什麽樣　铜的舊人。一渡過去那些舊氣。就頓時銷盡。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[學界小說風流太史（三十六）]  
　　第九回講幾何全校起風潮革學生無端爭意見 
　　石介甫送了袁方壺出去。回到敎務室來。對着方蓮仙高聲說道。你不用在這裡和我抬摃。這個學生。我是革定了。用不着你來多管閒事。方蓮仙道。並不是我愛管閒事。我旣是本校的監學。要革學生。也要和我商量一下子。方才可以揭示出去。况且這件事情。照例也不過記一個過。或者記一大過罷了。何至於就要斥革起來。若是你爲着敎科上的事情。要斥革學生。我自然不能侵犯你的權限。如今這件事情。與敎科上並不相干。我管理人照例不能不問。石介甫不等他說完。頓時暴跳如雷的大怒起來。跳起身來。劈面把他呸了一口道。這個地方。不是可以給你混閙的。不要說革一個小小的學生。就是撤掉你的監學差使。也不是什麽難事。你給我快快的滾出去罷。方蓮仙聽了石介甫破口駡他。也不覺心中大怒。高聲說。道我這個差使是制臺委的。不是你委的。你配撤我的差使麽。虧你。還是個敎務長。衆學生的。表率。一句話不對。就破口駡起人來。你也總算是個讀書人出身。怎麽野蠻到這步田地。石介甫聽得方蓮仙居然和他對駡起來。由不得心頭那一。把無明業火。高舉三千丈。再也按捺不住燄騰騰的直冲出頂門來不由分說。隨手拉起一把椅子。望着方蓮仙兜頭就摜過去。方蓮仙出其不意。吃了一驚。急急的把身子一歪。閃過了那把椅子。却一連倒退了幾步。石介甫見摜他不着更加火上添油搶步上前一把揪住了方連仙的衣。服舉起拳。頭劈面就。打說時。遲那時。快石介甫剛剛舉手。早有一班學堂裡頭的同事。一擁進來。七手八脚的把他們兩個人分開了。又七張八嘴的解勸。方蓮仙氣得渾身亂抖。一句話也說不出來。衆人連忙把他拉了出去。石介甫還在那裡口中烏龜王八的。亂嚷亂駡直駡了好一回。方才罷了。不知後事如何。且聽下回分解。 
本埠新聞 
[禀請咨部爭回主權]  
　　滬道蔡觀察以閘北上寳兩縣交界處所與租界毗連各華界所立界石以及墻角所釘之分界鐵牌迭被租界工部局拆除雖經照請領袖領事飭令照舊立還仍未允准但此事與主權大有妨碍且恐將來逐漸侵佔擬即禀陳江督轉咨外務部迅即照會駐京欽使飭令禁阻勿再侵越 
[禁阻切麫工人聚衆集議]  
　　切麫工人王桂生牛皮老許長脚居子矮脚子山等近在蘇州聚衆向城廂内外各麫館主勒加工資被長洲縣飭拿潜逃來滬前日又糾集同業數十人在英租界北海路某茶肆集議另立行頭名目向南北兩巿各麫館主勒令每人每月加給工錢千文昨至各麫館知照約於明日在三馬路萬祥春茶館集　事爲捕房訪悉以聚衆集議有違租界章程即飭中西包探傅諭禁阻並諭各探於明日預往集議處所務將爲首各人拘回嚴究以免閙事 
[滬道札高陸行工巡局員文（爲戴金林恃勢挺撞事）]  
　　接准稅務司好來函准道函據高陸行巡局嚴縣丞禀稱七月二十七日有名戴金林者自稱係水巡梅羅所用包探帶同久記本行夥二人在該局所轄殷姓家查得所製木窗及裝修等件係上年久記失贓堅欲拘人該局以無文不允該包探始則出言不遜繼復揚言禀明說司向局交涉恃勢藐法殊堪駭異禀請函致轉飭水巡捕嗣後遇有派探查察之事務須請有道縣公文不得越境擅往查拘等情查高陸行地在租界之外該水巡如有查辦事件理應禀請函道核辦未便任探往拘究意戴金林是否爲水巡捕梅羅所用此次帶同久記行夥往查贓木是否由該水巡所派有無冒探肆擾情弊合行函詢希飭梅羅詳復見示以憑核辦等因准此茲經木稅務司飭據巡江吏梅羅聲復查得戴金林並非水巡所用之包探實係本口華商轉運公所捕頭派出承管碼頭失竊事務並由該公所給有執照爲憑此次情由詢據該管碼頭人面稱因該處殷姓之人曾犯偷取海關樁木案件近又聞有竊取洋木情事故即帶同木行夥前去先行報明局員派差同往查看當以木已鋸開成物難以辨别遂即作罷而回並未有自稱水巡包探擅行拘人之事禀請核轉前來函祈查明該辦等因到道查此案前據該縣丞來禀先後批示在案准復前因合行飭知該員即便查照 
[關於淫婦捲逃案之牌示]  
　　滬道蔡觀察昨出牌示云照得孀婦王陳氏禀控夫妾王周氏犯姦捲逃一案單開周氏吞匿地産内有美册一千三百二十四號道契地二畝一分六厘由博文律師掛號又英册五千五百五十一號道契地二畆二分八厘七毛由愛爾德掛號請照會英美兩總傾事知照掛號洋商非夫弟王渭川及氏子王潤身到塲簽字不能過戶等情當經分别函致去後茲准美總領事復函己據情轉諭博文律師遵照辦理並須俟公堂將該案訊結後方能代爲簽字過戶又准英總領事函復飭據愛爾德禀稱此事非王陳氏及王渭川王潤身到塲即不過戶又云本身名下有由英署註册之地兩方係五千零九十三號及五千四百十三號亦係王益甫之産今王陳氏禀控遺妾捲逃之地産如有本城知曉者見詢時情願告知等情請爲飭知前來爲此仰孀婦王陳氏知悉特示 
[輪船買辦留難搭客]  
　　寗紹合道喻　三觀察丁憂卸任盤柩來滬向茂興隆松興順泰三船局購取江永輪船漢口票四十餘張持往該船核對無訛詎下船後買辦吳某因船票餘利被人攬去心有不甘遂詭稱票不能用將所收船局票洋一併退還喻觀察進退維谷當將綸屬所 
 
 

Page 19

 
 
　　出之票送往道署請蔡觀察立予查究昨船票局同業大動公憤遂遍發傳單籌議對付一面公禀招商局總辦請示核辦 
[閘北推廣馬路]  
　　閘北自設立巡警局以來界限逐漸推廣所有與租界毗連之川虹浜現已塡築馬路直達杉板廠避署新圖巡籌總局南首馬路亦早已開工聞冬初當可告竣云 
[三林塘商會更舉職員]  
　　浦東三林塘商會分所於十八日更舉商董是日到會者頗衆首由商董湯藴齋君宣布開會緣由次會計員童筱薌君報告收支帳目及帶辦本鎭天燈清道與浦濱義渡各善舉之進出欵項各商公舉湯藴齋君續任并公舉儲伯藩潘愼修張駕雲趙志堅李榮清火旭升陳悅舟楊柳君爲議員至六下鐘散會 
[私運秈米變價充公]  
　　船戶汪德興前有秈米六百石雇裝金順利釣船運往寗波被釣船局查獲扣留在案茲經滬道飭由該局陳明府景韶將此項秈米每石變價洋四元五角五分計共得洋二千七百三十元如數解道撥充公用 
[英商請緝贓賊]  
　　英商太古保險行承保仁同昌絲繭在浙江嵊縣墺底地方被匪搶刦一案迄已多日仍未破獲茲該行以虧損頗巨禀由英總領事照會滬道請飭紹興府責成地方官嚴緝贓賊務獲究辦 
城内 
[冐充鹽快]  
　　曹春（即曹茂春）等七人冐充鹽快由道發縣奉李大令審訊曹供昔在案下充當鹽快于裴前憲任内裁撤曾由承發房經承陳後和代小的請得諭單在浦江巡鹽曾獲私鹽兩次解至鹽公堂俱蒙給賞張全生供是船戶由曹春雇船巡緝私鹽張雨來是小的之子年十四歲黃阿榮周阿金陳三海楊福均是船夥吳駿供是鹽牙會等冐快訛索先經小的禀明在案大令查得陳筱和業已身死難免妄供判曹責二百板釘鐐張黃　陳楊各責二百板一併收押張雨來交保吳駿免議 
[復訊弁勇]  
　　程阿生控南匯營二號廣艇勇丁在洋面搶魚一案前晚由縣提該艇副哨戎賚清勇丁戴金根樊金貴徐順記徐漢等復訊仍無確供判交差候示 
[召領小孩]  
　　一路西四區巡士張鳳城前晚在孔家弄見有迷路小孩帶至局中由虞副巡官訊問據供姓周名五大寗波人年十四歲在漆匠店内學藝師父名趙新如詰伊住處供不明白判送普育堂暫留聽候親屬認領 
[滬道赴寗]  
　　滬道蔡伯浩觀察昨日赴寗公幹約二十七日回滬 
[官事]  
　　補用守備張連升由京來滬補用同知席信濤龍華浦東子藥廠稽查委員梁廣寛昨均到道禀見 
南巿 
[添造廠房]  
　　製造局總嚴張觀察以龍華子藥廠房屋偪窄禀明江督添造打鐵廠及磺以脫廠房屋各五間已奉核准批飭繪圖呈驗並諭核實估工茲觀察定於廿八廿九兩日着各工匠估價投標届時揭視以價值相宜者即予包造 
[飭撈屍首]  
　　李龍泉之義渡船被浪衝覆迭誌前報茲悉尙有萬隆權坊司兩人及某茶館内瞎子等三屍未經撈獲復由縣差報知李大令諭飭地保帶同李龍泉赶緊打撈 
[拐逃處女]  
　　易國安前爲伊子榮生聘徐桂林之長女爲媳尙未完姻近被求新廠　工拐逃由易控奉南區解請工程局訊究判徐妻封氏交保限三個月尋交伊女與榮生完婚 
[失火即熄]  
　　昨日午前十一時小南門外佛閣東首某剃頭店失火旋即救熄房屋未燬又萬裕馬頭南首裘乾豐烟作前晚因烘烟火熾幾致不可收拾幸人手衆多竭力樸滅 
閘北 
[巡捕姦拐婦女]  
　　孫仁甫昨至四路一區警局控告租界華捕房起宏姦拐伊妻陳氏匿居义袋角業已尋獲　爲究辦當經黃巡官將一于人證解至總局訊明屬實判詹責四百板發押拘留所一月氏交孫領回管束 
[誣控拐賣小孩]  
　　　徐連生在四路一區警局誣控俞蘭芳拐賣小孩一案茲由黃巡官送至總局訊明判徐暫押拘留所候辦新租界 
[搭客跌斃]  
　　鎭江人陳桂林前晚乘某號電車至泥城外急欲下車跌傷腦門由安捕車送仁濟醫院醫治無効旋即斃命捕頭飭探往查有無屍屬再核 
英租界 
[出票紏葛]  
　　德商怡昌洋行控同義莊經理陳震祥不付票銀昨由捕房將陳及該莊股東楊炳臣毛有生張文記邵少村一併解廨會訊原告延鄰門帮辦德雷斯律師聲稱該莊出有票銀屢往收取不付求追邵少村張文記延穆安素律師辯稱該莊所出之票係付於華人與洋商不小請歸晚堂訊奪陳震祥延博文律師訴稱陳將票付與華人應照華案辦理兩造律師在堂互辯良久　讞員商之德副領事馬君判陳還押餘各交保候禀請道憲核奪 
[串騙荳油]  
　　王錦泉施銳二混用假票騙取蔣協泰荳油七十二斤由探查獲解廨經中西官訊明判施開釋王押捕房一月 
[婦人專制]  
　　朱張氏朱沈氏妯娌二人控朱長明朱長興弟兄抛妻娶妾向論被毆昨由公堂傳訊判朱弟兄具結將兩氏領回以後不准虐待如違查出提究 
[不認姘人]  
　　嚴福海控妻鄔氏私自逃逸昨由公廨提訊嚴供鄔氏不守婦道與鄞縣書吏邵康衢姘識匿跡寗波控奉關提到案請爲澈究訊之鄔女供與母同居並無與人姘識情事判氏還押候捕提人証再訊 
[縱妓拉客]  
　　鴇婦王張氏陳王氏縱令雉妓王老三陳小紅陳阿六沿途拉客昨晨由家傳至公廨判兩　客罰洋十元三妓各罰洋五元一併充公 
[串竊鉅贓]  
　　福州路曁紀棧主袁汝良控陳帶夫張漢清湯品山李成等串竊麝香五斤金戒三只銀表兩只昨晨由探將四人解廨訊究均不承認判湯李交保張陳還押候禮拜六再訊 
[冐充西探]  
　　無領事管束洋人喬群保羅與沈阿大朱滿山冐充西探向人拆捎昨由捕房派探將該洋人　獲解請公堂訊究判還押捕房候禮拜一傳訊核辦 
[騙子收禁]  
　　鞠其光騙取立發洋行洋一百餘元控奉公堂判押在案昨日復訊判押西牢一年期滿逐出租界 
[公堂瑣案]  
　　鄭儉安控譚楚臣胃收洋一百五十元一案昨日提訊判譚還押候案旺徐湘波到案再訊積竊　阿來判押西牢五年期滿加押一年在案茲因患病從宣開釋陳晉金竊徐張氏等灰物判押铺房二月逐出吳阿大竊洋人馬匹押西牢一年美租界 
[撞壞馬車]  
　　二十四號電車昨在西華得路茂海路口撞壞某洋人馬車輪盤由捕報知捕頭捕爲核奪 
[棧客猝斃]  
　　華記路周虞素客棧庽客張阿福昨晨近不起身撫之已死由棧主報知捕房查明並無家屬即由該棧棺殮 
[婢女潜逃]  
　　西華得路陳阿梅家婢女秋喜年十五歲前晚忽然逃逸陳　報知捕房請爲查緝 
[同室操弋]  
　　鄉人卲茂元與族兄阿金生林等口角被毆受傷昨由卲妻彭氏將夫舁送捕房轉送同仁醫院求治　 
[竊取銅鐘]  
　　張連生昨日闖入海能路六號洋房竊取銅鐘一架由探查獲帶入捕房押辦 
法租界 
[捕頭回滬]  
　　法界捕頭麥繭六月間與總 
 
 

Page 20

 
 
文案唐助同赴海參威靑島等處游歷業已事畢於前日回滬 
[縣令驗屍]  
　　扛夫某甲被某號電車在黃浦灘撞倒送至醫院斃命等情已紀昨報前日本縣李大令蒞院相驗先據死者之二房東王四投稱死者姓朱年二十八歲係江北人上海並無家屬大令得禀即命仵作驗得被撞後因病身死遂飭善堂棺殮發壇召領 
[木作違章]  
　　金信記木作擅將磗木堆儲道左捕房飭傳抗不到案昨經公堂出票將該作主朱德春提案著交妥保聽候訊罰 
[徒勞往返]  
　　昨有不知姓名之十四歲男孩由寗波開至上海之北京輪船帶來送入捕房捕頭詰知該孩在船游玩未及登岸是以來滬因即飭探送回該輪載往寗波交家屬收領 
國外新聞 
[土國整頓水利]  
　　二十三日倫敦電云土爾其政府已聘用維爾柯克君管理曼夙帕台菲各處濬河事宜 
[德國首相演說]  
　　二十三日倫敦電云德國首相蒲羅親王在萬國議院學家大會演說謂德國鑒於往昔之殘毒願鞏固内力使足以保衛社禝維持國體并且注重公道寳愛和平决不罔施其威力云 
[飛船墮地肇禍]  
　　二十三日華盛頓電云近日拉愛脫試驗飛行船時該船暗輪猝然損壞致自七十五尺之高處突然墮下有陸軍中尉賽爾拂里巨君立即斃命拉愛脫君亦已受傷幸無大礙以上譯字林報 
[飛船傳達無線電報]  
　　二十三日紐約電云哇爾維爾拉愛脫連日在佛其利省福脫米叶地方爲美國兵部試驗飛行船並以該船傳達無線電報 
[日本漁船被拘續聞]  
　　二十三日紐約電云英國炮艇哇爾其利納號之員弁曾於星期一日在聖保羅島附近見有日本私漁船兩艘爲一美國汽船所捕據該員弁云美之拘捕此船頗爲合理 
[坎拿大森林大火未熄]  
　　二十三日紐約電云米其千及坎拿大森林大火現火燄猶熊熊未熄其濃烟飛過蘇必利爾大湖迷漫於紐約境内此次火災損失之數爲最巨云以上譯泰晤士報 
[德皇注重和平]  
　　二十四日倫敦電云德皇答覆萬國議院法學家大會頌詞謂該會能維持和平是所深盻 
[英國少將自盡]  
　　二十四日倫敦電云英國少將洛特君茲忽自盡於鐵路之上 
[萬國海上公律會展期]  
　　二十三日柏靈電云萬國海上公律大會現已展期於十一月初八日開會 
[俄意大臣互會]  
　　二十三日柏靈電云俄國外務部大臣伊斯華克現赴芒閘附近台西哇地方往謁意國外務部大臣提托尼意王於一二日内亦將召見該大臣復擬在勃其台斯干丹地方接見德國外務都大臣斯曲恩君以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歳入報部表（十）（續）]  
　　雲南 
　　吉林 
共實應徵銀四十四萬三千八百四十六兩零錢二百七十五萬二千四百九十八串零每二串折制錢一串計折制錢一百三十七萬六千二百四十九串零（未完） 
專件 
[蘇省禁烟公所議定設立查驗所章程]  
　　一遵照禁烟大臣奏定章程設所查騐名曰蘇省禁烟查驗所即附設於禁烟公所之内（在蘇城盤門内梅家橋銅元廠内）備屋數楹爲查驗室 
　　一查驗所應派提調官一員總理所務即以禁烟公所提調兼尤派檢蔡官四員常川駐所專司接待查驗文武各員有無烟癖之事 
　　一實缺候補各員或素無鴉片烟癖或昔曾吸食今已斷凈或仍未戒除已另行通飭並牌示分别飭取互保切結呈核 
　　一文自司道以上武自副叅以上品秩已崇應由督撫憲飭取切結呈核　　一應行查驗之員如有烟癮情形顯著或有癮未戒斷須候指名調所或由該管長官送所毌得自行請驗 
　　一查驗一事專爲情形可疑及具限戒斷者而設並非接待來所戒烟調所查驗之員不得携帶藥料 
　　一調所查驗之員祇准帶隨身衣服所帶之件應聽檢察員詳查 
　　一本所檢察官有承查之責調所查驗之員或確無烟癖或實已斷凈應由檢察官出結如驗過後查有徇隱揑飾即將本員及檢察官一併參處 
　　一調所查驗之員如帶有烟膏及戒烟丸併藥品即係烟癮未除巧爲欺飾或未帶烟膏藥料而實有未能戒斷情形一經查明准檢察官隨時禀知督辦總辦及提調分别照章懲辦 
　　一實缺候補各員雖經取有素不吸食及實已斷凈各結如有通同朦保情弊仍須隨時密派委員調查查有可疑即須調驗如驗得確有烟癮即將本員並出結之員一併參處 
　　一調所查驗之員不得携帶藥水香水不准吸食呂宋烟紙烟 
　　一調所查驗時期少則三五日多則六七日隨時酌定 
　　一調驗之員人數多寡難以逆料所需飲食之費應由本員承認茶水飯食由公所預備與在所員司伺飲食同起居本員不得由家遞送飯食點心及一切食物 
　　一調驗之員旣祗帶隨身衣服不准携帶僕役夜間住宿被褥牀帳由所預備 
振務 
[作善降祥]  
　　　　　　　　錦衆善　　　　洋五十元　　　濟祈長君　同　患速愈又郁屏翰翁交來江保　善十　洋五十元又無名氏捐洋十五元正記捐洋一元作署降祥不禁爲諸君子　　　之　通官銀號　振會收欵處嚴義彬啓 
 
 

Page 27

 
 
   
 
 

Page 28

 
 
   
 
