# 1882 - 74 - 4903190

 

Page 1

 
 
[東廂記出售]  
[  申報館主啓]  
　　傳奇院本世以西廂爲首出本舘今又訪得東廂記一書向無刋本現巳排印竣工每部計訂四册價洋二角準於二月初三日出售伏祈購閱爲盼 
[中國開設銀行末議]  
　　前日有西字報論及中國宜於上海開設銀行一事兹又有西友來稿云云持論均甚名通固爲按切時勢熟悉商情者所爲借箸代籌者也中國若果有此舉則將來貿易塲中局面更當闊大而生財自是無窮矣夫中國人情往往多疑因疑則凡事必私於一已四民之中無不皆然茍有錢財則僅爲子孫謀產業計衣食欲其世守豐盈而已而四者又惟商之於財最爲親切別項事業若經積蓄撙節家有千金萬金或置買田房或留使子孫坐食若商則經營於外欲其子母之相生不肯使其財充牣於家而一無利息故商之財似較農工諸人爲流通然其究竟亦不過積蓄耳蓋商者或世世相承善於營運生意固日擴而日大惟人情好作牛馬或因自己年老意存厭倦而慮其後人止能守成不能創業又恐世風險薄顚播不測於是有經商數十處招牌數十年而晚年漸次歇手者卽或子孫賢能克繼父業而旣經發財必留餘地譬如有十萬之財則置五萬之產家私雖云鉅富而經營轉有限制以爲僅恃生意一旦逆風蹇運可以頃刻挫敗而田房則萬無一失也此生意之不能擴充者由於人情之所見拘也至於合股結夥又非至親摯友同志同業者不肯爲也若與外方人合一生意局面非身親其事或用結實可靠之夥以臨察其間則寢食不安矣此又人情之善疑而生意所以不廣也說者曰人情之拘與疑由於巿風之不古往往有倒閉虧蝕諸獘耳若如西商之官爲保護則此風可以凈絕而拘與疑之成見破矣卽如上海一隅各業薈萃生意局面較他處似乎闊綽然就以錢業論南北兩市匯劃莊何止數十家而其生意歴數十年而不變者則指不多僂或開張數年而卽行歇手或不過年餘而股東拆退誠以攤倒之帳無年不有資本雖多轉眴烏有其東人謹愼者急於收場也然收者自收而開者仍不少减則以上海地面　自有如許生意如許用處而各處有資之人又皆心羨乎上海之生意而欲以本權利也然則推富戶肯於出資之心而謂於上海開設銀行其股分不又大可招徠哉顧銀行之難開也不在股分之不能集而在放息之不可恃也蓋錢莊與各業往來仔欠之數先有定議然當生意暢旺之時則有欠而無存而或者場面闊綽交易以來毫無舛誤莊上賺其拆息存不抵欠結算盈餘已屬不少則雖先前定議以一萬金爲率者卽需用二三萬其勢不能不付并無須問諸保薦之人設此店虧本不資或經夥挪空別有禍變虧逃倒閉而錢莊實取其殃迨事經公議或告官追給多則四五六折少則一二折核　之頻年所餘拆息斷不足抵亦徒喚奈何而已竊謂錢莊尙且如此茍與銀行往來保無有空排塲面重欠而倒閉者乎卽使官爲保護凡遇此等事可以追緝押抵較之錢莊之勢力更强然果其人家無恒產資本盡絕則至於如外國報窮之例亦屬已甚顧中國之人情不如外國之率眞報窮之案設令一年而有十餘起數十起則銀行其何以支持大局彌補空欵也耶何况中國素來風氣官商不相通經營之道商戶之情千變萬化旣不能以官總理之則必延請商人之殷實公正者專主行事而一行之中若而人分行之處又若而人能保其不徇情面而擅自放出乎故輕於放銀則慮有虧倒之禍若著名富商則中等商人生意終然不大而富者轉有龍斷之權均之難也夫商有資本大而人才不甚勤幹者雖多財而亦至於蹶亦有　無甚資本而營運頗具才能者雖空乏而亦能有利此中得失利害之故吾意銀行不能專憑身家亦不能專衡人才其宜放不宜放非深識遠慮周知人情世故之人不能决也故曰不在股分之難集而在放息之難恃也雖然各省錢業惟山西匯號流通最廣生意亦最久其資本係合股而成而所以能久且廣者則在號中用人之法竊謂此雖不比銀行而銀行實可以參用其規矩願有志於此舉者早圖維之 
[本館自己接到電音]  
　　本館於昨日接到在津友人專發電音到本館有二十九日上諭一道敬謹譯登正月二十九日奉上諭廣壽等奏騐看月官查有冒名頂替情弊請飭部訊辦一摺捐納府經歴吳璟縣丞張日焜從九品徐福疇經廣壽等查詢各該員履歴均不相符顯係冒名頂替吳璟張日焜徐福疇均着刑部訊明照例懲辦欽此 
[西友來稿照登]  
　　英國三百年以前與他國交易未有如此時之廣近來則日盛一日此其故何也因英國前者初無國家銀行銀錢不能周轉後經衆商合力請於英廷開設大銀行以爲國家生息諸商亦得藉以轉運英廷允行於是集股本銀五百萬兩開設之後不過兩年已加本銀四百萬兩至今則本銀已有六千萬兩矣法國則一百年中亦仿英國之法開設銀行其先資本銀七百萬兩今則已有三千萬兩矣德國則於七年前始行舉辦以前皆係小銀行通挪挹注終覺不能得法因亦創設大銀行今則本銀亦有二千四百萬兩矣各國皆有此等國家銀行故官商民三者合而爲一便於周轉生意得以日盛英國未開國家銀行以前旣無此時之富有卽人民亦未有如此時之蕃庶見聞所皮不過五百萬人至今日則已增至三千五百萬人而國家遂益見富盛當其初開銀行時以爲有資本五百萬兩足以敷用嗣後覺有不敷於是富家巨族皆出其所藏以寄存於銀行而資本愈大周轉愈易銀行亦因之根深蒂固蓋生意譬諸造屋之打椿屋小則椿亦可小屋大則椿亦宜大此資本之所以應添也至大銀行開設之後於小銀行亦並無所損不特無損而且有益小銀行當銀根旺時可以存入大銀行以生息當銀根缺少則可以向大銀行告借大銀行相助小銀行小銀行又借與商人以資周轉故小銀行亦多深喜大銀行之開如此互相幫扶小銀行亦各生色合計論敦小銀行竟有資本銀五千萬兩附股利銀皆得一分五厘或二分之則尙有盈餘則存之以備他日不敷之用大銀行之利則不若小銀行之重因係國家銀行經營最爲穩當不敢累及小銀行故其息不過九厘及九厘半光景人皆深爲欣喜設有股分單欲行賣脫則競相購買一單之出買者幾及數百人欲思留貽子孫等於中國遺子籝金之意若中國開設此等國家銀行則數年之內亦必與英國之銀行無異無論官商士人見其生意穩當自必願爲附股而生意愈推愈廣旲卽英國銀行其所以襄助國家不屬不少國家有銀皆存於銀行欲用銀則不可向銀行借出國家與銀行立有合同用銀定一股制不能逾限其所發之票亦不能逾限其票與　銀無異法國德國其銀行規例一律如此與中國粵東浙 
 
 

Page 2

 
 
江之大　兌錢莊無以異也 
[訊案嚴密]  
　　麟薛兩欽憲曁司官四員於正月十八日到陵在貢院行臺駐節前經列報兹悉欽使到後除爵閣督憲拜會外其餘司道均祗站班時一見將軍都統往謁亦皆擋駕當晚卽將內外龍門曁頭門一概對鎖關防十分嚴密次日出示仰式巡捕嚴司啓閉內事傳鼓外事傳㸃傳事稟事鼓㸃均一聲進食物提案均二聲拜奏摺及接京報均三聲隨帶一切人等均不准出外除每日應供食物其餘酒席一概不收外面當差各色人等均以飛虹橋口內龍門爲限不准一人混入十九日吊取貓耳山前後全案卷册二十日洪都轉孫太尊偕同單司馬嚴大令等均各投案二十一日遂將全案人犯提訊惟胡金傳聞得於二十二三日始行提訊至各犯口供竟無一人知悉蓋裏面站堂執刑等人均係由刑部帶來兩縣差役祗在前面伺候無一人得入者故一切無從得知至外面謠傳均係揣度之詞毫無足據惟沈鮑洪所供在朱標打腿布內所取小刀拋棄橋下隨由上元郝邑尊帶同差役雇用小綱船數隻在南門外河橋下用探綱撈取多時全無影響但外河橋口水本極深且溜一柄小尖刀拋置三四年之久想不爲河泥所沒亦當爲山水冲去矣又欽憲進貢院時胡金傳之妻某氏攔輿喊寃遞稟擲還不准以上皆金陵人所傳述至詳細情形俟有所聞再錄 
[爵相行程]  
　　直𨽻總督李爵相前聞約於正月念六日可到天津兹悉前站官弁人等於念四日由保定動身憲節於念八日首塗由水路而下爲期不過兩三日本月朔當可抵津也以上係津友來信昨又閱字林西字報則稱爵相已攺期於初六日啓行云 
[開擴道途]  
　　天津河北督轅左近之大胡同名實不符地甚逼窄地方官擬價買胡同東邊一帶之房屋概行拆卸使道途加寛以便車騎來往經　前報去冬胡同內官買之屋盡發價值雇匠拆淸該處過橋卽毛賈夥巷路亦狹隘若非接連拆去仍不稱便今正元宵前後復將院浮橋之南由河沿至大街浴堂羊肉舖等碍路房屋一概拆卸或謂將開至城根從此履道坦坦可無窒礙之虞矣現在附近單街河沿隙地趕蓋房屋或謂爲被拆者作遷徙地步云 
[救火出力]  
　　福州閩縣屬之中歧鄉於正月十七夜七㸃半鐘不戒於火至十㸃鐘始熄十二㸃鐘全滅查起火之由係向業引港之周姓因吸洋烟燈火失檢遂至燎原也此地距船政局僅隔一坡火焰騰空時船局之福靖營鳴號出隊彈壓健丁營出水龍撲救佘邱兩營官最爲出力提調亦出署彈壓拉鐵廠委員相隨以行船廠委員輪機廠委員均指揮丁役奔走不遑總監工出視火勢立于山坡路側其餘各委員及水師營均到巡查黎星使因公晉省故未與焉當營兵及水龍到時已焚屋兩所溪㵎水涸無計可施各兵分赴河濵汲水雖有數十担相接而來然遠水不能救近火故延燒大小房屋約有三十餘間幸得營兵迅將粵匠之十間排拆卸截斷火路故海鏡船駕弁之屋及揚武船管輪之屋均未殃及但粵匠中有失去衣物者鄉民中有失去木器者是役雖火勢猛烈而爲時尙早人未寢息來救者又實繁有徒燈籠絡繹不絕故被災者逃生有路不過燬壞房宇遺失衣物焚斃一犬一猪而已查中歧鄉自設船局十餘年以來並未失火惟光緒四年冬月馬尾街鄭海航之屋起火延燒店舖百餘間約值價十數萬金樓閣變爲坵墟至今行人過而感慨此次所焚民房數雖不多地雖不貴然密邇船局倘撲滅稍遲其驚危有甚於馬尾街者所願早籌善後之方以永息後憲也 
[考官咨文]  
　　閩省考官一事疉列前報現聞岑宮保尙在台北大甲溪督工須二三月方能內渡考試之期當在春夏之交矣兹將咨文錄左撫台咨准吏部咨光緒七年六月十六日奉上諭據內閣學士張之洞詹事府右庶子周德潤御史洪良品先後因星變陳言詳加批閱所陳各條不爲無見澄敘官方察吏實爲急務各省督撫考察屬員率多虛應故事不足以示勸懲凡屬員任內若有應辦公務該督撫平日當留心詳查認眞考課視其能否定功過以爲舉劾仍須詳敘實蹟具奏用昭賞罰不得僅託空言至冗員過多亟應照章甄別將庸劣各員隨時裁汰毋任日久濫竽並將叅劾裁汰員數陸續明咨吏部查核以上各節均須實力奉行不得視爲具文一味粉飾因循致負委任等因欽此業經恭錄行司欽遵在案查閩省僻處海濱吏治向稱冗雜雖經歴任督部堂撫部院隨時整頓而損納勞績兩班紛至沓來恒形擁擠自府廳州縣以至佐雜候補試用各班竟有一千二百餘員之多流品混雜正途阻滯夫治亂在庶官若委用不得其人必致貽誤地方值此時事艱難民生困苦凡爲臣下者均　應激發天良力圖報稱何况疉奉諭旨諄告誡敢不敬謹遵行乎本部院忝膺疆寄察吏安民責無旁貸自到任以來夙夜兢惕周諮博訪求所以整頓吏治之方查前准吏部咨議覆中書王保建條陳一摺內開例載各省試用佐貳雜職已滿一年者視各項缺數多寡酌留十分之二補過一員咨取一員等語定例本極周妥而府廳州縣各員亦可仿照辦理今按布政司前呈官册開列正雜各員除由正途曁舉貢生員廕生繙譯出身例不須考外凡由吏員監生俊秀三項出身之捐納勞績各員例應考試者共計八百七十八員又實缺中應考試者共有一百五十餘員而鹽大使一項共有若干員尙未據册報該員等分發到省雖曾經考試然皆隨到隨考未經比較若合羣才而扃試之相形之下優劣自分本部院擬將該應考各員無論實缺候補試用曾經考過與否一槪調集分次挂牌督同該司道扃門面試將試卷彌封請督部堂會同閱卷酌定去取如該班員數少者取四去六如員數多者取二去八應去名員飭令回籍聽候需員時再行咨取至正途出身及取留各員酌量差委查看其品行才具仍隨時甄別如此則正途旣通官常嚴肅吏治不難蒸蒸日上除牌行司道核議詳辦外合此移咨 
[淸查坆山續聞]  
　　粵垣於去歲設立淸查墳山局經督撫憲委陳瑞南觀察諸紳每日督同巡丁於城外迤東北一帶查㸃計查至去歲底巳淸出二十餘萬穴今春當可蕆事從此盜買盜賣之刁風可永遠杜絕其功德誠非淺鮮也 
[禁演淫戲]  
　　楚北武漢各鄉間如值歲收稔豐農民每於上元節歛錢玩燈演唱花鼓等戲謂可保一方平安此風由來久矣兹屇上元鄉人復挨戶捐錢興辦迎燈演戲極形熱鬧惟離漢四十里之沙口地方不准演唱花鼓戲蓋有前浙江學臺胡小荃先生在焉是則移風易俗不深有賴於大紳乎 
[諭漕駁赴京帶貨限制示]  
　　欽加鹽連使銜督造湖北漕運剝船卽補道張爲遵批出示曉諭事照得本道督造漕運剝船將次竣工明春開行北上赴京交收惟自鄂至津浮工涉河空船碍難行走若招募水手准其帶貨壓潮漫無限制必至無貨不包因而闖關鬧卡何所不至因思與其含糊通融漫無限制何如明定章程可加約束現援回空糧船之例每船准帶土宜八十四石米煤各三十餘石頭舵水手准帶土宜三十三石竹木不得過高兩尺以爲壓潮之用所有土宜出產竹木石膏木耳烟葉桐油蔴油漆蔴豆餅米榖竹筷盆桶皮帋火帋棉花白布梭布緑布葛布水菓乾菓土磁外若非土產仍應照例完納厘稅若夾帶違禁貨物如洋藥硝磺銅鐵等項一經查出貨旣入官犯須治罪除稟明督撫憲批准轉咨沿途各關卡外合行出示曉諭爲此示仰各水手等一體遵照毋違特示歲杪示實貼局前 
[殺婿命案]  
　　杭省武林門外去城二十餘里有地名良渚勾庄者一著名之村鎭也去良渚數里有一小村名爲謝村該村不過數十烟 
 
 

Page 3

 
 
灶而又東西散處各自成家故居此者愈形孤僻村有某甲者年近不惑父母俱亡終鮮兄弟孑然一身素以耕種爲食田舍翁多收十斛麥卽欲娶婦甲積十數年之經營甫於去歲謀得一婦而家中祇餘四壁婦年甫十九姿僅可人雖出自碧玉小家而驕縱成性向非食貧習苦之流自過門後旣憎夫婿年貌之不符又嫌家境困窮之難度怨望之情時形聲色兼之其父又非善類稔知婿貧弱可欺久思將女騙回另圖善價而女亦以居此鬱鬱久欲棄怨耦而覔新歡無如甲常行坐不離未能鑿坯而遁只得別圖他計今歲元宵後其父以探女故特至婿家甲夫婦殷勤留飯且留宿焉甲所居僅老屋三椽四面無隣屋宇亦極湫隘除臥室外別無置榻之所因思翁非他人臥榻之側亦可任其鼾睡遂於室內橫置一榻兩榻作丁字形而設甲以欵待婦翁雞黍備陳沽酒暢敘飲罷則飽飯黃昏時已不早乃卽收拾就寢時室內僅此三人甲之被殺情由爲何人主謀爲何人下手其妻曾否加功其致死究由誰手別無一人知覺無可質證迨及四鼓時候有隣村某乙者偕內丁戊三人在前村爲呼盧之戲局散歸家四人一路同行道經甲之門首聞其屋中聲如鼎沸勢若毆鬥細聽之則隱隱有乞命之聲衆咸謂甲夫妻反目何致狠毒如是遂叩門高喚將入而排解之乃呼久不應而內中聲息愈加慘切情愈可疑四人遂撞破其門排闥直入見室中燈火朗照甲妻則呆立榻前其父方在榻畔打　揩抹甲則橫臥床榻身在血泊之中肢體狼籍血污遍體面目無可辨認四人大驚失色無不齒戰肉顫噤不能言爰留二人守定其門二人出而喚集里隣一時村人篇集見之皆爲髪指一面將其父女用繩綑綁一面傳喚地保開報情騐次日午後錢塘湯邑尊帶同刑書仵作差役人等至塲親騐騐得屍身刃傷不可數計似係謀死之後復欲臠割其屍爲掩埋計以致如是邑尊先提屍妻審問謂汝夫婦同臥一床豈有夫殺於床而汝不知乎婦對以驚醒後夫已身死邑尊謂然則汝臥裏床乎抑臥外床乎且汝旣解衣同寢矣何至今而鬢髪未鬆髻未散乎婦語塞莫知所對邑尊復提兇手訊問該犯狡供曰小人於夢中驚起持刀亂砍人事不知迨心中明白見婿已死此係前生寃孽死亦何辭云云邑尊命將父女二人嚴刑拷收其屍卽飭保當塲收殮某乙等四人爲案中見證暫留待質此案情節支離罪名出入尤關重大不知作何判决也 
[獲屍再述]  
　　前報太湖覆舟一事吳縣錢糧局友衛介眉尙未撈獲兹聞衞某之妻身穿孝服雇一小艇沿太湖邊焚化紙錠日夜號哭招魂月慘風悽愁雲如墨但聞鬼哭啾啾聲迄無所見忽於前日香山南沿港邊盧葦間浮出一屍其妻往視面目已不可識而衣服尙可辨認盖入水幾及一月其身軀之腐爛慘不可覩因卽購最大淮式棺木一具殯殮幾不能容計離覆舟處相距已百餘里矣較之葬魚腹之中已爲不幸中之幸人咸謂節婦精誠之感云 
[拿僧續述]  
　　前報述蘇藩憲許方伯至木瀆浙人某紳家拿僧一案兹聞僧名妙音揚州人係某紳從揚州聘來使教女徒誦經每月給工課錢若干其家更有女尼亦多揚州人某紳於蘇城北街有宅一所兩宅輪流居住每宅供設佛像經卷幢幡之　另有密室一間環列八尺高鏡入其中者幾有一放翁百東坡之象每晨率領眷屬及女尼登堂作課齋魚粥鼓彷佛叢林某紳則登壇說法舌運蓮花心證菩樹蓋其吃齋念佛素性使然原非爲惑人起見苐物以類聚愈集愈多據云使富者捐錢得之以施貧人故人皆樂爲轉募往往捨身奉佛至死不悟於是謠議沸騰現經左侯相聞知故許方伯至金陵禀見時侯相卽諭令訪查然當入門搜索亦祗有西竺經卷而已 
[江西官錄]  
　　藩憲牌示新選龍泉縣秀洲司唐渠鄉現已到省應行飭赴新任南康譚口司陳政和署事期滿應行更替遺務以縣丞向懋烱署理特示 
[醉釣溺亡]  
　　揚州西北郊當乾隆時園亭之盛甲於東南皆各鹽商所建造故平山堂圖志一書爲世所寳搆造園亭者恒奉以爲式有西園曲水一景爲二十四景之首在西門外里許曩時每逢春日緑波蕩漾士女如雲觴詠流連管絃無歇及粵逆亂時付之一炬今鄉人耕種其地爲牧牛鬪鴨之所而人以牛打汪名此水矣臺榭荆榛曷勝感慨然淸漪之勝不以易時而淹沒今之喜釣者相約垂綸殆無虛日前月二十六日有新城汪姓子年約二十許獨携釣餌壺酒往踞坐水濱且飮且釣不意沉醉竟仆波心過者見之呼衆救起業已氣絕不能知何時落水次日家人始縱跡而至其母號哭謂守節二十餘年只此一子今無望矣聞者爲之墮淚 
[稽查粥廠]  
　　賑粥散米本屬善舉然不得其法非徒無益而又害之金陵之設粥廠立法不善本報早經論及然不過因其擁擠斃命以及强者爭先弱者向隅耳不料自放賑後民間議論紛紛咸謂每口散米八合均係九五折升斗始則街談巷議旣而匿名揭帖布告通衢以致各上憲均有風聞前月初有差官兩員到廠稽查並向該委員索取放賑花名淸册殊不知該廠向係憑牌放米並無淸册差官遂將米升取去較驗並於查後第三日親自來廠按名發米凡持牌代領者槪不發給必須本人親到且必大小口數符合方可照發否則卽將其牌扣留除名以杜冒領此原爲剔獘起見但領米難民一聞此信皆紛至沓來遂致擁擠情形與前次初開粥廠時仿髴聞有一孕婦擠死並有擠傷者是宜於此中另籌妥善之方也 
[失火卽滅]  
　　法租界大自鳴鐘東首存仁堂藥材舖於前日午後煎熬藥膏一時不愼火𦦨勝起墻柱已被燃着幾致成災尙幸間壁店鋪看見趕爲汲水澆灌一面將墻壁推倒又逢潮至取水較易立就撲滅然隣近已驚惶失措矣 
[投水遇救]  
　　昨晨十㸃鐘時有一老嫗不知其姓氏在西洋涇浜八仙橋邊向河中躍下幸潮水未至不致滅頂袛濕周身衣服適英巡捕經過見而拯起欲爲送歸詢其住址而該嫗不答嗣經近處某姓婦予以乾衣將濕衣換下詰其覔死緣由據稱住居老八仙橋因負欠房租收租人將伊逐出釘門無處存身迫而投水復詢其家中尙有何人則語言不經又似瘋顚光景故卒不知其究竟云 
[催殮移屍]  
　　昨報列小工趺斃一節兹因捕房催促棺殮故將屍暫移於空屋內死者郭阿炳之姪已回浦東之川沙尙未來滬而地保未敢担當收殮也 
[斷付工洋]  
　　西人加特司投英界會審公堂訴稱所用下灶吳晉和之工洋二元已交與廚司韋晉孫不知伊等如何爭毆訴捕拘案請究吳晉和供在該西人處當下灶每月工洋二員洋東已交與廚司韋晋孫而伊延不付我與論爭毆等語韋晉孫供爲該西人廚司每月工洋七員半洋東尙未交下故吳之工資亦未能付給容向洋東索取再行付吳徐勤年供伊等爭毆我爲解勸陳太守斷着韋付吳洋二員自己之工資盡可向東索取徐勤年無干省釋 
[喉方照錄]  
　　昨有友人來函云讀貴報中有天時風燥喉症甚多云云敢將經騐治喉神方懇卽登報想情殷利濟必能允爲附印也方錄如下統治喉科各症吹藥神效方煆枯凈鎗硝二兩煆枯明礬一兩煆枯月石一兩西黃五厘天虫四錢腰黃四錢牙皂二錢冰片一錢土牛膝四錢珍珠粉三分右藥研極細末裝磁器內勿令洩氣用時以此藥頻吹患處流盡痰涎卽愈喉症服末藥方土牛膝此草生沿城脚水邊極似蓼花當在夏末秋初採取連根晒乾葉宜剝去勿用研細末每服一錢其效如神孕婦忌之以上方藥均係友人抄來是否可用本館實 
 
 

Page 4

 
 
不敢與知特恐重指來意姑照錄之以俟精於醫理者審焉 
[喜王雲卿學博過訪卽題其校碑圖]  
　　遠隔東湖水相逢忽滬濱盤還虛苜蓿計尙費勞薪海上畫圖舊吳中詩卷新君近遊吳郡得詩甚多十年重把袂君已倦風塵猶憶園林潛心攷古時劫灰搜斷簡風雨讀殘碑字辨豕魚誤書窺蝌蚪奇名山垂老業珍重此心期題倉山舊主海上吟記向申江唱竹枝才名到處說袁絲十年幾變繁華局海上重翻絕妙詞風月無邊筆底收煙花今更勝揚州紅欄碧檻知多少却讓垂楊一畫樓君築楊柳樓臺以供吟眺萬人如海一官閒世界紛爭笑觸蠻別有深心工寄托秦中吟愛白香山龍湫舊隱稿 
[題張岩仕女戲效香奩體]  
　　神仙眷屬水晶屏並坐隨肩學誦經願化彩雲偎弄玉徧尋錦瑟叩湘靈閬風可畏寒拼忍明月無聲夜獨聽遮莫情多心不死薄嗔微怒任丁寍戀殘妝半面暈啼痕綦縞非同倚巿門鏡合應償難了願珠沈翻斷欲銷魂浣餘紗綫貧將毋拍徧笳聲老受恩只怪朱顏憔悴極牽蘿辛苦向誰論怨遠山眉黛鵲華舒一笑曾　百寳車索看手文朝盥後戲牽裙縐晚風餘雙聲又誤仙郎顧散髪何堪阿母梳熟誦心經重懴悔那知愁煞病相如憨筓纓初上翠鴉盤愛好天然索耐看羅襪生塵容我賦玉釵微醉挂臣冠紅蕉紋窄書何懶修竹風和倚郤安底事三年壓金綫尙須惆悵嫁衣難懶盈盈年紀試妝新眉翠𦆵添粉未勻花靨半舒仍匿笑眼波微漾郤廻身藏嬌有待終迎汝記曲能多或殢人聽徹玉蕭渾不寐可能騎鳳一歸秦昵相悅相憐姊妹行寒宵驀忽遠相望靈風定送憑盧影好月宜窺絕世妝醒易睡難教輾轉愁多歡少耐思量導師解證三生事却恨雲窓隱曲房憶 
[  烟霞隱者蔣吟舫]  
[次韻送蒲作英社長游日本]  
　　一曲琴移海上情仙風吹袂到蓬瀛九天鸞鳳同君遠十里烟花放客行猿若坊中春色麗梅兒塚畔月華明坊與塚皆日本地名日邊倘遇乘查者爲勉鵬搏共奮程兼懷去冬隨軺諸君布襪忙鞋徧九州半生心事托閒鷗畫禪叅徹荆關派詩草新題蓬島游一統車　開氣象六朝裙屐足風流謂東方人天涯更有陳無已雲在樓中幾度秋陳曼老曩游日本余和詩送之今其浪華寓居曰雲在樓 
[  鳥程楊兆誠之甫稿]  
[郭晚香先生寄示題太平屈芷湘雲珊姊妹詩翰漫賦二絕]  
　　錦繡深閨互剪裁蕊珠姊妹本仙才品題况得先生什聲價當增十倍來文字年來屢結盟臺南便擬訪翹英還慚才弱難同調不櫛那堪進士名先生書來有不櫛進士之稱故及之 
[  鴛水女史陳慧娟未是草]  
[寄懷家大人日本一絕]  
　　道路八千里暌違三兩年應憐身似燕飛不到親前 
[  慧娟學吟]  
[蘇省撫轅抄]  
　　正月二十八日知府陶守廉銷書局提調兼通志提調差並辭赴貨捐　差知縣白純一禀知幫辦瀏河厘局差陽鎭委發審局差縣丞林廷堦銷閭門旱　差錢文瀾均稟知奉松滬局委貨捐局差陳鳳　辭赴運河隄工差 
[  從九湖澧蘭稟知松滬局委牙貼差辭]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
糧道查明該員完解漕項及塘撥工料銀兩入於　項册報另行咨部外理合附片具陳伏乞聖鑒訓示　秦軍機大臣奉旨着照所請該部知道欽此劉坤一片再軍營打仗受傷人員如實不能練習弓馬例准免其騎射　查有狼山鎭總兵楊明海南滙管　擊凃傳隆借補江西南康營都司高同科該三員實係從前奮勇打仗受傷深重不便弓馬合　仰懇天恩俯念該員等受傷較重免其騎射勅部註册以示體恤除將各該員受傷部位履歴咨部查核外謹　片陳請伏乞聖鑒訓示謹奏軍機大臣奉旨著照所請兵部知道欽此光緒八年正月二十日二十一日京報全錄 
此本未完 
當門抄上諭一道錄前缺單豫撫李奏現審臨刑呼寃案犯情形請旨遵行摺御史莫等奏爲請旨交部審辦摺大臣恩奏說明正法摺內務府奏爲奏聞摺正月二十日杭州將軍古尼音布到京請安召見軍機古尼咅布二十一日恩麟假滿請安耀年續假五日瑞興續假十日掌儀司奏二十三日祭奉先殿瀅貝勒行禮關防衙門奏二月初一日大光明殿拜表惠王行禮召見軍機光緒八年正月分缺單知州雲南阿迷姚榮禮丁雲龍董良弼革縣丞山東長淸石廷槐故典史四川璧山王恩鴻近頭品頂戴河南巡撫臣李鶴年跪奏爲現審臨刑呼寃案犯大槪情形請旨遵行恭摺仰祈聖鑒事竊臣接准部咨光緒七年十一月二十五日內閣奉上諭前據涂宗瀛奏斬犯胡體安臨刑呼寃一案等因欽此恭聆之下惶捒難名遵卽卷查光緒七年七月十一日鎭平縣斬犯胡體安臨刑呼寃據稱伊姓王名樹文並非胡體安亦無夥劫情事係被悞　妄認等語當經前撫臣徐宗瀛奏明覆審並調原審官鎭平縣知縣馬翥檢同人卷來省由泉司督同開封府研鞫核辦前任撫臣徐宗瀛未及審結卸事臣到任後屢飭　司豫山督飭署開封府知府唐咸仰傳提人證秉公研訊務期水落石出以成信讞旋據唐咸仰詳　提到原拿兵役據供獲犯情形與胡體安所供逈不相符復提該犯之父王紀福供稱伊子王樹文前因懶惰被伊訓責逃出究竟　外有無爲匪及如何改名胡體安實不知情等語因查此案尙有夥犯王牢夭程孤堆在逃未獲亟宜嚴拿到案以咨質訊當據司詳咨部展限一面札飭南陽府各屬縣賞購線飭將案內逸犯嚴拿務獲旋卽拿到王牢夭程孤堆解　歸案提訊多次供仍游移並稱與胡體安素不認識唐咸仰未及審定卸事新羅開封府王兆鬧到任會督局員接審兹據稟稱連日提訊虛衷推鞫供詞初猶狡執嗣冋解役王殿杰究出胡體安在堂下有托程孤堆借貸之事顯係素識當飭該役與各犯三面環質該犯等無可狡賴始據胡體安供稱本名王樹文乳名圪塔因被其父王紀福責打逃出途遇已故之胡光德認爲義子胡光德爲伊改名胡體安後隨胡光德及　獲之王牢夭程孤唯等行刦張肯堂家胡光德令伊在外看守衣服及胡光德得贓出寨一同逃走不期在路被獲胡光德到堂供伊名胡體安伊亦自認名胡體安等語又據程孤堆王牢夭均認夥同胡體安等行刦張肯堂家未經進院不諱並稱伊等初到堂時恐供出認識胡體安將夥刼實情敗露是以揑稱並不認識等語北連日審訊之大槪情形也臣查該府等承審此案始終未事刑求現雖審有端倪而各犯供詞尙未一一脗合其所認分受贓物亦皆未甚確寔必須逐層根究俟全案毫無疑義方可定讞除將此案仍飭臬司督同開封府再行詳細研訊外伏念臣受恩深重忝任封圻遇此等重大之案何敢稍涉瞻徇更何敢意存諉卸惟該御史原奏內有夤綠串誣之語雖蒙聖恩高厚不加譴責而旣被言官指摘究應廻避指嫌再四思維惟有將此案現在審訊大槪情形據寔奏達宸聰仰請簡派大員覆訊以昭核實而期共信臣爲愼重刑獄起見是否有當伏乞皇太后皇上聖鑒訓示施行臣無任悚切待命之至謹奏奉旨已錄巡視西城御史臣莫勒　額　事中臣戈靖跪奏爲拿獲營房賭局請旨交部審辦事竊營房重地豈容匪徒開局引誘旗民人等賭錢風聞有假冒宗室之覺羅福年卽福三在宣武門外西城地面交結匪徒强橫訛詐綽號獨覇罐兒胡同今 
[京報第九號]  
[  壬午二月初三日申報附張不取錢文]  
　　在廂　旗舊營房內開塲聚賭臣等卽飭兵罵司指揮嚴密查拿本月初十日據指揮張吉貞呈報初九日據民人黎二喊告因恐伊弟黎三在福三寳局賭錢前　尋找被局上看門人程六等攔阻彼此爭吵揪打將　衣物扣留等情該指揮卽時密派捕役練勇帶同黎二往拿營房寳局福三忽見多人擁入先將寳盆噐懷乘機越墻逃跑追捕無蹤但將伊局夥計及在揚賭錢人等共十六名拿獲並起獲藍　寳地一塊錢板六塊笸籮一個土粉一塊爉簽二隻訊供詳城查賭局以福三爲首今尙在逃除臣城多派捕役練勇速往各處訪拿外相應請旨飭下步軍統領衙門順天府五城將覺羅福年卽福三一體嚴拿務獲歸案訊辦其業經被獲之程六吳二李二孟傳興孫大曹三王六張成兒鄧二德恩范瑞崔興楊二劉大斌升景路得等十六名請旨交刑部嚴刑審辦至管理營房章京等有失察之咎應交兵部議處所有拿獲管房賭局緣由伏候皇太后皇上訓示遵行謹奏奉旨已錄奴才恩福富叩跪奏爲營兵用　槍悞放本管富身死訊明後卽行正法恭摺仰祈聖鑒事竊查光緒七年十一月初九日據捷勝營廂藍旗馬隊營總福升阿禀稱十一月初一日據土口子駐　頭杞蘭領隊文秀等赴防回稱隊兵恒安用洋槍放傷札蘭承齡身死職當卽馳赴該　查看訊問屬實將營　恒安看守禀請核奪等情當經奴才札飭營務處派弁前往土口子將營兵恒安等提解來省飭委兵司協領李天思會同營務處發　處委員嚴訊　辦一面札委開原縣　縣　樾騐明承齡屍傷錄供詳報兹據該協領等訊明擬辦前來緣恒安係廂藍旗滿洲又志佐領下馬兵挑充捷勝營練軍馬隊已死　齡係現任九關臺防禦充當廂黃旗馬隊頭札蘭爲恒安本管官並無嫌隙光緒七年五月間廂藍旗馬隊發赴圍塲山城子一帶分紥巡防札蘭承齡卽帶同恒安阿爾奉等赴土口子防緝七月初八日恒安憶及阿爾奉阿堂兄訥木洪阿從前陣亡時借侯馬匹未償卽向阿爾奉阿烏爾章阿索討彼此口角爭吵回明營官承齡飭令恒安等各自具禀解送營總處福陞阿懲辦因恒安理曲將其鞭責與阿爾奉阿等一併發回本隊當差恒安因阿爾奉阿等並未受責氣忿成疾請假回省病痊赴營島爾章阿旋亦請假回省阿爾奉阿先　調當營總處戈什十一月初一日阿爾奉阿奉派來省領餉路經土口子與承齡核算飯銀數目私向馬兵祥善閑談詢知恒安病痊仍舊回營當差卽以將來伊與恒安决不干休之言告述祥善當卽轉告恒安聞益氣忿起意將阿爾奉阿放死卽順携裝就小洋槍藏入袖內在住屋門首站候傍晚時候瞥見阿爾奉阿牽拉馬匹跟隨承齡走出院內恒安情急開槍不期誤將承齡肚腹左胯放傷倒地意欲裝槍再放阿爾奉阿業已騎馬逃逸領催文秀等當將承齡扶進屋內移時殞命拴　恒安赴營總　陞阿處禀報往看屬實禀經奴才等飭提恒安到省檄委兵司會同營務處發審處訊辭並據開原縣將驗訊情形塡格詳報茲據訊明委係誤放致傷身死擬議呈核前來奴才等覆查此案營兵恒安前與阿爾奉阿口角經札蘭承齡禀送營責懲後因阿爾奉阿向祥善告說欲與該犯不依輒敢頓起殺機用裝就洋槍欲放死阿爾奉阿以致悞放承齡身死承齡係實缺防禦爲犯本營該管官若照八旗兵丁戳死本管官之例則非衅起管教若照部民軍士有心逞兇殺害本管官辦理則又非犯罪到案惟該犯因故殺而悞殺　應照故殺論軍士故殺本管官例無治罪專條查凡人謀殺罪名相同自應比律問擬恒安應請比依軍士謀殺本管官已殺者斬律擬斬立决案關駐札練兵殺本營官情節重大應請一面奏聞一面先行正法值此整飭戎行之際本島加梟示以肅營規阿爾奉阿與恒安口角業經營總責懲尤稱不與干休以致恒安頓起殺機悞放札蘭承齡身死實屬肇衅釀命其挾私仇混說並未禀明本管亦屬有違定制自應從重比律問擬阿爾奉阿應比照違制杖一百律擬杖一百祥善因阿爾奉阿有與恒安不依之言當向告知致釀人命亦有不合應酌照不應重律擬杖八十與阿爾奉阿均革去名糧鞭責發落烏爾章阿先期回省係屬無干請免置議廂藍旗馬隊營總福升阿駐札他處無從防範惟究係失於覺察應由部酌量議處屍棺飭屬領理兇器洋槍存庫備案除將該犯恒安先行正法梟示並將全案供招分咨兵刑二部查核外理合恭摺奏聞伏乞皇太后皇上聖鑒訓示謹奏軍機大臣奉旨該 
 
