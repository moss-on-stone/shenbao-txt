# 1922 - 62 - 4917615

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[鮑與曹（冷）]  
　　鮑貴卿往奉之成效如此曹銳之往奉可知然而當國之人必於此中求生活幾若舍此别無他法者可憐抑何可笑之甚耶非特情勢已成斷非區區朝夕使命所能挽回也即挽回矣今後奉張勢力之及於中央者試問何如乎試問中央尚有何事可辦乎即中央自願屈服於奉張之下試問其他之武人能終隱忍乎一旦爆裂依然無可設法然則尚何戀戀於此殘局乎故以我策之當國之人而稍知此殘局之不必再戀者或則放手爲之或則引身而退賢於今日之惶恐憐乞多多也 
[命令]  
　　三月九日大總統令俞恩桂授爲陸軍步兵上校此令 
　　又令陸軍總長鮑貴卿呈請授晏成猷爲陸軍砲兵少校莫潤薰爲陸軍工兵少校蕭國慶爲陸軍輜重兵少校均照准此令 
　　又令署司法總長董康呈請任命張式彝爲大理院推事應照准此令 
　　又令署司法總長董康呈請任命朱應中楊廷秀劉榮嵩干荃薌署奉天高等審判廳推事熊夢飛署福建思明地方審判廳長均照准此令 
　　又令劉文揆晋給二等大綬嘉禾　章欒汝霖給予三等嘉禾章齊長林晋給四等嘉禾章此令 
　　又令黎瑛晋給三等嘉禾章此令 
　　又令凌必達馬宗魯均晋給三等嘉禾章鄭長垣給予四等寳光嘉禾章此令 
　　又令戴棣齡晉給四等文虎章此令 
[國内專電]  
　　北京電徐電赴奉之曹銳轉圜時局鞏固中樞繫於執事此行 
　　北京電東海電曹銳請其到奉與張協商速决内閣否則予將辭職 
　　北京電鮑貴卿電其親信謂元首屬意組閣自忖衰庸無裨當局與其覆餗於後毋寗見幾於先仍請顔毅力維持（十日下午二鐘） 
　　北京電奉電張使對内閣表示不問惟曾語人曰梁非吾私人尚不能見容於洛陽鮑爲吾至親其不愜吳意可知吾决不表示可否 
　　北京電岳州電孫文擬程潛爲湘總司令倒趙恒惕趙部下一部分歡迎程潛大部分擁趙軍官願結吳佩孚以固趙張福來師次湘陰 
　　北京電吳佩孚佳電覆美記者蒲魯斯謂鮑繼閣吾同意葉留任吾反對承詢特覆（十日下午六鐘） 
　　北京電魯各界反對田督甚烈田不自安電東海辭職張廣建張懷芝均極力運動（十日下午一鐘） 
　　北京電償債會以去年八月一日華北華法二千三百萬法郎之合同及同日華北一千二百萬法郎之合同並未交出認有破綻 
　　北京電今午全國商敎會查賬代表穆湘瑶龍欽海見董康談九六公債經過董言果有弊病依法辦理（十日下午四鐘） 
　　北京電金融中籤一九·二九·三七·四六·五九·七四·八六·九五· 
　　北京電部令全國郵局郵寄貨樣向章三百五十格蘭現經萬國郵會公决增加一百五十格蘭 
　　北京電梁士詒續假一月（十日下午八鐘） 
　　北京電剌白承頤之凶手係冒熱河財政廳長譚某情節離奇警廳難辦（十日下午一鐘） 
　　北京電張作霖電部不满駐崴領事范其光外部以范在崴辦理交涉得力若更易之正中崴舊黨計决留任（十日下午二鐘） 
　　北京電擬在中東路發行短期債劵五百萬元分兩種（一）爲銀元劵每劵二十五元（一）爲盧布劵每劵一百金盧布計銀元劵二百萬盧布劵三百萬俄會辦達氏亦贊成此議（十日下午二鐘） 
　　北京電義使照會義國人民執有收回烟酒公債財部現定四折兌換整理公債中政府義務所在信用攸關應照原值不應作四折 
　　北京電外部今日照會使團上海修改税則委員會定於四月一日開幕物價標準以一九一二貨價爲根據請各國公使轉令各國代表如期蒞會（十日下午二鐘） 
　　北京電煙酒署新訂公賣費投標試辦章程共九條并另定分局支棧稽核懲奬規則（十日下午二鐘） 
　　北京電日使小幡今日正式抗議取消陸路通商減税三分之一案 
　　北京電田中玉請預征地丁一年政府未允（十日下午二鐘） 
　　北京電丹使歐森照會丹太子與希臘公主結婚請呈總統派員觀禮（十日下午二鐘） 
　　天津電鈕傳善私逃來津公令捕拿甚急 
　　天津電財部向電車公司秘借三百萬元延期五十年贖回津民反對甚烈 
　　天津電鍾世銘來津向張弧籌商京軍警餉欵張無辦法亦不回京 
　　天津電奉張令撤回奉軍指定山海關綏中縣集中（以上十日下午十鐘） 
　　蘭州電省議會派王自治柴春霖張新銘孫炳元爲國是會議代表 
　　蘭州電高審檢兩廳議决各縣添設司法公署（以上九日下午四鐘） 
　　漢口電蕭定灰（十日）晩八時專車赴岳沿途查防及勞軍並約張福來至岳相晤再自岳乘艦巡查江防回省軍署事派參謀長張聨棻暫代隨員定副官蔣秉忠承啓戴安和等二十餘人 
　　漢口電佳（九日）由鞏德兩廠運鄂機槍百枝槍彈五百箱砲彈二百箱均存楚望臺灰日尚有一批軍火運到 
　　漢口電川訊第一軍與第二軍内閧但懋辛提出辭職形勢頗急萬縣以下民船均逃避 
　　漢口電孫傳芳派張允明來省領去機槍四架馬槍五百枝槍彈五十箱佳日運回宜傳孫擬在巴東召軍事會議商布鄂西邊防 
　　漢口電聞錢葆青將改任實業廳長周英杰改署江漢道尹劉道仁繼任警務處長 
　　漢口電蕭劉准吳來電决清算魏聨芳經手帳項已派周英杰先查財廳各賬至軍需課賬俟電津促王占元送賬來鄂後再核算 
　　漢口電吳函蕭擬二十後來鄂 
　　漢口電楚觀利通兩艦均由寧駛鄂協防（以上十日下午七鐘） 
　　香港電陳獨秀齊（八日）抵粤 
　　香港電省米行罷市經政商界調停現仍未妥（以上十日下午九鐘） 
　　香港電齊（八日）各工團約十餘萬人集東較塲歡送海員有數飛機凌空迴翔散會後舉行大巡游海員居首工團沿途加入共計三十餘萬人行至省署海員向省長請願兩事一向港政府交涉擊斃華工案二從寛處理陳炳生省長答一照辦二應尊重國法法官自能體量事實處理海員遂歡呼退至五時始散隊 
　　香港電魏邦平昨乘兵輪返粤 
　　香港電連日港工團執旗排隊巡游歡迎回港海員海員昨函勸工人惜光陰早復業今日已無此種巡游（以上十日下午六鐘） 
　　南陽山電今日齊督偕公子來游 
（十日下午六鐘） 
特約路透電 
[印度政府主張之反響]  
　　九日倫敦電昨電所傳印度政府致孟太格之主張無異印度政府公然爲帝政府規定政策此爲破格行爲倫敦大爲驚訝視爲掃除憲法上相傳習慣之舉報紙議論可分兩派泰晤士報與每日郵報復載出之巖爵士關於印度之談片指北巖警告爲正當泰晤士報稱印度政府之意見將於巴黎近東會議時受梅詳審之考慮今旣正式公布此項意見英政府當負援助之責其他如每日新聞每日郵報威斯明斯報每日捷報晨郵報等皆大旨謂對土和約宜予修改以和緩印度之亂惟每日紀聞則謂英國不獨負有保障印度之責且有保障東南歐洲與近東基督敎徒之責並有國際之約定故不能接受印度政府之建議印度不能較　何殖民地獨欲獲更大之權利　 
　　九日倫敦電孟太格氏辭職下院略有辯論始悉印度政府致孟太格之電文係在印度公布而由路透社傳至倫敦張伯倫稱渠今晨始由報章知之印度政府曾請孟太格准其公布孟氏准之但未事前商諸内閣故孟氏辭職 
　　九日倫敦電今日下院議員赫白特氏詰問印度政府主張修正對土和約之文是否由帝政府或印度政府許可公布張伯倫答稱此電係由印度政府公布曾得孟太格同意但其他閣員則未與聞張伯倫對於電文不發議論但謂雖土耳其最熱心友人當亦不致有此要求且此文之公布未曾商諸内閣致引起一更重要之問題蓋巴黎會議似有决定土希間和平基礎之象乃會議未開而竟發生此事也此種單獨之公布毁壞對外事件所必要之政策上統一且有碍於將來談判之成功英皇已准孟太格辭職惟外相赴巴黎與法意外交大員討論近東問題時外相須愼重考慮印度政府所表示印度回敎徒之意見但不能擔任必接受其任何建議 
　　十日倫敦電孟太格之辭職爲批評之資料各報皆登其像片及其政績並彙紀昨日下院之辯論及關於此事之來稿各報皆一致謂孟氏辭職爲其許允公布電文一舉之必有結果而電文之公布確爲大錯保守黨報稱此項新政策未經英政府與聞亦未得其同意而欲强其行之此爲膽大妄爲之舉動各保守黨以孟氏去職爲然並將孟氏之名與印度總督之名併爲一談自由黨報紙則以印度事務大臣之去職爲惜各報議論雖不盡同但皆慮此事或將爲印度所誤會致業已嚴重之問題愈增困難台文夏公爵有繼爲印度事務大臣之說 
[印度政潮記]  
　　九日德里電聞甘地之逮捕即將實現 
　　十日德里電印度政府已决議今日逮捕甘地 
　　九日德里電阿富汗英使署辦事職員已抵開布爾 
　　九日德里電英人議員温森特爵士今日在立法會 
　　反對主張恩赦阿里弟兄與其他政治犯之動議謂阿里弟兄在歐戰前後皆有叛反之活動又謂弁髦法律之氣熖已蔓延於全境印度現處於極危急之秋云恩赦政治犯之提議卒由多敷打銷 
[美國辭謝日諾瓦會議之說詞]  
　　九日華盛頓電休士氏致牒意大使里西氏略謂美國切願歐洲經濟之蘇生此次日諾瓦會議固以經濟爲重但恐流而爲政治會議故美國未便參與美政府極欲盡其能力增進俄國之幸福但俄國恢復生産力端賴經濟狀况之復原此非俟釀成俄國今日經濟紊亂之人施行適當舉動難望得之俄國生産若無必要根據則一切經濟蘇生之考慮皆屬無效必要之根據未成之時不得有所經營期在俄國獲經濟利益恐轉足損害他國之正當機會俄國之利源應供各國自由開濬但爲俄國計各國必維持公允平等之機會 
　　十日巴黎電各報豫料日諾瓦會議因美國拒絶參與必遭失敗時報謂日諾瓦事業現已破裂應即代以他種更佳之計畫哥洛意報謂美國如不加入此會則不啻爲已破産債戶之會議訊報謂歐洲一時必不能與美國清理債務美國若不以窖藏現金爲務而使日諾瓦會議得以實現則協約國付債必可較速云 
　　十日紐約電紐約數報對於美國拒絶參與日諾瓦會議殊爲失望 
[南非罷工近狀]  
　　九日約翰萊斯堡電政府决計終止罷工風潮已召集各種軍隊輔助警察並警告公衆謂飛機將用機關槍罷工者一隊曾在廣塲追擊斐人迄今斐人被殺者六名受傷者十九名前有二鑛因無辦事人員暫時停工今已開工 
[英國機匠罷工]  
　　九日倫敦電機匠僱主及機匠職工聨合會徇工部大臣之請開會討論爭端未有决議進工之通告將於星期六日满期受停工影響者逾一百萬人 
　　十日倫敦電喬治氏病體稍健今日曾在廣林街參與工部大臣與機匠僱主及機匠代表之會議機器及造船戰工聨合會决議與各項機匠聨合　取一致行動明日將各派代表與僱主會議 
[英議院之俄災問題]  
　　九日倫敦電下院今日開議時議員關於任災問題提出質問頗多張伯倫氏拒絶續撥公欵辦賑謂俄政府今方用其金錢於次要之事務云云工黨議員皆以「可恥」報之閣員席中亦有「可恥」之呼聲薛西爾爵士起稱反對撥欵者全出於富有資産之人工人議員鼓掌歡呼張伯倫氏拒絶撥欵之理由爲英民負擔甚重亦極艱苦且料國際聨盟不日將請各國續撥經費以止窒扶斯症由俄國傳入歐洲 
[美參院中之華會條約]  
　　九日華盛頓電參議院中有問及薩哈連島及他島曷爲列入附約者洛志氏答稱此爲排拒日本之直接方法里特氏質問諸代表曾否計及薩哈連有豐富之油礦如俄國圖逐日人則各國可利用之洛志氏答稱就渠所知並未議及該問題洛志氏又答覆波姆林氏之質問謂渠不知太平洋公約之草稿曾否保存洛志氏述及按照該約非得各簽約國之贊成不能得有諒解時里特氏起問决議旣須一致然則對於保留案有無反對洛志氏答稱渠不以爲有保留之必要但外交委員會之保留渠已同意曾投票通過之又謂此約並不約束美國之行動不過遇爭論時須會商耳里特氏稱如洛志氏所言果確則此約實爲一種兒戲較諸現已有之各種契約固無所謂成績也 
[法議院之點問題]  
　　九日巴黎電衆院以二百六十五票對二百六十票否决夏季時間議案按法英比三國政府前曾有約在三月最後之星期六日撥快鐘點但衆院後又以二百九十九票對二百二十九票贊成施行夏季時間 
[各國近事記]  
　　九日巴黎電土耳其伊才特上將昨日謁見法總理普恩賚氏字蘇夫氏所率之安哥拉政府委員團昨夜抵此 
　　九日倫敦電英皇偕賴斯塞爾士子爵啓程赴意 
　　九日倫敦電據巴黎電稱巴黎回聲報謂普恩賚氏已通告裴爾台洛氏因裴任外交部秘書長時曾擅專謀圖救濟中法實業銀行故將交懲戒院查辦 
　　十日羅馬電意内閣討論阜姆問題多時一致主張該問題須按照國際契約並尊重已簽定之各約解决之 
　　九日東京電帝國議會議决撥日幣一百五十萬元撫卹自一九一七年起因俄國革命禍亂而受損失之日人 
　　九日東京電閑院宫親王明晨將在某公園開日本和平博覽會已柬邀一萬二千人與會其規模之大爲東京歷來博覽會所不及目下房屋尚未竣工但在英太子抵東京前可告成外人加入該會者頗多房屋造費及裝飾費需日幣七百萬元陳列品值日幣二千萬元該會之特點爲不陳列海陸軍物品專陳列美術品實業品海産品該會於七月三十日閉幕 
 
 

Page 7

 
 
[公電]  
　　廣東非常國會通電各報館均鑒山東問題經我國力爭於巴黎和會始得保留至今此次北代表在華會會外締結條約膠濟鐵路並礦産鹽田海電線及一切財産或議價取贖或讓與特權使彼由兵力之占據一變而爲合意之契約墮日人彀中猶倡贖路以爲得計試思昔日因何而保留今日因何而退讓一查擋案當自恍然一八九八年德國租借膠州條約明明否認德國將權利移歸第三國自日軍在租借地外租口登陸對德宣戰破壞中立占據膠濟路礦攫取青島關税未幾復有二十一條之脅迫純係侵略行爲有何公理可言而中國自一九一七年參戰以後由中立國加入協約國所有德國租借權利當然取回無所謂繼承權又無所謂贖倘謂賠償兵費不應索之與國倘謂賠償資財因財産上之費用而佔據後歷年鐵路税鹽欵收入作抵已越過其用額更何所謂賠此我國民主無條件交還之正當理由如彼占據不還則破壞遠東和平之咎誰實尸之當不剖而自明而今日北廷之外交失敗固在意中方二十一條抗議忽有欣然同意之文膠濟路被占復有高徐濟順兩路之抵借日債繼以满蒙四路之訂立草約迄今外之喪失國際地位内之剥脂敲髓生機垂絶國家瀕於破産何莫非官僚賣國軍閥歛錢所搆成如膠濟路議贖而與魯案有密切關係之二十一條益陷於不可收拾之境抑且四國協定九國協約寖兆中土國陸洪管之變鹽餘存留無幾而九六鹽餘公債又出抵關税新率未加而十五兆抵借外債之電又告警此贖彼賣贖一當百抱薪救火益兆焚如中國主權在民苟有達反約法未經國會議决者概不發生效力除前迭電聲明外茲再嚴重宣言邦人君子其圖利之國會非常會議有印 
　　湖南華洋籌賑會通電各報館均鑒湘省自改革以來政變翻覆全國視爲戰區遍地成爲匪藪地方元氣括洗罄盡人民流離四竄喘息不安種種慘狀爲各當局所共覩至上年復遭春荒秋旱一歲之内發生兩大奇荒饑區遍及全省饑民達於千萬經本會聨合中外各界一致呼號雖得稍籌接濟然杯水車薪仍復饑莩紛紛芷江麻陽一帶久已人相烹食易子析骸古語皆成事實益陽湘潭各屬素稱産米之區現亦因閙荒發生絶大風潮警電紛乘責難交加本會正苦無法應付乃頃閱報載喧傳南北戰事又將發生謡言流播人心異常惶恐當此災荒吃緊之時倘再乘以軍事之蹂躪則賑務益難進行災民將立成坐斃使雙方軍隊各守紀律不忍糜爛地方而轉輸征發亦非饑民所能擔負且恐妨害耕作致促成連年之荒患則前途更不堪設想竊念各當局躊躇國是各有權衡固非本會所當與聞惟默揣中外之趨勢武力統一已非公論之所贊同各當局爲永久和平計似宜另籌解决方法庶足以奠人心而固邦本全國盼仰在此一舉至湖南此次災情非常緊急卽無戰事發生亦已萬分棘手務懇各當局俯賜矜念准認爲特别災區無論何方軍隊不能以湖南作戰塲庶賑務得免停頓亦藉以表示各當局軫卹災黎之盛意謹代表湖南全省饑民涙泣上陳並懇各省軍政長官及各團體一致主張公論促進和平無任盼禱湖南華洋籌賑會叩虞印 
　　無錫錢基厚等代電各報館團蘇松常太各縣幾會並全省議會同人曁父老昆季公鑒佳日呈督軍省長代電文曰長江下游受病非一而瀕江圍田與水爭地實爲大害故馬徵麟長江圖說深致慨於圍田者見利之在前而不知害之在後也乃近聞長江下游治江會有於江南岸領築南峽爲圍田計者夫治江欲以導之使通而圍田適以壅之使不通查治江會之設據部文宣布原以游沙叢聚尾閭不暢籌疏濬之計果如所云是游沙叢聚尚思所以去之豈爲圍田計哉此恐係沙棍乘機射利伏維我督軍省長爲蘇民作保障爲水利計深遠如有以領築南峽請者請嚴詞駁斥並飭沙田局萬勿放領蘇民幸甚江南水利幸甚等語合代佈達夫治江美舉也而圍田私利也果如所聞則倡言導淮旣釀江北水患太湖修濬今亦千夫叢責而下游治江恐又將爲前事之續是我江蘇凡有水利均爲二三鉅人長德欺世盜名罔利營私之具豈不怪哉誠我蘇人之恥也願共諸君子一洗之佇候明敎無錫錢基厚華堂楊景煥唐榖源同叩 
國内要聞 
[北京通信（樸）]  
　　短債問題之大刑事案 
　　短債審查問題將引起絶大之刑事案觀董康之呈文所列八端無不言之有物蓋近數年來所借之短債於利息外有經手費有匯水有預扣利息若紙面爲外國貨幣則價格之内幕又有卽價保價等名詞且或有轉賬有撥賬在借欵之中已扣取一大部分又或收集市價有折扣之債票庫劵照票面作價抵付而上下其手者或即財部經手人之本身爲銀行之主體或財部經手人先與銀行說定分肥之法國家所負債務爲數極大而財部之實收爲數極微至有借人八十萬而僅收實欵八萬者歷任財政當局及庫藏公債兩司之重要人皆以此不當利得於短時期内亨有富厚之財産此種事實北京久已播傳董康呈文即指此而發且每欵皆有確據可指其人與事以實之一發其覆則搆成刑事問題無可疑也爲張弧諸人辯護者在董呈未發表前謂董所檢舉爲三分以上之利率按前清法律爲有罪而以現行法駁董且謂張弧以力爭此案而去其然豈其然乎償還短期債委員會之發生原係張弧先發制人之計且欲藉汉掩飾人耳目者最初高齊二氏在閣議席上以千四債劵用途張所報告之清單認爲不實（此賑單至今仍在齊氏手中）於是私相計畫擬合各部院組一委員會監視財部之收攴張氏聞之乃於九六公債用途有此委員會之獻議且以董康爲司法當局而其人又骨董舊書外一無所知之書痴乃主張以彼爲委員長而預擬一委員會章和使爲傀儡不料董竟出彼料外先取消財部人員及債權團之發言權而以審計院司法官爲主體實行檢查弊端四字審院法界之委員習聞借欵黑幕且人人有藉以自見之心擦掌磨拳計議興一大獄張見事不妙乃謀緩和之法運動添一副委員長且謀以著名平和之趙椿年當之然趙縱平和於多數人激烈中亦决不肯有所迴護則又張所想不到也第二次開會時有某委員發言謂財部黑幕人所共知從前付之秘密國人方要求其公開今彼旣公開我輩如不切實審查是我輩扶同作弊其罪不在財部經手人之下力主從嚴檢舉此言也大得多數委員之同情董尤異常贊許自此以後乃人於嚴重檢舉時代日日調卷日日偵查雖在審查會中所查者爲何案何合同當事者尚不宣布而已成爲司法官之行動但聞所得結果歷任財政當局如李思浩周自齊高凌霨等多犯呈内八罪而潘復張弧情節尤重外間所傳就案卷略加審查即覺果依法辦理無人能免刑事責任者皆個中人語蓋不獨上述五總長必人罪罟而次長中如汪士元鈕傅善等司長中如歷任之庫藏公債兩司長皆預擬之刑事犯據某司法官言檢舉辦法可與審查短債分頭進行一面由委員會審查合同一面即由檢察廳依所得證據逮捕人犯偵查起訴逮捕一事今已在凖備之中不過一般經手人一聞此訊已鴻飛冥冥耳 
　　董氏之提出治罪辦法在上星期六之閣議而其中尚有一副因即九六債對存之爭是也上星期三之委員會議决將債劵封存國庫俟審查結局依必需之數發行因於次日由董提出閣議然張弧已發出七百六十萬爲挪用之資且存六百萬於彼所經營之大中銀行故張於閣議爭持甚烈且曾赴委員會爭之而請由中交兩行許其挪用而以對彼之信用於此七百六十萬代負保存之空名皆不可得則聲言不付政費不付舊歲底大中之存單以爲抵制釀成大中受擠風潮仍以九六債搪塞而先付軍警機關三百數十萬使爲護符已引起一般人之反感距今數日以前忽有自稱軍警兩界代表者各一人赴委員會以强硬態度力阻債劵之封存是日並未開會會中電請董趙往與接洽董未到而趙到至則所謂代表之强迫非常難受直謂軍警餉所關不能封存即封存亦應以七百六十萬除外趙始猶敷衍謂俟商委員長開會討論繼又逼趙負責承認趙乃告以毫無把握且照法律手續萬辦不到事後經各委員訪查所謂軍警代表之來乃張弧之主動因此檢舉之議益决董氏在閣議之提舉即由多數委員催促提出董在閣議謂苟有營私凟職實據即爲刑事犯雖現任閣員亦可依法逮捕者實有爲而發而張弧遂於次日赴津矣張弧本不肯言去者雖經高齊之逼拶直系各督之通電仍抱定非公債發行利益已收决不辭職之宗旨然自上星期六董在閣議提案後明見大獄將起顔惠慶已私語張弧謂董授經不講情面觀其意態或竟與君以下不去不可不防公府方面亦有透出消息謂董所報告張之情節頗重恐將吃虧勸其暫避者次日張即盡室以行其南長街之住宅以二萬元押出於東方人壽保險公司此公司在絨線胡同本係張弧與井洋行所合組張爲公司中重要職員其抵押也仍係在自己名下蓋張近以查抄爲懼故托諸三井之庇護而爲張說話者謂押屋以抵私債實可笑之談也張氏旣跟蹌出京其無挽留之說固無待論（滑稽家謂眞欲挽留者只有司法機關）而財部各要人亦將鳥散庫藏司長沈鴻昭之辭職亦因爲案中要人之故本星期一日審計官錢懋勛率核算生二人地檢廳梁宓率法警二人直赴財部檢查案卷庫債兩司司長不在部員以不敢做主爲說不肯點交而錢梁二人大擺其司法官架子聲言不服檢查顯有弊竇更非偵查核算不可部員無已只得交出近三日來財部兩司中無日不有錢梁及法警之足跡已在實行檢查中然外間所傳重要職員旣不到部重要擋案亦多被藏匿不知所得究將如何耳 
　　此案果能辦到底實足大洗北京財政界之污穢而稍肅官方董氏及各委員固積極進行者然果否能辦到底則不專在董因此獄之範圍旣大而總統爲徐徐一不肯得罪人者未必主張嚴厲董所上呈批交院二字實不啻不負責任之表示國院方面顔氏日日求退亦無勇於任事之心對徐所批交頗欲俟之繼任内閣而自身不當其衝則只一董氏能否澈底嚴辦實未可料况牽涉旣多則運動力亦不小徐未必不受運動尤恐迫於環境致董以此被排耳然今日洛陽來人所談吳佩孕聞此消息固已拍案呌絶浮一大白矣（二月八日） 
[財政界大風波别報]  
　　自董康大參霹靂一聲爆發之後財政部人員驚慌之餘都逃之大吉總次長先跑往天津各司長接着亦都託故請假不敢露面現在董氏更大抖威風扳起面孔對於歷年財政弊端大有澈底清查之勢前日（七日）特以審查内外短債委員長名義派檢察官梁宓等到財政部調閱公債司各項案卷昨日（八日）又調閱庫藏司各項卷宗據聞審查之結果不但張弧盧學溥二人即潘復鈕傳善汪士元等皆有刑事犯之資格董康現已預備傳票不日當將彼等實行逮捕送交法庭辦理某當局見勢頭來得太猛而且牽涉要人太多大爲不安因私囑審查短債會副委員長趙椿年向董康疏解勸其勿操之過急而顔惠慶亦秉承某當局意旨力向董康關說以爲當此時局飄摇之際不宜再興大獄益滋糾紛但董氏態度現在愈加强硬向人大發偉論謂今日政治所以糟到如此財政紊亂實爲主要原因非先肅清財政决無挽救中國之望我寗犯天下之大不韙而不爲吾心之所不安大有包孝肅鐵面無私之概說者謂董氏果能盡力做去始終如一財政界之積弊未始不可一清也 
　　當此大參案正在熱閙之際審計院亦大唱實行職權該院院長莊藴寛刻正積極籌備組織特别委員會以審查歷來財政上之弊端至於此項特别委員莊氏已與董康商定大概不僅由審計院司法部兩方面之人員中選擇尚須延聘有財政知識之專門學者加入討論此機關卽附屬於審計院而莊自爲會長其長績如何亦有可注自之價值也 
　　此外國民財政大會亦對於政當局實行提起訴訟其主要被告人爲前代理財政總長潘復現任財長張弧次長盧學溥至庫藏司長沈鴻昭公債司長張競仁亦在附帶被告之列其罪案爲貪贓凟職侵佔詐財蠧國殃民其犯罪事實則歷舉虚帳勾結銀行妄發公債等事跡該會代表劉冕冠王愷憲謝紹敏等昨日會見地檢廳檢察官梁宓之時當將訴狀中所舉述說一遍梁答謂我身爲法官當然不受任何方面之牽掣且我也正在審查短債委員會裏調閱財部案卷很希望諸君儘量搜集歷任財政當局舞弊之證據云云由上三方面舉動觀之張弧殆眞不得不去矣 
[張弧辭職之措詞]  
　　大發牢騷 
　　張弧因四面逼拶而董康之澈查弊混依法檢舉尤爲彼致命之傷自知勞難再留已於七日提出辭呈避往天津後繼問題東海方面頗主張以次長盧學溥暫行代理昨日特派乃弟世章赴津與盧氏商議暫代之事盧氏已表示堅决不幹之意因是又想第二步辦法以高凌霨兼署而以總務廳長朱延昱兼代財次但高朱是否同意仍在未定之天至張之辭呈昨報已錄其大概茲據與張接近者宣布其全文如次自其表面觀之一若因 
財政無辦法而走也呈文云呈爲財政奇絀辦事爲難籲懇辭職以讓賢能恭呈仰祈鈞鑒事竊弧上年冬間被命綜理度支自維菲材先後供職財政界垂十餘年國勢日艱財源日竭旁觀旣久夙爲寒心豈有幾微干祿之私絲毫希榮之念所以不敢引避者誠以時勢已如斷港絶潢旣受殊知義無畏縮亦欲稍竭愚慮以救計府倒懸之危上報我大總統特擢之恩遇受事伊始卽值陽曆年關債臺益高國庫如洗當萬端攢棘之際籌標本兼治之方從前恃借債以度日近則並債亦無可借以致積欠各機關軍費政費爲數達數千萬以上自非酌量籌撥無以維持惟時適值新舊年關且届中交擠兌之後市面金融異常緊迫舍發行庫劵别無他術不得已於舊歷年内繼續歷屆成案發行鹽餘庫劵卽以所售之欵悉數提充各機關經費不足復向各商家銀行挪借凑集勉渡難關此爲治標之策數年以來内外短期債欵愈積愈多利息奇巨此種債欵大抵以鹽餘作抵而每月所放鹽餘僅足償還利息債本永難減輕不特政府經費長此竭蹶而社會金融亦繼以俱困因是有發行償還内外短債八釐債劵之議以原借之欵抽回押品一部分交換債票數百萬元以之償還年前所借各銀行之欵並以爲本月近畿軍警餉需其餘則悉數償還内外短債目前債務旣可漸清將來增加關税實行後即可騰出鹽餘作爲中央固定經費此爲治本之方如此辦理則國用旣有挹注銀行亦得周轉不致牽動市面金融如果酌劑得宜尚可徐圖補救不謂債券甫擬發行而中外攻訐紛至詆諆之加有非意料所能及者内外短債此時應否償還當以社會金融之形勢爲斷本部初無成見惟是經此波折信用已墮目前需用欵項不惟鉅額難籌即零星小數悉索亦窮近日復有一二機關索欵人員連日麕集部署囂呼盤據擾及治公致令員司爲之引避曹務因之停頓應付旣窘法紀蕩然長此以往何以營後且八釐債劵曾經本部具呈詳細聲叙發行理由仰荷鈞座令准頒布條例在案弧猶恐辦事人員萬一未能周至因又特呈請設立償債委員會俾司察核財務行政原爲本部專責而於此事特别愼重公諸審查者非爲卸責實以事本坦白急欲求羣衆之諒解期於共見共聞不意旬日之間情形猶昔而是非功罪截然相殊衆謗羣疑勢成羅織此誠弧旁皇大惑無所措其手足而天下急公敬事者所爲扼腕以灰心也弧以孤危忝膺重任明不足以料事才不足以濟時無可怨尤但深疚咎弧上月初間曾因肝疾觸發呈請辭職未邀俞允當即力疾視事满擬醫藥得當早日獲痊尚可勉竭智能仰酬萬一乃匝月以來籌畫奔走廢寢忘餐羸困支離日以滋甚自維邱山之謗雖剖心無以自明而榱棟旣危詎獨力所可搘拄財政重要尤非孱軀所克勝荷惟有瀝陳下情續懇恩准辭職俾得早卸仔肩另簡賢能襄持國脈但使庫儲不匱廛肆無驚則弧兩月之瘁勞萬千之疑謗胥可泯忘而猶當精白靖恭期以他日爲我大總統效涓埃之報也所有因病續懇辭職緣由理合呈請鈞鑒訓示施行謹呈 
[政府圖與疆吏自新之通電]  
　　不知各吏疆能感動否 
　　國務院三月七日致各省通電云各省巡閱使督軍省長都統護軍使鑒華盛頓會議現已蕆事凡我國所提各案大都議有辦法膠澳問題亦經報告大會解决業由外交部宣布綜覽該會經過情形友邦之誠意扶助至可感紉而其指摘吾國之處尤足發吾深省茲特一溯述之當發起此會之初列邦人士對於吾國卽已多所評論亦有懇切進忠告於我者迨至開會之後議及關於各國間私訂關係中國條約時其代表則曰中國不能自振他國因商務關係實難坐視議及撤退客軍問題時某代表則曰中國各省擁鉅額軍隊截留税欵且有與中央脱離關係者究竟内情如何某代表則曰東三省馬賊横行設無路警保護則地方必受其害又曰漢口駐留軍隊因中國第一次革命時保護外僑而設嗣後湘鄂不靖武宜屢次變故非中國實能保護外僑生命財産之安全則不能撤退議及無線電問題時某代表則曰如遇京海間交通阻斷則不能不用議及關税問題時某代表則曰用途應以政府正當有益支出爲限某代表則曰中國大局糾紛省自爲政各省中如有不强迫實行裁釐中央無可如何外外商必受其累副委員會則擬考察中國財狀政府需要以定加税是否必要又提出建議案略謂中國因養各省冗濫之軍隊致其公帑上遂有巨大之流出此等冗濫之軍隊大半爲各省軍人首領所統率且因其長此存在致成中國今日不定之局故以爲此等冗兵之立卽大加裁減不惟可促進中國政治統一與經濟發展之機且可迅見中國財政之恢復是以副委員會並無干涉中國國内問題之意特爲欲覩中國之發展及自能維持有效鞏固之政府以期中國與各國之商務俱受其利之誠意所動並爲本會議限制軍備減削妨碍企業與國民發達巨大支出之精神所鼓舞敢將應向大會提出一表示本會議之切望並具有對華友誼之建言謂中政府應迅速切實舉行裁減上開之軍隊與軍費上列建議案嗣經大會一致通過及至會議蕆事英外相之演說則謂中國中央無權民心渙散盡人知之乃參與華府會議與世界列强强國等列席膠州威海衞同時收回法亦有交還廣州灣之訊此項權利如仍照舊式外交辦法非俟二十年或五十年後恐難獲得乘此極大機會發憤爲雄盡其廣土民衆天然寳藏之能力以享東方强國之位置是在中國之善爲謀也總觀上述諸說我國内情之不寗病根之所在友邦人士無不洞若觀火其間確有少違事實或出於推測之說經我國代表加以解釋辨正然其期望我之政治統一與裁兵理財諸端表示友誼至誠且摯副委員會之建議其言尤爲切至詩云他山之石可以攻錯傳曰良藥苦口利於病凡我國人其可不自警惕覺悟以謀改善耶我國人之希望國家之安全及幸福夫豈後於友邦然民國肇造亦已十年變故屢經未遑建設當此外交大局初定之際宜有革蒼圖新之謀矧此次議决各案關係均極重要當初外人頗有以我國之能否實行引爲憂慮者中樞與疆吏同膺國家重寄危局共持責無旁貸所期中外一心勤求上理於統一理財整理軍事諸大端悉心籌維庶幾狂瀾可挽邦基永奠非然者覆轍相尋因循擾攘坐失自新之機會重負友邦之期許來軫方遒補牢未晩願共勉力圖之遵諭特達國務院陽印 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[關税撥充八校經費之波折]  
　　財政部推翻閣議 
　　此次華盛頓會議我國代表提出改訂税則議案時各國以我國年來財政紛亂一切經費盡入軍閥與官僚之私囊皆不表贊同後由我國各代表力爭謂從前增加關税之約定當用之於培養敎育及開發實業等正當用途嗣經疊次磋商乃有關税實行抽百五及附加二五之决議查關税果實行抽百五則每年關税收入可增加千餘萬兩以一部分撥充敎育經費自爲至妥之辦法故前次八校長呈請於實行增加關税後八校每月經費應增撥十萬元當經國務會議通過在案近八校校長以原有經費二十二萬由交通部撥交屢屢延期以致各校根本動摇復呈請將原有經費二十二萬卽於關税項下撥充以維永久不意財政部忽變更前議於日昨咨覆國務院文中謂十萬元應俟實行二五附加税時由該部按月增撥所謂關税增加當然係指實行抽百五而財政部竟指爲實行二五附加税之項不啻將閣議每月增撥十萬元之議案完全推翻試問實行抽百五時每年增加千餘萬元之巨欵究作何用且實行附加二五此時尚屬遥無期顯係設辭推諉且財政部對於二十二萬經費之答覆尤爲滑稽聞係張樂有意與敎育界爲難不惜出此卑劣之手段以破壞敎育陳垣身居敎育當局於京師敎育瀕於破産之時理應嚴辭力爭以盡維持之責乃亦裝聾作啞不置可否尸位素餐殊可鄙也茲敎育部指令三七二號錄下望敎育界注意亟起而圖之敎育部指令第三七二號爲令行事准財政部咨開准國務院函開據北京大學校校長蔡元培等呈稱敎育經費支絀請自關税實行值百抽五時即按照閣議每月增撥十萬元並擬請即由關税項下直接撥充以維久遠等語照錄原件函達核復等因到部查北京專門以上學校經費前經貴部會同本部提議俟增加關税案定後每月增撥十萬元當經國務會議議决在案應俟實行二五附加税時由本部按月增撥以符院議至原有經費二十二萬元本由交通部協撥復據該校長呈稱每值時局不靖撥放不免愆期請於關税項下撥充等因係維持久遠之計現查法國退還賠欵内整理中法銀行一項本部擬以該銀行股息作爲京師敎育基金此外不敷之欵亦可在二五附加税内籌補除咨呈國務院外咨部查照等因前來合即令行該校等知照此令 
[京敎育界向府院索薪]  
　　京師各小學職敎員以薪俸無着難以維持生計公同議决停課一日整隊至總統府國務院要求發給欠薪當推出程玉清·玉貞儒·黄克修·韓居本·劉希哲·等十人爲代表於昨日（八日）分往府院呼籲公府方面由秘書陳子和氏至新華門外招待室接見各代表陳述來意後陳允轉達元首再行答覆各代表至院適顔氏外出遂留下呈文各自散去而本日京中全體小學又平添假期一日而坐耗數萬兒童之光陰於無形矣至下午五時許各校男女職敎員約百餘人羣至敎育部要求發新當由次長陳坦在西廳廊下接見職敎員等歷述種種苦况請予極力維持陳氏允先籌半月薪水暫作目前救急之計其餘欠薪則稍寛時日以便切實籌措 
[白承頤被戕續記]  
　　毅軍營務處總辦兼副都統白承頤七日晩在京庽（宣内未央胡同毅軍辦公處）被剌身死其情形已略誌昨報茲續得詳情如下前晩（七日）白氏被剌之先有某處電話來請白氏在宅等候即來拜訪（通電者大約是剌客冒白友人）適白在宅迨十時餘突來剌客五人手持自來得先將門首警士金恒福·及該軍辦公處門崗兵劉志法楊大麽二人用手槍威嚇均將手托之槍奪去一同牽至該處門房用一人持槍看守一人把守二門又將白之眷屬及差投人等均牽入一屋用一人看管下餘二人一穿大　一穿便服均操京東口音直入後院白氏臥房是時白氏正與其妻馬氏臥談白氏一見剌客起身方要說話剌客即放兩響響正中白氏頭部未至斃命白即以一手扶傷一手按電鈴當時剌客以大功告成正擬出門逃走適聞電鈴聲響始知白氏未死二次入内向白室放槍四聲將馬氏打死白見其妻已斃命擬向後院逃避又被剌客追到向其致命處連發數槍登時殞命後該處兵士宋兆斌差役商福等見主人遇害拚命向前爭鬭又被該剌客用槍打傷當時未至喪命十時餘該剌客五人將事作畢始結隊向南而去行至未央胡同南口始登汽車如飛逃走及至昨日（八日）聞兵士宋兆斌已斃命差役商福亦在垂危之間恐亦難望生全是晩計死三人受重傷者三人一爲白之次孫乳名三兒者其左臂受槍傷一爲商福一爲使女當時白承頣之子耀南（字星五）因有酬應尚未歸寓適匪等出門逃逸而白星五甫入巷口旋有僕人某奔出遂告少主人曰宅裏有事暫避爲妙白星五至吕祖祠廟内知匪徒已去然後回寓其父與庶母已均死矣事後步軍統領王懷慶警察廳總監薛之珩均到塲察驗並派幹練偵探及馬隊數百名布紥街口分途緝捕惟兇手迄今尚未破獲昨日由警察會同地方檢察廳派員相騐檢察廳派委檢察官龍蹇驥帶領仵作宋某穩婆薛氏至白宅相驗驗得白承頣頭部下頦咽喉胸部中槍彈傷三處立時喪命年五十六歲繼室馬夫人胸部致命傷一處槍彈穿透背後立時喪命護兵宋兆斌胸腹部受彈傷兩處尚未及死抬至醫院延至後夜二時餘斃命僕人商漢三肩部腹部各受一彈傷未死白孫年約五六歲亦受有微傷係槍彈碰傷至白氏被剌之原因雖未明瞭然兇徒之目的乃專在於行剌故對於家中財物絲毫未有搶擄其動機究係報復私仇抑亦含有政治作用則白宅中人亦不能加以揣測但從其冒名電話觀察之似對於白氏之平時情形頗爲熟悉軍警各機關正在協同偵查不知何時可以水落石出也 
[日本抛棄優先權後之满蒙]  
　　英美商人擬在文化實業方面活動 
　　華盛頓會議對於二十一條件取消問題雖無具體的辦法然而日本方面已將對於满蒙之優先權放棄又撤回第五項保留满蒙方面之利權日本嗣後當然不能獨占英美資本家勢必以其雄厚之資本投於該方面此在世人逆料中者也頃據外人方面消息僑居中國之英美兩國人因日本已聲明不壟斷满蒙利權擬在满蒙方面大行投資近已有京津方面之英美富商數人特爲此事赴奉天調查與前奉天美國領事白楷氏等協力進行力謀與中國政界及商界要人接近據聞彼等之目的在於礦山森林等其第一著擬供給中國以經營産業之知識對於經濟産業及敎育等均擬供給專門顧問及技師一面又爲文化的貢獻蓋因日本已抛棄顧問敎官之優先權彼等遂欲於軍事之外盡力於文化實業方面也且聞如中國無力聘用顧問其薪俸尚可不取諸中國逕由彼等供給此外英美德各國商家因日本物價昻貴知其不能供給廉價物品近來已逐漸運入貨物不少日人聞此乃大起恐慌謂英美人此等舉動於日本有密切之昨害關係及今不圖日後形勢必將一變故有主張軍事顧問之外再要求中國聘用文化實業方面顧問者而日本當局亦正在考慮之中云 
[日政府對青島售地事件之處置]  
　　已令青島民政署取消契約 
　　日本之外交因除外務當局外一般軍人時加干預雙方意見常不一致故有二重外交之名自華會閉會之後日本外交當局對華之方針一變對於青島一切主張維持原狀靜待中日協定細目對於南北之爭主張嚴守中立對於段祺瑞之出走主張毫不援助此等主張曾分别電知日使小幡及駐華各軍官乃青島民政署長及駐華之將校對於此等主張均不遵照且竟出於反對之方面因之日外交當局異常憤怒現正設法對付今將東報所載青島日官吏出售官地事件譯誌於下四日大阪每日新聞東京電話云山東問題在華盛頓經前後三十餘次之折衝結果至一月三十一日協定始告成立青島民政署自應靜待不日組織之中日兩國委員會協定細目迄該條約之履行完了止關於山東之一切設施於條約簽字當時之現狀照法並不得加以何等變更乃秋山民政長官竟不諮詢政府意見擅行决定出賣山東官地二月初間由民政署以告示發表已有賣出一部分之消息此乃明明違反山東協定之精神之行爲故日政府根據閣議之决定遂於二月二十二日電令青島民政署取消出售官地之舉惟其中將來應由中日兩國合辦之淄川礦山之日本權利民政署竟以此係政府發出禁止命令以前之契約爲理由而許與大倉組及其他日商查此事無論在政府禁止命令之前後凡條約簽字當時之現狀概不應加以變更否則均屬違法之處分故日政府已再次電令民政署命其取消契約諸如此類青島方面之陸軍與外務之方針概行相反正在爲種種軋轢之中因此之故日政府對於中國各地之二重外交之弊已困難萬狀云 
[英報對中國烟禁之失望]  
　　武人逼勒種烟日本輸入不已 
　　字林報社論云數日前北京萬國禁烟會託路透社宣佈一種紀述謂海參崴近有鴉片專賣局之設立其主管者爲前在大連經營鴉片貿易之日人該局以日金二十五萬元付與海參崴政府爲取得沿海省耕種權之代價本年首六個月間輸入鴉片之税欵亦預付在内該局又取得製造嗎啡及其他麻醉齊之權云云按在沿海省華人韓人銷賣鴉片之數殊屬有限然則此專賣局之目的殆欲販賣齷齪鴉片於中國於此吾人當記得日本於一九二一年三月底將政府鴉片專賣權取消而將該項販賣事務歸市政官員管理是年由市政官員輸入之鴉片其數逾於前年一倍中國禁烟問題言之可痛所謂禁烟不但爲滑稽之談直并無其事許多省分之武人當局直强迫農人種烟始爲收取執照捐繼爲徵收售烟捐明目張膽施行無忌日前路透社有一北京電訊警告派赴日内瓦鴉片會議之中國代表勿以各省官員之禁烟報告爲證據提出會議致遭他國代表駁斥中國種烟旣復活外烟私運入口遂大發達海關查獲私土幾無日蔑有販土者恒以巨金賄賂海關用人幸效力頗尠關員秉公辦事實堪贊美惟俸給微細之員或不免有徇私縱放之事若夫潛運嗎啡哥開因等則爲事尤惡因鴉片容積旣巨且有特别氣味易於辨偵嗎啡哥開因則幾無可尋覔彼旣較易入口其於銷費者之惡影響亦較爲重大中國現狀長此不變欲挽回種烟之復活直無方法論者多謂欲解决此問題祇有質直承認中國人吸鴉片乃人力所决不能阻止之事竟將鴉片歸政府專賣此種救濟固尚需有種種研究而第一前提即爲中國須先有一眞正之政府雖然無論中國有無政府無論其各省官員是否種烟外國私運鴉片嗎啡入中國要爲一種恥辱舉動各外國政府應協力加以禁止者日本人之私販鴉片早已穢德彰聞青島軍事當局販賣麻醉劑所得之贏利計不下數百萬金鎊其在大連所獲之利殆猶不止此數日政府雖已取消專賣大局殊無進步日本郵局時時受人指摘謂其私遞小包嗎啡等物來華日當局對於此等責言亦從未嘗加以辨白人言藉藉皆謂台灣爲嗎啡製造廠之淵數神戶則爲運華鴉片轉輸之中心點關於此等方面曾否有所改良不得而知日本國會中前此四五年以來固曾屢次提議管理此項毒物貿易之法然日人在中國私販鴉片嗎啡五年來曾未少减共萬國禁烟會最近之報告而確則私販之舉今且推廣新途徑焉吾人深信凡有思想之日人必以少數個人污壞國家威望爲恥然此項恥辱實無可諱吾人爲日本之友熱望彼之政府盡力阻止此項醜惡貿易最近山東問題在華會解决中日邦交大有增進之望吾尤願日當局乘此良機爲眞實對華親善之表現也 
[楊增新報告裁兵之詳電]  
　　國聞通信社北京通信云新督楊　新自奉政府裁兵電後確已着手進行裁减軍隊前日並有電報告政府惟各報所載楊督來電均係節略並非原文茲從某方面覓得原電亟錄於下奉到院參陸部電開以華會於研究增加關税問題對華友誼建言應迅速切實裁减冗閑之軍隊與諸軍費轉令查照等因竊維民國成立以來中央及各省區因用兵而添兵致庫藏消耗於此地方凋敝於此已爲全國國民共覩經過之事實希望其裁减軍備是出於全國國民心理之所同若長此以往中央不裁兵則中央危各省區不裁兵則各省區危不論華會對於我國有此建言而我國欲圖史於危且促進政治之統一與經濟之發展實以此裁减軍隊爲第一之要素何况華會因我國增加關税之研究而表此忠告則尤應積極進行惟新疆地闊防多幾有八面受敵之勢即以民國十年而論俄舊黨巴奇赤暴動於塔城並竄據阿山俄舊黨阿年闊夫暴動於古城又收撫阿年闊夫俄營之紅字華兵暴動於伊黎雖經增新苦心維持軍事幸已敉平而外蒙任邊仍號難治多數軍隊本難遽减茲爲節省餉需起見不得不於萬難裁汰之中酌量裁汰以期於中央實行裁兵之宗旨一致進行謹將省城警備隊一營工程步隊一營新招步隊回兵一營大板城守備新招馬隊回兵一營古牧地方新招馬隊回兵一營昌吉游擊新招馬隊回兵一營阜廉守備新招馬隊回兵一營吐魯番游擊新招步隊纏兵一營又伊犁新招調駐古城步隊回兵四營馬隊一營又吟密回部土葫蘆新招馬隊　營又阿山警備隊一營新編步隊第一營新編步隊第二營新編步隊第三營統計以上共馬步隊一十九營先行裁去其餘尚有可裁之兵再爲體察情形辦理惟邊地事變時所常有將來如必需增兵以資鎭懾仍當臨時召集以紓政府西顧之憂此舉裁兵果能内外一致進行則恢復國家之元氣發軔人民之生計乃於是乎在矣謹電陳明伏乞鈞鑒訓示施行新疆省長兼督軍楊增新寢印 
[烟濰路招商承辦汽車]  
　　字林西報烟臺通信云烟濰汽車路條例交部現已公布按照該條例内容可見政府對於此路之熱心前途可抱樂觀惟中國方面對於條例向不重視不過列爲一種具文此路將來是否能收相當之利益尚在未定之天烟臺人民則對於此路確非常注意深望汽車交通及早成立俾工商業得以發展茲將交通部所頒條例中重要之點摘錄如下（一）交部爲速謀烟濰汽車道交通便利起見决定招商承辦租用該路並設立長途汽車公司（二）公司之管理權及應如何設立均由該租路人自定交部不加干涉（三）該路原擬一方作爲烟濰鐵路路身應參照鐵路路身曾法建築惟現在以速求該路工竣故未暇能顧及此以致缺點頗多因此交通部仍將工程事務由部自行管理俾便改良而建築及改良工程與使用道路兩事亦不致混而爲一（四）道路管理及修繕事務由交部派員承辦（五）租路人無庸交納租金但擔負路身橋梁溝渠房屋之管理費（六）上述之路身等等管理費估計每年須七萬五千元由管理機關開列清單呈交部批准後交與租路人此欵租路人每年分期於一月四月七月九月之第一日繳納各該項用欵租路人延期至三個月尚未繳納交部得取銷其租路權（七）租路人所收利益除去用費及資本利息外應提取若干存於交部作爲擴充及改良道路之凖備金此項凖備金定額由各商投標而决定之 
[急轉直下之湘局（漢口通信）]  
　　張福來已進駐長沙 
趙恒惕處於南北兩大勢力之間又欲維持個人之地位故其態度至不易測但就經過之事實觀之趙固有不願南北兩軍入湘之心而爲反對派所壓迫欲鞏固其位置不得不出於附直之一途則可斷言也趙氏前日致電鄂蕭請將岳州前線軍隊酌量撤退如直軍由汨羅向岳州退駐三十里湘軍亦由白水向長沙退駐三十里以示退讓蕭因前方防線均爲吳使所配定未便自主變更特覆電婉詞拒絶說者謂趙非眞有要求直軍撤退之决心不過順應湘人心理藉以綏和反對派之攻擊耳據某方密訊趙因受環境壓迫曾密電洛吳請求雖其用意未說明而欲求助於直則無疑義吳初擬令蕭督赴長與趙接洽旋因蕭不能分身擬改派張福來前往張氏前在湘陰布防妥貼已返岳州乃又進駐湘陰或卽爲移往長沙之預備五日張派第十四混成旅長彭壽莘來省報告李烈鈞部謀集中衡州孫文亦由桂林向湘進發形勢緊迫請將駐岳軍隊移駐長沙以爲先發制人之計蕭不欲釁自我開主張仍維原防彭因不得要領遂於昨六日專車赴洛向吳請示今晩（七日）突得外人方面消息張福來已率部進駐長沙城外趙出示安民他無表示至何日到長與軍隊多少均不明瞭但張五日尚派彭壽莘省請示其必爲六七兩日事而軍隊或卽直軍二十四師四十七旅楊清臣所部爲張所直轄者駐鄂　直軍第三師十二團步隊及該師附屬機關槍連刻已奉令開到湘陰增防可知張之入長先已得趙之同意而爲吳之所預定策略直軍旣已入長趙又明白附直其必引起北伐軍之注意或竟因是而促成南北大戰爭亦未可定故謂此舉爲湘局變化之第一步當無不可也（三月七日） 
[鄂東蘄水兵變詳情（漢口通信）]  
　　鄂省自去年武昌遭刼後久不聞兵變之聲最近因省庫空虚欠餉過鉅鄂東蘄水縣屬駐軍又於四月夜間譁變該縣自去歲七月被自治軍騷擾後經該縣旅省公民呈請當道調派鄂軍第一旅一團二營營長謝樹勛率所部五連到蘄駐紥該旅旅長前係尹同愈尹去年獲譴褫職所部曾在孝感勾結自治軍謀斷京漢鐵路以絶直軍歸路事覺均潰散經當道呈報陸部緝尹歸案另調第二師五團團長潘守楨爲第一旅長尹治軍素寛軍紀甚壞二營第五連到蘄後諸多越軌該縣公民知不可恃復組織警衞團招警八十餘人藉以自衞不意四日夜一句鐘時該軍突然譁變其原因一謂爲奉令撤防一謂爲勒索欠餉究竟何說近是刻尚未探悉惟當事起時該營長謝樹勛尚臥於詹鳳兒妓家聞槍聲即倉皇歸營比至而變兵已携械出營不可收拾矣變兵出營後即大肆搶刧雜貨店如天吉吳立生姜生茂香舖如吳林茂黎萬茂廣貨店如裕恒祥諸大商店皆被搶一空其他各小店尚搶十數家房屋亦被焚十數處惟履泰典則因大門堅固未被闖入商民損失確數尚無詳報商民中彈斃命者五六人受傷十餘人警士亦傷二人亦云慘矣當變兵鳴槍大掠時警衞團長向榮以僅有槍四十枝自知不敵乃督隊集合保守縣署及監獄變兵志在發財亦未前去攻擊故縣署與監獄均獲無恙變兵搶掠後卽向縣城東關口一帶逃竄沿途尚肆搶刧因其携械以行無人敢與之抗也五日督署卽據該縣商會電告頗爲震怒一面電令蘄春黄梅黄安黄岡等縣防軍堵勦一面電請皖督張文生飭令與鄂東接境之太湖宿松等縣駐軍扼要堵截並電覆該商會撫慰商民又派一團團長邱長勝及軍署差遣員二名赴蘄查辦邱並帶有赴武穴澈查軍警衝突案之任務該縣知事孫星衡因調署孝感日前來省寓一枝桱賓館得電卽於五日馳歸辦理善每此次蘄水遭斯浩刼純爲謝營長軍紀不嚴專事冶遊所致蕭督旣表示從嚴懲辦諒必有以慰蘄人也（三月七日） 
[西報紀湘西災狀]  
　　字林報沅州通訊云記者昨自麻陽城鄉調查災情回沅該縣人民數月來皆以草根樹葉及白泥爲食因食白泥而斃者甚衆災象日重死亡日多記者沿途所見及對於街市間死亡枕藉之感觸誠有非言語所能道者某日在大道上見臥一婦及三孩數日未食婦及小兒飢困將斃記者不忍聞其慘呼之聲給以錢五千三百文然該婦恐仍難免於死又見一夫一婦病不能行其妻時常顚仆終踣於途不能再行其夫立視其側余詢其所苦則以無從得食行將餓斃對又有一婦抱嬰孩臥道中婦已死數小時後小孩亦從其母於地下麻陽某廟内居女孩甚多可隨意領取不付身價僅須給一憑據擔任撫養卽隨入同行至於爲婢女爲娼妓不問也余曾見數人被購乘舟而去中年婦亦不取身價男孩僅售一一百文某晨余被邀往視一被匪戕害之耶敎女子緣近城一帶盜風甚熾該婦爲流彈中腦而斃其夫亦耶敎中人據云此婦二十日來僅食過米飯一次求乞之婦人小孩充斥麻城街市中大半卽臥街中未幾卽患病而斃現距收穫期尚有七閱月恐皆不能待至此時一二月後將見死亡者日必數百無從救濟也現余等所有之欵僅敷救濟全部災期中數千家之用數　將斃之人濟以少許食物仍無濟於事且只可爲暫時之救濟故余竟只能救濟一部分餘則聽其餓斃景象將日惡劣余不頟此七月中將如何支持也 
[山西通信（歐滄）]  
　　模範省敎民政策 
　　閻錫山氏治晉之特長大抵在治官與治民閻氏兼理民政初之二年其精力在治官最近之三年其精力在治民欲治民何以必先治官彼蓋以爲州縣無好地方官民間又焉得有好百姓其原因則由於山西自清季以來吏治專尚嚴酷士民被壓抑無生氣閻氏家五台縣城世業錢舖累受縣吏非理之摧抑當時閻以一窮秀才雖銜之而無如何也故柄政後舉州縣官殘民以逞之惡習務使從根本上推翻知其弊也深故除惡之務盡五年以來山西數十百年承　遞嬗之「官毒」可謂洗刷廓清以盡矣用是觀晉政者推許閻氏治官之功當首　治民定論也方今各省大吏中如江蘇之王鐵珊（瑚新疆之楊顯丞（增新）非不廉謹自飭然始終不脱前清式之于成龍陳鵬年派頭獨山西之閻錫山與四川之劉湘頗有新大陸官吏之風自身本擅長演說與人民異常親愛時時喜輕騎簡從微行與父老話桑麻其一種誠懇之態度與勤苦之精神要非時下一輩督軍省長所能望其肩背記者深願模範督軍之勵精圖治母使功虧一簣尤望各省區氏政長官無讓他人專美民國民治豈詎無一綫曙光茲撮閻氏敎民政策叙其原委或採其成文揭櫫本報與海内留心民政者　讀之孫中山三民主義幾三尺童子皆知之獨閻錫山三遠主義當世多未能盡曉何謂三遠主義（一）思想高遠（二）眼光深遠（三）意志宏遠閻氏本此主義而希冀人民皆作好國民故編成人民須知一書共印成四五百萬本散給全省各村·凡讀書識字之男子書中之内容大概（一）民德信·實·進取·愛羣·是也（二）民智國民敎育·宜聽講·看報紙·看告示·讀刑律是也（三）民財種樹·種棉·蠶桑·肥料·甜菜·製糖·種蔴·交換種籽·牧畜·紡織·經商·備荒·是也（四）家庭家庭敎育·女學·自立·三怕·「怕上帝·怕法律·怕社會上輿論·」職業·貧富之别·積蓄·戒溺女·戒纏足·戒早婚·戒吸烟·戒賭博·婚嫁祭葬·是也（五）社會給團體·公衆衞生·信敎自由·選舉·是也（六）國家愛國·國旗·國歌·調查與登記·違警罰法·訴訟與行政訴願告發詐財宫吏·尊重軍人與警察·是也（七）世界種族·條約·待外人的道理·歐戰教訓·是也（八）附錄地理圖說·世界圖說·山西圖說·是也此爲閻氏敎訓人民之大概 
　　地方人民欲使其享安全之幸福非先使人人有法律智識不可閻氏有見及此乃印新刑律及刑事訴訟法各數百萬册發交各縣由區村　長分給人民又以爲欲造成好國民當先造成好的村長副　山西新政以村長副閭長爲最下級行政人員故也其頒發村長副須知 
 
 

Page 11

 
 
一書内容分一）村長副應有之德性公道·熱心·毅力·是也（二）村長副之責任委辦事件·報告事件·發達一村之利益·圖謀一村之安寗·開發一村之富源·倡辦一村之學務·立定村志·維持村德與村信·議定村規·愼重村欵·干涉游民·抑强扶弱·解釋謡惑·引導人民·實行人民須知·提倡人民優待軍人·提倡村中慈善事業是也（三）村長副與閭長區長之關係（四）模範之村長副·（五）現行法令（六）農事簡法（七）人格上之注意（八）信敎與愛國（九）禁止秘密結會（十）人道上之注意此爲閻氏敎訓村長副之大概 
　　大抵中國敎育不普及生計復艱難欲使之增益其智識提高其人格其難也眞不亞於登天以此等愚慒婨惰之民示以良法美意何異持水沃石所以法令雖類牛毛文告觸目皆是彼等非束置高閣即熟視無覩於事實上仍無裨益也閻氏一以傳布宗敎之方法行之一不從再敎之再不從三敎之懃懃懇懇委婉動人務使其明白這個道理而後已務使其實在做出曉得的這個道理事業而後已其進行方法又文字與口舌並用例如上述人民須知及村長副須知閻氏即利用數項人員宣傳之（一）縣知事公署宣講員（二）區署助理員（三）國民學校校長及敎員（四）鄉村長副及閭長（五）在籍之高等小學以上畢業生及前清貢舉廪附童生之品性端正者（六）退伍軍官斯數者皆閻氏之宣傳員閻氏自身即長於演講而又時時喜歡與鄉民談話其常出外也則呼村閭長或人民來前而難以人民須知村長副須知兩書中各道理又詳詢各該鄉村之實地情况故晉民不敢忽本省曁本地之政情民俗而亦樂於與閻督軍談話其餘如政治實察員省縣視學員刑事協助委員道屬視察員臨時省委員等下鄉辦事詢民疾苦一凖省長閻錫山氏 
　　敎民政策及宣傳方法在山西可謂有絶大之功效凡十五歳以下之男女小孩印入腦筋者至深試舉一例以證明之記者友人某君之子太原市國民學校三年級生甫十齡耳今歲舊暦新正記者挈之游上官巷圖書館塗次文瀛湖邊覩一殘廢者蹀躞路旁予曰是可憐矣學生云「身體不强壯是人生一大不幸事」予曰誠矣該生所舉成語蓋太原電燈杆上閻錫山氏之格言也旋見電杆上有「新青年」三字予目之而詢該生曰何謂新青年生立指一團聚而嬉之男女童約五六人答云斯謂新青年予曰否否此僅可謂青年而不得謂新青年也汝再思之該生沉嘿久之約行數武遽曰咱（山西土語言我也）以爲讀書的不喫紙烟的不賭牌的女子不纏脚的就是新青年像那些不讀書·喫紙烟·賭牌·纏脚·吃鴉片·的一類人就是舊青年對不對予曰得之矣汝願爲新青年乎舊青年乎答新青年卽此足見山西省敎育普及之功又記者偶至友人家見一高小學生約十四齡命一題試演講頗有條理姿勢亦復可取太原市凡有講演彼固時常往聽者也此又足見閻錫山氏注重宣傳之功模範省新政之有效者多類此（三月七日） 
[魯人請組織公司接收魯土鑛]  
　　日昨魯籍議員李楓岑陳其瑗等聨合全國鑛業專家上呈國務院請特許組織公司接收山東各鑛山其原呈如下呈爲呈請特許籌設公司以便接收德人開採山東各鑛事查二月六日日本外務省公表之山東問題協定事項第七章内開中國曩所許德國採鑛權之淄川坊子及金岑鎭各鑛山因中國政府之特許當設立一公司以便接收日本方面對於該公司之出資額不得超過中國方面之出資額等因楓岑等肄習礦業專門技術畢業後從事於礦業各方面事務有年目擊吾國中外合辦各礦業公司無不空耗吾國之天産以達他人之目標揆厥原因未必全由於國力之不逮良以吾國當事者無礦業專門學識經驗不能與外人遇事折衝甚或鮮恥寡廉不惜誤國自以岑楓肥等痛前車之屢覆思改絃而更張倘承特許籌設公司楓岑等立誓爲國爲民宣力犧牲時間聨合全國礦業專家妥籌組織公司接收各礦所需資本凡屬國民均可入股一俟公司完成一切有董事監查人負責楓岑等即各退讓不沾權利以表爲國爲民之初衷如或不蒙明察此項專門事業竟委託非人仍蹈覆轍誤國之責顯有攸歸楓岑等雖爲國有心而回天無術但使此心爲國民所共見則是非可質諸後人至此項籌設公司機關擬名爲特許接收魯礦公司籌備處楓岑等履歴另摺附呈 
[鄭州闢埠之籌備]  
　　督辦一席仍在競爭中　　鄭州開闢商埠已醖釀四年之久自民九冬季省議會表决通過由豫省簡員籌辦而鄭州開闢商埠一事始爲定議惟此案成立以後督辦一席垂涎者頗不乏人當是時也前財政廳長陳善同甫卸財篆思圖一商埠局局長事爲實業廳長張之銳所知藉口商埠爲實業範圍他人不能佔據陳張之競爭由此而起彼此明爭暗鬭拖延一年之久仍未議定張藉汝南派之勢力毫無讓步陳不得已乃使其黨羽散布流言謂張之銳將借日欵開築商埠欲斷送黄河流域於日人手中陳之作此語欲獨人民之怒也張聞此耗力辯其誣適十年八月有日商行屏三郎由鄭抵省拜訪當道張曾晤見陳借竹屏之來到處宣傳謂張借日欵已成事實實則竹屏之來另有問題與鄭埠不相涉也陳張二人之外欲圖此席者計有十餘人之多其實陳張二人皆無必得之希望皇言其他軍民兩長見此情形曾作幾度之商確然内幕中之主政仍不外汝南黨派目下鄭州地皮已較民八民九時代價昻數倍其與車站相近者每方已值千元車站相距三五里之麥地每畝值五百元然此三五里相近之地畝已入汝南派手中其爲開封鄭州等處商民所得者皆與車站相近悉皆十年前所置之産而非近年來所能到手日來鄭縣商埠漸具規模與車站相距三里遥者業已夏屋渠渠美輪美奂三五年後之商務繁盛可以操劵但自商埠局長競爭軍民兩長對於此事業已定議督軍之意擬請省長兼任督辦其内部之組織悉照漢口商埠局先例暫設辦事處於鄭州其一切手續仍操諸省長之手將來商埠實行開闢之時則擬簡用參贊數人祗以交涉甚多擬委任交涉局長謝銓庭充任其一近來備畫商埠埠事宜頗有積極之勢一俟籌定的欵即可着手進行也 
[甘人請扣留丁道津算賬]  
　　甘肅省議會議長楊思周之幹等通電本省各鎭守使云財政廳長丁道津蒞任以來任用私人舞弊分肥濫發證券搗亂金融遂致官銀號形同破産紙幣因而停兌市面蕭條人心慌恐旣經本會提議查辦人民起訴法庭罪案昭著無可諱言該廳長近調山西不日出省本會代表人民監督行政豈容枉法貪吏携贓遠颺爰於元月二十一日召集在省議員開茶話會公同討論僉謂該廳長前年甫行到任即發金庫劵三十萬兩未經本會通過即屬違法而去年五月一日又發民國十一年五月兌現之新劵九月一日又發十一年八月兌現之新劵其濫發數目不下數十萬兩近乃以三四折收回作廢其中贏餘當在二三十萬兩以上均歸該廳長飽入私囊此不得不澈底清查者一也官銀號代行金庫公家存欵自當存儲銀號該廳長將收入欵項概存蔚豐銀行顯係意圖侵吞旣而銀行歇業該廳長反支吾以頂公欵隨銀行而落空者至七八萬兩之多此應行責成該廳長賠償者二也該廳長前在官銀號私用現銀一萬兩竊張省長個人之私章爲掩耳盜鈴之計經公民兩次起訴法庭司徒廳長查有實據此該廳長理應如數繳還者三也自去年紙幣六折以後該廳長令官銀號收欵均照市估每紙幣兩合現銀四錢之譜而支出欵項每兩通作六錢甚有作一兩使用者持籌握算形同市儈盈餘之欵果作何用此不可不詳細清算者四也以上四端證據確鑿人所共聞自應交代清楚况該廳長與張錫桐等同爲要犯案未判結尤不能逍遥法外等語討論終結一致贊成除電請司法部按律懲辦財政部如數追欵并函請督軍省長即行扣留速交法庭外惟恐官僚袒庇縱丁出省甘民脂膏永被鯨吞軍餉金融無法維持爲此電請我公顧念桑梓憫憐同胞迅電督軍省長務將丁道津扣留在省即交法庭按律懲辦嚴追贓欵凡我九百萬人民均感大德於靡涯矣臨電翹企佇候明敎省議會議長楊思周之翰·議員郭其澄薛樹勳何光耀鄧隆栗鵬雲叩宥印 
[杭州快信]  
　　第二師征兵費已一律派定浙東先就嚴州浙西先就海鹽等處徵補至本師中士上等兵自民國五年入伍者儘四月内退伍尚有二等兵則定期十月間分别辦理 
　　法校風潮現經某師長竭力調停連日趕辦移交異常忙碌惟該校共有九講堂現僅用二三講堂尚未一律開齊 
　　東陽中校至今尚未開學敎育廳已令縣查辦 
　　嵊縣第七區長樂開元太平三鄉選民邢鳳昌等一萬六千餘人昨通告到省歷叙選舉監督錢師廉等舞弊百出並由錢維立（本區調查員）率黨荷械阻撓選舉 
　　省署日來接各縣紳民因縣議會選舉舞弊文電不下數十起均令查照縣議會章程依法進行 
　　锹委員前赴温台採辦賑糶米石現已陸續由滬車運來杭運費業經决定减收五成收驗人員已由杭總商會派韓某承辦 
　　德清僞串舞弊案現原被兩造嵇炳元郁浤泉等分呈省長請求移轉管轄已令高等廳察核辦理 
[南京快信]  
　　王省長定本月十四日下午一時在省署召集目治籌備會議已飛函敦促各參議來省以促自治之進行 
　　蘇省議會本屆第一次臨時會省署現又有展期至四月十五日召集說 
　　本省候補知事已達一千一百餘人其有奧援者到省數月即可得最優差缺無奧援者到省數年即一短差亦不易得一官之誤竟至陷於窮途其情亦殊可憫各候補知事自知長此聽鼓終非善計昨在胡家花園開會到數百人咸謂天下事理之不平未有過於此者議决每省推代表二人晋見省長要求援江西成例遇缺輪委以示大公 
　　省農會定本月二十六日開第三屆第一年常會其春季評議會十年度調查會及各項研究會一併繼續舉行 
　　馮夢華派旗民生計處德科長赴徐屬散放春賑 
　　關餘附税蘇省攤撥十萬元兩長以春賑需欵孔急昨電京請從速撥發以拯災黎 
　　寗總商會甘鋐赴滬出席國是會議昨由滬返寗 
　　省警廳昨發六言韻示勸諭居民預防喉症 
　　城内外理髮匠昨罷工要求店主增加工資 
地方通信 
[松江]  
　　女子路斃堪憐葉榭金姓女子因不能見容於夫來松傭工自活近日因病不堪工作爲僱者所　以致貧病交迫竟於九日在李園弄底路斃經地保報由縣署委令尹伯華警佐前往勘騐旋因死者之姑面求免騐遂准其具結自行棺殮 
　　省視學員到松省視學員章伯英於本月八日由滬到松九日起分赴各校視察學務大約一二日後尚須　鄉視學然後返省印送十年預算十年度地方預算經行政會議决後縣署以支出各欵多所削减令各機關各具說帖交審查會重行覆議茲經覆查完竣大致除警察部分略有出入外祇將筆誤之點不明之點略爲聲明餘仍未有變　縣署業將此項預算繕印成册函送各機關並聲明册内各欵多所削减仍須召集會議以資定案 
[蘇州]  
　　蘇人力排工塲長蘇城省立絲織模範工塲塲長仲漱芳被地方士紳呈控後經省廳派員會查明確又經各紳董迭請撤換而省廳僅允加派蔣某俞某爲該塲稽核對於撤換一節置之不理故連日各團體以此事旣經查明在先豈容含混不究正擬聨名呈請省署立予撤換大有不達目的不止之勢 
　　徵糧處大唱减政縣署徵糧處徵糧員朱元愷自上年接事後適曹歉歲故内部開支不敷甚鉅近特呈准郭知事大加减政所有書記酌留數人伺應夫役一律裁去所裝電話亦已拆除以資　節 
　　太倉新和事赴任新任太倉縣知事朱明善昨日由省乘車來蘇晉謁高等審檢兩廳長稟知赴任旋又往鎭道兩署稟見並赴各機關拜會定於今日（十日）前往太倉履任 
[南通]  
　　縣令確查耕牛南通瞿知事前爲維持農務起見令飭各區將境内耕牛確查列表具報茲以金沙等六區延未照辦昨特訓令各該處巡官即日查報到督俾便彙案編號烙印以杜變賣　自湧水井竣工南通總商會於去务勘定北公園城南街保家巷等處開鑿自湧水井現已竣工聞每井深八十丈計工料費一千六百元 
　　騎岸新　落成南通水利會刻已騎岸新閘建築告竣其濬河及石磡工程亦經蕆事定於十三日上午十時舉行落成禮昨特函邀各界届時參觀 
[嘉興]  
　　米價步漲原因嘉興米市自入春以來價格步漲最近市價已較去臘收盤時漲起一元有奇其原因（一）禾邑連遭歲歉去歲又逢大水秋收减色加之入春後來源稀少各米行有停斛之勢米棧積存無多因此價格見硬（二）一般囤戶預料青黄不接之際米價必漲至十元以外故視爲奇貨不肯出售而東鄉一帶米商不顧民食仍有私運出境情事因此市上有供不敷求之象茲將最近市價錄下冬米每石九元五角白尖九元六角白粳九元五角白元九元八角糙尖八元六角糙粳八元五角糙元九元黄豆七元五角蠶荳五元二角 
　　嘉善縣選揭曉嘉善縣議員選舉已於前日開票竣事業經各區選舉監督將當選人姓名呈報總監督查核茲錄如下（第一區）孫驤榮·顧勝祥·唐鴻墀·（第二區）王國榮·沈肅平·（第三區）吳文華·沈頌華·（第四區即干洪區）因衝突未選現决於九日重選（第五區）陸淮·周文煥·（第六區）謝佐江·（第七區）沈玉聲·（第八區）郁功章 
　　匪徒白書攫物嘉興南門内徐家埭金姓婦女日昨在附近金明寺埭行走途遇身穿元色短襖褲年約三十餘歲之男子上前假意問姓將該氏頭上所帶之金飾一併刦去（計重七錢約值三十五元左右）該處係僻靜地方呼救無應該匪徒遂被逃逸事後經金氏報由警察第二分所轉報警所張所長據報後以該匪膽敢白日行刦飾物殊屬不法已極已訂定賞格能將該匪徒緝獲者賞洋十五元如人贓並獲者賞洋三十元除分令長警查緝外並懸賞佈告週知矣 
[鎭江]  
　　知事示平米價丹徒縣張知事以米價步漲有碍民食將來青黄不接更不堪設想昨特出示平價並嚴禁奸商囤積居奇違即提究一面函請丹徒税務總所商所長轉令各分所嚴查偷運以維民食 
　濬河工人之擁擠江北運河自高郵至界首一帶年久淤淺業經運河工程局籌欵疏濬以興水利自日前開工後各處災民聞信紛來高郵要求工作計開工時僅有千人今驟增至六七倍按段挑濬約在三月底即可竣工 
[揚州]  
　　營長調升團長駐寳淮陸軍第二混成旅步兵二團一營長張蔭卿現經齊督擢升省警備隊第二團長遺缺以蘇屬緝私第十營長李　亭調署 
　　勸圥所談話會江都勸學所長葉惟善八日下午集城區各校敎職員開談話會作初次之接洽與會者近七十人葉氏發表意見如下（一）速辦十年度下半年概算（二）請各校塡報學齡職員校具三表（一）恢復研究會（一）擬組勸學所日刊或週旬刊（一）凡敎職員請人代課至一星期以上者通知所中便查（一）各校領欵據今後改用三聨單（一）學費本有自治費現自治行將恢 
復須公同商議抵補之法（一）與視學查學須貫通一氣（一）今後遇事公開憑人指摘 
　　運商請禁私鹽皖北各岸私鹽充斥妨害官銷現經該岸運商大吉祥呈經運署核准咨請皖省軍民兩署一體飭屬查禁 
[杭州]  
　　法校學生向議員呼籲法校學生丁日昇等致省議員函云議員諸公賜鑒敬啓者敝校以易長問題激起迎拒之爭先則互相　詆繼則血肉横飛本是同窗相煎何急同人等旣無台諸派别奚有畛域之分抱同舟共濟之心本息事寗人之義爰於前日開會集議另推校長詢謀僉同以解紛糾迭經電陳亮廣鈞聽純係良心主張並無絲毫成見自維才識綿薄難邀敎廳採納以致弦歌輟響負笈無從目擊心傷能無内疚爲此佇請先生主持清議以解危局救斯民於水火扶大厦之將頌敢竭悃忱幸乞垂察情詞迫切佇候明敎浙江法政學校學生丁日昇等三百五十五人同叩 
[湖州]  
　　潯商會改選延期縣屬南潯鎭商會組織成立已届一年乃會長梅祉和就職未及半載因病出缺會務由副會長代理是以會長一席虚懸已久該會本擬夏歷正月二十七日重行選舉以符定例嗣因修改會章手續繁重未能於改選期前蕆事因而選舉事務不克如期辦理茲悉該會業已决議准於本月六日開春季常會時即行投票選舉以重會務聞已聲叙延期緣由通函各機關查照 
　　航船遇風斃多命本月二日有湖州西山航船满載貨物並有乘客十餘人於是日上午由湖開赴洞庭山當開行出口時並無風浪不意行至湖中忽起颶風因之船倚一面水進船舷各乘客恐懼異常而司舵者亦驚惶無措頓失把持能力其時風勢較初發尤猛船遂傾覆因未得救是以舟夫乘客同遭淹斃事後乃往打撈屍首共有十六人之多可謂慘矣 
[徐州]  
　　同善會建築會所銅山東關車站許振南等現組一同善會專辦慈善事業近擬建築一極宏敞之會所内設救火部施材部産生部惟因各商號受水災之影響籌欵頗難刻特商請銅山通俗新劇社排演新劇五日以所售劇資建築同善會會所已得新劇社允許開演五日該會已積極進行擬訂陰歷三月一日爲開幕之期 
　　黄伯雨來徐辦賑蘇紳黄伯雨氏已於前日來徐查勘災情擬入手辦振日昨（七日）黄氏分頭與各機關接洽並徵求工振辦法 
[安慶]  
　　八都湖將成巨埠安慶對江八都湖向係一片荒洲清未經皖紳余誠格等創辦安阜公司築提招墾開闢草萊人烟逐漸增多年前甲種農校因該處便於實習提議購地建築校舍經省長敎廳派員核估需工費十二萬元當委劉貽燕主任其事現在工程尚未告竣秋浦周學熙爲皖之巨宦素善經營實業現派卸任造幣廠長吳藩前電報局長葛寳榮赴該處建築紗廠定資本爲三百萬元規模甚大已勘定八都湖約面積三里許之空曠地方興建廠屋業經仿照上海怡和東方各紗廠形式繪圖携滬將聘工程師來皖督飭建造昨日由江輪運到鐵機多件爲建廠之用至搬運磗瓦木料由北岸而達南岸風雨阻隔民船諸多不便届時并擬籌辦輪渡而關心社會事業者咸往該處興辦各種實業闢一模範市以樹自治先聲一般資本家則爭至該處購地建屋附近江岸一帶地皮價值因之增高從前十數元一畝無人過問今則數倍於前矣 
雜評一 
[英報論中國烟禁（默）]  
　　國際間重武力則以兵强爲勝國際間重道德則以理足爲勝今日之華會結果非一致主張世界公道以達摧倒强權之目的乎然所謂主張公道非僅不以武力侵略人之謂也凡足以破壞道德流毒於友邦人民之行動皆不合於世界之公道即違叛此次華會决定之原則若口頭贊成公道而實際上之行動反是則其國必爲主張公道之國所擯棄抑亦國際間之所羞稱矣吾國不能早自禁絶烟禍誠吾國人之咎無可自諱者惟吾國人自咎不能早禁故今日急謀所以禁絶之道各友邦以我禁烟不力而助我我甚感之詰責我我亦感之即進而欲干涉我以代我禁我國民雖不願然亦未嘗不感之何也彼固希望我禁之好意也若不以明白干涉輔助我禁而以暗中干涉破壞我禁如今日英報之所論者我國民之所感將何如哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[霞飛上將抵滬後第二日情形]  
　　法國霞飛上將軍抵滬後之第二日（昨日）一切情形分紀於左 
　　（一）旅滬法人之歡迎會 
　　旅居本埠之法國士女於昨日上午十一時三十分在法國俱樂部開會歡迎霞飛上將軍·暨夫人·女公子列席者共百餘人進用茶點暢叙一切至十二時散會 
　　（二）交涉署政界之公讌 
　　松滬何護軍使海軍藍總司令及許交涉員於昨午十二時在靜安寺路交涉公署公讌霞飛上將各界被邀與宴者除法總副領事外政界方面則有唐寳潮中將朱鶴齡僉事護軍使署汪參謀長上海知事沈寳昌淞滬警廳長徐國樑公廨讞員關炯之聶溶卿滬寗路局長任筱珊商界方面則有聶雲臺朱葆三傅小菴姚伯鴻等報界方面則有許建屏謝福生沈能毅陳漢明汪英賓周孝庵等署内外均满飾冬青柏枝鮮花國旗等佈置甚爲華麗廳外並備有陸海軍兩署之軍樂隊奏樂歡迎酒半酣許交涉員起立致歡迎詞曰本日竭誠歡迎霞飛元帥辱承光臨不勝榮幸之至竊思元帥在法治軍多年軍民愛戴功績之卓著聲望之崇隆不獨法國譽之爲名將卽全球各國亦莫不聞名而景仰今元帥重游我國由京奉而來上海此乃難得之良好機會同人等專誠歡迎獲親丰采其榮幸匪可言喻中法交誼素厚深望此後兩國人民更相親密邦交亦永益敦睦是不僅同人等所渴望者也謹舉杯恭祝元帥健康兩國萬歲致詞畢由交涉公署外交秘書談汝康君口譯法文譯畢皆舉杯致敬霞飛上將隨即答詞曰鄙人此次游歷來華備受貴國人士之歡迎並各地方官長之欵待實爲難得榮幸奚似惟鄙人不能以華文祝詞答謝深爲抱歉現在世界和平所以鄙人願將來兩國永遠和好並祝康健及中法兩國萬歲萬萬歲詞畢由法領事署張文彬君譯成中文譯畢掌聲如雷舉杯致敬又許交涉員代表南京軍民兩長致詞云昨接江蘇齊督軍王省長電開此次霞飛元帥過寗時間偬促未能盡地主之誼深爲抱歉特令鄙人代表歡迎並加入今日主人之列云又總商會長聶雲臺亦致歡迎詞略謂中法商界素敦睦誼今則世界和平希望中法商業前途更加密切云云詞畢由姚伯鴻君口譯法文霞飛上將起立答稱上海爲重要商埠又承商會會長推奬感愧交集上海商埠得如會長者其能使此商埠之發展可以預决又云願祝中法二國之親善能使二國商業愈形興盛夫歐戰者所以致世界和平亦即所以爲商業之保障者也願此大戰爲世界最後之戰更願此次所得和平爲世界最永久之和平云云及散席已三時餘矣 
　　（三）法國公園之植樹禮 
　　霞飛上將軍爲戡定歐戰恢復世界和平之人故此次來滬中外人士咸請其手植一「自由樹」以爲人羣幸福之紀念昨日下午三時半衆請上將赴華龍路之法國公園舉行植樹典禮各界士女之往瞻其盛者塲内外共約萬人霞飛路之各商店及住宅皆懸中法兩國國徽及五彩燈籠之屬耀人眼簾雖新年不啻也電車之上亦有旗幟抵華龍路道旁立而待觀者如堵路中新以布竹之屬紥成凱旋門一座門之上下前後徧裝五彩電燈（已見三月九日本報之攝影）入門則兩旁越捕依次屹立皆擎上有利鋒剌刀之槍如是者可數百步則有一廣塲中外觀者約千人圍立作一重疊之大環環中爲植樹地縱横方二丈許四角豎木繞以松柏冬青鮮花頂懸旗幟中央預掘一土穴其旁設待植之樹以土壅其根株並有法國幼稚之女郎二人用特别服飾以司襄禮至四時一刻許霞飛上將始乘汽車偕其從者入塲法總領事韋而登AVilJen君副領事拉璧德Ｄufauredolaprade君等亦聨袂而來於是軍樂大作法租界之鐵華商業公學·上海同義公學等之學生到塲者皆行敬禮中外士女觀禮者均歡呼示意各越捕亦舉槍行敬禮觀禮士女多以攝影器攝影並有攝活動影戲片者上將由馬路入塲後卽由侍役將待植之樹抬入土穴上將則用一極精緻之　將穴旁預積之土鏟入穴中一次其禮乃畢衆復歡呼上將等遂出塲而去 
　　（四）中法學校之奠基禮 
　　法租界八仙橋敏體尼蔭路之中法學校成立多年成績甚美近因校舍不敷應用遂增築新屋昨日下午四時半霞飛上將自法國花園植樹禮畢該校乃請其往舉行奠基禮由該校校長法人萬福謙Vincent君等招待該基石設於屋右牆隅霞飛上將行禮後乃興辭而出 
　　（五）法公董局之茶話歡迎會 
　　法租界公董局於昨日下午五時開茶話會歡迎霞飛元政界公宴霞飛上將攝影（一）（上將立於前排中央）（兆芳攝影） 
帥列席者如協約國各國領中與商務參贊許秋颿·陳震東·楊筱堂·席立功君等共百餘人鐵華·同義·兩公學學生　赴會由法公董局總董德賚沛君（卽法總領事）主席並致頌詞由元帥致詞謙讓頌詞之大略如次「元帥麾下上海法界公董局以元帥之蒞臨覺萬分榮幸敬具蕪詞略表歡迎予敬以虔誠之意恭祝麾下蓋元帥不特孟役之凱旋足爲蓋世大功且元帥能於困難流離之際服務法國喀泰郎乃克之役保帝亞之役博温之役羅恩之役勞克勞爰之役地乃之役以及佛而密之役猶歷歷在目元帥猶火炬之光永久照耀法民使此火炬之光一滅則如坎拿大詩人之言曰世界將成黑暗矣當此深夜之黑暗打散之時有一人其光普照而我民於此時恨不能身入戰地以分任其勞探聽消息猶災民之求食翹足遥望直至九月之星期得予首領之電招乃往見之則見其淚痕猶濕示予以電接而誦之戰慄不止電於一千九百十四年九月十三日自使署所發駐俄法公使電告法人前敵大勝於是欣然以此佈示海上法僑額手相塵蓋此時敵人之謡言猶满佈於海上也吾民在滬鬱積悶沈得此電後如得佳音無不欣然相慶羣知此電爲元帥所發故海上居民銘感五内卽以最長最美之路以元帥之名名之吾人深感元帥之賜惠兵衆也曾以十萬法郎贈予兵燹之鎭至今兵衆羣以霞飛父親呼之於是可見元帥之恩惠矣」至五時許乃散會 
　　（六）參戰軍人之歡宴 
　　歐洲大戰之後協約國曾經參戰之軍人在滬者亦有數百人故於昨晩七時四十五分亦在法國俱樂部宴請曾爲協約國軍隊之元帥霞飛上將軍各軍人咸歡凶列席霞飛元帥亦欣然駕臨把杯話舊百感交集飲乃愈酣是誠别有風味之宴會也入夜乃盡歡散 
　　（七）本館記者與外交部劉科長之談話 
　　昨晩五時半本館記者晤外交部劉科長迺藩於一品香劉君曾自法國留學歸此次奉政府命陪伴霞飛元帥自京來滬劉君昨述及此次政府同時令陸軍部唐寳潮·魏錦奇二君交通部任家亨·唐文鳴二君外交部朱鶴翔君陪伴霞飛元帥來滬俟歡送元帥離滬後當即返京又謂霞飛元帥與其寳眷此次游華均甚满意嘗謂當其少年時之來華游歷即以交通言爾時卽極感不便此次雖已耄老曾未偶有行旅之苦趣中國確亦有進步之現象也至霞飛元帥所發含有懇摯箴勉意之言約如昨日唐寳潮中將所述軍人但盡己職等語其餘元帥游歷之暇即恒請其休憩談論遂尠元帥復以年高及軍人應有之常性往往沈默恬靜實可欽也元帥將於本星期日（十二日）離滬所乘之提督公司商輪銀邦號因潮水關係現尚未能確定可登該輪之時間但聞約於本星期日晨十時可登耳談至六時許乃别 
　　　（八）今日（十一日）游宴之程序 
　　霞飛元帥今日之遊宴程序如下十點三十分參觀徐家滙下午十二點四十五分在黄浦灘校閱萬國義勇隊（文匯報云霞飛上將定明日（即十一日）正午在黄浦灘校閱上海萬國團練隊且有於午後蒞跑馬塲觀賽馬·而以競勝之銀杯授予勝者之說公共租界後備警隊内有十五人曾於歐戰時充軍官明晨將在黄浦灘法租界公共租界交界處衣常服於霞飛上將汽車過時向其舊日之統帥行禮致警）一點赴公共租界之工部局午宴 
[質問九六鹽餘公債之電]  
　　昨日全國商敎聨合會駐滬辦事處電詢財政部與償還内外短債委員會鹽餘公債審查未畢何以私自發行茲錄其電文如下「北京分呈財政償還内外短債委員會鈞鑒鹽餘公債國民未經承認政府亦正在審查乃聞已發行七百六十萬顯與償債原旨不符乞明白宣布全國商敎聨合會駐滬辦事處蒸」 
[籌備國是會議之昨訊]  
　　今日開談話會修改組織大綱草案 
　　昨日全國商敎聨合會駐滬辦事處接蚌埠總商會一電錄之如次「全國商敎聨合會駐滬辦事處鑒東代電悉國是會議敝會唐少侯君代表列席除函知外特此電逹請予接洽爲荷蚌埠總商會佳」 
　　又該辦事處昨發通知書與已到滬之各代表其原文如下「逕啓者月之十一日（星期六）下午四時借上海總商會常會室開國是會議第六次談話會籌商進行事宜務請准時蒞會不勝企盼本届談話會修改組織大綱草案執事如有意見請蒞會時書面提出爲盼耑此佈達順頌台綏全國商敎聨合會駐滬辦事處啓三月十日」 
[日副領請在淞設電話輪埠之談話]  
　　日副領事内山清理氏日前請求吳淞商埠局擬在吳淞口設立輪船碼頭及電話情形茲將商埠局交涉科邵樹華科長與内領事問答錄下内山氏云貴局朱科長赴美之時在輪渡中相晤謂前次請裝電話一節當由貴局核奪函復現承過訪當有實耗邵科長云前次貴副領事與朱科長晤談貴國輪船公司自願出資裝接電話一事經敝局詳加考慮以地方設置電話係交通事業之　向例由交通部主管現在敝局測量未竣各項待　事業尚在規劃期内對於上項事業將來必須釐訂譯章辦理方符自闢商埠之程序期性質無論爲部有爲市有或由敝局予以特權歸商集資承辦總期因地制宜詳加研究决無輒許外商裝辦之理貴國輪船公司爲便利業務起見自是實情俟敝局規劃有就之時貴公司可同享租用電話之利内山氏云貴科長所談敝總領事案已明瞭此事旣須酌定辦理深望早成惟現有一事更爲緊要敝國有一輪船公司其所置之輪與日本郵船株式會社之船相較大可數倍浦江狹窄不能容此大船平時均泊於淞口之外深感不便亟政界公宴霞飛上將摄影（二）（兆芳攝影） 
　　思在淞埠沿江一帶購買地畝建築碼頭以便停泊巨輪如是公司可得起卸便利之益貴局藉收開闢商埠之效此事若俟諸貴國商人自辦恐無此厚力務請貴局協助以求速成如稍涉觀望恐涉足先登者正有其人步後塵者卽無地可得如地方士紳有反對敝國商人之處最妥由貴局先行收買再行轉給敝國公司價領此事與上海租界情形絶對不同敝國公司志在發展營業决無干涉貴國主權之意所有設備全在貴局治理權之下邵科長問貴副領事所稱購買地畝意是租借否内山氏答是永久租借邵科長云此事當呈明敝局督辦請示辦理貴副領事謂敝國商人無此厚力想指舊時代商業而言近數年夾敝國商家對於實業力圖振興成績已漸有可觀至地方士紳遇事設有反對亦必别具原因如在淞地凡涉及埠務者只求不背敝局行政大綱故貴副領事頃言决無干涉主權一語敝科長深表同情云云 
[吳淞開辦電話之發起]  
　　吳淞自闢商埠以還百廢俱舉商賈雲集惟電話公司尚付闕如於交通上殊覺不便昨由紳商兩界開會議决組織開辦電話所有股份已由各發起人認定足額聞擬定名稱即欲實行云 
[同濟呈請撥補建築費及基金]  
　　請就德賠欵内撥提 
　　吳淞醫工專門學校校長阮尚介近呈敎育部云呈爲建築費不敷請就德國賠欵内撥補并請酌提基金以備擴充仰祈鑒核轉咨事竊本校建築費原案呈報概算需銀三十萬元現僅領到二十萬元尚不敷十萬元待用甚急籌措爲難儗將校産向上海金融機關押借十萬元分作五年攤還自民國十一年度起每年於預算臨時門增列二萬元以償債務當經呈奉大部眞電内開校産押借一節已函商財部俟覆再行令知等因此案尚未確定茲見報載德國應付我國賠欵約有華幣六千萬元各團體請將該欵悉數撥充全國敎育基金等語查本校前由德人創設改歸我國接辦今於另建新校舍之際德人復捐贈大宗機器約值華幣四五十萬元以致工廠必須擴充建築費更形短絀歷經呈明在案彼捐機器已到而我建廠屋未成殊深焦灼若即就德國付我賠欵内提撥十萬元以完全成此廠屋設備等用最爲便利至原擬押借一層誠出於萬不得已之計且不動産之抵押尤非易磋商能舍此而有的欵指撥可免手續困難并無須每年預算增列臨時費此非特本校之幸想亦大部曁財政機關所樂聞也抑更有進者現值科學競爭時代本校相度目前之急需擬增應用化學科及造船科等均以費絀未能進行又醫科尚無相當校舍醫院亦須自建長此借設寳隆醫院殊非久計通盤籌畫非確有基金生息預備分年進行不足達本校完全之希望而供國家社會之要求懇於德國賠欵内提出十成之二爲本校基金專以子金爲分年進行之用似屬根本要圖所有請將德國賠欵撥補建築不敷費十萬元及請撥十成之二爲基金緣由相應備文呈乞大部鑒核迅予分咨外交部財政部查照准於德國應付我國賠欵内允予照撥實深公便並候批示祇遵謹呈敎育部 
[論銅圓紙幣之不必要]  
　　最後之辦法爲拒用 
　　日前曹雪賡謝强公兩君爲反對銅圓紙幣致函總商會銀行公會請爲阻止等情已紀本報茲經總商會復函云逕啓者接誦惠書於滬市現擬發行銅圓紙幣一事指陳利害抉摘詳盡雒誦一過極所心折敝會前復法租界商業聨合會函亦已粗有貢獻茲承不棄敢以未盡之懷爲兩公陳之查國幣條例施行細則第三條市面通用之舊銅圓政府以國幣收回改鑄之是已有之舊銅圓尚須收回改鑄以達整理基礎萬無於未改鑄之前再發行一種代表舊銅圓之紙幣以加增其紊亂此敝會認爲違反條例者一也揣發行銅圓紙幣者之用意如謂救濟錢荒則銅圓充斥方苦無法救濟豈可再有飲鴆止渴之行爲如謂質量旣輕便於取携則價額至一角以上本有銀毫足供通用市面相習已久初無不便之感此敝會認爲並非必要者二也補助貨幣之單位以小爲宜過鉅則勞工生活受其影響而傭值决不能相稱必致全社會爲之不寗茲照現擬發行紙幣者之計畫自兩枚起至百枚止是時各種日用所需以十文爲最小單位者一轉瞬間恐又以二十文爲最小單位矣試問一般社會之收入能驟然增加一倍否彼時居民生計當作何狀此敝會認爲有妨市面者三也其餘弊害業詳尊函茲不再贅萬一創議者毫無轉圜之意必欲見諸實行敝會亦惟有抱定宗旨通函南北市各錢業一律拒用以期自衞而息禍源仍祈諸公廣爲宣導使滬人士咸曉然於此中利害實所企盼云云 
[烟紙號折減銅元價之請議]  
　　法租界商業聨合會接本會會員乾坤和烟紙號函云逕啓者前奉蕪緘諒邀察納兩閱報端知先生已將前項信函轉達總商會業經往返答覆足見高誼隆情熱心公益無任釟佩惟前信詳叙者係預杜銅元紙幣之發生至折减銅元價格一層乃是附屬之提議竊以爲幣制問題頗關重要銅元充斥貽害匪輕而切膚之痛莫甚於商家尤以吾同業烟紙者爲最故不得不首先提議擬請貴會將八折銅元入手辦法草具意見從烟店部議决後再邀各商業續開大會如果均予贊同遂轉達總商會稟請行政官廳及英法美各租界公署以期達到目的則市面庶可安靖洋價或可驟短一般小本營生俾可略有生計其負販銅元漁利之徒亦可聞而畏縮總之商業方面人所樂聞即呈請官廳亦屬名正言順在電車公司固不必多所挑剔矣用特專函奉達懇祈亮察准予提交會議不勝銘感云云 
[航務雜報]  
　　提督公司之松木邦輪因輪機損壞退回日本神戶修理致七號不及來滬續再展緩四天已紀本報茲該公司接到松木邦輪電報謂本日十一時船可進口停泊於招商局中棧云云昨日交涉公署已派人至公司内詢問蓋預備迎接由美歸國之太會代表員及王寵惠博士預料今日上午十一時許招商局中棧之迎接者必較前次各代表歸國時爲尤多也 
　　中國郵船公司之南京號初由港來電謂於十五號駛出循小吕宋來滬在二十號當可抵申故滬行已定該輪是日赴美詎昨日又得續電云須於二十四日方可至吳淞當日即往舊金山取道檀島横濱旅客郵件等均於是日在海關碼頭用小火輪駁載至吳淞口上輪云 
　　今年英商天祥洋行驟增新輪公司三家於中美·中澳·及南洋星加坡等處之航業上大爲增進其營業及勢力三月份内由紐約及澳洲南洋羣島等埠開來上海之商輪共有八艘之多雖藍烟囱英公司等每月亦無如許之進口輪船到滬也 
　　福來洋行新闢之爪哇·西貢·星加坡·及斐律濱羣島之航路以一第惠一號一輪開始行駛該輪現已由東洋駛出星期一可進口上海定二十三號赴南洋云 
[海員罷工解决後之外訊]  
　　字林報云香港堆棧因海員罷工之故所堆貨物似甚充满而無餘地自歐美各船不過香港後其運港之貨均暫時卸於上海今均須陸續運去據本埠某航業公司昨接香港電報稱因堆棧充塞貨物不得卽運俟堆棧之貨稍清後再行起運花旗輪船公司帝邦號所用粤籍水夫留居本埠旅館者均於日前乘船赴港 
 
 

Page 15

 
 
[蘇社今明日開大會]  
　　蘇社定於今日（十一號）明日（十二號）開常年大會迭紀本報茲悉該社理事黄以霖·張一麐·朱紹文·沈恩孚·黄炎培諸氏等昨午後三時在社開談話會磋商提議事件之議題聞於自治方面有切實之主張所有報到社員截至昨晩六時止已有一百十餘人一切佈置亦已楚楚娱樂餘興除粟社之崑曲省立二師之國樂朱織雲君之大幻術外並有中國女子體操學校之跳舞跳舞國樂在十一晩大東旅社國樂崑曲在十二晩寗波同鄉會此外並約有名滑稽家云 
　　又聞無錫一埠之社員如榮德生·榮蕚生·陶仭千·蔡君實·高映川榮吉人·朱贊卿·查仲康·馮雲初·石清麟·蔣叔方·陸嗽芬等諸君均於昨日（十日）抵滬分寓各旅館預備今日赴會云 
[俄災會之職員會]  
　　明日討論重要問題 
　　國聞通信社云俄災賑濟會已於昨晩發出通告定本月十三號午後六時假青年會會食堂開董幹聨席會議茲聞該會尚有種種要務須先事預定訂於明日十二號下午三時開股主任及常任職員會議專爲討論一切重要問題云 
[熊希齡今日北上]  
　　前國務總理熊秉三氏定於今日（十一日）乘滬寗路特别快車赴寗轉乘津浦車北上 
[恢復縣自治之决議]  
　　上海地方欵産處爲恢復地方自治一事於昨日午後召集舊縣議會議員參事會參事員本縣省議員各市鄉經董欵産處各董事等在也是園開會集議是日到會者爲舊縣議會正副議長莫子經·李右之·議員孫步雲·王叔炎·趙紉之·楊秋孫·宋少蘭·樓子雲·曹潤甫等參事員爲韓孝先·王際亭·周采臣·奚靜餘·陶芹香·張景韓·唐詠茗等市經董之到會者爲唐步瀛·盛茂祥·趙子熙·劉擷雲·顧文郁·李逖先·施安生·秦壽農·同畹九·沈肇綱·戴梅峯·楊順帆·錢蔭庭等欵産處總董秦硯畦董事朱福田姚子讓等公推姚子讓爲主席開會後姚君卽起言略謂見報四月一日爲施行自治之期但時期甚迫本日會議係由鄙人動議蓋此次公布自治法係由内務部地方行政會議所擬議而地方行政會爲省議會所拒絶是該法當然不能承認今日能否議將舊時議會先行回復請公議秦硯畦起言謂縣自治法旣不能認爲有效而縣議會爲地方民意重機關當然可以恢復李右之謂本會爲袁政府不法壓迫無故解散子讓先生提議回復鄙人甚爲贊同但時期甚迫有無不及姚子讓謂本邑當盡力從速回復縱不能於四月一日卽成當亦不至過遲李右之謂報載施行自治之縣不止本縣一庭應否通知各縣聨合請求回復施安生謂聨合與否是另一問題本縣卽行回復可也姚子讓謂公衆旣贊成回復應否仍須經過表决手續秦壽農謂請求恢復自治將來由各市鄉與欵産處總副董合請應卽作爲主體舉行表决主席照議付表决全體起立贊成劉子瑜謂恢復手續應由欵産處領銜會同各經董用快郵代電呈省請求秦硯畦謂舊會地點爲殘疾醫院所借萬一四月初一不及遷讓如何辦法公决請莫子經先生斟酌曹幹臣提議請求回復之代電似應加入縣商會敎育會衆贊成遂散會已四時矣 
[滬北五區自治進行觀]  
　　聨合通信社云滬北五區地方自治籌備會昨致該區納捐人及各團體函云敬啓者本會定於陽曆三月十二日即禮拜日下午七時開納捐人代表談話會籌商一切應辦事宜屆時務希準時蒞會共抒偉見以策進行至爲盼禱專此奉佈敬頌公綏滬北五區地方自治籌備會啓并聞該會此次會議係卽將大體商定再開大會公决實行凡滬北公民與會員及各團體有因地址不明無法投函者均可臨時推舉代表到會參加一切云 
[北京路發生越貨殺人案]  
　　盜匪開槍擊斃事主流彈並傷行人 
　　昨日下午七時許有湖州人張世忠者携小皮夾一隻内置銀洋十餘元行經公共租界北京路宋家弄口被匪類兩人將其攔住奪取皮夾張堅不釋手匪即出手槍開放機關一扳張應聲而倒彈入頭顱是時有貴州路四十四號門牌大昌五金號學徒桑經佩適過其地亦遭流彈擊傷臀部兩匪乃將皮夾刦之而逃後經老閘捕房得報立派華探張天林西探目依克馳往出事地點查勘一過將張桑兩人車送仁濟醫院張因傷重不及療治而死仍由該探等將尸送往驗尸場候今日報請公共公廨相驗外並稟請麥警務長通令各捕房一體跴緝兇徒務獲懲辦 
　　又一訪函云昨晩六時四十分有一形似鄉人年約四十餘歲之男子手携皮包（聞貯有銀元十餘枚）行經北京路浙江路東某衖口突被盜匪攔刦皮包圖逸鄉人爭持不放且大聲呼捕盜遂對準鄉人開放手槍數響鄉人身受重傷跌倒協順泰五金店門前即斃命盜遂刦取皮包奔入衖内逸去當放槍時有大昌五金店十七歲學徒寗波人雙富元適行經該處被流彈擊中臀部痛倒於地旋由老閘捕房五百三十號印捕等聞警趕來捕拿無奈已失盜匪踪跡未能追獲遂向附近店舖詰問盜匪形狀一過歸報捕頭請示奉諭着將屍車送驗屍所受傷人送往仁濟醫院醫治一面由捕頭飭中西探跴緝凶盜解案懲辦 
[約翰同門會歡迎太會代表訊]  
　　十三日晩在一品香舉行 
　　聖約翰大學同門會擬於本月十三號（星期一）在一品香開本年第一次特别大會同時歡迎太會回國代表王寵惠顔德慶嚴鶴齡刁德仁曹雲祥蔡劼卿尤文藻顔吉生諸君除王寵惠君爲嘉賓外其餘皆爲約翰同門屆時歡聚一堂暢叙積愫細述太會始末必有一番盛舉也 
[約翰同門會徵求第二次揭曉]  
　　昨午十二時約翰大學同門會徵求會員第二次在寗波同鄉會揭曉計第一次徵得四百九十五分第二次徵得五百五十分共徵得一千零四十五分離此届徵求目的尚遠故各隊隊長在座各相勉勵務使下届揭曉時能達到目的並通告同門諸君凡已簽名者速以會費送各隊以俾早能結算茲以各隊徵得分數詳述於下李迪雲君得五十分辛振祥君得一百三十分林桂慶君得十五分朱士嘉君得三十分張竹平君得二十分繆恩釗君得三十分汪英賓君得四十五分朱文曹君得三十五分李貴雲君得五十分胡蘭生君得九十分 
[世界基督敎學生同盟大會訊]  
　　世界基督敎學生同盟會執行部近得四川雲南方面來電均將派遣代表前往北京遠涉關山參預大會此誠出於意料之外者因該二省道途修阻本以爲未必有人到會今則足見我國學生勇往之心初不易爲山川跋涉而却步矣現報到者十八省中已有十五省東三省之代表亦極一時之盛大會籌備事宜正在着着進行討論題目已分致各校研究計分五股其各股總題如下（一）國際與種族問題（二）基督敎與社會及實業界之改造（三）如何宣傳基督敎於現代之學生（四）學校生活之「基督敎」化（五）學生在敎會中之責任各股領袖人物如美之穆德博士我國之余日章博士英之霍金根博士等皆當世之俊彦此次大會最可使人感興者卽爲會中之少年蓋近來人心已重視少年之希望與熱誠矣大戰時各國無不惟少年愉樂堅决之勇氣是賴本届大會係大戰後各國少年之第一次集會此將來主人翁對於世界改造之精神者可於大會拭目觀之 
[寳興里房客之呼籲聲]  
　　先懇商後堅迫 
　　聨合通信社云寳興里房客聨合會昨晩開第三次代表會公推包文德爲接洽代表俾可向房東措商一切並須擬稿呈懇房東時有激烈者主張速具呈禀警廳訴說苦狀等因後商决以懇函爲第一步用懇切體恤之口吻恭謙仁和以催其覺悟不可則用第二第三步堅迫之手段茲將致房東之懇函錄後啓者正月三十日接到貴處通告内開自陰曆三月一日起加租一節敝會當即集議辦法僉謂寳興里各房客租賃有年接連加租幾達原數兩倍際此米珠薪桂生活艱難寳興里居住者勞工居多日進有限今通告加租數目更較上年爲倍實難擔負故懇商房東體諒清貧收回成命斷難加租用特申函此叩籌安寳興里房客聨合會叩（致經租賬房函内容同上） 
[昨日之金融市况]  
　　昨日銀幣上午市價爲七錢二分五釐六二五午後又漲爲七錢二分五釐八七五比前日漲一釐一二五因今日各銀行歡迎霞飛元帥封關一天明日星期銀幣由錢莊帮買進之故三月底期洋上午七錢二分五釐七毫半下午開收盤均無升降銀拆上午五分午後回小至四分較上月小去一分市面現銀仍寛鬆而無整數需要也 
[滙劃莊宣告停業]  
　　受抵押股票之影響 
　　天津路德興滙劃錢莊係李志芳等於前年組織營業尚稱不惡共盈餘七八萬金惟經理張某徇情抵進麵粉交易所股票五千股每股作價銀四十兩現祇值十四兩并受抵他種證劵以致吃虧甚鉅各股東不願續開於昨日宣告停業理賬矣尚有新開之某銀行亦受此種抵押股票之影響連日營業上已不能活動云 
[老虎灶漲價不成]  
　　縣署令飭取消傳單 
　　本埠南北市老虎灶由水爐公所董事發出通告於前日起漲價每杓錢二文用戶嘖有煩言一般貧民尤感不便不願增加以致衝突爭執之事日有數起前日有用戶投縣呈控該業董杭國治增價歛錢請求取締等情沈知事以該業迭次增價始則增漲一文一杓繼則縮小水杓均經呈准備案此次驟增水價未經呈請行政官廳核准殊屬不合且又查得該董所發加價傳單附以民國九年杭國治充任水爐業董時警廳所出示諭與加價一事毫無關係又復私定罰則恫嚇同業顯有朦混漁利情弊昨日特派催征吏傳諭該業董杭國治限令卽日將所發傳單一律取銷仍照舊價出售如違定予提究云 
[新方市價大跌]  
　　新方塊磚爲近年滬上營造工程水料需用之品因現皆以新方砌牆及門面等用流行一時出數亦增上年秋冬交易所潮流最盛之時挖成房屋改造改裝皆需材料此項新方用徐驟加是以每萬塊最高曾漲至一百三四十元尚有供不應求之勢茲交易所已冰消瓦解營造作頭有承接者皆欲取消承攬損失者亦不乏其人因之新方市面大呆每萬跌至百元左右矣 
[棉紗市面之昨訊]  
　　棉紗市價自上月底以來逐見平疲客帮現紗雖逐有買進紗價仍難起色推其原因緣日本交易所西二月底交割亦有風潮三品紗價步小滬上標準紗價幸現貨本紗存底單薄故標凖紗價雖跌尚能支持昨日烟台威海衞汕頭天津江西漢口等帮交易本日紗仍有二千包左右公會小包通崇海帮共買四百餘包成盤與前日相仿新開大豐紗廠業已出貨昨在公會開出十四支汽球小包紗三百包價一百四十七兩五錢現出扣佣日本來電二十支紅財神東紗價漲日幣二元三品紗亦漲三四元據現市觀測日本交易所風潮已定紗價亦已跌定不致再小蓋花價成本不賤也 
[追悼黄龐籌備會紀]  
　　國聞通信社云昨日（十日）下午二時上海各公團假大沽路五百號開黄龐追悼大會籌備會到會者有江蘇自治期成會江北自治協會中華全國工界協進會上海工商友誼會改造安徽同志會上海機器工會紡織業工人會中華職業學校湖南同鄉會中國勞働組合書記部及旅滬湖南勞工會各團體代表共約三十餘人公推諶小岑主席諶君首向各團體代表致謝略申述開會追悼之意旨次由各代表相繼討論地點時間職員經費各問題結果籌備及通信地點仍假大沽路五百號追悼大會時間定三月二十六日並推定籌備委員八人經費由籌備委員向各熱心家募集各代表當塲捐助者頗多散會時黄愛之父年近八十揖謝各代表語不成聲在座者莫不酸鼻云 
[友華銀行滙市報告]  
　　昨日友華銀行滙市報告云九日倫敦大條銀價近遠期均長三七　紐約銀價漲至六角四分二五倫敦紐約間滙價跌至四元三角六二五今日此間各國滙價僅美金跌至六八餘朱更動市况與昨日相倣開盤時見硬上午堅定開盤時投機者有少數購進英磅成交價四月份及五月份均三先令二便士七○五美金成交價三月份及四月份期均七十元七角五分午間有人售出英磅其價三月份三先令三便士二五四月份亦如之自此至六月份爲三先令三便士同時有人售出美金三月份至四月份間七十一元二角五分遠期七十一元銀行因明日休假不欲爲大宗交易故市面易爲投機者所左右昨日印度及中國均在倫敦購銀市况堅定紐約市况亦硬 
[大陸銀行新屋落成]  
　　上海大陸銀行由津分設本埠寗波路不及兩年營業頗爲發達上年杪結賬共獲盈二十餘萬茲在河南路天津路轉角二十八號自建三層樓洋房現已工竣建築工程達一年有餘其各部辦事室及倉庫均仿歐美各大銀行式樣尤爲堅固精美昨日遷入新屋行新屋落成禮來賓賀祝者有護軍使代表許人俊君税務所長俞琢吾君海軍司令代表某君縣知事沈寳昌君閘北水電廠長馮應熊君總商會會長聶雲台君銀行界宋漢章錢新之盛竹書錢業董事秦潤卿盛筱珊諸君外埠有江蘇浙江兩省中國各銀行長均先後蒞臨自晨至午絡繹不絶車馬盈門頗極一時之盛云 
[總商會補習夜校開課有期]  
　　本埠總商會附設商業補習夜校自登報後各業辦事人員聞風前往報名者甚爲踴躍（已有五十餘人）惟該校學額暫設百名除留額三十名以爲商品陳列所事務員等分級補習外餘額已屬無多茲聞該校業經聘定方立慶（聖約翰大學文學士友邦人籌公司襄理·汪英賓（聖約翰大學文學士申報館編輯）·程彬（東南大學商科文學士友邦人壽公司會計長（·蔣保廉（前民立中校敎員）·于楚卿（浙江公立法校畢業）·田志善（陳列所會計）·爲敎授於十一晩假座大東旅社薛濤廳延請各敎習曁愛爾瑪脱（薛音）劉樹梅李華堃梅家堃諸君商定所用課本及各級授課時間並於昨晩舉行入學試騐以便本月十五日（即下星期一）實行開課云 
[交大滬校消息]  
　　交通大學上海學校南洋學會中文演說股已於昨日成立股員三四十人舉定股長諸葛恂書記范存忠議决每星期五晩七時爲練習時間又該股爲提倡演說起見擬將於本學期内開一演說競爭會由各班推舉代表與會擇口才優越者給以奬勵又該會西樂股請定西人李蓋斯華氏擔任敎授原定於本星期一來校授課惟因天雨不克前來而九日又因歡迎霞飛將軍必須列席不能來校下星期一將必開始敎授矣該校籃球部將於十一赴蘇與東吳大學正式比賽是日上午乘車赴蘇約下午六時回校同學之同往參觀者甚衆 
[紗業公會開會紀]  
　　美仁里紗業公會日前總商會聶雲台秦潤卿兩會長函因陳列所需求華商棉紗出品之牌號支數粗細商標重量大包小包等類俾得列入該所以備參考是以公會於前日下午四時召集全體開會討論答復即由會長項惠卿報告開會宗旨經到會同業議商之下以公會中並無各廠棉紗樣包等存在如由紗業調查殊費困難被紗廠有紗廠聨合會設立各廠棉紗出品均有登錄簿册聨合會爲紗廠直接機關調查易於入手我紗業一則間接機關二來各銷各種貨品故於此事亦屬難辦於是經衆决定函復商會請向紗廠聨合會查照辦理可也 
[兩工團開會紀]  
　　女工一律入會 
　　聨合通信社云中國工會北海路工商聨合會昨日開會議决兩事（一）工界義務學校由兩會共同辦理（二）女工入會問題到會者爭辯甚久結果准其入會與男會員一律待遇 
[先施公司之化粧品]  
　　先施公司新開設發行所在天津路先施自建房屋主任楊紹文君出售自製花露水白蘭霜雪花膏生髮油等品並在先施公司商店門口橱窗陳列眞老虎即切合本牌商標之意云 
[大豐廠棉紗開盤紀]  
　　本埠大豐紡織廠近已開機紡紗所出汽球牌棉紗潔白堅靭昨屆花朝適爲該廠出品第一次問世之期午後在紗業公會開盤十四支汽球牌小包價一百四十七兩五錢因係紅盤定格特廉一時紗號同業踴躍爭購咸稱價廉物美並聞該廠之十支十二支十六支二十支等紗亦將次第出貨處此商戰時代該廠出品之優美將來營業發達可預卜也 
[木植交易所所員之不平]  
　　南京路畫錦里萬國木植材料物劵交易所自去歲十月間籌備以來已逾四閱月該所所員養成所自告竣後即布告所員俟開春開幕時再行召集乃以交易所潮流不順一敗塗地因於本月六日特開臨時股東緊急會議議决解散而該所所員投考時均抱絶大希望不料養成後等候四月之久忽而解散期内旣未受絲毫津貼且棄職以待者居多致名譽經濟而受損失而該所對於所員善後辦法迄未提及所員憤懑異常現已借定大新街梁溪旅館二十九號爲辦事處集議對付方法云 
[物品交易所暫停金銀交易]  
　　上海證券物品交易所昨日揭示市塲云茲因外國銀行爲歡迎霞飛將車於明日封關先令無市本所金銀交易明日應暫停一天特此通告 
[請撥賑欵救災黎]  
　　上海地方欵産經理處總董秦硯畦爲上年本縣各鄉災荒籌辦春賑一事於昨日乘各市鄉經董參預會議恢復自治之便邀請各鄉經董討論一切經衆議决本縣上年被災情形較民國四年風災爲害尤重應請縣署轉請華洋義賑會於本省所得海關附捐賑欵内照四年分本縣得撥風災賑欵數目加倍發撥以拯災黎云議决後即日由欵産處呈請上海縣公署從速請撥俾資救濟云 
[軍工廠試放山砲]  
　　上海軍工廠現已造成山砲數尊定於本月二十日起准就西砲台地方裝配藥彈考試裝藥之多寡及射擊之速率惟試放時誠恐聲響隆隆居民致生驚疑誤會故於前日函由松滬何護軍使請爲出示布告以安人心云 
　　尚有本埠新聞等轉入後頁 
雜評二 
[恢復自治獻議（旡用）]  
　　地方自治之宜亟恢復至今日固毫無疑義矣論者謂我蘇省議會否認地方行政會議則於地方行政會議所議之法規當然未便承認緣是對於恢復自治之聲請不免遲疑郤顧記者曰此狃於法律之談也善用法律者避法律禁止點採法意容許點政府旣主四月一日施行縣自治在法律未必有不遵本法規規定而恢復之自治即屬無效之明文則令許自治者爲自治之急要也恢復自治者亦爲自治之急要其所依據雖不同而認自治之急要則一各縣公民根據事實而恢復自治吾知官廳亦無術以咬文嚼字故爲挑剔而駁斥不准也夫此紛雜時代事有只得作不解决之解决而含糊以處者先將自治恢復再作道理俟後遇有法律爭點時另商解决方法是爲今之主張恢復自治者應抱之第一義抑省議會爲全省法定機關行政會議旣以省會代表爲組織分子凡其代表否認之法規於此區域内當然不能成立欲其成立首須先令追認即是以間執政府之口吾知政府亦不易遽斷而恢復自治者便振振其有辭此所謂不解决之解决而只得含糊以處之道也 
 
 

Page 16

 
 
本埠新聞二 
[法部司長攷察獄務]  
　　司法部現派王司長南下考察蘇省各監獄之布置及人犯衞生之清潔並各犯工作之如何曁出品各物之銷數業經抵滬茲定十三日先往蘇州調查第三監獄然後回滬查察本埠漕河涇第二監獄及城内之監一俟竣事再行赴寗考查云 
[西班牙新陪審官謁會讞員]  
　　駐滬西班牙國總領事已派新任副領事約克斯加氏爲公共公廨之西班牙陪審官昨日下午約氏帶其翻譯王振翔乘車至廨謁會當由廨長關炯之與俞奠蓀襄讞延入會客室茗晤片刻即握手興辭而去 
[招領女孩]  
　　淞滬警察廳昨收有女孩一口將姓名等項開列於後以便該親　速去認領其女名卞彩芬年十七歲住通州小千庫服藍布小袖棉襖藍圍裙迷失於浦東三區時爲三月八日下午二點也現留置新普育堂據云乃父卞景福母卞陳氏弟名三郎十四歲妹二娘舅名倪明德此次從嬸娘來上海打算做洋紗走失迷路等語 
[張慶陽剖驗之結果]  
　　行兇人戴三押年半嚴桃春押半年 
　　工人張慶陽因在滬西澳門路與人打架受傷身死由捕報請公共公廨中西官檢騐不明判將關係人戴三嚴桃春戴四培押候西醫剖騐再核在案昨晨由廨提訊尸妻張李氏投求伸雪訊之戴三供認與死者口角起衅曾用手打其一下是實訊之嚴與戴四培均不認行兇中西官核供察閱西醫報告單以死者並無致命傷痕惟戴三等不應行兇判戴三押西牢年半嚴押半年戴四培無干省釋 
[陸子英急病身死]  
　　崑山人陸子英年五十七歲與湖州婦人朱氏姘識多年賃居閘北蒙古路承慶里二百二十號門牌陰曆本月初八日下午一時出外至友人家同义麻雀至四時因病由鄧戴張三友伴送歸家延醫診視醫生斷爲中風不肯開方延至晩間九時身死而陸尚有前姘婦王氏住蘇州得信來滬以夫身死不明投四區一分所報告經劉署員飭十圖地保報請地檢廳昨日上午廳長委檢騐員吏到塲騐得死者委係病死並無别情諭令王朱二氏具結收殮 
[汽車夫肇禍撞傷行人二名]  
　　汽車夫董成偉前日在福州路開車不愼將行人徐吉珍蔣阿濤二人撞倒受傷被捕查見當將受傷人車送醫院醫治並將董拘入捕房昨解公共公堂據包探沈阿岳投訴原告現在醫院不能到堂質證中西官得稟判董押候原告傷愈展期兩禮拜解訊 
[汽車碾傷男孩腹部]  
　　昨日上午九時許某號汽車駛經北四川路横浜橋塊撞倒九歲男孩齊阿寳碾傷腹部受傷極重當由北四川路捕房六百三十五號華捕到來抄錄汽車號碼另僱人力車送該孩往同仁醫院醫治一面歸報捕頭候示聞受傷男孩即由西醫用手術剖腹療治云 
[哈爾濱債案之滬訊沈子揚仍交原保]  
　　姚桂生前在哈爾濱地方因不理擔保欠欵由原告控經該處官廳判姚保出限理詎姚保出後潛逃來申現爲保人張阿桂偵悉來申將姚扭控淞滬警察廳詰據姚供此欵係沈子揚所欠現沈匿居法界等語故由廳長飭派偵探王愼卿至法捕房投訴前情將沈拘獲傳至法公堂奉判再核在案昨又傳訊先由沈子揚所延之巴和律師聲稱此案起因係保人來申將姚桂生扭至警察廳該廳憑姚桂生之供詞而將沈子揚逮案但查得該廳並未接到哈爾濱官廳正式公文豈能據一面之詞將沈拘案應請堂上將案註銷保單發還等語詰之姚桂生供沈子揚在哈爾濱地方以公泰祥名義代人擔保一萬元之欠欵嗣後由商人接開公泰祥沈即逃避不理故由債權人具控濱江官廳將商人拘案奉判交保來申找尋沈子揚今始尋見故扭案請求准予引渡歸案訊辦今商人已有電報至濱江官廳云云中西讞員會商之下判沈子揚仍交原保限十天内候哈爾濱備文到案再行核奪 
[甘肅副劵之大奬號碼]  
　　昨日爲第四次甘肅救濟賑災副券開奬之期午前在西門外共和影戲園内舉行兹將開出之五大奬及經銷各票號碼錄下頭奬一萬二千六百二十四號本埠萬利發二獎二萬八千四百十號本埠美最利三奬一萬四千九百四十號本埠財運來四奬七千六百六十八號硤石大興恒又四奬三萬七千五百五十四號本埠善利全五奬一千三百七十二號蕪湖分局又五奬二萬五千七百二十四號本埠慶萬豐轉漢局 
[三搶匪禁錮西牢]  
　　希圖吞贓之押店另案訊辦 
　　劉和尚王阿二周阿根因沿途攫奪行人財物經滙司捕房包探王桂庭陸連奎費克倫獲解公共公廨諭着押候查明訊辦後由該探等調查得劉等曾在南京路福建路北四川路北蘇州路文監師路等處攫取趙德勝丁阿二張阿五陳維綱及某西人並某氏婦人之衣服銀粉盒金表金項練金四開等物質洋分肥此項贓物除金練金四開外均早向各押店吊齊其金練金四開初據劉等在捕房供係在　路向一婦人　得金四開共有兩枚繫於項練上贓物當時持至大　路全成押店質洋十五元當票一紙因該押店夥給其火柴一盒囑令當塲燬於該押店之櫃外捕頭據供即命該探等將劉帶往全成押店吊贓詎被店夥於受抵後即分兩次轉質於他家得洋二十九元前日始交出當票贖出即於昨晨傳同各失主將劉王周三人解廨經張襄讞會同英赫副領事訊實判劉王兩人各押西牢三年周押二年期满一併逐出租界起案贓物交失主認領收當賊贓希圖吞没贓物之全成押店候下禮拜五另案訊辦 
[破獲大通路之賭窟]  
　　華捕齊潤田聚賭男女賭徒二十人 
　　新閘捕房捕頭前晩偵悉有人在大通路八百四十七號屋内聚賭抽頭諭飭華探目邵和鈞包探陳葆錄協同西探前往拿獲賭徒顧家才張成喜陳阿春俞金春何昌發婦人馬何氏王丁氏王陳氏等二十人詢悉頭家係本捕房一千零零一號華捕山東人齊潤田當將各賭徒連同賭具一併帶入捕房着將齊捕看管餘人准存洋保出昨日傳同二房主婦人李陳氏將齊捕解至公共公廨第一刑庭請究經俞襄讞會同英包副領事研訊屬實以齊捕知法犯法判押西牢一月李陳氏罰洋三十元餘人各罰洋三元充公分别示儆賭具銷燬 
[失女扭控鄰婦]  
　　住居大南門中華路南首之徐雙慶有女巧福年十六歲尚未字人舊曆今年正月十二日忽失該女所在雙慶各處找尋無着雙慶之子徐阿巧稍有知悉向鄰婦朱張氏詰問該氏賄以洋四十三元囑勿聲張阿巧應允茲爲雙慶查悉昨投二區二分所稟控奉飭將朱張氏拘獲移送地檢廳奉廜訊判押限交巧福到案再核 
[公廨車務公堂訊案紀]  
　　懲罰者三十八起 
　　近一週間公共租界内車輛行駛違章之案據各捕房於星期四下午解請公共公廨車務公堂訊理者共有四十九起内汽車夫談阿弟·陸開洪·王添根三人所犯之案判改期再訊潘阿四·殷月書·施榮泉·金朱生·趙阿棠·李仲鶴·孔阿金·毛姓·八汽車夫因訊無違章證據案不成立均着注銷計受懲罰者三十八起被罰人名與所犯案情彙誌如次（一）田桂堂開駛汽車不愼且無照會罰洋五十元（二）陳連生（三）胡阿六（四）周銀大（五）容阿蘭均因開駛汽車疾駛不聽巡捕指揮各罰洋二十五元（六）陳阿根（七）周信福因各將汽車照會私自出租各罰洋二十元（八）徐阿生開駛汽車不愼罰洋十五元（九）翁心田（十）傅阿良（十一）霍阿大開駛汽車或不愼或不點車燈各罰洋十元（十二）英美電車公司司機人陳宗周在南京路開駛電車不聽巡捕指揮罰洋十元（十三）周錦祥（十四）王榮生（十五）韋道士（十六）沈金福（十七）王阿大（十八）何阿四（十九）吳玉錦（二十）陳紀生（二十一）王松元（二十二）薜阿大（二十三）葛鳳林（二十四）陳家全（二十五）李小寳或將汽車久停路上或不點車燈各罰洋五元（二十六）俞春生（二十七）劉子根（二十八）唐金泉（二十九）吳之林（三十）王阿四（三十一）朱德友（三十二）沈金發（三十三）李毛弟（三十四）郭雨春（三十五）王金陽（三十六）殷銀福或汽車號碼不明或不點車燈各罰洋三元（三十七）王祥記（三十八）謝阿三或駕駛馬車不聽巡捕指揮或在馬車上瞌睡着王罰洋兩元謝罰洋一元以上罰欵悉數充公 
[公共公廨訊案彙錄]  
　　昨晨公共公廨民三庭由俞襄讞會同日副領事田中氏續訊日商中國工商公司訴過文俊將劣貨麩皮混售並不將貨交清請追損失銀一萬三千餘兩案先由原告代表律師命證人過子明上堂證明被告到期無貨交付情形被告代表朱斯芾律師遂請求堂上親訊被告口供據被告供稱過子明係我族姪彼代表原告向我定貨嗣以貨色不佳我願賠償每包銀一錢之損失彼定購麩皮共二萬三千包由我償其損失銀二千三百兩結賬以免涉訟全我名譽詎其不允致被原告控告且以特别傳單將我拘押許久蓋我因倉卒無從覓保而營業因此久押亦大受損失不下五六萬金現在無力賠償原告之損失等語結果候會商堂諭宣佈民四庭由陸襄讞會同美丁副領事訊理（一）妓女王愛英聲請給諭禁止鴇母徐汪蘭珍干涉自由案該妓於十三歲被賣十五歲乃娼花榜名凌紅香今年十八歲因欲從良爲鴇所阻遂於前晩隻身出院到廨請求結果本案未判决前被告不得向原告滋擾及干涉其自由（二）益隆西號訴黄介甫等不理糧食價洋案黄延許理律師代辯結果展期十四天續訊（三）沈榮生訴胡金寳等不還存欵案結果改期再訊 
　　又午後民四庭由俞襄讞會同美約副領事訊理（一）王敬臣訴沈聖銓王明生借去方單私售案結果准王明生具結出外俟有力時仍着遵判履行（二）史鴻珊訴夏品川不理鋼板損失案結果改期十四天飭傳韓順謙到案作證仍着被告自邀正和莊賬房到案再訊（三）孫少蘭訴祥裕莊朱鴻昌不付莊票洋案結果原告孫少蘭旣有此項莊票應着祥裕莊照付堂費原告擔負（四）馮恒興訴黄慶記不理代造鐵機緞價洋案結果准改期訊 
[誌謝]  
　　小說時報停版已久近有正書局請李涵秋君編輯重行發行惟以相隔時日太久故並不接續前期名曰「小說時報」王戊第一期現已出版昨承該書局惠贈一册又商務印書館惠贈第十四卷第十二號「敎育雜誌」一册誌此併謝 
來函 
[華安合羣保壽公司來函]  
　　敬啓者今日各報譯載西報所論集欵贖回膠濟路辦法主要兩點（一）商立銀團主任集欵（二）集欵團體主持路政敝公司亦以爲集欵贖路第一要所集之欵留妥當處生利以待交欵至期付交日本不得移作别用第二要贖回之路爲集欵者之産業實行管理以使營業不衰退兩者若有切實辦法則本國有實力之財業若銀行·若人壽保險公司·之擁有鉅額現金者必能立出鉅資集欵即可毫無困難所以敝公司現正籌議（一）獨自出資至少一百萬元（二）許人向公司用按月付欵等辦法以援助熱心應募鉅額而實力不能一次付足者至上文所云切實辦法亦經擬及撮其大要（一）所集之欵至少常年八釐起息以鐵路爲擔保（二）由銀行保壽公司及其他商家所舉出爲其代表之有名譽人物公組一董事部專理集欵事務另請會計專家兩人爲查賬員（三）收集之欵隨時即爲極可靠之投資以生利付息并可付費用之一部份投資途徑應限定凡屬公共信托金所可投資之種類例如購買公債社債及優先股票之類（四）鐵路贖回後實行管理所有路上收入儘先撥付欵息以上建議日前先經通知敝公司在京代表分頭接洽今日又派總司理郁賜·總經理吕岳泉赴寗晋謁敝公司名譽董事齊督軍面商集合有實力之各界合力集欵以免空言無補至所擬辦法誠不免於舉一漏萬且應商妥之處甚多但此事惟重實行贖路總額爲三千萬敝公司現擬自認至少一百萬元若生省能得同志二三家即可集事近日贖路運動風起然顯有實力願獨力擔任百萬元者實未之見竊以外人尚且爲吾擬議辦法登於西報國人安可不即自爲顯有實力之動作故敢臚陳一切敬請露佈藉頌著安華安合羣保濤有限總公司謹啓北京路十一號 
公布欄 
[江蘇高等審判廳]  
　　民庭判决秦琴蓀與卞維堯因欵項涉訟抗告一案（决定主文）本件抗告駁回抗告費用由抗告人負擔 
　　批示程秦津呈爲與黄國華贖田糾葛縣署停止執行請督促進行由呈悉准即令行崇明縣迅予查照原判依法辦理仰即知照此批楊光裕狀一件爲請發與曹茂德因田價控訴一案卷宗由狀悉查本案卷宗已於本月七日令發常熟縣署仰即知照此批汪仁智狀一件爲吳義森延不償欵請飭縣押追由狀悉已令行吳縣知事查照該民等和解内容迅予執地完結仰即知照此批龐蘅裳呈爲縣署延不續審請予督促由呈悉仰候令行吳縣知事迅予定期傳訊依法辦結此批（以上三月十號） 
[江蘇高等檢察廳]  
　　批示姜仲玉上告狀悉仰即提出理由書以便呈送此批丁徐氏等狀悉仰候調卷核奪皮批秦寶林狀悉准予保釋此批朱步青狀悉該案是否與被告人有干候再令行該縣知事迅予依法立理此批徐鼎泰等狀悉 
本案准令該縣迅予依法辦理矣仰即知照此批丁道三對于謝寶秀案奉傳具陳請求宣示等情呈遞一狀李銀山等委夏鼎瑞辯護呈遞一狀查查氏補具抗告理由呈遞一狀以上三狀業經本廳查閱函送同級審判廳核辦仰即知照此示（以上三月十號） 
[上海地方審判廳]  
　　判决主文（民一庭）一件决定彭全興與汪吉權等因和誘和姦私訴涉訟一案（主文）本件訴訟駁回一件决定馬趙氏與王金賢保證債務控訴聲明窒碍一案（主文）本件聲明窒碍照准（民二庭）一件决定黄秀村與沈兆卿因借欵紏葛控訴於和解成立後聲請傳訊一案（主文）本件聲請駁回一件判决梅建棠訴王象寶因執行異議糾葛一案（主文）金源順（即金大興）貨船三股之一應認爲梅建棠及其經理之源利公柴炭行有抵押權准予啓封訟費歸王象寶負擔 
　　批示一件錢寶記呈爲契劵受騙請求備案由呈悉查該項管業證書是否爲已故之葉光祺騙去無從憑信所請應毋庸議此批一件顧鏡狀請給領案欵由狀悉准予來廳繳證具領此批一件李少旭狀請銷案由狀悉准予銷案此批一件李錦記狀請准予銷案由狀悉准予銷案此批一件徐永洲等狀請暫緩執行由狀悉准如所請辦理此批一件王雲狀請核准中止訴訟進行由聲請悉本件訴訟准予暫緩進行以七日爲限如限内不來聲明逾限即行傳審仰即知照此批一件陸蔡氏狀請銷案並請給領由狀悉着即來案候諭此批一件胡俞氏狀請飭吏迅予啓封由狀悉業已派吏啓封矣此批一件李廣珍狀請銷案由狀悉准予銷案此批一件朱金記狀交案欵由准交此批一件李金階狀請銷案並開釋被告由狀悉仰即來廳候諭此批一件陳光德狀保梅建棠代領案欵由准保此批一件平洽門狀委陸問心代領由狀悉准予委任代領此批一件陳阿明狀領案欵由准領此批一件鄭永鄭永鑫狀領案欵由准領此批一件做承康狀請發局工作　狀悉候再傳戴樹生來案訊奪此批一件朱錦榮狀保高福兆由准保此批一件王季魯狀請將葉瑞生迅釋由狀悉准即提釋完案　批一件姚鴻狀請給發膳資由狀悉候　追此批一件高福兆狀交案欵由准交此批一　楊瑞馨　領保證金由准領此批一件衞老會狀保陳寶金由准保此批一件姚　狀請交保出外清理由狀悉仰覓妥實店保來案訊奪此批一件任嘵宕狀請銷案由狀悉准予銷案此批一件陳秋林狀請標　完案由狀悉業已當庭諭知矣此批一件倪德明狀爲産經分析恐防誤會請求備案由據呈該氏爲四子分析家産已有年餘並經登報聲明何致再生糾葛所請備案廳毋庸議此批一　夏樹興狀請迅予撤銷假扣押即日啓封由狀悉該氏旣不遵照前　提供擔保所請仍難照准此批（以上三月七日） 
 
 

Page 17

 
 
   
 
 

Page 18

 
 
自由談 
遊記 
[遊羅馬敎王宫觀名畫記（十六）] [  汪筱謝女士] 　　 
　　第三廊繪拿阿造木筏停於山上其妻及子運畜類自木筏上至田中并及拿阿祭天 
　　第四廊繪天主許亞伯拉罕Abraham以大家産陸妻Lots成爲鹽像 
　　第五廊繪天主顯現於亞散克Isddc夢中命其留居於及米Grrar 
　　第六廊繪亞各以水餧羣羊與其全家回加兩Canaan 
　　第七廊繪約瑟以夢境示其弟並告法老以其夢之奇異 
　　第八廊繪摩西被救於法老之女時以色列人方出江海摩西擊石衆水自此中流出 
　　第九廊繪天主顯現於摩西希伯來人之祭金牛及摩西之祈禱 
　　第十廊繪以色列人經約但河Jordam求來哥Jerico城傾倒以加南地分給十二支派之以色列人 
　　第十一廊繪散末膏大衞爲猶太王大衞得勝進耶路撒冷城 
　　第十二廊繪掃羅門被膏爲土及掃羅門造耶路撒冷廟　　第十三廊繪牧羊者知耶蘇降生及耶蘇受洗并末次夜膳 
閑話 
[巴黎之女性觀（七）] [  昭實]  
　　是年嘉奈伯爵夫人LacomtesseGerarddeGanay又曾就伯爵夫人珮合氏LacomtessedeLehague之邸宅客堂飾成埃及式大花廳扮演一戲名「夢之翼」LesAil　sdlunＲeve自始至終一以翔舞出之不事聲歌更無說白編此戲者爲沙柳話伯爵LecomtedeChaileval劇中主角爲一耆宿亦由伯爵身任之戲情大致爲一耆宿伏案攻書倦而假寐四壁廚窗有極多陳列品彫像古玩蟲鳥標本之屬畢具耆宿合眼朦朧即夢見一切陳列品漸變活動彫像下廚而舞蝶亦飛動起而旋舞月光自戶牖入雪花無數又自月光中至繞此耆宿紛飛不已未幾蝟蜓蜂蟻蟋蟀亦至并薨薨然起蟲聲迨此老醒一切物均歸原位寂然不動奇幻處令人興歎飾此一切物者皆貴婦人巴黎之大久已不能使名門佳麗一堂會合如許之美盛矣 
　　在六月間梅臘王爵夫人LarincesseMurat假舞珮場L 'opera爲舞場場出入口飾成義大利廳柱式塲内似一大鳥籠而衆賓舞衣厥狀均類鸚鵡殊令人稱異不置此外如杜德闈公爵夫人LaduchesseDoudeauville華倫路ruedeVarennes邸第半百年間歐洲大人物莫不蒞止其欵接前葡萄牙君后之園燈盛會實足與流漪Neuilly某邸之堂戲英大使之饗宴爲巴黎上流人物所爭趨者同爲一年中不可多得之美景（參看十年十月二十一日自由談） 
 
[未來内閣之人才] [  警幻]  
劇談 
[評馬連良] [  舍予]  
　　馬爲北京富連成科班子弟出科未久該班先名喜連成如喜字輩高玉喜（即現蒞第一台之元元旦）技藝確有根基若連字輩出色者則僅小翠花（于連泉）馬連良二人他若趙連升雖在北方稍有小名聞藝殊不見佳富字輩有小雲之弟尚富霞及英秀之孫譚富英惟該班人才多無充分嗓音蓋此京科班學戲時及演戲時每排重戲吃累致害歌喉觀於于馬之嗓固可知也馬宗賈賈學譚凡譚之做作賈無不能故馬在京間接摹譚而直接又仿余焉來滬登台計觀得打棍出箱南天門珠簾寨賣馬販馬記盜宗卷打魚殺家諸劇以南天門及盜宗卷最佳均做勝于唱限於嗓音凡高處皆避去改從低出變化神奇多别饒韻味如台容步法手足皆有家數惜頭太摇晃不無微憾其戲格在高慶奎上而唱腔戲味幾與小余並駕日來察諸輿論無論内外行皆一致贊賞甚可喜也出箱摇板大有神味四平略遜南天門做工絶佳惟我與小姐來遮寒一段中改用我比你女子勝十分或謂你女子三字未妥非僕對主所當稱者嗣後宜改予意於行腔尚不扦格也珠簾寨前段較後段有神惟改新式軟靠爲人非議致收威身段不及老靠得法亦當改正盜宗卷表情極稱賣馬平穩販馬記足爲白牡丹生色王又宸或未必能臻此境打魚殺家昨夜晩一段唱反較做佳或非常演之故然工架固自然老到也當演打魚殺家日看客中舍觀劇外有關心於蕭恩靴鞋問題者以前此評劇界力爭此點卒未解决馬雖未必有可解此紛之能力但亦足資參攷遂有人先詢於主張用靴者答謂恐已有人運動用鞋繼詢主張用鞋者則謂已有運動用靴矣靴鞋爭執乃出以運動亦殊可哂殆出塲打魚用鞋而二場用靴兩不偏袒各得勝利聞馬當時頗以情面關係爲難或非固定如此也然予意此劇蕭恩打魚固當用鞋而以後正不妨用靴耳（却酬） 
小說 
[社會小說人間地獄（四八）] [  娑婆生]  
　　第八回紅樓一角軟語話杭州銀燭三更柔情迷弱水伍仲良道不對的不對的薇琴嘴裹說小桂英靠不住的你和他本來是情敵差不多有旣生瑜何生亮的情形你那裏會有好話說出來薇琴道好了好了我同他也没什麽深仇大恨見了面大家還是姊姊長妹妹短的招呼我怎好瞎造他的謡言不過姚大少没看見過他問起我我說說罷了哦！我到忘記了你恐怕說起小桂英要牽涉到你所以這樣發急别的不打緊恐怕我說出你們在大利公司樓上吃大菜的那件事伍仲良笑了一笑臉上微微的起了一陣紅光說道儘管說儘管說横豎這裏没什麽陌生的人你說了我我也自會說你和子壽落西湖的那件事薇琴走過去直撲伍仲良要擰伍仲良的嘴幸虧程藕舲擋住鄒芝誥道不必提了你們眞是六月裏掬毛坑越掏越臭姚嘯秋道你們到没說出小桂英的什麽事自家的事倒不知不覺的披露出來究竟小桂英是怎樣一個人可以當得起魯殿靈光呢薇琴道天理良心他人到還算齊整的不過他吃虧一雙眼睛白的多黑的少不大十分靈動臉孔上有幾點雀斑别的到還過得去圓圓的一個面架子狠不討厭皮膚雖帶點黄在我們杭州總要排在白的一邊鄒芝誥摇頭道你說了半天小桂英的一大橛粗腰到反没想起在我看來小桂英件件總還好就是腰太粗些所以他無論穿裙不穿裙下半截身體只覺得擁腫顯不出風韻說著伸過手去趁勢向薇琴身上一拍道那裏能抵你這柳腰一扬嬝娜生姿呢難怪我們藕舲兄要爲卿顚倒薇琴不提防被他一拍慌忙讓之不迭笑道說便說怎麽動手動脚我到没什麽交關當心被憐影看見了這時候又走進了兩起客人一個是金子丹一個是應桐伯俱是柯蓮孫的親戚由蓮孫介紹與程藕舲認識的兩人一到大家自有一番招呼藕舲忙問我們閒人狠多可以再凑一個和局不曉得子丹兄與桐伯兄有興致没有金子丹道不必罷不必罷說罷忙伸手向腰間掏摸掏出一張鈔票看了一看急忙喚過小大姐來道這是一張五塊錢的鈔票你替我換一換那小大姐道阿是換角子金子丹道不是是換洋錢小大姐道烟紙店裏要兌一塊錢角子方肯找洋錢全換洋錢是不肯的金子丹聽了這話手裏執着鈔票正在躊躇還是應桐伯聰明些忙問金子丹道你可是換了出和錢金子丹點頭道正是應桐伯道那就可以不必兌了我這裏有零碎洋錢呢說著在衣袋内取出三塊錢放在桌上金子丹便將手裏的鈔票也放在桌上找回兩塊洋錢住腰裏一塞笑向程藕舲道我和桐伯盡義務不碰和了藕舲謙遜一聲便命大小姐收去 
[餘瀋] [  徐位銘]  
　　舉國沈沈悉含鬼氣其一種頽喪之狀實足令人短志國家多故百業凋零孰不同感然豈痛哭流涕所能收效邪必也一鼓作氣奮發有爲始克有濟於事今人則不然見日落而思晩年睹秋風而憂零落徒作長吁短嘆而不知聞雞起舞奚有裨哉 
 
 

Page 19

 
 
   
 
 

Page 20

 
 
   
 
 

Page 21

 
 
申報汽車增刋 
評論 
[爲創辦長途汽車者進一言] [  陶]  
　　一國文化之盛衰實業之興敗民智之通塞實繫於交通之便利與否西人謂入人之國先覩其路政誠以道路之於國家猶血脈之於人身也故今日道路之提倡汽車事業之發展非無因焉蓋汽車之運費較火車爲廉而其速率則較火車爲速至於築路之費相去亦不啻天壤况汔車之爲用上自工商實業繁盛之區下至窮鄉僻壤田舍之間皆得藉以轉運此歐美各國之所以力築道路用促工業之進步而增文化之興盛其視修築長途汽車道路尤爲當今之要圖吾國人士近因潮流所趨亦莫不以創辦長途汽車修築道路爲救國之大運動風聲所播各地響應惟是規畫易而進行難或已進行而以持久困難者或已從事而有退讓之意者或正在規畫而無進行之志者如此而欲望汽車事業之發展道路之推廣誠有所不能推原其故以未得要領而已茲爲陳述如下 
　　（一）道路之修築祗圖目前之小利不顧日後之大謀者雖爲世人之通病然以吾華人爲最常見各地修築道路僅以測繪路線舖以泥沙礫石用路機滾平而已其於路基路床能否任重以及全路維持之方法多不注意故駛行未久路面損壞以致停車修繕甚或資本不敷推諉修繕費鉅而停止營業此皆築路不良之故吾願創辦長途汽車者須先加意於築路寗可不進行萬勿修築變相的泥路以壞大局也 
　　（二）車輛之採購歐美各國科學進步製造精良汽車之種類旣多質地之堅實各異是以在吾國汽車事業發剏之秋其於採購車輛一端最宜留意幸勿草率從事吾聞各長途汽車公司選購車輛時咸致意於車價之高低而於車輛之結構製造之堅固施用之適合反不講求故馳行未久非機械不靈即開馳有碍乃棄而不用叧購新者可謂不經濟之甚矣或且因而中止其營業使精神財力兩多虧耗故欲創辦長途汽車者當以明確的眼光選購經濟的車輛也可 
　　（三）管理之方法雖有堅實之道路完備之車輛苟管理不得其法處置不能有方仍屬行九十半百里在吾國創辦之初汽車事業功稚之時宜羣搜搏採凡歐美各國已有之成規不妨多所借鏡更視吾國實地情形加意研究使管理上種種手續有條不紊主其事者須富有學識深具經驗而謂辦理無效吾不信也 
　　吾國際此修築道路創辦長途汽車最力之秋願從事者能於道路之修築車輛之採購管理之方法多所考慮則吾國交通前途庶有豸乎 
專論 
[汽車與火車運輸上之比較] [  旨顯]  
　　陸地運輸之方法有二即路道與鐵路是已鐵路通行火車任重致遠迅速便利其重要早爲人所共知道路通行汽車尚屬十餘年來新發現之事業然其進步極速風行全球其功能直與火車相頡頏吾國人士有鑒於此近年以來提倡號召不遺餘力建設道路通行汽車以期便利交通整興工商實業然則汽車與火車運輸上之比較果何如乎爰草此篇供獻國人 
　　（一）火車頭之力大者能拖五萬磅小者可二萬磅茲姑定爲三萬磅火車在平地軌道上開駛所需牽引力每頓之重自六磅至十磅設遇山坡所需牽引力更大坡之竣易以百分計之如軌道長百尺上端高過下端一尺者曰百分之一坡高過二尺者曰百分之二坡餘類推火車上每百分之一坡所需力爲每頓二十二磅茲假定平地牽引力爲七磅坡上牽引力爲三十三磅共每頓四十磅則具三萬磅力之火車頭能拖七百五十頓車頭與空車之重約三百頓貨物之重爲四百五十頓如是平常一列車可運貨四百五十頓今英美通行運貨汽車大者可載五頓此四百五十頓之貨若以汽車運之須用汽車九十輛以九十輛汽車方能抵一列車故以運輸功能言汽車不及火車遠甚 
　　設上海某號欲從鐵路運貨若干噸至無錫某廠必先將貨物設法搬運至火車站堆置鐵路棧房内次之自棧房裝上火車運至無錫到後自車上卸下又堆在棧房内然後設法送至某廠故自上海運貨至無錫在兩端有若干之搬運有若干之裝卸因之除鐵路運費外又增若干之零費今若以汽車代之則自上海棧房門口一次裝上之後一直送至無錫某廠門口無展轉搬運之煩故汽車運輸較火車直捷簡便 
　　在上海自棧房搬至車站需若干時堆置於鐵路貨棧以待火車之便需若干日啓行後在路上若干時到後在棧中或車中若干日搬運至某廠需若干時故自上海某號至無錫某廠自鐵路運行至少數天今若以汽車代之棧房口上貨一小時路上每時十哩計不過數小時到某廠門外卸貨一小時總之不過數時而已故汽車運輸較火車迅速省時火車在平地軌道上開行每噸重需牽引力自六磅至十磅汽車在平地道路上開行每噸需力自三十磅至三百磅不等視路面之軟硬而異以是汽車所耗之機力數倍或數十倍於火車卽汽車轉行貨物機力之代價數倍或數十倍於火車機力之代價因是直接關於轉運貨物之費用如薪工燃料等等總計之汽車轉運每頓每哩之費實高過火車每頓每哩之費 
　　鐵路土堤之塡築軌道之鋪設橋梁涵管隧道之建造車站貨站工廠車輛之設備以及各項之常年修養補繕在在耗鉅大之金錢而此金錢又不能直接生利其每年之利息匀攤於一年内所運貨物之上故每頓貨物之運過者除付直 
 
 

Page 22

 
 
接之開行費外擔負此間接之耗費甚鉅至於道路築造費較輕各種設　亦甚簡略故間接之耗費遠遜於鐵路 
　　汽車運輸之間接費雖較輕而直接之開行費則過鉅以前者之所小不足補後之所縻故汽車每頓每哩之運費終較火車每頓每哩之費爲昻而火車運輸終勝於汽車然而火車轉運多費周折其起點與終點耗費若干之搬移裝卸若并此費用而計之火事之運費大增在短程之轉運其費超過汽車若在長程則猶較廉也（未完） 
[德國霍克汽車到滬之先聲]  
　　德國霍克製造汽車廠係該國首創之廠車身機器之堅固歷久不壞早已馳名天下爲中外所深信現在中德通商恢復原狀已有蓬車數輛抵申其輅車重量車等亦不久到申經理者係四川路十號華商董杏記號據有一種長途汽車裝置尤精座位可分兩等車頂又可安放行李冬可防風寒之侵掠夏能便凉風之流通聞四五月間將有一輛繞駛租界各馬路俾衆參觀云 
[長途汽車與火車之比較觀] [  傳聲]  
　　（一）資本火車之軌道及機頭車輛等項需價甚巨長途汽車之路祗須堅實平坦他如橋樑之建築車輛之製造費均較廉也 
　　（一）次數火車每以交車之關係及機頭車輛之不敷車行次數不能如旅客之所望長途汽車則不然往來之車無須交車等候苟車輛充足營業發達則次數自不難增加也 
　　（三）衞生長途汽車無黑烟之彌漫無煤渣之飛散乘客坐其中空氣清潔身體愉快較之火車不啻有天壞之别且以其無礙衞生雖人烟稠密之處亦得通行無阻 
　　（四）利便長途汽車之停車甚爲簡易且駛行未幾即能迅速如常故停車地方較爲繁多俾乘客得以上下利便而於行車之速率固無甚大碍也 
　　（五）斜坡長途汽車駛行於斜坡上較之火車費省而速率大有許多斜坡火車所不能駛行者長途汽車能駛行無礙（乙種酬） 
汽車常識 
[購新車者須知] [  唐]  
　　滬地之汽車日增月盛凡力足以養一車者多購　一車但新車行駛於路上時有數點爲車主所不可不知者今試舉於下 
　　（一）起首之五百哩路乃所以定車壽之久漸不善行駛將使之壽促返之則否　　 
　　（二）新車初行駛時千萬勿過速勿在起首之五百哩内其速率超過二十五哩一小時 
　　（三）勿用HighGear以免過熱傷車機各件 
　　（四）車之由製造廠出技師每配定以過量之油注入車機中此因車機新時必極相和合且緊故需多量之油但購車者在車駛過之後亦時注以多量之油則車發動時必生困難　　購機器脚蹈車者須知 
　　於君未乘車出外時須先將車上各螺絲上緊間數日後又依法行之至於Clutch亦須時加視察車輪之鋼絲及前後車燈與扶手（HandleBar）塵埃泥土及雨水每易使之生銹可用Vaseline和以Gasoline成稀薄之質塗之此法爲有效（乙種酬） 
 
 

Page 23

 
 
   
 
 

Page 24

 
 
 ]P>常識 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常識 
常評 
[論音（續）] [  老圃]  
　　益一邑三字今人讀之或無區别然試以拉丁字母譯其音益當作ik一當作it邑當作ip三音截然不同又嬰因陰三字今人讀之或亦無區别然以拉丁字母譯其音則嬰當作ing因當作in陰當作im三者亦截然不同凡此皆可以梵文證之亦可以日本文證之凡佛經中梵音之漢字其爲東冬鍾江陽唐庚耕清青諸韵之陽聲者其梵惮之未必以ng或nk收音如恒河爲Ganga商羯羅爲Candara是恒商字皆以喉鼻收音也其爲眞臻先諄文欣魂痕元寒桓删山仙諸韵之陽聲者其梵音之末必以N收音如印度爲india身毒爲Hindhu是印身字皆以舌齒收音也其爲侵鹽添覃談咸銜嚴凡諸韵之陽聲者其梵音之末必以Ｍ收音如三菩提爲Sambhota閻浮洲爲Jambu是三閻字皆以唇收音也其入聲則屋沃燭覺藥鐸陌麥昔錫職德諸韵字其梵音之末必以K收音如釋迦爲Cadya阿育爲Acoda是釋音字亦以喉鼻收音也質櫛屑術物迄没有曷末黠鎋薛諸韵字其梵音之末必以Ｔ或Ｄ收音如佛陀爲Buddba悉達爲Siddha是佛悉字亦以舌齒收音也緝葉帖合盍洽狎業乏諸韵字其梵音之末必以Ｐ收音如迦葉爲Ｋacyapa笈多爲Gupta是葉笈字亦以脣收音也又證以日本文凡眞致諸陽聲和文皆以「ヌ」收音此與Ｎ相當侵鹽諸陽聲和文皆以「厶」收音此與Ｍ相當惟東冬諸陽聲日人讀作陰聲與侯幽無别爲ng之變其入聲則屋沃諸韵字和字必以「ク」或「キ」收音此與Ｋ相當質櫛諸韵字和字必以「ッ」或「チ」收音此與Ｔ相當緝葉諸韵字和字必以「フ」或「匕」收音此和字當加圈本與Ｐ相當但今不加圈及由促音變爲緩音故法妾等入聲日人曼聲讀之已忘其爲入聲然原其本音則「フ匕」加圈亦閉口音也歷觀以上諸證則所謂陽聲者當分三類東冬鍾江陽唐庚耕清青爲一類皆以疑ng收音與入聲屋沃燭覺藥鐸陌麥昔錫職德等以溪Ｋ收音者相配眞臻先諄文欣魂痕元寒桓删山仙爲一類皆以泥Ｎ收音與入聲質櫛屑術物迄没月曷末黠鎋薛等以透Ｔ收音者相配侵鹽添覃談咸銜嚴凡爲一類皆以明Ｍ收音與入聲緝葉帖合盍洽狎業乏等以滂Ｐ收音相配故緝盍非陽聲東冬蒸非閉口而特設軸音亦可不必也 
[道德]  
[棒喝語] [  清虚子]  
　　（一）凡事中途蹶躓者是表其事先未能通盤籌算之明證 
　　（二）講求外飾者其腹中所有恒與外表成反比例 
　　（三）爲名求學者必無實學 
　　（四）沈溺於不良嗜好者終必殺其身 
　　（五）人之煩惱每從妄想而來 
　　（六）酒食徵逐者必無意於德業 
　　（七）處社會無容忍之功夫必致失敗 
　　（八）凡事急於欲成者鮮獲善果 
　　（九）與損友交其人格必致破産 
　　（十）以欺詐自快者不啻自速其敗露 
　　（十一）見理不明者每多怨人之語 
　　（十二）名利塲中恒少得意人 
　　（十三）與人交友失之亢或失之卑俱愚也 
　　（十四）無實學之敎師恒恨一小時之時間過長 
　　（十五）子弟少時苟任其爲所欲爲而不加制止者必陷溺於邪途 
　　（十六）偶一得失而喜怒悲歡輒形諸色者其人必乏淵深之學識（乙種酬） 
經濟 
[商業問題之研究（續）] [  吳東初]  
　　零售業訂價續論 
　　前章言貨品之售價原有三要素曰進本曰開銷曰利益然其中尤以進本與開銷二者爲重要蓋無論其爲某種貨物如能賣回本錢保持開銷不問利之多寡即不致於虧本矣雖獲利愈多根基愈爲穩固欲圖發展更屬易易然做生意而不虧本比上不足比下有餘是差堪自慰者 
　　今吾所欲申辯者即利益有時非完全獲於在進本與開銷上所增加之幾成者而售價亦非僅根據於進本與開銷也因有時商人所籍以謀獲重利乃在所謂時欵與專利二者也何以言之不觀乎市上所售之綢緞乎形形色色花樣時時翻新欵式愈出愈奇當市上盛行小花色時則大花色之價因之以减行團花色時則雜色者價自較賤居民之講經濟者向綢緞莊購買非當令之花色取其價廉耳反之一般風雅闊少時髦女子只知應時勢之需要圖耳目之新異不惜高價購買以致開店者認爲獲利之莫大機會動輒蓰長其價所獲因此甚鉅 
　　至於專利二字大有奇貨可居之勢亦即供求獨自操縱之理也旣經法律之許可獨家售賣即可任意索價因同時無他處可購得之故耳 
　　雖然時欵與專利二者均爲暫時的而非永久的當事者必得手段敏捷觀察明確因時勢之需要而造成獲利之機會時欵所懼者在遲延緣所謂時欵一時有一時之欵式如不趁時轉變見人動獲鉅利迨至自身無效則進貨之所謂時欵者已成明日黄花無利可圖矣專利所忌者在他人羣起仿造一經仿造則利益均霑原來可享受百分利者今只五十分矣再加入一仿造者則又减去一份利矣按之物價規定原無一定市價漲落易起爭兢吾謂商人不如於訂價之原素將進本開銷利益作爲訂價一定之標準再於專利時欵諸層深加以精密之研究則其於已業前途必有無窮之發展也 
 
[鴽獸散義務權利如蟻附羶一　意少　画]  
衞生 
[手淫之傷生] [  撫稠]  
　　余非醫生然研究醫術亦旣有年年來奔走南北凡新知舊雨率以診病爲請余遇危難大症亦屢矣而無法診治者莫 
如青年之手淫 
　　（一）手淫之緣起近來坊間導淫之書汗牛充棟美其名曰言情小說而實皆淫盜之媒青年男女情慾初啓意志未定用是犯手淫者率十之七八 
　　（二）手淫之徵象凡青年手淫過度者初則面色慘白無血或帶淡黄金色繼則腰骨酸楚甚且痰咳吐紅漸成癆瘵終身無健康之望 
　　（三）手淫之疑似手淫過度精髓必竭一遇風寒病根爆發醫生不知其底藴在春則誤爲温在夏則誤爲霍亂在秋則誤爲癘在冬則誤爲傷寒亂投表散消瀉之藥而病乃不起 
　　（四）手淫之救濟及防衞手淫之危害旣如是其烈手淫之病徵復如是其複爲醫生者對於青年之病概宜注意其腎部之是否虧損而爲父師者宜設法勸導或制止毋使「禍發於隱微病中於所忽」至青年男女知手淫之足戕其生互相警戒則更善矣（乙種酬） 
法制 
[司法權與司法行政權] [  倬漢]  
　　司法上權限可分司法權與司法行政權兩種司法權者司法官吏解釋「國家所制定公布」之法律而適用於「人民之發生法律關係」之特權也國家制定法律而公布之又必畀權限於特定之人使適用此法律其人爲誰司法官吏也司法官吏解釋法律適用於人民時不受任何階級之制限任何階級之命令任何權力之干涉而得毅然决然行之以有司法權故觀此則知司法權異常神聖不容侵犯非是則無以保司法之獨立精神而蠲狥私枉法之流弊例如大理院或審判廳推事受理民刑訴訟事件時得以獨立之態度研究事件之性質而援引法律以定期制裁在審理時間以内無論總長省長督軍誰某不能私行請託卽元首司法總長上級審判廳亦不能命令或授意使準據以爲審判是故欲司法獨立不能不維持司法官吏審判之獨立卽所謂司法權也 
　　司法行政權恒人驟視之莫不覺其意義含混其實不然司法官祗能依司法權所及行其審判而已至法院之治事如組織設施上下級之命令服從司法文書之報告檢察官偵查提起公訴等不屬於司法權以内之事件謂之司法行政事件由司法行政官行之其權限謂之司法行政權（乙種酬） 
市政 
[吳淞之市政] [  王德發]  
　　今之談市政者皆曰欲得市政昌明而不注意於地方衞生交通警務敎育工程財政等等之改良則新市政永無實現於今日之希望余目負笈吳淞後遇星期輒至鎭上購物吳淞鎭雖不廣然人烟稠密商業繁盛進出口各船舶於此恒停泊焉余初去時第一物觸余目者卽爲街旁土中所埋之糞缸十數隻中满注以糞汙日熱薰蒸臭氣乃漫空飛舞觸鼻令人欲嘔余曰吳淞鎭人豈盡失臭覺耶某同學答曰是蓋所謂入鮑魚之市久而不聞其臭者也更前則遇厠所數所内中小解者大便者各坐立不一街中人一一望見男女過其前亦毫不知羞眞奇事也及行經某河（吳淞鎭街西）則於同一碼頭上有洗刷馬桶者數人一掉首則又有米洗菜者數人吾於是知吳淞人於衞生乃毫不講究至若隨處小便垃圾满衢警察更不一過問後余凡無要事誓不再涉足其地自去歲吳淞商埠局成立後聞於淞鎭市政將加以整頓余欣然喜曰鎭中之數十隻大糞缸其從此他徙乎不獨此也其他關於警務交通各方面當亦與之有同等進步乃事實上殊不然街旁之糞缸今猶龎然在也厠所中之怪現狀猶若是也余甚惑之今者聞又將組織市政廳矣余謂吳淞市政廳苟實現第一要辦之事爲衞生而衞生中最要急務必先將街旁所埋之糞缸一一除去厠所亦須大改良免致演出種種笑話然後再旁及警務交通敎育工程等等其庶幾乎不知倡辦市政諸公亦以鄙言爲河漢否且也淞滬相距非遥瞬息可達而兩地之市政相去乃如此使外人見之不將笑吾人之太無自治能力乎余甚願淞人及早注意之 
 
