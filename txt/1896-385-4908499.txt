# 1896 - 385 - 4908499

 

Page 1

 
 
[校宋一黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經惟撮是書之精要邇來歧黄家所讀馬元臺注素問厭其繁雜汪氏素靈類嘉惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部倩本局新字排　用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[重印明季稗史告成] [  圖書集成局啓]  
　　明季稗史一書分子目一十有六曰魚皇小識曰聖安本紀曰行在陽秋曰嘉定屠城紀略曰幸存錄曰幸存續錄曰求野錄曰也是錄曰江南聞見錄曰粵游紀聞曰賜姓始末曰兩廣紀略曰東明聞見錄曰青燐屑曰吳耿尚孔四王合傳曰揚州十日紀大抵雜紀前明末造佚事體例雖近乎野史要皆得諸目擊非同耳食之談披閱再三實足與正史相印證本局前曾覔得舊本用活字板印行寰海流傳爭先購置兹復印以雪白連史紙校讐裝釘精益求精每部六册碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[閱本報兩紀演雷事系之以論] 接前稿 
　　或曰中國雖步武泰西考究洋務實則徒襲皮毛從無人能精心體騐爭勝外洋購買器械製造軍火無非以是爲利藪稱之爲美差夫爲朝廷辦事用一分財出一分力無非欲使國家受一分益而已利於何有美於何有若必欲其利欲其美則非營私取巧何能至是是故泰西廢棄之物以爲不足用者我以金錢數百萬購之鰓鰓然奉爲至寳語於人曰是購諸歐西天下利器無過於此其實所費雖鉅以之付價值者十之七以之八私囊者十之三不過爲此大言以欺人之耳目耳至於考騐學生亦何堂準其學之優劣以爲階之升遷有大僚之薦剡者拔之前列有財帛之賂遺者登諸上選其餘世家華胄故舊親戚無不各準乎情予以位置而技藝出衆才智邁俗者欲思一級之登幾幾乎如升天之不易學生亦知其所爭之不在此於是以鑽營爲能　緣爲計不求學業之如何能善但思勢力之如何能爭而此中盡係廢材遂無一人之可用此中國所以效法泰西迄今已數十年曾未一收其效職是故也余曰是有激之言雖與今世弊政甚爲切中然亦究非持平之論大抵製造一器卽有一器之用法失之毫厘謬以千里無論槍砲之單響連響前膛後膛火藥之有炸藥棉藥餅藥栗藥子彈之或有長或有尖各有所宜不能淆亂其槍砲之大小氣力藥彈之輕重數目亦各有其準不容一絲一毫之差中國每聞泰西出一利器必汲汲焉買之效之砲則忽焉而克虜伯忽焉而阿姆斯脫郎槍則忽焉而毛瑟忽焉而林明敦在敵人旣有快利之器我之從事固不可以稍緩然僅僅敵人有之我亦有之尚未足以制敵也夫何項槍砲卽配何項之藥何項之彈各别其用不能從同設當行軍之時我軍所持之器旣不能一律彼此卽不能相假有無卽不能相通殊爲未便或演放之時偶未詳愼非特不足以害人且轉以之自害遺誤戎機實非淺鮮卽如魚雷一物乃行雷中之一種與伏雷浮雷同名爲水雷工價廉而功用甚大其始爲奥國人懷胎脫所造法人先得其秘而以德人所製爲最精蓋德國柏靈之刷次考甫廠曾别出新意用燐銅以代銅不生銹而施放尤易能準英都烏里治地方羅亞兒游那拉官砲局所製有名爲威德哈德魚雷卽爲工人名威德哈德者所創造聞當製造之時雖本國人亦秘不使知後各國製法日精是局所製未能盡善遂不甚著名今未知此局尚存與否要其大較則以溼棉花火藥實其中而用乾棉藥作引放時必於數十丈内方能有準惟此器機簧繁密倉卒之間斷難試用苟非熟練於平時無以收臨事之效故南洋水師學堂特令學生專門習之然其器之險已不煩言而知一時之失亦奚足怪余又安知製法之容有未精用法之或有所誤而何敢責備從嚴遽爲諸學生咎耶閒嘗謂方今之世欲與西人爭武事之雄必先自出機杼精研製造之新法敵有利器我必思設一法以上之創一物以制之徒事因人已屬落人後著試觀泰西各國製造之法亦不過創之於近百年間而日新月異已如此不同誠以心思愈用愈出卽器械愈出愈精以我華人之聰明才力不亞西人苟能奮勉其心深思其法安見無一旦豁然别有異器足爲西人所退讓不遑且法爲已之所創則成敗利害均所深知斷不至於鹵莽滅裂肇禍崇朝此工藝之學所以不能不講而必欲高其官爵厚其廪祿以誘掖而奬勸之不可拘泥藝成而下之古語而賤工人爲細事也其次則在練之純熟鐵以千辟而成鋼丹以九轉而成永世間不論何事無非由熟練而成操切以圖未有不至於敗事必也紆其時日邃其功夫然後臨時能操縱自如如六轡之在手否則擲黄金於虚牝等性命於鴻毛推極其害之所至蓋恐有不止於是者吁可畏哉吾願謀國諸公加意於製造訓練二事而愼毋昧然從事焉斯可矣 
[軍麾蒞淛]  
　　杭州采訪友人云新任鎭浙將軍濟留守祿於本月初五日行抵杭州泊舟武林門外新碼頭八旗協領諸官齊整隊出城恭申迎迓留守一一接見然後呼殿入城行至月城省中各大員均向香案前跪請聖安留守急出輿站立一旁答之曰安然後與各憲相見時已鐘鳴九下矣洎入署卽於戌刻接授關防 
[土匪聨盟]  
　　中外新報云廣東雷州海康縣屬田頭墟民居鋪户約百餘家九月十七晚初更時有盜賊數百人駕船十餘號由后海蜂擁而上連刦民居三十餘家鋪户七十餘家擄去幼女數口傷斃鄉勇二名　盜賊入墟時分刼各家得贜約萬餘兩後以大股攻刦中和典肆當中人竭力堵禦至四鼓後鄉民齊出盜賊始去擒獲三名解縣審辦供出夥黨甚多又距田頭墟十餘里之北夏墟人烟鋪户較爲繁盛其中福來典肆資本亦較豐厚十月初四日盜賊復駕船數十號自朝至暮圍而攻刦闔墟被搶一空贜物以數萬計事後闔邑之民遷徙避盜人心惶恐府道各官急派兵輪船防堵惟兵輪船泊在外洋急切不能入港以致土匪聨盟拜會者如故聞是處著名首匪王姓陳姓自稱爲兩班綂領何姓自稱爲三班綂領結拜十八友會名曰食洪米又有李姓者結件數人以醫病賣武爲名誘人入會到處呼羣引類宰牲聨盟鄉人共見共知誠莫可如何也 
[俄國電音]  
　　新加坡實得力太晤士西報館得英京來電云現在俄國於黑海之事决意必照前與列國所立之約施行其約原議禁俄國戰船不得違議以出黑海然各國戰船亦不得違議以入黑海按此條乃各國逼俄所立其初各國深以爲此得計不知反墮俄之計中攷黑海之外卽土耳其所屬之刺打尼海峽此峽兩旁奇峯揷天僅留烏道水途旣狹江流復急實爲天生險隘大有一夫當關萬人辟易之概至於此约之立在一千八百四十一年時各國因恐俄艦道出此峽西向以爭形勝故遂未遑熟計贸然立之謂可以扼俄之吭矣不知土耳其鄰近於俄今者土政日衰幾若俄砧上之肉則俄艦又何必取道於此故俄人熟思審處知前約之立實多有益蓋俄若縱横四方則將戰艦駐於黑 
 
 

Page 2

 
 
海他國之艦不能混入而俄艦屼若泰山然後專其力於陸軍馳驟縱横得以爲所欲爲毫無顧慮然則此約之立於俄大有便宜各國亦已漸知其非欲廢此約惟俄深不願意也 
[勢如冰炭]  
　　叻報譯長崎西報云英國仙租倫戰艦與法國巴溢戰艦同在長崎灣泊兩船水手因事生嫌大有冰炭不投之勢一經見面卽互相尋仇該管官幾不能禁嗣經兩船管駕商議凡英船水手登岸則法船管駕飭本船水手不准擅離法船水手登岸英船亦如之彼此輪流約束免在岸上生事聞此議未定之前有英水手曾被法水手所傷其勢甚重云 
[法船失事]  
　　昨日香港來電云法國公司輪船名殺夾連者由外洋來華途中水鍋忽然炸裂熱水飛散盪傷司機之法人一名及黑人之當火工者十餘名皆立時斃命此外傷而未死者亦十餘名船主見事急立時駛赴西貢埠另賃一船載諸客及郵信至港 
[武林火警]  
　　杭州采訪友人云本月初三日晚飯後紅友已竭趾離不來愁對孤燈四邊人靜驀聞鉦聲鏜然報稱祝融氏稅駕於通江橋下急出訪之見火起處地近撫轅各衙門洋龍各義集水龍咸飛奔而至文武官弁亦率同勇役彈壓閒人一面指揮諸龍夫竭力援救不移時卽火滅烟消旋聞人語曰失愼者係廣隆油行棧屋火從門樓下起樓中堆積油簍一經然著幾類燎原幸後面繚以垣墉不致蔓延無際只焚去門樓三椽柏油菜油五十餘擔 
[西興晚渡]  
　　杭垣訪事人云杭省大小衙門多在上城惟仁和糧廳署則建於東北隅之王馬巷用意在資巡緝安閭閻也前廳官張二尹撤任後現署是缺之鄭二尹沅蒞任後於上月二十四日在署點卯愼選老成者十餘人諭令在署當差其餘一概開除卯名令各改業并出關防告示曉諭閭閻○杭有陳某者住居望江門外離城約二里之遙土名王家塘素以灌園爲業家有妻及子女子年十八今春領一養媳年十三歲母家胡姓住居城中余官巷女父早殁其母依磨紙爲生貧窘異常女又失敎不善操作過門以來手粗脚笨頗不當翁姑之意屢遭打駡本月某日不知何故又加痛責女以㷀㷀獨立無可告訴私自逃出意在尋回母家不料路途生疏出門後歧路徬徨不知所向而其姑已從後尋蹤而至携之歸一頓吊打幾使體無完膚左右鄰人聞聲不忍出爲勸解始行釋放罰令長跪半夜不與飲食女悲楚萬狀自以爲生不如死次早啓門奔至河畔投水其姑聞開門聲恐復逃急前追赶見已躍入河中立卽喊救比有人爲之拉起則一道靈魂早赴枉死城去矣祗得以其失足落水告知母家其母夙知惡姑之悍因貧甚不得已舍此一塊肉今聞已死卽率多人大興問罪之師先將堂中器物擊毁陳某父子見勢不佳急先躱避陳妻與女被其拖住打成一圑且要報官相騐後經魯仲連其人者極爲調停令從豐棺殮另出英銀四十元交付其母以作超度資始允了結○紹興人徐某者向以刷染紙貨爲生寓居武林門皮市地方開設紙坊其子阿玉年已二十有五前年憑媒聘定住居仁和倉橋之張姓女爲室因張宅索取茶禮百元躭延未娶然男大須婚因重賂冰人欲行從俗搶親之舉嗣冰人偵知女母十月二十四日往親戚家赴筵囑其預租一屋在二聖廟間壁此處房屋深邃且與女家近在咫尺一俟搶到卽在是處合卺商議旣定遂將一切備辦停妥届時探聽女母果已出門卽命新郎帶同多人雇一小轎直入張宅將女抱至轎中擡進新屋一面命喜娘扶出開臉女抵死不從云須俟母到來并要綵輿决不能似此草草成禮當經旁人苦勸女終啼哭不已正喧嚷間其母已聞風率同健婦數人飛奔而來内中有善爲說辭者爲之極力調停令徐補送茶禮洋三十元并命赶賃綵輿將新娘裝束攙入輿中由王衙前過西橋轉登雲橋而回然後交拜計徐費用已在七十元左右矣所省有限而閙此一塲大不合算○升任江蘇藩司聶仲芳方伯交缷署浙藩篆後卽檢點琴書束裝就道上月廿九日上院禀辭并往各官紳處話别本月初一日辰刻由下馬頭登舟省中印委各員均往恭送防軍局撥砲船二號護送憲舟仁錢兩縣循例送至塘棲鎭而回○本月初二日爲三書院朔課敷文係巡道鄒觀察主試生員文題國君進賢一節詩題賦得韓蘄王湖上騎驢得湖字童生文題威天下不以兵革之利詩題賦得諸君何以答昇平得平字崇文輪應臬司主試因鄭廉訪交缷在卽亦請鄒觀察兼考生員文題以天下之所順一節詩題賦得中興將帥憶廉頗得頗字童生文題吾聞用夏變夷者二句詩題賦得安得大裘千萬文得裘字紫陽係丁方伯主試生童文題自誠明一節詩題賦得冬至陽生春又來得來字 
[甬上紀聞]  
　　寗波訪事人云三板橋某姓織機坊有甲乙兩徒某夜甲在下梭織乙在上扯花時至更魚二躍乙欲停歇甲謂再織二尺可以副終日七襄盍稍耐須臾乎乙不悅以竹桿擊甲甲遂駡不絶口主母聞聲出爲勸阻兩徒仍舌劍唇槍不肯相讓主人怒出而毆甲甲謂我以勤而獲愆彼以怠而邀功然則勤者爲多事乎忿忿不平主人衡酌其間是曲在乙因并毆乙乙大哭泣且念天已寒冷身無棉衣雖有伯母在家並無顧憐之心若非父母雙亡斷不至受此苦楚自言自語啼哭不休主母連用好言勸慰亦卽擱在一邊初不料其已萌短見也迨衆人熟睡乙竟以汗巾自縊於梁上比至天明甲起望見大駭而號衆夥聞聲羣起解救無如四肢已冷不可救藥於是乙之伯母聞耗相率前來吵閙旋經浼人調處給洋三百餘元以作棺殮超度之費事雖得寢而坊主家資已被乙一旦蕩盡矣○正任浙江寗紹台道署理按察使司吳福茨廉訪於本月初一日交缷道篆初四日附輪至滬由滬晉省臨行寗郡提道府縣印委各員均往江北岸招商局馬頭恭送提標練軍營寗防綠營各兵勇皆列隊江干燃槍鳴敬迨鼓輪出口各官始分道回署各勇亦收隊回營 
[荆沙近事]  
　　沙市訪事人云去歲菊花黄時省憲派一旅之師來沙駐紥卽南後營也本年八月以節餉之故裁撤二百五十人後因襄河上游不靖又調赴襄陽防緝土匪另委武剛左營前來換防十月望後鎭南旌旗在便河一帶封雇船隻裝送起程刻已一律出境齊向襄陽進發矣○鉛之一物爲鼓鑄所必需功令向於産鉛之區由上憲札飭地方官採辦運解入京此定例也十月中旬上流頭到有鉛船七八艘云係奉旨從貴州聨檣北上者俱停泊竹架子招商局前督解官爲黔省卽補知州某君○荆州府試向在十月以内今因石首縣聓院被陽侯盤踞多時頗有損壞是以各屬縣試均於九月内考畢獨石首重新將貢院補葺完善方能舉行所以遲之又久至十月内始行開考因此府試不得遷延將就現在舒暢亭太尊出牌曉諭各屬士子定於十一月初一日試松枝宜三縣初三日試公石監三縣初五日試江陵一時之願識荆州者莫不摩厲以須相約及鋒而試矣○招商局左近地方近有勇丁荷鍤成雲邪許之聲終日不絶現已築就一座土城勢如蛇蟠形如雉聳牆外壕深二三尺許牆内寛敞綽有餘地詢之辦公人言有武岡營勇支搭帳栅駐守其中蓋以通商塲鳩工伊始誠恐匪類不無混迹其間得此可以大張聲勢以示有備焉 
[宜昌雜錄]  
　　訪事友云美國領事官前由漢來宜盤桓多日俟江水稍退再赴重慶兹因水勢略退卽雇舟入川行至鄖陽地方新崩出險之灘卽將船中行李等物全行搬至岸上船户將空船由下拉上不料水勢甚陡高約一二丈空船仍被波浪衝翻并將船打破美領事又另雇别船入川聞此處之灘險甚無日無覆船之事所以行旅皆視爲畏途云○宜昌贸易者漢陽府五州縣人居多謂之漢帮往歲曾在宜昌東門内購買房屋一所建設晴川書院内供二程夫子神位現在該書院戲臺落成合府之人興高采烈莫不捐錢演戲大約有二十餘臺已於十月廿四日開臺其正殿一聨云程氏兩夫子出爲南宋津梁想當年頻眺魯臺無異秋陽江漢蜀波三峽口來作東湖襟帶藉此地創修書院依然芳草晴川匾曰興起斯文又一聨云吾道當宋未南時炳若球圖正雙鳳一堂薈萃梓桑舊里大江由蜀趨東去巋然祠宇恰羣山萬壑依希花柳前川○回覺菴前有草屋數家上月某日有小孩刮取洋火忽將茅草引燃陡爾烟焰上衝冐穿屋頂幸在白日人手衆多赶卽將茅屋拉倒方將火勢撲 
 
 

Page 3

 
 
滅○有某甲者前月某日在洋街行走陡然倒地經人詢問始自言寗波人三四日不得食飢餓不能行非病也有識之者云前數年此人曾如此施行經西國官商及各行棧號客各捐助錢文令其回籍并有助輪船水脚者今又來此行其故技恐不得利不去也○現在米價漸平地方官所辦平糶之米約一百錢可買三升小民亦易於謀食河下船米亦漸漸跌價不似從前之昻貴矣 
[江漢寒濤]  
　　漢皋訪事友云前報山西要犯李家和待拿未獲邇者李因日久玩生不自韜悔又在前次被圍之處尋仇經李仲甫二尹所聞暗率幹勇多名乘其不備將李拿獲併獲同黨某甲腰間搜出短刀鐵標諸件一併解交臬司想必盡法懲治矣○漢邑東江腦者一瀕江之村落也土人以江姓爲盛某日與對岸某姓因事肇釁糾集族人與某姓爲難某姓亦聚族而居一呼百應江姓爲其所敗乃向臬司控告謂某姓係會匪聚衆經臬憲委員查勘禀覆均屬子虚臬憲大怒乃將控告者提案懲辦○邇來漢上盜風大熾舉凡家擁厚資者皆夜不安枕禮智司曹蘭舫二尹澤春恐更役巡夜疎忽栅門啓閉不時因又通傳諄諄面諭併出示通衢以冀閭閻安堵云○有名四狗者漢上大智坊之更役也近已改業在其兄飯館中作夥挑夫王四十在館中賒帳不遂因心限之上月下旬某夕適相遇於花樓某烟寮中始而口角繼而用武四狗竟非王敵被王打倒不料適中要害而斃四鄰見已肇禍卽將王交地保一面赴縣報案縣主蒞塲騐明屍身果係打傷畢命將王略加鞫問立卽押解本署歸案懲辦 
[桑落洲採風記]  
　　安慶訪事人云新任安徽巡撫鄧小赤中丞於上月二十九日辰刻在行轅接印已紀報章兹悉中丞於接印後卽乘輿詣藩臬兩司處拜會于方伯趙廉訪均飭丁擋駕本月朔日中丞循例詣文廟拈香初四日黎明又出轅詣文武兩聖廟及天后宮龍神祠拈香屬僚員弁均隨班伺候行香畢順道拜客至已初回轅○著名青皮金蘭亭數年前爲懷寗縣陳明府兆慶訪拿懲治繫諸獄者七年釋出以來舉動似稍安分金母年逾古稀侍奉惟謹因此一事得猶齒於人類日前不知因犯何事忽被府尊楊太守拿去收押禁所金母痛子情深涕泣求救未知有人爲之援手否○青皮光棍所在多有經前署道督辦保甲潘作卿觀察訪聞三十七名開列姓氏懸示國門示詞略謂本道蒞任以來訪聞若輩爲害閭閻本當按名拘拿因不忍不敎而誅先此曉諭令其自新倘敢妄爲以及滋閙無論何人均許隨時扭禀自此示出後若輩始銷聲匿跡不敢横行廛市中 
[上海官塲紀事]  
　　陜西渭南縣庚寅科進士吳紹珊貢士錫雋由金陵來滬假寓本縣縣丞署昨日乘輿赴敬業書院署道憲行轅晉謁呂鏡宇觀察觀察延入花廳茗談良久○辦理五庫厘卡委員補用同知候補縣陳介卿明府其壽因公來滬昨日赴各當道處投刺至道憲行轅時呂觀察以禮接見○湖南候補直隸州知州蔡直刺其銘因公來滬昨日清晨命駕入城赴署關道行轅晉謁呂觀察 
[客星忽隕]  
　　常州人張某以舉人大挑知縣簽公山西挈其長幼兩公子到省應官聽鼓七載於兹此次奉山西撫憲委解洋欵至滬交江海關道署轉解暫寓法界老義和棧守候回文擬順道錦旋珂里然後到省銷差不圖陡患劇疾雖經延醫診治終以藥石無靈遂於本月初五日溘然長逝兩公子隨侍寓所以未奉母命不敢成殮卽發急電至家守候兩日未見家屬來申亦且杳無回信棧主以租界章程不得停屍不殮屢次催促始由兩公子及家丁等置備棺木衣衾在棧殯殮 
[巨憝成禽]  
　　楊樹浦巨棍張桂卿無惡不作罪狀昭彰疉經被害者赴上海縣署及道轅告發呂鏡宇觀察遍懸賞格並傳諭縣署捕役柴樛及楊樹浦巡防局員某君務獲究辦前日巡防局員先將張叔仁堂獲住移送縣署收押昨日天明時柴捕會同英界公廨捕役凌振督率諸夥役并帶線人唐煥煥至是處捕房告知捕頭派出包探巡捕守候楊樹浦蔣家宅蓋以張自聞告發後卽與蕩婦蔣氏卽銀大賃屋同居是處故也旣而諸探捕不動聲色破扉直入張與氏尚未起身不及逃避當卽拘解入城據情禀明觀察觀察傳上海縣黄愛棠大令及城廂内外總巡鍾壽伯明府至行轅令將張及氏提至案前會同訊鞫關防嚴密口供不得而知惟聞氏卽將張所有作惡之事一一供明觀察飭將張鞭背五百下氏則掌頰一百下訊畢交大令帶回縣署大令立飭釘上脚鐐下之於獄氏則發交官媒看管至於仁堂又名錦堂先於前晚經縣署帮審委員蔣刺史提訊供稱小的年三十有五向在某棧房執役後因事歇出開設小茶肆爲生姪兒年二十有八生有三子素來不安本分拆梢打架膽大包天小的訓斥再三終不肯聽此次實被悮拿來案叩乞施恩刺史問爾旣是伊叔諒知伊之下落供稱伊自被道憲大人訪拿後逃往他處實已蹤影杳然刺史著收押候核至昨日上午十點鐘時駐紥虹口圓通寺巡防局委員王壽華二尹傳齊各圖地保諭謂惡棍張桂卿早奉道憲大人懸賞緝拿現經擒獲惟張棍黨羽頗多訪拿之吊眼阿慶卽張阿慶時逹山趙愛愛朱老炳等人均須悉數拿獲爾等宜互相連絡嚴行跴緝倘敢聚衆拒捕可卽鳴鑼集衆拿送局中以便解縣審辦各保唯唯遵諭而退 
[美界火災補述]  
　　昨報虹口天潼路失火一節兹悉火起於第一百三十九號某彈花衣店因作晚炊遺火花衣内未及覺察致兆焚如幸水會諸西人施救得力得卽告熄惟東首之廣福隆香店後面爲火延及肇禍之花衣店主沈阿虎懼遭罪責於事後逃遁無蹤矣 
[菜市暫移]  
　　英界大馬路菜市因工部局議欲改造曾經函請公廨讞員屠别駕出示諭令各販暫行移至勞合路贸易一俟工竣仍得遷回原處昨日早堂時有魚販等二十餘人具呈公禀求請别駕轉致工部局可否暫緩遷移别駕閱禀後以此係改造暫移並非久計何得率請緩期將禀擲還各販始唯唯而退 
[機軸忽斷]  
　　楊樹浦奏辦紡織局中軋花機器間突於前晚二點鐘時　然一聲總軸忽然中斷因是暫緩工作雇機匠興修想不日卽可告竣也 
[收殮女屍]  
　　楊樹浦織布局外浦灘昨日浮有女屍一具年約十餘歲聚而觀者頗不乏人然均無人認識後由水巡捕船帶往救生局請爲收殮 
[稻船沈覆]  
　　昨日上午九點鐘時有鄉船一艘裝載稻草駛至虹口德國公館之後忽然傾覆人與貨物均漂没水中鄰舟遙見之下急卽挽舵舉篙前往援救舟子等得慶更生亦云幸矣 
[法界公堂瑣案]  
　　同昌太煤炭店主徐松堂屢次違同業章程被公所董事議罰爲同業所不齒去年糾股開設鴻利公司專做火油買賣虧空甚鉅本月初三日後馬路寳源洋行向徐買定火油六千箱付銀一萬八百餘兩寳善街坤元號定買二千箱付銀三千數百兩向索棧單延約不交前日徐以藉端滋擾投公堂控訴昨禮拜六堂期鄭大令會同藍繙譯升座徐松堂投訴坤元號陳仰軒寳源洋行買辦余錦甫亦各投遞禀詞聲稱向徐買定火油一味延約不交棧單反來誣控求究追徐供此係鴻利公司之銀小的被陳等騙去銀八千兩陳仰軒呈遞成票大令謂旣經買定不能不出余稱付過銀一萬零八百餘兩買定火油六千箱不將棧單交出以公司推諉徐稱旣買火油請問何時報關所收之銀小的已付過七千兩余稱屢次向商曾經收過尚少銀三千餘兩大令廉得其情謂徐曰爾旣賣出火油理應照章給貨不得藉詞推諉著押候嚴追陳余叩謝而退○啓昌洋行西人海馬士投法領事署控元順紅帮裁縫莊元甫買定珠邊數十匣價銀二百餘兩届期藉詞推諉求提究追大令准詞提莊昨日堂期解訊西人海馬士偕買辦陳竹卿投案求追莊元甫亦遞禀聲稱當時賈定各有成單一紙現與前式不合原樣呈電且當時 
 
 

Page 4

 
 
言明不合准退法領事亦曾騐過確與原樣不符况顏色深淺亦均與原樣不對買辦禀稱原樣共有十式惟一種不合此貨已來一月有餘屢催不出洋東所以具控莊稱此貨只合中國銷路倘肯減價小的願爲轉售他人海馬士呈原樣九種稱尚有一種被莊藏匿大令問爾意若何莊稱如肯八折小的願買否則償銀二十兩憑洋人另行出售大令與蘭萌君會商著减銀二十兩仍歸莊買西人不允大令命將莊交保出外自行理處○姚琴舟偕張四福扭薙髮匠朱長興禀稱家主劉桂堂在萬安樓瀹茗將金戒一枚脫下洗面被朱長興藏匿不交扭案請究朱供小的與他人薙髮並不見有金戒姚張同稱髮尚未薙伊卽逃逸大令謂爾主自不小心包探又禀當時已向各人身畔查搜並無此物大令著將朱交保所失金戒自行尋覓○徐會仁禀稱朱阿四竊取夜桶二枚賣與舊貨店趙喜當經查獲送究趙喜供在新街收買舊夜桶二枚出洋二角其一已壞朱阿四認竊不諱大令以趙喜不應收買竊贜著罰洋二元以儆朱押候笞責一百板贜還失主○張胡氏禀前晚八點鐘陳阿榮糾同無賴來家將小犬一頭攫去拘陳請追大令見陳足不良於行從寛免責釋出○胡友玉禀稱小的爲方胡氏方阿多擔保被累業已交案此後可與小的無干大令著押候交保速將胡鳳寳交案○屠友芝禀稱前控洪文榮陳自福等串吞皮絲一案因小的患病在家三月今病已愈來案求追洪文榮於八月間被小的就近扭送英界公廨屠大老爺堂讯一次禁押在案可否移提大令准之○陳與昌經收房租人張慶禀稱奉諭拍賣乾大利生財計洋六百十七元八角有奇求請領回大令著具領狀准予領回○包探禀稱幼孩顧益舟家住徐家匯西虹橋鎭父名顧老二在鄉爲造酒司兄在法租界某玻璃店爲夥某日被父所責逃至租界迷失路途送請安揷大令飭探帶往尋覓其兄禀覆核奪 
[痌瘝在抱]  
　　謹啓者蘇垣恒孚銀樓諸執事今之好善人也頻年籌募賑捐不遺餘力兹承交到十月份賑捐清單一紙計九户英洋二百十一元銅洋一元所有捐户芳名再行按旬請登報章以昭核實又逹源莊交來徐益齡善士洋二百元無名氏十元又無名氏助施衣欵洋五十元諸君子慨念時艱殷殷佽助弭大造生成之憾釋下民昏墊之憂行見躬膺福祿澤衍雲礽正不徒巷舞衢歌災民額手而已也除各掣收條奉覆外乞附報端藉伸謝悃[  上海六馬路仁濟善堂籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海縣署瑣案]  
　　本邑南市馬路工程局委員朱森庭明府移送偷掘官地泥土之唐金發陳阿華陳阿文沈仁全四名至縣前日下午黄愛棠大令升坐花廳提訊十二圖地甲唐桃桃禀稱金發等人常竊取官地之泥請大老爺訊辦金發及阿華阿文仁全同供稱小的等皆浦東人明知沿浦開築馬路是以不敢挑取路畔之泥改而挑諸商船局公地上求開一線之恩大令判令各笞責二百板枷號一月發十二圖犯事地方示衆裝泥之船三號一併充公○前者生員朱開甲控汪松巖霸佔房屋請卽押遷黄大令倩蔣刺史升堂訊問令汪卽日遷讓前日下午大令飭提覆訊汪供稱小的係安徽省徽州府屬某邑人在治下開設大源茶葉店其屋租自朱家開設以來已歴九年之久每月租錢六千四百文共積欠三百餘千朱自願减讓令小的還錢一百二十千小的本欲移居無奈苦無遷費大令著朱給洋銀五十圓限五日内遷去如敢逾限定當遞解回籍○王元珍喬品三王坤咸等人均居本邑西鄉前者元珍曾携孫女彩英投縣訴稱孫婿吳四海時將妻子兇毆以致逃逸回家有蔡保正者率領吳及吳母薛氏來家將媳婦葉氏搶去不得已來案控陳黄大令倩蔣刺史升堂訊理刺史將彩英暫發某善堂留養一面飭差將人証提齊再行核奪旣而差役禀稱小的已將蔡吳及王葉氏吳薛氏沈和尚等人提到刺史集訊之下王葉氏訴稱小婦人年五十有二前夫李阿德生有一子一女子名福生女字彩英後因李漸入下流將小婦人賣與王大炎爲室彩英經媒說合字吳薛氏之子爲妻本年八月在家安住突有華亭縣地甲自稱蔡保正者與吳薛氏及吳不問情由强將小婦人威偪聲言欲領彩英歸去如不交出定不甘休小婦人尚未回言已被推下航船解纜至吳薛氏家硬留住宿至十月二十三日始得釋回吳薛氏供稱小婦人年五十有四生有二子長子四海娶王葉氏之女彩英於十五歲時過門童養至二十歲成婚未生子女小夫婦時有勃谿前年媳婦背人私逸此次小婦人挈兒子及蔡往親家處接歸親母僞言彩英不在故小婦人商請伊帮同尋覓吳供稱小的年二十有七向以耕田爲事素來有病幼經沈撮合聘娶妻子彩英自成親後素與小的不睦不料前年竟私自逃回母家本年八月某日小的奉母親及蔡附舟至岳母家欲將妻子携回岳母僞說妻子不在伊家後自願帮同小的找尋是以　至小的家暫住彩英供稱小婦年二十有五到吳家時祗十五歲初云撫爲義女至二十歲忽令與吳行合卺禮嗣後屢被丈夫毆擊小婦人無可如何故於前年出外傭工自食其力現願重返夫家叩求大老爺恩典沈供稱王葉氏之女許吳爲室確係小的執柯成婚之後小的久不至吳家故彩英如何脫逃小的不知其細至蔡强拉王葉氏之際小的亦不在塲蔡禀稱小的身充華亭縣某圖地保卯名蔡忠本年八月某日與吳薛氏及吳同來尋訪彩英至於將王葉氏强搶等情實被伊等誣告元珍訴稱小的年七十有九蔡確曾來家將媳婦王葉氏搶去請爲究辦刺史判令將喬笞責二百板元珍姑念年老格外從寛蔡卽行開釋彩英交吳薛氏領回王葉氏本應懲責姑念女流從寛　免○虹口賭棍朱木木等人經英界公堂讞員屠别駕拘獲移送縣署前由蔣刺史訊供收押案中有徐阿全者另行收押改過所現有圖董某甲及地保朱聖祥等投案遞禀欲將徐保出黄大令准之前晚倩蔣刺史提訊甲卽錢鳳祥及朱保同稱願保徐以後不敢再犯事徐供稱小的自從犯事以來蒙大老爺收入改過所現已改過自新矣刺史判令笞責二百板著錢朱具呈切結存案備查如徐出外仍敢犯事定向保人是問○月前王福生控張大興將衣物私　前晚地甲丁逹卿黄永卿投案遞禀聲稱此事已由小的等在外理明求爲銷案蔣刺史著丁喬二甲同具求銷切結存案備查 
[英界公堂瑣案]  
　　馬夫沈阿根專喜在路飛馳曾經包探拘辦不下數十次始而判罰繼竟枷責在公堂刑法不過如是而已詎料沈竟不悛改前日午後又駕車飛馳與他車爭先適爲七十四號西捕所見上前獲住昨晨解送公堂惠副捕頭禀此人屢次犯事藐視定章請枷號示衆俾知儆懼沈供本地人實因馬性不馴所致以後自宜留心屠别駕商之單繙譯判令枷號十天示衆○包探孔阿才禀稱竊賊羅錦堂先後竊取張阿金王阿福等家銅銚報捕後經小的緝獲原贜送究張王兩失主投案領贜質之羅錦堂供認行竊别駕判責一百板贜分别給還○包探顧阿六禀稱陳秋生向爲某茶室堂倌此次竊取陳炳生家綢布衣服經小的緝獲人贜送究炳生投案請領失贜陳秋生供認行竊惟求恩典别駕姑念初次判責五十板以儆○包探趙銀河禀稱陳榮林竊取萬陽春襪店内布襪八雙經小的起到原贜送究萬陽春夥投案領贜陳供是恰取並非行竊别駕判責五十板○包探竇如海禀稱昨據孫阿寳投捕房報稱日前被曾經同居之沈金榮竊去綢布衣十餘件經小的往查不認爲此送案孫投案申訴沈金榮供所有衣服均是借質現願措還當本别駕著交保還當本○包探石金榮禀稱邢有來向在吳淞某營内當勇前日膽敢私取營中洋槍出外由營哨周有生老爺報捕經小的緝獲送究周供是某營哨官邢有來供不敢行竊别駕著押候查明再核○三百八十六號華捕拘解馬夫吳阿介到案禀此人駕車不愼以致撞翻范慶全之水菓攤爲此拘送范慶全投案申訴吳阿介供是無心之失求鑒别駕判罰洋三元賠毁物洋一元○三百二十五號華捕禀稱昨有藩阿元至捕房押所探望朋友乘人不備私將烟泡遞入有違捕房定章爲此送究潘供因不知捕房規矩所致求恩别駕判押三天 
 
 
