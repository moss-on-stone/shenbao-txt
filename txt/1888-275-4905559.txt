# 1888 - 275 - 4905559

 

Page 1

 
 
[重印小豆棚出售] [  申報館主人啓]  
　　本舘所印小豆棚一書早經售罄兹特重付手民字跡旣新紙色亦潔欲聽豆棚下語者盍取而閱之每部六本價洋三角五分售處仍照曩例 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂裝　無不精益求精早爲有目共賞所有售出股票亦統歸恆泰昌發書此佈 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竽充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窗稿擬作硃卷課藝凡巳見于刻本石印者概屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認眞刻巳出書墨色紙張務臻美善裝訂二十本收回工料洋十二元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸緗　南北申昌以及各書坊發兌 
[點石齋訪書啓]  
　　啓者本齋現須購用殿板初印桃花紙九通一部必得卷頁完全無少欠缺者如海内藏書家不吝割愛祈卽寄樣本至本帳房一觀本齋不惜重幣也或各省業書諸君子有深知某處某家有此書設法轉售亦可以獲重酬特此布知統希雅鑒 
[論温郡盜案]  
　　近日中國内地戎伏於莽幾於無地無之昨論京畿多盜而責成有捕務之責者然亦不過老生常談欲期聞者悚然見者皇然幡然以悔將從前廢弛積習一掃而空吾有以知其必不能矣京師首善之區天威不違顔咫尺尚且宵小横行至於此極則他州外省更何足論然不能已於言者則猶愚者千慮之一得苟千萬中採及一二未始非生民之福也上月二十八日報載温州近事内云處州縉雲縣東鄉有地名西瓜墳者與温郡之永嘉台州之仙居數縣交界犬牙相錯近日以來有洋槍土匪勾結游勇約有二百餘人於月初搶刧寡婦鄒谷氏家將該氏刃傷數處事後報官請究該匪等自知罪在不赦無可逃避乃鋌而走險膽敢在該村盤踞驛騷以逞其負嵎之勢處州總鎭近在咫尺一聞警報立卽挑撥精兵三百名會同温台二鎭各派練勇二百名四面兠拿并札飭城守營戴都戎督帶練兵二百名由永嘉西溪山徑繞道而進以扼其後想區區小醜何足爲螳臂之當自不難不日蕩平掃除巢穴捷音之至指日可待雖然内地之若此類者正誅不勝誅也該黨本係洋槍土匪平時之嘯聚者巳匪伊朝夕平日官如木偶竟爾寂無聞知苟非該匪等惡貫滿盈肆毒於鄒谷氏家則小小被刧不敢報官請緝而地方文武亦往往避重就輕諱盜爲竊日復一日養癰成患遂至不可收拾觀於此次處温台三府總鎭會同進剿約計所撥兵士共有七八百名之衆以彼二百餘匪徒盤踞一村而必須動此大衆則該匪等之勢燄可想而知近日江西又見告矣瑞州府屬濛山地方有匪徒嘯聚其間欲於灰埠起事其黨至以千計雖八月十九三更後巳解到拿獲之匪犯八名連夜呌開城門收禁監獄而其餘黨尚多據該匪等供直認不諱其爲愍不畏法也可知且聲稱大頭目踞守封禁山號稱順天王次頭目蟠踞鳳凰山稱爲大將軍其餘散目并不計其數大都皆齋匪會黨謀爲不軌設或不早防範恐後釀成巨患况現在各處游勇紛紛擾擾到處皆有勾結連絡其勢甚易而軍火之禁又復徒事虚文言及此有不禁毛骨悚然者矣夫弭盜之法莫妙於保甲苟能認眞稽查加意體察則盜蹤無自而潛然近來之辦保甲者往往虚應故事一紙門牌或一年更易或一季更易而其中人口男婦老少事業大半千篇一律卽曰紙張筆墨一切費用皆由官辦不費民間半文然似此毫無實用則又何必有此一舉竊以爲辦保甲者與其不取民間分文而爲此虚行之故事不如實事求是雖或稍取於民間尚爲有補於國是無論城廂内外鄉鎭巿集無不認眞稽核不使匪黨得以駐足其間此其所裨豈止每家數十文而已哉尤要者在於嚴禁軍火說者　近來外洋運來中國之鎗砲其數不可以僂指而華官購辦有限彼且貪圖銷塲之速不拘何人前往購買無不得價卽沽以是匪徒會黨咸得暗中置辦軍火以與官軍爲難雖在一二肢篋者流亦或藏有手鎗隨時抿捕此則最爲大患而無從阻禁之不知此事固亦有不難措置者焉外洋商人在中國化居懋遷其志在於獲利也苟以鎗砲售之匪人則設或萑付竊發其勢必且擾亂人民有碍商務况近來匪黨已洞知西人之伎倆其見西人也不如從前畏之如虎設或匪黨以子之予剌子之盾則不特巿面爲所貽累於西人亦大有不利也則何如與西人熟商籌一良法凡有無華宫憑照而來購鎗砲軍火者拒而絶之勿貪一時之銷塲而貽他日之大禍如此則軍火之禁可嚴而匪類無所藉手保甲旣嚴軍火旣禁而若輩又將何所潛其身更何所施其枝也哉閱者幸勿以此言爲迂闊而遠於事情也夫 
[香港火警]  
　　八月二十五日早間三點鐘時香港皇后大道泰隆店不戒於火焚去房屋一間右隣泰盛洋貨店亦遭殃及所壞物件約值洋三四千元及八點鐘時第二次火起焚去房屋三間隣右亦有殃及者事後由巡理府傳泰隆店夥到案詢以如何起火據言二點鐘時起來溲溺插燭於藤上至三點鐘時忽聞同伴大聲呼喊則火已燎原不可嚮邇矣 
[閩督到任]  
　　新任閩浙總督卞頌臣制軍於月之初一日抵閩文武各官皆出城恭迓聞憲節到省先駐巡撫衙門俟接篆後楊制軍移駐旗界龍光書院然後進署 
[都下述聞]  
　　吏部出示所有八月分月選道夏宗彝知縣賀松蔭州同李吉陞等三員於二十四日赴部過堂二十五日黎明衣冠前赴天安門外朝房預備掣簽倘是日不到定行指名題叅○陜西舉人羅彦芳係陜西漢中府城固縣附生中式同治八年已己補行壬戍科本省鄉試第五十七名舉人遵例願就教職歸部選用取具同鄉京官印結赴吏部呈請就教當經文選司檢查册案内開羅彦芳由舉人捐訓導緣事降爲從九品應不准其會試大挑之員所請就教之處核與例章不符應不准行○兵部行文各處稱現出有潤貝勒門上司儀長一缺應咨上三旗各項二等侍衛 
 
 

Page 2

 
 
雲　使副參領前鋒侍衛副護軍參領内外副鳥槍護軍叅領等員揀補相應行知貴衙門卽於前項人員中擇其老成持重小心謹飭者保送一二員卽日造具履歴咨覆本部以憑彚齊揀選○江安等省所産冬笋刻巳運京經崇文門稅司揀得極品細嫩冬徇數筐委員於八月二十二日舁入内城翌晨齎往西苑門當交内務府膳房收儲以備上用並經稅司另齎冬笋分送樞垣御前王大臣處循向例也○工部爲知照事所有各旗營咨領本年秋季幕操應需火藥烘樂鉛丸火繩等項册報數目核與成案相符移付照放刻經火藥局呈報於二十五日開放相應知照各旗派員於是日前赴火藥局領取○阜成門外紅旂營房德某每於差畢兼做生意兼以放債圖利數年來家計饒足隣友有借貸者無不承應以故洽比之誼頗敦十九日夜二更許突有歹人數名以花布蒙頭藍靛抹臉持械撞門而入正待打窓德大聲呼救衆鄰聞聲齋出德亦出屋與　交手將棒打倒一賊立時縛住欲爲送官賊自言我卽販酒某也德念與某有一面之交遂鬆其縛令其滌面始相識認賊腿爲杠所傷艱於步履叩首不已德以好言慰之賊　葡伏而去此賊本係逃軍私販燒酒無賴己極德以德報怨蓋恐其復來也○景運門檔房知照兩翼前鋒營八旂護軍營所有仰山窪合操例應由十處各堂中奏派四員分翼帶領交衝馬本年仰山窪合操在邇應行各翼旂卽將本堂銜名卽署堂銜名繕冩緑頭牌於五日内咨送本檔房以憑奏請欽派至咨送後如有陞遷調補出差告假等項情事亦卽隨時咨報以憑註冩○新任山東布政使王方伯毓藻由粤來京恭繕安摺二分於次晨遞交奏事官轉奏請安方伯趨詣南海西苑門備具膳牌交由樞垣呈請備見蒙召於第四起入見按方伯以名進士禮部郎出擢蘇松常鎭太道攝臬篆遂綰藩條頗著政聲云○地安門外火神廟年久失修經廟官報官核修由工部營繕司稽核前次修理年分已逾限外自應奏派勘估大臣勘明分别急緩工程估計興修禀明各堂於八月二十五日奏派奉硃筆派户部左侍郎嵩申工部左侍郎徐用儀勘估火神廟工程欽此○東西兩陵文武官員俸銀向例派員進京由户部請領聞已劄庫於二十八日辰刻開放○八月中旬前門外迤南西壇根忽有兩優伶一田姓一龔姓始而口角繼而爭鬥田身懷利刃龔未及防備被田剌傷胸膛立時倒地吐血而死當經地面官役將田拿獲次日由北城司官相騐明確詳報城憲究辦聞城憲已將此案解送刑部矣○前門外琉璃廠關閉之寳恒錢鋪忽於八月中旬日暮時突來中東坊署差役甚夥將該鋪四面圍繞於是行人鵠立道左以觀其異旋見數役由該鋪内帶出一人擁入車中飛向東去聞此人爲著名大盜楊十巴也蓋該坊署所轄之長巷頭巷豐城會館被盜刦去物件甚多日久未經破案某捕役屢受比責百計皆窮忽於無意中拿獲一小賊名曰王四官王盡知其詳於是以王爲引線立率多役直入其巢竟將楊拿獲所謂出其不意攻具無備也次日由楊供出西華門内武姓阿二復經諸役不分晝夜竟於其家拘獲聞經城憲解交刑部究辦矣○前門外大蔣家胡同有一剃頭鋪主人某甲以樑柱𡮦朽乃於八月中旬雇匠多人大興土木開工未及兩日忽來一人驚詢甲因何修蓋甲以其人素不相識何必多管閒帳其人默默而去及日暮時突來中東坊署差役將甲鎖去隣右驚甚然皆不解其故至張燈時始悉其由蓋其人爲該鋪房東也緣京師巿面房屋無論𡮦朽如何必須先與房東言明然後興工甲未先向房東說明遽行興修迨至房東親身來問甲又無善言回答房東因此含憤致有控宫之舉未悉作何了局○八月中旬左安門外某香燭鋪夥由前門外錢巿買得京錢三百餘吊令素識車夫裝運而回行至半途夥以腹中作痛下車覓一僻靜處大解事畢仍至原處車巳杳無蹤影大驚失色奮步出城尋車不見車夫之父蠻不講理竟以該夥隠匿其子車騾爲詞牽該夥衣襟同赴南城外坊署喊告該夥亦以車夫携錢逃遁爲詞兩相爭報未知坊官如何處置也 
[秦淮觴月]  
　　憶昔客六橋三竺間於八月旣望忽見湖上燈火如白畫恍惚賈秋壑在葛嶺半閒堂時怪而詢之則杭俗以十八日游湖爲一年盛事畫船簫鼓傾城而來不藉枚乘筆爲之點綴適今歲射䇿之期雨未霽夜過半不知誰家管絃將薄霧層雲一一吹散推出圓滿氷輪已沈沈近西陸矣矮屋中有望月而動秋思者同舍生卽舉杭事爲解嘲且勸其楥例爲嫦娥補作中秋於丁字簾前謂可於吳兆熊後添一段風流佳話翌日納卷將出客果申前約屆期相與登舟見月光似雪頓憶王子猷訪戴安道故事不覺興發因念騷客中惟一以巡道署西當穀城山下者其人未必非赤松子惟龍華會上少一面緣當趁今夕了三生香火情現與城北徐公同廡誰可致者旁有某少年挾其九轉丹術來就止於太上思一聆其五千言緒餘而未果者聞人言急欲效留侯之納履欣然以去去則頑石猶是而授書人已從安期生于海上矣入座後有詰其悵悵者乃爲述不懽之由客曰一飮一啄莫非前定况飽眼福以花枝醉醇醪於良夜耶可惜者交臂失之又不知幾時修到星聚吾廬耳由是放棹中流任其所之忽侑酒者笑剌剌不休回顧座上客大半倒著白接䍦人人作玉山頽乃就岸而散或曰勾欄舊例凡招麗者主觴政必告以盤供醴設而後姗姗其至至卽執壺酌尊者以次遞及其同座之姊妹再舉箸夾菜置諸七上如客與素習徑納筯客口中然蝟毛繞喙者卽欲微聞其薌澤而不可得三巡旣畢雛鬟徐撥鵾絃抵唱小秦王或高唱大江東去旁有人爲之吹鐵笛折板以相應於是姊妹花各献其所長昆腔徽調和恊中節其不能解韵繞梁者便雜以拇戰五花八門令人目眩耳塞不啻聽霓裳羽衣於大羅天上顧曲未終各次第向人耳畔作切切私語而蓮步已移唱郎罷休儂去矣故到金陵者比之爲流鶯移枝每當柔橈聯比抱琵琶妮子頃刻過四五船或十數船不等旁觀卽以出局之多寡定妍媸一時按歌聲鬥酒聲以及燈前笑語膝上綢繆恍惚無遮會上彼此熟視焉而若無睹雖似相識者僅一簾之隔勿顧也獨不解今歲曳尾公頓改舊章有終席而妓不去者有席終而妓始去者有潛伺客醉而滅燭留髠者有悄無人聲而開徑捐蔣者遂使初問津之子弟錯認情天欲海中娟娟此豸無不視眞箇銷魂爲三生石上一齊不改之事因爭效長生殿於夜半設私誓荀奉倩獨恨不爲情死捐金戞玉直至一身之外别無長物猶徊徘枇杷門巷不忍舍去而門内人已竊竊笑其爲書獃爲痴漢矣此本屆釣魚巷之新聞也計失足而錣羽無歸者不知凡幾有知其門徑者謂係一久嫖成龜綽號緑豆子者特創此降格以求之法務使此網一收無論盈尺盈寸之珊瑚無不都入其網内騐之果然然此中人語云近來花天酒地來者城狐社鼠居多而威鳳祥麟反少卽如本科樹豔幟者不過十人計每人能有如陶朱公之三致千金者則不可以一二數三年望一大比而獲僅如此又誰復恃兒女之皮肉爲生涯哉因相與太息誌之以見花巿之减色焉 
[關東振務]  
　　天津來信云關東被水男女大小人口斃命於洪波巨浪中者不下千數百户死者長已矣生者無家可歸飢餓之餘釀成疾病流離顚沛慘不忍言時值深秋寒威凛冽飢凍交迫正不知尚有孑遺否也月前南方善士裹糧前往恊同地方官詳查户口僅就海城一縣查過二百三十二屯極貧次貧共計十萬七千四百三十六口其餘未遑查及者尚不知其若干粮價高梁每石值銀二兩九錢五分關東一石合南斛二石四斗然較之平日已多銀七錢矣籌賑諸君以欵項支細擬大口月放高梁八升小口半之得此仁漿義栗災民稍有生機但巧婦難爲無米炊不知慷慨好施者能源源接濟否也 
[津事二則]  
　　前任奉天金州副都統聯都統制交卸篆務於八月二十一日秉節至天津假紫竹林春元棧爲行臺二十三日驅車回京○城東條河一帶向爲海盜出没之區爲害旅人匪伊朝夕數年前經地方文武大加搜捕拘獲渠魁王八卽王幗太及謝崑等一律棄斬巿曹從此海角閭閻稱安謐者數載現在日久玩生匪人每借一葉漁舟遊弋於大沽外大山溪口各處刦掠行囊爲大沽協羅耀庭軍門偵知遴派弁勇管駕輪船出口查緝果見盜船出入於烟波浩渺中瞥見官軍棄舟而逸弁勇登岸窮追執獲數人送交地方官訊究想稔惡之輩斷不容法網稍 
 
 

Page 3

 
 
寛矣 
[遼陽歸雁]  
　　牛莊信云原任吉林將軍新簡福州將軍希軍帥元取道營口入都陛見以吉林轉運局爲行轅八月二十四日特派操江兵輪由天津至營迎接啓行之頃誠觀察以次文武員弁均往江干恭送○八月十八日海防廳憲章幼樵司馬親赴高勘一帶散賑至二十六日事畢回署○自被水災不特米如珠貴卽薪蒸亦價增倍蓰巿中更無處購求轉瞬窮冬哀鴻遍野嗷嗷待哺情何以堪○奉天水患以安東懷仁兩縣爲最甚不特城郭盡圮卽縣署大堂亦均冲刷淨盡小民無以果腹日倒斃於洪流巨浸中彼蒼者天何不略爲憫惜耶 
[古潞近聞]  
　　北通州來信云八月初九日天雨冰雹城之東南鄉太子府西集劉各莊等處二十一材俱被其災各村民紛紛赴州呈報十八日張剌史親臨勘騐十七日晚急雨狂飛又有冰雹雜降惟頃刻卽止大約不致傷害地方也○順天府屬通三武寳薊香寍七州縣皆由東路廳統轄近日三河縣盜風日熾刼案層疉如山匪徒手執火鎗肆意横行膽敢將三河縣捕役刦去刴成八塊若臠犬豕然管司馬聞信之下急帶捕盜營兵前往查緝並詳請李傳相由駐紥通州張家灣雲字營撥兵二百五十名會同兵役設法兠拿想瞠臂終不可當車掃穴擒渠在指顧間矣并聞三河縣劉明府因捕務不力已得革職留任處分○玉牒告成定於九月初十日欽派王大臣恭送關東藏庋經由道路先期須一律平墊通州地方刻已萬鍤齊興百畚並舉矣○通邑生涯以俄商茶棧爲巨現舉駱駝出廠之期各棧優給雇資爭先䭾運計八月十七日共運出茶箱八千餘箱蟬聯就道前往張家口地方○入秋以來街巷添僱更練梭巡某夜有更夫在華嚴寺墻邊小便適捕盜管兵勇結隊而來見黑暗中人影憧憧卽欲燃鎗轟擊更夫赶急剖白始得免不白之冤○京西山水暴漲情形已登前報刻因山上煤窰冲塌不能挖取煤價因之日昻○田中禾稼正在登塲匪徒卽私帶腰鐮乘間偷竊某日之晚北門外五里橋地方有匪徒六七人芟割穀穗滿捆而歸看青人見之鳴鐘兠捕獲住一人毆擊一番然後送州訊辦○甲乙二人魚巿口窩洞因賭口角甲素有膂力將乙連砍三刀幸經人攔阻令甲延請傷科敷治　資養傷○邑紳汪君至賓新授安徽徽州府新安衛守備於八月二十二日遵陸南下大約履新日期當在一陽來復時矣 
[情節較重]  
　　福建人劉舉端現在城中四牌樓地方開設蘭花鋪有孫名鼎愼年已十五歲私取祖父銀洋三十九元出外不歸前日忽由十二圖地保送鼎愼歸據鼎愼言有祖父之同鄉友人林洪高唆使我行竊家内之洋作爲川資荐往蘇州做好生意及同至寳山縣境之潭子鎭林取洋不遂卽用小刀向喉間直剌急行閃避已傷喉旁當卽臥地致被摸去洋二十六元伊卽遁去未幾我掙扎起身行過寳山境人上海界自覺痛不可忍遂又倒地經路人知照地保送我歸家等語劉知林有姘婦在英界寳善街兩首開設正興客棧一面將孫請醫調治一面約同親戚到該棧尋林不見遂報捕房先拘姘婦某氏移送英公堂暫發官媒昨晨又將林　案劉申訴前情林供劉之孫兒鼎愼竊洋在外遊蕩不歸由我代爲尋見勒令同歸伊不依反自持刀戮傷蔡太守以劉所控情節較重飭將林押候與某氏一併備文送縣着劉自行投質 
[上海縣署瑣案]  
　　前報列陳錢氏訴稱兒子麗榮不務正業習染下流請爲提究云云前日裴邑尊飭提麗榮供出之丁玉泉余文寳等研訊錢氏稱兒子曰事遊蕩常向小婦人索錢所有房産經小婦人售與余姓由丁作中麗榮稱房價悉數被丁用去心實不甘丁稱小的與麗榮之父爲友是以錢氏售産央小的作中余稱小的由丁介紹購得陳姓房産所有契據呈請電閱邑尊謂麗榮游蕩性成抗違母訓判笞責八十板着具改過切結丁着具不再與陳姓往來切結余之契據暫行存案候結案發還○陳張氏控張阿生歐傷兒子東昇一案曾見報章前日裴邑尊提張訊究張氏伸訴前情叩求懲辦東生稱小的被毆受傷時時疼痛張稱小的不敢行兇邑尊着張在待質所服侍東生俟傷痊再行訊辦○拐犯徐阿張經裴邑尊訊責枷號發大堂示衆前日該犯乘邑尊收閱呈詞多人雜遝之時荷枷而逸原差四處訪尋殊無蹤跡惟在唐家弄尋見棄枷一具隨舁回禀明邑尊飭將看役解案候訊 
[英界公堂瑣案]  
　　包探王阿二稱據王何氏投捕房訴在天后宫看戲有人調笑爭毆在伊身畔捋去銀鐲一隻等情查獲顧阿泉王阿二並不認惟言當時在戯場擾畔乃是王仁福因又續獲土仁福亦不忍搶鐲再查高奂押鋪内有銀鍋一隻所報日期及鐲之輕重相符惟該氏尚存一隻係景福銀樓招牌押下之鐲並無牌號今一併送案押鋪起出之銀鐲呈閱該氏申訴前情并稱起到者實係我鐲諒被磨去招牌所存之鐲呈請比較顧阿泉王阿二同執如前王仁福供是看爭閙顧王亦在塲然不敢竊鐲蔡太守察閱二鐲相同且非磨去招牌隨將押鋪之鐲發還顧阿泉王阿二王仁福不安本分判各管押十四天以示薄懲該氏呈案之鐲給還冉着包探查贓○王阿全稱拾荒度日昨晨拾得四開洋一個被同拾荒之錢金生所見分肥不遂當夜突來乘我睡熟用小刀剌我急避已傷手臂報捕拘案小刀呈騐錢金生供同拾四開被其獨用與論爭閙用碗片劃傷伊不敢持刀行兇蔡太守騐得王阿全受有微傷判錢金生管押十四天期滿交保○包探陳阿九稱朱王氏投捕房訴稱兒子朱阿寳年祇八歲被沈阿全陳四福誘去剝衣質錢分用等情因獲沈陳二人吊贓送案朱王氏挈子阿寳訴稱孩在門口被伊等誘至河邊捉蟹脫下衣服被其取去沈阿四供年十六歲陳四福誘取孩衣交我押錢分用陳四福供年十七歲蔡太守以誘剝孩衣最爲可恨判沈陳二人各枷二十天期滿再各管押二月戒責一百下衣交孩領去○徐浩源於去年七月間控代開蟠桃閣之湯佩蘭將生財向西人押洋共計本利洋六百六十元向索不還由蔡太守傳湯訊追洋三百元餘着交保料理在案兹據徐續訴湯在靜安寺地方所開之蟠桃閣茶酒鋪今年生意甚佳祇還我洋五十元餘仍延宕求爲追究太守又飭差傳湯佩蘭到案於昨午庭訊徐申訴前情湯供抵借銀洋是實繳過三百元之後又付五十元并有徐來吃茶酒之帳洋三十餘元且前曾央人向徐懇情并由我妻向伊妻求減允爲折讓一百六十元當時設有現洋二百元卽可了事後來付伊之數照算所欠無幾徐又稱三百六十元應除五十元尚有三百十元至茶酒帳我另有被欠之帳可抵前經開單聲明抵欵係西人並無折讓之說太守諭湯曰爾將生財抵借銀洋立有抵據載明期限逾限本利不還者應將生財拍賣抵償其時爾一再哀求全家賴此養活一經拍賣無異絶命本分府格外成全從寛辦理迄今已一載餘依然延宕致被又控豈能聽爾一面之詞卽照三百六十元付過五十元及帳洋三十餘元尚應交還二百七十餘元本分府惟當秉公辦事商之賈副領事限湯佩蘭十日措洋繳案違則將生財拍賣○三百三十五號華捕稱有女孩在路被陳永德所駕馬車碰倒碾傷現在醫院醫傷不能投質惟拘陳永德送案陳供在馬房爲夥駕車行駛突有二轎及東洋車擠來不能避讓以致碰翻東洋車跌傷坐車女孩蔡太守隨飭值日差將陳送交主人具保俟女孩投案再訊○胡大宜稱爲木匠與同業李永桂同處做工細故口角被毆受傷報捕拘李後有人出爲調處今請免究蔡太守俯准所請 
[上海可熾順陳春記經辦四馬路奉省水災協賑公所接到營口姚彦蓀李枝仙諸君八月二十七發第六號信]  
　　紹勤成忠蕃甫九齡葆珊春瀾諸善長大人公鑒逕肅者念三日寄呈第五號公函内陳壹是情形諒邀台覽弟等連日在牛庄西北災重之沿河兩岸分三路查户其東岸由小馬溜剪子口大小房身等堡至馬家墳下口子地方跨河西至駕掌寺斜趨西北而東北名小姐廟上繞小北河遼界爲止計長百數十里其間村落遭災極重以上牛庄之河西查户情形也此外由田莊坨及坨北一帶俟河西查放完竣再查此地幾區亦是遭災極　地面除次貧不查外約計大小口十萬餘人從前晉直豫皖散賑一次大口放大錢一千少或八百六百文小口减半堪敷冬賑三月之粮今照牛海一縣十萬 
 
 

Page 4

 
 
餘口約大七小三計之每月大口八升小口四升已需高梁六千八百担照目下糧價二兩九錢核銀一萬九千七百餘兩此不過一縣一月之賑非可以算一季冬賑也然頭二批兩萬金尚須撥支先前暫放賑欵一千六百餘金皮花一萬八千斤除過以上兩項則牛海一月之糧尚屬不敷况盖平遼陽毗連牛海同罹一樣重災飢民紛紛向縣主哭告求南中協賑諸公一視同仁俾得均沾仁澤而延殘喘盖平勘災拱辰因無暇分身致災黎望眼將穿有後來之怨日昨跟隨盖平縣尹徐香九司馬來營每屯一人幾十耆民遞禀環求僉云災後又加以十七日怪雨大風仍復積潦盈野早賑一日則多延一命等語同人聞言肝腸寸斷幾欲號咷大哭何天心之未悔禍一至於此推而至於十三州縣同時慘遭厄連其如南中協欵不旺奈何奈何弟等蒙諸公所囑赴奉放賑乃災區如此之廣籌欵若是之艱使弟半途何以撒手拱辰一准分身往盖平勘災赶卽調友查放誠不忍盖屬哀鴻坐視其斃也伏求諸善長速卽續解二三萬金庶幾盖海兩縣暫救一面無任迫切待命之至揮涙握管九頓以叩再置就棉衣三千件尊論因捐欵不足祗給貧民棉衣一襲亦堪禦寒褲子不做亦是權宜之計而不知東三省地氣極冷棉褲最爲要著而棉衣尚在其次可否將棉衣三千件中向别公所商換棉褲一千五百條不特價廉而更合宜一舉兩備其褲須加長三寸爲妙伏乞迅賜照行爲感餘容續佈敬請德安竹坪少欽詠南心如諸位善長均此叩安附軍憲頭批回文一角愚弟姚嶽松朱福春翁正修晚生李拱辰阮星階同頓首 
[分潤濟貧]  
　　見號寒而解衣憐啼飢以推食積德行仁莫不以此兩端爲首務也敝堂春冬兩季設立粥廠歴有年所經費浩大全賴樂助現今轉瞬初冬施粥在卽正在設法勸募以資開辦適有隠名氏助洋念元據述吕宋小票得彩分惠濟貧祗領之下莫名欽感仰見仁者用心具甘旨而思藜藿得厚資以濟乏困積善之家宜有餘慶惟願得鼎甲大彩之善士皆以隠名氏爲鑒聞風興起積至誠用大德正此機會旣得非常之財須行非常之德將來獲非常之福拭目可待貧黎幸甚敝堂幸甚不勝禱切之至上海六馬路仁濟善堂董事施善昌謹啓 
[振數更止]  
　　初四報登高易第七十一次振欵清單八月十四日太倉汪承望善士寄來求保逹生無害洋三十元刊作十元合亟更正 
[懷沈藹寳史]  
　　最是生離苦相思萬里天何時航海渡還與續前緣相思千里共惆悵奈何天聚散前生定常留未了緣○贈花寳林詞史幾番庭院暢盤桓轉瞬秋風半臂寒素女神功知有漸絳仙秀色果堪餐贈留芍藥誰爭羡妍比芙蓉我愛看况復司空相見慣忍教寂寞倚欄杆[  甫東聽濤居士稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審人犯名單]  
　　朝審新事服制一起人犯一名山東司一起斬犯王連才威逼芿親叔母○朝審舊事常犯情實五起人犯五名口山東司一起斬犯張二狗卽汶英照盜大祀神御物奉天司一起斬犯孫大卽孫秃仔罪人拒捕殺人貴州司一起斬犯邦三卽郭三合故殺奉天司一起斬犯松瑞鳥鎗殺人江蘇司一起絞婦許大姐因姦致父自　○朝審服制二次故緩一起人犯一名山西司一起絞犯常舜誤傷期親尊長○朝審新事常犯十七起人犯十八名口直隸司一起絞犯姜四卽姜立舜誘拐子女一起絞犯李二怯　竊贓逾貫安徽司一起絞犯黄泳聽從發塚見棺鑿孔江西司一起絞犯霍蘭仔鬭殺福建司一起絞犯單大卽單三又名單舜共毆浙江司一起斬犯杜一王六兒均夥盜供獲夥盜一起絞犯趙汶長卽趙三竊贓逾貴河南司一起絞犯劉沐卽　裕城因瘋連殺平人非一家三命山東司一起絞犯金大卽金宜罕竊贓逾貫陜西司一起絞犯常五鬭殺四川司一起絞犯吳二卽吳伶鬭殺一起絞犯干供城故殺妻廣東司一起絞犯陳大卽陳秃仔又名陳朝均卽陳小秃又名陳舜遣犯脫逃復行爲　廣西司一起絞婦任氏同謀共毆雲南司一起絞犯董老兒鬭殺一起絞犯柴大鬭殺貴州司一起絞犯胡泳舜共毆總共二十四起人犯二十五名口 
[喜晤補枝周生率成四絶爲贈錄請夢畹生正刊]  
　　歇浦聞名閱幾秋神交早已兩心投如君不愧無雙品瀟灑風流孰與壽慺頭草草晤英姿深悔而今識面遲我是江湖侖落客與君譚笑最相宜早知君亦是英豪磊洛光明品最高如此才華居菊部果應鬱鬱首頻搔虚擲光陰十八奉風塵賞識有誰眞從今儻許知音寄　作當筵顧曲人[  廣寒宫侍史脫稿於幽棲仙館]  
[四秋咏用杜少陵秋興詩前四首韻錄請夢畹生政刊]  
　　一夜清商滿碧林秋來景物漸蕭森愁臨鸞鏡描花貌虚　羊事過竹陰月月團欒空對影凉風料峭暗驚心年年鴛枕流珠涙夢斷長楊宫裏漢宫秋怨○水晶廉外月初斜鴛夢難成感鬢華露冷　餘金井葉風高誰泛玉河槎啼多鵑涙悲秋扇怨歛蛾眉警暮笳遙聽昭陽宫漏永凄凉愁自剪燈花唐宫秋思○浦帆十幅趁斜暉瀟灑臨工隔翠微九曲恰　鷗渚轉一篷低逐雁行飛神傳明月偏瘦志傲夌雲願不違嫋嫋西風歸棹晚寒汀釣得紫鱸肥瀟湘秋影○滿林黄葉一枰棋秋逼閒堦客易悲四壁神傳疎影裏一籬凉動晚香時歸來彭澤霜葩綻繪日樊川月影遲冷豔最宜高士賞品評丰格費沈思柴桑秋意　東閣　士鄭同梅稿於鋤月軒 
[和東閣隠士四秋詠錄呈夢畹生斧政]  
　　黄葉蕭蕭秋滿林鞦韆舞罷氣蕭森鎖銜金獸搖花影水滴銅龍隔柳陰憔悴原非當日貌思量應悔昔年心瑤階玉輦渾無跡愁聽聲聲漢苑漢宫秋怨○香爇熏爐袖半斜愁看明月惜年華瓊樓有影吹長笛銀漢無聲送釣槎響滴銅龍聽玉漏寒敲鐵馬警胡笳遙憐今夜承恩澤知是昭陽解語花唐宫秋思○高捲精廉倚夕暉水天倒映白雲微神傳凉月驚鷗起影入清溪怯鷺飛銀漢横斜光半隠碧陰憔悴事終違好憑班管描幽景向曙遙看緑尚肥瀟湘秋影○物侯偏驚一局棋菊花初綻漫　悲煙痕低羃尋詩處凉訊新添入畵時二徑晚香雲漠漠半簾疎影夢遲遲西風蕭瑟叅蛩語冩到秋心繫我思柴桑秋意筍里味古軒主　企石稿於霅溪旅館 
[上海四馬路文報内恊賑公所經收賑捐二月下旬清單]  
　　廿九日河南捐本埠天順祥零來雲南臬臺鄧方伯金廣東從善堂募雲南定遠堂正堂萬印邦治銀二十兩又禹壽巖銀十兩汉各善士共銀十兩錢萬趙氏萬冠三萬衍慶堂三户各銀四兩唐萬氏萬劉氏萬發宏萬發遠四户各銀二兩萬祥齡萬祥梅萬祥光萬祥棣廖樹侯劉永康羅壽吾旅赶羣八户各銀一兩雲南蒙化直隸廳夏印廷變募衆善堂銀一百兩桐城孝義堂銀六兩徐漢卿陳蔚卿二户各銀四兩提標右營遊府董周靜庵范心齋姚舉卿徐賓趙遜庵張丁琴　趙毓齋旬中約陳學山十户各銀三兩楊位卿孫惠我葉竹屏李震亭李錫三林用陳寅谷姚秀范培陳嘵堂李傑士張樹十二户各銀二兩蒙化訓導趙右營中軍副府方蒙化教授劉林毓恆中和泰劉楨郭載謝佐朱宴羅玉鑑張聚元王壽高祥雲花老斑趙美侯儒楊景王杰樂源泰梁崑叚洪發徐鏡川蘇杰二十三户各銀一兩檢巡約銀一兩四錢四分叚權銀一兩五錢陳汝貞銀一兩四錢七分陳泰貞銀六錢四分茶發英銀十一兩二錢蒙平仲合省平餘銀三兩另五分蔣煥銀一兩二錢以上總其具平文二百八十兩伸合實收規元二百九十五兩六錢八分○九江招商局交來劉崇德堂經募無名氏德茂堂二户各錢一千不書名錢五伯寶收洋十六元錢六伯六十○仙鎭王陶菴翁募交五位善士月捐洋五員○本日共收規元二百九十五兩六錢八分英洋二十一元錢陸伯陸拾○○本旬共收英洋四伯陸拾九元規元三伯四拾一兩四錢三分二厘規元三百另八兩另四分央金磅一員售見規元四兩三錢六分八厘爐肧洋十五員計元十兩另二錢銅洋四元洋見元五錢八分三厘虚對開二個計五錢八分二釐錢六百六十文計元四錢五分五厘○七項共合規銀六百六兩六錢六分○連前共收規銀四十一萬九千一百十一兩四錢一分八厘○付解豫皖賑所第十一批規元一千兩○連前共解過規元四十一萬八千五百另七兩一錢九分五厘○寶存來解規元六百另四兩二錢二分二厘合併聲明 
[上海北絲業會舘籌賑公所施少欽經收河南皖北賑捐六月初三四五日第一千七伯七十七八九次清單]  
　　京都金豁新舘許曾緒吳履元兩善士募無民氏等續捐田蔚豐厚來京平足文五伯六十兩合規銀五伯七十六兩八錢鴻興李智泉託林石泉兄來李清輝清淵洋八十元李慶炎一百元黄奇才一元崑邑武陵再生氏祈延壽由恆隆　行交廿元蘇城濟陽三女求病全十元白下吳雲溪求繼室病全由常熟寄十元瀏河積善堂無名各十元隠名不書人棉力子力不足人四户各二元補過子勉力子各一元　强氏求病全八元陳氏　元福記求病愈由徐石翁來五元蘇省位育善堂三姓氏三元常熟隠名膏火三元蘇城老人和震記無名求母病速愈二元杭州養晦吁主募隠名氏一元蘇州金鼎月捐一元蘇州聽香書屋募根記保病卽愈一元嘉善東軒書屋爲媳求産後無恙一元陸老太求病速愈一元汪成全房金悞看來移助銅洋五十元有心無力錢一伯文江　船來武穴洋關　募劉順祥姚春德吳飄香吳高德羅紫雲吳建廷彭彩臣張仕連夏永林賀之生談進元蔣明清龔生之吳質卿黄壽昌譚興堂周德旭通洪興何永興羅永嘉念人各錢一千梁大金六百金同和五百以上初三日○改過子規銀二伯兩汝南氏冥誕餘資移助十元仰日堂由同仁和號來規元五十兩慈豁方楚殄同室林氏求保平安十元夢花舘　二十初度移資賑十元杭省成裕莊歙縣葉培元代弟炳其求病速愈十元泰州署浙東怡怡書房六元浙寗頤乾爲妻病愈完愿五元崑山丁子培求病速愈五元狹石永康典酒廣資四元江都槐蔭堂王祈合家平安由嘉興寄四洋銅洋一元杭州彭寓募無名二元嘉興恆春吳海亭代親病愈二元拓湖福謙病全由嘉善廣昌典寄二元王忍千痧藥資助賑由新關伍子卿先生來一元湖山寗遠堂施由南翔寄來一元坦直橋傳星聯潤資四角海昌沈其儀錢三百河口永和昌號募汪汝楷程克　各洋五元程沛倫四元胡朝倫汪　臣迪山舒舜功項英山程明華朱石全七户各一元漢鎭文虎卿捐方衍孫洪新一勉力人李德夫四人各二元蘆東翁三元萬春生李少堂朱讀易堂胡成夫陳陽谷無名氏愛記七户各一元狹石張正昌絲行六角又捐周潤林於祥生張培甫三户各二角程舜琴王幼圃張錦樵楊朱全宓業庭葛子聞王文元求合家平安由啓昌洋貨行廿元懷清居士祈病　愈託蔣同泰號來廿元吳興不列名以廪糧膏火金戒變價節省日用移助祈三塲平安廿元翌祁氏十圓蘇省陳柳橋祈病十圓金陵龍吟仙舘祈小松女生産平安六圓邱文安祈病五圓錢孫氏祈病愈四元蘇州鄒姓由朱菊屏來四圓徐朱氏祈跌傷速愈托徐石翁來三圓滬報舘來十一樓收吳仲侯書潤二圓八角半粲霞室收吳仲侯書潤二圓六角安徽廬道署王珍貢祈姐肺熱吐血卽愈二圓蘇省同昌義記顧季安求妻病愈二圓蘇省孫雨笙捐桶捐汪仰山各乙圓又長康健兩洋泗經錢敦仁求子病全二洋源豐潤來甘肅泰州余二田善士纘捐秦州南鄉紳民共捐甘平銀乙百廿八兩七錢二分張振綱廿四兩七錢二分甘肅秦階道姚馨圃善士捐川漢帮公捐銀四十兩涼蘭帮公捐三十兩錢鋪行公捐廿六兩楊懋春大山貨行公捐各廿兩天水文社廿肆兩黄烟行公捐十八兩汾酒行公捐雜貨行公捐小山貨行公捐三户各十二兩脚店行公捐十乙兩張登甲南果行公捐梭布行公捐三户各十兩清油行公捐藥材行公捐各八兩張印六兩董謙光張和金友玉梁土邁任其昌蘇統武任承允七户各四兩共廿六户合規銀四百七十九兩六錢八分以上初五日 
[上海北巿絲業會舘籌賑公所施少欽經收河南皖北賑捐六月初一二日第一千七伯七十五六次清單]  
　　吳興已酉生求速得子由恊同慶李子材兄來規元七十二兩黄德明洋三十元江西劉湘衡求妻病速愈由信昌隆來滬平銀十兩海昌扶風氏爲媳病求愈洋十元沙頭吳泰昌吳梅全求病速愈十元朱養齋兄募海昌清風室錢求子病速愈十元侯官程喬年求病愈由同福祥來十元無名氏六元周桂泰爲妻病求速愈五元百忍堂漢求保平安五元倪東榮爲子蘭生求病速愈五元鎭海劉夢熊求子平實由悅泰來五元無名氏求病速愈五元鄭徐德堂三元鄭氏一元青浦徐湘艇三元銅洋一元文珠樓包求人口平安洋二元仁和沈啓勳求妻病速愈由金岐翁來二元湘西龔　清爲母求毒免灾由夏燮來二元周楣生爲長子立鼈病愈續助一元台北海外游子爲兄嫂四十雙慶遙賀發電資移助由劉從善來一元爛板二元又友人交來銅洋七元劉從善銅洋六元○巨康莊來興邑安豐鎭永泰油坊募篤愼堂錢一千二百文三鳳堂五百文劉增興坊清記號善慶堂王元記正義堂星記堂敲古堂榮記堂沛記堂王恆豐募記佩記公記昌石麟堂　義興師儉子記十六户各二百文稽德才王從喜樹碧堂本堂四户各一百文共廿二户合洋五元○杭垣臬署王丹募王鑑春王徐氏童芳齋等三户各一元徐氏太太王小堂各五角共五户合洋四元張聲遠對開一元○廣東清遠署賈文軒募林春苑藩元才各洋一元無名氏無力子各五角共四户合洋三元包之田募師竹生四角徐小白陳沁全黄金祥陵之山蔡順楊廣川顧鞫孫七户各二角華燮廷顧玉卿各一角共十户合洋二元以上初一日漢口敦實堂救生總局募演古餘資由元豐昌油號程翰峰先生匯來規元一百六十八兩九錢一分又欵中有卾垣公濟益銀號方允符翁多撥去銀兩由恆福油號胡麗翁匯來規元六十九兩零八分德泰莊得利收塲請客筵資移助規元一百兩長鶴汀由存義公來銀十兩蕭城通奉第韓仁壽堂庭音老人刧病延年洋一百元大豐洋貨號收帳來皮箱三只舊衣數十襲佑見將資移助八十元清江曹署慮壽山善士募福有攸歸册六十五元法公堂案内兌帳六十元譚慧安保合宅平安由仁濟堂來五十元百不一能齋求兒女易長合家康吉由周子畏兄來五十元　余門徐氏願保女兒江生康健合家平安五十元香　陳　秩官由振興來廿五元姙高氏求病速愈由杭垣曹楚書託惠泰莊來廿元庽松輔德堂聞昌求病速愈十元楓涇樂天生爲母病全愈續捐十元又願母瘡　痊十元幼童夏　曾爲母四十生辰奉命節省壽資移助又顧顯甫來十元又惜紅香舘主求平安二元漢口慶雲瑞同人求號内及家中均平安由九霞銀樓來六元銅洋二元姑蘇寄來江陰趙愼　爲外孫小孩求病愈洋五元又爲前孫女病許愿二元滬報舘對偶助賑掛號五元錢六千九百四十二文平望大豐黄元之求合家平安洋四元揚州戴鰲記閱卷修金移助再求目光復明先行完愿四元又温州邵梅記二元古虞張均爲次兒趾麟病痊讀助完愿求早復元二圓福　居士二元○恊和信來課心書屋陜平銀六兩永吉堂周四兩　幼農傳　堂創各二兩徐門劉氏五錢共五户合規元十五兩二錢四分○涇川翟子坪洋一員又崔吉輔錢六百文夏裕昌五百文夏錦堂湯月攀李應熊盛賛庭丁毓卿孫來富六户各四百文查紫卿金乾釗盛運志孫象年盛鑑堂查燮堂六　各三百文周寶田崔祥禧徐國均盛修五施諧翟子鵬瑞疑堂翟其怡盛子　唐寅恭十户各二百文共廿五户合洋七員零七分九厘章練塘黎漢西翁長沙祝同福子求合宇平安病卽轉機還愿洋二員又不留名求病痊二元對開一員孫少壞秋山徐同順陳復興四户各三角朱旭明二角加生曹福記蔣權衡陸庭章曹謹田不留名六户各錢一百文連記五十文共十四户合洋六員對開二員福號岑萬福黄祥興各銅洋一員以上初二日 
 
 

Page 10

 
 
   
 
