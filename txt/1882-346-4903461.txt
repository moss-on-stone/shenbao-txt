# 1882 - 346 - 4903461

 

Page 1

 
 
[石印三國演義全圖出售] [  㸃石齋主人啓]  
　　三國演義一書久巳膾灸人口惟坊間通行本字蹟模糊紙張粗劣　像齊有四十葉閱者病之本齋現出鉅資購得善本復請工書者照俾咦賽數過然後用石錢照相法印出故是書格外淸晣一無解字爲圖凡二百有四十分列於每回之首其原圖四十仍列卷端工緻絕倫不特爲閱者消閒兼可爲畫家取法每部訂爲八本用鎢套裝成兩函定價洋二元四角於十一月初八日發兌上海在三馬路大禮拜堂南首申報館間壁申昌書畵定出售各外遠發賣處悉照曩例此布 
[中西書院肄業諸生當自期遠大說] [  美國林樂知來稿]  
　　余於舊歲議建中西書院先分兩分院於滬城外租界之西北兩　非我西人有邀利心作兾倖事實欲爲中國肇開千古未有之善舉也蓋余僑寓滬上二十有餘載習見中人之子弟聰明穎悟者多苟教有之有方上皆可蔚爲　器卜亦能執一藝以成名而今之最切於世用者莫如西學念自中國南洋北洋諸口岸與我西國互市以來中外日有交涉事件苟以不通西國語言文字法律典章之人周旋於其際何能使中外共敦輯睦永固邦交要不獨折衝樽爼捍衞疆場文事與武備在亦俱以得人爲首義故往時出洋局一舉中朝初不惜糜費數十百萬錢廣招幼童婦遣幹員萌海數萬里率赴西國卽由西朝泒撥各書院肄業俾就質性之所近分習天文地輿軍政船政律例格致機器火器礦務化學電學諸法在童穉　無雜念其業易於專精而國家他時亦得臂指之助後以節省中止余　聞而惜之　發宏願卽就滬上擬創中西書院爰立兩分院以小試其端俾子弟之有志西學者咸爲培植其教雖以西法爲主而西學中學究當相輔而行故聘西師授讀外兼延中國積學淹博之士課誦經籍删改詩文尺牘以期西學中學悉造乎精純蓋西學固爲今日當務之急而非明乎中國之書理熟乎中國之文法則西學要不過得其糟粕終無由抉其菁英將挾之繙譯西書而莫通義理與之講求格致而莫測淵微此其人卽或見用於世第足供奔走之役無當於遠到之程而本書院所定之章程中西並教實爲握要以圖也竊計兩分院開塾之初來院報名者頗形踴躍本書院序補十之三四巳得四百餘人而齋舍莫容向隅者尙居强半余甚憫焉遂爲之廣籌經費購　四十畞於西郭之外擬不日鳩工起造大書院一所分立八齋以期博收廣取幷蒙我　朝匯撥巨欵兼派名儒來授各種西法而中國之宮保太傅李爵相邵小村觀察唐景星方伯王錦堂總戎以及鉅人長德諸大君子同深嘉與許爲之設法勸募營繕之資脩脯之用譬諸爲山不使虧乎一簣有如掘幷居然達乎淸泉是不獨學者之幸亦余之幸矣乃近日徧觀兩分院之學生力求精進者固多而潜萌退縮者亦復不少推原其故一則以嫌西學之遲緩一則似病中學之怠荒不知人當務其大者遠者僅狃於耳目之前無益也故夫本分院所教之西學由源以及委由本以及末一時雖見爲遲緩如破竹然數節之後自有迎刃而解之勢將見其甘不見其苦見其易不見其難而學成致用可以膺使節之選者在其人可以任譒譯之職者在其人內而總理衙門外而通商節署及乎海口大關機噐各局西國醫館西商洋行隨在可以位置一席不其美歟而淺見者流其意祇欲畧識西國文字略通西人語言草圖旦夕餬口抑何自安小就無意大成乃爾也至若中學之怠荒容或有之然亦因誦讀之功半分西學自不如一無間斷者之易進竿頭况又重之以偏主西學之私衷故西學到塾而中學不到塾者有之西學克奮而中學苟且塞責者有之雖中師𤁋誠啓迪不少倫安終難入暴棄之中藏而生其智慧惟深明中學不能精熟西學必不能通達方之故則其於學當無傳而不習之虞而日就月將自不能已矣凡此皆余設立書院栽培子弟之隱懷上可以質上天下可以對同學而人世之譽毁有所不開嗣後有子弟來院肄業務望父詔其子兄勉其弟勿圖近功而逐小利勿半途自廢以期西學中學並進乎高明而大書院旣建之後再視子弟質性之所近分入八齋兼設臥房數十間使諸生儘日在院專心習學以冀精益求精之效其僅爲市并生意起見者亦當添設此門以從各人之便俾人才日益振興書院日益推廣是則余心庶幾其稍慰也歟 
[本舘自己接到電音]  
　　○本館於昨日接到在津友人專發電音到本舘內有十一月初五日　諭旨五道謹敬譯登○十一月初五日奉　旨汪鳴鑾轉補翰林院侍讀楊頣補授翰林院侍講欽此同日奉　上諭前據王文韶兩次奏懇開缺養　未允所請本日召見軍機大臣復據王文韶再三陳請情詞懇摯出于至誠王文韶着准其開缺回籍養親俾遂孝思欽此同日奉　上諭翁同龢着在軍機大臣上行走欽此同日奉　上諭察哈爾都統謙禧着開缺來京叧候簡用欽此同日奉　旨世鐸着加恩在御前大臣上學習行走欽此 
[外洋消息]  
　　○外國新聞紙言英人攻埃及一事其所用兵費約計需用英金四百萬磅光景而印度兵之調赴埃及與現在英兵之駐埃及戍守者其費尙不在內也又言法國二十年前用茶尙少其所用之茶皆係由英國運去者盖爾時法國輪船之往來中國尙未有定故也至十年以前計茶之至法者有二百三十墩其中六墩則由英國運去其餘則皆法人在中國自行購運至去年則有三千一百九十八墩其中二千八百七十八墩則法人自運二百二十九墩由英商運去一百七十八墩由日本商人販去茶之運往法國者日增月盛是亦可見通商之利矣又言中國現在外洋購辦鐵甲甚多欲在沿海砲臺被以鐵甲盖仿德國之製也且目下中國兵所用洋槍亦多係德國之華納爾新式云 
[東報瑣錄]  
　　○東瀛報言日本製造局近製成一克虜伯欵式之巨砲業已工竣擬運赴東京令羽林軍士試放云又言日本專教兵注之學堂現有學徒　人業經習藝巳成蒙日廷考取刻將令赴法國兵法學堂內肄業以期精益求精備儲他年大用也又言日國兵部大臣擬於明春泒兵法學堂之學徒兩名來華學習中國語言又言日廷近召兵部大臣及水軍上將陛見面諭令將日本水陸各軍認眞整頓格外用心調度以張國威日廷遠大之略於此可見矣又言東京近來頗多學徒縱火情事　擬加巡捕額數以資邏察又言某日有日本兵船上之兵官在兵法學堂議事云來年須將水師兵船設法大加整頓又言日本富商近集一公司名曰朝鮮公司專爲住來高麗營運起見高麗人亦多有附殷者由是觀之高人目下亦漸知公司之利矣近來長崎常有日本人拐騙華商貨物如前時華商信記號有荳餠一 
 
 
 

Page 2

 
 
望被日人串合船戶私自逃遁出口旋被該號偵知報捕帶同小火船追至一百餘里始將原船獲住拖帶回崎該商曾具控在案不意上月二十三日又有一日本人向華商垣記買棉花二十五包計價洋三百八十餘元言定先付一百元其餘約以出貨之次日交楚該號因有熟識之經手人在塲是以應允至次日往收貨銀經手人與日人早已避匿尋訪數日始將經手人找着華商欲送官追究因其央人求寬自願將價如數備還始得放回云又上月二十九日長崎司法官用西刑絞决盜犯一名聞此盜於去歲九月間在肥前地方因搶刼不遂砍死船戶父子二人後經巡查訪出獲案故判以極刑云又日國西洋醫術日見近步前曾施于高麗而高亦深信惟欲廣布此術而高之言語難通是以日本各病院令擬添設高麗語學一科俾生徒學習以資將來遣往高國之用也又日本附近外務省之處有空地一塊現擬建築迎賓舘務期修造華麗以應明年正月外務省請年宴之用又東京總督察署定期於上月十五六兩日召齊所屬各分署巡捕操練擊劍大會至期遍請王大臣及各省院長官監視聞日皇亦躬親往閱云又東京鐵路公司前募集股分六百萬元以便推廣各處鐵道之需兹巳募得十分之七尙有三分不足如果政府肯任此三成立時可以告成矣又駐紥高麗仁川之近籐領事督造公廨業巳告竣聞該領事自高麗變亂以來勤勞過甚從未歸國今俟新任竹添公使抵任後卽告假回日也又日本外務省與高麗新立續約兩條頒示民間今譯出附列於下　大日本國辦理公使花房義質與大朝鮮國全權大臣李裕元副使金宏集於明治十五年八月十三日卽朝鮮開國四百九十八年九月十七日在仁川府濟物浦商訂續增條約兩欵現經兩國批准是以大日本國特派外務卿井上馨與大朝鮮國特命全權大臣兼修信使扑泳孝在東京查照原約署名盖印亙換以昭信守日本國朝鮮國嗣後益敦和好便利貿易兹將續約兩欵訂列於左○第一欵元山釜山仁川各港遊歴程途周圍推廣以朝鮮里數各五十里于批准日起算二週年後再廣各百里限自一年後准於楊花鎭設市通商○第二欵日本國公使領事以及隨員僕從欲往內地遊歴任聽其便但指定何處遊歴准由禮部給發護照以便各地方官騐明派人沿途護送以上兩國大臣均奉諗旨批准盖印定於兩月之內日本國明治十五年十月朝鮮開國四百九十一年九月內於日本東京交換 
[招致日人]  
　　○日本西字報言火奴魯魯島內土人現在多有死亡而且死亡甚速華人之赴該島者則日見其多故該島主頗懷疑懼遣使與日廷爼商欲招日人至彼然前此有日人往該島島人不以禮相待故日廷禁止日人不得再往該島現在該島使臣與日廷商及此事日人傳聞該處常有麻瘋之患日廷因此不卽許允擬先命人至彼察看情形方可定奪也 
[申禁華人積習示]  
　　○大淸駐劄長崎代理理事繙譯官沈爲剴切曉諭事照得本港華人居留異邦原以謀生爲本貿易海外自宜安分爲先本代理理事來官斯土夙聞富商大賈循分營業者固不乏人而無知細民爲非作歹者亦屬不少偶因細故微嫌動輒聚衆鬥毆恃强凌弱相習成風或包藏牌九或暗設字花或專設騙局串拐人財或外開店面內窩私娼種種不法殊堪痛恨本代理理事接任未及兼旬而禀報鬥毆賭博窩娼者層見疉出甚至鼓衆拆毁房屋持刀砍傷平民似此藐法橫行若不嚴行示禁何以懲戒將來除諭各帮紳董隨時開導外合亟剴切曉諭爲此示仰本港居留商民人等知悉爾等各宜猛省攺過自新俾循良者得以樂業安居自示之後倘敢仍蹈前轍故干法禁定卽按律嚴懲决不寬貸勿謂言之不預也切切毋違特示 
[刼盜破案]  
　　○前報載澳門某婦被盜殺死兩婢被縛刦去飾物等件一節兹悉此事業巳破案贓物已有追還者盜黨亦經獲到數名惟細情則尙未詳悉也 
[膠舟述聞]  
　　○前報述招商局之保大輪船與怡和行之有利輪船均在津沽被凍現聞有利船可以出險南旋惟保大船則已百方設法但未識能展輪否也 
[絞犯煩言]  
　　○上月二十二日下午温州鼓樓下决絞犯一名查係姓黃名阿益七都人案緣前年一外國人拐帶尼姑逃𨓜黃卽爲之划舳板者釘封文於二十一日到甌因石邑尊在永嘉塲鄕櫃比催錢糧是以遲至次日行刑當綑綁之時該犯聲稱大老爺靑天昔日小的同大老爺携手在天井所說之言今豈盡忘之耶刻下大老爺由金頂而換藍頂温大人由藍頂而換紅頂孰意竟以我之頭而換此頂戴於心安乎其時石邑尊目不忍視兩淚盈盈或謂邑尊聞言滋愧或謂邑尊性素仁慈實以惻隱之心猝形於面也二十三日午黃之一妻三子並姊妹等備齊衣衾棺木等在法塲殮屍棺木高大衣服亦備惟其第三子年僅六歲悽慘情形實令人惻然時傳石邑尊於本日賞給大錢十千以作厝葬之費並將監內各犯借欠之債逐一追齊給交該犯家屬領去蓋該犯家境頗可過得是以數年在監放債至有三百千之多次日復聞温道憲亦給十千文並囑該犯家屬立作功德迅速超度云 
[金陵瑣事]  
　　○本科武解元饒君飛鴻皖屬寍國府人也以𡝤師德之家風當薛仁貴之年少材長身偉翻身追冀北之雲弓燥手柔隻手挽關西之月其于科名實堪預許近日晉謁督轅深蒙獎勵從此龍頭聨屬好爲宿衛之干城燕頷親承欽拜封候之衣鉢都人士皆深望之○上月二十六日侯中堂親詣城南之製造局于河干施放水雷銕騎雲屯金戈日麗該局先就河心施敗船一隻司雷者舉機發電砰然一聲敗船如武夷山之紅橋板片片從空中飛墮軍民觀者萬人夾岸歡呼僉稱爲從所未見云○是日騐放水雷聞風者尋蹤麕至幾於傾巷出觀長干里橫街有某甲者晨炊初罷急於圖拓眼界不遑洒掃灶前怱怱扃戶奔赴河干不意其佐薪之蘆梗有倒倚突下者霎時火從中起炎焰蔽空趨救者繞視一周方知雙扉反鍵闃無其人不得已毁垣撲救幸草草數椽一燎卽燼而河上乎逍遙者尙不知燕巢之已毁於幕上也然亦太自莽矣○保甲局自更籌傳響之後長街短巷擊柝四聞與如豹之犬聲遠近相應似亦可以高枕無憂矣乃近日胠篋穿窬層目迭出甚至有密綴巡查之尾以施其伎倆者有冐充巡勇之名而高喝開栅者防之愈密發之愈奇正不知如何邏察而後可以弭盜也○有六人前日結伴同至江北行至下關口因擺江船須候有二十五人方開急不暇待遂湊錢共雇小湖廣划子一隻船由連舟子共計十人是日平風靜浪乃甫出江口卽有浪頭自北而南岸上人但見船在波心三起三落旋卽傾覆內有謝姓山東人辮髮擊於舵尾隨舟流至謝家店地方遇江船救起然已不省人事救治良久始活至其餘九人則皆與波臣爲伍矣○前日笪橋市正法三人聞係前年刼財傷人之案先是鄕間某甲赴城搭連內收有大靑銅錢三百文以致腹間突起該盜等悞認爲洋銀隨至僻靜處將某甲致死嗣經陸續被獲供明前情故皆立予顯戮盖數目雖微而同爲强刼傷人則一也○某甲宿遷人流落金陵以爬荒爲生兼有阿芙蓉之癖以致衣食不周生計口　家有一妻交謪之聲時聞於戶外嗣妻漸有外遇甲亦賴以温飽固已甘爲縮項之龜矣乃該婦得新厭故前日竟階所　　遁同逃至和州鄉間迨甲得信蹤跡而往婦巳聞風先行避去甲尋人不見又無旅資祇得乞食而回後自鄕人憐其情湊錢千餘文令其仍歸故里云○前月致和街關帝廟內僧人因窩藏妓女經人送縣懲辦黃邑尊以該僧不守淸規有瀆神聖枷責示衆至其各情槪從不究以免株累辦理頗爲得法也 
 
 
 

Page 3

 
 
[私梟閙事]  
　　○靑浦縣界之金澤鎭爲焦湖人存畱之所前有喬光榮滋事曾經列報兹聞月之初一日焦湖人泊船於北市船約七八號人約二十餘適値浙西緝私船過境連楊統帶坐船共十七號小舢板未經防備行至中市塔匯橋先過七號被焦湖人攔截有兩號正在橋下該匪驟施洋鎗致傷五六人及將出東市哨官亦鎗中私梟之目旋卽殞命焦湖人退至北市亭橋先過之七號亦擺舟登岸約十餘人追至北市後面之炮船上人泊舟西栅亦起岸出隊站於下塘上岸焦湖人見勢不佳隨避入弄內墻陰偷放洋槍楊統帶亦面受微傷幸無大碍統計砲船上受傷七八人居民　逃避不及悞被擊死者一人受傷者一人焦湖船上死者一人楊統帶以未知虛實卽令退兵雖汛官陳天爵出爲彈壓而私梟亦置之不理民間　罷市一日初三日又有風聞致停市聞該匪在鎭皆由江北人賣鹽者引來幷有鎭上拜盟弟兄十人爲之汲引也 
[本埠火警]  
　　○昨晚九㸃三刻忽聞捕房鐘聲告警連鳴三下探得係六馬路卽尙義街松盛胡同口某店失愼各界水龍齊往赴援至其被焚詳細容探明續述昨日東北風緊雪霰時作然風高物燥亟宜格外小心也 
[爭產涉訟]  
　　○裏虹口地方前有鄕婦陸沈氏因伊叔沈又幅呑沒父遺房產赴會審公堂呈請追價一節當經陳太守集訊謂該氏須令丈夫陸和尙到案方可訊斷昨聞陸和尙巳投案供明伊係贅婿應得岳父遺產前因隨　東遠出故將契據遺產倂交沈又幅代管不意沈竟昧良不還叩　訉斷等語陳太守着將沈又幅暫行管押俟傳中証沈尙林到案再行核斷云 
[小票店滋事續聞]  
　　○昨報小票店滋事一節兹得其詳爰俻錄之昨據薛捕頭至英公堂禀稱昨因金德利小票店開彩共定三千號　　售洋一元號碼用紙捲好放在玻璃匣內搖亂後取閱以便對號斯時買票之人咸來集視恐匣內號數不足遂各爭先檢㸃則有二千四百始知其售出之票祇有千餘號開彩之際又將售出之票少放六百號如是則買票者大半已屬無望且頭二三彩亦不肯與外人衆皆謂其不公於是除去招牌毁壞雜物該店夥華錦泰手持其店主人之告白至捕房訴明喧閙情形請卽派捕前往彈壓然小票諭禁已久旣因開彩閙事復敢請捕保護尤爲不知分量故將華錦泰及玻璃號碼匣招牌告白及買客杜明才一倂送案又有公益小票號亦因開彩不公閙事卽將該號夥張永生徐其昌送案請究經陳太守研詰華供爲蠟燭舖生理昨往金利源探友致被誤獲其如何開彩有無弊端我實不知捕頭又稱華持告白前來請派捕彈壓何得謂非該號之人而悞獲耶張永生供到公益爲移祇十三天我實不知細情徐其昌供店東係西洋人阿紀祿定號三千此月內約售出千餘號每號售洋一元其間有無弊端我亦不知太守閱金德利告白知具名者係西洋人提亞牙告白上寫明邇來有人假冐本商售票營私招搖本　係禀明本國領事售票至公無私當衆開彩曾列中外新聞告白凡欲買票者須認明招牌不致被混遭欺等語夏領事大怒　禁令森嚴若輩竟　若罔聞自應重辦然各店均稱店東係西洋人卽請貴分府辦理太守謂小票害人不淺本堪痛恨况該店更有作弊情形以致閙事尤屬可惡買票者亦有不合夏領事問買客杜明才爾知小票干禁否杜稱實係冐昧悞買捕頭又稱尙有得中小彩之人現亦齊來太守商之夏領事姑將華錦泰張永生徐其昌管押候禀明道憲再行送縣辦理至買客欲追銀洋者着自行投質招牌告白玻璃匣等均暫存堂 
[搜獲私土]  
　　○法公堂昨據捕房解到蔡三興幷大土半隻小土三塊請訉旋據通事禀稱今早六㸃鐘時巡捕掉班出外見此人坐東洋車上手提一包一見發捕卽囑車夫疾走該捕疑而尾之見其推到某店門首其時尙早店門未開此人將門踢開而進該捕見之更爲詫異亦卽到該店叩門初時不應繼爲該捕用力撾擊其門始開見手中包內係大小土並無印花故取到送案翁太守詰之蔡三興稱在八仙橋相近地方開烟间因生意不好故暫租與馬玉和開設此土乃馬所買者太守詰其土値幾何向何店買來何以並無印花蔡三興答稱馬姓買到一隻此係剪剩者據馬云在棋盤街祥順買來價値則不得而知太守以其狡展着將蔡三興管押俟傳到馬玉和再爲核辦 
[銀欵涉訟]  
　　○章源大店之章世昊控已閉之晉和店主陳淸泉於去年臘月將棧單抵銀不贖反經長裕泰遽行報案失竊一節昨日經法公堂訉理章世昊稱陳淸泉於去年底將招商局棧單兩紙係表心紙貨兩次押去銀九百兩光景又將仁和永上利康票銀抵去銀三百兩現巳贖去一票計銀四百兩外尙久銀八百兩之諳翁太守詰之陳淸泉據供並不欠伊銀兩銀係英界大馬路愼安錢莊所用太守又詰原告據稱晉利與愼安來往故囑將銀送交愼安事本有之太守謂銀付愼安須知欠主實是陳淸泉何得狡展陳稱願寬限理楚太守准限七日云 
[移縣候辦]  
　　○初六日本報法公堂瑣案內有吉祥街安隆料泡店主胡明川控已歇之夥董又堂挾嫌放火一節禮拜五翁太守在捕房復爲詰訊　傳到所謂羅姓者供亦相同而董又堂又稱工資立有經摺可憑實少工洋等語太守着原告胡明川將工帳簿檢呈董又堂旣稱有摺着爲取到昨日由公堂再訊據法包探過永發禀稱帶同董又堂前去取摺詎伊到店後徧尋不見等語旋據胡明川携呈帳簿董夥名下己付淸工帳盖有兩訖字樣所謂欠伊工資之說明係誣揑太守隨謂該店主胡明川曰放火事大當爲重辦公堂杖枷不足蔽辜着將董又堂送縣辦理汝等自行投縣候示云 
[英界公堂瑣案]  
　　○富捕頭到英公堂稱四馬路口醉春園酒館門前停轎甚多以致碍路前由一百三十四號華捕喝令在傍邊反被毆傷卽拘轎夫送案　罰該華捕自行醫傷迄今尙未傷痊不願再充巡捕昨夜又因停轎碍路初由九號華捕喝讓不依被毆繼由一百五十號四十九號　捕協同拘拿詎該酒舘　助轎夫拒捕該華捕等受傷回報我卽督同中西捕前往則轎夫已散祇獲酒館夥沈桂榮送案請辦沈供此事與我無涉旋有酒舘主鄭梅芝投案禀稱不敢助轎夫拒捕陳太守商之夏領事判罰鄭梅芝洋十八元沈桂榮管押半月以示薄懲○虹口地保禀稱属犯竊案之周正渭昨日在路相遇爲我獲住搜出押　幾件並吊得絨單等物且邇來各輪船時有失物難保非周正渭所竊爲此請究周供前曾犯竊已攺過自新絨單等物係自巳　辦並非竊贓太守飭將人贓帶回捕房俟查明有無失主及另有別案否再行核辦○三十六號西包探商稱邇因各輪船常有失竊之事昨日午後有屢犯竊案之張永桂爲我獲住送請懲辦張供揚州人向爲僕役現欲搭船回籍並非圖竊包探又稱前某客在輪船失竊鉅欵銀兩曾獲張到案以無實據開釋今又在輪船圖竊夏領事謂張係專在輪船混竊之賊最難破案今旣被獲請押一年以儆陳太守從寬判管押六月 
[法界公堂瑣案]  
　　○法租界吉祥街淸芬堂失鎗一事疉列前報昨據楊寳生投案訴稱店中簿據一時難於檢出而店主又不識字請爲從寬翁太守查見所吊　上有付洋二十四元買鎗十支查其鎗總所列均十餘元且有一鎗三十元者太守問楊寳生何以如此之貴答稱因堂倌往往不肯留心所以　高鎗價太守謂堂倌雖無好人然皆係窮苦之人而尙欲刻剝店主可謂狠矣本應重懲今姑從寬若照所失之洪字荒字鎗二支値價洋三十元着照此數罰洋充公倘以後再蹈前轍當立卽封閉云○前報曾列某官家丁胡玉奎在泰和輪船被徐蘭亭偷去洋元一案因胡急欲囘籍而能錦庭挽人闕說願出洋十六元給胡川資囑其投案請銷昨日捕房將在押之夏蓮生及繆二解案又傳到保出之熊錦庭郭雨蘭二人翁太守逐加開道著將能郭二人仍交原保又將繆二　斥亦着覔保出外尋徐蘭亭到案又詰夏蓮生夏竟出言挺撞太守着押候重辦 
 
 
 

Page 4

 
 
[譜兄朱筱塘見過賦此以誌萍聚]  
　　○一自端陽別怱怱又半年光陰眞逝水雲物共流連月黑潮生浦風高雁貼天離懷收拾起好與對床眠　同作天涯客相逢喜可知未逞談別緖先欲問新詩風雨歸吟筆頭顱沒　巵知君豪氣在未肯揖當時 
　　苕　紅蕉館主子美陳鼎甫莫 
[盛澤放牛局豢養經費募啓]  
　　○敬啓者牛之爲用其力普矣春而畊夏而耘水旱不時或挹或注得一牛而十餘畝之田可以大治故計牛之方實能兼農夫數人而論牛之功尤非食田鼠與田豕者可比夫貓　以無心而去害苗之物古人尙且迎而祀之報有功也若牛則盡其力以　人不報其功而　之烹之　之剝之何其悖也　何其忍也雖然人卽至忍誠恩夫烈　障空汪滴如泩息不得喘蹄不得停彳亍趦趄鞭撻立下牛之作苦其形象歴歴猶在目前一日牽而屠之登諸圭爼少有人心者諒不出此無如鄕愚嗜利忘義往住靳惜牛値喪昧良心以爲養牛有芻牧之費不若屠牛得皮肉之資所謂資牛之力老則屠之以殺老牛者也近世人心機巧會計益精傷殘益甚每至春間付販牛者一金牽其牛及秋熟販牛者再至則解而貨之以償全値焉於是不費多金而得一牛之用故昔之買牛者類皆殷　之戶今之買牛者轉出貧窘之家昔之屠宰者半屬　病之牛今之屠宰者盡是强壯之牛况自皮法旣行而年之來路愈衆幾乎年年家蓄一牛家家年宰一牛統而計之養牛之多不知凡幾殺牛之多不知凡幾殺孼所積釀爲災祲上千天和下乖人理可不思所補救哉此放牛局之說所以不可緩而吾鄕爲尤急也吾鄕向未有舉之者今諸同人目擊屠牛之慘酷仿照上海江君所辦集資設局於餐字圩沈氏之屋爲文勸募得放牛苦干頭參酌章程禀縣立案巳臻妥善惟是牛局旣開推募宜廣好善之士自必源源買放此局由諸同人草創並無經費可指而一切芻蕘之費用童牧之工食槪未有出皆須籌勸茲擬亦仿上海舊章另募豢養經費每年以制錢一千八百文爲一願自一　至十百千願書定後按季收取多多益善盖救之於垂死之時尤必養之于方生之後老病之牛春夏不能出租出租之牛秋冬仍須蹄局牧養方興事宜預備伏兾諸君子好善爲心覩盤飱之辛苦念觳觫之情形養一牛卽少一牛之　殺自此循環不斷於牛實有厚惠焉此啓○計閱章程○一局內專收善士捐放之牛或一人買放一頭或二三人合力買放一頭或一人買放數頭均所不計放牛到局均登號簿註年月一用放生二字烙印一用第幾號字樣烙印小牛角短　掛號牌俟長大時補印以便查認倘有販戶赴局掗賣恐滋事端槪不收賣○一所放之牛不得因放草之故踐踏　葛致滋口舌責成司牧人妥爲經理○一所放之牛或非老病可資力作近處鄕人有頣領牛耕養者准憑確實保人來局報明姓名住址登簿先繳租錢常具領牛切結存局領去之牛期滿交還不准私相轉付牛病報局騐明醫治牛斃報局騐實收埋倘有病報局過遲致有延吳或報斃不實別有情弊定行議罰○一租牛常年耕養租價定數以一千至二千爲率量牛身强弱酌定如有短租畊種一熟租價照定數增减均於領牛時先繳一半餘　秋熟後找淸○一放生老牛留局斃　死則移送黎里鎭牛窖掩埋總期全終其放生童牛應俟喂養茁壯再定出租畊養○一出租牛隻隨時赴鄕稽查騐烙以防弊竇倘有盜賣私宰等情禀官究辦保人議罰○一油車　坊老牛垂斃克全豢養之恩者固不乏人其老牛貼換新牛不願豢養遽付割剝者亦實在不少譬如人家用一工人年老埀斃竟致之死地必有所不忍乃於老牛獨能忍之尤爲可慘現擬由同志勸募各車坊將此項牛隻歸放牛局養老俾脫芒刃之苦庶各東坊亦得共迓天和○一局中一切銀錢帳目歸司事經理倘有要事自須董事會議方臻妥善　銷務宜從儉年終將收支各數開明糊板張掛以昭實在　盛澤放牛局同人公具　盛澤新創放牛局啓巳蒙貴舘刋入報章法美意良誠堪則傚兹聞設局以來辦理粗有端倪善士買放者絡續巳有數十頭蘇省顧沈兩觀察復專函至盛託抄章程擬在蘇城仿辦所願遐邇聞風大全物命是亦一絕大善舉也按私宰耕牛律有明禁賢長官雖三令五申而　然以解者仍不絕于聞見藐王章以謀口食罪固不容逭盡其力而戕其命心尤大可誅茲以盛鎭素有先租後宰之弊卽其弊以興利其所保全者大矣是啓爲施擁百先生手筆淋漓酣暢具徵一片婆心頃奉續寄前來用敢再懇貴舘登諸日報俾善有同心者或聞風而興起乎 
　　浙東存恕齋主人拜識 
[蘇省撫轅抄]  
　　○補十月初三日候補同知莊鍚縝銷海運津局差　○初四日候補縣孫士鎭禀辭奉　撫憲飭知赴徐州差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百七十九號]  
[光緖八年十月念五日京報全錄]  
　　宮門抄○選單○蘇撫衛　奏請移駐巡檢分防摺○又　奏請獎叙片○晉撫張　秦爲遵查擬請攺獎片○大臣劉　奏委署各員片○大臣桂　奏巡察事竣緣由摺○又　奏爲援案辦理片○直督張　奏甄別知縣片○大臣溥　奏爲奏　聞摺○大臣榮　奏爲奏　聞摺子○十月二十五日工部鴻臚寺八旗兩翼値日無引　見○朱又鏡謝授陜西榆林府知府　恩○維慶請假十日○掌儀司　二十九　祭　奉先殿濂公行禮○內閣奏派騐放之王大臣　泒出豫王徐椆童華徐用儀○吏部奏派騐看月官之大臣　派出恩承烏拉嘉崇阿奎潤福錕永順閣敬銘周家楣陳蘭彬○又勞派稽查右翼覺羅學　派出陳蘭彬○兵部奏派磨勘弓刀石之王大臣　派出豫王徐桐恩福○召見軍機　朱文鏡○○光緖八年十月分選單　知縣廣西荔浦吳燾雲南甲府經直𨽻廣平李祖培江蘇監主簿浙江德淸馮斁彬陝西吏典史西川綦江鳳鳴浙江附○○頭品頂戴江蘇巡撫臣衞榮光跪　奏爲請將太湖廳東山司巡檢移駐分防以資巡緝而裨地方葢摺奏祈　聖鑒事竊太湖所轄之東山下楊　村爲江浙連衝地方散漫並無一官駐守前據署太湖廳同知傳懷祖禀請派員駐札藉以控制經臣飭司確查核議詳辦去後兹據蘇州布政使　鈞培會同江蘇按察使許應鑅蘇松太道邵友濂詳稱太湖廳洞庭東西兩山分設東山用頭兩巡檢專司緝捕而東山周圍五十餘里四面皆湖又有前山後山之分該廳與東山司巡檢及太湖協副將守備均駐札前山其後山相離廰治近者于里遠者三十里中間頗多高山複嶺居民散而不聚或數十家或數百家巢棲山谷寄泊湖濵內下楊灣一村又係江浙往來水道通衝近成村市匪徒最易潜蹤民情亦屬强悍該處旣無巡檢分防又無武幟彈壓而離廳數遠一切巡緝稽查實有鞭長莫及之勢誠須派員擇要駐札查向在前山之東山司巡檢因衙門自遭兵燹被燬賃　民房搬移較易擬請移駐該村以資巡防飭據蘇州府查明並無窒碍由司詳請具　奏前來臣伏查太湖廳所轄之洞庭東由孤時湖中地方本極散漫該處後山之下楊灣村爲江浙水道通斷匪徒最易潛蹤民情亦屬强悍自非駐札一官不足以保衛閭閻今旣據該司道等飭查明確所有東山司巡檢堪以移駐應請卽將該巡檢分札下楊灣村俾資巡緝而重地方謹會同大學士兩江總督臣左宗棠恭摺具　奏伏乞　皇太后　皇上聖鑒　勅部查照謹　奏軍機大臣奉　旨吏部議奏欽此　○○衛榮光片　再查蘇松粮儲道王毓藻於光緖五年冬間到任所有蘇省徵辦五六七等年漕白糧米經前撫臣委令循案由海運津徑交通　該道督飭員董將押運鹽兌彈壓諸務加意籌畫妥速蕆事且歴屇運費亦能遵照新黃竭力經理毫無虛縻尙有微勞足錄可否仰懇　天恩賞加按察使銜以示鼓勵謹附片具陳伏乞　聖鑒訓示謹　奏軍機大臣奉　旨着照所請吏部知道欽此　○○張之洞片　再四品銜前山東道監察御史周學濬刑部員外郞陸學源試用典史邱翰斌因辦捐辦賑出力前撫臣曾國荃先後奏保周學濬請加三品頂戴陸學源請加四品頂戴邱翰斌請以本班儘先補用均奉　旨該部議奏欽此嗣准部咨周學濬陸學源二員於何年月日奏調辦賑邱翰斌係分缺間用典史今請本班儘先補用與例不符應令詳細聲叙另核請獎等因當經咨行查覆去後兹准浙江撫臣陳士杰咨周學濬前在山東道監察御史任內回籍省親呈請終養光緖四年會同本籍地方官紳勸辦晉賑捐務陸學源於光緖二年十一月間在部請假回籍嗣奉委會同地方官紳勸辦晉賑捐務五年五月事竣均非奏調辦賬咨請核奏等內又據善後局司道詳稱邱翰斌係分缺間用典史前於光緖三四兩年在鳳臺縣地方隨辦賑濟並轉運事宜出力遵照部駁另擬呈請攺獎前來臣查周學濬前以告養陸學源前以告假均在浙江原籍籌辦捐輸勸集鉅欵遠濟晉災兩載辛勤其勞自不可泯邱翰斌襄辦鳳台縣賑務奔走灾區愼勸將事亦属着有微勞惟查周學濬原請三品頂戴係屬銜上加銜亦逾加銜限制與例不符自應攺給獎勵合無仰懇　天恩俯准將四品銜前山東道監察御史周學濬賞給隨帶加三級刑部員外郎陸學源　賞給四品頂戴分缺間用典史邱翰斌攺給俟補缺後以主簿用俾昭激勸理合附片陳明伏乞　聖鑒謹　奏軍機大臣奉　旨吏部議奏欽此○○劉錦棠片　再鎭迪道福裕邊　期滿禀懇遴員接署道篆以便交卸請咨赴部引　見等情經臣錦棠批准在案所遺鎭迪道篆務係邊陲最要之缺亟應遴委妥員接署以重職守查有三品銜甘肅遇缺題奏道補用知府陳寳善老成練達爲守兼優堪以委署又署吐魯番同知兼管理回民事務貴德同知楊大年署事期滿所遺之缺查有留甘歸候補班前儘先補用直𨽻州知州劉嘉德辦事穩愼操守謹飭堪以委署除由臣錦棠分別檄飭遵照外謹會同烏魯木齊都統臣恭鏜附片陳明伏乞　聖鑒再此片係臣錦棠主稿合倂聲明謹　奏軍機大臣奉　旨知道了欽此　○○奴才桂昻跪　奏爲巡察　龍山火道　風水內外境界地面事竣回署恭摺具奏仰祈　聖鑒事竊奴才於九月初十日具奏遵照定章敬詣　龍山界內察看火道並紅樁靑樁境界帶印於十　日起程出鮎魚關由火窪汎靑樁外界折囘紅樁　內經過老廠溝窄道子板咎嶺曹家　復出靑樁外界至吉家營楊家堡於十六日行次墻子路接奉原摺軍機大臣奉　旨知道了欽此當入紅樁界內由鎭羅關將軍關之老鴉溝至黃崖關靑山嶺黃花山等營汛以次加意詳察所修火道均屬潔凈紅白樁安設整齊靑樁界內住民戶亦屬安靜奴才於二十日事竣回署惟是今年自夏入秋以來雨水頻霑各色樹株尙屬葱茂於　風水境界均屬安謐已札飭該營汎妥愼加意看守並督飭將俻隨時分赴境界火道各汛周歴巡察敬謹守衛不敢稍涉大意奴才於十九日行次黃花山營夜　得霑密雨次日北望　龍山一帶雨水普霑仍專札發飭各營汎於各該管地面小心巡守再查自夏入秋以來前山西峯口內及西便門蟋龍嶺以至東便門官道旁並　昌瑞山迤後馬蘭關一帶後山昔家路黃花山紅樁邊界松樹被蟲食傷雖稱一律葱茂秋後間　樹皮脫解已就回乾者擬逐一詳查選擇伐除官道旁稀疎空曠之處栽種小樹所有奴才巡察　龍山火道事竣閔有被蟲傷囘乾　株緣由謹繕摺具奏伏乞　皇太后　皇上聖鑒謹　奏軍機大臣奉　旨知道了欽此○○桂昻片　再查陳案總兵巡察火道隨從官兵夫役馬匹口食草料係由營中公費項下動支嗣因公費支絀同治七年前總兵景霖巡察之時曾經奏明總兵與中軍遊擊輪流每年一人前往巡察總兵巡察之年由永濟陣支銀三百兩應用惟各營汛多在山僻㵎谷之閒並無鎭市無從覔食若自行携帶食物草料登山度嶺轉運不便係令各該汎代爲備辦由應領公項內覆發價値歴經遵辦在案奴才莅任之初輪値巡察之年自應遵照成案辦理曾經酌核加給價値其承辦官員千把總等並酬給荷包小刀火鐮等物嚴飭道從人役不准需索騷擾所需䭾驘人夫自行發價本年奴才往察火道照案由永濟庫領銀三百兩仍由各該汛代爲備辦食物其量加價値並酬給荷包等物䭾驘夫價俱自行發給應領公項尙不敷用仍係奴才添補發放並專札汎官等遵照備案其遊擊巡察之年係由巡山經費內動支亦飭嚴禁騷擾援照奏定章程期於歴久奏行杜絕擾累理合附片具　奏軍機大臣奉　旨知道了欽此　○○張樹聲片　再道府州縣無論何項勞績保歸候補班人員應以到省之日起予限一年詳加察看出具切實考語奏明分別煩簡補用兹查有候補知縣姚爲霖到省一年期滿例應甄別由藩臬兩司具陳請奏前來臣查該員姚爲霖明練勤愼辦事認眞堪勝煩缺之任俟有應補缺出照例序補除履歴咨部外理合附片具陳伏乞　聖鑒謹　奏軍機大臣奉　旨吏部知道欽此　○○奴才溥亷跪　奏爲交卸印　並起程日期恭摺奏　聞仰祈　聖鑒事竊奴才溥亷於九月工十七日接准宗人府咨稱內閣抄出奉　上諭宗人府奏遵議鎭國公溥亷處分一摺着照所議溥亷應得降三級調用處分罰公爵半俸九年扺免降調並着開去守護　東陵差使餘依議欽此欽遵咨行前來奴才溥亷伏議之下不勝　悚卽將承辦事務衙門印鑰派委員外郞懿綿送交奴才榮毓暫行佩常奴才定於十月初二日東裝就道初六日抵京恭請　聖安所有奴才溥亷交卸印鑰曁起程日期綠由理合恭摺奏　聞伏乞　皇太后　皇上聖鑒再此摺係借用承辦事務衙門印信合倂聲明謹　奏軍機大臣奉　旨知道了欽此　○○奴才榮毓跪　奏爲接收印鑰日期暫行佩帶恭摺奏　聞仰祈　聖鑒事竊奴才溥亷於九月二十七日將承辦事務衙門印鑰派委員外郎　　送交前來奴才榮毓敬謹接收暫行佩帶謹將接收印鑰日期理合恭摺奏　聞伏乞　皇太后　皇上聖鑒謹　奏軍機大臣奉　旨知道了欽此 
 
 
