# 1885 - 124 - 4904336

 

Page 1

 
 
[三十八號畫報出售] [  申報舘主人啓]  
　　管理甬江招實山炮臺之吳吉人遊戎於攻戰之暇扮作漁人模樣親往法船偵探虚實忠勇實冠等倫恢復讌山一役爲中法接戰以來未有之大捷我國効忠者衆敵人亦自悔禍故議和之電不後而不先兩圖編入此次三十八號畵報准於二十六日出售其畫譜之羅漢圖俱係任君阜長所繒筆墨之妙不煩贅言畫報仍然九圖後附淞隠漫錄一則間者鑒之此布 
[請繳第二批古今圖集成股銀] [  申報館點石齋主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣即圖地造屋從外洋置辦機器復延名手澆鑄字模然後開印至今計已印述數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹剛鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每投五十兩務望早日交下以便購備紙張及一切工料其銀希仍交申報舘照收并關明第一次股單號頭及股友姓名當即掣回收據統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字既放大則紙張亦費本數加多本齋益形虧耗故擬多印數百詳藉資貼補旋見巿面欠佳且此書亦身本重大遂仍印一千五百部以符原議合併附聞 
[朝鮮深華兵駐防說] [  靜觀子稿]  
　　觀於吳筱軒軍門之得朝民之心而知朝防之不可以遽廢也夫筱帥何以能得朝民之心哉辛已之變兩黨參商績不能容大院君以尊親之望爲守舊之衆挾之以號召國人倉卒入王宫誅異已焚　館戕遠人山崩海沸天日無光日本猝不及防使臣所處兵衞無多朝人得以逞志及飛檄告難問罪興師調集兵艦泛海而西則津防之兵已駕飛輪東渡撫輯國人綏定王室而所以絶守舊黨人之望者尤在誘獲大院君載以内渡一事故日兵甫到而守舊之衆早已無所措手渙然解體漢城内外既無與之爲難即亦勉强過去雖欲忿爭奈無仇敵向使亂黨固結不散定有交綏之事朝人之難當不止此中國遇事遲疑多謀不决政體攸關更須奏請飭議而後行而於朝鮮之役傅相獨持以果斷占日本之先着使彼張皇而來不免寂寞而去自與外　交涉以來此舉差强人意固不得不推當事之功事後聞有議誘執大院君爲失光明正大之體者疏入不報盖方中闊袖者之言試以其人處此不知更出何策也當日筱帥奉傅　之命督師東向亦以素統淮軍熟練操防傅相以津沽緊要未便遽易生手故雖簡放浙江提督而尚未交卸營務由今思之筱帥固應立不朽之名故偶然有　機會也否則軍務告竣多年西器四陣變制盡善揣摩簡練勞績尋常而筱帥五年之内已歸道山法越之閧猶未及見苟終於浙江之任即使生榮死哀冠於中興諸將顧安得如今日之撫碑墮涙感泣萬人也哉夫朝人之於筱帥豈有私愛乎筱帥身後之名自是會逢其適而朝人知華兵東渡之實有大造於國家故筱帥至朝無非鎭定亂黨不復煽誘起事而已並未有戰功也其居朝之日亦無非紀律嚴明兵民不相擾害且以兵制陣法代教朝營使一振疲弱之習而已又非有奇跡也而因此感之敬之親之愛之且婉惜而痛哭之三年重鎭忽隕將星萬目觀瞻深鐫豐碣此筱帥之幸也朝人以筱帥統帥故推筱帥之功戴筱帥之德筱帥不復來朝於是佐筱帥者則有袁司馬繼筱帥者又有諸將領朝人愛敬之一如昔日之於筱帥故於洪逆肆亂之後追思往年情事愈不能忘筱帥因更建一碑以鐫司馬與統領之爵姓如名宦去任遺愛不忘所供長生祿位者然夫司馬諸人固未去朝也朝人惟恐其去屋以預建此碑以示意耳既有此碑則之數人者之不可以去而防軍之不可以撤也何待言歟或曰朝俗古樸其政令拘守舊制且文字亦動有古趣士民交際以此相高清明節日國人摩挱吳碑拜禱涕泣盖竊取羊太傅峴山故事與爲袁司馬等立碣皆好古而太過也由是言之亦復何足重輕然吾以爲朝人性雖好古苟非發乎情之不能已與行乎禮之不可缺則是迂儒之識見畸士之行蹤何以不待號令而立致千萬人於碑下哉盖朝之大勢前則顯分兩黨今守舊之衆靡所依托銷聲息影業已就衰而開化黨中乃隠然區爲兩類以相傾軋一則國王執政之心腹右日本者也一則士族庶民之羽翼袒中國者也前據傳聞國王銳志富强求治太速日人久蓄陰謀而發言行事又多虚憍之氣國王爲其浸潤思舉國以從因附和日人忌嫉中國大有厭惡防軍之意而國人則感曩年轉危爲安之德以爲鎭定内訌消弭外宼全在此舉故惟恐防軍之或撤等語固知言之太過然無論請撤防軍出自國王之意與否目前日人囂張伊藤奉使其言詞舉動大似法人以中國之屬藩居然請我撤防是不啻欲舉朝鮮土地而畀之何其藐視之甚也傅相平心靜氣謂如欲撤防所有在朝之日兵亦當盡召回國理自持平語亦動聽伊藤不能作答蓋虚憍之氣已懾伏過半矣然使日人肯允撤兵則我又墮其術中蓋彼久有圖朝之志雖無戍兵而兵艦西渡旦夕可到我　一經撤防即無預備赴朝之兵異時彼突以師船先踞朝鮮各口則我船之往决不能如辛己夏間之速而着着皆落其後如謂吉林邊界所屯陸兵平時與朝兵會哨一旦有事不難由此以入内地而補海程之不及但北塞苦寒山嶺高峻　值天時地利兩無所藉豈非坐困之勢哉夫日人圖朝者也中國保朝者也圖之者來而保之者始至朝雖安而猶危保之者去而圖之者亦行朝將危而不安何也中日並戍而日人之謀中國知之中日皆不戍而日人之謀中國不知之故曰防不可撤也况乎立碑之故又可深思而得之耶 
[茶巿開盤]  
　　昨上午十一點三十分時本館接得九江友人發來要電云本月二十五日祁門茶已開盤共買七字其價計三十四至三十八兩云至晚上八點二十分時又得漢口友人專電云聞潯陽祁茶已開盤天裕洋行買三字怡和洋行買四字其價三十五兩五至三十七兩較舊加多一兩五箱額較售加三蓋同此一事而視九江所發電函益加詳細惟所報行情不無稍異大約傳聞兩歧耳電函又云刻漢河到有高北茶七字合并列入報章以告留心茶巿者歧也 
 
 

Page 2

 
 
[船專再述]  
　　循環日報云平安輪船舟師於月之初八日回廈據稱其船於二月二十六日在臺南南沙地方鼓輪直駛猝遇法船遂致被拘是時船中載有餉銀數萬元兵士約八百名乃由泉州落船者現該船主擬於日間前赴上海按察司處面禀被拘請節云或曰此次平安之被拘者因有薛某潜爲内應暗通消息與法人故法提督孤拔得以派船往爲攔截也此事平安船主亦曾言之諒必有因惟並　証據未悉該船主將若之何又西貢法字報云東京運軍船於初九日由基隆載有傷兵九十名暨華兵及兵官等到西貢此等華兵乃平安火船所載欲赴臺灣者也按平安船於二月二十六日被拘船主實載有兵七百五十名員弁十六人官員四人中有三員乃充當統領者聞法提督孤拔經將所拘之兵多調在船中或岸上爲法人服役其未經調用者則皆發到西貢聽法總督調遣聞總督已將解到之華兵二百四十四名並員弁六人將由下次郵船載往布羅千多地方建造巴金處燈塔其餘五員弁及四官員則留在西貢東京運軍船在西貢取辦糧食後復赴澎湖云 
[留名酬庸]  
　　大英戈登將軍死難加同城一節其忠義貫日月勳名垂宇宙無怪上自朝廷下及臣民莫不同　欽惜思之不置也兹聞英京議辦戈登將軍留名誌功之會近復聚議有欲摹像於衢者有欲建坟於巿者皆未之允英大太子温諭告衆曰孤欲使又將車之名久留手内并使其德澤可及後世則莫若集資以造醫院而名之爲戈登醫院足昭不朽也議於是乎定乃共議建院之處則皆云宜建在埃及境上　彝士河之北口砵細碎地方爲便蓋以其處地當紅海地中海往來必由之徑天下人道出其途者帆影相望即千百年後而人無不知英有又登將軍盡忠王事者也議既定後不日即將命工選材從事土木矣並聞其會中現收樂助之項業有英銀六千磅之多足見人遇思義之事莫不樂助其成也特誌以爲勤於王事者勸說見阞報 
[風災彚述]  
　　中外新聞云月之十四日下午時黑雲四佈大雨滂沱龍氣一團由南而北北門外湖南某義莊已被吹塌附近該處安勇駐紥之營盤亦被撤去瓦面幸營勇瞥見龍氣將臨即燃槍炮望空轟撃免遭大害十五日下午南岸附近處吹塌民房兩所米埠前遭回祿之鋪重修尚未竣工同被吹倒河面及海面船艇均以狂風驟雨不勝驚惶多有燃炮撃之者海珠被覆小艇數艘幸未傷人是日南邑官瑶地方　鋪屋數椽亦被吹陷壓傷多人幸未斃命惟該處海面蛋户頗爲損壞溺斃二三人該邑某鄉渡駛至該處柁工知機急爲灣泊岸旁抛錨下椗搭客多登岸躱避渡人見黑氣漫江燃砲撃之旌獲平安三水縣三江地面同遭此難傾塌舗尸數椽現時西水暴漲城西低陷街衢多　淹浸又維新報云番禺縣屬之黄埔深井兩鄉迭遭風颶倒塌屋宇傷斃男女亦復不少三水之洞尾岡城北之龍眼洞并高塘對岸之　户頭鄉均被風吹塌屋舍拔倒樹木烈風巨雹紛紛飛下基而耕牛亦爲壓傷似此巨災所誠罕見十六日下午省垣瞥見西北天半黑氣團團凝聚不散頃刻間烈颷狂飛雹冰猝下沿海一帶所有船艇互相撞撃幸　溺者尚少差强人意耳 
[兵勇滋事彚述]  
　　福建候補道劉觀察所帶援浙兵勇七營即駐劄温郡不復馳往寗波十三日與練軍旗兵不知因何口角遂相毆打管帶紖軍戴都戎聞知其事遂將兩兵拘獲一責千五百板一插耳箭遍游四門○温郡駐紥之廣勇終日在街上閒游往性向烟舘滋閙若至僻巷小街見婦女站立門前輙敢胡亂闖撞前日柴橋頭某甲家有女客三人在廳堂閒話適有廣勇三人往過其處當即闖進臥房並有一勇竟將婦女抱住各女乃呼救命鄰　齊出始將勇等赶散○援浙楚軍福字營駐紥府城隍廟每夜見城隍神顯靈營勇臥病者十餘人死者　四人各勇畏之晝夜施放爆竹焚化銀錠而病者尚接踵而起後經遷移大南門外始得安然無恙○東甌人廟垷有練軍旗兵駐劄二十晚紙業住廟演戲兩廊均係婦女觀看適自廣勇數人在婦女身旁任意戲謔練軍旗兵見之代抱不平以致兩下互相鬥毆○登選坊漿烟舘郎某與五馬街孫某因對換銅洋起釁孫某遂邀練軍旗兵多人將郎某拖出亂毆頓受重傷郎某被毆後即紏廣勇多人赶至孫處尋釁孫見勢兇猛即投地保許以賠烟數十兩並藥酒花紅等項其事始寢以上皆據温友來　照登夫養兵以衞民而非以害民所望有統兵之責者夜夜嚴查毋稍寛　庶兵勇不敢妄行而閭閻皆得蒙福矣 
[建造生祠]  
　　施少欽封翁僑居海上樂善爲懷集欵賑飢不遺餘力遠近聞風無不頃禮焚香祝大君子無量福無量壽去夏金澤風災封翁會同前青浦縣莫邑尊多方勸募集腋成裘凡被災各户衣之食之廣行施濟且房屋之破壞者修葺之田具之缺損者彌補之無民戴凛無異二天遂集貲在金澤港建立生祠刻已工竣隨于本月二十三日製就封翁及邑尊長生祿位衆紳士衣冠濟楚由青溪書院排導　出大西門下船繞道朱家角至金澤鎭供奉祠中所至之處居民皆排設香案蒲伏恭迎是非二公之恩德入人烏能若是書此爲世之樂善者勸 
[屠户加價]  
　　近因籌餉之事各業皆須加捐聞杭垣各猪行賣猪一頭捐錢百文均由各行彚繳諸屠户以猪價既增肉價办不能不漲爰出傳單於十七日在上城枝頭巷肉業會館内演戲一臺俾衆知曉是日城廂内外大小各肉店皆須關門一　俟　定後再行開巿不期是日戲班爲某署喚去竟成空望來觀者咸廢然而返按杭垣肉價現已增至每觔百四十四文乃各屠户尤欲加價從此小本經紀之家皆三月不知味矣彼食肉者流其將何以下　耶 
[京華捃要]  
　　三月十三日户部在前門張貼告示略謂現在海防捐開報捐者日見踴躍捐納諸生在部遞呈時應將出身履歴一一詳細聲明再將報捐銀兩上兌俟該部彚總行文各省飭查各捐生原籍來　候各省　覆到部部中再詳核該捐生原呈與各省咨覆相符與否大有不符者即將該捐生原繳銀項罰充公欵其各禀遵以免自悞至部中辦公飯銀照費等項該捐生照例交納此外如有貪婪書吏藉端勒索者准即指名禀告云○此次京察被黜人員吏部遵例於三月十七日帶領引　見能否仰沐　天恩當俟　聖恩裁奪也○亦師崇文門稅課司木榜已於客歲刊成至今歲三月初旬始行張挂計榜六方諸貨俱按則例分欵詳登俾商販一目了然洵稱便民之舉云○户部向章各捐生所納銀兩每月有九日開庫收兌刻因新章報捐者日形擁擠每月於十七日增開一日於二十日截止收兌云○目下恭修　玉牒供事官繕寫漢文需人孔亟宗人府於三月十五日張貼告示曉諭願考各人于三月三十日以前取具同鄉京官印結親赴宗人府遞呈以便預備考卷其考期約在四月中旬○漢京官春季俸米五品以下者户部改劄南新倉開放四品以上者仍劄通州中西兩倉約在四月中旬即可開倉頒給矣○崇公次女刻奉　皇太后懿旨指婚與惠郡王之子逾格寵榮誠哉一時無兩矣 
[户下近聞]  
　　沐陽人仲延祥流落秣陵僦居大勝關洲上春菘秋韮向以種地爲生素與同村湖北客民秦茂文相識本月望前秦家失柴兩擔疑仲所竊當至仲處查問仲適赴集未歸秦宣言下次若再犯竊定當送官懲辦仲歸家人告知原委仲怒尋秦評理一去未回數日杳無下落仲兄疑爲秦所害投保赴縣喊控然証據全無一時未便定案前數日忽有一男屍流至棉花地屍親疑即仲屍前往查看則目面並未腐爛尚可辨認無　遂由地保禀請桂邑尊親臨相騐仵作喝報的係受傷身死抛入江中回署復提秦及加功之費國啓研訊均各供招不諱旋即釘鐐收禁以便按律擬罪申詳云○鹽城某甲向以跟官爲業家道尚號小康比年日久賦閒蓄積漸罄因而室人交謫詬誶時聞甲不能耐竟於前日滋服阿芙蓉膏以圖自盡幸爲同寓人所覺赶緊灌求得不入枉死城中亦可謂倖兔矣○軍械所向在龍蟠里近因開花砲車占地甚廣特就 
 
 

Page 3

 
 
朝天宫之東新創一局計平房三百餘間外繚以垣刻下夫役初興土木大起想告成當在不日矣○上年金陵二道高井某宅來一小帶子小帶子者即女傭之未嫁者也年纔十五淺笑輕顰盤髻唯鴉曳鞋蹴鳳以俊悄得主婦歡主婦故金屋中之三千寵愛在一身者以側席而專中饋已非一日一索再索熊夢猶虚見女伶俐相又宜男乃陰令爲藁砧荐衴席久之果有孕先是女在家以貧爲人童養媳一日其姑來視女見女釵不荆裙非布一　鄉人裝束心疑其有異入夜又祭得腹已臌脝遂决計帶女歸故里主婦恐事敗露乃贈以多金且約爲忘年交俾閒時仍留往還今歲誕彌近藏之密室主婦遂僞爲抱天上玉麟兒也者令主人爲治湯餅設文褓乳兒以他人亂兒日　嶸見者竟不知目爲螟蛉爲果贏不料事爲女夫所聞前口東嶽會期瞥睹女立門前急上前揪其髮曰數年不見乃潜逃至此耶女急喚母母出問何爲子曰我自追逋何預母事母曰逋者迫於飢寒耳况傭人非嫁人也何苦來如欲其歸汝速滌釜上麈相待可也子計窘乃挽逆旅嫗爲之請命於其母令某宅給其子賣婦錢倍於七十二鴛鴦之數言明此後則陌上蕭郎當以路人相視云 
[皖垣二事]  
　　安慶東西南各門外沿江多篾纜舖其打纜也皆高搭木棚一人踞坐其巓用力絞緊本月十四日清晨天氣晴明炎熇如夏已後忽黑雲蔽日雷聲殷然午後二點鐘時大雨滂沱頗似盆傾玉女一聲霹靂地裂山崩跡之則小南門外砲臺右某姓篾纜棚爲豐隆椎撃倒兩柱碎如虀粉傳聞有大蜈蚣潛蹤其内故爲碧翁翁所誅然究無人目覩也○臬署官親某君買舟返籍　泊南門外碼頭雇挑夫六人扛運行李下船詎泊守江心一連數日石尤爲崇未克掛帆某君不耐重復登岸回衙天氣炎熱需換夾衣因倩挑夫將第七號皮箱搬起當輕查得原物無訛惟鏔鑰已有人動過箱内僅存草捲頑石一拳遂將挑夫送縣請追尹明府傳集各挑夫連日訉比笞杖兼施挑夫頭某甲重刑難受自願稽查訪問數天遂得破獲盖有挑夫某乙與　中柴夫某丙相友善是日二人商通預備空箱揭號移黏潜在途中掉換刻已拘拿到案起到原贓夾單衣履五十餘件爰并窩存之某丁從重懲辦矣狡計雖工終歸敗露鬼蜮伎倆誠何益哉 
[津沽近事]  
　　法使巴特納與李傅相往來甚爲秘密法使派領事林椿代傳言語傳相亦委羅稷臣直牧相與對荅密室之中屏去　從以故外人無得聞其語者○鎭海兵輪現已修竣十五日駛入津河請津　關道騐收周觀察即委津關稅務司德君璀璘同去查騐騐得工料尚稱堅實聞修理之費約二萬五千金云○津海新關現設德律風四條直逹督轅並東西機器製造局軍械所等處雖相隔數里不啻晤談一室也○周采五觀經襄辦河工疾終津庽靈柩而未出殯十五夜因煤油燈爆裂延及頂棚遂透窓櫺窓外蓆棚皆係引火之物逾時盡着其光熊熊棺柩幸得槍出然家私被燬已不貲矣水龍趕救甚速故街隣均未波及○去年十月初有一建　船滿載貨物雇大沽帶水輪船拖帶出口剛至界頂纜中斷帶水輪船不顧而去其時風浪某急建帮船遂即覆　所失船貨計值三萬餘金由該船主在津海關道衙門　請查辦周觀佘查得帶水輪船名開濟本歸招商局現歸旗昌由英人駕駛當即照會英領事着帶水公司照賠領事覆稱開濟一船現係旗昌管業於本領事不涉　照會美領事又一帶水公司係英人開設爲詞互相推諉觀察亦無如之何現請伍　庸觀察相助爲理尚無頭緒也○駐津法領事林椿雖未去津並不理事租界交步事件概送俄商　寳實洋行轉送租界委員辦理現在中法議和領事乃稍稍部署租界事宜 
[袁江雜錄]  
　　清河王東麓大令調補邳州遺缺以丁潤之大令署理此已列報兹因丁大令尚未接任道憲遂委許大令樂泉代理○各處厘捐二年期滿有應更調者於是寅緣奔兢之人咸以八行書爲進身計某司馬乃以鬮卜法行之視其得失而榜揭焉計數十人　落孫山者竟居十之八云○桃源有王斯祥者其嬸　年週花甲歲逢飢饉王適贸易遠出乃逐隊就食浦廠三載於兹未旋鄉里王遍求消息寂寂無聞山之巓歟水之湄歟安得仁人君子惠以好音俾全骨肉歟○桃源命案罪魁近日始就縲　盖因工人洩露風聲語云若要不知除非莫爲忍心害理者尚不知變計乎○浦上向例於四月中舉行都天會臺閣之盛甲於他處近歲因巿面清减鹽　滋事停歇已三閱年華矣今後有好事者出而倡之定於四月初八日舉行紅男緑女肩挑背負之流咸聞而欣喜焉 
[淞口雜聞]  
　　昨晨帮辦營務處趙軍門坐福安輪船至金陵公幹○前日有寗船一艘裝載木料進口聞該船經過大戢山洋回見有法兵船兩艘在彼游弈云 
[眞盜成擒]  
　　本埠虹口下鄉周家浦小禮查西酒店被盜旋經楊勤指獲李德勝等情節登前報前日西包探頭麥根查得李非眞盜恐係眼線妄指因又令華包採陳阿九等傳言不論何人苟能指獲是案眞盜眞贓定可從優奬賞至廿五晚十一點鐘時有人報知西包探該盜現在製造局附近之廣東街小的願爲眼線同往拘拿西包探即傳華包探陳阿九康阿順顧阿六楊阿炳孔長生唐錦山等相助爲理又思是處在租界之外未便倉卒行事遂由來總巡禀請英會審委員黄芝生太守派捕協拿太守即派捕役張福持名片入城禀請上海縣莫邑尊派捕趙錦會同前往時已二點半鐘　線領至小烟舘四面兠圍破扉而入共獲匪徒九人及婦人一口皆操湖南北口音又搜出原贓玻璃杯刀乂及酒店工人之棉綢褲水烟袋等物更有皮箱五只一併帶至捕房其九盜中有一年祇十四歲西包探向之究詰據言瑅獲之九人中有二人實係眞犯餘不相干是日行刧者共二十人之譜除已獲二人外餘往閔行大約即日回來時已黎明當將各人暫押婦人則送請黄太守發官媒看管今晨定當解由公堂訊供矣 
[賭輸自盡]  
　　昨報列二尹騐屍一則兹悉死者姓朱名炳南向在道署李姓門丁處服役前日李令購衣不合嘱其退換朱即將衣典洋往賭頃刻輸罄無顔回見主人遂于二十四日晚私購紫霞膏吞　高坐署東土堆上未幾毒發身亡自作孽不可逭其朱之謂乎 
[口角輕生]  
　　張某世居本城黑橋南首在江海大關撑駕紅船其子亦從之業曾娶浦左唐橋左近徐姓女爲媳歴有多年相安無異前日其媳偶與夫妹口角忿極私購阿芙蓉膏吞服家人尚悉請陳君竹坪到家施救旋即毒發斃命該氏親屬聞知遂于昨晨邀集二十餘人赶赴張家理論聲稱尚欲控涉琴堂刻已有人調處未知能否寢息也 
[訊供彚誌]  
　　翁太守昨晨臨捕房發落瑣案畢訉案數起一係窩姦之客寓夥張文卿一係震泰米店控捲逃之王濟川一係董合興衣莊控竊衣之夥沈定邦一係恒德錢莊及洋人大力多控欠銀之董茂衡先問張文卿衣服可曾取來流氓究在何處答稱小的於本年二月初三日至該寓爲夥一切情形須問主婦惟耿伯勝初進來時稱與其婦探親歸晚借宿一宵嗣　流氓多人　樓小的攔不住又不許我上樓翁太守謂既不許爾上樓爾何不出外喚捕張答稱門外亦有人攔住流氓上樓後將門房打開耿即呌喊别房中人及鄰人皆起在後耿喚取火我即取火上樓翁太守謂爾不應取火上去遂喝責張叩頭求饒并稱我取火後伊等將衣服携在手中同耿伯勝出外不知何事據云耿伯勝男女兩人先被人軋在臥雲閣烟舘索借洋元耿伯勝逃到我店中翁太守謂爾等豈有不知之理着將張文卿交保出外限五日將流氓交到徐羅氏着暫押到期再訊又問王濟川鍾寳玉究是何人何時取回作妾著爾將方單洋元寄信去取可曾寄信答稱方單實祗一張洋已作爲訟費鍾寳玉係在去年代伊贖身翁太守謂爾置父母妻子於不顧反寫信回向父索皮　時表等物既有代妓贖身之洋何不買衣寄家王濟川聞言惟叩頭稱 
 
 

Page 4

 
 
該死又問李愛雲是何人進小東門内直西朝北門面粉紅長招牌之店有何來往答稱李愛雲實不相識該店號係東來昇鍤寳玉有親戚　姓在店内做打金箔司務託伊鑲象牙筷並無别事翁太守謂監照可速呈騐答稱繳不出監照實未曾捐翁太守謂爾日前當堂供明爾父爲爾捐今又說未捐汝可不認監生本分府不得不認爾作監生着再言手心八十下仍行管押限七日繳到監照又訊董茂衡一案恒德莊沈瑞卿旋呈前者董交下之申昌支票五張收銀不到太守問董可　爾交付否董稱是我交付月底可交銀訊以洋人之銀如何答稱亦可赶辦太守謂本分府今日責爾無記性着責手心六十下速將銀兩繳呈亦飭還押又問沈定邦前所認取衣服十件計洋五十六元除繳到洋三十元外尚少洋二十六元今日可繳到否答稱請從寛暫緩待做生意當爲歸還翁太守謂衣服不止十件今先將十件之洋繳清所少再出票交執待後歸償方不違理汝乃一味狡展實屬可惡着掌頰二十下赶緊將洋繳案 
[招認屍身]  
　　同仁保安堂來信云本堂昨日三圖紳保來報在天祥碼頭有男浮屍一具當派司事往騐該屍年約二十餘歲身穿青布大襟短夾襖藍布短衫下着小脚單褲二條内眞青布外藍布腰束肚兠内有皮袋一隻有四開洋三元八開洋二元餘無别物新剃頭二根頭黑緶線並無傷痕當即飭夫收殮掩埋義塚如有親族請來本堂認領可也 
[事省撫轅抄]  
　　三月十八日巡檢張鏐禀知藩司飭知奉部核準起復○二十日乍理事同知廷禀奉委采辦黄茶差禀見候補同知常安奉委管解京餉差叩見候補縣吳忠炳禀知臬司委赴黄岩提案禀見叩辭 
[江督轅門抄]  
　　三月十九日候選員外即易鐘岐會辭行○二十日候補道部雲鵠謝委會辦善後局宋傳燧即辭解京餉○廿一日知縣陸秉森奉司委赴徐州差遣○二十二日巡道田謝委食岸督銷差 
[蘇省撫轅抄]  
　　二十三日候補道錢實傳浙江回候補縣黎光旦上海算交代回○二十四日候補道李慶雲丹陽騐修河工回南匯縣祁禀到縣丞王茂華禀知奉委赴錫金絲捐差又趙雲倬徐志宏王熙字潘兆盈候補理問劉開泰候補道庫大使姚紹生主簿王經畬從九甘聨荃均禀知奉首府委秋審執事差候補把總程筠禀知飛雲輪船送李道憲赴丹陽回撫標學習雲騎尉世職張肇鈞銷西路海防分巡差並奉調委火藥局差 
[鎭海輿地開戰形勢全圖暨甯波府屬輿地全圖出售]  
　　法人逼攻鎭海口我軍挫其兇鋒傷其巨艦然招寳金鷄虎蹲之形勢炮台之森立密布之梅椿俻沉之石船明沙暗礁以及敵船潜來於遊山我軍布陣於關口一切情形人多未見今聽濤軒主人不惜工資編查的確特請名工繪成鎭海輿地開戰形勢全圖用石印照相法以潔白洋紙印成小幀想簿海人心定必先覩爲快每張售洋六分又寗波府屬與地圖每張售洋六分着色每張一角諸君請向申報舘本埠外埠賣報人購閲可也[  乙]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲示照錄]  
　　甘泉縣正堂朱爲查案示禁事照得案奉府憲轉奉泉憲發札告示飭禁迎神賽會並婦女入廟燒香等因奉經前縣發貼禁止每遇神誕節經示禁在案兹查本月十八二十八日值三茅東嶽神誕之期誠恐無業遊民勾結不肖僧道藉此神誕爲名歛錢漁利引誘婦女燒香不僅傷風敗俗且恐滋生事端除隨時訪查外合行示禁爲此示仰各廟僧道及諸色人等知悉自示之後務當恪遵功令安分守業毋再違禁迎神賽會歛錢肥己滋擾生端倘敢藐示不遵一經察出定即照例究辦隣保容隠一併究治本縣言出法隨毋貽後悔凛之切切特示 
[火災詳述]  
　　杭垣火災前據電信登具大略兹接杭友來信據云三月十九日五鼓初終東方漸白是時巡更者咸思歸臥忽見西南天紅光照耀幾如霞起赤城上燭宵漢人初以曉霞視之未幾黑烟團起且有火星飛無半空始知爲赤帝降臨亟將更鑼連撃四處報警各水龍聞聲齊起爭着先鞭嗣知起火者爲新宫橋直街布巿巷口某號南貨店内該店於是日除靈晚間設放瑜珈燄口道塲散後已交四鼓衆皆倦極思睡艸艸收拾所有焚化銀銓之紙缸以滿積紙灰中多殘火遂取一板盖覆之移置澆造房窗壁之下不意缸中餘燼猶多冷灰復熾先將覆板燒通火遂延及板壁壁爲火燄薰逼已成焦黑兼以上面懸有元寳冥鏹等物經火即着一經透起遂成燎原迨人衆驚起早已不可嚮邇矣各人僅逃得性命其左鄰爲新宫橋轎埠右鄰爲首飾店首先延及有一婦從睡夢中驚起着衣不及奪門而出雖得暫脫火坑然已爛額焦頭不堪言狀又有該店親串某媪以來送除靈留其過夜迨經火發衆人不及兼顧以致冒烟突火出路難尋遂葬身於火中無人知覺直至事後於瓦礫之中檢得屍骸悲慘欲絶即在當塲備棺承殮是處爲江河坊裏街屋宇稠密各店皆比櫛而居一家被焚其餘如摧枯拉朽一般幸兩面皆有公墻火卒至墻而止一面爲布巿巷之公墻一面爲熙春橋之公墻凡墻以内三十餘店均成灰燼且燒入打銅巷内若茶店烟室銅店等五六家亦成焦土惟前臬司寗公死節處有石碑亭一座尚巋然獨存餘則僅頽垣敗壁而已然是處地勢極熱閙但須兩月光陰當無不土木丹青煥然一新耳目請拭目以待之 
[深房聚賭]  
　　杭垣上城之豐禾巷地方有某姓巨宅屋宇深邃房廊曲折歴門户十數重始逹堂奥屋中雖演戲歌舞而門外若罔聞知近來其宅中設有攤塲抽頭聚賭門常如巿客每滿堂半係衣冠中人及各紳富家子弟凡自鄶以下者欲入其門而不得也錢令唐師竹邑侯不知於何時訪查的確月之十四日午後忽傳幹役三十名隨行親往薦橋拜客迨至其地輿夫請問所之則命入豐禾巷直至某宅門首始命下轎邑尊身先差役緩步徑入曲房密室如行熟路直逹賭所時賭已開塲正在呼盧喝雉興高采烈之際忽聞縣尊親來爭先逃避踰垣升屋無路可奔當塲獲住七人并將賭具一齊帶回立即坐堂嚴訉聞七人中有旗弁一名文武生員各一人旂弁即移送理事分府查辦兩生則分交粮捕兩廳管押其餘四人則兩人已荷枷示衆兩人尚在班房押禁也邑尊勤政愛民既公且敏宜乎人言藉藉咸以唐青天呼之也 
[金君吟齋四十初度張筵宴客即席成五排二十韻錄呈斧削]  
　　璀璨高堂宴繽紛綺席春年華强仕日崧嶽降生辰招我開三徑從君慶四旬不嫌相見晚恰喜論交親萱草榮常樹荆枝護共珍大蘇才落落小阮貌恂恂蘭玉堦前滿圖書室裏眞桂香濃一院菊酒晉千巡子夜朋儔集辛盤水陸陳斫來張翰鱠采到陸機蓴大嚼忘寒儉清談雜笑嚬詩盟情最雅拇戰令斯遵降帳師赡範謂西席章錫翁青囊座有人程君藹如毛公諧入妙肖妍竹林均在座趙叟韻拈新愣香表兄詩先成子建才名盛允之相業臻曹誦清茂才姚子讓明經楊時聨棣鄂藹塘耀珊昆玉兩孝廉蘇轍鬥精神侣笙茂才最善拇戰屣接中郎杳遲蔡君紫黻不至樽傾北海頻喧呶無俗客酬酢盡嘉賓洽比仁通里芳菲德仰鄰何當同訪戴　蘆溪譜弟與君昆仲爲至好　再與醉吟身[  小弟馮純壽拜稿]  
[上海北巿六馬路仁濟善堂敬募施藥經費并助捐清戰]  
　　謹啓者本堂向章延請内外大小方脉女科眼枓針炙諸位方家按期輪流到堂常年施診五月分起八月分止四個月貧病來堂就診者照方給藥本堂禮懺虔合純陽正氣丸萬應靈丹痧暑等藥兹因今春天時寒暖不匀受病者多來堂門診查掛號簿照往年要多加倍不止　計藥資經費必得預先登報代爲籌到洋二千元方可　惠以拯疾苦務祈諸大善士福田廣種隨緣樂助功德無量但望天從人顧捐欵聞風興起集腋成裘不致臨時局促○附登三月分承各帮大善士助到施藥經費計開程岷江　　　五十元生昌號助洋四十元顧慧礪四十元蔣挹三兄二十元袁錦濤兄十二元朱笙舫兄十元無力士十元莊福山十元正茂順號十元鋤梅　屋潘十元百玉岩兄十元鄧善　　元以上十二户共先勸到洋二百卅二元託登貴報以供衆覽[  籌賑公所愚弟施少欽謹具代募三月廿五日]  
 
 
