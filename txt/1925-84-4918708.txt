# 1925 - 84 - 4918708

 

Page 1

 
 
1;第一萬八千七百零八號;中華民國十四年 西曆一千九百二十五年四月二號
星期四 * *   
 
 

Page 2

 
 
1;第一萬八千七百零八號;中華民國十四年 西曆一千九百二十五年四月二號
星期四 * *   
 
 

Page 3

 
 
1;第一萬八千七百零八號;中華民國十四年 西曆一千九百二十五年四月二號
星期四 * *   
 
 

Page 4

 
 
1;第一萬八千七百零八號;中華民國十四年 西曆一千九百二十五年四月二號
星期四 * *時評 
[進行與回復　（冷）]  
　　人每知進行爲難回復較易故大害之後必先以回復原狀爲至要之圖殊不知世事斷無倒行之道旣由甲以至乙必不能由乙以返甲如以爲乙害甚於甲者則惟有進行至於丙以别求生路此乃自然之道出自民國以來每經一次大難而益陷於衰敗者皆由於大難之後急欲加復其原狀故也 
　　回復原狀之不可能旣如上述而且旣有回復原狀之心理則救害者求回復而爲害者亦必回復且爲害之回復其勢反易於救害之回復試觀經千萬之難整理財政以求回復每次戰事前之原狀一旦戰時復起而依然又回復未整理時之紛亂收束軍隊亦然收束未幾原狀尙未回復而又遇戰事其擴張之力視前尤甚故不進行而但求回復之善後無益於事也 
國内專電 
　　北京電　府要人云政府對委員制已中止疏通聽其自然苟國民會議决定委員制政府亦樂得順從因此刻反對反示人以不廣（一日下午一鐘） 
　　北京電　金法郎案巴黎已有訓令致法使館對換文字句稍有修正中法關係人明日再爲商議預料一次可以商妥財部正在計算折合美金利息及滙水換文外另有一詳表及聲明書兩通（一日下午一鐘） 
　　北京電　馮玉祥電屯墾邊防需欵承撥五十萬不敷續索五十萬（一日下午八鐘） 
　　北京電　外部答覆比法英三使隴海路扣車·及掠刦路員車輛·搶毁車站·虐待路員·殺斃路警等抗議已電令河南長官查辦并派該路會辦章祜前往回復路序現得報告戰事已停秩序漸復三使抗議該路爲軍事長官及兵卒所摧殘之損失俟政府查明再議（一日下午八鐘） 
　　北京電　鄂探報蕭耀南派代表王道携禮物赴張口行成于馮並接洽重要事 
　　北京電　前電孫寳琦消極請出洋初擬發指令今段諭勿發令（一日下午八鐘） 
　　北京電　盧永祥世（三十一）電遵令就職 
　　北京電　英使對滬寗路現狀紛亂將對政府有表示（一日下午一鐘） 
　　北京電　近日財交兩部會商整理舊債辦法外傳將辦新債還舊債但方案尙未確定説不到進行（一日下午一鐘） 
　　北京電　正金函部郵傳部借欵曾與陳福頣懇切談話倘實際困難亦須籌一適宜辦法（一日下午一鐘） 
　　北京電　吳俊陞于駟興電部中東路測勘由哈至綏化及海倫路線歸中俄工業大學生辦理俾可得實習之益查建築鐵道測線係我主權不能承認請飭該公司勿庸前往（一日下午一鐘） 
　　北京電　中東路伊萬諾夫已允核减郵件運費改訂合同部飭吉黑郵務長與路局商辦（一日下午一鐘）　　北京電　孫冬（二日）殯西山江（三日）治喪處結束嗣後電信寄滬環龍路葬事處俄銅棺醫騐不能經久不適用明日送殯團體數百今日先支配集合點預知執紼及觀者將數十萬人（一日下午八鐘） 
　　北京電　段二日不親送孫派黄　文代表 
　　北京電　青島商會呈府請任曲同豐膠澳督辦段交内農兩部核辦（一日下午十鐘） 
　　北京電　豫省會等電胡景翼擅兼民政以陜人制豫請政府速任豫長（一日下午十鐘） 
　　北京電　鄭教育會等反對李含芳督辦商埠 
　　北京電　章祜電告就隴海督辦代職 
　　北京電　章祜洛陽電已同畢總工程司到洛西路戰事影響前之整頓全功盡棄現正籌補救（一日下午一鐘） 
　　北京電　東（一日）申刻楊毓珣帶奉憲兵二十名幕僚數人到京組奉軍駐京辦公處 
　　北京電　法參議祁畢業冬（二日）由滬來京部飭滬寗津浦等三局備車（一日下午八鐘） 
　　北京電　閩電楊樹莊定東（一日）由閩返滬 
　　北京電　義使翟祿第函外部請約期謁班襌 
　　北京電　日俄條約副本由莫斯科派專員送京（一日下午十鐘） 
　　北京電　美蒙古探險隊長安竹組三次探險在京聚齊往張口改汽車向札漢海出發上海科學專家八人將加入（一日下午十鐘） 
　　北京電　東（一日）令唐在復爲義大利萬國農會全權代表（一日下午十鐘） 
　　北京電　部函王士珍撥將軍府欠費一萬五千元（一日下午十鐘） 
　　北京電　部函滙理將善後借欵利息餘存折洋送部（一日下午十鐘） 
　　北京電　三月二十六期庫劵推展三月 
　　北京電　外部咨財部催積欠商學院歲費 
　　北京電　張虎多關督莊沿京綏增設五分局口商以變更成案病商害民電府請撤銷段批交財部核（一日下午一鐘） 
　　北京電　朱兆莘電部英人持德發津浦債控中政府食言關係國信請核覆 
　　北京電　營口商會再電請中止加收鹽税 
　　北京電　李景林咨部請准怡立鑛公司修彭城鎭至紙坊村支路（一日下午八鐘） 
　　北京電　府連接川鄂長官爭鹽區槪交財部核辦（一日下午八鐘） 
　　北京電　孫岳託師長何遂到京見段請餉 
　　北京電　東（一日）晨一點半王揖唐專車出京赴皖（一日下午八鐘） 
　　北京電　府覆楊樹莊海餉已籌撥海長亦挽留（一日下午八鐘） 
　　北京電　部飭路局四月十五爲美舒使備車赴滬轉德新任（一日下午八鐘） 
　　天津電　昨津報載食鹽加價居民紛向各鹽店爭購極夥警廳恐擾事端即出佈告聲明並不加價旋息 
　　天津電　部令交涉署照外領取締過激宣傳 
　　天津電　財廳奉部令官産租户更換部照通飭各縣照辦 
　　天津電　聞邊業銀行重組定灰（十日）開幕 
　　天津電　王揖唐今晨專車來津 
　　天津電　地審廳長更郝繼貞張尤同仍回京高審民庭任（以上一日下午四鐘） 
　　哈爾濱電　東鐵增高運費日本商業會議所督辦局長提出反對書 
　　哈爾濱電　東現在莫斯科决定經營方針伊局長檢（二十八）急遽赴京係應加使召哈至莫斯科直通車十天莫至巴黎四天 
　　哈爾濱電　護路總部暫放假改組爲軍務軍需軍法軍醫參謀副官六處張煥相辭參謀長趙金鏞繼（以上一日下午二鐘） 
　　青島電　交部爲謀膠路局副胡鴻猷到任計擬委魯人高鳳階爲局長以資調劑 
　　青島電　政記輪船公司因東北戰事損失巨前决將所有船隻讓渡日人現已轉圜 
　　青島電　蘇皖宣撫使署主任朱彝有來青與當局接洽要務（以上二日下午五鐘） 
　　濟南電　省署令催被搶各縣於本月二十日以前籌辦平糶 
　　濟南電　省署據各縣報告黄縣福山得透雨岱南一帶得二三四寸不等 
　　濟南電　財廳訓令花生税局本年税收改徵洋碼（以上一日下午四鐘） 
　　漢口電　贛代表杜武庫在湘鄂商定三省聯防條件東（一日）偕湘代表江雋鄂代表張華甫乘聯各輪赴贛與方本仁面商一切 
　　漢口電　劉佐龍旅改爲湖北暫編第二師張聯陞旅改中央第九師均經中央核准 
　　漢口電　湘趙電鄂如熊克武軍竄鄂請即飭防軍解除武裝 
　　漢口電　馬濟爲韋鍾琪緩頰蕭允令警廳准韋保釋詎韋先自殺其家屬昨向地檢廳控警廳看管不力（以上一日下午五鐘） 
　　重慶電　渝商會電段請定重慶爲商業區 
　　重慶電　米商在江津縣屬白沙購米被當地貧民數千用衣衿在船中兜去數百擔 
　　重慶電　定滇軍總司令部有改陸軍訓練處� 
説（以上三十一日下午九鐘） 
　　長沙電　省務院世（三十一）開政務會議决定新政府省署組織法内容計分（一）省務院（二）參謀秘書兩處（三）軍務軍需軍醫軍法四課（四）文牘庶務會計三股 
　　長沙電　南嶺兵匪激戰互有死傷内務司電令桂寗藍臨四縣協同防剿 
　　長沙電　趙電駐滇代表董維鍵就近與唐嚴� 
重交涉撤回洪江滇軍 
　　長沙電　岳訊吳壽百忙中有刺客兩人自首據稱係福建臧致平所派共有十一人來岳擬趁機雜人賀壽行刺吾兩人心不忍特先告密吳當將兩人留艦中緝餘黨 
　　長沙電　趙派衛隊嚴查火車旅客以防奸宄 
　　長沙電　第三旅二十八二十九兩團奉令由攸醴調省第三師騎砲兩團開赴東坪 
　　長沙電　趙世（三十一）歡宴在省各軍官 
　　長沙電　熊克武擬由澧州親赴津市晤賀龍解釋誤會 
　　長沙電趙再派鄒禮赴岳促吳出境 
　　長沙電　川東邊防軍旅長周燮卿由辰率部開駐桃源湯子模派參長與賀龍連歡無結果（以上一日下午一鐘） 
　　香港電　民黨中央委員會感（二十七）通告不承認滇唐就副元帥粤各司令推譚延闓草反對滇唐就職電稿 
　　香港電　汪精衛電胡漢民定四月初旬返粤商粤局重大問題 
　　香港電　李宗仁黄紹雄感（二十七）通電討沈鴻英唐繼堯 
　　香港電　省署令改觀音山爲中央公園 
　　香港電　有人建議郵票改刻孫遺像 
　　香港電　許崇智以滇軍仍未進攻改調鄭潤琦部攻惠城免後顧憂 
　　香港電　當道抽奢侈捐以首飾爲大宗首飾珍寳行决請願取消如無效即罷市使三萬餘首飾工人無工可作不得不出頭聯同請願取消 
　　香港電　聞滇唐擬委楊希閔爲聯軍總司令調停東江戰事 
　　香港電　汕公安局飭各區調查各銀號資本 
　　香港電　張民達漾日率二千餘人抵梅縣敬早張復率部入平遠追擊陳明炯軍 
　　香港電　廣州共産黨因許蔣戰勝大活動艷（二十九）黄花節日該黨乘汽車以共産黨名義散傳單醜詆段祺瑞唐繼堯謂段勾結日本帝國主義壓抑中國革命唐勾結聯治派反革命（以上一日下午八鐘） 
　　厦門電　海軍息陳炯明移居海籌現在東山南澳間海軍擬調海軍擬調海容增防東山 
　　厦門電　中南銀行訂三日在厦發行鈔票 
　　厦門電　厦各界定江（三日）開追悼中山大會 
　　厦門電　一日午後四時永績楚觀及海軍在汕捕獲之聯軍運艦永福自東山抵厦永福載教導團數百人未登陸（以上一日下午十一鐘） 
　　九江電　吳金彪請假來潯寓蔭園三十一乘輪回無錫尋轉車北上（一日下午五鐘） 
　　南京電　韓今晨派張斯　將督辦印信送盧接收盧尙未正式宣布就職聞擬以宣撫 
使名義兼辦江蘇軍務善後事宜 
　　（一日上午十二鐘） 
　　南京電　寗垣地方公會等五團體電保黑省陳政務廳長任江蘇省長陳崑山人 
　　南京電　盧電段執政遵令兼辦江蘇軍務關於督辦公署一切事務由韓國鈞結束逕呈（以上一日下午七鐘） 
特約路透電 
[善後會議繼續開會]  
　　三十一日北京電　善後會議休會兩星期後今日復開會議事日程列案十五多關於軍事善後廢督軍制等事討論之後决議移交軍事專家委員會審查於五日内提出報告 
[五省聯盟之風説]  
　　一日北京電　華字報載稱湘鄂滇黔川五省聯盟將成已商妥辦法聞已决議舉唐繼堯及吳佩孚爲領袖 
[奉張祝吳佩孚壽]  
　　一日北京電　晨報載稱張作霖派代表二人以半官性質祝吳佩孚之壽携有張親筆所書之函張宗昌李景林亦派代表前往 
[馬福祥子襲寗夏]  
　　一日北京電　據軍界消息馬福祥之子現襲寗夏甘督陸鴻濤已派兵阻其侵入蘭州 
[大阪與四郊合併]  
　　一日東京電　大阪與其四鄕今日併爲一城共有居民二百零五萬人大阪自此爲世界第五大城 
[法商業團抵日]  
　　一日東京電　法國商業委員　已於今日午後抵此 
[英下院考慮拳亂賠欵]  
　　三十一日倫敦電　下院委員會今日考慮中國拳亂賠欵案主席者爲自由黨哈米爾登氏前二黨政府外部副大臣彭森璧提議修正限定賠欵用於教育與修養用途但委員會以二十六票對五票否决之保守黨外部副大臣麥克尼爾氏稱工黨政府與現政府皆已一再研究此案簡單文字最足達吾人所抱之目的彭森璧氏之修正文徒妨碍與限制顧問委員會之决斷顧問會定能就兩國所欲之方向行使其决斷權渠信賠欵可實在用於教育事業日後渠擬動議將顧問委員會人數由十人增至十一人庶顧問會得增多華人份子云 
[法國請德聲明之問題]  
　　一日巴黎電　據巴黎迴聲報消息法國將請德國聲明（一）對於波蘭捷克邊界及對於奥國之意見（二）是否願承認國際聯盟會之各種義務（三）可否擔任尊重意比邊界與法國邊界同 
[歐美鋼業之競爭]  
　　三十一日倫敦電　瓊斯爵士今日在倫敦鋼鐵交易所演説外國鋼業之競爭謂歐美市場漸以閉門羹待英鋼廠而印度加拿大與澳洲亦能製鋼足供己用故英國鋼業須在世界較未發展之處覓取新市場日本製鋼亦有進步不久或可成東方市場之勁敵以渠觀之五十年内中國將成世界中輸入鋼鐵最多之國當能吸收英國鋼板與　皮之全部産額但英商必須自奮始可得此市場英鋼貿易必須由一與華人生活組織相適合之機關爲之此種機關資本宜足其營業範圍不僅以通商口岸爲根據且當遍及内地如商家不設此機關則鋼廠須自爲之云 
[英工黨政府預算案之結果]  
　　三十一日倫敦電　第一次工黨政府之一年預算案今日終止其結果爲盈餘三·六五八·八八四鎊並未如預算缺少七·九四六·○○○鎊也税項减收比一九二三·二四年少三七·七三三·六八九鎊 
 
 

Page 5

 
 
1;第一萬八千七百零八號;中華民國十四年 西曆一千九百二十五年四月二號
星期四 * *特約路透電二 
[德美之海電交通]  
　　三十一日柏林電　德國與美國之海電公司已締結一合同以恢復爾國間直接交通依此合同德公司得經營自愛姆登至阿索爾斯往來德國之海電而自阿索爾斯至美國之海電則歸美公司經營葡萄牙已允海電線經過阿索爾斯 
[英國礦穴被淹續聞]  
　　三十日倫敦電　孟太格礦穴爲水所淹據官塲宣佈礦工失跡者三十八人其中二十六人已有家室穴内黑暗而溫水量增多今日下院對此礦災有表示同情之言論工黨某議員稱下院曾向克松侯爵家屬弔慰今對於礦穴遇難者之家屬議長宜請下院作一樣同情之表示議長答稱渠確知全院一致贊同此議云 
　　三十一日倫敦電　孟太格礦出顧問技師已抛棄救出穴内工人之希望據技師估計礦穴之水須三星期始能吸盡 
[各國近聞]  
　　三十一日巴黎電　軍法裁判所今且在畦爾蘭開審前陸軍大尉蕯杜爾所控各欵除由軍脱逃外均經取銷蕯氏原爲律師故自行辯護豫料該案須審訊一星期之久警察嚴加防範以防騒亂按蕯氏前爲法共産黨員一九一九年因被控通敵判定死刑去年十二月間突由俄國回法自稱已入俄籍 
　　三十一日巴黎電　意大利第二社會黨大會今日一致通過决議案反對政府之外交政策 
　　三十一日紐約電　現金一百五十萬元由郵局寄往印度之舉未能成功因英航業公司不允將此金裝往馬賽也故此金現已退還紐約聞郵寄計畫若能成功可省運費不少 
　　三十一日柏林電　德國維塞爾河浮橋通裴爾色本與霍斯堡兩處者今日坍陷致過橋軍隊溺死多人其數約在五十至一百之間 
　　三十一日倫敦電　下院今日通過英帝國展覽會擔保金一百十萬鎊一案提案人桑繆爾氏稱展覽會可望於五月第一星期内開幕 
　　三十一日敦倫電　英國聖保羅大教堂之東部行將修理約需六年工程可畢今日以致祈禱禮將在西部舉行平時可容七千人此後僅容一千人 
　　三十一日莫斯科電　高加索開來快車今日在莫斯科郊外與當地慢車相撞死車客十人傷二十六人 
[公電]  
　　黄以霖等爲徐州駐兵電　北京執政鈞鑒奉天張上將軍南京盧宣撫使韓兼督辦·上海張軍長均鑒江南蠶期將屆大軍移駐江北仰見軫念災區因時制宜之盛意以霖等亦同深感激惟聞駐軍之地趨重徐州則又不勝恐懼徐州十餘年來兵燹匪禍民不聊生即城外繁盛之處近亦蕭條萬狀一旦大軍雲集縱風紀極嚴竊恐難於安置且米糧運輪芻𥞊供給珠桂難求兵民� 
俱困再四籌思惟有懇求將所有軍隊分配於三省鐵路要區給養易籌徵調迅速且分建兵房更便於訓練如因剿匪機關所在比之他區勢須稍加人民何敢不諒但民間疾苦終乞垂憐迫切上陳伏維鑒准施行地方幸甚黄以霖張從仁董仙衢王浩如黄次山卜廣海高鐵珊劉穏元封緒昕張宏業叩世 
　　孫傳芳通電　各報館均鑒國家之禍在督與兵我執政知天下之痛而不肯毅然以一令廢之裁之者謙而待各領兵者之自覺也領兵者乃竟安然若不省其爲舉世所詛咒者則當局之有所蔽也於是有憤者倡廢兵之説者此又因痛而激未計夫對内對外皆不可一日無兵也巧者因是而爲無理由無辦法無期限之廢督裁兵論人民知其爲詐而亦翁然頌之者於此見人心厭督與兵之極督與兵宜若須臾不可復留也傳芳之愚則謂督與兵皆不足爲國禍禍國者乃兵不爲國有而爲其督與其師旅團長之私有兵非禍國之物因其爲無教育無紀律實同於匪之兵乃足以禍國救前之禍惟先將各省軍事督辦調任鄰省以外將各師旅長同時調至鄰省新督辦新師旅長接任之後再將各師之團營連排長調至鄰師軍長實統數師之衆者仍暫調爲師長而以督辦記名候補師長實統不及一師之額者如其實額定其等級爲相當之調任並定三年任滿必調之制則兵不爲其督與其師旅團長所私有同時土地人民即與兵俱轉而爲國有不啻廢督督即爲國捍衛不爲國禍矣救後之禍惟由陸軍部速定檢閲兵械之條例一面由每省各派軍官二十四人分赴他之二十一省及三特别區并由各該省各法團公推二十四人以四十八人合組檢閲兵械委員會更分十二組每組四人分赴十二路按照部定條例秉公認眞逐兵逐械嚴密檢閲第一兵一械之去留必得委員三人以上之同意合者留之不合者械則銷毁兵則資遣因汰兵失職之將校聽其志願或留軍候補照支原薪或酌給年俸回籍候調每組每日以檢閲三百人計日可檢閲三千六百人一省雖有十師一月檢閲可畢而各省之軍額定然後再定舊兵一年退伍補充必由地方徵送統兵者不得私自召募及按照此次定額準減不準增之例則所留者皆可用之兵械又統之以無所私之長官不必裁而兵即爲國有不爲國禍矣由前之法自督辦以至師旅團營連排長地位如故兵柄如故苟非陰懷割據之私必無昌言反抗之理由後之法兵之良者國家正望其多留其不良者好兵必羞與爲伍慮前法者或疑兵非所部不易統馭是殆未知馭兵之原則誠無自私自利之心又能師同甘共苦之義則何兵不爲我死苟不然者即舊部亦豈爲我用况在今日兵在必裁順潮流耶舊人豈無顧惜徇部曲耶大勢又不相容又况尾大之際諸侯旣不尊周陪臣亦執國命然則日對有挾之舊部何如别　無礙之新基傳芳軍事之智識至微將士則相依如命所部雖僅兩萬自信頗如一人如此患難相隨之部曲何忍輕爲捨去之主張所以自獻此策者蓋爲國不得不然且所部尙明大義本來即爲國有也近之議廢督裁兵者牽涉至繁顧慮至周意在求詳而督與兵之禍乃愈久愚則以爲細則不妨徐定大綱則當速决誠采鄙言督之禍則一紙可除兵之禍則兩月可盡兩禍相權督尤禍本此禍不解戰先難停中央本有調免之權不幸而値外重之頃敢請執政試以蒭蕘電諮各督不戢自焚違衆難逞各督愛國愛己决不闇於傳芳但得多數贊同即可奮申乾斷設慮調徙遠近未必悉愜衆情即可兼采前代部選掣簽之法由各督各派代表限一個月内齊集京師由執政監同掣簽掣得鄰省者悉以互換定之並限一個月離舊履新高蹈辭職者别由政府報以極優崇之京秩並爲葺治邸第但必到京供職少數如或反抗可以多數制裁萬一反抗者多則是覺悟者少則是上不欲奉政府下不欲卹人民擁兵者旣有如此頑强之表示我執政不能弭刦亦豈忍造刦我人民不能逃死亦豈能待死此後禍至何等欲爲何狀即非傳芳所忍言傳芳求盡箇人對國家之天職惟貢快刀斬亂絲之直方凡我袍澤如表同情不以不朽讓人肯爲自動電請者傳芳必附驥以求彰倘欲歸美於上而爲多數贊同者傳芳必惟衆之是命兩者設俱無望一隅惟且自全必使所部盡爲有教育有紀律之兵且時詔吾爲國有勿爲私有之義以待天意悔禍人心厭亂有能貫徹鄙言之日再當追隨衆賢之後若夫朝易一名暮更一號是換湯不換藥也日提廢督裁兵之案待决於擁兵之人是不近人情不切國情而與虎謀皮也投合羣衆心理自負裁兵之責是不問其子之賢不肖而惟以大義滅親自許也傳芳未見其然不敢妄爲附和區區之私伏乞公察孫傳芳世 
國内要聞 
[北京通信　（Ｈ）]  
　　休會談話中之善後會議 
　　仍無良好結果之形勢 
　　善後會後之休會期間轉瞬將滿此後之正式會不過二十日而此休會期内逐日開談話會以無三分二人數之約束並無表决之手續將各重要提案交換意見期得一相當之結果俾延展會期内之正式會得不費討論即爲形式的通過故此兩星期中名爲未開大會而實則爲極緊要之關頭故此近若干日來之成績大有注意之價値茲以愚所知者言之 
　　善後二字之眞詮無過於軍事財政各得相當之辦法中央與各地方成立一種諒解然在正式會議時財部所提之財政案即以各省照舊解欵等問題大招東三省代表之疑慮幾以不出席消極對付其後雖無不出席之事實而財政案竟不能表决僅以付審查了之且允東三省代表以電商奉張之時間而迄於今日奉張尚未有贊成之訓示致彼之代表也關於軍事則存留五十師之説爲陸部所提者各實力方面雖未便言反對裁兵又冀裁人而不裁己故表面未反對而内幕亦未贊同且十日前之談話會中第四項聘任會員某提出一即日停止軍事行動禁止招兵之具體辦法而東三省代表及國民軍代表皆對於時機未認爲可以即辦且江蘇于寳軒欲提一限制軍械製造案請政府對於兵工廠加以限制不許各省爲無數量之製造或購買而求人連署則奉方首不與聞將來亦無通過之希望聞奉張對於代表之訓令只以組織軍事財政兩善後委員會爲可以通過之限度而兩事之具體方案則不使有所解决以作繭自縛兼旬以來兩委員會組織條例之進行極速軍財兩組之委員會已從事於此凡政府派奉派之會員亦主張先决此案即政府之表示亦然蓋以此也然對於整理財政及收束軍事之各本案則又非完全擱置而用敷衍手段作一結束以政府旣有具體辦法提出而會員亦多提案因於各分組中用歸納方法將同一問題之提案加以整理併合爲一俟開大會時即將此一二三四列舉之方案爲形式的通過而付諸將來善後委員會籌計進行故在今日之趨勢所謂財政軍事也者直可謂定爲無結果之結果且恐只通過兩委員會條例而整理併合之新提案能否通過尙不敢知也 
　　國民會議組織條例今一面聯合審查正着手條改一面段宅之要人會議對條例内容爲暗中之指導以使會員委員仰體上意以定之今尙未脱稿其内容姑置不論但如此種條例善後會議亦不能决定則政府更難爲情而其中有暗礁即西南代表所主張之聯治問題行將有與國民會議條例問題成交換條件之勢日來西南代表及所謂名流對於褚輔成鍾才宏任可澄各種提案已漸趨於殊途同歸褚鍾諸人亦百端活動以期多得援助昨日談話會中已由某某等提議將來大會議程須國民會議組織條例與褚鍾各案同時列入且不能將關係聯治之案置諸國民會議問題之後雖尙未有解决實可謂交換之見端日前西南代表所播傳謂彼等之案如不能通過或擱置不議即將連袂退會出京自謀活動政府方面已有幾分膽怯因之湯漪有數次招宴專邀西南及東北及國民軍各代表與第四項之名流政客與之協商然政府之意對於褚案絶對不能贊同對於鍾案亦只肯抽出臨時參政院之一部分爲相對之贊成而用買櫝還珠之法自造一臨時參政院或臨時參議院如前傅省長代表一人各公團合選代表一人之類期其便於操縱而褚鍾以外熊希齡更唱一高調昨日曾有説明謂將提一案内容雨點（一）不必説聯省自治而直截了當取聯邦制度對於國權規定暫從緩議（二）制憲手續每省推出學者二人起草憲法次付拒賄議員審查次交國民會議取决最後付全國國民總投票云云以政府之趨向熊案更相去太遠且上述種種西南及名流所主張者國民軍側已未贊一詞而奉方亦難通過然西南代表挾有退會出京之最後手段勢必以交換條件爲讓步以期其通過而國民會議問題乃因此生一波折受一影響矣 
　　各法團之爭執提案表决權即爭與會員同等之地位政府始欲善後會議代爲拒絶而試騟之結果竟告失敗然至今仍不肯使各法團加入以恐增加西南方面之勢力且人數太多不易操縱也諮政問題之起乃許各法團領袖以每月三百元之津貼以期各法團自身軟化或内部不一致以無形打消果也商會農會之一部分已漸發生效力可入牢籠而聲言不再爭參加會議然省議會各會長依然慷慨激昻聯合會之組織有聲有色即教商農之中亦頗有以爲政府收買必不可受者此數日以來有一打通電之醞釀擬將諮政之内幕揭穿表示拒絶聞已有人草擬不日拍發而政府中人則正從事疏通就各省分别托人與公團領袖接洽許以相當之優遇而允諾者嚴拒者各行其是尙無結果恐大會一開此問題又發動而影響於善後會議本身亦意中事也（三月二十八日） 
[北京通信　（新）]  
　　醞釀中之陜西戰爭 
　　馮玉祥及胡景翼合電保舉孫岳爲陜西督辦岳維峻爲陜西帮辦而段則决計以「辦不到」三字報之此記者三月十九日所具之報告也現段果已於二十七日分電馮胡拒絶其要求矣其拒絶之電簡單明瞭除去首尾僅二十二字文云「爲政公平政府力持此旨以孫督陜殊欠公平萬難照辦」其語氣至爲嚴重一面拒絶孫岳督陜又一面則爲「陜西問題須由政府公平處置不容任何人干涉」之表示蓋所謂語有盡而意則無窮者惟段雖爲此嚴重之表示而國民軍方面則除馮玉祥不便更有所表示以外其餘如胡景翼孫岳岳維峻等則因利害之關係早已决計不問段政府所持態度之如何皆欲以實力取陜爲一勞永逸之計胡景翼旣以全力攻潼關孫岳亦集中精鋭於洛陽名爲將掃蕩柴雲陞及張治公之餘衆實則將長驅入陜聯合渭北之陜軍驅吳新田及孔繁錦而占有陜西故潼關如不立即陷落則已果立即陷落者則吳新田孔繁錦與孫岳岳維峻之戰爭亦即立隨之而勃發矣 
　　以吳新田孔繁錦之實力而論實遠不如孫岳及岳維峻之雄厚兼以井岳秀田玉潔等皆爲胡景翼舊部一旦有事亦可起而爲吳孔之敵其取勝之道甚少故目下各方面皆預料其必敗惟據接近吳孔者之宣傳則謂吳孔實際上今已處於必勝之地位其原因有三第一·屬於劉鎭華之柴雲陞及屬於憨玉琨之張治公今尙擁有六萬可戰之兵孫岳及岳維峻如進而攻陜則柴張必爲吳孔之助第二·吳心田及孔繁錦皆與段政府接近段政府必不坐視其失敗第三·劉鎭華自知不復有回陜之可能已蒍吳新田爲督辦孔繁錦爲省長段政府現亦有即日發表之意如果發表則足壯其聲勢雖此宣傳是否完全確實現尙不可知然關於發表督長一節則確有如其所希望之可能蓋目下實不僅劉鎭華欲送人情與吳孔即執政府亦有以督長兩席分與吳孔兩人之决心也 
執政府所以欲以督長兩席予吳孔其理由有四（一）因孔爲接近執政府之將領且在目下已爲事實上之陜西督長如加以任命則可使其爲執政府效馳驅（二）因孫岳岳維峻圖陜甚急不能不定吳孔之名分以杜覬覦（三）因劉鎭華尙欲保全面目并留柴雲陞在陜爲他日捲土重來之計劉之所以保吳孔者用意蓋在此執政府今如發表吳孔之命令則可使劉鎭華滿意（四）因孔繁錦不僅接近執政府且與閻錫山有密切之關係以孔長陜在聯絡晋閻上亦有必要一言以蔽之曰「利用」而已惟執政府雖欲以督長兩席予吳孔但帮辦軍務一席則亦將徇劉鎭華之請舉以予劉部之柴雲陞而吳孔兩人對此則尙不表示歡迎也吳孔於二十七日曾聯名致電執政府其文云「北京段執政鈞鑒某密有電敬悉現在豫西鎭嵩軍已完全瓦解劉督久未來電渭北各軍失次派人來省表示擁護中央陜省一切事宜有新田繁錦負責决無意外請釋廑念新田繁錦叩感印」電中所謂「陜省一切事宜有新田繁錦負責决無意外」實含有兩意義一爲請段以陜西全權付吳孔本人又其一則暗示其實力足以拒由豫入陜之武力此固顯而易見者惟其電首一則曰鎭嵩軍已完全瓦解再則曰劉督久未來電亦分明係拒絶柴雲陞爲陜西帮辦之措辭故段政府今後不免更費少許考慮之時間以考慮本問題也 
　　總而言之陜西問題最初即與豫事有關今豫事將次解决陜事自必隨之而發生馮胡要求以孫岳督陜雖微蹈報復之嫌然亦段政府過於優容劉鎭華及憨玉琨所生之反動今段政府旣又予以拒絶結果恐無論任命誰何爲督辦省長胡孫兩人皆將以實力驅而去之雖究能驅去與否尙在不可知之數而戰事之終於不能避免則固一已成之形勢也（三月二十九日） 
[專委聯合審查會記]  
　　國民代表會議條例前（二十七）日經特别審查會審查後昨（二十八）日又在教育部會場開聯合審查會原擬將全案儘於一日内通過以便報告善會李士林等並提議連夜開會緊閉議場不許逃席下午四時開議茲將大槪情形錄後王治昌主席報告出席人數一百二十四人宣告開議並宣告爲經濟時間起見請大衆不必多發議論逐條朗讀如無異議即作爲通過如有異議即付表决並報告西藏某委員不通漢語帶有翻譯陳君一人大衆是否許可衆無異議有人主張須請特别審查員爲大槪之報告由萬兆芝簡單説明審查國民代表會議條例經過情形後主席逐條朗讀至第二章第七條各省區之名額東三省及特别區域蒙古青海西藏各委員均紛紛要求增加名額結果不滿十人之省區均定均得選出十人西康特區增加三人餘京兆熱察綏亦均援例請加表决少數外蒙古有請增至三十人者柴春霖請照衆議院之規定爲二十七人某君主張照各省十人之例内外蒙古名額二十照此通過西藏增至十人青海三人華僑十六人各省教育會等均照審查報告通過惟審查員聲明係每省選出一人應加『聯合』二字討論至此鄧萃英主張加入中央學會若干名説明理由後充律師者要求增加律師公會報界要求加入報界公會主張三項公會一齊表决秩序大亂主席無法維持後以是否聯合表决或單獨表决之表决方法先付一表决時在場已不足法定人數衆謂此係各人自己放棄權利在所不管遂由主席以贊成加入中央學會律師公會報界公會聯合作一次表决少數否决主席宣告分别表决先以贊成中央學會加入者付表决通過又以贊成律師公會加入者付表决少數否决彼時法制股委員中之充任律師者大聲叫呼羣起否認經某公提起反正表决主席又付反正表决而在場人均未聽明白竟無起立者主席宣告證明贊成加入而大部份又羣否認並有多人相率退席究竟是否尙須繼續開會如何報告大會因聲音雜亂尙未决定 
[二十八日之執政會議]  
　　昨日（二十八）星期六執政會議外沈内龔財李法章教王陸賈海徐農劉交鄭均到席十一時開議仍由段主席梁鴻志報告各項重要文電畢當對於陜督問題曾爲具體之討論議决覆電馮胡謂政府决當秉公辦理次教育總長王九齡報告日本對華文化事務局局長朝岡奉日政府命令來華與我國政府協商日本退還庚子賠欵用途並請我國指撥建築人文科學研究所及圖書館之地基以履行前年中日間之臨時文化事業協定惟我國各界對於庚欵用途主張由中國方面自由支配不應受日政府拘束羣情激昻不容漠視此事究應如何答覆請討論云云議决由教育部先與朝岡交換意見俟有具體辦法再提　議討論最後議例案數起十二時三十分散會公布例案錄下（一）全國菸洒事務署發行紙烟捐印花及捐單議定劃一辦法以杜流弊議决照辦（一）議定江南造船所所長劉冠南免職遺缺以土齊辰簡任 
 
 

Page 6

 
 
1;第一萬八千七百零八號;中華民國十四年 西曆一千九百二十五年四月二號
星期四 * *[中俄會議開幕前消息]  
　　中俄會議近又有開幕之望連日關於此事消息甚多茲彙錄如下 
　　中俄商約問題　關於中俄商約問題我國政府擬以中德商約爲根據與俄方磋商一切但俄方之意以爲俄帝政時代對華所訂之各約俄革命政府雖　聲明放棄然其中除不合法及含有侵略性質之各條欵外尙有可採之處現在若竟另起爐灶從頭磋商恐其歷來之習慣不符中俄間壤地相接數千里邊界人民對於舊日習慣恐一旦難以更換不如由中俄雙方先將一九一七年以前舊約審查一次將與中國主權無　各條欵分别摘出以供採擇此種主張我方爲愼重起見尙未表示可否將來俄方於會議中當有所建議云云 
　　東路收回問題　關於收回中東鐵路問題將成爲中俄會議之一大問題中俄雙方對於此案之意見頗不一致我國方面對於東路收回計畫擬以中國人民所存盧布帖爲收回經費俄政府對此辦法似不表贊成聞俄方對於東路未收回前之各問題現已擬定細目六項（一）管理權問題主張由中俄共同管理（二）所有權問題主張中俄共有（三）運費問題擬於會議中由雙方加以協定（四）爲附屬地使用問題擬於會議中加以規定（五）爲護路問題擬尊重中國之意見由中國負責辦理（六）爲聯絡河山航權問題擬於會議中切實規定以上所擬六項細目俄外長曾向我駐俄代表李家　徵求意見當時未有表示云 
　　某要人之談話　關於中俄會議一事某外報記者曾訪某外交要人當時某要人有較詳確之表示茲節錄其問答（某記者問某要人答）如左（問）中俄會議近來各方對此均甚注意現在進行究竟如何（答）中俄會議前因督辦尙未派定頗少進展現政府已派定王正廷爲督辦關於交涉之進行此後當由王君負完全責任以解决中俄間一切懸案交涉之進行當益有進步（問）中東鐵路我國現擬收回俄方意見如何（答）關於中東鐵路事件按照一九一九年及一九二○年俄政府之宣言中東鐵路應交還我國况該路建於我國境内當然返於中國惟俄政府對於用盧布收回中東路尙未贊同窺其意似尙欲維持現狀（問）按照中俄協定俄方對於我國收回似不能反對（答）此乃當然之事俄國並未表示拒絶我國贖回惟該路建築時一切經費俄方投資頗鉅中國欲收爲我國所有當費一筆鉅欵耳（問）中國現在之經濟狀况而欲立即交付一筆鉅欵贖回該路事實上是否可能（答）不必全用現金可仿照收回膠濟鐵路先例由我國發給一種證券明定年限清償於俄方亦無損失亦不必全付現金（問）此種辦法俄方能贊成否（答）現尙未與俄方接洽（問）外蒙俄軍久駐不撤中政府對此將如何（答）外蒙俄軍現已由俄方盡數撤退（問）王督辦之赴奉是否參預奉俄會議（答）否王督辦赴奉乃爲交換中央與奉方意見並非參預奉俄會議云 
　　外蒙俄軍撤退　外蒙俄軍現已撤退政府方面昨接駐赤塔總領事張瑋來電報告外蒙俄軍撤退回防情形頗爲詳細茲誌其大略如下本月二十日由恰開到俄軍步兵第五十二旅司令部步兵第一百零三一大隊機關槍一中隊二十一日開到步兵第一百零四一大隊砲兵第二十六一大隊二十三日開到重砲兵一中隊第二十六師司令部二十四日開到騎兵第二十五·二十六·兩大隊工兵一中隊二十五日開到兵站守備兵一大隊衛生隊一中隊二十六日開到輜重第二十六中隊及彈藥第二十六中隊云 
　　俄亂新疆損失　財政部因新疆華民在俄亂時所受損失甚巨特開具數目咨請外部向俄使索償其原咨如下爲咨行事本年三月十六日接准新疆省長電稱據伊犂道尹常永補查供給俄舊黨軍官兵用費共湘平銀四千九百八十二兩八錢四分以一四四折合現洋七千一百七十五元二角九分華民因在俄亂中所受財産損失共湘平銀八十八萬二千七十一兩四錢以一四四折合現洋一百五十五萬八千一百八十二元八角一分六釐生命損失一千八百五十一口人民收存俄幣四百零五萬八千六百九十二盧布請於原報總數電内再將前列各項分别加入並案提出索償以免遺漏等因前來查此案前准新疆省長電陳公私各項損失總數業經本部咨請查照辦理在案茲准前因相應咨行貴部查照併案辦理可也此啓 
[察綏墾殖計畫　自四月五日起實行]  
　　據政界消息馮玉祥之西北開墾計畫現已定於四月五日植樹節開始實行其第一步爲由山西移民一萬數千至綏遠開墾俟此一部分墾民安置妥帖然後再　他省移民向察哈爾方面墾荒至此項開墾經費則請由政府撥給現聞執政府雖已着財政部代籌四十萬元匯馮爲開墾之用但與馮原定預算相去甚遠也二十六日閣議通過京奉京綏兩路减費運送墾民此項計畫係由馮玉祥所主張在綏遠撥出河套渠地一千四百頃由魯省　送墾民千户往該地　墾交通部之提議即根據馮漾日來電茲覺得馮致執政府與交通部　電原文披露如下「馮玉祥致段執政電」北京段執政鈞鑒密西北墾務現遵諭籌辦實行山東省自行籌欵選送千戶往河套　墾議定自四月七日起分五次送往每次二百户限四月二十二日送畢路經津浦京奉京綏鐵路請飭交部屆時特掛三第客車運送免收票費以示提倡又諸事舉行需欵甚迫除託王秘書朝俊並派梁顧問建章進京面陳詳情外謹先電陳馮玉祥　印「馮玉祥致交通部電」北京交通部葉總長勛鑒西北墾務現遵執政諭籌備實行山東省自行籌欵選送千户前往河套　墾擬定自四月七日起分五次送往每次二百户限四月二十二日送畢路經津浦京奉京綏請飭各路局屆時特掛三等客車運送免收票費以示提倡其護送人員持有山東省長公文爲憑除派林參事競進京面陳詳情懇賜接洽外特此電聞馮玉祥漾印 
[交部優待移民辦法]  
　　交通部近擬定移民減價票規則以獎勵移墾殖邊事業對於前往滿蒙殖邊之移民及其家屬鐵路運費已定酌減四成或五成至幼童在十二歲以下者免費其農用器具及行李之運費則槪行免收茲將京奉·京綏·兩路擬定實行此事之詳細章程十三條披露如下（一）交通部爲獎掖人民及其家屬移住關東塞北墾殖起見特定發售移民減價車票規則本規則所稱移民之家屬以移民之祖母·母·伯母·叔母·嫂·妻·姊·妹·姪女爲限（二）發售移民減價票站點規定如左京奉路以由天津車站軍糧城·塘沽·大凌河往奉天營口者爲限京綏路以由豐台·廣安門·西直門·大同·往綏遠·包頭·者爲限（三）移民及其家屬乘車購用減價票價目規定如左但孩童在十二歲以下者免收票價（甲）京奉路由天津車站軍糧城塘沽至奉天或營口者每票價銀元四元正在牛莊開河後至營口之票價每票減爲三元其減價期間由路局臨時通告由大凌河至奉天者每票價銀元一元四角由大凌河至營口者每票價銀元一元正（乙）京綏路由豐台廣安門西直門至綏遠者每票價銀元四元由豐台廣安門西直門至包頭者每票價銀元五元由大同至綏遠者每票價銀元二元正由大同至包頭者每票價銀元三元正（四）每人隨帶行李大人以二十公斤爲限孩童以十公斤爲限逾量照章核收運費但全數重量大人仍不得逾四十公斤孩童不得逾二十公斤（五）移民本身隨帶農具免收運費但以四十公斤爲限逾量者應另照章繳費報運（六）隨帶行李以衣服及旅行隨身應用之物爲限如有夾帶貨物除應按乘車人數補購三等客票外並另照三等票價徵收罰金其夾帶貨物仍照私運貨物辦法處罰運價十倍前項之補票或運費及罰金之計算里程均自原票所載之起站至訖站爲止（七）凡非移民或非移民之家屬如冒用移民減價票或無票乘車者一經查出除應按乘車人數補購三等客票外並另照三等票價徵收罰金前項票價之計算辦法適同第六條第二項之規定（八）此項移民及其家屬之運送應由路酌行備車其詳細辦法由各該路自行訂定（九）凡購用移民減價票者應向起點站站長報告並由站長查明確無朦混情事塡給證書持往購票處以憑購買（十）凡持用移民滅價票者不得於未抵到達站以前中途下車違者除照三等客票價扣除已繳之移民減價票票價補收相差之數外另照三等票價徵收罰金前項補票及罰金之計算里程均自原票所載之起站至中途下車之站爲止（十一）移民及其家屬下車後應如何檢查照料由各該路與該管地方官廳所商定行之（十二）本辦法實行日期及施行細則由各該路訂定呈部核准後施行 
[新聞界廢止出版法運動]  
　　昨日（二十九）下午二時新聞界在中央公園來今雨軒開緊急會議繼續討論廢除出版法問題各報館各通信社及外埠報館駐京記者到會共計七十餘人公推超然通信社記者畢蔚眞爲臨時主席宣告開會並將起草員所擬呈執政府及内務部司法部之呈文稿提出報告陳冕雅首先發言謂此項呈文應仍用報館通信社各個機關名義不應用「新聞界全體」及「新聞界代表」等名義全體贊成當即由本日到會之各報館通信社先行簽名未到會者即日續行送往各該報館徵求同意請其簽名並議决此次呈文投遞以後政府如再置之不理則與結合全體新聞界爲最後之大請願次葉我心提議援助世界日報訴訟案各記者紛紛發言有激烈和平兩派結果議决先推代表向雙方調停撤銷訴訟費如雙方不聽調停再商其他辦法當推秦墨哂陳冕雅畢蔚眞林衆可林天木等八人爲代表向世界日報及段宏業兩方面接洽調停五時許始散會散會後先到吉兆胡同段宅訪段宏業段親自接見各代表述來意後段謂此案不僅關係個人名譽且關係大局故不得已而訴諸法庭藉明眞相今諸君旣好意來此調停彼此誤會均已冰釋我當自動的撤銷世界日報訟案以尊重新聞界公意云云該代表等六時許由吉兆胡同又同到石駙馬大街世界日報館與該報經理成　我接洽代表等先報告段宏業承諾撤銷訟案情形成亦願意不再追究段宏業誣告之罪此案至此可算告一結束矣茲將新聞界請廢止出版法上執政府及内務部司法部呈文附錄如下（一）上執政呈文爲　法厲民續懇迅予廢止事緣同人等前曾以立憲國家人民有言論之自由獨吾國對於袁項城蓄意帝制箝制與論之出版法至今尙沿用未免與共和眞諦有所不合懇請鈞座准予廢止距今多日未奉明令同人等不勝惶惑竊查一般人民關於各種出版物如果犯有該法所載各條之情事大之旣有新刑律足以制裁小之復有違警法足以處置今竟於以上二法以外加一出版法以限制言論未免使人民受二重之刑罰與言論自由之原理大相剌謬抑歷年警察機關或因受權要指使或圖洩個大私憤封報館捕記者之事層見疊出無所顧慮皆由於袁氏所定惡法爲之厲階而該法之應早行廢止更屬毫無疑義况執政蒞任伊始百度維新一切軍閥機械金錢製造之惡法悉行廢止萬方人民共相慶幸何獨於此厲民甚大最拂與情之出版法猶保存之以緘民口揆之鈞座惓惓民生之心似乎不應有是「爲此補叙緣由公同再呈仰懇鈞座訊予明令將該法廢止使人民言論自由得以恢復不勝惶恐之至云云（二）上内務司法兩部呈文爲惡法厲民懇予廢止事緣民國三年十二月四日袁項城欲帝制自爲故設出版法以箝制與論袁氏旣敗當國者喜其便己遂相繼沿用以至於今夫人民言論自由爲共和國之眞諦獨吾國以袁氏作俑遂爲厲階此而不革何名共和且該法所載各條已爲新刑律及違警法所槪括如有干犯自能足用何須設此贅瘤爲重床疊架之舉同人等同爲國民未敢緘默故於本年一月二十八日曾呈請執政及司法部請予廢止距今多日未見明令除續呈執政及司法部外用特陳叙緣由公同予請大部俯順與情迅予將出版法廢止俾人民言論得復自由不勝踧踖待命之至 
[省議會聯合會宣言]  
　　全國省議會聯合會現已正式成立昨（二十八）日發出宣言爲錄如下吾國民意機關爲國會省議會二種故欲表現全國民意則於國會欲表現各省區民意則於省議會今國會中斷全國民意無從表現同人等惄然憂之爰組織全國省議會聯合會藉以交換意見共謀國是在同人等固視爲責無旁貸而全國國民倘亦認事所必要者歟客冬合肥出柄國政首佈馬電以制定國憲促成省憲昭示國人國人乃曉然於當局革新政治意旨之所在顧制定國憲其權須屬諸將來之國民代表會議而制定省憲則各省區人民應負自動之責然自民十以來各省區之發動制憲者如直魯陜蘇浙閩粤滇桂湘鄂川贛等省風起潮湧不可抵遏乃其結果� 
或則文電表示憲草未成或制憲草旣成未能公布甚或旣經公布竟難實施其能公布施行者獨湖南一省耳是蓋由於中樞大政偏重集權地方制憲非其所願以致自動者多未成功而未動者伏而不動往事如斯深爲可惜今幸執政開明以促成省憲號召天下各省區省議會亟宜趁此時機有所聯合運動制憲毋辭互相督促之勞可獲共同討論之益此組織本聯合會之理由一也夫國家行政以國會爲監督省區行政以省議會爲監督各有權限不許侵越故也然際此國會中斷之日各省區行政之關於國家者已無督責之司倘任其蕩逸不返則流弊曷可勝言故省議會於此不得不並肩重任行使監督之權至中央行政有違反國民公意者由本聯合會起而糾正之導之使入於大公至正之途而舉國利民福之實此組織本聯合會之理由二也吾國版圖至大人民之風俗習慣顯然有别權各省區之利害恒不一致例如水利鐵路國道森林海漁諸政其關係在二省以上者每因措置殊方貫通無術大啓糾紛累年莫解今有聯合會介於其間當可盡調處之責收互助之功又國人區域觀念牢不可破南北界線劃公綦嚴各省軍閥時相爭鬥殘民以逞迄無寗日今有聯合會爲民請命力遏　牆之爭使成禮讓之國宏願婆心當爲海内同胞所奬許此組織本聯合會之理由三出今政府召集善後會議冀由此産生國民代表會議解决國是國人誰不馨香禱祝樂觀厥成顧善後會議雖經開幕而國内軍事行動並未完全停止所謂國民會議决非旦夕所能召集即國是不能迅速解决今有聯合會輔助政府從事和平運動力勸各省區實行自治庶國民會議不難召集國憲可望從速制成此組織本聯合會之理由四也又况徵之歷史前清宣統季年各省諮議局曾組織聯合會及乎民二各省議會互組織聯合會旣往芳塵歷歷在目踵而行之誰曰不宜且如各省區農商等總會亦各組織聯合會彼不過一部團之代表尙進而謀全國同業之結合若各省區省議會實爲國民喉舌所司以言各方情感固應聯絡即論國家大政難卸仔肩是組織聯合會乃當務之急而毋庸躊躇者也今將本聯合會意旨敬告於全國國民及各友邦國民之前惟全國國民資助之各友邦國民相與提携之幸甚幸甚 
[京聞紀要]  
　　維持財政計劃　中央財政困難已達極點據財界某要人云中央最近所定維持財政計劃可分五項（一）以政府名義組織清理全國財政委員會責成李思浩籌備進行（二）調查積欠各方之欵共有若干應分别清理（三）通電各省長官詳查各該省押借外債共有若干與中央歷年積欠之外債與息金分别辦理還債在該案未籌有眉目時由清理委員會列入議安提出討論償還方法（四）各機關欠薪及各軍欠餉在民國十二年以前之積欠執政府槪不負償還之責任（五）自委員會成立後關於各項清理方法由該會負責並聞李正在籌備之中在本月内可望成立其與段磋商結果擬以量入爲出辦法有四（甲）凡屬各項收入能直接呈報者一律公布（乙）檢察各機關預算及收入之經費凡不敷之數目一律取消（丙）自經清理財政委員會審定後之各項預算任何方面不得再爲更動及任间增减（丁）劃分中央地方各項財政不得再有扣留應解税欵情事 
　　請廢欽渝合同　欽渝鐵路從廣東欽州至四川重慶經過蜀桂滇黔粤五省長約三千華里於民國三年由� 
交通部向中法實業銀行訂借六萬萬佛郎爲建築此路之用已由該銀行墊交三千餘萬佛朗頃聞教育總長王九齡特爲此事上執政府一説帖略謂查交通部於民三向中法實業銀行訂借欽渝路欵六萬萬佛朗所訂合同條件過於苛刻損失國權甚大請飭外財交各部會同商議將該合同全部廢止以保國權而免重大損失等語聞政府比飭外交部查明後會同財交兩部核辦 
　　續訂中秘條約　關於中秘續訂條約問題前因領事裁判權及限制華僑入境兩事停頓甚久頃聞政府方面現頗擬從速解决曾有訓電令駐秘代辦即向秘魯政府繼續交涉訓令内容略謂秘約續訂一事現已商請舒使電請美政府轉飭駐秘美代辦協助調停望商秘外部即行繼續開議限制華僑入境章程過於苛刻宜先商撤消可於續約後另訂專條折衷辦理云云據政府方面觀察我國政府此項辦法大約可得秘魯政府之贊成因駐秘代辦曾於本月二十三日進謁秘總統對於華僑入境章程面呈利害請秘總統即予取消當時秘總統雖未容納此議然已微露可以從長考慮之意此次我國所擬於續約後由雙方另議專條折衷辦理之計畫秘魯政府果有保全中秘邦交之誠意此種辦法可望容納而續訂條約事件即可從此告一結束云 
　　中山銅棺將到　孫中山逝世後俄政府因欲表示好意特贈黄銅棺一具以資連絡該棺上用整塊玻璃磚故有人稱之爲水晶棺昨聞蘇聯政府中央執行委員會昨有電致治喪處報告此項新棺準於十八日起運來華計程三十日可以抵京先送協和醫院施以檢查孫之家族擬俟四月二日將遺櫬移西山後即在碧雲寺内舉行移殮聞亦有人主張在社稷壇移殮者現尙未定孫之葬地已决定在南京紫金山其墓地購築方式有主張仿中國舊式亦有主張採用西式就中以主張西式者居多數且屍體保存據協和醫院報告依現在之保存方法使在北方營葬至少可保存一百五十年若葬於南方溫度關係則僅能保存二十餘年使墓式用西式建築則保存當較久故將來營葬時大抵將採西式 
　　曹錕運動特赦　曹錕糖尿症經法醫施治業已大痊近日曹錕要求在旁監視之官長代呈執政府如能赦其罪即出資五百萬元在京師地方設立兩處貧民工廠救濟北京貧民其開辦及每月之經常費情願擔負完全責任並將西直門内半壁街路北門牌十二號之私宅捐助貧民工廠並在東城一帶購覓寛大房屋一處以備開辦貧民工廠當經監視官長據實報告執政府請示矣　　上海鴉片收入　上海鴉片收入每年有數千萬元之鉅此次淞滬改爲特别市多數主張建設眞正自治市冀可根本廓清此種有毒財源使上海永爲安全區域聞每　　　　　　　　　月輪入上海之鴉片約四千箱照從前辦法每箱包銷費一千元每月共有四百萬元除一切開銷及外人運動費外每月可凈得二百餘萬元并有十股分配之説 
[劉鎭華由晋來京不果]  
　　劉鎭華逃往運城旋又轉赴太原頃又聞劉昨（二十八）日下午已乘正太車抵石家莊途中如無特别耽擱則昨夜或可抵京但至是晚夜深尙無到京消息關於此事政府昨日公佈消息如下劉鎭華到太原後劉本人及晋督閻錫山均有來電閻並爲劉述種種困難情形請中央垂察政府接電後當電劉囑其來京一行昨早劉離太原昨晚到石家莊如無特别耽擱則今晚即可到京關於陜省善後問題須劉抵京後方能解决馮督辦胡督辦電保孫督陜一節政府亦已有電分覆馮胡略謂政府處理各事總以公平爲歸孫岳督陜似失公平此時萬難照允等語又閻錫山亦有宥電致執政府原文略謂劉督辦於號日由茅津渡河經過運城於敬日晚行抵太原隨從秘書長一人參謀一人副官三人連同馬弁護兵共二十一人潰兵由潼關過河者八十九人已繳械給資遣散其餘地方均安特告錫山宥云云但至二十九日劉依然未到據某方消息劉近頃確有來京之意並已電告政府但旋爲左右所尼其理由則以京漢路現仍在國民軍手中由石家莊抵京一段途中難保無意外阻碍因此劉由京漢路來京之議遂不果大約劉如必欲北來當繞道而行或有其他辦法預計旬日以後或可抵京 
[豫西戰事將告結束]  
　　岳師已抵潼關 
　　北京消息劉　敗逃後殘部尙在豫西竄擾故胡軍仍積極進剿以期早日肅清據軍界消息政府昨得岳維峻來電報告該軍前鋒已抵　鄕潰軍一律繳械　關民衆亦向東前進不日即可會合云支鄕距　僅七十里西路軍事已告結束中路盧氏一帶之潰軍土匪經鄧實珊各旅痛剿後大半已繳械投誠其餘零星小股紛竄鄂邊亦被該省駐軍繳械至豫東方面袁英一般本係烏合劉憨失敗後尤爲渙散經田維勤會同胡軍兩團猛烈進攻袁軍紛紛向鄂邊潰竄袁英且有被擒之説河南全境不日即可肅清昨（二十九）日下午此間國民第二軍辦公處得李含芳沁電報告胡軍已攻陷靈寳原電如左化石橋第二軍辦公處史處長鑒密頃接確訊我軍已攻克靈寳不日進駐潼關豫西戰事收束在即岳師長回駐澠池不日返鄭季鸞玉衡諸君今午二時返京弟芳叩沁 
　　昨午某方又接洛陽來電謂岳師前衛已抵潼關與陜西民軍會合劉憨殘部紛紛繳械岳維峻本日（二十九）過洛隴海路明日完全通車云云胡景翼因軍事粗定戰區災民亟應撫卹今午（二十八）三時率同郭英人康霖蒼等前往鄭州晤孫岳面商賑撫災民維持交通籌商善後辦法 
　　西安通信豫西胡憨兩軍開火以來此間一般人揣測旬日間戰事即可結束乃劉鎭華身爲　督竟不惜糜爛桑梓率領全部盡數出關以致豫西遭此巨刦西安自劉將現金提凈後紙幣因之驟跌金融紊亂旣達極點加以劉走時拉去車輛車夫以數千計初以一時雖被拉去差務完了仍可回省詎劉屬部將所有車騾値價者認爲己有車夫大半被害慘不忍覩以致省城内外車騾絶跡糧價昻貴小民生活幾難維持當五日前即聞劉鎭華已有敗退之耗并聞仍擬回陜一般人鑒於劉走時對陜人之殘忍已不寒而慄陜地各紳耆已用電勸阻近據劉之駐省留守某課長云劉確於前日已到觀音堂一帶據昨日消息謂劉所以失敗如是之速固由人心已失兵械不敵然根本則由於所部之鎭嵩軍第二混成旅嚴際明全部倒戈并憨師所部之姜鴻模全團降胡所收之民團李有才全部亦加入胡軍共同攻劉現聞劉之前隊已退至陜縣所部之張治公一部被陜軍隔至洛陽以東憨玉琨本人受傷部下已不能成軍洛陽已爲孫岳佔領渭北陜軍現恐劉敗入關除將渭北所有之鎭嵩軍殘部勒令繳械外馮子明楊虎臣并馬清宛舊部已開至華縣華陰吳新田近亦極力將第七師向陜東臨渭一帶佈置防範劉之殘部竄陜省城方面近由吳新田極力維持但吳之所部大抵不受約束散兵滿街各巷堡内咸有兵士踪跡并有擅入民宅調戲婦女等事陜人自聞兵士有此種行爲後對吳部頗懷不滿街巷居民嚴杜門户不敢出外惟恐受兵之侮辱 
 
 

Page 7

 
 
1;第一萬八千七百零八號;中華民國十四年 西曆一千九百二十五年四月二號
星期四 * *㳺藝叢刊 
[劇談拾零] [  王憲煦]  
　　劇者戲也扮演故事謂之戲史記云「優倡侏儒爲戲而前」是其明證至其濫觴據莊嶽委談謂係在楚莊王時蓋係見其時有優孟假爲孫叔敖著其衣冠作歌以感莊王一事而始云然然禮有「及優侏　」一語注「優者扮演雜戲之人也」是楚莊以前已有其事莊嶽云云固又不足徵也 
　　演劇之地謂之梨園唐書載「唐明皇選坐部伎子弟三百教於梨園聲有誤者帝必覺而正之爲皇帝梨園弟子宮女數百亦爲梨園弟子居宜春北院····」是其始創而其實則梨園爲陜西地名本帮雲陽縣之梨園鎭王　雲陽宮記「車箱坡下有梨園漢武帝築因以爲鎭名」固已將其地考證綦詳至於又稱舞台則係昉自隋末見顔師古大業拾遺記「帝御龍舟蕭妃乘鳳舸錦帆綵纜窮極侈靡舟前爲舞台台上垂蔽日簾····」按帝即煬帝廣也 
　　演劇所唱之辭在宋曰曲亦曰戲曲趙宋而前唐則稱傳奇嗣後在元則又改稱爲院本見輟耕錄院本而後分演爲曼綽弦索二種弦索流於北部安徽人歌之爲樅陽腔湖廣人歌之爲襄陽腔陜西人歌之爲秦腔見秦雲擷英小譜曼綽轉入南國成爲温州雜劇嬗至有明輾轉改益又分成餘姚海鹽弋陽崑山等腔趁逐悠揚杜撰百端祝允明猥談斥爲胡説蓋亦有所見而始云然耳 
　　至於現今所流行之亦調本爲襄陽腔之一種其後石門桐城及休寗間人變通而仿爲之謂之徽調勝清同治中興李文忠等用事皖人官京師者衆都人效之日有進步遂别竪一幟而有今日之盛况云 
　　脚色者猶言演劇之人也共分三門十二類曰副末曰老生曰正生曰老外曰大面曰二面曰三面以上七種謂之男脚色曰老旦曰正旦曰小旦曰貼旦以上四種謂之女脚色此外又有打　一人謂之雜見揚州畫舫錄惟此係元院本舊制若唐宋間則僅有參軍假婦人戲頭及爨等稱參軍者如輟耕云「開元中黄幡綽張野狐善弄參軍」蓋即今之所謂副凈假婦人者如樂府雜錄云「唐范傅康上官唐卿呂敬僊等三人弄假婦人」蓋即今所謂之旦角至於戲頭猶今之生爨丑雙聲亦即畫舫錄之所謂雜也見宋史及莊嶽委談 
　　劇園向僅宮庭有之叔季以還世風日奢揚州鹽賈遂亦漸以戲班炫誇然如平民若欲觀劇則在清初猶只能環岸就戲船而觀消夏雜鈔曾詳記其事茲不贅述 
[觀「殘花淚」後之感想] [  朱君宜]  
　　「殘花淚」爲美國名導演家葛雷菲斯之傑作劇情結搆頗似　發我國民族仁慈勇敢之精神與美德麗琳卄熙之羅賽表情極細膩感人實多惟李却白率爾瑪斯之陳勇就我國人之舉動習慣殊爲不類駝背縮頸萎頽之狀絶似病夫豈因我國素有東亞病夫之號遂爾狀之耶但此等表演辱我殊甚使外人見之則鄙視吾人之心必將益甚且有數幕描寫華人生活亦皆鄙陋不堪影片首宜注重實際非舞臺劇可比今此片之表演失實導演者固不能辭其咎雖然皆由於外人不諳吾國風俗人情致有此隔膜補救之法須望吾國影片公司多攝關於人情習慣之影片運往外洋開映俾外人見之得洞悉吾國數十年來文化禮義美德庶以後不再有此等影片發現耳 
[新片「白髮佳人」記要] [  伯長]  
　　現在上海大戲院開演之「白髮佳人」爲美國國家第一影片公司一九二四年最佳新片之一劇情根據名小説Ｂｌａｃｋｏｅｎ説部故情節異常曲折導演者爲前導演「海上英雄」及「循環報仇」等片之富蘭克勞合且在片中自飾一角主角考琳葛雷菲司爲美國電影女明星中最得人歡迎者貌似愛麗孫泰雷在此片中旣飾妙齡少女復飾六旬老婦雖攝近景而不見其破綻化裝之佳大足爲吾國演員取法男角康偉泰爾貌甚誠懇舉動細膩其他配角亦均一時之選飾放浪少女琴納者因公司中無相當角色另行招請曆試五十餘人始得其選其愼重有若是者至佈景光線均極講究云 
[美國電影界新訊]  
　　曾在「爲國犧牲」及「鞭影淚聲」中飾女主角之愛麗絲泰來最近與著名明康偉泰利及惠爾斯皮萊等合演一片名"Ｔｈｅ　Ｇｊｅａｔ　Ｄｉｖｄｅ"爲米曲羅哥爾温影片公司之出品 
　　電影明星范朋克自「月宮寳盒」畢後已休息多時茲悉現已籌備一片暫名之曰"Ｄｏｎ　Ｑ"攝影者已選定亨利夏潑（Ｈｅｎｒｙ　Ｓｈａｒｐ）按亨利君曾在湯姆殷士處任攝影師者六年對於攝影一道經騐素富此次爲范朋克拍攝影片當大有可觀也 
　　著名導演家劉别謙現正爲華納影片公司導演一新片名"Ｋｉｓｓ　Ｍｅ　Ａｇａｉｎ"云 
　　殷克蘭姆現已從事於另一新片名"Ｍａｒｅ　Ｎｏｓｔｒｕｍ"其愛妻愛麗絲泰來仍演女主角其男角將由馬利諾（Ａｎｔｏｎｉｏ　Ｍｏｒｅｎｏ）扮演云 
賈克哥根新片"Ｔｈｅ　Ｒａｇ　Ｍａｎ"共有五千九百六十八尺爲米曲羅哥爾温影片公司之出品魯易史東新片"Ｔｈ　ｅｌ　ｏｓｔ　Ｗｏｒｌｄ"共有十二本爲國家第一影片公司之出品李却白率爾茂斯新片"Ｎｅｗ　Ｔｏｙｓ"共有八本亦第一影片公司之出品云 
　　薛雪爾導演之"Ｔｈｅ　Ｔｅｎ　Ｃｏｍｍａｎｄｍｅｎｔｓ"在紐約克立探令戲院開映已經六十二星期茲經調查每星期中最少之收入不過七千元云 
史興克（Ｊｏｓｅｐｈ　Ｍ·ｓｃｈｅｎｃｋ）自入聯合美術影片公司後即被選爲董事會長史氏以該公司旣如此優遇遂思有所發展故不久即至歐洲游歷冀聯絡該處影劇界推銷該公司之出品茲悉史氏至歐洲後即與德國著名Ｕｆａ和發影片公司（最近在卡爾登開映之「斬龍遇仙記」即公司之出品）商議頗見融洽蓋和發公司亦正欲覓一美國著名影片公司推銷該公司在美之勢力今史氏旣來認爲良機遂首先應允惟同時又要求聯合公司亦需代銷和發公司之出品聞史氏亦已首肯按和發公司在德國頗具勢力國中有一百五十戲院皆在該公司掌握之中故將來聯合公司之片在德必有暢映之機會最近美國電影市上已有二德國片出現一爲「斬龍遇仙記」一爲"Ｄｅｒ　Ｌｅ　ｔｅ　Ｍａｎｎ"（此名係在德國開映時所用今在美國已換名"Ｔｈｅ　ＬａｓｔＬａｕｇｈ"）據熟悉此中者云以上二片尙非聯合公司所推銷者大約不久亦將出現云 
[清季滬上新劇之三派（二）] [  菊屏]  
　　新劇三派之不同已略如上述茲更將有清季年所見之新劇自「鐵公鷄」始以迄於宣統辛丑爲止悉取而歸納於三派之中（三派以創作之先）後爲序不關藝術劇目則隨手拈出亦不能得其出現之先後矣所惜缺乏參考不免掛漏尙乞閲者諒之 
　　屬於潘派者「鐵公鷄」（此劇見於光緒中頁爲新劇之鼻祖）「左公平西」「湘軍平逆」「楊乃武」「永慶昇平」「明末遺恨」「黑籍冤魂」「節義奇冤」「刑律改良」「妻黨同惡報」「潘烈士投海」「王勳伯」「剖腹騐花」「清廉訪案」「艷情策」「金玉奴棒打薄情朗」「杜十娘怒沉百寳箱」「賣油郎獨佔花魁女」「玫瑰花」「野　公子」「夢遊上海」「慶重陽」「國民福」「全本目蓮救母」「漢臯宦海」「拿破崙」「血手印」「新茶花」（此爲用光學佈景之最先者）「惠興女士」「看看蘇州人」「銅網陣」（此雖新排實類舊式之全武行） 
　　屬於汪派者「戲迷傳」（此劇汪氏創編之後呂月樵毛韻珂恩曉峰等皆訪演而續編之前後都凡六本實成於四人之手或有謂創自呂氏者誤也）「駡閻羅」「黨人碑」「哭祖廟」「馬前潑水」「冬青樹」「桃花扇」（此將全部桃花扇傳奇改成京劇所演者祗其中一節而已）「爪種蘭因」（此劇爲我國洋裝戲之最先者）「苦旅行」「長樂老」「馬　坡」「立憲鏡」「縷金箱」「自由結婚」「人和社」「美人手」「東林黨」「宦海潮」「血淚碑」「巾幗英雄」「三門街」（此劇極參揷熱閙之至惟中多迷信妖衛之處汪氏因此大受知識階級之非議） 
　　屬於王派者「張文祥剌馬」「年大將軍平金川」「不平世」（王劇雖祇此種然皆連臺接演之長本也） 
　　綜觀上列之三派屬潘者多至數十屬汪者次之屬王者僅得三劇雖其中不免遺漏然亦因王氏與潘汪等合作甚久所編劇本或有因局外人不明底蘊但見其表演者屬於潘汪而誤認其爲潘汪之作品者亦所難免且王又往來於京津粤漢之間不長駐滬終則棄去其已成之京派新劇而從事於表情派至令成績益鮮至於汪劇在前清季年固深得一班同情孰知一人民國頓陳衰落之象汪王旣衰潘派新劇遂得藉茲時會獨步申江民國以來新劇幾什九屬於潘　　 
　　三派之外另有一種揷科打諢之笑劇形似胡閙跡近灘　於三派中胥無歸納之資格我無以名之直名之爲「林步青」派實則暫且引人一噱之技倆誠不足以名派耳茲列其劇目如下「新斗牛宮」「賭徒造化」「朗中掮木梢」「兒子討娘」「瞎子睜睛」「賣橄欖」「新蕩湖船」大少爺拉東洋車」「金府關亡」與三派同時並起者笑劇而外更有「邱鳳翔」之文班新戲其所取材無非「三笑姻緣」「文武香球」等彈詞之本其於三派性質旣殊格不相入且邱死而劇亦隨之以亡亦未有别立一派之可能用是附記於此以誌曾有　花一現之邱劇而已若表情新劇當時雖已萌芽實未顯露其頭角而表情之與京派根本旣已懸殊即使同時亦不宜强納此中矣 
 
 
 

Page 8

 
 
1;第一萬八千七百零八號;中華民國十四年 西曆一千九百二十五年四月二號
星期四 * *   
 
 

Page 9

 
 
1;第一萬八千七百零八號;中華民國十四年 西曆一千九百二十五年四月二號
星期四 * *   
 
 

Page 10

 
 
1;第一萬八千七百零八號;中華民國十四年 西曆一千九百二十五年四月二號
星期四 * *國内要聞二 
[皖軍第二旅改編成立]  
　　委唐啓垚季光恩爲總副司令 
　　王揖唐回皖之電訊 
　　安慶通信皖軍第二旅業經政府命令交由新任淮泗道尹唐啓垚接收改編爲全皖警備隊詳情業誌報端該旅旅長李傳業免職後即在北京聽候任用該旅各級軍官經唐啓垚到蚌竭力開導各軍官均極端服從唐啓垚改編二旅軍隊頗爲順手所費約兩萬餘元唐於改編成立之後即去電北京報告王揖唐昨日省公署接得王氏來電委任唐啓壵兼充全省警備總司令另委季光恩充副司令新編之警備隊各營即歸該總副司令節制調遣至於該警備隊如何分配駐紮刻尙未之聞也據説皖北剿匪事宜將來即由該項警備隊負責辦理新委警備副司令季光恩已先期由蚌來皖住於督辦公署内季亦合肥縣人隨王揖唐辦事有年王充南北和議總代表時季光恩即充王之衛隊長後王揖唐至日本季亦追隨不離左右王氏蒞蚌履新首先畀季以和全最優之釐金局長以酬其多年相隨之勞至王揖唐回皖之期當亦不遠聞財政長柳汝礪昨日接到王氏由亦來電囑於四日到蚌有要公面商由此觀之王氏四日以前即當出京旣召柳汝礪至蚌接洽公事是一時尙不得即來省城前傳須赴浙江一行或有其事也 
[杭州快信]  
　　太湖流域聯合自治會代表日前來杭請願嘉湖永不駐兵衢紹各屬紳商未以爲然一時難達目的 
　　張宗昌代表童好古昨又乘早車抵杭晤孫督辦商撤兵事宜今日（一日）返滬 
　　湖防總司令第四旅旅長汪鎬基昨（三十一）乘兵輪晋省謁孫督報告湖屬最近狀况明後日即返防 
　　浙軍二師參謀長潘竟業已調充七團團長所遺參謀長一職以中校參謀王凱成升充遞遺中校參謀以五團中校團附胡葆森調充遞遺團附以八團一營營長陳純調充另委陸鍾泰充第一營營長 
　　財政廳電催各縣知事及勸募善後公債專員趕將已募債欵尅日解省以濟急需 
　　杭總商會頃呈軍民兩長請求通令杭寗溫三關督及水陸軍警禁運福建雙毫及廣東新造十一年雙毫並乞出示禁用 
　　省會救火聯合會昨（三十一）午後開臨時會討論一切進行並提議根究揑名向督署募捐之人以便送請官　懲辦次議電汽公司送到撫卹去年救災觸電殞命之章祿三君家屬洋八十元决轉發具領 
　　省垣荐橋街一帶商號反對廣告捐甚力昨（三十一）函杭總商會陳述反對理由請予設法取銷苛税 
　　旬日來天竺香市漸形熱閙各業均有起色惜時已暮春比較往歲减色十分之五 
[蘇議會臨時會開幕]  
　　江蘇第三屆省議會議員任期雖已屆滿因上年公布之省自治條例與原有省制不符暫停改選而第三屆議員資格尙繼續存在職務未曾解除省署方面因兵災之後地方一切要政亟須共圖整理爰訂四月一日召集臨時會會議各項善後事宜是日上午十時行開會式韓省長以次各機關長官到十餘人議員到四十餘人徐果人主席茲將主席開會詞及答詞並省長咨文照錄如左（一）主席致開會詞維中華民國十四年四月一日爲本會春季臨時會開幕之期計吾蘇自經兵事以來此爲第一次之召集回憶戰事以前民生凋敝財政艱危覘省政者已有江河日下之感戰事以後人民之　連地方之糜爛庶政省債之增加皆倍甚於前値此元氣凋殘百孔千瘡之時省政之設施愈艱同人之職責愈重此不得不平心靜氣從實研究思有以善其後者也抑有進者共和國家歸本民治民治之軌厥惟憲法在省言省則爲省憲此次段執政就職亦足以促成省憲之宣言昭示國人我同人欲納吾蘇於共和之正軌以副中央政府督促之殷斯尤當急起直追共建盛業者也謹攄爲詞用告我全省父老昆季（説詞從略）（二）主席答詞本會本年春季臨時會今日開幕辱承軍民長官惠然蒞止寵錫嘉言本會同人無任忻感顧念共和國體主權在民民不能以共治而委其立法之權於議會更委其行政權之於官廳是議會也官廳也地位雖異而其受人民之委托則一吾蘇自經兩次戰禍民生疾苦火熱水深所幸行政長官休戚關懷與吾民亦正相同同人生長蘇境鋒鏑餘生患難尤多親歷當前之如何救濟此後之如何進展同人職責所在曷敢不盡惟願我賢長官不分塗轍坦懷交勉立法行政提携並進挽此淪胥共圖盛治吾蘇三千萬人實利賴之謹掬愚誠藉酬佳貺（三）省長來咨江蘇省長公署爲咨行事准内務部感電開查各省議會關於召集改選屢次發生問題無不與憲法有密切關係現在憲法問題勢不能不留待國民會議解决在憲法問題未經解决以前對於省議會應暫規定辦法以期維持現狀徐圖解决茲由本部擬定辦法三項一現在事實上並無省議會暫時無庸召集二現時繼續存在之省議會無論第一屆第二屆第三屆暫時均無庸改選三現在業經依法改選報部者繼續召集並經提出國務會議議决照辦相應電達希即查照等因相應咨請貴會查照此咨江蘇省議會江蘇省長韓國鈞 
[南京快信]  
　　蘇省善後委員會議事場及辦公處已定設督署西花園内刻正派員佈置一切 
　　奉軍七十二七十三兩團三十一日晨由無錫開拔到寗即由煤炭港渡江轉車北上 
　　江蘇暫編陸軍第一混成旅旅長李佑人第二混成旅旅長楊韻修因軍隊調防事來寗謁盧韓商酌辦理 
　　警備總司令冷遹日前赴滬與張宗昌接洽撤兵並會晤蘇常士紳商省防軍移駐事宜昨（三十一）下午返寗即謁盧韓報告一切 
　　寗紳陶保晋有將簡蘇常道尹説 
　　本城軍政界領袖以日本練習艦隊司令官山本氏率第五戰隊到寗擬定三日上午在督署會議廳開歡迎會門前已搭蓋松柏牌樓一座會場一切佈置預備周妥 
　　曾樸由滬籌出軍費三十萬内撥第一軍十四萬其餘分發各師旅二月分欠餉督署經費尙無着 
　　西北城公益聯合會呈請准每區各選二人參加籌備市政並將所訂市政草案暫行緩咨韓省長以此次所委南京市政籌備處各籌備導員係就全市地方士紳中遴選委任並非以居住地址爲限未允所請 
　　南京道院所設之貸濟局原定貸户以一千五百名爲限現因貧民衆多增額一千名以期普及 
　　南京女子服務團發起健康演講大會自七日起至十一日止分在花牌樓青年會·貢院街教堂·講堂街福音堂·估衣廊城中大會堂下關新新舞台舉行 
地方通信 
[松江]  
　　追悼中山之近訊　國民黨第五區黨部於三十日由常務委員陸伯周召集區執行委員會報告孫中山總理逝世後本黨仍繼續進行其總理一職照章取消即由中央執行委員會統治全黨並指揮各區分部分别開會報告一切兼舉行簡單追悼式全區各黨員對於孫公功業未竟遽爾長逝無不表示哀悼又松江國民黨部與縣議會教育會等三十一團體發起追悼孫中山大會後繼續加入者甚多該會又接縣商會來函推定周鶴雲加入籌備錢河鄕議會錢河鄕教育會亦均來函加入現該籌備會因大會前尙有種種商榷特通知各團體定於四月三日下午四時仍在圖書館開第二次籌備會議 
　　電請加聘出席籌備會代表　松江耆紳姚大任等於宥日電請韓省長加聘松江代表出席上海特别市區籌備會之原電照錄如下查松滬壤地犬牙相錯交通利便一小時可達楓涇爲江浙交界自項城時代遣兵南防而淞滬軍事權歸浙督相傳迄今遂肇數度之蠻觸往復循環不改原狀反變本加厲并我松之行政而浙轄之如縣長之浙簡賦税之解浙蘇境浙侵終爲爆裂之導線鑒往知來不寒而慄然則消滅兵禍特别市其良機也因勢利導而撤蘇境之浙兵藉資緩衝兩方猜疑盡釋野心自戢矣謀松江之安全即爲策特别市之安全而東南從此息事和平統一肇基於此詎容以松江一隅之地而忽視之乎况松滬夙所相聯上海舊爲華亭析置近如松滬之護軍使誠以天然形勢人文習慣不可强分讀使團勸告之書深佩持論中肯謂百里以内永不駐兵則沿滬杭甬鐵路直線適至楓涇是外人立意之初早已熟籌而審慮中央俯納勸告而毅然頒令是必襲松滬護軍使之轄境而定其範圍雖無明文而字裏行間可以灼見更亦勢所宜然而强易松滬爲淞滬若謂縮小範圍計則川南太加入之爲何抑關係重要於松江哉以論交通彼有汽車我有鐵路而尙有黄浦之横貫以水陸交通運輸之利便更孰有優於我松哉否則避松易淞留松江於特别市外緊貼浙疆凡軍事行政在蘇爲鞭長莫及之歐脱而在浙爲駐兵扼要之屏藩强鄰虎視侮迫堪虞故滬總商會亦曾以松江畫入電京力爭實爲全局策安全豈祇求一隅之着想哉公民等迭經呼籲除得旅外同鄕共起奮起外復得孫督辦復電（見一日本報）亦贊成加入向執政力爭而旅京楊辛潤等呈請執政亦荷批交内務部核准松江各公團亦電請政府請命（見三月二十四日本報）是各方意志從同查上海松滬特别市區籌備會之組織爲省長聘委士紳籌備我松亦援此義公推陸規亮徐公錫兩紳爲松江代表出席籌備會伏祈迅賜加聘俾資出席實爲德便　 
[金山]  
　　西鄕之盜刦案　距韓塢鎭西約里許之老鷹浜有農民湯仁寛者家道小康匪徒垂涎已久本月二十九日晚間十一時突來盜匪二十餘人手持木棍槍械等物擊破大門而入將事主仁寛綁住弔打並用洋燭燒其面部及手腕等處逼説藏銀之所仁寛堅執不言致被灼傷幾頻於死聞刦去銀洋衣被共値二千餘金約二時許盜衆始呼嘯而去臨行時放槍數響以禁聲張 
[無錫]  
　　水利工程主任函縣辭職　無錫水利工程局自邑紳楊君翰西擔任以來積極進行惟開局未幾即經江浙之戰事平之後又因西門橋工程研究會意見各執將規畫變更待後齊軍潰兵突至工程不克實施然楊君於軍隊雲集之際仍督促測量製成精圖該局自去年八月開辦至十二月爲止共用經費一千八百二十元現已造送决算書函縣察核近楊君不知因何感觸忽萌退志函縣辭職林知事接函後已復函挽留即該會亦提出挽留矣 
　　派兵塡防之傳聞　自三十二旅實行撤防後忽盛傳南京軍事當局將另派二十八旅堵團一三兩營來錫塡防此説傳之已久至近日更盛聞省方亦確有是項主張縣知事林芾楨以大軍雖已開拔而供應給養稍有餘欵尙未清算且此後如確有軍隊開來塡防亦應早日議定辦法爰召集各法團各公團領袖開緊急會議到蔣哲卿王克循陳湛九等十餘人先由林知事將以上各項詳述一過繼經列席諸人討論議决各項如下（一）六十七團添製之軍裝向丁源盛綢緞店購買尙欠洋七百四十四元由國税劵項下提撥歸還（一）供應給養約尙不敷洋二千元議决由縣商會無錫市公所各半分担撥借洋一千元（一）另派軍隊來錫塡防之説傳之極盛决由各公團公電南京盧宣撫使韓省長冷總司令及上海張軍長詢問眞相議畢散會當將擬就之電文拍發茲錄如下「無錫非駐兵之地早在洞鑒頃聞三十二旅移防後有二十八旅堵團一三兩營來錫接防之説想係訛傳乞賜電示以釋羣疑（下略）」 
　　駐軍開拔將竣　奉軍三十二旅奉令開拔已由旅長畢庶澄命令分批出發先於三十日七十二團全部士兵及機關槍連等開拔赴寗三十一日爲六十七團開拔之期該團原駐惠山先一日由團長賀文良飭屬預備是日分三次出發由賀團長督隊同行秩序井然又三十二旅參謀長史書簡以步兵七十二團六十七團已先後出發即日開赴臨城所有營房及一應事務亟應從事布置爰於前日（三十一）乘車赴寗轉赴臨城縣知事水警區長曁公團領袖均到站歡送又原駐開原鄕茶巷工商中學及梅園曁胡埭鎭之七十五團定於一日出發由團長段麟祥督率所部步兵三營及機關槍連等均於上午到車站候車出發又三十二旅初抵無錫時因各機關人員出入辦公便利起見曾發給臨時佩帶之通行證及符號現在不日開拔完竣昨由旅部副官處函致縣警察所聲明將此項符號及通行證一律取銷 
[常州]  
　　新軍開拔赴徐　武邑迎春橋周家衖吳宗祠及藥皇廟内所駐新招奉軍約有一千餘人每日在馬路操練步伐及排教練頗認眞茲悉三十一日下午該項軍隊奉命開拔赴徐所剩少數馬弁及馬匹尙未開竣大約日内亦須赴徐 
　　兵災會請撥交通附捐　此次奉齊兩軍戰事武邑受災奇重兵災會馮主任會同兵災委員吳福楨曾呈請振務處撥欵五萬元辦理急振當經批飭姚知事設法籌欵以便舉辦馮主任正與姚知事商量籌欵之際縣署忽接韓督辦來電迅籌奉軍開拔及建築營房等費雖經竭力催完漕糧終屬不敷供應以致振欵一層等於泡影馮主任近以辦理急振萬難再緩而籌措振欵已窮於術昨日特將本邑急振爲難情形呈報江蘇防災會並請酌撥交通附捐俾得速籌急振以惠災黎不知如何批令也 
[南通]  
　　畢旅長在通之酬酢　奉軍駐錫之三十二旅旅長畢庶澄於治軍之暇來通游覽名勝曾先期致電張旅長仁奎飭屬代備車輛等事畢氏於三十一晨六時乘大吉輪抵天生港有軍政警界代表及保安隊軍樂隊到埠歡迎繼乘汽車駛抵公園路俱樂部休息片刻至八時往謁張紳嗇庵於濠陽小築聞畢氏即日赴五山遊覽晚間由張紳設宴洗塵翌日參觀各教育實業機關午刻由張旅長備筵欵待頗盡歡娱 
　　警局更委大批職員　南通商埠警局督察主任楊賢玉調任第一署署員兼南路巡官姜憲武改任城東署員原任城東署員房傑已赴海門接替第一分所所長之職另調海門劉所長爲督察主任城南巡官蔣增濤改任城中巡官兼教練員均於一日分别移交視事 
[鎭江]  
　　商會電留婁司令　鎭江警備司令婁和晴駐鎭兩月對於地方防務及一切佈置辦理均甚認眞而與人民感情尤爲融洽茲鎭江商會因聞風傳婁司令有調防之訊昨特電懇張軍長俯順與情以地方爲重仍留婁司令駐鎭則地方感受裨益實非淺鮮云云 
　　趙知事請繭商會議籌欵　丹徒縣趙知事因奉省署訓令勸諭繭商設法借墊欵項以充駐軍開拔費項故特於昨日午後亟請本城繭商二十餘家在商會開會共議籌欵辦法聞將遵照省令於鮮繭出售時按照繭價抽收特捐百分之一以充駐軍開拔費用 
仁讓鄕發生刦案誌聞　丹徒縣仁讓鄕劉家洋村劉某家中於前夜二更時分突來盜匪十餘人刦去衣飾等件甚多當經該村雇工某甲奮勇跟踪尾追格殺一匪生擒一匪並奪回贓物嗣據該匪供稱係由某匪糾約而來等語現劉家以損失無多尙未向官廳報案 
[揚州]  
　　撥助濬港經費　江蘇運河工程局以據開濬黄砂港討論會理事長楊瑞文等請撥各縣新案畝捐補助該港經費即函淮揚水利協進會評議會核議已經議决江都撥助五千元泰縣三千元高郵五千元興化五千元東台三千元函復運河局轉知查照矣 
[嘉興]  
　　各界追悼孫中山之盛况　嘉興各法團發起追悼孫中山以表哀思分三月三十一日及四月一日兩日追悼先由籌備會在城中天后宮佈置會場所有挽聯等均由陳設股員分别懸掛三十一日爲軍警政商農工各界追悼是日禾城各長官及各法團領袖均到場公祭儀注頗嚴肅午後有邵利昻·王貫三·顧作之等講演一日爲各學校公祭之期闔城男女各校分上下午到場公祭並唱追悼歌最後游行追悼之兩日城内外劇場均停止演劇各工廠停止工作商號及各法團均下半旗以表哀思 
　　縣議會之茶話會　嘉興縣議會經官廳發出四月一日召集之公文後以應否開會當先時决定因於日昨由會函邀各議員開茶話會到者十三人由陳副議長主席有主不開會有主　會結果决定開會現定於十三日開議 
[湖州]  
　　旗板雙毫减低代價　邇來旗形雙毫充斥於市成色低劣茲由錢業界商榷抵制方法僉以若非减低代價不足杜絶來源結果舉凡旗板雙毫自昨日起（二十九）每枚减至二百八十文老板則較原價提高十文使奸商無利可圖而來源亦必自絶矣 
[寧波]  
　　孫督將來寗紹閲軍　昨由鎭署傳出消息謂孫督辦以寗紹軍隊業已布防就緒擬即親來寗紹兩處檢閲軍隊惟起程日期尙未確定 
　　運米班夫罷工　甬埠江東後塘街洪聖廟弄楊柳衜頭羊巷弄等班夫因現在米珠薪桂生活程度日高對於上河落灌搬運米石要求各米行增加力水以維生涯不遂乃於三十日全體罷工經各班頭勸告無效遂將實在情形報告各米行並懇酌量加給各米業等聞訊即於是日下午由司年傳集同業至湯令公廟開會籌議對付辦法當場傳集班首質問該班頭等重新報告班夫罷工之原委及詳情并要求第石增加三釐而米業方面以驟加三釐似嫌過多允加一釐或最多至釐半班首當又向班夥方面徵求同意詎班夥等定欲每石增加三釐不肯退讓致各行不能答允仍無結果而散 
 
 

Page 11

 
 
1;第一萬八千七百零八號;中華民國十四年 西曆一千九百二十五年四月二號
星期四 * *教育消息 
[專電]  
　　北京電　南大京校世（三十一）週年江亢由汴回主席教育總次長及李烈鈞胡思義鄒魯雷殷演説贊成社會主義之教育江演説新社會主義但不主黨化大學即有亦辦學結果非辦學目的來賓觀劇到三千人（一日下午一鐘） 
要聞 
[浙江教育行政會昨日開幕紀]  
　　浙江教育行政會議昨日（一日）上午在平海路省教育會開成立會會員除沈鈞業在京未回外其餘湯爾和·陳大齊·錢家治·鄭宗海·趙迺傳·陳鶴琴·葛敬中·李振五·祝紹箕·計宗型·馮學　·李傑·徐守楨·朱顯邦·沈溯明·楊文洵·章箴曁專門委員戴應觀·鄒之棟·沈光烈·凌獨見·唐世　·羅迪先·胡涵眞·陸純·陳純人·鍾毓龍·孫信·高維巍·蔡倔哉·李涵眞·蔡寓仁均列席官廳來賓到政務廳長蕭鑑·高審廳長陳福民·高檢廳長陶思曾·警務處長葉煥華·實業廳長童杭時·錢塘道尹陳　及會中秘書幹事二十餘人十時孫督辦到遂舉行開幕禮（一）振鈴開會（二）籌備主任戴應觀報告籌備開會經過情形本會組織大綱在三月初經省署批准在三月七日由廳長就廳署職員中分派秘書幹事即於九日成立籌備處分期舉辦其中經過時期較久者爲會員一項其次爲議案廳中爲此事曾開廳務會議兩次此番籌備方面最大缺點爲無資料供諸位之參考本省歷年經過行政實况因檔案繁多時間忽促而各處送來統計又未必實在可靠致未有完好之資料供諸位之參考此實籌備同人所最抱歉者（三）孫督辦致詞大致謂兄弟能夠來參與育行政會議非常欣喜兄弟對於教育没有研究可是據各省近來教育情形看來似很退步自五四以後學風尤壞學生往往把學業的時間用到學業以外去似乎不大好江浙兩省向來文化有名但是究竟實在如何兄弟初到浙江亦不曉得依山東言改學校以後反比未改學校以前讀書者少從前學童中百人中有六十人讀書自改學校後百人中只有二十人此雖由財政困難而亦有他種原因如良好教師之缺乏即其一端舊教育教四書重道德新教育雖亦重道德似偏科學新教育發揮個性舊教育亦實行過不過無其名詞罷了兄弟的意思新的裏面應參加舊的好分子不可把舊的好東西放棄總要新舊融和才是中國各省教育都有退步浙江較好德國在歐戰以後經濟萬分困難而學生並不十分减少我國近年兵爭雖烈尙不致如德國之甚而學校不見起色此後改進教育是很盼望的至於馬克思等等學説我們不必贊成亦不必反對但須澈底研究對於我國是否適用若未澈底研究而即貿然實行近乎盲從結果國家社會均蒙其害兄弟很希望各學校對於各種新學説均加以澈底之研究然後定其採取與否庶有利於家國歐戰後世界大變動爲新陳代謝時代在世界或爲進步在中國實爲難關我國人眼光專注重新者對於舊有文化似不注意甚爲危險兄弟從前也是喜新厭故近來自知錯誤要知道我國是有文化的國家有優秀根底的國家固有的好東西極多我們應該發揮他光大他至於我國所未有的物質文明則不妨擇善採取外來的中國的元氣在青年使青年明瞭這種地方是智識階級指導者的責任這是兄弟所很盼望的至於對於以後浙江的教育兄弟力所能及的無不竭力現正與夏省長商量當就固有之現狀竭力維持再徐圖進步現在省長及教育廳長均甚熱心浙省教育極有希望並希望各校學生潛心學業勿事外騖這是兄弟最欣望的（四）省長致詞由馮學登代致詞略謂省長今天極想來早晨忽然頭暈故請政務廳長代表呌學壹代演説這會教育行政會議會員有遠在北京南京上海居然都惠然肯來這是首先應該感謝的現在行政教育是立國大本自是教育最爲緊要浙江教育要興要革的問題很多但講到興革必先要商量個正確的方針來做進行的準則否則今年這樣明年那樣不但教育的效果不能見就是所用的人財力物力也是徒然消耗最不經濟的所以這次會議的大綱有决定教育方針的規定現在在會諸位都是有經騐有學問的對於本省教育的方針是一定能妥善的商酌决定爲我們將來改進的依據鄙人個人的意思以爲現今的教育總是缺乏精神上的訓練常見鄕村没有受過教育的愚夫愚婦往往能做常人所不能的事這是有一種精神上的驅使底綠故就是受過教育有學識的人我以爲學術這樣東西也是要人有一種精神去使用他才能把學術格外的發揮見效呢從前吳越王十年教訓其中亦必有一種精神的就是學校的學風也是一種精神造成的現在我們應不應把浙江人民用教育力量培養他有一種甚麽精神使他將來可爲地方盡力爲國家宣勞似乎也是現今教育上一個大問題不曉得諸位以爲如何（五）主席報告開會宗旨大意謂鄙人對於這次開會有兩種思想（一）近年教育受各方面事實上的壓迫不但不能進行反而大有退步我們應想個法子使社會信仰教育減其懷疑厭惡這是極要緊（二）新學制雖實施了二年尙在試行期間中學小學尤爲重大若無一定方針與計劃勢必無所依據無所適從對於時間經濟浪費很多因此呈請省長召集此會諸位是教育界前輩請諸位定一具體計畫俾有遵循言畢繼由會員湯爾和演説教育要旨貴適合時代之精神並應由行政長官負其指導之責又會員陳鶴琴演説小學師資不良小學即辦不好欲求師資之善良則在預籌小學經費次會員李傑演説現在中國教育幾瀕於破産原因一由於道德方面舊道德與新文化社會之觀察不同遂集矢於教育界二由於特質方面因科學未發達學校造就人才不能應社會之需要至是時已中午攝影散會 
　　即日下午一時浙江教育行政會議開第一次大會計教廳長爲主席首議議事細則第一至第三條　照原文第四條未加「　開審查會時得停止會議」第六條第七條均無修正第八條　去原文第九條至十四條易作第八條至第十二條均仍原文次議中等教育設施案討論大意第一點中　合併後若使重行分離事實上極　難但中學之外應設六年之師範若干校第二點因有職業學校决定　庸歸併但普通中學校得酌設職業科第三點師範講習科應另案討論即付審查已逾規定時間散會定今（二日）日上午八時半在省教育會續開大會 
[教聯會庚欵委員會招待各界紀]  
　　全國教聯會庚欵事宜委員會昨（二十八日）在北京教育會時該會事務所招待新聞界及教育學術團體首由主席姚金紳報告招待主旨略謂今日恭請諸位光臨其主旨有三（一）本會受全國教聯會之委託辦理庚欵事宜亟應容納全國教育學術團體之意見惟平時各以事牽殊少聯絡之機關會今茲此舉即爲聯絡各教育學術團體及新聞界藉使諸君明瞭本委員會之地位（二）全國教聯會旣委託本委員會執行議决關於庚欵各案則大會議决之庚欵分配用途辦法亟應由本會執行茲有本會發表之宣言請諸君查閲（三）本委員會之進行　賴各界之贊助尤賴新聞界之鼓吹今日招待諸君即表示本會請求贊助之誠意也次將現在日本對支文化事業辦法之不盡善加以説明及該會近擬訪問現在來京之朝岡之情形等等語頗詳盡末向长表該會向來賓表示謝忱次由超然通信社社長畢蔚眞及華北大學教務長馮濃相繼發言大略表示對於該會之熱心致力於全國教育事業深表謝意並允加以贊助及希望以後之隨時連絡又由該會奉　委員吳益三君説明日本在南滿經營教育之槪况以證日本對我國文化之事業次更由該會委員等相繼發言至下午四時許始盡歡而散 
[留東學費無着]  
　　崇關不肯墊撥　由各省籌匯　湘省已不允 
　　最近教育部以崇關墊撥各省留東學費爲數甚多迄未歸選特通電各該省聲明從本年三月分起停止墊撥此後應由本省按月籌匯接濟聞湘省趙恒惕昨日覆來一電請仍照常撥匯原文如下（銜略）佳電悉敝省留東學費已令教育司轉知教育經費委員設法籌匯但省内學欵積欠甚鉅挹注維艱如力難按月接濟時仍請由崇税項下支墊一俟稍紓即當照數歸還至敝省去歲以來前後匯寄各欵業已電告張代辦在案他省當亦有數可稽是各省留東學生缺費若干不難水落石出請勿停匯崇税以免欠費各省學生更增因難爲荷云云 
[蘇省校長又開會議（依）]  
　　江蘇省立各學校校長三十日下午五時散會後爲請捲烟税處發一個月經費事推舉代表仇亮卿等往見蔣處長陳述意見請以捲烟税每月收入四萬作抵向資本家去借蔣處長以對於借欵事未曾做過頗覺爲難各校長以此事未得圓滿之答復今日（三十一）上午十時又在省教育會分事務所開會到會校長仍二十餘人蔣處長出席與各校長交換意見遂决定蔣處長以捲烟税收入四個月完全作抵由校長請省長令財廳以此保證籌借省校一個月經費繼議决函公有林總局問焚燒事及近年成績若何教育方面能否略事補助繼議决函捲菸税總處在各校六月分未撥清以前其他各處欵項槪請勿撥（三月三十一日） 
[廣東第九次全省運動大會紀（五）星星]  
　　最後一日之比賽次序　决賽成績之部分報告 
　　三種最關重要之運動 
　　廣州特約通信今日（二十四）爲運動大會之第五日亦即最後之一日天氣晴朗爲開會以來所僅見今日各項運動多係决賽觀者自較往日爲多加以天色宜人購劵入塲者因之益衆而會内職員亦精神奮發勇氣倍增殊可觀也名譽會長廖仲愷是日午前挈其女公子蒞場參觀歷數時始去對於此次成績頗多稱贊之詞云是日之運動秩序如下（上午）（一）甲乙丙三隊二百米决賽（二）甲丙兩隊走跳遠决賽（三）乙隊擲鐵球决賽（四）丁隊四百米替換跑决賽（五）女子二百米替換跑决賽（六）甲乙兩隊二百米低欄跑决賽（七）女子四百米替換跑决賽（八）五千米跑决賽（下午）（一）童子軍會操（二）女子單人絨球决賽（三）女子雙人絨球决賽（四）籃球决賽（五）排球决賽（六）女子高網排球决賽（七）女子低網排球决賽（八）男子單人絨球决賽（九）男子雙人絨球决賽（十）足球决賽各項運動成績其已决賽者特探誌如下（一）甲隊百米第一名梁無恙（培英）時間十二秒五分之一第二楊必打（南華）第三余同德（南大）（二）乙隊百米第一名黄道德（南大）時間十二秒五分之二第二曾瑞振（培正）第三劉泰生（南大）（三）丙隊百米第一李樹灼（南大）十四秒五分之一第二余慶春（培正）第三梁國任（培正）（四）甲隊八百米替換走第一名南大時間一分四十三秒五分之四第二南華第三培正第四南武（五）乙隊八百米替換走第一南大時間一分四十七秒五分之一第二培英第三培正（六）丙隊八百米替換走第一廣大（二分六秒）第二培英第三南大（七）甲隊千六百米替換跑第一南大（四分四秒五分四）第二培正第三培英第四南武（八）乙隊千六百米第一培英（四分三秒五分三）第二南大第三南武（九）丙隊千六百米第一南大（四分五秒五分四）第二廣大第三培英第四南武（十）擲鐵餅决賽第一黄培昌（培正）遠度二五·五九米第二孫權（培正）二三·四七米第三劉偉林（南大）二三·三五米第四曹達贊（培英）二三·○○米第五司徒貞（南大）二二·二五米（十一）乙隊竿跳高决賽第一劉建祖（南大）高度三·○五米第二鍾國安（培正）第三吳榮耀（培英）第四廖浩（孤兒院）（十二）男子雙人絨球南大與南華結果南華勝其餘記者一時未能彙齊且俟明日續報可也在東亞各國久著盛名之南華足球隊與廣州久著盛名之南大足球隊於運動大會之第一日已初賽一次帷未分勝負而其勇敢之氣槪剛毅之精神不屈不撓再接厲已令觀者爲神移目眩今該兩隊復於今日（二十四）下午複賽以决最終之勝利故觀者極爲注意此外培英·培正之排球决賽（培正排球在粤稱王五千米突之賽跑决勝亦爲觀者所特别留神借乎記者持信付快郵時三者均未有結果只好遲日再告矣（三月二十四日午後四時） 
[籌備華北運動會之近訊]  
　　濟南通信本屆華北運動會會場在南　門外籌備處　已著手包工修理面積直徑二百米突跑道周四百米突籌備處爲由城内赴會場便利起見擬商請軍民兩長由舊南門東演武廳前新　一門以利交通該處運動事務兩股今日（三十日）午後二點又開聯席會議議决開會時省垣中學以上各校學生可聯合作團體表演運動但須以千人駕限表演員均發給條證其餘無論何校學生或各界人士非持有入場劵不能進場參觀入場券每張由铜元十枚至一元不等共印六萬餘張女子球類比賽計分籃球網球　球三種籃球運動在開會第一日午後網球在第二日午前隊球時間臨時再定現在報名者燕京大學九人北京師範大學二十三人吉林一中一師各四人五中五人本省私立育中學校十四人　縣中學二人壽光縣立中學二十八人籌備會現發出公函以募捐及徵求獎品原函從略（三月三十日） 
[浙江定期開參加遠東運動預賽會]  
　　華東運動會浙江分會爲參加遠東運動會正在籌備各處加入者已有二十餘校現該會定本月十一日在公衆運動場開預賽會先期聘定職員如下任少容起點開槍狄爾耐田賽主任王天民徑賽主任馬文綽·伍立夫·宋君復·計時明·思德游泳兼觀察第一王彭壽觀察第二王熙昌觀察第五李延年觀察第四葉運隆·張信培·傅徐成·竺春陽田賽評判袁濟時·陳六齊·尹志仁·蔡庽仁·蔡倔哉糾察陳凌雲紀事朱朱陽·陳念祖·王愷臣紀錄 
[蘇省九中風潮尙未解决]  
　　學生仍堅持　長　　教廳長電令帶警上課 
　　江蘇省立第九中學校驅長風潮省廳處理情形迭誌本報茲悉吳委許知事會電教廳云姚王兩生已出校自黄芝山由寗回淮到校一次學生仍堅持驅逐校長無法維持上課請示機宜餘由吳委面詳並聞吳委已於昨日回廳面陳一切蔣廳長已電令淮安縣知事云九中風潮不决青年廢學可惜應由該知事酌帶長警率同該校校長教職員迅速到校上課如仍有反抗上課者即屬有意擾亂學校應即一律勒令出校恢復原狀並派長警隨時照料以維秩序該校學生因此次風潮曠廢多日非將缺課一律補足不准畢業與升級並將此意傳諭該校各生知照仰即遵照辦理一面將處理此案情形呈報省署備核並於呈内具明如仍不能解决擬即遵照前年通令之省教育會函陳處理學校風潮辦法辦理云云 
本埠 
[連日教育界宴新任教廳長沈彭年]  
　　新任江蘇教育廳長沈彭年來滬後寓新世界對過平樂里九十八號朱醫生家前日（三十一日）美術學校校長劉海粟宴沈君於一品香有省教育會沈信卿·北大教授高仁山·曁南學校前校長趙厚生·二師校長賈季英等作陪昨（二日）日商務印書館交際科主任莊伯俞又宴沈君於大東旅社有沈信卿潘仰堯等在座云 
[基督教教育會開會續誌]  
　　昨日爲中華基督教教育會所會之第三日對分組會議中之議案再加討論茲記如下（一）學校註册問題議决通過（二）取消中國與各國國際間之不平等條約問題議决由該會西會員發起提倡向各該國政府請願取銷通過（三）宗教科選科問題在高級組業已通過中小學校組尙未同意且對選科方法亦須規定故對此案尙未正式通過聞今日該會將改選新職員云 
[省教育會定期開評議員會]  
　　省教育會昨通告各縣評議員函云敬啟者本會按照章程第三十條之規定於本月十五日下午五時舉行評議員常會屆時務祈早臨爲盼專頌台安 
[省教育會催縣視學塡教育槪况表]  
　　江蘇省教育會昨致各縣視學函云敬啟者客歲奉上之各縣十二年度教育槪况表尙未荷惠復現待彙編付印再奉表式一紙務懇即日塡就寄示至爲感幸專此並頌公安 
[省教育會致各縣教育局函]  
　　催塡高小畢業生出路狀况統計表 
　　蘇省教育會前發出之高小畢業生出路狀部况統計表尙未塡寄到會者不在少數昨再發函催塡茲錄其通告於下敬啟者前奉各縣高級小學校畢業生出路狀况統計表請貴局於三月三十一日以前塡寄未荷惠復爲再函達務懇即日塡示俾便彙編統計至爲感幸專此敬頌公安 
[省教育會致各中等學校函]  
　　催塡各中學畢業生出路狀况及新生狀况表 
　　蘇省教育會昨致各中等學校函云敬啟者前奉本省各中等學校畢業生出路狀况一覽及招考新生狀况統計表各一種請貴校於三月三十一日以前塡寄未荷惠復爲再函達務懇即日塡示俾便彙編統計至爲感幸專此敬頌公安 
[上海女校聯合運動團會議紀]  
　　上海女校聯合運動團昨假公共體育場開會列席者計有中國兩江滬江裨文四女校代表首由團正中國代表主席討論總幹事黄翠君辭職應否挽留咸以黄君因事繁堅辭未便勉强總幹事一職改仿私立體育學校値年幹事辦法半年一次旋公推中國女體育校爲首裨文女校辭會計案議决挽留由四月一日起按照時令先行混合練習纍球時問定在每星期六下午或星期日上午每校自行徵集求對方練習者預行通知團正并請將前次代售卷資繳交會計裨文以資結束議畢散會 
[蘇私立體育學校聯會今日開會]  
　　下午三時在公共體育場 
　　江蘇私立體育學校聯合會昨發通告云校長先生台鑒　啟者本屆遠東運動會及全國運動會均陸續舉行在即本會爲蘇省九體育學校聯合組織自應有所表示俾資促成用擇本星期四即四月二日下午三時在上海西區公共體育場舉行臨時會議務希貴校長撥冗蒞　如果無暇出席亦祈推派代表准時赴會是荷專此敬頌公祺江蘇私立體育學校聯合會値年幹事兩江女子體育師範學校謹啟 
 
 

Page 12

 
 
1;第一萬八千七百零八號;中華民國十四年 西曆一千九百二十五年四月二號
星期四 * *常識 
衛生 
[戰地人民應亟種半痘] [  雲]  
　　蘇省不幸兩次構兵當夫砲火連天哀鴻遍地直接所受之痛苦固不可勝言今雖戰事敉平駐軍漸撤而間接所受之損失尙非一時所能恢復且也大兵之後必有疾疫去歲時値秋冬氣候已凉幸未發現茲者春日融和氣候漸暖若駐崑之軍隊大場之鄕民均以天花見告苟不設法消弭任其傳染蔓延滋長將至不可收拾小民何辜罹此鞠凶爲今之計凡逼近戰事區域當從速施種牛痘無論老幼務求普及他若浮厝之屍體應遍地搜查從事掩埋或施以消毒方法使穢氣不致上升蚊蠅無從攢附免致日暴雨淋釀成大疫是爲善後中之急務所費無多保全甚大人命至重各地之從事慈善事業者度能蚤鑒及此無俟記者之鰓鰓過慮出（乙種酬） 
[急食之害] [  重陶]  
　　人生據新陳代謝之理將食品攝入體内冀得營養之功也第有時食入體内非特無益且足致害此無他良以食時有緩急之不同也夫食品之入體内所以能獲營養之效全賴消化顧人身之消化機官只有三處首爲口腔次爲胃臟終則腸部是以世之稍具衛生之知識者食時必呈緩慢態度俾食品得完全消化故能收營養之益至若饕餐之食客與夫愚蠢之鄙夫一遇餐宴不遑下嚥若荒歲之僟民其惡狀有非片言所可盡述者余每目擊是狀輒不忍坐視若輩之自戕身軀而不顧爰綴數語以告急食諸君茲將急食之害分述如左 
　　一食品若急嚥下當在口腔時以未得充分之唾液以助消化其小粉質即不克化爲糖質即缺一部分營養料 
　　二食品若急嚥下以未得口腔之充分咀嚼及至胃臟即不易變成糜粥而消化 
　　三急食時味蕾既不及辦食物之味即不克興奮味神經 
　　四急食每溢常量久之易成胃臟之擴大症（乙種酬） 
經濟 
[有獎債劵與無獎儲金之比較] [  范敦伯]  
　　有奬債券即彩票之代替物現在所發行之有奬債券如中南券湖北券利濟券大陸券東方券福字券濟寗券慈善券浙江券等不下十餘種各竊借名義以搜括平民之餘資其弊害實有不可勝言者國家屢禁屢弛無肅清之希望實緣普通一般平民心理存希冀邀倖之夢想以數角或數元之資本而期驟得數千或數萬之鉅金以爲一旦目的達到南面王不我若也無獎儲金即銀行中之養老儲金嫁娶儲金立業儲金學費儲金等雖名目繁多可總稱之曰零存整付存欵其有益個人的及社會的經濟實非淺鮮尙有一種有獎儲金如新華儲蓄銀行之公共儲金中國實業銀行之儲蓄部萬國儲蓄會中法儲蓄會等其辦法以所存入之欵提出一部分作開彩之獎金不啻以一部分之資本爲孤注之一擲此種有奬儲金亦類似有奬債劵之性質茲將有獎債劵與無獎儲金相異之點比較如下 
　　（一）獎劵有類似賭博之惡習儲金有崇尙節儉之美德 
　　（二）奬劵糜費金錢於不知不覺中結果空虚故爲敗事之原儲金積聚金錢於不知不覺中結果實在故爲成事之基 
　　（三）獎劵易起家庭之吵鬧（例如夫購獎劵回家其妻因缺乏柴米之資致起吵鬧）儲金易得家庭之和樂（例如父母子女各有各的儲金經濟裕如故得和樂） 
　　（四）奬劵易起精神之不快（例如屢次購買並無大獎獲得喪失資本）儲金易得精神之安慰（例如儲金漸多得息漸厚將成鉅額之欵） 
　　（五）奬券趨於無恒産無恒心之方向儲金趨於有恒産有恒心之方向（乙種酬） 
道德 
[伊索雋語] [  曹芝清]  
　　余好讀伊索寓言尤喜揣摩其尾語蓋亦我人處世之原則也茲摘譯數則以實本欄自助是人生的美德 
　　虚僞是欺詐的以行事决不會成功 
　　自信心極重的人難以理諭 
　　凡事能以身作則比口教好得多 
　　全憑着口説是没用的要實行才好 
　　已經利用他所有再用了堅耐的工夫做去必能遂你的願望 
　　凡是小人常以大人物自居 
　　人生的惡德就是以自己的性情如此度他人也是如此 
　　我人行事須有適當的時候 
　　靈敏人不論作何情事他的自信力一定很强因此遲鈍不受阻撓的人往往能勝過他不誠實的行爲給人看破以後説話誰也不信了 
　　態度不明白的人都不肯信任他 
　　藥的可怕比病還要可怕 
　　循循善誘勝於强迫多多 
　　爲了美德給人注意和爲了醜行給人注意是不可同日而語的 
　　人格的美麗比衣服的美麗還要貴重 
　　力量夠不到的事切勿妄想才好 
　　我人不要朋友相助時苛待他等到要他相助時再想他替自己出力些是不可能的 
　　自衛法不在多 
　　劣根性的東西遲早總要顯他的本來面目一個人給他人注意了簡直擔着許多危險蛋没有孵化以前切不可預想小雛的種種設計 
　　壞良心害己比害人還厲害 
　　考察人的善惡祗須看他交的朋友 
　　受苦最厲害的人他的臉上却不見有苦容（乙種酬） 
禮俗 
[我家欵客之改良] [  殷鏞]  
　　吾國風俗每一客至必進茶進烟客氣者進瓜子等物留飯者進酒必如此方足表示敬客否則爲慢客此陋俗也宜革除之蓋茶烟酒瓜子等物均屬消耗品且於衛生方面大有妨礙我家有鑒於此特加改良茲述其方法於下願與閲者諸君一商榷焉 
　　茶　茶爲解渴之物然同時能提精神有害衛生我家每逢客至必進以白開水一壼白糖一盂客喜食甜則加糖於水否則飲白開水一任客之嗜好茶葉則不備也 
　　烟　烟能傷腦傷肺爲害最大我家無吸此之人故烟具香烟等我家向來不備客至時無以嚮之也 
　　瓜子　口中精液爲消化要素之一食瓜子最耗精液且滬上盛行之香水瓜子殻上附有黑質甚多此黑質無論染在指上食在胃中要皆有害衛生故我家欵客祇備其他潔凈食物不備此物 
　　酒　酒亦傷腦多飲後且易肇禍故我家恒以精美之菓子露代之相熟之客則進飯而已雖菓子露亦不備也（乙種酬） 
市政 
[地方自治亟應舉辦的兩大事業（圖書館與公園）] [  仲穎]  
　　我國國民嗜好多卑鄙投情　蒲者有之肆志青樓者有之金錢喪失人格破産莫之顧也一倡十從彼爲我效成爲俗矣嗚呼是果何因而致斯耶曰其主要原因則彼等缺之正當的娛樂是也蓋人生於世除做正當業務外常要求興趣以娛其生活彼等因無正當的娛樂故有此低下的逸樂今欲使彼等免於罪戾對症下藥首在創設圖書館與公園使之消遣有所前者陳列各書任人觀覽宜多藏常識豐富之作活潑有趣之文佳言懿行之書所以益民智怡民情厚民德也後者宜多備動植礦三界各物古今中外名品遊者入之目睹萬物足增智識聞禽鳥之鳴啾觀走獸之馳騁看花木之欣欣向榮覽奇石之突兀崢嶸則心曠神怡一切皆忘矣由此觀之地方具此二者豈獨可使人民不爲非且足以增進彼等之智德體美諸育也故此二者實地方教育之中心辦理地方自治者其速建之（乙種酬） 
 
 
 

Page 13

 
 
1;第一萬八千七百零八號;中華民國十四年 西曆一千九百二十五年四月二號
星期四 * *本埠新聞 
[拒毒會在善後會議之建議]  
　　業由熊希齡擔任提出 
　　中華國民拒毒會赴京代表羅運炎君於昨日上午返滬據稱渠此次在京分謁段執政·龔内長·及與各方面接洽結果頗爲圓滿該會在善後會議之議案業由熊希齡君擔任提出茲錄全文如下爲提議事國家善後經緯萬端首在顧國際之信用謀内政之清明年來鴉片及其他毒品流禍全國甚至軍人勒種抽捐包庇販運以致日内瓦國際禁烟大會來友邦之責言謀毒物之共管此而不圖禍至無日今者國事更新亡羊補牢尙未爲晚謹擬辦法十條請政府切實施行庶幾革舊染之汚作方新之氣是否有當敬候公决辦法如下（一）政府特簡廉明果毅·負有重望之人員任禁烟督辦會同各部總長及各省軍民長官厲行禁烟法令並於各省區設立檢查公署直隷中央秉承督辦之指揮辦理一切禁烟及其他毒品事宜（二）政府訓令各省區軍民長官以身作則嚴令禁止所屬軍警官吏勒種烟苗包庇販運吸食鴉片以及含有毒質之丸丹抽收畝捐特税·印花税·燈捐·專賣等項巧立名目之弊政（三）政府責成各埠海關人員重申嚴禁鴉片及其他毒品入口之法令（四）政府訓令各省區縣行政官廳定期設立勒戒局並責成市城鎭鄕團集村閭家長等清查户口出具連保禁戒烟丹違者連坐（五）政府爲求以上禁令之實施有效特頒各種懲戒條例及奬勵辦法（六）政府責成京内外軍民長官限期檢舉所屬官吏僚佐之吸食鴉片及他毒品者悉予罷斥其各吸食鴉片及他毒品之軍警悉予裁汰（七）國民會議嚴定條例剥奪烟民公權至戒絶後始予恢復（八）政府指令教育部將鴉片毒害編入教科書内（九）禁烟督辦及各省區檢查公署遇必要情形派員巡察各地時國民拒毒會得派員參加並由各地拒毒分會貢陳意見俾資採擇（十）各地烟禁是否肅清向由各省區軍民長官根據地方官廳呈報爲準往往不實不盡無可諱言應由政府訓令地方官廳於具報時會同當地拒毒分會得其校核虚實以明眞相 
[張宗昌檢閲瀏河軍隊紀詳]  
　　瀏河大場均開會歡迎 
　　張宗昌軍長於昨日赴瀏河檢閲第一軍補充旅軍隊（ 
即第一軍清鄕隊）茲將檢閲軍隊及沿途歡迎情形錄下（一）張軍長於昨日上午十一時自法租界滬寓偕同隨從參議應季審·李副官長·曁衛隊·憲兵·等百餘人共開汽車十餘輛經過新閘橋·閘北大統路時沿途除由警察加崗並由閘北保衛團派設崗位以資警備閘北保衛團總王彬彦·副團總尹邨夫·副官姜懷素特率衛隊一排分乘汽車隨從四區警署長兼憲兵大隊長寗凱臣亦率憲兵全隊保護經過滬太長途汽車路綫如大塲·劉行·羅店·等處均紥彩歡迎十二時半馳抵瀏河（二）瀏河士紳已預知軍長蒞瀏河閲兵即於汽車站開歡迎大會張軍長抵瀏下車即邀赴會塲塲外除高搭花彩外由補充旅兵士列隊迎接由江蘇省議員許九疇爲瀏河士紳總代表滬海道尹兼清鄕督辦王道尹主席補充旅長姚雨農·團長張迁棟·等均列席首由許總代表致詞歡迎聲述人民希望撤兵意思並代人民感謝張軍長此次奠定蘇局復親蒞鄕野慰撫刦後災黎收束軍隊之美意當永誌不忘云云次張軍長起謂宗昌此次來滬第一義即爲撤兵問題此次回奉即將民間痛苦轉陳張上將軍所有清鄕隊之設因地方經大戰之後流兵潰能在在足以擾害地方故必派隊清鄕又因辦理或與行政權限有所抵觸且恐地方情形不熟故特委行政最高長官王道尹爲督辦而駐兵地點本不合於繁盛區域上海太倉亦非出匪之區現奉張上將軍之命將一律撤退云云末由王道尹報告辦理清鄕經過及事實上因難情形並由太倉縣沈知事報告境内已無潰兵藏留等情形畢遂散會（三）散會後張軍長即偕補充旅長姚霽·二團團長張廷棟·太倉縣沈知事·寳山縣馮知事·太倉警所長呂少章·閘北保衛團王團總等赴瀏河商團操場舊址檢閲軍隊沿街遍揷歡迎張軍長字樣旗幟操塲四週及北面小土山均派兵警備計在操場内之兵有三營一機關槍隊其第六營營長蔡達三所部一營向在羅店駐防昨亦奉令開撥來瀏會操張軍長蒞場後親自逐一檢閲各兵所用槍械爲六五口徑三八式新槍及七九口徑步槍張軍長繞行一週即下令開操自各個教練立正·舉槍·開步·一致變換隊形或散兵線等班教練·連教練·種種操法畢即集合各官佐目兵成三面隊訓話講解軍人精神及現形操法約二時檢閲完畢對於教練之精神與各兵動作之整齊頗致贊許當場獎給官長各賞五元兵士各賞一元遂將全軍成半圓形攝影來賓及警察保衛團等官長參列其間遂由沈知事邀赴積善堂午宴宴畢張軍長偕同各官佐步行至小土山及附近戰濠砲兵陣地察看一週至五時回車（　）張軍長四時經過羅店由羅店市總董及閘北保衛團羅店支團全體團員列隊歡迎次至劉行該處警察區保衛支團亦列隊迎候復次至大場由江蘇省議員陸曾夔大場紳董金九林·及閘北保衛團大場支團長王應游·教練徐再棠·及全體團員在汽車站歡迎並請張軍長下車至商會茶點歡迎情形與瀏河同席間張軍長復鄒重聲明俯從民意撤兵各士紳均極致感謝散席回滬已鐘鳴七下云 
[請發還車輛之張宗昌復電]  
　　謂俟撤兵竣事如數撥還 
　　總商會前徇上海運輸同業公會之請於上月儉日分電孫傳芳·張宗昌請將因戰事所扣之車輛發還路局以便客貨流通原文已誌上月二十九日本報昨日該會已接張軍長復電謂近來正在辦理撤兵事宜需用車輛裝運所請撥還一節一俟撤兵竣事即將車輛如數撥還云云該會接電後已據情轉知該公會查照矣 
[駐蘇軍隊昨未開㧞]  
　　駐蘇第一軍二十八旅程部奉命移駐韓莊等處原擬昨日開始撤退茲因駐地營房尙未覔妥故昨未開拔聞將於今日起運云 
[駐錫軍隊撤防之昨聞]  
　　昨（一日）爲駐錫畢旅撤防之第三日午前後開拔三批計第一批掛車二十二輛上午九點零八分出發第二批掛車二十輛上午十點五十八分啓行第三批掛車二十二輛下午一點五十八分開行數約一千五百人均係開赴臨城棗莊等處駐紥聞該邑駐軍三日間前後共計開拔八列車人數約四千餘云 
[滬甯杭路拒用十一年粤角]  
　　滬寗杭兩路會計處昨日（一號）通電各站略云自即日起凡十一年製造廣東雙毫（不論新舊）完納水脚槪不收用仰各遵照 
[李俊義部砲兵由杭調防嘉善]  
　　浙孫所屬近幾第二師盧香亭部第五團團長李俊義之第一營砲兵第一第二兩連奉令由杭調往嘉善駐紥隨帶七生五過山大砲八尊並由滬杭路撥掛鐵篷車平車客車共六輛於昨日（一日）上午六時專車運往嘉善 
[太湖流域自治聯合會消息]  
　　吳縣商會推派代表 
　　太湖流域自治聯合會昨接吳縣商會代電略謂貴會聯絡各縣自治爲八屬人民謀幸福承示尊旨極表贊同茲特推出溫選臣·潘祥生·李伯勤·三君赴滬出席會議敬煩查照云云連日各縣贊同加入推派代表者已有多起昨日該會辦事處復分函未加入各縣迅推代表蒞會開成立大會進行太湖特别區之大運動云 
[工部局公報摘錄]  
　　工部局公報云公共租界每五年調查人口一次本年已屆調查之期定十月間舉行工部局總辦已命作必要之籌備 
　　蘇特爾氏致函工部局建議由工部局發行五分·一角·二角·五角·之紙幣該函已經傳送各議董附以收捐處主任之批評各議董主張審查此舉之利弊且命總辦徵求工部局銀行家之意見以爲初步 
　　仁濟醫院近因開支浩大經費不敷曾函請工部局增加津貼工部局覆函允除常年津貼銀五千兩外另於本年增給特别津貼銀二千五百兩共七千五百兩經仁濟醫院總董覆函道謝函内並謂醫院委員會决議在本屆納税外人常年會議提議將每年津貼欵增至二萬兩云 
　　工部局公報發表四月十五日公共租界納税人常會議案除一二三四及七八等案爲選舉主席書記通過會場規則·通過一九二四年報告及决算·選舉本年地産委員·及選舉本年公濟醫院院董四人等例案外第五案爲通過一九二五年度預算授權工部局徵收各項捐税並舉債六百萬兩以應臨時門支出第六案爲授權工部局修改自來水公司合同照三月二十六日工部局第二號節略所載之原則辦理納税人對於各案如有疑點可於開會二十四小時前提出詢問如有議案或願擔任地産委員及公濟醫院院董者可於八日下午四時以前通知該局 
[兩商會派員調查昇源猪行控案]  
　　致調查委員聞蘭亭顧子槃函 
　　本埠南市昇源猪行爲行秤被人指控一案兩商會以事關商業習慣須根據商情持平妥辦以免扞格請准警察廳移會核辦業經警廳將全案案卷曁昇源行秤移交兩商會昨由總商會專函調查委員聞蘭亭·顧子槃·兩君會同縣商會派員詳細調查茲錄該會致聞顧兩君函云逕啓者昇源猪行被人指控一案前經根據敦仁堂公所函報習慣請由淞滬警察廳秉公核辦查此項商事爭執亟應根據商情持平妥辦方免扞格茲函准淞滬警察廳將本案猪販原呈抄送過會及繳呈行秤移交前來即由兩商會調查理處用特函請執事會同聞蘭亭（顧子槃）君詳細調查以便理處除函請上海縣商會並推兩人會同辦理外相應函達附送抄件統希台察　 
[耶穌復活節滬杭路售莫干山聯票]  
　　滬杭甬鐵路爲耶穌復活節特發售莫于山聯運來回票惟該路自備汽車祗開來往一次故旅客須於八日下午六時半由申乘夜快車赴拱莀橋在該站過夜宿於頭等臥車中翌晨七時轉乘汽船至莫干山至於由莫干山回滬日期定於本月十八日云 
[施肇基電告回滬]  
　　留歐同志會昨得駐美使館電略謂『施公使定青（九日）起程回國五月下旬到滬即須北上應政府召』云云 
[王固磐昨又北上]  
　　前警察應長王固磐昨午（一日）由滬乘滬寗路中快車赴寗轉道北上 
[吳宗濓昨日返寗]  
　　浦口商埠借欵介紹人吳宗濓以新任督辦李國筠即將到任特於昨日乘午車返寗以便接洽一切云 
[陶瑗即將返滬　紙烟捐局事已商妥]  
　　全國紙烟捐局總辦陶瑗前次滬局發生糾葛動身赴京向京中報告情形并接洽一切茲聞此事在京經數度協商後張宗昌軍長經已諒解王琦已另有位置陶氏因所事已畢即將南下返滬云 
[廣西代表嚴直方返滬]  
　　廣西代表嚴直方氏前赴京出度善後會議昨日（一日）午刻返滬聞嚴氏此次返滬對於西問題極有關係云 
[孫中山夫人將南下]  
　　先至南京視察墓地 
　　本埠孫宅昨接北京來電謂孫夫人俟北京喪務畢後即將離京南下先至南京視察墓地即專車來滬云 
[鑄造中山銅像籌備會紀]  
　　本埠阿拉白司脱路永興南里中國國民自决會發起鑄造中山銅像昨日下午四時在該會開第一次籌備會計到籌備員曁會員六十餘人公推仇會長主席由主席報告上次議案招請技師繪具圖樣茲接高昌廟江南造船廠周斌函稱渠前造黎宋卿銅像頗有心得函詢承造又新自瑞士回國之章可登來函亦欲承辦此事公决由本會文牘股分别函復於本月三日下午二時來與籌備員李榮祿接洽次由胡菊生發言各埠主張鑄造孫公銅像紛紛皆有動議然均無具體辦法本會發起旣較他埠爲先應由本會通告外埠各團體促其早日進行公决即日發出通告次由李榮祿發表意見如下（一）依據上次議案分頭進行（二）致函各團體或個人請於三星期内共來加入（三）請在滬各流唐少川·章太炎·張秋白·葉楚傖·等爲發起人（四）籌募經費除由本會八百餘會員自由擔任外應推定多人向各界募集（五）地址在黄浦灘或中國公園均屬租界範圍以内應預先與工部局面商當場推定李榮祿·李嶧琴·二人定期前往接洽旋討論開辦費用除由本會暫墊外當場由仇會長先付一百元交會計簽收并派定二人駐會辦理同行事務六時餘散會 
[孫公追悼會之籌備訊]  
　　日來山東會館之孫公追悼會籌備處籌備頗形忙碌昨日致函加入追悼各團體函云逕啓者前據貴會加入孫公追悼大會無任歡迎茲本處已將旗幟徽章秩序單等籌備就緒并按報到人數支配彙集成份望貴處於四月五號以前備函着人來領是爲至要特此函達希查照是荷 
[總商會推定全國商聯會代表]  
　　請虞泠卿傅筱庵謝蘅牕就近出席 
　　本埠總商會昨以全國商會聯合會於四月二十日在京開會特推代表虞洽卿·傅筱庵·謝蘅牕·就近出席又江蘇省事務所舉定全省商會代表十五人上海總商會方面則爲趙晉卿云 
[太倉兵災會代表請願訊]  
　　太倉兵災救濟會前由徐鼎代表北上請願撥欵振災昨據其來函云業已與鄭鳴之省長接洽其答詞如下蘇省兵刦奉方賑務處刻正籌欵撫恤一俟集有成數自當妥爲救濟太倉災情奇重遐邇皆知尤應特别注意謙以桑梓之誼固不憚口舌之勞刻以籌備中俄會議暫時不克入京等語請轉告各縣兵災善後聯合會靜候賑撫云 
[兵災善後協會昨開常會]  
　　上海兵災善後協會於昨日下午二時開職員常會各市鄕董鄕佐等之到會者有　袖雲楊心正·丁及成·李平書·楊東山·孫世本·胡人鳳·王浩人·朱健菴·秦槐新等十餘人由李平書主席報告本會前經呈請韓省長振務處速行撥欵施振茲已接到振務處指令云呈悉已函知上海防災會馮會長酌量籌辦至於各鄕被災詳表及軍隊供應各欵應由各鄕造册送會以憑核辦公决分函各市鄕速將應振災户及供應塡欵即口詳細造册送會以便彙總呈請撥還議畢散會已四時矣 
[中國婦女協會籌備會記]  
　　中國婦女協會籌備委員於星期二午後四時半復開籌備會議籌備員到有康同　·程婉珍·陳鴻璧·舒蕙楨·梅雲英·陸禮華·陳芸芳·湯文瞻·談社英等十餘人各人報告一星期内所經手籌備之一切事務以及與外界接洽情形衆以章程草案訂時非常忽促大會時應予修改可先期各抒意見以備屆時討論遂議會旗形式多主以大方簡便爲宜議决爲紅地白字復以大會會塲地點前推俞慶棠君接洽俞君因事未能親往遂推陳鴻璧·談社英·二君從事接洽地點假定以便印刷請柬邀請來賓并聞各地團體加入者甚衆馮煥章夫人李德全女士昨由沈蒨玉女士介紹亦願加入屆時將派代表來滬預會而函訊内容及會期者尤衆 
[昨晚閘北南山路之匪徒拒捕斃探案]  
　　法捕房包探范子强被害 
　　閘北南山路於昨日晚間七時餘發生匪徒槍斃包探案本館得訊特訪該管保衛團分防所衛目姜餘慶君緣姜君亦親與其事故知之頗詳茲錄姜君所述前後情形於下 
　　法租界某姓家接到匪徒嚇索銀洋信已經三次第一次約在閘北南山路會面某姓家接到此項嚇詐信並不介意亦不覆信旋於第二次又接信時在上月二十七號信中大意謂「欲借洋三千元如不送到當以手槍炸彈對付約於晚間七八時在新大統路附近揚州公前取欵送欵人手持紅紙爲記」某姓家自接到此函後甚爲驚恐故依約持銀而往及期果見有人乘自由車來正欲上前向手持紅紙之某姓招呼適有該管保衛團衛目姜餘慶巡邏而過該匪心虚逃開姜君亦並不知情翌日該匪又來一函「謂上次果蒙踐約惟適有保衛團經過致有諸多妨礙今再約於一日（即昨日）晚間七八時仍在南山路會面惟請手拿紅燈爲記」某姓接到此函後一面報告法捕房一面如約而往法捕房當於昨日派探朱古農等四人乘汽車於下午六時三刻先至中興路保衛團分防所與衛目姜君接洽姜君乃偕團員李振武便衣而往同行者尙有工商協會會員某君共七人步行至南山路某茶館内離茶館約十五步有一人持紅燈立路上等候該處南爲共和新路東西爲南山路約至七點五十五分見有四人由南步行而來至手持紅燈之某君身旁詢其姓名未及數言即將某君力拖往路旁之空屋邊某君不願極力掙脱四人各袖出手槍正相持間茶館内之探員及姜君等七人不動聲色魚貫而出匪等見勢不佳齊放手槍數十響七人中祗有一探員有手槍亦還放二響匪無意抵抗即分投落荒而逃姜君急鳴警笛中興路保衛團劉冠軍等十餘人及彭浦鄕東南區保衛團團員七八人聞訊均携槍械追趕至落鄕七八里未見蹤跡祗得折回聞匪放槍時擊斃持紅燈之某君一名是否某姓抑係探員現尙不知確情云 
　　又一訪函云法捕房包探范子强等於昨晚七點餘時奉諭至閘北共和路地方拘捕盜匪詎被盜匪等開槍拒捕該探等見勢不佳亦出手槍還擊斯時互相射擊如臨大敵包探范子强被該匪等擊中要害受傷倒地該匪等即四散而逸後由同往之包探將范探車送醫院因受傷甚重中途氣絶身死 
[紫霞路擄孩傷人案昨聞]  
　　被擄女孩業已在路覓得 
　　擄刦紫霞路田榮祥家三齡孫女阿娥並開槍擊傷田及其岳母顧氏殞命又槍傷車夫阿三傭婦陳張氏一案自經南市一區警署朱署長派巡官長警會同警廳探員緝獲陳銀老·陳朱老·及婦人何趙氏·陳張氏·等十六人一併申解警廳司法科訊究後經常廳長令飭該署長對於是案被擄之幼女阿娥現匿何處亟應加意偵查限日訪明下落該署長立即通電各區署所隊一體協助一請爲注意訪查去後前晚十點餘鐘時該署長接得閘北五區二分所電話通知頃時由警在永興路查見迷路女孩一口年在三齡左右在途中啼哭頗爲可疑即行帶所請即傳同事主到來認看是否被擄之女阿娥經米署長傳到事主田榮祥之長子田德潤到來立即派警偕往該所指認確係阿娥遂即商之該所准予帶回該署後田即請求給領米署長准即給田領回家内一面據情詳報常廳長備查外所有在逃黨匪尙在偵查嚴緝中 
[英華街擄孩案又訊一次]  
　　甬人裘小竹之孫新仙於去年十一月三十號在英華街二十九號屋内被匪擄去旋經贖出帶回原籍近由捕房緝獲案犯劉柏春解經公共公廨訊供等情已誌本 
 
 

Page 14

 
 
1;第一萬八千七百零八號;中華民國十四年 西曆一千九百二十五年四月二號
星期四 * *報咋晨關　員會同英馬副領事升座飭將劉及見證毛永昌提案績審毛延羅傑律師代表先由西探長依克將毛在捕房所供之供單呈案請察質之毛供稱裘養之係其東家伊曾託劉柏春找尋被擄之孩嗣劉將孩領來即給予洋九千元云云而劉之代表斐斯律師則請求堂上着原告到案證明因原告曾接有匪黨所投信函之故旋據洪和照上堂供稱原告自去年患病在床不能來滬我係原告之甥原告派我爲代表故令偕江一平律師到案候示云云中西官磋商後諭被告押候移傳裘小竹·裘養之·到案下禮拜三再訊見證毛永昌具結開釋隨時到案作證 
[兩日人私販軍火之破獲]  
　　案中一華人判押二月 
　　南京人李九鼎前晚身　手槍行經匯山路舟山路附近被捕攔獲抄出槍彈帶入捕房捕頭向詰據李供稱此項槍彈係出洋一百二十元向倍開爾路一千四百號日本人及同路一千五百十九號門牌日本人兩處購來等詞捕頭得供立飭承辦此案之包探陳如海與西探麥道漢密往兩處拘獲甲乙兩日人當在甲處抄出匣子砲壳十柄槍彈二百七十粒·乙處抄出手槍一枝子彈二十七粒遂一併拘入匯山捕房捕頭詳詰口供一過諭飭一併解送日本領事館按律懲辦 
　　又函云南京人李九鼎前晚行至虹口舟山路被巡捕在其身畔搜出手槍一支子彈一百二十粒帶入捕房昨由包探陳儒海解送公共公廨請究李供此項槍彈係向住於倍開爾路之日本人購買中西官以李携帶軍械有違禁令判押西牢二月槍彈没收 
　　文匯報云日人福田因家藏子彈二百七十三顆盒子砲三支毛瑟槍袋十一只破案彼逮又有同黨之日人森石亦在其家中抄出自働手槍一支子彈二十七顆盒子砲兩枚及大宗舊手槍機件遂同於昨日就逮據聞兩人實爲本埠大規模私販軍火機關之領袖捕房注意已久此次破案由於昨晨在華德路拘獲華人一名私帶手槍一支子彈一百三十二顆帶入捕房後供出兩日人因是就逮兩日人今晨（一日）解交日領署公堂華人則解往會審公廨已判處監禁兩月矣 
[私造鈔票之日人解往大連]  
　　日人某甲於三十一日解日公堂因私造某銀行僞鈔票被審經公堂質訊後判解往大連因渠在該處亦犯有同等之罪云 
　　文匯報云日人長川前因私製奉天鈔票經大連當道通緝在案刻又因藏有某銀行假鈔票照相版及製造僞鈔用品兩星期前與華人八名在滬破案就逮昨經日領事公堂審明後判同證物解大連歸案鞫審 
[假鈔票案與索賄案昨聞]  
　　公廨審訊假鈔票案中之索賄人陳巽倩等三人結果判交保候訊等情已誌前日本報茲據南翔人云陳巽倩名柟前清翰林因爭沙田械鬭曾經蘇撫（前清）詳革前年在滬上某校充教員警所長巴澤田號愼之開巴裕大洋貨號於該鎭大寺前戰時曾被蘇軍焚燬巴向充該鎭保衛團團董去年江浙交戰時渠率領保衛團維持該鎭秩序甚力故事後即被推爲所長稽查顧金伯係巡官顧恂伯之誤係南翔南牌樓人曾充大塲烟酒公賣局及南翔鄕公所之書記 
　　大晚報云英按察使湯納爵士在天津開庭已畢可望於今夕或明晨回滬甘維露案開審日期將由檢事威金生定奪俟開庭日期决定後將請陪審員五人屆時蒞庭陪審至在會審公廨被控嚇詐及索賄之巴顧陳三人原由問官諭令各具三萬元保出候審今晨禮明律師請求核減保金後問官已准予減爲二萬元在各人身畔抄出之銀錢亦諭令發還本人云 
[意飛機將到滬]  
　　大陸報云昨據意總領事羅西氏言意國雙葉飛機薩伏瓦號由意國皇家飛行隊皮尼多中校駕駛將作羅馬東京間長途飛行預定本月下旬過滬其飛行路線將仍去年世界飛行隊之舊自小亞細亞經印度過河内·香港·厦門·上海·青島·濟物浦·渡海至東京然後折向南飛繞道澳大利亞洲回意據意總領事署所接消息該機預定本月十五日抵香港在途每處休息兩日故倘能不越出預定計劃當於二十日左右到滬同行者有機師康丕納里氏機上裝置四百五十匹馬力之勞林第特立喜式馬達飛行準備着手已久各停留處所之設備皆由亞細亞火油行協助辦理云 
[賑濟俄難民施食所停辦]  
　　文匯報云振濟俄難民之施食所已於昨日停辦該所開辦以來將屆兩年平日佈施食物或貶價出售難民深蒙其惠今因乏欵支持故决於昨日停辦云 
[厦門路西牢由英領署售歸工部局]  
　　字林報云厦門路西牢本係英領事署財産近因工部局缺乏適當西牢由該局商准領署備價承購訂於今日移交牢内原有英犯亦由英領署與工部局訂約歸工部局收管僅由英公使派員視察按該牢築於一八七○年地頗寛敝可容犯百餘人惟平日所囚犯人平均祇有五六人二十年前因工部局有另　牢獄之必要曾以北首一帶房屋讓渡與工部局拘禁華犯中間築牆爲界其後工部局另建新獄該處遂等虚設今旣接警全牢將作爲拘禁外國犯人之所至英國原有之典獄官康德勒氏在職二十年將於今日交卸云 
[法總領事定期赴杭游覽]  
　　駐滬法總領事梅理靄偕其夫人隨從人等預定四月十號赴杭游覽風景約須數日昨特函致江蘇交涉公署請爲轉致滬杭路局預備花車一面電致浙江軍民兩署曁交涉員等俟該領到境妥爲照料保護陳特派交涉員已准予照辦矣 
[法代理公使今日北上]  
　　駐京法國公使館代辦祁畢業前因完婚來滬茲祁因公事重要於今日乘滬寗車轉津浦車北上駐滬江蘇特派交涉員陳世光除已飭滬寗路局預定臥房外並派員赴站歡送云 
[德領函請發還被收商輪]  
　　德商北德輪船公司之某號輪船於歐戰時經中國政府收管後移泊浦東關棧附近茲因中德邦交恢復所有商輪照約自應發還業由駐滬德總領事致函交涉公署請爲查照辦理聞陳交涉員已電請外交部核示祗遵云 
[日海軍艦隊昨日離滬]  
　　分赴南京大連 
　　日本海軍第五　隊·及第一潛水艦隊軍艦十一艘於昨日分别離滬第五戰隊各艦於上午六時起程駛赴南京轉赴大連有日記者三人及同文書院旅行團三十人附乘第一潛水戰隊各艦則於下午二時拔錨直接駛赴大連各艦在大連會集後同赴青島航行定本月二十六日駛回佐世保原防昨日各機關代表前往送行者頗衆山本司合并託豬瀨武官向張軍長陳交涉使等處辭行云 
[海疆防守司令稽查處撤消]  
　　浦東花園石橋所設海疆防守司令部稽查處因日前接海州白護軍使電令着將該稽查處即日撤銷等因董處長奉令後除將該辦公處牌示撤除·房屋退租外並於昨日將奉令停辦情形呈報白使鑒核 
[省公署批令交涉員力爭築路案]  
　　上海蒲淞市議會議員潘祖勳以外人越界築路侵犯國權請求省長據理力爭阻止工作昨日奉到韓省長七七一號批示云呈悉此案迭據該市議會曁淞滬市政協會等來電業經令飭特派交涉員照約力爭並令上海縣知事嚴切制止在案仰即知照此批 
[縣議會函請縣知事趕編預算册]  
　　上海縣議事會昨致縣知事公署公函云逕啓者案照本縣十四年度預算業經函請查照編制規程釐訂各節催編彙送並將本會十四年度預算送請彙案辦理各在案現計已屆縣參事會審查之期轉瞬即應交議爲再函達即查照施行並將交議各册抄印五十份送會以便訂期開會云云 
[上寳區捲烟會開會紀]  
　　討論認税事宜 
　　上寳區捲烟同業公會昨日上午十時在大東門肇嘉路會所召集全體同業開會到者百數十人公推陳恩祺爲主席報告捲烟特税事謂南北市各同業之特税由本會與上海公會各認半數認定六個月爲期每月繳税欵六千元本公會擔任半數（三千元）如何辦法應請公决到會會員互相討論之下議决辦法如下（一）應繳税欵議决分爲三十份每份先墊洋一百元當場由各會員認足繳欵後本公會出給臨時收據（二）分認特税辦法議决先從調查同業店舖爲入手辦法當場推定徐榮春·宓永堯·等十二人爲調查員（三）調查入手辦法議决分六段（甲）十六舖至董家渡東至黄浦西至城脚止（乙）董家渡至滬軍營·火車站·高昌廟東至黄浦西至小西門大新街止（丙）北半城大東門至西門北至民國路電車軌道止（丁）南半城大東門至西門電車軌道止（戊）西門外至唐家灣斜橋華法交界爲止南至小西門止（己）斜橋至徐家匯法華交界及龍華等處爲止議畢至一時許散會 
[兩烟公會認税辦事之進行]  
　　本埠南北市捲烟特税於四月一日（即昨日）起實行由上海上寳區兩公會每月認繳特税六千元兩公會會員因辦事便利起見並不將兩公會合併即由該兩公會各會員另組南北市捲烟同業聯合會在適中地點尋覓會所藉以辦事便利雙方各推代表若干人目前正在接洽中大約不日即可成立云 
[葆泰碼頭各商號請加添崗位]  
　　滬南葆泰碼頭裕新煤油號被盜侵入刦去錢票銀洋共計二千七百餘元各盜携贓逃逸一案迄今尙未破獲茲聞該號以地臨浦濱左右近鄰同業共有數家對於盜刦案發生以來無不自抱恐慌不得不加意防護故由該同業協和祥等聯絡函請上海縣商會轉函一區警署米署長於葆泰碼頭地方加添崗位一處撥警防衛以免盜匪潛踪而維商業云 
[醃臘業認商力圖開征]  
　　上海醃臘業認税事宜前經該同業公舉顧丹巢爲代表赴江蘇財政廳呈請擔認代征當奉核准已訂期陽曆三月十六日實行開征事後爲吳淞税所長與上海税所長會同查明該認商所訂征收條例殊多窒礙尙待詳細研究已函上海縣商會轉知該商暫緩開征去後該會旋接該代表函復稱以是案曾經奉到曾財廳長令知後已繳呈税欵洋一萬一千五百元在案對於暫緩開征一節殊失財廳之威信是以該代表仍函請商會切實維持以保認商而全信用云 
[誤斃團丁之武慶順已押解法庭]  
　　漕河涇保衛團丁張景雲·武慶　·出外射獵武誤將張　擊身死業已報請法庭派員騐明候究在案昨午上海縣警察總所備文派警將武慶顧函解到法庭收押　究 
[西虹口復仇行兇案]  
　　六人用斧砍傷夫婦二人 
　　西虹口阿拉白白脱路二百五十號門牌某姓夫婦家於三十一日晨八時十五分突有六人破門而入一執斧一柄進屋後並不刦物將該夫婦亂毆並用斧將夫婦二人砍傷多處事後即行逃逸該婦當投捕房報告迨派探捕到來六人均已逃盡其夫亦復避去該婦後往醫院治傷聞此係仇人報復云 
[駁米船户要求加資之昨訊]  
　　米店允加十文　船户尙未滿意 
　　米店方面　南市各米行雇用之駁船要求駁資改爲洋碼並免貼車力曾致函米業嘉榖堂公所及請米行公會協助等情已誌前報嘉榖堂接函後董事奚賡虞於前日特召集公會會長黄潤康及同業各米店在新開河内該公所開會集議討論之下以船户生活程度日高增加駁資事屬實情惟所要求改爲大洋碼爲數太大難於承認蓋民國二年加資依照洋價推類而加此次亦應照前定議案辦法磋商之下照原定駁力每石加增十文若洋碼計算難以照辦當即致函米行公會並請轉知各米船 
　　米行方面　上海米行公會接到嘉榖堂函後昨晚八時開會集議由會長朱子香副會長錢杏　將來函交衆閲看咸謂船户雖行家雇用其駁力向由米店所出現在船户改爲大洋碼而米店僅允加十文相差甚大乃船户傳單中如十五日不解决惟有停駁之語如果實行有礙米市且行家店家船户三方面均受影響吾行家即應中間勸解俾早日解决當召船户代表李文賢沈德生章春林陸順昌夏慶壽汪泉生等至會由會長等勸導一番謂加資總有圓滿辦法爾等勿恐慌令轉知各船照常裝米靜候解决 
　　船户方面　駁船方面聞米店祇允加十文大爲不滿昨日下午召集各船在豆市街新民社集議僉謂嘉榖堂依照民國二年增加議案辦法每石祇十四文照洋價推加加起十三文計每石二十七文此時洋價每元在一千三百文左右該公所旣已依照前議案辦理照洋價推算加增則現在每元長至二千三百文推算亦應加上七成半每石約共五十餘文應即據情再行去函詰問限十五日如不解决一律改裝他貨云 
　　打包工人方面　打包各工人聞船户加資亦有連帶關係故亦發起要求各行號加資該工人所得之資向例洋碼現要求照原價加三成昨日會議之下舉定王巧生王金桂丁根根等十人爲代表分向各行號請求並於三月二十一日實行云 
[三洋行工人大多上工]  
　　文匯報云平和洋行及隆茂洋行打包間之罷工潮女工方面自允其工錢自三百文增至三百六十文後業已解决男工方面已允其工錢自九百文增至一千零八十文大多數已願上工惟少數仍不滿意又甘肅路一號連納洋行廠内之工人亦已大多數上工云 
[賬簿作工人罷工求加工資]  
　　滬上賬簿作各工人近因要求各作主加增工資不遂同盟罷工爲期已逾一週並推舉代表向作場方面一再聲説迄未解决昨日工人方面聚集百餘名在十六舖　馬路同慶茶樓大開會議公同簽字再推代表數人向作主繼續要求務　加增之目的而後已事爲該管警署偵知惟恐人多喧擾特派警長前往驅散 
[江海關定期焚土]  
　　上海縣知事李祖夔昨接江海關監督公署朱有濟公函云逕啓者三月二十五日接賴税務司來函稱本關第二百五十八結即本年一月至三月分查獲充公之烟土二十六担二十七斤八兩此外尙有嗎啡安洛因等共一千四百七十七兩又戒烟藥品等項共佑價　平銀一千二十七兩七錢二分訂於四月八日上午十時將前項烟土等運至浦東窰内焚燬除俟清表繕就另送外請轉致屆時　場監視並派軍警守護等因除電請江蘇省長派員來滬監視並函淞滬警察廳撥警彈壓照料曁分行外相應函請貴署查照屆時派員蒞塲會同監燬仍將所派員名先行示悉以便轉知爲荷 
[富灼對於童工問題之意見]  
　　深盼納税人會通過建議案 
　　商務印書館　富灼君昨發表童工問題意見云茲聞上海童工委員會已草成關於童工之建議案數則將於下屆納税人大會時呈付表决余深望納税人能授予工部局以施行此案之權委員會所建議者計三端（一）工廠不准雇用年在十歲以下之幼童（二）凡年在十四歲以下之幼童每日作工不得逾十二小時（三）凡十四歲以下之被雇幼童每十四日間給予一日之休息此種建議較之英美之童工法律實屬和平已甚然因地方情勢之不同故委員會之取此緩進手段實非無見然此種建議一經付諸公衆之討論我知爲雇主者或將藉口於上海情形與英美不同之説而置童工問題於腦後或將疑及此案一日實行在商業競爭上將有不利者爲破除此種懷疑起見余今特將商務印書館雇用工人辦法略一述之敝公司向未雇用年在十四歲以下之幼童且工人每七日間必有一日之休息而每日工作時間則以八小時半爲度蓋敝公司素以人道主義爲懷故雖須與苛工的印刷業相競爭輒未改易其方針然職此之故工人之忠心勤奮有加而敝公司亦得年年分派優厚之股息然則爲雇主者可以鑒矣今工部局旣對於委員會所建議者甚表同情余深盼納税人亦可决此建議而予以通過也十四年四月一日 
[迭犯搶刦之盜匪改期續訉]  
　　盜匪季西根·李光炳·陳蘭生·金四德·張長元·吳子成·王阿如·及婦人吳羅氏被捕解由公共廨押候查明訊究在案昨由邵襄讞會同義領來君提審據特别機關中西探長鍾星南·壳羅香上堂禀稱查得被告等先後糾黨持械搶刦黄家庫花園二十九號門牌鴻裕紗廠買辦吳姓家·及漢璧禮路二百四十三號門牌押店·北四川路殷家忻·吳淞路高嘉隆·北江西路史悠潤·百老匯路葉傳貴·福建路鮑梅芳·等七户錢莊烟紙店之財物吳姓家被搶首飾銀洋有二萬數千元之鉅贓物内之珠花一朶價値五千元由吳子成命其妻羅氏持至瑪理遜路泩泰當舖典質七百元適該當無如許現欵故先給予四百元尙有三百元約翌晨過付次晨吳羅氏遣一老嫗往取該當向嫗盤問嫗不能説明來歷遁去該當遂報告捕房傳到事主吳沈氏認明的係原贓嗣拿獲季西根供出同黨始陸續緝獲並向當舖吊出金香烟盒等物亦係吳姓失贓捕房所記各被告之供祗吳子成一名不肯簽字隨將供單與贓物呈案請察繼由各事主次第上堂證明被刦情狀均稱各盜面貌因當時受驚辨認不清而吳沈氏並證明捕房呈案之物確係原贓被告吳子成·陳蘭生等延海思克穆安素兩律師辯護中西官諭改期禮拜四續訊 
[北工巡捐局限期拆造房屋]  
　　滬北工巡捐局昨發布告第八號云爲布告事查得廣肇路一百十九號門牌起至一百三十一號止計平屋十三户柱牆傾欹勢甚危險亟須一律拆造經工程處查明自一百二十四號至一百三十一號係顧永記産業業已傳至該業主即日拆卸並據請領竹笆執照有案惟自一百十九號至一百二十三號五户業主何人無從查悉除函警署派警限日拆卸外爲此布告仰各該業主一體遵照毋得違延切切特此布告四月一日 
[市政研究會定期選舉職員]  
　　本月四日 
　　淞滬市政研究會前經發起人會議將章程修正通過并定期舉行成立會嗣因各馬路商界紛紛函請加入爲會員特將選舉延期以資愼重昨已將手續辦理完備定本月四日（星期六）舉行成立會并選舉職員業已通知各路議董矣 
[捲烟特税局之佈告]  
　　上寳區捲烟營業特税局長吳曾善昨發佈告云爲佈告事案查沿浦九處特税前經准由黄繩祖承辦布告在案所有各該處税收事宜應責成該商完全負責切實整頓各烟商以前原認定税額如有不足須由該商察核情形量予增加以裕税收各該認商毋得藉詞抗阻致干未便合亟布告仰各知照此布 
[魯家滙刧案補誌]  
　　浦東南匯縣境魯家匯地方鄕民徐慶之家於本月陰歷三月初六夜半時許突來口操客音之盜匪七八人各持槍械利刃破門而入事主　夢驚覺恐遭傷害未敢聲張當被搜刦去四處臥房内金銀首飾鈔票衣服等约共値洋六千餘元之數携贓揚長面去當經報告該鎭水警追捕盜已遠　翌日報由航頭警局轉詳南匯縣哂緝贓盜 
[梅白格路之刧案]  
　　前晚六句餘鐘有盜匪四名突入新　梅白格路五百五十二號半門牌某姓家内一盜執手槍一盜持利刃嚇禁聲張搜刦得値洋一千元之衣服首飾銀洋携贓逃逸旋由事主投該管捕房報請查緝 
[南市保衛團挽留姚團長]  
　　上海南市保衛　　長姚慕運因病函辭團長職務　赴西山養　前　董事長姚文　將原函交　郝會議議决一致挽留茲由穆葉兩　　長曁各區區長團　教練稽查等全體其名董章之公函交姚董事長連同軍　制服一併送交姚團長核收請其勉爲其難取消辭　茲將復函　下　　先生大鑒敬復者前奉大函　悉執事偶抱清　擬赴西山養　函請辭去本團團長職務一事當於本月十四日將原函提交團部會議經全體議决一致挽留具名董章懇爲切實函復挽留等情准此查執事平日對於團務非常　忱前時　地治安幸蒙維護茲雖已告平靜而　務　行百端待理將來　重正多除將軍裝制服隨函附奉並將　部全體挽挽留公函一件附呈台閲外至希勉任艱鉅取消辭意是爲至幸 
　　尙有本埠新聞轉入後頁 
 
 

Page 15

 
 
1;第一萬八千七百零八號;中華民國十四年 西曆一千九百二十五年四月二號
星期四 * *本埠新聞二 
[翠微庵前晚被刧]  
　　前晚八時許有匪徒四人二匪執有手槍擁至小西門外翠微庵中行刦當向該庵住持僧修道嚇禁聲張並逼令將洋交出被　去現洋二百元又銀錶一只其時修道有一友人某甲在座閑談亦遭各匪扭住搜檢身畔有鈔洋數十无亦爲各匪搶得揚長而去事後由修道投報警署詳報警廳通令各區署嚴緝務獲贓盜究辦 
[上海孤兒院歡迎來賓參觀]  
　　龍華路上海孤兒院每當桃花怒放時開游覽會一次今龍華香汎較前年爲盛日來車水馬龍門前絡繹該院將孤兒工藝部各種出品一一陳列歡迎來賓入内參觀並派孤兒侍立門首慇懃招待指示導引貌極温恭足　該院訓練有素云 
[祈禱會請張宗昌主祭]  
　　閘北慈善國舉行祈禱世界和平大會七天並追　已故被災兵士昨屆期滿淞滬保安正副司令王棟·尹鵬·特請張宗昌軍長來壇主祭四區署長兼憲兵大隊長寗凱臣·閘北偵緝隊隊員李敬之·預派長警憲兵探員偵探人等自新閘橋起至慈善團前後門及各路口沿途防護閘北第二支團保衛團亦派團丁數排於大通路新民路站崗以昭鄭重 
[中日佛教界之接近　日僧陸續來滬]  
　　日本京都紫野大德寺管長田山要宗建仁寺管長行田默雷相國寺管長及黄蘖宗管長隆崎大雄諸名僧因贊助滬上新設之日華僧院及參禮福州之古黄蘖將於本月中先後來滬來滬後並將與本埠玉佛寺之河成和尙鎭江金山寺之融通和尙等研究佛教兼爲中日親善盡力又因日本黄蘖宗之經文與中國經文同一讀法屆時將在龍華寺開一中日聯合之大供奉會已由王一亭關炯之諸人贊助其事云 
[遠東通訊社一周紀念紀]  
　　遠東通訊社於昨日下午四時假大東三樓大廳舉行一周紀念會來賓到二百數十人均贈送紀念册一本開會秩序如下（一）社長莫克明報告一年來經過情形（二）張君　演講略謂余新自鄕間返滬覺中國之民治基礎純在市鄕間因各市鄕能有自治能力如編造預算·辦理選舉·組織保衛團等等以後與論界應多作民治上之宣傳勿爲無聊之政治新聞以蒙蔽一般人之耳目云云（三）汪英賓演講述其理想中辦報者應有之十大要點（四）吳山演講希望遠東通訊社注意經濟人才一方面募集基本金一面多聘外埠訪事並盼新聞展覽會早日舉行以闢新聞界之新紀元（五）民生女學表演葡萄仙子（六）兩江女子體育師範張挹敏女士表演火棍（七）陸露沙音樂（八）聚餐（九）潘競民致謝詞末攝影而散 
[喬家栅火警續聞　菜販許友生跌傷]  
　　昨報紀滬城喬家栅口凝河路咸和煤炭店後進房屋失愼共燬十餘間一則茲查是日火勢最盛時有咸和後鄰爲菜販之許友生登樓取洋到下樓時樓梯已斷火勢向上許情急從窗口躍下致傷頭部及雙足等處迨火熄後由家屬雇車將許送往醫院求治據醫生云腦部已損恐有性命之憂 
[匪徒路刦人贓並獲]  
　　茅山殿中興皮鞋店樓上有爲洋貨生理曹　清之妻曹金氏昨晨出外買物行經西門萬生橋泰亨里口突有匪徒唐小五子上前將該氏頭上金朗頭簪一個攫取奔逃該氏大聲呼救適有在電局附近福興皮廠生理之許仲春經過目覩其事代抱不平竭力追上將唐人贓獲交巡警押送二區警署許亦到案願作見證閻區長　飭將唐小五子連贓移送地方廳究辦該氏與證人着自行投廳禀請領贓 
[招領迷路女孩]  
　　女孩洪了頭年約十歲身穿元色紅條子布棉襖褲紅布襯襖頭梳小辫紅紮根蒲鞋頭鞋子洋襪於前日在法租界迷路爲捕查見帶入捕房昨送法公堂請示詰據該孩言詞支吾惟口操四川音判送堂留養候家屬認領 
[汽車撞傷行人]  
　　昨日傍晚某號汽車駛經界路撞倒行人李阿桂頭足等處受傷由捕抄錄汽車號碼另雇車送受傷人往同仁醫院醫治 
[養媳暴斃之控究]  
　　引翔港蔣家巷鄕民許毛毛曾央媒領得浦東瀾泥渡女子王妹妹之五歲胞妹王小鴨子到家爲養媳前日午後王小鴨子忽然暴斃昨晨許使人赴女家報告王妹妹查悉伊妹有被虐致斃情事即以身死不明投報警署請爲提究該署以案關人命令赴法庭禀訴午刻王妹妹投地方廳禀請騐究該廳委派王檢察官等下鄕相騐 
[控承銷洋酒不履行合同之涉訟]  
　　吉利洋行昨延巴和律師代表投法公堂控稱前由趙志遊與原告訂立合同每年承銷三元等牌號之三星白關地洋酒四千箱立據後被告祗出去八百九十六箱僅及百份之二十五餘貨堆存棧内不能銷售曾經一再函催被告始終置之不理惟原被堆兩造訂立合同由虞洽卿担保請求追償損失及一切費用等語被告等亦延律師代辯中西官判退去聽候覆訉再核 
[携販嗎啡案之懲罰]  
　　吳瑞生日前携帶嗎啡一大包行經法新租界白爾路茄勒路口被三百七十號巡捕查見以吳形跡可疑上前抄出眞贓帶入捕房詰據吳供此貨係住居白爾路十四號門牌姚關生囑我販賣當由捕頭飭探前往將姚子姚炳生拘案昨解法公堂請訜先由三百七十號巡捕上堂稱當時被告吳瑞生允給巡捕洋五百元希圖行賄縱逃巡捕不允拘案是實詰之吳供詞與捕房相同姚炳生供此貨實係父親之物現今父親逃逸何處不得而知中西官判吳押西牢三個月姚罰洋一千元充公以儆嗎啡没收 
[私賣烟土分别押儆]  
　　前日總巡捕房車務處史巡官率同三道頭華捕黄長生在楊　浦路一千零零五號屋内搜出烟土烟具及賣土之價洋並逮捕甬人陶永桂·金福有·張有生·陳如金·王雲奎·等五名昨解公共公廨中西官逐一質訉之下判陶押西牢半年金押三星期其餘三人與土案無關着即開釋烟土烟具銷燬起案銀洋没收 
[指控冒名拆梢]  
　　住居大沽路八百八十四號門牌之沈洪卿指控本地人陳寳生於前日下午一時冒充工部局人員突入其家藉端拆梢洋十元昨由包探馬宗來與西探將沈拘解公共公廨禀稱查得被告前曾冒用名義向大沽路八百六十九號張東林家拆梢洋六元今已將兩原告及見證傳案請訉質之陳一味推賴中西官諭令被告押候展期再訉 
[指控串黨捲逃]  
　　月光影片公司延露雪臣律指控甬人李時中鮑咸康串黨捲欵潛逃昨由捕房飭探將李鮑兩被告拘解公共公廨中西官略一質訉　令押候改期再審 
[抄獲贓豆案牽涉多人]  
　　四區巡官李益謙在潭子灣陳張氏豆腐店查獲竊贜黄豆二十四包後經偵查之下牽涉多人先日該處巨昌和榨油廠屢報失竊黄豆請爲跴緝日前由巡警在陳張氏處抄出此項黄豆該氏向其鄰丁張氏借得金戒兩只託顧張氏當洋五十元並將自己之七十元凑成百二十元仍央丁張氏行賄該巡警巡警未受已爲李巡官所聞將該氏及夥俞小文連黄豆一併解案經寗署長傳集丁顧等質訉陳供此項黄豆係託同業王金福向大正米行購來因又添傳大正行夥包湘泉及王金福之母王陸氏等訉問據包供日前王曾來買豆三十包名曰乍豆皮色花而帶長形者是今騐起案之豆大小參差不合做腐之用云云寗署長判併解司法科經竇科員隔别研訊據俞小文供店内往往於更深半夜進貨究竟是何來歷並不知情當判陳張氏俞小文轉解本廳核辦餘人一併保釋 
[軍官携帶槍彈請减刑期之駁回]  
　　奉軍第一軍高旅之軍需員成雲霄前因携帶手槍子彈經過北浙江路被捕查獲解由公共公廨判决成押西牢兩月期滿連同槍彈送交第一軍司令部核辦已誌前報昨晨葛福來公館之魯意斯律師代表被告到堂請求謂被告身爲軍官因不諳粗界章程請求原諒减輕刑期或即將其解交張軍司令部處置等語經邵襄讞與英領惠君磋商後當將被告律師請求減輕刑期駁回查成係於上月十號被逮次日判决監禁至今已有二十餘天矣 
[公共公廨訊案彙錄]  
　　昨日公共公廨訉理民事訟案併誌於下（一）王梓濂延台維斯律師訴楊彦賓欠廣告費洋案堂諭被告不到原告呈出證據證明欠數屬實應判令被告償還原告洋一千六百四十九元四角一分並自起訴日起至清償日止按年八厘之利息及堂費反訴駁回飭被告到案交保（一）徐潤才訴邵如川不理担保俞德財押欵案堂諭着本案原告調查邵如川有無財産向理賬員商量與一千一百三十六號案一併辦理邵如川仍交一千元原保（一）邵如川聲請破産案堂諭候諭派本廨理賬員將洋商一千八百三十號房租案内所有餘欵收管並將其賬　查閲有無財産具報核辦（一）忻鵬才聲請破産案堂諭函請法租界公廨協傳吉祥街一百零五號朱光熹逕往本廨理賬員辦事處聲明抵押情形再核（一）沈福記訴張廣德欠借洋案堂諭原告呈據確實斷令張廣德每月拔還洋二十元以還清控數爲止並負堂費如張廣德有逃匿情事應着原保王萬年負責張廣德交保（一）沈震發訴沈大鑫欠借欵案堂諭諭令被告先還原告洋一百四十三元下差四百元分本年五月八月十二月三期拔清並負堂費仍着覓保（一）江秉元訴徐雙鴻欠米洋案堂諭飭被告到案執行堂諭（一）王雲錦訴戚來根不付支票洋案堂諭察核原告所呈支票一紙應判令被告還洋一百元並負堂費（一）蔡留餘堂訴孫茂本欠房租洋案堂諭展期下禮拜一訊（一）孟有章訴胡近初欠酒價洋案堂諭被告不遵堂諭履行應飭到案執行（一）布秋南訴梁紹東不付支票洋案堂諭案據原告提出理由難以作證仍予駁回 
[車行廣告之發起]  
　　本埠劉山農·鄭望平·周光俊·諸君近發起一途行廣告公司除包辦全國各種新式廣告外並在本埠創辦車行廣告該車四週登載廣告内設透光電燈裝置新奇入夜放光更覺惹人注目將來營業諒可發達至公司内容分廣告部·編譯部·製版部·印刷部·承接大宗印務代譯中英法文件務必力求精美現由董事會舉定職員如下總董天台山農總理鄭望平經理周光俊協理韓伯琴沈志清印務主任戚晋伯汕盡主任顧震先設事務所於海寗路四十四號（電話北四四四二）大致業已就緒一俟股欵繳齊即行開辦並聞該公司董事某君已赴農商部註册領到執照後尙　大加擴充以臻完善云 
[春花報定期出版]  
　　春花社爲點綴春光起見特出一種三日刊定名「春花」只出十期用上等道林紙精印印墨用棕色故極爲美觀每期均有風景圖畫多爲外間所不經見者各種稿件均係名流擔任撰述第四期更出龍華特號第五期出西湖特號内容非常可觀全訂十期只大洋二角外埠加郵費一角本埠僅須五分定報處在上海南京路勞合路聯益貿易公司聞該報定於本月五日（即清明日）出版云 
[誌謝]  
　　昨承銀行週報社惠贈第三九二期「銀行週報」一册謝謝 
專件 
[美國在中國之領事裁判權（續）陳御風譯]  
　　（Ａｍｅｒｉｃａｎ　Ｅｘｔｒａｔｅｒｒｉｔｏｒｉａｌ　Ｒｉｇｈｔｓ　ｉｎ　Ｃｎｉｎａ） 
　　第三章　美國法律之廣義 
　　美國法律"Ｌａｗｓ　ｏｆ　Ｕｎｉｔｅｄ　Ｓｔａｔｅｓ"在第一次准免美僑受中國法律裁判之中美條約中有曰「美國國民......應按照美國法律受裁判與刑罰」一八四八年國會之决議規定「凡美國法律之適用於履行一八四八年條約者均得施用於僑居中國之美國國民」一八五八年條約規定「美國國民如犯刑事案件亦照美國法律懲辦」一八六○年决議規定「凡美國法律之適用於履行各項條約者遇有民事刑事案件均得照此法律上規定之權限以裁判之」最後一九○六年决議設立在中國之美國法庭又規定美國法庭之權限謂「對於一切案件應按照各項條約及美國法律」且「遇法律不完全時得採用習慣法或依據昔日美國國内各法庭判决之前例以裁判之......惟仍須顧及中美二國間之各項條約」今先述「美國法律與習慣法」之定義以作討論之助 
　　「美國法律」之定義　美國檢事長科興氏嘗致函國務總理馬賽氏Ｍａｒｃｙ討論適用於中國之法律謂所稱爲美國法律」者應包括「美國憲法中美條約及各項國會决議」而言然此釋明頗起疑問蓋美國大理院嘗宣言憲法無治外之權也夫較明顯之「美國法律」之定義似即爲自一八四四年條約簽字之後對於履行條約所必需之各項國會决議是也查國會决議可大别之爲二種一爲通用者一爲限於區域者今分别討論之（未完） 
 
 

Page 16

 
 
1;第一萬八千七百零八號;中華民國十四年 西曆一千九百二十五年四月二號
星期四 * *商業市况 
[北京專電]  
　　前塲玖陸開盤三三五低至三三二高至三三九二五收盤三三七五整陸現貨開盤七七八收盤七七九二五柒長現貨開盤七零六五後塲玖陸開盤三三七低至三三六高至三四零五收盤三三九五金融現貨開盤八九三收盤八九四柒長現貨開盤七零五（一日下午六鐘） 
[釐跌拆漲]  
　　昨日銀幣價早市七錢二分四厘八七五午市七錢二分五釐比前日小一毫二五三月底期洋早市七錢二分四釐一二五午市七錢二分四釐三七五四月半期洋早市七錢二分四厘午市價七錢二分四釐二毫半比前日各漲二毫半銀拆早午兩市均掛二分比前日則回漲二分 
[上海銀行國内滙兑行市報告]  
　　昨日京津银洋匯仍無變化計京公砝爲一千○五十三兩洋爲一千○○四元津行化爲一千○六十一兩洋爲一千○○三元惟該埠來電釐價略跌計爲六錢八分四釐滬津洋匯内盤因之較前二日爲軟如有鉅數滙欵匯水尙須較牌價跌小漢電申滙漲爲九百七十三兩七錢五分好起五錢釐價略縮前日爲七錢○三釐銀拆爲二錢六分驟漲六分故昨日漢匯掛牌銀洋均跌計洋例爲一千○三十九兩跌去五錢洋爲一千○○一元跌去一元濟南銀匯爲一千○四十二兩五錢跌去二錢五分洋爲一千○○六元亦跌二元青島銀跌洋漲計膠足爲一千○六十七兩五錢洋爲一千○○八元豫省匯價除許州鄭州尙可通匯外其餘各處因時局初寗尙須暫停云 
[神户英美滙市電訊]  
　　昨日神户電日美匯兑午前賣價四十一元三一二五買價四十一元半均較前日高一八七五正午及午後賣買兩價均不變日英匯兑午前賣價一先令八辦士七五買價一先令八辦士八一二五均較前日高零六二五正午賣價不變買價高零六二五爲一先令八辦士八七五午後賣買兩價均與正午同 
[外滙祇印法更動餘無變化]  
　　昨日星期三各外滙除印法兩匯略有變化外其餘均無更改計先令弗動掛三先令零七五印匯大半羅比法滙大二十五法朗掛一千三百九十法朗美匯七十三元二五香匯掛七十四兩二五東匯五錢六分二五嗬匯一百八十三盾新匯七十六兩半 
[先令市况平平]  
　　昨日星期三先令弗動仍掛三先令零七五市况平平計銀行賣出六月份三先令一辦士至三先令零八一二五買進三先令一辦士零六二五至三先令零八七五收盤時計賣價三先令零九三七五買進三先令一辦士午後星期三向例無市惟暗盤亦曾回過計賣價爲三先令零八七五買進三先令一辦士云 
[美滙趨緊]  
　　昨日星期三美匯仍爲七十三元二五市况趨緊計銀行賣出六月份價七十三元七五至七十三元半買進七十三元八七五至七十三元六二五午後回過賣價七十三元三七五買進七十三元半 
[東滙弗動市况步緊]  
　　昨日星期三東匯掛牌弗動仍掛五錢六分二五市况步緊計銀行賣出六月份價五錢五分六八七五至五錢六分零六二五買進五錢五分五六二五至五錢五分九三七五後稍形平計賣價爲五錢六分買價五錢五分八七五收盤時又回與前價相等計賣價爲五錢六分零六二五買進五錢五分九三七五午後向例無市惟暗盤交易曾有做過市况則驟形趨緊計銀行賣出爲五錢六分二五至五錢六分三七五交易頗旺計由多益（掮客名譯音）買進價五錢五分五六二五至五錢五分六二五三并銀行買進價五錢五分八七五住友銀行買價五錢五分七五至五錢五分九三七五大通銀行買價五錢五分六八七五至五錢五分七五台灣銀行買價五錢五分八一二五至五錢五分八七五正金銀行賣出價五錢六分計午後各銀行交易共計做三百餘萬元之譜云 
[標金回升三兩四錢]  
　　昨日星期三大條銀近遠期各縮○六二五計近期掛三十一辦土六八七五遠期三十一辦士五六二五美滙兑開盤小三七五收盤小一二五銀價小二五日美大○六二五日英弗動五月份標金開盤二百七十四兩較上日好銀二錢毛盤無甚上落計高至二百七十四兩一錢小至二百七十三兩七錢先令揭曉時二百七十三兩五錢後小至二百七十三兩二錢（全市最小價）旋因各滙市况趨緊故高至二百七十四兩二錢又小至二百七十三兩八錢後各匯市况更緊以致標金自二百七十五兩又回小至二百七十四兩八錢至十時半日美滙兑大一八七五日英大○六二五兼之匯市益緊標金又漲至二百七十五兩六錢移時東匯稍平賣户衆多標金小至二百七十四兩二錢至收盤時東滙又稍轉緊標金遂又回漲至二百七十五兩八錢收盤四月份標金登賬價格二百七十四兩五月份二百七十五兩補水二百七十四兩　亦做過三百二十九兩五錢至三百二十八兩五錢　午後標金開盤二百七十五兩九錢高至二百七十六兩後略小至二百七十五兩一錢以後因東匯等　盤市况瀕緊以致標金步高至二百七十七兩二錢後又小至二百七十六兩七錢後人心轉堅買户蜂湧是以最高至二百七十七兩三錢（全市最高價）後爲二百七十七兩二錢收盤補水二百七十六兩總計全市最高低相差四兩一錢其收盤價較之上日收盤好銀三兩四錢 
[公債市况復趨清淡]  
　　昨（四月一日）各債期貨市况復趨清淡現貨交易亦遠　前日計期貨成交額僅八十萬零五千元内整理六釐六十五萬元金融十二萬五千元七長最少僅三萬元現貨交易亦僅五十三萬五千五百元内九六略多計四十五萬六千元整理六釐四萬五千元金融二萬八千元五大整七最少整七祗四千五百元五大亦僅二千元至昨市各債市價其趨勢益形呆定在前市初開時各債價殊疲弱較前日稍跌收盤略形回堅後市復見上漲較之前市九六漲高八角整六期貨漲半元其他亦各大二三角不等惟較之前日漲跌互見内整六期貨價較堅挺平均比前日回漲四角七長五月份期貨亦好起一角半金融現貨則跌二角半其他均較前日續跌一角左右茲分述如左 
　　金融公債　金融千元票現貨八十九元二角半比前市縮五分較前日跌二角半期貨四月期八十九元五角半較前市大半角比前日續跌一角半五月期價九十元比前市漲一角較前日跌下一角 
　　整理六釐　整六現貨七十七元九角比前市漲一角比前日回跌一角期貨四月期七十八元四角半較前市漲五角半比前日回漲三角半五月期七十九元較前市好起四角半比前日亦漲四角半 
　　七年長期　七長現貨前後市均無交易期貨四月份七十元零九角半較前市好起一角半比前日續小半角五月期七十一元四角半比前市漲三角半較前日漲一角半 
　　九六及其他　九六現貨價三十四元比前市開盤回漲八角較前日不動又五六整七各做開一盤五六價八十五元比上星期四小三元惟除息三元價實未動整七八十一元八角半比前日略縮半角 
[三月份公債期現貨成交統計]  
　　三月份公債期現貨交易均甚暢旺中旬尤甚惟月底之一週内期貨市况忽極寥落現貨交易亦轉平淡但較之二月份則期貨多二百十萬餘元現貨多四百七十餘萬元茲將三月内各債期現貨成交額分列如後（單位元） 
公債種别　期或現　成交額　　　　　　　　　　交割數 
金融公債　現貨　　二八一·　○○·○○ 
金融公債　三月期　四·三一五·○○○·○○　二·一四○·○○○·○○ 
金融公債　四月期　七·五九○·○○○·○○ 
金融公債　五月期　八五·○○○·○○ 
整理六釐　現　貨　六一八·五○○·○○ 
整理六釐　三月期　九·六二五·○○○·○○　二·二四五·○○○·○○ 
整理六釐　四月期　一九·六五五·○○○·○○ 
整理六釐　五月期　四○五·○○○·○○ 
七年長期　現貨　　一八四·○○○·○○ 
七年長期　三月期　二·六二○·○○○·○○　八五·○○○·○○ 
七年長期　四月期　五·五五五·○○○·○○ 
七年長期　五月期　一一五·○○○·○○ 
九六公債　現　貨　一六·一一二·五○○·○○ 
五年公債　現貨　　二六九·○○○·○○ 
整理七釐　現貨　　一八八·○○○·○○ 
共計　　　現貨　　一七·六五三·○○○·○○ 
　　　　　期貨　　四九·九六五·○○○·○○　交割　　·二一五·○○○·○○ 
[紗花晨堅午疲]  
　　本月期紗猛漲二兩 
　　昨日星期三美棉初因現貨商購進而漲旋因華爾街帮售出而跌卒因外商買進而再漲計期貨漲十一至十八磅音現貨漲二十磅音英棉期貨跌四五點現貨跌七點印棉市勢平穏孟加拉不動白羅溪漲一羅比大阪現紗二十支藍魚跌五元二十支紅財神未動十六支福島漲二元十六支三馬跌二元本埠紗市趨勢堅挺近期標紗因印商大批購進尤形挺秀現紗方面因清明節將近各帮紛紛來申購辦而市上現貨甚爲缺乏即印商在交易所内所收之上月份標紗亦有已裝出口之消息故市價步漲棉市因紗市有力人心漸堅茲將期現紗花市况分列於後 
　　期紗　紗布人鐘標準前市因美印棉回堅客銷暢旺各月漲四錢至一兩三錢惟本月期因印商大批購進猛漲二兩後市因三品猛跌六七元内外紗廠大批開出各月回跌四錢至九錢全日共成交二萬八千四百包收盤價列後 
四月期　一七八·一○　漲一·六○　七月期　一七○·七○　未動 
五月期　一七四·五○　　　·八○　八月期　一六九·四○　跌·五○ 
六月期　一七二·二○　　　·四○　九月期　一六八·○○ 
現紗　客帮方面北帮進四百餘包江西帮進四百包廣帮進三百五十包天津帮進一百五十包漢口帮進一百包野鷄帮進一百包其餘汕頭福建燕湖内地寗波等帮共進百餘包價漲五錢至一兩申新紗廠開出十六支人鐘三百包扣佣價一百七十八兩現貨内外紗廠開出十六支水月五百包淨盤價一百七十八兩又二十支水月二千五百包淨盤價一百八十四兩五錢均本月份出清餘牌市價列後 
十六支　　　　　　　　二十支　　　　　　　十支 
人鐘　　一七七·五○　電車　一八○·○○　童子軍　一六○·五○ 
紅團龍　一七五·二五　雲鶴　一八四·五○　荷蜂　一六○·○○ 
日光　　一七·二五　　三星　一七八·○○　豐年　一六一·五○ 
豐年　　一七九·五○　豐年　一八六·五○　大發　一五九·二五 
丹鳳　　一七五·○○　水月　一八五·五○　鴻福　一六三·七五 
藍鳳　　一七七·○○　立馬　一八六·二五　三星　一四九·七五 
雲鶴　　一七七·七五　仙桃　一八六·五○　十二支 
雙虎　　一七五·○○　牧羊　一八○·七五　電車　一六三·二五 
鴻禧　　一七六·○○　鴻禧　一八一·二五　人球　一六　·七五 
仙桃　　一七九·七五　五福　一七八·二五　雙喜　一六六·○○ 
胭脂虎　一七五·五○　聚寳盆一七九·○○　荷蜂　一六四·七五 
　期棉　通州標準前市因外棉回堅紗銷甚暢空頭紛紛抵補致近遠期漲二錢五分至五錢後市隨紗市回跌五分至一錢五分全日共成交二萬九千担收盤價列後 
四月期　四三·○○　漲·三○　七月期　四三·二五　漲·一○ 
五月期　四三·一五　　·三○　九月期　四一·三五 
六月期　四　·二○　　·一○ 
　　現棉　公會消息碼頭到通州花三四百包呌價四十三兩姚花四百担廠商洋行均有成交市價如左 
陜西花　四　·一○　溥益進　三○○件　現貨送廠 
陜西花　四五·○○　鴻裕進　一○七件　現貨送廠 
天津花　四一·二○　桼隆進　六五件　　現貨棧交 
天津花　四○·八○　泰隆進　五○件　　現貨棧交 
大阪紗市委靡　　（四月一日大阪電） 
　　棉紗現貨久已不振今晨期市趨跌人氣更形軟弱交易旣無進步行情小去一元中等二十支現貨呌價爲三百三十一元成交零星 
雙鹿　四十支　現貨　四三○丶○○ 
地球　十支　　現貨　二九一丶○○ 
鶴鹿　四十支　現貨　四六八丶○○ 
　　三品前途悲觀　（四月一日大阪電） 
　　三品前月呆滯原因由於各紗廠與批發處訂貨時定價太高如二十支三月交貨者平均須損失四五十元近來此類高價合同雖已解决而三月以後交貨者亦須受損四五元以故前途依然悲觀兼以中貨銷胃呆滯内需又極不振環境不良趨勢益疲故今晨美棉雖漲起四五角而人氣仍無轉機十月期貨較近期低落一元四角二盤仍疲六月期以下均現出最新低價殆前月末惰力使然耳 
　　大阪布市續跌　（四月一日大阪電） 
　　棉布市况又隨紗市趨疲目下輸出貨行情雖無變化二三幅布各小去二角 
[川黄絲經印銷尙暢]  
　　昨日星期三本埠洋莊絲市依然不振緣歐美各莊所接海外來電均稱市面看跌銷路停滯以致新廠經期絲電報全無轉滬惟陳白廠經昨市法莊略有需要購進上等貨三十包絲價尙堅而川黄絲經印莊方面銷路復盛昨計三星克昌等行續購去小車揚返經及過盆棉州等絲七十四包價均穏定僅乾灰二經去路沉寂交易毫無云 
　　横濱絲市仍無進展　（四月一日横濱電） 
　　生絲現貨因雙方態度冷淡毫無發展 
　　絲屑市况已成交三萬八千斤行情無變化 
[期粉因擯持而堅漲]  
　　東粉尙無來華　多方維持益力 
　　昨日期粉市面堅漲完全出於多頭之擯持緣客胃益形沈默烟津帮實銷須待五月份新交易開拍後再定行止現下客帮態度咸趨觀望故期粉成交額異常清淡昨日上午開盤後雖日商在市塲中兜售東粉純係空氣作用實交仍難實現多方洞燭其隠盡力擯持遇有日商期粉回出忍痛吸收以期維持市盤不使下落故各月份均有數釐漲度午後開盤後散空頭略有抵補然各散　因審查會每月審查粉色除兵船老車兩牌外均欲將標準粉價捺低數分羣起不服正在爭持之中各廠棧單甚鮮抛出故各月市價均仍盤旋收盤結果本月份價爲二兩三錢九分閏四月份爲二兩零六七五均較前日收盤漲半分四月份爲二兩二錢九分較漲一分期粉成交額上午九萬四千包下午五萬一千包收市七萬六千包共二十二萬一千包股票未開現粉仍無輸出云 
[煤市有暢有淡]  
　　昨日星期三煤市客路各埠裝去依然見暢三　貨之肥前二枚高尾二號相知等煤走胃更佳全日成交在三千噸之上小輪船煤各貨銷場轉淡緣上兩次各方購入較多故也價格因而趨鬆 
[外海利洋行外股市况報告]  
　　昨日外股開盤頗堅惟收盤轉疲成交價格如下電車不記名股五月期十八兩又現盤十八兩一錢公共汽車六月期十四兩七錢半揚子四十四元墾植六月期六兩二錢英達去除利四兩七錢白都安南一兩零七分半康沙利達三兩七錢爪華康沙十八兩可太把羅一兩三錢半記達一兩半犒老佛二十二兩色麥搿搿一兩二錢二分半西記一兩四錢七分半新聞浦一兩四錢又一兩四錢二分半生加杜利九兩又六月期九兩半太拿米拉一兩二錢半 
[五金售價仍衰]  
　　昨日五金市價依然滯而不起報跌之消息日必數次尤以鋼鐵品爲最甚如洋元頭洋板頭及路皮頭等舊鐵品每擔又跌一錢至二錢不等青鉛條因産茶區域收買旺盛市况日趨活動售價頗有上漲能力白鐵皮法西釘及鋼板等均在明定賠滯之中云 
　　日本下旬貿易入超　（四月一日東京電） 
　　日本三月下旬外國貿易額輸出爲四千五百五十八萬六千元輸入爲一億○三百二十萬三千元兩抵入超五千七百六十一萬七千元 
[怡和呌莊]  
　　昨日星其三輪値英商怡和洋行第一千二百八十一次拍賣仍係有限價有不限價拍出共排列羽毛·羽綾·嗶嘰·泰西緞·羽綢·寗綢·斜綢·元絨·毛布·原布·市布·漂布·等各種疋頭計九十五件共四千二百四十四疋拍妥六十九件計二千九百八十疋比較上屆少五件計一百八十二疋未呌者二十六件計一千二百六十四疋拍價平常去胃不暢白貨疲弱黑貨堅挺拍成者（羽毛）四件計四十疋桃紅人馬跌五分淡黄跌二兩大紅鵝牌較前加一錢（羽綾）三件計六十疋人馬漲一錢五馬頭跌一錢五（嗶嘰）二件計六十疋虎圈跌三錢虎牌小五分（泰西緞）十件計三百零二疋漲者自二厘五至二分半跌者二厘五至一分（羽綢）十三件計五百十九疋漲起二分五至二錢惟迎賓跌二錢三分五彩福壽跌三錢（　綢）一件計　十疋　樂會漲一錢七分五（斜綢）一件計二十九疋狀元紅漲二分半（元絨）二件計四十疋嬉魚漲半分運動會如前（毛布）六件計四百三十疋降一分至六分惟藍獅漲一錢（原布）十件計八百十疋跌二分至八分漲者山四分至一錢（市布）七件計三百六十疋降去三分至一錢三分惟紅蟹略漲一分（漂布）十件計五百疋跌二分至一錢八分惟粉裝樓則漲二錢三分 
 
 

Page 17

 
 
1;第一萬八千七百零八號;中華民國十四年 西曆一千九百二十五年四月二號
星期四 * *本埠增刊 
[復康呢絨號遷移廉售]  
　　棋盤街中復康呢絨號爲因房屋折造今遷移對門二十四至二十六號門牌照常交易聞該號所定歐美各廠花素呢絨嗶嘰佳貨甚多照本大拍賣三星期云 
[足安有限公司開始減價]  
　　足安有限公司今日起舉行春季大减價二十一天已誌昨報茲將各貨列下日規牌機器綉花絲襪風船牌蔴紗襪並連日由歐美各名廠運到時式疋頭多種純絲元色直貢新花華葛純絲嗶嘰上等絲毛萬時式絲條直法閃光線呢新式羽紗新花華絲葛印花羽綢星加坡原莊白樹油等聞各項貨價比較原定減去甚多購者諒必擁擠云 
[餘綸綢緞局開幕]  
　　三馬路中市新開餘綸申記綢緞局採辦蘇杭名機綢緞紗羅精選歐美絲織物品價極從廉貨物精良定今日（初十日）始舉行開幕大廉價一月以廣招徠云 
[少年團之委員會]  
　　中華路少年宣講團昨晚九時舉行十四屆第五次委員會議議决要案如下（一）孫中山先生追悼會定四月四日下午二時舉行推申夢世范大璋陸文韶陳賢本顧君梅爲籌備員並知照化裝演講股排演（孫公痛史）以誌紀念（二）理事長陸文韶君辭職議决挽留（三）歡迎社會教育指導員陳家鳳君定五日舉行同時並有演講會 
[婚禮新誌]  
　　江海南關職員張鑫君由葉復三·葛煝生二君之介紹於前日下午與葛益貞女士行結婚禮禮堂設城内大富貴酒樓由張逸槎君主婚沈潤挹君證婚女儐相爲張錦湘·王麗綾二女士張錕·張鏐二君爲男儐相四時成禮六時設宴欵待賓客親友往賀者甚衆夜闌始盡歡而散云 
張鑫君與葛益貞女士結婚攝影 
[少年團送診給藥]  
　　中華路少年宣講團每逢陰歷二五八日特請前陸軍部軍醫正張用康先生義務送診附近貧病受其患者甚衆茲爲便利貧病起見商准朋壽堂給發免資給發證多號云 
[滬南六路商聯會警戒各商號]  
　　留心匪類 
　　滬南六路商界聯合會鑒於悦來旅館主黄春榮·司賬徐清泉·因寓客被害無辜覊押昨特發出通告警告各路商號云爲通告事邇來人心不古笑裏藏刀守分居民迭被誣累最近有十六舖悦來旅館軍火案因寓客所害覊押警局事猶未靖料已知悉本會爲預防計免復遭前轍特此通告商號以後如遇有行爲不端携有物件包裹之類者投宿或行動宜加注意不可忽略（下略）云云 
[紅會贈牛痘苗與軍隊]  
　　日前駐崑奉軍發現天花本埠中國紅十字會總辦事處聞訉遂贈予牛痘苗數十打俾免天花傳染云 
[集會表]  
陽曆本月時間　　地點　　　　　　召集者　　　　事由 
四月五日至十　在愛多亞路安樂宮　洋畫家聯合展　展覽會 
三日　　　　　　　　　　　　　　覽會 
四月七日十午　在新舞臺　　　　　開明地産公司　股東會 
二時 
七日下午二時　戈登路檳榔路口七　慶　新製鹽公　股東會 
　　　　　　　百十七號半　　　　司 
四月九日　　　界路儉德儲蓄會　　儉德儲蓄會　　杭州旅行團出發 
四月九日　　　界路儉德儲蓄會　　儉德儲蓄會　　文虎 
十一日下午一　山東路　　　　　　東南植業銀行　股東會 
時 
十一日下午二　曹家渡白利南路　　中華工業有限　股東會 
時 
十二日下午一　假法租界東新橋街　熒昌火柴公司　股東會 
時　　　　　　洋貨商業公會 
[天氣報告]  
　　徐家匯天文台昨日下午四時三十分氣象預報云天陰有霧並有雨意渤海低壓續向東進其後將有大西北風因西伯利亞有高氣壓故台灣之北另成低壓中心將向東北東方進行台灣海峽内風無定向又昨日下午三時前二十四小時内本埠氣溫最高五八·一最低四九·三去年同日最高六二·八最低五一·○ 
 
 

Page 18

 
 
1;第一萬八千七百零八號;中華民國十四年 西曆一千九百二十五年四月二號
星期四 * *   
 
