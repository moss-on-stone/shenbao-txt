# 1912 - 169 - 4914134

 

Page 1

 
 
評論 
[中國用有制度宜從選舉不宜從委任（芙）]  
　　國以民爲本無民則無國故一國之政府無論其爲中央爲地方要必以能代表人民爲主使民之所利而政府不爲之代興民之所害而政府不爲之代去則政府困而人民亦病國鮮有不亡者然欲政府之代表人民非人民有監督政府之權不可人民苟無監督政府之權政府斯無所畏忌勢必至不以人民之利害爲利害而以一已之利害爲利害相習成風事不可爲不獨吾國歴史上有此情形凡專制之國往往如是也 
　　人民監督政府之法有二一爲揭參行政者之失職於掌裁判權者一爲用選舉之權以進退行政者充尙委任之國則人民惟有揭參之權而無進退之權在尙選舉制度之國則人民旣可以糾正謬史復可以進退賢不肖此不特共和之國如是即君主之國亦何獨不然大抵監督之法愈周密者政府之舞弊愈難舞弊旣難則政府與人民之意向斯可以合僅以揭參之法監督政府不若並用揭叅與進退二法以監督政府爲較周密故爲人民監督政府計則吾國任用行政者之法宜尙選與也 
　　夫有義務必有權利有權利斯有義務義務權利實並行而不背者也使有人焉祇有義務而無權利　其擔負義務之心必淡如是則人民對於國家旣有不容推辭之納稅義務國家對於人民豈可不使享必得之權利耶此必可得之權利爲何世之應此問者必曰國家所負保護人民之羲務卽人民所享之權利也殊不知人民所應享之保護乃權利中之最不必者人民之能得此權利與否要皆恃乎行政者使行政者而各稱其職也則國日富强人民然後可以坐享保護之幸福萬一行政者皆執利己之私見則内政不修外交失敗人民不特不能享保護之幸福且反受其害前淸之己事吾人豈不知之知之豈其忘之故余曰人民於盡納稅義務之後所應享之權利爲選舉行政者之權而非不可靠之被保護權是按之權利義務之說吾國任用行政者之法亦宜尙選舉也且國者全國人民之家也國事者全國人民之家務也人爲一家之私事則可以擇善者而用之見不善而去之何獨至於爲一國謀樂利吾輩公民對法律則負責任爲國家進賢退不肖則退處無權使一國之人悉無選舉行政者之權則彼愛國之心必不及愛家之切甚至視國家與已若絶無關係矣惟人民之於國家用人有進賢退不肖之權然後人民與國家之關係日形密切國有患難人民共之人人視國猶家而國之爲國斯有所恃矣　　　　　　（未完） 
要件 
[大總統與同盟會代表之一席談]  
　　二十日下午二時同盟會代表張耀曾李肇甫熊成章劉彥四君往謁大總統陳述關於總理辭職事件張耀曾君稱同盟會巳於昨夕决議全體辭職唐總理辭表今日下午可以提出劉宋蔡王等辭表明晨可以提出是爲唐内閣業己解散之證此後應命何人組織内閣自係大總統之全權唯同盟會議决之意見有不能不陳述大總統者此次唐内閣成立以來一切政務不能着着進行實因黨派混雜意見不一之故蓋非純粹政黨内閣當然有此弊病此在南北初經統一第一次之内閣不能不如此組織亦當局者不得巳之苦衷唯此後欲圖政治之進行非採完全政黨内閣不可故同盟會之意見以爲第二次内閣只有二種一超然内閣一政黨内閣如仍採混成内閣之制同盟會會員惟願不再加入云云大總統乃言日前唐總理出京後余派梁秘書長段總長梁孟亭君前後赴津挽唐速來日前唐總理遞請假呈現在假期尙未滿了如唐總理仍肯回任自無問題如必要辭則總理之改派自不容緩唯諸君所說之超然内閣及政黨内閣余不能贊成以余之意現在吾國情形兩種内閣均不適用第一人材之缺乏今如專取共和黨或同盟會或超然無黨之人組織内閣無論何方面均不能得許多之人才故以予之意見非連合數黨及無黨之人共得組織則斷不能成一美滿之内閣諸君以爲組織内閣係政黨上著眼余則不然純從人材上著眼如宋遯初天姿才調超越儕輩蔡鶴卿學問道德一時敬服王亮儔法學名家當世寡儔劉子英學有專長才具亦極穩練均余所至佩服之人余之薦舉茲數人爲國務員並非以其爲某黨派之關係而薦舉之乃以當世之人而薦舉之也我國現今黨派雖多而於一黨之中求其人材與國務員地位之相當者一時恐難得其全數故余之意見不注 
 
 
 

Page 2

 
 
意黨派而專注重人材其人爲余所深服者無論爲甲黨爲乙黨或爲無黨但能熱心國事余必引爲補助諸君須知吾國今日政黨方在萌芽純粹政黨内閣尙難完全成立若再越數年民加基礎鞏固政黨亦皆發達人材輩出届時余己退老山林聽諸君組織政黨内閣可也今日余之主義則實不能贊諸君之說余之主義在於得人但問材與不材無論其黨與不黨蓋吾國今日國勢之危急舉國所共知而政黨之幼穉亦吾人所不能爲諱余之提此主義亦屬不得己之故余嘗與二三國務員談及余前此退居林下　等安閑此次出山冐茲艱險擔此重任實爲國民一分子不能不盡之義務余之宗旨在於建設民國諸君如熱心建設者余皆引爲同志否則余亦不能强人所難至於此次總理及二三國務員或有辭職之意余以爲全非黨派關係不過因個人意見未能十分浹洽故如唐總理决計辭職則第二次内閣余以爲國務員中可一切任用舊人惟總理及一二國務員必不肯留者略爲更動可耳此外余尙有一言請諸君留意者現在大家以爲中華民國成立矣南北統一矣自余觀之半年以來外这各國尙未承認内之各省秩序尙未回復再論眼前則一切制度毫無頭緒如此之民國但能謂有其名耳何得謂之完全成立猶之建屋地址雖已規定而圖式未成棟梁未樹以云落成相去甚遠不寗惟是數月以來我國改造共和海内列强環視共睹一舉一動繫人觀聽如我國内部自行紛亂人將謂我何故余以爲此次内閣在形式上斷不能爲全部之更動諸君日在參議院或未注意於外交大勢列强情形此中消息余自問或知之較稔總之余奉告諸君當放大眼光從中國全局著眼從世界大勢著眼斷不可沾沾於一黨之關係亦不能硬以平和時代政黨更代消長之成例適用於今日危急存亡之中國總須大家破除成見協力同心共同建設爲國務員者以熱心於任事爲主須有自信力萬不可輕聽局外之褒貶以爲進退爲議員爲國民者當體當局者之苦衷力與維持不宜以黨派之意見拘束而牽制之使其無發展之餘地如是則中華民國庶有完成之一日乎此外尙有一言爲諸君告者諸君須知組織内閣大非易非約法上定明大總統任免國務員須得參議院之同意因此之故許多賢才我裹足不前不可輕易拒任國務之席蓋一經叅議院不同意則一生名譽掃地人亦何苦輕於嘗試耶前次余曾約梁如浩爲交通總長南京參議院不肯同意梁之爲人與論如何余姑不問自余觀之則外交極爲熟悉辦事亦至周密自經參議院不同意之後余雖以個人名義請其到亦輔助而梁均不肯來後經余數次電催始於日前到京然對余宣言萬不能再任國務當世賢才原自不乏旣怵於危局無從措手又均以梁氏爲戒相率裹足不惟不任國務並北京亦視爲畏途故余深願參議院諸君能知此中爲難情形斷不可使人人短氣灰心也臨時約法特設總理大總統不負責任以予觀之所謂不負責任者亦有大小之區别譬之商店國民如東家也大總統如領東也國務員猶掌櫃也商業之計畫布置銀錢貨物之經理出入固掌櫃之責任然苟掌櫃不得其人馴至商業失敗瀕於破產則領東不能不負其責東家亦不能爲領東寛現在國務員當行政之要衝一國政務罔不賴其籌畫政務之得失自屬國務員之責成然苟國務員之失職馴至國隨以亡或雖不亡而至於不可救藥則大總統究能不負責任否國民能不責備大總統否云云大總統縱譚逾半勾鐘張李諸君問有所申說後乃言今日某等爲代表同盟會而來同盟會之意見謂宜組織超然内閣或政黨内閣大總統之意見則謂宜組織超然總理混成内閣其間異同所差至少同盟會之意見不能不陳述於大總統之前至大總統之苦心偉論某等無不悅服當以此意報告於本黨唯尙有一語不能不聲明者此次唐總理及同盟會國務員之辭職實因政治不能進行深恐貽誤大局絶非對於他黨别有意見此次辭職之後無論大總統任命何人組織内閣同盟會無不力表同意竭力維持云云大總統謂如此則諸君之熱心余實十分滿意於是各代有起辭出 
命令 
[二十六日臨時大總統命令參議院議决修正國務院官制本大總統按照約法第二十二條公布之此令]  
　　國務院官制　第一條國務院以國務員組織之　第二條國務員爲國務總理及左列各部總長外交總長内務總長財政總長陸軍總長海軍總長司法總長敎育總長農林總長工商總長交通總長　第三條國務總理爲國務員首領保持行政之統一　第四條國務總理於各部總長之命令或其處分認爲有碍前條之規定者得中止之取决於國務會議　第五條國務總理依其職權或特别委任得發院令　第六條國務總理就所管事務對於地方長官得發訓令及指令　第七條國務總下就所管事務於地方長官之命令或其處分認爲違背法令或逾越權限者得停止中撤銷之　第八條臨時大總統公布法律發布敎令及其他關於國務之文書關係各部全體者由國務員全體副署關係一部或數部者由國務總理會同該部總長副署其專屬國務總理所管者由國務總理副署　第九條左列事項應經國務會議一法律案及敎令案二預算案及決算案三預算外之支出四軍隊之編制五條約案六宣戰媾和事項七簡任官之進退八各部權限爭議九依法令應國務會議事項十參議院咨送之人民請願案十一國務總理或各部總長認爲應經國務會議事項　第十條國務會議事件以國務員之同意定之會議時以國務總理爲議長　第十一條國務總理臨時遇有事故呈明臨時大總統以他國務員代理各部總長臨時遇有事故亦同　第十二條本制自公布日施行 
[專電]  
　　北京電　袁總統决於念七日將繼任總理陸徴祥提交參議院卽定念八上午投票聞可通過全院議員百四人贊成者除共和黨四十人外閩四人晋三人粤二人滇二人尙有東三省若干人浙江二人皆可投同意之票同盟會雖堅持否認之意恐無效 
　　北京電　共和黨對於附徴祥爲總理全體贊成統一共和黨之一大部份亦表同意惟同盟會仍主政黨内閣 
　　北京電　共和黨參議員推舉代表謁見袁總統力主超然總理之語袁稱善 
　　北京電　陸徴祥任國務總理因手續未備尙未提出昨袁總統先派梁士詒到参議院磋商一切　 
　　北京電　袁總統語某議員云數千年專制忽變共和滿族占據數百年一旦推倒此種機會失之可惜尙有不以國家爲前提者必不容於中國 
　　北京電　聞唐紹儀尙須來京交代 
　　北京電　提出辭職表之各總長現仍赴國務院辦事 
　　北京電　瘋漢鄭師道挾長紙至叅議院懸掛議塲斥共和黨反對同盟會即爲國會當以炸彈擊之懷中搜出鷄蛋一枚包以白紙擬鄭在議塲當被拘送警廳 
　　北京電　昨有鄭師道至參議院旁聽在場貼一告白痛詆黨爭並用布包二雞蛋各議員疑是炸彈驚皇逃出後由巡警將鄭逐去按此電係另一眆員所發 
　　北京電　袁總統定明年正月召集國會 
　　北京電　銀行圑提出大借欵條件非常嚴重財政部已痛駁 
　　北京電　海軍部定八月朔正式懸掛軍旗 
　　北京電　額喇沁親王將任蒙藏局長 
　　北京電　德國太子今日（二十七）到京政府派員招待 
[特約路透電]  
　　東京電　日本巡洋艦浪速在千島羣島觸礁又續電該艦昨日十一點在蒲盧墩海島觸礁卽駛至沙灘以免沉没水手等皆上岸未傷一人距該島約五百英里海面有一日本兵艦馳往施救横須賀之救生船亦往該處按浪速巡洋艦長三百英尺捷水量三千七百噸一小時行十八哩七於一千八百八十五年造成 
　　巴爾的摩爾電　民主黨大會今日（二十六日）復行開會巴克君論及白里安君從事於民主黨之大决戰並提議舉白爲議案股員議長白辭不受該會决議展緩討論黨中政綱俟選定候選總統再爲開議羅斯佛君之健將兩員巳與白里安君會商併合事宜 
　　柏林電　德國殖民大臣近遊歷德屬西南斐洲在羅特里斯灣演說主張招用華工發達該殖民地之礦業 
　　芝卡哥電　道中佩羅斯佛白里安合一徽章者頗不乏人 
[譯電]  
　　北京電　袁總統因參議院黨爭頗烈擬暫緩舉人補充國務總理 
　　北京電　民政總長趙秉鈞昨日（二十六）與袁總統聚談頗久聞己允留任 
　　北京電　胡惟德於附徴祥到任後改任外交顧問不日將受特别使命啟程赴美 
　　北京電　海軍部命海軍各船於八月一號一律懸掛新海軍旂 
　　北京電　德國華爾特買親王巳於二十六日上午抵京德公使曁使館職員均往火車站迎接王以使館爲行轅 
　　倫敦電　英皇偕后赴蘭達夫敎堂時内務大臣亦扈駕相從有要求參政權女子在堂外大呼乞后贊助旋爲警察拘去沿途抵死抗拒見之者或向挪揄或向詈駡頗形擾攘　又有一要求參政權之女子昨晚在韋斯脫明斯脫教堂聖斯台芬廳碎一鏡板即經拘逮 
　　栢林電　德皇與俄皇定期七月三號相會次日德皇至俄國波爾的海某口岸校閱俄國維巴之步隊聯隊德相日内將赴俄國擬在聖彼德堡莫斯科勾留數日 
　　栢林電　土耳其靑年黨台林報建議與意大利半官報交涉以便承認其在屈里帕里所佔各地之權利 
　　君士坦丁電　馬基頓兵變勢頗猖獗有阿爾巴利亞人二百名携帶軍械逃附南伊班克省之阿爾巴利亞叛黨 
　　東京電　藍天蔚赴歐美游歷己抵神户 
[公電]  
　　北京共和黨本部電　上海共和黨鑒自國務總理繼任問題發生以來吾黨迭次討論咸以超然總理混合内閣爲目前救時之要策當經通電想蒙洞鑒嗣以此意與他黨交涉統一共和黨曁同盟會均未宣言反對私冀彼此協議一致進行將此難題早日解决乃數日以來迄無結果夫以今日國事之艱危與人材之消乏無論何黨皆無完全組織政府之實力勉强爲之非徒無益或且緣門户之見重貽國家之憂故吾黨確信前日所主張實出於時勢之要求並無何等之私意此爲天下所共見儻有不以國家爲重堅持政黨内閣之議是直爲扶植黨利之私吾黨决不承認用是不避嫌怨再爲宣方吾黨同人對於此次内閣問題止有堅持初議敬乞互相鼓吹民國前途庶幾有豸臨電神馳竚待以教 
　　同盟會駐滬機關部電　北京同盟會本部並轉國務院參議院同志諸君均鑒唐總理辭職當即改組内閣惟鑒於前二次政府这失敗混合内閣易唐衝突實礙進行至超然内閣則與議會之衝突尤甚均足陷國家於危險今同人公決主張組織完全政黨内閣無論何黨惟須得國民多數之信用吾黨均宜贊成之若共和黨願出而組織内閣同人擬代推荐黎宋卿爲總理黎公宏才碩望當必能力挽危局也駐滬機關部叩 
　　長沙譚都督電　北京大總統國務院參議院武昌黎副總統各省都督鑒臨時政府組織成立未及數月民國甫有初基唐總理乃調和南北有功民國之人實全國所信仰各國所注目授任未久並未發生誤國殃民各問題現在西藏蒙古隱患方多内地各省秩序亦未全復此時政治尙在維持現狀整頓補救時代並非秉持政綱統一進行時代國人同心以鞏固政府爲唯一之目的有何黨爭之可言且今日政黨之名初樹各省黨派方在萌芽豈可輕議排擊總理試問一總理去他總理來不幸他總理又因事去國事尙可問乎且國務員由總理組織總理去而各部總長勢必隨之更迭短命内閣發生於二十世紀萬死一生之民國臨時政府危險問題豈有大於此者唐總理旣養病五日假期滿後應請大總統令其力疾回院視事以成救國初志至政黨抱持政策實力施行當在現狀安穩國基略爲鞏固軍事稍爲敉平統一政策漸次可以實施此時自不當消弭黨見共衛國家臨時政府即萬無輕議更迭之理諸公熱心國事夙所欽敬心所謂危不忍緘默區區之愚尙乞亮察延　叩印 
　　南京程都督電　大總統國務院各部總長參議院各政黨政談會黎副總統各都督各報館均鑒民國初建始基未固軍隊財政旣爲生死存亡兩大問題而衡以今日之現象轉覺此兩大問題猶屬第二義大局危機間不容髮所誤者在一疑字所缺者祇一信字非我國人多疑而寡信也國境遼闊交通阻滞傳聞異詞多涉影響而人情風土又多隔閡思想識解萬難齊一重以感情用事阿其所私生心作事馴至害政凡此習慣積因甚遠至語近因尤爲叢雜武昌首義以來迄今已九閱月政局遞嬗瞬息萬變凡身在局中者憂危叢脞百端交集殆無人無事無時無地無身受之苦痛而所受之苦痛更復因人因事因時因地而異甲之所受乙固不知乙之所受丙固不覺萬不得巳而曲求自解於是互相責備互懐怨望杯蛇市虎積幻成眞猜忌濳生詐處益甚巧者以鈎距爲無上之能悍者以激烈爲最後之盾人心至此實爲亘古未有之奇變其中陰謀淺識之徒更利和離間播弄之手叚盲從鼓躁各有擁護媒利藏身譸張爲幻而各機關報紙無慮數十種亦復是旦非素各主極端甚且掇拾依稀彷彿之新聞訐發陳腐瑣屑之隠事非冷嘲熱諷即醜詆怒駡其能巽婉嚴重嬮人心理者什僅一二羣言龐雜惡感滋紛窮其所極恐非激至全國四萬萬同胞成四萬萬仇敵不止此最近事實之不能掩諱而可爲痛哭流涕者也德全之愚以爲全才本不易得各有所短即各有所長人情大抵相同己所不欲卽人所不願果使設身處地雖蠻貊可行但能略迹原心雖仇讎可恕况當國家命脈不絶如縷不特權利不忍爭意見不容起即箇人之成敗得失今亦尙非論功討罪之時一國猶一家也内憂外侮險象環生伯則怒其仲之不才弟又譏其兄之失當終日喧呶轉忘急難事之可哂熟過於斯德全竊願我全國同胞以前種種如昨日死以後種種如今日生精誠相孚腹心相示泯南北之畛域捐新舊之猜嫌願各政界各政黨以和平之心氣成堅忍之功能勿薄躬厚人勿黨同伐異各言論家以誠意爲指導以眞理相商榷勿抱薪以求火勿止沸而揚湯更望南北兩方改客勿憚遵路之修阻務爲 
 
 
 

Page 3

 
 
實地之調查此往彼來互相考騐見聞旣確疑沮全消聯絡進行斯無隔閡似此扶持提挈萬衆一心或可於九死中求一線生機於萬刧中留一分餘地近時政治家言每謂調和爲萬惡政策相忍爲國誠非本計然而言非一端各有所當譬諸痼疾明知淸疏宣導之劑無當於本也然陰陽搏戰標病未去不得不以和解爲先譬諸漏舟明知彌縫禦塞之衙不可以之也然風濤駭浪涌彼岸尙遠不得不以補救爲急右所陳述語語良知知我罪我幸鑒此心程德全要聞一 
[改組内閣之日記二（二十二日）]  
　　統一共和黨之某要人語記者云本黨尙無國務員今僅因一時之便利得一總理恐他兩當未必能終始合力擁護如有攻擊轉爲非福不如亦主超然總理之說而以三黨協商閣員之故得要求於國務員中列二三席旣合現情又助黨報誠爲兩得之道云云其意如此其黨之方針可測而知惟黨中少數人頗願即遂其組織内閣之野心各主一說尙未歸於一致至與同盟會交換意見同盟會願助統一共和黨之蔡鍔而要求統一共和黨贊成同盟會之宋教仁爲財政總長尙未得多數之同意其說恐無結果 
　　又聞同盟會允統一共和黨扶助蔡鍔爲總理後同盟會總務幹事平剛向統一共和黨某要人云蔡鍔豈勝總理之任井并歷舉事以實之某要人怫然云非蔡者當以君爲第一人平色沮而 
　　又統一共和黨議員中三分之二極反對宋教仁 
　　由此觀之兩黨以蔡宋交換恐皆不能成一問題况乎統一共和黨亦有不右蔡者同盟會亦有不右宋者共和黨態度益趨於冷靜惟熱心於超然總理混合閣員八字分别與他兩黨交涉至超然總理宜以某某任之則絶對不表示意思并不欲他人與之商及輙謂此當視總統屬意何人再定同意與否若先設成見或自推候補人轉於事實不適宜爲政治計爲黨略計皆不願爾爾也或與商及閣員則云總理未定似協商閣員之機未至云云所持之說極有理然外間頗疑共和黨將執旁觀派之態度以一大勢力之政黨而冷靜若此其實情如何不可得而知 
　　今日有一形式上最要之事即三黨於銀行學堂協商也先列其姓名如下同盟會委員五人　張耀曾　李肇甫熊成章　盧士模　杜濳　 
　　共和黨委員六人　王家襄　黄羣　時功玖　鄭萬瞻　丁世嶧　曾有瀾 
　　統一共和黨五人　殷汝驪　谷鍾秀楊策　周珏　歐陽振聲 
　　共和黨人先表示其意見要求兩黨之同意發言者爲丁世嶧繼言者爲李肇甫報告唐不可不走之理由皆因非政黨内閣之故辦事掣肘不可名狀且不得志於總統今同盟會所希望者爲完全政黨内閣如共和黨人能担任本會必盡力維持至對於總統本會始終擁護云云王家襄云本黨以爲現在時勢尙不宜即組完全政黨内閣不如設超然總理但求與總統不致隔膜能一德一心進行者最爲相當李肇甫云不得已而出亽此本會亦可贊同谷鍾秀云袁總統固可信任然聽其設一傀儡之總理本黨决不贊成無論其爲有黨派與否必以人爲本位果其人可任本黨必可贊成張耀曾爲之拊掌杜潛云今日爲交換意見意見己交換即可散會 
　　據聞今日協議之神情同盟會與統一共和黨似不甚注意各人皆閱報迨開議後仍不釋手經丁君促之始已殷汝驪與張耀曾皆未發表意思而張對谷說拊掌則又似表示與李不甚相同之意思或者兩黨内部仍未一致乎又云同盟會對於徐世昌己爲無條件之贊成亦可異也政界變幻探得之新聞愈多益令閱者迷惑豈不怪哉 
[大總統直掬肺腑以相示矣]  
　　王芝祥風潮二十日下午某某兩都督同謁大總統坐談良久大總統關於王芝祥事頗有所說明大要謂吾國現在從二千餘年積重之專制一躍而爲共和政體誠千載一時之機會凡熱心國事者各宜同心協力捐除黨見致力於建設民國不可失此好機如各存意見以攘奪權利爲事則中國不亡於專制之滿淸而亡於共和之民國將何以對四萬萬五族同胞邇來報紙喧傳謂南北有惡感又或謂南北有嫌猜此說何所自來今不得知但去年戰事以武漢爲最烈然不聞武漢與有北方惡感之說至於東南各省與北方旣無接仗之事所有惡感不知從何說起且南方一面未聞有此訛言大約誤解最多之處在於王芝祥督直一事當三月間直𨽻諮議局議長閻鳳閣來謁曾以此爲請余當即告以都督專掌兵權南方各都督亦多由軍隊擁戴並人民選舉直省先由人民選舉深恐軍隊或有猜嫌至王芝祥君不妨請其北來此間徐與軍隊接洽之後再行設法迨王芝祥來京直省各社會人民紛紛電請任王爲直督此語一布軍隊羣起反對謠言四起當王來京時余接見之餘見其閱歴旣多人亦老練極爲欽佩故曾約其來此同食並約直隸軍界重要人物同席以資聯絡嗣王芝祥復託范君來言不顧任直督之事謂以本省人任本省官諸多爲難後王君與余晤談復力言本省人不宜爲本省官之理由自願躬赴南省任整理軍隊事宜一再申請適黄留守呈請取消南京留守並請以程都督接管南京軍隊復接蔣次長作賓來電稱程都督病勢甚重恐難照料因與唐總理商明特准王芝祥之請即任王君赴南幫同料理王芝祥請假數日回通州本籍省墓而黄留守程都督蔣次長迭次來電催王即日赴寗故予即電王芝祥君回京晤面後王君力請担任茲事並欲速行且言直省關係必須早脫行色怱怱迫不及待原定十四日起程後予留其多延一日及十五日余飭人前往接洽事件則王君已出京矣王君人極瞭亮毫無權利思想余甚佩服又彼屢次力辭直督之事余在理不能加以勉强又自一面觀察實有人地未甚相宜之處更不能以此重累王君自此事發生以來外間謠傳不一實皆不知此事之内容君等皆深明大義之故余不能不以此事顚末相告深望轉告各同志不可誤會云云某某兩都督聞言亦無異詞唯唯而出 
[淸談（平子（]  
　　天下惟鑑空衡平者而後可以處分國事若必拘拘於一黨一人之見非有心掩護即肆意排擊殊失之矣 
　　况今日者正當臥薪嘗膽之日而非閱牆同室之時願我國民我同業一廓其尙友之胸襟而不必以一黨一人爲其界說一抒愛國之抱負而不必以一黨一人爲其前提組織内閣然即非組織内閣亦何獨不然 
古人之詩曰振衣千仞岡　足萬里流竊敢以斯二語爲國民勗并持以爲我同業告 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外蒙古已出示收稅矣]  
　　蒙古　文　　收　現已設有各　分權辦　訂有　收　務　　　　　布茲特詳錄於左 
　　　古外　部户部爲出示曉諭事照得欲收稅租以濟國需凡有　家者無不視爲要政惟本蒙古自上年冬間創設國家以來種　　他將商民應納之稅准如商民等所請迭經緩期已逾半載　　在　難再緩是以本外務等衙門擬請在本　属下各地方　　民人運到茶貨酒品等件及由本國版去牲畜皮張各項此　　　均以值百抽五收稅並將該商民等在各蒙旂　　牲畜酌收牧場稅銀等因分别核定章程於本年四月初七日會奏奉旨允准並欽派督辦稅務大臣遵卽在蒙古都城庫倫及買賣城恰克圖烏城等處均己派員設局於本月十八日起徴收稅銀並通飭各盟旗一體欽遵辦理外合運開列征稅章程先行出示曉諭自示之後該商民等務各懔遵照章納稅此係奉旨之件萬無再緩之理而再凟請致干未便倘有任意抗違或有偷漏等情一經查出定　照章罰徴决不寛貸勿謂言之不預也毌違切切特示右諭通知共戴二年四月十六日 
　　計開第一章進口稅則第一條凡有商民等在本蒙古國風下各地方貿易卽將運到菜貨等項應按照估價完納值百抽五之稅第二條商民等販賣烟酒二項應按照時價完納值百抽十之稅第三條商民販運茶貨酒品等項到本蒙古國都城庫倫及買賣城恰克圖烏城等處以及各蒙旗及沙畢鄂圖克地方貿易者卽赴該處稅局或該旗印上將所带貨物及原來發貨數目並擬賣價值淸單一併詳細繳驗照章納稅後方准貿易第四條商民等販運茶貨酒品等項已在本蒙古國都城庫倫及買賣城恰克圖烏城等處稅局照章納稅後如欲前往各蒙旗貿易者將　带貨物數目擬賣價值開單報明該處稅局查驗領照前往貿易到該旂後不得重徴惟倘有未經納稅之舊存茶貨等項運往各旗貿易者將應带貨物數目擬賣價值開單報明該處稅局查驗照章納稅領照後方准前往貿易到旗亦不得重徴第五條　往各蒙旗及沙畢鄂圖克地方貿易民人均應在該旗印上四十里内居住以便隨時稽查稅務而資保護第二章出口稅則第六條凡有商民等由本蒙古國下各地方販去牲畜皮毛土產等項應按照估價完納值百抽五之稅第七條各商民等由本蒙古國屬下各地方販買牲畜皮張等各項出境時或在都城庫倫及買賣城恰克圖烏城等處或在各蒙旗曁沙畢鄂圖克地方或赴該處稅局或赴該旗印上報明數目將貨運至稅局或印上照章納稅應捆者跟同包捆蓋用水印後方准出境第八條商民等已經納稅領照後在本蒙古國屬下各地方不得重徴第三章牧場稅則第九條商民等如在本蒙古國属下各旗地方孳養四項牲畜嗣後每年三九兩個月間繳納牧場稅各一次准本章創辦之始應於五九兩個月間各繳一次第十條每年每逢定期由各該旗專派官員差役卽將在該旗貿易民人等孳養牲畜均各詳查一次每次駱駝一隻抽收牧場稅銀各一兩馬牛每一隻抽收牧場稅銀各五錢老羊山羊每一隻抽收牧場稅銀各一錢第十一條每年祇於九月間查收稅銀時駝　每一隻抽收牧場稅銀三錢馬駒牛犢每一隻抽收牧場稅銀各二錢山老羊羔子每一隻抽收牧場稅銀五分三月分不收此項犢駒之稅第四章獎罰例第十二條商民等倘有抗違稅務者除應收稅欵外再加十倍罰辦並其貿易立卽逐回原籍以示懲戒第十三條商民等意圖脫稅隠匿不報或带有應行納稅之件暗地出入已經查實除應收稅欵外再加十倍罰辦第十四條稅局各旗承辦稅務官員差役人等如能認眞稽查振興國稅自應隨時嘉獎倘有疎懈致生隠匿漏稅等情定卽嚴行　辦第十五條無論何項人民如能查出商民漏稅之弊端報官查實應由所罰十倍内以五倍賞給首告之人第十六條以上一切稅務章程内未　事宜自應隨時增定 
[黄縣劉司令被拘之眞相]  
　　駐董滬軍總司令劉基炎被拘情形己見昨報公電茲又得黄友報告云該司令上無軍官之聯絡下無駕馭之手續故有十七夜間之變查此次起衅原由實因是晚八鐘各營官請撥軍餉該司令不但不立卽發給反牢鎖貪囊大使其執拗之性以致激成公憤卽晚十二時調齊軍隊圍住司令部互放快槍水及半時司令處子彈己罄劉與其黨羽七八人同時被擒立卽電達袁大總統及山東都督宣佈其勒捐之罪狀抄出洋元及物件約值三萬餘及十八號淸晨電報郵政各局俱派兵稽查市面街巷亦有軍隊梭巡城門緊閉人心驚慌民政署及各局所嚴守中立但事關重要不可坐視除電述北京濟南請示辦法外並向司令處要求保護公安維持秩序各軍官慨然應允由是城門大開人心稍稍安穏矣午後登州派來代表要求釋放司令和議未成遂將機關砲懸城東北隅以防登州軍隊之攻擊此十八日之大槪情形也是夜亦無他項變動祇聞三四鎗聲而已及十九日（即陰曆端陽節）市面平穏交易照常二十日司令處向民政署先借一萬五千元暫救眉急民政允即速爲籌辦故地方己安堵如常矣 
[趙樂羣鎗斃矣]  
　　北京陸軍部電南京程都督請將趙樂羣處以死弄當於六月二十四下午七時在巡警總局門首鎗斃樂羣素强有力且嫻拳術將行刑時恐其逃逸特調軍務科警備科巡警局三處各一百餘人左右圍繞巡警局前後各要道口均駐重兵防守晚餐時樂羣尙不知將死巡警局突派多人縛出由軍法科科員朱某宣布罪狀伊猶思摔脫竭力跳躍挾以二巡士始克施刑時正大雨觀者如堵 
[鎭江美孚洋油池被焚]  
　　鎭江荷花塘東首江邊美孚洋行之洋油池於六月二十六日午後二時忽然火起幸管池名西人親督洋龍數架在該池鐵房周圍吸水狂噴不啼銀河倒瀉故池内油雖燃著因外面鐵房被水灌透未能炸裂祇得在池悶燒霎時該行大班等亦皆到場察勘情形並澆以滅火藥水直至七時始熄該池左右洋商棧房林立均未殃及依然無恙聞該池所儲洋油焚燒殆盡約值洋數萬元之譜云 
[喜定限期複選民政長]  
　　嘉定縣參事員夏曰璈等以民政長複選事宜逾限巳久昨特具呈都督府請爲指示辦法經程都督指令云呈悉嘉定縣應辦民政長複選舉事宜前於本年四千三十五號指令該民政長援照定章於初選舉日後第二十日舉行嗣以己逾此期令該民政長以參事會會長名義偕參事員會定日斯據擬六月二十日舉行未經會長到會亦未可遽爲確定且計令到之日亦將逾期所有該民政長複選日期仍仰該民政長以參事會會長名義召集參事員開會决定惟至遲不得過陽曆七月一號以重選政而勵進行此令原呈抄發 
[牛莊美領事受辱]  
　　大陸報載十九日牛莊通信云牛莊美國領事肯脫君是日騎馬過日本租界其馬夫亦騎馬隨行肯脫君旋下馬巡視鐵路堤岸工程而以馬委諸馬夫行約百碼之遠忽聞背後喊聲大起回顧見有日人四名凶毆馬夫該馬夫則牢握馬韁不放察其情狀似該日人等欲强騎其馬面馬夫不允者然當時因該馬夫手指美領事謂日人曰主人在此不宜無理乃有一日人操華語答以我們不管何人之物務須將馬奪去馬夫不肯釋手日人爲羣起毆之肯脫君即趨救其僕揮鞭以逐日人旋有附近工作之日人紛紛奔至幸其中有稍有勢力者大聲喝退日人該日人始怏怏而去當爭毆之際肯脫君臂上爲某華人擊中一棒馬夫則渾身皆血時馬己逸走得華人之助始復拘住肯脫君卽與馬夫騎歸公署中途復見傾間行兇二人遮攔馬首欲奪二人坐鞍而拖之落馬旋馬因受驚疾馳始得脫險是則滿洲美領事之遭毆此己爲第二次矣（按第一次爲維廉生君在靑泥窪爲日人鬻魚者所毆面受重傷）現肯脫君己將此事詳細照會牛莊日本領事日領己允澈查及拘懲行兇之人此間外人皆謂肯脫君此次受屈恐難得伸蓋滿洲日人欺凌華人外人己成慣事而日本裁判員恒偏護其國人耳 
[平安輪船在石浦被刧]  
　　浙軍政府於六月二十六日據上海平安商輪公司電禀該公司平安輪船向走上海定海石浦海門等埠日前駛抵石浦突被匪盜二三百人登船行刧械傷搭客及本輪大副擒去水手一名全船損失三萬餘元除報石浦執法官履勘外事關行旅治安懇檄水師防營梭巡剿緝嚴追贓盜等情現聞蔣都督已嚴電左路常統領該管水師王爕陽勒限剿辦矣 
[彰德保礦會紀略]  
　　彰德士紳於日前假縣議會開保礦大會到者數百人首由議長王君榘曾布告開會宗旨次由省議員李金二君宣告調查情形謂六河溝煤礦公司總辦與華法公司所訂草合同業己取消該公司情愿出具甘結又該公司係有限公司地方官有監察之權並有本公司係純粹商辦不得參入洋股之原禀爲據當將證據調查明白登布中外各報使顧某不得翻案外人不得藉口等語李君演畢復由史君紹羲錢君雲門王君芳亭相繼演語畢金李二君復提開保礦會與京津汴梁聯絡一氣以期達完美之目的云 
[三原縣實業學堂被焚]  
　　陜西三原縣宏道學堂自改實業學堂後經胡平甫范卓甫二先生極力經營故建築極爲宏壯去歲九月間曾有井勿幕軍隊駐紮其内然办井君極力保護雖房屋物品間有毁壞者尙無大害井君去後即有陳伯生軍隊移入之六月九號軍隊齊行開差留五六人看守門户因在講堂内吸烟不愼遺火於藥簍内即時爆發堂内所置之炸彈子藥及房屋同時並燃一時烈燄熏天炮聲振地内又有銅大砲一尊轟然一聲屋即頽倒彼五六人均葬身於内此當日午時失愼之情形也當失事時人心不無驚慌及探悉情形均巳安靜如常矣 
[襄軍與教會之關係]  
　　張國荃抗違命令　湖北襄陽原駐有劉仲文所統左軍數千人及張國荃所統混成第十一協惟因張爲光復襄樊老河口之功首原募有兵一鎭現己裁成一混成協張遂由軍統降爲協統己覺快快不樂近張因與劉有意見又恐裁汰其兵額竟率全軍入天主教每人胸前掛教會徽章一方以爲標幟黎都督初尙未聞命令張軍編入第八鎭該鎭統制季雨霖特委員周景亞赴襄考查商令裁爲一混成標張以不能保協統位置抗不從命竟潛使兵城旅館内將周委員槍斃經劉仲文聞悉昨巳據情電禀都督及李統制核示黎公以張國荃如此妄爲若操之過激必致叛變現尙在躊躇中 
　　索神甫大起交涉　襄陽天主教堂索神甫日前乘一軍馬入城守城劉軍謂該營曾失一馬與其鞍　相似强令該神甫下馬將馬牽去索回堂後卽带同教徒多人至營前索馬致與某隊官守衛兵大起衝突該神甫卽以軍隊仇教等情電北京公使及漢口領事作爲國際交涉黎公爲顧全邦交起見責成劉仲文辦結詞頗嚴厲劉卽下氣怡聲謁該神甫磋商巳將所指之攔馬行兇兵士責革監禁並將該隊官撤差看管索尚不允復經劉軍統將隊官排長守衛司令等官槪行刑責監禁三月該營管带京撤差看管其馬則鼓吹送還由營前放鞭直達教堂以示體面詎該神甫猶堅執不允要求將管带以下各官處以死刑並索賠教民受傷調養失業撫卹费甚鉅劉無法處理乃電禀黎公請與該領交涉黎公因此案駐京某使巳向外交部詰責民國初立不可與外人失好爰派府内參議朱漢章率同慣辦交涉人員三名赴襄調處聞昨得朱君電禀謂索因與劉感情甚惡故爲苛求今彼等與之談判其願和平了結云 
[永明𠞰匪之露布]  
　　湖南永明縣匪股情形曾誌前報昨由該縣知事龍磊電禀都督云勘電敬悉十三隊未到僅將三隊調來一哨塡防縣城前三十一號廬管带督十四隊進攻源口與匪鏖戰五六小時幸預約桂軍合剿將匪追出大田沿途擊斃匪黨未得確數仰託福蔭我兵無損古調靑溪各匪股均聞風竄走因雨大天晚廬回保桃川桂軍李管带代守源口昨一隧又調來一哨廬請開赴前敵再合桂軍分途追勦己獲匪目六人就地正法 
[湘省禁烟新條件]  
　　湘都督致雲南貴州四川廣東廣西各省都督電云敝省禁煙事宜早經督飭禁烟公所認眞辦理尙著成效昨政務會議　謂禁烟一事非带有强迫性質難　　功　禁吸禁種禁運三端均須立定方針俾有一定辦法而後不至漫無頭緒茲將議决辦法　陳如下（一）禁吸查此項前經明定章程無論何項人等統限於本年陰曆五月底一律戒盡現爲期伊運所有土膏届時自當照章停賣自陰曆六月初一以後則將所剩餘之土膏槪行燒絶附設之專賣處亦於是日撤銷其禁烟公所機關擬仍存留三個月專　查調驗吸烟之人是否確已戒除盡淨有無偷吸情弊至陰曆九月初一卽將禁煙公所取消嗣後如遇有偷吸悄事一經查出卽處死刑以昭炯戒似此切實辦理於禁烟前途庶免因循貽誤之咎（二）禁種查此項業經該公所派員分赴各府順州縣會同知事派率軍隊下鄉拔苗盡淨嗣後如有私種情事卽行重罰以期絶種（三）禁運查此項分土藥印藥兩種印藥一層巳電請國務院曁外交部與英使商酌禁止運入湘境至於土藥貴省每年輪入湘境者甚夥今敝省旣經議決嚴禁辦法所有貴省土藥擬請嚴飭禁止運入湘境售銷卽運往他省向由敝省境内經過者京請飭改道運行以淸界限而免淆混若奸商私運入湘境無論該土是否貼有印花卽行嚴拿懲辦處以極刑除電國務院外特請查照辦理貴都督熱忱愛國夙所欽仰知必樂爲贊同也仍祈示復爲盼 
[厦門近事記]  
　　創辦防疫醫院　厦門當春夏之交每發生疫症八九年來年年如是而迄無一防疫醫院之設立誠衛生上大缺點也近日因疫症復發死亡相繼且傅染甚速患者每不終日而死是以各紳董發起開設一防疫醫院專治染疫之人惟聞入院時須先繳十元保証金以備死後棺殮之費殊可異也 
　　實行禁烟政策　厦門華洋雜處禁煙不易着手故厦當道迭接閩省禁烟公所文催未能開辦現議會已公衆原觀察爲禁烟正監督陳民政長爲副監督業經出示自六月十五號起派公正司事調查吸户並癹吸烟憑照膏店二百家則勒閉六十五家祇發一百三十五家牌照限期全停并頒禁烟章程若干條云 
[斷結蕪湖碼頭夫爭執案]  
蕪湖碼頭夫向有山東帮金斗帮壽帮之分前淸時三帮共設有益利公司以期有利同沾之意詎有鄭九紹者乘民國建立之時稟請開辦通濟局不准東帮下河搬運於是東帮忿甚大起衝突雖經兵隊彈壓得未釀成激烈風潮然由是而各帮遂懷暗殺主義計金斗帮被暗殺者七命而東帮亦彼暗殺二命昨經行政官禀報省垣由軍政司特派專員前往查辦現已雙方遵斷飭將通濟局撤銷仍令各　傭力執持前淸執照營業并一面訪拿暗殺兇手懲辦以息爭端而彰法紀 
[議建潯皖光復紀念亭]  
　　頃贛省李都督有咨文到皖謂上年河皖光復時陸路各軍隊首先響應惟海軍各兵艦仍游弋長江多未反正故沿江各砲台關係最爲重要幸經河皖砲台統領戈君克安叄謀劉君炳 
勳與諸將士死力把守堵截各兵艦不得任章上下復設法勸導次第歸順得使大功告成現在大局底定各軍隊以戈君等光復有功禀請將潯陽延芝山舊有端方瑞徴所建这廬山揖亭重加改建名曰潯皖光復紀念亭將戈君等功績并調查革命事實記載其上以誌永久聞柏部督已准咨照立矣 
[李都督愼重公欵]  
　　江西李都督通飭各屬文云查前淸藩庫發典生息各款均係由縣轉發每典存有若干每年應繳息若干息交何處動用繳至何日爲止各縣當房有案可稽現在贛省財政困難己極此項原有存欵立待切實淸理以備儲濟而免侵漁除諭財政司遵辦外爲此令仰該縣遵照上闰各節限令到五日内詳細開單呈府備案另繕一份送財政司查核事關公欵毌任弊混虧欠亦毌稍涉逾延致干咎戾 
　　前淸江西候補知府彭騰瑞辦理吉安鹽局虧空公虧五萬有奇迭經嚴追延不繳解現經派員調查彭氏在吉所開豐年錢莊股本巷鉅即經駐吉巡防左路統領楊君祖時就近督兵查抄得洋五千餘元以及銀票簿據備抵公欵嗣據粤商公電李督謂此店孫何曉峰彭　然謝瑤石羅茂生四人合夥開設不能以彭一人遽爾牽連各股東言之有理以致李督深韙其說特電楊統領飭其詳查簿據核明彭股若干全數提繳其餘仍還各股東俾公款旣不損失各股東亦不牽累該店所出錢票另飭朱府知事會同商會極力維持觀此可見李督體恤商艱之一端矣 
本埠新聞 
[參謀部之交通計畫]  
　　滬軍都督通令所屬各审司令長官云案准叅謀部咨開據第四局呈稱本部成立伊始籌備孔殷凡關於軍事交通以及通信各事亟須詳細調查以便參考而利進行查自起義以來南北地勢不同交通方法各異所有關於陸路鐵路之輸轉汽輪民船之進行以及郵電往復氣球使用諸成案並關於後方交通諸勤務等各軍司令官籌畫精詳加以實際經騐成績昭著諒有可觀應請咨行上海都督轉飭所屬各軍司令長官將此項關於交通各事務成案並所編圖表等件抄錄全份呈由上海都督移送過部借資參考實於本局交通計畫裨益良多又交通一項爲軍事要圖各軍司令長官經此次作戰之後凡關於交通事項或改良或整頓或創設應如何妥善之處并請各軍司令長官陳述意見以便推行各等因據此查所呈各節自係爲軍事交通亟謀建設力圖統一起見洵爲本部至要之圖相應咨請貴都督查照即飭所屬從速辦理並希先行見復等因准此合行轉令仰即查照咨開各節從速辦理呈送來府以便彚齊轉咨是爲至要 
[查究磗瓦認捐公所之浮收]  
　　磗貨船户以上海磗瓦認捐公所違章浮收特舉代表呈請江蘇都督澈查究辦茲奉指令云呈及另電均秋收海磗瓦認捐公所違章浮收大屬不合前據閔厙稅務所長來電曁該所長復電己分飭赶速會商妥善辦法呈報核奪在案據呈前情應由上海稅務公所澈底查究切實整頓一面仍遵前令辦理此令抄呈及稅單並發 
 
 
 

Page 7

 
 
[接收華洋裁判所之報告]  
　　上海地方審判廳爲接收裁撤之華洋裁判所文卷等件咨會交涉使文云案照本月十四日本廳接奉江蘇都督第九百十六號訓令内開六月八日准司法部咨開以華洋裁判所之設未免有違約法咨請飭令該民政總長將所設華洋裁判所立卽廢止等因到本都督府准此查該所旣奉部文議裁自應照辦除另文訓令該民政總長轉飭籌辦外所有該所文牘卷宗曁一切關於結束事宜應即由該廳就近接收妥爲商辦合行訓令令到該廳即便遵照并將辦理情形具文呈報勿延此令等因奉此當經本廳備文照轉華洋裁判所應將南市閘北兩所文卷人犯檢理完結移交過廳旋准民政總長知會經本廳派員於本月二十五日二十七日行後前往閘北南市兩所分别照章接收管理除呈復并照會英法公廨查照外合行備文咨會貴交涉使　煩查照轉移各領事接合望切施行 
[防禦第二次臭風潮之佈置]  
　　　防全軍李統領訪聞挑糞鄉人因反對淸潔所事尙欲向各行政署要求撤消是以命令滬防第一第八兩營及滬軍營等分段防範已誌前報茲悉莊王楊三營長已於前日會商第八營王管带以所部係屬水師各師船分駐浦灘各處各糞夫如在浦灘一带滋閙自可担任防禦而滬軍營楊管带的部之步兵向駐製造局及南碼頭與瞿眞人廟迤西至日輝橋等處嗣後再有糞夫閙事應令兵士嚴加彈壓其第一營莊管带業己遵飭擔任無論城厢内外各處如再因挑糞擾事立卽率兵馳往拿辦現已將分任保護各情呈復李統領查核矣 
[宋如玉不能辭咎]  
　　承辦西區中區淸潔事宜之宋如玉至上海地方檢察廳呈訴胡海桃等毀諭違抗糾衆搗掠請求究懲等情昨由該廳批示云訴悉爾承辦淸潔事宜被鄉民聚衆搗毀房屋毆傷多人前據爾來廳呈報業經本廳履勘在案淸潔關係衛生實爲地方行政之要端旣經民政總長李市政廳長莫批准給示開辦在先中西兩區自行續辦以期一律該鄉民等竟敢聚衆暴動毀屋傷人公然擾害不法己極現在獲案解送之曹阿全沈阿弟朱全福吳耀琪等十餘人本廳正在研鞫訊取確供詳細調查以期有犯必懲無辜免累茲據來訴稱胡海桃吳綏之吳祥根有糾唆地痞搗毀情事本廳察核胡海桃等旣經公舉爾承辦淸潔在先又在該所允充挑夫頭領其已享有權利可知且調查吳祥根家於二十一日被百餘鄉民擁至向其爲難逃至地保曹紀臣家即赴民政署具禀聲明請究有案此次鄉民等之暴動果然不法至爾之辦理不善亦難辭責究竟該三人有無唆糾姑候傅案質訊 
[體恤房東之文告]  
　　上海縣民政長吳君與滬南市政廳長莫君會同出示云照得城根房屋如有碍及工程者應行拆讓並非一律拆凈業經一再曉諭在案茲據各房主報稱因前次誤傅有一律拆凈之說以致房客停租不付請再曉示各房客照常付租等情查城根租户現在無須遷讓者自應照付房租以免房主受虧爲此示諭各租户一體知照 
[米麥稅又須商議]  
　　上海米麥稅一項前由江蘇都督指令暫停一月期滿再行酌核在案前因停稅以來一月屢滿而米價仍未鬆動爰由貨物稅總公所所長張壽鏞君函請市政廳長轉請滬南商會各攻事調查情形議復核辦 
[是爲中華民國之國旗]  
　　民生國計會會長諸宛明呈滬軍都督文云竊維民國建設伊始百廢待舉提倡國貨尤爲當今最要政策乃觀全國人民均以舶來品爲日用之需甚至至尊至貴之國旗亦以洋貨爲之不特利權外溢且亦損辱國體若不亟爲改易未免失之甚鉅並亦貽笑鄰邦本會提議及此同深浩歎爲特切囑開設余萬成布號之本會員仿製土布國旗若干面除分贈報界提倡外合行呈送貴府高揚敬乞大都督通令闔省商會曁軍警各界如用國旗須以土布爲之以歸一律不特漏巵可塞卽國體上亦與有榮光合具理由呈請察核施行 
[覆審常熟盜案]  
　　夥刧常熟蕩口鎭許鳳標家衣飾巨臟之盜匪陳德生陶紀法陸阿二熊福標王漢卿張少蘭趙恒明並盜婦陳王氏等由捕拘解公共公堂押候將法界南市兩處拘獲之同黨提廨再行質訊在案昨晨由廨復訊先據中西包探禀明緝獲情形並稱起案贜物巳由事主認明法捕房提到各盜均己供認俟訊明後一併起解等語旋據許妻王氏供稱該盜等於舊曆五月初三日開來匪船多艘先將鎭上栅門關閉四處均有盜匪持械守候當有盜匪數十人將面塗抹擁入民家將各人縛住各執利器逼令說出藏金之處並用火將婦人胸前並一管賬人燙傷計被刧去約值萬餘金尙有婦人房内與兩媳及夫妾房内之現洋約四五千元請爲嚴究訊之陳陳生供稱前在鐵血隊効力後至常熟開設米舗並不爲盜陶紀法陸阿二供被悞拘所有瑪瑙鼻煙壼等物係在路上拾來訊之陳王氏供與陳德生姘識向住滬北餘不知情熊福標供在漢口交通部當差因病告假來滬醫治王漢卿供在漢口城隍廟開雨傘店來滬找友張小蘭供由漢口來滬欲至高昌廟訪友蔣費安致被悞拘趙恒明供在蕪湖開設茶館因胸兄在滬從軍是以來滬並不爲匪王襄讞與美韋副領事復向該盜等一再研詰矢口不移諭謂原贜確鑿且經原告到堂證明未便狡賴着分别押假備文連贜解送常熟檢察廳歸案訊辦 
[約翰學堂定期放假]  
　　梵航渡約翰大學堂定於陽曆七月六號（禮拜六）暑假是日四句鐘各學生軍式體操五句鐘請人演說并給正館備館中西學畢業證書昨由監督卜航濟君柬邀中西教育家届時前往參觀 
[製造局内之大魚]  
　　製造局中池塘内於前日大雨時躍起大魚一尾靑灰色逞黄身長七尺有餘下有四足頭與身叚圍圓約二尺左右其尾稍細其頭略扁形似穿山甲惟魚鱗甚細當爲船﨩巡敬見而捕獲嗣經陳會辦得悉仍令養於池内戒勿傷害 
[體操學校將闰手工補習所]  
　　中國體操學校開辦以來成績昭著近又以民國學制列教育手工爲必修科爰於暑假期内設一補習科以期養成手工教師爲改良工藝之預備 
[新舞台大會患預誌]  
　　光明學社因經費支絀商請新劇專家徐半梅龔曼翁二君於陰曆五月十六日在新舞台會串（猛回頭）全本聞該劇前在漢口合演時觀者幾無容足之地甚至有襆被寄宿戲園以冀下日得飽眼福者亦可見是劇之價值矣 
[女子參政急進會演劇籌費]  
　　女子參政急進會成立以來經費奇艱該會主任乃約請女界同志及日本著名新劇專家於陰曆本月十五晚假張園演唱各種新劇並佐以各種技藝歌舞活動寫眞中外熖火等即以所得戲資充作經費以圖發展 
[帽業會議紀要]  
　　前日下午工黨帽業丁永佑等邀集該業領袖姚漱菴陳永康馬倬雲於城内邑廟飛丹閣集議一切先由王鳳儀提議謂製帽之料須用中國貨物以防利源外溢繼由工黨職員朱煥章演說謂刻下帽業各號冬季便帽存貨甚多倘一旦去舊從新損失頗鉅勢必灰心各界如能俯念商艱暫用存貨則帽業之受惠多矣一時聽者鼓掌如雷至六下餘鐘始散會 
[强盜和尙之誣攀]  
　　大劉家宅黄阿初者錦炎等家被盜搶刧一案曾由滬防李統領飭探拿獲還欲僧人姚光發及僧人德廣訊供承認己誌前報所有牽涉之顧三福林老三二人亦巳由探拿獲昨經司令部莊副官研訊據供顧三福係無錫縣人林老三係湖北人現充浦東碼頭包探並無接濟盜匪情事且與所獲之姚光發德廣二盜素不認識莊副官恐春狡猾旋令身穿便衣之跟隨三四人並將顧三福林老三二人混入併站堂上飭令二盜指認詎該二盜目定口呆難以辨認顯見誣攀遂判令二盜卽送檢察廳寄禁候將所搶贜物吊齊即行槍斃一面諭飭顧林二人退去 
[楊管带誥誡軍人]  
　　派軍營管事楊錦堂昨出六言示諭如下　照得我營駐滬　屈計巳逾念稔　不論市鎭城廂　防地尙稱安穏　所有軍紀風紀　務各留心自忖　凡屬不法行爲　在在應宜警省　無事在防演操　有事奉公惟謹　近聞滬江軍隊　内多聲名傷損　爾等均有資格　保全名譽要緊　倘中不遵勸誡　惟有執法嚴懲 
[紫金小學之贊助員]  
　　城内紫金兩等小學校（在廣福寺後院）係於今年由九舗同人創設該校經費本無的欵全賴該舗及附近熱心家量力資助茲探得該校有基本贊助員二十一人每員於本年分認常年經費洋五十元已次第繳足茲將姓氏錄後　郁屏翰　蘇冶生　胡鹿湘　顧卓夫　陳維周　金秋孫　沈春芳　胡少耕　殷　田　夏應堂　鄭蓉芳　朱啓新　蔡天發　薛穆如　宋志純　陳坤倫　符秉剛　顧益之　姚伯鴻　張緝甫　瞿顯廷 
[周阮二烈士遷葬之地點]  
　　山陽公民曹堂牟佐中葛殿臣蔣緯瞿克慶陳廷杰張冰等十人至滬軍都督府報告云竊前據周人菊等呈請以山陽城内淮安衛廢署改建周阮二烈士專祠嗣以該署巳改建寳業學校未便遷讓由冰等查淮城西南隅有占開元廢寺並無住持僧道居住報由民政長出示將廢寺改建二烈士專祠刻巳立案開辦謹此報知至二烈遷葬地點查出陽南門外有前淸廢教場基地一所地畝廣多該地在數十年前前淸　督駐節山陽五年大閱之地嗣漕督移駐淸河遇五年校閱之期卽就近在淸河教場校閱間或在山陽新城新關之大教場遂廢置爲無用之地迄今數十年鞠爲茂草旣甚可惜慎民佔種亦屬非法茲擬指劃該廢地十畝爲二烈士遷塟地點以一半奸築墓地樹藝松揪一半種植旱糓爲當年祭掃及守墓人辛工經費揆諸事事實爲合宜爲此報告都督廢下懇求准如所請指令山陽民政長照畝指割並懇移知江蘇都督立案（下略） 
[嚇詐徐厚餘之結果]  
　　揚州人虞迪人與張德標石在安等携带手　　刀深夜闖入公共租界福建路普慶里五十四號門牌前淸候補道徐厚餘家恐嚇訛詐被徐控奉公共公堂迭次訊供收押在頞昨晨十時復經聶襄讞會同英翰副領事升座特别公堂研訊先由被告代表菊池律師詰問被告何日由原籍來滬並發生此案之理由卽據虞迪人向堂上聲稱前淸時代在東三省候補於舊歷三月念三日來滬寓居四馬路吉陞客棧内我之姑母嫁與徐父爲繼室曾受誥封姑母死後徐願丁憂詎徐因其生母未受誥封不肯丁憂要知前淸定例無論妻妾均有誥封且我來滬五六日曾與徐談及此事已有頭緒此案因四月念三日與庽居密勒路念三號門牌之日本友人哈利等同至南海路冰吉東洋酒館内飲酒後復至哈利家内暢飲以致大醉回庽後思及繼母一事心不能平當作書囑友人之僕張德標送去回來並無秀復一時酒性勃發怒不 
可遏遂带軍械與張及家丁石在安同至徐處詰責其時酒醉殊甚所作所言均記憶不淸所有手槍刺刀係留學日本時購來巳有五年在家時常爲切菜之用當時在原告家内如何情形前堂已由原告律師聲明與徐素無仇𨻶惟爲家事而己至租界内不准携带軍械我實不知有此定章惟酒後闖事前在南洋端方處並在東三省亦有數次實係爲酒所悞求請明鑒旋由原告代表丁榕律師駁稱被告姑母係徐父之妾被告稱是繼室僅係口述不能作憑且其所带之刺刀鋒利異常並非常用之物請爲研究聶襄讞諭謂虞日本公堂訊辦带械嚇詐案件已有數起均判押西牢三五年不等爾本應重究姑念兩造係屬親戚向無惡國原告亦不欲深求可以從寛遂商之翰君按照携带軍械違章例罰洋一百元如無力繳洋改押三月張石二人各罰洋二十五元與手槍刺刀一併充公無力各押一月了事 
[嚴文昭不認吞款]  
　　浙江軍政府代表董珠聯方錫章控前淸平湖縣庫書嚴文昭　吞公欵銀三萬餘兩一案昨經公共公堂提訊董方兩代表投訴前情請予带回歸案訊之嚴供在該縣充當庫書已十二年去秋光復後將一切進出欵項交明内帳房迨至十月初八日據陸計兩科員稱所繳之欵不符將我弟兄房產查封因恐被押是以來滬並不捲吞關讞員商之美副領事强君强君以原告並無實據擬將被告釋放關君則以案關捲吞公欵未便遽釋着交妥保候函請浙江都督將册據檢齊送廨聽候預審明白再行解回歸案訊辦 
[再誌花烟間内之命案]  
　　麵館堂倌徐阿根因與葉阿文在小東門外四十五號門牌花烟間内爭風起　遽出小刀將葉戳斃已紀前報昨經法捕房將徐解廨訊究屍兄葉文桂葉文才亦到案候示並請伸雪旋由一百六十二號華捕傅同煙妓王金寳卽王張氏投案作証質之徐供認不諱判令還押候商明再核王妓仍交原保候示 
[陳玉麟與女師範生之關係]  
　　浙江人陳玉麟前在四川與成都女師範生鄒氏易氏二人同日自由結婚前年偕來滬上初寓鹿鳴旅館嗣因經濟困難移居火車站附近慶祥里近因虧欠友人張平洋五十元不還被張前日與另一欠户傅動成在閘北與張相遇扭入三區由傅代表探追張復至陳寓邀鄒易二氏到區控稱被陳揮霍去四五千金今置不顧卽經蔣區員略訊一遇令氏等退去遂將張傅陳三人解至警務公所預審處移解裁判所昨由孫所長提訊據陳玉麟之叔陳景升投稱伊姪夫婦向來和睦被張傅二人從中播弄離間不知是何居心請究張供被陳借去洋銀不還是以控追訊之傅供因見二婦受陳之愚是以帮同抵控訊據陳供認欠洋屬實現尙無力措繳孫所長以兩造均居租界應赴公共公廨起訴惟傅不應插身多事着罰洋十元充公陳玉麟交其叔領回管束正判斷時忽有四川同鄉會代表甲乙二人投案聲稱鄒易二氏已在城内審判廳起訴請將陳玉麟拘留聽候移提孫所長以二氏起訴准否尙未可知斷無先行拘留之理且夫婦（按一夫已有兩婦）不睦係屬家事並查二氏籍隸湖北江寗亦非四川同鄉會所應干涉所請未便准行諭令退去 
[華豐布廠改換商標]  
　　華豐布廠呈滬軍都督文云商等處近年洋布暢行金錢外溢爰招集商股在上海大南門外馬路橋地方創設華豐布廠招募女工開機織布將及三年所出布疋與洋貨無甚差别花樣日漸翻新早爲滬上紳商各界所稱賞近來銷路漸遠非但内地各省客商爭相定購卽南洋新加坡各埠亦常函電紛馳匯銀定貨似此土貨暢銷旣可以添招男婦養贍内地之貧苦工人且可以挽回利權抵制外來之梱載洋貨我都督行將　握工商要政此等布廠一舉數善想亦我都督所樂聞惟是貿易向以商標爲重如果價廉物美尤須刊定商標以取購者之信用本廠向以雙龍牌信行遠近現擬改刊國旗牌俾遠近客商認定交易但恐奸商見利忘義或仍冐用本廠雙龍牌或亦隨易國旂牌以低潮貨色欺蒙南洋各埠僑商致碍本廠名譽用特呈請都督給示保護倘有奸商冐牌情事當依商律禀究仰懇俯察商情恩准給示保護俾本廠懸掛門首并照刊於國旗商標之左方以遠傅海外使僑庽外洋各埠華商咸喻我都督保護工商之盛意實爲　便 
[道士盜賣關帝廟]  
　　本邑西門城上大境廟内向有關帝殿一所估地十餘畝前因住持羽士蔣慶榮有私行盜賣之說當被同仁輔元堂查知函商市政廳長着令交出方單驗明發還並令具保不許私賣在案茲蔣又乘拆城塡壕地價增漲之際濳行盜賣事爲市長訪悉特卽知照裁判所迅提該羽士到案究辦以重公產 
[索還福安小輪]  
　　滬車都督令行光復軍李徴五君文云案准程都督電開江北海州一带盜風甚熾屢請　派小輪前往梭巡以戢盜風本省小輪或損壞不堪或留用他處現在並無一輪可撥查有皖省留用之福安小輪當經留滬供差此時海屬需輪甚急祈卽飭查交還以便遣派等因准此查福安小輪向歸光復軍差遣現在地方安　似無需用之處權其緩急自應交還爲此令知該統領仰卽查照 
[尙賢堂之外交演說]  
　　本月二十八日下午八句鐘法界寳昌路尙賢堂請南洋華僑孔天增君演說中國已往未來之外交政策孔君熟　外情此次演說必於民國外交深有裨益也 
[通俗宣講社舉行一周紀念會]  
　　通俗宣講社由顧翕周顧旭侯遠頌豐三君發起組織茲届一周之期特定陽曆六月三十日卽陰曆五月十六日（如遇天雨改於下星期舉行）午後二時假座南門外中道橋南貧民半日學校新校所内開一周紀念大會刻巳由該社總庶務袁君頌豐佈置一切矣 
瑣聞 
[城内]  
　　民政長批示○水木工業公所顧家曾等呈批來　閱悉查此案前據永諧堂磗灰公所業董代表吳炳熊等呈稱挨船售貨關係行業請　令改良俾息紛爭等情業經照會灰船公所董事查照將改良方法妥議具復核奪去後迄未復到茲據牘稱挨船售貨於該公所有種種　碍等情似屬實在候卽照催該公所查照前案從速議復以憑核奪可了　旅滬不北保安曾代表賈新呈批續呈并帖抄及暫章均悉查前呈並未將會章附送無從核辦嗣准警務長以該會宗旨不合巳經飭令解散等情正在核批間茲據續呈聲明與倪國幹毫無關係粘抄　批暫章呈請備案等情前來究竟該會宗旨辦法如何候照會警務所詳查核辦可也 
　　地方審判廳刑庭批示○陶李氏爲伊子陶衢舟衡准綏刑呈奉批示云據稱爾子生長在三林塘西市成婚後至杜家行買房營業云年至斜橋地方教授蒙學其繼妻屠氏母族在西門因挈妻同住斜橋其舊宅在三林塘西市至職業據稱杜家行西市小學校欲延其爲教員又云今年春在巢堃律師處爲書記因訟停歇呈稱一切陶衡舟仍無一定住所職業核與刑律宣告緩行之要件實有不合所請緩刑之處應不准行 
　　地方審判廳民庭批示○黄悅耕呈請停止執行等情昨奉批云仰候照行初級審判廳停止執行該抗告是否准理該律師應迅速於奉到高等廳批示後即行呈明以憑核辦 
[南市]  
　　警務長告示○照得各區巡士時有因地方之請求派往彈壓者亟宜明定章程俾免互相推諉貽悞要公茲經擬定簡章六條出示曉諭仰該巡士等務各遵守此次所訂章程勤愼從公勿得貽悞計開　一本區界内有請派彈壓者卽照指定差數派落差巡士前往彈壓　一彈壓費每差（四小時）每名計洋一元多少照此類推其有因公請派彈壓者抽上差巡士前往不收彈壓費　一巡士彈壓以指定所在爲限如婚喪等不准隨同車轎靈枢沿途迎送　一巡士彈壓照號次之先後輪派周而復始　一所得之彈壓費每四個月分派一次以元月爲始　一彈壓费提二成給巡長派去巡士得以八成分派 
　　市政廳批示○邑廟春風得意樓禀批禀悉園開放夜市俾遊人得憇息之所自無不可惟灘簧書場須遵照取締規則八條辦理若或淫穢之詞或過夜間十二時以後仍當照章分别懲罰吊銷執照切宜愼之茲站准給示並候咨請警務長隨時查察可也 
　　各有不是○婦人王小妹卽蘇　氏扭某土行夥潮州人郭玉成同姘婦孫二寶至裁判所控稱前代說合令孫二寶與之私識同居吳家弄内後因孫之本夫吵閙遂央地甲勸郭出洋三百元遇割當時郭短少洋一百二十元由我轉向陳悅盛碗店主陳少堂商借付給後祇還過三十元尙少九十元並代租木器洋二十元現忽逃避　賴尋獲扭案求究陳亦投案請追借欵訊之郭供前因王小妹在善堂朦領小孩賣與廣帮中人爲嗣是以相識至商人所娶之妾孫二寳議定身價洋一百二十元早巳付淸並無託伊代借之事質之孫婦供亦相同裁判員以兩造各有不合大加申斥判各交保候查明再核陳斥退候示 
[閘北]  
　　須　地保○許雲祥控　雲章騙單盜賣一案昨經孫所長提訊不認判許邀到蓋戳地保再行質訊 
　　塗改方單○陸章林前將二分田單一紙向瞿和尙抵洋四元詎瞿塗改一畝二分轉押與張慶祥得洋十元被張偵知向論瞿己逃避遂卽投報裁判所於昨日傅陸質訊判陸繳洋贖單候提　到案再核 
[英租界]  
　　勿再虐待○北河南路四百六十七號住户陳薛氏因將五歲女孩凌虐受傷經人函報捕房於昨日派探將氏與女一併拘解公堂請究被告延律師　信惇並令傭婦商李氏上堂証明該女係氏所親生面上傷痕係在月台上跌傷且氏近有神經病請爲從寛斷結判罰洋十五元交保將女領回以後不准虐待 
　　一再凌虐○周曹氏控夫周雙林行兇等情由廨判周具結將氏領回不准虐待在案詎氏回家後問與其母張氏仍將該氏毆打昨又控奉捕房解廨經中西讞員訊明判張氏開釋周罰洋五元着再具結覔保將曹氏領回旋又由周母投稱曹氏巳被其母葉氏領去奉飭傅諭交還如違提究 
　　何不往領○軍人王海於陽曆本月十八日違章带刀走入租界由捕带入捕房存洋十元保出次晨經公堂傅訊不到着罰洋一元充公然後將刀發還茲因爲日巳久不往領取昨由捕房禀明公堂奉飭如一月内再不往領卽將刀與餘洋九元一併充公 
　　又　價賣○裘生來曾將髮妻商桂英賣與住居楊樹浦之甬人高連生爲妻前日復串同其姊將高氏誘出另圖價賣現氏逃入濟良所求援昨晨由所送案並由捕房傅同氏夫與高到案質訊一過判氏暫留濟良所餘人暫釋候下禮拜二復訊核奪 
　　曾否唆使○湖此路迎春坊三弄妓院鴇婦林李氏（卽林寳珠）控狎客陳市水唆使妓女十二樓捲取金表金練逃往漢口一案昨經公堂復訊林鴇偕　奴林阿玉大姐阿五寶上堂訴明前情訊之陳延日本律師上堂辯護判陳交原保候查明實情於下禮拜二再訊 
　　作頭受罰○新閘路十五號門牌某洋人探木作頭經同源行兇等情昨由捕房解廨請究經供原告囑修房屋言明價洋三十五元屢索不付反控行兇請察判經罰洋十元充公并令具結不准再往吵閙一面着原告在定價内提洋四元另雇他人修理餘洋悉交捕房轉交被告領取 
　　督同算賬○新閘路大順公南貨號股東胡光鏞控該號經理顧維章匿賬營私等情前晚由廨訊供各執判顧交原保限卽日將歷年賬簿繳案並着各邀公正人於一星期内來廨聽候派人督同算明賬目再核 
　　翻控無效○三新公司股東趙子和前控王標士行竊等情當經公堂訊明係股東紏葛將案註消着趙另行具禀控告在案乃王以趙誣良爲竊心實不甘禀請究誣而趙亦以王虧空帳欵等詞投廨起訴前晚傅集兩造經聶襄讞訊供之下以前控竊案早經訊明註銷王標士何得妄自興訟應卽將案註銷至趙控王虧空帳欵因供詞各執候傅人証於下禮拜三再訊 
　　勒還借欵○粤婦陳唐氏因不還吳捷元借洋三百四十六元被控前晚經公堂聶襄讞訊供属實判交保限一星期繳淸 
[美租界]  
　　不期而遇○匪徒陳兆貴前拐江北人潘某之女孩當時由潘尋回陳巳逃逸昨潘領女在途行走適與陳遇扭控捕房押候究辦 
　　逃失婢女○崇明路三十二號住户何阿根昨報捕房云有婢名春喜忽然逃走請爲查緝 
　　拐賣女孩○住居西華得路之王劉氏有女五歲日前被同居王阿大王阿二拐出變賣昨報捕拘押候辦 
　　補領執照○西華得路三千四百九十六號義和理髮店油漆門面未領執照被捕拘禀捕頭飭赴工部局補領 
　　俄人拐騙○俾人某因拐騙銀洋案被控捕房昨經西探緝獲拘押候送俄署訊辦 
[法租界]  
　　合股紏葛○周金奎投廨控稱前與粤人卓質庭在某報　行合做買辦由卓出面商人曾出股本銀二千兩閱時未幾卓即逃往廣東後由方姓等接辦旋亦不别而去所有商人股本　被卓等吞没請爲迫究質之卓供尙有值價數千兩之貨物在老大昌洋行未出曾被該行具控並無吞洋情事判交保候查明大昌之货再行核奪 
　　車寓賣烟○捕房查得崇明人張阿金所開之車庽有私備燈槍售賣洋　情　卽將烟具抄出解至公廨經中西讞員訊明判罰洋廿元充公如無力繳洋改押兩禮拜 
　　各執一詞○地販莊永泉因與同　趙培生合販地皮紏葛涉訟昨經公堂集訊趙供此事已在公共公堂互控將案註銷今又投案誣控求察　讞員以兩造各執一詞　趙交保候查明核　 
　　限　理楚○孫夢泉控胡炳生不還往來米洋一案昨經公堂傅訊　供祇欠洋二百念六元判交保限一月理明 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新孟子二章] [  澍棠]  
　　凉叔見錢大王王游於海上顧長三么二王曰賢者亦樂此乎凉督對曰賢者而後樂此不賢者雖有此不樂也 
　　詩云經始陽臺顚之倒之大小挾之假情投之經費弗惜大少拿來郎睡靈右如狗俯伏麀鹿濯濯白鳥鶴鶴郎睡靈竅於牣魚躍妓女以錢力爲摟爲抱而人歡樂之謂其牀曰靈牀謂其寢曰靈寢樂期有冶容誨淫今之人於妓最樂故能樂也 
鄉人曰年歲甚荒子與女皆亡民不管其皆亡旣有花天酒地豈能不樂哉 
[新論語] [  何立三]  
　　子曰賭而時贏之不亦悅乎有女自遠方來不亦樂乎人不信而不用不亦軍用票乎有子曰其爲人也吝嗇而好腲捐者鮮矣不好助捐而好救國者未之有也 
志士助捐捐集而債輕助捐也者其救國之本與 
[野鷄樂倣教子生唱慢板] [  天荒]  
　　小東門　打野鷄　二百大錢　困一夜　值千金春宵一刻　恨只恨　楊梅瘡　毒氣攻心到如今　害得我大少好苦　野鷄　想當初效鴛鴦　歡樂無窮　爲什麽　好姻緣反成了惡果　野鷄哪咳　这纔是　貪歡娛　貽害終身　樂極悲來　信不誣　昏大少　進醫院袴子脫落　袴子脫　落　先生哪　問一聲　我的病性命如何 
海外奇談 
[擇夫不得主意而死] [  頌斌]  
　　巴黎太晤時報載潑羅維路第一百二十六號門牌有一新寡婦姿首艷絶年二十五歲向在米希工藝廠作工上月中旬忽欲再醮特登巴黎各大報招夫未二日應招者巳有九百六十八人婦始而大喜繼而細心選擇覺滿眼情種人盡可夫選擇一星期之久心旌搖搖莫知所適則又自怨不己卒至服毒自盡亦可憐矣 
尊聞閣詞選 
[爲葹心題女照用蝶麟酬唱韻] [  鏡笙]  
　　綠陰淸晝夏初長寂寞苔階鶴步　最好微雲疏雨後一亷花影理琴囊 
　　伊誰綽約喚眞眞霧樣輕箱雪樣身倩女主神名士畫得君佳句更悽人 
[十四夜觀劇於新舞台鄰座有蒼髯霜髩披戎服而掛徽章者與一老妓絮談感而有作] [  息影廬]  
　　昔年遊俠豈知憂今日相逢各白頭我未成名君未嫁他生莫卜此生休暗更哀樂聞歌管重叙寒温脫戰裘名將美人誰見老繁華一夢况靑樓 
蝶麟酬唱集（續） 
[七疊韵] [  瘦蝶]  
　　秋風秋雨客途長喜得吟身尙迪康郤恨雙瞳迷咫尺欲從君乞眼明囊 
　　好歛鋒　養爾眞天教鍊此歲寒身紫琅峰下一拳石突兀孤高最可人 
[和韵] [  峰石]  
　　哀鴻徧野杞憂長三異何人魯仲康无量衆生无量血換他官秩飽他囊 
　　安得然犀温太眞燭他世界萬魔身蛇神牛鬼紛紛現偌大神州不見人 
[八疊韵] [  瘦蝶]  
　　醉月迷花策亦長　情偶遣步平康個儂早議淸才好爲索新詩貯佩囊 
　　　笑歡啼事事眞明珠　得堂中身願君一掉生蓮舌喚醒靑樓夢裏人 
[和韵] [  峰石]  
　　道路悠悠阻且長廬山風景想南康何當同訪珠溪跡收入新詩古錦囊 
　　著史編詩劉道眞羡君衆濁獨醒身筆牀茶灶閒閒甚自是江湖一散人 
心直口快 
　　以堂堂民國之總理而棄職濳逃以致騰知隣邦嗚呼唐氏民國價值被汝墮落盡矣汝何顏厚心躁若是耶乃謂受人攻擊又恐被軍人暗殺故負氣出亡誠俗語所謂性命要緊也雖然干人所指無疾而死淸夜自思汝能毌寒心否[  立三]  
　　一般遊冶子弟無不以碰和吃酒游夜花園看新戲劇爲正當營業從未聞有提及國民捐一字者豈將來中國瓜分上海必能獨立爲唯一之樂土歟可歎[  冰]  
　　昔日尙存公論今日只顧黨見吾歎言論界之今不如昔巴結　要想做官也投入政黨亦想做字也可殊途同歸外侮瀕乘内憂未己出亡者出亡辭　者辭職存一不死不活之内閣于民國吾爲　家前途一哭 
　　南方日謀裁兵北方反日謀招兵吾欲問陸軍總長是何居心[  平生]  
　　美衣膏食之公僕享國民捐之利益短衣　腹之同胞負國民捐之義務 
　　支欵不報銷已成政界普通之習慣尙何國家之信用足言名譽者吾人第二之生命也信用者國家之靈魂也滿口利國福民滿腹刻公濟私兩雄相爭必有一敗參議院者黨人之言戰　也兄弟鬥於内强盜伺於外此卽吾國之寫眞 
 
 

Page 11

 
 
　　某都督延不赴任其心不可測某某會喜攬政權其隠不可問政權者製造金錢之機器也故人皆樂而奪之[  林星甫]  
戲評[  健兒]  
　　十二夜往新新舞台觀五六七八本要離斷臂入座時正演泗洲城武旦飾水怪者四爭奇鬥勝無一不藝臻上乘而尤以王祥雲之雙鞭更爲出色後從三只半檯上翻下疾若飛烏較之龔雲仙有過之而無不及王自搭新新舞台以來演戲非常認眞前觀其搖錢樹打出手一場藝亦不弱於九陣風也泗洲城各配角武技盡力献出處處着勁中有十六人赤膊而翻歇力觔斗翻陳出新五花八門再接再厲愈翻愈奇觀者歎爲見所未見掌聲雷動四盡燈亦興高采烈翻觔斗以博座客歡（單上本無其名）演至終劇足有一點半鐘之久大舞台素以此劇著名恐亦不得尃美　前矣蓋俊卿一盞燈之鳳儀亭小宴一叚用秦腔唱之蓋身段活潑神采飄逸做工跌宕風流從容之至上馬一場盤旋飛舞　出坐騎　桀之槪更屬得神或以爲蓋於英爽中時露佻健未免　躁余謂呂布原係酒色之徒固窒带三分輕佻氣息身分甚合一盞燈齒雖老而白口淸脆温雅纒綿　　做工純以眉目傅神不涉狎　風格高尙逈異時流王九齡之王允神氣京好惟按之戲情此劇杯酒言歡兒女情長能唱崑曲最妙否則亦宜唱二簧秦腔最宜於悲劇用於此等劇中大相刺謬矣要離斷臂吳王設朝開場麒麟童斷臂後　檯滖用描摹痛入心窩之狀煞費力最做工以此段爲最佳在慶處開妻被殺直仆地上敏捷絶偷情景逼眞剌慶後白口悲壯沉鬱淋漓蓋致董長淸之慶忌神氣甚足惟唱工白口字眼太含糊苗勝春之子胥探監一叚做工欠嚴重二獄卒需索陋規信口胡言相國在前不應如此放肆林　卿去要妻臨刑時寃屈之　悽惨之狀不能盡　描出殊爲缺憾此叚又佈雪景雪花霏霏景絰頗妙然劊子手單衣　腹立於場上殊與雪景相水火也 
　　更正昨日戲攷中椒邱訢誤作椒邱訴又要見其刁詐諂侫句當改作被離見其刁詐諂侫 
小說 
[短篇小說民政署] [  龍去冬作]  
　　臘鼓鼕鼕一籌莫展寒士生涯長歌當泣嗟乎余生三十未遂封侯筆墨因緣所如輒左悵望前途曷勝悲咽 
　　無聊之極忽獲佳间蓋余父執某現爲某民政署總務課長介绍余帮辦文牘馳書速駕涸轍之魚頓逢時雨讀者諸君當知余此時之樂實不可名狀然一轉念竊又憂從中來蓋余於文牘用非所長恐五昌京兆難以暖席繼思余父執以州縣起家素精此術旣爲佐治從而學之計亦良得乃復愉快 
　　時舊曆去年十二月十八日也人情一朝得意便生種種妄想余此時心中萬念起落不能自制又恐稍一稽延此席或爲捷足者所得乃急整裝前往 
　　旣抵署入總務課首晤余父執相見甚歡父執出 
民政長公文授余余接視之見封面之左係某縣民政長某知會字樣右係總務課課員某某開拆某某者余之姓名也余心乃大家 
　　時巳當午厨子進膳於辦事室之外相率入席同餐者五人均舊相識　共四色三葷一素頗堪下箸餐事旣畢乃理筆墨念消災經 
　　嗚呼讀者諸君余之不諳文牘前己言之徒以生計所關不得不厚顏作此幸余父執能點鐵成金不致貽誤 
　署中各課長課員皆與余相識非某校教員即某校學生惟鄉人甚少除總務勸業兩課長外餘皆城中人余竊自恨不城居 
　　舊時縣令爲百里諸侯門禁森嚴閒人不得涉足今則販夫傖卒得任意遨游一無扞格余甚歎共和時代之能實行自由平等 
　　某日之午忽發現一異樣之鈴聲自遠而近繼詢知爲會食之號乃隨衆至一廳事外懸一牌上有三字曰會食所中置桌六或六七人一席或五六 
人一席或三四人一席不等 
　　世界歲月安樂時最短余之來此忽忽巳一星期是日午後民政長開秘密會與議者四五人禁止旁聽事後詢之某課長始知爲核派職員額定薪水余心忽怦怦然動竊計我邑係一等課員所入必豐明年可爲吾妻吾兒各製一新衣以博其歡嗟乎孰知余之所望今乃大違蓋余得派一書記長月得洋十餘元以之供衣食尙不得飽喛不覺爽然但以謀事難姑担任之 
　　嗣以歲闌請假旋里余妻固黠者見余非復出門時之狀態知必所遇不佳余具以告余妻亦以姑忍爲慰 
　　家居五日擬卽束裝忽聞民政長將其女壻乾兒親族數人掛名總務課課員以致溢出定額被縣議會駁詰乃將原有各員裁撤數人以遂其私余亦在被裁之列余以共和時代破除私見且民政署爲新政府之縮小模型斷不至有此怪象初不之信 
　　翌晨余得父執手書言余缺以人多被裁不禁頓足大恨忽砰蓬一聲如雷震耳起視之乃吾兒被吾足踢墜於床下也哈哈 
 
[俗語畫] 頭頸着膝褲（極言盼望之久也） 
 
 

Page 12

 
 
   
 
