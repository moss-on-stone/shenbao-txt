# 1912 - 238 - 4914203

 

Page 1

 
 
社論 
[論女子宜注重道德（東）（吳）]  
自男女平權之說由西東漸女界之智識日益開明形骸日益通脫意氣日益飛揚勢力日益膨脹先時謂中國四萬萬人其中一半婦女屈服於專制家庭之下人有恒言在家從父出嫁從夫夫死從子是人身不幸作女子將終其生不得自由外言不入内言不出所以域閨間也非有行媒不相知名所以重婚姻也而其實總不外乎束縛箝制故凡爲女子者能孝事父母鼠姑和睦妯娌姊妹敬禮夫壻撫育兒女勤針黹主中饋則其能事盡矣至於通書算習吟咏工繪事名門閨秀間或有之然已鳳毛麟角干不獲一甚或以女子有才指爲非福而於一切應需之學識必備之技能皆非其所夢見者矣 
　　世界日進文明有識者知女子之聰明不能終於錮蔽於是翻然變計有女子小學曁師範學校等之組織按其科學與男子不甚懸殊惟家政手工兩科爲獨異之點溯处前清規定女學章程以迄今兹前後不及十年而女界中己大放光明其涵濡敎育沐浴文化者類多矯矯不羣之氣概甚矣其化之速也 
雖然就造之功固不疾而速而放任之弊亦不期而生雖其中循循規矩嚮學自好之士未嘗不居多數而借入學以放浪形骸託擇交以脫略行檢者亦往往而有值兹女學萌芽記者何人原不敢以輕嫚之詞玷辱我神聖高尚之女子况今女界中之秀傑者方在要求參與政權此種小德亦不足成爲討論之問題但害馬不去恐貽全羣之羞稂莠不除將爲良苗之害今者蘇松等處女子盛尚騎驢申江一隅穢史幾將盈尺此種行事毫無關於筋骨之練習亦不足言文化之開通廉恥道喪名譽墮地長此以往竊恐迂腐之徒轉將引爲口實而爲女學界之阻力此則記者所大懼者也驅此害馬拔此稂莠其惟訴諸道德問題乎 
道德即科目中之修身一門大都各學堂每星期祗占一二鐘點所講授者多擷取名人之嘉言善行太任胎敎孟母擇鄰原屬青年良好之規範惟其所編講義近於老生常談未若他科學之引人入勝耐人尋味憑几握卷興致索然敎者往往敷衍門面聽者亦多充耳不聞蓋設學之宗旨與求學之眼光均不在是以爲此後之女子方將自由獨立於新共和國由此而盡力社會更進而參預政權則學術乃其所重此等委瑣之談奚足以爲約束身心之具不知共和國之國民正以道德爲要素歐美社會雖不甚嚴男女之防而亦罕聞敗倫喪恥之事男女之交發乎情止乎禮此中外所同軌文明之通例也奈何可以一筆抹煞之耶總之從前之女敎弊在不重學術而專言道德今日之女敎弊在專重學術而不言道德世界不論何國所定禮節往往不厭其繁縟不嫌其板滯良以恒人之情易縱而難制其防閑之者所以判人禽之界分文野之度也古人有言行己有恥動靜有法是謂婦德我謂此後各學校之修身科宜多編有趣味之敎本其講師宜常作有興會之演說以浸潤於不知不覺之間而復恢之以各種之技能敎之以必需之知識行見敎化大興風俗純樸觀於家而家道可以齊觀於國而國是可以定不必侈談男女平權也正内正外各循其分有何不平之足慮也哉 
譯論 
[列强對待我國之態度（續）譯日本知新聞]  
　　（五）日俄之新協約中國雖一變政體建設共和政府而戴袁爲總統然南北之和融不易内閣與參議院常相背馳而朝野之睽離依然且有不免加甚者不但不能貫行政改革軍隊裁撤之目的制定憲法召集國民議會而進於正式共和政府之域也與各國締結之條約亦不能履行動有大亂再起終不可收拾之危險故如美德亦忽覺單獨行動之不利以致六國共同動作勢力漸强無論何國皆拘束於共同動作之範圍以内矣同時承認日本在滿蒙之特别利益且不得不承認俄國借款　三分之一由比利時分擔之况日俄之於中國歷年之犧牲頗巨據此觀之有不能但以六國間之共同動作爲滿意者於是日俄自本年五月以來本於從前之關係努力於新協約之締結日本駐俄公使本野氏與俄國外務大臣薩沙烏爲意見之交換至七月告厥成功十五日在臨時樞府會議可决之以其内容機密不能詳記故特錄其要旨焉 
　　一日本在滿洲及内蒙古有優越權他國不能侵害之 
　　二俄國在外蒙古及新疆有優越權他國不能侵害之 
　　三日俄兩國當本國權利被侵害時應防禦之同時協約國得因他之協約國予以機宜之援助 
是實質上爲攻守同盟兩國應得以武力確保其權利也 
　　（六）同盟國間之一致就中國問題日本首相西園寺偕内田外務大臣屢與册縣桂井上等元老爲意見之交換以確定方針然當訂日俄新協約之前日本乃先向英國圖意思之疏通俄國亦向法國要求同意英國對於中國之前途與日俄同其所見且以不得不認日俄之特别利益卽時表示滿足法國客歲因摩洛哥問題倐起與德國時起衝突倘誤一步則中國南部一帶之勢力範圍或且爲德國之海軍力所占領而惴惴焉是懼若夫破壞六國協同之動作六國各謀非常之手叚究不能獨進而角逐於遠東則將欲與俄國擴大其同盟不可無新協約且東洋之和平爲法國之利益依法日銀行之計畫而法日協約更增效力因是而亦首表同意也如此則英日同盟與俄法同盟握手雖美德之勢力益不能脫於六國共同　作之範圍而取自由行動又不待言矣中國共和政府雖欲亂六國之步調斷乎不能如目下中絶之大借欵問題非在六國共同動作之範圍以内則不能解决不特此也中國共和政府所最熱望之列强承認及其他重要問題亦不能舍此以别取塗徑矣（未完） 
要件 
[參議院議决省議會議員選舉法（續）]  
（八月二十六日議决惟第七十六條未决） 
　　第二章 
第五十五條開票所管理員及監察員應將開票始末情形會同造具報告於開票完畢之翌日呈送初選監督所有選舉票應分别有效無效一併呈送於本届選舉年限内由初選監督保存之 
　　第八節當選票額 
第五十六條初選以本區應出當選人名額除投票人總數將得數三分之一爲當選票額非得票　額者不得爲初選當選人 
第五十七條凡因不滿當選票額致無人當選或當選不足定額時由初選監督就得票較多者按照所缺當選人名額加倍開列姓名即行榜示於開票後第三日在原般票所就榜示姓名内行決選投票 
决選投票以得票較多數者爲當選 
第五十八條當選人名次以得票多寡爲序票數同者抽　定之 
被次决選人之名次亦同第五十九條凡得票滿當選票額　初選人足額不能當選　爲初選候補當選人其名次依前條之規定 
决選投票後以被决選人之未經當選者爲初選候補當選人其名次依前條之規定 
第九節當選通知及証　 
第六十條當遠人確定後應即榜示並由初選監　具名分别通知各當選人 
 
 
 

Page 2

 
 
第六十一條當選人自接到通知之日起　於十日以内答覆　否應選其逾期不覆者以不順應選諭 
第六十二條凡應選者由初選監督給興當選証書第六十三條當選証書由緣監督按照定式製成先期分交初選監督 
第六十四條當選証各給與後應將當選人姓名榜示並呈報覆選監督及總監督 
第六十五條初選當選人受領証書後由初選監督按照距覆選投票所路程遠近酌給旅費（未完） 
專電 
[北京電]  
　　今日各報舘開會歡迎中山先生謂革命成功全仗報紙鼓吹此後當盡力以監督政府並謂各報當愼發論議對外不可輕聽無稽之言致生外交惡感對内不當挾黨見而輕挑釁端致生統一阻力 
[北京電]  
　　旅京東三省人擬上書總統請舉馮國璋爲征蒙大都督會同汴魯直三省軍隊大舉勦蒙稿己草定不日上遞 
[北京電]  
　　袁總統己電黎副總統令飭征藏軍隊暫緩開拔因英使照會干涉之故 
[北京電]  
　　外交團至國務院詢問陸内閣更動之說是否確實答稱陸病假滿即任事外人此舉因欲開議借欵問題之故 
[南京電]  
　　程都督由滬籌洋伍萬元接濟本府各司員八月份薪餉昨已全發惟屬官暫發三成 
[南京電]  
　　陸軍部委員謝良翰赴浙省調查軍隊昨日過寗謁見程都督 
[北京電]  
　　張謇謁程都督商榷鹽政曁軍民分治兩問題昨巳回通 
[北京電]  
　　任斌等組織國民協助中央總會籌劃抵制某某國方法以保全中國領土主權 
特約路透電 
[北京電]  
　　中國消息所傳俄國現因中國派兵赴蒙己行文抗議一節實屬不確俄國於一千九百十一年致清政府之公文今仍未失效力俄國公使無論何時聞中政府有派兵赴蒙之意輙以中政府所負之危險提悟外交部惟並非正式之舉耳 
[北京電]  
　　吉林已派兵一千五百名開往洮南府 
[北京電]  
　　報界同人開會歡迎孫中山君時孫君復言今余不欲與聞政事此事宜委諸袁總統及國務院之手余極深信彼等云繼又請報界贊助其鐵路計畫 
[北京電]  
　　萬國銀行團代表昨日（初三日）下午集議討論粤漢鐵路借欵問題中政府曾請付款以便開築該鐵路中政府詢問萬國銀行團願否重行開議（電内並未述明開議何事大約爲大借欵問題）銀行團答稱如以前所通告中政府之條件爲基礎則中政府無論何時欲重行討論銀行團無不允從云 
[北京電]  
　　聞蒙人己佔據洮南府北之鎭東縣中國由南滿洲鐵路運兵日本並未反對此事 
[北京電]  
　　參議院江蘇代表某君爲前清資政院議員現己告退據稱其告退之理由因叅議院並不代表民意之故參議院已請政府宣布省議會選舉法 
[北京電]  
　　參議院因有極多規畫須候股員審查故己宣布停議四日 
[北京電]  
　　陳錦濤君定於本月十一日啟程取道歐洲赴美參列坎拿大農業大會 
[北京電]  
　　德國伏西其報所載東清鐵路巳與中國訂定防拒鬍匪辦法合同一節尚未確實惟兩方面目下正在哈爾濱討論此事 
[北京電]  
　　緬甸華僑電致政府請寄公債券章程數份因巳集得洋二十萬元須俟接到章程後始能匯華 
[重慶電]  
　　近來盜匪四出刧掠叙州瀘州一帶爲尤甚每日必處决多人 
[重慶電]  
　　聞本年全省收成平均可得九成惟頗難得充數之佃夫刈割田禾近來天時頗佳 
[雲南電]  
　　蔡都督己偕交涉使及法意兩國領事同赴蒙自並携隨員數人 
[漢口電]  
　　中國人力車主今日（初三日）已依照罷工者之要求出租車輛惟外國車主堅意不允謂每日每車租錢六百二十文則將折閱資本云 
[青島電]  
　　德國亨利親王今晨（初四日）八點半鐘抵此時適大雨登岸時文武官員及青島各會社中外商會之代表均竭誠歡迎繼即在島巡游一周並查看海軍會新屋已定於明夜啟程赴日 
[東京電]  
　　中政府已請與六國銀行團重行開議借欵惟正式會議之基礎尚未商定 
[東京電]  
　　有日本汽船一隻載重二千八百七十六噸由高松開往横濱在神津島外海沉没船工執事四十一人均墜海中不知下落惟船長一人得救 
[東京電]  
　　明治皇帝梓宫安塟時之夜景今擬用攝影器留影以爲紀念然頗難得一適宜之光亮昨夜用酸化鎂化合物試驗之際有一池槽忽然炸裂死者一人受致命傷者三人重傷者三十人 
[東京電]  
　　今晨十一點鐘時外交團偕其夫人聚集宫内由日皇及日后曾同召見此爲創見之　蓋明治皇帝在日輙與皇后分别召見也繼由英國大使竇樂爾及使署各職員率領外交團排列於前皇梓宫之前各員乃魚貫而過行鞠躬之禮禮畢由竇樂爾以銀製桂葉花圈置於梓宫之題以表外交團敬意旋讀法文弔詞讚美前皇功德各國所派特别使臣其次序如下德國亨利親王英國哇塞親王意國阿爾方沙親王美國諾克可君法國海軍大臣内本俄國大使意國大使 
[東京電]  
　　英國海軍大將温斯洛願派水手五百名襄助辦理十三日之塟禮己經日政府嘉納 
[東京電]  
　　漢城韓人謀刺朝鮮總督一案業己審畢旦夕將下判詞 
譯電 
[北京電]  
　　今得確實消息俄日兩國已商定勢力範圍切實畫定彼此區域之界線此綫由琿春（海參威附近）向西至吉林沿松花江至鐵路之某點復越鐵路向西稍北而至它賴照告終其東面之書點並未述明且聞該綫並由琿春向北至邊界泊里穆司克（譯音）附近鐵路某點聞日本巳得培西脫海灣前說恐不確實惟言之鑿鑿令人不能不信也 
[北京電]  
　　現信借欵問題己有告成之望中國尚未聲明願由外人監督財政惟聞巳議有辦法可望銀行家承認云本星期大約將與銀行家續議此事 
[北京電]  
　　各報討論英國對於西藏之要求均駁絶其言論某報於政務深爲熟悉亦謂此事足見英俄法日巳商定辦法英國之舉動惟遵此實行耳審察大局者多信英國此舉必釀成重大之結果外交部尚未答覆英使且不允討論該問題 
[北京電]  
　　法國克萊狄脫里盎萊斯銀行總理龐崇君抵此調查財政情形 
[倫敦電]  
　　揚赫斯本少將致書泰晤士報言西藏目下之情默如聽令長此不巳實不近人情該少將曰吾人必須告明華人與藏人吾人僅承認中國對藏之宗主權從未承認中國之主權吾人必謹愼勿失一千九百零四年遠征西藏所得藏人愛戴之心 
[喀爾喀脫電]  
　　大吉嶺英員不准中國派往逹賴喇嘛之使節過印度邊界該使等己携帶信據於上星期行抵喀爾喀脫該信據巳由華員騐納現聞有蒙人喬裝混迹隨員之中擬見逹賴喇嘛勸其與蒙締結攻守條約 
公電 
[内務總長通電]  
　　民國第一次國會議員選舉關係國本甚重本總長現有通告全國選舉人文一件特行電逹務望迅電各初選舉監督尅日刊印交由各調查員於按區調查選舉人名時每選舉人各給通告一紙以人人遍及爲限一面令各該初選監督照錄曉示通衢其不通電地方希即專差火速飛遞均令按照上開事項辦理事關要政幸勿遲延計開通告全國選舉人文曰内務總長爲通告事八月二十一日奉大總統令國會組織法及兩院議員選舉法均經公布此次正式國會爲民國建設之根本國會早日成立即國基早日奠安現在選舉爲時甚迫尤當力促進行　赴程限勿逾約法所定臨時期間方足昭信中外所有選舉事宜關係綦重各地方行政長官務須按照法定程叙遵守應有職權愼重執行認眞監督至中有選舉權之國民咸宜以公平誡實之心求灼見眞知之選期得眞能代表民意熟悉地方情形通逹國家政治者任爲議員庶可契合代議制度之精神鞏固共和立憲之基礎民國前途實嘉賴焉等因奉此查主權在民載在約法民國男子除法律特别限制者外自當均有參政之權惟以我國領土之廣袤人口之繁衆人人直接参預政務實爲事實上所不能於是乎仍不能不循大多數立憲國之通例酌用代議制度俾人民間接而享有叅政權斯則各種議員選舉法之所由制定也此項選舉法在以選舉權付諸國民使之選舉議員以代自已而參預國家之政務自他方而以觀察之即參政權仍間接而屬之國民故選舉得其人則必有福國利民之政治而國民蒙其休選舉非其人則必有蠧國殃民之政治而國民受其禍蓋一切大政方針雖由政府執行而實先由國會議决國會必有監督之實力而始能發揮平民政治之精神尤必有健全之分子而始能表現代議制度之特色溯自去年八月武漢首義各省響應地方之秩序旣經擾亂社會之經濟尤增　涸加以兵匪横掠火潦爲災丁壯死於鋒鏑老稚轉乎溝壑其蕩析離居窮而無告者尤屬不可勝數迄今瘡痍滿目元氣未蘇我國民困難己逹極點救濟之法别無他途惟有希冀正式國會早日成立聚集治體之人材决定適於民意之政策是以我多數之國民苟欲出水火而登袵席則不可不注意選舉權之行使夫百金之肆司事必得其才一　之傭計　期於稱事况以自巳神聖不可侵犯之卷政權付託他人惡乎可以不愼也本總長爲此通告有選舉權之國民當行使選舉權有應特别注意者數事第一選舉權不可以抛棄也我國君主專制垂五千年蹈一人獨斷之故當守庶人不議之大誡故前清末造頒行諮議局地方自治各選舉章程人民不但不知選舉權爲至可寳貴之權利而反有避之若浼者或以有嗜好而自污或以無財產而自匿棄天賦之人權失國民之資格奠此爲甚而調查疏漏敷衍塞貴猶其後焉者殊不知文明各國之國民以不出代議士卽不納租稅爲選舉權之要素歐洲革命之歷史國民出死力與政府激戰者爭参政權而實爭選舉權也方今共和政體肇祖元胎欲知國民政治思想發逹與否當於選舉競爭之劇烈與否驗之選舉權而可以自由抛棄則悠悠萬事孰爲可貴此所當特别注意者也第二選舉權不可以賄賣也世界上采用代議制度之國必有以上二事政黨競爭政權欲於議員占多數故每届選舉期有以金錢之勢力收攬選舉人使於自巳之黨員而投票者此種辦法在該黨之黨略雖爲必要之手叚而在國家之法律則屬犯罪之行爲我國政黨發生現尚幼稚且各黨尤多賢明公正之人誰肯沿襲弊風自罹法網倘有上項情事則受刑律第一百五十九條第二欵第三欵之制裁無論期約者交付者媒介者收受者均應科以五等有期徒刑拘役或一百元以上之罰金君子懷刑國法具在此亦當特别注意者也第三選舉權不可以力屈也查刑律第八章爲關於妨害選舉罪之規定而就中各條對於惟强暴迫脅爲妨害之手段者處刑獨爲嚴重第一百六十條第一欵爲對於選舉人選舉人親屬或選舉關係人而施强暴脅迫者之規定同條第二欵爲對於選舉人以强暴脅迫妨害其於選舉會場之往來及其他選舉權之行使者之規定此兩種行爲均應處以三等至五等有期徒刑或三百元以下三十元以上之罰金推立法之意正恐一般國民金錢之運動或能拒絶武力之强制無從抵抗故特設嚴重之保障我國民遇有以强暴脅迫妨害其選舉權之行使者自可依法起訢請求審判萬不可以爲横逆曲予容忍此尤當特别注意者也此外如輕聽流言動摇已意隨於詐術變易初衷皆爲我有選舉權之國民應當特别注意之事總之國基未固時局艱危我大中華民國第一次正式國會之成立不惟内之爲吾國建設問題之所繫抑且外之爲各國承認問題之所關我國民當行此第一次正式國會議員之選舉時須知吾國將來之能否早日建設列國將來之能否早日承認胥決於我國民初覆選舉投票開票之中此而不稍遲回審愼焉恐我莊嚴神聖之大中華民國前途危險有非本總長之所忍言者矣况夫選舉之眞諦在以自由意思選出自己所崇拜而景仰之人不受他人之干涉不爲外力所左右大總統令所謂以公平誠實之心求眞知灼見之選亦以此也尚冀國民咸體兹意以促進憲制擴張民權之機而仰副大總統鞏固共和之望特此通告俾衆周知等晤 
[袁總統致黄克强電]  
　　上海黄克强先生鑒湘昨得　電即調查中山先生蒞津時秘書實無往津迎迓之人敝處所派兩總長一顧問皆親切可恃向不造謡因命秘書長持來電面詢是山以所見者姓名先生亦云不能記憶且尚係問接得之先生問其隨來秘書亦復不記在中山夔友之篤設身處地固不得不鄭重相告而此等幸災樂禍之徒挑撥是非何所不至光明磊落如執事尚以毫無影響之徒横加誣　此鄙人所以亟謀晤面使鼠輩伎倆無所施也人心至此悲憤何極惟盼大駕卽日啟行以維大局除另電通告各報館外一面仍密查造謡匪徒不使愛國丈夫有損絲毫名譽袁世凱豔印 
要聞一 
[三十日叅議院紀事]  
　　三十日九時五十分開議吳議長報告國務院咨文爲浙江省議會選舉法請參議院核議殷汝驪首先起立謂此次政府咨文殊欠明了浙江選舉法己經本院電覆認爲臨時省議會今政府忽咨本院核議是何理由請本院咨文駁覆陳時夏周珏均反對政府咨文議長謂此案應如何駁覆衆僉謂應據參議院章駁覆遂决議咨文駁覆又報告國務院咨文爲各省都督紛紛電請速頒省議會選舉法以便遵守谷鍾秀請變更議事日程先開省議會議員選舉法三讀會議長付表决得多數贊成遂開省議會議員選舉法三讀畢即時咨送政府接議第二案臨時稽勳局各省調查會官制案（大總統交議初讀）政府特派員報告畢曹玉德反對各省設立調查會謂此會無設立之必要秦瑞玠亦謂該局官制業經議决何必設會李國珍謂政府所交之案向付審查議長付表决謂贊成付審查者起立得多數遂付法制審查第三案服制案（庶政委員會審查報告繼續三讀）接議服制圖褂袍中註解尚未明了衆請俟調查再行决議議長付表决謂贊成調查後再决議者舉手多數第四案裁撤順天府尹並熱河察哈爾都統專管軍政案（順直省議會咨請）議員請付特别審查由議長指定谷鍾秀苗雨潤李榘楊永泰陳景南丁世　汪榮寳七人爲特别審查員本日議事日程議案畢蔣舉清起立本員臨時動議請議長注意自張振武案發生後各省紛紛來省謂參議院虎頭蛇尾請以本院不得巳之理由通電各省聲明本院爲臨時約法所拘束并非持冷靜態度廬士模反對謂本院有保障臨時約法之權今政府違法本院不能補救更何面目通電各省楊策亦以盧說爲然通電各省之說遂作罷陳景南謂又有臨時動議自張振武案發生之後湖北軍人紛紛來電干涉本院議事權大總統前有命令嚴禁軍人干涉政治此命令是否尚有効力請質問政府籍忠寅謂根據約法質問可也李肇甫謂此事宜咨請政府查辦不宜質問議長以咨請政府查辦付表决多數議長謂此咨請案應由何人起草衆請議長指定起草員二人議長遂指定陳景南李肇甫爲起草員指定畢遂散會 
[叅議院笑話補述]  
　　議長大罵委員 
　　議員訓斥議長二十七號參議院會議各案詳情巳錄前報兹將種種笑話補錄於左 
第一案爲各部追加概算故政府委員出席者頗多有一委員衣便服後到自左側入塲未知席次趦趄前郤衆怪之右側一委員起立招引該員欲穿議場逕趨就之秘書長指令退出繞行場外自左而右該員未喻其意欲自左側退出而心疑之行數武仍返走欲穿過議場至右側招引者所在議員詰問何人胡然闌入議塲徘徊躑躅吳議長遽以强硬之態度揚聲呵斥該委員令退出繞行場外謂議塲内不能任意逕渡並責招引之委員謂議塲内不能任意與人招呼委員聲辨不屈吳議長更厲其聲色並以手叩案向之呵責雖嚴師之斥生徒亦無以過此汪榮寳不能忍謂議長不應與政府委員相駡而吳猶呶呶不巳衆亟勸止此爲向來未見之事議長雖應維持議場秩序但對於政府委員則有客主之分亦自應守相當之敬禮不宜呵之如僕隸與人以難堪也 
會議第二案實行禁烟修改條約與第三案實行禁煙法時人數忽不足復有奉吉一二人引出衆拍手以止之不顧議長亦不之禁宋汝梅詰議長何以不能維持秩序議長答言本院未定辦法無從執行宋執議事細則謂之曰維持秩序四字之範圍内儘可設法議長謂議員行止自由我無如何宋謂旣無如何則我亦出擲卷於桌掉頭而去此亦可謂一笑話蓋吳爲議長實不饜人望故多輕視而挑剔之者即此可見一斑 
未幾人數復足開議本院前兩月决算畢議長詢大衆孫中山　京應如何從優歡迎劉崇佑宋汝梅復起而詰責之謂此非大會塲所講之話應先宣布散會後另於談話會商議吳又受其敎訓不得不從可憐之至 
[陸總理與借欵問題]  
　　陸總理因病辭職去志確定絶不可以挽留屢次上書辭職所以有給假十日之命令不允辭職者其原因實由於借欵問題略有成說此次借欵係在六國資本團之外所用之名義即爲國務總理倘刻下允准辭職則與借欵磋商大有窒碍故不能不俟此借欵成立或磋商决裂後方能照准云 
[宋遯初之内閣談]  
　　有某君往訪宋遯初君於萬牲園談論時事宋君謂外間傳說政府擬以余爲國務總理然非政府意向亦非我所期望現時聨合各黨圖其統一以期靈敏活動較諸國務總理更難余意早决敢任難局並云孫中山誠心稱揚袁項城謂將來正式大總統已擬定項城業經再四向上海電告第一次大總統决歸項城已無疑點云 
[孫中山赴日代表說]  
　　大總統以赴日代表非常重要各國均派親王而吾國亦須求重要人物方昭鄭重而敦邦交昨特與梁秘書長各秘書及外交顧問各員籌議此事僉謂孫中山先生爲建設民國之偉人又善於辭令且曾遊日本與該國 
 
 
 

Page 3

 
 
人士極爲洽善若請其代表全國人民一行當能得日本之滿意不日當卽商之中山云 
[和闐又起交涉]  
　　新督楊增新昨電政府謂新屬和闐州地方英俄兩國商務頗多上月二十日該處回城纒商毛阿拉家忽然火起延燒二千餘里風大火烈不克援救致將英俄兩國商店焚燒英領尚無異言而俄領昨又照會要求賠償查通商條約外國商務或居留人被害只有代爲追償並無賠償之理現該處旣係火災何能要求賠償己飭喀什道嚴詞拒絶請與俄使交涉政府接電後已飭外部辦理矣 
[奉天省城之動摇]  
　　奉督趙爾巽昨電政府謂奉省自蒙古用兵後省城時有宗社黨及軍隊乘機起事之謡已派兵在城内及各衙署火藥軍裝各局嚴加防禦以備不虞并派偵探多名密查昨據報告係先鋒營軍隊有謀變搶刧希圖得贜情事當飭該軍統領吳子琴帶兵查辦拿獲七人已交審供認不諱即將爲首之王金聲鎗斃餘巳分别懲辦 
[一字一涙之通電]  
　　袁總統近有通電略云凡我國民應念鬩牆禦侮之危懲煮豆焚箕之慘共謀對外或可補牢不圖黨派紛歧議論龐雜爭奪權利播弄是非猜忌横生荆棘遍地欲進行而阻碍孔多欲隱忍而抨彈愈厲政府言言排解事事調和力盡筋疲更無對外之餘暇外人見我内訌未息勢若懸旌統一無期驚疑不定獻嘲騰笑習爲常談各都督皆具愛國熱誠必有良策以維持大局知我罪我質諸神明幸各出其藎籌匡我闕失他山攻錯佇望好音 
[日人私運軍火案詳紀]  
　　字林報載北京訪函云前月有日人私運軍火在蒙古邊界爲華軍拘獲一事傳聞關東都督福島大將曾向中政府要求賠償日本輸運該項軍火之商家所受經濟損失此舉顯不能行蓋出事之地距關東都督管轄之區旣極遥遠而日人以違禁之物私運入境爲當道抄没亦斷無要求賠償損失之理也據華人與日人所述之情節微有異同此固人所豫料而其大概情形則如下所述初華人探悉有車三四十輛滿載軍火僞充開墾機器由日人約二十名押運已在離長春五十英里之公主嶺車站啟程飛向蒙古邊界進發中國軍官卽以日人希圖私運車火情事照會長春日本領事請其阻止日本領事允如所請惟華人恐於日本領事照辦之前此項違禁物品或己入沙漠廓土無從尋覔乃急派兵越過大澤於距離人市絶遠之荒境查獲各車所載確係軍火華兵爲數甚衆故當時命日人停止前進後日人並未抗拒交出各物按此必日人之言蓋紀中尚謂押送軍火之日人並未携有軍械也華兵命運送之日人卽駐原處日人允之惟請給以食物然當時非准日人進至最近蒙人之營壘不能得食且相距若干英里亦非一時所可即逹華兵旋允往取食物紛紛他往日人之紀載至是乃描述押運之日人及中國車夫當夜飢餓情形日人因見華兵一去不返所許食物决然無望乃决意仍向前進除有一車陷於泥淖之中棄之不顧外其餘各車均向前出發數小時後巳在夜半忽有華兵追蹤而至並不豫行通告即向運送之人開鎗轟擊致斃日人數名其餘日人逃回棄車之處取出軍械抵拒華兵以圖自衛交戰之後卒以寡不敵衆乃均降服據華人宣稱交戰之際僅斃日人三名日人曾派警察一人醫生一人前往調查則謂查獲日人死屍九具尚有不知下落者三人爲華兵擊斃而藏匿其屍又謂華人將日人死屍剖腹　目否則卽斷其肢體此種舉動實屬可恥且確言被擒各犯及受傷之人均爲謀斃云云日本醫士將死屍之慘狀攝影而去以爲證據華人則稱内有數屍確係華兵爲日人擊斃者日本當道深知其本國之人私運軍火實屬違法故從未欲 
追回華員抄没之物惟擊斃押運軍火之日人一事係屬另一問題蓋彼等旣己降服按照彼等所享治外法權之權利應將彼等送交最近之日本領事署也華人則稱當時日人庇護運送諸人華兵理當與之爭論旋因彼此動武故該日人始中彈斃命此事究竟如何殊難證明惟日員如能證明日人當時並未庇護運送諸人即行降服或證明華人曾謀斃受傷之人與所拘各犯則華人殘害生靈日員誠可向之要求賠欵也夫東蒙古正 
在起事中國巳派大軍前往鎭勦乃於此時發見私運軍火之事殊可惹人注意蓋有其一必有其二毋怪人之疑有他批軍火已入蒙人之手且疑著名鬍匪首領（陶什陶）所統之蒙軍現肆虐於長春以西因向日本購得軍火故有此猖獗也 
[時評一（默）]  
　　孫中山致黄克强電有曰袁總統實陷於可悲之位而無可疑之迹黄克强覆程都督電有曰前電實出於一時負氣俟稍整理即當赴京 
　　觀此兩電知非但孫袁一方面非常接洽即袁黄一方面亦已消除意見然則共和國民兩黨之黨員正宜乘此時機消弭嫌隙以挽國家之危局而今猶日尋干戈互相挑撥藉筆墨爲戰鬥之利器致爲彼工於離間之小人所利用而不知者何爲也耶 
小說 
[無名罪人（八十五）（無名）]  
　　克路侯爵含羞答道不是爲此愛梅老人道不是爲此郤爲什麽克路侯爵道不爲什麽愛梅老人道你便眞個要想婦人在這所在也没用處我有個女兒起先已嫁了人了現在我正和黑兒律師商量請他經手退婚隔了幾時我再和你相商罷克路侯爵忙答道隔幾時再說罷說後便如逃的走了克路侯爵别了愛梅老人倒也不曾在意心中只記掛着那個倉竹不知他回去後已告訴了店主人没有倘若店主人知道我是偵探今夜將我农出我再不能在那店裏容身所有的秘密我便無從去探了豈不可惜心中正在這樣想脚下早走到了那客店的門口了正要進門只見門内恰好走出了一個人來連忙看時卻是昨夜在總會裏和黑兒律師交談的那個美國人托甘克路侯爵隨後進了客店只見帳台上只有那店主人一人獨自坐在那裏氣憤憤地好似纔和人爭論過的一般便卽上前向他討那房門上的鑰匙店主人便將鑰匙給他並没說話克路侯爵纔放下了心知道倉竹並不曾告訴店主人的立刻上了樓到了二十一號美國人太克被殺的房外開了房門開了電燈便是那美國人太克被殺的牀上睡下轉輾反側睡了多少時候纔得睡着了一宿無話 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寗都督府政務會議概要]  
　　本月一號都府召集各司開第一次政務會議蘇屬軍民財法外交五司均派代表與會事寧軍務民財各司正副長均親自蒞會　都　躬自出席議决要政十餘條自下午一時開議直至六時始止兹探得其議决各條如下（一）陸軍監獄暫從緩設前清所造之模範監獄曾費去一十八萬元及亂後燒毁僅餘圍墻未壞黄留守擬改爲陸軍監獄估工約需洋二萬五千元除己付八千元外尚需洋一萬七千之譜現以經費無着暫議停辦（一）蘇公債票實力推廣自公債票惟行後各行政署人員薪水五十元以上者一律按照二成搭放買僅限於行政方面範圍似尚狹小擬廣勸商界各團體一律購買務期暢行維持現時財政（一）兌換處設法改良且增設兌換券以廣流通（一）本省行政事件歸入何司者應由何司主稿此項文卷即歸該司保存惟有時須兩司以上會同主稿者應視其性質以何司爲主要即歸何司主稿而由該司送他司會核復送都督判行 
[揚州兵變未成]  
駐紥揚州城内地藏寺之義勇軍忽思潰變幸徐軍統寳山先期得訊當將各處要隘秘密佈置并在寺外派有得力軍隊預防變亂本月一號夜分果有軍士三十餘人持械奪門而出當爲隊官某君攔阻立被槍傷旋即刃斃聞某君當收殮時褻衣中塗有血餅數塊慘狀殊不忍覩該兵等出寺後見四圍已滿佈兵隊知事機已敗無可搶掠乃各如鳥獸散徐軍統當傳令緊閉各門不聽逸出翌晨捕得潰兵首要二人與該隊放走變兵之守衛長一名一并在滋事之處鎗斃各城門亦於日晡時開放惟派有巡查軍隊一隊盤查以防潰兵漏網云 
[浙財政司得人]  
　　浙省財政司長一席關係至爲重大新舊兩都督迭懇應君德閎隨念桑梓回浙担任應君誼不容辭業於前月三十一號到杭連日會商都督及議會參事會公同决議擬由應君推舉一人一切責任概由應君完全負責業己擬定寧波張壽鏞君前日上午應君復假其戚金紳家召集前電請求之二十五團體特開茶話會當場報告籌畫情形並擬組織全省財政委員會以清釐積弊爲入手方法云程都督覆浙都督電錄下張壽鏞旣委任浙省財政所有上海務所長容即委員接辦聞張君俟上海稅務所長交代後卽行視事 
[溫處大水紀詳]  
　　溫州於八月二十九日疾風暴雨旁晚雷聲隆隆風雨迄未稍停至夜則風雨更大屋瓦皆飛室内一切物件皆被打溼次晨七鐘稍露陽光然水勢大增因是水由山冲下每點鐘可增高二寸許小南門地形稍低竟被淹没城内大街小巷低處皆可行舟屬處州之青田縣離温七十里該處水勢更大全城均被淹没一切人畜什物皆隨波逐流而下流至温州境内祗見浮尸銜接而來未溺死者手援木柱器具哀呼求救當由樂善者大呼舟人云救活一人償洋三元一時救起者二百餘人而温屬之而溪南溪温溪白泉等處亦俱遭漂没故至下午器物人畜又復蔽江而下呼救之聲不絶於耳然多係死屍生者無幾據温溪被難人云彼處時方午餐忽然大水冲來霎遭淹没現地方官廳已預備賑濟難民之被救起者均令暫宿廟中派人施粥惟現在上游水勢浩大信息不通有保護人民之責者不知何以善其後也 
[溫匪十大王正法]  
　　温州平陽滿門地方有紅帮匪目楊觀漲又名楊得勝自稱係我純粹紅帮會中頭目羣稱之爲十大王分駐沿海鄕鎭聚集黨羽千餘人而以該邑蒲門鄕爲機關一月之中召集大會三次又與泰順縣麒麟會匪通同一氣明目張胆倡言獨立縣知事電禀都督轉令梅統領占魁馳往該處相機勦撫己誌本報日前梅統領督率防勇往剿并委派第二營管帶朱家慶爲前隊該匪己聚集於馬贊地方死力抗拒幸梅統領威名素著朱管帶勇敢直前該匪等始無力抵禦紛紛退匪目楊觀漲及其要目三名均被朱管帶一鼓成擒解送平陽縣懲辦由王瑞堂知事偕假定執法員樊體元同行審問楊匪首直認不諱即於八月二十四號在該邑西校場鎗斃聚觀者數千人莫不頌梅朱二公之功德云 
[杭垣查封演劇團風潮]  
　　杭垣模範演劇團藉國民捐名義假座前清行宫演戲組織之初僅與警察局長盧鍾嶽秘密商妥臨時開幕始備函知照民政司前司長褚君惡其擅專飭令完全負責洎新司長視事演期瞬己届滿經盧署長備函請示即經屈君明白駁復飭令如期停演乃該署長抗命不遵並囑該團照常開幕本月三號上午當由屈司長傳見盧局長勒令即日停止經盧君特派該管警官到團熟商原期和平解釋詎全體職員羣起鼓噪並備函屈司長附送戲劵請其觀劇一面扮演下馬威一齣借題痛駡致屈司長忍無可忍旁晚親蒞警局迫令該署長加派瞽官稽查等員隨帶封條到團團員反對愈烈並推團長杭辛齋職員尚榮周二人赴警局投到自請拘禁一面電致海上各報及伶界聨合會以官廳拿辦分會長要求主持等語未知若何了結也 
湘路進行紀 
[委任學生]  
　　湘路公司近因洙淥鐵路開工在即亟需任委專門人材以資應用查有前高等鐵路學校學生研究有年畢業後又經公司派赴萍醴岳洙各路實地見習應卽按照畢業等級次第委用特於日昨將該校畢業生建築科鄧振寰機械科熊第先業務科李定麟等五十餘人一律委充預備員俟有缺出即行挨次序補未序補以前按月發給洋銀五元以資津貼刻已分别令行知照矣 
[請包路工]  
　　職商張俊修諸君以湘路洙淥一叚巳經復勘不日卽將興工其淥郴長岳兩大段亦正分别估勘該路上下千餘里上游一帶崇山峻嶺類皆石質居多若用人工挖取殊屬不易爲力兹特集合同志組織公司採購德國最堅硬之開炸石山機器以之承包路工炸開山石一人可抵數十人之力誠爲費省效速當即呈明總公司然該公司以所陳各節恐言之雖易行之維艱須俟實騐後再行訂約至各路工程正議同時並舉未便由該商等獨攬要工致形阻滯 
[建築駁岸]  
　　猴豹嶺駁岸工程修築不甚完善總協理諸君以豹子嶺沿河一帶地勢低窪亦應興修駁岸以資鞏固惟必須體察形勢改良建築以期一勞永逸刻己飭由建築課特派專員會同工程師前往履勘並一面繪具圖說估計工程俟呈復到日再行發工承包以示愼重而昭核實 
[張振武死後之鄂江潮]  
　　鄂省近日屢次謡傳張振武之黨將不利於黎公故軍民兩府及各行政機關均各戒備甚嚴昨日都督府接匿名告密函云起義人梅實璣謝石欽二人謀炸都督與民政長黎公因聞梅謝等前此對於張氏伏誅頗有不平議論該匿名函必非無因爰傳梅謝二人到府而詢一切梅君當應命而往謝則託病未到當時梅力辨其誣謂係仇人陷害黎公因無切實証據温語慰之以安其心梅退後復上書自明心跡冀消誣謗 
　　日前又有謡言出防德安一帶之六鎭統制王安瀾以反對張振武伏誅將率全體軍兵電省嚴詰否則將以武力解决兹　此事實屬不確緣王統制前聞黎公去志甚堅深恐公一去位湖北必無甯日故發電屯至省謂黎公如果置大局於不顧安瀾卽率全鎭官兵解散而張黨卽藉此造謡謂王反對兹覔得該統制電文披露於下武昌黎副總統鈞鑒振武伏法証據確鑿按之國憲不得不然參議院混淆是非妄肆簧鼓頃聞我副總統通電辭職擬避賢路全鎭驚駭莫知所措無副總統何以有鄂軍無鄂軍何以有湖北無湖北何以有民國在副總統藉此引退甚爲得計其如湖北及民國前途何况副總統德高望重中外咸欽今竟置湖北於不顧棄民國如敝屣安瀾等碌碌何　湖北經重謹全體辭職解散歸農伏祈俯賜允准不　惶惑待命之至六鎭統制王安瀾率全鎭官佐叩 
　　鄂省將校團團員均程度高尚深明大義之士久擬自請退伍以紓財政乃爲張方把持未果今該團員業巳呈准黎公於上月秒發給恩餉兩月繳械領憑一律實行解散經黎公委二鎭杜統制接收軍械又於軍械房查獲方維私藏之機關槍四枝子彈俱全該團員均謂卽此一端張方二人已應加顯戮足見公道在人也聞各團員公製金區一方題曰脫劍歌風又金質徽章一面於廿九號排隊送至都督府俾留爲解散之紀念黎公親自　迎至叅議廳列坐演說無非誥誡勉勵之語當設筵歡讌讌畢以軍樂鼓吹歡送出府各員遂分途而散所領憑照係援畢血會例給予九年休養金如期内别有差委卽行停止聞都督府定章無論何人入見均須檢查身畔有無武器此次該團員至府檢查員亦照章搜查黎公當諭曰該將士均公忠爲國决無他志可免檢查遂由代表率領而入黎公之待人怛白寬厚如此所以軍民等一聞有辭職之信俱惶惶然如聖兒之失兹母也　　張私募之衛隊六大隊原分駐漢口鐵路一帶及張死後黎公飭令六鎭統制王安瀾接管帶往德安設法安插王統制因本鎭正在裁兵豈可增加多人爰特勸令退伍資遣回籍該兵士等本係巳經退伍爲張利誘面至甚　遵從聞昨巳一律遣散矣兹將王電告黎公文　下武昌副總統鈞鑒將校　衛六大隊業於本日將薪餉發給勒令將槍械繳清使各自返里幸無風潮知關　注專此奉聞統制王安瀾 
　　黎公因張方伏法全圖動摇極爲焦煩以致氣喘舊疾復發又因自去歲此義至今從未休息積勞過甚略血時作精神頗覺不支卽政府與國人雙方挽留不遂高蹈之志亦須請病假一月俾資靜養鄂都督府事務即請民政長代理或軍務司代拆代行 
　　張振武靈柩前經黎公派員往京搬運原定八月二十五號回鄂詎至今未到（按已於二號抵漢）探悉係因前起義諸人代張要求須於京鄂　處均建專祠另以方維附祀并立銅像所有生平功績宜付史舘立傳靈柩到鄂時須黎公親迎入城治喪此數事均有碍難應准者故須延至九月五號到漢暫厝於太平會舘云 
地方通信江甯 
[河有欵]  
　　南京馬路工程　呈請截留車捐停止免票爲疏濬秦淮　欵一案現奉程都督指令云寗垣水利全恃秦淮近年迭遭水患實緣淤塞所致本都督蒞甯以來卽有疏濬之意適因整理軍隊財政困難未　議及兹據呈稱擬將該處所收車捐自本年八月起每月截留洋一千元至明年春季止約可存洋八九千元又請將按季所給各署局所營校馬車人力車水車三項免捐執照自冬季起暫停一年分等收捐約可得洋五千餘元專欵存儲留備濬河修栅經費不得移作他用等情查此事實爲本城當務之急該處長到差未久即以疏濬水利爲已任足見認眞辦事以地方人民之心爲心殊堪嘉尚均應准如所議辦理卽自本年冬季起由本都督按季購買車票以資提倡其餘自置各車無論何人均按照等則一體起捐該處員司亦應照此辦理用昭公允並由該處刊印傳單先期分送各車主知照一面擬具示稿呈送核定繕印發貼俾衆周知以公益之捐辦公益之事凡在力能自置車輛者自無不樂於贊成其應如何分叚脩濬如何修　實需經費若干工程應如何規畵仰卽悉心　議擬訂妥章呈候核明飭遵至清江挖泥機船一項棄置河干似已多年恐非鍾元棣購辦之物該處長務當詳細考察如不合用不妨另覔切勿輕率移寧致滋糜費是爲至要此令 
[改委水統]  
　　外海水師統領黄漢湘巳奉任命長江水師總稽查所遺外海水師統領一差現經程督委任王道煌接充矣 
蘇州 
[兵士打店]  
　　道前街養育巷口轉角某洋廣貨店於九月三號開張來有陸軍兵士十餘人始欲減價賤買繼竟欲任便取携該店夥等告以酌減價錢則可分文不付則不可詎各兵士等不問情由動手毆打致被打碎玻璃及零物等件甚多幸有傍人一面解勸一面飛報憲兵營請派憲兵彈壓乃該憲兵營長張昌熙以渠亦有店在養育巷未便得罪兵士故僅含　謝絶迄未派兵該洋廣貨店無可如何只得立將店門關閉各兵士等始各悻悻散去現聞該店擬禀明電政司派兵彈壓再行定期開張云 
[梟匪猖獗]  
　　閶胥門外附近各鄕鎭近來梟匪異常猖獗由各團體電請程都督回蘇鎭勦業蒙都督允准昨有回電指令准於日内帶同各司長來蘇一行以　坐鎭離滸關十餘里之東橋鎭爲附郭一大市集該處港　紛歧梟匪出没無常近更聚集大帮四出搶刦横行無忌前日由飛划四營管帶湯鳳梧帶領槍船前往揜捕生擒梟黨四名落河身死一名當卽解往軍政司不料該匪頭目名葉阿翔羅書儀等合集大股並勾結土匪到鎭希圖報復商民驚惶萬分以致本月一號全鎭罷市現由市董事飛報民政軍政二司矣又黄埭鎭前日亦到有匪船四艘搶刦由浙運來之錫箔船幸該鎭駐有砲船兩艘頗爲得力當被刦時即被劉　官偵悉立飭　士四而兜拿船贓並獲　徒　問鳧水脫逃現經劉　官將船贓一併解往軍政司矣 
[酌免房捐]  
　　吳縣宗民政長前據　門外馬路全體商民呈稱去秋　　爲災生機日絀武漢起義金融恐　商業大受影響本年三月二十七號又遭焚刦資本一空環求將馬路房捐豁免夏季四個月以後概歸七成征收一俟市場起色自當仍復舊規等情當奉批云查商業凋敝之際重以焚劫困苦情形自係實在應准將該商舖等本年夏季三個月房捐一律豁免俾示體卹至秋季以後及春季捐項仍照規定八成之數繳納未便另予核減有妨大局除示諭外並移文商會請共查明被災各舖户牌號開單復候免捐云 
[體卹貧民]  
　　晋豐典當被兵匪焚刦後前經典當公所公議按照當本一律以二成半扣息賠償禀奉都督指令飭交民政長核議兹聞宗民政長查光復以後興當賠償方法並無成例可援惟上年冬間東渚同源典横涇永豐典或被盜刦或并被焚酌賠二成半或三成不等此次該典慘遭匪刦一炬靡遺與同源永豐兩典情形更屬不同所議以二成半一律賠償之處是否允洽照請商會會同典當公所再行妥議復候核奪現由商會會同典當公所勸諭該典商援照横涇永豐之例概以二成半扣息賠償惟一元以内之小户貧民從寬酌賠三成以示體卹之意一俟呈復核准卽可定期開賠矣 
徐州 
[慘殺多命]  
　　睢甯屬陶河社夏家莊民人夏訓德之長子樸齋承充練董因緝匪與邳境成安社練董王春浦有仇本月十九日夜四更時王春浦率練勇張成貴張佩銘張振文等各持快鎗一齊轟擊致傷夏訓德之妻龐氏及其次子純先並將其長子樸齋　去迨經鄰人聞救春浦等始行遼颺純先傷重斃命樸齋被王春浦解至磘灣砲斃私埋事後由屍屬尋得屍身認明抬回報經該民政長會同邳縣民政長蒞驗驗畢隨卽回城傍黄河堤行五六里突有排槍自北繫來隨派巡警劉寳志練丁榮振聲二人登高瞭望知堤北爲王春浦住宅當見春浦親率練丁一百餘人伏地暗繫瞭望之人正擬回避適鋼彈飛中榮振聲當卽殞命劉寳志亦受重傷當經該民政長督飭軍隊開槍還擊該犯死守圩壕相持四小時之久始各四散奔逃未便窮追僅獲該犯練丁王同立王小平二名帶案訊押并禀都督核辦矣 
鎭江 
[兵警交閧]  
　　城内警察第一區第六崗巡士李兆祥前晚十時正在值崗忽有人報告某處有人私開燈吸該巡士卽行往查果見有三人在内吃烟巡士即取烟具并擬連人一併帶區乃該三人俱係某營兵士不服查拿因與巡士毆打該巡士知一人不敵急鳴警笛一時各崗巡士聞聲畢至始將三人併拘到區該區長陳庸吾君恐起軍事交涉將三人開釋回　反責怪巡士多事處以拘留事爲錢警長聞知以巡士遇有過犯輕則記過重則開除照章無拘留之例己飛飭該區長速將巡士開　以符定章 
[時評二]  
　　敢問共和黨員欲增長共和黨勢力麽欲增長共和黨勢力不必在參議院胡閙了早早齊心一志赴那孫中山旅館懇懇切切勸中山先生加入共和黨以後與袁總統商議國事先生必更加肯發熱心民國基礎更加鞏固共和黨勢力更加張大豈非第一要策或曰子不要說夢話先生爲國民黨最信仰最有名之領袖豈肯忽變宗旨記者曰吾本不敢作是想今見國民黨欲拖那袁總統去才着急想個黨首對調政策 
本埠新聞 
[程都督愼重選舉之通告]  
　　上海民政長昨奉江蘇都督頒到示諭遵即張貼其文如下爲出示曉諭事照得國家用才之道代有異同而因損益以求合乎國政者實我大中華民國掃除專制之弊修明法度三權並重於中央自治遍施於各地凡以使報國人才均得展其才能共肩責任故選舉行政爲人民公權所係宜如何各矢公心恪恭將事以期選舉眞才鞏兹國本查列邦政黨作用其道德精神均有正軌斷無以踰逸放恣爲發逹民權之理乃近來地方選舉詐欺脅迫時有所聞民德日凉其何以國現將辦理國會省會議員選舉關係至爲重要亟應切實保障選舉人權利查現行刑律係經司法部呈奉大總統令飭通行在案凡屬民國人民均應一體遵守爲此照現行刑律第八章妨害選舉罪第一百五十八條至一百六十三條出示曉諭仰卽一體知悉以副本都督愼重選政毋使人民誤蹈罪戾之至意切切特示 
[歡迎女政治家紀盛]  
　　萬國女子參政會會長嘉德夫人與荷蘭女子參政會分部長解古柏斯女博士於上月杪由斐列濱抵滬庽居南京路口匯中西旅館滬上神州女界協濟社張昭漢舒　楨楊季威韋秀英張俠魂談社英諸女士特於昨日假座靜安寺路張氏味蒓園開歡迎大會中西士女到者約八百餘人會塲中間上懸中國國旂以下挨次懸掛英美法德俄荷六國國徽以表歡迎之意午後二時三刻嘉解兩女士同時蒞會在會中西女士全體拍手歡迎至三時由張女士奏琴開會首由臨時主席張昭漢女士報告開會宗旨並致辭歡迎即由嘉德夫人登檯操西語演說由張文貞女士代譯略謂余有何德何能承諸同志開會歡迎愧不敢當並謂余昔在美國地方遇一新聞記者言及中國革命諸重要人物之熱心毅力今日始騐現在中國專制推倒共和成立實爲可駕但無論何國盛衰原無一定現在有女子參政權之美國已早承認中國爲共和之邦惟美國有一極大問題即男學堂不收幼女學生余意中國振興敎育莫若先辦女子師範學堂是爲最要之基礎蓋如是方可冀全國女子均有參政之思想終必能逹目的演說畢由唐女士奏琴繼由解古柏女博士與英國女士及李女士等相繼演說畢由張昭漢女士特贈紀念品與嘉解兩女士以表贊成女子參政之熱忱繼卽全體攝影並款以茶點然後散會時已薄暮矣乂聞各女士曁各男賓齊至曠塲合攝紀念影時突有一人厲聲曰爾中國人不受叱斥不滾登時衆皆憤怒拘質之彼出一片上書大樹將軍謝武剛衆始知有神經病者遂逐之同置一笑 
 
 
 

Page 7

 
 
[民生國計會開成立會紀事]  
　　民生國計會前日假座南市新舞臺開成立大會各會員與各省支部分部代表以及男女來賓到者約五百餘人午後二時開會首由各會員公舉梁幹臣君爲臨時主席當由梁君報告開會宗旨略謂本會以維持各界生計促進民國實業爲主義次由戈朋雲梅竹廬李本漢尤惜陰孫武剛王愷臣諸君相繼演說大旨謂我國合五大民族推倒專制建設共和其意在於民生國計在共和政體未成立之前全國人民自應注重軍事現在共和成立人民宜注重民生國計云云演說畢即由各會員投票選舉正副主任當推梁幹臣君爲監察　啟筒檢票　宛明君得六十四票當選爲正主任次陳聨魁君得十八票爲副主任舉畢由幻術家汪志山吳少芝二君登檯串演各種新法技藝見者莫不鼓掌演畢分贈各支分部代表諸君名譽徽章各一件復由陳聨魁君與求免米麥稅代表江確生程廷璞兩君討論求免米麥稅問題良久全體攝影散會時已鐘鳴六下矣 
[民政長接收舊案]  
　　上海民政總長實行辭職辦事處一併撤銷己誌前報兹悉管卷處所存前清關道兩科檔案係關稽核要件已移請民政長接收昨即由吳民政長蒞處逐一點明即飭原管人員照常檢理 
[保存公產之議論]  
　　孫中山君前擬組織銀行將上海所有公產抵押現欵作爲基本金曾誌前報兹值市議會開會僉以公產爲上海公有之物非少數人所能私自主裁亦非前總統權力以内之事應卽會同縣議事會一併列入議案以謀抵制昨己經董事會交議擬先將公欵公產調查明晰造冊呈報然後分别處置 
[查究秘密社會]  
　　警務長穆君近接公民嚴某函告謂西門外台基林立半開門亦屬不少曠夫怨女藉以謀生時有紮火囤活落門閂等怪劇發現受其愚者不知凡幾尤以振南橋堍四百三十二號門牌剃髮店樓上爲最盛明目張胆毫無顧忌應請嚴辦等語現己飭據西區警局查覆稱該剃髮店業經遷入西門内己非本區管轄應由城内四區查辦 
[法律協會之發軔]  
　　民國法律學校校董楊千里蔡冶民馮聃生費璞安陳陶怡孫子函徐怡堂錢强齋程星階諸君及李君百珍徐君綬臣等組織法律協會以爲研究法學保護人權之特别機關現己擬訂草章通告法界各團徵集會員商榷進行并租定北蘇州路（天妃宫橋北堍）三十六號大洋房爲事務所一俟組織完全卽開成立大會 
[製造局急待維持]  
　　製造局總理李平書君以該局鎗炮彈藥練鋼銅引機器等廠工匠每星期應發辛工須在萬元之譜每月員司薪水連同工料等費祗少約在十萬金左右乃自光復以後維持至今實已無可籌墊因於上星期六即三十一號電請陸軍部迅速籌欵維持一面諭令各廠委員傳諭各工匠暫緩具領至本禮拜六一併發給 
[預防鄕民違法]  
　　警務長穆君致滬西商團函云貴會因莊泉生事邀集鄕民集議辦法以莊泉生如果被誣决定向檢察廳起訴治莊瑞卿以毁傷名譽之罪此意甚善惟風聞鄕民尚有檢察廳聚衆迫脅釋放前繫二人之說如果風聞不虚則鄕民實犯新刑律第九章騷擾之罪愚民無知情固可憫弟職守所在不得不預爲告誡使知聚衆爲强暴脅迫者社會視爲無足重輕而新刑律則受極重之制裁現當法律時代諸君明逹事體務希剴切勸導不使貴會受易聚難散之譏弟受防範不周之處分衆鄕民受聚衆脅迫之罪名是在諸郡之善爲處置耳滬西商團復函云敝會邀集鄕民開會爲莊泉生剖白理由並無此種謡言或仍是彼等造謡煽惑意欲擾亂地方治安乘機取利亦未可知 
　　按是日散會時確有二三老鄕婦至白雲觀商團事務所泣求吕會長將在押二人設法救出嗣以此事與剖白莊泉生事不涉遂將該鄕婦勸回 
[江輪試水誌盛]  
　　招商局前向江南船塢訂造江華輪船限期十個月竣工刻巳下水計造價銀三十八萬七千兩船身長三十一丈二尺頓位一千七百碼吃水深十尺每鐘駛十五海里大菜問房艙十間官艙十四間房艙六十四間統艙一百九十六位其艙位之寬廠裝修之精美爲各江輪之冠坐艙施子薌君曾在江寬坐艙有年招商局船頭總管唐鳳池君以其情形熟悉得膺斯選昨爲試輪之期該局柬邀中西紳商於午後二時用拖駁船渡至下海浦登江華輪船展輪出吳淞口至三夾水遂折回虹口招商船中棧碼頭時已鐘鳴六下聞該輪准禮拜四（即陽曆五日）由上海駛往漢口班期定禮拜一四漢口開禮拜三云 
[擾亂治安之酒店]  
　　閘北三區轄境寳山路近有某印人在彼開設酒店屢滋事端前晚有形似落差印捕之甲乙丙三人入内賭博呼盧喝雉之聲逹於户外經崗巡查悉歸報區員於昨日禀請蔣警務長移請陳交涉使照會英領勒令遷移出境以保治安 
[補錄李總長辭職呈文]  
　　上海民政總長李鍾鈺呈江蘇都督文云竊於上年九月十三日奉中華民國軍政府照會充任上海民政總長時值光復伊始地方秩序未復不得不竭力從事本年四月間滬軍都督府將次取消當卽呈請將上海民政總長一律取消奉前滬軍都督批呈悉上海地瀕衝要事機叢雜光復以後尤爲中外所注目本都督暫攝斯土措置各事均賴該總長隨事匡助目下本都督行將交卸凡諸要政尤待維持該總長萬不能遽卸仔肩尚望以地方爲重繼續担任至於名稱暫存其舊俟中央官制頒布後再行照章更定容並咨明黄留守程都督查照辦理可也此批又於四月二十七日奉都督第六百十一號訓令查上海爲通商巨埠光復以來深賴滬軍都督陳力任艱鉅維持秩序地方因以安謐現陳都督就任工商總長北上在卽所有一切善後事宜至爲繁重布置宜周查江蘇暫行地方官制道府均裁當光復時公推之上海民政總長李鍾鈺明幹穩練勞　夙著爲輿論所信仰爲此訓令該總長將上海地方善後事宜妥爲規畫在中央政府未頒地方官制以前應仍以上海民政總長名義　理此令等因奉此鍾珏不敢固執堅辭勉力任事歷今四月地方敉平軍隊遣散過半民間安堵無驚上海縣議會亦己成立市政長亦己更選市議會亦已開會一切善後事宜悉己妥協（未完） 
[甘肅旅新國民捐會報告成立]  
　　上海國民捐總　昨接迪化來電云甘肅旅新國民捐會八月十八號成立第一次政界先捐集七千餘元現正推廣各界並聨合新疆全體力圖進行特先奉逹並請轉電各省都督分會報館　體爲盼本會全體公叩 
[浦東體育會之進行]  
　　浦東體育維持會昨日上午九時復在事務所開職員會討論進行方法擬先創立商團並發行月報以資入手當經公舉金韻初洪佐卿莊智安汪墨溪諸君擔任報務並聞現在報名入團者己甚形踴躍矣 
[李統領之閉門]  
滬防全軍李統頒批獨立學生鄧光祖呈云呈悉該生年未弱冠正在求學時期當時本統領令入學生隊亦無非希望該生造成有用之器今該隊旣已取銷該生自應卽日回嚴再圖上進何得逗留客地貽悞終身至禀請錄用之處刻下軍隊正在收縮如果可以敷衍位置則該隊亦不致遣散仍着該生從速回籍不得再圖希望此令又批全金生呈云呈悉本軍現正竭力從事裁汰之際非惟並無位置可以安　且本統領對於報効諸哲業經一再申明謝絶所呈各節實難准行尚希鑒諒此令 
[派銷軍事書報]  
　　駐紮鎭江之陸軍三十二旅趙旅長近擬組織軍事書報發行各處軍隊所有開辦經費概由發起人籌墊曾經呈請江蘇都督立案巳蒙允准爰特分别訓令陸軍各師旅及各屬防守軍隊與各縣民政長等一體認購轉發本管軍人閱看或資增進軍事學問滬防全軍李統領亦己奉到程都督訓令於前日分令所部各營查照認購矣 
[救火會選舉領袖]  
　　本城八舖安濟社救火會各會員前日下午八時齊集會所選舉領袖到者百餘人當衆投票選舉正領袖黄仲賢十三票副領袖單筱福十二票俞純卿六票黄伯良三票昨日復由會友擬就勸捐通告照錄如下設龍原爲術閭地方賴以安寧本　創辦有年屢因經濟滯困兹届選舉領袖黄單堪充其任二君孜　從公會務悉賴整頓各户曩出月捐刻以次第續整憑票蓋印收取月歸司月收清幸賴各户維持弗延致碍進行 
[禁阻苛收貨稅]  
　　上海南商會前以閔庫稅務分公所在油車馬頭添設巡船抽收貨稅與上海認稅章程不無抵觸曾經呈請蘇都督撤銷閔卡及巡船或請整頓以保商業兹奉批示云來閱牘悉查貨物稅新章分别進咄產銷四項認稅自應一律辦量核與議案尚無違背據呈前情應候令飭上海閔庫稅務公所以後征收貨稅悉按照議案辦理不得稍涉苛歛以恤商情除訓令外希即查照此復 
[商團公會追悼會員]  
　　上海商團公會會員夏體梅君向在恒茂綢莊内營業忽於前月問因病回松江原籍兹公會得信夏己在家病故即經司令部查得該會於滬地光復時頗有功績爰卽通告全體會員定於九月七號卽陰曆七月念六日排齊全隊赴　弔奠 
[提議清潔問題]  
　　本邑西半城自辦清潔以來時有老糞頭勾串挑夫要求將莊泉生撤銷以維生計當經市政廳總董傳諭暫綏十天宣布辦法乃若輩仍躍躍欲試防不勝防故昨日午後特開董事曾提議解決方法其結果若何容俟續報 
[地保失其所恃]  
　　上海縣二三　地段公共租界中心點商務最盛之處該圖地保唐全坤素藉衙署聲勢向各舖户索取規費光復後仍不歛跡兹因其歇夥張德龍用唐名義向湖北路怡泰祥洋貨號新裕泰新衣店等各家勒索規費被唐之副手馬大新得悉訴由唐全坤以張冒騙等情控由捕房將張拘解公堂押候查究在案昨經孫襄讞會同英哲繙譯官訊悉前情以唐在共和時代仍蹈前清惡習當堂嚴加申斥切諭以後不准再向舖户索取分文如違提究並以張前經辦過實屬怙惡不悛着押三月　儆 
[紫金學堂開學]  
　　紫金路紫金兩等小學决議於本學期添設女子部招收女生業已將舊有校舍大加修理於初二日開學男女學生到者一百餘人十時行開校禮遵敎照育會新定禮式立國旗於中央職員學生對國旗行二鞠躬禮次校董贊助員校長相繼致詞午刻請贊助員會宴席間報告上學期取支數目曁下學期規劃情形二時餘始散聞該學校昨已開課 
[演劇籌捐之阻]  
　　伶界聨合會昨據浙江支部來電云屈民政司反對新戲助捐勒令停演拘捕副會長杭辛齋并吕君少棠亦險遭毆辱乞公議主持浙支部全體叩 
瑣聞城内 
[民政長批示]  
　　商人楊再行等禀批禀及黏章均悉該商等發起斯會以保全民國善後人壽爲宗旨立意非不美善惟披閱簡章如云每人入會時繳保費洋一元又云倘會友身故驗明確實本會准給保險洋五百元又云定額准保五千名又云凡在會會友如有不測衆會友每人資助大洋二角除給保險洋外餘作本會實業本金各等語是該商等設立此會不過徒具名目實未會有　銖基本金及欲吸收五千名之保費并嗣後會友不測每人出資公助除給保險外所餘半數之欵項抑且領取會章須　常年律師須費名目甚好心計亦工然一經揭出眞相舉見此等名是實非之舉社會知識日進恐亦無甘受愚者矣所請立案給示之處應毋庸議商人向瑛禀批禀悉製售戒烟丸藥係營業性質非具有公德主義配合道地材料匪特無益社會竊恐貽害甚深於戒烟前途大有妨碍該商呈驗方單丸藥是否確有效驗殊不可知惟旣據照方精心配製絶無流弊姑准發售候隨時調查察奪所請立案給示之處廡從緩議丸藥兩盒藥方一紙并存 
[地方檢察廳批示]  
　　張楚香等呈請保釋由批查張建本兇毆唐藴珠一案業經本廳驗傷屬實旋據法警調查報告此案原由實係張建本聽從唐張氏唆使紏同婦女多人逕赴唐家將藴珠毆傷並將廚房什物一併搗毁証據確鑿豈容遁飾所請保釋之處碍難照准 
[竊賊拒捕]  
　　竊賊錢　生於前日深夜至南門内丁子明家挖洞入内正在摸索之際被丁覺察上前拘拿詎該竊帶有兇刀鐵鏟等件被丁扭住後卽拚命拒捕將丁戳傷手臂等處丁大聲呼救由崗巡入内帮同拿獲昨日解送警務所騐明丁子明受傷屬實由司法股員命送醫院醫治錢榮生飭解檢察廳究辦 
[安插瘋婦]  
　　瘋婦戴王氏由公共公廨飭送上海地方檢察廳請爲安插當經張廳長諭飭司法警察將氏押送並育堂留養旋以堂中並無收養瘋子之室不允收留故祗得暫寄警務怕候再設法安插 
[拐匪宜懲]  
　　拐匪竇廣玉楊仲齋蕭劉氏等串拐小孩徐三仔在途行　爲巡警查見一併拘解警務所移送上海地方檢察廳昨經初級審判廳派員提案豫審以徐三仔己染疾痛判送普育堂醫治竇廣玉等仍飭還押候徐病愈再核 
南市 
[注重衛生]  
　　南區區員昨日會同巡員通告各巡士云時交秋令署氣　減日中雖熱早晚巳凉巡警旣具不避風雨之性質亦當存耐勞耐苦之心方盡職務本區同事或辦公多年或謹守規則對於職務之勤能久爲巡員所感佩惟所慰者同事等於每班夜間上差之先或因回家夜膳或因實有要事以致到區已將摇鈴制服穿着時虞不及每每不將夾單衣襯入其中在當時因偶然起見不知夜靜更深凉氣剌骨瘧疾之作所由來矣巡員前由巡士出身此中經驗無一不知况近來疫氣時行朝發夕死萬一傳染發生其患伊於胡底病之來也雖不擇人而施然衛生之道勢不能置之度外爲開通告務祈諸君嗣後食必謹愼衣須穿暖萬不可貪凉而致病貪食而致疾也除報告警務長並知照各巡長轉勸照辦外特此手告其各從之毋怠 
[僞造彩票]  
　　鼎泰糖行夥凌順生前由張阿三兜售大利彩票十六條給價洋兩元五角兹經查知票係僞造立卽將張尋見扭至法捕房追究在其身上搜出票根捕頭以事在華界卽送南市裁判所聽候發落 
閘北 
[軍人勢力]  
　　光復軍三連兵士某甲前日在西八字橋廟前某茶館内與鄕人倪阿賓談如生等賭博起畔被甲搶去骨牌兩副大洋二元小洋十七角倪等卽紏衆將甲毆傷而散嗣由甲友將倪談二人拘解裁判所經孫所長訊判交保候甲傷愈再核在案詎昨日該兵士忽將姚銀　姚小毛陳四川陳餘才倪春春嚴柳根等六人一併拘解司令部押候訊究未知裁判員將若何對付 
[裁判所批示]  
　　商人沈錫生禀批據呈石載均僞造元順莊票騙取金飾值價三百七十餘元業經該商偵見人贓並獲當時扭交鐵路警局解至四區請求提案判决等情惟此案現尚未准移送前來無憑辦理且案關刑事在租界發生將來應歸公廨訊辦旣據呈請姑候函請警務公所錄案移覆再行酌奪辦理 
英租界 
[珠還合浦]  
　　珠寳掮客高錦堂馬保生前日持珠别針鑽墜頭等至南京路新利洋行兜售該洋行西人察係所失原物報捕將二人拘入捕房昨解公堂訊知此物係現往北京之鎭江人劉養愚質於三馬路慶源押店内由蓬路郭茂之家帳房王嵩山代爲贖出托張錫山轉托林仲明束嘉德及高馬二人代消並由王嵩山等到堂証明前情王襄讞會商英康副領事判高馬與各見証一併交保贓存捕房一俟獲到竊賊均須到堂作證并候函致北京檢察廳就近訊明劉養愚令將劉之口供復廨再核 
[追還原贓]  
　　河南路楊慶和銀樓控石載均將假莊票騙取值洋三百餘元之金飾一案其洋巳由與石同往之同春祥洋貨號夥沈錫生代賠嗣石擬乘滬寧火車逃逸被沈尋獲扭控閘北巡警局轉送公廨昨由捕房解究沈偕該銀樓代表裘金錄上堂供明前情並稱洋已賠出代求從寬訊之石供此粟係在抛球場拾來中西官以旣　原告代求姑寬判石押三月　存捕房着楊慶和將洋歸還沈錫生准將原贓領回 
[均須遷讓]  
　　英商新瑞和洋行控山西路三百十一號租户潘雲稀派走路六百零六號租户康順祥均作不正當營業請飭遷讓昨晨由廨傳訊康未到案訊據潘供彼處房屋自前清光緒十六年租住迄今向開雉妓院且三百另九號門牌亦營此業何不同時控告請爲明察王襄讞商之英康副領事諭潘退去候分别傳諭遷讓如違發封 
[頭破血流]  
　　英美捕房一千一百六十七號華捕王子彬前　在四馬路清蓮閣商場内與陳寳順賽打皮球起衅　毆王捕用長　　破陳之頭額一時血流不止控由捕房昨解公堂訊供屬實判王押一禮拜示儆 
[减短押期]  
　　陳阿邦羅祥初串竊廣西路五百四十八號門牌任洪才煙祇店内現洋四百元由捕拘解公堂訊供屬實判陳羅各押西牢九月在案昨晨陳羅二人延梅吉言律師上堂聲稱前項銀洋己向原告料理清楚應請一併開釋中西官會商之下以旣據理明准予减輕三月 
[懲辦匪徒]  
　　匪人邱阿林前日在梅白克路攫取榮葉氏家小孩龍寶之金鎖片由探查獲昨解公堂訊知邱係過犯判抑西牢九月期滿逐出租界贓存捕房候領 
[貼還傷費]  
　　塌車夫羅全福因拖車不愼將行路婦人張周氏所乘車洋車撞倒致氏跌出受傷被控昨由捕房解送公堂訊供屬實判羅貼原告醫費洋五元繳到開釋 
[被告待訊]  
　　日商安部洋行控顧寳林短交定銀又英商搿來生控黄阿虎佔地不讓昨由捕房將被告兩人傳至公堂分别交保候訂期會訊 
[美租界]  
[黑人酗酒]  
　　前晚有一酒醉黑人在肇勤路兇毆行人巡捕向阻不服拘入捕房押候酒醒核辦 
[馬夫索欠]  
　　馬夫陳桂生昨扭某西人至捕房控欠馬車洋多元向討圖賴捕頭諭陳投該管領事署控告 
[賠洋了事]  
　　林桂才住七浦路昨在某浴堂洗澡失竊衣服等物鳴捕將浴堂主拘入捕房着令賠洋了事 
[婦女貪小]  
　　王華生昨帶十二歲女子在蓬路菜場串竊王李氏之銅元百餘枚由探緝獲解押捕房候辦 
法租界 
[覆審命案]  
　　洪阿大於上年十二月間被人在巨竊逹路謀斃久未破案現始拘獲趙阿二潘喬反二人趙己解廨訊過一次兹又覆訊潘供先以賣凉粉度日後爲小工謀死洪阿大之事實未預聞訊之趙仍照前供稱有老陳老木駝背阿三等人串同搶竊被洪阿大通風包探因此懷恨設計誘洪至該處屋内吃烟俟洪出門小便被老陳等猛戳一刀繼由阿三將手槍擊斃現伊等逃匿何處實不得知當時雖亦在場並不動手中西官得供判一併還押候核 
[庶可脫累]  
　　唐垣卽唐壽康前因在杭州犯案由陸竇堂保出候訊詎唐保出後卽逃避來申致保人届限不能交案現訪悉唐匿跡上海法界卽報捕房拘獲解廨陸投訴前情廨員判唐管押令陸赴杭州地方官衙門禀請派差來滬移提 
[小孩待認]  
　　男孩王阿福係無錫縣望亭鎭人父己早故其母在上海帮傭餬口前日來滬訪母不遇在途哭泣由巡街捕送至公堂請示安插判送堂留養候其母認領 
[鴇婦受罰]  
　　楊薛氏因不照定章向工部局捐領執照擅開妓院爲捕房查知飭傳該氏至廨請究中西官姑念婦女無知判罰洋十元充公 
[時評三]  
　　不飲酒不狎邪此進德會之規約也今交友會簡章亦載此兩則則發起交友會諸公必皆注意道德束身自好者可知但不解於此兩則何以忽又附一應酬不在此例之特别條件狎邪飲酒應酬事也天下安有以飲酒狎邪爲正經事者又安有萬不可不飲酒不狎邪之應酬事者狎邪飲酒之徒更安有不藉口於應酬之不得已者交友會之設此例外眞可稱爲規約中之特色 
或曰非如此則身掛不飲酒不狎邪之招牌不能日日飲酒日日日狎邪 
專件 
[交通部限制鐵路乘車及運輸免價减價條例]  
　　第一條大總統副總統因公外出得由交通部飭令經由之路局開駛專車或專掛車輛乘坐概不收費 
第二條國務總理各部總長參議院議長（將來國會議長）各省都督因公乘車得用函電知照交通部飭路局附掛一車免費乘坐隨員僕從均得附坐此專掛之車但仍須開列名單由路局酌送短期免費乘車劵以便查核如係搭坐客車不願特掛車輛者交通部亦得飭知路局按照人數酌送短期免費乘車券俾便乘坐但隨員僕從以十人爲限有加多者應候交通部核准 
　　第三條軍人因公乘車及輸送軍用物品應由交通部匯参各路情形商明陸海軍部訂定特别運價刋印劃一執照另案規定之 
第四條各地方所派兵警如係專爲保護鐵路而設咨明交通部有案穿著號衣或佩有鐵路章記者得由各該路酌發本路免費乘車券但人數等級期限地點均由各該路預定限制爲沿途地方官實因路上事故往來鐵路者得由各該路酌送免費乘車劵仍隨時報明交通部查核 
　　第五條各路彼此互換免費乘車劵以職位爲衡由各路局斟酌情形酌定人數多寡柰數等級呈報交通部核准施行其與外國鐵路公司互換之乘車劵則視所所贈之數以酬答之 
第六條如遇地方荒歉應行設法救濟或輔助時其運送糧食由内務部各省都督商請交通部　　運費其詳悉辦法由交通部臨時自定之 
第七條免費乘車劵分長期用與一次用兩種長期劵可填三個月期六個月期一年期其劵應由交通部規定劃一式樣交各路自行刋印由各路編號蓋章簽字按照本條例分别填明發行使用其一次用之　費乘車劵亦由交通部規定劃一式樣如前辦理 
　　第八條各該路人員常川在路辦公以及因公往來各該本路者得仍照向章由各該路發給乘車劵以爲憑証交通部及路政司遇有派員抽查各路及與各路接洽事件應照各該路人員一律辦埋 
第九條此外如有特别或緊急事故及國際交往凡爲前項條例所無者隨時得由主管衙門與交通部商酌臨時辦法飭令路局照辦 
第十條前項免價减價各費如爲借欵合同限制不能照免照减者其屬免應減之費准各路作正開銷向主管衙門收取如國際交往則向外交部收取之類 
第十一條凡未經本條例所允許者無論何處何人一概不得减免車費 
第十二條各官署公物如有向係减免車費運送或向係領有免票者本條例施行之日常然失其効力其各路己發出之長短期免票自本條例施行之日一律作廢如有符合本條例所規定者應卽換領新劵 
第十三條凡各鐵路免費减費一切辦法專由交通部核定之第十四條本條例施行後將來如有應行修改之處應由交通部商明國務院辦理未經修改以前對於本條例規定各節不得任意通融 
第十五條關於第一條第二條第九條規定辦法如距北京較遠之路不及候交通部飭知者得由該路按照本條例相機因應事後具報 
第十六條商辦各路如適用本條例第三第四第六第九條外其餘各條得由各該路自行規定呈報交通部查核 
第十七條本條例經國務會議通過定於民國元年九月初一日施行 
來函 
[江元鋆來函]  
逕啟者元鋆以鄂人旅滬因鄂議員違反鄂民意於八月念五號電商鄂父老籌對待之法頃聞民權報八月三十日本埠紀學　内登有江元鋆揑名發電一條急覓報查閱果稱旅滬鄂人余鶴致書法律維持會謂昨閱各報載有鄂省同鄕爲張方案主張取消鄕省叅議員電文云云不勝詫異該電文旣未經旅滬鄂人開會公决又無代表名姓僅以同鄕二字影射全體令人不解及細加調查始知係黎特派來滬第八鎭軍官江元鋆以個人私電　同鄕名義實與全體無涉噫嘻軍人干政之風愈出愈奇等語屢閱之餘實深駭笑元鋆目共和告成竊享自山幸福官界軍界素不涉足政黨民黨亦未列名與黎副總統素昧生平更未在第八鎭充當軍官惟以鄂議員違鄂省民意政令吾鄕父老函電交馳徒滋笑柄且恐愈激愈厲令人民不主立法機關摇動國本乃與同鄕孫君紫階胡君少卿徐君道本袁君素臣等商　一電以爲根本解决之計旣可保全民國精神復不至牽動議院大局自問用心良苦蓋國家危亡卽個人何能獨安不過切愛共和恐爲二三無知之人所破壞而巳决非今之所謂政客黨人者流别有作用也以鄂人對鄂父老陳詞署明鄂省同鄕並未用會館名目何得謂之影射全體電尾明署元鋆之名電局原稿可查何得謂之揑冐豈元鋆不入各會各黨遂不得對鄂人稱間鄕並不得自用已名發電耶如謂數人聯名不得用鄂省名義而余鶴之函首又何以稱旅滬鄂人耶荒謬無理不值一噱特揑稱係黎派來滬第八鎭軍官云云平空結撰從何而來余鶴何人姑不具論民權報乃竟以揑名發電署目并以軍人干政爲斷是民權報已承認余鶴之說矣除逕函民權報請其將所謂黎派軍官之說從何調查何有憑據明白宣佈外並請貴報登載此函是幸江元鋆 
 
 

Page 8

 
 
   
 
 

Page 9

 
 
自由談 
游戲文章 
[新内則] [  瘦蝶]  
女子之學一曰婦德二曰婦言三曰婦容四曰婦功 
滑頭曰婦德不必幽閒貞潔也輕浮淫蕩放逸飛揚行已無恥動靜無法是謂婦德 
快嘴曰婦言不必擇詞而說也利口辯給播弄是非簧鼓長舌取悅於人是謂婦言 
冶姬曰婦容不必眉目清揚也盥浣香水服飾妖淫浴不避人身非自主是謂婦容 
淫娃曰婦功不必留意蠶績也專心枕蓆劬勞弔膀或鍊眼風以娛隹容是謂婦功 
[無公子傳] [  甘草生]  
　　公子姓解氏字藴中江州人也其先世嘗爲三云調鼎鼐以功封於唐子孫衆多繁衍各地公子露睛方口大腹便便恒指而語人曰吾此中空洞無他物可容數萬甲兵云云公子幼而好學長以才名其文章横行一世人皆羡之顧性傲强喜飲多忤上官後爲登州刺史爲諫台劾其沈溺於酒罷歸家居與畢吏部最善吏部嘗曰我右手持酒杯左手挾公子一生之樂畢矣其相得有如此公子不喜修飾恒塵垢滿面往來田野間然敗絮其外金玉其中人固無不愛之者也每當風雨重陽菊花釀熟里人必招公子飲飲則必與姜生石碏俱蓋非此二人公子不悅亦里人所不樂也晚年嗜酒益甚不修邊幅有陶淵明不醉無歸之概卒以夜深踰鄰垣竊酒醉悞跌酒甕中而死云 
海外奇談 
[以車爲家] [  瘦蝶]  
　　美國寳石商人某氏以車爲家率同家人居住車内旅行各處已經行程十二萬三千餘里其車共五輛其中烹調食具寢具樂具彈藥天幕野營以及一切應需器具無不齊備隨心所欲駛行各地隨處停歇至其用費每年須二萬元云 
[犬浴堂]  
　　德國壘來生城内有爲犬特設之浴堂一所大抵浴堂之設所以爲人未聞有爲犬設者然其建設之意雖奇而需用之道亦有因蓋犬常與人同居一室其身苟不潔則必有碍人之衛生也 
鈍根曰吾常見放浪形骸之徒衣服垢穢汗臭逼人髮蓬蓬不治牙纍纍積污頸黑而不知濯口臭而不知漱隨地吐痰如雞遺矢甚有故蓄長指甲而藏垢納污於其中者又有故蓄亂而鬍鬚鼻涕膠黏滿其上者更有口啣紙烟見人則將煙管從其齷齪不堪之唇齒間抽出敬客而客亦有不嫌其穢接而啣於口者嗚呼如是之人使文明國民見之其鄙夷當何如可以人而不如犬乎 
尊聞閣詞選 
[口歌寄鈍根] [  鏡笙]  
　　世間一人荷一口此口能使天下走寄之文士能化千回萬疊之煙雲俾之狂夫能動山川摘星斗三千年青史四萬衆黄耈豈惟飲啄之是求閙噪詼諧囁嚅縱横各極其美醜亦有傑卓人萬物備吾有不入是非渦常作李啞守未必一嗚便驚人或者三緘致覆瓿瞪目横眉覽四州自朝至暮無人無日無時無刻不是是而否否古來大國君以口不愼而畋狩今之聚議壇以口不良成敝帚口之關　廼如此曷不改良學誰某然而其聲根於心如苗爲苗莠爲莠舉而上之口即爲聖神等而下之口使爲桀紂天地以風爲槖籥蠕蠢以口爲樞紐勸君且捫口飲君一杯酒以酒潤口勞以酒助口手助手將奈何射必具三耦獨箭遜束矢一夫怯百畝精衛海可填蟻羣山能負有時一口超衆口挽定狂瀾歸大藪有時衆口戰衆口汹汹洪潮輿論母口能生黄金千箱萬發民財阜口能代金湯千秋萬年民基久口兮口兮懲爾過而褒爾功從之從之口爲友楞嚴經中頌口有乙千二百之功德信哉論功口爲首 
[七夕] [  重光]  
　　雙星何必怨長離造化公權有主持不是一年只一會千秋焉有此佳期 
[舊七夕] [  鐵民]  
　　佳　今夕記傳訛迅續前緣快若何天上重聨新眷屬人間非復舊山河頻煩填鵲離　少僥倖牽牛好事多兩度中秋孤碧海嫦娥應自悔蹉跎 
[新七夕六首] [  來蝶軒生]  
　　文明新法結婚姻天上仙人亦效覆今夕銀河偏早渡蹇修賴有自由神新絲繅器插新秧耕織偏宜夏日長知道雙星勤實業無心比翼學鴛鴦北蒙西藏梗共和汗馬紛馳戰事多天意欲將兵甲洗未秋先己濬銀河殘月三更夜未央郎誇避署妾乘凉相逢别有消魂地不待横空鵲駕梁宜夏宜秋署不侵雙星正好結同心催妝倘作求　操譜入薰風一曲琴乘槎曾記客來游投贈非關燕婉求寄語黄梅時節雨莫沾酸味到牽牛 
心直口快 
　　中國向以吹牛拍馬立國而鼎鼎有名之大人物尤以吹牛拍馬見長此吹彼拍彼吹此拍屢吹屢拍每拍每吹一般震其名者曰此大黨略也大政見也黨員爲之鼓吹報紙爲之傳布於是吹者之氣越盛而拍者之興越高甚至我人夢想所不到之事而吹者拍者津津然有味乎其言之此所以爲中國之偉人也然其吹牛拍馬之手段猶不止此事至無可吹無可手人必以爲偉人之作用窮矣而不知彼尚有滑頭一法以爲吹拍之後盾研究借債也則曰應借則借不應借則不借研究政黨内閣也則曰可政黨則政黨可不政黨則不政黨一般震於其名者則又曰不膠成見不挾私心調和衝突舍彼安任此所以爲中國之大人物也雖然事變之來正難逆料倘遇吹無可吹拍無可拍滑頭無可滑如蒙藏緊急之問題出則我不知大人物之手段又將安出[  ] 默公） 
劇談 
[副凈之正宗]  
　　副凈唱曰一如正凈其汽以有正副之區别者文武而已正凈以唱工著注重在文副凈以技藝顯注重在武况副凈之技藝不但應刀鎗嫻熟尤當撲跌精工方爲盡責副凈亦分盔鎧箭衣二類如割髮代首之典韋大興梁山之關勝爲盔鎧類白水灘之青面虎演火棍之焦贊爲箭衣類均以武藝而兼撲跌者也南省伶界副凈之矯矯者爲王益芳水奎官殷春虎諸伶北京伶界副凈之卓卓者爲許德義范寳亭李連仲諸伶數人中以王許二伶尤爲傑出王伶本一廢人（係啞子）能專以技藝名震舞臺其藝足多不問可知矣許伶原出自黄胖兒門下係爲武小生正宗嗣以音衰而改副淨其武塲之足以先聲奪人副淨中誠莫與爲匹之二伶一以音啞而藝愈精一以音衰而名獨著然則師曠之目瞽而耳聰正唯其目之　而適成其爲耳之聰耳 
小說 
[寓言新劇蝸牛角傳奇（續）] [  嘉定二我]  
　　第二齣遊園 
（生扮吳生上）金勒馬嘶芳草地玉樓人醉杏花天俺吳生是也夙承先志素礪精勒思量做一椿頂天立地的事功方不負了堂堂七尺豈知謀了半卅依舊無成好不可恨家本平江舊地山水清奇林木　茂當此春和景明不免信步所至洒樂番也 
　　（黄鐘）（侍香金童）（吳生唱）閒來無事信步踏春郊只見堤畔垂楊絮亂飄飛飛蚨蝶花間繞婪尾初開鶯聲唬老 
（降黄龍袞）思量往事悶縈懷抱歲蹉跎人老去何時是了韶華遲暮立身不早不能　裕後光前空積下萬千煩惱 
　　這是桑田了呀我往常出來游玩並不見這座高山恰也奇了難道是向來未曾到的麽上邊　有偌大個山莊便上去走走倒也可消積悶（上科） 
（出隊子）我便登嶇涉險一停停山路迢嵯峨臺閣望中遥好一似官宦門楣堂宇高不枉了閒步尋春走這遭 
　　已到園門口了靜悄悄没一人在此你看湖山壁立簷馬爭鳴步障連　十里簷牙錯雜千重花木照紗窻不改　川舊地燕鶯穿畫閣寗輸金谷家園咳只可惜是偶然遊玩耳若得此園娛老微軀更復何求呵 
（么篇）愁顏不覺翻生笑憐余福怎消半生慙愧負英豪怎臺榭園亭也不造空來别處恣遊遨（丑扮少年華服上何人在此亂闖（生）在下吳生因見春景晴明偶然步入尊園乞恕冒昧之罪（丑）好說（生背白）好個書生人才一表眞公子王孫不若也（丑）老兄方纔聽說空來别處恣遊遨莫非有歆羡的意思麽（生）不欺公子說在下實因潦倒窮年　簷蔽體適纔閒步不意望見盛園睹景傷情故此亂道（丑）倘蒙不棄待小弟引道任意遊玩一遭何如（生）只是打攪不當（丑）說那裏話（同行科）（生）好也正是柳幔身生綠花茵足有香（丑笑白）燕鶯渾不　惟解亂顚狂小厮擺酒（内應）來了（生）呀呀這是斷斷不敢當的（丑）四海之内皆兄弟也旣蒙光顧難道小東也做不得一個麽（雜上擺酒下）（丑）老兄請坐（生謝坐科） 
（神仗兒煞）只見玳筵濟楚排列的是金尊玉斝海錯山珍不枉了觥籌交釂惟願此時此事從今直到老似這般傾蓋神交眞個笙簧同一調（未完） 
[零碎小說平糶] [  瘦蝶]  
平糶！平糶！！ 
糴五升！糴五升！！ 
阿大勿要哭米來哉 
阿呀五升米量起來弗滿噲 
平糶同的斗本來是小的 
十天一期這五升米我們五六個人那裏吃得彀個末那哼！個末那哼！！ 
實梗罷燒點飯等老親娘吃仔其餘一槩燒點粥呷呷罷 
只好實梗！只好實梗！！ 
咳！咳！！咳！！！ 
文字因緣 
[桃源憶故人寄酬瘦蝶] [  天民]  
廻紋織錦多訛字何處征鴻傳遞惆悵宵長輩短反惹相思起天涯寥落誰知己迢遞關河千里只恐藕牽絲繫故遣洪喬寄 
[次瘦蝶題戲攷元韻三首] [  天民]  
　　時局紛更一舞臺擬登絶頂到蓬萊須知多少新人物優孟衣冠學得來 
霓裳高唱大羅天顧曲周　手一編自古英雄愛兒女笙歌隊裏度華年 
今古茫茫魔劫場綜觀成敗閱滄桑阿儂怕續南華夢願學人間傳粉郎 
 
 
 

Page 10

 
 
   
 
