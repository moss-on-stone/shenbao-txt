# 1916 - 233 - 4915638

 

Page 1

 
 
   
 
 

Page 2

 
 
時評 
[人之問題] [  冷]  
　　中國人之舉事往往重於人之問題而輕於事之問題試觀此次革之後除規復議會約法外營營者無一而非人之問题也 
　　試更觀此次議會復開後之成績除人之問題外亦未嘗有所着手也何則兩院除通過總理之同意外實無成績之可言也我非以此爲議院之咎蓋中國人群以人問題爲重衆人所注目悉在此人之問題故不得不以人之問題先行解决也 
　　雖然議院之責非僅在此人之問題人之問題大端旣巳就緒立法之分内事不可稍緩也 
[命令]  
　　八月二十三日大總統令趙恒惕授爲陸軍中將陳復初授爲陸軍少將並加陸軍中將銜李右天授爲陸軍少將朱澤黃授爲陸軍步兵上校並加陸軍少將銜此令　 
　　又令張樹森陳錡均給予六等嘉禾章張文煥甘沂均給予七等嘉禾章王兆鋆黃成垿邱豫誠郭鏗均給予八等嘉禾章此令又令駐扎烏里雅蘇台佐理專員陳毅呈請任命王書聲爲二等秘書陳光炳余大鵬試署三等秘書胡鐺爲監獄官應照准此 
令 
　　又令兼署黑龍江省長畢桂芳呈巴彦縣知事馬六舟署拜泉 
縣知事熊國璋署木蘭縣知事毛丕恩先後辭職馬六舟熊國璋毛丕恩均准免職此令 
專電 
　　北京電衆院一點五分開會到四百二十七人段出席故後案提前開議由易次乾説明龍濟光禍粤罪狀㈠治軍無紀痡毒閭閻㈠干預民政瀆亂官方㈠摧殘司法殘民以逞㈠歛財行賄厚其積聚近復負固孤城妄思以士敏土廠曁廣州長堤爲抵充軍費不俟中央許可國會承認尤爲罪大惡極提出查辦請公决衆主先詢政府對粤辦法於是鄒魯質問龍會出示奉院令閩贛進兵有諸段答無惟龍李如不受調和始主會勦葉夏聲質問粤省善後叚稱現令客軍退三十里責龍交卸出城褚輔成質問預算案巳否編定希望及早提交答已在趕編劉景烈問赣南駐兵兩師圑是否 
政府别有作用抑出督軍意答督軍在管轄内當然有調動權趙炳麟問軍人干涉國會事答已下院令申斥衆無言叚起辭出接議查辦胡瑞霖案郭説明後劉崇佑駁最力幾衝突卒以多數贊同成立次議江謙等九員辭職惟谷孫以國院官制未定先付審查餘照准易次乾請將龍案付表决定與胡案同送政府克斯克圖動議請政府注重鄭家屯案决俟有日密議討論再提出口頭質問散已六時　　北京電元首對鄭家屯案主愼重交涉添召曹汝霖陸宗與進府參預 
　　北京電曹汝霖陸宗與又有參預中日交涉之説 
　　北京電政府有遣駐重兵於青海之計畫 
　　北京電衆院將質問鄭家屯案聞日本要求退去駐在遼源之我國軍隊 
　　北京電總統注意征蒙昨召段貢人見授要畧三（甲）前敵將士擇諳蒙情者充任（乙）軍中另設外交專員就近辦理一切（丙）客軍不熟地勢由蒙院派 
員指導 
　　北京電駐日章使來萬急長電密報某國對鄭家屯案及日俄協約意見 
　　北京電叚儗出席國會宣布政見外交實行和平親睦策内政酌行地方分權制財政决從根本整理軍政仍採積極集權主義敎育採普及制度實業暫從輸入外資獎勵國貨入手 
　　北京電滬道周將下嚴重處分以徐元誥繼 
　　北京電馮督長電指陳政府現對國會重在選擇法案 
　　北京電叚昨傳見呂調元詢陜邊情形又該省財政舊狀 
　　北京電擬任伍秩庸爲修改商約專員外交總長並無易人之説 
　　北京電孫總長注重地方自治昨又在部會議 
　　北京電蘇省長報靑口開埠請設税關 
　　北京電湯化龍二十五日可到 
　　北京電汪精衛來京不確惟總統有電勸其歸國 
　　北京電議會對於憲法驟增熱度凖備兩星期内决開會 
　　北京電某部長主京兆區併直隸省宥日提出國議 
　　北京電京兆行政區域擬并人直隸省 
　　北京電法使定三十歸國昨英使在署設宴歡送日使並爲法使餞行 
　　北京電聞張勳來電自辯無與各省聯結之舉十三省聯合説漸消滅 
　　北京電聞議會對於龍濟光胡瑞霖等有大彈劾案激烈者請速提出和平者僅主質問 
[譯電]  
　　香港電新任粤省長朱慶瀾昨日正午由港督邀宴今晨已赴廣州（二十三日）路透電 
　　北京電　政府擬命曹汝霖陸宗與襄辦鄭家屯交涉案（二十四日）德文報 
東京電華兵現與蒙匪在蒙滿𫒈界交戰頗形劇烈本月二十一日復戰於南滿鐵路郭家店附近死牲畜若干頭日兵司令乃請休戰引退雙方允如所請委棄受傷者五十人已送日本紅十字會醫治東京謂日兵之駐鄭家屯乃因數年前該處華人殘殺日人時會由奉天當道及中政府允許日本派兵前往之故中國今對於鄭家 
屯案情牽强其詞此間視爲對日大不義之舉據日本官場消息聲稱此次爭端乃由華兵挑　彼等旣聲斃日兵復加創於日兵屍身云（二十三日） 
　　　　　　　　　　　　　　　　以上路透電 
[東方通信社電] [  日本人組織]  
　　漢口電現駐武昌北軍第十八帥之一部隊亦奉編入征蒙軍之命定於明日（二十五日） 
拔隊北上（二十四日） 
　　奉天電郭家店之官軍有與蒙軍主將巴布札布之間言和協議巳略就緒之報巴布札布將可率其部下無事退去云（二十四日） 
　　漢口電四川退出之第三帥第七帥等兵士在漢口逃亡者頗多問該兵等多由四川 
携带鴉片來漢售去後即逃亡（二十四日） 
　　南京電馮督軍昨日電飭徐淮海各鎭守使其文如左目下山東毗連蘇省各地匪氛未靖還有蔓延江蘇省内之慮各宜嚴重警備以保治安云云（二十四日） 
　　南京電馮督軍日來疊電張勳倪嗣沖促速遵照中央指定之駐劄地各將軍隊移駐安慶一面並擬飭令現駐蘇常等處之北軍塡駐徐州蚌埠等處要地以資防備（二十四日） 
　南京電混成第五旅係於此次革命後調省以充守備之任今茲時局平定奉飭於本月内歸還原駐地方（二十四日） 
　　南京電馮督軍擬請將勵此次革命以來維持治安有功將卒已於昨飭軍警各長官查明部下功績速即造册呈報（二十四日） 
　　北京電衆議院對谷鍾秀孫洪伊等之議員辭職問題擬暫擱置同時並將國會議員不得兼任行政官吏建議案及衆議院議員選舉法第七條第二欵之修正案付審查（二十四日） 
　　東京電甘肅省寗夏至内蒙古綏遠城鐵道借欵一千六百萬元有由中國政府與美國 
 
 
 

Page 3

 
 
資本家協議成立之風説但該路線旣侵俄國之勎 
力範圍又侵英國之旣得權若此借欵果係事實則英俄兩國必不承認如俄國旣有提出抗議之傳是以觀測者以中美間之交涉雖進至何程度若不顧英俄之抗議實行借欵恐終不可能云（二十四日） 
　　東京電八月中旬日本對華贸易輸出四百二十一萬元輸入一百九十八萬元計輸出超過一百二十三萬元（二十四日） 
　　東京電日皇及皇后前幸日光避暑茲定九月六日還幸東京（二十四日） 
　　東京電山縣公爵昨日歸臥小田原别莊於此逾見政局已吿一叚落（二十四日） 
[戰電]  
　　其一（英人路透電） 
　　巴黎電今日下午公報云敵軍在愛斯特里南及沙伊柯爾西進攻於二十一日法軍所佔戰壕數處得有立足地摩勒巴斯南北兩面砲戰甚烈敵軍未進攻法軍撃落德機五架（二十三日） 
　　倫敦電今日下午海格將軍報稱昨晚德軍兩次猛力回攻錫泊伐爾南英軍新戰壕第一次暫得一立足地即被逐出第二次爲英軍撃敗兩次受創甚重今晚報稱英軍在錫泊伐爾南續得地二百碼且從事鞏固陣線敵軍砲隊甚爲活動會有三處爲英軍擊至無聲英飛機與敵飛機交戰至少毀其四架餘被追擊逃回英軍並無死傷（二十三日）　 
　　倫敦電蕯洛尼加電稱塞軍左翼戰事仍在進行布軍屢次進攻均未得利塞軍仍在斯特魯比洛北面前進杜伊蘭及維萊斯山坡之轟擊正在進行（二十三日） 
　　羅馬電今日公報云意軍奪獲土法拉西坡及特拉維蘭齊斯山谷鞏固之陣地敵軍大受損失（二十三日） 
　　彼得格勒電今日下午公報云白羅第南軍敵軍之攻勢處處爲俄軍所敗俄軍佔據匈牙利邊界泊魯斯河發源處附近柯佛拉山南北二面之二高地高加索陣線海濱附近土軍之坆勢已被敗凡恩湖西面俄軍之攻勢正在進行（二十三日） 
　　蕯洛尼加電公報云敵軍進坆佔守柯瑪乾山脊之法軍受挫而退杜伊蘭湖陣線陶里附近發見敵兵兩大隊其前鋒已被擊退敵軍現於斯特魯瑪河陣線掘壕而守塞軍現佔守哇斯特洛伏湖與波柴附近之陣線（二十三日） 
　　亞姆斯特丹電柏林半官消息承認戰艦維斯法倫號（一八六○○嚬）十九日爲魚雷擊中但可修理且謂該艦尙能行動第二魚雷未曾命中云（二十二日） 
　　倫敦電喬治君宣稱英法兩國現有身體健全之俘虜二萬三千一百四十二人（二十三日） 
　　其二（德人德文報專電） 
　　　林電八月二十二日德軍大本營公報云松末河北岸之戰事復轉劇烈英軍屢次攻擊錫泊伐爾與波齊萊間德軍所守之凸點均遭挫衂兩軍惡戰以爭古維勒芒村敵軍雖曾 
攻入該村但即爲德軍擊退該村今仍在德軍掌握法軍在摩勒巴斯附近進攻數次全未得利法軍以生力兵攻擊愛斯特里與沙伊柯爾境德軍所失戰壕均巳奪回且俘軍官六員兵八十名（西境戰况）興登堡元帥陣前之俄軍仍在魯特加柴維資附近猛攻爲德奥骑隊所敗被創極重德奥軍共俘軍官二員兵二百七十人獲機關鎗四架德軍在斯摩拉萊攻擊俄軍斥堠隊捕虜二十人且獲機關鎗兩架俄軍在魯區格拉白加及稍南進攻者均爲砲火擊散敵軍在比尼亞基與維潯附近攻入小戰壕今仍守之查爾斯大公陣前之敵軍經德奥軍在塞里摩資兩面回攻後引兵敗退敵軍屢擊斯台班斯基附近及克里太高地德奥軍之陣地全無效果（東境戰况）瑪爾加尼士至泊拉尼拉之塞軍陣地全爲聯軍佔有聯軍刻正從事進攻敵軍在第瑪特里與摩格里拉境屢次回攻輒受重創而退法軍已在布柯伐與太琪洛斯間被逼退過斯特魯瑪河聯軍已佔據斯米尼加泊拉尼拉山脊（巴爾幹戰况） 
[公電]  
　　北京大總統來電各報館均鑒本日爲任命段總理徴求參議院同意到院議員一百九十三名以一百八十七票大多數通過特聞黎元洪濛 
要聞一 
[英報之論蒙藏議員]  
　　字林報十九日北京通訊云南京所制定之約法即華人自由賴以成立之大憲章者内有若干條在當時緃或適當然在今日已與事實牴牾辛亥光復之際中國在西藏蒙古確享有一種地位至其地位之性質大有可辯論之處常爲有關係國（即英俄）爭辯之問題然於編定約法時中國之自以其所爭執關於藏蒙 
者具有充分理由也固非絶無情理中國自謂在藏蒙有完全主權依此顴念中國固可以新國會議員之席给與藏蒙人民而承認其人民爲中華民國之國民承認其土地爲中華民國之疆域也雖然藏蒙已乘中國革命之機會宣佈脱離中國而獨立矣中國曾欲以兵力征服藏蒙但未成功藏蒙固居然金甌無缺也直至今日西藏仍完全脱離中國之關係蒙古曾與中國交戰若干時頗得俄國精神上及他種之助力此後蒙古允開談判於是遂有中俄蒙三方協約之結果焉此約一方面承認蒙古之完全自治奪削中國干預蒙古内政之權並許蒙古得與外國締結某種條約一方面又承認中國對於蒙古有宗主權並以蒙古爲中國土地之一部至於中國國會中蒙古議員問題則中俄蒙協約旣未提及又無他種文件載明之近來俄使反對蒙古議員加入國會以此事侵害中俄蒙協約爲理由中國外交總長答稱依據協約蒙古爲中國土地之一部是以國會當然有蒙古代表並請俄使詳舉其反對所根據之條件設外交部所思及者祗在協約則此項覆文可謂已充其量矣試問時事眞相果何如乎蒙古拒絶中國奪鬭獲勝不欲與中國有所關係迨協約吿成蒙古獨立乃得確定約文雖承認中國有宗主權及蒙古爲中國土地之一部然此絛件不過爲旣無意義又無影響之空言而巳約中所有力者僅乃中國不能干預蒙古内政之一絛耳蓋此絛在事實上乃舉獨立之權而授與蒙古也即蒙古外交事件俄國亦與中國平分發言之權故中國對於蒙古之地位在實際上純屬有名無實中國旣無管轄蒙古之權蒙古又有願與中國斷絶關係之意然則蒙古何爲應有代表在中國國會耶試問所謂蒙古議員者果在蒙古爲蒙人所選舉乎曰不然也然則曹汝霖何以在北京被舉爲代表科布多之參議員耶北京政府不能過問蒙古事件今乃有蒙古議員在其國會誠無意識可言豈中國眞欲以立法之權授與極願脱離中國之人民乎外人由經驗而知中國常欲植一新例俾可藉口以規避或取銷條約上之規定今俄使之所以抗議者正以此故非因誰爲中國國會議員遂與俄國有關係也今若不反對蒙古議員他日中國將進一步復伸其勢力於蒙古而藉口於蒙古議員旣可爲中國立法則中國議員當然有權可爲蒙古立法矣藏蒙地位相同蒙以俄國爲友藏以英國爲友故英國頗注意上述問題今中國國會中亦有西藏議員惟其人大都與西藏無關且非藏人所選舉也此藏乃在北京指定者含有藏人贊助爲中國立法之意中國對於西藏握有若干管轄權但其眞相則如下述藏人曾起抗華人將華人遂出境外中國欲仍據有西藏乃起戰爭或作或輟終未得利英國因在西藏享有利益乃勸今雙方集議於西謨拉（印度）擬定一約准許西藏自治並擔保中國不得干預西藏内政嗣因疆界問題意見不一以致該約未克簽字西藏旣已脱除中國之統治權至今日猶未承認對於中國之關係凖此面言西藏之地位較諸蒙古尤爲獨立事態如此乃中國國會仍有西藏議員寗獨毫無意識且亦可笑也已爲保全其明白事理之名譽計華人其廢除藏蒙議員從速修正憲法可也北京某報有一種危險之主張謂中俄蒙協約未經國會議准在國際公法上不能有效是説未嘗不是但非論於此事袁氏解散國會施行其自定之新憲法彼其時袁氏實巳造成一種政變而組立一新政府矣締結中俄蒙協約者即爲此眞正之政府其一切行爲在國際公法視之確有效力若華人今又以政變推翻前政府則前政府之行爲關於内政者今政府可得取銷之但於與外國所立之條約則不能更改之蓋此種條約乃與眞正政府所締結者依照國際習慣實爲有效也 
[日人之軍人同盟觀]  
　　上海日日新聞載某政客之言云張勳倪嗣冲之軍人同盟問題頗惹世人注意其實尙未成爲團體且無一定主義僅會通電各省略謂此次中央施政方針頗似與吾輩不利若果實行須結盟以抗之云云然諸督軍之得此通電者或以之報吿中央由此以顴所謂秘密同盟實未成立也段總理得信後亦通電各省日中央施政自有方針地方軍人斷不許干涉此訓令之措詞覺非常峻嚴由是彼等中止其運動查此運動之所以發生蓋以軍人思想簡單不知政治爲何物又爲某派策士所惑及得段總理訓電乃悟前非悚然不敢再動矣此説確否且觀其後 
[成都時局之進步]  
　　字林報八月一日成都通訊云兩星期中時局大有進步周駿已去蔡鍔已來各事皆已進行伹若謂時事悉已大定則猶未也七月中旬周駿之心腹王陵基葉周駿於成都聽其自爲己則率兵赴重慶擬履鎭守使之新任迨抵簡州見地方極爲沉静心竊疑之乃遣人往偵俄而牃者回報曾至城内察視一切安静但王仍不之信諭將六寸大砲向城轟擊不意有喬裝農夫者若干人潛至砲旁逐退砲手移轉砲位以王之利器轟王之軍隊王部下倐被炮擊頓即潰散有逃命者有搶奪王所带之銀物者王無法招集舊部乃設法渡江而去又一消意謂王墜江而死但最近傳言謂王陵基實爲在此間東北歸吳某指揮之盜匪所擒上述諸説未審孰是但王之軍隊確已不復存在而大砲等物確已落於滇軍� 
之手矣王旣失敗蔡鍔方面之羅劉熊諸將乃得進行無阻周駿知大勢已去與其力拒不如智退遂在臨去之前將下月房屋税提前徴收但　欵未多而事機已迫周乃率兵於二十日退出就成都而言周尙能維持秩序其部下兵士率皆訓練有素乃蜀省原有師團之一也劉存厚事前不允入城迨周出小東門後劉始由南門而入自此而後各事較爲安靖蔡鐲先鋒隊同日抵省蔡則由瀘州兼程而進二十九日抵此惜喉患未愈語時不能高聲且感痛苦醫士勸其暫卸政務以資休養 
數日内蔡將出省就醫大約當赴日本目下一切公事悉由羅佩金執行羅滇人似頗具材幹政務刻有蒸蒸日上之象一般起義人物多得官職熊克武將往重慶爲鎭守使楊維爲警備隊司令餘者各得相當位置惟劉存厚聞有願得督軍一席之意今若蔡鍔去而羅佩金代理督軍職務則劉將有何等行動乃一疑問傳説忠州復有拳匪又匪首名羅千歲者由藏邊統带潰兵滋擾惟癬疥之疾不足深慮今旅行之道巳通前途氣象似甚佳也前在永川大道上被盜拘留一日之華勒斯敎士今在成都其所失行李大都已覓獲並無備資向盜取贖情事云 
[杭州快信]  
　　呂督軍因浙省獨立後軍需甚巨財政支絀萬分早經商同財政廳特製軍用鈔票二百萬元分一元五元十元三種呈准財政部在案聞即日發交各銀行通用 
　　呂省長接財政部電謂前官産委員預算解部六十萬元除已解外尙短五十三萬元應由奠廳長認眞接解云云業已飭令財廳查照矣 
　　呂省長近查各縣知事保荐屬員濫請優獎殊屬非是特訓令政警兩廳長轉飭各屬遵照軍署接陸軍部來咨謂本年四月以後軍職時有遷調浙江現役人員已叙職者若干希查明具報二十五師張師長准於九月一日赴紹檢閲軍隊已令副官處預備 
　　要塞總司令金富有因現在大局巳定前臨時招募之兵士一律裁撤已呈請軍署核示 
　　民政廳長王文慶委任金彭年爲本廳秘書 
　　政務參議會議决高等審檢兩廳長每月除公費二百元外各加給交際費三百元 
　　政務參議會昨議繭行條例及絲廠簡章修正兩案 
　　南田縣議會李志成等呈控該縣知事呂耀鈴飮酒賭博溺職殃民請呂省長從嚴懲治 
[南京快信]  
政府因劃清蘇皖軍權事電馮督軍謂已派員與張督軍商榷一切望稍安母躁政府必有切實辦法見吿云云 
　　政府電詢張勳有無派帝制罪魁薛大可爲機 
要秘書事張復電不承認惟聞薛現與萬某不合不久或將他適 
省公署飭各道尹略云道尹代理上诉事件已於民國五年七月二十三日明令廢止其在該公署上訴事件應將案卷發交縣知事署接管並督飭趕速清理云云 
省議會副議長錢崇固昨晚由滬乘車來省謁齊省長商榷籌備省會一切手續 
江蘇陸軍教育團將繼續開辦 
　　政治犯張澤霖秦毓鑒聞當軸仍無省釋意李盛鐸今日早車赴徐 
　　今日（二十四）爲袁氏葬期各官廳均下半旗誌哀 
來件 
[國會議員彭建標駁張勳書（續）]  
　　夫民國議會乃統治權活勳之源泉爲國家最高機關議員俸給非主優厚必難保全議員品格羅致良好人才考環球各邦大抵民主國家多採厚給主義君主國家多採薄給主義然亦有採無給者採無給者纯從理論一方面看想以爲議員非官吏比議員是人民代表行使權利不宜以金錢自污官吏是國家公僕履行義務理當以俸給爲報而採有給有專在事實一方面研究不令議員受高尙之虚名國民蒙欺詐之實禍茲特就俸給厚薄而　其利弊議會議員原爲代表民意監督政府血設倘受種種運勳實於選舉議員之本旨大相違反第普通人之心性鮮有家計不足自養無餘而能堅守其清操者共和政治議會處最高之位議員搬莫大之權圖謀不正當之金錢頗屬易事俸給太薄則民國議會腐敗惡劣之現象卒難倖免卽有學德高尙義利嚴辩之人亦多甘棄議員樂就官吏議會乏才之歎可無俟著龜而决我國數年以内更易陷於此弊故欲謀國利民福及代議制度圓满之效果苟不厚定議員俸給何異人欲充饑而不進食也雖然厚給亦未嘗無弊蓋議員俸給過厚有奬勵職業政治之傾向將來選舉競爭愈趨愈烈此爲事實上所必至亦爲東西各國學者所同認第天下無全利全害之事兩利相權當取其重兩害相權當取其輕我國議院法規定議員每人歲費五千元較之美國議員之歲費僅得其半數實於利害輕重之間權衡至當外間不察止間所定俸給之多寡絶不研究多寡之利弊止知因時制宜之道並不知東西各國變更成法之難妄以爲不度時不量力作法自肥貪得無厭忖思議員至長期間不過數年並非終身議員世襲議員吾人立法爲國家計非爲個人計爲長久計非爲一時計且以普通多數人之心理爲依據非以特别少數人之心理爲依據至謂目前財政困難政費多取諸外債如各機關之薪俸送經滅發而議員之俸給何嘗不可减領且建標夙主張第一届議員須減領歲費十分之二或三分之一藉蘇國帑而明心迹麾下對於參政院參政所得之多及帝制運動費所耗之鉅未見一言文對於前之中央官吏與各省長官任職一年或數年而掠得數十萬金或千百萬金者亦不一言及之獨對於到京之國會議員尙未領到一錢即兢兢置喙嘵嘵不休究不解是何肺肝緃建標等有不近情埋之舉亦有各地報館及全國士子之公論自無俟麾下喋喋又電之末段云斯二者均各議員所不欲言而我國人之所欲言而不敢言者機關罪於各議員或以他事相報復耳勳之所以獨敢以爲言者亦以所言者公而已報復與否所勿計也然以建標觀之麾下之所謂公固非吾人之所謂公亦非多數國民之所謂公也而麾下之所以敢言者因純係武人頭腦並無法律智議爲他人所利用耳深盼此後一以國家爲前提堅守軍人天職母專恃强權復蹈袁氏覆轍毌墮人奸謀致喪自已身名謹佈愚誠希爲亮察 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參衆兩院開會紀]  
　　參議院昨日（二十一）下午二時參議院開第三次常會議員列席者一百五十八人議長王家襄主席宣吿已足法定人數先報吿雲南湖南四川等省某某議員請假諸君有無異議衆稱無異議主度又謂新到議員宋梓等三人　籤定席次（簽畢）主席報吿國務院來文係河南議員前次缺出遞補之錯誤並聲明其錯誤之要點另請秘書長朗讀來文秘書長張東蓀登演� 
台朗讀公文時有議員某謂張大聲誦讀主席乃改由自讀朗讀畢主席報吿議員胡瑛來函辭職應付表决（全體起立贊成准辭）主席宣吿按照議事日程第一案報吿選舉本院各股常任委員當選人此案尙有四股未畢可否先行報吿（衆鼓掌）蔣羲明起謂按照議事細則第八十八絛會場中不能鼓掌吳文瀚主張變更議事日程第二第三兩案提前會議辛漢等五人附議主席付表决贊成者一百零七人主席宣吿按照改正案乃議第一案新到院蒙古議員塔旺布裏甲拉山東議員馬蔭榮證書（審查報吿）審查委員長湯漪登演台報吿云本委員會審查网拉善到院議員塔旺布裏甲拉君資格無疑義證書合法審查山東遞補到院議員馬蔭榮君資格無疑義惟證書以巡按使名義給與認爲不合程式應由馬議員自請該省行政長官依法改用選舉監督名義給換審查國務院　送蒙古補選議員葉恭綽納謨圖兩君咨文一件應俟葉納兩君證書到院再付審查云云主席付公决衆無異議主席宣吿續議改正第二案恢復中國交通兩銀行兑現建議案（議員蔣羲明提出）蔣羲明登演台演説云本案提出之理由業經繕印通知其主旨發表各種弊害促政府之反省金錢之於人身猶之乎空氣今日紙幣停兑其影響所及之大有四其一影響於社會者有三層實業不振金融恐慌增加流民其二影響於經濟者有二層惡貨驅出良貨工人難以生存其三影響於財政者有二層收入與支出皆受其弊害其四爲政治上關係當袁世凯在時人心浮動今大總統繼職至於今日尙不兑現人心薄弱恐難挽回毒國病民伊於胡底李堯年起謂時間實貴不必多説辛漢謂簡單説明蔣羲明説畢李述膺起謂本案應注意於辦法而丁象謙章兆鴻吳文瀚朱兆莘劉映奎亦均先後發言大略對於建議案僅言弊害不及辦法政府無所適從於是某君請改爲質問書限政府三日答覆又有提議修正原案將兑現方法加入獻議於政府以備採行者（時財政部委員謂求出席主席付議衆主張拒絶）某議員謂先付審查主席付表决衆贊成付審查並宣言將此案交新選出之財政委員會定期今日開會審查明日提出大會表决主席宣吿繼續檢查四股委員票數報吿畢宣吿散會時已五時 
　　衆議院昨日（二十一日）下午一時衆議院開會副議長陳國祥主席延至一點三十分始足法定人數宣吿開議報吿新到議員歐陽振聲等六人抽定席次主席謂前會選舉各股常任委員當選人及票數業經油印分配現由秘書長再行報吿一次共計外交委員劉彦等二十一人院内審計委員羅永慶等二十一人預算委員褚輔成等七十一人云云末有票數相同之三人以抽籤定之主席謂本日議事日程第一案特任段祺瑞國務總理咨請同意案大總統提出先由政府委員説明理由政府委員登台發言略謂大總統依約法第三十四條特任爲國務總理咨請同意當任命段祺瑞爲國務總理咨謂追認查段氏在民國成立之初厥功甚偉雖屬軍人而於政治經驗甚富當民國二年時會代理國務總理成效昭著當帝制發生時極力反對民國恢復大局多賴維持茲特任爲國務總理尙希表示同意云云（衆鼓掌）報吿畢主席宣吿投票用無記名投票上書同意與不同意同時指定劉崇佑時功玖江鐸彭允葬會有翼江涵周玨等八人爲監票員遂由秘書散票主席謂現在監票員先行投票各議員仍用唱號投票法順次投票畢主席宣吿開票監票員檢定票數畢主席宣吿共發票四百十四張與名刺相符惟内有白刺一張檢查票數同意票四百零七票不同意票七張大多數通過（衆鼓掌）並决定此總理同意案預定於二十三日提出參議院主席宣吿休息二十分鐘三點十五分復振鈴開會議員鄒魯臨時動議謂廣東龍濟光聯合江西福建等省抗不交卸謂變更議事日程質問國務總理牟琳謂此事可俟下次開會請總理出席質問褚輔成謂國務總理今日已通過下次開會當然到院宣佈政見彼時再行質問現在事務甚繁可以不必討論按照本日議事日程開議主席謂現在諸君對於褚君所主張有無異議如無異議可以不必表决衆無異議主席謂本日議事日程第二案請政府明令禁止軍人干涉議會建議案趙炳麟等提出本案經提議人撤回修正母庸討論本日第三案整理中交我銀行建議案兪鳳詔等提出第四案謂將中國銀行先行兑現並清理交通銀行以維金融建議案凌文淵等提出第五案停止交通銀行營業確定中國銀行爲國庫籌備虚金本位建議案王茂材等提出此三案性質相同可以併案討論現在先由提議人兪鳳詔説明提案主旨後復由提議人凌文淵説明提案主旨略謂各國之有國家銀行只一國家銀行未有兩個以上國家銀行者中國財政困難已甚自停止兑現令下後舉國惶恐而交通銀行所虧現金尤多是則不能確定國庫所致也是以本員提議先將中國銀行兑現而同時清理交通銀行收回所發行之紙幣以維持目前之金融云云説明後王茂材説明其所提停止交通銀行營業確定中國銀行爲國庫籌備虚金本位之建議案付財政審查褚輔成請政府委員報吿政府委員謂中國銀行兑現財政部已經預備褚君謂中國銀行乃國家銀行審計院自有監督之權至於交通銀行内有商人股分亦當由財政與内務兩部清理所發紙幣之數目以爲整理預備王謝家請表决付審查王敬芳謂無須討論請付審查某議員謂三四案 
可付審查第五案不能付審查主席謂現在付審查表决某君謂第五案性質不同分兩次表决褚輔成謂審查之後還可討論某君又主張第五案停止交通銀行營業影響甚大可以打消主席宣吿討論終止付審查表决謂贊成三案併案付審查者起立衆起立秘書查點人數主席謂在場議員三百八十二人現在分三次表决贊成付審查者請起立第三第四案均多數贊成第五案少數議事已畢散會時四點三十分 
[内阁同意案之消息]  
　　國務總理同意案昨已經衆議院投票多數同意茲悉閣議通過國務總理後各部總長同意案亦將於日内提出現値外交緊急之際外交總長不容久兼司法總長亦因實行司法獨立改訂司法編制等要政不能再延擬日内確定後（大約司法仍張外交俟唐日内最後之答覆卽定）即提出國會又聞此案段總理已决意於本月二十六日或二十七日續行提出衆議院通過以完新内閣成立法定之手續 
　　當大總統提出特任段祺瑞爲國務總理同意案於衆議院後段總理即謁黎公云祺瑞才淺學陋此次因時世之要求對於北方軍隊故不惜一時之毀譽追隨大總統佐治國政幸三月以來内亂大致敉平南方諸英聯袂而來國會如期開幕將來事無巨細苟政府與議會相見以誠則國强可立待也祺瑞於此心願已足亟欲引退以讓賢能不願再行蟬聯致誤國事云云大總統答以公爲衆望所歸非元洪一人私見尙祈協力共圖以匡予之不逮而期國家之鞏固段感總統慰留之誠乃勉允任事 
段總理之施行方針已經擬就不日將蒞院宣布 
[中心政治之進行觀]  
　　總統府最近之特别會議黎總統昨日（二十一）復在公府召集特别會議討論各項要政段總理及各部總長均出席會議結果如下（一）中日交涉案鄭家屯中日軍隊衝突一事雙方均有誤會擬令特派員親赴該地詳細調查以期早日解决（二）剿辦蒙匪案除已責令馮德麟吳俊陞刻期分路進剿外擬再電吉黑二省督軍選派勁旅會同堵剿務期早日掃滅（三）酌量抽調各省勁旅赴東三省各要地鎭攝以固邊圉（四）粤事巳平令該省軍民長官將一切善後辦法迅速詳細電報中央以憑核辦（五）川省軍事甫定一切軍政備極冗繁决議仿照奉天辦法添設軍務會辦俾助軍政之進行（六）下月中央軍政各費不敷尙巨除由財政趕緊預爲措辦外電催各省協欵迅速派員批氏解 
　　總統出席國務會議之協商日前總統府因總統應否出席國務會議會開會討論已誌本報茲聞黎總統自繼任以來對於國務會議下甚接洽最近府院之間屢次協商以法蘭西内閣開國務會議時大總統爲議長且有提案權對於與己之政見不合者雖已經議决當可令其覆議其法似較相宜聞協商之結果巳有頭緖將來或即採用此制云 
　　將頒禁止軍人干政命令禁止軍人干涉政治前已經國務院通電各省昨日衆議院提議之請求政府禁止軍人干涉議會案通過後卽可咨到政府茲悉政府亦以軍人干涉政治非國家之福一俟院咨到後段總理即擬請大總統以命令訓誡各省督軍及統兵大員嗣後不得再行干涉國家政治政損失我軍人之名譽想各省軍政長官均深明大義之人必能確守軍紀服從命令云云聞此項命令三數日内卽可發表 
　　將有最大彈劾案之風説頃據議員方面傳出消息日來參衆兩院各派最有力之人在院外聯合會議討論一種最大彈劾案内容極爲秘密大似對於軍政兩界方面亟有關係列名巳有二十餘人之多至詳細内容此時未便妄指要爲將來一種極可注意之事云云不知確否 
　　釐訂軍政兩區之提議近日政界中又有劃分軍區及釐訂行政區之議聞有某要人提議謂軍區與行政區之劃分及釐訂關係極爲重要惟各方面主張軍區宜大以便統御在中國今日情形實多不便故母寗以每省爲一軍區之爲得至於行政區似以較省制爲小較道制爲大最爲適宜如曩年提議未决之全國五十八郡案尙可斟酌採用若如此辦理地方行政改爲兩級制旣無窒礙井以各省及各道之行政費移充此項妥爲支配尙無不足而行政便捷確立内政改良之基礎在今日實爲要圖也云云井聞政府對於此議有贊成意擬即日正式提案交会付會議以便取决 
[交通部改組之狀况]  
　　英文京報云交通部爲梁系巢窟内腐敗久爲公論指摘許於改組未發表前即以滌除舊汚自誓其初本擬將參事中僅留陸夢熊一人迨事爲參事雷光宇何啟椿所聞即自行辭職雷會任山東敎育司長頗負時譽故臨時極力慰留至原有六司司長路政司司長袁齡郵傳司司長周萬鵬綜核司司長吳應科多係留學西洋學生爲梁敦彦長部時引進之人與交通系向無關係此次悉在被裁之列其鐡路會計司司長王景春改任郵政司司長郵傳會計司司長蔣尊褘改任電政司司長路工司司長沈洪現以部令簡任技監半屬交通系舊人而得以蟬聯者也至現任路政司司長權量爲交通系嫡派今以次長改司長表面似乎左遷然其實路政司司長居全國鐡路督辦之地位甚爲重要而部員之進退並决於其一言焉現任電政司司長蔣尊褘係前清進士原係郵傳部司長後改交通部僉事辦理電政十有餘年民國二年改組任爲郵傳會計司司長爲人辦事認眞頗有成續現任郵政司司長王景春乃留美學生因其在部中有年而任司長者現任航政司司長劉蕃乃許任司法總長時代之京師高等檢察廳檢察長也中國航政本極幼稚從前航政科除辦理小輪註册事務外别無所事若謂積極提倡則現在交通部入不敷支年逹二千萬外安有餘力爲偉大之計畫 
則此司之設徒滋糜費耳參事司長以外僉事被裁者十二人主事被裁者三十餘人辦事員九十六人全行裁撤而以交通系有關之龍學競馮懿同張心敢郭則洵等十餘人安然無恙其辦事向稱得力之閔柏斌齊三彪邱裕其等悉歸淘汰文書科科長姚國楨之本科科員類皆保薦主事且升僉事辦事員即改主事沈雲沛之子沈仲長終年不一到部今亦保以主事之位置矣　 
　　顴以上所述交通系之根本絶未摇勳適與許世英剷除交通系之宣言相反而許近日將唐山工業專門學校校長學工科之趙士北更動代以學法科之駱通更將吉長鐡路局局長學路工之虞愚更動代以學法科之王淮琛駱王均許長司法時之司長部中先後引用僉事馬振理主事車顯承江其煇等連同先行到部之秘書姜可欽等亦不下數十人實與欺部令中除司長劉蕃外餘均就部員改組之聲明不符云 
 [P遼源事件之近况> 
中日兵隊因事衝突一節迭誌前報茲悉靖知事自將己子換質後今已四日昨特會同鎭署董參謀與農商各會赴日營與亡兵追悼十五日隊長僱工人將日本亡兵抬至城外空地以火焚尸用匣承驗靖知事則派警験看我國亡兵買棺承殮抬移鬼王廟當日商民聞有多數日兵臨遼之説恐再生私關各界皆赴縣懇求靖知事乃一面電禀省長要求領事免發軍隊並派妥員交涉又與日隊長磋商謂該國若來軍隊請暫不進遼免生枝節日隊長亦認可在距遼五十里三江口等處駐防靖知事又請商會各界往見張旅長慰問一切並商請該軍移紥城北以免再生衝突亦已允准遷移矣現聞此案交涉已得要領不難各平了結至日當局方面亦能傾念友誼故日來正在爲善後之磋商云 
[鄂省火藥庫失愼紀]  
鄂省火藥庫舊本設在城内前清光緖中葉燬於火乃移設路城十數里之南湖地方分列入庫如太極圖之八卦雖共一總門各不連接内儲皆舊式火藥近年因防營水師先後改定編制軍械亦換新式昔之土砲抬槍皆已廢棄軍械局遂停止製造舊藥但儲藏該庫中者尙有十餘萬箱之巨十八日晚七句鐘城中忽聞爆裂巨聲人民初不知有何變異祗見各街巷忽然加緊戒嚴軍警密布阻禁行人迨至次晨外間始悉係南湖火藥庫轟裂炸傷管庫職員司事徫兵雜役十餘名並傳有兵士八名傷重斃命至該庫之何以爆炸傳言不一或云係存藥年久變性自行爆炸或云係有人縱火或云係+ 
附近民居失火時値風烈將火渣吹入庫中引燃究竟眞相如何官廳中人亦言人人殊但該入庫因建築完備此次僅焚去第七庫餘庫並未波及未始非不幸之幸估計所失度不過兩三萬元而已所有受傷員兵刻均在陸軍病院中療治據聞有四人傷重恐難保其性命至庫房左近有無民房被炸未經實地調查有言曾波累民房十餘棟者斯説恐未必確蓋向聞該藥庫四周禁止搆造民房即令或已解禁斷無炸燬在外民房如許之多而藥庫反不完全爆裂者並聞王督軍於是夜即派軍需課長魏聯芳往南湖查勘情形旋於十九日晨在署召集省垣内外各警備區域司令及各師旅團營長等數十人開會討論防務上事項良久始散是日適因漢口鎭守使警廳長報吿本日漢口後城鐡路外一带棚户曾三次起火共焚一千數百家查有匪徒放緃情形已獾嫌疑犯二人審訊王督軍以省城人類混雜現値藥庫失愼後加以天乾物燥最易釀成火患特飭警務處長妥籌消防事宜故武漢各善堂保安會連日皆準備救火器機佈防甚爲嚴密 
[川北遂寗商人之哀聲]  
　　川北之遂寗縣爲水陸通衢平時商業最稱繁華今竟屢遭軍隊骚擾損失不資茲據遂寗商會致成都總商會公函云哀啓者國家設立商會意在保商其實即爲商帮受禍之的吾川自帝制發生後遂邑經過痛苦指不勝屈始焉潼川護國軍駐縣由商帮派墊現洋三萬數千元又需索商團鎗枝因本年商業過衰無欵接濟始將潼軍逼迫出境人民冀得稍息又値陳都督過境兩三日間兑換抬票一萬數千元純由我商帮墊出現金百業停濡擔負重增苦不可言七月二十四號忽有王陵基潰軍來縣順慶軍極力招撫苦於無餉又由我商帮限一日兩夜措墊現銀六千元二十六號甫將現銀繳齊忽周將軍大隊突至順慶軍井不知會竟舍縣城而全城恐荒秩序巳亂敝會不避艱險立即會同知事一面安定人民一面招待來軍前後四日遂日兑換抬票五六千元時全城閉巿巳久應需現錢仍純由商帮搜羅措辦而該軍猶復沿街騷擾時到商會苛求會中人非受兇辱即遭惡言爲地方計無不隱忍容受尤可痛者周將軍於二十八號特派參謀長戴姓到商會演説臨時以重兵將會場圏禁立地限我商帮措墊急餉十萬元反對者即以軍法從事縣知事代我商民請命要求減少聲淚俱下會場哭泣之聲幾震屋瓦戴參謀始允减至四萬元限定時刻繳齊當由知事擔保會内十人出外辦欵即由十人私出名義畫押書據泣向城内外舖户人家有多借多有少借少羅掘俱窮辦至三更後始將四萬元勉强繳足大衆方得散會巿面銀錢兩空蕭條極矣次日周將軍忽以飭文發來雙筒五子鎗十六支馬槍四十支子彈三千六百顆索討領狀飭稱補充商團以保商業詞意正太當然不敢拒絕當由敝會補繳正副印領在案詎八月一號周軍甫去順軍回城又要商民措銀五千元以遣散未走之周軍遲恐生變奈縣中金融恐慌已逹極點然又不敢拒絕開罪正托人四處搜借忽見順軍數十人又將商會圍住聲言檢查鎗支兇索會長不得將商保存原有之槍數十支及周軍新發之二十支統擄無存並將會内銀錢什物抄擄而去文卷契約狼藉滿地傾箱倒篋毀壞難堪似此蹂躪法團爲亘古所未有尤復兇案會長不已視法團比私人家室不如即云搜求槍支亦應來函查詢或派人交涉庶有手續何得猝臨以兵如捕大盜况我商會對於軍界無不極表歡迎含垢忍辱無非求保地方安寗而已當此困窮無吿之時且在極力借欵代該軍奔走以供軍實乃任意摧殘不遺餘力使我商會無立足之地是直迫令解散而已現在巿面關閉如故商會蕩然無存祗有報請縣公署勘 
 
 
 

Page 7

 
 
驗實情聲明解散理由南　力薄　之　　　被擄之鎗彈其新發來者商會出有正式印領其原存各公署列有表式存查今一旦屢遭損失應如何以　後　尙望道而敎導之 
[皖垣軍政警界近事]  
　　軍界安徽軍費月約五十萬元劃分軍署者僅寥寥數萬絛悉充安或軍需是以中央對於六年份預算案不命倪司令造報而逕令張督軍彙報者雖日軍費由督軍主持實則使張審覈勾稽以監督該軍之支出也安武軍司令部分設三處處長處員約二十餘人每月開支甚鉅中央屢催裁撤司令部井僅認安武軍月餉二十萬較之從前支出者約減去三十萬現倪雖屢電力爭終恐無效也至安武全軍原設五路頻年以來已陸續添招三路共爲八路約有四十營皖省財力實屬不堪供給故中央特令張督商諸倪氏將安武軍酌量裁汰改編警備隊藉資搏節此事大爲皖人注目因　軍不易裁也然倪以張督軍旣握全皖兵柄不能不聽其支配刻聞已磋商就緖暫留安武軍五路（老軍）再聽中央編制其第七第八兩路（新軍）一律各給恩餉三月遣散至第六路（現住廣德）操法嫻熟程度尙齊即改編警備隊由省長管轄惟倪僅承認改編警備隊而不願將七八兩路解散巳復電中央要求緩裁迄未得復然聞張督軍以中央僅限該軍餉項二十萬故仍主遣散原議刻尙在磋商中 
　　政界共和再造服官本省雖無過避之明文而父子兄弟同官本省者則以皖省爲尤甚如蕪湖警廳長劉兆麟即六安縣知事劉鴻慶之子含山縣知事祝鑫田即蕪湖道尹祝從恩之子貴池縣知事宋履豐即當塗縣知事宋燦之子尙有新任旌德縣知事孫鶴年卽大通榷運局長孫廷林之子近據京電傳來謂有佘紳弊赴京控吿孫廷林係帝制犯周自齊非法委任現當整頓財務之際應即遴委接替云云恐難保不受其影響也 
　　警界安徽警務處兼警廳長易迺謙巳奉中央任命易湖人厠身軍政兩界已有多年前清戊申年太湖秋操易充綜理司主任曾經到皖此次重來皖人極表歡迎蓋冀其能刷新警政也此次得長皖警聞由其從兄某現在南京督軍幕府故由馮介紹於張復由張保薦中央此皖警一席遂爲其所得矣當倪省長呈劾朱家珂時曾密保田某堪長皖警乃中央舍田任易者亦以其聲望較勝於田也至朱家珂去任原因傳述不一刻據密息謂前有黨人段瑞蘭圖皖未遂比卽遠國當經倪省長飭將段所創辦之勸業場一律充公共和回復後段遂逕赴中央控愬曾經國務院電令倪明白答復旋段又以私函致朱斥其種種非法朱惶恐異常乃以查封勸業場逮捕黨人並未預聞其事協同逮捕乃承省長命令等語答覆段氏事爲倪氏查悉深爲震怒當時卽欲撤去其職加以舊曆端節皖垣發生黨案警界中牽涉多人倪更疑之故此次遂以才力竭蹶四字免去其職現得易廳長電約一星期内卽可來皖視事皖紳商界昨特具書質問請朱清算後方可離皖而張督軍亦有電來令朱將經手各項捐疑逐一開明點交後任以清手續未知朱如何料理也 
[𡩋波通信]  
　　孫中山先生於本月二十二日由紹乘車到甬十一時抵站同來者爲胡漢民鄧家彦朱卓夫陳去病周佩箴諸君祝知事及警務所長率官紳商學各界至站迎迓即午邀請於呦呦旅館午後二時假第四中學校聞歡迎會各界到者數百人首由祝知事引中山先生並各界來賓入席即由各界致敬禮（一鞠躬）後由各界代表王東園君致歡迎詞及祝知事宣開會詞畢請中山先生演説略謂兄弟雖初到此地然寗波爲通商大埠在海外時巳聞之熟矣寗波人之經商於外者 
不特國内各埠極形發逹即外洋各國亦無不有寗波人中足跡兄弟此次來甬又親見港灣之良商船輪舶絡繹往來足見商務發逹爲浙省之冠如能振與實業請求交通整頓巿政再組織一有力之商業銀行未始不可作第二之上海並可爲各埠地方自治之模範諸君好爲之兄弟有厚望焉云云先生對於整頓巿政一端主張收土地爲公有並詳報價抽税之法最爲透切一時掌聲如协雷繼由胡漢民先生演説大致謂孫先生演説可謂爲理想的寗波或以先生言論爲一種理想實爲大謨凡事實必由理想而生斷無無理想之事實惟吾人往往不能從理想而見諸施行所以理想常不能現諸事實今若將先生所言諸端細爲研究以甬人材力吾知必能逹到目的云云旋即攝影散會是晚即於第四中學下榻次晨八時由祝知事趙林士王東園諸君等各乘與陪先生至城中竹州女師範學校觀覽小憇即過天封塔登高遠眺甬埠巿政及四明形勝觀眺旣畢遂至後樂園由各界代表等公讌先生午後又各乘與出城至江北工業學校及公立工廠觀察一切極蒙贊許是日先生以連日冒暑游覽各地身體㣲感不快即由海軍司令部特派員邀先生偕同伴諸君下建康軍艦開駛出港聞先生尙擬至定海登岸一遊再往象山港觀察軍港畢即行返滬 
地方通信 
[北京]  
　　李博士通兩歡迎兩院議員美博士李佳白君將於星期六開會歡迎國會議員先期已函致參衆兩院矣其函略謂天相中華共和再造今日國會重開議員雲集都下誠一時之盛事萬邦所景仰也回溯諸君前來滬上者曾由各界假尙賢堂開會歡迎數次現本堂中外會員在京者擬於八月二十六日二時假燈巿口公理會大會堂特開茶話會聊備茶點以表歡迎而聯睦誼務請諸君子届時光臨藉聆敎益云云李君並函邀叚總理及國務員諸君届時與會又聞李君將於九月三號在中央公園開各敎聯合會主旨在同心提倡國民道德爲國家大本云昨日上午十時李君晉謁黎大總統談及開會之事頗蒙大總統嘉許請兩院均派代表赴會井擬撰具演説詞派步軍統領江君朝宗代表蒞會李君並以上海尙賢堂中外女士會擬推大總統夫人爲名譽會員特面呈此項東啓請爲轉逹復有李君十餘齡之公子著書一册並由李君覽呈云 
[松江]  
　　商會舉定新總理松江商會總理閔瑞芝君本省議會議員現因省會開幕有期特將商會總理一席辭退故商會於昨日開會召集各業董投票公舉僉以前總理鄭子崧君任職時成效卓著遂一致仍舉鄭君爲總理云 
[嘉與]  
　　舉行聯合運動會之先聲嘉與各學校於體育一門素極注意除國民學校外均加授國技一門茲悉縣敎育會發起組織秋季聯合運動會已通知各學校先籌備會期約在十月間會址即在内校場云 
[江西]  
　　省議會籌備之進行贛省省議會巳設籌備處于需子亭佈置就緒即於十八號在該處開第四次談話會經顔議長丙臨舉出臨時人員分别擔任衆贊成遂公推葛第春胡廷校涂澍霖爲本處幹事文牘吳鴻鈞羅士𢞼巢慶丁　觀爲交際榻景洛胡加壁胡廷鑾陳紹基陳涛爲調查黄甲王振寰爲糾察並另推胡廷校葛第春爲訂定本處辦事細則起草員各議員並以省議會原有一切器具案卷現距正式開幕不遠自應函請行政公署刻日清理交還並請將原有地點從速空出以便修理俾得於正式開幕前遷入云 
　　縣自治開始籌備南昌縣自治議員昨假省會提議謂値此大局甫定當軸對於軍事收束及善後建設諸要端日不暇給一時尙無暇及此然自治原以輔官治之不逮我輩同人責任所在亟應自行籌辦猛厲進行剗除從前倚賴官應之劣性當經决定先行召集本會原有常駐職員蒞會一俟就緒即當遵章公請縣知事定期召集全體議員正式開會云云議畢卽發公啓通告矣 
　　修水縣鎗斃六犯修水縣（舊義寗州）屬前被平江黨人運動當地黨徒佔據渣津比經白營長擊散拿獲黨人二十四名除將首領五人訊明鎗斃外其餘十九人復經白營長知事會銜群報督軍省長静候發落在案茲奉電令張鳳山等六人訊認爲匪應即執行鎗斃當由白營長會同尹知事提出張鳳山等押赴南門外監視鎗斃矣 
[安慶]  
　　復訊違法枉斷案皖紳吳傳綺郭行健等前曾公電法部稱探訪局長王志剛違法枉斷各案當然不能成立應提交法庭從新復判以重法權比由法部咨皖高等檢應依法辦理昨該廳巳委懷寗監獄長張寶甫調查該獄長刻已查復井將各案卷宗𢑥齊報應核辦聞將由檢察長依法提案復訊矣又執法處判决執行各案除不屬於軍事範圍者高等檢廳已奉部令飭各該犯具稟依法再審矣 
[湖北]  
　　鄂省協濟征蒙軍械留鄂北洋第二師中央政府所視爲勁旅者現因蒙匪猖獗奉省軍隊往剿尙未得手密電中央請援陸軍部乃電商王子春督軍擬調留鄂二師馬砲兵赴援王督軍以湖北盜匪充斥兵力尙苦不敷未允盡調他往祗於馬兵第二圍○中挑選精壯一營於二十日附京漢火車北上轉京奉路出關又聞陸部以湖北軍械局儲藏軍械子彈甚多茲因征蒙需用子彈特急電鄂省撥運大宗赴奉備用刻已在軍械庫中提出鎗彈二百箱炮彈四十箱於第二師北上之際順便押解前往云 
[澳門]  
　　澳門發現疫症粤省自戰事發生城鄉居民逃走一空紛紛寄居港澳澳門地狹人稠竟至發生癘疫旬日來人民多患霍亂症死亡極速每日死數十人於是紛紛奔避或回省城或往香港竟有在船中死者香港政府患其傳染爰將十六日由澳返港之泰山輪船（甫到昻船洲）止截泰山船主遂運夜將搭客駛返澳門又發出額外憲報登錄議政局之佈吿略云茲奉港督會同議局之命宣佈澳門爲有傳染或有傳染症發生之埠昨日下午港督又頒發佈吿如下（一）各項船隻不得由澳門載運中國籍民或原本係中國人或搭客似係中國籍民或原本係中國人者到本港海道（二）凡中國籍民或原本係中國籍民者不准由澳門取道陸路或水路來港（三）所有各項船隻凡由澳門駛入本港界線者須在禁海下椗處寄泊如禁海規則所言者並不可離去該下椗處須俟衛生醫官批准方可 
雑評 
[軍事問題]  [Z一子> 
　　今日言軍事者主張劃軍區改兵制吾謂此尙非目前最急之務也所謂目前最急之務第一在使一般軍人能眞心服從命令如下日者政府日言裁兵節餉而所裁節者焉在日言劃分權限而所劃分者焉在彼號稱擁護中央之督軍猶且日以擁兵自衛爲事又何怪未經統一之民軍將領乎推此輕視命令之一念於是可以秘密聯盟可以自由行動要可以干涉政治議會彼爲長官者如此部下亦尤而效之於是可以譁變可以挑豐可以燒殺淫刦無所不爲而亦皆不以長官之命令爲心此非國家極可愛之事乎然而今已徽露此現象矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀租界售烟問題]  
　　字林報昨載上海某西人來函略云洋藥公所關於明年三月後租界售烟之地位頗爲衆所注視租界中烟膏店之命運似巳决定不復有討論或疑慮之餘地余請略引前年十二月七日工部局總董丕爾斯致李德立之函以吿讀者其文曰租界中零售烟膏之實在肅清法今巳切實决定但工部局自始至終主張逐漸肅清至於工部局與英公使意見不合一説鄙人力關其誣實則英公使囑工部局設法減少烟店之數工部局不獨贊成此議且切實决定於限期内全將烟店停閉俟下届納捐人常年會議時工部局當提出此項議案云云去年工部局常年報吿書中有租界中鴉片之售賣定於一九一七年（卽明年）三月三十一日一律禁絶一語今年常會工部局提出按期抽籤逐漸勒閉烟店至明年三月底完全停閉之辦法納捐人當場贊成其最堪注意者爲伊士拉氏之一語伊乃工部局議董之一且爲洋藥公所之主動人物當時在會場宣言曰余誠意贊助工部局關於此事之决議夫一九一七年三月豜 
三十一日租界中鴉片無論零銷躉售全行禁絕之言乃納捐人對於工部局之命令詞極明顯奈何近日猶有洋藥公所竭力運動欲得中政府認可延長九個月禁期以便銷脱存土（大約存於蘇省者）之傳説耶使其運動之目的果能逹到則納捐人之命令是否可以髦弁視之明年三月以後租界鴉片是否可以准賣此則大衆所亟願知之者也近數月來存烟銷數較爲減少人所共知但銷數之不旺實由洋藥公所抬價之政策有以致之蓋價値奇昂購者自稀徒直接提倡私烟之販賣而已若洋藥公所知足不貪以較合情理之利益爲滿意則存土必可多銷而近來常見之私烟案亦不致若是之多矣伊士拉氏在上届常會演説曰李德立君謂吾輩擬將土價漲至一萬兩佘敢謂李君所言爲不確蓋吾輩今已設法此後仍將設法不使土價漲起也云云以余所知土價確會漲至一萬五千兩故洋藥公所設法減輕土價之言論未見效力而李德立君之預料確非虚妄今吾人所望於工部局者工部局當詳悉鴉片事熊庶納捐人之命令得以嚴厲實行而不使明年三月底租界中禁絕售烟一舉有所障礙也（按字林報昨有社論不主張延長禁烟期限） 
[十六誌離奇駭怪之烟土案]  
　　缺少兩箱之查究 
　　葉陳二人之義憤 
　　淞滬警察廳長徐國樑昨日通令各區署隊云爲訓令嚴緝事案巠 
查本月八日道尹公署隔壁發生烟土一案現經公廨訊據李徵五供稱在道尹公署隔壁搜獲烟土二十二箱送存捕房只有二十箱短少兩箱不知被何人乘間竊去等語本廳長聞之不勝駭異當此案發生之時派由曾督察長永奎前往眼同洋人等當場檢查烟土實只有二十箱旋即點存捕房清楚毫無遺誤旣據李徵五. 
供稱短少兩箱顯係當搜查之前被人乘問竊走亟應嚴察以期速獲况當此國家禁烟森嚴竟有此藐法之徒膽敢惟利是圖毫無國法思想天良何在人格奚存且此案爲人注目關係極重若不從嚴查究將何以儆不法而伸禁令合亟訓令各署所隊一體嚴密偵查如能破獲眞贓正犯定予以特别獎功以示鼓勵切切此令 
　　又聞雲南軍事代表葉荃（號香石）政治代表陳鈞（號和庭）因此次同舟同寓之人私带烟土致被牽涉幸由公廨訊明脱離關係惟夾带烟土之人辱國喪權實爲國人所共棄茲葉陳兩君决於日内赴京向大理院提出控吿務嚴期繩以法以謝天下云 
[法租界查見雲土]  
　　法捕房探目黃錦榮包探華春林方福林偵知法大馬路二百九十二號門牌吳泰和鞋子店樓上藏有私土當即前往抄出雲南土兩大箱約有二三百磅當向該店主盤問來歴據稱此項私土實係住居城内九畝地宴慶里四十二號門牌之楊仲文寄存等語該探目將土吊回捕房立即協同該處警局巡警將楊仲文拘獲提回法捕房押候解送公堂訊辦 
[搜獲滇代表防衛軍械四誌]  
　　滇省護國軍第五梯團長葉香石（即葉荃）奉唐督軍命令赴京爲軍事代表到滬後寄寓孟淵旅社因其所带防衛軍械未向工部局領照經老閘捕房九號副捕頭第查悉以其違章即將軍械带人捕房解送公共公廨諭令暫存捕房候核在案昨晨由廨傳訊先由捕房上堂訴明前情請示繼由葉之代表担文帮辦畢士華律師聲稱葉所带軍械領有法領護照且曾禀明駐滬領袖領事亦巳發給護照廳請給領王襄讞商之美郭副領事以旣經領袖領事簽給護照判葉退去於由滬起程之日准將軍械發還 
[上海華人網球競勝會]  
　　青年會發起華人網球競勝會爲他日遠東萬國運動會之豫備此次係第一次比賽會員雖不多要皆一時之選定二十六日星期六下午三點半鐘假青年會運動場比賽茲將拈定雙單網球比賽隊會員姓氏列下 
　　雙網球 
　　鄭公拔鄭炎佐張子震許耀光林艦誠鄭華枝沈厚生胡筠籟凌道揚曹懋德陶曾亮姚麟肅楊錦輝林祖光蕭智吉刁信德譚雅聲胡毓昌　　單網球 
　　邱道生唐子華鄭華枝曹懋德鄺富灼譚雅聲鍾文光凌道揚楊錦輝陶曾亮張子震林祖光許耀光古逹程 
[省敎育會研究會記事]  
　　英文敎授研究會江蘇省敎育會附設之英文敎授研究會昨日下午時開常年大會討論會務選舉職員其選舉之結果如下會長葉上之君副會長關伯振君書記兼會計張士一君幹事周越然君今明兩日上午九時將開英文研究講演會今日請清心實業學校敎務主任美國人芒高來君曁大同學院院長胡敦復君演説明日請李植藩君曁周越然君演説無論會員與非會員均可往聽 
　　理科敎授研究會理科敎授研究會大會秩序已詳前報茲紀其開會情形如下廿一日會員到者三十餘人來賓十餘人首由總幹事王朝陽君報吿該會成立後之經過及成續次由副幹事吴家煦君提議事件其至要者一爲徵收會費以資會務之活動一爲編定化學名詞以圖敎授之便利均通過又次商榷問題計有十餘則俱係會員預先提出由吳幹事逐一宣布經衆討論惟黄竹銘君等在會場者則由各人將問題自行解釋討論最後則由吳幹事解决之廿二日會員到者較少是日專事演講王立才先生講學校應用疾病救急法本其十年來之經驗詳明指陳黄頌林先生講蝦與蟹之比較解剖剖析實物比較而解釋之尤多與味二十三日爲大會之末日故會員到者甚多約五十人臨時入會者又十餘人凌昌煥君及陳慶棠君講演物理器械之製造及使用法就實物試驗示以使用之方法並指陳製造時之利弊與注意之要點次顧型君講演無線電於會場裝置顧君手製之模型以天地線通出屋外候正徐家滙天文毫之時刻報吿及氣象報吿令人就聽筒聆之異常清晣然後解説模型之構造暨無線電之原理而輔之以種種試驗又次爲張廷金君講演無線電報大意述無線電報發明之歷史及電報機各部分之作用證之以公式與顧君所講有互相参證之妙聽者靡不滿意講演旣畢即行選舉其結果如下總幹事一人吳家煦君副幹事一人凌昌煥君編審員十四人顧型君張廷金君王朝陽君朱亮君杜亞泉君杜就田君顧樹森君王中丹君王立才君黃頌林君錢承駨君吳傳紱君楊鄂聯君等書記四人華襄治君兪粲君曾格君高挹峯君庶務二人吳家高君陳慶棠君會計一人陳景岐君選舉畢乃閉會並聞該會卽於九月三號上午九時開新職員會籌議會務進行之手續 
　　幼稚敎育研究會此會定於陽曆八月二十六日開會其預定秩序如下上午九時起十一時半止一會長開會詞（朱夫人胡彬夏）二各團體報吿三討論各團體所提出之問題四討論會務進行方法下午三時起六時止一主席報吿二演講（幼稚敎育家對於家庭改良之責任）林夫人薛錦琴三音樂（陳女士招信）四演講（述文正公家訓）聶太夫人曾紀芬五音樂（陳女士招信）六演講（夫勒白耳與蒙鐵梭利二派説學之比較）朱夫人胡彬夏七音樂（司徒先生敷權）八演講（遺傳性及新生嬰兒之保育與撫養）黃醫士瓊仙九閉會男女來賓均歡迎會所在西門外林蔭路江蘇省敎育會 
 [P反對資遣黨人簡章> 
　　民黨要人韓恢闞鈞李迺璟昨致松滬護軍使函云樹棠軍使鈞鑒閲報載資遣黨人簡章未經官廳公布不識是否有效惟查該簡章所訂各條立意旣屬荒謬措詞尤覺離奇政府資遣黨人亦以黨人皆因愛國𤍠忱致流庽滬上現在國是旣定理應優待所以籌辦善後設法資遣而辦理之人不明此理竟視黨人如袁氏之目爲亂徒不與人善莫此爲甚如第五六八九等條云云直是蹂躪黨人辦法殊乖資遣眞義黨人毀家紓難出死入生三年以來竟博得一亂徒資格是非不明公理何在草訂簡章者倘有心肝焉忍出此此章旣未公布想係鈞使知其謬妄另行改訂第各報登載殊淆觀聽實有妨礙黨人名譽應請速函報館更正以釋羣疑實爲公便　 
[發掘義塚之衝突]  
　　新閘南梅白克路口水爐公所義塚前因被有盜賣由溧水等七邑水爐同業迭在縣署及公共公廨𦆑訟多年迄未解决不料昨日清晨有謝某者自稱該地歸伊購買带同小工一百餘人將該義塚之大小棺木及骨甏等盡行發掘旋被附近各水爐主聞知以該處義塜業已禀准官廳永遠保存今謝私掘棺骸大爲駭異立邀同業三十餘人前往阻止遂起衝突水爐帮因寡不敵衆被毆受傷者十餘人内有四人受傷尤重旋經人舁至南巿柱首徐某家中一面由該處捕房捕頭得悉飭派中西探捕趕往拘拿雙方均巳散去惟見滿地屍骨牆壁亦被擊坍捕頭遂派中函捕暫爲看守一面禀明總巡請爲核奪 
[縣議員通訊處推定起草員]  
　　江蘇縣議員通訊處定於本月二十六日開全省縣議會議員大會籌議一致進行現因會期將届各縣代表多已報到所有開會後應上大總統國務總理内務部參衆兩院暨省長電文並致省議會及參衆兩院蘇省議員函稿等件起草各員亟應預爲推定故於昨日邀集各縣代表費樸盦黃虞孫葉理封沈山靈楊静山方子瑛費鴻聲邵玉銓姚雨畊李右之莫子經周濟羣等到處開茶話會公同推選○其結果電稿起草員推定李右之楊静山函稿起草員推定方子瑛臨時起草員推定邵玉銓費樸盦 
[小船深夜往來之疑竇]  
　　某輪船前日進口停泊浦東其昌棧碼頭至夜半二點四十分鐘時有趙連其等九人乘三百六十五號五百十四號兩杉板船駛至該輪船旁往來無定似有人接取該輪船上贓物或云搬運烟土當爲水巡捕房查悉立飭探目何阿春等前往察得若輩形迹可疑當將趙運其周德山王永生錢長甫劉友甫王少廷金三郭其郝三等九人並三百六十五號船户王銀甫一併拘獲尙有五百十四號一船巳乘間逃逸遂併送水巡捕房將轉送地方檢察廳訊辦 
[公共公廨訊究盜匪彙錄]  
　　盜匪陳耀曾於七月九號夜糾黨持械夥刦福建路新普慶里五十二號門牌陳干甫家鈔票洋八百元及値洋十元之金耳環一只嗣經老閘捕房包探在滄亭浴内將陳拿獲解送公共公廨訊供押候補提同黨併究在案昨晨復訊先由中西包探上堂禀明前情繼由失主偕妻投訴當時陳盜等五人碰門入内即出手鎗嚇禁聲張致被登樓刦去鈔票洋八百元並搶取金環一只訊之被吿供向爲成衣匠並不糾黨搶刦會審員王肇之君商之美領沙君判被吿押候會商堂諭於下禮拜二宣布 
　　盜匪楊金德於上月二十六號夜糾黨搶刦厦門路一百五十四號門牌沈善徵家財物逃逸當經沈鳴捕將楊追獲解送公共公廨訊供收押在案昨晨復經中西官提訊據捕房禀稱同黨尙未提到今將抄獲之手鎗一支呈案請察中西官以原吿亦未到堂判楊還押候再訊究 
　　糾黨持械夥刦南匯魯家匯鎭匯豐當舖値洋三萬元金珠飾物之盜匪張阿妹林德根徐雲芳薛金南携贓逃匿虹口業經捕房協同該縣來警將張等四盜及張之姘婦夏吳氏張子張金兆先後緝獲並在徐身畔搜出實彈手鎗一支一併解送公共公廨訊明判張阿妹林德根先行引渡夏吳氏張金兆開釋徐雲芳因尙有搶刦公共租界唐家弄顧周氏楊啟州吳同文各家衣飾着與薛金南押候訊核在案昨晨復由捕房將徐薛兩盜解廨復訊先由顧周氏等各事主上堂禀明當時徐盜紏衆持械搶刼情形繼由來警投案聲請一併提回歸案訊之徐雲芳供認行刦不諱薛金南延台維司律師代爲辯護王襄讞商之美領郭君判徐雲芳押西牢五年着與薛金南先交來警带去俟將夥刦南匯當舖案訊明後仍送回公廨執行監禁期滿再核手鎗存留捕房備查起案贓物着各原吿認領 
　　匪徒王厚古韓長生丁倫禮因與另押虹口捕房謀斃日本人池原鴨井案内牽涉之湖南人李正華（即胡儒珍）於本月二號夜同在南城都路馬霍路轉角徘徊窺探經新閘捕房中西包探將王等拿獲嗣由捕房查得王等曾經糾黨搶刦新閘路一百二十九號門牌顧 
 
 
 

Page 11

 
 
震浩及麥根路四十八號門牌王伯芝等家衣飾解送公共公廨訊究因有陳桂友冒充事主王伯芝投案請追失贓判陳交洋二百元人洋並保聽候查辦王韓丁三人押候訊核在案昨晨由廨復訊先由中西包探上堂禀明案情繼由丁倫禮所延之律師到堂聲稱被吿向來安分有見證兩人可以到堂證明現該見證等不在上海約二三天可到應請展期研訊中西官判被吿仍均带回捕房候下禮拜四見證到堂再行質訊 
[製造手鎗之成績]  
　　製造局自將步鎗停造之後奉部飭令改造勃郎林式七響手鎗以濟軍用曾由李總辦督匠趕造限每月製成手鎗百桿在案茲悉鎗廠刻已造成數十桿昨日李總辦親自試驗射彈甚爲敏捷仍諭該廠依式製造以便遵限解部 
[漆匠又起風潮續紀]  
　　本埠漆匠工帮漆藝公所發起人陳金龍李肅之� 
陳引年等以工帮每日外作祗有工錢三百六十文實不敷用定於二十四號集衆開會要求店帮將錢碼改作洋碼當經店帮代表張福泰等先期禀報上海縣公署由沈知事派吏前往勸諭切勿聚衆開會已紀昨報昨日届期工帮一方面仍在漆藝公所集衆會議多方要求店帮全體以工帮加價爲日無多此次復又要求殊難贊成工帮遂全體罷工以爲要挾沈知事得悉後因恐别生事端除飭派探警吏役前往查察外一面函請淞滬警察廳徐廳長諭飭所屬各區署崗警隨時照料如遇工帮中三五成羣沿途脅迫罷工者即妥爲解散如敢抗違按名拿究云 
[不知作何舉動]  
　　法捕房於昨日二時得有報吿稱有某國人數十名聚集法新租界敏體尼蔭路鴻源里口十九號屋内不知作何舉動石總巡立率嵩山路捕房捕頭及中西越各探捕並用電話通知英捕房亦派西探到場前往拘獲二十餘人石總巡略訊情由卽飭包探任阿坤協同英探將所獲之人一併解至英捕房聽候訊辦 
[僞鈔票從何得來]  
　　南京路一百四十六號門牌某土棧主潮州人鍾北辰不知何來大清銀行一元僞鈔票十五張又中國通商銀行五元僞鈔票兩張被捕房查獲以其不能指實來歷昨將鍾拘解公共公廨經中西官訊供一過判押候查明再訊 
[新舊棉花之價値]  
　　本埠棉花業因現値新陳代謝之際生意甚爲清淡近一星期中各紗廠雖微有交易所收者亦祗有南通貨其餘各貨均鮮過問至洋莊銷路惟橫濱帮辦去四牌子花二百擔現巿存貨數已不多價亦難以看好現在太倉貨售銀二十三兩二錢南通貨二十四兩餘姚貨二十三兩四錢轉瞬新花上巿舊花之價或尙須低減也 
　　蘇省産棉之區向以通崇海太上爲最盛本年各該處木棉生檵之暢茂與否殊不一致照現時情形觀之今届收成浦東一带當有十足年歲其次則南通崇明亦可得六七成太倉可得四成惟海門因瀕海低窪收成甚歉大約尙不及太倉統計全省收數尙稱中穩將來新花上巿花價當可漸平各花行得此消息無不喜形於色日來九月份新貨巳抛出不少計本花一千包價銀二十三兩八錢南通貨一千包價二十四兩八錢太倉貨五百包價二十四兩四錢長蔭花五百包價二十五兩八錢聞均係怡和廠所定購云 
[烟酒聯合會記事]  
　　中國烟酒聯合會自成立以來各省各埠同業之贊成加入者已實繁有徒茲定陰曆七月三十日下午假大碼頭鄭宅開會當衆推舉代表以便赴京請願故各埠代表業已陸續到滬昨日又接河南周口鎭烟酒業代表夏華坪孫子林來函謂敝鎭同業久苦苛税已有四省同業於本月十六日開會提議改良税則並擬公舉代表進京請願今讀七月十四日報載貴處業已設立中國烟酒聯合會贊成加入者已得多數具見利害切身同聲呼籲敝處同人之意以事關全國獨辦不如合辦均願加入貴會以期聯絡一氣等語該會當即函復謂此項烟酒兩業請求改良税則各處心理相同正不獨上海一埠爲然旣承贊同祈即示請願之方針云云 
[各學校之秋季始業式]  
　　中華商業學校新閘麥根路中華商業學校於八月二十二日下午二時舉行開校禮車馬盈門頗極一時之盛會場上除應行之禮節外首由校長嚴俊超君報吿開辦狀况次由理事長張中言君宣布訓練方針繼由校董來賓相繼演説並請范子美先生演講商業敎育頗切近時弊病掌聲如雷演説畢合攝一影以誌紀念 
　　中醫專門學校白克路人和里中醫專門學校於陰曆七月二十五日開學是日之辰諸生齊集濟濟一堂發起人丁甘仁夏應堂費訪壼柯春喬陸稼軒何懋甫金百川錢庠元張禾芬諸君均早蒞校諸生行禮畢丁甘仁君首先演説昌明醫學保存國粹之宗旨繼則校長謝利恒君及德醫邵驥君曁諸敎員以次演説均諄諄以專心致志學貴有恒爲勉是時來賓之盛座爲之滿皆醫界同志洵創舉也 
　　翕濟學校英租界墳山路翕濟兩等學校前日舉行秋季始業禮午前十時全體學生齊集禮堂由校長謝强公略致訓率領諸生行謁聖謁師及同學相見等禮合唱歌而散午後復開敎員會議定於原有算術外各級一律添課珠算並増加國文鐘點昨已正式開課聞各級尙有餘額可以挿班云 
　　南洋商業公學北浙路南洋商業公學於日（二十三）二時舉行開學禮校董到者有陳潤夫李登輝石伯原諸君首由校長吳衡之君報吿上期考試成績之優美及本届改組高等商業之宗旨極言本國專門人才缺乏故於西文課目特别注重俾學者自能直接研究云云繼由陳潤夫先生致朂詞略云學子須專心一志不可見異思遷致失果效敎員李照松祁玉麟梁樹釗陳景新諸君演説本校進步之速及商學商務之要末由舍監朱賓四君勸誡學生務於品學兩端兼須注重説畢振鈴散會 
[軍艦來滬興修]  
　　現泊吳淞口外之海軍各艦現奉部飭入塢修理是以泊於砲台灧等處之海坂海籌各艦業經商由揚護軍使允准於月杪駛入浦江入塢修理 
[海軍總長保衛航商]  
　　海軍部程總長以烟台洋面時有民船載貨南下惟該處素多海盜難保不刦掠爲患昨特電飭現駐淞口之應瑞軍艦迅速開往該處嚴巡愼查以資保衛航商云 
[皖省待賑孔亟]  
　　本埠紅十字會因據江皖兩省濱淮各縣迭吿水災正在籌辦義賑昨復接到安徽省長倪嗣冲來電略謂江皖水災旣蒙貴會議决籌辦義振𤍠心宏願感慕實深所派調查員何日來皖請即電示以資接洽云云聞該會已遴派妥員不日卽須出發 
[調查電氣事業之催促]  
　　上海縣公署昨奉江蘇齊省長飭開案准交通部咨送調查電氣事業節目請飭塡註送查等因當經飭道分發所屬各縣查明塡送嗣因各縣廷不具報迭經飭道勒限嚴催各在案迄又三月有餘該縣仍未詳報似此一再玩延實屬不成事體合再飭仰該知事查照所頒節目詳細塡註繪具國説限文到七日内詳送來省如向無是項營業亦卽詳明具復以憑核辦 
[丁賡堯因病請假]  
　　上海縣公欵公産處經理丁賡堯現患偏面頭風左足酸痛特函請沈知事給假五天以便赴公立醫院住院調治所有欵産處職務暫託助理員王枚功代辦 
[縣知事銷假]  
　　上海縣沈知事前因母病一再請假現沈君之太夫人病未痊愈沈君本擬續假無如署中公務紛煩遂於昨日詳報上台銷假視事云 
[捕頭辭差返國續紀]  
　　法租界大自嗚鐘總巡捕房捕頭馬來克辭差回國遺缺由西探目阿而風西代理經紀前報茲悉馬捕頭於昨日下午四時乘公司船起程返國法總巡及各捕房捕頭均率同中西越各探捕至法公司碼頭送行 
[斐斯律師挈眷游歷]  
　　斐斯律師現擬偕其夫人赴内地游歷所有擔任辯護各案委托羅斯嘉律師庖代巳於前日分别函致公共公廨中西讞員查照矣 
[衛生處西醫返滬]  
　　英美工部局衛生處西醫英人史旦禮前曾請假赴日本避暑刻已假滿於前日趁日本郵船回滬 
[冒探嚇詐之自敗]  
　　巳革護兵滄洲人沈德祥昨與山東人朱德勝在南碼頭地方見有鄕人某甲負鹽一包約五十餘斤由碼頭上岸至三多里口沈醋 
等即冒託偵探名義上前嚇詐甲棄鹽逃遁沈朱卽雇令李福山將鹽負至南京街向人兜售嗣因估價不合沈朱二人忽起衝突當爲崗警所知立將三人連同食鹽送至一分駐所解交警廳司法科訊明分别究懲 
[賭棍消息靈通]  
　　廣潮甬滬四帮花會賭棍前在租界設局騙錢爲捕房查獲解送公堂訊實懲辦若輩乃知滬北一带難以容身遂由該會賭首馬士祺伍實實（即黃大衣）水菓月生傅阿發等於前晩將大筒遷往小南門外釣玉弄某姓空屋開筒騙錢派令黨徒四出兜攪一時甘受欺騙者即趨之若鶩迨該處警局訪悉飭警往拘各賭棍巳紛紛逃逸矣 
[聲明抄獲僞質小洋之眞相]  
　　匪徒詹榮山前向徽寗會館旁潘金生所開之什貨店使用僞質小洋被該店鳴警拘獲抄出僞質四開九個解送二區警局轉送地方廳訊辦在案茲悉此案已經檢察官提案預審詹不承認並牽涉該區巡長劉學書謂劉將僞角塞入伊之衣袋等語判詹收押一面由林廳長函致該區飭傳劉巡長到案質證昨日劉巡長到廳聲明當時將詹榮山拘解到區之後在伊衣袋中抄出僞四開九個據稱因出賣烟具得洋四十餘元其中搭有小洋五元此項僞角即在其内云云問官復將詹提案略詰以其逞刁判令還押候辦劉巡長仍命回區供職 
[空屋起火]  
　　北四川路南仁智里一带房屋甫經翻造尙未吿竣工部局門牌亦未編訂詎昨晨六時第三弄底空屋内忽然起火由救火會到場救熄計燬樓面三間樓底一間捕房特派中西探詳查起火情形再行核辦 
[計較車資之爭鬭]  
　　陳金福昨乘顧阿二之黃包車至西華德路下車因顧爭索車資以致爭毆由巡捕一併拘入捕房經捕頭分别斥釋 
[尋獲拐匪]  
　　拐匪沈香林沈李氏夫婦日前誘拐江北人張桂福之九歲女孩金粉與李小根同在又叉袋角馬路上行走被張友朝香遇見報知張桂福張於前日偕妻楊氏至叉袋角將沈李等一併尋獲扭控四區二分所解經司法科嚴科員訊實判送地方檢察廳核辦 
[婦人一再潛逃]  
　　浦東高橋人曹發發向爲木匠與泥水匠范玉林同居三年前曹娶關姓家婢女彩金爲妾今年六月被范誘逃來滬匿居虬江橋長豐里内由曹偵知追回本月初八又乘隙潛逃被范藏於徐家滙木作場内又經曹尋獲扭控法捕房移送閘北司法科經嚴科員訊實判送地方檢察廳核辦 
[串匿有夫婦女]  
　　張義大在公共公廨刑事科呈控張蘭初張華氏串匿伊妻張錢氏昨由捕房將被吿男女二人傳案請示中西官諭令各交二百元人洋並保候下禮拜二訊核 
[逼良爲娼之懲治]  
　　皖人李錦山因串同陸長山王桂生黃連科將髮妻李王氏押入勞合路四百三十四號門牌鴇婦吳强氏所設之雉妓院内爲娼被捕房查悉派探將李等男女一併狗解公共公廨訊供分别收押在案昨晨復由捕房解究經中西官研訊明晰判李陸王三人各押西牢九月黃押半年吳强氏不應押良爲娼除身價不追外再着罰洋十元充公李王氏候函送上海縣公署遞回安徽原籍 
[誘拐貧苦小孩]  
　　法捕房昨解誘拐男孩王福生之温州人陳亦在至法公堂請訊王孩供年十二歲因家貧在碼頭上拾荒度日昨日陳向我言你衣食不週伊有新衣服數件給我穿著卽欲携我登輪同往温州知係拐騙大聲喊救幸爲包探拘獲是實陳供因見王孩貧苦欲带伊至温州習業並非惡意求宥聶讞員判陳押三月期滿逐出租界 
 [P再誌晉泰押店之訟案> 
　　押店主陳德文陳德安前至法公堂訴稱商人兄弟開設晋泰押店前由堂兄陳德楨經理今被商人察悉有舞弊情事缺少販欵洋八千五百五十餘元向論蠻賴請求訊追中西官判將簿據移送押當公所理算清楚再行核斷昨由該公所禀覆謂陳德楨實欠德文等洋八千五百餘元故由捕房復將德楨解廨請訊德文等投案同稱除德楨舞弊之欵外尙有祖上遺下之歷年公積洋八百八十餘元亦請附追中西官准如所請判陳德楨於二禮拜内繳還德文等洋九千三百餘元 
[西崽虧空賬欵之澈究]  
　　總巡捕房酒牌間西崽王土生因虧空賬洋五百零一元逃往無錫經捕房派探移提來滬訽知有洋二百四十元被其姘媂方顧氏騙去並稱尙被探夥孔小實李新順陳復與等詐去洋四十元當將各人一併拘解公共公廨諭飭分别收押在案昨又併解公廨經中西官訊供明白判王押西牢九月方顧氏押女所兩月孔等供不承認且無實據一併從寛斥釋 
[追獲攫物匪徒]  
　　鎭江人王阿二前日糾黨在福建路串攫顧張氏現洋十七元及値洋八元之烟膏圖逃由捕追獲昨解公共公廨經中西官訊實判王押西牢九月期滿遞回原籍 
[舉行袁世凱葬禮之通電]  
　　昨日（二十四）爲舉行袁世凱塟禮之期上海縣沈知事接馮督軍齊省長通電内開各縣知事並由縣轉防軍各長官各特派員交涉員各師旅長各司令各水警廳長各警察廳長兩浙兩淮緝私統領各警備隊統带鑒准國務院個電開二十四日前大總統舉行塟禮希即轉飭文武官署營艦學校均於是日下半旗一日以誌哀忱等因准此合電知照辦理國璋耀琳養沈知事接電後卽行抄錄分送各機關及南商會等一體知照 
[謝劵]  
　　三馬路大新街民嗚新劇社重行建設業已工竣定陰曆七月二十七日午後二時行開幕禮并演新劇以助雅與昨承惠贈入座劵十張書此誌謝 
[氣候報吿] [  上海徐家滙天文臺]  
　　已過者之報吿八月二十三日颶風仍琉球及日本間徐徐行動有高大中心二其一在揚子之北其一在日本之北上海晴而涼此間海濱一带凉風無定向二十四日上海氣壓下降風向西北退走天晴而凉二十四日下午四時前二十四小時内上海氣候温度至高七九至低六五·二去年同日至高八四至低七四·二 
　　未來者之推測二十四日下午四時三十分豫測太平洋之低度偏移經日本高麗之間九州海濱天氣不佳黃海有西北風及雨 
雜評二 
[時事感言] [  訥]  
　　中國時局之賴以挽回者莫不責望於豪傑先覺之士夫豪傑固足以斡旋世運然苟至沉溺不返之時雖豪傑亦將束手先覺固足以牖啓社會然苟至舉世披靡之際雖先覺亦終無補今日之中國表面上似事事進行而實際則已陷於沉溺披靡之境地况乎所謂豪傑所謂先覺我未嘗一覩其人乎言念及此而不禁惕然矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[改良西廂新哭宴仿哭宴譜] [  瘦蝶]  
　　（貼上）婢子燕兒的便是今日我家主婦大歸相公命我在十里長亭安排筵度送行這早晚主人敢待來也 
（生上）小生鍾華國今日與我婦蕙娘送行你看濃綠成陰榴花滿院是好時候也呵 
（旦上）奴家方氏蕙娘自嫁鍾郎瞬經四載畫眉握手恩愛方長不道好事多磨奴與洪君憲幽期密約爲族中所聞羣起反對逼今大婦奴没奈何只得出遊陰國奴今先往十里長亭等候鍾郎與他話别呵（行介與生相見介） 
（旦）悲歡離合林情多幻南北東西路易歧（悲介） 
　　（生）燕兒斟酒來蕙娘你滿飮此盃你到陰國須要息心安分　　（旦）妾才疏質陋薄命自傷此次回陰後决不敢再存妄想（吁介） 
（脱布衫）（旦）捲薫風·柳絮紛飛·黯斜陽草色凄迷·酒度上斜簽着坐的·我見他抱羞怨置身無地·（小梁州）淚眼愁眉兩下窺·恐怕人知·橫波互遞·把頭低·長吁氣·推整杏紅衣·（後）何堪永不成佳偶·這時節怎不悲啼意似癡心如醉·只是昨宵今日清減了小勝圍·（上下樓）我只爲·歡情正膩·離愁偏起·幾度籌安·幾夕綢繆·今日 
離别·我恰知那幾日尊榮滋味·誰想那别離情更增百倍· 
（正宮端正好）（旦）落花天·芳草地·南風緊·勞 
燕分飛·埀楊無賴眠還起解得離人意（滾　球）恨成就得遲·怨分去得疾·歎飄零韶華難繫·怪蒼穹不與我著意維持·從敎怨别離·安能詠倡隨·纔領略風流情味·怎無端又蚤别離·猛聽得一聲去也·鬆了金釧·遙望見十里長亭·減了玉肌·此恨誰知· 
　　（貼）大娘的前服今日敢不曾更换呵（旦）燕兒你那知我的心來 
　　（叨叨令）見安排車兒不由不昏昏沈沈的氣甚心情衫見褲兒打扮得清清白白的媚眼看着書兒表兒都是那悽悽惶惶的字那禁得衾兒枕兒濕透了重重疊疊的淚兀的不悶殺人也么哥·悶殺人也么哥耳聽着鎗兒砲兒誰管得紛紛擾擾的事（看度介坐介） 
　　（生吁介旦把盞介）鍾郎你向我手裏吃一琖酒者 
　　（後）你輕富貴竟廻避·全不想心兒相印口兒相偎·手兒相携·你與方蕙娘做夫妻·如魚似水·這般好因缘·恁奈何一時抛棄·（滿庭芳）魔障太急·你眼見須更對面·頃刻别離·若不是族中耆相催逼·又何妨舉案齊眉·但願得遷延一時半刻·也算時嚼屠門聊當快意·影事分明記·尋思就裏·眞似個癡皇帝· 
　　（貼）大娘你今早不曾用早飯隨意飲一口兒湯波（未完） 
小説一 
[斷雁哀絃記] [  鶴雛]  
　　第二章　　（一續） 
　　語時大笑據案而坐自傾皮酒滿盞舉盞曰我當爲國壽則引滿盞飲之復詫曰弗利汝胡抑抑弗樂弗利曰弗然我聞此間第二艦隊又將出發矣鮑托而曰尤隹我英男子固無弗以環甲海行爲樂者老朽三十年前亦嘗出没紅海印度洋間輕趫乃如健鶻也弗利微笑旋曰鮑托而老友我謂汝老耄矣殊不審男女之情愛鮑托而聞語立擲其皮酒之盃作怒容曰是何語弗利我殊弗能恕汝鮑托而者弗論何事必欲自居爲解人即以鶴髮老叟不解情愛於事胡損而鮑托而必弗承也弗利與之周旋久熟識其意則笑撫其肩引滿其酒曰老孺子汝又癎發矣茲且弗語此成亦當爲我國飮壽於是舉盞飮盡笑曰有此飮人爲我國增光彩多矣於是鮑托而亦笑置往事不復間 
　　趣以酒至必醇無烈我途行渴矣言者爲一戎裝少年狀至英偉而秀眉朗目尤神采照人弗禮一見即審其爲子爵萊孫則鞠躬以示承迎而鮑托爾亦張其吻萊孫居此頗久居人無弗熟識然視其惶遂之態則亦微詫弗利謂子傳必在行中不日從海此來特爲别其所歡至其所歡爲誰讀女者亦可逆臆而得鮑托而顧弗利作眉語怪醜無對然其心中則方自謂弗利老孺子汝行知之老鮑未嘗不審情愛爲何物也　　（未完） 
譚言微中 
[怬簃瞎話] [  野鶴]  
　　往有巿人與客語時必加以笑習久人或怪之叩之曰笑必由喜而發者也今吾子於不能喜不必喜之際而亦加以笑曷故其人曰謝子厚我笑豈心由喜而發耶嚮者吾徒視爲欵客之用耳野鶴曰喜怒哀樂必有所感而發某乃視爲酬酢之用耶吾於是迺知人必之僞而世道之漓 
　　往日寄塵嘗有（吃萬家春的酒不如看萬盞燈的戲）之語僕請廣其語曰看萬盞燈的戲不如看萬紅友的詞律看萬紅友的詞律不如看萬喜良之石像（夾七夾八語乏倫次敢博寄應）一笑 
　　偶於詩箋上署（風波之民）四字客有未讀莊子者過我見面猝語曰子名不佳後日恐共三　大夫游耳余無以應 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿 
[憲法草案修正案商榷書] [  張東孫]  
　　夫約法恢復國會召集則政府之行事與夫與論之所趨同歸於成法之途徑誠以舍成法外不足救濟今日紛擾之時局也自護國軍起義以來即有依成法解决政局之宣言於是上自政客下迄商民風氣飲然發爲成法救國之論此誠民族之自覺國家之生機也夫旣依成法以行則制定憲法之際亦不能抛棄憲法草案而别有所企圖蓋憲法草案者雖非正式之法律實正式之草案也於未經兩院會合之憲法會議表决以前自不得成憲法然實經憲法會議互選而組織之憲法起草委員會之表决故得爲正式之草案也苟置此草案而不顧則將有下列之弊 
　　一·破壞民國原有之一貫的法律系統夫憲法草案實爲正式之草案則非私人隨意擬定者可比若無端廢 
置必有破壞法律程序之虞 
　　二·減少人民對於憲法之信仰夫憲法爲一國之重心不可舉棋不定否則必使全國之人失所趨赴對於國法漸啓輕視而法治之前途一大障碍也 
　　三·輕啓破壞根本大法之惡習夫國人本有毁法之惡劣天性對於法律稍覺不愜卽不復忍受思爲改竄此病實足以亡國滅種也欲醫此病唯有對於合法手續所制定之法律不問其内容何似要皆必極力以擁護之 
　　四·喚起人民對於民黨主張之懷疑夫憲法草案爲吾全國優秀之民黨所擬是必有一種遠大之計畫若未見實行先事更張足證吾民黨前此實未嘗有遠大之企圖與充足之研究亦未嘗有堅實之自信力於是社會必相率而蔑視之則將來建設上必可生障礙矣 
　　由是以言憲法草案卽不可抛棄然其間疎漏之處正多爲之奈何曰舍修正外無他道 
　　修正憲法草案此議員諸公之責也不侫閒居無事取草案而讀之覺有不得已於言者竊貢蒭蕘以備他日有立法之責者有所採擇焉 
　　夫卽言修正矣不侫對於修正尙有意見二則 
　　（一）修正之點宜限於必不得已者 
　　（二）修正愈少愈妙 
　　何以言之修正之處愈多則人言廳雑表决之時愈遲國人之大病在好爲異論以自炫於是甲爲之乙爲之乃自丙丁等輪次以爲之必致議事進行遲滞甚者致無結果往往因異議太多無可歸宿羣生厭惡之念於是一變其前日鳴異之心而爲速了之心矣速了之心生遂不恤草草了事迨夫事卽成之後發見種種之缺點乃反不及原案而已噬腹莫及矣此不可不預防者也欲預防上述之弊故當使修正之處愈少愈妙苟非不得已者不爲之修改 
　　且不侫又以爲一國法治之隆替在國人有守法之誠心與否初不必斤斤於法制之完善也苟法制雖未逹完善而守法之誠心已符則即此不完之法亦足致福利反之若因誠心未至而疑及法制之不良終日思有以改正之則愈改正而效果愈減退於是趨全國之人心而集視於改正法制之道而忘其恪守之誠則法之效力亦罕矣以此之故國人當有極大之覺悟何者即須知法制勿論若何終不能逹於絶對的完美是也夫法卽無絶對的完美於是於最初之際其立法之道必限於下列二策　　（一）凡關於比較的不易修正之法務取簡要且富有彈性以便伸縮 
　　（二）卽比較的不易修正之法其修正手續亦宜取比較的輕捷 
　　是則吾人對於憲法初不必責其嚴備但求大體悉具蓋愈簡粗則愈有伸縮愈精微必愈覺板滞也總之於法制但須大體具備修正不甚艱難爲事已足爲功巳見初不必求若何之完美也於人心則當更求有守法之誠心人心與法制相符應則法治可成若無守法之心徒慊法制之𦂍縱一年三百六十五日日日而修改法律終無絲毫之益也彼臨時約法者其疎漏比諸憲法草案何止倍蓗苟能體行無遺又何嘗不足以福國寗非至好之例哉本諸上述之理故吾人主張對於憲法草案不必求全責備但能具立憲之精神斯已足矣卽不必極力求精美則修正之處自亦不必太多也 
　　請以管見所儹儗如下 
　　中華民國憲法會議爲發揚國光鞏固國圉增進社會之福利擁護人道之尊嚴制茲憲法宣布全國永失咸遵埀之無卽 
　　（説明）原文無修正 
　　第一章國體 
　　第一條中華民國爲民主國 
　　國體不得爲修正之議題 
　　（説明）原文爲（中華民國永遠爲統一民主國）而無但書第十一章憲法之修正及解釋内第一百十一條有（國體不得爲修正之議題）云云按永遠殊無確訓以理度之即爲不得修正之意是第百十一絛之不得修正即爲（永遠）二字之註釋然兩絛相距甚遠膚於見者易生誤會不如卽移第百十一絛於此作爲第二項則於義完成矣 
　　第二章國土 
　　第二絛中華民國國土依其固有之疆域 
　　國土及其區劃非以法律不得變更之 
　　（説明）按此絛無修改蓋取其含渾有伸縮力也 
　　第三章國民 
　　第三絛凡依法律所定屬中華民國國籍者爲中華民國人民 
　　第四絛中華民國人民於法律上無種族階級宗敎之别均爲平等 
　　第五絛中華民國人民非依法律不受逮捕監禁審問處罰 
　　人民被覊押時得依法律以保議票請求提至法庭審查其理由 
　　第六絛中華民國人民之居住非依法律不受侵入或搜索 
　　第七絛中華民國人民通信之秘密非依法律不受侵犯 
　　第八絛中華民國人民有選擇住居及職業之自由非依法律不受制限 
　　第九絛中華民國人民有集會結社之自由非依法律不受制限 
　　第十絛中華民國人民有言論著作及刋行之自由非依法律不受制限 
　　第十一絛中華民國人民有信仰宗敎之自由非依法律不受制限 
　　第十二絛中華民國人民之財産不受侵犯但公益上必要之處分依法律之所定 
　　第十三絛中華民國人民依法律有訴訟於法院之權 
　　第十四絛中華民國人民依法律有請願及陳訴之權 
　　第十五絛中華民國人民依法律有選舉及被選舉之權 
　　第十六絛中華民國人民有從事公職之權 
　　第十七絛中華民國人民依法律有納租税之義務 
　　第十八絛中華民國人民依法律有服兵役之義務 
　　第十九絛中華民國人民依律有受初等敎育之義務 
　　（説明）此章凡十七絛皆無修正以不須修正故即使文句之間有可酌改者然亦不必斤斤計較要無關宏旨末絛有（國民敎育以孔子之道爲修身大本）一語今删去此種敎育方針不必規定於憲法上故也 
　　第四章國會 
　　第二十絛中華民國之立法權由國會行之 
　　第二十一絛國會以參議院衆議院搆成之 
　　（説明）此二絛無修正 
　　第二十二修參議院以左列之議員組織之 
　　由各省省議會選出者每省四名 
　　由蒙古選舉會選出者八名 
　　由青海選舉會選出者二名 
　　由西藏選舉會選出者四名 
　　由博士會學士會聯合選舉會選出者四名 
　　由華僑選舉會選出者四名 
　　由全國農會商會工會聯合選舉會選出者四名 
　　其選舉法以法律定之　　（未完） 
 
 
 

Page 18

 
 
   
 
