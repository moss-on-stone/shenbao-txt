# 1904 - 331 - 4911360

 

Page 1

 
 
[四書五經義大全] [  圖書集成局啓]  
　　坊間四書五經義汻牛充棟且互相劆襲十九雷同本局有見於此特請名夙廣收古今名人經義之作彙爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄉會試各題無一脱漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[論誣姦受懲事]  
　　本月十四日本報登誣姦受懲一事緣有朱文炳者向寡弟婦曹氏索借不遂設計誣陷先薦名琴琴者至曹氏所開文儀齋畫張新店爲夥隨於本月初六夜糾黨十餘人到來由琴琴開門放入褫去學徒周田寳衣服用硝强水潑傷其腹繼又灌入榖道然後將氏褫衣縶縛連周裹入被内舁至本邑保甲總巡局喊控總巡朱森庭明府信朱一面之詞飭將周笞責三百板枷號一月曹氏掌頰一百下鞭背一百下發普育堂擇配氏父曹鴻卿痛女突曹寃抑將朱扭控上海縣署時周已傷處潰爛不堪勢甚危險由地甲禀請開釋縣主汪瑶庭大令提訊之下周歴訴前情與曹所禀符合且稱小人爲强水所傷今已徧體潰爛大便七日不通被毒之深令人心惻而朱所指犯姦之事僅聞諸鄰人讕言乃謂之曰爾弟婦卽與學徒有姦爾亦非應捉之人其爲挾恨串謀顯而易見喝令從重笞臀三百板掌頰五十下鎭以鐵練飭差帶出指交琴琴訊辦執筆人閱之不禁喟然而歎曰甚哉明府之荒謬糊塗暗無天日一至於此使非大令見事明决此案其尚有平反之時哉夫曰來捉姦必憑本夫非是則事不干己卽爲不應捉姦之人情弊顯然不待智者而始决明府老於閱歴豈尚懵然無知今輒以朱疑及弟婦與周有私大加挫折復命將婦發堂擇配朱之志於是大快而其謀産之願亦於是可償不知明府何德於朱何怨於氏竟如是之相助爲虐也或曰明府自爲總巡以後卽慨然以整飭風化爲己任一旦聞朱所控意欲懲一儆百故旣掌其頰鞭其背復發普育堂擇配俾自後婦女皆知名節一隳非惟痛切剥膚且欲返故居而不得則淫風必因之目殺而因姦控案者亦可漸稀至於朱之鬼憾隂謀固非所料挽回薄俗有邀而然烏得遽以此爲明府咎然明府於朱謀陷之意或未暇深求而其所指犯姦者之爲弟婦而非其妻則固知之明矣試恩産婦何人卽眞有曖昧事情何以必欲糾衆往捕大令一言折之蓋已洞燭其隱况是夜糾集至十餘人之衆卽周果在鞭處豈不能聞風脫逃安有裸臥一牀任人捕獲者種種破綻正所謂欲蓋彌彰而不料明府見理未明竟爲所惑笞之弟之遣而去之無不一如其願倘世之覬覦兄弟遺業者鑒於明府斷案之糊塗以爲藉口捉姦皆可破其家而奪其恐氏自此效尤日衆豈非明府此判實爲厲階哉幸而曹氏尚有其父鴻卿爲之投縣陳訴大令悉心推鞫知禍由朱起立予嚴懲更以琴琴法無可寛飭差嚴拿務繩以法而曹氏之應釋更不待言否則朱與琴琴逍遥法外而曹氏多年守寡之人旣被惡名又與周同受官刑迫使失節光天化日之中不幾常此海底寃沈哉吾因之重有感焉夫吾人一行作吏身臨民上遇有來案控告者自宜平心靜氣察其虛實審其是非鑒空衡平秉公判斷務有以平兩造之氣而服其心若偏信原告先入之言心粗氣浮不知根究欲以嚴刑峻法張我威權縱小民飲泣天聲末由剖辨而積惡旣稔終必有潰敗决裂之時明府久當要差諸如此類當已僂指難數特此案賴有大令急爲昭雪猶不至終怙其非耳竊以爲明府於此宜思人情之狡詐訊鞫之不易自後遇案不憚再三審愼俾無遁飾則不逞者自不敢再萌欺蔽之心而彼操整飭吏治之權者尤當於委差補缺之時擇取心地明白者責令講求聽訟之法復隨時查察視其能否分别進退以示勸懲庶如明府之聞茸無能者不得以倖獲一差妄用國家刑法是雖蜩與曹氏含寃一時而此外良民之因以保全者多矣關心民瘼者盍熟思之 
[本館接奉電音]  
　　昨日午後一下鐘閱二十分時京師友人飛電傳來上諭三道敬謹譯登○十月二十二日内閣抄奉上諭商部奏浙紳捐建農工小學堂收教惰民懇恩除籍一摺浙江惰民雍正年間已准除籍自乾隆年間議准本身改業下連四世清白自守者准其報捐應試等語現在該紳捐設農工小學堂俾營實業以廣造就著照所請俟至畢業後應如何一體給予出身之處著學務大臣查照成案辦理欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨從來立國之道惟在保民近年以來民生已極凋敝加以各省攤派賠欵益復不支剜肉補瘡生計日蹙深宮惓懷民瘼常切疚心聞各省督撫因舉辦地方要政又復多方籌欵幾同竭盡而漁其中官吏之抑勒差役之騷擾劣紳土棍之播弄皆所不免吾民有限之脂膏豈能堪此朘削言念及此能無惻然兹特明白宣示所有各省捐派等欵除有大宗收數者姑准照辦其餘巧立名目及苛細私捐著卽概行停止凡地方應辦要政仍著次第推行一切學堂工藝有關教養之事但當官爲剴切勸導應由紳民自行籌辦不准藉端抽捐至滋苛擾各該督撫務當督飭屬員深維邦本共體時艱勉副朝廷不忍得累吾民之至意欽此同日奉上諭前據魏光燾張之洞會奏改建製造局廠一摺特派鐵良馳往詳加查勘再行籌議辦法因諭令順道抽閱營伍並將所過箥分出入欵項一體查核期杜糜費該侍郎行抵江南計已蕆事著卽速赴灣沚萍鄉兩處審定局廠應否移建地勢何處合宜卽行回京覆命仍將經過地方營務留心查看至各省同庫局等一切欵目毋庸調查著卽責成該省督撫認眞整頓不准浮收濫費力戒侵漁以恤民艱而重國帑欽此 
[電傳宮門抄]  
　　昨日午後一下鐘閱二十分時京師友人專電告知本館云十月二十二日皇上召見軍機大臣○二十三日皇上召見軍機大臣及樸壽程友琦 
[日本議會已定]  
　　昨日日本東京來電云華歴二十二日日本舉行第二十一次帝國議會午前九點半鐘貴族院議員共二百六十八人齊集議場行各部屬抽籖之法並互選各部長及理事十點半鐘散會衆議院議員共三百七十九人於午前十點鐘齊集議院又各抽籖並互選各部長及理事於是貴族院及衆議院之議會定 
 
 

Page 2

 
 
[促援旅順]  
　　粤京維也納來電云此間官塲得俄京聖彼得羅堡電報謂俄國波羅的艦隊總統已奉命速卽開行航海往援旅順以故各路軍艦將次齊於阿非利加洲馬逹軋司卡或荷蘭國所轄某島以便由捷徑駛赴中國海洋倘未及抵東旅順已經失陷則卽轉舵駛回 
[俄艦過瑞]  
　　日本東京某日報登烏亞洛夫訪事人所發電音云俄國波羅的艦隊之啓行也輔以巡洋艦五艘曰啞列岳曰伊其磨路獨曰利央曰獨尼賢撲而曰帖列岳及滅水雷艦八艘定期西歴十一月十六號夜間出口洎十七號午後三下鐘許啞列岳已帶同四巡洋艦艘及水雷艇六艘行抵瑞典國南疆薄倫化路磨約於蘇彝士河中與全隊諸軍艦會合 
[俄艦行蹤]  
　　華歴十月二十二日英京倫敦來電云俄國波羅的海艦隊駛入蘇彝士河暫在河中暫泊一俟裝畢煤斤當卽啓輪他往又云有附於俄國彼羅的艦隊之軍艦四艘於禮拜六日之晚大霧中寄泊道浮附近刻下想已開行矣 
[俄艦徐行]  
　　日本東京某日報云俄國波羅的海艦隊確於西歴十一月十六號由逹卡羅向矮枯辣開行先是五號諸艦自湯其爾展輪出口歴八晝夜行一千五百五十海里始抵逹卡羅每一小時行七海里又十之八其先鋒諸艦則豫於三號自湯其爾出口歴七晝夜行一千五百五十海里於九號抵夫利脫島每一小時行六海里又十之二準此核計行抵亞東時日約略可知原其所以徐徐而行者或待後隊到來與之會合或恐鼓輪東下前途多所窒礙故不敢其蹟飛行云 
[俄國軍報]  
　　前日之夜俄國駐滬辦理軍務大臣德希諾君以華歴本月二十一日奉天俄國大營所發官電一通侑函見示内開刻下我軍與日軍對峙相距甚近自前次大戰之後兩軍俱建築土砲臺頗甚堅固兹已竣工足資防守惟敵軍先鋒隊邏察綦嚴且軍中携有警犬以故我軍微有動靜彼卽警覺槍丸砲彈隨之而至但我軍巡哨隊仍日往敵營偵探伺隙便擊出其不意致敵軍大受驚惶且捕獲日俘甚多奪下槍械子藥纍纍無算本月十七晚我軍巡哨隊曾於鐵路迤西捕獲日俘七名其在鐵路迤東之日軍屢次來襲我軍先鋒隊均被我軍擊退傷失頗衆我軍俘獲一日兵至屯駐二道溝迤南之我軍巡哨兵三隊嘗協力往攻一村落驀然進逼日兵遂疾舁死傷兵士而逃事後查檢戰場中遺下屍骸五具及受傷之兵士一名我軍卽移之而去旋將日人所占之村落付諸一炬是夜日軍復乘機潛襲我軍左翼被我軍敗走遺下屍骸一具 
[擊退日軍]  
　　昨日俄國駐滬辦理軍務五臣德希諾君以華歴十月二十三日奉天大營所發公電媵函見示内開自本月十八日至二十一日我俄陸軍提督倫能庚夫所統之兵於秦子山附近抵拒日軍大隊日軍迭次以死力攻擊均爲我軍擊退死者甚多至我軍之死傷者計共七十名左右 
[沙河小戰]  
　　日本東京某日報登大本營所得滿洲軍總統所發公電云東歴十一月十八日拂曉俄人以陸軍一隊暗襲興隆屯附近日營被日兵發砲擊退迨午前俄又以臼砲野戰砲將沙河堡附近日軍陣地環攻日軍並無損害俄人隨令步兵圑集希啞烏陽若附近日軍發砲擊之俄人潰亂紛紛竄入各村莊旋將渾河右岸黃蠟蛇子東南諸鄉村縱火以焚頃刻毁爲平地 
[俄將負傷]  
　　日本大阪某日報登德京柏林來電云西歴十一月某日俄國鎭守旅順之司堵瑟爾將軍臨陣負傷仍能立馬營門指麾軍士 
[轉譯西報論俄人砲擊漁船事]  
　　日本大阪某日報譯登西歴十一月四號東亞洛伊獨報略謂前一禮拜中哈爾事起註前譯英文報作爲黑耳人咸注目遠東將向之留意於戰塲者轉而留意於波羅的艦隊蓋以波羅的諸艦途經北海無端肇此事由也此事傷者甚多死二人一時英國輿論沸騰造乎其極環毬有識者輒疑英俄戰禍殆將無計可逃顧英國外部諸大僚仍不失其愼重沈默之常態極思平和了結遂令委員詳細稽查傳聞此事緣由似由日人而起我輩雖未敢證爲的確然俄人則言已實有所聞緣日人偵知的羅的諸俄艦將次東行亟籌先發制人之計决意派令艦隊將波羅的諸俄艦要而襲之無論洪濤浩淼之中兩軍孰勝孰敗務必中途攔截損其若干艘此則俄人所信爲决非讕語者也抑日人曾於前月分遣將校及電氣師赴歐洲又有一隊司枯拿式之船寄泊孟買旋鼓輪望好望角進發試問其意果何居乎觀其警備如是之急則以上所說當必信而有徵又聞西歴九月下旬日本駐德公使館武弁瀧川氏微服往丹國司卡昆海峽似亦於戰務相關我人由此深信日將校帶有魚雷船檥棹適宜之地伺俄艦駛抵北海突起擊之夫孰料俄國海軍人員旱先注目其間致此事不能成就竊意今者調查諸員弁不日當使之水落石出畢顯隱情矣 
[日使辯誣]  
　　日本東京某日報登英京倫敦來電云日本駐英公使林子爵董聞丹國海軍部中人傳言日人租定哈而地方軍艦商船并向瑞典國賃用軍艦十三艘俟俄國波羅地海艦隊駛抵哈而卽發砲轟　云云因宣言於衆曰我日果賃得軍艦十三艘則必廣購軍裝戰始得從事於海戰且艦中一切事務必用日人爲之試問日人之流寓此間者究有幾許乎聞當日哈而各漁船上祗甲乙二日人從事答督網罟丹國海軍部之語直自欺以欺全世界人民矣 
[俄用德煤]  
　　日本東京某日報云某日英京路透電局中人由逹卡羅地方傳電相告大旨謂俄國波羅的海艦已於西歴十一月十六號起行繞經德國所轄逹麻辣埠蘭獨海洋俟抵麻逹額司卡路島北境提岳地方之司矮列司海灣裝載煤斤然後鼓輪東下 
[日擄德船]  
　　日本大阪某日報登佐世堡來電云有英國商輪船名帖路司者載重二千二百九十八墩於本年四歴十月下旬售歸德國改名培帖蘭旋於十一月十二號著錄商船册籍二十一號午後鐘鳴一下駛近旅順口門日人見之設法扣住搜查艙内帶有書函因將船主詰訊一番派船帶回佐世堡 
[俄增軍艦]  
　日本東京來電云此間官塲接歐洲電信悉俄國現又增造戰艦五艘共壓水力七萬二千二百四十二墩頭等鐵甲巡洋艦十艘與拔陽一式之巡洋艦四艘壓水力每艘七千七百墩又他項巡洋艦二艘砲艦一艘滅魚雷艦十五艘潛行海底魚雷艇十三艘此外尚有滅魚雷艦若干艘潛行海底魚雷艇二十一艘刻方在本國某船廠興工製造 
[俄購美艦]  
　　日本大阪某日報登英京倫敦來電云美利堅國某公司與訂有成約製就滅水雷艦十有三號計至西歴十二月三十一號陸續交付俄人并議定將艦體拆分其上雜置商家貨物以免敵人注目致罹意外之虞 
[遼陽寒汛]  
　　日本大阪某日報登遼陽來信云我軍所需禦之具刻經運至沙河蓋已準備於此度歳矣自東歴十一月十一日迄今天 
 
 

Page 3

 
 
氣晴和寒暖與内地相若寒衣之類無所用之洋河之冰厚八寸許砲車可在冰上曳之以行牛莊則十一月初旬商船出入紛繁目下港内外泊有輪船五十二號氣候頗極温湲河中未見冰凌大約此禮拜中船舶尚往來無阻至旅順一帶數星期内霪雨不休峭寒砭肌甚於往歳十一月十六七日頻降大雪各兵艦艙面時結薄冰有時風自西北來掃凈浮雲紅日杲杲未幾而又天低似幕潑墨雲濃萬片鵝毛漫天飛舞長橋短堠路絶行人敵軍乘此機緣使得艦艇從晦冥中逸出日前拉司脫洛司伊一艦蓋已一試成功矣 
[英相致書]  
　　華歴十月二十二日英京倫敦路透電局來電云英相藍斯唐曾致信航海部及商務部大旨謂中立國之商雖可與戰國通貿易卽售給戰時應禁之貨亦無不可惟必自任其安危而已此外更須緊記合衆國律倘有租船載煤尾隨俄國艦隊之後以資接濟者當援公法中外人投軍之律遇有意外之事英國船主應自任其咎云旋又信致英國立佛浦埠商政官云諸貨之或禁或否英俄二國尚在磋磨 
[續錄湖廣總督張奏陳鄂省遵旨裁官辦法摺]  
　　查同知通判爲七八品京堂俸滿截取之階州同州判及各項教職爲舉人貢生就職註選之途縣丞主簿巡檢等項爲各謄錄議叙及京外各衙門已滿吏考選出身之路又臣上年在京會同管學大牙惧奏减裁科舉摺内聲稱舊日舉貢生員年齒較長不能入學堂者請自下科起舉人於每科會試後大挑一次揀發一次並多挑朕錄分送各館俾得議叙其大挑揀發未入選之舉人及恩拔副歳優各項貢生均此照孝廉方正例准其考職分别用爲州同州判生員亦准比照已滿吏考職用爲佐鞘雜職分發省分試用等語均蒙聖恩府允欽遵通行在案致教職一員上年奏奉欽定學堂章程内係各省師範生畢業保奬之階關繫尤重誠以老儒寒士攻苦多年或屢舉而不第或欲學而後時斷不可不予以仕路使可資生然所以爲謀者亦專恃此等官員爲其仕進之階蓋停科舉興學堂者所以勸英年之人才使之壹志專心講求救時新政存雜流廣仕途者所以恤過時之寒畯使之佐理庶務漸收相觀而善之功二義並行可無偏廢且方今新政繁多需才甚廣敬撫保奬何以用人各項勞績不能遽保州縣以上者若無此等官缺又何以爲奬勵之資自捐納例開凡佐貳雜職等缺大半爲捐納人員所占凡議叙就職考職勞績保舉曁考滿吏員往往需次二三十年不能補缺方冀捐納停止後此曹出路稍可蔬通蓋以上各官各省通計所裁不下千數百缺而有缺與未得缺各員盼保奬盼分發盼截取盼委署盼補缺盼調署盼升擢藉以支持生計者何止數萬家若各省再將各缺裁汰過半從此京官皆有蹙蹙靡騁之憂外省亦無驅策下僚之具履屩之任思自效而無由齊鹽之儒欲食貧而無望揆諸聖朝育才勸士之宏規似乎不宜出此近來時局日艱人心不靖此等無聊失職之人其中豈無雋異之才跅弛之士今國家爲節費之故而令其無端坐廢必然怨謗繁興况本年恭逢皇太后七旬萬壽闓澤覃敷正當普天同慶之時而坐使各省無數實缺人員共抱向隅之歎羣懷失所之憂亦殊非鼓舞軒鼚之氣象也竊維此次諭旨重在節省虛糜本未指定應裁何官與其裁百缺而所省僅止萬金不如裁一缺而所得可至數萬金較有實濟此外湖北佐貳雜職教職等缺均擬無庸議裁以固士心而全政體所有遵旨議裁官缺籌擬辦法緣由除咨部查照外理合恭摺覆陳再湖北巡撫係臣兼署無庸列銜合併陳明伏乞皇太后皇上聖鑒訓示謹奏奉硃批著照所請該衙門知道欽此 
[制軍起節]  
　　昨日午後兩點鐘時署理兩江總督周玉帥至南洋公學考察學生功課旣畢卽命駕蒞江南機器製造局總辦魏蕃實觀察率同各廠委員肅入花廳小憩自時隨導至鍊鋼廠大砲廠機器廠洋槍樓輪船廠查察各項工程旣又赴彈子廠改設之銅圓局細察一周然後步行至馬頭縱觀浦江形勢旋乘馬車而返途經南市浦濱馬路迤邐至法租界招商局金利源馬頭登流星小輪船向吳淞進發各官之臨歧送别者次第辭回惟蘇松太兵備道袁海觀觀察上海縣知縣汪瑶庭大令送至吳淞聞玉帥須先巡閱砲臺始乘保民兵艦赴曰卜云 
[道轅批牘]  
　　前者浦東人嚴友蘭投上海縣署控稱地棍白頭訟師姚福堂糾合稽查庵觀寺院委員朱小雲二尹將寄存日澤廟中之花米等物强行封閉藉端索詐等情縣主汪瑶庭大令正在提姚詰訊嚴又於前日具禀道轅奉蘇松太兵備道袁海觀觀察批示曰該商民等租借日澤廟餘屋爲軋花作場每月出有租金交僧收取於事尚無不合何以朱委員稽查到廟輒報該商民花米等物盡行發封甚有索送禮物勒去轎費情事所禀是否屬實仰上海縣查明禀辦毋稍飾延 
[飭繳經費]  
　　蘇松太兵備道袁海觀觀察自奉督撫憲批准將本邑龍門書院改爲道屬師範初級學堂卽抄禀錄批札府轉飭各廳縣認繳每年經費分别缺之大小多至洋銀一百五十元少則一百元 
[請查私鑄]  
　　南匯縣文生徐某投蘇松太兵備道轅控七圑劣董童笏卿私鑄銅圓等情道憲袁海觀觀察札飭南邑宰陳茹民大令提童研訊童供稱並無其事旣而徐又投道轅禀稱前者川沙廳境曾拿獲童私鑄銅圓機器請札飭移查不知觀察如何辦理也 
[斥退警兵]  
　　本邑驚察學堂前曾令滬軍營各勇學習警務各勇以月給薪水不敷用度紛紛滋閙不休嗣經上海縣主汪瑶庭大令保甲總巡朱森庭明府集議將爲首肇事者斥退十三名餘仍留堂學習 
[咨查曲直]  
　　日商大東輪船公司廣陵小輪船於上月某日由上海開赴蘇州行經崑山縣境離城四十里之某港突被由蘇求滬之戴生昌局順安小輪船將所帶第三號民船撞翻溺斃四人報由崑山縣主某大令提集質訊兩造各執一詞因於昨日詳請鑁松太兵備道江海關監督袁海觀觀察咨行江海關稅務司好君查明兩船相撞究竟曲在何船並詢問戴生昌是否華商所開以便按律核辦 
[邑宰騐屍]  
　　前日寄居本邑法國新拓租界之王大海陳連喜因事口角繼以互毆事後陳忽吞烟斃命經妻弟李鶴根李鶴松投報捕房捕頭令傳王管押一面禀報縣主汪瑶庭大令隨帶同刑仵書吏呵殿蒞屍塲兩李訴稱陳實被王踢傷腎囊以致命斃務乞伸寃仵作唱報騐得陳實係腎囊受傷後天烟斃命大令親視一周飭卽棺殮王及二李一併發回捕房暫行禁押聽候提回訊奪 
[法界火警]  
　　昨日正午十二點鐘時法國新拓租界中晏公廟左近某洋行之後某姓家忽然火起焚去房屋十餘間幸救火火西人急驅水龍到來到卽吸水救熄　 
[英界火警]  
　　前晚十一點鐘時火起於英租界北泥城橋東首復泉園浴堂披屋瞭望臺上人見之立卽鳴鐘報警救火會西人急驅水龍馳至分投施救得卽烟消火滅僅焚去披屋一間 
[上海官場紀事]  
　　新科榜眼翰林院編修朱聘三太史汝珍由廣東原籍來滬僑居望平街公餘號昨日乘輿至道縣各署投刺拜會○昨日警察哨弁吳炳黃金鵬周炳坤同詣上海縣署謁見縣主汪瑶庭大令 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　十月初八日外務部欽天監侍衞處値日無引見祺公假滿請安皇上召見軍機大臣明日辰刻皇太后皇上入座聽戯○初九日推班張麟謝賞三品頂戴恩皇上召見軍機大臣明日辰初二刻皇太后升排雲殿受賀畢入座聽戯○初十日推班皇上召見軍機大臣明日辰刻皇太后皇上入座聽戯欽奉慈禧端佑康頤昭豫莊誡壽恭欽獻崇熙皇太后懿旨溥鍾溥銳加恩均著賞給頭品頂戴花翎毓嵻著賞戴花翎欽此○十一日推班慶王因伊孫得賞頭品頂戴花翎謝恩倫貝子因伊子賞戴花翎謝恩崑中堂敬中堂專摺謝賞壽字等物恩皇上召見機軍大臣皇太后皇上定於明日辦事後還宮 
[嚴究勒捐]  
　　前者本邑新閘生陽生源宏昌虹口新泰各染坊主投工部局控捐局司事陳繼堂勒令輸捐等情工部局董派捕拘解英美等國租界公廨讞員黃耀宿司馬會同英副領事德爲門君訊供未結昨日上午鐘嗚十征復偕德君升座捕頭派包探金立生將陳解案生陽等染坊中人投案候示陳仍延律師博易聲辯捕頭先傳許新盤究問訴稱在生陽爲夥坊主張阿福與陳素識去年陳爲掮客八月初五日上午求勸納捐答以租界内向無此章不允照付博律師問爾於何時到生陽許稱時在本年七月問陳來勸捐時旁有何人答稱張及李阿仁並學徒應輝俱在問捕房中遣何人邀爾作証答稱有一華人並非包探博律師稱捕房所邀見証已問過數人並無實在勒捐憑據若果有之或已收捐理應嚴辦現在捐局函致敝律師稱陳並不在局亦無收捐之事且與陳素不相識可見陳實未違章捕頭又間許曰張共開染坊幾家許稱除生陽外尚有北泥城橋之生源問爾知有人投縣控張之事乎許稱知之遂令退去又提何水元至案訊究供稱在新閘街一千七百七十八七十九二號門牌宏昌染坊司帳六月十四日下午三點鐘因陳來勸捐訴知工部局博律師問爾與張相識否答稱雖識其人並無來往問爾知何知伊控告生陽生源之事答稱見諸報章問爾是否由張令赴工部局控告答稱陳未拘時曾與張商酌九月十四日遞禀工部局司馬問爾坊開已幾時答稱已八年司馬謂八年之内曾捐過否答稱前曾捐過司馬復傅訊婁有福供稱在宏昌習業六月十四日陳來勸捐先生答以租界向無此例捕頭問爾到坊已幾時答稱於端午節進坊博律師問陳於何日來收捐答稱六月十四日上午十一點鐘時博律師曰何供下午三點鐘陳來勸捐今爾供上午十一點鐘時顯見串誣不然何以供詞互異許仁山供在虹口提籃橋畔新泰染坊爲夥八月二十八日陳同至寄𥫳茶居啜茗旋邀往城中觀靛様迨至四美軒卽有縣中差役持票來拘小的告以此項靛青由棧中起出一至租界卽無捐欵迨陳去卽被差役軋至丹鳳荼樓索閱牌票見止有生陽新泰二號並無小的之名差勒索洋銀一百二十元後由石新泉介紹給以四十二元博律師問進城何事答稱與陳同去看貨様後至四美軒陳卽翩然而去問爾如何知陳在捐局答稱伊曾於八月初六日來勸捐博律師問陳旣爲捐局司事何來靛青様許稱伊亦操靛業問所付四十元是現洋銀抑係鈔票答稱四十元由差取去二元由地甲取去問石新泉何以不到案業質答稱已赴洞庭山問爾被差取去洋銀之後何不投縣控告答稱不敢訊至此已鐘鳴十二下司馬商之德君訂於下禮拜三午後二點半鐘覆訊 
[上海縣署瑣案]  
　　閩婦錢唐氏訴求昭雪其弟沈寃前晚縣主汪瑶庭大令升堂訊究氏供稱今夏同鄉翁何祺之女與同居陳木金之妻串同逃逸兩家家屬均指小婦人之胞弟唐垃圾與陳妻有姦扭至馬路工程局控不准理隨復扭回翁家恣行逼勒致胞弟於晚間發痧身死經十二圖地保報請大老爺詣騐後飭堂棺殮復蒙飭翁將陳尋交刻悉翁在金陵尋獲伊女價賣與人然後往九江將陳扭至某署管押旣又得賄保釋所有胞弟屍棺求飭翁盤回閩中安葬翁供稱在某兵輪船當勇目到金陵後並未將女尋獲及至九江陳已聞風遠遁唐之棺木無力盤回尚求明鑒大令飭將唐棺暫寄八閩會館以便交氏領回○十六鋪保甲巡防中局委員黃衡堂二尹函解大生祥裘乾豐兩烟店中鑤烟工人王清三王和四及王永生至縣當晚大令升堂研訊永生供小的在新碼頭内街陶家飯店爲夥前晚清三和四等五六人前來果腹藉端口角擊毁碗盞因之扭控局中轉解案下清三和四同供前晚小的等偕友至伊所開飰店飲酒過醉肇此禍端尚求鑒宥大令判令賠償毁物然後交人保釋 
[浦東保甲總巡局紀事]  
　　浦東保甲總巡謝岳松明府前奉蘇松太兵備道袁海觀觀察札飭兼辦緝兼辦緝捕私鹽事宜遵卽設局添雇丁役派赴各鄉鎭要隘之處嚴密緝查一面諭知各圖地保責令查明圖中有無販私之人予限呈報不得庇護賄縱如果徇私察出併究○浦東保甲總巡謝明府自奉道憲袁觀察面諭嚴除賭害遵卽帶勇親查并責令地保將各鄉鎭茶肆烟館主開具名姓傳案具結不准窩留賭棍如違查獲重究邇者明府以若輩日久玩生復萌故態且有勾通地保情事因卽一體傳案聽候訊懲 
[英美等國租界公廨晚堂瑣案]  
　　馬金生控姊壻汪安卿卽銀和尚吞没地價等情讞員黃耀宿司馬准詞提汪前晚升堂研訊馬供有地九分數釐被姊壻殷掌生及汪暗中咨賣得洋銀一千一百五十元向之索還彼此推諉爲特投案控請究追汪供此項地基實殷所賣司馬飭交人保出聽候傳殷質訊○施吳氏控稱棍徒張阿根串同虔婆松江阿姐將女兒阿巧薦至流妓余阿二家名爲傭作實則賣娼求提究斷前晚司馬升堂研訊施訴稱小的女兒前已許字蘇州吳姓尚未過門張供此女係施吳氏送來由小的令松江阿姐轉送新馬路福海里余姓家爲傭松江阿姐供阿巧由張浼小婦人送至福海里余姓處得受洋銀七角轉交與張小婦人祗得點心錢三十文余供丈夫余姓向操茶業並未開設妓寮阿巧供奴年一十十有六准發堂擇配不願隨母回家司馬大加申斥交施吳氏領回 
[英美等國租界公堂瑣案]  
　　積竊俞阿法混入沈玉卿陳阿根二家行竊棉被衣服銅器之類報由包探沈阿岳拘入捕房昨日解送至案襄讞委員孫耳山明府會同美副領事白保羅君研訊之下判責三百板管押捕房六月○偷兒袁阿珠掩入龔瑞祥江阿四陳玉才俞招來吳雲甫江南春等家竊取衣服對時表銀練銅器若干由包探沈阿岳查獲弔到原贓解案請究明府著責一百板管押一月各贓分别給領○俞金生控顧阿生在某茶肆中訛詐洋銀五元二角且被兇毆等情明府商之白君判責顧一百板以儆○元和輪船司事嚴永清訴稱前日小利胡阿六王阿三混入船中竊去芝麻七袋訴經包探孫阿星拘獲求卽究懲明府判令將胡王各責二百板贓給嚴領去○沈子卿陳克昌控鄭雲章至怡和洋行吉和輪船行竊斗篷並皮箱一口内贮鐘表人參各物値洋銀三百元鄭不認行竊明府著押候查明再訊○匪人周荷卿誘得杭州陳進福家四歳小孩名招弟者附大東公司某小輪船來滬船夥周阿寳知悉將周拘送捕房昨日解案請訊周呈遞買孩契劵明府騐得墨跡未乾顯係僞繕著將招弟暫交周具領俟函追伊父來案給領周管押捕房○車夫王杂大控馬夫楊阿四駕車疾骣將車撞翻車中洋人跌仆受傷等情明府著於禮拜四傳案質訊 
 
 

Page 10

 
 
[法租界捕房瑣案]  
　　押犯王阿四徐紀元甫經釋出卽至某姓家行竊被包探拘入捕房讞員陳楚生大令略詰口供判令各押一月○廣東歹人何如九冐充工部局收捐人至菜甫中向各菜攤冐收捐欵被捕拘辦至案大令判枷號三日期滿之後責三百板○歹人吳林昌行竊某姓家銅壺被某包探拘案請辦大令判責手心二百下○陸阿生王阿元二偷兒行竊某航船上棉襖被爲包探拘獲解案大令判令各責二百板 
[美租界捕房紀事]  
　　日前提籃橋捕房第五百四十二號華捕葉阿餘向甬婦楊陳氏借端訛詐經氏投訴捕房日捕頭查得葉索詐屬實令押候解送公堂禀請讞員黃耀宿司馬懲辦○昨有一不知姓氏之童子年約十齡迷失歸途在西華德路中徘徊啼哭由二百四十號印捕送入捕房捕頭令留候孩父母前來認領○昨日西人某甲行至百老匯路不知因犯何事由西探拘入捕房捕頭令轉解該管領事署禀請訊懲○前晚小竊孔春火潛入公平馬頭某號棧房行竊棉花被包探錢東堂拘入捕房捕頭令押候解送公堂禀請究辦○前晚有積竊名阿德者掩入虹口某姓家竊取衣服被包探沈阿岳查獲帶入捕房捕頭令押候解送公堂禀請懲辦○前晚妙手空空兒袁阿之闖入英租界北京路天寳棧行竊某客所携衣服持至西華德路被包探沈阿岳拘入捕房捕頭令押候解送公堂禀請訊辦 
 
 
 

Page 11

 
 
   
 
 

Page 12

 
 
音柞樹岡巴拜各叚荒地自光緒二十一二三等年經前將軍增祺恩澤及查辦事件延茂等先後奏准開放蝕議之初原以各該叚爲江省最腴之地擬定旗領民佃藉爲生計故于通肯克音則議以通省　城按旗分領旗交押租民人承佃于巴拜則議以大小旗署永爲辦公津貼荒價全行豁免但招民人承佃于柞樹岡則專爲將軍副都統兩處値班章程及　司銀庫等津貼之費朝廷豢養旗僕可謂至優極渥然行之日久不惟毫無功效而患卽伏于初議之中請爲我皇太后皇上詳細陳之當各該處較遠事車讓省城先著遂各辭以無力承領通克兩叚名爲調劑通省旗僕其實僅省墨兩城具領又加以旗領民佃由旗交押租者每晌民輸租糧一石民自交押租僅認旗人爲地東者每晌輸租糧六斗當時文告頻仍大張曉諭小民雖急欲求地赴通克兩叚守候然因此觀望遷延年餘竟未放出一晌迨後省城八旗營站借一年俸餉抵交荒價以爲之倡民之點者乃轉而約集多人願交押租認旗爲東每晌納糧六斗其意亦爲朝廷無旗民之分政令無彼此之别不如此承認不能得地倘久不承領又恐弛禁之荒重行封禁不如暫且認地俟升科之年更作計較固非甘心認東納糧也旣而放荒僅邮四十萬餘晌鬃克兩叚地已告罄與原勘一百餘萬晌之案不符八旗營站以俸餉抵者尚有三旗無地是旗與旗不同且地有交價不交價之别糧有一石六斗之分界址毗連互相爭競卽民與民亦有不同甚或旗人包攬大叚轉賣民人顯旗招民墾之案刺謬更有教民勾通教士謂通克與緩化毗連同爲中國赤子何以彼納大租六百六十文者錯雜紛紜莫可言狀益以庚子之變民人逃散通肯克音而外沃壤如巴拜竟至無人過問此自開辦以來之實在情形也夫立法旣誤流弊卽多通肯克音柞樹岡三叚於二十三四年出放者至二十九年及本年均已限滿升科其未經開墾者無論已卽已墾之地民間借日於教民立案屆限祗交六百六十文遂羣相計議若官代催糧則抗不完納若旗東往催則不知地在何處佃戶爲誰烏從下手倘僅令界官下鄉則將羣起婉求照晌納租祇交六百六十文但收一戶則各戶援以爲例而一石六斗之說卽歸烏有此猶弊之在民著卽在旗人言之無論尚有三旗無地卽已得地之旗營原領之時係按官兵職銜大小核計一年俸餉撥地若干地數多寡不一界址未分東佃兩不相認欲官爲經理乎則撫字催科固地方之責然未聞有代人催收私租者欲省城八旗營站派員自往經理乎實不知地在何方勢須通肯衙門派員會同徵收而歳有豐歉地有肥磽將來考成分數其咎安歸就使一切不慮民亦甘願輸糧該荒各距綏化廳二三百里不等其間並無村鎭可以囤集以粗笨之物求售於數百里之外按中稔之年糧價和平計之每糧一石得價不過三四吊除去船脚及催租花銷之外不敷每晌六百六十文租賦之數事至此時棄之不能留之爲累是旗人受如此厚恩利本見而害已形積年旣久子孫相承後患正無已時而巴拜之能省津貼地至今尚屬荒蕪柞樹岡之自津貼地亦同畫餅更爲可惜此通克各荒受弊之實在情形也奴才慶祺前于二十五年奉命辦理通克荒務遵卽面奏蒙恩寄諭恩澤會同商辦到任五載雖查出浮多二十餘萬晌然核計原勘之數不敷仍多夙夜籌維苦無善計奴才德全上年在京亦曾請變通惟以事非經手不能通報利弊奴才逹桂早知各荒辦理歧異以至日久無功然出仕鄰省不詳底細近來和衷商酌彼此均以變通爲是顧一時難得要領當飭原辦招墾行局之協領瑞龍與現辦行局之佐領托勇武携帶案卷來省叅核並飭五司八旗及墾務總局一併虛心研究總以不失原案調劑旗人爲宗旨而又必旗民融洽民教相安裕餉實邊各有裨益往復討論該旗等曉然于天恩之不可負後患之不可貽但求有益於亦國計民生司旗之調劑猶復恐後奴才等復詣示簡明辦法旋據該司旗等禀稱省城旗營屯站以餉抵租在通報領之地届限每納糧一石者墾戶本未代交押租擬令每晌交納京錢六吊三百文作爲已産其錢以二吊一百文歸還原領旗戶以二吊一百文發商生息不准私動長年所獲利銀水作八旗營站現在當差官兵津貼以垂永久所餘二吊一百文備抵三旗無地之戶官兵原餉若有盈餘儘數歸併發商生息八旗營站一律分别發給卽墨爾根官兵之地亦應查照辦理以免同隅其柞樹岡津貼地原係戶代交價屆限每晌納糧六斗者墾戶前已代交押租每晌再交京錢四吊二百文作爲已産其錢以一吊一百文發給當年出名之人以一吊一百文備作此次設局辦公經費所餘二吊文仍照前章發商生息所獲利銀永作各司處隨時當差官兵津貼以昭公允至若通肯散戶所領之地有名雖東戶實已私賣者本當錢地人官惟念旗人得價早已花盡墾戶亦經出有重資若不稍示矜憫辦理恐難順手除當日買價不問多寡卽作應交押租不復找還外但此項荒地雖與正欵押租無關而官中亦當量予收納以資辦公卽按新章减半每晌令交京錢三吊一百五十文卽換給大照作爲已産其錢悉歸公用此乃格外體恤不究前非黨兩造或有狡賴卽行嚴懲其餘各旗散戶領地並未轉賣者無論租糧多寡果屬東戶相認確無異議仍准聽其自便設有彼此願爲轉兌者亦准按新章辦理以示大公總之變通一舉原爲旗民轇轕租賦混淆起見今旣一律改變所有升科後應徵大租自當向新戶催納以昭平允各等情開單呈請具奏前來奴才等覆核所議皆係實在情形旣不失調劑旗人之本意而民人得以長子孫傳爲世業雖出荒價亦當衆所樂從果能變通盡利平易可行不獨通肯克音柞樹岡三叚已放之荒積弊一消卽巴拜未放之荒亦不難推廣辦理漸次開墾合無仰懇天恩俯念邊荒紏結不清久無成效准照此次新擬章程大爲變通以惠旗民而裕餉源之處出自聖裁除咨行戶部查照外理合恭摺具陳伏乞皇太后皇上聖鑒訓示謹奏奉硃批著照所請戶部知道片併發欽此 
[浙江巡撫聶奏報開缺知府病故日期片初八日]  
　　聶緝槼片再前任處州府知府趙亮熙四川宜賓縣進士簽分工部補都水司主事升補都水司員外郎復補營繕司郎中京察一等引見記名以道府用簡放浙江杭州府遺缺知府領照到省准補處州府知府光緒十八年八月初五日到任三十年三月十八日奉旨開缺另補所遺員缺業經臣揀員請補奏明在案兹據布政使翁曾桂詳據麗水縣黃士懋申據前任處州府知府趙亮熙家人劉祥禀稱家長交卸後患病未愈於八月初五日病故等情由縣申報到司詳請具奏前來理合附片具陳伏乞聖鑒謹奏奉硃批吏部知道欽此 
 
