# 1917 - 142 - 4915908

 

Page 1

 
 
   
 
 

Page 2

 
 
時評 
[倪之脫離說（冷）]  
　　南京來電有倪嗣冲脫離中央闗係之說使倪嗣冲而果脫離中央闗係者是不特脫離中央闗係巳也是脫離中華民國之闗係也何則初次革命各省之脫離中央闗係者脫離清政府之闗係而加入中華民國之闗係也三次革命各省脫離中央闗係者脫離洪憲帝政之闗係而仍守中華民國之闗係也故一方有所脫離者一方必有所依據而其依據者均爲此中華民國然而今日之中央中華民國之中央也中華民國之中央而倪嗣冲脫離之是非脫離中華民國而何 
夫脫離中華民國尙安得謂之爲中華民國之人雖然我甚望所傳非確也 
[命令]  
　　五月二十八日大總統令特任李經羲爲國務總理此令 
又令特　馬良以勳四位此令 
又令特授馬麒以勳五位此令 
又令張　授爲陸軍步兵上校此令 
又令陸軍部呈請將蔣隆權　鴻鋆加陸軍步兵上校銜蕭述經授爲陸軍步兵中校並加陸軍步兵上校銜朱昭加陸軍砲兵上校銜彭桂生鮑錫光楊藩梁應麟傅懿楊洪圖柱枬張振武均授爲陸軍步兵中校張自雄胡藩甲陳藩均授爲陸軍騎兵中校戴敦漢授爲陸軍砲兵中校王梵森張漢濤熊黄岱黎樹橙陳式壯蕭舉規歐陽堃任傑廖模許應藴明陳濟時均授爲陸軍步兵少校應照准此令 
又令任命吳思豫爲寗台鎭守使署參謀長此令 
又令陸軍部呈請任命蕭望歳爲潮梅鎭守使署副官長應照　此令 
又令　　　次長代理部務權量呈僉事胡煥華聲名狼藉請予免職胡煥華著　免　此令 
又令王遇甲給予三等文虎章此令 
又令　士材給予四等嘉禾章此令 
[專電]  
　　南京電聞今午倪嗣冲來電宣布與中央脫離闗係惟張勳並未列名各界詫異 
　　北京電元首復張勳長電詞極誠懇文曰總理孤立調停無策誤國負友責在藐躬母寗元洪辜舊日交情尙爲芝泉保將來威信各督長與芝泉交誼尤勝元洪不爲芝泉綿不盡之恩而爲聚無名之訟設内召邦人之鬩外啓鄰國之侵誰復於芝泉有恕詞乎執事萬流仰鏡仍望剴切勸導民國一體情如家人苟有所疑自可暢言無隠至尊重法治尤願共守勿替此電言外見意係饒漢祥手筆 
　　北京電今晨元首用個人名義電李經羲謂時機危急一髮千鈞台斾入都不宜再緩務希即日履任以慰鄙懷除昨派鈕哈二員敬迓蒲輪外再派夏壽康金永炎到津守候 
　　北京電議員派赴津訪李經羲研究派四人討論派二人丙辰益友等均派代表詢李（一）整理時局之辦法（二）對於新閣之組織（三）外交之主張李答俟到京後方能解答研究派方面皆傳李不肯出公府方面則言李今日可來李實躊躇内閣前途未可樂觀 
　　北京電有人詢李經羲對外方針答須内閣組成方能表示 
　　北京電昨李自參院同意後由黎一面正式任命一面續派哈漢章鈕傳善赴津勸駕今晨得津電仍無來期 
　　北京電元首再派李純赴津迎李經羲李允得當即來京 
　　北京電今晨各派議員紛赴津探李經羲政策（一）整頓時局辦法（二）新内閣究取何種主義（三）對德宣戰之傾向 
　　北京電李經羲（今日）有擬偕周學熙赴北戴河消息但此係研究派所傳 
　　北京電昨午益友政學各團首領入見元首戒制憲宜慎重勿草率通過晚又宴研究討論兩團要人勸即日出席俾憲法早成並云自願雙方疏通切望圓滿解决 
　　北京電院秘長擬張其煌 
　　北京電十日圍院代　趙闗圖現由警廳捕送檢廳 
　　北京電新聞電日來檢查頗嚴多有被删者 
　　北京電元首昨午招宴日林使於公府無其他外賓 
　　北京電司法機闗恐警備期間藉端侵害法權昨公函王司令請保持　立 
　　北京電陳友仁案昨夜十一時判决照妨害公務罪處四月徒刑訊時陳堅稱英人不受中國裁判故用英語辯論法官卒據警廳豫審供詞陳自認父母俱屬國籍爲斷 
　　北京電今日五時有兩西人至檢廳坐保陳友仁催審廳發回原卷核辦 
　　北京電蔣雁行來京綏署事委副官長張鳳朝代行 
　　北京電敎部修正敎育統計規則年定自六月起 
　　北京電今日四時譚鑫培出殯江提派兵護送 
　　東京電俄國赴美大使及其隨員共四十四人二十八日夜抵敦賀二十九日入京大使謂俄美兩國從未交換大使現在時局雙方闗係非常密切故設置大使館以余等當此任云云 
[外電]  
　　北京電吳大洲已判定終身監禁（二十八日）路透電 
　　北京電北京日報云星期日法使康悌與英代使兩政外部詢問對德問題伍總長已於昨日答覆（二十九日）德文電 
　　東京電地方長官會議於今日（二十八日）在首相官邸開會由寺内首相演說訓示施政之方針其中闗於外交演說之要領如左闗於外交應依先時宣明方針着着實行不可稍怠對於聮合與國依義履約努力與以機宜之援助而期貫徹共同作戰之目的承認巴黎經濟會議之决　刻下正謀對敵處分之實行北美合衆國之參加戰爭聮合與國均甚歡迎而日美兩國之利害闗係因此更加接近俄國之政變事熊雖甚重大然其國家之對敵行動無變中國參戰問題紛糾錯綜迄未决定我政府始終誼重鄰交惟注意其進止努力保持其親善之交誼云云 
（二十八日） 
　　北京電司法總長張耀曾談曰昨偕代理總理伍總長並敎育范農商谷海軍程各總長晉謁黎大總統聲言李經羲之總理旣經决定應懇准吾等辭職總統謂俟李氏來京再商李經義有不來京之說惟余確信李氏終必來京但目下須視反對者之意向如何且恐輕易入京有失自己之重是以遲遲吾行内閣員之選定至早需一星期以上云云（二十九日） 
　　北京電外交部參事伍朝樞奉黎總統之命於前日（二十七日）赴美使館謂現擬與在津之美國摩根資本家代表協議借欵乞爲斡旋等語美國公使即將中國政府希望之意質諸摩根代表據答現在之政局未定以前難應商議聞該借欵卽繼續段總理時曾略經商議之二千五百萬元借欵云（二十九日） 
　　北京電李經羲氏之就任問題總統府及民黨方面均謂李必來京就職段祺瑞派則傳李氏斷不入京一說謂李氏爲拒絶入京將於今明日内離津赴北戴河（二十九日） 
　　北京電各政團代表昨今續續赴津敦促李經羲入京李均左右推托終不明言其入京之期（二十九日） 
　　南京電江蘇省議會會期六月三日届滿因有待議之事續出必須延長會期故擬接續開臨時會目下正在準備（二十九日） 
　　漢口電駐岳州軍司令官吳光新於二十八日來漢會晤王督軍就問北京情况王氏告以事旣至此唯有以國家爲前提擁護中央等語（二十九日） 
　　漢口電昨日（二十八日）以來張勳倪嗣冲之密電頻頻外間揣摩者多以爲闗於省區聮合會復活之事（二十九日） 
　　東京電本野外相今日午前到首相邸與寺内首相協議外交上重要政務（二十九日） 
以上東方通信社電　 
[戰電]  
　　巴黎電今晚公報云香巴業之敵軍在特登與該地東面攻擊兩次初曾攻入法軍陣線但即爲法軍完全逐出第三次在加斯克進攻在法軍砲火下敗退香巴業砲隊甚爲活動 
　　（二十七日） 
　　巴黎電今日下午公報云香巴業敵軍復進攻特登與加斯克五次均爲法軍所敗末斯河左岸三○四山與化末山境敵砲隊頗形活動法兵一枝隊攻破亞爾薩斯之宇夫化爾敵軍第二陣線檢獲德兵死屍多具俘敵若干人法軍擊落敵飛機九架尙有敵飛機二架被　降落法軍陣線另有五架降落其本軍陣線（二十八日） 
　　倫敦電海格將軍報稱英軍在歇里細亞北與蘭斯南面逐退襲擊之敵軍加以重創且俘獲若千人英軍在亞美蒂愛爾北面等處龔擊得利進抵德軍輔助陣線俘敵三十人而回（二十八日） 
　　羅馬電公報云加沙高原惡戰進行至第四日意軍即得擴張南部之陣地意軍終日固守所佔其他陣地全陣線雙軍砲隊交轟甚烈意軍奮勇進攻直抵孟法爾康至杜洛鐵路外之某地點佔據米台柴西面之四五山獲過山砲十尊俘敵八百十二人内有軍官三十四員意軍於加米亞洛北面猛力進攻並回攻多次後越過加斯格拉維柴因敵砲猛轟乃棄該地點意軍仍固守西界線意軍勇戰後佔據泊拉伐境巴里哇伐山谷端之高地俘敵四百三十八人獲砲一尊戰壕臼砲兩尊（二十七日） 
　　巴黎電法國下院今日開會討論潛艇戰爭海軍總長聲稱彼與英首相喬治君等同抱潛艇不足擊敗吾人之見一九一七年之初協約國與中立國之噸位連同所佔與購造之數合計之較之開戰時不相上下一九一七年前四個月損失之數共約一百五十萬噸若潛艇戰爭長此劇烈則法國本年之損失當有四百五十萬噸又就建造速率計之法國之噸位可逹四千萬以上協約國今皆限制入口品故法國現有之噸位尙敷供接濟全國與輸運戰品之用海軍總長又稱邇來沉船之數巳見大減五月份至二十三日止僅有二十九萬噸繼又詳述德國封鎖之無效蓋法國各港所到船舶常爲之滿諸船載來國家應用各物三月份運入法港之貨共四百二十萬噸四月份增多十萬噸德國方面則全無貨物入口故潛艇主義實不足恃况近來抵制之法日見完備如改良巡邏船之武裝訓練商船士官爲砲手海濱之飛機站設立無線電報是也預料法國商船至十月間均可設備武裝（二十五日） 
　　俄京電北陣線司令特拉哥米洛夫將軍在里加向代表大會演說謂單獨媾和實不能行蓋俄人之自由將因以難保也俄人今應輔助協約國破壞德國之陸軍主義俾得鞏固革命之政局云軍官代表大會通過决議案謂保護祖國　賴全國之努力各軍官宜愛惜士卒結好工人云（二十七日） 
　　俄京電農民代表大會一致通過决議案反對單獨婦和之說（二十七日） 
　　倫敦電路透電社接電謂愛格柴圭爾號輪船被沉搭客與船員一百三十三人現失下落哥倫布西班牙領事亦在内（二十七日） 
　　倫敦電所傳被沉之愛格柴圭爾號輪船乃西班牙郵船（二十八日） 
 
 
 

Page 3

 
 
　　西政牙京城電社會黨與共和黨二萬人昨開大會通過决議案謂西班牙未便於此戰爭中作壁上觀德國屢行暴舉破壞西班牙之中立故西班牙必須决定贊画協約國之政策而與德國决裂並忍受此舉之後果（二十八日） 
　　倫敦電公報局報告美國加入戰局後所成之事業謂今連美人之巳盡役英法軍者計之不日法國共將有美人十萬人美國且擔任於本年内建造戰爭飛機三千五百架訓練飛行家六千人（二十八日） 
[公電]  
　　北京來電南京馮副總統各省督軍省長巡閱使並轉各護軍使都統鈞鑒芝泉解職初議請東海出山未獲允諾遂堅請聘卿擔任專使絡繹繼以親往再三敦勸聘卿旣推薦仲軒自願居陸軍總長之職時極急迫不得不曲徇其請已提交衆議院徵求同意矣仲軒喬木世家資深望重學識經驗皆有專長必能宏濟艱難弼成法治特此通告黎元洪感印 
要聞一 
[北京特别通信（七十七）（飄萍）]  
　　新總理通過衆議院 
　　直隸派贊助李經義 
　　今後之閣員人物如何 
　　某某派首領注意 
　　今日（二十七）爲星期日國會例應休息但當此政局飄摇内閣未建新總理旣巳提出亟應爲之决定　期政務之迅速進行故前晚通告今日下午一時衆議院特行開會其議事日程即僅列大總統擬任李經羲爲國務總理咨請同意一案下午一時四十分到會者巳逹法定人數遂宣告開議湯議長報告咨文議員並無他種發言惟聞拍拍拍鼓掌之聲蓋今日星期議員諸君皆各有休息日應辦之事故急欲早投一票以去意馬心猿之下隨便談話不覺人聲之甚爲嘈雜也其時旁聽席上男女中西各座皆滿且後來者多無座位擁擠異常據老於旁聽者言惟袁世凱舉總統時曾一見此種景象選舉副總統且不及也亦可以想見人民心理對於新内閣亟應成立之渴望矣一時五十分許辭職未准之外交總長代理國務總理伍廷芳君由其令公子朝樞扶之出席場中鼓掌之聲忽起即如博士者亦旣聞之矣伍代總理袖中出一小紙條操半官半粤之音爲李仲軒讀履歷鼓掌聲中但聞某省總督某省巡撫政治會議議長似略而未讀可惜也讀罷就國務員席坐未定其公子朝樞又扶之去我國政治史中有此父子可云難得此時議員尙有後至者其人約屬於少數派場中乃以嘘嘘嘘之聲爲反面的歡迎輕薄之態可掬議長遂抽　指定檢票馬崇昌等八人散票計總數四百六十三開票結果同意者三百八十八廢票十二不投者一二票餘皆爲少數之不同意票新總理遂告通過於衆議院此次同意票之所以甚多者有兩大原因一爲贊助元首之意思一爲反對研究派反對之意思其眞贊成李仲軒者恐至多僅有勉强可以通過之數而已愚所以不嫌煩瑣而特加說明者此中消息與將來政局有闗讀者不可不注意也 
昨日政界忽有奇突之新聞言直隸派軍人（北洋派之一支）主張非王聘老組織内閣不可於是有王君聲明之通電（見昨報）而曹督軍（琨）孟督軍（恩遠）李督軍（純）亦遂以信王君者推信及李今日上午十時聞在陸建章宅中會議發一通電表明對於李君贊成之意（原電見别報）此事愚應稍爲說明蓋所謂北洋系中約分三派（一）安徽派（二）直隸派（三）湖南派而馮段王實分領之三人之意見言其内容並不十分一致因之各派亦各稍異其目標分合無常向背靡定大約以地位權勢爲轉移眞能共患難同生死者吾敢言其無幾人也此次來京之督軍以直隸派勢力爲最盛（如曹琨孟恩遠田中玉李純等皆屬之）安徽派次之（如倪嗣冲李厚基張懷芝） 
湖南派勢力較微（以傅良佐爲主幹）故如倪張李之流則於派别及個人闗係皆以維持段總理爲最有利倪張李之運動最爲劇烈蓋以此也至直隸一派則大致固在維持北洋系而内容萬一段總理不能維持時即主張扶掖王聘卿以繼其任公私兩益其見端巳非一日昨日之要求不過繼續此種主義不足爲怪王聘卿有他人所不可及之處即其清心寡欲凡事知難而退然此中正含有絶大作用昨日之通電固爲李氏表彰李氏而不能不受其表彰是其身分遠在李氏之上已明明矣又表面視之北洋派勢力此次似因段去而受一大打擊然以余觀察則北洋派頼有清心寡欲知難而退之王氏非但不墮其聲威且益有趨於鞏固之勢蓋直隸一派現旣贊助李氏即與李之勢力漸趨接近一方此次元首出此非常之舉無王聘卿之鎭攝直隸派軍人之帮忙則决不敢下此快刀斬亂麻手段是直隸派與黎之勢力亦當然趨於接近其接近之形勢又係受人之來就而非往就人者據陸軍總長地位勝於總理之虚名故王聘卿此番行動不僅政治界全部之功人亦北洋系之功人也惟與安徽派將暫時冷淡又爲北洋系内部變遷之闗鍵北洋系軍人而能顧全本系之大局則不應嫉妬直隸派之成功此爲皖湘各派所宜知者總之我國歷史上所流傳旣有此類特殊勢力吾人 
惟望其以勢力運行於軌道之上即爲其本系勢力計鑒於前事欲免於失敗亦不可不運行於軌道之上也 
李仲軒提出以後旣通過于衆議院明日之參議院當然不生問題總理旣定閣員之分配近正在醖釀競爭之中除研究會討論會根本反對了無希望者外餘如民友政學益友等派似皆必得陳平所宰之一肉而後巳政黨之性質原以爭得政權實行黨義爲其生活之目的不足爲怪但今日之政黨組織旣不完全黨義又無標幟取得零碎政權除借以裝飾商標招徠顧客而外絲毫無一用處徒然因瓜分零碎政權之故失去責任内閣之精神消滅對於内閣課責之能力不出數月必又成一麻木不仁之肺癆症内閣俟其病症經過醫學上所謂第一期第二期第三期而始奄奄以斃國家之蒙其害業巳不淺故愚之主張國會不信任總理則已旣信任之閣員組織應完全聽其自由苟非政治上有極大劣跡者祗須相當人才即應爲之通過庶責任有歸課責之時亦能生極大効力一方各派宜急急造成完全政黨無長此七零八碎對於政權爲鼠竊狗偷之行徑憲法進步或可有望愚於此更附一言段總理此次退而在野其態度尙屬光明功在民國尤不宜因小疵而遽爲之没却若如某某派者觀於最近行動似有趾高氣揚滿臉得意之狀愚竊悲其度量之狹小止慮其失敗或亦不遠忠告之言某某派首領所宜注意 
[衆院通過李經羲同意案]  
　　昨日（二十七日）下午一時衆議院開會議長渴化龍主席約一點三十分旁聽席内人已滿幾無容足之地約略調查列場旁聽者不下因百餘人中以政學界估多數時則有男賓數人女賓八九人及參議院議員湯　李述膺韓玉辰等均到場旁聽至一點五十五分主席報告出席人數巳足是時爲三百九十七人於是宣告開議先報告請假議員王紹鑿等四人主席付表决均許可遂照議事日程開議大總統提出擬任李經羲爲國務總理咨請同意案請代理國務總理伍廷芳出席伍代總理着常禮服出由其公子伍君朝樞扶掖至演壇伍公子亦立於伍代總理之旁其時台下議員鼓掌歡迎聲逹場外鼓掌聲息伍代總理說明李經羲歷史謂李君經羲在前清時代曾任貴州巡撫廣西巡撫雲貴總督政績卓著名　一時且曾編制新軍注重學務培植人才甚多故李君於政治軍事學識經驗均極富以之充任國務總理必能宏濟時艱維持大局况曾任李君爲財政總長亦得兩院諸君通過此次擬任總理務望諸君同意等語伍代總理說明畢即退席台下鼓掌之聲又起自來國務總理國務員出席未有受議場上一致歡迎歡送如此次之伍公者伍旣退議長乃命秘書散票時議員出席者四百六十三人並簽定樂山馬榮昌郭則修等八人爲檢票員於是唱號投票畢議員暫退席開　檢票畢議員復出主席報告開要結果計散票四百六十三張查名刺與票數相符又報告得票結果計同意票三百八十八張廢票十二張不同意票六十三張李經羲任國務總理巳得大多數通過衆鼓掌宣告散會時正三點 
國務總理同意案旣經通過於衆議院照例咨送參議院聞巳備文照送其文曰衆議院爲咨送　六年五月二十五日准大總統咨開本大總統擬任李經　爲國務總理依據約法第三十四條之規定應請貴院同意除由代理國務總理出席說明外相應咨送貴院依法辦理可也等因本院於二十七日提出會議用無記名投票法表决是日出席投票議員四百五十九人除廢票十二張外計同意票三百八十八票對於不同意五十九票爲多數通過查國會組織法第十三條民國議會之議定以兩院之一致成之等語此案旣經本院同意相應咨送貴院查照辦理可也云云並聞參議院因時局闗係緊要揆席不宜久懸故擬於今日大會變更議事日程投李經羲充任國務總理之同意票昨日該院巳發出通告但尙未列入者因須經移付之手續耳 
[督軍與李經羲同意案]  
　　前日孟恩遠李純陸建章諸君等入謁元首陳述王聘卿氏猶有能挽回之意思總統命其與王君直接商議孟李陸出與王君商量無結果昨早孟李兩督軍與前晚由津來京之曹督軍及張紹曾陳光遠江朝宗田中玉諸君及其他之高級軍官在陸建章宅會議並請王聘卿出席意思仍欲要求王君出而組織内閣意欲與王君商量妥協後便要求元首將李仲軒同意案撤回前日午後有一種風說云同意案將撤回未始無因後經王君再四辨解說明其所以不能出而擔任之苦衷以及收拾時局李仲軒組織内閣擔任陸軍總長最爲妥當並云本來我之本意並陸軍一席亦不願擔任因要維持北洋系所以不能不出來但要逹到維持北洋係之目的以我之見只須居陸軍一席不須居總理一席始覺便當諸君萬不要誤會以爲不顧北洋派實則我處處爲北洋派打算反復陳說詞意甚爲懇摯在座諸君俱爲感動後王君又云諸君旣贊成我之意思我巳有電與李君並通出去認明李君之出必能勝任愉快請諸君同表示此種意思在座諸君皆以爲然陸宅會議之後由陳光遠張紹曾兩君入謁元首報告情形並表示一致擁護李氏之意於是午後衆議院乃得安然投票 
又一報告云孟督軍等之來係由大總統電召告以組織新内閣本屬意東海東海不來又親訪王聘卿敦請擔任王亦固辭始提出李經羲之經過情形其初段前總理免職後大總統即囑某君致電各督軍請其來京商量組織内閣之事不知何故所致各督軍之電躭擱一日公府方面又恐國務總理不速提出更惹起國人疑慮不便久延遂將李經羲提出迨督軍等到京聞因商量内閣之事電召其來乃又不俟其來先巳提出疑係有意開頑笑頗爲憤悶聚議至二時尙無結束昨晨各督軍往王聘卿處有所要求王答以倘我如有一絲可以擔任之理由前日總統親自以極誠懇之意請我擔任我豈有不承認之理我旣堅辭公等今欲以之强我若替我設想能乎不能現在國家多故還望諸君以國事爲念等語各督軍聞王聘卿之言頗爲之動遂不堅持前議其時各政客及議員正紛紛接洽主張昨日衆議院開會暫不投票以待意見之疏通俄而各方面巳得由王聘卿與在京各督軍疏通贊成李經羲爲總理今日儘可投票之故用電話通知各政客及議員又紛紛通知於是下午遂照議事日程投粟其在未投票之先尙有某某政團一部分之少數人頗運動投不同意票然爲時已迫亦無效果也 
[研究會對於昨局之主張]  
　　湯化龍之談話 
　　參議員某某二君因欲得研究會對於時局上究竟之態度特訪該會首領湯濟武氏於衆院議長室其談話如下湯氏首謂研究會對於此次後繼内閣之組織絶不參加活動爭一閣員本會在國會原居少數甚望國會中其他政團聮合一致組成非全部的混合内閣渡此時局之難闗苟非黨派上極端不能相容者研究會當予以維持如今日投國務總理票劉蒿生黄溯初極端反對同人勸其不必列席即是此意以爲數年來改組一次内閣必各方面牽扯融通而其結果乃至一事不能辦遽爾閉悶以死故研究會以至誠的意思决定不問此次内閣改造之事情也次請憲法上未解决各問題本會决議再不能有所讓步如解散權限於三個場合總希望大家容納其意見某君質以預算案否决作如何解釋外交案經參院否决時亦解散衆院否湯氏答謂如何解釋確是問題留待將來發生時寄運用於解釋之中亦無不可參院否决外交案時照候文解釋祗好解散衆議院（湯君於此兩點似亦尙有懷疑而不能確信者）總之政家務避法律上之拘束無論何國皆然如專限於不信任决議則不信任决議可永外不用而倒閣儘有其他方法以爲之武器而解散權之載在憲法亦永久無使用之一日詎非甚可慮者未謂質問免職令違法之事全屬個人行動當日大會並未表决解决以爲我们談法律問題人家亦談法律問題跡近混同殊爲不值故讓諸個人行動爲妥欲解决之殊甚易易不成時局中之重要問題也最後謂任公即回上海黄溯初打算辭職研究會同人想撇開政治上一切活動一意休養以待時機之來某某二君告别時猶謂望大疏通闗於解散權之規定務求得一適中之解决云云 
[交行正式選舉總理]  
　　曹汝霖當選 
　　交通銀行自曹汝霖接事代理總理以來迄今未經正式　舉聞昨日（二十七）在江西會館特開正式選舉總理大會共開會秩序先由主席致開會詞及董事會之報告又曹總理報告營業經過事件云本行因政府虧欠本行三千餘萬因爲維持營業起見故爾不得不仰借外欵所有借　條件並無苛刻之拘束與　持本行營業甚有利益本行雖受幾次風潮慘淡經營而以今次賬目之决算尙能實獲純益九十八萬七千五百二十六兩五錢五分一釐可見本行日後歸還五百萬之外債尙有期望必易償還諒不致於使衆股東之懷慮務　信用日益回復業務日益擴張等語次由總司賬謝霖詳細報告本行賬目畢由財政部之代表泉幣司姚君及交通部之代表權量兩致訓詞曹總理又宣布行内經過事件後由各股東投票選舉總理結果曹汝霖之票數爲最多共得四百零九票復任爲交行總理次爲張勳任鳳包之票發表報告後衆股東隨啜茶點攝影記念至五點鐘始散會昨日全體股東到會者約計七百餘人 
[徐州快信]  
　　段芝貴曲同豐昨日晚車偕同回津倪嗣冲亦巳回蚌埠 
定武軍第六路統領吳起恒昨日已回浦口前日開來徐州之三營仍駐紥火車站 
奉黑代表楊字霆張藻辰亦已於昨日離徐臨行時聞張勳語楊張二人謂北洋勢力仍維持傴段芝泉旣已去職無法挽回若太激烈必召外侮 
李盛鐸昨來徐謁張勳聞係奉總統密命有所接洽 
李慶璋昨電京聲明張勳無特殊主張希望中央速組新内閣 
張勳派軍需課長萬弼臣今日赴寗請領八營軍餉其餘由財政部核發之五十六營聞駐京糧餉局已向財部請領不日解徐 
[南京快信]  
　　閩督軍李厚基前日午後三時由徐乘車抵寗　謁馮副座旋過省署晤齊省長晚即乘車赴滬 
蘇州水警二廳趙會鵬爲蘇浙太湖防務來省謁齊省長商承辦法 
湘滇黔桂粤督軍聮電來寗反對武人干涉憲法 
淮揚左道尹昨電省請病假十天 
淮海土匪蜂起勞甚猖獗軍署電鎭守使白寳山急派大隊往剿以靖地方 
警察傳習所定下月中旬開辦 
省議會連日均開預算審查會 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李經羲同意案之各派態度]  
李經羲爲國務總理之同意案巳由兩院投票多數通過茲將此案提出時各派議員對於此案之態度分誌如下其一政餘俱樂部據該俱樂部所屬議員談謂本政團之意向原來即贊成李經羲爲總理現巳决定全會一致同意云云其二政學會該會前本主張無論政府提出何人均予以同意惟近日又有一部分主張須附帶入閣條件始贊成同意案嗣因該會領袖之勸解巳决定一致贊成但恐該案通過後尙有入閣問題之發現據聞該會雖希望兩名入閣但萬不得已之時即得佔閣員一　亦可其三中和俱樂部該俱樂部原有十一政　各團領袖黨然持反對之態度惟因李國筠之闗係恐不贊成者甚屬少數但政變以來該俱樂部内巳形混亂恐終難得一致之步調大約贊成與不贊成之比例當如三與二耳其四益友社大體與政餘俱樂部相同惟該案通過後似有一二閣員之希望其五民友社該社態度與益友社略同昨日上午該會代表謁見大總統陳述本會意見略謂本會同人對於繼任總理問題極端贊成者爲王聘卿如萬不得巳擾出李經羲窺多數意思似亦贊成惟尙未表决大總統答辭與昨日所紀王氏通電情事略同代表又謂對於閣員問題本同人以爲立憲國家之常軌倒閣之後新内閣組織當然用與前内閣方針相反之人今段内閣旣因以外交問題倒去新閣員必得反對段氏外交政策者始能表贊同云云其六丙辰俱樂部該部諸代表昨亦謁見大總統所譚與民友會大致相同並聞大總統深贊成議員不加入閣員之說囑各代表速向報端發揮此種政見爲最要其七研究會該會領袖固絶端不贊成但會員中懷贊成之意者亦不少觀於日前該會開總會議决闗於憲法問題會員意見尙不一致即可概見據洞悉該會内中實情者所傳至少亦有四分一之贊成者其八討論會該會態度又全然與研究會相同反對者固屬多數但以勢推之該會必有一部投同意票又有一說謂研究討論兩會之大部分届時當以缺席方法抵制之然該兩會人數有限即使大部分缺席議會必可足法定人數故該案之通過殆爲世人所公認也 
[各督軍到徐時之所聞]  
　　數日以來中央政局頗呈平靜之象而反對方面之言論輒以徐州爲張大之資料昨日有某君由徐州來京所述徐州數日間之消息極爲詳盡據言二十三夕七時三十分各督軍在使署聚飲酒已半酣忽接段總理免職電令倪嗣冲與張懷芝督軍甚爲忿激研究對付辦法無甚結果至十二時張入内就寢各督軍等仍在西廳議商不輟王督軍云我對於此事本無甚意見但北洋系不能不維持云云張懷芝督軍與倪嗣冲齊聲與王辯論不下侍者見勢不佳請張出爲排解問諸人命意所在並謂如諸君之所主張無論如何我却萬辦不到蓋保護北洋系當另求善法若使同室操戈而危及國家諸君有善策抵制否到時不特個人權利損失且將國家斷送我老張雖至愚也不幹各人聞之相對不　倪張二人云我们各回各人的地方再說張云安徽地面的安靖是我的職守各督軍問張有何善策張云我的唯一宗旨在保衛地方秩序寗可自己吃些虧不可便宜了外人叚氏旣巳免職我们應專在維持北洋系着想去云最後公議四條（一）改憲須各督參預（二）總理之任選須得各督同意（三）不可任某某兩氏爲閣員其一未詳二十四午前各督軍紛紛起程倪回蚌埠王回卾吉黑奉代表回津張懷芝二十五早到濟南並聞各督軍赴徐消息之前曾經張氏有電阻止惟仍無效 
另一消息云孟王李張各督軍及代表若干人於二十三日到徐原因則欲解散國會維持段閣請求張大帥加入也惟聞張氏似不以各督軍等爲然甫見面卽以茲事體大宜先往南京商之副總統爲諉缷各督軍堅持不可張始表示意見謂解散國會極所贊同擁護叚閣則仍不置可否但其時猶不知有免段職之命令也迨至霹靂一聲電報到徐各督軍等相顧愕然羣向張詢辦法張則徐徐答曰段倒也好四字而外别無他語於是乃接議繼任總理問題一般屬意者不曰徐世昌卽曰王士珍張氏之意則專注意於東海當會議之始某督軍尙欲致電總統請收回成命張則倡言曰芝泉旣倒實無維持之必要且亦不易挽回此時惟有請東海出山組織内閣吾輩自當協力贊助無他話說會議結果一面先行派員到津力請東海出任國事並請楊杏城錢幹臣輩一併入閣一面致電線統表明意見刻聞李慶璋已奉命於二十四日晚搭車赴津張懷芝已於二十五日回濟其餘如倪丹忱王子春李厚基等亦已起行回任此外尙有續至者爲河南督軍趙周人第七師長張敬堯及梁啓超之代表某氏云 
[戴劉猜疑中之成都（二）]  
（五月十七日）（成都通信） 
　　成都自戰事停止後戴兼督劉軍長即互起猜疑近且暗潮日甚一日劉氏雖曾表示决不再有戰事而戴則總未能深信不疑其原因係調處戰事時彼此無誠意所致時至今日幾有兩不相下之勢五月十二號經紳耆調停劉氏巳將城内步哨撤盡而戴之步哨每日依然如故十四號劉氏又派其參謀長林嘯秋會同一般軍界要人如彭光烈等往謁戴督曁黔軍熊其勛旅長臨行時劉囑致意戴熊謂其步哨巳撤盡如不肯信請密爲調查林等見戴時戴亦力言無他但因戰事甫定難保無匪徒溷跡城内煽惑人心以圖刦搶不能不預防云云亦囑林等轉致劉氏萬勿多虞然林等此行仍無美滿效果蓋雙方之意見仍未見切實疏通也 
督軍署新委之軍需課長杜步雲調處戰事之一分子也前在劉氏方面嗣又洩劉秘密於戴氏戴之一切秘密杜亦預聞故戴委之爲軍帶課長五月十三號午後有人持徐孝剛名片請杜到徐寓談話徐係川中軍界重要人物現川軍官多出其門下又係新保之第二師師長杜氏遂於是日傍晚乘輿而往（徐寓在燈籠街）杜方行至燈籠街口左旁厠室内突出一人頭　藍色套頭衣着灰色短服向轎内以手鎗轟擊與夫奔散及杜出轎該刺客又發一彈中杜小腹杜負痛逃至西工道街土信孚公館是夜亟延西醫救治鎗彈一時不能取出至後一鐘即斃命杜將死時告王曰兇手我知之請勿追究惟望君逹我意於戴督軍與劉軍長務要體念川民不可再起内訌云云又言前此調處戰事純爲不忍生靈塗炭毫無他意言畢氣絶昨警廳嚴拿兇手然一般人皆知其终難得主使之人也 
外東兵工廠廠長劉雲峯滇系也近十四五兩日由化城寺鄉間開到該廠之滇軍約有兩連每夜安放步哨到宋公橋等處距廠約三里餘劉軍亦防範之駐外北鳳凰山軍隊每夜放步哨至東門猛追灣一帶外北各街入夜即佈滿軍隊黔川兩軍亦頗不和十二號夜新東門地方黔川軍以刺刀格鬭殺斃一普通人十五號上午十時皇城壩軍人鬭毆開鎗人民奔避須臾影響半城各舖户一律闗閉目前各街人民紛紛遷往下鄉而少城内遷逃者尤多巡警因前被殺四十餘人之故每有虚驚即逃避一空十四號之役約二鐘餘不見巡警一人倘戴劉再猜疑不已恐成都難免第二次之紛擾也 
[川省開鐵路股東大會]  
　　成都通信云五月十四號午前十一時川漢鐵路總公司開第四次股東大會股東代理人到者二百三十人股東到者一百二十三人計權數共十六萬三千二百四十一權總幹事傅春吾登臺報告今日到會股東及代理人旣逹半數當然開會但向例開會後即截止報到今日可否截止請大衆表决衆贊成於開會後二小時截止報到傅又繼續報告準備會經過事實略云本會於二月十八號開始籌備至三月一號成立曾電逹交通部通知省長警廳各官署在案當由衆選出職員六人經費由籥備人挪墊辦理三月之久約共費銀一百三十元除電報印刷費四十元外僅用銀九十餘元中間雖經無限波折幸賴各股東及各代理人熱心維持積極進行始有今日開會之結果但此項經費旣係因籌備大會開支自應由大會核銷今大會旣開準備會當然消滅所謂結束過去處分將來兩大問題均由大會主張鄙人職權從茲完竣此後對於公司前經理人浮冒侵呑等弊如何究追對於存在欵項如何處置統由各股東代理人及股東速籌善法妥爲補救以重股本是則暢和謹代全體股東請命者也又云今日本會旣正式開會必先舉定臨時主席座中有推舉印煥門者有推舉張式卿者有主張票選者張森楷云臨時主席與會長不同爲時不久且無重大闗係不必用嚴法選舉可用起立表决當經大多數起立贊成印煥門爲臨時主席並歡迎印君就職印君登台報告川路公司照章每年開會一次今巳四年并未開會經在京股東向交通部再三呈請始蒙核准定於四月二十六號開股東大會各縣股東代理人均巳先後來省將近會期突有川滇兩軍交鬨之事遂致延擱至今幸張森楷傅春吾兩君受多數股權之請託借欵籌備本會始得於今日正式成立但籌備處又有省署定期本月二十四號開會之牌告今日人數權數旣已過半可否作爲正式開會請大衆表决某君起言請問今日開會是否通知政府得政府之同意本日座中行政官并無一人將來所提議案能否執行即如籌辦大會之兩萬金恐亦不能取得遑問收回股本郝少伯云請問公司是商辦抑宜辦旣是商辦股東自有主權數年不曾開會以致弊端百出各股東等希望開會不啻大旱之望雲霓只要有過半數股權即是正當辦法不必定要行政官臨場傅春吾云本日開會業巳通知各行政官廳警廳亦巳派隊臨場維持秩序是巳得其同意應否作爲正式大會請付表决臨時主席報告不贊成本日開會爲正式大會者請起立起立者只二十六號一人代理人冉雲根起言省長定期二十四日開會繹其文義似恐籌備不及并非限制開會今日籌備旣妥又得多數贊成當然作爲正式開會不必聽人播弄挑起惡感張森楷云川路公司是商辦性質政府不能干涉但先已授權於政府如請尹張兩董事籌備不蒙批准繼由省署委林馮兩董事同查算員籌備未收效果無已仍由股東凖備會籌備訂於本日開會業已呈報省長川西道警察廳及兩首縣備案并請届時蒞會今日均不臨場實亦無法現在旣有警察署員監臨會場即爲合法至於籌備處牌告所錄省長公函純由馮林兩董事朦蔽省長妄稱尙待籌備希圖延宕開會日期勒掯欵資使無錢籌備今日大會旣已認爲正式開會應即將正式開會情形呈報此種牌告即可置之不理廖澤寛云今日開會旣是全體贊成當然不生問題前次漢口兌回之欵二萬兩一萬存在德　裕一萬存在聚興成前查算處擔任籌備只用去二百元今日大會旣開自應領用此欵但須具正式公文方能照發至本日展期牌示是籌備處名義鄙人雖係籌備員究不知何人所爲澤寛决不負責主席報告討論巳畢行開會禮禮畢散會 
[漢口茶巿之近况]  
　　漢口爲紅茶貿易總滙本年頭茶現已開盤者惟祁門茶議價遷延一星期之久價值巳爭到比去年合九折其最佳之品且至九三折聞本年祁門浮梁建德等紅茶山價因鑒於英人不收華茶之說尙不十分高抬寗州稍高兩湖最高因茶號較多爭先收買致此數日内漢埠之茶祇有祁浮建六萬餘箱銷去二萬餘箱價批五十六七兩至四十五六兩寗州僅漫紅茶銷去一部分兩湖茶於二十一二兩日已送去小樣迄今並案開盤茶商與洋商均似無兩湖茶貿易之態度情勢極爲混沌在旁觀者推測以爲今年兩湖茶質更比往年爲勝故成本較高其兩方俱形沉寂者或仍爲價值之競爭大約本月内總可落盤蓋茶商於月底比期須兌交錢莊之欵斷不能久持也至各洋行如新泰順豐阜昌協和天祥太平杜德柯化威均不似從前之廣收并蓄交易異常冷淡據各茶商言本年盤價必與去年同始可獲利現貶至八九折利薄無待煩言而洋商以磅價滙費運脚比前高昻出八成之價巳屬吃虧總之本年祁茶料必稍有利益寗州兩湖茶以現狀觀測虧折或至不堪設想也 
祁門爲世界產茶最著名之區前農商部爲改良茶業計在該處設立模範種茶場用科學方法自種新茶自製洋莊上烏龍紅茶去年經歐美各國公使評飲稱爲貴重難得之品本届新茶復參用機器改良揉製色澤香味異常優美裝潢用鏡面馬口鐵小箱分五磅二磅一磅半磅四種現運來漢口萬和隆茶棧中外官商爭購作爲餽送禮品每磅售至一元據聞西商云全球之茶以此爲最美故現在茶巿雖疲祁茶獨得善價而多銷此項改良機製茶更得極高之待價矣 
[合肥免職聲中之卾州]  
　　段合肥免職之命令傳布到卾各界人士皆聞而惶駭北洋系軍人尤爲震驚是日適何代省長爲其封翁祝嘏王金鏡代督杜鴻賓鎭使以下各官皆集何之私邸午宴得電咸憂形於色當即在該宅開秘密會議隨又接得王子春發來長電兩道是晚軍署副官長張載福即匆匆專輪往南京聞係奉王子春電召何宅本雇有漢口京班開演夜戲以軍民各長官意均不懌遂不果演僅演活動影戲以娱女賓所有各重要人員晚間復集軍署會議省垣戒嚴情形亦爲加緊日來社會上謡言極熾有軍署調集某師扼守信陽以固湖北門户之說殊屬無稽漢口各報紙屬於民黨者皆頌揚黎總統英毅果斷屬於官黨者則謂時局恐愈將糾紛屬於中立者亦以武人反抗爲慮惟以元首素性謹慎必有妙腕以策其後確有把握始毅然出此而一般商民議論則以各督軍旣以擁護叚閣解散國會爲職志今段以特令罷免非出於自辭彼擁叚者能否就此罷手不無憂慮故商務金融頗受影響銀根漲至三錢五分所幸至二十五日京中仍安靜如常國人注目之徐州會議又不果開督軍團殆將冰消瓦解一般人遂漸釋疑慮聞王子春之隨員人等已於二十五日下午回省王則准於二十七日返卾一番政潮似可從此偃息矣 
[倒閣後之贛軍署會議]  
　　贛省李督軍留滯津門尙未回贛二十三號紳商學　聮名專電天津請李督軍即日言旋同日省議會亦由任議長等聮名專電天津請李督軍從速返斾旋聞督軍公署於二十四日接到段總理免職明令後齊代督師長以茲事重大亟應譊諭周知遂用電話遍請軍政警各機闗首領於下午四時在四福堂特開會議陳政務廳長羅財政廳長閻警務處長先到在齊代督辦公室内坐談片刻各機闗人員先後到齊遂正式開會由齊代督宣告大總統明令畢並當衆演說略謂共和國家以内閣爲行政樞紐現段内閣旣已免職繼任者尙未正式任命處此内閣虚懸時代一髮千鈞吾輩在贛言贛他事概不過問靜候中央裁處惟地方治安則鄙人與諸君當同負責任無論如何總以維持地方秩序保全地方安寗爲第一要務云云在會諸人均極贊成其說遂散會 
[湘省長請删除田賦捐]  
　　湖南譚省長近有電到京請删除田賦捐其文曰北京衆議院鑒湘省五年預算收入一部財部增列多欵經於四月筱日電請財部聲明更正在案頃聞貴院審查結果對於田賦特捐一項仍照列五十萬元實與事實不符查此項係四年四月劉前使電准財部擬辦隨糧特捐每正銀一兩帶收錢一串約可得洋五十萬元嗣准部電田賦改徵銀行特捐一項實難同時舉行比即中止并未開辦上年省會以人民負擔過重建議規復徵收銀兩雖經財部駁復然亦足徵民意所趨斷難再議加徵預算以事實爲主應請貴院查照將此項特捐名目立予删除俾昭核實是所切禱譚延闓叩 
[皖垣近事]  
　　倪省長自由徐回蚌後對於時局頗爲憂悶日昨來電令第六路張統領將所部軍隊調往蚌埠今日統部軍樂隊亦開拔前往 
安武軍司令部軍需陳旨章供職三年人頗勤慎且兼理安徽督軍公署軍務亦稱得力是以倪省長前次呈請中央以陳補授軍需長昨聞中央業巳照准 
皖省日來望雨甚殷官廳設壇求雨禁止五　并派員帶同羽士前赴萬山祈水各善堂亦設太昊伏義護國龍王行雨先師神位每日行香三次虔誠祈禱聞皖南各縣望雨尤切恐今年將成旱象 
民國二年秋倪嗣冲解散省議會時各區議員歳費均已照給惟三區吳忠廉尙存歳費七十餘元未領去歳省議會開會該員即向柳議長接洽允以遲緩月餘照付後值閉會歸里未克取領今歳吳到會後重提舊事前日與柳大起衝突幾致用武幸經某議員出爲排解始各分散 
昨日二十六號下午日本參謀次長田中中將乘日輪到皖當經安武軍第八路李統領帶領本部第二營軍隊及軍樂隊警察隊等前往南門招商碼頭歡迎聞該中將係往漢路過 
[杭州快信]  
　　横河橋大火延燒巿屋四十餘間東岸上首燒至三喜齋點心店下首燒至聚樂園茶店西岸上首燒至益昌醃臘店下首燒至懋記酒店損失財產約三十餘萬 
李厚基巳離杭聞將由滬遄回閩任 
前清統制蕭星垣昨偕蔡泉德等蒞杭寓西湖某旅社 
省城三倉總董吳文伯等列表報告存銀總數二萬七千兩現洋十一萬五千七百八十二元七角一分四釐穀六萬八千四百九十石七斗八升 
各區警備隊協助縣署剷除烟苗現已一律報告肅清齊省長已查取職名分别報部請奬 
警務處通飭各屬研究本國牛痘收苗方法并籌辦痘漿製造廠 
錢塘道視學汪文璣甫由嘉湖各屬回杭昨又折赴富陽視察 
各屬絲行各雇夥下鄉用小秤販絲有碍牙稅財政廳已通令查禁 
省會農業學社發明敎授種菰方法一星期即可畢業經省長驗明給奬并通飭各農校一律推廣 
[江北短簡]  
　　江北淮徐海三屬參衆兩院議員公函第一混成旅馬旅長請將前高等分廳地址讓出俾便從事籌備 
淮泗匪風甚熾泗陽張家圩淮陰趙家集陳家集均發見大批土匪連刦殺人之案以陳家集爲尤甚搶去團局快鎗二十餘桿殺死團丁劉某巳由該集主陳某報請營縣剿捕 
五月二十四日第一混成旅旅長馬玉仁赴浦中與各公團及紳董等會商清匪事宜 
江北紳士馮煦等函請省公署嚴禁米糧出境以維民食齊省長已通令江北各縣知事祇許内地流通若有奸商販運出境即行扣留 
省委王傳玉（無錫人）來浦會同縣知事縣農會 
 
 
 

Page 7

 
 
　勘省立第一農事試驗場地址計分　汪　姓　河　　地兩處刻已返省呈請核定 
淮陰縣知事示禁沿途荷擔收繭以維繭業 
[蘇省會之江北救荒議案]  
　　蘇省江北各縣因天久亢旱二麥無收紛告荒災近省議會議員爲願念本鄉災黎起見分投提出救荒議案請求大會公决咨行省長酌辦茲爲分錄如下 
（甲）截留漕銀朱德恒等提出截漕緊急動議云本會迭接東海灌雲沐陽贛榆漣水等縣電告自冬徂夏七月之久雨澤全無麥秋兩熟無望收成迫切呼號設法救濟巳報者如此未報者尤多大致江北全局岌岌堪虞現泰縣已出蝗蝻高郵公然搶掠目前急務似無過於此竊以救荒首在籌欵查本省漕南特稅較他省爲最多專制時代本在不均不平之列目下國體已更人民納稅理當劃一即以專制時代論封　大吏每遇水旱成災多以截留漕糧爲補苴之策光　後公私困乏已逹極點本年災區之廣幾於赤地千里若無大宗賑欵何以支持應請電告國務院及國會念蘇省人民負擔本重於各省本年災地之廣又不比往年將此項漕南劃歸本省準折支用地方幸甚是否有當敬請公决 
（乙）禁止私運朱德恒等又提議糧價騰貴嚴杜私運云江北各縣函電紛紛僉稱旱象已成兩熟收成幾於絶望米麥價值迭見高昻固由上年出數無多亦由海口私運未絶雖迭奉省令禁止販運出省聞沿海地方如鹽城海堰等處依舊私運出海此　爲利所趨爲害於平昔不過貴食之虞爲害於災年大有絶糧之患應請建議省長重申禁令一面密派廉幹大員潛赴各海口親訪如仍有前項偷運事實盡法懲治如監察員有賄弊情事察實照侵蝕賑欵論是否有當敬請公决 
（丙）挪移預算郭麟珍等提議挪移預算案中臨時預備各費以救災荒云目下江北各縣電告絡繹旱象之現儼然赤地千里　　之際景象不知如何惟救荒必有的欵否則空言往復無救死亡查預算册有各項臨時費及預備費原各有其用途本不合挪移他處茲於萬難之際不得不權緩急以拯危亡應請建議省長凡議决而未開辦者暫緩進行權留爲救荒之用將來年穀順成不妨由領到各災區如數清還俾得次第建設尤有請者天災如此省署收入各欵必然銳減卽使此時竭力開辦今冬來春無力接濟亦屬半途何如暫緩進行之爲得也是否有當敬請公决再成災縣分太多公家亦無不涸之源然必先爲提倡再由各地方多方籌募以爲捕挖蝗蝻平價平糶之用 
地方通信 
[蘇州]  
　　求雨禱銅觀音蘇垣入春以來天時亢旱河井乾涸時症盛行蘇常王道尹前曾率同孫知事在城隍廟設壇建醮祈求雨澤未兒大效目下小滿節已過四鄉農民正在插秧之時若再無雨必致無可播種秋收即難有望王道尹孫知事查悉曩例求雨求　皆求之於光福之銅觀音遂於五月二十八號飭派偵緝隊長潘秀清乘坐汽油船前往光福鎭恭請觀音神像一俟到蘇再行設壇行禮並巳由縣出示諭知城廂内外各肉鋪自五月二十八日起禁止屠宰三日以冀窮蒼早降甘霖 
　　警廳查烟新章昨日警廳崔廳長出示布告云照得前經本滬委浱檢查員會同各警區檢查烟禁文書輾轉不免稍有稽延茲已核定禁烟新章所有檢查員業巳裁撤在案嗣後闗於查烟事宜陸路責成各警區水路責成水巡隊惟區隊查烟須領有檢查證據並帶同地保隣佑人等以資證實而昭慎重餘令水陸巡警遵照辦理外合行通告地方人民一體週知 
[松江]  
　　預備會勘續誌查烟英員陶樂爾及部委阮維賢曹雅伯省委俞壽璋等業於前日來滬不日會勘松屬各境李知事巳指定城外醉白池爲英員行館並向水警第一專署沈署長處借定小汽船一艘預備英員乘坐又因該員來後須供給西餐已約上海某餐館隨同該員來松包辦西菜 
　　學生演習野操省立第三中校三四年生逐日由該校體操敎員蔡有定率至左營校場等處練習野外敎練以示提倡軍國民敎育 
　　敎育行政會議二十七號縣署第三科主任顧稼軒縣視學倪伯英在縣敎育欵產處召集縣立各校長八區學務委員等舉行敎育行政會議先議職業敎育推行方法衆議先由調查各校現狀入手徵集各方面意見然後相宜添設女子一方除注重現有之縫紉烹飪外不另添設職業次議夏期講習會辦法衆議去歳講習會支用縣費至一千餘元未免過鉅今歳經費以四百元爲限並公推敎育會長姜文傅主辦其事最後提議學藝會辦法以爲時已晚議無結果而散 
[鎭江]  
　　竊案破獲鎭郡西門外頭區黄村鄉民張伯良湯順興兩户田麥業將成熟詎於前夜被賊偷割四畝之多挑運他遁次早鄉人查知並見沿途遺有麥糈跟蹤追至牌灣地方訪悉係　媾張徐氏所竊卽鳴知何家門警察分所派警同往查獲並在鄰右徐貴家搜出贜麥若干卽送總局轉解縣署訊辦 
　　烟苗肅清縣委稽查員劉幼仙前奉倪縣長之命借同省委遍赴徒邑各巿鄉查勘烟苗並傳知各警察分所查拿匪徒散播鑿粟種籽茲悉劉君業經隨同省委輕車減從前赴四鄉調查完竣所有重巒疊嶂森林豐草以及人跡罕到錯壞隣境之區均已實地勘視詳細偵察委係根株盡絶毫無毒卉潛滋章前縣任内曾經發現烟苗處所亦經親履各該户所種田畝掘深尺餘仔細辨諰又皆土質純淨鮮有可疑之處昨偕省委回鎭後隨時同赴縣面陳查勘情形倪縣長異常愜意聞日内即飭科會委呈復以了手續 
　　匪勢猖獗江北阜寗鹽城各縣匪類猖獗甲於他處際此荒歉頻仍燒搶之案尤難枚舉日前阜邑八灘地方有鹽防營兵士數人行經該灘附近猝遇大股梟匪兵等衆寡不敵致被殺斃二人負重傷一人逃回二人現聞該匪等己逃往他處迄無弋獲云 
[揚州]  
　　禁止饑民拾麥淮海饑民今歳來揚者較多現因鄉間正事收割大麥紛紛下鄉拾取遺穗且有集衆搶奪以致肇禍者聞周知事巳飭鄉區警察加意禁阻　 
　　巿敎育會議事江都第一區巿敎育會會長湯滸北二十七日午後召集會員提議公有林地址及進行方法衆議以北門外筆架山爲林址並仍先以天寗門省耕舊舍爲事務所後又提議童子軍辦法至五時而散 
[嘉興]  
　　丁銀定期開征嘉邑六年分上忙丁銀早經張知事飭令各經造人科造完竣送署用印現張知事以鄉民蠶事巳畢春花又將登場特定於六月一日在署設櫃開征計正稅每兩合銀二元四角五分又奉省令每兩加收浙西水利經費洋五分並帶征四年份蠲免灾歉銀一角餘自開征日起以三月爲度各業户可先掣取由單以便持單如數完納現巳示知各業户遵照 
　　米價飛漲嘉興自入夏以來天久不雨河水漸涸米船不能行駛各米行因來貨稀少米價漸見增加詎前數日又有無錫人來嘉購辦食米數千石致躉户囤積居奇每石食米竟飛漲一元左右現大盤米價巳近七元門巿零售每升驟增七八文一般貧民莫不憂形於色惟當此農事方興之際仍無甘霖下降則秧針枯槁難以分種來日米價之再增當可預卜也 
　　城中疊現竊案嘉興城中數日來竊案疊出推原其故實由各偵探辦事不力有以致之昨育志弄張文波家又被宵小挖門進内竊取衣物及至覺察該竊已去如黄鶴损失約值十餘元嗣又挖至間壁徐明如家偷竊爲數較鉅翌晨經該失主開單報知就近警所飭警限緝 
[杭州]  
　　禀設漁鹽公司胡運使據餘姚東二區鹽民王永清等禀稱定海縣屬大羊山地方產魚最豐爲漁船薈萃之處年可銷鹽百數十萬斤均係閩私茲因餘板所產晒鹽壅積異常尙未指配銷路擬設　海漁鹽公司　板六千塊按擔納稅尊供大羊山漁销之用當以所禀各節係爲疏通積鹽添　稅源起見事屬可行家核所擬章程亦尙妥洽惟第五條建造公倉兩所未據指定地點第八條按照漁鹽稅率每擔　稅洋二角所領發鹽之單是否暫照各場食鹽辦法由稽核分所製定單式發場塡給由司加給議票尙須與分所協商究竟大羊山漁銷與鄞定　認辦潐課辦商認銷範園有無牽涉將來收鹽運鹽銷鹽種種手續應宜如何取締以杜流弊除批示外巳令行餘姚場知事查議具復再行核奪　　緝私營改組核准胡鹽運使據兩浙緝私統領蔡和林呈以蘇五屬内河各營營制餉章及各屬巡船現均參差不一殊與編核預算册報等項諸多未便亟應規畫整齊以資一律日前召集蘇五屬内河各營五管帶詳細核議定以每營設巡船六十艘分爲五隊每隊設正副隊長各一員轄巡船十二艘以資統一胡運使閱呈後以事尙妥洽昨巳指令蔡統領照辦 
[江西]  
　　灣闗加稅將取消潯闗免料完鈔加徵貨稅一案前由贛省各商會曁各行商等屢次電陳中央請予取消迄無效果嗣因李督軍晋京過灣灣商會會長舒法甲以此案闗係全省商人生命特於宴請督軍時面陳苦况並請將情代逹中央其呈文亦由督軍交遞李督到京後於晋謁總統時特將商情之艱難及加稅之利害一一陳訴因是獲有部令暫行緩辦贛省各商會奉到此項公文後仍擬繼續力爭非逹取消目的不止九江南昌等處商會近日函電交馳彼此均欲聮合一致再請取消惟以各商會遠近不一聮合須費時日是以尙未積極進行現上海國貨維持會巳先後接到該會正會長王文典由京寄來函電謂潯闗加稅一事巳蒙大總統面允停辦刻正與財政部交涉可望取消等語昨日該會巳將王之函電鈔寄九江南昌等處商會其原函云灣闗加稅一案業經財政部令九江闗緩辦但此案昨日巳蒙大總統面允停辦刻正與財政部交涉俟奉明令取消停辦再行電聞務望轉瓷業公所曁九江南昌等處商會查照云云又續電云灣闗加稅案中央巳令行灣闗緩辦完全取消停辦字樣刻亦蒙部酌量實行 
[濟南]  
　　縣財政處設立之先聲東省自上級自治取消以後各縣地方公欵一任知事挪移侵蝕紊亂已逹極點省議員有鑒於此特提出議案擬於各縣設立清理財政處將地方財政逐一清理庶將來舉辦自治經費不至無著該案前巳提出大會經多數贊成通過其原案如下爲建議事竊查東省各縣地方財政自前清籌設自治以來疊經　查清理旋因國家多事政體變更故清理終未就緒然在民國元年前自治機闗存在時各縣地方收支各規亦尙有端緒可尋自民國三年自治停辦後各縣自治會經管欵項令照四川辦法將自治經費撥充編募各縣警隊經費此例一開各縣知事財權獨握予取予求莫予瑕疵或藉詞擴充巡勇漫無限制肆意濫支甚或盡以公欵飽充私囊未見其爲地方添設警隊不過以縣隊之名頂充或憑一紙空文呈報而巳至於修葺縣署改良監獄及其他似是而非之開支無在不取之於地方公欵加以近年來中央對於地方所謂清理官產勸募公債無非竭澤而漁之政在各縣知事因逼於上司之誅求或限於時期之短促迫不得已大都藉地方公欵作彌縫補苴之計此二三年間各縣地方公欵無度之耗散也旣如彼供國家之搜求任意騰挪也又如此雖有存者爲數幾希往者巳矣來軫方遒現下自治制度不久卽將發表自治會亦行將成立闗於自治經費不能不綢繆未雨切實整頓查民國四年前巡按使曾通飭各屬設清釐學務欵產員雖係通令未必縣皆設立且所清理者僅限於學欵一部分茲擬於自治會未成立之先設縣地方財政清理處其巳設學務欵產員之處即將學務欵產員消納其中由各地方機闗團體推舉公正人員會縣先將地方財政清理一次將各縣署所管地方欵項由各清理處逐一接收清源節流俾歳入歳出略有統係庶不至臨渴掘并貽誤事機附屬簡章十一條是否有當請付公决 
雜評一 
[督軍與李内閣（一子）]  
　　段氏免職後張勳雖有表示懷疑之電然旋即聲明其無他意孟恩遠王占元亦自陳前此呈文非出己意而擁護中央維持地方復紛見於各督軍之宣言近且聮名通電贊成李内閣其態度與段未退前廻不相同縱有人極力挑撥而各督軍不爲所動於是人之論之者謂爲知難而退吾則寗謂各督軍之能自補過也 
挑撥者旣失望於督軍乃又作種種說詞以尼李之上台彼督軍旣不爲挑撥所動而通電贊成李内閣矣李内閣獨爲挑撥所動而竟不上台乎是故李本無出任國事之心則巳苟有是心奚必再有所　　焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公廨預審洪述祖初誌]  
　　公共公廨昨日第一次正式預審前農　總長宋敎仁被刺案内之要證洪述祖地方檢察廳長林仲立君亦到堂觀審午後二時半由襄讞王崧生會同美副領事博金式君升坐正式刑庭研訊中國政府代表梅華銓與宋君之子宋振吕之代表馬斯德甘維羅及洪述祖之代表畢士華禮明並捕房代表牛門等六律師相繼投案先由馬斯德律師上堂譯稱敝律師代表原告宋振吕指控被告洪述祖於西曆一千九百十三年三月二十號夜十點四十五分鐘指使應桂馨武士英在滬寗車站謀害宋敎仁等語繼由中央政府代表梅華銓律師聲請將洪述祖引渡歸内地官廳訊辦卽據被告代表禮明律師投案譯稱原告代表馬斯德律師控告被告謀害一層未將案情詳細聲明現原告方面有三律師代表且此案情節重大闗係生命未便含糊而原告律師所云闗係兩字範圍甚大如果原告不將詳細理由叙明此案不能成立請從緩開訊馬斯德律師卽辯稱被告律師反對不將案情詳細陳述一節蓋因本案證據均於前次研訊應桂馨謀害宋敎仁案時詳細陳明母庸贅述如堂上不嫌繁瑣請爲展期容將案情詳細陳述言至此中西官宣諭曰本公堂係照案由開審又據馬律師聲稱頃敝律師聲請將洪述祖引渡之理由係於西曆一千九百十三年三月二十號夜宋敎仁在滬寗車站被人擊死當時拿獲兇犯武士英應桂馨並在應家内抄出本案被告與應桂馨往來電文信函甚多當將各種證據電文呈請公堂即准將應桂聲引渡後洪述祖即由中國政府緝拿洪遂逃往青島至此又據被告代表禮明律師聲稱馬律師所稱洪述祖逃往青島不知依何種證據可以證實且洪逃逸與本案無闗現在敝律師並非反對原告因電稿等係應桂馨之證據須請堂上令原告證實洪之犯罪行爲然後引渡云云馬律師接稱應桂馨案内之電報證據將來須附本案故不得不向堂上聲明此項電報如堂上察核後即須將洪述祖引渡查被告曾經公堂出票拘拿未獲此次因洋商控案被逮於釋出時被宋敎仁之子宋振吕扭至檢察處被告自亦承認爲洪述祖並由捕房在洪身畔搜出小簿子一本所載均闗於謀害宋敎仁之事但當時武士英應桂馨案内各證人均相繼謝世不得不請堂上將交涉員及都督署等公文察看而呈案之照片亦可作爲證據並有電報六道（一）三月十一號應桂馨致洪述祖電稿云毁宋酬勳相度機宜妥籌辦理（二）三月十四號電云梁山匪魁頃又四處擾亂危險實甚巳發緊急命令設法剿捕馬律師正欲聲說第三電時即由禮明律師起而聲稱交涉公署移送公堂各種證據包封上之火漆印均有動過痕跡請堂上注意是時捕房代表牛門律師投稱捕房並不控告洪述祖敝律師係到堂觀審即由王襄讞諭曰交涉公署送來之證據因本副會審官略與照相核對且被告代表畢士華到廨取閱故封口之火漆有移動痕跡諭畢又由被告代表律師要求將各種證據給予閱看訊供至此經中西官會商之下判洪述祖帶回捕房候兩造律師於今日到堂察看證據訂期禮拜四（卽明日午後二時半）再審 
[覆議加征貨物釐金附稅]  
　　省長公署咨覆省議會云案准貴會咨以地丁附稅二角五分一案前經議决否認咨請查照公布在案茲經籌議抵補預算方法擬加征貨物釐金附稅照百分之五計算應得二十二萬九千二百七十六元業經大會三讀可决咨行查照公布等因當經令行財政廳查議去後茲據呈稱查上年中央專欵不敷遵奉部令加收貨稅二成本援浙省附加稅成案辦理嗣因商情艱困卽經各商會電部核准緩辦其江北釐金當因仍收通過卡捐負擔已重並未議加今省議會於貨稅釐金一律議加百分之五以補地丁附稅之不足茲先就貨稅而論目前歐戰未停災歉頻仍來源較少銷路尤滯商困似尙未蘇附稅能否遵加實鮮把握至江北釐金現正籌改貨稅另行酌定稅率固視原捐每局一道之數爲輕而衡以舊蘇屬現行稅率仍不免有見重之處彼時有無窒礙更難逆料等情本署復核無異相應依據省議會暫行法第三十八條之規定咨請貴會查照覆議再上年總商會電懇免加貨稅原案抄錄附送以備參考合併咨明計黏抄案二件 
　　其一抄送南京巡按使財政廳鈞鑒蘇省貨稅加征二成一案准稅務所長抄示財政廳卅電謂請緩無期必干駁飭應妥商暫緩月日復候轉請部示等因茲於本日邀集南北巿商業全體會議而蘇屬各商會亦多派員持函來滬會商僉謂商等艶日决議電禀求免并無請緩之說旣非請緩何必訂期查民國預算超過宣三比較三四成不等商業是否擴充抑或衰敗現狀具在宣三預算已爲當時所詬病今日何日乃舊稅未除新稅畢增苛捐巧取層出不窮脂膏已竭何堪再剥况入秋以來謡諑繁興危象迭見百貨阻攔金融枯涸無一業不虞虧折巳有文官加銜武官加爵商民加稅之謡怨讟之興履霜可畏務仍籲求免加稍恤商艱如謂令出惟行必須加征是政府欲置商民於死地商民有何能力惟輟業待斃而巳又據米商函稱因聞加稅來源裹足滬上存米不滿四萬石食户衆多日消萬石民食攸闗現况危迫各等語委屬實情不敢壅於上聞電乞示遵上海總商會南商會叩冬 
　　其二抄送南京巡按使財政廳鈞鑒蘇屬貨物稅加征二成奉財政廳抄示財政部沁電蘇釐向按八折征收此次酌加二成不過規復原率並非額外加收等因本日適值上海南北各商業全體會議並參考各處商會函電僉以民國元年卻比前清八折減收不久即增歷年疊次遞加實比前清有增無減財政廳有案可稽自非誤會就目前時局而言亟宜求減何堪議增詎知蘇省單獨加征重滋商困縱不爲民生計亦應爲國體計即使預算不敷决非一省所能擔負茲距加稅之期僅有二日年底一經停運金融立見恐慌如不收回成命惟有輟業待斃羣情一致等情查各商所議情形係屬實在理合據情上陳伏乞鑒核准予免加不勝呼籲待命之至上海總商會南商會全體商人叩艶 
[地丁附稅暫時帶征]  
　　蘇省地丁附稅原議每兩帶征二角五分嗣經省議會議决停止在案昨上海縣奉到省令以與預算案有連帶闗係未能實行故仍以本年上忙收征時照前定辦法征收一俟蘇省預算案公布後再行停收等因現沈知事巳令知征收員遵辦矣 
[請求改良菸酒稅則之切迫]  
　　全國商會聮合會事務所昨致全國菸酒事務署函云逕啓者案查敝會迭據各省總商會商會轉呈各菸酒商艱苦情形函電呼籲請求改良菸酒稅則以資救濟各等情節經敝會函逹鈞署并准覆予改良辦法各在案茲於五月七日接綏遠總商會公函二件一爲菸酒專賣禍國殃民請毅力維持以保國貨而裕國稅案一爲菸酒公賣局長魏業銳在歸察兩屬創辦蒙地菸酒銷場稅實屬搜括異常函請主持公道依法協爭案五月十日接福建福州來電一件係菸酒商現均紛紛改掛洋牌請代蘇商困求酌量核減捐費以輕負擔而資挽救案當經先後交由評議會討論僉謂應彚抄各案轉請根據前請改良菸酒稅則各案迅予籌辦實行以期裕稅恤商兩無妨碍等語公决據情彚轉相應照錄綏遠福州函電各案函逹鈞署即希查核主持迅予改良以便解决迭次爲商請命之各種懸案度鈞署於整理計政之中自必卓有碩畫惟究係如何改良稅則辦法勢不能不爲菸酒商籌一線生機倘不實行核減果如綏遠福州各該總商會所云是使菸酒商以改掛洋旗爲叢淵不啻鈞署羅爵魚而敺之也商情惶急其愛國心尙未盡泯滅此種稅源之盈虚全覘人心之嚮背尤仗當軸者默爲轉移以清稅源而保商業即盼裁酌施行並將實際上改良烟酒稅則情形先行賜覆至會以便協力維持至紉公誼 
[試驗製靛之成績]  
　　國貨維持會定於昨日（星期二）下午二時開臨時大會試驗製靛巳詳前報茲悉昨日本埠顔料號瑞康瑞盛瑞泰公和來等及各大染織工場均蒞會參觀約共百餘人當於二時餘振鈴開會首由會長王介安報告開會宗旨繼由方有度報告製造方法及各種出產原料名稱畢遂即如法製造不及十餘分鐘靛已告成於是觀者莫不信服方君研究之精美成靛之迅速且顔色鮮明與舶來品無異並將製成靛料由各染織工場携歸試染以冀振興實業挽回利權云 
[閩督軍由杭返滬]  
　　福建督軍李厚基日前由京來滬轉赴杭州遊歷已誌昨報茲悉李督軍於二十七日早車赴浙謁見楊督軍告以京中會議各節後即於前日（即二十八日）晚間七時由杭乘坐快車返滬由盧護軍使預備汽車邀至軍署設宴欵待聞李君俟有招商局輪船赴閩即須啟行云 
[薩上將與西報訪員之談話]  
　　大陸報云昨日薩鎭冰上將告大陸報訪員謂渠長海部之說尙未有正式消息此事未必實現因現在部長未聞辭職此席並未虚也但若見召自當就職至於京中情勢未有確聞不便發表意見云 
[水警保衛繭巿之辦法]  
　　上海江皖浙絲繭業總公所昨接副總統兼領江蘇督軍馮省長齊會電開上海絲繭總公所沈總理覽據水警第二廳長趙會鵬嘯代電稱現值五月下旬蠶巳三眠瞬届繭巿華洋各商巳分往各處收繭並呈省令行官廳保護所有保衛辦法亟應先事規定以期準備查上年保護辦法極稱妥善本年仍應援照辦理並仍由軍警協同擔任俾昭妥慎首擬松江楓涇等處仍責成第一專署長辦理常熟吳江仍責成第三專署長辦理無錫江陰宜興及太湖東西山仍責成督察長宣保章第二專署長師景山會同陸軍第二師辦理藉資熟手其各項辦法即援照上年辦法十條以期周密並援照成案由廳另租小商輪四艘設置武裝補助巡緝之用其租費煤斤仍乞准予額外開支以一個月爲限如蒙核准即請分行陸軍第二師上海繭業公所查照以便接洽辦理是否有當統乞核示祗遵等情除電復查上年保護繭巿頗著成效本年一切辦法應准仍照舊案辦理並准另租商輪四艘以資調遣所有租費煤斤准在節餘項下開支以一個月爲限除令陸軍第二師上海繭業總公所查照外仰即迅速分别遵辦具報備考印發外特逹該總理仰即查照辦理領江蘇督軍事馮江蘇省長齊儉印 
[再紀各處繭巿之報告]  
　　本埠絲繭總公所所接各地報告繭巿情形日必數起均已先後披露報端茲將該公所最近所接三省報告續錄於後（江蘇省）吳縣所屬洞庭東西兩山頭蠶己於二十六日開秤開始盤價東山每擔計洋四十八元西山繭身比東山較佳故開價五十二三元嗣因養户以定價過低不肯輕售故東山巿價增至五十三四元西山則加至六十元以外而養户尙以桑葉價昻成本甚重未能滿意恐此後價格尙須看漲（浙江省）平湖自二十四日開秤以來到貨不旺每擔收價巳漲至五十二元而育蠶家以定價太廉不肯出售多有將繭自行繅絲出售者故巿上到貨極爲寥寥諸曁蕭山兩縣今届收成甚歉僅有四分年歳而貨身又復甚次現價每儋五十二三元然來貨雖多而收繭各商因運滬繅絲頗不合用故未敢多收（安徽省）已於二十五日上巿每擔收價三十七元次日復增加一元惟該處今届蠶汛不過五分收成缫身甚屬平常 
[糾當圖刦之結果]  
　　匪徒邱橋德於本月二十一號夜糾黨持械闖入海寗路一千七百四十六號門牌王學泉家圖刦未成經王之包車夫王阿三鳴捕將邱追獲解送公共公廨訊供押候補提同黨澈究在案昨晨復訊先由中西包探上堂禀明將被告追獲情形繼由原告偕證王陳氏王阿三投案訴明被告糾黨圖刦之種種舉動訊之邱供詞支吾王崧生襄讞與美領博君以供證確實無可抵賴判邱押西牢三年期滿逐出租界 
[消釋盜案嫌疑]  
　　崇明人施善岐因與持械夥刧南滙縣屬魯家滙鎭滙豐當舖巨贜之盜匪朱金桂顧雲芳等同在一處並與糾搶廣東路久和土棧值洋四千餘元之烟土亦有闗係由捕將施與朱等一併拘解公共公廨訊明判朱顧等解送内地法庭訊辦施交三百元人洋並保如半年内再犯刑事除提案訊辦外再罰保人洋三百元充公詎施保出後復經虹口哈爾濱捕房華探目劉森堂包探嚴阿慶查與新唐家弄一號門牌徐其泉家及北浙江路一千九百九十七號門牌顧周氏家被刦金飾現洋各案均有闗係又將施拘解公廨訊候不認判施押候函致浦東水警第二所詢問同黨顧雲芳如未執行死刑仍請送廨質證再核在案昨晨由廨復訊即據劉嚴兩探上堂禀明前情請究訊之施延甘維露律師到堂辯稱被告前奉訊諭交保出外後甚爲安分並不犯案請求准予交保開釋訊之被告對於原告所控各節亦不承認會審員王肇之君商之美柯副領事以水警廳並無函復原告亦未到堂被告又供不承認且捕房毫無證據呈出遂判將案註銷被告開釋 
[商餘研究社訂期會餐]  
　　閘北商餘研究社自遷至華興路以後力求擴充凡籌備學校施醫宣講等各項公益事務業已次第舉辦茲定於六月三日下午七時開叙餐會並微求社員分隊介紹希望社中應辦公益各事收衆擎易舉之效云 
[農人喜雨]  
　　本邑各鄉農民因亢旱已久望雨孔殷浦東金家橋等處商民巳相約停止宰殺（俗稱斷屠）如再不雨行將舉行祈禱乃昨日上午十時許略降小雨至午後繼續不絶故一般農民咸喜形於色云 
[金業公會即日遷移]  
　　英租界九江路口道勝銀行内附設之金業公會每日上下午人多嘈雜該銀行因諸多不便由該行大班知照金業首事囑其卽日遷移巳允於六月一號起遷至隔壁弄内某號洋房照常交易惟須取締非同業以後不准入内並擬設立交換所以保同業信用云 
[預誌研究微生物之講演]  
　　上海縣商會接基督敎青年普益社來函云本社爲提倡衛生預防疫症起見持請江浙科學演講會方君桐生演講蚊蠅微生物及　菌使人致病之緣由并携有幻燈影片映演各種微生物形狀擬於陽曆六月一日下午七時半假該會爲開會之所演講一切請卽分邀各會員及各業代表蒞會聽講等語該會接函後除照復外巳分函各議董各業領袖等届時蒞會聽講 
[詢問推銷印花之近狀]  
　　上海縣印花稅督查委員李恂致縣商會公函云逕啓者推行印花稅票前承贵會開會議定自五月一號起由各商號實行購貼刻下計期將届一月聞銷數仍不暢旺與原計額數相差尙遠不審近來能否見有起色頃處中疊函催詢倘長此滯銷對上難於置隊現檢查期近將來難免不實行檢查用敢馳函奉逹請轉知商各號切實相維勉生枝節是爲至荷 
[不吸捲烟之勸導]  
　　本埠不吸捲煙聮合會成立以來各會員四出勸導不遣餘力前日（即二十八日）爲靜安寺浴佛之期男女燒香者數以萬計該會會員陸治天鄒剛言等乘此勝會携帶印刷品並持白旗上書你聽我說至該寺大殿月台上當衆演說捲烟之害每年消耗不下千百萬力勸衆人戒吸共補此巨大之漏巵聽者頗爲動容繼復至張園演講至夕陽西下始各分道而返 
[美領夫人返國]  
　　文滙報云駐滬美總領事薩門斯之夫人於二十八日附輪回美行色匆匆未及遍告諸友惟聞信趕赴河干送别者頗不乏人此次回美爲往視其子起見蓋以其正在軍役年齡行將應召入伍也其子爲紐約諸報主筆當肄業於大學時曾習兵事薩總領事刻已呈請給假俾可於夏間返美伴其夫人來滬云 
[旱橋興工改建]  
　　滬杭車站之旱橋由前江局長呈准改建等情已誌前報茲悉此橋業於昨日由代理周局長飭匠拆缷所有往來旅客則於軌上鋪以平板以便出入云 
[看守所亦將興建]  
　　上海地方審檢廳在小西門外王家闕路建造新廳早經告竣惟第一看守所新屋迄尙未經建築茲經蕭林兩廳長一再籌商業巳决定將於日内將該所中押犯暫送至新普育堂餘屋中收押即將該所水木各料移往建造如有不敷再行撥欵添購云 
[反對包辦烟草牌照捐]  
　　中華國貨維持會近據南洋兄弟烟草公司經理王秋楣面稱近聞外商用華人名義在京運動包辦全國烟草牌照捐欲將全國烟草事業歸其掌握聞當局已有成議等語該會評議長汪星一因事闗重要特於昨日召集臨時緊急會議將該公司來函宣布週知當經各職員詳加討論全體公决電致北京王正會長速與各部院力爭以維國貨當由文牘員王伴經擬定電稿卽日拍發茲將電稿照錄如下北京中西旅館王文典君轉呈國務院財政部農商部稅務處參衆兩院均鑒頃據南洋兄弟烟草公司函稱近得確信有外商某公司用華人名義在京運動包辦全國烟草牌照捐欲將全國烟草事業歸其掌握且聞當局已有成議等云此舉果實不特於吾國烟葉香烟兩業命脈胥蒙其害且恐外人利權獨握於實業前途恐有絶大危害用特電請速轉各部院設法力阻以維國貨迫切盼復國貨維持會艶 
[嘉定法警來滬缉匪]  
　　嘉定縣公署法警俞耀章翟雲卿近奉該縣派往縣屬陶小團陸 
 
 
 

Page 11

 
 
家油車地方查拿聚衆搶刦之陸阿堂（卽陸雨恩之子）一名去後該警查知陸阿堂業已潛逃來滬匿跡十六舖地方爰特追蹤來滬昨至第一區署呈上信票一紙聲稱該犯現在白玉樓茶館啜茗請即派警協助查拿等情董警正即派長警協同前往該茶樓詎陸阿堂巳聞風逃逸未經拘獲現該法警等正在四出緝拿未識能弋獲否 
[偵緝隊土被人毆傷]  
　　淞滬警廳偵緝隊隊士李繼賢前日在福佑路楊家栅地方見有王壽根劉小桂林才香三人在彼絮語李探疑有别情上前盤詰詎王等不服遂致衝突王等取長櫈一條將李之頭額等處擊傷流血旋爲該處第八守望巡警卡墨清得悉立即馳往將王劉林三人一併拘獲連同李探押送一區二分駐所由王金山警佐向之研詰王壽根等同供甯波人均在太古洋棧内爲堆裝棧司家住福佑路左近安仁里内今日工畢回家在途閑談該探疑有爲非情事强欲搜檢我三人答以身畔並無違禁物品無須搜查詎該探不允因此衝突不敢行兇等語王警佐卽飭長警在王等身畔搜檢果無危險物品然不應抗拒檢查且又行兇遂即備文飭警將王壽根劉小桂林才香三人連同受傷隊士李繼賢一併申送警廳訊明核奪 
[浦東帮匪之肆擾]  
　　浦東其昌棧地方前日午後有帮匪張五福（绰號冷五福）等與船户朱阿虎因爭風起釁各糾同類百餘人手執木棍鐵尺等器互相械鬭聲勢汹湧正在用武之際當爲三區解警正得悉立派李巡官督率長警前往拘拿若輩見勢不佳遂各逃散幸未肇禍事後經解警正諭飭各長警一體協拿爲首肇事之人務獲解究以保治安 
又前日午後有鴻源紗廠跑碼頭人毛龍泉因事赴其昌棧甫出棧門被帮匪周偉金等多人擱住去路向毛索詐不遂扭住痛毆受傷頗重事後由毛報告三區警署經解警正飭拿該帮匪等到案訊究 
[同族大傷和氣]  
　　浦東塘橋鎭有朱阿順者近與伊堂兄朱阿楨因細故結成仇隙前日阿楨與子銀桂坤大等與阿順等理論一言不合彼此動蠻阿順之妻邱氏前去帮助均遭毆傷昨午阿順偕妻至地方廳禀請騐究經檢察官騐訊之下以阿順輕微傷害判令自醫並以所控各節甚爲離奇諭候派警偵查明白再行核辦 
[不認唆使行兇]  
　　曹家渡鎭各商舖上下貨物向由夫頭丁孝恩承辦挑運近有陸小弟朱新增等串同流氓苪慶榮即小阿榮糾衆攘奪適丁出門往寗夫頭一業由丁母經理該鎭商界信昌絲廠立大　粉廠絹絲公司及薛孝士薛孝茂薛孝惠等以歷來由丁承辦並無錯悮故對於陸等新夫頭均不承認日前苪在該鎭鼎豐醬園前被同類挾仇報復毆傷臂腿等處芮報地檢廳訴係薛等指使經該廳傳案預審薛等概不承認判暫行拘留聽候偵查核奪 
[盜犯解送司法科]  
　　行刼浦東鄉民顧子俊家之盜匪大王三子小王三子張學祥郭友生及窩家徐倪氏等五人由閘北偵緝隊隊員郝樹林率同隊士在六區境内緝獲昨已解送司法科分别收押候訊 
[私售烟膏之懲罰]  
　　九江路三百五十七號門牌已閉某烟膏店主李正一因私賣烟膏前日報老閘捕房三百七十九號華捕查見李卽行賄該捕洋二元求釋當被該捕將李與賄洋及買主虞瑞甫一併帶入捕房經捕頭詢明令虞存洋五十元保出李押至昨日併解公共公廨經中西官質訊明晰判虞開釋保洋發還李私賣烟膏遠章屬實判罰洋二十五元充公行賄案着押十天以儆烟膏銷燬 
[火神光顧華陀廟]  
　　前晚八句餘鐘美租界北山西路九百二十一號門牌某羽士所設之華陀廟内忽然失火燬屋一間事後由滙司捕房捕頭飭探詳查起火情形復候核奪 
[拐賣女孩之追究]  
　　住居滬寗車站附近之湖州人張金山近將海寗路一千二百零二號門牌友人劉田卿家七歳女孩蓮貞拐賣於嘉興東　口楊廟弄張永福家得洋化用被劉偵知控由滙司捕房派探奚德安與九十八號西探將張拘獲帶入捕房禀明捕頭押候解廨訊究 
[魚販與印捕衝突]  
　　住居唐家弄之賣魚甬人王品福與四百六十五號印捕忽起衝突王取石塊抛擊被該印捕追獲拘入捕房經捕頭略詰一過押候解廨訊究 
[判决虚設行號錢莊之騙案]  
　　蔡桂林楊守蘭施全福因與在逃之王伯平李蘭亭等在廣東路榮吉里一百十五號門牌虚設順茂餘報闗行並在附近九十五號屋内另設豫康洋貨字號又在天津路長鑫里口分設敦豐錢莊濫出本票先後騙取大新公司日商墨本福家等洋行及通利鴻盛等三十餘户貨物巨欵挾資逃逸業經捕房將蔡楊施三人與牽涉之朱蘭嘉葛先元先後拘解公共公廨迭經中西官訊明判蔡等一併押候會商判决在案昨晨復由捕房將蔡等五人併解公廨請示卽由原告日商所延代表福崗律師與被告蔡桂林之代表羅斯律師朱蘭嘉之代表海德禮律師到堂互辯數語王襄讞與美領柯君以蔡楊施三人與在逃人證串騙無疑遂判蔡桂林押西牢二年楊施各押九月朱葛二人無干省釋起案各莊交各原告認領惟劉少山所買草帽兩箱係照巿價買進其價應着原告償還 
[男女騙呑身價]  
　　寓居小沙陀路之湖北人陳世德控鐵金山鐵張氏夫婦與沈文炳吳阿二串同無錫女子蔡阿毛騙呑身價洋五十二元等情昨由捕心將被告男女一併拘解公共公廨經中西官質訊明晰判鐵金山沈文炳各押西牢三月餘人各押一月示儆 
[是否一地兩賣]  
　　徐文晋前至法公堂控稱前由劉順山等爲中購得沈阿狗之墳地六分有零計價　二百六十元付過遷墳等費洋九十六元詎沈延不立契請求追究沈供實因九圖地保王國祥不允蓋戳民人無能爲力判限立契禀覆候核在案茲已届限傳訊地保王國祥據稱沈地巳於上年九月間售於營業公司藍姓曾經立契沈亦簽字實係一地兩賣故不蓋戳沈供向該公司借洋十四元有之餘供支吾中西官以沈阿狗供詞矛盾判候飭傳營業公司藍姓到案再行訊核 
[私售祖產之辯論]  
　　郁煥亭昨至法公堂控稱胞兄郁蘭庭將祖遺田單二紙私自售去二畝田單一紙計洋一千六百元不與民人對分向論推諉求請訊究郁蘭庭供所售之地於母親未故之時由民人獨自備齊本利洋銀向母舅處贖出向歸民人執業與弟無涉况前有田單五畝亦被煥亭私售民人並不與之爭論請察讞員問爾家有無分家憑據答稱並無分據聶讞員以兩造供詞各執所控無憑遂判將案註銷歸族長理勸 
[船夥失足墮浦]  
　　停泊十六舖浦邊之魚船夥寗波人鄔某年二十餘歳前日因事上岸偶不經心失足溺斃聞其屍身迄尙未經撈獲云 
[拘住形跡可疑之客民]  
　　彭浦鄉鄉董組織之保衛團其團丁均係本鄉農民前晚該團丁等巡查至鐵路北永興路見某姓草屋内有燈光惟該屋銷閉巳久無人居住因即入内查察見有口操江北音之李德福在内向詰支吾拘回該團昨解四區警署經姚警正研訊據李供新從家鄉來滬無處栖宿暫借該屋安身云云姚君以李不應侵估他人住所情有可疑判押候查明再行核辦 
[丈母無權討債]  
　　洪楊氏至法公堂控稱前有沈上志代某姓擔保向婦人之婿陳老三借洋一百二十元現因安兒去世婿不在申婦人欲將女兒之柩盤回　籍安葬故此向沈索取推諉不認求請訊追沈上志供前代友人擔保向陳借洋有之實與原告素不相識請察中西讞員判將洪楊氏所控註銷准由陳老三具禀控追 
[中人賠墊後之索償]  
　　孫雲泉至法公堂控稱前代李其香李芹香兄弟兩人爲中以田單一紙與保人陸榮文向公記賬房抵借洋銀今因保人陸榮文身故期限巳滿向索推諉故由商人賠出本利洋四百七十六元有李之田單抵據爲憑求請迅追其香不到芹香投案聲稱所抵田單實吾弟其香之產前由叔母執管民人並未向公記抵借洋銀中西官判令退去飭提李其香到案再行訊斷 
[侵佔賬欵之控訴]  
　　華記路九十五號門牌某號主黄培能呈控住居元芳路三十一號門牌之粤人黄錫本侵佔賬欵洋六百三十六元四角八分二釐昨由捕房將被告傳至公共公堂請究先由原告代表律師上堂略述案情訊之被告亦延律師到堂代辯聲請展期准將被告交保候訊中西官判被告交七百元人洋並保候訂期研訊 
[損碍鄰居房屋]  
　　王黄氏昨投法公堂控稱今有貼鄰吳廷章翻造房屋損及婦人之舊房屋險遭壓坍向論持蠻曾經報過捕房由捕頭查勘着吳拆除詎非但不遵反又裝設水落亦碍婦人之房屋求請訊究吳廷章由其子吳金松投案聲稱所造之屋並未損碍該氏住宅請察旋由嵩山路捕房捕頭禀稱查得該氏之屋略有損碍恐遭危險中西官判限七天内將所有損碍之處一併拆除 
[女子留待質訊]  
　　濟良所昨解女子童英梅至公共公廨請示即據童女供稱年十六歳原籍紹興在九畝地傅姓家爲婢因其兄阿寳欲將伊賣入娼竂是以走至醫院轉送至濟良所等語中西官以童女所供未必可靠判女暫留濟良所候傳家屬來案質訊再核 
[匪徒分别懲治]  
　　匪徒周玉山王阿二先後在南京路福建路等處攫取西婦皮夾内鈔票洋六十元及俞朱氏金挖耳圖逃均經包探查獲昨解公共公廨經中西官逐一訊明判王押西牢一年周押九月分别示儆 
[竊賊曾充兵士]  
　　山東人徐茂堂前日在江南船塢門首竊得某西人之脚踏車一輛乘至美租界海甯路圖賣被該西人瞥見鳴捕將人贜一併拘入捕房昨解公共公廨經中西官訊得徐曾充陸軍第一營兵士且事出内地判徐押候備文解送護軍使署訊辦 
[偷竊鮮繭之防範]  
　　滬杭滬甯車站之滙通華運兩轉運公司以各埠運滬鮮繭絡繹不絶轉送各絲廠須用場車分運深恐在途被人偷竊故於日昨函致絲繭總公所分函淞滬警察廳及租界各捕房於車運鮮繭時請爲轉飭崗巡隨時保護 
[偷竊鐵路橋樑之螺絲釘]  
　　滬寗鐵路之一號橋樑及崑山青陽港之五十五號橋梁又滬杭路線龍華附近之三號橋樑連日被賊竊去螺絲釘共有三四十枚之多惟查此項螺絲釘不易起拔偷竊時須歷七分鐘之久並須用板錐方可取下且鐵道橋樑闗係重要螺絲釘旣被竊去往來行車危險殊甚故巳由代理周局長通令甯杭兩路各站巡警分途偵緝務獲嚴究云 
[過犯又圖行竊]  
　　俞阿二前日圖竊七浦路七百零八號門牌朱何氏家衣物被隣人何士林撞見鳴捕將俞拘押昨解公共公廨經中西官訊知俞係過犯判押西牢一年期滿仍逐出租界 
[誌謝]  
　　甬人嚴某發明一種消滅臭蟲粉散於牀帳及屋内隙處臭蟲觸之立斃且其氣清香聞之可以避疫昨承惠贈數瓶書此誌謝 
[中華職業敎育社通訊]  
　　五月二十八日第三次臨時幹事會 
到會者史量才君郭鴻聲君朱少屏君沈信鄉卿君 
一件報告新入社社員特别十六人普通十八人 
一件報告自五月十七起至二十七日止共收到意見書六件函十三件發出函八件通告五十二件社務叢刋第一册二百册 
一件報告敎育部寄到特别捐北京交通票銀二百圓議覆函道謝 
一件議臨時幹事會改爲每月二次 
雜評二 
[覆議稅釐附稅（庸）]  
　　齊省長之公布停征地丁省稅案也謂此欵與預算有連帶闗係應俟預算公布後同時施行其不肯立時取消者蓋防六年度預算不敷之數或竟無法彌補也乃省議會所躊躇滿志之稅釐附稅劈頭即遭財政廳之否認而提交覆議第一之抵補方法旣格而不行則其他所謂續籌抵補者益難期把握而六年度預算一時遂無成立之望即地丁省稅亦將因此無停止之期在議員諸君議征稅釐附稅之理由不過爲平均農工商之負擔起見對於商人一面固亦未必保其樂從惟財政廳所引部案旣爲加征貨稅二成實占原率百分之二十其重逈非此次省稅可比則當時之反對要未可據以相繩特其呈覆之文一再以商困爲言似亦深知保育政策之必要所惜者此種恤商之論調祗見於此間接保持地丁省稅之一案耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[暫署國務總理之資格] [  徐勵吾]  
　　民國開創迄今六年暫署國務總理之職者共有二人一爲袁皇帝當陽之時陸公子欣一爲今總統就任以後伍公廷芳吾就兩公相同之點觀之乃恍然於暫署國務總理之資格矣因特表明於下 
一姓氏非姓陸無暫署國務總理之資格也非姓伍亦無暫署國務總理之資格也何也暫署國務總理者其姓氏必爲數目字非數目字則不合也不然何以暫署國務總理者非陸即伍耶或曰當六君子籌安之際暫署國務總理者非陸不合爲解糾紛勉爲五日京兆非伍不合某說亦通 
一官堦非素有名望曾經列大位者其資格不合暫署國務總理固也然曾經列大位者亦多矣非曾經爲各部總長者其資格不合曾經爲總長者亦多矣非當時爲外交部總長者其資格亦不合不然何以前日陸公今日伍公俱由當時爲外交總長而暫署國務總理耶或曰折衝樽爼化險爲夷惟熟悉外交者能擅其長當日因義師之大舉今日以宣戰而紛爭故特以外交總長暫署國務總理其說亦通 
一請願暫署國務總理必具姓氏之資格與官堦之資格已如前二條云云矣然非當時適有團體請願其資格仍不合也雖當日之請願團爲帝制而請願今日之請願團爲宣戰而請願與暫署國務總理之資格無與然非有帝制請願團則當日徐總理未必退而陸總理未必出非有宣戰請願團則今日段總理未必退而伍總理亦未必出是今昔請願者即不啻請願某某公暫署國務總理也或曰天意欲使陸伍兩公暫署國務總理以爲洪憲及民國史中留一紀念故默遣兩請願團以促其成其說亦通（五） 
家庭常識 
　　兩乘斤之捷訣可用一掌金法以大指爲本位食指爲一倍中指爲四倍名指爲八倍禁指爲十六倍例如二十八文一兩求其一斤爲若干文則手屈其指而口誦曰二十八五十六一百十二二百二十四四百四十八五指齊屈即知一斤之價爲四百四十八矣[  嬾雲]  
磅折斤之捷訣訣曰半加其半之半例如一百二十磅爲幾斤則數之半爲六十半之半爲三十加之合九十斤也 
辨鋼與鐵鋼與生鐵及熟鐵一經生銹往往不易鑒别茲有簡法先銼或磨其一部分使光乃注硝酸一滴於其上待一二分鐘後視之如係鋼則其所呈之色棕黑若爲生鐵或熟鐵則其所呈之色爲灰黑[  鄭保三]  
洋墨水免滲法舶來色墨水書於中國紙上每致滲透若加以砂糖或食鹽則可免此患[  嵇顯庭]  
詞話 
　　病鳳投稿云武停李芷喬先生小元仙館詞槁中多綺麗温柔之作有菩薩　七闋宛轉纒綿讀之令人悽惋詞云一層珠箔當中界柳絲深處新愁掛閒夢未分明遥山鏡裹青夜窻聞暗語寳篆微消炷枝上越梅酸一生從此判月輪天上花如綺屏山遮斷螺烟翠蛛縷結凄商琴心和漏長重門金屈戍芳草愁啼默紅豆隔牆抛累他香玉銷如天芳草如烟夢最高樓上春愁重相見不相知一雙驚燕飛袖羅慵倚竹敲斷連環玉絲藕妬春蠶殉春情較甘天河流水迢迢去腸迴轉盡香車路心事一些些瑣窗重疊紗寃禽傳密約鑄鐵成今錯一樣袖羅紅涙痕同不同謝家池館生春草情天只恨麗蕪老記否粉痕嬌凉蟾冷玉簫楊花春旑　閒煞交紅被無限碧城闌鸚哥嫌夜寒銀牆一角驚初見斜陽半落深深院眉語未分明門前聽曉鶯鏡中人綽約鏡畔春寥落烟影護遥山螺痕别一彎花魂如雨驚難定脂痕粉暈依稀認簾影一絲絲春潮蕩柳枝韶光方過半錦瑟年華換窻暗藥烟斜病中春又賒其德配趙純碧夫人粹媛亦工詞著微波閣稿有摸魚兒一首云掩重門相思千里涙痕襟上如許殘燈冷照　　夜欲向夢中低訴携手處便話到離懷也只添愁緒情絲萬縷願化作垂楊團成幽夢常繫香車住江南路自是離人更苦天涯芳信無據碧城曲曲闌干在倚徧斜陽無數聞杜宇怨如此華年容易匆匆誤瑶琴罷撫但手撚秋棠珠簾深下聽盡瀟瀟雨亦覺無限幽情[  栩按] 摸魚子前後兩結句第三字均應仄歐陽六一雖有作平之句但不可法也而菩薩髮結句亦以用仄平平仄平爲宜李君夫婦詞思固佳第於律似尙欠細質之鳳公以爲如何 
集益錄 
　　再答第十一問治瘰癧之奶奶草查本草綱目毒草門之澤漆條下（釋名）漆莖貓兒眼睛草綠葉綠花草五鳳草生時摘葉有白汁故名澤漆（莖葉）氣味苦微寒無毒（主治）皮膚熱大腹水氣四肢面目浮腫丈夫陰氣不足利大小腹明目輕身主蠱毒止瘧疾消痰退熱（附方下）男婦瘰癧貓兒眼睛草一二綑井水二桶五月五日午時鍋内熬至一桶去渣澄清再熬至一碗瓶收每以椒葱槐枝煎湯洗瘡淨乃搽此膏數次即愈筠按予鄉（直隸青縣）亦有此草曩過德州土人呼此草名蝎子草予試含嚼之立覺戟喉旋用涼茶漱之乃解云無毒恐不足信濟南人名腫手科子謂鋪牀下可辟臭蟲河間名大王科蓋其名各因地而異也今在南京城中採得此草寄請察核是否相符乞登報答覆爲盼[  南京督軍署軍醫課張樹筠]  
栩接張君寄來草樣與孫思詠君所寄相同性旣戟喉是終以外治法爲妥矣 
第十四問竹製手工每處破裂置之案上頗失美觀愚嘗參觀各校手工成績室均同此獘但不侫於手工一科頗喜研究媿無何法以解决之或以竹器宜置於潮濕之地理或然歟敢以質諸高明以求完善救濟之策此亦職業敎育家宜注意者願有以敎我來[  古歙畏盫]  
長篇小說 
[寫情小說柳暗花明錄] [  常覺小蝶天虚我生合譯]  
第六章（四） 
　　著者曰茜雪此語殆預言家也明日之晨薏德巳白冠盛服執其球板立於維廉家草場之上輕風吹其裙角態度乃飄逸如仙是日來賓女郎雖多顧人一見薏德其心目中即似無復他人而羣少年則尤圍繞薏德承迎恐後特維廉見此心中不無猜妬而其面亦愈頳薏德固無所覺其目中亦不見羣少年雙眸明於秋水時時廻眸以望爵邸若有所思然吾書亦不敢言薏德心中作何遐想果言者必惹薏德之惱矣是時羅倫雖未至而羅倫之名則如插有雙翅時時向其耳邊飛過鮑登者亦爲貴爵其自視至高以爲村中貴顯僅彼一人且自以爲聰明語必服人身材至小高額而尖隼胸懸獨目之鏡每發一語則必摇其鏡土之繩以鳴得意時方與老維廉並立老維廉曰貴爵亦嘗見羅倫伯爵乎汝以爲其人如何鮑登曰汝問我耶吾固見之矣乃大出我意料之外時薏德立處雖去鮑登甚遠顧羅倫之名已不禁觸其耳鼓則聞鮑登又言曰昨者吾即往面其人乃一見如故但。。。。。。老維廉曰但如何鮑登曰以意度之其態度之中似有所含畜必其從前嘗有失意之事否則即有願未遂吾知二者之中必居一也言時意乃大得以手旋其目鏡自旌其言之能又曰老維廉吾今乃思及一事大維廉曰何事者亦闗於羅倫伯爵乎曰然顧不能言且彼今巳來此誼爲鄰舍尤不可說老人當知少年人往往不檢致有過失此皆由於血氣未定偶爾失着不足責也鮑登言時大似爲父之訓其子老維廉曰然且羅倫究爲伯爵在吾村中爲最貴吾儕亦不可謾議其後此語出鮑登乃如受重擊則立返身怫然而行其意以爲村中唯我尊耳焉有較我爲貴者顧鮑登雖去而旁人之議論伯爵者猶紛紛未已然衆論之歸納則無一人不贊羅倫之佳薏德雖貌爲鎭定而其芳心亦殊翼翼不止 
投函諸君鑒來函如須答復務請繕就回片同時寄下以便填註付郵因篇幅有限而來函甚多殊不便於報尾答復也諒之 
 
 
 

Page 15

 
 
四十年前之遊戲文章 
[討女堂棺檄（仿徐敬業討武壘檄）]  
　　有堂倌女流者性非和順身實寒微昔本閨門小姐曾學女工針刺洎乎二八穢亂懷春潛居烟館之中隠圖游人之嬖挑燈送茗蛾眉不肯讓人捧盒擎槍狐媚偏能留客有手巾之携送分坐榻以相偎加以　毒爲心奸淫成性近狎邪僻私約臺基添彼嬌情同依車板人神之所共嫉官長之所不容猶復包藏禍心引人子弟心之相好認之爲多情交之有私稱之以熟客嗚呼柳下惠之不作魯男子之已亡盛則必衰知風流之難久穢巳太甚識法律之難逃吾輩世籍淞城書香一脈奉先王之成法荷聖朝之厚恩余善人之興懷（余善人即蓮村先生也）良有以也陳司馬之示禁豈徒然哉是用氣壯山河心懷正大因澆漓之日甚挽旣倒之狂瀾愛告同人以清妖孽南連租界北盡洋涇衆志成城迷魂破陣惟茲蕩女輕狂之術雖工凡我同盟掃蕩之功何速威勢振而娘姨走怒氣冲而大姐逃指揮則烟炕齊傾叱咤則鬼燈盡熄以此掃醜何醜不摧以此殲妖何妖不滅衆等或在滬北或住城南或司賣買於洋行或盡經營於華業檄傳於耳怒切於心一朝之憤未舒數年之患何絶倘能轉邪爲正迷局掃清共深驅遂之思無失太和之象即今世界同慶承平若其袖手旁觀客留若輩坐失乘機之剿必遭末刦之誅請看後日之堂倌敢入誰家之烟館 
尊聞閣筆記 
[曹將軍（見本報甲戍年三月三十日）]  
　　曹將軍者失其名山左人也生而穎異日讀千言入夜琅琅背誦不遺一字年十四軀幹雄偉儼如二十許人勇力絶倫猿臂善射里中有破廟一老僧卓錫其中貌樸野見客不知爲禮以是鄉人悉不重之將軍得暇每喜從之游並時以果蔬相餽年餘如一日後將軍復遊廟中僧曰此非安樂土今行將去此入峨嵋山以老第感子平日之惠有薄技願以相授明日當早來也僧本少林摘派將軍又薏兩月盡其所能由是以技擊名鄉里次年補博士弟子員旣見天下大亂乃投筆起曰大丈夫當立不朽之功以光簡策安能老死牖下株守一經哉遂與其黨徒投軍隸某鎭軍麾下上滅賊策娓娓數千言鎭軍不能用將軍久居營中無所事事日借其徒射飛逐走以爲樂後賊乘大霧夜斫營全軍俱潰賊圍鎭軍數十重死戰不得脫將軍聞之瞋目大呼率其黨破圍而入十盪十决卒挾鎭軍以出賊不捨選精騎來追將軍怒馬獨出三矢殺三人賊始歛隊而去鎭軍德之用爲帳下督顧將軍嗜酒性又戇直喜面叱人過同人忌之讚於鎭軍禮漸懈將軍署酒招其黨飲酒半起曰曩時年少氣盛謂奇功可以立致今鎭軍多疑難與共事日月易逝而髀肉復生鬱鬱居此恐終無所表見諸君去就不敢相强某則從此逝矣改投江南大營爲總統張公所知累擢至參將後大營潰總統及於難將軍哭之痛或勸他圖將軍曰總統功略冠天地忠勇泣鬼神猶爲權貴所拘牽不竟其功以殁如我輩將復何爲哉徒步返里築精舍讀書其中時携酒策蹇與樵夫漁子相問答絶口不談兵事迨捻氛日熾凡去城遠者各築土圩以禦賊衆舉將軍董圩事堅辭不獲乃令於衆曰凡見圩中舉烽燧四鄉悉運糧入圩賊來無譁近圩百步始准燃砲有敢乘亂顛越人貨者殺無赦衆唯唯又選壯丁千人敎以技擊步伐正齊賊長之如虎不敢相犯有某貴人耳其名檄佐其軍以功　總鎭貴人旋殁後來者忌將軍才稍奪其權將軍遂謝病行後歷數處意見多不合乃决計東歸不復有志天下事矣將軍好游　足跡遍天下獨以未嘗入蜀爲恨以老僧有居峨嵋之約束裝訪之策馬行萬山中樹木陰翳鵑啼猿嘯悽人心脾雲從巖谷生氣如沸湯久之彌漫四合俯視不見馬足下爲巨潭深不見底怒濤逆流一折千丈亂石重疊巉利如鋸　雕　歛翼而飛過大風墮石上輙成　粉及入深山磴道紆迴不能容騎乃棄馬步行攀蘿附葛如凌虚仙人時時從空中飛度歷訪數處杳無蹤跡最後入深篁密箐中一菴倚山爲壁缚茅爲瓦周　皆松竹　陰四合濕翠欲流一僧跌坐殿上即向授技人也僧見將軍入大驚問何得遽至此將軍告以故僧曰以子之才謂當早圖畫凌烟矣何尙爾爾耶因拾枯枝喂芋栗同淡鋪落葉厚寸許爲將軍臥榻自據蒲團枯坐次日携將　登絶頂時巳暮　嚴風拂面利如割山後積雪厚四五尺四望不辨路徑山脊平處時見虎跡將軍欲遂留此僧曰數不可强且子有衰親烏乎可但能努力自愛不患無相見時也乃復泛舟吳越留金陵者兩匝月將軍與某善述其事如此 
警世寓言 
[某方丈（見本報甲戍年五月初七日曝]  
　　金陵某叢林方丈生三歳而孤七歳復失其母少受撫於族人後不爲族人所容乃發憤披剃爲僧頗持戒行其先卓錫揚州後有貴官迎至金陵使主持某叢林事僧益勵清修不墮五障一日有隣子訪之相見哭甚哀言别後家計日落老母不食已三日身填溝壑不足惜惟使垂白之母先成餓　雖死何以缷責師慈悲當有以爲之地勿促爲行古人唾駡言已泣不可仰僧乃於床頭檢數金贈之逾年鄰子不來僧亦遂忘其事後僧患病甚劇恍惚見一金甲人立床前謂之曰汝爲僧何得肆行殘殺今不悔死當入地獄僧醒後自念久斷葷酒何有殺生之事正疑惑間隣子忽至以前金見選曰蒙師惠遂學爲屠近頗饒裕足以自給今以原璧奉還幸見納也僧聞之大驚曰子誤我矣爲述始末隣子亦汗流浹痛僧曰今無他子速改業我亦竭力懴悔或可挽回否則阿鼻獄中非佳境同入無益也僧乃力疾起引鄰子膜拜佛前截一指爲誓願倡捐百萬以贖前懲是夜若有人以清涼水灑之霍然病愈持行益苦得香資輒以放生後隣子母死亦削髮投僧座下爲侍者頗清凈自好能持戒律云 
[雜錄]  
　　瘰癧經驗僕生過瘰癧五年自以爲三折肱之良醫也近見貴報注意此病聊貢所知以供採錄瘰癧有二種一種眞陰虧其發甚遲兩三年不甚變形然成則不治童子得此更險一種無闗於陰虧其發甚速半年之間已龐然如胡桃諸君知此病根乎凡生此者或不知醫理或知其理而不肯言醫者遂入於迷途僕可明言之曰是情欲不暢氣壅結痰所致非死症也僕初病時外治内治幾歷百方然無一效後有針科針之亦無效二年之後大者如桃連中者小者共有六枚纍纍如串其後最大兩枚在舊針孔中出膿如潮湧後漸稀薄則膿皆痰也約三個月内出膿可數斗而兩枚平矣而較小之四枚亦漸漸縮小至五年之後完全消滅僕自治藥皆無效其效在出膿如大水决堤水去即安而其根本却在情欲暢遂氣不壅則痰自化善養生者可以免此（蓬心） 
專治一切喉症萬試萬騐無上靈妙良方用美國無醫生化痰藥水每次服小調羹（卽調匙）三分之二用微温開水冲服另用蘿菔汁一大酒杯隔水燉略温飲服隔二三十分鐘再服化痰藥水一次蘿菔汁一次如係初起服三五次後痛勢即减輕大半再服二三次即全愈矣若係極重喉症即酌加藥水分量并加蘿菔汁分最服之十次八次病亦必減輕再服　次即全愈從來喉症之爲患診治極速亦必三五日或七八日始能全愈其間輾轉稽延多生他變誤人性命職此之由惟用此方醫治輕者二三點鐘内重者四五點鐘内極重者一日之内必定全愈萬試萬驗且燕醫生化痰藥水性極和平勿以西藥猛烈因而遲迴却顧而不敢於嘗試予自民圖二年得悉此方屢試皆騐百無一失誠良藥也 
（隠名） 
 
 
 

Page 16

 
 
   
 
