# 1895 - 355 - 4908149

 

Page 1

 
 
[諭旨告成]  
本年秋季諭旨本舘敬謹排印恭校無訛大哉　王言如綸如綍薄海内外凡欲　手莊誦者每本收回工料洋銀六分 
[重印解酲語告成] [  申報館主人啟]  
解酲語一書雖類小說家言而事蹟新奇文詞頴秀前經前月樓主序以行世未及數載揷架己空兹復重付手民工料益爲精美每部仍碼洋一角八分世有欲步武劉伶者取而讀之當不必取資于五斗也售處在申報館帳房三馬路中昌書畫室及各外埠申昌或經售申報人處 
[景岳全書出售] [  圖書集成局啓]  
是書爲有明張介賓先生所撰者傳忠録次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以新鑄鉛字潔白帋張裝釘無訛校　盡善刻己告成分裝二十四本裹以錦函每部碼洋三圓分存湖南廣東上海愼記書莊蕪湖湖南寳善分局金陵詞源閣及寳善分局三馬路申昌書室出售世有欲樹醫林之職者尚其購置一編乎此佈 
[記客述澳犬利亞洲形勢利病]  
有客寄籍於澳大利亞洲者二十餘年爲農爲賈頗得什一之利今秋忽動故郷之思挾資言旋至廣州之香山訪問舊時親友多半作古存者寥寥不覺慨然者久之旣而聞滬上之繁華思欲擴其眼界於是又作渡海之舉贸焉戾止介其同郷人訪余於息遊軒中一見如舊歡若平生余曰客居澳洲久矣形勢利病熟悉於胸中請爲余道其詳以擴聞見紀其實以裨地志可乎客曰善於是先談澳洲之掌故云澳洲一區在明正德年間有葡萄牙國人尋得此地萬歴年間至崇禎末年荷蘭國人在洲之西南北三處海邊詳細履勘水手内之考究甚精推爲有功者名阿背爾帶司盟知西邊人荒瘠居民之兇悍贸易之清淡因此立屬地之意遷延不就靠太平洋一邊較勝於前言之三面人俱不知之乾隆中葉有名科克者始泊船於洲之西南角所有東面之海邊盡行查明自好户角至牙爾克角全屬於英國名曰新南咸爾士省嘉慶初年有法國之水手二人一名罷代一名弗來西奈亦往海邊四周察看遊歴乾隆末年英國人欲立商埠第一次在罷打里海灣惟是察看該處方知不佳故又往南邊另擇一海灣名曰薩克森碼頭其擇地之人名曰昔得内卽悉尼初次在該處設埠之時有犯罪作苦工者數百人英人二百人另有管理約束之人亦住於該處從前之人以遊歴此地著名者實屬不少今時尚有許多遊歴之人尋覔澳洲各處之地内有講求地學者又有專尋牧塲者此等人如是勞心勞力可以令人認識或者尚可得澳洲三分之二之地咸豐元年尋得金礦之後澳洲由是大興　聚多人至今有願常居澳洲者又有從前犯罪充軍之人或其子孫所以其民分爲二種各不相涉自有金礦以後失業之人一擁而來又有想發財之人幾乎天下之人俱聚焉該處居民之舊俗因此丕變衆人俱想得金礦故從前分開各不相涉之意漸化而無自彼時起生齒日繁當初得金礦時有三十萬人今有三百餘萬人至於幅員之廣較大於法國十四倍爲地球最大之島得歐洲五分之四其中最大者曰西澳洲其次曰南澳洲又其次曰魁　司倫特曰新南威爾士省最小者曰維克多利亞陸地之形平整有山四周之邊斷者甚少海灣海口爲數無多其南邊靠西形如弓彎名曰澳洲大灣内無通海之河亦不能成海口其正西一面亦如之近太平洋一邊之海岸景致甚佳有山阜樹林牧塲等東北邊船隻不易灣泊因海中多暗礁也海口最大而最深者名關克森其内有城名昔得奈卽悉尼又有一海口名但爾凡係在北地界内又一海口名曰非里潑内有邁拉波爾納城又有四小城一名俟得賴以得一名白里斯排　一名纽乎楷司爾一名弗勒莽脫爾若論夫山水則近太平洋一邊其地多山而沃饒樹木頗多如欲入山山雖不高頗屬不易自山而下又至一山豁然開朗别有一境其中山帶數條孤立而形小穿過其山自東至西或自北至南皆有之另有數角草木遮蔽有槐樹膠樹成小林其内地約五分之四無植物與人跡地面俱乾有枯草並刺人之小樹無江湖無獸所有佳地可耕種者係在山麓及海濱論其地之美者祗得澳洲十四分之一稍遠至内地有一帶頗寛爲極佳之牧塲其形如環其中間竟無出産澳洲之東南角最高其山之極高者名澳洲阿爾魄斯山又藍山比來奈山等連澳洲統計其最高處係在郭賽司哥山中山無冰雪雲彩不多因此天氣甚燥河形極微最低處在洲之東南該處有瀑布有愛爾湖格而得納湖多倫湖水不甚深形如大溪另有近海之河係人工開成者里數不多可以行船者甚沙大江一名曰墨爾累江可行小火輪船自海口通至阿耳白離城又有大林河水流甚長較大於墨爾累江澳洲之西斜坡地土其鬆不能成河下雨時水積於地面泛濫横溢有鹹池數處在夏時亦有積水他池之水祗在冬令下雨時有之亦有湖顯露甚速居然逐年放開然倐忽變無時亦甚速此洲内有三分之一之地爲人跡所未到但今時可以决定將來有人能考察此地亦不能有所更改兹所述之情形惟於水利城邑略能加詳而己[  此稿未完]  
[俄艦萃高]  
　　朝鮮元山來信云日來有俄雲艦十一艘游弋於朝鮮東海岸或距元山北部三十五六里之新浦下碇又聞上月有俄國陸兵至新浦測量地勢 
[還我江山]  
　　營口采訪友人云十月十三日午後三點鐘時署營口同知范高也可馬命駕遥臨吏役等人迎諸東門外司馬旋卽拜會英領事及日本民政支部三橋氏稅務司畢君復向西順大街大會首事家投刺然後進西大廟牌坊迤西入吉成船店公館當行李運至魚巿時日兵逐一檢視見無軍械始得放行司馬隨帶有捕盜營兵四名騎馬持槍旣入公館卽令將槍刀交下不准身穿號衣上街行走少頃三橋氏親詣公館報謁並留二日兵爲之守門十四日日官將民政支部扄閉各聨隊守備兵全赴蓋平折至大連灣登船回國三橋氏率憲兵二百七十名至各寓處查視見日兵悉數就道始啓行是日省委收地委員候補道余洵卿觀察行抵營口以西大廟爲行轅全夜三鼓時聞我軍號筒聲四起詢之云喬子敬副戎管帶道標馬隊百名戾止也十五日范司馬出示安民嚴申賭禁省憲所委收地委員候補府福太守樹滋戾止以東營同升當爲公館余觀察卽赴蓋平以南收地十六日道標步隊行抵營口聞道憲己赴省約二十二三日抵營口暫住同知署内自省垣至石山站電線己通南來電線亦逐節修理二十一日己通至田莊臺電局委員萬應廷司馬至臺設局通報營局委員王紫裳大令於初六日自津起程不日可到擬於十一月初一日開局 
[創設公司]  
　　日本友人來信云神户華商德新鼎泰二號糾股創興華昌輪船公司裝貨搭客賃得西國　船 
 
 

Page 2

 
 
三號及東源號經理之輪船亦三號計共六船擬常用經由長崎往來上海神户二處裝貨之價格外從廉如洋菜每百斤自來天每一墩日本各船皆取水脚銀一圓華昌祗六角現己有船開至上海僅裝華人貨物將來擴而充之必與郵船競先鬥捷也 
[湘省賑捐]  
　　京師訪事友人函云開缺湘撫吳中丞奏湖南賑濟需欵甚亟請援直隷賑捐章程開辦賑捐以惠窮黎己交農部議奏現聞捐納房業己擬底呈堂議准請奬貢監虚銜封典以及翎枝二品頂戴一切銀數悉如直隷成案以四成實銀上兌且近年捐務己成弩末雖設法從優奬勵無如各直省頻年災歉民間本鮮蓋藏然吳中丞念災黎之待哺嗷嗷倡此善舉想湘省紳商必能仰體中丞好生之德同深惻隠之情各解智囊造福無量亦光前裕後之良法也 
[愼重冬防]  
　　江西采訪友人云署藩司翁小山方伯署臬司裕竹邨廉訪辦理冬防札飭各處增設栅欄添雇更夫以資守衛又會銜出示曰南昌爲四省通衢五方雜處外來匪類易於潛蹤是以城内各叚分設栅欄以杜奸宄而防盜賊值此冬防緊要之時業經籌欵將栅欄一律添修齊整加雇更夫以期周密而重冬防除飭保甲總查督率各分局員紳一體嚴密稽查責成各叚更夫限定二更關閉栅欄三更上鎖非各衙門緊娶公事及延醫接穏旣持有銜號燈籠來歴明白者方准開栅放行其餘行蹤詭秘形跡可疑之人一概不准擅放出入合亟出示曉諭爲此示仰闔省城廂紳商士民以及諸色人等知悉本司爲安謐閭閻起見自此二更以後務宜恪遵禁令毋得仍前在街巷常川往來以致魚目混珠盜賊奸宄因而混雜凡有緊要事務須各提帶燈籠同更夫言明事故唤待開栅倘敢恃强滋擾板開栅門致被損折該更夫立卽扭伺巡查官到禀明究辦並罰勒賠修還原如其人係傭工店夥究明該家長及店主一同干罰以爲不善約束者戒本司言出法隨爾等愼勿以身嘗試自取咎戾致貽後悔其各凛道切切特示 
[東甌火警]  
　　温州采訪友人云永嘉縣離城二十五里玕嶼二甲地方有屠户陳阿直者家頗小康平時殘刻成家村人無不側目上月十日戌牌其媳方在廚房洗滌碗盞房中突兆焚如時直之孫女在牀鼾臥忽促未遑顧及致葬火穴幸爲時尚早鄰人畢集爲之竭力灌救祗燬去五間一座鄰舍均得無恙惟直家倉内有食穀六萬石悉付一炬 
[豫草火警]  
　　江西采訪友人云十月晦日四鼓後省城松柏巷熊甲家婢女用火籠烘被池不知如何傾側火燃及帳燒四壁遂致燎原轉瞬間一子一女一甥女一婢皆葬身火窟迨洋龍馳至己無及矣熊現當外縣門丁是屋於本年新購遷居僅逾月卽被斯災亦可憫己 
[妙語息紛]  
　　沙巿肄帽業者皆漢暢籍自今夏械鬥後夥友多歇業返里以故瓜皮一項罕而見珍利巿且三倍焉前月學憲案臨童天王之就試荆郡者多來沙採辦貨物日前有考童一伴往某店貰帽店友索價甚昻考童還價太簡彼此爭執觸店友之怒因曰如此討便宜盍買一緑帽子豈不尤爲合式考童亦怒聲言我願買緑帽需價若干償錢若干立逼店友將出七嘴八舌嘵嘵不休勢將用武霎時圍而觀者如堵牆店内女東自帳後出曰諸君勿怒店中緑帽原有一頂適爲我老板戴出矣由是諸考童一笑而散片語解紛談言微中若此内老板者亦詼諧亦藴藉舌戰羣儒殆可於太史公滑稽傳中另增一席因爲之賛曰東方割内簡雍說酒俳優嘲谑左宜右有惟兹婦賢春成著手妙語解熈出好惟口談笑却兵解圍障後所謂善戲者不谑善詆者不醜鳥且遜其利喙蟲亦呼爲巧婦無椽筆以賛其妙舌終有慙於史走 
[京華人語]  
　　京師近日忽然傳言有人奏請停止鐵路工程言者紛紛有謂係山東巡撫李大中丞奏請者未知確否姑照録之○刻户部因籌備經費庫欵不敷奏請將京外大小文武滿漢官員光緒二十二年分之廉俸銀兩仍照二十一年扣留三成章程冉扣一年俟一年後再行酌還原成現己奉旨准行不日卽咨行各直省督撫將軍照辦矣○順天府滿教授係引見補授之缺現在缺懸己久前經考取四名嗣因第一第二兩名於覆試時筆蹟不符扣除兹己將考取第三之德君壽引見補授此缺○京師通行錢鈔有一種人名曰高眼無論某家錢店之票一看立辨眞度在通衢鬧巿間設攤换錢謀蠅頭利人喜其便爭赴交易十月中一僧人持票一張三千至大栅欄錢攤换錢高眼接看辨係假票復審僧人似曾相識且曾受其騙知僧乃慣以假票賺人者揮老拳毆之更留僧頂上青縀毘盧爲質僧懼狼狽逃逸遺足下如來鞵一隻蹀　而去旁觀者皆鼓掌大笑○今冬京師食價較廉惟煤價依舊昻貴煤塊千斤值銀五兩五錢煤末千斤須銀四兩五錢蓋因兵車不　河工未竣駱駝大半運物運煤者少　價增漲煤價遂不能减落云○北方風氣之剛强燕冀更甚稍有不合好勇鬥狠相習成風或因財物細故或因睚眦微嫌一經尋釁甚至鋒刃相交非彼此死亡不止某甲在前門外崇禎觀胡同花柳叢中賣肉餃爲生上月十四傍晚不知何處來一某乙恃刀向妓館尋仇未遇適值腹中飢餓向甲買餃充飢食畢無錢效李逵之遇韓伯龍以兵器爲質甲不允兩下口角乙卽以白棓奉敬傷甲左脇命在須臾經該地方甲捕將乙拿送中東坊衙門候訊聞己飭件相騐傷痕録供詳城矣○煤巿街迤北紙巷子路西開一外洋飯館所售上中下三等洋席各色洋菜異常鮮明於上月十四日開張是日高搭席棚懸燈結綵車馬喧闐衣冠輻輳紛至踏來道爲之塞 
[東甄葭管]  
　　温州采訪友人云新任永嘉縣程康侯大令牌示十月二十一日考代書二十八日放告循向例也○城内河道淤塞水流乾涸舟楫不通宗湘文觀察商同温州鎭劉吉泉鎭軍撥派勇丁挑濬復遴選潘紳丹生陳紳頣伯畫卿經郛等人董理其事○十月二十八日玉環營巡船捕獲海盜四名解送道轅發交永嘉縣刑訊聞四盜乃一家父子叔姪未知確否 
[秣陵紀事]  
　　金陵訪事友人云新授安徽按察使趙廉訪爾巽循上例來寗禀謁督憲　舟下關官碼頭命駕入城先赴督署謁見香帥茗談逾刻始出行轅假下江考棚勾留有日刻將返皖前日禀辭後卽出旱西門解維上駛而去○候補道李觀察鎭邦前奉督憲札委會勘徐州鳳陽河工觀察到差以後履勘精能刻下公務己畢回省禀見銷差○新選江寗府理事同知崇司馬山現己到省繳憑廿七日經藩憲牌示飭赴新任司馬隨詣轅叩謝禀知履任吉期○卽選道李觀察宗棠前奉香帥札委辦理江南分設鳳潁捐輸差觀察督辦以來廉謹逾恒現因另有差委將一切公務交付清楚命駕進省詣督署銷差○通州直隷州汪直刺樹堂贛榆縣陸大令秉森湖南卽用縣鄭明府炳署安東縣胡明府廷琛均因公來省在督轅同時傳見面禀一切興辭而出 
[襜帷暫駐]  
　　缷任江蘇臬司江寍鹽巡道胡芸迼臺觀察日前由蘇蒞申在天后宫側行轅暫駐襜帷前日命駕拜會各當道至縣署黄大令飭丁　駕 
[大令祭河]  
　　木縣黄大令昨晨八點鐘帶同經承差役鳴騶出城换馬車赴日輝港致祭蒲肇河早有河工委員王二尹同仁輔元堂董事曹君寄耘在彼伺候晤談片時辦差人役供設性犧由禮生禀請行禮大令行一跪三叩首禮祭畢由徐家匯天主堂主教倪君懷綸設筵於堂中招請大令王二尹曹董事等讌飲以盡地主之誼 
[失愼兩志]  
　　寍波人某甲悉其向操何業僦屋本邑裏虹橋東第九百十五號門牌開設柴行前晚遺火灶下未及察知越時然及積薪毒霧濃烟隨風飄蕩家人見之急往撲救則己勢將燎原矣鄰人聞呼咸集襄同灌水火始漸衰事後經二百零八號華捕告知捕頭想須傳問緣始也又北蘇州路順興園老虎灶係本邑人元元所設樓上裝有少閣容留小本營生者前晚十點鐘時閣上忽然火起諸人均從睡夢中躍起發以清泉始得無恙詢其失事之由或云若輩吸　之烟任意抛棄所致未卜然否 
 
 

Page 3

 
 
[拆散鴛鴦]  
　　湖廣人嚴某在本城八鋪金家牌樓開設烟館吞雲吐霧之儔趨之若鶩數載以來薄有積蓄生一女二九年華妖艶動人惟因標梅己届嫁杏無期未免有老大徒傷之感有名根林者姜其美每效琴挑怨女曠夫情絲易惹己不知幾度春風矣前晚相約假瞵居某老嫗家赴陽臺之會不意好事多磨春光漏洩被嚴聞知破扉直人一樹　鴛鴦　觫衾枕之間嚴怒從心起雙雙拘獲擲諸通衢兩個可憐蟲流涙乞饒觀者甚衆嚴懊喪而返次日有無賴輩向嚴曰爾誣根林　情　　毆辱我等不爲根林剖冤興師問罪非丈夫也如願以番佛相贈當可息事嚴厲聲曰爾何人斯敢在太歲頭上動土以曲作直任意拆稍豐　目青盲不辨顔色耶于是擁至茶館爭論唇槍舌劍勢若排江倒海正在難解難分之際也甲瞿悉奔來力爲解紛勸免興訟其事始　 
[英廨晚堂瑣案]  
　　本邑西門人孫維新等控二十七保三圖郷民顧鶴松等盜賣祖墳餘地一案前晚由屠别駕升座二堂集訊孫供小的有祖墓一所連餘地計糧田九畝七分零坐落二十七保三圖羔字玗内前因父親淇園在日於同治二年抵押顧鶴松兄弟耕種迄今三十餘年邇來小的等得悉鶴松與侄阿鳳等將此地出租與德商美最時洋人管業旋經小的一再向顧商懇索看賣契詎顧心存不良匿不肯交實屬盜賣官問爾現在能將棺木搬遷與否須拿定主意本分府可以勸令洋商帮貼遷費並令顧等仍央原中向爾料理明白答稱小的不能專主家中尚有七旬老母並胞兄維楨等須回家商妥禀覆大老爺示遵鶴松供小的向以耕田度日此項田地實係絶産均有稅尾爲憑乞明察顧阿鳳顧毛毛顧藴玉同供稱鶴松是叔父此項田地父親在日與叔父合買孫姓之産今由叔父作主出租與洋商管業己收過定銀一千兩現因地保曹良山不肯簽字蓋戳以致價未找清曹良山供小的現充二十七保三圖地保前者顧鶴松等將孫姓祖墳餘地售與洋商管業顧等並不通知小的私自出賣顧孫根尚未清故小的不敢簽字蓋戳求察别駕得供判令該地保在契據上蓋戳費銀八十兩交曹具領訖並諭孫維新具結與兄維楨等商議定妥棺木或遷與否禀候核奪顧鶴松等旣將此地出租洋商不應不與孫維新等說明著將鶴松等各掌頰五十下具結仍央原中顧藴玉等向孫维新妥爲料理明白人證一併開釋○前有愛香室洋廣貨號經事殷春生控法界錦豐雜貨號股東蔡錦甫張紀生騙貨遁逃一案當將學徒莊寳書扭訴英公堂等情己誌前報前晚經屠别駕升堂訊究殷供小的現在寳善街愛香室洋廣貨號爲執事本年九月二十日有錦豐股東張紀玉來店購買洋廣貨物約計價銀十餘兩當囑出店將貨送至法界錦豐交收以後張陸續又購物先後被欠貨銀五百五十四兩零洋廿三元當時付來江隂裕泰匯到上海南巿同康莊票一紙計銀二百兩旋經小的將此票付與惠泰錢莊至本月初五日下泰莊夥持票向同康收銀始知票係僞造旋經小的至錦豐找尋張紀生等業己逃遁詢諸學徒莊寳書一味支吾爲此情急將莊扭求究交並搜出僞圖章不計其數呈電質之莊供小的年十四歲江隂人父親棄世家中尚有母親日以紡織爲活小的於本年秋間經同郷蔡錦甫薦在上海法界錦豐爲學徒蔡等因何逃逸小的實不知悉官問爾知蔡等家屬住居何處答蔡住居江隂北門外錦豐洋廣貨號内並知蔡家中尚有老平妻子共四五人又問爾可以指交蔡錦甫否答小的情願指交况張紀生亦住北門外小的可以一併指交别駕判將莊寳書暫行收秘修備文移江隂縣關提蔡張到案再行訊奪 
[英廨早堂]  
　　昨報記巨騙被獲一則昨日早堂由黄四福顧阿六兩包探將朱錫臣及沙遜棧單一帋計崇明布大小十二筒解案禀稱　屢犯案懲辦多次近又向張耀堂處用廢票誑騙崇明布大小二十五筒押銀使用經小的等將朱拘獲吊到沙遜棧單一紙計布十二筒尚有十三筒不知藏匿何處解案請究掮客張耀堂投案供稱朱自稱在恊記號夥向小的購買做花包之崇明布二十五筒付下正金銀行之廢票一紙因不識西文以致受愚幸經拿獲吊到洋棧單一紙尚有布十三筒未曾吊到求究追質之朱錫臣供南京人不敢誑騙實因妻子新故不得己將布押銀掉用且曾拘人向張理說情願繳還原貨叩求恩鑒别駕據情商之單繙譯以朱係著名巨騙未便從寛判令笞責二百板交巡捕房管押六個月仍著繳還餘贓起案之洋棧單先行給領廢票交巡捕房燬銷○包探孔阿才禀稱王榮生竊取周慶祥家綢布棉衣數件報捕後經小的拘獲人贓送請訊究周慶祥投案申訴請領贓質之王榮生供本地人向爲小本營生近因資本用罄無奈行竊以冀果腹其實尚是初次叩求恩典别駕得供判笞五十板以儆贓給失主領訖○徐月生王阿本潘三平王岳林西人均在洋行生理昨晚在壚頭買醉而歸東倒西歪在途吵鬧適爲二百三十三號巡街捕所見恐其肇事一併拘入捕房昨晨解案徐月生等同供酒醉糊塗以後不敢如此求恩别駕判令每人罰洋一元以儆○包探張阿五禀稱昨有崔手藩趁木輪快船將開之時混入艙中肆其伎倆共竊陳蓉卿等六人衣物並銅鐵機器價賣於費增福王坤守爲特一併拘送陳蓉卿等紛紛投案領贓質之崔手潘供初次行竊求恩以後不敢再犯費增福稱開舊貨店度日因不在店中學徒悞收尚求明察王坤守供不知是竊贓故敢收買其實僅收鐵箝一把求鑒别駕得供判將崔手藩笞責一百板管押一禮拜其收贓之費增福著罰洋四元王坤守管押四天分别示儆贓物分别给領○夏官元卽　頭　著名賭棍也在虹口一帶羽黨甚多昨經四百六十七號華捕拘解到案禀稱此大係著名賭棍在虹口因小的拘拿鄒阿土一事屢欲與小的尋仇故拘請究夏官元供本地人不敢犯賭叩求明鑒别駕得供判令笞責二百板管押三個月○積竊孔仙貴竊取郷人沈嘉福陳順金之棉花四包經包探竇如海拘獲人贓送究沈陳二人投案申訴並請領贓孔仙貴供認行竊求恩别駕判笞一百板管押六禮拜○馬夫張錫第駕車飛駛行經虹口致將在路行走之小孩鄭桂元撞倒在地碾傷足骨經三百十五號華捕拘入捕房昨晨解案鄭桂元之父將桂元扶送來案訴稱曾到醫院醫治據言須六禮拜方能告痊張錫第供偶一不愼以致肇事如今只求恩典别駕判罰洋八元給鄭爲養傷費 
[美界捕房紀事]  
　　前晚十二下鐘時崇明人某甲手携虎皮　　躑躅於北四川路四百七十三號巡街捕見之疑是偷兒拘解捕房捕頭詰問之餘甲言向在穿虹浜戚某處當車夫其人現充源昌洋行殺拉虎今宵乘車至英界福建路日新里第二石庫門某倡院尋歡醉飽之餘倡家堅留度夜囑小的獨自回家捕頭令暫行覊押至昨晨派包探倪順泉查明卽行開釋○斐倫路天主堂畔小弄中有金陵某老嫗啹焉嫗有有螟蛉子某甲不務正業恒與流氓爲伍嫗遂視甲如眼中釘甲百計十方騙取金銀首飾以爲嫖賭之資前晚又騙取金釧一枚嫗怒甚扭送捕房捕頭詢知底藴將甲呵斥再三然後開釋○江北流氓劉小黎前因犯案經某任讞員遞解回籍邇者重來滬上依舊不改前非前日下午經包探石金榮拘獲解入捕房捕頭令卽行開釋臨去告以如再犯事定必送懲○粤東人阿鵬積竊也前經包探獲解英公堂判令遞回原籍昨日午刻捕頭派包探石金榮帶往公和祥碼頭附某輪船解往廣東 
[朱竹石廉訪上張香帥請設中西學堂書]  
　　竊謂世變至今而極耽耽環視日蹙日迫進言富强者輒圖變法變固窮通之樞紐而利不百不變變而不當變本加厲故古人不輕言然則勢處今日法可不變乎不變奚以致富强之道祗取祖宗成法整齊之損益之叅以時宜而己夫鐵路開礦　兵商政四者誠時宜所亟猶有似緩而實亟其中西學堂之置乎職道性質迂拘罔察地球之大西學諸書疏於寓目比年涉獵廣學會所譯各種始悟各國近百年之勃興政崇信實法行自貴下情通而不閔且探索格致各竭奥思工製作商贸遷月異而歲不同吾儕徒襲皮毛由腐生蠧或循反本論西法可不學又似因噎廢食職道冗僚也謬領算緡兼厠開埠偶遇交涉恒苦言語不通文字不解胥賴繙譯以傳繙譯根學業深淺同一洋文繙有典瞻猥瑣之别嘗獨居深念泰西教育人材大者如工商兵農靡一不出於學堂而水火汽力電化光之用咸基 
 
 

Page 4

 
 
於算學日本師其意襲其貌徧設學堂　　二十年功效丕著華人欲則所爲先從語言文字入朝廷早見及此建同文館於京師厥後天津廣州福州金陵絡繹請置歲費不貲期有所造就也職道滯迹吳門願爲吳謀妄擬設中西學堂一區於蘇州省城教吳人子弟議者謂肄業泰西之語言文字何以中西名義不難喻爲　請於大賢者創中學爲體西學爲用冀開海内風氣昔漢家之治王霸雜　今運會所遭酌中證外名雖變而實不易舍是謀富强戞戞乎其難之西人屢稱羡華人謹愿敦撲冠五大洲自甘曰外國尊我曰中國嘆美至矣於戲吾華之謹愿敦樸自唐虞而降陶淑詩書化民成俗垂四千數百年夫豈旦夕可致哉在西學收效之捷羣爭倣敦中學亘萬世雅道凌互管日月之蝕瞬睫光明異說暢行則遵養時晦不凝於物則與世推移權而帮中聖人　我是乃叅以時宜之說恐墨守者將咎我之有所變更詎知撥亂反正必踵百王之遺榘剥復相尋强弱莫定敬勵精求治曷難重遘升　馴牟化及外邦恢宏聖教其機未嘗不潛伏於此端仰宵旰憂勤周諮治理縱千變而不離其示惟賢是任克底於成慰億造之禱祈非冗僚所　議第學堂建置之請尚非越爼而囿於聞見筆不能伸其說屬陳丞德濬貽西書議附條甘一則考其立論確有心得施諸學堂堪相表裏中學門類甚廣擇其切要月綱常次治亂得失五經四書二吏通鑑大義觕明專注四學妙選學師分席教授子弟之日程以繙書判優劣經史仍隨時温習使本業不荒本心不泯西學課程黌條己臚列概弗　道中學學規盡人而喻聊舉岸略餘可類推若學堂經費量生徒多寡爲斷搏訪吳人願學實繁有徒儲材備遣擘畫宜閎但慮經費難籌無以支持擬請飭下蘇滬華商各廠絲每包捕銀一兩紗每件抽銀三錢營　講舍豐給廪食合計敷用而止懇賜檄派通曉洋文之員監堂事省城學堂繫外府州縣觀　風聲攸被漸推漸廣外府州縣或力不能辦將嚮日書院課題間課西學亦足爲造就人材之一助伏諗明公銳志澄清振興百度凡可换回利權殫精畢慮毅然獨肩矧濟變需材爲　樹人尤當務之急聰穎奇偉半産江南吾公之留意培　久矣是用縷陳愚悃呈候鈞裁並乞訓誨祗遵冐賣尊嚴主臣無地 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案則]  
　　前據事主朱木生報稱擇閔行簽船開駛來申行至龍華嘴被盜搶刦一案報經　拘緝拿盜犯曹樹生訊供收禁搭客劉　夢中彈受傷遂請仁濟醫館診治俱詳前報兹經劉友發之兄劉維榮偕同捕役禀稱劉友發傷己痊平求恩追贓發落前晚經黄大令　坐花廳飭提復訊朱供寳山縣人在閔行撑簽船開行上海己有六年其日曹樹生先來趁船待將解纜時聲稱尚有同伴三人小的不知是盜曹等稱我四人要另坐頭艙不與衆人爲伍小的允之行到龍華嘴適值黄昏時候暮烟四起曹推窗瞭望問此是何地離申若干路程回他十五里伊卽擎鎗向後轟擊小的以他玩要喝令莫放詎曹等一齊動手逐一搜刦客人身畔帶有銀洋者被刼一空劉友發向求給還原洋被他擊傷將衆客緊閉中艙以錨練攀住將船撑岸携贓向北而去曹樹生供寍波定海縣人向撑石子船每月辛工二千四百文在逃之沙鍋阿鷄等三人勸小的曰撑石子船辛苦萬分不如改撑烏山船每月可得辛工三千文小的因往嘉興投烏山船無人收用復回上海至閔行遇此三人一同趁船小的惟偷物不敢放鎗大令以曹前己供明今又狡翻喝掌頰二百下罰跪大練良久始肯供認劉友發鎗傷是伊所放劉友發供合肥縣人與劉維榮是弟兄洋銀六元被曹刦去不能回里刻下傷勢粗平行走尚然作痛大令俯念異郷遭刦殊堪憫惻慨給盤川八元使之回籍再有腰帶一根在曹身上搜出是劉原物亦一併給領兩劉叩謝而去大令又復研訊曹供認如初判仍還禁聽候詳辦事主朱木全飭退歸業 
[法界公堂瑣案]  
　　天福戲園茶房邵中才控張硯香領得洋銀逃逸鄭大令飭提到案昨日會同祁繙譯官升座問張因何避匿張供稱小的並非逃逸亦有股分在内應照股派給一百餘圓其餘均向婦女糾集而來大令謂爾终不應領欵避匿張供稱小的之洋銀己交與婦女其餘各股分俟收齊交還可也胡順之供稱小的在天福當副司帳之役張尚欠丹桂洋銀一百餘圓有帳呈電張供稱此票由小的代出己還過二十圓邵訴稱此卽小的四股半内之欵母親向各婦女姘湊而成張供稱此婦卽華周氏共夫華石賓邵代小的倩人繕禀伊云諸事可以代勞大令謂邵曰爾旣無股分何得來案朦控邵稱母親不便來案遣小的抱呈大令著將張所領洋銀五百圓繳案張供稱己携往蘇州交還掣有收條呈電大令問此票如何張供稱卽付華周氏之欵問尚有三百圓如何張供稱二百五十圓寄在趙姓友人處其餘由小的收用大令謂邵曰爾旣有股分應將詳細情形明白補詞呈候核奪張押候再核○陸德元挈孩子連生投案訴稱小的在三德堂當閽人代人介紹收下洋銀三十圓藏諸家内爲車夫周長茂所見將食物向孩哄騙致被如數騙去今特投案求追連生訴稱周在八仙橋畔設攤售水果初五日將小的騙出洋銀亦被取去迨小的回家被父親重責周供稱小的在同春茶樓横街住三四年矣並未犯事供畢復極口呼冤稱孩子一定悞認小的如果騙得洋銀三十圓早己逃逸何至逗留在此以致對簿公庭陸又稱當日妻子出外獨留孩子在家以致被騙周住四十號房屋小的曾至伊處認明周供稱小的一貧如洗何堪受此冤抑求恩詳細訪查大令著將周押候查明核奪○李桂泉遣子錫元投案呈遞失單訴稱僕人吳良齋持張姓名片而來求免跟役甫一日卽被竊去象牙烟槍銀水烟袋象牙烟盒翡翠玩物棉馬褂今己獲案求卽究追吳供稱小的係徽州人向操典業友人張　跟官度日某日薦小的至李公館服役小的不甘卑賤是以將主人象牙烟槍等物暫假質錢計銀水烟袋質在虹口德和質店象牙烟槍質在本租界恒豐典己將票交還象牙烟盒在蘇州時送與友人小的至蘇州擬别尋就緒現己聲名狼藉尚求恩典格外從寛李稱此人由張士定薦來張不知向操何業德和恒豐各遣夥投案請領當本洋銀二十二圓二角六分大令著將吳押候枷號一月期滿笞責一百板飭原告向舉薦之人追還當本贓存候給領○金陵人馬炳元卽馬二炸繪控趙世昌拖欠璞玉洋銀一百五十餘圓大令訊供之下著交人保出限五日内理明昨日馬訴稱趙曾邀同業中人調處然尚少一百餘圓斷難了結况趙並非無錢顯係有心吞没趙供稱當時買伊翡翠原思獲利不圖被伊掉换孔雀翠實受其愚五月間欲向評論伊出外未歸馬稱當時職員並不在家趙向學徒賺去大令謂爾同業中向有例規著出外邀同公証人理處呈贓之孔雀翠給還○趙成齋訴稱小的在某廣貨店爲夥二次失去火油二汀大號玻璃四方兹拘獲竊賊黄天福趙茂榮送案請究趙黄同供稱小的等充挑夫包探禀稱此係積竊屢次犯案大令著將黄枷號二月笞責二百板趙枷號一月笞責一百板○鎭江人張小峰偕王費氏投案訴稱兒子被拐匪蔡洪福誘拐來滬經大老爺研訊飭傳家屬具領爲此投案請准將二子領回包探禀稱奉諭之下致函前去此二人現住大自鳴　對門某客棧有鐘表店中人與之相旘大令著覓本租界保人呈具領狀准予領回○包探禀稱竊賊劉長厚在金利源碼頭行竊蘇木經巡丁拘獲贓己交還兹特解案請訊並呈在身畔搜出之押崇二張劉供笛小的係揚州人所質者皆自己之衣大令著押候笞責一百板○包探禀稱張兩生在八仙橋左近行竊拘案請訊查得此人前在英界屢次犯案張認竊不諱大令著押候笞責一百板○湖北訟棍吳子峯匿蹟寳興里日前將捕房捐票借給葉墩山唆使投公堂妄控十六鋪南首羊毛店主謝蕙庭大令查得原被均在租界之外吳不應教唆興訟遂於昨日飭傳到案再三申斥判罰洋銀五圓諭以後不准再蹈前愆一經察出重辦不貸諭畢令押候繳到罰欵具結開釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
