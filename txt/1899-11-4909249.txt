# 1899 - 11 - 4909249

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民蕩析離居慘難言狀經各省大善士解囊饮助以物　黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑雨江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輪蓋賑欵难多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜已空篋笥茲又續付手民　前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林檣井中獨樹一幟者請臨三馬路申報館申昌書室及各書坊購取以廣揣摩可也 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二十餘年蒐求古今奇方凡一千一百餘種裒成四十卷钩元提要卓著靈效宋孫中丞刻之於前明程敬通先生刊印於後岐黃家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校警詳愼現已工竣碼洋兩元五角在申報館申昌三洋徑橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[晝兩江總督劉峴帥敦崇實學札文後]  
　　人才爲國家之元氣故古之治天下者於外患之侵陵内政之貧弱民情之梗頑皆未嘗引以爲大憂獨至庠序銷亡士多弇陋則爲之傷今思古拊髀興嗟蓋伊古以來從未有人才不興而國家可以久安長治者也中國承五帝三皇之治士人咸知敦崇實學歴朝鉅儒如漢之董仲舒唐之杜佑元之馬貴與皆能明體達用學貫古今自明祖定鼎南都以時文取士學者於是舍本逐末窮年矻矻但知專力於制藝而不復從事有用之學承訛襲謬五百餘年實學愈湮人才愈乏忿激之士至謂時文之害天下與古之洪水猛獸等時文一日不去中國一日不强語雖微近於偏然亦由專心時藝之人空疎孤陋不知綜核典章研求經史積日累水遂至授人以口實也今歲夏間朝廷徇楚督張香帥之奏特降諭旨歲科及鄉會試攺時文爲策論德音所布遐邇同欽雖老生迂儒不免有徘徊顧惜之意而少年英鋭之士莫不羣頌聖明以爲從此可永脱覊絆不復敝精神於無用之地中國轉弱爲强之機始於此寓焉迨八月二十六日欽奉懿旨嗣後鄉試會試歲考科考仍用制藝試帖仰窺皇太后之意或亦以考試大典祖制不可輕廢且四書題爲義理所歸宿以此取士可以觀其會通覘其底藴非必令各士子專於制藝用功也然旣有此旨薄海内外難免　會慈意以爲考試旣仍用時文試帖則歴代之史書本朝之掌故各國之政教可以不必研求而空疎孤陋之士又將儌倖於一試是則國家恐無望於復强而人才亦愈見其銷耗矣乃兹讀兩江總督劉峴帥敦崇實學札文而知大臣之用心固有能見其大者焉峴帥之言曰木有根柢則枝葉並茂水有淵源則支流自長如各士子平日講求經史及掌故時務知古知今有體有用得諸心者應諸手以所誦習者發爲文章精采異常無難掇巍科而登顯仕坐而言者起而行卽以文章施之經濟挾持有具必能作循吏而爲名臣條貫相因是皆中學中事至於西學多門足爲中學之輔各士子自就資質所近兼習取益以成通才爲國楨幹是則本部堂所厚望者至書院山長並須聘請名師兼課經史掌故時務不得僅以制藝試帖塞責以誤人子弟云云嗚呼峴帥此札殆能觀其會通雖不薄時文而仍不爲時文所束　　者苟能體此意以講求經世之務則積愈厚而發愈光空疎孤陋之　亦何自來哉雖然　爲推而論之夫四部之　與時遞嬗六經爲聖賢義藴所留不廢江河昭埀萬古子書析理精而述情顯其所議論頗足以救一時之弊然詭解橫恣亦爲識者所譏若欲探萬世之興亡明列朝之治亂益人神智而增人識見者惟史最爲今日當務之急張香帥勸學篇所論讀史之法凡事實擇其治亂大端有關今日鑑戒者考之無關者置之典制擇其考見世變可資今日取法者考之無所取法者略之夫能如此講求史學方足致用通今而不蹈拘墟之陋習然後旁及本朝之掌故各國之政教庶能一以貫通深造自得是則考試卽仍用時文而空疎孤陋之弊固可除呌囂浮薄之習亦可免矣而人才安有不興國家亦安有不强也哉 
[本館接奉電音]  
　　昨日上午京師飛電傳來上諭一道敬謹譯登○十一月二十八日奉上諭現在朕躬違和所有年内及明年正月應行升殿一切筵宴均著停止明年正月初一日朕親率王公百官恭詣皇極殿在皇太后前行禮欽此 
[法禍可弭]  
　　香港循環日報譯西字報云法人索取上海四明公所一事由總領事白藻泰君督率戰艦親赴金陵迭次與南洋大臣劉峴帥商議數月以來未遂所欲遂致書峴帥聲稱前議增廣之界若能放鬆一二此舉卽可告成否則本領事不能自專須瀝情具奏法廷聽候命下峴帥仍執前議不肯略予通融但局外旁觀默窺其隱大約此事指日可了蓋法領事此舉不過藉口法廷將就了結免貽虎頭蛇尾之譏則峴帥雖不肯低首下心亦斷不致因而决裂然自中東和議成後中外大臣辦理交涉事宜每每藉口覊縻曲爲遷就凡外人有所要挾無不唯唯遵從從未有如峴帥之堅持不屈者今果能戢强國之威便之俯首帖耳苟非老成謀國曷能成此洵乎皎皎錚錚者哉 
[被劾風聞]  
　　金陵采訪友人云江南某大憲以　用私人之故被言官參劾刻已欽奉電諭申飭並著明白覆奏至道路傳言則謂某大憲已奉旨開缺遺缺卽以鄂督張香帥調補然確否未敢必也 
[撫軍求雨]  
　　江西訪事友人云入冬以來天氣亢旱豆麥受傷府縣各官爲民請命歴經設壇求雨迄未渥沛甘霖撫憲松鶴齡中丞心竊憂之特於本月十四日竭誠齋戒率各官赴萬壽宮焚香祈禱並禁屠宰以冀感格天心未知果能甘雨隨車否也 
[添設郵局]  
　　昨日揚州訪事人貽書本館云揚城爲數省通衢南北孔道鉅商碩賈薈萃如雲近以通行小火輪船地方更形繁盛前聞赫總税務司擬在揚屬一帶創設郵政分局祗以未見明文不敢信以爲實兹者揚州府署奉 
 
 

Page 2

 
 
到常鎭通海兵備道長久山觀察五百里排單札開准鎭關税務司法函開奉准創設大淸郵政官局遵辦在案兹又奉總税務司來札飭於揚州淸江浦兩處推廣郵政擇地設立分局等因查該兩處現在通行小輪船往來利便亟應遵辦除派洋司事前往淸江揚州兩處察看情形布置一切現該司事已先往淸江約十一月初旬淸江可以開局然後由淸江至揚再行擇地開辦惟旣設郵政官局所有民信局自應照章赴局掛號將包件由局轉交小輪船寄帶不得私行遞寄請煩移咨淮揚道轉飭所屬一體遵照等因准此除禀詳兩院曁移請淮場道飭屬遵照外合亟札行札府立飭所屬遵照等因府尊沈碧杳太守接閲之下除隨時呈繳排單外立卽飛飭江甘兩邑宰曁外六縣一體凛遵出示曉諭某日洋司事倭士卜君已由浦南下拜會地方官晤商一切隨擇定鈔關門内埂子大街佛照樓客棧對門某姓平房賃爲分局鳩工庇材略加修飾擇期本月某日開辦二十四日城内各民信局已相約至郵局會議矣 
[會訊兇棍]  
　　松江訪事友來函云郡城場家橋迤西硝皮匠陸升堂兇棍也去年刃斃翁姓閨女至慘極酷前任華亭縣趙嘯湖大令拘案訊實兩次解省覆勘陸棍任意翻供經大憲發回時劉謙三大令已綰華亭縣篆提案研鞫仍一味狡展不肯實供大令乃禀請解省勘問大憲不准日前委原審官趙大令來松覆訊本月二十五日午後四點鐘時會同劉大令升堂提陸棍及証人張三姑悉心推鞫陸棍雖理絀詞窮而刁玩情形仍不稍攺飭跪鐵練半晌惟閉目呼天嗣以爲時過晚飭暫鬆刑還禁二十七日劉大令因事往南鄉倩典史文少尉隨趙大令覆詰陸棍供詞依舊遊移大令怒其刁展飭鞭荆條八百下褫去衣服加上挺棍久之始呼小人寒凛難熬乞恩放下願卽供明大令再三開導謂此案早經上憲詳細訪確汝爲正兇如據實供認辦理尚可從輕陸棍知難遁飾始供稱去年四月十六夜小人從店中出見翁女懷姑閒立門前因向索歸舊欠懷姑破口毒詈并將小人推出門外小人一時忿怒信手拔小匕首一揮適中咽喉懷姑捧頸奔回小人亦遽逃逸翌日聞懷姑已因傷身死洎靑天蒞騐時小人曾到屍塲閒看大令核之前次供請尚多情節不符之處難以定讞諭令收禁候再核辦諭畢與小尉一揖退堂大約須再行研鞫也 
[捕匪殞命]  
　　廣州訪事友人云本月十五日新基渡頭有匪徒某甲獨行踽踽被西關汛勇丁偵悉正欲掩捕甲已知覺遂爲先發制人之計立卽開槍傷及要害勇卽倒地而斃甲見勢不佳飛步逃逸不知所之旋經人報知汛弁某君爲之禀諸南海縣署翌日縣主委王大令帶同刑仵詣騐屬實卽飭備棺收殮一面飭差嚴緝兇手務獲究懲 
[皖垣火警]  
　　安慶訪事友來函云本月二十三日之夜更魚二躍時省垣御碑亭西首某姓後院所堆蘆薪中忽然烈燄飛騰幸爲鄰人所見立卽取水潑救得漸告熄不致釀成目災然附近鄉居已無不驚悸欲狂如小鹿兒在心頭撞矣當此風乾物燥之天凡居家者可不愼益如愼哉 
[蕪湖火警]  
　　蕪湖訪事友人來函云本月十六夜東門外笪家巷某姓家遽被祝融肆虐翁媪二人同時葬身火窟事後詢知失愼之故緣是夜風饕雪虐冷氣侵肌翁煴均年老畏寒臨臥將火爐携入被池一枕陶陶頗覺春生四體迨夢回燈燼忽痛極剝膚則因火爐倒翻灼穿被褥正欲取水澆救火已延及蚊帳飛繞屋梁一刹那間凶燄四副無路脱逃老夫婦遽爾雙雙火化幸比鄰灌救得法行將房屋保住不致殃及池魚同時城内高埂頭亦遇回祿之禍被災者係畫師陶姓因有白頭叔母病骨支離偎傍火爐而臥夢中偶一轉側遽爾傾覆遂肇斯災其叔母卽時焚斃而四壁所懸畫幅亦均化作刦灰惟鄰佑尚保無恙是亦不幸中之大幸矣又聞是夕南岸西瓜墩一帶亦肇火災茅屋六七家均成灰燼特因距市梢遠警鉦未能傳遍故城廂不甚聞知閲三日更魚兩躍時又聞南岸道署西南首放生池旁突被吳回所算是處茅簷櫛比環繞成村一經燃著幾如拉朽摧枯無湖縣城守營並保甲各員咸飛輿臨塲彈壓精健保衛練軍等營弁勇則更驅洋龍飛馳而至惜乎長河中亘欲渡無梁僅恃渡船過河而火已燎原不可響邇幸取水尚近百丈銀濤破空直下火勢漸漸熄滅然居民十餘家已無一幸免矣道憲吳觀察目覩被災之民啼風泣露徹夜慘呼心焉憫之次早卽命巡捕挨户施給錢米始得錢喘苟延一面傳見僚屬各官相與籌商弭火之法以南岸非店鋪聚集之所向乏洋龍每届火災惟賴北岸各水龍前來施救而龍身滯笨渡水維艱當傳諭沿河官渡每夜必有人守候一遇火災庶不致稽延時刻其近地草屋則諭令各叚保甲巡員詳細查明凡毗連瓦屋及地處通衢人烟輻湊者令卽日拆去攺造瓦屋以免災生意外想經此審愼周詳防維周至此後居民或可高枕而臥矣 
[扶桑攬勝]  
　　日本訪事友來函云兩湖督轅洋務文案兼自强學堂總辦張觀察斯洵等十三人奉張香帥諭赴東瀛觀灄河泉大操事畢後於本月二十一日乘西京丸回國○此次政府各大臣更迭後日廷又查出曩歲中日之役陣亡將士三十三員分别賞賚以勵忠魂○本月二十日乃東歴正月一號在崎各華商由三帮董事朱林陳三君率往日本各當道署賀海關停辦公事一日大小各日是商曁工作亦又相約停工蓋以誌慶賀也○長崎縣知事小松原氏英太郎内用後所遺之缺由日廷簡廣島縣知事服部氏一三轉補大約卽日可以蒞任矣○憲政黨自失政後現擬派板埂伯退助氏星亨氏石田氏貫之助小倉氏近信重罔薫氏望月氏圭助織田氏純一郎西村氏湻藏内藤氏守三小林氏憧雄等十員往關東等處游説東北一路派末松氏謙澄奥氏務市次郎菅原氏傅等三員前往 
[八閩瑣紀]  
　　福州訪事人云閩中鹽商運鹽各有疆界無相侵越所以限利源而免爭競也兹有羅壺運鹽幫葉姓赴海團購買鹽斤禀官請照帆運來閩船户某甲擅入南路鹽帮龔姓引地龔聞知將船扣留指爲私販欲禀官究辦葉出爲調停龔姓堅不允許據情禀明鹽道署未知鹽道胡觀察如何批示也○上月某日恒春茶棧被妙手空空兒竊去茶葉三十三箱事後拿獲甲乙二賊解送海防署温司馬訊究之下二賊供認茶由某丙經手售去司馬立卽籖差拘拿得主旋又誣扳林金鈿亦買一箱司馬卽籖差拘辦林本遇事謹愼鄰佑卽聨名具保司馬令賊與林對質言語不符知難誣指又扳出他人司馬洞悉其奸遂諭令將林釋去 
[靈隱鐘聲]  
　　杭州訪事友人來函云本月十八日祥雵普降次日卽大放晴光惟北檐積雪未融是夜北風異常凛冽又見散花天女飛舞庭階直至夜深始止次日視之烟户萬家已悉變爲琉璃世界誠豐年之佳兆也○前因籌補積榖由藩憲惲方伯委員四出採辦兹悉史大令在江西購得四萬七千餘石於九十兩月交兑淸楚王司馬慰祖在泰州所購則於本月初旬一律解齊譚大令汝玉在湖南所購三萬餘石日内亦均已運入倉厫是爲頭批尚有二三兩批計七萬餘石大約月内定可悉數運到矣○水亭址某姓子年逾弱冠夙喜馳馬試劍雅有滕世子之癖本月十六日徒步出城雇騎赴拱宸橋游玩行至霞灣相近地曠人稀忽發豪興猛力加鞭圉人追隨於後相隔數十武不意韁忽中斷馬逸而奔甲被掀倒于地碰破頭顱血流如注圉人急向前將甲扶起雇肩輿送之回家延傷科醫治聞受傷甚重非急切所能奏效世有好馳驟者尚其戒之 
[章江寒浪]  
　　江西訪事友人云自試士之法仍復舊制各省書院競以時藝試帖束縛英豪幾置經史掌故時務等學於不問甚或指爲忌諱噤不敢聲甚非所以挽士習而勵人才也兩江督憲劉峴帥心竊憂之札飭南昌府江訒吾太守擇通今博古之儒延主各書院講席以資表 
 
 

Page 3

 
 
率凡遇課試不得專事帖括必令策論與時文並行以求通達有用之才都人士皆深服其議○松鶴齡中丞自蒞任後示期本月初六日命駕至糧道署盤查倉庫核對册籍遵向例也 
[湓浦丹楓　　九江訪事友來函云本月某日官塲接到南昌電信知新授九江府孫太守毓駿現已到省藩司牌示卽日飭赴新任遂於二十八日禀辭屈計五馬遙臨當在指顧矣○湖口厘局一差邇由藩司札委候補府孫穉筠太守傳檙接辦太守擇吉本月二十八日由省起○九江城外設立團防局招集練勇四十名由上遊委趙靑卿守戎管帶孫衡山守戎帮帶每逢月之六日赴城内蓮花池空廠操練果能實力奉行亦足以寒奸匪之贍也 
[茸城近事]  
　　松江訪事友人云署理華亭縣典史陳少尉時夏現已一年期滿而正任蔣少尉朝琛仍留署亭林司巡檢篆故由省憲另候補典史委文少尉補來郡接署擇吉本月十九日接鈐署中書役人等紛紛叩見如儀○本月十八日夜二鼓時寒威砭骨凍雲壓簷旋見滕六君聨翩戾止扯絮搓綿漫天飛灑歴一時許卽止得雪尚未深透所願日來大沛祥霙早慰三農之望也○新任松江府濮太守自接篆以來靑浦縣汪大令奉賢縣金大令先後乘舟至郡詣府署禀見二十一日太守命駕詣各廟拈香順道閲視城垣二十二日考選代書惟放告之期則尚未定也 
[上海官塲紀事]  
　　出使髙麗大臣徐晉齋星使赴金陵謁見南洋大臣劉峴帥商議要公現已事畢前晚乘招商局江永輪船回滬登岸後仍在美界北河南路天后宮側行轅駐節聞擬在申度歲俟明春秉節赴高麗○昨日午後四點鐘時江海關道蔡和甫觀察乘四輪轎車至美界天后宮側星使行轅拜會出使高麗大臣徐星使茗談良久而别○前日爲英界公廨署理讞員鄭瀚生大令之太夫人設帨良辰大令仰承親志不事鋪張僅在署中肆筵設席萊彩承歡署中書役等人咸入内叩賀如禮 
[何必改作]  
　　英界大馬路會審公廨建設迄今已二十餘載前者江海關道蔡和甫觀察以規模狹隘倡議遷移中詳南洋大臣劉峴帥擇地垃圾橋北涓吉開工近日忽令暫停人皆竊竊私議及詢諸知其事者謂是處地居荒僻一經遷徙將來各國領事及捕房中人會辦公事諸多不便商請華官仍以舊廨爲辦公之所惟各班房尚須大加修葺俾押犯不致困苦難堪蓋西人矜恤獄囚之道也其如禁卒之如狼似虎者未能仰體此意何 
[公廨停訊]  
　　昨日禮拜二爲法界公廨會訊之期適繙譯官何世剛君别有要公飭丁禀知讞員朱森庭明府並咨照捕房停訊一期所有各案統於下期解訊 
[滬城火警]  
　　本城老北門内薩珠弄爲十二鋪所轄弄中某姓家向以製玳瑁眼鏡邊爲業前晚十點鐘後樓上潑翻火油燈霎時烈烈轟轟致兆燎原之禍其時北風甚勁延及對門修舊鞋作赤燄橫飛不可收拾地甲見之急鳴鑼報警本城各鋪洋龍陸續到塲爭先灌救道營廳縣以各巡防局員亦相率臨塲彈壓閲半點鐘許祝融氏始歛威而退計焚去門面十二幢連後進共三十間當火熾時比鄰某姓婦驚慌無措將未週歲之小孩從樓窗抛下以致跌斃傷哉 
[美界火警續述]  
　　本邑美租界西華德路火警情形昨已略登於報兹悉火起於同文書局東首第二百四十號門牌萬亨永火腿店樓上英美租界救火會各西人一聞警鐘急舁皮帶至置自來水龍頭上竭力噴救約歴一點鐘時始漸撲滅計共焚去市房七幢西至二百三十九號門牌祥茂洋貨店止東至永寳里口二百四十六號門牌某姓薙髮店止中有天福堂藥店濟和酒店同付一炬昨日起火之火腿店主某甲已被某包探拘入捕房押候解送公堂禀請訊辦矣 
[略受虚驚]  
　　前晚四更後南市萬裕馬頭某姓花衣行棧内不知因何遺火花衣堆中霎時濃烟四起火燄熊熊幾致不可收拾幸覺察尚早急卽汲水澆之移時卽熄滅然已飽受虚驚矣 
[虧倒控局]  
　　前日午後本邑南市大馬頭周建章所開恊吉煤油莊忽然倒閉共計虧欠帳銀一萬四千兩左右各債主聞信而來查檢之下祗剩學徒錢瑞章在内遂由關春芝葉祥元等赴馬路工程局控請究追局員朱森庭明府准詞飭差將錢及管棧夥王錦祥提至升堂研訊錢供小的於本年五月某日由滬北瑞昌祥廣貨店中人薦往例業業師周建章向與北市宏裕錢莊往來昨日午後三點鐘時宏裕跑街夥趙　墅來向司帳人沈慶堂言主人已逃可速將値錢貨物遷熪别處未幾莊上數人皆他往惟存小的看守王供小的向充管棧之役刻下主人不知何往棧中祗存煤油三四十箱求鑒明府著捕頭王榮培帶去管押捕房候查明覆訊 
[索欠控局]  
　　本埠商業報館開設以來未及一月已虧欠印工房租及各訪事人押櫃銀兩館主無可支排以致背人逃逸不知所之昨日館中經理人葉薇生行至西門外途遇訪事人賴某向索前欠一味支吾遂被扭入是處巡防局禀請究追局員呂德甫二尹諭令局差嚴加看管飭賴補遞禀詞靜候訊核 
[二尹捉賭]  
　　前日榜晚五點鐘時裏虹口圓通寺巡防局委員劉穆庭二尹督率局勇至胡家憍沈家灣一帶捉賭豈知各賭徒消息靈通皆已聞風逃逸二尹無奈怏怏回局甚矣賭徒之神通廣大○賭徒潘有祥前在南市公義馬頭設攤誘賭被廿三七鋪局員邵子怡二尹查獲帶回訊責開釋時諭令攺過自新詎料甫二日故態復萌依然在當街誘人賭博適爲秦某查見拘解局中由勇丁禀知邵子怡二尹飭管押候訊 
[管押候懲]  
　　應文森應桂馨父子兩人因掯匿馮賡生之道契經馮母控諸英租界公廨讞員鄭瀚生大令提訊之下應父子一味挺撞大令大怒立卽備文解送蘇松太兵備道轅請爲究辦道憲蔡和甫觀察將應父子發上海縣署管押候比到縣後縣主王欣甫大令卽發典史署管押佤示 
[善氣彌綸]  
　　日前本館協振所承種福子交來銀二百兩正囑助山東振欵求庇佑長孫無災無難壽命延長又沈大善士祖蔭以本月二十八日爲鞭少君嵩齡週歲之期承各親友寵贈禮物理宜設筵欵特因念徐海災狀甚重助來洋銀五十元爲諸君造福又會稽嘯吟阮蔭齋賢昆玉以來歲新正爲其章太夫人六旬榮慶因念江北淮徐海各屬災情可憫特遵慈命助來小洋銀一千角合計大洋銀九十六元二角又力不從心人以二公子採芹之喜將筵資移助山左及淮徐海各屬振欵由全盛局交來小洋銀合成大洋銀二十六元又裕康土行交來蕪湖義和泰土棧助徐淮海振捐洋銀八十八元又補過子助洋銀二十元又福州錢公館交來沈葆臣大善士求病速愈助赤金耳挖一枝計重四錢一分七厘兑見洋銀二十元零二角又朱時颿司馬以今秋大衍之慶節省筵資助淮徐振捐洋銀五十元又如皋力不從心子助洋銀五元又無名氏助洋銀五元六角又無名氏助銅洋三元當此朔風凛冽天氣嚴寒之際吾儕飽食暖衣圍爐斗室猶覺瑟縮如蠶嗟彼災民蕩析流離風餐露宿其情形更有不堪設想者乃承諸大善士仁漿義粟源源而來功德所施自足感神明而動天地行見松筠並茂蘭桂呈祥德門之善氣旣盈大造之報施不爽瓜豆因果如操劵焉拜領之餘謹綴數言以鳴謝悃 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官塲紀事]  
　　福州訪事人來函云某日藩憲牌示照得署仙遊縣張兆奎調省差委遺缺以現署侯官縣大挑儘先知縣易簡調署所遺侯官縣缺卽以調補是缺之劉玉璋飭赴新任又建陽縣南槎巡檢陳乃昌病故遺缺輪應誠用從九品李報春署理 
[皖江課士]  
　　安慶訪事人來函云省垣敬敷書院每月除官師兩課外又有四季加課例由撫憲命題兹將冬季經古課題錄左釋界磁鍼所指之北極與地球之北極有少差其理安在橢圓太小徑求周説問國語内政可仿行否書漢書游俠傳後又本月二十一日敬敷書院首府課題孟子曰舜之居深山之中三章賦得深叢見孤羆得叢字五言八韻 
[禁止行車]  
　　漢口訪事人云漢陽城廂内外自行東洋車以來日漸加多府尊余太守堯衢以地窄人稠殊多窒礙現已出示禁止不准拉行不知若輩能否遵諭也 
[虹橋瑣語]  
　　無錫銅工金錫才在鐵路總公司工作昨日偶不留神從高墮下竟至徧體鱗傷奄奄一息旋經人舁送同仁醫俒求治未知能免隆命之憂否○前晚六點鐘時有英國某兵輪船水手數人乘車至裏虹口密勒路南京里口粤鴇所開某妓院尋歡對門鳳和樓小茶肆内某甲見之信口揶揄百般輕薄各水手聞而大怒擁至茶肆將茗具盡情擊毁茶肆主忿甚喚集巡街捕多名將各水手拘入捕房未知若何辦理也 
[法界瑣聞]  
　　有陳九錫者向在公館馬路迤西開設大茂烟店祗以命途偃蹇闔家忽患瘋癲醫治無功相繼逝世祗存年逾七旬之老母賃居八仙橋西首顧家宅屢被偷兒所算迭次失物從未破案前晚又有賊穴壁而入竊去各物遂開單投報捕房翌日經包探在永安街慶和鐘表店查獲報時鐘一架詢之店主則稱向近處某小烟館買來包探以烟館主慣窩匪類遂往盤詰稱係積竊某甲所爲現在其人已往蘇州因將人贓一併帶回捕房捕頭著卽交人保去限五日内將甲交出以便解送公堂禀請訊究○韓國恒前投法界公廨控大興茶食店主馬廷柱馬俊之弟兄借洋五百七十元圖賴不還經前讞員鄭景溪大令諭令交人保出勒限理償迨後朱森庭明府查閲接管卷迭次研訊牽涉袁際堂由縣署移提到案屢訊不法韓遂赴道轅上控蔡觀察批仰法界會審員提集人証秉公研訊押追具報明府奉札後飭提原被復訊又牽涉某甲爰判令將欵攤派韓以訊判不公抗不遵斷明府惡其刁狡申斥再三迄今案懸未結前日韓復赴道轅上控矣 
[上海縣署瑣案]  
　　金秋如倩人舁至縣署呼寃前晚王欣甫大令升堂提訊地保沈秋堂供稱小的查得金秋漁向堂兄秋如借錢不遂糾人攫取棉花秋如向之阻止致被戳傷其堂叔秀喬在塲解勸亦遭毆辱爲此將行兇之金秋漁帮兇之孫介木並兇刀解案請辦金秀喬供秋漁秋如均係堂姪伊等因攫花起釁馴至爭毆小的往勸被秋漁之黨擊傷額角叩求究辦金秋如傷勢甚重噤不能言由其子銀銓供稱向與堂叔秋漁合宅而居前曾借去洋十四元迄今不還昨又向父親借洋不允紏人將棉花强行攔取父親各之攔阻被戳受傷求恩騐究金秋漁供堂兄秋如有田三十餘畝理應輪當梱保伊央小的父子代辦至今十餘年每年應出貼役錢二千七百文分文未付前借伊洋十四元另立借票近日親戚喬姓向小的借洋小的爰向秋如索取貼役費以便轉借與喬秋如不肯付給喬卽唆令小的搬取棉花由喬雇得七人前往秋如卽將小的兇毆旣而自知事不得了在竹笆上擦傷誣指小的行兇叩求鑒察孫介木供小的素業耕耘昨由喬姓雇往挑棉花嗣見兩造互毆因向解勸並未助毆大令飭仵騐得金秋如額上傷勢甚重伊子銀銓禀稱自願舁回醫治大令准之又騐得金秀喬頭上受有微傷叱將金秋漁重笞四百板收押孫介木掌頰二百下斥釋候秋如傷痊覆訊○陸學仁控胞弟陸學文獨吞公産前經襄讞委員李二尹傳案研訊諭令學文津貼學仁錢若干學文堅不遵斷前晚又由襄讞委員馬明府提訊學仁供先人遺有裕泰猪行今被胞弟學文據爲已有求恩公斷學文供稱光緖初年已經析箸此行與伊無涉明府申斥數言諭令學文遵照前斷先繳銀若干如敢違延定干嚴比兩造遵諭而退○天津人趙學瑞控徐信泉等虧欠貨銀馬明府提訊之下趙供由北省載運油豆來申托裕記號主徐信泉等代銷裕記號今已倒閉被欠銀八千七百餘兩聞裕記號並非虧本實被徐與號夥葉梅生顧雲松等三人匿銀二萬餘兩昧良倒吞求賜究追徐供裕記非職員獨開尚有股東今號已倒閉欠趙銀兩求寛限淸理葉顧同供在裕記爲夥號内銀錢出入皆不與聞明府限徐等於十天内先措繳銀二千兩再核飭具限狀槪行交保出外料理 
[英界公堂瑣案]  
　　前晚美界火警時匪人趙永全王金坤張阿福李阿福等混至火塲乘間搶取某火腿店搬出之火腿飛步逃遁適爲包探費阿銀所見扣住盤詰趙等囁嚅不知所對因卽帶入捕房昨晨連在火塲搶取毡帽之趙永生解案請究趙永生王金坤張阿福李阿福同供當時小的等同往閒觀見有火腿四只遺棄於地是以拾取不敢强搶趙永生供此帽由他人搶得小的向之奪取本欲送至捕房卽被費探獲住署理讞員鄭瀚生大令商之巴繙譯官判將趙永全等四人各責一百板趙永生責二百板贓暫存捕房候各失主認領○包探石金榮拘解泫氓陸寳南到案禀稱昨日此人强曳鄉人沈銀官至某茶肆訛詐洋銀六元沈正欲脱衣典質適爲小的查知是以送案請究沈投案訴稱小的與陸素不相識前日相遇忽欲索借洋銀聲言如不允許須以老拳從事小的孫　難鳴苦難應付正擬典衣幸由包探查獲叩求究辦陸供沈曾欠小的洋銀迄今未還故向索取並非訛詐大令判責二百板○流棍王仁安前因訛詐遞籍今又濳來滬上被包探顧阿六查見送案請訊王供寗波東鄉人不敢肇事叩求免辦大令判責二百板管的二月期滿之後仍遞回原籍○竊賊洪德福竊取袁錦齋家綢棉袍一件由包探石金榮緝獲人贓送案請究哀投案請領失贓洪供小的落魄無聊不得已而出此下策大令判責二百板贓給還失主○鞋匠唐寳山竊取陳童茂家報時鐘一架縀鞋一雙報捕後由包探李星福查獲起到原贓昨晨解案請訊陳投案請領失贓唐供行竊是實後當痛攺前非大令判責二百板管押一月贓給陳　領○小竊張阿三掩入翁連桂家廚房竊取木桶一口被包探陳金標查獲拘入捕房昨晨送案請辦翁投案領贓張供　　　　　　以致作此不端之事大令判責二百板管押二月○張永金在租界中賣牛奶未向工部局領照由包探金阿三查知以其不遵租界定章送案請訊大令略詰數語判罰洋銀十元並飭補領捐照○賭棍周金生在天后宮前設攤聚賭由四百八十四號華捕送案請究周供偶然游戲不敢聚賭大令判責二百板管押三月 
[美界捕房紀事]  
　　前晚小竊李永昌混入狄思威路某姓家竊取衣服及米旋由包探胡瑞龍查見解入捕房押候解送公堂禀請究辦○無賴沈阿玉前因犯案遞解回籍今又乘某輪船至滬匿跡裏虹口某里内昨爲包探胡瑞龍所見立卽拘入捕房押候解送公堂禀請究辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年十一月十一日京報全錄]  
　　宮門抄○諭旨兩道錄前○燕督裕奏爲審明逆倫重犯按律定擬摺○提督王奏爲接署總兵日期摺○皖撫鄧奏爲查閲安省營伍片○燕督裕奏爲預籌來年永定河備防稭料摺○湘無俞奏甄别知縣留省補用片○十一月十一日内務府國子監侍衛處値日無引工見○肅王等因伊子謝賞翎縀恩○帛公專摺因伊子謝賞翎縀恩○崇光續假十日○良培續假五日○姜桂題預備召見○掌儀司奏十三日十五日祭奉先殿澤公瀾公行禮○召見軍機姜桂題○○頭品頂戴直隷總督奴才裕祿跪○奏爲審明逆倫重案按律定擬恭摺仰祈聖鑒事卷查定州民婦楊郎氏挾嫌謀殺親姑楊宋氏身死一案前據該州禀經批飭提省審辦嗣據署臬司覺羅廷雍督同保定府知　　　本審　　　　　　榮祿因値駐津飭委藩司代審無異未及核辦卸事遞移前來奴才逐加確核緣楊郎氏籍隸定州已死楊宋氏之子　　　兒自　聘娶楊郎氏爲妻平日夫婦不睦楊郎氏素性悍潑時與伊姑楊宋氏爭吵屢經楊黑妮兒教誡不悛光緖二十四年閏三月十五日楊宋氏因楊郎氏懶做午飯訓斥楊郎氏不服出言頂撞碭宋氏將其毆置楊郎氏用頭碰撞楊黑妮兒由外回歸瞥見喝阻楊宋氏忿説媳婦不孝情理難容卽令楊黑妮兒遣人用車將其送交母家休棄楊郎氏父兄不肯收留勸解一會仍用原車拉回楊宋氏聲言日後如再違犯定將楊郎氏呈送忤逆隨後楊宋氏時常吵閙楊郎氏忍氣未較是月二十日早楊宋氏無故向楊郎氏辱駡楊郎氏分辯楊宋氏欲將楊郎氏送官楊郎氏憶及伊始屢次尋釁立意不令安生到官亦是一死起意將楊宋氏致死洩忿因恐被人撞見不敢動手假意向楊宋氏磕頭完事楊黑妮兒困在隣村傭工其分居别院胞兄楊白妮兒赴集賣布均未料及謀害是日晌午楊郎氏見楊宋氏走進東屋乘其不防用手掐住楊宋氏項脖側身撳按倒地楊宋氏年老力衰被搯昏迷不能聲喊楊郎氏順取紡綫木錠將楊宋氏右耳竅很力紥傷楊宋氏立時殨命楊郎氏因恐楊黑妮兒告官治罪用靑洋布手帕圍繞楊宋氏項頸假裝在布機上自縊形狀楊宋氏扶起楊宋氏上身喊救經鄰人楊瞎撞　聲趨視楊郎氏揑稱楊宋氏自縊解救無效嗣楊曰妮兒回歸楊黑妮兒亦聞信赶回查看楊宋氏右耳竅血出並非自縊楊黑妮兒等痛母情切向楊郎氏逼問致死根由楊郎氏不能隱瞞吐露實情報州騐訊禀經批飭提省審辦該犯婦楊郎氏懷孕業已五月飭傳官醫穩婆診騐屬實審供前情不諱查律載謀殺夫之母已殺者凌遲處死又例載犯婦懷孕罪應凌遲處死者産後一月期滿卽按律正法審辦逆倫重案如距省在三百里以内無江河阻隔者於審明後卽恭請王命委員會同該地方官押赴犯事地方卽行正法若距省在三百里以外卽在省垣正法又婦女犯該斬梟著免其梟示又子婦毆斃之案如犯夫僅止不能管教其妻實無别情者將犯夫於犯婦凌遲處死先重責四十板看視伊妻受刑後於犯事地方枷號一個月滿日仍重責四十板發落各等語此案楊郎氏素性悍潑因親姑楊宋氏屢次訓責主使休棄且欲呈送忤逆輒敢挾嫌將楊宋氏謀殺身死實屬行同梟獍楊郎氏合依謀殺夫之母已殺者凌遲處死律擬凌遲處死查犯事地方定州距省在三百里以内第有淸水河孟良河阻隔該犯婦懷孕已經五月應照例俟産後一月期滿卽在省垣正法係婦人免其梟示此外訊無起釁别故及知情同謀加功之人應毋庸議楊黑妮兒當其妻楊郎氏謀害親姑楊宋氏斃命雖在鄰村傭工不知謀情惟平日不能管教其妻致釀逆倫重案應照例將楊黑妮兒押赴市曹凌遲處死重責四十板看視伊妻楊郎氏受刑後發回犯事地方枷號一個月滿日仍重責四十板發落除備錄供招咨部外所有審明定擬緣理合恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此○○頭品頂戴署四川川北鎭總兵記名簡放提督奴才王鴻發跪奏爲恭報奴才接署鎭篆日期叩謝天恩仰祈聖鑒事竊奴才光緒二十四年七月十九日在彭山　縣江口防次接護四川總督臣文光行知署川北鎭總兵吳奇忠因病開缺所遺總兵篆務奏委奴才署理等因遵將防營事務交淸卽行起程於八月十八日行抵保寍府川北鎭城隨據鎭標中軍遊擊馬應喜將封存川北鎭總兵官關防一顆曁鎭務事宜齎交前來奴才卽於是日恭設香案望闕叩謝天恩祇領任事訖除循例恭疏題報外伏念奴才山左庸愚知識謭陋由武童投効陝西軍營出師甘肅新疆伊犂等處攻剿回匪復派辦理海防疉沐鴻恩洊保記名簡放提督並換濟里杭阿巴圖魯勇號賞加頭品頂戴換戴花翎荷聖恩之逾格實感戴以難名嗣奉調來川辦理馬邊夷務涓埃未報悚惕時深兹復仰沐殊施署理川北鎭總兵篆務受恩愈重　報愈難竊查川北界連秦隴路達荆襄幅員甚爲遼闊巡防彈壓在在均關緊要奴才自維駑鈍懼弗克勝惟有勉思策勵益矢愼勤武備必實力講求營伍則認眞整飭凡營務邊防緊要事宜隨時隨事禀承護督臣妥籌辦理總期軍民和輯轄境乂安以仰答高厚鴻慈於萬一所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○鄧華熙片再臣欽奉諭旨查閲安徽營伍遵於閏三月間自省起程按閲皖南水陸制兵防勇各營回省後接閲省標各營當經具摺奏報聲明待至秋間往閲皖北一帶在案兹查皖北鳳頴泗等屬地方水災之後春雨傷麥秋糧又復歉收賑撫尚未能停宵小時虞竊發均賴分布兵勇彈壓巡防勢難調集閲操以致　此失彼省城練軍營隊現在挑選攺操及創設武備學堂各事臣須親自布置現又未便遠離所有皖北各營擬請暫行展緩以俟來歲春間體察情形再行前往認眞校閲以整戎行謹附片具陳伏乞聖鑒訓示謹奏奉硃批著照所請欽此○○頭品頂戴直隷總督奴才裕祿跪奏爲籌辦永定河來年備防稭料恭摺仰祈聖鑒事竊查永定河兩岸大隄計長四百餘里全係沙土每届大汛溜勢趨冋靡定險工林立專賴稭料應手隨時搶餉經前督臣那彥成奏准於歲修料物之外每年添購稭料二百四十萬束以資防護又歲搶修各工稭料因近隄所産稀少須從遠處購運經前督臣顔檢奏准每束加增運脚銀二厘五毫歴次遵照辦理在案兹據永定河道陳　滋詳稱本年凌伏秋三汛河水疉次盛漲帶叚紛紛蟄陷備防稭料動用無存仍請照案購辦稭料二百四十萬束分儲各工以應來年要需沿河地畝水冲沙壓産料甚少必須遠處購運應照章添給運脚銀兩等情具詳請奏前來奴才覆核無異合無仰懇天恩俯准照案添購來年備防稭料二百四十萬束每束運脚銀一分五毫共需實銀二萬五千二百兩又歲搶修稭料加增運脚需實銀八千五百兩一併全數撥發以濟工需俟奉旨後奴才當飭藩司設法籌撥給領責成該河道督率廳汛各員趁此新料登塲赶緊照數採買分撥工次核實騐收備用所有籌辦永定河來年備防稭料緣由理合恭摺具奏伏乞皇太后皇上聖鑒謹奏奉硃批該部知道欽此○○俞廉三片再查定例道府州縣保歸候補班人員予限一年察看甄别等因歴經遵辦在案兹查候袜知縣陶譽光年二十九歲係浙江會稽縣人光緒二十三年八月二十二日到省連閏扣至二十四年七月二十二日一年期滿例應甄别臣在藩司任内會同署臬司夏獻銘詳加察看該員陶譽光篤實明敏奮發有爲堪以照例補用除咨吏部查照外謹會同湖廣督臣張之洞附片具陳伏乞聖鑒謹奏奉硃批吏部知道欽此 
 
