# 1917 - 158 - 4915924

 

Page 1

 
 
   
 
 

Page 2

 
 
時評 
[治亂（冷）]  
　　或問今後之治亂如何對之曰觀於往事而可知矣以治醫亂則亂可愈以亂醫亂則亂益加甚而已矣今日之解散國會以求罷兵者是以亂醫亂之策也 
　　反對者必激動得志者必逞能有野心者必聞風而效法此三種之亂源也有此三種亂源以相組織於是自爭自殺自謀自陷之機層出而不盡國中之亂乃如燎原矣 
　　以前之亂尙爲有法之亂以後之亂我恐將入於無法之亂以人人盡知亂固以勝法也命令 
[六月十二日大總統令]  
　　代理國務總理外交總長伍廷芳呈請辭職伍廷芳准免代理國務總理兼職此令 
　　又令國務總理李經羲未到任以前特任江朝宗暫行代理此令 
　　又令上年六月本大總統申令以憲法之成專待國會開國五年憲法未定大本不立亟應召集國會速定憲法等因是本届國會之召集專以制憲爲要義前據吉林督軍孟恩遠等呈稱日前憲法會議及審議會通過之憲法數條内有衆議院有不信任國務員之决議時大總統可免國務員之職或解散衆議院推解散時須得參議院之同意又大總統任免國務總理不必經國務員之副署又兩院議决案與法律有同等效力等語實屬震悚異常考之各國制憲成例不應由國會議定故我國欲得良妥憲法非從根本改正實無以善其後以常事與國會較固國會重以國會與國家較則國家重今日之國會旣不爲國家計惟有仰懇權宜輕重毅然獨斷將參衆兩院即日解散另行組織俾議憲之局得以早日改國庶幾共和政體永得保障等語近日全國軍政商學各界函電絡繹情詞亦復相同查參衆兩院組織憲法會議時將一載迄未告成現在時局艱難千鈞一髮兩院議員紛紛辭職以致迭次汧會均不足法定人數憲法審議之案欲修正而無從自非另籌辦法無以慰國人憲法期成之喁望本大總統俯順輿情深維國本應即准如該督軍等所請將參衆兩院即日解散尅期另行選舉以維半冶此次改組國會本旨原以符速定憲法之成議並非取消民國立法機關邦人君子咸喻此意此令 
專電 
[北京電]  
　　解散國會令本方樞屬草祇及改選未明言解散張勳閱後不滿意帶回後再命府秘書修正將各督前呈叙入較原稿增三之二張今晨見令後已通電皖奉等省先將獨立取消（十三日下六鐘） 
[北京電]  
　　江朝宗帶津之稿有二一即此令一總統辭職文張云如是與我宗旨相反何必呌我來總統旣無誠意祗得回徐不管江歸直逹故改用通電表示（十三日下六鐘） 
[北京電]  
　　昨晚八時半夏壽康等自津歸報告李不允於國會未散前來京副署張則警告如命令當晚不下則通電不負責聽各軍自由行動段處雖亦託曾毓𡻎轉致曾以段必不允辭遂毫無辦法元首以時間只此半夜異常焦急即召集王士珍陳光遠江朝宗吳炳湘及自津歸之夏壽康等已辭職之饒漢祥及各部次長與各諮議顧問均召及適姜桂題到京力任調停晚九時半開議夏等主張仍與伍商即派人赴伍處朝樞但言速請批准辭呈以便出京此層難辦黎在鄂時之舊人主張將各部次長一律加總長頭銜遂以副署次長皆不允鄂舊部乃又主黎辭職言如可辭不必待至今晚總之命令不能不下於是提及另覔代理辦法衆目相嚮遂推江朝宗江力辭以爲伍李段王皆不肯爲我又安可衆以時已二時半咸思歸意力以大義責江江乃慨諾三時半始將令發印鑄局令下已天明（十三日下午一鐘） 
[北京電]  
　　張偕李今日下午二時半到京將磋商其餘條件並爲李斡旋一切（十四日下午三鐘） 
[北京電]  
　　張三時到軍威森嚴一點前警道前門行人均繞避府派蔭昌等爲衛隊軍樂歡迎至南河沿張本寓駐節沿途滿鋪　土宋孫後無此盛者（十四日下午四鐘） 
[北京電]  
　　各脫離中央關係省將宣言取消並撤回軍隊擁護黃陂（十四日下午三鐘） 
[北京電]  
　　升允楊度孫毓筠等在津懇張即要求赦啻犯並商某問題張允赦事必辦到日内或再有令下（十四日下午三鏱） 
[北京電]  
　　李因人反對聲言來參善後非必組閣（十四日下午三鐘） 
[北京電]  
　　江朝宗主給議員歲費兩個月（十四日下午三鐘） 
[北京電]  
　　張主府秘長由院秘長兼舉薦李盛鐸已得李九承諾（十三日下午六鐘） 
[北京電]  
　　
交通研究等派開始攻擊李内閣對於彼之閣員如外交梁敦彥財政張鎭芳内務袁乃寛陸軍雷震春海軍薩鎭冰農商李鐸盛敎育蔡儒楷等皆表示不滿第二重政爭漸起（十三日下午五鐘） 
[北京電]  
　　張到往南河沿宅明晨進府李即住府中關於政局今日無表示李張等議在京津間添練四十營張鎭芳爲財政即以此北洋派暗反對極烈（十四日下午七鐘） 
[北京電]  
　　西南與中央密電往復日必數起（十三日下午鐘） 
[北京電]  
　　聞長江布置將就妥協（十三日下午五鐘） 
[北京電]  
　　兩院議員徽章警廳將派警追繳（十三日下午五鐘） 
[北京電]  
　　伍昨夜率子乘津車赴山海關避暑有二議員隨行（十中日下午四鐘） 
[北京電]  
　　李内閣津派多不服從 
 
 
 

Page 3

 
 
現由張其鍠四出疏通勸勿再示反對能否成立尙不可知聞閣員不由李選均聽張派都屬隱君子故盛傳爲凌烟内閣（十四日下午三鐘） 
[北京電]  
　　江總理囑財部將本有議員歲費及解散後旅費即日撥給一面函兩院開單向部具領警界昨向各員寓調查是否在京聞將核報人數章證可免追繳（十四日下午三鐘） 
[北京電]  
　　江朝宗昨午帶提署秘書竇炎到院屬僚均未迎謁退後發三電一致張一促李來一通電各省聲明負責引退（十四日下午八鐘） 
　　北京電聘老宣言不願長陸軍（十四日上午八鐘） 
[北京電]  
　　勳來帶有新内閣名單見黎求同意（十四日下午八鐘） 
[北京電]  
　　黎勸兩院議長勿遽出京聞吳景濂王正廷均遷寓東交民巷（十四日下午三鐘） 
[北京電]  
　　公民團案地廳决定免訴（十四日下午三鐘） 
[北京電]  
　　黎意俟李接任即定改選期先設籌備機關（十四日下午三鐘） 
[北京電]  
　　交部統計此次運兵損失呈請分飭各督照償（十三日下午六鐘） 
[北京電]  
　　昨有持張勳片至地廳保陳錦濤以廳長外出却之（十三日下午五鐘） 
[北京電]  
　　陜西來電護法軍陜北鎭守使井崧生灰日夜直薄長安城下城内軍隊響應紛擾一小時秩序即复陳樹藩逃無下落惟李根源已被害（十三日下午五鐘） 
[北京電]  
　　某部傳息川北軍與秦軍在鳳翔衝突汴陜間交通已斷郵總辦准解職鐵士蘭代（十四日下午八鐘） 
[北京電]  
　　國風報明日停版（十四日下午三鐘） 
[北京電]  
　　日田中中將八時離京赴津（十三日下午六鐘） 
[東京電]  
　　日本製鐵所創立事務着着進行與中日實業公司購買契約不日可簽字製鐵補助法俟在臨時議會通過後即可成立 
外電 
[北京電]  
　　總統解散國會一舉有何影響目下尙無所知惟一般輿論以爲總統顯爲督軍等所嚇倒所謂服從民意云者直費詞耳總統自認違背憲法而諉其過於催請解散之督軍並望未獨立各省鑒原其苦衷國會解散能否有濟時局刻難斷定如即另行選舉則必依據約法爲之然督軍增惡約法與憎惡新憲法固無稍異也如俟督軍等所指派之制憲會依照督軍等意旨擬定憲法而後另行選舉則袁世凱所造成之時局將復見於今日而南方更有理由反抗中央矣今總統之應急辦法能否使張勳滿意亦尚在不可知之列張兵又有一批行抵豐台火車停於月台前車務爲之擱置車站已爲張兵佔據四百碼外駐有英兵係依照一九一一年條約守護鐵路者今與惡漢相距咫尺乃一破格之事此外尙有一破格事卽總統一面解散國會一面居然承認國會通過李經羲任總理案之有效是已（十三日）字林報 
[北京電]  
　　預料張勳將帶兵來京合計張兵之駐京者將共有五千人而張勳所贊助之李經羲亦將聯袂偕來惟張勳繼續把持時局恐不爲其他督軍所歡迎耳段祺瑞一黨刻方紛紛運動冀段復職或以徐世昌爲總理但徐不願擔任（十三日） 
[北京電]  
　　此間接到消息陜西已起革命反對陳樹藩秦軍擊敗陳兵佔領西安陳樹藩已逃（十三日） 
[北京電]  
　　黎總統解散國會實爲左右所誤如黎堅持到底督軍等之謀終必失敗（十三日）以上路透電 
[北京電]  
　　北京日報云政府接桂滇黔湘督軍來電内稱解散國會之命令爲大逆不道之行爲未便承認（十四日） 
[北京電]  
　　協約國公使今日集議中國政局（十四日）以上德文電 
[北京電]  
　　張勳李經羲今日午後二時三十分入京（十四日） 
[北京電]  
　　入京與否成爲疑問之李經羲隨同張勳於今日午後二時半到京代理國務總理江朝宗及總統代表並其他内外官民多至車站迎接因張勳下車之際其部下之兵挨鎗警戒使出迎之人不能接近故内外人均甚憤慨（十四日） 
[奉天電]  
　　張作霖以嘗背已之湯玉麟投入張勳麾下張竟收留已甚不悅兼之張勳此次利用偕軍團獨佔漁夫之利故憤慨之度愈强 
（十四日） 
[漢口電]  
　　據聞襄陽之黎天才荆州之石星川等頗有與西南諸省取同一行動之勢王督軍因此稍加警戒（十四日） 
[奉天電]  
　　奉省昨今壓迫南方出身之人漸極猛烈（十四日） 
[東京電]  
　　活動於地中海方面日本佐藤司令官麾下之驅逐艦因護送之任務歸途駛至地中海某地攻擊敵之潛航艇内榊號受敵魚形水雷損害曳至附近港灣船員之中略有死傷目下正在調查敵之損害亦未明（十四日）以上東方通信社電 
戰電 
[倫敦電]  
　　泰晤士報載稱倫敦昨接消息謂希皇康斯丹丁行將禪位與次子亞力山大現信協約國將承認解决現局之方法聞協約國已佔據柯林士地峽未受抗拒（十三日） 
[雅典電]  
　　希皇康斯丹丁已禪位與其子亞力山大（十三日） 
[雅典電]  
　　協約國所派駐希大員約拉爾氏謁見希首相柴米士氏代表保護希臘之各國要求希皇康斯丹丁遜位並於皇太子外指定一繼祚者柴米士氏答稱彼固知協約國絶無私心而志在重行組合希臘受憲法之保護且允俟與前任首相開御前會議後再以希皇之决議通報會議後希首相卽宣布希皇决議遜位協約國之兵均歸約拉爾氏調遣奉命非候希皇宣布决議後不得登陸（十二日） 
[巴黎電]  
　　雅典電稱法軍已在柯林士登陸英法軍已入齊薩萊（十二日） 
[倫敦電]  
　　敵飛機約十五架今晨十一時左右飛過伊山克斯海濱向倫敦進發以炸彈擲擊倫敦東端死傷人數今尙未悉抵制飛機砲曾轟擊敵機且有英飛機多架正在追擊（十三日） 
[華盛頓電]  
　　德潛艇一艘擊沉美國武裝商船貝特洛拉愛特號船中之人有二十名分乘二小艇得救餘均不知下落（十三日） 
[倫敦電]  
　　西班牙檢查甚嚴故國中時局眞相殊難確悉逹土氏代前内閣因非極要之舉但自由黨爲受德國唆使之陸軍黨推倒則頗有關係逹土氏之政策主守完全中立（十二日） 
公電 
[倫敦留學生代表電]  
　　中華新報轉各報館鑒留英學生皆一致擁護約法與國會請議員與各省卽組織臨時政府與聯合軍聲罪討賊倫敦留學生代表石瑛等叩 
要聞一 
[解散國會命令宣布時所聞]  
　　今晨（十三）一鐘餘得公府消息言改選國會命令已於十二鐘蓋印卽行發表并連續有代理總理伍廷芳准其辭職又令特任江朝宗代理國務總理此次改選命令卽由江朝宗副署當有人赴印鑄局取閱命令據稱命令尚未發下惟局中排印工人均已奉局長命在局守候未許散工大約今晨當有緊要命令發表及俟至二點三十五分命令始到印鑄局云云聞此命令本由天津議定後送京發表昨日下午四時許公府尙未接到復電各方甚爲沉悶後至六鐘以後夏鈕諸人已由津回此事已有辦法矣又聞李仲軒不肯副署解散命令而張勳之意主張不須副署即以陸海軍大元帥名義發表便可伹聞大總統仍不以此主張爲然張氏又有對於解决時局第二層辦法總統初聞張第二層辦法亦頗贊成本欲次日照辦後有人謂宣告戒嚴亦須經國會同意遂又中止當此危機四伏無可爲計之頃總統之焦急外間謠諑之紛傳已覺難堪而天津方面又頻以電催迫急於星火一時進而獻策者實繁有徒有謂警備總司令依據戒嚴法有禁止集會之權可以禁止國會集會爲無形之解散者有謂現在伍總理已辭職内閣無人可以由大總統自行宣布命令者有謂黎黃陂有海陸軍大元帥之職權可以自由宣告戒嚴而宣告之後即可以徑行停止國會集議者種種笑話無奇不有而實際無一可行據天津電話李經羲始終未肯副署或有主張另行任命新代理國務總理者然伍氏去職後閣員在京者已無二人而按之法律代理部務人員又無副署之權故另尋替死鬼大非易事因此某方面有主張元首辭職者此說能行或可稍變時局恐公府方面有不願者耳昨晚京中謠傳謂代理國務總理伍秩庸氏因不願副署違法命令提出辭職姞後飄然南下云云其實伍君並未離京惟對於解散國會問題曾不改其守法之主張故昨日已閉門謝客來者一槪不見以示决絶外間謠言或因此而起耳公府中爲此問題磋商至深晚伍卒堅持不允乃准伍辭職而以江朝宗代理國務總理解散命令即由江副署發表昨晨外間頗有一種風說謂步軍統領江朝宗警察總監吳炳湘以張督調停無效將釀他變地方治安恐難維持因有向總統辭職之說嗣經詳細調查江等雖具此意尙未見諸事實故即以江氏作一時政潮萬急中之緩衝者至於江氏有無可以代理總理之資格則已無暇計及矣 
[西報論張勳之將來]  
　　十二日京津太晤士社論云（上略）張勳於彼之所爲甚屬滿意今日要求償報擬代總統居江蘇督軍之地位矣據本地所得報告稱總統之意若張勳能負責驅副總統出南京則願一承其旨意以行現總統似毫無權力禦阻張勳之要求無論關於政局或張勳個人之地位增進皆然徐州之專制魔似得任意暢所欲爲矣惟吾人覩此無忌憚之大帥以條件指揮民國總統之景象實非中國前途福利之朕兆張勳與其獨立殘暴之軍隊駐紥徐州已不合情理今來津京指揮政府國家尤屬背逆當兹國家前途正在危急之秋各謀反督軍竟以請出張勳一派之人物爲必要其愛國心更可想見若張勳果能於此時左右指揮中國之命運則此後凡有政治危機之恫嚇彼將視此爲其特職而彼與其軍隊將來回至徐州或赴南京時必愈益兇悍當無疑義在初次革命時張勳蟠據徐州其殘暴之行徑實屬笑話無可諱飾而彼之辮子兵駐紥要一横據重要之鐵道成爲一種公然羞辱之事已五載於兹鐵路須聽彼之意旨而行受彼之干預每年損失不下數萬或數十萬元若在自重之政府固早已命將彼之軍隊解散不能聽彼要求欵項類似勒索之行爲也若使張勳自信彼爲解决今日時局之人則將來必更不能駕馭張勳在徐州已時爲和平之危險物若駐南京則危險愈甚且管轄津浦路南段必將伸張其權力於江蘇全省控制揚子江口矣張勳前次曾爲江蘇將軍觀彼解除此職之情形若今復任以此職則日本政府必將有說此時吾人雖不願見外人之干預然竊以爲日政府若謂復以張勳回駐南京彼將視爲一種不友誼之行爲則誠合於理然即此舉亦不過對於張勳要求之小小阻力耳現總統毫無權力列强又牽擾於戰爭中對於張勳倪嗣冲張作霖及其他同類武人所引起之問題不能採根本之解决辦法然吾人甚望中央政府得列强爲後盾能以此輩所應受者對付之爲期當不遠也若張勳曁其同僚將領强據北方鐵路歷若干星期運兵往來視爲私人之家具而非民國以金錢營造之產者則必妨害外人之重要利益也 
[中央特别通信（八十四）（飄萍）]  
　　（六月十三早晨三時半） 
　　夏壽康等自津歸 
　　十二日晚爲止之恫嚇 
　　與伍博士最後磋商 
　　召集各部次長會議 
　　嗚呼國會與江朝宗 
　　江朝宗代理國務總理副署解散國會之命令愚於前一時已以急電報告本晚公府至天明未休息卽因此一事鬧不淸楚可憐哉全國共仰之大總統竟爲强力所刦持而出此也記其經過以誌痛悼焉 
　　夏壽康等自津歸解散國會之命令昨前兩日均以伍代理不肯副署致未發表公府無奈乃又派夏壽康鈕傳善等赴津已蓋印之令稿亦即携往津門欲請李經羲氏副署不能則請張大帥與李同來從長計議昨晚（十二）夏等自津歸述李氏决不欲於國會未解散前來京就職張氏亦决不欲於國會未解散前來京面商且曰解散國會之命令限至十二日晚爲止不能不下夏等匆匆遂趨入覆命 
　　十二日晚爲止之恫愒所謂十二日晚爲止解散國會命令不能不下者何也曰若一到十三日則各軍即自由行動此種時刻限制不能再有商量之餘地此時姜桂題都統適抵津門覩此情形危險萬狀彼乃眞欲爲調人而來者乃再三與張大帥等接洽夏等回京當晚總可辦到命令發表請少安毋躁 
　　與伍博士最後磋商夏等旣回京以此種情形陳明元首元首焦急萬分顧計無所出不得已重與伍老博士爲最後之磋商明知其無益也已而伍老之志果非常决絶且催請辭職呈文之從速批准彼可以卸責歸滬副署之事千萬謝謝 
　　召集各部次長會議伍老博士旣不肯副署異想天開乃有人主張以各部次長代理總長使速成爲國務員即以副署此項命令遂急遽召集開次長會議此種怪象可謂得未曾有討論結果次長多反對磁時不能與國務員並肩而立今乃欲於數分鐘内給速成畢業文憑專做解散國會副署命令之一種機器遭反對宜也此事又祗得作罷次長亦紛紛退 
　　嗚呼國會與江朝宗上之種種主張者之思想僅囿於現有國務總理總次長不能别開生面故卒無成看看時計已鳴一下各軍自由行動之時間至矣奈何奈何此眞與爲嵬驛上楊太眞輾轉於梨樹之下外間兵士呐喊請娘娘從速歸天同一景象愚述至此精神痛苦實有難言更有人獻計以江朝宗代理總理伍辭呈亦即批准以伍爲自已准免兼職及江朝宗代理之副署以江朝宗爲斷絶國會一縷柔絲之命令之副署公事狠熟不鬧笑話比較段總理免職令大有進步嗚呼人謂伍之看印三日乃欲一過總理之癮今江朝宗突然登臺一刀殺脫國會臺後張大帥揚袖而出李仲軒悠然而至此爲過何癮哉雖然將來政治史上總免不得大書特書江朝宗在字且時間雖短已博得代理國務總理之頭銜江朝宗於一時半被召入府至三時半仍未回宅天明矣喜而不寐可知也 
　　嗚呼國會氣絶八百羅漢走頭無路京中已不見若輩蹤跡追想袁氏時代至於今日蓋兩度矣今日之命令所以救一時一地之急元首通電亦幾聲涙俱下但一時一地之急縱獲救免而某方消息西南等處已有某種行動發生中國其自兹遍地荆棘永無寗歲乎此何人之罪也耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎總統之解散國會譚]  
　　十三日大陸報載北京電云大陸記者今日蒙黎總統接見晤談良久黎竭力聲辯其解散國會之决斷黎自知此舉違法但信此舉爲阻免流血保護外人利益保全中國之唯一辦法黎曰余之爲此未嘗不深思熟慮未嘗無慙愧余犧牲名譽事蹟但余不以一已爲念余所念者即余所視爲中國人民之最好利益也余知此令不合憲法但余所遭遇之事視合法與否之問題爲尤大余爲種種事實種種情勢所困不得不於此情勢中以謀較憲法更大之利益軍隊逼近京師人民惶擾議員紛紛辭職國會不足法數實已停會際此情形余以爲余所行者似爲最善之法余確料南方諸省必不滿意伹兩害相權取其小者余旣爲此一俟大局粗定新改府成立後余當辭職伹若余辭職而置國家於危險則余不願爲也黎否認督軍等有去黎之意黎以極誠懇之聲調自稱無論已身之命運若何必擁護共和到底不懈黎信民國决不致被推翻惟承認有若干激烈督軍心懷叵測又謂彼等今已聲明决不希圖復辟新國會選舉之際必擁護政府今國會旣已解散張勳及其他督軍行將來京助余調停彼等已允向國民謝罪彼等自知所行違法不欲再有荒謬之行動並允取消天津臨時政府撤回軍隊當黎談及督軍時頗爲悲憤但深責某某陰謀政客挑唆督軍引起新憲法中省制條文之爭　致成此次之變黎曰督軍等來京參與軍事會議不過以督軍之資格而來乃政客煽惑使其藉口於省制問題搗亂一切於是督軍等遂要求解散國會實則國會並無違法行爲余即拒絶之云云按當時閣員紛紛辭職内閣無人叚成孤立總統不得已罷免段職至是少數督軍聯合成團此亦陰謀政客所煽成該團派人四處遊說誘人加入黎又曰督軍等聚於天津時意見不能一致李經羲勸其請張勳出場調停未幾要求解散國會修改憲法之哀的美敦書送至京師余察雙方之言然後有此决斷余意余之歷史事蹟當可表明余非爲自身計亦非爲何種黨派計但爲全國人民幸福計而出此耳 
[張勳進京前消息]  
　　張勳抵津後因須待解散國會以命令發表然後來京故尙遲遲未至昨日日中解散命令總統確已蓋印並由公府電津速張之行故有張氏昨晚即可來京之說然聞伍總理仍堅拒副署此令尙難卽發則張氏决不來京張所提出之條件中聞尙有優待淸室條件須訂入憲法一條以張棄日主張測之此說自屬可信特其所注重者終在解散國會一層耳 
　　張軍北上之數與張同日啓程查確僅十營約五千人然聞其後又經續調分駐濟南及楊柳靑等處以爲後路現在全數已逹二十營人數在一萬以上其中已到京者約三千人駐宿豐台車上者又三千人餘皆分駐靑濟兩處張軍所以北來之初意不過張欲以自壯聲威然據天津方面消息則此次政潮定後張軍亦擬酌留一部分在京未必悉數還防未知事實究竟何如也張之此次北上不特身擁重兵即其署中親信亦幾全體隨行誠　其　　舉　之　事矣 
[吳宗慈等再上大總統書]  
　　國會解散已成事實兩院議員南下已早有所備預西南數省之動機亦隱隱欲動南北分裂之慮美人且代我危之而兩院議員吳宗慈等出京之後即上書大總統頗有道及個中情狀之處兹聞吳等頃又上大總統書其文曰大總統鈞鑒日昨上書計逹現在叛徒因内部紛爭外交干涉西南仗義勢已窮蹙大有不可終日之勢若大總統能堅持不爲所動再逾旬日必行瓦解或謂張兵入京若不遷就必有禍亂此可無慮蓋京師軍警旣不欲與叛徒抵敵則以曹錕之力欲爲禍於京師何爲而不可乃屯兵經旬逡巡而不敢進則其不敢冒大不韙以招外人之干涉而起西南之反抗可斷言也張勳旣不肯追隨倪張聲言叛逆乃敢爲曹錕之所不敢爲此情理之所必無者乃叛徒爪牙布滿京邑藉此以爲恐嚇其事甚明但望大總統臨之以鎭靜則宵小無能施其技矣若國會則爲一年起義結果南北罷兵兩大條件之一此時若以非法解散是無異取消上年罷兵條件而與西南宣戰西南能忍受乎西南仗義執言將何辭以對是促南北之分裂也若以法律而論政府權能皆爲約法之所賦予約法所未賦予者而擅爲之是爲叛國不須帝制自爲乃爲叛也而論者乃謂約法無解散明文亦無不得解散明文則解散不爲違法此大誤也信如斯言則約法並未規定大總統可改稱皇帝亦未規定不可改稱皇帝是改稱皇帝也不爲違法乎以此例彼其說自窮總之倪嗣冲輩之行動實爲叛逆調停之說於法於理皆不可通我大總統曲予優容已屬大錯若違法解散國會之事彼叛徒以强力爲之則他日有起義以討賊者自然責有攸歸若我大總統惑於邪說躬自爲之則叛國之罪分裂南北之罪恐天下後世不能爲我大總統諒也我大總統手造共和寛仁厚重榮等愛之敬之不忍坐視奸人之恐嚇　惑以令我大總統不世之勳名盛業毁於一旦用敢不避煩　一再陳之無任惶恐之至 
[張倪等稱兵之反響]  
　　陜西起兵漢粤請命 
　　張倪等兵迫總統强散國會西南各省之不能坐視已爲一般人所共見而不謂首先實行已見諸陜西惟所傳簡單尙未得其詳情又雲南廣東似已着手籌備以見於文電中之情辭卜之一得解散國會之消息自必益爲奮厲進行也兹爲分錄所聞如下 
　　陜西護法軍蹶起槪情已見電報兹聞此事之起已非一日其起兵之處亦非只陜北一處先是陜南鎭守使管金聚漢中道尹張士秀曾於月之四日與陳樹藩宣戰現已組織一混成團直趨西安昨已派有代表來京謁見大總統報告一切後又赴津由津再赴南中以資聯絡一氣又陜北鎭守使井崧生已與其弟關中道尹井勿幕聯絡進兵直逼省垣曾與陳軍接一仗陳軍大敗緊閉城門城内將領劉世龍勸陳辭職陳尙在猶豫未决也至於李省長根源之下落道路傳聞有言其已於陳樹藩宜布獨立時出走者有謂爲陳所拘者兹聞來津之陜西代表某昨有電致代省長李夢彪詢問前省長李印泉近狀據其覆電云弟於一日卽接任視事地方狀况如恒李印泉於一二日内移居　督公館云云可知李氏被拘之說較近事實也 
　　雲南唐繼堯督軍佳日通電云十萬火急大總統　鑒國務院安慶倪省長濟南張督軍西安陳督軍盛京張督軍福州李督軍太原　督軍孫省長開封趙督軍田省長杭州楊督軍龍華盧護軍使鑒連得倪省長等通電以元首違法憲法不良爲詞宣佈與中央脫離關係舉兵北向聞之不勝駭異夫自段總理兼政以來大總統虚懷委任推誠相與海内外莫不共見共聞免職之令良出於不得已且照嚮例由伍代總理副署並無絲毫違法之處至國會議决憲法之權本係法律所賦予苟有不適亦祗應爲學理之研究意見之陳說况未經公佈儘有商量之餘地迺遽效唐鎭之興師作鬻權之兵諫諸公愛國詎忍再圖人同處此漏舟焚屋之中方共期維持擁護之不暇詎忍再圖破壞自促危亡切盼即日返戈息甲各維地方治安靜俟籌護解决現聞大總統已委任王總長張巡閱使等出而妥議辦法馮副座亦正極力設法維持必能得正當之處理繼堯庸愚之性不解黨見派别爲何只知擁護共和効忠民國如有心破壞危及元首國會者義不共戴惟有整率三軍厲秣敬待大總統苟有驅策即執鞭弭從命伏希亮察敬候明示雲南督軍兼省長唐繼堯叩佳印　　駐粤滇軍師長張開儒微日通電云黎大總統國務院參衆兩院各部總長南京馮副總統各省各巡說使各督軍各省長省議會训鎭守使各師旅長各報館上海孫中山岑西林李協和章太炎唐少川孫先生均鑒此次大總統免段祺瑞内閣總理陸軍總長之職係根據約法行使大總統應有之特權令下之日中外欽服成稱大總統賢明果斷神勇至人乃倪嗣冲楊善德輩昧於法義成於私憤藉口憲法不良倡言解散國會通電稱兵公然謀逆率彼醜類北首燕京威逼總統退位主張故主復辟違反約法叛逆罪成凡我同胞均當齊憤義師誅此叛逆乃有喪心病狂之徒倡言調和疑以軟化政策播彼兇很之毒其居心可勝誅耶馮公位居副座亦起而附和逖聽之下不勝愕然夫副總統與大總統同由約法產出督軍省長背叛大總統卽背叛約法背叛副總統也爲副總統者即應表明態度聲罪致討乃不曰討罰而曰調和姑息養奸我心實惑竊以調和之說跡近附逆蓋調和必處於對等之地位督軍省長而謀叛總統危害國家旣亂旣反當誅當殺以該逆等旣自失其調和之資格更何有調和之餘地有人於此被盜刦掠失主不與較而盜反要求退出居屋讓以財產隣人聞聲不惟不爲之羅殺盜賊而反爲盜賊作調人如此鄰人以存袒盜意圖分肥也可以知矣應請我大總統速下明令大張撻伐用嚴國紀開儒不敵臨戎握兵組有操斷率此二萬健兒荷戈待命願爲前驅殱厥渠魁矧滇黔桂湘義師雲屯象郡百粤鐵騎谷量金鼓齊鳴會師武漢夾江而下勢捲淮黃掃除奴氣澄淸六合在此一舉天下英雄其重興起乎駐粤滇軍第三師長兼南詔連鎭守使張開儒叩徽印又陽日致大總統電云萬萬火急黎大總統鈞鑒徵電諒邀埀覺羣兇謀叛志在保存祿位何嘗有國家思想故其議論應雜與動乖錯其意志毫無理性其行事毫無條理不久必陷於多頭政治自相攻伐之境義師一至勢如摧枯逆賊授首可立而待惟請我大總統堅持到底所有該逆等一切恐駭欺詐承借皆不必聽開儒一介武夫愛國如命誓不與該軍逆共戴一天現已聯絡西南各省護國軍一致征討以爲我大總統之後盾掃除帝　制新政治此其時矣枕戈待命雖馬革裹尸在所不辭南韶連鎭守使兼滇軍第三師長張開儒叩陽印 
　　駐粤滇軍師長方聲濤佳日致大總統電云萬急黎大總統鈞鑒伏讀本日致王上將芝祥電以個人進退爲輕以國家安危爲重遜讓高風至深欽佩惟我大總統敝履尊榮棄國事於不顧在平時尙且不可况値倪楊等恃强謀亂無理稱兵藉口憲法不良冀逞復辟之詭計進兵威脅日益猖狂舉國沸勝列中注視倘我大總統遽行引退不但紀綱墜地分裂遺目前之大憂亦且秩序立紛干涉兆外來之慘禍千鈞一髮呼息存亡我大總統縱不爲締造艱難之共和計獨不爲神明華冑之祖國計乎萬乞毅力主持聲罪致討雷霆霹靂陰矗立銷公理所存誰甘附逆聲濤不　謹聯西南豪俊嚴整軍實枕戈待命萬一賊勢猖獗郵電難通大局瀕危定當揮師北上跳梁小醜誓必蕩平伏望我大總統以國家安危爲前提聲濤定必率雄師以爲後盾勿遽高蹈致塗陰謀臨軍悚惶不勝屏營待命之至方聲濤叩佳印 
[天津寓公與其治安]  
　　倪張率兵北上後津埠人民因之大起恐慌其實此次稱兵者之重要人物其眷屬寓津者甚多如首先發難之倪嗣冲家屬在意界大馬路又段祺瑞亦就居大馬路呂調元宅内段芝貴在意界二馬路梁啟超亦在二馬路曹錕家屬在奥界二馬路張勳家屬在特别區（舊德界）孟恩遠家屬及錢能訓龍覲光龍建章等家屬均在特别區贛督李純家屬在河北黃緯路熊秉三李伯芝均在英界小孟莊畢桂芳家屬在特别區大營門齊耀琳家屬在意界二馬路汪大變在日界秋山街吳光新段日陞（段芝貴之父）等家屬均在日界太和里張令坡在英界馬場道沈金鑑在河北三馬路三才里楊度孫少侯張鎭芳劉冠雄等均在英界馬場道顧　在俄界二馬路朱啓鈐在特别區杏花村袁乃寛葉恭綽均在英界孟莊阮忠樞在北門内孫家欄金永在河北三馬路據所知者多半爲此次督軍團有關係人物當必能設法保衛不致使天津稍形紛亂然紳商各界如李星北諸君紛紛赴省公署謁朱家寳探詢情形當由朱氏告以我本省長責在地方上之治安其政治風潮鄙人（朱氏自稱）毫無主張惟地方上治安之責任本省長自當完全擔負並告以業經指令楊廳長籌備一切維持之方法並令各該紳商等轉告商民勿爲浮言所動以資保全大局云 
[張懷芝主張解散臨時政府]  
　　軍人與政客奮鬭 
　　天津方面所設立之所謂參謀處者其中分子複雜主張紛歧内訌之情勢早已發現張勳到後又稍稍團聚然意見猶多自矛盾卽如彼輩所欲設立之臨時政府已爲軍人派所大反對張懷芝爲此一事曾向彼稱兵團發出通電聞其原文大意謂此次吾等之毅然發難目的所注即解散國會其他懲辦宵小改正憲法均爲連類而及之點已一再揭　國人共聞乃津門諸老近日竟在津組織臨時政府任聽宵小播弄其間一切行動殊出吾人意料之外尤可駭怪者爲隱諷元首退位此類要求與吾等起事之初意益相剌謬鄙意擬同電曹督軍將此臨時政府及參謀處各機關立予解散斷不能以各省共同之舉爲個人取償大欲之地倘荷贊同即請電復等語至下午三鐘河南趙倜即電復同意晚間聞陜晋兩省均有電來至如何表示尙不可知 
[風雲擾攘中之鄂聞]  
　　吳光新之近狀駐岳長江警備司令吳光新以宣告戒嚴爲名實行自由行動派兵分據鄂之蒲圻嘉魚公安石首監利等五縣及沔陽縣屬之新堤鎭又湘之岳陽華容臨湘平江四縣截留各縣局稅欵强據銀行等機關前經王譚兩督軍嚴電詰責其侵奪政權破壞統一並派員往與交涉吳自知力不能敵謂係依據戒嚴法不過將各機關暫移歸該司令監督保護之下王譚二督以此項條例惟戰時適用湘鄂以維持治安爲前提地方又安雖戒嚴不能適用吳遂允讓步除關於軍防上事項地方官服從其監督外餘均仍遵從省中命令槪不干涉至各縣局稅欵仍舊按期解省不提截留如該軍需欵則可向省中商借於是此湘鄂間小波瀾遂已調停了結惟吳與湘省譚督素有逼處之隙現湘省仍派兵在湘陰等處監視其行動商民不知内幕誠恐發生戰禍岳州一帶仍然羣情惶惑商業停滯昨漢口湘商王鳴周等因聞吳有進窺長沙之謠集合旅鄂湘人在長沙會館開會僉以湘中承兵燹之餘豈堪再有破壞除電請譚督軍嚴密防範外並電中央免吳光新職解除兵柄以保鄂湘治安不知中央如何處置之也 
　　王占元之通告鄂省王督軍因京漢鐵路貨車現雖照常開行客商仍觀望不敢裝貨影響商務金融甚巨昨特發出第二次通告云湖北地方治安本督軍省長完全擔任已通令布告在案惟聞京漢鐵路近日雖照常通行貨車已稍形冷落揆厥原因實由各客商恐汴直有運兵情事故相率觀望不前頃者本督軍省長分别電詢得覆電皆稱保護客商暢行無阻雖戒嚴已頒布告而檢查仍極和平决不稱有留難致碍商務各等語本督軍省長竊維憲法之爭議各省實具有苦心現各方面已分任調停不致有用兵之事商務乃國家命脉鐵路卽血絡流通所有路線經過各省旣以護之責力任其難則商民等卽不可作無謂之恐慌自誤營運倘有藉端造謠破壞商業抑或乘機煽惑阻碍裝運者准商人密告本署立即嚴拿懲辦以保地方云云惟聞客商之不敢運貨雖由懼怕扣車運兵或受損害然亦由京漢全路近日分作三段收費有以致之蓋由漢至京之客車在漢購票至河南復購一次迨達直境又須購票一次若裝貨則又慮完三次貨捐是以皆停而不運也 
　　孫堯卿之要電孫堯卿致王聘卿書已錄前報兹再將其致大總統國務院參衆兩院電錄下大總統國務院參衆兩院議員諸公鈞鑒奸徒亂國人神共憤國會由約法而生總統由國會而出國基所繫何可動搖報載總統有辭職之說議員有自解之勢消息果確不惟奸徒長燄且恐人心解體内啟割據之爭外召瓜分之禍明雖潔身暗實禍國武處草野竊爲不取近查奸徒舉動天津方面已與獨立督軍原意背道而馳想深明大義者必不肯身陷叛逆使陰謀　坐收漁利也總統繫國家 
安危議員繫人民代有際兹橫逆之來正宜公忠體國迅謀殱除藉此機會刷新政治辭職則不可自解亦不宜國亡與亡國存與存臨電惶恐伏希採納孫武叩齊 
[湖南近狀]  
長沙近日頗有謠風所幸軍警巡查周密市面尙不驚擾惟連日以來洋價陡漲光洋　價每百元可換紙紋三百一十兩上下每元可換台票二千七百文銅元價値亦陡然增高每百枚可換紙紋二兩因之各種貨物亦隨之大漲小民生計愈爲艱窘昨譚省長已開會商議維持因現貨缺乏無法可施故會議多時無結果而散 
　　零陵自望雲亭鎭守使歌日宣布戒嚴後態度頗不明瞭水陸檢查嚴密而使署附近一帶每至晚八時後即斷絶交通因而謠風大起商民甚爲恐慌穀米價値亦因此飛漲每米一石已漲至六千四百文（該處係使用現幣若以台票計之則已漲至十一千文矣）且尙有再漲之勢該地紳商已紛紛電省請予維持 
　　岳陽自吳光新宣布特别戒嚴後檢查郵電極嚴地方情形似頗驚恐聞該縣知事以辦事棘手遂於日昨電省藉病辭職又該縣湖南分銀行亦於日昨電省謂岳地戒嚴金融停滯軍事紛擾不便營業擬暫時停頓以免意外損失請核奪覆示以便遵辦云云以此兩電觀察之則其驚恐情形可知 
　　譚督以岳州舊日所屬各縣已被吳司令劃爲戒嚴區臷所有民政亦槪歸司令監督竊恐各該縣官民誤會擬卽派員前往會同吳氏辦理一切以安人心刻已電致吳氏商酌矣 
　　湘陰平江株州三處已由譚兼督劃爲戒嚴區並派定旅長朱澤黃陳嘉祐曁守備隊司令吳劍學爲三處戒嚴司令官 
　　湘議會對於時局已議定辦法數項其最要者如下（一）電請各省長官議長維持大局（二）與省政府取同一步調（三）保存維持法律宣逹民意本旨 
　　黔督來電謂已將第一師編爲討逆護法軍開駐銅仁以爲調停之後盾 
[廣東宣布戒嚴]  
　　昨七日陳督軍宣布戒嚴令云照得時局紛擾險象環生粤爲海疆奥區内治外交均關重要本督軍忝　疆寄責有攸歸兹爲保衛地方治安起見特依照戒嚴法第五條之規定於本月八日起宣告戒嚴定廣東全省爲警備地域凡在戒嚴期内一切事宜均照戒嚴法辦理至解嚴之日爲止除呈報并通行外合行布告仰諸色人等一體知照須知戒嚴以後防衛益臻周密其各安居樂業毋得自擾干咎此布 
　　陳督軍電促陸巡閱使來粤一節已紀前報聞陸使准電後以譚督業經赴任桂省防務鎭懾有人特定期十日啟節赴梧兼程東下陳督軍奉電後派統領馬愼堂參謀秦一民往桂迎迓并由水警廳預派兵輪前往河口接駕月中當可抵省八日上午六時李協和胡漢民聯袂抵省是午陳督軍備宴爲之洗塵並約陳炯明到叙磋議討倪辦法以便着手進行 
[湘粤兩省已遭水患]  
　　湖南湘省自前月以來即大雨不止致省河水線陡漲一丈有奇省城河街已被淹及河西一帶低窪田畝盡成澤國又據沅州來電該縣山溪水漲縱樹坪等處先後出蛟衝潰隄防二十餘里淹死人畜無算所有房屋田畝衝洗殆 
 
 
 

Page 7

 
 
盡又祁陽兩知事於日昨電告省長謂該縣地勢本極低窺近因湘水漲發致城外一片汪洋現在一面堵塞一面觀赴下游查勘隄防疏通河道以期從速消洩至署中職務則委承審員代行又永明靖縣亦遭水患災懚極重 
　　廣東粤省西江潦水日來繼長增高泛濫之患又復再見兹查西關一地七八兩日業已淹没過半長堤通衢各街水深二尺有奇帶河基及逢源角一帶水深及膝泮塘一帶均已一望平洋東關東市街東鬼基東砲台各地水深均有二尺南關增沙近海各街一律淹浸至河南龍導尾及福仁里低窪各地則深淺不一深者三尺有奇淺者約浸數寸云 
[皖省近事]  
　　省蕪警備司令李良臣頃接倪氏來電謂張紹帥已於虞日赴津政局可望和平解决不致再起糾紛云云並令李出示蹺論商民毋自驚擾 
　　省商會昨召集各錢業董事會議設法維持金融及银行紙幣 
　　昨財廳將各處解到欵項（桐城蕪湖望江等縣共九萬餘元）送交中國銀行點收以備軍需 
　　省敎育會昨午開茶會討論維持敎育辦法通知各校提前考試放假 
　　省警廳代理廳長周潤之以現在戒嚴凡輪船上下客商往來均須派員一一盤詰如有行跡可疑即行逮捕送廳審訊現已飭各署查照施行連日郵局檢察信件尤嚴 
　　今日省城日得大雨米價稍減 
　　倪嗣冲日前委皖北鎭守使殷恭先爲總司令添招新軍二十營正擬委派軍官分赴潁毫亳壽一帶招募惟因籌餉艱難尙未實行 
　　近日蚌埠滁州等處電線被人竊斷二十餘丈刻經倪嗣冲飭令淮泗道尹黃家傑轉飭蚌滁一帶各縣知事一體認眞保護并嚴緝此次竊線案犯務獲懲辦以維電政 
　　省城警備司令部以皖垣近來謠諑繁興恐有人乘隙生事昨特委軍事偵探二十名爲臨時偵探 
[南京快信]  
　　解散國會令昨已下由江朝宗副署寗人對此咸抱悲觀 
　　海軍總長程壁光昨由滬來寗會晤馮副座駐泊下關各艦長均聯袂叩謁請示江防機宜下午程總長赴海軍雷電學校演說晚間馮副座在府設宴歡迎准今日午後三時乘車回京 
　　馮副座昨通令各師旅團營長官注重職守保護地方如查有在江蘇境内圖謀不軌或造謠生事煽惑人心者一經察學即以軍法從事 
定武軍第六路統領吳起恒昨又渡江入城叩謁馮副座會商防務事宜 
　　張繼准今日（十四）到寗 
　　閩省長胡瑞霖昨沿津浦車北上 
　　江蘇省議會十三日下午蔡璜緊急動議副總統正在研究定止内亂而解散國會令已突然而下我人對此宜如何表示態度多數議員謂此項緊急議案今日暫擱勿論應 
趕照議事日程開議是日共議十八案甫通過成交付審查未及三小時怱怱而畢 
[無錫新世界之炸彈案]  
　　江蘇無錫僻處内地民生風俗素稱樸厚自滬寗鐵路通行以後商務日見繁華風俗亦隨之轉移及辛亥光復開闢馬路表面似乎繁盛實則分利漸多生利日少樸厚之風蕩然無存各處匪類亦從而　集警察舉辦多年而仍在幼稚時代毫不能有所維持城中沈果巷徐宅發現刦案盛巷内曹醫生復有被掳勒贖之事今則通運橋新世界社又發生炸彈嚇詐事矣該社於去年建築工竣内容分旅社及星頂花園與盆湯間秋間開幕以來時人有小上海之稱惟去臘結賬營業所入頗有損失緣旅社一項全賴往來客商錫地上年變故多端商業減色往來客商頓見寥寂兼以馬路上旅館多至十餘家該社取租較昂營業上自不免折減屋頂花園於春時有惠泉山之天然風景人工終未能敵全靠夏日生意及至秋風肅殺遊人已畏縮不前矣故祗屋頂花園一項每日除收入外淨貼開支四十元之譜去冬歲底虧耗難墊幾至不支嗣由主任徐孟　貨到鉅欵始得繼續近來不知因何爲匪類所覬覦昨日六時該社二層樓櫃上忽發現報紙所裏之圓形紅色炸彈一枚長約五寸旁附信一函標明無錫新世界旅館徐孟淵收下署上海吳寄函内略稱天禍中國帝孽弄權近數日來各叛督紛紛獨立勢非將民國滅亡不止吾黨素以擁護共和爲職志起而殺賊端在此時惟義師之興首在糧餉不得不廣爲征募探聞貴公司營業發逹資財雄厚故特具書相干務希體念救國之忱共負拯亡之義慨假大洋五千元並請於三日内送來事機緊迫萬難緩延微物奉呈聊明心力仍希審愼處置是爲至要等語下書江蘇救國軍代表吳冠軍啟該社司事察見之後相顧失色隨用電話通知第一分所由華偵探長到社將炸彈并信函取去備文詳送縣署翌日經吳警佐會同侯分所長帶警將炸彈携往惠山黃公澗曠地試驗炸力第一次力擲到地越十餘分鐘毫無音響第二次再擲紅色之鐵罐始行破碎伹無炸力就近察視則罐内之物係一種淡黃色味同痧藥之碎料似非危險之品刻下縣署已飭偵視員蔣變林從事偵查送信之人獲案訊辦 
地方通信 
[蘇州]  
　　和誘案查傳視屬警察廳署接天津地方檢察廳函略謂魏有才和誘胡丁氏一案經本廳偵查屬實訴由同級審判廳審理判决判處胡有才五等有期徒刑八個月業經送監執行在案兹查被誘人胡丁氏尙無親屬來廳具領訊據該氏供稱伊夫胡玉芳伊翁胡振池婆母胡劉氏均在淸江浦城外大槐樹地方居住婆母在蘇州東門内大街不知字號紗廠傭工各等語相應函請查照希即查訽東門各紗廠有無胡劉氏其人如查傳有着飭其來津具領如伊夫胡玉芳不願領回亦祈見復以便將胡丁氏妥爲安置云云崔廳長接函後以蘇州並無東門紗廠又無牌號一時無從查詢已通令城内外五區警署一體訪查矣 
　　嚴防匪徒滋擾之道令蘇常道王道尹通令八縣知事文云邇來時局糾紛人心浮動杯蛇市虎易啓驚疑宵小匪徒尤思竊發我輩身任地方爲國服務責在維持秩序保護安寧所有蘇城一切防務已由軍警兩界協力擔任可保無虞各該縣知事受領一邑責有攸歸務即商同軍警嚴密防查如有不法之徒造謠生事乘機思逞立即依法拿辦勿稍輕縱一面會同紳商各界勸告商民人等照常安居樂業毋事驚惶仍將辦理情形隨時電陳 
[松江]  
　　兇丐聚毁警所門窗西外香花橋左近有江湖惡丐宋桂生在彼擺設地攤聚博抽頭今日（十三號）上午賭徒忽而互　經該處崗警上前排解詎宋丐反向該警尋釁肆毆當由該警將宋拘解西區二分所管押乃附近流丐見宋被拘即集合多人尾入所内意欲將宋刦回當在所門外高聲喝打所内宋丐自恃力大聞聲向外打出並喝令羣丐内攻聲言如有禍事有宋某擔當羣丐隨聲附和致將所内門窗摀毁多處門警見勢不健趕卽鳴笛聚捕當場仍將宋丐獲住還押並獲兇丐二人餘丐知勢不敵始相牽引去午後該所馬巡官即將宋丐等三人押解城内總所業由總所拘押究辦矣 
　　委任體育場監察松江縣公共體育場已由縣署委任附宰平經理建築業已撥欵開工現李知事以體育場房屋落成有日自應照章委任監察員以便組織日昨已飭書繕寫公文委任吳伯庚充任 
　　修縣志仍擬進行松江續修華婁縣志一事已經省長批回准於忙銀内帶徵經費惟須於縣議會成立後咨交追認現在此事已由縣函請各紳籌議進行計劃以便開辦聞圖書館長雷君　等意見擬積極進行以免我松文獻日久湮滅云 
　　越境丈量之交涉嘉善縣孔知事前因奉到省令以松屬楓涇各繭行所控嘉善分設楓涇北栅外之分繭行與嘉善所設總行距離不滿二十里照章應行勒閉着縣丈量距離里數以憑核辦等因孔知事奉文後親自蒞楓面委楓涇自治委員施能君辦理丈量已則搭車赴松與松江李知事面商他事詎施君丈量之時路經蘇界被蘇境岡警干涉迫令停文施君遂借車站上電話報告松江李知事派警到楓保護始得測丈聞丈量結果計分行與總行之距離有二十一里之遙與定章並無不合業已呈復縣署轉呈省長核示至孔知事蒞松後與李君暢談甚久卽於當日乘車回署 
[鎭江]  
　　焚燬查獲私土本月十二號午後四時鎭江關監督公所會同駐鎭英領事各派中西專員督率司役人等舁有鎭關所查獲之私土一箱並烟膏百餘盒在江干課船馬頭當衆焚燬凈盡一時觀者如堵聞所焚土膏約値五萬餘金云 
　　省委視察警務江蘇省公署委任候補知事張錫康視察鎭江丹陽金壇溧陽等處警務兼查各縣常平倉積殺並順道詢問各鄕有無　子發生已紀前報兹悉張視察員已於日昨午刻乘車蒞鎭倪局長特派韓隊長督率警備消防兩排長警到站迎迓抵署後與倪局長晤談良久隨即命駕至大觀樓旅館暫駐今晨首赴警察總局傳令齊集警備消防兩隊長警逐一點驗午後分赴城廂内外警察各區視察一週並將守望休息兩班長警輪流點驗先試操法次口問關於違警條件聞明日擬赴城内積穀倉調查所存積穀數目以便回省彙報 
　　江北得雨江北高寳鹽興東泰第六縣患旱已久港渠乾涸　田將成赤地亢旱景象爲十數年所無茲已於十一十二兩號得雨三寸有奇各鄉所種植物之枯槁者已有回生之望一般農人無不喜形於色 
[九江]  
　　演劇協濟善舉駐潯第四團團長徐公度九江警廳長陳舒圖九江總商會會長舒先庚以現時歐戰方殷死亡相繼屍骨遍野深堪惋悼凡我國民應本親仁善鄰火義珍救災恤難之心以篤外交之誼爰發起聯合義捐協濟會磋商演劇協濟英國紅十字會之善舉於六月九號在英租界工部局議事廳請新舊男女藝員奏演各種戲曲音樂幻術等類先期發出普通特别入場劵兩種普通劵售洋二元特别劵售洋四元以售劵收入作慈善捐欵聞是日觀劇者頗形踴躍收入約在二千元左右云 
　　省視學監試畢業省立第三中學校校長鄧鞏日前以本届暑假期内舉行考試畢業呈報省長並請派員監視以眧鄭重兹由省長委定省視學員吳樹楠來潯已於九號蒞止昨日已在該校監視畢業考試擬俟試畢後就便視察九江學務云 
雜評一 
[第一步勝矣（一子）]  
督軍團第一步旣以武力制立法之死命則第二步無不可操縱行政權閣員可任意支配秘長可任意薦舉此後之内閣直彼武人之附屬品誰復敢發一言以與之抗者政治之正軌從此破壞共和之精神從此銷亡故督軍團而勝結果必至如此也 
　　雖然督軍團果已操勝算耶陜西反抗獨立之軍已遂陳樹藩而起黔省擁護中央之軍已向銅仁而進逼湘南此外川滇粤桂方謀所以會師進攻之方法國會未解散西南諸省已憤憤不平然猶望調和而保全之國會旣解散則益激增其怒而倪等之所自稱爲護法所自詡爲師也有名者將不在彼而在西南各省矣公理不滅勢必至是固非吾人挑撥之論也然則今日督軍團之得步進步者亦嘗返而一思其後乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浙省有取消獨立消息]  
　　昨據軍界中人傳述謂浙省楊督軍因已奉中央通電業經下令解散國會應即取消獨立現已通令所屬查照並聞皖魯閩等省前亦因請求解散國會宣布獨立現中央旣經允如所請亦擬尅日取消獨立云 
[旅滬閩商所得之梓鄕惡耗]  
　　本埠商界接福州商家來電略謂督軍李厚基宣布與中央脫離關係後省磗胡瑞霖頗爲反對因之衝突胡即離省由寗晉京向大總統及馮副座陳明一切該省地方即由李下戒嚴令各官廳曁地方人民尙持鎭靜態度李督軍已遣艦赴滬裝運砲械前往預備嚴防手續以致恐慌陡起商家大受影響並聞粤省近擬撥派軍隧數營來省恐日内將有非常事故發生故交易場中現銀阻滯云云旅滬閩商聞此消息咸向官廳探詢該省現狀惟各官廳仍云不致有激烈之事發生云 
[警廳長注意防務]  
　　淞滬徐警廳長現因防務緊恐有匪徒乘機混入市肆散布謠言攫竊財物故特令所屬各區署所隊等每晚加意防備並令本廳騎巡隊自夜間九時爲始至各要隘巡邏保衛以期周密 
[湔除鐵路弊端之部令]  
　　滬寗滬杭甬路局奉交通部令開查本年鐵路營業專以剔除弊端爲職志業經通令遵照在案惟除弊之法當先推求其弊之所由來而後蕩穢滌瑕始有可以著手之處現在各該路局凡關於總務車務工務機務及會計各端其足以釀爲弊端或確已成爲弊實者仰即迅行詳密考查實行剔除不爲疑謗所阻情面所惑外力所左右務使從前弊竇一律湔除至其舉措因革之要本未先後之宜並仰條舉辦法先行具報備核嗣後仍將辦理情形隨時報部庶幾百弊潛消路事畢舉本總長將於是課報最焉仰各凛遵毋忽 
[前日土產出口之調查]  
　　英商怡泰輪船公司亞皇后輪船前日由滬出口開往紐約及舊金山等處本埠各洋行裝運絲類出口爲數甚多計有安利洋行廠絲三包經絲八十三包白絲八十三包灰絲二百三十一包三井洋行廠絲二十包灰絲八十包怡和洋行廠絲十五包灰絲五包山東綢十六件黃狼皮三十四件美鷹洋行廠絲一百包惇信洋行廠絲五包亨茂洋行皮毯一件信孚洋行廠絲三十五包公安洋行廠絲十五包百利洋行廠絲十包鉅泰洋行古玩五件通濟洋行古玩一件又東洋公司船近江丸亦於前日出口開往紐約計裝泰和洋行山東綢八件浙綢四件隆茂洋行頭髮六十八件棉羊毛二百零九包連納洋行棉羊毛一百五十四包三井洋行花子餅一千一百件菜子八十件菜子餅二千件豆餅一千件日商石膏一百八十件黃豆六百包武林洋行絲頭下脚九十包吉田洋行菜子餅一千件華商棉花三百九十包黃豆四百四十一包生牛皮四十件貓皮三件舊銅三百五十五件舊鐵九十一件聞内中一部分雜貨舟抵長崎即須起卸並不運往美洲云 
[顏料號被盜之虚驚]  
前晚八點餘鐘法租界吉祥街德銘里五號門牌公和來渭記顏料號突來江北口音之匪徒八人頭戴草帽身 
穿竹布長衫各持手鎗三匪從後門入内先將飯司二人關閉坑厠内尙有五盜由前門擁進扭住司賬某甲逼索鐵箱鑰匙其時有人在該店樓上見勢不佳急吹警笛近鄰疑爲火警紛紛呌喊該盜匪等心慌竄逸臨行時向空開放手鎗兩響穿出凉棚幸未傷人亦未搶去一物迨經探目黃錦榮包探顧二寳等聞警趕來各盜已去如黃鶴矣 
[越貨傷人之關係]  
　　滬西麥根路泰來祥烟紙店於八號夜被盜刦去大小現洋銅元共一百六十元並被該盜等拒捕開鎗擊斃泰利洋行經租處司閽華捕邵德盛及寳康絲廠學徒陳根寳由捕將尸舁八驗尸所報請公共公廨中西讞員驗明諭令各該家屬棺殮嚴飭捕房趕緝兇盜解究在案兹經總巡捕房華探目陳雲忠查得海州人李金英車夫江北人金小三仔與此案均有關係於前日午後禀明捕頭協同一百五十二號西探並華探張林泰將李金二人查獲帶回收押昨晨傳同事主華善淸見證嚴寳昌將李等併解公共公廨卽據陳探目上堂禀明前情請究中西官以案關越貨傷人自應詳查虚實判李金兩人還押聽候查明再訊 
[盜案無須質證]  
　　匪徒徐雲芳因與解送内地已經鎗决之盜匪朱廷貴等持械夥刦南滙縣屬魯家滙鎭滙豐當舖巨贓經公共公廨訊明判押西牢五年着與線人張阿妹併解南滙水警第二廳質證在案嗣又因捕房拿獲搶刦新唐家弄一號門牌顧舜照家衣飾案内之嫌疑犯崇明人施善岐供詞牽涉卽經公堂函致該廳請將徐雲芳解回公廨以憑質證前日由該廳備文派警將徐送回昨經捕房解送公廨請示據包探嚴阿慶上堂禀稱施善岐因堂上訊無證據早經開釋等語會審員王肇之君商之美柯副領事以施善岐旣經釋放毋須質證判徐交捕房帶回着照前斷執行 
[反對麫粉公會之請免麥稅]  
　　本埠麵粉公會曾請總商會電懇北京財政部發給運單護照准免各粉廠所用之小麥稅釐而商販行號則不在此例已奉財政部允准嗣經江蘇財政廳反對作梗故未行實行兹悉荳麥業仁榖堂志成公所及廣潮旅滬各商帮等十四團體以麫粉會此種舉動跡近壟斷與商號行販四鄕船户之生計均有關係故特邀齊各團體集議後函致華商旅滬維持會要求電請財政部取消麵粉公會之請求以昭公允該會接函後業已拍電財部要求照准電稿照錄於下分送北京國務院農商部財政部稅務處及南京馮副總統齊省長財政廳鈞鑒頃聞麵粉公會朦呈鈞部頒發護照購運小麥免繳稅釐此外號商購辦不在此例等因查滬上行號商販購運小麥皆售於麵粉廠此外别無銷路今該公會壟斷自謀非獨各行號商販利權被奪即四鄕船户小販生計亦絶上損國課下貽商害流弊滋多乞將該公會所請即行取消以恤商艱而維民食華商旅滬維持會仁榖公所志成公所曁旅滬各商帮十四團體公叩 
[水警保護繭市之周密]  
　　水警第一專署長沈葆義以周太僕廟河港爲嘉定靑浦上海三縣交界之處匪徒刦掠民船每在該處附近爲多當此繭市之際蘇常無錫一帶之乾繭雇船裝運來滬該處係必由之道防範尤宜周密故於前日分令第五分署池耀宗第二分署沈子祥第三分署王月峯等各署長迅派師船各六艘駛往周太僕廟附近河港輪班晝夜巡防以資保護 
[增加民立中學補助費]  
　　省議會咨省公署文云爲咨行事前據上海民立中學校請議增加補助費並繕具該校六年度預算册到會節經本會審查討論僉謂敎育發逹端賴私立學校之多前清庚子國難後地方志士捐資興學者踵起近則逐漸減捐有若晨星固由私人財力有限抑亦維持勸導之未盡其方前經議决補助私立學校規程切意提倡而本省私立學校之確有成效者寥寥無幾該校經前届議决增加補助千元如經濟尙有不敷自應由貴公署查照補助私立學校規程第二條調查明確量予續加以資激勸查南洋中學補助一案本年度曾由貴公署酌加該校自可援案辦理至此項增加費應即在敎育預備費動支歸入决算追認相應咨逹請煩查照此咨 
[張近樞醫生演講急救法]  
　　九畝地萬竹小學學生衆多監護困難故對於各種急救法非常注意今所特請著各德醫張近樞演講各種急救法及其手術本星期三又届講演之期所講者爲昏厥一項講解明瞭手術敏捷聽者莫不爲之首肯紀其大略如左 
　　昏迷之原因大致爲腦邊少血心力及血壓驟減之故致此之由有遠因近因兩種（甲）遠因貧血失體内各種液汁過多（如多汗大瀉之類）營養不良過勞心臟病神經性病吸不潔之空氣及衣服過窄種種（乙）近因久立久坐驟起劇痛驟驚恐懼及内臟出血種種 
　　昏迷之現象（甲）預兆自覺疲弱驚恐胸前壓緊目眩耳鳴（乙）先驅症狀面色灰白肌肉驟弛（丙）現象知覺盡失膚色灰白脈細或伏手足拘已驟仆（其緩緩仆者甚少）瞳孔放大無反應（丁）危險症狀脈伏呼吸停頓瞳孔縮小兩便不禁（戊）醒時現狀目漸張面色漸紅活知覺漸復 
　　昏迷之治法（甲）將患者仰面平臥頭部略低遷入温度較低之室脫衣或解去鈕帶（如束腰領扣之類）（乙）灌冷水於頭胸兩部用白蘭地酒擦口内黏膜令嗅阿摩尼亞或燒竊鴨毛之類使嗅輕刷手掌足心（病輕者用乙法已足）（丙）如患者施乙法後脈弱或伏呼吸垂絶則乙法撀不足恃須用兩手壓肋際及腹之上部作人工呼吸法拍心打以脫或樟腦油及樟腦以脫等（初時連打數針後頻針之）（丁）如呼吸全絶須將電流通入頸間兩神經（專司呼吸者）（戊）病人患吐者甚少苟吐須使上體略高頭側臥吐罷用潔淨之手巾蘸水繞於指上拭口腔及咽喉 
　　昏迷時宜注意者（甲）勿作無益之舉動（乙）勿作損傷病者之舉動（丙）勿失時機（丁）打以脫時勿過深以醒後非常痛苦如針於臂可使臂神經麻木而臂失其用 
　　昏迷醒後宜注意者（甲）知昏迷者之原因尙有他病勿忘治療（如因衣窄則不可更穿窄衣内臟出血須剖腹療治等） 
（乙）首先注意心臟可飲以酒葡萄酒白蘭地酒濃茶咖啡至回復原狀而止（丙）勿驚擾之以靜養爲宜 
　　假昏迷假昏迷者膚色不變脉甚好瞳孔有反應若此者不治亦能愈或以芥末治之或用電氣刷略刷皮膚可也 
[張耀曾將行來滬]  
　　旅滬滇人某甲昨得津函謂司法總長張耀曾不日乘輪來滬請爲代覓寓所某甲得函後擬假大新街某旅社爲張氏暫駐之所聞明後日卽可到滬云 
[組織兩院議員通迅處]  
　　國會議員褚輔成等自各省獨立後紛紛棄職來滬現在上海法租界愷自爾路二百七十八號組織通訊處定於本月十五日（即今日）起每日午後時至四時接待兩院議員云 
[浦東中學請官給憑]  
　　浦東中學定於本月二十八日舉行畢業式昨特致函道縣交涉各官請届時蒞臨考試發給文憑 
[縣敎育會開會之預備]  
　　上海縣敎育會因定於六月十七日即舊曆四月二十八日下午二時開常年大會爲期已近特於昨日下午四時由該會正副會長吳懷疚賈季英邀集各職員在公共體育埸先開臨時職員會預備一切聞散會後並開叙餐會云 
[靑浦同鄉會事務所遷移]  
　　靑浦旅滬同鄕會自去秋成立以後即假三馬路華報館樓上餘屋爲事務所數月以來每逢星期日必有同鄕多人在彼聚集以聯情誼兹因屋主另有他用催促遷移故暫借大新街（在四馬路北）上海電燈公司樓上爲事務所業於本月十號遷入該處交通亦甚便利也 
[童子軍第十團分隊比賽預誌]  
　　徐家滙南洋公學附屬小學童子軍編列上海華人隊第十團該團副團長沈同一君熱心任事對於童子軍之格言智仁勇三字時時顧及故該團成績頗有可觀聞定於下星期日（即十七日）上午八時半起舉行公隊比賽擇其成績最優之一隊獎以錦旗一面該校操場廣大比賽時任人觀覽無須入場劵並聞該團共分四小隊馬隊楊祖恒等九人獅隊胡振洲等九人鷹隊夏全壐等九人人鶴隊張承烈等九人比賽門類共十四種開列於後（一）分隊操演（二）救護（三）旗語（四）造橋（五）烹飪（六）安設營帳（七）射擊（八）拳術（九）口琴（十）自由車（十一）軍步跑一英里（十二）替換跑一英里（十三）揣方向（十四）遊戲武裝競走 
[中華工商研究會徵友第一次報告]  
　　（代表會員）南洋烟草公司秦康祥記（贊成會員）梁綸卿黃季植沈麟生梁逹樵張平夫徐鐵成徐逸蓀阮嘯航張猶景馬鯉庭鄧石君朱鼎靑周椒靑鄭春波陳靑峯鄭子嘉郭榮軒林俊峯陳芝初鄭建明鄭仰之鄭晋卿高迪庵（特别會員）石伯原文秉朝李玉書林子穆唐廷鰲李鍚卿施培生陳景塘周憲章張士德鄭吉文姚今識曹南槎凌雲洲傳念慈高劍父董芝初林蓀陳自佳吳日葵胡道南鍾逹威陳煥章吳燦如徐闰全郁襲成施笠農李聖心金忍强姚積培連少琴金炎生張慕蓮（普通會員）蔣梓琴周晋笙徐緘若高曉山蘇振廷張德褒張逹三張景賢蔡裕椿范國英李霜鍾朱賓四陳子顯陳士彜徐鑫山嚴之湄朱顯甫曹嘯秋董俞沈聿初張斌蓀羅頌蒭黃元彬李飛卿邱偉士王頣伯朱賓卿兪吟仙厲自瀛程松林包永昶錢朝宗鄥邦運劉安善茹蘭亭陸品甫周學潤黃旭東鄭耀南郎靜山方明桂林岳豐倪菊裳徐湘波顧根炎應興華梁文輝蕭耀發姚玉書潘榮生黃洛洲童樹春鄭允中周杏蓀葉煥章奚鴻庚李道融盛沛模陸雨蒼曹伯衡周平衡劉榮祥姚粹彬王福庾周敦黼梁國祥黃景麟黃希農梁汝熾田亦民梁松雲陶式型周耀森金兆東徐銀如周洪源邱鎔乾章介民梁功庭葉錫球田光銳杜承烈張志承陳貴興譚宏譚松 
[特别快車之特别停頓]  
　　江皖浙絲廠繭業總公所以常洲横林鎭一帶繭行林立銀貨往來爲數甚巨函致滬寗鐵路管理局長周萬鵬君請於收繭期内將下午特别快車一來一往在横林稍停以便上下當接周局長復函略謂查歷届繭市期内均准貴公所之請將下午特别快車在横林暫停本届事同一律已飭洋總管轉知車務處按照函開期間仍照向章辦理即希查照云云 
[警員改訂會議期]  
　　淞滬警廳前定每星期五爲各警區警正警佐及巡官等會議警政之期兹因議事繁多故定分次會議每星期二爲各區警正警佐會議之日其巡官各員仍於星期五會議從今日（十五號）爲始按期實行昨已通令各警區遵照矣 
[基督敎會記事]  
　　中華靑年會與傳道聯會商定於本月十七號午前十時舉行爲靑年培德植材之公祈典其地點在大南門思鮑堂老北門浸會堂麥家圏天安堂三馬路慕爾堂二馬路保羅堂北京路思婁堂新閘彼得堂閘北長老會堂四川路懷恩堂崑山路東吳第二中學吳淞路内地會堂虹口救主堂眞神堂及基督公學兆豐路禧年堂麥倫書院等處届時由靑年會各幹事率同各部會員分詣該處同時公禱並由各該堂主任擇題宣講靑年要素是晚八時咸集四川路該會殉道堂行夜禮拜敦請同仁醫院麥醫士主講夏令衛生之眞諦届時均可往聽無須入座劵間有中西音樂助興云 
　　本埠各基督敎男女敎友於十七號四時在思婁堂行大公祈由江長川牧師主講聖道各敎士十八號四時在懷恩堂開聯會報告一月中傳道事宜討論應辦之會務以促進行業由書啓通告矣 
[李巡官查禁賣淫]  
　　高昌廟淞滬警察三分駐所巡官李錫恩查得所轄境内有台基及土娼十餘家敗俗傷風莫此爲甚故於昨日親督長警至公濟堂弄内查獲揚州人王老五等男女四口訊據供認賣淫不諱判令一併解請二區警察署訊辦 
[隊士與賣票人衝突]  
　　淞滬警察廳游巡隊某隊士昨日午後三時許由小東門乘華商某號電車擬至警廳附近下車途中該隊士立於月台之踏板上旣抵中華路警廳相近適有查票員裘某欲上車查票被隊士所阻不能跨上遂勸該隊士步上月台詎該隊士誤爲被裘詬駡當時卽下車而去候在大東門迨該車由南返北時該隊士即上前將裘扭住毆打崗警目覩其情上前勸解不聽當卽帶至一區三分駐所由宋警佐問明裘被毆受傷當飭將兩造一併申解警廳請徐廳長核示辦理旋由該公司總理備函到廳陳明事實懇將隊士秉公懲辦以儆效尤 
[絲繭總公所所接繭市報告]  
　　本埠絲繭總公所接嘉禾六屬分所函稱各屬繭行現雖一律停秤華洋辦事人員陸續回滬者甚多惟各繭行已烘未烘之各繭尙居多數現正趕派工人烘乾運滬以冀早日結束昨據嘉善縣屬之新埭鎭陸文田所開繭行函稱由經理胡家賢介紹秤手王某在行辦事言明薪水洋五十元停秤後王某藉口應須加給酬勞多方滋擾已加給二十元詎料尙不滿意前日乘保護繭行之軍隊晚間回營之際膽敢糾集鹽匪五六十人到行藉端敲詐竟將已烘未烘各繭任意倒亂該行執事畏其兇横又給洋二十元詎料若輩以爲懦弱可欺明日又來纏擾不得已馳報嘉善知事請其嚴究事關鄭重懇請轉告總所設法嚴懲等情總理沈聯芳接函後昨特函告該分所轉囑該行速向司法衙門正式起訴一面函請嘉善縣知事按名嚴拿盡法究辦以儆其餘函中並謂現値新繭轉運最多之時各國洋商分赴内地投行採辦鮮繭運滬吾國官廳向有保護之責稍有疏虞卽生交涉懇請多派水陸軍隊沿途保衛以免意外足紉公誼云云 
　　該公所又接皖省大通黃協理晋紳函云近日各鄕出售者少貨身又次大不如前故議定十四日一律停秤大通今届統計出貨較往年增多一半共收二萬餘擔故育蠶家甚爲滿意云 
　　又接洞庭山來函謂今届蠶繭較之他處屬爲精良繭身亦乾潔每鮮繭約三百斤烘乾繭一擔如運滬連水脚捐稅等費每擔成本合規銀一百五十兩左右東山統市共收二千五百擔西山約二千擔云 
[紙剪花樣組織同業會]  
　　日前有住居閘北漢中路恒通里之鹽城人潘景學具禀四區警 
 
 
 

Page 11

 
 
署略稱民與同鄕王福堂王大用等以紙剪花樣爲業現經組織同業會事務所附設治下江淮公所内每年由同人認捐公所善舉經費以資提倡請求准予備案等情當經姚警正批示云呈及簡章閱悉查紙剪花樣營業尙屬正當該民擬組立同業會並擬定辦法事屬可行仰候轉呈警廳備案核示遵行昨悉此案已經徐廳長批回准行矣 
[簇嶄新鮮之顏料號]  
　　昨日廣泰祥和記顏料號開幕中外來賓一時稱盛聞其獨家發行泰和行經理之瑞士國山德士廠顏料貨品精良著名已久而司其事者尤屬商界名流其營業之發逹當可預卜也 
[不還存欵案辯論終結]  
　　陳漢章延代表律師在公共公廨控老介福綢莊夥葉子新不還存欵期票尾找洋七百元由廨訊判被告交保候訊在案前日午後由關讞員會同義羅副領事升座復訊先由原告代表律師上堂譯述案情即據原告陳漢章投案供稱前年被告與兪伯明前來紏我承辦蕪湖涇縣煤鑛令我在滬設立寳興煤鑛總銷公司迨後查得並無是鑛我即將前托葉子新存在老介福之現洋三千四百元提出當時葉祗還我洋二千七百元葉會出立憑票由兪伯明擔保今被告執有寳興公司收條並非由我出立實係被告僞造今將寳興公司圖章呈請察核並求追還質之被告葉子新延朱斯芾律師到堂譯稱被告給與原告之憑票洋七百元實係原告懇請被告出立故一切責任應由原告與兪伯明擔任且原告已立有收條交與被告爲憑雖非原告親筆但圖章確是原告所蓋應請將案註銷中西官將收條與原告所呈之圖章核對之下判各退去候察核供詞宣布堂諭 
[搶親怨及媒人]  
　　浦東楊家渡划船夫曹考三之小女前憑媒張小狗許字與滬南某姓家爲媳擇定於今秋迎娶昨日曹女因事赴滬西親戚處詎被男家糾集多人攔路搶去成親曹考三得悉後率其子曹收曹小營等擁至媒人張小狗家將鍋　檯櫈等什物任意摀毁經張投報三區一分駐所許警佐飭派長警前往將曹等父子三人併拘至所押候訊究 
[私收電燈費之控訴]  
　　英美工部局電燈公司西人控式拉夫田維園私用客賬等情由捕將田拘解公共公廨訊供收押在案昨晨復訊據原告代表牛門津師上堂譯稱查得被告先後私收南京路森大電費銀一百餘兩萬昌號四十餘兩新鳳祥銀樓六十餘兩山東路裕鼎號洋三十七元是實並由被告代表律師到堂聲請准予交保展期研訊中西官判被告交五百元人洋並保候再訂期訊斷 
[汽車撞壞馬車之辯論]  
　　馬夫沈阿大指控汽車夫王阿榮在河南路廣東路轉角開車不愼將其所駕之馬車與馬撞傷等情昨由捕房將王傳至公共公廨請究原告偕見證六百六十號華捕上堂訴明被告駛車不愼情形訊之王延律師到堂辯護並以沈駕車不愼致與汽車碰撞且邀見證徐雲林到案證明捕房亦由牛門律師投案證明捕房調查各節中西官以王實有不合判罰洋十元充公以儆 
[誘拐使女之追究]  
　　陳江峯昨至法公堂控稱使女春香於本年閏月十二日被賣粢飯之張阿章張森全兄弟兩人誘拐無蹝並捲去衣飾所値甚巨日前有人報告謂春香被張等拐往浦東地方商人得報當即至浦東張家尋查祗抄獲春香所穿之短衫袴一套惟春香已被張等藏匿他處是時商人正欲將張扭控警察廳因有貼隣爲羽士之葉鶴亭出場願爲擔保限張等於五天内將使女交出商人情面難却故此應允詎致限張等避匿不面及至前日又被商人偵悉匿跡法界地方故此報捕拘案求請訊究葉鶴亭稱與張等實係隣居時見春香出入不知拐來後由原告前來找尋始知誘拐餘禀與陳相同詰之張等兄弟同供春香實由毛毛所拐領至民人家暫爲寄藏後因原告前來找尋故又由民人等領來上海寄在小南門師父家中是守包探李三南禀稱日前曾將張等帶往查問據云張等挈春香至師父家爲時未久復被領往他處請核詰之張等又供春香現逃何處不得而知中西讞員判張阿章還押張森全着交尋常保出外限一月内將春香尋交到案再核如違究辦不貸 
[紗花布市價之奇昂]  
　　近日紗花布三種市價異常昂貴綠我國棉花收成已兩年不佳連日市價竟漲十成之三實爲數十年來所僅見各種洋布如元芳怡和公平等三呌莊均因歐戰未已來源日稀價亦飛騰昨日又逢元芳呌莊出售白貨之期每疋頓漲銀五六錢本廠布因此亦每疋漲銀四錢至六錢尙無現貨東洋三品紗已增至日幣二百六十元聞有周某屢次買空賣空至虧負銀一百數十萬兩昨已避匿被人控告矣 
[飾物墮入魚池]  
　　西門内關帝廟昨由某姓在内延僧追薦其戚串某氏婦於午後三時許赴後面魚池邊遊玩見池中遊魚往來遂走至石橋上觀看不料偶不經心將手上所帶之金釧一隻金戒一隻墮落河心其戒指上嵌有眞珠十二粒所値不貲失落後即奔告廟僧設法撈取當經該寺住持飭令工人等用竹竿在原處撈覔多時未獲該婦又央人下水摸取多時仍未撈着後經好事者商由前面龍社借去皮帶及洋龍一架入内將池水吸乾以便尋覔無如近日時常有兩池中蓄水甚多一時難以吸盡而廟後空地已盡遭水浸直至四時許尙未撈獲觀者甚衆云又一訪函云滬城九畝地附近婦人程吳氏前日邀齊親族在西門内關帝廟延僧誦經午後至該廟後面花園中遊玩偶不經心遺失手臂上所帶之珠鐲一只鐲上鑲有鑽寳等物値價數千元旋經該氏察覺疑該鐲墮入池中乃商准該廟住持僧於昨雇淘沙人入池撈取竟日毫無踪迹現聞失主擬將池中之水　盡以便詳細檢尋未識能珠還合浦否 
[私帶烟土之推諉]  
　　向在某輪船上執役之山東人鄭子明鄭子林近在海參葳私帶紅土四大包來滬携至虹口百老滙路圖售被滙山捕房四十六號西捕查獲將兩鄭與土帶入捕房拘留在案昨日解至公共公廨先由該西捕上堂訴明查獲情形將土呈案請察訊之兩人同供該土係友人王良先出洋十五元買來囑代携帶不知違禁求宥中西官判鄭子明押西牢兩月鄭子林押一月土送海關銷燬 
[鄉民不服判斷]  
　　楊樹浦鄉民辛杏生前在公共公廨控婦人辛江氏盜賣墳田私遷祖墓等情經中西官訊明以原告所控理由不足判令將案註銷在案嗣因辛杏生不服判斷於前日延請代表律師投廨請求准予上訴關讞員商之義領羅君判原告照章交保准予上訴 
[誤扦貨樣之嫌疑]  
　　太古棧洋人至法公堂控某棧夥費金顯日前在輪船上扦看黃豆乘隙竊取芝蔴一大布袋向論不服扭案請究費供因包子太多且有洋文唛頭故誤扦芝蔴不敢行竊求宥判罰洋五十元充公 
[歇夥挾嫌行竊]  
　　李和堂至法公堂控稱陳福生曾於前年在商人處爲夥後因作事不妥故被商人停歇因此挾嫌於日前乘商人不在家時竊去黃包車一輛後在法新租界地方兜售爲捕查見帶入捕房由探前來詢問始悉被竊求請訊究陳供實因貧困無聊爲此不端之事求宥判押一月以儆 
[輪船内抄獲烟土]  
　　某輪船前晚由外洋開駛來滬停泊浦東楊家渡碼頭經海關扦巡洋員登輪搜查在艙内抄出烟土八只帶回海關存儲候燬據聞該輪於事後忽逃走舵工一名想係與烟土有關云 
[車夫爭載繭包之兇劇]  
　　滬杭車站近日由浙運到之乾繭甚多均以榻車與小車載送往北市各絲廠騐收前日午後南站之塌車夫陳三與小車夫徐大生因爭載繭包啓釁以致扭毆陳三竟將徐大生咬傷當由路警拘解警區昨經王巡官察得陳傷勢甚重恐有性命之虞故即一併解送地方檢察廳訊辦 
[藝徒一命嗚呼]  
　　海寗路一千一百八十號門牌銅作工人朱春南因於四月十八號將學徒葉小鎖毆傷甚重由捕將朱拘解公共公廨訊供判交五十元人注並保候原告傷愈再核在案兹悉該徒醫治無效已於前日身死由捕將屍舁入斐倫路騐屍所報請中西讞員蒞騐昨將朱春南拘解公堂請究先由中西包探上堂禀明前情並由見證葉昌銀小毛奎上堂證明被告當時手持鐵鉗將死者猛擊是實王崧生襄讞商之美博副領事判朱押候剖騐屍體於下禮拜二訊核 
[風雨中之火警]  
　　滬城道前街引線弄南三十二號門牌居民張學禮向在小東門等處開設野荸薺茶食店其住宅房屋爲劉姓之產由張承租轉租與顧兪沈毛等數家同居顧現在北市爲煤炭掮客昨晨三時許張之後披廚房中不戒於火冒穿屋頂其時北風正盛致火勢甚烈雖有大雨不能稍減其勢前面樓房亦卽燃着當經救火會鳴鐘告警各區會員驅車前往分投灌救至四時許始得撲滅幸該處房屋四面皆有高牆故左右隣居未遭殃及計共燬樓平房二十餘間事後一區三分駐所恐有别情派警往查據張稱火係顧姓所起而顧則推之於張該所宋警佐遂派警將張顧傳案於昨午申送警察廳請訊 
[搜尋失竊之鐵板]  
　　内地自來水公司查得南市荳市街花衣街小南門大街董家渡及城内各處道路所設之地龍頭鐵板及水管上面機關鐵蓋等屢被偷竊多至數十塊因即函致警察廳長請即轉知各區署所飭令崗警注意並派偵緝隊士趕緊查緝務向慣買竊贜之家搜索俾得原贜而便澈究 
[理髮匠尋獲逃妻]  
　　北新涇理髮匠馮阿金之妻許氏日前與廚司曹全榮偕逃匿居曹韓氏家昨日爲馮尋獲扭控四區四分所轉解閘北司法科押候訊辦 
[提到被拐女孩]  
　　住居梅園路之江灣婦人徐唐氏控隣居劉于玉串同拐匪楊雜飛誘拐伊六歲女孩金囡一案已由四區警署提到楊劉二人訊據供認將女孩拐匿開封路同黨楊姓家内已記前報兹悉該女孩昨已由警署移提到案該拐匪等尙有從犯在逃故仍押候覆訊再核 
[清潔夫役之惡習]  
　　糞夫李阿堂昨晨將糞穢傾於路旁被六百五十一號華捕查見以李違章妨碍公衆衛生將李拘入捕房旋解公共公堂經中西官訊明判李罰洋十元充公以儆 
　　又糞夫蘇州人馬全寳昨晨在美租界愛爾近路永遠里傾倒便桶時將糞穢傾入弄内陰溝中被該弄居人包阿三暼見以其有礙公衆衛生鳴由五百五十八號華捕將馬拘入捕房禀明捕頭諭飭押候解廨訊究 
[承認串竊衣物]  
　　西華德路三百十七號門牌戴妙泉培克路鄕人王阿四等各户同控前爲木匠之顧春生與顧松濤串竊衣物等情昨由捕房將兩顧拘解公共公廨經中西官訊供不諱判顧春生押西牢九月顧松濤押半年贜交原告領回 
[過犯不知改過]  
　　紹興人陳阿東深夜在四川路徘徊圖竊經總巡捕房八百五十七號華捕查見拘解公共公廨訊供收押在案昨晨復由捕房將陳解廨請究即據中西包探投訴查得被告曾於西曆一千九百十一年四月二十八號經公堂訊辦逐出租界係屬過犯請爲核辦中西官以陳屢辦不悛判押西牢九月期滿仍逐出租界 
[樹料擲傷左眼角]  
　　滬南新碼頭楊源發棕榻店主楊來蘭因生意寥落將傢伙數種賣與夥友周金聲議定價洋五元詎昨日交付之際周僅給洋四元七角楊與之爭論以致口角周突將旁堆之樹料向楊猛掷致傷楊之左眼角血出如注當即鳴警將周帶至一區署察得楊受傷屬實飭卽備函移送地方檢察廳請爲預審騐傷 
[禁售冒牌火油]  
　　英商亞細亞火油公司前因被人將劣油朦混出售曾禀請該管領事轉函中國官廳設法示禁當經朱交涉員據情轉呈省長核示在案兹悉已經省公署核准通令各道尹轉飭所屬縣知事出示禁止朱交涉員卽函復英國總領事轉飭該公司知照矣 
[匪徒撬門圖竊]  
　　匪徒張阿金（即王小五仔）於昨晨天將黎明時在海寗路二百九十四號門牌顧全標家撬門圖竊被九百九十九號一千一百四十九號兩華捕查見拘入捕房詎張竟乘隙圖逃經中西探捕暼見當場追獲禀明捕頭飭令嚴行收押候究 
[收買失竊鉛皮]  
　　甬人李榮生昨在虹口提籃橋附近收買招商局中棧失竊値洋十餘元之鉛皮適被該棧用人余阿寳所見扭交包探陳金揚將人贜帶入捕房經捕頭詰問一過諭著押候解廨訊究 
[偸兒供認行竊]  
　　竊賊張福金昨日潛入浦東老白渡同春福棧竊得大衣二件及馬甲洋傘洋襪等物携贜圖逃當爲巡丁查見將人贜併解三區一分駐所復在該竊身畔抄出當票五張經許警佐詰訊張供認行竊不諱判解警廳司法科訊辦 
[謝劵]  
　　商務印書館歷年承印月份牌爲數頗多兹由該館徵集一百數十種於六月十五日起至二十一日止在棋盤街發行所開月份牌展覽會七天昨承惠贈入場劵二紙書此誌謝 
中華職業敎育社通訊 
[勤昌花邊傳習所函]  
　　昨閱貴報載中華職業敎育社所閱查之上海市各花邊傳習所一覽表敝所未蒙列入想該社僅查至董家渡爲止而敝所適在董家渡之南三太碼頭裏街故未查及因思貴報於實業前途多所提倡故懇將來函登入通訊欄内以供衆覽勤昌花邊傳習所謹啓本所在上海醫院左近浦東中學附屬小學對門 
雜評二 
[上海與議員（步陶）]  
　　解散令朝頒議員通訊處之通告夕發現於滬瀆蓋以滬地有租界爲官場勢力所不及也嗚呼國法無靈議員間關千里以再求國民最後之裁判而又宇宙雖寛容身無地至萬不得已而仍以租界爲借庇之謀此其精神上莫可名狀之痛苦夫豈我滬人去歲歡送議員諸君北上時所及料哉議員何負於國家何仇於武人又何大不理於中國官場勢力所能及之區境而必令其窮無所之一再與我滬人爲患難相與之儔儕以事實言豈不曰解散後之議員其議員資格已喪失非此難逹通告目的耶然而解散之令大總统不自認爲合法副署之江朝宗自知爲違法即彼一部分威逼勢迫之武人亦未嘗不自言其非法（見大陸報）然則議員資格之喪失與否其究據何法以爲評判耶惟是中國官場自處可不必有法律人則必有其所謂法此解散後之議員所以含悲忍痛以再策源於滬地也 
　　嗚呼全國可以無法而租界中終有一隙地可容已死之法之靈魂我其能勿爲中國人羞愧欲死哉 
來函 
[浦東大倉碼頭來函]  
　　今閱貴報本埠新聞欄内登載續誌窶人被人毆斃一則閱悉之下不勝駭異查死者前雖在敝棧爲飯司之下灶脫離之後在鄰棧寳隆碼頭爲飯司此次死者倒斃在本棧後面籬笆之外何時倒斃究爲何人毆斃抑是病斃敝棧均不得而知况死者並無經過敝棧碼頭然敝棧是日亦無拘住竊賊毆人等事恐貴報訪員傳聞失實望請更正不勝感謝之至專此佈告謹請台安大倉洋行益昌碼頭謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送旱魃文] [  冷觀]  
　　民國六年歲在丁已四月某日憂民子晨適於郊履於通衢柱香於地酪於塗斷蓬爲矢彎桃爲弧四向三發振聲而呼告於旱魃而斥之曰吾子來有日矣足跡所至播災散虐嘘氣爲火土焦地爍吸如長鯨川流爲竭肆爾凶燄百神莫當雷公噤聲電母匿光朝雲歛跡暮雨收藏是何不利於人國因爲人神所同嫉勢將不容於吾子子曷速去而遠避今者日吉時良利適遐方子姑盡一盂啜一觴即日就道勿戀是鄕我送於野子亟去之勿徬徨言未及畢如聞太息欲言忽止一似口吃否則唇焦抑舌之敝竦肩靜聽久乃可晰其爲言曰子不聞乎民望雲霓自湯徂征七年不雨革命告成師旅之加饑饉亦兼刀兵之後必有凶年時也數也從古如斯天道宜爾豈獨今兹曩者老　作孽專制魔王　板助虐氣燄益張一聲霹靂罹刧身亡梟匪四起伏莽叢生仁義假面盜賊眞形殺人放火荼毒生靈兵滿爲患弗戢自焚勢已燎原揚沸抱薪烟燄飛漲焦骨寃魂堂堂大官皇皇總長狼貪性成鬼蜮技倆何物么魔包圍議會蟻聚蜂屯殊狀異類鳩形鵠面餓鬼窮神斷髮文身狗黨狐羣張牙舞爪摩拳擦掌議員駭奔如逢岡　今者膏澤不下民生待蘇斗水不得涸轍魚枯乃有　蚌　持盧鵲爭能激烈日甚澎漲勢成懾然爆裂石破天驚　凶跋扈羣醜跳梁山精海怪妖邪畢張河東獅吼陸地蛟騰或作蚌怒或敎猱升羊蒙狼皮假威作嚇猴沐而冠僞肖人形虎縱于山忽傳翼以飛入蟹出于窟竟帶甲而横行凡諸怪狀皆足干天地之和致暵乾之異爲國家之不祥爲生民之大厲子盍惟是之驅除予安能乎爲逆至于雷公病啞緘默無語電母失明愼密不出雨將沛而頓止雲已布而忽收乃風伯之肆虐亦與予乎何尤予也無斬妖之劍焦思如焚無降魔之杵熱血空噴不在朝而在野不都邑而山林徒以立身高亢卑下不居扶陽抑陰道與衆殊俗不同乎流世不合乎污遂遭嫌疑横被物議我咒我咀我怨我詈遽見斥逐于吾子謂當絶迹于人世惟是法律無罪我之文行否乃吾之自由韓子送窮窮不去吾子其亦罷休憂民子于是默無以應抛弧投矢頽然而返聽其去止（三） 
家庭常識 
　　銅器塗銀法先以布蘸鈉（ＮaCoSodiumCarbonate）或鹼之粉末細擦欲塗銀之器以擦至無黑紋爲度次於硝酸銀（ＳilverNitrate儀器館購）（百分水中溶入十分之硝酸銀）之溶液中加入衰化鉀（ＰotassjnmCyanjdeKCN俗名山奶）液以加至將生沈澱時爲度（衰化鉀液加入銀液時即生沈澱攪拌之則消滅）然後以擦淨之器置入液中時時翻動則無塗着不均之弊俟塗至適當之時取出以清水洗淨再以炭酸鈉擦之（注意）盛塗銀液等器須磁或璃玻製者以炭酸鈉擦摩之時擦器上不可有水點[  善寳]  
　　栩按鍍時不可沾指上之油污並須投入鉛絲少許使略沾於受鍍之器上（多沾則有痕跡不匀）則立時即可鍍成惟鍍成時作死白色宜用草紙揉至極軟（或麂皮）擦之乃發光亮惟鍍之過厚轉易起壳宜視色變白時即可取起大約不過一分鐘耳藥品均儀器館或西藥房購 
　　痣去斑蝥三個性苛鈉一分糯米一匙碱少許共研細末再加生石灰少許盛磁盆内入清水化爛約一日夜（時日能爛久最佳）點痣上忌亂塗因性烈之故（栩按此法當驗但必起泡而痛然無傷也 
　　耳中疗鮮紅菱柄煆灰加硼砂上冰片少許研極細末吹入耳内[  葛嚼水]  
　　藏鷄蛋浸鷄蜜於十倍之硝酸鈉（即智利硝　器館有售）水中置陰冷處每閱二月加水少許則雖藏至二三年之久毫不腐敗 
　　銅器銅遇濕及炭酸氣則生　性炭酸銅此物遇牛乳醬油醋等物則成種種銅鹽皆能毒人故飲食器及廚下各物不宜以銅爲之[  孤舟]  
　　更正陰曆四月二十二日磅折天平法以一○五乘一二誤爲（一二）又其實只有誤只爲應 
工業須知 
[煮繭新法] [  孤星]  
　　絲之品質優劣固因蠶種及飼育之如何而不能一定然苟蠶種雖隹飼育雖週而於繅絲之際一不精細則絲質必難優美也繅絲又以煑繭爲最要煑繭而不攺良則雖有精良之繅絲器亦不易爲功且多廢物其影響於絲量絲質者甚大今用新法將煑繭之水中加以藥品則可使繭子容易解舒繅出之絲又多又美光澤旣好絲力又强累節減而屑絲少且製成之生絲收藏日久並無變色之慮目下正在繅絲之時業此者盍不一試驗之兹將藥品名稱及其調合分量使用方法并述如左 
　　蒸溜水四兩八錢（栩按鄕間自製不便可托中國藥店用　　淸水蒸露） 
　　屈里設林O3H5（HO）3三錢（栩按即甘油儀器館稱爲甘醇每磅約八角） 
　　安息香酸O6H5COOH三錢（每兩約三角） 
　　炭酸鉀K2CO3五錢（每磅約八角可函致上海科學儀器館購）（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第十一章（二） 
　　牧師曰吾則但望此事不確蓋伯爵一旦而去吾村即少一善舉之人茜雪曰但亦有人不慣家居往往好游山水之間而伯爵......則笑曰吾甚望伯爵不如此耳慧德不耐曰但伯爵未來以前此村亦未成荒落且他人之事又何干我茜雪無論如何吾必不赴跳舞之會茜雪笑曰汝語乃不連屬吾竟莫知所對惟汝不與晏者實使主人失望汝若以爲無人作伴則吾儕固可與蜜昔司維廉同行也慧德不悅曰往則往耳又何必與老維廉同行且此老媪吾實厭之茜雪曰嗟乎是則汝誠無良矣汝不聞維廉夫人甚讚汝耶慧德汝其視阿姊之面允此行矣言次則以手　慧德之肩示其視愛之狀慧德乃不禁嗤然而笑 
　　維廉夫人者體質肥似天公特製以爲人母之範本者當跳舞之日遂以雙馬車抵牧師門蓋維廉之家雖已中落但其舊時模規至今猶存故不出門則已出則非雙馬車不屑載夫人也而論其身量亦非雙馬車不能勝重旣見茜雪姊妹則已展其厚碩之頣發爲親悅之聲曰吾寳貴之女郎今晚盛會當更無人及汝姊妹矣汝但願影自觀其態度不類雙蝶耶又曰卜蓓汝佳昨維廉信來頗念汝屬我寄聲問好卜蓓曰佳運者維廉彼乃尙未忘老友言次因扶其二姊登車且曰姆吾以慧德付汝矣願姆稍加拘束勿令今夜又顯狐尾慧德不待語畢遽以扇擊卜蓓之頸只一擊而車已馳矣夫人乃大笑撫慧德曰汝姊弟間誠親睦哉無怪維廉時時欲至汝家卽使老身見之亦生其欣羡之心茜雪曰夫人頃云維廉信來豈渠已公出耶夫人欣然曰彼乃從伯爵往蘇格蘭别墅矣君等豈未知耶雖然維廉膺此任務吾心乃亦忙碌無狀遂亦無暇來告君等且此事之來至而於事前乃一無所聞當日之夜維廉歸笑口旣開乃轉期期不能述一語吾初疑其　矣維廉自言當伯爵言此事時渠亦殊不介意蓋以爲戲而孰知其爲眞嗟乎女郎維廉昨夜信來其得意之狀乃　　於行間字裏惜吾未嘗携之身畔或者君等暇時可至吾家一讀卽知維廉握筆之時其欣悅乃作何狀也夫人言時其肥碩之指乃與頰肉俱動 
　　陸錦亞君鑒日前損書敬悉一是惟情節過簡難於着筆方命之處尙乞見恕并請以住址見示當將原書奉還瘦　啓 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之邊訊 
[外蒙古與俄羅斯接境紀略]  
　　（見本報壬申年七月初八日） 
　　吾國疆界論西北兩邊形勢西不盡西海北不盡北海除盛京吉林黑龍江號東三省爲滿州根本重地不屬邊防外其西北藩服疆以戒索綱紀條例可得而云一曰正北内蒙古凡出口之路有五曰獨石口曰張家口曰古北口曰喜峰口曰殺虎口皆稱内藩設有札薩克一曰正北外蒙古分西路北路中路東路四部凡四汗由該部自設札薩克俱在大漠北此漠北四部落總稱喀爾喀其正北迤爲準部按準部即天山北路又喀爾喀之西與科布多接壤科布多横亘於準部喀爾喀之間過此則爲伊黎東路界矣按蒙古喀爾喀之境本古漠北地也秦漢時匈奴所居冒頓時强盛始並有漠南地而與中國抗衡至漢武帝時匈奴殘破復遁歸漠北後漠爲北匈奴地歷代皆與漠南諸部爲盛衰至中國元得天下奄有北方始建都於此曰和林即今蒙古哈爾哈之境其後盡有漠南諸部遂帝中國清順治末年始正其部落仍歸漠北後始號喀爾喀爲部七爲汗三雍正中以額駙策凌奮擊噶爾丹功加封爲四汗考喀爾喀外蒙古一地因康煕中爲準噶爾破逐欵塞内附聖祖親巡塞外受其朝復親征噶爾丹掃平漠北而返之於故地設左副將軍參贊大臣以鎭撫之凡内外兩蒙古之君長皆隸理藩院世其爵祿通其婚姻時其朝貢制其等威定其牧地均共互布内宿衞禁廷外捍禦要荒縱横萬餘里皆臣妾蓄之鞭箠使之非窮兵黷武非耗中事邊所以然者大抵國之北境東起鴨綠江黑龍江逾内外兩蒙古西訖準部　二萬餘里皆與俄羅斯相接境故俄羅斯爲北徼至大之邦從古不隸中國稽之地球在河源之北其水皆流入北海矣自俄境視北斗則在南矣康煕時制有與俄羅斯國定疆界之碑其文曰皇帝撫有天下殊方重譯罔不賓服師武旣揚文敎亦訖蕩蕩巍巍以成大一統之治惟俄羅斯國在黑龍江西陲夙嘗通使效貢後其邊人弗戢潛入八雅克薩築城以處擾我屬部獵户使我獵户弗寗厥居於是廟謨柔遠先之於文告旣不共命則以偏師攻其城克之惟皇帝德並天覆神武不殺所獲之俘悉縱悉遣且資之舟車餱糧俾返其所王旅旣旋抄略未已用興師復圍其城彼乃遣使講好請定疆域康煕二十有八年夏皇帝遣領侍衞内大臣索額圖等至於尼布潮之地宣布德意俄羅斯國使者費岳多羅額里克謝等皆悅服相與畫疆定界使我邊人與其國人分境捕獵期永永輯睦無相侵軼約定勒之貞石以昭大信垂諸久遠其條列如左 
　　一將由北海入黑龍江之綽爾納卽烏倫穆河相近格爾必齊河爲界循此河上流有石大興安嶺以至於海凡嶺南一帶流入烏龍江之溪河盡屬我界其嶺以北一帶之溪河盡屬俄羅斯界 
　　一將流入黑龍江之額爾古納河爲界河之南岸爲我屬河之北岸令爲俄羅斯屬其南岸之眉勒爾客河口所有俄羅斯房舍遷移北岸 
　　一雅克薩之地俄羅斯所治之城盡行除毁所居俄羅斯人民及諸物用聽撤任察汗汗之地 
　　一兩國獵户人等毋許越界如有一二小人擅自越界捕獵偷盜者即行擒拿送所在官司準所犯輕重懲處若十數相聚持械捕獵殺人搶掠者必奏聞即行正法雖有一二人犯禁彼此仍相和好毋起　端 
一從前我大清國所有俄羅斯人及俄羅斯國所有我大清國之人仍留如舊不必遣回嗣後有逃亡者不許收留即行送還一和好旣定以後一切行旅有準令往來文票者許其貿易不禁（未完） 
尊聞閣筆記 
[合家肥腯（見本報癸酉年三月二十一日）]  
　　歐洲西人澳美路以耕植起家舉家皆肥腯過人計澳美路身高四尺八寸重二百八十三斤半其妻年四十五歲身高四尺一寸六分其臂圍可二尺零四分南肩闊二尺腰圍可四尺四寸八分重二百二十斤半其長子年二十五歲身高四尺八寸重一百九十二斤十二兩其長女年二十歲身高四尺四寸八分其臂圍可二尺一寸六分兩肩闊三尺六寸腰圍可六尺四寸重四百零九斤半其次女年十八歲身高四尺一寸六分臂圍可二尺兩肩闊二尺四寸腰圍可四尺八寸重二百四十三斤按澳美路家以其長女爲最肥碩行步紆緩其足腿不甚有力每行不及數武輙循牆倦倚其種痘之臂痕每顆巨如酒杯則其臂可想見舉家皆健無病腮頷如雙托使繪其全家行樂圖亦見所未見也 
神話 
[乩仙軼事（見本報癸酉年三月二十六日）]  
　　平江來鶴樓向設乩壇時當春暮數客供效扶乩俄而乩動即題詩曰十年幽夢在牆陰一夕無端碎玉琴萬種春愁人不識彩毫飛處墨華淋客有小影求題或以新詩索和皆不假思索援筆立成叩其姓氏答曰玉碎珠沉事可憐忍將名姓說人前羣芳譜裏無雙女來鶴樓中第一仙復請其詳書出處答曰我家原住隋隄曲阿父相携戍鴨綠十二十三學秦聲十四十五敎絃索裁得鸞箋寫硬黃吟成小句藏笥腹亭亭二八入侯門可憐匝歲塵埋玉多情腸裂涙倫彈牀頭濕透芙蓉褥夜雨鈴聲泣馬嵬秋風草色悲金谷詞名簷鐵付飄烟瘦蘭十卷誰來讀因緣會合紅蓮客安吾何日山之麓由是方知其金屋覊魂也因請示檐鐵瘦蘭集答曰夜雨靑燈太寂寥風吟檐鐵伴秋宵斷腸曲子無多闋只有零星涙數瓢幾載懨懨倚枕中春蘭消瘦怯東風吟來都是淒凉語寫向鸞箋字字紅又叩來鶴樓創建之由答曰黃金爲縷玉爲茵占得盈盈十五春腸斷多情瞻鶴馭千秋悵望李夫人味其詩似即其藏嬌之所時有欲求顯形者乩奮書曰豈同神女下陽臺蔓草扶蘇莫浪猜不必洪都尋羽客一庭明月夢中來衆讀其詩詞嚴義正益深敬仰之心一夕又臨乩曰予蒙太乙慈尊解脫召赴騫林素荷諸君雅愛不可無詩贈别遂題曰九十春光賸一絲因緣會合止於斯吟成一字一珠淚此是陽關三疊詩遂寂然計前後凡八夕所作詩詞不下數千言不能盡記 
[雜錄]  
　　疾病徵方兹定每星期中刋載一二次以來函先後爲序惟賜答諸君務求以確曾經驗者錄示不厭其詳庶足以慰病者之渴望敬當隨時刋布俾天下有同病者亦得共沾其惠是不第身受者所欣感也 
　　無名劇痛徵方家母現年六十七歲十年前忽於頭部右面鼻孔邊如之灼痛勢不可當漸至牽連太陽穴牙齦頷下等處之筋並皆抽掣作痛勢如刀絞或半面脹滿幾欲爆裂痛極而號有時痛稍緩和略進飲食口部稍一張合即引起劇痛故大痛時每日不過進食一次尙異常艱苦雖腹饑如焚而痛不止不敢進食也十年以來歷就中醫西醫及針炙醫治或謂偏頭風或謂神經痛但醫治均皆無效而病亦與時俱增初祗一歲數發漸至一月數發一日數發刻下則大痛常作小痛時刻不停西醫曾謂非割斷耳後總筋則不可治老年之人何敢嘗試究竟此是何病倘有經騐良方能治此症不客賜敎則戴德無旣矣（孫潔人） 
　　喉病徵方僕患喉病已閱二十五月刻則紅筋滿佈於喉頭小舌常墜喉際（卽顎下）結小核三數不識是否喉痺有何方藥可治敬乞經驗家不吝敎益俾得就痊感戴不盡（吳震庵） 
 
 
 

Page 18

 
 
   
 
