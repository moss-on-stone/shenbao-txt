# 1896 - 234 - 4908348

 

Page 1

 
 
[繪圖隋唐演義出售] [  圖書集成局代啓]  
　　隋唐演義一書久己膾炙人口雖禆官小說而皆摘取正史筆法清新旣無齷齪委瑣之句洵爲雅俗共賞之書因坊本漫漶故賞奇齋主倩本局鑄鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡　西新政之可作掌故者精心考訂吉皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦由本舘代印計價六角 
[論報紀雲間賭害]  
　　賭者地方之害也匪棍聚賭抽頭地方之大害也有聚賭抽頭之匪棍而地方官莫能治漸至成羣結黨魚肉鄉里尤地方無窮之隱害也松郡賭風之熾歴年以來登諸報牘者幾於書不勝書近得陳蓉曙太守下車伊始勵精圖治知賭之爲禍烈而害民深也首先查例示禁大聲疾呼本館執筆人爰作猶賢乎己說以申其旨竊謂西鄉賭窟離郡城不遠太守於此見聞旣確必當風行雷厲言出法隨特恐該賭徒等技倆無窮神通廣大未必能俯首就縳而果也本月初三日報端據訪事人來函錄登雲間賭害一則略云上月中旬有棍徒某甲在金山縣屬新浜地方支搭廠房招集客帮摇攤賭勝約有四五桌事爲陳太守訪聞移營札縣務獲究辦城守營曾游戎立飭中軍胡守戎帶兵五十餘名於二十七日振隊出郊詎該棍徒早知消息及守戎等到彼則廠房拆卸人己逃遁一空守戎無可奈何祗得廢然而返金山縣劉明府本因接奉府札擬於次日到塲合拿旣得守戎遣兵報知遂并省此跋涉另有巢湖人某乙等在婁境小崑山開塲聚賭業己半月至二十八日夜分由婁邑尊林明府派令勇目吳某帶勇協差往拿乙亦逃脫僅獲其黨丙丁二人解縣押候提訊執筆人閱此喟然而歎曰松郡賭風之爲害果何時戢乎夫府縣官署出票差提賭徒徒爲該差等生財这道是賭徒等之不能到案也宜也太守深知此弊謂一紙官符不過依樣葫蘆於事無濟遂奮然移營札縣期於會拿務獲可謂盡心焉己城守曾游戎雖未親往固己飭弁帶兵振隊出郊則亦鄭重其事與捕盜臨敵無異其如兵威雖盛卒至廣塲寂寞用武無方彼多魚漏師者安知不在肘腋間乎或者謂是役也誤於劉明府之會拿後期也倘令同日偕至兩路兠拿或者該棍徒尙未遠颺可獲一二不知是亦無益也事旣由府而營縣營飭弁兵縣發差役官牘奉行彰明較著大約振隊啓行之頃彼處己門堪羅雀幕有巢烏矣卽令劉令會師亦不過與胡守戎相視而笑面約數語各以空文上覆而己且聞十餘年前婁有賭棍吳某者亦西南鄉人藐法横行無惡不作曾由營兵往拿爲所拒敗其後懸賞設計捕吳到案監禁數年定罪發遣中途賄役兎脫睥睨還鄉逍遥法外仍理舊業營縣莫敢誰何年前聞嘗有人以吳某事言於某大憲諷其檄兵往捕某大憲曰彼苟不復生事則亦姑聽之噫軍流逃犯此何等罪也而可姑聽之乎此或傳者失辭度某大憲未必有此語特不知今之所謂某甲者與吳某是一是二設竟是吳則聞其黨多亡命徒敢死士無論疲弱之差役卽五十名兵未見皆男兒好身手詎足與敵又况差役半通聲氣兵弁亦難必其用命乎或又謂不見滬上租界捕房近日之捉賭乎先由領事照會道憲道憲准其越界捉賭未嘗非文牘往還也而不聞有消息之漏洩迨兩捕頭率領通班探捕直搗其巢合塲賭徒一網打盡遂使數十年大患如距斯脫然則松郡而欲仿辦必各處有租界捕房而後可不知沈家灣之賭徒恃在界外自謂無虞與彼之刻刻留心處處探聽者異且租界賭徒多有身家人故皆束手與彼之倔强性成跳梁自喜者又異昔人所云膽欲大而心欲小松郡賭徒頗得此意以彼例此情形不同固非可一槪論也且今此捕房之舉亦幾經時日幾費躊躇始能一發成功坐收其效安見郡中之賭徒今雖漏網後日不終能成擒乎爲治不在多言亦不可求速效所望郡之當事者心精力果持以有恒正躬率屬端其原本行見期月之後　吠不驚鴞音可格又何賭徒之足患哉 
[本館接奉電音]  
　　昨日午前京師飛電傳來硃筆二道上諭三道敬謹譯登○六月初三日奉硃筆松安補授内閣學士兼禮部侍郎銜欽此同日奉硃筆葛寳華補授太常寺少卿欽此同日奉上諭依克唐阿奏請調補副都統　語盛京副都統前己有旨簡放漙蔚各省副都統向係特旨簡放該將軍率請以福州副都統綽哈布調補實屬冒昧依克唐阿著交部議處欽此同日奉上諭李秉衡奏黄流伏汛盛漲下游利津縣屬北岸之趙家菜園漫溢成口請將在事各員分别叅處並自請議處一摺本年山東黄河伏汛驟漲五月十八日下游利津縣北岸趙家菜園因值風狂浪急搶護不及致將堤身刷塌七八十丈由東北土戊順流而下與呂家窪倒漾之水相接在事員弁實屬疏於防範副將徐家慶著卽行革職知縣張學易巡檢方棟林均著革職留工其下游提調候補知府倉爾頴著摘去頂戴總辦候補道丁達意著交部議處李秉衡督率無方著一併交部議處該撫務當督飭在工各員加意防護卽將漫堤盤築裹頭免致續塌餘著照所議辦理該部知道欽此同日奉上諭直隷布政使著員鳳林調補山西布政使著俞廉三補授桂中行著調補湖南按察使廣西按察使著蔡希邠補授欽此 
[截彼淮浦]  
　　金陵訪事人函云督轅於五月中旬接到徐州飛電大略謂地方不靖滋生事端乞大府派員查辦云云日昨警報紛傳據官塲稱述該處因民教不和閙毁教堂官吏業己飭提奸民究辦一面保護教堂在案不料有一種土匪煽動其間該處本爲兗豫交錯之區歴年各道友並哥老會等潛伏其間此時乘間竊發以爲官軍正當裁撤之後人心皇惑不敷調遣卽調遣亦未必得力因而蔑視一切以爲勢將無敵閙事後竟拒捕倡亂徐州道阮觀察爲辦案老手見此匪藉鬧教爲由其實意不在此因急檄飭本地防營整隊彈壓藉資捍禦府城嗣又見羽黨裹脅不散非本地兵力所能制乃馳羽檄告急於總督劉峴帥大帥揣度情形知該府爲南北衝要四戰之地一經蔓延不易收拾星夜遴派统領老湘等營劉軍門光才卽新授大同總鎭上年出山海關爲全部勁敵者也軍門立挑精壯勇丁一千人督率起程相機鎭撫緣帥意以該地年來荒歉失收飢饉餘生祗顧一時爲乏食所迫未必甘心爲賊故不願爲王石俱焚之舉軍門旣秉方略而行自能殲厥渠魁脅從罔治不必以京觀爲功也不禁拭目俟之 
[津事述新]  
　　據訪事人叅玉版禪云東門外水會會館開檯賣戲别開生面於十二日招令女優登塲爲邑尊 
 
 

Page 2

 
 
將箱發封己列前報兹邑尊王明府以戲園演劇己足滋事况雜以女優更易誨淫賈禍查是日所封之箱係梆子班之優孟衣冠於女伶無涉該女伶仍優游於法外殊不足以毖後懲前爰飭差逮到女伶四口並掌班趙某一名於十七日堂訊問趙某該女伶從何而來供稱均係河間府深州一帶人氏該處風俗小家兒女均習歌舞一經習成卽可自抱琵琶伺便營生所以舞衫歌扇大抵爲其傳家衣鉢轉相授受無待價買小的不過招集成班並非誘拐邑尊飭責一百板以示薄懲著具不再招留女優開塲演戲切結然後發落女伶四口遞解回籍由各該父母親族具領案遂結○湘人陳某在鐵路公司有年公司併歸官辦後大半蕭規曹隨故陳復蟬聨其事蓋陳亦規矩人也上月二十晚不知何故在法租界被法捕拘入捕房用手銬銬其兩手使手背靠背較之合掌尤爲掣肘捕所以加之重罪者謂其酗酒滋事耳陳當不服捕惡其强又澆以水入捕房時不過夜半比天欲黎明始獲保釋陳乃歴訴其苛狀於鐵路總辦求函致津海關道並禀北洋大臣廿二日各投箋牘於法國領事請加詰責領事乃傳該捕訊究銬陳屬實領事謂陳卽酒醉亦不應加以手銬致與犯人無别大加申斥隨函覆各當道婉達慊忱事始罷 
[傳江漁唱]  
　　九江上游九十里有武穴鎭一大巿集也該鎭半面臨江人烟輻轃有分府有鹽局釐局上下闤闠鱗比可十餘里生意之旺稱是其地原屬湖北管轄惟由該鎭達圻州電線則歸九江電局派巡丁看管兹漢口電局總辦王廼亭司馬禀請督辦盛杏蓀觀察批准就該鎭分設子局派王君慶善夏君文光袁君文奎駐局辦事觀察己批准兹定於十九日開局矣○潯陽九派江面遼闊實爲上下游之關鍵不獨負販之徒朝夕往來通衢稱繁盛而己也先是由茶土兩帮於某年捐貲創設義渡以濟行人並設救生船隻誠爲地方善舉惟商辦殊多窒碍嗣由該紳等禀請府尊委員辦理以昭愼重己有年矣現在涂子良叅軍家翊接辦以來諸臻妥恊目下水勢浩大船不敷用間有民划乘間攬載往往划小人多一經月風滿載之船每在江心失事令人撈救不及殊爲恨事德化縣慶西垣明府有鑒於此乃會同叅軍示禁并各派丁差督率只准川流不息不准滿載亦善政之一端也○江西候補縣王剛峯明府萬育浙江仁和人來潯就醫謁見道府憲上憲見其才具開展學問優長咨留在潯委用愛才若渴想見當年蝸寄老人之丰采焉○前辦姑塘關調辦新關稅務萬恊五少尹象春丁憂回籍兹己起服來江上月廿四日謁見關道憲并謁鎭府憲及各同寅旋買棹晉省 
[紅雨樓閒眺]  
　　福州采訪友人云撫標左右二營兵經邊潤帥議定汰弱留强上月三十日委督中協萬協戎起順督左協廉協戎凱督右協榮協戎光撫左協陳協戎正撫右協博協戎明按名點騐造册送呈督署以定去留○上月三十日午後五下鐘時升署臬司現任興泉永道周子迪觀察蓮豸節入城屬下各官均至馬頭迎迓觀察旣戾止卽示期本月初三日接篆履新○福州向用票條後由地方官示禁邇者上憲就廣東運到小銀錢發交鋪商行用人皆便之旋又有紳士籌措巨資禀請大憲設局鼓鑄大憲准之批飭鑄成後繳呈善後局各鋪商如欲購取須赴局承領蓋防銀色低潮故必由局先行估騐也○上月三十日厦門水師提督派親兵隊長張遊戎運開解假造小銀錢之犯人江同漢等六名至省大憲發交縣署收押候按律重懲 
[北固山延凉]  
　　鎭江采訪友人云前統帶江靖馬步全軍新授廣州協鎭李協戎先義由白門乘招商局江裕輪船東下前日午後五點鐘時行抵京口常鎭通海道呂觀察鎭江府彦太守以及文武印委各官均詣江干迎迓協戎命駕登岸躬往各衙謝步至八點鐘時卽展輪下駛逕赴申江○兩江總督劉峴帥在金陵創設陸師武備學堂招十五歲以上二十歲以下之聰俊幼童入堂肄業四閱月後若學有進境每月給洋一圓至第二年每月給銀二兩一年之後能考至上取保舉功名三年後再考分等第補官現在行文各府州縣招人入學上月下旬有公文至鎭江飭丹徒縣開招如有情願入學者先至縣署報名由府彚詳送至金陵入堂試習三閱月之後甄别一次酌定去留○每屆夏令疫癘流行在富有之家原易延醫購藥貧乏之子覯兹疹癘不免坐以待斃誠覺可憐己本年城外誠仁堂衞生樂局城内普仁堂各董捐集巨資議定自六月初一日起開局施診施藥不取分文常鎭通海道呂觀察亦慨捐鶴俸發交大藥鋪製辦痧藥及各種丹丸施散○南𤅷學舍係原任鎭江府王可莊太守所創仿南菁書院規制第膏火未足入舍肄業者每月祗得錢三千文現任常鎭通海道呂觀察鎭江府彦太守崇儒重士雅意栽培是以去歲肄業各生童考列一等者四人入泮者五人今年府縣試前列者亦不少春風桃李盡列公門亦一叚風流佳話也 
[鶴巿客談]  
　　蘇州采訪友人云胥門内啓昌錢莊司事某甲年將不惑紹興産也數年銖積寸累積得洋銀一百圓上月杪乞假歸鄉中途在某茶肆小憇忽遇素不認識之乙丙丁三楚人與之閒話推襟送抱欵洽異常旋謀諸甲曰僕等有一友人家資鉅萬賭興甚豪如能措辦賭本數百圓與之入局則千金不難立致也甲惑之謂數百圓固難措辦然區區番佛百尊則僕固囊中自有也因同往某處茶叙至則乙曰爲時尙早友尙未來我等何勿先賭牌九以消遣乎丙丁曰善甲亦欣然同賭未及炊許己輸去洋銀一百八十圓除所付外尙少八十圓乙丙丁勒令繕立期票爲憑甲猶深信不疑謂友至當可翻本乙丙丁復百般慫恿甲乃回店向管錢房人某戊借洋銀二百圓云不須一下鐘時卽當歸趙戊疑甚告諸衆尾隨其後見其入鳳池茶肆與乙丙丁同桌而坐急向盤問直告以故戊訝曰殆矣殆矣此牌九司務也爾何爲入其圈套乎遂喚地甲至將乙丙丁獲解至西路總巡局請究局員王司馬提訊之下搜出所輸洋銀己少去三分之一爰各責一千板荷以頭號巨枷發犯事地方示衆○本月初一日午後有友行經范莊前見一女郎年可二九花容黯淡彳亍至河邊踴身躍下幸時方白晝行人甚多好善者急設法援起詢以因何萌此短見女郎一味哀泣默無一言正喧嚷間其父母尋蹤而至向衆稱謝領之回家○本月初二日清晨興化縣解命犯一名至臬轅其人年甫二十餘面貌頗覺清秀臬司吳廉訪飭按經歴庾叅軍升堂提訊騐明箕斗發司獄收禁○有渾名金薄老冲者姑蘇土著也家住小巿橋左側本月初一日上午吳縣項太令拈香回署道經其地忽聞老冲家有呼么喝六聲知爲聚衆賭博遂喝令差役排闥而入將阿冲及三賭客拘獲帶回提訊判令將三人各責二百板交人保釋阿冲則重笞數百下荷以巨校發小巿橋示衆 
[浙省官塲紀事]  
　　杭州采訪友人云浙江候補道鄒觀察渭清向充牙釐局會辦兹經廖大中丞札委署理杭嘉湖道筮期上月十九日辰時接篆所遺會辦一差另委李觀察輔耀接辦○署理鹽運使王心齋觀察於五月二十九日頒發紅諭擇吉六月初二日午時接篆○委署湖州府洪朗齋太守思亮於五月二十九日詣撫瀋臬各轅禀辭涓吉六月初一日起程兩縣早備官舫在新馬頭恭候并雇小火輪船爲之拖帶太守己擇定初三日接篆故須汲汲啓行也○金華府屬湯溪縣典史缺前由藩司詳請以候補典史嚴少尉汝清請補現奉吏部覆准己由藩轅牌示飭赴新任矣 
[曰門仕版]  
　　前因江南提標後營遊擊出缺由大憲具摺保以周遊戎莫貴請補在案現奉部覆准其補授並蒙督憲劉峴帥給札飭知赴任遊戎當卽詣轅叩謝○借補廣東廣州協李協戎先義駐寗日久刻亦奉到部覆蒙江督飭知赴任協戎趨署禀謝禀辭○借補淮右營守備謝守戎慶泰同日奉督憲飭赴新任詣轅禀謝○通判恩别駕芳知縣查明府宗仁均奉司道委洋銀制錢局隨辦差當卽詣署禀知又丁明府經三奉府委發審差禀知 
[大觀亭納凉]  
　　安慶訪事人題扇云有潛山人某年二十六歲本歲本屬新取入泮之茂才也伯仲同來應試弟獲雋而兄名落孫山之外至是料理回家上月二十五日在十畝湖過渡同船共二十一人船中裝有小麥載頗重船舷去水不過數寸從容穩渡猶有戒心不料陡遇燕風將 
 
 

Page 3

 
 
舟猛力一側舟子偶不及防船頓傾覆當時得慶重生者七人餘十四人同占滅頂茂才與焉聞茂才苦讀寒窓今幸一衿歸去不但揚眉吐氣且可爲宗族光詎賀者在戶而吊者在門亦慘矣哉○安慶山口鎭地方有小河一道内通江家嘴洪家鋪及石牌各鄉鎭向例有所謂航船者或夜來朝去或朝往暮歸日以爲常上月二十二日該處鄉人聞省垣城隍會熱鬧相約雇舟來城觀會一時聨檣而往者前後不一有一船被風而覆幸河道窄狹水平不溜沿岸又魚划甚衆見該船失事一齊上前撈救由是男婦老小計共二十餘人皆經魚划送登彼岸猶幸覆處正在淺水中魚划七手八脚不啻翻手雲而覆手雨毫無留滯以故白袷輕衫烏衣團扇雖大半拖泥帶水而就岸上輕輕一晾遂依舊可以壯觀於是彼此商議乘興而來何必興盡而返不如仍赴城一拓眼界是夜權在該處盤桓永夕次日易舟到省惟會期己經兩日不似初時之齊整鮮明耳然各人於此興復不淺也 
[馬路停工]  
　　蘇州采訪友人云省垣開埠通商上憲以盤門外青陽地等處劃歸日本租界一切章程均己定妥中國官紳先在是處起造商務局及繅絲機器等諸局廠工程業己過半約計一切用度己費去三四十萬金之多此外牟利之徒或租地造房或購基建屋開設茶僂酒肆烟寮食鋪向之所謂冷水盤門至是竟變成熱閙巿肆矣本月初一日不知何故馬路忽爾停工訪之公門中人云日員欲攺闢租界於閶門外山塘南濠一帶上憲以是處係繁盛之區鋪戶居家鱗次櫛比斷不能准如所請而日員索之再三是以馬路暫行停築也然歟否歟請還質之當軸者 
[上海官塲紀事]  
　　昨日狼山鎭總兵曹鎭軍德慶因公來滬一點鐘時乘轎入城遍向文武各衙投剌至縣署時黄大令延入花廳茗話半晌○前日江南製造局總辦劉康侯觀察回局接差本邑各官咸往道賀昨日觀察命駕入城往各衙謝步至縣署時黄大令飭家丁擋駕 
[冠蓋駢闐]  
　　昨爲法國攺立民主之期寓滬官商常年於此日懸燈結綵以表賀忱是夜租界内燭龍萬道如入不夜之城中西士女結伴來游者不啻人山人海本年工部局首董共凛時艱不欲踵事增華一切排塲槪從節儉不過有其舉之莫敢廢焉大自鳴鐘門首旗桿高懸法國旗號雜以五色紙燈公館馬路迤東至黄浦灘北至外洋涇橋共紥牌樓三座青紅相間雜以五色紙燈南至天主堂街北至洋涇浜一帶燈綵與浦灘一般悉皆光艶奪目駐滬各國領事乘坐馬車齊至法總領事署道賀絡繹不絶蘇松太道黄觀察函致讞員鄭太令訂期下午六點鐘偕本埠文武官員至領事署道賀領事設筵款待水陸畢陳主賓歡洽誠盛事也 
[慶賀停訊]  
　　昨爲法國懸燈慶賀之期例應停辦公事克總巡先期咨照中西問官所有捕房應訊各案暫停一期 
[飭辦私磺]  
　　前者小東門天成昌烟館據稱有烟客寄存硝磺數包爲法包探偵獲並將值堂人解送公堂鄭大令訊供後飭將硝磺暫存捕房候禀明道憲遵示發落值堂人交保出外限三日内將販硝人交案核辦昨大令接奉道憲札飭謂私販硝磺與軍火無異例禁綦嚴須澈底根究暫存捕房硝磺著取送城内九畝地存儲等因大令己遵照辦理矣 
[火未成災]  
　　前晚七點餘鐘二馬路興申里某姓家因令傭婦燒煮晚膳遺火積薪中不及覺察一時烟霧迷漫勢將上熾幸爲後鄰瞥見立卽敲門入内同爲灌救得以應手而滅不至成災然附近居民飽受虚驚矣 
[原贓給領]  
　　法界餘德里某姓家被賊越牆入内竊去自鳴鐘一架及衣服等件雇東洋車裝載爲巡街西捕瞥見上前拘拿該竊乘間逃逸卽飭車夫將贓物送入捕房失主隨來報案捕頭飭覓保將原贓給予領回 
[發回監禁]  
　　去秋署江蘇臬司胡芸臺觀察札飭上海縣拘拿朦請升科盜賣吳淞江畔漲灘之金希生周文邦陳惠亭曹安卿詹省山解省訊供將周陳曹詹四犯發回上海日前黄大令倩蔣剌史升堂發落前日江蘇臬司吳廣涵廉訪又將金發回飭令監禁三年屆時察看是否攺悔再行核奪大令核准來文卽發印照給來差帶回一面飭將金收禁外監有知其事者謂金在省中經上憲訊出尙有唆訟情事是以辦理從嚴也 
[烟寮瑣誌]  
　　滬南生義弄廖正泰烟膏店堂倌小名和尙素來安近忽棄業遊蕩數日不返昨回店欲挑烟膏四錢店主曰挑烟要錢和尙大怒店主卽掌其頰和尙舉刀相向旁有烟客杜道士上前勸解和尙曰爾欲鬭法乎道士畏之退避三舍店主知事不了央人邀至某茶寮内願出番佛五尊和尙見之合十和南收受而去○前夜二鼓後剃頭匠徐長明薛耀生高阿華三人同至王家嘴廣東林泰盛烟間内吃烟此時該烟間己經閉門三人擊門欲進店主不許兩相口角該店主竟將徐薛二人放入關門毆打高在外恐釀事端急報知小甲請往喝阻小甲立至泰盛勸令將二人釋放天明自有調處昨晨該小甲令高阿華至泰盛烟間内備香燭服禮己了事矣不料午後該烟間又開出失單謂失去川土水烟袋等件請小甲代爲追緝未知所失確否 
[押候訊核]  
　　寗波人姚松山在籍憑媒說合張胡氏之女星寳爲童養媳日前忽然走失四處偵訪知由其母誘拐來滬立卽乘輪追至東西南北尋無蹤跡前晚行經英界二馬路見星寳在姚和尙花烟館内作賣笑生涯因入内見胡氏等均在當卽大聲呼捕有三百五十號巡街華捕到來將一干人拘入捕房捕頭以其中有婦女不便管押著一併轉送英公廨别駕著分别押候訊核 
[英廨瑣案]  
　　包探顧阿六黄四福同解張仁立到案禀稱此人前在孫子香錢莊學徒上月間孫命其收帳詎卽帶所收之洋二百五十元逃往漢口現己來滬由小的等拘獲查問帳洋己用去百元惟其父情愿照賠特送請判孫供開吉昇錢莊張學徒所竊之洋今由包探查獲求給領可也張供詞支吾惟求恩典其父投案稱兒子仁立在孫處私收帳洋今己照賠惟孫亦自疎忽求鑒别駕以張仁立私收帳洋至二百五十元之多本應懲辦姑念其父賠洋著從寛領回管束○黄四福又禀前月二十夜有王阿五在洋涇浜挖艙行竊船上夏衣三件綢褲一條查獲送究王供安徽人行竊該死求恩别駕判將王阿五責一百板贓存捕房待領○包探孔阿才禀稱昨有李子蓮行竊板門巿篷各一件緝獲人贓因無失主先送案請究李供寗波人物件係從鄉間竊來别駕判責一百板贓歸捕房存查○包探范進才禀稱陶裕高曾經犯案遞解今又趁江裕來滬在船竊取搭客之紗褲一條眼鏡一副失主尙未查明先解案陶供丹徒縣人行竊自知不合如今求大老爺恩典别駕以陶裕高係過犯未便從寛判責二百板管押一個月遞解○二百八十三號華捕拘解邵記財到案禀稱此人於前晚二點餘鐘藏匿小弄内小的見其形跡可疑在身畔搜出小刮刀一柄當票十餘張一併送究邵供寗波人向做銅匠目下賦閒小刮刀是刮銅所用昨夜因與友攀談以致深夜回家求鑒别駕以情有可疑姑著覔保省釋○包探倪順泉禀稱姚阿七專在烟館行竊烟槍昨又竊取龔阿來翁阿三烟館烟槍各一枝經小的查獲原贓送究龔　兩失主投案領贓姚供本地人叩求恩宥别駕著將姚阿七笞責一百板 
[美界捕房記事]  
　　江海新關司事西人某甲有一馬車寄存虹口禮查路新大馬車行前日下午因欲閒遊將車配好一躍而上馬忽驚躍飛馳甲無能爲力翻仆於地馬卽帶車疾奔由斐倫路繞至百老匯路直達外大橋始經九十九號印度捕扣住帶入捕房未幾甲亦尋蹤而至出洋銀五圓請捕頭代酬印度捕然後驅車回去○前晚積竊楊錦牛溷入篷路某弄内圖竊經包探范進才拘入捕房捕頭令押候解送英公堂請究○某日北蘇州路第十二號洋房某西人家細崽馬源興被偷兒褚鴻莊竊去衣服因卽投報捕房前晚包探石金榮將褚查獲捕頭令押候 
 
 

Page 4

 
 
解送公廨請辦○楊羅氏賃居北四川路仁智里第七十八號屋内生有一子名曰春林年己弱冠不務正業漸與下流爲伍嫖賭吃著無不精明揮霍金貲無殊泥土氏痛恨己極因於前晚投控捕房捕頭立遣包探施奎江至隣近某烟館拘獲解入捕房捕頭令押候解送英公堂請究○前日午後楊家灣居民朱姓家小孩與隣居蕭姓家小孩忿爭朱蕭之妻聞之亦各逞雌虎之威不肯稍讓經某號巡街捕一併拘送捕房捕頭以婦女無知釋之使出未幾二婦扭毆如故復入捕房捕頭遣某號巡捕解送英公堂請訊○前日午後江北某邑人某甲至漢璧禮路奮興押店購買苎布坎肩一襲言明洋銀三角五分出鷹餅一枚令店中人如數找出後以爭論貼水口角揮拳事爲巡街華捕所聞將甲及二店夥拘送捕房捕頭略詰原由一併釋去 
[皖省蛟災]  
　　接潛山士民公函云敝邑山多田少高下懸殊貧民活命之資除耕種外别無生路本年五月中旬大雨傾盆連宵達旦以致山洪陡發蛟水驟來堤岸城垣同時潰塌而房屋墳塋之被冲無存者更難數計當水至時闔邑人民得赴高埠者幸慶生全其不及奔避者盡付水濱因之屍流遍野穢氣薰蒸現下水勢漸退流亡漸復而棲身無所餬口無資宿露餐風形將坐斃潛民不幸一至於斯疾首痛心慘難言狀因思光緒八年皖省敝邑等處被水成災曾冡施嚴兩善長及四方君子慈航普渡慨助鉅資窮黎全活至今莫不口碑載道不料相隔十四年又遭顚沛流離之苦皖地素稱瘠苦籌畫實費周章不得己專函公懇伏祈速發鴻恩救全蟻命謹率闔邑士民焚香頂叩鵠候好音云謹照錄送請刊登貴報布告同仁行善及時曷勝禱盻[  上海北巿絲業會館六馬路仁濟善堂籌賑公所棘人施則敬子英甫稽顙]  
[施醫四添]  
　　本堂施醫自正月至五月添請己三次矣乃近時炎凉失序疾病易生就診者日逐加增每逢施期自辰至午幾如山陰道上應接不暇誠恐倉卒之間一經疎忽獲戾非輕本堂雖經費之維艱必濟施之有實又復添請内科徐君樹生汪君鴻卿秦君子和庶幾飲和良德兾仁壽之同登鼓腹含飴慶安全之有象[  廣益善堂董事唐廷桂施則敬謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　去年十月初十日張虎金毆斃趙華華黄大令詣騐後虎金投案自首大令飭收入所中並將帮兇人莊國卿之女翠　提縣發交官媒看管前晚蔣剌史提訊之下趙莊氏訴稱小婦人前曾嫁張阿慶爲妻生有子女各一前年張故再醮與趙家居引翔港虎金係　夫之弟某夜糾約多人來家前後攻擊趙聞而起視突被若輩毆傷及小婦人出房呼喊若輩己一哄而散矣唐寳榮訴稱小的與趙同居某夜　更時聞客堂中有吵閙聲小的之妻卽出而勸解見趙身受重傷立時殞命虎金供稱小的係趙莊氏前夫之胞弟常在本城小南門内當　夫　故後寡嫂不願守節轉醮與趙趙憎寡嫂前夫之子咸松不呼爲父時時打駡甚至絶其飲食去年十月初九日咸松至小的處泣訴情形小的　趙强娶寡嫂欺凌胞姪忿無可洩因於初十晚前往理論趙挺身而出小的責伊不應若此且咸松年己十四無怪其不肯呼爾爲父趙出言不　致相口角伊用刀砍來小的取板凳擲去伊跌仆　頑上傷及足踝小的卽回家莊並不在摥求恩鑒宥剌史曰此時究有幾人帮毆供稱慛小的一人剌史謂黄大老爺騐得傷痕多處斷非爾一人所傷莊旣不在摥何至避匿研詰再四惟供稱有五六人同去惟莊實無干翠　供稱年一十有八父親拘拿不到致被黄大老爺拘押官媒家當時父親去尋虎金未回刻聞己在家内楊萬春禀稱小的身充地保趙雖住小的圖内　相隔甚遠當時不知細情次日始聞而報案剌史判令將虎金仍　押所翠咸仍交官媒唐交差看營候補提莊及帮兇人某某到案再訊○前口十六鋪巡防中局移送寡婦張蔣氏控兒子阿龍違忤一案至縣蔣剌史提訊之下張蔣氏訴稱丈夫故後小婦人爲兒子文定某姓女爲媳旋因不合退婚兒子斬入下流以致不能另聘時向小婦人吵閙前日夜膳時無端擊碎碗盞蠻横異常求恩懲辦阿龍供稱小的係本邑人年二十有九前在裕隆　鐵鍋店當出店之役剌史祭其形狀稍有心疾喝令笞責一百板勸諭張蔣氏領回管束 
[江督轅門抄]  
　　五月二十四日知府沈敦和奉委赴吳淞估造自强軍營房卽辭同知余貞祥到上海公幹回叩謝甄别加考借補淮右營守備　慶泰叩　飭　先行赴任○　十　日江南機　　候補道劉麒祥禀辭知縣許慶春奉府委清查上元縣荒田差並謝十九年海運蒙保補缺後以直隸州用正任淮安城守營叅將謝得旋到福安輪　黄文勝辭送運沿江四路砲台餉保民兵船　永年辭赴上海起水雷○二十六日前營帶兩江督標晉字營留甘補用總兵劉元成到知縣常牧禀知在江蘇報捐道員雙月　　○二十七日統領知軍老湘筶營新授山西大同鎭劉光才見辭帶隊　徐洪湖營都司浙東林到見江順輪船吳建瀛到上海來○二十八日江順輪船吳建瀛到由上海缷回揚州城外保甲總巡　判陸家鐸回揚分缺間前用府知　沈喆到由蘇來禀　奉飭分　差○二十九百軍械　侯　道揚會辦江西善後局候補道丁乃揚到江西來有轅牌示　揚鎭標中營遊擊郎桂林前經張署部堂留省察看茲查該處地方緊要應卽飭回本任○三十日知縣羅宗圖秦委上元縣會審案件○六月初一日同知朱振　禀靖　資　並由京引見來知縣張紹棠禀知由鄉督修電桿回 
[蘇撫轅門抄]  
　　五廿七日候補陳際唐專丁來省禀謝飭知前辦城外總巡案内獲賊蒙記功五次從九徐　簡聚銷海運滬局差○廿八日侯補縣丞　本亷辭赴滬道憲委署常熟典史林繕謙禀辭赴任○十九日候補道蔡國熊通知　滿甄别蒙撫竊而考以繁缺補用 
[接錄收解聲明]  
　　新嘉波總領事　弼士翁印振勲經募饒錦昌李　興林金　莊宗澤李今李日洪天經　耀女廣華號長利　茂和號萬順號廣應昌郭　裕實合順　長河合盛號黄金和李雨栽邱鶴隆邱盛隆廣福生鍾鎭豐邱茶盛徐金生全喜陳福張　陳貴發黄雲甫嚴志能顔　生貞泰號黄能益李戊寅曹　生洪向榮洪泰度梁亨温旺義沈經佛李信陳永發蔡文祥林順試林自致珍興號俌金茂郭鈞盛何東齡黄松　張金雲新和興陳福源黎　感黎永盛　勲成李晉興李天和李能發梁漢昌李　長蔡漳水陳恊和巫順釗陳酒水亁珍號鍾廣昌宏濟堂揚商興李合記王結　李恊和　千火鋪復昌歐陽福吳雨水陳龍海葉柳黄　劉清　陳順發蔡馬　楊威陳青龍陳傳爐　　陳柴頭李榮文温志福温怡發温森發楊添英温淡祥萬安堂李順成李晉　陳洛浦李漢昌徐仁賢茂隆棧温珍盛温億盛徐新郎陳榮祿陳進木余子發蔡良澤謝廣昌陳金門陳源盛陳求瑩陳堯拱陳慶興鄭桂林鄭海肉鄭文龍尊陶觀黄全　黄竹珍黄書着張文才張寛盛張水金楊九虚神助石金美范慶煌方永泰吳惟美莊長芳林林連洲徐　興梁石龍曾順基新同孚瑞成　和合號　恊隆瑞和號合春號恊成號薛養觀藍　港各助銀一盾源興號捐銀六角王萬合洪祖賽福昌盛張現龍張星龍張輔張尙英張甫龍廣擠南何笙記合興號再合成東海三廣華號廣應昌梁永壽黄天河鄭四蕭連陳綦略陳妍和簡啓承郭城蕭長紗黄　隆賴耀光廣順號德濟堂范廣成李松茂邱振成賴慶雲　　　朱和豐鄧進四鄺粤興賴有源各捐銀中元葉瑞興梁楨祥李連秀梁清文邱倩李思教陳陶生陳冷水宏怡隆邱源隆種德堂林同泰陳利騫鍾二鍾國祥楊雲義盛隆　陳建章李　盛張水陳琴葉聨盛運成號張秋梁　谷熊裕發陳茂隆葉南興李萬泰杜錫光奚怡盛梁永發楊振成徐金祥劉萬立劉桂二温順元劉喜劉泰山黄成泰梁波盛粦秀徐裕　葉方邱運隆陳應隆何足仁温日興鍾順蘭劉福發劉善琴邱仁宏曹　邱情昌謝鴻盛房瑞發何瑞良劉萬發蘇歸梁泰氏吳標元吳祝慶黄聨漢黄遜銳陳　省陳　興葉仁德沈玉印甘應龍張燈源泰昌各捐銀不分陳振福長源號陳文榮黄雙溪吳青山廬運黄捷仁黄仁和各捐銀二仿五以上共計捐有銀二萬二千七百七十四元五角涇占除原來開支印捐册三十元刻小啓木印一元六角七占五銀行電報費十三元二角上海電報費五十元另六角印收單一元五角印徽信錄五十元來往信件並收銀士谿十元　一百五十六元九角七占五厘外凈蹊到洋銀二萬二千六百十七元五角八占五厘當卽如數星解盛杏蓀觀察　嘉放原來洋銀二萬二千六百十七元五角八占五　合乞登　謹代隻黎叩謝 
[按此項賑欵收解兩清卽作爲第三批解欵○上海陳家木橋電報總局内籌賑公所謹啓]  
[申報舘協賑所經收順直山東廣西湖南賑捐正月廿一日至五月三十日止第十四次清單]  
　　五月廿一日陸　山洋五角梁子亨洋一元陳丁氏爲亡過義母張江氏求冥福動湖南　洋一百元張卞氏爲亡姑張江氏求冥福助洋十元吳味泉助廣西洋十元○廿五日拙安居洋五元○廿六日亁坤和保各店衆友平安　十二元○廿七日浙虞知過子洋一元○廿九日德清全盛來龍邱道上心愿未了八洋三十元石時芳洋廿元○三十日滸浦永義昶來羅虞廷求外祖母病速愈洋二元以上總共收洋一百九十一元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月二日]  
　　宫門抄○諭旨兩道錄前○御史孫奏廕生考試積弊相沿宜嚴密關防擢○湘撫陳奏特叅貪劣不職各員摺○川督廣奏六十七人兩次新海防收捐請獎片○署陜督陶奏揀員調補知縣摺○閩督邊奏爲酌議裁减制兵情形片○閣學陳奏病仍未痊　　廣缺調理摺○五月二十三日禮部宗人府欽天監正黄旗值日吏部引見六十二名兵部二十名　正紅漢四名鑲白滿　　正　蒙二名正藍漢二名火器營十名　明園四名○椿壽長萃各假滿請安○意公服滿請　安○徐樹銘前往顯　　　○吏部秦派騐看月官派出熙敬長萃陳學棻徐郙文治壽昌明桂闊普通武桂年戴恩溥恩順李念兹胡　　　麟蔣　　　　　○召見軍機文治○○山東道監察御史臣孫賦謙跪奏爲廕生考試積弊相沿宜嚴密關防以重正途而端始　　　　　　　鑒事竊例　文武漢廕生年二十歲以上有隨任肄業者在京由該衙門在外由督撫給文送部由國子監肄業者期滿送　　　　　二三人　請欽　大臣試以論策定其甲乙恭呈御覽其文理優通議論明暢者交吏部帶領引　見分别錄用仁文　　　者發回原籍讀書三年後再行赴部考試等語是於推恩錫類之中仍寓警戒裁成之意典至鉅也乃歴年旣久積弊相沿所試　　倩人在暗室冩作而本生另備一卷假裝寫作情形掩人耳目迨槍替者完卷時由蘇拉司茶人等送與本生繳卷而另備之卷攤出作爲廢紙故從無文理荒謬發回原籍者夫子之能仕父教之忠古有明訓如進身伊始乃父卽聽其作僞何以教忠且僅試以論　但能文理明順者便可爲優非若八股之理精法密必須學養兼備也苟併此區區而不能何以與舉人進士出身者同列正途又可以上而致君下而澤民纘承乃父之令緒乎查歴届考試漢廕生在上諭館中關防尙見嚴密擬請旨飭吏部核議改在保和殿考試庶蘇拉人等不得進前舞弊則大員後嗣始進端而正途愈重矣是否有當伏乞聖鑒訓示謹奏奉硃批另有旨欽此○○頭品頂戴湖南巡撫臣陳寳箴跪奏爲特叅貪劣不職各員恭摺仰祈聖鑒事竊湖南自近年以來民生困敝盜賊滋多閭閻愁怨之氣上干天和下釀患害臣到任以來慄慄祗懼默維補救之方莫要於整飭吏治吏治不飭刑政不修則良懦無所憑依奸宄無所忌憚不逞之徒轉得藉爲口實湖南俗習剛强伏莽濳　可憂封疆大臣忝膺疆寄有整飭吏治之責當此沈痼之時句非痛予鍼砭嚴加懲儆終無以挽積習而肅官常謹擇其劣蹟尤著與不堪民牧者分别糾叅以昭炯戒兹查衡陽縣知縣前調署清泉縣景天相釀盜殃民怨　盈路撤任黔陽縣知縣候補知府徐澤淮辦事　預玩視民瘼撤任署麻陽縣知縣試用通判洪成章聲名平常居心近利撤任署安化縣知縣優貢知縣沈祖憲性清乖謬不洽輿情沅州府知府松增人尚安詳才欠開展分缺間用知縣祝廷琛迹近招搖不知檢束大挑知縣陳徠松不諳事體難膺民社湘潭縣典史汪廷燦貪鄙嗜利任性妄爲代理龍陽縣龍潭巡檢余國屏貪黷擾民行同無賴以上各員均難稍事姑容相應請旨將衡陽縣知縣景天相代理龍陽縣龍潭巡檢候補巡檢余國屏一併革職永不叙用黔陽縣知縣候補知縣除澤淮署安化縣事優貢知縣沈祖憲署麻陽縣事試用通判洪成章湘潭縣典史汪廷燦均請一併革職沅州府知府松增人地不宜經前撫臣吳大澂撤任在省擬請開缺另補大挑知縣陳徠松文理尙優擬請改以教職選用分缺間知縣祝廷琛擬請以縣丞降補據藩臬兩司會詳前來謹會同湖廣督臣張之洞恭摺具陳伏乞聖鑒訓示再所遺沅州府知府缺係衝簡缺湖南省現有應補人員應請扣留外補合併陳明謹奏奉硃批另有旨欽此○○鹿傳霖片再展辦新海防事例自光緒十六年正月二十一日起先後由前督臣劉秉璋曁臣將初次至六十六次收捐銀數曁各捐生姓名年貌籍貫三代節次奏咨在案兹據布政使王毓藻將六十七八兩次收捐銀數造具各捐生姓名年貌籍貫三代清册詳請奏咨前來臣查自光緒二十一年十二月初一日起至二十二年二月底止止月分並未收有捐欵三個月作爲六十七八兩次計收捐實官六名共收庫平銀二千二百九十兩八錢飯食銀三十四兩三錢六分二厘照費銀一兩二錢除將收捐銀兩存儲備撥並將飯食照費銀兩存俟搭解外覆查此二次收捐銀數核與新海防事例相符應懇天恩敕部迅予核議給獎頒發　照來川以便給發以昭激勸除將副實收清册分咨外所有六十七八兩次再接展新海防收捐緣由理合附片具陳伏乞聖鑒謹奏奉硃批戶部議奏欽此○○頭品頂戴署理陜甘總督新疆巡撫臣陶摸跪奏爲揀員調補要缺知縣以裨地方恭摺仰祈聖鑒事竊查接管卷内據甘肅布政使曾鉌署按察使周綬會詳稱武威縣知縣彭福孫捐升郎中業已截缺報部查定例各省州縣應調缺出俱令於現任人員内揀選調補又調補州縣以上官員必歴俸三年方准揀選題補選授補授之員以到任之日起署事之員至實授後亦准以到任之日起俱扣至具題到部之日計算扣滿三年堪勝繁劇者議准各等語今武威縣知縣係衝繁疲難附郭最要應調之缺地雜民番營屯滿漢撫循彈壓責任匪輕非勤能果敢之員不足以資治理於通省現任人員内逐加遴選查有崇信縣知縣楊培之現年五十二歲直隸天津縣舉人庚辰科會試後大挑一等奉旨以知縣用簽分甘肅光緒十年四月到省補授崇信縣知縣十八年十一月十七日到任試署年滿請准實授現調署通渭縣知縣查該員悃愊無華盡心民事雖現任偏僻才能治劇以之調補武威縣知縣實堪勝任人地亦極相宜會詳請奏前來督臣楊昌濬未及核辦列入移交臣到任未及三月例不加考惟旣據該司等聲稱該員楊培之悃愊無華盡心民事合無仰懇天恩俯念要缺需員准以崇信縣知縣楊培之調補武威縣知縣期於地方有裨如蒙俞允該員銜缺相當毋庸送部引見謹恭摺具陳伏乞皇上聖鑒訓示再該員在各任内並無叅罰案件至所遺崇信縣知縣係簡缺甘省現有應補人員應請扣留外補合併聲明謹奏奉硃批吏部議奏欽此○○邊寳泉片再前奉上諭戶部奏裁减制兵一條著就地方情形悉心妥籌核實裁汰等因欽此遵卽轉飭司道咨行水陸提臣曁各鎭協營先後議覆並將兵缺暫停募補伏查閩省上游山深菁密向多伏莽每届茶巿江粤客民聚集宵小尤易潛　下游沿海千里洋面遼闊盜匪出没無常兼之民情獷悍鬭奪之案層見迭出與别省迥然不同緑營額設水陸馬步戰守兵丁自同治五年前督臣左宗棠裁兵加餉減去五成光緒十二年又滅一成現存陸路兵額一萬四千餘名内抽練兵十三營共計五千餘人水師額兵僅存六千有奇内抽練兵兩營餘由各原營自抽自練合計亦止二千餘人現將防勇裁减所存不過七千餘人合之砲台弁勇數不滿萬制兵若再多裁武備未免單薄擬請陸路原練各營通裁二成限二年竣事水師存額無多原練擬裁一成綜計前後裁减數目已與部議七成有盈無絀閩地山重水複難於用騎新舊營馬應挑選分别留汰無馬戰兵改給步糧撫標左右再營自應汰弱留强分隸督標中左右兩營俾敷遣用卽將該兩營一併裁撤其實缺叅將以下各員准予不入輪計遇缺抵補千總以下仍留省標提補軍標所轄兵共止二百餘名並請查照同治六年奏案邀免裁減除將未盡事宜咨飭妥議章程另行詳晰奏咨外謹會同福州將軍　裕祿福建水師提督臣楊岐珍陸路提督臣黄少春合詞附片覆陳伏乞聖鑒訓示至浙省各營已咨商撫提核辦現尙未據咨覆合併聲明謹奏奉硃批該部知道欽此○○内閣學士兼禮部侍郎銜臣陳彝跪奏爲假期三次届滿病仍未痊憑恩俯准開缺調理仰祈聖鑒事竊臣前因感受風熱牙　出血奏蒙兩次賞假至本月十九日病勢未减因探聞新任府尹臣胡燏棻不日倒任未便請開署缺轉勞宸念是以仍請續假尙冀浙次就痊不意十日以來清厘交代　一用心夜寐卽不安枕言語略多中氣　不接續行步拜跪依然軟弱至於恍惚遺忘更不待言臣　以疏　　　任使荷生成之逾格慙報稱之毫無兹當垂暮之年復　纒綿之疾心長力短展轉難安唯有仰懇天恩俯准開去内閣學士實缺或者方寸安帖調理得效則犬馬餘年皆出鴻兹之所賜矣所有假期又滿懇請開缺緣由謹恭摺具陳伏乞皇上聖鑒謹奏奉旨已錄 
 
