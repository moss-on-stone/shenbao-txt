# 1885 - 263 - 4904475

 

Page 1

 
 
[五十二號畫報出售] [  申報舘主人啓]  
　　西人無物不以圖傳卽使尊爲君相亦不妨繪像以傳觀近閲西國畵報有繪英君主維多里亞及其首相舍利司普里像華人未易庽目故倩畵家照繪以供衆覧報首畵譜兩圖仍是走獸爲任君阜長所繪者後附淞隠漫録圖説一則准於十六日出售此佈 
[石印文獻通攷出售] [  點石齋主人啓]  
　　馬端臨著述文献通攷其書與唐杜佑通興相爲出入杜書肇自隆古以至唐之天寳而馬氏所著天寳以前者視杜氏加詳天寳以後至宋寗宗者又足以補杜氏之闕其爲類二十有四類各有攷計卷三百四十有八乾隆戍辰重刊於武英殿經天語褒美謂考覆精審持諭卓正莫善於通攷之一書而草茅好學之十羣然知所折衷奉爲至寳惜簡帙繁多價值昂貴寒士未易購取本齋特出巨金覓得殿板初印本倩善作宋體字者一律　寫直行校對則覆之再覆期於一字無錯字形則放而又放期於一目了然百行間疏落天頭寛長展玩一通已覺愛不忍釋正不徒往來行笈中便於携帶已也訂二十本分裝四套每部計價洋十元卽日出書欲購諸君祈早向南北申昌書畫室定購並分寄上海掃葉書坊京都西河沿仁記洋藥鋪遲則恐將　及以所印無多耳此啓 
[營官不及管駕説]  
　　近來赳赳武夫恒相聚而言曰補一副參游缺不如得防軍一營官得一營官又不如當輪船一管駕由是觀之輪船統帶之爲人羡慕洵有不易得者在也盖副參游各缺水師勝於陸路而外海又强於内江然而歳入俸薪養亷馬乾鹽菜等項統計至多不過二三千金餉銀之中合署上下人等提扣者多則三四十名少至十數名此項除書識門隨附丁雜役皆必不可少之人按季仍須發給所餘名數以左右親信及官戚閒住等人開報充數可以不給歸入帳房者無過一二十名每月實溢出銀五六十兩亦屬有限所恃者或地方有防堵勇練諸營紥住險隘上憲札派就近統帶則於分内所得之外多領大宗薪水苟值海疆兼教洋法守口駐臺防軍密布則汎地所在將官無不兼帶差使其出息自有更優者以故外洋爲上而各水師次之然而其本任乃實缺而非差使謀幹應酬一切費用皆不能少而况部友之照應上臺之禮節廢一不可較之當差之員歳出輙加倍蓗乎若夫防軍則此等糜費情理可免無論統領之薪水豐者數白金加以各營之貼補夫價之虚浮集爲成數甚覺可觀卽營官亦月有數百進項安坐享受應酬孝敬不比有缺者同寅夾持向尋難改欲費則費欲省則省可以隨我之意從前湘楚勇營莫程以六百人爲一營五哨之外添設親兵一哨而長夫等又有一百餘名淮軍則大率五百盖中哨卽親兵也長夫等亦有百餘是一營合計總有六七百人月餉關放之後將請假苔退與因事罰革者應得之銀操盤嚴核或宜扣除或竟截曠甚至有空名未補久而宕懸者此等所餘誰敢與爭積至三十人則已多銀一百况必不止此數取凡此皆統領之所不能括削而營官樂得爲之故謀營官較勝於望缺也至於輪船統帶則又武弁之所甚心羡而不敢求其必得者矣蓋初創兵輪患在無人參用洋法特優薪水計一船月領之費動輒二三千金管帶自支三五百而大副以下至於水手自百金八十金等而降之極小者亦有十金而其中支放之法悉聽管帶權衡往往不能實數散給約其所扣通共八折猶覺平而無奇而船中所需各物或隨時添配或常加修整悉在費内開銷如諸物備齊抑無關緊要之處可以省得與夫船本新裝絲毫不須脩整則除諸人俸工之外餘銀入管帶之手自此無煩查究矣又其甚者物之重大價值千百金或異常之修理决不在　給費内包定是可請於上憲另行估價撥給照辦若與支應騐收之員廣通聲氣領銀之後有無置備修理之事亦聽管帶自主此所以月入干金而有餘也去爲管帶者非行伍中人與向勇軍之將弁也初時或暫用洋人繼則以礮艇各船上人試爲之迫船政辦有成效然後分撥閩中前後學堂諸生以膺其選以故月俸雖大而官階不過議叙之外委千把與夫獎給翎頂而已今則制又稍營學堂諸生似不合宜相率保荐於是用人之法始紊甚有生意中人游手好閒者流亦不自揣而爭覓要津以荐駕船之事然若輩又未經歴無所識知舉主礙於啓口上游懼違衆心謀者縱多用者猶少以今計之大抵寗帮之人十居五六以其皆出身於艇船與夫巡洋紅船自幼入海習練風濤沙線胆壯力强年富性近使膺其任學而後能是亦用人之一法然不知各船自下水後枯泊各海口僅資迎送長官之用近則長江遠則津粤至於海中戰陣之法絶不講求操練一切亦無定規平時閒空登岸假舘所處又皆通商馬頭繁華奢侈嫖賭酒食游戲徴逐坐擁厚資以供揮霍一旬半月並不下船亦無查問之人以故船中諸事不甚了了身居其職而本領無從長進若此者徒以國家有用之財養市井無用之人水師何以日張哉嘗謂就短取長與其以此等人充數不若仍用學堂諸生雖識力未經老練而學堂中所皆究與船中事宜不甚相違一知半解隨材力以擴充所造未可限量試觀馬江事急之際船上各色人均已鳬水而逃而在揚武之五學生猶能出而放砲撃死領港及至船沈二人徇難而三人獲救彼在揚武固非膺大任食大俸而臨事不避如此然則設爲管帶大副其必不至於無所措手可知也旣聞該三學生事後來滬當道令在製造局居住將以待美國回華諸生者待之三人不願相率辭去現亦無人提及馬江罪案參革遣戍者紛紛而撃死湯姆生之功居然湮没噫有此人才而輙謂無人可用轉以浮薄少年濫承其乏令其揮霍多金長養惡習此何爲也哉然而吾竊歎服於李相之汲汲焉開設武備學堂也白今以往荀能造就人才盡易諸船之管帶使食百金有百金之作用食千金有千金之本領在後緑營與防軍之員弁無所怨乎不公則庶乎水師起色矣 
[本舘接奉電音]  
　　昨晨駐京訪事友人飛電傳來本月十七日上諭兩道敬謹譯登○八月十七日奉上諭河南開歸陳許道潘仕釗着開缺送部引見欽此同日奉上諭吏部奏遵議大員處分可否准其抵銷一摺山東巡撫陳士杰着照部議降三級留任不准抵銷欽此 
[三山紀實]  
　　閩省東盛錢様店倒閉已登前報詎東街久和號北門德舗號射圃口生來號南門兠榮發號坤元號均連日相繼席捲倒閉各店屋立時拆爲平地票契久和最多受害之家以千百計且零星票條多出諸貧苦之輩一旦倒閉變爲廢紙難免飢餓隨之爲害萬端筆難罄述乃官府于此等政事毫不留心任其亂出票張無所牽制旣倒之後又不從嚴懲辦以警效尤無怪接踵之衆也○閩中自前月十五六迄今連日大雨墻壁傾倒壓死人畜無算至本 
 
 

Page 2

 
 
月初七日始見晴霽閭閻莫不額手相慶○江蘇候補知府張偉堂太守老成練逹素守清廉左侯相知其才於去冬奏調來閩委辦泉州漁團總局接事之日卽協同紳十招募壯丁善泅水者約千餘人旦夕操練賞罰維均中有超越尋常如入水半日不起則又自捐優賞以示鼓勵每至閲操口遠近來觀入如山立莫不鼓掌稱善洵海上之雄師也兹因和議大定應行遣散以節軍需泉邑紳士以已有成效一朝裁撤枉費前功僉願捐欵仍留太守爲總辦以衛桑梓但未知大憲以爲如何耳 
[厦採風]  
　　錫衛二星使抵臺卽札調劉蘭舟觀察查辦被參各欵觀察適抱薪憂未卽投到星使嚴行札飭派員守催觀察遂於本月初七日在臺南附坐練忌利士公司福建輪船前往臺北府城待質應訊之要証周明府志侃胡司馬象初曁陳董二統領紳士陳某等數人亦皆附輪齊到云○前承辦臺灣洋藥説厘之王怡堂觀察青雲疊經劉爵撫札調過臺待質奈因厦門税厘緊要未克分身兹劉蘭舟觀察業已到案王觀察於十一日附輪前往臺北府矣○淡水來信云去歲孫劉二帥滬尾大捷保案本擬俟錫衛二星使查案告竣後始行出奏嗣恐長途儒滯遂恭繕奏摺先於本月初八日拜發進京矣聞保案内凡係劉蘭舟觀察臺南所部文武員弁皆删除不列保單未免獨抱向隅之戚耳○厦門税厘支應局總司各卡厘金職任雖重利權亦可獨攬厦人呼爲帳房委員庫中常川存貯銀兩頗多委員善會計者謂將銀存久貯財源不能流通何如移借在外月可生息數厘以滋生發然一經借出雖曰月有盈餘恐期届及瓜繼其後者不肯通融接手則歸償之際必致爲難該委員冋不思之甚也 
[滇池鯉信]  
　　近接雲南官場七月十三日來信言現在滇軍已全撤入關劉淵亭提督一軍亦早拔來滇境之南溪地方曰内正在料理赴粤鮑軍亦遵旨次管裁撤月底當可遣散惟聞越南君臣激於義憤調集越民到處與法開仗損傷法人不少北圻一帶道路梗塞保勝通商之説亦恐徒托空言耳按此信所云越入與法爲難一説適與前報昒合法人之子越南兵戰而不能心戰正未易善其後也 
[漢皋火警]  
　　本月初七晚二點鐘時漢口花樓大巷後截忽聞火警鳴鑼告急此救聲喧四局水龍齊至施救文武官咸命駕前來親爲彈壓約燒一點餘繼吳回氏始倦而知返查悉火起於某糕店延及南北兩隣店面住户共燬十有一家南至寳順洋行夥童君新宅爲止北至庚興炎記南貨店及仁濟醫院爲止院後小屋五六間同付一炬更有電柱一根亦成焦炭糕店主被拘到官諒須按律治罪聞其毋年已耄耋莧付荼毗蓋屋夕方偕衆抹牌飢而煮食致有此灾也慘哉 
[議添電線]  
　　漢口市上聞得官塲有言沿海各省電線雖已造成若長江之線祗至鄂省而止其上之湖南川蜀以及本省之宜昌沙市等處尙未開辦設有要信郵遞仍艱是以當局諸公擬在鄂省以上再爲推廣一路由沙市宜昌而至蜀之重慶成都一路由岳州渡洞庭而至湘潭長沙云此説是否的確姑俟繪信 
[江中截刦]  
　　月之初七日下午江夏關道武觀察因公晉省由漢口龍王廟碼頭坐本關救生紅船渡江近日水尙溜急將渡船流全紅關下首是處係新開河一帶突聞一划子中大喊救命旋聞投水聲關憲當囑紅船近前將人救起詢之係划船夫也因匪徒在船謀財害命並欲殺划夫故赴水逃生耳是時該划無盪槳人任船浮漂紅船駛近卽喊捉賊别船亦前來圍住兠拿登將划子獲住船内害人者被害者均在關憲當卽訊問知該匪係蔡甸人被害者業皮匠生意身藏財物不知在何處露眼匪乃跟隨之而皮匠不知也及渡江匪亦同划而渡划到紅關地面卽露刃相向嚇取財物皮匠不允遂砍數刀暈倒划夫喊救命該匪又欲殺却滅口故划夫投江避禍適遇官船云關憲廉得其情卽飭將匪送江夏縣審辦始尙熬刑不招待笞至一千板以外始供認羅邑尊隨通禀上憲於初八日午後由督憲請令將該匪綁赴北城外梟首懸於漢口龍土廟示衆 
[潯江漁話]  
　　王秀三控佃户李受成欠租不納周明府飭差凌勝趙洪等持票傳人到案李旣懼宫差勒索又恐到案受刑遂投八大門外池塘中立時斃命鄉人忿甚一面將差捆起一面詣署報案明府當委小池司陳少尹帶同刑仵前往騐得投水自盡並無寸傷案遂結○某縣班頭丁葉二姓察知某茶肆糾人聚賭遂帶多人前往掩捕至則賭徒已聞風遠颺二役快怏而返途遇品和元烟店夥黄某收帳而回二役卽上前帶住誣以犯賭拳足交加並將金戒指一枚錢票十串一併攫去黄狼狽而歸次日欲赴縣報案各賭徒恐一經控發必被株連因醵資二十千向之取贖出戒指錢票交黄事始得寢○府差盧彬在潯城都天巷内開設烟寮簾底花枝時時招展登徒子趨之如騖以致座客常盈隣有猪行小主人劉老九於上月杪某日往吸紫霞膏　雲吐霧之餘驀見牀頭有風籘手釧一枚玩之不忍釋手繼向掌櫃女郎購買給以青蚨三百頭次日盧往猪行索烟帳驀見一籘釧誣以竊贓將劉指交捕班劉設席賠禮劉父無奈於本月初二日往府堂撃鼓喊冤王太守傳訊得實貴盧二百板掌劉頰二十下一并發縣管押候查 
[撤兵抵鄂]  
　　楚北自七月廿三日以後遣散勇丁陸續乘兵輪而至皆泊龜山頭各勇尙能守法未聞滋生事端云 
[東甌碎録]  
　　革弁魏振榮於光緒三年時因禁用扣錢之事與朱恒美絲線店滋閙毆斃夥友經張邑尊訊供擬抵收禁在監今遇恩赦减等改流上月之望連閩人郭阿閙等六七犯批解到省詳請大憲分别定議以便發配地方云○前報列官垟雙坑地方潘某氏身死請騐一案兹悉前因爭繼起衅曾經親友調停令氏子出洋四十五元以四十元與某甲以五元酬謝中人事早寢息不意中人從中漁利僅以五元給中甲遂糾集多人將氏子掳去勒贖該氏當卽赴縣喊請押回忙迫之中又受暑氣旋卽抱病身亡親族遂擁至甲家將物搗毁一面赴縣報請檢騐云○七月初六日縣前頭東升錢莊虧負倒閉被欠三千金分文無着該莊交往者均係縣署庫書及各櫃書其中不無官欵周邑尊因將莊主蘇某提案訊追當堂笞責數百板管押翼房候將各欵繳清始行釋放○府前街萬選錢莊主胡某虧欠育嬰堂租錢數十千經府書鮑某禀請提追李太守遂飭差將胡獲案笞責四百板發縣管押○府學照墻後五福財神廟每届神誕爲搭臺演戯數天上月二十六日晚雇定福建班登臺演唱演至三岔口一劇釁然一聲臺板倐然坍倒致浄角跌入河兵兇占滅頂經觀者赶緊打撈業已受傷不少云○督辦青田鹽厘局沈司馬聞訃丁艱禀請委員接辦當經温處鹽厘總局常太守委郭外峯司馬暫時接管嗣經省憲扎委張司馬於上月二十七日抵甌其接辦日期尙未定見云○衢人江襄卿向在温郡充海關清盡近以賦閒有年家境漸迫日前因郭司馬接辦青田厘局託人鼎力剡荐郭君允之倐遭浸潤之譖事遂中變江聞信氣鬱填胸口吐鮮血臥床數日一命嗚呼文屬卽赶至譖者家中大肆詈罵並將桌椅等物搗碎一空復赴縣遞呈不識將來如何了結也○樂清縣屬之大荆晹谷岙等處拿獲洋鎗土匪不少李太守札委惲直卿明府前往研審如有搶擄傷人罪大恶極之匪卽行就地正法明府訊至一月判令梟首示衆者共有十餘名云○督辦温郡牙税黄司馬差期已滿遂於上月初九日附江表輪船旋省銷差矣○城内停棺經李太守委員清查早已瘞埋罄盡近因痧疫盛行死亡相繼除寄停各鄉外城内各荒僻處停棺復有三千餘具之多天災流行死亡相繼嗚呼傷已 
 
 

Page 3

 
 
[星使起節]  
　　昨日下午五點半鐘時周鄧二星使偕隨員張李諸君由天后宫行轅乘輿至金利源碼頭乘招商局豐順輪船往粤時李勉林葉顧之兩觀察已先至該船蘇松太道邵觀察厘捐總辦蘇觀察招商局總辦盛觀察上海縣莫邑奠英法兩租界讞員羅翁二太守先後赴轅恭遠星使出轅時鼓吹升砲至碼頭亦如之一時瞻仰皇華者攘攘煕煕無不肅恭致敬云 
[竊銀破案]  
　　法包探嚴頌眉孫寳生等於前日在法租界新街見一外路口音人形跡可疑隨留心察探據其人所言爾後不符并知爲包探盤詰更覺慌張因卽扣住詰具底裏據稱被人拆去洋四十元及詰如何被拆則含糊回答實説　出洋之來路當將其人解進捕房細爲詰訊知在英租界中和棧内與同黨竊得同寓該棧之客寳録三隻洋五十二元旋到法界新街花烟舘玩耍被當地流氓嚴標譚二等人拆去洋四十元法捕頭飭將其人暫押着包探往花烟舘吊到皮箱一隻并零物後飭包探至英界中和棧查問棧中人初則將言唐突後將揚州人周阿春交出并吊出白皮箱一隻與前在花烟舘吊出者無異又鞋籃鋪盖等物及詢失主則稱在英捕房管押法包探旋至英捕房查問始悉失主李某係有差人員住居該棧於十三日晚上失去銀二百兩係屬奉差備辦物件因與棧中人爭論而棧主符嘉祥以並本見有銀兩意謂具有心訛詐因喚棧夥宋阿榮鳴輕捕房將失主李某管押嚴包探前往説明緣故英捕頭將李某放出昨歸法公堂訊理捕房將前後獲到之竊賊周阿春翦煥蘭分用贓月之張得奎解案法包探將吊到之大白皮箱兩隻鋪盖一個鞋籃一隻洋傘一頂英洋二十四元金戒三隻表一隻枕箱一隻翠鐲一隻香珠一串信函文件一包呈案失主李某投案遞呈手版並護照一紙稱從清江到滬於五月間曾回過金陵此次於八月初四日復到上海暫寓於英租界三洋涇橋北堍中和客棧李觀察領到餉銀已有一千兩匯往金陵尙有銀二百兩放於小白皮箱此銀辦買物件所用係是十三日午後始得領到銀兩在五點鐘時携回後卽出外往寳善街買物出外時曾將房門鎖好鑰匙交與茶房及回來時門仍鎖好開門進内見小箱子後面皮已劃開其中寳銀四隻現洋五十二元悉數被竊向棧中人詰問皮稱眇閙將我拘押捕房求請鑒察翁太守詰之符嘉祥宋阿榮符稱是棧主宋阿榮稱爲棧夥李老爺失物之後卽報各捕房李自來吵閙將檮掀番爲此送捕房至伊等兩人於十三日五點半鐘從萬安樓搬來不知伊竊去銀洋翁太守詰之解案人據剪煥蘭供四川人前在廈門時與周阿春認得他在外無錢徒用陸續向我借用銀洋六十一元允到上海付還設如無洋囑同回揚州云家中開店廣有銀錢翁太守詰其作何事業到滬帶多少洋元答稱前在大營當勇帶來洋一百數十元於前月一十九日抵滬住萬安樓客棧與周同船到來十三日他坐東洋車回棧爲車資與棧中人爭論因之搬到中和棧十四日周還我洋元翁太守詰其與周阿春同船於前月底到滬爲他無錢使用向爾借洋十四日何來洋元還爾答稱不知翁太守詰之周春據供揚州人前在左軍銘字營當勇營在臺灣現已裁撤在厦門時與剪認識果借他洋元計六十一元於七月廿九日抵滬住萬安樓客棧後於十三日與棧中齟齬當日搬至中初客棧十四日還剪洋七十一元太守謂所借六十一元不多幾日卽加還洋十元是何算注答稱在途一向用他錢洋因之多償詰其洋元從何處得來答稱實是飲酒過醉見財起意竊李客之寳銀因其房門未鎖故而進去竊得於十四早上兑寳一隻得洋七十一元零十五日又兑去一隻價亦相同還有一隻是剪兑去卽我還他之洋所有竊得之現洋祗五十元亦是剪某用去後來他還我洋十六元翁太守謂爾等並不是與萬安樓爭執搬出寳乃聽見他有銀領出故亦搬到中和隨詰剪煥蘭所得洋元約有一百零數元現在何處剪仍遊移翁太守又詰分贓人張得奎據供周之叔父魏金標尋到上海由我領他會面取去洋五元他叔謝我洋一元張亦謝我洋一元周春供稱他被譚三嚴標等拆梢去洋四十元花烟舘中我兩人亦花銷去三十餘元現在尙有金戒三只在新街花烟舘烟妓巧雲處法包探又將皮箱兩只開看内有綢縐衣服十數件均是新竊翁太守再爲盤詰據周春供剪尙會做僞札功牌等物用油紙將墨寫上覆盖於白紙上硃印是用筆描摹曾見他做過未曾出賣旋將油紙等燒燬翁太守飭法包探孫寳生帶周前往巧雲處吊贓隨詰中和棧主夥等以棧中旣容留匪人致生事端客人旣平空失銀二百兩理應追問爾等竟將失主送押捕房實屬混帳着將該棧主符嘉祥管押待案結再釋俄頃法包探孫寳生已將金戒三只吊到並手巾包一个據云内卽札子功牌等物寄在花烟舘者太守着將張與剪管押周則另行押開再候覆訊 
[因案移提]  
　　前報列莫邑尊接奉湖北按察使來文有葉李氏呈控葉其恒誘拐已嫁女姚葉氏至滬藏匿妓舘主劉鬍子卽雲生家請爲協提歸案及飭差往提劉竟行兇拒捕當由該差將劉及帮兇之莫月修送捕解送公堂羅太守略詰緣由將莫責釋一面備文將劉送縣前日午刻邑尊升堂提訊劉供並未留匿葉氏且從未與其恒相識此事實在茫無頭緒再三詰訊堅不肯承邑尊飭交妥保並具並未收藏葉氏切結備杳旋據匪差禀稱該氏實匿劉家叩請將劉嚴比邑尊謂該氏旣在劉處何弗拘來答稱往拘時已移匿他處邑尊不准着卽退去 
[妓女控縣]  
　　日前張勝法偕子金奎在法公堂控妓女李琴仙欠洋一案翁太守提訊之餘着李交保限期措繳詎李保出後竟赴縣控稱被張藉端索詐將小婦人扭赴捕房誣訴幸經捕頭訊明釋出叩求提訊以雪冤誣當經帮審委員提訊該氏供語含糊因卽斥退候查核辦 
[欠銀涉訟]  
　　前日十六舗巡防局解送王慶塘瞿戟堂至縣由幫審委員王司馬升堂集訊王供小的在南市開設雜貨店日前有某米行付下彚源莊票一帋計銀廿一兩各奇係本月初九日期届期往收取莊主瞿戟堂商緩二日小的允之至十三日瞿又遷延無付反敢逞螢圖賴因特扭局移送案下求請究追司馬詰訊之餘瞿稱確曾虧欠王姓票銀一時未能湊手求請寛限措父司馬謂旣是爾店本票理應照票付銀何致互相饒舌致成事端本應究懲今姑念爾生意中人從寛再緩三日將銀如數繳案並着原被分别交保 
[發落賭案]  
　　英界靖遠街一帶木椀賭臺臺疊經拘案嚴懲然若輩藉此爲生隨賭不能净絶極株前日晚上羅太守飭差協同探捕往拘獲住賭徒十九名婦人一口以及賭具錢文昨晨一併解案羅太守察得獲案之人類皆鳩形鵠面隨問其中過犯者幾人包探顧阿六禀稱李阿珠係望風者陳和尙嚴三三韓金生昔曾犯賭受懲今又拘獲張阿生吉阿狗屢犯行竊昨又賭錢一并拿獲陳仁山等十四名雖係初犯亦在賭處拘獲太守又問該處房東是誰何人爲首開賭該包探禀稱房係長利洋行之産賭首名德紀未經獲案隨詰各賭犯均不肯承太守判將李阿珠等六名分别笞責陳仁山等十四名從寛開釋如再犯案定予重懲賭具存銷錢文撥充醫院經費 
[拐孩交領]  
　　法教士在英公廨控教民梁順興之子被妻弟陳爱林拐帶來滬各情節登前報昨包探陳阿九禀稱詰問經售之施阿四言陳將孩託王全牛賣與開烟舘之大阿姐卽張何氏該氏又託粤婦王陳氏羅劉氏轉賣與梁陳氏得洋四十二元事在虹口朱鄭氏家議成及續獲二氏俱稱不能交孩往拿朱鄭氏並不在家因將其妹阿美其女姝春芳拘押二人聲言梁陳氏已携孩返粤因敢禀請函追詎昨該氏帶孩投案故將各人一併送案請訊教士申訴前因并稱梁因尋兒花錢不少故令仍安舊業由我投案替伊領兒陳王施及張何氏仍執如前王陳氏羅劉氏稱不知是孩來歴不明故與作中阿美供姊姊朱陳氏並不干預此事惟梁陳氏向張何氏買孩確在我姊姊家中論價日前姊姊返粤後有人控告失孩致將小婦人及姊姊之女朱春芳拘押現由梁陳氏携孩投案乞恩釋累朱供與同梁陳氏稱小婦人出洋四十二元向張何氏買孩確有中詛後得家書知毋親在粤患病沉重爲此携孩返里嗣由阿美函追投案今請追還價洋太守問爾可有丈夫作何生理因何買孩答稱丈夫病故已久小婦人在洋行傭工因無後嗣買爲螟蛉太守飭將阿美春芳先行開釋着梁陳氏先將是孩交與教士領去俟再追洋傳領其餘 
 
 

Page 4

 
 
人證分别押候過堂發落該包探又禀稱施阿四實不干已因向小的直説缘由故張何氏挾嫌妄供太守謂俟覆訊後分别發落 
[代募江寗四縣水旱灾捐]  
　　余讀七月初八日申報内有有心無力人論江寗府治東南四縣水災情形余以爲殆不若是之甚日昨晉省因公赴鄉便道察勘灾情凡入耳而接目者其呼號慘怛之狀與報中所述誠有過之無不及也且得諸耆老云今春二麥因雨顆粒無收目下已破各圩被水灌滿鄉民救飢不暇更無力車出水以致不能種麥是不獨本年秋季無收卽來春麥季亦將絶望近日山鄉又復兩月不雨災象已見似此旱潦交併窮黎何以存活前經曾爵經憲瀝情入告旋奉恩諭軫卹有加當地官紳仰承德意亦旣妥爲籌賑屬在灾黎無不同聲感泣惟是被災之區周袤二百餘里瞬届嚴冬飢寒交泊窮鄉僻壤存問難周目前大憲飭屬籌辦權濟一時斷難持久卽如給衣給食備藥備棺自秋徂春爲欵甚鉅余以爲先其所急莫若以工代賑但得實心任事者分歴各鄉招集灾民先築圩埂次車出水酌給牛力耔本徧爲播種並及出鄉勸助補麥但得來春有收賑務庶有止期某雖非邦族實切撫綏徒存蒿目之傷媿乏援手之力此番來滬用將目撃災情略述梗概登諸報章並代籲懇志士仁人存一夫不獲之心行隨緣樂助之事有求必應作善降祥其在江甯諸紳商誼切同鄉諒無不樂輸恐後嗣後遇有捐助江甯四縣水旱灾賑者請交絲業公所施善士三馬路陳竹玶先生文報局王心如先生三處代收掣取收據一面逐日登報以答謝忱其項立卽彚解災區用供賑濟敵布區區惟希普察幸甚感甚[  匏繋外吏謹白]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十一年八月十二日京報全録]  
　　宫門抄○上諭一道録前○織造齊奏查明現存庫欵緣由摺○又奏借用正項業經歸還夾片○又奏借支申餘項下銀兩片○蘇撫衛奏請將知縣勒令休致夾片○大臣錫奏酌保轉運出力各員弁摺○大臣紹等奏委差期滿循例保奏摺子○陜撫邊奏循例彚報京控案件片○八月十二日兵部太常寺太僕寺鑲白族值日吏部引見三十六名内務府二名○睿王等差覆命○河南參將景源謝恩○托倫布梁燿樞各假滿請安○山西按察使嵩崑到京請安○截取知府何崇光鄭訓承以預備召見○長順秀吉各請假十日○惪銘等各謝調授缺恩○值年旗奏派管理新營房之大臣派出善慶○分發道府于寳之等各謝恩○慶福請假五日○召見軍機何崇光鄭訓承嵩崑景源○○杭州織造奴才齊克森布跪奏爲查晚現存庫欵先行接恭摺仰祈聖鑒事竊奴才蒙恩簡放杭州織造業將接印任事日期恭摺具奏在案兹查前任織造連明出缺後所有庫儲錢粮均係封存奴才按照前任收支庫簿逐一詳細稽查内除辦解粤海關匀派縀綢報銷餘剩銀九兩三錢三分人釐三毫係另欵存儲不計外查得專辦運務正項額内現存銀三萬三十七兩八錢三分七厘二毫九絲五忽又藩庫另撥項下現存銀二萬六百七十五兩二錢八分一毫二絲八忽均與簿存數目相符奴才自應先行接收所存前織造連明任内辦過活計用過錢糧目九年六月到任循照成案將一切應辦活計按照查報價值給發其中款項有未解齊者援案借墊申餘辦解嗣因户部行令按照市價七成造報司局各庫解款因此均未足數辦理頗爲掣肘因傳辦各件均係要需未便眈延祗得一面先行設法籌墊並將七折實不敷辦情形會同江南蘇州織造聯銜瀝情奏懇天恩仍按市價發辦奉旨交部核議尙未奉到部覆該織造卽行出缺是以未經造銷應俟絲價議定部覆到浙再由奴才轉飭分别造報至工部已派未辦誥勅駕衣制帛以及奉傳上用緙繡龍袍褂子補子縀綢並甲申年大運本年大運赶運以及各項活計應需錢粮容俟奴才咨商撫臣藩司設法籌欵以資趕辦所需價值奴才自當察看情形力求撙節斷不敢稍事浮冒萬一實不敷辦再行奏懇恩施所有查明現存庫欵先行接收緣由謹恭摺具奏伏乞皇太后皇上聖鑒再南北兩關現在停徴庫無存欵合併陳明謹奏軍機大臣奉旨知道了欽此○○齊克森布片再前織造連明任内於上年正月間奉旨傳辦緙繡龍袍褂擎襯衣等件四百七十八件應需料工銀十一萬餘兩上年九月間因活計將次辦齊藩運厘局僅解到銀七萬兩欵不敷用經該前織造奏明在於辦運正項内嚮行借支銀四萬應用請飭撫臣轉飭藩連司等解還舊欵旋准藩司續撥銀一萬兩經該前織造先行歸入正項尙欠三萬兩尙未解到嗣於十一月間奉内務府嚴傕甲申年運務連明以緙繡活計借支未解之三萬兩係尃辦運務之用藩庫解還無期旣奉内務府嚴催未便耽延爰飭承辦各書轉向號商借墊共籌銀三萬兩歸還正項始將甲申起運辦解起程原擬俟藩庫續有解欵再行給還商墊前織造未及辦理卽已出缺奴才接印後據各承辦書聲明前來覆核無異所有前織造借用正項銀兩業經歸還緣由理合附片具奏伏乞聖謹鑒奏軍機大臣奉旨知道了欽此○○齊克森布片再查奴才衙門辦公申餘項下經前任織造德生文治動辦誥勅制帛綵綢等項及墊辦長蘆分派紗疋先後借支工料银兩除解還外核計浙江藩庫欠解銀一萬六百五十餘兩長蘆鹽政欠解銀三千七百五兩二錢五厘舒麟辦解内務府縀綾紡絲及工部羅縀等件料工銀一萬四千五百七十一兩四錢七分八厘三毫廣英辦解内務府閃縀字縀西番字縀陀羅經被等件料工銀二千四百七十兩六錢五分七厘八毫均因藩庫未解到織暫由申餘項下借墊給發歴前織造均於移交時奏咨有案至連明任内於光緒九年辦解内務府派辦四川改派縀綢以及另派黄絹工部駕衣制帛等項亦因藩庫解欵未齊不敷辦理暫在申餘項下借支銀二萬二千兩應俟藩庫解到歸欵前織造未及奏咨卽行出缺奴才覆查無異除分别咨催並呈明内務府外理合附片具陳伏乞聖鑒謹奏軍機大臣奉旨知道了欽此○○衛榮光片再州縣爲親民之官必須勤慎廉明庶足以資治理臣查常州府屬之宜興縣地方自兵燹以後至今尙地廣人稀土客雜處全賴勤幹之員隨時整頓乃該縣知縣潘祖棻怊耽麯蘖不理公事其子尤嗜好多端另租民房居住不與該縣同處署内终日縱其所欲毫不檢束潘祖棻若罔聞知似此賦性蒙昧廢弛溺職實屬難膺民社相應請旨將宜興縣知縣潘祖棻勒令休致以示懲儆所遺員缺江蘇現有應補人員並請扣留外補臣爲整飭吏治起見謹附片具陳伏乞聖鑒訓示謹奏軍機大臣奉旨潘祖棻着卽勒令休致餘依議該部知道欽此○○奴才錫綸跪奏爲遵旨酌保辦理後路轉運出力各官兵擬懇恩施以示鼓勵恭摺仰祈聖鑒事竊奴才前准欽差大臣督辦新疆軍務劉錦棠咨稱具奏新疆大定伊犂收還諸軍防戍六年仰懇天恩俯准擇尤保獎其辦理各項差使出力人員備歴艱辛並請彚案列保於摺内聲明塔爾巴哈台各軍由奴才白行彚奏等因一摺恭奉諭旨准其擇尤酌保毋許冒濫钦此行令欽遵辦理當經奴才將在防出力各員弁酌擬獎叙奏請恩施並於摺内聲明塔城後路轉運各局員以及山西巡撫烏科張家口等城將軍都統大臣添派人員襄辦轉運均無貽悮洵屬著晉勤勞應俟查明續行奏請獎勵以示鼓無等因一摺奉旨該部議奏單併發欽此欽遵旋准吏兵兩部咨開議覆塔城在防出力官兵獎叙照原單分别准駁具奏奉旨依議欽此行令欽遵前來當卽分别轉飭遵照奴才復以在防各將士業已蒙恩給奬其後路各局員或籌畫轉輸勤勞卓著或力任運解遠道跋涉不避艱辛數載以來毫無貽悮邊防有所恃賴補益良多自未便没其微勞謹擇其尤爲出力各員弁酌擬獎叙繕具清單恭呈御覽合無仰懇天恩給獎以昭激勸其次出力兵勇由奴才酌給六七品頂戴功牌及咨奬外委報部註册所有遵保後路轉運出力各官兵緣由理合恭摺具奏伏乞皇太后皇上聖鑒訓示謹奏軍機大臣奉旨該部議奏單片併發欽此○○錫綸片再塔城防營前調之神機營官兵並山西大同鎭標曰兵除尙有差遣暫留之外計有遣撤官兵九十餘名前因聽候部議由何路行走是以尙未飭令啓程奴才理准兵部咨開會奏議覆奴才前奏内稱現創辦善後之時除轉運餉銀軍裝各差應改由嘉峪關路行走以復舊制所有軍台積滯名差由烏科等城籌備駝馬應付前進各等語奴才謹當遵照辦理惟查有前調之神機營官兵並山西大同防兵本非新疆舊制之差今伊塔兩城餉銀軍火軍裝於嘉峪關行走改道之初加以新疆各營差使關内外各地方官供應不睱已可想見若飭該遣撤官兵遽由關路行走不僅遷繞更難免途中稽滯以十年遠戍之差歸途間阳殊不足以示體恤且該官兵人數亦屬無多並非往返重差難於支應者可比奴才已咨會烏科等城將軍大臣俯念遺撤久戍之人歸於塔城積滯各差一體應付俾示矜恤理合附片具奏伏乞聖鑒訓示謹奏軍機大臣奉旨知道了欽此○○奴才紹祺永德跪奏爲值年委署主事筆帖式在差期滿循例恭摺保奏仰祈聖鑒事竊查牛羊羣向由内務府奏派委署主事一員筆帖式一員來口值年承辦牧羣事務該員等五年差滿如果當差勤奮照例保奏委署主事回京以主事卽補筆帖式以委署主事卽用歴經辦理在案查委署主事兼襲雲騎尉繼耀係光緒六年三月初三日到口任差筆帖式文鑑係光緒六年四月初四日到口任差均已五年差滿奴才等查委署主事繼耀等辦理牧務數年之久備辦御用牛羊一切毫無貽悮寔屬始終勤奮現屇差滿自應循案保獎委署主事繼耀擬請賞加内務府副護軍參領銜筆帖式文鑑擬請俟補委署主事後賞加内務府副護軍參領銜以示鼓勵之處出自逾格鴻慈今查委署主事繼耀牧務熟悉當差奮勉應請照例以主事卽用留京當差筆帖式文鑑差務勤奮向能認真應請作爲委署主事仍留辦理牧羣事務一併咨送内務府帶領引見所遺筆帖式一缺應請另行揀員來口協同辦理牧務所有值年委署主事筆帖式差滿緣由理合恭摺具奏伏乞皇太后皇上聖鑒訓示遵行謹奏軍機大臣奉旨該衙門議奏欽此○○邊寳泉片再京控案件例應半年彚奏一次兹查漢隂廳民人吳正勳遣抱吳學懋京控劉大華等硬行主婚伊伯吳元俊身死不明一案又南鄭縣孀婦皮陳氏遣抱皮喜娃京控楊皮娃騙債害命一案前因吳正勳案内要証未齊碍難定讞皮陳氏案内人証遠隔他省咨部展限業已奏明在案現經催提人証速迅擬辦查自光緒十一年正月起至六月底止再無京控案件據潘臬兩司會詳前來奴才覆查無異理合附片具陳伏乞聖鑒謹奏軍機大臣奉旨刑部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[英公堂瑣案]  
　　杜阿弟訴稱小的從江灣携布二疋來申賣於小東門外得洋一元及錢若于文突遇一人手持一小銀錠求售索洋二元小的見其價廉先付一元携銀至錢莊託其估看莊夥謂錠係白鉛僞造急索其人已不知去向旋在英界石路遇見爲卽訴捕拘案鉛錠呈閲華捕禀稱此人向小的言受人之愚將洋换得鉛錠刻已尋見囑拘小的問伊認明無悮否答稱無悮然其人不認行騙惟願出對洋一元大錢六百文了事因卽一併拘案其人口稱公祖太守喝曰行騙鄉愚殊其痛恨旣已獲案尙敢妄稱乎隨詰其姓名行業答稱姓陳名步生係寳山武生今同諸武生在西門外習藝欲赴金陵鄉試昨在石路購辦小帽突被鄉人同捕來拘實屬茫無頭緒向之詢問始知因鉛錠被騙事與我實在無干太守謂爾旣稱武生能書自已姓名乎答稱向來耕種後習武藝以故目不識丁太守問爾係何科取進學憲何人答稱庚辰科學憲姓鮑太守謂旣不行騙緣何願還對洋大錢顯係不安本分飭押候戒責五十下洋錢給杜領去鉛錠存毁○公平洋行控金梅溪等積欠地租一案本舘已將公堂讞語書列報端前日該洋行又投案請追羅太守商之佩副領事謂此事金等受虧實已不言而喻現應着金等將欠欵繳清則房屋可毋庸推歸地主如果無力繳銀可令公平將房收管惟今日金未到案俟再催傳佩君然之昨金投案聲稱所欠實難措繳憑該行收管房屋可也太守隨着金具惟房與公平收管切結另發諭單諭令公平執業○包探孔長生禀稱虹口捕房某西人失去手鎗時辰表等物捕頭見無外人入内因着小的遍搜各傭人臥室搜至侍者馮銀全房内見箱中有白日三條係十六號西捕所失巾上均有該捕姓名鎗表則並無所見捕頭囑將人贓解案請卽訊追十六號西捕亦申訴前因馮供白巾係小的在洋貨攤上買來决不犯竊羅太守謂馮犯竊已有証據豈容抵賴判笞百板以儆贓交西捕領去 
[法界公堂瑣案]  
　　前報列浦左高家行人高炳南以寡嫂徐氏被朱阿華誘至上海住公和客寓一節昨日覆訊法包探將公和棧主婦楊李氏傳到捕房將在押之徐周氏未阿華解案高炳南皆其嫂高徐氏役案翁太守逐爲詰問各執各供據楊李氏供他們於二十四日到寓至次日卽有做轎班名小弟者前來關照説不許徐氏出外待他們家中人來領當口徐氏尙無錢有名爛沔阿榮者借他錢一百文未氏　　　　翁太守謂論理今日爾等衆人均應懲辦今姑從寛諭楊李氏嗣後如有男女等人到來住宿不得概留如見阿榮卽鳴捕送案楊李氏遵照叩謝高炳南等均叩謝釋出完案○昨報列巡捕在西洋涇浜捉獲賭徒一人名張大鵬解案法包探將搜出五十文錢串四掛念珠一串呈案據張供並不犯賭錢是由董家渡張老五家借來翁太守着將張暫押着包探前往查明再核法巡捕捉賭時有一人將賭檯一隻掀落河内因之拘獲送案據供名陸錫煥本做酒店生意現賣蘆粟在橋邊觀看誤被捉來翁太守着將陸笞一百板○前報列在興聖街烟舘肇事打架致失烟鎗等情拘到王勝荃管押捕房已半月有餘昨日解案太守判責二百板以儆 
[上海三馬路興昌絲棧陳竹坪經募賑捐八月十五日第七十二次清單]  
　　姚守梅善士經募劉李氏助紋銀十兩合規銀十兩六錢五分三厘張瑞芝洋四元○集英會洋六十元又銅洋六元六角○籌餉貨捐公局廿秋費移助洋念元無名氏洋廿元南匯顧湘濤求病卽愈洋十元方關德折合家平安洋十元山東諸城縣張洋十元咏餘書屋求童長成後了心鹽洋六元葉發榮求病保安洋二元蔡笠汀翁書畫潤筆移助洋二元錢五十六文○周榮椿求姊病愈誠濟局月餅香斗費移助沙州怡豐各友月餅費移助渤海筆耕子武功仲子震大節中秋月餅費移助六户各洋二元陳門李氏力不足無名氏月餅費厚載堂萬有利各友金陵孫省中秋費王袁氏王松生周俊元葉石氏無名氏松蔭堂湯香斗移助十二户各洋一元不留名羊一元又銅洋一元李趙氏針黹移助廣東錢一百文儀和棧錢士彪酒席香斗移助洋一元錢三百文○蘇州來荆楚無名氏祈病卽愈洋三元又銅洋五元○吳畬經棧同歸於善銅洋十八元○慈谿無力子余求妻病愈合家平安洋五元節省子沈瞿氏陽源昌三户各洋三元陳菊初高門陳氏二户各洋四元○杭省魏省心無力人無名氏潘晋基汪天泰思善記五户各銅洋一元無名氏銅洋三元億聚中記一鶚齋二户各銅洋四元○宜石主人中秋費移助洋三元又銅洋三元漢記洋二元又銅洋二元○常州杜榮青華中會二户各銅洋十元常州來不書名無名氏二户各銅洋五元陳宅金靜齋隠名氏三户各銅洋二元潤東五項元恆茂公記德和祥三户各銅洋六元○虹口力綿子中秋香斗移助錢五百文又本身誕日壽麫移助洋一元○曹舍吉紙號銅洋五元二角半陳炳卿香斗費助洋一元又銅洋一元○武功培記銅洋十五元○無名氏助廣東洋五元又助廣西洋五元○孫福堂洋一元錢三百文隠名氏香斗費錢三百文潤生中秋資移助朱衡卿二户各虚對洋一元袁金氏袁氏叚二户合助洋一元○昌字三百四十四聞烏鎭葆昌典衆友節省中秋資移助洋四元錢五百六十文○昌字三百八十五册甫里同泰典各友中秋費移助錢六千文又經募不留名洋一元無名氏錢六百九十文以上三户共來洋七元○昌字五百四册姑蘇瑞康庄榮五元又經募同泰和洋三元瑞興洋二元賡記陳義卿同盛園萬選氏二人氏無名氏德大金厚卿兆記程理卿十户各洋一元以上十三户共來洋念元○夏永發秦寄村汪老三陸鳳山蔣永嘉沈聚奎徐士琛顧幼山袁福順朱懷德堂陸子琴周耕元陳蔚生慶隆順顧合興沈雲卿張心甫王長慶讀月山房求已齋陶樹春巫錫富周泳芌陸愼齋厲利朝張春山陳陛卿孫永茂周德發陸惟楊沈桂堂以上三十一户合助錢五千文○本日共收洋二百四十五元銅洋一百念六元八角紋銀十兩合規銀十兩另六錢五分三厘虚對洋二元錢七千一百六十六文合并聲明 
[上海四馬路浦灘文報局内愶賑公所經收賑捐八月中旬清單]  
　　十四日嘉定朱照衢翁募滬五百一號册知非生張少逸李合興四知堂素行堂張豐顧叙興七户各二角陸長順一角合收一元四開一個錢三百世五○蕭靜山十元○蘇州潘仲翁募各户二百元無名氏五元○甬江衆花行十八元○味蒓園遊資五十元○常熟實無募處募申　百九十一單陸柳橋劉孫竹潘大寳三户各一元有心氏二元○琴東徐心培翁募滬四百七十二册徐允福記保安延壽八十徐允福祈少溪管公德配施氏岳母大旬冥壽早登仙籍經資寳珍女祈保安康　户各四元徐叔銘莊彥卿二户各二元徐煥之蔣芝亭許玉亭俞寳軒唐一山唐錫候管妙眞管履賢管黄氏管范氏邵邦堯十一户各一元○謝筠亭翁來江西裏路友人募鋭一千八十册胡俊臣八元汪懲堂六元胡光大胡克明二户各五元程桂舲汪梅村晋源泰興記三户各二元又桃源氏募申二百九十二單友笙氏怡齋氏頴用氏市隠軒章邵氏汪章氏六户各一元又星江氏募申二百九十二單江隂山人守耕氏守拙子三氏各一元延陵氏锄月二房補拙軒耕餘氏靜香室函蘭軒泡溪子半圃氏八户各五角又傳萬全翁募申二百九十车單傳萬和傳文祥傳文炳傳逹三四户各一元又汪靜波翁募申二百九十五單盛樹記吴恆泰坊永和昌三户各一元劉永盛同豐天益堂椿記油行劉少萊興記行天成行桂記行濚記行豫吉行泉記行德隆行謙泰森余文森余鵬林利記行乾記行安記行無名氏宏記行聚生店光裕坊廿二户各錢五百廿五文共合收洋十三元○鎭江招商局施募規元一百兩洋二十元○許鳳錦翁二元○鄂垣公濟益號募金一百四十二册五十一元○王价人觀察募滬二百七十三册太原氏四元頴川氏莘樂自然愿三月各二元長生安樂窠頴川氏隠名氏得所求居桂春山汾陽氏聽泉主人七户各一元祥止樓主人十元太原氏三元舌耕齋二元銅洋一元無名氏銅洋三元鑄古菴巢雲舘聽雪寮王莘逸王文治無名氏存仁堂沈三和全記方錦成萬祥坊敦厚堂吳興麟鍾瑶山舘十三户各五角萬春堂譚成富信盛祥同義焚香主人陳老三六户各二角沈心記陸恆興松岩記張成海四户各二百文鍾春山王陳氏二户各三百文韓敦氏三角合收英洋四十元銅洋四元錢一千四百文○無錫德隆興號交來梁溪勉力氏募申二百九十六單錢顯庭錢紫佩二户各二元何鴻儀何瑞棠何紹源三户各一元何殿臣五百六十文廖子軒山水圖一軸售見洋一元○無錫知仁庄募鋭一千六百世五册菉泉氏求妻病愈身體安十元求閤家平安健十元○高郵丁鏡翁募第五次崇儉堂范百川二户各一千文汪子安五百文洪君手十七户共一千七百七十文張士傑二百文合收四元○本日共收英五百廿五元銅洋四元規元一百兩小洋二角錢二千二百九十五文○附收沙洲捐英洋廿七元足對開一個另行詳報 
 
 
