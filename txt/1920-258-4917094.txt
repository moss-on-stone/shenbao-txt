# 1920 - 258 - 4917094

 

Page 1

 
 
   
 
 

Page 2

 
 
   
 
 

Page 3

 
 
時評 
[三省長（冷）]  
命令更調之孫王夏三省長今其地位各有不同王瑚長蘇蘇人雖未主張亦未見拒然而王則有誓不到蘇之說夏壽康長鄂鄂人甚歡迎而王督則未甚同意孫振家長鄂而鄂拒調京兆而京兆亦拒然而孫則並無不願之意斯三人者同爲省長同爲因省長故而人民與督軍各持異議者而其不同之點乃有如是 
因是以知於此督軍專斷已慣政府任人無方人民主張無權官吏人才缺乏之時而欲解决省長問題誠非易事也 
專電一 
北京電今日午後三點華北救災協會假公園約中外新聞記者茶話首由會長梁士詒演說分四辦法（甲）撫育幼孩預算每名三元八個月可復原狀（乙）散放種子五個月可收穫（丙）以工代賑介紹各工廠安揷（丁）開辦平糶巳與關外地方長官商准免稅輸運衆贊成各報願闢一欄載賑事（二十日下午六鐘）北京電財部决就印花稅附加一成作爲辦振經費六個月爲期又關稅亦擬與外國接洽酌量附加專供振用（二十日下午三鐘） 
北京電徐在四照堂宴梁士詒朱啓鈐邀閣員作陪席間談及和局停滯希望朱赴寗滬一行並願梁整頓金融維持政費（二十日下午三鐘） 
北京電保定軍界發生變故據曹錕電報係陸部軍械局員劉冠軍方培仁虧欵查辦劉等膽敢鳴槍抗拒擾亂秩序當經一併拿獲訊明正法（十九日下午九鐘） 
北京電外團反對二十八師入關議臨時協派衛隊駐守京奉沿線英使以奉軍佔南苑飛機廠害合同抗議限撤奉軍否則派衛隊看守（二十日下午三鐘） 
北京電王瑚面覆熊謝忠告誓不往蘇内張勸往不允聞蘇推張一麐爲省長之代表亦將到益堅决靳託莊藴寛協勸昨王赴固安視察永定河未返（二十日下午三鐘） 
北京電張勳開復原官决雙十節發表（二十日下午六鐘） 
北京電李純辭巡閱使電大意長江地段綿長巡閱有名無實且倪使原轄各軍欠餉太多懇念爲難或另簡員或逕裁撤靳代徐復電切留並謂欠餉當籌補發事權當籌統一（二十日下午三鐘） 
北京電財周宴中國銀行家商節前墊欵衆以金融枯竭絕口回復（二十日下午三鐘） 
北京電財周以中秋前軍政費尚短五百萬派員分投接洽小借欵多至十萬少或兩三萬均用公債票及國庫劵減折濫押（二十日下午三鐘）北京電張文生電謝署督仍懇起用張勳繼任（十九日下午九鐘） 
北京電京漢路局添設貨物負責科（二十日下午六鐘） 
北京電夏壽康須鄂省實行軍民分治方願到省長任（二十日下午三鐘） 
北京電王占元對夏壽康長鄂不甚同意（二十日下午三鐘） 
北京電徐傳見夏壽康促速赴任一面電王占元一切與夏接洽 
（二十日下午四鐘） 
北京電京兆拒孫振家靳允留王瑚暫在京辦賑畢再赴蘇任 
（二十日下午四鐘） 
北京電京兆公團對孫振家任京尹一致拒絕（二十日下午三鐘） 
北京電京兆公團上書留王瑚辦賑（二十日下午三鐘） 
北京電此間發現財鹽署差缺價單曹錕密派高等探員四人來京偵查謂如獲到實據不論總次長立予逮檢槍决爲一般貪婪者戒（二十日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電陳毅赴庫要求財部發現欵八十萬（二十日下午三鐘） 
北京電外部請以資格最深嚴鶴齡周傳經陳恩厚以公使待遇已决定照辦（二十日下午四鐘） 
北京電黑孫電謝米諾夫到滿後經說服不再擾我仍折回赤塔 
（二十日下午四鐘） 
北京電陸徴祥擬赴瑞士養疴 
（二十日下午三鐘） 
北京電曹錕保邊守靖爲晉省長（二十日下午三鐘） 
天津電薩鎭冰派副官與津警廳接洽搭蓋災民蓆棚又直省長飭警廳速蓋災民蓆棚（二十日下午十鐘） 
天津電高審廳長凌士鈞今日履新（二十日下午十鐘） 
天津電江浙商嚴蕉銘等在奉天購紅糧五千石賑災被扣留請省署咨張作霖放行（二十日下午十鐘） 
天津電王克敏李士偉梁士詒吳鼎昌組北方賑濟協會由京中行借三十萬赴奉購糧王於今早返京籌二批欵（二十日下午十鐘） 
香港電馬濟被部下某排長槍斃盧炎山有全軍覆沒說魏邦平託病不出已十餘天石龍已有戰事李根源調兵往助（二十日下午七鐘） 
香港電海軍欲維持省城治安昨開軍事會議（二十日下午七鐘） 
舊金山電中國學生已抵舊金山將往芝加哥（十八日下午） 
公電 
台州乞賑電台屬水災急賑會曁濟生會慈善團各報館鑒現臨海西北鄕江日起暴雨狂風山洪奔瀉樹拔屋傾隄潰塘壞禾粟漂沒人畜淹斃災黎嗷嗷轉瞬堪虞萬乞救濟災民金肇振吳均數萬人仝叩哿 
唐繼堯電（一）夔州豫軍各司令全體官長鑒感電悉昨聞王總司令溘逝之耗實深惋惻所遣總司令一職旣經衆公推以近衛司令張矩濓繼任並據該司令篠電請正式委任應俟加給委狀可也專此電佈聯軍總司令唐繼堯叩冬（二）夔州豫軍各將領鑒旣經遺命以張矩濓繼任並全體公推應准如請代領職務須恪供厥職力矢勤奮并望各將領推心置腹以成王總司令未竟之志而荷期望之心是所切囑聯軍總司令唐繼堯叩感 
世界路透電 
[紐約炸彈爆裂案三記]  
　　十八日紐約電司法部各機關刻根究華爾街爆炸之原因據官場意見此乃定時爆炸之炸彈係去年六月郵件炸彈案中人所爲秘密偵探長佛林氏稱此次爆炸確爲炸彈無疑最近兩小時所查知之重要事項巳證明安置炸彈之人當爆炸時適在白拉資路附近又據炸藥專家六人意見爆炸品係裝在舊式定時自發器之内使此說果確則追究當不甚難警察於接到匿名信後捕獲一俄人名安海洛夫斯基其人自稱新聞家係在一文具店中拘獲該店後有一磨粉舖卽新出激烈雜誌名俄人聲者之發行處也此人解交司法署後不認與炸彈案有關但在炸裂發作之前有人見此俄人於華爾街前受僱於法國高等委員辦公處者一人現由警察拘留聞曾遺書其友囑其豫防爆裂之危險現有種種駭人之謡言謂激烈派將有極兇險之舉動爲豫防計全國各大城邑之財政集中點今日皆成警衛森嚴之兵營四周有警察等衛守以防復有紐約之慘劇聞警察現得頭緒約三十處皆證明此爲激烈派炸彈案美國外債交換所主任濮倫狄士氏現以星期前所接之郵片送交警察署上有數語略謂苟不將金鎊佛郎馬克交還舊主則凡與外債有關係之銀行皆須轟爲虀粉下署名爲﹁美利堅﹂今查明此次爆裂殞命者共有三十六人 
[英國之礦工談判]  
　　十八日倫敦電今日煤礦問題大會因斯密里氏堅主立即增加工資而不待續事談判及調查之後增加遂宣告延會故情勢復轉嚴重今日會議後礦工幹事部宣稱政府於工資問題如巳發最後之意見則罷工之舉將難挽回工部大臣賀恩氏宣稱工資問題與增加煤斤出産問題實爲兩事前者每次增加工資而出産輙見減少蓋增加工資徒足引人曠工耳 
十九日倫敦電路礦與運輸職工聯合會之股員會於今日煤礦問題大會散會後即開會議討論協助礦工罷工之辦法此殊可注意 
[英國之印工罷工解决]  
　　十七日倫敦電孟郤斯德與利物浦印刷工人罷工巳商定臨時解决辦法如由雙方簽定則停刊多日之報館本月二十日復又出報 
十八日倫敦電蘭開夏印刷業爭端臨時解决辦法巳由雙方簽字 
[意國之工人與首相]  
十八日倫敦電據羅馬消息勞工風潮甚形劇烈首相喬里蒂氏爲勞工所迫現圖强制廠主承認照最初過激黨榜樣由勞工管理工廠之制杜林某報載稱喬里蒂氏微露政府不欲懲治行爲放肆之人且不許開除有罪之人參議員四十人簽定抗議書與政府爲難參議院定午後續開會議羅馬與杜林等處之工人今仍從事佔據工廠 
[日美交涉記]  
　　十七日倫敦電泰晤士報載華盛頓電稱據紐約時報云美政府希望美國以適當權利給予巳在美國之日人後日本必允禁止日本農工入美否則若不從速商定可使開里福尼亞滿意之辦法恐美國復將有排斥亞人之騷動民主黨黨綱中列有中央政府願贊助有關係各州之意見一條參議員哈定氏近亦有同樣之宣言美政府今决計設法解决爭端以免開里福尼州再定可令人反對之法制 
十七日倫敦電泰晤士報載稱現信美國將取銷對於薩哈連問題之抗議以示好於東京政府 
[各國近事記]  
十六日倫敦電暹邏布拉恰特拉親王語客謂暹邏鐵路政務日見發逹惟仍可大事擴張彼望不久將有鐵路自暹京通至全國各處又謂今急宜以最新之法建築道路彼一生之大目的乃在使暹邏有完備之運輸制云 
十七日巴黎電前總理克勒滿沙氏不日將漫游東方擬至錫蘭印度爪哇等處惟不致游於中國日本 
十六日巴黎電國際聯盟行政會今日在巴黎開會其討論之主要事件爲薩爾問題與波蘭立陶宛問之爭端 
十八日開羅電埃及立法會巳以四十四票對三票 
通過决議案承認上月米勒氏與埃及委員所訂之契約實爲締結條約之適當基礎今將提交國會核議約中規定國會有接受或拒絕之權 
十八日瑞典京城電袁希濤現游歷瑞典調查學制 
太平洋路透電 
二十日北京電賑濟會會長梁士詒副會長潘復徐世章今日午後開會討論賑災事宜梁稱現得糧種數百擔並得廣州地方及交通銀行捐欵各十萬元最難問題在收養幼孩敎會巳竭力襄助養育幼孩每名月費三元以八個月計捐助二十四元卽可救全幼孩一命請在塲之中外報界訪員登載關於荒災之詳情俾人民共知實在慘狀並請報紙鼓吹捐欵報界代表起答允出力相助 
二十日北京電旅京英人定今晚集議推舉委員加入萬國賑濟會此會將與華人賑會辦事法人與日人之委員會現亦在組織中 
二十日北京電徐總統捐助意國地震災欵意幣千枚十七日廣州電今晨厦門砲台一座兵變其他兩座未變卒將變兵解除武裝故砲台仍爲軍政府軍隊所管轄二十日香港電某西報廣州訪員星期六日電稱粤軍於星期四日占據護惠州藩之某山午後進至惠城鄕間桂軍約九營勢蹙投降桂軍主隊巳退入惠城緊閉城門聞虎門砲臺司令巳宣布獨立脫離廣州政府十七日廣州電廣九鐵路屬於中國之一段昨日爲人拆毁路軌覆車數輛迄今路軌尚未修復軍隊赴石龍者現繞道而行 
國内要聞 
[北京通信（野雲）]  
　　王瑚長蘇之解决談 
　　蘇省長問題今巳告一段落矣然其所以停頓多日而忽又急轉直下突然决定王瑚者其經過情形可得而言當前蘇人治蘇論極盛之際曾有莊思緘韓紫石段少滄張仲仁等一度之傳說然未幾卽息繼以徐鼎康說後乃有李保兩王說至兩王之說出而蘇人爭端以起蓋蘇人對於王克敏以浮袴放蕩絕對否認對王瑚則以其素稱儉樸誠實比較稍有磋商餘地然聞李督之意則注重王克敏靳曾召詢北來之代表何恩溥何稱此係中央特權惟李督個人意見似屬意叔魯靳復據何言以電詢李久不得覆斯時正在爲難之際而蘇省公團反對王克敏之電紛至沓來旅京蘇同鄕亦日向府院表示不承認意李亦未有必欲叔魯長蘇之電來至是乃始以王瑚提出閣議府院方面並派人赴京尹署向王勸駕蘇同鄕之若莊若張若徐亦紛紛向王述蘇人認可意似乎此問題可以解决矣然而又停擱者其（一）在東海方面據其親近者言京城之内有兩王以分任文武（武指王懷慶）則總統可以無憂總統嘗言王瑚不僅以樸實廉直稱又復知兵觀此則東海不願王瑚之離其左右也又有人言東海不願王瑚長蘇即所以成全王克敏是說則未敢信（二）王瑚本人前因各方面勸駕其意巳動乃因接熊秉三函後復將動意打消熊函大意謂﹁閱報知公有出長蘇省之說殊不敢信今晨有某君來談及此事乃知眞有期意愚乃　敢贊同以公負盛名於天下大總統特任以京兆一職方期公之大有爲也蘇長雖尊實屈在督軍權力勢力之下不過前清一藩司耳何如京兆尹之直接大總統乎且京兆爲公父母之邦今歲京畿大荒哀鴻載道諒公必有嘉謨以拯此衆生遽忍著席未煖竟思遷調公果有斯意愚竊甚爲我公不敢也忝屬數十年道義之交特敢以愚直之言相奉告﹂云云王瑚旣得斯言不能不拜受其忠告蓋政府甫發表帮辦振務之命自以此事爲急要也（三）王克敏尚多方託人運動粤籍之某知名士亦爲王出力帮忙王對於蘇省各方面均曾着手疏通王揣摹蘇人心理將來政務廳擬用田某因田爲某巨公所賞識財政廳長擬用單鎭單爲江蘇吳縣人與莊思緘張仲仁皆接近素稱好好先生觀其計劃如此可知其尚未能忘情於江蘇也因此數者而王瑚乃益不肯就蘇省長任而此問題遂以擱置至最近動機則實因數方面之逼成日前聞蘇當局有電來京曾詢問及此並表示王瑚如不來則仍希望王克敏之意又蘇人憤中央優柔不斷來電仍欲貫澈蘇人治蘇目的與鄂人同一步調政府見鄂省風潮之大人心之激昻不得不謀迅速解决以消弭之靳乃復邀王瑚到际再以誠懇之意勸勿固辭王初尚猶豫後又有人力勸乃始略露承乏之意當即立提閣議本意欲與鄂省長夏壽康同時發表恐手續不及或稍緩一日亦未可知總之决無變更可斷言耳至蘇人方面據旅京蘇人言蘇人治蘇之主張本有兩種一則專希望以本省人作本省省長一則以爲蘇人果欲逹自治之目的應在於蘇人治蘇並不在於蘇人官蘇若僅僅得一蘇人作毫無實權之省長上有强有力之督軍下無指揮如意之財政廳長空擁虚名有何實益計議及此因并注意於財政廳長一點蓋謂蘇人如不能取得支配本省財政之權則各項地方事業皆無從發展且照目前趨勢本省官産隨意由財廳抵押長此不巳再過數年必至一貧如洗是以無論如何蘇人對於財權絕不能輕輕放過此派主張頗得多數人之同情是以並不堅持省長一席必用蘇人且因迎王瑚可以拒王克敏未始非計故王瑚長蘇當然無周題矣至蘇人對於本省財政上計畫聞亦巳略略議及主雙方兼顧辦法卽一方應保持地方自治主義極力整理省欵興辦地方各種事業一方則仍承認原有軍費但嗣後不能再事增加其增加收入之法則在整理收稅機關蓋就蘇省近年財政狀况觀之比之從前每年收入短少三百萬其所以致此之故則由於徴收吏員之中飽者半由於徴收吏員之不盡力者亦半倘能併力整理自不難恢復舊觀故蘇人甚望王瑚到蘇後首先注意於此點也（九月十八日晚） 
[北京通信（吹萬）]  
　　各界聯合會開會討論國民大會之先聲京各界聯合會開成立會後卽推定學生聯合會起章程草并預定本日（十八）開會通過章程曾誌前函在此數日中學生會曾派代表與商會接洽要求商會加入共同發起國民大會商會職員迄不允始則謂國民大會當由政府召集商民不敢多事後迺謂商民異常散漫商會實不能爲其代表北京商會與政府交涉多不敢與滬會齒云云故今日到會者仍爲前次到會之各團體前次加入之團體凡九而此次到者六報界聯合會代表劉哲民京兆農會代表史照敬基督敎救國團劉芳學生聯合會代表魯士毅林寳慈張大陶女界聯合會代表韋瓊英孫淑貞京師敎育會代表梁錫光杜含章律師公會因明日方開大會代表將於大會推舉故今日未有代表到會敎職員聯合會與敎職員公會亦以代表尚未正式推出故未與會前次學生會招待新聞記者於北大理科實話報晨報等記者曾向學生會聲明報界聯合會不足以代表報界請對其資格加以注意及本日學生會認報界聯合會爲正式團體之二以其雖不能代表北京全體報館而究爲一部份報館所組合而成也本日之最大任務爲通過草章推學生會代表林寳慈爲臨時主席以學生會所擬草章提出討論凡通過章程二十一條兹錄於下 
第一章總則第一條本會定名爲北京各界聯合會（原文通過）第二條本會本協進的精神以發展民治主義爲宗旨（原文）第三條本會由北京各公正國民團體組織之（原文爲本會由北京各界公正團體組織之以不表明國民二字則無以防止官僚式團體之加入故改）第四條本會設評議幹事兩部（原文通過）第五條評議幹事雙方不得兼任（臨時增加） 
第二章評議部第六條本部由與會各團體各選出代表三人爲評議員組織之（原文通過）第七條本部設正副主席各一人由評議員互選之（原文通過）第八條本部每月第二星期六第四星期六開會兩次但遇有緊急事故得由主席臨時召集之（原文爲每月朔望其後敎代以朔望無定在星期六星期兩日以外敎育界同人類無暇晷最好在此兩日中基督敎救國團代表以星期敎堂有事遂定星期六）第九條本部有左列各職權（一）議决本會一切規程（二）議决本會一切進行事宜（三）質問及彈劾（四）選舉本會各項職員（五）議决本會預算及决算案十條本部細則另訂定之 
第三章幹事部第十一條本部設庶務文書會計交際調查五股第十二條本部執行評議部議决一切事務第十三條本部由各團體選出或推出五人組織之（以上各條皆原文通過又本條因幹事但爲各團體派人辦理會中一切事務者非若評議員之爲該團體代表也每股一人故定爲五）第十四條本部設幹事主任一人副主任二人總理一切事務各股設主任一人副主任一人分理一切事務（原文幹事主任爲幹事長女代以用長字不合民治精神更今名）第十五條本部正副主任由評議部選出之各股正副主任由主任推定但須得評議部通過（原文各股主任由各股員互選之主席說明學生會擬草案時原定兩種辦法（一）互選（二）主任推定付表决否决互選多數贊成推定）第十六條正副幹事主任及各股正副主任若有舞弊營私及不稱職等行爲得由評議部議决撤消另選（原文通過惟改幹事長爲主任）第十七條本部細則由評議部制定之各股辦事細則由各股制定之（原文通過） 
第四章經費第十八條本會經費由各團體分擔若干作爲基金如遇特别事故經評議部議决得臨時募集（北敎代謂經費固由各團體分擔但必須定最低數目爲基本此外得自由捐助各團體贊成惟分擔數目一時不克定以團體數及基金當用多寡尚無把握也） 
第五章會址第十九條本會須就一適宜地址爲評幹兩部會議辦公事務所（原文爲租一適宜地址）主席云借各團體地址作會所事實上有許多不便故草章定爲另租適當地址爲事務所北敎代云另租必在警廳立案否則必引起警廳干涉且尤須注意者上次開會决定各界聯合會之組織完全爲國民大會之預備今日所論似出範圍以外主席云國民大會以外事可作者多不必拘定敎代云本代表止問國民大會事餘事非敝會所令問者本代表不敢多管學代魯君云如有較重要事如旱災救濟等固不妨由本會由而辦理衆贊成北敎代云會址可定爲暫設某處未立案前可暫假北大學代云北大恢復工科學生會會址發生危險更無地可假與聯合會不如假青年會基代云青年會定章不得在内爲政治集會恐董事會不允借地址問題一時頗費籌躇結果仍由聯合會函青年會暫借無成再設法至於立案問題多數主愼重先請人探警廳意旨倘警廳能准與立案則上正式公文否則不立案蓋此次各界聯合會爲警廳曾許立案之各團體所合成者學生會警廳固未明認而以學生會名義所辦平民夜校立案皆得警虧批准即學生會之本身不啻爲警廳所承認之團體也不立案亦無傷 
第六章附則第二十條本章程自評議部通過日施行第二十一條本章程評議員二分之一以上之提議出席人數三分之二以上之可决得修改之 
章程旣通過北敎代表主張在新職員未選出以前一切幹事部事務仍由學生會擔任多數贊成女代請定選新職員日期公議限五日選出即日以章程油印於明日分散各團體敎代謂章程旣巳通過對外當有表示主發宣言衆贊成遂散會五日後當更召集正式會討論國民大會問題矣（十八日） 
[北方之救災消息]  
　　旅京美人於星期二日在美使署會議賑災事宜時曾請美使派定董事於國際賑災委員會中代表美人團體由美使克蘭氏派定以下各員爲旅京美人代表會長費克生（美商會會長愼昌洋行經理）司庫安梅利（友華銀行經理）書記威爾德（公理會）會員格利（青年會救災團體之請巳將美國董事會會員姓名通告中政府及華北救災協會會長梁士詒華人方面亟欲早日與美國董事會接洽以便各慈善團協同進行大約華人與國際救災委員會不日將開會旅京英人亦定於星期一日在美使署會議推舉董事會加入國際救災委員會國際救災委員會成立之後加以華人熱心協力進行賑災事務必能辦理妥善 
華北救災協會對於急賑事宜現正分頭進行聞前日巳由某會長墊欵先購小麥種子二百擔託由青年會轉託各災區敎會代爲施放該事已託青年會幹事張景麻君接洽另由救災協會派一稽核隨同前往以便按戸調查俾求普及並議定散放辦法四項（一）以有地無籽種者爲限（二）責成村長監督有無冐領及重複情弊（三）巳有播種者不得冐領（四）以可以下種之地區爲度聞河南懷慶彰德衛輝三府現已降有微雨比較的可以播種惟直隸河間府災情甚重現正籌備散放辦法 
開源墾殖公司董事爲梁士詒氏總理爲朱啓鈐氏組織之初資本原定五百萬元分十期繳足第一期已繳五十七萬近因直魯豫一帶旱災過大由華北救災協會與該公司接洽結果由災民中募集一萬人作工實行以工代賑該公司路促納第二期股本截至前日止第二期股本巳繳足四十二萬聞近日應募災民有二千餘人之多刻正在續行募集中其工作區域爲天津軍糧城一帶荒地另一河流引天津某河之水洗刷該荒地𨢑質使成爲腴地俾便耕種規模極爲廣大 
徐東海對於災民原擬先捐一萬元俾作提倡刻下又有增至五萬元之意思（或云爲十萬元）果爾災民略可多救若干生命但此欵准何時撥給尚是一大問題 
山西诼洋同鄕關心桑梓旱災刻擬集會討論救濟之策業巳發出通知原文云啓者兹因本省救濟旱災事宜定於陽曆九月二十日（即星期一）下午二點至四點鐘在宣武門外下斜街雲山别墅開談話會敬請同鄕諸公屆時惠臨籌商辦法是爲至荷旅京山西同鄕田應璜善濟白承頣邵修文鄭寳善景耀月李慶芳張崇年常運衡劉洛書張承米正鵠張兆沛同啓 
華北救災會爲招待中外新聞記者特發啓事云逕啓者本會定於九月二十日下午兩點在中央公園水榭開茶話會討論關於救災進行事宜敬請言論界諸先生届時蒞臨以賜指敎除專函奉約外誠恐未能周逹謹再登報邀請即希公鑒 
[十八日閣議紀聞]  
　　十八日星期六國務院例會靳總理及閣員於上午十點四十分先後到齊越二十分開議探悉重要議案共七起（一）擬由民國九年起將國慶紀念日頒給官吏勳位勳章之例一律停止結果照原案通過（二）蒙藏院副總裁治格免職其遺缺擬以逹壽繼任結果照准呈請明令發表（三）任命唐在章爲外交部參事案結果照准 
 
 

Page 7

 
 
呈請明令發表（四）任命三多爲僑工事務局長案結果照准呈請明令發表（五）任命張之銳爲河南實業廳長案結果照准呈請明令發表（六）安徽烟酒事務長孫熙澤免職其遺缺擬以廖宇春繼任結果照准呈請明令發表（七）浙江水災賑濟案結果飭由財部撥洋一萬元此外例案數起略有討論散議後由范源濓董康兩總長入府報告 
[國民大會近訊]  
　　據國民大會商榷會中人言該會對於吳子玉副使日前致唐譚兩電有所懷疑故特派代表雷君往保定晤吳副使詢其最近關於國民大會之態度吳副使云國民大會係余最初個人之主張無論如何當始終貫澈良以解决時局舍此别無妙方至前次所致唐譚兩人之電亦不過意在謀和急望國家統一無妨多設方法以奏速效余何嘗變其主張乃外間不察紛紛而懷疑並時有直接來函質問者余以軍事旁午未遑作答深望返京後代爲解釋以免誤會並盼貴會積極進行匡濟時艱以後凡有關於國民大會之來往當擇其重要者奉寄貴會以供研究云云又聞日來各界公民多有主持國民大會須制定憲法者近兩日各省有力要人相繼來電逕逹當道請即阻止此議且謂國民大會僅可研究國會組織法及選舉法巳屬創例若再擅更民國大法國會不由舊法産出實屬革命行爲等語聞中央决意將此意見布告公民云 
[再紀俄代表與京記者談話]  
　　十七日北京各報記者與東俄代表談話巳錄昨報十八日北京益世報記者某君又往訪該代表談話大略如下優林氏自謂來華之任務約有兩種性質（一）以遠東政府經濟首領之資格與我政府商議通商協約及經濟問題之二事隨取出名剌相示上書﹁遠東共和國政府全權代表駐華經濟委員會會長優林﹂字樣據此則代表之政府巳明可知優林氏此來不僅商議單純之商約一切經濟問題實亦包含在内據優林氏云俄國舊政府巳倒新政府對於中國之邦交旣不能不恢復則舊政府時代之商約及經濟協約不能不廢棄而新訂之故彼等巳負此任務而來（二）彼爲國民團體之首領故一方而且代表其國民向中國國民表示眞純之親善此次接見各記者即純屬於國民之行動也某君問與我外交部接洽幾次接洽之程度可以告人否優林氏謂只接洽一次雙方皆認有通商之必要故結果尚好此刻雙方正預備磋商之事件俟預備妥協即可商議規定且謂彼之此來實巳先得我政府之同意以意度之當不致無結果也某君問盧布跌價我商人損失甚鉅對此巳有計劃整理之否優林謂實不成問題其所陳述約分兩項首論紙幣所以流行之原理約言紙幣因兌現而生價格即經濟學上普通之議論不必詳述次論盧幣所以跌價及將來之觀測略謂盧布價格所以跌落實列國對俄封鎖政策之所致又謂能否兌現有二個條件一須視國家富力如何二須視治安如何遠東國家富有物産如農産物礦物製造物等果能使之逐漸發逹富力實有可觀且遠東各政團力圖團結（按遠東共和國實包含五個政團）（一）烏金斯克（二）海參崴（三）黑河（四）薩哈林（五）堪察加將來赤塔亦加入之一政團刻與謝米諾夫尚有轇轕且與日本正交涉退兵如對於日本之問題解决則謝米諾夫不成問題而遠東國内實無擾亂以後只有治安之歲月矣談至此巳二時十分遂握手告别 
[天津通信（若冰）]  
　　天津青年會秋季大會之盛况 
本月十八日爲天津青年會開秋季大會之期適梁任公在津預約是日蒞會講演下午由七點三十分起往會聽講者不絕於途至八點到會者巳有一千五百餘人并特請美國軍樂隊按時奏樂以助興趣樂凡三作即由青年會會正張伯苓報告開會宗旨略謂今日爲本會秋季大會爲署假後首次聚會此次聚會爲振刷精神預備下半年工作青年會之宗旨以前爲消極的卽保護青年不落於惡魔之境昔青年會之在英國組織時亦卽此旨現今之青年會爲積極的凡青年人應作之事均宜負責服務社會服務國家青年人應有此責任心故今日之聚會爲預備本年之工作也題目爲個性與組織次爲梁任公講演略謂今日值青年會秋季大會鄙人幸有此機會與諸君一談今日演說之題目即張君方才報告之個性與組織個性者卽個人之特性組織者乃多數人聯絡團體也以表面觀之個性與組織似極端相反而其實個性與組織有密切之關係譬如織緞由一絲而成尺成丈以至成疋此卽組織之能力又如造樓房由一磚至十百千萬以成若大之樓房乃個性與組織之結果旣如是吾人必須發揮個人之能力以競存於世界今觀吾國人民之特性與各國人之特性比較何嘗不能與之戰勝譬如吾國之一兵與各國之一兵相角賽吾國之兵可能占勝吾國一學生與各國一學生學業上競爭中國學生亦能占優勝故中國之個性與各國之個性比較中國均能占勝若以中國四萬萬人民與各國比較必更優勝矣而確不然乃因中國個性合起來反不如一個個性力量大外國是合起個個性來能有極大力量究其原因我國實乏組織力也中國今日何事不然其最大原因皆由於個性基礎不良即無組織　能力而幾於湮沒者不猶是耶然吾國人亦非原來無組織之能力但能使個性能力由精神之發而爲力卒之一人如是一國又如是毫不梁社會之弊端其將來組織之結果可知矣在歐洲黑暗時代亦與我國相同不過彼邦人士個性力能發逹最早故先脫離黑暗吾國欲脫離黑暗亦正在發展個性之力量但人性之好逸惡勞古今無異然此最易發生倚賴性倚賴與獨立乃極端之反對即以萬金委之於倚賴之子弟亦終不能獨立於世界一人個性之發逹至十百千萬人個性之發逹然後可組織社會團體但個性能力大小不一亦猶造房磚瓦雖大小不一而匠人善用之故吾人第一要去倚賴性再因自己之天性近於某事努力去作必無不成然後羣策羣力何事不成現在吾人之個性巳經發逹比五十年前巳强百倍如此急起直追無論組織何事皆有良好結果所望諸君及吾族類思所以共立於光明世界講畢鼓掌聲與樂聲齊奏巳無所聞矣 
[魯晉二省救荒彚誌]  
　　山東魯省公署新設之籌賑處周處長家琛於上星期一日午召集龔會辦張劉兩坐辦本處各職員開第一次會議籌劃本省災區賑務事宜及首先着手之辦法至午後二時散會當由周處長將會議情形陳明省長一俟大宗賑欵到濟即行舉辦至齊省長救荒之意見以各屬饑民凡稍有田産者經此次之荒旱抵押價目竟比往年低落十分之八九似此不但得資甚微無照到省最近勸地産抵押會辦法通令各縣知事凡災民指産押欵價目不可太低應由各災區勸令富戸集資開設地産抵押會限制利息寛以年限並酌量地方情形隨時舉辦呈報而東臨旅濟同鄕對此亦備極注意日前特召開同鄕會公推代表黄綽雲孫寄雲于公甫見省長陳述連次派人調查災區之慘狀并謂省長旣設立籌賑處應請積極進行以拯災黎庶早賑一日即多活若干災民省長答以此事巳籌有賑欵刻下正在進行之中必不令災民久受凍餒云云又聞恩縣災黎近因米珠薪桂乏資購買典田賣屋無處尋主隨將日用什物及衣服器具運往集鎭揷草出售往往株守終日無人問價枵腹回家有哭於半途而不能行動者實繁有徒然青草樹葉亦可充饑該縣此物盡被蝗蝻雹災殘食無遺雖欲採食無處尋覓以至準鼠絕跡鷄犬殆盡所有牲口每日輸出不下千餘頭覩此景况大約不月餘卽可罄盡似此災况如不設法賑濟恐未至年終而恩民將無遺類矣 
山西晉省本年荒旱成災當局關於救濟方策迭經積極籌備兹聞兼省長近巳將山西救荒實施辦法擬定其大旨如下（甲）知事督飭區行政長責成村長副先將村民分爲五等（一）小康之家（二）中常之家（三）稍貧之家（四）次貧之家（五）極貧之家（乙）賑濟方法（一）放糧放粥（二）以工代賑（三）設平糶局（四）設抵産局（五）設質當舖（丙）應行禁止之事（一）不准各村各縣禁糧出境（二）不准糧行麵店看利太大（三）不准富室大商囤積居奇（四）存糧者不准不照官價賣糧（五）嚴禁莠民向富民强借糧食（丁）總說聞有十一條之多立言籌策尤爲切實末附救荒告諭人民三條奬勵掘井條例及試種區田奬勵規則補充義賑奬勸章程 
[粤省官場之恐慌]  
　　港報消息粤吏眷屬紛紛來港兹查禮拜一晚佛山夜船到港者男女搭客不下七百餘人中有女眷多人均衣裳楚楚裝飾華麗其中有頭戴兵艦之軍裝帽多人護送來港行李纍纍聞瓊崖道尹楊晉亦挈同家眷來港暫寓堅道某號屋聞粤垣警察不准居民搬遷故搬遷者恒在夜間至政界眷屬到港多數寄寓平安棧及大東酒店其餘亦有租樓居住者 
昨有莫榮新之軍署參謀郭某遷眷來港當下船時行李有二十餘擔之多郭近對人言逆料桂軍必難支持其原因由於前方作戰並無統帥馬濟雖名爲總指揮而無指揮之實號令紛歧策應不靈此爲兵事上之大忌况近日軍署一切計劃由楊永泰一人主持各參謀均不能過問故彼亦恢心此次往港不再返省云云又聞莫榮新近日頻被陸榮廷電責其調度無方而前方敗報又日有所聞因是神色不寧不似平日之雍容鎭靜矣 
從前省中如大新濠畔槳欄街府學宫舊倉巷番禺南學宫等處均有陸軍游擊及憲兵等營連駐紥現查各該舊日駐有軍隊處所均巳調派前敵闐無一人現除觀音山附近見有多數軍隊巡守及天字碼頭附近有多數軍隊往來開差外其餘各地則兵之踪跡殊不易覩桂系以全力注重前方省防因之空虚而人心乃益惶恐矣 
據陸軍某司令部中人傳說謂莫榮新在沙面某人壽保險公司購買保險二十萬元謂預備將來失敗卽乘某國輪船離省此事據某司令部中人言之鑿鑿未悉確否 
[川湘粤三省之電訊]  
川訊云劉成勛陳宏範等通電歡迎熊克武劉存厚入成都聞熊與劉合力反攻其勢甚猛川局大變滇軍顧品珍趙又新告急葉荃逃走李協和到渝無法進行故態度消極唐蓂賡親自赴渝說已打消王文華因屢敗實力消耗餉彈兩乏巳憤激成病將職權交其旅長盧燾暫代赴日本就醫 
湘訊云在湘滇軍楊益謙所部胡團長宣布與楊脫離關係魯張部亦多潰散 
粤訊云省軍分路反攻林虎追敵過平山沈鴻英追敵過水口馬濟追敵平潭李印泉率大隊擬出增城龍門 
搗河源桂平鎭守使韋榮昌率八營巳抵肇慶陸武鳴又加派陸旅長福祥率全部尅日東下省河一帶安謐（按以上係上海某方面本日所接之電報） 
[杭州快信]  
　　海寗公民孫珣張鵬翔等反對旅杭同鄕查人偉等推薦鍾元棣繼陳廷绪任辦理海寗塘工局長以此項工程經費雖取自中央亦地方自治之一昨電省長請仿前清海防舊制一備七汎槪用本地人充任辦法另選寧人之有工程經騐者接充 
寗警廳督察長楊永熙奉令調省委楊祿純接充 
考核各縣治盜成績自上年七月起至本年六月止境内無刦案發生者以新昌各縣爲優知事余文爚等二十餘員一律記功示奬 
四師陳樂山昨午車赴滬約明日旋省 
前總統府諮議但燾本日午車扶乃父但懋祺靈柩由滬來杭卜葬於西湖政界備有路祭多處 
[南京快信]  
滇唐繼堯復電李督聲明並無派兵攻鄂情事聞李督代表周予覺巳有電來言晤唐意見頗接近俟商有具體辦法續告 
省署昨日牌示委歐暑春署常熟縣知事泗陽縣知事賈廷琛調省遺缺飭藍光策即赴本任楊夢九飭赴崑山縣本任張銘勳飭赴太倉縣本任馮成調署寳山縣知事所遺金山縣知事缺委分蘇任用荐任職朱寳衡署理代理武進縣知事朱元樹改爲署理寳應縣知事李鼎掄調省遺缺委正任儀徴縣知事姚炳熊署理阜寗縣知事郭文徹調省遺缺委盧鴻鈞署理馮成未到寳山縣任以前委分蘇任用縣知事孫鳳一暫行代理 
交通部派工程師黄曾銘方宗洛測勘蘇鎭揚寗長途電話軍民兩長令軍警沿途妥爲保護 
李督病雖愈尚未見客日行公牘仍由齊帮辦代拆代行聞擬遲至二十二日電京銷假 
駱煥章陳如錦賈少臣在下關組織錦星水險股份公司呈准農商部註册蘇實業廳騐資立案昨日開幕 
青年會爲促進會員興趣起見特組織旅行隊乘兹秋高氣爽氣杭州西湖之游便道往海寗觀潮定二十八日出發 
高等師範學校新聘美國敎員四人昨各職敎員學生特在校開懇親會聯絡感情 
司法部委涂熙雯署江蘇第一監獄典獄長 
地方通信 
[蘇州]  
　　織布廠兼製肥皂蘇垣織布廠雖有十餘家而出品優美銷路較廣者以二門口之公民織布廠爲最靈豐興業次之近日公民廠推廣營業添聘技師增設製皂部專製（五）字牌肥皂所出之貨質地尚堅不亞於北忌祥茂等牌近日各虜來廠批發者絡繹不絕該廠苟能精益求精則他日營業發逹可操左劵也 
火警慘聞十九號上午三時許北區第四分駐所境同仁街十七號門牌屠茂生家忽兆焚如共計焚去房屋三樓三底及披廂二個起火原因聞係屠醉後返家令其妻煮茶遺火積薪之故霎時燒斷樓梯致樓上之年甫一歲四歲八歲之三小孩曁屠等五名並同居之二人不及逃避一併葬身火窟後經各麗社救滅昨巳將尸扒出數具囑令棺殮矣 
醫校風潮己平省立醫院風潮經省立中學以上各校長推由農業校長王企華君出任調停勸薛周二君照常供職一面山蔡校長發一收回成命之牌示一面亦發出取消開會之通告遂和平解决矣 
[松江]  
　　縣工場開幕記縣立工塲於十九日工竣開幕自外面内東爲販賣部西爲贈品處販賣部陳列該場出品之各色布匹凡在該部賣物者按物價之多寡給予各類贈品劵得持向贈品處換取贈品再進爲軍樂台台左右爲織工場工徒均在工作逾織工場爲木工出品陳列所所列台椅等物極堅緻光潤其後爲女工織工場最後爲木工塲是日來賓自縣長以次不下千人午後四時由張蔚丹塲長招集來賓合攝一影六時並假職業學校設宴聚餐賓主頗極盡歡而散 
童子軍常年會本邑童子軍聯合會於十九日上午假座勸學所聞當年改選大會已辦童子軍之縣立各校敎職員均到會列席首山錢魯詹會長報告童子軍槪况謂一年以來得童子軍八團共一百七十四人至會中經費向無的欵凡舉行宣誓會操等一切費川均山會長捐墊云云次提議下列各案（一）援隣縣例山縣敎育會兼辦童子軍聯合會案否决（二）籌劃本會經費案决議山會呈請縣署年助二百元至編製預算由會長及總敎練支配之（三）本年雙十節應否舉行慶祝儀式案决議現在尚未解嚴且各校新招童子軍訓練猶未純熟本届雙十慶典暫不舉行（四）各校童子軍經費如何籌措案决議由縣立各校自行協議請欵次公推楊繩武爲會長錢魯詹爲副會長龔遇朔爲總敎練翟華斌爲副總敎練徐鳴傑爲駐會書記至各團幹事一仍舊貫議畢在會午餐而散 
[鎭江]  
　　麫粉最近巿况江北高郵阜寗興化泰縣等處各廠之機製麫粉近因洋莊銷路活動均用民船將大宗麫粉裝運到鎭轉裝商輪運滬銷售絡繹不絕惟一月來價目平稳無甚漲落邇因小麥價提高故此後頗有看高之勢刻下上等貨每袋（計四十二斤價洋三元一角次貨二元九角五分 
鄕民來城報荒本年徒邑自入秋以來因雨水不調兼之　禾又被風蟲兩傷已現荒歉之象十九日有辛豐諫壁兩鄕里運人等來城至縣署報荒當經張知事諭令回鄕聽候查勘 
[揚州]  
　　扣留携帶軍械海州鎭守使署兀副官在揚運快槍十五技子彈三千五百粒出鈔關門乘輪回清江浦爲軍警盤查所扣留認爲携帶軍械當即報告陸軍黄旅長核辦矣 
委員相騐命案十二圩客民陸有才在揚販賣蘿蔔乾爲生十七日由揚擔蘿蔔乾至陳家集求售適值天雨折回庽西門外某客棧内與比鄰客棧主口角受氣後即如厠發痧斃命由　坊保報告縣署佟知事委王　審於十八日午前往相騐矣 
旅部法官更迭駐揚陸軍第二混成旅部法官王叔容（儒鏡） 
經李督電令文運使委充拼角場知事法官遺缺以軍署法課特設二等課員饒漢枋於十八日來揚接任按饒畢業於日本法政學校爲前總統府秘書長饒漢祥之介弟云 
大儀警區易人江都太儀集警區長羅春甫現經終知事調縣另委遺缺遴派談秉雯繼充聞談係茶食店之夥友云 
[嘉興]  
　　施醫局續開嘉興自陰曆六月十三日起開辦施醫局以來一般貧病者受惠良多原定限期已滿而赴局求診之貧戸每期仍有二百餘號之多加之入秋後天時寒暖不匀致寒熱症流行日甚故主持該局人員决議將施診期延長二十天以惠貧民業已通告周知矣 
籌辦義務夜校城中縣立第一國民學校校長陳祖衍擬於校内籌設一義務夜校俾年長失學之商民入校肄業以宏造就所有學費等一槪不收現定於十月四日開學昨已通告各商民先期報名矣 
研究國語嘉邑各學校於本學期起加授國語一科惟各校敎員對於國語一科尚少經騐所有註音等項難免以訛傳訛故此間敎育界特於每星期下午齊集研究註音語言文法等三項俾敎授時不致訛誤現於前星期起從事研究矣 
來函 
[孫潤宇來函]  
　　主筆先生大鑒日昨在友人處見貴報載有王克敏大宴蘇人莊藴寛王清穆等數十人運動長蘇討論會孫某代其運動等語閱之殊爲駭異鄙人人微言輕對於省長事絕未與聞專函佈逹即祈登入貴報來函門爲感敬頌撰安孫潤宇謹啓 
雜評一 
[告富人（默）]  
　　詩云哿矣富人哀此煢獨今日之富人哿矣而民之煢獨可哀較古時更甚雖然一國之内煢獨之民多富人能獨安然者乎歐洲各國戰後之麵包問題起富人之現象爲何如乎歐洲各國之富人日爲其煢獨之民謀生活而尚未能解决其地位之困難也獨我中國之富人則但知自保其富自增益其富膏梁文繡享用由我妻妾宫室娱樂由我而對於饑民一若絕無關係也者殊不知人皆煢獨富人必不能獨富非特不能獨富而巳其危險有甚於貧民者奈何不早自覺悟稍稍出其囊槖之餘以救濟災荒全饑　即所以自全其富人之資格也歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米價飛漲後之平價消息]  
　　上海縣公署令米業董事張嘉年葉增銘云爲訓令事前因米價飛漲人心恐慌籌辦平價事宜並由上海總商會召集各業代表會議據米業仁榖公所報告議决維持方法六條一最高白米每擔價格以銀元十四元爲限不得再漲分毫二此項限價定於陰曆五月十五日起實行三如有逾此限價賣買者一經查實即以成交之數悉數送交平價局充公四南北巿酌選調查員數人隨時調查以資嚴密五呈請官廳出示布告南北一體遵行六函知米業公所嘉榖堂並聲明不得以十五日以前成交之價有所藉口請轉呈官廳准予照行並出示布告當經上海總商會函知及米業董事呈報旋又將高白米秈米中白米秈米次白米秈米一律限定價格均由縣出示布告在案現值新米登場皖贛各省又屬豐收來源不致缺乏何以近日米價漲至每石十六元有奇竟超過每石十四元原案之外前次距新米登場爲期尚遠産米各處一律空虚尚且因米貴而籌議限制此次無端居奇何以米業董事並不提議亦不報告前之籌議限制有呈請布告原案何以無故變更因何失其信用新米登場沿途運米毫無阻礙巳由縣商會函請停發運照又因何無端居奇且更較未經限制以前之米價有增無滅應由米業董事將以上各節聲明理由妥議辦法會商商會切實討論從速解决並詳細具復核辦合亟訓令仰該董事迅即遵照即日具復事關民食及地方治安毌稍刻延切切此令致江海關姚監督函云敬肅者竊查前因上海米價飛漲小民粒食維艱邀集紳商籌辦平價並奉省長令行鈞署無論軍政各米一律禁運出境以維米食在案現在平價局開辦迄今巳經四月各處秋收尚稱豐稔刻下新榖登場來源漸旺巿價必應低落乃近日以來調查米價非惟不能跌減且繼漲增高竟每石售價至十六元以外貧民數米而炊者將何以維持生計除函致上海南北商會及米業各董妥籌辦法并行上海食米平價局暫緩停辦外深恐現當新米上巿來源漸旺難保不有奸商再有私運情事用再肅函奉陳仰祈鈞署鑒核俯賜函致稅司重申前令嚴禁偷運以維民食而安地方毌任盼禱祗頌勳綏致總商會縣商會上海食米平價局函云（上同略）除將以上各節令行米業董事聲明理由妥議曾法會商商會切實討論從速解决並函知上海食米平價局將留存南巿龍王廟閘北慈善團各糶米處展緩撇銷云云（下略同） 
滬上食米平價局歸併後祇有南巿龍王廟閘北慈善團兩處局所照常平糶原定陰曆八月初十日撤局兹聞食米平價局主任陸崧侯近因天時陰雨新米出數稀少米價依然有漲無跌且日來各處貧民之分赴該兩局爭購者其數反見增多撤局一事尚難實行昨日巳由上海縣沈知事會商地方紳士商會諸董以南巿龍王廟閘北慈善團兩處實爲裁併之所南北巿貧民咸便於購糴故擬暫緩停辦必待新米出數較旺巿價跌落方可實行停辦惟虧耗之欵容再設法籌補云 
本埠米價日來繼漲增高昨日閘北高貨漲至十七元五角南巿十七元同業中以成本過鉅頗受其累前日碾米公所開會時由張樂羣錢貴三等謂限價一層各同業巳　之不聞不間我等受人責難應分任南北勸同業勿再濫放米價於是閘北由錢董擔任南巿由張董擔任切實勸誡云 
昨日北巿米行公會因日來米價忽又漲至十七元之外爲特通告各同行仍遵仁榖公所議定限價十四元不得稍有逾越居奇壟斷云 
[隴同鄕會議梓鄕政局]  
　　昨日甘肅旅滬同鄕會以政府將任復辟首領張勳巡閱陜甘及禍甘多年之安福餘孽張廣建行將解職由會長王文彰王時敏假新垃圾橋華通坊二百十號召集同鄕會討論拒絕張勳及甘事善後辦法到會者六十餘人議决對於張勳一面通電甘人如果張勳來甘當拚死力拒勿讓入境一面呈請政府打消任命對於甘事善後辦法議决張廣建解職後主張省長民選云云 
[意人被控私售鴉片]  
　　文匯報云二十日午前公共租界捕房代表律師在　國刑事公堂控告意人巴拉尼在租界開店售賣鴉片有禁烟會會員二人爲證被告繕具說帖自辯意領事審訊後發表判詞註銷控案 
另一報告云昨日上午十一時靜安寺路意大利領事公署開審一私售鴉片烟案原告爲公共租界總巡捕房其代表律師爲費夫帮辦闞利根被告爲意商寳和拍賣行主柏蘭呢見證爲萬國拒土會董事馮少山君林炎夫君英董梅益盛君及經手買烟之孫周二姓等查被告之被控係因有正豐街二百四十號中意藥房湖北路清和坊口中義藥房及清和坊意昌源大德生大生等數家店號私售鴉片爲原告查悉係被告保護者開審後被告辯稱不知有私售鴉片情事後由問官意副領事羅士君判定註銷控案諭令捕房查明各店中實在售烟之人向其所屬之公堂起訴又稱依照意國藥房條例祗許一家或一人領得一藥房之執照而此執照則由有適當資格之藥劑師保存之今據捕房所稱中意藥房竟在租界内開設數舖售藥此與意國法律不合捕房可再查各該舖之性質與該藥房經理之資格從速將調查結果呈報意署俾可施行必要方法以維持意國法律之尊嚴云 
[西人私售軍火案訊結]  
　　英文滬報云英人脫來福前由公共租界捕房在英刑事公堂控告與傷人越貨案有關嗣因證據不足捕房自請撤銷控案另以私售軍火案起訴當由英公堂判令被告交保一百元由高露玲律師領出候星期一日復訊二十日午前開堂訊案乃脫來福竟未到案高露玲律師疑其於星期日乘船赴美故堂上發出逮捕票以便拘人詎退堂甫數分鐘脫來福竟投案候審乃復開訊判罰一元了案堂上勸令被告勿再在滬逗留云 
[南京號安抵舊金山]  
中國郵船公司南京號於八月二十六日由滬開出取道横濱火奴魯奴巳於本月十八日行抵舊金山矣 
[省敎育會明日之茶話會]  
北京大學畢業生羅家倫段錫朋康白情周炳琳汪敬熙五君由穆君藕初資送赴美留學又該校學生江紹源君亦由穆君補助留美均定本月二十七日首途江蘇省敎育會特定於本月二十二日（星期三）下午二時邀請本埠敎育實業報界諸君開茶話會歡送羅君等並歡迎江西來滬之敎育實業參觀團云 
[租界貼用印花稅問題]  
　　上海縣公署昨准總商會函開逕復者租界華人貼用印花稅一案查租界華洋互巿洋人方面旣不貼用事涉偏枯勢將華人盡託洋商牌號藉爲護符爲淵敺魚爲叢敺爵稅源復何可恃且外間紛起反對甚形激烈倘至激動風潮深堪焦慮敝會爲格外愼重起見正在各方審查從詳討論但非二三星期不能竣事應俟議有端緒再行奉逹合先函復惟希查照爲荷云云 
[紀念在法殞命華工之提議]  
　　現本埠英法兩租界當局建議募捐六萬五千兩在黄浦灘建築石塔一座上刊聯國方面陣亡軍官兵士姓名以爲紀念上海總商會因我國亦爲協約之一亦擬捐五千兩藉表同情兹悉回國華工同人會會會長夏奇峰君以爲歐戰時旅法助戰之華工因傷殞命者有數千人之多應同爲刊名紀念以示華人實行犧牲協助歐戰之榮譽昨特致函總商會商酌兹將原函錄左上海總商會會長會董諸君公鑑敬啓者頃閱報載貴會廣告以英法工部局建議在本埠英法交界黄浦灘愛多亞路東口 
爲歐戰時代協約國方面陣亡兵士建築紀念塔一座貴會因我國亦爲協約之一曾於三月六日常會議决擬認募捐五千兩並請宋漢章君代表赴局會議等語仰見諸君不忘忠烈欽佩殊深竊思我國自加入協約對德正式宣戰以後雖未派兵至歐而在法比兩國前敵爲英法美諸國軍隊工作助戰之華工隊總數逹十四萬五千人之多履居險地與協約軍士同受艱辛其問飮彈身亡或因公殞命者亦不下二三千人其爲正義而死與協約國陣亡軍士情形正復相同今貴會旣募捐爲協約陣亡軍士建塔紀念擬請向英法工部局會商於紀念塔上加刊在法殞命之華工姓名俾留紀念而保國譽英法人士久知華工爲其出力必可表我同情也至於在法身故之華工名册北京僑工事務局丰有案卷如荷贊同卽請函致該局調查可也 
[滬城火政之刷新]  
　　救火聯合會正副會長前邀同各區主任與領袖等互相討論議决將大東門外五六七三區改換名稱爲東南兩區十六橋往南至董家渡止爲東區董家渡至滬杭車站爲南區至城内各區名稱悉仍其舊惟大碼頭地方原有公地一方亟應建造東區總龍所惜地位不敷乃向仙地自來水公司商讓基地若干償還地價銀二千數百兩並令衛姓作頭起造洋房四幢並瞭望臺一座估計工料銀二三千兩東區主任又向英國倫敦某廠定造救火器具共需銀二萬數千兩定於今年舊曆八月間將器具運滬交代其龍所工程訂定期限竣工以上各欵共需洋三萬七八千金連日由該會各會長等分向滬上各業團體及各慈善機關分投勸募矣 
[多福森調充江蘇郵務長]  
　　本埠各機關奉省公署訓令云案准交通部咨開據郵政總局呈稱竊查江蘇郵務管理局郵務長世德鄰現在請假回國所遺江蘇郵務管理局郵務長之缺調派山東郵務長多福森前往充任呈請鑒核等情除由本部核准發給多福森任命狀外相應咨行貴省長查照等因准此爲此通令各機關仰卽一體查照此令 
[兩聯合會開會紀]  
　　福建路福建路商界聯合會於昨日下午八時開第五十一次常會到會職員三十餘人公推鄔志豪君主席提議（一）救荒辦法由主席報告此次各省區災荒範圍頗大前日總聯合會議决將安福禍首財産撥入災區救荒本路各商號亦理應捐輸以盡棉力將捐集之欵歸商會承辦救濟（二）壓平米價議請求商會直接向江西辦米以平價發糧（三）調查火險册並認股辦法務望各職員迅速進行均贊成（四）推舉國民大會策進會出席代表仍請王錦文多數表决（五）公舉會計公推王錦文君衆贊成通過（六）報告印花稅問題主席報告總商會逐日討論己拍電政府請求撤消云云遂散會 
法租界法租界商業聯合會昨日下午八時開常會因人數不足改開談話會由葉貺辰主席沈問師紀錄（一）卜文元提議近日米價忽又飛漲較前尤甚應請設法遏止以維民食當由主席答稱米漲問題會員之來會報告不知凡幾業於前日函致仁榖堂請即嚴予規定務使日漸平减　（二）主席報告租界行使印花一事各團體一致否認刻聞總商會巳决定一面拍電政府一面邀集各團體共籌具體對付方法（三）主席報告上次所辦平糶爲日己久亟應將徴信刊發爲因汪君醒齋忽患疾病以致延擱一俟汪君病愈即行刊送遂即散會云云 
[各方面之籌賑聲]  
　　華洋義振會華洋義振會昨接上海内地自來水公司全體同人來函以北方災情奇重慘不忍言鐵石心腸亦當淚下特將中秋節筵資四十元移助振欵中華銀行亦移助二十四元聚少集腋積少成多當亦可活哀鴻無算也英美烟公司對於華洋義振會極端贊助聞有慨助十萬元之說並聞該公司在北方巳獨設粥廠備經費四萬五千元另有黄楚九君助華洋義振會辦事經費三千元當熟敎會西爾小姐助洋一百五十元水師青年會有外國海軍水手捐洋五元具見中西人士急公好義勇於爲善也 
仁濟善堂仁濟善堂前日接田煥庭孫慕韓施省之諸君來電謂購辦糧食拯濟災黎並擬會同合辦云云昨仁濟堂復一電曰北京施督辦巧効悉尊處購糧濟急並擬加入敝處合辦同人等極端贊成乞將災情及辦法隨時電示爲荷仁濟堂公叩號 
各路局津浦滬甯滬杭甬路局據京漢路局電稱此次直豫旱荒災情綦重災民避地求生不能不週察稽查擬請先與地方長官協商訂定辦法如有此項無告災民應由地方官調查編册聚集一處問明某人赴某處上車開姓名人數派人持文及照至車站即由站長照備應需車輛加掛專載搭車時期以陽曆十月底爲止等說查察路局尚屬可能除飭照辦並分電外地方長官查照辦理仍請其遇有此項災民下車時隨處收留以免失蹤所在該路亦可參酌辦理希將辦理情形具復交通部電 
旅滬湘省同鄕旅滬湘籍同人接湖南長沙縣姜知事濟寰來電云旅滬湘紳鑒湘災奇重秋汛復生晚稻盡沒人民痛苦慘不認言承旅滬湘紳及蒿老籌商賑濟乞催放賑員速來并求先到縣屬至爲泣感姜濟寰叩 
[藍司令派員接洽租船事]  
前年沒收之德奥敵船前由交通部管收出租經海軍部爭論無效兹因安福系失敗海軍部據理力爭經國務會議通過撥歸海軍部管理並委練習艦隊應瑞軍艦艦長楊敬修爲租船監督海軍司令公署參謀吳光宗爲副監督等情巳詳前報兹因交通部與裕豐航業公司所訂租船手續事務殷繁而前任租船監督薩福懋任内所經辦一切未了事件尚未結束一時尚難交缷海軍界恐遲延另生枝節除呈請海軍部再與交通部交涉速予交管外並以租船事宜頭緒紛繁非函電所能盡意是以藍總司令又派吳參謀於前日晋京向海軍部接洽矣 
[中美書籍交換辦法]  
　　外交部以中美書籍交換一事擬變通辦法令由江蘇特派交涉員許秋颿函請駐滬美總領事轉知前途以後凡寄至江蘇浙江福建廣東湖北等省之件另行裝箱於箱面標明地方交涉公署收到後卽徑行分寄以省周折其寄至以外各省及京津等處者仍交稅司寄京由部分别轉逹聞巳由許交涉員函請美領商酌辦理矣 
[友華銀行銀巿報告]  
　　中美新聞社譯友華銀行二十日報告云上星期六日倫敦銀價近期跌一先令二便士遠期跌三先令六便士紐約銀價跌至九三又四分之三倫敦紐約滙價漲至三元五角四分此間定價金鎊跌至五先令十便士半金圓一零四日金四九又四分之一巿面終日堅定投機家略有售出出口交易較多倫敦紐約銀巿均沈寂大約與本埠情形相似即銀之要求不多而有銀者亦不急於售出 
[木巿消息]  
　　中美新聞社云據祥泰木行報告花旗松自即日起每千尺售價跌至四十五兩但以現欵爲限云 
[滬杭路慢車昨日遲到原因]  
　　昨日（二十）滬杭甬鐵路由杭開滬之一百零五號慢車駛至嘉興車站時該列車之機車（即龍頭）忽然稍有損壞急由司機人報告站長電請上海機務處派撥援機前往接拖一面祇得仍將該列車緩緩行駛迨車抵松江站始與上海北站派往援機相值然後雙機接拖來滬該慢車到滬時已在下午四時逾規定時刻遲至一時半之久一面即將損壞之龍頭拖往滬淞機廠修理云 
[軍署昨未續訊蓮英案]  
　　松滬頀軍使署軍法課長鄧振淦本定昨日（星期一）續訊謀斃小花園妓女蓮英案内兇犯閻瑞生吳春芳詎候至五時尚未提訊探悉因何代使另有要公與鄧課長商辦故不開庭聞續訊之期尚未决定云 
[各輪船進出口消息]  
　　國内輪船 
甯波甯紹公司之新寗紹輪船昨日開往甯波該輪所裝之出口貨有白米八百餘包機器麫粉一千餘包水坭管子四十餘個紙烟一百餘箱洋松一百餘塊石粉一百餘包花衣二十包洋釘二十餘桶餘爲粗布水菓等類又太古公司之新北京輪船昨日開往寗波該輪裝往甯波之出口貨有白米二千餘包生鉛點銅五十餘塊以及烟絲青蔴白蔴三百餘件驢皮二件其餘爲顔料藥材等項 
長江寗紹公司之甯紹輪船昨由長江各埠開來該輪所裝進口貨共一萬三千七百十四件内有小麥白米等類一萬一千五百四十包水坭三百九十桶蛋黄三百五十九箱行李二百三十二件蓮子四十箱綢緞八十八件苧蔴二百四十件鐵桶並藥材九件又有轉運至寗波之貨有白米五百五十三包白苧蔴一百八十六件藥材六十四件驢皮三件又招商局之華大輪船昨從長江各埠開駛來滬該輪所裝之進口貨共二千七百十六件裝來之貨係藥材絲綢等各項雜貨又該局之江華輪船昨日該輪所裝之出口貨有糖三百餘包海帶菜五十餘件檀香四十餘件桂元荔子干三百餘箱餘爲洋釘肥皂罐頭食物連史紙等各種雜貨尚有大批鋼鐵及機器等類又太古公司之鄱陽輪船開駛長江各埠昨日該輪所裝之出口貨有糖一千餘包烟絲一百餘件棉紗八十餘包蔴袋四十餘件其餘生鐵洋釘肥皂玻璃顔料等類 
港粤太古公司開往香港廣東之四川輪船昨日該輪所裝之出口貨有花生仁黄荳菉荳六千餘包花衣一百五十餘包雞毛三十餘包和興手牌肥皂六百餘箱餘爲水菓棉紗等類双有羊四百餘頭 
[國外輪船]  
　　歐亞怡泰洋行經理英國皇家郵船公司之濆勃樂曉PENBROKSHIRE此次自英國之倫敦來華於昨日抵申停泊於虹口鄧脫路之招商局北棧其所運來之進口貨有大批疋頭洋貨及西服領結與各項呢羢爲上海怡和洋行泰和洋行好華洋行以及公平來泰益豐等各行所進者又有惠斯民香烟及大批香檳酒並鋼鐵絲甚多云該輪俟上海各貨缷清後即開往日本大抵當在下星期日赴日云至於該行之格林阿里夫號原定昨日開還英國兹因裝貨不及刻巳改期至二十二號離滬矣至於出口貨中聞有大批菉荳係運赴哥倫布者現正在運裝之中云再大英火輪公司之開伐號昨日巳從日本還滬現停於公和祥碼頭前面之浦江中心裝運各貨巳定今日開還英國預定十月十日必須到哥倫布十一月一號須至馬賽二十一日須抵倫敦云又太古洋行經理藍烟囱公司之阿極克司號AJAX從利物溥來華昨日下午三點鐘進口當即駐泊於浦東藍烟囱碼頭進口各貨須本日起缷云 
東洋法國郵船公司之巴勒加號輪船PUALLECAT昨自東洋還申乘來旅客在上海起岸者計有四十三名又有十餘名係從日本乘該輪至法國之八山PARTSAID至上海赴法之旅客須本日始可確定即出口貨亦須今日可知云現該輪至禮拜三離申再日本郵輪會社之山城丸昨自日本到滬裝來進口貨中大批以洋布洋紗及呢羢最爲大宗次則爲鉛粉與雜貨云 
[縣視學國語講習會預聞]  
　　省敎育會近通告各勸學所轉縣視學謂該會在寒假期内組織縣視學國語講習會定三個月畢業除呈報省長外希遵照入會云 
[寰球學生會演講注音字母]  
　　敎育部特派調查國語國音專員黎劭西（錦熙）君日前來滬調查後不日往杭寰球中國學生會特請在本星期三（陽曆九月二十二日）晚八時蒞會演講注音字母按黎君爲讀音統一會中堅人物近年敎育部關於統一國語國音之設施多有黎君參贊其間凡所言論足以標準當世有志研究注音字母者亟往聽講幸母交臂失之 
[巡視私塾之着手辦法]  
　　上海縣勸學所所長李頌唐分致各巿鄕經董並學務委員公函云逕啟者本所於九月十六日開第二十五次敎育行政人員談話會提議實行巡視私塾辦法當經議决巡視私塾物（一）令私塾塡表（卽用舊時規定者）（二）令塾師試講課文一二段（三）考察學生成續於巡視員出發之前由本所函請各巿鄕經董轉致各圖圖董調查各圖私塾數目開具塾師姓名私塾地點彚報本所一面函致各學務委員會同辦理等語查取締私塾前奉縣公署訓令轉奉道尹公署訓令從嚴辦理爲整頓小學敎育起見自應遵照進行所有此次敎育行政人員談話會議决辦法除分致外相應函逹即煩查照辦理並希儘一月内查明見復以便着手巡視云云 
[聖瑪麗女校新聘敎員]  
　　聖瑪麗女學校於丸月七日開課共有學生二百六十二人學額已滿致有若干新生未能錄取現聘南京高等師範學校畢業生陳鴻祥擔任國文部擬提倡官話又南京女子師範學校畢業生李王豫孫女士擔任敎授家庭學科美國諾登女士將於下月由美到滬擔任理科此外新聘敎員尚有懷德女士專敎預科新校舍圖樣刻由茂旦洋行繪擬不久可望動工云 
[救國决心團職員會]  
　　上海救國决心團昨晚七時開第一次職員會到者二十餘人由團長濮陽君主席王賡序紀錄主席報告本團因推評幹二長各科分部辦理當推王賡序爲評議長許鶴聲爲幹事長林鳳歧邵國賢爲（文牘）方善生爲（會計）林仲伊孫養基爲（庶務）王慶滋張家林倪祥麟陳章和爲（交際）王紹翰許鵬飛吳鴻卿周彬武楊凱年朱春熙爲（調查）主席提議本團照章徴求會當推林大峻起草徴求會簡章衆贊成十時餘散會 
[志成團評議會紀]  
　　上海志成團於昨晚開第三次評議會正議長因事未到由副議長施濟羣主席首由主席報告改組後之狀况及幹事部交議各案對於職員辭職問題决定一致挽留對於各團員之月費除函致本人請其交納並由會計科派員往收以資維持鈕兆熙提議對於現行章程提議修改當推施濟羣葉公權二羣爲審查員並擬亟宜謀發展待審查完畢即行開始徴求團員並發行月刊云 
[勵志團徐家滙宣講紀]  
　　本埠派克路百合里勵志愛國宣講團於前日（九月十九號）下午二時至徐家滙華英交界處醬園門前宜講講員爲項起鳳朱文華周少葵徐惠施等講題爲（愛國之原理）（我國陋俗每屆中秋巿上所售之甜月餅半係劣糖所製國人宜知甜中之苦）（掃除進步之障礙）（爲共和國國民應明權利與義務之界限）聽者竚立道周殊形擁擠並有顧琴鳴君在傍照料及贈送月刊迨購畢巳皓月當空始振隊而歸云 
[永北縣又開騾馬會]  
　　上海南北兩商會昨日均接雲南永北縣商會公函云逕啓者開設會塲擴張營業誠爲當今要圖是以物産品評之議政府倡之爭奇競麗之會各國賽之蓋出品以比較而愈精商務以聚會而愈盛矣永北地界滇川廣産騾馬凉山所出尤多駃駿敝會曾於去歲九月在距城五里之西關坪試辦一騾馬會因時期太促未能各地赴告然一時客商雲集名馬紛至各貨充盈銷路甚旺肩摩踵接遂成一熱閙巿場後呈奉雲南省長批准年開一次自陰曆九月初六日起至初十日止爲開會之期斯時天清氣爽正商人貿易之時秋高馬肥適驊騮馳驅之候素稔貴會長熱心商業藴嫻經濟久仰泰斗之名尤深葵向之望屆期之先敬煩通告貴縣各客商販運貨物移玉來永則伯樂一至冀北羣空商賈賁臨會場繁盛聯袂偕來實爲盼切歡迎云云 
[煙酒局啟用新關防]  
　　江蘇烟酒事務局近奉全國烟酒事務署訓令略謂各省烟酒事務局現經改定名稱呈奉大總統核准飭鑄銅質關防曁局長小官印分别令發應用仍將啓用日期並該局舊關防封存繳銷毌延此令該局長李廷棟奉令後巳於本月十六日啓用關防除將舊關防封固繳銷外並分函各機關知照矣 
[水利會定期歡迎新舊督辦]  
　　江蘇水利協會定九月二十三日午後一時假座一品香歡迎前 [ 
 
 

Page 11

 
 
太湖水利督辦錢能訓曁新任督辦王清穆昨己通告各會員矣 
[交涉公署讌外賓]  
　　江蘇特派交涉員許秋驅於昨（二十號）下午八句鐘在本署宴請駐滬美總領事克銀漢美正領事柏根氏美正領事丁瑞門美副領事稚博美副領事薛雅蘭政府願問福開森及特克君陪宴者王儒堂何梯雲沈商昌等主賓酬酢盡歡而散 
[綏遠副劵開奬記]  
　　昨日爲第七期綏遠工賑善後有奬副劵開奬之期在南巿久大碼頣該公司内舉行自上午九時至午刻十二時止兹將五大奬號碼及承銷各票號錄下頭奬第二萬七千五百三十八號（漢口振華公司）二奬第五千八百四十三號（本埠大利元）三奬第三千一百十九號（本埠萬利元）四奬第一萬八千零零九號（本埠廣萬源（又二萬九千一百十四號（本埠大有利）五奬第一萬三千二百三十五號（蕪湖戴生昌）又一萬八千七百十三號（杭州協記公司）又三萬零七百八十號（本埠善利全）又四萬零二百七十二號（本埠善中） 
[譚地檢長參觀第二監獄]  
　　新任上海地方廳檢察長譚辛震昨日上午乘坐汽車前往漕河涇鎭江蘇第二監獄中參觀一切當由該獄竇家楨典獄長恭迎入内與譚廳長茗談片刻即導引譚君詣仁義禮智信各監舍分别參觀一周畢即乘原專返廳 
[滬杭甬副總管抵滬]  
　　滬杭甬鐵路帮總管兼儉德儲蓄會會長楊先芬君前日奉交部調任中東鐵路監督兹因沈叔玉副總管辭職交部將楊君調回任滬杭甬路副總管昨日（二十日）下午九時楊君乘滬寗路車到滬到站歡迎者如儉德儲蓄會副會長韓玉麟及全體會員滬寗杭二路職員閘北惠兒院軍樂隊排在三號月台上歡迎楊君下車時與歡迎諸人一一握手由副會長韓君引導出站即乘汽車而去 
[路員懇留沈總管電文]  
　　滬杭甬鐵路車務華總管沈成栻因有他就特請辭職等情疊誌本報現因該路全路人員與沈君感情極洽昨日（二十）該路各站長曁全體人員復電請交通部及趙局長切實懇留電文如下北京交通部總長上海滬寗滬杭甬鐵路局長鈞鑒滬杭甬運輸副總管沈成栻乞退羣情惶駭竊以沈公任職七載政績卓著折衝樽俎尤推巨擘爲本路前途計非沈公無砥柱中流乞迅賜慰留以維路政滬杭甬全路各站全體職員叩 
[天發祥皮貨局擴充營業]  
　　本埠英大馬路河南路口近有某某巨商合資創辦天發祥皮貨局先經特派專員分赴張家口山西同州各産地廣爲搜羅放價採辦如玄狐紫貂海虎青羊以及粗細皮貨陸續運申復雇名匠剔選整理花色之多不及枚舉且聞定價從廉照碼三折再打八扣是亦皮貨衆之一大競爭兹擇舊曆八月二十一日開幕該局總理蔣志剛爲該業中富有經騐者可預卜其營業之發逹也 
[鐵業小件匠與軋花刀匠己和解]  
　　南巿鐵業小件工匠與打軋花刀業之工匠爭奪做件紊亂行規迭在小西門評論　毆旋經領袖顧永生等邀集兩方在公會磋議之下雙方自經此次解决後如查出店主違背規章亂用夥計罰洋十元如夥計貪戀私做破壞團體罰洋五元業己允洽和解矣 
[募捐修葺典當橋]  
　　南滙縣境北蔡鎭附近之典當橋爲川南鄕民來滬必由之要道該橋因年久失修以致橋欄橋面均巳坍毁不堪行人車馬經過極爲危險現由該處紳士發起募捐重爲修建改築水門汀橋墩以柚木爲橋面計需千元之譜業己募有捐欵是以飭匠定於舊曆本月二十八日開二建築云 
[中秋節軍警保衛商旅]  
　　松滬何護軍使近以時届中秋爲商舖收束賬欵之除深恐罷華路斜徐路一帶匪徒潛伏有乘機搶刦銀洋情事爰於昨日令飭第一第二兩團迅飭所部各營在中秋前後數日輪派士兵加班巡邏並於斜徐路龍華路等處加派站崗兵士以資保衛 
[駐閩裁兵過滬回籍]  
　　松滬護軍使署前日下午據稽查碼頭之憲兵報告是日下午十時四十分查有駐厦陸軍第一師資遺被裁士兵三百餘名均着便衣由閩乘坐綏陽商輪來滬在浦東華通碼頭登岸當由憲兵詰詢並無官長押送亦無主任目兵帶領惟據稱由厦門登船時每名奉發川資洋二元等語抵滬後或宿客棧或探親友行踪無定應如何安置請爲核示等情何護軍使特於昨日令飭憲兵第九連迅派士兵分往各旅館調查是否回籍旋據復稱該士兵等巳均分别乘輪回籍矣 
[工人跌斃]  
　　北京路口浦灘怡和洋行新建房屋由怡義宜昌泰營造廠日夜建築昨晚有工人某甲失足自高墜下跌傷甚重當由工頭鳴得老巡捕房一百六十七號華捕到來雇車送往仁濟醫院醫治及抵院巳氣絕斃命復經揷將屍車送騐屍所一而歸報捕頭候示 
[牌門碰斃學徒]  
　　昨日下午四時許戈登路和樂里某皮鞋店學徒因行走過速撞於附近某店牌門上致牌門一齊倒下將該學徒頭顱碰破腦漿迸流暈倒於地由戈登路捕房西捕查見當即派華捕車送仁濟醫院及抵院未及醫治即傷重身死由捕回報捕頭奉論將屍送入騐屍所再核 
[押犯自縊身死]  
　　己革水警第二廳探員顧月生因犯竊案被法捕房包探程子卿拘獲管押大自鳴鐘捕房聽候解廨訊究在案詎顧於前晚在押所内解帶自縊身死旋由管牢捕得悉報告捕頭飭探將尸車送同仁輔元堂騐尸所於昨日上午十二點時中西讞員帶同譯員普炳泉蒞所檢騐得顧委係生前自縊身死因無家屬由堂棺殮 
[浦江發現屍體]  
昨日法租界太古公司碼頭　來年約二十餘歲形似商人之屍身一具身穿灰色羽紗長衫米色蔴紗褲子足穿皮鞋當爲該碼頭巡丁瞥見即經報捕掩埋至如何身死現尚未知云 
[救生巡船撈獲男屍]  
　　同仁輔元堂救生届四號巡船昨日在太古碼頭浦中撈得男尸一具年約三十餘歲身穿青灰色雲紗長衫白柳條洋線布對衿衫褲藍洋襪黑布皮底皂鞋腰問絲繩褲帶和尚頭另有白洋紗巾一方當將該尸帶至碼頭查無尸屬由堂給棺收殮厝壇召屬認領 
[地保報請騐尸]  
二十七保十圖地保陶祥生昨投地方檢察廳報稱寳山路寳通路間馬路旁今晨發現一無名男屍請予相騐等語奉諭聽候派員往騐 
[汽車撞傷行人二則]  
　　昨日下午二時有某號汽車駛經北京路撞倒崇明人徐行卿腿足受傷由老巡捕房四百五十五號華捕瞥見當即前來抄錄汽車號碼另雇車送受傷人往仁濟醫院醫治一面回捕房報請捕頭候示又有某號汽車於昨日下午四時許駛經河南路撞傷杭州人郎净三跌倒於地當經老巡捕房二百五十六號華捕到來雇人力車送受傷人往仁濟醫院醫法一面抄錄汽車號碼呈報捕頭請究 
[俄女孩尚未尋獲]  
　　文匯報云俄人摩斯君之幼女前在吳淞船上遣失雖懸賞招領迄未尋獲現摩斯君夫婦己往鎭江從事尋覓云 
[逆子禁押西牢]  
　　婦人朱范氏昨扭伊子朱成秀至法公堂控稱兒子朱成秀上月間强將婦人毆打出外日前婦人回家見家中生財物件均被售賣一空向論非但不服反敢行兇故此扭案求請重究詰之朱成秀供實因胞姊將民人應得之産私自賣去民人向論詎母親一味袒庇不敢忤逆餘供支吾中西官判以朱忤逆屬實着押西牢一個月以儆 
[婆婆控告媳婦]  
　　虬港橋開麫筋店之徐小和因姘識王姓女子與髮妻朱氏反目由五區一分所轉解司法科一案兹悉此案當經投科員訊明判王姓女交其父母領回並傳小和之母徐徐氏到案諭將兒媳領回管束該氏因子不務正業媳亦不守婦道故不願具領奉判小和還押朱氏斥退各在案前日徐徐氏又具呈警廳及地檢廳訴媳朱氏迭將家中衣服四十餘件現洋三十元並首飾等物潛行運出刻又糾集多人盤踞家中迭索庚帖婚書請爲提究昨奉地檢廳批示准予扭控該管警區解案核辦云 
[騐看鎭江站查獲之煙土]  
　　滬寗路鎭江車站抄獲烟土一節昨日（二十日）下午三時由趙慶華局長會同洋車務總管韋燕君車務副總管袁紹昌及車務稽查等由袁君將箱打開取出烟土查看共有九大包此種烟土大半僞土其價約值千元之數洋總管查察後仍將烟土放在箱中用火漆封印存儲稽查庫房内一面飭警局追究中華捷運公司經理交出寄貨之人到局核示 
[搶取煙土之押儆]  
　　陶小道日前在某處購得烟土兩包行經法租界鄭家木橋地方突被朱長生刁榮生等數人上前將土悉數搶去而逸經陶大聲喊捕後由巡捕聞悉趕來將朱刁兩人追獲惟原贓巳被同黨接去無從吊案帶入捕房昨解法公堂請究先由捕頭上堂稟明前情繼據原告陶小道投訴被搶情形求究詰之朱刁兩人供詞圖賴中西官判以當塲拘獲豈能抵賴着各押二禮拜以儆 
[夾帶鉅值煙土]  
　　寗波人丁阿法前日來帶價值一千餘元計重十八磅之鴉片烟土八包經過楊樹浦路爲二百三十四號巡捕查出將人土拘入捕房昨解公共公廨謂究據丁供土係友人託帶當時實不知係烟土等語陸襄讞商之英赫副領事以丁不應夾帶違禁物品應科罰洋一百二十元充公烟土送江海關焚燬 
[破獲二處烟間]  
　　紹興人鍾阿保寗波人朱寳生分别在楊樹浦路一千三百三十四號愛爾近路七百七十五號兩處屋内私售燈吃洋烟經各該管捕房包探查悉往將鍾朱二人及烟客宋相戴三李志君沈連夫張錦生等並烟膏烟具帶回交保收押昨解公共公廨經中西官質訊之下判鍾罰洋三十元朱罰洋二十元餘人保出不到着將保洋充公烟膏烟具銷燬 
[客棧私設烟具]  
　　山東路老民興客棧内因私設烟具容留外人吸食鴉片烟被老閘捕房包探姚錫卿偵悉於前日禀明捕頭協同西探前往拿獲吃烟人高一清高義林楊高恩陳桂一連同茶房張生發與烟具一併帶入捕房昨晨解送公共公堂經中西官訊供明晰判張罰洋二十元高一清罰洋五元一併充公烟具銷燬餘人無干併釋 
[公共公廨昨晨審理民事案紀]  
昨晨公共公廨民四庭由俞襄讞及美丁副領事會審華洋民事訟案七宗挨次紀述於下（一）前在新世界游戲塲唱大鼓書之鍾姑娘訴該塲經理陸錫侯將其樂器扣留並不照約予以川資請追損失洋三千元案據原告之律師到堂聲稱鍾姑娘已經離滬此案無從進行應請取消結果照准（二）美商開乾洋行訴解金星將變壞猪油混售致不能輸入美國口岸請追巳付價洋及損失案前經判决由原告將猪油售賫得價抵償外尚欠一萬餘金着被告賠償無欵押追兹被告以此案係缺席判决伊無機會供訴不服判斷延律師到堂請求復審而原告之律師反對之結果准復審被告口供提前排訊（三）江芝山訴曹全保不理地皮方單押欵及借洋一千二百元案被告因無保拘留押所兹據原告代表律師到堂請求改期再訊結果照准（四）金文星訴王春華不還合開蛋行股本及借洋一千一百六十五元五角八分案由雙方律師上堂將案情陳述一過結果着原告將所有賬簿交付被告限兩個月由被告收齊賬欵繳存公堂候核（五）王熙蓀訴其妾王程氏捲取金鐲等飾物逃回母家請飭交還案此案去年迭次集訊因雙方所供語多穢褻故未揭載結果係屬註銷當時氏即提起反訴請求與王離婚並着交還奩資及津貼贍養費由廨諭令兩造出外和解至今仍未言和故氏之律師昨晨到堂請求復訊陳明案情之後即擬向氏盤問口供王之律師遂稱氏之律師欲詢氏口供則敝律師當然駁詰恐仍難免有穢褻之言且氏旣欲追奩資而王亦可向索捲去飾物况氏自認爲王妾則法律上未有夫妾離婚之規定云云結果以兩造旣非正式婚姻離合原可自由惟雙方要求追回財物應着互商和解（六）張源順訴前開萬家春番菜館之沈廷芳不還其故父張祿村存欵洋一千四百五十二元二角案（七）張源順訴沈廷芳不理託王九禾擔保向其故父借銀一千五百兩案被告沈廷芳之律師所遞辯訴狀祗述否認被控案情並未聲明否認理由故不能進行結果着被告律師詳具辯訴稟詞呈候改期再訊 
[查獲花會機關]  
　　何阿毛前日投滙山捕房報告百老滙路三百五十號門牌醫生寗波人翁嘉義家設有花會機關翁四出誘人賭博騙錢等情當由捕頭飭令中西包探前往將翁拘獲抄出花會字據賭洋帶回收押昨解公共公廨請究翁延律師上堂聲講交保改期再訊中西官判翁交一百元人洋並保屐期至禮拜三訊理 
[混用無用支票]  
　　無錫人丁南屏前日至泥城外愛文義路同昌呢絨店内選購值洋一百元之嗶嘰呢等衣料當付某銀行支票一紙經該店經理人毛裕興察得該支票己屬無用以丁不應欺驅報請靜安寺捕房派探夏廣林馮春馮協同西探鄧往將丁與衣料支票一併帶回昨晨解公共公廨即據該探等上堂禀明前情以尚有同當在逃要求展期經關讞員得稟商之英包副領事判丁交三百元人洋並保候補傳人證再訊 
[期票無着之控訴]  
　　許澤民陳敏夫兩人前投法捕房報稱有閩人姚子翰在法租界菜巿街地方開設酒店向商人等購去貨物計值八百餘元當由姚出立某銀行期票兩紙迨至届期至該銀行取欵無着詎姚將店閉歇人亦逃匿求請查緝等語現爲法捕房包探將姚拘獲帶入捕房昨解法公堂請究先由兩原告上堂稟明前情並將期票呈鑒詰之姚供認出立期票惟此店並非民人所開尚有曾仁新亦有股份是實中西官判姚交八百元人銀並保出外限十四天内還清 
[私收賬洋與虧欵之分辨]  
　　新閘路源昌新煤灰店主應月發在公共公廨呈控司賬俞壽林與其父俞錦芳私收賬洋一千九百八十八元等情因俞錦芳避不投質而俞壽林亦供不承認奉判將案註銷在案兹原告又報請捕房於前日將俞錦芳拘押昨解公共公堂原告延律師到堂代表譯訴前情並請展期研訊被告亦延律師上堂辯稱被告本與原告股開源昌新煤號至被告虧欠之欵早經出立票據交給原告收執應准被告交保云云中西官核供判俞錦芳交二千元人洋並保候展期兩禮拜再訊 
[擲包騙術之敗露]  
　　方連生前日串黨在北西藏路弄内用擲包術將僞金鐲一隻騙取老嫗尤張氏之金釧一副嗣爲氏察出報捕飭探將方緝獲昨解公共公廨經中西官訊實判押西牢二年期滿逐出租界 
[乘客不服勸告]  
　　江北人蔡鳳才因與在逃三人在界路火車站乘二十五號圓路電車站立月台駛至北河南路轉角阻碍上落搭客經二百七十號賣票三百十五號開車十二號查票之高麗人及該公司西人牛爾一再勸令入内非但不允反持曁行兇將賣票人毆打適包探孔慶平經過該處遂令四百五十一號印捕帮同將蔡拘入捕房押候解廨請究矣 
[訊判串竊案]  
李小三馬阿根蔣小五韓阿喜朱福蘭均因各自串黨行竊鄧耀廷李仲芳之布疋及嘉興路陸曹章家值洋四百元之衣物並張裕泰史連卿西人某各戸之衣飾鐵器銷贓與鄧脫路三百四十三號門牌姚小堯陳鴻記案發被捕拘解公共公廨訊押在案昨晨捕房吊齊贓物將以上各人解請中西官逐一質訊之下判李蔣各押西牢二年馬押一年半韓朱各押一年收贓人姚小堯罰洋二十元充公陳無干開釋贓交失主認領 
[誌謝]  
　　昨承商務印書館贈學生雜誌第九號婦女雜誌第九號各一册又新青年社贈勞動界第六期一册均此謝謝 
專件 
[中華民國八年通商海關各口全年貿易總論（錄海關貿易册）（十五續）]  
　　若以本年滙兌價值計算每關平銀一兩合美國金元一元三角九分金子由美國運來計值關平銀五千七百萬兩銀子計值關平銀六千三百萬兩兹將近十年金銀進出口之數列表如下香港澳門二處金銀出口時作爲中國口岸進口時作爲外國地方 
金子 
年份進口總數計值關平銀出口總數計值關平銀進口浄數計值關平銀出口净　值關平銀宣統二年三百五十五萬九千四百二十四兩四百四十八萬八百六十兩九十二萬一千四百三十六兩三年四百二萬三千五百三十兩二百四十六萬九千二十七兩一百五十五萬四千五百三兩 
民國元年九百二十九萬六千五百二十八兩一百三十六萬一千三百八十一兩七百九十三萬五千一百四十七兩 
二年三百六萬五千二百九十兩四百四十萬五千七百三十三兩一百三十四萬四百四十三兩三年八十六萬一千一百六十七兩一千三百四十七萬七千三十六兩一千二百六十一萬五千八百六十九兩四年八十一萬八千八百二十七兩一千六百六十七萬一千五十兩一千五百八十五萬二千二百二十三兩五年一千九百九十萬三千一百十七兩二百八萬三千七百八十兩一千七百八十一萬九千三百三十七兩 
六年一千三百八十七萬一千七百七十八兩二百六萬六千五百九十一兩一千一百八十萬五千一百八十七兩七年一百二十二萬八千三百四十二兩四萬七千六百十三兩一百十八萬七百二十九兩八年五千一百七萬八千六百四十三兩一百五十八萬三千五十二兩四千九百四十九萬五千五百九十一兩 
（未完） 
來函 
[寗紹商輪公司董事會來函]  
　　大主筆先生大鑒敬啓者貴報今日本埠新聞欄内載敝公司股東會一節内云樂振葆出言不檢致引起擾攘云云查昨日振鈴開會之初股東中有推洪承祁爲臨時議長者亦有推樂振葆爲臨時議長者未能解决當由樂振葆出席謂本公司定章應用投票表决最爲公允等語此外並無不檢之言則是昨日之用武開會不成實由王聲臯邵立坤等無理取閙並非樂振葆所引起恐貴報傳聞失實爲特具函奉告即希更正並將此函登入來函欄内俾符事實不勝盼禱之至敬頌撰安寗紹商輪公司董事會謹啓 
[招商局金利源王聲臯來函]  
　　頃閱貴報所載寗紹商輪公司在民國路四明公所續開第十一届股東會正在推舉議長之時謂爲鄙人喝令多人用武云云殊堪詫異查是日開會情形當推舉臨時議長之時股東中有舉樂俊寳者有舉洪承祁者紛紛不一當由樂俊寳宜言應用議决票公舉鄙人以爲一用議决票須延宕二三時之久恐不及議决他項事件且無論何處會塲斷無有舉臨時議長而用議决票者股東中亦多贊成鄙說而不意樂俊寛即斥駡爲塞屎之人按鄙人前在新寗紹輪船官艙口曾被人抛以穢物此次樂俊寳遽有此言則前次所爲或即爲渠指使正欲向前質問乃有素不相識之人出而阻擱旋有木櫈從空飛下掠鄙人身傍而過當此之時秩序遂以大亂鄙人亦不知所由乃謂此次擾亂係鄙人所喝令鄙人不過小股東之一有何權力可以號令大衆况鄙人此時一意傳在質問樂俊寳以明究竟方欲求全塲肅穆彼此得伸其說豈有反令騷擾自淆聽聞應請貴報迅賜更正登入來函門俾明眞相無任盼禱招商局金利源王聲臯鞠躬八月初九日 
雜評二 
[隴人談話會（訥）]  
　　今日之政府對於邊事每漠視之關於外交者敷衍懸宕以權力薄弱不能解决之也至若關於内政則宜其權力所及矣然又視爲荒遠而不足措意污吏遍地不顧也盜賊横行不顧也小民困苦再四呼籲不顧也非特不顧而已凡不容於他省之人則驅而納之於邊省一若視此爲萬惡之藪者嗚呼政府之棄邊民如是宜乎邊事之糾紛不巳而馴至於不可救也今日隴人之所談話特其一端而巳 
公布欄 
[江蘇高等審判廳]  
　　（民庭判决）一件蔣沈氏等聲請拒却代理律師湯廳嵩執行職務一案（决定主文）本件聲請應無庸議一件王慶林　與張道生等因地畝涉訟控訴一案（判决主文）原判關於控訴人與張馨問訟爭之部分變更之控訴人對於張馨馨提起之訴訟不合法駁回本件控訴併予駁回控訴訟費由控訴人負擔以上九月十八日 
[上海地方審判廳]  
　　判决主文（民二）庭一件判决施肖梅　沈阿根因租房糾葛一案主文被告入應償還原告人本年舊曆六七八三個月房租洋九元五角原告人請求責令被告人遷房之部分准予撤回應即註銷本案訟費兩造平均負擔一件判决普愛堂與杜萬祥等因執行異議一案主文原告人之請求駁回本訟費歸原告人負擔一件判决趙桂生與鄭少芝因煤欵糾葛不服吳縣知事公署第一審判决聲明控訴一案主文本件控訴駁回控訴審訟費歸趙桂生負擔一件判决王判决王懷卿訴浦福根貨欵糾葛一案主文浦福根應償還王懷卿貨欵泮二百九十四元又錢一千零九十九文訟費歸浦福根負擔一件判决顧阿生與徐桂生抵欵涉訟控訴一案主文本案維持本廳民國九年八月十三日之缺席判决聲明竄礙後費用歸控訴人負擔一件判决陳榮根與朱長林等借欵涉訟一案主文朱長林應償還陳榮根借欵洋二百三十四元上開借欵如朱長林不能償還時華埤生應負償還貴任訟費歸朱長林華坤生負擔 
批示一件陸裕卿等狀保龔陸氏由狀悉陸裕卿保狀前經明白批示至李德標店舖又非殷實所請礙難照准此批一件王沈氏狀請銷案由狀悉此批一件殷李氏狀請執行由狀悉查本案卷宗尚未奉江蘇高等審判廳發回所請應從緩議此批一件楊玉洪等狀請執行由狀悉候派吏執行此批一件鄭金來狀交欵萍由准交此批一件鄭金來狀領簿據等由准領此批一件曹一高等狀交欵洋由准交此批一件唐珍記狀領單據等由准領此批一件李家讓狀請開釋由狀悉准予開釋完案此批一件管念劬狀領欵洋賬簿由准領此批一件李培之狀請銷案由狀悉准予銷案此批一件朱卓哉狀請銷案由狀悉准予銷案此批一件顧勝來狀請銷案由狀悉准予銷案此批一件邵基順狀請函縣協助由狀悉着即來廳候諭此批一件陸朝桂狀請押追由狀悉仰候傳案訊奪此批一件周月卿狀交欵洋由准交此批一件孫錦鍔狀領欵洋由准領此批一件施佩生狀請銷案給領由狀悉准予銷案所有該民前交抵押據一紙并准來廳繳證具領此批一件康裕生狀請結領由狀悉長豐賬簿一本經摺一扣准予給領此批一件張其祥狀領賬簿由准領此批一件席季齊狀領欵洋由准領此批一件顧勝來狀領租洋由准領此批一件王潛甫狀請銷案由狀悉准予銷案此批一件吳巧福狀保沈連生由准保一件諸瑞卿狀請執行由狀悉查本案卷宗因林則源對於本廳駁回窒礙之决定聲請再抗告巳呈送江蘇高等審判廳核辦矣所請應從緩議此批 
公示爲公示送逹事案據田賢興與孫秉康等借欵迷訟控訴一案業經本廳受理傳訊據被控訴人孫秉康代理人孫鑑律師聲稱孫秉康去年已將其婿孫新桂逐出不知去向請求將孫新桂傳票公示送逹等語在案兹本廳續定於九月二十九日下午二時審理爲此依法將該被控訴人孫新桂傳禀一件訴訟繕本公示送逹仰該受送逹人孫新桂嚴守上關日時來廳聽候集訊毋得延誤切切特此公 
[上海地方審判檢察廳]  
　　布告第一五號爲布告事本月二十六日爲秋節日本兩廳遵例應停止辦公惟查是日適值星期日查照通例應於本月二十七日補行休假一天仰訴訟人等一體知悉特此布告審判檢察廳廳長戚運機譚辛震 
[上海地方檢察廳]  
　　批示許春山狀悉本案經周琴山等允爲登報更正巳諭飭照准爾等自應遵辦何得飾詞屢瀆致滋訟累此批符冰寛等狀悉仰即取具殷實舖保來廳候核此批朱厚甫狀及附件均悉候集訊可也此批朱小山狀悉案巳起訴所請着毋庸議此批胡春元狀悉據訴旣未成傷所請未便准行此批 
[滬海道尹公署]  
　　批示一件奉賢城巿助理員林蔭等呈爲縱犯刦械脫逃幾釀巨禍人心惶恐請求派員澈查並檄縣輪駐城署將原有警察整頓改良以弭隠患由據呈巳悉查此案前據該縣孟知事呈報到署業經通令協緝並委員馳往該縣詳查反獄確情以憑核辦在案據呈前情姑俟委員復到再行核辦仰即知照此批一件南滙縣民朱德成等呈爲蠧保爲害地方請求令縣查辦示禁而誡私相授受由呈悉於德馨　充副保旣係私相授受應逕向縣署呈請查明斥革毋庸來道率瀆此示 
[上海縣公署]  
　　布告案奉滬海道尹公署第七七○號訓令内開案准上海郵務管理局函開郵遞爲交通要政之一便民裕國權利所關本非人民之所應有任意攙奪乃近聞本管郵務區内各城邑及各巿鎭多有行駛内河航船並划船等到處收攬信件私行帶遞甚至收信人地方爲甲船所不及到者彼亦可以轉交乙船問接傳遞並有從他埠收來者收取外埠資費迨船抵本埠祇須照就地報送郵資粘貼郵票一分交郵遞送該船戸巳隠然坐收共厚利似此妨阻郵務侵損國帑若不設法禁止實不足以驅除交通要政之障礙爲此函請　道尹分飭上海川沙南滙奉賢金山松江青浦嘉定太倉寳册各縣知事迅令巡　地保傳諭禁止私帶並繕布告隊照單開郵局及代辦所數目各發一道傳送本管理局轉給實貼外仍於各該縣内各船坤分别張貼務使船戸人等咸知儆戒共單内所開地方之屬於昆山境内者並祈移咨蘇常道尹轉飭崑山縣知事查照辦理惟崇明海門兩屬並無航船等往來私帶自可無須轉行專函奉懇請煩察照見復爲荷附開各縣境郵務所曁有航船等往來地名單等因准此除函復并分行外合行令仰該知事查照辦理等因奉此除令行警寡分所查禁外合行布告仰航船划船人等知悉嗣後不得再有收攬償件私行帶遞情事毋違切切特此布告 
[江海新關布告]  
賴稅務司布告云告事查在原出口報明轉運外洋之土貨自本年六月一日起至八月底止報關轉運日期准限四十五天免納展期費銀一事前經奉令布告在案兹奉總稅務司核定准其接續免納將來如另有辦法再行出示合亟佈告仰華洋各商一體知悉此布 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
實用談 
[美國之公共圖書館（下）] [  千里]  
紐約圖書館有數持色可述者（一）書目錄最完全（二）雜誌中之題目亦分類編成總目（三）目錄單頁排印以便學生之用最近美國有改良圖書館之舉務使全國之男女小孩人人可入館閱書又在戰中曾分散書七百萬册與兵士今承平時亦將用此分散法以期普及各大公司每勸令組小藏書室使職員於閒暇時得閱讀選購書籍一層圖書館願爲指導 
美國之圖書館且爲不識英文之人民繙譯多種書使其得完備之國民智識查美人之不能識英文者約一千五百萬人美國之書報用外國文編印者其二千種所用文字共四十三種圖書館又爲盲人預備書籍美國有盲人七萬五千圖書館有盲人部者祇十數處若英國有盲者三萬五千人其設備較完全美國又無盲人報最近美國圖書館協會特會議撥欵若干編印盲人書二十六種其字母用白來爾式（ＢＲＡＩＬＬＥ）再海邊之人與大城隔絕如燈塔人及邊防隊計一千餘處其中有一半與城鎭不通圖書館另印一種單本分借與之 
圖書館之主管月薪多薄故普通人每不願就此職美國大城之圖書館主管年俸至多一千二百元至少五百二十元主其事者頗勞心所獲實不相當故於年俸一節宜增加之以符近日生活之高也 
總之公共圖書館旣遍地設立實不啻爲人民之大學校蓋不獨有利於早年失學之徒即有學之士亦可藉此書庫而增其智識俾與世界之學問進步立於同等地位也（終） 
筆剳 
[天刑記（下）] [  鴛雛]  
　　母慰吾曰年盡當歸賺錢來備爲新婦爾毌愁也吾漫應之蓋吾　中不審新婦與錢有何關係而爲新婦必需錢也自是對朝旭則思同起送夕照而怯單歸望林菁以外上海又在何許者幸哉歲不吾留新年中村劇方作而孀與阿金云歸異哉阿金此歸有足使吾顔汗者則其人巳易形狀膚色晳矣有鬟澤矣鉺影衣光不可方物即彼不輕吾吾亦不敢爲夫矣矧其視吾若前此無吾與之善者吾想上海何地能易人之靈魂歟吾母非但不吾助而反是之數日後又復與孀去直至三日内孀獨歸絜吾母去吾以問母至不許吾言迨母返時挾得銀蚨二百許謂阿金從此不返矣母當爲爾另覔婦也吾大咆哮始知農務以外尚有賣人之生活而上海者賣人買人之場抑上海無女人必欲購自鄕間耶毌須以阿金還吾毌能作買人生活何勿賣他人之女以取實利而自賣其媳爲得計哉母聞言怒謂阿金亦吾手養之與爾無干爾不成人乃欲有婦人知阿金命中爲貴人妾詎能匹田野乳臭小兒耶强匹之爾無福且就死矣吾無術詎能勝母吾亦不尤人但願彼中以錢得人者終亦敗而鬻人吾他日積錢得之以平吾氣而巳吾父弱勢難佑吾吾母自得資似宜驩矣不謂陡作　廢之疾至於今二年而不愈日夕呻吟床褥動苦吾父此一病一苦殆老天而施以刑也而鄰之孀聞被誘逃而入官矣嗟夫吾今生苟與阿金重遇者吾愛之抑仇之耶先生等幸以敎吾（終） 
劇談 
[菊部雜譚] [  天行室主]  
　　小翠花王又宸巳抵滬演劇矣小翠花爲後起之秀王又宸爲英秀之婿近又從陳十二問藝赴申以前曾在京聆其空城計打魚殺家數劇確較前有進吾知此行滿載定在意中不料面目可憎之小逹子戲碼反在二人後不知何所挾而然又閱廣告中有﹁久違雅音届時蒞場當然歡迎﹂數語噫以呌驢爲雅音雅音掃地盡矣且以小逹子之劇無論久違即老死不之一顧亦可也 
津中觀劇眼光余素謂爲奇特李吉瑞縱爲黄派之野狐禪然有時演獨木關等劇自成一家尚能入得目去迄今演此劇者宗之其人格亦罕有至楊瑞亭則膽大妄爲聲名狼藉下吉瑞一籌矣然其聰頴頗加常人學小樓不似却有皮毛在小逹子不然矣舉俞黄各派譚孫異家一并蠲除恭維之爲自成一家則又未免過譽然而去秋楊李同演廣和李碼恒在楊前謂爲偶合則演之月許不應至是已而丹桂延小逹子至所謂黄三弟子之李吉瑞竟無可托足楊亦鯈焉減價又未幾竟滅跡而去三人之名實不符若此雖謂津人觀劇眼光不爲奇特不可得也 
新聞拾遺 
[啞人起訴] [  吳秉恬]  
東臺海某鹽墾公司藉勢爲惡被該地人民抄毁屋宇當地之流氓見財起意趁此搶取物件未隔數日有一啞人繕書一封送至東臺縣署載明某某流氓搶取物件是實縣署飭警究提某某流氓到庭與啞人對責啞吧筆逹不誤流氓亦直認不諱當庭判押三年云（東霞生）却酬船娘發威揚州新城某紳之子翩翩年少性喜冶游與北門外船娘小銀子有秘密關係現將臨盆向索坐蓐費紳子不予小銀怒特於昨日率其同帮中人之大不才子小招子等踵紳之門索子甚急子匿不敢出小銀卽於門外詈駡不巳並歷述其種種負心狀一時觀者如堵子以顔面有關當倩傍人出爲排解壽以番佛十尊勸令暫歸小銀則意猶未足聲言俟分娩後當携嬰來再與交涉云 
[無賴尋開心] [  立德]  
昨夕十二時許有某甲手持游戲場傳單在日昇樓附近每遇各車載客經過者上前分發時值天蟾舞臺散戲車馬頗盛該甲異常忙碌有一人力車載一女郎由戲園來經過該處甲亦上前分發少知何由女郎忽破口大駡意欲躍下甲遂遁去 
[五通惡作劇] [  阿春]  
本邑城内獅子弄有富姓女郎者年十七矣姿首可人父早死有一母侫佛晨夕誦經殊虔篤中元賽會該女觀會返家忽忽似有所失越日乃發狂易逢人自言我爲五通所聘不日將歸天上我恨我母不將我抛入海洋俾我早日成仙須知人生於世最爲無味我母誤我登仙我必殺却之披髮跣足作大士樣有人問其五通何在答曰盤踞腹中不去其母請覡來覡甫進門詫曰鬼物滿屋女病殊危能度一來復或可愈否則難保也及逾旬日疾良巳神亦漸清惟倦臥而巳 
餘興 
[海天雋語] [  劉鳳]  
　　女子於衆賓雜遝之前於其所愛之男子恒視之不以爲意男子忠於其妻者女子鮮以其忠之之故而愛情爲之增加一倍 
女子先言而後思男子先思而後言此女子之恨辨難如蛇蠍也 
愛抽象之表示耳聆之無聲覩之無色臭之無味觸之無物可以顚倒英雄可以操縱兒女破壞之不能消滅之不得無以名之名之曰宇宙間不可思議之神秘 
男子之愛恒自動女子之愛恒被動故男子喜愛女子女子喜消受男子之愛 
女子未必人人願其芳名騰布海内而女子未有不人人願其倩影嵌入美男子之心坎者 
小說 
[社會小說衆醉獨醒（一四六）] [  瞻廬]  
　　第二十六回出風頭談論未婚壻覓戒指寃誣苦學生這天正是暮春三月江南草長的天氣隔夜又刮着幾陣風灑過幾場雨許多豔李穠桃零落得不成模欄飄飄揚揚的花辮都與故枝脫離關係飄茵墮溷隨自己的命運絲毫做不得主九十春光本是一篇花團錦簇的文章經此風風雨雨這文章才有了收束向來的詞章家遇著落花時節都替那滿院芳菲無限惆悵那﹃姑花風雨﹄的論調摇筆卽來脫口而出竟把風伯雨師判决了一個妬字的罪名吾郤替風伯雨師呌起撞天寃屈從來不經破壞便不能建造爛漫可愛的桃李不經風雨摧殘怎有結果的希望待到花事闌珊果實成熟大家咀嚼這鮮桃甘李竟把風伯雨師的功勞置諸度外只記他破壞的罪不記他建造的功風伯雨師受這老大寃屈眞是沒說處的苦在下這一番話並非有意翻案撰那風伯雨師的辯護書不過借着風雨說到落花借着落花說到一家園子這園子經落花點綴一發可賞可玩碧油油的淺草上面戴着密密疎疎的花片多謝那風風雨雨織就斑斑點點的地衣（好景如畫）園内女郎遮莫有十八九人却是三三五五自由游戲垂柳陰裏的秋千一上一下那人影兒只在粉牆上打轉牆東夕照光中撲撲的飛來一隻彩蝶被那拍球女郎瞧見了口中嚷着蝶蝶標本標本却把拍球的板代那撲蝶的扇皮鞋格登登趕來撲那彩蝶蝶沒撲得給那草地一滑却把自己撲翻在地親親熱熱的和那地上花瓣接一個吻贏得旁邊女伴拍手大笑那女郎趕忙扒將起來看這彩蝶時早巳翩然遐舉離地一丈多高把雙翅一拍一拍的只在空中打轉彷彿也在那裏拍手大笑（好景如畫） 
 
 

Page 15

 
 
   
 
 

Page 16

 
 
常識 
常評 
[相駡之研究] [  不冷]  
　　我所謂相駡者自村夫巷婦之口角以及社會是非之爭論國家政事之爭辯凡事之屬兩方之爭而各期期以明己之是與人之非者皆屬之 
相駡之本意乃欲於言語或文字之間爭勝敗也其所以欲爭勝敗之故一則欲得同情之人多一則欲折服對敵之人也故相駡之勝敗非分於形狀之兇狠言語或文字之激烈與污穢也非分於聲音之響也非分於非分詞令之多也惟在其理之充足與使人能明白耳故與人相駡之時其心須平其氣須和其發音須清晰而堅决其出語須扼要而簡明其責人須含原諒之意己之短處須直認而不隠然後述其緣故伸己之理由則其相駡斷無不勝者若一味跑跳嚎呌或笑駡譏諷欲爲取快一時計則得若爲伸己屈人則難矣要之相駡與相打不同聲勢洶洶無益也 
經濟 
[改良節景之芻議] [  頑石]  
　　我國社會上對於每届令節例有一種無謂之點綴勞神傷財一舉兩失每屆中秋則耗節更甚若月餅也香斗也節酒也一切齋供之物品也親友之往返送禮也種種點綴不一而足若以全國之中秋節費一綜核之爲數當不資也其實此種點綴實屬毫無意義鄙意以爲不若實行革除或將此欵充作他項要需一反掌間得化虚耗爲實用不亦彼善於此乎所賴熱心志士速起提倡或於經濟方面不無小補耳兹特將改良計畫略擬如下 
（甲）對於現在者北方災情奇重爲亘古所未有飢民多至數千萬災區延袤四五省嗷嗷哀鴻待賑孔亟凡我同胞盍不速將此度節之資彚解災區撥充賑欵化無用爲有用我知災民之蒙其惠者至深且渥較之焚香禮神酒筵酬酢者不亦愈乎 
本埠米價邇復繼續增高各處平糶又多停止一般食力同胞勞苦終日難得一飽我人能將此節應耗之欵續辦平糶則貧苦之民受惠不淺矣 
（乙）對於永久者一歲之間凡遇令節社會人民莫不有一種例行之點綴耗費財力有損無益鄙意以爲儘可一律革除萬一社會習慣急切難以挽回可先到處創立改良風俗會竭力勸導以爲根本改良之預備或將民間按節應耗之欵立一機關代爲儲蓄一至集有成數即將該欵辦地方銀行或辦各種實業或充敎育基金總冀欵無虚耗實事求是福國利民端賴乎此矣（乙種酬） 
法律 
[國家與地方團體的區别] [  詠江]  
　　國家與地方團體的區别國家便是有最高權力的地方團體便是沒有這種最高權力所謂最高權力便是國家的主權主權是不可分的所以地方團體只是擁護國家的主權而並不是分領國家的主權是受國家統治權的支配但同時也是搆成統治權的一分子可以監督國家所以主張地方主義的人把國家看的不成樣子和主張集權主義的人把地方看的不成樣子都是不認識國家與地方的眞際的在國家的範圍以内應該使國家的行政充分發逹在地方的範圍以内應該使地方的自治充分發逹美國成立的當初惟恐各州的自治被中央政府侵佔了所以憲法限制中央政府的地方無所不用其極但美國的政府確因地方極力限制的緣故他便於自己範圍以内可以充分發展故論美國中央政府的權能也可以說是小極的也可以說是大極的便是關乎全國的方面可以說是大極的絕對不計人家干涉關乎各州的方面也可以說是小極的絕對不許于涉人家 
以我中國的地大物博各處人情言語風俗習慣的不同要求各治其事各適其宜當然非取法美國側重地方不可要不然决不能得眞眞强有力的政府而使於國家範圍之内充分發逹（乙種酬） 
衛生 
[小炷留燈悟養生] [  天烏]  
　　吾國養生家好以膏之小炷大炷譬喻人之攝生與否猶憶某詩人有﹁小炷留燈悟養生﹂之句其詞意間妙含微旨尤耐人尋味也 
焚膏之燈其發光之久暫在於炷之小大所謂炷者卽油盞中之燈草石油燈中之紗帶俗稱爲燈心燈心大則油易盡小則耐久惟人自擇之 
人生精力有限而欲望無窮渑見不自量力者以有限逐無窮以致殉慾者有之殉利者有之其次焉者機心過用百出巧思惟恐眞元之不竭而必以明自銷以香自燒也 
青年英俊之才涉世之初每有異常努力不憚奔走於營謀其所入雖因之充裕而精力之耗損亦與之成正比例余非不欲青年之努力從事且常以朂勉勤勞之言貢獻社會者兹之所指乃操勞過分之人余因愛之深而不願其積勞成疾也 
卽吾人平居治事無論在壯年或老年時代總以量力行事爲最合衛生智識雖高精力雖强若濫用而無節制非持久之道世有自恃其才而涸其眞元者則小蛀留燈之說不當深味之乎 
[急救法之一斑] [  芝岩]  
　　人生在世不測之災意外之禍固所不免治療之法自宜責之醫家然或災禍之發生乃在窮鄕僻壞無從得醫或深更半夜不易覓醫或時危勢迫未及待醫則惟有試行急救之法兹舉其重要者數端分述如下亦凡爲公民所不可不知者也 
（一）折骨臂骨或腿骨等折斷後如任其屈曲摺疊則斷口銳削處常易傷及筋絡血管與神經故亟宜使之平直以待醫者之至 
（二）火着衣服如自己衣服着火不可亂跳亂跑宜以被褥或氈毯等裹身横眠於地左右旋滾使火壓息否則直立跑跳火勢易於上炎以及面部有吸受火毒之慮不但不易撲滅而有灼膚之痛也如見人衣服着火亦應亟推之倒壓火息滅而自己之面部仍宜掩蔽以防火氣入喉醫生未至前火灼處應先以布塗凡士林或醮蘇打水敷之 
（一）發狂見發狂者宜亟使之仰臥平直使血易流入首部以水灑面部或以阿莫尼亞置鼻下均可回復其知覺或以玻璃杯盛水三分之一加入阿莫尼亞水十五滴或以濃咖啡一杯灌入病人之口亦足增進其精力 
（四）溺水救護溺水未久之人以急行排除其肺中之水爲第一要著其法先以兩手提起溺者腹部使其首足仍着於地冰旣吐出然後令覆臥於地四肢伸直腹部之下墊以氈毯之屬按手於其下肋盡力下壓使氣從肺出復略爲放鬆使氣入肺如是者一緊一弛每分鐘歷十五次一面仍宜使溺者身體暖和此種人工呼吸宜繼續不斷至其甦時而止 
（五）中毒毒之種類不一治法亦不同然最要者在使之嘔出或飮以他物使與毒質結合不能爲患而已大致如次中石炭酸毒宜亟飮以酒精（衛士忌酒白蘭地酒等糖酒亦可）或油或牛乳 
中昇汞毒宜亟飮以牛乳或蛋白或用一羹匙之白芥菜子茶或熱監湯或多量之熱水令吐 
中砒毒亦宜使吐如有中含鐵質之藥物可即與之飮 
中鴉片毒宜亟飮濃咖啡茶或阿摩怪亞水並宜令其奔走不盵或加鞭撻或噴以冷水務使之不能睡着又使之嘔吐亦爲救急之一法 
中燐毒以嘔吐爲先或飮以清瀉鹽湯愈後再飮以咖啡切忌中毒後再進油膩之食品 
（六）觸電電力極强觸者無可倖免施救甚難法先移開其人於電此時施救者之手宜裹以不通電之物否則電必傳及己身觸者旣下解其衣使平臥以紓其血液之輸運然後以巾浸冷水敷於其面部或胸部以促之醒如仍不能回復其生活可並用人工呼吸法如救溺水者 
以上僅就尋常易覯者略舉一斑此外希有之事不備載至急救時最要之秘訣第一要頭腦冷靜第二要手術敏捷而以慌亂爲大忌（乙種酬） 
道德叢話 
[少年必學植生] [  莫氏四郎]  
　　耳不可聽人之非目不可視人之短口不可言人之過存心要光明正大言論要光明正大行事要光明正大聞善不可疑聞惡不可信 
要聞善言則拜告有過則喜 
無論自己如何切不可論人之短說己之長 
人能改過自新者可分故我今我作兩人觀何也昔者有過今日無過可謂之過乎昔者疾今日愈可謂之疾乎只怕自謂巳愈之時仍是病人耳 
人能受善言者如巿人求利寸積銖累自成富翁 
若見他人錯處時時當返觀内省說他人是非處時時將自己一一勘騐 
人不奮發則心日頽靡不檢朿則心日恣肆用須節儉事須謹愼學須用心 
斷不可有求人之日只願人有求我之時 
事事可以讓人惟有行善决不可讓人 
閒適無事可看申報之常識 
人皆妄想富貴何不苦志求學 
讀書不可貪多多則不精作事不可貪快快則多錯 
若能忍人之所不能認方能爲人之所不能爲 
男兒不守色戒匪惟損德亦且促壽婦女不守閨戒匪惟自玷又復害人 
男女交際樂而不淫斯之謂高尚 
好勝者必爭貪榮者必辱 
樂不可極樂極生哀欲不可縱縱欲成災 
福莫享盡勢莫使盡言莫講盡事莫做盡心莫用盡 
想造快活人凡事莫生事省事莫惹事大事化小事小事化無事 
人之有恩可念不可忘人之有仇可忘不可念 
欲知毁我者誰因向者我毁人也 
人之性行有所短則必有所長與之交游者當念其長不問其短斯爲　際上之初步也 
先淡後濃先疏後密乃交友之道也 
朋友有不是處寗可十分責備他不可一點輕薄他 
有緊要事不可輕與人言有緊要信不可輕落人手凡人爲善不當望報 
恩宜終身永佩怨且過念即忘君子記恩不記仇 
與人相處雖貴情投意合亦不可狎暱太甚笑語戲謔之際必當有節 
良藥苦口利於病忠言逆耳利於行少年不可不知也 
人之富貴及有智力者切不可恃之以欺凌人凡自恃其富貴者其富貴必不久享自恃其智力者其智力必至爲人所屈 
病時然後知無病之快衰時然後知壯時之樂何不早講衛生 
少年能學以上之言而行之者眞不愧爲高尚國民﹂（不受酬） 
按此日本青年之道德談也果日人盡知此意决不至傷兩國之感情而眞可謀中日之親善矣（覺注） 
識字捷法 
[應用字] [  齊滄]  
　　才草木之初也從上一謂初生歧枝下　地也又木質也今率作材又能也又始也亦作纔又通裁又古與哉通 
秀禾實也篆文作　從禾　象穗之下垂一說吐華曰秀又凡草華皆得言秀又特異者曰秀漢避光武諱謂秀爲茂 
 
