# 1921 - 33 - 4917228

 

Page 1

 
 
   
 
 

Page 2

 
 
   
 
 

Page 3

 
 
時評 
[零星雜湊（冷）]  
今日中國之政局爲零星雜凑之政局故今年年關之借欵亦不得不爲零星雜凑之借欵 
政局而無正大之人物統一之能力僅僅聨絡一二之有力者遇事調停且就以敷衍其餘一切之人於是此爭彼執時有不安之狀而所以不至大决大裂者全恃此零星雜凑之力維之也中國近來之財政同此情形也久矣然而所謂零星雜凑者大抵乃由借欵公債關餘鹽餘而成非若此次僅有借欵一項亦由零星雜凑之小數合成之也 
嗚呼所謂分裂所謂土崩瓦解不必其於國土見之即此等處己可明白而曉著矣 
命令 
二月一日大總統令　陸錦加陸軍上將銜冷秉炎李大鵬均加陸軍少將銜徐振鵬授爲陸軍軍需監遲春榮授爲陸軍步兵上校此令 
又令　任命未新謨爲廣西政務廳廳長此令 
又令　任命錫越爲將軍府參軍此令 
又令　任命章啓槐署察哈爾興和道道尹此令 
又令　兼署陸軍總長靳雲鵬呈陸軍第二十師步兵第三十九旅旅長張紀因病懇請辭職張紀准免本職此令 
又令　任命閻治堂爲陸軍第二十師步兵第三十九旅旅長此令 
又令　兼署陸軍總長靳雲鵬呈陸軍第二十師砲兵第二十團團長周子寅請免本職周子寅准免本職此令 
又令　任命李濟智爲陸軍第二十師砲兵第二十團團長此令 
又令　調任吳思豫爲嘉湖鎭守使署參謀長陳其蔚爲寗台鎭守使署參謀長此令 
又令　兼署陸軍總長靳雲鵬呈請授田執中爲陸軍步兵中校侯起堯爲陸軍碗兵少校均照准此令 
又令　參謀總長張懷芝呈請任命夏魁爲寗台鎭守使署中校參謀戴聿乾爲少校參謀阮鍾良爲嘉湖鎭守使署少校參謀均照准此令 
又令　兼署陸軍總長靳雲鵬呈請任命王錫彤爲陸軍第八師砲兵第八團團附于信臣爲陸軍第八師步兵第三十團第二營營長馬恩田爲陸軍第八師步兵第十五旅少校副官均照准此令 
　　又令　兼署陸軍總長暫雲鵬呈請任命朱毓楝爲陸軍第一師步兵第二團第一營營長藍彬爲陸軍第一師輜重兵第一營營長均照准此令 
專電一 
　　北京電年關財政計到手稅收八十三萬震義華義及小銀行共百六十五萬新印特種庫劵四百萬津浦貨捐庫劵二百萬交部零碎小借及挪用路欵百五十萬又七年債百五十萬元年債二百萬均售却截至昨共發出現三百七十萬庫劵四百餘萬現尚缺百五十萬儘五天籌足度歳（二日下午二鐘） 
　　北京電　顔以趙恒惕派員來京辦理太平洋行槍彈案因電趙速將武陵丸案全卷移京俾與日使早日結束并謂外交案外人每惟中央是問正與尊電槍彈案所感困難相同此間己電滬上禁張敬堯提用并歡迎袁代表（二日下午二鐘） 
　　北京電　琿案正在復查　案魏宗蓮詳報東（一日）到京澳門案俟蒲禮德赴滬回京再訂期議無線電案催日本履行合同逾期作廢中俄通商案須俟阿省賠償華僑損失再議（二日下午二鐘） 
　　北京電　外部前日開會議决對俄方針後卽於三十一日以院部名義電復奉張黑孫謂極東政府如對賠償及保護華僑問題無圓滿解决則通商問題决不開正式會議（二日下午五鐘） 
　　北京電　戚揚艶日（二十九）電據水警廳長報稱本月勘日（二十八）午有英艦烏的克過吳城上駛至省河鷄籠山停泊等情查吳城鷄籠山係屬内河照約不能駛入况現值戒嚴時期兵艦駛入人心尤爲駭疑除電潯英領轉告該艦長卽日駛出湖口外特聞（一日下午四鐘） 
　　北京電院處電吉督謂軍約己取消駐北滿之第九師分隊應卽日回京（二日下午五鐘） 
　　北京電　顧使電告國際下届行政院定二月二十一日開會約兩星期竣事聞議案共二十二件均係討論實行上届大會議事宜又電號日（二十）返瑞敬日（二十四）抵巴黎感日（二十七）起程赴英履新 
（一日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　駐英公使電告向英交涉南洋學校註册例英以條例所施中國人不能獨爲例外刻又擬向英要求緩行（一日下午四鐘） 
　　北京電　政府對粤事擬聲明四項（一）不能由粤接收海關（三）關餘不能撥給（三）全國應反對選舉非常總統（四）拒絶粤鑄四成銀幣流通（一日下午四鐘） 
　　北京電　昨贛同鄉代表及省議員赴府院請令張師離贛償人民損失及贛賢長贛府院均派秘書代見允轉達（一日下午四鐘） 
　　北京電　王派鄂人原訂今午假湖廣會館開會討論對付夏壽康辦法警廳以該會會前並未呈報又無會長負責不准開會九時護夏鄂人預集多人先將會館占居用石塊堵住大門不許王派入館王派聞訊集衆前往質問以門閉不得入遂譁散聞夏派明日開會爲夏聲援（一日下午十鐘） 
　　北京電　閣議（一）交部提將附收振欵撥五成交振務處辦急振（二）内部提擬周樹標署山東東臨道尹（三）財農部提議由出口絲稅項下撥銀五千補助烟台安東絲商赴賽經費均通過（一日下午十鐘） 
　　北京電　本日令朱新謨爲廣西政務廳長又章啓槐爲察哈爾興和道尹（一日下午十鐘） 
　　北京電　國際勞工會四月四日開會至十月底閉會電催我速派代表（二日下午二鐘） 
　　北京電　哈埠市政收回後董士恩兼局長馬忠駿副之（二日下午二鐘） 
　　北京電　滬廠承造美船二月四日放洋（二日下午二鐘） 
　　北京電　三月英倫工商賽會顧使派楊恩湛就近參預（二日下午二鐘） 
　　北京電　哈爾濱電齊齊哈爾附近鼠疫蔓延中東路宋督辦己佈告將在哈以西各火車一律暫停通行（二日下午五鐘） 
　　漢口電孫傳芳因藍部迫藍投誠己令王都慶暫行停戰（二日下午四鐘） 
公電 
　　交通部通電各報館鑒本部對於以工代振辦法曾於十一月勘電徴求大衆意見嗣准多數復電主張維持工賑本部仍以災情緊急博采羣言爰取折中辦法擬按月將部中收到附收振捐以一半仍充工振一半交内務部賑務處辦理急振其如何支配應由賑務處主持業於東日提出國務會議文曰查上年北方各省旱災奇重待賑孔殷本部外采時論之主張内審職權之所及議將被災地方原有計畫之滄石煙灘曹竞三路綫提前辦理先將修築路基用雇募散工辦法從事土石工程俾饑民可以得食赡家以待明春之東作經於上年九月間提出閣議嗣又因此項路基費用估計殊屬不資而部中欵項早己羅掘一空無從籌集惟有就己成交通事業酌收振捐由本部特别會計另欵存儲專爲工賑之需不作别用惟捐欵收集需時尚難濟急擬由津浦京漢兩路於經常費内先行挪墊俟將來賑欵收集成數儘先悉數撥還並經議决照辦在案此項附收賑欵係於十月十一日起開始徴收而滄石烟濰兩綫土工亦於十一月一日同時舉辦並將會計稽核辦法曁收欵數目分别公布嗣因外間報紙頗有浮言或謂附收振欵不當專用之於工振或謂災區甚廣不當專及於兩綫附近查此次以工代振附收振捐本係本諸時彦所主張且本部職權所及亦祗限於此今浮議旣有異同自當再行訴之公共意見以憑抉擇遂於上年十一月勘日通電徴詢先後據復多數皆主維持原議專辦工賑是公論所在較然易明惟查此次災情之重近古罕儔救荒政策關係於國本民生者綦鉅但使災民多活一人即國家免傷一分元氣現届冬令嚴寒饑黎遍地嗷嗷待哺刻不容緩而政府帑藏有限博濟亦覺爲難似此情形苟非通力合籌移綏就急誠恐無以救燃眉而蘇涸轍自應不分畛域妥籌辦法兹爲愼重賑務起見博采羣言擬取折中辦法將所有路電郵附收賑欵自十年二月一日起提出五成撥歸崖賑務處按照災區酌量緩急妥爲分配施放急賑用輔工賑所不逮惟此項賑欵係由全國各處零星收集究竟實收若干應卽以各路電郵局解到部中之數爲準按月由部以五成撥交賑務處至滄石烟濰兩綫路工自仍照前議繼續辦理所有不敷經費較前尤巨應由部另行籌措以竟全功等因經於東日閣議議决並呈明大總統在案特聞交通部東印 
世界路透電 
[德人對於巴黎會議之反響]  
　　一日柏林電　外交總長今日在國會演說詆斥協約國關於賠償問題之决議其詞頗長最後段曰政府尚未接到參與倫敦會議之請書故今不能拒絶參與亦不能依允參與但政府今立即聲明者如以協約國决議爲基礎則政府不允磋談政府擬提出答案云云當外交總長發言時國會議員到者甚多但有數人集於門外探聽政府之决議西門士氏於略述經過情形後對於協約國之倐然抛棄謝杜爾計畫（謝杜爾氏爲北京財政經濟會議之法國代表）表示極大訝異蓋以謝杜爾之計畫原爲英法代表所贊成也西門士氏對於指責未有何提議一層爲政府辯護並追述其前在斯巴之提議謂政府願誠意履行解除軍備之義務擬行文致各邦政府辦理此事繼言賠償事滔滔不絶略謂若以指揮較諸磋商可更多得德人之資則爲妄想德國斷不能認協約國賠償議案爲磋商之根據但吾人無論如何困難職責所在不能不勉力提出明白之答案協約國第一要求德國於四十二年内償付共二十二萬六千兆金馬克若以紙馬克計之則逾三百萬兆馬克第二要求德國於四十二年内付以德國出口貨按值徴收百分之十二稅據其估計出口稅一層可從德國獲取一二千兆馬克（衆聞言大噱）此項要求即在戰前最興盛時代且爲不可能之事故全部之解决殊爲曖昧並與和約牴觸其計畫將使德國人民全爲奴隸而以工界爲尤甚（言至此會場皆爲之震動）此種按值徴收之出口稅爲絶無天良之苛稅内外商業皆受其害他日馬克匯率漲起此項條件將使出口業摧殘無遺（會場有多人高呼曰是極）協約國不能因德國不接受其提議而懲治德國否則此直命令耳何提議之有至於不許德國加入國際聨盟之恫嚇語亦尚非其時蓋德國並未請求入會也外交總長言畢共産黨郝夫滿氏發言指摘西門士氏之言論但時爲衆所遏阻 
　　一日柏林電　德外交總長西門士氏今日將在國會演說衆竚候之形勢至爲激昻　昨日内閣會議討論協約國通告巴黎會議議决各案之文歷時甚久散會後有外交總長西門士氏辭職之消息但今日衆以爲西門士 
必不去職傳聞政府現正勸令多數社會黨與國民黨加入政府俾可一致對外 
　　一日倫敦電　德國政府己拒絶協約國國際大會所定之賠償條件 
[英報之德外長演說評]  
　　二日倫敦電今晨各報批評西門士氏之言論稱爲傲慢無禮並以國會之景象爲豫先佈置之滑稽劇志在逞其減少賠欵拖延賠欵時期之謀德報必大發答案之議論以期表明德國未能接受協約國要求之情形但德國有若干實業不贊成此種拒絶之宣傳因料馬克將更落價而增資要求與勞動風潮將不可免也衆視西門士之言有一種作用欲闢倫敦會議重新磋商之門徑届時德人希望以同等地位與協約　周旋於倫敦會場 
[美報德國賠欵評]  
　　二日紐約電美國各報及領袖政治家均評詆協約國所定之德國賠償條件謂要求之數超過德國所能付之力似將引起不利之反動及於美國 
[法國對於巴黎會議後之預備]  
一日巴黎電　今晨總統府開内閣會議由米勒蘭總統主席白里安以外交總長之資格宣佈巴黎協約國國際大會之結果米勒蘭總統表示滿意並嘉獎白里安與其同僚白里安謂擬於星期四日在國會兩院發表宣言繼將與委員會會商俾以附增之詳則供給之 
[中英間與新舊公使近事]  
　　一日倫敦電　前傳用少數成分之中國麫粉製成之麫包含有病菌於是人皆不敢購食兹由小麥委員會隨手取此麫包兩方化騐之所得結果甚佳查其中含有膠質·糖質·易消化之Ｃarbohydpates質百分之七十六蛋靑混合質百分之九水素百分之十三纎維物質及礦質少許此兩方麫包絶未掺雜花生栗豆 
　　二日倫敦電　卸任駐英中國公使施肇基氏函致各報表示其對於在英所受優待之謝忱而於中英現有之友誼言之尤爲懇切施氏豫料兩國之友誼後必加增謂大不列顚旣爲亞洲强國之一其土地與中國毗連達一千哩則中英兩國利益所需求者不獨可友誼且爲協力中國實業上之發展即爲中英協力之地以英國之資財與技術發展中國利源全世界將胥受其益不獨中英兩國而己也但吾求中英協力得有成效則必使中國靑年直接受英國之教育爲英國思想與方法所感化而後可故英國必須吸引將來新中國之改造人與辦事人前來英國云 
　　一日倫敦電　每日捷報載有一文頌揚顧公使夫人謂顧夫人時作巴黎最新裝束凡宴會苟無顧夫人與其姊康伯爵夫人蒞止則不完備其姊妹皆自駕灰色兩座摩托車馳於倫敦中顧夫人爲美術收藏家不時出入劇塲顧夫人且甚注意世界政治故常出現於下院婦旁聽席中女每日捷報謂顧夫人必能襄佐其夫云 
[印度近事記]  
　　一日孟買電「不輔助政府」之運動日見嚴重孟買學生罷課者共有七百五十人　兩學校己加入不輔助政府運動一校勸學生赴各村從事宣傳一校擬即設國民學校 
　　三十一日孟買電紗廠區域仍有不安靜之象新世紀廠紡織部工人罷工要求增加工資惟柯希諾爾廠工人業己開工 
[愛爾蘭近事記]  
　　一日倫敦電　愛爾蘭戒嚴令頒行後今日第一次處决罪犯有克里之農夫一人被控違法携裝彈之手槍即在柯克槍斃 
　　一日倫敦電　華盛頓電稱駐美英國大使吉特士爵士回國後其夫人日接新芬黨辱駡及恫嚇函件謂將傷盜其子女警察己作特别防衞 
[英部員之商業談]  
　　一日倫敦電　海外商部之國會秘書紀拉威氏在日萊斯頓演說謂商業之恢復現有不再延緩之望外國市場前雖爲貴貨所充塞但貴貨今漸銷脫世界需求尚未饜足故需求將來必亟由是言之出産過多其害不致如言者之甚但出産成本過貴而世人無力購之斯爲害耳工資大出産少致使物價奇昻此乃大危險也商業今己呈起色之象威爾斯之鋼廠多己復業據華盛頓中央儲備局最近月報美國僱用許多工人之工廠多己恢復全部或一部之工作紡織業間有顯著之起色而依據更穏健方法調劑美國出口貨金融之籌備己樹立全部貿易行見進步之基礎 
[各國近事記]  
　　二日倫敦電　衛生部發出報告警告全世界各處謂一九一八與一九一九年之同樣疫症或將復作其殺人之多較此次大戰爲甚 
　　三十一日曼谷電一九一九年七月十二日暹邏所施之食米取締例今己取銷 
　　三十一日哇太樺電　前十個月加拿大每月稅關收入增多七百萬元 
　　一日華盛頓電　被選總統哈定請威爾遜總統按照成例於三月四日渠（哈定）接總統任日召集參議院特别會議 
　　一日巴黎電　警察搜查十五住所拘獲共産黨六人行將起訴之 
　　一日巴黎電　駐法德國大使美葉氏回國摒擋私事後今己回至巴黎理其職務 
　　一日巴黎電　希臘政府巳允應協約國之請於本月二十八日參與倫敦大會將以首相兼外交大臣賴萊氏爲總代表 
　　一日倫敦電　邱吉爾任殖民大臣後所遺陸軍大臣之任以養老金大臣伊文斯最有望 
　　一日巴黎電　比皇偕后己抵西班牙京城大受朝野歡迎 
　　一日巴黎電　德前皇之游艇米托號己駛抵巴斯洛拉出售索價九百萬馬克 
　　一日華盛頓電　庫恩資海軍大將在參議院股員會作證謂政府如停止造艦六個月至少須津貼承造者一千萬元 
　　一日倫敦電華盛頓電稱海軍總長丹尼爾斯氏己贊成授權總統宣布禁油出口此項計畫己移交參議院股員會核議 
　　一日華盛頓電　國務部官員聲稱日美間之談判將留待哈定政府告成之蓋此案久縣未决現政府之存在爲日無幾不及了之也 
　　一日加州巴洛亞爾土電　里倫斯丹福大學今夏擬派足球隊至遠東在日本滿洲菲列濱羣島角賽 
　　一日倫敦電　倫敦池豐銀行巳收得中國賑捐英金一萬六千八百九十六鎊内有一百零五鎊爲中國中央鐵路公司捐助 
太平洋路透電 
[政府年關之借債及今後財政]  
二日北京電　聞政府現需一千二百萬元以度夏曆新年此欵業己借得半以崇文門稅爲抵押品又聞中國銀行公會己與海關總稅務司及鹽稅稽核長商定辦法當政府籌欵應付所己售出之内國公債劵本息時不得再行發行内國公債目下軍費歳需四百萬元前清時僅需一百萬元政府現擬每年減輕二百萬元中央政府直接所收之稅歳可得五百萬元除軍費外尚餘三百萬元足敷中央行政之用政府以爲各省應自籌行政費俟内國公債劵完全收回民衆知政府不再任意發行債劵時中國銀行擬再發行借欵以中央政府入稅盈餘爲抵押品此欵將用以遣散軍隊中國之銀行現襲行對華新銀團所定之方針政府與中國銀行家對於結果皆抱樂觀 
[廣東與海關]  
　　一日廣州電　軍政府今日開始管理所轄省内之海關惟尚無非常之舉動現信軍政府如不干涉海關尋常政務則不致發生彰明之衝突聞海關當道决不服從軍政府所下之現行規則相牴觸或違背總稅務司諭文之任何命令 
　　二日北京電　伍廷芳博士關於接管粤軍政府所轄各省海關事己有讓步現請以海關數項消息通知軍政府並照撥前派與軍政府之南方關稅百分之十三七外交團現正考慮此項請求 
[南方近事記]  
　　一日廣州電　據廣東軍事當道聲稱廣東己準備抵禦廣西或北京方面之攻擊 
　　一日廣州電　英文廣州時報現因改組暫停出版 
　　二日香港電　香港總督在皇后書院給獎時宣布何爵士捐助香港大學十萬元以充建築工科工場經費 
[日本之停止海軍擴張]  
　　二日東京電　前司法大臣尾崎氏聲稱美國關於减小海軍之輿情渠確信其眞誠故現正草擬議案擬停止日本擴張海軍一部分計畫行將在國會提出以期實行日本稅項過重避免之法惟在海軍停止擴張而偉大陸軍較偉大海軍尤爲無用故稍緩擬設法裁減陸軍如海陸軍皆減至一九一○年或一九一二年之程度定可使人人滿意云 
[台灣代表之請願]  
　　二日東京電　台灣代表計有二十顯要台人刻在東京向國會呈遞台灣地方自治之請願書代表團長對衆發言謂台灣現發展與朝鮮同樣之情勢因台人不了解日人之態度故也苟不定大計以除此誤會則日本將在台灣遇有嚴重之時局國會某議員在國會提出此項請願書之時略謂台灣現有之情形有爲日本人所不知者請願人之態度余實嘉之余希望及早准許其請求以免將來有過遲之悔 
[東俄近聞記]  
　　二日北京電　前傳勞農政府外交次長加拉漢游歷遠東一二部兹悉實係莫斯科國會議長加列林氏游於伊爾庫次克前說乃由西比利亞來電訛傳其名 
　　一日哈爾濱電　哈爾濱與滿洲里之鐵路交通因疫停止據韓圖夏齊（譯音）站消息華兵占據俄國鐵路學校使兒童不能繼續求學聞俄員屢請華兵司令下令退讓校舍迄未照允 
國外要聞 
[德國特約通訊（王光祈十二月五日）]  
　　最近德國私運資本出境之大公案 
　　由法律問題而牽入政治問題 
　　吾人一履德境首與吾人以最深之印象者厥惟德國之嚴禁Ｓehieber一事官府之出示嚴拿人民之街談巷議己成爲德國最流行之普通新聞故Ｓohieber一字每日至少須入吾人之耳十次以至於百次其爲德人所樂道也幾與戰前之凱撒Ｋaiser（德國皇帝）相似可以想見其魔力之廣大矣 
　　喜擺Ｓehieber者係德國戰後發生之一種私商專營偷買偷賣及代人私連財物之事業者也其行動極秘密其手段極靈巧吾人每聞喜擺之新聞如讀福爾摩斯之偵探案現在德人之營此業者甚多因此而致巨富者更屬不少此種不道德之營業所以發生之原因大約有二第一德國糧食缺乏政府爲維持民食計特頒布限制糧食規則一面限制消費者每人每日只能購買若干不得超過法定之數目以防濫費一面規定糧食價格檢查各處儲糧旣不准各商家隨意壟斷亦不准各農户任意私藏此就對内方面而言至於對於則嚴防糧食之輸出與重課奢侈品之輸入以免人民生計日艱流於饑饉自此令布後農人之藏糧甚多者因受政府之限制不能售得善價相率將糧食秘密藏儲以瞞政府委員之耳目日前有檢查儲糧委員到某村查糧因恐農人密藏遍查地窖等處有某農人知此委員之不易與也先將所有糧食盡移入伊女室内蓋以蘭閨深鎖素非儲糧之地或不至引起委員之疑不料該委員竟欲查伊女寢室其女知事不妙在室内急應聲曰「請稍待俟衣履穿好後卽出」於是又乘隙將糧食改儲他所終未被委員查出此一事也彼輩農人密儲多量糧食並非留作自用不過欲借喜擺之力偷售他人以得善價而己有某農人因此而獲利二十九萬馬克又恐政府抽財産稅不敢將此欵存諸銀行乃暗藏於室内火爐之中雖其妻亦不知也日前天冷燒爐其妻不知誤將所有鈔票盡付一炬此又一事也以上二則皆日來報紙上所登載之新聞爲一般人酒後茶餘之談資者其電雖屬滑稽然從此可以想見德國農民不安之現象農民愈感不安則喜擺活動之能力愈大或私行輸出國外或暗中售與奸商於是一般城居之人平日專賴農民供給糧食以爲生活者至是益感糧食恐慌而咒駡喜擺之聲亦因此而布滿國中矣此喜擺發生之第一原因也第二戰後德國社會民主黨執政實行社會政策厲行徴收所謂財産稅中産之家因此而破産者極衆相率將所有財産設法運出國外又恐官吏查出故常勾結僑居德國之外國人代爲運輸以瞞本國官吏之耳目未幾政府察知此弊遂開始檢查外國人之電報信件當記者初到德國時所發之信皆被郵局扣留蓋郵局檢查員不識中國文字無法檢查故悉行扣留也後記者托人致函郵局擔保始得照舊通信又前次本地警察局特邀同行之魏君到局訊問余等之旅費是否從中國滙來與德人有無經濟來往此皆余等外國人感受喜擺先生之影響亦可見德人之防喜擺甚於中國之防鼠疫矣 
 
 
 

Page 7

 
 
由此觀之德國喜擺發生之原因一由於糧食缺乏二由於稅則太重記者今日通信所述之大公案即發生於第二原因者也柏林虎時街Ｖosstrasse有一私家銀號經理名格魯司Ｇrusser最近發現該號私將德國皇室及軍閥派之財産四萬萬馬克運入荷蘭該號作此喜擺事業己非一日直至最近十一月十三日政府始發現其秘密將其來往文件扣留隨派司法警察前往捕拿聞往捕時格魯司尚在樓上會議及警察上樓時格氏己聞風逃走矣不數日社會民主黨議員在議院中提出質問左右兩黨大起衝突於是更由法律問題而牽入政治問題矣今請先述格魯司之歷史 
格氏在戰前經商於倫敦一九一五年二月歸自英國加入軍籍其時即與德國貴族發生關係嘗爲各貴族營謀不正當之事業一九一七年脫離軍界復經商於荷蘭英國並設商號於荷蘭之阿母時脫打模Ａmstercdam營業甚爲得手繼而在柏林虎時街設立分號所有德國復辟派軍閥派常在該分號開秘密會議至於該分號之營業情形官廳旣未加注意外人亦莫知其詳惟日見該分號門前常有多數汽車往來停留而己格氏住於柏林大旅館内舉動豪闊德國舊皇室太子及其皇妃皆常至旅館拜訪格氏而格氏則絶少答拜一日皇妃某氏送格氏之女公子寳石一枚該又公子持以誇示於其父格氏之前格氏乃謂之曰此區區者何足道吾輩曾爲皇妃做過數千萬馬克之大生意也此語傳出外人遂羣起疑惑格氏與皇室必有何等秘密果不出數日而有十一月十三日扣留該分號文件之事據檢查所得該分號歷次代皇室及其他軍閥派私運出口之欵其數己逹四萬萬馬克該簿記中所書寫者多係假託姓名　然據偵察結果此種私運資本之人除皇室諸人外如德國著名之大將羅頓道夫（德國戰時之參謀次長與興登堡元帥齊名）亦其一也 
此事發生後首由社會民主黨議員提出質問略謂此種私運資本出口之事政府究竟有無覺察若己覺察究竟有無辦法云云據政府方面答稱此事現正在嚴密偵察以待將來法庭之解决此發現該分號私運資本後議院中第一次之質問也此次私運資本之事大抵屬於皇室及其　舊派故與德意志國性民黨有密切關係蓋國性民黨全係守舊派所組織且以擁護皇室爲旗幟者也今年六月選舉該黨大獲勝利在議院中頗占一部分勢力且德國自改組共和後内有各黨之相爭外有强鄰之壓迫内亂頻仍民不聊生一般人民頗追念舊日皇室因而對於國性民黨頗增信仰故該黨近來在議院以外亦頗得民衆擁護此次私運資本之事發生以後社會民主黨等正欲借此以爲政爭之具自提出質問後不兩日遂有議院中左右兩黨之大論辯（德國國性民黨等舊派爲右黨社會民主黨等新派爲左黨）社會民主黨謂吾德戰後財政恐慌始有重稅人民之舉前次工人對於加稅稍起反抗吾黨亦極不以此舉爲然現在工人反抗之舉己漸歸平靜不料舊派又有意圖避免課稅私運大宗資本出境之事誠堪浩歎私運資本出境之喜擺雖屬可恨而人民納稅道德之墮落則尤屬可憂彼舊派黨駡吾等所主張之共和爲『喜擺共和』（即私商共和之意）今日則何如彼身爲喜擺者固皆舊派之人也吾望法庭嚴重辦理此案使國民皆知吾人朝夕所駡之喜擺不是暗室秘窟之細民販夫而爲高樓大厦之王公大人也國性民黨則根本否認此事謂私運資本之事極屬不確因而誣及皇室尤爲荒誕彼皇妃因開皇子逗遛荷蘭境遇甚窘乃將首飾變賣得英金三百餘鎊託該號匯往荷蘭以接濟皇子此事誠有之然此係彼輩夫妻間之愛情且係一種極尋常之事外人何得干涉更何能借此作爲政爭題目以誣蔑舊日皇室須知舊日皇室於德國文化及一切事業皆有大功斷非左黨所能誣毁也且吾黨近日名譽甚好左黨乃欲造作種種謡言誣衊吾黨然是非終在人心吾人但見左黨心勞日拙而己社會民主黨又反駁之曰皇子境遇困難何不作工豈今日尚不屑作工耶况吾德法律尚有優待特種國民免其作工之例彼皇子儘可循例要求安坐得食何必久覊異國而作王孫之泣右黨謂皇妃匯欵之舉係出於夫妻之愛情吾但見此一對窮夫妻行將離婚而己何有於愛情（左黨語至此頗有揶揄譏笑之色右黨乃大譁謂此種市井無聊之語不圖於神聖之議院中聞之德國議院之尊嚴掃地盡矣）最後左黨更將私運資本之王公大人姓名一一指出質問右黨有無其事黨左黨指出私運資本王公大人之姓名時有一女議員即起立辯駁曰單中所列某伯爵之姓名全係誣枉我可擔保某柏爵必無此事衆詢其據何理由該女議員答曰因某伯爵係吾之友人吾故知之衆聞之大譁且日此卽所謂婦女之論理於是院中秩序一時大亂總之是日議院中極喧囂笑駡之致爲從來所不多見現在旣己由法律問題進而爲政治問題則將來法庭公判後恐尚有一番大爭論也 
　　現刻政府對於私運資本出境之事己訂爲法律提交國會以後滙欵出境須由國家及地方銀行或經國家及地方官廳許可之銀行始得匯兌並由銀行隨時報告官廳所有滙欵證據須保存二年以備查考至於人民之書信秘密權自一九一八年業己取消此後更當繼續檢查信件矣此實喜擺先生之力也 
吾國每次變亂各位王公大人軍閥官僚多紛紛捲欵逃往日本靑島上海等處若在德國恐早己掀起風波而在中國則安然無事吾不得不爲中國之王公大人軍閥官僚慶吾又不能不爲中國之老百姓哭矣 
國内要聞 
[北京電通信（野雲）]  
　北大近况談 
　　北京大學學生近來頗呈沈寂之象除前日因營救同學朱謙之開了一次大會外其餘則大都埋頭讀書不甚顧問外事說者謂動久則思靜理有固然無足怪也然其間關於學校及學生兩方面者亦非無可紀之事實兹述其大概如下（一）該校舊有圖書館藏書雖不多但在國内學校尚可首屈一指自蔡氏任校長特任李大釗氏爲圖書主任後添置新籍整理陳列听夕不遑内容益覺進步第以困於財力不克爲大規模之組織該校同人極以爲憾近又制定借書規則十二條議决公布對於借閱書圖之教員學生嚴加取締並定出違約金之種罰則凡借書期滿不繳還者除暫停其借書權外並得徴收違約金中文圖書教職員每月每册徴收銅元六枚學生三枚西文圖書教職員十二枚學生六枚如逾七日金數須另加滿十四日則更加直至二十一日爲度說者謂該校教員學生頗有人帶借書不速還之情性故特用此以整頓之也（二）該校體育素不講求在昔預科雖有體操一課亦復空有其名近來蔡校長對於此事極力提倡今科特聘體育名家到校改組體育會並購馬多匹添置器械多種一時學生大感興味入會練習者紛紛繫球乘馬技擊健身溜冰等等居分部别日前曾與北京高師賽球一次近又由該會發起北大大運動會擬於春假中舉行現己由該校具名向各教職員請求助資以備購備獎品之用（三）近半年來教育部對於學校經費之維持己屬精疲力竭而在京各國立學校之用欵最多者則當首推北大前由該部撰定所得稅淺說分行各校北大己將此項文告照登於該校日刋蓋學界之望梅止渴惟此種稅收是賴而在北大則望之尤殷也（四）去年蔡孑民校長遄赴歐西考察教育乃啓行未久其夫人遽以疾卒於京寓夫人黄氏工書善畫熱心教育學界於其死也莫不哀之　爰由北大及民國大學孔德學校華法教育會發起追悼大會於本月末日在北大三院舉行該校教員及學生熱心任籌備之役者甚夥此亦都門學界最可紀念之一事（五）該校考試新章業經公布惟現在三四年級學生皆係用舊制考取而來本年署假以前照章修學期滿應即舉行畢業考試現聞該校教務會議提議對於本届畢業考試仍用舊制暫將新制緩行於是本届將畢業之學生聞此消息俱覺欣然有喜色蓋如改用新章必不能如前此之可以寛假也（六）英國大哲學家羅素入都以來頗受學界歡迎北大學生因之特組成羅素學說研究會内分中西文兩組頻頻開會提出疑難問題公同討論請代解决羅素及其女友勃拉克女士亦頗樂與周施殷殷不倦現聞其討論錄己完成鉅册不日卽將付印以資廣布前日下午羅素及其女友特開茶叙會請該會同人共聚並有善音樂者届時携帶樂器赴會藉助雅興學術大同中西融洽此亦可喜可慶之一現象也（七）該校學生舊有辨論會之一種團體但因事停演己及年餘近以清華學校函約開會公同辨論以資比賽乃由會員重整會務從事預備日内將聨合高師定期舉行據聞此次所舉辦者爲國語辨論繼此將再組英語辨論及法語辨論兩會以便引起研究外交問題之興味兼資練習外國語言焉（八）該校女生現在爲數業己不少但以格於習慣在校與男同學向無交際即在教室之内亦復不交一言不惟男女之間如此卽女同學亦少接洽兹由女生王某發起於前星期日特假西城甘雨胡同女靑年會聞一茶叙會並擬嗣後即組成北大女同學會以便聨絡感情交换知識 
[史蒂芬南下之談話]  
　　中美新聞社譯英文日本廣知報駐北京通信員談話云美國新銀團代表史蒂芬君將偕其夫人去北京而赴廣州一察南中國情形擬勾留半月即以二月十五日離粤其秘書戴爾福君則仍留京中致力於救荒事務本報通信員曾往訪史蒂芬君承其延見史蒂芬謂報紙中載新銀團事屢及余名惟所有說詞非經其親自簽字者不能負責史又繼續言曰予以下之談話即欲矯正報紙中所有誤解之點後此對於他種問題亦當有所論列自予至中國後曾屢作愉快之談話大半爲交際性質所與談者多中國之官僚自總理以至各部總長凡有所問無不慨然見答予之所欲研究者度必能得彼等相助也日前未嘗有一二官員或代表與予直接間接談及借欵問題吾亦未嘗與此等人談及此事總之借欵問題皆未嘗有所討論（賑災借欵非新銀團事雖借與此欵之銀行因亦屬於新銀團者而吾則並不與聞）一言以蔽之則新銀團尚未有欵借與中國借欵全部問題仍與予初到北京時之情形相同殊未有若何進步也予忝爲美銀團代表對於今日之所己知者頗自滿足一時亦不思有他種行動但欲更熟悉中國及中國人情事而己當受命之際予本有成約每值夏季必以三個月時間回美一行一則藉以休息一則與在美諸銀行家磋議一切也予當離美前本於「亞洲皇后」舟中預定回航此舟將於六月一號由上海出發在美小作勾留即當於八月底重來中國予之時間大半己爲事務所據無復餘暇俾可以旱荒狀况寄告紐約因美國有一委員會方在鼓吹全國以圖救濟中國災黎也予亦爲該會代表應予贊助而此會之中堅人物亦卽倡議以新銀團助中國者關於新銀團不實之言與誤會之語殊爲可笑余亦不欲聲辯新聞紙之紀載余均曾過目但有一語可以評判之卽有一般人不能明示其理由徒以卑劣手段破壞新銀團予請正告反對新銀團者請先一觀新銀團計劃實行後如何是否有利於華人須知吾等爲中國之友者皆欲以奮鬭力助中國眞相何若後此終當知之也公衆度己盡知新銀團之借欵並無染指於地丁稅之意近來紐約每開新銀團會議予亦時時在場每及地丁稅事未嘗逾五分鐘也 
[南京軍政雜談]  
　　軍民兩長昨接陸軍部三十一日來電云現在歐戰告完和議己成從前中日原締軍事協定經本部與日本駐華陸軍代表少將東乙彦商訂文據取消陸軍軍事協定曁各種細則並經外交部照會日使於一月二十八日互换照會將該協定一切條件完全廢止特此佈知又海軍部來電云原訂共同防敵海軍軍事協定經本部與日本海軍代表八角三郎商議取消海軍軍事協定曁各種細則之辦法業經雙方簽印並經外交部照會日使於一月二十八日互换照會將該協定一切條件完全廢止特此佈知 
　　有湖北人歐陽道昌者近發明麻製軍鞋日前具呈齊督略謂現在各軍隊所用軍鞋均係皮質其價甚昻交戰之際一遇硬地滑坡率難自主雖兵之敗退固自有弱點而軍鞋之不適用亦一原因若道昌所製之軍鞋用麻製成浸以藥水不獨價值低廉（每雙不過六七角之數）且甚適用吾國財政己陷於困難地位况當此多事之秋軍需一途最關重要擬懇先行試驗再請酌派兵士輪流學習每班三月卽可藝成齊督當即批交參謀處詢明有無特點昨據該處呈覆遵將該員招署面詢並索閱製就麻鞋一隻當據聲稱此項麻鞋需費不多若由兵士自製更爲省工且麻鞋製成後如加以黑色漆油尤爲美觀耐久惟本處察視之下以爲麻鞋式樣南北皆有營中當不乏能製之人且是否適於穿着亦非詳加考慮不可因復招集三四旅團長數員互相研究結果咸以此鞋式樣甚好質亦堅固用於山　水田及泥溽道路極爲相宜是該項麻鞋旣尚相宜擬將原製造人歐陽道昌酌給津貼留署傳習齊督批令每月暫給津貼洋四十元以觀後效 
[杭州快信]  
　　沈省長蒞任後即經通令禁賭現查各屬賭風仍未凈絶不免引起盜案要皆水陸警隊奉行洋不力所致隂曆新年又届聞己重申前令責成各該管官廳從嚴查拿一師二營毆斃護兵劉國迎之凶犯張阿毛經督署軍法課移送法院訴辦後昨己判處徒刑十年 
　　粤鑄四成銀幣浙奉院電查禁日來市上訛傳竟將粤鑄二毫銀角拒不通用杭總商會昨急召集錢業到會解釋以免誤會 
　　隂曆年關杭市極平穏錢市米茶南貨廣各業賬面約三百萬零現己收十成之五年内尚有三四成可收盈餘均在一分以上官廳方面除夕加派兵警巡邏武林艮山鳳山各城門通宵開啓 
高等檢察廳紀錄科書記徐南喬藉案詐財昨經地檢廳訊明發押起訴 
省署昨委王恭勉充第四科科員 
　　杭地審廳書記官長田廷藻因病請假現己期滿昨又向高廳呈請辭職 
地方進信 
[蘇州]  
　　當事人與律師惡作劇盤門内中軍弄朱鴻巿之錦坡因犯誘拐事發經吳縣公署訊明判决處朱錦坡徒刑三年其父朱鴻甫延請律師潘某上訴潘律師曾允竭力辯護並云定可減去刑期二年公費等項共須洋一百五十五元朱鴻甫如數付訖詎上訴高等廳之後日前公判竟處朱錦坡刑五年朱錦坡之母得聞此信憂急成病奄奄垂斃朱鴻甫遂歸咎潘律師昨晨將病人置於板門之上復以棉被四面團以白布並置無數紙錠雇人抬至馬醫科潘律師事務所門前朱鴻甫又書（潘律師誑騙良民資財諸君注意）白紙字條貼於潘律師銅牌之上斯時圍而觀者約數百人潘律師派人出爲解勸無效後經西區警察第四分駐所郝巡官飭派長警到場彈壓勸導亦然無效遂將兩造連同潘律師之銅牌一併帶所解送西區轉送縣署核辦矣 
　　組織靑年會消息上海靑年會幹事徐可陞在蘇州靑年會募捐時期内熱忱贊助同深欽仰業己定期開工諸事急須進行遂由軰事部議决向滬會董事部正式函請徐可陞來蘇就總幹事職以兩年爲期而滬會董事部覆函謂徐君亦係滬會重要人物兩年之期難以應允己於日前來蘇允以半年爲期餘再緩商云云　　廢娼問題之批示　蘇州警察廳昨據鮑翔雲等呈請廢娼兹錄其批文如下呈及簡章均悉察閱各節非不持之有故言之成理惟於行政上有無關係尚未兼籌並顧其簡章第十條理論事實併爲一談殊欠斟酌且廢娼之說亦祇上海一隅他處能否仿辦應爲研究中之一問題據呈前情俟咨詢淞滬警察廳查復核辦所請備案之處應母庸議仰即知照此批簡章存 
[無錫]  
　　自治促進會成立紀　無錫自治促進會於一日假四鄉公司開成立大會各界到會者七十餘人首由蔡子平報告開會宗旨繼選舉各部幹事當舉定總務部幹事孫鶴卿文書部幹事孫燕賓財務部幹事榮德生交際部幹事蔡子平調查部幹事劉素勲等共六十人選舉旣畢當將本日成立會情形電告旅京同鄉會及本省省議會各公團至六時散會電文附後（一）北京江蘇崭鄉會並轉各省區自治聨合會鑒邇者自治潮流彌滿全國貴會諸公奔走呼號欲進國家於民治熱忱堪佩敝邑同人己於本日組織自治促進會遥相策應務望時錫南針藉匡不逮江蘇無錫縣自治促進會東（二）江蘇省議會曁六十縣各公團鑒民國以來自治中輟内戀紛起外患頻仍國有累卵之懼民懷覆巢之愛懲前毖後非實行自治無以救亡敝邑同人爰於本日組織自治促進會以爲發揚民治之嚆矢尚望時錫良箴藉資匡教臨電神馳無任翹企無錫自治促進會東 
[嘉定]  
　　關於屠稅問題之電爭　嘉定縣商會對於屠宰稅問題近又發出一電云南京嚴財廳長鈞鑒嘉邑屠稅一案糾紛己極本日重行投標陳肇基仍以非商人與投且票額仍前游移取巧如作有效標格不嚴殊深隠患乞迅賜鑒核早釋紛爭嘉定縣商會會長金成墉叩卅一 
[揚州]  
　　商業　虧紀揚州今歳鹽業以准南缺産各場運圩之鹽祗及往年十分之八運往各岸之鹽除食岸外逹四十萬引銀行如交通·中國雖受皖直兵爭影響然營業尚佳各行盤餘逹三萬左右鹽業銀行較遜一籌淮海實業開張未久無甚出入錢業以上江曁裏下河一帶往來均無倒賬獲利更優德餘怡大滙康永各盈三萬元華隆恒豐各盈二萬元永昌盛益源各盈二萬五千元恒泰祥一萬三千元德春一萬元慶源一萬二千元惠餘一萬二千元瑞泰寳興各七千元兆昌八千元慶和六千元瑞康洽隆各四千元復興源同源信各五千元厚和同義泰瑞和各三千元和泰五千元金珠業受先令之影響且用户多以熟貨兌現頗難獲利寗帮　盛寳慶等綢業因洋釐跌落稍受影響布業以互相放盤加以洋貨成本較重莫不虧折陸陳業因春夏靑黄不接米價陡增有存貨之家均賺厚利廣貨業因各界抵制日貨之心淡生意大佳約有三分之利南貨業以北貨進價低謙出貨照舊售買故各號咸獲重利其他如興業顧繡業藥業帽業等均屬平平云 
　　更委警察官江都三江營警察分駐所巡官易文煒現經王知事撤差委趙錦榮承充同　又委周曾傳爲警所差遣員 
雜評一 
[熱河都統（默）]  
　　張勲督辦熱河林墾之令甫下今又將下兼任熱河都統之令雖欲用張何其速也八十老將之憤慨雖不顧然輿論一致激　亦可不顧耶輿論激昻雖可不顧然擁兵權挾大勢力以反對張者亦大有人在政府亦將擯棄一切而不顧耶由督辦而都統而巡閱扶摇直上其官未可量由林墾而執政權而執兵權逐漸擴張其勢力更未可量國人惴惴懼虎兕之出柙而政府故縱之何也某當局語人云少軒志在實業故以林墾予之可謂善成少軒之志矣今之將任都統吾知少軒之志必又在政權兵權也少軒之志所在政府無不力成之然則將來少軒之志愈推而愈大愈進而愈奢一旦果欲竟其未竟之志者政府亦將助成之耶政府祗知少軒一人之志而不顧全國四萬萬人之心計亦左矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[庚申年各商業經營之概况]  
應鼓催殘歳聿云暮各商業仍沿用舊曆結賬歸欠爲盈虧之一大結束本報亦循例於明日起停刋一星期以資休息曩年曾於本日將全年本埠商界各業盈餘概數查載報端以供閱報諸君之參考兹因政府有徴收所得稅之舉各業咸守秘密不願宣揚故能祗將約略情形記之如下 
　　銀行滬上華洋銀行日益增盛除外人所設之各銀行本年添設數家外而華商銀行新開亦有十餘家之多庚申年内之盈餘亦推該業爲首屈一指現國寳銀行等己在裝修預備明春開幕者亦有數家並聞本年各銀行所存之銀根較往年連大條多存有三千餘萬之多所以今歳銀拆亦較往年爲鬆因銀行家常有現銀活期拆借故也 
　　錢莊南北市滙劃錢莊近年以來營業抱穏健主義故有必盈之希望年内統計可獲利六百萬金之多惟因外國　率變遷太甚以是所受往來人家倒賬亦有三百萬之譜竟居盈餘之半數想明正送各户往來經摺者當更審愼從事矣 
　　金號該業本年盈餘表業經本報披露因先令滙率之漲跌與標金價有密切關係是以各金號之做期貨者獲利較優做現貨者則未能得利並聞明正新組織者約有四五家均在河南路與天津路一帶云 
　　紗廠棉紗於本年秋後市價頻頻跌小大有一落千丈之勢然紗廠與紗號成反比例緣廠家開與紗號紗號售與客　存貨在於號家以是紗價雖賤而廠家己預期售出况花價原料亦跌廠家不致吃虧而上年五四抵制以後一般新組織之紗廠所定機器錠子等品本年到貨適值滙率碕縮結解貨價則莫不大受損失也 
　　紗號　本紗日紗去年二十支紗漲至二百六十餘兩嗣因日本國内銀根關係致將貨本削價脫手將欵歸還國家收買現金以是本紗亦大受其贬價影窶客帮又因北省旱荒湘粤蜀滇軍事停辦不動故執貨在手旣虧拆息又遭賤價是以紗號之不支破産者實繁有徒也 
　　五金該業有大五金小五之别大五金即銅鐵鉛錫　銻等貨小五金即機件銅鐵罐管子羅螺各種營造裝璜等品凡春間定有舶來之貨至秋後到貨適先令短縮大吃其虧以是該業無獲利之可言祗有一般小掮客及無般實資本而不定貨者尚抱樂觀也 
　　絲廠今春新繭出市之際適值廠絲洋莊活動廠經之特别頂頭號升至一千二百餘兩因是在内地收買春繭放盤極太旋於夏秋兩季出口呆滯廠經大跌至八百餘兩直至冬季始見轉機然爲期己短所買無多尚較高價相去二百五十兩至三百兩而繭價亦殊吃虧是以絲廠之盈餘亦殊有限也 
　　茶業歐戰以後茶業之不振己有多載是以該業對外營業咸懷謹愼之心進貨業己減少不料本年祁山紅茶因俄國内亂全然不買各洋商之經辦者惟綠茶稍有交易今存貨紅茶積儲甚多即綠茶之熙春售開之價較上年僅半數每擔祗售元十餘兩故茶業己預定明年祁紅茶停辦一年祗有茶行專做國内銷路者尚稱平穏云 
　　綢緞絲織綢緞全恃原料絲價爲轉移本年春盤絲價過鉅故底盤成本亦貴市盤迭次增加該業之中做長頭貨者如花緞線地緞絲搶緞木機緞等各品銷路大減客貨中次之品向銷新衣鞋莊之貨與往昔比較僅得十之二三所有業軟貨如熟羅紡綢華絲葛等新式鐵機出品尚稱發逹然獲利亦不十分充足耳　　銀樓滬上門莊兌换大同行新同行等各銀樓飾金交易於上年金價在二十六七元之時其營業爲最盛嗣價雖跌亦漸退銷本年先令短縮金價遂高市面凋零米價又貴故售出者居多兌飾者較少因是銀樓業而不做標金者盈餘不厚也 
　　花衣新貨登場之後一般人心因見年收之不豐預料其價必漲詎料歳收雖歉而産額大擴來源衆多市價大落因此花號中有隆泰信投機失敗虧倒鉅欵其大宗行號亦僅平平 
　　油荳餅油荳餅市面尚稱穏銷路亦頗浩大惟入冬後油價頻跌與往年相反有存汕在手者均須虧折大市亦中稔 
　　米業　米價之貴於本年五六月間逹於極點爲歷來所未見然米價雖貴發米行頗形棘手大獲其利者厥惟包子行及一般私販米客故行家平平米店因於夏間乘戚壟斷及攙雜秈米獲利亦不少 
　　江隂布　爲近今華人實業之一種出品歷年銷塲頗旺銷行於哈爾濱靑島等埠近爲日本所出之各貨侵銷本布銷路頗呆故各該廠惟有改織嗶嘰夕法線呢等貨藉以挽救利源是以亦不十分發逹云 
　　擔磁品　爲華貨工藝答廠新發明出品之一種且舶來品貨價大貴　起倍蓯故出品以來各界爭購銷塲極爲發逮亦國貨中之好消息也 
　　糖貨　洋糖建糖市價莫不大漲自抵制劣貨之後貨價亦驟增倍許現　國期貨賢賣操縱市面本埠糖業春春兩季均獲優勝惟夏秋不佳耳 
　　麵粉本年營萊倘稱不惡惟麥價稍貴成本略高洋莊於春夏定貨各廠至秋間八月底始將定貨解清故獲利己極穏固而麩皮亦均預期定出故粉廠盈餘必豐也 
　　交易所　如麫粉證劵物品等各交易所先後成立以來營業莫不發逹遂有雜糧交易所·棉業交易所·紗布交易所·等繼　　辦麫粉交易所股票漲至最高華商證劵及證劵物品兩所亦皆有漲無落所有各大商業之有期貨買賣者皆各自集資組織以競爭買賣而並競爭其利益云 
　　洋貨疋頭疋頭一業向推滬上各項商業之巨孹本年因先令變遷該業之定貨各莊號未結先令遂大遭虧蝕甚至定貨羽綢一箱或白布一件虧折至數百兩如每疋市上售元六七兩者合計成本定價需元二十餘兩之多統計該業全市之損失甚巨自開埠以來未有之悲觀也 
[紀招商局長江輪船之獲利]  
　　每輪可餘十萬元 
　　吾國國内航路大抵以揚子江一路最爲外人注重年來太古·怡和·各英商及日清·大阪等均於長江一路積極進行以現時由滬航駛長江班輪而言不下四十艘而吾華人自有之輪僅招商局六輪三北鴻安三輪及寗紹一輪歷年長江航業之最爲獲利者以太古爲第一次爲日本各輪及怡和洋行若招商局猶居第三等也庚申年之長江各商輪在航業上之贏餘仍以太古各輪之所得爲最厚日人因受抵制風潮之影響故其營業不如曩昔之佳次爲怡和再次卽爲招商局之各輪矣去歳招商局之長江各輪因運裝貨物之擁擠航業至爲發逹一年中各輪之水脚收入悉在三十萬元以上除去各項開支以外每輪至少可得十萬元之淨利若太古怡和兩行之輪則尤不止此也 
[現泊滬港各輪之調查]  
上星期停泊滬港之商輪共有三十八艘計五萬九千三百三十一噸至昨日調查寄泊滬港之商輪共有四十四艘總噸量爲七萬六千九百九十五噸較上星期增多輪船六艘超出運量有一萬七千六百六十四噸兹將現停各輪詳查列下 
商輪名稱　註册噸量　　進口期　　來自何處　公司名稱阿執里斯　七一○九　一月三十日　　　番港　　太古　　　 
提督雪姆斯一六一二　　八月八日　鄂倫加波　　　提督安瀾　　　　一四二　十二月十四日　　漢口　　亞細亞 
阿斯曲恒　一五一一　十一月廿七日　　芝罘　　　腦威 
鎭昌　　　　六七八　一月二十一日　　南京　　　同益 
川條　　　　七五○　一月三十一日　　長　　　　海關 
愛勒文　　　一五二　十二月十六日　海參崴　　俄艦隊 
格林泰來　四一二三　一月二十九日　　倫敦　　　怡泰 
新天　　　一四○三　一月二十三日　　天津　　　隆茂 
鴻江　　　　一五九　十二月念一日　　宜昌　　　鴻江 
華乙　　　三三一八　　一月十九日　　香港　　牛孖治 
英笛賴哈　一○二八　　十二月六日　秦皇島　　俄艦隊 
茄湖　　　一○三八　十二月十九日　　天津　　　元一 
基隆丸　　　九八三　　一月二十日　　天津　　　大阪 
江平　　　一二二二　　一月三十日　　漢口　　　開　 
基誠丸　　一○九四　　一月三十日　秦皇島　　　開　 
湯潑來爵　四六一六　一月二十九日　　日本　　　太古 
廣濟　　　　三一六　一月二十七日　　温州　　　招商 
黑森漪羅　三九四九　一月二十七日　日内瓦　　　天祥 
龍昇　　　　五四三　　一月十三日　海參崴　　　海滿 
美順　　　　二二四　十二月念一日　　宜昌　　太平洋 
太平洋　　　五○○　　　二月一日　　日本　　　大北 
曼執里　　　一五七　十一月念四日　海參崴　　　大豐 
銘順　　　　八六六　一月三十一日　　烟　　　　三北 
美安　　　　一五三　　　二月一日　　漢口　　　美孚 
江永　　　一四五一　　　二月一日　　漢口　　　招商 
温州　　　　五六○　　　二月一日　　汕頭　　　太古 
南賽茂賫　　六六五　　一月十八日　　鎭江　　　賫賜 
寗紹　　　一九二○　　一月二十四日　漢口　　　寗紹 
配奇司王子三一九四二　一月二十九日　紐約　　新其昌 
披蘆斯那　四六四八　　一月三十一日　日本　　　意郵 
億利　　　　五五五　　　　去年七月　福州　　　三北 
升孚　　　一六八六　　一月二十八日　靑島　　　三北　 
升安　　　一一○四　　　一月三十日　秦皇島　　開　 
腦司克星　　五九六　　十二月念八日　　日本　　大北 
大東丸　　一九一六　　十二月三十日　秦皇　　　開　 
惠順　　　　八八六　　一月三十一日　　大連　　三北 
倍羅脫　　六○○○　　　　二月一日　　香港　　法郵 
福州　　　一二二八　　　　二月一日　　香港　　太古 
希瑪拉耶丸五○○○　　　　二月一日　　香港　　大阪 
新北京　　一二三○　　　　二月二日　　寗波　　太古 
肇興　　　　八五○　　　　二月二日　秦皇島　　元一 
烈基　　　三五二八　　一月二十五日　　奥國　　德大 
隆茂　　　　六七五　　　十二月一日　　重　　　隆茂 
[遠東運動會消息]  
　　中華業餘運動聨合會草章（籍昨） 
　　第四條　會員　一本聨合會會員分主動與助動二種二主動 
會員必爲業餘運動會之至少爲五個單位（團體或俱樂部）所組成者並爲本聨合會理事部常會所認可且己將應納各費納清者　三助動會員爲不屬於上項所指之團體或會社之業餘運動機關並爲本聨合會理事部常會所認可且己將應納各費納清者第五條組織及行政一本聨全會之行政權付託於下開各端所組成之理事部（甲）凡主動會員每員至少必派代表一人如該會員爲十個以上之單位所組成准其照每滿十單位得增一人之例派代表（乙）本章程所規定之分區總幹事二理事部無論開何種會議時助動會員有派委員到會之權委員有參預該部一切議事之權惟無投票權三本聨合會退職職員均有參預理事部開　及議事之權惟無投票權四會員均得自舉代表赴理事部五理事部每年開年會一次其時期及地點由執行委員會酌定臨時會可由會長召集惟會長必須得理事員三分之一之手書請求而後得召集之理事部任開何會必須於一月之前先行通告六理事部開會以所到理事員逹於多數爲足額會中一切問題由到會理事員多數贊成表决之七理事部開年會時應投票公舉名譽會長一人會長一人副會長一人幹事一人會計一人其責任各視其所居之職上開各職員不得於同區所派代表中舉至二人以上除上開各職員外理事部應投票公舉顧問員五人須富有經騐且於各種運動競賽具有實用之智識者惟亦不得於同區所派代表中舉至二人以上八本聨合會職員均以一年爲任期或至繼任職員舉定受職時爲期滿九執行委員會由會長副會長幹事會計及顧問五人組織而成第六條理事部之責權一通過任何機關請求加入本聨合會爲會員之請願書二制定並修改本聨合會行政上各種細則及規條之與本章程各條相矛盾或背馳者　三萬行破壤本聨合會章程細則或規條之各項罰則四由理事員三分之二之同意解除本聨合會對於機關或個人己經科定之懲處及停止權利之罰則 
五任何職員或理事員之因溺職或因品行不端而認爲己喪失其所居之職位者由理事員三分之二之同意得於通告十五日後解除其職務六（甲）對於己所被舉之機關己傍止爲其代表（乙）所代表之機關不復存在或不復爲本聨合會會員者理事部均得宣告缺額七確定應納或攤派之費並監督該費之支出八 
增進並指揮全國一切奪標競賽九决定本聨合會所認定之各種運動游戲規條並監督關於該項游戲華英文字之印刷品十斷定並解釋本章程及各種細則或規條之各條十一遇有陳謂時理事部有更改各種會員會所議决各問題之權惟陳請必須出以手書　第七條執行委員會之職權一在理事部閉會時理處本聨合會各項事務惟執行委員會不得行使本章程第六條第一第二第五第六第七第九第十一等項所規定之理事部職權 
二指定下開各職員（甲）各區總幹事六人代表中國北部東部南部西部中央各省及東三省（乙）競賽委員會委員七人至少必有一人爲執行委員會委員（丙）正式記錄員一人（丁）他種委員會爲本章程所未規定而必須設有者（戊）派赴違東運動會之中國代表三人（己）其他一切派赴萬國運動會之中國代表三對於國際競賽時選定代表中國之運動員並負責辦理選定後之訓練事宜四下届選舉未舉行以前遇有職員出缺應補其遺缺 
五定理事部年會之日期及地點六接受並施行關於選舉事務之抗議第八條各區總幹事之責槓一增進各區之運動機關二輔助己成立之各機關三由各區幹事之報告使凡關於運動問題之各事執行委員會得詳細知之第九條競賽委員會之責權一爲本聨合會所　織之比賽及會賽事宜制定競賽秩序及條件並派定必須之各分委員會及職員二預備運動塲所供給競賽所必須之器械發行必須之入塲劵並收取入塲費第十條正式記錄員之責權一爲本聨合會所舉行之競賽預備正確詳細之記錄二遇有正式具名要求記錄及奪標者　記錄之並加以調查至此項要求之承認反宣佈應由執行委員會許可三監視本聨合會所負責之一切競賽獎勵品第十一條業餘運動員之定義有下開情事之一者無論何人不得被舉人本聨合會所舉行之公共比賽或會賽一曾因謀利之故而入運動會競賽者二曾受金錢之獎勵者三曾售賣或抵押其獎勵品者四曾冒他人姓名競賽者五曾受金錢或金錢之同等物而發起或接受比賽者六曾於己所與競之競爭中以金錢賭勝負者七曾因得爲或因繼續得爲一運動機關之會員而得金錢之獎賞或承受對於該機關應納之費之免除者八曾因欲得金錢或任何貴重物品之故而教授訓練或預備各種運動游戲者（附注）凡競賽員或義務教練員所得合於法律之使用費不在本條範圍之内第十二條本章程之修改本章程於理事部開常年會時由到會理事員三分之二之多數所認可得修改之修改之條於修改三十日之後發生效力 
[近一週中滬杭車運來之現洋]  
滬杭甬鐵路近一星期内由杭州嘉興拱宸閘口等處交由同和銀元轉運公司裝車來滬之現洋共計十九萬餘元較諸平時約增三分之二此項銀元係中交浙江等行之欵蓋以年關逼届商家多需現洋之故 
[近一週中疋頭與皮毛之市况]  
　　疋頭本星期中各呌貨莊業巳停業故交易平平　蓋因隂曆年關在邇也各帮紛紛預備結束相率停辦故己無市面之可言惟隂曆新年之後預料市面必將大爲活動也目前本埠存貨尚厚然己經成交訂期三四五日出貨者數額極巨故五月以後存貨必將走動目前先令大縮明春到貨成本昻貴銷售亦大爲不易然因先令之縮華商近來絶少向歐美訂貨是明年到貨稀少市面又可望起色矣本星期中雖交易寥寥然各項花色價格均甚高原色市布價己漲起略有成交原白色布亦有詢價惟現貨購買絶少大都延期一月出貨價格亦漲元色羽綢需要稀少市面寂靜絲光布則因購買之旺價格甚堅云本星期中接英國方面電訊謂該處生料熟貨市價莫不低落故一般製造廠非但無利可圖且往往虧蝕累累各國之滙價低落東方聞銀滙價格近來又忽大縮故各處訂貨絶少市面毫無起色之望云 
　　皮毛邇來牛皮銷路　呆洋莊絶少動靜故較之上週報告時仍無進步聞歐美市上皮價甚低故洋莊俱束手不動鵝鴨毛市面亦軟久無成交價格日跌去年年腦之時上海鴨毛每擔三十兩鵝毛每擔四十三兩目前價格鴨毛己跌至二十九兩鵝毛跌至四十一兩左右矣 
[日報論中國企業界之趨勢（再續）]  
　　農業中國地土肥沃頗宜耕農惟經營者皆缺乏新智識故範圍甚小不能擴充即就茶業而論目前雖己漸務改良然顯然己有衰落之象惟近年以來中國紡織業極爲興旺棉花一項需要激增以是植棉業日益發逹七八兩年度新設之植棉公司雖祗一處然其資本額之大及規模之宏偉大足驚焉 
紡織業日益發逹植棉事業自應日新月異固無足奇中國北部森林饒富苟能經營得宜爲利殊厚民國七八兩年度新設之森林公司凡七其資本總額五百三十萬元云新設之農業公司以浙江省爲最多惟資本微小遠在直隸吉林之下吉林省新設公司僅二所其資本額合計有五百六十餘萬故七八兩年度新設之農業公司以資本爲比較則當推吉爲首也 
（校正）昨日所載農業係礦業之誤特此校正 
[華德氏演講中國棉紡業情形]  
中國機械工程學會前日在皇家亞洲學會開會由華德氏演講中國之棉紡業華德氏爲英國紡織機械廠Ｂrooksanddokey之駐滬代表其論中國棉紡業之情形頗有爲吾國從事斯業者研究之價值兹節譯大旨於後中國人民估世界户口四分之一而紡紗錠數則僅佔世界錠數百分之一比較言之中國之棉紡業可謂微末己極矣中國紗廠之能率未嘗不可增高中國棉紗之出産未嘗不可加多但須廠主採用各項器械耳若干部份之重要職務本可用器械爲之今乃委諸工人廠工隨意應付之成績遂不優美其實此種事務宜用器械以代工人而工人應僅作器械所不能及之職務紗廠宜注重濕氣而中國紗廠則幾全不注意之要知各國紗廠利用濕氣收效甚鉅蓋棉紗紡於濕氣合度之空氣中則紗力較强紗性較堅而紗質亦較均匀也管理紗廠不必用刻板制度許多要素於適當限度内不妨通融以應合情勢之變遷故最關重要之端在管理紗廠者應爲有良好技術訓練與穏健辦事經騐之人中國紡紗誠有特殊困難但先進國之經騐可供我借鏡是在主持者處處留意以減少此特殊困難俾獲良好結果耳中國棉紡業創辦至今垂三十年然平均計之各廠所紡之組紗其出産較諸應有者低百分之三十而細紗則出産尤低竟至百分之五十中國棉紡業大有助於華人生活他種實業且因以奮起其勢力及於國利民福者至大故尤當極力謀求改良苟種種障碍與氣候關係能設法抵禦之則中國何嘗不可逹到能率優美之程度與他國並駕齊驅云 
[工部局定期選舉議董]  
　　公共租界各國領事於本月一日會同出示通告定於本月十七十八兩日選舉本年工部局議董及地産委員候選議董之名單須於十日午後四時以前送交工部局 
[史蒂芬昨日赴粤]  
新銀團代表史蒂芬氏由京南下於上月三十一日晚抵滬假寓禮查飯店昨日搭太古公司之甘肅號前赴廣東聞史氏此次赴粤純係考察南方民情並無其他 
上之作用爲期半月仍須回滬北上云 
[又一商界反對起用張勲電]  
大東門·東北城·民國路·北城·邑廟豫園等商業聨合會昨爲政府任命張勲事特於下午七時開緊急聨席會議結果决定拍電政府表示誓不承認兹將電稿錄後北京大總統鈞鑒報載鈞座任命張勲爲熱河林墾督辦全埠商民聆悉之下惶駭莫名　伏念勲爲共和之妖孽民國之罪人前者復辟事起人民受其茶毒國本幾乎傾危害邦家實非淺鮮回首前程不寒而慄論其叛逆之罪亟宜早置典刑藉伸國法而平衆忿無如鈞座姑息養奸予以特赦旣屬一人而負天下之衆意而今則反更予以重任直置國本於不顧棄輿情於敝　以致貽笑鄰邦人心動摇國是顚倒莫此爲甚第想鈞座此舉旣損共和之體面又失總統之尊嚴萬一重演前次之覆轍則國亡家破有不忍言者敝會等瞻念前途彌切己憂用敢不揣冐昩務懇俯順輿情急速收回成命以固國本而消隠患臨電不勝迫切待命之至大東門東北城民國路·北城·邑廟豫園等商業聨合會同叩冬 
[昨晚大雪中之巨刦案]  
　　昨晚八句餘鐘大雪紛飛之際有盜匪十餘人身藏利器擁至公共租界愛多亞路三洋涇橋附近泰安棧東隔壁新造高大洋房陳源大匯劃莊門口以八九人突然闖入袖出手槍嚇禁聲張並以各執手槍之六人分守東西兩廂房及中間門口阻止出入其餘各匪乃置東廂房内之銀箱於不顧（該箱内並無銀洋）直入内賬房（一若預知藏銀之所在）將莊主陳子芳所儲約計共值洋一萬數千元之現洋鈔票羅卜票契據鑽戒飾物等件搜刮一空（實數尚未查明）呼嘯而逸事後該莊主立即報請該管總巡捕房三十七號代理西探總長朋山率同范德孚等中西包探馳往出事地點追拿贜盜當經該處附近崗亭巡捕攔獲夥盜一人帶至捕房研訊口供以憑補提同黨解究 
[雜糧油豆餅交易所經紀人會]  
雜　油荳餅業交易所成立後一切規　業己完備經紀人業己額滿昨日下午二時在二洋涇橋新星内開經紀人成立在會全體均到經主蒿報告開會並稱展期以來經紀人額數滿足乃舉行選舉當衆投票開匭先舉會董再由會董舉會長結果如下楊河清得四票當選爲正會長朱允長得三票當選副會長又會董十五人楊河清四十七票朱允長四十六票李詠棠三十九票陳　生三十七票徐沛榮三十五票朱善昌三十三票朱德明三十一票周盛伯三十票李甘棠三十票崔德純二十九票傳曉生二十九票曹鐵浦二十四票佘炳文二十三票陸少廬二十三票李子鳴二十二票候補五人張燕甫二十二票陳介臣二十一票朱梅卿二十票李伯艫二十票張升如十九票舉畢至五時散會 
[煉糖廠呈准免稅之原批]  
華僑聨合會昨晚七時在馬玉山公司歡送該會董事馬玉山因馬君爲煉糖廠北上請准免稅十年實爲糖業上開一新紀元擬即乘此政府實行優待僑商之時機前往海外招徠僑商返國共同　辦當宣布農商部一月十十八日之批示衆皆鼓掌兹將農商部批示錄下呈悉查此案前經財政部曁本部備具議案提出國務會議兹准國務院函開馬玉山公司尖招新股在滬設立煉糖廠擬即准其將粗糖原料運入滬口時照完海關稅後免收落地捐並准製成精糖行銷國内時一律免徴海常關稅及内地釐金自出品日起以十年爲限保息一項俟該條例實行時再予核辦該廠機製熟貨運銷外洋時查照現行章程應准一併免稅請付公决一案現經國務會議議决照辦准免十年函請查照辦理等因前來合行批示遵照此批 
[商界總聨合會今日開常會]  
　　各路商界總聨合會於今日（星期四）下午七時開第二届第八次董事常會議題列後（一）五顧問就職問題（二）補選總董問題（三）年刊問題（四）報告來信等事 
[友華銀行銀市報告]  
　　中美新聞社譯友華銀行二日報告云昨日倫敦銀價近遠期均跌五先令八便士紐約價跌至五七又四分之二倫敦紐約滙價跌至三八四半此間開盤時定價與昨晚同其始交易價金鎊三先令五便士金元六六年收市時賣出價金鎊三先令六便士金元六八投機家賣出甚多商人方面鮮有要求海外銀市均乏力量 
[歐洲各輪船之行踪]  
　　法郵船奥爾忙佩克號在本月十七日早晨六時可由神户還上海當日即開行經香港星加坡哥倫布　布低等處而赴法國之馬資尚有包島斯號刻己至星加坡即日可抵香港本月九號查以到滬船上載有一月五號以前之法郵件又高爾提蘭號於上月十九號在馬賽開出預定本月十十六日至申又有昨日至滬之貨船配里倍拿號尚須開往大沽天津等處刻己定三月初旬離滬先赴奥國之的里雅司得然後再至盎凡爾尚有北湖號自去冬十二月一號開出後一月二十八日至星加坡十五號左右可到上海又有英國郵船公司之喀什格號自十二月二十四號由倫敦開出後刻己將抵香港一二日内亦可至申其本年增添之郵船開勃號明日從英京開駛來華三月十八日可到滬又有貨般潑蘭賽號自上月十九日離開上海後昨得來電己於本日到檳榔嶼即日開往孟買將於本月二十七日到馬賽又怡泰洋行之格林厦門院將於本月抵申仍泊招商局北棧卸貨其己經進口之格林泰來號刻己定本月二十四日在申開往日内瓦·倫敦·及落得登三處尚有格林你茀號兹亦行抵星加坡十號當可來滬又日本郵船會社之加賀丸自上月三十一日開出昨日己抵香港本日開往星加坡該輪不在澳門逕赴檳榔嶼取道蘇彝士河直趨至盎凡爾爲止又有行駛澳洲線之安藝丸Ａkimsru刻己定本月四日在横濱開出大約八號至神户十四日至香港云 
[聖約翰大學游藝助賑會紀]  
前晚（星期二）晚八時聖約翰大學學生假夏令配克　園開游　助賑大會所有　劇及歌唱皆用英文秩序如下（一）主席報告開會宗旨（二）校歌（社員合唱）（三）奏樂（四）喜劇「險姻緣」劇情叙一靑年男子與一女郎戀愛將返其鄉求父允許結婚未至之前己早爲其父所知父固性情乖張者因而大怒將逐其子女郎饒智謀聞之求見其父父僅許其爲十分鐘之談話女郎於此極短時問設法使其父飾牧牛者騎椅環行適其子入其父大慚遂許其結婚焉（五）唱歌（六）滑藉劇「西歌習練」（七）八音合唱（八）喜劇「理想之夫」統觀前後此劇最有粗　爲社長汪英賓君所編劇情叙一旅館女郎姿容美麗希望嫁一男子須具有篤學活潑及儀容俊雅三種條件適有三男子各具其一皆見愛於女一日不期而會於旅館女不能决女名爲　者爲書 
 
 
 

Page 11

 
 
　兩汗下也（九）唱歌（十）奏樂（十一）歌劇「勞中之樂」表示勞工神聖（十二）國歌劇員扮演形容盡致表情高尚觀者　聲不絶較之一般自命新劇家者奚啻霄壤也演畢己十一時矣 
[續誌楊樹浦橋堍越發人案]  
楊　浦　堍瑞餘南貨店被搶一寒略紀昨報兹悉楊樹浦路安德里口三千一百令二三號門牌瑞餘南貨店係甬人張邦逹所　迄今將及三十年詎於前晚（一日）八時許突來匪黨二人　入店堂議店夥友正擬上前攔阻瞥見櫃外一匪站立執槍相向禁止罄張致被二匪將内儲大小現洋三百數十元之銀箱一雙抬交　外之匪荷在肩上二匪返身復入冀再搜刮財物該店學徒某某等與店主婦張田氏見櫃外之匪祗顧背負銀相將擔收起遂黨　上前將内外三匪一併扭住正思鳴捕間詎該匪等門外及弄口尚有同黨多人在彼望風突發槍聲三　店主婦田氏應聲而　荷箱之匪先行逸去兩學徒見婦受傷倒地將手一鬆被抓二匪亦相繼脫述該匪等逸至東首上弄口又復開槍兩響示威感從小弄向北往平凉路等方面而去事後該店主立即報請該管捕房捕頭强生氏親自督同中西包探往勘一週詳詢顚末除飾中西探捕四出追拿外並將田氏車送醫院據云彈在腿部可無性命之憂即經醫生將彈鉗出用藥將創口敷治矣 
[滬寗路警改編護路隊之波折]  
滬寗路新編之護路隊將車務處之巡邏隊全體改編歸警局節制己於本月一日起實行乃南京鎭江當州無錫蘇州上海等站之巡邏隊有所不願於前日（三日）全體離職來滬當由洋總管克禮阿會同警務總巡董浩商議宣布暫緩實行待趙局長返滬再行處置故巡邏隊乘車各回本站照常供職矣 
[隆泰信債權人之集議]  
滬北隆泰信花行倒閉後各債權錢莊銀行等前日假南市縣商會開會集議對付之法己紀前報兹聞當會議時各債權將被欠數目及該號所存底貨並所做押欵等項分别開明細賬呈請南北兩商會備案外嗣適隂曆年關之際急於結束賬欵公决先將其存貨變價攤償普即派人將該號應收之賬欵趕緊收取云云直至傍晚散會並聞各債權以該號各股東延不出理擬公呈公其公廨及地方審判廳請爲分别飭傳到案以便責成理處云 
[靑年會舉行紀念徴求會預誌]  
靑年會定於本月十六號舉行二十一週紀念徴求大會一切手續　由舊章本届其分十除组織以長江流域通商口岸命名另設　隊長一人總參謀一人其餘十隊各設隊長一人參謀三人兹　其　别姓氏如下總隊長聶雲臺總參謀曹錫庚南通隊隊長張孝若參謀钮鈕立卿謝强公陳君來鎭江隊隊長徐叔仁參謀許長卿李嘉會徐健入南京隊隊長王正廷參謀天培吉爾逹韓鏡湖蕪湖隊隊長湯節之參謀温萬慶彭少雲駱愛華安慶隊隊　陳漢明參謀郝伯陽祁士陳立廷九江隊長唐露園參謀李啓蕃楊益惠顧子仁漢口隊隊長韓玉　參謀蕭元恩費吳生陳鐘聲宜昌隊隊長田汝霖參謀凌希陶樂俊英貝鐵德沙市隊隊長錢新之參謀陳維新林仁旺晏陽初重慶隊隊長秦潤聊參謀朱樹翹謝武衡胡貽穀 
[斜徐路一帶舊除夕之防範]  
華法交界之斜徐路沿河各橋　地最工荒野匪徒易於潛匿舊　除夕商舖結束夥友往來携帶銀錢較多尤易使匪徒生心故松滬何護軍使昨己令行混成第六旅第一團劉團長轉令各該營届期撥兵前往該處嚴密防範矣 
[舊曆元旦憲兵之職務]  
京師憲兵第三營汪營長以舊　新正初一日　至初三日止爲士兵休息之期惟該三日内各娱樂塲所游人甚衆深恐因言語不通發生齟齬情事自應預防特於昨日令飭駐滬第九第十兩連届時派令憲兵馳往各該處妥爲彈壓照料云 
[舊曆年關之防範]  
閔行路滙司等捕房華副捕頭趙辛樵那紫垣等因時届舊曆年關各處盜案迭出爲維持公安起見除日問督率各華捕嚴密梭巡外深夜復親往各馬路兜巡以資防範而絶匪踪 
[公共公廨舊曆新年停讞]  
公共公廨每届隂曆年關例須停訊今届大除夕仍須審　　事定西曆二月八號九號十號十一號（即　曆辛酉年正月初一二三四日）停理讞政四天准十二號（即初五日）照常開庭訊理 
[四川旅滬學生會開會紀事]  
四川旅滬學生會昨日下午假南洋公學開冬季大會因天兩到會者僅近言人由主任幹事謝升庸報告開會宗旨繼修改章程補選職員並通過募葉基本金由該會會員分頭募集一俟捐欵收集後即租會所並設　宿舍於會所内以供新來及未人校會員寄宿之用於會所内備置川中日報以供會員閱覽並極力徴求會員以期發展現定徐家滙南洋公學謝升庸君處作通信機關凡該省學生未報名者可向謝君接洽云 
[少年宣講團消息]  
　舊曆新正宣講　少年宣講團總部因鑒舊曆新正各界休業爲通俗演請最好機會昨己由該團幹事部通告定正月二三四日出發赴吳淞江灣眞茹等處舉行無定所游行宣講並附以各種通俗游藝以引起聽講者之興趣與精神云 
　　通俗夜校休業少年宣講團總部附設通俗夜學校純然義務自開學以來遠近就學者二十餘人兹於二月一日起放寒假十七日至二月十七日開課於此假期内各生須各記日記一篇云 
[浙江路商界聨合會所會紀事]  
　　浙江路商界聨合會昨午三時開年會到者五十餘人公推蔣榮夫主席朱叔懋紀錄（一）由主席詳述一年來經過狀况及其他各要項畢（二）周德元提議本會會務及義務學校事因東新橋一帶商務日盛漸知聨合會之益鄙見宜公舉會友數人挨家勸導入會俾助月費則各事益臻發逹矣付表决通過（三）孫鏡湖提議淞滬糧食維持會爲本會發起現米價雖暫跌一元半左右若　久長之計必須籌備積米倉實力進行一面嚴防奸商偷運庶團積居奇者不敢嘗試闔座贊成（四）許受陶提議厦門路九江路湖北路南北蘇州河路等處素稱繁盛均知聨合會有益因無人發起尚未組織本中宜推舉交際員多人前往聨絡交界商號感情遂公推許受陶林仁政高鳳池蔣學文俞文逹詹頌平張奎庭孫鏡湖余衆孚　賡孫擔任交際聨絡事宜（五）余衆孚提議徴信舉辦年刊公决俟本月收付結束即請華豐印刷所從速付刊公推毛　卿爲籌辦年刊主任一俟印齊即分贈本路商號會員及各團體通過（六）沈子允提議松江公益研究所朱心一仇意存寄來公函述及印花稅一事值此商界負擔日重之秋實無力重如公决函請上海總商會亟籌對付方法通過（七）丁靜波提議本路商號五百餘家凡商業商報商律商情商例商法爲現今商號所不可不知者宜就本會事務所籌備閱報室徴求上海各日報以供參考凡本路各商號會員夥友概可來會檢閱並提倡婉勸各商號多閱日報庶人人可以增進智識於商業前途日有進步章安生曹心怡田文堂朱炳玉互有討論結果贊成次來賓胡捷東許上珍程　能黄焕文張喜庭張漢卿孫靜山均有演說畢遂分餉茶點散會己六句鐘矣 
[美總領事克銀漢將來滬]  
　　大陸報云駐滬美總領事克銀漢氏前請假返美現間定三月十日由温哥武乘昌與公司俄后號起程約三月二十六日可到上海 
[公共租界救火會報告]  
公共租界救火會報告十二月份租界共失愼二十九次估計損失約四萬七千一百元 
[聨益善會近訊]  
虹口梧州路聨益會昨據會員童耀德來函云有浙江鄞縣人王永全年五十三歳病死於茂海路生生里一百八號門牌無資棺殮等情遂給萬字材一具又據調查員烏統沛來會報告鴨綠路中銳利公司隔壁衖内垃圾桶畔有初産死孩一口該會當發嬰字材一具飭令扛夫前往收險掩埋於該會義塚聞王永全之材現暫厝於寗婆會館云 
[昨日公共公廨訊案紀]  
　　昨晨公共公廨民四庭由關　員會同美丁副領事訊理各案如次（一）八旬老叟姚新卿訴其子星垣不顧赡養開將方單私自抵押案「結果」以父子糾訟風化攸關應嚴諭被告遷回與伊父同居所有一切租金等項不得另立門户盡心孝養以終天年如再忤逸抗連准予隨時來案聲訴以憑訊究（二）寡婦翁羅氏請求給　執管其故夫遺産案「結果」着登報十四天再核（三）柳鈺堂延朱斯蒂律師訴老久大錢莊不理欠欵案「結果」准原告　師請求補傳股東陳春權等到案再訊（四）餘掌生訴徐銀　地皮糾葛案（結果）改期十四天一面函致會丈局轉飭丈量員沈雲飛於下二禮拜四到案備　届　並傳地保馬張坤到堂候訊（五）王正記訴孫宗耀不理欠欵案被告代表律師聲明案己和解　請註銷「結果」照准 
　　又午後民四　由李襄　會同美約副爾事　理（一）兆昌綠　訴孫衡甫徐乾和陸寅卿　味靑不理借欵本利銀十萬零四千兩客 
陸延律師到堂聲明借欵有價值八萬五千兩之絲押在原告處請准被告減輕交保（結果）陸寅卿着交二萬兩舖保（二）朱漢澄訴婁誖炤婁胡氏不理欠欵案「結果」婁胡氏减交五百元舖保（三）陸榮甫等訴隆泰信花行股東榮梅靑六人不理各欵案「結果」此案未經訊理所有止付之欵未便給領支票三紙暫暫存檢察處並准登報十四天傳逹被告到案再訊（四）鄭鴻茂號訴陶士良王澤生不理擔保欠欵案「結果」改期再訊（五）儲伯煌訴陳捷三不理借洋案一「結果」註銷（六）袁子請訴周正鑑不理貨號損失案一結果改期再訊 
[控告冒用德國商標案註銷]  
駐滬囒領事前因荷商隆培洋行在公共公堂控告華商昌升泰主周兆雲冒用伊經售之德國眞獅馬牌顔料商標一案電稟駐京荷使向我國外交部要求保護經外部議决以凡爾塞對德之和約我國旣未簽字而中德亦未正式通商所有德貨商標未經核准其在海關註册之前自不能享受所有權故特令行註滬交涉員轉令公廨辦理昨晨關正會審官以業經奉到令文即咨知荷美兩國副領事（因被告辯訴狀稱　項顔料係向中美公司購買故美領亦到堂陪審）蒞　升座將此案判决註銷矣 
[興和首飾店之債案]  
　　英商窗石洋行在公共公廨呈訴興和外國首飾店不理鑽石價洋要求給諭將興和發封備抵在案昨由興和號延代表律師上堂譯稱上星期六興和號與敝律師訂約將財産交由本律師代爲清理有多數債權人同意現被告方面己將一切財産直接交給魯意斯摩呌貨行應請給諭興和號將被欠欠人賬欵歸敝律師清理或將全數財産繳清公堂保存等語原告代表律師到堂反對經俞襄讞核供商之英包副領事判所有興和時貨物繳存公堂將來各債權人攤派可也 
[滬城火警傷人案三誌]  
滬城協泰祥褥店作塲失值焚斃該店主父女祝芝祥鳳寳贊學徒王會寳等三人報由法庭派員騐明棺殮各情己紀前報兹悉此案業奉一區二分署王警佐查得舊曆本月二十二夜該作塲之火實由店夥金茂興與人賭博打翻洋油燈棨禍故金實爲禍首昨午飭警將金拿獲着送地檢廳歸案訊懲 
[梅白格路發生搶案]  
　　前晚十時許有盜匪五人突至公共租界新國梅白格路八百六十五號門牌金潤之家賺開大門入内直達臥室出示手槍嚇禁聲張當被搜刦去值洋六百五十元之金　節物携　逃逸迨新閘捕房聞警立飭通班中西探捕馳往兜擊未獲即向事主詢明該盜年貌服式口音回訴捕頭業己據情稟請麥總巡通飭各捕房中西探捕一體留心債緝矣 
[三案搶匪分别押儆]  
　　匪徒趙德餘前日在北京路擭取婦人傅褚氏金一　　一支又浦東人張仲愚同日在黄浦灘攫取婦人張姚氏值洋五十元之花邊又虞玉林亦在雲南路與在逃某甲串攫陸小寳所携值洋四百元之戒烟丸均由捕追獲昨晨併解公共公廨經分别訊供之下判趙押西牢兩月張押一月虞押候兩禮拜查明有無别案並補提同黨到案質究所有起案贜物交原告認領 
[妓女求援之訊判]  
　　昨晨濟良所中西女士伴送妓女王定　到廨請示　據王妓　稱年二十四歳六年前被父母賣與愛多亞路花烟間鴇婦唐馬氏家爲娼近有九百二十五號巡捕爲我贖身該鴇索取身價百金不遂將我藏匿西上林街王卞氏所開之花烟間内爲娼不願逃出投所求援是實並據九百二十五號華捕到堂　明願娶王妓爲室云云旋由捕房將唐王兩鴇解案請究訊之該兩　供詞推諉中西官核供以王卞氏所設之花烟間並未領有執照係屬違章判罰洋十元充公與唐鴇一併開釋王定寳有病着送濟良所醫治候愈再核 
[誘逃男女之獲訊]  
　　上海婦人聞黄氏有女名杏寳年己及团與　州人沈柏聲蛢識己久沈向該氏求婚不允日前誘拐杏　逃往吳淞赁屋居住前日被該氏尋獲扭控六區警署經張署畏質　之下沈供認誘逃杏寳供己懷孕數月情願嫁沈等情奉判轉解司法科核辦 
[婦人服毒自盡之騐訊]  
住居草鞋灣地方之寡婦范朱氏今年四十八歳與住居陸家浜附近九十二號爲鋸匠之包錫元時相往來不知何故竞於舊曆本月十八日呑服赤麟圖盡旋爲家族知悉急送醫院求治經醫生察得受　己深無可救藥當即拒却嗣爲該氏族姪范阿　偵知以　由包起於前日下午將嬸母舁送包錫元家以致互相衝突由　到來將雙方拘送一區三分署當以案關暧昧於　午轉送　　　　辦延至午後該氏卽在包家氣絶身死該署　崗　報告後立傳二十五保十二圖地保顧愼霖投報地檢廳請騐旋奉張檢察官毛檢騐員等詣該屍所將屍體如法檢騐確係服毒而死判令屍姪等趕緊自行收殮候返廳訊明核辦 
[舢板船户被撞溺斃]  
　　一千二百六十號　板船户寗波人載阿生前日下午駛至招商局北棧浦中適有温州鴨屁股船一只開駛离口聞將舢板船碰撞致戴墮浦溺斃事爲一千零零七號　板船尸戴之堂兄戴順福又九百四十二號舢板船户戴之友人史榮根得悉報告水巡捕房立將該鴨屁股船老大陳梅生拘穫於昨午連同戴史併送地方廳訊辦下午奉檢察官預審之下判　收押戴　福史榮根着出外打撈屍身再行辦理 
[男屍騐係病斃]  
　　閘北夏家弄口昨晨倒斃年約四旬之無名男屍一具由二十七保十一圖地保瞿梅生查無家屬投報地方廳午後奉委許械察宫沈檢騐員等蒞場騐明因病而死判由堂收殮 
[免騐焚斃尸體]  
　　崇明路六十三號門牌粤人陳子隹所開之銀作内於前日清晨六時起火殃及左右隣居十餘家並焚斃住在　上之粤人鄭家和由捕將尸檢出舁入騐尸所候稟公廨中西官蒞騐各情己誌昨報兹悉昨日死者之姪聞信到來稟請讓管捕房捕頭轉稟公廨中西官准予免騐飭令其結領尸棺險矣 
[查禁總會聚賭]  
英美總巡麥高雲氏以每届舊曆年尾歳首一般華人開說之總會均招集賭徒聚賭抽頭益無顧忌實爲社會之害爰特通諭各捕房捕頭轉飭中西探捕對於此等總會務宜留意如查有前項情事許即拘究不貸 
[誌謝]  
　　昨承銀行週報社贈第一百八十五號「銀行週報」一册又婦女學社贈第二十五號「婦女　刊」二張誌此併謝 
專件 
[袁希濤君溝演歐美教育狀况（續）]  
（一）劣性兒童教育兒童性情頑劣者可送入一種學校專收此等不易教化之生徒者其教育方法亦不皆嚴重監督但注意訓練逐漸感化之 
（一）體弱兒童教育於屋頂或森林空氣清新之處設立教室不置窗壁其教授減少用腦之功課而以吸受新空氣爲要點亦謂之露天學校 
（一）有病兒童教育兒童因遺傳關係得有不易療治之疾病者專設一種學校教之校醫隨時診察此種兒童以父母有梅毒酒毒者居大多數 
（一）殘廢兒童教育肢體不完全者特設學校以教之 
（一）盲及聾啞者之教育此種學校所役甚多行政方面及宗教家各注意於此 
十靑年就學無力者之扶助近世政治與教育多注重社會方面故對於貧寒無力而天姿可造之學生皆特籌補助之法英國大學中學多設有免費額余參觀私立中學之辦理最優費用最大者兩所均有七十名之特待生并其食宿一切費由校中給之劍橋大學有三十名之政府補助額每人自三百磅至六百磅德國之天才學校每生公家年助三百馬克法國最近有國會議員提出國庫年撥六百萬佛郎補助中學校貧寒學生之議案瑞典有學費貸給會大學生無力者得借貸至畢學止以後分年償還其他各國各校多有十分之一之免費額其辦法不能盡舉大概皆以質性學業最優者爲斷從前中等以上學校非有財力者不能入今提倡種種扶助方法可漸趨於教育平等矣 
十一社會教育　歐美社會各方面之公德與秩序無論何地皆使我人嘆重此則學校以外之教育關係爲最重也美國學校多有推廣部在校外講演有短期講習有通訊指導等英國大學教授亦有校外講演威爾士大學新發生之現象一般工人喜聽哲學文學等之講演反視數學科學有關技能者之講演爲多於此知文化陶冶功用之日進云 
國書館之遍設幾與學校相等其國立者收藏最富美英法德意等國皆有三百萬册左右我中國最大之圖書館不過二三十萬册而己地方圖書館無處無之曾在英之北部詢圖書館之經費答謂非由教育欵支出乃人民另納一種圖書館稅亦地方議會所議决收入者又有一特點外國之地方圖書館多以借閱爲原則凡有定居之公民皆可借書定若干日送還故僻小地方之圖書館祗須每星期定幾次爲借書還書之期有人往館辦事非規定之時間儘可閉户無人也社會教育範圜甚廣兹略述一二事以見大概不及細列也 
鄙人今將以所考覽者編錄成册就正於教育界諸公今日所述恐不能得要領願諸君原諒（完） 
來件 
[北方工賑協會直隷棗强縣賑務報告（一月三十日）]  
　　友仁　宿成　安定 
　　分賑直隸棗强縣災民大錢麫粉棉衣一霓表 
區名　　次貧口數　次貧錢麫數　　　　　　　　極貧口數　極貧錢麫衣數 
城　大　　四四六　錢二百十三千四百文　　　大　一一四　錢六十六千二百文麵一千三百七十斤（作一百十四包加備耗廂　小　　一七五　麵三千二百　一斤　　　　小　　四六　六包共一百二十包）棉衣十身 
城　大　三五四九　錢一千九百四十五千二百文大一○六二　錢六百三十一千文洋七百九十元麫一萬三千一百二十斤（區　小　二六二八　麫二萬九千一百七十八斤　小　五○○　作一千零五十七包加備耗三十三包共一千零九十包）棉衣七　　　　　　　　　　　　　　　　　　　　　　　　　　　百九十身　　　　　　　　 
北　大　二一一五　錢一千一百九十二千文　　大　六二六　錢四百零六千八百文洋四百二十元麵八千六百零五斤（作二　小　一七三○　麵一萬七千八百八十斤　　小　四六九　六百六十二包加備耗二十八包共六百九十包）棉衣四百念身東　大　三六七二　錢二千零二十千零六百文　大　九二一　錢五百六十七千五百文洋八百五十一元麵一萬一千八百八二　小　二七五九　麵三萬零三百零九斤　　　小　五三五　十五斤（作一斤零五十七包加備耗四十三包共一千一百包） 
　　　　　　　　　　　　　　　　　　　　　　　　　　　棉衣六百五十一身　　　 
南　大　六一一○　錢三千三百五十六八百文　大一一五五　錢七百千零零一百文麫一萬四千六百十五斤（作一千六百念區　小　四五六四　麫五萬零三百五十二斤　　小　六一三　四包加備耗五十六包共一千六百八十包）棉衣七百九十三身北　大一○三○五　錢五千六百九十六千八百文大　五五五　錢三百四十一千五百文洋三百十三元麫七千一百五十斤（一　小　七八七四　麫八萬五千四百五十二文　小　三二○　作二千三百十五包加備耗八十五包共二千四百包）棉衣三百　　　　　　　　　　　　　　　　　　　　　　　　　　　十三身 
　　以上餞大口每人四百文小口　　　　　　　　　　　　　以上錢大口每人五百文小口每人二百文麫大口每人十斤小口每人二百文麵大口每人六斤　　　　　　　　　　　　　　　每人五斤 
小口每人三斤 
西　大　三九一二　錢二千零八十七千四百文　大六五六一　錢四千九百三十五千一百文洋五十七元麵三萬二千二百六區　小　二六一三　麫二萬零八百七十四斤　　小三二七三　十斤（作一千三百二十八包加備耗五十二包共一千三百八十　　以上錢大口每人錢四百文小　　　　　　　　　　　　　包）棉衣九百五十七身 
口每人二百文麵大口每人四　　　　　　　　　　　　　　　以上大口錢每人五百文小口每人二百文麵大口每人四斤小口斤小口每人二斤　　　　　　　　　　　　　　　　　　　　每人二斤 
南　大　七四六八　錢一千三百二十七千二百文　大七五七二錢一千九百六十九千八百文麵三萬九千三百九十六斤（作二二　小　五八○四　麫四萬一千四百八十斤　　　小四五五四千零二十二包加備耗三十八包共二千零六十包）棉衣八百七　　　　　　　　　　　　　　　　　　　　　　　　　　　十一身　　　　　　　　　　　　　　　　　　　　　　　　　　　　 
東　大一一二一二　錢一千九百三十五千五百文　大八九五○錢二千三百十七千五百文麵四萬六千三百五十斤（作二千六一　小　八一四三　麵六萬一千一百三十四斤　　小五二七五百八十八包加備耗七十二包共二千七百六十包）棉衣一千零　　　　　　　　　　　　　　　　　　　　　　　　　　　五十九身　　　　　　　　　　　　　　　　　　　　　 
　　以上　入小每人均一百文　　　　　　　　　　　　　　以上錢大口每人二百文小口每人一百文麵大口每人四斤小口大口每人四斤小口每人二斤　　　　　　　　　　　　　　　每人二斤 
來函 
[三新紡織公司來函]  
啓者敝廠向例於年终盤結核算盈餘多寡派給按全數提出一成以醜諸同事之辛勞第華洋總理分折其半餘下半數按三份分派　　部之同事得三份之一工作部之同事及機匠等得三份之二近因紗廠廢逹實千載難逢之機會而生活之艱難亦隨薪桂米珠而上此同事不敷支付之情形也兹連名環求趨示廠經理轉逹廠東懇其參酌向例加提一成計共二成以示體恤而資鼓勵庭經董事會及股東會議决允准批示云無論各機關實業之盈餘均賴諸同事之勉力不辭勞苦悉心工作故特准提二成照薪水核算派給但所有積蓄金仍歸舊章於年終分别發給以扶諸同事之不及兹特公　藉慰衆心而昭大信 
雜評二 
[七日中之時局如何（訥）]  
　　去年今日正在外交緊急之時拒魯閩案也請釋京津學生也全國皇皇然懼此停刋七日中或有大變化發生而今日之外交則若在風平浪靜中矣 
　　然今日之外交雖在風平浪靜中而内政則又在　釀時期矣張勲之起用國人正在劇烈反對中鄂西　軍之戰未了而贛省張軍又正在開釁中北方災荒之慘况未減而黑省鼠疫又正在蔓延中南方則粤有總統選舉之爭桂有民軍驅陸之戰川之劉熊正對峙而圖兼餅故此後停刋七日中之時局雖未必有意外之大變化而小小波瀾或亦意中事歟 
公布攔 
[江蘇高等審判廳]  
　　判决主文（民二庭）一件程　門與朱葆三等爲償若涉訟空訴一　（判决主文）本案控訴駁回本審訟費由控訴人負擔一件　宗元與　文輝爲存欵糾葛上告一案（决定主文）本件上告不予受理以上一月三十一日 
[上海地方審判廳]  
　　判决主文（民一庭）一件决定虞士才與虞林狗等爲　苗糾葛聲　　礙一宁主文本件窒礙之聲明照准一件判决沈松與徐明花欵控訴一　主文本仲控訴及附帶控訴均予　回本審訟　歸控訴人負擔一件决定裘　九與徐仰桂因欠欵糾葛聲明窒礙一案主文仲窒礙之聲明照准（民二庭）一件决定俞純然等聲明窒礙一案主文本件肇　之聲明照准一件判訣計文祥訴賈松才賠償損失涉訟一案主文賈松才應賠償計文祥洋四十八元一角零五釐訟費歸買松才負擔 
　　批示一件陸朝桂狀請批示准予收回由狀悉查本案判决尚未　定所請暫毋庸議此批一件張菊芬呈爲與陸春香離異能案由呈及抄件均悉查陸春香與爾協意離異旣繹立有字　何得再與爾無端滋　所謂如果屬實儘可隨時訴請法辦無庸備案仰即知照此批一件趙吉生狀領方單欵洋由准領此批一件吳錦山狀請銷案由狀悉准予銷案此批一件許和福等狀交欵洋由准　此批一件吳錦山狀領單據山准領此批一件宋海林狀領　單由准領此批一件陸鳳記狀請銷案由狀悉准予銷案此批　　一件朱金祥狀交欵洋由准交此批一件楊明德狀請釋放由狀悉着連措繳欠欵勿得拖延滋累所請免保釋放之處未便照准此批一件　　卿狀請執行由狀悉候傳案訊追此批一件王安定狀請銷案由狀悉著　　同陸掌生來案具領呆也此批一件毛安慶狀請銷案由狀悉准予銷案此批一件楊鳳氏狀請啓封由狀悉楊潤記木作内之動産候飭吏啓　給領至第一審訟費洋十四元應俟追繳到廳再予傳領此批以上二月二日 
[上海地方檢察廳]  
　　批示張老六本案訊明爾兄老大有詐財情事廳候訴　至老四一名准覓妥實舖保來廳核奪此批黄崧前狀　據訴情節不得謂執行實有壁礙所請着母庸議此批王劉氏案正偵查無庸多凟此批周福生旣　開明該共犯堆址候傳訊核　此批黄順慶狀悉此批顧嘉祥等狀與　件均悉仰即來　候訊此批楊榮福狀悉准即照判執行此批吳魏氏狀悉己於爾夫肤内批示矣仰即知照此批吳興才狀悉候值查明確再　新　此批王壽全狀悉業於前狀批示矣毋得再凟批汪炳文狀悉　送　廳核辦此批余和根狀悉仰尋妥客人到廳證明再行核辦所請不准此批姜志狀悉准予上訴仰即補具理由書以便中送江蘇高等檢等癊核　此批　　楊再舟狀悉本案前己明白批示安母庸多凟此批以上二月二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[歸思片段錄（下）] [  吳靈園]  
旋歸之樂非在於己抵家園之際乃在於料量歸計之期方逆思一旦抵足家園未知門庭如舊否兄弟親朋見我喜躍何如忽然而寤寐入夢依稀似眞則此中趣味領之數日不盡琴南先生云大凡嚴風雪霰中其中正藴一番穠春之信身當其境但患隆寒不知跬步所趣己漸向陽春而去一到了花明柳媚時則春光盡洩咀嚼轉無餘味可以爲此一段注解 
出門一里不如家裏斯言也客子覊人之常談而余於飲食一項中更見之余十六歳前居家每飯必備三四葷肴食之尚乏味輙加怨詈於廚人來滬五六載迫於境地不得己習嘗粗爄乃覺今昔苦樂之大相逕庭歸期中家人爲佘治飯即僅佐一菜蔬下咽亦勝海味山珍矣嗟夫人苟識此悟彼又何必專務避苦而求樂爲 
離家就道則欲其遲車兒慢慢行之謂也旋里望鄉則欲其速歸心若飛矢之謂也我今欲歸我將登輪以西旋我因四弟之喪亡而哀感（四弟鳴岐今春以癆疾終去歳斯時猶生全也）我請仍引詩語以殿我篇曰昔我往兮楊柳依依今我來思雨雪霏霏行道遲遲載渴載饑我心傷悲莫知我哀 
雜記 
[歳暮雜筆（下）] [  禹鐘]  
宵來寒重窓外嚴霜似由罅隙而入襲人肌體遂攤書就枕顧萬緒如潮久久不得入睡夜半風高時挾爆竹聲送至枕角似詔人以歳宴而恐客子歸心隨年而減故不憚不聲疾呼以催之者　則旅客聞之作是感想彼豪門置酒會踵金錢射覆分曹笙歌沸地酒酣耳熱時令家人燎爆竹以佐其豪舉響徹雲霄直不啻自鳴得意耳噫 
歳之旣宴凡聲之感人者爲臘鼓爆竹考其由來皆甚久荆楚歳時記曰十二月八日爲臘日諺語臘鼓鳴春草生村人並擊細腰鼓戴胡頭及作金剛力士以逐疫又載正月一日是三元之日也春秋謂之端月雞鳴而起先於庭　爆竹以辟山臊惡鬼據此則二者皆爲古時辟災之用今臘鼓己廢然苟聞鼓聲不妨以臘鼓視之惟爆竹之聲仍無恙特不專用於元日而形質亦非古時之爆竹也此外尚有合鑼鼓聲　年樂者此樂尤習見於粤人之店舖中聞之亦不禁有急景催年之感每當月上人歸時聞此鏜鎝之聲如中洪醉音者市中人用以表示其歡忭者然以愁人聞之直似作聲聲蹉跎之呼耳 
　　在倫之樂爲人生難得之事孟子言三樂引父母俱存兄弟無故居其一吾人自幼至長呼吸於家庭中所及者皆慈祥和靄之空氣一旦背而遠游己足生其顧戀矧世途荆棘風塵骯髒俯仰之間皆非昔日故游子思鄉不論賢愚無分今古爲人人所必有初不以世界日趨於文明而恒情遂汨也屬當歳暮鄉思亦不覺驟增讀楊子幼南山之詩輒呼負負不己 
新聞拾遺 
[可笑] [  隠厂]  
　　南京各妓院之龜奴每逢年節必送狎客禮物狎客必須開銷八元或四元不等其實所送禮物不值二元此等竹槓己成慣例所可笑者昨日釣魚巷雙福堂之龜奴王某購鹹鴨一隻年糕一塊梨八個橘八個送至石赤巷劉姓客家不料誤送隔壁田姓時田某外出田妻見龜奴送禮至疑其夫在外冶游憤甚將禮物收下非特不開銷一文並將龜奴痛駡遁去未幾田某歸其妻百般吵鬧田力辯受屈妻堅不信及晚龜奴來索禮物言明送錯其妻疑團始釋田見龜奴大怒伸手批其頰數下將其逐出該龜奴因損失禮物復遭毆打連呼晦氣不置云 
[該死] [  立德]  
　　昨晚九時許余由虹口乘七路電車至山西路時車駛至外白渡橋乘者紛紛登車有一西服少年及一華服之婦坐頭等車中並户而坐乘客疑是夫婦車將至抛球場站婦忽起立似若下車詎一裙角被少年壓坐腿下不得開步婦遂向少年曰謝謝你請讓一讓而少年置之不睬車己抵站婦乃發急大呼少年始讓而車己開矣婦遂大駡至山西路始下車而去 
小說 
[社會小說衆醉獨醒（二六三）] [  瞻廬]  
　　第四十一回聞警報將信將疑誇貞操有聲有色說到這裏恰巧王嬷嬷一蹺一拐的走來（脚背尚有餘痛）便也和着調道柳家的好小姐畢竟從小受過舅老爺舅太太的好教訓甚麽女孝經女四書閨門女訓都曾讀得爛孰所以今番轟轟烈烈有這般的好志氣（好小姐好教訓好志氣可與三好先生作對）聽得人家出了貞烈女子家宅六神都敬重他的苦節他走到廚下竃神菩薩要向他唱喏他走過廟門土地公公要向他打拱··朱氏聽得不耐煩便向邦平娘子道我道妹妹有甚麽好辦法原來只是這般講來妹妹電報上雖說玉兒跳海郤不曾說明玉兒的下落怎見得他一定没救便算他命運該絶一定没救也該設法尋覔他的屍身買棺盛歛盤柩還鄉和他親娘葬在一處諸事都畢再提議這椿事也不爲遲妹妹凡事都有個先後次序畢竟訪問他的生死下落要緊還是抱牌做親要緊這幾句話郤問得邦平娘子啞口無言小賓娘子向朱氏瞟了一眼道陸家嫂嫂你說的話郤也不錯但是他們夫婦俩早己慮到這層方才邦平姑夫早己拍電到天津詢問玉兒的下落倘能逢凶化吉果然最妙要不是這抱牌做親的事便該早早佈置若說定要覓得了屍身盤柩還鄉安葬完畢才提議這椿事陸家嫂嫂不是當面和你搶白（明明擔日偏說不是）你也休得見氣大海茫茫天連着水水接着天你怎見得玉兒的屍身一定可以覓到（針鋒相對利口可畏）要是十年八年覓不到他的屍身畢竟算他己死還是算他没有死（針鋒相對利口可畏）况且翠娥得了惡消息痛不欲生日子延長了鬧出甚麽三長兩短誰擔這個干係（咄咄逼人）玉兒這苦孩子死於非命旣没有人替他招魂立座也没有人替他穿蔴戴孝孤魂飄飄蕩蕩永遠没有着落死者心裏又要抱怨着誰（咄咄逼人）陸家嫂嫂要知道我家妹妹想出這個辦法委實是一團好意因你是玉兒的嫡親舅母所以請你過來通知一聲你休誤會了意思錯怪了我家妹妹··小賓娘子一席話咭咭刮刮恰似咬看炒豆般的鬆脆（酷肖其女）朱氏滿肚皮的道理轉變做呐呐不能出口當下長歎了一聲便卽離座告别道你們旣然定了辦法便唤我來商議也是徒然你們要怎麽辦任憑你們怎麽辦我又不便來作主但是玉兒這孩子性情純正心地光明看來不像是個身遭横死的我總望他逢凶化吉得遇救星好好的生還蘇州這便是天大的喜事邦平娘子見朱氏要走也不挽留只說了幾旬府上何日興遷容冉到府謝步順便送行的套語當下相送出外打從書房門口經過斜剌裏跳出一個頑皮孩子嘴裏亂嚷道今天死哥哥明天娶嫂嫂娘子運忙喝住道金兒别胡鬧快快過來呌一聲舅母金兒只向朱氏扮了一個鬼臉掉轉身軀猴子跳圈般的跳入書房裏去了娘子送朱氏上了轎自回裏面和他嫂嫂商議這抱牌做親的事不在話下時光怱怱早己是星期二這天平江女學校舉行畢業典禮裏　雇用的軍樂隊吹打得震天價響水門汀的甬道上面張掛着萬國小旗綿綿連連直逹禮堂門口襯着兩旁柳樹更見得花花綠綠十分燦爛遠遠望去恰似許多彩蝶兒在柳隂裏排隊門前交乂着國旗校旗迎風招展又有四名巡警和那張中將公館裏借來的四名衞隊看守校門這番舉辦畢業哄動了許多蘇州人藤轎公司裏的轎兒雇賃一空男男女女都向平江女學校裏去瞻禮正是 
　　女曰觀乎　士曰唯唯　裙屐紛紜　其門如市 
自由談自由談 
[小别七日] [  鵑]  
歳闌矣吾人爲習慣所箝束不得不與讀者作七日之小别一年來歌哭勞勞至是亦可小休矣昔人云士别三日便當刮目相看則七日之别又當如何顧譾陋如鵑奚敢受讀者之刮目逆料此七日間偷得餘暇亦徒作酒囊飯袋而己雖然吾將刮目以看讀者看社會并看吾步步艱難之政府 
 
 
 

Page 15

 
 
   
 
 

Page 16

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇須在五百字内每句請自加單圖若篇幅過長及繕寫潦草字跡不易辨認者佳搆亦從割愛 
（一）登載之稿酌定甲乙兩種報酬甲種兩元乙種一元即注明來稿之末其願取酬者投稿時須署名蓋章於標題下（但署名不蓋章以不願取酬踚）如登載一星期後無人指摘其轉錄他稿者每逢下月一日（陽曆）可即向本館取酬其取酬時之署名蓋章須與投稿時同 
（一）投稿者如不願取酬或不願將所署之名發表者請於原稿注明附函恕不作答 
（一）投稿登載時本增刊得酌量增删其字句 
（一）投稿不登載者原稿恕不發還 
（一）凡投挿盡稿須用　筆或毛筆洋紙墨繪大小不拘盡法須整潔錄後酌酬惟得增減潤　　成功百訣四版 
　沈有乾君成功百訣三版售 
回印本銀五分合銅元七枚外埠函購加費一分寄售處中 
華職業教育社 
常評 
[模範兵] [  漸]  
今日人人以兵多爲詬病然吾聞參觀馮玉祥之兵隊者則無不嘖嘖稱欺此何故也 
馮玉祥之兵勤於操練而兼習種種之工作蓋庽工於兵庽教育於兵實不啻職業教育也使我國之兵而盡如馮玉祥之兵正患其兵少矣使我國統兵之官而盡如馮玉祥吾知我國之兵且將爲世界各國之模範矣 
然而馮玉祥猶是人也吾希望我國統兵之官人人覺悟效馮玉祥之庽工於兵庽教育於兵則中國不足治也 
國民常識 
[賀年的禮式應當要改良] [  朱亦雛]  
舊曆的正月實在己經不是新年了賀舊曆的新年本没有什麽意思况且我國賀年的禮式總不外磕頭作揖兩種（較開通的人雖然不如此但仍是占全國的極少數）我想這兩種禮式現出一種卑鄙齷齪的樣子是奴隸式的外國人看見要笑話的我們斷不能容留他存在這共和國裏我的意思是無論士農工商兵那一界賀年的禮式總應該用鞠躬這並不是因爲各文明國如此我們就隨隨便便的學他實在中華民國的禮儀是規定這樣的而且比較上是雅觀些便　些你看新年有許多人遇見朋友在路上的時候那種打恭作揖如同摇尾乞憐的怪現象實在難看得很所以對於主張用鞠躬禮式的人不能說他是時髦盲從或者要有人說我們賀年用磕頭作揖己成習慣忽然改革那些舊式人家必定要非笑你的但這並不打緊因爲一椿事情初行的時候總有點希奇久而久之就習慣了望全國人士對於此事用力改革一下子另外還有點意思舊曆新年每每初遇見人的時候滿口的「發財」「養兒子」的口頭禪實在令人好笑討厭也應該换些稍微有意識的話才好（乙種酬） 
[我之對於隂曆新年各方面之希望] [  嘯埃]  
民國十年元旦旣己過矣而臘鼓聲殘隂曆之新年又復將至社會積習牢不可破兩度元旦年年如是長此以往不思有以化除之吾敢决其無改革之日也兹妄抒意見希望各方面共謀改革破除積習焉 
（一）對於官廳之希望民國旣以舊曆元旦改爲春節而人民固守舊習慶賀新年舉放爆竹沿街聚賭官廳應出示布告禁止一切并勸告商界照常開市俾人民驍然於隂曆新年之不可存在 
（二）對於商界之希望　隂曆新年商店大率閉市停止營業夥友無事酒食賭博流弊滋多爲主東者若節新年糜費之貲分散夥友（取名春紅因值陽曆春節也）仍舊開市贸易一則營業上可無損失一則可以改革積習吾知商界諸明逹必樂爲也 
（三）對於學生之希望日前克明君言利用寒假組織拒賭會可以化除社會上隂曆觀念而實行陽曆此特其消極之一端耳若於斯時佈散傳單隨地演講極言隂曆新年之腐敗剴切勸告使婦孺咸知積極消極雙方并進移風易俗安見其不可哉靑年學子曷起而圖之 
（四）對於各方面之希望北地災民乏衣缺食啼饑號寒吾人若歡欣鼓舞過此無謂之新年問心忍乎吾願各界男女同胞免除隂曆新年之舊習節省一切靡費移賑災民功德無量（乙種酬） 
道德常識 
[盜賊乎豪桀乎] [  匹志]  
　　盜賊人人所深惡而痛絶有也豪傑人人所深慕而崇拜者也盜賊乎豪傑乎其將有天壤之懸殊而不可以同日語乎豈知盜賊與豪傑一而二二而一者也何也其人能爲盜賊者即能爲豪傑不能爲盜賊者亦不能爲豪傑語云能殺人能救人不能爲殺人之人必不能爲救人之人故天下之至無用者莫懦夫若耳昔者伍子胥謂申包胥曰我必亡楚申包胥曰子亡之我必復之後二人均能踐其言假使當時申包胥亡楚吾意伍子胥亦必能復之孟子所謂易地則皆然墨子見素絲而泣曰染於蒼則蒼染於黄則黄要之絲則同所異者染耳若盜賊與豪傑均有絶大之能力與膽識爲人所不能爲并爲人所不敢爲原其才能則一也所異者亦不過染而己矣今若欲使人不爲盜賊而爲豪傑其任將責諸政府乎政府無能爲也抑將責諸官吏乎官吏亦束手而無策也能完全負此重大之責任者莫小學教師緣小學校中之學生正在嬉戲之年華蒙養以正弗納於邪以潔曰之腦筋受善良之教育作始也簡將畢也巨無形之中能化盜賊爲豪傑奏此奇勲猶反手耳小學教師乎小學教師乎努力爲之幸弗以不侫之言爲虚誕而不實也（乙種酬） 
衞生 
[宴會者注意] [  伯賢]  
　　家有喜慶必設宴會賓客衆多共桌而食勢固然也而今日之宴會直可謂之暴殄天物而己 
一席之上殽核紛陳前進者尚可飽嘗入後則饜飫旣多雖珍品亦遭委棄尤可厭者以窄小之碗碟而匙箸競投爭先恐後是以他人之唾味輸入自己口中此不可不亟爲改良者也 
改良之法奈何曰共桌而不共器減少其膳品每人給以三四簋雖老饕亦足以飽矣諺有之曰富家一夕酒寒士半年糧况今有並非富家而盛開宴會者果何爲乎苟於酬酢之間寓變通之意非特可以節省糜費於衞生亦有助焉（乙種酬） 
經濟 
[說年關] [  金許堪]  
年關一名詞爲負債而不顧信用者所專有其他雖至貧苦者無涉也蓋彼於借債之時初不計償還之策及至結束之期則無法以度此難關矣故欲免此重難關第一當以不借債爲前提即萬不得己而出於借債之一途亦不可不先加審察（一）所借之欵是否用以生利（二）婚喪病變之借欵是否不涉虚糜（三）是否有償還之能力（四）能否如期以償還之審察之後决定有借貸之必要而又不至喪失信用者然後借之否則寗忍一時之痛勿以銀錢細故而喪失一生之信用也借貸之應審愼從事有如此矣至於平時購買物件尤當量力而行須以現銀交易萬勿做賬一則物類便宜一則有所限止能如是則每届結束之期應付裕如年自年而關不琢則不成性情學問 
自關將不復牽連成一名詞矣年關云乎哉（乙種酬） 
靑年常識 
[寒假期中學生應盡的義務] [  光]  
現在各學校己經放假在外邊求學的人都己紛紛的回里了到家之後家人團聚親故往還實在快樂的很但是這次寒假回去却與往年不同有兩大義務學生是不能推委的（一）北方賑欵的勸募北方同胞不幸遭了這種大難近兩月來凍死的俄死的己經不計其數了那己死的我們不說了還有未死的亦復朝不保夕我們可以見死不救嗎所以我們回去必定要盡口舌的義務勸導父兄勸導親戚並且勸導鄉中父老極力捐助而且舊曆新年不久就到凡是種種無益的耗費可以勸他們拿來助賑不要拿有用的金錢做無益的舉動就是旁人聽父兄和親戚一定是聽的假使全國的學生人人盡力做去寒假期中必能籌得一筆鉅欵救活許多災民要知道現在許多外國人都帮災民的忙如果我們坐視不救何以對得住外人更回以對得住災民呢 
（二）監視選舉的鼓吹　自從有人發起組織選舉監視團以來各都會各城鎭宣告成立的己經不少了但是窮鄉僻壤還是信息不聞那裏知道有什麽選舉監視團呢所以我們回去之後要極力鼓吹將選舉的利害和監視的必要反覆申明促一般人民的注意並且聨絡同志組織選舉監視團那麽庶幾乎全國一致可以打破金錢運動和勞力運動的惡習然後有眞人才出來謀　民的幸福 
以上兩件事都是很急迫的我們斷不可以漠視而且我們不是常講服務社會的嗎現在服務的時機到了切不可圖一己的安逸就忘記了社會和國家貽人以能說不能行的話柄（乙種酬） 
識字捷法 
[實施新法教授之研究] [  濟滄]  
我國近時教育之新趨勢主張學生自動而美國之新教授法凡中學校學生進教室後各就性習之所近者加以研究教師僅盡輔導之責即高等小學程度各教室中亦漸有此傾向凡此在教育界中諸人當均有所聞知而爲子弟求學計者不宜忽視此一點也 
我國學校教育行之二十餘年視舊教育固多優點而分班教授常不足以發展各人之個性靑年子弟受天然淘汰之害甚烈此則學校教育之所短而更無庸諱言非施行新教授法勢不能補救其弊害此又刻不容緩之圖矣 
顧新法教授之實施有甚難言者試舉國文以爲例教員悉心講授猶苦學者之不明瞭苟貌託文明主張學生自動將來成績更壤自在意計之中（我國學校聞己有仿行美制者然無甚效果可言則以基礎未立故也）而我獨謂中校教員凡授一文必須通篇解釋此即教授謬誤之鐵證謬誤何顺曰在小學教育之未合法耳 
我藉本欄餘白登「識字捷法」瞬己半載所惜地位無多難以迅速竣事比者本報將輟刋數日鄙人對於教育事業常若熱血噴湧不獲自己爰掬至誠以告我全國教育界人士曰新法教授就我國文字論之决非不可施行者其法如何曰在初小教育時注重識字假定每日識五字費去半小時或一小時己足每週得三十字每年至少可識千字（或疑初小學生不能識此許多字我可斷其必無此理我年四歳我母授我方字三千惟不甚解耳此極明確之證據也）四年畢業通常之應用字己得十之七八（年長失學之人卽一字不識者日費一小時約二年决可看書寫信能用此法教授初小高小國文教員將來收效尤巨）能如是美國現行之新法教授施之我國絶無扞格之虞舍此恐更無其他良策願聞我言者一熟籌之 
[應用字] [  濟滄]  
　　像像也从人从象象亦聲　省似也又摹仿也通作象象係大獸一見之後常能憶及其形似故有形象想象現象諸說 
弔問終也篆文作　从人持弓古無棺槨人死則衣之以薪葬之中野常苦禽獸爲害孝子不忍其親之死持弓以敺之弔問者會助人子彈射也又傷也愍也又有懸掛義又提取曰弔如弔案弔卷又錢一千或謂之一弔亦作吊又音的至也 
 
 
