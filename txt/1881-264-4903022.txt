# 1881 - 264 - 4903022

 

Page 1

 
 
[新書出售] [  本館主啓]  
　　鄧君文濱楚梅隱逸士也著有醒睡錄一書編成十卷以天地世選人事人物鬼神分類所紀皆本朝之事自　祖宗謨烈以至灾祲休祥之跡飛覆動斬之異無所不有無收並蓄直足備輪軒之採披覧之餘或令人驚心動魄或令人感歎長言蓋意寓勸懲而尤能使觀者忘倦宜以醒歷名也其臨未經付梓本舘得之亟爲排印以公同好茲已印成於本月初七日出書訂成六本計價洋三角五分正幸希剛顧爲盻 
[論商存官項]  
　　商人資本不充面生意出入勢難中止賴有莊號以爲挹注於是計號之票據四處通行雖千萬往來亦憑一紙葢　省携帶之煩又免銀色之耗但使莊家財東充實信義經商票據流通無論遠近則亦安有商人不喜收票而必欲携現銀以去者然此固不過生意人之通融若官項則前此未有爲莊號把持者　國家財賦之所出自京師內府戶鄭而外各省徵收儲解之欵惟藩司運司糧鹽道關樓等處定例綦嚴旣　設庫藏置庫官則雖銀纊充牣亦不許例顧私藏所以專責成也各屬經徵之銀其地方僻小徵錢者多同或有銀而成色不齊不堪起解而本處又無傾鎔之工勢不能不解省城庄號傾成庫色然後由號解納不特地丁卽鹽糧各庫銀錠可以攙雜而亦必向庄號買銀然至解庫而後則外間實無庫欵存儲卽有盈爲亦各屬自與出入而憲庫但以解數爲憑餘則不間也可見官項本無由庄號把符之事有之則自開局始也蓋設局不盡自建屋宇無庫藏以儲銀寄儲各庫而啓閉又甚不便故往往存於銀號錢庄遇有需用或銀或錢取携惟我而庄號貪此巨欵以資轉運又私巾利息於總辦各員自咸同以來各局紛起克復旣久尚不能撤以致捐輸厘金等項數且倍于各庫之額而漸而解欵亦甲區票雖戶部固本餉銀覓以飭派委員督同號商匯兌入諸奏牘矣葢局欵借撥各用旣皆用匯票以省轉運因而卽非局欵雖發自藩句各庫者亦皆由號商匯解而本省之銀仍在本省流通以故前年有以邵庫空虛各省解欵率皆仍用京中之銀銀底日缺不敷流轉請　旨飭下各省嗣後解京槪以現銀兌納不得由號商匯解者無如此風相沿日久雖　嚴旨申飭而驟難改復舊章也間有釘鞘委解者而中途果有被刼之事是以督撫不能遵也竊謂殷實商人以塲面支撑者尚不至吞蝕官項且亦有時墊解故總辭局務者以爲可靠而盡付之果能不悮要需亦復與庫儲向異竊謂庄號旣收官項匯兌流通現銀固不多見而事屬穩當尚在可行斷不可驟然提出使之無所措手相逼而倒葢庫儲之銀與號存者迥別在庫則終年綑置不以利息爲重一旦按籍而稽不難立置眼前而號家則所恃通嘖亦旣將官項充入資本勢難存而不放卽彼局員暗中不受其息而生意人之識見圖將翻弄以取贏餘平時逐欵解付卽使鋪　現銀而調度自可濟用若一旦令其歸出假如有數十萬兩之欵當銀底短絀之時卽大收市上而亦不足豈不逼之使倒乎夫彼之難歸現銀非盡也空也市井風氣止鄕信久往來有簿或欠或存際無運日以現銀清結者彼應歸出公項而別家亦有負彼一旦提清微特現銀無如許之多卽各路帳目未到其時不能算揭彼且不知其爲贏爲虧也前月報中述及皖垣某錢庄爲某憲逼倒一節該庄特以官項爲經管之本盡放出外致店中無如許底本耳其實虧空與否亦未可知某憲不知經商習氣不肯閉董存款坐耗其息故察知其店中存銀不多遂以爲虧空而發之也夫今之大商著名殷實者豈其血本有數干百萬之多特以經營廣闊場面流通外人莫窺氏蘊究有若干故至於通省財源皆在掌握而人不之疑耳若亦如皖垣某憲之一旦逼抑則亦雖能以曳銀交出者故日庫儲之銀與經管異也道光以前商人從不經手官項而京外銀鞘出入道途平順絕不聞劫奪之案若今則現銀無有止解匯票偶然釘解卽遭疏失是剛兌之法尚不可廢時勢使然也旣不能廳匯兌之法則以公項存于商人雙閉置之金銀爲流通之寶貨於　國於民非無裨益安得拘拘於舊制而嚴律商人加以逼勒哉或曰官商相通秦西之俗中國究非所宜然此非效泰西之故也今苟盡撤局務則舊制自是可復何必以存於莊號爲憂也 
[津沽多竊]  
　　○天津西人來信言近日天津宵小繫多鑽穴胠篋幾於無日無之津地有李伯相創設之醫院其旁有某牧師寓居亦時遭竊物數月前醫院中有被藕者捕獲該賊送諸道轅不旋踵卽已釋放俄而牧師家又經失竊函知美領事官備將所失衣物開單附呈由領事官照會關道憲飭馬快查緝迄今仍未破獲又有一西國女醫生新造醫館向未竣工而藥水洋瓶等物已爲賊竊去當時爲更夫所見逐而去之女警告官請緝而捕快等不但不爲認眞跴緝反向該女醫時出惡聲近爲伯相所聞乃飭提馬快重責勒限三日內務將該賊獲案否則定子嚴比想伯相威重令行當不難使宵小斂跡也 
[杭省近聞]  
　　○杭省前因台郡黃金滿之事近復有瓶審來之客民於是謠言紛如並有奸細於通衢張掛匿名帖是以各人憲恐有匪黨乘機竊發爰爲分兵駐防各城鬥辰開酉閉且添設兵弁稽查出入蕃連逆庫名派楚軍一哨噸札守護撫署前後則有劉統軍一管駐札署中則親兵守護藩署則有護庫之兵屯駐更添派楚軍一哨分札在二門內臬署於同心堂外令楚軍一哨分札之仁和錢塘兩榦監門左右亦各有一管駐守餘則若段巡若民更若保甲若城汛亦皆一律加嚴若三撥管所立之防營曾造有望臺一座高潛霄漢近亦派有兵丁朝夕瞭望蓋亦思患預防之意也又閒成梓臣太守率勇赴台已與該匪接仗一次富軍獲勝奪得賊船大艘云 
[鄂省得雨]  
　　○鄂省一常患旱晚稼亟需雨澤前經列報玆省中官憲關心良瘼於閏月十六十九等日設壇求雨並傳僧道念經虔祈於是誠格蒼穹雨師布惠閏月二十四晨濕雲重疊大沛甘霖自辰至酉或雨或止已覺田土透潤編戶騰歡而天氣大凉可以御棉二十六日又復細雨廉繊秋塍遍酒從斯轉歉爲豐倉箱可詠矣前此有一月不雨而桿物尚未黃萎據農云零亍湑濃藉爲滋養耳 
[鄂省官憲行程]  
　　○鄂省李制軍於閏月十八日赴撫署拜分辭行因擇定於二十日十點鐘乘坐輪船啓行 
 
 

Page 2

 
 
聞先至宜昌府一帶巡閱然後以次按郃隨後有文巡捕並候補縣章冕等人員臨期彭中丞臧文宗曁文武員弁俱往送行而江夏縣蔡邑尊則送至金口地方順道查勘是處提工於二十二日回署云並有新授台灣道劉觀察印璈於六月杪回湘玆於閏月二十二日業經抵鄂拜會各憲後大抵稍作勾留卽便東下矣 
[龍燈驅邪]  
　　○蘇郡前有招貼造謠謬稱八月初一日瘟神下界遂致民心惶惑雖疊經天憲出示開導而愚夫婦終覺杯弓蛇影自起猜疑由是齊門外錢萬里橋一帶居民創設能燈兩起一則首尾十九節舁者皆担糞之傭一則首尾九節悉以十數齡童子調演益以明珠燈彩雲燈火光燭天金鼓動地自閏七月二十八日起每至初更周巡近處街市所過地方或助爆竹或奉香蠟或贈點膳數夕閒舉國若狂而人心轉藉以鎭定　該處每逢刈稻時節亦有龍燈之舉此次因驅邪起見故先期調演云 
[爭鬥致禍]  
　　○揚城東開門外爲北路馬頭店鋪如林舟車駢集祇以五方雜處人類不齊易有鬥毆之事前月二十日午後船行與脚行爭挑一客行李脚行謂舟客抵埠雇夫挑物係本行生意船夥不得與聞船行謂物未成担不過肩一行李不爲侵佔爾行生意因此口角遂致鬥毆兩打各糾其黨將有百人扁担竹篙各以其器抵敵勢甚死猛於是車行未行魚行中人出爲調庭事將息矣忽人叢中大呼捉凶手又呼救命衆急詢問乃脚行一人所持扁担頭包生鐵悮觸船行一人太陽穴登時倒地鮮血迸流奄奄一息衆正驚駭忽又一人奔呼而來曰我償命我償命衆回詢之乃被傷者之弟見兇手狂奔挺篙逐之自後一擊其人正回顧亦適中太陽左穴情形相同鬥者見此光景皆巳無言衆急分救兩人且公議如先傷者死請官將後傷者抵命如後傷者死先傷者活請官將先傷者之弟抵命如皆死則惟稟官聽斷云 
[寗郡辨志文會八月分課題]  
　　○漢學　雨無正萹義　周徹名義　幅隕字義○宋學　繼善成性解　論魏文靖眞文忠學術　述江漢學派○史學　漢高祖斬丁公封雍齒論　節度之名始於何時考　范忠貞撤海禁論○天文兼算學　太陽恒星卑點諸年積差說間火星七十九年逆行二十七次北緯十八次南緯十次當兩交九次緯行大小曲直不同能推其辜較否　今有船一百六十號載客九百六十人甲船每號九人乙船七人丙船五人丁船三人四色船各幾何方程之外有捷法否○與地　虞夏商周疆域不同說　問尚書大傳三朋爲里與孟子方里而井厥義若何　讀顧亭林郡縣論書後○詞章　蘇學士中秋夕醉吟水調歌賦以瓊樓玉宇高不勝寒爲韻　國朝侯魏汪姜四家古文論　浙中八忠臣詩五古不拘韻　陶文節公恩培　戴文節公熙　馮文介公培元　俞文節公焜　徐莊愍公有壬　張文飾公洵　沈文節公炳垣　趙忠節公景賢 
[憂喜交并]  
　　○皖垣候補某大令浙省人氏始由軍功保舉住雜繼加捐今職分發皖省候補有年春間得蒙上憲題補某缺茲得部覆准補上憲飭令赴任供職大令奉檄之下不勝欣悅其尊人亦係縣令分發江右候補詎大令正料理履新忽接江石來信得悉其尊人因案牽涉被參不勝鬱鬱大令憂喜交并亦無可如何卽行買舟赴任云 
[辦賭逐娼]  
　　○天津租界拿獲賭犯並妓寮鬧事閉門拒客等情疊列前報玆聞賭頭羅姓於此中獲利頗厚人極機警是晚適在塲照料見巡捕突如其來卽賄守鬥者逸出在外探聽消息翌日聞法領事將獲者科罰而索賭頭其急自恐重膺懲治計惟走爲上着鴻飛冥冥庶免弋人之篡於是逃往大沽暫焉港禍且彼處有可招徠或兾再張旗鼓也領事求之不得姑將獲者罰鍰無力之犯送海關道懲辦了結乃羅之賭局向有何某合開但分肥而不露形跡人鮮得知越多日亦爲領事訪知又另一姓羅名槐仔者聞亦粵人本粵東通逃之盜在紫竹林開諸曾因案遞籍今仍潛至天津開賭所有賭局例送各項之陋規羅竟一槪抹煞且有積蓄重利盤剝故結怨倍深亦爲領事訪聞獲案並何同解海關道署經道憲判荷雙連枷發紫竹林示衆聞羅烟癮特重疲弱異常平日一毛不拔至此只得用洋二十元賄差保爲之寬枷如有地方官經過枷示片刻否則鎭日在寓將息云至於娼寮亦由道憲予限十日着地方盡行驅逐矣 
[中德照會]  
　　○大清欽命總理各國事務和碩恭親王軍總大臣大學士管理吏部事務寶軍機大臣協辦天學士兵部尚書沈軍機大臣署吏部尚醫李軍機大臣戶部尚警景戶部尚書董吏部左侍郎麟軍機人臣戶部左待郎王署刑部左侍郎內閣學士兼禮部侍郎崇二品項戴宗人府府丞夏爲照會事查此次修約第二欵內稱德國夾板在中國口岸停泊十四日以外者則自第十五日起卽於應交正數船鈔減半等語此節現經兩國大臣訂明先行試辦如有窒礙難行之處可由兩國從新另議特此聲明須至照會者光緒六年二月二十一日○大德欽差入華便宜行事大臣巳爲照復事頃接來文內開此次修約第二欵內稱德國夾板在中國口岸停泊十四日以外者則自第十五日起卽於應交正數船鈔減半等語此節現經兩國大臣訂明先行試辦如有窒礙難行之處可由兩國從新另議等語披閱之餘本大臣均無異議嗣後彼此卽應遵照施行特此備文聲明可也須至照會者大清光緒六年二月二十一日大德千八百八十年三月三十一日○展限憑單 
　　大清國總理各國事務衙門大臣沈麟景王崇　大德國欽差入華便宜行事大臣巴爲公立文憑事案照兩國特派　欽差大臣於光緒六年二月二十一日一千八百八十年三月三十一日續修條約末後第十欵內所載自畫押之日起限一年內互換一條現議將期限攺在光緒七年十月初十日一千八百八十一年十二月初一日互換除此欵其餘以上議定各欵槪不更攺現經兩國　欽差大臣將漢德文約章各二分校對無訛先爲親筆畫押盖用關防圖記以昭信守須至文憑者大清光緒六年七月十六日大德一千八百八十年八月二十一日 
[星使啓行]  
　　○出使美日秘欽憲鄭玉軒京卿抵滬並中西官拜會情形均經列報玆聞星使於今日附搭禪臣洋行寍波輪船回原籍廣東再行出洋該船今晨展輪日昨本埠官員咸往送行冠盖往來殊形熱鬧云 
[病人路斃]  
　　○昨晨七點鐘時石路南段鄭家木橋左近有年約三十餘歲之甯人身穿藍布衫褲黑布棉馬甲京鞋口吃黃松　行至仁壽長作舖汪裕奏茶葉舖兩家門口之間忽然倒地當卽斃命經巡捕喚到地保時便有寍波口音者二人謂死者名金寶現在公一馬車行爲馬夫本有小病不料遽遭此雙地保隨令關照車行主招其親屬收殮云 
[手鎗充公]  
　　○英捕房七十六號華捕至英公堂稟稱昨夜在路見一廣東人坐東洋車手持手鎗一包查有十桿拘押捕房今人物一併迸案請辦廣東人供姓項名子裕茌招商局輪船富水手手鎗係從香港帶來者陳太守以夾帶軍火本干例禁將手鎗發交捕房充公項則從寬斥釋諭以後不得再帶禁物違干咎戾云 
[收贓科罰]  
　　○初一日報列疑賍解案一節昨由莫捕房傳到張阿五卽張阿毛經陳太守訊問張供在虹口同仁里開復興西國裁縱 
 
 

Page 3

 
 
舖前日將西式衫褲至寶順碼頭輪船上售賣未能成交該船水手將大呢洋布價賣與我計出洋五十元買得我將貨交與夥友余見如伊喚鄔松竹之杉板船渡上浦岸登岸時被水巡捕獲送云水巡捕稟稱查得該輪船係旗昌洋行者巳往詢問果有水手將洋布賣與伊祇有二十元之貨且此物爲水手等竊來者張專收此等贓物船主請爲重辦哲譒譯請判罰張洋五十元呢布給還旗昌行太守從寬罰張二十五圓充醫院經費呢布交捕給還旗昌余見如鄔松竹二人釋去至收贓人巳經科罰而行竊者不知將究辦否也 
[禁押積賊]  
　　○英捕房三十六號四包探至英公堂稟稱獲住積賊王保生搜出押票七張吊得剃頭傢伙洋傘水煙袋錫酒壺布衫棉襖等件尚無失主認贓請究王供寍波人前犯行竊今已攺過仍爲本業剃頭餬口吊得之件皆係己物因患病無資而典押者薛捕頭稟稱王係積賊甚爲狡猾請子懲辦陳太守判押王二月贓存捕房侯失主認領 
[懲辦馬夫]  
　　○昨日法公堂經捕房解到野鷄馬車夫葉阿德孫來福兩人原告係招商局金利源扛棒工人朱玉桂倩人扶上公堂稟稱在碼頭挑茶葉下船馬車二秉由南往北疾馳而過兩馬夫相與爭先加鞭飛駛我肩挑重物不及避讓卽被撞倒碾傷左脚求爲騐傷懲辦禍由葉阿德所致有西捕眼見今該捕亦投案候質云葉阿德孫來福俱各供認太守謂前次生事之馬夫尚枷示彼處今該馬夫等尚不觸目驚心耶飭將葉阿德責八十板枷示半月孫來福責八十板以儆 
[緻洋得釋]  
　　○退貨轇轕一案昨法公堂又爲訊理有協順祥夥投案呈繳現洋五十圓錢莊票一紙計洋亦五十圓又切結一紙稟稱遵照堂斷繳洋求將張阿炳釋出翁大守閱結因內有字句不妥着其換過當堂書押諭仍須尋到張見福交案核辦當卽連王順俊一併釋放前所吊監照等件亦皆給還云 
[光緒七年閏七月二十三日京報全錄]  
　　宮鬥抄○上諭一道錄前○發抄　旨五道○晉撫衛　奏甄爲物縣摺子○豫撫涂　奏請獎勵夾片○又　奏請將經徵錢糧州縣分別獎叙摘頂摺子○河督李等　奏請　頒匾額列入社典摺子○大臣興　奏爲據實覆奏請　旨摺子○閏七月二十三日內務府國子監正紅旗值日無引　見○恩全由東陵回京請　安○福陵總管果勒敏請　訓○寶中堂誚假數日○掌儀司奏初一日祭　奉先殿載瀛行禮○召見軍機○發抄　吳大澂奏請將藉差逼勒民財之雲騎尉永平革訊奉　旨着照所請該部知道欽此○楊昌濬奏甘省積年交代設局清厘並將逾限免議奉　旨該部議奏欽此○又副將張得勝借補守備奉　旨兵部議奏欽此○又補用總兵黃兆熊借補寍夏右管遊擊奉　旨兵部議奏欽此○又前川北鎭鶴齡請獎奉　旨着照所請該部知道欽此　○○頭品頂戴山西巡撫臣衛榮光跪　奏爲知縣期滿甄別恭摺仰祈　聖鑒事竊查嘉慶十六年欽奉　上諭嗣後各省督撫遇有分發試用人員務須嚴加甄別如實係才具明晰辦事勤能者准子保留欽此同治五年欽奉　上諭外省試用人員着各督撫於期滿時考以大清律例察其能否熟習分別煩簡補用等因欽此又吏部奏定章程道府州縣無論何項勞績歸入候補班者以到省之日起于限一年令該督撫詳加察看出具切實考語分別煩簡補用等因歷經遵辦在案茲查人挑試用知縣張建功藍翎同知銜候補知縣杜懷庚等二員到省已一年期滿自應詳加甄別據藩臬兩司造具履歷考語清册會詳請奏前來臣查該員張建功才識深穩該員杜懷庚辦事勤明考以大清律例均能通曉意義均堪歸入知縣各本班照例補用除將該員等履歷清册送部外理合恭摺具奏伏乞　皇太后　皇上聖鑒謹　奏軍機大臣會　旨吏部知道欽此　○○涂宗瀛片　再查例載紳衿士庶捐輸社穀十石以上者地方官獎以花紅三十石以上者獎以匾額五十石以上者申報上司遞加獎勵若有好善不倦年久數多捐至三四百石者該督撫奏給八品戴頂等語豫省上年臨頴縣紳士中書銜陳星文捐榖一千石曾經奏請　賞給五品項戴奉　旨准行欽遵在案玆據布政使覺羅成孚總理糧毫候補道蔣珣詳據調署濬縣知縣陳履忠詳稱該縣紳士中書科中書王湑棠捐積穀七百石監生牛鳳來捐積榖四百石俊秀孫樹屏捐積榖四百石洵屬急公好義核與奏獎之例相符詳請奏獎前來臣查該紳王湑棠所捐穀石較多且業經得有中書實職自應按照七品以上官職遞加獎勵合無仰懇　天恩俯准將濬縣紳士中書科中書王湑棠一員　賞給六品項戴其監生牛鳳來俊秀孫樹屏二名均請照是一體　賞紛八品項戴以昭激勸出自逾格鴻施謹附片具陳伏乞　聖鑒訓示謹奏軍機大臣奉　旨該部議奏欽此　○○河南巡撫臣除宗瀛跪　奏爲兩縣催抖勤奮及徵解不力各員分別請獎摘頂以示勸懲恭摺仰祈　聖監事竊照豫省自光緒三四兩年大祲以後人民逃散田土荒蕪閭閻凋敝不堪催科甚形棘手乃司庫以地丁爲大宗當此用欵浩繁入不敷山之際全賴各地方官撫綏徹墾操縱得宜使民漸復舊業踴躍輸將方得源源征解以濟要需本年上忙開征之始經藩司酌議功過章程通飭各廳州縣振刷精神認眞征解玆屇上忙截數查有署禹州知州馬駿清經征解司本年丁耗銀三萬七千二百餘兩署寶豐縣知縣戴作義經微解司本年丁耗銀一萬七十餘兩陝州直練州知州嚴作霖經徵本年丁耗除統地尚未啓徵外實徵解司丁耗銀一萬四千九百餘兩均於是忙期內將通年錢粮掃數全完南召縣知縣趙錦章經徵解司本年丁耗銀三千九百餘兩亦於六月底全完均屬催科勤奮不無微勞足錄又署寍陵縣知縣朱柏壽經徵本年地丁銀一萬五千二百餘兩署夏邑縣知縣張佩訓經徵本年地丁銀二萬六千餘兩該縣等上忙期內均完不及分數實屬催徵　力玆據布政使覺羅成爭按察使豫山轉據該管道府詳報前來臣查州縣官經徵分數錢粮於奏銷前全完者例得按數分爲給以紀錄加級茲該州縣等經徵本年錢粮能於上忙期內或掃數全完或除未墾荒地按照實徵各數完解富此災祲以後地方凋敝之餘較之常年催徵尤屬不易自應從優請獎以示鼓勵合無仰懇　天恩俯准將現署禹州知州候補知縣爲駿清調署寶豐縣實任舞陽縣知縣戴作義均比照經徵錢糧三百兩至二萬兩以上三年於奏銷前全完之例請各予加一級陝州直隸州知州　作森經徵錢糧係按照實徵銀數完解尚有未墾荒地較之照額全完者有間應請比照當年錢糧二萬兩以上奏銷前全完之例給予紀錄三次南召縣知縣趙錦章額徵較少且於六月底完解應請比　當年錢糧一萬兩以上於奏銷前全完之例給子紀錄二次以昭激勸而資觀感出自　逾格鴻慈王署寍陵縣知縣朱析壽署夏邑縣知縣張佩訊經徵本年錢糧不及分數實屬催徵不力應請將該員等項戴一併摘去勒限兩個月內實力徵解署廈邑縣知縣張佩訓現雖交卸應仍責令會同後任催徽如能依限解足分數再行奏請開復以示片儆臣爲整頓錢糧起見是否有當理合敬繕清單恭摺具奏伏乞　皇太后　皇上聖鑒訓示謹　奏軍機大臣奉　旨著照所請該部知道單二件拼發欽此　○○頭品頂戴河東河道總督臣李鶴年河南巡撫臣涂宗瀛跪　奏爲典祀　正神省城新建總廟懇　恩列人省會春秋二祀並　頒匾額以肅觀瞻而順輿情恭摺具陳仰祈　聖鑒事竊查河南歷祀　河神省城內外均有　大王專廟而各將軍多係附祀且名付未能全列伏念　大王　將軍久著靈應近數十年來河工遇有險要無不顯示化身周歷保衛立卽轉危爲安已而夏秋黃河兩岸異漲頻仍險工迭出下南應 
 
 

Page 4

 
 
埂七堡尤屬賄賄幸各將軍隨同天王化身擁護衆目共瞻用致悍溜外移搶辦月餘卒臻底定在工官弁民夫同深忭舞僉議建兩省垣以彰靈貺臣等爰率南北兩道及各慶同公議於省城指亷倡建總廟奉祀歷著顯應功績最崇之　陳　龍將軍　曹將軍　楊四將軍三位均塑像昭示其受封號事蹟有稽姓名者共二十一位俱爲人心所擊衆自交傳亦皆刊刻　神牌列記計經始於升任廣東按察使前開歸陳許道倪文蔚現在工程告蕆廟貎巳隆據鹽運使銜開歸陳許道任愷二品銜彰衛懷道陳寶箴呈請具奏前來臣等伏查七政之晉星辰隨日月而成泡四從之設風雲合雲祭以立壇茲豫省倡建河神各將軍總廟洵足以彰助順而式馨香合無仰懇　天恩俯准將豫省　將軍廟列入祀典春秋致祭並　賞賜匾額懸挂以肅觀瞻而順輿情之處出自　鴻施除咨部查考外謹合詞繕摺員陳伏乞　皇太后　皇上聖鑒訓示謹奏奉　旨已錄　○○奴才興亷跪　奏爲遵　旨查勘專案工程據實覆奏仰祈　聖鑒事竊奴才接准工部咨稱光緒七年七月二十七日內閣奉　上諭榮毓等奏應行急修各工請派員查勘一摺　昭西陵碑亭等處工程均有　朽坍塌情形着派興產敬謹查勘奏明辦理欽此奴才於跪請　聖訓後遵卽揀派司員隨同前往恭謁各　陵　謹查勘除情形稍輕擬請暫緩修理外現查得　景陵　懲惠皇貴妃園寢宮門一座計三間後坡奎行滲漏琉璃爆釉脫節椽望　朽沉垂油飾　售謹擬揭宄後坡挑換木植油飾見新琉璃花門中一座頭停坍塌過木　朽　璃爆釉門如油飾塌列謹擬揭宄頭停挑換本木榶飾見新伏查本年承修另案工程大臣鳥拉喜崇阿薛允升修理各工尚未完竣應請　飭交該大臣就近承修以昭愼重恭候　命下由奴才造具丈尺做法細冊移交工部照例辦理至孝陵七孔橋一座橋面石料走錯裂縫券洞磚塊酥鹻吊落溯查此項工程自建造以來迄今二百餘年未經修理實因年久失修雨水下注致將各券磚塊盡行酥鹻不時吊落並有透出石枓之處似此情形碍難粘補本年九月恭值孝貞顯皇后梓宮奉侈　普祥峪　定東陵永遠奉安此處劵洞爲　聖裕所必經之地似應將石料磚塊赶繁拆缷暫用木板保護俟　皇太后　皇上回鑾再行動工修理惟是工程較大舊料雖堪選用需費尚鉅當此庫欵　絀之時奴才再四思維未敢擅請相應據實陳明應否　欽派大臣敬謹承修抑或暫時毋庸修理伏候　聖裁所有奴才查勘專案各工分別修緩並據實陳明緣由是否有當理合恭摺覆奏伏乞　聖鑒訓示遵行謹奏請　旨奉　旨已錄 
[浙省撫轅抄]  
　　○閏七月二十八日前署錢塘縣陳國香奉部文捐牘免遣叩辭回蘇　常山縣譚思黻交缷回省叩見補用同知葛濕稟知丁毋憂　知縣唐濟稟知杭府委赴餘杭公幹叩辭　從九品俞廣潤王士楨俱由京騐看分發來省稟到　○二十丸日前署運司王稟知海塘二限石塘工竣銷總局會辦差汪元龍稟知丁父憂　侯補布經歷王紫紹稟知丁父愛 
[蘇省撫轅抄]  
　　○八月初二日安徽候補知府李松榮辭赴崑山一帶查哨理問吳恩植銷西路五叚保甲差　華亭縣縣丞邱恩霈稟謝飭知回任卽辭　主簿江永清稟知到太湖救生局差　○初三日知府嚴錫康稟知奉委迎接新撫憲　直州張振階稟知奉委勘丹徒沙洲差　同知胡光祚辭解京餉赴都　知縣王　文稟知奉委赴江陰公幹縣丞王以宷從九洪鏛均銷津避差　藩轅牌示照得署常州府錢卿鉌現奉撫憲批飭該署府前感署邪稟請委員接任應准交缷迅卽來省將施韶詳一案會審明確員缺卽飭令正任英守回任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
