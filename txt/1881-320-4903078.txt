# 1881 - 320 - 4903078

 

Page 1

 
 
[論小票盛行各處宜由上海移會禁止]  
　　呂宋票之盛行近年本埠發賣者不下數十家緣每年在內地買者屢得磊彩以故人情貪利歆動之心不謀而合前數年呂宋票數止有一萬今則增至二萬而號數愈多買者亦愈衆因而頭彩二彩亦十九爲華人所中殆亦一時風會使然故而此其盛也論者調此票行於呂宋而買者大半華人其得以永遠行之而絕無弊實者亦惟其爲呂宋所作耳假以華人作之其獘尚可言哉試觀本埠前年當呂宋票初盛之日爭爲貨物彩票以貨物爲名而以牟利爲實亦有并無貨物者其法仿照呂宋票號數分爲五十股之一或八十股之一頭彩亦三百五百不等以呂宋所中號頭發給彩洋不過百文卽可買一號於是諸色人等皆以其本錢甚輕爭相效尤而買票之人遂下至經紀肩販傭婦小孩無不具備數月之間洋塲鬨動滿街招貼者幾無非小票矣其間雖則　正者多按號發彩絕無弊竇而亦有情同騙局收錢人已至於開彩之後強以不值甚錢之東洋器具搪寒抵何或竟指票爲假造不肯付錢因而生事者以故行之未久而爲會審署查禁遂以斂跡不圖近來外埠買呂宋票者日甚一日因而本埠店家有以呂宋票分設各埠出賣者而小票乃亦從中隱射開設牟利假冒尖行招牌以騙外埠之人計現在蘇州杭州寍波揚州已不下五六處每處又不止一家竊恐將來各處仿行頓增一項生意而歛錢騙人之風日以盛行噫事雖細微有心世道者亦不可不加意也夫小稟按照呂宋彩號給彩出入公正本無大礙惟呂宋票之爲數纂重動輙萬千之彩雖以數餅之銀而致儻來之富本微利厚無過於此然究須六元之本銀必有此一宗之資而後得而博之能出此資者其人之家計歲入當不甚菲卽每月空擲而或者與人合買或則分買半票終年之費亦必不多不至十分吃力有屢不得彩而卽止而不買者亦有數人集資月提其利以共貝者故買票之人日見其多而因此虧空致於失業者亦僅見之事也若夫小票則大率輕紀之　傭趁之流以辛苦所得之錢而輕於一擲雖曰其細巳甚而此等人之一角與百文者尤鄭重於買人票之六元十二元也七月間杭州初行小票買者衆多僕曾過其門見持錢而入者傭婦小孩最多推之他處當亦若是究之百人投錢而二三人鐘利猶大半一元半元之彩通盤計算何以能堪前日報述因發彩滋事至於扭送保甲總局等情亦因買票者率爲此等人故有此禍也會審署之嚴禁豈非造福無量乎獨慮本埠官憲知此情形斷不使復行而他處未知此弊之爲事小而無害而且見其託名洋行或眞以爲上海尖行西商之所爲憚於發難而被其騙過致流毒於無竇也漢口前亦者售小票者現爲官憲禁止且將併友於呂宋票而蘇揚杭寍猶未之聞焉竊謂小票之害甚於呂宋票上海旣無洋商作此生意何至有售之他處者蓋洋商爲之宜乎賣於上海而後及於他處何以上海反不能賣此情此理不待知者而始知也夫仁人之用心不以隣國爲壑以上海所見爲不宜者而縱令流毒於他處安乎不安會審公堂前年申禁此事案卷具在今別處盛行且皆冐託洋行亦旣有人聲明其假或者買票之人由此而少亦未可知獨是買呂宋票者自下皆深知其底細而買小票者則十九爲遇無知識之人但知百餘文之錢可博數百元之彩且以爲洋行所爲西商所發而羣焉信之也僕以爲此事宜由上海如何禁止情形備文移會各處使各地方官出示禁止其不遵禁閉歇者則提其人而究懲之可也蓋彼等欲取信於人不得不託名於尖行旣冐徉行異日如有因此滋鬧者豈不牽連西商之聲名正勿謂事屬細微無甚關係也 
[電線將成]  
　　○英國派駐華京公使威君現在上海故昨日駐鎭江之英領事發電音至上海威公使處言由滬而北之中國電線現已造至臺兒庄適當自滬至津道途之半其由津而南者大約兩禮拜內可以兩邊接連矣然則電線之成訪可計日而待亦一可喜之事也又聞威公使卽於昨日挈眷附輪船北上并及之 
[禁賣軍械]  
　　○上海道劉觀察近日照會各國領事稱接到浙江提督來文云近來浙省盜匪多用尖槍前會獲到盜犯數名訊其從何購置則皆云購自上海寍波汕頭等處地方且目下鄕人械鬥凶器亦多係尖鎗此事殊有關乎人局所宜設法停止云云故特照會各國領事官自後凡有購辦軍火槍砲者須持有中國官憲憑據方准賣與若無憑據不但不准賣與並當將其人指交巡捕以便訊辦云是亦釜底抽薪之法也 
[迎欵盛會]  
　　○英皇孫行程已屢刊報玆悉昨日午十二點鐘威奇能兵船駛住吳淞口外遠接本埠關道憲亦派法夫審委員翁太守秉鈞水利局總辦張太守志均西門巡防局委員朱明府璜會防周委員謝刺史國恩北局委員金明府汝霖程司馬啓孝等六人頂備迎迓英皇孫行旌抵滬各西人所預籌迎欵之事無不踴躍舉辦抵埠時卽有西商團練首往迎接卽請至跑馬塲觀看跪馬跑馬本定五次今加爲六次六次內跳浜兩度跑馬者每人出洋五元其弟一次先到者可得賞洋五十元又以各人所出每馬五元之欵分半給與次到者則僅得分餘之半第二次第三次亦然惟第三次則爲跳浜第四次綿係中國人跑賽先到者得賞洋二十五元第五次又係華人跳浜先到者亦得賞二十五元其賞洋先到者則另行發給次到者亦從各人所出五元之欵分給四分之三又次到者分給四分之一其第六次則以前此未經跑過之馬再行跑賽亦每馬出洋五元皇孫觀跑馬後尚須定期請觀賽力并操演水龍會各行家皆預備點燈大約必有數天熱鬧又聞華人亦飲議欵迎皇孫之事則益覺可觀矣但未識華人作何雅興按西人款迎皇孫各節皆係近武惟昨字林報所言陳列古玩一節殊爲文雅易不中西合議不拘何人如有古玩悉陳列於規矩堂中請皇孫玩賞想皇孫必能鑒別亦未始非娛賓之新法也 
[修路從緩]  
　　○英界大馬路現在修理由黃浦灘至四川路再由四川路至江西路工部局曾經出有告示禁止馬車等來往玆有寓居大馬路之西人阿賴加繕成一稟請各行家西商簽名呈於工部局董言近日皇孫將到各案舖戶擬點燈以供遊賞若修治道路殊多不便請暫緩俟皇孫行後再爲修理云云故刻下由浦灘至四川路一帶 
 
 

Page 2

 
 
業經竣工其由四川路至江西路一帶則暫且從緩矣 
[頭彩誌喜]  
　　○呂宋國十一月分彩票對號單到後紛紛傳說頭彩爲杭人所得嗣悉此票係杭城大井巷德記賣出其得彩者乃下城東街石板巷口阮錦昌酒店聞店主係紹興人自買半票其半票爲店中夥友兩人分買不意竟獲頭彩喜可知矣按杭醒下半年來連獲頭彩兩次無性買票者紛紛不絕也 
[杭垣大閱]  
　　○新授陜甘總督浙江巡撫譚制軍於前月二十一日回杭屬下文武員弁紛紛賀喜請安次日將軍織造等亦皆詣轅道駕二十四日卯刻憲駕親臨錢塘門大校塲閱兵先閱撫杭四營午後則閱駐防八旗兵弁申刻還轅聞前月二十七日卽起程往蒞新任未知確否也 
[飭辦械門案]  
　　○奉化棲鳳地方沈姓族人械鬥一事巳列前報後因沈林氏不願得養傷費了結赴府稟訴宗太守批飭奉化縣提集復訊照律擬議詳報在案玆聞邑令訊得沈開義與沈毛夥等分黨捕魚各護其黨沈開義之夥沈小金等在路毆傷沈林喜沈阿雷乃沈開義猶以爲未足復於六月念四日糾衆持械尋沈毛夥致隨往帮毆之沈有壽黑夜被拒受傷是沈開義爲禍首且查出多藏刀械遇有嫌怨輒敢逞兇邑令據情詳府票太守後飭將沈開義用重枷枷號頭門勒令將私藏洋鎗刀械悉數呈繳並俟沈有壽等傷痕痊愈方爲發落云 
[內渡遭風]  
　　○新授福建按察使張廉訪於八月念七日由台灣乘飛雲輪船內渡未及澎湖因風折回九月初一日再由台灣展輪至澎湖而風仍末息避留兩日初四日始達廈門初五日由廈門啓行甫出口而風又作旋卽折回廈門避泊迨初九日楊帆直駛初十日始抵馬江入船局謁見黎星使十一日卽晉省稟到夫臺灣之距福州水程不過兩日夜耳而風信不順遂延宕旬餘始獲內渡亦可知舟行之期殊難逆計涉大川者其愼之 
[舊船試行]  
　　○福州船局修理萬年清舊船及斥去鄭鄧二管駕均經列報現已改派張弁爲管駕官上月初十日飛雲輪船抵工連日招募水手人等尚未全備岑官保欲商派萬年清載兵赴臺故託黎星使飭飛雲管駕暫借水手過船以資遺用於十五日九點鐘展輸試洋由馬江駛至館頭而返四點鐘乃回工銷差聞此船鐵板加多未免笨重故駛行甚覺遲慢云 
[整飭管規]  
　　○蘇撫標右營劉叅戎莅任以來一切管規俻形整飭所有兵弁凡營門啓閉必須按册點名恐其出外生事其平日操演則由各哨官教習訓練外復按期親自校閱遇有生疎劣弱者隨卽裁汰另補由是強幹者旣不敢自越範圍疲懦者亦無可濫竽充數現屇冬防之候向例由營撥兵輪替協巡而兵丁輪值此差往往襆被而出藥兵而臥巡卡員弁不敢故相詰責一時宵小竊發欲待喚醒春婆巳等亡羊歧路矣叅戎深知此弊故此次協巡各兵每夜必親自點派不准挾被出營以防偷惰云 
[鄂省官報]  
　　○鄂督李制軍於上月十四日啓節巡閱黃州乘輪以往十七日早九點鐘時憲舟巳回省北塘角矣漢皋守城升字營與塘角大營聲砲列隊以迎憲駕旋卽進城十四日藩憲牌示東湖縣准補之龍兆霖巴東縣准補之彭鶴舉俱赴任南漳縣缺委補用縣朱滋澤竹山縣缺委卽用縣譚爲霖建始縣缺委補用縣許之璡俱署理公安縣缺委本任松滋縣郭作霖調署 
[橋下浮屍]  
　　○上月十九日下午金陵南門內文德橋下得一浮屍旋經救生局襟起救治罔效聞死者姓許號子安係候補人員前曾於藩轅監印玆爲善堂內小委員月得薪水甚微事畜之資實所不贍兼以二十日爲死者次女出閣之期諸事皆未料理難免室人交謫某殆兒女情長出此下策是亦可悲也己 
[修脚暈倒]  
　　○揚州舊城小蓬萊浴堂近日有一客令修脚匠修脚因濕熱過重足指奇癢囑匠以刀刮之令多出血不意纔出血十餘點其人登時暈倒昏不知事大衆驚駭幸此人爲本街布店夥趕卽通知其父奔視惶急無惜旁有一叟去此殆血之首外溢至於如此惟某醫能治否則不測其父滋泣舁之歸不知能救愈否也 
[楚北豐年]  
　　○今秋楚北早禾雜糧豐稔已列前報茲聞該省秋收自棉花以至晚禾盡屬豐登况天時晴雨適當所以收刈之際無霉爛狼藉之應晚禾上市每擔止售六七百文雜糧等而下之假此眞可以稱樂歲矣 
[拐案實多]  
　　○拐賣人口例禁綦嚴而業此者乃雙詐百出寍波於去今兩年拐買案件多於往時現又聞城廂內外連日有子女走失招尋字條貼徧通衢非得地方官嚴訪匪徒盡法懲治恐拐風猶未艾也 
[本埠火警]  
　　○昨晚五點半鐘後捕房鳴鋪報警控悉係三馬路同安里口西首某姓晚炊失愼英法美各界水龍畢集兵船水手亦前往拆屋先是藥永龍赴救繼則火能亦至一火龍在四馬路聚豐園旁并中起水又一染在三馬路外國坆山旁四乂路口井中起水四下澆灌旋得樸滅聞燒去樓房兩幢云 
[械鬥案縣訊]  
　　○機門傷人一節英公堂將人証及兇器移送縣署莫邑尊立卽升堂訊鞫葛桐來卽郭桐來及松風閣堂倌朱江湯四與獲案之趙四均供如前費七卽魏七供因郭桐來硬向我借洋三十元不遂郭隨糾同朱文義劉春卽李川邀我吃茶尋釁我確連砍李川頭顧右肩兩刀至朱文義如何受傷我不如情莫邑尊謂看你身村長大氣象昂昂直認殺人不諱原是好漢郭稟稱我在戯園唱戯包銀甚鉅同鄕人咸知我有錢趙四與魏七等強向我借洋百元起釁如何反稱我向彼借錢求大老爺訪察彼流氓黨甚多現有聚集之所鄭友劉二卽劉老同供實係旁觀誤被拘來邑尊飭將趙四魏七劉老鄭友等四人嚴行管押堂倌朱江湯四交保俟親臨仁濟醫院騐看朱交義李川傷勢輕重一面訪拿兇黨再爲核辦 
[閔行案相騐情形]  
　　○閔行鹽船命案由屍親投報邑尊往騐曾經列報嗣又得人傳述云該鎭近來砲船銜接旗械如林皆浙西巡鹽船也前月念三日有沙港姚姓船戶爲鹽販某某運鹽十餘担由南橋購來將載往浦北爲巡船偵知遇於橫涇兩販戶皆鳧水逃去而姚姓戀船不捨遂爲巡丁砍斃巡丁連船及屍載至閔鎭屍親始聞信報縣等語玆又探悉上海縣莫邑尊到彼先爲集訊屍婁姚陸氏照前供訴求爲伸寃而砲船管帶楊弁稱在該鎭西南五十二圖地方緝獲鹽船彼敢抵拒致砍傷姚浩才身死當將船帶回本鎭邑尊查待該船有鹽二百四十餘包并驗得姚實被砍身死當傳五十二圖地保取間地保供稱姚某委係船戶並非私梟邑專謂人豐並獲尚非私梟乎况圖中旣出命案何隱匿不報實屬荒謬飭重責五十板屍妻姚陸氏叩求伸寃官謂人贓並獲何寃可伸着令收殮姚陸氏願自行俻棺邑尊允之殮畢仍將姚 
 
 

Page 3

 
 
陸氏帶滬化備覆訊該處人僉謂姚姓貪一日船資遂喪厥軀不值殊甚又據謂船上並無軍　云 
[親案斷結]  
　　○前報搶親一案昨日已由法公堂訊結翁大守先詰包阿春定親究有庚轉否答稱帖巳呈案惟年庚在寍波家中太守謂實屬混帳婚帖與年庚應併一處何庚帖反不呈出且前期媒人陳阿毛稱寍波風俗庚帖可不用祇須口說今爾又云有家顯見不符但旣無庚帖胆敢搶人殊屬目無法紀飭將包阿春責一百板陳阿毛如此作毀尚敢唆包　　　爲可惡今姑寬辦飭掌頰八十下帮同搶親之包明高陳芳蘭聽其指使飭各掌頰五十下尚有一人旣稱因病未到下期傳案發落向　　　　香姻事旣作罷論其借洋雖無憑據業經當堂供認自是實情爾意作何還法答稱取到借據自當措交翁太守謂旣已涉訟有案此適在人亦可無慮但須趕緊還尖究欠多少答稱借十六元太守斷俟許繳洋後再將包阿春發落云 
[玩忽罰洋]  
　　○本年八月間有甯波婦人徐氏帶領兩歲小孩出新北門被垃圾車通傷求兒手指當送仁濟醫館其訊理情形均登前報法公堂本斷着車夫殷桂釋出養傷洋十二元其洋已中公堂墊給八元尚有四元後傷　　今徐氏以小孩傷命報明公堂隨傳馬夫頭林小金詎推諉不至昨始傳到問宮着殷桂耀照　繳尖並找給徐氏外以馬夫頭林小金傳　不到實爲荒認斷罰林小金尖十二元諭嗣後須分外小心不得再任馬夫生事一併斥退 
[妓女被騙]  
　　○租界中烟館林立有一種女烟客每於暮夜出入烟館以爲　　　　　　有小瑯環里妓愛姐至大馬路雅園烟館見一寍人衣冠楚楚滿面笑容起榻相迎妓則近前諦視曰阿唷你好面熟却一時想想不起來其人口難道你竟不認得我麽隨將烟筒上裝好之洋烟請妓吸食妓甫接手其人使携水烟袋起身睚言小便豈知一去不回妓視厘內洋　　　　　尚未付給堂倌向索烟袋烟資妓頗含愧難言之狀躊躇片刻只得照數給償懊惱而返夫該妓姍姍其來原爲繼頭之望乃不息反遭人　然則勾欄手段不及騙子會倆也凡女烟客向自愼之 
[積竊久押]  
　　○張民投英公堂訴稱有賊藕我自鳴鐘一架又至隣居王陸氏家　　　一包甫出門口被王陸氏知覺追獲人贓一併交捕求爲懲辦給領王陸氏供詞與同該竊王阿大供認求恩惠捕頭稟王阿大係過犯并竊者請爲重辦陳太守判發捕房管押六个月有示儆贓交失主分別認領 
[光緒七年九月二十日京報全錄]  
　　宮門抄○論旨三道錄前○發抄　旨四道○河督李　奏恭報沁黃霜降安瀾摺○川督丁　奏叅革通判知縣片○河督李　奏請優叙片○川督丁　奏審明京控按律定擬摺子○九月二十日刑部都察院人現寺廂藍旗德日無引　見○禮王等由　東陵回京請　安並謝加級　恩○溥廉守護東陸請　訓○鋼公續假一月○純公請假十五日○內閣奏派騐恭之大臣　派出董恂松溎鍾濓薛允升○召見軍幾溥廉醇丞○皇上明日出內右門景運門東華門朝陽門至新橋下轎步行至　黃幄上查行禮畢仍由舊路還宮辰正預備○發抄　譚鍾麟奏前任兩廣監運使何兆滬病請回籍就醫奉　旨知道了欽此○又金徙嚴道聯綬判省飭赴新任奉　旨知道了欽此○裕祿奏審明亳州監犯李鈺蔥反獄案定擬奉　旨刑部知道欽此○崇綺奏體察盜刦重案情形仍請照董　理奉　旨刑部知道欽此○○頭品頂戴新授河南巡撫河東河道總督臣李鶴牟跪　奏爲寒露前後沁黃水勢並漲兩岸工程復　　　　俱搶辦平穩節交霜降循例恭報安瀾由驛馳陳仰祈　聖鑒事竊照本年伏秋期內河水節次陡長並搶護各工情形經臣隨時具奏在　　　節逾秋分長水無多以爲此每來通漸弱不致再有盛漲各工次第廂修冀可胥臻底定乃復據黃沁廳呈報武陟沁河於八月十四日出時陡長水一尺五寸十五日自卯時至亥時續長五尺八寸陝州呈報萬錦灘黃河於八月十六日午時陡長三尺一寸計三日內兩中共長水一丈四寸停積不消又加秋雨邊綿數晝夜不止衆水匯歸下注各廳積存長水較伏汎盛漲尚大數寸驚濤駭浪湧若排山致南北各　　　　　無不蟄場吃重而南岸上南廳榮澤壩前此生險處所全河堆注勢溢洶湧蟄埽塌隄情形又極危險緣該叚隄工本係埽占　鍍久形朽慶經此秋溜趨刷金門下首無埽處又間段續塌現量隄頂至窄處僅寬六七丈設再續塌裏臥其患何可勝言當督率在工文武多集兵　　分雨夜竭力搶救料土並進磚石兼施又接生新埽添勢壩垛工作日以繼夜迄未停手施幸水落溜移得以撒手趕辦人局庶保無虞惟　　　缺片段較長急切未能普辦祇能先儘至緊至要處設法補修一面展寬後戧一面添積正雜各料以資應手北岸祥河慶祥上汎河點本由十五六堡埽灣東注所有迎溜工段節次盤壓加拋俱形高整乃此次長水後溜忽上隄十五堡挑壩一帶巨浪掀騰非常迅猛俄頃　　　　　埽壩刷蟄多段並潰及壩身尤屬萬分吃緊經該廳等連夜集夫搶護此廂彼蟄幾至策應不遑幸料物人夫均不缺乏無誤廂修其餘各工　埽面上水或蟄與水平或戊石塌卸均飭相機節愼妥辦現俱平穩查本年自伏徂秋後河水節次異漲兩岸險要迭生幸蒙　聖主如天之仁凡有所請無不仰邀　恩准俾料物夫工逐一先期儲俻督率道廳營委撒手分投搶護悉得化險爲平玆己節逾霜清安瀾普慶臣　　　　　恭詣省城　河神廟虔潔祀謝以答　神庥通工官弁兵民莫不望欣鼓舞共頌皇仁惟長水尚未全消兩岸工程廂作未已臣不敢固已蒙　恩命　簡授豫疆遂存五日京兆之心仍當嚴飭該廳營等照常加愼修守實力巡防不任稍涉懈忽並將本年動用錢糧詳愼核　　　　容分晰具奏外至黃河防汎搶檢出力人員近係兩年彙保一次今屆應保之期可否將上年奏明存記各員及本年出力文武擇尤併奏酌　以示鼓勵伏候　訓示祇遵所有黃河霜降安瀾緣由理合會同河南巡撫調補湖南巡撫臣涂宗瀛恭摺由驛馳陳伏乞　皇太后　皇上聖鑒謹　奏奉　旨憶錄　○○丁寶楨片　再四川省州縣率以官塲爲利藪其於私捐私罰加派薑索等事視爲故常毫不益怪臣數年　力除此習近亦漸有頗知自好之人無如陷溺巳溧迷途難返挽救不易計惟有遇事從嚴叅辦傳其略知忌憚日姓庶可稍安茲經訪　　　　邊廳通判候補通判姚建寅在於該廳藉稟修碉堡爲名肆行苛派峨這本屬夷疆地方瘠苦去年夷匪出巢滋擾居民多遭蹂躝甫　　　　辦肅清該通判不思妥爲安撫輒藉端苛泒以致民怨沸騰深恐別滋事端又據雅州府知府崔志道稟署名山縣知縣候補知縣周　　　　　乖謬聲名狼籍上控纍纍且藉刊書等事串同劣矜藉端開花指罪恐哧差拿指派肆行敲搕爪蔓株連　害甚重經該府委查確實　　　來似此假公漁利之員萬難姑容以貽民害相應請　旨將署峨邊懸通判侯補通判姚建寅署名山縣知縣候補知縣周綸翊先行革職提省　辦以儆貪劣而雪民忿謹附片具奏伏乞聖鑒訓示謹奏奉　旨已錄　○○李鶴年片　再黃河搶辦要工全賴該管道員身先督　　　在工員弁羣策羣力始克保護無虞查鹽運 
 
 

Page 4

 
 
使銜開歸道任愷識力堅卓辦事實心當大汎工險之際畫夜督衆搶護備嘗艱苦力保危隄二品銜河北道陳寶箴精明穩練調度有方臨險不避艱危辦事講求實濟櫛風沐雨倍著勤勞玆己節屆霜清安瀾普慶合無仰懇　天恩俯准將開歸遺任愷賞加二品頂戴河北道陳寶箴請　旨交部從優議叙以昭激勸出自　逾恪鴻慈徒否衆當理合附片具陳伏乞　聖鑒訓示謹　奏奉　旨已錄　○○太子少頭品頂戴四川總督臣丁寶楨跪　奏爲審明京控素件按律定擬恭摺仰祈　聖鑒事竊准步軍統領衙門咨據四川間中縣民侯虛臣以胡停第挾嫌勤捐以致伊母侯陳氏被逼自盡等情京控一案光緒四年六月二十四日具　奏奉　旨此案着　丁寶楨督同臬司親提人証卷宗秉公研訉確情按律定擬具奏原告民人侯虞臣該詫照例解往備質欽此遵將原造侯虞臣連原皇甘結一併咨送到川當經行司委提人証來省審辦茲據署按察使崇綱督飭署成都府知府王祖源等訊明定擬解勘前來臣親提覆鞠緣侯虞臣與胡傳第能必武張鼎元均籍隸該縣張鼎元等向文縣屬南路保正侯虛臣家道毀實李善維等係屬貧民均住張鼎元等所管保內上年胡傳第借用侯虞臣錢二十千文未還至光緒三年冬間前署縣梁天昂因該縣夫早歉收米價昂貴貧民否食艱難稟請就地籌欵勸令富戶量力捐資交與各處保正設局辦理賑濟侯虞臣之父侯益國意圓從中漁利假充保正向各戶派捐尚未收得錢文卽被張鼎元等稟經梁天昂差委侯益國聞知畏罪自願認捐市斗谷三十石以作辦匪之用赴案呈明懇贖前愆梁天昂因侯益國派捐錢文並未收得貧民待賑扎殷當卽批准飭令將名　與胡傳第等散發免予深究侯益國往向胡傳第索討前欠賈谷未給復赴案呈稱伊認捐谷云爲數過多無力完繳稟經梁天昂批准照認捐之數減免一半在案隨據侯益國憑伊戚陳恭繳與胡傳第等谷二石三斗九升又錢十千文合谷一石旋卽逃外躱避餘俗延去呈繳四年二月初十日早李善雄等因貧良衆多局中存谷不敷散給探知侯益國尚有未繳之谷齊至侯益國家索討　侯盧臣赴塲赶集無人理睬李善雄等聲稱如不付給谷石定欲拉猪宰食致與侯益國之妻侯陳氏互相口角當經侯大金投同胡傳第等前往勸止侯陳氏徒憑陳恭交給胡傳第等谷六石五斗並錢十千文合谷一石運局分賬各散傍晚侯虜臣回案侯陳氏告知前情並稱伊夫侯益國捐谷未繳逃我躱避致伊被人向索不如尋死俟虞臣向其勸慰各自就寢不期侯陳氏氣忿莫釋卽於是夜乘侯虞臣睡熟潛在房內橫枋上用衊索投繯殞命次早侯虞臣查見喊同侯天金解救無友買棺將屍殮埋卽以懇究等詞控經梁天昂准理票差黃升等傳喚侯虞臣送給飯食錢各二千五百文旋卽出外找尋侯益國日久未歸梁天昂傳集族証侯大金等詣勘訉明侯陳氏實係自行縊斃並無別故照例免予起騐以李善雄等雖無威逼情事究屬肇衅釀命均照不應重津各擬　八十分別折責發落並因賑務業經辦竣侯益國認捐欠谷免其再繳通詳批結詎侯虞臣尋父回歸因聞案已訉結奎善雄等罪止杖責心不甘服一時痛母情切起意京控盧恐情累難准隨意添砌情節蔣伊父侯益國捐繳錢谷及送給差役飯錢胡傳第借項一併加增數目指爲搕贓自作詞狀進京赴步軍統領衙門投遞訉供奏奉　諭旨解回川後侯虞臣所遞原呈在山西地方過渡落河漂失蒙將侯處臣發交本任府徐景軾訉供詳請咨明補發徐景軾旋卽缷事侯虛臣亦因原呈遣矢查照原情另作一詞遣伊雇工王啓園頂名進京復赴步軍統領衙門皇瀆訉供並抄發前遞原呈先後咨川委提人卷來省經前任司曁該司督同委員提案研鞫據供前情不諱詰無唆訟之人似無遞飾此案侯虛臣因伊父侯益國認捐賑谷示繳逃外躱避飢民李善雄等前來伊家索谷致令伊母侯陳民氣忿自縊身死控縣訉明擬結輒復起意砌詞赴京越瀆查所控著役黃升等搕得伊錢胡傳第等勒捐逼索各層現在訊明非事出有因卽空官無據均無憑反坐惟案巳訊明照例擬結並無輕縱輒復砌詞京控實屬不合自應按律問擬除侯虞臣越訴輕罪不議外合依不應爲而爲事理重者杖八十差役黃升等各得受飯錢二千五百文合依不枉法贓折半科罪一兩以上至十一兩杖七十無錄人减一等律各擬杖六十與侯虞臣分別折責發落贓錢照追入官王啓園聽從頂名進京復控係由迫於主命業巳罪坐其主應與訉無勒捐搕據威逼之胡傳第等約無庚謹李善雄等索討認捐賑谷肇衅釀命前已由縣照律卽員折責例免重科胡傳第所欠侯虞臣錢文斷令如數償還除取具各結備案及前案供招咨部外所有訉卽緣由理合恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此 
[浙省撫轅抄]  
　　○九月二十三日牌示爲曉諭事照得本部院交缷在卽所有緊要公文部行釘封及書信公函仍行照常投遞其餘尋常文件自二十六日爲始概行停收送交中軍衙門收存彙皇護現撫院拆閱辦理毋違特示　補用府楊道洽自渭州厘局差人來省稟知於八月二十六日聞訃丁母憂錢塘縣湯稟知奉飭准補平陽縣稟見叩謝調補武康縣趙稟奉飭知准補稟見叩謝　卽用縣徐振翰交缷壽昌縣事回省稟到叩見尹椿交缷曹娥厘局回省稟到　大挑縣王蔭堂稟辭解餉赴都　署象山興史夏曾飴稟　藩委署理叩謝　○二十四日同知黃則庭辭赴湖屬程安德勛灾差　○二十五日宗山稟知厘捐局委接辦新市厘局差　楊允斌由京騐放來省稟到　運副廖字泰稟知運司委嘉興鹽厘局費辦　叩謝　劉紹汾稟銷　涇厘局回省稟到方家榖由天津交況北洋經費回省銷差　曹汝楫稟知丁母憂　署象山興史夏曾飴叩辭赴任 
[浙省撫轅抄]  
　　○九月二十七日宜興縣周到並謝委接署　知縣陽鎭稟知奉委赴吳江查騐倉厫差辭　任慶延上海來稟謝奉派松滬局差委　○二十仿日代理蘇總捕同知高五雲稟知奉委帮辦海運省局差　撫轅監印汪鳴鳳稟知奉委海遠省局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
