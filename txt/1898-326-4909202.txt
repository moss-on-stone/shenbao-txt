# 1898 - 326 - 4909202

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊　東省頻年水患積困未蘇今乃虐肆陽侯其魚又慨何天之有弔一至於斯耶吾儕幸生樂國得免凍餒之憂尙冀各發仁心同　義舉善囊早解多寡隨烬俾此數十萬苟延殘喘之民不至仍塡溝壑是則本館所馨香禱祀以求者爾肅此佈陳伏惟鑒德 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論中國絲業日衰必須設法挽回]  
　　自西陵氏興而育蠶一事遂爲古今之大利禹劃九州分别土性宜桑者居其七葩經所詠如幽風則曰爰求柔桑鄭風則曰無折我樹桑衛風則曰桑之未落唐風則曰桑者閑閑是則蠶桑之利惟中國爲最先亦惟中國爲最廣迨漢蛤帝時西域告貝流入中原織成布疋柔　温和亦稱利用然種棉之利究不敵養蠶之宏本朝與泰西各國通商而蠶絲與茶葉爲出口貨物一大宗每年收回利權不下數千萬藉以抵制洋藥等漏巵其育蠶之處浙江之杭嘉湖江蘇之無錫金匱爲最盛蓋以地氣燥溼合度天時寒暖得宜故所出之絲匀細堅潔爲西人所喜於是富商大賈之精心計者咸招股分建廠屋專收蠶繭售之外洋方謂上可闢國家之利源下可裕閭閣之生計中國大利孰與於此乃不謂近數年來惟乙未歲叢蠶者頗得厚利丙申以後則獲利者少而虧本者多其始也猶以偶爾折閱不足介意失之東隅者未必不收之桑榆至去今兩歲累受虧折竟有數十萬之富紳而黃金虚擲遂至一蹶不振者於是各絲商咸懷戒心有明年停收蠶繭之說江蘇藩司聶方伯臬司朱廉訪聞悉之下頗切　憂以中華出産惟蠶桑爲大宗且朝廷正在振興商務豈能廢此一業意謂蠶上山時須閱三畫夜方得絲盡蠶縮其蘭旣厚其絲亦長繅取時斷無耗蝕之理各蠶户或因攷繭過速之故以致出絲不長因而折本爰飭各州縣曉示絲業中人務必仍舊採買絲繭勿因折耗　業云云竊謂方　等之留心商務勸諭　　固爲今日切要之圖然民間所業之成　悉視乎獲利之厚薄果使有利可　雖多方禁抑猶未必從若一經與聞必致折耗則誰肯勞糐疲神虚擲巨欵至謂折本之故因收繭過速以致出絲不長則商人利之所在攷核必精未必遽有此弊然則虧折之道果何由　曰由於商人財力之不厚心志之不齊也當通商之初出絲惟中國最盛亦惟中國最佳故得獨擅其利迨後西人携回蠶子刻意仿得東西洋遍興蠶桑迄乎今日中國而外如日本意大利法蘭西五印度均有蒸蒸日上之勢據西人議論絲之質牲以怯意爲最佳絲之也産以中國爲最盛而日本近年以來加意整頓於橫濵設騐絲公所辨别良窳攷察精粗不肯稍居人後西人知地球産絲日盛默計將來斷無缺乏之虞於是當開盤之際故低其値以示就我範圍中國絲商貲本不能充實亦有以重利貸自他人者明知賤售必受虧折然稽遲時日所耗更多祗得俯受範圍徐圖再舉歲復一歲虧累日多是則西人未嘗不願售中國之絲特以非甚急　卽不肯遽出重價爲中國計惟有聚殷實富商設立公司如力有不足則國家撥欵助之當新絲上市之際由公司按貨之高低定價之多寡盡數收買儲存然後與西商議價或自備貲本運赴外洋里昻等處與西人交易雖不可有意居奇然亦須略有微利方可出售至絲之質性尤宜格外講求選種必極精良培護必甚周密務使所出之貨爲西人所必須則自不能不就我購買如此則商人不至受虧而國家之利權亦不至盡失乎世之留心商務者果能俯採此說而見諸施行焉則幸甚 
[醫員乞假]  
　　京師訪事友來電云靑浦名醫陳蓮舫比部奉召入都自八月二十八日起每日進内廷請脈開方頗合上意邇來聖躬漸見康强比部以太夫人年逾八旬未能常違侍奉爰於日前乞假省親奉旨允准已於昨日啓程南下屈計明月圓時當可錦旋珂里色笑親承矣 
[牛莊鐵路]  
　　天津國聞報云現在滿洲至大連灣鐵路俄人築造枝路一條接至牛莊趲造工程極速然牛莊一地並非俄人管轄不准於此築造鐵路其毅然築造者恃其强力耳此路長十八英里造路工匠一萬四千餘人另　俄兵若干人以資保護蓋俄人惟以綜攬利權爲計雖非其地亦視如己國地方於理實有不合且將牛莊各處地基强定價値逼令出售英人所購地叚契據尙存英領事署俄人不問來歴據爲己有又於幹路枝路相接之地建造棧房　築溝渠栽種植物并在枝路相接地方建有營盤爲保護鐵路計其居心之叵測已可槪見此路不日告成於中國大局殊有關礙牛莊一口惟英德美商務較多俄人不與其列亦無在此經商者乃觀目下情形俄政府在牛莊築造枝路并設兵營保護俄人得逞厥志英人當此正如受當頭之棒喝蓋俄人之意不願英人商務興旺於牛莊地方惟欲與俄國鐵路相接利權歸其掌握一切惟所欲爲而後快英人拔爾福前在英京聚議時云巴洛甫禁阻匯豐銀行一事英人理應注意大連灣屬諸俄人英人已大失機會雖英相沙侯之意以爲鐵路權利無關得失卽使唾手而得亦不能以此自雄然英人處此自宜另籌善法力圖補救握中國之權利其於商務庶可收桑榆之效乎 
[接錄各國軍情]  
　　法國一千八百九直八年預算表共計各項經費正欵六垓一京五兆五億五萬四千二百三十七佛郎額外經費二京四兆四億三萬三千七百五十佛郎二項共六垓三京九兆九億八萬七千九百八十七佛郎其中兵部海部等經費共需三兆八億六萬餘佛郎步隊餉銀共一垓一京零三億有奇馬隊二京九兆五億砲隊經費與馬隊相捋陸軍糧食等費約四京四兆牛羊肉費共六京一兆五億戰馬草料等費共七京一兆五億其額外經　大半爲添設槍砲火藥等項至鐵路一項共需七十餘兆佛郎以備接幹路枝路之用法國現帶隊之提督共一百一十二員總兵二百一十員各提督中年高者爲蒯非年少者爲布律也來至如亞曼特年六十有七已逾致仕之年因　練軍務故諭飭留任法國水師按九十八年水師豫算表所載添造大小兵船共九十一　其中以去歲定造者爲最多 
 
 

Page 2

 
 
其數列左九十七年十二月造鐵甲七艘鋼皮巡船八艘護甲巡船九艘小兵輪一艘捕魚雷船十艘砲　一隻帶甲運船一艘魚雷艇三十隻九十八年造船一萬二千墩之大戰艦一艘鋼皮巡船三艘巡海魚雷船五隻防口魚雷船六隻俄國本年水陸軍尤爲注意其亞洲用武之地有三一曰土耳其斯坦二曰西比爾三曰阿穆爾西比爾東境防軍防隊增爲四標砲隊增爲二十營共有大砲一百四十四尊派赴東亞之軍隊計砲隊三營又有由伯噶爾調往之砲隊二營海參威砲臺軍現亦增添一營統計俄國亞洲各屬砲臺軍數共有七萬有奇並擬定添設留後軍向者俄國歐洲轄境及高加索僅有留後軍步隊二十軍兹定新章自九十八年冬月日爲始定爲頭二等留後兵駐歐洲者頭等十四軍二等十三軍駐高加索者頭等四軍二等二軍内有九軍每軍内附留後砲隊一標每標六營頭二等合計之共三十三軍較前實增十三軍每軍分十六營共增二百零八營砲隊共增五十四營此增設留後軍情形也至如陸軍正兵本年夏操時彼得堡步隊七十八營馬隊五十二營砲隊四十營共有大砲一百七十八尊瓦爾紹步隊一百二十一營馬隊一百營砲隊三十三營吉由步隊一百零四營馬隊七十八營砲隊五十一營俄皇曾以手詔諭飭海軍部大臣云現在户部存庫欵九千萬可以儘數提撥動用以便添造戰艦整頓海軍及開辦一切關繫海戰之工程容俟續登奥國上年預算水陸軍欵尙不甚鉅迨本年春間見五洲爭雄之意漸露戰局將開故撥欵至三千萬沽而敦之多其中以添置軍需爲最巨另募鐵路隊新兵若干名分遺亂區剿撫兼施現定新章所有鐵路電報執郵報事人員及夫役人等均編入營伍操練軍法至其整頓水陸軍查木年册載通國軍數共計大小武員一萬二千九百九十三員兵丁十八萬八千七百零一名馬四萬一千匹另有練勇隊武員五百六十七員兵丁二萬三千餘名英國陸軍本年亦增兵隊八營砲隊五營與上年所增兵數共加二萬五千名葡萄亞國於陸軍章程亦有變更惟兵數較增耳魯美尼亞國三年籌撥專欵二十兆作爲整頓陸軍之費 
[戊戌科武殿試題名錄]  
　　狀元張三甲直隸開州榜眼任聨捷江蘇山陽探花蘇克敦廂白滿洲二甲花翎傳臚梁巨魁江蘇盬城龐化南直隸豐潤劉榮章直隸元城鄺恩榮廣東香山張萬邦河南舞陽周榮駿安徽合肥陳玉田山東武城謝殿元福建閩縣李傳業安徽頤州劉漢東河南臨彰黃紹鼎廣東香山王永祥山東嶧縣陳辰福建閩縣周雄光廣東東苑鄷雲霽安徽太湖王寳仁河南汝州齊恩銘山東昌邑張永昌直隸藁城馬聨棻江蘇海州藍翎李永吉直隸廣宗張巴勳河南蘭儀王振邦直隸深州陳鳳元江蘇山陽許虎文直隸沙河安及漢直隸鉅州郭俊昌安徽鳳陽方程鵬廣東惠來沈殿臣安徽壽州郭炳坤陜西渭南德志正黃旗滿洲黃煜正藍旗漢軍曹德奎江蘇阜寗蔡崇正江蘇宿遷善志正白旗滿洲張應元廣東惠來海蘭塘河南榮陽何乃中廣東香山王文田山東壽章陳發英江蘇阜寗林鳳珍江蘇萬安陳鼎芬江蘇山陽譚錦鏞廣東新會常殿鰲山西懷仁志昆正黃旗滿洲吳萬淸河南新鄭鄭林春四川西昌鄭繼廣東香山何堃林四川南郊楊復基山東淄州何乃益廣東香山陳鎭圖福建長樂李炳輝福建閩縣衛用陳金樑四川簡州徐揚廣東博羅楊國楨陜西咸寗梁廷標廣東香山張濟臣河南陳武黃福乾山東范縣陳遠瑩陜西石泉曾鵬飛河南鄧州陳寳中福建連江涂震福建詔安周光輝山西臨川于存禮廂白漢軍胡兆隆浙江永嘉焦益監正紅漢軍壽曾廂黃滿洲張栢齡正白漢軍凌炳南江西玉山侯靖宇安徽　州劉展鵬廣東東莞胡殿元安徽定遠張鴻恩河南洛陽陳德元廣東興寗張世賢河南蘭義朱錫侯山東陽榖黃瑞琪福建福淸朱廷傑四川瀘縣朱禧生福建侯官陳祉雲貴州大定張煥榮廣東開平李振鑣浙江樂淸張凌霄山西冀縣朱選靑江西萬安康岐甘肅寗遠周淸江西胡口何建廷廣東新會周振東山東臨淸張拱年福建閩縣劉張彦陜西涇陽賈國綱奉天遼陽徐桂良山東武城朱犀員江蘇贛榆張敦啓山東單縣蔣捷江丁豐城張光斗四川温江楊法山西忻州李升高四川大邑郝旅賓山西忻州杜桂芳浙江平陽陶之藩廣西鬱林吳文錦貴州鎭寗楊殿芳廣西藤縣馬紹湘雲南文山吳廷元浙江永嘉黃彩光廣西北流陸壽祺浙江淳安孫會雲湖北麻城葉鳳奎浙江永嘉王廷檻湖北襄陽楊逢春雲南呈貢彭兆松湖北武昌胡善城湖南祁陽張金耀雲南陸凉秦鰲湖南乾州鍾萬潮雲南新興齊兆龍湖北黃陂嚴中甲湖南華容張廣賜直隸馬聨馥直隸余紫宮直隸孫尙策直隸郭增廓直隸趙雲彪直隸楊克勤天津劉文海直隸馬朝鳳陳廷敬補行殿試朱殿卿倪殿元錢福海雲南李鴻彪山西劉淮州直隸常鳴春河南李中恩浙江韓文昭山西李鶴林江西余鈞江西 
[學堂工竣]  
　　安徽訪事人來函云皖省撫憲鄧大中丞以時局艱難非培植人才終難爲自强之計於是在省垣先建求是學堂招生肄業嗣又在撫署東首建造武備學堂自八月初起鳩工它材經營不暇現己一律工竣規模閎敞足壯觀瞻中丞於本月初三日親歴箭道勘視一週聞已札委韓軍門大武由各營揀選壯兵一千名入堂操演技藝并由南洋武備學堂内挑選學生十名以爲教習聞此項兵丁所練專以跳溝踰牆等事凡入堂之兵每名加餉五錢 
[羊城雜俎]  
　　粤東訪事友來函云廣東督糧道延觀察月前進京陛見兹已事畢南下於上月二十八日安抵省垣在黃華館暫駐　帷隨赴督轅禀到督憲譚制軍札飭卽行回任聞觀察擬於十月初三日接印視事○廣西土匪刻已敉平上月二十七日由彼處凱旋之安勇船數十獀旌旗耀日意氣發揚管帶蔡遊戎之坐船并有萬民傘德政牌多件排列船旁聞因遊戎駐紥容縣時剿辦匪徒頗爲出力故該處紳民致送各件以誌不忘○上月二十七晚四鼓時城内四牌樓祥新二衣店忽兆焚如左右鄰聞警齊赴救援得卽撲滅事後查悉店中只有一人在彼看守因疑有自行放火情弊且該店主李九日間已將各貨搬徙一空其情益覺可疑遂由街鄰等具禀南海縣飭差拘拿李九到案審訊李矢口不承縣尊以其狡展重責數百板押候究辦○淸理街道總董魏某日前爲人控諸地方有司謂其斂貲千餘金數月以來並未稍有舉動未識此銀作何開銷云云想此事必須設法調處也○某日十六甫羅宅被傭婦行竊多贓經主人查悉後將婦交更練先行看守擬令遊街示儆各處閒人一聞此信咸思藉擴眼界蜂屯蟻聚街衢擁塞不堪嗣有婦之親串至羅宅求情願將所失各物如數歸還免其出醜主人以原贓旣得亦不爲已甚准如所請交保釋放而好事之徒之乘興而來者未免興盡而返○新勝街被災後刻下將店鋪重行建造日來風斤月斧盡方經營某日二點鐘時忽有工匠多人追一匪徒將至福星街匪見勢已逼卽將所携六響火槍轟放誤中一四十餘歲之傭婦鮮血淋漓各人方聚而檢視則匪徒已逸去無蹤矣是亦無妄之災也 
[漢皋鯉簡]  
　　漢口訪事友來函云漢鎭黃陂街咸康錢店開張未及二月資本本不甚豐經理人鄭某又心懷有良衣前日私取現銀數千兩淃藏朁遁以致店遂閉歇各債主聞之無可奈何惟有付之一嘆　已人心不古如此可勝慨哉○漢口洋街自創興東洋車後商務蒸蒸日 
 
 

Page 3

 
 
上拉車者亦逐漸加多現當更深之際街頭巷口猶聞車聲轔轔行人費靑蚨數十翼卽可免跋涉之勞其便益誠不淺矣○鄂省自開築馬路後東洋車已增至五百餘輛刻下又有人至滬上購就馬車多輛運至鄂垣居人以其便於馳驟雇坐者實繁有徒想將來風氣日　當更日見繁盛也 
[湓浦寒潮]  
　　九江訪事友人來函云九江府文試已畢接辦武糾糾桓之士幾如霧沛雲屯惟不識此中誰是射是鵰手叚也○潯地自八月十六日得雨後迄今月餘未雨不惟秋收無望卽井池皆涸汲水爲難惟願碧翁翁早沛甘霖俾慰人民之望也○德化縣吳儀生明府東請紳商至署商議集資購米囤積以備明春糧食價昻平値售賣是亦未雨綢繆之計也○前湖南巡撫陳右銘大中丞率同瀛眷由水路回江西義寗原籍於本月初一日過潯○前報白琨玲叅戎署理九江城守營守備兹悉叅戎係帮帶選鋒右營署守備者乃前營千總李經六千戎國華也 
[邗溝紅葉]  
　　揚州訪事人云淮北産鹽與淮南不同　賴春秋兩季攤晒而成年來因風潮淫雨爲災以致　去兩年産皆未能如額粟商湖販相率坐待無不仰屋興嗟而皖岸桐城等處亦係銷運北鹽現値菜市待運甚殷迭經該岸督銷局來文咨催運憲江都轉飛札行知外又派唐鹺尹前往催提其産不敷運情形已可槪見乃有來自袁浦者云今歲春季産塲因雨歉收所成之鹽僅能彌補上年之缺本年新　仍無從措手海分司徐分轉焦灼萬分不料入秋後逐日暢晴天氣又復和暖各池秋掃至九月止爲數頗覺可觀殊出人意計之外刻下分轉已赶將本年新綱掣派一面派員堵壩蓄水諭令各商立卽領運以濟銷市說者謂淮北鹽市每年總在九月間卽可告竣今則板浦等處各局卡現仍忙碌異常聞之鹺務中人云秋掃如是豐盈實爲近年所罕覯淮北鹽務從此殆可蒸蒸日上乎○十二圩之儀河爲通泰塲商運鹽孔道祇以濵臨大江潮汐往還易於淤塞近因揚河水小江潮又不似前此盛漲該河遂又逐叚淤涸重載鹽艘均須節節起駁頗費周章聞各商已紛往大棧具禀情形提調委員任希臣分轉閱禀後隨親詣河干察勘一周命駕來揚禀謁江都轉面陳一切是否挑濬抑仍照向章灌塘撈淺請示遵行尙不識都轉若何辦理也○揚郡四境鄉民因土田龜坼不能播種來牟日望祥霖幾穿秋水江甘兩邑宰俯順輿情特於上朋杪設壇祈禱兹兩邑宰以齋戎期滿仍未渥沛甘霖爰於本月初三日起至初六日至重復設壇虔誠祝禱並會銜示禁魚蝦及葷酒等物一槪不准入市不識蒼蒼者天能粒我蒸民早施甘㴻否也○前報紀揚郡紳士公舉夏太史總辦農桑務局太史已命駕來揚兹悉太史並未蒞此前日實係西員夏啓取君乘舟至揚旋卽帶同舌人命輿登岸拜會各當道至運轅時都轉令啓中門迎入客廳殷勤欵待茗談良久始興辭而出傳聞西員此來亦係因農桑事務也 
[約章將至]  
　　中外通商以後議定約章凡遇交涉事件憑此辦理今由總理衙門奏請將此約章編輯成書通行各省一律遵辦奉旨飭速赶辦繕就頒行各屬照章辦理惟編輯須費時日又經奏請派員赴北洋先取原有約章頒發較爲迅速亦蒙朝廷允准日内將到故已由松江府張子虞太守札知上海縣矣 
[局員拜客]  
　　松滬厘捐總局督辦福和笙觀察昨午命駕至敬業書院拜會新任上海縣王欣甫大令大令迎入客廳茗談良久然後辭出 
[諭飭巡員]  
　　前上寳嘉鎭四邑紳董陳枬等以滬北新閘一帶地方僻靜匪徒充斥該處鄉民視若畏途爰卽聨名具禀保申總巡局請爲添設巡防以衛行旅戴明府當卽會同上海縣王大令申詳道憲蔡和甫觀察批飭勘明舉辦明府卽帶領差役會同董事一再履勘各處要道繪圖申覆擇地新閘橋北添設巡防局並照會上寳嘉鎭四邑宰各募　丁扼要巡防道憲札委江蘇候補縣丞藍茂如二尹承松前往局中辦理巡防各務已經賃屋開辦日前蔡觀察查二尹向駐城内辦理保甲南局去年冬防吃緊之際本道親往巡查該委員不在局中行文申斥此次旣由該令保舉辦理閘北巡防事宜是處係往來孔道自應解除積習勤槇辦理督勇梭巡著卽轉飭遵照明府奉札後當卽據情照會二尹不可仍蹈故轍致于咎戾 
[整飭捕務]  
　　南市二十三七鋪巡防局委員盛雨村二尹以近來竊案繁多失主屢經具報而各捕役任意玩愒並不破獲一案捕務廢弛咎實難辭爰於前日傳令汛捕吳根到案勒限三天内將各案務必破獲解局如再玩廷定當血比吳遵諭唯唯而退 
[加惠囹圄]  
　　署理江蘇臬司朱竹石廉訪查行近來各州縣詳報在監人犯因病瘐斃者層見迭出總因監獄不潔易染疾病所致今届冬令天氣嚴寒更宜體恤札飭各屬務將監獄打掃淸潔厚鋪　草施給棉被整備薑湯等因上海縣王忻甫大令奉到札文當卽遵辦並轉札典史蔡季淸少尉時加查察憐恤獄囚 
[嚴拘流氓]  
　　著名流氓李桂和在南市一帶動輒向人訛詐受害者不知凡幾前日爲人呈控捕房捕頭王榮培傳渡船管帮陳向榮到局限令將被控各名盡行送局聽候研訊陳於昨日先將李桂和一名拘獲解至捕房捕頭令先行禁押候拘齊同黨一併究辦 
[瓜李嫌疑]  
　　甫東人蕭邦基向業磚瓦匠娶朱姓女爲媳成婚後未及數年其子遽爾夭逝朱氏頗能矢柏舟之節其姊嫁與莫姓日前親往探親適姊將次分娩爲姊夫莫某留住以便照料一切蕭探知後屢往催領俱被設詞推却不行已訴知秦某代爲函知十六鋪巡防中局請爲提究局員潘仲泉二尹節飭地甲傳齊人　帶局研訊蕭投案聲訴前情質之莫供與朱氏係戚串因妻將産暫留照料不敢羈留叩請恩鑒蕭朱氏供年二十有五丈夫旣經逝世小婦人甘心守節不敢胡爲今願隨翁返里乞請鑒宥蕭稱求請送往淸節堂以免另有枝節二尹再四開導諭令挈同寡媳回家安分度日蕭等遂遵命而退 
[研訊欠欵類誌]  
　　廣東潮州人周全益在法界洋行街開設大古全棧房虧欠各莊號銀二十四萬兩於本月初九晚挈眷潛逃爲各莊號知悉將周姪錫啓及夥江月卿拘送捕房　禮拜四堂　朱森庭明府會同代繙譯升座包探將周江解案請訊南北兩市宏裕萬裕同康厚泰等各錢莊廿九户及花糖行六家各遣莊夥投案伸訴禀稱凡買貨進出皆江月卿經手請向研詰質之江月卿供本年三月進棧爲夥不知底藴原告禀稱現在棧房尚有棧單及存貨若干請飭探查明核示江稱棧内祗糖四千餘包明府飭探帶同兩造將各貨檢點明白禀復聽候核辦○漢口慶茂和號遣夥劉春生常年駐滬辦貨假寓法租界永興里復昌恒報關行内上月漢口忽遭火災該號主並未波及乘此機會致信來滬囑劉逃回漢口爲各債主知悉先派人看守一面投報捕房請提嚴追昨日堂期成康高錦良咸康薛禮田裕生昌吳子居錦章林子卿恒順祥趙晉三怡隆邢樂田益生成李可卿增泰成沈培德萬昌利薛裕康南北各莊號共十七户聨名具禀投案呈遞細帳請追欠欵二千八百七十二兩有奇并稱前月漢口被災後遣人前往探聽慶茂和並未被災　係有心拖累務請嚴追質之劉春生供主人現在漢口實因被災所致不敢說謊小的在滬孑然一身無從淸理請保出外邀同主人來案候示明府以奸商托名被災潛圖逃逸市面攸關此風斷不可長著押候人銀並保勒限邀同主人來案候訊如無保人押候嚴行追比 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省决囚]  
　　杭州訪事友人來函云浙省於本月初三日接到刑部釘封文書内開鎭海縣盜犯一名例應處斬當由丁廉訪札飭仁和縣蕭大令令營監斬犯係盜劫該縣張姓正犯前由本邑審實解省過堂發交錢塘縣監寄禁蕭大令卽於初四日飭差往提到署騐明年貌箕斗無訛隨令禁卒如法捆綁會同城守營張都戎押赴淸波門外盜　監視行刑斬决後兵丁施放洋槍一排大令升輿回城循例拈香排衙然後回署少憇　時卽赴各衙門禀見銷差 
[皖省官塲紀事]  
　　安徽訪事友人來函云本任建平縣梅褚分局楊順增廣安分司王仙居正任靑陽典史左儆前因事　省現奉藩憲李方伯札飭均回本任○候補巡檢包昌鴻少尹精明幹楝素爲上游器重邇因合肥梁園司缺出藩憲卽以包少尹請補聞已申詳具題矣涇縣典史潘毓芬少尉前因病告假現已病痊詣省禀到銷假藩憲李方伯接奉詳咨起用俟有缺出卽可委署○安徽池州府東流縣吉陽巡檢劉少尹崧亭在任病故遺缺經藩憲委試用巡檢姜士美少尹前往署理 
[上海縣署瑣事]  
　　張二仔前因迭次犯竊經前縣尊黃愛棠大令訊明發攺過所永遠覊押兹因在所患病日漸加劇由　所委員李葆初二尹備函送縣王欣甫大令令發堂醫治○粤人鄭奮初偕姪明軒投縣控徐承福蕭松淸騙取洋銀經前帮審　員李二尹訊供判將徐蕭交差限日繳銀兹鄭投案求催前晚王大令倩帮審委員陳筱珊明府提訊鄭供徐承福謊稱與貨捐局總辦相識可請代包廣東水果進口捐職員本以開設水果行爲業信而不疑付洋五百餘元後向局中查問始知被騙求恩嚴追徐　　供收洋是實惟一時無力求緩期措還明府著交差再限三日將洋繳案如違十比○流氓王家有向在新北門内爲紅木生理尃訛詐不守法度近由巡防北局拿獲解送保甲總巡局請辦戴子邁明府提訊之下王供江寍縣人年二十有三來申已有八載　　奪取洋傘經巡防局訊辦此次不敢拆梢不過與友人偶然口角明府以王屢次滋事不可容留在滬移送縣署請王大令派关　解回籍大令飭押候備文起解○前者鄉民吳三觀呈控族姪士良奪産兇毆經前帮審委員李二尹提訊士良供訊狡展二尹著押候追繳嗣因在所患病由劉士榮具保醫治兹者新任王欣甫大令查核原卷以吳士良保出日久病當痊愈爰發牌票飭差令保人將士良交案候訊 
[英界公堂瑣案]  
　　售賣淫畫例禁綦嚴日前有汪大吉者手持所繪春册數十頁私售與人爲包探朱阿高查見立卽拘入捕房捕頭著轉送英界公廨究辦鄭大令提訊之下汪供湖州人落魄無聊藉此以覓蠅頭微利後當攺過不敢再犯大令商之巴繙譯判枷號七天春册燬銷○老妓王小妹前晚不知何故與王阿信口角互毆致小妹傷及左目王見釀禍當卽逃逸報捕後由包探胡阿吉將王拘獲於昨晨送案請究王小妹投案申訴前情並稱左目已傷勢成殘廢求爲訊判質之王阿信供因失物悞傷情願給償養傷費求宥大令判罰洋三十元給小妹醫傷○積竊劉桂海日前至陳榮生所駕小船上竊取布衣等件當被覺察扭入捕房於昨晨送案請究陳榮生投案請領失贓大令以劉屢次犯窮判責二百板管押二月○包探費阿銀拘解過犯陳阿寳到案禀稱此人係著名流氓前因向人拆梢送案懲辦笞責遞籍今又潛行來滬經小的查見拘案請爲訊判質之陳阿寳供寗波奉化人來滬探親不敢逗留叩求明察大令判責二百板嚴押一月後仍交捕房遞解○過犯張阿才屢次犯竊懲辦一經釋出故態復萌日前又竊取陳生昌家布衣十餘件經包探倪順泉緝獲人贓禀明請究大令判責二百板管押三月贓還失主○小工劉阿三於停工之後私將堆存馬頭之舊鐵數十磅竊取而逃經包探李佩蘭緝獲人贓送案請究大令判責二百板以儆○陳王氏向在怡和紗廠爲女工日前竊取廠中花衣棉紗等件當被廠中人查見扣住昨晨送案請訊陳王氏供一時貪小尙求寛宥大令判掌頰一百下 
[法界公堂瑣案]  
　　法界二洋涇橋法商華是公司西人地不喇寫字間内遺失信函一封内有洋銀鈔票十餘紙被細　周小毛拾獲逃回蘇州著保找尋來滬交出洋票十二紙尙少銀票六十兩洋票二元匿不交出送案請追讞員朱森廷明府提訊周小毛不肯承認明府著押候嚴比○太古洋行買辦陳慶三偕西人投案禀稱帳　内失去票銀六百九十兩被細崽顔德順竊去托顧金生轉托馬生元至城内費文元銀樓兌換赤金被費文元將銀票扣留前來咨照特將顧馬二人送案請究明府著押候嚴比並將顔德順交案呈案之票銀著具領狀准子領回○宰猪作主吳厚生遺夥王啓良禀稱周月生張桂林李桂生陳阿新李春春等聚衆把持不許收取棧租并稱周月生曾欠租洋二百八十元另有他項一百八十餘元李春春欠五十元張桂生欠五十一元四角李桂生欠三十六元九角陳阿新欠三十六元二角求請二併究追明府著押候繳洋釋放○馬德芳上期遞票控被王建堂借去洋一千八百三十餘元求請嚴追明府著將王押候人洋並保限十日理楚○陸秀芝上期遞禀控被老裕茂酒店主陳新瑞欠會洋一百七十二元昨日堂期包探將陳解案請訊陳供欠洋屬實求准交保淸理明府著人洋並保限十日理楚地亞士洋行經租人　　堂控復興里施陳氏欠租三月計洋四十六元將物變賣逃往城内爲看房人拘獲送案請追施陳氏供丈夫已故無洋可還今將幼孩變賣歸償詹稱該氏並非無錢實有意刁玩明府著押候交洋釋放○泥水匠王林林　托房主遣來修理屋面乘間竊物已非一次前日在吉祥街紅坊内又施故技爲坊主拘獲送入捕房供認竊取曾文榮家衣服首飾等物包探前往咨照昨日開明失單投案請追質之王林林供認不諱明府著押候吊贓嚴辦○顧海泉上期遞禀控稱朱阿根積欠會洋三百二十九元四角昨日堂期將朱解案請訊明府著交保出外限十日内理楚○陳順興牛肉莊控西門文元坊房客汪聘臣欠租四十五元拘案請追明府著押候交保限五日内歸楚○錦名洋行收租人英文德控房客郭耀三趙玉奎江北輝三户欠租洋二百六十六元五角昨日堂期解案請追郭交洋三十二元明府著交保出外限一月内歸淸其餘一併押追○楊少金禀在城河浜設攤笞賣舊貨被吳瑞生竊去手爐一個當塲拿獲送案請辦明府判責四十板贓還失主○包探票稱陳阿慶在海琛輪船竊取水烟袋一枝當塲拿獲贓已羝還失主尙少衣服一包請追明府判責四十板 
[美界捕房紀事]  
　　虹口鄉民顧春泉有祖遺田一方價賣與通和洋行爲業由中有　　祖墳由顧繕立遷墳據限期遷出昨日顧雇工人數名將墳拆遷突有無賴曹毛毛糾集黨羽多人稱此係彼宗墳墓毋得擅掘　令其女持穢物向工人沈炳銓亂擲繼復扭至捕房控沈等擅掘祖墳捕頭謂曹曰此地旣爲爾之祖墳可有憑據否答稱無據捕頭謂爾無憑據卽非爾産何行禁人遷拆木擬嚴辦姑特從寛不予深究如再滋擾定當重懲曹唯唯而退○昨午有流氓賣菜丫頭者糾黨十餘人在裏虹口聚元飯館中圍毆鄉民某甲甲大聲呼救適包探賣四海　彼經過當塲拘獲四人解入捕房轉送英界公堂訊辦○蘇人唐某昨日由金陵乘輪船來滬抵埠後卽雇江北人蔣翠翠之小車載運行李　某客棧將見唐行李甚豐忽萌歹念拉車飛奔而逸嗣爲包探胡瑞龍查　扭入捕房押候究辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年十月初一日東報全錄]  
　　宮門抄○諭旨一道錄前○熱　都統　　駕開辦　務情形曁起限升課摺○秦撫魏奏爲遵旨整頓保甲團練酌定簡明新章摺○十廿初一日禮部宗人府欽夫監正紅旗値日無引見○澜公福森布謝放左右翼監督恩○文熙鈠滿謮安○錢應　謝在西苑門内乘坐二人　輿恩○李培元請假十五日○吏部呈進月官卷○欽天監呈進時憲書○召見軍機○○奴才宗室壽蔭跪奏爲開辦熱灌礦務情形並已徵收課銀數目曁起限升課日期　摺具奏仰祈聖鑒事竊查前奉諭旨開辦熱河礦務當將辦理情形業經奴才奏報在案惟查熱河所屬各礦除土槽子　由線已經　才於去歲委員查勘飭令於每年應交課欵等項之外酌加四成由光緒二十三年正月起照數征收題報此外僅有候補道徐潤報開之金廠溝梁熱河與直隸合辦之雙山子二處現已升課金廠溝梁前奏明白自開採起至光緒二十二年底止除開支各項外僅結存銀八千四百九十三兩八錢七分九厘聲明作爲舊管列入下届接算外其自二十三年正月起飭令開章升課至是年四月底止作一結除開支各項用費金價外共計餘銀一萬九千五百九十兩四錢一分三厘按照奴才前經奏定新章每餘銀若干統按二十四股計算以十股升課以十股歸股票餘利以四股作爲員司花紅計應得正課行平銀八千一百三十三兩八分八厘七毫五絲每兩折合庫平銀九錢六分八厘共合庫平銀七千八百七十三兩八錢二分必厘九毫一絲遂飭將下結赶緊算淸呈報去後復於七月初七日據該道徐潤等禀稱已將自二十三年五月起至十二月底止下届廢算楚並前存舊管統計結存餘行平銀一萬七千四百七十三兩四錢四分八厘按照二十四股分攤以十股正課計算應解行平銀七千二百八十兩六錢三厘每兩折合庫平銀九錢六分八厘共折合庫平銀七千四百七兩六錢二分三厘七　四忽統計先後共收到庫平銀一萬四千九百二十兩零四錢五分三厘六電一絲四忽均已照數呈解奴才衙門查收存庫聽候部潑惟查該礦結數按月核計未能均平者實因口外地方每交夏令大雨時行各井洞水勢增長又五月至九月有事田疇農忙人少商來出金之數俱以春冬兩季爲優上年冬井深水旺機器錫爐　壞雖經赶緊修理不免有稽工作撰山子分局五月以後忽遇夾綫銀蹤追採亦多虚抛時日是以按月比較未能畫一現經奴才疉飭該員等督飭員司竭力採辦認眞籌畫務期礦務振興課欵增益是爲至要雙山子金礦係建昌縣奴才與前督臣王文韶會商直隸派委候補道徐潤熱河派委候補知縣繆桂榮會合辦理嗣因該處工作未甚合宜復經奴才派委熱河道湍多布前往查勘就便酌度情形妥定章程督令認督採辦　經奴才先後具奏在案嗣據候補道徐潤候補知縣繆桂榮禀稱奉委會辦雙山子金礦現已開辦年餘卽應照章納課第該處係屬初辦工費較銀現在竭力籌畫撙節辦理計　光緒二十二年九月開辦起至二十三年十二月底止除開銷金價及建置房屋器具薪工利用等項外通盤核算計結存餘行平銀九千八百五十九兩一錢六分八厘照奏定二十四股章程以十股升課計應收行平銀四千一百七兩九錢八分七厘每兩按九錢六分四厘折合庫平銀三千九百六十兩九分九厘二毫六絲八忽該礦係與直隸合辦當准直隸總督臣榮祿咨會此項課銀各一半解歸奴才衙門聽候撥用一半解歸天津海防支應局兌收並據該員等將前項銀兩照數分解查收在案現復飭令督催認眞採辦以盡地利而裕課欵又熱河各屬煤窑向章每逢報開一處歴年上交課銀五兩熱河所屬共証煤窰二十餘處每年計徵收課銀一百一十餘兩而各商所得抽分不啻倍蓰更兼藉端影射官吏剝削種種弊竇不勝枚舉於二十三年春間經奴才奏明派員查辦化私歸官當派委候補知縣繆桂榮試用巡檢蘇鼎銘分往查勘並飭妥爲辦理該商等初猶藉口違抗繼經該委員等詳加開導曉以大　　以時事並從優議給商人抽分養贍始暫悅服惟各處情形不同銷售亦異成因路速價廉或因豐减靡常當就各處情形酌定抽分緣口外煤　向係窰户採挖出售商人坐受其利應　子革除第念該商等抽收日久户口衆多舍此無以爲生當由該商等所得抽分一成之中酌减四五　不等餘仍歸其養贍復於售主煤價之外稍增一成或五七分不等將增增减之成數作爲官收抽分並飭將前領帖照繳銷另發新照收執如　辦理不特商無所苦課欵從此可歸實濟現在該商均已樂從具結遵辦按熱河所屬煤窰通盤核計每年約可徵收抽分銀一萬一二千兩較　從前每窰歴年徵收課銀五兩之數不啻　益百倍惟每窰於議定抽分之後必須派設員司人役每日稽察徵收所有添修房屋置備器具一　初辦所費甚鉅因無項可籌當由所收抽分内先行撥用計自奏明陸續開辦起結至光緖二十四年五月底止除開支蒙古各旗山分並修各　局所房間器具員司薪水夫役工食查勘路費等項外計結存庫平銀六千六百三十八兩零五釐四毫三絲五忽四微擬請作爲舊管以前需　免其報銷自六月初一日起以後常年所收問分每届年終奏報一次并造册咨送户部曁統轄礦務總局查核其以前歴年各屬徵收煤窰課　應請嗣後於報銷册内部除以上初辦現已升課者金廠溝梁雙山子金礦三處均就現定章程納課一俟奉到統轄礦務總局酌定新章再行　知遵辦此外尙有朝陽之五家子平泉之長臯盤　之寛溝濼平之桑園等處金礦并朝建兩縣新採煤礦或係甫報開採或係暫行試辦現在　無成効已飭令各集股資妥籌辦理一經辦有端倪卽飭照章納課並酌定抽分外所有開辦熱河所屬礦務情形曁起限升課數目日期理合叅摺具奏伏乞皇太后皇上聖鑒謹奏奉硃批該衙門知道欽此○○頭品頂戴陜西巡撫臣魏光籌跪奏爲遵旨整頓保甲　練酌定間明新章通飭遵辦恭摺具陳仰祈　鑒事竊臣疉次欽奉諭旨整頓保甲團練均經欽遵飭行遵照辦理在案查陜省幅員遼闊　兵　之後災歉頻仍地方元氣未復南北山各屬尤爲烟户畸零向辦保甲章程屢議變通而推行或未能盡利蓋因查編繕造之極冗益以事　遷徙之無常牌册方成户口非舊馭繁之策條教皆虚是以開辦有年雖著成効究未能一律整齊至於團練需欵較繁土瘠民貧人無遠慮　　甘回煽亂烽火爲鄰急則易從規模略具迄夫事定境異情遷總猶仍舊分團而已無復集練責丁旣　生計攤費又虞驛騷窒礙之端由於過　故卽良法美意或且陽奉陰違夫保甲爲庶政之權與團練本寓兵之遺制其在今日尤爲要圖臣督同司道體察通省情形叅酌古今成法訂爲簡明新章八條以選舉得人爲首而次第示以分甲繕造之簡便附里寄甲之變通兼派族長以助淸查循環添註以輪換稽查期於核兾而禁奸勸善因而備舉於是責以守望相助之義藉丁壯爲鄉團日一集練旬而一周農隙則羣而肄武又挑立城團常川駐練滿歲一更以所治之繁　及財力之盈絀定爲名額而量其所業之高下爲預籌進取之階級庶幾民信樂從烕能　久不渝將不費不勞可漸復古寓兵於農之意固不　與保甲相輔而行足以安良戢盜也臣擬督同司道嚴飭奉行承辦之地方官卽以是爲考放倘猶復因循故習視等具文是其不能盡心民事已可槪知當卽嚴懲示警其有實係辦理成效昭著　隨時查明奏奬以勵其餘除分别咨部並俟辦有成效再行奏報外所有遵旨　頓保甲　練酌定新章八條謹繕淸單恭呈御覽伏乞皇太后皇上聖鑒訓示謹奏奉硃批知道了卽著實力奉行毋得徒託空言欽此 
 
 

Page 14

 
 
[光緒二十四年十月初三日京報全錄]  
　　宮門抄○懿旨一道諭旨三道錄前○署川臬安奏爲署理臬篆謝恩摺○秦撫魏奏爲就餉添隊攺練洋操摺○江督劉奏爲瀝陳　　設立製造槍彈廠無欵可撥摺○又奏爲採辦米石以備平糶片○直督裕奏爲道員飭赴新任片○十月初三日刑部都察院人理寺銀　旗値日史部引見三十六名大理寺一史欽天監二名廂黃漢二名正紅　四名○廣東巡撫鹿傳霖到京請安○前察哈爾　統　銘病　請安○莊王續假五日○官祥請假十日○許　預備召見○曾　漢等讀卷糧命○掌儀司奏初六日祭奉先殿　公行　○召見軍機鹿傳霖許玨○○二口頂戴署四川按察使存記補用道奴才安成跪奏爲恭報奴才署理臬篆日期叩謝天恩仰祈聖鑒事竊奴才於光緒二十四年七月初八日奉　　督臣文光行知以遺本任臬司篆務檄委奴才署理遂於是日將臬司印信文卷派臬　送兩來奴才　卽恭設香案望關叩頭謝恩祇領任事伏念奴才散櫟庸材滿洲世僕昔襄戎事從官文多隆阿轉戰於大江以南　理餉　金順穆　善贍糧於長城而外迨服官以備差川省恭叅政而　篆建昌二十二年經黑龍江將軍恩澤薦章剡登送部引見蒙恩如　俾　　練荷聖訓之周詳沐温綸以存記方愧涓埃之未報復叨臬事之暫膺查川省爲屏蔽四南之區措施匪易而臬司有綜核刑名之　糾　　　况今民教慶訌尤貴防維無迹奴才自維　眯　弗克勝任惟有矢愼矢勤隨事禀商護督臣妥籌辦理决不敢意存權　稍涉因循以　仰　　鴻慈於萬一所有奴才署理臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品　　陜西巡撫臣魏光籌跪奏爲陜西就餉挑隊遵旨攺練洋操並添設工程隊隨營武備學堂恭摺具陳仰祈聖鑒事竊臣前奉諭并餉　　洋操自應欽　辦理查陜省東連　豫西接某　南隣川蜀北控蒙疆幅員廣延數千里承平兵額二萬四千八百餘名現存制兵六千餘名防絲各軍數不滿萬巡防彈壓差操　已左支右絀勢難再議　併攺練洋操必須增餉而就現支餉數練隊不過數千部臣統裕全局謂練洋操二十餘萬不足以分部天下之大是陜西一省之大數千人不敷分布當亦在聖明洞鑒之中溯自咸豐同治以來歴平髮回苗捻以湘楚　　爲最著今則時局日艱武備尤亟欲併　旣　兵力之有足而從新又苦餉力之有支圖策兩全實維偏廢則惟有就　支餉章整頓防練各　　之碁布星羅藉資鎭撫而别籌增費挑練新軍精求西法用備調遣而樹先聲臣嘗閱歴戰事綜而衡之去儆較遠震　聲成霹震事飛全軍被靡砲隊之利靜如山重動如潮湧方圓　散變化從心步隊之利遠　旁哨橫截包抄所向空　與人成功馬隊之利自火器精而盾櫓失其　城　失其險則地營溝暫之利　焉工程遂不可以不備也三軍楊得一將難求當此始基方立練隊無多尤須作育將材以便推廣則隨營武學堂亦不可不備臣與司道再四　商　請放現設防軍内挑　隊五旗砲隊一旗馬隊兩旗添設工程隊一哨成爲一軍俾規模粗備可以一意　　自强新建各軍餉　非力所及兹著略仿湖北洋操　　分　辦給官弁薪費弁勇每名按月　給衣　戰靴銀八錢火勇四錢馬勇并每月　給　乾　六錢餘均仍照坐糧章程克發不推較自强新建各車餉章大减卽較湖北洋　隊及道　武毅軍新　　有省節并應照武毅軍章程隨　設一武　學堂以儲將照教習之才常年增薪費　千八百餘兩合之挑楝添設馬步砲工程隊八旂一哨　添之費常年共增餉六萬六千六百餘兩論現在陜省財力勢不能於此數之外　有擴充創現在規模勢亦難於此數之中復議减少查節餉裁兵案内陜省上年裁省銀七萬六千餘兩本年裁省銀三萬一千餘兩共十萬七千餘兩糧錢悉不在内以之抵支此項加餉較之二十三年以前　省歲支餉較仍節省銀四萬餘兩以本由陜省節出这餉仍留爲陜省練兵之費其車易臬其力較紓其軍可以速成其效亦可以早著緩急有需征調立應賔於大局有裨至分紥處所擬由東而西布於臨渭咸醴興乾一帶　紥平時　顧操防春秋調集合操距省非遙較爲便捷當由直隸湖北各軍商調馬步砲工程正副　習先於隨營武備學堂教授分旗訓練務便營規口號一律抑洋操所長在於整齊畫一搶砲有準而技掣擅塲輕兵趨利則又中國所長今宜攺　師其所畏仍當以　自　已長期於旣　彼長有時復得間用已長以制其短斯爲盡善一併督飭　練除將詐網章　咨部外所有就餉添隊攺練　　並添設工程隊　營武備學堂緣由　合恭摺具陳伏乞皇太后皇上聖鑒訓示謹奏奉硃批該衙門知道欽此○○頭品頂戴　洋運商大臣兩江總督臣劉　一跪奏爲遷旨　議湖南設立製造槍　兩廠無欵撥濟恭摺覆陳仰祈聖鑒事竊臣承准　機大臣字寄光緒二十四年六月十八日奉上諭陳覧箴奏設立製造槍彈兩廠擬　常年經費並請攺撥欵項一摺　稱擬照鹽斤　價成案每年須銀十萬兩以供兩廠常年　欵又上海機器製造局原議訂購機器稅欵尙未解淸籌銀三十萬兩以爲稱製　　之費著斟　情形迅速籌辦等因欽此當經恭錄分飭欽遵妥議詳辦去後兹據辦理上海機器製造局江海關直蔡　等先後覆稱製造經費本由江海關二成洋稅項下撥解久包　　不敷前　　設鍊鋼　烟樂栗色樂三　經臣奏准每年加撥銀二十萬兩專供三廠當費嗣因擴充製起擬請另撥專欵銀六十萬兩添備機槍砲機亦因欵鉅難籌暫從　議近來撥　日廣工料日昻製造因之益繁經費因之愈絀但就三廠而論上年已用銀十八萬餘兩今年百物翔貴各省請機紛　而江海關加撥之二十萬僅上年解過六萬兩其餘欠解之欵及本年應解之欵尙復無著良由稅收未旺撥欵遞增如四國洋　還欵爲關稅司薪費以　蘇州織造裝　欵福　船廠添撥經費皆關賢要之需來源有攺去路甚多兼顧並籌實苦力有未逮當此整頓武備攺洋　各省槍砲應歸一律方擬就原有　機　橫機器攺造小口徑　　槍已與洋行議價的需銀十九萬餘兩雖經奉飭截長補短移緩　急　爲數過鉅一時不易設籌嗣後造槍之費及　購砲　等項尙擬俟與　鄂兩廠定議後另請撥欵濟用實苦無欵攺撥湖南等情前來伏查湖南開辦製造槍彈兩廠實爲切要之圖惟江南　細用宏無力可謀協齊臣於本年春間准湖南巡撫臣陳寳箴電商業將竭蹶情形附片具奏在案倘該關局欵力稍紓可資周轉自當不分　　竭力勉籌無如加撥常欵久已虚懸江海關收不敷放亦有岌岌難支之勢體察情形委屬無　籌撥所有　旨籌議湖南設立　造　　兩廠無欵撥濟緣由理合恭摺覆陳伏乞皇太后皇上聖鑒訓示謹奏奉硃批著照所請該部知道欽此○○劉坤一片再本年徐海　　復被水災亟應迅籌賑撫業經臣等奏明在案兹據徐州道桂嵩慶禀稱籌賑以購精爲最要徐屬連年災歉民間宿糧久罄　榖亦　粒無存現在隣境新榖登塲價値平減擬卽　集欵項並酌提各屬積榖存錢由道發給印照深員分赴　州鎭江裏下河及洪澤湖以南等　　米之颧採辦米石雜糧轉運回徐以備賑濟平　之用所有經過地方關卡請照上年或案免完釐稅　恤災黎等情禀請具奏前來臣查　道所請係爲豫籌賑糶起見其　各　　自應一律照辦　檄飭遵照外理合會同江　　撫臣德壽附片具陳伏乞聖鑒謹奏奉硃批者照所請　部知道欽此○○裕祿片再查接　卷内新授霸昌道英瑞到津業　　督臣榮祿飭赴新任尙未具奏卽經交卸前護理督臣　世　　及核辦移交前來理合附片具陳伏乞聖鑒謹奏奉硃批知道了欽此 
昨日接到十月初三日京報先行照登尙　　二日京報一本容俟接到再行　登[  本館附誌]  
 
