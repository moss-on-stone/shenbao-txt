# 1880 - 217 - 4902615

 

Page 1

 
 
[重印鴻雪因緣圖記出售] [  點石齋啓]  
　　鴻雪因緣圖記爲前河帥長白麟見亭先生自記其生平游歷而繒　二百有四十撰記如其數　游記中別開生面者　本齋於去年照印縮本五千　不一年而售罄今重取原圖縮印或帙其記悉以活字板排成直行不若初印者須橫書而觀也至是書之精妙前登告白人　知之無待贅言每部連夾板一付仍照　價收洋一元此佈 
[續師說]  
　　韓昌黎作師說所以言爲師之道而訓諸生以勤學也其中言師道之不講及師弟相稱人以爲　等語師之不尊亦云甚矣然未有如此時之尢甚者也僕何人斯敢覥然續昌黎之說然竊思師嚴道尊見之於　而今人之悞會者衆且師道至今　有愈　愈下更不及昌黎當日之所云者爰卽昌黎之所言而益推廣之所謂師嚴然後　尊今人皆以嚴字貼師一邊說言爲師者必須岸然道貌位置自高而後人始敬畏其道乃尊執此說也則顏淵所謂夫子循循然善誘人者轉不若後人之自立崖岸矣夫嚴者敬之之　待師而能敬則道益尊古人之言本自明白後人悞會之而師之道愈遠耳今之敬師者何如哉其先不知愼於擇師雖明知爲悞人子弟之庸師或　束修較廉之故而將就延請以至子弟毫無進益於是歸咎於師之不善教而禮貌漸衰口角譏嘲者有之此其侮尙属庸師自　　半若夫市儈之家稍有家資卽欲令其子弟讀書訪求名下士厚其館榖而責其課於師其子弟質地稍鈍進境偶遲卽嘖有煩言謂吾以若干修脯延師而效騐乃如是之緩是師之　善也故往往屢易其師甚至有一歲易數師者且此等子弟每多　養縱恣雖其師誨之諄諄未免聽之藐藐迨久而學業無成則皆歸咎於師是不亦寃乎夫近日之爲師者僅知教以句讀稍長而課以文章以爲博取功名之計求其講求倫　朂以品學者渺不可得然旣課以文章以博功名至於一衿旣獲則師之貴亦可稍謝矣而爲子弟者乃以僥倖獲雋侈然自大頓忘其學業所自來而置其師於不顧卽爲父母者亦以子之獲雋乃其家運所致無與於師甚有　師亦不過諸生今吾子入學則與師初無所異一若自此可以略師弟之名分講同學之認情也者嗚呼此等心思雖多出於市儈之流而書香世族近　往往而有論師道於今日其異味於昌黎之時抑又遠矣昨報載杭垣新進某生　高採芹香自鳴得意醉後不受師訓嚙傷師臂一事若此生者不亦桃李中之荊棘宮牆內之敗類也哉夫弟子旣經復雋而湖樓小飲醉態酩酊其師遽斥而責之則此師者固非近日冬烘可比其古道亦可於此略見一斑某生負笈相從者三年於茲則平日之屢遭訓責可相見前此固敢怒而不敢言今日倖獲青衫儼然附於　宮之末在某生自視豈猶是昔日負笈請業之我哉彼以爲師必優其禮貌寬其貴備今而後師將無如我何一旦醺醉而歸正其侈肆之端所流露不圖其師之竟不假以詞色也暢然志滿之時而遭此一折則老羞成怒而借酒遮面以逞忿於師乃勃然而不可遏盖前此之苦其拘者已久而於此一發之其所由來者漸非一朝一夕之故矣幸而其母深知大體亟求親串及紳衿等同至師門代爲　說　生具衣冠負荊請罪始得寢息其事否則其師至學控訴親遞檢舉申請詳革此正與父母之逆子忤逆無異從未有不准者某生新得之衿其尙能保全否也師道至今日尙可問哉百工技藝莫不有師而學藝已成尙將帮師代作數年以爲酬謝乃讀書作文之人幸而荷其師數年教訓邀得一衿不聞其所以謝師者若何而已置其師於腦後且以齒牙之毒報其手口之勤幸而其師大度旋卽息怒而清夜自思尙得列於士類耶因作續師說以警世之輕背其師者 
[僞洋罹罪]  
　　○安南之西貢有華人黃姓者於三四年內常由他埠裝載假洋而往爲數不下數千元近日事發由法國人禁之於獄限以十年日作苦工另罰五百佛郎監禁期滿再由巡捕管束十年其同爲此事之一華人爲數略少監禁五年另罰一百佛郎監禁期滿由捕管束五年聞該二人係中國專造假洋之一黨云 
[杭垣火警]  
　　○六月二十九日早十二點鐘杭城清河坊之四拐角失火此正第一鬧市也起火者係德昌茶食店後之小肉店緣店中夥友適於午飯後登樓吸食洋烟不料風動帳門恰爲烟燈之火引着該夥赶卽撲救忽有狂風一陣火遂透起帳頂　屋椽該夥見勢已莫遏不敢呼救急下樓脫身而遁迨店中人看見火已透出樓牕直撲入德昌　屋是時狂風捲地屋瓦皆飛一時火逞風威直有電掣星馳之勢兼之屋宇鱗接凉棚疉架火焰到處四面盡着不惟撲救不遑卽奔逃悉多不及其東拐角由肉店燒入若南貨店雜貨店酒店飯館徽麵店等共十餘家其一面則由大昌烟店而起若羊肉店磨坊中酒棧粉食店裕通錢店等亦共十餘家直至熙春橋之宮墻爲止其西拐角一由鳳春粉店醃臘店至王萬興飯館之墻爲止一面則由醃臘店燒入卽爲胡恒昌之火墻擋住其上拐角一面至成隆衣店墻門而止一面至祥元衣莊火墻而止然祥元莊內則已屋成焦上矣其下拐角一面至張允升線莊墻門一面至裘鼎春粉店墻門爲止間是役被災之店惟祥元衣莊所失最鉅盖該店火墻極高火萬不能撲入前　已歲大火該店以墻高得免於難此番一聞火警遂以前事可師有恃無恐故但將墻門緊鎖貨物槪不搬動不料火自後而凉棚上引入烈焰直奔於是店內上下人等爭欲逃命欲打前門而出不料前門外火威更甚所恃一墻阻住 
 
 

Page 2

 
 
故未燒入衆人無路脫身遂由側屋中跳牆而出內有十七歲之學徒素有足疾因踰垣遂致跌死餘則幸俱無恙傳聞該莊　貨　有五萬餘串而一絲一縷亦未携出卽帳簿銀洋等亦盡付之一炬可勝嘆哉杭人謂自二月二十六日燒竹巷四拐角起首至五月初三日羊垻頭之四拐角亦被　如今則又將清河坊四拐角一燎而盡何以祝融爲虐偏擇此衝要之區耶是誠所不解已 
[無故自焚] 　○六月二十日午後杭之城隍牌樓大街某姓烟膏店樓上突然火起幸被對門之藥店眼見趕卽呼救衆隣奔集遂卽撲滅及詢其起火之由則該店樓上旣無人跡又無火種不知火自何起且於兩三日前亦曾失燄一次殊不可解也 
[流水可畏] 　○漢江本水陸衝衢江水到此爲之一束上流各省若有大水漢江船隻必受其害今歲自前月十二日以後天氣驟凉連日雨勢連綿自小河口龍王廟以出大江緊靠漢岸一帶水勢奇峻洪流駭浪觀之生怖每至日斜人定江流淜湃之聲不絕於耳一日午後有沌口甲乙丙昆弟三人乘一鄉船載米而來欲入襄河灣泊乃被洪流激至龍王廟口外其時北風南水兩不相順全船沈覆舟中人一齊落水幸衆划艇及官渡救生等船力救船夫及甲丙遇救得生而乙已不幸作波臣矣船貨沈於江底固不待言當日該船主及甲丙至下碼頭一帶望江涕泣　流浩嘆尙冀船貨珠還幷探乙之消息至晚音信杳然無奈而歸然華船之入險旣如此而洋舶亦宜加愼同日聞有洋街江中之英國兵船亦遭意外之變該船身甚堅固下有兩錨灣泊中流衆稱砥柱乃亦被江流掃折錨練一股船身卽動帶錨隨流而往該船急加太平錨復被中　幸該船防有不測機器房久已生火遂卽開輪駛至對江塘角方信輪泊定云 
[命案緝凶] 　○寗波西鄉藕纜橋有貨郎韓某向以挑買　布雜貨担營生朝出暮歸　以爲常前月二十四日抵晚不歸次　韓之友某在望春橋遇見一人挑韓之貨担向人變　心殊懹疑便相盤問是人答以彼欠我錢將貨抵償爾問何爲某聽其言將信將　仍盤詰不已是人遂生脫逃之計卽將貨担交付是處地保家聲稱我呼彼來質對從容而去某與地保聽其言而觀其行並無觳觫之狀信爲眞情並不扭住亦不同往及其去後某始往韓某家探問虛實則知韓某前晚未歸其家問其下落某始悔中是人之計其家亦疑有謀害情事於是韓之親屬同某四處尋訪尋至殷浦廟跟石橋頭下見有男屍一具漂浮水面認之韓也當卽報縣請驗鄞縣陳邑尊於二十七日上午帶同仵役前往檢騐屍已　潰並無傷痕騐係落水身死當飭屍親收殮一面飭差將某與收執韓某貨担之地保拘提到案覊押俟訪獲凶手質明後方可無事然亦寃矣 
[傾米入厠] 　○傳得蘇城各處毛厠日來間有米粒拋棄多少不一嗣經人留心伺察拿獲棄米之人送官究辦謂卽邪教之流以米傾厠所謂爲人所不爲以卜成敗者惟是人是否果係邪匪抑或有瘋狂之症想一經官訊定當水落石出云 
[勒限回籍] 　○英界會審委員陳司馬昨訪有流娼阿蘇及馬氏容留某少奶奶在租界招搖實屬傷風敗俗因卽差提阿蘇及馬氏到案着勒令某少奶奶於兩日丙因籍不許逗遛在滬蘇馬同稱蘇州所來之某少奶奶時到酒舘我等却未同去惟前飲壽酒曾與同席現悉少奶奶已開船回去矣可馬謂如已回籍姑不深究設仍在滬一經訪聞惟汝二人是問飭卽覔保具結斥釋 
[初訊串竊] 　○挾吞贓物一案昨由捕房將人贓一併解案據陳兆相稟稱是浦東模沔鎭均和典執事人因於三月十四夜被夥蘇向榮卽月卿串同歇夥巴金斗及友爲衣莊生理之程馥卿竊去現洋四百五十七元金銀珠翠共計押本錢六百五十七千文値價約須千串光景現由天泰棧司倪桂榮報信前來當卽報捕同至該棧當獲吞贓人蔣杏溪雨次搜出洋二百十四元據蔣稱卽變贓而得價者及蔣自己名下小箱一只伙食籃二只幷首飾匣一只據稱是棧婦之物幷續獲巴程二人惟蘇向榮未獲求封該棧追贓給領蓋前在南匯曾已報案也包探康阿順陳阿九同供曾至該棧搜贓內有首飾匣一只據云係棧婦夏氏之物或云蔣卽夏之夫但據夏氏稱實有丈夫蔣係客人查檢匣內有蔣之監照一帋蔣供棧非我開因聞均和典有捲竊事路見巴姓所穿之衣服不同始向盤詰據初稱賭博贏進及根問聚賭地方始認與蘇串竊並云尚有潰落河中之物不能自往撈取托我代覔變賣得洋二百四十元均已起案眼線倪桂榮申訴前因夏氏求請給還首飾匣蔣　棧客也巴供與蔣同取物件是實司馬問蘇在何處答稱據云往崑山去刻已托人訪尋矣程供向在周浦爲衣莊生理歇業來滬路遇蘇巴二人與之爲伴是實並未同往行竊陳司馬略詰之下隨將蔣巴程三人管押俟根獲蘇向榮再行訊辦或移解南匯縣歸案辦理夏氏所請不准姑將小箱伙食籃等發封存案現洋二百十四元及銀鐲一付先交陳兆相具領 
[賭徒搶洋] 　○蒙師謝某投英公堂稱前日將洋九十六元着胞弟購辦物件豈行至打狗橋浜沿與人賭博先輸洋九元該賭徒見其洋元甚多忽稱巡捕將來衆皆搶洋奔跑而散及弟回告情形我與同往先見搖寶之張阿松還洋二十元請卽了事我以相去太遠不允卽有縣署捕役魏阿四調停再令找出五元我亦不允隨將張交捕解究張稱擺財攤是實彼實止輸大小洋九元旋經捕至奔跑遺落廿元業已交還至所贏之大小洋現已起案矣陳司馬以該賭徒等欺騙人財已屬不法尙敢恃强實屬可恨着將張管押俟查明捕役調停情形再行核辦 
[禀城隍神消災勸賑由] 　○某銜某謹禀城隍尊神閣下敬稟者竊旱乾水溢冥司難握其權而捍患禦災明神實專其　比年以來北省告祲　聖天子厪懹黎庶　恩詔疉頒江浙各行省大憲體　朝廷懹保之忱捐廉提倡發册勸輸凡下卹災民之困上慰　宵葉之憂者亦已盡忠竭愛無以復加矣　神隆膺位號祇受明禋二百數十年以來固猶是受祿　天子拜國厚恩義切靖共旣陰陽爲一體情殷軫卹宜籌畫之多方謹瀝下忱陳請三事一求詳請安瀾也時事多艱庫儲未裕河工一决費欵更多若因加罪斯民而　　天子之憂想公忠體國者萬不宜然現在伏秋將屆可否仰乞　神恩迅速移商各省府縣城隍神會詳　河神保護安瀾庶弭方來之患專治已至之災一求緩刑勸捐也 
 
 

Page 3

 
 
陽世逢赦除十惡不宥外本有減緩之條流徒各罪尙許納鍰自贖比者陽民疾病每助賑以求安倘蒙　恩施法外准予減緩一經輸捐便示明騐則因勢利導之餘勸賑尤爲得力一請暫停冥賑也陽世每逢三元有賑濟孤魂之事錠帛冥鏹繁費甚多現在陽賑孔亟自顧不暇又虞停辦冥賑鬼魂索擾可否仰乞　神恩捐廉提倡幷令在冥紳富盡力捐濟勒令投胎想各紳富一經投生冥財本歸無用言念及此是必樂輸無靳如蒙俯准卽請示夢陽民祇遵移賑其有擅濟孤魂擅冥鏹者以贓私論與受同科其有靳不移助者以吞賑論立予監追庶騰出一分冥鏹卽多出一分賑欵裨益實非淺鮮以上三則皆陰司獨握微權陽世無可効力者幸念　聖　聖相承無不超三邁五元元有衆又皆服教畏神二百年俎豆之恩不容少負數十萬溝渠之　宜保殘生活直省一分災民固　國家一分元氣　神靈是在迅速施行除禀各省府縣城隍神外肅　蕪稟　請　崇安伏惟　昭鑒　　　讀大報見有勸節浮費諸論恰與僕稟相似正苦所擬一稟無從徧廟悉投用特送請登報庶人人心中有此一稟神亦默鑒之矣切懇　切托胡可法拜啓 
[更正] 　○前報杭城六月初五日紫城巷紀宅失愼茲悉傳者有悞蓋實係慶和弄季姓被災燒去自造墻門一座並無延碍云 
[小詩一絕奉酬瘦鶴詞人] 　○飄零我亦轉蓬身苦憶西山鸞鶴羣擬策仙人绿玉杖約君海上看紅雲　茂苑賦秋弟學歐一脫稿 
[久不獲賦秋書詩以詢] 之　○懨懨倚枕强支持百折廻腸亦太痴夢裏寄懹空結恨客中臥病易相思新聲愁聽哀蟬曳芳信難從隻雁知握管幾回無限思爲君瘦盡舊腰肢　當時曾記證詩盟何事間書逈赤城兩地暌違難寄淚十分計算悔多情痴悰待訴招菱叟旅恨能降借酒兵獨倚虛窓耽寂寞芭蕉绿到可憐生　梁溪瘦鶴詞人弟弢呈稿 
[立秋前一夜讀合肥闞德嫻女史紅韻閣遺稿塡買陂塘一闋用集中秋夜韻] 　○恨罡風蓬山吹斷採鸞天際音悄一編不共瓊枝萎此福也知非小心　　想徑寸靈臺獨自憐啼笑平添懊惱祗賸墨搜餘殘　檢得潘鬢白應早鰥魚眼我亦忘眠盼曉年年秋思悽攪蘇台好夢成回憶鏡裏韶華同妙誰竟料漸陣陣烟銷飄瞥輕塵草愁鄉吾老儘酒盞傾乾唾　擊碎何物遣襟抱　夢曇　主倚聲 
[光緒六年六月念五日京報全錄]  
　　宮門抄○分選單○東撫周　奏請將守備開缺片○閩浙督何　奏委署知府片○將軍金　奏請　恩施給獎片○東撫周　奏審明京控按律定擬摺○大臣榮等　奏擬請核議添建官房摺○又　奏爲　行急修工程摺○六月二十五日推班○耀年謝授鑲黃蒙副都統　恩○內務府呈進九九盒○太常寺奏　太廟親行禮節○召見軍機○皇上明日卯正二刻受賀辰初入座聽戲○○光緒六年六月分選單知府廣西梧州田翰墀直隸甲　同知廣西慶　景文泰鑲藍滿監　知縣浙江嵊縣潘彬西四川梓潼朱益濬江西浙江金華黃紹謀四川江西安遠謝　潮福建俱甲　直州同湖北荊門州王廷選河南舉　巡檢廣西賀縣劉烱浙江監廣西象州龍門寨呂蘭奉天監　○○周恒祺片　再　　用儘先都司武定營中軍守俻莫爕山於光緒二年經升任撫臣丁寶楨奏請借補斯缺仍在智字防營管帶勇隊尙未到任光緒四年正月間該守備因親老多病由管禀經前撫臣文格批准給假三个月回湖南長沙縣原籍省親旋又兩次具稟母病未愈懇請續假復經文格曁臣先後批准續假七個月嗣因假期久逾並未回東臣卽咨會兩湖督臣查明飭催迄今仍未來省銷假亦無隻字稟覆未便久曠職守自應開缺另補以實營伍除再咨查該守備因何逗遛有無別故另行核辦外相應請　旨將武定營中軍守備莫爕山卽行開缺其所遺員缺係部推之缺東省　有軍功儘先應補人員俟接准部覆容臣另行揀員請補理合附片具奏伏乞　聖鑒訓示謹　奏軍機大臣奉　旨着照所請兵部知道欽此　○○何璟等片　再新選邵武府知府劉錫金現已到省繳憑應飭赴任供職以專責成又興化府知府梁景先因病請假調理所遺興化府篆務應卽遴員接署查有候補知府沈定均廉明穩練且曾署漳州府多年於下游風土民情甚爲熟習守堪以委令署理據藩臬兩司會詳前來除分別飭遵並一面咨部外臣等謹附片陳明伏乞　聖鑒謹　奏軍機大臣奉　旨知道了欽此　○○金順片　再署伊犁理事同知粮餉章京錫昌前於克復烏魯木齊各城案內經奴才保奏吏部議駁復經改擬照該員九品筆帖式職銜請以九品筆帖式不論雙單月五缺後選用並戴藍翎又於克復瑪納斯南城案內該員殺賊奮勇復請免選筆帖式以主事簽分六部儘先前選用並加員外郎銜嗣准部　議以該員係由廢員派往三年期滿例應送部引　見請　旨錄用今雖三年期滿惟如何錄用之處尙未引　見奉　旨非臣下所能定擬今於克復瑪納斯南城之案一併另核請獎等因前來本擬給咨飭令卽行赴部引　見衹候　恩施惟該員現署伊犁理事同知事務其實缺同知霍順武雖已由京起程刻下尙未到任茲値辦理保案之際所有數年來歷次出隊打仗文武員弁均已列獎獨該員格於成例 
 
 

Page 4

 
 
不能列入未免向隅查光緒四年七月十五日陝回擾及精河迤東托多克一帶地方該員會同駐札精河委員提督鄧得勝帶領兵勇扼守黑山口十六日夜間賊知黑龍江有隊扼札繞行山後由城北潛渡精河鄧得勝帶隊向山後追勦錫昌率民勇伏於精河下游十七日黎明賊正渡河該員錫昌迎擊於前令鄧得勝追殺於後是日河水盛漲擊斃匪三十餘名撲河死者甚多奪獲馬十六匹洋槍二杆刀矛二十餘件救出托多克台兵一名此光緒四年七月十七日該員打仗出力實在情形也其餘辦理防守事宜撫輯流亡人衆在在均能得力奴才未便沒其微勞惟有據　陳明俟霍順武到任後卽行送部引　見恭候　諭旨錄用至如何錄用之處臣下不敢妄擬奴才所以屢次續請者實因該員於克復烏魯木齊各城瑪納斯南城兩案出力在先可否仰懇　恩施准將前兩雜所請官階翎枝一併　勅部照准如蒙　恩允此次精河打仗出力之案擬請免選主事以六部員外郎遇缺儘先前卽選並請　賞換花翎出自　逾格鴻慈是否有當伏乞　聖鑒訓示謹附片具奏軍機大臣奉　旨錫昌着俟送部引見再降諭旨欽此　○○山東巡撫臣周恆祺跪　奏爲審明京控按律定擬恭摺具奏仰祈　聖鑒事竊　朝城縣民郭盡忠以　成已等將伊父毆傷身死屢控未騐等情控經都察院於光緒五年十一月十三日奏奉　諭旨此案着交周恆祺督同衆司親提人証卷宗秉　嚴記確情按律定擬具奏原告民人郭盡忠該部照例解往備質欽此當經臣欽遵行司飭提嚴訊茲據臬司錄木以飭縣查明被告魏成已患病不能就道縣書王中存先因誤公斥革不知去向差役崔斯文　已病故將其餘人証傳解至省審明擬　解勘前來臣親提研　緣郭盡忠籍　朝城縣與　成已等隣　素識無嫌郭盡忠家有祖　地一叚　魏成已地畝毗連於光緒五年三月十四日魏成已在地內種菜挖掘土井一眼取水澆灌郭盡忠之父郭東海查知恐碍祖　風脈往向阻止魏成　答稱俟菜收割以後再　塡平四月初六日郭東海開魏成已用磚將井修砌料其意欲久存復向理論致與　成已之子魏喜林彼此口角經　夢間勸散郭東海在途自行失跌儘傷左耳魏夢蘭瞥見扶起　回郭東海傷痕旋就平復後因年老患病醫治罔効於是月二十二日因病身故縱時郭盡忠在外貿易經郭東海之弟郭東江備棺盛殮通知郭盡忠回歸殯葬郭盡忠聞知郭東海曾與魏喜林口角疑有被毆情事卽以毆傷父命等情控經該前署縣奏應　傳　人証訊明郭東海實係病故並無別情郭盡忠亦卽懇請免驗當飭魏成已將井塡平取結完案嗣郭盡忠因魏成已延不塡井央庄長劉振泉陳坊等同轉向魏成已催促劉振泉等以魏成已無井不能灌菜勸令郭盡忠仍俟將菜收竣再行塡井郭盡忠　爲劉振泉等庇護抗斷由府道控司批縣　訊詳辦該縣票差昔存今故之崔斯文往傳郭盡忠尙未回　郭盡忠之母當向回覆並許送給飯錢五百文俟郭盡忠回歸自行投審崔斯文答以持票衹能傳人卽送給飯錢五千亦不能收取當卽走回嗣郭盡忠歸家經母告述前情心疑崔斯文藉案嚇詐　因屢控未准親提縣書王中存與劉振泉交好素密疑係劉振泉偏袒魏成已賄託王中存從中擺佈一時痛父情切覆查照歷控呈情並　准添砌魏成已　買刑招未驗使人在途截殺及崔斯文將伊母責打各節具呈晋京控經都察院訊供奏奉　諭旨交審提訊據供前情不諱詰非有心誣告亦無起衅別故及打　唆訟之人應卽　結查律殺不應爲而爲事理重者　八十等語此案郭盡忠京控魏成已等將伊父毆傷身死屢控未驗並賄串書役擺佈責打各節均訊係事出有因及痛父情切懹疑　准添砌所致尙非憑空誣告惟案已控司批訊並不赴縣投審輒復晉京　　究屬不合自應酌量問擬郭盡忠除越訴　罪不議外　照不應爲而爲事理重者粀八十折責發落魏喜林訊無將郭東海毆傷身死魏成已無賄串　役擺佈責打各情應與並無受賄擺佈之已革　書王中存亦無藉案詐　現打之差役崔斯文曁妄被　控之劉振泉陳坊等均毋庸議魏成已　　所挖土井現據魏喜林供明業已塡平飭令不准再開以杜訟端除供册審限咨部外理合恭摺具奏伏乞　皇太后　皇上聖鑒訓示謹　奏軍機大臣奉　旨刑部知道欽此　○○奴才榮毓榮頤景瑞跪　奏爲　請核議　建官房以資樓止恭摺具奏仰祈　聖鑒事竊據　普祥峪萬年吉地　菩陀　萬年吉地八旗　禦驍騎校領催披甲　呈　恭查定　　　　清設官兵等均有隨缺官房今官兵等由去歲十月間認差至今並未添設官房官兵等已將本身官房退與缺之人認領現在官兵等均有　口　無棲身之處又　俸　置微害　租　是以　請查照　各　添建之例奏請建蓋　官兵等得以棲　等情並來奴才等恭查　制　各陵守護官兵均有隨缺官房俾　棲止現在　普祥　萬年吉地　菩陀　萬年吉地添設官兵尙未建盖官房均無棲止之所係屬實情奴才等公同商　合無仰懇　天恩請　旨飭下承修王大臣酌核兩處　萬年吉地現已添　之八旗禮部內務府減半官兵丁役可否仿　各陵守護官兵　　　核議先行建給官房之處奴才等未敢　便理合恭摺具　奏伏乞　皇太后　皇上聖鑒訓示謹　奏軍機大臣奉　旨工部議奏　此　○○奴才榮毓榮頤景瑞跪　奏爲應行急修工程專摺具奏仰祈　聖鑒事竊據內務府司員等　稱恭查　　陵　純惠皇貴妃　寢　西配殿頭停　漏椽望　朽後板檁間有　　門　檻框油飾多有爆裂前後　雨蹟甚重又查　嬪貴人菜房　　房各三間頭停滿漏椽望　朽門　檻框前後　墻全行破壞山墻坍倒炕灶地而磚　多有破碎　　問有傷折後檐灰棚坍塌無存週圍墻垣並大門多有坍倒之處又擺晾餑餑房二間坍塌無存曾於光緒四年專案奏報經　欽派大臣查勘暫爲緩修等情禀報前來奴才等親詣各處詳加　勘所報各情形均與原報相符奴才等伏查　純惠呈貴妃　寢　西配殿並　貴人菜房餑餑房等工均　問重年久未修　晾餑餑房坍塌無存曾經緩修若俟歸入年例急修工程案內修理明年方向不宜如再停緩情形逾增不足以昭敬　理合專　奏　開應俟　欽派大臣查騐後可否歸入本年承修專案大臣一併修理之處奴才等未敢擅便伏乞　皇太后　皇上聖鑒訓示謹奏奉　旨已錄 
[浙省撫事宜] 　○六月二十九日縣丞周錫康服滿　試用府經歷張祥動由京騐看俱來省禀到 
[蘇省撫事宜] 　○補六月三十日分發江蘇試用道庫大使唐　年浙江人禀到　○七月初一日委署常州總捕通判　　　禀辭赴任　　河司巡檢丁長保辭赴任　從九張文瀾　　　　差委　分發江蘇試用巡檢章福　浙江人禀到　委署吳縣縣丞甘燿森辭赴任　○初二日委署常州府錢卿鉌銷蘇城厘捐總局差並辭赴任　知府楊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
