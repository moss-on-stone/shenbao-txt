# 1922 - 353 - 4917906

 

Page 1

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
 

Page 2

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *時評 
[虚言之效力（冷）]  
　　以前每因虚言以收實效者今則漸漸爲人窺破而其效殊鮮矣 
　　我所謂虚言者非誑語之謂也或則有是言而不能實行其事或則有其事而不能盡如其言即名之曰虚言也虚言不能鼓勵羣衆必先率行而後羣衆始應之虚言不能恐嚇羣衆必示實力然後羣衆始畏之此最顯著之兩例也故道義法律之說遍及於通電而起而應之者袛有部屬命今條例之文布及於全國而眞能奉行者寧有幾人虚言之效力今盡人知之矣然而今尙有人欲用此敝器者是亦别無他技之表示也 
[國内專電]  
　　北京電今日閣議高李彭李四總長出席餘次長到凌文淵請辭王面留議催國會將修正懲治盜匪法提前速决在新法未頒前舊法仍有效并分電全國又决飭蘇財廳在國庫項下支付中華職業敎育社補助費月二千又議蘇齊韓請撤郵電加價交交部併案核議（二十六日下午八鐘） 
　　北京電昨各政團與張代表交換意見松樹胡同一派仍未諒解又政學系之閣席亦頗有爭議 
　　北京電今參院决選派請先選議長方議同意案反對者阻之爭論甚久主席黃嚇走改談話會 
　　北京電陽曆年關財部未有準備且絶無辦法 
　　北京電津息中美棉業關係人正在交換投資意見 
　　北京電直奉妥協靳鮑及王占元仍努力斡旋聞張仍冷靜謂無意副座且無閒欵用於選舉所以和議呼聲漸歇（二十六日下午二鐘） 
　　北京電日使再催滿蒙山東吉會各路到期借欵速定支付辦法外部函財交兩部核覆至今覆不出　　北京電使團最近調查中國現有軍隊一百零五萬名而餉册則有百三十五萬名之譜點名就是裁兵每名每月一鎊計算年省三百六十萬鎊已超過於二五附加稅之收入（二十六下午二鐘） 
　　北京電外銀團息本年關餘正在結算所餘甚多因之安格聯擔保之公債大漲六釐整理今天陡漲百分之五（二十六日下午二鐘） 
　　北京電頃訪使團新稅則來年一月實行交涉仍未辦妥關稅特别會議來秋在京開會亦無把握 
　　北京電道淸路展築至濟南其測量隊已勘到桑梓店該路工程洛吳主以兵代工（二十六日下午二鐘） 
　　北京電花旗銀行函部敝行鈔票樣張送上能否有效貴部當能自斷來函所云不能負責 
　　北京電范靜安自靑島電部無線電局箇日接管開始通報惟工程司等尙未派來請速派來靑據外人視察膠濟者歸云中國接收膠 
 
 

Page 3

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *澳後技術專門人材甚缺乏前途甚艱（二十六日下午二鐘） 
　　北京電今江朝宗李國筠胡適等呈院皖省裁兵有名無實餉額轉增懇另行派員監察實行裁新減舊以紓皖禍（二十六日下午一鐘） 
　　北京電馬福祥有遷調息某方密保閻治堂（二十六日下午一鐘）　 
　　北京電朝陽鐵路局被刦格斃李劉兩匪獲沈崔兩匪米振標已派隊保護洋員并追逸匪 
　　北京電昨有公民數百赴京兆署反對挖濬運河（二十六日下午八鐘） 
　　北京電梁如浩昨夕赴魯威案英方稍鬆動（二十六日下午八鐘） 
　　天津電報載裕大紗廠售與日人說不確（二十六日下午二鐘） 
　　天津電津總商會有日（二十五）議决對於工巡捐劃歸省有事公函請 
省會取消議案（二十六日下午九鐘） 
　　漢口電孫傳芳電蕭養（二十二）由江新輪抵寗與齊杜協商援閩定徑（二十五）返潯孫師留省司令部職員徑日乘新豐輪赴潯憲兵營執法處宥（二十六）由江裕輪赴潯 
　　漢口電王連城接任造幣廠長徑日發表定感日（二十七）就任 
　　漢口電漢陽兵工廠長楊文愷辭職蕭保張聯棻兼任 
　　漢口電胡念先旅原編爲援閩第三支隊擔任後路聞現因鄂西防務吃緊將調往宜沙增防蕭已電吳孫協商（以上二十六日下午五鐘） 
　　午港電南海縣議員戴德在惠福路靑潴巷口被人槍殺兇手被警拿獲係第二師委員崔尙戰現解軍警督察處發落 
　　香港電莫國華奉令援桂已開㧞現由袁帶部塡防懷集 
　　香港電黃强養日通電解除第七路司令兼職（以上二十六日下午九鐘） 
　　南京電孫傳芳到寗（二十六日下午十一鐘）特約路透電 
[北京政聞記]  
　　二十五日北京電參院定明日開會修正院法惟據議員數人聲稱明日之會議實爲欲解决議長問題謠傳王家　只須楊永泰黨能助其入閣則願讓楊獲選　　二十六日北京電參院今日午後開會臨時議長黃氏與議員數人激爭議程議員某某欲將選舉議長列入議程黃謂本日會議之召集蓋謂考慮修正參院法不能討論他事後有議員數人登壇强拖黃氏下席繼請李某充臨時議長於是參院乃開非正式秘密會議大約乃討論明日投張閣同意票時應以何入爲主席 
[菲島簿記律卽將實行]  
　　二十五日馬尼刺電菲島華商請求議院取消簿記律無效新律於明年一月一日發生效力華商决議請求暫止實行再圖力爭據華商聲稱新律實行後小本經紀之華商無資僱用簿記員者咸將失業 
[法參院中之中法實業銀行]  
　　二十五日巴黎電參院財政委員會應薩羅氏之請已允將賡續中法實業銀行所享特别權利議案延至一月間會議表决 
[美國與歐洲之關係]  
　　二十五日華盛頓電波拉氏在參院提出海軍經費議案之修正文請總統召集世界列强會議考慮經濟問題並陸海軍備之縮减此舉匪特使波氏本黨意見分歧且將復啓美國參與歐洲事務之辯論波氏昨晚發表宣言仍言美國必須輔助歐洲如歐洲不加整理則歐將蒙難更重而吾人出産家亦將大受捐失如事轉惡劣恐吾人尙將負使命赴歐不僅會商而已也 
　　二十五日巴黎電據紐約報知報載稱哈定總統反對召集世界會議蓋以此舉徒足增重歐洲之俶擾 
[俄助意共産黨]  
　　二十五日巴黎電聞莫斯科第三國際勞工會總委員會决議撥巨金助意國共産黨反抗汎繫黨（即法西斯蒂黨）此欵一大部分將駐維也納共産黨代表隨意用之 
[德國之賠欵問題]  
　　二十五日巴黎電駐倫敦法大使今日與英相波拉勞氏會商未來巴黎會議進行方針問題 
　　二十五日巴黎電聞德政府將於一月一日向協約國提出新建議據稱可最後解决賠償問題 
　　二十五日巴黎電法國要求德國交出凈亞沙特六萬噸以抵賠償德國已加拒絶現　無調解方法 
　　二十五日巴黎電各報得悉法國現急欲一面於來因河與魯爾流域間一面於德境設立關卡俾實行其經營來因河左岸之計畫法國將聲明此舉並非派軍兼併德國土地所用軍隊僅求保護管理境内産業之官員 
[洛桑會議餘記]  
　　二十三日洛桑電保護少數民族股員會今日開會復有進步移民出境問題業已商妥股員會須於星期二日續開會議 
　　二十五日巴黎電洛桑會議法代表巴萊勒氏等今日謁見普恩賚總理 
[印度近事記]  
　　二十五日印度加雅電全印國民大會（定明日開會）之委員會已以小名數通過擬提交大會之議决案主張派專家委員會於兩個月内查覆抵制英貨如何可獲效果 
國外要聞 
[德國特約通信（王光祈十月廿七日柏林）]  
　　歐洲各國經濟現狀（十六）俄羅斯（丁）農業現象關於俄羅斯之財政工商現狀記者已於前次數函備述然俄羅斯農業國也農事盈虚恒與其全國經濟消長有重要關係故欲知俄羅斯經濟狀况更不可不一述該國農業之現象 
　　俄國所有可耕之地在一九一六年其數爲九八○○○○○○Ｄｅｓｊａｔｉｎ是年收成數目爲四七○○○○○○○○Ｐｕｄ其中以二○○○○○○○○○Ｐｕｄ爲農民自用以一○○○○○○○○○Ｐｕｄ爲巿民之用其餘則多運輸出口到一九一七年耕地約减少百分之六到一九二○年更减少百分之四十四到一九二一年又减少百分之十以至於二十據今年趨勢而論又將减少百分之十耕地旣逐年减少收成當然亦隨之退步據該國當局Ｋｅｎｄｒａｔｉｅｗ報告去年收成總額爲一○九一○○○○○○Ｐｕｄ而據其後任Ｐｏｐｏｗ之報告則謂爲二○○○○○○○○○Ｐｕｄ蓋後任Ｐｏｐｗ以爲俄國農民因欲瞞稅故將耕地及收成數目以多報少其實去年收成至少當在二○○○○○○○○○Ｐｕｄ左右無論如何斷不止前任ｋｅｎｄｒａｔｉｅｗ所報告之數目也至於今年收成據該國中央統計局預告其豐歉情形如下 
　　（一）冬季祼麥　　中平　　（五）蕎麥及黍粟　　中下 
　　（二）夏季祼麥　　中平　　（六）燕麥　　　　　上中 
　　（三）冬季小麥　　中平　　（七）大麥　　　　　上中 
　　（四）夏季小麥　　中下 
　　故就今年全體收成平均之數而論可謂中平較之去年收成平均尙不及中平者固已略勝一籌然較之戰前則仍相差甚遠查俄國戰後農業所以退化之重大原因有三 
　　第一耕地減少在一九一六年每農家平均所得耕地之數爲七·三九到一九二二年每一農家平均所得耕地之數則减爲二·○○前後約差四倍之多即以Ｔｓｃｈｅｌｊａｂｉｎｓｋ一處而論在一九一四年耕地之數爲二○○○○○○Ｄｅｓｊ到一九一六年則減爲一五六九○○○Ｉｏｊ到一九二○年則更减至一四四八○○○Ｄｅｓｊ到一九二一年則以减爲七○四○○○Ｄｅｓｊ到一九二二年則竟减至三七五○○○Ｄｅｓｊ矣 
　　第二耕畜缺乏近年俄國農民因耕畜逐漸减少之故無法耕耘收穫有時竟用人代畜而且新麥尙在田中 
農民即已將其拍賣其困難情形可以想見即以Ｓａｍａｒａ一處而論其歷年耕畜遽減之數如下 
年分　　　　馬　　　　　　牛　　　　　　駱駝　　　　駒 
一九一六　　六○七八九六　一六二二四八　一七○四○　一六○二七六一九一八　　六一六九一○　一七九七八　　一二五八○　一六二五四二一九二○　　五四二八八八　一四○六八　　一○一一一　一六一二五五一九二一　　二六五二六五　　四六九○　　四六七八　　三五四二三一九二二　　一八○八九七　　四四四八　　六八九八　　二六二三八　　第三農器破壞吾國古語有云工欲善其事必先利其器近年俄國農業之所以退步器之不利實爲其重要原因據一九二○年調查（以耕地五三○○○○○○Ｄｅｓｊ爲計算單位）其農器之缺乏情形如下 
農器類别　　必需數目　　　　現有數目　　　　不足之數 
犂　　　　　六九七五○○○　四二七五○○○　二七○○○○○播種器　　　一三八一○○○　二○三○○○　　一一七八○○○剪草器　　　一○三○○○○　五六○○○○　　　四七○○○○到今年春季发來農器益形缺乏每一農民所有之農器其平均之數僅僅如下 
車　　○六　　　　耙　　　○六　 
鈎犂　○六　　　　鐮刀　　○五 
犂　　○三　　　　手鐮　　二○ 
　　農器旣如此缺乏工作能力遂大爲减少據一般一推測以爲今年春季農民必大購農器以增生産之力而事實則恰恰與之相反蓋新購農器之人愈較前此减少其最大原因即由於農民缺乏資本與器價太高無力購買之故現在一副木犂價値一千二百萬羅卜一副鐵犂價値一千八百萬羅卜一副木耙及其鐵齒値八百萬羅卜一副播種器一萬萬五千萬羅卜一副剪草器二萬萬二千五百萬至三萬萬七千五百萬羅卜一副鋼鏟八十萬羅卜一副鐮刀二百五十萬羅卜一副手鐮七十萬羅卜其價値之昻有如此者故一般農民若無資本接濟實無購置新器之望而俄國農業亦恐將從此衰落不起矣 
國内要聞 
[北京通信（隨波）]  
國會已着手最高問題矣 
　　自保定祝嘏大會閉幕後最高問題之醞釀乃益爲緊張籌辦大與之王毓芝前後赴保三次（指祝嘏後言）每夜非三四鐘不唾其忙碌可知在京籌辦大典之人本爲張英華劉夢庚高凌　王毓芝等而保曹以王作事謹愼緊要之事多付託之故王幾有類乎承辦最高問題托辣斯之勢且議員以王較好說話無張英華之滑與劉夢庚之驕亦多就之吾人試與接近保定議員言王蘭亭與君如何當無不眉飛色舞以眩其友好也 
　　近日國會議員中不有所謂十一團體之聯合乎此十一團體自减稱之曰超然派其實即王毓芝包辦籌備大典者合其人數幾近三百不爲不多惟份子大半跨黨殊難確定其總數其組合之團體大小不一有以門牌名者有以俱樂部名者試分述如下（一）石駙馬大街三號（二）化石橋五十六號（三）宣外二百號（即壬戌俱樂部今改此名其分子至爲複雜）（四）翠花街十五號（五）頤園俱樂部（六）憲友俱樂部（七）西河沿一百八十二號（八）南廬（九）東太平街七號（十）報子街十八號（十一）觀音堂十號以上各團體大槪以石駙馬大街三號化石橋五十六號宣外二百號爲中堅其出頭人物亦可得而數爲吳蓮炬景耀月司徒穎宋汝梅裴廷藩江天鐸常㻙璋張漢等二三十人苟其趨向果爲一致頗有左右國會之勢而其目的則專門以打倒民憲同志會（吳景濓嫡系）包辦爲要義也 
　　上述之議員大槪均參與保定祝嘏大會者其色彩之鮮明殊難掩飾祝壽畢後因張閣案之牽涉對最高問題未免略有停澀之處保大急恐有變化卽派陸錦來京觀察一切陸至京招籌備大典議員於某處跌足數之曰吾人方日日盼佳音君等何以毫無舉動各議員唯唯約即着手於法律問題陸曰越快越好而尤宜注意於輿論之鼓吹不然老帥見冷靜靜地未必信君等之已開始運動也陸去次日即有十一團體之聯合會議此項會議今已舉行三次一次在西河沿一百八十二號一次在化石橋五十六號今日（二十四）下午二鐘又開會於石駙馬大街三號所討論者二事一爲對張閣之表示一爲起草聯合會簡章其又有一事則秘密而不宣佈此爲何事愚即不言讀者當可一笑而領悟之也 
　　議員對於最高問題之着手可分三步㈠搜羅黃陂已經滿任之證據㈡提出彈劾案或根據黃陂來京之宣言認爲暫攝政權之總統好意的送之下野㈢宣佈新選舉關於第一步大約已經齊全張伯烈所辦之某新聞日來滿紙法律之談無非黃陂之地位問題其接踵而起者與保派議員接近之各報均在磨礪筆鋒以事攻擊中年關一過最高問題之聲當又洋洋盈耳矣 
　　上所謂十一團體爲效忠大典最著者耳其他各政團又未嘗不分頭接洽吳景濓前次赴保三謁保曹而不嫌凟張伯烈且胸懸紅條大書招待員此項親熱何莫非對於最高問題之表示政客之舉動不露形跡則已一露形跡則處處可爲佐證也近來吳景濓張伯烈鑒於十一團體之活躍深恐落後亦復畫夜奔走於保派之門作新選之接洽前日（二十二）晚間吳張率議員十八人集餐於王懷慶私宅列席者多軍界要人談者頗密其姓字其會議之結果王對保定最高問題之運動表示同情並願以相當之力爲國會新選之後援王爲衛戍司令於京中高倡元首地位問題自不能不得其同意王此種表示足資研究殊禾可等閑視之黃陂前次通電有孤處白宮之言於今證之誠哉其孤處也（十二月二十四日） 
[救國聯合會成立徐季龍等發起]  
　　徐季龍等糾合南北同志組織救國聯合會日前已在京津兩地分别開會决定推舉徐巽徐謙等十人爲委員籌備一切現已就緒昨日（二十四）下午三時在府右街棗林大院觀音堂十號開成立大會到會人數二百餘人由徐季龍主席宣告開會宗旨云民國人數二百餘人由法解散後全國分裂是以有護法之役綿亘五年言戰不能言和不可以迄於今護法之役雖似告一段落而分裂之局終未有改國人非不渴望統一而統一杳不可期一國之内特殊勢力亦已崩壤乃至分爲若干實力派今則實力派中又復自相分離以全國土地互相割據國家收入各處截留政令不但不能出國門並不能出部門前者雖似有一號稱之中央機關實則遙禀軍閥之命迨政潮迭起並此受軍閥指揮之機關亦無之外人目擊情形到期債欵無處索償近遂大唱國際共管之說因財政破産之恐慌益懍經濟亡國之借鑑此有救國之覺悟者所不得不思發起救國聯合會以救國之理由也論及國家之統一其中原有制度之不同如單一制的統一國及聯邦制的統一國皆屬世界共和先進國所有之前規吾國之統一應取何制以及任一種制度中之種種設施皆非今茲之所討論今之所論乃在由此分裂破壞之局求一臻於統一之途境徑而已途徑有二（一）武力統一（二）協議統一由第一途則南旣不能伐北北亦不能征南殆已無人再作此對内用兵自殘同類之迷夢惟然則捨循第二途外莫由卽以護法之役而言北方武人旣知在北京恢復法統則結束護法共同救國自非開一全國會議不足以資解决鄙人對於此點早有所見亦屢有所言前在粤時聞徐世昌由京潛遁即提出三法第一法認廣州護法政府爲臨時政府法律問題由國會解决事實問題由全國協議解决如此不行則有第二法回復伍廷芳民國六年代理國務總理地位（因係非法免職可作無效）由國務院攝行大總統職務法律事實各問題仍依上法解决如此法再不行則有第三法暫維持北京現狀（周自齊等聲明以國民資格維持現狀法律事實各問題仍依上法解决無如三法無一採用遂致大局益陷糾紛嗣後奔走北方對於實力派仍主協議亦未能實現直至今日國際共管之禍將臨而北京尙不能組織一眞能統一全國之政府則全國協議之必要殆不難爲稍有救國知識者公認在兩三年前非無擬發起國民大會及國是會議者顧二者一無所成何也蓋發起不過一二人欲以號召全國無怪乎徒託空想矣夫救國必須國人羣衆之努力即各實力派亦必須眞誠悔禍互相聯合始能由各方各派之人共同發起而招集救國會議乃由救國會議解决統一問題而後可弭内憂而防外患此不易之理也本月十主日同人在此間先招集一會由此會贊成救國聯合會之發起遂推舉十一人之籌備委員會鄙人即委員之一籌備星期以來曾由籌備委員會主席徐鳳人先生及鄙人到天津接洽得當地同志諸君贊成在津發起分會而此間則已先得馮煥章先生之贊成又鄙人前由滬來京時徴求中山先生同意伊亦贊成聯合謀統一此吾人從人心之覺悟上見爲已届此會成立之時機也至今日討論之範圍惟關於上會之成立其應議者有三㈠救國聯合會簡章㈡推舉職員㈢進行方法此外如救國聯合會之目的在促成救國會議凡關於救國會議之問題及救國之方法均不在今日討論之列甚盼到會諸君按茲程序以課成功庶此會之目的不難達此則鄙人所厚望也茲附帶報告財政部各項外債一覽表（表從略）以見國際共管說之由來惟諸君警覺焉主席報告畢旋即討論簡章逐條經全體略有修改後即付表决全體通過旋選舉董事職員結果先推定馮玉祥徐謙徐巽等二十五人爲董事商聯會亦派遣代表迪生張崇午李東萊胡炳堃到會加入爲董事復又選舉職員舉定徐謙爲總幹事徐巽劉芳等爲各股主任副主任最後討論進行方法决由會員全體分途接洽期達救國爲目的時已六時遂宣告閉會 
 
 

Page 4

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
 

Page 5

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
 

Page 6

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *國内要聞二 
[參院投票前之張閣形勢]  
　　昨日（二十四）爲星期日府院休息代閣問題無甚變化而足资研究者仍爲張閣之趨勢張閣同意安參院雖已定星期三投票而昨日所聞則星期三日是否不發生變化尙不可知蓋反對張閣最力之小孫派始終不受疏通其心目中除却孫伯蘭外殆無可以作總理之人昨前兩日松樹胡同三十四號兩次開談話會均不願表示同意於張閣預料是日投票小孫派必有兩個辦法一則多嬲議員出席使之不足法定人數一則於投票時設法搗亂令投票無結果未知贊成張閣派方面將何法以消弭之也 
　　國會中新組合之中立派昨日下午二時開十一團體聯合會於石駙馬大街三號其結果亦同情於張閣又改選議員俱樂部第二班參議員連日繼續討論亦已爲贊成張閣派所吸引有此兩大部分議員之贊同張閣之同意已大爲增漲所可慮者小孫派之手段頗極惡辣耳然新參議員人數旣多而是案已經衆院通過則參院卽不免有波折終有通過之望至閣員分配問題詢之一般當事者均無確實把握且亦有不願洩漏過早致招他方面之攻擊故殊難爲負責可靠之報告惟據各方面之傳述則財交内三部必歸曹系人物已無可疑交通第一候補者吳毓麟氏昨已由津來京一則傳達天津派之决議一則對其自身問題有所布置吳與津派旣極沆瀣復爲曹三所拔識者則此席或卽照此决定財政則仍以楊壽枬呼聲爲高但昨晚有攻擊楊氏者謂楊當復辟之際曾至宮門請安淸廷任其爲度支大臣楊且上摺謝思斥其不堪再爲民國官吏日内如何變化正未可料内務將屬高凌　屈映光運動雖力終未見效至一般所謂應歸議院分配之農法敎三部以競爭者過多且各自以爲有把握頗苦無從說起海李不動說已成衆口之一詞陸軍昨以蔣雁行之呼聲最高外交一席前雖有施肇基說但施已屢宣言無意於此時入閣因之王正廷之說大有見諸事實之望 
[國權地主制度提出憲法會議]  
　　憲法起草員會開會迄今關於地方制度及國權兩章業於前日（二十三）三讀告成當卽由該委員會咨行憲法會議早日開議其文如下憲法起草委員會爲咨行事查中華民國憲法案自民國六年二讀會議决增加地方制度專章以來所有原案在形式上雖經本委員會釐定章次然對於實際上精密之討論尙付缺如茲事體大關係國本原案旣未及通過而全案之修正多至數十民國大法之久稽成立未始非由於此現原案及修正案重付審議探討旣勤新義益富惟條文未備無由提付二讀本委員會依據迭次審議結果議定地方制度修正案全章都爲十條並依立法上之順序於原案國會章前增加國權一章都十六條以明定國家之組織劃分中央地方之權限對於全部草案則爲粽括大綱之規定於地方制度則爲基本權利之賦與業於本月二十三日開三讀曾全體可决茲特分别繕錄成件先行提出以便貴會早日開議藉速制憲進行所有關於國民生計敎育及其他應行增修各章條與本憲法施行附則等均已着手起草一俟開會議决卽當續行提出至此次提出之國權及地方制度兩章之說明書現正由本會委員分别准備届時另行補送可也此咨憲法會議計開第五章國權第一條中華民國之國權屬於國家事項依本憲法之規定行使之屬於地方事項依本憲法及各省憲法之規定行使之第二條左列事項由國家立法並執行之一外交二國防三國籍法四刑事民事及商事之法律五監獄制度六度量衡七幣制及國立銀行八關稅鹽稅印花稅烟酒稅其他消費稅及全國稅率應行劃一之租稅九郵政電報及航空十國有鐵路及國道十一國有財産十二國債十三專賣及特許十四國家文武官吏之銓試任用糾察及保障十五其他依本憲法所定屬於國家之事項第三條左列事項由國家立法或執行並得令地方執行之一農工礦業及森林二學制三銀行及交易所制度四航空及沿海漁業五兩省以上之水利及河道六巿制通則七公用　用八全國戶口調查及統計九移民及墾殖十警察制度十一公共衛生十二救卹及游民管理十三有關文化之古籍古物及古跡之保存上列各欵省於不抵觸國家法律範圍内得制定單行法本條所列第一第四第十第十一第十二第十三各欵在國家未立法以前省得行使其立法權第四條國家對於各省課稅之種類及其微收方法爲免左列諸弊或因維持公共利益之必要時得以法律限制之一妨害國家收入或通商二二重課稅三對於公共道路或其他交通之利用課以過重·或防碍交通之規費四各省及各地方間因保護其産物對於輸入商品爲不利益之課稅五各省及各地方間物品通過之課稅第五條除第二條第三條第四條所列舉各事項外皆爲省之事權第六條省法律與國家法律抵觸者無效省法律與國家法律發生抵觸之疑義時由最高法院解釋之前項解釋之規定於省憲法抵觸國家法律時得適用之第七條國家預算不敷或因財産緊急處分經國會議决得比較各省歲收額數用累進率分配其負擔第八條財力不足或遇非常災變之地方經國會議决得由國庫補助之第九條省與省爭議事件由參議院裁决之第十條國軍之組織以義務民兵制爲基礎各省除執行兵役法所規定之事項外平時不負其他軍事之義務義務民兵依全國徴募區分期召集訓練之但常備軍之駐在地以國防地帶爲限國家軍備費不得逾歲出四分之一但對外戰爭時不在此限國軍之額數由國會議定之第十一條省不得締結有關政治之盟約省不得有防害他省或其他地方利益之行爲第十二條省不得自置常備軍並不得設立軍官學校第十三條省因不能履行國法上之義務至危害統一時經政府告誡仍不服從者得以國家權力强制之前項之處置經國會否認時應中止之第十四條省有以武力相侵犯者政府得依前條 
之規定制止之第十五條國體發生變動或憲法上根本組織被破壞時省應聯合維持憲法上規定之組織至原狀回復爲止第十六條本章第四第九第十一第十二第十三第十四第十五各條關於省之規定未設省之地方適用之第囗章地方制度第一條地方劃分爲省縣兩級第二條省依本憲法第五章第條之規定得自制省憲法但不得與本憲法及國家法律相抵觸第三條省憲法由省議會縣議會及全省各法定之職業團體選出之代表組織省憲法會議制定之前項代表除由縣議會各選出一人外由省議會選出者不得逾由縣議會所選出代表總額之半數其由各法定之職業團體選出者亦同但由省議會縣議會選出之代表不以各該議會之議員爲限其選舉法由省法律定之第四條左列各規定各省憲法均適用之一省設省議會爲單一制之代議機關須依直接選舉方法選出之二省設省長或省政務委員其選舉依省憲法之所定但現役軍人非解職一年後不得被選三住居省内一年以上之中華民國人民於省之法律上一律平等完全亨有公民權利四省文官之銓試任用糾察及保障須依國家法律行之第五條縣制由省憲法會議制定之但不得違反左列各規定（一）縣設縣議會於縣以内之自治事項有立法權（二）縣除自定縣稅外對於擔負省稅總額内有保留之權其額數依省法律之規定（三）縣有財産及自治經費省政府不得處分之（四）縣因天災事變或自治經費不足時得請求省議會議决由省庫補助之第六條縣選縣長其選任方法由省憲法定之第七條縣有奉行國家法令及省法令之義務第八條縣以下之自治制由省議會制定之第九條未設省已縣設之地方適用本章程之規定第十條内外蒙古西藏靑海因地方人民之公意得畫分爲省縣兩級適用本章各規定但未設省縣以前其行政制度以法律定之 
[周予覺傳達滇唐意見]  
　　提出南北妥洽條件 
　　自羅案發生以來正式内閣迄未産出中樞負責無人所謂南北統一問題者亦寂無進行消息茲聞政府昨接周予覺由雲南來電一件據云業與唐繼堯商定召集各省代表會議並擬具會議條件六項中央如予承認則統一即可成立是或亦時局前途之一關鍵也原電全文如下北京黎大總統王總理鈞鑒端密前上諫支佳寒各電諒蒙鑒悉解决統一辦法已與唐督商定由西南六省與中央各派代表數員擇地開會即名聯席會議其會議條件如下㈠尊重國會自由行使職權從速完成國憲㈡於不抵觸國憲範圍内主張聯省自治㈢實行廢督裁兵㈣請宣布民國五年以後中央所借内外債及用途㈤請宣布民國以來中央與各國締結各項密約㈥籌商各省善後重要事項共六條按自國會通過地方分權及各製省憲案後唐督甚爲滿意謂所爭者在聯治精神不在名義且深悉憲法中亦絶無明訂聯省字樣之必要惟此種主張唐督持之已久西南約同一致此次堂皇會議欲其全然不提殊難辦到爭論多日冠以不抵觸國憲字樣示絶無法外主張諒可無害矣廢督裁兵之條純係冠冕文章中央變通辦理亦無不可外債密約兩項於此庶政公開時代似可宣布以示大公至各省本身事項多因時而異殊難預訂統歸諸第六條臨時磋議關於滇省者已大略談過毫無難題以上皆討論多次唇焦舌敝所得之結果爲此間最後之讓步舍此恐無磋商餘地且此項條件唐督業經遍徴西南各省同意均無異詞只待中央承認即可籌備開會累年糾紛一舉可定矣伏乞鈞座本委曲求全之心早定快刀斬麻之計稍事遲疑又生他故輾轉時日枝節益滋所有接洽結果謹此電陳可否施行之處乞立賜覆電由海線拍發以期迅速而便遵行無任迫切待命之至周予覺叩皓 
[航署迎李拒李風潮之餘波（勗公）]  
　　黃陂前爲政黨利用突發表特任李根源航空督辦之命令致惹起該署迎李拒李之風潮記者前已據實報告所有該署與此次風潮有關係之人計可分爲三派一拒李派乃潘署長夾袋中人物及一般仰人鼻息月薪數十元之小職員二迎李派多係令夏被裁人員三中立派爲該署優秀分子且多係航空專門人材學識較優故不屑爲利用當風潮激烈時中立派無所主張拒李與迎李兩派則各趨極端互相排斥但迎李派僅一般閑散人員勢力自極蒲弱拒李派有潘氏爲後盾當然居優勝地位結果李氏卒未能赴署接事拒李目的已算完全達到不意風潮平息後又起小小餘波其内容乃拒李派嫉忌中立派所施一種排擠手段先是李氏初受任命即欲走馬上任潘黨聞此消息急預備開會抵制潘氏本人因避嫌疑不便出頭由其最親信私人該署庶務科科長杜保銘出面發起杜平日在潘前言聽計從遇事專斷勢燄之盛炙手可熱職員中凡欲保持飯碗者無不與之聯絡有二署長之稱此次出而組織料無人敢不附和又恐杜一人力單乃將總務處長沈覲宸調回廳長本任而以與李素有嫌隙之賈德懋派充處長以便互相輔輔助當在該署會議廳開拒李大會全體職員不得缺席杜首先署名後促各人挨次簽署乃第一廳廳長陳虹即婉辭如却（陳係留學奥國砲科畢業通兩國語言爲該署不可多得之人材與李根源并無關係其拒却簽名因不肯作無謂之附和）杜恐其牽動大局故作危詞以相要挾陳仍不改變態度杜氏無可如何次及第二廳廳長王鶚王雖亦係德國留學生但爲人素無風骨當即唯唯聽命中立派人物除少數先期託故規避外在塲諸人均被逼迫與潘黨作一致行動因此對於陳虹忌恨益深特别注意散會後即將陳某態度密告潘署長并言陳將往迎李預備反對署長冀聳潘氏之聽即予以撤懲但迎李二字何能加入罪名更不便形之公牘餘又無詞可借杜去陳心急一面又託人示意於陳囑其自行辭職陳知其用意看將加以若何罪名故置不理杜見陳不落其圏套復設法慫恿敎練所學生發動驅陳且有以武力對待之表示陳見杜手段如此卑劣該署如此不主公道心灰意冷知枳棘中斷不堪久居遂即上書辭職語含諷刺辭呈上後當然批准繼任人物乃以該署調查長任鼎成升充按調查長僅一委任職居然一躍而爲簡任可謂異常識拔惟第一廳時與外人交涉責任綦重任氏以中校階級又不通外國語言文字恐難勝任愉快此事發表後闔署非常驚異即主張拒李最力之賈處長亦爲陳深抱不平不到署者兩日可謂公道自在人心據聞任氏因覓得保定八行所以升官如此之快當接事時同僚多加以侮弄任氏一抱好官自爲之心熟視無睹前此月領四十元薪水者以後每月可安享二百八十元可謂走升官發財紅運矣該署經此番變動後對於非潘派中人極力排擠製造廠廠長周德洪父喪請假十四日該署批答竟云准給長假以遂孝思而以其私人王夢接手其他重要職務更易殆盡惟王廳長鶚小心翼翼迎合意旨遇有金錢經手即一文亦報銷淸楚潘氏常言如王某者即自己私親亦不過如此可見其相信之深因此得保全位置此外中立派人員大率不安於位各籌抵制方法潘署長若不善於調和吾恐一波未平一波又起殊非航空前前途之福也 
[關鹽餘擔保魯案庫劵之波折]  
　　北京銀行界反對 
　　魯案公署前以銀行公會反對鹽關兩餘爲收回靑島公産國庫劵之擔保品曾請政府當局與日使交涉將鹽關兩餘抽回而易以他項確實之擔保茲覓得該會致國務院原函如下敬啓者查魯案第一部協定第七章第十九二十兩條内訂中國政府以一千四百萬元國庫劵交付日本政府該庫劵之擔保以鹽餘關餘欵項充當等語本公會曾以關餘鹽餘兩項本爲整理内國公債之第一第二兩種基金上年三月兩奉大總統明令公布有案本年二月發行償還内外短債八釐債劵又奉大總統令准以鹽餘爲該債劵基金並定關稅至値百抽五之時應由關餘内指撥基金如有不敷仍以鹽餘補充各等因均經公布海内咸知而近來應由鹽餘項下指撥之公債基金尙未能如期撥足懸欠甚鉅償還内外短債八釐債劵應付本息尙無着落損失國信已非淺鮮此次魯案協定應付日本之國庫劵又指定以關鹽兩餘爲擔保不僅有違前項明令所定之案且事實上關鹽兩餘應付公債基金尙嫌不足安有餘欵擔保此項庫劵當經本公會函請財政部曁督辦魯案善後事定公署撤回擔保以全内債去後茲奉督辦公署復函内開查魯案第一部細目協定因收回靑島公産鹽業交付日本政府日金國庫劵一百四十萬元當經咨陳國務院速予指定擔保品以便議結適因王内閣辭職財部無人負責致擔保品迄未指定而魯案因接收期迫不能不從速簽字國庫劵又不能絶無擔保故特呈明府院暫勉從日使之請求以關餘鹽餘充當擔保同時聲明由政府再加才慮選定别項確實擔保品與日本公使協定此乃一時不得已權宜之辦法一俟新閣成立由財政部選定别項擔保再與日本公使協定之决不致令整理内債各案受若何影響除函請國務院迅飭財政部將别項擔保品指定與日本公使協商外相應函復貴公會查照可也等因事關全體内債信用影響全國金融巿場極爲重大旣奉督辦公署函知已請鈞院指撥别項擔保抵充自應卽懇早日明白宣布關鹽兩餘撤銷協定擔保尊重内債基金以昭國信而符原案除分函外相應函達請煩察核施行至爲公感 
[靑島鹽田接收延期]  
　　鹽務署及稽核總所日前爲樓收靑島鹽田曾派吳大業張松生王其康吳扶靑等赴靑在久留米街設辦公處預備二十日實行接收並即協同日委員於十八日赴城陽定於二十日實行接收鹽田近聞日委員方面又提議延期蓋因日本方面估價總額爲七百七十八萬元嗣因中日委員會協議折衷辦法中日各認三百八十九萬元日本方面所認者歸由日本政府擔任小幡公使日前呈報本國但迄今尙未接到訓令故前所規定二十日接收之期未能實行因提議延期聞日本方面擬俟明年一月六日始行移交該委員等因接收之期尙遠近已束裝返京以便報告王督辦與小幡日使交涉督催日本鹽商以期速爲移交 
　　又據日人方面消息原定十八日移交之靑島鹽田及鹽業關係工塲等當業者方面本已接到日本委員之命令惟彼等以鹽田一項之補償前在北京協定細目時並未單獨解决係與其他公産之補償合併解决共爲一千六百萬元鹽業之補償額究竟若干迄無明白規定鹽業者方面亦不悉該項補償額究得若干退一步言此事姑置勿論而究以何種方法交於中國其移交方法日本當局亦事先無一定辦法若胡亂移交他權日主已去即向當局極力交涉亦恐不能得相當效果於是議定非取得當局者聲明切實補償若干以前暫時拒絶移交一面對中國接收委員聲明故障暫請延期一面對日本移交委員提出抗議請其說明如何移交之方法及鹽業一項究竟可得補償若干日本移交委員以此事關係營業者個人之財産亦不便糊塗令其移交只得一面對中國接收委員表明原因請予一諒解一面急電東京外務省請示關於移交之方法及其内容據聞外務省方面以此事旣在中日聯合委員會中與其他公産綜合决定補償一千六百萬元則鹽業一項之補償自宜由日本方面自行酌定爲愼重起見正在妥愼研究之中似非一二日内所能决定惟若延期過久又恐惹起種種誤會或先設法令當業者先行移交然後再定補償額云 
[劉冠雄對閩之十策]  
　　國聞通信社北京通信云閩局糾紛一時尙難解决此次劉冠雄由寗赴閩雖迭受閩人之電拒而意興仍濃其臨行時曾致政府一電内列辦法十條請予查核備案聞其要點如下㈠福建鎭撫使一職應有統轄全省軍政民政之權應請政府命令將所有閩省軍隊及地方官吏歸其節制管轄以一事權㈡李厚基高全忠逃後所有下游軍隊已歸臧致平統馭李高應如何處置懇請迅定辦法俾免牽混㈢臧致平旣爲其部曲所愛戴應請復其師長之職并另畀以名義責成恢復省垣俾收事半功倍之效㈣王永泉雖爲民望所歸去李而未得中央命令首先發難自屬咎有應得惟旣發電服從政府宜宥其旣往責令立功隨予開復原職原官加以待遇以資驅策㈤徐鏡淸軍隊向紥上游甚爲地方愛戴民國二年冠雄入閩裁兵時深知其軍隊可靠畀以警備司令留駐上游聞此次閩亂徐部尙稱維持地方治安亦應加以名義仍令枙守上游遙爲聲援㈥全省民軍流品不一或軍官屢經報效而不錄用者或受地方官吏苛勒激而糾合者應分别酌量裁汰收撫改編爲陸軍警備隊及海軍陸戰隊以分其勢而資統馭其係平日武斷鄕曲嘯聚成羣形同匪黨者應嚴加剿滅以絶根株㈦所有援閩軍隊如粤軍贛軍業已出發者應請暫行停止冠雄旣奉命南旋自應仰體政府于意妥爲加撫俾免人民惶恐地方糜爛㈧許崇智軍隊旣爲粤所深仇自宜相機設法妥爲理處俾淸隱患藉紓政府南顧之憂㈨鎭撫使署擬俟到閩後酌量地方情形暫設辦公地點惟事關全省要政頭緖紛繁如遣散收撫各軍並振卹被兵區域以及遣派人員分赴各處接洽等費在在均需欵項應請大總統立予批行財部鹽署籌給的欵俾資成行到閩後亦應源源接濟以免臨時棘手致誤大局又閩省按月原撥鹽稅十八萬元亦擬請政府將此項撥歸鎭撫使署收垂爲定案以資措手㈩目下福建省垣失守秩序異常紛亂所有工商各業均已停廢卽使籌辦捐輸亦無法著手擬俟地方秩序稍定當設法就地籌欵成募集公債以期經常之有著彼時地方元氣藉可徐圖恢復亦可停付接濟以省國帑 
[烏路收回東鐵財産之交涉]  
　　前赤塔政府收回東路財産一案早經喧傳各報咸謂此等舉動深堪詫異頃得崴埠消息知東路建築之崴口碼頭岔道貨棧地包約値三百萬元之財産已於十二月七號由烏蘇里路完全收回又將貨棧内各商存貨及大宗存茶豆油亦槪被沒收此項存茶尙欠東路運費保存費約二百餘萬元上年十二月崴政府早擬拍賣經協約國監管會議决非得原貨主同意不得出售且對於業已輸入崴埠之貨物亦須保存於是拍賣之議始行打銷不料赤黨現竟視如俘獲之戰利品全數沒收置公理法律於不顧且東路一切建築其地基不過一部分 
係爲前俄所撥給其餘大半皆租目烏路卽欲收回地皮按照鐵路普通租地辦法亦須於六個月以前彼此商定日期方能遷讓至各商存貨均有貨主更不能絲毫擅動况東烏兩路輪軌相接運輸上極有關係恐自此以後烏路之信用旣失東路亦不負責任綏崴運輸商人皆視爲畏途勢必咸趨於南滿而轉運大運其最不可解者新俄出此政策不但貽害東路且又危及烏路不知是何居心現聞此案業經東路當局電請外交部力爭外部已向俄代表提出嚴重抗議以東路本中俄合辦其財産在東海濱省各處者係營業性質無關政治且有契約關係俄黨無片面收回理由屬其轉電俄政府取銷前案恢復原狀想赤俄政府果稍顧全公理必有滿意答覆也 
[魯省長請撥墊借日欵]  
　　山東財政廳以歷年積虧結果欠債達千萬以上左支右絀已難周轉今年當局舉辦預徴名爲償還内債實爲挖肉補瘡之計且所欠外債仍無法歸還頃省長公署爲中日實業公司借欵據財政廳呈轉咨呈國務院請交財政部設法償還不知中央將何以應付也茲將咨文錄後爲咨呈事案據財政廳呈稱查東省於民國六年間爲彌補編遣民軍辦理善後不敷費用以貨物牲畜屠宰牙稅註册等國家稅爲擔保代中央息借中日實業公司日金一百五十萬元年息一分限期一年一切條件押品均經院部核准中央并未撥欵償還又以中央應發之第一旅新軍兩旅補充兩旅全省游轚費等餉需欠撥二百六十餘萬無可騰挪遂擴充借額定爲日金三百六十萬元六個月期月息八釐增加金庫劵二百萬元爲擔保八年三月期滿又展期一年利息照舊九年三月期滿又展期一年月息增爲八釐六毫均經呈明咨部在案七年十二月間雖曾奉鈞署會轉部咨飭以僕陽附捐卽田賦稅收入專欵存充備償前欵乃未及存儲旋令停止此後屢經呈請財部撥欵償還迄未奉發且諉爲東省自借之欵應由東省自行償還東省自民五以來積欠已逾千萬欠發軍政各費尙不在内有借無還牽動巿面索債者戶限爲穿主計者手足無措不得已始有預徴錢糧專償内債之舉計全年預徴收入約七百五十萬元以之償積欠内債尙短四十餘萬十年及十一年欠發之軍政費又四百餘萬若再借貸以爲生是舊償未淸新息又起恐轉瞬仍復預徴前之狀况所謂忍痛一割者果何所爲懲前毖後不冱而寒前田兼省長於預徴案内上中央政府摺略曾經聲明日本借欵歸入膠澳善後案内償還不累及東省人民案經公布通省皆知嗣奉院函准魯案善後督辦函復騰陳不可不能歸入魯案内解决令廳查照妥議辦法旱候核奪當於十二月十八日呈請鈞署逕電院部由中央另籌辦法尙未奉復查東省歷年代付日本借欵之利息截至本年二月底止已合日金一百三十七萬六千四 
 
 

Page 7

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *百元其付息延期之複息及借欵延期之付息并不在内本年三月以後應付之息尙無辦法且初次所借之日金當時巿價只換國幣五成有奇至付息時日金價漲國幣一元只合日幣九毛五分虧累已深萬不忍長此遷延留東省切膚之痛即請鈞署再催院部速將前項借欵三百五十萬元及本年三月以後之八釐六毫月息設法償還卽不能全撥現金或撥國庫劵公債票或另指一稅專爲償還的欵不勝屏營待命之至伏乞鑒核施行等情到此查中日實業公司日金三百六十萬元展期借債到期已久前以該公司請歸魯案内解决咨經中在否認部咨擬責令財廳籌畫即經令據該廳核議呈請由院部主持直接與該公司接洽由本署分别呈咨在案業經匝月未准示復本省久代中央受此重累負擔無力急望早日解决所有前請院部直接與該公司接洽一節曾否進行有無擬定歸結辦法否則務祈鈞院交下財政部迅予設法撥給現欵或搭發公債票國庫劵或另指稅欵爲償債之用京外痛癢相關原不稍分畛域實因東省積債已達千萬之巨而地方益以災歉舊債旣難淸理現狀無法維持邦人士謂爲破産實非過論此項中央外債萬一該公司以該債本息無可歸償發生意外事端東省實不敢負責據呈前情除指令并咨外部外理合再爲瀝陳伏候鈞院鑒核迅賜示復施行 
[再紀豫匪老洋人受撫經過]  
　　豫省巨匪老洋人（即張慶）初破扶溝等縣後嘯聚魯山汝州一帶當時豫局初定胡景翼·靳雲鶚·劉振華·曹世英·田維勤等爭謀擴充軍旅派員四出一面收索槍械一面與各匪接洽磋商收撫條件據曾參與其事者言當時各處股匪中均住有招撫委員三數人甲許各頭目以營長乙許各頭目以團長條件互異競爭甚烈各匪首如入山陰道上莫知所從遲疑不决正猶豫間吳佩孚自保定回洛陽與馮玉祥商剿豫匪對於招撫一層極不贊成馮氏亦主嚴剿時有某參謀謂胡靳劉等撫匪均具有野心且餉項無着終累地方吳馮之計益决遂由吳嚴令各師旅一槪不准收撫匪人　已收撫者則勒令遣散此令一出各處招撫委員皆狼狽而歸股匪首領亦頓形懊悔斯時趙倜餘黨徐卓增等五團長見有隙可乘遂派人與老洋人等接洽說明阻撓招撫純係吳馮主意以激各匪之怨怒欲利用之爲趙氏報仇陜州靈寳之失皆其原動力也及老洋人李明盛等由陜豫交界叢山中竄出大舉東發蹂躪魯寳舞葉攻破上蔡沈項又由皖之阜陽折回豫南連陷息縣正陽遂平等縣又歸魯汝老巢此時徐卓增等見老洋人等行爲之殘暴早已遠避老洋人等亦知徐等無能爲力不與往來邇時某方面盛唱以趙倜爲剿匪司令令其招撫豫匪者實係無稽之談當時如眞令趙倜回豫恐亦不能奏功蓋老洋人等匪人雖有毅軍宏威軍舊部然旣流爲匪其性質已變有趙氏素日不得軍心此刻寗肯受其指揮此皆從前之實在情形也及曹吳會商以靳雲鶚爲總司令雖曾虚張聲勢大舉出發其實靳氏已抱定一撫而不剿之决心矣蓋靳之部下前此即有人與老洋人李明盛張得勝等接洽數次此次又獻策靳氏力言收撫之益靳雖力贊其議然自己名義上固明明是剿匪司令並無撫字且素知洛吳反對收撫如何肯輕於發表會漢口外人迭開會議電請領事團嚴重質問政府及保洛措詞强硬大有出而干涉之勢洛吳受外人勢力之壓迫正苦無法應付於是勒氏乘機請示且言如允招撫可令匪首速將所擄外人一律釋回以杜外人之口吳乃不得不變更其主張而靳之計策售矣靳之所以力持收撫者（一）因自己軍力不能操必勝之劵馬凌雲團長之死尤足寒靳这膽（二）收撫後可以擴充自己勢力靳本有一師所收老洋人一桿計十二營每營八百人爲數已近一萬如虎附翼將占特殊之勢力矣聞靳之收撫張慶等係郾城知事崔雯與老洋人部下之丁寳成兩人之力爲多丁寳成前充陜靈巡緝隊副領官陜州城破丁投匪爲參謀與崔雯有舊此次往返確商皆丁崔爲使丁曾至靳之司令部力言老洋人投誠之懇摰靳即派崔隨丁見老洋人察其動靜並商條件事定後遂將所擄外人七名放出前上蔡知事方夢超亦隨崔出險現老洋人一股已改裝爲兵將來老洋人張得勝二人有團長之希望至李明盛一股因條件未妥尙在猶疑中其接洽者爲前宏威軍團長樊醒民（即巨匪樊老二）唯李所擄之法國工程師二人已由樊團長帶出匪巢安抵郟縣大約李明盛招撫一事大體亦已妥洽矣 
[長沙通信]  
　　新政府成立中之飯碗問題 
　　新政府人物完全派定内務司長吳景鴻財政司長袁華選敎育司長李劍農實業司長唐承緖司法司長徐鍾衡交涉司長楊宣誠軍務司長李右文審計院長陳强高等審判廳長李茇高等檢察廳長蕭度十個位置中惟交涉司發表最遲因省議會選舉仇鰲楊宣誠爲交涉司長趙炎午袛能擇一任命以前交涉司照例兼任長沙關監督趙不欲顧此失彼遂將兩席割開聽仇楊各擇其一仇初以爲楊宣誠資格尙淺斷非己之敵手不料硬要讓出監督心甚不平遂宣稱願舍司長不幹楊則志在監督亦不願擔任有名無實之司長幾經周折乃從仇議任仇爲監督而以楊爲司長由是新政府之人物乃完成矣 
　　今後之競爭由一等位置移至二等位置女界有兩人奮鬥甚力一爲希望審計院局長之吳家瑛一爲希望省公署秘書之陳俶吳有軍人之推薦而資格不合陳則非趙所喜故高唱一時之女子參政將一無所得此外爭科長局長者有黨派路界之關係與作用各司所擬名單一日三遷現已粗定大約二等位置之路界支配事實上業已成立方今新任司長左有議員之包圍右有軍人之推薦僧多粥少應付甚感困難内財敎實四司尤關重要四司長一日十二時無時不在荆天棘地中夜深客猶不去晨起客已紛集頗無突圍而走之勇氣選舉司長以前議員大忙特忙選舉以後司長之忙較議員有加無已置身宦場固無淸靜安閒之身也 
　　省務院長由七司司長中推選一人内務之吳呼聲最 
高然事前亦有曲折因司長中除吳硬說要幹外餘均藏頭露尾而實則各有染指之意也財政司袁華選暗中進行甚力前兩日幾將老吳壓倒今已急流勇退聞袁係中路人有中路人爲之壯膽謂南路有一省長西路有一省議會議長省務院長屬之中路自是天經地義袁聞之雄心勃勃大有舍我其誰之慨後有政客點破謂係推倒老兄之奸謀因袁競爭財政司長時與同路之唐巘結下大仇唐派利袁身膺繁劇乃得乘瑕蹈隙也袁旣知退吳自可無敵於天下惟又有一部分人堅守中路人應得省務院長之義爲李劍農出力者尙不知結果如何耳 
　　司廳院長旣經確定金邊飯碗分占殆盡潦倒失志者仍取偏進主義謀取相當地盤將來造幣廠榷運局礦務局省路局等處必生波折造幣厰條例非冶金科畢業之人不能擔任廠長湘省有此充分資格者僅現任廠長賓步程省議會現有人提議修改條例且有人提出查辦賓步程案似爲他人作開路先鋒者實業司失敗之胡學紳曾任榷運局長今欲再爲馮婦惟現任局長爲鄒序彬鄒乃得力軍人解除第四旅長職務始任斯職一時不至搖動礦務局之胡瑛議會曾提出查辦一次無結果而散新年以後議會開臨時會恐有人舊事重提因覬觎斯席者實繁有徒也省路局係必需添設之新機關爭財政司失敗之唐巘大有可望然第三旅長劉鉶忽自請改編所部爲工兵意似注射省路督辦未知鹿死誰手也（華） 
　　另一通訊云省長旣經登台則無論組織新政府之前途如何荆棘亦須排除萬難逐步前進庶自治新政府得以如期告成財政一項省城方面實已無法可施即各縣賦稅亦提撥殆盡經逐一鈎稽惟沅江益陽醴陵茶陵攸縣等屬尙有稅欵可提照平時比較核之此數縣可得現欵十餘萬於新政府之開辦舊政府之收束皆可不虞拮据已委劉光銘等二人馳往提解 
　　交涉司長與關監督之拆伙在趙氏方面殊具有一種調劑之苦衷而受此調劑之仇楊則皆趨實利主義此則曰楊樸園饒有外交學識可任司長關監督領欵不易我自任之彼則曰交涉司非得關監督稍資分潤則如石田如必分開我願專任監督趙氏從兩方一再勸解均掉頭不顧趙又託各軍官雙方調解費竟日之功始得雙方承認而楊任交涉司長仇任長岳兩關監督之令乃得發表此重小小難關遂如斯通過 
　　各司廳院之局長科長等職須照路界支配已覺選任爲難而各軍官議員又各挾其特别之勢力以相挾制尤不可不爲顧及况有轎夫之包圍黨派之箝制則又難上加難矣此兩日間經過若干之周折内務財政敎育實業司法之五司科長始行略定而科員書記官等等則猶糾纒不淸聞有欲謀一辦事員之微職者竟起動五位團長聯名力薦則謀事者之多而且難可以槪見各司廳院長之不勝纒擾亦可槪見矣 
　　各新設機關之地盤經新省署召集各司長於二十日開一聯席會議已確定如次審計院設舊省署景桓樓高等審檢廳仍舊内務司設舊政務廳財政司設舊財政廳敎育司設舊水警廳實業司設舊學院司法司設舊警務處交涉司與關監督同設舊交涉署軍務司設新省署内（幹） 
[鄂省軍界要人行踪紀（漢口通信）]  
　　孫傳芳孫傳芳率師援閩並被派爲援閩總司令雖未正式下令但孫業已就職其援閩總司令之佈告早在武穴九江貼出援閩各軍均受孫之節制至鄂省所派援閩軍隊除孫部第二師外尙有胡念先部第二混成旅其編制方法係分爲三大支隊以孫師第三旅長孟昭月所部爲第一支隊第四旅長張俊峯所部爲第二支隊胡念先部爲第三支隊其第二支隊已開往南昌第一支隊尙有一團駐潯亦擬即日開拔集中南昌至第三支隊則定爲援閩後路暫行集中武穴候令入贛孫氏計畫已定遂於二十一日晨乘江新輪下駛其行踪似極守秘密據傳因贛蔡恐其假途滅虢表示反對遂爾秘其行踪以防意外其說是否可信則未能必在孫氏下駛時有謂其赴九江有謂其赴武穴更有謂其往南京與蘇齊商援閩進兵之計畫者茲據某方消息孫氏確係到武穴擬暫留數日再行入贛並聞孫氏頗有不願援閩之意但以洛吳命令不能强違故特遲遲其行且由武穴電洛催發所部欠餉另派軍需處長蔡璞留漢守候至武昌第二師司令部及其營底子均定日内移往南昌僅於漢口景家台設一援閩總司令部駐漢辦公處其後路兵站則設於武穴以便輸送 
　　王汝勤孫傳芳被命爲援閩總司令所遺長江上游警備總司令洛吳商准保定以荆宜鎭守使兼第十八師長王汝勤調任王氏因此問題往返保洛數次現因諸事協商就緒特於昨（二十二）晨由洛回漢寓後馬路二德里公記俱樂部擬即返宜就長江上游警備總司令新任其所部第八師第十六旅前因川軍有攻鄂之消息特由荆沙移來宜昌以厚兵力其第十五旅及荆宜使署仍留荆沙駐防前傳盧金山所部第十八師將由巴東移防沙巿之議現已作罷 
　　趙榮華施宜鎭守使趙榮華前因蕭督電召特由施南來宜轉乘日商大元輪船於二十一日午後二時到漢武漢各官廳及施宜各屬議員到船歡迎者達二百餘人並在萬國春爲趙氏洗塵趙氏寓漢口新旅館昨二十二日下午趙渡江謁蕭報告二師移防及八師接防之情形並陳述施鶴防務近狀極爲蕭所嘉許聞趙擬於日内由漢赴洛其接洽要務傳因楊森以不得意於洛頗有聯絡西南以圖活動之意並聞孔庚由湘赴川曾與楊有一度接洽楊又派員赴滬與孫聯絡其態度極形曖昩此外楊部軍紀亦不甚佳抽收鹽稅尤爲川鄂鹽商所反對趙以所部第十八混成旅與楊部分防施屬各縣深恐楊部一朝不穩己部必首受其影響故藉來省機會赴洛一行以與吳氏籌商防範方法（十二月二十三日） 
[孫傳芳抵潯已轉赴南京]  
　　援閩軍第一支隊司令孟昭月（即第三旅旅長）於十九號晚乘輪抵潯下楊三馬路大慶旅社次日卽奉到孫傳芳來電謂本日晚六句鐘准乘楚豫兵輪來潯此間已預定龍開河新旅社爲孫氏下榻地點並知會南潯鐵路公司先期凖備花車以免促不及辦是日下午五句鐘孟旅長乃佈置接差卽令所屬各官兵自龍開河入江之口九江新關地基起直至二馬路四合里總司令部止沿途分佈戒備森嚴並擇定九江新關基地爲孫氏起坡地點山東第一混成旅長張克瑤·曁九江官廳如贛北鎭守使吳金彪·潯陽道尹高培樞·警察廳長韓振山·代理九江縣知事張宣元·均赴江干鵠候至六句鐘時孫氏尙未抵埠孟旅長特諭令沿途駐守官兵暫行撤退以資休息而於經過各要道仍派兵站崗用照鄭重是晚孫卒未到次日下午二句餘鐘忽傳孫氏行將蒞止自西門口至龍開河三馬路止沿街軍隊站立兩旁五步一崗十步一哨荷槍實彈不許行人往來大有禁蹕之槪至六句鐘時孫氏果乘楚裕兵艦抵此因有要件與蘇齊接洽當即換江新輪赴寗聞孫氏返潯之日擬不盤桓即行晋省在省亦不作勾留卽直赴撫州以免外間發生誤會前傳謝敬虚省長隨同孫氏來贛實屬不確 
[川省長受證式]  
　　此次劉成勛當選四川臨時省長川中各界非常重視從本月二日起錦垣各機關商店均高懸國旗表示慶祝五日劉氏在省長公署接受證書軍政界均休假一日是日上午八時省議會議長熊㠏同議員等賫送當選證書由議會到省署兩處設備均極莊嚴茲分紀如次 
　　前一日省署即發通令通函請各界到期觀禮故是日到者甚衆由省署前街至走馬街一帶八時後各界即已排列預備歡迎新省長到署並備爆竹燃放省署方面由大門以至各廳事均懸滿旗彩禮堂則滿鋪紅毡高懸彩帳中設禮臺各種佈設均極整肅 
　　淸晨各官吏各代表來賓等絡繹來者已有三百餘人由成華兩縣知事招待導入客座暫憩十時頃署外爆行聲喧軍樂大作各來賓咸整列往觀則見軍樂隊後簇擁一彩亭中安一長方朱盒即内貯省長金字證書者盒外用紅綾蓋之以示非常珍重彩亭到後約二十分鐘劉新省長乘大轎至廳前而止劉氏着長袍短褂由輿中出愉快之意現於面上即脫帽向兩行歡迎者行禮隨即徐步而入禮堂當由贊禮者肅劉省長先進站前列者爲省議會兩議長又次則爲各機關代表旋即依次就位其授受典禮如下（一）舉行授受證書禮（二）省長議長各界就位（三）舉放禮砲九發（四）奏國樂（五）宣讀證書（六）議長授證書（七）省長接受證書（八）向國旗行禮（九）議長致祝詞（十）省長致答詞（十一）互行禮（十二）奏國樂散會 
證書祝詞文如下證書文曰「四川省議會依據臨時政府組織第二條之規定選舉劉成勛爲自治省區臨時省長」由執事者宣讀畢遂由熊議長授與劉省長接受熊議長卽致祝詞云「吾省自治惟民爲强茲舉省長保衛吾邦劉公成勛名震全疆巍巍民國固若苞桑」即由劉氏答詞「成勛不才謬蒙諸君子選舉敢不盡我心力以鞏固吾之全川以慰七千萬父老子弟之期望」云云 
　　省議會原定在省署行禮後即一同赴省議會行宣誓禮嗣恐預備不及遂即改期但仍行答謝禮授受典禮畢後即由軍樂隊送劉省長同兩議長到會答謝而散 
 
 

Page 8

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *自由談 
[座右銘] [  朱熹] 　　 
天下事壞於懶與私 
雜說 
[衛生] [  君豪]  
　　今之人莫不講究衛生起居以時飲食有度高大其屋宇精製其用具即逢一不修邊幅之人亦望望然而去之一若深恐不幸而沾及己身者衛生之眞義與實行蓋已盡矣 
　　顧吾以爲有極不衛生之物而人返欲接近之不遑者在其物維何即鈔票是也經濟流通互相受授一日之中或竟輾轉數千百里亦不可知其上有口涎有灰塵有病菌媒介物有圖記簽字跡汚穢之狀難以形容吾常見廢紙之立即棄置者矣未嘗見持鈔票相授而不歡迎者也 
　　不寗惟是銅元之綠跡銀幣之黑戳人受之亦未曾以其不衛生而不欲此曷故哉 
嗚呼金錢之潛移勢力 
閑話 
[塞外見聞錄] [  嘯天生]  
　　東三省貨物出入之途舊以營口一埠爲最盛日俄戰役以前出口土貨歲達三千餘萬滬商行運各貨恃東三省爲一大巿塲故營口與上海有密切之關係自日人經營大連以後奬勵商人轉運由彼國直達内地三省銷塲之利遂爲所奪卽美國運銷滿州之紗布麫粉向歸華商經理者日人恃其海道之便利逕向美商承運由横濱而至大連不獨上海營口商人受莫大之影響即旅庽横濱神戶之華商亦日趨衰落可不懼哉（此段採徐炎東東三省紀略）吾請更進而述大連之巿政大連巿街其計畫先立一圓形大廣塲（直徑爲七百餘日尺）爲巿街之中心四放而罣劃之宛如蜘蛛之綱以大街爲經以小街爲緯直達海口分全巿爲三區一爲行政區二爲商業區三爲巿民區三區以外則繞以華人之村落華人稱爲小崗子及得勝街久壽街永樂街等全巿建築之次序先行政區次商業區次巿民區區中道路兩旁以方塊板築人行道而下附以水溝（日人稱爲コ冫クソ　ト方塊板）街心則先敷碎石而膠以柏油成之）日人稱又力　夕ム式鋪礫道）寬廣平坦類似滬上之霞飛路北四川路等夾道植以白楊培護甚至巿中繁盛之區則爲奥町山縣通大山通監部通寺内通等皆由巿心大廣場放線直達各處之經路也（各路定名在俄治時代另有其名入日治時代改爲今名）其地之公共建築物則有日本橋北公園西公園松公園表忠碑大連神社等其地方事業則有中央試驗所農事試騐場水産試驗塲苗圃事務所靑年會大連俱樂部實業俱樂部滿洲重要物産同業組合及華人工商團體之公議會此外各日報館各中小學校公學堂工商女學及凈土基督等敎堂汽船水産鹽業土地油脂拓植製糖鑛業機械等會社觸目皆是間有規模宏大爲滬上所僅見者請略述其一二 
影戲談 
[說羅克之滑稽戲（下）] [  孤掌]  
　　羅克乃大懊喪回家後留書於彼美所贈相片之前决計自戕惟毒樂則苦口煤氣則難聞跳樓則膽怯自剌又痛不可忍無已其惟手槍乎乃取槍出以繩縛電話機槍口對凖心胸以巾羃面坐待機動槍發一種徬徨無拱之神態令人失笑移時風動簾開桌上之電泡陡然落地砰然有聲羅克以爲中槍矣立撫其胸作痛極狀不意間壁正在起造房屋簾開處所吊之木突然從窗門宕進恰在羅克坐椅之下迨此木退出窗門時已連人帶椅宕之空中簸盪多時羅克啓巾一望乃覺别有境界滋以爲快迨下望時乃不寒而慄漸盪漸近造屋之木架乃攀緣而上或從梯下面梯被抽起或行横木而木脫踏空種種驚人之處又往往令人絶倒其後始從送貨之升降梯而下遇女書記說明前見之男子係其胞兄始知誤會乃攜手喁喁而去 
瑣聞 
[前德皇照片之價値] [  周伯長]  
　　八千元 
　　前德皇威廉自幽禁荷蘭後未嘗一攝照片蓋雅不欲以面示人也今年春季其子奥克斯爲其攝有約六寸餘之照片一紙所印不多袛其至好之朋友始可得之當時盧藤獨夫大將以大將資格獲得一紙視爲珍寳不肯輕以示人未幾報紙上忽刋有此像衆皆異之其後竭力調查始悉爲盧大將之僕人將盧氏所有之一紙售與報館得洋八千元云 
小說 
[社會小說人間地獄（二八三）] [  娑婆生]  
　　第卅八回陌上相逢酒和恨咽湖頭稱貸淚與言俱 
話說阿金姐逼著蘭雲仙館要討還代掮的洋錢蘭雲仙館說了許多告苦艱難的話阿金姐並不肯放鬆末後阿金姐大有勸他下堂而去重落風塵之意蘭雲仙館一心向著張子純並沒有絲毫第二條念頭如今被阿金姐一逼再逼不禁傷心大哭起來阿金姐見蘭雲仙館哭了並不驚慌仍舊勸著道二小姐也不必這般傷心身體保重要緊至於派我的不是算我說的話不好不會說話其實我也不過是一番好意勸勸你你二小姐聽也好不聽也好還是由你作主誰也不能勉强你可是我在上海灘上比你二小姐多做了幾年眼睛裡看的人也多了大大小小的事體也經得多了略曉得一點緩急之分在你二小姐心裡到了這步田地還不肯丢掉了張子純也是你的一番眞情眞義著實令人可敬可是往下去越過越難了就是要不丢他他也要丢你等到他丢你可就晚了一個女人全靠一點年紀過日脚全靠一點風頭換些穿吃别的全是假的二八靑春只要眼睛霎一霎老姆鷄就要變隻鴨你二小姐自家想想看你出風頭的日脚還有多少時候不怕你動氣一句話從前已經耽擱了現在也不能算是風頭差不多要到風脚快了再蹉跎一年兩年更來不及呢剛剛我不是說光身體的女人比男人値錢嗎但是光身體的女人到了一老比男人還要不値錢到處討人厭······說到這裏蘭雲他館拭着眼淚道阿金姐你不要說了頂多一個人蹩脚到了討飯也就罷了我爲子純身上就是搦竹管討飯也是情願的到底一個人總要講點情義的他待我這般好法爲了我擔了這些荒唐名氣拉了這些的虧空如今見他一吃官司我便陡生異心情義兩個字怎麽交代得下人沒了情義和畜生有什麽分别况且他又和我生了這一個小孩子剛剛滿月不多日子胎毛還沒有乾我大模大樣的走了這小孩子怎樣呢難道摜他在這一間空房子裏嗎難道摜在馬路上讓汽車軋死嗎難道做一隻油瓶拖來拖去嗎阿金姐聽到這裏微微一笑道二小姐小囡橫豎小來不比大人總有法子好想這一層二小姐到不要擔得心的蘭雲仙館道你不要這樣的橫勸豎勸了你的意思我眞謝謝你總算你替我想得不錯可是我不能照你這樣辦你眞要逼我我也顧不得什麽只好死給你看······阿金姐道弗要弗要你不要嚇煞我我也不過和你帶一半說白相的你不要認了眞老實說現在上海灘上時勢一年不如一年做人家人也有做人家人的難處就是我們還在生意上混的人也一天難是一天許多有風頭有名氣的先生重出來日日背債做開銷的也不少呢這話又說回來了要不是外頭這麽緊我今天也不來和你二小姐討從前那筆帳了究竟白話說了一大串二小姐那筆銅錢到底怎麽樣非是我來逼你實在人家不留情的來逼我逼債的人那副面孔比親生的爺還要難看二小姐我只等你一句話免得我爲難 
[隨便說說] [  瘦鵑]  
　　淸歌妙舞的一夜耶穌聖誕日的前三夜晏摩氏女學校舉行聖誕慶祝會由學生表演聖經中的故事和冬王一劇老友丁慕琴約龐景周包天笑江紅蕉和我同去觀光冬王劇中歌舞狠妙蕭敏君飾冬王極老練詂文蓮君飾睡鄕女王極婉麗葉昌萃君飾聖誕老翁極活潑其餘有春夏秋冬和希望快示情愛睡眠諸神女也各能稱職全劇情節雖不繁複歌唱狠多鋼琴琤瑽聲中和着那一串黃鶯兒似的珠喉再襯托着柔美委宛的舞態彷彿使在座者的身體都軒軒霞舉進了上界淸都之府心坎中有一種說不出的愉快一切人世俗慮不知不覺的淡忘了一連三天我仍不能忘懷因便信筆寫了這幾句 
 
 

Page 9

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
 

Page 10

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *國内要聞三 
[許世英請假省親]  
　　皖省長問題近已漸歸沉寂乃省中昨日忽傳許世英又有請假之說一般人多謂許氏將趁此下台不復回省據省署中人則云許氏昨日電陳府院僅請假十日回秋浦原籍爲其封翁曁太夫人祝壽（聞係七十雙壽日期爲陰曆本月初九日）并囑各廳道處長勿往祝嘏今日省垣政界中人間有購辦禮物送往省署均已璧回據聞許氏俟奉府院覆電照准將先回秋浦後至天津（其母係在天津）或者順道至京其中固未必無政治作用至外間傳其將趁此下台者實因許氏昨日發出請假電報後隨即牌示更換數縣知事一合肥縣知事委左海濤回任二潛山縣知事委劉士翹署理三太湖縣知事委成章代理四太和縣知事錢丙炎留任大類臨走時之起身砲也 
[皖公團請嚴减本省軍費]  
　　安徽省敎育會等十六公團爲裁兵减餉事呈府院及陸軍財政兩部云竊皖省地瘠民貧賦稅負擔力本極薄弱國家預算歲入全額實數恒不及七百萬元而積年負僨已五百餘萬元其移挪省欵見之六七兩年度决算案内者已迫百萬元而八九十各年度財政廳挪用省欵以供軍費者猶不在内至國家歲出如舊安武軍軍費歲支三百八十餘萬元已占皖省國家歲入之大半因軍費浩繁之故致國家歲出積此鉅虧又因國家歲出積虧之故以致省財政亦連帶陷於破産而不可終日且新舊安武軍散駐各縣干政截欵侵奪商民譁變刦掠地方不能安枕皖人處精疲力盡之餘嬰火熱水深之痛特於本年春間集合各公團曁省内外人士審查歷年財政收支狀况益深悉積虧癥結皆軍費浮濫所促成遂公决分期償債及裁兵節餉各辦法議定每年皖庫支付軍費至多紙能以一百四十萬元爲限用是請願於政府要求廢督裁兵嗣經政府决定全裁新軍核减舊軍各在案而各縣紳民亦凑集裁兵費三十餘萬元以促其實現洎皖督一缺經奉明令裁撤又派員監察裁兵是則新軍墊餉及舊軍額餉應即分别停支或减支以符定案除關於皖省代墊新安武軍餉本非皖省應有之負擔應請取銷并撥還歸墊外其舊安武軍軍費原額爲三百八十餘萬元可大别爲兩項（甲）爲五旅軍餉（乙）爲軍事機關經費試先就五旅軍餉而言舊安武軍自照軍制改編後號稱五混成旅報部原案明定人數八成然實在人數並不及五成每年空額及截曠所浮冒之餉項共一百餘萬元歷爲倪張兩督呑蝕入己皖人共見共聞無可諱飾今年三月間馬聯甲在帮辦任内憤張文生之中飽自願向省庫直接支領曾經通電揭明舊軍五旅及兩營之餉每月僅實支二十一萬元若維持現狀須得半數接濟火食等語並經該帮辦正式咨呈省長公署有案是舊軍額餉每年袛實支二百五十二萬元有盈無絀事實昭然自今年三月起即當然照該帮辦咨呈自定之數核實開支此後不得援　虚冒之舊額另於月支二十一萬元之實數外藉詞積欠恣行婪索現舊軍旣經决定裁减則五旅兩營之月餉更常就二十一萬元之數内再行切實減支必依此限度收縮方得謂之裁兵方得謂之節餉此應請求政府嚴飭實行以蘇積困者一也再就軍事機關經費而言查從前督軍公署經費年列二十萬元浮冒已占半數其附屬機關如馬衛隊軍樂隊探訪局測量局等經費每年列支十八萬餘元兩共年支三十八萬餘元現督軍旣經裁缺所有督軍公署曁所屬機關經費當然自張文生去職之日起槪行分别截止至督理善後監察裁兵等名目純爲臨時差使性質其惟一職責僅以收束軍事爲限事竣應即銷差故其存在時期至久不過兩三月而止開支費用比照省署至多每月不過萬元而止且督理善後在法制上及事實上均無組織公署之必要絶不能仍襲督署經費舊額虚耗軍儲尤不容奉令督理善後者妄稱變相之督軍上背元首廢督之明令此應請求政府嚴飭實行以慰民望者又其一也伏念皖省久苦兵禍庫空如洗民不聊生前此要求廢督裁兵合省内外之奔走呼號經年累月不遑厥居其唯一希望不單在减去軍隊之虚額而要在實减皖庫之供支總冀於最短期内確實裁兵節餉俾漸合於年支一百四十萬元之限度否則民財已竭無力負擔絶難承認且各縣紳民籌凑鉅欵贊助裁兵者原思忍痛一時永斷後累豈容軍官仍舊冒餉肥私絶皖人生存之路况僅裁新軍而不實裁舊軍尤於中央拯濟皖困之初衷及皖人請求裁兵之公意大相刺謬事關全省安危義難緘默謹合詞公懇鈞座主持先予限定皖省年付軍費確數嚴電裁兵善後各員尅速遵行勿任其籍詞遷延致誤裁兵大計全皖幸甚至近日蚌埠紛傳馬聯甲有私許殷恭先改編一師或成一旅之說是則非裁兵仍爲增兵至堪駭異查殷部之新軍紀律敗壞已極去冬定遠之變今夏壽州之變燒殺搶刦城巿爲墟全皖痛恨若國家紀綱稍振久已嚴行剿除何能再保留此項殃民之軍隊貽害地方合併仰懇政府先予嚴電制止不勝感悚俟命之至除分呈外謹呈安徽省敎育會·安徽省城總商會·安徽省農會·懷寗律師以會·安徽省立學校聯合會·安徽省立實業機關聯合會·安徽財政審查會·安徽報界公會·安徽警察協會·安徽全省縣自治聯合會·安徽通俗敎育會·安徽省自治研究會·安徽三道地方自治協進分會聯合會·安徽實業協進會·皖北敎育協會·安徽全省學生聯合總會 
[蘇議會紀事第十八次大會情形]  
　　蘇議會前日（二十三）大會二讀敎育行政預算分冊通過公立法政專門學校一欵計歲出經常門三萬六千八百八十七元歲出臨時門經費全删本日（二十五）大會繼續二讀屠方謂本席對於敎育預算審查報告略有意見敎育事業應謀發展本年各校所列之預算已經官廳核減議會似不能再減希望大家注意維持劉文輅謂議會辦預算不能聽官廳說話此次雖核減但並非摧殘敎育無須爲官廳辯護屠方謂本席並非爲官廳辯護實爲敎育辯護蔡鈞樞謂現在不必討論當由秘書朗讀遂讀公立醫學專門學校讀至辦公費一項原列七·三六○元審查報告修正爲五·八八八元說明照減五分之一陸以鈞主張照原列劉文輅謂此是校長賺錢的地方不能照列龔廷鶚謂削減辦公費本席本有此主張但單獨一醫校減五分之一試問劉議員究以何爲標凖屠方謂如此削減何能服人馬甲東謂如此說明實在差誤朱紹文謂減須有理由否則事實上不能行行政方面仍須交復議即預算案仍不能成主席付表决贊成審查報告者多數共計歲出經常門七萬零零二十六元歲出臨時門經費全删次讀省立第一中學校讀至第一項職員薪水原列五·七八四元審查報告減去學級主任九六○元事務由校長自兼屠方龔廷鶚均謂主任不可少朱紹文謂校長兼主任事實上不可能猶之本會議長能否兼辦秘書討論未幾議員多離席或吸烟或飲茶有不耐煩者且潛行退席迨經檢點已不足法數矣是日也下午三時二十分開議議員簽到者九十二人徐果人主席四時三十分散會 
[蘇督長請維越界爲私舊制]  
　　鹽政討論會請願國會廢止越界爲私一案淮商大起反動聞蘇督長日前曾轉電部署力請維持舊制勿輕更張原電云北京財政部鹽務署鑒昌密據兩淮運食各鹽商全體士紳十二圩十八帮航業曁鹽務工商各業全體等迭電稱以鹽政討論會景學鈐等倡引票代價駁議爲破除引岸先聲擬請願國會取消越界爲私成法并僭擬食鹽課稅等草案主張於産鹽地征收課稅直欲舉國計民生爲孤注之一擲便壟斷之私圖要之越界爲私之成法一經解除則引岸不破而自破藩籬盡撤必聽其所之凡運道艱阻商本增重之區亦可聽其所不之不獨民食堪虞運銷莫考即稅收亦必無把握若謂鹽皆歸官就産地征收則場境港汉紛歧灶圩零落隨在皆産鹽之地卽隨在皆漏稅之區勢不至紊亂鹺章促見危亡不止竊念中華鹽業以兩淮爲大宗假令奸謀得肆蘇省首當其衝不獨塲運各商立見消亡而因緣鹽業及勞動社會資以爲活者億萬蒼生無所託命鋌而走險禍在目前特爲呼籲乞命懇請主持屏斥等情查鹽法以民食生計爲主體而次及於稅收引岸之制得以酌劑盈虚杜絶壟斷增益稅課幾經改革而後定案歷行並無流弊就場征稅之法曾創行於淸咸豐間而失敗遂定改行引票成效大著豈容襲廢棄之敝政而舍完善之成規前者梁張禍國妄議廢引全國騷然羣爭立起業經本督軍列舉弊端通電駁斥貴署當有案可稽景學鈐等倡引票代價駁議爲破除引岸先聲係屬竊取唾餘希圖死灰復燃誠如該商等所電陳禍患即在目前本督軍省長爲民食民生地方治安計斷斷以爲不可貴署總攬鹺政當已考慮有素務希力斥異議主持正道以保鹺綱而維地方並盼電復齊燮元韓國鈞眞 
[浙憲審查會紀]  
　　二十六日上午九時浙憲審查會開會甲組朱紹文主席對於司法一章均依舊草案通過關於行政一章由省政院執行省行政省政院以院長一人委員十一人組織之院長由委員互選委員由全省選民分區選舉並須選出同數之候補人遇有委員出缺時以候補人依區遞補但補足前任委員未滿之期爲限乙組方鍾主席討論實業一章除採取舊草案外並增加㈠省有産業非經省議院議决不得抵押或變賣省内之天然富源無論公有私有均不得變賣或抵押與無中華民國之國籍者㈡精神勞働之出版權發明權美術權應受省政府之特别保護㈢凡天然富源及其他企業屬於獨占性質而有碍於社會者省政府得依法律爲相當之裁制或給價徴收之次討論交通一章公决删去交通費一項並加入關於河道修築事宜經由省議院議决補助或籌募施行之丙組韋以黼主席就寅類全部整理以原草案規定省議院對於省長認爲違法時得投不信任票省長對於省議院認爲違法時得以解散此種規定殊足引起紛擾使政局不得安寗公决一律删去遇有省長與省議院發生衝突之問題應將該問題付全省公民總投票表决之無論可决否决雙方均應服從議畢遂散會 
[浙省會選舉財政審查員]  
　　浙江省議會二十六日下午二時續開選舉會由沈議長主席議員抽籖入席者計一百十一人新補議員施旋亦於本日報到依照向例與大衆一鞠躬卽由鄭秘書長引導入席議長宣告本日選舉財政股審查員三十一人李開福林茂修請議長指定監察員四人議長云昨天指定監察員爲張景澄葉蔚張楚英於畏三四君今天於君未出席改指定潘君士邦衆贊成遂由速記散票各席投票完畢開匭檢視票數與名刺相符超然派王理孚得五十七票星期會派林茂修得五十四票鄭永祚得五十三票張景澄得五十三票張潤玉得四十八票王廷烈得五十二票張佩璇得五十三票王培燏得五十七票王雲臺得五十五票張鴻材得五十七票袁漢得五十五票凌慶雲得五十三票許一藩得五十三票趙權得四十九票葉桐知得五十三票朱泉得五十二粟平社派汪明得五十票陳子亭得五十二票楊毓琦得五十票毛翬得五十一票王一之得五十二票王一成得五十票陸廷宏得四十九票王啓文得四十九票張楚英得五十票張原煒得四十八票朱念慈得四十六票范康保得四十四票愼迺銓得四十七票王敖仁得四十四票朱章寳得五十三票均當選爲財政股審查員至四時一刻散會 
[杭州快信]  
　　台屬温黃天仙四縣省議員因會稽黃道尹停振不發案今午前晋謁省長面請查辦並電該道尹趕將台屬水災急振會議决採辦雜糧先行散放 
　　長興煤礦公司昨電省梗（二十三）夜二道巷北石坑十五號　道爆裂斃工人四名傷二十餘人德礦師鮑某亦罹斯厄損失在五萬金以上 
　　浙省絲綢商赴美賽會經費前咨部請留礦區稅撥用現據農商部咨復以是項經費政府已於出口稅項下提撥由部派員赴滬提領分給希貴省赴賽團體逕向接洽具領 
　　旅浙京師國立法政財政法律同學會定本月卅一日下午假錢塘路九芝小築開會更選正副會長及各職員　　張耀曾東渡後在紹商會暫駐行旌二十四日乘輪赴餘姚轉車至寗波二十五夜由寧登輪返滬　　 
　　杭總商會昨呈軍民兩長據桐鄕長安兩商會函近日郵局對於掛號快信仍照新章取資而於達到之平信仍有扣信罰資情事該局等如此其他各局難免不有同樣舉動應請通令各縣實行督察以利交通 
　　餘姚淸丈沙地局停辦後呈請支給留局人員夫馬臨時各費現奉省令駁斥計九·十·十一·三個月删減八百餘元 
　　杭綢業赴美參與絲綢博覽會代表朱光霖等督率各出品已於昨日赴滬定三十一日放洋 
　　湖屬本届水災奇重現浙江壬戍水災會僅撥欵二萬金該屬紳商羣起譁譟紛請截留湖屬紳富水災捐欵並各貨附捐及北地一成振捐以拯災黎 
地方通信 
[蘇州]  
　　軍隊年假停操陽曆年終軍隊循例停操藉資休息蘇常鎭守使兼第二師師長已奉到督軍令知定於本月二十六日起停操至一月三日開操朱兼師長奉令後分令五六兩團長轉飭遵照是日上午齊集操塲行停操典禮諭令各兵士在停操期内衹准在營休息不得結隊出外 
　　鹽署調查員蒞蘇鹽務署近因調查江蘇良鹽改錢碼爲洋碼一案特派參事許某南下實地考察該委員已於昨日由寗來蘇先從本地鹽公堂入手再赴滸關角直等鄕依次調查 
　　商會商團合組議事會蘇州總商會會長貝哉安商團總部團長鄒椿如近根據商團辦事細則合組議事會並互選議事長特定於本月二十七日下午二時在總商會團本部會議籌備一切事宜昨已分函各會董各部長如期蒞會參與會議 
　　糠船被撞覆沒高店蕩爲蘇滬航輪必經之道前日傍晚時有某鄕客船一艘滿載礱糠赴城銷售行經該處適有揚帆之磚瓦船一艘迎面開來該船一時不及避讓致被撞覆舟人亦均落水磚瓦船見已肇禍當即順風飛駛逃去聞礱糠船中載有男子二名五歲女孩一口男子幸均登岸女孩尙無下落云 
　　監獄收犯新辦法許高檢廳長昨奉司法部頒發監獄收容人犯新辦法二條卽日分令各監獄遵行茲錄如下一新收監者醫士須診察之二新收監者若有左列情形之一者得不收之（甲）精神喪失或因監禁有不能保其生命之虞者（乙）女犯懷姙七月以上及分娩未滿一月者（丙）罹激性傳染病者 
[鎭江]  
　　電令迅解稅欵丹徒瓜泗荷花池各稅所二十五日同奉財政廳長電令陽曆年關轉瞬即屆應發軍政各費所缺甚鉅各該稅所務須卽日將應解各欵掃數解寗以應要需聞各所長均已奉令遵照矣 
[徐州]  
　　鄰封破獲要犯去歲徐城東鄭莊被匪焚搶居民鄭良璧家亦被焚殺并搶去鄭之幼女二人此案迄未破獲現銅山縣署准安徽滁縣來咨鄭女現被警隊尋獲并拿獲本案要犯秦義友一名曹知事當即派警備排長朱鳳鳴携具公文協同事主鄭良璧前往滁縣提取該匪并鄭女到案訊辦刻已公畢回署暫將秦匪收押聽候訊辦矣 
　　省委檢閱保衛團省署現委程壽卿來銅檢查地方保衛團及警備隊於昨日上午九時餘會同曹知事警備帮帶唐樹培在縣署警備隊大操塲先行檢閱警備隊繼復調集各巿鄕保衛團檢閱計到者馬溝五段柳泉大吳佟村房村鳳冠山等處保衛團分團檢閱尙稱整齊其中尤以馬溝大吳五段三處優良程委優加獎勉至二時始畢 
[南通]  
　　續免土布稅之部批通崇海泰總商會近以土布免稅一案關係工商生計甚巨疊電督省二長曁部院請予展免兩年二十四日已奉農商第一六四七號批復原文如下呈悉所請將土布再予免稅一節當經本部提出閣務會議議决自民國十二年起仍繼續准予免稅一年除分别咨令照辦外合行批示知照 
[揚州]  
　　紀念日狀况二十五日雲南起義紀念軍事機關懸旗休假一日行政衙署及公共團體亦升旗誌慶各學校停課一日並有擁護共和紀念講演以誌不忘 
　　永鎭鄕刦案永鎭鄕西高橋商民徐裕壽頃來縣訴報謂伊家於夏曆十一月初六夜遭盜多人持械冲門入室分頭搜刦衣飾錢洋携贓呼嘯而去事後追捕無踪請求勘緝云云江知事除委陳鏡如前往勘驗外並一面諭飭探警協緝矣 
[寗波]  
　　張耀曾在甬考察司法情形二十四日上午七點三十分鐘鄞縣審廳長陳寳嶼·檢廳長金筱圃·乘第一百四十一號車赴慈谿歡迎張耀曾鄞縣知事姜證襌亦乘車到洪塘歡迎此外在車站歡迎者甚衆並有西樂隊一班站旁搭有彩牌樓一座十一點二十分車到站張氏與同行者京師高等審判廳長沈家彝司法部僉事戴修瓚及秘晝張育海先後下車歡迎者均行一鞠躬禮乘與至普天春西餐館茶點一點許赴審檢廳宴席設暢園食畢張等四人與陳金兩廳長即赴法院到已三點許各推事檢察官書記官均來拜謁旋在審廳會客廳茶叙畢即由陳金兩廳長陪同參觀至五點四十分始畢至檢廳看守所陳金兩廳長與俱該所長迎入會客廳不憩旋卽參觀男女兩所六點餘卽赴鄞縣監獄署由姜如事及吳監獄官迎入茶點後即參觀男女各獄該署設有監犯工場張等亦參觀之參觀畢時已七點鐘亟赴普天春與律師公會宴七時餘入席席半由會長任鞏常君起立致歡迎辭繼由張氏起立答辭席將畢律師蔡宗黃起立致辭又有金臻庠君以新聞記者資格起言張氏起立答之演說畢散席聞張氏擬於二十五晨往鄞東育王寺一游即在該寺午膳下午返甬即乘輪往滬返京云 
[廣東]  
　　瓊匪攻陷四縣城近日瓊州匪風頗爲猖獗昌江感恩陵水崖縣四縣城均爲匪所攻佔四縣知事李國琛王道熙劉震徐毓斌均已退出縣城感恩失城已發電報告省署陵水被匪佔據亦已有電到第十二區善後處處長鄧本殷請兵剿辦惟匪勢雖熾爲數僅百數十人槍械亦不甚犀利若撥出一營之兵儘足掃除不過瓊屬交通不便而軍隊又多駐瓊山海口一隅一旦有警調度未免不靈而各縣之游擊隊多者數十名少者僅十餘名故卒遇一百數十名之土匪來攻便爾抵敵不住是以有四縣邑城之失陷云 
[香港]  
　　麵包與裁縫兩工潮解决現麵包工人與各東家議决 
加薪條件如下每月工金由二元至五元者加四成五由六元至十元者加三成五由十一元至二十元者加二成五由二十一元至三十元者加二成由三十一元以上者加一成五初入小童至少以二元爲底以上所加工金以壬戍年正月初二日之工金爲底其餘一切均照本店舊章辦理麵包工人全權代表譚煥然楊才馬玉山工廠正興正隆協和怡香東利合興瑞珍福香中發公司新域多利打笠治邵明初興昌布律端狀師華民政務司一九二二年十二月二十日又裁縫匠罷工一事由華商總會司理葉蘭泉居間調停東主現允照工人原薪額加三發給工人等已如常作工 
雜評一 
[異哉並世竟有不要副座者（萍]  
　　自保洛政見參差而奉直議和之聲日亟且公然以副座啗張鮑貴卿王占元等日夕奔走於曹張間啣使命以互通消息奈何堂堂鬍帥竟暴露其金錢選舉之黑幕至以不要副座相揭藥保派聞此其日夕運動最高問題之當選者不知亦稍减其熱度否耶 
雖然竊因之有感矣主座何榮巡閱何辱使他日運動最高問題而不獲如願則運動者是否能不因此以灰心而代爲運動者是否將迫於不得已發憤而爲軌外之行動設或更以當選之故而引起他實力派之反感則天下後世其將目此運動之賢不肖而信口雌黃以較量其高下要之此皆在不可知之數則亦何必以奉直和議爲前提反使此不要副座之鬍帥謝絶一切而揭破陰謀竊竊焉匿笑於其旁也 
記者曰鬍帥之識力可謂加入一等 
 
 

Page 11

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *常識 
常評 
[高興與掃興] [  隨]  
　　有問今人何事最高興者或應之曰娶妾最高興蓋不論新人物舊人物反對男女平權主張男女平權者幾無不以此爲無上之快樂事及至家庭起無限之風波帷薄有不修之醜行則高興者因之大掃興矣 
　　又有問今人於娶妾之外何事最高興者或應之曰駡人最高興蓋一知半解之徒自命不凡目空一切幾若社會中無一可以當意之人不知是非自有公論在胸襟闊大者雖日受人譽而不以爲榮日受人毁而不以爲辱均不過一笑置之謂於本人之眞相絶無關係也至駡人而無人與之鬥口則高興者又未免掃興矣 
　　然則高興與掃興至無定者也大凡掃興之事往往起於太高興因駡人之高興而得掃興之結果者暫時之掃興也因娶妾之高興而得掃興之結果者終身之掃興也其他類此者正多但人自不悟耳 
衛生 
[怎樣處置痰呢] [  若也]  
　　稍具常識的人多知道痰是傳染肺癆的媒介物應當極力避去了這確地很好的現象但以我個人觀察下來我們往往易容犯兩個最危險的事情 
　　㈠我們大家多知道痰是不好隨意吐的所以有時要吐痰的時候不得已便吐到牆角邊隅的地方這是一般有些衛生常識的人做的但細細想起來若是你將痰有意吐在陰濕的地方正是使痰裏的細菌容易繁殖了到反不如隨意吐在光明的地方或者受了强烈的陽光足以殺死細菌的好了這眞是「欲益反損」所以我們吐痰非痰盂不可 
　　㈡上面說痰是應當吐在痰盂裏了可是我看見許多公共的地方或學校的痰盂統是歸僕役管理而僕役爲貪便利起見便集收在一個所在豈知匯了遺許多的痰在一處不是成了細菌的生産地了嗎這種方法眞是更加危險了中國人單圖目前苟安并且沒有公衆道德也就在這兒見了我的意思以爲痰盂裡的消毒藥水是不可少的而最經濟易得的藥水要算用生石灰了殺菌力比較弱些但比沒有終好得多了至於處置痰的方法决不可草草了事我以爲各公共機關最好要設一個煑痰的地方將許多盂裏的痰燒過一番細菌大都死了然後再埋在深土裏較爲穩妥些上面兩種弊端往往犯在公共地方或個人不十分經意的時候我敢敬告大家不衛生則已若是要衛生怎樣處置痰便是個重大的問題了請大家切勿忽略了這個（乙種酬） 
[飲料化驗詳論（續）] [  李龍淵]  
　　第一篇水 
　　（乙化學化驗 
　　㈤硝酸鹽水中硝酸鹽之由來大半在於有機物體腐爛時由空氣内吸收氱氣與氧素相化合而成硝酸鹽所以化驗硝酸鹽與化驗亞硝酸鹽法雖不同而目的實相似均爲衛生上之重要問題也（後當詳論） 
　　化驗硝酸鹽之法雖未見十分複雜而所得之成績常難符合同一水也經多數化學師化驗之所得之成績恒多懸殊作者以爲此種不同之點實由化驗法太多所致所用化驗法旣不同於是所得之成績亦無怪難相符合雖然化驗硝酸鹽之法固多以作者經驗所得覺下述二法最爲可靠二法均利用元生氫氣（Ｎａｓｃｅｎｔ　ｈｙｄｒｏｇｅｎ）之力將硝酸鹽化爲阿摩尼亞於是由所量得之阿摩尼亞内即可推算氫素矣所經過之變化其程式大略如下 
　　ＨＮＯ＋Ｈ２＝Ｈ２Ｏ＋ＨＮＯ２ 
　　硝酸　氫氣　　　水　　亞硝酸 
　　２ＨＮＯ２＋Ｈ２＝２Ｈ２Ｏ＋２ＮＯ 
　　亞硝酸　　氫氣　　　水氫化氧 
　　２ＮＯ＋５２＝２ＮＨ３＋２Ｈ２Ｏ 
　　化氧氫氣阿摩尼亞　　　　水 
無論用何法化驗硝酸鹽必須先經過下述手續否則所用之水宜多宜少毫無把握量取所化驗水五十竰傾入潔白色玻璃圓筒内注入稀硫酸（一份酸四份水）及澱粉液各一竰放入一小粒結晶碘化鉀搖盪後靜置白紙上如數分鐘後未見藍色呈現即知是水内不含亞硝酸鹽（前已詳論之矣）於是可加入鋅粉數兞用力調和後仍靜置白紙上如水内所含硝酸鹽不多則藍色於數分鐘後方能見之倘水内含有十萬分之一硝酸鹽則藍色立時呈現大約水内含有十萬分之○·一硝酸鹽則藍色於一分鐘後方能見之如水内含有十萬分之○·五硝酸鹽則藍色八或十秒鐘後即呈顯水内含有十萬分之一硝酸鹽則三或四秒鐘後藍色即呈現總之藍色若於數分鐘後方能見之則化騐硝酸鹽時所需之水爲一百竰倘藍色於二三秒鐘内呈現則化騐時二十竰水已足 
　　如含有硝酸鹽之水内同時亞硝酸鹽亦含之則未化騐硝酸鹽之前須先將亞硝酸鹽用下法除去之量取化驗水一百竰傾入燒瓶内加入硫酸百分之二十五濃）一竰及尿素（Ｕｒｏａ）○·一克搖盪後靜置水槽上約一小時之久水内所含之亞硝酸鹽即盡被除去矣 
　　更正㈠凡以前本篇内所用之耗字均改作兞字㈡十九日　素第七行内之　數係竰數之誤㈢二十一日亞硝酸第十五行内之碘數係碘素之誤又十九日内之Ｆｅｎｉｃ係Ｆｅｒｒｉｃ之誤 
經濟 
[商業問題之研究（續）] [  吳東初]  
　　店賬討論（二十一）調查客戶方法（七）估値與報告之價値 
　　證信公司之估値與報告吾人已知爲一般批發商調查客戶信用之利器當批發商初次與客戶往來如不先行調查淸楚貿然與以賒欠則將來難免無欠賬不淸之糾葛 
證信公司能於客店而有準確之估値與夫詳細之報告在理製造家與批發所宜視爲實在可靠者矣然其究竟可靠與否及可靠至何程度此問題蓋頗難答復也有時客賬之損失乃因證信公司對該店作有滿意的保證而結果適得其反者於是有疑證信公司爲非完全可靠者矣吾謂證信公司之保證與否决皆非爲絶對的平心論之吾人斷不得以某事有少數之劣點卽以爲全不可恃而將其大多數優點一槪抺煞未免不合公道况證信公司之於商界處極重要地位一言之褒貶關係非輕責任問題於出言之前無不先存負責之心是其對於客戶之估値與報告大抵去事實不至甚遠而證信公司自身對於會員並非望其完全容納其意見不過籍資會員之參考而已爲會員者於審閱估値簿與報告之外復當加上一番觀察工夫如能出之以謹愼則失敗少而利益日多也故證信公司之眞價値乃在人之如何利用耳是則吾國商人對於證信事業方在萌芽不得不設法扶植使之日趨於發達也 
道德 
[父母待子女之方法] [  靜一]  
　　㈠子女有過失愼勿驟加怒駡須多方開導使之自慚自悔　　㈡子女有要求時父母對付宜出一致愼勿父許母不許或母許父不許 
　　㈢子女有疑問宜舉實以告愼勿用虚語欺騙 
　　㈣家常日用宜擇要告知子女使知稼穡艱難 
　　㈤子女因環境而生不正當羡慕父母應就其羨慕之事作實地訓練之資料 
　　㈥子女取用什器用後須令歸原處 
　　㈦子女所有金錢宜代儲銀行愼勿任意挪用致失子女信仰心 
　　㈧子女拆毁玩具係兒童之求知心父母宜敎以保存之道勿加以責駡 
　　㈨子女要求購物旣經許可卽當照辦勿許而不行致失信用 
　　㈩子女有詭言異行宜隨時矯正勿以其智慧過人謬加贊美（乙種酬） 
法制 
[夫婦利益相反之解釋] [  白雪]  
　　李君子碩問余曰十一月二十七日申報常識中載有妻不能侵犯夫權一則謂妻之行爲能力有時不必經夫允許可以徑自爲之者須有下列五項㈠夫婦利益相反㈡夫棄其妻㈢夫爲禁治産人或准禁治産人㈣夫爲精神病人㈤夫受一年以上之徒刑在執行中者此五項之中除第一項外均可瞭解所謂夫婦利益相反究係何種行爲余曰夫婦利益相反如夫借妻之金錢有償還之義務而任意不履行則妻將提起訴訟當此之時若使妻遵守法律必得夫之許可而後行非情理也我國雖無此等事情發生然歐美常有此事蓋歐美以個人爲本位視財産最重故夫婦間有利益衝突東洋各國道德上當無此事發現而日本民法有此規定者爲歐美人起見蓋古時法律專治内國人今之治律兼治外國人此可見交通時代之法律不適用於本國社會狀况者亦事勢之必然我國民法怕以有此規定者職是故也（乙種酬） 
科學 
[關於重心上之常識] [  王聘伊]  
　　前日有江湖嚮技者來我鎭見繩妓手持彩棒嫣然作繩戲蓮步姍姍輕倩直類飛燕鄕人無科學常識咸稱賞不已因此引起我重心上之種種心得茲　雜述之以效一得之愚世界上無論何種物體皆受地心引力之作用者也試就一物體思之其各部分所受之引力皆垂直而互相平行此無數之平行力設以合力之理而合成之則終得一合力點此合力點即物體之重心也 
　　重心與中心有同位異位之别蓋中心者物體全部分之中心點重心者物體各部分重量之中心點也如四方形圓形等有規則之板其四周厚薄重量均匀則中心與重心在同處反之則必異處矣 
　　安置物體欲其穩定須重心之垂直綫不出底面之外凡重心之位置過高則重心之垂直線易出底面之外傾倒必易重心之位置低則重心之垂直線不易出底面之外傾倒必難所以日用器具其底面須務寬大不倒翁之所以不倒者以其重心在底故也 
　　求物體之重心在平行四邊形四周之重量均匀者頗易求得二對角綫之交點即重心亦即中心也若不均匀則先懸線於一角而延懸綫作一垂直線於物體上再以線懸於他角如法另作一線此二綫之交點即重心點也 
　　凡靜正之物體稍移動而仍能復原位置者謂之安定之穩定若底面寬大之器具皆類此稍移動而即離開原位置者則謂之不安定之穩定尖底之甕器卽類此無論如何移動隨處可以靜止者謂之中性之穩定若圓形之球是也此謂之物體穩定三態 
　　關於重心上之事實平日所習見者甚多右手提物身向左傾背負重物身向前俯上山時向前俯下山時向後仰皆所以防重心之外出也 
　　繩妓之手持彩捧不知者以爲奇能其實此棒用以調節重心適足以見其技之拙較子身者不啻有天壤之别也（不受酬） 
 
 

Page 12

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
 

Page 13

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *本埠新聞 
[民國十一年上海大事紀（二）]  
　　三月 
　　一日（舊曆壬戌二月初三日）華商電車在斜南路開工鋪軌 
　　二日國是會議到會代表通電宣言龍華車站發生竊賊傷人案刃傷站長副站長路夫等四名 
　　三日赴南洋考參實業團沈九成於毅卿等乘奥爾忙佩克號放洋 
　　六日交易所公會解散上海籌贖膠濟路辦事處成立得香港海員罷工風潮解决消息夜南巿自來水公司收賬人孫雨露在北西藏路華通坊口被匪搶取皮夾開槍擊斃 
　　七日夜楊樹浦揚州路江北人倪同甲被其妻劉氏與姘夫劉同聲用刀戳斃 
　　八日夜六時半法國霞飛上將由寗抵滬中外各界作盛大之歡迎留四日離滬赴美 
　　十日霞飛上將在法國公園植樹中法學校之新屋行奠基禮北京路浙江路口盜匪搶取行人皮夾開槍擊斃事主流彈傷五金號學徒桑金佩 
　　十一日蘇社在職工敎育館開大會 
　　十二日太會代表王寵惠回國抵滬 
　　十三日晚楊樹浦長安里盜匪拒捕開槍擊斃華捕胡維周 
　　十五日國是會議行開會式晚盜匪嚇詐塘山路翻砂作主王時富未遂開槍擊斃站崗華捕胡炎森 
　　十九日蘇省長王瑚爲蘇省義振會開會抵滬旋赴吳淞察勘海塘至王二十二日回寗上海巿納捐人會開大會律師公會開春季大會改選會長張一鵬張家鎭當選夜大風雨雹 
　　二十一日英總領事法磊斯在滬逝世 
　　二十二日晨榊丸與東方水手號在淞口外互撞閘北胡家木橋大火燬草棚七十餘戶太會顧問周自齊梁如浩等回國夜大風 
　　二十三日上海總商會因銅元充斥電請海關扣留皖省購銅滬太長途汽車全路通車 
　　二十五日南巿建裕里車夫張信仁於一月二日暴斃尸母董氏等控媳謀斃親夫是日由地檢廳開棺騐屍　　二十七日美公使許爾滿由美抵滬德公使博易由漢抵滬大通轉運公司押運銀洋之錢茂安在北河南路小菜場附近被匪攔刧開槍擊斃 
　　二十八日日本田中大將乘松邦號船來滬渡輪抵新關碼頭有韓人金益湘吳宗義行刺擲炸彈未裂開手槍未中誤斃美婦施乃特夫人傷中外人四名金吳二人均被捕浦東老船塢工人修理東方水手號汽油筒忽炸裂斃工人三名傷十三名護軍使署槍斃盜匪張三·崇國風·吳石珍·陳學才四名 
　　三十一日修改稅則委員會開幕 
[四團體組織委員會]  
　　上海書報聯合會·日報公會·書業商會·書業公所·四團體國取消郵電加價新章全國尙未一致寄遞外省郵件仍多防礙特相聯合各推代表組織一委員會積極進行並可合作各項事宜云 
[總商會覆四團體函爲取消郵電加價事]  
　　上海總商會爲取消郵電加價事復上海書業商會書業公所書報聯合會日報公會函云逕啓者接誦本月二十四日大函并附錄致郵務司西文函稿一通繩愆糾謬義正詞嚴讀之感佩今日又於報端獲覩商界總聯合會等十四團體致郵務司函剖晰精詳頗多與尊論互相發明之處竊謂取銷郵電加價一舉人民心意表示已非一日國會爲全國人民之代表商會爲各地商民之代表無不痛陳利害要求交通當局取消成議此項紀載就貴會所搜集刋布者已高可盈寸而該部予智自維必欲始終貫澈其朘削政策迄置不顧政府旣不肯執行人民公意人民忍無可忍始以一部份執行之權委諸疆吏揆諸約法主權在民之旨並無抵觸郵務司旣係我國雇用之官吏則官吏之舉措自應以民意爲從違乃策其宣言一則曰人民均願照付二則曰反對者多係半公半私之團體懷挾私見以代表全國人民·代表各地商民之法定圑體而竟指爲懷挾私見是充其設想所至除郵局人員以外當無足以代表公論之機關見解如此寗有與之辯論之必要敝會所希望者惟在各公團以奮鬭到底之精神謀公衆交通之便利敝會力所能及亦當惟命是視以從諸公之後郵局之態度如何置之不論不議可也此致上海書業商會上海書業公所上海書報聯合會上海日報公會上海總商會十二月二十六日 
[江蘇省戶籍條例之議决案]  
　　省議會議决江蘇省戶籍條例案咨省長文云爲咨復事前准大咨交議本省戶籍條例一案本會於十一月二十一日十二月十九日兩次提付大會僉以交議條例按諸事實尙有需增修之處爰逐條討論加以修正經過三讀會多數可决相應繕具修正條文咨請查照公布施行此咨計粘附議决案一件 
　　江蘇省戶籍條例第一條關於戶籍及身分登記各事宜設戶籍員管理之第二條戶籍員之管轄區域由縣知事酌量劃定呈由省道核准之每縣不得過十區每區一員但有特别情形之縣得酌量增設第三條戶籍員應在該管適宜地點設事務所第四條戶籍員以縣知事爲直接監督其上級監督機關依現行官制定之對於他官署及他戶籍員職務上之命令請求亦有調查報告之責第五條關於戶籍員或與其同隸一戶籍者之身分登記及戶籍事件由縣知事指定代理人執行戶籍員之職務戶籍員或與其同隷一戶籍者與前項執行戶籍員之職務者或與其同隷一戶籍者若就其身分登記及戶籍事件有利害關係時凖用之第六條戶籍員之任免懲獎及辦事細則以省令定之第七條戶籍員之俸給及辦公費其數額以省令定之第八條戶籍分爲本籍客籍二種凡住戶在區域内繼續住居二年以上者爲本籍不滿二年或雖滿二年在他處另有住籍不願入籍者爲客籍應分别編制之第九條船戶陸上無住所者以船之常泊地爲住籍第十條僧道以寺觀所在地爲住籍第十一條嬰孩孤老殘廢由慈善機關育養自無住所者以其機關所在地爲住籍第十二條各戶以男子之尊長者一人爲戶主無男子者以婦女之尊長者一人爲戶主餘爲家屬僧道以住持爲戶主慈善機關育養之嬰孩孤老殘廢不設戶主第十三條戶籍簿以一戶爲一號應記姓名·身分男女分别·年齡·出生年月日·職業敎育程度·及其他法令上應載事項各造二份一呈縣署一存事務所永久保管之第十四條住戶及人口有增加减少或在同區域内有遷徙等事應載具事由分别增削更改每半年彙報縣署第十五條監督官署得隨時派員復查抽查有錯誤遺漏者責令修改或重行編造第十六條監督官署經過若干年份得令戶籍員將戶籍簿爲一部或全部之重新編制第十七條戶籍員應分别本籍客籍置左列之身分登記簿㈠出生㈡死亡㈢婚姻㈣離婚㈤承繼㈥廢繼㈦招入養子㈧養子歸宗㈨禁治産㈩其他法令所定事項第十八條前條之一二各號事件應由該家族或同居者於一月内報告三四五六七八九十各號事件應由該當事人或關係人以書面報告戶籍員視爲有疑義者得責令送閱約據或確定判决書類並得令覓保證明但不得將送閱書件留置前條一二兩號事件雖未得家族同居報告仍應隨時調查記載第十九條戶籍員接前條各項報告或自行查知時除登記於身分登記簿外並在戶籍簿内照第十四條分别辦理第二十條不論何人得照章納費請求戶籍員在事務所檢閱戶籍簿及身分登記簿或抄給謄本或轉行於他戶籍員第二十一條戶籍簿及身分登記簿由戶籍員登載錯誤者得請求更正其餘非經監督官署准許不得任意更正爲前項更正者應隨時報告縣署第二十二條戶籍員有左列情事之一者處一元以上三十元以下之罰鍰㈠無正當理由不受理關於身分登記及戶籍之報告或請求者㈡怠於身分登記或戶籍記載者㈢無正當理由拒絶請求檢閱身分登記簿或戶籍簿者㈣無正當理由不交付身分登記或必籍謄本或不爲轉行者第二十三條戶籍員僞造毁棄虚報文簿或行求賄賂或額外浮收費用或侵占管有物者依刑律各條處斷第二十四條戶籍員執行職務時因故意或重大過失爲虚僞報告侵害他人公益者應負賠償之責第二十五條各巿鄕村董保及警察人員應戶籍員之要求有協助調查之責第二十六條住民不受調查或故意僞報者戶籍員得呈請監督官署處以五元以下之罰金或五日以下之拘役第二十七條妨害戶籍員行使職務或因虚僞報告侵害他人法益者照刑律處斷第二十八條戶籍簿及身分登記簿各事項·每年度終了由縣知事分别造報上級監督官署第二十九條關於戶籍員之俸給公費及戶籍編制登記之各種經費均由縣自治費項下支給第三十條本條例之施行細則以省令定之第三十一條本條例自公布之日施行 
[江海關將實行新稅則]  
　　意大利現提出我國前沒收之奥船交予彼國卽將我國新稅則批准承認但我政府否認之僅願提出國際聯盟會表判昨據本埠意領署消息意政府已贊成現上海江海關准定於明年一月一日起實施新稅則因意國遲延承認之故江海關所受損失極大云 
[客郵又到兩批]  
　　昨提督公司之格倫脫總統號由西雅圖來申於下午五時進口船内載來十二月十一號以前之北美各埠寄華之郵件共有一千七百五十袋之多當因昨日不及起卸改於今晨提取由中國郵務管理局起運分發云 
　　又中國郵船公司之南京號從美國舊金山來華船内亦載有十一月三十號以前由美寄華之郵件其三十六袋内中九袋爲國郵件二十七袋爲中國郵件該輪今日九時到招商局之北棧郵政局准備今晨往提矣 
花旗公司之塔虎脫總統號船内所載十一月十六日前之美國寄滬郵件因該輪在檀香山修理機器時已由林肯總統輪提前帶來故今日上午該輪到申時已無郵件矣 
　　本日以後至一月底止此一個月内由美運來之客郵尙有十批茲分誌其到滬提取日期㈠本月三十日由坎后輪裝來㈡一月三號由横濱丸裝來㈢四號由克里扶倫總統裝來㈣六號由亞立純乃九裝到㈤七號由麥留遜總統裝到㈥十三號由俄后輪裝到㈦十五日由西比利亞丸裝到㈧十八日由批埃司總統裝到㈨二十一日由麥堅尼總統裝到㈩二十八日由中國號裝到云 
[女權運動會婦女會開會紀]  
　　美國西登夫人演說各國女權運動史 
　　昨日（星期二女權運動同盟會上海婦女會假本館三樓開會特請美國西登夫人演說夫人著作宏富爲歐戰時美國Ｃｏｎｎｅｃｔｉｏｕｔ省國務防會支部之幹事在法國組織女子汽車隊曾受法國政府各種褒奬歐戰後游歷各國專事調查各國女子新運動此次來華亦係抱此目的開會時秩序如下㈠四時茶點㈡女權運動同盟會理事部長沈儀彬女士介紹西登夫人㈢演說題爲各國女子新運動由女靑年會幹事龔佩珍女士繙繹略謂今日鄙人能與貴國女界先進同叙一堂異常榮幸在座諸女士皆爲女權運動之先鋒中國女權運動正在萌芽一切進行未免有諸多阻撓但鄙人敬勸諸位不必灰心喪氣因歐美各國女子所以有今日之自由與各種權利者亦非偶然彼等均費數十年之苦功夫方達今日之地位　茲舉美·英丹·法·意·土·埃及·七國之女權運動史略述如下 
　　（美國）於五十年前有Ｓｕｓａｎ　Ｂ　Ａｎｔｈｏｎｙ者力鳴男女間之不平等之非以與論方法在美洲各處鼓吹繼其後者如現任國際女子參政會會長（Ｍｒｓ　Ｃｈａｐｍａｎ　Ｃａｔｔ）鉛脫夫人孝女醫士（Ｄｒ·Ａｎｎａ　Ｈｏｗａｒｄ　Ｓｈａｗ）等歐戰時威爾遜總統特任孝女醫士組織全國女子國防團女子於各種事業上歐戰時實不遜男女故於歐戰後一九一九年六月間美國女子均有參政權且與男子無絲毫分别（英國）女子參政之歷史與美略同英國分武力與和平兩派Ｍｒｓ　ｐａｎｋｈｕｒｓｔ　代表武力派Ｍｒｓ　Ｓｎｋｗｄｅｎ代表和平派現英國女子亦得有參政權惟須至三十歲時方能享此權利故英國男女之不平等主義仍未澈底（丹國）男女一切平權（法國）女子尙未得到參政權以前法國女子且無財産管理權現法國女子可以管理數達　洋五百元之譜（意大利）近日女權甚爲發達（土耳基）現内閣中敎育總長爲一女子於各種運動中女子多與分（埃及）近十年來女子洗除舊習多出而問世爲社會服務於各種愛國運動中多有女子之足跡云夫人末謂任何種運動最要者爲敎育中國女子苟欲與世界先進諸國女子携手必須注重敎育如欲得到種種權利必須勇敢奮鬭今日世界交通一日便利一日故中國女子决不能再持孤立主義中國女子必盡力與世界各國女子一同前進演說畢由沈女士致謝散會 
[女子參政會之請願書]  
　　本埠女子參政會於前日開大會議决推代表往北京請願已誌昨報茲錄其請願書原文如下爲請願事竊自歐戰以還女子參政之聲瀰滿全球不可遏抑誠以人權由於天賦公理自在人心時至今日决難視女子無行爲能力尙加以壓抑而不使儕於平等之地位查我國臨時約法載中華國民一律平等又凡於法律上取得公民資格者亦一律有選舉權被選舉權細繹條文上旣未限制女子無參政權則所謂中華民國者當然包括女子參政權在内無庸疑義去歲廣東湖南兩省制定省憲加入男女平權一條最近憲法起草委員會關於憲法上原則增修之議題特保留女子參政權之規定此吾國公認女子有參政權之明證也若遠觀歐美尤有成例可徴德意志新憲法聯邦議會第二十二條云凡年齡滿二十歲之男女均有被選舉權澳大利憲法第二十六條云國民議會不論男女（中略）由聯邦國民選舉之波蘭憲法第十三條云一切公民無論男女（中略）皆有被選舉權俄羅斯蘇維埃議案六十四條云共和國之男女巿民（中略）皆有選舉權一八七八年北美合衆國國會第一次提出婦女參政之憲法第一欵云合衆國卽任何州政府對於合衆國公民投票權不得因性之關係而否定或削除之他如一九一九年法蘭西議會亦通過男女平權之憲法一九一八年英吉利颁布巿政改革法案亦應許婦女獲得選舉權得與男子享受同等之政治權而其屬地如南澳大利亞新西蘭維多利亞哥倫比亞毘斯蘭自一八九二年至一九一五年均先後獲得女子參政權此又歐美各國實行女子參政權之明證也近者法統重光納民軌物蚩蚩者氓喁喁望治袪絶滅人道之學風樹舊邦維新之模楷羣情憤激責有攸歸伏念大會爲全國最高立法機關將吾二萬萬女子能否恢復人格胥視大會主張爲轉移爲此依據臨時約法第七條人民有請願於議會之權曁議院院法第十章受理請願各條之規定提出請願書付諸公决爲國家定萬世之基爲人類樹再造之業豐功偉績感戴同深臨書惶恐不勝迫切待命之至云云 
 
 

Page 14

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *申報第四張（十四） 
[日郵撤廢聲中之所聞]  
　　國聞通信社云日郵局連日正在辦理結束手續故郵務員非常忙碌加之現時適當新年將届之時各處賀年郵件擁擠最近一週間往來賀年郵件實計二十八萬餘件因撤廢期近不得不於此短促期内趕急淸理故日夜從公尤覺困苦現時山東全省日郵局早已完全撤廢故該處投寄賀年郵件一律改由中國郵局處理惟中國郵局現時適頒行加費新章日僑得悉詳細者頗少故欠資遲延等情時有發見云 
　　又旅滬日僑每年新年必舉行賀年片展覽會一次比賽賀年片之優劣此舉頗有藝術興味現日郵局卽將撤廢此後不再有第二次舉行之機會故此末次展覽會一般人之意興頗豪現已將各種進行事項會商妥當决定於明年一月二十日左右開會比賽規則及各項細則現正在起草之中俟發佈後即當向全體僑民徴求出品云 
[總商會删電之贊同聲]  
　　本埠總商會自删日發出對於時局主張之電文後連日已接各處覆電表示贊同該會昨又接到三電茲照錄原文如下㈠「盱貽縣明光商會代電」云奉删代電捧讀之下覺言之皆人人所欲言亦可歌可泣可驚可懼之文字也所提三義切中時弊藎籌碩畫極表贊同云㈡「孝豐縣商會代電」云准删電展悉之下足見上維邦本下恤民困之至意𨿅誦再三感悚莫名敝會當即� 
召集全體開會討論僉以國儥如山庫藏如洗南北之統一靡定破産之危象堪虞奈日議裁兵而軍閥頻添師旅昌言减政而機關等於駢枝以編氓有限之脂膏供官吏無窮之朘削近復總揆一月數易號令不出國門縱容武人植黨營私軍閥日肆其淫威人民不堪其暴歛阻遏自治之潮流倒行逆施之政策莫此爲甚長此以往國人與其屈服而徒死不如走險以圖生目擊情形力圖自救非羣策羣力一致主張排除武人干涉政治整理財政收支公開制定憲法速謀統一不足以挽回危局而復金甌夙仰貴會爲商界之屏藩樞機之總紐自必智珠入握成算在胸仍盼極力鼓吹全國聯絡則衆志成城共謀幸福維希努力進行敞會已經大衆公决一致贊同無不爲之後盾茲准前電茲事體大關係全國相應電復希即察照並煩賢勞以救危局其如何進行之處仍祈見復以一進行㈢「周口鎭總商會代電」云删電衹悉迴環三義極切現下病源凡屬血氣之倫當無不同聲贊許敝會介居陳蔡匪盜如毛自夏徂冬屢瀕於危日在水深火熱之中常切呼籲無門之慮歷時不過數月而縣城失守已逾二十小民何辜遭此茶毒推原禍始是皆藩閥恣肆法紀蕩然不能保境安民只知攘權奪利長此以往國已不國民何由存所望貴會毅力主持大聲疾呼俾中華大好山河倖免萬刦不復之域馳電伸意無任涕零云 
[天利新郵船之進口]  
　　德商天利洋行之第一艘新郵船加多富號由亨堡開來已紀昨報該輪已於昨日進口當經該行遠東總大班梯露及華經理譚海秋預先具簡邀請滬上中西各界名人至輪中參觀當時到者甚衆遂由船主及大班梯露曁譚君等親自招待又宣述該輪開航遠東班之情形略謂此輪係本行主史汀萊氏所建史汀萊爲德國巨富全德鑛産渠獨占多數大戰終結以後委托海軍部建造此鋼質新郵船載重九千噸船中設備均極新式燃料改煤爲油使乘客無烟屑氣輪船之食堂及交際室等均異常典麗内有頭等客室五十間該輪落成以後先在歐洲自運鑛煤嗣後調駛美洲運輸客貨今以遠東航路開闢遂以此輪爲第一艘此次到申以後尙須赴日預定一月下旬赴德其第二艘之來滬船名曰羅多富該輪甫於六月前下水業於本月十八日由德啓椗駛來將於一月下旬抵滬其他在建造中之各輪有一萬二千二百五十噸之興登堡號史煦爾號·九千噸之卡爾萊格號與亞拉伯伏奇拉號等不久亦可落成專駛德國及星加坡·香港·上海等處搭客裝貨均極優待云 
[航業消息彙紀]  
　　日本海盜船大輝丸在大阪擒獲 
　　在太平洋内行刦商輪之日本海盜船大輝丸其船長野田伊太郎及以下之海員四十一名刻下本埠得息各盜犯已在大阪擒獲送檢事局究辦據稱該黨之巨魁名江連力一郎云 
　　本日中國公司之南京輪到滬載來中國銀行購入之大條銀二百五十條正金銀行購入者一百六十一條出口貨有香烟一百噸運至南洋 
　　花旗公司之塔虎脫總統號來滬貨有二千噸客人五十餘名船泊浦東藍烟囱碼頭前之河筒今日赴港因値封關故衹有油一百桶裝往餘無别貨云 
　　大阪公司之笠戶丸係走基隆東洋班者此次在日本五島海面遇大風發動機之葉子竟爲海浪打損隨即退歸長崎修理該輪有六千二百噸凈量而船内之旅客則未有意外云 
　　提督之亨利號到滬載到木頭三十二萬五千尺五金鋼鐵條三千一百十八札戤士林油二千九十桶烟料烟刀六十六箱·顔料六十桶雜貨等一千餘件該輪除上海貨外尙有厦門貨七百十噸汕頭貨九百十噸福州貨七百九十噸云 
[俄難民抵滬後之現狀]  
　　昨基督敎徒聖誕節所得之玩具衣服恤金等由敎會派人送給俄國孤兒聞俄孤兒此四五年來殊未得過此項玩具今得之異常歡喜此三百餘孤兒俄難民曾託美國紅十字會與以撫育但美人雖已應允現尙未接受又聞俄難民現所持糧食爲數無幾致不能遠航内中尙有講和派與反對派之暗鬥故原定今日（二十七）離滬之俄艦結果恐只一二隻拔錨至昨（二十四）到滬之俄難民則係在小樽被日政府驅逐來滬者據云俄國難民逃往朝鮮元山者現已死一百八十餘人逃往小樽者只死數人初何護軍使絶對禁止登岸後經稅關檢查及日船逼迫離船該俄人等竟於午後上陸無力僱車一切行李大半自己手提肩挑向北四川路閘北等處現各處之俄人原有二百餘人今加入此百八十餘人彼等於昨日聖誕節雖流離異國尙有滿面笑容但小孩之玩具多係紙作者有俄人米爾諾夫云現在麥克羅夫住於法租界彼與謝米諾夫派另各異麥克羅夫爲中庸派謝米諾夫乃極右黨前謝氏與麥氏欲在上海設立臨時政府謝氏與麥氏意見不合謝氏急於赴日但臨時政府仍成立有此機關俄人之在上海者與赤俄言和與否及其他對外各交涉不至漫無頭緒云 
[世界航海會議開會消息]  
　　明年七月在倫敦舉行 
　　國聞通信社云英政府定明年七月在倫敦召集世界航海會議邀集各國代表討論航海事宜云 
[催促解决閘北水電之兩電]  
　　閘北各團體昨爲水電事致南京電云南京韓省長鈞鑒箇電敬悉水電案盼望解决甚於饑渴議會會期衹二日請催速議萬一延誤人民爲自衛計唯有自辦除謁軍使請願外謹電聞閘北地方自治籌備會等三十一團體叩宥 
　　又何護軍使同日亦發一電云南京韓省長鑒閘北水電一案糾紛已久迄未解决本日該處各團體公舉代表多人來署請願因貴署已將此案交省會復議但議會閉會在即地方盼望甚殷應請咨催議會早日解决以安人心盼復何豐林宥叩 
[湯節之上訴已准一月六日開合議庭]  
　　前商報女書記席上珍自縊身死案内牽涉前該報總理湯節之由法庭訊明以湯詐欺罪成立判處徒刑三年湯聞判不服聲請上訴在案茲悉此案已由湯所邀之律師提出不服理由據情上訴由檢察廳核准移送審判廳定期陽曆一月六日下午一時開合議庭審理一面派警知照尸母席方氏等届時投廳候審 
[縣議會開談話會記]  
　　上海縣議會於昨日午後二時邀集本邑縣參兩會議員在也是園開談話會縣參兩會議員之到會者爲莫子經·李右之·趙訒之·韓濓卿·陶芹香·楊秋蓀·宋少蘭·張菊圃·喬憩林·孫步雲·奚靜餘·王際亨·潘伯言·曹仰才·曹潤甫·周采臣·葉惠鈞·等十餘人由莫子經主席開會後主席起言本會現根據省議會議决案及省長咨文内云公意所在自應照准等語原案遵期開會各縣報告開過預備會者已達三十一縣現在會期已近所有開會手續應先議定俾得循序進行報告畢經衆議决辦法如下㈠鈐記議决由議長函請縣知事發還鈐記㈠地點議决暫借凝和路也是園㈠會期議决依照省議會議决案於十二年一月一日開成立會函請縣知事地方公團到會㈠經費議决向地方欵産處於自治經費項下動支㈠補推籌備員議决補推葉惠鈞·宋少蘭二君議畢散會已五時餘矣 
[欵産經理處集議塘工經費]  
　　　籌借八千元 
　　上海地方欵産經理處爲奉省令興修太倉·寳山·兩縣塘工派定上海籌解經費洋一萬五千元以各縣歷年民欠作抵於十二年三月起分月拔還一案於昨日下午三時邀集滬上各法團在欵産處集議籌欵方法各團體之到會者計上海勸學所長李頌唐欵産處總董秦硯畦副董沈步灜慈善團經理凌伯華陳行鄕經董秦壽農代表沈頌年北橋鄕經董楊撰羣顓橋鄕經董施安生馬橋鄕經董楊維幹塘灣鄕經董錢蔭亭閘北巿副經董趙鏡芙漕河涇鄕董張宗福引翔鄕副經董王際亨等十餘人由秦硯畦主席開會後主席起述奉省令籌議興修太寳二縣塘工經過情形及省令派定籌欵數目請爲討論經衆討論之下僉以省欵支絀地方公欵亦屬竭蹶異常近二年來秋收歉薄歲收减少籌欵不易此項塘工關係各縣農田水利至深且鉅甚難推諉惟省令派定之數爲數過巨勢難籌集惟有按照地方情形量力籌借以濟要需議决本縣民欠無多地方公欵又復支絀萬難照奉派之數籌備姑由欵産處與勸學所於無可設法之中勉力籌借銀八千元月息一分至遲須於民國十二年三月起十二月止如數收還萬難欠宕以重地方要需云云議畢散會已五時矣 
[遠東運動會之先聲]  
　　大阪運動塲改建工竣日人盡力激勵 
　　第六次遠東運動會將於一九二三年五月中在日本大阪舉行運動塲已决定假用該處西區八幡屋町之巿立公共體育塲大阪巿民對於此舉不惜以全力經營已募集公費二十二萬四千元改建此項運動塲其中内容設備完全器械精良全塲正式觀覽席有三可容來賓三萬人以上全塲占地一萬二千坪其規模之大可見一斑現正日夜開工約明年三月即可工竣云云 
　　又大阪體育協會對於此事非常重視現組織一特别委員會·辦理此事該會約分爲宜傳練習兩股宣傳股之責任爲鼓吹國民注意此事使促進競爭之心現全巿電車巿街及游戲塲所無處不貼有開會日期·及運動節略之招紙委員等每日四出舉行演講會等演講遠東運動會之歷史與國家榮譽之關係及日人歷次之成績等練習股則公告各社會之運動家請其報名入會按照規定塲所及運動種類等從事練習明春二三月間將舉行預賽一次挑選全國合於資格之專家專門練習其用心實令人可欽云 
[省敎育會之提倡武術]  
　　上月馬子貞氏發起全國武術運動大會已詳本報茲悉江蘇省敎育會函請馬氏於新年元旦到會講演武術與吾人之關係並定於元月十三號請馬氏邀集在滬各武術家及其門下在公共體育場表演各種武術聞該會準備通告各學校及各團體到塲參觀俾資觀摩云 
[汪精衛由奉返滬]  
　　孫中山代表汪精衛日前偕同路孝忱赴奉與張作霖接洽要公現汪氏已於十九日由大連乘榊丸輪返滬聞已於前日抵埠矣 
[盛竹書已返滬]  
　　本埠銀行公會會長盛竹書前以交通總行會議赴京本埠贖路委員會曾委託以接洽贖路事宜盛君在京公務完畢後即轉赴漢口該處商會曾召集全體大會討論此事茲悉盛君事畢後業已前日返滬矣 
[斛司增加斛力之結束]  
　　閘北各行亦已照加 
　　各米行斛司要求增加斛力由縣商會開聯席大會表决照向章加錢四文而閘北各行衹加給二文致各斛司大不爲然擬於初十日起罷斛閘北董事錢貴三昨日上午先與各行家商議體念斛司生活艱難請照縣商會議案辦理加增斛力四文將十月初一日起之斛資照補經各行允准下午乃派人召各斛司至宅謂自十月初一日起加增四文斛力已囑行家補給爾等安心斛米日後永不變更云並聞此次斛司向行家算給斛力爭鬧口角被行家辭歇者有十餘人現亦由錢董知照各該行經理不得辭歇仍照常工作或由錢君薦至他行作工各斛司稱謝而出故此事已調解了結矣 
[萬國賽槍會月射紀]  
　　萬國賽槍會本月份月盃比賽分二次舉行其第一次已誌前報茲悉第二次比賽於本月二十二日（星期五）上午七時在虹口射擊場三百碼墩用最小牛眼靶試槍一響比賽十響足分五十分茲將每班得勝賽員錄下（愛混班）華人郝伯陽射四十九分勝（愛字班）因不足法定人數無比賽（皮字班）瑞士人麥德射四十七分勝（西字班）美人史蘭德射四十三分勝（地字班）華人屠開泰射四十三分勝 
[中華銀盾比賽紀]  
　　第八次郝伯陽勝 
　　第八次中華銀盾比賽卽合萬國賽槍會本月份第一二次月盃射分移作賽分故其課程分二種第一種於本月十五日上午在虹口靶子場二百碼各賽十響第二種於二十二日上午三百碼亦各賽十響結果推郝伯陽君成績最佳計射九十六分居第一得獎十分并占領該銀盾一月第二干庭輝射九十四分獎九分第三王衍慶射八十九分獎八分第四陳如松射八十五分（陳君於比賽冬季香檳成績頗佳在賽槍會自本月起擢升愛混班）及吳潤身射八十一分加四分亦八十五分各獎七分第五劉景和射七十九分加四分共八十三分奬六分第六李玉書射七十八分加三分共八十一分奬五分第七屠開泰射七十六分加四分共八十分獎四分第八朱勵公射七十二分加四分共七十六分奬三分云 
[南滙議員反對處分老蘆電]  
　　南匯沙田分局所定老蘆補價補課辦法無單無課十六元有課無單八元有單無課四元前經地方人民反對無效現已實行張貼布告以陽曆十二月底爲限過即實行處分致該縣數萬農民大起恐慌請開團區聯合會再起反對茲錄該縣省議員楊而墨陸以鈞致韓省長電文如下南京韓省長鑒南川沙田分局處分老蘆一案辦法苛酷地方民意自始反對况南邑迭遭蟲害風災繼以連年水旱今歲又被水淹蘆田尤甚民力凋敝救死不贍正當請求减賦以冀補救萬一乃該分局不顧一切設所啓徴羣情憤懣危險萬分團區聯合會爰於十七日開會議决謂此項辦法以民業爲官産混淸理爲處分名爲鞏固産權實即强行攘奪上背國憲下逆民心苛政擾民莫此爲甚應請明令撤銷以蘇民困否則即丈照費銀亦誓不承認云云墨等因公在寗接到該會公函囑將上述情形先爲電達伏念本案旣係南邑單行辦法自應徴得地方公認方可實行故財部亦曾以人民生計人無影響爲慮令再妥議施行卒之地方紳民對於補價補課辦法始終未表同意而財部旋惑於專辦朦報頓變初衷嚴加督促遽見厲行須知人民對於官廳違法行爲絶無服從義務衆怒難犯專欲難成自古已然於今爲烈比來政府以財政困難不明理理財大計專以搜刮爲能往往實行未收怨毒四起形格勢禁令不能行徒失威信於事無補郵電加價及督責騐契其殷鑑也本案事雖限於一隅而利害關於有衆果如勞專辦所稱該項蘆田從前確未給過田單則是老蘆業戶每畝至少應繳八元當此災歉頻仍之後溝壑轉側之餘雖欲變田廬·鬻妻子·以應誅求亦無以爲計而轉瞬之間限期已滿布告所謂逾限不繳定照隱匿處分决不稍寬是該團區農民數萬戶皆須破産而盡人可囹圄且各公團人員及團區各經董都合該局所謂沙棍之資格矣不知該局果將何以處之法律上旣無根據事實上亦殊窒擬難行想吾公主政本省胞與爲懷斷不使殘民虐政竟行於桑梓之邦任呼籲而不爲之所也請亟令行沙田局停止進行靜候正當之解决以安民心而維政體謹先電聞詳呈續上 
[旅滬香山同鄕會之兩電]  
　　旅滬香山同鄕會昨因秘魯排華危及華僑生命特致電北京云北京大總統·外交總長鈞鑒秘魯蔑視以理驅逐華僑請嚴重交涉旅滬香山同學會叩宥　 
　　該會昨又致廣州陳炯明電云閱報載香山前山賊匪蹂躪地方慘不忍聞請嚴飭軍警維持治安旅滬香山同學會叩宥 
[黃陂道路分會成立之滬聞]  
　　湖北黃陂縣議員陣仇九君前聯合各界領袖發起組織中華全國道路建設協會黃陂分會一方面報告上海協會一方面徴求會員深得該地各界贊助於三星期内入會有三百九十五人已於十六日在明倫堂開成立大會并選舉職員是日各會員親到投票者三百十二人餘由郵遞縣知事討健視到監視開票結果會長陣仇九副會長柳衣董事宗恕傳頣芬胡樹勛張壽頣宋漢章周世昌魏之網馬錫蕃等昨已報告上海協會正式成立并請給圖記證書等項以昭鄭重而利進行聞該分會昨已計劃籌辦全縣汽車路宣言書業已發出云 
　　尙有本埠新聞等轉入後頁 
雜評二 
[女權運動之吾見（豫）]  
　　成功非可倖致也必歷無數之艱難耗無數之心血費無數之氣力一言以蔽之曰成功必有相當之功夫功夫愈深則成功愈偉大此定例也 
　　女權運動平權之好現象也亦世界之新潮流也夫平權由於天賦潮流可致大同故非自小其見之徒當無不贊同者 
　　女權運動之成功無可疑者也女權運動之所以能成功亦不外乎功夫譬如爲山未成一簣止吾止也譬若掘井掘井九仭也而不及泉猶爲棄井也皆功夫之說也故功夫爲成功之母主張女權運動者亦所當知也 
 
 

Page 15

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *本埠新聞二 
[電政材料處之恢復消息]  
　　前交通總長高恩洪接任時將上海電政材料處撤銷現據某機關接京訊謂目前内閣重組上海材料處有恢復之消息材料處長一職仍屬陸達權任事云 
[輪船與釣船相撞]  
　　有二人墜水身死 
　　吳淞浦江中於二十四日晚六時許有裝載沙泥之金德興釣船空儎出口適逢某輪自滬駛出不及避讓被撞船旁當有出海一人船夥一人同時墮水惟在昏黑之際無從援救當由輪船鳴回聲數響出事之處附近炮台灣該處卞船扞巡西人聞聲立即駕舟傍輪詰問船主略告數語即駛出淞口開赴外洋今日釣船老大報告張華浜新關河泊司請爲查究聞釣船又被撞壤現泊於浦東尙須賠償損失云 
[上海商業巿况彙錄]  
　　金融 
　　昨日銀幣早巿價爲七錢二分八釐午巿收盤爲七銀二分八釐一二五較前日漲起半釐 
　　銀拆上午巿價五錢六分午後收盤四錢三分比上日小去一錢四分銀行今日照常營業故各錢莊預備解欵亦已經備齊銀拆已可平穩矣 
　　公債票　 
　　昨日各種公債巿况漸見轉機價格大致回高金融公債現貨千元票前巿由六十元零五角高至六十一元一角後巿開盤跌去一角較前日漲起七角但受主已見減少故價未繼續做開本月因交割在即是以一無問訊一月期前巿各盤均在六十一元七角至九角之間後巿最高至六十二元二角收盤價又回縮至六十一元七角五分較前日提高八角二月期同增六角半收盤價爲六十二元三角五分整六現貨買戶甚暢價由四十五元三角漲至四十八元收盤雖遜去八角較前日暴漲二元二角一月期前市價計四十四元四角至四元八角後巿曾大至四十五元二角收盤時現貨趨軟因之亦回跌至四十四元四角五分較前日只好起一角二月期毫無出入致價未開出償還八釐前巿亦無做開後巿開盤時受主仍鮮迨將收盤時畧胡成交便由二十四元八角縮至二十四元六角較前日小去二角五年大票價計四十七元三角與前日巿價相同綜觀昨日各票巿况需要首推整六現貨爲最多求過於供以故漲風益烈云 
　　國内滙兌 
　　昨（二十六日）京津漢口哈爾濱各無電來故價未開出餘各滙巿價變動殊鮮袛濟南銀元漲高半元爲一千零十元濟平則仍一千零五十兩零五錢靑島膠足亦無上落價計一千零七十六兩半正金鈔提高一元五角爲一千零二十元半烟台烟估暴漲六兩半爲一千零五十五兩銀元大三元爲一千零五元宜昌宜平仍爲一千零三十六兩銀元爲一千零十八元九江南昌銀元各爲一千零十一元蕪湖銀元計一千零八元安慶銀元計一千零九元蚌埠銀元爲一千零七元南京鎭江揚州無錫常州常熟宜興銀元各爲一千零二元徐州淸江銀元均爲一千零六元南通銀元計一千零二元五角蘇州銀元爲一千零一元五角杭州寗波嘉興湖州紹興餘姚等銀元各無升縮價計一千零三元温州蘭鋊銀元同爲一千零五元海門銀元爲一千零四元半奉天銀元爲一千零十二元重慶九七平銀爲九百六十兩銀元爲九百九十五元成都九七平銀計九百八十五兩銀元亦爲九百九十五元萬縣九七平銀爲九百九十兩銀元爲一千元各與前日行巿無異云 
　　外幣 
　　昨日各種外幣巿况較前日略見淸淡外商行號仍因西節停業未有進出錢業交易屬少數故價一無所更計英金票買九元一角日票九角四分七釐美票買一元九角三分半荷票計七角五分德票買九角法票買一角四分三釐港票計一元零二分二釐坡票買價爲一元零四分半羅卜一千元新票買三兩七錢二百五十元票買一兩三錢各無上落五元至二十五元票及五百元老票買價同計七兩亦與前日行情相同云 
　　紗花 
　　昨日星期二大阪三品紗來電比上日漲起三元美棉與印度盂買花均無電報各交易所標凖紗價上午開盤好起一兩之外午後收盤又回小五六錢核計比較前日好一兩巿上客帮買價現貨漲起五錢至一兩期貨漲起二兩左右日紗亦漲一二兩川帮又買二十支本紗三四百包價加升五錢計二十支五福收羊扯價一百四十六兩五錢十支金鷄價一百二十九兩十支四季價一百二十七兩漢口帮買十六支水月三四百包價一百四十四兩至一百四十四兩五錢其餘汕頭廣東蕪湖烟台靑島牛莊威海衛江西野鷄等帮共買零星花色本紗二三百包日紗四五百包公會小包巿價略好五錢至七錢五分成交有三四十包各廠皆無開出巿面仍看堅穩 
　　通州棉花多日未開陜花前曾有大批運申之說至今亦未有裝到且花價顧爲堅漲現南巿各花行門莊　收新花衣若極司非而路之本茶原乾終須四十四元至四十六七元收數不足昨日之成交者福泰買進現貨棧交陜西天龍牌一百件價三十六兩三錢五大中華買進現貨貨　　廠火機花一百六十件價三十四兩七錢五 
　　呌莊 
　　昨日星期二輪値英商公平洋行拍賣羽綢斜羽綢尺六元絨泰西緞花羽綢細布巿布原布漂布等各項疋頭之期共排列二百六十八件計一萬一千九百八十九疋較上星期二少呌四件計一百零一疋因在封關時期且銀拆奇漲故客帮除牛莊靑島濟南天津等北帮買進較爲踴躍外寗波長江等帮亦尙不少白貨較爲起色黑貨仍形軟弱巿况大致堅定統核漲多跌少 
[關讞員捐廉浙江水災會]  
　　公共公廨關讞員以浙省水災華重滬人士現已擇定日期假新世界開浙災游藝會壽募賑欵亟應予以贊助昨特稍捐俸金送交該會以資提倡 
[船塢及兵工廠年假均休息三天]  
　　江南船塢及兵工廠茲以陽曆新歲在週停工日期應先預定茲已訂定自十二月三十一日起至一月二日停工三天以資度歲昨經該二廠劉謝二　辦示諭各工匠届時停止工作以示休息 
[錄取郵務生揭曉]  
　　郵務管理局通告云本局此次招考郵務生茲經評定甲乙所有奉准錄取諸生姓名開列於左計開薛履·馮家瑋·張芝瑜·胡仰蓮·張蘭芳·申蔚濱周天徤·李元龍·襲子雨·李康衢·馬詩莊·朱增祥·汪廷邦·黃一楠·洪文範·張國志·宣穆如·徐雪天·王星齋·王文烈·汪煐·朱逖人·唐鳴鳳·謝浩君·伍鴻鈞·莫紹昌·Ｓ·Ｋ·Ｙｏｎｇ·王書麟·錢一鳴·榮中範·奚錦亭·葉葆華· 
[工業進德會浦東分會遷會所]  
　　中華工業進德會浦東分會向設事務所於爛泥渡口救火會内現因會務發達該處地址不敷辦公特由該分會主任邵德潤報請姫會長核准另在鎰昌當對門租賃新樓房一幢昨已遷入辦公聞該會長姬覺彌以浦東工廠林立除已在吳家廳設立義務學校外又在洋涇廟東首購定陳姓地皮九畝零擬建造寬大校舍現正在積極進行又聞姬會長以英美烟公司工潮期内所有在會工人尙無違背進德宗旨昨着邵主任查明詳報以便分别獎勵云 
[滬南烟兌業衆和社開會紀]  
　　滬南烟兌業衆和社昨開常會到者五十餘人沈子卿主席（一）提議尙浦巡丁勒捐零匣紙烟阻碍營業事公决照此情形紛擾難堪不獨有碍銷路並且鄕民受累應查照上次議案趕速推舉代表向永泰和等各烟公司接洽辦理當經鑒定錢文達顧少甫陳恩祺柴載元四人爲代表（二提議天美烟公司所製之名人牌香烟該公司驟然减價與批發於同業之價相抵觸應照數補烟以免同業吃虧乃至今數家尙未補到會往接洽置之不問請主持公道公决同業旣盡推銷之力及受减價之虧如不照補殊不平允應俟本社派員前往接洽後再定辦法議畢散會 
[四川巴縣旅滬學生會成立]  
　　四川巴縣旅滬學生爲砥礪學行·扶助桑梓起見由廖偉成等發起四川巴縣旅滬學生會籌備已久於前星期日（二十四日）午前九時在復旦大學中學部開成立會到會者四五十人由臨時主席報告開會討論應行事項經四時之久後用雙記名投票法選舉各部職員當選者正會長廖偉成副會長牟世錄文牘陳柱書記賴澤會計謝曉星庶務楊右銘交際潘樹芳石孝先德育幹事金伯臻知育幹事江嶷九此部内分研究調查出版三組體育幹事石孝先至評議部評議員則由每校各選一人充任午後二時始散會聞該會將於本星期日另假地點開會討論一切進行云 
[華洋義振會消息]  
　　上海華洋義振會接杭州來電云上海華洋義振會浙災徴募大會事務所孫仲英先生鑒敞隊前敝分隊長高　丞君續繳一千元係潘鑑宗君之誤合電更正敬祈查照甘肅隊徑上海復電云（快郵代電）杭州王湘泉先生鑒徑快電敬悉貴分隊長高懿丞君續繳之一千元已遵電更正潘君鑑宗特此奉復華洋義振會浙災徴幕大會事務所宥 
[認辦廣告稅開標之布告]  
　　滬南工巡捐局昨發布告云爲布告事照得本局廣告稅一項前以同華廣告公司認辦期滿改用投標辦法招商接辦曾經擬訂施行辦法呈奉松滬護軍使核准布告定期投標各在案本月十六日當衆開標同華公司瑞記以最多數得標茲據該商照章預徴常存捐欵并備具認保各切結前來除給　承辦并呈報軍署備案曁咨請淞滬警察廳飭屬協查外爲此布仰商民人等一體週知此布 
[嚴家角一帶請求添設崗位]  
　　北工巡局昨致淞滬五區警署函云逕啓者案准嚴濤函稱敝村嚴家角一帶居民農圃面外並無商舖馬路未築穢水四流交通旣不便利巡警尤無設崗以致宵小匿跡敢請勘視情形裁核施行等情據此除交通衛生兩項飭由工程衛生兩處查核辦理外相應函達諸煩貴署查照將嚴家角一帶酌派崗警以裨治安並希見復云云 
[倒斃男屍已由家屬領去]  
　　二十三保　圖地保唐韻卿投地檢廳報稱高郎橋附近唐家灘口倒斃無名男尸一具該尸身上衣服無着度必死後遭人剝去因無家屬請爲相騐當經鄭檢察官前往騐明該尸並無别故委係病死判由堂收殮候認在案昨午據婦人胡張氏投廳具狀稱家住屈家橋地方死者是氏丈夫名胡毛郎今年四十三歲在日以挑糞苦度今年七月間丈夫忽患瘋病時發時愈本月初一日丈夫又舊病復發即出外一去不返今得悉已在途倒斃初四日奉諭騐明棺殮查丈夫面上有麻爲此來案請求將棺給領鄭檢察官查核所拍照像相符姑准將棺給領 
[防範汽油失火之一法]  
　　公共租界各汽車行前經捕房通知限令於陽曆一月起須於行内用水門汀另築一室藏置汽油以避火患茲悉此項計劃袛施行於住人之汽車行蓋有人住宿行内者恐其對於火燭偶不留意故必須另築儲藏汽油室使汽油與其他一切隔别斯可謂防患未然矣 
[男女拐匪各押五年被拐婦孺發會候領]  
　　淸江拐匪陳金標·拐婦林吳氏·串拐少婦陳劉氏及十歲小孩變林七歲小孩小德子乘恒生船動身當爲救濟會偵探陳少廷獲解檢廳即起訴審廳簡易庭昨日判决陳金標林吳氏各監禁五年陳劉氏等發會留候家屬認領 
[寗妓被誘來滬重墮風塵]  
　　女子劉小金子現年十五原籍淸江前爲其父携至南京嚮入娟寮遭惡鴇虐待正苦難脫樊籠遇狎客某甲倍極親暱甲以滬地繁華欲與同游之言相誘女爲所動乘機與甲偕來旣到上海甲掉頭不顧女以人地生疎衣食無出遂重墮風塵棲身於廣東路三百三十六號門牌鴇婦張氏所開之雉妓院内操神女生涯日夕蹀躞於福州路勾引游人昨因至靑蓮閣茶館樓上忽被其南京鴇母尋見迫令同歸而女不願致起爭執爲巡街捕所聞拘入捕房捕頭派專查妓寮事宜之西捕頭摩豪與一百八十八號華捕查得該女在張鴇處賣淫並無執照以張鴇容留無照妓女有違定章當即帶至捕房捕頭諭該鴇存洋一百元作保劉女暫送濟良所候於今日解請公共公廨發落 
[强索陋規分别押儆]  
　　無賴陳阿林·徐金生·兩人於日前至法新租界某作塲内强索陋規不遂一味行兇當由事主報捕將陳徐兩人拘獲帶入捕房昨解法公堂請究先由原告趙林根投稱是日陳等到來强索陋規十元當由商人允給每人兩元詎被告等心尚不足動手行兇故此鳴捕拘案求請訊究詰之陳阿林等供實係原告囑令民人等前往照顧今因辭退故向索工資致起衝突餘供支吾中西讞員判以查得被告等前亦犯過同樣之案豈能抵賴着陳押西牢三個月徐押一個月期滿一併永遠逐出租界 
[花會被獲押儆]  
　　無賴朱仁章在法租界貝勒路吳興里内私設花會聽筒誘引婦人張陳氏·張陸氏·等入局賭博致該氏等將所有衣飾如數典盡事爲探目徐阿束任水楊偵悉以朱有違禁令稟明西探同至該處將朱拘獲抄出花會字據等物帶入捕房昨解法公堂請究先由張陳氏等投訴被朱誘賭情形詰之朱供認私設花會聽筒不諱中西官判朱押兩禮拜以儆花會字據銷毁 
[竊鈔票被押]  
　　楊皆浦與婦人鄔候氏同在新閘白克路七百零四號華苔生處爲僕因串竊主人鈔票洋一百元被控於該管捕房派探將男婦兩名分别拘押矣 
[指控誘拐妻子]  
　　江北人張小六子在西華德路一千二百八十九號門牌誘拐張銀生之妻張季氏經張查悉報告捕房派探陳儒海將張小六子及季氏一併拘入捕房捕頭諭飭分别押候解廳訊究 
[誌謝]  
　　昨承商務印書館惠贈第十四卷第十一號「敎育雜誌」及第十二卷第十二號「少年雜誌」各一册又銀行週報社惠贈第二八○期「銀行週報」一册又大東書局惠贈第十九期「游戲世界」一册又新世界惠贈十一月份游券十紙誌此併謝 
 
 

Page 16

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
 

Page 17

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *本埠新聞三 
[國民銀行之新訊]  
　　民國路國民銀行所發行之乙種有獎儲蓄劵遵照財政部批准章程第二十二條之規定每届抽籤給予獎金時應請公正來賓監視執行現該行定於本月（十二月）三十一日上午十時在方浜橋共和影戲園舉行第一期抽籤云 
[寳霞閣營業近聞]  
　　三馬路大舞臺對過寳霞閣發行印泥有年現更從事改良製造購者頗衆云 
[陳列所售品部之商况]  
　　上海總商會商品陳列所今春開辦售品部以來加入銷售者有中華紗帶公司之各種紥物紗帶三友實業社之毛巾化學工藝社之化奘品久太精鹽公司之精鹽家庭工業社及雙輪牙刷廠之牙刷美記華珍公司之電銀器以及各種絲襪線襪凡日用需急之品約有數百種故往參觀者咸樂採購初則每月衹有數十元近則已將達千元故各商品咸願送往代售以廣銷路云 
[手籠手套之調查種種]  
　　河南路天發祥皮貨號有西式黃狐手籠每只自三十元至三十五元又黑狐手籠每只自二十元至五十元白狐手籠每只自六十元至一百十元不等 
　　抛球場四百十號有隆號有福倫皮口巿絨手套每雙洋一元半無皮口手套每雙洋一元二角麥也處口皮手套每雙洋二元五角 
　　南京路美豐號新由美國運到各種毛絨手套每雙售洋一元二角至二元不等 
　　三馬路廣昇祥號有馬頭牌手套每雙售洋八角又福倫手套每雙售洋一元二角云 
[昨日之菜巿魚價日廉]  
　　昨日南京路小菜塲黃魚每兩僅售二三十文各價如下 
　　湖葱每斤一百六十文薺菜每斤一百四十文鮮龍頭魚每兩四十文鹹香瓜每兩四十文白菜每斤一百二十文菠菜每斤一百文芹菜每把三十文蝦每斤三角鮮蟹每兩四十文鹹蟹每兩四十文小黃魚每兩三十文大黃魚每兩二十文靑魚每兩三十文鹹蛋每只四十文鴨蛋每只四十文鷄蛋每只三十五文大荳菜每斤一百二十文雄雞每斤三角雌鷄每斤三角五分鴨每只一元鴿子每只二角五分甲魚每兩二十五文鯽魚每兩三十文牛肉每斤洋二角羊肉每斤洋三角猪肉每洋三斤蛤蜊每斤二百八十文蘿萄每斤五十文冬笋每斤洋二角苣笋每把四十文蚶子每斤二百八十文鮮帶魚每兩三十文烏賊魚每兩三十文靑菜每斤五十文鹹帶魚每兩三十文葱每斤一百二十文大蒜每斤一百六十文班魚每兩三十文鰻魚每兩四十文場棵菜每斤一百二十文黃荳芽每斤一百二十文鰻海每兩二十五文蜊肉每兩四十文 
　　又昨日南巿鯽魚帶魚鰻等較前日又賤各價如下 
　　大黃魚每兩十八文小黃魚每兩二十五文靑菜每斤三十文薺菜每斤八十文鮮帶魚每兩十六至十二文銅盆魚每兩二十文蒿菜每斤五十文菠菜每斤六十文鹹帶魚每兩十六文白魚每兩十五文河蝦每斤三百六十文海鰻每兩十六文河鰻每兩二十文靑魚每兩二十五文猪肉每洋三斤六兩芹菜每把三十文羊肉每洋五斤牛肉每斤二角塌棵菜每斤七十文蛇子肉每兩十二文天津菜每斤九十文膠菜每斤一百文毛蚶每斤六十文蚶子每斤二百二十文蜊肉每兩二十文班魚每兩二十文鴨蛋每只三十文雄鷄每斤二角八分雌鷄每斤三角二分鷄蛋每只三十五文鴨每只九角沙魚每兩二十文大荳菜每斤六十文草頭每斤六十文鹹　　每兩六十文小者三十文鹹香瓜每兩二十文湖葱每把二十文大蒜每斤八十文搶蟹每兩二十五文茄菜每斤五十文天菜每斤六十文墨魚每兩二十五文油菜每斤六十文　魚每兩二十五文甲魚每兩三十文蘿葡每斤二十五文 
[果品巿消息金柑貨少價昂]  
　　日來本埠金柑貨少而價較前又增高今頂好貨每擔十四五元次之十元巿價佳貨每斤一角六七分次則一角三四分至一角不等攤上銷售是貨者甚少因行價昻 
貴之故云 
[昨晚之華童與中華籃球戰]  
　　華童勝···卅三與卅之比 
　　昨晚七時半中華體育研究會與華童校友會在靑年會作籃球之戰結果爲華童勝華童前此曾敗於復旦中華體育會方面有幾人均經大戰尤以刁慶歡君爲最隹故昨日華童之勝實出於意外彼此公請郝伯楊君爲公證人上半時華童廿一分中華八分下半時中華卄二分華童十二分結果爲華童卅三分中華卅分華童雖勝然亦險矣聞華童方面之健將爲李大裕張敏璋·樂季榮·兪綬玉·及繞宗漢五君而是日之戰尤以張敏璋君之分數爲最多云 
[虹鎭堂之聖誕同樂會]  
　　有演說及各項游藝 
　　兆豐路北虹鎭堂於星期日下午舉行聖誕同樂大會其節目有神恩女學校學生唱歌及背誦耶穌誕生經文李滌塵季理斐陳金鏞諸君演說未有絲竹助興並分送食品·及該堂出版之美門報云 
[龍華孤兒院慶祝聖誕誌]  
　　兒童短劇···贈品紛紛 
龍華孤兒院於二十四五兩日舉行耶穌聖誕慶祝大會該院孤兒表演各種游藝均足動人觀聽其最出色者有男生之兒童短劇「長春花」女生之「富翁夢」及師生合演之聖經故事「以土帖」等來賓參觀者不下七百人前晚興致尤高會斱幾無插足餘地 
　　靑年會中學本届分贈每孤兒糖果·玩具·毛巾·線襪等各一包斜橋安息會堂捐助手巾·肥皂等用品多件韓玉林君捐萍果·奶糖三木箱楊壽南君星夜送到捐欵一百元等尙有遠近各敎會團體聖誕日所收捐欵未曾集數送院該院孤兒等節有平日工作所得獎金五元有奇購辦食品數種分贈附近獄囚九十餘人以力行「施者比受者得福更大」之經訓一語殊爲難能可貴云 
[巿民醫院之近况中西醫術並重]  
　　勞合路寗波里巿民醫院聘有中西醫生數十人中醫崔光濟爲前御醫崔國雲之姪孫精於内科並擅婦兒科西醫許步雲花柳及内外科兼長尤善注射藥水故求治者日見增多云 
[中韓遊藝會之籌備]  
　　節目···有歌舞·古琴·琴鼓·幻術之屬 
　　中韓國民互助社現因該社敎育科所辦語學講習所成績頗佳惟經費竭蹶堪虞特發起學校遊藝大會即以售劵所得充作學校經費昨晚爲籌備委員會第一次集會之期職員到有十餘人由理事長吳由君主席陳適生君記錄會况如下 
　　主席報告發起遊藝大會源委嗣由周霽光等各職員互相討論籌備手續議定遊藝大會秩序一·軍樂開會二·主席報告三·女幼稚生歌舞四·七絃古琴五·韓小學生跳舞六·韓女學生口琴七·韓女士古琴獨唱八·韓僧人跳舞九·韓女士文明大鼓十·幻術十一·中國新劇「東亞風雲」十二·答謝來賓十三·軍樂散會 
　　並推定籌備委員會職員即公舉吳由爲正主任副主任爲周霽光崔濬此外各科幹事爲吳世英白基俊周秉權鄧嘉瑨金弘叙黃警頑吳熙元趙尙變李鐸徐畏山李世林林大松元世勛張炳榮陳適生南亨祐羅愚孫斗煥李東園林泰河周霽光黃宗漢李裕弼宋沛道崔濬韓泰𤧊等擇定陽歷新年二日下午七時開第二次籌備委員會云 
[南洋游藝大會之新訊將贈游藝特刋]  
　　南洋大學游藝大會定於月之三十日在新舞臺舉行各項節目已誌昨報茲悉該日門票除特另劵每劵二元普通劵第劵一元外尙僕票一種每劵二角以備人家傭僕與貧苦人等入塲之用該日會場尙擬發行游藝特刋詳載各項節目與新劇說明書等備贈來賓不取分文其中載有該義校將來發展之計劃與歷年紀略等篇甚多精采云 
[兒童同樂會之舉行]  
　　久記社之元旦雅集 
　　芝罘路久記社爲尊重陽曆鼓舞兒童興趣起見定於十二年元旦下午二時在社内開兒童同樂大會會費每人一元不分男女歡迎入會惟以社員子女爲限凡贊同者可於二十九日以前報名也其秩序如下 
　　振鈴開會主席致詞向國旗行祝賀禮摸籌得獎義校學生疊羅漢茶點談話攝影散會 
[日僑將有賀年郵片之展覽會]  
　　一月二十日舉行 
　　旅滬日本基督敎育靑年會將於明年一月二十日搜集滬上人士賀年郵片在日本人俱樂部内開一賀年郵片展覽會云 
[中國藝術團將開藝術會]  
　　表演武技···並有餘興 
　　浙人湯德林因精於柔術爲俄人盧達司（ＤａｌＬｕｔｕｅｓ）所器重偕往歐美日本各埠演藝所至歡迎後遂獨樹一幟組織中國藝術團（Ｃｈｉｎｅｓｅ　ＡｒｔｓＰｌａｙｉｎｇＣｏ）茲應京津之邀由日回國道經滬上特定十二月三十一日元月一日·元月二日在寳昌路貝勒路中國牛戲院原址舉行一藝術會表演武技並向明星影片公司租演該公司新出之「兩頭人」等滑稽片五種在會内放映三天於元月五日起則携往京津映演云 
[余叔岩抵滬後今晚登臺]  
　　在亦舞臺奏技 
　　亦舞台此次聘請名伶余叔岩來滬演唱同來者有靑衣朱琴心·及名丑王長林等多人昨日該台經理沈少安君及余伶在一品香宴請本埠官紳及久記票友等今日下午准六時將仍在一品香宴請報界今晚即行登台云 
（尙有本埠新聞轉入後頁 
 
 

Page 18

 
 
第一萬七千九百零六號;中華民國十一年 西曆一千九百二十二年十二月二十七號
星期三 * *   
 
