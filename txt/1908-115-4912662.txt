# 1908 - 115 - 4912662

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　四月初一日奉 
　　上諭甘肅鞏奏階道員缺著恒補授欽此 
　　上諭升允奏特參庸劣不職各員請旨懲處一摺甘肅鞏奏階道英璞才具平庸操守難信狄道州知州潘力謀顢頇成性聽斷粗疏均著開缺勒令休致候補知縣張成周聲名素劣同僚不齒大挑知縣楊泰遇細行不矜被控有案疕泥州州判朱登黻因循疲軟縱役誣良大通縣知縣試用縣丞潘世孝擅放倉糧見利忘義代理清水縣知縣試用縣丞孫雲錦鑽營無耻欺罔糊塗捐升縣丞前署奏安縣典史王文郁藉差滋擾舞弊營私董志原訓導張維坊品行不端心術險詐均着即行革職華亭縣知縣陳翰聲捕務疏懈不洽與情着開缺另補餘着照所議辦理該部知道欽此 
 [論説 
[政府能順國民開國會之請願乎]  
　　今日各省人民。大聲疾呼。跳號奔喘。請開國會。一倡百和。影從響應。或曰時機不可失矣。或曰圖之此其時矣。草意見書。開期成會。心誠苦矣。夫國會者國民與政府之相手方也。政府近日所痛恨。痛恨者何事。曰一般提倡發展民權參與政事稍知國家思想者也。所疾首。疾首者何事。曰一種保全利權伸雪國恥實行抵制之策者也。商兵劇戰之世界。專制政體。旣莫能利用。從而裝頭蓋脚。表示意思於。象魏。一則曰預備立憲。再則曰庶政公諸輿讑論。兩次派員考察憲政。川費之鉅不惜也。設憲政編查館。使數輩大老。二三新進。盤踞其間。抄襲摹仿。官名則種種改定。形式則處處翻新。其愚者將謂朝廷果有立憲之意。實行可望。其智者。明知其不能實行。亦不敢持此逆憶之論。詆議朝廷。而深識者早隠憂其假借立憲之名。以行其脧削剥。奪之實參政權未與而。國民之負担將益重，怨咨沸騰。亡國之慘。不在於專制極盛之時代。而且在於假名立憲之時代矣。若曰政府果有實行立憲之决心。則期期不敢稍信者也。如曰國會可以請求。則結社開會之律不出。如曰國會可以請求。則江浙之民氣粤人之義憤不致置若罔聞。如曰國會可以請求。則出版自由言論自由之權。何致百計削奪。夫楊度之得以賞給四品京堂也。無非以楊君提倡立憲最力。特試其牢籠之手段。以覊絆之耳。曰容留都中。毌使在外。胡閙而已。曰奔走闕下。聊爲政府爪牙而已。而曰政府果有實行立憲之心。則期期不敢確信者此也。顧其所以多方粉飾。造作萬端者。其技術旣不足以欺諞外人。而祇。足以欺諞一般國民。夫欺諞國民即所以自欺也。其所以出此掩耳盗鈴之計者何也。不過欲脧削剥奪一般國民之汗血脂膏而已矣。國庫支絀。將起而議國民捐矣。海軍窳敗。將起而議海軍捐矣。國民之權利。層層剥削。國民之義務。日日增加。雖其事未果實行。無非欲以立憲二字餂之而已。無非欲以立憲二字巧立名目而已。蓋國會旣開。則政府受國民監督。而國民之汗血。不得任其揮霍。專穔之手腕。不得任其展布。樹黨營私。蠅營狗苟之舉動。有所顧忌而不敢爲。作威作福。違反人意之措施。有所督責而不敢肆。夫以恣行無忌堅持成見之政府。其肯低首下心。受一般國民之監察督責乎。則期期不能確信者此也。總之欲請求國會之成立。根本上有數問題當先解決之。則請求之有效力與否當可預決矣。横征暴斂縱欲無度之淫威。能受國民監督否。窮耳目之觀聽。盡心意之嗜好。能受國民監督否。割地贈禮媚外壓内之手段。能受國民監督否。誅求無度。令出惟行之氣槪。能受國民監督否。窮土木之工巧。極遊觀之虞樂。能受國民監督否。更有蠅營狗苟樹黨營私攬權竊位苞苴載道之一般諸大老。盤踞其間。能受國民之監督否。夫政府雖未能明目張膽。反對立憲。然據其所行政策論之。則反對立憲之行爲。已昭然若揭。藉口於國民程度之不夠。以延緩其實行立憲之期。假名於革命之風潮。以重施其箝束之術。以外力相恐嚇。以革命相羅織。以君權爲獨一無二之利器。而曰能請求國會之有效者。則期期不敢確信者此也。此非反對請求國會之説也。臚舉政府之行動。盡揭政府之用心。以見國會之不能以三通意見書。數處期成會。數輩公舉員。聯袂入京而能捶手得之者也。當必有實力以盾乎其後。 
專電 
[電一（北京）]  
　　卢鳳奏改禁煙期限十四條大半已見奏牘及政務處章程惟請定烟律一條最嚴厲袁張贊成已就商禁烟大臣詳訂頒行 
[電二(北京)]  
　　江鄂請緩停敼鑄銅元張相頗然其議各樞臣則謂宜歸一律故電旨即停 
[電三(北京)]  
 
 

Page 4

 
 
　　昨日初一日）駐京日使林覲見兩宮不日起程回國 
[電四(北京)]  
　　伊犂長將軍電覆農工商部塔爾巴哈台金礦停辦因費絀之故 
[電五(北京)]  
　　政府擬召張督來京商議軍港經費事因粤防刻下緊要暫時作罷 
[電六(武昌)]  
　　新任卾督陳筱帥今晨（初一日）抵鄂初三日接印 
緊要新聞 
[張督出巡東西江請代奏電北京]  
　　兩廣總督張人駿致軍機處請代奏電云粤省東西兩江素稱多盜駿到任後力加整頓添船配勇分任巡緝並派員往來稽查東江則委總兵吳祥達統带防營水軍督辦捕務數月來布置均已就緖駿擬親往巡閲定於三月二十四日起程先赴西江隨即折赴東江舉凡山川形勢之險易營伍防緝之疏密與夫守令吏治之勤惰均得詳加考察藉資整飭計期半月内可以回省署中日行公牘委廣東藩司胡湘林代拆代行遇有緊要事件仍包封送駿核辦除俟巡閲事畢另行奏報伏乞代奏人駿個 
[端趙二督奏請暫緩停鑄銅元原電]  
　　三月二十二日江督端方川督趙爾巽致軍機處請代奏電云竊准度支部咨光緒三十四年二月二十七日奉上諭京外各廠暫行停鑄銅元數月俟銅元價値稍平察看市面情形再行復鑄等因欽此抄奏咨行則來仰見朝廷整頓幣政酌劑盈虚之至意自應欽遵辦理惟查度支部原奏係因京外各處銅元充斥民間減折行使害及幣制業蒙飭發部欵派員收買銅元辦理平價是部臣之議令暫行停鑄誠有不得已之苦衷但南北情形不同似宜各就地方市面斟酌變通庶幾各無妨碍欽奉前因即經方與爾巽往返電商查江鄂市面繁盛日需銅元甚多自奉部定額限制後鑄數較前大減尚屬供不給求民間行使每銅元一枚向抵制錢十分之用從無減折鑄出銅元多在本省流通外省除實係需用由官給照運往外鐡路海關均一律查禁私運尚不致侵灌外省充斥爲害現湖南仍患錢荒全恃江卾銅元接濟若一經停鑄更恐不敷周轉近來江卾市面誠不免銀價稍貴物價稍昻然即使停鑄數月銀價雖可略平物價仍恐未必跌落徒令銅元缺少之區商情轉多不便小民生計愈艱實於地力無益有損且江卾兩廠購銅過多購本均係借欵遽爾停鑄廠虧甚鉅彌補爲難有此諸端窒碍似應分别辦理以期因地制宜擬請暫儘江卾两廠現存銅斤權予開鑄俟存銅鑄完屈時應停應鑄再行電商度支部辦理仍責成方等隨時體察情形顧全市面如果稍有甕滞即將鑄成銅元封存不發一面飭局停鑄决不敢顧惜餘利損碍大局至部議籌鑄一文新錢現已派員赴京請領祖模俟祖模領到自應照議搭鑄以維圜法所有江卾兩省銅元請暫緩停鑄緣由謹合詞電陳乞代奏方巽個 
[常山土匪暴動紀詳衢州]  
　　衢屬常山縣山溪村匪民於本月初藉口米貴聚衆搶刧隣鎭米舖及殷富數家被害者赴縣控告經縣主派兵拿辦若輩膽敢勾通齋匪及玉山等處游勇復於近日嘯聚數百人勢成暴動並鎗斃縣差親兵多名常令一面移會營汛極力防禦一面通禀道府迅飭衢防撥兵征勦昨日金衢嚴道即將該匪爲亂情形電禀浙撫聞馮中丞已電飭沈統領酌派兵隊馳往勦捕 
[津浦鐡路建築大橋續聞天津]  
　　津浦北叚總辦汪瑶庭觀察將查勘黃河修橋地段詳細繪圖呈送呂大臣鑒核後近接呂大臣覆文大加獎飾並囑汪觀察於東省府道中保薦廉幹人才數員俾得在山東津浦路線所經各地委以辦理採買地基事宜至大橋建築地叚須按汪觀察所勘三處覆勘一遍方能定奪故現已派員覆勘 
[新撫請改俄人免税條約北京]  
　　日前新疆巡撫聯魁電致軍機處請予代奏略謂新疆自與俄人通商以來華商每受影響查商情不振皆因光緒七年條約内載有准俄民在新疆各城貿易暫不納税之語現在國家振興商務若仍不徵彼税新省商務定難與伊抗衡久之華商運貨漸少俄之輸入較多不但商税有妨且恐他國效法漏巵誠非淺鮮請飭外部速向俄使磋商另訂條約以保本國商務 
 [P欽匪近又猖獗> 
　　欽屬陸屋又有警報欽州陸屋一带又有匪警聞已飛報廉營請調新軍前往駐紮剿捕未知係越匪竄入抑土匪蠢動俟查確續報 
　　欽匪又思擾亂上思又聞龍提督現據探報匪黨已竄至王光欲圖擾亂上思廳當即飛函該丞嚴防堵勦昨接欽州銑電郭統領業已率隊痛勦當飭沿邊各營嚴堵險要約會恊勦惟查匪蹝飄忽且有革黨接濟若不速行殲滅再久必釀巨患聞已電請大吏飭欽州文武務宜急速進兵矣 
　　欽匪之偵探被獲桂省日前駐防南鄉六塘巡防第五隊三哨哨官李檾椒在六塘墟拿獲放飄拜臺首匪莫紹辛一名在該匪身上搜出聯盟各黨名卽送六塘司轉解縣署或云莫某乃欽匪之偵探也 
[西潼鐵路禀准自辦陝西]  
　　西潼鐵路議歸自辦已紀前報現已禀奉恩撫批准原文照錄如下　　陝紳公禀（上略）紳等前因德商瑞記洋行經理人徐　德投函敎育總會附抄禀稿條陳西潼路事各節深懼陝西路權致落外人之手當即徧發傳單聯合本省紳商於前月二十三日借敎育總會事務所開會集議痛陳鐵路利害關係中國主權全奏命脈急須集股自辦以杜外人覬儬　情感動當場認股者竟有二十餘萬兩之多即此一節足見陝人對於鐵路向特苦於不知設乘此機會各府廳州縣愼遴熱心紳董分赴四鄕苦口勸導俾士農工賈無貴無賤無貧無當咸曉然於鐵路自我修之之利外人修之之害則風聲所播　疑漸釋必有踴躍輸將爭先認股者矣淮陝地素稱貧瘠風氣尚屬閉塞籌欵修路費鉅事繁必先設一籌辦公所議訂人手方法庶消息靈通不至情形隔膜或致有窒傳難行之處素仰中丞大人公 
 
 

Page 5

 
 
體國勤政愛民前撫山西力爭礦權三晋之民同聲感頌自移節陜省復首先提倡路事不遺餘力紳等目覩時艱具有天良認不各竭熱誠勉盡義務爲此集衆會議公舉職員立鐵路籌辦處訂定簡章公懇中丞大人俯賜查核准予批示遵行俟有端倪再行方請奏咨立案 
　　恩撫憲批來牘及章程具悉鐵路宗旨不外自主路權陝省久議無成由於官民未　通洽之故本部院有鑒於此力主西潼鐵路準由紳商專辦今該紳等開會勸導認股至二十餘萬可見吾陝人心同具公理一經提議慨然樂從此後源源而來衆擎易舉閲之實深欣慰章程内議設籌辦西潼鐵路處應準照辦即將前設鐵路公司暫撤以一事權至籌辦鐵路應派總恊　即由該紳　再行安議公舉應派何人如有必須官力恊助之處隨時禀請本部院酌核辦理一俟認足三十萬股後再行奏明辦理准如禀先行立案此繳 
[武漢風灾續誌漢口]  
　　二十四日漢上風災情形已兩誌本報是日除學堂房屋坍塌由各該管官禀報灾情外具餘民房受損者趙次帥已飭地方官迅即查報以憑分别撫卹至各學堂局所被害之處一爲南路小學後墻一爲北路小學講堂及圍墻一爲陸軍小學堂圍屋一爲將弁講習所圍屋一爲文中學堂廚房一爲警察北局後墻一爲銅幣局後高墻均未壓斃人命惟方言學堂廚房壓斃二人雷祖殿學堂壓斃一人砲隊營壓斃拖砲位之騾一匹 
　　另一訪函云自招商局碼頭起至德界江岸碼頭止各跳船悉被巨浪打碎無一幸完者怡和公司之和生海船據外間傳言沉没實則擱淺沙灘日内即可出險惟受傷甚鉅又漢陽南岸嘴有大批小駁船及各種貨船共念餘艘亦均沉没一時浮沉江心如洋紗包凈花包灰麫包茶箱洋油箱等件逐流而下不計其數漢陽鐵政局在山頭所設之大躉船已被浪激沉漢口利記躉船亦沉没水底大關驗貨船則僅受微偒又有裝載洋貨之柏木船一艘擬即溯江赴重慶行至江心亦被捲没至於陸地如大智門至劉家廟一带瓦房被風吹倒者亦難屈計有紙煙廠之洋樓亦被折毁俟修整完善再行開工鄂省官民房屋之被風吹塌者除民房倒塌不計外官房則有府署圍墻銀元局墻武普通學堂等多處其受創最甚者惟第八鎭陸軍某標營房吹倒八九間傷一二百人 
　　又函云盛杏蓀宮保因見覆舟溺斃人口甚多特懸賞如有能救一活人者賞洋一百元以風息爲止 
[京師近事]  
　　部欵將次運至營口　度支部擬撥公欵二百萬接濟營口市面久有是議旋因東盛和一案諸事未能就緒經在營户部銀行總辦羅煥章觀察與關道海防廳及商會諸紳磋議改爲一百五十萬當經全體認可羅觀察即於本月十四日晉京與户部銀行總監督商妥此項公欵一准來營昨羅觀察已由京電致商會詳告邀准情形矣 
　　蒙人信用大清銀行鈔票　庫倫大清分銀行分設未久成效頗著前日該行總辦電致度支部云自分行開辦以後鈔票通行蒙人甚爲信用　　憲政編查館議歸資政院管理　日前政府諸大臣會議擬俟資政院開辦後請將憲政編查館歸該院管理以冀督飭調查憲政事宜 
　　吏部整頓銓政近聞　京外投供各官每月計有三百餘員然親身驗到者不過百餘人此外均雇人代替或託戚友或倩店夥其巧猾者恐頂名被人攻訐則覔相識錄事俟人散事畢央求補點歷時旣久恬不爲怪近日爲唐春卿侍郎察破急欲訂章改良擬令各選官於出月初起照分發例取結先遞照片並欲借此爲實行禁烟之計所有候選各員及分發截取揀選者均須取具同鄕京官查明並無烟疾印結方准列選收考 
　　哈薩克土匪平靖　日前科布多辦事大臣電告政府謂哈薩克地方前因土匪勾結俄民時出滋擾故特派兵剿辦現該匪等聞風解散地方業已平靖 
　　議定陸軍授職緩俸辦法　陸軍部鐵尚書因邇來陸軍畢業學生日多於考試合格均應補授軍職惟該部欵項支絀授職後應領之俸無從籌畫現與慶邸並各樞臣提議擬以後陸軍畢業生授職者均暫作爲有職無俸分發各鎭差委 
西報譯要 
　　禁煙問題英國泰晤士報北京訪事於前月初二日由滬電致該報云余由東京陸行過雲南貴州湖南漢口至此深蒙各種社會優加欵待前余在雲南致電謂彼處鶯粟業已滅種然觀其鄰省烟館雖多關閉而鶯粟之種植曾未稍禁各處釐卡近來人餉頗增中國之愚想顯欲乘此未禁之際以償其禁後之損失蓋中國新政所需皆賴此欵也至各處設立之學堂近己日多而於學務亦稍稍提倡惟少適當之教員耳預料此國將來必有振興之日也又字林西報北京訪函云度支部奏稱去年十月派劉道等十人至各省調查鴉片出數以便在北京及各省會設立鴉片專賣局近據劉道等禀六月之内恐難查曅故特奏請寛限俾可得其詳數庶將來與外國政府交涉鴉片人口問題得以稍有把握現該員等仍駐四川雲南貴州江蘇等省云云旋奉旨准該員等於一年内查明　　華工問題　字林報云二月二十五日英國下議院提議華工問題商務大臣屈其爾答議員曼茄内斯之問曰余曾知華工因身體不合而回國者有四千七百八十三人前月華工回國者共三千零三十七人是月土人補人之數爲七千六百四十一人後四日議員白里其門問殖民地次官曰中國礦工回國後脱國礦中白工補人者共有若干屈其爾答稱就余所知者並無其人蓋彼等之位置現多爲黑工所占云 
 
 

Page 6

 
 
   
 
 

Page 7

 
 
   
 
 

Page 8

 
 
　　"HAZELINE　SHOW"商嗄士蓮記雪花 
　　嗄士蓮雪花乃潤面養容丶能復天然之容顔丶並以濇痛面皮變爲柔輭光華丶用者無不讚其柔潤凉爽之質。若因風吹日晒皮面熱燥痛濇等症丶施之立變潤嫩。擦之於失亦可防禦後患丶婦女幼孩用之最善。 
　　此雪花係灌於料盒内丶各處藥房均有出售。 
　　英京 
　　寳柔士氏丶威來金氏公司丶大藥行獨門專製 
　　BURROUGHS　WELLCOME　　　CO　LONDON　ENGLAND 
　　以上解百勒藥水並魚肝油各種本公司巳託上海二馬路十二號三層樓信記公司經理諸君欲光顧者請向該處接洽可也　信記洋行啓 
　　（遷移告白） 
　　啓者義大洋行今遷移法界洋涇浜七號門牌壳件洋行内經理人名韋勃斯德貴客光顧請駕臨該處面談可也特此佈聞義大洋行告白 
　　三月廿九日出口輪船禮拜三 
　　桂林　　輪船　由香港　　太古公司 
　　飛鯨　　又　　由香港　　招商總司 
　　四川　　又　　由香港　　太古公司 
　　奉天　　又　　由烟台　　太古公司 
　　立茂　　又　　由長江　　立興公司 
　　大貞丸　又　　由長江　　日清公司 
　　德和　　又　　由長江　　怡和洋行 
　　立大　　又　　由寧波　　立興公司 
　　江天　　又　　由寗波　　招商總局 
　　新銘　　又　　由天津　　招商總局 
　　四月初二日出口輪船禮拜五 
　　波羅的　輪船　直放海參威　　寳隆洋行 
　　奉天　　又　晚往威海烟台天津太古公司 
　　景星　　又　　晚往烟台天津　怡和洋行 
　　德和　　又　　晚往長江　　　怡和洋行 
　　德生　　又　　晚往膠州　　　怡和洋行 
　　提督　　又開往膠州烟台天津　美最時行 
　　北京　　又　　晚往寧波　　　太古公司 
　　圖南　　又　　開往厦門香港　招商總局 
　　四川　　又　晚往牛莊大連灣　太古公司 
　　新銘　　又　　開往烟台天津　招商總局 
　　四月初三日出口輪船禮拜六 
　　春日丸　輪船　早十一點半開往長崎門司神户横濱　郵船會社 
　　大貞丸　又　　晚往長江等埠　日清公司 
　　安慶　　又　　晚往長江　　　太古公司 
　　海口　　又　　晚往厦門汕頭　太古公司 
　　九江　　又　　晚往香港廣東　太古公司 
　　官陞　　又　　晚往烟台天津　怡和洋行 
　　飛鯨　　又　　開往汕頭香港　招商總局 
　　四月初四日出口輪船禮拜日 
　　信濃丸　輪船　正午開往門司神户横濱美國　郵船會社 
　　四月初六日出口輪船禮拜二 
　　卜馬里　輪船　開往海參威義勇艦隊公司 
　　四月初七日出口輪船禮拜三 
　　山口丸　輪船　下午二點半開往長崎門司神户横濱　郵船會社 
　　金華　　又　晚往長崎神户横濱太古公司 
　　可貴　　又　開往穿山舟山石　海門　老公茂行 
　　織成　　又直往海參威坭軋喇司義勇隊公司 
 
 

Page 9

 
 
   
 
 

Page 10

 
 
要摺 
[度支部奏遵議印花税辦法擬請仍照奏定章程試辨摺]  
　　奏爲遵議印花税辦法擬請仍照奏定章程暫行試辦恭摺具陳仰祈　　聖鋻事軍機處交出翰林院侍讀學士惲毓鼎奏部議試辦印花税宜再酌改章程一摺光緒三十四年二月二十四日奉旨該部知道欽此據原奏内稱查度支部原奏仿行印花税法本爲抵補洋土兩藥税釐起見參酌東西各國成法釐定税則明訂章程原期於公帑有增而輿情不擾立法至爲周妥查原奏辦事章程第三條載明各直省藩署或相當局所附設管理印花税處責成藩司遴派妥員專司本省發售印花事宜等語夫藩司職守事務殷繁一切應行事宜勢必委員辦理如牙釐督銷等局一經假手胥吏無不公費浩繁甚至差役勒買加費希圖中飽弊將不可勝言况中國商民尙無貼用印花之習慣一經官售窒碍殊多且恐差役藉此招搖重爲民累臣愚以爲辦理之始似不宜由官經售現在度支部銀行分設漸廣信用既彰似宜由部印造各種印花發交總銀行分派各處分銀行承領發售其有銀行未設處所即歸銀行妥招總發賣人經理此事再查印花税則第一類如提貨單發貨單收存貨件文契之憑據抵押貨物字據豫定買賣貨物之單據保險單公司股标又第二類匯标期票各種其在通商口岸商民多係與洋商交易宜由外務部先行照會各國公使飭洋商一律遵守以免後來糾葛其第一類當票一項雖票面須銀錢數合十千文以上者貼印花二十文但典質銀錢皆貧民不得已之所爲當舖估本既輕取息又重竊恐藉口印税加利盤剥則貧民益重滋困累現在朝廷舉行新政於整頓財政之中寓體恤民艱之意擬請將當票印税一頂暫行寛免其有各省監引茶帖行帖等類則皆殷實商户之事業似可概令貼用印花在富商當亦樂從擬請仿下度支部將税則章程詳籌酌改以期盡善而利推行等語伏查臣部恭奉諭旨試辦印花税業經擬定税則章程奏蒙俞允在案所定辦法一以寛簡爲主不敢稍涉苛細原於整頓財政之中庽體恤民艱之意茲據該學士奏稱前項税則章程尚宜詳籌酌改自係爲釐剔弊端愼防交涉起見臣等覆加研究逐細推求如原奏所稱各種印花宜由臣部銀行經售一節查印花税推行各省必須各府州縣均有發售之處使商民易於購買而税則乃便於通行臣部銀行現正籌擬推廣各省尚未徧設若責以經售印花深恐邊遠省分鞭長莫及且印花一項原爲民間財産貨物權利轉移之確証每與地方詞訟有關其遇訟查驗照章科罰均係有司之責自非統以藩司亦不足以資督率又原奏所稱洋商交易宜由外務部先行照會飭遵一節查征收税項係屬内政本非他國所能干預况印花爲各國通行税則外人貼用久成習慣中國仿行印税似不必慮其阻撓且中外交易中國商民受外人之憑証外人不貼印花中國商民恐事後糾葛遇訟被罰必不樂於收受外人意在推廣贸易當亦不至靳此區區若中國商民受外人之憑證則貼用印花者係在中國商民自應遵守法律又原奏所稱當票暫行免税一節查當票應貼印花所費出自當商該商資本既厚取數又微當不致於滋累若慮其藉口印税加利盤剥則當商取息具有定章且當票十千文以上貼用印花止制錢二十文未必因此少數遽議增加利息即使商人利析秋毫亦不過於典質貨物估價略從低减典質之時所估物價既低即取贖之時所償當本亦少於貧民似尚無所虧損又原奏所稱鹽茶引行帖概令貼用印花一節查印花税之性質原以財産貨物權利轉移商民私立契約必貼用公家印花以爲確證若前項引帖本係部頒官紙且已征收税課與商民私立契約不同既無庸重加保證自未便再事征收以上各節擬請仍照奏定章程暫行試辦毋庸更章仍俟開辦以後體察情形有無窒礙再行斟酌辦理至原奏所稱各省藩司經理局務假手胥吏公費浩繁差役招搖重爲民累等語自爲近日官場之通病臣等前擬印花税辦事章程令於藩署或相當局所附設管理印花税處不准特設專局致滋糜費各府州縣發售印花均令招商承領不准胥吏經售其商民貼用印花亦於税則内明定罰章不准旁人挾嫌告發地方官亦毋庸派人查驗即已籌慮及此但徒法不能以自行得人乃足與爲政印花税事屬創辦尤不可不愼之於始擬再申明前奏請旨飭下各省督撫轉飭藩司及各地方官妥愼經理不得有假手胥吏虚糜公費及縱令丁役勒索苛征情弊如或奉行不善稍有擾累不經覺查即由臣部嚴行參處以爲假公病民者儆所有遵議印花税辦法擬請仍照奏定章程暫行試辦緣由理合恭摺具陳伏乞皇太后皇上聖鋻訓示謹奏光緒三十四年三月初四日奉旨依議欽此 
分類新聞政界 
[勒限各屬减種罌南京]  
　　江督端午帥准民政部咨開印度洋藥减成進口既以本年爲始本國土藥應自此次文到之日限六個月以内將境内向種土藥地畝若干實産土藥若干先行造册報部等因午帥即分札寗蘇兩藩司遵辦略謂此案前准民政部咨當將清查罌栗地畝編號造册塡給印照辦法暨酌定勸懲各節通飭遵辦在案迄今已及一年各州縣並未遵照殊屬玩延今部咨雖以六個月爲限然距本部堂飭查之限早已逾期未便稍事牽就應即責成寗蘇兩藩司蘇臬司一體嚴飭所屬再行予限三個月務將所轄境内向種罌栗户口地畝各若干及其人名畝數實産土藥數目一律清查完竣分别編號造册塡給印照通報各上司衙門查考即由藩司等會同核明彙案詳請咨部存案一面酌定成數限制裁種出示曉諭逐年遞減每屬年終先期將減種比較表塡明實數呈送彙咨以期廓清烟害其所轄境内如實係查明並無絲毫種煙地畝者亦於限内由各州縣出具切實印結申送各上司衙門備案此項印結並須呈由藩司等彙送咨部凡出結州縣嗣後如復查有絲毫種烟地畝即將現任之員從嚴撤滲决不寛貸 
[擬裁石許税卡黑省]  
　　綏化税務有石人城子及許家窩棚兩卡 
 
 

Page 11

 
 
專爲查收騐費每驗一車收銀元二角冬春大車絡繹於途日過數百輛所收驗費均在萬吊之外並分卡私收　眼捐錢爲數亦屬不貲統計不下十萬吊官塲視爲釐捐優差現聞大憲議將石許兩卡即行裁去以恤民隠(爲) 
[詳報萬頃湖收租章程安慶]  
　　萬頃湖去歲抗租風潮平定後即經撫憲札飭速議善後辦法現督辦屯懇局已將查明萬頃湖各公司收租章程分别詳報奉馮中函批示云據詳萬頃湖收租章程每畝收春租小麥二十八觔秋季糓租一百四十觔小租加一實止東四佃六均有攬字可憑並非以後加增等情查東佃定議應以原訂攬單爲憑苟非荒歉之年自當照章交納不得援土著湖民佔耕已久不能補繳荒價一條妄生希兾且東四佃六辦法亦尚平允若各公司所訂攬單不逾此數而佃户猶復藉口租重儘可退田另赴他圲攬種不得强以所不願仰即轉飭各公司持平辦理以冀处遠相安共謀樂得是爲至要孔 
[清丈牧地爲難杭州]  
　　蕭山縣劚旗牧各地之成熟者統計不下三十萬畝而報征者僅十餘畝其餘概爲沙棍蠧吏侵匿殆盡上年軍憲瑞爵帥訪悉前情會同疆臣奏奉諭允一律丈量升科在案詎設局未幾即被沙民等聚衆摀毁毆傷官役近聞又有摀毁分局並將縣差捺留情事因是清丈總辦杉左司辦理各事大形掣肘聞已力請各憲辭差矣軍界 
[防營槍斃商民案移局訊辦蘇州]  
　　駐紮震澤鎭之留防後營管带劉洪順　絲棉船爲私鹽船由兵鎗斃一人旋復送縣監斃一人經事主來省上控等情迭誌前報茲蘇府何太守已將是案於二十六日移送至清鄉局請藩司瑞方伯派員訊辦魚 
[陸軍第六鎭大考揭曉北京]  
　　督練近畿各鎭鳳禹門留守於三月初七日赴南苑補考陸軍第六鎭去歲中終大考現已揭曉計降補管带三員隧官五員降爲代理之管带二員隧官五員（甲） 
[管带撤回寗防寗波]  
　　練軍副中營管带凌石泉前因嵊縣土匪擾亂由浙提呂道生軍門飭令督带勇丁前往該邑要處駐防以資鎭壓本月初十日匪首王金發並黨多人在天竺廟開會謀爲不軌該邑紳民報知凌管带立即带領隧伍往剿匪已潰散官兵與匪黨並未開仗因之該邑紳民謂凌管带畏懼黨匪有害邑民旋公禀浙提現經呂軍門將凌管带撤回寗防意欲另委别員前往接带(丹) 
[開辦微兵總局江西]  
　　贛省督練公所兵備處教練處奉護撫札飭設立微兵總局局設提調二員兵備處以　討科趙科官兼充教練處以教育科韓科官兼充書記官二員兵備處以幇辦文案俞鹺尹兼充教練處以文案章大令兼充即於十五日啓鈐開辦即日詳定章程札行各屬遵照辦理（四） 
[簡閲八旗操演鎭江]  
　　江寗清秋圃留守上月二十七日由省乘火車來鎭駐節都統署翌日詣大校塲簡閲八旗弁兵操演各陣（金） 
[請添緝私槍划鎭江]  
　　如泰各屬狹港内流近夾時有匪徒搶刧情事管带淮南緝私營王君擬備槍划以資輔助業已呈請上台核奪矣(射) 
學務 
[畢業生請送法政學堂不准蘇州]  
　　日本警務學畢業生徐靖歐投撫轅禀請送人法政學堂肄業當經陳中丞批示云查該學堂招考學堂照章由原籍地方官備文申送由堂考騐錄取方准肄習至該生所請備文送學之處碍難准行摺開條陳六事有滞礙不能辦者有意似而詞非者姑留存以備查攷(禾) 
[民立中學堂之組織長]  
　　湘省民立學堂尙少近有黄君澤咸聯合同志就省垣組織啓湘中學堂一區設額八十名年齡以十五歲至十八歲爲合格每學期收學膳費三十二元以五年爲畢業(乎) 
[提學使准撥學田租息嘉興]  
　　嘉興紳士陸壬林日前禀請將裁缺訓導學田租息撥人縣學堂旋據兼理是缺之教諭楊榮壽以訓導部選有人並未奏裁一再具禀明查茲由提學司移准藩台復稱嘉善訓導一缺光緒三十一年間曾奉部選錢塘增貢夏嘉祉嗣以逾期未據請領文憑於三十三年八月間咨部繳銷文憑開缺等因現學司議以八月以前應收學租仍歸楊教諭經收自八月以後悉數撥作學費（此） 
[學部咨調學員長沙]  
　　湘省中路師範學堂副監督兼教務長貝孝谦允昕日前經學部電咨湘撫岑堯帥轉飭該孝谦即日到部聽候差委孝谦奉調後即將本校職務辭卸現已部署入京矣(少) 
[准提典撥充學費安慶]  
　　阜陽縣汪令承祖日前具禀皖撫請將該邑典規撥充城内四區小學經費奉批謂該縣四區小學開辦三月年終校閲功課均極認眞體操亦頗純熟良深忻慰該縣辦理學務首籌欵項不惟目前之展拓兼爲夾日之維持爰舉例受之陋規移充四區之經費意美法良尤堪嘉尚惟此等規費既已撥入學堂若令名目猶存保無後任規復異日典商既捐學費復繳陋規雖稗于學轉以病商仰藩學司即飭穎州府轉飭該縣轉諭典商嗣後即將此項改爲學堂典捐由勸學員按月支領分期造報永除衙門典規以恤商艱而杜流弊（孔） 
[丹縣陽學會成立鎭江]  
　　丹陽縣伍明府現與士紳組織學會一區遇有學務興革事宜隨時赴會提議研究並附設閲報室購備各種報紙任人觀覽藉以開通風氣業已擬定章程呈請各上台核示開辦（金） 
實業 
[皖省興辦工藝情形安慶]  
　　皖省工藝廠提調顔曾近將興辦工藝情形禀詳皖撫核示當奉馮中丞批謂皖省夙號貧瘠而推原其故恒由實業不興民多游手現在工廠逐漸擴充仿造之品自應逐漸推廣該員留心製造議辦各條亦多切實可行惟事貴有序先後緩急之施不容或紊如摺開第一條之東緞第八條之火柴爲民間常用之物第四條之毛氈第六條之熟皮爲現時應需之物辦理固不可緩其第五條之紡紗乃爲大利所在該廠現在所製各種布疋業已漸次進步著有成效若必 
 
 

Page 12

 
 
一一購自外洋則每布一疋所獲之利人得六七我得二三利權溢出實多是購機紡紗尤爲當務之急若夫紙煙洋燭燈罩燈心竹箭等件亦應次第舉行至仿造舊銅器一節近於玩好之物不妨稍從緩辦總之興辦工藝務以開通民智挽回利權爲目的該員經營擘畫不憚其勞深堪嘉尚( 
[孔條陳土法採煤之簡便廣東]  
　　香港陳馮二商獻議用土法開採煤礦經自治會將來函宣佈大略謂西法採煤專用機器雖云利便資本過鉅辦理稍有不當虧損亦鉅中國向以人力採掘較之用機械難易勞逸固自不同中國人衆工廉已占外國優勝之點一則可免遠涉重洋爲外人所魚肉二則可挽回權利塞數十年莫大之漏巵查土法採煤以湖南人爲習慣吾粤南雄韶州人亦多諳採掘法每龍口一個祇用十二人輪班開採費銀四兩左右可得煤一萬斤加三秤預給伙食亦可扣回其餘蓋蓬寮置水泵等其及開辦經費約千餘元能合資五千可辦五龍口云(爲) 
[安省籌辦電燈之撫批安慶]  
　　皖藩沈方伯日前將劉守熙台籌辦電燈情形禀詳撫憲核示當奉馮中丞批謂由滬運到電機種種不適於用何以訂購之始不加考窕甘受欺朦至另購新機自當通盤籌畫乃仍陸續添購瑣屑零星勞費無已全無一定之辦法該守何不憚煩乃爾究竟須用何等機器便足推廣其不能用者卽將原機退回愼勿模稜以致再誤(孔) 
[　麵粉公司准予免釐安慶] 　 
　　蕪湖益新機器麵粉公司係華洋合股所創設現歸華商自辦已詳准各大憲刊換運單呈請農工商部咨行皖撫凡經過關卡一體免完釐金以符商辦定章(孔) 
雜記 
[御用輪船將次工竣北京]  
　　政府自日本國運來御用輪船一隻業經運京並跟隨工師匠役六十餘名在頣和園船瑦裝修由外部咨請派兵保護已誌前報茲聞該工師等現已將次竣工俟試驗後即禀請政府驗收應用（爲） 
[燒屋斃命巨案續誌湖南]  
　　湘省華容縣民傅永升等因接頂該縣天合堂洲土糾葛不清致有李福陶等燒屋逐佃並毆斃胡元吉等八命旋經禀報該縣會營詣勘據情詳禀省台在案現由傅永升等禀控臬司據稱次日又燒燬該處天門山九家並將金佑生用柴火燒斃等情昨經莊廉訪批飭岳州府轉飭該縣勒拿李福陶等務獲究明下手各下兇分别詳辦毋稍玩延（敏） 
[匪首劉天成案之影響貴州]  
　　仁懷縣談磊令訪聞匪首劉天成有銀一百兩寄於悹渡塘袁汝驥家又有洋鎗六枝寄於大坡鐵廠劉某家大令隨带領幹役親往詢問袁劉即將原物呈繳供稱素務下業劉匪寄存銀物時本擬拒絶因地處偏僻彼又兇横濱恐身家難保是以收受懇祈原情施恩恕罪未識能免牽累否又聞大令現在大坡地方捕獲劉天成黨羽蔡春亭何義三楊心須何七袁八等匪並九响槍三枝馬蹄槍二枝土砲一尊業已訊供詳報禀請究辦云（黔） 
[常鎭風災彙誌]  
　　滆湖大風常州武進縣境之滞湖在郡城西南四十里前日忽起颶風吹覆民船百餘號被難人數未經查悉惟丫河口已撈獲屍身一百餘具又陽湖縣境之雪堰橋貼近東太湖亦遭颶風在馬蹟山附近已撈起屍身三百餘具又常州電線亦被吹斷 
　　鎭江大風鎭江亦於前日司被颶風停泊江干之各貨船失事者甚多並淹斃舟子不少新河江口有數茅屋並爲風撃毁並壓傷數人 
[郵局變通收寄包裏辦法湖南]  
　　湘省常德府商務繁盛爲湘黔兩省往來孔道商民郵寄包裏往往因限於定章不許收寄頗稱不便昨由岳州關税務司　郵政司酌定新章包裏價値至三十元例應保險惟祇可由輪船鐵路相通之處能匯兑銀錢之局方能代爲保險常德商民交郵政局代寄貴陽包裏價値二十元者頗多常德係輪船鐵路不通之處照例不能收寄今特通融辦理凡常德寄貴陽一带包裏價値過三十元未過六十元者准行收寄代爲保險寄資照例保險費則增至每元一分五釐現在係屬試辦將來體察情形如無窒碍再行遵辦（敏） 
[大通鎭又起搶案安慶]  
　　大通鎭附近地方連日被匪徒搶刦市舖十數家現由該訊地官弁具禀上台由水師恊遴派砲艇數隻馳赴該處嚴緝（周） 
[松城將决梟匪松江]  
　　各處陸續解郡之梟黨昨均赴府署過堂惟楓涇汛李康誥之弟即倪發易稱典質之梟贓均從路上拾得故未釘　聞内有何明山趙榮生候阿星三犯已科定斬决不日將行正法（賢） 
清談 
[欲爲楊度者鋻]  
　　自楊度至京。派人憲政節加四品京堂。一時留學外洋習法政者。神經爲之一震。搜羅藏　之遺稿。掇拾東灜之殘編。作一萹國會請願文字。藏之身伴。東奔西走。將以上之政府。不得間。將以上之大吏。不得間。則將以登之報紙。名傳四海。顧又返面自思。以爲若楊者。乃異數耳。非可倖獲。於是又廢然自記。退者曰。古人有言。名至者事自副。有志者實竟成。寄語諸君愼。弗自餒。 
紀事 
[自由結婚瑣記]  
　　某生號笛痴者。江南某某縣産也。年二十餘以詩歌目名。且饒於財。初娶某姓女。未久而卒隻。身孤影.遨遊吳越間.風流倜儻.極摹仿張子和陳繼孺一流人物。時歐學東漸。女學發逹。自由平等之説。日浸淫於學者之腦際。滬上爲歐亞交通之中心點。文野覺消之集合處　。故開化獨早。同里某氏女年及笄矣。有姿態。亦遊學於滬上某女校。某生素艶其女。且有葭莩親。昕夕思慮。懼不諧也。又復自念。結婚自由。文明要素。苟通情愫。奚待媒介。且與女素有戚誼。曷不以書挑之。如不能諧。再懇媒氏求之。無不成矣。乃發篨陳箋。濡毫染翰情詞悱惻並繋以詩。女學問淺薄。尚未深造。詞旨奥晦。未藎通解。女接書後。頗爲騖駭。默念儂與某生。雖有葭莩親。疎闊已久。未通音問。顧其志亦可測矣。女欲作復書。羞難舉筆。欲置之不顧。則彼以戚誼之故。通札動問。亦耒合理。且現今男女大防。業已弛懈。乃作書復之。某生得書。大喜欲狂。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[小説告白]  
　　本報逐日所載奈何天偵探小説業於昨日錄竣今日續出福爾摩斯再生後探案後本名曰三捕愛姆生巨案情節離奇構思精玅誠小説界之野鶴諸君拭目觀之當不以斯言爲河漢 
小説 
[福爾摩斯再生後之探案續出三捕愛姆生巨案] [  西冷悟癡生譯]  
　　余（華生自謂）自與余友福爾摩斯。夜往宓爾逢根家。謀取其鐵箱内所藏之私函。爲伊芙姑娘洩憤。時余等正伏暗。陬忽見宓爾逢根。走入書室内。口銜雪茄烟。凝思兀坐。時而起立。時而側耳。若有所約而約者未至。俄來一婦人。見其與宓爾逢根。駁詰數語。忽聞手槍一鳴。宓即踣地。福乘隙盡攫其秘藏函件。投之火爐挈余奔逸福矯捷殊甚。余因足力稍懈。幾爲追者所獲。遂擬練習日本角力之技。亦衛身之一術。然其術惟福君能之。冀其教余。庶他日有以制敵。方在思忖。覺鈴聲鏗然。則福已緩步入室.握余手曰。華生君汝亦知我將遠游乎。余曰。果欲出外舒暢腦筋乎。抑將有要案偵緝也。福曰。實告君。我於昨夜行經維多利亞街瞥覩一異色婦人作支那妝束。似傳教之童貞女。察其口音。又似意大利産見余至逍閃身影入一僻巷。不見。蹤跡殊甚詭秘。余因思莫馬羽黨。雖捕獲殆盡。難保無一二漏網者。蹈瑕伺隙。爲復仇計。故余將假出遊之名。以覘其舉動。華生君。彼黨雖注意在余亦未嘗不注意在君。余去後。君宜善防之。余曰。此或君過慮耳。莫掌教已死。馬叅戎就逮。尚誰敢與君爲敵者。福曰。嘻。君其謂我言之太過耶。請以驗之異日。余曰。如君言曷不伴君出遊乎。福曰。此亦不必。君固不能久荒醫業。且締婚未久。何能以朋友故。而使君割夫婦之愛情乎。但諸事毋輕率。宜無他慮。余曰。然則返倫敦何日。福曰。期難遽定。約不出三四禮拜耳。華生君。我行矣。君其默識予言勿忘。言訖。逍與余握手作别。余依依不捨。送之了門登車。福揮手令予返。予猶譺立凝望。見車塵已杳。始廢然復歸書齋。惘惘如有所失。因疑福言。擬赴維多利亞街。一訪察此異色婦人。究屬伊誰。而又轉念福所嘱。未敢輕往。不禁於室内。往來蹀躞約十數分鐘後。忽余女僕手持電函至。上書云。 
　　華生君鑒。余於午後四點鐘。抵維多利亞車站。晤警署之雷斯屈來君。凂余緝一要案。余冀得君臂助。願君速來此。下署福爾摩斯。 
　　余讀電函喜甚。不暇研究電來之原因。遂令僕出外。雇一極快馬車。揚鞭就道怱怱徑赴維多利亞車站。 
本埠新聞要事 
[塩捕營槍斃鄕民三誌]  
　　鹽捕營哨官唐春祥在虹橋鎭喝令開槍撃斃鄉人項子田顧富根已兩誌本報茲悉該弁肇禍後即將私鹽解至松江府署稱係私販拒捕槍斃二名戚太守恐有不實不盡即委鹽捕中營帮带張壽椿馳赴該處查勘一面札飭上海縣李大令迅即往驗禀復核辦 
　　又聞虹鎭士紳聯名具禀縣署略謂該處普無梟匪鹽捕營無端將項顧兩人槍斃朦禀格斃私梟實係先發制人之計查車夫項子田推運私鹽咎由自取至顧富根則係安分農民旣遭慘死又誣爲匪紳等實難緘默應請將尸棺踏底驗明澈查根究等語李大令閲禀後立飭該圖地保顧裕周轉諭尸妻頂王氏尸叔顧紀華及三十保　圖地保預備尸塲聽候蒞騐旋由尸親投案求免未知能准如所請否 
[工部局頒發售槍新章]  
　　字林報云本埠公共租界工部局於前月二十八日發出售鎗新章一紙文曰本工部局於西歷一千九百零八年三月二十號納税人年會時議定自西四月一號起凡售賣洋槍者須照本租界章程第三十四欵領取執照並付押欵銀二百五十兩至下列捐費亦須分季照交計躉售者繳捐銀一百九十兩零售者繳捐銀七十五兩 
　　售鎗章程如左 
　　一此項執照不得轉鬻 
　　二違章者吊銷執照或暫停貿易均聽工部局作主其押欵則工部局可以充作罰銀惟領取執照之人准其訴告 
　　三領取執照者須備帳簿將人口或所收之鎗數登明簿上何時售出售與何人亦須一一登簿 
　　四此项帳簿凡在差巡捕及工部局查事員可在合宜之時入内查閲　　五購槍者須向索取保單其姓名住址職業及購鎗何用均須詳載單内如有本地中國人購鎗者須覔西人作保方可 
　　六不得以槍枝售與形跡可疑之人如有似可破壞租界治安者皆不得以鎗售之除立此章外並禁止租界内質當小押店等收押槍枝 
[工部局對於禁出大王會之意見]  
　　工部局上 
 
 

Page 19

 
 
星期會議報告云前接會審公廨來函請工部局撤銷准許舉賽大一會之命此書與前上海道致領袖領事之函同一用意惟工部局曾磋商此事以爲禁止迎神賽會恐致無故激成衆怒故此次雖尚未准其舉行將來或可允准在租界内照常舉行云譯字林報 
[江督飭查播笙罌粟田畝]  
　　江督端午帥札行滬道略謂禁煙一事業已實行所有洋藥進口亦由外部商明英使允准逐年遞减惟嗣後各屬鄉民如有播種罌粟土漿情事自應責成地方官查明禁止以絶根株所有蘇松太三屬境内有無鄉民播種罌粟土漿田畆飭即查明禀復等因蔡觀察奉文後昨已轉飭各屬查復核轉矣 
[究辦濫刑苛罰之巡官]  
　　閘北巡警總辦汪觀察查悉一路四區巡官程鳳翔濫刑苛罰昨特諭令撤差並傳至局中派員看管聽候核辦 
[查禁梟匪聚賭擾害]  
　　滬道蔡觀察訪聞各處梟匪撃敗後現均竄匿各鄉鎭聚賭抽頭實於鄉民生計有碍爰又分札所屬各廳縣飭差查拿從嚴究辦 
[警監學館之組織]  
　　汪伯衡陸菊裳二君擬設警監學館禀奉蘇撫批准立案已誌前報現聞該館不日即須開辦章程錄下(一)宗旨以警察監獄專門學術普及官紳養成警察監獄官之資格(二)館所上海小南門内城根羣學會(三)辦法警察監獄分爲二部各設高等普通二科一律通學不寄食宿(四)効力禀准撫憲藩憲學憲臬憲道憲立案(五)學科詳載學則(六)年齡二十以上四十以下(七)資格文理明白五官整齋身體强壯(八)學費每月四元(九)期限高等科一年畢業普通科六個月畢業(十)時間每日二小時(十一)報名本學館及小南門内巡警學堂(十二)開學每科滿四十人開班 
[利濟學堂開游藝會]  
　　小南門外利濟學堂曾由唐升學憲蒞校考察奘給匾額本月初三日爲第三週期特于是日午後二時開游藝會以誌紀念並以覘學生之程度云 
[通飭設立戒烟局]  
　　蘇撫陳伯帥札行各屬地方官籌觺設立戒烟局所凡有商民人等無力戒烟者准予入局代爲戒除並飭將設局辦理情形通報查考昨上海縣李大令已奉札遵照矣 
[行用中國鈔票]  
　　滬道蔡觀察近接度支部來電飭令曉諭内地商民人等一律行用本國銀行鈔票以保利權昨觀察已分别移行札飭各屬曉諭矣 
[付清遷讓義塚地價]  
　　寳山縣境結一圖保安善堂義塚前由滬寗鐵路公司圏用允准償給地價遷費等銀三萬兩先付一萬已由前任滬道飭發該堂董事備用尚餘二萬兩准撥輔元普育等善堂及勤生院以充經費茲該公司以此項義塚業已遷去故將未領之二萬兩移送道署昨蔡觀察即轉諭輔元堂等各紳董分具領奘送候核發　 
[流氓橫行]  
　　江灣流氓楊阿大彭新春徐星池前日糾搶鄉人桂仁生小洋八角旋經捕役陳權才沈全忠將楊拘獲仍被彭徐糾黨數十人刧回陳沈兩捕並受刀傷後由一區站岡巡士查見立吹警笛將彭徐兜獲解送巡警局訊究判責二百板交保彭責四百板押候嚴辦 
瑣事城内 
[催領地價]  
　　滬寗鐵路公司圏用廿七保十一圖地畝各業户延不領價昨又由購地委員函致上海縣李大令飭令該圖地保傳諭各業户領價了案 
[白晝行竊]  
　　四區巡警局昨解白晝行竊之陳小希至一區警局訊究陳供認屬實判責三百板押改過局三月期滿酌釋 
[巡士獲賊]  
　　一路三區某巡士查獲竊賊陸秀卿解請一區巡官訊究陸供認屢次犯竊近復潛至竹素堂行竊被獲求宥判責四百板送改過局拘押五月贓給失主具領 
[土棍兇惡]  
　　浦東鄕民宁木林日前裝有官鹽四包被土棍楊小全等紏衆索詐毆傷頭額前晩由浦束總巡局解縣訊究判楊責四百板押候補提同黨再究 
[官事]  
　　浦東二路一區正巡官沈潮副衢候補知府盧懋善鈞和兵輪管带馬廷樹丁憂四川通判夏永廣洋務委員楊繩武浙江台州府駐滬採辦委員王學彭候補典史竇堃昨均到道禀見總工程局副裁判官陳仁琅禀請感冐假一天 
　　江蘇海運局差遣委員戴祖治禀辭赴蘇滬軍營管带吳保恕請假三天上海縣李超瓊禀知赴蘇 
南市 
[轉輾販賣]  
　　封子秀王子山串拐吳恕園之孫賣與謝海山带回廣東曾由工程局派令探夥徐金富前往關提在案茲該探夥由粤來信述及謝海山將該孩買回後又轉賣與廖某带往暹邏得洋數百元今由該處公署將謝海山謝海金二人拘押候備文至暹邏關提寥姓到案再和查究 
[妨碍水道]  
　　總工程局路政處西門外斜橋沿河陳大興石作起造石駁有碍水道告知裁判所飭丁傳案究罰 
[保人交保]  
　　華堯封去年控告戴禮和爲張禹門担保將田單抵去洋三百元到期不理會由工程局判限今年二月内理處在案今已逾限仍未理楚昨由陳參軍提案判戴交保速理又王少魯控楊德貴欠洋一千餘元曾由朱桂林保出延未理楚亦由陳參軍傳訊判朱交保限令　交楊德貴訊追 
英租界 
[販賣人口]  
　　魏良臣控黃海山張少武拐賣伊媳一案茲由包探坦獲解廨請究魏供奉賢絲人媳婦陸阿五被黃等誘拐來滬販賣與楊福槎爲妾求究訊之張黃二人供係劉玉卿所爲包探王長根即聲明劉玉卿以另犯他案收押虹口痡房判下禮拜二將劉解案質訊 
[移提拐匪]  
　　左德奎因拐賣周阿毛之女控由公廨判押西牢一年在案茲因左在法界亦曾犯案昨由法公堂派探投廨禀求带收押 
[騙子交保]  
　　陳德仁因紏黨局騙大東門内海味店主王冠祥洋數百元控奉公堂訊押在案昨又解訊因原告未到判交保候核 
[木匠交保]  
　　木匠唐文生因不付顧毛頭磚價被控前晩由公廨提訊唐供因包造泰利洋行房屋造價尚未領齋是以未付判交保候查明再訊 
[枝節叢生]  
　　英商伊利土加道理控莊富南賣地紏葛昨由公堂集訊原被各延律師駁詰良久中西悹以此案枝節甚多判各退去候查明核斷 
[曾否紏搶]  
　　蕭蔡氏延哈華托律師控陳生記紏搶金飭一案昨由公堂會訊哈律師投案請究陳亦延穆安素律師到案辯護判將陳带回捕房押候再訊 
[會勘火塲]  
　　昨日午後公廨寳讞員與英巴副領事同至盆湯弄會勘慶雲閣賬簿店坊火場始各分道回署　 
[公堂瑣案]  
　　劉少菴竊嚴少山衣物判押候函致南市工程局吊齋贓物再究鄭翰靑控鄭長林行竊衣物訊供不認押候查明再訊朱子寳搶王錢氏銀押髮押兩禮拜 
 
 

Page 20

 
 
　　姜順金竊嚴遂池衣被押四禮拜沈仁鰲竊倪杏南衣服押三天徐雲奎竊俞仲英烟袋押五天王阿二竊五鶴生絲綢押四禮拜計招生陸星林串竊徐云洲衣物計押三天陸押一天李阿四竊趙芝山衣物押二月 
[更正]  
　　昨報紀積欠表欵一則茲悉英商好敦因購有三　表社一元表票十七紙持向亨達利洋行取表該行以並非表社經理亦非股東未便承認是以被好敦控告昨報所載調查未明合再附誌以昭核實 
美租界 
[押閉烟間]  
　　流氓小張桂卿在西華得路小菜場附近開設小烟間前因容留婦女吃烟由公堂判令限期閉歇在案詎屈期仍不閉歇昨爲捕頭查知立即飭探前往押閉 
[收買賊贓]  
　　虹口西華得路廣東棉花店夥羅阿培吳阿坤因收買賊贓由探拘入捕房捕頭命將羅吳二人開釋禀候傳訊贓存捕房候核 
[何謂包車]  
　　包車夫王阿金昨在北四川路兜攬生意由捕拘入捕房押候解訊 
[在途互毆]  
　　胡阿泉王阿才昨在百老滙路索欠扭毆由捕拘入捕房飭令投廨控究又莊慶福余小德在西華得路扭毆亦被拘入押候究辦 
法租界 
[幼孩何往]  
　　蕭各發偕妻某氏扭二房東陳盤生至廨稱被拐匿幼孩向索勒索酧洋十元方肯領回請究陳供未實拐孩因向索房租挾嫌誣控西司馬判交保候查明再訊 
[塌車傷人]  
　　塌車夫龔盛田前日將陳某撞倒碾傷足骨由捕一併拘入捕房解廨請究韏龔交保候陳傷僡再核　 
[抵押紏葛]  
　　張聖盛控余德榮陳文朝串將經手抵押之基地贖出私自加價轉押一案昨又由公堂傳陳審訊據供須備銀一千八百两方可伺原告往取道契聶司　以陳所供狡猾判押候核辦 
[更無着落]  
　　萬蓉記控符永昌借洋四百元延不歸還經公堂判令押交在案迄已在押三月分文未理又提案判　令交保赶理國外新聞 
[兵炸裂]  
　　二十九日倫敦電云英國頭等戰勃里台里亞號自寛恩斯番爾萊開至抃資毛時中途汽罐猝然炸裂受重傷者四人 
[煤夫罷工]  
　　二十九日東京電云云馬基地方之煤夫連盟罷工現已預備在附近口岸運煤矣 
[日工赴美]  
　　二十九日東京電云有日本工人七百二十八名自神户赴南美洲勃萊齋爾國其旅費皆由勃政府供給 
[派員勘災]  
　　二十九日倫敦電云澳洲維多利政府曾派專員勘查勃萊白羅克火車失事之災計難者有三百六十八人 
[敬禮故相]  
　　二十九日倫敦電云議員裴爾福致書英首相愛斯奎士深讚前任首相貝納門之爲人並謂當下議院公賻貝君時彼適爲病所阻不得與列良用歉然 
[俄兵出征]  
　　二十八日栢林電云有俄國贖罪兵一隧已離鐵指拉愛斯赴波斯邊界抵敵克斯亂黨以上譯字林報 
[美總統表白政見]  
　　二十九日紐約電云美總統羅斯佛又致公牘於國會表白其以前所行之政策 
[美海軍大將復任]  
　　二十九日紐約電云美國海軍大將愛凡斯仍復原任統領太平洋艦隧待艦隧自舊金山開出時再易史潑利將軍統率以上譯泰晤士報 
[德艦演砲肇禍]  
　　初一日倫敦電云德國戰艦伊塞斯(一萬二千九百九十七噸)在開爾地方演砲時有一砲彈先時炸裂撃死水兵十人受傷六人 
[撫卹失事郵船]  
　　初一日倫敦電云美國郵船公司撫卹失事郵船葛雷建愛托號英金五百磅 
[股票公司倒閉]  
　　初一日倫敦電云紐約電稱考斯脱拉浦股票公司業已停止付欵經理人查爾斯考斯脱服毒自盡 
[德相行蹤]  
　　二十八日柏林電云德國首相蒲羅親王在維立司與意相郭立的會談 
[英皇擬赴俄京]  
　　二十九日柏林電云英皇愛德華擬於七月間往游京聖彼德堡 
[俄國水災]  
　　二十九日柏林電云俄國近有水災 
[萬國電政會議]  
　　二十九日柏林電云四月初六日爲萬國電政會在葡萄牙京城立斯旁舉行大會之期將提議劃一電碼電費二事 
[摩督被害謠傅]  
　　二十九日柏林電云摩督來蘇里被害一節恐不確實以上譯文匯報 
來函 
[復租界被停貧寒各烟館公函]  
　　專復者頃據公函照悉查租界禁烟先飭停閉四分之一此係工部局西董議決舉行鄙人等初未稍參末議惟臨時承工部局舉爲華商代表監視抽籤以防流弊而已要知租界各烟館一千數百餘家先停四分之一原無誰應先停之理則惟有如此抽籤一法最爲公允凡被抽各烟館亦會逢其適祗得付諸命運而無可如何者也但據來函聲稱停業後種種困苦自是實在情形鄙人等同深憫惻第未知來函同人姓名信址無從會商用特登報布復仰即公舉代表三五人約期擇地會議應行善後之策以便核辦至所請展限至年底停閉俾便收賬一節此係工部局公衆議决之事萬難挽回况禁烟一事煌煌明諭三令五申滬上内地各煙館早經一律停閉今工部局申禁租界以内雖先停四分之一而此九百餘家亦必相繼禁絕斷無永遠開設之理所望來函同人熱誠愛國仰體朝廷諄諄於富國强民之至意赶緊另謀生計铁爭此遲早之開閉貽笑外人是尤鄙人等所深望者也再日來投函者尙有數起類都恃矕恫嚇殊屬無理槪不作復併附知之沈仲禮 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
