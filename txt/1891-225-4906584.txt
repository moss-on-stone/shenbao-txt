# 1891 - 225 - 4906584

 

Page 1

 
 
[二百七十一號畫報告白] [  點石齋啓]  
火蝦奇景世不經見近得周蓉裳廣文寄示一圖特取而摹之以公同好至若得奇方以保赤賈餘勇以救人某縣令之荒謬宜懲某觀察之　　可鑒痛子者斫土偶以洩忿拈香者伴觀音而不眠烟舘有肉皮之膏瀛洲有木葉之異及所附山水人物各冊頁並輿地圖等准於十六日出售此　 
[五經無雙] [  點石齋謹啓]  
國家設科取士除正塲四書文外兼試經藝古學塲中詩賦而外更試經解經解貴考据援引精確疏解明通訓詁之學也經藝貴興贍取材宏　　屬清華詞章之學也二者各有專家不可得兼文匯　主人思欲兼之以公同好爰有匯解經藝羣元之輯選五經文之沉博絕麗薰香摘艶　每經得文二千有奇復倩名手擬題補文以臻美備每遇一題匯摘諸解以御纂七經皇清經解十三經注疏爲主而每家專經之書復採入百有餘種逐句逐字剛繁就簡弁之上層以資採用謂之詞章也可謂之考据也亦可今當大比之年秋風起兮槐花黄士子揣摩有日便便邊笥本不　取之于懷而是書則兼收並蓄無美不臻不獨經藝經解可當揣摩卽策學條對亦足以資考証五經無雙是書殆可當之矣閱旣竟因書其大略以質之海内諸同好 
[隂隲果報圖注續請印送] [  點石齋啓]  
昨前登報劉大善士隠名氏託本齋印送二千五百部托北申昌代發收回半價每本僅取五十六文迄經四天巳售去二千部尚存五百部在本齋趕訂一俟訂成仍托北申昌代售只卜得滬上善士購取但外埠來函竟難應命仰望海向大善士續來定印敬送集成躉數應有章程再當登報俾得各省善士函取則本齋之所厚望焉此佈 
[論宿山陋俗]  
前日有范蠡城客過訪述及越中風氣競尚風水爰著論說以闢其謬客曰越俗之壞者豈止一端哉近年以來婦女之宿山者日益多所謂宿山者杭人謂之宿廟大都因名山僧占者多故言山而廟在其中其先不過老嫗結隊手持念珠或以麥草代數珠提香籃裹乾糧趕香巿聞某處廟宇新條則約件而往聞某廟某神開光則又約件而往聞某處有會某處迎神則又約伴而往往則羣聚一處或席地而坐或携小矮凳口中喃喃誦佛號直至天明而後還一似道士之守庚申也者當其初至時大聲誦佛號稍稍焉則道及他事相與攀談有駡其媳者有詈其姑者有以好言相勸者有以狂言相濟者竟有從此歸家更不能安於室故越人言老嫗入廟宿山有三聲焉先則爲駡人聲繼而稍倦則有鼾聲至天將明時腹中飢餓所謂寒尿餓屁如聞連珠之砲此前時婦女宿山之情形也至今日而此風愈盛且一變而老嫗之外又有少婦甚而至於但有少婦并無老嫗此何以故則以近來宣卷之風大行凡此宣卷之人多係遊手無藉略識之無乃以卷攤於桌糾約四五人焚香點燭手敲木魚照卷宣誦每句間以佛號其卷則大都勸人爲善之詞雖曰鄕黨自好者不爲然猶不大背於正其資則出自糾集亦不過數百文而已今則不然此等宣卷者多係少年無賴之人卽其所宣之卷亦多花樣百出如以前所宣之舊卷皆以爲不足以動人於是獨出心裁别開生面而必使聽者耳目爲之一新并且粧腔做勢竟分出生旦净丑各種聲音有時手舞足蹈惟恐其仍神情之未肖者而其所造之新卷則半係男女私情極意描摹多方附會而後來果報則不過寥寥數語此等卷老嫗所不樂聞少婦則趨之如騖凡有廟宇必有偶像託爲某某神道而神道必有生日某日爲某神生日則宣卷婦女聞之遂趨之某日又爲某神生日則宣卷婦女聞之則又趨之一廟之中月必五六作故婦女之宿山者亦如之凡有宣卷之處無不有宿山之婦或　誕相隔太遠則更有邀宣卷者至家或在堂前或在天井設一桌使之宣誦而招邀女伴相與爲宿山之會名曰宿天山正不知此等婦女是何居心而風氣之壞愈甚矣扃門而出及天曉歸家或被偷兒潛入傾筐倒篋而去或所畜雞鵝爲黄狼所嚙此皆小焉者也宣卷者高聲念誦故作妖淫宿山者入耳忘情全神直注而游蕩子弟乘隙而來百端誘惑因此而失節敗檢　正不知其凡幾風俗人心至此愈壞可不傷哉彼貪風水者猶其害之小者矣余喟然而歎曰越中風俗之壞一至於此然其所以壞者則皆各鄕之中無一鄕望故也所貴乎鄕望者整躬率物爲一鄕之所矜式一村之所仰望正氣所在邪不得干今越中鄕紳非講求風水卽包攬詞訟大抵皆爲便私利己之計竟無有足以爲一鄕之表率者不特鄕間爲然卽城中巨紳大族亦莫不然夫是以風氣日趨而日下也雖然挽回風氣轉移習俗固縉紳先生之事而亦地方有司之責也近聞山陰邑侯唐星舫明府蒞任之初卽竭力整頓地方嚴拿痞棍訟皆速了案無留牘凡於地方之害風俗之憂無不刻刻關心處處留意苟於此等陋俗稍有所聞必當設法禁止風行雷厲令出惟行賢有司實心爲民虎且爲之渡河又何况愚天愚婦之流哉請吾子拭目以俟之何如客唯唯而退 
[西電譯登]  
本月十三日露透發來電報云中國匪人閙教一案現經英法兩國逼令中國償還所毁財産美國又添派快船二艘來華一名加力斯敦一名米逹斯云 
[神京載筆]  
記名滿御史現已將次補竣自應咨取各項人員考取等第帶領引見恭候鈐記遇有缺出挨次傳補兹經吏部援案奏准己行文内閣等衙門於侍讀理事官郎中副理事官員外郎各員中出具切實考語各保送數員開造履歷卽日咨送吏部以憑考取帶領引見○兵部示傳所有六月分在部投供候補差官　拉哈黨秀　李雲亭秦步蟾黄克明等知悉限七月初四日親身赴部騐到勿悮特傳○八旂兵丁折色米銀改折老米支放一則曾綴前報兹聞司農以此項改折放米本期裕國利民旣於帑銀稍資腋集復於兵糈得霑實裨是原奏已聲明此項折米劄知各倉揀擇乾潔好米開放不准絲毫攙雜違者懲辦業經通行查照在案惟倉務弊竇百出深恐日久或有花戸與辦米人員暗相勾結私相攙和該各堂官耳目難周致兵丁反無實益不得不預爲防範擬嗣後各旗領支改折之米部劄某倉支放該旗將某日赴倉支米知照戸部屆期由戸部現派司員滿漢各一人前往眼同監放如有前項攙雜　事回堂叅辦至原領二成老米悉仍售章勿庸派員以免紛歧云○吏部爲示傳事所有六月分分發道懋績同知直隸州知州李鍾辰同知楊士鈞鹽運司運副余德培通判王國光劉鉞知縣羅左清鄧炬宋檀姚敷典郭立朝廖倬清史諮善周應麟張肇基周國楨鹽大使祖文斌詹伯鵬楊雩布庫大使宋尊爵等於七月初三日卯刻布經歷張世卿州判徐鈞府經歷楊履昌張祖謙陳祖厚朱炳章林棠縣丞葵朝元韓廷煥潘龍曾何介祺章承銘王紹績陸佑宸縣主簿彭澤春 
 
 

Page 2

 
 
州吏目賀之翰李樹森按察司司獄岳錫華茶引批騐所大使金聲駿鹽巡檢李錫康巡檢周登　馮壽生周書雲朱桐鄭興貴吳晉廖鵬飛從九品吳維椿潘祖熙徐堃錫恩典史炳均隂亨姚樹藩李受益周王輝傳作舟徐榮孫福泰朱又炳朱寳晉方寳桂未入流黄景雲胡國翰何崇德范繼先章堡等於七月初四日卯刻親自携帶筆硯赴部錄寫履歷毋得自悮特示○吏部爲移咨事文選司案呈本部遵議浙江巡撫松奏請以浙江瑞安縣知縣楊文斌調補樂清縣知縣等因查所請以衝繁中缺請調衝繁難要缺與例相符應准調補一本於光緒十七年六月二十七日具題奉旨楊又斌着依議調補餘依議欽此由科抄發到部合將原題粘抄移咨浙江巡撫查照辦理四四牌樓北報子胡同某宅於上月杪掌燈後突有匪棍二十餘人持械擁入某見勢甚兇悍奔避内室以好言慰賊謂如乏資斧請卽明言幸勿驚我女眷匪等言醉翁之意不在酒汝速將活寳獻出宥汝一死某急將鐘表衣服銀錢奉獻則一概不拿取幸家人潛赴官廳報明廳官赶卽號調廂紅廂藍技勇練兵大隊風馳電掣而來匪棍未及動手均抱頭鼠竄而去宅中一芥未失所與鐘表諸物仍羅列在室不然一物未携其肯晏然而已乎所謂活寳者又何可設想耶○吏部爲移咨事文選司案呈本部具題遵議廣東巡撫劉奏以廣東翁源縣知縣劉秉奎試署期滿均屬稱職請實授是缺以資治理等因核與例章相符應准其實授一本奉旨劉秉奎着依議補授餘依議欽此於光緒十七年六月二十九日由吏科抄發到部合將原題抄錄移咨兩廣總督廣東巡撫查照辦理○巡捕京營五營二十三汛副叅游都守及八旂步營兩翼正副委翼尉海捕官等奉檄於初五日晨齊赴西苑門外會同預備福敬文三堂憲面諭說差緑步各官到齊俟三堂憲退值出海始抵公所諭議蓋因近日搶刼迭出整頓緝捕各事並諭嚴抄烟館賭局各於本營汛地按月抄送若干案按月比較一次勤奮者記功拔升不及者責罰示懲尤准不分畛域拿解送案云云然如此禁令未卜各官能否實力奉行也○吏部爲移咨事文選司案呈本部遵議廣西巡撫馬奏請以廣西左州知州徐炳文調補全州知州等因查照所請以無字簡缺調衝繁難三字要缺核與例章相符應准調補一本具題於光緒十七年六月十七日奉旨徐炳文着依議調補餘依議欽此由科抄發到部合將原題黏抄移咨廣西巡撫查照辦理○管理廂藍旗滿洲都統大學士恩爲移會事摺房呈稱本旗成斌佐領下世襲雲騎尉麟奎於光緒十七年六月二十日病故所出之缺應歸本年年終承襲之處相應移會上諭館查照○初三日下午六點鐘許京師暴雨一陣勢若傾盆内雜冰雹其大如豆幸歷時未久卽止京城内尚屬不多自西直門以迄海淀一帶地方冰雹較甚猶未損傷田禾惟西北山内雹大如李菓品禾黍間有受傷然所傷者僅此一　云 
[備預不虞]  
哥老會匪蔓延已久此實爲腹心之害昨見十四日字林西報登有一則係哥老會票布上字樣未知其從何得來語多不經此原無須照譯　該匪旣謀不軌在地方文武官固宜隨時查辦永絕根柢正勿得泄沓成風得過且過也 
[敝俗宜懲]  
浙江台州府屬時有溺女逼醮之風在大家世俗固未必同流合污沽此惡習若鄕愚寡識往往視爲固然毫不爲怪以致嬰孩隳地便苦沈淪少婦呼天徒增涕泣斯實下關人紀上干天和想台屬不乏鄕賢曷弗廣爲勸導俾同登仁壽之域哉如能創設育嬰卹嫠等善堂尤爲持久之道縱經費不敷吾知斯世樂善者多必有聞風而佽助者正無須預爲躊躇也 
[鳩江獵艷]  
兵輪某武弁奉檄到蕪彈壓教案公餘之暇每約二三知已訪豔章台尋花繡陌一夕偶至二街倪五妓院飛觴醉月意興尤濃酒半酣見一姬微步娉婷搴帷而出欲語不語淺笑生顰弁一矚於目不覺默然不作一聲同輩　之使飮仍神呆意索衆方　以未曾眞個己銷魂弁乃慨然曰僕實有難乎爲情者僕髮妻年與若等聲音笑貌亦頗髣髴似之惜乎中道斷弦每思仿漢武帝重見李夫人故事而不可得今睹麗質不覺棖觸予懷痛深故劍言畢淚涔涔下同席者以弁鍾情若此遂召此妓入席陪侍妓亦深深欵欵頗動人憐於是咸慫恿弁徴爲簉室次日弁出資若干爲之脫籍築金屋以居之從此憐卿憐我同心結綰運理花開有情人能無艷羡按姬名雙喜一字愛卿由緑楊城移栽無水平時頗噪艷名云○安徽一省山巖重疉其間藴玉含璞礦産五金者不知凡幾土人惑於風水禁不開挖官長亦安於緘默懼其多事坐使天地自然之利沈埋不洩良足惜也懷寗北鄕張姓老農今夏叱犢田間旋以鍬鐝從事鏘然作聲硬不能下俯視之盡煤炭也色質高出尋常數倍於是喜出望外晝伏夜掘積有千餘斤正待入巿易錢忽被某省衿訪知登門訛索謂其有傷風水罰令置酒延衆具結了事未幾附近某姓田中又得煤礦以張覆轍在前不敢開掘查該二姓之田離山脚均在數十丈外然則其山腹所藴又何可限量耶 
[豫章贅語]  
江西大小試皆有棍徒捕風捉影遇事招摇鬼蜮情形殊堪髮指邇者秋闈將屆若輩故智復萌南昌縣汪芍卿明府綬之因出示嚴禁其言曰照得現屆鄕試各處應試士子雲集省城恐有不法之徒招摇指撞疉奉各大憲示諭查拿兹訪聞仍有不法之徒招摇撞騙致令士子墮其術中並有店戸於中給用錢票實屬不法除飭差嚴密查拿外合行剴切曉諭爲此示仰諸色人等知悉爾等毋得設計招摇各鋪戸亦毋許於中給用錢票致罹法竊自示之後如有不法之徒仍蹈前轍一經拿獲定卽從嚴究辦本縣言出法隨决不姑寛該士子亦當自愛毋被煽誘墮其術中以致求榮反辱後悔無及各宜懍遵毋違特示○正任萬載縣尹蓀舫明府自芬因距原籍在五百里以内例應廻避奉上憲調署廣豐縣隨卽交缷篆務前赴省垣定於本月初六日首途詣廣豐任所云○洗馬池大街某洋貨鋪忽來一客衣服鮮艷相貌堂皇顧影翩翩風流自賞選購衣料若干件計價銀七十餘兩當付城外某錢鋪票銀七十兩餘則找以票錢鋪夥令學徒持往近處某錢鋪騐視錢鋪夥答以少刻往兌可也學徒悮聽其語回鋪告以確係眞票客遂携衣料而去旋知其爲贋鼎則客巳查不知所之矣次日同街某洋貨鋪又來一客與前者相似選購衣料價銀一百四十餘兩翠花街某首飾鋪亦來一客選兌金飾約估銀百餘兩皆付以城外某錢鋪銀票鋪中人　有昨日之事咸有戒心親往城外某錢鋪騐之皆係僞物急奔返將二客送縣請懲縣宰訊出黨羽頗多立卽嚴拿懲辦 
[吳苑晚蟬]  
蘇撫憲剛子良中丞以撙節糜費爲先務轅下戈什哈本有三十二人中丞以人多耗費遂議大加裁汰本月初六日黎明由中軍帶領千把總以及雲騎尉進署叅見中丞親自閱看汰弱留强現在撫署戈什哈僅十六人云○近來　過局中押犯逐漸開釋風聞剛中丞傳諭各縣以情罪稍輕之犯者或收飯歇或枷杖保釋改過局可以無庸設立是亦節用愛人之道也○蘇垣自五月中得雨後迄今雨澤稀少府尊及三首縣於初五六七日時往城隍廟拈香默禱初八日復着各寺院選羽士十人僧衆十輩於初九日黎明至滄浪亭伺候三大憲拈香祈雨并諭各肉鋪自初九日起禁屠三日○初七夜九點鐘時護龍街某薙髮店門前簇擁多人譁傳樓上潑悉洋油燈但見烟燄横飛不可嚮邇店中人七手八脚忙亂異常忽人叢中一人飛步上　取床上被褥向火壓下得以立時熄滅若非此人則星火必致燎原矣○撫署之西成衣鋪某甲祗生一子於十年前領一童養媳珍愛逾恒不料媳無故自盡旋又憑媒娶鄕間某姓女撫養作媳公姑之愛惜更甚於前兹以男女均己長成擬於今秋共諧婚媾日前姑有事他出當交媳青蚨二百翼以供食用及姑動身媳持錢而出逕　某烟館購得阿芙蓉膏私下吞服歸至臥房攬鏡理妝整　履換羅衫紥束旣畢倒臥床上逾時毒發呻吟不已隣人見之遣人告知其姑一面多方施救迨姑得信馳歸則已璧沈珠碎矣母族知之以女身死不明欲興問罪之師旋經和事老再三勸解助資厚殮逢七超度其事乃寢究竟此女因何自盡一個悶葫蘆尚難打破也○前任水利廳褚别駕之公舘在元廟觀之西自去年修理房屋後　有肢篋探囊之事前晚長隨某甲枕畔夢回汗流如雨遂至庭中納凉忽兄廳屋上 
 
 

Page 3

 
 
穿一大穴知有梁上君子大聲呼喚家人畢集四處尋覓在灶下獲住一人細視之非他人乃去年修屋之木匠也送至中路總巡局方大令提訊之下該竊供稱本地人姓王名阿增父爲木匠作頭小的與友人賭博輸錢出此下策求恩寛恕不敢再犯大令謂褚公館失竊己有三次想皆爾所爲王堅稱初次犯竊大令着重責二百板再訊王仍狡展再責一百板荷以具枷發亨二圖地甲看管示衆一月然後責放 
[嶺南閒話]  
城内大佛寺某僧色相未空情魔頓起與南關某姓婦結歡喜緣夜去明來匪伊朝夕鄰人偵知惡其不守清規遂於前日掩而緝之僧懼浼人排解願出佛餅二百枚爲和事老始得罷休○連日赤傘張空炎威可畏寒暑表升至九十度雖靜坐斗室中仍揮汗如雨迨六月七九日下午隂雲密布風雨徐來風家姨肆厥狂威大有攪海翻江之勢海中船艇猝不及避沈溺甚多救生船四出撈救幾於應接不暇西門外中正里閘外有榕樹一株大可數圍被風吹折時有某甲行經是處立在樹下避雨竟至壓斃樹之前後有屋舍數椽亦同時傾圯人口亦有受傷風伯之威眞令人可畏哉○前日有甲乙兩人同在西關廣慶戲園觀劇及至散塲時兩人仍隠几而臥一若睡熟者戲園中人近前撫視則巳身冷如冰魂歸　府矣隨報知其親屬備棺盛殮自是而後每日必斃一二人聞者咸謂園中有疫相戒勿往故近日觀者無多幾如晨星之寥落○橷城賣蔴街天主教堂前經大憲派撥兵勇常川駐紥以資保護詎上月廿八日竟有匪徒三五成羣在門前窺伺意圖肇事兵勇逐之互相口角頃刻間愈聚愈衆大有爲難之意兵勇見勢不佳飛報上憲旋由文武印委各官率領大隊兵勇馳到彈壓始各鳥獸散○揚仁里寳生昌號向販綢巾出洋生意極爲闊綽近年外洋銷路大不如前致有虧折債臺百級層累益高遂於前日倒閉店東及司事人等先行逃避共倒去銀約三萬兩今年倒帳之事屬見迭出貿易艱難殊堪慨歎○河南歧興里某姓婦與夫反目時占脫輻之爻前日又因細故起釁被夫毆打婦自念遇人不淑生不如死竟以一盞紫霞膏吞服自盡母家痛女情切大興問罪之師後經人出爲調處許以從豐殯殮並延僧超度事始寢息○藩憲牌示乳源縣缺委候補縣張建南署饒平縣缺委原任大埔縣趙夢琦署新選陽江縣丞閻恩保飭赴新任 
[皖公山色]  
原任陜西巡撫葉冠卿中丞之靈柩行抵皖省已列前報初八日八點鐘公子等扶柩入城靈柩共有四具一係封翁之柩一係太夫人之柩一係中丞之柩一係中丞介弟之柩上用龍頭鳳尾罩以三十六人舁之前導有開路神四尊銜片數十對誥封亭四座上諭亭一座容亭神主亭亡魂亭各四座儀仗鮮明光耀奪目門生故舊顯宦官紳之執紼而送者不下千餘人由西門外大王廟起入後街進金保門穿大街入大西門上司下坡龍門口倒扒獅馬王廟下四牌樓三牌樓吕八街遊擊府前純陽道院姚家口迤邐至中丞第夾道聚觀者人山人海咸嘖嘖歎　不置○初八日午後五點鐘奉釘封文書由府縣禁提出出男犯二八一年四十餘一年三十餘押至臬轅鄕赴北門外巿曹斬首　此二人皆緑林中之桀黠者也臨死時似有觳觫之狀較之飮啖自若唱歌自得者尚有一隙之明○統帶安慶撫標練軍前營徐叔平叅戎在西門外拿獲著名會匪楊老五捆送統領宋佩珍軍門處軍門以此案關繫緊要飭勇數名將該匪解送地方衙門監禁一面乘輿面禀各大憲撫憲沈仲師立飭委員會同地方官　訊錄取確供於初八夜三更後卽請王命由縣監提出在縣署後面立時正法首級一顆提至西門外白衣包地方懸杆示衆作奸犯法者亦可知所儆戒矣○委辦防軍支應局候補道彭受臣觀察祿現奉督撫憲檄委署理蕪湖道所遺支應局差經沈仲帥札飭會辦營務處候補道松秀峰觀察接辦觀察奉札後赴院謝委諏吉於十一日到差彭觀察擬於十二日乘輪東下接篆任事 
[鴛湖秋汛]  
禾郡風俗每屆七夕之期紅男緑女咸喚輕橈畫鷁往烟雨樓中叅拜牛郎織女像以乞巧思而求福澤而平湖正店鎭等處遊客亦多有結伴而來者雇紥彩燈招請鼓手在船吹唱清曲容與中流計湖中大小船隻不下千餘艘不至叅横斗轉不肯賦言旋也惟賭局久經嚴禁故雖異常熱閙不容劉盤龍輩溷跡其間有南門外遊船蕩漾回來至飯籮浜停泊欲待天曙誕登被岸諸人悶坐無聊偶抺骨牌遣興不意某署差船巡查至此一躍上船意將拿捉在船諸人手足無指從後艙逃出跌入波心赶急撈救僅救起兩人尚有一人己從伍大夫遊矣翌日始得撈獲屍身據云姓夏名三寳年約廿餘歲該差船當夜早已遠颺聞夏父母欲投縣禀報現經知事老出爲調處　識　私和否○入秋以來天時更形悶熱河水久涸城内居民汲水者仍須購自外河日來時症盛行死亡相繼未知蒼蒼者天能特　甘霖以濟民困否 
[鹿門客述]  
台北　舺大厝口有四秦王廟向奉西秦大王神貌猙獰服制極古叩以何代神祗則志乘闕如無從稽考然祈禱亦間有靈應土人奉之甚虔六月二十三日爲神出巡之期居民醵資奉神周遊四境男紅女緑空巷往觀會之前導以五色大旗數十桿中有香亭數座神之前後擁護者悉十餘齡童子傳以何郎之粉畫以張敞之眉扮作太監模樣乘馬相隨計共十數人其餘鼓吹執事色色俱全更以布製就獅子模樣兩人舁之以行沿途或跳或舞五光十色幾如生龍活虎夭矯不羣而蘭閨淑女綉閣嬌娃衣赭衣關三木肩輿隨會　共計百有餘起最奇者神座後一人赤身立於轎頂手持鋼刃當頭亂砍鮮血淋漓卽俗所謂巫馬也噫媚神所以求福也乃福未求得而皮肉先受夷傷其愚眞不可及○台北賭禁久己三令五申此次淡水縣孫蕚齋明府復飭幹役將著名賭棍數人次第拘案枷責示衆一面刊示永禁方謂薄俗澆風可以一變矣不謂更有變本加厲如艋舺客民張某者張平日不務正業專以局賭爲生涯黨羽甚夥尤喜結納差保打通衙門關節故雖人皆罹法而彼獨漏網然怵于官府耳目不復敢公然施其伎倆於是擇僻靜處所鼓衆開塲惜無敢過而問津者至此不免仰屋興嗟生計口窘因謀諸二三同類　與其坐困愁城束手待斃曷若早晚偵諸途遇有甘肥可嚼者刼之歸以待其贖索得些須亦可稍潤饞脗也府前街鄭某與張爲總角交嗣因張不檢於行兩家遂絕慶弔一日薄暮鄭由艋舺購物歸猝值張於祖師廟遂爲所執鄭之脊屬不知也以爲非飽豺狼卽遭暴客扶乩問卜紛攘無虚時哭聲震内外聞者多欷歔閱三日張始遺伻報諸其家謂人現錮禁蓮花池某姓室内速措鷹餅百元往贖否則殺之鬻之勿貽伊戚而鄭一門細弱别無壯丁倉皇不知所計鄭妻年祗二十餘襁負兩齡幼子忽忽隨伻去張見係一女流料可以威脅也闢重關導以視鄭鄭僵臥敗蓆上氣息奄奄不絕如縷夫妻相持大慟張不容分說揮婦速歸叱令亟早如數措辦尚可璧合珠圓稍緩則請索汝夫於枯焦之肆勿余咎也繼又大言恐嚇曰汝此去若逕鳴諸官余誓先戕汝夫而後遁鄭妻不得已歸謀隣舍連夜挪借數十金翌晨糾人往贖至則門徑依然如故而人面不知何處去矣亟詢室主曰僕與張素不相識三日前張偕數友來貨屋一椽昨夜巳他徙矣鄭婦往返蹤尋毫無影響雙瞳盡腫血流被面好事　憐而書其顚未於白柬呈遞縣署孫明府准詞後立卽籤差往拘張早已聞風遠颺鄭亦不知下落僅將室主帶案押追至今尚未破獲想孫明府嫉惡如仇决不任其法外逍遥沉寃莫雪也○升署臺灣道篆臺中府陳挺生觀察近以案牘積勞政躬致覺弗豫想天相吉人不日定能勿樂有喜也○原署臺南府篆方樾亭太守前以政體違和請開缺内渡就醫上游以總辦安平旗后兩海關之陶小琴太守暫行代理兹陶太守奉文調簾缷著　憲檄委現　嘉義縣包哲臣司馬容升署而以雲林縣李君璧大令聯珪調署嘉義縣事遞遺雲林縣事則以撫轅文案候補知縣龔閬峯大令濂往署均已筮吉接印任事矣 
[創建高塔]  
上　三馬路紅禮拜堂現擬建造一塔高約十六丈諏吉於昨日破士其下築石爲基先以樹葉紥成彩色并掛各色旗幟輝　璀璨至五點半鐘行破士禮坎中安放新聞紙及金銀各物禱告畢然後將石放下循西例也此後卽可從事畚挶矣是日觀者極形熱閙云 
[會訊又誌]  
華人沈關福遭日本人尾本福元奈良等刃斃一案中日官迭次會訊均列前報前日上海縣袁海觀大令英界讞員蔡二 
 
 

Page 4

 
 
源太守東京使署譯員盧子明大令又至日領事署與鶴原君定吉升堂研訊奈良荒川及容留日犯馮夷吾家之傭婦徐顧氏等三名訊至四點鐘時退堂問宫會商之下卽着徐顧氏退去再行覆訊核辦 
[命彚誌]  
前晚有楊起順借同三圖地保石炳堂投上海縣署楊訴稱小的通州人捕魚爲業泛宅浮家停泊英界曰大橋地方兄子再　於本年五月廿二日與宋塘英爭奪衣包被毆受傷延至今日淹淹斃命叩求詣騐值日差據情禀明奉袁大令諭飭候訊供核示○某甲家住本城北張家弄前日與其妻某氏偶因細故口角該氏私購洋烟吞服直至午後甲始知覺立卽施救已無及矣慘哉○鹽臬陸小長在監患病醫治無效延至昨午斃命監中禁卒人等禀知袁大令轉禀道憲聶觀察請派鄰封相驗○某甲住居浦東場師轎向無恒業專以竊物爲生涯近因患病借宿友人某乙處前日醫藥無資囑乙將衣典質使用乙行至中途某殷戸見之謂此衣是我之失贓追究來由乙以前情相告殷戸不信將甲拖出痛毆當卽就斃不知若何了結也 
[循例彈壓]  
昨日係中元令節各會首舁城隍偶像循例出巡道經法租界捕房中恐無賴人等藉端滋擾开車馬阻碍街道預飭包探王榮培郁庭湘孫錦榮等督同縣役及中西巡捕自小東門一帶沿護城河畔以迄四明公所止來往梭巡籍以資彈壓而泯事端 
[酗酒滋事]  
美最時洋行中之西崽某甲前晚仿沛亭長之貰酒高陽領略杜康風味便效壩陵尉之醉態蹣跚於十一點鐘時在法界蜜采里西客館面前大殺酒風東敲西擊來往東洋車被其拉覆者非止一輛人皆以爲此醉斃也不之較甲於是意興益豪不肯罷手致將某車篷邊鐵撐跌斷車夫大爲不允兩下爭鬥適巡街捕至蔣甲拉入捕房捕頭訊係醉漢判罰修篷撐洋一角釋放 
[淫盜類誌]  
某大員處長隨某乙素有瘋顚之疾前日深晚時獨自步入法界新街左近之某花烟館思欲入内尋歡烟妓惡其痴也以閉門羹相餉乙忿火中燒赶至該妓門首拳脚兼施將門板踢落方謂桃源有路不致迷津詎鴇婦四出鳴捕當將乙拘押捕房昨晨黎明時經捕頭訊係瘋顚飭巡捕送交其主○竊賊某丙前晚往小東門外行　某姓家之小孩衣服當被包探查獲拘押捕房又在身畔搜出即票三張大約皆係竊物所獲之小孩衣服昨晨有失主到捕房領去 
[浦江碎錦]  
節屆中元本埠各業咸集資爲盂蘭勝會賑濟孤魂而以英租界坭城外廣肇山莊爲最盛該莊每逢斯節設水陸醮壇施放焰口懸燈結彩熱閙異常日昨往觀者車馬喧闐盈街塞巷大有三月三日長安水邊氣象○前夜九點半鐘時英租界四馬路西首某馬房由甲乙二少年雇轎式馬車一輛馬夫整備巳齊甫拉韁駛出門首馬卽蹤跳不休將車燈擊碎皮帶牽斷馬卽横臥不起幸甲乙尚未登車馬房中人迅將傢伙皮帶缷去竭數八之力將馬徐徐扶起牽到馬房醫治未卜此馬能慶更生否○寗人翁阿五向在英租界五福弄中小菜巿擺魚攤因生意清淡搬至會審署前小菜巿寗婦邱錢氏同子阿春以爲被佔攤基至相爭論始而角口繼而揮拳由巡街捕一併拘至捕房巡捕頭飭送英會審公解蔡太守飭該武壯外其子阿春汲翁阿五押候訊供核辦○凌虐案内之妓女土巧仙婢女張雲妹林了頭等因患病由蔡太守飭送虹口西國童貞女所設之醫院中醫治見效甚速均已病痊昨仍送案太守仍飭發棲流女所候示○瘋人莊寳恒在路胡閙由巡街　拘至捕房移送英公廨蔡太守飭差查明蔣寳恒如有家屬卽飭領去否則送善堂醫治 
[浙省撫轅抄]  
六月廿六日府照磨趙長保蟹浦厘局專丁來省禀謝留辦○廿七日運判惲毓榮禀知丁母憂通判李炳堃服滿由籍領咨來省禀到新選仙居縣王壽頤由京領憑來省禀到○廿八日南　通判沙專丁來省禀知厘捐局委調温郡西門厘局叩謝○廿九日候補府王嶔禀知厘捐局委湖墅厘局差叩謝景寗縣周禀見卽　赴任侯補縣胡培元叩辭赴餘東關厘局○三十日胡培元由餘杭專丁來省禀知本日交缷代辦餘東關厘局卽赴塘棲厘局並銷厘捐局文案差○七月初一日陶惟植禀知藩司委代理浦江縣缺禀見叩謝禀辭赴任錢德徴禀知藩司委解第二批厘邊京餉禀見叩謝○初二日通判貢廷楨禀銷湖郡公幹禀知厘捐局委文案差卽日到局叩見前署平陽縣丞謝念祖交缷回省禀到稅課大使孫錫疇服闋由籍來省禀到○初三日通判延康交缷清湖厘局回省禀到所有經收捐錢掃數解清另案被捐錢遵批繳俟籌指　日解清赴省局 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
六月二十五日候補縣高培蘭見辭赴江夏縣屬馬鞍山開辦煤礦候補府高寳瀛奉善後局委赴上海採訪硝價禀知候補縣歐陽柄榮赴荆宜二府屬查質當俱赴兩院禀辭大挑縣蘇貽英候補縣唐殿華俱奉委解京餉給予儘先提前拔委一次赴兩院禀知謝二十六日候補州　陳象漢委查漢鎭循禮門禀知二十七日淮軍收支委員候選道薛禀辭赴天津公幹候補州黄宗度謝委署武黄同知事候補縣聯均奉委解米折銀兩赴荆州赴兩院禀知謝二十八日候補縣裘憲璟赴兩院禀謝江夏縣帮審案件並蒙記功酌委行知張巽亮奉鹽道憲委赴應山縣隨州公幹禀見知二十九日藩憲牌示孝感縣知縣要缺詳請以開復補用知縣沈星標奏補鶴峯州州判事務詳委試甲從九仇超曾代理應城縣長江埠巡檢事務詳委分缺先補用巡檢秀綸署理三十日候補縣潘誦捷奉牙釐局委監修廣仁堂工程禀知謝候補巡檢曾傳祿赴兩院謝委代理漢陽縣仁義巡檢事准補襄陽縣雙溝巡檢劉宗漢禀辭七月初一日新選遠安縣黨世瓊請假候補按司獄史賡盛候補典史陳廷芳俱奉委正副主考巡捕差初二日准補利川縣黄世崇奉藩憲飭以漢川任内勸捐派解逾額最多准記功三次候補縣丞唐川利候補典史周之祺俱奉委赴大冶縣工次聽候差遣禀知謝署武黄同知事黄宗度奉督憲扎委專辦武穴地方團防保甲事宜禀知並銷鐵政局文案兼收支差赴督署禀謝代理漢陽縣仁義巡檢事曾傳祿赴兩院禀知任事 
[三山秋籟]  
福州南臺稅釐總局向無支應委員劉方伯博採輿評添設斯差已奉卡制軍批准檄委是差者廼華仲侯明府廷錫也不意到差三日遽爾仙逝官運將亨命宫又厄嗚呼傷哉○現有英法各國兵輪到閩游歷地方官恐有匪徒藉端煽惑出示曉諭居民毋得輕聽浮言卽諸色人等亦勿得擅到該兵輪探看致滋事端此亦先事預防之意也○閩縣署建造有年不得不重加修葺王吉人大令禀請上憲撥欵修理已奉批准計需工費二千餘金木匠承領諭帖立卽鳩工庀材擇於初三日上梁侯署大堂亦當重新起造惟上梁吉期尚未筮定云 
[上海六馬路仁濟堂經收施醫給藥咸有一德冊捐六月初一至三十日止第十一次清單]  
李國梁洋五十元汪拓笙求病速愈洋三十元徐蘭齋求妻病愈洋廿元無名氏洋十四元周偉然求病愈洋十二元劉徐秀求咳嗽愈江西卽用縣胡毓麒裘開記服符還願尤阿喜和宗恩來妻目疾速愈程紹立求保平安許關同人吳世瑞求父病愈沈悅秀堂求病愈葉煥堂服符還願許關同人安懷氏隠名氏求消災難十三戸各洋十元賈豐詒洋八元無名氏求合家平安洋六元有心無力對開合大洋四元狐皮縀掛一件浦氏無名氏恒陽厚意仲德農朱氏五戸各洋五元徐正心堂隠名氏箔灰移助泰興無名氏邱開生四戸各洋四元紫陽氏鄭榮實求合家平安陸景陽求合衆平安三戸各洋三元恒記船局洋二元一角花好月圓人秦怡怡居士邵黄氏祥大隆貞記公正祥朱渭川葛培基求病速愈陳吳氏還願葛培基王槐孫張九齡堂沈省三亦梅延陵氏汪希古胡紹堂鄭頌平程翰峰胡藴之謝均亮洪子文求孩病愈紫陽氏鄧裕和堂逢棘平安氏八位合助廿五戸各洋二元彚豐典洋一元六角生泰染坊洋一元一角許勤官感冐求愈葉高氏夏氏黄鏡緣錢寳恒九江恥道人余義士夢蘭生李次生郭善士無名士求頭瘡愈鄭梅溪隠名氏無名氏張青雲堂張仰高氏張新氏再四堂劉鳴岐堂趙微卿張楚記衛善士鐵小寳氏施秉生廿四戸各洋一元葉肇元洋七角自盡棉薄會總廿五合助二戸各洋六角趙正心堂洋五角五分繼賢堂吳信阿海蘇源豐無名氏隠名氏五戸各洋五角邵渭微張氏久安三戸各洋四角趙逢增壽氏吳松華三戸各洋三角陳顧氏趙晋卿吳芥生儲劉氏邱壽德堂作舟氏查吉卿仇錫卿邵荆樂胡鑑卿程耀春汪麗章隠名氏十四戸各洋二角吳緝甫潤甫賡齋心許子成眉最耳似周氏趙氏胡禹臣十戸各洋一角五分儲連元無名氏問心書屋修竹山人朱學昌五戸各洋一角餘善堂洋五分顧源記銅洋廿元元發銅洋一元程玉峰規元一雨二錢九植槐並　墅董至德堂王海　袁養惠堂陳家桂補拙山房王德福堂新興堂周至德堂姚仲華十戸各規元一兩雪香亭高陽生陳紫封峰堂柳桂生無名氏曾公福榮陽成記成上谷堂守愚堂楊東固周公廬正誼堂　復禮堂如松堂三槐堂十六戸各銀五兩蘇仁章錢九千　盧行修堂錢一千五百文武林玉奴女史錢一千四百四十文魯嚴氏錢七百廿文洽和錢六百文唐伯英閻春榮二戸各錢四百文之江鄭王氏嚴高氏胡萬氏螢窻居士董王氏周秦氏李王氏陶蔭祚周三元醴經主人鄭道乾胡雪貴王萬茂董胡氏趙杜氏周戴氏蘇厲氏章車氏朱祥沈友山乾升染坊念一戸各錢三百六十文鄭文秀宋瑞亭妥瑞亭李榮甫四戸各錢三百文張鈞亭錢二百四十文勇無病錢二百廿文王文熏四位合助徐修齋堂義發莊符同興點頭居士五戸各錢二百文無名氏錢二百文王廣大五戸合錢一百四十文鄭泰豐潘新記左阿大楊壽林淡悅和周洪大胡開芳福昌順魯松亭生起徐李嫩芳十一戸各錢一百文共收洋四百十四元七角銅洋廿一元規銀十九兩二錢九分錢廿五千七百三十文孤皮縀褂一件 
[上海四馬路高易公舘内籌賑所經收山東順直六月初一至三十日第二百零一次賑欵清單]  
初一日横濱萬隆洋行蘇傑生太守助規銀五十兩初四日隠名氏銅洋一元○初七日區弼臣銅洋十元○初八日李脩本爲父完平安願助洋十元○初九日潮州許香圃翁續募花洋一角五分虚對開一個錢一百十文○初十日温陵深滬寓角陳蒼祈求心愿洋五元無名氏一元○十六日太倉無名氏爲妻生産平安完愿洋二元隠名氏銅洋二元○十七日姑蘇壽諼室主人洋十元○十八日不書我洋一元○十九日徐州道署朱星齋翁洋二十元除吕宋氏四角○廿一日得時齋洋五元○廿二日高姓吳錦記各五元無名氏二元○廿三日張楚記一元○廿四日永椿豐銅洋五元○廿五日魏允恭求父病愈洋十元○廿六日師竹齋一元無名氏一元廿七日仙鎭錦成號募九府氏洋四元○廿八日壽椿閣洋四元○廿九日曹韻梅爲小孩求病速愈洋半元　蘇州乾和仁曹愼安寄來徐氏萱病愈還愿洋三十元○以上總共收規元五十兩英洋一百十九元零五分芬洋二元虚對開一個銅洋十八元錢一百十文 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年七月初六日京報全錄]  
宫門抄○諭旨一道錄前○發抄硃批五道○閩督卡奏琉球國遭風難人分别撫恤摺○將軍長奏押解斬犯脫逃請將疏防原解差官先行革職摺○楚督張奏委員採買馬匹請給票免稅片○東撫張奏甄别州判片○桂撫馬奏烟瘴要缺知州懇恩准揀員升補摺○七月初六日刑部都察院大理寺廂紅旂值日無引見○興伯假滿請安○廣州將軍繼格請訓○吉林副都統沙克都林札布請訓○甘肅新疆巡撫陶模請訓○成安由口外賜奠回京請安○鍾公請假二十日○召見軍機繼格陶模沙克都林札布○發抄李瀚章奏解地丁京餉奉硃批戸部知道欽此○又一百十一次正法盜犯名數奉硃批刑部知道單併發欽此○又水師提督方耀因病出缺請簡奉硃批另有旨欽此○又此海鎭王孝祺等署水師提督等缺奉硃批知道了欽此○又請以王耀曾等署開建令等缺奉硃批吏部知道欽此○○頭品頂戴閩浙總督臣卡寳第跪奏爲琉球國遭風難人循例分别譯訊撫恤恭摺具陳仰祈聖鑒事竊據署福防同知唐寳鑑報稱琉球國遭風難人駱長光等九名於光緒十七年三月二十三四月初四等日先後到省又難人毛德昌等十一名於四月初四日抵省均帶隨身行李當卽分别安插館驛妥爲撫恤一面飭傳通事譯訊據駱長光供伊與毛可度是官吏玉代勢是船主渡戸等六月是水手係琉球國首里府人光緒十七年三月初八日駕坐海船在本國泊津開行中途遭風十二日漂至閩省平海洋面經過海　蒙地方官將伊與毛可度二名先由陸路送省二十三日到驛玉代勢等七名於二十七日由海壇開船四月初四日抵省到驛安插又據毛德昌供伊與楊承守是宫吏喻伊波是船主仲村渠是舵工上江例等七人是水手係珫球國久米那覇等府人光緒十七年三月十四日駕坐海船在那覇府開船遇風漂至台灣基隆洋面二十八日自基隆開駛四月初四日抵閩到驛安插各等情由福建藩司劉樹堂核詳請奏前來臣查該難人駱長光等失後航海遭風清殊可憫亟應仰體皇仁於安插日起每人日給米一升鹽菜銀六厘俟回國之日各給行糧一個月並照例加賞物件折價給領統於存公銀内動支事竣造冊報銷將來如何回國屆時查看辦理除分咨外臣謹恭摺具陳伏乞皇上聖鑒謹奏奉硃批該部知道欽此 
○○奴才長順跪奏爲押解秋審覆勘斬犯中途乘間脫逃請旨將疏防原解差官先行革職恭摺仰祈聖鑒事竊佳寧古塔副都統富爾丹咨稱案據差官雲騎尉常興永興等呈稱奉派帶兵赴省接解秋審覆勘斬犯張明愚楊喜椿絞犯姜興文史蔓材等四名本年四月初六日由省押解起程十六日晚行至大特丹屯地方投店住宿督兵看守至四更時分均因行路困倦睡熟不意斬犯張明愚楊喜椿等乘隙扭壞刑具脫逃及至知覺當卽帶兵分頭追捕未獲僅將絞犯姜興文史蔓材二名並携帶文批及犯遺扭壞刑具旋回理合呈請騐報等情據此當將絞犯姜興文等收禁咨請叅辦前來奴才查張明愚係挾嫌將孫仲禾毆傷後用火焚燒身死案内經寗古塔副都統審依謀殺人造意律擬斬監候奉准部覆入於本年秋審覆墈擬以情實發回監禁之犯楊喜椿係黑夜疑賊用槍悮斃民人李幅審依擅將鳥槍施放殺人者以故殺律擬斬監候奉准部覆入於本年秋審覆勘擬以緩决發回監禁旋奉部文以該犯於盜匪周萬生等闖獄案内地法未經題准减流之犯今差官常興永興等奉派接解斬候重犯宜如何督兵加意防範乃竟漫不經心以致中途乘間脫逃斬犯二名實屬異常疎忽難保無受賄故縱情弊相應請旨將雲騎尉常興永興先行革職以便提同解兵等研訊仍勒限一年嚴緝俟限滿能否獲犯再行核辦除咨兵刑二部查照並飛咨鄰省曁咨札所屬一體嚴緝該逃犯張明愚等務獲究辦外所有秋審覆勘斬犯脫逃將原解差官請叅緣由理合恭摺具奏伏乞皇上聖鑒訓示施行再吉林副都統係奴才兼署毋庸列銜合併聲明謹奏奉硃批着照所請該部知道欽此○○張之洞片再據湖北提督程文炳咨駐防襄樊鳳字馬隊兩營應用馬匹遇有疲弱不堪馳騁均係隨時更換以利操防光緒十三四　疉經派員赴張家口採買咨由前督臣裕祿咨請兵部給票並奏准免稅在案兹查該兩營馬匹已歷四年之久口老疲弱甚多亟應採買挑換現派提標中營千總顧殿元儘先都司王嵩陵等前往張家口一帶購買臕壯戰馬二百六十匹回營換用請奏咨免稅前來臣覆核無異除分咨兵部察哈爾都統並經過各省地方督撫臣查照外相應請旨飭部給票行知張家口監督查騐免稅放行理合附片具陳伏乞聖鑒謹奏奉硃批兵部知道欽此○○張曜片再勞績保舉人員應於到省後子限一年察看甄别兹查有在任候補知州東平州州判秦致祜候補知州裴維俊到省均滿一年例應甄别據藩臬兩司會詳前來臣查秦致祜留心束治才識有爲維俊年强才閱均堪以本班補用除履歷清冊咨部外謹附片具陳伏乞聖鑒謹奏奉硃批吏部知道欽此○○廣西巡撫臣馬丕瑶跪奏爲烟瘴要缺知州需員籲懇天恩俯准揀員升補以裨地方事竊照寗明州知州蒲讓卿於光緒十四年三月二十六日到任連閨扣至十七年二月二十六日止實歷邊俸三年期滿撤回内地候補應歸二月三十日截缺所遺員缺地處邊徼現值辦理防務一切整飭撫綏尤關緊要係烟瘴衝難水土惡劣在外題調三年俸滿撤回内地候升要缺非精明强幹之員不足以資治理前經請以俸滿在任候升龍英士州州同丁恩榮升補尚未奉部覆准兹於光緒十七年四月二十三日接准吏部咨丁恩榮簽升雲南姚州白鹽井提舉所遺寗明州知州員缺應另行揀員請補伏查定例烟瘴地方文武缺出向例調補者若有可以題升之員亦准具題升授又廣西烟瘴各缺不必計俸惟擇才優與能耐烟瘴之員卽准升調又苗疆烟瘴各缺例准該督撫擇其能而烟瘴之員揀選調補毋庸先儘卓異人員升補又定章廣西省龍勝通判寗明州知州等三十四缺該省如無合例堪調之員准以候補人員請補或以應升人員請　均此照三十四缺揀調定例一律於籍隸廣東福建湖南雲南貴州等省人員内揀選請補請升又定例嗣後廣西省烟瘴苗疆缺出例應於太平泗城鎭安慶遠思恩百色歸順等五府二州廳内先儘籍隸廣東等五省人員揀選調補如人地未宜准以别省人員揀選再人地不宜於别府州内先儘籍隸五省人員揀選倘人地不宜始准聲明以籍隸别省人員揀選調補各等因遵奉在案兹寗明州知州一缺係烟瘴要缺在龍勝通判三十四缺之列例應於五府二州廳内先儘籍隸五省人員揀選調補查五府二州廳内實缺知州雖有籍隸五省及别省人員或不耐烟瘴或不熟邊情於此等邊徼衝難要缺難期勝任其别府廳州内籍隸五省及别省人員非現居要缺卽人地未宜亦無可調之員至候補知州班内並無籍隸五省之員其籍隸别省者於此缺亦不相宜未便稍涉遷就兹於應升班内逐加遴選查有岑溪縣知縣何壽萱現年四十六歲係湖南善化縣人由附生應同治庚午科本省鄕試中式副榜呈請註冊以直隸州州判選用投効貴州軍營於克復興義府城案内出力保奏十一年七月初一日奉上諭着免選本班以知縣歸候補班前先補用並賞加同知銜欽此嗣因克復新城賊巢案内出力保奏光緒元年正月十六日奉上諭着補缺後以同知直隸州補用並賞戴花翎欽此旋卽下憂回籍光緒三年二月服闋起復四年二月在駐京滇捐局報捐指省廣西是年三月二十八日騐看四月初十日蒙欽派王大臣騐放領照起程四年十一月十五日到省六年在黔捐局報捐本班儘先補用因援剿邊匪案内出力保奏加四品銜九年五月二十日奉旨依議欽此歷委署理上林博白等縣知縣題補今職奉部覆准十三年九月二十四日到任因剿捕南寗等處匪徒案内出力保俟補同知直隸州後以知府用十六年調署桂平縣知縣查該員精明稳練熟悉邊情能耐烟瘴以之升補太平府寗明州知州員缺實屬人地相宜據藩司張聯桂署臬司蔡希邠會詳前來相應仰懇天恩俯念烟瘴要區需才孔亟推以岑溪縣知縣何壽萱升補太平府寗明州知州員缺俾收得人之效如蒙俞允俟員經手事竣照例給咨送部引見恭候欽定所遺岑溪縣知縣員缺係内地腹俸選缺廣西現有應補人員應請扣留外補俟接准部覆冉行遴員請補何壽萱任内並無降罰住俸停升等案亦無已經咨叅未奉部覆事件合併陳明謹會同兩廣總督臣李瀚章恭摺具奏伏乞呈上聖鑒勅部核覆施行謹奏奉硃批吏部議奏欽此 
 
