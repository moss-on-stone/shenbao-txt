# 1911 - 139 - 4913754

 

Page 1

 
 
   
 
 

Page 2

 
 
[上諭]  
　　四月二十七日内閣奉 
　　旨載振現在出差鑲紅旗蒙古都統着阿穆爾靈圭兼署欽此監國攝政王鈐章奕劻那桐徐世昌署名 
　　二十七日召見内閣總恊理大臣振貝子 
論説 
[臨時會之新题目又出現矣（希）（夷）]  
　　前此資政院爲全國預算及借外債兩事。請開臨時會。奉上諭預算已經度部兩請維持。均飭各衙門遵辦。借債亦已飭各衙門節愼用。欵以防危險。故此兩端。朝廷均目爲尚非緊急之務。而駁飭不准矣。夫前次之請開臨時會。旣經明諭拒絶。則各議員之吞聲飲忍而不敢再三嘵瀆以干罪戾者。誠爲無可如何之事。雖然。獨不可於此後他問題之發生再請召集乎。今資政院臨時會。之新題目又出現矣。近來各省預算案之以不成立聞者。紛然踵起。。自江蘇諮議局議員全體辭職後。延宕至今。尚未知結果之何若。而浙省預算之。不成立。又見告矣夫預算爲關係一省最切要之事。倘各省督撫鑒於江蘇議員辭職之無效。以請旨延宕爲得計。紛紛效尤。夫豈細故福建預算案。經諮議局再三力爭幾次决裂而近始有勉强成立之消息。使當時閩省之行政長官。早悉蘇議員全體辭職無效之底裡。吾知其亦必踵行江督之故。智而毅然借請旨以行其延宕之巧計矣。今浙江諮議局所議之預算案。增撫未經核准後。已將民政教育實業工程四項。申送資政院。則此後若何結果。浙人若何對付。或不至如江蘇之决裂。或竟蹈江蘇解散之覆轍。均在不可知之數。惟欲以延宕爲對待議員之計。則爲行政長官之普通心理。然而此事。則絶對的不可延宕者也。今年忽忽已閲四月。若再延至九月常會而始核定而始公布。則試問所謂本年者。能有幾日效力能有幾何。資政院苟以此問題爲重請召集臨時會之根據。諸大老雖狡。其尚能以猶非緊急四字拒之耶。 
　　資政院自屢經挫折以來。各議員已頺然志喪。前此臨時會。發議於外交緊急之時。一遷延而全國預算問題發生。再遷延而四國借欵問題發生於是始因外交問題。而議開臨時會者。繼因全國預算而議開臨時會。繼因全國預算而議開臨時會者。卒因四國借欵而議開臨時會。於創議臨時會之初。以迄臨時會確定呈請之日其間已閲數月矣時機變。幻阻礙良多。是故江浙等省預算案紛紛不成立之一問題。各議員因志灰意。懶而不欲再請召集臨時會也則已。苟以預算案關係甚大。而有呈請召集之意。則宜迅速而不宜遲延宜猛進而不宜瞻顧非然者。日月如流時不我待。一遲延一瞻顧。而九月常會之期届矣。尚何臨時會之足云。 
要件 
[湘省全體部民公呈撫院代奏稿]  
　　爲湘路遵旨商辦合籌縮限赶修泣懇立予代奏以救死亡而順輿情事。竊湘境粤漢鐵路。於光緒三十一年十月二十八日恭奉德宗景皇帝上諭借款修路。流弊滋多.應由三省集股興修。以保權利。不准借用外債等因。聖諭煌煌。薄海感戴嗣宣统元年九月湖南諮議局成立。第一議决案即爲湘路限年赶修經前撫院岑奏明奉旨郵傳部知道。本年三月又蒙大公祖電奏。湘人力能自辦無須借欵。奉旨郵傳部知道各在案。綸音丕焕先後同符。忽於本年四月十一日電傳上諭湘省開局多年。徒資坐耗所有幹路收歸國有。從前商辦公司。一律取銷等因全湘震駭。罔知所措。查湘路自奏准商辦以來。人民呼號奔走。招集股欵。踴躍異常。雖頻年荒歉之餘。投納股本者源源不絶。豈非以全湘生命。關係在茲。先朝諭旨。不敢違背。所以工興款足長株一叚業已開車長岳衡郴正在分叚興築。乃於閣制頒布之始。忽有改歸國有取銷商辦之諭。此或一二大臣罔利營私。媚外蠹國熒惑天聽散失路權胥我數十萬直前勇往急公奉上之湘人。置之刀鋸鼎俎之下。不復顧恤綜其狀罪。約有數端請爲我大公祖縷晰陳之。（一）違背先朝諭旨曩者幹路續歸自辦。各省籌集欵項。竭疆臣之心力。加人民之負擔。至今父老追思猶有餘痛茲由一二權。臣懷挾私意軍機擬旨竟敢弁髦先朝上諭詆爲從前規畫未善並無一定辦法。全 
 
 

Page 3

 
 
國路政。錯亂紛歧輒行蒙蔽取銷。微論薄海臣民靡所遵守其。將置先皇帝於何地耶不責已之煽惑違制。而逆意被害者之急於自救。先誣以煽惑抵抗之名司馬昭之心。路人皆見矣其罪一。（二）阻撓憲政。德宗頒布立憲論旨首以庶政公諸輿論示天下以大公則人民權利所關。爲臣子者。應盡保護之義務湘人。殫竭血誠集資築路。是否爲立憲時代振興實業之要圖乃國會召集現尚需時該大臣等惟利是圖。倡言破壞。中風狂走。致德宗前後諭旨全失信用。陷我皇上冲齡嗣統。幾蒙不孝之名。其罪二。（三）蹂躪法權。路權與法權。同爲國家存亡所繫。以法權論。諮議局章程第二十一條。應行議决事件。有關於全省權利存廢事件等語。鐵路爲全湘權利之最大端宜存。而不宜廢頻全年籌款趕造。經諮議局再四集議呈請以布施行。今以至大權利所關開不交各諮議局議决陽竊國。有之名。陰行借款之實路權何在。法權何存夫法律可以改廢命令。命令不能變更法律。立憲各國之通例夫豈不知。何以諮議局章程爲先朝頒行。必應遵守之法律。由一二權奸迷惑上意。以命令而蹂躪從前之法律。政府旣不守法律。安能範人民法律之中其罪三。（未完） 
專電 
[電一（北京）]  
　　滇督李經羲密電奏陳滇事内外交迫懇飭廣西總兵陸榮廷星馳來滇以資鎭攝防備不測並陳明滇人洶湧已决定練團自衛 
[電二（北京）]  
　　外務部密奏中俄修訂商約關係甚鉅非派全權專使赴俄難一事權以收美效 
[電三（北京）]  
　　内閣屬官制草案總恊理擬商諸各督撫然後核定出奏從五督之請 
[電四（北京）]  
　　某御史奏立憲貴有精神徒事掩飾非國家福并叅某大臣不能勝内閣恊理之任 
[電五（北京）]  
　　鄂督瑞澂奏遵旨裁撤土藥統税局並籌善後辦法惟禁運一層實無把握擬寓禁於徵買賣吸户悉照度支部新章納税 
[電六（北京）]  
　　邵福瀛廖恩壽均奉賞給二等第二寳星 
[公電（吉林）]  
　　各報館鑒敝報再造准五月朔出版臨時一大張吉長日報 
緊要新聞一 
[特旨愈於閣制遠矣]  
　　爲總理留一縱恣地步新内閣制之編訂慶邸實未與聞探其初意自知輿望不符總理一席未必屬已卽使朝廷必以重任相委亦决意辭却閣制之善不善與已無干乃閣制發表朝廷命爲總理一再懇辭均未邀允無論如何總須任職數月此數月内責任所在礙難推諉檢視欽定閣制實多不愜意處遂面請監國飭下閣臣將閣制修改監國頗有難色以慶邸之意面奏皇太后太后謂閣制甫經頒布若即變更恐滋紛擾力持不可遂召慶邸入宫面諭嗣後所有政策凡與現定閣制相背馳者准請特頒諭旨遵行以救閣制之弊慶邸回奏誠如慈諭則臣尚可勉强從事云 
[延學士迎合親貴不成]  
　　拍馬資格尚未到 
裁缺内閣侍讀學士延昌因率目上奏被斥已見明諭茲聞延實因作官心熱以爲慶邸總理内閣萬機獨裁苟能得其歡心必獲重用遂陰倩某中書代草一摺摺中具道内閣成立伊始總理一席朝廷選用老成本所以奠定邦基支持危局乃近日内外匪黨造作親貴不能入閣之邪説冀逞亂略以危朝廷而學士（延學士想不在内）大夫中亦竟有隨聲附和者實屬荒謬絶倫居心叵測（作者自道也）若聽其莠言流播後患何堪廣州之變殷鑒不遠請旨飭下民政部步軍統領衙門及各省地方官嚴密偵查散布邪说匪徒加重懲辦以安國家而遏亂萌云云不料該摺上後竟被擯斥閲者咸笑其拍馬手段之卑劣云 
[廷寄解散湘鄂爭路風潮]  
　　十萬潮流一紙書 
自明諭宣布幹路國有後郵度兩部卽遵旨籌議收回章程請簡督辦大臣並分電川粤湘鄂諸督撫中明辦法而湘省人士抗爭殊力已迭誌前報茲聞日前曾由樞府發寄鄂督湘撫電諭各一道略云幹路國有曾降明旨收回辦法已飭度郵兩部妥愼擬訂勉體商艱湘省商民未解斯旨聚衆抗爭殊屬誤會尤恐有匪黨從中煽惑現已間派督辦大臣不日赴工著該省督撫卽便遵旨將朝廷注重路政體卹商艱之至意愷切勸導母任再起風潮轉多窒礙 
[湘鄂爭路風潮未已]  
　　盛宣懷何苦來 
端方不願督辦粤川漢路已載昨報茲聞午帥念二日謝恩召見時仍以 
 
 

Page 4

 
 
體弱多病且於鐵路素未研究力请另簡監國慰勉甚至謂鐵路收歸國有乃一定之政策但恐商民尚有誤會之處汝在湘鄂服官聲名甚好到彼後宜宣示朝廷意旨决不令商辦公司失所當可無事云云午帥不敢再請卽叩謝而退 
　　二十三日午帥特請湘省議長譚延闓君至其私第商談一切端謂此次奉命只承認督辦修路至借款則决不預聞且力囑譚君電告該省務平風潮緩籌辦法譚君以非權限所及辭之聞湘鄂京官叅劾盛尚反對國有之公呈已於二十四日呈請都察院代奏矣 
　　鄂諮議局副議長張君國溶常駐議員鄭君萬瞻等此次晋京赴聯合會其宗旨原在反對閣制及盛宣懷之濫借外債而川粤漢事尤爲切膚之痛到京以來無日不謀對待之法故該省京官揭參盛宣懷呈鄭君獨毅然領銜二十二日午前張鄭二君探知閣臣有將鄂路合同請旨簽字之奏卽偕往湖南議長譚君延闓處商議此事得其同意卽電告本省諮議局及鐵路公司云武昌諮議局轉鐵路公司鑒洽電悉借款今將籤押係文襄舊案僅改正不購料無回扣及將支路删除惟湘人抵死不認國有現擬一致進行請分電恊爭溶瞻養 
郵部盛尚書借款收路一事京外人心異常憤激聞日前盛宅竟接有郵寄匿名信件不知所言伊何而盛氏閲畢面如土色久之始復故態日來出門必嚴爲戒備前後騶從皆身藏手鎗如防刧盜至該信中所言或謂係揭其家庭之穢史或謂係問其某姨太太私賣差缺之錢可否分潤或謂係歷數其賣路賣國諸大罪狀若不從速補救將以劇烈之手段對付言人人殊未知孰是 
聞監國對於盛尚書近亦不甚滿意因疊次借欵皆盛主持雖出於國勢之不得不然而連日御史所揭參報紙所宣布盛之借欵未必盡屬因公兼與四省人民感情太惡若令其辦理此路必釀不可收拾之局故當該路遴選督辦大臣時面諭閣臣除盛宣懷不准兼任外可卽物色一人充任是差慶邸唯唯而那桐遂得乘機力薦端氏云 
[粤川漢路借欵簽約原奏]  
　　其説甚辯其心不可問 
粤川漢路借款合同已摘要登載前報茲探得郵傳部奏請簽押摺略云前大學士張之洞所定借款草合同係於宣統元年四月簽字因病不及陳奏旋即出缺兩年以來各省拒欵延擱至今而英德法美四國銀行屢至郵傳部催辦本年該四國駐京使臣照會外務部均傳述各銀行之言以張之洞係國家代表草約已畫卽爲成議催促實行幾至難於應付臣等又查該鐵路倘若不歸國有取銷舊案則商民籌款辦工亦必延宕本年四月十一日欽奉諭旨郵傳部奏粤漢鐵路鄂境川漢鐵路借欵正合同勢難久延請將該部批准前案取銷等語着依議欽此臣宣懷遵卽按照草合同與英德法美四銀行代表再四磋磨原議五釐息九五扣借款英金六百萬磅一爲贖回前美國合興公司發售金圓債票約計五十萬磅一爲建造官鐵路幹綫由湖北省武昌府起經岳州長沙至郴州宜章縣止又爲建造幹綫由廣水起經襄陽荆門州至宜昌爲止又建造枝路自漢陽府起至荆門州爲止今改議將漢荆枝路六百里删除以分枝幹界限並因宜昌以上山路崎嶇非用專門洋工程司不能妥速議將宜昌至虁州難丅约六百里抵補截去之漢荆枝路其建造工程自實在開工之日起限三年造竣惟宜虁路線艱難期限准其稍長此合同書押後六個月内在武昌長沙廣水宜昌四處問時開工以赴幹路速成之宗旨又原議建造工程如有不敷則向銀行續借洋款其利息條款仍照現時合同而價值須九四五扣且須另加抵押之餉源今改議如不敷續借照本合同條欵續售第二批債票母庸多扣亦母庸再加餉源抵押其數不逾四百萬磅惟因不加抵押年限須改四十年仍訂明十年後無論何時均可還清第十七年以後仍無須加二磅半雖則稱四十年之限仍與二十五年之限毫無分别又原議築造枝路如須用外國資本則先儘銀行等商辦今改議爲鐵路如欲展長先以中國欵項自行建造如須借外國資本倘銀行等所給之條款利益不少於别家則先儘銀行等商辦又原議或在中國或在外國所存鐵路款項皆須存於匯豐德華匯理各銀行今改爲照凈數一半存於郵傳部所指之交通銀行或大清銀行又原議購買材料注重外國卽鋼軌大宗亦言明一半購買承辦借款之國今改爲鋼軌及附件皆應自行製造供用并購買中國材料不給用錢其外洋材料須由郵傳部選聘專門工程司騐看又原議附件内言津浦鐵路原訂合同最爲詳善允准酌照辦理因語涉籠統太無限制已將此附件删除以上各節磋商數月會晤將及二十次辯論不止數萬言於原約稍可力爭者舌敝唇焦始得挽回數事實已無可再爭謹將接議合同二十五欵繕具清單恭呈御覽應否即由郵傳部臣簽字蓋印請旨遵行再此摺例由郵傳部主稿臣等再三會議意見相同所有借欵草合同實係宣統元年四月簽字其時資政院尚 
 
 

Page 5

 
 
　　未開辦現在正合同係遵奉諭旨着歸郵傳部接辦之案並非目下始行定議惟此項借欵將來如何用法甚關重要自應由郵傳部會同度支部分造各項表册卽交資政院議决合併聲明 
[弼德院之人才與地址]  
　　陸鳳石自得弼德院長後連日籌畫開辦方法聞該院所需人才已調定郵傳部參議陳毅翰林院李湛因田智枚施愚林灝深等數員均爲叅議官卽命其草訂章程尅日開辦惟他項人員各大老所遞條子甚多一時頗難位置 
　　另函云弼德院長陸潤庠連日咨調弼德院人員如參議官秘書官及錄事書記等什九從翰林院中簡調充補一時困頓人員莫不眉飛色舞説者謂將來之弼德院必爲變相之翰林院云 
弼德院爲皇帝顧問機關自應建署於禁城以内現已勘定西安門内三海地方監國府第對面空地一段不日卽將開工建造 
[江督與蘇議局衝突之因果]  
　　江蘇諮議局正副議長及各議員以蘇省預算不成立全體辭職已屢誌本報茲悉此事藴釀已久督幕秉筆之人大都不明辦事之界綫而張督又如傀儡以不願裁撤通志局之故爲一般小人所利用又議局推舉之寗屬會議廳參事徐某本充該局辦事處科長以某議員提出局員不能兼充參事之議遂以私怨而仇全體在會議廳時以不正當之主張發菲薄議員之言論使行政官與諮議局永處於反對之地位遂有此不可收拾之結果云又聞江蘇諮議局去年常會時曾提出紏舉江督違法案呈請資政院核辦經資政院議决具奏留中不發當時該局議員因紏舉無效即有倡全體辭職之議者此次特因預算案而實行其素志耳記者按此説恐尚非各議員辭職之眞相也 
[京師近事]  
　　今年秋季大操軍諮府陸軍部及各鎭人員紛紛籌備一切已有端倪惟現今各國均組織有飛行艇隊由空中傳遞消息此次秋操若缺此項通信機關殊不完備聞濤邸擬由留歐學生中選派精通法語者七八人入法國飛艇學堂趕緊學習約兩月卽可畢業並由歐購回飛行艇三隻組織空中飛行艇隊以備秋操通信之用但各國飛行事業研究有年犧牲身命者不知若干人而我國七八學生費兩月工夫即可學習之何成事遲速之不同耶 
　　學部以各省教育未能統一擬於暑假期内仿日本高等教育會議辦法召集各省教育總會職員及各學堂監督教員等開中央教育會議於京師刻正籌議辦法預備一切 
　　南洋三十六埠商務總會有公電致農工商部擬在厦門創設華僑公會請頒關防并懇部代其致意勸請閩紳江春霖林輅存兩君出爲經理一切所有該會會長係由南洋各埠投票公選輪届回籍值充 
　　膠沂鐵路孫撫本擬募借洋欵茲聞改借内債即以魯省全省捐税作抵已咨行郵傳部代爲發行公債票矣 
　　副都統霍蘭泰前由大理院以乃弟招摇納賄事解任歸案訊辦詎霍逮案時身坐紅圍大車從馬六七匹逍遥到院問官起立問話霍大模大樣任意狡展問官怒乃拍案大罵聞所得臟欵在一萬數千左右 
[時評（東吳）]  
　　其一 
　　新内閣與革命黨近一月來。各報連篇累牘之紀載。非組織新内閣。即某處革命黨起事或某省防範革命黨。内閣無組織完備之日。革黨亦無滿意罷手之日。而防範革黨者即無可以少息之日。 
　　西哲有言。（國家所謂反抗法律之人。皆因政府之措置。或有未滿人意之處。而始發生者也是故國際法上。有保護他國國事犯之條文。）據是以觀上之總恊理。次之國務大臣。亦可以自反矣。而必朝派偵探。夕調軍隊。徒使用不相當之手續。奚爲者哉。 
　　其二 
　　審判廳與司法權各省設立各級審判廳。謀司法獨立也。上海設立特别審判廳。謀收回法權以樹完全獨立之基礎也。夫司法獨立。爲三權鼎立之一。即國内其他之上級衙門。亦不能干涉之。而他國之人轉得以管理租借地之特别法律。旁執阻撓之口。此亦可見從前袞袞諸公。放棄權利之謬。而國家收回權利之不易。有如是者矣。 
　　往者不可諫。來者猶可追。奈何當國者。遇一交涉往往輕棄權利而不惜。一若積弱之國他日苟。戴著個立憲銅面具。便可立致富强而種種已失利權。不難奪諸他人之手。返諸襄槖之底者。謂爲痴人説夢。諸公必不受諺云猫口挖鰍。諸君胡弗思歟。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吳門社會傷心史]  
　　消極主義 
蘇州風氣開通最早法團成立較先從前似有積極主義今則氣象蕭索因循不振此邦人士日退化而無進步是亦監督團體者所爲傷心也茲就見聞所及撮叙如下 
　　教育會長元吳教育會自去年舉定孔江正副會長以來接任之始仿佛有一番整頓氣象添用前初等小學總匯處潘斗若等爲書記月支薪水八元十元不等（從前會中書記係顧某月支洋四元）春間曾派調查員柳君牧諸人以赴各鄉調查小學爲名另撥調查經費該會經濟本極支絀全恃會員會費近來繳者亦寥寥故從前書記只有一人調查員均盡義務此外不過文書轉行實亦無事可辦蓋該會爲意思機關而非執行機關現在目支學欵處洋五十元尚有義渡經費每年一千串不知如何開銷半載以來亦未見曾辦一事公布周知此雖爲數甚微然亦足見辦事之無精神未識蘇學界聞之如何傷觸也 
　　學欵處長元吳經理學欵處前舉彭君振卿爲總董張君叔鵬爲恊董後彭張意見不合重行選舉陶治元君爲總董議定一管收入一管支出該處田畝不過萬餘每年開銷公中學校公高小學以及半日學堂爲數已鉅年來漸見不敷又任教育會月支洋五十元另聘陳魯士爲總理添用王章卿爲書記以致尸位素餐者有十餘人之多（從前不過七八人）而各學校等每月領費反加挑剔有時不能立即照付有時謂已領若干不能多領蓋陶固守舊派張亦無甚把握現象若此不禁於學欵前途重有憂焉 
　　城自治公所長元吳城自治公所董事會自前月董事全體辭職後雖表面上僉謂欵竭事艱力難勝任於官廳毫無意見於議會又無惡感然却有無數原因一由於自治監督不能聯絡一氣共圖進行每聞三縣於自治公事有互相推諉藉以規避者此係因同城州縣未能立卽裁併致自治障礙疊生一由於議事會議員之程度不齊意見不一對於會中諸事竟有此是彼非彼非此是毫無主張者該會不過六十議員竟分無數黨派即素有决斷之吳議長現雖不至焦頭爛額將來辦理亦非易易現在董會雖經官廳一再慰留而退志已决難以轉圜刻聞籌辦處有飭縣另行選舉之説至外間誤會董會辭職因豐備倉屬城屬縣之故殊非事實要之亦一蘇州自治前途之不幸也（未完） 
[湘人爭路大會續誌]  
　　湘省各大團體於十六日開全體大會籌議挽回幹路辦法已詳紀前報茲將開會後之詳情探錄如左 
　　（一）士紳之公啟開會之次日卽由各界撰議公啟宣布大致謂湘路前被盛某與美國合興公司訂立合同送與外國經三省人民出死力以爭始得收回奉旨允歸商辦宣統紀元張之洞倡議借欵兩湖人士函電力爭拒欵代表絡繹於道竭心力以爭始得政府於湘撫電奏時奉旨俞允乃盛某自奉命人都卽日夜與私人謀借外債而日本及四國借欵之約遂成竟將中國各省釐金漕糧及烟酒鹽税等款作爲抵押陽假鐵道國有之名義實將粤漢幹路斷送於外人綜觀四月十一日上諭出爾反爾必非斷自宸衷其爲盛之矯誣也可知夫以一人嗜利之私不惜舉國家之土地人民之生命財産拱手授之外人復陷我皇上於不孝我父老兄弟當竭羣策合羣力求一生於九死之中誓不與某並立於光天化日之下卜以冀聖明之感悟外以銷薦食之惡氛愛國諸君其有投袂而起者乎是則同人所涕泣以俟命者也 
　　（二）人民之慌恐保路條件宣布後（此條件十五條已删錄前報）民間頗濨慌恐以爲部派督辦來湘必不容緩收回威命勢必不行則種種風潮在所不免且現在米價已每石售至六千以外又恐貧民仍聚衆閙荒匪徒乘機起事竟有趁日内遷移下鄉者昨聞有某候補府以其瀛眷居住城外亦恐風潮累及特請上峯調巡防隊四十名駐紥私宅以防變動 
　　（）撫院之電奏楊撫日昨電奏略謂湘省士紳以幹路均歸國家於人民財産性命相關且所籌股款確可依限修竣無庸另借外債特公舉代表籲懇收回成命以順輿情而保路權等情前來臣覆加查察湘路確可限期竣工合無仰懇天恩收回成命仍准完全商辦聞原電不滿二百言 
　　（四）長官之壓力楊撫以全省人士屢次發布公啟言詞忿激殊屬擾害治安特於日昨出示曉諭略謂幹路均歸國有係國家統一路政亦東西各國通例本撫院因各士紳之於湘路慘淡經營故許以有實在爲難或必須陳説之處可公舉代表確具理由本撫院自當據情代奏仰求恩施乃竟發布傳單出言妄謬斷非明理士紳所爲本撫院有守土之責雖欲極力保全路事而於此等公啓政治攸關斷不能稍予寛容且本撫院之於湘路士紳凡有呈請並不壅於上聞在明理士紳自應諍候朝命斷不至徧發公啟煽惑人心似此詞旨狂悖若不嚴行拿辦殊不足以昭懲戒除嚴飭地方官一體查拿外合亟出示曉諭 
 
 

Page 11

 
 
[西報譯要]  
　　陸徵祥接辦中俄交涉字林報載二十六日北京電云近聞駐荷公使陸徵祥君不日將携帶得力人員前赴俄京會商修改一千八百八十一年中俄條約事宜 
　　袁世凱起用之風説又載同日北京電云政府今有起用袁世凱之意故特派員以私人名義與袁商酌惟袁氏須皇太后全行撤銷批對之意始允出山而皇太后對於起用該員則仍持反對之議云并聞政府俟其起用後擬授以内閣恊理大臣之任此顯因盛宣懷勢力驟長故欲加入新力以平之也 
分類新聞 
[政界]  
[電請增加税釐内提補禁烟經費杭州]  
　　浙撫增中丞前奉度支部電開各海關加征洋藥税釐應自加征之日起如數照收存儲不得擅行動用中丞奉電後飛簽各海關道照辦在案現擬擾洋藥税釐增加數目項下提補禁烟經費電請度支部核復文云度支部鈞鑒前接電文内開所有新增洋藥加征税厘銀兩照收存儲聽候部撥等因查洋藥税厘增加膏捐應即停止從前膏捐定章每膏一兩捐洋一角一分除各屬詳明扣留禁烟經費外其餘均解司作爲新約賠欵之用而洋十膏捐若干本十膏捐若干向未分晰具報綜計宣統二年正月起至年底止由前膏捐局曁司庫共實收膏捐洋三百二千七百八十七元零宣統三年預算案内計列收膏捐銀三百兩即作爲湊解新約賠款之用又銀一百萬一千二百五十兩即作爲向來扣留禁烟公所三成經費均屬萬不可少之支出若膏捐停止前項列入之欵即屬無着應請在加增税厘内提補謹先聲明并希核復爲盻韞印 
[新警道整肅屬僚之一班武昌]  
　　新署巡警道視觀察書元履任伊始整頓警務不遺餘力日前查悉該公所總務科長白坻面目黑黯似有烟癖且查其常在漢口冶游曠廢職務實屬有玷官箴不足以爲各科表率昨特禀請鄂督將該科長撤差飭赴禁烟公所調騐以重功令 
[舊令尹電促新令尹松江]  
　　婁縣劉宣甫大令前請開缺未准續請委代蘇藩陸方伯乃季李葆鈞大令署理劉大令歸思甚切急求交卸乃電促新任速來旋奉復電過節即到目下婁署中已整頓歸裝矣 
外交 
[亂後教堂保護之手續廣東]  
　　緝捕局昨奉督院札行文云頃接廣州美總領事文稱省垣革黨倡亂雖已幾盡消滅惟各州縣地方黨氛尚形猖獗且有盜匪及歹人從中附和似此情形則凡有黨人蠢動之處亟須將美國教士及其物業保護想此辦法在貴督與本總領事應亦謂然此事本總領事之所以遲遲見告者祇以此次時局煞費貴督院心力維持至臨事佈置尢足令人欽仰不置茲應照請分别札飭文武各地方官極力設法保全本國僑民生命財産爲荷爲此照會等由前來查粤省伏莽素多此次省城亂後各屬土匪難保不勾結蠢動所有各屬教士及教堂物業自應責成文武員弁一體加意防護勿稍疏忽接文前由除分飭遵照外合行札飭札局即便通飭各營隊一體遵照辦理 
軍界 
[陸軍小學堂又起風潮安徽]  
安微陸軍小學自前總辦與提調大起冲突後南北界限甚深昨有皖南學生江天鏡等三人因禮拜六晚停課遂進城往謁前總辦汪瑩因平日感情甚深坐談稍久不料城門已閉未便出城迨天明入堂新總辦唐道啟垚以該生有犯堂規當將該生學籍開除皖南學生大爲不平以該生等無大過失况唐總辦接差未久卽開除皖南學生必系院北學生鼓動所致况堂中有皖北學生數人平日頗不安分凡有衝突皆系倡首現皖南學生已結團體要求唐總辦亦將皖北某學生一併開除以昭公允唐總辦不允所請各學生不免言語冲撞大肆咆哮將唐圍住唐總辦彈壓不下卽打電話撫轅請速派兵隊四十名前往該堂將聚衆學生三十餘人盡行提解督練公所聞内有學生一人并受責罰現在陸軍小學堂及督練公所均用衛兵看守斷絶學生交通並聞該堂左右均派有巡防營濳伏以防再有暴動翌日唐總辦蒞處當堂嚴訊各責手心數百下並擬將該生等一律開除罰繳學費銀四百兩時有某生與之辯理愈觸其怒令先鋒官稽光恩重責軍棍該先鋒延未動手唐卽自執軍棍重責致血濺肉飛而後止訊畢旋禀請撫憲擬該生等以監禁之罪朱中丞當以事屬細微未便科此重罪現該生等仍禁錮營倉云 
[陸軍學生投營之限制鎭江]  
　　駐鎭南洋陸軍三十五標敖統帶正邦頃奉第九鎭徐固卿統制札開奉陸軍部札稱本部設立陸軍各學堂及籌資遣派學員赴東肄業原爲輸入軍人智識增長軍人程度而各生憚於勞苦往往有半途輟業之事若非嚴定章程示以限制殊於年學前途大有妨碍現擬嗣後各鎭標營遇有未卒業之學生投營當差者無論學問若何一律不准留用以資策勵等因合亟轉行該標統一體遵照學務 
[札發各屬檢定小學文憑杭州]  
　　浙屬各州縣檢定小學教員前奉部飭轉行各屬照章申送試騐業於本年正月由提學司查照定章第九十十一三條試騐科目及第十三條實地試騐之法分别高等專三科逐一扃試完竣計錄取准充兩等小學正副教員四十二名又兩等小學副教員十六名小學專科准充初等小學正副教員一百二十三名准充初等小學副教員一百八十二名准充小學堂專科教員三十七名分别榜示在案現聞提學司禀奉復將各該員應給文憑彚數塡齊於前日札飭府廳州縣原送各勸業學所按照名次分别給發惟錄取各員間有非勸學所保送或臨場自行禀請檢定究竟是確合檢定資格司署無從稽核仍應由原籍勸學所查明確實再行給發如查有違犯定章第十六條所開各節即將文憑扣發備文申送以昭愼重 
[贛警道禁止學生會江西]  
　　贛省陸軍測繪學堂洪都中學堂兩處學生大閙風潮業經當道分班解散惟各學生在外尚在預備傳單開會籌議實屬有碍部章現經巡警道陸觀察以近來各學堂學生屢有 
 
 

Page 12

 
 
　　聚衆開會釀成風潮不特於學務大有妨碍且於部章不合長此終古將來不堪設想故特於本月發出臨時命令飭各警區如遇有學生開會演説等事卽著該各區巡警嚴行阻止並通飭各學堂管理各員隨時稽察學生無故不得外出至滋事端 
實業 
[委杳鄂路現有之股欵武昌]  
　　鄂督近准郵傳部度支部電咨請杳明鄂境川粤漢鐵路現有股本若干材料若干迅卽電復杳核當以鄂境川粤漢路刻下尚未開工所有招股辦法前係官錢局經招後經鄂省士紳組織商辦公司所收股款若干自應派委查明爰札飭勸業道卽日前赴漢口商辦鐵路公司及川粤漢鐵路駐鄂分局分别杳明已收股欵若干已用若干現存材料及股欵銀兩各若干務將各項總數先行查明禀復以憑核電大部查照一面再造清册三本賚送咨部備案 
[絲商電請禁止添設新廠浙江]  
　　浙撫增中丞現據嘉興絲商同盛號等電禀略謂嘉屬餘賢埭加餘新廠刻定本月二十六日開秤惟添廠實與絲業有碍已由嘉秀商會轉詳奉批飭縣確查但嘉餘旣添援例踵起理宜限禁請即札府諭飭嚴禁等情茲悉撫帥察閲電情已飭嘉興府楊太守酌核辦理矣 
[茶業研究會奉准立案福建]  
　　福安茶業研究會前經各茶商組織成立呈請勸業道詳咨商部在案茲聞日前奉到農工商部核准立案明文日内當飭行各茶商知照矣 
[商部徵集陳列所物品福建]  
　　農工商部日昨咨行到閩徵集新出各物品送交京師勸工陳列所陳列現由勸業道分飭地方官就地調取選送勸業公所彚轉庋陳矣 
雜記 
[朱家閣開印戲之活動松江]  
　　松江府戚太守曾於春間通飭各屬禁止演劇而青浦縣屬之朱家閣鎭商民因該鎭城隍廟向有開印戲今被禁止咸歸咎於紳董之附和官長不肯爭論遂在鎭上遍佈匿名揭帖指摘痛詈語多激烈并有將於某日搗毁自治局及學校與經辦者之房屋等語該鎭商會總理以愚民無知恐被摇惑且演劇之費向於米業廟捐内撥助與領錢演戲者不同况一年之中祗此數目合鎭商家可望利市十倍今並此而無之似與商業前途亦有關礙爰於二十五日親詣縣署擬將以上情形一一陳説仍請通融准演免肇事端適是日蔣大令因公離暑未獲面晤究不知將來能准如所請取銷前示否惟闻蔣大令素主和平想必允該紳董之請而泯患於無形也 
[宣講員不開通之笑柄漢口]  
　　漢口城議事會所設第二宣講所假地沈家廟逐日演説原爲開通民智起見乃昨有講員戴中華竟以殺狗勸夫故事爲演説資料口講指畵興昧極濃詎聽者諸人大嘩曰此舊社會藉神道以儆愚頑之善書也今之宣講台上用不着此况此事婦孺皆能津津樂道無須爾講戴面頳耳熱裝作未聞猶復照案以講衆人雅不欲聽遂曳之下當時戴愧憤已極自言曰如此胡閙我以後不再盡演説之義務矣噫宣講員負開通民智之義務今若此豈能灌輸人之智識乎 
[金鏞也算晦氣武昌]  
　　前充湖北度支公所税捐科一等科員通判金鏞向與瑞督之母弟前漢口籌餉局員候補直隷州志琦交好因日誘之嫖博並聳令娶妓爲妾隨棄妻子今正志直牧因淫慾太過脱陽身死瑞制軍聞之大怒當將金倅撤差停委金本前鄂臬梁鼎芬之戚旋持梁函往湘運動湘藩趙濱彦檄季湘潭官錢分局亦優差也昨因湘省三月分委派差缺清册彚詳到督轅瑞制軍見金鏞亦在差委之列頗滋不悦當電飭湘藩卽將其差撤去勒令迅速回鄂並詢問係何時將該倅咨調到湘是何人所保荐速卽電復察核聞制軍原無參劾該倅之意現深惡其工於鑽營擬卽奏參革職永不叙用以儆官邪 
[杭垣又患大火杭州]  
　　念六晚十二句鐘時聯橋大街之司馬渡巷内泰昌油紙店因存貨積壓致肇火災其時東南風甚厲經隣右覺察勢已燎原中下城之瞭望台不知如何誤公並未鳴鐘告警致官民龍會赴救遲延火勢猛烈霎時竄出大街四面奔突約焚兩小時之久始行撲滅計東岸至聯橋堍蔣廟西至七寳寺巷口公墻南至小押舖高墻北至大福清巷蔣廟戲台南北兩岸商店居户房屋焚毁六十餘幛大小房屋一百二十餘間云 
[清談]  
　　今之所謂力行新政者東西列强所有。之新政中國今日已。無不踵而行之。矣然而國勢之凌。夷如故。外交之侵副如故。致强之效果幾幾茫如捕風者然。抑獨何也。 
　　嗚呼是豈强國者果别有其術歟。仰亦吾國。之新政類皆買　而還珠與。此其故敢還以質。諸今日力行新政之大老。 
　　今之所謂安内攘外者列强進一步外交亦進。一步民氣發達一步國力亦澎漲一步。如影形之相依。如指臂之相聯此亦。東西各邦之成例也。起而視諸吾國則何如。 
　　然吾獨惜吾國外交。之進步不以毅力而以敷衍。以推宕迨至敷衍推宕之俱。窮則亦惟有。隨風而靡矣。而由是列强遂無不得優勝之結果以去。 
　　然吾獨惜。吾國國力之澎漲。不於外人而於國民奪其固。有之衣食而附益於外人之身家。民氣雖憤懣雖鬱仰雖死力抗爭。終必屈伏於政府之强權。而莫可如何矣。 
　　嗚呼外交嗚呼民氣。 
雜錄 
[紀俠盜（續）]  
　　彼露立之二少年。相向無聲忽齊舉武撫屍國。涕涙被面旋齊。起一出布。拂拭劍上血。　授之於。彼一人收劍入鞘小有聲此。時忽又有大聲。出神　間二少年大愕各出劍。前搜乃覓得窺伺。者蓋彼人適目殺人。狀至恐懼暈倒。而致發覺也。二少年旣發見暈。者殺人狀且。暴露然均若未注意及此者轉相將扶暈者出。聲唤使　比暈者　見有。挾持之者諦視恐愈。甚身戰舌　大呼乞命。二少年笑止之。且交諭以少事將。息乃坐暈者於地中二少年仍。左右坐暈者神少定勉啓齒。問二俠士何爲左坐者笑曰。公母作誑語。僕輩事公聞之且悉奚問爲暈者聞此説復恐戰右坐者手持而目語之曰公胡如是我輩寗嗜殺人者左坐者曰然我告子以此事顚末於是坐者相聚談各道姓名且言死者名及致死之由蓋被三少年均俠盜死者以採花妄殺事犯黨中禁令故約訊於是因而殺之遂指廟廓之枢曰以是故窺者問竟頗傾倒於盜之有道也乃亦自陳曰不。相欺僕此案偵探委員也先是鄰邑有鄉婦歸寗久不返偵之不得。翁婿互以謀死控獄久不决。悉上控乃委員以偵之。不知婦實被盜殺又歛而寄槥於野廟。且即槥前而决其。仇也傾談旣竟委員乃勸二盜歸誠盜均首肯相將掩死者隨委員赴官中消案隸江西撫。標米幾髮逆變起。乃相率以戰功起家。至副游後不知其終姓名。亦不之憶委員則諮頌三觀察也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[國民會致聯合會電]  
　　北京國民公報轉直省諮議局聯合會鑒貴會倡辦民團敬當恊力期成上海中國國民總會全體職員同叩感 
[江督札滬道文]  
　　爲查封李培楨股開興舖事 
據署江寗勸業道詳稱准江寗商務總會咨准揚州分會牒稱據陳紳重慶張紳心泰陳紳延武徐紳泰芳報告竊紳等與已故李紳培楨合開樊德成公典已歷年所李股本只有一萬五千餘串今因李故紳虧空上海道官欵由道電禀督憲飭府州查封該典紳等聞之驚駭異常緣此典道光年間雖屬李姓獨開至同治年卽爲德成公典迄今已閲三十六年之久歷次合同班班可考今因李姓一人私事而查封此典未免牽涉無辜如果被封紳等損失固多以後公司及合股營業决無人再敢問津於商務前途殊有妨碍且當百物昂貴又在春當之時一經查封貧民無以爲活更有碍地方不得已公議抽出李股籌墊繳官以重公款除黏抄合同禀請府尊據實轉詳上海道並督憲轉札泰州並由紳等公電督憲懇恩外卽乞貴會轉達南京上海兩處商會就近代懇督憲上海道卽行電飭該管府州暫緩查封以便貧民而免牽累紳等一面趕速招替設一時招替無人卽行籌欵解繳决不食言等因據此杳該紳等於同治年間已入德成典股份今李故紳虧空官欵應由在股各東將李股如數交出所請暫緩查封以免商民交困自係實情除牒請上海商務總會外合亟據情牒請爲此牒呈貴總會鑒核轉詳督憲曁上海道憲俯准札飭揚州府轉行泰州暫將德成公典緩封由該紳等分籌繳款深爲公便等因准此相應轉咨爲此咨呈貴道台謹請查照轉詳督憲核示並移請上海道查照實爲公便等因到道准此理合具詳仰祈鑒核俯賜批示飭遵等情到本督院據此除批以此案前據張紳心泰等電禀當經電飭上海道及揚州府轉飭道委洪令會同該地方官調據驗明妥辦具復在案嗣後辦理如何情形未據具復據詳前情仰候札行上海道及揚州府查明辦理情形具復飭遵繳印發外合行札飭札到該道卽便遵照辦理具復母違 
[蘇撫札滬道文]  
　　規定警察權限 
准民政部咨據警政司案呈前據内城巡警總廳申擬凡罵毆以下罪名一併劃歸警察官署管理業由本部通行在案茲准法部咨稱原擬罵毆以下罪名歸警察官署管理一節當係專指違警律内第三十七條所載毆未成傷而言查得各警察官署遇有成傷各案竟罰鍰判結殊與原律不符嗣後遇有毆不成傷之案卽歸警察管理其成傷各案仍應送交各該審判廳訊辦以清權限而免紛岐各等語除傳知内外城巡警廳一律遵照辦理外相應咨請查照希即飭屬遵辦等因到本撫院准此合行札飭札到該道卽便轉飭各屬一體遵照母違 
　　按上海城内一路分局非特毆已成傷之案大都任意判結即一應民事案件亦莫不受理與上海縣權限無分不知何故此次部飭恐該分局仍不免以具文視之也 
[禁阻洋商侵越界址]  
　　外務部以各省凡有租界之區被侵地畝之案頻年不絶近特通飭各省據約爭論聞滬道劉觀察昨亦奉到部文略謂各屬地方官辦理交涉各案凡有地畝租與洋商割讓等事種種失敗指不勝僂嗣後遇有洋商侵佔華界之案卽行切實禁阻現須將原訂界綫逐行清理除已有約章逐條駁復外倘有各處或租借或割讓以及沿邊交界各地凡未按原訂界址而有洋商含混侵越均應責成該地方官照會領事據約爭駁隨時報部查核按此事曾略紀前報今得全文特再節錄其要者 
[四明銀行股東會記事]  
　　四明銀行於二十七日開股東會股東到者二百餘人午後二時開會秩序如下（一）總董周金箴君報告開會宗旨（二）總理陳子琴君報告帳略並辭退總理職任及擔承清理前事已於本年二月間經董事會决議請孫衡甫君庖代情形又報告上年市面多故各項押款難免損耗已經董事會决議本届盈餘如數提存以固根本股東官利停發當經多數股東贊成（三）恊理虞洽卿君以事務冗繁不暇兼顧當衆辭退恊理之職亦擔承清理前事（四）舊董事袁聯清方樵苓嚴子均三君來函堅辭其餘董事均届任滿照章投票公舉新董九人及查帳員兩人並公舉孫衡甫君續任總理行務衆贊成恊理一席俟營業發達再議公舉當塲有股東某君詰問新舊董事應否分清界限周金箴君答云以前各事均歸前總理恊理及舊董事擔任清理以後行事歸新總理及新董事擔承（五）新總理孫衡甫君報告云鄙人承各董事舉爲總理實難勝任惟以四明名義義不容辭祇得竭盡棉力尚望各股東及各董 
 
 

Page 19

 
 
事隨時賜教以匡不逮以前滯呆糾葛各欵仍歸前總恊理曁總董擔任其責鄙人亦當帮同料理（六）提議添招新股二十五萬兩每股仍五十兩與舊股合足規元銀一百萬兩當場已認二千零五十股計銀十萬餘兩時已六鐘遂散會所有選舉姓名權數列後　　董事 
當選九人樊時勛四千七百零三權朱葆三四千六百六十二權虞洽卿四千六百三十一權盛省傳四千五百七十一權李詠裳四千四百七十九權馮吕卜四千零四十七權周金箴三千八百七十一權孫衡甫三千四百四十九權嚴漁三三千二百九十一權次多數十五人李嚴孫一千八百權傅筱　八百九十權陳子琴六百九十權董杏生六百五十權袁聯清四百權葵賚民三百十權方樵苓二百二十權嚴子均一百五十權倪寳田一百權蘇寳善九十權沈洪來六十權洪念祖四十權劉梯青四十權李雲書二十權朱説記二十權 
　　查帳員 
當選二人倪寳田三千五百九十二權傳筱　二千六百九十七權次多數二人劉梯青一千三百六十六權朱葆三五百八十二權 
[陳逸卿戴嘉寳終須解道]  
　　倒欠華洋各商鉅款之已閉正元莊股東陳逸卿及寳康洋貨號主戴嘉寳曾由滬道劉觀察札飭公共公廨寳讞員着將陳戴二人解道訊追嗣經駐滬領袖比總領事會同各國領事在領事公會提議以陳戴兩人果犯重案自應遵照约章辦理惟尚有洋商控告各案未經訊結一時未便解道業已照復滬道查照在案茲悉劉觀察以陳戴兩人虧欠官商鉅款延宕日久若非解道督同縣委嚴追終難清理爰復札廨飭將洋商控告各案迅卽了結俾將二人解道從嚴訊理惟二人未解之前仍著該廨嚴密收押不得稍有疏忽致干未便 
[鼠疫發現之警報]  
　　中國公立醫院訪悉公共租界海寗路松慶里粤人翁姓婦家兩小孩驟患核瘟而死檢視床下遺有死鼠兩頭昨晨該粤婦忽私遷至法界嘉善旅館暫住旋經法界防疫醫院蹤訪屬實急派病車將該婦送入福開森路新設之醫院内刺取身上血點經西醫化騐的係含有鼠菌毒質當由該院急集中西醫士會同調治又聞英工部局衛生處定於今晨會同中國公立醫院華醫赴海寗路松慶里挨户檢查以期撲滅鼠疫 
[組織寳山同鄉會]  
　　寳山縣旅滬同人現擬設一同鄉會訂於今日午後五時邀衆集議進行方法及辦事權限並推舉總恊董幹事員凡有宗旨不甚純正者不許入會其事務所擬暫設於英租界小花園内 
[顧全風俗人情之批詞]  
　　本縣田大令批黃志賢禀云自由結婚之説爲新學界之崇尚往往不能免舊社會之醜詆若夫一夫多妻西俗所禁趙本善身當教習想不致任性妄爲且訂婚係伊父主政此時更不能以教員資格違背父命先蹈不孝之罪况有玷教規耶然遽予提訊恐傷體面亦碍他日夫婦愛情本縣爲風俗人情著想應先由該監生邀同原媒並酌請學界通人面向趙愼基父子開誠理説仍敦和好以期完婚勿急急肇訟抄黏附 
[學堂調换田産]  
　　本縣田大令接南匯縣來文略謂前據本邑觀濤學堂經董秦始基禀稱本校内有田數畝坐落上邑僱往收租道遠不便商諸上邑三林學堂董事秦硯畦將該校所置南邑之田兩相對調價值雖稍參差照估平貼庶幾兩方面各有利便自調之後卽從本年上忙起各自承糧管業召佃收租充費洵屬公私兩益爲特抄明保圖户號請准備文移送上海縣立飭該圖册書照號註册等情爲此合移請煩查照飭知等因昨田大令已諭飭二十一保二十八圖册書按照來文所開各號畝數核明註册矣 
[同益號弄巧成拙]  
　　同益號受押浦東趙敏齋之房屋期滿不贖照例該號應具控縣署請爲訊理乃該號計不出此牽拉洋商具控公廨迨至各房客不允付租始禀由浦東巡局轉移到縣該號亦自行具禀投縣控告當奉田大令批斥云浦東趙敏齋押與該號房屋期滿不贖係屬内地之事何不來縣呈控而赴公廨禀請拍賣禀叙先由永和洋行承買後復售於該號明係勾串洋商出面現准浦東巡局移稱當時該號並未向各户换立租契亦未與趙敏齋見面點交似此單面交涉全恃租界聲氣不顧後來之租户曁原業承認與否實屬咎由自取從前旣未禀縣含糊轉契本縣未便爲之訊理所禀應母庸議 
[區長革除汛捕]  
　　閘北汎捕夥談榮等向張步如楊高村敲詐不遂誣指行竊經四路分局蕭區長訊明收押已誌昨報昨日覆訊區長以該汛捕等平時在外魚肉鄉愚早有所聞此次犯案斷難寛宥判將張楊二人先行交保談押候移送上海縣從嚴懲辦並革除汛捕不復補充以絶民害 
[强搶小兒之駭聞]  
　　閘北爲拐匪溷跡之所近更有乘人不備搶取人家小孩而逃者前日下午有住居陸家莊開設小雜貨店之鄭正海將拐匪陳小六子鄭三扭至四路分局控稱該匪等佯爲買物適兒子在門前玩嬉被陳乘間携抱勢將逃逸幸經小的瞥見扭案請究當經蕭區長質訊一過判陳還押候辦鄭三不認同黨從寛開釋 
[僞造演劇入塲劵紀詳]  
　　報載華洋義賑會演劇助賑被人僞造入塲劵一則茲悉實係滬北水爐公所首事俞俊臣等擬辦兩等小學堂並夏季施藥等各項善舉無款可籌故於星期六假三馬路大舞台演劇集資詎有成都路四百十七號門牌老虎灶主鎭江人陳國卿僞造入塲劵舞弊被俞等查悉控奉公堂押候查辦昨日復訊俞偕見証陸忠先等 
 
 

Page 20

 
 
　　上堂禀稱是晚眞票祇售出一百三十餘張假劵反有二百餘張查係陳國卿僞造應請澈究被告所延之凱第士律師辯稱原告係公所内用人陳係董事有公廨所給告示呈電孫襄讞駁曰陳因舞弊被控不能以水爐公所董事名義爲護符此案孰是孰非公堂自有訊斷之權今未訊及貴律師應暫緩辯論凱律師唯唯遂由孫襄讞商之美仇副領事判陳押候傳集人証於下禮拜二訊核 
[綢業公所舉定董事]  
　　綢業緒綸公所董事朱舜田君病故後懸缺已久現由老九章綢局新總理吕葆元恊理潘達生君等邀集南北同業到所公舉九和綢莊經理張紫蔭君爲董事張君因年老事繁再三力辭遂又公舉吕葆元君爲帮辦以分其勞刻已咨照商會註册矣 
[德文醫學堂開會預報]  
　　同濟德文醫學堂定於西五月二十九號即華五月初二日下午在白克路寳隆醫院開學生成績展覽會自六時一刻起計分三班醫學預科二年级説血脈循環一年級説動植物之賴生及擬態均用中德語更番講演德文科三年級説鐵路專用德語講演 
[紗廠用人舞弊續誌]  
　　公益纱廠管棧人王岐山與工頭范阿榮陳金元棧司楚阿林崔阿大管門人王阿欲楊應生等串竊廠内值洋五千六百元之棉花雇舟運往外埠消售被靜安寺捕房包探陳雲忠將各人一併查獲解送公堂收押在案昨經中西官提案復讯該廠經理人祝二上堂訴明前情求究據船房沈木金等投訴本月初二日有許姓雇裝公益廠内棉花運往怡和源因貨不合躭擱兩天將貨物寄存正豐棧内共得水脚洋六元餘事不知嗣據見証華阿泉投稱前在該廠内爲小工現已歇出曾知王等有棉花三十八包運出是實　襄讞商之美領判華交保王等七人還押候移提人証到案再訊 
城内 
[盜賣田産]  
　　鄉民周鍾聯因有祖遺二十七保十一圖作字圩周益三户田二畝二分三厘被監斃劣保陸道生之弟陸正祥串通地保嚴寳英朦轉道契控奉滬道札飭會丈局查覆核辦詎陸嚴二人視同具文竟敢不俟查覆擅將道契加蓋官戵盜賣於水木作李福興爲業李即豎立界石周以祖遺基地豈陸嚴兩姓所可出賣遂將界石拔去一面又投道縣兩署請提陸嚴二人到案訊究 
[戲謔肇禍]  
　　蔡范氏偕子阿福投縣喊控縣署跑文書夥張寳林向阿福借錢不遂戵傷手腕等情昨經襄讞承明府審訊張供並不行兇亦未借錢惟與阿福素識同在餛飩攤上充飢與之戲嬉悮將磁碗碰碎劃傷手腕事實有之明府飾件驗得阿福受傷屬實判送上海醫院醫治張押候再訊 
[更可延宕]  
　　莊陸氏偕孫莊文生控告孫媳莊顧氏即顧　貞不守婦道私妍流氓陳掌生並串通川沙廳差姚德即姚步洲捺擱公文等情曾奉滬道札飭上海縣移提該差姚德及全案人証訊供詳辦業已傳到莊顧氏發堂留養候提姚德陳掌生覆訊在案茲莊顧氏在堂病斃即由田大令傳諭莊陸氏莊文生備棺收殮而莊陸氏以氣忿難平仍請催提姚德曁陳掌生到案重辦大令允之 
[口不從心]  
　　三林塘公恊泰當舖控金阿四以僞造田單朦混借洋一案曾經本縣田大令諭令折償洋三百元押限措繳迄未料理昨日又由襄讞承明府提訊金即呈繳鈔票洋一百元餘求寛限明府以金不應口不從心喝責手心二百限五日繳　如延嚴比 
[道轅記事]  
　　本縣田大令由蘇返滬昨至道署禀見補用同知張從龍由蘇來滬昨亦到道禀見 
南市 
[幸未燎原]  
　　前晚十二時大南門外凌興記紅木作遣水木花堆内延燒樓梯柱子由隣人瞥見唤同巡士等赶即救媳未釀大禍旋將作主凌興泉拘至南區詰明無心失火從寛罰洋兩元充公示儆 
[投河遇救]  
　　江北人夏阿三向在嘉興經商近因失就來滬深親不遇落魄無聊前日至十六舖大達碼頭投浦自盡幸遇舟人救起由巡士帶至裁判所給洋四角勒令回里 
[搶親陋俗]  
　　住居陸家浜向爲京貨生意之彭壽龍曾爲其弟壽康聘定臭水浜王姓女爲室近因坤宅索聘過奢無力迎娶實於前日紏衆搶親行至大南門内始由巡士追獲即將彭壽龍拘至南區移解裁判所訊明判罰洋一元充公 
[有無妥保]  
　　桂圓同業蘇芳聚福興泰餘泰長裕等前在裁判所控告西門外棄升記號主葉子青私賣該業公所坐落閘北之公地欠找銀二百八十兩當奉集訊判葉交保出外理處在案茲葉抗延不理復由該同業禀奉陳裁判復訊棄仍推諉判押候覓取妥保限端午節如數繳楚 
[船户遇盜]  
　　向泊公義碼頭之某姓碼頭船前日裝送荳餅至某處交納後回至製造局附近停船歇夜突有盜匪多人駕一划船而來一躍登舟持械恐嚇致被刦去現洋十二元衣包三個昨該船户已至警務處報告請緝矣 
[查究吸烟]  
　　商團公會函告裁判所謂毛家弄王瑞生剃頭店内招人吸烟迹近私賣請爲提究即由龔巡員查獲烟客錢阿生並搜出烟具連王拘案訊明飭錢罰洋五角王責一百五十下具結斥退烟具銷燬 
閘北 
[含糊了結]  
　　鍾李氏控女壻陳長甫不顧家用一案昨經四路分局提訊判陳具改過結交保開釋後再違犯定干重辦 
[難兄難弟]  
　　宋方勳控孫鶴桐拐匿其媳聶小鳳一案昨經四路分局蕭區長提訊孫供宋媳係小的之兄孫鶴　所拐與不的不涉判令還押候查 
英租界 
[挺身而出]  
　　新閘平橋路同康米店主王興記控學徒陳仁生竊取鈔票洋一千六百五十元被張金福騙吞逃逸曾由公廨將張母王氏提押限交在案茲張於前日自投捕房請將其母釋放昨晨解廨略加詰訊德襄讞與美盖副領事以此案係由英領陪審判張押候今日解堂訊究 
[失業圖盡]  
　　鮑阿虎前日跳入洋涇浜内圖盡由捕救起送至捕房昨解公堂訊究據供向爲鞋店生意現因失業羞憤自盡判鮑開釋以後勿再輕生 
[違章受罰]  
　　楊樹浦路泰和茶館主方芝廷又二千二百六十號小茶館主應蘭安均私售燈吃又秦家弄王岳生茶館違章聚賭昨日由探將方應王三人一併傳至公廨訊明判方應各罰洋十元無力改押七天王罰洋五元無力改押五天烟賭各具當堂銷燬 
[先究逞兇]  
　　朱老四控薙髮匠陳有如竊取伊家所豢之狗昨由捕房將陳拘解公堂經中西官訊知捕房派探往查時陳有阻查毆探情事判陳先罰洋十五元充公並看交保候下禮拜二再行訊核 
[老人不端]  
　　老者姚孫祥因誘匿西大路金徐氏家之十三歲女孩阿狗被控昨由捕房解廨訊實判姚押西牢一年女交氏領回 
[馬夫淫兇]  
　　馬夫張福生陳永泉將張李氏攔住調戲並毆打在塲喝阻之一百另八號華捕當被一併拘獲昨解公堂訊實判張陳二人各枷五天押二月期滿均逐出租界 
[拐賣無憑]  
　　無錫人徐金堂控施炳泉拐賣其寡弟媳楊氏一案昨經公堂復訊無憑惟不應在途打架着各罰洋一元充公 
[風化攸關]  
　　諸福春出售裸體美人小説昨經捕房查有淫褻之處將經售之繼雲　傳至公堂訊究中西官亦以有關風化着罚洋五元充公示儆 
[不遵堂諭]  
　　美商同孚洋行控同康洋　 
 
 

Page 21

 
 
廠股東朱衡宜等不遵堂諭繳銀昨由捕房將朱傳至公堂押候今日午後會訊 
美租界 
[並無重傷]  
　　昨報記侍者畢炳榮被同業阿根毆打歸家後猝然斃命一節茲悉前日下午由本縣田大令委捕廳趙少尉蒞驗當經仵作驗得死者面部受有微傷並非致命實因生前患病加以氣忿因之致死少尉親驗無悮即着地保報堂收殮候再查核 
[有無事故]  
　　沈掌全昨日不知何故闖入密勒路四號屈姓家被屈鳴捕拘禀捕頭從寛斥釋 
[印人收押]  
　　某印人行竊靶子路九十一號某姓家之鷄由捕房解送英署已記昨報昨經英按察訊實判押二星期以示薄懲 
[竊案類誌]  
　　麥搿林路十二號洋房樹司某甲日前失竊衣被等件昨由包探在楊樹浦發大押店查獲原贓候緝獲該竊賊究辦又王桂廷沈根發張桂生陳英九侯阿三等串竊某姓綢衣被探查獲拘入捕房候訊 
法租界 
[潜逃已久]  
　　韓芝亭之妻賈氏日前背夫捲逃找尋無蹤近始訪悉由阮姚氏牽引與張寳林姘識匿跡吉祥街四十一號屋内韓即密報捕房將奸夫逃婦及姚氏拘獲送廨訊實判張與賈氏押捕房二月姚氏押三月 
[均非善類]  
　　李潤卿控姚阿八私開房門紏人入内賭博向論行兇被傷頭　等情昨日由捕一併解廨研訊姚供李係著名蟻媒專拐婦女小孩販賣爲生今因索欠口角欲扭捕房控訴詎伊自將頭額撞傷揑詞誣害求鑒聶司馬以兩造俱非安分之徒姑念李旣受傷從寛着姚貼償養傷費洋一元二角再押捕房兩星期以示薄懲 
[拍賣抵租]  
　　八仙橋西福興館飯店主顧東生虧欠房金數月控經公堂押交迄已日久尚未料理昨又由廨提訊顧供實難繳付况店中夥友現已被人逐出覇佔接開小的情願將生財拍賣抵償租金聶司馬商之西官判顧還押准將該店拍賣料理 
[妨害衛生]  
　　小東門外陸稿荐醬肉店夥王阿順前日挑送猪肉一百餘斤被衛生處西人查知係是死猪且肉已腐敗拘捕送廨判罰洋五元充公以儆 
[違背烟禁]  
　　小東門外吳阿炳楊叔友二家俱因私售洋烟由探一併拘獲送廨訊實判各罰洋十五元充公烟具銷毁 
[追繳欠租]  
　　收租人董純孫控潘宏源陸顧氏徐伯言包陳氏陳雲山周陳氏吳子香楊李氏等積欠房金數十元不等昨由捕房一併傳至公廨訊追董等供稱欠租是實求恩寛限措交判各交保限七天理清 
[海上閒談]  
　　找聞江蘇人對於鐵路股東會。有議此後須要請將詳細帳目預先宣示者。有議此後須要求於股東中推舉臨時職員。辦理檢點入場劵權數。及投票唱名等事者。未知甚麽用意。 
　　我聞江蘇人對於蘇議員辭職。有擬請江督俯賜轉圜者。有擬請各議員曲予轉圜者。未知怎樣辦法。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[致湖北諮議局議長副議長書（）孟森]  
　　（爲中美銀行事） 
濟武海若兩公均鑒上年聯合會在京快叙今年敝省方在多事之秋未能北上追陪無及瞻望爲勞茲有不能不貢一言於左右者貴省有漢口銀行研究會刋送中美銀行意見書讀之彌駭人意此事顚末弟頗知其略因見是書之贊成各團體以商會及諮議局居首商會當别函通意諮議局則吾曹尚同聲氣不能不逕達左右竊維世界商務自巴拿馬河工將竣重心已注於東方（中略）貴省洶洶抵制灰全國恊力之初心扇同胞仇外之故智不用之於片面强權之事而用之於雙方美意之端吾商人之企望盡虚是爲實害彼美人則（中略）而思直接擴其商務於我大陸其術正多亦何必盡賴吾商人之提挈哉要其抉摘利害之説苟貴省銀行研究會而所持者爲至當也則豈有不兩害相權之理（中略）其害則旣備陳矣若研究會所述之害請與一一剖析之發行鈔票一節誠非集中於國家銀行之辦法然無論内國外國之銀行當吾國未能實行禁止之時並無先與杜絶獨讓他同業專利之理今謂其定款中當加一限制云於國家法律範圍之内發行通用鈔票則無不可蓋以吾國法律論新刑律第二百二十四條第三項云經政府許可發行之銀行劵以通用貨幣論其按語云第三項經政府許可發行之銀行劵者非政府自已所發行仍經其許可而發行之銀行紙幣之謂據此則内國銀行之鈔票現時非法律所禁明矣又第二百二十五條云凡僞造流通中國之外國通用貨幣者處二等以上有期徒刑其第項云流通中國之外國銀行劵以外國通用貨幣論其按語云流通中國之外國通用貨幣乃中國律例未禁制其通行而民間亦任意行使之外國貨幣例如墨西哥日本銀圓及兑换銀行劵等是也此等貨幣之僞造雖無損中國之信用而於中國市面頗足擾害是以科以前條次重之刑（前條僞造通用貨幣處無期徒刑或二等以上有期徒刑）據此則外國銀行之鈔票現時亦爲法律所維持明矣於法律範圍内云者法律尚許之則不必獨不許中美銀行法律苟不復許則中美銀行爲註册之銀行自當照内國銀行取締也若必以其中美則難之純乎美者不有花旗銀行乎其能出鈔票如故純乎中才不有各私家銀行乎其能出鈔票又如故則是研究會專爲破壞此次中美之交誼設也收受儲蓄一節吾華人之僑美者至夥自非營大商業即皆爲志在儲蓄之工人向儲蓄外國銀行今以中美合資而半托於祖國有此一種吸收之效故必設儲蓄一宗至於虧空倒塌而及於儲蓄雖不敢謂必無然似外國銀行之辦法周密究勝於吾國任便設立之銀行决不至有信義之事又謂儲蓄即是投降吾未見銀行能號召人民以爲變叛者亦未見銀行利地方之有亂而可以自保其金融者無乃言之已甚乎抵押不動産一節此爲擬章之人利用其資本於墾務等處之意其實萬不合商業銀行之性質美人萬不肯承認吾國銀行則例卽規定僅於不得已而準債之時收受其準債之不動産猶限一短時期以變賣之蓋金融宜流通而不宜停滯除拓殖銀行另有專門辦法外决無銀行願受不動産之理故更改此條正以合美人之本意若謂外國人必挾一謀我土地之念而來則各國銀行在我國者甚夥有現金以收押産何求不得何必合華商一半之資本而始用其陰謀秘計耶此又必不然之事矣至謂華商必不敵美商雖名爲合資萬不能箝制外人之權限此則成績未著吾何敢預誇華人必能不弱於外人然外人又何必合我華人然後試其欺壓之手段耶研究會謂美人非短於資本則美人儘可自設銀行何勞合我旣合以後有不平等尚可執合同以抗之慮總理非其敵尚可以華股撤换華總理以視袖手而聽外人之獨占者奚若夫今日誠能閉關而治不與相見於商事之上豈不百無猜防卽以銀行論誠使外國本無銀行在我國境内或美國本無銀行在我國境内猶或可執此成見以束縛其施展之餘地今則束縛我之施展而不束縛美之施展何其與國民爲仇也謂華商可不名一錢但以代之立案爲奇貨試問外人開設銀行有何違法其不立案者藐我耳果肯立案何故駁之美人又何賴於華商爲之影射又謂宜合各團要求大部不予批准而自設完全之中央及國際銀行中央及國際銀行豈必民間少一銀行而始能成立乎豈吾國之有中央及國際銀行者必阻闢私立之銀行乎此皆未能索解之事兩公主持公論清望所歸倘能解釋其一鬨之見而導以世界之眼光（中略）大局之幸豈惟區區今者發起諸君方被美商催問而羅雀掘鼠未能集得半之股本其爲困難烏可言喻然不敢不勉乃貴省又以間諜疑之烏能不令人氣索乎率佈所懷敬祈亮察倘賜討論鵠候復示專請大安 
[蘇路公司咨呈郵傳部文]  
　　蘇路與滬寗接軌問題爲咨呈事竊查蘇路與滬寗接軌一事本公司去年股東常會决定由松江接至安亭呈奉大部照復轉據滬寗路局禀稱竊查滬寗鐵路擬與滬杭甬接軌一事鐵道爲營業性質取線於繁庶之區則商務易於發達兩缐相較取其短而捷者則建築省而運輸便公司與商人均得其利擬由龍華經法英租界及華界北西藏路以達上海其經過租界地方擬建空中鐵路與租界劃分權限鐵路界内歸華官管理其一綫也其次則爲由梅家弄以達眞如一綫今蘇路公司股東乃决議由松江經朱家角以至安亭綫路迂折築費多而運輸不便於滬寗旣有牽掣於滬杭甬路亦未見其利等因前來查兩路接軌勘擇路綫自應取其建築費省客貨便捷蘇路滬寗接軌之處究以何綫爲合宜允宜實地測勘俾歸盡善方便交通至收利益相應照會貴公司查照妥籌並希將切實情形見復以憑飭知滬寗路局互相妥議可也等因承准此當以股東會議决案公司祗有執行之責並無更改之權旣奉大部指飭理應俟本年股東常會討論公决四月二十五日舉行常會時卽將往來文牘當塲報告嗣經到會股東全體議决接軌爲蘇路與滬寗公共之事自須彼此同意方可實行松江安亭之説滬寗旣不贊成卽予取銷惟滬寗提出兩綫一綫爲蘇路龍華 
 
 

Page 27

 
 
　　站接滬寗上海站一線爲梅家弄接眞如查第一缐於蘇路龍華至上海一段營業大有損害且中經租界交涉旣苦困難架設鐵橋工料尤多耗費第一綫仍嫌迂折在蘇路所以取缐松江安亭原爲中經朱家角人口繁盛米穀出産尤稱暢旺冀能多獲運輸之利今旣舍此不圖目宜使兩路上海站互相銜接最爲直捷又查宣統二年三月初二日奉照會轉據職商沈鏞洪玉麟席裕成盧金鑑等禀陳擬於滬杭甬南市車站及滬寗路閘北車站之間設法通軌設站各節批由本公司移復等因此項條陳當據並送公司察核所稱頗可採用今議决由滬軍營地方迤西轉北傍租界圈線繞行至閘北車站相接旣無架設鐵橋之繁費又免經過租界之艱困實於鐵路地方兩有裨益想滬寗路局亦不致再滋他議至接軌所需欵或由大部籌撥或由蘇路擔任亦須預爲决定切思大部職在交通蘇路志在營業今接軌一事係屬交通問題所需之欵應請大部籌撥開工日期尤望從速俾兩路早通共沾利益嗣後設站運輸等事隨時商承鈞示辦理可也所有本届股東常會改議接軌路綫各緣由理合備文呈請迅予察核施行須至咨呈者 
國外新聞 
[阿穆爾省總督未成之計畫]  
　　二十六日倫敦電云據聖彼德堡電稱俄國阿穆爾省總督近電請政府准其招募華工二萬四千名建築營壘及其他軍事工程雖經陸軍大臣蘇曲里洛夫將軍贊助仍由内閣駁絶 
[法國比賽飛船續聞]  
　　二十六日倫敦電云法國飛船比賽由巴黎至西班牙京城之速率有飛船家名樊特里萊者於二百二十五分鐘内飛抵桑塞巴斯的盎計程二百十九英里 
[俄使干涉土國徵軍]  
　　二十六日倫敦電云據聖彼德堡電稱俄國駐土耳其大使特却里柯夫君照會土政府謂土耳其在芒特尼格洛邊陲徵集大軍實與治安大有關礙至芒特尼格洛之舉動全爲自防起見不足爲恐特望土政府作速宣明對付芒特尼格洛以和平爲宗旨云 
[萬國實業財産權大會]  
　　十七日鈕約電云本月十六號華盛頓將開大會討論實業財産權問題與會者共三十七國該會之目的係欲修改一千八百八十三年巴黎所訂之會約該會會議情形聞將秘不宣傳云 
[美報歡迎中國外務大臣]  
　　二十日華盛頓電云此間及紐約各報評論中國簡授梁敦彦君爲新内閣外務大臣均有歡迎之意梁氏告人謂其身體尚未如所意之佳已電請政府收回成命未幾復謂不久將起程回國惟部署首途事務尚須稍延時日云（以上譯字林報） 
[德日締結商約問題]  
　　二十六日栢林電云聯邦議會因國會將次休議請將德日商約議結後暫准實行隨後再由國會批准三十七日倫敦電云據柏林電稱德國國會已將德日暫訂商約第一交宣讀即付審查（譯文匯報） 
小説 
[殖民小説華僑涙（二十一）]  
　　想到這裡忍不住兩行熱涙從眼眶中直迸出來起先還站在那裡。不肯就坐到後來站了多時。站得個骨軟筋酥。腰跎背曲。方才將將就就的在那木板上坐下。到了晚間有人送進晚餐來。每人一碗𥽘　煮成的稀糜一片小小的麵包。麵包上略略的有些牛油。范鳳洲見不了勝悲憤那裡肯吃只睜著兩眼。含著一胞痛涙。呆呆的坐著只聽得前後左右。一片都是悲嘆的聲音。也有人在那裡低低的講話。却聽不出他們講的什麽。范鳳洲聽了一回。便走過去問道聽著你們二位的口音好像我們是同鄉。你們兩位是什麽时候來的那兩個人聽了。便立起身來在那半明不滅的燈光裡面。看了范鳳洲一眼。覺得他氣宇昂藏。丰裁嚴整不敢待慢。便也説道我們兩個姓畢。是同胞兄弟。廣東香山縣人請問你老哥貴姓。到此有什麽事情。范鳳洲一一和他們説了。又問他們兩個人的表字。那裡個人也和他説了。原來年長的呌作畢珍卿。年幼的呌作畢寳卿。到了這裡。已經差不多有半個月被那爪哇的荷蘭行政官拘入木屋。只説他護照和面貌不符。拘留不放范鳳洲聽了大驚道。難道你們兩位在這裡已經拘留了半個月不成畢寳卿慘然道。你不知道這裡的情形。向來都是這個樣兒的我們雖然已經拘留半月却還不算什麽。這間木屋裡頭的人。除了你們幾位。都是今天來的不算外。其餘的人。都是比我們先進來的。囚拘在這等的地方求生不生求死不死。比我們更是可憐。説著。畢珍卿便含涙道。我們兩個和他們也差不多。分不出什麽高下。不知幾時方才釋放我們回去。説到這裡不覺涙流滿面。低低的痛哭起來。畢寳卿也流涙不止。范鳳洲見了他們兩個這般的悲苦。連忙問時。方才知道這個畢珍卿和畢寳卿。是在爪哇開個小雜貨店的。家裡有一個七十一歲的老母。今年畢珍卿兄弟回家修墓。在嘉應州住不多時。忽然接了一個電報説老母病危催他們赶緊回去。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[浙江巡撫增韞奏宣統四年歲入預算依限編成册表摺]  
　　奏爲浙江省試辦宣統四年歲入預算依限編成册表送部核定恭摺仰祈聖鑒事竊准度支部咨試辦全國預算暫行章程内開第二條各省應編國家歲入預算報告册地方歲入預算報告册並比較表四月内送部等因即經轉行清理財政局遵辦去後茲據該局司道詳稱本届預算與上届辦法微有不同上届試辦各省預算出入各數以一省爲系統本届試辦全國預算出入各數以全國爲系統此次先辦歲入欲得實收之數爬羅剔抉整理較難當即擬具程式加以註釋隨同暫行章程刋印成本移行各署局所先後造送到局現經按照章程册式分類彚編所有浙省試辦宣統四年歲入預算分爲三編第一編爲總册及國家地方歲入預算報告册並比較表第二編爲新常兩關歲入預算報告册並比較表第三編爲本省及各關受恊欵並本省灌糧本色預算專册此中款項複沓勾稽匪易業經赶辦依限蕆事惟嗣後或有因事變更尚須修正者或有臨時發生尚須追加者容俟續行詳請增减以期預算確當等情詳請奏咨前來臣覆核無異除將册表分咨查核外所有浙江省依限編成宣統四年歲入預算册表緣由理合恭摺具陳伏乞皇上聖鑒謹奏宣統三年四月十七日奉硃批度支部知道欽此 
　　又奏候補道郭集芬烟癮未斷請革職永不叙用片再查浙江候補道郭集芬疊據禁烟公所詳咨切結均係曾經吸烟現已戒斷嗣經臣一再訪查情迹仍有可疑當飭兼辦禁烟公所巡警道楊士爕照章調騐旋據詳稱遵調該道人所查騐爲時未久烟癮畢露卽難支持并據稱戒斷有年現因患病復吸戒烟丸藥具結出所等情詳請核辦前來臣查禁烟定例何等森嚴所有文武各職員早應依限戒斷乃該道旣經戒斷又復吸食並不據實自陳經臣詳加該查飭令調騐確有烟癮猶以因病服藥爲詞實屬巧於掩飾不知自愛相應請旨將二品頂戴浙江候補道郭集芬革職永不叙用以儆官邪而肅禁令理合附片具陳伏乞聖鑒訓示謹奏宣統三年四月十七日奉硃批著照所請該部知道欽此 
　件 
[婦女日報社簡章]  
　　一宗旨本報以發揮婦女固有之道德增進婦女普通之知識使人人先知修身齊家之必要以爲合羣愛國之始基兼爲我女界交通聲氣發表意見之機關冀由組織善良之家庭漸推而成善良之社會上爲國家樹極鞏固之基礎下爲國民立最正淑之母儀是爲本報惟一宗旨 
　　二名稱定名曰婦女日報 
　　三營業性質股份有限公司 
　　四資本金額擬招股滿二萬元爲足額每股十元計二千股 
　　五發行次數每日發行一回（星期休刋） 
　　六内容組織一論説二女界新聞三本國時事四批評五外國時事六新智識七風俗調查八文苑九女學紀聞十史傳十一婦女百話十二小説共十二門每日登載至少在八門以上 
　　七社員職任置社長一人副社長一人編輯一人編輯員二人東文譯員一人西文譯員一人書記一人會計一人發行部長一人發行員二人告白部員一人庶務員一人校對員一人 
　　八社員權限社長副社長有對於外部代表本社之權編輯部長有總攬編輯全部事務之權會計發行告白庶務書記校對各員秉承社長副社長之命令各任其職務 
　　九維持員會維持員會之宗旨爲維持本報而設其會員以發起人社員股東名譽賛成員組織之 
　　十董事會關於社内經濟之事由董事會會同維持員會商議公决其不在經濟範圍者由董事會會議决行 
　　十一股東會毎年開股東會一次報告帳略及辦事情形並公議改良之法到會人數不滿三分之二者不得議决各事 
　　其餘章程具見於招股章程中與本章程有同一之效力 
專件 
[籌辦處顧問員楊廷棟調查川沙閙事情形呈報蘇撫文（四）（續）]  
　　第四論斷此次在川沙不及兩晝夜目睹耳聞之情形及推究之原因具如上述晤見各自治職員皆肫摯懇切絶無澆漓薄俗之習實過於調查者之期望讠聞其他各職員亦多　譽完好人無間盲惟長人鄉議員袁容自互選議長後尚未到所預議餘皆實心任事至堪嘉尚苛捐旣絶無影響激變更母庸置論徒以三人事虎之疑遂蒙罄家蕩産之慘不平之鳴其何能已又有一説足以明肇事者無一定目的如云抗捐則張阿希龔臥江皆南匯人川沙苛捐何累南匯而必俟其仗義始亂耶且朱舜卿陳元炳並非自治職員何以房屋器具同被焚燬猶以其爲選民也農民黃叙山不識文字商民顧守先烟癖未除不列入選民何以房屋器具又同被焚燬地保朱伯達係在公人役何以亦未倖免青墩小學合慶小學楊故紳斯盛獨力創辦爲浦東中學之附屬小學分設於八團鄉者尤與地方公共事業無關何以焚燬如故其以苛捐爲藉口打新法爲口令謂爲匪徒孰云不當夫匪徒本非專名亦非生而特定爲匪徒不過視其行爲爲匪徒卽可加以匪徒之名不究事實囂囂然人云亦云天下尚有是非乎若橫被奇禍尤冀其不惄不怨照常任事惟至聖能之顔曾以下恐或難幾今無端受詈尤多反唇相譏况關乎身家性命而能逆來順受事後不置一詞乎强以不近人情者責人非恕道也故禍首必加嚴懲稍一寛縱人心向亂地方必無寗日其附和盲從者類係無知愚民身罹重典且不自知其非究其實際皆我良民宜加矜憐地方官處置乖方釀成鉅患調查一日餘已歷十四處之多未見者尚二倍于此蕞爾川沙殘毁幾彌全境朝廷設官衛民今以星星之火致成燎原清夜扪心能無媿負倘復空言架説妄希脱罪實爲天理人情所不許該廳成丞苟不予以相當懲處微特上不足以表朝廷設官之意下亦不足以去該丞神明之疚究應若何懲處不官自有權衡非廷棟所應擅預（未完） 
 
 

Page 35

 
 
   
 
 

Page 36

 
 
   
 
