# 1915 - 339 - 4915388

 

Page 1

 
 
   
 
 

Page 2

 
 
[發表（冷）]  
　　觀近日之京電帝制事實發表在即矣不但帝制事實發表在即苟帝制事實而一發表者則以前因帝制而所抱之疑問無一不發表矣 
贊成也反對也危險也平安也阻撓也疎通也禍也福也成也敗也存也亡也皆將一一表示於世而無可隱飾也並不必以空言爭也 
鳴呼發表者果若何景象乎 
專電 
　　北京電政事堂有千餘字長電分寄各省其中八大要政日賞日贖曰恤日廣慈善日勸農商日蠲免日祭祀日冠服 
　　北京電國旗一事現經大典籌備處與公府重要人物公同參酌改以五色國旗上加紅日一輪已經決定 
　　北京電道經費減爲五成現朱經田等與政府往返電商改爲七成支給已允所請 
　　北京電馬安良子馬廷勷來京充當代表大總統爲優待邊將起見特委爲公府一等衛侍武官 
　　北京電四川巨匪鄭卓然即鄭老大王有黨千餘盤踞恩羊雙晊栢林等場現由軍隊搜勦鄭已被擒 
　　北京電聞陶什陶由庫倫活佛派其統兵三千往游各吉廟與蕭軍抵抗 
　　北京電巴匪僞統領鮑國棟己赴洮南向吳俊陞鎭守使投誠 
　　北京電十日中央國民代表於投票決定國體開票後同聲一致推戴今大總統爲大中華帝國大皇帝 
戰電 
[其一（英人路透電）]  
　　倫敦電陸軍部宣稱本月六日布軍猛轟之後攻撃杜伊蘭湖西面之英軍有小隊衝入英軍前鋒戰壕即爲英軍以槍刺逐出七日布軍續行政撃賴其人數衆多逐走英軍英軍乃乘黑夜退至新陣線英軍損失報告尙未接到八日布軍攻撃多次皆爲英軍撃敗晚間英軍退至新陣地俾接近聨軍總陣線（九日） 
　　蕯洛尼加電英軍陣前之戰事已於星期三日停止目下陣地頗形沉寂英軍自星期一日至今死傷無多布軍則已大受損失協約國全軍已開始退走（十日） 
　　蕯洛尼加電據確實消息加爾維資將軍所統之德兵兩師團已於今晨占據奇夫桀里（十日） 
　　亞姆斯特丹電德首相演說中仇恨英國之情溢於言表流露深恐戰局延長之意並承認英國海權爲支配時局之要素謂協約國利用此權以無人道之威嚇强逼希臘協約國之假仁義今已披露於世界英國如欲掩飾其眞面目吾當一再舉此以告世人英國之所以出戰者非憐惜比國乃欲壓制德國耳他國受英國指揮殘殺不已皆由此故首相並引英國報章之言以證實其說（九日）　　巴黎電今晚公報謂法砲隊頗爲活動亞土瓦尤甚曾撃靜敵砲兩排法軍因力難與塞軍右翼接通故决計棄塞拉河及克里伏拉克方面前鋒陣地退走全軍依次而退雖爲布軍所攻並未遇有大困難星期三四兩日布軍進攻者大受損失法軍激戰後遂會同英軍占據比米亞河新陣線（十日） 
　　雅典電據各要津聲稱聨軍現照豫定計畫整隊退走希臘擬不准布兵入境（十日） 
　　巴黎電今日午公報謂西歐前敵各地點有間斷之砲火布軍猛攻東歐各地點之法軍陣地處處失敗受創甚重伐爾達河格拉台克橋端炮臺前戰事正在進行（九日） 
　　倫敦電孟軍公報謂奥國兵艦九艘轟撃杜拉沙及意大利無線電局沉孟國及阿爾巴尼亞帆船多艘（十日） 
　　巴黎電今日下午公報謂德軍已退至聖沙泊萊南面山巔之外（十日） 
　　巴黎電自十一月二十八日起至十二月五日止全陣線日有砲隊戰事但因天時惡劣故步軍戰事較爲稀少德軍曾攻撃亞土瓦曲折防地之德軍陣地全爲法軍撃退亞貢敵軍以窒人呼吸之煤氣接續進攻三次均爲法軍砲隊所阻蘇瓦松有德國步兵一縱隊爲法軍砲隊撃散　空中戰事甚爲活動法飛機十架轟撃末爾化斯東面哈爾香車棚因而起火敵飛機一架停於地面時爲砲彈所中尙有飛機一架中機關槍彈數枚被逼降地又有一架被撞翻落南錫有德飛機一架爲法國巡哨飛機撃落另有與戰之德飛機一架逃回本軍陣地同日有德飛機四架飛過凡爾丹擲炸彈數枚未釀重大損傷法飛機五架後以炸彈約二十枚擲撃白里曷萊車站以報此仇該處路軌已被撃斷亞土瓦有法飛機一架在德軍陣線攻撃敵飛機二架　被逼降地一逃逸爲法機追至杜愛星期日法飛機一架以炸彈六枚擲撃蘭斯車站附近之兵房加以重損十一月三十日英飛機撃落敵飛機兩架（上海法總領事署所接之官電）（六日） 
　　倫敦電法國英軍大本營報稱英飛機兩架於本月五日出往偵察敵軍至今未回英軍砲隊繼續撃毁各地點之敵軍女牆及障礙物八日英軍猛轟比爾康附近之敵軍陣地頗獲效果敵軍亦猛轟伊泊爾及北面之地未釀大損失（十日） 
　　羅馬電今日意公報謂奥軍枝隊在尼洛山戰地霧中進攻衝入意軍一戰壕内但即被逐退意軍在加爾伐菲哇高地佔據奥軍防堡一所獲來復鎗八十枝及彈藥若干聖邁克爾山略有戰事意軍俘敵兵七十一人（十日） 
　　彼得格勒電俄軍已占據蘇爾丹布拉克山隘波憲兵及德傭兵由土德軍官指揮固守該處兩星期之久俄軍今已可直達哈瑪丹敵軍紛亂而逃俄軍追撃於後（十日） 
　　柏林電（由亞姆斯特丹轉）德國議院開會首相出席演說旁觀席異常擁擠首相謂協約國允以優惠條件給與布國并願割塞國一部分以爲酬然布國不爲所動竟加入中央諸國近東大路藉此津梁遂能貫通從軍就事論點言之價値未有限量他日和局告成此橋不獨常留行軍飛渡之聲且可爲和平文化之助敵愾情同友誼愈固諸國因是而興人民因是而發展首相言及希臘謂協約國以英國海軍威力相恫嚇欲强逼希臘允守偏惠之中立首相痛詆英國之假仁義又譏刺英國因比國而作戰之議論繼而統論戰情謂德軍刻在東歐據守堅固之陣線隨時可以進取西歐英法聨軍愍不畏死曾在數處進逼德軍陣地但其破我陣線之謀終歸失敗意國方面敵軍雖攻撃不已死亡甚衆然奥軍仍能守其地位屹立不退首相極力譽揚德人在比利時及波蘭之行政並責英國阻止比人之海外輸出貿易以摧殘比人實業　謂敵國無力而德奥一方面則兵力百戰百勝未有可以搣動國人堅定信任心之事實今若謂在敵國每戰皆勝之國人其忍耐力活動力道德心竟不若夢想勝利之敵人則豈非侮辱之言吾人决不爲空言所屈吾人定繼續作戰以完全德國將來之要求云（九日） 
　　柏林電德首相演說後社會黨質問首相是否準備宣佈將來議和之條件議員施德滿氏提出此項質問謂戰局延長歐洲自殺其得利者僅爲美國世界皆佇俟德國議和之意見因各國人民皆盼望和局也首相答稱各國執政者旣堅執續戰德國若宣布和議條件未免不智如敵國交出符合德國尊嚴及安寗之建議則德國願討論之吾人已得勝利然不負延長戰局之責任有一事爲敵國所當知者戰事愈久愈烈則吾人所應要求之保障亦愈大也德首相反復聲明謂德國始終爲防衛而戰非爲侵略而戰必俟見敵國議和條件之後始可宣布德國條件德國對於比利時將要求何等保障今亦未可發表但德國必當保護其經濟之發展敵國在東西兩方面决不能有侵害德國之方法又謂國内糧食如分配得宜不致缺乏敵國以爲德國傾覆在即汲汲求和且指蒲蘆親王在瑞士沙爾夫博士在海牙巴邊親王在瑞典哈特曼敎主在羅馬皆爲運動和局起見其實此種言論無一字眞確協約國巴爾幹政策旣未收效而西境攻勢又無結果故利用報紙以期淆惑世人耳目云（九日） 
　　巴黎電法總統曾接見葛雷爵士及吉靑納貴族旋與二員及内閣各員同宴（十日） 
　　倫敦電愛士葵君昨晚入宮覲見歷時甚久（十日） 
　　倫敦電英下議院三讀通過財政議案（九日） 
　　華盛頓電美政府爲安柯拉號郵船案向奥國提出之要求奥國如不從速依允則美國恐將與奥斷絶邦交（十日） 
　　華盛頓電駐美德國大使通告國務卿謂德政府願依從美國之請召回駐美海陸軍委員並請給發護照（十日） 
　　華盛頓電美墨邦交業已復原加蘭柴總統已任亞里同杜氏爲駐美大使現充駐智利之美國大使費萊塞氏大約將改充駐墨大使（十日） 
　　美國利洛芒電和勃威爾鎭起火全鎭幾盡被燬新杜彭火藥廠未曾殃及總督已派兵保護該鎭杜彭廠貨棧附近拘獲身懐炸藥之人二名衆信此二人乃德人黨羽（九日） 
[其二（德人德文報專電）]  
　　柏林電（由塞維爾轉）十二月十日德軍大本營公報云布軍在斯特魯尼柴南奪獲英軍之砲十尊柯凡士將軍之軍於近兩日内俘敵兵一千二百人（巴爾幹戰况）法軍以手擲炸彈進攻索安東北一九三山德軍陣地受挫而退（西境戰况）（十日） 
　　柏林電十二月六日土軍大本營公報云土軍已於十二月五日夜間進抵庫台爾亞瑪拉土軍先以大隊在第格里河右岸從事偵察繼於十二月五日攻　敵軍土軍炮隊曾猛轟敵軍陣地及鐵甲艦一艦一焚敵船兩艘獲運船兩艘内有一艘載有飛機兩架土軍於該處陣地共已奪獲敵飛機六架（伊拉克阿刺伯陣地戰况）（十日） 
東方通信社電（日本人組織） 
　　北京電參政院報告解决國體投票不俟實物到院即行開票報告宜言全國一致贊成帝制决即草勸進表由梁士詒氏發聲三唱中華帝國萬歲 
　　另一電云昨日代行立法院會議由陳國祥氏緊急動議舉行解决國體投票總開票是日黎議長仍不出席由汪副議長代理出席考五十一名即經汪代議長報告一千九百五十九票皆贊成君主立憲並報告除雲南江蘇新疆黑龍江四省外各省之呈遞勸進表者計有二十三件汪代議長即將此事咨告政府全體决定本日呈袁總統勸進表旋由梁士詒氏發聲三唱中華帝國萬歲而散（十一日） 
　　東京電關於中國帝制最後之宣言其文書及他一切業與各國接洽現由各國大使分别呈報本國政府一俟得有訓電即可發表通告云（十一日）　　濟南電山東鐵道沿線之龍山驛昨日之晨有一華人通過鐵橋日本步哨向沮不服恃蠻抵抗有附近之土民四十餘人帮兇襲撃日本守備兵隊日兵數僅十三名迎撃之下當將土民拘獲十三人餘皆逃去一時騒擾非常後由濟南守備隊急即派隊赴援現正檢舉犯人（十一人） 
　　東京電石井外相言明按現在情形在中國不必改設大使館（十一日） 
　　東京電西門子洋行門司分行近受搜查聞係關於俘虜逃走事件（十一日） 
　　東京電日本立太子儀式聞將於明歲春間舉行（十一日） 
　　東京電大隈首相今夕在官邸開大禮祝賀之大夜會招待各宮親王以及朝野名士共約三千人外務大臣亦定於十六日開祝賀會（十一日） 
　　東京電日皇今日親臨陸軍大學卒業式（十一日）　　東京電政友國民兩黨之政府彈劾案决於二十日前後提出（十一日） 
　　東京電四平街鄭家屯間之鐵道借欵五百萬元契約業已成立即將調印此項借欵開將先付若干云（十一日） 
公電 
　　泗水來電申報館鑒上海救國儲金團事務所因收欵限期已過未足豫定之數故决議將所收儲金給還本人此間僑民儲户已於十一月十五日開會議决照上海辦法委託匯豐銀行向中國銀行及交通銀行收回儲金二十萬圓泗水華僑商會愛國捐事務所發 
要聞一 
[美訪員述匈首相之戰論]  
 
 
 

Page 3

 
 
　　大陸報轉載美國世界報訪員韋甘德氏十月三十日從匈京寄出之函曰和戰問題操於敵國之手德奥自開戰至今始終視此戰局爲防衛性質吾人於未戰之前旣無侵略之謀迨至今日仍無蠶食他國之意但吾人必欲得將來安寗之保障耳今德奥人民旣已出力博得將來之安寗故吾人希望將來之保障亦固其宜云云以上數語乃匈牙利首相鐵斯才伯爵今日答余疑問之言也鐵之爲人剛毅有爲奥皇賴之以治匈事此次戰爭匈人頗爲奮力而外人不甚稱道之者則以不知其詳故也鐵在政界具有偉大勢力有左右全局鑄造將來之權不僅限於匈國一處今日一時已也惟外人知之者鮮雖英國亦未嘗重視其人余於戰爭中往來德奥閱人多矣竊以鐵氏爲當代偉人之一今日余謁鐵氏於相邸邸之四周爲砲壘處高原之上可以俯視多瑙河余舉歐洲大局及和議情形爲問鐵曰中央諸國之狀態人所共覩無待余言戰局延長吾人不操其權和戰與否當由攻撃者自决之而非防衛者所可隨意也余詢　塞國一役可以促戰事之早了乎鐵曰吾人固作如是之希望但和否須協約國决之余曰聞塞國請人探聽中央諸國意旨塞國果曾願與中央諸國媾和乎鐵曰未聞此說塞人奮鬭其勇可嘉余曰將塞國之命運何如鐵曰余非聖人安能先知所可决言者塞國將愈衰弱耳致此之道將來自能見之此後塞國將不能再爲擾亂奥匈之危險物矣余曰聞塞國東北邊界將割與布國或匈國庶俄塞交通更爲懸隔而匈布邊界亦可毗連再由北海以至君士坦丁之鐵路電線交通皆在德奥布土四同盟國之境内矣鐵曰在經濟商務種種方面上此着確有利益但能否辦到則余不欲言也余曰美國等處有一種觀念以爲英國在軍事上縱不能撃敗中央諸國然以其海軍斷絶德奥匈之商業英國終可坐待中央諸國之自斃而逼其乞降也鐵曰此種觀念實爲謬誤若英國亦抱此意將見其徒自懊喪耳吾人雖不能直搗英倫然可重創其同盟國將塞境戰畢吾人將移兵從事於他處余雖未便明告其處但展視地圖人人可推知之君士坦丁之路旣通誰能限制吾人之活動哉以匈國言財力經濟農事實業軍事謂方面匈國與中内列强固不難支持戰局也 
[戰爭聲中之俄國民食維艱]  
　　華德日報曰自開戰以來三協約國旣志在以饑饉困德迄今俄國又時以德經濟力將竭安慰其國人詎知德國未爲饑饉所困而三協約國人民反有度日維艱之情形如俄國者不向稱地大物博之國乎而茲據俄國斯米克農會稱斯米克省以黑土地故夙稱富饒現在該省各村鎭之食物不惟昂貴且多缺乏如糖一磅價値四十戈比鹽一磅價値一盧布毛絨棉料等價則貴有舊日五倍之多職是之故人民衣褲汗衫皆有限制至於茶葉則更早已絶食矣今中國商家如籌集鉅欵運茶往售必獲厚利惟恐運輸不便耳蓋俄國交通原本不利而其所有鐵路當今干戈俶擾之秋又專備運輸軍需益形無暇計及商民也故其地有民食惟麵包一物是賴之說然以較之莫斯科則又可謂此勝彼蓋西歐之難民逃至莫斯科者日見其多所有麵粉早已供不敷求據俄報稱莫斯科市政廳因該市麵粉日形短絀嘗電請尼石尼洛夫格洛特之麵粉大公司速發麵粉三十火車以應莫斯科之急需該公司接電後本擬即刻照辦無奈莫斯科至加山鐵路管理局不允備車裝運於是該公司遂電請莫斯科當道飭令尼石尼洛夫格洛特車站速給該公司火車三十輛而又過一星期之久方始辦到云若如所言則俄國鐵路之無暇及商運已顯然易見而俄報又謂可以變通辦理據稱不惟莫斯科凡俄國所有鐵路以及脫蘭斯高加索南俄繼夫等戒嚴戰地如果由商家個人出名與鐵路員司交涉皆可通融辦理惟一由地方公共機關經手即多稱不便如特維爾市政廳於今年九月間以該市缺糖故訂購白糖二萬五千波特請鐵路局專車運到所有運費當時已如數交淸而迄今數月猶未軍到雖函電催促亦終曰車無閑空至查糖商之貨則絡繹不絶於途如叩其故則鐵路員司莫不美其名曰重商而實則商家除照章納運費外尙有重賄曰車站費豈眞重商云乎哉 
[帝制與日本飄萍（三日）]  
　　自四國勸我加盟問題發生以來日本外交界之消息一時似形寂寞其言論界對於該問題之主張不外（一）反對（二）與帝政問題劃分爲二（三）有利則贊成數派已詳前次通信雖政府黨報紙尙以和平之言爲政府擁護而反對黨則已大聲疾呼攻撃外交之失敗實則日本政府因加盟問題蓋不無稍受虚驚幸其所處地位英俄法今日不得不倚重之故前此閣議居然敢决定曰反對而加盟問題就二三日内之情形觀察似已葬諸若有若無之裏於是日人對於帝政問題須取第二手段之說又漸生矣 
昨日國民新聞載有緊要新聞曰（對華第二手段協議）言日政府關於帝政問題得中國政府暖昧之回答以來二十日間未有若何具體的行動最近已漸决定執行第二手段似已與英俄法意開始交涉若得四國之贊同則以五國一致名義宣告對於中國回答不滿足之意今後之責任一切皆在中國五國對之注視不怠此項宣告以外同時對於中國政府亦以此意通告云 
　　昨晚之萬朝報載云（帝政案四國交涉）言中國帝政問題因有三國勸中國加盟問題兩者有多少混合之處然日本政府仍執前月十八日在西京閣議之態度該方針四國間共同約束一致宣言以宣明其地位且今後依中國帝政問題之如何推移以决定必要之處置數日間交涉又已有開始模樣且前數日各處軍傳英國外務次官在議會言對於中國帝政問題不再出前次勸告以上之手段實不無誤傳之處云 
　　今晨之世界新聞又載曰（豫定行動續行）言帝政問因加盟問題發生彼時兩者有分離之必要似一時停滯然二十九日之閣議决定對於中國加盟問題拒絶協商方面之交涉日本之態度業已鮮明於是再就帝政問題爲五國一致之交涉俟各國同意即對於中國政府取將來之保證此爲豫定之第二手段云 
　　近日日本方開國會兩黨之論戰業將開始而外交則爲一大題目然内閣之命運依現在形勢觀察似不至於瓦解因究竟與黨多數而反對黨亦尙無背城借一之心惟攻撃一番間接及於我國者亦决無好處而已 
編輯餘談 
[外交雜俎（飄萍]  
　　近於課餘略讀關於外交之各種名著並節錄其十一以介紹於國人 
　　俄國某名人所著之（俄羅斯外交政策）一編其中有曰大凡國家之擴張領土有二方法其一可謂爲封建之法專以侵略領土爲目的獲得新領土則視其地之人民爲奴隸課各種重稅掠奪其豐富之市街 
　　又其一則現代諸强所採用之方法基於殖民政策（或帝國主義的政策）者即獲得新領土以之爲一永久市場輸出已國生產物品開拓工商殖產業之新天地其結果乃能大增進經濟上之利益然當各國競爭之世易釀經濟上之爭議故不可無强大之武力以爲後盾焉 
　　俄羅斯所取方法則屬於前者在過去之二世紀間得平和者僅七十二年而一百二十八年之光陰皆消磨於戰鬭前後共計三十五次其中三十三次皆爲與他國戰國内戰爭僅二次耳又三十三次之對外戰爭其中二十二次均以擴張領土爲目的其結果得地計一萬七千英里更爲細别之則得諸瑞典者一千英里得諸意志志者七百三十八英里得諸奥大利者六百九十四英里得諸土耳其者四百六十六英里得諸波斯者一千三百三十三英里得諸阿富汗斯坦者一千二百五十八英里而得諸中國者則約六千英里也（喪權失利必推中國爲第一國民奈何不悟） 
　　俄羅斯所得新領土均以之分配於貴族同時且與貴族以一切行政之權故俄羅斯之擴張領土一方即所以助長貴族政治而内政之影響於外交旣有所謂（國際警察官）之外交政策蓋旣以貴族政治爲理想政治於是有抑制法蘭西革命運動及鎭壓匈牙利革命運動等之各種外交手段且俄國政府往往以對外單爭爲緩和國内革命之政策焉（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央選舉開票後之進行]  
　　四類選舉之續聞七號爲全國商會海外華僑滿蒙漢八旗有勛勞於國家者碩學通儒等四類選舉開票之期所有商會華僑開票當選各情已詳昨報茲續聞是日有議員之希望而聨袂到場者約有千餘人旋見朱監督由一封簡内將票匭上之鑰匙取出交與開票員將全國商會及華僑類之票匭啟開將票依次取出隨開隨唱被還舉人之姓名該類票匭有六而管理票務者約有六十員至二時四十分鐘將票一律開竣該管票員遂即查點被選人之票數不料數十員之人工對此數千票之查點竟延至五時餘始行查竣報告而報告員又係南人聲音極低衆皆離位趨前而聽嗣經籌備處長一再促報告員高聲慢唱及至聲音淸朗時已報告將竣時將薄暮而世爵世職類勳勞類碩學通儒類學校畢業及畢業相當曁敎員等類票匭始依此開拆不意正在興高采烈時電燈忽然熄滅於是黑暗難堪而守衛警察即囑一切人員暫勿動位俟燈明亮再行出去云云俟之許久始購得洋燭而來再行唱名斯時已不足七鐘聞辦理國民會議一切人員將一切之手續辦理完竣約須十鐘始行再用晚餐除全國商會及華僑選舉姓名已見昨報外茲再將後三類之當選名姓錄下一滿蒙漢八旗松年敬昌續 
盈文瑞全榮濤霖載潤輔勳志綺阿霖振陞訥勒赫溥倫志　斌桂中銓福濤國銓載功溥佶德壽松椿達元春元張恩蔭常福楊維翰彜　巴哈布承厚興安鶴春郭永泰溥　錫垣德斌訥勒賀斌秀一有勳勞於國家者鈕傅善江朝宗鳥澤聲吳廷夑汪毅馬龍標權量丁槐張錦芳張紹曾阮忠恒蔡漢卿張鈁孫鍾程用傑袁振黃孫武楊贊緒藍天蔚關冕鈞韓鳳樓梁士詒唐克明張鳳　竇以玨楊增炳吳宗煌張國賓胡璧城周文華劉樳萬德尊張肇達景耀月黃錫銓徐樹錚李準崔廷獻陳垣何佩瑢一碩學通儒尹之鑫許鄧起樞劉樹屏曾廣鈞顧瑗賀國昌劉傳綬曠達秦樹聲楊增　徐琪鄧邦述孫雄吳宗濓徐崇欽高步瀛李經畬宋伯魯夏孫桐王景春沈雲沛張錦芳黃遵楷高積昻于文華胡子淸陳福頤周家彦袁振黃吳乃琛 
　　投票監督之通告中央選舉四類投票揭曉後聞已定於十號舉行國體投票茲錄國民代表大會投票監督昨日之通告如下其一略云現在滿蒙漢八旗全國商會及華僑有勳勞於國家者碩學通儒各國民代表業於本月五六等日依法分别選出并通知報到在案除報到之當選國民代表各姓名另行宜示外所有决定國體投票應即定期舉行茲本監督定於本年十二月十日下午一時起在宣武門内象坊橋辦理國民會議事務局地方行决定國體投票凡前項當　之國民代表届期務望一體准時到場投票是爲至要其二略云選舉業已次第舉行所有滿蒙漢八旗一名至二十四名全國商會華僑一名至六十名有勳勞於國家者一名至三十名碩學通儒一名至二十名得票多數諸君務請　本月九日下午五時以前赴宣武門内象坊橋本局報到幸勿稍遲是所至　 
[防黨聲中之北京政聞]  
　　秘密調查節届冬令例爲防務吃緊之時期加之本年以國體變更之故各地黨人土匪均希圖乘機爲一逞之計故本届防務較之他年尤爲吃緊政府關於防務佈置除已一再通令各省軍民長官詳爲規畫外第恐各地防務之佈置或有未妥於地方治安關係綦要已議定即日特派專員分往各省實地視察冬防情形以憑核奪關於此項專員聞極峯已諭由統率處分别開單呈候圖派至最近有某項事件發生政府更以各處與中央究屬睽隔僅憑地方官吏之文報或尙有隔膜之處擬派員分往浙江安徽廣東廣西福建江西湖南湖北八省密查軍民人等之情狀聞此項調查員係就公府人員中遴派共計派出十數名　　長江防務某西報載稱北京頃得消息謂某國浪人暗助黨人蹤跡以在揚子江一帶爲最多云云此項消息不知從何處得來亦不知確實與否惟政府已電致馮宣武上將軍飭其設法防禦以保護長江一帶之治安故近自上海黨人刧奪肇和練船之事發生揚子江流域尤爲戒嚴云 
　　内部兩派關於發表帝制之時期政府内部自分急激漸進二派發生種種之議諭惟因個中復有調和一派頗具勢力提出一種折衷之意見於是擬定帝制最後之發表至明年陰曆元旦舉行昨據政界消息上海此次之暴動　勢力不大已歸平靖然將來形勢果爲如何尙在預籌難决之中自此警耗傳來漸進派人士深爲憂慮加之五國勸告問題如何進行亦未可料該派人士對於最近時局極爲注意刻正研究種種以謀善後事宜期無貽誤大局 
　　對庫政策七日天津東文日報云中國政府近因庫倫活佛哲布尊丹等心懷反覆不受册封故連日迭開會議討論對庫政策衆議紛歧約分爲甲乙兩派甲派力主外交上之解决乙派則力主武力上之從事而乙派之主張頗有勢力然迭次會議遂爾折中甲乙兩派兼用之說故决定對庫方針擬先從外交方面以謀平和之解决如不能見效然後應用武力以謀根本之解决目下一面向駐京俄國公使嚴重交涉而一面則又籌畫動員出師之凖備云云日人之眼光如是然决非眞相也 
[學識上之中美人士觀]  
　　芮氏之演詞中外名人在北京創辦中國政治學會於日前開成立會各節曾紀前報美公使芮恩施博士當日演說亦曾述及惟略而不詳茲據英文京報内稱述芮氏演詞云歐洲自十七世紀以來各國相斷建設各種學會如英之皇家學會法之文學社於科學之發達皆有大功或有專研究一種科學之會社或組織國家學會聚擅長各種科學之學者互相考求一方面則交換各個人之智議而他方面則聨絡全國輿世界之科學知識此種學會之重要因其範圍極廣關係於世界之科學思想故須具一種世界眼光從事研究必能日進於完善今日斯會之設其目的即在研究法律政治經濟社會諸種科學每次開會討論必爲科學上之問題而發行之書報必有關於中國社會經濟政治之眞實材料而中國足供研究之材料亦異常豐富蓋中國歷史上之經歷及各地風土之殊異實爲科學上研究最重要最好之材料如因有治外法權則其國際公法與條約上之關係國際上之慣例中國古來之習慣法與夫採用西方法律中國政府之組織地方之制度徵稅之法則官吏之選用皆爲科學上足供研究之材料至純粹社會經濟之材料亦頗不乏如中國古時之經濟純爲個人的及其進化而爲團體的與中國思想習慣之差異中國銀行之舊法内地通商兌換之成規資本與勞力之比較及中國政府振興實業之法家族之組織與改革戲園報紙之感化力皆應研究者也斯會應將各間題詳細討論而實驗之觀其合於世界之趨勢與否不伹歷史上之材料能有益於近世之科學並將現時中國經濟政治社會之改革隨時爲確實之報告則於國内外皆極大之價値斯會之設即中國進而與世界各國在科學上同力合作之朕兆苟有閱歷中國從此逐漸進步於世界之科學必大有裨益於世界科學中必能占一地位在國中則可詳察國民之性質及國家之命運於國家改革建設補益甚巨斯會爲中國研究科學之中心爲碩學通儒萃聚之所於全國之智識界必占一重要地位云云 
　　校友之聨絡中國與美國感情向來甚洽今次美國大學北部校友會在北京靑年會開會大張筵宴尤足證中美人民之親密該會會友友純爲中國在美國大學卒業學生及旅居中國北部之美人當日下午六時半各會友皆聚於靑年會前廳暢叙舊情八時至體育室室中陳設中美兩國旗及美國各大學之校旗桌上則羅列生花各會友之坐位皆經指定並注明某校某班鄰座之人皆能互知姓名及出身之學校班次會友共一百三十人計耶爾大學十四人最多其次爲哥倫比亞與康列爾大學威斯康省大學之著名人物則有美公使芮恩施博士加利佛尼亞大學則有美使館商務員安那爾君宴會之後　繼演說者有外交部參事伍朝樞君安那爾君上海全國靑年會余君斯密斯君當時並有海軍部軍樂隊奏樂助興各會友互唱校歌唱畢各盡歡而散 
[日人迫我裁釐之别報]  
　　英文京津時報駐北京訪員云中日兩國不日開議關於來往貨物事務此事三年前經已提議無甚頭　今再提議其中所議之最大問題係關於釐金一事因中國沿路均有釐卡故欲通車來往甚爲阻滯其三年前所議一係欲由寄貨起程時納釐次至沿途及到埠時均不用再納一係俟到埠時納釐而於起程及沿途均不用納其用意亦不願令中國政府受大損失聞精於此事之人謂此事辦到於中國亦大有益蓋可裁沿途各卡省費甚多而且如有作弊情事亦易調查聞當時反對一派多係釐廠中人且各處所收釐金情形不同如祇取首尾兩卡則失去沿途利權等語其實有大多數官場以爲如此辦法則失其差事據吾人探得消息照此而行於政府利權斷不損失如交通利便貨運通靈自然增多入息也總之舊章斷不能不取消早一日則政府入息及鐵路均早有益此三年内之問題已提議數次迄無效果如果此次尙無成議明年再在高麗會議一次如中國仍不應允時日本不能不用壓力解决云云 
[滬警到後之武漢]  
　　商界中之大恐慌 
　　藥庫前之嫌疑犯 
　　上海黨人佔據兵艦砲攻製造局之時電局不先以實情通知各處而漢口各行商莊號當晚及次晨所接滬商來電皆祇有各貨停辦四字以表示大局不靖之意漢商接得此種無頭無腦之電魂悸魄動莫知其由因而謠言四起有謂某某獨立者有謂某師兵變者有謂上海製造局被轟者道路喧傳有如鼎沸一般商民皆惶恐異常加以是日又爲陰曆月底比時正各銀行錢莊結束之日台灣正金二銀行當即暫止放發於是銀根奇緊拆息驟漲幸中國交通二銀行立刻各放現銀十餘萬當日下午四時許市面始稍稍活動王將軍叚巡按即會銜布告上海大局平靜并將統率處楊護軍使周道尹各來電一併宣示而漢口杜鎭守使周警廳長亦函致總商會詳叙上海實在情形囑發通傳各處散布至夜人心始定而武漢地方經此一番恐怖後防務上較前又加嚴密連日各軍警長官負有防務責任者每夜皆親出巡查而於兵工廠軍械庫火藥局軍儲局官錢局中國銀行各處防守尤爲周密乃前日南湖火藥庫二門中忽有一操北音手携畫眉鳥數頭之人在彼窺探其入門時守衛軍偶失覺察嗣見之即向盤詰來歷其人形色倉皇言語支吾據稱係山東人來此販賣雀烏而住址則不肯明言所在該庫管理員以其形跡可疑搜其身畔祇有火柴一盒烟管一根窮詰其何故攔入藥庫重地堅以賣鳥對該管理以本庫地處偏僻四無居民貿然來此賣鳥必有可疑當即禀由軍儲局方光亮局長轉禀將軍飭解軍法處嚴究 
[遼海饑民暴動]  
　　本年奉省被水災者共十四縣其中惟新民遼陽遼中牛海盤山數縣爲最重雖經籌欵賑濟奈災地過廣災民過衆杯水車薪終屬無濟於事當此冬令饑寒交迫凍餒難堪遼陽遼河西一帶七十二鄕各災區雖設有粥廠因當事者尅扣糧米雜以沙土不能下咽甚有餓不得食僵斃於道旁者饑民憤不能平譁然聚衆與海界　敎堡等處災民合成一處約千餘人到處强食大户或分取糧食勢甚强暴現在遼陽縣金知事已據情詳請段兼使速撥鉅欵賑撫以免釀成不測之禍 
[農商部改良茶廠（曳泥）]  
　　農商部因本國茶業不振今年春間採茶之時會派茶務專員陸濚偕同英國技師二人前赴皖南及江西義寗浮梁各地切實攷察其原因由於製茶用脚蹴揉用力不均且欠淨潔應改手搓或用機器云云曾誌本報現在部中復遣陸部員南下着手開辦模範茶廠以示提倡每年由部撥常費六千元先於祁門平里地方設總廠一所製法一面改用手搓以示改良一面兼用機器爲將來之預備對於民家茶廠並施以補助及保護方法蓋以茶業不振製法固爲主因而開設茶廠不必皆殷實之户往往借資經營利息高而擔負重以致不能產出良好貨物故用補助方法每年由皖省撥省欵六千元以最低之利率貸與民廠或作爲分廠旣可助民廠之經營亦即以傳播新式之製法庶可收改良之實效也保護云者則以產茶之鄕每届製茶之時諸商雲集市肆頗盛實一短期之市場而人類複雜宵小最易　跡所恃者僅茶商於祁浮兩縣請派警察數十名而昌江以上河多淺灘平時船舶甚少茶市之時各地商人挾資赴市者往往中途被刦喪失鉅資富商大賈多有畏心以致裏足不前現擬設法請地方官加意保護縱有意外以大部委員之名義以與官廳交涉亦易發生效力如此必能喚起投資之踴躍而茶業可期發達矣聞陸部員向服務於南京茶業講習於務了頗有心得商場情形亦頗熟悉非如他項官員以萬能本領而服務者可比當不致有官場之習氣其對於江西亦擬仿安徽辦法請省中撥欵若干以補助之若祁梁連界皖商有補助而浮獨向隅　覺不合果能依法辦理則茶業振興當可操左劵矣 
[粤軍人大鬧橫江鄕]  
　　本月四號午刻有軍隊多人喬扮民裝到新會橫江鄕附近查拿私烟鄕人以其並無憑證倒篋翻箱疑爲匪徒假冒鳴　喊賊各鄕民聞警四出堵截微傷軍士一名後經軍人糾率大隊入村肆行焚殺撃斃村民一名重傷二十餘名焚燒屋宇無數猪頭山行營聞耗派兵前往彈壓奈各軍人不服制止恃勢肆虐該行營即晚飛電將軍巡按使略謂軍民因烟肇　互相衝突縱火燒村不服制止請速派兵壓云云將軍巡按使准此於五號晨早派出泰和利行兩兵艦載運兵士馳往該處彈壓并將肇事軍軍人查明詳覆懲辦 
[皖省之特别冬防法]  
　　皖南各屬近來盜賊猖獗民不聊生蕪湖何松坪道尹特擬具籌辦冬防扼要辦法四條詳李巡按使核辦其原文之大綱（一）爲濟急治標之計嚴考成績以實行獎懲也（二）爲有備無患之計催辦團保使自相防衛也（三）爲舍輕就重之計凡廳需賞犒准作正項開支也（四）爲通力合作之計須注重會緝使無分畛域也此條陳上後旋奉李巡按使批云所陳肅淸盜匪辦法尙屬切實應准通飭遵行惟其中尙有略加變通之處各縣捕限審限詳報命盜案手績暫行章程係本省之單行法頒行在部定規則之前應遵照部章辦理部章所未規定仍准援用省章并會同高等廳詳辦以免紛歧至捕盜獎金作正開支一節近來各縣拿獲大股土匪首魁皆專案奬給巨欵自足以資鼓勵每獲一盜即予請獎不特財力不敷亦恐啓濫支之漸所有各屬拿獲盜匪獎金作正開支之案應以首盜及事前詳請懸賞緝捕者爲限此外所獲夥犯或雖非夥犯而事前並未詳請購緝者應支獎金祇能於新章留用之司法收入内動支數目由各縣自行酌定核實開支不必預爲限制仍按月報廳核　至破獲大股土匪首魁仍由本使隨時酌量專案請獎不在此列仰即轉飭所屬一體遵照 
[紀川省淸鄕之所聞]  
　　月前有安縣一帶著名巨匪陳紅苕張兎子者冒稱政府招安並派伊等至中壩鎭收集槍枝招撫同類故隨帶數十人各持軍械彰明較著駐紥該鎭火神廟中居民初頗驚疑然不悉其有無公事不敢遇同半月以來未收一槍未撫一匪惟聞距鎭十餘里鄕間時有搶刦其後江油縣有逮捕陳紅苕消息陳匪即率衆颺去而張貼布告白盤踞依然其部曲則四處冶遊日聚賭博（有居民曹姓博負七千餘金被匪毒打勒其破產償出）至十月二十號晨早該　警長與高委員（聞係派提張匪者）請張匪赴局談話（爲借以擒虎計）其黨見張經久不出遂口哨一聲暴徒四合向警局轟撃立斃警兵一人受傷三人并將警局槍枝全行刦去警長委員踰垣得免匪等遂將張簇擁而去日來該鎭謠言甚多 
　　金堂匪擬伺金堂知事接任之時乘隙往刦趙家渡知事聞信派警前往調查屬實於是從嚴偵察獲匪二人一名張邊石一名羅昆同并搜出槍枝利刃等件餘匪事敗逃去聞該匪聚衆甚多約有二三百人（未完） 
地方通信 
[蘇州]  
　　蘇垣軍警戒備情形蘇垣自得上海肇和兵艦變端消息後軍警各機關均嚴爲戒備茲續紀情形如下殷道尹得信後即會商第二師朱師長飛飭所部各旅團營加意防範守衛門禁一律添派雙崗夜間多派步哨各兵士寢睡不准脫衣以防不測並飭憲兵營王紹誠營長多派憲兵分赴車站輪埠各要隘嚴行稽查凡旅客及行李物件如見有形跡可疑者務須切實注意又另派幹員數人便服暗中視察並飭各員兵等務須和平辦理萬勿 
 
 
 

Page 7

 
 
苛擾復派憲兵四十名分赴城廂内外徹夜梭巡警察崔廳長則通飭保安騎巡偵探各隊嚴密梭巡並令各署　督飭各長警一律派雙　荷鎗實彈以一巡一站周而復始並由各官長督率巡　隊徹夜梭巡凡十一鐘以後行人均須查問口令各客棧旅館等亦由警察憲兵輪流稽查水旱城門之啓閉即日起較平日遲早各一小時凡閉門之後如有要公須出入者必持有對牌回答口令方准開行又由禁衛軍劉團長於六門每門加派兵隊一棚駐紥守護凡遇進城物件均須隨時查視水警第二廳趙廳長亦嚴飭仉專署長分派所部師船至六門外各要隘駐紥巡防又派本廳各探員隨時嚴密偵察報告核奪殷道尹又派本署王科員赴獅子口軍械局傳知王小山局長轉飭十里亭北塔寺兩子彈庫嚴加保守並飭禁衛軍劉夢九團長撥派兵士一排公駐各庫保護馮將軍特派本署參謀官陳濬沂來蘇面晤朱師長殷道尹會商要公陳君於八號蒞蘇外間傳爲因　辦防務而來未知確否 
[鎭江]  
　　滬警影響續誌鎭地受滬警影響一事已誌昨報茲聞鎭埠商界自接滬電後異常驚惶各項生意因之淸淡金融立形緊急而軍警各機關皆秘密戒嚴書夜荷鎗梭巡城内外居民舖户人等夜行均以十二匈鐘爲限戲園演劇則祇准演至十一句鐘族館客棧於往來客商尤須　明來歷取具保證註明循環簿内始准投宿其餘輪船火車行人上下或有特别事故不得已而出行者亦必手提燈籠方能行走如無燈　須由軍警盤查並須送到其家問明確係居民始可無事一面由警務總所會同軍界不時抽查極爲認眞 
　　捐資興學得獎鎭屬揚中縣新洲地方紳士王某捐資　辦標新兩等小學迄今九載成效卓著本年學生增至一百八十餘人周知事查得該紳出資興學除前淸所捐不計外自民國元年以來已有一千餘金之譜特爲援例詳請巡按便褒獎昨由齊使獎給一等嘉祥章以資鼓勵 
　　派員稽查烟土丹徒縣章知事自奉齊使通飭嚴禁烟土後特派警備隊隊長蕭漢卿爲城内外禁烟總稽查昨前兩日破獲多處一般黑籍中人始稍知儆戒 
[安慶]  
　鳥溪鎭搶案續聞鳥溪鎭搶案之略情已誌前報茲得續函云當塗縣屬之鳥溪鎭距城七十里而遙商務繁盛人烟稠密並設有釐金局巡警分所本月二號下午忽有穿軍士服裝兩人往謁該鎭巡警區長葉小山稱係奉委來查游勇尙未坐定即聞屋後鎗聲數響葉君恐有他故即擬往視詎兩匪將葉揪住外間忽來匪徒八人並屋後放鎗者數人一擁而進先將局内鎗械齊奪到手隨將葉君扭往街頭令其指明何家店面殷富即往搜尋炮若聨珠商民均塊飛魄散哭聲震野尙有某店夥及某姓之養媳因逃避不及均中彈而死計自下午二句鐘搶至五句鐘止共搶店舖二十七家幸釐金局賴該局長維持未遭損失該匪所搶洋錢財物均用稻籮押令鄕人擡向東埂而去隨由葉區長據情報縣經承署員林君前往相驗維時該縣宋知事因公赴徐昨已電請速回究不知此案若何辦理也 
　　覆選禁止運動皖省國民會議議員覆選之期將届各縣初選當還人均已齊集於是買票賣票之聲震於耳鼓現經李巡按出示嚴禁略云國民會議覆選在邇本届覆選資格調查極爲嚴密倘有金　運動希　當選一經察覺定照新刑律第八章妨害選舉罪第一百五十八條至一百六十三條嚴加懲治仰各該選舉人愼重將事勿稍瞻徇倘有上項妨害選舉情事本監督職權所在决不稍寛勿謂言之不預也特此通告 
　　萬頃圩搶案何多蕪湖縣所屬之萬頃圩地方遼闊圩民甚多良莠不齊故搶刧之事時有所聞該圩十二區農民汪永金家於前夜突有盜匪數十人乘划船登岸破門擁入搶去衣物洋錢甚夥并將汪妻用火油燒傷逼贓而去現聞汪某已赴縣報告請求追緝矣 
[湖北]  
　　增設商埠警局之决議囊河上游之老河口係交通豫陜之要道往來商旅如　市面素稱繁盛漢口各洋行多派華夥在彼設莊採辦土貨運漢轉口惟該鎭警察向由光化縣知事主政規模殊嫌狹隘現叚巡按因鄂屬之宜昌武穴均已因商務繁庶改組警制增設商埠警察專局遇事可直接省會老河口商市不亞宜武亦應改設商埠警局昨特與全省警務處成長崔玉甫磋商决定咨請内務部核示俟得部覆即委員前往改組聞改組後　充警額之經費擬提取原有保商捐備用但此捐向由商會支配於保衛地方之用未知有無反對也 
[濟南]  
　　鄆城師範講習所之風潮　城縣立小學敎員講習所副科學生鄭士超孟憲舉許慶之等日前鼓動罷班要求津貼該所長　守身勸導不服　將鄭生等三人牌示開除鄭等復脅衆毁牌繳書並出言不愼該所長乃邀請張知事蒞所訓誡其時附和諸生即向職敎員悔過故僅將鄭等三名開除並由縣詳請公署通行各校不准收錄 
　　濟陽時疫發現濟陽西北鄕坡埃莊一帶近日發生一種時疫爲害甚烈每天染此病者必有十餘人聞醫生研究此症謂發生多在晚間得此症後即口吐鮮血渾身麻不以至於死而靑年尤甚 
[廣東]  
　　粤財政焦急萬分之電財政部催解五項專欵及七八九等月積欠各款已經電飭粤財廳從速補解在案頃悉該廳現爲此事電陳財政部云北京財政部鑒宥電敬番粤省艱窘情形前經迭次電陳當邀洞察中央需欵亟應籌解况加以策勵重以考成稍有人心何敢玩忽奉電前因經多方借凑已將十月欵解過二十五萬元在案現在庫　如洗挪借俱窮軍餉積欠三月政費債欵更難兼顧京欵按期解足實屬力有不逮焦急情形匪言可喩容再設法增籌極力整頓一俟收有成數即趕緊分别解滙不敢延誤謹先電覆伏希鑒原 
[天津]  
　　誌雪本年自入冬以來天氣時寒時暖近數日間尤覺燠煖異常前日午後忽彤雲密布冷氣侵人至夜間十鐘餘竟雪花飄飄徹夜未息翌早視之得雪約二寸許矣 
　　禁謠天津縣長姒繼先以上海黨人擾亂雖經官軍撃潰安謐如常然津地五方雜處良莠不齊恐不免有人藉端煽惑昨特飭差詳細訪查如有造謠之人或印刷淆亂文件搜有憑證者應即　縣究辦 
[雜評一]  
[軍費與軍人（默）]  
　　交戰之國猶有議節減一部分之戰費以供助長富力生產之用者蓋以戰務不但恃兵而一切食用品物均不可缺乏也然則不戰之國將何如 
　　我國之極力行新稅募内債搜括靡遺者何爲乎曰國用不足也然試一究其用途若間接生產之費如敎育交通等已縮至無可縮矣直接生產之費如實業等已減至無可減矣所萬不可少而有待擴充者則惟軍費之一種軍費不關於助長富力之生產者也無事之時猶且竭一國之財力以用於不生產之軍費而其他不暇顧及則生機安得不日　民力安得不日窮此爲國人之所深慮者也 
　　或曰擔保治安必須軍隊而今日之擔保治安軍隊尤不可少然以我人言之治安之擔保果全恃軍隊與否姑置勿論而如粤省者今且以擔保治安之軍人轉而焚燒村鎭殺斃鄕民甚至派艦運兵彈壓而不已地方被擾如此所謂擔保治安者又安在耶鳴呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（七）]  
　　自肇和兵輪被脅開砲後種種情形迭紀前報昨日謠言漸息地方安靖惟軍警仍嚴密巡防茲將各訪員所報告者分别錄後 
　　前夜防備之周密前日午後軍警各機關又據偵探報告訪悉黨人定於夜半（十號二點鐘在北半城民國路上縱火爲號再圖起事等語楊護軍使以此種烏合之衆毫無紀律斷非以侵　土地爲主義似此散布謠言無非使居民驚慌遷移家室若輩得乘機刦掠惟旣有謠言無論是否確實軍警自應嚴防除立飭淞滬驚廳長通飭所屬各警區一體嚴防並飭長警勸諭境内各商舖務於六點時一律閉市曁飭警備隊全部隊士各携槍彈在民國路各要隘阻斷交通外並即命令現駐斜南首徽寗會館附近新營房内之步兵第十六團王團長派撥步兵一營荷槍實彈分作兩隊以一隊於夜間八點鐘至一點鐘在民國路北半城自小東門迄北轉西至老四門爲止排隊梭巡一隊輪値下半夜自一點鐘至天明六時爲止亦在民國路接替巡察因小東門以南及老西門以西曁南陽橋方浜橋斜橋等處之華法交界均已派有軍警防備甚嚴無須另加兵士及至昨日天明毫無舉動軍警始各回防　 
　　水面防務之嚴緊浦江水巡隊潘隊長連日撥派水巡隨同海軍各兵士各駕小輪杉來往浦中不分晝夜週流梭巡所有停泊董家渡迤南之各商號少衛各船並烏山船等因該處適在防禦線内業已一律驅逐至大關橋以外暫泊各處官渡船亦限至每日午後四時半爲止逾限不准攬　開駛凡遇渡客由浦東各碼頭登岸者每處皆有軍警搜檢身畔有無夾帶違禁物品因此來往鄕民咸稱不便　 
　　添募隊士之請示淞滬警察廳長徐國標君以本廳警備隊現祇一隊共有百名茲自亂事發生以來警備隊士每夜通宵防堵甚爲勞苦且因南北兩市地段廣闊原有警備隊士尚不敷防範是以擬再添募三隊惟此項隊士須赴北洋招募業已禀呈護軍使曁軍巡兩使請示遵辦 
　　斷絶交通之愼重華界方面先於每晚六時以後斷絶交通業經南商會總協理等商准警廳徐廳長展緩至八時爲止茲聞該會以錢業爲商界之樞紐每晚八時後尙須遣派莊司携送同業之找頭銀兩南北兩市莊家互相找結往返需時所有前請寛限至八時爲止尙多不便故已續禀警廳請求緩至十二時後斷絶交通刻該商會已接徐廳長復函大致謂五日晚間肇和艦被黨人逼令　砲圖攻製造局未成繼又於六日夜間圖攻西門外二區警署先後獲到黨首及黨　多名刻正搜拿餘　防範嚴重晚間交通已寛限至八時爲限體　商民實已　　不　諸君當可共諒至復請緩至十二時後斷絶交通殊多未便設或偶有過失商界亦有不利之處故仍以八時後斷絶交通爲妥云云 
　　外艦駛入之查詢聞宣武上將軍行署昨日電致滬上當道略云各　僑商敎堂敎士凡在中國領土地方官照約保護自負完全責任歷經通飭在案頃聞有外國兵艦駛入籍口保護僑商有無此事應即查明據約力拒並盼電復等因聞當道立向海關查詢日來並無何等軍艦駛人旋即據情電復 
　　逮捕黨人之供詞法捕房曾於六號晚在新租界肇周路拘獲黨人孫崧朱潤州李傑及嫌疑人董阿大魏阿三等五人昨由探目沈德福　探韓邦達將孫等押解至法公堂稟稱孫朱身畔各帶手鎗一支李身上抄出上書中華民國革命臨時總司令部之白竹布大旗二面呈案請鑒即經聶讞員會同法副領事德君升座特别公堂研訊孫崧供丹陽縣人前淸光緒三十一年在南京第九鎭當兵光復時隨同長官攻打雨花台二次革命時在徐州步兵第九團一連當連長失敗後來過上海一次現因有同志若干人欲在上海舉行革命故於今年八月間來申與朱潤州同住褚家橋二百三十六號門牌同黨許振亞家中許專辦吳淞一帶海軍革命事務陸路之革命軍歸歐陽豪總管手鎗係許振亞給我爲防衛之用肇和兵艦係在海軍範圍之内我係陸軍故不預聞六號晚奉許之命令著我與李傑朱潤州同至敏體尼蔭路華法交界處等候前敵已先派人往攻巡警局如將該局奪佔後即行前往局中出示安民保衛地方在租界内不敢擾亂治安是實朱潤州供鎭江人向爲醫生於前淸光緒卅一年在三十三標當兵取消後賦閒無事今始於九月間來申欲謀三次革命故找許振亞會商起事手槍由許給我六號晚我與孫等同奉許之命令前往華法交界處等候探聽攻打警局勝敗之信是實李傑供揚州人年十八歲前在鎭江南門第五小學校當敎員因謀三次革命來申投入許振亞部下六號晚許給我大旗一面令我與孫朱二人同往華法交界處等候如前敵之人將警局攻下即行前往局中將旗竪起保衛地方聶讞員詰其許所派往攻警局之人究有若干均係何等人物李稱攻局之人均由許招來不知何等樣人亦不知人數究有若干惟我家中尙有父母此次向父母誑稱往某處謀事並不說明來申革命故父母均不知我有革命情事是實魏阿三供江北人在華界洽興里老虎灶爲夥因母親住在南陽橋地方是晚聽得砲聲故此回家探望因時在深夜被捕疑爲黨人拘案求察董阿大供鹽城人來申已歷十四載向以推車爲生現在城内九畝地德潤里朱姓家爲包車夫是晚行經肇周路被捕拘案民人實無爲非情事求宥中西官會商之下判孫崧朱潤州李傑管押聽候嚴究魏阿三等押候查明再核 
　　又六號晚在西門外二區警署抛擲炸彈之黨首陳玉麟逮捕後已由徐廳長會同司法科顔科長親自提訊據陳供年三十七歲係四川人在何海鳴部下爲參事此次奉令在滬招兵五六百人每名先發給小洋四角或兩角不等五日晚間率領同志先攻第一區署抛擲炸彈開放手鎗欲佔踞該署爲司令部被該署警察抵禦敗走後匿居租界某酒店旋集諸同志議定於六號晚再攻西門外第二區署其時帶領同志五十人爲前敵各携手鎗共計六支又炸彈兩皮包並預備五百人爲後應迨至九時二刻奉到何海鳴之令當即準備即於十時二刻出發當場將炸彈擲去正欲圖攻因該署早有預備開鎗抵敵衆人知勢不敵見機敗走至十一時始各分散各處檢查部中僅傷一人餘剩炸彈一皮包帶回司令處繼又定於七八日會議一俟南京運動妥洽當再續攻製造局不料風聲不密被偵探窺破即遭逮捕等語徐廳長業已備供單及搜出種種實據如旗幟徽章圖記招兵名單等候申解護軍使署訊辦 
　　臨時裁判之消息聞前日（九號）護軍使署海陸軍各長官因對於辦理肇和一案會議良久旋即拍電中央請示核辦聞中央將加派海軍部軍衡司司長許繼祥來滬組織臨時裁判所結束此案據外間傳聞此案本擬解京訊辦嗣因就地情形易於偵查故有組織裁判所消息惟是否確實尙不敢必姑誌之以觀其後 
　　自請議處之循例吾國向例各上級長官如所屬出有事故或自請議處或竟干嚴讉茲聞駐滬海軍李總司令因肇和一事自行電請中央議處聞已接得京訊所請議處應候查明辦理云云 
　　蕯辦事員之行蹤統率辦事處辦事員蕯鎭冰上將此次奉命來滬辦理要公適逢黨人起事脅迫肇和軍艦開砲攻撃當協商海陸軍長官抵禦防備立時撲滅惟連日謠言未息地方防務及善後辦法在在均關緊要特於九日由滬寗專車赴寗謁見宣武上將軍協商一切次日即行返滬 
　　租界兵警之防護英美總巡麥商雲君以華界各機關因謠言未息防衛尙嚴入晚華法交界處依舊斷絶交通故前晚除飭各捕房中西探捕分班按叚巡邏外仍請萬國團練兵分駐華洋交界各要隘徹夜防堵 
　　閘北解嚴之希望閘北自有黨人圖刦警署軍裝及佔據滬寗車站之謠松滬護軍使與徐廳長即宣布戒嚴現因連日並無動靜經楊護軍使徐廳長會商將阻止交通時間逐漸展緩如一星期内别無警報當取消一部分之戒嚴令任憑民人自由來往 
　　通行印布之遺失上海縣知事公署近因黨人肇事連日戒嚴各科辦公員役進出不便特製發印布書明名姓以便軍警稽查日昨該公署第二科烟酒牌照處書記范志　將前項印布遺失沈知事得報後誠恐被人拾取轉入黨人之手特將前發各員印布一律收回取消一面知會淞滬警察廳查照候另備標識再行發給 
　　安慰商界之公函上海總商會昨接滬海道尹公署公函云本月五日肇和之事瞬息平靜迭准護軍使楊函知現在軍警防範嚴密對於地方治安本護軍使與淞滬警察廳長可負完全責任希曉諭商民人等母滋自擾等因准經出示曉諭並函達貴會在案查上海地方水陸寗輯軍警預防尤爲完備商民自可無慮照常安業乃訪聞日來發生一種謠言必係不逞之徒乘間揑造希圖淆惑聽聞殊堪痛恨除分行查拿外爲特函達貴會即希轉知各商愼母輕聽謠言致碍商業 
　　電車停駛之時刻連日華商電車公司來往小東門董家渡等處之電車均於入晚七時停止開駛惟民國路一帶須至八時始停 
　　征收捐欵之照常工巡捐局出示照得本總局征收捐欵均係撥充道路工程及各項公益之用關係重要現在地方秩序安謐一切照常所有捐欵仍應照章一律征收業經牌示在案深恐各捐户未及周知意存觀望有碍捐務合再出示曉諭爲此示仰各該商民及船户人等一體知悉所有應繳本總局一切捐稅務須遵章繳納不得違延 
[眞茹車站之兇劇]  
　　前日（十號）下午有穿黑呢褲者二三十人在眞茹火車站下車四區三分所崗警見若輩形跡可疑上前查　詎彼等突出手鎗向巡警開放該警龔義太被鎗撃中手腕當鳴警笛召集鄰崗到來拿獲林明徐桂發鄭成根陳三吳子才王迎三等六名抄獲手鎗兩支子彈數十粒經藍警佐研訊一過解送閘北司法科當晚派警用小輪押解淞滬警廳訊辦受傷巡警送紅十字會醫院療治據聞所獲各人内有林明一名非本國人不知確否 
　　另一訪員報告淞滬警察四區三分署所轄之眞茹鎭滬寗車站後面前晚有黨人多名希圖擾亂與警察開鎗對壘當爲警察撃退捕獲六名解由四區略訊一過已於昨日押解到廳押候發交司法科訊明核辦 
[拾獲炸彈之橫禍]  
　　滬西宜昌路迤西蘇州路附近草地上遺有形如裝儲牛乳之洋鐵罐兩枚昨日淸晨有甲乙兩工人經過瞥見拾起察看偶一失手一罐落地爆發致甲乙二人頭面手臂均被炸傷倒地由捕查見察係炸彈立即報告捕房捕頭派中西包探前往調查見尙有一彈未經炸裂當即連同受傷二人帶入捕房詢悉前情奉飭轉送醫院療治一面禀知麥總巡將未炸一彈移置曠野撃毁以免危險 
　　又一訪函云公共新租界南成都路第五百三十九號石久記木作學徒某甲於昨晨六時半前往附近二百三十三號荒地傾倒垃圾拾得形似三砲台香烟之洋鐵罐一隻不知其爲炸彈該學徒喜極狂奔以致搖動炸發　然一聲血肉橫飛將該學徒之右手炸分爲四痛絶倒地旋經探目陳雲忠聞信偕同西探前往驗明車送仁濟醫館醫治 
　　按以上二則似係一事惟二訪員之報告地址不同究竟是一是二俟再續探 
[處决行刺鄭鎭守使之餘黨]  
　　上海地方警察所日前在民國路捕獲行刺鄭鎭守使案内之餘黨金漢章提訊一過詳解松滬護軍使署訊辦等情已誌昨報茲悉金漢章係由王曉峯王銘三等在鎭守使署供出當經楊護軍使通飭查緝日前軍署密探與地方警察所偵探在城廂各處巡查行至小北門外民國路適與金漢章相遇當即上前拘獲送由警所轉解軍署現經軍法處提訊明確判决死刑電奉京省核准已於十日將金漢章自營倉提出綁赴西砲台執行死刑 
[公廨引渡黨人]  
　　黨人張振華（即梁天標又名毛天）前經長江巡閱使署駐滬偵探在英租界大馬路新世界遊戲場遇見報由捕房拘獲解廨預審因張本係帮匪曾於去年在新閘成都路同福里第五百三十九號屋内與現已就獲判定永禁西牢之張春山等勒斃同帮許老么（卽許炳富）供證確實判候詳解鎭守使署歸案訊辦在案茲悉公共公廨現已錄具供辭於前日（十號）午後四時將張振華自捕房提出遴派包探陳雲忠協同西探兩名押送松滬護　使署驗收聽候訊辦 
[四誌北福建路之越貨傷人案]  
　　湖北人陳松林曾與現押西牢之盜匪張炳南項少必等於本月一號夜持械夥刦北福建路老閘街恆德押店内現洋鈔票五十餘元並刀傷店夥金文奎比鄰荳腐店主婦周葉氏逃逸前日亦經捕房將陳緝獲昨晨押解公共公廨請究先由中西包探上堂禀明拘獲情形繼由恒德押店夥金文奎投訴是晚有盜匪四人以質衣爲由闖入店堂攫洋我即大聲喊捕致被在押之張炳南刀傷腹部等語訊之陳松林供稱向爲銅匠後在大古公司爲飯司此事雖有在逃之劉姓邀往實未同去求鑒兪代　讞商之德領裴君以此案係由美領陪審判陳還押候美領堂期解訊 
[取消加徵漕糧之文告]  
　　上海縣知事公署昨日出示云案查前奉通飭每漕米一石加徵五角已詳報出示茲於民國四年十二月八日奉財政廳電開奉巡按使行知准予免加折價以示體恤等因所謂折價即係五角之數現在母庸加收五角應仍照每石五元計算所有前次出示加徵五角之案即行取銷除飭糧櫃各徵收員遵辦外合行出示曉諭爲此示仰縣屬各糧户及册書捆業人等一體知悉本年漕糧一石照舊徵銀元五元仍着減徵一成實徵九成務將本名下座應完九成漕趕速赴櫃完納掣串實業母得自悮其各遵照母違 
[貨物稅並無增加之申明]  
　　上海稅務總公所所長吳君昨奉江蘇財政廳胡廳長頒發示諭遵即張貼通衢其文如下爲示諭事照得蘇省釐金貨物稅歷經規定稅率各局所遵章辦理不得稍有折減致損稅收亦不准略有加增重滋商困迭經通飭遵照在案此次財政部派員檢查係對於各征收機關調查積弊設法廓淸純屬内部整頓計畫初無增加商民負擔之舉風聞近有不肖之徒以行將加稅妄　謠言實堪痛惡深恐商民等輕信誤會轉滋疑慮爲此出示曉諭仰各商民一體知照凡販運貨物仍遵現行章程納稅並無加增稅率之計其勿誤聽謠言自貽伊戚按蘇屬貨物稅於五年一月起附加二成以濟中央係見於日前江蘇財政廳頒發之告示十二月三日本報曾據訪員抄送照錄　端此外則未另有加稅之謠言 
[稅務處酌定土布稅率]  
　　江海關施監督奉稅務處飭開准農商部咨據江蘇通崇海泰總商會呈稱現因土布東三省等處滯銷請將海關所定土布稅則減輕按照常關稅則徵收以蘇商困等情經本處酌定自本年十二月一號起凡土布由上海裝運出口者其稅率每百斤改收正稅銀一兩復進東三省各口再徵進口稅銀五錢其他各口進出口之土布亦應照此辦法以歸一律除函飭該總商會遵辦外請爲通飭各關稅司遵辦等因飭行該監督轉致新關稅司遵照辦理 
[包辦洋涇淸潔之臭風潮]  
　　浦東洋涇鎭一帶淸潔事宜素有各鄕民自由辦理歷年以來相安無事茲有某商人商准當地紳董向上海縣公署禀准包辦洋涇鎭附近淸潔按月願繳捐欵經沈知事批准先行試辦該商人已設局置辦鉛桶等件擇於上月杪實行不料該鎭四週各鄕民以該局一經開辦則農民生計頓絶集衆反對大起風潮該處第三區第三分駐所施警佐因恐肇禍當場督率長警向各農民再三開導諭令切勿暴動一面據情禀明警察廳請爲核示徐警廳得報後以刻下正當戒嚴期内豈容再有集衆暴動之事除出示諭禁外當於前日咨請上海縣沈知事轉飭該市經董傳諭該商暫行緩辦以免生事 
[和尙無法可想]  
　　上海縣新公署本有陸軍駐防茲因沈知事行將遷入故爲該軍另覔相當地點當經勘得西門内關帝廟堪以駐防乃先命各軍士前往該廟詎該廟住持僧聞此消息先將山門緊閉拒絶不納嗣爲該處地甲將山門撞開各軍始入内住宿聞該僧覩此情形亦無可如何云 
[相驗倒斃女屍]  
　　滬南董家渡一枝春茶肆門前昨晨倒斃無名女屍一口經該處二十三舖地甲查無屍屬投報上海地方廳由林處長委派褚檢察官毛檢驗員等蒞場驗得該婦年約四十除歲身畔有小洋十二角並老虎灶買水之水籌數根形似傭婦周身無傷實係因病致死遂即塡明屍格判由善堂棺殮發封厝壇候如家屬認領 
另一訪函云昨晨八時有杜家行鄕婦某氏年約四十餘歲率其女及男子某甲至董家渡一枝春茶肆啜茗甲及女子他去僅留該婦在座惟該婦本因患病來滬就醫不料甲等走出婦即氣急倒斃肆中當經店主喬某遣人報告一分駐所諭飭二十三舖地甲姜木報告地方檢察廳至午後一時由廳長委任檢察官會同檢驗吏帶領法警驗得該婦委係患病而死並無别故由地甲報稱死者在滬上並無屬人當飭轉報善堂給棺收殮厝壇召認其在屍身搜出之小洋十二角竹籌數支銅質針篐一枚均帶回儲庫 
[寃莫白之忿恨]  
　　住居西華得路永吉里之甬有傳某前日被人誣指行竊軋至茶會上私刑吊打傳受寃莫白回家後竟用刀向已之喉管猛戳意圖覔死當被三百五十二號華捕查見帶入捕房禀明捕頭即送同仁醫院醫治候再核辦 
[工人跌斷左足]  
　　昨有小工某甲在浦東其昌棧工作不愼從高堕地跌斷左足當由工頭舁送同仁醫院醫治 
[西人私帶烟土]  
　　西人台史谷前日乘某輪船來滬帶有烟土十餘包被水巡捕查獲拘解該管領事署訊明懲辦 
[報關舞弊之訴訟]  
　　南京路二十號門牌英商榮彰洋行用人沈廷棠串揑關單報關 
 
 
 

Page 11

 
 
　　舞弊呑用稅餉洋五十八元五角前日經該洋行西人查悉報由捕房將沈拘押昨晨解送公共公廨經會審員王肇之君會同德領師君略詰一過以原告係是英商判沈押候下禮拜一英領堂期解訊 
[行海船商注意]  
　　海關各口巡工司通告船商略云津海關稅務司所屬界内直隸海灣地方改換燈光合將其情形度勢列左各處船隻務宜留心詳記以免疏虞 
　　天津大沽口直隸海灣攔江沙外曾設燈杆兩架外杆燈光每滅二秒明三秒復滅七秒内杆燈光每滅二秒明一秒復滅一秒周而復始 
[夫婦涉訟案辯論終結]  
　　寓滬紹興人倪森哉（即倪遜齋）延馬思德律師控伊繼室倪陶氏（即陶英）携物私逃等情經公共公廨傳案迭次訊據被告不認私逃且稱伊前嫁沈子山嗣與倪相識由倪出洋五百元與沈立據離異然後在申假某旅館文明結婚此次因倪日久出外不歸抛棄不顧故出外　居孟淵旅館偕同伊兄及使女小丫頭同往華商旅館將倪尋見不料以陌路相待致起衝突等語判候查核在案前日午後由王崧生襄讞會同美領博君升坐特别公堂復訊由被告代表朱斯芾律師繼續向被告詰據供稱前此衝突反目後經人解勸同寓孟淵旅館兩天後又出外不歸甚至架詞　控然我於舊曆八月初九日因找尋倪之蹤跡由梅白格路家中出外如堂上查明當時確曾帶有皮袋等件願甘重究被告律師又向見證何士鼎詰據供稱在福建路永泰布莊營業原告本係股東於中秋節後盤頂與人被告於舊曆八月初九日曾來店三次詢問原告並云因家中不能居住詢問何家旅館淸靜我以孟淵旅館對後來由陸姓友人囑託曾向兩造理勸乃原告以頗有面子之人我乃區區一布店夥友不能理勸又經原告律師逐一盤詰並與被告律師互辯良久中西官以案經辯論終結判候會商堂諭宣佈飭遵 
[朱虞臣終難規避]  
　　奥商禮泰洋行在公共公廨呈控已閉某錢莊經理朱虞臣倒欠銀三千七百餘兩逃匿紹興上虞縣原籍等情業經捕房將被告之子朱培榮移提來滬昨解公廨請究即據朱供朱虞臣是伊伯父其父早經去世雖與同居不知現在何處並據其代表律師辯稱被告係朱虞臣之嗣子向在杭垣營業與裕康莊案毫無關係應請開釋據原告代表律師駁稱被告確係朱虞臣之第三子此次原告所派之代表偕捕房同往紹興移提時據該處紳董聲稱朱虞臣約有二萬餘金財產若朱培榮到案可以理淸是以將伊移提來滬至被告代表請將朱培榮開釋一層敝律師亦表同情惟須着令將朱虞臣交案兪代襄讞商之德裴副領事判朱培榮交二百元人洋並保候登報聲明限朱虞臣於兩禮拜内自行投案候質逾限即照原告所控之數缺席判决 
[形跡可疑]  
　北四區崗警前日在大統路站崗見有池得俊池得標二人在途徘徊形跡可疑該警上前盤問言語支吾因即一併拘送警署姜警正諭令暫押聽候訊究 
[索詐滋擾]  
　　竹匠工頭應祥生前日扭王金生至五區二分所控稱有人雇伊在境内福安里搭　棚詎王糾同多人前來索詐洋二十元不遂阻撓工作經牛警佐略訊一過判解閘北司法科訊辦 
[匪徒重復出現]  
　　匪徒浦東人錢春元曾於去年十一月二十六號糾黨在浙江路攔刧婦人周陸氏鈔票洋二十元逃逸當經該氏報捕飭緝未獲茲錢以日久無事重復出現前日被包探查獲昨解公共公廨經中西官略訊一過以錢係七次過犯判押候查明有無别案併究 
[禁錮攫取首飾之流氓]  
　　流氓毛二前日午後在南京路山東路口攫取住居新閘池浜橋婦人陳陸氏値洋六元之外國金挖耳圖逃當經五百十六號華捕追獲人贓昨解公共公堂經中西官訊供不諱判毛押西牢三月並因原告未到着將贓物留存捕房候領 
[是竊犯而非黨人]  
　　粤人楊阿金竊取虹口小菜場婦人某氏之鈔票洋八十五元逃匿浦東經淞滬警察廳偵探查見疑係攻撃製造局之黨人拘解淞滬警察廳訊係竊犯且事出租界昨派偵探將楊送至匯司捕房轉解公共公廨經中西官訊知楊係過犯判押西牢一年期滿仍逐出租界 
[過犯加押七月]  
　　阜寗人張子善於日前各人力車夫反對各公司增加車租同盟罷工之時附和撃毁車輛毆打巡捕由探拘解公共公廨訊明以張不應插身多事判押兩月在案茲經捕房查得張係過犯迭經公堂訊辦逐出昨復將張解案經中西官研訊屬實判照原斷加押七月期滿送上海縣知事署遞回原籍 
[過犯又來行竊]  
　　餘姚人沈廷吉漢口人章品甫松江人周祥寳均因深夜在河南路等處圖竊經包探查獲昨解公共公廨中西官訊知均係過犯判沈周各押西牢一年章押半年期滿均函送上海縣知事署分别遞回原籍 
[工巡捐局批示照錄]  
　　虹江場菜攤陸鼎隆禀批據稟已悉查菜場捐費向有規定數目自不得額外私索致累販户據控周雪寳趙秀靑勒索小費等情仰候飭交分辦處迅往調查如果屬實着即嚴行取締以安窮黎 
[敎會紀事三則]  
　中國聖敎書會定於今日（十二）三時假座靑年會大堂舉行第三十七次年會由余士廉君主理讀經兪宗周虞思才二君主禱徐維繪君報告成績并請王正庭君主講書會與敎會之要素淸心女校高級生全班聨奏音樂先期柬邀各會中西男女敎師敎友蒞會同行祈禱 
　　不吸捲烟聨合會同人以數年鼓吹無效正副會長伍廷芳王文典等籌商至再乃訂請敎會熱心之人襄同辦事故於前日在天安堂開會討論推定嚴忱熱趙國鏞徐勉民等爲組織勸導部委辦嚴君等昨日四時仍集該堂開第一次討論會以便進行 
　　監理公會慕爾堂同人曾於上月三十晚七時舉行益賽同樂大會由會長王治心主理宣佈大旨嗣請范子美君演說其詞均關於德育上之娱樂繼有各隊員佐以有益身心之趣事獻啜茗點至九時始散 
[氣候報告（上海徐家滙天文臺天氣測候報告）]  
　　已遇者之報告十二月十日氣壓高度成爲二反旋風一在江蘇一在蒙古東北然大陸氣壓表大概下降近於累年平均之値南海之颶風縮小範圍十一日多雲晨有烟霧晚間乾燥氣壓表動搖不定十一日下午四時前二十四小時内上海氣候温度至高五八·六至低四二·三去年同日至高四二·六至低三五·一 
　未來者之推測十一日下午四時三十分豫測安南及南海海岸風浪甚大臺灣海峽有猛烈之信風北方有不定之凉風天晴 
來函 
[寗紹公司來函]  
　　申報館諸位先生大鑒逕啓者今見報載云敝公司平湖小輪於本月三號由敝公司棧房買辦周乾康經手出售等語殊深詫異查平湖小輪實係被人刧去業經函報海關河泊司並禀明滬海道憲矣貴報所載定係誤傳至棧房司事周乾康被警署傳訊或即因謠傳經賣所致已函總商會轉請官廳准予交保恐以訛傳訛特據事實聲明如右尙希登入來函欄内以昭實在是所至叩專布即頌台安上海甯紹商輪股份有限公司啓 
　　按黨人遣棄之平湖小輪連日據訪員報告謂係寗紹公司所售出其經手出售者爲棧房買辦周乾康業已被拘澈查記者恐有不實故僅曰某公司而未經載明爲寗紹公司即周乾康之被查亦僅曰向該公司出售之人詢問似已輕輕著筆記者自信當能見諒於寗紹公司乃觀其來函一則曰今見報載云云殊深詫異再則曰貴報所載定係誤傳記者亦不無詫異該公司曰今見報載者殆未之見耳誤傳二字敢奉璧於寗紹公司記者識 
雜評二 
[供詞（訥）]  
　　有一派人以爲鄭汝成之被刺爲私仇而非關政治也滬南之變爲匪徒爲强盜而不認與黨人有關係也此派人之意以爲爲私仇爲匪徒爲强盜者即以爲與變更國體問題無關係也然而據行刺者供詞則自認爲國事今身與滬南事變之人亦自供認爲黨人然則欲不謂爲反對帝制之舉動其可得乎 
　　然而帝制籌備之進行自若也即云此二事與國體有關係亦何能阻改革之决心 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[游戲文章序仿李白春夜宴桃李園序] [  山陽宋焜]  
　　夫怒駡者志土之讜言喜笑者文人之雅興而主文譎諫所益良多史公特傳滑稽良有以也况詩經訓我以戲謔）善戲謔兮不爲虐兮（左傳示我以浮夸東方客難之作子雲解嘲之篇妙語解頣洵堪箴世諧文涉趣藉以規時懲貪警暴黜邪勸奸無論短幅長篇均屬口誅筆伐言者無罪聞者足戒世之覽者幸勿以遊戲忽之 
[自由談新開篇] [  泗濱野鶴]  
　　君房妙語足千秋繭緒綿筆底抽當世文辭原不少自由談卓犖本無儔游戲文章尤饒趣翻新花樣出風頭俗語說拉進監來都是菜比較着當世文豪要勝幾籌詩詞樂府蒐羅富宛轉悠揚韵最幽幾首無題眞妙肖恍如枕底絮綢繆還有那譯叢筆記般般好小說傳奇件件收思渺渺意悠悠臣朔詼諧偏入化班堅戲客更無儔每當那蝦鬚留影簾斜捲雀舌餘香茗一甌意境蕭然閒展覽消磨塊壘破窮愁我更是心肝挖盡把稿來投 
[續覺迷君吹毛雜記] [  眞州顧逵陸]  
　　孟子離婁篇齊人有一妻一妾而處室者一章言近妄誕何哉夫人至於日往郭外亂塜間乞祭餘之羹而果腹必其家無儲糧一貧如洗鍋蓋封塵竈突無烟饑腸雷鳴忍無可忍始不顧恥辱出而行乞自養且不暇而云畜有妻妾有是理哉且上墳祭掃大都在淸明節前後非此時期上墳者甚尠安從常有酒肉供齊人饜足孟子信口開河不覺其言之無理也 
譯叢 
[聖城遊記）英國希波斯冬著（續）] [  甦]  
　　耶路撒冷城中居民至複雜世界各國人士殆無不有城中廟宇至多幾觸目皆是而各國人士瞻仰聖地者絡繹不絶故一入耶路撒冷城各國之人俱能見之各種方言俱能聞之但麥司楷司門乃在耶路撒冷之北部吾人如入此門則見電車軌道已鋪設而電燈亦已裝置儼然文明世界然考察社會情狀終不脫東方習慣耶路撒冷城之北部爲回敎徒貿易場蓋各種宗敎敎徒分部而居不肯雜處故每一種宗敎必有一貿易場所耶路撒冷之街道至狹窄街側有鐵欄或　廡或蓋半圓形之天　而獄門街最熱閙此街通監獄所謂監獄實一汚穢之　場四周園以檻欄囚犯即禁場中儼如牧場而一般囚人則如牛羊之在檻中近獄門街之一街曰棉花場者長至數百尺昔日亦頗熱閙今則冷落久矣蓋昔日本爲棉花貿易場所天　密罩僅有些徽太陽光線從天窗射入蓋恐光線射及染色之棉花褪去其色也棉花場直達大寺院寺院之前爲廣場凡敎徒之入寺院祈禱者即放所乘驢馬於場中沿街店房初無門窗祇開一洞店主人坐於貨堆之中凡主顧至店主人即順手取貨與之主顧則立待頭探手向洞内交易至於水菓麵包茶酒等肆則在街頭設攤攤至簡陋蓋用兩凳架一木板而已至於吃食店亦僅設攤街頭吃食店所售者爲麵包烘肉之類攤側設爐一食客至則烘而售之每當正月爲回敎敎徒齋戒之期期凡四十日齋戒期内日中不進食至夕陽下山之後始食一餐蓋紀念敎主兩姪之殉道也回敎徒之居鎭中者凡至齋戒之時則料理其行裝悉載之駝背回其故鄕或至舉行齋戒場所至於舉行齋戒時之禮節則又各處不同或於廣場中舉火燒火把敎徒則聚於場中高呼敎中先聖先賢之名或舞刀棍或竟蹈火中甚有舉刀自殺者迨齋戒期滿乃各尋快樂作舞蹈等之游戲云 
詩選 
[對月有感] [  絳珠女史]  
　　十分秋色一輪斜丹桂依然不着花素姊多情留不住爲誰落魄在天涯 
　　六扇文窗不忍關夜深移入小屏山嬋娟畢竟心相印怕惹新愁損玉顔 
[九月十五夜作]  
　　一溪寒水遠浮烟送過西風幾畫船笑問菊籬東畔月明年今夜爲誰圖 
[月菊]  
　　花妒蛾眉瘦西風一捲簾籬霜痕澹澹圃月影纎纎色奪黃金鹿光分白玉蟾阿簧雖侍婢依樣傲陶潛 
詞選 
[蝶戀花] [  絳珠女史]  
　　庭草無人隨意綠（成句）寂寂園林寂寂闌干曲只有花陰雙蝙蝠黃昏時候茅檐撲新月一鈎簾一幅偷放孤蟾留伴孤　宿情縷千絲愁萬斛嬋娟貯黃金屋 
[山花子] [  陳琴仙]  
　　一片幽香襲水仙梅兄礬弟綠窗間欲向羅綒尋舊夢隔仙山風信暗催花信早月陰淸澈竹陰寒報道江南消息好在春先 
小說 
[家庭小說嫣紅刦] [  常覺小蝶合譯天虚我生潤文]  
　　第七十九章 
是歲海兒斯東又開大審民政長如例排列儀仗往迓法官居人空巷而觀敎堂鐘聲遙遙與樂隊相和聲浪至淸越無比似帶喜音衆人乃皆引領以望儀從且時復回首作耳語似有欣羡之意顧其所羡初非因於儀仗之盛亦非因於護從之多其意蓋在浦輪銀轂之車而其所注意則尤在車中安坐之民政長湯麥斯安西來也安西來服尋常便服神宇　鑠不羣而和藹之色盎於顔面其對面坐者爲紫衣假髪之審判官而其旁則爲長袍蔽體之杜芳牧師爱克好禮倍登車後尤有男子無數類多海兒斯東縉紳咸跨馬以從威廉亦在其中吾姑勿論安西來之果否能得民心伹須一視車後隨從之多以及衆人歡迎之熊概可知矣其中尤以安西來廠中工人興彩尤烈當入廠之時即預易其新衣備歡迎密斯特安西來故敎堂中之鐘聲一動諸人即擁出歡呼聲浪乃動全鎭在理當諸法官之前而歡迎民政長於禮實有所不衷故有法官二人即探首窗外而望此二人中一即審判長維廉利達爲讀者舊識一爲密斯特基奶則於海兒斯東爲初至不解諸人歡呼何意因間安西來安西來歉然曰此輩皆工廠中人初不知禮唯諸君恕之語雖如此而其感激之狀已見　色蓋此歡呼之中實帶懇摯之音似欲直掬肝腑而出故即維廉利達諸人慣受人歡呼者亦不禁有所感動維廉利達因曰何其聲音之誠撃乃爾吾甚願時時聞之著者曰聲音之道最易感人信乎 
[奇情小說秘密汽車] [  東埜譯]  
　　第十三章（續） 
　　達而登果然像小兒一般聽人指使向他點了一點頭保羅呵呵笑道你認得我再好也没有了說着從懷中取出一張信紙琅琅然念了一遍仍舊摺疊揣在懷裏怒目切齒道這一封信不是你棄舊憐新逼死我阿姊的嗎我現在念給你聽了要你知道報應昭彰死而無怨他說到這裏提起右脚向達而登驗上猛踼道你惡狗現在惡貫滿盈我替阿姊復私仇便是替社會上除公害可怨不得我我和你的談判已經終結現在便要執行死刑且慢你膽大包天敢一個人冒險追我且待我搜一搜身畔挾着甚麽利器當一個頑意兒他且說且從衣袋裏掉出一把小刀割斷草包上繩索伸手向達而登衣袋中一陣摸索摸出許多銀錢信札之類另外有一枝手鎗一串鑽石項圈保羅先舉起項圈向達而登面前一揚笑道你本領不小刧取婦女的愛情還要騙他財物到手供你揮霍我倒不希罕待你一暝不視後我把這點東西置入信封之内寄還原主封面書手刃達而登者寄七個大字你說好麽又舉手槍一看笑道這東西狠有用處承你饋贈倒生受你了我再給你一點鐘寛限敎你自已想想以前種種還是應該呢不應該呢保羅說罷携着手鎗鑽串揚長走出門外讀者聽說達而登的命運在這一兩點内便要告終至於他死時若何情景說出來未免令人不歡祇得付之闕如了 
[實業小說公司與愛情（續）] [  梅郎]  
　　狄克愈思愈迂反恨此亂石壓之不多不使立時隕命於一震之下省去無數之恩慮繼覺傷處流血甚多知去死不遠乃閉目以待豈知天下事每出人意料之外自甘待死者偏不使之死及狄克重啓其目則見己身已安睡於奥立費來姆公司第二層樓上臥室之中第覺首重若鐵不能自舉右臂如不復屬己全體亦鱗傷殆遍因舉其目光周視室中忽見霍登方直立於病榻之前兩眶發赤憂容滿面狄克大異因發其低弱之聲曰我何以至此爾何以知之霍登聞聲立含笑而前以手按狄克之額曰我於是日下午回公司迨晚餐時仍未見爾即詢問人無能知後遇安田納而遜始知爾有入礦之舉蓋爾移升降梯時渠乃見之因詢福來克葛雷果確於是我等乃覓爾於鑛比及穴口即聞炸藥之氣而立足之處亂石又幾滿移去之乃見爾已僵臥其中我因負爾以出天乎我初以爾爲死矣謹謝上帝爾今可復活矣狄克曰至　至感爾之待我之厚我殊不能言其價値矣然爾曾見海而司之手書乎霍登曰我正將語爾爾以後之境遇我今預爲爾賀因我見海而司之信又聞倍而語爾之言我乃往察爾之工作有效與否幸哉爾所費之心血乃獲非常之報酬蓋滑石之後適如爾意果一莫大之銀鑛也爾之熱誠令人銘感而老大之奥立弗來姆公司亦受爾之賜不至於閉矣霍登言時狄克慘白之面色已微含笑容霍登不使之語因又續曰再有一事爾尙憶我前日與爾之書乎狄克微舉其目以表示曾見之意霍登歎曰噫可憐我之希望已完全失敗加太林不能屬於我矣狄克爾病愈之後速至僕哀司一行我知必有一至快意之人方切盼爾也（完） 
 
 
 

Page 15

 
 
   
 
 

Page 16

 
 
   
 
