# 1904 - 115 - 4911144

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精　類皆詳盡無遺本齋　將此二　讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部疾價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[記梅女士宣講事]  
　　維光緖三十年上已後三日之晚總理烟臺啓瘖學堂美國梅女士期滿歸國道出申江應尚賢堂總辦李佳白先生之請宣講於六馬中格致書院惟時明星燦爛燈火輝煌花草芬芳繡帷羅列註繡帷係烟臺人士贈女士者入座靜聽者蓋有二百餘人言論闡華英之微註女士操英語李君譯官音賓主盡東西之美誠勝事也其詞曰合天下六大洲凡號禮義之區道德之邦莫不有恤助殘缺者之舉中國古昔盛時文王發政施仁必先鰥寡孤獨誠善政也而抑知瘖聾瞽跛其苦殆有甚於鰥寡孤獨者獨未聞立公院以教之集巨欵以育之是仁心仁政猶未能盡善盡美也希利尼羅瑪古著名之國人才輩出著作繁多以爲啞者無魂聾者無智雖具人形直同木偶故不屑教而育之噫是不啻齊東　人之語也近來文明日啓教化日隆有能者出授以新裁使千百萬廢棄之瘖襲變爲有用上足以體上天好生之德下足以副物我同胞之懷有功於世誠非淺鮮是故德意志以口勢教之法蘭西以手勢教之英吉利以手作字形教之美利堅合三者而兼用之法雖不同心則一也歐美各國啓瘖學堂不下三百餘所而美國獨占百餘是可覘教化之盛也中國户口之繁甲於天下按泰西博學家所計四萬萬人民之中應得瘖聾四十餘萬不爲不夥矣而何以啓瘖學堂僅烟臺一所則其餘之瘖聾胥不獲教育等諸廢物不誠可惜哉彼等何辜不過染父母之胎毒有以致此我輩完人苟無以拯救之則所謂惻隱之心安在此余所以創立啓瘖學堂於烟臺深有望於樂　君子聞風繼起也堂中學　不廣而成材頗衆五年卒業學有根據者十餘人或充教習或充譯員有一生籍隸折之成林學成而　今仍　　　書　　一生籍隸皖之鳩江卒業而返今則設帳於鄉村又有二生畢業後　在　　　　　理等　　　之久　　其　　　　瘖而且聾者尚能奮發勇爲卒成有用之材爾諸生從李君游大抵搢紳子弟禮　名家以李　　決之　以　生　　之靈苟虚延歲月老大無成則視瘖而且聾者應當抱愧無地矣余不每忝逢勝會得與諸生訂一面之緣幸何如之　是學成於敏業精於勤後生之光陰有限目今之時勢多艱諸生其勉之哉諸生其勉之哉抑吾更請以近事證之十餘年前美國有一瘖聾且瞽之女子年甫七齡卽矢志讀書人有以其疾難之者彼終不怠今年不過二十歲精通英法希利尼三國文字並他種文藝著有教育等書爲學堂課本泰西婦孺無有不知其名而仰其人者是非古今來未有之奇聞乎言畢所携三學生登臺讀課本用手勢表明字意並各撰短文一篇文理頗順筆法亦佳衆皆稱奇讀歎不已而要以各學生所作畫幅獨推大觀焉鐘鳴十一衆乃鼓掌而散 
[電傳宮門抄]  
　　昨日午後二下鐘閱十分時京師友人專電告知本館云三月十一日皇上召見軍機大臣及聨芳是日並無明發上諭 
[俄佔成川]  
　　駐滬俄國辦理軍務大臣德希諾得華歴三月十一日旅順來電云俄國可薩克兵已至高麗之永興地方駐紥永興之俄統領另派弁后至成川是處日人儲豆甚多均爲俄人所毁其電局亦被俄兵佔據日領事及捕頭武弁相率而逃旋由俄官在電局内搜得信函知有日兵五千名在元山屯駐至晚日兵艦駛至元山口用電光爥照岸上刻下是處韓人頗與俄兵和洽 
[俄購德船]  
　　華歴三月十一日英京倫敦來電云俄國密浼他國出名向德國購得大輪船九艘以便改作快船駛赴前敵傳言俄人欲將此等輪船游弋洋面捕拿日本商船也 
[日備建橋]  
　　華歴三月十一日英京倫敦來電云俄國陸軍統帥苦洛拔托金致電外洋各國謂日人於此數日内在鴨緑江邊義州附近預備建造橋梁以備陸兵逕渡並有日本步兵二枝及馬兵若干名渡登鴨綠江北岸前進九十里之遠刻下俄已派兵嚴爲防守矣 
[城津亂象]  
　　高麗元山來電云某日俄兵驀地侵入鏡城僑居城津一帶之日人聞而大懼東學黨復乘機煽亂紛擾異常西歴四月十五日夜間距城津四五里之臨溟地方約有暴徒五十餘名闌入人家恣行刦掠所失　　多至數千圓鏡城電報生不聽俄人指揮爲之傳遞密電遂被俄兵縶去日來城津以北電信已隔絶不通矣 
[江濱聞砲]  
　　日本大阪某日報登中國烟臺來電云西歴四月十三號之夕遥聞高麗龍巖浦上砲聲隆隆似有激戰之狀十五號鐘鳴三四下時近黎明靑泥窪迤東海洋中見有軍艦九艘列隊前進未幾又見軍艦一隊計共六艘導以逐水雷船三艘蓋日本海軍向東南進發也是時旅順西方亦聞有砲聲 
 
 

Page 2

 
 
[新艦已成]  
　　日本大阪某日報云中國兩江總督魏午帥電逹外務部在致謂日人與俄開戰之後長江一帶最宜加意設防南洋軍　無多未免不敷分配去年曾派員赴日本訂製新式快船四號已於本年二月告成兹得造船督監某員所發電音知俄日戰事方殷由日駛返中華路上不無危險不如暫付日人之手得以安穩無虞特是南洋沿海沿江急需軍艦防守務請妥示辦法以便遵行刻尚未聞外務部王大臣若何覆答也 
[譯俄報述旅順海軍戰敗事]  
　　旅順所出俄文關東報云西歴四月十三號我軍艦名培司托臘希奴伊者被擊而沈中有五人顚入水内旋由拔陽艦援起然已渾身負傷矣旣而拔陽復飛駛出口爲諸艦後援遥見培托洛拔烏洛烏司苦艦首砉然一聲海水壁立未幾又聞水雷爆裂聲甫閱二分時全船已沈入海底前有一艦名曰薄皮愛逹者水綫上被敵彈擊成一孔急望港内駛回培托洛拔烏洛烏司苦艦中員弁兵士慘罹斯厄同入水中祗救起幾利路親王以下將校三員水師約五十名已皆不省人事 
[俄乞恊防]  
　　日本大阪某日報登中國天津來電云西歴四月十九號俄國駐京使臣雷薩白諸外務部謂欲保奉天安寍必於郭外繞以堅壁沿壁鑿地爲濠再於濠上建立木栅種種計畫我俄籌之已久請飭奉天將軍迅速施行 
[俄人不穩]  
　　奥京維也納來電云旅順敗耗傳至俄京聖彼得羅堡俄人全體震動心中咸惴惴不自安校中教習學生意見皆與主戰者相反政府諸貴顯則惟貪一身之利祿功名此後如再禍結兵聨必致民生塗炭兼之革命之黨大放厥詞通衢大道之中幾於口耳相觸以故奥之研求政治學者咸謂俄之時局恐從此不得安全矣 
[日兵多病]  
　　日本大阪某日報云東歴四月二十日紅十字會醫船博愛丸回自高麗北境載到患病兵士二百二十五名其中一百二十九名送入廣島醫院沿餘九十六名轉送小倉関治若輩大都病在肺經然花柳症亦占四分之一迨二十一日博愛丸仍鼓浪赴北韓收養兵士之或傷或病者至弘濟丸則於二十日由仁川出口二十二日抵門司二十三日入宇口港船中載有病兵二百餘名并聞二十日兵士之入廣島衛戍病院者尚有五百八十三名似此天災流行呻吟四起雖經獲勝夫亦慘不忍言矣所奇者金戈鐵馬之塲忽爾毒傳花柳豈桓桓武士亦喜選夢靑樓耶誠非局外人所能揣測已 
[詳述日人避亂情形]  
　　高麗元山來電云西歴四月十三號之晚七下鐘時有俄國騎兵五十名出没於鏡城附近聲言續有兵士五千各將次馳至斯時由城津以逹元山電報忽然阻絶十三夜日人之寄居城津者集議避兵之事决定十五號侵曉由陸啓行至十四號午後二下鐘許電報已通因傳電元山雇定輪船七艘陸行之議乃罷迨十五號午前十下鐘時萩之浦丸鼓浪到來得有俄兵南下之信遂擬暫待至十八號再定行止時領事署所惟諜者由吉州馳報消息徹夜飛騎往來十六號曉鐘將動有人自城津來報稱昨日午後四下鐘時有俄兵三十三名改作民人裝束馳抵吉州於是啓行之議遂决齊集日領事署外用西法合照小影三呼帝國萬歲隨於九下鐘時乘船抵臨溟祗留坎拿大教士二人一爲餓利生一爲托洛捕經此一番擾攘合計日人所失者不下銀圓三萬餘枚 
[英皇巡幸]  
　　華歴三月十一日英京倫敦來電云英皇愛華德第七偕其后巡幸國中采風問俗刻已警蹕而抵愛爾倫矣 
[英藏交涉]  
　　德京柏林來電云邇者西藏人民已確知俄人戰敗之餘無力爲之援助以故英藏交涉之事英人當較之前者容易收功矣 
[搭募華工]  
　　華歴三月十一日英京倫敦來電云前者搭浪斯華列欲招募華工兹已議定一俟得有中國允准消息卽可首途刻下已備船數艘泊於香港以待載運矣 
[招工濬河]  
　　華歴三月十一日英京倫敦來電云美國擬開濬巴拿馬運河刻已准允華工前往河濱從事畚鍤矣 
[籌欵築宮]  
　　高麗漢京來電云韓宮被火之後韓王亟欲從重興築核定一切經費計共九百萬圓詔令内藏院豫爲籌畫刻下已先籌付三十萬圓矣 
[節麾濡滯]  
　　金陵訪事人云此間官場前聞湖廣總督張香濤宮保於月之初五日戾止因是承辦供應之王太守運嘉赶急將行轅内外鋪設整齊兩江督憲魏午帥則飭調營哨各弁督勇駐紥以衛行轅迨屆期不見節鉞遥臨遂電逹鄂垣探詢消息頃已得覆電謂宮保因卜吉中旬某日爲公子完姻須俟嘉禮告成方能秉節來省 
[紀金陵高等學堂樓塌傷人事]  
　　金陵訪事人云江南高等學堂就鍾山書院改造院中房屋甚少新建得居十九焉當時大憲委現署海州直隸州知州章直刺帮直監督工程經始於去歲之春至冬季始慶落成收工時咸謂椽柱不甚堅固且有謗及直刺以松株掉換洋木治其私第者迨月之初六日午前十點鐘時忽聞畫圖樓砉然一聲棟樑中折樓板單薄遽被擊穿樓下有學生七人奔避不遑同遭覆壓中有一人頭顱粉碎登時殞命于瓦礫之中又有甲乙二人亦難免有關性命餘四人則所傷較輕監督聞之急由德律風通報江安糧道曁府縣署各官皆乘輿而來諸生環禀情形請將直刺重辦各官均以好言慰之旋同至書圖樓查勘見正樑折爲二叚兩頭鬥筍脫落樓板棱木亦中斷如哥舒半叚槍旋又驗得死者情狀可憐爰命貲購佳材盛殮並議從優撫卹一面亟傳傷科醫將受傷人療治諸生以禍緣直刺而起請卽論抵糧道胡硯蓀觀察禀知督憲魏午帥午帥以糧道爲學堂總辦何以該倅尅减工料並未察知當將觀察大加申斥旋飭江寗藩司黄花農方伯立將直刺撤任聽候究追方伯擬捐銀一千兩優卹死者而闔堂諸生尚議論風生謂非將直刺查抄論抵此恨終不能平云 
[委建學堂]  
　　金陵訪事人云兩江督憲魏午帥創設江南將弁學堂凡督撫提鎭各標參游以下員弁及本省各府廳州縣武進士武舉皆得選取入堂學習檄委陶榘林觀察辦理業已考選一次並檄催外府武職及進舉尅日來省候考兹就三江學堂之左擇定地址飭江寗藩司撥欵興工藩憲黄花農方伯隨札委羅通守治霖監督工程 
[商請防梟]  
　　松江訪事人云前者西北鄉天馬山某屠户父子二人被皖梟擄去事後經人再三排解始得釋歸矣事爲婁縣屈吉士大令所聞以梟匪横行一至於此懲前毖後防範宜嚴商請提標中營參將張冠庭參戎遴撥兵丁馳往巡緝 
[梟匪行劫]  
　　蘇州訪事人云窘窿山上玉皇廟棟宇數千楹羽士數百輩道院中之巨擘也每届春秋二季善男信女羣往拈香名曰醮會責則藏奸納污無所不爲各羽士更開設賭塲抽頭漁利每房所入約有數千金本月初四日有某某等賭徒七八十人分乘快船三艘由山回 
 
 

Page 3

 
 
城中途突遇一梟船中有梟匪二十餘人一躍登舟將所有洋銀及金戒指金臂釧悉數劫去約值二三千金嘻臬燄猖狂一至於此天荆地棘行路不亦難乎 
[京口官塲紀事]  
　　鎭江訪事人云揚州警察局總辦章觀察蔭於月之初六日因公來鎮拜會各當道至初八日卽乘舟返揚○稽查江北鹽城等處私運米糧出口之薛次申觀察因公赴蘇事畢遄返月之初七日道出京口翌晨卽渡江而去○江安河運漕糧刻已改歸海運本月初六日由高郵等處駛來漕船若干艘排泊六吉園馬頭辦理海運鎭局事宜之張大令會同各員親詣江干照數兌收打包上棧俟招商局派船到鎭運往塘沽 
[胥臺錄要]  
　　蘇州訪事人云上月下旬某日葑門外有甲乙二驢夫爭攬主顧互相揮拳乙非甲敵竟被毆傷斃命大約當日卽報官請騐也○婁門外陳墓鎮附近某鄉甲乙内三人昆季行也膂力絶人熟于拳棒本月初二夜突有强徒二十餘人排闥入劫甲聞聲而起首先迎擊被匪砍傷其額頭破血流倒臥乙踵至臂亦被傷餘人見衆寡不敵躍登屋頂鳴鑼號救匪始不敢久留一哄而去 
[上海官場紀事]  
　　直隸候補道曾叔吾觀察兆錕候補通判何佐臣别駕朝華恭送皇太后慈容至滬昨日命駕至道縣各署拜會○昨日兩浙緝私鹽捕營統領吳福海游戎及江蘇督糧道陸申甫觀察之長君亮臣孝廉先後至縣署拜會縣主汪瑶庭大令以禮歡之○馬橋汛尹芝蓮千戎以北橋鄉民賽燈滋事特於昨日策騎詣上海縣署晉謁縣主汪大令面禀一切情形○江南提督李壽廷軍門昨由松江節轅來滬小駐北市源芳里某姓家提標右營參將周子元參戎以下各武弁咸往叩謁 
[偉論同聆]  
　　本月十三日之晚八點鐘時美國進士李佳白先生在英界六馬路格致書院宣講外人旅居京都之規例内分數大端瞭如掌上螺紋頗足引人入勝寄語有志之士盍及早聨袂往聽乎 
[上海縣署瑣案]  
　　去年鮑張氏以夫叔桂山串令義子杏春私運洋銀首飾等情控諸縣署縣主汪瑶庭大令提集訊究判令桂山杏春押候追繳原物迨歲杪桂山取保出外杏春仍押在所中前日鮑張氏復具禀求催大令升堂研訊杏春供稱去年運出之物均被叔父取去當開箱時庶母王工在旁目覩小的實爲叔父所愚求恩寛宥鮑王氏供稱杏春桂山搬運箱物時小婦人並未目擊大令謂氏曰杏春係爾螟蛉子旣不務正爾竟逐出可也鮑張氏訴稱杏春自九歲撫養成人今年已二十有二向來尚爲孝順若竟逐出小婦人更孤弱無依桂山益將欺侮且小婦人尚存洋銀七百五十元在啓盛號内去年涉訟至今桂山不將利息付給求併飭追大令將桂山大加申斥判罰洋銀二百元給張氏具領速將啓盛存項另換新摺其利按月付給不准拖延杏春交張氏帶去○三林塘人朱華華投縣訴稱小的突被王金生私刑弔打大令提王質訊朱供稱前月王誣指小的竊伊金戒指五枚扭至總巡局控告局員老爺訊無憑據將小的釋回王旋紏人曳至伊家私刑吊打身受重傷叩請騐明提辦大令飭仵騐視報稱略受微傷遂諭令自行醫治聽候飭差查明禀核○同泰元店主哈子敬倒欠莊欵被控到縣大令飭提執事人季文華訊押續又拘獲哈次兄德之訊究之下供稱在英領事司寫字兄弟三人早已分居析産子敬最幼倒欠銀兩逃避哈爾濱發電往追置之不答求鑒大令飭交人保出赶緊電催子敬到案訊追○奚子卿張子香屢次行竊近被捕役拘獲解請訊懲張供稱小的係寗波人寓居法界名利棧之王阿生串令入城行竊四次贜物已由王帶往寗波刻又與奚在城内竊物被獲到案求賜宏恩奚所供相同大令判令將張鞭背二百下復與奚各責二百板押候追贓究辦 
[浦東保甲總巡局紀事]  
　　日前聚豐木行失去木植若干株事後查悉贓由浦東顧景堂船廠收買因卽遣人禀控浦東保甲總巡局總巡謝長松明府飭差協同汛捕傳顧到案以憑訊追○南匯縣境張江栅董事錢瑞濱以流氓名氷甫者在鎮販賣婦女詐擾平民函致總巡局請究總巡謝明府允卽派差往提 
[馬路工程局瑣案]  
　　前日市新馬頭聚豐木行被賊竊去杉木數株隨拘獲賊犯周阿榮悉贓已售與吳根尤得洋銀三十二元五角遂由行夥馬旭初解入捕房捕頭令轉解馬路工程局總辦翁子文太守倩襄讞委員黄衡堂二尹研訊馬供此木皆烙桂字本月初七夜忽失數株今已將周拘獲求恩訊追周供小的與潘阿順張阿林竊得木十六株售與吳處得價俵分今潘已不知何往求恩寛宥吳供小的向爲掮客不知竊贜故敢收買尚求恩典二尹判罰吳洋銀五元周責四十板勒限交潘張到案○陶秋卿控譚金梅誘匿伊妻馬氏等情迭經二尹訊供限期將馬氏交案旣而整容匠劉德甫巫配之邀陶理論被陶扭案勒令將馬氏尋交迄今尚無著落昨日帶案復訊劉巫一味求恩二尹予限三日赶緊交出延干重懲○張富林被潘金生藉端訛詐報由捕頭派人拘獲解送工程局黄二尹研訊之下判責一百板予限兩日交同黨朱金生到案訊懲 
[二月分教職單]  
　　教授安徽寗國程元愷徽州甲河南陳州張前勳開封舉歸德莫秀升開封附江西南昌胡悌雲吉安廣東潮州姚錫祥廣州俱舉雲南廣南陳思增楚雄拔正諭山西陽曲劉坤大同隰州孟步雲太原洪洞王恩紱潞安俱舉陝西咸甯苗德章榆林歲神木高增讓綏德浙江建德何文瀾紹興福建漳平林秋濤福州莆田宋瞻扆福寗俱舉江西贛縣周朝昇南昌歲湖南茶陵胡鎭北衡州舉善化陳爲鈵彬州廪廣東連平游履常廣州香山劉勳元惠州廣西宣化伍義章鬱林雲南嵩明陳雍曲靖俱舉羅平魏蕃昌臨安貴州威寗張興培貴陽俱廪桐梓司炳煃貴陽舉訓導順天保定田國鈞永平直隸望都程汝楫天津俱歲江蘇桃源夏景仁松江拔贛榆葉有年江寗舉山西長子王斯棟大同浙江新城黄斯贊嘉興福建光澤魏家鍾福州俱歲江西南豐李觀瀾吉安湖北黄梅李哲暹漢陽俱舉廣東英德黄玉筵廣州興寍黄培芳廣州四川長寗馮溢堃成都俱舉江津谷慶雲保寗雲南會澤陸樹榘楚雄俱茂復諭山東高苑張環辰武定副壽張孔昭謙登州舉河南虞城盧萊峯許州廪淅川宋立桐懷慶附陝西華陰校培乙西安舉浙江瑞安錢寳善嘉興附江西萬安夏敬恂南昌舉湖北大冶黄夢熊德安拔湖南湘鄉李良詩衡州廣東新安岑兆瑞肇慶龍門郭乃淸韶州俱廪廣西遷江余際恒桂林武緣周春元梧州俱舉來賓黄國佐鎮安貴州龍泉周緝熙平越俱拔復訓奉天金州陳宗楙冀州順天寗河董怡如天津安徽廬州黄與綬頴州俱廪山東長山劉東東昌舉河南開封王效騫汝寗陝西長安田英延安俱廪甘肅階州陳豫納肅州福建霞浦陳咸政汀州俱歲福鼎林文藻永春增崇安劉子才福州漳平史斌福州俱舉江西南昌漆道基瑞州增吉安藍保衡瑞州廪廣東曲江黎光泮瓊州增四川石砫黄兆奎理番廳人忠州冉崇模緩定廪貴州遵義趙體明貴陽歲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[郡守關防]  
　　松江訪事人云署任松江府知府田紹曰太守下車伊始發出關防告示飭四城地保發貼通紀其文曰署理江蘇松江府事請補徐州府正堂隨辦蘇防太湖水師營務處由爲關防詐僞以肅功令事照得間俗採夙先宣絶　戢奸禁暴尤等濟滬本府世守書　居　勤儉安民察吏杜漸必嚴防維飲水酌泉整躬更思率物兹奉憲檄來守雲間事必親裁案無留牘　　謹飭　著　　飭策維嚴間有一二故　親朋亦屬行方志潔至於緇流羽士墨　山人纱皆絶屏不與往來今值下車之始恐有外來匪棍本地非民或　　　　或托言世誼或　充　役以差遣察訪爲由種種招摇生事詎　取財防不勝防實爲地方之害除隨時察訪並札飭所屬一體密訪查拿外合行出示曉諭爲此示仰合屬軍民人等知悉爾等務須各安本分共凛王章如有前項假冒招摇撞騙情事許卽扭巡地方官訊明嚴辦如敢串通容隱或甘受期騙定干併究本府方离法隨决不姑寛具各凛遵毋違特示 
[監司禁賭]  
　　鎭江訪事人云邇來賭風甚熾凡其榖者無不腰槖立傾常鎭通海道兼鎭江關監督郭月樓觀察聞而愳之因於日前酌定條規出示嚴禁一各營勇丁不守營規在外聚賭一經查實定卽移知各統領管帶斥革嚴辦一旗兵丁不安本分開塲聚賭一經訪明定卽移知都統曁協領按名削檔發縣照民人一律懲治一各國洋商所用華人如敢犯賭一經查出定卽照會領事官飭交送縣究辦一客棧娼寮聚賭抽頭一經訪實定卽飭縣提案嚴究並將房屋發封充公一居民鋪户各有身家務宜互相誡勉倘敢開塲聚賭抽頭漁利一經訪實定卽併提家長店東一體懲辦一各衙門書差及各項人役均應奉公守法倘敢聚衆賭博一經查出定卽加等究辦 
[南市捕房紀事]  
　　昨日小孩某甲持彩票兩紙至大馬頭捷發票店查對號碼店夥某乙以並未得彩貿然將票撕毁甲索之不得沿途啼哭旋復奔訴捕房不知捕頭將何以慰之○昨日王樹生向周炎保索取所欠洋銀八元周不付給因之投報捕房捕頭派人將周拘　押候解送工程局禀請總辦翁子文太守訊追 
[英美等國租界公廨晚堂案]  
　　甬人張杏生控妻母王邱氏匿妻不放等情讞員黄耀宿司馬准詞飭差恊同某包探將王邱氏及其女張王氏提到前晚升堂研訊張投案訴稱小的於六年前由友人某甲執柯娶王邱氏之女婚順爲室生有一子今已五齡今年正月小的欲回原籍小本營生妻子不願相隨旋由　母棧去今小的回滬向領妻母一味逞蠻尚乞訊明給領張王氏供小婦人現願隨夫回去叩求原宥王邱氏供女兒旣已嫁張安敢復萌他意今張聽人唆使貿然來案控呈殊于戚誼有乖尚求明察司馬判令將嬌順當堂給張領回完聚王邱氏暫交官媒看管聽候核釋 
[英美等國租界公堂瑣案]  
　　前者粤人唐仲良以伊女阿翠被車夫楊阿根誘姦逃逸携去衣飾及洋銀四百元等情投報捕房捕頭派包探李星福緝獲解送公堂襄讞委員王松丞刺史以唐次　來著暫行管押昨日又經李探解家粤人某甲遞禀聲稱庸係天祥洋行買　現在漢口伊女阿翠旣已查獲尚求免究刺史商之英總領事署繙譯官寳述德君著將楊發回捕房悞唐到案訊明核辦○鄉人毛桂村由顧發法土松寳介紹出洋銀八十元娶嫠婦趙顧氏爲窒於二月初八日成婚甫閱五目卽被其姑某氏挈至楊樹浦左近情黄老妹郭桂英說合另　豆腐店主陳金林收去身價洋銀一百五十元於二月三十日過門旣而毛訪悉前情訴知包探朱桂生拘獲一干人昨日解案請究毛申訴前情陸供小的由黄郭作伐娶趙顧氏爲妻曾出洋銀一百五十元由黄郭兩人收去黄郭問供此項洋銀被蔡福生取去今蔡已不加所之矣刺史著黄　洋銀一百元郭繳五十元給陸收領繳齊之後聽候核辦○包探李星福解方　章應文榮至案禀稱此二人串竊劉金記作場内玻璃鉛皮等物共值洋銀二百五十元賣與法租界新開河左近萬順舊貨店應請大老爺出牌吊贜劉訴稱小的承造荷蘭銀行房屋情方後理帳目不料伊寛監守自盜叩乞究追方供小的自知不合尚乞恩施應供方倩小的將贜變價祗收得洋銀九元刺史著將方應押候吊齊呼贜然後　辦○二百九十二號華捕解戴敬軒至案禀稱此人在山東路仁濟醫館比鄰關小烟館每至探夜任意開燈爲此拘請訊究刺史判罰洋銀五元○包探金立生偕五百四十六號華捕解送流妓張秀寳到案禀稱此妓沿途拉客向之呵斥蠻横異常請爲訊究刺史判罰洋銀二十元○前者賴阿教與某馬車行主婦陸王氏口角被氏踢傷　　以致流血曾經投報捕房昨日捕頭將氏解請訊辦賴申訴前情陸王氏供賴因細故將小婦人任情詬詈小婦人略與計較並未將伊踢傷刺史著償給賴所費醫資然後交人保釋○包探張天林解積竊王瑞堂至案禀稱此人行竊　物立路某洋人家物件繼又至毛鶴林家行竊衣被等物且逞兇拒捕戳傷失主報經小的拘獲請卽訊懲王供小的不敢行兇叩求恩有刺史判責三百板收禁西獄五年○張阿二攫取鮑裕卿所戴眼鏡經某號巡街捕拘獲解案刺史判責二百板押兩禮拜○四百十五號華捕解徐園林到案禀稱此人傾倒垃圾不遵租界章程故由小的拘請究罰刺史判罰洋銀一元○一百垿三號華捕解馬夫陳阿毛到案禀稱此人駕車至福州諸加鞭飛駛故由小的拘請罰鍰刺史判罰洋銀二十五元○一百零一號印捕解馬夫李小山至案禀稱此人駕車飛駛撞翻東洋車坐客顛出　　　端以故拘請懲儆刺史判罰洋銀二十五元○包探錢榮棠解積賊狄順三至案禀稱此人行竊朱梅順家布疋經小的查獲十四疋尚有十二疋窩留某染坊現又起出二疋送請訊核朱投案訴稱此賊身藏兇器縱火行竊且此外尚被竊去衣服棉被等物務求重懲刺史判責五百板收禁西獄三年 
[法租界公堂瑣案]  
　　某縫衣店夥高阿德剪裁馬甲訛悞不合因被店主殷其德醉歇遷怒於同事朱阿五前晚糾約流嶼徐阿東等人誘至老北門外刃傷其面朱痛極狂呼經包探將高拘獲餘黨始一哄而散昨日解高至案讞員陳楚生大令騐得朱受傷屬實飭逆仁濟醫館療治徐供小的聽從朱及阿德二人唆使故往相助尚乞恩寛大令判枷號二月期滿之後責一千板○上年蟻損都昭福誘拐某姓女郎賣與陳小山家爲婢繼復誘出經陳報捕將邰拘案前任讞員魏蒓塢大令訊取口供交人保出勒限繳遷身價洋銀五十元延至本年二月祇繳二十五元前日陳投案求追大令著包探將邰解案邰避匿不到遣其姘婦李氏續繳洋銀二十五元聲稱邰因病已回故里求恩寛免大令斥著仍交出以便遞解回籍○季雲靑爲吳茂華攫保兆隆猪行貨欵被欠洋銀三百二十六元控經前任讞員魏大令提吳訊供押追迄今已逾半年仍無著落昨日大令提案復訊吳供小的無力措徵以致覊押日久兹先呈洋銀二十元求恩交人保出餘當陸續拔還大令著押候傳李到案訊核○馬祥發家婢女洪小妹迷失歸途嚶嚶啜泣　巡街捕帶回捕房解送案下馬投案聲請給領大令允之○陳梁氏行至四明公所左近波流氓黄阿順攫去銀質許釧一雙報經包探拿獲弔劉　贜一枚尚有一枚質在英界石路口恒秦押店迨往弔店中人已易以銅買禀經大令飭戕店主周阿 
 
 

Page 10

 
 
三即周德同拘押捕房昨日解案周呈繳原贓求恩免辦大令給氏具領判罰周洋銀五元○流氓隆桂榮張松林張阿根攫取某甲所持小銀　八枚經包探拘入捕房昨日解案請訊大令判各責三百板○劉順卿在南匯縣四灶鎭竊得耕牛一頭牽至滬上售與宰牛公所彼所中人送入捕房昨日解案請訊牛主曹晋甫投案伸訴被竊情由劉認竊不諱大令判押十日責四百板牛給曹領回 
[美界捕房紀事]  
　　前日　暮時虹口中虹橋河中浮來無名男屍一具短衣亦足狀類小工適爲四百五十八號巡捕所見報知捕房捕頭令卽知照水巡捕房連爲棺殮○著名蟻棍黄老梅郭桂英僑居西華德路前日到虹口鄉間將趙某之妻顧氏設法誘出　與陸金林爲　得身價洋銀一百五十枚昨經趙戕氏尋獲詢頟情由奔赴捕房聲訴捕頭令包探朱桂生將黄郭拘獲押候解送公堂禀請讞員黄耀宿司馬訊辦○前日傍晚時工部局運泥馬人夫張春林駕車至吳淞路偶爾不愼將甬婦楊林氏從小車上撞下傷及頭顱血流不止二百二十二號巡捕見之一并帶入捕房捕頭見氏受傷屬實令送同仁醫院醫治一面責令張結養傷費若干○昨晨甬人許瑞香投捕房報稱僑居　路第七百十三號屋内前夜被賊撬門而入竊去金　時表及金耳環綢衣等物請爲查緝捕頭允之○昨日甬人應開榮投捕房聲稱僑居吳淞路某號房屋以餘屋半間轉租與西人某甲居住被欠房租若干向之索取潛將器物運至他處刻因在途相遇又向追索甲胆敢抽出利刃亂刺致傷手腕請爲查辦捕頭允之○昨午有西婦二人乘雙輪馬車行經外大橋堍偶不留意車忽傾翻二西婦從車上跌出馬夫某乙坐於車後亦墮地不省人事一百五十號印捕見之設法載入捕房捕頭令送同仁醫院醫治 
[蘇省官報]  
　　三月初四日候補道賀熙　馮　　均通知辭行囘寗又趙曾槐由甯來　營糧通判　書祥禀知赴十里亨稽查火藥新庫通判宋光廷禀銷解京餉　回知縣何鳳翔由江陰釐局來陳昌其禀辭赴池見道憲初五日藩轅牌示照得署蘇海防同知孫鳳鈞期滿無同遺缺查有候補直隸州知州陞額祿堪以委署又署常覊補通判王鍾瀚期滿撤回遺缺查有准補提缺之沈召選飭赴統任知府陸桂呈由滬公幹囘又程光進直隸州傅　慈均禀辭囘寗知縣王毓江禀辭赴甯公幹縣丞李其恕由甯囘初六日直隸試用道廖世蔭由嘉定籍來謝李直隸州照芳由仙鎭釐局來禀謝牌示請補海州請補江浦縣鄭兆管禀　囘出口釐局知縣萬恩元由滬領運皮　囘省銷鏊照應保黄厚森均禀辭囘寗縣丞金以明禀謝奉委盛　司　　未入衛祥椿禀謝奉委金山縣保甲　初七日知府　枚禀靖赴銅元局驗收銅斤差委署梅州知州章郭直禀辭赴任知縣何鳳翔禀辭囘江陰釐局又鄧復興禀謝奉委　　　捐差巡檢孫志　禀辭赴松江通判劉　湘由憊專丁　省禀銷赴江海關領欵差 
[二月份經收施藥集福捐淸單]  
　　陳泰　　九八元五十兩同和　　二莊合助銅洋一元羅正祺洋四角　　　名氏求合家平安洋二元　　　洋二元馮陳氏洋一元徐汝陳洋二元張姓洋一元朱全炳洋六角裘子麟洋二角吳陰氏洋一元崇餘莊交來無名氏龍洋八元無名氏洋二元隱名氏洋一元如過子求合家平安洋二元厚記無名氏洋五元羅建該唐寳　退患士　平安盧吉慶琴六氏六户各錢三百六十文無名氏小洋十二角宜興和　卡修德堂等四十户共小洋四十七角大　　大問小洋十角松江邢榮生等十六户共錢三百六十文韓號銅洋一元蕭文光洋一元　善士洋五角平湖全縣局寗來同知典銅小洋一百角揚州蕭山汪洋一元無名氏洋九角王陸氏洋二角無名氏洋四角戚　舫陳慶才戴子　三户各洋二元孫廷煃洋一元同餘庭洋二元嶺南何俊芳洋十元以上共收九八元五十兩大小洋六十元一角錢二千五百廿文銅洋二元銅小洋一百角滬北天　宮前　益　堂　信厚龔心銘施則敬朱　仍葉　釗周鴻　　　　 
[二月份經收月捐淸單]  
　　道署尖廿光　　氏洋十元怡和帳房洋六元陳善亭翁洋五元泰昌譚幹臣　正二月二户各洋四元李　　　韓　生　　　　　四户各洋三元朱葆三翁徐貫雲翁南順記戴生昌復泰正二月五户各洋二元源　潤洋一元八角戴運來翁洋萃利正月　江第一樓存濟堂何瑞棠翁徐俊良　　　　　　悅　大　樓錦章愼餘堂天餘老德記道信申茂江南烟兩　陳志雲蕭元昌聚昌可熾正二月可熾順正二月　昌正二月廿二户各洋一元思補齋正二月隆昇正二月　　　翁正二月三户各小洋十角恆升正二月洋八角中和帳房洋六角五分久成九章北天成永裕成泳記其萃樓正二月春園正二月允章正二月八户各洋六角萬有全　昌率　記　付　梁煥南　康六户各洋五角怡國　盛正二月一　春正二月三户各洋四角恆泰正月繳昌　大怡昌　　正月恆茂正月六户各洋三角　道間金合順二户各洋二角豐　正二月錢二千文　通官銀號錢一千八百文嘉綸和家　　　和　餘餘大元甡无茂　大恆益永豐存德　昇宏大宏元據吉寳租實順承裕正大升大　康　餘永康　大　大延源　善源福康兆豐恆德仁大源利森廉原大源裕理元壽豐鎭昌鉅豐忠大鉅元怡豐鼎康永大同餘同和同　鉅亨介福共四十九户各錢六百張家　元成大韋正月九和宏章泰五户錢三百怡大五雲日升樓怡大萬興四户各錢二百協成祥永愼鉅　三户各錢一百英法美三界一文願捐小洋八十四角錢一千四百六十八以上共收大小洋一百八十八元五分錢三十七千八百六十八滬　天后富前賡益善堂司董嚴僧厚　心銘施則敬朱佩珍葉貽劉周鴻孫等謹誌 
 
 
 

Page 11

 
 
   
 
 

Page 12

 
 
   
 
