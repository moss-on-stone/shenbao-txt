# 1911 - 262 - 4913877

 

Page 1

 
 
   
 
 

Page 2

 
 
上諭 
[八月初二日内閣奉]  
　　上諭總稅務司赫德於咸豐年間來華由粤海關副稅務司洊升總稅務司迭受先朝恩遇歷經賞加按察使銜布政使銜花翖頭品頂戴並雙龍二等弔一寳星三代正一品封典太子少保銜前因病請假回國復賞加尙書銜該總稅務司供職中國所有通商各口設關征稅事宜均由其經手創辦以及辦理船廳設同文館赴各國賽會設立郵政經始規畫悉臻妥協遇有交涉時備諮詢在中國宣力五十餘年深資贊助茲據稅務處呈遞出使英國大臣劉玉麟來電遽聞溘逝軫惜殊深加恩着賞加太子太保銜伊子赫承先着賞換雙龍二等第三寳星以示優異欽此　　上諭韞奏在籍提法使因修墓呈請開缺等語雲南提法使沈曾桐着准其開缺欽此 
　　上諭雲南提法使著龔心湛補授欽此監國攝政王鈐章奕劻那桐徐世昌署名 
[初三日内閣替]  
　　上諭雲南臨安開廣道員缺着榮凱補授欽此 
監國攝政王鈐章奕劻那桐徐世昌署名 
　　八月初二日召見內閣總協理大臣唐景崇 
[交旨七月二十七日欽奉]  
　　諭旨南書房片奏閱看學部七品小京官李滋然呈進書籍四種綜觀所著各書於經學研究頗深堪備乙覽應否加以褒奬等語李滋然著賞給主事銜欽此 
　　諭旨御史忠浩奏幣制重要宜再詳定收換辦法以防流弊一摺著度支部議奏欽此 
評論 
[嗚呼赫德死矣（平子）]  
　　嗚呼赫德死矣。赫德死而總稅司一職何如。赫德死。而與我國之關係何如且與歐洲列國之關係又何如。 
　　溯自赫德任總稅司以來。各口設關通商。而稅司一職。英倫之勢力實左右之。雖曰事。關商務之盛衰固不得不以英倫司其牛耳者矣然朝廷恒時懍履霜堅氷若瞻顧楚材晋用之非計。思欲援東方先進國聘用客卿成。例汲汲焉而爲儲材收回之地者。抑獨何耶。 
顧記者於此。又有不能己于言者同光以來。外交之。變遷亦屢。屢矣此五十餘年中。每遇中外。交涉事件。赫稅司輙以。客卿之。資格。居間調停。遊說于王公大臣之門。而盡其客卿之天職者。于英然。于他國亦然。今日者蓋棺論定有大足以繫人。懷思者矣。 
　　不特此也。赫稅司于中國。老成望重。朝右傾心。每遇舉行各項新政無不諮諏訪度。以折衷一是。而赫稅司亦感激馳驅。知無不言。乘間以紓其藴　于中國焉。以是。歐西一般東渡家。每艷羨。之此後。赫德往矣。而繼赫德。之後者。又爲何人吾知歐西人。于此。必有耽耽其逐鹿。者此則于吾國外勢之傾。向大有關繫者耳。 
　　抑吾竊聞之。赫稅司者。英擊沈毅人也。其于中國。以稅司之職。兼顧問之官。五十餘年之敭。歷德𢡟懋官功懋懋賞。宜若大有可爲者然顧不聞有赫赫之名。權傾于人主者。此固朝右任賢之得宜。然亦足以見赫稅司之心乎中國者矣。若是者絲綸褒。寵錫及苗裔。膺天語之軫惜。沐外臣之殊榮。幸耳亦。分耳。 
　　雖然此亦關乎國勢之。問題而不止爲個人之問題也。吾思赫稅司吾更思赫稅司繼任之人。不置 
 
 
 

Page 3

 
 
[專電]  
　　內閣前電袁項城請其出山昨得覆慶邸電謂病體不支難膺重任并陳川省亂事請從根本解决 
　　聞內閣接岑宮保電准初五日起程赴川不再延缓以紓朝廷西顧之憂 
　　御史圑以盛宣懷借欵收路激成巨變公議陸續上摺參劾務達去害目的昨路士桓已先上摺惟原摺仍留中未發 
　　駐英公使劉玉麟密電政府稱索加威海衛交涉困難英政府須索相當之權利以爲報酬并償建築軍港費若干始可成議請飭外務海軍兩部妥籌辦理 
　　肅邸面商閣臣藏事日棘宜速改治當呈治標六策以固民心爲根本先派知兵大員前往專司訓練新軍并會商聯豫切實進行 
　　度支部密呈幣制專章（一）禁用生銀（二）嚴懲私鑄（三）劃一兌換請交閣臣察核以備送交資政院集議 
　　考試游學畢業生旨派唐景崇寶熙爲監試官張德彝胡惟德林年朱益藩爲主考　　　　　　　（以上北京） 
[譯電]  
　　據此間傅稱現有人函請美國前總統羅斯佛君發起織萬國委員會調查工界不靖原因及提議補救方法此議顯爲歐洲工作骚亂之返響外間輿情以爲美國如能邀集工界代表及各政府組成萬國大會則必能收其實效今將設法使美政府召集此會想塔孚脫總統亦必以羅斯佛君爲美國之代表前者白宮大宴士界代表羅斯佛君已乘機探知彼等之意見現信工界以外之人物無人能如羅斯佛君操縱此事之大勢力者據歐洲消息罷工風潮現已漸平奥大利亞與西班牙之警察均從事恢復治安惟西班牙檢查報稿極嚴其所來消息均甚含糊可疑今日（初二日）不聞有兵民交鬨之事　　　　　　（紐約） 
　　據基孚電稱槍擊俄首相司徒來賓之刺客巴格洛夫已判定絞罪首相於今日（初二日）殯葬禮節頗盛國民皆爲哀悼　　飛船家米納在哇哈愛哇省特洛地方飛昇之際因油池爆炸燒死於空中又飛船家開斯脫蘭在班痕西爾丸利亞省曼斯菲爾特地方由四千尺之高處墮地登時斃命　　　　　　　　　　　　（紐約） 
　　九州南部近遭大風損失人命財產甚多（東京） 
　　中美洲考斯太里卡地方地震甚劇　　（栢林） 
要聞一 
[川路滴滴血（六）]  
　　趙督電奏。西報謂爲張大其詞今證以川友函述情形。該奏措詞誠有不免張皇之處函云。外間風傅謀圖獨立。及戕殺官吏各節。川省之亂。並無如是之甚十五日趙督拿紳士四人。當時衆情洶洶遂致鼓。譟並於城外。聚有二萬餘人。要求釋放紳士。乃趙督卽飭閉城。於是衆不得人。繞城不散者數日。趙督又不善處置。致有圍城之說。其實川民之所爭者。仍係。川路問題並無圖謀獨立之事。觀其自保商榷書。有協助政府等語。其情亦可見矣。 
　　又京函云川省自近年以來吏治窳敗。民生凋敝物窮財盡。盜賊滿山。通都大市。至有人持百餘錢白晝被刧者。其他外鄉之匪寇。更難縷述。通計川省。游民土匪饑民盜賊十餘府。總數在。百萬以上。此次爭路風潮起後。尙未蠢動。嗣聞端方。率兵入蜀蜀人乃大驚。不知政府用意所在。一時傅聞成都重慶叙州等府。皆憤怨失色。保路會各圑體。乃行緊急會議。推鄧孝可等率同志數千人。赴督轅陳訴。遽遭轟擊。鄧亦被拘蜀人大愤。所擊斃者。皆係。保路會人並非土匪至此次鹽工與各商 
販。亦同聲相應者。因閉市以來。商販工人歇業無聊。饑困交迫。遂亦隨同保路會赴轅。探聽善後辦法不意遽遭槍擊。於是與官軍大爲衝突乃致有日前之變。昨日京內川省人士。在全蜀會館緊急會議聞其議决辦法大致一面通電李準駱成驤。程德全單銜陳奏實在情形一面託京官。與盛宣懷商議。善後辦法。以保川者。弭亂於。現在以議路者。救濟於。將來并向政府要求。不得再以驚迫手段。威嚇川民現皆認可已分途辦理矣。 
　　又函云某京官接家信謂成都督署確被圍。惟人民始終。未與官軍接仗因人民皆徒手號召。並未持械傷人其所以相持多日者。因人民所要求皆未解决。至外間盛傅官吏自殺被戕各節。官塲亦未接有確實之 
 
 

Page 4

 
 
報告其拘留之四紳士趙督當因城外有數萬人鼓譟卽解交將軍衙門管押並由將軍調停當衆宣言謂數人如有不測惟我是問但衆人如有暴動情形則我不能保故能相持無事未至十分大亂 
　　又監國日昨退朝後於西苑門休息所特召內閣諸相籌議川亂辦法監國謂川事趙爾豐電奏情形殊多支離究竟有無别項隠情未可逆料那相請派員密赴川境暗察一切並保荐某君（其名不便宣布）堪 
勝此任監國允諾現已飭該員星夜赴川果爾則監國亦知趙督電奏不免失實也 
　　上月二十七日川京官接蘇撫電云全蜀會館同鑒有電敬悉已轉達岑宮保處全昨已致電岑公文曰聞公奉命蒞川爲桑梓額手想藎籌密勿舊地重來撥霧見天當在今日但勦撫必分良莠諭旨甚明鄙意因路事爭執而後有附和之亂民旣有亂民必不獲已而後出於勦既勦之後設路事仍少方針則隠患依然潛伏故應𠞰者必係暴動之亂民决非爭持之紳士併爲一譚羣情愈激目前尤要者則當以𠞰匪必分良莠爲一事宣示路事方針爲一事歷年各省爭持路議雖於朝廷辦事苦衷容有未喻然人民忠愛之忱亦未可盡没川省事同一律似未可盡誣爲匪我公治蜀夙　神明今亂象初萌正需援手德全久暌鄉里窵居雲陽距省尤遙在省士紳均非素識雖經迭電議局及同鄉京官設法勸導迄未少效負疚方深公啓節度在目前敢抒臆忱藉資流壞並祈指示訏謨俾資接洽曷勝翹企等語並聞德全宥印 
　　又旅京某君接重慶函云該處鄉人張姓處有川縅並檄文一道約千餘言文中皆引欽定憲法大綱証明政府之非是札首署大統領金四字聞金家資百萬蓋商會議董也 
　　日昨瑞澂電致內閣稱川省匪勢蔓延派兵往勦擬分三叚水陸兼程並進由武昌至宜昌爲一叚由宜昌至萬縣爲一段由萬縣至成都爲一段冀速達川且謂鄂軍係張文襄夙練之兵必能忠勇憤發迅奏膚功云云鳴呼瑞督亦將以血淚染一黄馬褂耶 
　　前陸軍部因川事緊要電調陝西新軍數營前往防勦聞日昨長庚覆電稱秦省兵力單弱僅能自爲防衞萬難調赴川省乞另籌辦法 
　　順直諮議局致湖北諮議局電云報載川議長被逮蕭君亦監禁武昌是否屬實貴局聞見較切內情何如應如何辦理望示又覆江寗諮議局電云貴局預算成立諸公就職敬賀聞川正副議長被逮內情如何貴局對此有何卓見望示 
　　資州電報已通昨日郵傅部外務部皆接得成都轉到各電甚多大致謂士民因要求放出被捕諸人圍聚城外並無攻撲情事故每日仍開城買取食物城內已經開市 
　　四川萬縣郵政總局近致郵部電云成都與萬縣現在郵便不通投遞郵件祇及順淸而止彭山新繁郫縣濯縣等處官衙悉被匪徒刦掠一空又瀘州電報局報稱該局接到資州電音謂東門外麕聚之亂民已被馬隊逐散退去惟簡州南門外亂民甚衆因而交通阻碍已派兵護送某國領事出境前往簡州又端督辦來電云接瀘州道報稱該處亂民未見蔓延銅梁大足兩縣現甚安靜駐蜀東路軍隊五營已派一營前往成都援助貴州巡撫亦已分撥兩營赴蜀又某商家接到成都來電云省城城門每日祇開一點鐘城内平靜商號照常營業已開倉分給糧米以濟民食城外亂民凡關官事公文必加搜查惟商民函件始准遞送又川督電云據叙州府報稱昨有亂民圍攻府署當經開鎗擊退現已平復資州瀘州亦均如常安靜據此觀之則省外亂事亦將次第平定矣 
[外人干涉來矣]  
　　自川亂起後久窺西北邊藩之某强國藉口保商要求派艦入川已非一次（該國軍艦現在宜昌暫泊）乃更有駭人聽聞者據外交界人云該國公使前日照會外部謂川亂危險商務大受損失商僑教士陷入重圍難保無意外之虞貴國如不能於一星期内設江解圍卽當電飭兵艦自往救護當經鄒那兩大臣極力謝却并任保護然該使始終强硬大有乘機干涉之勢閣部諸臣因之甚爲焦慮 
　　又聞某部消息昨部中接駐藏大臣警電謂現已偵悉某國有增派陸軍萬餘人分途入藏之耗請速交涉阻止云云又長江流域近因水災迭見該處匪民頗有不穏之狀態加以饑民四集更覺危險聞日政府藉口沿江一带恐將變動有礙該國商業乃於上海沙市長沙定海各地派遊弋警備軍艦二隻以保護本國在留商業爲名分往各該地遊弋未悉外務部如 
何處之 
[鹽法院之成立期]  
　　鹽政處改立問題久議不决日昨政事堂開議時澤公謂鹽政 
 
 

Page 5

 
 
關係國庫且各省積弊太深非設立專署不足以資整頓并歷述鹽務種種繁劇斷非區區局所得以敷衍辦理某總理深韙之各國務大臣亦均表同意惟茲事體大須由閣部會銜具奏前日度部已將擬訂之院制送閣亦　通過隨由承宣廳繕摺日内即可竣事極遲初十左右可頒布成立矣 
[李柳溪之奇論]  
　　日前李柳溪總裁因資政院修改院章一事曾邀在京各議員商議聞李謂此事不妨俟開院之後由議員具一質問書要請政府答覆但政府亦知議員必質問已有豫備並謂政府認定未開國會以前此項院章爲一種命令不成法律可以不交院議决等語當時有人力駁其說李遂無詞置對云 
[告有志留學海軍者]  
　　英國海軍副提督朗威里自與丁汝昌意見不合辭職回英後極力運動英政府反對留英中國學生不准入艦隊實地練習後經駐英使臣極力請求英政府始允各留學生擇合格者入艦隊練習上月海軍部特咨外務部轉電駐英劉使與英外部商妥准中國派遺學生撥入海軍部下軍艦中實地練習惟英國海軍組織極嚴每艦祇能分派三人故現在派定入艦教練者尙不過三十餘人日昨已由洵貝勒電行各省督撫選派海軍學生來京以便續派矣 
小說 
[無名罪人四十二]  
　　克路小侯爵聽了。心中不覺更奇。檢事官的未婚妻。私愛犯人。要替犯人。設法脫罪。眞是自古未聞的事。心中雖然自想。口内郤不便。說黑兒律師見他這樣情形。便問道當時你在裁判所。匆去後。到那裡去了。可是跟着檢事官夫人去的。小侯爵分辯道那有此事。黑兒道你是個紳士。原應愛護婦人家的名譽。只是你和我兩人之間。說又何妨。我實告你。罷你不說。我也大半想得出的。你跟他到了無人之處。你便和他兩人說話。你便許他幇助他營救犯人。你看對也不對。小侯爵聽了面色微變。黑兒律師又道我說的你看對也不對。小侯爵不知所答再要隠瞞時。如何再能隠瞞。只得直說道倘若你不知道他。我原應該守他秘密的。現在你旣知道他了。我也只好直說了。你說的話。果然一點也不錯。我又和他約明了的。决不私探他的身分。現在旣知他是檢事官的未婚妻。這事倒要細細想一想。黑兒道想甚麽。救助無罪的人。糾正裁判所的疎妄。這是人間最好的善根。還要顧慮甚麽。而且你便不和檢事官的未婚妻相約。允許幫助他。救那犯人。我也原想願出死力辦這寃獄的。現在你旣又有了這個關係。我們二人同辦這是更好了。小侯爵道教我同辦。我又不是律師。幇你甚麽呢。黑兒道帮我探那正眞的罪人。小侯爵道我又不是偵探。教我如何帮得。黑兒道因爲你不是個偵探。我纔教你相帮 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[川督張皇入告之眞相]  
　　趙爾豐電請内閣代奏川事漸定情形於上月二十七日到京當奉宣布明諭已見前報茲照録其原稿如下十五日遵旨拿獲首要隨將圍攻督署亂民擊退曾於咸電具陳在案是日分叚派兵彈壓民兵仍多衝突直至三更城内始稍靜息而城外大麺舗牛市口民圑數千人夤夜已到城下稱係由同志會調令十六日進城始知逆謀凶狠實非一朝一夕之故連日已到各圑計西有温江郫縣崇慶州灌縣南有成都華陽雙流新津及邛州蒲江大邑等十餘州縣一縣之中又多分數起民匪混雜每股均不下數千人或至萬人所到之處搶掠燒刧無所不爲附省居民紛紛逃徙陣獲之人訊供或稱係赴同志會召集有稱係羅董等大人調來保路者十四日即已暗中齊圑亦有沿江得有同志會散布調兵木籤來保護羅蒲諸人者今知渠等被擒特來救援要求從此不納糧稅不准則圍城攻打當經調派陸軍及巡防軍衞隊一面謹嚴城守將各國駐省領事曁教堂教十等加意何護一面分路迎勦仍先將該逆紳等謀叛情形分頭曉諭解散免致愚民無知誤犯兵民接戰時官弁等亦必先行勸解乃各該圑恃其人衆勢强分四路圍城並放槍砲傷亡兵士迨官軍開槍回擊猶敢抵死抗拒至勢難支持始各紛紛散退嗣有大股匪圑數千人盤踞距省五十里之龍泉驛山頂扼守險要密列砲械揚言進攻省城官軍馳往勦擊匪卽開砲轟打官軍於黑夜猛撲上山佔據山頂奪獲大砲數十具鎗彈刀矛無算匪遂下山紛竄蓋龍泉驛爲東路要害該匪等意在扼險固守截斷省城聲援幸經立時攻奪不致爲其所制而西路犀浦中和塲等處復有數各匪徒聚集縱横於郫縣雙流之間後經派兵防勦當卽敗退詎該匪旋又分股圍攻雙流縣城放火焚燬關厢街寺勢甚危迫官軍跟蹝往援與匪接仗數次均獲勝利相持一晝夜城圍始稍鬆解其竄擾犀捕中和塲並續竄唐家寺之匪亦先後敗退刻據探報金堂什邡漢州等處又復紛紛告警猶須分兵往救查官軍自十六日至今連戰七日防内攻外東馳西擊刻無暇晷爾豐隨時激以忠義犒以重賞各將士均尙用命雖所當披靡擒斬甚多奪獲槍砲刀矛旗幟約二千餘件而民匪散而復合前去後來竟成燎原之勢自十六日各路電桿悉被砍斷驛遞文報皆被截阻搜殺各處匪徒日益　集迹其設伏守險圖扼東西娶道陷我於坐困之地必有梟桀詭譎之徒主謀指使而西充漢州等處匪徒猶有分路來省之說兵數有限備多力分恐倉卒未易殲除擬俟城守稍固卽抽隊迎勦以圖廊淸其先後陣擒各犯中有被脅愚民均用善言開導悉予寛免省釋飭其勸告鄉里勿致誤蹈罪戾爲妥籌解散之計惟聞彼黨已密派多人運動各省諮議局及京外官紳意圖涵亂黑白爾豐一面通電各省督撫宣布其罪以免人民誤會或有牽動至現在籌辦防守所有籌畫餉需預備供給及賞犒救濟巡查地面各事宜自不能無總匯機關以資督率其臨時需用各款亦爲預算所不及刻已於藩署飭設籌防局妥爲辦理俾資綜覈再各路電報久已不通因前日將簡州匪股擊退始尃馬賚稿至資州電局發遞是以具報稍遲合并聲明謹請代奏 
[張部郎以肅淸邊匪獲獎]  
　　湘撫余中丞奏保張部郎其鍠智略忠勇才堪大用一摺奉旨交内閣存記已見昨報專電茲悉張部郎自奉撫札派充後路巡防隊統領後卽奉飭赴上草會勦邊匪六月間會同粤桂兩省防兵實力搜勦迄今兩月已將大眼冲六角冲等地方會匪崔文忠等先後撲滅計共拿獲首要各匪六十餘名現在邊境已一律肅淸昨由張部郎將勦捕一切詳情禀報撫院並將出力各員弁開單請予擇尤保獎其陣亡各將士亦請照章給卹業經撫院批獎謂該統領能於炎天瘴厲之中深入窮搜擒獲首要各匪多至六十餘名並起獲紳民婦女多起使邊境一律肅淸實屬智勇兼優不避艱險指揮督率悉協機宜所請各節已專摺奏陳應俟奉到硃批再行恭録行知欽遵辦理其陣亡將士並准照章給卹云 
[沙民藉荒閙租大風潮]  
　　紹興山陰縣西塘之外當時本一片海洋嗣後陸續升漲成地目下約有數十萬畝之多土名曰後海以故沙民衆多强悍異常全以種棉花爲業近三年間花之收成極好尤以去歲爲最今年偶爾歉收各沙民藉口閙租七月念九日四處鳴鑼聚衆集至二千餘人之多首至西塘下現任某府戚紳家滋擾戚紳之弟號錦帆者無可如何任其吵閙爲若輩所逼出免租票一紙并被敲詐現洋五十元 
 
 

Page 11

 
 
始得散去繼則擁至馮教廉家馮孝廉老病在狀勢頗危篤夙由其長子少臣當家房屋極大衆沙民將其樓上樓下之物件一律任情搗毁逼寫免租票一紙並有免租四年字樣復敲詐現洋一百元强索夜膳一餐食畢又將廚房五間柴房兩間拆毀有工人一名受傷甚重初一日沙民仍未散首至瓜瀝地方將厘捐分局搗毀（該局由安昌分設者）嗣後又至白洋地方金姓富翁家時已夜間八點鐘經金姓人一味用好言對付告以主人經商在外有事日後再談付以現洋十元暫免於難安昌鎭僅有兵二三十人萬無可恃釐捐總局飛禀到府由溥太守立派兵一百名到鎭保護釐局各花行已因此停秤該鎭左右前後數十里近日謠言四起一夕數驚大有草木皆兵之勢 
[西寗匪亂警告]  
　　西寗匪亂情形言人人殊茲悉政府昨接西寗辦事大臣來電謂西寗察木倫蕩沽等處有匪徒仇洋滅教招誘貧民數千約期起事大吏立發大兵往捕匪徒胆敢拒敵斃官兵五人傷三十餘人嗣擒匪首數名當塲斬决其事始平 
又聞西寗及外八城丹噶爾一带地方素有十番與匪類勾結陰謀不軌據最近消息該處哥老會首領陶沛然集衆至五六萬人之多占領該地城池勢甚猖獗現洪督亦因兵力薄弱勦撫難施昨已决計奏請開缺回旗矣 
[邊地之禁煙難]  
　　東三省東督趙次帥日昨咨行外務部略稱金州租界内日本提倡農業准令民種鴉片其地種者不可悉數但與復州接壞之陳家屯三官廟巳有種焑户魯德陽等十三家共計三十三畝所產鴉片盡行輸出界外實足蔓患内地已設法令將所種煙苗全行毀除永遠禁種又貔子窩租界内曹德山等煙舘五家及日本特許官賣煙局一所曁安東新市塲内煙館六十餘家租界與内地毗連若令照常布種遍設烟館妨害禁煙前途實深特請照會駐京日使趕速協力禁阻無背鄰邦贊助禁烟之本意 
　　新疆新撫　袁大化日昨咨行外務部畧稱禁種鴉片以後報獲私販多起全由俄境漏入調查薩瑪爾一带煙苗數倍往昔尼堪卡偏對河有地皆烟其間俄回十居八九中國回民濳往夥種者不少收漿後私運中境實爲禁煙前途一大障碍云云外務部當即答覆以毗連俄境各地果有此項情事俄國實背贊助禁煙之本意自應由部照請俄使協力禁阻 
[蘇撫辦理災區搶案之政見]  
　　蘇撫程中丞通飭各屬文云本年各省水發爲患蘇省地處下遊江湖並漲已有宣洩不及之勢乃自交七月秋霖不斷並以風狂雨驟致低窪之區一片汪洋盡成澤國田禾淹没廬舍浸灌民情惶急不知所措况值米珠薪桂貧苦小民無所得食一經匪徒造搖煽惑或被誘脅即成暴動之舉搶毀頻仍干犯法紀其事宜懲其情可憫自應分别良莠辦理以保治安而昭平恕定例直省不法之徒如乘地方歉收夥衆搶奪擾害善良挾制官長或因振貸稍遲搶奪村市喧鬧公堂及懷挾私忿糾衆罷市辱官者照光棍例治罪又飢民爬搶除糾夥執持軍器刀械拒傷事主及搜刧多贜者仍照强盜本律科斷其餘按聚衆人數多寡及有無持械搜取别贜分别科罪國家法律於禁暴之中仍寓恤民之意應即申明此意凡各屬災區搶刦之案除刧營刦搶傷及弁兵並拒傷事主搜取他物確有證據者即行嚴拿懲辦又入室搶刧財物不服捕拿敢於抗拒被官兵及事主當塲格斃者亦准照律勿論外其餘脅從隨走素係務農食力之人均不准營肆行妄拿以免株累 
[江蘇二十萬賑欵奉旨照准]  
　　江蘇大雨成災業蒙蘇撫程德全電奏災情發給帑銀四萬兩以拯災黎前江督張人駿等奏稱寗蘇各屬災重地廣非大宗鉅欵莫能挽此沈災請發恩帑二十萬兩等語奉旨着度支部速議具奏兩次原奏俱詳前報茲悉度部覆奏略稱此次江蘇數十州縣同時被水人口田　多遭淹没實近年未有之奇災該督等以災重地廣籌振籌工均需鉅款復懇頒發恩帑以挽沈灾係爲拯濟民生起見擬請在江蘇應解本年京餉項下截留銀十萬兩江海關洋稅項下撥銀六萬兩蘇州關洋稅項下撥銀四萬兩共二十萬兩應俟奉旨後即由臣部電知該督撫核實散放以仰副朝廷軫恤災黎之至意當於七月十九日奉旨依議咨行來蘇矣 
 
 

Page 12

 
 
各埠通信 
[甘肅　隴中風土記]  
　　隴省今年夏秋間時有驟雨麥稻豐稔立秋後天氣漸凉大雨時行半日旋霽早晚衣裌衣出伏後天氣愈凉早晚加薄棉雖亭午日高亦須衣裌時方秋己似南中九月氣候即三伏極熱時寒暑表亦僅高至八十一二度耳北土高寒信然隴上鵪鴿雉等禽蕃盛甘人無捕者果實惟有桃杏梨某棠即沙果蘋果西瓜香瓜醉瓜（乃哈密瓜之變種食之微有酒香六月熟隴土不産哈密瓜也）此處無竹無藕無棗無蝦無蟹無鳝即魚鴨亦少而宴客必喜用南方罐頭食物上海泰豐罐頭公司諸食品運銷來甘者甚多海味及廣東鮮果所銷尤多若能添製蒪菜鱸魚鳊魚鯖魚諸珍味及各種鮮果罐頭銷售西北亦侔利之一術也甘省所銷四三之貸最多（階州與四川接壤）若竹若鮮筍若蟹若黄鯖若糖等物皆自四川陸路運來以供食用鮮藕大棗及細皮貨則自陝西運來甘省皮貨硝製法不甚精良能精製攤皮者惟寗夏府城一處又甘省所售綢緞紙張及其他南方貨物均無佳者百貨不備不及陝西多矣 
東三省 
[華輪撞沈日船之交涉]  
　　七月中旬有日本漁船泊於老鐵山洋面適有中國汽船肇興號經過該船舵工失愼致將日船衝破斷爲兩叚幸日漁夫等皆經汽船中水手設法拯上得保無恙現日本領事己向當局者要求賠償損害金二千一百三十四元八十錢 
[遼陽開辦電燈]  
　　遼陽電燈公司現已由自治會商務會與日本滿鐵會社約定合辦業於日前簽印共計需資十二萬元其中十萬元目前暫由滿鐵會社支出總辦由中國派定支配人由日本派定幹事四名雙方各派二名一俟雙方選派齊集即開創立總會开始工事大槪本年内可以開燈所有電燈預定數目約計五千左右云 
四川 
[雲陽縣之寃獄]  
　　雲陽縣人劉題笙家頗小康去歲被舉爲議員兼自治局書記今春與其妻某氏細故口角其妻竟欲覓死旋即和好如初不料妻黨李贊卿素係著名痞棍久爲劉所不齒今乘此機報復誘令劉妻自刎彼即投縣報案旦賄通縣官必欲置劉死地而後己該縣前令傅容鏡飭仵履驗并判劉徒罪六月傅令缷任繼任李令係法政畢業生劉家孀母　弟以爲冤可大白乃呈辭訴冤李令置之不理後於七月初四日始提訊一次詎李令仍以前令傷單爲憑不容辯論並笞劉二百經其母弟上堂呼冤又將其弟笞責八百誣以咆哮公堂收所習藝詎李令復受重賄又於十三日夜將劉提出覆訊用極慘之抬盒非刑令劉坐定飭役二名從旁踏壓劉以文弱書生經此酷刑口吐鮮血李令乃命收入外監暫押現在此案尙不知如何了結也 
[油商自失信用]  
　　桐油爲四川土產向銷洋裝頗極暢旺詎蜀商貪利攙和雜油故運貨到漢洋商必用一種藥水試騐油質發現種種雜油堅不受貨經此暗潮桐油之價值自不免驟然减色矣寄語蜀商尙其保持信用勿蹈絲茶之覆轍也可 
湖北 
[新任鄂藩到省]  
　　調補鄂藩連方伯甲於七月初十日交缷皖藩篆務因染有喘疾須藉天空清氣調攝特乘輪至九江勾留廬山約半月之久病果漸痊茲於二十七日附江寛輪來鄂入城後首往晉謁瑞督畢即行進暑聞已於初一日接篆兼暑藩王次籛提學預命各科員趕辦交代並牌委州縣佐雜二十餘員皆與之有特别淵源者以故外間頗有間言 
江西 
[通籌災區民食]  
　　新建縣紳士程部郎志和等公禀水災廣闊懇請開倉平糶以蘇民困並摺陳辦法四則曁設立平糶處所計分吳城樵舍老　嘴昌邑山四處俱各責成現辦統稅分局委員兼辦並會正紳調查當奉馮中丞批云來牘閱悉本年夏秋雨水過多加以江湖並漲内水焦能外洩以致低窪多被淹浸本撫院正深不灼前據前縣石令禀報已經批司飭府督縣週勘集紳妥議詳辦在案據呈積水未消秋收失望轉瞬冬令窮民艱食自應及早綢繆摺呈四條開倉减價平糶官紳合力妥辦先查極貧次貧户分村挨次輪糶皆屬辦事要著惟低窪成災不止新建一縣應糶倉糓約計共須若干亦應通　籌晝仰布政司會同巡警道仰即飭南昌府督同南新兩縣邀集地方正绅及商會曁自治議董兩會公同體察情形悉心妥議並訂辦理規則呈由該司核明禀陳察核毋違 
浙江 
[英守定期勘災]  
　　杭州府英太守以附郭四鄉歸併府轄本應親往履勘且餘杭灾情甚重極擬前往詣勘祇緣政務紛繁以致遲遲未果茲因前日各鄉民紛紛來省呈報未便再緩決擬初五日隨带兩縣庫書一同赴鄉履勘並順道前往餘杭灾重之區逐一查勘灾情輕重以便分别詳請蠲緩急賑 
[湖州電乞續賑]  
　　杭州撫憲鑒霪雨沉田米貴錢荒弱者待斃强者肆擾所蒙急賑地廣人稠萬難徧及環乞迅籌續賑鳥程鎭鄉自治會凌福鏡嚴鐸董　寅顧宗臣等公叩 
[杭垣食米擁到]  
　　杭垣近日運到官米據　賑公所之報告數已不少一黄太守融恩邵白米四千石一陳大令鴻恩滬來高籼米二千石一余司馬猷崑蕪湖米二千二百五十石尙有孫委員乃昭採辦無錫米一千二百袋黄委員羨欽採辦蘭豁米一千五百袋又葉太守培榕採辦洋籼均尚未到此後源源而來省垣當無乏食之慮矣 
揚州 
[通緝和大銀行之東夥]  
　　揚州和大銀行莊壽等前因倒欠公欵逃避無蹝而以欠裕甯官錢局款爲最鉅屢次札飭揚州府甘泉縣江都縣查拿追款迄今毫無眉目昨經官錢局禀准督憲通飭江蘇各屬並通咨各省曁各國出使大臣一體查拿倒欠之莊　康欣伯包國麟並查抄財產封抵以重公欵 
鎭江 
[巨騙監禁三年]  
　　鎭江裕寗官銀錢局經理黄明恆前接揚州裕寗來電云有揑函謊騙之竊賊劉貴即吳冶村計騙　應裕寗局執事吳仲修带洋票二萬餘元至揚州義和棧暫宿用計騙開吳仲修竊去洋票三千九百餘元請爲留心查緝詎該　果於日昨携带洋票至鎭江　成銀樓兌金該店夥持票至局驗看因係新票尙未蓋章即至該店將該竊賊盤獲並在萬億樓客棧起出原贜無訛特將該賊吳冶村即劉貴函送丹徒縣並請枷號　影以便分發各局示衆現經該邑文大令提訊屬實業巳詳情監禁三年以示懲儆矣 
松江 
[太守懲儆淫僧之嚴厲]  
　　松郡城内小北庵和尙明光專意逢迎一二豪紳以便其不法行爲光緖三十二年做水陸道塲勾引婦女入廟住宿經郡紳禀官禁阻後今届故態復萌潛與廟董商定於初二日大開佛場戚太守訪得詳情派差禁止有倘敢不遵立予封閉之諭一般大護法見太守之嚴厲禁不敢作聲該僧亦怨平日供奉某紳等甚厚至此竟一無效力云 
[清談（東吳）]  
　　東西洋報紙。多紀世界大事。而於列國君相之行動。刺探極詳以其國中。人人具有世界之觀念也。 
今我國報紙。往往詳於國内。而罕注意國外。即或少注意焉。亦未必能受讀報者之歡迎。余謂此不獨我中國人無世界觀念實亦中國之國力。未有與於世界大勢之資格也。 
凡事關係切則感覺靈。今之讀報者。不但喜觀國内之事。且多喜觀本鄉本邑之事無他。其關係切也。我國溯自海通以後。種種行動。往往爲世界大勢所轉移。而不見有關係世界之影響則無怪讀報者之不復及此。即記者亦言之而增羞也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日西比利亞氣壓漸向遼東進行以故南風勢力于黄海與直隸海股一带漸次加增 
　　西北風隨北方之風漸次進行 
本埠新聞 
[札查王錫麒被控案]  
　　蘇提學使札上海縣文云奉撫憲程批上南生員王朝楨等禀維持風化以淸學界懇派員澈查　例嚴懲由奉批據禀王錫麒種種劣蹟在鄉列於議員在所把持學務等情如果屬實則此等有玷名教之人豈能復容其濫充學務及自治職員耶惟一面之詞仍難作准仰蘇學司飭縣澈查詳辦此批等因到司奉此查此案前據沈端章王安民劉中孚函禀上海縣勸學所書記王錫麒好傅馨把持所務等因到司當以郵遞禀件照章不理惟查閱來禀用意措詞訟棍会倆溢於楮墨究意該縣有無沈端章王安民劉中孚其人飭縣確切訪查傅案研訊詰取証據究明虚實再行核辦否則應設法查明揑名之人從嚴究懲以戢刁風據經行縣遵辦具報並將原函飭發在案迄已一月未據查明具復茲奉前因合再札飭札到該縣卽便遵照迭札併案澈查詳辦毌違此札 
[新舞臺演劇籌振盛况]  
　　江蘇各屬水災經周舜卿君沈縵雲君等發起江蘇義賑會由夏月珊潘月樵二君在新舞臺排演水災新劇以助賑欵昨日午後新舞台上下約二千人頗極一時之盛各藝員無不抖擻精神以故觀者愈形踴躍是日現售劵約一千三百餘元特别捐　有淸單當時捐册塡寫約二百餘元抛台一百四十一元八角錢一百零一文另有金表一只金戒一只銀押髮一只嵌寳金戒一只安徽鐵路股票一股特别捐沈縵雲君五百元夏月珊五百元毛韻珂君二百元潘月樵君五百元信成銀行一百元振市公司一千元姚柴若君五十元姚柴苛君代募二百元楊次梁君二十元張順來君二十元宋宰淸君二十元王一亭君一百元林黛玉女士二十元夏月潤君一百元李老太太二十元李榮魁君三十元楊金培君十元包載卿君十元朱少屏君十元無名氏十元楊君十二元夏月華君十元林步靑君二十元共計三千三百六十一元正總數俟收到實數後再行報告 
[粤路代表之響應]  
　　昨日下午兩句鐘旅滬廣東同鄉在廣肇公所開開集議協助粤路代表進行事宜到會者千餘人先由劉少雲梁楚三兩代表宣佈入京意見繼由伍秩庸侍郎温欽甫都護等賡續演說略言此次爭路並非爭六成十成問題係爭借債收路未經資政院議决不能承認問題衆情激越聲淚俱下拍掌之聲如雷至六句鐘始搖鈴散會 
[岑宮保啓節預聞]  
　　岑宫保奉旨入川平亂定於即日啟行已誌前報茲悉在滬隨調幹員現充上海二路分局區長游令澤寰巡警總局衞生課長吳令傅榮並巡警衞隊王德超等十名先於昨日午前赴吳淞口乘兵輪預備入川聞宮保抵漢時仍須撥陸軍三十二標隨節啟行以資護衞 
[陸惠生卷宗申送道轅核辦]  
　　公共公廨幕友王博謙控陸惠生主使陳小甲子（即陳阿二）連小姜口（卽王阿四）槍擊圖害一案提訊數堂均紀前報茲悉上次會訊時因大陸報所載陸惠生供詞有毀謗公堂之語當由寳讞員宣諭大略自請迴避候禀道另行委員承審在案茲悉讞員當時退座後即詣洋務局面禀道憲請示辦理並於前日禀詳道憲外昨又飭承檢齊全案卷宗申送道轅請劉觀察核奪矣 
[平米又減價]  
　　附設南市商船會館内之平價局董事近以内地各路米船已源源到滬利便流通米價因而逐漸平减爰集議將該局平米再行减價自今日每石改售洋七元每升售錢九十文昨己函告北市浦東各分局一律照價發售 
[尊孔盛典]  
　　昨爲秋祭至聖孔了之期本埠道憲劉觀察海防廳查司馬上海縣田大令率同三廳等齊至文廟於黎明時到殿行禮 
[求免交涉之苦心]  
　　引翔港十五圖内有某洋人住宅門前有河一道因搭橋梁一座佔及彼岸五圖地界經五圖各鄉民集衆覇阻不許支搭該洋人立傅電話禀請道憲保護等情由劉觀察轉傅電話飭知上海縣立派幹役徐文倪耀朱榮金慶持勸諭告示趕往該處彈壓保護勸諭解散以免交涉而維治安 
[召買田地抵償賚賜洋行控欠]  
　　上海縣田大令昨出示諭云出示召賣事案准英公廨移以賚賜洋行控全道生揑名定貨一案前將保人所抵方單十五紙移送召賣嗣英領事將單取向仍未料理請仍召賣等因准經出示在案茲據職婦喬丁氏（中略）禀求將全道生抵單先行召變歸償倘有不敷再將氏家田單移取變償粘單具禀前來察核情詞尙屬可行除批示外合行出示召賣爲此示仰諸色人等一體知悉爾等如有願購後項田產隨時估計時值速卽措價禀請承購勿再遲延觀望切切特示計開二十二保二區二十一圖衣字圩第三百八十一號業户楊茂林則田一畝三分七釐 
瑣聞 
[城内]  
　　母親之姘夫作怪○徽州人余成開投縣喊控詹達新圖賴婚婟等情前晚經帮審承明府提訊余供稱徽州人業茶去年七月初六日憑媒詹汪氏文定詹達新之胞妹詹連英爲兒媳當己付過聘金二十元及茶葉等物收有庚帖今年六月二十二日伊母故世又付過洋四十元着子來滬迎娶竟被推賴不知求恩成全質之詹達新供余開　是伊外祖實未將妹許配伊子之事係被母親之姘夫余汝成見我母已故世從中揑造况係 
 
 

Page 19

 
 
輩份不符且有表兄查旺丁現在二妙堂墨作内可傅到案質証又質詹連英供年十六歲外公之子母舅不能攀親乞察詰之詹汪氏供詹連英之母係伊姪孫媳婦伊母在日倩小婦人爲媒許聘余成開之子爲妻等語明府核供各執一詞判飭退去候查再核 
　　拐匪行兇圖逃○拐匪鍾阿七拐得四五歲之小孩張小山仔張桂泉顧阿三等三名欲圖带往廣東販賣案破被獲解縣訊押一面飭將張小山仔等三孩送堂攝影留養召領在案迄未有人到案來認前晚復經帮審承明府提訊據鍾阿七供一孩係表兄乏嗣托買由馬阿福經手兩孩係東家王子義由江北買來餘供支吾詰之三小孩内有一個供稱江北人餘均不答明府得供判鍾還押再訊三小孩仍發堂留養召領詎鍾犯走在宅門口將差夥猛擊一拳致被逃至頭門口幸經跕岡巡士帮同擒獲本應送請嚴懲因爲堂事已　仍已還押經禀請示再核 
　　道批四則○川漢鐵路公司禀批據禀楊逸卿假託洋商借騙鉅欵自應澈究仰會審官寳令吊齊簿據核明秉公訊追並傅知該公司另具正式禀詞赴廨起訴可也原禀黏抄一并抄發　川漢鐵路公司禀批據呈德大等四户欠欵逾期不還自應分别追繳以重路欵仰會審官寳令迅即飭傅各欠户到案訊追具報原禀抄發張志華等禀批現當市面蕭索各業難以支持迭經勸減房租豈有李姓轉行加租之理來禀是否屬實如何情形仰南市裁判官查案具復察核李堯松禀批如果潘阿芳任意逞兇殊屬胆玩究係因何起　仰嘉定縣即日查明具報 
[南市]  
　　蕩婦私售燈吃○賃居滬南十二圖襪廠街之蕩婦金王氏同其姘夫海林違禁私賣燈吃被鄰居密報南區飭查適有申大麫粉廠小工朱瀛洲在内過癮將朱及該氏拘區移解裁判所研訊朱供因病借吸氏供並無私售判各罰洋一元氏着交保候查明有無私賣雅片再行察究烟具銷燬 
　　請教如何理處○某米行夥賀少甫投裁判所控稱前憑同業元興店主婦徐趙氏并與其夥黄錦銘爲媒聘定陸廷貴之女爲媳議定禮洋二百元已付一百元尙未迎娶茲聞該女與母同居北市有不端之事故願退婚求追禮洋陸供家計窘迫故妻女至某絲廠做工並無不端賀圖賴餘聘洋百元故意造言污衊官以賀所指無憑殊難臆斷判女媒徐趙氏覔保將陸带出黄交原告带出趕自理處母遽興訟致干嚴讉 
　　棧房容留積竊○積竊何長生窩匿洪生碼頭大吉祥客棧被副探胡富全拘解裁判所供稱將銀表一枚絨毯縐紗夾襖褲向棧主黄炳元抵洋七元另將羅紡長衫質去並有紗馬褂綢長衫之當票賣給如意街寳興祥客棧内林姓客當即起出原贜十一件傅黄到案訊實判何戒責二百下押一月黄罰洋二十元飭交縐纱夾襖袴以便失主認領葉仲華之羅紡長衫着自行取贖 
　　抗捐行兇○認包船捐垃圾捐之連錦堂昨日遣夥某收捐時被祝家橋航船户鮑海榮抗捐行兇致甲受傷報明自治公所董事飭探拘解裁判所訊明判戒責二百下押候甲傷痊繳呈傷費外照章補捐 
[閘北]  
　　圖賠受罰○住居天保里之張伯仁保險二千五百兩蹤火圖賠張避匿　界被隣居顧其勳等十二家公禀到局經蕭區長將其妻陳氏及冒認親戚之袁鮑氏　案判罰洋二百元交保候查並勒陳氏交出其夫在案茲因無人担保諭派巡警看管迄已多日前日下午始由新閘橋沿河大生祥火油號主投案具保諭限三天將罰欵繳案再核 
　　流氓偷糞船○徐立甫之糞船停泊於曹家渡被金祥生等六人夥竊擇逃由徐將金追獲扭控四路五區昨移一區蕭區長判金發押習藝所一月以儆 
　　迷路之男女孩○前日有通州男孩林三海及徐州女子陳春蘭二人同在閘北迷途先後由崗巡带局蕭區長諭暫留養候各家屬來局認領 
　　莫非又是縱火○前晚十二時後住居中公益里之蔡姓家忽然起火由租界救火會帮同消防隊到塲救熄共燬樓房九幢聞蔡亦保有火險當火熾時衆鄰敲門入内寂無一人與天保里張伯仁家起火情形相同昨經蕭區長諭飭二區長警查提解局訊明核辦 
[英租界]  
　　騙牙刷○騙子王某自稱四川路瑞嘉洋行用人至法界公館馬路三林洋行内選購牙刷四十八打計洋三十二元囑令隨往取洋該行即派友葉桂芳隨送至該洋行門首王即取貨入内從後門逃逸葉候久不出入内詢悉受騙即投總巡捕房報請派探偵緝 
　　欠房租○新閘白克路榮興祥皮件店及振新號又福建路二百四十號皮鞋店均因積欠房主租金被控公廨昨奉寳讞員准飭差探往將三處房屋分别發封備抵 
　　竊銀表○黄浦灘麥邊洋行被竊銀表等物報經捕房昨由包探何正喜查到原贜即吊存捕房候領 
　　竊西帽○南京路惠羅公司西息俞子英因竊西帽等物昨被包探李阿三查獲人贜即拘入捕房押候解究 
　　竊衣物○徐阿林昨因竊取月桂里葉阿元家布衣等物當被包探蔣阿林查獲拘押捕房候究 
　　偵緝行夥○截髮西裝之甬人沈鐵菴向在四川路萬泰洋行内爲寫字因私用帳銀三千三百九十六兩於本年三月間逃避當經該行報捕請緝未獲茲悉麥代總巡以沈在逃日久深恐遠颺昨特開明年貌通諭各捕房捕頭轉飭中西探捕人等一體留心偵緝務獲解究 
　　掩埋枯骨○新閘白克路水爐公所之義塜地近被南市王家碼頭老虎灶主徐順卿善價賣與工部局開築馬路所有暴露屍棺槪置不顧以致臭氣四溢有碍衛生經工部局查悉且有無主孩屍甚多由局另製木匣將大小屍骨安置於内業已一律掩埋矣 
　　保護洋公館○新閘捕房捕頭以近來泥城外一带洋人住宅内時有失竊未免捕務廢弛爰於前日起每晚諭飭華探王金生劉阿二輪流徹夜梭巡以資保衛 
　　圖奸大阿姐○英租界汕頭路五十九號居人周阿和因圖姦伊兄所用之大姐福珍被女母偵悉控請老閘捕房派探金泉叙將周拘入捕房奉飭押候解究福珍飭送公廨留候質訊 
　　尋到陸二寳○蘇婦陸二寳背夫逃滬與人姘識匿居西藏路六十九號屋内昨經其夫來滬尋獲當鳴捕將氏拘入匯四捕房奉飭轉送公廨押候解究 
[美租界]  
　　也算情痴粤人盧善餘前晚與妓女鄭阿桂在乍浦路念八號屋内同吞生烟甘爲情死經同居覺察報告捕房車送同仁醫院救治而愈分别收押候解公廨訊核 
　　積竊犯案○積竊胡金山屢次犯案昨又化名魯阿梅竊張咸生家衣物由探王阿巧查獲押候究辦 
　　棧主控夥友○元芒路一百九十二號小客棧主王阿根昨報捕房云被夥陳雲鶴用空洋數十元而逃捕頭允爲查緝 
　　俄婦控出店○某俄婦扭控出店王裕生行竊金飾捕頭詢據王供並未竊物實欲　賴工洋八元等情當因所供各執斥退一槪不理 
　　家主控跟丁○泥城外一百四十號曾姓控被家丁俞慶祿竊洋六百元逃匿美界　查捕頭准之 
[法租界]  
　　竊一○張鳳鳴家包車夫華阿毛竊去絨毯衣物報探拘赴某押舗吊　解廨請核聶讞員訊明屬實判押捕房一月贜給事主領回當差交當本洋七元四角 
　　竊二○十五號華捕在呂班路一號洋房内拘獲圖竊之王志震徐小林訊供不認判押候查辦在案茲經捕房查得王等確是英界過犯並不悮拿復又解案請訊聶司馬商之白副領事判王枷一月押二月期滿出境徐從寛禁押一月 
　　竊三○姚連生張桂生侯二新三人行蹤詭秘專竊租界當商巨號貨物近爲包探偵悉在某屋内拘獲解由捕房吊出雪衣各物贜據嗣因侯賊患病現始由醫院治愈一併送究判姚張各枷一月押三月滿期驅逐出境侯從寛押二禮拜 
　　竊四○過犯李桂福懲辦不改茲因入境圖竊拘解公堂懲辦司馬判押捕房二十一天示懲 
 
 

Page 20

 
 
[海上閒談（鈍根）]  
　　道臺衙門拜會忙。堂子倌人出局忙。洋行買辦應酬忙。東洋車去跑路忙。熱心志士開會忙。時髦藝員新戲忙。滑頭少年弔膀忙。揩油相好拍馬忙。三光麻子。竹槓忙。以上種種。都是忙人。惟有記者。每日謅幾句海上閒談。倒像是一個閒人。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[内閣通咨各衙門解釋編纂現行法規名稱標準等文]  
　　爲咨行事准郵傅部咨開參議廳法制科案呈編纂現行法規章程第四條載各衙門編纂法規應就各主管事務酌量分類逐類分件其每件標目所用名稱一法二律三條例四章程五規則等語查五項法令之别吾國向無特别規定繹原章程語意似以無論何項法令必標名稱其所標之名任於五者擇一用之惟何項法令應用何等名稱有否標準尙希示覆又章程第十三條載自本章程奏准一月後各衙門應於每月上旬將上月已編成之件咨送内閣由法制院審查等語查編纂法規事極繁重益以本部統轄四政新舊檔案卷牘綦繁欲求完善無疵必先將各卷分類彚齊貫澈全案然後從事編輯乃無衝突挂漏之病恐非尅期所能辦到若必按月編送其中或有已經全文改易或某條廢止者難保不編前遺後一律攙入如有此項情事業經編送貴閣擬俟編至新例時再行隨時聲明更改似此辦法有無窒礙相應咨行貴閣查照希即迅速見覆以憑辦理等因前來查原定章程係爲編纂現行法規而設所用名稱標準自有一定凡應以法律規定事件稱法稱律各從事類之便宜性質究無差别如刑律等項之稱律及法院編制法等項之稱法是也其命令規定事件則不得冠以法律之名至於稱條例稱章程稱規則云者名雖不同然應以法律規定事件如係單行則條例章程規則各名稱均可從事類之便宜分别擇用如禁烟禁賭等條例及上年交由資政院議之地方學務章程運輸規則等是也其以命令規定事件除逕稱某某令外或稱條例或稱章程或稱規則亦俱各從事類之便宜此原章程第四條分别稱名之標準也總之稱律稱法爲專屬於法律事項之名詞條例章程規則爲分屬於法律事項或命令事項之名詞應於擬具法令草案時量宜酌用以免紛歧至來咨所稱現行法規業經編送者或有改易廢止擬俟編至新例時再行隨時聲明更改一節查編纂體例自應前後銜接嗣後各衙門業經按月編送之件如接　編纂時查有應行更改者自可隨時聲明俾免抵觸挂漏之病除咨覆外相應通咨各衙門查照辦理可也須至咨者 
專件 
[留東四川同鄕會反對國有鐵道意見書]  
　　鐵道國有是不得云鐵道國有也盛宣懐百餘萬之扣頭餘利寤寐求之而無其方四國資本家六百萬磅之巨金將移植於神洲大陸而未有其𨻶内外交構同惡相需利欲外鑠神奸内發於是世界最完美尊重之鐵道國有政策遂爲賣國奸人所竊據數月以來鐵道所經各省之人士汗流喘息奔走呼號甚有流血斷脰發憤絶食以與此政策爭一旦之命者豈政府諸公獨智而天下四萬萬人皆顓魯無識者哉抑天下四萬萬人皆檮杌窮奇不德政府之嘉謀善猷而顧以之爲仇哉吾敢斷言曰政府諸公睹數人之私利而未嘗計國家之大害人民睹國家之大害而未嘗計政府諸公之私利此所以上下相詬玄黄交戰而未有已也同人等蜷伏異域𦿗目時艱以爲茲事體大苟無善法以解此問題誠不敢易其言以取咎當世第觀政府自厲行此政策以來鞭其後者不遺餘力而學士或眩於利害旁皇進退不知所裁反對者或徒激昂於條約字句之間不遑問大錯之所在又所挾以舉反對之實者復缺然未有聞不揣固陋輒取當世學說與政府所謂政策者加以詰難并略述同人籌欵自修之愚見與鄉人父老商榷焉 
　　案此次借款作始於張之洞爲粤漢鐵道督辦時草合同旣立不及陳奏遂以就木是固天啓其衷死不爲賊亦以粤漢者固嘗爲美人囊中物奪諸美人之手而投諸四國之吻張固無辭以對天下也及盛宣懷入長郵傅部不知何人教以鐵道國有四字盛遂得以此四字愚弄吾國人掠四省人民數千萬之財產數千里之土地而納之四國資本家勢力範圍之下此不必問國有說之良楉如何而此四字者已足亡中國而有餘抑凡一說之立一成而不可變者唯數理物性之事爲然人群利害取舍趨避之間則無定律之可循况國有說之利害今方紛呶於政客學士之間而未有其定論其不能爲之定論者正以國局異勢時期異宜無相同之利害以爲依據故也若以（國有）（民有）互爭之點與今日中國時勢較論將見國有說之所謂利者於中國爲隔膜民有說之所謂利者乃切而有當一言也持國有說者其（一）曰（鐵道爲天然獨占事業一線旣定他人勿能與爭若歸民有則大利入於數人甚或高擡連價阻礙交通所不恤也國有則國家得利其贏餘以紓以力而交通無阻礙之虞）不知中國今日無大資本家今日造路之資除廣東多商股外湖南則由房捐租捐等集成四川則由租捐契捐商捐等集成雖不無商股而亦僅矣嬴利所歸則仍在廣衆庶民而無數人獨占之弊揆之鐵道國有之眞髓此庶幾近之若疑利雖分而不歸於國家則不知國家欲得鐵道之贏亦不過爲國民經濟計耳藏富於民與藏富於國果有異乎若疑數世之後兼併盛行小股併於大股租股變爲商股鐵道大王其人久久不難出見則試計此中蛻謝之時至少需數十年國家逆睹其弊之將及財力苟充買而收之可耳否則防之亦有其術安用效杞人之愚睹大禍之將及而先自刎也若謂民有將騰高運資以害交通則不知鐵道固夫然獨占事業亦有獨占性質爲天然形勢所破者英之鐵道至今尙爲民有說者謂英蘭三島離立海中水運旣便則陸運不得獨逞觀今日攫爲國有諸路川漢全線皆沿揚子江爲起訖宜昌以下旣輪舶如鲫矣宜昌以上航業發達亦意中事方恐火車之貨爲滊船所奪耳何獨占居奇之足慮且民業有不法之舉政府得而監督之人民亦得而監督之國業有不法之舉政府不肯監督人民不得而監督則流弊將不知所底此以官營之京漢鐵道與民營之蘇杭甬鐵道相校而可得其大槪者也其（二）曰（民有鐵道唯利是圖專擇殷闐繁盛之區而遺僻遠未開之地且枝枝而爲之節節而累之百里之間管理異法行旅之不便莫此爲甚欲圖交通之普及與統一唯國有便）則同人將問之曰政府今日收買之路所貫穿者爲殷 
 
 

Page 27

 
 
闐繁華之區乎抑僻遠未開之地乎政府果求交通普及中國之大豈此數路遂羅織完密無可容添補之餘地乎如曰政府不能獨爲虧損之事故必枝幹并舉酌劑盈虚則無解於今日之取幹棄枝何也夫政府旣得幹路尙不肯辦枝路乃奪人民之幹路而詭曰汝其辦枝路則不知幹路旣去枝路勢難獨存人民之資本猶是資本孰肯以營人無賴之業如是則交通普及終不可冀今政府所行乃適得國有說者之反耳至云國有有統一交通機關之利斯固誠然然今政府所買收者不過二三幹線餘則仍許民辦如是行之果足以副統一之實否不待智者知其不然矣其（三）曰（軍事鐵道多在荒徼需費多而獲利少非私人所樂爲一旦有事運兵餉饋委之私路則捍格不行故鐵道國有爲緩急計也）然此說在鐵道國有說有本非有力而粤川漢鐵道雖不無軍事上價值其性質固純然商業鐵道也政府不言軍事則已如言軍事則所謂錦齊鐵道庫張鐵道伊蒙鐵道川藏鐵道等者何一不當在急修之列奈何規規然五步是視耶其他持國有之利者曰（民股常視市况爲變移市况絀則募股不易而國債無此虞）然今國有旣不由國債無可爲比較之地而外債之害又豈區區商股之不便所可同日語哉（詳下方）以上皆主張國有之利而於中國無毫釐之騐者也言其害者（一）官吏謀國之忠不若私人自謀之切（二）官吏好事鋪張其於建設營業必多濫費（三）官吏拘牽法制不能盡變通盡利之道（四）官吏遷徙無常業務多曠廢之時（五）官吏尊嚴多迂遠世情其於行旅利便蓋鮮留意（六）一國確實有利之業無鐵道若鐵道國有足消民間企藥之心（七）國有鐵道非濫用政府權力以排斥競爭線而圖增其贏餘卽喜切好弄以延長其經濟上不必要之線路而使國庫增重其負擔凡此國有之所謂害皆民有之所謂利而諸條中任舉一義無不與今日時勢相符合使獨爲中國說法者同人將增一條曰官吏蝕公自肥足以吮鐵道之膏血而致之死於義乃足耳要之政府此政策之發生依於借款不依於國福吾人斷斷於此政策之良否未免詞費然盜人者必带槶面以隠其奸吾人不惜喋喋與之辯論者正欲撥去其槶面以盜賊之眞机目示天下耳（未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[天國新政策（愛）]  
　　邇時地球萬國。崇尙維新。天庭得灶君奏。報因亦創議維新。今得其大槪情形。照錄左。方俾世人藉知今日天庭之大變更。焉 
　　一天帝今亦爲立憲君主。 
　　一如來佛爲西天獨立國。不受玉皇轄治。 
　　一聞太師爲内閣總理大臣。負週天之責任。 
　　一雷祖爲法部大臣。財神爲度支部大臣。 
　　一天雷上相諸葛亮。呂洞賓。授爲弼德院總副裁。 
　　一關夫子爲陸軍部大臣。東方朔爲外部大臣。文昌爲學部大臣。 
　　一眞武大帝爲郵傅部大臣。經大帝固辭。因令左將暫署　 
　　一將上淸宮改作上議院。 
　　一將廣寒宮改作公家花園　　一通無線電報於八星球。 
　　一製流星車備作週遊天球之用。 
　　一議分設銀行於地球。 
　　一立最高級審判廳。備判星球上各國交涉之用。 
　　一任諸牛郎諸織女自由結婚　　一改兜率宮爲大旅館。以便各星球帝王游駐。 
　　一命風伯雨師爲週天警察使海外奇談 
[睡病（掩耳）]  
　　法國著名大學士剛蓬。近染一種奇病。沈睡約歷四十日之久。始醒覺一次。索食一杯牛奶。隔三四小時。又沈睡如故。據其妻黑蘭云。剛蓬身體素其康健。惟近十年來。喜酒。飮酒後。昏倦欲睡。但其睡時。亦不過四五天耳。醒時並無痛苦之狀。近患此病後。則每睡將醒時。四肢覺甚麻痛。經諸名醫診治攷騐迄今莫能識其病源也。 
[跳病]  
　　美國舊金山埠。現留行一種跳病若與人言語。則且言且跳。聞牛馬鎗砲聲。亦怒目而跳。若有人觸其肢體。則大跳不止。聞此病傅染甚易。惟婦女無患此者。 
纒棉悱惻 
[獨語（俶）（髠）]  
　　低頭獨語意蒼茫。銷盡雄心减盡狂。病榻祇聞添恨事。醫書難覔却愁方。極知濁世歡懷少。可奈勞生寢影長。自撫髠顱成一笑。何如遯跡禮空王。 
[人間]  
　　何須歌哭判西東。略悟人間萬事空。蓋代英雄徒傀儡。百年妻子亦沙蟲。神仙濁酒三盃後。富貴黄粱一忱中。試　邱山間徙倚。冷然吹過白楊風。 
[贏得]  
　　少年白裕逐黄塵。贏得征囊貯苦辛。勞者偷閒惟仗病。書生襲例不離貧。却看庸俗偏邀福。頗訝聰明轉誤人。幾度自疑還自問。四時於我詎忘春。 
[閱歷]  
　　人叢閱歷悚心魂。到處魔高道不尊虎豹。當關頭幸在。蜩螗沸世舌宜捫。匣中寳劍沈英氣。筆底新詩泣淚痕。搔首問天天默默。苦隨懵懂度晨昏。 
情天恨海 
[和埋公豔體即次其韻（俶髠）]  
　　春冷靡蕪怨夢迢。當年綺影尙難消。柔情似水吹波起。膩語如酥和蜜調。暗逗芳心貽錦帕。親　豔體媚靈苕。矜持未到銷魂地。已覺狂魂儘彀銷。 
卿試搊箏儂搦管。好將低唱和淸吟。絃聲似訢飄零恨。詩句難傅窈窕心。贈芍有情挑隠語。護棠何術借春陰。曲中自露求凰意。敢說相 
如是賞音。 
　　呼來明月挂情天。减却繁粧卸鬢蟬。春意醉人濃似酒。黁肌熨夢暖於緜。儘含羞澀慵抬眼。略騁風狂笑拍肩。一種温柔忘不得。喁喁私語枕函邊。 
　　痴雲稠疊壓香衾。手把芳尊勸我斟。翡翠帳前春欵欵。海紅簾底月沈沈。迎來淺笑神都醉。結到濃歡淚轉深。此夜相思成隔世。跳笙獨擁聽愁碪。 
心直口快 
[官塲之八見（康逵）]  
　　見大臣脅肩諂笑。見銀錢伸手死要。見外人曲意逢迎。見妻妾眉花眼笑。見屬員叱咤風雲見百姓行兇霸道。見參摺嘴臉靑黄。見革黨魂靈飛吊。 
[又氣又笑（鄙世）]  
　　大臣送鐵路。好氣。督撫被人參好氣。流氓敲竹扛。好氣。嫖客跳槽。好氣。老婆偷人。好氣。丈夫嫖妓。好氣。兒子不孝。好氣。生意折本。好氣。鄙世無學問。好氣。 
 
 

Page 35

 
 
洋人梳辮子。好笑女子效男裝好笑　猻做把戲。好笑馬夫戴緯帽。好笑和尙裝假辮。好笑小兒戴虎臉。好笑男女手攙手。好笑教員　别字。好笑沿街小熱昏。好笑看看自由談。好笑。 
遊記 
[鶴墅八景詞并序（瘦蝶）八]  
　　鶴墅距太倉城東北二十四里。前明七品散官王俊德宏所創。原名楊林新市。厥形如鶴。故僉曰鶴王市。或稱鶴墅。舊屬崑山自國朝雍正二年分設鎭洋縣。遂隸焉。衆族而居者約四百家。風俗淳　。土厚田肥舊有八景。爲前人所標題。日異月遷。漸即泯滅。僕生也晚。不獲起鄉先輩而周訽之僅就紀略所載。及兒時遊釣所經。各擊小令。用寄遐思。詞之工拙。不暇計也。 
[龍橋步月（明月逐人來）]  
　　卽靑龍橋在東市撗跨楊林塘 
纖雲輕展。冰輪初滿。良宵永遲催虬箭。閒携吟侶。淸景供消遣。共倚赤　干畔欲挽嫦娥細問。風流瞥眼。胡人事盈虧未免。金蛇萬道。亂攬澄波面。祇恨玉簫聲斷。 
[鶴灣觀潮（定風波）]  
　　在靑龍橋東。爲楊林湖故道紆曲如鶴頸故名。 
沙鳥風　眼界空。楊林渡口水朝宗。忽訝小舟高泊岸。旋見。蘆芽徐没碧流中懸想滄洲當此際。濺地。飛濤噴雪更洶洶。如此風波離道惑。遙矚。虎涇西畔夕陽紅。（東北二里許在虎路涇乾隆時諸生黄某隠於此） 
[戲攷吳下健兒]  
　　黨人碑。亦汪筱儂所編宋徽宗時蔡京專權。賄賂公行。欺君誤國。恨元祐諸君子。目爲黨入。鐫之碑上忠奸顚倒。是非淆亂。有書生謝瓊仙見之。氣不能平。乘术毁碑。蔡京嚴捕之。藏于古寺。大索不得。賴友傅人龍。殺差換裝。謊出皇城行免于難。汪在春仙演此劇時。適當事者封禁蘇報館。及大舞臺報。（此報爲汪所組織。）羅織黨人。偵騎四出。筱儂。觸景生情。悲不自勝。撫今追昔。慷慨悲歌。劇中至念詩時聲調悲壯蒼凉。凄然淚下。現身說法。一若身歷其境。幾不知爲演戲矣。座客知與不知。無不動。容當此天荆地棘。箝制淸議之時。獨能借往事以刺當世。演悲劇以洩公憤道人之所不能道。優孟直勝于衣冠也。 
小說 
[寓言小說織金草] [  欽鈍譯]  
　　某國有一麫粉肆主人。年老貧苦。生一女。貌頗妍媚。一日欲覲見國王。慮不得請。乃上書妄奏其女擅紡草爲金之術王性貪。聞之喜甚。手答老人曰。此技余甚愛。汝女已有此技。宜俾余一見也。次日淸晨。女抵王宮。王引至一室。滿室盡堆乾草。並有旋輪一架。紡車一部。王謂之曰。汝技宜一試今命汝將此乾草紡爲金絲。明晨竣事否則必死語次即閉女於室内。女憂怨塡胸。頗咎其父虚詞奏對。私念世界必無紡草爲金之術。儂必不能報命國王。以免于死。正悲泣時。忽見門啓走進一矮人。謂女曰。密司勿自痛苦。余當代汝紡之。汝將何以謝我。女乃脫項圈與之矮人即坐旋輪前一瞬間。裝金之器已滿。滿室乾草。皆變爲金絲矣。黎明王來見之驚喜。獎女備至。然心猶未足。又引女至一更大之室。亦滿堆乾草。令女紡之。女又涕泣不知所從。至夜。門復啓如前。女見矮人大喜。矮人謂女曰今日。汝將何以謝我。女盡脫手上之約指與之。矮人一舉手而草已悉變爲金。翌晨王見之。心猶未足。又引女至一最大之室。謂女曰。汝能於今夜將此乾草紡爲金絲。余即娶汝爲皇后。至夜矮人至。代紡畢索第三次之謝物。女曰余無物可報。惟余爲王后後。以余所生第一子與汝。蓋女自思。王言非眞已終不得爲王后。故妄許之也。次晨王喜極。竟擇期與女結婚。一年後女育一兒。鍾愛甚至甫歷一年。而矮人至欲抱兒去。女惶急商于王。王願以全國財產予之。而易還其兒。矮人不願且曰。汝今日始知人較財產爲貴耶女哭之哀。矮人憐之。謂女曰。限汝三日。能悉余之姓名。則不取汝兒。及三日。矮人至。女苦不知其名。以意猜之。曰神。曰仙。曰天使。皆非。曰美。曰俠曰慈悲亦非。矮人乃謂國王曰。實告汝余名貪酷。汝謹誌之。汝因貪酷而喪其愛子者也。言已抱兒逕去 
[短篇小說念秧餘孽（續定夷）]  
　　武林有徐大者。念秧之流亞也。嘗鮮衣華服。遊行市廛。庽豪商巨賈。則誑其財入已囊百不失一。羽翼徧街巿人莫如之何也。一日。衣狐裘行市側見某肆中有鄉人手挾數百金。俯首作封裹狀。趨與語。則爲女兒置嫁衣者。鄉人以貨單示徐曰。鄉愚一物不知。未識其中所列。尚敷用否。徐視其單。胥奩中要需。益信爲眞。告之曰。各物俱全。第汝初來城市恐受人欺詐予爲若將伯何如。鄉人欣然謝之。隨徐行。忽告徐曰。小人尙未果腹。今苦餒甚奈何。徐乃引之入麫肆。坐未幾。鄉人蹙額曰。向患瘧痢。今又作矣。中急而畏寒。將一臨厠所。其如此累累者何。徐曰。我爲若守之。鄉人又曰。小人寒甚。乞假狐褂一披。徐自忖狐褂所值不過三十餘金。百兩在握。其利倍蓰慨然與之。鄉人旣去。徐即懷金歸啟視之。皆錫餅也。每枚所值。僅數十文耳。急追鄉人。已失所在。喟然歎曰。余誑人十餘年。今轉受人誑。殆天道之好還歟。自是稍歛迹焉。 
定夷曰。念秧之術。隨世風而益進。交遊之間。莫非陷穽。可不愼耶。爰述數則。以爲行旅諸君忠告焉。 
 
 

Page 36

 
 
   
 
