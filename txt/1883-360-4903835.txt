# 1883 - 360 - 4903835

 

Page 1

 
 
[毓秀堂畫傳出售] [  點石齋主人啓]  
　　澄江至　階先生墀　士也晚年嗜學畵法尤工客歲曾製紅樓夢圖幾於洛陽紙貴茲復輯往古人物百六十順題曰毓秀堂畫傳賢豪仙　畸士名媛畢備洵神乎其技無美不　矣爰亟爲石印大版裝訂成冊計每部四本收回工價洋一元售處悉遵曩例此佈 
[重印三寶太監西洋記出售] [  申報館主人啓]  
　　前明永樂時太監鄭和奉命至南洋各島國徵貢徑抵西印度此同見諸正史而二南里人遂編爲西洋記通俗演義行世鈎奇志異語多鑿空較之西游記更堪悅目惜板片散佚間有存書亦　漫不能卒讀本舘近自湖南省覓到初印者全部卽用活字照排計共一百回分訂十本於月之十三日發賣每部價洋六角正閱者祈來購取此布 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[書督師彭大司馬曉諭各國商人及嚴禁盜賊兩後]  
　　法人攻越甘爲戒首中　初　不欲開兵釁繼而法使臣德君理固與李傳相在滬商議意見未洽傳相啓節而去法使臣亦踵至總理衙門會商迄無成議雖未至下旗而去而和事則終無端倪曾襲俟在外洋僕僕於倫敦巴黎斯之間者巳不計次數往復與法外務卿辨論侃侃而談理直氣壯而法人終從而不改說而不繹駸駸乎仍添兵赴越催攻北寍此其目中尙有他哉宜中朝之赫然震怒命將督師明永以無謂中國無人固邊防卽所以遏敵勢退可以自固吾圉進可以與劉軍夾攻此雖不得己而爲應敵之舉而其任實非輕也彭大司馬以書生從事於戎馬之問創設長江水師前此赭宼成擒大司馬籌謀決䇿實左右曾文正以建厥勳而且剛正之氣洋溢中外雖未嘗一日立朝而朝廷倚之如腹心長江水師資以巡閱隨時整頓外省有疑難莫决之案亦時委以查辦之責而大司馬則無不秉公執　守正不阿不事瞻徇不畏強禦其嚴氣正性智深勇沉早已簡在帝心故今此粵中防務特以大司馬爲長城之寄與北洋李傳相南洋左侯相鼎足而立有此重臣外侮又安盧哉茲觀其到防之後所頒新政而已决其謀勇兼全矣昨前兩報登有彭人司馬憲示各一紙一係曉諭各國商人明諭以現在嚴戒邊備原所以保護商民各商人宜咸悉中國之意並　以暫離粵垣落落數語明白　暢理足氣舉各國人民自必確然有以知曲直之所在而且感中朝之豁達大度愷悌爲懐於各國商民三致意焉此則休休大臣所以尊國體彰皇靈柔遠人示順逆其意有深且遠者矣一係嚴禁盜賊盖以粤省近來盜賊繁興民情習於強悍卽如前此燬壞沙面洋房等　雖曰激於公憤然究不可爲訓且此時中法交疑事機　刻萬變設內憂未靖則外患乘之其禍不堪設想卽使亂民等以同仇敵愾爲言共致怒於法人然　聚　散徒滋紛擾故大司馬　切曉諭明示爲盜者國有三尺不可嘗試與其甘爲盜賊以貪利而喪身孰若投入行伍以殺敵而自効軍興之際草莽英雄崛起何限今日之盜賊安知不爲後日之官弁卽彼亂民之流旣公憤所積不能暫忍而輕於發難孰若移公憤爲公義而競投軍籍以洩憤而快心粵人雖習於強悍然順逆所在知之固熟觀於中國人心卽在茶寮烟館之間聽人閒談言　黑旗得勝莫不津津樂道以爲得意言及法軍敗績莫不大呌快絕以爲宜然言及黑旗小改法人小勝卽莫不扼腕攘臂咨嗟太息甚至欷噓流涕憤懣不平此等情形凡在中國率土之內罔不皆然况粤人性多剛直豈必獨異雖曰粵地濵海通於外洋者爲最先其人頗多與西人相習然理之是非事之曲直究未嘗不明知之越之屬中法之欺越中之禦法卽以保越此情此理無論婦孺亦皆深悉故大司馬開誠布公先計及此俾鴟鴞化爲鸞鳳豺虎化爲麟虞此則眞所謂旋乾轉坤之手段也卽此兩示己足徵中國之大有人而法人當爲之側目矣或者謂粵人剛勇者多性情　多躁急嚴以制之尙時有激而成變之事今彭大司馬大張　諭以壯其胆竊恐粵人之胆愈大而氣愈不能平因是而別釀事端又將奈何且中法之兵禍雖見其端而未成其隙設粵人因此兩示而誤會其意以經與法人爲仇且或誤及於他國西人以致釀禍愈大則又將奈何余應之曰子之所慮固亦不可謂不周矣然行軍之道靖內而後可以禦外彭大司馬之出此示正所以靖內非欲其民之騷動也明以示之靜以鎭之公以處之嚴以懲之人有不懐德而畏威者乎吾知此示一出而粵中必將增出多少勁旅資以防邊而衛商矣豈不美哉 
按彭欽憲於月之初三日到防本館早經錄報并悉欽憲出有告示兩紙遂亦先後錄登嗣見港中各華字報亦載此兩示乃昨閱香港西字報則云解散盜賊一示固眞而曉諭商人一示粵人另印單張滿街分送疑爲膺鼎殊不可解今於眞贋姑不之辨但就憲示之意而謹書數語於其後[  本館附識]  
[諭旨恭錄]  
　　初十日奉旨吳大澂着補授通政使司通政使欽此 
[埃及亂耗]  
　　前報載埃及有大隊兵爲山上土番所殺逃出者止一人茲閱字林西字報登有倫敦本月十一日發來電音則云埃及因此事又發精兵一隊前往剿辦行至沙金地方又爲土番所殺故埃京日內頗有惶懼之意也 
[電音彚錄]  
　　字林西字報載有倫敦本月十一日電音云德國太子前赴意大利國謁見意皇並謁天主教皇云又初九日電音言刻下曾襲侯在法國與新任外務大臣費禮商議越南之事也 
[越事近聞]  
　　香港西字報登有河內信息云前因海東有華兵來攻法人知華人已與黑旗聲氣相通乃發兵一隊兵船一艘掩襲紅沿地方紅沿在紅河相近之處亦有砲臺有華兵與越南兵守之法人猝至不及措手遂爲所據有兩越南官爲法人所獲并獲餉銀約有二萬元乃順化運往北寍以濟軍餉者近日法人惟發兵偵探北寗　台兩處左近地方並未進攻聞北寗桑台已有華兵二萬六千人內九千係新到者現在法人在河內所爲各事北寍無不洞悉而北甯一切佈置舉動則法人無由知之盖因黃顧散後傳消遞息者無人故也十月二十三日海防獲到華人兩名越人五名盖藏身船內而裝引火之物擬縱火爲號而與外盜乘亂以攻海防者也法人獲到該七人後卽於次日辰刻悉 
 
 

Page 2

 
 
予殺戮矣又云近來越南惶惶無　盜賊蠭起生意蕭索海東本爲大埠計有人四萬之數先被盜刦又漕法人問花炮轟擊現在氣象衰颯昔日之巿面竟歸烏有卽有商人之在彼者亦一身之外無長物是可慨焉又云法國經營東京非二萬兵不可綠此時中法戰事雖未開釁而中國之兵可以日增卽或偶敗退人華邊獲息之後可以再圖進取而法人則有所不能日下越南之地爲法人所有者止三四處究未足恃也惟海防地方目下有法兵一千前往守禦可以稍减憂危矣 
[粵東近信]  
　　傳聞彭大同馬到粵時督撫憲均命駕出迎軍容荼火氣薄雲霄大是壯觀現在各師船亦陸續到防分別聽調各路協餉均已佈置聞各憲擬在省垣紳富中勸　軍需乃不數日間巳薟集銀數在五百萬兩外矣同仇敵愾粵之紳民誠好義也載 
[泉唐近事]  
　　杭里城廂內外典當共十餘家近因連倒巨莊銀錢緊急都有改變之勢盖一齒摇而滿口俱動也乃本月初三日豐樂橋三官巷口新開一典號曰通濟按月分六厘取息較各當减輕四厘故遠近皆爭趨如巿也○有名鐵鎗阿文者本無賴之痞徒前以犯事到官枷責後罰甘肩負鐵鎗以行永不開釋故其名遂與　鐵鎗並著阿文專在各賭塲中覓錢度日衆皆側目有蠧役二寶者本賭塲之護身符以阿文屢來攪擾恨如切齒久欲呼衆毆擊之而阿文之仇二寶愈甚日夜挾利刃以行一日兩人趂航船同歸至武林門寶慶橋上岸時巳黃昏路無行人阿文惡念陡起突出利刃向二寶直剌二寶徒手相格不能抵敵其左肩肋左乳傍及右眼角三處均被刃傷血流如注有無致命之傷尙未詳悉也○西湖之水忽　上月望後起作殷紅色彌望嫣然宛如桃花浪居民羣相疑駭相戒平敢汲飮　日遊湖之槳較爲繁盛多以目不經見爲異直至目下冬令水涸之候尚不少變噫是何祥也吉凶焉在○城中各粥廠均已開設無如人數太多勢難徧給據此情形非增開數外萬難濟事借錢局內終日踵門褂號者約以數十計但恐經費不足未能支持耳 
[擬裁花紅]  
　　蘇垣佐雜月課向章由牙厘總局罰欵內籌解勻給奬紅專歸方泊示期考試在僅識之無者月得靑　兩三千雖涓滴之補助而極貧之員幾恃爲養命之源刻聞厘局撥解各路協餉支絀異常此項閒欵竟難籌提擬考至年終爲止明年一律裁去是區區者而不子畀彼蟣　之官其何以延蝣蜉之命耶 
[上海求志書院癸未冬季題目]  
　　經學題天際翔也解亦不隕厥問解月生於西解山以章水以龍解○史學題盧植論魯肅論張春游於狐奴開稻田八千餘頃論申屠蟠爲緱玉報讐論死進諫議○掌故題公乘攷八蜡攷東漢候風地動銅儀說萬歲單祭尊印文释○算學題春季題有甲乙冪與甲乙相乘數相　欲開平方得整數間求甲乙之法其求法己詳見秋季題中外尙有賸義數則爰復撰爲五術茲備錄之法取一整數句股形倍句弦和內减股弦和爲甲倍股爲乙又倍股弦和內减句弦和爲甲倍句爲乙又　句弦較內减股弦和或八股弦較內减句弦和或四句弦較內减句弦和各爲甲各以四弦和較爲乙所取句股形其股弦較大於半弦和較者用第四術小於半弦和較者用第五術至一二三術則施之任何句股形皆可試證其理假如甲乙各自乘相加又以夘個甲乙相乘加之或减之其夘大於二或小子二欲將此四减所得之數開平方得整數試求公式假如甲乙各自乘再乘與夘個甲冪乘乙及卯個乙冪乘甲四數相并欲開立方得　數其夘若大於三法任取一數爲前數又取大於三倍前數小於卯倍前數者以夘除之爲後數乃置前數立方積內减後數立方積以三前數减夘後數乘之爲長方積卯個後數冪內減三个前數冪爲長濶較開平方得　爲分母次以前後數兩立方積相減爲甲以分　乘後數爲乙乘前數爲丙則申丙和卽爲原式開得之數其卯或小於三其相并數內或爲一寅一卯又寅夘或作可正可負之數　均類推再三乘方式則開立方而得分母四乘以上類推設如句股容方形由正方化作遞大遞小諸長　及諸扁方求諸方最大之限並論限前限後漸次化作遞小諸積之理○與地題爾雅以夷狄戎㘘解四海辨守在四夷說晉楚圖覇必爭鄭說擬爲秦桓公答晉呂相書○詞　題苦縣光和尙骨立賦以題　韻寒雲寒月寒雨寒烟各七律詠炭五古一首雪賦林挺瓊樹句並前人有議其誤者詩以解之 
[照會譯略]  
　　前本埠工部局禀諸總領事以中國大員經過租界恐有兵役與途入滋事等情請照會道憲以後倘有大員經由租界先期關開巡捕房以便派捕彈壓總領事據情照會道憲茲道憲己于十月十六日照覆總領事大略謂中國儀　大員所過之地理宜淸道行人讓路故兵役等驅逐途人固所宜然今工部局所言先期關照派捕彈壓以免滋事最爲美舉故特致謝并請轉達工部局一面飭知上海縣及租界委員等一體遵照矣 
[浚河續述]  
　　上海城內河道前因淤塞太甚經蘇松太道邵觀察檄委管帶撫標滬軍營柳叅戎督勇浚治已列前報舉辦以來近將匝月兵勇等尙能認眞從事道憲於養廉項下動撥制錢三百二十千文發交柳叅戎給發每名酒肉錢一千文故柳叅戎懸示以道憲逾恪施仁各勇下等務須極力興桃不可始勤終怠云按城內街道狹窄殊甚各兵勇起出之泥一時無從運出祗得堆於近處小弄兩傍一遇天雨居民上街買物甚苦不堪尙宜妥籌良法則更頌德不衰矣 
[強借候查]  
　　小東門外開小烟館之劉周氏遞禀於法公堂稱有流氓唐錦榮卽陶錦榮到店吸烟糾集多人索借洋元答以素不相識况無洋元何能借出詎彼等人多手雜　將烟鎗取去爲此鳴捕送案王司馬詰之陶錦榮據供路過該店他家女傭拉進吸烟吸畢出外忘携手巾包轉身往取該店非但不認反將我掌頰爲此先到捕房控告彼等趕來謊稱拆梢將我管押况他家素拚福建人王司馬謂開烟館果非正經生意但爾亦非安分之徒着將陶錦榮管押着法包探查明再核 
[滋事判押]  
　　虹口新馬路某甲開設小烟館謀生日前有墨西國洋人兩名在英公司輪船倫竊水管銅盖三枚往該烟館吸煙遂以銅盖三件抵押烟貲甲不諳西語另有乙丙二人爲之傳語卽所謂露天通事之類也計第一次押煙錢一百四十文第二次抵錢五百七十文共計钱七百十文前夜該西人持錢向贖某甲不與贖去墨西人大怒遂將甲兇毆當經巡捕將甲乙丙三人拘入捕房管押捕頭查悉前情復飭三十六號西包探同往英公司輪船將該西人兩名拘獲昨早一併解赴英領事公館訊斷判將該西人兩名管押五禮拜甲乙丙三人仍帶回捕房管押不知以　作何辦理耳 
[搜獲私鹽]  
　　昨日十二點鐘時日本三菱公司輪船抵埠卽有北關西人扞子手及巡丁上船查騐私貨忽在後梢內搜獲私鹽三十九包當雇　板載往北關　公矣 
[孩可]  
　　昨聞寗郡舟山婦人某氏在英租界地方將年僅九齡之次子托人價賣以償衙門使費言之殊爲慘然　該氏現在南巿十六舖地方生義弄中開烟館前月中旬有某署中家丁至該館吸烟會鈔時該氏不知其爲公門中人照數收之堂倌見而告知　卽還錢　　怒不可遏該氏謂將本求利何懼之有設烟館干禁則十六舖中共有五百餘家何不盡禁隨置不理該家丁昻然而去旋由該處　小甲持　　 
 
 

Page 3

 
 
至該氏處稱查私開烟館該氏謂指我私開誰是官開者該嗣甲爲之調停出洋五元己經允許了事俄而副甲又言不必付洋盖訪家丁己知該氏問官開者是誰家之說故不願便了而該氏固未之知也至下旬某署簽差協同地甲持有牌票云董事稟明是處烟館有女堂　故欲拘　　取烟筒烟燈并拘該氏之　而去該氏跟至署中亦被解案當卽升堂究問所用女堂倌幾名該氏堅稱並無女堂棺某夥供亦相同官隨飭　某夥暫　該氏則送縣飭發官媒侯查明究竟有無女堂倌再行禀縣核辦該氏遭覊之下挽人料理費洋四十元始得具並不雇用女堂倌切結而釋烟筒傢伙雖得發還巳被棹換不少至此項費　　人墊發該氏殊難負欠又苦無力歸還只得賣孩以償且聞該氏曾服洋烟以圖畢命經人灌救得生云接租界以外城廂內外前經譚撫憲札縣禁烟雷厲風行一槪閉歇嗣於歲暮起漸漸復開依然如故其間大半有眷屬者惟女堂　則確無所聞乃獨受此累且該氏被拘以後吃白烟勒規費者更甚於前吁可慨也夫 
[英界公堂瑣案]  
　　興隆洋行之買辦因虧空洋東鉅欵被送官究追適有某客之皮帶等貨經人交樣與賈辦看明定價貨均上在洋行及客前注過秤收銀洋東乃稱此貨係賈辦　買辦尙欠銀甚鉅應得扣帳該客驚駭與經買人向論吵鬧被洋東交捕昨送英公堂該客與經費人略訴前因請吊還貨物黃太守詢諸　繙譯知興隆係德　所開隨諭該客明白具呈候照會德國領事傳到該行東訂期會訊核辦○蘇婦傳氏稱有浦東人陸聚生素來相識曾有寄子之稱詎被扭鎖竊去金鐲一對重六兩零及洋五十圓報由捕房包探　案請追包探康阿順禀獲陸盤詰據稱金鐲二只交與鳳寶葆鳳兩銀樓計得價洋一百五十元光　已在烟館花消　辦衣服綢緞并修造房屋等用至現洋五十元藏在浦東　橋鎭附近　自己家中不遠　荒地須自　可取等語今已傳到兩銀樓夥請訊據銀樓夥同供陸來交兌金鐲照巿價十九兩五錢合洋照付並不知是　贓鐲　鎔化無存陸聚生供與包探禀同并稱向爲木匠傳氏有寄女許我爲室今伊悔賴爲此懐恨取他金鐲銀洋是　黃太守商之談繙譯　該銀樓旣均照價兌洋可　庸議斥退陸聚生押候派差同往吊取贓洋再行究辦○葉華福稱是粵人在洋行生理因弟阿龍犯事發押捕房旋據同鄉人金阿來到我家自稱捕辦中人我弟托他來取洋二元作爲班房使費否則必致吃苦爲此照會旋又來要洋七元作爲看班房及同押之犯與阿龍自買小茶之用亦皆照付繼而我自至班房問明阿龍祗用着洋一元餘况金非捕房之人爲此訴捕拘金送　請辦金阿來供因有友人施阿三亦　捕房阿龍托施至家中取洋施又轉以托我祗取過洋二元巳交與阿龍矣黃太守商之談繙譯判金阿來管押三禮　以儆 
[更止]  
　　昨報載央思輪船爲法人租往長崎裝日本人赴西貢將以爲兵云云此由文匯西字報譯出本館昨悮作晉源今接禪臣洋行來信知是鉛實係往長崎裝煤載往西貢並無裝日本人之事合亟更正以釋羣疑 
[香港捐賑]  
　　啓者光緒三年山東大旱蒙東華醫院諸善士惠集巨欵源源協濟全活災黎無算朝廷嘉奬義行給與匾額一時推爲盛事今又承　善士廣爲設法第一次解　英洋七千餘元正值順直山東待賑　急之時得此大惠所全實多仁心義舉震爍一時不獨災民生死肉骨感激無涯　同人等欽仰仁施亦屬傾心拜佩所望源源接濟俾得救人救澈此尤同人等馨香尸祝者耳爰贅數　以揚仁休上海陳家木橋　局同人公啓 
[嚴君佑之十月廿五日在山東時所發九號信]  
　　杏　雨之陶齋蓮珊韻亭聲和廉泉少雲柳堂佩孜諸善長大人閣下初十具上八號信諒蒙鑒及辰維　祉佳鬯爲頌迭奉津局電示知巳匯去一萬金衣二千件仰見　事合計兼籌保全大局之至意欽佩奚如惠民事竣卽擬赴直而雋帥來信諄諄挽留實難恝置東省災民於不顧無可如何遂　武廟拈　拈得赴直故不避嫌疑决計前赴惟現在濟陽災况甚重北未能親查散放抱　方深節逾霜降黃流仍復大張利津漫口傷人天心如此民何以堪冬春之賑萬不可少所望諸善長鼎力兼籌大聲疾呼日登申報必有慷慨樂輸之人人力旣盡定可回天前示籌備二竿爲惠民之用弟巳請中丞墊發振兄卽乞解還並求酌墊若干爲濟陽之用啓翁巳回京振兄袛有揚兄一人弟分唐六如翁往助祈執事函致振兄子兄合局辦理一則可以節省浮費二則內外可以分任此爲上策弟之赴直實仰體諸善長顧全大局之苦心故不憚勞瘁勉効駑駘若東賑　然而止則弟之罪惡滔天伏乞諸善長設法廣籌源源接濟俾東省災黎不致仍擠　壑弟亦藉此稍免愆尤不勝盼譸之至弟等准於廿七日由惠起程附呈來函淸摺乞　閱專此佈　卽請德安愚小弟嚴作霖頓首○附錄來函佑之仁兄大人閣下自別德　忽忽數月仰荷從者仁懐康濟昏墊之衆得慶更生每於往來緘中藉諗吉斾自齊之惠親歴散放其惠我災黎者實非淺鮮感　無涯東省水患頻仍弟承乏其間深慚涼德未能弭此災眚幸得福曜遄移亟爲拯救前茲籌墊各欵均經陸續送上㪚放此復滬上來欵無多弟雖乞糴之書屢馳當岫然有此直隸賑務自須兼顧分籌弟念千里邦幾有李傳相京兆作登高之呼且發帑截漕屢見邸報各省均經捐助復於淮商設法大氣色舉災民自可保全非若此處僻在東陲頻年大䘲弟雖竭力勸助無如災廣日久補救爲難端恃二三君子同　共患艱險不避勞瘁不辭出諸顚沛之中弟亦少寛責備正深感幸適聞周筱翁屢次貽書有勸駕北行之說同一善舉弟固不敢少存畛域惟念此邦得承籌濟民命漸蘇當此急籌冬賑之時萬一中止勢必仍擠溝壑從前所賑七萬餘兩不免付之東流旣非仁人本心適以重弟之疚旁皇夙夜殊難爲懐惟有切懇重念了遺爲晉高躅况此間災重並不減於畿輔皆閣下所目擊惟望始終其事生死肉骨功德詎有涯哉敬修寸啓藉布區區維縶嘉賓定不見棄耑肅敬請善安朔風多寒敬乞珍攝不具名正肅 
[謹將作霖經手東賑收放數目開具淸摺恭呈台鑒]  
　　計開一收上海蘇州鎭江公所解寶銀一萬一千兩揚州公所解寶銀一萬五千兩匯見漕平滙票二萬五千六百兩一錢四分一收上海公所代怡順昌解庫平銀五千兩一收上海蘇州鎭江公所解公砝銀三萬二千兩一收上海公所代解絲業會舘公砝銀七千兩一收上海公所代解怡順昌公砝銀六千兩一收東撫憲墊公砝銀二千兩一收上海怡順昌匯來庫平銀四千兩一收上海蘇州公所解棉衣一萬件共收曹平公砝銀七萬二千六百兩一錢四分庫平銀九千兩每百兩申二兩合公砝銀九千一百八十兩通共收公砝銀八萬一千七百八十兩一錢四分○一支齊東賑京錢八萬四千六百十二千八百文每大口一千六百文小口减半計放大四萬一百二十二口小二萬五千五百二十二口一支惠民賑京錢八萬一千三百九十七千六百文計放大三萬九千五十六口小二萬三千六百三十五口一支潘紳利津公砝銀一萬八千兩由潘紳報銷一支潘紳濟陽公砝銀二千兩一支施紳齊河公砝銀七千一百四十兩由施紳報銷共放京錢十六萬六千零十千零四百文兌齊東平三萬二兩三一三十計九八八京錢九萬四千五百廿六千齊平較公砝每百兩大八錢二分合公砝銀三萬四百四十七兩六錢四分兌惠民庫平銀二萬一千八百三十三兩九錢六分四厘六毫三二七四計九八京錢七萬一千四百八十四千四百文庫平較公砝每百兩大二兩合公砝平銀二萬二千二百七十兩六錢四分四厘通共支公砝銀七萬九千八百五十八兩二錢八分四厘除支仍存公砝銀一千九百廿一兩八錢五分六厘移交潘紳歸濟陽賑需將來由潘紳報銷至一切費用均係另備不在賑欵內開支 
[江督轅門抄]  
　　十一月初二日候補道王之春到見卽辭　廣東○初三日海州松宿遷縣盧蕭縣王均禀辭赴任○初四日知縣汪家昌禀知奉淮揚道委辦賑米差並辭赴浦口胡汝純禀知　服回省藩轅牌示阜寗縣典史缺以府照磨盛朝泰銅山縣利國司巡檢缺以巡檢徐惇原均署理○初五日分省知縣歐陽佺鹽經歴沈崇喜均禀到○初六日記名道馮邦棅進京禀辭縣丞兪允文交缷秣陵司事回藩轅牌示沛縣敎諭王詡期滿遺缺查有試用敎諭陳元恆署理○初七日同知宛志逵禀丁母憂○初八日沛縣唐紫封銷下關厘捐差並辭赴任○初九日同條桂林禀辭赴河工主簿方希　禀知到粥　差 
[浙省撫轅抄]  
　　十一月初六日補用道李泥首叩謝禀奉給咨回籍守制禀辭○初七日補用縣過鑄禀知臬委望江門外保甲總巡差縣丞謝毓秀從九品李逢春俱服滿來省禀到準補海鹽縣丞夏敬功禀辭任 
[蘇省撫轅抄]  
　　十一月十一日正任荊溪縣錢志澄禀知交缷回省並謝委代理鎭洋縣事候補理問趙謹琪禀知本日到虎邱厘卡差從九黃毓瑞禀知奉委蠡口厘卡差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月三十日京報全錄]  
　　宮門抄○上諭四道錄前發抄旨三道○吏部寶等奏遵旨嚴議議處摺○　撫　　奏請仍照舊章抽收厘金片○又奏率屬　廉備賑摺○又奏叅革叅將把總各員片又奏叅革故知縣催繳銀兩片御史　等奏獲要　請飭嚴訊懲辦摺○大臣英奏爲奏聞摺○十月三十日刑部都察院大理寺廂　旗值日無引○見伯土假滿請安○奎　謝授閣學恩○召見軍機○明日吃肉卯正二刻入座○發抄劉錦棠奏　明咨革試用縣丞周鐘堂卽周家鑑酒醉戳斃補用總兵揚秀元定擬奉旨刑部議奏欽此○又請將任聽土勇滋事之記名總兵趙興體等斥革奉旨着照所請兵部知道欽此○又補用總兵揚秀元被縣丞周鏡堂戳斃　飭比例議卹奉旨該部議奏欽此○○大學士管理吏部事務臣寶鋆等謹奏爲遵旨嚴議議處具奏事內閣抄　光緒九年十月初六日奉上諭前據御史劉恩漙奏叅陝西巡撫馮譽驥聲名平常等情當經　旨派額勒和布張佩綸前往查辦茲據奏稱按照原叅各欵詳細查明馮譽驥不能禁絕饋送不知約束家丁尙無賄賂公行顯証同知張兆蓉知縣汪鳳　木兆鴻皆爲馮譽驥所信呢與該撫　誼門丁劉姓均有招搖聲氣知縣　驤庇縱匪首駱洪剛及通判王炳　在署任內婪索各節該撫並不叅奏該省厘卡過密委員中飽辦理營田始勤終怠作　因循署糧道常瑛查無索賄拜門虧短倉儲情事惟與該撫之子馮詠諼往來致送撫署禮物並於餘地折徵一項貪多務得等語馮譽驥於吏治差徭厘捐墾荒諸要政任用非人粉飾廢弛以致屬吏家丁因綠爲奸弊端雜出實屬有負委任馮譽驥着開缺交部嚴加議處候補同知張兆蓉　才　獷苛　病民臨潼縣知縣汪鳳橒奔　旣工嗜好尤重渭南縣知縣朱兆鴻以內營務處爲名出入撫署與　當幕友進署辦事者無異且均有招搖情弊前南鄭縣知縣　驤候補通　干炳　均着卽行革職前鳳翔府知府營田局提調十賛襄年老多病者勒令休致鹽法道常瑛貪婪卑鄙有玷官箴着開缺　部議處餘着照所議辦理該部知道欽此欽遵到部除候補同知張兆蓉臨潼縣知縣汪鳳橒渭南縣知縣朱兆鴻前南鄭縣知縣羅驤候補通判王炳　欽奉諭旨均着卽行革職前鳳關懷知府王賛襄勒令休致之處臣部另行辦理知照外查定例官員溺職　革　私等語此案陝西巡撫馮譽驥於吏治差徭釐捐墾荒諸要政任用非人紛飾廢弛以致　吏家丁困緣爲奸弊端雜出欽奉諭旨實屬有負委任着開缺交部嚴　議處　法道常瑛貪婪卑鄙有玷官箴奉旨着開缺交部議處應　將陝西巡撫馮譽驥鹽法道常瑛均照溺職例議以革職馮譽驥係嚴加議處應行加等惟處分例止革職無可再加所有臣等遵旨嚴議議處緣由理合恭摺具奏伏乞聖鑒訓示遵行謹奏奉旨已錄○○潘鼎新片再臣接准戸部咨議覆御史朱儀訓奏請將各省米谷釐金一律裁免一摺行令各督撫遵照察自情形奏明辦理等因當經轉行司　籌議去後茲據布政使龎際雲總辦釐金局務卽補道但湘良詳稱查湖南省米谷雜糧等項厘金光緒二年三月內經前撫臣于文韶片奏在本境售賣者無論水陸厘卡均一律免厘至商販裝運出省仍於出境首卡照章完厘一次以示限制奉旨允准通行各卡局遵照在案自是湖南省米谷厘金綜計每年所减不下十數萬串較從前所收不過十分之一在民間旣受實惠亦於餉源不無小補兼可杜奸商肆行販運等弊辦理數年尙臻妥貼似應仍照舊章抽收惟近年各隣省間有偏災嗣後如有奉文採辦米谷出境仍當轉餾一律免厘以廣皇仁而紓民困等情詳請核奏前來臣覆沓無異謹附片奏明伏乞聖鑒謹奏軍機大臣奏旨戸部知道欽此○○頭品道戴署理湖南巡撫臣潘鼎新跪奏　率屬捐廉　賑稍資補助恭摺仰祈聖鑒事竊照畿輔一帶本年雨水成災又山東歴城等縣河流泛溢被灾甚廣迭蒙恩旨頒發部帑截留江漕以　賑濟並將秋節應進宮中欵項撥抵應用仰見皇太后皇上軫念災黎有加無已之至意簿海臣民草不同深感戴臣先後接順天府尹山東撫臣函牘交馳情詞迫切奏奉諭旨勸捐助賑准其援案請狀咨會照辦等因臣已行司通飭所屬趕緊出示勸諭並責成各該管道員就近督率兾可集腋成裘第查湘省紳民雖素稱好善而頻年於晉豫各處賑捐已屬不遺餘力現在勢成弩末迥非昔年可比且恐緩難濟急本省厘稅日形短絀且協撥過多業已人不敷出更無餘欵可以籌撥臣等受國厚恩覩此竭蹶情形亟思圖效萬一雖湖南宦况皆不寛裕涓滴之助明知裨益無多而情難膜視不能不勉竭微　除在籍侍郎郭嵩燾等已共捐銀四千兩自行解往山東茲臣率同司道及府廳州縣各官先行倡捐共銀一萬五千兩以一萬兩解𦁚輔以五千兩解山東均由商號分別匯兌以期迅速並分咨順天府尹及山東撫臣查照核收至所捐銀兩自三四百兩王一二百兩不等爲數甚微均不應仰邀議叙已另繕淸單咨部立案所有率屬捐廉分解助賑緣由謹恭摺奏陳伏乞皇太后皇上聖鑒謹奏軍機大臣奉旨戸部知道欽此○○潘鼎新片再查前據署臣標中軍叅將施鴻恩詳據職員周德隣具控撫標候補守備周德福冒名投標一案經臣檄委營務處會同臬司督飭長沙府審辦茲據該府高萬鵬提訊周德福卽周家簿供稱前任老湘營當勇出力得保藍翎把總於光緒七年向素識之黃壽長買受周德福守備保札因係同姓遂冒名投標當差後被候補叅將田復勝查知頂替情由屢向索借銀兩現又串通李弼卿詭名周德隣冒充周德福胞弟赴中軍叅將衙門呈控希圖嚇詐並訊據李弼卿供認廳從田復勝供詞狡展由府禀請核辦前來臣查把總周家簿買受他人守備保札冒名投標田復勝以將領大員輒敢藉端從中串詐均屬有干法紀　當整飭營伍之際亟應澈底究明懲辦以肅軍政除飭拿在逃之黃壽長務獲歸案審辦外相應據實奏叅請旨將湖南候補叅將田復勝先行革職並將藍翎把總周家簿一併斥革以便提集覆審的確分別按律懲辦謹會同署湖廣督臣卞寶第附　具陳伏乞聖鑒訓示謹奏軍機大臣奉旨着照所請該部知道欽此○○潘鼎新片再已故湖南湘潭縣知縣羅才衎前在任內欠解地丁銀二千六百七十五兩五分二厘南驢銀一千二百四十七兩六錢三分九厘津貼銀一千二百八十二兩四錢三分九厘二米銀一千六百四十七兩五錢六厘四毫又前署衡山縣任內欠解驢脚銀五百二十二兩九錢五分八厘三毫隨淺銀七百七十四兩八錢六分五厘二米銀一千四百三十二兩四錢五分八厘五毫又已故東安縣知縣陸烜前在任內欠解地丁銀二千八百一十三兩八錢六分三厘倉穀七十八石七斗四升七合普濟堂租谷七十九石四斗四升均經迭次嚴催迄今查無完解實屬任意延宕若不據實毲追不足以示懲儆而重庫欵據湖南布政使龎際雲按察使孫翹澤糧儲道夏獻雲會詳請奏前來臣覆核無異相應奏明請旨將已故湘潭縣知縣羅才衎已故東安縣知縣陸烜一併革職勒限三個月內嚴催該故員家屬將欠解錢糧倉容南驢等欵分別解交淸楚逾限不完或完不足數再行照例查抄監追不稱寛貸謹會同署湖廣總督臣卞寶第附片具奏伏乞聖鍳訓示謹奏車機大臣奉旨着照所請該部知道欽此○○謹巡視東　御使臣　恩等跪奏爲拿獲白晝持械搶奪要犯請旨飭交刑部嚴訉懲辦恭摺仰祈聖鑒事竊據臣城署副指揮馮文榕報稱九月廿九日有朝陽門外三條胡同同興永估衣局呈報本日淸晨突有不識姓名數人各持刀械闖進櫃房搶去錢票現錢鋪夥幸未傷請飭緝拿等語當經嚴飭迅詣勘驗並一面督役嚴拿去後旋於三十日拿到祥海卽祥子一名並移知管帶本城練勇委員李春榮米嵩壽赶緊分投跴緝旋於初一日又會同拿到高二卽刴手高一名並起獲原贓票錢三十五千夾把刀一把錄取供詞於本月十四日詳解到城經臣等覆訉俱各供認係祥海起意糾約同行四人祥海持刀進櫃內搶奪刴手高破頭張二　八三人持械在櫃外助　　　等情不諱十五日復准步軍統領衙門片稱破頭張卽張二經該營弁拿獲在案杳祥海刴手高二犯　訛索錢財屢次犯案茲復敢於　廂之內白晝持械威　事主搶奪錢財實屬目無法紀惟此外有無不法別情卽此案供詞亦難保無不實不盡之處除破頭張卽張二由步軍統領衙門自行辦理其未獲夥　棍八仍飭嚴緝務獲歸案外所有祥海卽祥子刴手高二犯相應請旨飭交刑部嚴行審訉按律懲辦以儆強暴而靖閭閣是否有當伏乞皇太后皇上聖鑒訓示謹奏奉旨己錄○○奴才英廉跪奏爲巡查後龍　道循案恭摺奏聞仰祈聖鑒事竊奴才查照奏定章程本年輸應標下中軍遊擊前往後龍火道巡查之年當經札飭去後茲據該署中軍遊擊會文禀稱於本年九月十九日起程前內外火道各汎所管風水地面週歴查看九月廿九日查畢回營所有火道芟割潔浄紅白椿安竪整齊撥汛兵丁俱皆足額地面均屬安　等情禀報前來理合據情恭摺奏聞伏乞皇太后皇上聖鑒謹奏軍機大臣奉旨知道了欽此 
 
