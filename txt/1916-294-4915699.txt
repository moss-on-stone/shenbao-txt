# 1916 - 294 - 4915699

 

Page 1

 
 
   
 
 

Page 2

 
 
時評 
[紛擾不休（冷）]  
　　議會中之議員紛擾不休政府中之國務員紛擾不休各省會之督軍紛擾不休各省會之省議會紛擾不休國以内之紛擾不休如此而國以外之紛擾不休又復接踵而起鄭家屯之紛擾不休尙未解决而華景街之紛擾不休又起華景街之紛擾不休初平而老西開之紛擾不休又至况其間國以内又加之黨派之紛擾不休國以外又加之借欵之紛擾不休是則中國今日之局誠所謂紛擾不休之局面也 
　　嗚呼對於内中國不亡於大亂對於外中國不亡於大戰然則中國將因是紛擾不休以終歟 
[命令]  
　　十月二十三日大總統令　馬福興給予二等文虎章此令 
　　又令　蒙藏院總裁貢桑諾爾布呈據喇嘛印務處呈請以巴逹瑪巴雜爾補逹喇嘛應照准此令 
　　又令　蒙藏院總裁貢桑諾爾布呈據喇嘛印務處呈請以噶爾桑盆錯克補蘇拉喇嘛應照准此令 
[專電]  
　　北京電　今日開兩院會合會共到四百五十七人王家襄主席龔政首登台謂開會性質錯誤衆爭辯不已主席宣告休息過三十分鐘復入席王正廷動議以兩次會議爲副總統選舉預備會衆贊成繼續前次未表决宣付表决乃有提起前次二個月内表决有疑義者有動議以諮詢方法解决者於是龔政等大呼不許兩方各有多人登台秩序大亂經主席告戒衆勸解始息最後决定主日内行補選事並聞有三十日投票説 
　　北京電　憲法審議會點半鐘開會到四百五十四人王正廷主席繼續討論省制加入憲法問題發言者六人互有可否何雯動議請先交起草委員會討論提出草案再付大會林長民等反對之謂應先由大會多數討論不能由少數起草委員先决此明明用手段騙人並非决諸衆意秦廣禮欲登台爲何雯聲説爲衆斥退斯時秩序大亂不可收拾議長主宣告延會 
　　北京電　國會對於中法交涉事已咨請國務院詢問 
　　北京電　昨總統宴英公使聞英使有調停天津交涉意 
　　北京電　中法實業銀行昨日起忽有多數人持該行鈔票前往兑現京津兩行同形熱閙 
　　北京電　老西開案民情憤激昨中法實業京行取現提存者擁擠 
　　北京電昨津中法實業銀行往兑現之票逹二十餘萬京行則三十餘萬元 
　　北京電　中行兑現事陳總長力稱確有把握並願負完全責任故已通過於國務會議日内即下令 
　　北京電　中行兑現昨陳總長提出國議通過候交行辦法决定即下院令開兑 
　　北京電　孫洪伊辭職呈昨已自請撤回平院判决執行令主由總理副署發表 
　　北京電　孫洪伊免職令已可消而平政院裁决執行令昨總統已蓋印當即下惟總統意欲將孫氏所呈裁員免職令同下一面勸孫勿辭議員尤主張維持現狀 
　　北京電　孫洪伊案有議員某某進言元首謂如免孫職即元首違法且孫一方面亦力阻其辭職 
　　北京電　昨褚輔成在商榷會宣告全體謂明日審議會萬不可先爭省長民選俟省制加入後再爭庶易通過 
　　北京電　段總理通電各督戒勿議減軍餉先籌消納辦法毌騖撙節虚名致釀糜爛實禍 
　　北京電　財政討論會昨議郵便儲金辦法决商交部進行 
　　北京電　許世英主組國外航業定船四十艘資本五千萬官股居十之四槪不收息餘由商招并勸華僑合資 
　　北京電　章嘉來京特派岳熙鈺赴張口歡迎 
　　北京電　周樹模辭職段總理勸慰辭呈不轉遞總統 
　　北京電　參謀總長易人之説未確 
　　北京電　王參謀總長以與叚總理數十年舊交恐政局因孫案搖動昨特謁段竭力調停一面勸孫暫勿辭職 
　　北京電　蕯巡閲電黃埔陸中學被焚校舍龍已認籌修費由省派員勘估 
　　北京電　一部分議員攻擊湯化龍以個人代表國會見總統請免孫官但是否事實未證明 
　　北京電　馮督軍之請願憲法意見確聞有人仍力勸其寄交國會並勸其力言出諸已意聞已發密電到京以業經通知各省萬難中輟爲言惟馮派尙云可以挽回删改此事與馮之副總統前途極有關係 
　　北京電　伍廷芳任外交有將提國會説 
　　北京電　張勳派鄒日煃來京一調查議員對彼態度二聨絡在京同鄕三對副總統問題有所謀畫 
　　北京電　農商次長任命文羣將發表 
　　北京電　張勳密電洗刷國會查辦案並請派員密查 
　　廣東電　粤警衛軍八十營歸朱統轄陸擬借四五十營分路辦匪已經電呈中央解决 
　　廣東電　財政支絀昨陸督軍蒞商團談話商借現欵三十萬限三個月償還又擬在粤發行桂紙幣三十萬請商會勿低折 
　　廣東電　梁任公已抵省 
[譯電]  
　　北京電　俄使因美人鐵路合同内有由豐鎭至寗夏再由寗夏至蘭州經過内蒙一線特向外部口頭詰問蓋以一八八九年中俄曾互換公文中國允於商借外資建築趨向俄國邊界之鐵路時當先商諸俄國也茲外部答稱此路向西南行駛故不碍及俄國權利云（二十三日） 
　　北京電　聞中國銀行呈請政府准許開兑該銀行自信有兑現之財力惟聞與交通銀行有關係之要人刻正極力反對中國銀行之單獨兑現（二十三日） 
　　北京電　法人所辦之中國實業銀行今日忽有提現風潮午前起於天津午後延及北京京行門外駐安南兵若干藉資彈壓幸持票來兑者人數尙不爲多此次風潮實因分散於華人中之煽惑傳單而起傳單謂法國戰事失利革命已起法國銀行不能應付債欵故在中國之法人鈔票已無價值云云分散此傳單之人不知爲誰據聞某某方面以該銀行逼回與短期借欵有關之若干欵項該借欵係借與政府以付克里斯浦借欵之債務者故散此傳單以圖報復此事或與天津法人擴充租界一案有關但衆意以爲未必如是（二十三日） 
　　北京電　北京報紙對於天津法總領事强佔土地推廣租界之行爲大肆批評但此中情事顯係完全誤會茲京津泰晤士報所載得諸法總領事之確切消息證明法人於華員因循遊移及故意造成反對推廣租界時曾持極大之忍耐一九○二年唐紹儀爲天津道時法人卽有推廣租界之請求唐置之不答法人派警察巡邏其地已有多年華人並不抗議再中國法律上文件用於新租界中之華人者先須送交法人警察中國官場之默認於此可見一九一四年七月中國警察出現於該處法人送提出嚴重抗議旋經雙方議定當法人要求未經解决以前中法警察在該處聨合執行職權方皆不加增警察人數法員遵守此議頗爲認眞而華人則違背之未幾北京開議此事至一九一五年一月天津華員與法總領事皆奉互相退讓和平解决之命法總領事當卽表示意思願以擬闢租界之一半讓還中國但華員未有答覆故又在北京提議外部請展緩討論惟承認法工部局可用私人事業名義在該處承辦必要之公共工程法人允之修路造橋築溝之工程立卽着手辦理一九一五年十二月交涉復作拖延未决華人請再展緩而法人亦承認華人之提議　有一條即該境内某等華人不應繳税是已　員謂爲消除地方反對起見不可不緩以時日實則吾人有最好理由可信華員利用法人慷慨承認之遲延以造成反對新租界之人爲的鼓噪故十月十八日外部又請求展緩討論時法國代理公使允從其　惟附有推廣租界圖立須簽定並明定日期實行推廣之條件並限於四十八小時内答覆但中國未有回覆於是十月二十日晚七時半法總領事遂親自督率法兵將在新租界内執行職務之華警一律移去一面照會當地華員謂被留華警可以　時釋放云（三十日）以上路透電 
　　北京電　外交部已提出抗議反對天津法員之行爲而天津當地之華官亦請法總領事交出所佔之地交還中國警察（二十三日） 
　　北京電　華人抵制法人商舖及中國實業銀行所發行之鈔票該行之在法京者刻由安南兵保護（二十日） 
　　北京電　法政府尙未答覆中國　於老西　事之抗議兩院已提出質問請政府立即答覆明日段總理將偕夏詒庭向衆院説明政府已派陸宗與赴津調查此案國風報云英使朱邇典昨夜赴黎總統之宴會大約與老西開案有關又云中政府聞駐京俄使之言已直接向俄京抗議俄人在新疆之暴行（二十四日） 
[東方通信社電（日本人組織）]  
　　北京電　天津法國租界擴張問題大動中國人之公天津北京兩地之中國人聨絡撒布傳單對法實行抵制法貨其結果北京中法銀行昨晨以來紛紛提欵天津亦執同一抵制法人之策此問題已漸重大云（二十四日） 
　　漢口電　王督軍嚴命武漢軍警訪拿海湖會之餘黨並探知其首領胡開川（譯音）匿跡上海特請馮督軍設法捕逮（二十四日） 
　　南京電　陸軍部曩電各省選拔舊軍官中有學術之素養者咨送陸軍大學肄習馮督軍奉命卽選江蘇省内之軍官數十名二驗之後擇尤咨送已於昨日北上（二十四日） 
　　南京電　安徽倪省長所率之安武軍由蚌埠移駐安慶之後各兵士中以病及他事故歸鄕者頗多欲於安慶招募全部補充究屬困難故近特派員赴浦口招募新兵（二十四日） 
　　奉天電　吉林地方紳士與南方出身之官吏感情不能圓滿以致政務不舉孟督軍因是託病辭職政府不准所請終仍留任（二十四日） 
　　奉天電　政府爲講蒙匪善後之策並開發蒙古等特於長春開内蒙古王公會議讓决移民開墾及防蒙匪方法等重要事項昨已終告（二十四日） 
　　奉天電　蒙匪馬賊之跋扈政府視爲重患嚴命奉吉黑三省督軍盡力協同剿滅（二十四日 
　　東京電　日本政府以左之四氏在中國海關勤務多年著有功勞特於二十三日叙勳行賞計江原忠叙勳五等贈瑞寳章井深又郎叙勳五等贈瑞寳章紅松雄次叙勳六等贈單光旭日章甲斐九十九叙勳六等贈寳章（二十四日） 
　　東京電　據赴俄貴族院議員中已回國之桑田博士談曰余等一行行抵俄都以來歐洲戰爭均以聨合軍有利尤以俄國加利西亞方面得勝上下活氣大盛稱我一行爲勝利之福神到處歡迎俄國由此覺悟從茲必逹戰爭終局之目的云云（二十四日） 
 
 
 

Page 3

 
 
　　東京電　宫内省爲編纂明治天皇御製特設臨時編纂部已於二十三日以省令發表職員任命御歌所所長爲部長御歌所主事爲幹事山縣德大寺兩公及黑田子爲顧問（二十四日） 
　　東京電　英俄法比及他聨合軍諸邦爲表彰盎爾登市之勇敢同贈該市以勳章稱其名譽日本皇室亦已特奉天皇旨飭以名譽刀一柄贈與盎爾登市旣由式部職通知公井駐法大使將右御旨傳逹法國大統領矣（二十四日） 
戰電 
[英人路透電]  
　　巴黎電　今日下午公報云法軍佔據蕯伊萊至蕯伊里塞爾西一二八山脊之全部分法軍自星期六日至今在旭爾萊俘敵四百五十人　松末河境有德飛機兩架中彈翻落另有三架被逼降地（二十三日） 
　　彼得格勒電　公報云杜白魯加之敵軍繼續進逼俄羅軍刻方退走惟仍在猛禦敵軍摩爾逹維亞西邊界惡戰未已羅軍得利敵軍被逼在特洛土斯哇桀士斯洛尼亞三處山谷稍退（二十三日） 
　　羅京電　今日公報云杜白魯加戰事進行甚烈塞拉杜伐與康斯丹柴鐵路正南之羅軍已退走（二十三日） 
　　亞姆斯特丹電　德公報宣稱德軍已佔據黑海之康斯丹柴港（二十三日） 
　　倫敦電　蕯洛尼加英軍戰報云斯特魯瑪陣線之戰事仍爲大雨妨碍杜伊蘭陣線有小戰（二十三日） 
　　倫敦電　外國新聞會社開茶茶協約國各大使及公使均蒞會外相葛雷子爵演説作戰决心又論及威爾遜總統主張將來媾和時中立國亦當參與一節（二十三日） 
　　雅典電　預備兵一隊昨入一咖啡店毁維里齊洛斯之肖像且以手杖重創主人迄今尙未拘獲一犯（二十三日） 
要聞一 
[北京特别通信（二十八）] [  萍]  
　　天津之中法交涉 
　　已往之歷史 
　　現在之情形 
　　喪權辱國奈何 
　　外交總長屢次堕胎外交問題日益緊迫弱齡五歲之中華民國幾無日不在受人凌逼之中過其生活天津海光寺窪（即老西開）之租界交涉問題又近日最可傷心之一事也此事發生遠在十年以前其時尙爲前清不啻遺傳性病之及於民國此尤民國之不幸矣 
　　當一千九百零二年唐少川任天津海關道時法領事忽要求請將老西開一带約共三千畝地讓與法人作爲擴張租界之用唐氏拒之十年以後至民國四年法使康德氏向外交部嚴重交涉願讓最初豫定區域之一半仍歸我國管轄至本年六月法使又促解决彼時之外交總長其言乃至有趣謂中法邦交本極親睦此事如天津人民不生反對當可委切求全通融辦理將我國歷來政治上慣使之敷衍用語連一千餘畝地之租界地不即不離與法使爲秋波之一轉於是法人即直接與直隸外交特派員交涉而天津人士之國土維持會亦卽起於其時我國之外交當局對内對外均無辦法再以敷衍用語搪塞之先爲二個月延期再爲一個月猶豫荏苒不决至於今日此今日以前關於此案之大槪也 
　　法國欲得老西開地以充租界其立意至爲堅决敷衍猶豫未可以了事也至本月十七日天津法總領事是日以一面之主張發通告於交涉署並附中法兩國文字之租界地圖言速以該地劃歸法工部局管理限以四十八時否則法國巡警將自由佔據 
　　昨日則實行該通告之日矣上午八時法領突派安南兵將該處我國警察一律拘禁經交涉員嚴重交涉始將警察釋放而衆情憤激幾釀大變幸警廳竭力鎭壓尙未肇禍我可憐之陳錦濤代理外交總長至是始聞信仍以中法邦交本極親睦等語請法使顧念平素之情勿出此非常手段照會法國代理公使而法國方面則不認爲有再商量之餘地云外交界之消息又謂已電駐法胡惟德請與法政府交涉令提出嚴重抗議 
[抗議中美鐵路借欵程限]  
　　大陸報二十日北通訊云各國因中美鐵路借欵事紛紛向中政府抗議其説確非虚妄惟各國抗議當不致逹於極端蓋俄國方仰賴美國接濟軍火未必竟有妨碍美國利益之行爲且或勸告他國勿有所舉動致碍及俄國軍火之接濟也設各國抗議堅持到底則唯一之結果惟有中國取消有益於中外商業之若干鐵路計畫及美國另圖賠償於他處而已但就俄英法比而言吾人敢信其必可和平議結也 
[總理請免閣員又生問題矣]  
　　此次内部裁員行政訴訟一案頗引起政局風潮近日外間盛傳段總理請免孫總長職之説乃由訴訟問題移爲部院問題矣衆議院議員王玉樹昨爲此事提出質問書文中專以國務員去留爲主旨而顯以國務院秘書長爲眼目是政局暗潮之起伏已昭然不可掩飾矣其文曰查約法第四十三條國務總理及各部總長均稱爲國務員又第四十四條國務員輔佐臨時大總統負其責任是國務總理固與各部總長同受總統之命以盡輔佐之責非有互相從屬之關係申言之卽各部總長之於總理則爲同等之官而非其屬官按之各國内閣制度所以爲國務國務會議之首席而已乃近聞國務總理擬具内務總長孫洪伊免職命令單銜副署要求總統蓋印發布迭經大總統拒絕並聞日前國務院秘書長徐樹錚於謁見總統時面稱倘内務總長不辭職將不復許共入國務院之門等語不勝駭異查約法第三十四條大總統任免文武職員但任命國務員須得參議院之同意第四十七條國務員受參議院彈劾後大總統應免其職是國務員之任命旣須國會同意其免職亦必經國會彈刻所以保障國務員地位使盡其輔佐大總統之責任者甚爲明瞭從無以大總統或國務總理不經由國會而可將國務員免官之法律蓋責任内閣之精神國務員旣代元首對於國僵負责若不經國會彈劾而可任意將國務員免職則責任何以能明故查我國之先例考各國立憲之成規斷無以國務總理請將國務員免官之理即有政見不合而起内訌總理不能維持亦惟有内閣自行解散未有由總理請將一部之閣員免職以維持内閣者如其有之則是破壞約法之尊嚴蔑視國會之職權侵犯同僚之責任現當共和再造法治伊始而内閣先發生此非法行爲不啻將立憲根本全行破壞是否所傳屬實謹遵約法第十九條之規定提出質問限二日答復 
[張勳部曲之調查（徐州特别通信）]  
　　第一路統領陳德脩（蔭卿）兼带第一營共統五營駐九江湖口 
　　第二路統領殷恭先（壽銘）兼带第七營現任皖北鎭守使共統六營又新軍二營駐壽州 
　　第三路統領張文生（星五）兼带第十三營現任徐海鎭守使兼定武軍總司令共統十八營 
　　又新軍四營駐徐州一带第四路統領周金城（貴臣）兼带第二十三營共統四營又新軍二營新開駐蚌埠 
　　第五路統領李紹臣（輔廷）兼带第二十八營共統四營又新軍二營駐南宿州 
　　第六路統領吳起恒（捷臣）兼带第三十三營共統四營駐浦鎭 
　　第七路統領康永勝（瑞廷）兼带第三十七營共統七營駐臨淮一带 
　　第八路統領楊瑞文（少彭）共統新軍五營駐南宿州一带 
　　分統白寳山（俊卿）兼带第十七營現任海州鎭守使 
　　第一路帮統詳懋魁（復堂）第二路帮統殷廷秀（文　）第四路帮统馬振廷（朝臣）第五路帮統賈三　（漢卿）第六路帮統皮振東（岱雲）第七路帮統高桂營（文卿） 
　　第二營管带倪占魁（英廷）第三營管带吳大鶴（秉獎）第四營管带侯元勝（功臣）第五營管带趙廷恩（俊卿）第六營管带高俊傑（贊成）第八營管带閻駿聲（逸卿）第九營管带張肇恩（桂廷） 
　　第十營管带王寶山（耀昆）第十一營管带韋發恩（鍚山）第十二營管带李鋭（昆山）第十四營管带張孝儒（養田）第十五營管带蘇鍚麟（玉書）第十六營管带田玉坤（子崗）第十八營管带錢廣漢（景南）　第十九營管带張志鵬（雲程）第二十營管带司青山（敬亭）第二十一營管带吳朝聘（席珍）第二十二營管带靳蛟臺（雲閣）第二十四營管带梁克發（盛鈺）第二十五營管带王耀廷（朗齋）第二十六營管带張梅霖（玉汝）第二十七營管带陳得勝（俊峯）第二十九營管带吳俊山（奇峯）第三十營管带蕭保林（振衡）第三十一營管带趙清衢（晋亭）第三十二營管带商用中（澤民）第三十四營管带張青楠（樑臣）第三十五營管带鄭秀峯（峻山）第三十六營管带李文勝（捷三）第三十八營管带宋鴻儒（鍚三）第三十九營管带史憲章（煥文）第四十營管带朱旭東（振甲） 
　　馬隊分統尹鳳山（嗚岐）兼带馬隊第一營馬隊第二營管带李進德（鳳梧）馬隊第三營管带賈振祺（雲亭）馬隊第四營管带錢金山（秀嶺）砲隊第一營管带吳文勝（子善）砲隊第二營管带劉元臣（魁卿）砲隊第三營管带周斷宗（繩武） 
　　新軍十五營管带第四十九營管带馬文翰（西林）第五十營管带李桂榮（華甫）第五十一營管带李進祿第五十二營管带井得順（馥泉）第五十三營管带劉金城（璧臣）第五十四營管带楊德春（芝波）第五十五營管带張繼善（本初）第五十六營管带陳家魁（星垣）第五十七營管带黄占斌第五十八營管带李桂芳（智山）第五十九營管带解廣平第六十營管带姚煦春（萊東）第六十一營管带程鳳翔（梧岡）第六十二營管带胡桐山（榮廷）第六十三營管带謝高元探訪營管带傳民傑(心田)衛隊營管带呂鳳山（玉亭）兼中軍執法營務處彭熙臣（敬廷） 
[中國銀行兑現之波折（飄萍）]  
　　自中交兩行停止兑兑來各界蒙其影　爲害不可勝言憂時之士咸以從速恢復兑現爲今日之急務但中交兩行同時兑現爲數至鉅方今借欵雖已進行成功尙須有待而一方商民之困苦盼望消息引領爲勞於是旘者又主張先易後難使中行先行復活旣可周轉金融而揆諸天津往事交通鈔票之價格亦不至受其影響此中行兑現之説所以愈唱愈高至最近而有不日見諸事實之消息也 
　　據某君近日調查所得北京中行發出鈔票之總數約一千八百萬有奇而徐恩元報告已籌有現洋一千七百萬以之兑現自無危險之虞於是前數日曾電邀各處該行代表會議一切蓋北京發出之該行鈔票因用之於軍餉有流至各省者旣行兑現則各省亦必與以現洋使同時可以開兑一方陳總長即以此提出於國務會議惟某秘書長因特别之關係竭力反對之再三辯論陳總長曾有該行準備充足可以按驗之言 
　　於是而某秘書長之神通又作怪矣前日該行忽來一吳總監（炳湘）及吳參議（鼎昌）持國務院公函須查檢中行之藏庫徐恩元答以本行歸財政部管轄非財政部令不能許其查檢而兩吳以有國務院公函態度頗爲强硬徐恩元無奈請其在行稍待往謁財政總長陳君言我不過於國務會議有（你們可以去看）一語果以公函令總監參議前往我處安可以不通知遂與徐同往見段總理問以此事段似不甚了然陳君曾問是否對於財政總長有不信任之處於是段竭力安慰適某君在旁卽囑致電請吳總監吳參議回來公函段自收回取消此事某秘書長之擅權自恣亦云極矣中交兩行表面觀之似無關係而暗中之爭競則頗爲劇烈如兑現之事交行必主張與中行同行並舉此亦不過表面而已其競爭要點一言蔽之曰互欲專爲國家銀行故中行主張當以交行併入中行交行主張則適相反今中行將實行兑現與交行信用固無所損且可以引起一般社會視交行之有希望亦如未兑現時之中行而因兩方競爭不僅在此之故對於中行兑現必尙有許多反對之舉動今某某報紙之論調已可以見一斑也 
　　中行呈請開兑之文已於十月十八日進呈財政總長矣其文曰 
　　爲呈請事竊查本年五月十二日奉國務院令暫行停止兑現當經遵照辦理現在大局已定各方面盼望兑現異常迫切本行準備情形業經面陳在案究竟應否即日開兑理合具呈伏乞大部核示遵行謹呈財政總長十月十八日 
　　近日情形不僅商民盼望之殷而重要理由尙有因票價日跌軍餉將不能發此種事實上之障碍非從速設法則與時局頗有關係國於此點政府或卽予以批准乎但據各方面之議論兑現而後尙有種種危機不可以不顧慮之處此則主持該行者所宜愼密將事不得因其爲反對派之言而忽之也 
[徐州特别快信]  
　　此間得湘電王　運已在湘潭逝世張勳特派秘書諶宗石赴湘弔唁並贈治喪費一千元議准今日晚車赴寗轉乘江輪赴湘 
　　報載張勳移駐蚌埠之條件不確其實張勳允政府不會操政府允張勳不移皖即爲交換條件 
　　駐大通第三十四營管带張青楠被該處商民在陸軍部控告勒索商民擅殺無辜陸軍部批交張勳查辦 
　　倪毓棻昨來徐晋謁張勳張撥新招之定武軍十營歸倪管轄指揮 
張勳電召第五路統領李紹臣（新開往南宿州者）來徐面諭暫緩舉行大操 
　　張勳擬派饒士端赴滬組織省區聨合會之機關報 
　　參謀長惲禹九昨日晚車由寗乘車回徐 
[南京快信]  
　　陸軍部通電來寗謂現駐各處防軍非有部令一槪不准移動 
　　粤省議會議决省制及省長民選加入憲法昨來電蘇議會請一致進行以奠國本省議員周絃順提議議員通常缺席或僅乘間到會三數次應由議長破除情面隨時提出大會分别懲戒維持法定人數案已列入下次議事日程 
　　淮安公民葉立民請省議會提議厲行裁併釐捐機關以紓商困 
　　六年席預算案聞已由省議會發還省公署重行編制 
　　五年度内國公債各屬多未報解財廳昨嚴催各縣知事各屬商會迅速報繳以維中央財政 
　　據財廳調查江蘇六年度應償外債計七百九十三萬一千二百五十兩 
　　財政部飭財廳將蘇省新舊捐税詳查報部爲將來删除標準 
　　王芝祥昨日抵寗今日早車赴滬 
　　馮督軍電促温宗堯來寗就商一切 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫洪伊辭職與府院暗潮]  
　　孫洪伊辭職呈文於三日前上遞已從各方面微實惟至昨晚爲止尙未見明令發表其中自有原由大總統對於閣員之中途夭折看得本極鄭重而三日以來某派議員三三五五入謁大總統抗議此事者前後已有七八起之多就中某議員謁見大總統時曾云總理欲免孫伯蘭内務總長職確與國會職繼大有衝突如臨時約法第四十七條國務員受彈劾後大總統應解其職但得交參議院復議一次云云今孫氏並未受國會彈劾總理亟免其職殊屬專横是等與動實共和國家所最忌故議員等今日來此請總統勸總理愼重爲之總統云徐樹錚前日兩次送來孫伯蘭免職公文吾未冒然發表者良以约法定有明文嗣後徐樹錚復來催促發表此項命令並云若不允其所請將來即不許孫伯蘭進國務院門總統詢此爲何人意旨箋答云總理之意總統不信其説卽囑鈕某於段孫兩面極力調和據政界消息　大總統對於内務孫總長辭職事件多方調和非有愛於孫氏個人實鑒於時局飄搖重要國務非具有魄力背荷艱鉅者不能根本刷新勵精圖治又　内閣破綻偶陷於短命之窮境則國家更難治平雖某要人以　假之意相迫挾而總統猶欲維護現内閣使危而復安得一和平解决之結果云云惟在他一方面則謂段總理之意終以平政院機關及其關係法令旣未奉大總統明令廢止其裁决事件斷不能置之不顧且國務會議亦議决須孫副署執行孫若不以爲然惟有自行退出政府斷無强令總理及其他多數閣員屈從彼個人意見之理故亦欲以去就力爭此事正在難解難分之際未知結果又將釀成何等風潮也 
[陳寶泉與范總長談敎育]  
　　全國敎育聨合會主席陳寳泉氏昨（十六日）赴敎育部晉總范總長總長問及全國敎育聨合會之趨向若何陳日近頗注重實業敎育及生活問題總長日予亦注意及此我國各處設立學校雖已不少而學校之分配甚不適宜大致趨重於直系學校卽由小學面中學而大學是也殊不知國民之生活程度不同學生之特性各異卽國家之財政亦正無多則大學之學額必且有限其　果人人且有高遠之希望而逹到具希望者十不逮一而高等遊民徧於國中矣予之意以國民學校自宜全國一致不分階級至國民學校畢業後則或入高等小學或入乙種實業高等小學畢業後則或入中學及師範或入甲種實業中學畢業後則或入大學預科或入各種專門學校陳曰現時之學校系統原係如此其如實　學校爲數過少學生無學可入何總長曰是在敎育行政官及一般敎育家之主持矣予之意以爲各處設學高等小學校與乙種實業學校應各占半數中學校與甲　實業學校應各占半數至垎種專門學校之分區設立及大學預科之必須附入大學部中向有規定者不俟論矣如此則試以理棋推之國民學校畢　生除生計艱難不能升學者外則半入中學半入乙種實業高等小學及中學畢業者亦然如此則高等小學畢業生將來之升入大學預科者至多不過四分之一（以事實論學生之財力不能升學及因故廢學者爲數尚多約不過六七分之一）則大學預科之學生自能 
與大學之學額相適合之國民組織各種有地方造成多數獨立生活之國民組織各種有益國家社會之事業而實業不民之數逹國家社會不因之富庶者吾不信也陳曰總長之政見自無異議而現時各處所設學校以高等小學及中學爲最多一日欲易其半爲實業學校恐非易致總長曰予意所云者將來之目的云爾至進行之手續則取分年遞進主義第一年約改十之一二以後按年遞進總以各得半數爲止而於遞進時期中分途籌辦財政造就敎員（如實業敎員養成所之類）　築場舍　置器械事不必盡舉功不必卽成而此項目的苟全國一致贊同雖千廻百折終有到逹之一日也陳曰現時本會第每日開會各會員争急欲聞總長之政見當代逹此議以供同志之研究而望全國之贊同也云云 
[香山公會界務請書]  
　　竊葡萄牙自前明嘉靖問入居澳門爰逮前清二百年來歲輸租值疆吏容忍雍於上聞憚開邊衅而朝廷對於澳門亦視爲海濱甌脱之地漠不措意坐使葡人逐日佔據久假不歸攘爲已有本無國際交涉之可言泊光緒十三年總税司赫　因洋藥捕緝案借助葡人竟由總署簽約將澳門讓與葡萄牙永遠居住名曰金登幹草約於是中葡兩國始有條約上之關係其草約内言兩國未劃界以前彼此不得增減侵越而所謂增減等云者不過就已佔領之地點而言迭派高而謙陳籙諸員會葡勘界計自光緒十三年至今三十載外交秘　絕無正式疆界之宣佈敝會感焉考　球通例無此國體則社會交際亦無此人情現計葡所佔者水則青洲全島　則由龍田旺廈而至關閘沙又渡海據　仔路環荔枝灣而進至馬尿河横琴島近復屢派小巡艦逼泊灣仔長碼頭　探登岸不服制止敝會同人環居澳島怵於田園廬墓生命財産有岌岌將淪異族之是懼田是不揣綿陋因現在之情勢　適宜之補故於本年六月十八日刋泒傳單開全邑大會議是日蒞會者有香港僑商楊瑞階鄭惠條等澳門僑商崔熾　等曁各者紳商灣仔全沙代表黃榮森横琴代表黃連等其數百人公同表决仿勘界會成案即日組立維持界務辦事　舉定總恊理坐辦財政文案調查諸員輪駐廣州公會内分　辦事可見人心未死大　一呼同覺切膚之痛者也隨即具呈龍都督請予立案又開　簡章六條呈請　兼者長察核七月江日電北京黎大總統段總理外交總長支日電上海唐梁外交代表諸同鄉均刋省港報章旋以滇濟軍興擱置兩月刻大局組定賡續開會九月五號遵批改章呈朱省長六號呈粤海楊道尹代表等不惜奔走呼號慨捐鉅資召集同志慓慓然若救死於其頸猶恐不暇者良以灣仔界務屬於國權領土邑境三問題連　關係非當重大查歐西各國葡最貧弱其貧者弱者尙且狡然思逞得尺佔尺彼列雄之富且强者有不舞牙鈎瓜以刀俎我　桎我牛馬而奴隸我乎　念及此能不寒心茲葡人初進一步思佔灣仔南北鄉矣再進一步而佔恭谷兩都矣又再進一步而佔横門磨刀門一带瀇張勢力矣百里侯封日蹙日削不難全縣地　倐忽變色况廣州口岸英法比鄰 
萬一援均勢之説各　要求豈堪設　是則灣有界　其　端　香　一隅者影響雖小　造端於　粤全國者影　殊大也　就吾香論萬　　恭都一惟首當其衝縣屬　　難　波累不知傷層及齒剪爪及膚臥楊他人無可倖　此又必然之勢也方今民國再造屬兩　搖必府　棋官吏傳舍地方責任端在公民而縣會又爲全邑公民之代表機關更宜　負責任以母負全邑人民所付託灣仔界務係應於時勢之必要急不能待代表等用特具書説明投請縣會諸先生首倡提議聨合進行造成全邑一致之與論以爲政府外交之後盾張蓬勃之　氣除依賴之劣根庶幾界務前途終存維持目的之日否則一盤散沙任人宰割奄奄民氣漸滅等盡夫何復言謹依本縣議會暫行細則第六章四十六條由代表人署名　用敝公會鈐記親　請議追急陳詞伏祈公决請議人黃青海介紹人黄宗祐鄭鏡心等九月二十六號卽舊曆八月二十九日敝代表到岐二十七號親遞請議書於縣會即晚由楊議長刋送各議員九月二十八號午刻開第十三次會議楊議長飭書記員官讀界務請議書畢邀請敝代表登發言台陳述意見至一句鐘久在場議員全體起立一致通過無反對者即經楊議長表决選派議事會二人參事會二人約同廣州香山公會黄代表齊赴省議會請願聨合進行同日又表决派議員黄宗祐鄭子昆前入灣仔調查詳確如有私租房屋與葡人情獘准卽知會前山軍警將内地好民送縣懲辦此敝代表赴岐請議併維持界務現狀之實在情形也副會長兼界務協理黄　海報告 
[再紀陸榮廷到省後之情况]  
　　廣東陸督軍現委派黄廷珍温良彙兩人爲交涉員又聞陸督軍本擬十六號往沙面拜謁各國領事適是日略有不適欲延期數天後派黄廷珍代表前往至潮梅鎭守使莫擎宇已於昨午進省分謁陸督朱省長現寓於北横街測繪學堂朱省長則於前日下午五時在本署洋花廳設筵請陸督軍會共設三筵來賓多係軍署中各員 
　　比來政局翻新人多回省城内各街酒樓因戰事辍業者均已次第重張東堤之酒樓妓院及各書航尤爲暢旺陸督軍以北郊場地方關係重要昨特令調司令陸長勝率所部移駐又陸第一師步兵第一團長商聚發所部兵工原由前　按便張堅白由桂带來之衛隊改編又砲兵團長王傳善所部之第一營（營長斢幹　）第三營（營長難占春）各兵士亦係籍隸桂省者頃聞陸督軍以 
此項軍隊不宜留粤昨經飭令商王兩團長着令刻日各率所部回桂駐防俾便粤省　費並電廣西請由陳督軍撥派定安兵輪及廣通電船調來粤垣前午已抵省河聽候差遣 
　　聞　巡閲使現以龍濟光私攫砲械未允繳回曾與朱省長會電中央請示辦法惟迄今尙未奉覆誠恐龍氏趕運出口無從稽查昨特電致上海飭調海籌軍艦立速來粤着　寄碇虎門外伶叮洋之南海面俾便監視又聞蕯巡閲便昨調聨鯨軍艦游弋潮汕午前移往楚豫駐節現仍在白鵝潭海面寄碇 
[川省會之議長問題]  
　　　奪關防之怪聞 
　　四川省議會前日忽傳失印又忽傳印在朱大鏞手中並非遺失唐宗堯則稱孫朱藏匿掯不 
交出紛紛擾　議員因此開會爭執不休正式議會丙此而議改期實則不外一議長問題耳是誠川省之怪　象也茲錄朱唐兩君函如左 
　　朱大鏞啟云大鏞前接議員諸君來函催促開會當即同唐副議長商定依本議會議事細則前三日通知之規定訂期十月十一日行開會禮除議員諸君之通知已繕發外咨請省公署公文共四件由大鏞鈐印關防加蓋私章後送交唐副議長蓋章不料唐副議長不惟不加蓋私章反逼大鏞交出關防大鏞忝長議會法律上資格存在一日卽當然依法辦理嚴守關防不敢辭責此刻關防存在大鏞手中更加嚴保管如有公文　可隨　蓋用至咨請省公署公文四件究未知唐副議長已加章封發否特此佈知敬　亮察朱大鏞謹啓 
　　唐宗堯啟云本議會前臨時會由議員楊範九李文耕雷灃等四十餘人函稱八月三號開茶話會議僉以議長問題須待常年會正當解决現在依法决議以台端代理議長之職煩爲查照辦理云云並交全議會關防一顆宗堯查當時議員執到名額　七十餘人來函署名者已逾報到過半之　川局當大亂甫平善後應辦解决事宜不一而足於　理於事實　不得不勉　其難臨時會中始終幸免無過　九月十四號依法閉會二十八號會開茶話會議以終束臨時會事宜請衆議員指名交代接收之主體時因討論省制加入憲法問題逾時甚久交代之事未决遂致散散會　　　　　霖腹疾家居養疴突於十月五日議員楊道南辜增勞雷灃等七十六人來函云四號茶話會議决議長問題雷請中央解决其未解决以前照省議會暫行法第一章第十二日之規定議長有事故時由副議長代行職權特此函知祈速定期開會幸勿延誤宗堯會向議員楊道南等一再面辭未獲始抱病勉暫任其事以待中央之解决一面定期十月十一日常年會開會一而辦理前臨時會交代　續乃八號清晨所辦文件應用關　該監印員黄爲鋆　言鑰匙不見經議員陳鍾緒章咸胡作荃袁顯仁游運熾王志仁郭柱昌鄧壽田良楨等詰責復言　朱君大鏞旣未復職何得向黄監印潛取關防夫關防爲何物朱大鏞爲何人議會關防自當保存於機關監　有專人豈家私人筐　中物可隨意携去耶　　事問經手關防一事惟宗堯是問無詞以對亦惟黄監印員是問而　旋議員由尋見朱君來會面質據云關防尙在黄監印手瞬息交出議員正在討論間倐朱君不見問門者曰已去矣議嗣員等又據朱君言若今黄監印所交關防該員又　朱君携去從何交出此時議　劉培祿見情詞支吾關防無着多方調停終屬無交竊思議長一職經多數議員贊成由中央解决議員甘均等會函屬逹中央之電異日必經大會通過宗堯對於暫代主席之事並無容心於其間惟是前臨時會交代手續不得不與各議員辦　清楚至常年會　會之期中央明令十月一號召集一律開會各省按期開會之通電已絡繹不絕本會因議長問題逾期已數日矣宗堯欲代行職權恐朱君大鏞不爲我諒欲不代行職權各議員必責以違反本會暫行法第一章第十二條之規定且　日廢事無以對各議員卽無以　全川人民一再思維始暫代辦開會事宜將來議長如何解决之處聽之中央與大會不意竟有藏匿關防事發生夫常年會開會與否宗堯不過問而臨時會議决未咨之種種文件無一不須鈐印現關防旣爲人藏匿機關停滞直無一事可辦各議員紛纷詰責進退維谷良用疚心謹將困難情形撮要報告宗堯奉職無狀特辭代理議長之職以後無論何種事件發生實不敢負責知我罪我尙祈鑒諸唐宗堯啓 
[鄂議會表决議長問題]  
　　鄂省議會於九日選舉議長以後久未開正式會二十日午始開第五次大會到會議員七十四人詹大悲趙鵬飛未出席祇梁鍾漢到會主席屈副議長報告各處來文電報畢卽議葉蘭彬提議維持本會進行案當田梁　漢　言請衆公决復職問題於是國民進步兩派議員接續發言者多至十餘人爭論甚久結果以起訴於平政院及咨復省公署答辦三　員應當復職分二種表决當先表决第一項起立者三十六人未過半數不能成立遂决定旋行第二項比由屈副議長將前日楊瀚芳所擬之咨稿宣讀一遍共稿中最有力處爲詹君等取消資格與省議會暫行法三十二至三十四條情事不同且遍查暫行法四十一條亦無省議會良不能復職明文誦畢由屈詢衆有無欵義衆無異詞遂通過至秘書廳繕發接續研究此後詹趙梁三君是否仍 
出席議長是否再選兩黨爭論甚烈未能解决以逾法定鐘點散散聞國民派主張前項文書如不得滿意之答復即休會向平政院起訴進步派則不贊成現内務部因接國民派議員電謂詹大悲應爲當選進步派議員電則謂得票須總額過半乃全體議决不能推翻以不便成據法律事實答復乃特派司長張知本來鄂調查藉以調停黨爭而鄂官場見議會陷於搁淺亦正在設法維持大約各議員如能確保不選詹大悲爲議長則復職事必易解决也 
[湖北軍界新談話]  
　　軍人之不法　北軍入駐鄂垣始自民國二年歷來軍紀尙稱嚴明殊鮮不法舉動故武漢商會碓崇王占元備至共實授湖北督軍職是之故乃十九日省垣察院坡元利錢店着小倌持官錢票四百張於下午二　往官錢局兑換新票路　南樓前某書雖欲購戲本忽來北洋第二師軍十三人將該小倌所持之票强刦而逃崗警聞信嗚笛追趕於途中會同憲兵拿獲未携票之郭姓兵士一人餘二兵見勢弗佳闖入芝蔴嶺德昌廣貨舖中詐稱買帽將票抛　於該舖門角比繹警察憲兵　至將二兵一併拘至巡警五署　兵尙欲爲之庇護嗣經廣貨店主證實發署乃將原票歸還錢莊將三兵解回原營聽其長官發落現錢帮以軍人白日攔路行劫殊駭聽聞如不嚴　後患何堪設想刻正探聽該營長官如何處置如不嚴辦卽請商會函禀王督軍查究 
　　傷軍之要求　湖北起義軍人及陽夏陣傷之士前黎總統在鄂督任内曾經驗明計有四百三十七名始設鐵血軍養濟院以養育之繼擬按照南京陸軍部所分頭二三等陣傷將士分别官　等差酌定常年恤金飭回原籍縣署支領至終身爲止並製定三連憑照頒發嗣因財政困難未能實行乃於二年各給三十元恩餉另一年年撫金飭令暫行解散而終身撫卹問題並未因之消滅詎段芝貴督鄂竟置不理　延至四年冬始咨部議准此照陽夏陣亡北軍撫卹例給予三年卹金且剔　輕傷者多人而此欵至今又僅給過一次現該傷軍等以　鏑餘生殘廢苦狀生計不能營謀家室因　失　特公同上書大總統哀祈追念前勞仍　部給與終身撫卹值茲財政支絀恐未易逹其目的也 
　　軍隊之協防　前隨陳宦入川之北軍第四混成旅（伍詳楨之部）第十三混成旅(李　三之部）計各有步兵六營砲馬輜工各一營機關槍各一連現繞道陜西退至湖北因輸運不便兩軍官兵又共有萬餘人之多此時已抵武漢者尙僅三分之一聞五督軍以現在湖北駐軍主客併計只三師二旅較今春減少半數第二混成旅一軍且奉調赴京衛戍際茲冬防緊急清匪未竣實屬不敷支配特電陸軍部將該二旅一律留鄂協防業得復照允轉令　二旅　　照 
[浙省會三十六次常會紀]  
　　浙江省議會於二十三日開三十六次常會政　委日二人議員九十二人一時三十分開會沈議長報告全國禁烟聨合總會來函各議員討論有以本會非行政性質無庸　委代表有以禁烟事關緊要應派代表赴會與議最後以本省係禁絕省分决定不派代表張美翊等六人請取消官營産事務所布告　波衛地爲官産率係四人　十介绍認爲重要提先交建議股審查開議第一籌設手工造紙傳習工　議案二讀曾因　法不甚明瞭談决交原審　股另起草　提　討論　二設立種棉試騐場建議案　告審查結果衆以未具試驗　法性質頗類官種棉花場决定廢棄第三浙江省立師範學校附設第二部　案説明提出　由後討論之下以贊同者少數不能成立　至此休息十五分復入席第四省立中種農業學校添設獸醫學科議案討論後無反對者　决付庶政審查第五籌設省立甲種森林學校案省略三續全案迪過第六修濬浙西水利修正案　告審查結果後各席將大體討論無甚疑義即開二讀會第三條改爲水利工程所在 
 
 
 

Page 7

 
 
地設水利事務所執行水利修濬事宜其組織由議事會定之其　　有增改經費仍　原文所列之數計地丁附捐每地丁一兩征銀五分貨物附加捐每元带征銀六分絲捐每包加抽洋一元繭捐每百斤抽大洋五角逐條通過已五每鐘三十分即散會 
[杭州快信]  
　　温嶺縣議會定十一月五日正式召集 
　　吳興各級自治機關公電省議會謂參議會不集縣自治何能完全成立自治委員不撤城鎭鄕何能恢復乞電示遵照 
　　省議員任鳳崗以塘工局長舞弊省長派委王濟祖調查而王　光祖現在該局辦事不免有袒護情事復提出質問書請省長另委查辦 
　　日本衆議員佐佐木安五郎於昨日快車來机庽西湖清泰二旅館 
　　獨立旅長俞煒定今日起　閲各團營士兵 
　　内河水警廳長徐允中二十二日在平湖檢閲畢卽至王店檢閲約今日回署 
　　　縣知事牛雨清有要公晋省面陳政務委第一科長暫代 
　　呂省長近聘請徐定超張翅龔實銓等二十人爲省公署名譽顧問員 
[江蘇省議會第六次大會] [  芝香]  
　　江蘇省議會於十月二十三號開第六次大會宣布財政審查會報告徵收費不另带徵案否是原提　朱君祥紱過以微收費性質係手續費手續費之公例應由權利者擔負不應山義務者擔負爲止財政審查會恐各縣知事徵收費之無着也又添設某縣應加若干之類列一表吳縣松江等百分之五上海句容等百分之六或百分之七到百分之十爲止於是戴議員思恭許議員蘇民相繼起而辨論謂卽如嘉定原定百分之四尙有盈餘今規定嘉定在百分之五已屬矢當某議員謂提議人未　提到何以增設此一表朱議員紹文起言此係與本案有連带性質記者從冷眼觀之記民國二年第一届省曾曾爲各縣規定徵收費無如許之大今　增此數無怪各　員之紛紛辨難也且論到徵收費一項實不能槪論如漕糧最多之縣二三釐已敷用江北各縣漕糧少者八九釐尙不敷用也爭論一小時多卒付審查　二件宣布審查徵收費盈餘撥允自治經費案按是項　戴議員提議總求盈餘充目治經　不論徵收費從何處　也乃各議員論調有尙今决議不另带徵何來盈餘有謂徵收費今後須規定使不有盈餘有謂盈餘充目治經費指從　盈餘的欵今後天然不使有盈餘有　旣不带征可不問其盈餘　種愈　愈不切題聽者已不勝其討厭尙有一事最　一　者如議員之文　欠通也自　政府　意　活民財而江蘇征收費向於國家　常項下開支者一變而爲带征於民此　係征　費無着而到償於民也乃財政審查報告文　　以　外带征征收費本非正當辦法但以征收人員辦公費不敷不得已而取償於民云云莊議員以蒞覺得不敷二字委係費解乃起而改爲無着二字始覺妥貼矣此種議案不過可否兩字了之　爭論　二小時多仍付審查次蔣議員提議恢復高等分廳案葛議員提出委任各縣承審員不限定候補知事建　案最奇者兩江法政學生代表劉紹基請議恢復司法獨立案以法政學生之地位請建議回復司法隠然以法學自居希冀　政之竟無可掩飾乃請議審查會竟通過提出大會請有　者一評論之以上三案皆付審查附新定　項審查員名單計財政審查員二十五人　俞仁愈詹其桂　任桂森　丁文熒　周纮順　　延　　袁秋生　季　通　沈惟賢　秦鍚田　朱祥紱　載思恭　趙　衡　孫肇圻　吳鴻基　潘寳坤　馬敬培　王撰曾　潘恩元　朱紹文　董永成　楊八石　馮弼仁　張從仁　莊　藩　内務審查員二十一人　馬　駿　姜克岐　石嗚鏞　沈熙照　王仁良　鄭慈榖　李維翰　沈　周　許蘇民　陸家　　陳大猷　華　蘭　蔣士杰　狄逎健　張　相　葛萝樸　陳　盟　陶鍾箎　武同舉　朱子愚　馮上奇　敎育審查員十九人　張嘉行　周嘉詠　徐廷瀾　趙鉦樹　蔡璜　姚天一　黄申鍚　唐人傑　馬共驥　史成　顧寳琛　張拔　朱淵　張倚　李荃　李壎　朱鏡明　封　昕　劉穏元　實業審查員十五人　屠宜厚　朱嘉楨　吳輔助　朱景星　周書　莊以涖　閔瓛　王樹臻　奚九如　唐圻鎭　沈素生　曹國柟　王鳳誥　葛錦城　張慈明　請議　查員九人　施文熙　郭麟珍　陳世垣　朱增元　何少敏　孫璋　龔共偉　郝儒琳　劉坤元 
地方通信 
[安慶]  
　　關於爭鑛之公函　安徽省議會自開幕以來因興亞公司借欵政府以皖省太平由纊作爲酬報迭電力爭廢約尙未逹到目的日前省議會接國會議員馬伯瑤常恒芳等來函云（前略）眞電備耹　切此次　府向日本興　公司借欵以皖省太平山鐵纊　倛投資並許以技帥顧問之權又許利益平均之利其合同事前並未依法提交國會於九月九日由財農兩總長擅行簽字十四日交欵五百萬元按九四折扣當經兩院　知質問該總長於十五日　參議院報告十　日赴衆　院報告均被詰問再三限七日該約磋商廢除同人等連日集議進行公推代表向農部總長詰問廢約如何進行並告以皖人利害切身誓不承認據云刻擬以收鍊制錢爲交換條件　與日商磋議立有草約中間尙有制錢　　及合鍊期限兩點未能妥協大約日内卽有成議並由該處長　前項情節報告　云日商　願代表同國面商十日内必有回電後數日見報載日商要求甚酷又經同人等在皖内要求該總長出席仍執前説毫無進步是以同人等函懇段總理維持一面會同旅京同鄕分呈大總統國　院並商由江是平君領銜赴兩院請願均經咨　政府此在京經過之情形也至電稱同鄕江電及冬日院電大致與叚總理復函同一日　　係政府單方計劃　同人等度之此約勢不能作廢　理山有二（甲）從積極方面觀察不能廢除蓋交換條件係合辦收鍊制錢今此種政策幾爲全國商　反　將來能磋商就緒提交國會亦未必能顯違民意貿然　過　約不成則前約不廢此積極方面無廢約之希望也（乙）從消　方面　察不能廢除前據該總長到院聲明該約爲協助大借欵之報酬性質無可諱言而其時效訂明三個月刻已滿一月如日人要求太過政府無論如何爲難　耐兩月不借大　則該兩鑛富然取消然昨見報載四國銀日團於十一日在倫敦會議對於中國借欵可以速成云云報載雖不足盡信但以政府之窘象觀之能否挨過兩月不借政費殊爲疑問萬一大借欵有　之　　政府能因此　糾葛不與訂約　大借一成則兩鑛　送　消極方面無廢　之把　握綜上二因同人等時懷欵盧故有支電之　　總之政府對於該約似無府除之决心同人等任重材輕　漸交　除在院内依法進行外尙乞　公察核情形一致敦　廢約　保鑛權而紓皖禍云云省議會昨卽電覆矣（覆電日載昨報從路） 
　　請免改　六年度之預算　財政部以各省區所編六年　預算業經　續到都刻經衆議院建議變史會計年度應　用　年議决之案自本年七月一日起至六年六月末日止爲一年會計年度現已改變所有以前送部之預算書自應另　送核昨已有電到皖請飭財政廳遵照　理聞皖省長接　後卽行電復　皖省前造送六年度預算屬於國家經常臨時各欵均係　　編造可否毌庸另造以免重煩手續云 
　　扣留洋燭之糾葛　頃聞駐　覆領事有函致皖省長謂英商亞細亞公司領有子口單載運洋燭四百五十箱指定全　　點銷　山陳家淺經過被該處釐局但留向索落地説請飭該局迅速放行免生糾葛等情倪省長接函後隨卽飭由財政廳轉行該局查明呈復以便函答 
[嘉興]  
　　承買屯田之批詞　嘉興公民李錦蓀等擬將　屬未報電田悉數繳價承買特於日前呈請財政廳核示昨奉蕭代廳長批云查舊嘉湖衛屬飲坐嘉興縣境各屯田地除荒缺及已經報繳外約計尙有二千餘畝該公民擬悉數承買每畝半均照下則計算繳價七元免其加收五成事屬可行惟關於屯田繳價事項各縣准其展限嘉　未使獨令向隅現已令縣布告酌予寛展一月責令各屯户補報繳領以十一月底爲截止之期過期即行　數收回歸撥該公民承買届期該公民應先赴縣預繳全價十分之五一面自　未繳各田之户名坐落查明報縣復勘　照如果截止以後或有屯户影射留難等情仰即呈請核辦希卽知照 
　　倡設閲報社合誌　嘉邑北門外太平橋鎭士紳顧鳳臺擬於該處組織一閲報社定名爲廣益即　設於某茶肆内特備滬杭各報任人觀覽業於昨日宣告成立王江涇鎭現亦有張潤章吳士華等於該鎭中市組織一益智閲報社現正預備一切定下月一日開幕 
[鎭江]  
　　師參謀長蒞鎭　江蘇督軍署參謀長師景雲於日昨午後三時由寗乘火車蒞鎭維時駐鎭各防營長官咸詣車站歡迎師君即假江邊萬全樓旅館質駐行旌次晨詣南門外大營會晤駐鎭第十九師楊春普師長面商要公然後至各營檢閲一切 
　　匪船去而復來　前日江北鹽城小海等處泊有梟船多艘已山江北緝私營驅出境外近日該匪等見營兵已去又潛回原處停泊迫脅董保供應柴米伙食鄕間不堪其擾現聞江北緝私統領又續派步兵三排往剿矣 
　　税所長改委紀聞　丹徒貨物税所長一差省公署曾委内務科長程學恂接充茲財政廳胡廳長有改委程學恂爲松江五庫税所長之説所造丹徒縣税所長一缺另委内務科第三股股員董伯楹接充 
來函 
[節錄金凱來函]  
　　逕啓者昨閲貴報陽曆十月二十一日地方新聞欄内载有北京開辦陸軍大學校咨請各省督軍選考中級車官入當肆業蘇州第二師朱琛甫中將曾以副官咸頣團長金凱等八員送省考驗現帥部奉督軍公署訓令第二師所考案員與定格不合另傳他軍補選云云查前此考送軍官一案金凱咸頣向無入陸軍大學事實并未赴督署應考即保送各員現尙未奉到明文揭　有無取錄刻均不得而知貴報所登與事實不符應請更正　金凱謹啓十月二十三號 
雜評一 
[爭印　川會之怪象（一子）]  
　　各省會之議長問題多矣然未有如川省會失印之可怪者也初則傳遺失繼則由朱氏聲明自認在其手中唐則又稱朱爲藏匿議員亦皇皇然或質　監印者或并盧及有　冒用取物開　且因此而改期一若　得此印者即獲得議長之資　無此印者即無法以　會也 
　　從前官吏之失目者負極重之罪名且不能一日居其位蓋此印者卽官吏威　之所寄也不謂議長之關防其尊重亦若是不然爭議長者何惟印是爭即不後問及七千萬人民之公意耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國外貿易之好機會]  
　　自歐戰發生以來迄已兩載有餘各國紡織等廠莫不大受影響緣各廠工人大半從事戰役無暇工作故本埠進口洋貨日見缺乏而我國之實業趁此時機漸見發逹如近日之花衣棉紗等類由日商購進運往俄國及東三省一带在此兩星期内已逹萬擔之譜所以一月之間每包紗價增至二十兩棉花亦漲三兩尙有杭州光華廠之黑頭火柴昨日亦由某洋行購進一百五十箱運往外洋且聞某國備製軍衣之布疋目下亦須仰求於我國云 
[再誌總商會重行選舉之愼重]  
　　上海總商會因新舉正副會長宋漢章陳潤夫兩君固辭不就特公議推廣選舉範圍呈請農商部核准重行選舉定期今日（卽二十五號）下午二時在總商會新建議事廳當衆開匭昨日該會已就議事廳佈置會場並因此次特别選舉且須提議重要事項除通告全體會員准時齊集並邀請滬海道徐道尹監視開匭及地方行政各官廳涖會參觀外昨日並將會期先行電告農商部俟今日揭曉再將當選名次由電呈報云 
[發給黨人善後欵項四誌]  
　　辦理在滬黨人善後臨時發欵處昨處佈告云日前公佈甲乙兩種名册六百十餘份已按照發案日期領去五百五十餘份尙剩六十餘份有因故未來領取者有來函聲明手續未備請予緩發者有因底册遺失未便具領者現此案亟待結束陳報所有未經領欵各册特再訂於陽曆十月二十八日卽陰曆十月初二日午後一時至五時止仍在瞿眞人廟隔壁武學支社内續發半日届期各舉底册及姓名印章以便核對發給其有遺失底册者須另行取具切實店保或審查員親筆蓋章證明信函前來以昭愼重若再過期不領即作無效幸勿自誤 
　　皖省桐城縣旅滬黨人代表姚志成前日恐領欵時中途有人阻擾是以雇坐汽車至高昌廟汝南里武學支社領得洋三百零五元旋約定各同志於傍晚時在十六舖中華樓茶肆等候轉給並即預報等一區署董警正令巡長顧南祥带同警察數名前往照料旋由姚代表聲明除去車費等欵外尙剩二百八十元以三十五人分派每人各得洋七元五角不料發去一百二十元後來人愈聚愈多即無領據者亦來要求發欵多方爲難姚即避入近處烟紙店内後由顧巡長代爲勸解點見有五十六人均未領欵而所剩之洋一百六十元不敷分派遂商允每人各派三元尙少八元由該代表設法照給始得寢事 
　　黨人范志善前日將高德山扭至法捕房訴稱行經法租界被高强搶洋銀不遂動手行兇請求究辦等情昨由捕房將高解至法公廨請訊范未到案高供我亦黨人因范領得欵項後公文不給故向理論並不行兇搶洋判拘留一天以儆 
[租界防務之周密]  
　公共租界捕房爲愼重防務起見於昨日起分派印度馬巡北自閘北華租交界起南至英法交界商築之愛多亞路止往來巡邏並派西探便服巡查以保治安 
[日人被害案展期復訊]  
　　虹口崑山路中洋印刷所主日本人池原與夥鴨井被人謀斃一案由捕房將與該日人私定僞造湖南湖北等處官錢局各種鈔票之湘人胡儒珍甘肅人高志上海人盛冠文先後逮捕解送公共公堂經中日兩讞員迭次研訊詳情屢誌前報前日午後由美捕房中西包探將胡等三人押乘汽車解廨續訊兩造律師均到堂候示適因承審是案之日本副領事加籐要三郎偶然抱恙由電話咨照會審員關君謂今日不克蒞廨陪審關君即飭中西包探將胡等三被告带回捕房還押候再訂期提訊 
[判决錢家蕩盜案]  
　　劇盜李哲英薛福仁等七犯前因糾衆在法新租界霞飛路錢家蕩地方搶刦鄉民陸海潮（卽陸愛堂）家銀洋衣飾經法捕房先後將李薛等拘獲抄出手槍二支解送法公堂訊明引渡地方廳曾由檢察官預審明確起訴審判廳訊明收押候判在案昨日午後由趙刑庭長會同宗檢察官特開第一庭宣判命提李哲英等七犯至案略詰年歲並由趙君起立朗誦判詞略謂李哲英實犯殺人未遂之所爲判處二等有期徒刑監禁五年六個月薛福仁張德勝周德友羅德才羅六揚（即羅又提）張富貴等六犯實犯殺人未遂罪判處監禁三年共同强盜之所爲判處監禁十年兩罪俱發應共執行刑期各監禁十年六個月以儆判畢飭令還押候上訴期滿送監執行 
[爭奪生意之兇劇]  
　　向爲打包生意之安徽人李玉蓮與同業本邑人張振桂均寓東棋盤街四海樓茶館樓上李以張佔奪主顧恨之入骨於本月九號夜半乘張熟睡時掩至榻前突用菜刀將張頭面砍破流血不止張驚醒呼救李即棄刀圖遁當被該茶館值堂人孟阿三及張友王金桂將李捉獲嗚捕拘入捕房解送公共公廨訊供押候張傷愈再核在案茲張傷勢平復昨由捕房將李解廨訊究先由原告偕證王金桂孟阿三投案訴明當時被告將原告刀傷後回逃情形訊之被告供稱實因張振桂謀佔主顧向理不睬一時憤恨所致中西官以李深夜持　圖害人命不法已極判押西牢四年期滿逐出租界並函送上海縣知事署遞解回籍 
[會商追悼先烈日期]  
　　辛亥光復時南市商團公會陣亡之會員如張沛如俞志偉勞九松底奇峯曁王幹甫錢逢辛沈福森劉舜卿等每年春秋二季必開會追悼去年適逢帝制問題發生此舉暫停今届因共和回復滬上人民不忘先烈是以由紳商學各界人士定於今日（二十五）邀集同志會商繼續開會日期爲諸先烈追悼 
[商品陳列所不願遷至海運局]  
　　江蘇省立第一商品陳列所所長杜福堃昨呈齊省長文云竊　　所　居城南交通不便前所長李新益於籌備期内詳請於新北門外一带城濠公地撥欵建築房屋職任内復擬於舊上海縣署地基購地遷移均以省欵支絀不克實行上海商場以租界爲中心華界則邑廟尙爲集中之區新北門老北門一带華洋交界雙方並顧固較相宜惟職所出品商人談及每以遷設租界爲便綠陳列所旣爲觀摩之地自宜設於繁曾之區又查上海總商會擬就址建設陳列所近工商研究會亦擬在北市設國貨陳列所本所旣以省欵建設正宜學工商各界研究合作之方確立久遠之計又查六年度實業行政預算草案上海陳列所擬陸設勸工場是尤宜宅中市廛萃集觀摩前奉鈞飭指定本所遷移海運局舊址並飭籌備遷移在案查該處地勢並非利便房屋尤嫌窳陋竊以遷移修理費屬不資似不得不愼重從事爲一勞永逸之計職所旣地處偏僻職於三年十一月奉飭接辦維時前任李所長遷移未竣欵項告匱職任内僅請欵四百元籌備三閲月各屬除海門縣第七工場應徵出品其他槪未送品陳列由職聨絡商界自行就本埠直接徵集陳列寄售品約共值洋一萬五千元仰仗鈞座聲光卒得於四年二月初五日開幕旋於五月間又奉飭在本所舉辦地方展覽會維時徵品　集觀覽輻輳一時稱盛查本所陳列章程准出品人隨時取回以昭便利並期去舊換新去年十月間農工商部開辦國貨展覽會各出品人間有取回原貨送京陳列者本年春間時局擾攘各商亦有堅請領回物品僉以地處華界風鶴頻驚商貨成本攸關職所旣難代負保險勢非空言所能阻止惟約計領回之品亦不過十之二三現時局觕定職承乏於茲非不願力爲整頓補行徵集惟前事可爲後師各屬旣難呼將伯一甚已難再繼本埠亦怵於徵求苟非遷移善地亦只能保存現狀惟遷地回能爲良得人尤爲先務職經歲濫竽矌官覆　於去歲年終陳報本所事實時經附陳請遴員接辦在案現值百務振興本所籌備遷移經緯萬端萬非輕庸如職者所可勝任合無仰懇鴻施准予辭職另選賢員接辦實爲公便所有聲述本所遷移地點並遴員接辦緣由理合備文仰祈鑒核批示祗遵 
[關於遷移碼頭之復函]  
　　華商鴻升公司在浦車爛泥渡遷移碼頭一事經洋涇市劉潘兩經董函致鴻升公司虞洽卿後虞君當即函復云接誦惠示聆悉種種查此案前承貴董事枉顧會商妥善辦法由塘工局董事朱君提議於浦東一带各渡船碼頭改闊水線十丈又尊囑將北首淤塞河基售歸敝處該地價卽作修造爛泥渡一带馬路之用並將水線移至北首各等語弟經當面允許遵照辦　隨卽禀陳官廳在案不料事後見諸報章謂貴董事禀縣文内有渡夫頭目李慶華反對此事一語嗣詢諸李慶華及商民等又咸稱極願搬移以圖生計並無反對之意惟董事中有不願云云聞之不勝骇異查浦東爛泥渡爲往來黄浦要道渡口一带均轉歸洋商道契所有漲灘自應子母相生照例升科惟所議浦東一带各渡船碼頭改闊水線十丈請官廳轉行濬浦局一層雖有此議恐難辦到至於喪失主權實係貴董事等前時不察售與洋商轉換道契之故夫浦東一带除招商局碼頭外皆爲洋商所有弟是以勉力組織堆棧碼頭公司認爲挽回華人權利起見亦卽爲該渡夫之生計起見也渡船碼頭搬移北首此項計畫旣定則公路仍就一丈水線可以借用鴻升碼頭船　靠並北首亦須　出五丈彼此當可通融是有益於渡船及渡夫者固已彰明昭著否則渡口不移祗有一丈地位何能停泊二三十隻之渡船乎且鴻升公司原議擬於寗紹鴻升兩碼頭之間用小輪渡客以便行人後因恐於渡夫船家生計有碍是以緩議至於停工一節萬難遵命綠此事前者商議後佇候數月不能興工而濬浦局亦不能塡泥以致前月潮汛大漲地埠冲坍敝公司以數十萬資本豈能長此延宕不得已爰卽興工先塡裹面地皮外面之地亦請濬浦局卽日打笆塡泥將原有公路水線一丈留出若果渡口不移仍從老渡口進出船隻却有關碍大輪並泊更有意外危險試問渡口之搬移爲破壞乎爲公益乎高明人諒可不言而喻也總之搬移碼頭一事商民旣利便路線之改直渡夫亦利便地位之寛敝究竟破壞者何人破壞之理由何在尙祈先生查明示復庶早日解决不至兩誤今且與諸公約渡口不移萬一停泊大船各小船有危險等情應由主張不移者負其責任諸公明逹過人尙祈從長計議迅賜惠復以全公益幸甚幸甚 
[貧兒院菊花會預誌]  
　　滬西斜橋南貧兒院收養男女兒二百餘名園藝科成績特佳菊花種植尤夥現届東籬盛放之際院董高硯耘王慕詰監院童省三　君預備開菊花大會十天佐以外國音樂崑曲絲竹球會運動會書畫會釣魚磯諸勝入覽券將次分送槪不收費滬人士注意慈善事業並提倡職業敎育者届時盍往一游 
[救濟婦孺會與孤兒院合辦獎券]  
　　本埠救濟婦孺會因經費支絀籌措爲難特發起獎品籌　劵以資挹注並先期函懇國貨維持會及各界善士勸徵貨品已紀前報茲悉該會各議董於前日開常會時對於此事互相討論僉以此次發起奬劵若本會獨辦恐於售劵未能踴躍現查龍華孤兒院亦已定期開菊花會籌欵已有來函擬與本會合辦此舉同爲慈善性質自可應允並議定第劵售洋五元編號贈彩於陰曆十月十五六七三天假愛而近路紗業公所開菊花大會（購劵一張贈門劵一紙）先期分赴各處採辦名菊並備音樂跳舞藝術灘簧影戲以助雅興以第三天爲開彩期得標者當　贈彩聞頭二三標可獲極珍貴古玩書畫等件餘亦各有物品贈送想滬上不乏熱心善士定能踴躣認購也 
[張碩士演説無線電報]  
　　寰球中國學生會於前晚八時請美國哈佛大學　機科碩土張貢九君演説近世無線電報謂無線電肇自一千八百三十年英人法勒第以磁鐵感應生電流其機上裝兩銅圈而發電至一千八百六十七年復有英人馬克斯威爾改用兩銅球使近則見有火星躍過從知空氣與電有極大之關係迨一千八百八十七年德人海耳次用實驗以證明馬氏之理論非虚及至一千八百零七年有義大利人馬柯尼發明一種電浪之輻射器形似動物之鬚其要部爲一線或多數平行線繫於一高竿之上下通於地其近地處有一電花隙若以電花隙之二球各與一感應圈之一端相接通以電流則多數之電花隨之通過　隙每一電花有正負二電往來迅速對流而成並謂空氣不能傳電空氣中有名以太可以傳導電浪至遠處猶投石水面四週水浪漸大行至他處之狀無線電機之裝置必分兩處一爲發報機一爲收報機惟發報機不能收報收報機不能發報故每一處必備收發兩機其用乃廣發報皆用點線送出與有線電報同收報機裝一聽筒如德律風然凡遇空中電浪經過吸收而下可在聽筒内辨别共音之長短默記之由音成數以數記字則彼此消息自通也近更有人發明一法不須耳聽另於收報機内裝一紙條俟電浪通過則紙條自成點線等墨跡不致有誤聽錯辨之獘惜中國尙未有此機將來或能求得之無線電之速率甚大每秒約行一百萬欲如發電之遠近則以發報機力之大小爲斷馬柯尼曾於紐芳蘭與愛而蘭兩處各設電站一所其距離有二千數百海里可知其能务無遠尙届到處可以發放也無線電報功効甚大海陸軍可用之以傳遞消息天文台可用之以報告時刻及各處氣候以預知風雨陰晴商船可用之以報告意外之危險聞用無線電以救人於水火之中者已有五千餘人之多且皆有日期可考又舟行於海天萬里之中藉無線電之力可知大陸上之事變消息西國商船内設有報館日日得聞大陸上之新聞頗行趣味無不樂爲傳觀云云詞畢復由主席朱少屏君道謝並謂無線電報之用有如張君所述之廣吾人詎可不一研究吾國人於此種科學每不經心實爲一大缺點今後當共發宏願注力於科學期以實驗有效而後已則中國前途有厚望焉並謂欲知法勒第之生平可觀中國科學社出版之科學雜誌第二卷第九期云 
[米商公會之通告]  
　　本埠米商公會因滬南仁榖公所要求更改各行購買廠米期限昨特發出通告照錄於下　逕啓者頃准仁榖公所來函爲廠米章程要求事特商准常錫南三公所訂定於本月二十九日下午一時假南市洪昇碼頭裹街常熟米商公所集議對付俾便答覆凡我同志届時務望𢠺冗惠臨預議無任感禱 
[太平橋興建菜場]  
　　西門外南陽橋地方於前年闢入法新租界後該處市面日漸　旺約計店舖居民現已不下千餘户各小販每在途畔售賣菜　工部局以道旁設攤有碍路政故在南陽橋西首太平橋地方建造寛大菜場一所一俟落成卽將零星菜攤聚歸一處云 
[嚴禁花會賭博之文告]  
　　淞滬警　廳昨日　出布告云照得賭博爲害最烈迭經本廳訪拿在案近來訪聞仍有無業游民設立花會賭博名目無非牛鬼蛇神騙人財物受其害者不可勝計此等惡風先僅播及於租界一隅此拿彼竄旋禁旋消内地以查禁素嚴尙不敢輕於攔入乃日久瞻玩風聞竟敢於老北門華洋交界地方有秘密設筒誘賭情事雖經覺察查拿業已先行聞風遠颺根株未絕難保不死灰復燃濳匿他處重張旗鼓爲害社會莫此爲甚除訓令各區所並派探警隨時嚴密查拿外爲此布告商民人等一體知悉嗣後無論何人何地如有覺察花會之處一經報告獲案立予提成給賞且花會賭博爲首之人前清刑律罪至於死民國雖未特設專條刑律亦屬匪輕倘敢再行違抗嘗試無論設者賭者本廳惟有嚴法以繩决　姑寛凛之 
[捕房破獲賭窟類誌]  
　　工人劉阿福陳有財胡交土葉芝　陳金元李子方陳阿坤等二十一人前晚在冰廠街六七號門牌樓上聚賭牌九被總巡捕房捕頭偵悉飭派中西包探前往將劉等各人連同賭具带入捕房准各存洋五元保出昨經公共公廨傳訊中西官諭令到案各人各罰洋三元不到者保洋充公所有起案之賭洋十八角銅元三十四枚一併没收賭具銷燬 
　　甬人陳阿洪陳阿慶在新閘路六百八十六號屋内書寫花會紙張被捕查獲一併拘解公共公廨訊押候查在案昨晨復訊據九號西探目投訴被告私設花會賭博機關誘人往賭騙取錢财請爲嚴究並將抄獲之賭具呈案訊之被告兩人供均推諉中西官判陳阿慶交五十元人洋並保陳阿洪還押候查明實情於禮拜四復訊核辦 
　　馬夫殷小毛曹錫山馬阿成與朱阿桂等多人於前晚十時許在滬西安南路五十八九號門牌茶館内聚賭被靜安寺捕房中西包探查見當將馬等共二十一人連同賭具带入捕房准予存洋保出昨經公共公廨傳案訊明以朱阿桂係是過犯判押西牢九月期滿函送上海縣知事署遞回紹興原籍餘入各罰洋三元充公賭具銷燬 
[廢鹽亦有人認捐承辦]  
　　浦江各船每有夾　醃過魚肉之廢鹽由北省運滬售諸小販爲醃菜之用刻由浦東人葉湘蘭熟悉此等　鹽來歷爲數頗鉅爰特具禀工巡捐局請爲認　包辦此種廢鹽昨奉朱局長批示云所請認捐承辦浦江廢鹽事屬鹽務範圍仰卽逕禀主管機關核辦可也此批 
[徐廳長查禁表帽黨]  
　　淞滬警察廳長徐國樑昨出布告云照得南市一带近來查有無賴地痞自稱青帽黨　每藉商民婚喪喜慶以及興工建築營業開張等事結黨成羣藉端勒索號稱使費不與不休若不遂所欲則種種設法以謀損害俗有放水燈堅烟囱諸名目强者卽或幸免而弱者則忍氣呑聲雖受其害猶畏其報復噤不敢言以致發覺愈難不法情形實堪痛恨查結黨騷擾法律何等森嚴本廳職在保衛安寗除暴安良責無旁貸除訓令各區並加派探警隨時查拿外爲此布告仰商民人等一體知悉嗣後如有青帽黨人等再敢有需索滋擾情事立卽嗚崗扭解到　無不立予從重嚴辦卽在該黨各人亦屬國民份子何故甘心自棄身罹法網務各洗心革面安分營生及早悔悟猶可勉爲善良如果頑梗不化則本廳言出法隨决不寛貸凛之勿違特此布告 
[縣知事關於沙田徵糧之訓令]  
 
 
 

Page 11

 
 
　　上海縣代理知事景毓華君昨日訓令合邑各圖地保文云爲訓令事案查清理沙田繳價承買沙田曾由沙田分局註册詳請總局塡發部照所有民國五年六月以前之照根簿册已准總局長莊函送到縣業經按照承買官産沙田簿册所列各圖畝分户名及坐落四至執照號數開單發交各該圖册書分别科則計算畝數及升科糧數併入糧册以備冬漕時造串啓征在案茲查各部照所列官産沙田多係遺失田單之民産旣爲民産則歷年糧數均有糧串册可稽斷不能於有糧之田再行升科征糧以致重復廳即責成地保册書詳細查明凡部照所列果係官産沙田自應升科倘係民産即應據實逐項聲復免致重征糧賦限文到十日内禀復但此事關係重要每於具領部照之時則各該地保斷無不知之理如有重征之糧及遺漏升科之田地等情該地保與册書等負有連带責任愼勿延誤干咎合行訓令仰該地保等遵照辦理此令 
[造船所巡警改組]  
　　海軍造船所總辦劉冠南氏近將本廳巡警隊各巡士改組爲巡緝隊惟須敎練操法故特商由淞滬警廳長徐輔洲挑撥巡官巡士十餘名來所訓練操法昨徐廳長選調巡官趙樹田一員到廳由劉總辦加給委任狀任爲副隊長責令認眞敎習俾收實效 
[楊護軍使注意治安]  
　　松滬楊護軍使近以冬防將届又值資遣黨人之際誠恐匪徒藉端造謠生事故於昨日諭令第四師所部步砲騎各營士兵於夜間加班梭巡南市各處以資保衛所有浦東沿浦灘各碼頭因係鹽梟出没之處亦飭加緊巡防 
[兵士調撥赴淞]  
　　駐防滬南斜橋徽寗會館之陸軍第十師步兵三十七團第三營營長王幹臣奉盧師長命令謂吳淞地方每交冬令船户人等往來較多辦理冬防更關緊要駐淞各步兵營各有防守汛地不敷梭巡應將該營全部官佐士兵調淞防守等因王營長遵將所部士兵除十一連官兵三排仍駐滬南保護外其餘第九第十第十二等三連業於前日由滬赴淞駐紮砲台灣以資保衛 
[兄弟口角之禍殃]  
　　山陽人　三向與其兄郝二同在浦東老白渡地方爲小工前日因細故口角郝三竟將乃兄扭住痛毆郝二受傷倒地俄即氣絕身死共時旁觀者代爲不平鳴警到來將郝三拘送第三區警局解警正以案關人命除飭警將尸看守外立即備文飭警將郝三押解地方檢察廳訊究並請相驗郝二尸身當經祝檢察官將郝三提案預審後判令收押昨日下午賀君带同毛檢驗員等渡浦前往驗得已死郝二實係受傷後氣閉而死餘無别故判令尸屬棺殮聽候核辦 
[相驗縊斃男尸]  
　　昨報紀靜安寺西王家宅有一無名男子在彼自縊身死由地保請驗一則茲地方廳劉檢察官沈檢驗員等前往驗得死者年約三十餘歲身穿藍布棉袍黑絲襪緞鞋委係自縊　命並無别故因無尸屬判由善堂棺殮 
[質訊火車站搶烟案]  
　　前日午後滬杭車站迤北馬路上第十五崗巡警柴配山見有身穿短衣形似匪徒之四人捨命奔逃急鳴警笛召集第十四崗巡警龔雲程等分投追趕當場拘獲王桂郎余和尙二名其餘二名乘間逃逸該警等即將王余兩人解送二區警局抄出洋烟三十四盒經余炳文警正向之研詰據供此項洋烟係在逃之甲乙二人在滬杭車站地方冒充禁烟調查員向商民搜檢抄出洋烟三十四盒因原主不允釋手被同黨大順子搶下轉遞小民等手内立時奔逃但原主當時並不追趕現在大順子等逃在何處我等實不知悉至於習藝所附近馬路上搶刦行人物件則小民等實未做過求鑒余警正以　關搶奪立命備文派警將王余兩犯連同洋烟等并送地方廳請辦當由沈檢察官提案預審之下判王余二犯收押洋烟存案候示昨日午後問官又函致該區警局命傳當場拿獲該犯等之十四十五兩崗巡警柴配山　雲程到廳提同在押之王余兩犯到堂研訊該警等上堂證明一切質之該犯等則俯首求恩問官判令分别還押候究柴襲兩警着回區供職 
[漆匠與木工打架]  
　　陳阿美陳金桂弟兄二人向在小南門東王家弄開設木作近日陳等作内兼做漆藝爲漆匠夏杏林查悉以其違背同業行規於昨午召集漆業工帮林榮大等多人擁至陳處理論勒令其同至茶肆評理陳等不服以致互相扭毆事爲巡警查見上前將夏林並兩陳一并拘送一區三分駐所轉送地方檢察廳訊究 
[茶房口角行兇]  
　　北四川路崇業里六弄六家三百六十四號門牌茶商粤人唐某家僱有茶房陸阿坤楊恒芳二人前晚口角起釁陸用利刃將楊之手臂及腿部戳傷六處陸之腿上亦受刀傷嗣由巡捕聞信到來將兩人併解捕房捕頭命先送往同仁醫院療治並派捕看管俟傷痊解廨訊辦 
[車夫仍被尋獲]  
　　法租界某磚灰行司帳范芝山日前雇坐嚴三所拖之黄包車带有現洋百元遺失車上嗣由嚴之同居許國連至范處通信在閘北某茶館内將嚴三尋獲報告四區一分所拘解司法科抄出原贓洋六十三元據供共祗八十二元除分贈許國連九元外尙少十元已經用去判一併移送地方檢察廳核辦 
[板櫈擊傷頭顱]  
　　錢吉生控被甬人孔抱來於前日午後在愛爾近路九百八十七號屋内用板櫈擊傷頭顱等情昨由捕房將孔拘解公共公廨經中西官訊明以孔不應行兇判罰洋十元充公　洋　押十天以儆 
[開訊汽車碾斃小孩案]  
　　龍飛馬車行汽車夫甬人朱坤生曾於九月三十號晚間十句餘鐘駕駛五百零七號汽車在北四川路疾馳至海寗路附近突將住居虹口康家弄永泰絲棧隔壁王春福家之十二歲男孩王財明撞倒碾傷腹部當由四百七十號印捕查見將朱带入捕房受傷人車送同仁醫院醫治無效旋卽殞命當將屍身舁入驗　所報請公共公廨中西讞員蒞驗明晣判朱坤生交保候訊在案前日午後由美捕房中西包探傳同屍屬人證將朱解廨由襄讞會同英康副領事升座刑庭研訊據捕房刑事檢查科代表牛門律師上堂譯稱九月三十號晚間十時許被告開駛龍飛五百零七號汽車在北四川路由北往南疾馳如飛當由四百七十號印捕瞥見以其違章疾馳正欲抄錄汽車號碼禀請查究詎至海寗路附近已將小孩王財明撞倒車輪碾過肚腹尙不停機又開駛七十二尺之路始行停車實屬輕視人命請爲從嚴懲辦以儆效尤旋由屍父春福投案禀求伸雪並由四百七十號印捕上堂禀明該被告當時肇禍情形又據見證小孩陳邦寗投案證明目覩該汽車將王財明撞倒碾過腹部質之被告朱坤生延律師到堂代辯中西官又向見證盤詰之下判被告仍交原保候再訂期研訊 
[老夫猶有雄心]  
　　前日有年届七十五歲之旗人吉順至法捕房報稱带同女兒來申庽居沈根生小客棧内今日下午出外購　忽然被人拐去請爲查緝等語旋由包探在輪船上將蟻媒余漢青張大發及吉順之女一併查獲昨解法公廨請訊據吉女供稱婦人夫家姓文母家姓應係四川人丈夫文恩坡出外當兵允無音信無奈出外帮傭被吉順誘拐來申住居客棧逼姦兩次前日吉順又邀余張兩人到棧將婦人相看即託余等價曾余等久諾而去後余張見吉順出外復來棧中强將婦人軋往輪船希圖拐往他埠售賣求余張同供吉順托民人等價賣之應氏民人等以其年老可欺故將究應氏騙上輪船擬往漢口價賣是實訊之吉順先供出洋四十五元買來欲送至北京配於表姪爲室不敢誘拐逼姦聶讞員問有無身契答稱未書身契又訊棧主沈根生供稱吉順與文應氏同床睡臥是實至此吉順始無可抵賴供認前情不諱判余漢青押一年張大發押九個月吉順姑念年老押十四天期滿一併永遠逐出租界 
[婢女兩次潛逃]  
　　嘉興東門外朱姓婢女朱阿桂又名阿寳近被該處土贩粤人蕭芝瑤誘姦後受蕭指使竊取其主值洋三百餘元之衣飾逃至滬上經朱姓傭人張炳甫跟蹤來滬在滿庭坊連陞棧門前遇見向論爭執由捕查見一併带入捕房詢悉前情解送公共公廨訊判張交五十元人洋並保蕭與朱婢分别押候其主到堂質證在案昨晨由廨復訊據其主朱朱氏偕女朱蘭貞投訴婢於四歲時買來現已十九歲許於水菓行司帳張開泉爲妻尙未過門去年五月間曾逃往杭州當日卽得信尋回本月二十日又竊取四兩重之金鐲一副綢衣多件與人潛逃請爲給領並請追還失贓訊之蕭與阿桂均供詞支吾王襄讞商之美領事以此案發生内地判蕭與朱婢分别押候函請嘉興縣知事派警來滬提回歸案訊辦張炳甫着卽開釋 
[截留男女拐匪]  
　　住居虹口兆豐路四百二十一號門牌之湖北人李天盛婦人李季氏陳陶氏前晚带領十歲揚州女孩田小實仔三歲男孩來仔擬乘某輪船带往他處販賣被救濟會調查員偵悉報告嘉興路捕房立飭中西包探前往將李等男女大小五人一併拘入捕房分别拘留昨解公共公廨請究先由救濟會代表律師上堂譯訴被告等專事拐賣人口黨羽甚多請爲澈究並經中西包探投訴將被告等拘獲情形俞襄讞商之美沙副領事判被告男女分别還押兩孩暫留本廨聽候查明再行訊核 
[尋見養媳之波折]  
　　住居屈家橋之侯張氏去年央媒談義庭王鳳清二人爲伊子堂堂聘定海門人楊施氏之女巧齡　媳曾出聘禮洋四十四元本年七月媳父楊文甫在滬病故由施氏將女送至侯家叢養當被借去洋五元爲該氏回籍川資詎巧齡於本月十九日出外不歸嗣有車夫金姓至侯處報信知巧齡匿居義品里附近草屋内族祖母楊李氏家前日往尋忽有陳祖恩在場覇阻據云巧齡自幼在籍許字施姓云云侯張氏卽投報五區警署將楊李氏陳祖恩及巧齡一併拘解司法科昨經嚴科員判送地方檢察廳核辦 
[偵探查獲拐匪]  
　　救濟會偵探　緯文協同水巡捕房偵探何阿春昨在廣生輪船上查獲拐匪吳子韓及被拐八歲崇明男孩湯銀萬又在　鯨船上查獲拐匪閩人郭陽山被拐浦東戚家廟地方十二歲女孩金新寳當卽一併拘送地方檢察廳訊究 
[罰欵無力全繳]  
　　張海泉楊阿福前持紅十向人兜售被探拘解法公廨接照所带私土之多寡判張罰洋八百元楊罰洋三百元押追至今抗違不繳因又提訊張供祗能措洋一百元楊供繳洋五十元共餘無力措置求宥判張押半年楊押兩個月如能繳洋准予開釋 
[拆讓房屋之催促]  
　　新閘橋工程早已告竣橋堍及沿河之光復路亦已開工惟北堍東西兩轉角應行拆讓之房屋迄未拆去故日來路工又復停頓現經閘北工程處詳報工巡捐局長朱壽丞請傳各房主勒限拆讓以重路政不識該房主等能忍受虧損否 
[攫竊絲繭之懲儆]  
　　吳連堂控皖人方炳均在北浙江路新署附近串黨攫竊裝於塌車上之絲繭由捕將方拘解公共公廨訊供收押在案昨晨由廨復訊據中西包探訴稱方之同黨尙未提　贓亦無從查吊請爲核辦訊之方供認不諱中西官判方押西牢三月仍飭緝提在逃同黨解究 
[白晝搶洋之懲治]  
　　徐州人王德標前日午後在南京路電車上攫取陸桃生現洋十四元逃入四川路老共昌弄内　喚由九百九十八號華捕追獲人贓带入捕房昨解公共公廨請究原告偕該華捕上堂訴明被告攫洋逃逸及追獲情形訊之王供稱此洋係在馬路上拾來中西官以王白日搶洋實屬不法判押西牢半年期滿函送上海縣知事署遞解回籍 
[串竊鉛版之澈究]  
　　文監師路蕭連記印書作夥劉大　因學徒王杏生串竊值洋二百四十元之鉛版八百五十二塊消贓於成衣店主倪金和被作主查悉報捕將劉等三人一併拘解公共公廨訊判倪交五十元人洋並保劉　收押在案昨晨由廨復訊據中西包探禀稱原贓尙未弔到且人證未齊請爲展期訊究中西官判倪交原保劉王带回捕房　查弔原贓並補提人證再訊 
[税員假滿來華]  
　　蜀省成都關税務司巴思德君去年請假回國現届期滿於前日來滬暫庽滄洲旅館 
[謝劵]  
　　湖州旅滬公學現届十週紀念定　二十九日開運動會三十日展覽成續昨日承贈入場券三紙又本月二十八日（星期六）爲南洋路礦學校成立四週紀念日午後特開運動會邀請各界來校參觀晚間八時起有音樂大會及幻術昨承惠贈入座券二紙書此誌謝 
[氣候報告（上海徐家滙天文臺）]  
　　已過者之報告　十月二十三日中國大陸各處氣壓皆降落天氣陰晦上海多雲而晴西貢東南低度發展十月二十四日夜間有西北風晴雨表刻又上升天氣沉晦十月二十四日午後四時前二十四小時内上海温度至高六八五至低六二二去年同日至高六七五至低五九 
　　未來者之推測　十月二十四日午後四時三十分預測揚子江口天氣仍晦黃海海濱北風頗勁南方有適和之信風 
雜評二 
[好機會（訥）]  
　　外人對我中國時有所謂好機會而我國人對外則絕無所謂機會焉有之則惟對外貿易一事而已對外貿易之所謂好機會身歐戰始然而歐戰以來已閲兩年餘矣此兩年餘之光陰中日日爲好機會而日日不能利用共機會則雖有好機會亦祗任其自然經過而已 
　　解之者曰歐戰開始後我國之内亂亦卽發生商民謀所以自保之不暇焉有餘力以應此機會信如斯言則今日内亂已平而歐戰未息所謂好機會者尙未盡過我國人宜有餘力以應之矣然而今後果何如哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[最新海上顧曲詞四首] [  塵夢]  
　　　擅場戲劇自成科眼底沙翁似鯽多敎育果然能普及家家子弟學笙歌 
　　邇來新劇復盛而劇學館新劇學堂等亦數見不鮮廣告所至頗令青年醉心無不欲爲中國之沙土比亞也噫 
　　絕代風流人姓梅舞衫歌袖恰登台等閒一套葬花曲惹得千人冷醉來 
　　優伶梅蘭芳重來滬上傾動一時聲價之高爲自來所未有黛玉葬花近人新編歌劇也梅伶尤所擅場一般顧曲周郎無不心迷意醉論者爲中梅毒云亦謔而虐矣 
　　粉墨淋漓扮聖人也云天未喪斯文登場引得兒童笑不是當年泣鬼神 
　　哈同夫人提倡字學尊崇倉頡旣設立倉聖大學又組織廣倉學會經營不遺餘力近日某某新戲社更將造字故事編成新劇名曰倉聖布景之處令觀者如置身太古時代頗能博兒童婦女之一笑當年鬼哭視此不同矣 
　　沈沈鐘漏苦相催欲去還須住一回爲愛戲闌人靜候電光影子上簾來 
　　近日新戲社於演戲後多佐以電光影戲頗爲别致故於戲闌之時猶得駐周郎之足也 
塵餘觚剩 
[春水相干室拾雋] [  鵷雛]  
　　湘綺佚事 
　　湘绮老人以文雄一代然其志初不在小咸同之間海内人才寥寂至極曾滌笙始以文載道説稱湘綺年弱冠參曾軍於安慶議論極縱横之致曾内懦不能用王始舍去其爲將去安慶上曾湘鄕詩三十首皆縱横之言曾得之大懼汗下以詩意勸去洪而自代之曾終弗克從也湘綺旣歸則致力於遂古其爲書十三經皆有註二十四史皆有贊尤獨嗜公羊氏之學爲公羊箋海内人士講公羊學者皆宗之惟餘杭章太炎氏獨謂湘綺之學極於魏晋文辭微遠可謂游於其藩猶多掩襲聲華未能獨住然其所得有不可掩者公羊之外禮易皆精其門人廖平康有爲實藻飾其説以震驚一世王氏少好詞辨桐廬袁太常嘗目爲天下之辨士（見與龍松岑書）顧好詼諧發語無檢主成都書院時丁文誠以下皆嚴憚之會以細故與會辦不合遂舍去歸至湘陰則船山書院已爲陶子珍編修所張王與人書曰陶子珍已先我篡立矣其風致如此 
一串珠 
[羅霄女俠彈詞（十一續）] [  寄塵]  
　　兩人對坐正黄昏　默默無言意自親　一個是　少男兒游俠士　一個是　弱齡女子可憐人　一個是　胸懷坦白無多語　一個是　悄意　綿不可論　一個是　武英可驚還可愛　一個是　嬌　如怨又如顰　一個是　胸中嚴冷如冬雪　一個是　臉上桃紅有薄雲　二個是　密意似知猶未覺　一個是　芳言欲吐又還呑　旁邊看殺有他人　怎得敎人不斷魂 
　　阿青和五兒默坐一回五兒旣没得多言阿青也郝於再説夜靜更深便已分路睡去明晨早起再上征程一路雲影風光説不了暮秋風景山高路險述不完行旅艱難奔波幾日便已到醴陸境了一日夕陽影裹遙望見城郭一片烟火萬家　約天邊是絕妙的一幅圖畫五兒指着向阿青道姑娘請看那邊不是醴陵城麽今天時候不早不妨找個旅店借宿一宵明日便可入城了阿青聞言悲歡交集他喜的是能到故鄕悲的是不見父母悲喜之餘却又感激五兒不盡這也不必細表且説這夜借宿旅店明晨早起忽然不見了五兒的蹤影徧覔不得正是神龍飛去原無跡驚鳥　　已有巢欲知詳情如何且聽下回分解（未守） 
小説二 
[絕塞奮椎記（續）] [  聞野鶴譔姚鵷雛評]  
　　第五回　説奇遇春巒盡爵　走遐程御者爭貲 
　　晦軒聽羅眉兒連皺了幾皺現出欲語不語的光景囁嚅了好一回纔婉着聲説道如今我倒有一疑問你可能答我不成春巒道要是我知道的那一件不能答晦軒道這樣我便説了只是你不嫌冒昧纔是説罷了又稍停不一會便説道適才吾在這裹遠遠望見這車兒裹坐下一位如花敢是你的親串不成春巒聽着笑道你眼光好鋭怎的百步以外也能一覽無餘祗是你猜却没有中説罷又笑晦軒道怎樣説來大約是樂天樊素東坡朝雲了春巒道是了是了論起這事倒也情場奇搆不是我莊春巒誇口便是淮海朝華侯生香墜也没這樣的奇遇哩晦軒聽着不禁舞蹈起來带笑説道旣然這樣請你快快説正好下酒哩春巍聽了便説道他的名字呌做柳翠我起初原没識他自從池州奔逃出來一路上行驄靡定也没心緒去聽歌選勝後來到了慶陽地方忽的撞見了一個故人齊執中他便同我到曲院裹去游玩霧閣月廊好像别有天地一進綠簾只見他左手提着利劍上下左右不住的飛舞我一眼瞧見便知他决不是常鱗凡介打量他容貎更覺得明妙柔媚玉笑珠香比着風鬢霧鬢的美人兒多一種奕奕英爽的氣象便是他妝閣之中也狠奇特粉奩鈿盒之旁有什麽白刃咧鐵弓咧雜亂在這裹夜堦舞月春宇吟風磊落温柔二難竟并我留連了幾天便和他親熱起來一天晚上他竟和我賭賽舞劍説我勝了他便許嫁於我往來數合他爲了喝酒過多手腕一時痠軟竟被我得了勝醉後戲言竟爾實踐後一日便離了曲院跟着我僕僕犇走如今已是二月了倒也没絲毫怨恨晦軒啊你道奇不奇呢春巒説罷晦軒拍掌笑道眞個奇眞個奇由得你誇口了一面説一面把杯兒斟滿了酒給春巒道邨釀一巵謹賀你獲此奇豔請你便乾了罷春巒接着便一骨都喝完了喝罷説道我和你講了好幾時了怕他們等的不耐煩停會兒再講罷説、 
完便要下去晦軒慌忙牽住他衣襟道停會那里能講呢春巒聽了想一想道你如今住在那專晦軒道便在這邨裹趙老家裹那趙老狠是好客你不如一同去勾留幾天罷春巒道我是要去幹事的這事緊急得了不得恐不能濡遲呢晦軒道有事也可暫緩一二天的只顧一同去罷春巒道據你説來倒也好的我不去便了説完便旋轉身飛步下去 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[籌議設置全國法院理由書（再續）江蘇高等審判廳學習生邱鴻藻]  
　　（八）道治屬縣地方管辖第一審訴訟節者合數縣組織一巡廻審判庭分期蒞止各該縣初級廳内開庭審判之　凡人民生活程度低下之處民事重大案件必少其生活程度低下而風習又純良者則民刑事重大案件俱少或數月始有一二起或數月不覯一起者此等縣治旣有初級審檢廳之設自可母庸更設地方審分庭惟地方管辖案件雖少然未可期其必無倘不設置有權受理之機關以受理之必形不便故變通之法宜於地方審判廳内组織巡迥審判庭數组或合三五縣爲一组或合七八縣爲一組每組置獨任推事一員書記官一員比較交通之情形及案件之多寡以規劃巡廻之區域及巡廻之期間分途出發蒞各縣初級廳内開庭審理裁判地方管辖案件並將開庭及撤庭日期隨時報告本管地方審判廳長備查至於人民之起訴並不稍使遷就可以隨時至初級廳提出書狀初級廳接收地方管辖之起訴書狀後應隨時將　由報告於本管地方審判廳長轉知該管之巡廻審判庭俾可綜計所管各縣起訴之案件之先後　急以爲巡行之程序其民事之請求假扣押假處分及證據保全者本屬初级範圍之事刑事之應行檢證搜索扣押管保及急速處分者又係檢察官之職權並不因巡廻審判庭未蒞止之故而稍有影響雖然合併數縣組織一巡廻審判庭　有應行研究之點卽應否配置檢察官及刑事預審權之誰屬也按檢察一體之義本不因等級之高下而分管辖之界限初級檢察官旣對於地方管辖案件實　處分於先不妨於巡廻審判庭内執行公訴幟權及民事代表公益事件故巡廻審判庭不再行配置檢察官亦無窒碍於預審事務按之各級審判廳試辦章程第二章第五節各條規定應屬審判範圍而法院編制法第二十條規定又惟地方審判廳推事可以受命辦理據此則巡廻審判庭推事未蒞止之時遇有預審事件未能稍待者將如何惟有變通辦理由各該初級廳推事之資深者臨時代理可耳 
　　（九）各省仍設一高等審檢廳及其管辖權之範圍　按各省設一高等審檢廳久爲不移之政策　交通不倆地方　組織高等分廳設官旣多推行匪易似可一律改爲高　分庭組　　從簡單專受理地方管辖之控告案件　有書面審理　件均以劃　高等廳辦理缘書函審　案件人民之上訴狀　於　審衙門　出又無赴案　論之勞無論交通便利與否　人民並無影響而高等廳於全省訴訟辦理可期統一於司法行政上裨益尤多如此則高等廳管辖之範圍得分祈　如下（一）全省初級管辖範圍之上告再　告案件（二）不設高等分庭地方之地方管辖範圍之控告抗告案件 
　　（十）高等　所屬地方距省　遠交通不便者於其地方廳内附設高等審判分庭受理地方管辖之上訴案件　按法院編制法第二十八條　載各省因地方遼闊或其他不　情形得於高等審判　所管之地方審判廳内設高等審判分廳等語是其設置之原因核與各省之情　幾於無省不應有分　究因組織上需費甚繁各省有已設置而裁撤者有應設置分廳而依高等分庭暫　條例改設分庭者就分庭與分廳組織上比較則分廳須有民事一庭刑事一庭而分庭僅置推事三人費用省而易於推行　其權限上　察之則自　高等分庭之制而管辖之統系已紊非惟無獨立之精神且無獨　之規定現在　於分庭　制萬無可以沿用之理雖　就獨　精神言之固難沿用就經　狀况言之不妨師其組　之簡單而變　其　辖之權限　現在各道治設一地　廳旣爲必不可少之舉則高等分庭已　患無　附麗似可於距省遼遠交通不便之地　廳　附設過等審判分庭置推事三人撿察官一人書記　二人專受理不服該管地方審判廳或地方審判分庭或巡　審判庭第一審判决而控告之案以及不服其决定命令則抗告之案件此外皆無權當理回其　限雖舉　廳　别而人民之實利並不因之減少 
　　（十一）合　省設一司法籌備處至各級法庭完全之日裁撤按關於　院之設置廢止及其管轄區域之分訓變更事項本屬大部　權惟以全國之大　廳之多實難促辦勢必分權於各省高等廳而高　廳廳　重要　備事繁若令兼顧並籌必至交受其病仍宜特設機關俾專責成而收速効按民國二年各省雖設司法籌備處究爲提法使之變　未收如何之効果現在似宜切實進行合數省簡放一員　司其事凡非籌備範圍之司法行政事務不　管理務令　限劃一計日呈功而後可 
　　（十二）　各縣知事以籌備司法職銜至初級廳成立之日撤銷　　備司法必先比　各縣情形　有具體的計劃故調查之程序實爲必不可少調查縱派有專員而着手之際尤宜注意於節省費用則官産應如撥管而免建築器物應如何移交而免　置均非縣知事竭誠輔助不可故必委以籌備司法職銜使之亦負一部分之責任並以初級廳成立之先後費用之多寡課知事之成績焉 
　　就以上各欵論列則中國二十二行　三特别區域除已成立之高等廳地方廳外共尙應設初級廳若干處地方廳若干處地方分庭若干處高等分庭若干處巡廻審判庭若干組及每一廳庭應需官吏若干综計之共需若干每一廳庭年需經費若干綜計之共需若干不可不依本編所計劃製一簡明統計以付度其果可施　與否雖然地方情形各别孰應設廳孰應設庭尙有待於調查而每一廳庭設官之多寡經費之等差又當取决於訴訟之繁簡與生活程序之高下非可僅憑理想所能定論者茲姑酌中計算列表如左（表從略）以待損益可耳（完） 
 
 
 

Page 18

 
 
   
 
