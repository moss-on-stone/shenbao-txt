# 1918 - 222 - 4916345

 

Page 1

 
 
   
 
 

Page 2

 
 
時評 
[立足地點（冷）]  
　　今之時局所以搖搖不定而有力人物所以屢起屢仆者以無立足地點故也 
　　趙孟能貴趙孟能賤之此無立足地點之明解也徐以奉軍而得勢亦以奉軍而失勢段以督軍團而再得政權亦將以督軍團而再失政權此又無立足地之確證也立足地云者不藉他人不藉他力不借名義不受協助而自能屹然自立之謂也環顧中國能有幾人哉亦能有一人哉 
專電 
　　北京電徐樹錚交代由段派曾徫向張疏通糾紛已解（十六日上午十一鐘） 
　　北京電段派曾毓雋赴津與張疏通承認徐樹錚所虧軍費張怒已解（十六日下午三鐘） 
　　北京電張作霖有即日返奉說惟尙未見其啓行預備（十七日下午一鐘） 
　　北京電張懷芝電告暫不赴漢政府仍促其按照計劃實行（十七日下午一鐘） 
　　北京電東海意時局非先解决不願上臺故天津方面和平運動正在進行（十六日上午十一鐘） 
 
 
 

Page 3

 
 
　　北京電津海關發現大批私軍火已派員赴津查究（十六日上午十一鐘） 
　　北京電　國院馬差十二名茶役四人因洩漏秘密由段派衛隊逮捕（十六日上午十一鐘） 
　　北京電閩督請欵迫切飭部借撥日金三十萬（十六日上午十一鐘） 
　　北京電四國銀團對金劵條例不滿意已提出抗議（十七日下午一鐘） 
　　北京電昨報日加藤外相之電即係日出兵滿洲里宣言日使館巳正式致諸我政府（十六日下午三鐘） 
　　北京電外部接日使通告彼國第七師團已於十四抵滿洲里（十六日上午十一鐘） 
　　北京電派往崴埠之先發隊今晚准開一營全部定十九出動（十六日上午十一鐘） 
　　北京電出兵經費决在鹽稅準備金下提一千萬已得四國承認（十六日上午十一鐘） 
　　北京電報載日乞我接濟米糧政府允轉商蘇省等趕議（十六日下午三鐘） 
　　北京電今日衆院開談話會决定二十日舉正議長二十二舉副參院亦將爲同樣之選舉（十七日下午一鐘） 
　　北京電政府以臨時參院改訂兩法有功所有議員奬授文虎嘉禾等章（十六日上午十一鐘） 
　　香港電梁士詒今日乘花旗輪船公司之愛瓜多號北上（十七日下午二鐘） 
　　香港電軍政府連日會議内部組織任官案並議移討龍之軍對閩（十七日下午二鐘） 
外電 
　　大阪電内務省大臣嚴禁關於閙米風潮之記載此舉或可阻止亂事之蔓延今大阪神户等處皆有重兵防衛官埸辦理此事現頗認眞街道黑暗窗户多上板門軍警終夜乘汽車四出梭巡見有叢集之人即以騎兵衝散之預料秩序可早日恢復（十五日） 
　　東京電聞黨局恐報紙紀載亂事或將引起貧富階級之爭故禁止登載閙米各情富户刻捐資平糶但亂事趨勢今尙未減各政黨以亂事與國家有極重大之關係擬使寺内政府引罪（十五日） 
　　哈爾濱電捷克兵附兩次火車昨日行經哈爾濱關赴海拉爾聞將在該處集合重兵然後向西比利亞西部進取據可特緩數日滿洲里之過激黨因聞謝米諾夫行將復回滿洲里車站之謠言乃出恫嚇之詞謂如被逼而退則必回害居民（十五日） 
　　華盛頓電據調查局報告本年至七月三十一日止棉之銷用共六百五十九萬一千三百三十六包比較去年減少十九萬七千一百六十九包較柔之棉銷用一百十一萬六千三百八十五包比去年增二十四萬六千六百八十三包現存棉較去年多一百萬包（十五日） 
　　倫敦電英國財政部下令規定英國銀條售價每翁士（英兩）至大以四十八便士又十六分之十二爲限上海滙兌率仍高於定價足徵華人需銀有日增之象現信中國曾向舊金山購得若干惟不敷供應需求云（十三日） 
　　以上路透電 
海參崴電對峙之政府以巳趨近於各派三人共同組織一委員會或行政會之點惟西比利亞政府欲以其總理爲會長而他方面則欲推霍爾瓦特爲主座按兩政府之計畫實際相同皆以召集憲法國會重整陸軍對德奥繼續作戰爲目的是以將來會長問題不過爲雙方顔面問題各欲以其代表爲領袖實則此事無足輕重也　此間社會黨因霍氏自稱爲資産界之代表深爲反對凡在資産界有聲望之人皆不爲社會黨所歡迎目前雙方混合之氣象尚不鮮明　鳥蘇里方面之敵人現有示威行動其意顯欲使軍隊之活動限於滿洲西部之戰地也　昨夜捷克軍右翼之哨兵因衆寡不敵向後撤退死傷七十人敵軍行動之發展果如預料（十六日） 
　　北京電　香港大學校長愛里額特爵士現爲派爲赴西比利亞附有外交官職之高等專使（十六日） 
　　以上字林報 
　　北京電　四國銀行團對於發布金券條例事經有關係之各公使承認後於昨日向財政部提出抗議其所持理由如下　　一一千九百十一年英美法德銀行團與中國締結之一千萬錢借欵尚未發行公債擬將此項借欵併入將來幣制借欵内　一第二次善後借欵中之墊欵借欵至今已付過三次四國銀行團曾於每次付欵時對中國言及改革幣制一四國銀行團與改革幣制旣有如此密切之關係而中國於制定金券條例幣制局條例時事前並不與銀行團協議僅於本月十日發簡單之通告即於十二日以命令公布之故銀行團將此事託有關係之各公使向中國交涉（十七日） 
　　北京電本日衆議院開談話會决議於二十日選舉議長二十二日選舉副議長（十七日） 
　　北京電意國亦援各國之例决計出兵海參崴意兵擬於八月下旬由秦皇島啓程經海道赴海參崴（十七日） 
　　北京電海參崴派遣隊改定十八日先發（十六日） 
　　奉天電日前進京之日本總領事赤塜氏於昨晚回奉天（十七日） 
　　奉天電中將吳俊陞昨晚赴天津（十七日） 
　　奉天電張作霖來電云彼不復進京將於十八日回奉天（十七日） 
　　漢口電王督軍電致中央政府云自中央决定續征西南湖北大受影響施南宜昌鄖陽等處戰機緊急然中央其後並未實行何等設施敢問西南討伐之舉究將實行否（十七日） 
　　漢口電據從湖南來者言岑西林之專使於本月八日訪吳偑孚勸吳獨立而以湖南督軍爲酬吳氏不答惟與馮玉祥王承斌等直隸系軍人似有所協議或將逼中央以成和議未可知也云云（十七日） 
　　漢口電張懷芝於十四日致電王督軍云援鄂軍事之案雖决定於天津會議因吳副司令停兵不進曹餛亦不南下故余實不能履行總司令職權且亦不欲回武昌但中央迫促余歸任則當來鄂養病云云（十六日） 
　　漢口電據聞巴東爲南軍攻擊一時瀕於危急之狀能在援軍至北軍遂得恢復云（十六日） 
　　廣東電近來廣東軍政府每日開軍事會議似係商議對於閩省之積極進攻方針及軍政府各次長之任命（十五日） 
　　廣東電國會於十三日開委員會討論民黨議員焦易堂等所提出之國會祗議總統問題及憲法之議案贊成者不到三分之一又唐賓諤所提出追認軍政府爲正式政府之議案多數以爲時機尙早卽將該議案削除民黨對於此事開會時尙擬有所爭執因此議會頗不寂寞（十五日） 
　　廣東電日前凱旋之討龍軍第二第三第四軍所編成之若干部隊於昨日乘運送船二艘以軍艦四艘及江防司令部之砲艦數艘護之出發據出征兵士言赴　州但從各方面情形以觀或將中途轉向赴油頭方面赤未可知（十六日） 
　　東京電日本政府昨晚發布强制收買存米之緊急勅令其要旨如左農商務大臣遇國民生活上關係緊要之時得酌定保證金數目收用米及雜糧或令彼所指定之人收用米及雜糧並得酌定價目售賣之或使人售賣之（十七日） 
　　東京電岡部靑木兩少尉今日在所澤飛行場練習飛行時從空際墜落有生命之危險（十七日） 
　　東京電日本海參崴派遣軍司今部付武内陸軍中將因有要務留東京於今日啓程赴海參崴（十七日） 
　　東京電日本政府决議中已兩國協同派兵北滿之舉同時通告英法等聯合各國及美國英法方面大爲歡迎固不待言美國國務卿藍辛氏亦有極滿意之回答致日本政府大致謂承貴國通告感謝之至余承認日本政府此次之措置極合於時機萬一美國人民關於此事有誤會日本之本意者美國政府願切實解釋說明日本此次舉動之適當而得此次軍隊移動與西伯利亞出兵完全無涉之點亦十分領會（十七日） 
　　東京電在莫斯科爲過激派監禁之熊崎總領事代理及上田書記官等因瑞典領事之斡旋已經解放但過激派猶迫日本領事館撤退故該領事等向彼得格拉且預定逃往瑞典云（十六日） 
　　東京電内務當局者於十六日下午取消十四日所發各地暴動禁載命令而許可揭載内務省發表之公報（十六日） 
　　東京電却克民族評議員會議員斯帕却庫氏因却克軍對於日本之好意當代表該軍表示謝意已於十六日由海參崴出發東渡矣（十六日） 
　　東京電阿爾卡基阿柏洛音氏於十四日爲即利耶那政府之代表有出發海參崴前往日本之報（十六日） 
　　以上東方通信社電 
　　東京電鐵道院理事運輸局長木下淑夫氏此番爲調查運輸事業派赴海參崴（十七日） 
　　東京電捷克民族之代表司巴捷克氏爲謝日政府之好意於本月十六日自海參崴赴東（十七日） 
　　東京電日政府爲與論所迫爲文其禁止新聞記事之失定此後日日朝夕二次以公報發表（十七日） 
　　東京電俄自革命以來在北滿之俄人多慮財産不能安保以財産托於日人而經營事業日日甚多（十七日） 
　　東京電田遞信大臣曰内閣雖有負責辭職之說然因事端糾紛未能乞休骸骨且事端益紛則閣臣之責任益大故目下惟有畫力所能以奮勵而已云云（十七日） 
　　東京電憲政會要求内閣總辭職又各報紙同盟反抗其壓迫言論政友會雖未厥起然此亦望内閣之辭職固無容疑也（十七日） 
　　以上共同通信社電 
戰電 
　　倫敦電今晨海格上將報稱昨夜蘭柯爾東面有激戰英軍得利陣線因以稍向前移英軍斥堠隊衝擊亞爾貝爾北面防營一座亞爾貝爾與亞葉特間之英軍斥堠隊終夜活動與敵軍相觸曾於數地點續得進步俘敵兵與獲機關鎗英軍夜在亞拉東南與美爾維勒附近敗襲擊之敵軍羅白克東面與希爾班貝爾境敵砲隊殊爲活動英國第四軍自八月八日晨間起迄今巳俘虜二萬一千八百四十四人法國第四軍則俘有八千五百人協約軍於芒第第愛亞爾貝爾陣線所俘者共計有三萬零三百四十四人今晚報稱加拿大兵巳佔據逹末里與巴爾維萊爾進至波雅爾東南二役均俘有敵兵亞爾貝爾北面英軍斥堠隊終日與敵接觸於多處交戰英斥堠隊且在維曷貝爾康西南得進步俘虜數人英軍在洛康西北襲敵得利康美爾至伊泊爾陣線敵軍砲轟甚烈敵飛機昨日活動力稍減爲英飛機擊毁者二十二架逐落者六架英飛機失蹝者十五架（十五日） 
　　巴黎電今日下午公報云亞佛河與瓦斯河間入夜砲火大烈今晚公報云法軍在瑪資河與瓦斯河間茂林之山脊稍得進步法軍在里白柯爾西北佔據亞太希與摩洛里士二田莊俘虜若干人二地點皆敵人所視爲重要者（十五日） 
　　倫敦電今日下午德國公報云德軍在美爾里南面勝敗進攻之敵軍德軍且在亞米安·羅瓦伊路北面及亞佛河南岸敗進攻之敵軍（十四日） 
　　巴黎電自七月十八日福煦上將在瑪恩河凸隅取攻勢起公報中所布俘敵之數共有七萬人獲砲之數共有一千七百尊以此短期獲此巨數之戰利品爲協約軍從戰以來所未有（十五日） 
　　巴黎電巴卜末西面之敵軍在英軍陣線希布台勒撤退後今復委棄附近之前鋒陣地瑪資河與瓦斯河之德軍爲亨白將軍之軍所迫委棄里白柯爾沿瓦斯河退走該鎭與公班業通洛瓦容鐵路之地位頗有關係敵軍曾以死力守之卒歸失敗（十五日） 
　　巴黎電意軍在全陣線不時大舉襲敵使敵注意防務不克分兵赴法（十五日） 
　　羅馬電意國公報云意軍渡此亞夫河佔據一小島俘虜三十六人（十五日） 
　　亞姆斯特丹電德國伏瓦資報評論德軍大本營之會議謂西歐勝利已屬可疑而乃欲解决東歐問題必遭失敗若求有效非於西歐大勝不可該報並警告當局勿任意創建新國以免自貽其戚又謂白里斯特里土夫斯克條約不値一德兵之骸骨云（十五日） 
　　華盛頓電陸軍總長巴克氏告參議院軍事委員會謂威爾遜總統之政策乃在厚集美軍於西歐陣線意大利亦在其内將來戰爭之主旨爲吾人必須於西歐陣線居勝云軍事委員會主任張伯廉述及威爾遜總統之政策謂吾人决不使應在法境施行之軍事計畫爲他事所牽而變政策美國陸軍參謀總長瑪區將軍曰吾人必能獲勝其時期之遲速全視吾人之所爲而定余信若以美兵四百萬人置於法國歸一總司令指揮則可隨意破壞德軍陣線云據軍事委員會報告觀之美國作戰計畫至明年六月則可有兵八十師計三百餘萬人駐法此外尙有十八師在訓練中云（十五日） 
　　倫敦電英軍開抵巴庫消息殊足令人驚異英軍大約於二月間即由貝格逹進趨裹海今波斯西北已有英兵甚衆英軍之前進僅受姜加里部落之抗拒該部落與土軍及過激黨相聯合但殊易制之英軍卒冒艱險進至裹海（十六日） 
　　倫敦電財政大臣今日發表宣言書謂英國兵債券售出之數已逹英金千兆鎊此爲從來所未有者一九一七年兵債券實收之數爲英金九百四十八兆四十五萬九千鎊（十五日） 
要聞一 
[日兵至滿洲里與軍事協定問題]  
　　俄亂以來滿洲里方面雖甚吃緊然絶無黨兵侵入日報認該處爲危險境域固知將藉以遂其活用新協定之初旨至十五日而日兵派往滿站之說遂證實其出兵宣言業由日使署西田通譯官於是日下四時正式通告外交部上午十一時船津參贊亦曾赴國務院請見總理其宣言文　東電所傳大旨如下（見十五日本報外電欄） 
　　此項宣言仍以激黨侵我國境爲口實然據我政府所得官報則滿站至今無恙日本宣言固如是顧我政府當局亦將遂默認日本一方面之詞以爲確巳有與日本共同行動之必要乎即讓千百步而言今日中日兩國確已有共同行動之必要則按照軍事協約所定出兵之數目地域亦必由兩國當局互相協定今日本於十五日方來通告而其軍隊已集中長春十六日即行開　此豈訂定軍事協定之初意乎又據黑省來電謂據海站李團電稱日本軍隊已於咸日開來所有橋樑要隘要求我軍撤防以彼軍隊擔任保護等語查滿站一带橋樑要隘向有我軍保護除電飭拒絕外懇迅示機宜祗遵云云則是日軍尙未抵境而兩方之爭端已起以我政府之遷延遲緩果又將何以善其後乎且日本出兵之目的不獨滿站一處已也據東京電訊謂關於出兵滿洲里事件據日本當局之說明並不限於滿洲里方面此後對於德禍侵入範圍内即當採驅逐必要程度之軍事行動亦可解釋爲適用中日軍事協約目下英法等協商國間亦經了解云云可見日本此後必尙有别種舉動也傳聞政府方面已决定再派兵四旅前往滿站顧旣有此兵力曷不於日軍未動以前先行派出以杜人之藉口乎 
　　日本兩大政黨對於此事之熊度亦可供吾人之參考録如下（一）憲政會總務下岡氏云旣動一兵則此後關於作戰及其他必要上或至更有出兵之必要亦未可知實爲當然之次序日本旣出兵海參崴則不能不有對敵之覺悟此後敵人方面亦必向日本採對抗行動故對於敵之變幻出没日本不能不採相當處置今次出兵方面與海參崴雖爲别方面然不能不視敵軍在此間有聯絡該方面德奥俘虜及其他行動若果不僅威脅中國領土即與中國同休戚之日本亦抱不安時則日本爲自衛計舍出兵外殆無他法此際亦無有謀及英美等之必要惟果如政府所云已迫於自衛之必要與否實爲急須審愼問題不先决此問題即不能斷定出兵之可否余對於中國滿洲里方面因不詳中國實情故不能判斷究有自衛之必要與否我等關於此點俟愼重審議後即可决定態度云云（二）政友會某領袖語人云滿洲里形勢其後若大爲變動以致日本僑民生命財産亦有危險事態發生時自當别論不然漠然即向此方面爲自主出兵不僅違反曩日外交調查會所主張因此益激起俄國過激派之反感從此出兵問題恐不免再至惹起與論云云 
　　新閒編譯社記者與法國公使館參贊柏良材晤談因詢法國對於日本遣兵滿洲里之舉意見如何柏參贊答稱法使館尙未接到此項消息且海參崴方面旣駐有各國外交代表則此項行動理應先行協商不至單獨進行而法國在海參崴之外交官並未報告其事是殆日本未曾提議及此以理度之日本似不逕行遣兵滿洲里云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報之金劵條例觀]  
　　字林報社論曰路透社北京訪員昨電傳金券消息抉其隠意謂僅係脫離銀行團之狡計是說也雖屬推測然去眞相不遠此種措施各國名之爲金磚狡計其不爲銀行團所贊成中政府當巳逆知却可藉此要求銀行團取銷其幣制借欵之優先權據北京電稱中政府此舉尤在屏絕美國於銀行團之外蓋美國如加入銀行團投入巨資以贖回最惡劣之抵押則爲數無多而代價甚貴之借欵將告終止一般賴借欵以自肥者亦將無所獲矣近來借欵經手者莫不腰嚢充滿所不利者獨中國耳自民國成立以來北京執政諸人其應受人唾駡莫甚於現政府其故以現政府濫借外債便其私圖也發行金劵從種種實際上察之殊令人莫明其理由所在今謂爲脫離銀行團拒絕美國投資之狡計殊不失爲中肯之解釋此項金劵如何可行於市雖著名財政家亦難索解若謂爲改良幣制之策則不過藉美名以自飾耳以意之中政府或將貶價招徠利誘商人使之收用但其將來將何若乎政府收入現資而揮霍之以存於日本八千萬元日洋爲抵迨此數用罄金劵亦不復有此價値除若干銀行家與北京私人獲利及中國負債愈重外無他結果也國會未開之前匆促發表金劵條例其中疑竇顯然可見宜滬上各華字報咸有憤言此事能否挽回尙難决定但若國會果稍有獨立性質而不盡爲金錢之傀儡則當以要求說明付諸討論爲其第一責行也如中國果需欵以行合法之事則雖在戰局中亦不難羅致巨欵蓋美國已以極明晣之詞聲明此義矣第北京政府僅欲得無人詢其用途之債欵吾人惟望北京政府最近募債之伎倆聰明過分弄巧成拙耳 
[日本出兵滿洲里之外論]  
　　英文滬報載北京辛博森十七日發來一電略云日本外交政策觀其關於派兵赴滿洲里之言行可知一斑日本知照中國僅謂刻將出兵中國亦可照行而通告各協約國使署則陳述出兵於滿洲里之必要且謂此舉與海參崴事無關僅係中日業已决定共同行動之一隅辦法日本復發表宣言昭告世人謂武裝德奥人侵逼滿洲日本爲時勢所驅乃有此行動云云他日捷克軍旣巳肅淸貝加爾並恢復伊爾庫次克之鐵路交通而他人已不復有無端侵犯中國主權之理由斯時破壞遠東和平之新危險若何當可灼見據識者云霍爾瓦特與日人間定有一種秘密關係日本所以甘冒國際之大不韙者蓋以收取自長春至哈爾濱之中東鐵路爲其最近之目的物也 
[對外軍事要聞]  
　　出兵滿洲里　滿洲里形勢緊急傳聞已久今之危急轉不在俄黨戰亂而在日本軍隊之自由行動日本軍隊將開至滿洲里時政府已迭據電告十四日得確實消息日軍在滿洲里要求我軍退出防線讓彼十一日晚間與我駐滿司令爭議頗烈政府連接報告十二十三兩日參戰署連開會議後卽電致孟吉督陶司令么團長張司令有所指示至十四日消息益緊并聞南滿車已開始運兵赴滿齋藤武官已臨時通知政府十四日外交團對於此事亦有會議結果尙無所聞惟協商方面某西人云日本認滿洲里爲危險急遽凖備以造成實行軍事協定之機會已於十三日派兵五千名赴滿洲里事前並未通告各國恐中國政府亦未必早知其内容協商國現旣確知其情均目爲極形重大之問題且甚望中國軍隊亦速行派往以自負國防上應有之任務協商國以此項問题旣屬重大頗有以出兵海參崴之範團共同移至滿洲里一带爲當務之急日内已有此種傾向云云 
　　滿洲里以西之安訊　十四晨駐滿洲里張煥相電據駐七十號小站孟團長電稱本站以西現無戰事但俄激隊猶凖備前進仍派員與之婉言交涉等情已由么支隊長前往援　矣 
　　何宗蓮派赴吉黑　　府以近來　黑兩省國防事宜非當緊急孟鮑兩督一再電請由中央派知兵大員前往　辦一切政府磋商之結果　即派弼威將軍何宗蓮前往籌商 
　　駐崴外交代表各國均派外交專員駐紥海參崴作爲外交代表與西比利亞政府接洽一切吾國因接壤關係交涉事路尤繁外交部擬仿各國例遣員常川駐崴先日派赴哈爾濱之施履本王景岐二人將有派充外交代表之希望 
　　對德宣戰一年紀念我國自上年八月對德宣戰以來轉瞬已届週年政府因協約國方面均有宣戰紀念日届期亦擬仿照辦理以示同仇按各國對於紀念約均舉行三事（一）檢閱軍隊（二）與協約國通電宣意（三）宴會軍事團及外交團我國軍隊目下正在徴集之中除檢閱一事暫難辦理外其第二第三兩事决於是日分别舉行 
　　俄馬隊逼近邊境楊增新來電謂俄屬魯爾阿布地方有俄馬隊百餘名紥此地與中屬之布倫子相毗連誠恐發生意外交涉除電嚴防外謹聞 
　　阿爾泰俄民之交涉阿爾泰易彦雲來電謂呼冲爾等處有俄民强索草場駐庫俄領一味袒庇謂無草不能存生將來該處所有移植破産等損失皆歸兩國政府（外蒙政府與我政府）擔任賠償云云查前者俄民在海流難佔種牧地鎗傷阿薩克人二名悉未解决人心憤激今俄領又如此無理恐生意外除派隊前往監視外懇飭部與俄領嚴行交涉以安阿防 
　　科布多請增兵科布多辦事員徐時震電國務院報告邊防吃緊情形謂過激派軍隊日增防軍無多務請增兵派步騎砲隊來科協防 
[近日之府院消息]  
　　十四日上午九時十分大總統蒞辦公室披覺孟曙村楊鼎臣王子春曹仲三張子志諸要人來電七件十時三十分傳見中國銀行總裁馮幼偉十一時四十分馮退出居仁堂後元首遂進私室午餐下午二時五十分又至辦公室核閱重要文件於四時傳見前財政總長王叔魯密談逹兩小時至六時後總統始退歸内宅休息昨十五日早九時二十分大總統至辦公室與方立之秘書長談話片刻並閱本日發表之命令方君出府後元首又閱重要電報十餘件十一時半進内宅午餐下午二時五分復至辦公室比即延見段香岩傅沅叔兩總長諮詢閣議經過情形爲時頗久三時見前農商總長周子廙關於辦理山東賑災問題談一小時之久　辭出至六時後元首退入私室休息國務院方面十五日爲星期四例會段國務總理於上午九時餘首先到院接見日本某參贊又於西客廳接見議員數人旋即蒞會議廳其餘各國務員於上午十時許先後集齊開議時已十一時二十餘分矣據政界消息是日閣議以外交案爲最緊要故首先提議滿洲里中日日來之交涉案此案係依據參戰參陸兩處及張煥相么偑珍陶祥貴孟恩遠等來電作詳細之討論結果擬分别電覆令其格外注意維持現狀務須出於和平對待之法若遇重要事故時仍宜請示中央次議陳毅電告庫倫附近俄國新舊兩黨開戰案諸閣員討論結果擬即電覆辦事大員陳毅令其婉勸離境毌令國軍捲入戰禍漩渦總以維持現狀爲前提再次則由外交次長代理報告出兵交涉經過情形及最近協商國勝利消息併唐在禮電請仿照協約國舉行宣戰紀念以聯軍情各案分别討論結果出兵日期已經决定於二十日前出發赴崴協約國勝利照例電賀至宣戰紀念酌定通過又次議浙江蕭紹塘工經費案此案原定地方負擔經費七成中央負擔經費三成而内務部則請由中央地方各負擔其半數分爲五年完工於是可决其餘尙有軍事案一二件普通案　件末議任命官吏案則照例通過宣告散議時已下午一點餘鐘由段傅兩總長入府報告又是日列入議程之議案兩件（一）爲參謀部提出駐外陸軍武官章程案與前次通過之駐外海軍武官章程大致相同無甚討論照案通過（一）爲變通薦任職第一類辦法案係由外交交通兩部提出討論略有修改　經議决 
[敎廷通使問題之續聞]  
　　政府聲明云敎廷派使問題法國現在所爭持者已棄其向所援引之天津條約而純從敎皇親德上着眼但我兩自初亦即顧慮及此故敎皇所派某氏有親德之嫌政府即預先自行聲明不加接待並非由於法國方而之通知而後出此（某法文　亦載之）且中國殊不視此爲急迫重大之問題若爲預防親德者之或不免有所活動亦非不可暫緩其實行之期惟派使之權則仍完全保存其自由决不因是有所損害云云又一消息法使　於羅馬敎廷派使問題所持意見極爲堅决我國於此事尙　審愼中　未有若何表示據法署通譯某云貴國名爲參加協商而不能一致之點甚多此不過一端耳其意蓋似有所指也 
[政聞彙要]  
　　元首將總覆南方電公府前此屢接南方各要人來電多擱置未覆近以交代在即已諭秘書廳將從前南方所來各電彙齊復閱一次擬總覆長電一道以表個人之意向此項長電現已脫稿聞爲某秘書手筆意極和平日内即當照發 
　　政府之軍事通電政府於十五日發出軍事通電一件原電約八百餘字内容大意分四層第一層述平粤之必要第二層聲明經略使及援粤總司令之權限第三層定軍用餉彈之接濟辦法第四層係說明各省應協助平粤計畫之進行 
　　天津又開會議　黑龍江鮑督軍抵津後十三日晚聞鮑邀張奉督同至曹家花園會晤曹經略使並開密要會議逹一小時餘别一訊云在湘前敵各軍近日均有電逹曹經略使各陳明防守之種種計畫及刻下有無進攻之必要曾由曹使照轉中央故某某等要人認爲某項動機已至故紛紛向天津集合而某要人之請假赴津有謂亦係前去觀察此項眞相是否與大局趨勢相左　　整頓奉軍津司令部在津奉軍司令部此次張奉督入關大加整頓其内部之各項分配已有變更大約張離津以後或須由其總參謀長常駐部中辦理一切將來總參謀長一席楊氏頗有希望 
　　奉督添募八九兩旅張奉督前有招足十大混成旅之計畫嗣因餉彈兩難僅成七旅而止茲聞張督以新成之旅均已奉調入關本省兵力並未增加値此南事不定國防日緊亟須添募勁旅以資分配十四日自津來電係申請此事一面逕電奉省派員分赴名縣開始招募並聞此次所募者爲八九兩旅較諸原定計畫尙少一旅云 
　　拒絕龍使假械福建軍事益緊李閩督電催龍使带兵南下以分其勢當局即據電轉催龍氏謂新軍雖已募齊而軍械子彈實未配置完備當局因令龍使自行赴津與張奉督商借龍赴津與張晤面三次於借軍械一事毫無結果張謂現欲續招奉軍將以所餘軍械供給將來新軍尙嫌不足故不能撥借龍氏因此仍不克南下 
　　奉軍統歸曹使節制天津會議之後長奉督與曹一再接洽願以前線奉軍完全撥歸經略使節制不另設司令機關同時中央亦允按照單開之衞隊開拔費及直軍各旅欠餉一律發足並按月籌撥經略使署經費十萬元所需子彈提前照撥以上各層均經商妥又經略署組織略有修正曹使原請於秘書參謀軍務政務軍需軍醫軍法副官八總處之外復設有偵探處電報處稽查處三名目政府以稽查一項可包含於偵探之中且使署尙有憲兵稽查各三營更無再設稽查處之必要此項完全取消餘均如擬辦理惟經費核減十三萬元爲十萬元衞隊兩混成旅改爲一混成旅 
　　曹錕部將之主張吳佩孚閻相文等三人近又聯衞致電曹督力言不能再戰前敵第一路軍隊即宜設法調回然後與長江四督互相聯絡協商息戰方法曹督之不即南下雖因自身之不願再戰而不能指揮其部下如吳佩孚等亦爲一大原因又聞吳佩孚對於南軍曾確實表示决不再戰且謂今後將力謀平和之實現云云 
　　張懷芝並不赴漢府院方面於十三日晚接張總司令由濟南來電係報告於是日午後三點抵濟云云外間傅有删日由濟南行等語茲得國務院確實消息張由濟南發之電並無赴漢之說但有所經路途中狀况附告中央耳又陳贛督前派蔡嘉楨隨同張司令來京嗣復偕張到魯接洽軍事據蔡電致某譏關謂已奉張總司令聘爲顧問矣 
　　孟郭之聯電吉督孟恩遠省長部宗熙文日（十二）聯銜致電政府略謂劉廳長彭壽王團長玉珍曾與吉省紳民諮議面商該案現已成就至於取消合同萬難辦到惟增附條件凡關於地方權利無不允從以爲完善地步現各團代表深望鮑督入京急求解决之方免致再肇事端鮑督現已啓程入京晉謁在爾一切即可面陳至吉　紳民旣屬希望和平解决惟須改訂條件究應作何計議迅希明示以便轉知吉民而定礦爭不勝待命迫切之至 
[傅敎長弔唁法國漢學家]  
　　法國著名漢學家夏樊納最近在法國逝世消息傅來士林罔不惜之敎育總長傅增湘特凾巴黎文學博士院代表政府致唁原凾譯録如下巴黎文學博士院院長台鑒得敝國駐巴黎公使報告敬悉著名漢學家夏樊納先生遽爾作古鄙人聞之至深惋惜夏先生長於考古著作等身裨益敞國之史學實非淺鮮其中史記　本一書尤爲鄙人所心折深望夏先生重來華夏聊遂識荆之願不幸噩耗　來夫　良友中法兩國學問界實受一莫大之打擊而於敞邦尤甚夏先生家族　感痛苦自不待務乞轉逹鄙人惋惜之忱是爲至　傅增湘 
[奉天城内騷動之原因]  
　　奉天城内騷亂之大槪情形已兩誌前報茲又喧傳謂此事之發生因二十八師某副官前在平康與某妓女結不解緣後因某副官以事他往軍署衞隊某士官亦與該妓交好情頗密緻不數旬某副官回奉將該妓領出是以衞隊某士官恨之刺骨早欲擒而斃之以洩其忿十日晚適該副官携女進城購物爲某士官所見當招夥伴數人前往復仇某副官與女覺有異不敢迎面西來即向宮殿處避去某士官見其入内以鎗擊之某副官亦還擊之後男女二人斃命某士官乃以紅袋小旗黃豆等物以誣其邪道作亂按此說終覺支離當非事實不過有此一說而已事後軍警加急戒嚴稽查偵探四出查訪軍署某偵探上一報告謂彼等確係左道傍門習練邪術此次來省意圖破壞同黨偕來者有二百餘人其四人先行入城擬潛入宮殿舉事不期事露未及施其伎倆所死之女子係南方人而僑裝爲北方婦人者按該婦之形狀觀之其身甚偉骨格亦大而其足着白布襪靑鞋均極合適且係自製確似士著亦似蒙人不類南方婦女至同來二百餘人不知何以知之想此報告亦不過藉口邀功之詞未可據以爲信又有謂此等亂徒携带邪術用品旗上又書護國盡忠四字而其女子又似東省士著先入宮殿欲圖舉事其爲宗社黨人物亦未可知再不然或係惑於邪敎謂彼等有皇帝后妃之分欲至宮殿先行坐下乃施其邪術以圖舉事終至邪術無靈失敗而死按以上二說亦係揣測之詞然尙近理又有一說謂金蝴蝶被鎗斃其部下怨之擬乘機報仇總之皆無根之談也 
　　張代督日昨下午三鐘親往查視肇事地點並以省城夜間守衛兵無多遇有事故恐難普及故令陸軍百五團爲大小東北兩關補充隊大小西南關馬營爲補充隊警界各署派出所除出勤警兵巡邏外每要衝各設臨時崗位張代督又以此等暴徒若係黨犯何用黃豆習劍若係邪敎何有手鎗炸彈總爲不正之行爲苟不留意防範恐赴他處擾亂故特電告吉江兩省並奉省各道縣一體查緝城關各屬商民甚多按照常規皆以晚十二鐘以後斷絕行人警察廳負有地面之責昨特禀請張代督嗣後每晚十一鐘關城門遇有緊要事故軍署發一特别門證若無此項門證無論何項官長槪不准開門故目下各關於十一鐘即行靜街暴徒死後曾拍一照片以備存案其照相之家爲大西門裏華眞照相館而該館於十二號將暴徒男女二人之眞相洗一附片懸掛室内任人往觀午後即行撤去蓋因來觀者衆門爲之塞故也 
[張鈁侵鄂與吳軍防宜（赤水）]  
　　張鈁獨立陜矟間東結矟西之會匪南聯鄂北之黨人復與樊毓秀之軍聯合聲勢日大襄鄖張鎭使昨日電致卾督報告彼方情形謂陜西張鈁與樊毓秀聯合結納亡命土匪往來於秦嶺商南浙川希圖實行出犯豫鄂聞預定犯豫者爲樊部張則侵卾所有鄂豫聯防計畫業已照令佈置惟虞土匪乘機竊起後路堪憂現有軍隊難敷配置請續遣勁旅並接濟鎗支子藥前來庶免疏缺之憂云云王督軍以實行卾豫聯防後襄鄖張鎭使與南陽吳鎭使須携手同行所有襄陽南陽相通之大道如新野鄧州光化樊城設兵守衛其通陜之鄖陽鄖四各關口及漢水流域亦均設防甚固當可無虞昨陳秦督又來電欲行三省會剿法以除根株王督以鄂北兵力薄弱自防尙虞不及未敢輕諾爰轉請豫督並商奉軍鮑司令撥一部分來鄂助勦蓋王督之意只在自防進剿則非其急也鄂西戰事唐繼堯已將黎天才等之滇川黔鄂豫聯合靖國軍調後更以黃復生顧品珍兩軍東下似又有東取巴宜會師武漢之意其實不然蓋唐自湘中失敗即專力謀陜以取北通幽燕之直道此次關聯合靖國軍入後路蓋因此項軍隊分子複雜人多械少萬難與正式軍隊抗且施宜之間轉戰已久更不能用於是遣顧黃兩軍出而代之另一用意則欲與湘西之周田陜南之張樊聲應使北軍無力兼顧總之意不在鄂之一城一地也然吳光新對於新來之軍已不能無所顧慮鄂西目前並無大戰王旅施南之敗亦非戰敗殆自行退入野三石門兩關以固宜昌右側吳自轉戰鄂西以來均係獨力自任政府並未予以一軍餉又未發所以遣軍援助合力入川者均托空言態度因亦極爲冷淡僅圖固守宜昌一隅而已 
[長沙所傳之南軍消息]  
　　湘南南軍原定有分四路反攻辦法即係一攻祁陽一攻耒陽一攻安茶一攻寳慶上月中旬原已分途進取旋因他項問題又忽中途停頓其詳細情形已誌本報現聞聯軍方面已預備繼　進　對於　路軍隧均已整飭部伍候令進發其所需子彈火藥以及他項軍需　經採辦妥帖且甚爲充裕足以供應各軍又永興方面　湘粤各軍亦均已分别整備並由郴縣調到滇軍數營以爲後應大約最遲亦不過半月即將續行攻擊 
趙恒惕　吳佩孚議和之說現又復活據衡陽友人凾告謂此項和議始終並未决裂外間所傳趙氏以條件不能妥協已向吳氏　出最後决絕之通告等說均不可靠就目前情形觀之似和議反較　近趙氏昨又另委胡兆鵬等四人爲代表前往衡陽與吳氏接治一切 
　　全州永州間本爲洪匪出没之地近來該匪等亦揭民軍旗幟到處籌餉勒捐譚月波以該匪等種種行爲不獨關係地方治安且與軍事之進行亦有莫大妨碍爰與譚組厂張子午等議决一律分别招撫並將其改編正式軍隊或運輸隊以利兵事而保地方頃已委員分途出發矣 
　　湘東南軍以米糧缺乏之故因探得第七師有大批軍米由水道運赴祁陽遂由駐在常寗之湘軍喬作民裝繞道逕赴祁陽下游九十里之黃泥塘伏伺及北軍至此湘軍突出要截聞共奪得軍米一十二船並傷北軍不少 
[舊國會繼續開宣言書審查會]  
　　國會宣言書經兩院聯合會議公决提付審查已誌前報茲查該審查會十號午後二時於衆議院秘書廳集議其由兩院議長所指定該審查委員共十四人是日到十二人據所主張雖有異同要不外參酌時勢根本法理以相討論至六時略得頭緒然尙待折衷查十一號係星期日十二號下午參議院又開審查當選人證明書委員會若延至十三號繼續討論此項宣言書不免過遲蓋國會宣言書爲内外耳目所注關係實大不能稍容遲緩故該審查會即日趕發通告訂於十二號上午十時再集衆院秘書廳繼續討論其通告云逕啓者茲訂於本月十二日（星期）上午十時在衆議院秘書應繼續開中華民國國會廣州集會宣言審查會届時務乞早臨爲盼此頌議祺中華民國國會廣州集會宣言審查會啓八月十日 
　　九日所開之兩院聯合會詳細情形已紀前報茲另得一報告照録如下是日午後一時開議參議院議長王正廷因公約一時三十分到衆議院議長吳景濂主席查點人數畢計參議院出席議員一百三十九人衆議院出席議員二百九十九人均已足法定人數首由主席宣告請參議院議員分坐東三排席次衆議院議員分坐西五排席次以便表决時易於查點人數兩院議員分坐學主席謂按照所發通告本日係討論中華民國國會廣州集會宣言事件此事由衆議院大會議决咨請參議院開兩院聯合會昨參議院開會對於衆議院議决通過故今日始開兩院聯合會惟現在是否用提案手續應由提案人說明主旨衆議院議員張瑞萱提起臨時動議並登台說明旨趣主張變更議事日程改兩院聯合會爲兩院談話會衆議院議員羅家衡參議院議員湯漪反對之主席按照議事規則以張議員動議諮詢院議附議者在五人以上動議成立主席復以變更議事日程付表决贊成者少數（否决）主席宣告開議謂是否用提案手續由提案人說明主旨衆謂當然用提案手續主席令提案人褚輔成說明主旨與宣言必要及宣言理由畢主席謂宣言大旨已經提案人說明自應先就大體討論依報號次序發言唐寶鍔（衆議院議員）報號在先請唐君發言唐發言畢參議院議員焦易堂繼之焦君登台細陳修正國會宣言意見之種種理由李述膺又繼之略謂宣言書大體可認爲妥當惟最關重要問題者尙未參加在内所謂最重要問題者即選舉大總統是也國會戰權可分爲三種（一）立法權（二）制憲權（三）選舉總統權法律俱有規定（中引中華民國臨時約法曁大總統選舉法條文甚詳惜以篇幅無多不及備載）且方今北京正値製造總統之時國會若不於此時有所表示本席殊覺期期以爲不可蓋選舉總統爲中華民國國會所有之特權除中華民國國會而外無論何種非法機關無論選舉何人當然槪爲無效此事非常重要應請諸君格外注意並加以斟酌云云（衆鼓掌）呂復褚輔成相繼發言於李說略有辯論焦易堂駁呂復褚輔成說褚復申辯之某君主張贊成反對相間發言湯漪贊成焦易堂修正案大體衆議院議員王源翰發言提出臨時修正案參議院議員朱念祖登台於對德宣戰問題應當加入宣言一節亦多所發揮喚起注意參議院議員丁象議發言贊成焦君修正案並述宣言内應加入故障之聲明及不能實行戰權之原因 
 
 
 

Page 7

 
 
衆議院議員某君主張於修正案逐一付表决牟琳主張先將焦易堂修正案大意付表决參議院議員張魯泉謂今日修正案甚多討論已久亦應分别付一表决作一結束衆議院議員陳家鼎謂本席有一修正案尙未及油印分配所應請諸君注意者宣言書中不但須將段祺瑞名字加入卽馮國璋名字亦在加入之列何也緣馮國璋旣自由任命非法内閣及下令與西南義軍宣戰公布臨時參議院修改之國會組織法批准種種條約是馮國璋已自絕於民國當然失其副總統及代理大總統之資格如於宣言書中不將馮段一併加入在外人視之此等宣言雖有仍不若無蓋不如此則不免與第一第二兩項不承非法命令曁不承與外人所締結之條約相矛盾也陳家鼎說明畢唐寶鍔發言主張將原案修正案一併付審查參議院議員張光煒衆議院議員彭允彝均同時提起討論終止參議院議員董昆瀛等均同時主張先表决大體然後再付審查主席遂以付審查付表决贊成起立者大多數主席謂審查人數究需若干參議院議員童杭時主張每院十一人衆議院議員牟琳主張每院十五人胡祖舜主張每院七人主席先以胡說每院七人付表决贊成起立者多數主席謂審查委員由選舉抑由本席指定衆謂請由主席指定主席請參議院長王正廷商酌畢旋指定十四人散會 
[廣東開討龍軍凱旋歡迎會]  
　　昨日廣東全省各界在東園開討龍海陸各軍凱旋大會到者數千人場中遍掛國旗生花兩邊厢廳陳列各軍戰利品凡數百種如龍濟光之大軍服嘉禾章兩廣巡閱使印信旗幟電報及各種新式鎗砲貴重器械等物一時半討龍各軍長官林虎劉志陸魏邦平劉逹慶海軍代表永翔艦長張曾存滇軍代表李興高何子奇等及來賓岑總裁代表劉德裕督軍代表龔政省長代表王仁杰衆議院議長吳景濓參議院外交委員長朱念祖曁粤軍代表黃强統領林良彝等以次蒞會公推省會議長羅曉峯主席先宣　布開會理由隨由主席介紹各軍長官與會員相見會員全體起立拍掌表示歡迎旋請各軍長宫演說於是林虎劉志陸魏邦平劉逹慶何子奇相繼演說大致俱說明此次討龍之原因并謝各界之盛意督軍代表龔政及衆議院吳議長參議員朱念祖亦各有此發揮最後宣讀廣東敎育會等歡迎詞畢然後奏軍樂茶會拍照而散是日大雨如注而赴會者仍異常踴躍云 
　　岸步來電云機處奉命率師赴瓊討龍經於咸日克復崖縣禂日克復嘉積鎭瓊并樂會同於漾日收復所向克捷敵膽已寒直搗黃龍爲期不遠乞示方略俾有遵循廣東討龍第一軍第二支隊司令陳繼虞副司令周麟輝等同呈有印 
[粤議員質問弛禁花會案]  
　　廣東省議員宋以梅提出質問案云爲質問事竊聞欽廉道尹以餉糈窘迫特呈當道弛禁花　賭博事如非虚按之法律固有牴觸施諸政治亦多乖謬以梅於此有不能已於言者溯自本省議會議决弛禁番攤在去年七月三日即張動叛亂宣統復辟顚覆民国之第二日也斯時也煌煌憲與已從根本推翻惡耗傅來驚惶失措惕慮專制暛暵共和國體岌岌天下洶洶危急存亡間不容髮我粤宣言自主爲護法策源地勞師動衆籌餉籌械更義不容辭苟龍保民救國一切皆可犧牲以故番攤之弛禁非徒爲飲鴆止渴之謀　迫於嫂溺援手之義維時倉皇急據雖無從容討論之餘地而弛禁　博猶祗限於番攤一種並以三年爲期其他各項雜賭永遠嚴厲禁　此爲當日表决之唯一要義故番攤弛禁之係貴省長更有嚴禁私開　賭之佈告不啻三令五申夫花會即雜賭之一若一旦弛禁顯與本議會表决之案大相背馳此與法律牴觸之說也財政公開量出爲入乃共和政治之正軌本省預算决算各案屢屢催取延未交議財政情形如何因難無從窺見旣未足以取信人民就令入不敷夜必須加人民負擔亦應統合全省通盤籌議公平支配始爲正當辦法欽廉爲粤省行政區域之一部花會爲搜括民財之一端欽廉特准弛禁花會吾想當道未必政令歧出厲民自養若是之甚此政治乖謬之說也道路傳聞羣情惶惑有言責者緘默難安究竟欽廉弛禁花會道尹是否有此呈請省長有無據呈批准以梅謹依省議會法第十九條提出質問懇請貴省長查照所開事理於五日内明白答覆以釋羣疑此質問廣東省長李連署人蔡榮春陳駿嵩李濟源謝天聰龍治平聶金慶陳炳濓李綺庵盧伯寅謝景濓楊吉 
[廣東水患之危險]  
　　比來靈雨纏綿東西各江均報潦水復漲已同令人提心吊應孰意昊天不弔三數日來雨仍連綿不絕低窪處無論矣即高阜區域亦有水到成渠之象十一早西門内　甲里口一带及資富巷各街舊將軍衙門前並洛城街芒菓樹街連花井及德宣街西頭等處均已淹浸城内如此城外更可想見水之深處多數街道已可行舟西關十一甫素稱高阜十日晚已成澤國西來長壽墟各地亦隨在浸没交通非常梗阻至附城西北各郷更已一片汪洋彌望悉成澤國流蹤轉從情形極慘其中損失最巨者爲西村泮塘兩郷所有種植瓜菜多遭淹死如芋頭膠笋馬啼蓮藕等物保全不及二成郷農無不大爲喊苦至省河之水勢現亦暴漲堤岸幾致水與磡齊刻下依近海旁各貨倉見水勢日有加增天氣仍甚陰霾又恐乙卯參劇再現已紛將貨物移往高阜處所俾防不測下西關之居民且有搬遷者同日又聞高要之泰和團現亦呈露險象又昨十一號城内連新街第一號及光孝寺某宅因雨水過多灰緘鬆動塌下幸先有坭土　落朕兆故未偒人咋有藕艇一艘由泮塘駛至海珠河面爲旋風所捲遂遭沈覆幸艇内各人均諳游泳未爲波臣召去又石龍等處因近日靈雨兼句潦水復漲一片汪洋盡成澤國前經兩次水災本地善堂已竭力救濟今復成災又不堪設想矣高要縣電云縣屬水災前經消退並將秋𣘥趕築以備秋耕並經呈報在案乃本月二號以後水復加漲連日大雨不止潦水約高一丈二三尺現已淹及城基各堤岌岌可危除督飭團警晝夜梭巡以期急於搶救外謹先電聞知事葉文興呈叩又香山小欖鎭業佃維持會凾云敝鎭自五月二十六七潦水冲崩基園　下游地方如烏沙白里草塘坦背四五六沙等處園田禾稻淹没一空迨潦水旣退業佃趕築秋欄補蒔晚禾雜糧滿擬收成以資度活詎天心不仁補蒔未竣而西潦復漲更植靈雨連旬鎭内各街水深二三尺淺或一二尺而低下者如白里草塘等處同生各園田禾盡成澤國秋成絕望計桑基塘魚牲畜蠶繭損失之數總在百萬以上泛家浮宅拖男带女露宿風餐慘不忍覩現汨汨其來未知終極云云 
　　省長公署現因靈雨連綿河流又復　漲曾先後接據四會惠陽等飛報水漲情形除令各該縣妥爲防護外特令治河處曁各道尹迅卽飛飭各縣團董設法防範所有搶救基圍各物並應預爲築備以免臨時周章屬内水勢情形如何應卽隨時報查 
[川西懋功之亂事（成都通信）]  
　　川西懋功自察都僞皇帝伏法後人民方慶得安不意兵禍迭興今又大起恐慌頃接懋功來函稱七月二十二號綏靖屯原駐防之西路漢軍前第三營營長王光培（字植三）號稱奉全省警備隊楊辛友總司令令委爲五屯指揮官近日反對懋功駐防騎兵團團長黃正（字鷺翔）與知事歐陽文（字爾彬）剷烟甚力謂軍餉無出民生凋敞賴有烟欵以供生活倘照内地認眞願以武力解决雙方不讓竟在綏靖屯城下開戰刻黃團與歐陽知事已將王光培護庇夷匪違禁種烟希圖漁利并糾結土匪二千數百人擅開兵端等情具呈來省請示辦法綏靖屯屯務委員楊少修以王光培不應糾結土匪二千數百人糜爛地方屢次從中調解無效刻亦飛報上峯請迅示辦法以維邊圉 
　　靖國軍川北總司令部接到黃團警告刻已召集所部各級軍官開軍事會議討論對付方法黃團長前派來省之少校團附何蕩淸（字冠羣）及某軍官等因聞綏靖戰事發生業於三十號由省首途兼程回懋參戰羅象昭一支隊亦有入懋平亂說 
　　懋功知事歐陽文率黃團之兵一連昨在漢牛夷屯地方鏟除烟苗正在督　間突有夷人一大股四面撲至將知事坐騎驚躍立將知事顚撲下鞍頭部觸裂負傷甚重該夷輩猶兇撲不退隨行之兵見知事危急遂用繩索將其背走而夷衆追逐不捨衆兵用鎗射擊以威嚇之遂止此項種烟之夷人聞卽爲王光培保護者是亦釀成戰事之一因也 
　　王光普日前由崇郫方面率領金夫人入伍之隊丁抬洋砲數十桿步槍七八十桿外復同烟帮隊伍百餘人向懋功前進行至娘子嶺被瓦寺土司索季臯兼屯殖司令派兵阻攩不准通過據懋功函稱王索抗兵之際有由懋功經商出關冋灌者行至水磨溝漩口場等處被王部攔路刦奪并以武器毒打指爲懋功黃團之偵探不准通過遭此害者數人皆負傷返懋城因受重傷不起者十餘人蓋此時王黃已成水火矣 
　　王光普與王光培原係骨肉兄弟光普欲到邊地恐黃團不許至懋先與伊兄密約用兩面夾攻之計使黃團首尾難顧詎爲索季臯所阴并經該處直接土司查悉謂於軍譽大有妨碍飭令調回原防取銷司令之職王光培未悉其情以爲光普如約攻進故即行舉兵起事也 
　　王光培自率所部直抵崇化屯務委員王泰光見光培率悍夷十屯及部下各哨蜂擁撲至即出城與之交涉再　要求撤回王堅執不允屯員無法對付乃一面咨請黃團加派精銳士兵一連防堵要地一面呈報上峯請示辦法目下光培嘯聚愈衆擾害滋多將蹈去歲妖僧故轍矣 
[九江近事]  
　　李仲軒於十一日乘江華輸抵灣灣軍政兩界領袖齊赴江干迎迓並由招待員汪念祖備席爲之洗塵是夜下塌於招商局次日即乘汽車馳赴牯嶺避署 
九江縣知　倪欽前呈報劉彦脫逃要求免予處分間陳督抜閱後頗爲不悅擬俟政府覆電聽候處分 
　　原任九江縣知事汪念祖前晉省辭職戚省長擬以某縣對　汪未允旋於十日匆匆返　招待李氏次晨復晉省謁見督軍面陳一切 
　　九江榷運分局局長卓杰病故聞其兄卓焌現充駐漢四岸總稽核聞報即電贛省局請委其弟卓然繼位陳局長已照委矣 
　　九江同文書院爲美國敎便創辦學校其校長夏某因舊籍隸德被敎會中人攻訐現美政府已令其歸國改委力某充校長 
　　南潯鐵路押借外債將成事實旅滬股東鄒靜齊等聯名函致某紳請切實討論設法抵禦 
　　廬山淸丈局長係警察分所長文定祥兼充茲因人地不宜已經傅道尹撤去兼差另委萬中楨充任 
[杭州快信]  
　　艮山門外居民向以機坊絲工爲生業近七年來已加工資四次每絡絲一兩增至大洋一分八釐現又由盧錦釗等號召要求再加一律停工計逹五千餘人之多夏警廳長恐釀禍端已飛飭警隊查拿解散 
　　艮山站昨搜獲夾带火藥四包銅帽六十枚砂彈十包之嫌疑犯汪德賢一名已解由警廳提訊核辦 
　　吳興陸同元（即陸融齋）暗殺寡嫂嚴氏曁張媽一案（卽新血手印案）頗爲全浙人士所注意現經高等廳判决仍處無期徒刑聞檢察官以判輕不服尙擬抗告 
　　浙省現任各知事向多本籍人員自齊省長下車後紛紛撤換現僅留松陽錢世昌新昌金城二人查錢治績卓著經甌海道尹臚具事略保薦昨已咨部請奬 
　　楊督軍昨移送壽儀五千元撥助省垣各慈善機關共十六處以梅滕更時疫病院及省立貧兒院所得爲最多 
　　高檢廳委任周璟張紹周爲第一高檢分廳代理檢察官昨已發表 
　　警務處昨委于式垣充江山縣域區警佐趙雙慶充永嘉第四區分所警佐 
　　楊督昨午前電召商會願總理入署面商要公 
[南京快信]  
　　張作霖派來之李如璋曹錕派來之季某均於昨日由寗乘車回津　 
　　鄂督代表楊參謀贛督代表陶諮議均於今晨由寗乘輸上駛 
　　張作霖以徐州匪已撲滅擬再派員來徐招募新兵日前來電徴求同意聞李督昨已復電婉拒 
　　參陸處電軍署令將蘇防佈置及駐軍確數繪具詳圖並附說明咨報中央備查 
　　軍民兩署代募魯災賑欵已繳集七千數百元即日滙魯散賑 
　　江寗貧兒院經費困難聞李督允捐廉二千元補助以維善舉 
　　各屬商會地方公團電軍民兩署反對鴉片製藥之電紛至聞李督齊省長擬即彙集呈報中央察核 
　　李督齊省長派陳副官劉諮議赴徐屬會同張文生鎭守使辦理各縣淸郷事宜 
　　前次蕭縣被匪架去紳商二十餘人聞畢團長現已攻破匪巢救出十三人 
　　齊省長派赴浙江祝壽之代表李明遠昨已由杭回省銷差 
　　江海關監督馮國動昨來省謁見軍民兩長禀陳要公 
　　敎育廳長符鼎升前日赴滬參與省敎育會議昨已由滬回省 
　　財廳派赴縣勸借冬漕委員均呈報到廳月底可將欵解省 
　　司法部民事司長凌士鈞昨來寗調查司法狀况 
地方通信 
[松江]  
　　畢業生分數却回縣立各高等小學校於本届舉辦畢業考試後即將畢業各生考績總分呈山縣署轉送敎育廳存案詎被廳署原封却回飭令另行造送畢業生詳細分數各校奉令後除遵令造送外並具呈敎育廳略稱造送畢業生總分數係遵照二年八月分敎育部通令辦理嗣後如有變更成命時懇先以命令公佈俾資遵循免致臨時多所糾紛云 
　　息借冬漕之困難財政廳自募集省債之議打消後即通飭各縣息借冬漕並分遣委員馳往各縣催解派來本邑之省委方孝聰業於十六日乘車來松惟聞本邑各紳富以去歲已遭荒歉今歲荒象又呈民力疲敝萬難墊借故縣署向借時多數拒絕恐一時難以借集解省也 
　　敎育會預備改選縣敎育會於十六日開職員會並預備十八日常年大會改選職員各事宜是日會長姜揆勛副會長吳子祥倪汙忱及評議　全體職員完全蒞會依原定秩序先開戰員會次開大會預備會兹將議决各案分誌於下（甲）職員會議决案（一）第三國民小學校敎員趙慶禧　賞賣親一案前已由會致函該校校長潘望之查訊實在情形現據潘君函覆已令趙慶禧自行辭職應否由會續函縣署量予懲戒衆錢趙慶禧旣已辭職不必再行深究（二）公民朱久望袁蓉生等函會請議對付鴉片公賣方法案衆議鴉片公辱國殃民應以本會全體名義電省力爭（乙）預備會議决案（一）通過六年度本會决算（二）支配大會各項職員（三）大會改選職員時議决用雙記名票（四）選出之會長議决以服務本縣者爲限 
　　兩市郷收買螟蟲實業廳委員史樹章及螟蟲考查團團員尹叔平吳步蟾願吟香等前在縣署開會議决先於小西涇郷及楓涇市兩處設局收買螟蟲旋經該兩市郷自治委員在縣署領取經費實行收買昨日楓涇市自治委員已將買得之螟蟲螟蛾等五萬餘頭解交縣署計耗去收買費一百三十五元據識者云楓市所解並非純粹螟蟲大半係米蟲糞蛆充數或由主事者並不深知螟蟲形性致遭愚弄云小西涇郷現尙繼續收買所有領去之縣費五十千亦未用罄大約一二日内可將買得之蟲解交縣署矣 
　　玉蜀黍變形志異西門外萬歲亭附近朱柏生園中所植之玉蜀黍其實有結成觀音大士象者右手抱一小兒形熊逼眞見者無不詫爲異事連日往觀者甚衆 
[蘇州]  
　　飭查崔廳長被控案前日有吳縣公民蔣寅伯等電票省長控警察廳崔廳長劣跡昭著證據確擊請派委澈查辦理齊省長接電後已電飭蘇常道尹王可耕密查復奪 
　　檢查印花員到蘇江蘇財政廳胡廳長物派委員劉榖蓀赴蘇常道屬各縣調查印花稅務由廳預行飭道轉行警廳布告商舖一體知照現劉委員已於　昨來蘇寓閣門外惠中旅館即日會同各警區分别至各店舖檢查 
[無錫]  
　　籌商借漕之宴會縣署前奉財政廳訓令仿照上年息借冬漕辦法本邑應攤借洋九萬元即經楊知事照會各市郷董事籌借在案茲悉楊知事又於十五日上午柬邀各市郷董事在署内聞喜堂宴會並磋商籌借辦法各董事到者二十餘人至下午始散聞十六日尙須宴請商會會長及本邑各紳商云 
　　忙銀加徵之反對十五日爲鎭鄕公所例會之期各市鄕董事因借漕問題在縣署宴會散席後即赴公所開會由孫筱荃提議本年忙銀縣署擅以地方費不敷分配爲詞呈准省署曁財政廳每忙銀一兩加徵銀元五分事前旣未與地方士紳正式集議臨時又未出通告認爲違法當由到會各董事一致簽名决定向省署提起行政訴訟先由蔣遇春即日带同四鄕公所書記向縣署鈔録原案全卷並推定孫筱荃爲起草昌於十日内由四鄕公所函邀十七市鄕董事集合討論再公推代表赴寗呈訴 
[鎭江]  
　　發現時疫秋陽酷熱甚於三伏城鄕各處發現時疫傳染者頗多其症象係頭痛發熱咳嗽脚軟輕者三數日即愈重者或竟致命藥房醫生等因求治者多頗有應接不暇之勢丹徒縣兼警察局長倪知事爲防疫起見出示知照居家舖户臥室須通空氣一切動用雜物及飲食等項收抬務宜潔淨以免傳染而重衛生一面通飭各警區嚴禁各攤户售賣氷忌林氷塊氷水等類如有不遵拘罰不貸 
　　遷移躉船　鎭郡招商碼頭濱江一帶近忽漲出沙灘有碍行輸現經招商鎭局王坐辦函請滬局派總船主西人於日昨乘滬寗火車到鎭暫駐萬全樓旅館會同鎭江關理船廳西員詣馬頭履勘漲灘情形一面測量水勢深約一丈左右擬將招商蔓船遷移離開灘地六丈以便行輪聞不日即須興工打椿 
[杭州]  
　　維持烟禁之消息軍民兩長電請維持烟禁已誌本報茲探得復虞洽卿電如下上海浙江旅滬學會虞洽卿諸君鑒歌陽兩電均悉籌慮甚佩惟本省尙未接准中央文電頃已會銜電部請免指銷以維煙禁矣楊善德齊耀珊印又聞杭　商會會長顧竹溪君以鴉片製藥指銷浙省深恐竟成事實爰特訂於本月十八日即夏曆七月十二日下午二時邀集全體會董會員開拒絕士藥大會籌商一切進行辦法杭總商會昨准紹興商會覆函稱鴉片流毒陷我人民乃方慶禁絕復聞有收買存土之事未奉尊函以前已通告舊紹各縣鎭商會聯合具呈督軍省長竭力維持烟禁云云 
　　調查浙省幣制槪况頃聞財政部以全國幣制須謀實行統一各省區現行幣制共有若干程類亟應詳細調查以資稽核昨已令行財政廳按照下列各項查明報部計開一金銀出口入口槪數二英龍洋流用數目三新銀幣流用數目四各　行鈔票發行總額五各地金融市價　六商用最旺最　時期 
[嘉興]  
　　詩社徴課　嘉興檇李詩社係學界同志組合而成每月由社中聘請宿儒主社命題徴課現已十二期茲悉十三期詩課已於日昨由社中發出詩題首題落帆亭晚景次題舞蛟石不拘體律限二星期繳卷並備有薄贈以答應徴者之雅意 
　　籌備公井　嘉興城河狹小每遇天旱河水臭腐食料缺乏居民炊飯煑茶之水咸取之於城外每擔須錢八九十文一般貧民莫不呌苦現由金甸臣發起擬於城中開掘六大公井以便居民汲取業已呈請省吏潑欵三千元從事開掘現已勘定適中地點嚴工興築其舊有公井之淤塞者亦擬設法開深 
　　敎育會開夏季大會　嘉興第一區區敎育會定於下星期開夏季大會以各職員任期已滿即於是日報告收支並公選正融會長曁各部職員並提議敎育上應興應革事宜以期各學校之採擇業已通告各會員届時蒞會矣 
[安慶]  
　　禁給饖民護照　皖屬桐城懷寗兩縣每年秋冬之季常有穎毫渦蒙鳳懷宿靈等縣之游民結隊成羣或三四十班或六七十班不等每班多有七八百名少則三四百名接踵而來按户派養夜宿民家每名索米二升另給柴薪日則强取農民油菜種　滋擾不堪言狀現經該縣公民金鏡明林卓吾等呈請省長飭由淮泗道轉令所屬各縣禁給護照并請出示嚴禁出境以免騷擾聞省長已令行淮泗道轉令所屬遵照矣 
[濟南]  
　　張樹元之自治政策政府前以地方自治制度問題通電各省徴求意見聞張兼省長復電中央陳述意見約有二端（一）自治成立當自縣始一面借助羣力使全縣公益事業易策進行一面樹之風聲俾人民法治觀念漸次發展至於下級自治不妨遲之數年再爲推行庶免欲速不逹之譏可收循序漸進之效（二）自治員額無取過多良以敎育幼稚民智未開人才消乏鄕區尤甚與其廣集惡劣紳董道謀而成何如愼選優秀分子從善而行宜比照從前議參會酌減員額俾選政不至過於冗濫議場亦可略減囂爭云 
　　擬定淸鄕辦法張護督以剿匪首在淸鄕前已通令各縣實行舉辦近復擬定淸鄕辦法四條如左（一）設立總局於城内添設分局於四鄕由縣長委派一人爲總局長分局局長由各鄕里長公舉一人充當（二）調查户口有無匪人匿居或興匪人通氣勾結搶刦者由各局長呈報總局俟局長查明禀覆縣長（三）由公署委派多數人員赴各縣調查有無數衍之弊隨時呈報以憑考查（四）淸鄕所費欵項均由本縣自行籌辦務期早日成立以淸盜源而維治安已通令各縣遵辦矣 
[天津]  
　　兩處河堤决口近日南運河河水盛漲減河宣洩不及九日滄縣屬之九女河莊減河南岸漫口一道淹没民田甚多又滹沱河水近日水勢暴漲三四尺不等安平縣屬之南郝村等處水已漫出堤外被淹者有數十村莊云 
　　限制華工眷外交部以近來南洋羣島華工往往有携帶眷屬前往情事其工資稍優者或可養贍其工資不足自給者無業婦女麕集一處必爲他國干涉况現時華婦入境尙未納人口稅倘漫無限制勢必加增人口稅亟宜嚴加取締爰特訓令僑工事務局嗣後中國應募華工如有携帶眷屬出洋者必須確能養贍且須取具二個以上之殷實舖保始准前往否則槪行禁阻 
雜評 
[張懷芝（默）]  
　　張懷芝前雖不願再戰然尙赴津赴漢督軍之任張樹元可安然代之也今張懷芝已回魯且又表示辭司令意則張樹元宜以督軍還之矣然而張樹元不聞以此相讓也政府尙希望其赴前敵更不願爲此還任之言也則張懷芝之徘徊濟南又將奚爲耶其致王督電謂惟有養病云云者亦已情見乎詞矣 
　　夫張懷芝之失計在不徑保其弟懷斌代督軍不然如曹錕今日之進退豈不綽綽然有餘裕哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江濱燈光妨礙行船]  
　　上海泰晤士報云近來江濱一帶廠所碼頭燃燈頗多而夜間裝卸貨物之船亦用烈光之燈從事工作致夜間駕駛輪船出口之人視線爲燈光所妨碍甚覺不便此與本船及於江中所遇之船大有危險故爲船主者近復嘖有煩言查四年之前中國各口輪船船副會館曾上書理船廠陳述江濱燃燈之危險後由理船廠訂定章程凡碼頭浮橋江濱及停泊各船所燃之烈光燈向浦江方面者均須加罩以蔽燈光俾免妨害航行立法甚善施行之始頗爲有效乃積久玩生江濱之燈又日見其多而水警復不設法執行理船廠所定章程致使駕船者爲燈光所射目力昏花其所以不遭危險者亦幸事耳深望水警注意及此使江濱燃燈之主人悉照定章加以燈罩則黑夜行船之人必大感激云 
[美國取締絲茶進口之用意]  
　　駐滬江蘇交涉公署接外交部訓令云案准駐美顧公使函稱前准美外部刋送美總統新頒布告一件係增提貨物若干種非經戰時商務局核准給照不得進口而絲茶兩項亦在其内當奉大部電詢以絲茶爲我國出口貨大宗現由美國取締進口於我國國外貿易關係極重應卽探訽見復等因經派員向該局詢問用意據稱所謂取締並非絕對禁運入口但因嚴杜間接接濟敵國起見不得不嚴加稽核如於經手進口商人呈請給照時經查明無接濟敵國情事自當給照准其照常運輸等語深恐我國絲茶商人前聞有取締進口消息或致誤會恐慌合將詢明取締情形陳復等因查美國取締外貨輸入一事與我國商務不無關係前迭准駐美公使函報到部均經分别咨行在案茲又准復辦前因除分别咨逹外仰即分别知照 
[美紅會續撥軍役贍家費]  
　　大陸報云本埠美國紅十字會復撥洋千元分給上海前應募從役美國海軍者之眷屬經此周濟若輩復可支持一星期或十日之久惟届時美國之欵如仍未到則又將窘迫矣 
[閩督請派援軍誌聞]  
　　間本埠軍界昨接閩督軍來電謂粤桂聯軍大舉攻閩務懇迅撥勁旅就近來援以固閩防等因不知軍事當局如何對付也 
[汕頭遣散兵士過滬]  
　　太古公司溫州輪船前日午後由汕頭開駛來滬停泊浦東華通碼頭船内載有兵士八十名惟身穿短服並無軍裝又昨日上午海口輪船抵埠亦有兵士數十名登岸據稱均由汕頭遣散來滬以便轉輪各回原籍云 
[依周塘馬路定期開工]  
　　松滬盧護軍使派兵一千名築造依周塘馬路因各兵士煑飯鍋灶未經造全致未開工經紀前報茲悉全路十二處草房内之爐灶及檯櫈床鋪各物與築路需用之鐵鏟扒叉各器已由督辦路工各團營副官王泗芹等置辦完全准於本月二十號開工昨飭各該勞連排長迅將挑選築路之兵士一併預備鋪蓋馳往派定地點駐宿以便届期動工 
[統領擊斃馬弁之澈究]  
　　兩浙緝私統領趙廷玉所部之馬弁蘇慶忠於上月二十四號猝然斃命後趙卽函告嘉興章知事指蘇揩鎗自擊致命報請往驗章知事以旣經趙統領聲明致斃原因當無别情是以未往驗勘由趙給資草草棺檢詎事後爲在滬緝私二營當差之屍兄慶德所知馳往調查即有證人某甲向之詳告謂係趙開鎗擊斃實開三鎗均在腰脅等語蘇慶德以伊弟身死不明即赴司法官廳起訴在案茲悉浙省高等檢察廳自據蘇慶德投訴後以事關軍官擊斃弁役自應秉公澈究當即備文呈由楊督軍派委李副官馳赴嘉興會晤章知事詳詢當時驗屍情形即經章知事聲明馬弁蘇慶忠揩鎗自擊係據趙統領函述並非知事往驗而知等語李副官退出後復分投調查一過遂即返杭據實呈復楊督軍令再澈查並候會同高等檢察廳訂於日内各派專員前往檢驗以明眞相現高等檢察屬已飭吏來滬傳原告蘇慶德赴杭聽候派員詳詰一切並令出具反坐甘結以憑訂期往騐蘇慶德奉傳後業已隨同該吏赴杭投案備訊並順道前往嘉興擬邀曾聞開鎗三響之某甲同往作證云 
[緝獲紀王廟刦案嫌疑人]  
　　嘉定縣境紀王廟鎭陳鼎泰智森二雜貨店於三號夜被盜刦物傷人已誌前報茲悉該管水警一區第五隊池月喬隊長查悉是案各盜現匿上海特派偵探來滬訪緝前日緝獲嫌疑人顧阿榮一名已由池隊長派探將顧解送閔行第一區訉究 
[常熟縣派探捕盜]  
盜匪朱阿三（即莊根蘭綽號小黑炭）曾於本月初旬糾同姚小炳等十餘人持械夥劫常熟縣南門外大譚蕩范希堯范懋照等家值洋一千四百元之金珠飾物現洋分贓逃至滬上匿跡租界經該處警局將姚緝獲供明朱匪匿居處所當由該局巡官禀奉常熟縣知事派探周德標持文來滬報告滙司捕房捕頭立飭華探目馬阿美與西探目潘林士協往北河南路鐵大橋附近將朱擒獲帶入捕房昨解公共公堂由俞襄讞會同日副領事林出君訊據中西探禀明將朱拘獲情形並據來探周德標投案聲明前情請將被告引渡歸案訊辦質之朱阿三供詞支吾問官判交來探帶回訊究 
[一週間之金融巿况]  
　　上一星期内之鎊價曁大條銀價較前無甚變動本月份標金之價自十四號以後因有大宗大條銀進口是以逐漸增高較前星期六每條漲銀二兩有餘 
　　龍洋墨洋之價因漢口等處紛紛運去故現巿頗爲堅固恐一時尙難壓小 
　　銀拆自十四號以後漸漸鬆動因　商收到洋商絲茶棉紗雜貨等款二百餘萬故近三日内上下午收盤常在七分至五分之間設使日後開往歐洲船隻稍多華貨出口暢旺滬市銀根勢必活潑此商界中所企望者也 
昨爲星期六調查本埠中外各銀行曁北市各錢莊（惟金城四明聚興誠鹽業華孚浙江永亨興業等商業儲蓄銀行不在其内）所存銀洋及大條銀之數列下麥加利存銀一百四十二萬洋一百四十五萬大條銀二百零二條滙豐存銀四百八十九萬洋一百五十五萬大條銀五百九十九條德華存銀四十六萬正金存銀三百八十一萬洋七十二萬大條銀三百五十三條道勝存銀一百五十七萬洋五十萬大條銀二百八十條通商存銀三十萬洋五十萬東方存銀二百三十萬洋六十八萬花旗存銀一百五十五萬洋八十五萬華比存銀四十八萬洋三十九萬和蘭存銀三十萬洋一百零四萬中國存銀一百十萬洋三百五十六萬台灣存銀一百七十一萬洋七十三萬住友存銀四十六萬洋五萬各莊街底存銀六十九萬洋一百三十一萬交通存銀一百零四萬洋一百三十六萬有利存銀三十萬洋十一萬三井存銀十六萬洋十一萬三菱存銀十一萬洋四萬朝鮮存銀二十九萬洋四萬中法存銀四十九萬洋二十五萬總計存銀二千三百四十三萬洋一千五百二十四萬大條銀一千四百三十四條較上届（十號）調查時存銀存洋總數無甚上下惟大條銀多存一千四百三十一條各莊街底亦多存銀三十九萬 
[銷售存土紀聞]  
　　蘇浙贛等省分銷存土已將見諸實行兹闻製藥公司所傳消息此項存土本定指銷五省旋因廣東一省政府已無力指揮暫時提出遂以卾省抵數現在　港存土共有一千餘箱認銷者頗爲踴躍核計存土額數三省已可銷蓋故鄂省一區聞有由中央電飭取消之說云　 
　　禁烟特派員馮監督現因製藥公司將次開辦已籌設辦公處於閘北預特備驗銷各事前晚忽奉江蘇李督軍傳赴寗係因對於蘇省製藥問題有所諮詢馮即乘夜班火車赴寗 
　　政府收買存土以後已在閘北華界森益里設立辦公處布置進行茲悉該機關近曾函致交涉公署請將前洋藥公司撤銷後寄放之桌椅等一應器具撥用以省經費業由陳交涉員諭令庶務科將上年禁烟特派員王芝瑞寄放之器具逐一檢出知照該機關派員往領 
[日本需用印棉]  
　　文滙報云聞日本各紡織公司近因棉價日高購棉至爲不易雖美棉近嘗跌價而日本所需印棉較美棉爲多日本每年入口之外國棉花美貨佔五十萬包左右而印度貨則有一百三十三萬包云 
[法国新船抵滬之先聲]  
　　英文滬報云法國輪船公司之新船四方號明晚（十八日）或星期一晨可由香港抵滬該船重途二萬噸與日前由海參崴抵埠之安特勒邦號同屬一公司 
[租用德國總會作罷]  
　　文滙報云茲悉中政府曾欲以上海德國總會租與上海某外國旅館每月取租銀二千兩旋經該旅館開董事會討論此事决議未便租用 
[久旱逢甘雨]  
　　蘇屬各鄕夏秋以來久旱不雨農民因花稻現將收穫若再無雨必致荒歉是以各循俗例虔誠祈禱昨聞常熟崑山黃渡南翔等處已於前晚得有甘霖約歷一小時得雨四寸之譜各處鄕民無不額手稱慶喜形於色此信傳來滬市花米市價頓見鬆動昨日午後浦東南川各境亦已得雨數寸本年秋收或不致減色矣 
　　文滙報云今晨（十七日）三時左右本埠狂風大作虹口與東區一帶大雨如注約半小時之久所可異者靜安寺區興法租界均未降雨 
[賽龍求雨之肇事]  
　　龍華附近各鄕民因恐旱荒設壇求雨並紥草龍遊行各鎭已誌前報前晚出賽時各鄕民互相爭先以致大起衝突聞毆傷二人頗有性命之虞昨爲憲兵營訪悉以迎神賽會本干禁令現旣肇禍自應查禁立即知照該處警區傳諭各地保禁阻鄕人以後不准賽燈迎神如違查辦 
[報告車輛損壞之愼重]  
　　滬杭鐵路車務總管以近來各站站長報告車輛損壞情形大都略而不詳因於前日通告全路各站略云以後各站長遇有機車或各項車輛損壞之事必須向司機人訽明原委然後通告各機關並須註明機車及車輛之號數及如何損壞之詳細情形俾得一目瞭然以昭愼重而維路政云云 
[交通部獎勵路員]  
　　滬寗滬杭甬路局前奉交通部飭派兩路人員赴京兼充運輸會議議員該兩路劉燕詒等五員業於月前閉會後回滬供職現交通部以各該員會議運輸事宜均有徴勞已由部呈准分别給予本部獎章以資獎勵計沈成栻劉燕詒各給二等一級獎章一座楊先芬林則蒸各給二等二級獎章一座繆振東給三等一級獎章一座刻已令發任局長轉給各員收領矣 
[南滙肉業罷市]  
　　浦東南滙縣屠宰稅自杜知事蒞任後即由商人史樹椿認包常年捐六千二百元又羊稅二千元共八千二百元茲該商向各肉莊加倍收捐各肉莊以受虧頗巨集議反抗於十四日起同盟罷巿滬海道王道尹聞之除飭該縣杜知事妥愼辦理勸令照常開巿外昨已派員前往密查起釁原因禀復核辦 
[水警派船保護航商]  
　　水警第一區長沈葆義以塘口閘港關王廟一帶浦面係浙滬航路要道川南金奉各縣船隻亦多從該處經過惟兩岸頗爲荒野且又港汊紛歧故盜匪每在該處搶掠船商財貨自應加派師船常川駐巡昨已令飭第三隊王隊長迅調師船數艘駛往該處擇要駐泊以保航商 
[串攫烟土之探訴]  
　　住居南香粉弄六十七號門牌之陳萬氏至老閘捕房指控皖人焦桂芬串黨來家攫取值洋六百零七元之印土逃逸等情昨晨由探將焦拘解公共公廨經張襄讞會同義副領事雜君訊據原告代表律師上堂陳明案情請究焦桂芬亦延律師到堂代辯並請准予被告交保候示中西官判焦交一千　　洋並保　下禮拜六再訊 
[雉妓院中之兇劇]  
　　前在某戲園爲案目之王阿春前晚至公共租界九江路九江里雉妓王老五處狎游被姘婦王阿金（亦係雉妓）偵知前往爭風互毆突將王阿春之睪丸揑碎痛極倒地昏暈不省該妓院鴇婦見已肇禍立即報告老閘捕房派探馮兆蘭馳往將王老五王阿金兩技拘獲並將王阿春車送仁濟醫院醫治業已不及旋即殨命禀明捕頭諭着舁入斐倫路驗尸所報請公共公廨張襄讞與義羅副領事於昨日午刻蒞所相驗以死者王阿春是否被人揑碎睪丸斃命尙未明瞭諭將王老五王阿金兩妓帶回公廨管押聽候剖驗明白報告公堂再行核奪 
[歡迎留美回國學生預誌]  
　　寰球中國學生會朱少屏君昨接留美學生會書記李紹昌君來函謂今夏留美畢業者百人將於八月底九月初回國請爲招待云云聞此多數學生中有特出者數人探録如下張福運君山東人已在哈佛大學得有法學博士學位曾任一九一三至一九一四年中國留美學生月報總編輯一九一七年至一九一八年留美學生會會長并爲哈佛外交總會及其他名譽會會員任鴻雋君四川人哥倫比亞大學碩士中國科學社社長留美中國學生季報總編輯楊銓君江西人哈佛大學碩士中國科學社（科學）雜誌總編輯胡剛復君江蘇人哈佛大學理學博士中國科學社編輯余日宣君湖北人爲余日章君之弟潑林斯登大學碩士一九一七年至一九一八年曾任中國留美學生月報總編輯一九一六年至一九一七年曾任中國學生基督敎會報總編輯黃淺樑君福建人哥倫比亞大學哲學博士曾任遠東報及中國留美學生月報編輯聞寰球中國學生會現正預備開會歡迎想届期必有一盛况也 
[舉辦敎育宜定逐年計畫]  
　　上海縣署接江蘇敎育廳訓令云案查第三届省敎育行政會議議决各縣舉辦敎，育宜定逐年計畫以利進行案業經呈請省長核示茲奉指令内開呈悉各縣舉辦敎育宜定逐年計畫以利進行案内開於人才一項列辦法四（一）列表呈報查人才分等標準未立易涉分歧列表呈報亦易成爲具文應責成省縣視學隨時隨地留意考察其有成績確係優良者得呈請酌予表揚實在下能稱職者隨時呈請撤換如果辦理切實足資整頓原案毌庸公布（二研究改良應准照修正案公布（三）注意現在師範學校學生此案所列（一）（二）（三）三項各師範學校已未實行有無增益之處應令知省立師範學校校長會審議復候核辦（四）限制師範生升學應准照案公布等因奉此除訓令省立師範學校校長遵照外合將研究改良議决案一件限制師範生自由升學議决案一件分别録案公布令仰該知事遵照此令附研究改良議决案研究改良（一）宜酌定地點設立敎育研究機關（二）利用時機設講習會（三）每年定期組織參觀團實行參觀以上三事應由知事令行勸學所或委托縣敎育會辦理於每學年終並應將辦理成績報廳備查限制師範生自由升學（原議案）四限制師範畢業生自由升學（師範畢業生固以服務爲原則如地方需才甚殷亦可限制其升學其有師範畢業生升入高等師範以外各校尤屬不合主持地方敎育者於此事宜特别注意）議决案四限制師範生自由升學照原文去自由二字議决由廳長通令各縣不列議案 
[各學校之秋季始業]  
　　閘北寳山路口培本小學校昨日（即星期六）上午九時舉行第八届秋季始業禮學生報到者頗衆首由全體敎職員學生向國旗行三鞠躬禮次全體學生對敎職員行二鞠躬禮又次則校長朱企民敎員滕肇乾黎惠生黎霍氏王魁成校董盛炳華及來賓多人相繼演說并由該样長宣稱下星期一卽行上課惟上課後熱度過華氏寒暑表九十度之外下午再行停課逮禮成已鐘嗚十二下矣 
　　中華公義會在閘北新民路協志理設立之義務小學校已届一載成續優良茲聞該會學藝部主任陶漢盧以遠近來學者日多一日故本學期已推廣校舍添聘敎員定於陰曆月之十三日開課 
　　醬園弄滬北尙德公學於八月十六日行秋季始業式敎職員學生到會者百餘人首由校長汪馥玩報告創辦情形及日後之進行方法次由該校敎員張湘藩說說次全體學生向國旗行致敬禮向敎職員行鞠躬禮茶點散會 
　　法租界打鐵浜吉益里崇實高等小學校定於陰曆七月十六日開學本埠如小沙渡徐家滙虹口外埠如南京漢口各處均有學生前往報名紛紛不絕并聞淸寒子弟前往該校肄業者免收學費并可代謀生活云 
[寗波同鄕會募捐團大會紀]  
　　寗波同鄕會於昨日下午二時開募捐團大會到者百餘人首内主席錢逹三君報告開會宗旨次坐辦方椒伯君詳述募捐進行狀况並報告新會所開工日期職員會議决定爲陰曆九月初一日次提議新會所内設立商業學校經衆討論全體贊成决議將來新會所内准設立商業學校以造就同鄕子弟蔚成商界人材次討略募捐進行事宜决議函勸各團員迅速募集捐欵並擇期開同鄕晚餐會聯絡感情每人各出餐費一元次披露各團員經募捐數昨日止共計已繳到捐欵者七十九人總數已逹洋七萬六千六百八十三元八角八分銀五千一百五十五兩至散會時已鐘鳴五下矣 
[基督敎會記事]  
　　今日（十八）爲基督信徒本月分聯合大公祈之期定於午後四時齊集西門斜橋安息浸會堂由龐子贒君主講題爲（基督徒何以能盡其職）由該堂長趙隱卿君爲主席又於翌日晚八時在山東路天安堂開露天佈道夏令月會報告佈道情况並集議進行要務業已通告同志矣 
[通俗宣講社近况續記]  
　　通俗宣講社浦東爛泥渡鎭之夏季宣講會已於前日舉行茲定十八日下午三時在北市愛文義路池浜橋東首啓明學校即北區通俗宣講所開會由該區理事汪春鑑預備一切聞該社俟夏期宣講結束後擬將該社近况及社務進行方法略具意見呈報上海縣沈知事及各機關云 
[請願息爭團與報界之談話]  
　　基督敎公民請願息爭團昨午假靑年會會食堂與各報記者談話先由主席陳維新宣布理由次陳維屏博士致詞歡迎感謝各報盛意次崔通約報告經過事實最表同情者爲湖南全省人民無不贊成江蘇李督軍將該省七十餘團人民請願息爭書轉逹政府次包志拯述牯嶺十三日會議情形表示基督敎徒不止反對一國之武力並反對世界之武力其詳細辦法容再報告次柴連馥略陳進行方法第一由上海基督公民先上雙方請願息爭書如不逹目酌再進行二三步方法次各報記者先後演說表示贊成此舉末由陳鐵生致謝詞散會 
[稅務所裁撤汽船]  
　　上海稅　陳所長前將停泊南段之汽油船一艘調回總所派員梭巡嗣以該汽船已不適用擬即裁撤改用堅捷快船二艘在浦江及内河分投梭巡當經具呈財政廳請示昨奉指令内開據呈該稅所前購汽油船一艘稽查偷漏設置數年毫無成績不若另租堅捷快船二艘分投梭巡較有實際所需租工等費即以汽油船經費抵支事屬可行仰將租工數目撙節開報一面將汽油船招商承買先行核實估價呈候察奪此令 
[稅務所長返滬]  
　　上海稅務所長陳卓甫日前因公晉省謁見督軍省長曁財政廳長業已公畢於前晚回滬照常蒞所任事 
[仁濟女醫院照常開診]  
　　麥家圈仁濟女醫院前因醫士敎師出行避暑暫停門診五星期茲該西醫等次第返滬已於上星期一午後照常開診治病所有號金及住院膳費與男院一律較前增加邇因天氣酷熱疾病甚多故由女傳道員每日按時佈道以安身靈云 
[公役舉行盂蘭盆會]  
　　上海地方審檢廳新遷南車站地方原係義壞舊址現逢中元節該廳吏役中之迷信者醵資舉行盂蘭盆會特延僧道於星期日（即十二日）在海潮寺誦　一日並在該廳門前施放　口云 
 
 
 

Page 11

 
 
[先施公司之瑣記]  
　　先施公司之屋頂樂園已於夏曆七月初九日開幕園中長廊九曲鐵梯幾重有練肺機練氣機等能引起人科學意味新碧竹籬又有村居雅趣陳列所陳列各物五光十色斑爛可愛至於食品之淸潔遊戲之快人往遊者類能道之無待𫏗述并聞先施公司南貨部定於七月十三日開始營業樂園日報亦於是日出版云 
[高麗丸今日到淞]  
　　東洋汽船公司高麗丸聞於今日由香港開來上海約二十日抵吳淞口准於二十一日開赴舊金山其渡船停泊在江海關碼頭將於是日下午四時載運乘客赴淞渡上該船云 
[警廳考騐巡長]  
　　淞滬警察廳長徐國樑近因各區署巡官不敷分調擬遴選一等巡長若干員升爲記名巡官遇有缺出隨時調補業於前日午前通傳各區署一等巡長三十六人齊集廳内委遊巡馬隊長帶領入内經徐君親在辦公室分班傳見逐一録名後即向衆演述服務必須勤愼辦事尤當仔細並種種應守規章然後令總務科長命題給以紙筆分别考試畢復由徐君訓誡一番乃相率退出其考試及格名單俟評判後再行發表 
[偵緝隊長銷假]  
　　淞滬警察廳偵緝隊長翟世淸前因有事呈請徐廳長核准告假回籍所有隊長職務委一等隊員郝樹林暫行庖代現翟隊長在津事畢業於前日由津乘輪返滬邓行到廳禀明徐廳長呈請銷差於昨日起照常辦事 
[糾衆尋仇之驅散]  
　　前晚有木工晉才因與同業某結成仇隙邀集七八十人分往本城太平街縣橋虹橋一帶各茶肆等候約定放跑爲號砲聲一響即齊集動手决關事爲一區二分所訪悉深恐若輩爭鬭難保不釀成命案當經王巡長督率長警馳往兜拿若輩乃紛紛逃逸昨日該分所飭拘爲首之晋才等到案候究 
[投充催徵吏之反對]  
　　上海縣署二十三保催征吏係由二十八保倪承業等兼辦近有二十七保吳茂生處歇夥金阿金投署求充已奉批准着覓催征吏連環保結呈案驗充金遂復將十八保張海生之保結送呈事爲催征吏戴榮章等查悉昨投縣署呈稱如金阿金承充二十三保吏役將來吏等於糧賦不負責任等語沈知事諭候批示飭遵 
[破獲花會機關續誌]  
　　一區二分所王淸和警佐督率王之佐巡長等在小東門浴堂弄中拿獲花會賭棍傅豐榮沈阿林並房主楊金全等押送警廳飭發司法科訊辦已紀前報茲悉此案前日經劉司法科長提訊之下判將傅豐榮（即傅豐來）沈阿林（即寗波阿林）並楊金全等分别收押限交同黨小壩王草上飛等到案再訊一面經王警佐令飭各長警查拿在逃各賭棍到案併究 
[勸業場日報搜羅資料]  
　　工商研究會接會員盛叔型來函云素仰貴會熱心工商造福前途良非淺鮮叔型前在南洋商業公學肄業時曾入貴會爲普通會員後以從事職業未能繼續入會憾何如之查實業爲立國之本不可不從事提倡故現集同志數人創辦勸業場日報其中雖莊諧並録然斤斤以實業爲前提惟思振興實業不可不從淺易者着手故特輯實業淺編以供社會考正至貴會以研究工商爲宗旨必時有關於實業之文字往還可否時加惠擲光吾篇幅不勝厚感想貴會熱心提倡必能俯允我求云云聞該會已允如所請矣 
[偷竊太平龍頭之偵緝]  
　　内地自來水公司所置城内外各處道路間之鐵質太平龍頭與上蓋之鐵板又小龍頭下之灣而（譯音）時被竊去屢經公司派匠修配添裝甚至甫經裝配即被偷竊其數已多損失甚鉅雖經函請淞滬警察廳通令所屬飭緝少有破獲茲經該公司　明此項竊賊共有數十名行竊時混充修理自來水管於深夜挖掘並雇人力車將賊物運送故由公司雇用得力之工人在各處注意偵查隨時拘拿並又函致警廳請飭偵緝隊士上緊緝拿復往各小貨行搜查贓證以憑澈究 
[布廠請警保護之波折]  
　　大南門外華豐織布廠定章凡織布女工第届正月開工時在所織之第一第三機布疋織工内扣存工資錢二千文以防所織之布或有不合於用或私取紗管逕向他廠做工等弊待至年終始得如數給領茲有女工三人不遵定章私往别廠工作仍向該廠要求發給所存工資不遂糾約多人與該廠總理爲難該廠總理赴該管警所報請撥警保護詎該警所不准該總理乃請縣商會會長顧馨一親赴警廳述明留難情形請爲維持徐廳長准即撥派警察赴該廠保護禁阻女工滋擾並將附近小茶肆内聚跡之流氓驅散以免女工往返時滋生事端 
[平湖香店學徒迷路]  
　　平湖協成興香店學徒畢永生十五歲近因時被店主虐待私自逃出乘舟來滬在南市十六舖迷路由第五守望崗警陳廷元查見帶至第一區警察署詰據拱稱平湖人趙署長飭留候召其屬人認領 
[攫取小孩金鎖片]  
　　無賴李小古子前日在新閘麥棍路攫取徐金淸家女孩桂珍胸前所懸之金鎖片圖逃被行人陳廷寳暼見喚到包探將李追獲拘入捕房昨解公共公堂經中西官訊供屬寳判李押西牢三月贓給挫主領去又劣孩陳阿金在雲南路攫取某姓家小孩金鎖片一枚至浙江路某押店求質被探姚錫卿查見向詰支吾當將人贓帶入捕房昨解公堂訊實判陳孩發改良所習藝四年 
[跳電車跌傷殞命]  
　　前日下午有年近五旬前爲泥水匠現在南市某作場爲飯司之浦東人陳炎全乘坐某號電車駛往浦灘滙豐銀行門首車禾停穏急於跳下致跌仆於地磕傷腦部頓時暈去經巡街捕查見急即車送醫院詎陳受傷過重不及醫治旋即身死捕房得報立飭中西包探將尸舁入斐倫路騐尸所報請公共公廨張裏讞與義領羅君於昨晨十一時許蒞所騐得委係傷及腦部致命塡明尸格因無尸屬到場諭着該圖地保報堂棺殮厝壇候屬認領 
[婦人被人兇毆]  
　　甬人李阿標不知因何在西華德路將婦人王張氏兇毆被六百四十三號華捕查見將李拘入捕房捕頭飭李存洋保出聽候公堂傳訊 
[過犯復來租界]  
　　過犯通州人王道道又來租界在北四川路徘徊被包探江標查見拘入捕房押候解廨訊究 
[菜場内倒斃男子]  
　　前晚有年約三十餘歲之無名男子倒斃於閘北滿洲路公益里菜場内當由四區一分所崗警查見歸報楊著員昨飭地保投報地方檢察廳請驗再行核辦 
[男婦供詞不符]  
　　江北婦人于陳氏前日與石兆奎同至北火車站欲搭火車他往五區崗警見其形跡可疑一併拘解司法科昨經叚科員隔别詰問據石供稱由某姓老嫗爲媒出洋八十五元娶該氏爲室而陳氏則稱本夫于德華以經放車租爲業日前因與夫口角負氣出外遇一老嫗牽外與石姘識云云段科員以兩造供詞不符暫行還押候補是某老嫗並傳子德華到案澈查究辦 
[姘婦驅逐正室之疏通]  
　　閘北橫浜橋恒源石作主徐鴻元近與婦人錢麥林姘識錢婦反將徐之髪妻范氏逐出當時范氏被毆面部受有微傷由氏訴知其兄范華華具訴地檢廳經檢廳開庭預審緣事隔多日范氏面上傷痕已早消滅故傷害案不能成立至訴錢驅逐正室一節檢察官認爲屬於民事範圍諭赴同級審判廳另行起訴前日徐令其妹向嫂氏疏通允許按月給予贍養費十元囑范氏另賃房屋居住范氏尙未允洽云 
[續誌華盛路火警]  
　　閘北華盛路實泰柴店樓上同居之寳有家起火經四區余警正傳訊寳泰店主徐松寳據稱寳有係隔壁林萬興京貨店夥友該京貨店保有火險起火情形頗有可疑等情已誌昨報茲悉四區余警正因寳有已經遠颺昨將萬興店主林興元獲案收押實泰店主徐松寳暫行交保候查核辦 
[斧頭砍傷頭部]  
　　住居曹家渡之馮忠長前日不知因何被胡魁泉陳阿才姚玉福顧廣和等持斧砍傷頭部由閘北四區四分所巡警一併拘解司法科轉送地檢廳訊辦 
[新招巡捕上差]  
　　法租界總巡捕房自遷往新租界薛華立路法公廨西首新屋後所有分駐左近盧家灣捕房各探捕即歸併總巡捕房辦公惟總捕房規模宏大事務殷繁原有各華捕不敷差遣故由施總巡諭令添招華捕二十七名已經招齊由捕頭將服務章程詳細敎導習練純熟施總巡諭將十六名派至總捕房其餘分派各捕房當差現均發給號衣上差站崗 
[處治擲包匪徒]  
　　擲包匪徒陳玉柱前在法新租界施棒会倆騙取張順山銀洋圖逸當被察悉喚到一百九十號華捕帮同追獲帶入捕房昨解法公堂請究先由該捕上堂禀明前情詰之陳供認騙取不諱判押西牢二月期滿逐出租界一年 
[竊取棧貨之訊究]  
　　竊賊陳錫元王阿三日前在法租界招商棧房内竊取麻袋數十只而逸後由事主報告捕房查緝現爲包探將陳王兩人拘獲吊出原贓麻袋兩只帶入捕房昨解法公堂請究先據原告禀明前情結之陳供認行竊不諱王供由陳竊來後祗代持往售買並未同往行竊求察捕頭禀稱查得王前亦犯事驅逐出境有案請核判陳押三禮拜王押西牢三月期滿仍永遠逐出租界 
[否認乘間行竊]  
　　方金榮昨至法公堂探稱前有素識之陸如興至商人家中閒談乘隙竊取雨衣等件而逸業已報告捕房派探拘案請究詰之陸供民人因有急需向方借來暫行質當曾向原告言明並非私取求察中西官以證據鑿鑿豈容抵賴判押西牢一月贓給原告領去 
[親戚私用銀洋]  
　　住居愛而近路四百七十九號鬥牌之陸培根探被親戚施根寶私用洋六百四十八元逃逸等情昨晨由捕將施拘解公共公堂先據原告投案訴明前情請究質之施供祗用洋十餘元中西官判施押西牢半年以儆 
[老虎頭上撲蒼蠅]  
　　閩人許紀桂前日潛入老閘捕房華捕正巡官惠爾生寫字間内竊取絲巾九條携贓圖逃被探姚錫卿查見當場拘獲昨解公共公廨經中西官訊實判許押西牢三月 
[包探拘獲竊賊]  
　　紹興人王志良竊取百老滙路三百二十三號門牌居婦鐘姚氏家値洋一百餘元之金表金練持至提籃橋茂海路一百十八歲門牌盛興押店質洋一元適被包探張金寳查見將王拘入捕房昨解公共公廨經中西官訊實判押西牢兩禮拜以儆 
[竊案尙待調查]  
　　温洲人羅阿憲前日至北四川路二十二號門牌某雜貨店購物乘聞竊取絲襪當被店夥陸良廷察破喚捕拘入捕房昨解公共公廨訊供不認判羅押候查明核奪 
[竊取雲紗長衫]  
　　粤人容春輝閩入乍浦路四百八十二號門　牌袁樂懷家竊取香雲紗長衫一件圖逃被探查見連贓帶入捕房昨解公共公廨訊明判容押西牢二月贓給原告領去 
[縣署批示二則]  
　　張耀瑕爲後患堪盧請求立案由張福瑞張信槎等户之方單六紙旣與張旭初無涉何致因驗契之時張旭初代爲投驗即被張旭初　留即應追索何以又邀同親族與之理論據稱一再詢問置之不理張旭初究以何項理由答復何以全不聲叙此項單地旣歸該民與該民胞叔張雲甫兩房分派何以張雲甫一房無人過問詞意含混未便准予立案此批糧串存 
陳禮廷等爲抗令不塡圩岸請履勘提究賠償由呈悉姑准派員履勘復候核辦仰即知照此批 
[滬南工巡捐局批示照録]  
　　滬甫工巡捐局批唐文安呈爲違約擅建請吊回執照由呈悉該氏與張星照契約糾葛旣在地方審廳肯狀起訴應候司法官廳依法辦理仰即遵照此批 
雜評二 
[民食之前途（訥）]  
　　蘇省之民食自去年荒後蓋藏本鮮今之夏孕蝗螟迭告又加久旱不能不引爲農事前途之憂茲之大雨竟能依我農民之所祈禱而下不可謂非天幸矣 
　　雖然天幸不可常恃前途豐歉安能僅凖此一雨而决則我地方人士爲江蘇民食計不可不以人力預防之蓋人力不能保年歲之必不凶而可以防米糧之不流出於外得稍補救歉收之危險此則出口之禁蘇人所宜預爲戒備者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文文 
[空心大老官傳] [  珼]  
　　大老官空桑人也其先系出吳之蘇州故人或號之曰蘇空頭其生平所居則空中樓閣也所食則空心湯　也雖腹内空空而好徒托空言目空一切雖襄空如洗而好擺空架子撑空場面嘗與大魔術家空空兒游擅換空箱之手術又能於晴空無片雲之時起空陣頭於蕭條四野空之際開頃刻空花少長慕滬上吃空手飯者起居闊綽乃學作買空賣空生涯欲以赤手空拳致鉅富久之因空劃策之不易雖挖空心思而空城計卒爲人所識破致不能彌其虧空竟至坐吃山空前吃後空居恒常書空咄咄晚年與高僧孫悟空交爲之講色即是空空即是色之禪理乃恍然大悟因祝髪入空門皈依空王座下數載了然於四大皆空之義乃遁入空山不與世人交接自號曰空心子一日忽聞空谷有足音及至則其故人拆空老壽星也見大老官謂之曰吾聞世人有實心任事者矣有赤心爲國者矣而子獨自號曰空心何哉大老官俯而不答仰而笑良久乃言曰其矣哉子之愚也夫自古至今所以紛紛擾慶世無一日寗者皆以人之有心故也是以貪夫殉財以其有貪心也烈士殉名以其有名心也爭利於巿爭名於朝以其有爭心也無錯朝衣而斬巿袁盎遇刺於中途以其有傾軋心也張陳隙末而凶終周來落阱而下石以其有嫉妬心也長吉嘔出心肝興嗣鬚髪皆白以其有好名心也工部來飯顆山頭之誚太沖貽用覆將頡之議以其有爭勝心也彌衡賦鸚鵡而身死於黃祖張華識劍氣而見殺於趙王以其有炫才心也屈子作離騷而自沈汨羅賈生賦鸚鳥而謫死長沙以有出世心也淮陰垂釣而卒被誅夷翁子負薪而終致屠戮以其心縈於富貴也李斯牽犬東門而五刑備具陸機華亭聞鶴而三族蒙誅以其心羡乎利祿也馬援征交趾卒死於五巒班超使絕域幾難入玉門以其心切於功名也漢武有輪臺之悔元祖有六盤之厄以其有好大喜功心也項羽身死於鳥江苻堅兵挫於淝水以其有窮兵黷武心也其他如佳人才子情海生波以其有戀愛心也學士文人名場失意以其有進取心也南北兩軍經年𥜚攘以其有權利心也歐美各國邀載紛爭以其有競爭心也由是觀之則人世之患孰不自有心始余今舉此種種之心一掃而空之旣無貪心何有嗔心旣無愛心何有戀心旣無自私心何有嫉人心旣無自利心何有害人心雖不能赤心以爲國亦何至黑心以賣國雖不能實心以任事亦何至生心以敗事苟天下皆若我之空心恐無懷葛天之風不難復而唐虞三代之治不足言矣子奈何反爲予病哉老壽星不能答退而爲余言之乃爲之傳 
　　贊曰大老官敎世人去其赤心實心效法其所謂空心者以冀漸臻於無懷葛天之治其言怪誔不經不足爲通人道雖然其賢於世之號　𤍠心愛國之偉人卒之胸中皆自私自利心欺詐心貪黷心以釀成生民之禍者亦遠矣嗚呼吾安得斯人之徒而引之至於中行之域也（三） 
家庭常識 
[鉛器] [  張甡樸]  
　　凡盛苦酒各種果酒葡萄酒及醋最忌使用鉛製器物因鉛質遇空氣及醋酸則變爲鉛養醋酸之毒物食之卽受其害故使用錫器亦宜用純錫（俗稱點銅）所製者盛酒勿用　雜鉛質（俗稱筆管）之器物 
[洗草帽] [  胡杏窗]  
　　種種方法甚多滙手複雜且無效果今由敝友經驗一節便洗法將巿售之　齊約十餘個去皮擦草帽殆徧懸諸透風處陰乾再以毛刷刷去其渣則潔白如新 
蠶業須知 
[夏秋蠶飼育法] [  村士]  
　　飼育蠶兒江浙兩省爲最盛故絲織品之出産亦冠於全國良以氣候得宜之所致也然飼育春蠶固屬繁盛而對於夏秋蠶尙未普及且飼育注意之點鮮有知者故即飼育每多失敗不知其飼育得宜獲利亦不亞於春蠶也爰鄙人飼育夏秋朁蠶之經驗備遽如左窺管之譏　所難免匡我不逮是所望於宏逹君子 
　　（一）夏秋蠶催靑凡當蠶兒發生前之管理法即蠶卵之催靑法　任春蠶期則因天温寒冷大率使用火力以促其發生故有種種必須注意之事項若在夏秋蠶種槪在自然之氣候而發生是以特行催靑法者甚少且其發生期間旣不因人爲而縮短又不致變化而延長即不加以特别注意而影響及於蠶兒之生理上者亦甚輕也雖然夏秋蠶種之所以必須管理者則因偶遇氣候激變之時或保護不得其宜使有妨胚子發育之順序必致孵化不齊與春蠶催靑法不良而蠶卵發生有先後參差之結果正復相同耳今通常所謂蠶兒發生之齊一必以一紙之蠶種放任於自然温度中一回即行全數收下也倘不如是則又須加以相當之注意與保護爲必要事矣夏秋蠶種大槪多於一日間發生完全但氣候不常其發生亦有經二日以上者故在催靑中温度之高低與調務方法之且否不第使蠶兒受其影響且於化　之變化有直接關係焉是以越年蠶種自風穴或冷藏所取出之時必　外温在八十度以下七十度以上須以平均七十五六度爲目的而調和之低於此則補以火力高於此則勉　凉之如是保護約經十日而可使之發生矣又若不越年蠶種即於二化性之第一期及多化性之第一期乃至第三期所産之蠶卵産後放任尋當氣候中大抵經十日乃至十二日而發生温較高者則八九日間即行孵化反之較冷者則須十四五日間也惟在十日内外而發生者率皆一日間得以孵化如在十二日以上其收蟻之期槪須二日間乃至三四日間矣（未完） 
集益録 
[再答一一四問種藕說（三）] [  章震福] 　 
所采荷葉對疊晒乾亦可出賣作爲包物之用每擔價錢臨時酌定 
　　荷梗有長至二尺餘者不論長短采取晒乾可作柴薪竊謂此質内有絲絡必可作别樣之用惟尙未得其法耳 
成藕粉之藕皆係遲排荷其做法將藕節之最肥大者以石磨帶水磨之使之極細用絹袋瀝之去其渣將汁盛於缸内澄之約四五日紛沈缸底缸面之水去之取其底粉晒乾便成藕粉可以出售矣（未完） 
短篇小說 [ 
[言情短篇賊媒（八）] [  廋鵑]  
　　傑姆哭着答道你别喚我親愛的我是個賊我是個賊瑪麗喘着道傑姆怎麽說你怎麽做賊不要是做了個夢麽傑姆霍的坐起身來慢呑呑地說道我並不做夢當眞做了個賊一禮拜前我遇了一個老友彼此講起境况我說近來命運不好和窮鬼做了朋友半年以來天天守在窘鄕裏錢兒已化盡了東西也快要賣完了往後的日子正不知道怎樣捱將過去我那朋友立時說没有錢使須得自己去設法束着手坐在家裏錢兒可不能飛上你門呢我近來正做着好賣買每天晚上總得滿載而歸你旣没有事做何不做這賣買我忙問甚麽賣買他把嘴兒凑在我耳上低低的哼了一聲道做賊我一聽得做賊兩字嚇得倒退了三步他却指手畫脚說出做賊的種種利益煞是動聽我耳根一軟這心也不知不覺的動了道心一動就立刻掉入畜生道中那朋友便說霍爾朋大街上有一所大屋子是個女伶的住宅内中珠鑽寳石着實不少只消在夜中九十點鐘時前去溜進了後花園爬上洋台開着窗進去包管你發了財回來好在那時那女伶還在戲園子裏唱戲没有回家屋子又大大的下人自也照顧不到你倘下手時那是再穏妥没有的事我只爲和你是多年老友繼指點你這條路將來發了財可不要忘了我呢（未完） 
 
 
 

Page 15

 
 
   
 
 

Page 16

 
 
   
 
