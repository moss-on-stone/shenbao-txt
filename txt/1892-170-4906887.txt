# 1892 - 170 - 4906887

 

Page 1

 
 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔篋笥己空兹又　成印成書成本較前稍减是以格外從亷出售以饜閱者之心計小五義碼洋三角五分續小五義碼洋四角諸君子盍惠臨購取乎 
[彭剛直公奏稿出售] [  圖書集成局代啓]  
　　彭剛直公以諸生從戎敭歴中外無論紳商婦孺莫不靈懾威名其生平奏疏皆能實實劈劈洞澈源流洵爲談經濟者不可不讀並可與曾文正胡文忠左文襄　集參觀茲由懷南居士覔得浙江兪蔭甫太史代編原書八老託奉局排印校對精詳刻巳出書白紙每部實洋一元二角存蘇州察院塲上海棋盤街文瑞樓二處出售 
[坐馬車不可不愼說]  
　　南邊向無馬車有之自上海始上海亦向無馬車有之自中西通商始然其初亦不過洋人自備自坐而己漸而有揣摩風氣者仿而造之於是中國之富商大賈亦有揚鞭作得意狀　至於開馬車之行特意預備若干輛以出質於人藉以供遊娱博財利則此風不過十許年近來則踵事增華更多鋼絲輔之馬車其裝潢耀目行駛靈便爲前此所禾有然西人則以此等車爲賤上海自有鋼絲輪馬車以來西商　家從未見有乘坐者卽華人中果係紳富亦不輕坐此車惟少年紈袴以及輕浮子弟則以坐此等車爲榮而倡除冶葉亦以日坐此車馳驅於柳提坦蕩間向味　園靜女寺一帶顧盼生姿徘徊不去此等馬車遂以大行而肇禍之事亦復時有所聞前數年李芋老尚在滬濱有李迎子校書在馬車爲他車所撞碎玻璃劃傷頭面桃花之面眞如點點桃花不出門者月餘芋老謂余曰若輩不自愛其身必以坐車爲樂事今李迎子之遭此小刦正所以示之警也從此當有知懼者矣而孰知不但不知懼且此風轉盛也近日乃又有洪蓮君校書受傷一事余前知洪之顚於車下死而復甦醫生騐之曰是傷在於肺恐不能無性命之憂越兩日與余友畢家山人同飲於張墨琴詞史妝閣山人折柬招之以病辭而以姊妹行代詢其病則云尙不起牀而飲食則視前稍進矣時侑酒諸録事咸至因問以洪之受傷可慘否皆蹙額唏嘘不己問以坐馬車險否有點頭者有微笑者又越一日或告余曰洪蓮君己傷重而死噫此其可懼較昔日之李迎子爲更甚矣諺云行船走馬三分命言其險也古人有言前車之覆後車之鑒也古人制舟車原所以引重致遠非行樂之爲也以舟行爲樂則水懦易溺之言戒之矣以車行爲樂脫輹之爻警之矣乃今之上海諸校書竟無一人不以馳馬車爲樂無一日不以坐馬車爲樂然則洪之樂其何如乎談洪之事者禾嘗不聞而色變而連日起視衢路則親妝濃抺高坐鋼絲輪馬車招摇過巿者仍絡繹不絕也噫彼中人殆謂洪以樂死乎或謂洪之翻車由於他人撞之亦出意表之事也余曰此事目擊者耳聞者其說紛紛不一卽西字報中且朝以爲洪之車自去撞人夕以爲洪之車被人所撞兩持其說不知何從此亦不必爲之細究總之若輩乘車極易肇事何則此中人性情儇薄輕率異常嘗見有數校書乘車而行見前有一車必令追上無論爲華人所駕之車與夫西人所駕之車無一輛不欲追而越之以爲快甚有用言語激馬夫並以利歆動之者謂倘能見車卽越一一越過則酒資必以倍彼爲馬夫者多年輕不更事之人亦復持鞭疾驅與人爭勝此其爲禍也不難矣又有一種馬夫正在靑年又善修飾其打扮也如京班中武老生輕薄桃花適兵顚狂柳絮不謀而合於是頻頻回首與車中人流盼車中人亦時與笑言俄而竟側身偏坐馬面在前人面在後久而忘形手上又不生眼設有他車横駛而來者不將趨避不及乎夫人在車上其性命卽交與車夫猶之人在船上其性命卽交與船戶船覆則斃於水車覆則斃於陸其不斃者倖也今乃以性命所托之人而狎而玩之何其視性命之輕也又有坐客自行拉韁尤易肇禍官府雖高懸厲禁而終不免甚有恐爲巡捕所拘而故意扮作馬夫以一試其手叚者竊以爲卽使磬控自如馳驟得法六轡在手一塵不驚亦不過一御者而己彼御之列於六藝中者豈如今日之馬未爲人執賤役者比也古者御車以戰兵車之御以士大夫爲之今則何所兩之徒以爲人執鞭亦所欣慕遂甘爲賤役而不辭嘻何其謬耶雖然此種道理固非若輩所能知亦不必喋喋與若輩言惟今此洪蓮君之禍則剥膚切身之災也豈尚不足以取鑒乎願爲樂坐馬車者大聲呼之 
[宫袍淸露]  
　　吏部爲曉諭事所有考試翰林院孔目本部定於五月二十四日奏請欽請欽派考試業經出示傳考在案誠恐該貢生等取結各官有升遷出差等項事故不克臨時識認爲此再行出示應考之貢生等倘取結各官如有前頊事故者務須先期另取同鄕京官印結赴部投倘一時不及授遞者准其於届時携帶所取之結同出結官到點名處識認以便考試毋得自悮○戶部山東司示傳廣東解餉委員朱廷勱等管解歸還部墊銀一萬兩迅卽改解内務府納交莫悮○吏部示傳所有擬補浙江道監察御史趙增榮明保直隸候補道余昌字保留熱河候補知縣朱光大保舉直隸候補知縣周世鼎等四員本部定於五月二十日帶領引　見相應示傳該四員於十九日晚在　城左近歇宿二十日丑刻穿天靑褂備帶補褂元靑褂並佩帶對子荷包手巾赴西苑門外六項公所吏部公所内書到伺候排班帶領引見如排班時不到定將緑頭簽撤下再傳該各員於十八日辰刻衣冠赴部演習口奏履歴再該各員是否原任現任一二品大員子孫抑或現任一二品大員兄弟立卽赴部呈明以憑註寫毋悮○禮部爲曉諭事照得定例各省選拔生後期續到者不拘人數禮部會同國子監隨時奏請考試等語今浙江等省選拔各生朱國華等先後續往到部投結騐到本部定於五月二十六日奏請二十九　在部考試爲此曉諭各省未經朝考之選拔生等務於二十四日以前親齎咨文貢單赴部遞騐以便附入一體在部補考毋得自悮○吏部示傳浙江候補知府程雲俶本部定於五月二十日帶領引見相應示傳該員於十八日辰刻衣冠赴部演習口背履歴如是日不行赴部卽將引見指除並傳於十九日晚在内城左近歇宿二十日丑刻穿天靑褂備帶補褂元靑褂並佩帶對子荷包手巾忠孝帶赴西苑門外六項公所吏部公所内書到伺候點名帶領引　見勿違○吏部示傳准國子監咨送願考翰林院孔目之肄業恩貢羅大可拔貢　作霖鄭鏡榮章正甲萬敬修朱繼經王光簡吳淦副榜馬玉珂胡啓心鄒國楨劉煊安瀾等十三員業經赴部投遞履歴在案本部定於五月二十四日奏請欽派考試相應示傳該員等務於二十四日黎明携帶筆硯並同出結 
 
 

Page 2

 
 
官赴　上諭館於點名時識認以便給卷考試如有就職就教者俟考取補授後卽將就職就教之案呈明註銷毋違 
[水火旣濟]  
　　廣東肇慶府當西江下游每年春夏之交洪水湯湯憑空而至往往猝不及備致嘆其魚本年五月初旬大雨時行鴨頭緑張開平恩平新興諸縣平地水深數尺田園廬墓宛在中央恩平地勢低漥受災尤劇小民流離顚沛幾不聊生張太守聞報之餘深爲憫惻卽遴　分投查勘燕籌撫卹之資○上月十四日午刻廣州西砲臺横街某木作主呼奴掃聚木花以煎苦茗不料遺火積薪之内被風吹著頃刻炎炎烈燄上衝霄漢爲赤急四出鳴鑼求救各水龍紛紛馳至吸水灌救踴躍異常約歴一點鐘時始行撲滅而吳回氏己捲去房屋兩椽當火　時匪徒咸乘機搶掠幾如流宼披猖經某營兵拿獲二人想須盡法懲治也 
[告示例登]  
　　寗波府正堂胡示串客扮演淫戲最爲地方之害歴經前府拿辦犯者絲毫不貸近聞此風復　合再出示告誡此後城廂各處不准復演醜態責成莊保柱首密將姓名開載如能現獲捆送更當從優賞賚倘敢知情容隱一體嚴懲毋駭本府令出惟行决不稍爲延挨名宜凛遵猛省免致後悔毋涯特示○寗波水利分府莊爲出示曉諭此禁事照得寗郡城廂内外人烟稠密本分府下車伊始卽　心　訪惟河道有關水利急宜疏通其間高低寛窄雖各不同其高而寛者不至停積之患其低而窄者難免淤塞之虞　聞河干居民或搭　篷屋堆積雰埃河水爲之停流致成臭氣薰蒸此卽傾倒垃圾之所由萊因思河水一端所關甚大論汲飲則有係民生論地理則有關風論通塞又有係闔郡水源若不嚴行禁止任其堆積恐效尤者接踵則將來爲患臾不堪勝言矣且玩值炎夏酷熱之候污穢之物臭氣上冲居民及行路者一經感觸疾病堪虞爾等須體上天好生之德勿以本分府之言爲河漢雖該居民等積習相沿以帶水一河爲歸蓄垃圾之所不知堆積穢氣有妨民疾壅塞官河有干例禁國法人情均有未便本分府職司水利壽　勸誡除一面照會河道局認眞挑濬并飭差保隨時勸諭禁止外合行出示曉諭爲此仰近河居民鋪戶人等知悉爾等俱係良民當知本分府淸理河道體念民生起見各宜咸喻此意互相勸誡庶幾源潔流淸不獨水利深有裨益卽爾等居民亦大有便焉倘敢故違定卽提究勿謂言之不預也其各凛遵毋違特示 
[榕隂淸話]  
　　福州訪事人云福寍縣境時有海盜馬舟刼殺爲患於洪壽漭瀁之中邇經福邑宰移營會捕得以緝獲十餘人想一經申詳上憲必令盡法以辦也○待詔某甲開薙髮店於布政司埕己有年矣某日樓上偶爾失愼忽兆焚如幸店夥甚多立時救滅得免滋蔓難圖○新任閩縣蔡伯昻大令莅任以來見公　紛煩未易淸理因禀請上游派張磻溪司馬帮同訊鞫○龜奴卓卓就南臺灣開娼寮燕燕鶯鶯無慮十數輩每值夕陽將下簾捲東風人面花光互相掩映眞迷魂之陣銷金之鍋也有某甲者慘緑丰裁風流自賞一日約集三五同類訪艶過此呼雛婢敞綺筵拇戰聲中花飛釧擊突有某乙者闖然而入遽效山膏之駡人中反唇相稽竟被以老拳奉敬甲忿甚謂何物風狂漢竟敢冐犯乃公豈兩目青盲不能辨顔色耶言己糾率南棍數十蜂擁而來時乙巳呼嘯回家家無影響甲遂遷怒於龜鴇幾從花窟揮戈幸有人婉勸再三始悻悻而去○鎭海樓年久失修榱桷漸形彫朽諸紳士會同商議籌欵興修俾古蹟重新不致頽廢於荒烟蔓艸有謂事關邑中風水是以急欲興工此則無識之流己被靑烏家所惑矣○巿景冷淡異常　奇計贏之流大半束手無策而娼寮妓院尤苦車馬稀疏戴緑頭巾著猪皮鞾者終日對數株姊妹花長呼短歎惟西路茶巿頗興旺所望浮梁大腹賈揮金如土不惜千萬纒頭耳○南臺閩安關巡丁某甲悮毆陳姓孝廉局員知釀放事端將甲送押海防廳署事隔多日孝廉並未投案控質廳尊乃將甲釋回○官憲下禁賭之令頗思雷厲風行而蒙蔽者多以致耳日萬難遍及邇日呼么喝六依然徹夜聲喧有所謂推牌九者迷龍陣中人尤趨之若鶩意者官憲固未之聞耶仰竟虎其頭而蛇其尾耶 
[吳趨新諺]  
　　姑蘇訪事人云甲乙二人行至榖樹橋邊驀聞手鑼聲鞺鞺然一人荷糖擔而過雜置人物鳥獸類皆取材於餳飴而雕鏤精奇幾訝神工鬼斧乃出資與之博相約勝則取其糖旣而花骨頭分外顚狂有似管夷吾之三戰三北不覺怒從心起與賣糖人攘袂互毆正酣戰時適　委員乘轎而來目覩情形勃然大怒飭差役協同地甲將一千人　數拿住持名片　請吳縣重懲凌大令提訊之餘以甲乙遇事生風咎有應得判令各貴數百板荷校游行賣糖人亦不應聚賭騙錢笞臀數百下姑念爲餬口起見免子荷枷飭差驅遂出境判畢復傳諭各甲地以後如遇此等糖擔概行驅逐毋許徇情○金陵人某甲玉工也早年　屋開玉器雕之琢之磨之礲之務令碔砆之材一變而爲和珍十璧作中夫婦外惟夥伴四五輩上月二十五日午後鄰右見一絕色女子蓮鈎細碎步至其家粉頸低垂趦趄而入詢以是何姻戚答云並不見此人到來遂有疑及鬼狐者竊以爲此或拐帶之流耳試搜尋之當有所見 
[蛉洲拾翠]  
　　日本宫崎縣日向國東諸縣郡本庄村并上龜太郎等七人出己資疏鑿本庄村川沿岸水道寒暑無閒畚鍤齊施現己開通水路五千六百六十一間隧道一千一百六十九間又建築土橋以免行人揭厲計共費銀四萬二千餘圓直至家産蕩然依然黽勉從事地方官鑒其實心實事上逹朝廷日皇嘉之特賜藍綬褒章及銀二十五圓以彰其善行按日度每六尺爲一間○陽歴六月三號午後二點鐘逾二十分時有亂光桀石投高知縣幡多郡中村裁　署恒河檢事官之宅窓櫺椽柱毁壞良多旣而砲聲隆然頻頻轟擊恒河君從睡夢中驚起急抱寢衣奔往鄰家避灶下婢亦見勢不住如毛一鷺之匿身厠所屋主横田重次郎携刀而出　見恒河君欲出而捕治之恒河君竭力阻止時巿中人聞礮聲不絕大受驚慌北隣借居之田中豫審判事官亦驚悸欲絕意亂黨當逃避不遠乃助恒河君入巿搜緝遍搜無所獲遂不待天明立呼伊藤書記官偕至恒河君宅檢查証據檢得石子十餘枚送至裁判署午後三點鐘時裁判官通警察署捕到形迹可疑者三人○西彼杵郡松島村西海鄕煤坑開採己久前月九號午後六點鐘時坑夫正在作工石忽崩下三間許路爲之塞有石村等三人壓在口内事後雇人夫數十名將崩壞處復行開鑿特不知三人尚能出險否 
[九江瑣話]  
　　德化縣羅明府出示云現設電杆電綫係奉各大憲飭辦有關文案緊要凡境内設立電綫電杆之處附近居民以及童穉婦女往來軍民人役等毋得抛碍擊石致令損傷並不准拴繫牲畜拉壞擅動碰損現己責成地保晝夜梭織巡查小心看守倘敢故違一經查出拘案從嚴究辦决不姑寛各宜凛遵毋違蓋恐小民暗中作踐有累賠修故不憚諄諄告戒也○有蘇州婦朱氏者挈其子赴漢皋索　事多舛午旅費不周不得己效沿門托　之流到處哀哀懇告可爲道署幕府許君伯仲所悉贈以洋　及靑銅若干俾得附輪舟遄返招商局司帳人陳姓亦贈番佛二尊蓋皆好行其德者也 
[殘忍之尤]  
　　江西德勝門外有某甲地得不知何許人日昨手持銀乃將一死孩臨流洗刮如宰猪羊者然爲某乙所見報明保甲分局拘送新建縣朱紹霞明府騐明孩屍係女身尚未彌月似係用藥墮胎者其眼睛與頭骨己　取出僅遺皮肉而己訊據甲供伊子患癆　聞某丙說須用孩肉配藥方可痊愈伊信爲眞逼媳婦小産卽取而洗刮之詰其銀刀何來供係媳婦銀鐲向某銀匠鋪製造隨拘某丙到案供認不諱詰以是何藥書載有孩肉醫病内語塞明府諭恐有别情惟寺巳過晚卽收押候拘齊覆訊核辦是日外間紛傳孩屍係用錢買來並非甲媳小産銀刀亦非倉卒可得者顯有置蠱毒情事明臬心亦疑之禀明臬憲福餘　廉訪亦　能無疑諭飭故殺子孫例尚有罪况臨流洗刮取眼取骨殘忍至此全無人心此風斷不可長應加等治非倘有别項重情更應澈底根究一律重辦想不難水落石出如甲丙者眞罪不容誅者也 
 
 

Page 3

 
 
[格致書院誅卷出案]  
　　辛卯年格致書院冬李課題由山東登萊靑兵備道憲盛杏蓀觀察所命其題爲問各國至中國通商按光緒十六年貿易册英贏銀　　千八十萬而俄美等國各補入中國銀八九百萬核稽歴年大抵英必贏俄美必絀豈西國經商亦有工拙歟抑物産使然歟今欲振興商務其策安在諸卷彚齊後卽由郵筒遞寄烟臺呈觀察鑒閱現巳甄别優劣評定甲乙計取超等三名彭壽人許庭銓柯來泰特等五名楊家禾項藻馨　敦先李鼎芬楊毓煇一等六十四名錢淸臣朱祥紱尤幹臣高掄元孔憲和李道謙羅毓林劉必逹車善呈李寶鑄金元善林季賢吳佐淸周恩綸嚴寶騏孫廷璋諸光祚錢詠棣萬祖蔭汪炳施寶熙陳祉魁舒文釗曷尚忠汪溶王輔才戴燮元黄鐘　贊周鉞楊燕詒孫維新劉邦俊吳彭年李昌祺程廷杰鍾如璋劉　許毓麟儲桂山董琪譚斌許壬黄廷光楊鴻書王鉞王襄嚴良炳陶師韓盛光忠桂一鶚吳駿林士榖潘金生朱其濬沈昌鳳康成彭漢英李經德　昻駒趙駿褚宗濂張玠鍾如琦不録一名錢學嘉至於奬勵之加觀察自施仁粟特沛亷泉俾列於前茅者得以爲讀書膏火之資誠惠渥而意周也所有加奬共撥鷹洋八十一圓書院例有正奬二十五兩今計超等一名正奬十兩加奬十二圓二名正奬七兩加奬十元三名正奬五兩加奬八元特等一名正奬二兩加奬六圓二名正奬一兩加奬五元三名正奬一兩加奬四元第四名五名加奬各三元一等自一名至十名加奬各二元自十一名至二十名加奬各一元觀察準金箆以取士操玉尺以量才鑒衡之平衷乎至當得其拔摧者如登龍門聲價十倍凡在院肄業士子有不爭自濯磨以副觀察之盛心哉今自出案之日爲始凡欲閱卷領奬者仍至三馬路格致書室可也 
[軍麾抵申]  
　　太湖水師統帶龍軍門殿揚由蘇帶領砲船於昨日來申蓋因新任江蘇巡撫奎中丞旌節將臨特來迎迓云 
[局員更替]  
　　新閘巡防局委員桂二尹因案撤差所遺局務己由道憲聶觀察札調巡防南局樊宜亭二尹接辦矣 
[馬戲將行]  
　　哈驀斯敦馬戲來滬開演己經一月有餘兹班主定於今晚演畢卽收拾行裝附怡和洋行格楞福禄音輪船往日本昨晚所得戲資悉數贈與經理人薛格斯故所演者皆分外新奇可喜云 
[開吊續聞]  
　　松海防同知劉乙笙司馬之夫人仙逝後五月二十五日爲五七之期江海關道聶仲芳觀察親臨上祭司馬邀提右營傅叅戎上海縣袁大令相陪至何日開弔則刻尚未發訃聞也 
[申斥西捕]  
　　三十二號西捕美深在新閘地方查小車捐擾釁適上海縣袁大令路經該處見此情形卽向車夫奚洪壽查詢據奚供稱被西捕拳傷鼻準刀傷右臂大令卽至英公廨商諸蔡二源大守會同訊供請麥捕頭查問西捕旋由西捕投案供稱因查車捐被奚洪壽徐長子等用車帶套頸飛步奔逃並未持刀行兇太守商諸大令俟奚洪壽傷勢就痊再行訊供此己詳列前報迄今奚傷漸愈昨禮拜五英公堂應輪英國梁副領事會審因西捕美深係德國人故請德國福繙譯官到廨會訊據三十二號西捕美深供係德國人充當巡捕己閱多年素來謹愼當日在泥城橋東首見奚洪壽推拉小車查問捐照有否伊以爲在租界外不應查問卽逃過橋西我卽上前追赶突有許多車夫將我圍住奚洪壽用車上皮帶套找頸項徐長子亦以車帶套我伊等人多一時不能認明面貌我被毆打號衣亦被扯碎且被將帶勒緊我用力掙扎始得拉脫皮帶奮力奔逃並未持刀行兇况查捐向不帶刀此是實情包探顧阿六禀稱西捕美深查捐滋閙案奉諭飭小的查訪據美深指明徐長子係第二次用車帶套頸徐長子拖東洋車住在楊聚寶車寓内查捐閙事並不在塲因有周華英至楊聚寶處通信言妹夫奚洪壽被西捕戳傷奔來探望各情卽至楊聚寶處問徐長子是否仼在爾處初稱不知及再往詢問始言徐長子確在伊處拖東洋車詰以當時何不認徐長子住在爾處答稱恐被波累之故然小的好好問伊告以總須實說以便質對不可前後兩歧現己傳集奚洪壽徐長子江洪扣石文炳周華英楊聚寶等諸人到案請訊包探黄四福禀稱上海縣袁大老爺在新閘查問時副捕頭言西捕持刀戳傷車夫奚洪壽經新閘巡防局勇目覩副捕頭命小的立卽前去查問局勇無一人肯作見証奚洪壽供係通州人推小車度日當日在新巡防局相近停車有西捕前來查捐小的言租界以外向無巡捕捐與之爭論西捕卽揮一拳擊傷小的鼻準致犯衆怒西捕欲將小的拖至捕房大衆欲拉西捕至巡防局不防西捕抽刀戳傷小的右臂偶一鬆手卽被脫逃旁人不服大聲喊追西捕尚將刀亂舞當被戳時惟見西　左手持刀向小的猛戳一下祗見刀尖小的出血昏暈並未用帶套西捕亦無别人用帶套伊小的右臂受傷雖巳收疤然尚不能運動恐成殘廢徐長子供住在楊聚寶車寓内拖拉東洋車當日有周華英前來言妹夫奚洪壽被西捕戳傷前去探看究竟不知奚洪壽如何受傷小的到時較後當時並不在塲亦未用帶套西捕頸項亦不見别人套伊後由包探查問楊聚寶不知何故不肯承認以致捕房疑小的說謊江洪扣供當時小的雖曾在塲並禾見有人用車帶套西捕頸項奚洪壽實被三十二號西捕戳傷確曾見刀係可以攀折之小洋刀似有白銅包柄奚洪壽被戳後刀仍被西捕帶去在後大衆追赶西捕尚持刀恐嚇至西捕所以逃逸實因大衆不服欲拉伊至巡防局起見楊聚寶供係通州人開設車寓徐長子確曾住小的車寓内周華英通信與徐知奚洪壽被西捕戳傷前去觀看先由包探顧阿六前來查問小的恐有拖累答以不知福繙譯問江洪扣曰爾見西捕戳傷奚洪壽究竟刀之式樣如何江洪扣仍照前供太守見奚洪壽鼻貼膏藥問受傷如何奚卽請騐鼻傷又脫衣請騐臂傷太守喟然歎息謂奚洪壽受傷可憐麥捕頭稱此案查西捕持刀行兇尚無實據如因越界查捐西捕所爲不合亦應投報捕房照章辦理不應擅自胡閙太守商之福繙譯以該西捕越界查捐擊傷奚洪壽鼻準起釁原屬非是福繙譯謂己由工部局每月扣罰該西捕工洋五元又傳三十二號西捕美深至案下嚴加申斥福繙譯謂該車夫等亦不應用帶套西捕之頸請辦以儆太守謂該車夫等如有不合事在租界以外應將奚洪壽徐長子江洪扣等移送上海縣發落周華英石文炳楊聚寶訊無于涉先行開釋 
[續訊差勇]  
　　川沙人陸春被孚惠生誣控竊牛由新閘巡防局桂二尹訊供之下飭將陸笞責三百板　捕看管陸忽神色慘變送至仁濟醫院旋卽斃命袁大令禀明道憲聶觀察札委靑浦縣錢邑尊來申相騐復由袁大令迭次訊供傳到是日在局行刑之局勇許大元等盤詰著候覆訊此己詳登前報者也前日大令復傳該局聽差張福至案於晚堂集訊屍婦陸談氏屍弟陸文炳投案求請伸寃局勇許大元應業瀛供稱係湖南人在局當勇己閱多年本月初七日上燈時李來局控告至八點鐘由本局桂老爺提訊買牛之王阿大亦跪在一旁旋由本局老爺吩咐小的等行刑共責三百下每手責一百下共責三手訊至八點半鐘退堂十圖地保供稱小的家在鄕間又在本圖與汛捕夥葉華合賃房屋一間小的如有要事借宿在内無事總回家中大令問曰此屋可有四鄰答稱有大令又問爾等出外後此屋由誰看守答稱有秀南看守大令命傳張福研詰張供稱在局當聽差己有多時本月初七日晚間本局老爺訊案畢時巳八點三刻遂將陸春春父汛直帶去至九點半鐘捕夥葉華前來報稱陸春春忽患吐瀉病勢甚重桂老爺令小的前去查看小的卽同葉至伊所借屋内查看見陸春春在栅欄内雙手用外國手銬銬住並用蔴繩紥縛顔色慘變小的回局禀明卽將陸送醫院療治不久卽斃求請明察大令提汛捕魏德卽大阿連研詰供稱此事小的不知其詳係小的之夥葉華經手葉供係寶山縣人今年三十歳充當捕夥己有五六年初七日晚間局中桂老爺將陸春春交小的帶去臨出門時陸呼疼　小的先領至福興樓啜茗後領至家中此屋確與地保合租至十點餘鐘見陸神色有異小的卽　局中禀報桂老爺在外國牢監相控以館小的遂至公館見桂老爺在書房看申報小的禀報後老爺令小的送陸往棲流公所小的以爲時己晚所中未必肯收老爺卽命送往仁濟醫院不料陸春 
 
 

Page 4

 
 
春因醫治無效遽爾斃命此是實情大令一再研詰各　如前大令判將魏德葉華李惠生分别收所局勇許大元應業瀛交差送交營官收管王阿大交保餘人斥退並著該地保萬順金往邀看屋之秀南到案再行訊辦 
[詳究行凶]  
　　前日高昌廟巡防局送受傷人廖德生被告顧德生顧藍氏江翼齋鄧紹等至縣值日差禀明後袁大令飭將廖先送仁濟醫院療治至午後大令由虹口騐屍畢帶同仵作乘坐馬車至醫院騐傷大令向廖研詰廖供係湖南人與顧素不相識顧妻藍氏向與江囊齋鄧紹姘識昨日小的在顧家游玩旋令顧沽酒共飲不料藍氏竟與其夫顧德生持刀將小的頭顱離砍致受損傷大令飭仵檢騐旋卽喝報廖德生頭雖受傷尚無大碍大令親視一周遂命駕回署晚間升堂飭提顧德生研詰顧供係嘉定人向在營中當差邇來株守家中妻藍氏素嫻閫範小的雖與廖認識不甚知己廖畜心不良常向我妻調戲昨日小的在家廖欲置酒共飲旋因錯買甜酒令我前去調換及回見廖忽持刀自砍頭顱赶急上前奪取業己受傷叩求明察顧藍氏供稱廖德生時向小婦人調戲一再拒絕昨日丈夫出外換酒廖卽持刀向小婦人心窩亂戳幸刀頭不銳尚未受傷廖復扭住頭髮按倒在地將刀向頭頸亂砍致受損傷鄧紹供稱係廣東人在製造局爲工匠頭德生失業後託小的轉懇江翼齋薦至局中爲工匠因此常往來小的家中有時顧在小的家藍氏前來呼喚昨日顧又前來有頃始去旋聞人言顧德生家中有人持刀傷人小的亦不介意並未前去觀看江翼齋供係安徽人在製造局爲經事與顧等素未相識與鄧確是朋友餘語與鄧相同大令以兩造所供情節支離飭將顧藍氏交官媒顧德生鄧紹江翼齋分别收所聽候覆訊核辦 
[遣醫診疾]  
　　積竊金裕卿由英公堂送縣訊辦己列報章昨晨帮審委員宋二尹升堂研詰金供稱係本邑人迭次犯竊自知罪無可逭目下沾染疾病叩求施恩二尹騐得金患病屬實卽著收所聽候撥醫診治 
[機關敗露]  
　　烟妓陳銀珠與伶人陳世中有轇轕事經鴇婦控諸法公堂由曷同轉訊明兩下均有不盡不實飭將陳銀珠發果育堂收養待其親屬到申再行核奪日前有夏水谷投公廨呈稱陳銀珠係小的姪女特來其領同轉卽飭包探郁庭湘帶夏水谷前去告知堂董當將銀珠喚出令其辨認銀珠稱與來人素不認識恐被串騙不願同往轉瞬入内郁包探卽將情形回禀葛同轉聞夏水谷自知機關敗露業己逃匿無蹤矣 
[英界公堂瑣案]  
　　包探秦少卿禀稱英公司輪船失竊靑鉛九塊查明係在船印度人所竊售與王阿榮每塊得洋二角半由王阿榮轉售與陳三福每塊得洋四角半己將人贓查獲印度人共有二名己送英刑司審訊一押一月一押十四日今將收贓之華人解案請訊英公司輪船西人麥容老容申訴前情王阿榮供係浦東人做小生意度日收買印度人之靑鉛轉售與陳三福陳三福供係寍波人收買王阿榮之靑鉛業己繳案蔡太守判王阿榮管押二十一日陳三福罰洋四元贓給西人領去○包探秦少卿禀稱王雲卿以衣料交縫工陳桂生紉製被陳私自典押報捕吊到衣服計典錢二千二百五十文今特送案王雲卿訴明前情陳桂生供收不到工帳故將衣料典押蔡太守判陳桂生管押二十一日著繳當本錢二千二百五十文衣給王領○包探顧福亭禀稱周小言投捕房訴被陳子江等勒取綢褲拘陳至捕房言因索欠起釁惟無憑據今特送案請訊周小言稱係寍波人與陳子江同寓遂與認識陳藉端勒取綢褲報捕拘案並未欠錢陳子江供係蕭山縣人捐有同知職銜曾在安徽候補被周小言借洋三元祗還二元尚少一元追索不付伊自願將褲暫抵不料被其報捕徐仁甫供係寍波人陳子江托我將綢褲典押餘不知情董仁依供開設烟館兼客棧周小言確曾結欠陳子江洋三元此洋係我付與陳子江見伊轉借與周小言故來作証蔡太守飭將綢褲給周小言領去兩造移送上海縣發落○趙禮者訴稱係寍波人開設煤炭店因事被徐永富冐充探夥勒索銀洋一元爲此報捕拘案包探王阿二唐寶榮同禀稱徐永富原非小的夥計藉　勒索求請訊辦徐永富供係寍波人做小工度日不敢冐充探夥蔡太守判除永富枷號五日發頭門示衆○包探顧福亭禀稱見馮阿信在路賭錢拘獲送案馮阿信供係粤人流落在滬致犯賭博蔡太守判將馮阿信押下輪船勒令回籍○包探黄四福禀稱積竊王德春行竊陳錦紀綢褲一條查獲人贓送案陳錦紀求請領贓王德春供係丹徒縣人流落在滬出此下策蔡太守判將王德春押候遞籍贓給陳領 
[法捕房瑣事]  
　　甲乙兩人在某小烟館内過癮與某内串竊烟槍一枝經烟館夥將兩人扭送捕房管押○小烟館主蔡長林前日在公堂其控被許成章邀同流氓小野鷄小才寶藉端逞凶己詳昨日報章昨據捕房包探將該流氓等次第拘獲送人捕房管押○小竊某在八仙橋相近竊窓兩扇行經法界被巡街捕拘獲送入捕房管押○有兩人在法界某酒肆沽飲爛醉如泥約偕至馬路中雇坐小車一輛欲往小東門遊玩適前面有東洋車一輛擋住去路兩人遂下車將東洋車夫痛毆一頓行路者代抱不平亦老拳奉敬俄而巡街捕至諸人紛紛走散而兩人仍手舞足蹈經捕拘入捕房管押至昨晨酒醒始得釋放○一人在途行走無端駡捕被捕拘入捕房管押○巡捕在街巡緝見有一人身藏切麫大刀一柄行經護城河畔遂將其人拘送捕房昨晨經備捕頭訊問據稱刀在城中友人處借來並非行竊捕頭麾之使去刀存捕房待妥當人前往認領 
[敬謝嘉貺]  
　　吳興沈鞠泉先生以書名噪於大江南北與湯壎伯吳菊潭兩先生齊名今年己七十矣而拂紙揮毫老而不倦去年來　曾挽久駐以貧楷模嗣以事事維揚求書者多望門而返今年復來滬上昨蒙以手書楹帖見貽足爲皋廡增輝因復與同人婉留其寓處仿單另登告白於本報後謹誌數語用鳴謝悃[  古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　五月十五以縣丞饒廷杰交卸曰石厘局事宜十六日典史車仲良交卸政和南門分卡事宜十九日新理浦城厘局　　張家　禀明奉委調辦建陽稅厘分局藩轅牌示福州府理事同知吉拉敏部議革職遺缺以候補通判恒秀署理大挑知縣林亭禀明奉委　理沙　稅厘局知縣張翥委勘員山砲臺司道府廳縣禀明往大土殿祈晴 
[蘇省官報]  
　　五月廿五日鎭洋縣吳禀到知縣劉德麟禀辭回上海又陳香祖禀銷解南河工需銀兩差又陳俊康禀知奉藩憲委解餉銀赴金陵又章紹曾禀銷傕提吳宜江震等縣消項差正任丹揚縣包港司巡檢錢繼光禀知交卸調署震澤縣平望司巡檢事回　謝奉飭仍回本任廿六日委署無錫縣陳家熊禀銷錫金釐局差嘉定縣張禀辭知州陸樹榘禀知奉委管解京餉差知縣李玉方禀辭回上游釐局又陳叔廉由木瀆釐局來又汪瑞曾由臺擣領咨回省又章紹曾展假五天又湯　請假三天縣丞倪煥章長邑又馮景霓吳邑巡檢朱福　元邑均禀知奉府委監放孤貧口糧差又吳世　禀謝飭知給予酌委署事一次又簿公　禀知本日到上三叚水巡差帶管撫標正前營吳廣升由烟囊公　　 
[江西官報]  
　　南昌縣丞左兼鈞禀謝調署優缺一次行知補用府傳　　委辦吳城分局候補縣姚敷典由山東賑捐給奬詞知銜石守謙杜熾勳王正煇陳乃繢俱酌委一次從九孫貽榖禀往新淦辦保甲知縣周應熙拔委一次府照劉祖培酌委本班一次楊光鎬　　　酌姜一次署安義縣丞金振聲期滿更替以先用縣丞洪家衍署理署贑州府照劉祖源期滿臾替以候補從九曾庶懷署理巡檢徐存　　謝　補廣豐洋口司行知萬載典史何振海拔委一次指分縣丞陸承緒禀到係江蘇人程志道蘇廷芳俱拔委本班一次顧内焯禀謝咨補南康相安司指分縣丞張承祖禀到係浙江人從九許廷恩繳照係安徽人前任蓮花廳同知　懿由吉安來省奉新羅坊司黄作霖禀謝飭知 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年五月廿三日京報全録]  
　　宫門抄○發抄硃批五道○護晉撫胡奏河東丁亥綱奏銷請准子展限摺○兼署閩督希奏請以遺缺道員補授摺○又奏修理輪船動用工料銀兩數目請飭部立案片○東撫福奏解犯中途脫逃請將疎防各官照例議處片○又奏熟諳洋務人員咨送總理衙門考騐片○五月二十三日理藩院鑾儀衞光禄寺八旗兩翼值日無引見○淸安續假十日○預備召見○召見軍機慶福永隆德恩皇上明日辦事後進内入齊宫○發抄李鴻章奏津海關收支稅數奉硃批門知道單併發欽此○又候補令王汝霖更名用霖奉硃批著照所請吏部知道欽此○又請建己故提督靳學義專祠奉硃批遵照所請禮部知道欽此○又請將夫故殉節之安徽望江縣烈婦檀吳氏旌表奉硃批著照所請禮部知道欽此○又候補令葉丹銘等期滿奉硃批吏部知道欽此○○護理山西巡撫布政使臣胡聘之跪奏爲河東丁亥綱奏銷屆期積引尙多援案籲懇天恩准子展限以紓商力恭摺仰祈聖鑒事竊照河東運銷山西河南陜西三省正加鹽引並代徵歴年陳引因銷路不暢未能依全完迭經前撫臣援案奏請均荷兪允在案臣於本年正月接護撫篆後當飭河東道將丁亥綱額引督商赶緊疏銷務期依限完竣漸復舊規兹據護理河東鹽法道寍武府知府吳鴻恩詳稱據闔綱坐商運販姚長盛等禀稱河東引鹽自丁戍災祲之後歳銷日絀加以上年冬間亢旱入春雨澤愆期脚價昻貴轉運維艱雖經竭力疏通實難驟復原額且自丁丑以至丙戍各綱剩引尚應遞年代徵多銷陳引一名則新引便多一名積壓統計每年正加額引五千二百九十八名零自光緒十七年五月接徵丁亥新綱鹽引起截至本年三月底止計十一個月己完新引三千六百六十七名零並代銷戊寅壬午癸未等綱積引三十一名共銷過各引三千六百九十八名新陳牽算將及七成實屬不遺餘力今丁亥綱奏銷轉瞬届滿而未完新引尙有一千六百名零萬難刻期完竣依限造報不得不援案籲懇展緩護紓商力等情據禀轉詳請奏前來臣查河東鹽務引滯商疲本非一日歴經前撫臣曁臣督飭該道竭力設法疏銷自十七年五月丁亥綱接辦以來至本年三月底止計十一個月新陳牽算共銷過三千六百九十八名零將及七成之數商販實己不遺餘力現計未銷新引尚有一千六百名零委因時會使然致難依限造報該護道所請均係實在情形合無仰懇天恩俯念河東商力積困己深准將丁亥綱奏銷例限援案暫予展緩四個月俟光緒十八年八月底再當查明確數據實造報以恤商艱而免貽悮其戊子綱引應俟此次展限屆滿後再行接辦合併聲明所有援案懇請展緩本届丁亥綱奏銷例限緣由理合恭摺具陳伏乞皇上聖鑒謹奏奉硃批着照所請戶部知道欽此○○福州將軍兼署閩浙總督世襲一等繼勇侯奴才希元跪奏爲海疆巡道要缺揀調乏員籲懇天恩卽以遺缺道員補授俾資控制而重地方恭摺仰祈聖鑒事准吏部咨光緒十八年正月二十七日奉上諭興泉永道員缺緊要著該督於通省道員内揀員調補所遺員缺著雷其逹補授欽此按奉旨後第五日行文閩省照限八十日減半計算扣至三月十二日作爲接到部文開缺日期歸三月分截缺除另行截缺咨部外查興泉永道係衝煩難海疆兼三要缺自與各國通商之後華洋雜處撫輯尤難非廉明勤幹能知大體之員不足以資控制奴才督同藩臬兩司於通省道員内逐加遴選非現居要缺卽與是缺人地不甚相宜未便遷就兹查遺缺道雷其逹年六十四歳江西鉛山縣增貢生由候選教諭捐升知縣分發福建補用同治元年保留福建以同知遇缺卽補二年續保俟補缺後以知府开用先換頂戴三年二月赴部引見領照回閩准補漳州府雲霄同知委署閩縣嘉義昭安等縣知縣光緒七年福建通商案内保舉開缺仍留原省歸知府班補用委署福寗府知府十二年調台差遺委署台北府知府旋奉准補是缺十四年辦理台灣淸丈出力案内保以道員在任候補並加鹽運使銜十六年因與台灣藩司沈應奎姻親廻避奏奉諭旨調補漳州府知府由台給咨送部引見奉旨着准其補授照例用欽此領照回閩飭赴漳州府新任十七年十二月十五日到任兹欽奉上諭補授興泉永遺缺道該員歴任台内府廳縣要缺政教修明措施悉當於海疆風土民情深爲熟悉以之請補興泉永道實於地方有裨由福建藩司藩駿文臬司張國正會詳請奏前來奴才到任未及三月例不加考核與歴請補授成案相符合無仰懇天恩俯念海疆要缺准以遺缺道員雷其逹補授興泉永道以重地方該員係奉旨簡放遺缺道員請補道缺銜缺相當毋庸送部引見並免核計叅罰除咨部查照外謹恭摺具奏伏乞皇上聖鑒訓示謹奏奉硃批著照所請吏部知道欽此○○希元片再閩省琛航輪船由廠大修完竣配募管駕人等在福州厦門海口聽候遣用歴年旣久水缸輪機一切多有損壞經督臣卞寶第飭廠配換水缸廂造銅管併修理輪機全換船底銅板曁修改零星各件自上年八月三十日興工至十一月十一日工竣計用工料庫平洋銀二萬五千四百餘兩又靖遠輪船修整拓改作爲練船駐泊馬江併不時遣派出洋水缸器具船底一切亦多損壞並經飭廠逐一修造自上年十一月十八日興工至十二月十六日工竣計用工料庫平洋銀六千九百餘兩應歸善後報銷案内彚案造銷據福建善後局司道詳請奏咨前來奴才覆核無異除分咨戶兵工三部查照立案外謹附片陳明伏乞聖鑒謹奏奉硃批該部知道欽此○○福潤片再前據署壽張縣知縣王徵禀稱光緒十八年三月十七日監提新事秋審絞犯張北方騐明刑具檄委署該縣典史劉士貴並派長解宼興元張峻崗短解趙體玉李程祥移營撥兵李殿華張得勝雇覓小車將犯解赴下站東阿縣交替黄昏時分行至該縣張秋鎭地方劉士貴因風受寒觸發舊疾先行進莊針治李殿華隨同進莊看店宼興元張峻崗趙體玉李程祥張得勝押犯行走因天色昏黑又值雨後道路泥淖致車輪陷入泥坑宼興元當將張北方負至道旁高阜看守張峻岡等帮同車夫抬車張北方聲稱腹痛赴厠出恭詎卽乘間扭斷鐐　逃逸宼興元立時喊同張峻崗等分役追捕無獲李程祥畏罪潛逃等情到前護撫臣湯聘珍查張北方籍隷壽張縣因砍傷族叔祖母小張高氏身死案内審依同姓服盡屬相毆至死以凡論鬥毆殺人者絞律擬絞監候接准部覆應入本年秋審飭令解省審勘之犯該縣並不愼選妥役小心管　　委員又不認眞督率　被中途脫逃實屬陳忽押解兵役亦難保無賄縱情弊當批司行提兵役至省發委嚴審究解一面通飭勒限緝拿兹據該管道府報由藩臬兩司詳揭前來相應請旨將簽差不愼之原解官署壽張縣知縣王澂押解官署壽張縣典史試用從九品捌士貴交部照例議處以示懲儆仍照例勒限緝拿限滿無獲再行嚴叅除咨部將該犯張北方於秋審案内扣除外理合附片具陳伏乞聖鑒訓示謹奏奉硃批著照所請該部知道欽此○○福潤片再候選同知劉鶚江蘇丹徒縣人光緒十六年經前撫叵張曜咨調來東委辦河務該員向習昇學河工兼諳機器船械水學力學電報測量等中著有勾股天元草弧角三術歴代黄河變通考等書前河臣吳大徵前河南撫臣倪文蔚於鄭工合龍後測量直東豫三省黄河繪畫全圖進呈御覽卽委該員辦理其所著述各書考據尚屬詳明有益於用恭讀光緒六年正月二十一日上諭前因時事多艱需才孔亟迭經諭令各直省督撫保荐人才以備任使其有熟悉中外交涉事宜通曉各國語言文字善製船械精通算學足供器使並諳練水師事宜者無論文武兩途巳仕未仕均著各舉所知出具切實考語秉公保薦等因欽此仰見聖主軫念時艱求賢若渴之至意奴才查該員劉鶚講求算學兼諳機器河工等事洵屬有用之才前經援照安徽同知董毓琦考騐成案咨送總理各國事務衙門考騐以備驅策旋准咨覆董毓琦曾由船政大臣會同閩浙總督具奏奉旨允准今僅咨送核與成案不符等因自應遵照奏明辦理查該員學術淵深通曉洋務合無仰懇天恩俯准由奴才將該員劉鶚咨送總理各國事務衙門考騐以備任使之處出自鴻慈逾格除飭取所著各書咨呈軍機處曁總理各國事務衙門查核外謹附片具陳伏乞聖鑒訓示謹奏奉硃批著照所請該衙門知道欽此 
 
 

Page 14

 
 
[光緒十八年五月廿四日京報全録]  
　　宫門抄○發抄硃批四道○河督許奏河防局出力各員仍乞照擬給奬摺○兼署閩督希奏實任知縣互相調補摺○粤督　奏飭道員赴任片○又奏潮橋官運第二次奏銷解足額餉援案請給奬叙摺○又奏紳士　助巨欵請量予優奬片○五月二十四日吏部翰林院侍衞處值日　引見○恩李假滿請安○啓侯祁世長文璧各續假十日○承侯麟書英年各請假十日○德隆續假五日○謙光請假五日○吏部奏派騐看月官派出徐中堂崑岡熙敬錢應溥裕德徐致祥壽昌志銳洪良品張元普徐兆豐載存榮山李慈銘如格馮金鑑○又奏派考試漢廕生派出李　藻徐　薛允升○倉塲奏漕船五日回空○召見軍機敬信發抄李鴻章奏請將窩賊之武進士劉道明革訊奉硃批著照所請兵部知道欽此○又候選叅將劉鳳舞捐修文廟移奬其姪奉硃批著照所請該部知道欽此○又候選令彭名保等改奬奉硃批吏部議奏欽此○又李經衡補武淸營都司奉硃批兵部議奏欽此○○頭品頂戴河東河道總督臣許振褘跪奏爲河防局辦工各員實有勞績經部議駁仍乞天恩照給奬勵恭摺具陳仰祈聖鑒事竊臣於去歳霜降黄河安瀾摺内奏明河工兩届安瀾照例擇尤酌保又新設河防局選派各員分道辦工所用約三十人與廳員同力合作勤求修守專取操守不苟奮發有爲並畫夜習勤能耐艱苦之士籲請天恩俯准開單一例給奬以資感奮欽奉聖諭河防局委員候補通判黄履中前陟縣教諭李肇端候選教諭馬汝駿候選州判劉倬孝廉方正知縣劉于瀚勤愼耐勞修防得力均着傳旨嘉奬餘着照所議辦理該部知道欽此臣當卽欽遵謹將黄河防汛出力同知何保榮等二十三員及河防局知府晏振恪等二十三員懇恩給奬並將各員履歴造册咨部兹准吏部咨稱奏明黄河兩届防汛安瀾出力之同知何保榮等二十三員核與奏定准保二十員章程相符應請照准其賈孝彭等三員己逾准保員數所請奬叙應無庸議至河防局出力各員查照定章並無准保明文歴届亦無准奬成案核與防汛安瀾出力人員定有專章者不同知府晏振恪等二十三員所請奬叙應無庸議奉旨依議欽此咨行到臣臣維部臣所稱河防局歴届並無准奬成案與防汛定有專章者不同誠爲核實起見惟臣於前年始奏設河防局是以前自無成案去歳霜降安瀾曾將出力人員奏請附同保奬奉旨通判黄履中等傳旨嘉奬餘着照所議辦理則該局出力人員旣蒙聖慈嘉許則准保有案此後可定以爲例矣在部臣之意原爲愼重名器與虑愚見大抵相同臣前奏謂河防局委用各員薪水備給下中無可弋之厚利保奬僅例尋常無可獵之顯階且明定三十人以示限制是斷不敢開冐濫之惡習爲欺飾之罪魁至於黄河大險叢生實須辦工得人庶可除袪積弊而尋常奬勵亦正爲鼓舞羣力之資今除所保黄履中等五人請旨嘉奬外餘擇保二十三人實係盛暑嚴寒日在風沙塵土中勤勞出力者查防汛各員出力以廳員爲優而沿河州縣次之今河防局辦工各員與廳員同辦一事同爲出力且能助廳員之所不及此得奬而彼向隅以後承辦險工又使之艱苦獨前似非鼓勵人才之道惟有仍乞皇上天恩俯念此次設局兩年該員等趨事赴工頗著成效未便没其微勞應請照臣原保之單一體准奬庶幾河務日起有功臣亦藉收保險之助謹會曰河南巡撫臣裕寛恭摺具陳伏乞皇上聖鑒訓示遵行謹奏奉硃批晏振恪等着仍照原保給奬該部知道單併發欽此○○福州將軍兼署閩浙總督世襲一等繼勇侯奴才希元跪奏爲實任知縣互相調補以資治理而重地方恭摺仰祈聖鑒事竊照知縣責任親民必須人與地宜方足以資治理兹查福寍府屬之福安縣地鄰浙界五方雜處獄訟繁滋教堂林立撫綏不易本任福安縣知縣王樹鼐居官謹飭惟剛斷不足於此缺不甚相宜亟應遴員互調奴才督同藩臬兩司逐加遴選查有現署福安縣本任漳平縣知縣顧芝年五十一歳順天宛平縣附貢生遵例報捐知縣選用選授漳平縣調署福安縣十七年八月十六日到任藩司潘駿文臬司張國正會查該員老成練逹勤愼從公地方一切事務措置裕如以之調補福安縣知縣實屬人地相宜足資治理所遺漳平縣知縣地僻事簡查現署漳平縣本任福安縣知縣王樹鼐年五十九歳山西靈邱縣廪生中式同治庚午科舉人光緒庚辰科大挑一等以知縣用籖分福建領照到省准補長樂縣聞訃下父憂服滿由籍起復來閩十五年八月回省准補福安縣調署漳平縣十七年十月初四日到任藩司潘駿文臬司張國正會查該員才具穩妥辦事勤謹以之調補漳平縣知縣亦堪勝任如此一轉移間人地各得其宜合無仰懇聖恩俯准將漳平縣知縣顧芝與福安縣知縣王樹鼐互相調補如蒙兪允該員均係簡缺知縣互調知縣銜缺相當毋庸送部引見並免核計叅罰據藩臬兩司會詳前來除咨部外謹恭摺具奏伏乞皇上聖鑒勅部議覆施行再奴才到任未及三月例不加考合併陳明謹奏奉硃批吏部議奏欽此○○李瀚章片　廣東高廉欽道前委高州府隆斌護理業經奏明在案兹新授高廉欽道李有棻現己到省應卽飭赴新任以重職守除檄飭遵照外謹附片具陳伏乞聖鑒再廣東巡撫係臣兼著毋庸會銜合併陳明謹奏奉硃批吏部知道欽此○○頭品頂戴兩廣總督臣李瀚章跪奏爲潮橋官連第二次奏銷解足額餉懇請援案照尋常勞績給奬恭摺其陳仰祈聖鑒事竊據兩廣鹽運使英啓詳稱潮橋鹽務改章設局委員　辦奏准如　奏銷正餉解足十成比照黄江稅廠成案照尋常勞績請奬前因光緒十一年分半屆奏銷及光緒十二年分全屆奏銷照額全完己將總辦委員試用同知周福昌請免補本班以知府留粤儘先補用奉旨允准欽遵在案兹查自光緒十六年八月初一起至十七年六月底止遵照　限歴過光緒十三年分一屆奏銷按十足額餉計算除支給抵補虚糧銀五千一百六十九兩四錢五分五厘外實應徵正餉銀十二萬五千三百四十五兩三錢九分九厘部飯銀一千八百九十六兩二錢二分三厘均捐銅斤水脚銀九百八十七兩六　七分九厘己據批解到庫列入光緒十七年秋季册報轉解鐵路經費銀一萬兩列入光緒十八年春季册報留充兵餉銀五萬八百兩候列入季報册報撥銀六萬七千四百二十九兩三錢一厘所有該局經徵光緒十三年分全届奏銷均己照額全完業經造册詳請　咨在案雖接辦不似創辦之難然潮橋積弊己深稍涉懈弛則引餉立絀該委員奮勉從事歴久不懈擬請援照黄江稅廠續辦奏銷成案將潮橋委員候補知府周福昌照尋常勞績奬勵詳請具奏前來臣查潮橋鹽運積疲己久幾至不可收拾自改章以後初辦一届半奏銷幸得全完此際設使稍涉鬆勁必致前功盡　後效難斯該局委員周福昌竭力整頓終始不渝所有光緒十三年分引餉依限全完經臣於光緒十八年二月初十日恭疏題報在案其原借官本銀六萬兩應分十年歸還除先己還過兩次銀一萬二千兩外現又報解第三次銀六千兩查該局初次全完係援照黄江稅廠成案請給優奬今二次全完仍擬援照該稅廠成案照尋常勞績請槳舍無仰懇天恩俯准將廣東儘先補用知府周福昌俟補缺後以道員仍留廣東補用以示鼓勵之處出自逾格鴻慈除將履歴咨部外所有潮橋官運二次全完懇請援案給奬緣由理合繕摺具陳伏乞皇上聖鑒訓示謹奏奉硃批該部議奏欽此○○李瀚章片再據廣東海防善後局可道詳據香山縣在籍紳士花翎二品銜分部郎中劉學詢禀稱職由進士起家報捐　中往歳屢因助捐賑欵迭蒙聖恩賞給一品封典並花翎三品銜自問莫酬高厚復於上年順　賑捐案内報捐實銀一萬兩解局兌收轉解災　稍資散放此係出於報効微忱不敢仰邀議叙子弟志在應試亦不敢遽邀移奬俾勵修爲等情詳請具奏前來臣查部定推廣順直賑捐新章捐銀一萬兩准其專摺奏奬今該紳劉學詢復捐實銀一萬兩助濟賑需俾益災黎實屬急公好義雖據聲明不敢仰邀議叙究未例壅於上聞應如何量子優奬之處出自逾格鴻施非微臣所敢擅擬理合會同直隸總督臣李鴻章附片陳請伏乞聖鑒訓示謹奏奉硃批劉學詢知府卽選欽此 
 
