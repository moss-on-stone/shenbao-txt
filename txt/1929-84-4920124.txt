# 1929 - 84 - 4920124

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
武漢軍前晚總退却（見要電）訓練總監部組織戰時宣傳隊日内出發（見要電）陳銘樞等發表宣言主張維持粤省和平（見要電）張羣今日就上海市長職（見本埠）日民政黨發表聲明書痛詆内閣（見東方電） 
本館要電 
[武漢軍總退却]  
　　（南京）潯電、胡宗鐸夏肆等因國軍節節進展、三十晚總退却、集中七里河、向粤桂乞援、漢官紳眷屬、紛紛遷入租界、漢市已特别戒嚴、（三十一日下午十鐘） 
[戰時宣傳隊之組織]  
　　（南京）訓練總監部政訓處、因擴充戰地宣傳、組織戰時宣傳隊、其組織辦法、（二）大隊分三區隊、各設隊長一、以便臨時指揮、宣傳方法、每區隊分四組、每組十人、各設組長一、領導宣傳、其大隊長陳希平、第一區隊長金益吾、第二區隊長左鐸、第三區隊長武希良、及全體宣傳員、本日集合、訓練處長方覺慧及大隊長陳希平、均有訓話、第一隊區隊、决定一日全體出發前方、第二第三兩隊、準備一切、待命出發、三十一日下午十鐘） 
（南京）政訓處第一批調派政工人員數十人、已由京出發、赴總部行營、聽候分配、第二批　員、亦經派定、一二日内、携同大宗宣傳品、隨同政訓處主任方覺慧、向長江上游出發、擔任前方政治工作、（三十一日） 
[江甯要塞加嚴警備]  
　　（南京）江寗區要塞司令孫伯文、以防務重要、親赴所屬各砲臺、週歷巡視、並曉諭各臺長、在區内注意警戒、各臺砲位及所備高射砲、均施新式工程、安設鞏固、（三十一日下午十鐘） 
[蔣中正六言韻示]  
　　（南京）蔣以陸海空軍總司令名義、由行營發表六言韻示、對桂系軍閥、聲罪致討、並曉諭民衆、佈告如次、 
本黨誓帥北伐、三載使命完成、全國旣告統一、訓改事業方興、召集編遣會議、從事靖國息爭、三次代表大會、决定黨政方針、建設廉潔政府、力謀社會安寗、乃有桂系軍閥、破壞統一和平、假借政治分會、企圖割據併吞、把持軍民兩政、妄逞禍國野心、違抗編遣會議、居然搆釁稱兵、改组湘省政府、膽敢一意孤行、勾結帝國主義、媚外藉庇求榮、憑借武力干政、甘作亡黨罪人、肆意横征暴歛、人民火熱水深、中央　豫在抱、痛心謀變專横、明令大張撻伐、各師受命遄征、尅日殲滅此醜、救黨救國救民、促成實際統一、貫澈民治精神、軍民素深恊洽、一本親愛精誠、此次師行所至、定敎七鬯不驚、倘有伺隙阻撓、造謡淆亂聽聞、一經偵查確實、嚴究决不容情、仰各安居樂業、通令一體凛遵、（三十一日下午十鐘） 
[吳李在湯山近况]  
　吳稚暉之談片 
　（南京）本報記者三十一日午後、晤吳稚暉於湯山陶廬、據吳語記者、謂任潮來此後、終日獨奕、下午八時後、即就寢、生活極安適、余在此亦甚清靜、連日已看完漢書一部、並謂此次武漢之舉、實由於桂系一二人好大矜功所致、如當事變發生時、德麟能親自來京、或可消弭、現旣下令討伐、祇有盼望早日解决、勿予擴大、言竣並出示蔣書、最後對目下政治、頗多發揮、且極詼諧（三十一日） 
（南京）三十一日午有人訪李濟深吳稚暉於湯山俱樂部、見二人正同桌午飯、態度安適、飯畢、李獨圍棋、並語往訪者、謂前因職務繁重、未得靜養現則擺脱一切心自安靜、頗覺暢懷自足、（三十一日下午十鐘） 
[蔣中正致吳稚暉書]  
　　（南京）蔣中正曾致函吳稚暉、原文甚長、大意謂、此次討伐、實出於不得已、極爲痛心之舉、自信决非甘誤黨國、與不顧道義、如能將叛逆消滅、即自劾引退、以謝國人、如敗、則以身殉黨國而已、惟是非不可以不明、順逆不可以不辨、公誼私交、應有分際、並盼與靜江石曾先生言之云、（三十一日下午十鐘） 
　注意謹防假冒戒煙 
功效神奇百發百中當面可試萬應萬靈 
德國百補戒煙丸 
　　當煙禁森嚴之世已成癮者孰不思脱離苦海而登袵席無如市上戒煙丸類多雜以嗎啡及海羅因等毒質倘時時服之非但不能斷癮反而受害不淺該藥廠有鑒於斯特費數十年之心血研究此種百補戒煙丸其性和平前經海關查騐並無毒質服之一無痛苦照常辦事不吐不瀉飲食增加精神煥發七天斷癮見煙自厭煙癮斷後丸可停服永無後患誠爲戒煙除痛之無上補品也　每瓶一元五角　外埠寄費加一　郵票通用上海新世界北部對面億鑫鷹一弄德羅洋行 
[中央各部長已擬定]  
　　（南京）聞中央各部長、已擬定组織部長蔣中正、副陳果夫、宣傳部長戴季陶、副葉楚傖、訓練部長胡漢民、秘書長張道藩、一日將决定、（三十一日下午十鐘） 
[中執全會今日續開]  
　三全會交議各案 
　　（南京）第三届中央執委全體會議、定一日繼續開會、將重要各案商定後、餘案即交中執委會常務會議辦理、三全會交議各案如交次、（一）統一全國財政案、（二）請澈底拒毒、撙節無益消耗、提倡戒吸捲烟運動案、（三）請確定禁烟爲本黨最近重要政綱之一案、（四）駐比王公使、向國際聯盟禁烟顧問會議提出之希望條件、關係禁烟甚大、擬請切實向各關係國、協商辦法、以利烟禁、俾早日肅清毒氣案、（五）請令國府通令、自民國十八年七月一日起、全國佃增納地主之田租、慨减百分之十五、自十九年七月起、槪减百分之二十五案、（六）訓政時期、應施行强迫敎育、造成健全國民案、（七）提議國府應設專門救濟失業勞動者機關案、（八）關於整理財政根本辦法案、（九）國府組織及施政程序、應守總理革命方略、不得有所踰越、致生紛歧案、（十）取消大學區制案、（十一）整理中國財政計劃案、（十二）請定地方捐税、籌備自治案、（十三）實行八小時工作制、並强迫勞動者敎育兩小時案、（十四）鞏固西北邊防案、（十五）連行經營邊疆、以鞏固國防案、（十六）統一全國軍事敎育機關案、（十七）提議確定國家行使軍權原則案、（十八）統一軍權案、（十九）我國兵役制度、宜實行徵兵制案、（二十）全國黨員、一律施以軍事訓練案、（二十一）改善軍人生活、速行徵兵制度案、（二十二）海軍建設案、（二十三）全國黨員、須受軍事訓練案、（二十四）實行五中全會軍事整理方案、確定最高統率權案、（二十五）確定國防計劃、限期完成案、（三十一日下午十鐘） 
[國府人員公祭戴母]  
　　（南京）三十一日爲戴季陶之太夫人開奠第二日、國府典禮局、先期發出通知、請國府各院部科長以上職員、於是日八時、齊集毘盧寺公祭、與祭者、有譚延闓·胡漢民·何應欽·古應芬·鹿鍾麟·薛篤弼·及軍政人員四百人、由譚延闓主祭、並恭誦祭文、又日本柴田少將、由申親乘兵艦、携花圈二到寺致祭、（三十一日下午十鐘） 
[濟案調查員之人選]  
　芳澤向本國請訓 
　中日寗案將暫緩解决 
　　（南京）芳澤因濟案調查員人選問題、前晚臨離京前、曾電該國政府請訓、訓令約三十一日可到滬、我方調查員崔士傑等四人、將提出二日國務會議討論後、明令指派、（三十一日下午十鐘） 
（南京）王正廷定二日晨返京、（三十一日下午十鐘） 
（南京）王正廷·芳澤·赴滬後、聞中日寗案、將暫緩解决、惟漢案因時局關係、將先解决、（三十一日） 
[楊虎臣部收復安邱]  
　　（南京）楊虎臣三十日電告、收復安邱、劉黑七殘部、賄某國軍隊、得由膠濟路逃脱、以格於外交、未便窮追、（三十一日下午十鐘） 
[首都紀聞]  
　　（南京）徐源泉電蔣、願爲討桂前驅、（三十一日） 
（南京）外部呈報、裁撤瓊州交涉署、國府已核准備案、（三十一日下午十鐘） 
（南京）全國律師恊會在京召集代表大會、各省報到者六十餘人、一日上午行成立禮、（三十一日下午十鐘） 
（南京）本城發現腦膜炎症、三山醫院已屢診過此類病症、惟死亡尙少、（三十一日下午十鐘） 
（南京）蒙藏委員會定一日開第七次會議、討論關於蒙藏務各要案、（三十日日下午十鐘） 
（南京）蒙古西康所派見習黨務之學生、先後到京、入黨務學校、（三十日下午十鐘） 
 
 

Page 5

 
 
時評 
[切實與虚浮（冷）]  
　　行事不難。切實則難。不切實而虚浮之行事。自外視之。未嘗不具形式。自内察之。則其所以爲事之用實鮮。是有其事與無其事等也。是爲其事與未嘗爲其事類也。故虚浮之爲事者。當其事在無甚關係之時與切實爲事者初無大異。迨一旦而至事有關係之日。其可恃與否。乃大相逕庭矣夫事之所以成爲虚浮之原因。雖大半出於人之性習。然亦有因爲貪多務得。其才力不能勝其慾望之故。遂至雖。有切實之心。而無暇。晷以爲之。不得不紛。飾其表以舖張於一時。而實際之果否。如是遂置不問矣。試觀近年以來實力名望未至。而急欲其雄心。其結果之失敗。無一不由於此此乃切實與。虚浮之效騐。而人多不注意爾。 
本館要電二 
[粤將領多主不用兵]  
　陳濟棠就編遣專員 
　陳銘樞等聯名宣言 
　徐景唐抵港即赴省 
　　（廣州）陳濟棠陳策、二十九日抵港、與陳銘樞面商大計後、三十日陳濟棠在海虎艦上就廣東編遣特派員職、主張粤方絶對不出兵、（三十一日下午四鐘） 
（廣州）陳濟棠部刻仍駐重兵北江、嚴防主戰派各部、（三十一日下午四鐘） 
（廣州）陳駐海虎艦、坐鎭廣州、昨曾到第四軍部開軍事會議、該部營長以上、皆列席、（三十一日下午四鐘） 
（廣州）陳濟棠三十日致武裝同志電云、濟棠陷日由滬返粤、詳悉京中情形、並有蔣主席胡院長古文官長令簽之函以人格保障、不以武力擾廣東、望各同志一致主張和平、以救黨國救廣東爲盼、（三十一日下午四鐘） 
（廣州）陳銘樞·陳濟棠·蔣光鼐·陳策·三十日宣言云、中央因武漢分會破壞統一、違抗命令、不得已而致用兵、僅爲局部問題、愛黨愛國者、應盡力避免戰禍之延長擴大、吾粤爲中央統治下一省、軍民當局之任務、首在保持本省之安寗秩序、即間接以促進大局之和平、銘樞濟棠等守土治軍、負有職責、不忍重委三千萬同胞於砲火之下、誓竭全力以鞏固邊陲、維持治安、謹掬血誠爲袍澤寅僚父老兄弟告、人民厭亂、將士苦戰久矣、共禍以來、伏莽潛滋、瘡痍滿目、休養生息、猶恐不及、决不能重以兵禍、淪孑遺人民於萬刦者、吾粤爲革命策源地、袍澤寅僚、各有其革命之深長歷史、是非權利之觀念、本自明晰、苟非關黨國存亡之大故、絶不願爲無意義無理性之犧牲、（中略）銘樞濟棠等敢以至大决心昭告省衆、粤軍爲黨國所有、不以供一派一系之指揮騙策、粤省之財、皆粤人賣兒貼婦之膏血、不以供一派一系之浪擲犧牲、其有謀不利吾粤而牽入戰事漩渦者、皆粤人公敵、銘樞濟棠等惟力是視、特此宣言、（三十一日） 
（廣州）三十日陳濟棠就職通電云、奉國民政府任命爲中央編遣區廣東區特派員等因、遵於本月三十日在省就職、以維護廣東之治安、促進大局之和平、希各同志各團體民衆、各文武長官、同體此意、共策進行、以圖粤人福利、免戰禍延長、是所厚盼等語、（三十一日） 
（廣州）陳昨招待新聞界、宣佈政見、並謂希望桂省黄紹雄亦同此主張、（三十一日下午四鐘） 
（廣州）伍觀淇昨赴港、晤陳銘樞、商要政（三十一日） 
（香港）陳銘樞·陳濟棠·陳策·蔣光鼐·蔡廷楷·三十日聯銜通電、經陳濟棠及各旅長在陳銘樞榻前會議後發出、獨無徐景唐署名、（三十一日下午八鐘） 
（香港）陳濟棠三十日下午二時乘海虎艦抵廣州、各界到艦探陳意見、陳先發表和平宣言、即在原艦就粤編遣特派員職、（三十一日下午八鐘） 
（香港）馮祝萬三十日下午抵省、徐景唐二十九日抵港、即晚乘佛山輪赴省、（三十一日下午八鐘） 
（北平）平粤同鄉電陳銘樞陳濟棠、宜阻止廣東人民及資財供桂系軍閥侵略之用、並請廣州商銀會不得代桂系墊欵、以縮戰期、（三十一日下午一鐘） 
[黄紹雄率桂軍抵粤]  
　白崇禧有到港説 
　　（香港）黄紹雄三十一日午抵省、帶桂軍兩團同來、（三十一日下午十鐘） 
（香港）傳白崇禧乘日輪加拿大丸秘密抵港、擬赴省、乘飛機轉桂林赴漢、（三十一日下午十鐘） 
（香港）前駐江村桂軍一團、三十一日午乘粤路車北上、由陳濟棠派副官照料同行、（三十一日下午十鐘） 
（香港）三十晚三十一日午總部均有重要會議、内容志悉、（三十一日下午十鐘） 
（香港）鄧世增三十日下海虎艦、晤陳濟棠、商和戰問題、頗有爭論、鄧即登岸、（三十一日下午十鐘） 
（香港）廣州電局及無線電局、現由陳濟棠派員檢查、陳三十一日尙在海虎艦中、未登岸、（三十一日） 
（香港）燕塘入伍生及黄埔軍校生千餘奉調來省、由李揚敬率領、維持治安、（三十一日下午十鐘） 
（香港）陳濟棠駐省部隊、共有六團、（三十一日） 
（香港）粤路烏石站附近之大坑墟、有土匪數百起事、已派隊往剿、（三十一日下午十鐘） 
（北平）使團得港電、白崇禧由日本三十日抵港轉粤、吐血復作、擬不擔任重要職務、（三十一日下午八鐘） 
[接收濟南進行順利]  
　　（濟南）今日崔士傑語各記者、濟南十餘日可接收完畢、李慶施主接政治、吕秀文主接軍事、以次接收沿線及青島、今赴西田宴、交換意見、極融洽、政府民衆合作、治安絶無問題、望輿論界注意、交涉定一日移城裏總商會辦公、（三十一日下午八鐘） 
（濟南）崔士傑昨晚與日方交涉結果、今早全市已遍懸國旗、氣象一新、（三十一日下午二鐘） 
（濟南）孫良誠佈告、日軍撤退、接收濟南、維持治安、免除苛細、附逆者自新、不究以往、嚴禁敲詐勒索、 
（濟南）新任歷城縣長胡運之已到濟、（三十一日） 
（濟南）日居留民昨開會、有人提議撤兵後全體日僑退出濟南、否决、（三十一日下午二鐘） 
[馮玉祥在華山養病]  
　　（西安）馮玉祥因百泉應酬苦、來陜養疴、傳説已久、據昨消息、馮確於二十七日偕李德全夫人由陜州安抵華山靜養、宋哲元·鄧長耀·過之翰等、均到潼歡迎、現均返省、（三十一日下午七鐘） 
[平當局之治安會議]  
　　（北平）昨夕商震宅會議、到張蔭梧·楚溪春·李服膺·趙以寬等、决依中央令、維持北平治安、（一）責令公安局、會同銀行、向商會即時設法平息金融風潮、（二）所有駐紥平城軍隊、除衛戍軍隊外、一律不得駐在城内、（三）檢查往來電報、嚴禁反動派造謡、（三十一日下午一鐘） 
（北平）平城現駐非衛戌軍某師、本係白崇禧時調來、在閙熱市駐紥、每夜放哨、放則首領更易、似無駐城内必要、現由總部行營蜿商開駐城外、以免他軍援例、該師長已諒解、因每夜南城一帶居户、十時後即不便通行、地非戒嚴、殊覺不便、軍警治安機關、亦與居民同情、希望勿另有軍隊單行局部軍事行政、而使權限不統一、（三十一日下午一鐘） 
[津市區劃界問題]  
　　（天津）財廳長李鴻文·民廳長孫煥命來津、磋商省市劃界、大致决定、以公安局所轄五大區、及由津至塘沽、爲市府範圍、四鄉區作市府預備區、天津縣存在、李三十一日上車返平覆命、爲劃界委員會同意、即可解决、（三十一日下午七鐘） 
[平津要聞]  
　　（北平）李品仙向平奉局催撥五十萬恊餉、該局派吳頌華見李告苦、（三十一日下午十鐘） 
（北平）漢平路車照通、據來客云、在武勝關未開戰事、（三十一日下午十鐘） 
（北平）方振武今日出協和醫院（三十一日下午八鐘） 
（北平）今日皖同鄉一批到江潮宗家、欲扭送法庭、江已避赴某國醫院、（三十一日下午十鐘） 
（北平）遼駐平代表危道豐、今早出關、（三十一日） 
（北平）今日衛戍軍由蘆臺運來帳篷三百餘、褲襖八千餘件、皮帽九千餘隻、皮馬甲九千餘件、麵粉一千三百袋、米數百石、（三十一日下午八鐘） 
（北平）今日自行車長途賽、張海鳴得標、（三十一日） 
（天津）華北球類比賽男女校選手百零八人、三十一午赴平、一日赴太原、（三十一日下午七鐘） 
（天津）三集團三十六師長李生達、三十一午赴馬廠、布置防務、（三十一日下午七鐘） 
[東北要訊]  
　　（吉林）張作相准明午赴遼、張煥相校閲榆遼線駐軍、（三十日下午四鐘） 
（哈爾濱）吉黑郵船局二十九日取銷（三十日下午九鐘） 
（哈爾濱）俄遠東鐵路局長朱國夫、二十九日晚離哈赴日、（三十日下午九鐘） 
[各軍約期會勦朱毛]  
　　（福州）盧新銘來電、請迅電各軍、約期會剿、軍費已由陳培錕向銀行錢莊各借十萬、以茶税及某項爲抵押品、定本日交欵、（三十一日下午四鐘） 
（福州）援汀車張師派第一旅張汝劻赴龍會陳敏、盧師派第二旅盧興榮抵瓠化、粤贛友軍亦先後達原防、（三十一日下午四鐘） 
[閩事紀要]  
　　（福州）省委會議將徐憲章撤職查辦、並咨部查照、 
（福州）陳國輝電告永定共匪傅柏翠已敗竄、 
（福州）警察大隊梁濟川部調長清、劉宗彝調松政、待欵即行、（三十一日上午三鐘） 
（福州）省府再電促方聲濤回閩、（三十一日） 
（福州）印花楊局長因未奉府令、未交卸、（三十一日） 
（福州）黄其明股匪又竄往德大交界、（三十一日） 
[劉鎭華部準備開拔]  
　　（北平）劉鎭華部在楊村廊房落垡已得車四列、現先發兩師一騎團一手槍營、俟開拔費到、即赴兗州滕縣、 
（北平）連日劉鎭華訪財部駐平辦事處、催開拔費、（三十一日下午十鐘） 
 
 

Page 6

 
 
[國府駐平辦事處之組織]  
　　（北平）蔣覆何成濬、國府駐平辦事處内、可設陸海空總司令部行營、何定一日成立、（三十一日下午十鐘） 
[法使離平南下]  
　　（北平）法使瑪德今日離平、中越邊約尙有修正處、再議期未定、（三十一日下午十鐘） 
（天津）駐華法使馬泰爾、三十一午過津赴平、 
[東鐵案件將移遼交涉]  
　　（哈爾濱）三十日晚東鐵俄領事長祁爾金赴瀋、聞駐哈俄領梅立尼國夫、已見得張學良、張同意於東鐵案件移遼交涉、祁爾金赴瀋、即爲進行交涉、吕榮寰亦擬日内前往、（三十日下午九鐘） 
[馬福祥將往西安]  
　　（西安）馬福祥將來西安、師長馬鴻賓等已往潼歡迎、（三十日下午二鐘） 
[陜災區錢糧緩徵三月]  
　　（西安）太荔·邰陽·澄城·蒲城·白水等縣、連年兵燹、繼以旱災、應徵錢糧、至三月底截止、緩徵三月、 
（三十日下午二鐘） 
[漢口號飛機試航襄陽]  
　　（漢口）民航會三十一日以漢口號飛機試航襄陽、日内即正式開航、（三十一日下午十二鐘） 
[何健頒告軍人書]  
　　（長沙）何健頒告軍人書、保境安民、團結自衛、 
[長沙汽車路之進行]  
　　（長沙）第一汽車路代表會加倍選方克剛·趙恒·周祺·仇毅·爲正副局長、呈省府圈委、（三十日下午十一鐘） 
[池匪竄擾祁西]  
　　（屯溪）池匪自石境龍池坡過赤嶺、到祁西高視、聲勢浩大、祁門縣府電屯溪商團公安局告急、（三十一日） 
各社電訊 
[朱培德抵潯列席軍事會議]  
　漢口官員有準備離境説 
　東方社三十一日九江電　朱培德於今晨抵此、列席在軍艦上所開之軍事會議、此間除軍艦四隻及滿載軍隊之輪船八隻外、日艦（嵯峨）及驅逐艦（蓮）亦泊於港内、上陸之各軍或乘汽車或徒步陸續開往前線、市中各種之軍旗臨風飄揚、牆上遍貼（打倒廣西派）、打倒李宗仁白崇禧等宣傳標語、滿呈戰時之狀况、 
　路透社三十一日漢口電　華人盛傳此間官員現正準備離境、 
[太古洞庭輪觸礁沉没]  
　乘客幸得救出抵漢 
　路透社三十一日漢口電　太古公司之洞庭輪船（一二六四噸）於三月二十四日載雜貨由滬開至上游、昨在ＳＰＬＩＴＨＩＬＬ附近ＬＯＷＰＯＩＮＴ外觸及未註明地圖之暗礁、船長圖擱淺江濱、但由泥灘滑下、乃沉於三十六咫之深處、現僅露出烟筒與桅杆、未死一人、英艦阿菲斯號現泊其旁、中外乘客今日午後均由拖船及貨船運抵此間、 
[國聯將開兩重要會議]  
　一禁止僞造之國際會議 
　一籌備縮軍委會會議 
　四月份之議事程序 
　國民社三十日日内瓦電　據國際聯盟秘書處宣稱、四月間聯盟會將開重要會議兩起、一爲禁上僞造之國際會議、一爲聯盟會籌備縮軍委員會會議、四月份之議事程序如下、四月四日研究國際糖業風潮之專家開會、四月八日聯盟會常設經濟委員會開會、所討論之事件、其最重要者爲正式决議能否由聯盟會主持以國際舉動制止煤業與糖業風潮、禁止僞造之國際會議定九日開會、擬商定關於該問題之國際公約、聯盟會兒童幸福委員會定十二日開會、將草擬收養棄兒之國際公約、聯盟會籌備縮軍委員會定十五日開會、以期各海軍國商得同意、俾隨後進一步統籌全局、實行縮减軍備、最後開會者爲十九日之白奴委員會會議、將商定計劃繼續調查白奴現狀及國際販賣婦女、以作不道德營業情形、 
[田中内閣之改造聲]  
　民政黨倒閣再接再厲 
　發表聲明書痛詆内閣 
　政府内部亦多主改組 
　電通社卅一日東京電　日内閣改造期似已漸迫中心當然在外相椅子、以芳澤公使或小幟大使承乏説、頗相當有力、惟政黨方面、或將以久原遞相轉任、以緩和其失人望、床次説及滿鐵總裁山本條太郎説、呼聲不高、　東方社卅一日東京電　内閣政潮之時期及田中首相對此之態度與處置、頗爲一般人所注意、聞政府内部因恐發生内部的紏紛、多主張速於此際從速改組云、 
　東方社卅一日東京電　民政黨昨日下午召集臨時總務會、决定用言論文字以追擊現内閣之方針、並議决發表否認濟案協定、滿洲事件、及國民外交之長文聲明書、其大致如左、 
（一）現内閣前次出兵山東之事、吾人曾屢經聲明乃倒逆新中國建設之機運、係一種輕率不留意之行動、幸此次濟案協定成立、使兩國間之不幸關係、有稍復常　之傾向、誠屬可喜之事、但試觀解决辦法、從前政府向所聲明之點、絲毫未曾實現、尤其是關於保護日僑之事、并未得何等具體的實際的保障、若政府信賴國民政府之聲明、則當初何所用其出兵乎、因此等無意義之駐兵耗用國帑數千萬圓、犧牲對華對南洋貿易、與國家以重大損失、喪失中外信用、現内閣非全體引咎辭職、不足以謝國人也、 
（二）滿鐵附屬地警備權之運用、其作用不僅爲統帥權、同時爲軍制之行動、故其責任應歸陸軍大臣、乃無置辯之餘地、再者該地之警察權、雖歸關東長官管轄、然監督之責任、存於總理大臣、故結局其責任應由總理大臣及陸軍大臣擔負也、 
（三）現内閣於内外之事凡不利於政府者、輒極力於秘密裏左右之、此不得不謂其蹂躪國民外交之精神及議會政治之精神也、 
　電通社卅一日東京電　民政黨昨日發出聲明如下、一·濟案協定、撤回最初所要求之謝罪及處罰責任者全部、將賠償損失與保障安全付託委員、以待將來解决、實無異懺悔出兵之非、二·滿洲事件發生後、已歷十個月、尙未能解外國之疑怪、乃重大失敗、其責黨然由陸相與首相負之、三·現内閣對於内外一切問題、取秘密主義、并取等於否認議會政治及國民外交之行動、實不可恕、 
[美之全球商業分析年報]  
　遠東商業較增百分之二十四 
　國民社三十日華盛頓電　美商部今日發表全球商業分析年報、此次年報將一九二八年全年各地商務情形分析詳實、該年報稱美國出口商業在東亞者爲最發達、計較往年收入多出百分之二十四、而遠亞又以在中國銷場最廣、因中國商業情形已漸復原狀故也、計全年美國亞洲之出口貨共計爲美金六五四·○○○·○○○元、而由亞進口之貨則爲數尤鉅、計共爲美金一·一六九·○○○·○○○元、自一九二十年以來以去年對中國出口業爲最盛、而其原因則爲中國商業近來大見進步之故、對日本出口亦漸形增加、其間以汽車及棉花爲最大宗計、斐島之貿易雖亦見進步、但因對其他各海外美國各屬地貿易萎靡不振、移此補彼、故與往年無何出入、致對其他各國之出口數則共計爲美金二七四·○○○·○○○元、進口則爲三九八·五○○·○○○元、據商部對中國貿易商法股副股長赫勒耶氏所發表、謂現在美商在華殊形活動、最好之現象、即美國全國商人均深信中國政府在商業上極願與美國合作云、 
[濟案解决後之田中]  
　四面楚歌備受各界非難 
　繼民黨而起之樞府警告 
　電通社三十一東京電　樞密院倉富議長、因現内閣解决濟案時、略去諮詢樞府手續、向田中外相、提出抗議的警告、田中即於昨日午後召集外務省首腦部會議、協商善後、在外務省方面、從法律上純理論、視該恊定祗係解决中國之地方問題、屬於行政事件、日本國民並不因此恊定、而有權利義務拘束、即條約與恊定會爲另一物、略去諮詢樞府手續、亦並無不合、但自政治的見地言、則難免有蔑視樞府之嫌、見解之異、始視爲另一間難、對於樞府、將表示歉意、樞府方面之强硬論者、則頗重視恊定公文以未諮詞爲不合、但旣陳謝、亦似不再追求云、 
　東方社三十一日東京電　濟案恊定政府未向樞府諮詢、故樞府方面表示不滿之意、對於政府之空氣、有愈益惡化之勢、政府對此亦異常重視、在法理上固無何等之不合、然爲求萬事圓滿起見、田中首相擬向樞府疏通事前請求諒解云、 
[美郵政航空開聯席會議]  
　謀與亞洲合作　節省郵遞時間 
　國民社三十日舊金山電　美郵政要員與西部航空機關人員、開聯席會議、商榷將紐約至舊金山之郵遞時間縮至十二小時、並藉商如何又與亞洲各郵政當道合作、節省亞美郵遞時間、有人發表日本近正計劃在横濱至上海間開闢一新航空郵遞路線、以節省郵件往來時間、美國何不按照此例、與中國當道商訂同樣辦法云云、聞此次會議俟商妥切實辦法後、即將其辦法造成提議案、於行將在英僑舉行之美國郵務大會提出、以資採取、據美人之意見、最善辦法莫如在孟尼剌及日本横濱間、設立一直接航空郵線、因横濱爲交通樞紐、輪船往來太平洋者、均須在該埠停留也、 
[美飛機失愼之慘劇]  
　機中五人均殞命 
　路透社三十日美國加州利佛賽電　今日有飛機一架、翺翔空際、油缸忽爆裂、機身着火、墜落於地、機中五人悉殞命、 
[胡佛主張煤油保存案之反響]  
　美西部産油各洲一致反對 
　國民社三十日丹佛電　今晚消息、美西部産煤油各州、對胡佛總統所主張之煤油保存案、一致反對、據該産油之三州總督及其有關係各要人會議之結果、咸謂胡氏此種主張與西部産油各州之發展大有障碍、此案果行則西部各州油廠工人之生計問題、將因之而大起恐慌、獲益者僅爲少數資本家云、 
　國民社三十日華盛頓電　今晚美内務部宣佈謹遵胡佛總統之煤油保存案精神、以前發與各商號及私人准在政府地面開採煤油煤汽之護照三百四十九張、均一售取銷、請求給發護照之商家九百四十一家、已一槪駁回、 
[美橡皮飛機擬横渡太平洋來華]  
　國民社三十日華盛頓電　美新年橡皮及飛船公司、最近計劃用其新造之橡皮飛機横經太平洋、而飛向中國、現已經海軍部特許、由海軍飛航港爲起站、其所用之煤汽、則爲一種新發明之無燃性之煤汽、 
[世界百碼賽跑之新紀錄]  
　美運動家白來賽爲時九秒又二五 
　國民社三十日達拉司城電　白來賽氏今日打破全世界百碼賽跑之紀錄、在南部大學舉行運動會時、白氏百碼賽跑所費時間僅爲九秒又二五、而此前之世界紀錄則爲九秒五云、按白氏於一九二八年曾爲遠東運動大會美國預賽運動員、 
[公電]  
　　雪蘭來電　上海申報轉馮煥章部長鑒、李白攘奪政權、毁法稱兵、破壞統一、黨國安危、惟公是視、統希力助國府、掃除叛逆、以慰民望、雪蘭莪巴生坡十五團體聯席會議叩陷、 
　温州來電　各報館均鑒　本會頃上第三次全國代表大會電文曰、第三次全國代表大會鈞鑒、桂系軍閥李宗仁白崇禧李濟深等、師舊時萬惡軍閥故智、割據地盤、厚植私黨、藐視中央命令、重違大會决議、輕啟兵戎、破壞統一、中央深念軍事初定、瘡痍未復、一再優容、冀其覺悟、乃該軍閥等、於迫走中央任命之湘省軍政長官、改組湘省政府之後、猶復公然發電、聲言迎頭痛擊中央布防部隊、其隂謀禍國、逆跡昭然、此而不誅、綱紀何在、請大張撻伐、去彼兇殘、以清亂源、又一一二二慘案、係非法特委會演成之革命首都屠殺革命民衆醜史、四中全會决議、組織特别法庭、原擬將首從各盡法懲辦、當時羣醜落魄、相率亡命、迨恃庭裁撤、案移普通法院後、在逃各犯、公然回國、到處活動、恢復其舊時勢力、致使慘案殉難諸烈士、飲恨九原、含寃莫雪、壯士扼腕、舉國痛心、並請迅賜按名正法、以慰英魂、而平衆憤、合併電懇、伏乞鑒納、立見施行、不勝屏營待命之至等語、希一致響應、母任跂盼、永嘉各界慶祝三全代表大會市民大會叩陷、 
國内要聞 
[京市府再爭公安管轄權]  
　　南京特别市公安局、於本月二日經二十二次國務會議議决改爲首都公安局、六日又下令首都公安局置警察總監、受内政部管轄、并令内政部擬具計畫、呈候中央核奪施行、同時令行特别市政府遵照辦理、劉紀文市長奉令後、即呈請蔣主席、請重交國務會議討論、並申述六大理由、陳明不可變更管轄之理由、旋經蔣主席諭令文官處轉函該府、謂事關國務會議議决、未便率予變更、所請碍難照准云云、劉市長接函後、非常焦灼、而内政部長趙戴文已召集公安局正副局長姚琮鄧剛·及内政部警政司司長蔡光輝、討論改組計劃、擬設六大處、處下設科、警察總監人選、計有楊虎蔣鋤歐姚琮三人中擇一簡任之説、又奉蔣主席手諭、經費暫不增加、以免財政發生困難、現内政部已决定五月一日成立首都公安局、劉市長認爲此事萬難實行、昨日（三十日）又摺呈蔣主席、請暫緩改組、俾維現狀而利市政、兹錄原文如下、（爲摺呈事、竊職市公安局改爲首都公安局、歸内政部直轄一案、與職市市政建設實有莫大之阻碍、倘即實行改組、職市將立時陷於絶境、即此建設基礎、必將因而摇動、雖欲維持現狀、於勢亦不可能、遑論首推進、緣消極方面之取締、與積極方面之維持、凡此事項、無一不賴市公安局以執行、如公安局而不歸市轄、則大之如開闢馬路、禁止娼妓賭博鴉片、小之如徵收捐税、拆除障碍交通之屋角等事、勢必阻力横生、市政計畫固屬無從貫澈、職府本身亦將無以生存、職若因一事不可爲、而遽一事不爲、委蛇濫竿、不惟非職之素願、又豈鈞座設官治事之初心哉、伏乞俯念事關職市根本問題、暫緩改組、俾維現狀而利市政、實爲公便）、（華聞社） 
[川省府電告成立]  
　　國府頃據四川省政府劉文輝等來電云、南京國民政府鈞鑒、竊維川政待理、明令疊頒、委任責成、圖治難緩、文輝等祗承督策、拳勉交深、所有籌備情形、節經電呈在案、兹已於三月二十二日成立四川省政府委員會、謹於是日宣誓就職、文輝等仰體德意、不敢憚勞、惟有互竭愚誠、力圖共濟、理合報纾鈞注、并祈賜示遵行、再湘因公務牽覊、未能如期到省、湘同日在渝就職、俟摒擋就緒、即行來省、補行宣誓、謹併附聞、度席劉文輝·委員劉湘鄧錫侯田頌堯向傳義叩養印、 
[馬鴻逵電告肅清魯西]  
　　暫編第十七師長馬鴻逵頃電京張之江鹿鐘麟薛篤弼等、報告擊敗張宗昌匪軍、魯西已告肅清、原文如次（張逆宗昌仰日本帝國主義之鼻息、喪心病狂、意圖死灰復燃、不惜糜爛地方、乘魯西空虚、遣派私黨僞師長王金鐸、勾結各縣人民自衛團惡化份子及土匪流氓、大舉暴動、以致齊河高唐夏津博平荏平東昌堂邑各縣、相繼失守、清平被圍、平原恩縣臨清亦危在旦夕、風聲鶴唳、人心惶惶、敝師駐防惠釐、奉命剿辦、遵即率部星夜前往、二日即馳抵平原、人心稍辷、即令騎兵旅攻夏津援荏平、經博平荏平直取東昌、逵率隊援臨清攻堂邑、會師東昌、幸官兵奮勇、馬日克復夏津、養日解清平之圍、救臨清之急、漾日博平荏平亦次第克復、漾日後即襲擊東昌、匪衆據城頑抗、激戰雨夜、於有日拂曉、由城東北角拾梯登城、悍匪完全撲滅、即移師圍攻堂邑、於有日午後四時陽攻東關之匪、由南障登城、即時攻下、是役也計斃匪七八百人、俘虜百餘人、生擒僞師長王金鐸·旅長馬鳳春·及團營長十餘名、獲迫擊砲八門、步槍數百枝、軍用品馬匹無算、逵部亦微有傷亡、魯西已告肅清、現正辦理善後、恐遠道傳聞失實、特電奉聞、一 
 
 

Page 7

 
 
國内要聞二 
[王正廷招待海外代表]  
　報告外交經過及政策 
　　昨日（三十日）正午十二時、外交部長王正廷在外交賓館、招待三全大會海外代表、到者約五十人、酒至半酣、王氏起立演説、略謂承諸代表惠然蒞臨、無任榮幸、諸位在海外經營商業、對祖國熱心帮助、國内同胞甚爲欽佩、此次三全大會通過奬勵海外同志之議案、即可表現國内同胞感謝之意思、兄弟因職務上關係、對保護僑民發展商業二者、極爲注意、請諸位賜敎、使敝部有所遵循、使領館之設、以此二者爲重要的職務、以前北京政府所派之使領人員、往往與黨部不一致、自國府統一全國、派兄弟爲外交部長、即設法整頓使領館、使總理的精神、民族的特性發揚光大、故對於使領之不稱職者、時有撤换、並考試使領人員、以期替代、計考取者四十五人、雖非盡爲黨員、但於三民主義建國方略建國大綱均有研究、頃有人問及外交部撤換使領何以遲緩、要知此因經濟關係、出洋川資之鉅、海外諸位想必知之、敝部每月可調度之經費、只二萬元、每月只能派二三使領出去、諸位要知道、國府抱節省主義、對於財政是量入爲出的、成立以來、曾收到僑胞大宗捐欵、外債從未借過、這是應該的、但因欵絀、做事未能如意、往往派新人前往、而舊人不能回來、倘舊人確有弊病、黨然必須撤回、此爲報告撤換使領之情形、使領中如有不盡職不稱職者、請諸位以書面報告、非常歡迎、第二點要報告者、一爲保護僑民、二爲調查商業、關於後者領館未能盡職、兄弟閲其報告不詳細不完備、但一方面要報告使領經費困難、我國領館經費、大者二三千元、小者祗數百元、調查經費極少、倘經費增加、領事努力則與祖國的商業極有關係、因爲商品之製法式様品質如何、與銷路均有影響、希望諸位同志有所報告、振興海外商業、雖係工商部主管、外交部是對外機關、亦有關係、將來使館須添商務參贊、留心調查、我們須將國貨外銷、將金錢運入本國、方能致富、現在我國幸有僑胞在外經商、纔能調劑、否則不堪設想了、兄弟以職責所在、希望海外同志做一詳細計畫、與國内商會聯合起來、對於絲業茶業陶業種種均有調查、才能達到振興商業之目的、此外尙有外交政策、已有書面報告、國府外交政策、係總理所手定、我們有所遵循、至於世界上對於外交政策、向分二派、（一）帝國主義、（二）扶弱濟貧的主義、我國向主王道、以文化化人、自唐朝以來、如安南暹羅缅甸朝鮮、皆爲我之藩屬、均有朝貢之典、但其所得、比其所貢、不止倍蓰、可見我國之寬大矣、總理遺囑、聯合世界上以平等待我之民族共同奮鬭、我們聯合以平等待我之民族、以對付不平等待我之民族、是與總理之政策相合、我國主權、自巴黎和會起、明切表顯、决不再爲喪失、此後應再努力、以恢復已失之主權、所謂不平等條約有五點、（一）關税不自主、關税不自主、則我無法與人競爭、如他人有槍而我無之、現在關税自主、如别國要加我國貨物的税、我國亦可以加别國貨物的税、藉以抵制、此賴總理在天之靈和諸位之努力、幸而告成、（二）領事裁判權、此權不取消、我國不能獨立行使主權、外因人不用我法律、是機會不平等可知、就國家體面人民生計機會平等説、皆不能不取消、現在五國都同意、但有條件、（一）明年一月、（二）其他各國同意、此則非由於我之不努力、實由於他人之力爭、兄弟將領事裁判權細説一遍、享有此權者十六國、滿約者三國、即日本秘魯墨西哥、連已允取消之比西葡丹義等國共八國、此外八國大致隨大國爲轉移、内瑞士巴西不成問題、尙有三國亦有允意、所存者祗某某等三國、而以某國爲關鍵、望海外同志將領判權之違背公理、廣爲宣傳、使某某等國人民知此權之不應存在、各國政府勢必因輿論之反對而撤消、此外尙有三點、即（三）租界、租借地又可分爲二、（甲）租界、英法日最多、其他各國已逐漸收回、（乙）租借地、其中有易於收回的、有較爲困難的、（四）外國駐兵權、庚子後辛丑條約許各國駐聯軍、自北平至山海關、現在須即取消此權、（五）内河沿海航行權、此點訂條約時即可取消、現在敝部職務、除取消上述不平等條約五點外、還要增加一點、即保護僑民、發達商業是、今日趁此機會、報告諸位、並請盡此一觴、祝諸位健康、王氏演説畢、海外代表陳肇祺及吳君、缅甸代表）等相繼致答、賓主盡歡而散、 
[李宗仁離滬南下情形]  
　李氏某隨從之口述 
　　廣州通信、李宗仁離滬南下抵粤、已紀前訊、李氏此次離滬南下、其行踪極爲秘密、即上海新聞界、亦難得其確息、此次到廣州當抵步之時、除三數政府要人得知外其餘亦皆不知、當是晚廣州衛戍司令部派武裝一連、前赴廣九車站歡迎、有誤傳爲白崇禧者、有誤爲陳濟棠回省者、及至李氏下車、即偕黄紹雄鄧世增張文等數要人、共乘汽車、直赴東山葵園、在黄紹雄宅下榻、是晚鄧世增等在葵園、至半夜三時始各散去、翌晨記者赴葵園訪黄紹雄、時爲上午九時左右、李因連日舟車疲倦、尙未起床、迨黄紹雄接見記者時、向其叩問、始知李氏抵省、同寓黄宅、記者乃請黄氏介紹見李、黄謂李氏疲倦已極、不見客、因此遂未獲與李晤談、及至下午、復往葵園探詢、斯時李黄二氏已同至總部、開軍事會議、並在總部讌會、又未能與晤、但得向李氏之某隨從、詢問李氏離滬南下時情形、問答如下、（問李總司令何日離滬南下、（答）本月二十一日晚、總司令知大局有非常變化、即决計離滬南下、隨與余（某隨從自稱）曁同事一人、連總司令共三人、乘汽車至某處登輪、二十三日抵港、乃登岸拍一電報致黄紹雄軍長、通知定今日乘廣九下午快車抵趟埗、（問）滬上總事令之親友、及其部下人員知總司令離滬南下否、（答）一槪不知、即武漢方面、總司令抵省、始去電向各當局報告、（問）李總司令在滬時、有無危險情狀、（答）自十九日起、總司令寓所融圃、尙無危險情狀、（問）白總指揮崇禧自北平南下時、曾否到滬、與總司令晤面、（答）聞白總指揮自北平南下、非係取道上海、乃由某處乘鐵道直達武漢、今差已抵武漢多日、此間曾有電直拍武漢云云、觀此則白崇禧現在武漢、似已無疑矣、（二十五日） 
[粤省官商維持紙幣]  
　連日中央銀行擠兑情形 
　最後會議實行封存辦法 
　　廣州通信、粤省自鄧世增二十二日通電出兵、雖陳銘樞二十四日在港致電鄧氏、力主粤省萬無先天下稱兵之理、詎鄧氏及第八路桂軍所屬長官、二十五日復開會議一致主張擬電覆陳、謂不得不以武裝求和平、據此是第路八軍之動員、已取斷然態度、陳氏呼籲和平殆成絶望、徵諸連日粤桂兩省之調兵遣將、粤省已牽入長江戰事漩渦、其影響實非淺尠、故市面金融風潮、遂隨之突起、連日中央銀行及西堤永漢路兩處兗換所、擠兑異常、投機商人、紛紛乘機抬高物價、以防紙幣低折之損失、實際上中央銀行紙幣、已無形中低折矣、因此人心愈爲恐慌、官商連日會議維持紙幣辦法、二十二日各商會及中央銀行正副行長、財廳代表等、曾對於救濟紙幣方法、有詳細之討論、結果議决禁止銀業界對港幣買空賣空、所有以前操是業者、限三天内結束、并由財廳每日派員監視銀業行開盤、二十七日起、爲開始嚴禁期、港幣匯水價、每千元不得超過三百七十元之額、翌日財廳并將禁限明令公布、故銀業行二十三日起、停止開盤、但此種方法、對於維持中央紙幣、仍未見直接收效、中行擠兑如故、據中行人員宣稱、前次擠兑、該行兑出現欵約二百萬元、今次三數日間、亦兑出數十萬、持紙幣到中行兑現者、以銀業界爲多、財政當局於二十五日復召集六商會及銀業行代表、爲第二次之會商辦法、是日各商會代表到者共二十餘人、中央銀行銀業公會公安局等機關、亦派代表出席、由中央銀行行長報告該行發出紙幣三千二百萬、前數天兑回六百萬、現市面流通實二千六百餘萬、該行現存準備金一千五百餘萬、云云、副行長復申明謂、市上無基金之紙幣、不過千餘萬、次由銀業公會代表提議、請政府援據前例、施行封存紙幣辦法、俾市面紙幣數量減少、則風潮自息、蓋此法去年行之而收實效、不妨倣行云云、次由財廳代表發言、略謂銀業人會旣提此辦法、政府自當採納、惟封存辦法、可由各商店自行封存、政府派員蓋戮、并照封存數目、給還利息、當時各代表中、有贊成者、有反對者、討論結果、多數主張封存、至封存辦法、係由本市銀業行依照商業牌照額、封存三成、　行封存一成、此項封存紙幣、由中央銀行給回月息六釐、兩個月内隨時揭封派息、由三月二十七日起、限三日内封竣、封存手續、由財廳派員會同警界辦理、各縣市商店、亦同時由財廳令行各縣市長依照廣州市辦法限期執行、將來此項封存紙幣、可作有價證券、隨時得自由按揭焉、是日議决辦法如上述、結果如何、尙待事實證明也（三月二十六日） 
[朱毛竄陷長汀後之閩訊]  
　省政府籌撥剿匪軍實 
　汀屬同鄉開救鄉會議 
　　二十六日福州通信、共匪朱毛攻陷長汀、省防軍第二旅長郭鳳鳴陣亡、業誌前訊、現省府據郭旅第二團團長報告、略稱此次朱毛共匪侵擾長汀、迫及上杭、郭旅長因衆寡不敵、退至汀杭交界之長嶺寨半山、指揮殺敵、中彈身亡、尙有王營長等同時陣亡、職赴援稍遲、各有應得、除靜候處分外、兹先行率同全部軍隊、赴汀反攻、懇乞電達、迅速派隊扼要堵截、定期會剿云云、據由汀逃省之某君云、朱毛進迫長汀時、郭旅聞耗、即調軍防禦、因急於進兵、不得不大拉夫役、以充輸送、共匪遂喬裝苦力、混入輸送隊中、郭部不及細察、軍行中途、而夫役中百餘人各出懷中手槍、以作内應、倉卒之間、不辨虚實、軍心大亂、郭旅長遂以身殉、 
朱毛陷長汀後、圍攻上杭、進迫永定、其勢頗爲猖獗、近兩日該匪竄至何地、未有所聞、但就各方空氣窺測、似蔓延甚廣、昨留省汀屬學生得家信、謂朱毛竄入汀城時、焚殺掠擄、慘無人道、兼以當地共匪乘機蠭起、故汀城此次受禍、爲空前之慘刦、除各機關被焚外、全城民房延燒兩千餘家、商民不及逃避者、多被砍殺、年輕婦女尤受蹂躪、全城烟火冲天、哭聲徧野、惟稍富足者、則已先時避往漳州汕頭各處、 
省府委員會例會、原定每星期二星期五兩次、現以財政迄無辦法、而連日閩西匪警迭至、軍書旁午、所有緊急事件、若待例會解决、誠恐不及應付、已改定每日開會一次、各師旅奉令者堵截朱毛約期會剿後、紛紛請發子彈及軍餉、子彈一項、省府前經電請中央、指撥二五七九五六等子彈各數萬粒、迄未撥到、現除再電中央催促外、特函海軍行營、先行借用五六子彈兩萬粒、七九子彈一萬粒、解交轉發、俟軍政部撥到後歸還、軍需一項、前已令財政廳迅行籌撥、現經由中國銀行撥匯三萬元、又由瑞坤錢莊匯去一大批、分撥龍巖漳州、交張師陳旅接濟、此外前日會議、又致電中央、報告朱毛猖獗情形並討由中央下令、即日遣派重兵來閩、帮同盧張兩師剿辦、惟軍需孔急、財廳長一席、萬不能長此久懸、曾經决定派員暫代、人選誰何、尙待討論、大約本日政務會議可以提出、外傳黄炳武許卓然均有望、但黄曾表示不幹、許亦未必肯於此時担此重任、此席或將屬於陳培錕氏也、 
汀屬旅省人士藍玉田黄品梅羅偉等、昨午後二時、特假吉庇巷劉氏祠堂、開救鄉緊急大會、汀屬八縣同鄉到者百餘人、推藍玉田主席、報告開會宗旨畢、有康東生黄品梅羅偉等數人提出意見、付衆討論、最後議决分爲治標治本兩法、標本同時並進、以收實效、治標辦法、擬推舉代表若干人、趕赴南京、請願國民政府迅令軍政部設法剿辦、以免匪勢蔓延、牽動大局、一面並推代表向省府請願、旅最短期間速令張師長盧師長派隊開往閩西協剿、治本辦法、即派富有軍事學識及有革命過去歷史之同鄉返汀、整飭民團、團結各縣民衆、籌謀種種除共救鄉方法、及宣傳等工作、即席推定藍玉田赴京請願、康東生羅偉盧智焜謝兆民黄品梅等五人爲負責委員、藍氏已定今日搭滬輪赴京、 
[岳維峻部擔任皖省治安]  
　　蕪湖通信、蕪湖居長江中流、後方治安、極關重要、前自曹萬順部第十一師開赴九江後、新編第三旅袁家聲部曾則到蕪塡防、旋袁復奉令率部開往滬寗路擔任警備、蔣主席乃將駐紥清江之新編第一師岳維峻部調皖、分駐大通蕪湖和縣等沿江一帶、岳師長以蕪湖爲全皖中心、爲調遣便利計、將二三兩旅紀元林劉鵬之部全數駐紥蕪湖、而以第一旅湯家驥部駐於和縣、並撥該旅之第一團吕勇方部開駐大通、該團現尙在蕪候輪開拔、岳氏於地方治安、除派隊參加軍警政商聯組稽查處外、今日並出布告、嚴禁一切謡言、以安人心、市公安局昨晚亦召集各分局長開治安會議、决議分區負責、並檢查輪埠及客棧旅客、各游戲塲所亦限制於每晚十時以前停演、以防滋事、又據十一師留守處消息、自曹師長率部進抵南昌後、近又率令取道修水銅鼓、向湘鄂進展、今日此間由蕪寗源康兩小輪拖帶民船九隻、裝運大宗夫役、上駛應用、（二十九日） 
[徐州各界紀念黄花岡烈士]  
　　徐州各界以今日（二十九）爲黄花崗七十二烈土殉難十八週年紀念、特於上午九時、在民衆俱樂部舉行公祭典禮、各界參加者、有軍政黨機關團體、到約萬人、由第三師長毛炳文主祭、秩序（一）開會、（二）奏哀樂、（三）行禮、（四）讀囑、（五）靜默、（六）毛炳文師長報告、略謂十八年前的今日、爲七十二烈士轟轟烈表現革命精神的一日、七十二烈士能在滿清專制之下、抱犧牲奮鬭精神、雖未成事、而其浩氣、是與日月同光的、厥後武昌起義、幾度北伐、至於今日之統一完成、亦可以説是七十二烈士精神貫注下來的結果、現在本黨統一、不料武漢新軍閥、又有反動的表現、我們要完成三民主義的革命、應該繼續七十二烈士的大無畏精神、以打倒新軍閥、雖是犧牲、也是重於泰山的、如七十二烈士軀彀雖在黄花岡、其精神實永存於四萬萬人的腦海中、我們要步其後塵、一致團結去打倒新軍閥、反動派、共産黨、軍閥餘孽、完成革命的國家、則今日紀念、才有意義、願大家負起這個責任來、（七）公祭、行禮、獻花、獻果、讀祭文、奏哀樂如儀、（八）演説、一、縣黨部宣傳部長徐西明謂、有兩感想、一黄花岡烈士重大犧牲、足以禠滿清之魄、以肇民國、二應繼續先烈精神、以完成民有民治民享的國家、二、黄埔同學會特派員謝迺當謂、七十二烈士的犧牲、是有意義和價值的、我們要澈底打倒帝國主義、肅清反動派、剷除一切障碍、以賡續奮鬭、三、三師政訓主任謝遠灝謂、我們在今日紀念中、一應知七十二烈士奉總理之命而發難、人少彈缺、有此偉大行動、身雖犧牲、而表現革命精神、是值得景仰的、二應知後死之責、要繼承先烈遺志、現在武漢新軍閥抗命、後死者要秉七十二烈士的精神、去打倒他剷除他、（九）呼口號、（十）奏哀樂、（十一）閉會、是日全埠的下半旗、三師特黨部及銅山縣黨部均有告民衆書發表、各學校亦多有在校表演黄花崗劇本、以資宣傳、 
[李品仙就北平編遣持派員]  
　　北平通訊、李品仙自被任爲前第四集團軍北平部隊編遣特派員後、即於前日（二十四）下午四時、到東城九爺府宣誓就職、就職後即召集各職員訓話、略謂予此次就職、辦事範圍、較爲縮小、不能容納多人、當以事實上之需要、再請諸君帮忙、但予决不添派一人、諸君儘可放心云云、訓話後、入辦公室批閲函電、副官長郭心冬、以患心胃病請假五天、即予批准、同時門前已懸出（第四集團軍編遣分區駐平特派員辦事處）之木牌、李氏於昨日上午十時、往訪何成濬、對於編遣進行事宜、有所研討、何氏比允轉電中央、請示中央編遣區進行程序、以資借鏡、李氏復以所屬各部隊不負作戰任務、故决定依照編遣常委會議决各辦法、實行編遣、兹將李氏呈報蔣主席、編委會、及通知所屬各部隊電、披露如次、（一）呈蔣主席電、南京蔣主席鈞鑒、頃奉馬電、任命李品仙爲前第四集團軍北平各部編遣特派員、所有各該師、均歸節制指揮、靜候編遣、望曉諭所部、爲黨國努力等因、品仙遵於本月二十四日在北平敬謹就職、並成立第四集團軍北平各隊編遣特派員辦事處、除曉諭所部一體遵照外、謹電呈請鈞鑒備案、職李品仙叩敬印、（二）呈國軍編委會電、南京國軍編遣委員會鈞鑒、頃奉馬電、任命品仙爲前第四集團軍北平各部編遣特派員等因、遵於本月二十四日在北平敬謹就職、並成立第四集團軍北平各部編遣特派員辦事處、辦理編遣外、謹此電呈希予備案、職李品仙叩敬、（三）通知所屬部隊電、案奉蔣主席令開、派品仙爲第四集團軍北平各部編遣特派員、並將产第四集團軍總指揮部、於令到後即日結束此令各等因、奉此品仙即於本日在平宣誓就職、並同日將前四總指揮部結束完竣、即就原址成立第四集團軍北平各部編遣特派員辦事處、開始辦公、除呈報中央請予備案外、特此通知、即希知照、李品仙敬、 
[鎭江快信]  
　民政廳昨日明令發表、無錫縣公安局長包明芳調任宜興縣公安局長、 
　邇來上江形勢嚴重、省府爲維持治安起見、特派省公安隊、在交通處所、往來檢查行旅、 
　江蘇省有長途電話、擬由溧水展至高淳等處、計需經費一萬八千元、昨由建設廳呈請省府核准興工、 
　蘇省各縣敎育局長、訂四月六七八三日、在鎭開聯合會、 
　蘇省區長訓練所第一次考試、錄取正取生六百餘名、從二十日起報到、現報到之期業經截止、昨民政廳特將所有逾期未到各名學額、遞補崑山王兆槐戴祖衡、無錫袁詠裳、南通張鍵、鎭江霍仁泰、豐縣史兆修等六名矣、（三十一日） 
 
 

Page 8

 
 
   
 
 

Page 9

 
 
國内要聞三 
[厦門市政建設之經過與近况]  
　分馬路堤工公園醫院四項 
　第一期馬路將完成 
　堤工公園正進行中 
　　二十二日厦門通信、厦門市政在李厚基督閩、臧致平踞厦時代、由商民自辦、成立市政會市政局、以市政會爲議事機關、市政局爲執行機關、費時數年、耗資鉅萬、僅成一長半里餘之新馬路、是爲第一時期、迨海軍蒞厦林國賡代行司令職權、重整厦門市政、改官督民辦、保存市政會、由各界選舉會董、爲議事及計畫機關、另設市政督辦署、由海軍總司令委陳培錕爲督辦、周醒南爲會辦、周於陳炯明駐漳時、主改良漳州市政事、旋主改良汕頭市政事、蓋一辦理市政經騐豐富者、重整厦門市政計定後、十五年尙在計畫中、無積極之進行、十六年陳培錕辭職、楊樹莊委林國賡繼任督辦、周仍副之、即着手實施建設、其計畫、一闢馬路、（二）築沿海堤岸、（三）建築中山公園及中山醫院、是年塡甕萊河、闢思明東西南北四路、以甕萊河爲中心、塡浮嶼角海灘、作新市場、築美仁宫馬路、通禾山各鄉、築堤岸、自厦門船塢起、迄厦門港厦門大學前沙坡尾止、長約六里、十七年初、思明北路成、南路成自甕萊河迄大使宫一叚、東路成績闢民國路、至司令部前、再續闢公園南路、東路至美仁宫、通禾山各鄉、又闢公園西路北路、堤岸則築成船塢至海後灘郵政局前一叚、中尙崩陷提督渡頭一叚、重築完成、損失六七萬、沙坡尾至虎頭山一叚築成堤基中山公園則測量完竣、開始工程、此十七年上半年市政進行實况也、是爲第二時期、下半年因市政計畫多出市政會、而甕萊等已成馬路、多屈曲若舊築新馬路、爲市民詬病、而拆屋及標售餘地事、又爲人攻擊、市黨部據商民請願、請漳厦司令部撤銷市政會、經林國賡轉向楊樹莊請示、楊批准撤銷市政會及督辦署、着漳厦警備司令負責完成厦門路政、林乃於司令部内設臨時路政處、仍以周醒南主其事、是爲第三時期、原定計畫市政工程第一期完成堤岸及中山公園、馬路則除上述已成者外、第一期完成者有東西幹路·大同路·中山路·樹莊路、南北幹路、除堤工完成就堤上沿海成六里餘長之鷺江路外、有（一）二馬路、自同文中學山麓下猪屎窟起、經寮仔後水仙宫、横貫中山路、經鎭邦街、港仔口廟前街·横貫大同路、經竹仔街結開元路、（二）續闢思明南路至鎭南關、續闢南普陀路、至厦門大學、銜結曾厝垵汽車路、另自鎭南關沿虎溪巖、白鹿洞·萬石巖·山麓縱西南至東北、闢靖山路、自市政會結束、改歸司令部路政處專辦後、事權統一、工程進行極速、思明南路大使宫至鎭南關未成之一大叚已闢成、中山路爲三大幹路（即中山大同樹莊）之一、自司令部前起迄島美路頭太古洋行碼頭止、係就民房叢屋中新闢路線、除增廣橋亭街一小叚外、完全拆屋新闢馬路寬五丈、人行路左右各一丈、現已全路拆通、且甚直爲各馬路冠、司令部至思明南路一叚已築成路面、日内可通車、思明南路至沿岸一叚、因中經一山麓、現正鋤土鑿石工程中、預料全部工程本年八月可竣工、大同路係就舊市街史巷·關帝廟·石埕街·火燒街·關隘内拆闊者、自史巷渡頭海關旁碼頭起、迄關隘内止、銜結民國路、中關帝廟石埕爲綢布市場、爲厦門繁盛商場中心、市政會原定馬路寬三丈、騎樓人行路左右各一丈、爲沿路商民反對、請願改露天人行路左右各六尺、經路政處核准、史巷至關帝廟口已折通、其餘尙未、現路政處已限期拆屋、沿路商店以尙無相當市屋遷移、尙延緩中、又露天人行路及騎樓人行路之議、至今尙有爭執、二馬路同文中學至中山路一叚、路政處已招人投標拆屋工程、惟沿線商店尙未遷移耳、樹莊路現尙未着手、將俟大同路成後、靖山路現在建築中、南普路則鎭南關之虎頭山未鑿通、竣工亦有待、虎頭山高而盡石、工程極鉅、現正開鑿中、預料中山路成、爲交通之衝要地、海岸至内街交通之中心點、大同路成將爲商場中心、且爲内地輪船登岸入内街及赴禾山各鄉这衝要路、惟中山路寬五丈、大同僅三丈、衝要之性質同、而路狹於中山二丈、頗嫌逼窄、且將就舊路闢築、路線不免曲屈、亦爲遺憾、聞當局頗擬改正、而海岸至火燒一帶市屋地價極昻、限於經濟力、難如願也、二馬路成、預料爲洋貨及銀行錢業决場之中心、其地位不亞於大同、堤岸係由司令部另設堤工處主辦、處長亦周醒南、全部工程費連築堤及墳地、不下二百餘萬元、現成船塢至海關一叚堤岸、船塢至郵政局一叚、堤内海灘已塡成、郵政局至海關一叚僅塡土一半、内坡尾至寮仔後南端一大叚、堤岸已完成、堤内尙未塡築、堤岸工程極鉅、先打木椿、次以石塊塡基、再以水門汀混石子成堤、就中尤以郵政局至寮仔後中部一叚工程爲最艱鉅、此叚中郵局至自來水公司一叚、海庇濘土最深、有達五六十尺者、質鬆軟、不勝壓力、始築郵局前一叚、用徑一方尺二十六尺長之洋松木椿、用摩擦力支持堤身、築就後、堤内塡沙沙力下壓、濘士不支、向椿外擠壓、堤身曾一度傾陷、損失十餘萬、後加長木椿、且間用水門汀鐵筋製就之長椿重築、堤身始固不傾、海關至三井洋行一叚、築就後亦發現不穩、乃將此堤内外加塡大石角、使增加抵抗力、當時曾延荷蘭工程師勘視、認定郵局至自來水公司一叚工程至難、對海關至三井洋行一叚之補救方法、亦較易、詎本月十三日此叚中十餘丈、堤身卒不支、下沉數尺、損失六七萬、現决依郵局一叚改築方法重築、至海關至自來水公司一叚、水較深更難、現尙未打椿、自來水公司至寮後中部一叚、則海底爲一石盤、本椿多難打、而其地水深潮急、建基甚難、現雖打椿、但築基建堤　士工程亦難也、 
中山公園地址極廣、周圍約二里、東西南三方圍牆已建、北部尙有收用民房街市數條未拆、尙未築牆、園部已建築一部、將來全部工程完竣、實一規模極大之公園、中山醫院地址尙未覓定、但計畫已妥、全部建築費六十萬、由黄奕住認捐大部、陳嘉庚亦允捐内部設置、將來亦南方一大規模醫院也、 
厦門市政第一期工程完竣後、預料厦門港及新塡厦門港海灘、可成繁盛市塲及輪船貨棧、嶼仔尾塡地築就後、成一極廣之新市場、可接美仁宫、爲禾山各鄉入市最近之貿易地、堤岸築成、沿海市屋均可成繁盛市場及貨棧、並可成多數之碼頭、虎頭山及寮仔後水仙宫島美、可向海另建大輪碼頭、增加海上輸出入之便利、厦門市場貿易之地位、亦必提高、現市内新闢一馬路、兩旁即競建洋樓、有馬路尙未竣工、即已建築者、去年及今年進口之水門汀及鐵筋鋼骨其數量之鉅、爲厦門向所未有、至林國農氏建設市政其費用均取給於新闢馬路兩旁之地價税、及售賣關路餘地、塡築海灘地價、而不舉債及向市民徵收特種捐税、頗爲難能也、 
[冀魯兩省災區之調查]  
　被災區域共有六十五縣、災民五百萬人 
　　山東華洋義賑會辦理山東及河北省南部賑災事宜、迭派中西人員赴各災區實地調查、現據報告、履勘有案者、計山東被災最重縣分二十一縣、災民二百萬人、　災次重縣分二十五縣、災民一百萬人、河北省南部被災最重縣分六縣、被災次重縣分十三縣、合十九縣、共有災民二百萬人、綜查冀魯災情、旱蝗雹兵、無一不重、天災人禍嚴酷瀰深、以致流亡載道、慘非人世、哭聲遍野、痛絶塵寰、值此春饉逼人、草根食盡藿藜無存之際、若不亟圖救濟、則此五百萬災黎行將坐斃、該會蒿目時艱、驚心陷溺、爰將冀魯兩省被災縣分災民數目分别列表、寄交各報披露、計山東省被災最重縣分、爲恩縣·夏津·高唐·邱縣·館陶·冠縣·堂邑·東昌·朝城·濮縣·武城·兗州·鄒縣·曲阜·泗水·新泰·平隂·費縣·嶧縣·沂水·臨沂等二十一縣、被災次重縣分、爲德縣·臨清·博平·荏平·莘縣·陽榖·觀城·范縣·曹州·曹縣·定陶·壽張·東河·金鄉·單縣·長清·平原·寗陽·萊蕪·蒙隂·臨胸·菖州·嘉祥·郯城·清平等二十五縣、河北省南部被災最重縣分、爲大名·廣平·成安·肥鄉·威縣·冀州等六縣、被災次重縣分、爲沙河·廣宗·鉅鹿·任縣·隆平·柏鄉·新河·吳橋·阜城·東光·饒陽·安平·南和等十三縣、 
[吉省改革縣市制度]  
　組織縣政府　規定市政條例　 
　　吉林通信、本省改制後、一切新政、均已積極進行、惟改組縣政府一節、以組織條例有待於遼寗之規定、迄未實行、兹因遼寗省政府已將縣政府暫行組織條例擬妥、呈奉東北政委會核准、通令施行、吉林事同一律、自應仿照辦理、民政廳長章啓槐乃於本月廿三日省府委員會開十二次常會時、提出議案、略謂（查縣政府組織法、中央早已頒布、本省各縣尙沿舊稱、值此訓政伊始、地方自治固極複雜、第須着手籌備、以期循序進行、兹擬先行通令各縣、改易名稱、一面依據縣組織法、參酌本省情形、另訂縣政府暫行組織條例、以資遵守、名稱改易以後、即從事調事各縣人口之多寡、面積之廣狹、賦税之收入、經濟之狀况、以爲厘訂等級、規定經費之標準、）經議决縣公署改稱縣政府、知事改稱縣長、由主管機關通令遵照、並將原有各知事、一律加委、至組織條例、决即參照遼省辦法、俟民廳擬定草案、即由省府會議議决頒决、 
又該會同日通過市政籌備處組織條例、在吉林長春濱江延吉設市政籌備處、管理一切市政、原有市政機關、如吉林長春濱江市政公所、東南路各商埠局等、一律歸併、但商埠地方、仍冠以原有名稱、受該處節制、至正式建市時即行廢止、兹將四處處長略歷錄次、吉林、劉樹春、吉林長春縣人、曾任吉林省議會議員副議長·吉林敎育廳長、吉林市政公所所長、長春、周玉柄、四川人、歷任吉林敎育廳長·政務廳長·華森公司督理·省城自來水總辦、濱江、蔡運升、吉林雙城縣人、歷充吉林吉長道尹、財政廳長·濱江　尹兼交涉員、延吉、張書　、遼寗人、會任濱江長春等縣知事、（三月二十五日） 
[蕪湖快信]  
　新編第一師師長岳維峻、今日下午三時、乘筝笛浦小輪赴和縣、聞係調查第一旅駐防情况、唐副師長及司令部長官均在江干恭送、隨行有參謀蘇式、約三兩日内返蕪、 
　二十九日晚十時、蕪湖陡門巷大火、該處爲全蕪最繁盛之區、商店被焚者有美新鞋店、王森泰五金店、美泰利廣貨店、志達紙公司、雪村印刷公司等九家、損失約十餘萬、當時軍隊佈崗、臨時戒嚴、至十一時半始撤、 
　連日此間關於軍事方面之運輸極忙、昨總部交通處運到子彈百餘箱、及雨衣等軍用品極夥、係發給新編第一師者、又總部交通處在蕪所設之辦事處、今日已奉命撤回南京、 
　獨立砲兵第一團、奉命由無爲縣調駐安慶、今日該團第三營已過蕪上駛、 
　蕪南當印花税分局長、前自余德民被商民驅逐撤查後、總局已改委饒怡蓀來蕪接任、 
　新編第一師政治訓練部現以時局關係、特委處員二人、檢查蕪埠郵電、今日已實行、 
　中山路東記大旅社三層樓、今日上午十一時突然傾倒、跌傷新編第一師副官數人、（三十日） 
[杭州快信]  
　建設廳長程振鈞廿八日由滬返杭後、昨（三十）奉張靜江主席電召、詢問要公、即於下午附車赴滬、 
　上年杭市政府縣政府公安局總商會勸募善後公債二十萬元、雖未足額、已超過十萬元以上、現銀錢綢米布各業以繳購此項公債、爲日已久、券末照發、昨已紛函催給、以資執守、 
　杭州綢捐認辦期、至三月底届滿、招商投標、因額鉅無人顧問、現減捐若干、尙未確定、仍由原認商暫行續辦、俟定案後交卸、 
　浙省昆虫局附設之治虫講習會、自三月十八日開講、以十四日爲限、現届期滿、鄒局長對於講習人員擬詳加考試後、通函各縣政府及各縣治虫委員會、分别任用、　杭江鐵路測量隊現經建設廳擬定預算、以三個月爲一期、第一期經費需銀三萬七千餘元、第二期需銀二萬四千餘元、第三期需九千六百餘元、 
　浙省第二次縣長考試業經展期兩次、現决定四月七日舉行、聞此次考試、已由典試委員議定平均六十分爲及格、八十分以上爲甲等、七十分以上爲乙等、六十分以上爲丙等、取列甲等者免予分配學習、 
　浙省長途電話籌備處因敷設各縣長途電話綫、亟應需用監工、决以考試方法遴選之、定四月五日至十五日爲報名期、應試資格、以曾在中學或相當學校畢業者爲限、 
　去冬杭州市公安局因冬防添置槍械、向各商借欵五千元、定四個月爲歸還期、現已到期、經費仍感支絀、昨先籌還二千元、餘欵展期清償、至市區本月分警餉、昨由中行預備發给、（三十一日） 
地方通信 
[松江]  
　　廳令調查採石公司　本邑天馬山小赤壁係松江名勝九峰之一、前經惠通公司、假建築滬杭鐵路爲名、向當地勢豪承買開採、迭經松城士紳、函電反對、毫無效果、年來該公司運銷滬上建築業、營業甚爲發達、獲利頗鉅、現縣府奉農礦廳令開、查有天馬山鄉之小赤壁惠通採石公司、所採山石、尙未縣章　請備案、飭即查覆健棪、金縣長即轉行該鄉行政局飭查、 
另推敎育稽核委員　敎育局前曾組織全縣敎育機關經濟稽　　員會、由各機關代表爲委員、縣政府前推任該委員會之代表朱冲、原任縣府第一科科長職務、現朱科長辭　他去、該會委員一職、未便虚懸、故金縣長另委　　仁科長繼任、業　　知該會查照、 
[崑山]  
　　公安局舉行考試　縣公安局長鄒務三、爲甄别警察人才起見、於三十日下午二時、舉行考試、共計全縣巡長與考者四十八名、並定四月二日考試、巡官課員、 
縣公安局遵令改編　本邑公安局遵奉民政廳令、依照自治區域、於四月一日、將公安隊改爲警察隊、隊長呈奉民政廳委任、全縣共分十區、總局爲玉山市、照二等局編制、分局九、照三等編制、設巡官一、警察十四名、分駐所九、設巡長一、警察八人、全縣警察、共計五百六十九名、官佐四十六人、警察分爲四隊、内設水上警察隊偵緝隊、 
[吳江]  
　　緝拿逃兵　六師十六旅三十一團二營五連張連長部、去冬駐紥吳江、本月廿三日、奉令調蘇訓練、駐紥閭門、昨（二十九）日午後、張連長率同馬弁兩名、來縣緝拿逃兵、聞有一逃兵已在縣公安局、充當預備巡士、方在站崗、聞訊後、即濳逃無踪、現張連長已請公安局立刻交出該逃兵、以便帶蘇嚴懲、 
中醫藥業開始登記　吳江縣中醫聯合會、現因組織吳江縣中醫藥團體聯合會、特頒發表格、分結中醫及藥店、開始登記、俾便從事改進、 
[蘇州]  
　　老嫗焚紙錢灼傷　城内府前街俞開泰燈籠店主婦俞趙氏、年已六十一歲、其夫鵬年、已於上年去世、昨日（二十一）該氏因節近清明、在家設祭、不謂於奠罷焚焥紙錢時、火焰燃及所穿裙角、一時渾身皆火、大聲呼救、經鄰人聞聲入内、設法將火撲滅、但臀部等處、已灼傷甚重、當舁送博習醫院治療、 
中委　蘇一　　中委藥楚傖、因先人　巢逝世十週紀念、於前日（三十）下午來蘇、當夜住於滄浪亭楊家園伊妹宗淵女士家中、旋於昨（三十一）晨九時餘、乘車離蘇返京、 
[無錫]  
　　繭業協會請免乾繭特捐　蘇省繭捐、自民國十六年春繭起、每乾繭百斤、於八元正税外加徵特捐四元、惟年來産繭年歲中稔、繭商多數虧折、本年歐美絲市跌落、絲廠相率停閉、所存乾繭爲數尙多、雖願折本求售、奈無主顧可得、金融阻塞、繭業將告破産、昨日繭業協會特具呈財政廳、請求將十六年份加徵之特捐四元、立予減免、以恤商艱、並分電武進宜興丹陽金壇溧陽江隂常熟等各縣繭業、請求一致援助、以利進行、 
二十四小時之離婚案庭訊記　無錫南門外清名橋居民祝松年、於四年前憑媒陳鴻範聘定小三里橋馬蓉初之女佩英爲室、於去年隂歷十二月十一日、在鐵路飯店結婚、乃未及二十四小時、新娘馬佩英忽託言歸寗、匆匆出外、旋即提出離婚、嗣經兩造媒妁一再商勸、並各登報聲明文定之經過、未能妥協、雙方進行訴訟、由縣召集兩造當事人、於三十日下午開庭傳審、先經張承審員訊問結婚始末、先據祝松年供、二十七歲、在上海新沙遜洋行充當書記、月薪八十元、表妹王佩英、早已回鄉、馬佩英是我的妻室、由陳鴻範爲媒、前後行過茶禮二百四十元、押帖二十元、折衣一百元、二兩五錢九分重之金镯一付、結婚之明日十二時、她説到同學那裡去、約定二一小時即速、不料到晚未回、我到陳鴻範處、據説要離婚了、因爲疑我與王佩英發生戀愛關係、實在我毫無關係、且王佩英今年纔十八歲、須要出嫁、成婚的一夜、馬佩英指手臂上一疤、呌我去摸、我説係竪内、她説已經請醫生割過、當夜我因有病、未曾同房、她如能不離最好、倘萬一要離、祗要請將茶禮等項及一切費用還我就是了、次訊馬佩英、據供二十四歲、曾在高小學校畢業、三年前由陳鴻範王陳氏二人作伐、去年王陳氏來説、祝與王佩英姘識、我已疑心、迨結婚後、王佩英又做出輕薄舉動、我因提及、祝即指我臂上竪肉是梅毒、現在請求准我去求學、我不能與他同居之故、因祝家多有嗜好、而在上海開烟館、且他已有王二大、（即佩英）他如一定要同居、非有五千元之保證不可、因爲他已無職業了、張承審員據供、即命一併飭回、聽候宣判、 
少女墜樓復活續誌　本邑城内倉橋下泰康磁器店主陶企周之女阿六、近與店中夥友徐某發生戀愛、逃往蘇州、被其母陶姨太太、在蘇尋回、將阿大禁閉店中樓上、並加痛毆、阿大以不能自由、頗爲憂鬱、遂於二十七日清晨、自樓窗跳下、以致跌傷、陶姨太太竟用麻繩、將阿大勒斃、後經人勸解、設法救治、兹悉陶姨太太、又於前日將生鴉片和以燒酒、迫令其女吞服、阿大見狀、即哀哀求饒、陶姨太太爲憤怒、即將生鴉片强迫灌入阿大口中吞下、移時毒發、肝腸寸裂、該店各夥友得悉後、即將阿大送人光復門外同仁醫院醫治、嗣以中毒甚深、無法挽救、仍行送回店中、延至昨晨、即行氣絶身死、其家即購備棺木草草成殮、可謂慘矣、 
泰和潤絲廠工潮詳記　縣屬北下鄉東亭鎭泰和潤絲廠、於三十日發生工潮一事、兹悉泰和潤絲廠設在該鄉五五八圖西街梢、係小股東集資所組織、聘請殷樂森爲經理、陶緝敬爲工作主任、於上年夏季、租廠開繅、該廠三檯第七十五號繅絲女工嵇桂英、（係江北人王阿三之妻又名王巧蘭）該號又有盆工名桂仙、係桂英本人所帶、工作已久、且甚熟練、乃最近桂英不知因何事故、忽開罪於車頭（即女工頭）范雲妹、范即於前日（三十）上午十一時許、將該號盆工校仙調往别號工作、面易以生手盆工、帮助桂英工作、故英桂之絲車上出絲不免遲緩、致觸車頭女工之怒、報告管車秦子英、轉報廠中、誣其偷絲之罪、意欲令其出廠、桂英即疑爲六十五號車繅絲女工劉仁仙從中挑撥、致與仁仙爭吵、事被二檯管車吳銘尊得悉、大爲憤怒、不問情由、將桂英迎頭亂擊、並用脚在桂英之小腹上猛踢兩脚、適桂英已懷孕三月、震動胎部、頓時倒地、奄奄一息、不省人事、該圖圖蘆程翼雲聞悉、趕往廠中調查眞相、旋即喚令廠中小工、將嵇桂英抬往其所寓之六號工房、事主王阿三、以其妻無故被毆傷勢沉重、誠恐管車吳銘尊、畏禍潛逃、爰即報告由該鄉行政局、轉請水警區、通知廠方、切勿將吳管車縱走、嵇桂英抬回工房後、由該廠經理殷樂森、請勞工醫院醫生前往救治、當經莊醫生打以急救藥水針兩針、始悠悠醒轉、於是王阿三復將其妻抬至廠中、置於賬房内、一般賬房職員、即將嵇氏扛至車間醫治、同時由殷樂森至車間内聲言暫行停工、各工人聞言、逾一哄而散、移時王阿三仍將其妻扛回工房救治、殷樂森見桂英傷勢甚重、不免與廠中有所交涉、爲先發制人之計、即用電話報告東門外公安第一支局、謂有不良份子、擁入廠中、壓令工人停工、意圖搗亂等語、虞支局長得電後、即派警馳往該廠、即由殷樂森指證扛抬嵇桂英赴廠交涉之江北人錢步雲惠生卿王老謝三人爲主要犯、當由警將錢等三人、一併扭住、帶局訊辦、另將傷人嵇桂英雇舟送城醫治、錢等三人帶局後、隨由虞支局長假預審一過、即行備文解送公安局核奪、 
匪徒擄孩挖心剜目　錫屬楊名鄉曹湼涇地方草紙廠後面停泊之　　船、船主王三子、鹽城人、生有一子一女、子六歲、女十二歲、於廢曆二月十四日黎明時、突來本地口音之暴徒四人、擁至王之船上、將其子擄之而逸、事後王三子即四出追尋、毫無踪跡、迨至昨晨、王三子船旁、忽然現死孩尸體一具、兩目剜去、胸膛亦被剖開、心臓均被挖去、厥狀甚慘、後經王三子細加辨認、確係其子屍身、當即報告該管公安第八分局、請求緝兇法辦、 
[常州]  
　　緝獲通江刦案盜犯　武邑通江市萬綏鎭五家村顧松茂家、於正月被刦、其母顧鄭氏、被彈擊中斃命、縣警察隊隊長蕭金山、派探購線至丹陽縣境黑木橋、拿獲本案盜犯顧洪書一名、解隊訊明屬實、三十日午後、由承審員開庭續訊、顧洪書供在黑木橋爲長工、正月二十一日夜間、受西莊人筱林林之約、共有十二人、到顧家行刦、顧母係筱林林所擊斃、我僅分得大洋五元、青布衣服兩件、筱林林事後曾在新橋遇見一次等語、訊畢即命發押、 
冬漕多數尙未起底　武邑徵收錢漕、向有義圖規約、近年以圖分打破、改編村制、因之大受影響、十七年份冬漕、本定夏曆二月十五日完全起底、詎是日徵起者、僅三四成、考其原因、義圖破壞之外、尙有不肖份子、在外揚言、城中拉夫、致鄉民均裏足不前、嗣經財務局聞悉、昨（三十）日代電各市鄉行政局長、限期掃數完納、否則執法以繩、 
[南通]  
　　城廂發現反動傳單　城廂内外、連日發現國家主義青年團傳單頗多、縣政府特令公安局、嚴密查緝、以遏亂萌、 
組設地方救濟院　南通慈善事業機關、大都絀於經費、内部均欠充實、縣政府於二十九日、召集各機關代表、討論改組救濟院辦法、先從調查入手、按照部頒條例組合、 
天生港運卸大批日煤　日輪神田丸、由滬開抵天生港、卸下烟煤三千一百噸、該項煤炭、係唐閘大生紗廠等家承購、 
大達小輪勞資爭執解决、通州大達内河小輪公司工友、與公司因薪資問題、發生爭執、嗣經工整會調停、勞資雙方、公訂規約、即日簽字、 
[鎭江]  
　　鎭江錢市之纠紛　鎭江錢業拆息、向隨上海爲市面、本月二十八日、鎭拆兑先爲五分、繼因滬市較大、遂由同業集議、改爲一分、乃有鼎昶等莊以缺本街銀兩、不願加拆、大起反對、鼎昶經理夏虎臣、并出而毆打·致有源祥莊同人于某受傷、直至下午、始由外業名義理謙調停、并贊成改盤一錢、糾紛始釋、 
[揚州]  
　　江都管獄員易人　江都地方監、及縣府看守所押犯、曾幾度越獄、現奉高等法院、訓令管獄員陸大銘停職、遺缺委宋杰承乏、 
青年整委會辦登配　青年整委會、發出通告、在府東街本會、附設登記處、辦理本會會員總登記、着本縣各青年團體、及各該團體之會員、趕於四月三十四日以前、赴本會登記 
定期開徵工築路會　縣政府因建　廳在飭會同建設局、就地聯合各界、舉行大規模的徵工築路宜傳運動、特定四月一日下午二時、在縣開徵工築路宜傳運動籌備會、 
衛部電覆提倡中藥　縣商會電衛生部、請撤消廢止中　案、現已得該部感日電復、大致以中藥一項、本部力主提倡、惟中醫宜設法改進、期達科學化、所有中央衛委會議案、本部正在審核、特先電覆、 
省立蠶業試騐場近聞　省立揚州蠶業試騐場、自去歲改組以來、場務尙稱發達、本届春蠶、有養蠶委員會之組織、兹悉其分股情形如下、（一）桑葉管理股、（二）品種試騐股、（三）蛾飼育股、（四）春蠶交雜種製造股、（五）秋蠶交雜種製造股、（六）普通種製造股、（七）經濟飼育股、（八）病毒檢查股等、又於江都縣屬之新洲、揚中縣屬之三茅市、設立育蠶指導所、聞各指導員、均於昨二十八）日分頭出發、從事工作、 
[江隂]  
　　校長索費可望解决　本邑市區各校長、爲索二三兩月經常費辭職一節、現敎育局方面、已允先發生活費、各校校費有打消辭意消息、而市校敎職員爲市校長全體辭職、昨（三十日）午後開會、討論之下、議决函復市校長會、二三兩月欠薪、至遲儘四月五日發放、校長辭職後、下月一日各敎職員、是否須到校授課、如無圓滿答復、一日再行開會、並發宣言、議畢、散會、又全省師範生錢廣　等十人、向敎育局索參觀費、要求黄局長照上年二十六人每人十元之數分配、黄祇允每人六元、交涉再三、未有結果、 
借欵築路尙未核准　澄錫路北段工程、以橋樑涵洞各費、需欵孔亟、前日（十九）由縣政府召集各機關開會、議决籌欵、先行息借六萬元、月息一分、以五分築路、畝捐作抵、呈　設縣核示、昨奉指令應俟工程預算核准後、再行呈候核奪、 
[丹陽]  
　　食河厥連斃三命　江北船户王某、日前由外埠開來、停泊南門外大橋下、昨日（三十日）買得河　數尾、囑妻烹食、甫熟、王某即與妻子二人、狂啖一飽、未幾毒發、相繼斃命、 
板橋下火敬、西鄉人阮東庚、在大街口茶館内開張理髮所家、居南門板橋下、昨日失愼、致肇焚如、延燒比鄰四　、均是貧苦小民、 
[高郵]  
　　建設局測繪路線　高郵縣黨部、對於建設局興築時（時堡）界（界首）叚汽車路一事、僉以不如由郵向南之揚（揚州）　（高郵）叚爲需要較切、業具文向省廳建議、趕築揚郵路、俾　清鎭揚可以啣接一貫、現聞此叚車路、建設局長賈成春、已令技師着手測繪、開工之期、當不遠矣、 
[嘉善]  
　　丁家濱王金生被绑　丁栅丁家濱王金生家、昨下午四時、突來盜匪十餘人、携有盒砲手槍、將王挾登匪船、向東北逸去、 
拘辦妖言惑衆犯　淮隂婦人孔張氏等四名、昨在東門李公館、妖言惑衆、妨碍治安、經李宅報警拘獲、訊究判處拘役七天、期滿永遠逐出善境、 
曉諭布種牛痘、縣政府布告民衆、勸令趕種牛痘、以免傳染、 
[蕭山]  
　　反日會改組恢復　蕭山反日會、前以辦理不合、省令暫停工作、現由縣黨部民訓會、特召集各團體、在中山廳討論恢復事宜、即日成立、 
令催趕辦村里制　縣政府奉省令催辦村里制、限三月末日報省辦理完竣、趙縣長昨又令催各籌備主任、趕爲辦理、 
鄭家裡一夜連刦四家　蕭山圈子裡下山棣一帶、山嶺重疊、本爲盜匪出没之區、該地鄭姓家、於二十八日夜、被盜匪十餘人、搶去銀洋首飾、約值四五百金、不料同夜玉姓周姓鄭姓三家、亦被搶刧一空、損失以鄭姓一家爲最鉅、 
整理慶雲廠　蕭山東門外慶雲織綢廠、因去歲虧本　巨、今春停閉、刻省財建兩廳、派員查明、擬定改組辦法、一而田股東會討論、添本開辦、一而由省欵借貸、該廠尙有恢復希望、 
[紹興]  
　　組織防疫委員會　紹興縣政府、昨令警察吳局長、謂查海鹽等縣、發生急性時疫、已見蔓延、亟宜遵照廳令、尅日組設防疫委員會、積極計劃防治、除城内是項委員會、即由本政府召集組織外、仰迅電令所屬分所、尅日召集各該地人士、慶地方團體、就地分别組設防疫委員會、積極防治、 
[寗波]  
　　福裕輪折回修理　行駛甬温間之福裕輪、二十四日下午、由甬裝載貨客開出、擬往温州、至廿五侵晨、行抵距石浦四十里之鰻山脚下、忽遇重霧、以致船唇撞於山脚上、幸碰擊　不大、路受微傷、且在水線之上、故得安然停泊、候大霧退去、遂鼓輪前行、先至石浦、後抵海門、船主以海門至温州間洋面較大、恐舵力不勝、將貨客轉船裝温、即折回寗波、從事修理、 
聚源莊捲欵閉歇　本市靈橋頭聚源小錢莊、爲本地人許定高開設、自爲經理、近年因信用卓著、零星存户、有二百餘户、存欵約一萬七千餘金、廿九深夜、許忽將存户帳目、自管圈銷、携現欵逃逸、次晨經各存户發覺、趕集查問、則剩一副生財及數十册帳簿、夥友學徒、均不知去向、現各存户正在組　債權團、擬向官廳起訴、請求追缉、 
雙礁村海盜肆刦　定海金塘鄉、僻處海喁、風氣閉塞、每年廢歷二月十三至十五三天、例必迎賽東嶽會之舉、詎廿五日下午四時、正在賽會之際、該鄉之雙礁村、突來海盜二十二人、大肆刧掠、直至七時半始携贓下船而去、全村損失當在七千金以上、以徐可亭陳仁甫二家受虧最鉅、 
[合肥]  
　　會議防範共匪辦法　八師二十三旅副旅長李公望、執法處長彭定均、縣長周召南、現爲防範匪徒及共黨煽惑起見、議决辦法如下、（一）各城門均歸自衛團看守、如遇緊急、沈營及砲四連、騎兵之一部、有援應大小東門、及小南門之任務、二十二旅特别連、有援應德勝門之任務、二十三旅特别連、有援應　西門之任務、縣衛隊、有援應大西門之任務、公安局有　應南門之任務、（二）旅館·烟館·茶樓·游藝園·以及隱匿聚賭之所、由公安局、每日嚴密巡查、如有形跡可疑之人、詳加盤詰、隨時報部、必要時、旅部派隊、協同查拿究辦、（三）派師部舒書記、旅部黄書記、恊同負責、檢查郵電、並須向郵差調查各方　形、遇有關係事件、隨時來部報告、（四）應請八師特别黨部、　　合肥　　部嚴防共黨、煽惑人心、 
 
 

Page 10

 
 
教育消息要聞 
[國府五部代表定期會議]  
　保障學技藝人才 
　三日敎育工商農鑛三部會議 
　四日敎育内務財政三部會議 
　　保障學術人才·技術人員·各種職業人員·藝術人才等辦法、及保護藝術品辦法、自經中央常會通過已令由敎育部與有關係各部會商進行、敎部前擬定於四月一日約内財兩部代表會議、現以保障各種職業人員辦法與工商農礦兩部有關、並已將前定會期、改爲四月三日、由敎部與工商農礦兩部會議保障各種職業人員辦法之進行程序、四月四日由敎部與内財兩部會議保障學術人才、技術人員·藝術人才·及保護藝術品辦法、至各種保障或保護辦法、前由中央會議通過者、爲具體綱要、至施行之細則、正由敎育部各司分别起草擬訂、大致（保障學術人才辦法）中、關於規定學術研究奬金辦法、確定奬勵學術研究奬勵基金等條、由高等敎育司草擬細則、關於確定退職敎員養老基金、規定退職敎員養老金辦法等條、由普通敎育司草擬細則、（保障技術人員辦法）各條、由高等敎育司草擬細則、（保障各種職業人員辦法一中、關於各種職業學校各條、由普通敎育司草擬細則、關於各種職業補習機關各案、由社會敎育司草擬細則、（保障藝術人才辦法）各條、及（保護藝術品辦法）各條、由社會敎育司草擬施行細則、聞三四兩日開會、均在敎育部舉行云、 
[中大四區地方敎育研究會開會]  
　　中大第四區地方敎育研究委員會於前月（三十日）在蘇州女子中學舉行臨時會議、到者除常務委員張貴粟·黄則民、蔣鏡寰外、有蘇中汪典存、沈佩弦·蘇女中陳淑·王佩諍、圖書館陳子彝、蘇中實小施仁夫、蘇女中實小蔣品珍、田隆儀、（蔣代）蘇中鄉師唐潤生、汪畏之、吳縣敎育局高懷之、汪伯荷、（高代）崑山敎育局朱葆莊、徐紹烈等、推定張貢粟爲主席、蔣鏡寰爲紀錄、開會如儀、（一）主席報告開會宗旨、（二）崑山吳縣育局代表、先後報告分會成立經過情形、（三）討論議案、逐項修正、並推定常務委員及蘇中蘇女中兩實小组織本區成績展覧會籌備委員、詳細辦法、先請施仁夫田隆儀起草、定於六月中舉行、又推定六主持機關四縣敎育局及蘇市敎育股爲暑期學校籌備委員、先請唐閏生汪畏之起草、又推定崑山吳縣兩敎育局·蘇市敎育股、兩實小、省立圖書館、蘇中、蘇女中、師範科·鄉師爲調查委員會委員、先請高懷之汪伯荷起草、並定六月十七·八·兩月在蘇中開大會、除委員會委員外、由各縣分會自行加推行表參加、並無限制、至成績展覧會出品、以國語科及自然科成績爲限云、 
[京市舉行學校衛生演講會]  
　　京市於日前（三十日）下午三時假中區實騐學校禮堂舉行學校衛生演講會、到有敎育衛生兩局人員及各校校長曁衛生敎員等百餘人、敎育局顧局長主席、衛生局胡局長主講、首由主席説明學校衛生之重要、次胡局長講學校衛生實施方案、及預防時疫、布種牛痘·諸要端、五時散會、 
[中大農民敎育館最近工作]  
　　中央大學區立農民敎育館自籌備以來、各種工作、積極進行、最近工作可紀者約有數端、（一）建築館屋、該館房屋、前以標價太大、奉令另行招標、經各水木作之估價最後約定周登海記承包、一切手續、均經中央大學區行政院批准、現已動工建築、（二）注重婦女敎育、該館現已聘請專員、主執婦女部工作、新近組織之婦女補習班、業已就緒、不久即可開學、（三）施種牛痘、（四）組織合作農田及散放改良棉籽、現該館第一合作農田已組織成立、地點在湯王廟對面、此外並向中央大學農學院領到改良棉籽一千斤、分散該地棉農云、 
[吳縣籌備分區民衆業餘運動]  
　　吳縣縣敎育局、自奉中大令辦分區民衆業餘運動後、局長汪仲周即令公共體育場長謝劍新籌劃其事、兹悉該場已設立報名處、先行徵集運動員、然後再定預賽日期、聞連日報名者、已有之四十人、至運動節目、則亦已　定爲百米·二百米·八百米·一千五百米、二百米低欄·一百十米高欄·跳高·跳遠·擲鐵球·標槍·籃球·網球等云、 
本埠 
[各區今日開始調查學齡兒童]  
　　上海特别市敎育局昨發布告云、本局自四月一日起、會同公安局及各區市政委員開始調查本市各區學齡兒童、目的在準備施行義務敎育、合行布告、仰本市市民一體週知、如遇調查員前來調查時、應照調查表規定各項、逐一明白答復、以利進行此布、 
[私立學校聯合會會員大會紀]  
　選舉執監委員 
　　上海特别市私立學校聯合會於昨日下午二時在小西門民立女子中學、開第三届全體會員大會兹將各項情形、分誌於後、 
　出席會員　列席者、思敬·啟明·上海學院·上海小學·貞元鐫業·江隂旅滬公學·銀樓業·民智·典質業·青年中學·强華·新新女校·滬西尙德·南離公學·崇德·德懲·市北·育材中學·民立中學·復善·利生·西區·染業·三育·豆米業·江淮文藝·勵學社·務本西·務　東·民立女中·女子理髮·民福·養慈·求實·基礎·戒之·競立精華·吳興中·南洋女中·正蒙·閘北市民·羣益·羣賢·城東·尙　·初級·等四十八校、 
　開會秩序（一）開會推舉主席、（二）全體肅立向黨國旗及總理遺像　最敬禮、（三）恭讀總理遺囑靜默、（四）主席報告、（五）會計報告、（六）市黨部代表指導、（七）市敎育局指導、（八）來賓演説、（九）修改章程、（十）提案、（十一）選舉、（十二）攝影散會、　各項報告　首由主席陳濟成報告開會宗旨畢、由會計員報告　　賬目、次由各會員相繼報告工作經過情形、 
　討論提案　啟明學校提議、（一）法租界當局征收分類營業捐、以學校到人　　營業、應加　杭議案、議决組織委員會、專任辦理對付是　　理征　、並推定上海學院、西區小學、育材中學·民立中學　　　學校　五校委員、（二）組織敎育研究會案、議决通過、（五）組織　書館案、議决通過、懋德學校提議、（一）會址須確定一室、以期劃一案、議决通過、（二）執監委員辦事須負完全責任案、議决通過、上海學校揚議組織特别調查部、調查全滬私立學校及學生實數並經濟狀况及其他一切情形案、議决交執行委員會辦理、西區學校提議加緊工作整頓會務案、議决每天工作二小時、由執行委員輪值之、 
　選舉結果　上海學院·育材中學·民立女中·民立中學·西區小學·青年中學·市北公學·三育中學·民福學校等九校當選爲執行委員、啟明·南洋女中·豆米業·思敬·城東·吳興·務本東·上海小·民智·羣益·羣賢·閘北市民·尙志等校當選爲候補執行委員、南洋女中·啟明·思敬·上海小·城東等五校、當選爲監察委員、尙志·羣賢·初級當選爲候補監察委員、議畢、六時散會、 
[黨童軍促進會昨開成立大會]  
　同時第七團愛國女學舉行宣誓典禮 
　　本市黨童子軍促進會於昨日（三十一日）午後一時半起、在北四川路中央大會堂開成立大會、到市黨部代表吳顯仁·陳克成、四區黨部代表陸元虎·潘鼎元等、團體計愛國女學·廣肇公學·曁南大學·中國女體專·東南女體專·錢江公學·總商會及商務工會社會黨童子軍等二十餘團體、來賓有前黨童子軍委員會軍事訓練處主任梁一　等、八百餘人、濟濟蹌蹌、盛極一時、公推沈愚·徐國治·張訓方爲主席團·楊品吉·任萼榮爲記錄、未幾奏樂開會、主席沈愚報告、繼徐國治報告籌備經過情形後、投票選舉執監委員、結果黎潮舒·王又華·徐國治·當選爲監察委員、何瑞雲爲候補監委、陳志眞·沈愚·任萼榮·劉育才·楊品吉·王錫英·張育民·葉春年當選爲執行委員、吳戊生·吳耀麟·馮葆元爲候補執委、及執監委員宣誓就職後、有市黨部代表吳顯仁訓詞、略謂從前上海的童子軍不能説没有相當的成績、但是使人不滿意的有兩點、（一）抄襲外國的皮毛、不顧到中國所需要的地方、（二）訓練的目標没有確定、所以本會的成立、是目前很迫切而需要的云云、監誓陳克或訓詞、黨童子軍要具、（一）和氣的態度、（二）鎭定　舉動、（三）遵守紀律的習慣、來賓孫翔仲·梁一鶚致詞、末由主席沈愚答詞、後中央黨童子軍司令部直轄第七團（愛國女學）舉行宣誓禮、曁畢、表演餘興、節目如下、國技（廣公）、舞蹈（愛國）雙簧（中國）、口琴（總商會）、麻雀小孩（廣公）、滑稽表演（商工）、新劇孔雀東南飛）愛國）、至六時始散會、 
參加北平者季排球賽之附同隊全體球員（宋惟賡攝） 
[新國語讀物展覽會誌盛]  
　　全國國語敎育促進會、爲使一般人認識現在國語的眞相及引起研究國語者的注意起見、特於昨日下午一時起在上海天后宫開新國語讀物展覧會、到會參觀者有千餘人、現將詳情分記於下、 
　會場佈置　大門口懸黨國旗及（新國語讀物展覧會）布幟一方、布上文字用國語羅馬字、注意字母漢字三式並列、門内滿懸國語警鐘及國語標語、會場劃分陳列、正音、游藝、三大部、 
　陳列部　新國語讀物陳列部、中央陳列新國音讀物、及新國語讀物、各種讀物均是最近出版的、全是依照民國十七年國民政府大學院新頒佈的新國音標準編輯的、並有幾種、業經大學院審定、東部陳列新國語旗語、燈語、電報、速記等、以上各項、均是最近發明訂定的、方法周密、使用便利、傳遞記載、非常敏捷、當時因來賓要求試騐、由該會第一國語模範學校學員當衆試騐、成績斐然西部陳列國語文、國語法各書、雖非完全近年出版品、但選擇極精、稍有不合的、均未陳列、以資區别、壁上滿懸圖表歌曲等、彩色鮮明、頗爲清浙、 
　正音部　正音部張懸字母表、拚音表、系統分明、一目瞭然、是日到會來賓、向正音部校正字母的讀音、或詢問拚音的改變改新舊聲調的辦異等、先後共一百三十一人、由正音員分别答復、尙有一部分用書面詢問、當即約定三天内用書面答復、可見一般人士對於新國語確是十分注意、 
　游藝部　國語游藝分爲三種、一、字母翻譯、二、字母分析、三、字母游戲、該部所用字母、全用新國音、來賓中有不職新國音者常先往正音部去詢問或正音、然後加入試騐、翻譯正確者得到了糖果或用品等、趣味更加濃厚、至下午五時三刻散會、 
[十四區敎聯會昨開代表大會]  
　組織索薪團催二三月份費 
　請展緩國算兩展覧會 
　　上海特别市十四區敎職員聯合會於昨日（三十一）上午十時假南市公共體育場健身房舉行本學期第一次代表大會、到吳淞楊思引翔殷行高行眞如漕涇高橋彭浦蒲淞法華陸行　　等區代表百四十餘人、市黨部派件也夫出席指導、由吳人騏姚守謙馬莊甫爲主席團、行禮如儀後、首由主席吳人騏報告開會宗旨、及帳目、次市黨部許也夫指導、次即討論、議决事項如下、（一）吳淞楊思高行眞如提議二三月份各校經費問題、應如何催發案、議决由各區校長組織索薪團、即向市敎育局催發、並陳述困難情形、（二）吳淞陸行提議組織外埠參觀團案、議决通過、（三）進級加俸問題案、議决保留、（四）另由大會組織索薪圖案、議决通過、（五）眞如區陸序學校楊菊波逝世、應如何撫卹案、議决由本會請局方依照撫卹條例辦理、（六）規定每月發給敎費案、議决呈請敎育局至少與南北市同在每月五日發給、（七）請局方展緩國語算術展覧會案、議决請敎育局延至下學期舉行、議畢修改章程、二時散會、 
[第五區民衆業餘運動籌備會記]  
　　中央大學第五分區民衆業餘運動會、昨日由上海縣敎育局、召集第五分區各縣敎育局、開第一次籌備會、主席上海縣敎育局長潘寳書、紀錄鄭毅、行禮如儀、甲、報告事項、一、第五分循運動場上海特别市立體育場、不能借用、二、金山縣來函委託上海縣代表、三、各項規程細則、及與會須知、由上海縣提出草案、（乙）討論、一、名稱、定爲中央大學區第五分區民衆業餘運動會、二、地點、定松江、三、日期、定四月二十七八兩日、四、經費、定公共費用、由七縣平均負擔、五、運動員膳宿、由各縣自理、六、運動會歌、電話中央從速頒布、七、各項規程細則、及與會須知、照上海縣提出草案修正通過、八、推定上海爲會務正主任、川沙金山爲副主任、松江爲塲務正主任、南滙青浦爲副主任、九、各縣應於四月十日前頂繳銀五十元、收欵處定上海、十、推定職員、一、事務部幹事七縣共同負擔、會計松江、上海編輯、南滙川沙奉賢上海招待、各縣共同擔任糾察、技術部陳設衛護均松江、評判編配報告、由每縣聘請四人、定四月九日下午一時開第二次會議報告云、 
[曁大今日召集]  
　南洋華僑敎育會議談話會 
　正午在大東酒樓舉行 
　　籌備已久之南洋華僑敎育會議、定於今午十二時假座本埠南京路大東酒樓、先舉行歸國代表談話會、由曁大鄭洪年校長主席、除直接函邀外、尙有一部份代表寓址未悉、連日並登報通告、甚盼接得消息後、准時蒞臨、以便交換意見、共商進行、 
[中東譯學館新增面授班]  
　　靜安寺隔壁泰利巷中東譯學館、開辦已十餘年、成績卓著、畢業學子達千餘人、原有函授班、分速成與普通兩種、速成祗三月畢業、普通六月畢業、業在開始招生中、又該館應遠近學者之要求、增設面授班一班、亦三月畢業、另訂詳章、不日與函授班同時開學云、 
體育 
[萬國籃球賽]  
　今晚最後一幕 
　七時高麗對葡萄牙 
　八時起中華對美國 
　　本届萬國籃球錦標賽、美國已兩勝中華、錦標奪得、高麗亦已連敗葡萄牙、得第三席、實際無再比賽之必要、但事前先議定、不論勝負、必須比完三次、故今晚繼續行第三次之比賽、亦可謂今春籃球大競賽之最後一幕、中華健將何通、脚已痊愈、今晚八時、定當與美隊有劇烈之戰爭、裁判員爲舒鴻、檢察員吳邦佛、又七時起、高麗對葡萄牙、裁判員吳邦佛、檢察員宋君復、 
[北平體聯會春季排球賽開始]  
　附同勝一中（女）二比○ 
　民大勝中大（男）二比○ 
　工大勝農大（男）二比○ 
　　北平通訊、二十三日爲本届處聯會春季球類比賽第一週開始之期、參與比賽者計十二隊、於下午一時半起分在滙文、一師院·育英·女一中諸場舉行·是日也、熱風嘘人、黄沙灘天、二十步外對面不能見人、勉力舉行、因風中止者參半、綜觀是日比賽情形尙屬不惡、兹錄其成績於左、 
　附同勝女一中　附同隊爲昨年附中女子部第五班畢業學生所組織、該班人才濟濟、於未畢業時、曾代表附同、加入華北屢戰屢克、最後僅以一分之差、敗於女二部、（即文理分院）深爲一般人士所惜、今歲又復重整旗鼓和本届春季比賽、昨日與女一中隊戰於女一中球場、評判員爲張美立、記分員爲陳延齡、銀笛一鳴、激戰遂起、附同先開紀錄、一帆風順、每發必捷、女一中方面、亦極形努力、經時未久、女一中已成必敗之局、第一局爲二十一比十四附同勝、未事休息、繼續接鋒、附同經初場之勝、氣勢雄壯、自發球後、即操勝算、連勝數球後、以頭排左方較弱緣故、爲女一中奪得發球、該隊此時、精神奮發、氣勢汹湧、挽回大局不少、最後卒以二十一比九敗於附同、總結果爲二比○附同勝、 
　民大勝中大　民大隊球隊操得北平香檳有年、隊員中如崔叔略尹商屏范寳思高凌昭沈祖徵等、均爲平中名手、故戰其鬥力頗稱雄厚、中大以新成之師、當此勁敵、自無勝理、第一局結果二十一比九、民大勝第二局民大又乘敵勝進攻崔叔略屢出奇策、中大勢力更弱、終場結果爲二十一比四民大勝、總結果爲二比○民大大勝、 
　工大勝農大　工大農大兩隊前均敗於附中、但以成績及技術看來、工大較强、昨日兩隊遇戰於一師院、技術均不見佳力戰多時、第一局爲二十一比七、第二局爲二十一八、勝利均屬工大、總結果爲二比○工大勝、 
　改賽之各隊　清華未到、停止比賽、附中與滙文、評判員王瑞生因故未到、改期、今日與育英、第一局育英勝、第二局成績至七比三（育英勝）時、因風勢太烈、中止比賽、以後遇機、當由雙方恊商、繼續此七比三成績再戰云、 
[蘇州女籃球决賽餘聞]  
　各隊成績相等或須重要 
　　蘇州女子籃球賽、本届原已結束、惟三場之結果、第一幕景海振華混合隊對慧靈英華混合隊、景振隊勝、第二幕東吳大學女生對景海振華混合隊、東吳勝、第三幕東吳女生對慧靈隊、慧靈勝、三隊各賽二次、勝負各半、乃成持平之局、而錦標仍無所屬、故女子體育會、已定下星期召集全體會議、以便决定是否舉行續賽、並聞女子體育會中、已有蘇女中、樂益女中請求加入云、 
 
 

Page 11

 
 
商業新聞 
[金融銀根稍堅市面冷靜]  
　　金融業因連日封關、致市氣異常冷靜、而大半人心怠懈、卒至各種市價、亦無特殊變動、昨晨厘價、爲七錢一分八厘六毫二忽半、雖較前日似好二毫半、而午市依舊回落一毫二忽半、爲七錢一分八厘半、至於銀拆方面、以銀行封關、現欵頭櫬、稍有傾軋、結果較前日頓漲五分、計爲八分、早午市一式、而銀根形勢、非復曩日之鬆象矣、做開交易、早市匯劃票欵三十三萬、午市二十二萬二千、鈔票早市一萬、午市七萬三千、小錢莊因鈔票無收兑機會、故無交易、銀行休業、各種洋欵買賣、銀欵收解一槪停頓、同行洋公單收解四百十餘萬、銀公單收解、二千二百餘萬、輔幣市况、依然平穩、江角久處沉悶、昨晨及午市、均爲六錢一分五厘半、較前日好起一厘、做出交易、早市四千角、午市無交易、廣角早市爲五錢八分六厘三毫七忽半、較前日微好三毫七忽半、午市頓昻六毫二忽半、爲五錢八分七厘、做出交易、早市十六萬五千角、午市五萬角、銅元亦長一千五百文、爲四百十五千五百文、做出交易四萬串光景、 
　證券　上週債價盤旋無大變化 
　市况較前轉清　成交一千九百餘萬元 
　　上星期以時在月底交割期内、本埠公債市場營業較前已轉平靜、如期貨交易、在週初之兩日、彼時三月期已停拍、而五月期猶未開拍、故僅做四月期一種、週三則爲辦理交割停市一日、週四方開做五月期貨新買賣、惟統觀全週市面、雖不及前週、而大致尙見活動、各方人氣、仍不寂寞、統觀全週以週五開出四百九十萬元爲最旺、週一亦有四百餘萬元、餘日亦均達三百十萬元左右、統計五月間成交一千八百五十萬零五千元、比前星期少一千七百八十餘萬元之巨、其中分善後公債四月期五百十六萬元、五月期一百八十四萬五千元、整六四月期三百九十八萬元、五月期七十萬零五千元、續發二五四月期三百二十四萬五千元、五月期七十四萬五千元、七長較清、計四月期二百二十四萬五千元、五月期五十八萬元、現貨較前週益見寥落、各公債進出交易、始終甚清、全週餘於週二逾二十萬元外、餘日各僅十餘萬元、週末一日最清、祗計三萬數千元、統計全週祗開出七十一萬五千八百元、比前星期續减十餘萬元、内分九六公債四十五萬五千元、善後公債九萬九千一百元、捲菸税券六萬零七百元、二五三萬八千元、續發二五二萬六千元、又（整六二萬三千元、七長一萬四千元、至上星期各債價之趨勢、以債市環象混沌、市上人心不定、故陷於盤旋狀態、每日漲落不定、趨勢頗覺混亂、迄未見有較巨之漲落、如於週一時、因承前週末之趨漲、忽返跌一元左右、週二初猶甚波、以後盤旋轉堅、蓋於價跌之後、乘低買進之交易增盛致然、週四先跌後漲、上落不大、週末兩日、爲時局形勢似較前稍可樂觀、人心略見安定、且是時整六之抽籖復有可望成爲事實之傳説、一般人心爲整六如果抽籖、則七年善後各債自亦能設法履行、故投資買進者興趣較形濃厚、雖獲利結出及乘機抛空者尙旺、而買方人氣終見較佔優勢、市價一致盤旋向堅、惟趨勢始終頗見平和、統計全週除二五現貨仍最呆定外、其他各債期現貨均有三元左右上落、較前星期僅善後回漲較巨、其他雖大致稍跌、爲數咸僅數角、觀債市前途、如時局不起新變化、債價暫時難有大漲落、至現貨市况、現尙無轉暢之望、而期市一時尙不致轉清云、兹將上週内債價漲落統計列後、（單位元） 
債别期或現最高星期最低星期差額漲跌 
整六現貨七二·八○六六九·五○四三·三○跌○·二○ 
整六四月期七三·八○五七○·二○二三·六○漲○·一○ 
整六五月期七二·八○五六八·八○四四·○○初開出 
七年現貨七○·二○六六九·○○四一·二○跌○·八○ 
七年四月期七一·一○五六八·四○二二·七○跌○·二○ 
七年五月期七一·四○五六九·三○四二·一○初開出 
續大現貨八一·○○五七八·七○二二·三○不動 
續小現貨七七·四○一七六·○○四一·四○跌○·六○ 
續大四月期八○·五○五七七·六○二二·九○跌○·二五 
續大五月期八○·二○五七七·三○四二·九○初開出 
捲大現貨六○·四○一五九·八○二○·六○漲○·四○ 
捲小現貨五八·七○五五七·五○二一·二○不動 
善大現貨七四·○○五七○·七○四三·三○漲三·八○ 
善小現貨七○·○○一六六·五○四三·五○漲一·八○ 
善大四月期七四·○○五七○·二○二三·八○跌○·四○ 
善大五月期七四·六○五七一·五○四三·一○初開出 
二五大現貨三二·○○五三一·二○一○·八○跌○·二○ 
二五小現貨三一·三○五三一·三○六跌○·二○ 
九六現貨一九·九○四一八·一○四一·八○跌一·○○ 
　紗花　上週紗銷受時局之影響 
　濟案解决日紗走銷暢旺　現本紗因戰事發生日見减退　近月標紗多頭猛抬而上漲　遠月則較前週跌去一兩　　棉紗實銷在上週間異常滯鈍、各帮均無生氣、蓋以長江戰事爆發、兼之濟案交涉已解决、於是本紗銷路閉塞、人心大虚、一時形勢頗衰、市上生意杜絶、但日紗以消息良好、商場上同業中舉動甚忙、惟大都均含投機性質、客帮實銷尙難通行、查全週各帮做開約有一二萬包、客帮現貨祗有二千五百七十五包、行情日紗漲五六兩、本紗無甚上落、棉紗銷量最大之區、爲長江一帶及兩粤、目前因發生戰事、大受打擊、交易所標紗市况、自三月份軋空以來、人心多數看好、週初開拍、因時局日形緊張、長江戰雲瀰漫、故尙有新賣户售下、散户驟起恐慌、一時賣氣頗熾、連跌三日、四月份標紗最小曾到一百六十二兩五錢、迨至週末、調查所得、内幕又有多頭公司組織、預備軋空四月份、故星期六一日間購進有一萬餘包、市價狂漲三四兩、總之本紗標準範圍較小、容易操縱、結果各月之價、四月份比上週漲三錢、遠月跌一兩、全週成立統計十一萬一千六百包、 
[上週棉市受時局之惠]  
　戰事發生來源恐斷　漢標漲起四五錢 
　　棉市一週以來、極形平靜毫無特殊變化、但其趨勢、週初疲軟、週末略堅蓋以時局日緊、長江戰事爆發深恐以後來源斷絶、因之人心大振、散户抵空、兼之市上好貨價格旣昻、而貨又缺乏、各路來源不多、故市面較爲堅硬、但各廠生意未暢、交易所標棉始疲後漲、結果各月均漲四五錢、全週成交統計十九萬包、碼頭上來源計姚花一千包、通州花三千一百包、廠商進五千○五十擔、行號進三千四百四十擔、美棉比上週漲二十磅音、印度漲五六羅比、兹將廠商及行號買去之價及包額分誌於後、 
最高價最最交額 
　廠商進陜西花三九·○○三五·五○一、一○○件現貨送廠 
彭家浦四○·二五五○○件又又 
火機花三五·七五三五·一五一、○○○包又又 
太倉花三六·○○四○○包又又 
　行號進陜西花三五·五○三四·五○二○○件又棧交 
火機花三六·二五四○○包又又 
　寳花四六·○○二○○件又又 
下沙花三五·一○三三·○○一、五、○包又又 
　糧食　南北米市一蹶不振 
　到貨接銷化滯粳短角半秈元平疲 
　閘北　昨日市况益形疲憊、内路到貨雖不甚旺、然去化益呆兼之貨主均抱急於脱售、買方遂順意挑剔、北帮白粳高貨己開進十三元關内、普通大盤又跌角半、趨勢奇軟、薄稻米貨固平、走銷亦淡、見小近尺、羊秈銷路轉活、然市况仍弱、行情略小數分、杜之秈交易尙平、未有升降、客埠秈市銷似接、廠機秈街胃略動、形勢均呈平淡、變元高貨亦已跌進十七元關裡、狀况極爲少神也、統市斛開三千四百餘石、 
　滬南　各帮到源甚接、奈市上銷化大滯、且見閘北之步短、空氣愈見軟弱、常錫機粳須頂貨勉開十二元六七角、如市上高中關盤面殊乏一定標準、大市回小一兩角之譜、蘇同機粳市勢似覺平和、略小近尺、而南帮之角里練塘等薄稻、最高萎疲、旣乏主顧問津、來貨又絡續祇滬、因此銷化獨滯、特高貨祇開十一元四角、羊杜秈亦隨勢而下、然盤面尙定、變元因貨稀故比北市爲穩、頂元做開十六元八角、隂元來源漸有、市無榮辱、大盤高貨十四元半、全日情勢異常不振、 
[雜糧交易異常清淡]  
　黄豆續呈平疲　昨日荳市因到源見旺市銷依然平淡、但長江豆到貨寥寥、故客帮進胃不佳、而小磨帮則續見購辦、惟行情步小數分、市况續呈平疲、計開大連元豆四車、價四兩六錢半至六錢三分、又青豆一車、回落三分、開四兩七錢一分、懷遠黄豆四百包、四兩六錢七分、另開管店白缸豆五十包、價四兩八錢、 
　現餅市銷清淡　大連現餅來源比上週初爲旺、而各路去化極爲清淡、盤面小去二分左右、開出光餅七百片、價一兩六錢二分、本廠餅未有成交、 
　紅糧步步回小　現貨紅糧因到貨甚聯、買客如鄉莊及轉口帮均仍須修削、是以價格步步回小、開出紅壳三兩一錢七分、黑壳三兩零七分、計步小三四分、共交三車、 
　苞米又趨下落　連日苞米去化漸活、後市轉趨堅穩詎大連貨陸續到滬後、而轉口帮及本街進胃頓减、以致情况又趨下落、故全日祇開大連苞米兩車、價二兩八錢、 
　小麥廠方微動　昨日星期、故期麥無市、而現麥近由輪裝滬殊多、除以一部份預備解繳交易所外、餘貨均在市上脱售、本埠各粉廠辦胃尙佳、因所到之貨、均係上中等也、但盤面頗爲吃緊、計開儀微小麥一千四百包、價四兩一錢一分至一錢、 
[糖市粗砂白久疲轉定]  
　天津帮採辦尙湧 
　　昨爲星期日、産區糖市無電訊、公會市塲劃盤、二十四號粗砂白交易仍靜、價爲七兩○七分半、磨細砂白七兩一錢半、比前日市面毫無升沉、惟走銷方面、雖各處未見暢達、幸天津帮採辦尙湧、故人心轉定、賣户漸缺、市象始得略覺穩秀、號盤有聚安號開出三號渣冰七十袋、價元六兩八錢、比之原盤計跌三錢、市且不俏、國産建冰則以存厚而銷令又非其時、市面更弱、昨開雙獅牌數十箱、價六兩四錢、受手甚稀、勢防逐落、棉湖赤各潮號均有運抵、但以需要見寂、雖號盤轉鬆、而問津絶稀、故迄未成交云、 
　南北貨　龍粉金菜市均平穩 
　龍粉干　陳貨來源已斷、此間存底亦稀、連日銷揚暢旺、故市甚俏利、現正牌售二十三兩、副牌二十二兩半、新貨大約清明後龍埠即有出貨、下月初頭申地亦可見新矣、 
　金菜　因價昻銷呆、幸存底不多、勢難望賤、查鎭江存底祇有十餘包、申地各行存者亦僅三四票面已、目下大興菜售價四十三兩、鄉莊四十二兩、勢尙穩定、 
疋頭羽紗呢走銷獨旺 
　　羽紗呢乃夏季應時旺銷之貨、本客帮及各呢羢洋貨號齊有經售、近日索樣談判者甚夥、做開大路躉批售盤每碼自一兩七錢至二兩八九錢、賣方多視貨之優劣與需要爲轉移、大半係大小格子·闊狹條子·普通及絲光素色等類、大連·營口·帮成交十餘箱、以二兩左右絲條爲最夥、本埠各帮進胃亦不弱、零疋原箱俱有開出、乃最近來呢羢毛貨中之走銷第一聲也、昨寗豐絲光條羽紗呢統售一兩九錢半净盤、 
　五金　粗鉛絲銷塲浩繁 
　粗鉛絲自八號至十六號、近來兵工廠及交通部等均有極良好之進胃、故市場成交共有八九百担之多、因此現貨大有被搜殆盡之勢、行情在此青黄不接之時、紛紛飛漲、計抬高達三四錢之多、如八號每担價可售至七兩二錢半、九號七兩四錢、十號七兩七錢半、十一號七兩五錢、十二號八兩一錢、十三號八兩、十四號至十五號均八兩一錢、十六號則要開九兩、查後批到貨尙需時日、執貨者心思高昻、故標準趨勢尙看再漲也、 
[紫銅開價仍堅]  
　　紫銅之漲價曾誌本報、惟新近廠家需用浩　、故市貨仍有供不應銷、雖前昨匯山大阪諸棧均有裝到、依然不够分派、標準因環境甚佳、故行情又高起二兩餘、刻售每担可開至五十四兩五錢、聞成交有七八百担之多云、 
[青鉛漸趨平穩]  
　　青鉛市面、前因産地鉛商操縱關係、致本埠市價有暴漲及鉅跌之事、惟就前昨二日情形觀之、其趨况則漸呈平穩之景、開價亦漸歸統一、刻如九字鉛售十四兩二錢半、太古鉛十四兩、花旗鉛十三兩八錢半、交易則實用廠家尙有點綴、出口帮仍觀望云、 
　煤炭　三號煤走銷尙暢 
　日來天時雖漸和暖、而煤斤走銷、仍屬不惡、昨日市場成交三號煤高尾·二號撫順·松浦·佐河·新六等塊煤、共有六百七十四噸、但價則未見好、維下身貨之煤屑、售船頗佳、蓋本外埠各工廠及同行店家均有大批買進、統計成交有新高松屑二百噸、神田屑一百八十噸、二號撫順屑二百十六噸、高尾屑二噸、松浦屑一百五十噸、新手屑一百噸、福岡屑七十噸、新六屑三十四噸云、 
　絲花上週中外絲市發生變動 
　海外日絲廉價競售　綢商均嫌華絲價昻 
　廠絲美銷益形呆滯　市價有鋭缺之傾向 
　　上週末適值耶穌聖誕、即（俗稱外國清明）、海關封關、洋行循例休假、洋莊絲市全週祗有四日市面、前週海外市場華絲銷路雖清、面市價尙稱平定、詎至上週初忽發生劇烈之變動、緣日絲商鑒紐約綢商對於華絲身骨不甚匀净、有拒絶購用之意、滬埠華商正在積極改良工作、故特將日絲廉價競售益力、滬埠白廠經去電價仍昻貴、致美綢商均嫌廠絲價昻、銷胃益呆、上週初美電殊鮮轉滬、里昻絲織商亦以日絲較廉、咸有捨華就日之勢、白廠絲市價均具鋭跌之傾向、惟川魯黄廠經與八繭灰經歐美市場存底不充、且有特種需要、夏天花色薄綢定貨仍暢、行市依然堅挺、滬埠各廠商僉以新繭上市、尙需時日、陳繭存額有限、處此環境、均不願過分讓價、瑞綸信昌永泰等廠、因新繭期絲已抛至八九月份、態度仍堅、惟一部份資本較小之廠、不得不讓價抛售、以維廠中工作、更兼借欵購辦新繭關係、本週中廠經價决難立定耳、兹將上週海外市場華絲市價列表於下、（紐約每磅價·單位金元·里昻每基羅價·單位法郎） 
絲别紐約里昻絲别紐約里昻 
高等滬白廠經六·二四三五四上等輯里乾經三·六一二一四 
上等又又五·五二三一二中等又又三·二○一八九 
中等又又四·八一二七一下等又又二·六六一五六 
下等又又四·二○二二○上等輯里大經三·二五一九一 
上等魯黄廠經四·七○二五九下等又又二·六七一五五 
上等川黄廠經四·七一二五八上等輯里白絲二·二五一四一 
上等八繭灰經二·○二一二五 
 
 

Page 12

 
 
   
 
 

Page 13

 
 
本埠新聞 
[新市長今日就職]  
　　新任上海特别市市長張羣、定今日上午十時、在楓林橋市政府、舉行宣誓就職、典禮、兹將昨日消息、誌之如下、 
　就職之禮節單　（一）全塲肅立、（二）奏樂、（三）監誓員就位、（四）向國旗黨旗總理遺像行三鞠躬禮、（五）恭讀總理遺囑、（六）授印、（七）宣誓、（八）中央黨部代表（王寵惠）訓詞、（九）國民政府代表（孫科）訓詞、（十）市長答詞、（十一）來賓演説、（十二）奏樂、（十三）禮成、 
　監誓員已抵滬　中央以張市長就職、特派鐵道部長孫科代表國民政府、司法院長王寵惠代表中央執委委員會監誓、孫氏於前日抵滬、王氏則於昨日抵滬、　移交手續辦竣　市政府辦理之移交手續、業已於昨日辦竣、就職時之一切佈置、均於昨晚趕成、 
　兩市長昨會談　新市長來滬後、以公務忙碌、尙未與前任市長會晤、昨日下午、兩市長已作一度之會談、頗稱融洽、 
[王正廷與芳澤昨晨抵滬]  
　　外交部長王正廷博士、昨晨七時抵滬、日本駐華公使芳澤謙吉氏、亦於昨晨偕駐滬日總領事重光·正領事上村·參贊崛内·及有野等人、同車返滬、聞今日上午十時、芳澤公使、將與王部長在古拔路王邸、繼續談判中日間之寗漢兩案云、 
[中葡寗案將開始交涉]  
　外部電金問泗接洽 
　　寗案問題、義法兩國、業已解决、英美兩國、方在調查損失之中、解决之期、當亦不遠、日本則尙未開始、兹據外交界消息、關於葡萄牙國之寗案問題、日内即將開始交涉、當上次葡公使畢安琪蒞京、與王正廷部長會晤時、談及此層、雙方均願早開談判、畢使此次請假返國、便道來滬、業已面諭駐滬葡領事潘拉、與中國接洽代表、開誠談判、以達早日解决之目的、我國外交部、已電令交涉員金問泗、先事接洽、然後再將委員委定云、 
[日法兩國寗案消息彚誌]  
　　各國寗案交涉、大部業已解决、中惟日葡等國、或因範圍較小、或因他案牽制、致未談判、日日社記者、兹將各國寗案交涉近訊、探誌如左、 
　中日　中日濟案、自前日簽字後、雙方即已决定繼續討論寗案、並定於昨日上午十時、在外交官舍正式協商、旋以王外長臨時另有要公、不克如約討論、爰特去函變更日期、以故昨日尙未舉行、 
　中法　中法寗案賠償數目、早經調查完竣、由委員吳凱聲等送請王外長核示後、業經轉呈行政院、旋奉該院指令、略謂中法寗案賠償損害數目、已飭財部按期撥付、並轉呈國府備案矣、 
[唐悦良昨晚宴芳澤]  
　　日日社云、外交部次長唐悦良、昨晚七時、在外交官舍宴請芳澤公使及其秘書等數人、作陪者爲周龍光等、一時觥籌交錯、直至九時始散云、 
[五師獨立團第一營調防吳淞]  
　　前驻吳淞砲台灣之步兵第五師獨立第一團、於二月十九日、奉命調赴松江等處駐防、刻因淞口防務重要、該團仍調回吳淞駐紥、團長陳鳴夏奉令後、於昨晨率帶第一營全部、乘車二十餘節、上午八句半鐘抵砲台灣下車、令第一營部並第一連駐紥於寳山城内、其第二連則駐紥於吳淞四明公所、第三四兩連及機關槍迫擊砲隊、均駐於砲台灣營部、業經各該連分别前往上述地點駐防矣、 
[盧興邦擁護中央之滬訊]  
　　據某機關接到國民革命軍暫編第二師師長盧興邦擁護中央一電、原電云、桂系軍閥、破壞編遣會議决議案、違抗中央命令、我政府下令討伐、師出有名、不難一鼓蕩平、奠定大局、興邦才識庸闇、惟始終矢其忠誠、擁護中央、彼輩甘冐不韙、阻凝和平、奉到鈞令、謹當統率所部健兒、與之周旋於行陣、至進剿共匪情形、刻前隊已抵寗化縣境、俟張師陳旅到汀後、即行協同圍剿、以期一鼓殲滅逆氛云、 
[查獲私設無線電昨聞]  
　　前日（二十九日）下午三時、淞滬當局得報、武漢方面、在本埠設一無線電臺、秘密通報、初在法租界桃源邨、嗣被偵悉、乃遷往公共租界武定路、最後又遣往塘山路底二十四號發報、當局得報後、即派專員會同捕房按址查拿、結果、查獲發報機三部、一面將報務生解散、一面將發報機没收、 
[江浙鹽務重行編制]  
　署中最高地位改委員制 
　規定每年匯解三千萬元 
　　日日社云、江浙鹽務收入爲全國各省之冠、沿海諸地、歲收尤豐、往日鹽商、向由政府鹽務署統轄管理納税、近自國民政府接收後、大事改組、並曾經五中全會議决、將鹽政事務、重行編制改組、現由南潯陸張龐等鹽商規定、每年匯解三千萬元於國民政府、作爲鹽政之收入、財政部已設江浙兩省鹽務總署、總署長爲李玉蓀、副署長爲陸秉章、署中最高地位、亦已改作委員制、張靜江爲委員長、下設委員六人、及洋委員四人、所有運使運副等名目、均將取銷、各地鹽塲知事則改稱經理、並將所屬淮南淮北及浙東浙西各緝私營、均盡改编、分爲四大隊、第一大隊爲蘇屬十一營所改編者、第二大隊則爲淮南淮北所改編者、第三大隊則爲浙東新改編者、第四大隊則爲浙西所改編者、計算每隊爲二千五百人、每隊又分作五中隊、五中隊爲二十分隊、派往各地担任巡缉諸務、今該署尙在籌備期内、一切進行事務、頗極順利、暫設籌備辦公處於四馬路神州旅社三百二十三號、其總署地點、已指定城内文廟路、擇有相當房屋、再遷入正式辦公云、 
[工商部在滬設商品檢騐局]  
　今日起先行檢騐出口棉花 
　　國民政府工商部、爲保護國内工商利益、提高國際貿易信用、增進輸出商品價值起見、决於通商各大口岸、創辦出口商品檢騐機關、凡出口商品、均須先經檢騐、合格者給予證書、始准報關出口、滬地爲最大商埠、商品集中之區、故特應先設立上海商品檢騐局、經孔部長委任鄒秉文爲局長、鄒奉委後、即來滬開辦、兹已覓就外灘江海關房屋四樓爲局址、定於四月一日（即今日）起先行舉辦檢騐出口棉花一種、昨由鄒局長佈告、仰中外商人一體知悉、遵照報騐、 
[三種庫券昨已發息]  
　　總商會等各團體、昨接江海關二五附税國庫券基金保管委員會通告、謂江海關二五附税國庫券二十一次還本付息、與續發之二五附税國庫券十五次付息、及捲烟庫券十二次還本付息、均定於本日（即三月三十一日）起、由中央中國交通三行開始付給、持券人可逕往領取云云、 
[中國銀行發行準備檢查報告]  
　　上海中國銀行發行準備檢查委員會第十三次檢查報告云、本委員會委員、并囑託會計師、依據本會規則、檢查上海中國銀行本行發行及聯行領用兑換券準備專庫、業於民國十八年三月二十四日、在該會舉行第十三次檢查、并由財政部錢幣司司長加入檢查、兹將檢查結果、分列於左、兑換券發行總領、九千二百六十七萬七千六百六十九、内計、本行發行數、四千六百四十三萬九千九百八十五元二角、聯行領用數、一千九百九十萬零二千八百五十元零八角、各行莊領用數、二千六百三十三萬四千八百二十四元、除各行莊領用部分、按照原定辦法、另行檢查外、此次檢查本聯行部分如左、本行發行及聯行領用額、六千六百三十四萬二千八百三十六元、本聯行兑換券準備金額、六千六百三十四萬二千八百三十六元、内計、現金準備數、三千九百八十萬零六千三百八十元零五角六分、保證準備數、二千六百五十三萬六千四百五十五元四角四分、以上兩項、計現金準備合六成之數、保證準備合四成之數、均如數檢查無訛、按照規則第五條、特此正式報告、中華民國十八年三月二十四日、財政部錢幣司司長徐堪、上海總商會代表林康侯·趙晋卿、上海銀行公會代表孫景西·吳蔚如、上海錢業公會代表裴雲卿·趙文煥、領券各行莊代表姚成甫·嚴培生、中國銀行董監事代表周宗良·葉琢堂·李穉蓮·徐寄　、會計師王梓康、 
[周雍能出洋遊學]  
　國府批准補助費用 
　　上海特别市政府秘書長周雍能、前以出洋求學、經於本年一月十一日、呈請前任張伯璇市長辭職、並請補助學費、當由前市長據情轉呈國府、大意謂、任職以來、市政進行、差無隕越、實周秘書長臂助之力爲多、至陳請出洋、志求深造、遠大明通、彌爲可敬、自未便壅於上聞、惟周秘書長操守廉介、家計清貧、故從政多年、仍同寒素、似可量予補助學費、以遂其求學報國之忱、等語、旋於一月二十三日、奉國民政府行政院指令開、呈悉、該秘書長效力黨國、卓著勤勞、現擬辭職出洋遊學、以求深造、情詞懇切、應予照准、俾遂其志、至請補助學費一節、即由該市政府酌量辦理可也、此令、等語、周秘書長奉令後、本擬即日出洋、惟以彼時張前市長正在辭職之中、府中事務、端賴維持、未能立時擺脱、兹幸新市長張羣、定四月一日蒞任視事、周秘書長遂得脱卸仔肩、聞已摒擋一切、不日赴京、向國府要人辭行後、即啓程出洋、查周秘書長於民國九年至十二年間、由本黨孫總理特派爲古巴國民黨總支部總幹事、并考查美洲各國政治經濟、曾遊美多年、聞此行係赴歐美留學、再作實際考察云、 
[孔部長來滬就醫]  
　　日日社云、工商部長孔祥熙、在京忽患小疾、初尙力疾從公、後以出席三全大會、辛勞倍加、疾病遂增、乃於日前向國府請假、來滬修養、部務由次長穆湘玥代理、孔氏來滬後、延牛醫院醫生診視、聞所患係肝胃病、並無大碍云、 
[昨晚赴京之三新執委]  
　　三次代表大會閉幕後、中央已電促各當選執監委員、赴京就職、故留滬之新任中央執委曾養甫·邵元冲·劉蘆隱、均於昨晚十一時、由滬乘夜快車赴京出席會議、 
[蕭佛成與暹羅代表等返滬]  
　中央委員蕭佛成氏、昨日午車、由都來滬、寓大東旅社二樓、 
　出席大會之暹羅代表方瑞麟·詹菊似·區靈俠·容維新等、於前昨兩天、聯袂由都來滬、俱寓大東旅社二樓八一及八二并一二○等房、 
[葡公使今日起程返加]  
　　葡萄牙公使畢安琪、以請假返國、業於日前抵滬、定於今日搭輪起程、昨日已與我國外交人員話别矣、 
[三區民訓會昨開商工兩組委員會]  
　　本市三區黨部執委會民訓會、昨召集商運工運兩組委員會議、詳情分誌如次、 
　商運委員會　昨日上午十時、該會第二次常會、出席者張賢芳·陳誠·諸人龍·楊湧潤·董天雲·許雲輝·潘勝泰·邱嘉樑·張一應·胡鳳翔·孫鳴岐·鄭葆元·列席者湯禮卿、主席張一塵、紀錄鄭葆元、開會如儀、討論事項如下、（一）分配各委員工作案、議决、公推許雲輝爲調查科主任、邱嘉樑潘勝泰張賢芳爲幹事、諸人龍爲指導科主任、駱清華靈子先董天雲爲幹事、孫鴨岐禱宣傳科主任、陳誠楊湧潤周文彬爲幹事、張一塵爲組織科主任、胡鳳翔鄭葆元張子廉爲幹事、（二）調查本區範圍内已組織之商人團體、以資統計案、議决通過、交調查科辦理、（三）在本區範圍内、未組織之商人團體、應如何着手組織案、議决、請本區民訓會擬就調查表格、發給調查科着手調查、再將調查所得、交指導組織二科、會同辦理、（四）胡鳳翔同志提議、本市銀錢兩業、尙無商民協會之組織、本會應如何着手指導案、議决、交組織科僵遇潘勝泰同志辦理、并請民訓會函社會局及市商民協會協助進行、（五）請民訓會頒發本會印章案、議决通過、（六）調民訓會頒發本會工作人員證章以利工作案、議决通過、 
　工運委員會　昨日下午二時、該會開第四镒工人運動委員會、出席者吳襄芸許性初周善根俞則人、陳厚軒趙堅孫孺文湯禮卿張達夫李夢白、列席者陳漢聲、主席湯禮卿、紀錄周善根、開會如儀、討論案如下、（一）近來各地時疫流行、本會亟應努力宣傳衛生常識、並防疫方法案、議决、由本會宣傳科擬稿、交民訓會油印散發、（二）函請本區黨部勞工醫院籌備委員會在醫院未成立以前、應設法施診、或發給防疫藥品案、議决通過、（三）舉行討伐桂系軍閥宜傳運動案、議决、一、文字宣傳、二、在出席工會開會時、隨時宣傳、（四）籌辦刋物應積極進行案、議决、出版工人先鋒週刋、第一期定四月一日出版、由宣傳科彚集稿件、交民訓會辦理、（五）孫孺文同志提議、各工廠拒絶調查、應如何處理案、議决、請三區執委會備函各工廠説明、（六）請分配新聘委員之工作案、議决、推張達夫孫孺賢爲調查科幹事、陳友云俞則人爲组織科幹事、郭鎭昌余一辰爲指導科幹事、（七）孫良卿同志因即須離滬呈請辭職案、議决照准、（八）公益紗廠工友請求組織工會案、議决、交民訓會着手組織、（九）各科辦事地點應仍設區黨部内以便接洽案、議决通過、（十）各工會開會時由民訓會通知指導科以便派員出席指導案、議决通過、 
[商總會對統一商界組織宣言]  
　　各路商界總聯合會宣言云、查我各路商界聯合會之成立、豈偶然哉、蓋適應社會生存之需要、不提不有此組織耳、緣民八五四運動、爲對日外交、興於當時之北京、上海商人、即於六三罷市響應、卒收罷斥曹陸章之宏效、各路商界聯合會、因是有組織之雛形、繼以公共租界工部局加捐、爲要求市民權與反對加捐、各路商界、遂爲具體組織、而統一於總會、此次奮鬥結果、於組織納税華人會、産生五華顧問條件之下爲折衷之加捐、五卅慘案、各路商店罷市至二十七日之久、上海全體市民、無不共同努力、以爲不合作之抵抗、而我商界聯合會事實上之貢獻、殊不下於人、至於國民革命運動、各 
 
 

Page 14

 
 
　商界聯合會、口　　　、　奉如今日之具體、體對於軍閥之進攻、　於總理廣州蒙　回申、特派代表致敬、　於歡迎國民革命軍、對於慶祝國民政府奠都南京、亦未嘗後人、間亦先爲主動、此各路商界聯合會以往之行爲、彰彰在人耳目者也、惟以各路商界聯合會係適應社會生存之需要而組織、故以軍閥之暴而不敢解散、以帝國主義之力而不能解散、蓋集會結社之自由、固非其他勢力所　剥奪所能侵犯、所以民主政台、視集會結社自由爲人呈之無上權利、而我中國國民之政綱、對内政策第六條、所以有確定人民有集會結社等等之完全自由權也、總之、人民有適應社會生存之需要而集會也、其集會之自由權、不能否認之、反之、人民無適應社會生存之需要而不集會也、其不集會之自由權、亦不能否認之、竊謂人民之組織、根據社會生存之需要、應有縱横二者、縱者以職業分、横者如保甲、以區域分、而我商界聯合會、爲其後之一種、蓋具體力量之表現、與宣傳意思之迅速、爲我各路商界聯合會所不讓人者也、而特殊情形、與方以類聚之原則、凡爲政者所不能否認、此所以國家於普通法外、又有特别法之制定、在此國民革命尙未成功之際、各路商界聯合會、責任未完、似應繼續存在、以適應社會生存之需要、豈偶然哉、不得已也、謹此宣言、諸維台鑒、上海各路商界總聯合會、十八年三月三十日、 
[商總會開會紀]  
　　上海各路商界總聯合會、前日下午八時、召集第四次常務會議、到胡鳳翔·張一塵·陶樂勤·許雲輝·吳亮生·虞仲咸·王屏南等、公推邱嘉樑主席、酈葆元紀錄、行禮如儀、（一）報告各項、（甲）報告上届議案、（乙）報告黨政各方來函學、（二）討論提案、（子）福建路分會會員體泰號被反日會扣非日貨、要求證明放還由、議决、致函反日會、　知　行分會、查　放行、通過、（　）　安寺分會會員厚昌號、被房陳壓迫勒遷等情、及改推代表出席等情、議决、派調查調解兩部去後報告再核、通過、（寅）四川路分會開選舉會、函呈派員指導、推胡鳳翔出席、通過、（卯）愛多亞路分會加推徐良生爲出席、通過、（辰）西華德路分會會員陳東海包做服裝未收齊工資要求援助、以維小本營生、議决、致函寗波旅滬同鄉會、惠予解决、以保小本商業通過、（己）楊樹浦分會會員王順興鴻茂興等市房被房東日人林雄吉轉包於快得利菜社、包者從中漁利、苛增小租、增昻房金、商何以堪、要求設法制止、以維民生、議决、登日報聲請林雄吉、以主客之情、予以優待、着歸舊有房客居住、不得另租他人、以昭公允、通過、（午）統一商人組織應發宣言稿、請陶樂勤起草、議决、許雲輝發表本會之歷史與事實、爲商人革命之唯一機關、各分會應一致聯合表示、擁護本總會、經民國路分會贊成、聯席會議自行召集之、以及其他各案、至十一時餘、散會、 
[交署着手調查華租界址]  
　徵求各界指示 
　　上海特别市政府前因本埠華租交界、時有發生警權之爭執、以及越界築路等交涉、在交步未解决前、擬先重訂華租交界界線·及編釘門牌、以資識别、曾函請交涉公署、派員會同辦理等情、已誌前報、兹聞此事决議先行調查界址入手、曾經馳往各交界處調查、因年久界石湮没、無從證明者甚夥、以致無法進行、現已由交署函請滬上各耆紳及縣志關機、請爲明晰示知、以憑核辦云、 
[浚浦局顧問將爲荷蘭抗議開會]  
　　浚浦顧問局、曩依進口各國之輪船噸數額、以其比率爲標準、由英美法日荷中國六國、遴派熟於航務之專員充任顧問、歷時十有餘年、近年腦威（前報誤書葡國）船進口噸數、駕荷船進口噸數之上、依北平使館命令、將荷籍代表除名、改派腦威代表委員頓森氏參加、業已發表、惟荷方對此、頗抱不滿、謂進口比率、雖不及腦船、而該國輪船、多屬於他國雇用、荷船則純屬全部本國商人開行、於航業權優劣、應以荷蘭爲先、故特提出理由、向領袖領事提出抗議、由領袖領事知照浚浦局及顧問局、徵詢意見、以資考慮、聞浚浦顧問局、對於此問題、現正召集各國委員顧問、開特别會議、討論一切、以便核復云、 
[吳邁直京出席全國律師協會]  
　　上海律師公會、出席全國律師協會之李時蕊·江一平·吳邁·譚毅公等代表、本擬於四月一號前、同時赴都出席、嗣因令代表在滬事務紛繁、不克如期起程、故先推吳邁律師、於昨日搭乘滬寗路特别快車赴寗、出席四月一日之全國律師協會之預備會議、其他出席各代表、候吳代表抵都出席預備會後、再行會集赴京參與大會云、 
[律師公會之兩通函]  
　　上海律師公會常務委員會、昨致全體會員通函二件、照錄如下、（一）逕啟者、案奉江蘇高等法院第一六零三號訓令内開、案奉國民政府司法部行政部第二八五號訓令内開、爲令遵事、查各法院退職人員、即在原任區域執行律師職務、恐有聲息相通發生流弊之處、本部體察情形、亟應酌予限制、以期防微杜漸、整飭法紀、嗣後各法院院長首席檢察官·曁推事學習候補各員、經退職後一年内、不得在原任法院管轄區域、執行律師職務、其書記官承發吏、於退職後　同、若已經核准登錄、在原任法院管轄區域内、執行職務之律師、如退職日期、尙未經過一年者、並應依照此次通知辦理、至最高法院書記官以上職員、自退職後一年内、不得在該法院執行律師職務、除分行外、合行令仰該院長遵照、并轉令所屬曁律師　會、一體遵照、此令等因、奉此、除分令外、合亟令仰一體遵照、此令等因、奉此、相應照錄原令、函請查照爲荷、（二）逕啟者、准上海臨時法院第五四一號公函内開、案准貴會函開、逕啟者、案據會員單毓華提議稱、查租界臨時法院指定義務辯護律師、爲辯護該院每日上午受理各捕房解送刑事案件之刑事被告、未經選任辯護律師者而設、凡此種辯護案件、都屬重要、兹爲愼重起見、擬請函致各會員、於到庭時、先行請求推事、交關應行辯　案件卷宗、以資準備、等情據此、業經提付本會第十二次執監聯席會議、僉以提議人所稱各節、係屬愼重從事、利益被告非淺、議决、應由公會函請租界臨時法院、過有值日義務辯護律師　閔卷宗、准予交閲、並通告各會員、對於臨時法院之指定義務　　、務須準時到庭在案、爲此除函敎各會員外、相應函請貴院長、知照刑庭推事、遇有值日義務辯護律師查閲應行辯護案件卷宗時、准予交閲、至紉公誼、等由准此、查事關利益被告、應予照辦、除轉飭刑庭推事知照外、相應函復、即希查照、等由准此、相應照錄回函、即希查照爲荷、 
[吳淞商會定期選舉]  
　今日起至十日止榜示會員名單 
　　吳淞商會改组委員制、前曾一度　舉執監委員、乃因發生舞弊包辦情事、遂宣告無效、該會深恐嗣後選舉、仍有弊病、故咸主張由各業各選、是項辦法、經該會於上月二十四日、假吳淞中央大學醫學院、召集會員大會、表决通過、曾誌本報、兹悉該會重選手績、現已籌備就緒、故定於今日（四月一日）起、將會員名單、在該會大門前榜示、至四月十日爲止、四月十六日發票、十七日投票、十八日開票、二十二日複選、故該會第二次執監委員之産生期、已不遠矣、 
[閘北三段救火會覆虬寳商聯會函]  
　　閘北三段救火會復虬寳商界聯合會函云、逕復者、展誦大函、藉悉貴會會員商號、對於寳山路貢發記竹器店失愼延燒甚廣一事、表示不滿、責備紛如、究其原因、雖不止一種、然敝會對此、亦至引以爲歉、惟敝會旣屬地方機關、則地方人士之批評與指摘、固所歡迎、而提倡維持、尤所殷望、竊維敝會自前年被災之後、慘澹經營、始得規模粗具、而射水機械、獨欠完全、此豈獨地方人士所引爲深憂、即敝會同人亦視爲慚愧、旣承垂詢、兹謹將年來出納逐一條陳、俾明眞相、重組之際、計收會員凌君借洋五百元、特别捐約五千五百餘元、籌募所得費約三千元、市政府補助費一千三百餘元、年捐約九千三百餘元付薪餉約四千元、付公費約一千一百四十餘元、付消耗约一千零四十餘元、付雜費約二千五百餘元、付傢私器具五百二十餘元、付救火器械二千二百餘元、付未付賬目一千六百餘元、付服裝二千三百餘元、付押櫃六十餘元、付火警電鈴約一千二百四十餘元、付裝修會所四百餘元、付救火車四千四百餘元、付臨時購買三百三十餘元、付游藝會費三百餘元、以上共收一萬九千六百餘元、共付二萬二千零三十餘元、實短少洋二千四百三十餘元、倘若市民繼續輪捐、則尙可維持現狀、乃市政府忽有取消一切雜捐之舉、遽將市民直接輪將保護自身之救火捐、亦包括在内、而地方人士、亦以市政府已有明令取消一切雜捐、故咸存觀望、遂使此地方自辦之機關、陷於絶境、徬徨　　、　　　　、繳會　　　危　、　能力有限、開支　　、若再事遷延、行將破産、即以敝會經常費而論、旣如上述之數目、即使市政府如數撥下、亦僅足以維持現狀、遑論及添置器械乎、查帮浦車最關重要、而價值亦最高、敝會以前所有之一部、價值二萬餘兩、被燬後、僅存帮浦、尙可修用、惟配置另件、需一千七百英金、折合華幣、需一萬八千元、加以裝置等費、至少需二萬元、試問年來捐募所得、及市政府補助、只得一萬九千六百餘元、而開支與其他設備、已超過此數、尙有何力以從事於修復此耶、然事雖如此、敝會並非苟安於此局面、即以爲盡職責、蓋敝會無日不亟亟謀劃、遑急之心、恐較諸地方人士、尤且過之、蓋敝會於去歲購置之新車、本即用以裝置帮浦、惟因機械上發生種種困難、未能如願、現擬决向外洋訂購、若非財政發生困難、來源告絶、恐早已裝置應用、雖不能與舊有相比、然慰情聯勝於無、不幸今日敝會恃以爲命脈之救火捐、一經市府取消、再經市民拒納、九仞之成虧於一簣、豈非是可痛惜之事乎、綜此情形、則貴會所欲明瞭者、當盡於此矣、尙祈將此情形、轉達貴會會員商號、如荷鑒核愚誠、即希轉懇貴會會員商號、以及地方人士、俯賜援助、以竟一簣之功、則市民生命財産、實利賴之、至過承　奬、愧不敢當、敝會同人、惟有奮勉向前、以前副原望、並希派員前來敝會、俾得將帳目呈閲、敝會並同時擬有辦法、兹特派常務委員劉榮泰趨前領敎、務懇賜予接洽、爲荷、專此顧頌公安、 
[總商會發給三會員證書　]  
　　上海總商會上星期通過之人會會員、業已發給人會證書者、計三人、兹將其略歷照錄如下、（一）王廉芳、年四十三歲、浙江奉化人、代表北長生新服業公會、（二）殷楚蘭、年三十二歲、江蘇如臯人、代表工商儲蓄會、（三）程文明、年四十七歲、江蘇上海人、程文記綉廠主任、 
[新華慘案代表請願訊]  
　　招商局新華輪慘案、發生以來、業已兩月餘、船東招商局、對於應負責任、始終飾詞推諉、希圖缷責、置之不顧、而被難家屬中、尤以滇粤桂三省被編餘軍官士兵爲多、在滬守候該局解决者、爲數不下三四十人、前經推舉代表葉華清赴京、向三全大會·國民政府·及交通部請願、因往返盤川、無從籌措、致未果行、旋因發生被　軍官家屬代表廖相庚、被生計所迫、投繯自盡、故葉代表兔死狐悲、遂决計步行赴京請願、昨日家屬會接到葉代表自京來函、報告請願結果、頗爲圓滿、兹將原函錄下、招商局新華輪船被難家屬會童代表理璋先生轉各代表均鑒、華清日前奉家屬會滇、粤桂籍被難家屬代表之命、來京向各方請願、自滬步行以來、佈歷風霜、廿八日抵京、廿九日　黄花崗烈士紀念會、卅日至三全會、適已閉幕、折至國民政府、請見蔣主席、主席公出、由高等顧問延見、清華當即申述來意、蒙答允轉禀蔣主席、無論如何、當請王部長迅予派員調查、並辦理撫恤云、清華乃稱謝辭出、又至交通部請願、由王伯羣部長面諭、靜候三四天、當派員會同清華同回上海、至家屬會與各代表、討論全體被難家屬撫恤及一切善後事宜、又至中央黨部請願、由交際科長延見、據云、新華慘案如再延不辦善後撫恤、决無天理、即將來我國船業信用亦將破産、無人信仰云、現在清華寓太平橋清和旅社、候交通部派員一同回滬、特先函告此次請願圓滿云云、 
[濟生會賑務紀要]  
　　中國濟生會辦理平魯陜豫等省工賑急賑、幸賴諸大善長、勇往直前、不遺餘力、惟災重區廣、經濟困難、杯水車薪、勢難普濟、深幸各界聞風興起、慨助鉅欵、實不乏人、前者本埠錢業公會捐振七千餘元、業經該會登報申謝、兹又有寗波錢業公會慨助豫振銀洋千元、當仁不讓、實堪欽佩、兹錄致謝寗波錢業公會原函如下、敬啟者、前者敝會以平魯陜豫等省、災情奇重、民不聊生、敝會親赴各省辦賑、目覩災狀、慘不堪言、爰以不忍人之心、呼籲於諸大善士之右、乃蒙寗波錢業公會諸大善長、體上天好生之德、憫災黎就死之情、慷慨解囊、集捐現洋一千元、由敝會李壽山君交到、除敬具收據寄屋、即將振欵撥匯豫省災區濟振外、竊惟我諸大善長、抱解衣推食之心、宏克己利人之願、是災民有生之日、無非戴德之年、感謝萬分、傾忱九敏、現在敝會同仁張君賢清、陸君書臣、邱君問清、周君敬甫、佘君桂笙等、不遠數千里、於風霜雨雪之中、不辭勞瘁、前往各災區振撫、深明救人即是救己、親歷其境、益加奮勉、陜豫等省、值此春仲缺糧、青黄不接之時、哀鴻遍野、觸目傷心、尙望我諸大善長、同發悲憫之心、妙轉蓮花之舌、能於福慧雙修樂善好施之諸大善長之前、常爲勸勉、乘此時會、普積隂隲、允降禎祥、能多得一勺之糧、則多活一人之命、是則萬千災黎、日所喁望、非僅各界同仁、感同身受己也、專泐布謝、敬頌善祺、虔候惠福不宜、中國濟生會謹啟、 
[總商會復晋察綏慈善籌賑會函]  
　　總商會復晋察綏慈善籌賑會函云、接展大函、以晋北家綏、災荒奇重、囑爲邀集商家、籌資助賑等因、查上海早已設有晋冀察綏賑災委員會、敝會亦已勉隨本埠各慈善團體之後、粗效棉薄、此外力難遍及、尙希諒察、 
[冷作小件工人要求加資解决]  
　　冷作小件鐵匠花刀各工人、要求店主加增工資、昨日店主召集工人代表、在邑廟會議、當由工人代表報告、要求加資、實出於不得已、惟所加數目、係最低之數、謂念工人困苦、俯賜照准云云、店主以值此生意清淡、主順方面、難以加價、現旣要求、照數减半、乃工人堅持不允、再三籌商、論件計算者、每刀加一分、按月薪者、加二成、勞資兩方、均無異議、始得解决、於三月初一日起實行、 
[零星發米行斛司增資會議]  
　　上海米業各行斛、因零星行家斛司、要求加增新資二成不遂、故昨日下午、發米行零星行各斛司、在新民社開會集議、當由發米行各領袖報告、各行遵照仁榖公所聯席大會議决案辦法、於隂歷二月初一日起、將斛資加增四文、計二十四文、惟零星行同業斛司、其工資不論斛米多少、大都論月薪、爲數甚微、而各行已於初一日起、將米客斛資多扣四文、而置斛司要求於不問、請商辦法、經衆商議之下、前次加增斛資一切經過事情、由康世春領袖經辦、刻下月底已届、取薪之期、應仍請康領袖、向董董事要求、請轉知各零星行、從速照加、如隂歷月底内、無圓滿辦法、吾發米行之斛司、應即一致援助云、　尙有本埠新聞轉入後頁▲ 
 
 

Page 15

 
 
本埠新聞二 
[美工程師首都建築談]  
　　上海泰晤士報云、美國著名工程師古特里樞、應國府之聘、來華會同建築顧問墨斐氏規劃建築首都之設計事宜、一星期前、古氏到滬後、旋即赴寗接洽、勾留五日、已於昨（三十）晨返滬、據其語人、南京興築大都市、位置旣佳、交通尤便、有大江通其貿易、有山林古蹟增其美觀、外間雖有拆城之説、余則希望其並非確訊、因今日西方都市方將斥鉅欵造此大牆、如紐約此時正興造一高架路線、耗無數金錢、而長僅五哩、今南京城垣、其長當數倍於此也、至將來所築新都、應成爲中興式、而不用西式、目下東方各地常有抛棄本國固有之建築式、而採用不能相和諧之舶來式、此實大誤、惟余亦不欲仍仿古式之建築、將用新中國式之建築、保存東方特色、按古氏兼任粤省黄埔築港之顧問、此次取道蘇彝士東來、曾在粤怱怱視察一週、據稱、廣州實爲東方之芝加哥、人烟之稠密、商務之繁盛、與南京城性質又不同、預計投資二千萬美金後、在經濟上即可置於鞏固安全之基礎矣云云、 
[婦女會今日之茶舞會]  
　娱樂節目之一般 
　　中國婦女會、定今日午後五時至八時、假塵大華飯店、舉行慈善茶舞會、業誌昨日本報、兹將娱樂節目及摇彩奬品錄後、（一）郭慧德君、滑稽歌舞、（二）李金髮夫人、紫羅蘭之春夢舞、（三）夏芬白侯爵夫人、鋼琴獨奏、（四）桂中樞夫人、舞熱、（五）小音樂隊、合奏、（六）李金髮夫人·徐永煊夫人·梁保羅夫人·譚徐霞青女士、舞母、該節目已攝成電影於滬上各大戲院放映、（七）迪克西黑人舞團、黑人舞、（八）摇彩開奬、摇彩奬品、自星期六起、已陳列於大華飯店、凡三十餘種、均由滬上各大公司及社會人仕之捐贈貴重物品、即小奬亦價值十元以上、大奬有遜清乾隆時之古瓶一罇、瑞士名廠白金女手表一隻、廣東五彩繡花大圍巾一條、中華照相館十寸美術照相一打、禮券一紙、餘有銀器美術日用精具多種、不及盡述、該茶會之宗旨、純爲捐助附設義務學校、凡我國人、曷不同赴盛會、旣得盡意作樂、又於無形中澤及社會、一舉而二得、又何樂而不爲耶、 
[廣濟輪救獲海上飄流客]  
　意艦墨其安號之遭難者 
　　上海泰晤士報云、星期一晚間、意國驅逐艦墨其安號在海珠島附近之指石觸礁沉没後、艦中官兵曾由日輪拯出七十餘人外、尙有三十九人、分乘一汽油艇、一救生艇、在海上飄流三日夜、至星期四晚間、始在道平島（譯音）附近、爲招商局廣濟輪拯起、時諸人以飢寒交迫、已奄奄待斃、急由廣濟輪備餐進食、始精神漸復、嗣輪行一小時許、在途遇尋覓艦員之意旗艦里比亞號、遂將諸人接去、聞遇難諸人中有華人三名、餘皆意人、其所乘之汽油艇及救生艇、則已由廣濟帶至上海云、 
[公安局注意門牌之訓令]  
　　上海特别市公安局、昨日訓令所屬各區所文云、案查編釘門牌一事、關係至大、雖由公用局計劃編釘、而管理保護、以及取締私自拆釘·處罰違反規則等事、實由警察負責、早經檢發編釘門牌規則、通令各區所遵照在案、現在南北市門牌、已將編竣、而四鄉門牌、亦在繼續進行、值此人民智識未盡開發之際、此項私自拆釘門牌違反規則行爲、所在皆有、自非嚴行取締、不足以維市容、合再檢發規則、令仰該區所長遵照、轉飭所屬、對於編就門牌隨時注意、遇有上項事情發生、必須先爲開導制止、不從則照章懲罰、職責所在、母稍玩忽、切切此令 
[兵工廠契據畝分之計數]  
　　上海兵工廠契據抵押問題、馮玉祥部長請交行政院解决等情、已誌本報、兹據熟悉兵工廠總廠地基連同局外地基者云、向係分段立契、計分如下、一總局正門外十三畝餘、二總司西卡六分餘、三總局西邊二十餘畝、四總局後北局門外二畝、五望道橋卡房四分餘、六西栅門卡房三分餘、七新高昌廟四畝餘、八新高昌廟後一畝餘、九總局北局門外一畝餘、十總局花圃八畝餘、十一砲廠圍牆二畝餘、十二砲隊營六十五畝餘、十三火箭場八畝餘、十四老君廟一畝餘、十五總局東卡二分餘、十六同樂里四畝餘、共有一百三十餘畝之多、 
[浦東電氣公司股東會紀]  
　　浦東電氣公司、於昨日下午二時、假西藏路寗波同鄉會、開第十一届股東常會、到會股東連代表、共得四千六百九十三權、已逾總股數二分之一、公推董事趙晋卿爲主席、即由總經理童季通報告上年營業狀况及收支帳略、繼决議分配盈餘、並討論董事會提案、一致贊成、通過、次投標選舉董事監察人、結果、董事當選者、趙晋卿·童季通·張蟾芬·吳藴齋·項松茂·單允公·何靜之·汪伯吹·楊勤學·俞葆生·童受民·十一人、次多數李恒春·錢新之·監察人當選者沈叔逵·汪捷三·江政卿·三人、次多數賈季英、議畢、茶點散會、 
[麵粉交易所股東常會記]  
　　上海麵粉交易所、昨日下午二時、在該所二樓、特開第十届第一次股東常會、到股東共八千五百四十五權、開會後、行禮如儀、首由理事長王一亭、報告十七年下期營業狀况畢、次由監察人陳松源、報告十七年下期收支帳略後、提議各項事件、並分配股息、末後投票改選第十届監察人、開票結界、計陳松源得七千六百六十五權、朱允長得六千六百二十權、均當選爲監察人、丁厚卿得九百六十五權、王寳崙得一百三十權、均當選爲候補監察人、改選畢、散會、已五時許矣、 
[華商烟公司股東臨時會]  
　　中國華商烟公司、昨日召集第五次股東臨時大會、到一百四十五人、八千五百四十七權、主席陳安、紀錄容駿林、開會程序、（一）全體肅立、（二）向黨國旗及總理遺像行最敬禮、（三）恭讀遺囑、（四）主席報告開會理由、（五）報告整理經過情形、（六）報告整理期内營業狀况、（七）報告添招新股情形、（八）提案、（甲）公司原有股本折爲三十萬元、請付表决、（乙）添招新股三十萬元、加入合辦、請付表决案結果、全體用記名投票、一致表决、（九）茶點散會、 
[華南化學工業社股東常會紀]  
　　南陽橋華南化學工業社、於昨日（三月卅一日）假座四馬路同興樓、舉行第二届股東常會、當即審查到會權數已逾三分之一以上、即由無限責任股東張介子宣佈開會、並起立報告去年營業狀况、經過情形、略謂、本公司自改組以來、頗稱順利、出品方面、以創製之香妃霜爲最、行銷中外、備受歡迎、近又新出金鑽牙粉、專爲抵制某貨而製、定價低廉、内容優良、預料今夷營業、當能勝於去年等云、次由監察人胡志仁報告收支帳略、復由張介子提出派分紅利議案、一致通過、繼改選監察人、以胡志仁得票最多、馮瑞錦次之、仍當選爲監察人、會畢、聚餐而散、 
[閘北各團體爭减電費會議]  
　　閘北房客聯合會總會·滬北川寳商界聯合會·各路商總會·商務書館第一工會·閘北房産聯合會·翔西三路商聯會·虬寳商界聯合會·王家宅十路商聯會·寳興里房聯會·浙江里房聯會·安祥里房聯會·十五里房聯會等、昨在閘北房總會、開第二次聯席會議、討論減輕電費進行辦法、八時開會、推朱復白主度、行禮如儀後、宣讀上届議案畢、即開始討論、（一）聯名呈請市府文稿已擬就、請通過案、經各代表詳細討論、後定原則爲（一）電費價目、至多不得超過一角五分、（二）收費仍應按度計算、即席推馮積芳嚴新農修正通過、（二）聯合宣言稿、請通過案、（議决）一併交馮積芳嚴新農修改發表、（三）聯合登報徵求電户登記稿、請通過案、（議决）照稿送登、（四）推定代表呈遞呈文案、（議决）每團體各推一人、通過、（五）潘序倫提議、自來水裝表問題、關係房東房客共同利害、請一致反對案、（議决）交付問北房客聯合會總會討論、議畢散會、 
[法華區之建設問題]  
　建設體育塲與公安分局 
　　法華區市政委員楊洪鈞·呈准市政府、利用法華等餘地、建築民衆體育塲與公安分局、此事由公安局與敎育局分别辦理、敎育局已决明日、派專員王壯飛·金蕃二局下鄉、會同楊委員丈量該地、準備即日劃界、建設民衆體育塲、以利民衆、至公安分局、亦由公局派員着手籌備進行、不日即可實現云、 
[英艦水手溺斃浦江中]  
　　英艦ＬＡＤＶＬＥＩＲＤ號上水手英人ＴＵＣＫＥＲ、於昨晨十二時許、在虹口耶松鐵廠碼頭艦上失足墮浦、當塲溺斃、屍身沉没無踪、當由該艦長報告虹口捕房、轉請陸家嘴水巡捕房打撈屍體、 
[金利源碼頭之無名女屍]  
　　昨日上午六時、十六舖金利源碼頭旁、發現無名女屍一具、身穿藍布衫褲、内襯絨線衫、年約二十餘歲、致死原因未明、當經陸家嘴水巡捕房華捕發見、帶回捕房、查無屍屬認領、當用電話通知救生局將屍帶局、候地方法院派員檢騐、 
[婦人欠債受辱尋短見]  
　吞鴉片性命可虞 
　　閘北中山路四十七號邵梅生之妻邵銀梅、向在鴻興匣子廠爲女工、日前曾向另一女工借洋兩元、並約定昨日歸還、但至昨日邵銀梅因囊空如洗、不能如約、該另一女工即向銀梅惡言辱駡、銀梅一時氣憤、於昨日下午三時暗自購買一元鴉片烟、悉數吃完、以圖自殺、當經其夫邵梅生發覺、送往仁濟醫院救治、據醫生云、因藥量甚重、恐有生命之憂、 
[夫嗜賭博妻子吞煙]  
　不納忠言反加毆打 
　　北四川路匯元酒樓茶房朱東來、性喜賭博、但屢賭屢敗、其妻孫氏、力加勸阻、朱不但不納忠言、反加毆打、孫氏因是頓起厭世之念、於昨日下午五時許、暗服鴉片小洋四角、冀圖自盡、當經家人發覺、即送同仁醫院救治、幸藥量不重、故無性命之憂、 
[和尙被電車撞傷身死]  
　　七浦路唐家弄鴻興里一百十六號之杭州和尙王發原、現年已六十六歲、昨日上午八時許、偕道友月通和尙行經海寗路、被電車撞倒、左腿及左手均受傷甚重、當由匯司捕房派八百六十一號華捕送往仁濟醫院醫治、惟因年高力衰、傷勢過重、已於下午二時半畢命、 
[徽商詹沛民之追奠]  
　　徽商詹沛民、爲虹溪望族、年十三來申習墨業、勤勞服務、東友重之、居常曰、吾先祖起家墨業、中遇太平軍之亂歇業、誓必恢復之、以光先德、其叔社玉軒、嘉其志、資助四百金、遂創設文方齋墨莊、附掛詹成圭老牌、以示不忘祖德、然資本短絀、中輟者屢、君夙夜經營、甘苦備嘗、至民國初元、營業始大發展、年有巨利、於是召集戚族、議將文方齋墨莊、化私爲公、已得三股、以二股予二三兩弟、以一股爲玉軒叔祖母名下、永爲公有、以數十年血汗之私業、一且化爲兄弟之公産、重義輕財、世所罕見、斯時公年已近古稀、數子皆不祿、鬱鬱不自得、擬退休林下、乃將店事交與三弟幹卿主持、并任其戚汪君伯海爲經理、經之營之、歲有盈餘、戚族咸勸公聘權室、乃納鄭氏、携之返里、優游歲月、連舉兩雄、少慰老懷、君平生樂善好施、有求必應、他如修橋補路諸善事、歲糜巨欵、不稍吝也、詎於去臘無疾而終、享壽七十有七、其姪連城在申、追懷君之功蹟、思有以表彰之、於昨日假沉香閣設位遥奠、親朋戚黨來會者數百人、祭幛輓聯、多至百餘事、克盡生榮死哀云、 
[南陽橋商聯會主席委員張瑞琛逝世]  
　　法租界南陽橋商界聯合會主席委員張瑞琛君、對於法租界公董局欲徵收無關衛生各商號之衛生捐時、正在患痰喘之症、延醫診治、聞此消息、立即驅車至會、召集各委員開會、討論對付辦法、及出席法商總會互商辦法、加以操心、奔波勞動、病遂加劇、延至昨日上午三時溘然逝世、現其家人正料理善後、定今日大殮出殯、該路各商號得聆噩耗、莫不哀悼異常、除親往執紼外、並設公祭、以表追思、南陽橋商聯會並通告各會員於今日下半旗一天、以誌哀悼云、 
[經濟壓迫投浦獲救]  
　　寗波人徐恩信、年五十三歲、妻已早故、所生一女、嫁亦多年、並無嗣續、近年來營業屢遭失敗、資産蓄積、俱已罄盡、孑然一身、貧窶無依、常在小客棧内棲宿、所欠棧資、無以應付、生活困苦、已達極點、近更借貸無門、抑鬱更甚、自念在此厄境、實難過度、了無生趣、頓抱厭世主義、乃於前晚九時許、踱至十六舖大達碼頭畔、縱身躍入浦江中、希圖自盡、適爲附近船户多人、聞聲急即救援、並由該處第五崗守望警孫傳富亦得悉、趕往協助、將徐救起、得慶更生、然身上衣服、已水漬淋漓、頗形狼狽、當將徐帶回該管一區總署、由胡區長帶案預審時、徐供、實係經濟上極感困難、度活維艱、不得已出此下策等語、詰其有無屬人在滬、據云、有生女嫁在北市某船户、區長即向勸慰、旣有親生女兒、當然爲汝安揷、何必自殺、當着派警送往其女處、好爲看待、 
[孫阿貓大難不死]  
　盜匪開槍適中洋錢 
　子彈炸碎得以不死 
　　船夫孫阿貓、載搭客三人、於昨晨駛抵安亭、豈意搭客三人、均係盜匪、於安亭登岸時、見船夫亦上岸、疑係報警、即出手槍向孫阿貓轟擊、孩腰圍闊帶内藏大洋九元、子彈適中洋錢、故未深入、但子彈炸碎、是以腹内稍有受傷、於昨日上午十二時、送到仁濟醫院醫治、 
[寧波同鄉會舉行常年大會]  
　　寗波旅滬同鄉會、於昨日下午三時、舉行會員常年大會、到有方椒伯陳良玉樓其樑劉廉巽陳章成鄒福慶岑益鵰等六百餘人、公推方椒伯爲臨時主席、董心琴司儀、趙揆一記錄、開會如儀、主席宣開會詞畢、由第一科主任勵建侯、第二科主任高冀程、第三科主任鄔培因、第四科主任烏崖琴、先後報告兩年來之會務、次提議事項、（甲）鄒福慶提議、准女同鄉加入爲會員案、當由主席解釋、略謂、本會章程、係槪括的規定、凡屬同鄉、如有正當職業者、均可入會、對於男女、並無歧視、正所以示平等云云、（乙）陳章成提議、（一）使同鄉多聯絡機會案、（二）閲報室及藏書室應多備幾種日報月報雜誌及各種新書籍案、（三）改良本會月刋案、議决通過、（丙）鄒福慶提、在會内創辦英文夜校案、議决通過、（丁）翁天生提議、各公學應擴充學額、添設春季始業班案、旋經第四科烏主任解釋、並擬俟明年試辦、次演説、有陳良玉岑益鵬翁天生樓其樑諸君、演説畢、即宣告散會、 
[斜徐路昨日火警]  
　　昨日下午六時左右、斜徐路雙星里徐明如家、忽然失愼、頓時焚去樓房兩間、旋由救火會驅車往灌、旋即熄滅、火首徐明如、由麗園路二區公安局第三分出把拘去訊辦、 
[昨晚環龍路失愼]  
　　昨晚九時半左右、法租界環龍路二百二十八號門牌失火、由大自鳴鐘救火會驅車往救、損失尙微、 
[上星期公共捕房緝務之成績]  
　　上海泰晤士報云、公共租界巡捕房、上星期内共逮捕二百四十八人、而八十一人已證明竊盜犯、且有犯案纍纍之兇犯數人、計被控犯殺人案者三人、綁票案者五人、械刦案者二十人、又扒手七人、搶錢袋者十八人、至凱旋路被戕印人案、仍未破案云、 
[妬姦斫傷姘婦]  
　迎新厭舊之結果 
　　蘇州婦人俞陳氏、現年三十七歲、住閘北大統路崇德里五十八號、丈夫俞少林、已於三年前去世、陳氏乃與杭人傅老虎私姘、傅係無賴、不能贍養、陳氏近又姘放印子錢之本地人某甲、對傅漸露厭惡意、前晚十二時、傅往陳氏處尋歡、瞥見該婦與新姘之某甲交頸而睡、不覺妬火中燒、後由婦勸解、始悻悻而去、至昨晨五時、傅老虎手持利斧、蓄意前去尋釁、至則某甲已聞訊逃逸、傅乃將陳氏之右足大腿斫傷、逸去無蹤、事後陳氏自投寳隆醫院醫治、 
[陳行區拘獲盜匪多人]  
　　上海縣公安局近得二區黨部報告、陳行區二十五圖鄉人沈木香·沈阿順·朱阿桂·十七圖之李江浦·李石楣等、均有盜刧嫌疑、其中沈木香曾刧二十五圖趙飾芳家將贓物裝入菜擔、携申銷售、又李石楣一名、係去年十一月二十晚吳生才家刧案之主犯、當於昨日由縣公安局巡長夏壽田、會同陳行派出所巡官楊文釗及橋頭守望警士、至二十五圖、將該犯沈阿順、朱阿桂、十七圖李石楣·李江浦·等拘獲、沈阿順朱阿桂兩犯、均已供認盜刧不諱、 
[弟爲乃兄伸寃]  
　到後尋獲淫奔之嫂 
　　鹽城人宋長興、在鹽邑務農爲生、其妻宋徐氏、今年二十一歲、生性淫蕩、與李得新姘識、愛情沸熱、乃竟背夫私奔、與李偕逃來滬、匿居閘北裕豐路金玉里、惟該氏逃走後、而該氏之母家、竟誤會乃壻虐待、致將妻毆打失踪、遂邀集妻黨、大興問罪之師、宋長興百口難辯、竟被妻黨扭住、痛毆受傷、因而臥床不起、宋長興之弟宋湧興、以嫂失踪、兄反受創、欲明兄寃、須獲其嫂、遂發憤奔走天涯、尋嫂以明兄寃、又思江北人聚集處多在上海、而爲閘北一隅、乃先赴上海閘北托同鄉人四處訪尋、不料有志竟成、於前日果被尋獲、乃鳴警將李得新·宋徐氏·拘入四區二所、昨日解送地方法院訊辦、 
[盜刦併誌]  
　老太平弄　南市十六舖老太平洋一百三十九號門牌姚延齡家、前日下午七時許、突來口操寗波音之盜匪三人、以詢問姚先生在家否、賺開大門、一擁而入、一匪在門口把風、兩匪各出手槍、嚇禁聲張、聲言借洋三百元、言畢、即將事主男婦人等、一併驅入後廂房、將門反扃、然後肆行搜刦、翻箱倒篋、計被刦去鈔洋八百八十元、現洋二百十五元、大小金戒三只、金表鋼表各一、皮夾一只、内儲鈔票及現洋、約共三十元、携贓揚長而去、事主俟盜去後、始將房門設法撬開、投報一區警署請緝、 
　九五弄　滬南一區三分所轄境九五弄五號門牌鄔阿桂所開之元興成衣店、昨日清晨六時餘、店夥馬永生出外便溺、大門未上閂、忽來盜匪三人、留一盜在外望風、餘盜入内、出示手槍、嚇禁聲張、其時店主鄔阿桂等、均未起身、因見盜黨、執有手槍、均不敢喊捕、祗得任其搜刦、計被刦去現洋六十二元、金戒兩只、携贓仍由大門而逸、事後由鄔開單、投報該管警所請緝、 
　法大馬路　法大馬路第二百七十八號洋泰洋貨店、於昨晚八時、突來盜匪三人、以購布爲由、闖入店堂、袖出手槍、當在賬台上搶去大洋一百四十餘元、携贓向西而逸、以至寳興里口、開搶一響示威、後由店主開單報捕請缉、 
　廣東路　昨晚六時半左右、廣東路八十一號、侵入二盜、均執手槍、口操滬音、刦去鈔洋飾物洋三百十元而逸、 
　東有恒路　昨晚七時左右、東有恒路八十五號後入三盜、二人執有手槍、刦去鈔洋六十元、 
[土布掮客中途被刧]  
　　浦東川沙人陳增榮、爲士布掮客、前日由仁記托往浦東收布、陳即往南匯大圖一帶、向各鄉户收買、在南滙共收得一百餘疋、乘航船轉往大圖、陳正上岸步行半里之遥、忽來盜匪多名、手執兇器、上前恐嚇、將陳當頭猛擊一下、陳痛極倒地、將布刧下、繼搜抄身上、被刧去洋一百三十餘元、小洋一百餘角、一哄向東逃去、陳祗得負傷返申、 
[昨日耶穌復活節之熱閙]  
　　昨（三十一）爲耶穌復活開齋之期、即（天主敎四大瞻禮第一瞻之日、）本埠法租界永安街天主堂、仍舉行盛大之典禮、清晨七時、由院長能神父、率同五六品相公學生等、舉行大彌撒典禮、至十一時始畢、其中唱經奏樂、備極莊嚴愉快氣象、不若前日耶穌受難即（被釘十字架上）之日舉行典禮時、前穆哀痛之情狀、午後三時、復由能神父舉行聖體降福黄禮、駐滬法總領事、法總巡、中法紳商、男女信友、均各至堂、隨同誦經觀禮、頗極一時之盛、南市董家渡天主堂、亦由院長神父、同時舉行同樣之典禮、每届耶穌聖誕、本埠各洋行、均循例休假三日、今届自星期五起至星期日上、因星期日、理宜休假、故今日（星期一）各洋行、尙須補行休假一日云、 
[江南水道口新設一浮]  
　　海務巡工司奚布告云、本巡工司查江海關税務司所屬界内、長江南水道口輪船沉没、新設一浮、指示沉船地點、合將其情形度勢、開列於左、長江南水道口、有一輪船沉没、名富海、於沉没地點、視九叚椿爲南六十度西相距一英里又百分之二十六、該沉輪在春潮退落時、沉下十六英尺、僅有桅桿及烟囱露出水面、兹於沉没地方一英里中百分之二十六北七十二度東、新設一浮、飾以綠色、每三秒鐘閃放綠光一次、即明一秒中十分之三滅二秒又十分之七、自新浮視九叚椿爲南六十一度半、西相距英里一里又百分之五十二。以上均按羅經方向、欲知上開地點、可查海政局第一號海道圖便悉、爲此合即遵行通告各處船隻、務宜留心詳記、以免疎虞、民國十八年三月二十六日、 
[東亞銀行營業發展]  
　　本埠九江路四川路口東亞銀行、於民九年間、由香港總行設立分行於滬上、迄今已届十載、全體職員、對於業務、努力工作、不遺餘力、營業蒸蒸日上、聞係總行簡東浦君、深悉經濟原理、指劃有方故國内外遍設分行、信用卓著、資本雄厚、營業範圍、愈見擴大、對於發展前途、竟未可限量云、 
[樂崇德號國貨香烟之暢銷]  
　　滬南半淞園、向由樂樹滋設立樂崇德號、經售南洋兄弟烟草公司各種國貨香烟、歷有年所、現因節届清明、該園内桃柳齊放、遊人擁擠、鎭日如市、故該號營業、實有蒸蒸日上之勢、并聞該號各種香烟之銷路、以白金龍大聯珠兩種、比較尤鉅云、 
[工部局塡給米號執照]  
　　工部局接總商會函云、據嘉榖堂米業公所函稱、准北浙江路乾昌米號稱、現今改換鎭興牌號、請領執照、爲特函請貴會轉函工部局代領、交由敝公所轉交營業等因、相應函請貴局塡給護照過會、以便轉交、兹悉該局昨已塡就送往矣、 
[總商會委員調查萬興公司賬簿]  
　　總商會接寗波同鄉會函云、敝會會員浙江萬興輪船公司函稱敝公司組織以來、承貴會贊助、感荷無似、現已籌備就緒、按照公司條例、股本繳足、須有商會證明、敝公司設於定海縣、爲辦事便利起見、設辦事處於上海、請貴會函懇上海總商會、請予證明、敝公司所有股本全額一萬元、確已繳足、送呈工商部、請求註册等語、用特函請貴會代予證明、俾便呈部註册、兹悉該會已派陳良玉·陳翊周·二委、前往調查帳簿後、再行證明、以昭鄭重、 
[中華消費合作社遷移]  
　　中華消費合作社、自去年七月間籌備、於十月間成立、至今數月、創辦人雖盡力宣傳、因民衆對此運動、尙極幼稚、一時難以奏效、故不得不暫時遷移、縮小開支、兹將收付之欵、報告於下、社費共收洋五百八十二元、支宣傳部及應酬費等九十元零七角、房金一百五十六元三角一分、車馬費二百四十八元八角、（九個月）飯食雜費八十七元、電話報紙費二十二元六角、文具三十三元五角七分、印刷費四百三十一元五角、（内印日記簿一千本七百本未用）除收過尚差洋四百六十八元五角三分、内由胡徐玉姜等理事墊出四十三元五角七分、俞斌旗墊出二百七十六元、餘欵由營業得利歸還、無論何人、若查帳者、請投函致中華郵政信箱六四四號、即可檢閲一切云、 
[浙江路怡和里房屋糾紛]  
　　浙江路怡和里房屋、近因房主華人、將該屋産權、託洋商出面經租、該處各商號、以其假名翻造、别有作用、有違市府及中外當局禁令、遂請求該路商界聯事會、出面保障、該會除已登報聲明反對外、並於昨晚六時、在大西洋菜館邀請各報館各通信社記者、及各商界聯合會·各房客聯合會·各團體各界代表、到者錢龍章·胡鳳翔·童理璋·沈嘯霞·姜俠魂·杜椿蓀·樂樹滋·朱寳羅·虞仲威等、共計百餘人、由該會主席汪惟英報告經過情形、並請各界援助等語、旋由各界代表來賓、相繼發表意見、大致皆爲房屋間題、關係商民安居樂業甚鉅、應謀一根本解决辦法、並對於房客居住權、凡屬全市房客、均應由切實表示、若居住權能達到目的、則此類謀挖問題、當不致發生、討論結果、一面由房客自决、組織房聯會、各界當代爲主持公道、維持商業治安、對影戲館之投機事業、及華人房産轉由洋商出面、自屬違反黨綱法紀、儘可依法控訴、各國自當作爲後盾、討論至數小時、各皆盡致而散、 
[市西宰猪騐烙費今日開辦]  
　　市西肉商周呈祥、承辦牢猪騐烙費、已奉市政府財政局市西稽征處核准遵章、設立辦事處於徐家匯鎭中市、並派檢騐蓋烙專員蔣俊廉、定於今日起、分赴市西曹家渡·周家橋·北新涇·各鎭檢騐宰猪蓋烙、每頭收費一角、除呈報外、昨已通知各肉商一體遵照、如有攙水及有病猪身、一經查出、立送該管公安各區所處罰、以重公衆衛生云、 
[私帶烟土被獲]  
　　松江婦人趙戴氏、前日在滬購得烟土、共計五包、重約四斤、携之乘車返松、在南車站爲滬杭甬鐵路嘉段警務處路婦查見、以其形迹可疑、加以搜查、抄獲是項烟土、遂帶入警務處、訊據供稱、 
 
 

Page 16

 
 
此項烟土、係五家託帶等路、逾備文將該氏連　解送地方法院訊究、 
[破獲私售燈吃洋烟　]  
　　紹興人李阿榮、在直隸路七十三號屋内私售燈吃洋烟、一昨被捕房訪悉、由捕頭漢密台其率探往捕、當獲李及合夥之甬婦吳小妹·烟客吳阿坤·胡香子·王貴生·劉洪生·王寳生·王吳氏·等、連同烟具、帶入捕房、除售烟人收押外·吃客各交五十元保、候法院訊辦、 
[尙未興隆無力還債]  
　三千五百兩之興隆票 
　錢莊控追李信孚債欵 
　　寗波人李信孚、前以經商失敗、負債甚鉅、元甡錢莊、亦被欠萬餘金、雖當時控由前會審公廨判令償還、然因查無財産、致難執行、嗣在外和解、將債額折扣、由李償還五千五百兩、作爲了結、其償還之法、兑付現銀二千兩、其餘三千五百兩、則由債務人出立興隆票、交給該莊、須俟興隆、方能理楚、迄已數載、李始終藉口渠未達興隆之時、無力履行債務、而該莊亦末如之何、其實李年來與同鄉項蓮孫等合夥開設申茂蓬行、專營軍裝業、前年承辦國民革命軍總司令部之軍裝、計值數十萬、盈利達十餘萬之多、旋因股東間賬欵糾葛、在臨時法院涉訟、被元甡莊得悉、且查得李除合夥營業外、其個人尙開有同茂蓬行、但彼對外否認該行係渠所設、另以一日人出面、元甡莊旣知其事、殊不欲使所執三千五百兩興隆票之欵、久無着落、乃延袁漢雲津師向臨時法院起訴、請求判令歸還、第一審結果、已得勝訴、詎李信孚仍斤斤以末興隆、無力還債爲詞、對該判决心猶不服、提起上訴、業於星期四午後、由上訴院胡庭長與韓·仇·兩推事開庭、傳集雙方質訊終結、現定四月九日午後宣判 
[控追違约損失]  
　　嚴琴舫延律師代表、投法公堂控稱、原告於民國十四年四月間與華興線廠經理陳善浩訂立合同、包銷貨物、每月五十箱、每年六百箱、以三年爲期、不料被告於民國十五年一月間、將廠閉歇、原告祗做七個月生意、尙有二年零三個月期限、被告有違合同、請求追償損失洋六千七百五十餘元等語、被告由趙如新代到、延費席珍律師代辯稱、被告於上年在案先行控告原告不照契約履行、奉判着嚴琴舫交還被告洋二千元、有案可證、現今原告所控、毫無理由云云、陳承審官諭傳被告自行到案、再行訊核、 
[寡婦再醮未成]  
　得了許多煩惱 
　甚至投河圖盡 
　　寡婦沈王氏、現年二十六歲、滬西虹橋人、生有子女各一、長女七歲、名大寳、次子五歲、名官寳、於上年二月、伊夫沈橘生病故後、因家貧無依、孤兒弱女、難以度活、乃於去秋央人介紹、入曹家渡日華紗廠爲女工、將官寳托外婆錢王氏撫養、冬間遂與同廠工人某甲發生戀愛、賃屋於該廠附近居住、廢歷新年、將事告知沈氏族長、擬將再醮某甲、以維生活、豈料族中以沈王氏不守貞節、夫故尙未除服、不應再醮爲辭、事被附近流氓金蘭申·何銀榮·等知悉、至日華廠尋覓沈王氏、謂此事族長已允許、惟須貼還茶禮洋一百五十元、今須先付五十元、方可准許、餘欵回家再付、特託吾等二人前來通知等語、沈王氏以金某等向來認識、且並無托金蘭申·何銀榮·等前往説合、沈王氏知係受騙、一時怒不可遏、屢次將刀自殺、經人奪去、旋由同廠女工伴送回廠、告知某甲、而某甲反責沈王氏當時不應將銀洋交付伊等流氓、至起口角、沈王氏至此以孤苦零仃、遂途茫茫、且環境惡劣、不如一死以了餘生、乃潛行出外、投吳淞江中圖盡、經舟人救起、得慶更生、現聞因受寒氣侵入、病狀甚劇、此之謂求死不得、求生無路之寡婦云、 
[八小兒在河中大鬥法]  
　車水捕魚分魚不均 
　抛擲汚泥幾遭溺斃 
　　虹橋路程家橋鄉民陳阿三之子根生、現年十六歲、昨日下午、邀同鄰居廳祥電之子關慶及張小弟·張阿苟·吳友根·顧全林·項小弟·姚阿毛·等共八人、（年均在十六歲以内）至附近錢家浜車水捕魚後、因分魚不均、在河中口角、繼則各取汚泥爲武器、互相抛擲、以致羣兒汚泥滿頭、面目不清、但根生臂力甚大、竟將羣兒逐一打倒、壓在泥中、不能爬起、事被各兒家屬聞悉、趨往救出、幸免溺斃、遂報告該管六區一所第一派出所、請求訊辦、經韓巡長將羣兒一并帶至所中、略訊一過、因事涉微細、諭令伊父陳阿三領回管束、具結出外、 
[曲娼妓乞予援助]  
　送濟良所暫留 
　　女子劉瑞貞、芳齡二九、原籍浙江、前被匪人誘之來滬、鬻入福州路某雉妓寮爲娼、從此身墮火坑、無力振拔、日前始乘隙逃出、投法租界捕房乞予援助、捕頭以此案屬公共租界管理、立即派探將女送交老閘捕房、飭探偵查得未爲娼妓之前、曾一度在靜安寺路一千一百十一號吳姓家爲婢、乃往調查、據吳姓家人稱、係其私自逃出、始入娼門、捕頭飭探將女送濟良所暫留、候解法院訊核、 
[各工會消息]  
　浦東日華紡織工會　昨日午後二時、舉行改選二届執監委員大會、到百餘人、公推陸子麟主席、記錄孫孝竹、當場選出委員吳子蘭·伍忠岳·徐永先·顧蘭如·王蘭英·姚阿桃·徐彰茂·胡招弟·高德紅·毛清郎·李羅子·張涵輝·黄永昌·王田元·刁庭章·侯德本·任年喜·卜玉壐·伍偉元·吳阿珍·張甫英·金如生·俞世康·楊貢卿·樹阿炳·倪未祿·許　堯·姚心堂·馮曉雲·費萬麗·俞啟祥·周阿妹·等三十四人、定期分配工作、 
　藥業職工會　自去年改選成立以來、瞬逾六月、第一届當選之執常委員任期已滿、本擬早日改選、嗣因有人阻梗、因之未克舉行、現經各區幹事及組長聯席會議議决、定於昨日下午、在藥皇廟召集全滬會員、舉行改選大會、到會員一千餘人、不意正欲宣布開會之際、突有多人、把守藥皇廟、不予開會、會衆即整隊赴市黨部請願、並提出要求三項、（一）立即撤消僞藥業職工會、（二）查辦搗亂份子、（三）派員指導改選、當由吳開先君接見、對於上項要求、一一予以容納、並定今日上午、召該會代表、至市黨部談話、以便依法辦理、請願之會衆、認爲滿意、即興辭而返、 
　華洋布業職工會　昨日召開第八次臨時執行委員會、主席解履忠、行禮如儀、議案如下、（一）朱同志因患病請求救濟案、議决、限二天内、派員會同盧同志前往調查、如屬實在、先給四元、另由會内指定醫院調養之、（一）鄭同志請求交涉案、議决、交常務委員根據前函辦理、（一）錢同志返里請補助川資案、議决、撥給兩元、（一）華大成職工請求入會案、議决、先塡具志願書、俟本會審查後、根據第十七次執委會議决案入會手續辦理之、（一）寳大祥組長聯席會代潘陳二會員緩頰案、議决、交常委會討論辦理之、（一）以提議規定提議書格式案、議决、由提議人劃式後、再議、餘略、 
　烟兑業職工會　前晚七時、一開執委會會議、推周耀良主席、戈炳道紀錄、行禮如儀、由主席報告開會宗旨、繼由各股主任報告一週内工作情形、次討論對於國貨紙烟宣傳方法、（議决）推舉周耀良沈鈺山·戈炳道·沈西泉·朱宗林·五同志組織國貨紙烟宣傳委員會、即日進行條例、提交下届會議通過進行、末散會、 
[青藍染業協會籌備記]  
　　上海青藍染業、對於京廣號衣莊染資、向未增加、而顧主從來體諒加資、染坊感覺靛價昻漲、工資開支、較前增高倍餘、該顧主因我業團結性弱、要求未肯允諾、同業深爲痛心、兹因成本攸關、爲維持營業起見、不得不從事整頓、是以召集同集、籌備青藍染業協會、固結團體、而謀福利、特於昨日開會討論進行事宜、並發出增價墾單、請顧主原諒、照數增加、現因顧主未予見諒、業已議决、於昨日起、對於衣莊京廣號停領染貨、誓不達目的不止、如有同業破壞、嚴重議罰不貸云、 
[新新公司停業後工友生活問題]  
　　南京路新新公司、自去年發生工潮、及最近因資資糾紛而停業各節、已迭誌本報、時日遷延、已將五十餘日、仍無解决希望、六百餘工友伙食斷绝、勢將餓斃、不得已分頭乞援、要求公司當局、先給伙食、公司一部股東、見工友無辜被累、於心不安、本有先給伙食之意、嗣因股東方面有人力持異議、始終不允、致事敗垂成、各工友以伙食絶望、加以公司開門無期、爲圖一飽計、特組織募捐隊、分赴各方懇募、數日來幸各界極力援助、聊可維持、昨日浦東南洋工會善後委員會、念新新工友飢寒交迫、特集户欵、購置大批餅乾麵包等物、捐贈該會、以爲各工友充飢之用、又北京路胡慶餘堂藥業幹事會、亦籌欵捐送該會、聞該會各工友見各界援助之熱烈、雖忍飢挨餓、無不精神抖擻、預備積極奮鬥、不有再往各機關請願之説云、 
[草紙業公會開會記]  
　　上海草紙業公會、昨開執監委員會、公推范錫堂主席、（一）報告開會宗旨、（二）會員孫國源、去年十二月十八日、違章出售草紙一案、業經議决執行、呈請上級備案在案、仍照議案通知該孫會員、展限十日内、來會領取草紙、繳納違約金、如逾期不到、呈請上級、請示處理之、（三）職員組與店東組簽訂條件日期案、議决、一候職員組整頓跑街、將保證金收齊後、再行定期簽訂、（四）收取公益金案、議决、定期指定負責數人、切實收取、（五）散會、 
[天氣報告]  
　徐家匯天文台昨日下午四時三十分氣象預報云、楊子流域氣壓下降、天和暖而多雲隂晴不定、全國沿海有不穩定之和風、間有輕務、 
[招領]  
　　如有走失男女者請注意此處地位社會局啓 
　　第二百七十八號、蔡金蘭、女性、江北人、年十二歲、民國十八年三月十五日、公安局五區四分所送新普育堂留養、 
第二百七十九號、無名女孩、籍貫年齡不詳、民國十七年二月十七日、法公廨送新普育堂留養、 
第二百八十號、湯招弟、女性、嘉善人、年十一歲、民國年十七二月二十六日、法公廨送新普育堂留養、 
公布欄 
[最高法院]  
　民三庭審判案件　奉天周懷錦與徐連甲因請求收回房地涉訟上告一主文原判决廢棄被上告人在原審之控告駁回第二三審訟訴費由被上告人負担▲河北趙建動與譚錫晉堂即譚次度因請求房涉訟上告一案案主文上告駁回上告審訴費用由上告人負擔▲奉天郭達存與王景春等因租糧涉訟上告一案主文原判决廢棄回奉天高等法院第一分院更爲審判▲京師宋致長與梁玉璋因執行異議涉訟上告一案主文原判决廢棄發回河北高等法院第一分院更爲審判▲京師姜仙與姜酈氏兩造因養贍費及賠償損失涉訟上告一案主文兩造上告均駁回上告審訴訟費用由兩造各自擔負▲福建杜尊恩與頗長壽因請求贖業涉訟再抗告一案主文再抗駁回再抗告訴訟費用由再抗告人負擔▲安徽蕪湖驛俱永靖水龍公會與蕪湖招商角因基地所有權涉訟上告一案主文上告駁回上告審訴訟費用由上告人負擔▲東省特别區域天聚合瑞記與哈爾濱房地産業主公會會員儲蓄銀行因求償票欵涉訟上告一案主文上告駁回上告訴訟費用由上告人負擔▲奉天張紹彭與廣泰豐商號因請求償債欵涉訟上告一案主上文告駁回上告訴訟費用由上告人負擔▲奉天王春芳與王振邦因請分遺産涉訟上告一案主文原判决除關於王春芳之部分外廢棄發回奉天高等法院更爲審判王春芳之上告駁回▲江西戴獻堂等與龍炳降等因債務涉訟抗告一案主文抗告駁回抗告訴訟費由抗告人等負擔▲京師楊雲青與閻繼正因確認抵押無效並請還房契涉訟上告一案主文原判决廢棄發回河北高等法院第一分院更爲審判▲奉天祁成金與郭達存因租糧涉訟上告一案主文原判决廢棄發回奉天高等法院第一分院更爲審判▲吉林于長德與李鳳祥因請給地價涉訟上告一案主文告判决廢棄發回吉林高等法院更爲審判▲吉林傳德　與何尹氏因返還財物涉訟上告一案主文原判决關於遜延利息之起算期及利率曁訟費部分廢棄回吉林高等法院更爲審判上告人其他上告及被上告人附帶上告均駁回▲江蘇陸從　與陸梓生等兩造因祠産涉訟上告一案主文上告審回上告審訴訟費用由上告人鋇擔▲河南程訊三與高靜菴因領欵涉訟再抗告一案主文再抗告駁回再抗告訴訟費用由再抗告人擔負▲山東通泰祥銀號號東與李玉峯因求償債欵涉訟抗告一案主文抗告駁回抗告訴訟費用由抗告人擔負以上三月九日 
　刑事第三庭裁判案件　浙江賈老或强强上訴案主文原判决關於賈老或罪刑及訟費部分撤銷發回浙江高等法院第二分院更爲審判▲山西徐德明意圖販賣運送嗎啡上訴案主文上訴駁回▲江蘇朱子林僞造商號上訴案主文原判决撤銷發回江蘇高等法院更爲審判▲湖北楊逵卿等詐財上訴案主文原判决撤銷發回湖北高等法院第一分院更爲審判▲湖北王海清等殺人上訴案主文原判决關於王海清向伯芳向去五殺人部分撤銷發回湖北高等法院第一分院更爲審判浙江郭士勤等傷害人致死及傷害人上訴案主文原判决關於郭士勤郭士高李先遠郭鶴壽罪刑及訴訟費用部分均撤銷郭士勤郭士高李先遠傷害人致死各處有期徒刑四年又傷害各處有期徒刑六月各執行徒刑四年二月審判權定前覊押日數以二日抵徒刑一日郭鶴壽傷害人致死處有期徒刑一年又傷害人處有期徒刑四月應執行徒刑一年二月裁判確定前覊押日數以二日抵徒刑一日▲江蘇王阿金等强盜上訴案主文原判决撤銷發回江蘇高等法院更爲審判▲河北曹鳳鳴殺直系尊親屬等罪上訴案主文原判决除從刑部分外撤銷曹鳳鳴殺直系尊親屬一罪處死刑遣棄屍體一罪應依刑法第二百六十二條第一項第二百六十五條第一項處斷誣告一罪處有期徒刑一年應執行死刑▲安徽庾世海等略誘等罪上訴案主文原判决關於庾世海徐學斌撤銷發回安徽高等法院更爲審判▲雲南何長因誣告嫌疑及訴丁兆冠貪汚失職聲請移轉管轄案主文聲請駁回▲吉林徐保和誘上訴案主文原判决關於罪　之部分撤銷本案免訴▲江蘇　學海等損壞上訴案主文上訴駁回▲江蘇孫伯飛帮助據贖上訴案主文原判决撤銷發　江蘇高等法院第一分院更爲審判　以上三月十四日 
[江蘇高等法院]  
　民庭判决　陸秀升與朱輪臣因田産涉訟一案（判决主文）上訴駁斥第三審訟費由上訴人負擔▲居慰農與唐殿臣因債務涉訟上訴一案（判决主文）上訴駁斥第二審訟費由上訴人負擔 
　刑庭判决　　士洪因妨害確庭上訴一案（判决主文）上訴駁回▲蔡金福被擄人勒贖及販賣擅鹽覆判一案（裁定主文）本案發回青浦縣政府覆審 
　批示　李前唐爲被誣共産受押請求保釋由狀悉該民有無共産嫌疑應候偵訊察奪所請保釋碍難照准 
　民庭判决　獨有眞光與陳步元豆欵涉訟一案（判决主文）上訴駁斥第三審訴費由上訴人負擔▲萬長禮與張信和因營業涉訟上訴一案（判决主文）上訴駁斥第三審訟費由上訴人負擔 
　刑庭判决　黄阿歪等因妨害家庭及遺棄覆判一案（裁定主文）本案發回崑山縣政府覆審▲杭丁氏因其夫杭回友被人傷害聲請移轉管轄一案（裁定主文）聲請駁回 
　批示　潘宏鐸訴潘錦如等提害請飭縣依法審辦由狀悉據訴各節是否屬實候令縣依法核辦此批 
[工商部]  
　公告（第六號）兹將本部第五次審查合格之專利案開列於後如三個月内無人提抗出議即予核准除正式布告特此公告計開呈請人王宛卿寰球式中專利範圜關於提花機之中口式開口裝置及花枕頭水平動兩部分 
 
 

Page 17

 
 
自由談 
[接吻種種] [  海客]  
　　醫學家往往警告吾人。説接吻是傳佈微生蟲的媒介。所闖的禍。直與大都市中的摩托車相彷彿。所以奥大利首都的衛生官員。有禁止接吻的法令。頒佈在民間。美國有幾處地方。禁止在公共場所接吻。任是與自己的妻子接吻。也須到官罰　。日本更其是一個反對接吻之國。凡是舶來影片中所有接吻。須經剪去後。方能放映。最有趣的要算是巴西國的某地。對於兵士水手與警察。給以隨處與女子接吻的特别權利。此外一槪禁止。大槪是輕文重武之意吧。世界中接吻最自由之國。首推法蘭西。兩脣相接。差不多與握手一般普通。街道中男女互抱。竟是司空見慣。恬不爲怪。至於吾們中國呢。紅樓夢中的賈寳玉早已發明吃胭脂了。近年來上海青年男女。愛看熱情的外國影片。接吻之道。也已瞧作家常便飯。不過只敢在閨房中被窩裏實行。也許在影戲塲的黑暗中偷試一下罷了。 
[記埋葬七十二烈士之潘達微] [  石顔也]  
　　辛亥三月二十九日。黄興率革命黨同志起義於廣州。不幸失敗。死者百餘人。而得埋骨於黄花崗者。僅七十有二。國人對於烈士之死。年年紀念。悼痛無已。而於當年埋葬諸烈士之潘達微君。則多淡然忘之。不知潘君現正退隱香港。閉户養疴也。去年夏日。吾友何君世傑偕太虚法師等赴法。舟次香港。太虚與潘君爲老友。曾登陸往謁。潘居香港下灣跑馬地。精舍三楹。隱於叢綠間。面對汪洋。背負青山。登樓縱眺。全埠景物。歷歷在目。見太虚等至。降階相迎。多年契闊。握手歡然。潘君書齋。佈置雅潔。案頭書畫雕刻。作品甚多。蓋潘君學問旣淵博。又愛好藝術年來卜居此間。日讀書作畫於山水清靈間。以自休養。其語太虚諸君曰。余曩亦追隨革命先烈。稍盡綿薄。兹則困於二豎。無補黨國。但革命尙未成功。同志仍須努力。殊不敢終老是鄉也。觀此則潘君今因病耳。間逸自安。非其願也。太虚等在彼盤桓半日。始興辭而去。憶辛亥七十二烈士死後。陳屍數日。無人殮葬。南海番遇兩知事。蔑視諸烈士。擬葬諸狗頭山或臭岡。潘君聞而傷痛無已。往商廣仁善堂。請擇地營葬。初諸堂董恐被株連。却之。經潘君痛哭陳辭。始允所請。廣仁有一地位於沙河馬路旁。名紅花崗。青草白地。可稱净土。潘親往視察。見崗雖非巍峨。但倉卒中得之。已屬難能。即星夜雇工。市棺殮埋。仵工百餘人。自午前十一時至午後四時方畢事。潘隨最後一棺。含愁步送。斯時天容暗淡。微雨霏霏送葬者惟潘與仵工耳。葬事旣畢。潘乃改紅花崗爲黄花崗。自此黄花崗之名。婦孺咸知將與民國歷史而並永。皆潘君一人之功也。 
[花間揮塵錄] [  荆夢蝶]  
　　探梅之約。毘陵錢名山丈最後至。余因追陪杖履。遂三度至梅園然是日園中花事。已半數作隨風柳絮。糝逕楊花。非復前日之繁香成海。積雪滿山矣。猶喜深處低枝。尙玉立亭亭。挺後凋之節。以待高人吟賞。足慰杜牧遲來之感耳。同遊者尙有侯丈伯文。張丈補園。秦丈平甫。嚴丈肖蘭。及章君百熙。鄭君岱鶴等。而介子夢華兩君。則自園迎客。且導游也。曲徑穿花清談霏玉。有客言。鄧尉之梅。乃散植松竹叢中。令人於五步十步間。探得其一二。殊有水窮雲起之樂。兹園集萬梅於一地。雖著人工。轉失天趣矣。又一客言。是各有所當也。庸何傷。君不見彼世外桃源。固亦中無雜樹者乎。園以梅名。實宜副之。此康南海詩。所謂名園不愧稱香海也。余笑謂二説皆是也。更憶昔遊西子湖。曾訪孤山。見山中梅寥寥無幾。意者。處士妻梅。故以少爲貴。早打破多妻制。免梅花酸性之發耶。余謂鄧尉。梅之清者也。於詩爲王孟。孤山。梅之古者也。於詩爲寒郊瘦島。梅園。梅之豔者也。於詩爲玉溪。爲飛卿。客以爲知言。名山丈尤賞園梅種多重臺。有一花至十餘辦者。每值必盤桓樹側。蓋其色肥而不瘦。其氣暖而不寒。故鄧尉孤山。皆宜於氷天雪地。而此獨宜於風和日麗之天。萬株一色。有三十六宫都是春之象泱泱乎大觀哉。江南春色。萃於斯已。縱覽之餘。相將入太湖飯店。啜茗小憇。旋呼進食。及侍者獻鴨。名山丈因詢主人。久耳無錫套鴨之名。請道其詳。且供耳食。主者爲言。此起創自尼菴。非市上物。其法以鴨套鷄。以鷄套鴿。以鴿套雀。以雀套蛋而成。手續繁重。烹製不易。須先期預定。非咄嗟可辦。蓋隨園食譜所無也。席間一老。酒落歡腸。縱談少年事。謂昔日城中某庵。有妙尼號雪根者尤以善製此鴨名。時曾與友詣菴。一快朶頣。得覩玉人丰采。至今猶能髣髴其小病春慵。香睡乍起。姗姗來遲。睇人一笑之情態也。後雪根爲某鉅公小星。佳人已歸沙叱利。鴨味遂爲禁臠矣。名山丈聞而大笑。不啻漢書下酒也。亟爲浮一大白。且云。我向不喜詩鐘。今當破例出一題。即以梅園雪根兩名詞分詠。余即席應以一聯云。（花墅暗香縈鶴夢。禪關春色證鴻泥。）草草急就爲佳客助興而已。余聞在昔惠麓之尼。夙負豔名。頗多韻事。如魚玄機陳妙常一流。頃老者所言食鴨情景。何異怡紅公子品茶櫳翠菴時也。今則風流雲散。昔夢成塵。往事重提。正如白髮宫人。坐談天寳。余生也晚。亦感慨係之矣。因憶始至錫時。曾有所見。爲賦仙子一詩。附誌於此云。（仙子翩翻下碧城。人間腸斷玉溪生。盤雲籠月青絲重。廻雪乘風禍袂輕。萼綠華嬌知綺歲。魚玄機瘦爲多情。驚鴻一瞥歸何處。望斷蓬山隔幾程。）讀者可想見其人。殆亦雪根之流亞歟。 
[小珍聞] [  俞華]  
　　皖省婺源虎喘村外之美梘林。近發現一羽白眉黑之畫眉。皎潔異常禽。棲跳樹間。鳴聲如奏簫管。清脆可聽。人或往觀。即瞬息不見。據該村人言。距今百年前。亦曾發現。後不知所終。此鳥年遠已成神。不易弋獲。來往行人聞之。多駐足尋望。皆欲一聆睹其聲色云。 
[記僑居遠東五十年之一西婦] [  黄影呆]  
　　西方婦女之僑居遠東者。目前爲數不多。蓋中國頻年内亂。日本歷次地震。若輩爲求安全起見。已先後回國。惟以上海而言。則尙有少數西方婦女。僑居有四五十年之久者。當若輩初來滬地時。境象與現在完全不同。日用之水。須由井中汲取。且無冰廠。如飲冷水。則不得不以煑沸之水。盛諸瓶中。置於籃内。然後投諸井中。使其冰冷而飲之。此時滬上旣無受過訓練之看護。又無醫院。西人東來。殊感不便。然時至今日。相隔已有半世紀。而若輩則仍在海上。實亦令人驚異之事也。　西婦之中。有威爾孫華爾格ＭＲＳＷＩＬＡＯＮＷＡＬＫＥＲ者。現住法界。日前特邀集親友。舉行僑居遠東五十週紀念。華爾格爲精明幹練之婦人。富於辦事能力。目前年已七旬。而精神尙　鑠無比。其父爲荷蘭人。操航海業。自備小輪一艘。來往於荷蘭。東印度。及日本之間。其後中止營業。僑居日本。彼時華爾格則留於荷蘭。由其祖母護領。母爲英女。當其呱呱墮地時。越三星期即病故。至十九歲。華爾格即離荷至日。與乃父同居。抵横濱之日。正華盛頓之誕辰也。 
此時日本西婦頗少。凡西人之僑居日本者。每遇有盛大宴會時。必請華爾格舞。因之得識貴人不少。一八九七年。英太子喬治。即現在之英皇。由英至日。華爾格亦設舞會於私宅。頗得太子之器重。華爾格對於各種游戲。亦頗擅長。歷次與日本女子。作賽船競走等戲。奪得錦標不少。在日本僑居未久。即與乃夫結婚於英國敎堂。其夫亦爲某輪之船長。與日本貴族。感情頗洽。 
僑居横濱十五年後。華爾格夫婦二人。爲培植子女六人起見。决擬遷往英國。詎是時日本銀根緊急。銀行之倒閉者。日必數起。若輩所積之金錢。亦存儲銀行中。大受影響。祇得變更計劃。中止遷英。殆日本皇后。由英回國後。即爲其夫安插領港一職。於是不得不遷往神户。是時神户生活。較横濱更苦。西式房屋。尤爲稀少。遷居以後。即有孩童三人。突然患病。神户旣無看護。惟有親自照料。結果。有一二月之嬰孩。竟因病而天。此外尙有一孩。患肺病頗重。以爲不起矣。詎日後竟漸告痊癒。至今尙在。 
此後又由神户。遷至長崎。僑居二十八年之久。一九一五年。其夫因病而亡。華爾格乃將所有家産。盡行出售。携欵來華。先至天津。因其長女及婿。僑居天津也。不料是時其女及婿。適由華返英。乃不得不轉道來滬。時正一九二一年也。迄今住居滬地。已有七年。合日本所居之時。恰足五十年華爾格頗愛天津及横濱之風景。惟横濱屢有地震。殊覺不敢居住。大戰時。華爾格曾一度應比國王后之請。爲比國孩童之保姆。得有銅質奬章一枚。至今尙掛於室中。旅華半世紀之西婦。恐不多見。因略記其事。以告本談讀者。 
[豢狗淺言] [  木郎]  
　　養狗一事。在我國固有之習慣。僅用以守門户。防宵小而已。故俗有看家狗之諺。其不被人重視。有如是者。然於歐美。則大不然。中上人家之士女。十九皆豢狗一二頭。以解寂寥。蓋狗性鑿慧。善伺人意。人之言行舉動。狗悉能領悟之。故西方之人之視狗。勝於朋友。幾以家人視之焉。最近滬上一美人槍殺一英人之狗。英人控之。責以賠賠銀一千五百兩。卒以五百兩了案。狗之價值。於此可見一斑。然此猶其小者也。若美之名狗伶丁丁。居然爲電影界之明星。一片之出。風行全球。其被人重視。爲何如乎。邇者。歐風美雨越海而東。我國之上等家庭。亦競相豢狗。而環觀國内報章雜誌。罕見有論及豢狗之作。深滋悵憾。記者不揣愚陋。特據述一二。以供研討。 
　狗之敎育法　我人常見西人之狗。能悟人言。引以爲怪。實則敎之能領解。亦爲一極易之事。我友某君。新得一狗。初不解人意也。某君乃置之地上。以左手撫其頸。右手輕折其後腿。口中則頻以輕而清晰之音命之曰。坐。待狗起立。則仍如前法命之坐。坐約十分鐘。則扶起之。且扶且呼曰。立。如是者又十分鐘。狗已能坐立如其主之命矣。乃復敎以拾物之法。法以任何物置地上。引狗至其處。以左手撫狗首。使微俯。以右手拾物纳狗口。且納且言曰。拾。乃引至别一處。將物自狗嘴中取出。且取且言曰。放。如是者四五次。試命之曰。拾。放。狗已能奉行無訛。閲數日。其主一揮手。亦能如命矣。 
　狗之心理　上述之敎育法。蓋利用狗之慕倣性與服從心而作也。欲敎育狗者。切須具有忍耐性。如敎育兒童然。切不可操急。更不可以疾言厲色呵叱之。或撻責之。蓋一經懲責。則狗必　會其行動有誤。而將復遭夏楚。將永無成功之日矣。故豢狗者。敎育之法。須視狗如兒童。如朋友。純粹的以善意引起其慕倣與服從之心理。而底於成。 
　狗之糧食　狗之祖先。據歐美學者之研究。舉狼爲同族。生性野生肉食。故今雖變爲家畜。然欲保持其豐美與健全之體格。仍以給生物爲與佳。糖與含有澱粉質之食料。不可給與。以含有脂肪之生肉爲最佳。平時每日給與牛肉二磅爲最合於健康之標準。然如需使其作過度之工作。則宜稍增。某雜誌載某狗朋星。因須走至一八萬尺高。零度下四五十度之高山上攝影。竟將食料（牛肉）增至十磅左右。然此不可爲一般的敎訓也。 
上所述者。僅其大略。其他如禮貌之養成。機警之訓練。無不可以人工造就之。限於篇幅。不克詳述。總之。豢狗一事。確爲家庭中一種極饒興趣之工作。讀者盍亦一試之乎。 
[童氏婦] [  洪荆山]  
　　余妻童氏。有族弟曰瑞釗。少孤貧。母傭於人。瑞釗依祖母以居。未冠。行賈川沙。喪其貲。后十數年始納婦。婦亦生而孤露。昏夕互述所遭。歇邑泣下。亡何。其祖母與母均卒。瑞釗遂挈婦走上海。旦畫營營。不能贍其家。婦百端解慰。辟　紡織以佐。家有夙負。積力所人。先後盡償之。婣黨相稱。以爲賢婦云。婦歸瑞釗八年。而瑞釗病。婦料量藥劑甚　。瑞釗绵棳將絶。婦噭然哭失聲曰。天乎曷遽奪我所天耶。自瑞釗歾。婦屢圖身殉。爲衆所沮。不得遂其志。余妻言。婦之行止。初亦類庸人。而卒不負瑞釗若此。此足以風已。 
[盲目的愛情（六五）] [  天笑]  
第十五章軟禁 
　　在這屋子的上半間。。安放着一張鐵床。。一架棕墊。這是一張赤裸裸的床。。也没有帳子。。也没有被褥。。除此以外。。便没有什麽東西了。。王幽蘭這時心中十分懊喪。。伊想看這個情形。。只怕是一時走不悼了。。深悔自己輕舉妄動。。不管籌畫周到。。而且我此來也没有人知道的。。不但是醫院裏的俞汝南没有知道。。連家裏人也都不知我到這裏來的。。可憐今天晚上的俞汝南。。還眼巴巴望着我到醫院中去咧。。俞汝南不能一日離王幽蘭。。王幽蘭也好像一日不能離開俞汝南。。况且現今在這個寂寞的空房之内。。愈加引起人憶念之心。。伊想我今天不該走呀。。我今天不該走呀。。俞汝南到了晚上。。見我不去。。必定是心中非常焦急。。他必定是要抱怨我有厭棄他的心咧。。他是一個盲人。。我不該使他憂悶呢。。伊這時又向鐵床上瞥了一眼。。伊想這是尤復早給我預備着的一個監獄吧。。他們所以把我一直引到這個屋子裏來。。他是把我監禁在這裏的了。。我是自己好似飛蛾一般。。撲入這個火燄中來了。。伊正在昏沉的夢想之中。。忽聽閕的一聲。。房門開了。。走進一個鄉下老媽子來。。送了一盆臉水。。和一塊新的手巾。。説道。。小姐。。請洗一個臉。。我去泡一壺茶來。。伊放了下臉盆。。向王幽蘭端詳了一回。。好似覺得這個金家村没有這樣的人。。非得飽看一回不可。。看了一回。。自言自語的不知説些什麽話。。徑自去了。。停了一回兒。。老媽子果然送進茶壺來。。又來掛帳子。。舖被褥。。忙亂了一回子。。天也漸漸的黑子。。又送了夜飯進來。。人不能和自然相抗。。王幽蘭今天差不多没有吃什麽東西。。肚子裏也告飢荒了。。伊起初想不吃他們的東西。。後來想也不是辦法。。留得那個身子在那裏。。我自然還有我的作用。。伊以爲今天尤復未必饒恕他。。一定還要和伊纒繞不清。。伊心中可惜這柄刀。。却被他拿去了。。不然。。倒可以作一個防身之具。。回過來一想。。我的意志堅定。。怕他什麽。。人不過到一死罷了。。我拚着一死。。還怕他什麽呢。。那知這一天晚上。。尤復却並没有來。。那個走媽子却依然來伺候。。説道。。小姐。。我是這裏的一位少爺。。吩咐我來服侍你的。。你要什麽東西。。只向我説好了。。 
 
 

Page 18

 
 
   
 
 

Page 19

 
 
南京特别市市政府印行首都市政週刋第六十三期 
[言論貧民借貸問題虞清]  
　　市政學家以爲社會之有貧民、宛如人身之有傳染病。傳染病爲肉體的貽害於羣衆、而貧民則爲精神的流毒於社會、故救濟貧民、與其謂爲慈善、不若謂爲自衛、蓋爲社會的需求上之救濟、本爲自衛上必要之設施也、 
救濟貧民事業固甚重要、惟救濟有消極與積極之分、消極的救濟、遠不若積極的救濟之重要而有意義、貧民中除殘廢老幼必須施以消極之救濟外、其壯健而有謀生之能力者、則非施以積極之救濟不可、 
本府社會局組設之貧民借貨所、即爲積極的貧民救濟事業之一、按此種貧民借貸所、關於貧民生計之發展、社會經濟之繁榮、至爲重大、蓋社會上一般有謀生能力之貧民、因無適當之金融機關、而又無相當之抵押品利用普通之銀行、往往因缺乏資金、以致失業、使社會經濟蒙莫大之影響、貧民借貸所能對失業貧民無利貸欵、而使有正當之營業、此種事業在新興之都市中、實爲經濟建設之基歴、 
近來市立貧民借貸所、爲欲求貸欵效力增高起見、並注重調查指導、其調查方面之對象、爲貿易狀况、資本需要、性質如何、數量大小、季節變遷、以及社會習慣等等、本此種種調查之結果、而定貸金數額之標準、是則借貸利益之分配、旣不致有畸重畸輕之弊、兼可收平允之效、且分配適當、效力亦必增大、至於指導方面、除指導小本販賣貸欵、以助其獨立經營外、并本統計所得、斟酌貸欵目的相同、而社會確有此種需要時、借貸所且設法使之聯合、組成規模較大之營業、如遇該項販賣供過於求時、又設法指導另改他業、是則借貸所除借貸資金外、且又兼職業之指導、其嘉惠貧民、誠匪淺鮮也、 
貧民借貸所不獨爲最重要之救濟事業、同時亦爲經濟建設之基礎、當兹訓政開始、經濟建設須與政治建設同時着手之時、非特本市對貧民借貸所須特别重視、即全國市縣亦當有同樣之創設、深望中央能本斯旨、擴而大之、統籌設立貧民銀行之計劃、俾全國各市縣均能確定經濟建設之基礎、民生主義之實現、亦賴以肇其端矣、 
[紀念週報告本府第十二次紀念週]  
　李財政局代理報告各局一月來工作 
　財政廳欠補助費十四萬元　本府經費每月不足七萬元 
　自來水廠擬設在通濟門外　規定市校敎學及訓育標準 
　感化墮落婦女并收容私娼　設法救濟下關被焚千餘家 
三月二十五日上午九時、本府在公共體育塲、舉行第十二次總理紀念週、到有本府各局處職員、及各區署警察二千餘人、由劉市長主席、邵鴻猷紀錄、駱文翰司儀、開會後、劉市長報告如下、 
各位同志、今天是三月的總紀念週、在這一個月裡面、最重要的事情、就是第三次全國代表大會、第三次全國代表大會、是本黨統一全國後的第一次最高會議、他所負的使命、非常重大、因爲以後訓政的綱領、黨務政治外交建設敎育各方面的策略、都要在這次大會來確定、現在我因要出席會議、不能多説、關於其他各種本月經過情形、請李財政局長代爲報告、各局長什麽重要事件要報告、也可以乘此機會、來報告一下、 
李財政局長報告、各位同志、兄弟奉本市長諭、來代理報告本府各局一月來重要工作、兹將分述於下、 
（一）關於財政局方面、一·江蘇財政廳、截至本年三月份止、共欠本市補助費十四萬元、經與張廳長接洽、允撥現欵一萬元、並由公濟公典省欵三萬元、業已派員前去、領取現欵一萬元、其三萬元、作抵何前市長任内借欵、二·本市房捐、收入月僅一萬二千餘元、顯有隱漏之弊、其重要原因、在市民所報租價不實、難於調查、現將房捐章程、略事修改、並將租簿、加入副約一紙、俾房東房客、各執存照、以杜隱匿、經布告限期購用規定租簿、以冀核實、三·呈請國府、將江蘇財政廳所管轄之本區域内各項税捐、畫歸本市徵收、以期增加收入、四·本月份自一日起、至二十一日止、收支槪數、計收入項下、爲三十四萬四千二百十二元、支出項下、爲三十三萬一千五百七十元、兩抵尙存一萬二千六百四十二元、本月份收支兩方、均有三十餘萬之多、其中有一部份、係轉賬的數目、（五）最近全市府預算數、計每月收入二十萬○九百○五元、支出二十七萬二千九百十一元、兩抵尙不足七萬餘元、是以本府經濟困難之情形、於此可見一斑、（二）關於土地局方面、本月份之業務、除辦理例行之道線測量、水準測量、户地測量、首都城廂内外地形測量、大小黄洲面積測量、以及辦理建築勘丈登記、各種土地登記等事項外、本月份地租等税之收入、共計一千四百三十六元六角二分二厘、 
（三）關於工務局方面、一·重行擬定汽車捐率、以車身馬力載之大小、爲納税多寡之標準、二·檢騐機件不良之自由車、俾免妨碍交通而生禍害、並檢騐製造粗劣之裝水車、以保路面安全、三·本市飲料、亟應改良、擬在通濟門外、建築自來水廠、現正從事丈量、安設水管身線、俾利進行、四·勘估總理奉安臨時經過路線、以便從速修理、五·計畫遷移北極閣山下無主故墓二萬座、移至該山北面、六·絡續資遣工賑隊二百八十一名、以資樽節、 
（四）關於公安局方面、一·查下關各輪船碼頭搬夫、每於輪船停靠碼頭之時、呼嘯成羣、蜂擁而上、見有旅客行李、强代搬運、甚至勾結無業流氓、從中竊取行李、若不嚴加取締、殊屬妨碍旅行、影響治安、現經該局、擬定取締辦法、佈告周知、並令飭下關區警署、按時派警、至各碼頭、嚴行查察、二·該局責成各科處職員、每日抽查户口、自本月十一日起、限個月竣事、三·本月份辦理特種刑事案件一起、普通刑事案件一百五十五起、違警及其他案件一百七十八起、查獲竊盜賭博等案五起、 
（五）關於敎育局方面、一·本學期以學生激增、擬將學費收入、悉數充作各校增級及添聘敎授經費、以期儘量容納新生、二·敎職員儲金、業經七十、按月優給利息、三·通令各校、今後敎育上及訓育上、應注意以下各點、甲統一全校訓爲智仁勇、乙每日舉行早會、丙每日舉行早操、丁實行勞動服務、戊養成團體生活、己注意民權初步習練、及四權訓練、互相習慣、庚注意兒童自力生産、辛遵守時間、四·於市立各學校内、籌設各種職業科、如印刷草帽縫紉工商家事各科、授學生以職業智能、五籌備大規模之音樂會、以提倡高尙娱樂、六、恢復市校黨童子軍、以養成兒童革命性、 
（六）關於社會局方面、一·舉辦農工商業調查、甲調查市區内十九鄉農村狀况、乙調查籐器手工業、丙調查肥皂業、丁調查棉織品狀况、戊調查工人家庭生活狀况、已調查呢羢時價、二·統計全市銀樓業、計八十三家、資本總額二十二萬二千五百六十元、成年工人二百七十二名、童工四十四名、十七年度出品、總值一百十三萬三千五百七十元、三·召集第一次公益行政會議、議决三要案、甲收容私娼分二辦法、 
一·設墮落婦女感化所、二·由婦女院、送曾經訓練之婦女二十人、入平民第二工廠作工餘額以收容私娼、乙由平民習藝所、捕捉沿街乞丐、限三月底肅清、丙嚴厲取締卜筮星相、實係貧病者、送普育堂收養、四·遣送河南災民二千餘人回籍、咨准鐵道部免納車費、五·下關寳塔橋、被燒一千四百家、災民悉係和記洋行工人、即函各機關團體、募集鉅欵救濟、 
（七）關於衛生局方面、一·取締汚濁飲料水、經該局派員、分别調查全市水爐業水車裝水船隻、以及汲水地點、藉便嚴訂取締辦法、二·張貼衛生標語牌喚起市民對於衛生之興趣、三·調查全市垃圾狀况、以便着手根本清潔、四·嚴禁理髮匠、爲人針炙、以免草菅人命、五·勘公築建定墓地點、一在南門外大營盤、一在神策門外紅山、六·本月份除種痘大運動外、繼續向各機關民衆、佈種牛痘、七·衛生試騐所、現已大致籌備就緒、待購置器械及藥品後、即可正式成立、八·本市各街道洒水工作、現正積極進行、 
李財政局長報告畢、由姚公安局長、報告公安方面情形、略謂際此三全大會開會期間、同時又以湘變事件、民間謡言叢生、難免不肖之徒、有意造謡生事、擾亂治安、兹奉主席面諭、對於造謡生事之徒、非嚴厲查辦不可、是以深望全體警士、在三全大會期間工作、尤須努力、不可鬆懈、而予好人乘虚而入之機會、又最近查得各區署槍械保存不善、須知槍械爲吾儕第二生命、故保存務須有方、始不致有所損壞、望諸警長、務必時時察看各警槍械、是否保存妥善、再者上星期、發放警餉、有出怨言者、以爲餉未發足、殊不知本局經濟困難、實有不得已之苦衷、非有意尅扣警餉也、希諸位諒之、以後當有補救之辦法、繼由工務局建築科長盧毓駿報告中山路建築情形、略謂中山路所用石子、多來自九華山、其質地實不甚良、前以時間怱促、不及採取優良材料、故暫用九華山石子、現旣奉安展期、擬採擇優良材料、以期家屬願以身代路底　實云、 
[市政消息第四十次市政會議]  
　通過市街名稱原則 
　重編十七年度預算 
　　三月十二日上午八時本府舉行第四十次市政會議出席者、梁維四·鄧剛·楊宗炯·全肇組·顧樹森·胡定安·陳公哲·李基鴻·列席者洪蘭友·主席李局長、本日市長出席第三次全國代表大會、經公推財政局長李基鴻主席、紀錄韓家祥、主席恭讀總理遺囑後、隨即開會、討論事項、第一案、市長交議、洪科長報告會同審查改正本市路街巷里名稱案、决議路街巷里名稱原則照審查案通過、路名並加以省及偉人命名兩原則、原案路石照案厘正、街巷左名即由工務局依照通過原則厘定、第二案、市長交議、財政局呈擬重編十七年度預算案、决議照現在突支狀况實酌加臨時事業費以三百八十四萬左右爲範圍、由財政局重編預算呈送、第三案、市長交議財政局呈擬經濟調查委員會簡章案、决議照案通過、令財政局遵照辦理、第四案、陳參事提議先行建築中山路左旁一部份慢車道案、决議交工務局審議簽復、再提會討論、第五案、敎育局長臨時動議、公安局改隸問題案、决議保留、 
[市工務局增鑿一自流井]  
　已購定地基 
　　本府自中正街自流井開鑿完工後、試騐出水、成績優良、刻正令工務局印製售水票、規定每担銅元四枚、不日即可放水出售、現又在西區擇定甘雨巷地方、再開鑿自流井一所、應用地基、已指定收買安壽榮房基、由土地局按照時價估值、每方大洋二十元、現土地局已呈報本府核辦、本府據呈、已批令准如所擬辦理云、 
[中山路定期舉行開路禮]  
　派陳參事等籌備 
　　本市唯一之大建築中山路、自去秋開工、截至最近、各段始陸續竣工、由本府接收、最近劉市長下令决定四月一日舉行全路開路禮、任人行走、俟踹板後、再澆柏油、更可堅實、已派陳參事、金代理工務局長、設計科長馬軼羣、技正唐英等籌備、各人奉令後、决定今日開會討論進行辦法云、 
[本府對娼妓卜筮星相再申禁令]  
　　本府於去年八月間、經市政會議議决、禁止娼妓卜筮星相等業、嚴厲執行、已告肅清、迄至近數月内、下關方面少數商人、藉口振興市面爲由、瀕向本府請地禁令、已迭經駁斥、而若輩仍冀死灰復燃、更有種種謡言、傳播社會、本府昨令公安局從嚴取締、並佈告云、爲佈告事、查本市公私娼妓、及卜筮星相、早經限期禁絶、布告在案、乃邇來竟有商民人等、送呈本府、請弛前禁、以致無知之徒、乘間造謡一若即可實現、須知本府對於前項禁令、始終嚴厲執行、絶無絲毫變更餘地、除再令飭公安局從嚴取締外、合特重申佈告、仰各知照母違、 
[中山路第三段業已工竣通車]  
　自和會街至保泰街 
　　本市中山路原分六段建築、其第三段工程（自和會街至保泰街）係由市工務局自行建築、路面長度佔全路四分之一、較其他各段超出一倍以上、興工以來、在六段中進行最力、所用石料、均屬運自龍潭、該段工程在二月間、雖受二十餘日雨雪之影響、兹已於二十三日完全竣工、劉市長得報後、親於二十四日乘車前往該段巡視云 
[市立貧民借貸所之刷新]  
　注重調查與指導 
　流動基金一萬元 
　每月有三千資金 
　每月貸户有三百 
　　市立貧民借貸所、自經社會局派吕家偉潘鐵生二人接管後、連日着手改組事項不一、查該主任等以貧民借貸、關係民生至重且大、對於市内小本販賣之统計及其需要、影響於借貸認眞密切、現已着手調查其貿易狀况、資本需要、性質如何、數量大小、季節變遷、以及種種社會慣習、以測騐其需要之性質與數量而定借貨之標準、查該所借貸流動基金、足備一萬元、清償期限、由借出之日起、以三個月爲期、是每月三千資金、可以借出假定貸欵每户平均十元、每月貸户當有三百户、市面小販賣驟添、此巨額資金、裨益貧民生計、無可限量、至於百貨賴以流通、分配得其平衡、猶是其次、現在該所、雖一方面極力指導小本販賣貸欵、以助其個獨經營、但一方面則利用貸欵、間接提倡販賣與購買合作、以養成市民之互助精神、而收通力合作之效、如統計所得、認爲某項販賣需要激增、各户貸欵目的咸决心經營此類事業時、借貸所應本彼等各個之情形地位志趣等、設法使之聯合、以造成較大較固之基礎、反之、若遇借過於求時、應設法指導其另謀别業、以免受競爭之損、現該所特設指導部、專門爲此類之設計云、 
[市社會局舉辦慈善團體註册]  
　四月十日開始 
　以一個月爲限 
　　本市私立慈善團體爲數甚多、市社會局負有監督指導之責、非先舉辦註册、勵行監督、不足以收發展革新之效、在未舉行註册之前、該局爲便於各慈善團體易於明瞭起見、特飭由公益科定期召集各團體代表開談話會、報告一切、現已佈告定於四月十日開始註册、以一個月爲限、期滿以後、如查有未經註册者、即勒令停辦、兹錄其佈告如下、爲佈告事、照得本局依照内政部頒布之管理各地方私立公益慈善團體、負有監督指導之責、若不勵行監督、非持有違現行法令、妨碍行政設施、現對於本市公益慈善事業、亦難收發展革新之效、前經擬具監督市内公益慈善團體章程、及公益慈善團體註册規則、提出市政府三十八次市政會議議决通過、并奉第九三五號訓令遵照在案、惟查市内私立慈善團體、爲數甚多、苟非先舉行註册、則涇渭不分、監督頗難、兹特定於本年四月十日起開始註册、以一個月爲限、爲此抄錄規程、佈告本市所有各私立慈善團體、一體知照、仰即遵期來局領取表格、依式塡報、以憑註册、限滿以後、倘查有未經註册者、定即勒令停辦、須知舉行註册、原爲鞏固各該團體之基礎、實施監督、無非圖公益事業之刷新、務祈共體斯意、本局有厚望焉、切切此佈、 
[敎育局之局務會議]  
　增設民衆閲報牌十處 
　職員傭金四月一日起 
　　市敎育局於二十六日上午十時、在該局舉行局務會議、到顧樹森·黄恭石·姚賢馨·羅良鑄·沈慰霞及各股主任等二十餘人、由顧樹森主席、沈慰霞紀錄、開會如儀、討論事項、（一）實行新式標點辦法案、議决於四月一日起實行、並通知所屬各機關知照（二）規定本局組織　　　、議决、推定秘書各科長及編審設主任會同審查、限本易期内審查完竣、（三）增設民衆閲報牌案、議决、（一）經費、開辦費一百元、（做貼報牌十塊、）經常費每日十元、（漿糊刷帚及貼報人）（二）報紙先用一種、（規定用首都日報）、（三）地點由社會敎育科重擬、（四）職員傭金案、議决、從四月份起儲、以月薪百分之五爲儲蓄標準、詳細辦法、由信用合作社全體社員商决、 
[財政報告市財政局十八年二月份收支報告]  
　舊管項下 
一、存中國銀行　銀六萬零二百三十五元八 
角正、 
一、存交通銀行　銀六千六百八十三元七角 
八分正、 
一、存中央銀行　銀一十萬零零六百二十三 
元八角六分正、 
一、存市民銀行　銀四千七百三十二元九角 
九分正、 
一、存市金庫現　銀一萬六千七百三十九元 
二分三厘、 
一、存市金庫二五庫券　銀四千六百七十六元零四 
分正、 
一、存市金庫善後公債　銀五十三萬四千五百一十 
元正、 
共計收銀七十二萬八千二百零一元七角九分三厘 
　新收項下 
一、收補助費　銀二十七萬四千元正、 
右欵係收中央補助費六萬元、江蘇省補助費一十一萬二千元、其他補助費一十萬零二千元、合如上數登明、 
一、收捐欵　銀三萬四千三百零七元四角零三厘、 
右欵係收交通捐一萬八千二百一十元零七角、房捐五千二百零二元、營業捐八千六百三十九元零一分三厘、雜項捐欵二千二百五十五元六角九分、合如上數登明、 
一、收手續費　銀二百五十一元五角正、 
右欵係收清丈費二百四十四元、其他手續費七元 
五角、合如上數登明、 
一、收市産收入　銀一萬九千二百二十一元 
零四分八厘、 
右欵係收房租三千四百二十元零五角四分五厘、地租六百六十四元七角八分九厘、洲租一萬三千五百六十四元零一分、雜項市産收入一千五百七十一元七角零四厘、合如上數登明、 
一、收市有企業收入　銀一萬九千三百四十六元二角四分五厘 
右欵係公用事業收入四千三百四十六元二角四分五厘、典業收入一萬五千元、合如上數登明、 
一、收雜項收入　銀一萬六千一百四十九元九角二分 
三厘、 
右欵係收罰金二百三十一元四角五分、牌照費九百六十五元八角、定額收回一萬四千六百五十一元五角二分七厘、其他雜項收入三十九元三角四分六厘、車證置本二百六十一元八角、合如上數登明、 
一、收標賣市産收入　銀五千零八十八元五角零二厘 
右欵係收標賣土地收入三千八百三十四元七角七分二厘、標賣房屋收入一千一百六十九元七角三分、標賣其他市産收入八十五元、合如上數登明、一、收暫記收回　銀九千七百八十五元七角正、 
右欵係收回貸欵如上數登明、 
一、收交存保證金　銀五百九十二元五角正、 
右欵係收押租二百五十八元五角、車證二百一十四元、其他保證金一百二十元、合如上數登明、 
共計新收銀三十七萬八千七百四十二元八角二分一厘、 
　支出項下 
一、支市政府經費　銀六萬一千八百五十三元八角一分正、 
一、支財政局經費　銀一萬四千九百三十八元四角五分正、 
一、支公安局經費　銀八萬九千七百八十二元一角五分正、 
一、支敎育局經費　銀五萬零八百五十一元六角七分正、 
一、支工務局經費　銀一萬零三百七十六元三角八分正、 
一、支土地局經費　銀一萬四千四百七十一元正、一、支社會局經費　銀一萬九千七百零一元三角八分正、 
一、支衛生局經費　銀一萬二千三百五十九元一角正 
一、支市金庫經費　銀一千九百六十元正、 
一、支特别工程費　銀一十三萬零九百三十三元九角四分二厘、 
右欵係工務局築路費如上數登明、 
一、支雜項支出　銀二千二百二十七元四角八分五厘右欵係充賞金一百一十五元八角八分五厘、借欵利息五百二十八元、退還代收欵項（永丰圩之收入市府僅應得三分之二）二百五十元、徵用土地費九百三十三元六角、其他雜項支出四百元、合計如上數登面 
一、支證劵折扣　銀一十二元二角正、 
右欵係國庫證券折扣如上數登明、 
一、支證券利息　銀九元六角正、 
右欵係國庫證券利息如上數登明、 
一、支市鐵路管理處經費　銀五千二百五十三元七角九分六釐、 
一·支中山路建築費　銀三百三十七元七角四分四釐右欵係拆遷費如上數登明、 
一·支暫記支出　銀三萬七百七千八十五元七角正、右欵係貸欵如上數登明、 
一·支還付保證金　銀五百四十六元五角正、 
右欵係還押租如上數登明、 
一·支暫記歸還　銀三萬元正、 
右欵係還借欵如上數登明、 
一·支補發舊欠　銀六千四百三十三元九角二分一釐右欵係發十六年度敎育局經費五千元、玄武湖管理局經費一千四百三十三元九角二分一釐、合如上數登明、 
共計支銀四十八萬九千八百三十四元八角二分八釐 
　實存項下 
一·存中國銀行　銀八百七十八元九角五分正、 
一·存交通銀行　銀一千二百八十三元七角八分正、 
一·存市民銀行　銀一萬二千二百三十二元九角九分正、 
一·存中央銀行　銀七萬另五百二十九元四角八分正 
一·存市金庫現　銀六千四百另八元五角四分六釐、 
一·存市金庫善後公債　銀五十二萬一千一百元正、 
一·存市金庫二五庫券　銀四千六百七十六元零四分正、 
收支相抵實存銀六十一萬七千一百零九元七角八分六釐、 
説明、以上收支各欵、均經逐項註明、所有各機關領取經費、有將補發他月份經費列入者、有本月份經費未撥發者、此次公布係表示本月份支出總數而已、 
 
 

Page 20

 
 
招商局周刋 
[總理遺囑]  
　　余致力國民革命凡四十年其目的在求中國之自由平等積四十年之經騐深知欲達到此目的必須喚起民衆及聯合世界上以平等待我之民族共同奮鬭 
現在革命尙未成功凡我同志務須依照余所著建轼方　建國大綱三民主義及第一次全國代表大會宣言繼續努力以求貫澈最近主張開國民會議及廢除不平等條約尤須於最短期間促其實現是所至囑 
[第二十一期要目]  
　　本局致查賬委員之一封書 
汕市政府收買汕頭地産之力爭 
各船輪機查騐班之近况 
汕頭新建築之籌備 
本局各科二月份大事記 
鎭江分局維護旅客 
嚴查茶房收取舖位費之惡習 
優待招商公學敎員 
上海分局裁員節用之嘉奬 
香港分局整頓碼頭接客挑夫之辦法 
旅客死傷之損害賠償張奮豐譯 
船舶草案法孫德全 
[本局致查賬委員之一封書]  
　　敬啟者、敝處帳目事務、自經諸先生聯合審查以來、鈞稽精嚴、諮詢得要、具徵心逾髮細、智比冰清、鐵橋於佩仰之餘、尤感 
匡數之厚、惟是商局歷史、業閲數十年、一切事務文件極多、不能連續、設非考察、則新舊　嬗、彼此長短、似難得一正確比例、而且改革有無困難、整理有無成效、雖早在諸先生洞鑒平章之中、要亦多待互證而見、尙冀將今昔情形、略加對勘、如嫌舊局案牘過繁、難於披閲、不妨只取最近五年情况、觕行研究、則他日據以宣佈、庶幾 
黨國接管之舉、是否出於必要、不難昭示於世、而釋社會之疑、再查此次查帳原因、實由自稱股東代表之蔣尊簋董康汪有齡等控案、及鐵橋電請而起、當 
先生等蒞滬之初、報載談話及致敝處公函、亦以互控爲範圍、是則蔣董汪等是否商局股東、自身有無股票、亦請併行查究、以使控案内幕、得以澈底顯露、以上二點、鐵橋頗覺關係綦重、爰敢率貢管見、諒在賢明、當荷採納、專布不盡、並希賜覆是幸、此致工商部 
審計院查帳委員諸先生公鑒、 
交通部 
[汕市政府收買汕頭地産之力爭]  
　　前汕頭市政府、以實行其新改造計劃、欲以印就之無期歸償之抵納券、二萬零七百八十三元購置本局在汕市公安局前坪地、五六一·五五方丈、該地爲本局汕市各坪地之冠、馬路已經開闢、位置適當要衝、每方丈須四百元光景、或謂過之今汕市政府、僅給價每方丈毫洋三十五元、抑且爲不可兑現之抵納券、如成事實、本局損失將不下二十餘萬元之鉅、趙總辦尊重局産起見、業經據理力爭、第十六期本刋、曾經略記其梗槪、兹特將本局最近致粤省政府力爭函錄后、 
逕啓者、現准貴省政府民字第七三二號函開、現准大函、請令飭汕市政府、取銷收買招商局曠地之議、並將建築消防隊瞭望臺等地址追還、以維航業等由准此、當經本府第四届委員會、第一三○次會議議决、交范其務查復、並呈奉政治會議廣州分會核議通過在案、除令行外、相應先行函復、轉希查照爲荷、等因准此、查汕市市立第二小學校長、及第二區署長、先後呈請收買汕市審判廳後面、（即公安局前面）、敝局坪地、建築校舍、及二區警署、原案即由范監督其務在汕前市長任内批准、並擬印發抵納券二萬○七百八十三元、收買敝局坪地五百九十三井○八尺、當時敝局蕭前分局長、即函請收回成命在案、在范前市長批准之初、祇以學校警署、均屬切要之圖、收買私有土地、以作公用、就事論事、應准照辦、而於汕市儘有官地可資建築、無收買該地之必要、及敝局方面種種損失、或未加以考察耳、查該地係汕市第四區地界、今市政府擬指作第二區警察分署地基之用、區域之管轄各殊、指揮焉能便利、此非必要者一、學校爲公共事業、宜由全市共同負担、汕市空地、及海塘之待塡者、正復不少、今第二小學校必欲專注該地、是以全市所應負担者、責令敝局獨蒙其損失、此非必要者二、查審判廳地址一千餘方丈、原亦爲敝局所塡之坪地、留作公家建築之和、除已建有審判廳、無線電臺外、尙有餘地、可供使用、今學校警署、獨於業經留作公用者、棄置不用、迺另行選擇審判廳後面公安局前之坪地、此非必要者三、按汕頭市政改造計劃實行之後、汕地溝岸一帶、官地約有五萬井之多、以之建築第二區署、及學校之用、甚爲適宜、實無收買敝局坪地之必要、且汕頭爲南方重埠、將來開闢南洋航綫、汕局實居要衝、敝局在汕碼頭夾於太古洋行兩棧之間、東西無發展之可能、該項公安局前坪地、適當無坪地之北部、地鄰海關、市面興盛、又與敝局棧房碼頭相連、亟須留爲發展航業之用、一俟此案解决、立事興築、斷無讓渡於人之可能、准范前市長、爲批准原案之人、此次奉令查復、恐難變更原案、致前後出於兩歧、然一經准其收買、不獨敝局於地價上受二十餘萬元之損失、且於汕市航業前途、失此良好局基、亦將受莫大之影響、敬請貴政府俯察下情、准予飭令汕市政府取銷取買之議、並飭建築消防隊瞭望台等地址退還、以維業務、而利航現、實紉公誼、此致廣東省政府、 
[各船輪機查騐班之近况]  
　　本局改組以來　對於往昔燃料之濫費、積極的加以改良、所有過去情形、對已疊誌本刋、諒爲社會人士所共見自去歲九月間輪機查騐班之實行組織後、凡經查騐之船、煤斤之節省、與未查騐之前、幾不可同日語、惜負查騐之責者、均各另有職務、如李允成君、爲工程委員會之工程師、汪仁鏡君爲總務科之登記股長、辦理保險登記事宜極爲忙碌、各以事牽未能將本局各船全部查騐完竣、趙總辦爲求竟前功起見、昨特飭令李允成、朱天奎、何豪、洪恩、汪仁鏡等五人、專辦各船輪機查騐事宜、並派各船總管輪及輪機、練習生若干人、襄助一切、限於三個月内、責成各員陸續將本局各船用煤標準、實行規定云、 
[汕頭新建築之籌備]  
　　汕頭市爲南方重地、該地當局自實行其新改造計劃以來、商業日見繁盛、本局汕頭分局對面懷安街、原有舊棧房等距離甚遠、本不甚適用、現復經該地市政府議决、開闢馬路劃定路綫、須割讓馬路十五英尺左右、本局因鑒於該處地址適爲汕頭商業之中心、因地制宜、爲適合該地環境計、擬將原有之舊棧房、改建新式三層樓市房出租、現已囑令該地分局長、向汕地營造公司繪具詳細圖樣、估計造價、趙總辦並派工程委員會技士龔景綸前往汕地會同該分局長詳細規則劃、事前該地商人擬承租該處造屋者甚衆、皆商經本局謝絶云、 
[本局二月份大事紀]  
　總管理處 
審計院工商部及交通部會派之查賬委員到局辦公 
二月二十二日開會舉行本局改組後週年紀念　 
發給新濟輪被難職工卹金 
自二月十日起至十三日止照例放春假四日 
愛仁遇難船員請發慰勞金會長批應俟政府與英政府對於賠償抗議解决後再核 
奉部令凡華洋往還之文件宜用華文以崇國體 
函囑粤局何局長向范其務君處聲訴汕頭收買局地事 
派員會同監督處陳淮生秘書赴日清公司考察 
通飭各局船一律廢止舊式免票及半價票 
函航業公會請酌示旅客被難應否賠償旋據復函須開會議决方能得具體辦法 
總務科 
辦理新華被難船員家屬接洽事宜 
裕昌購煤合同將届期滿原合同各項經查尙無窒礙訂價亦廉因續與該號訂立並另與協記煤號接洽馬家　煤察騐後始訂購試用 
向新大陸信平兩公司投保公平新豐兩船船險 
研究各輪用煤標準及改良辦法 
報告改組前後保險情形及今後應取之方針 
繕製煤觔五金材料等消耗購置各對照表及其價目比較表 
函黨義研究會各組長定期三月一日全體演講并調閲所讀黨義書籍已否圈點 
船務科 
江裕修理業經開標 
接大華公司來函爲江華於二日下午撞壞該公司大昌輪事 
新華遇救之被難船員十八名抵申來局報告遇難情形由局發給各該員服裝費以資慰藉 
江天在蕪湖擱淺 
函告太古行雲南船撞傷局輪江裕 
江慶撞沉恒和小輪派員馳赴鎭汪調查眞相 
棧務科 
派股員吳惠迪等考察四棧棧務務最近情形及一年來整頓之經過 
棧務科長代表出席航業公會討論新華案責任問題並規定恤金等級草擬航業公會推定起草之航業人壽保險章程招攬德國商船來靠三棧 
草擬大中輪船公司請以唐山輪交本局代理之合同 
棧科呈請改組中北華三棧洋經理室 
營業科 
局輪年久失修本月中旬適值廢歷年關休息期間乘校修理各船計在本月修理者有江安汪裕新豐等七輪江天擱淺於龍坪出淺後道經蕪湖復又擱淺 
本月份各輪多數修理兼之時局多故故航行次數較减 
天津各賠殘積案業已結束清楚 
各分局貨脚扣用不一特擬定章程以資整飭 
先總理民生主義演詞之一部份 
　　問運輸與交通收歸公有怎樣答丨就是要把軍車火車輪船以及一切郵政電政交通的大事業都由政府辦理用政府的大力量去辦理那些大事業然後運輸才是很迅速交通才是很靈便運輸迅速交通靈便然後各處的原料才是很容易運到工廠内去用工廠内製造的出品才是很容易運到市塲去賣便不至多費時間今原料與出品在中道停滯受極大的損失如果不用政府辦要用私人辦不是私人的財力不足就是壟斷的阻力極大歸結到運輸一定是不迅速交通一定是不靈便令全國的各種經濟事業都要在無形之中受很大的損失這種事業的利弊在德國明白最早所以他們的各種大運輸交通事業老早就是由國家經營就是美國私有的大運輸交通事業在歐戰期内也是收歸政府辦理 
根據管理業務主任章程實行各主任之嚴密考勤計應發奬金锗一人記功者六人 
會計科 
一、審核舊歷年底各部分收付賬單 
二、核給港局譚監理辭職前公費旅費 
三、核擬漢局提酬奬勵金改給雙薪一個月案 
四、會議南棧核付扛力辦法 
六、趕辦十七年度總結帳 
七、報告一年來會計科辦事成績之回顧 
[鎭江分局維護旅客]  
　　鎭埠每逢水淺之時、局輪掛江小輪、拖帶鐵駁、輸送貨件、不能專待搭客、因之一般划船、乘機勒索、行旅告之、設逢夜間、旅客尤多危險、該分局爲維護旅客起見、特會向救生、商借紅船、專載搭客、由鎭局給與酬資、每輪每次二元、傳單通告不准取客分文、行旅莫不稱便、划船因阻其勒索途徑、種種滋擾、上月杪竟夥同小划糾衆兇毆、致紅船水手受傷、當分報水陸公安局隊、將滋事人拘解懲辦、現復由水上公安隊、特派巡船兩艘、駐泊躉船碼頭、每次紅船接送搭客均派長警警隨船上下切實保護、宵小歛迹、旅客咸稱安寗云、 
[嚴查茶房收取鋪位費之惡習]  
　　本局前據乘客蔡愼初君函稱、尺持票乘船之客、向來須出酒資、始得有舖位、貴局雖有改革計劃、但積弊相沿、乘客欲得一舖位者、仍須出相當之金錢貸價、尙望力矯時弊、有以改良云云、本局以舖位費之禁止、已不啻三令五申、然仍一部份不肖茶房、陽奉隂違、貪婪需索、兹爲救淯底改革計、特責成各輪駐船巡察員、從儼查察報告、如有違犯、定即嚴懲不貸云、 
[優待招商公學敎員]  
　　招商公學、前以撙節公帑、務從儉約、所有航海專科敎員薪水、以擔任鐘點之多寡、爲分配薪金之標準、且因前半年無堂課、學生在船上見習、所定敎員薪額、僅限於指導員及一切雜費、此學期該校航海專科之學生、將從事於學理之研究、聞對於敎員之聘請、頗感困難、蓋學術優長者、每以薪薄爲嫌、延致不易、勢不能以不學無術之輩、濫竽其間、趙總辦爲百年樹人計、深恐引退虚懸、課程有曠、影嚮所及、於學生之學業有關、特將十八年度上學期預算、敎員薪水一項、重加釐定、特别優給、以安執敎者之心而重學業云、 
[上海分局截員節用之嘉奬]  
　　上海分局自委沈仲毅局長辦理以來、成績裴然、各職員亦多能奮勉從公、不稍懈怠、該局以撙節公帑起見　日前特將任務似較次要、工作可令他人兼代者、裁汰七人、薪水一項、每月可省去五日二十五、論數雖不能謂多、然營業之道、錙珠取之、聚沙成塔、期年當亦可觀也、趙總辦爲激勵來兹、特爲傳令嘉奬、並朂其對於業務方面、仍宜奮勉任事、鋭意整頓云、 
[香港分局整頓碼頭接客挑夫之辦法]  
　　香港分局、自委蔡子瞻君接辦以來、對於旅客之招待、極能注意、因鑒於碼頭挑夫接客之貪婪需索、有苦行旅特訂定僱用苦力約章、及起落貨工值表、交由香港苦力工會之同德總工會正副會長簽名立約、負責辦理、以杜勒索塔客、及偷取貨物之弊、約内關於旅客上落行李、訂有專章、由船艙搬上橋及出閘、大小每件一毫、由船艙搬運店舖、大小每件二毫、不得格外勒索、及阻碍搭客自由搬運、至所有接客咕哩、均有職局給發竹帽及襟章爲記、俾資查考、故旅行者咸極便利云、 
選錄 
[譯加藤正治著海法研究旅客死傷之損害賠償]  
　張壽豐譯稿 
　　加藤博士爲著名之海法學家兹特由記者懇張君譯彼之旅客死傷損害賠償一節選載本刋以資關心海上事業者之參考編者識 
第一節緒言 
運送業中、除空中運送姑置不論外、得大别爲陸上運送、與海上運送兩種、與此關聯之人客死傷問題、可分三種、 
（一）與運送業締結運送契約之旅客、有死傷時、 
（二）因運送業使用之運送機關、令非旅客之第三者死傷時、 
例如行人爲車輛所轢、又如兩個運送公司所有車輛、或船舶互撞、令旅客死傷時、被害者在所乘舟車之公司、因運送契約而爲旅客、但對於他公司、則爲第三者 
（三）運送業者雇用之車夫輪機長船員等業務員有死傷時、與運送業關聯之人客死傷、其損害賠償問題、須就上列三項加以研究、今專就旅客死傷討論之、 
關於旅客死傷應行研究之問題、 
（一）死傷旅客損害賠償請求權之性質問題、 
是否爲因不履行旅客運送契約、而生之損害賠償請求權、或爲不法行爲之損害賠償請求權、或爲二者合併之請求權、（合併請求權中、又分二種、一爲對於同一損害、其契約上之請求權與不法行爲之請求權混合時、即所謂請求權之混合是也、一爲對於相異之損害、其契約上之請求權與不法行爲之請求權並行存在時、）或爲法定之責任、 
本問題之解釋、原依各國成法爲利斷、未可一槪論者、（二）屬於相異之運送公司之車船等因相撞而令旅客死傷時、兩個公司間之係問題、 
被害旅客對於自己所乘車船之公司、發生上述（一）項問題、對於他公司、則處第三者地位、僅發生不法行爲之損害賠償請求權、但在雙方均有過失之兩公司、則發生共同不法行爲之連帶債務關係問題、若公司與被害旅客之間、另有免責約欵、則此共同不法行爲即連帶關係是否成立、及兩公司間之損害、應如何分擔、均成問題、並因關於規定船舶衝突之統一條約第四條、内載如雙方有過失、在運送物品時、有過失之兩船不認其連帶關係、但因人之死傷而起之損害、則認其連帶關係等語、故在海上運送方面、此項問題、尤爲發生、 
（三）損害賠償問題、 
此項在日本商法第三百五十條第六百三十九條雖有明文、解釋論上確甚明瞭、但立法上是否正當、不無可疑、（四）因死傷而起之損害賠償、是否得受特約免責、 
（五）旅客死亡之損害賠償、應由何人請求之問題、 
旅客如僅負僅、則本人自可請求、但在死亡或竟猝死時、究由何人請求其契約上之請求權、由相續人承繼、其被相續人所生之損害賠償權而請求之歟、不法行爲之請求權、不依日本民法第七十一條所列舉父母配偶及子之規定、得以直接自己所生之損害賠償請求權而專就此項就求權請求之歟、又子爲相續人時、因相續而承繼之權利、得與民法第七十一條因不法行爲而自己直接發生之權利合併請求之歟、其可得承繼者、限於被相續人所生契約上之損害賠償請求權、抑因不法行爲而生之損害賠償請求權亦合并承繼之歟、又在旅客死亡或猝死時、其害及生命權之不法行爲之損害賠償請求權、是否發生、是否得以承繼、凡此種種問題、將合作討論之、（待續） 
[船舶法草案律師孫德全]  
　　第一條　左列各種定爲民國船舶 
一屬於公署所有 
二屬於國民所有 
三總行設於境内董事係屬國民 
四事務所代表爲國民全體時 
第二條非民國船舶不得懸揭國旗 
第三條非民國船舶不得碇泊未開港口岸及運内海各港間旅客或貨物但經法律或條約另有規定或遭海難或避敵捕或得交通部特許則不在此限第四條船舶所有者應定船籍港將積量噸數呈報該管公署　 
　於外國取得之船舶在外國各港間航行船舶所有者應呈報本國領事 
第五條　船舶所有者須向船籍港該管公署登錄於船舶總册 
前項登錄時該管公署即發給國籍證書 
第六條民國船舶除法令特定之外非領國籍證書不得懸掛國旗航行國境 
第七條民國船舶須遵照法令所定懸揭國旗標示名稱船籍港號數積量吃水尺度及其他事項 
第八條船舶名稱非經管轄船籍港公署核准不得變更第九條船舶所有者修繕船體變更容量須呈請該管公署派員改測 
第十條登錄事項或有變更船舶所有者從知其事實日起於二星期内呈請更改 
第十一條國籍證書記載事項或生變更船舶所有者從知其事實日起呈請更換國籍證書遇有毁損時亦同 
第十二條國籍證書如有遺失船舶所有者從知其事實日起二星期内呈請補領 
第十三條民國船舶外國碇泊時或將國籍證書遺失毁損該船長須請領假定證書 
第十四條民國船舶或遺失或沈没或喪失國籍時船舶所有者從知其事實日起二星期内撤銷登錄繳還國籍證書船舶存否於六個月内行方不明者亦同 
第十五條在國内購得船舶而未定船籍港時得向所在地該管公署請領假定國籍證書 
第十六條在國外購得船舶即於取得地請領假定國籍證書 
第十七條外國交付之假定國籍證書有效期間不得超過一年 
國内交付之假定國籍證書其有效期間不得超過六個月 
第十八條船舶已到船籍港假定國籍證書雖未滿期已失效力 
第十九條非民國船舶詐稱國籍復暢國旗時處船長百元以上千元以内之罰欵情形較重者没收其船舶但以避敵捕獲爲目的者不在此限 
民國船舶詐稱國籍揚他國旗章者亦同 
第二十條違反第三條規定者處船長二百元以上二千元以内之罰欵情形較重没收其船舶 
第二十一條欺罔官吏船舶登錄不實者處二月以上三年以内之徒刑附加百以上千元以内之罰欵 
前項犯罪未遂者依刑法未遂犯例處斷 
第二十二條違反第六條之規定處船長十元以内千元以上之罰欵 
第二十三條不遵第七條之規定不揚國旗時處船長五元以上五百元以内之罰欵 
第二十四條第七條所定事項不遵照標示及違反第八至第十二第十四條之規定處船舶所有者五元以上五百元以内之罰欵 
第二十五條外國海務由駐所在國領事行之 
第二十六條本法之施行細則由交通部長定之 
 
 

Page 21

 
 
   
 
 

Page 22

 
 
本埠增刋 
[商塲消息]  
　大新綢緞局批進新貨　三馬路東首大新綢緞局、自隂曆二月初七日起、舉行一週紀念大廉價以求、營業異常興旺、該局於前數日特派專員分赴江浙各大名廠、刻已辦到最新式綢緞及艶麗女衣料等、不下數十箱、其中尤以美麗縐、東吳葛、中山葛、明等葛、杭線春等品、最爲價廉物美云、 
　華東皮鞋商店今日開幕　南京路雲南路口大慶里東首華東皮鞋商店、今日正式開幕、特將各式男女皮鞋、照本出售三天云、 
　元康綢布莊之營業競爭　虹口東嘉興路中元康綢緞洋布莊、自開幕伊始、已届四載、而其營業大有蒸蒸日上之勢、該莊因爲酬答惠顧諸君之雅意起見、於四月一日舉行春季大减價三星期、且將内部加以裝修、現已工竣、而將各貨價目、不顧血本、大加改削賤賣、購貨滿洋一元、並有實用贈品奉送、多購多送云、 
　培德分發行所正式開幕　南京路大慶里培德領帶公司、客冬設分發行所於四川路新康路轉角、已於日前正式開幕、各種西裝用品、槪照實價再打九折、春季時新領帶、式樣有百餘種之多、並有大批上等新式襯衫、亦在减價之列、故連日營業甚爲擁擠、第四批春季領帶、即將售罄、同時總發行所亦舉行减價云、 
　震寰花紙公司舉行大减價　勞合路億鑫里四百三十一號震寰花紙公司、專售各國美術裱壁花紙、糊窗透光玻璃紙、花樣數百種、顔色鮮麗、紙質堅優、經久耐用、較諸粉刷油漆、事半而功倍、且定價又極更宜、聞昨又運到大批新貨、係一九二九年最新出品、兹因酬答顧客起見、特由昨日起舉行春季特别大减價二十一天、另備花紙樣本、各界電話通知一七七四八、該公司隨即派人携樣前來接洽、俾便選購、故昨日往顧者紛至沓來、營業甚見發達、 
[醫藥訊]  
　益壽堂治咳嗽與瘋痛藥　四川益壽堂發行、專治久咳吐血氣急肺癆之奇效散、治瘋治痛之筋骨痛靈藥、治病妥速、購者不絶、每盒一元二角、六盒只售六元、函購不加寄費、總發行上海望平街二六四號、 
　疫喉預防粉之分送　近來天氣寒暖失時、疫喉猖獗、是症初起、僅覺項强畏寒、喉間脹痛、有如骨梗、繼則身熱增加、腫處白腐、一二日間重者即可斃命、傳染極速、且易與白喉症淆混、危險萬狀、中醫蔣文芳診斷洋確、對於喉症尤有深切之研究及豐富之經騐、連日治療成績、極爲滿美、蔣醫士鑒於是症傳染之迅速、病家有此起彼仆之苦、除於臨診時殷殷指導隔離等預防方法外、並出其提煉製成疫喉預防粉一種、隨診分送、病家用以防阻疫勢之蔓延、用法以藥粉八分、冲温開水一茶杯、待完全溶化後、服之不特可免傳染、即初起者亦可醫除、聞蔣君前受全國醫藥團體代表大會之委託、赴京請願、現已回申、每日下午照常在北山西路界路口棣隆里應診云、 
　同濟大藥房開幕營業之暢旺　北四川路靶子路口同濟大藥房、於三十一日開幕、營業擁擠、大有應接不暇之勢、暢銷之藥品、尤以藥酒丸散爲量云、 
[書畫訊]  
　吕公望書有返滬　吕公望少將、以武人而精文事、素爲人所景仰、自去歲蒞滬、諸友强訂潤格問世、其求墨寳者、日不暇接、本年蘇杭士绅、以崇愛之隆、寫件過多、復親來邀往、計逗遛匝月、日昨始克返滬、如本埠慕好者、請即交件於各大箋扇店、曁法租界西門路太平橋南口受福里十二號總收件處、英租界神仙世界北首福來電器總公司特約處、潤例函索即奉、 
[星相訊]  
　謝幼石論相　相家謝幼石、籍隸北平、幼承祖傳、貫通相理、嘗設硯於宛平、甲子年買掉南游、經友人幾經挽留暫住、設硯三馬路大新街平江旅館元號、 
[出版界消息]  
　曼珠遺集中之绛紗記　曼殊上人、孤高自賞、文亦絶麗、其遺航稿中絳紗記一文、描寫其個人情史、尤極盡悱惻纒綿之致、讀之使人發生無窮美感、現聞此項稿件、由周瘦鵑君收羅成帙、詳加編纂、計分圖、詩、譯詩、書札、隨筆、席跋雜文、小説七種、共百有餘目、每種均請名人題眉、以示珍貴、而裝訂之精美、印刷之鮮明、尤非其他市未所能及、間現由四馬路大東書局發售、實價一元二角、連日往購者、殊爲踴躍云、 
[劇塲消息]  
　翩翩歌舞社徵求女社員　西門蓬萊路福安坊一號李肇雄君等發起之翩翩歌舞社、自成立以來、已届二年、屢經各團體會場之邀請表演、得社會人士之歡迎、兹爲謀發展起見、不日復將徵求女社員若干人、以資應付云　海潮影片公司之組織、海潮影片公司宣稱、係滬上熱心電影事業同志所創辦、資本三十萬元、發起人担任十萬元、其餘招募外股、自籌備以來、積極進行、不遺餘力、印就招股章程二萬份、舊金山、吧城各埠、紛紛來函索章、十分擁擠、附郵二分、當即寄奉、函致上海閘北青雲路恒裕里一號云云、 
　東海大戲院不日開映五彩巨片　神仙豔舞爲法國著名巨片、該片完全五彩顔色、凡關於巴黎各種裸體舞等等、收集無遺、現聞東海大戲院已租得該片、不日即將開映云、 
　大東金獅公司最近之進行、大東金獅公司宣稱、本公司迭以攝製武俠冐險影片、鳴於海内、三四年來、成績公論、固早已深印於人之胸際矣、近自新片嚮馬之子竣事後、除第一二組之馬上英雄及風流女俠、已正式在開拍外、其繼續籌備者、計有古國人妖、及第二集大俠李夢雄等數片、導演汪福慶君、因感於國産片之每相循蹈俗套、而致失却一般應有之創作精神、爲革除此弊計故决擬改變方針、力脱窠白舊習、務使其新頴動人、足以使觀衆發生無限之感覺、有深刻之迴味、對於攝影方面亦將加以相當之貢獻云云、 
　糖美人片中之三塲打武　糖美入影片、爲上海影戲公司最新出品、據稱、劇情旣屬俠義、則打武一門、自爲片中必不可少之要　前後計有三塲之多、第一塲係衆惡徒於半途中、毆打許竹雲、李良士路見不平、奮身趨救、以一人敵數人、勇猛如生龍活虎、第二塲係竹雲之受人姗姗、爲惡徒刧往山中、竹雲欲救、乃與衆惡徒激鬥、以衆寡不敵、被推跌到、沿傾斜之山坡、滾轉而下、幸爲荆棘所絆、得不死、危險情形、令人咋舌、第三塲則、爲李良士與友人徐廉卿入山謀救姗姗、與衆惡徒之大戰、並捨身入探密室、智勇兼全、尤足令人觀之動色、此三塲打武、一塲緊急一塲、危險一塲、愈逼愈緊、煞是可觀也云云、 
　天一影片公司擴充之近狀　天一影片公司宣稱、自去歲改組、由邵醉翁昆仲獨資開辦後、對於内部竭力整頓擴充、今歲分爲三組開攝、第一組邵醉翁導演一雙珠鳳）後、即繼續開攝無敵英雄、由張慧冲徐素娥等主演、劇情專以武術爲主、第二組史東山導演荒唐將軍後、即續攝雙雄比劍、由陳玉梅陶雅雲魏鵬飛高占飛傳繼秋等主演、劇情取材於著名某小説、第三組馬徐維邦導演混世魔王、由陸劍芬周空空馬徐維邦等主演、以上各片、俱由邵醉翁監製、佈景原由著名美術家裘逸葦担任、今又新聘名畫家魯少飛加入担任、服裝則由史東山監製、故皆有特殊成績、聞邵氏現尙擬廣維人才、俾爲國産電影力求進步云云、 
　聯益之友之崑劇特刋出版　聯益之友美術旬刋一○九期今日出版、本期爲崑劇特刋、專載關於崑劇之文字、並印崑劇照片多幀、内容甚爲豐富、各報販處均有發售、每份銅元二枚云、 
 
 

Page 23

 
 
   
 
 

Page 24

 
 
   
 
 

Page 25

 
 
藝術界 
[詹姆士朱士的（優力栖斯）] [  馮次行譯]  
　士居光知原作 
　小引 
　　詹姆士朱士是當今英國文壇上驚人的奇才、他的傑作（優力栖斯、）是空前的奇書、（優力栖斯）出版以後、即引起歐美文學界莫大的注意、朱士以小學敎員的身分、因了這部傑作、使一躍而躋於第一流文學家之林、雖然頑固的英國政府因爲（優力栖斯）不合於保守的禮敎觀念、將他禁止出版、在而文筆的奇麗和内容的完美、終究使這部書成爲不朽的傑作了、最近日本士居光知作一篇批評論文、把朱士的生涯和（優力栖斯）的内容叙述頗詳、讀之可以知道這位作家和這部傑作的梗槪、現請馮君翻譯出來、刋載於此、願有文學趣味的讀者不要忽視這篇東西、 
丨編者 
（一） 
　　詹姆士朱士（ＪＡＭＣＳＪＯＹＣＥ）生於一八八二年愛爾蘭都伯林（ＤＵＢＬＩＮ）地方、曾肄業於第次脱敎會派所辦的克倫高斯武德（ＣＬＯＧＯＷＥＳＷＯＯＤＣＣＬＬＥＤＧＥ）和柏維對亞這兩個學校、畢業於都伯林大學、他曾經想做一個音樂家、又經營過影片事業、但都失敗了、復到巴黎留學、一面學醫、一面研究中世紀哲學、自一九○五年至一九二○年、他在沮利克（ＺＵＲＩＣＨ）的里雅斯德（ＴＲＩＥＳＴ）羅馬、從羅馬再回到沮利克、做語學的敎師、當時所得的報酬、是一小時四里拉、即等於四五角錢）、他一面藉這六百元一年的收入、養活一家二口、一面著作（青年藝術家的肖像）和（優力栖斯）（ＵＪＹＳＳＥＳ） 
他曾出版一本呌做（室内音樂）（ＣＨＡＭＢＥＲＭＵＳＩＣ）的小詩集、頗以詩人或音樂家自勉、但是他的性格是（非情緒的）、所以分不適宜於做這種工作、他是一個理智的人、可是他的理智、是常常白熱化、失了調和似的、他在醫術·影片製作·和語學敎授等上面、也不能説是成功、 
但是他終於在獨特的表現式的小説方面成功了、不過詩人、音樂家、影片技術家、醫學者、語學者、也都是構成他的藝術的背景、 
他的最初的小説集（都伯林人）（ＤＵＢＩＮＥＲ）、是一部合十五篇短篇而成的書、在一九○五年脱稿、因爲這部書的内容、對於英王有不敬的言語、且對於都伯林人有不愉快的記述、所以出版業者就躊躇起來、直至一九一四年、經著者的删改、才把牠發行起來、 
著者用獨特的表現形式寫小説、是從（青年藝術家的肖像）一篇開始的、所以對於這篇以前的作品、没有多講的必要、不過當時著者的筆法、已是非常簡潔、直截了當、毫無瞹昧做作的語句、且字字勁健、印象鮮明、事狀確實、都是大膽地表現着、這一層要請大家注意的、 
（青年藝術家的肖像）（ＡＰＯＲＴＲＡＩＴＯＦＴＨＥＡＲＴＩＳＴＡＳＡＹＯＵＮＧＭＡＮ）、開始揭載於一九一四年二月二日發行的半月刋（利己者雜誌）（ＴＨＥＥＧＯＩＳＴ）第一卷第三號上面、如此繼續揭載、直至第二卷九號、即一九一五年九月一日完結、一九一六年在紐約出初版、翌年利己者雜誌社復出英國版、 
在這册書裏面、有借名士提及·第達拉斯的著者自畫像、又有他的大作（優力栖斯）的序言、凡要理解（優力栖斯）的讀者、不可不先從這册書着手讀起、 
ＸＸＸＸ 
（從前、再從前、有一個很太平的時候、哞、哞、呌着的牛先生、從一座角度極小的斜坡上面踱下來、牛先生在路上遇見了一個很可愛的小孩子、呌做龍公、） 
做爹爹的説完了這些話、他的眼睛就從他的眼鏡框上邊望着他的小孩子、他是一個蓄着許多髭鬍的人、 
這個小孩子就是龍公、同時牛先生正從配第、班的家傍的道路上走過來、配第班正賣着檸檬露做的組點心、 
　（啊吓吓、綠色的田野的狹小的角隅上、也會開着野薔薇的花、） 
他唱着上面的歌、因爲這是他最得意的調子、 
（啊吓吓、綠色的 
床裏遺起尿來吓、起初倒温暖、後來却冷了、媽媽拿油紙來敷着、還覺着異香撲鼻呢、 
媽媽是比爹爹香、媽媽彈着蕩湖船的小調、給爹爹聽、爹爹跳舞了、 
都拉都拉拉拉 
都拉都拉都拉都拉對 
都拉都拉垃拉 
都拉都拉拉拉（一丨丨二頁） 
他開始這樣的描寫了幼年時期的回想、把幼年時斯斷片的記憶、毫不選擇地、引用出來、著者似已回歸到幼年的意識、而且實際上、他的藝術、亦都應用了這樣的描寫、 
著者文章的特質、就是想把意識中流露的種種、儘是地直接表現出來、毫不採用理智的分析、和説明的態度、但這不能説他是無技巧的表現、乃是他先從鋭敏的理智、到無意識的心的方面、極度分析起來、然後再把這些分析了的種種、構成起來的、我們可以從下面引用的一節看出來、 
這是他十歲前後、在第次脱敎所辦的克倫高斯武德學校肄業時期的事、 
（許多的小孩子、聚在一個廣大的運動塲上面嚷着玩、組長正在力竭聲嘶的指揮着、暮色蒼茫、寒氣襲人、蹴球的人們還正在起勁的蹴着、上了油灰的球、像一只笨重的鳥似的、在灰色的空中飛着、他站在球塲的側邊、組長跟光、所看不到的地方、所以他没有被亂暴的人們蹴痛之虞、他時時裝作賽跑的姿勢、在他們之間、他是一個身體弱小、視力不强、眼框盈淚的人 
立在寒冷的屋外時、常常想到讀書室裏去、城内家家户户的燈火、在蒼白色寒冷的天空裏閃着光、想起哈密爾敦勞恩君把帽子從窗門擲到城壁上去的地方、丨丨就是那時候窗下還有一座花壇的地方、不知道在那邊了、從前被招到城内去的時候、那邊的執事先生、曾把打在扉上的槍彈的痕跡、指給我看、把美味的糖菓送給我吃、眺望着城内的燈火、心裏頗覺着安慰與舒暢、恰似讀着小説的情境、所謂力斯忒僧院恐怕也是這樣子的一座城嗎、康尉爾先生的讀本裏、有一篇是我喜讀的文章、（未完） 
珈琲座 
[文藝在世界名著提要中] [  麗]  
　　的確的、（要以這有限的光隂、而徧讀世界各種名著、這恐怕是件難事吧、）我想、一定有許多多人早這樣想過、最好有一種方法、能使將世界各種重要著作在短時期内徧讀無遺、這話、便是説、中國社會中是有了這種世界名著提要的需要、現在世界書界的世界名著提要出版了、這是多麽值得欣慰的事啊、 
這部世界名著提要、集中世界名著一百零四種之多、值得不值得贊一聲包羅宏富呢、在這樣宏富的包羅中、而文藝一部分一共有四十八種、幾乎占了全數之半、在它七大編之排列中、却也占了三大編、全書十六册中、又是占上九册、 
（用客觀的目光、靈敏的手腕、和清輕流利的文筆、一一的揭明内容、一一的説明性質、并一一的加以介紹、）這是他們很正確的宣傳、並没有一些跨大、現在把文藝一部分的目錄抄在這下面、 
（一）世界戲曲名著提要四册、包涵蕭伯納的華倫夫人之職業、易卜生的幽靈、歌德的浮士德、福爾達的女奴隸、拉心的安特洛馬克、沙士比亞的暴風雨、梅脱林克的蒙娜凡娜、近松的天的網島·與國性爺合戰、囂俄的哀兒那尼、莫利哀的僞君子、孔乃爾的西特、梅德靈的青鳥、索福克兩史的安的共、辛琪的海之騎者、沙士比亞的哈姆萊脱·與李爾王、洛斯丹的西臘語、果戈里的檢察官、 
（二）世界詩歌名著提要一册、包涵普希金之沃奈金柯立支的老水夫之歌、萊辛的羅宫、宛茨萊斯的遥、雪萊的阿獨奈絲 
　（三）世界小説名著提要四册、包涵托爾斯泰的復活、囂俄的哀史、屠格湼夫的羅亭、亞倫坡的黑貓、托爾斯泰的娜卜麗娜、盧騷的瀸悔錄、屠格湼夫的烟、史德曼的故鄉、果弋里的死去的人們、克子的亡人忌日的前一夜、斯賓塞的神仙女王、狄更司的載斐德·克柏費爾德、屠格湼夫的父與子、顯克微支的你往何處去、以夫史基的罪與罰、龔查洛夫的沃布洛莫夫、搬生的亞爾奈、莫泊桑的脂球、超色的康太柏里故事、丹農雪烏的死之勝利、托爾斯泰的戰爭與和平、霍桑的紅字女、費加的塞菲拉的花名、無名氏的一千零一夜的談話、 
 
 

Page 26

 
 
 
[都會交響曲（四）] [  羅漢]  
　　他們剛坐下在火車箱式的座位裏、一個大黑眼睛的俄國少女笑微微地走過來、站近包度身邊、聽候着吩咐、 
（三杯朱古力汁） 
（這個姑娘、生得委實不錯吓、）彭少爺眼送那個女侍的後影隱没在廚房門後、旋過頭來向包度稱讚着道、（伊不是一個尋常的女招待、足下應該加以注意、這是一位落難的白俄貴家閨秀、是一位ＰＲＣＥＮＩＳＳＥ、不信、有兩個證據可以證明、等伊把朱古力汁送來的時候、你可以用法國話問伊、保你能夠得到很滿意的回答、因爲俄國的貴族公子小姐們、從小都是受過南歐的敎育、所以個個會講極流利的法國話、你如果再不相信、耐心等一會、你可以看見許多俄國青年們來喝珈琲的時候、他們看見伊都要用嘴唇來親吻伊的手、這是貴族的相見禮、伊到上海差不多有六個多月、最初當某公司的女打字、因爲過不慣寫字間的生活、就到這裏來情願做侍女、聽説老班娘娘也是一個貴族、是俄皇某親王的女兒　）田小虹告訴彭少爺道、 
足下何以會知道這般仔細、難道眞有這回事、 
那都是包度先生告訴我的、 
（我也是道聽塗説來的、）包度答應道、（姑妄言之、姑妄聽之、不必多加以研究罷、） 
等到那個少女侍者把一盤朱古力汁送上來的時候、彭大少爺眼不轉瞬地儘望着伊的臉容、伊也把一雙長睫毛的烏圓眼珠對着彭少爺的希臘式的鼻子很迅速地閃瞥一下、彭少爺正待啓口、伊已經走開了、 
　聽完了許貝德的（黄昏曲）ＳＥＲＥＮＡＤＥ、葛倫甘的（牧羊之聲）舞曲與其他幾張留聲機片以後、三個人重新鑽到４００號的肚裏去、彭少爺在撥發動機桿的時候、斜過頭來對那玻璃窗上寫着的ＲＥＮＡＩＳＳＡＮＣＥ幾個字、行了一個道别禮 
鄧祿普牌的橡皮輪胎、在平滑的霞飛路上、打旋轉、車身一些没有震動、好像滑在氷上一樣、坐在鴨鵝絨墊褥上的包度、忽然喊起痛來、兩隻手不停地揉着肚子田小虹很關心地問包度道 
（你着了冷嗎丨） 
丨丨不、這是胃氣痛、大約東西喫得太多、消化器失了效力的緣故、這種都會流行病、凡是喜歡在我面喫酒菜赴宴會的人們都免不了要生的、除了自己節制飲食以外、無法可醫、别的我都不怕、獨怕他將來會變成盲腸炎、那就要很麻煩了、 
丨丨兄弟現在想到一條主意、其法甚妙、眞有意想不到之效力、 
丨丨足下有何見敎、不妨宣佈一番、 
丨丨不是常常有人問你打聽那一西洋年輕女子按摩）是怎麽一回事嗎、現在正可以去試騐一番（一試便知）保你可以神清氣爽、什麽痛那會没有了 
（妙極）彭少爺不待包度回答出來、把轉車輪、駛過孔雀東華影戲院門口、不到十幾家門面、三個人都從黑物的肚裏鑽出來、推進一家鐵門、正想拾級登樓 
（ＷＨＡＩＹＯＵＷＡＮＴ丨）一個長大的羅宋男子站在樓梯口、攔住三個人問道、 
田小虹不慌不忙用手點着那門口寫着ＭＡＳＳＡ 
ＧＥＲ的牌子、回答道、（ＩＷＡＮＴＴＨＩＳ、）丨丨ＦＩＮＩＳＨ、那個管樓梯的説明人很乾脆地説了這一句話 
（算了罷）、包度對彭田兩人説（我現在胃氣也不痛了、） 
丨丨ＧＯＯＤＢＹ丨 
丨丨ＧＯＯＤＢＹ丨 
 
 

Page 27

 
 
   
 
 

Page 28

 
 
   
 
