# 1902 - 257 - 4910569

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[通商論]  
　　易曰窮則變變則通若今之通商則我不欲通而人迫之使通人迫之使通而我遂不能不通初非我之勢處於窮而思　計以通貨賄是故泰西通例凡國與國立通商之約罔不兩劑其平獨中國事事讓人以先卽事事落人之後說者謂通商之始我中國昧於外事甘受人欺人亦從而欺之致無事不多所耗損苟早如此次呂盛兩大臣所訂商稅亦何至商業日以壞而國勢日以窮僕獨以爲不然試爲之探其原而立論焉夫中國受通商之害先在失南洋南洋者中外往來之咽喉口岸也其地近赤道人才乏絶近於野蠻而林木五金遍地皆是各島　長無權　制其屬一任他人蠶食鯨吞西人知其然於是漸肆狡謀由地中海紅海亞丁以逹麻六甲新加坡使節節有駐足之地然後求通中國而中國門户遂不能禁外人之潛窺使當有明中葉時我中國征而有之服而綏之以新金山婆羅洲各島爲遠藩以葛羅巴檳榔嶼各島爲近藩西人雖揚帆而東無地可駐其足茫茫巨浸由我操縱其間則我欲通卽通之我欲絶卽絶之西人雖逞其兵甲之堅士卒之悍物産之盛財賄之豐亦何得而要挾從民進退由我哉雖然今已非其時矣已失者不可復得矣雖商稅旣定得稍稍將體面爭回而稅則之增尚須待各國皆允也莫啡鴉之禁尚未知能否實力施行也收回治外法權應俟律例修改之後竊恐尚徒托空言也而内河行輪船旣已見諸約章外人必將迅速爲之以攘我固有之利所得者僅體面而所失者實利權仍無由兩劑其平而事事不落人之後欲挽危局將奈之何曰僕另有一策焉夫通商者彼通於我而我亦通於彼之謂也今者彼之來華經商者類皆長袖善舞之巨　而我之出洋覓食者類皆藍縷若丐之傭工亦何怪彼從而輕之視之若犬豕土芥我當守定和約對待之義令各省豪富挾貲赴海外經營置輪船設行棧土貨則運之往洋貨則販之來以有易無不必凡事皆假外人之手則貿易之權自我握江海之利自我操徵貴徵賤之機宜自我主卽不能收從前已失之利而此後利之所在我得與彼平分而　之我不欲通而　人之者今則人不欲通而我通之利源庶不致常此外溢乎抑文公之興衛也通商必繼以惠工誠以工爲商之本原我苟僅藉地産之豐而不復留意於工作任外人以奇技淫巧致我之財我雖將土貨轉運出洋終不能與之抗誠能用心製造　舊謀新使我之所需取諸已而已足彼之所好仿其製而益精則繁庶如我華豐盛如我華聰明堅忍如我華更何患貧弱不轉爲當强而任外人之日漸朘削哉善夫左文襄之言曰外人之聰明皆徵諸實中國之聰明皆運於虚虚者實之其效立見苟詡詡然謂我但得閉關自守不與人通則彼族雖有狡圖終不得逞是迂儒謬妄之見而非足以語於變通也於是滋筆而爲通商論 
[人本館接奉電音]  
　　昨日午後京師飛電傳來上諭一道敬謹譯登○八月十七日内閣抄奉上諭丁振鐸奏知縣短欠倉米延不能繳翠眷潛逃請旨監追一摺廣西已革宜山縣知縣金文錦交代案内短欠倉米一千五百五石零迭經勒限嚴假延不能繳　眷潛逃實屬膽玩該革員籍隸大興縣著順直及各省督撫查明該革員蹤跡一體緝拿務獲究追並將　籍家産查抄備抵以重庫欵欽此 
[電傳宮門抄]  
　　昨晚京師來電云八月十八日皇上召見軍機大臣及桂春是日並無明發上諭 
[貝子東游記五]  
　　中國出使倫敦慶賀英皇加冕之振貝子歸途行抵日本日人欵迎之禮前已四志報端兹閱日本大孤某日報云日前東亞同文會諸君議設盛筵公讌祇以貝子歸程迫促恐難如願以償特於先期購得一古刀以備臨歧奉贈某日之晚外務大臣小村君壽太郎邀休衆賓開洗塵之會貝子摔觴致謝曰今晚承小村大人寵召感謝莫名我此次到貴國蒙大皇帝召見賜讌欵待優渥又荷諸位大臣相待深厚尤令我不勝感激之至庚子我京都之變深賴貴國事事關切又承小材大臣力持和局得以共享昇平足見員國眞誠力顧同種同文洞洲之誼從此兩國邦交堅同金石將來必可同心同德振興亞洲我實厚望焉特奉敬一鐘酒謹祝大日本皇帝萬歲諸君福壽康寗迨東歴九月十三日午後六下鐘越五十分時貝子率同叅隨各員行抵西京日本西京府知事高木君市役所市長内貴君助役大機莊林二君商業會議所會頭西村君咸赴七條驛恭迎十六日午後貝子乘火車詣神户小駐常盤花潭旅邸旋往宮島一游準備十七日航海赴下關當前驅抵神户時中國理事官蔡君薰亦躬迎邸駕旣而中日諸顯貴設席中華會館欵之 
[電傳陝西鄉試首塲題]  
　　首題勵農桑愼選舉論二題建中元年始作兩稅法論三題韓琦陳救弊六事論四題尚文言蒲口不塞便論五題明孝宗停納粟例論 
[電傳山西鄉試首塲題]  
　　首題漢宣帝謂政平訟理唯良二千石唐太宗命五品以上舉堪爲縣令者以名聞論二題諸葛亮陸贄范仲淹司馬光論三題訓師如子料敵如神論四題士之致遠者先器識而後才藝論五題種榖者必雜五種以備災害論 
[湖北鄉試二塲題]  
　　首題依主專制英主立憲美主共和政策之宗旨不同國民之感動　異試爲抉其利 
 
 

Page 2

 
 
病得失之數策二題日本新政之行何者最先何者成效最著其一切改從西法識者論其不無過當而弊之伏於其間者何事近今有無補救之方試條分縷析切實指陳以爲中國考鏡之資策三題近自和議告成朝廷軫恤教民無微不至然教徒挾制干預之風較前益甚禍機所伏至爲可憂攷之東瀛自變法以來西教盛行而未聞有以教務釀成交涉之案者歐洲則德相畢士馬克之待教徒操縱任意内則收其重權外特增其保護剛柔互用國事反賴以濟今試抉我受病之原合之東西二國之已事設法限制以弭隱患而保内權策四題弧角之法傳自泰西參以和較入算尤簡中土有其法否中法開方自正方帶縱以及求奇零之根諸法莫不詳備西書顧從簡略優劣之數可得而陳對數有十進雙曲線二種道咸諸儒各立新術已開微積之先橢圓求周算氏至精之詣中西各有幾術凡此皆算學中之犖犖大者試爲歴舉其法加以平議策五題東西政藝之書新舊趍譯卷累千百然其中有立說偏宕不合中國之情勢者有新法盛行舊說已成筌蹄者議論歧出折衷匪易試爲掇其菁英略其蕪雜分别部居論定大旨爲學人導其門徑策 
[浙江鄉試三塲題]  
　　首題生財有大道生之者衆食之者寡爲之者疾用之者舒則財恒足矣二題惟仁者爲能以大事小三題是月也易關市來商旅納貨賄以便民事 
[福建鄉試簾官單]  
　　福州訪事友人云本屆閩省秋闈所調各簾官先期齊集華林寺明離殿關防所本月初二日督憲許筠帥傳至戟轅扃門考試題爲房謀杜斷論旋卽評定甲乙分别内外簾至初六日隨同正副二主試入闈供職計内簾十二員候補同知惲司馬毓德平和縣范大令鎔南安縣譚大令子俊屏南縣孫大令鵬儀古田縣趙大令鼎仁候補知縣張大令斯鈺孫大令錫華劉大令彤雋俞大令林祜戴大令景綬胡大令作霖高大令築外簾彌封官二員平潭同知駱司馬騰衢海澄縣易大令簡收卷官九員候補同知潘司馬仰熊長樂縣王大令秉籙候補知縣鄢大令坤李大令麟昌七大令襄王大令擴中劉大令裔經張大令于漢居大令鏡生内收掌官一員候補知縣王大令乃鉝外收掌官三員候補知縣祝大令斯玩楊大令良翹葉大令新鈐 
[江西鄉試簾官單]  
　　南昌訪事友人云本屆江西鄉試内外簾各官先期由護撫柯遜菴中丞調至省垣旋派定内簾十六員南豐縣陳大令君耀南城縣倪大令廷慶新昌縣楊大令國璋金谿縣杜大令璘光永豐縣張大令瓊上饒縣周大令邦翰興安縣周大令繪藻候補縣何大令敬釗楊大令寅揆方大令恒余大令靖劉大令昌言俞大令省三陶大令壎姬大令愼思吳大令傳榮外簾受卷官三員歐陽大令保福金大令嘉禾吳大令鳴麒彌封官六員黄大令天懷廖大令恩光孫大令如賓鄭大令季相洪大令曰洵新喻縣石大令長祜收掌官二員新渔縣周大令祖庚瑞金縣章大令乃正 
[英才濟濟]  
　　杭州訪事友人云浙江補行庚子辛丑恩正二科鄉試上月十八日考錄遺才杭州寗波二府祗共四百餘名自二十日以後諸生絡繹而至迨二十七日大收多至二千餘人至月初核計人數竟有一萬零三百餘名濟濟英才可謂盛矣 
[廣羅英俊]  
　　杭州訪事友人云本年爲考選優貢之期浙江提督學政張夑鈞大宗師行文各屬調省會考多至三百餘名類皆優於史學及深諳各國政治工藝者猶恐搜羅未徧復通飭各學廣文廣爲延訪凡屬才藝優長熟於泰四政治化電光聲諸學者不拘資格均准報名如有所知卽非本學生員亦可代爲册報所惜羅致雖廣而定額祗得六名未知誰是奪標妙手耳 
[年書大有]  
　　紹興訪事人云今歲秋收豐稔茅簷蔀屋玉粒盈倉刻當早稻登塲米價因之頓减最高者每石祗售洋銀四元八角木棉亦甚茂盛刻已吐花結鈴父老咸謂如此樂歲爲近年所罕逢云 
[閩垣火警]  
　　福州訪事友人云本月初三日午後福州府署前直街某姓家忽兆焚如霎時間延及左右鄰舍共燬五六十家其間日陞客寓内寓有龍巖州考生十餘名時適訪友外出所有行李盡付劫灰某宦作宰歸來宦囊甚裕驟遭此變被累尤覺難堪幸保甲局文案陳少尉督帶勇丁驅水龍往救火始免於蔓延 
[沙市火警]  
　　沙市訪事人云本月初七日午後便河橋東某姓家午炊不愼遺火積薪迨四下鐘時火遂上熾各水龍聞警馳至極力救援僅焚去瓦房二所茅屋三間起火之家有一瞽婦年四十許及一生甫三歲之男孩均葬身火窟亦云慘已 
[潤州火警]  
　　鎭江訪事友人云本月十三日之晚九點鐘時銀山門外三善巷左近裕和洋廣貨鋪不戒於火轟轟烈烈勢若燎原旋卽延及比鄰鴻瑞茶樓當經各叚水龍及天主堂道署寳蓋山營中各洋龍飛馳往救常鎭通海道兼鎭江關監督長久山觀察以是處逼近租界恐有匪徒滋擾教堂急帶親兵飛輿而出俄而洋務局總辦邵虎伯直刺租界總巡周錦堂遊戎以及文武員弁俱策騎臨塲督率勇丁拆斷火路祝融氏始廢然而返僅焚去瓦屋數十間聞裕和被燬貨物約值三萬餘金亦浩劫也 
[烟海秋濤]  
　　烟臺訪事人云新任俄國駐烟領事官體德滿君定期七月十二日接印任事○上月某日莒州人某氏奔赴巡司署訴稱同鄉某甲掠賣女兒請卽竄追以便骨肉團聚巡司某少尹飭差拘甲研訊甲供詞狡展堅不肯承少尹乃飭氏領女回家將甲笞責五百板枷號一月限滿遞解回籍○籌捐局員某君與各邑宰核定章程凡紹酒每壜以三十斤爲率抽收制錢三十文多則酌加關東酒每大　抽捐制錢二 
百文至各酒肆零沽每斤抽錢三文年終統繳總局 
[鷺江漁唱]  
　　厦門訪事人云七月十五日有許某者携信十四封并洋銀五百零三元至各處分投行至距厦門十餘里之湖裏社土地宮前突遇乙丙二盜持械截劫許大聲呼救盜突放手槍中許腹背負痛而踣旋經人舁回醫治一面據情禀請厦防同知張司馬會營嚴緝○關仔内某烟店主某甲年近六旬素稱樸訥上月二十日之晚十二點鐘時突有盜匪三四人手持利刃叩關入内向之亂砍迨各夥聞聲驚起見甲血污狼藉一息奄奄而羣盜已不知去向細查各物並不短少不知若輩有何仇釁下此毒手也○衛生局員向各肉鋪抽捐以致屠户相率罷市厦防同知張司馬飭傳到署宛轉開導諭令貿易如常各屠户咸唯唯遵命事越數日衛生局員又帶勇十餘名向收捐欵各屠户不允一律閉門不知當事者將如何辦理也 
[黄陵廟題壁]  
　　宜昌訪事人云日前有一美國兵艦由上海開赴宜昌下椗江中藉以保護彼國商旅○夏秋之際時症叢興居民迎賽龍燈藉以禳解增華踵事愈出愈奇某日伶人陸福壽向東嶽廟無常鬼借得袍服傘扇一經裝點栩栩如生併用小孩扮作五鬼閙判鐵練曳之而行事畢正在某處轟飲陸忽大呼腹痛未幾卽宛轉而斃其扮小鬼之五孩疉斃其三餘亦患病甚重一時好事者謂係觸犯神明實則悞食不 
 
 

Page 3

 
 
潔之物耳○月望前後江湖水勢湍急異常某日有某川號運鹽一百數十包行至龍王廟左近突與柏木船相撞以致沈没江心幸各划船駛往救援得將船上諸人救起惟鹽已入水淹化無可打撈知○蒯德溥者安徽合肥人前任宜昌鎭中營遊擊前歲入都適遇拳匪之亂遂在榮中堂轅下當材官事平後擢升廣東潮州鎭總兵某日陸辭南下携眷赴粤履新瀕行官紳祖餞者甚多亦宦途之榮也 
[行西月色]  
　　揚州訪事人云兩淮湘岸引鹽銷塲日旺月初某日運憲程雨亭都轉接准湘岸督銷總局來文大旨謂敝岸辛卯秋綱開辦已久刻下銷數正旺殘綱未運尚多請卽催商赶運來湘以免脫擋云云因飭淮南總局轉諭各商遵照局總某君隨出示局門云湘岸辛卯秋綱除已訂單領運不計外兹查殘綱尚有六千五百引未據訂單合亟開單示催爲此示仰湘岸各商知悉自出示日起所有應運辛秋殘引限於五日内一律訂單領運以顧岸銷毋再延宕○聞之官塲中人謂泰屬某某塲近有私梟販運鹽斤載以艒艒船聨檣飛駛各員苦於力薄無可如何兩淮運司程雨亭都轉聞之急飭鹽捕營管帶羅都戎酌帶水師砲船嚴密兜拿毋使漏網不知跳梁小醜能一鼓成禽否也 
[鐵甕濤聲]  
　　鎭江訪事人云地棍某甲賃鮎魚套某姓烟館設局賭錢無知愚民入其彀者指不勝屈事爲丹徒縣洪鷺汀大令所聞於本月某日之夜帶役前往拘獲甲及與賭之乙丙二人帶回懲辦○某日丹徒縣洪鷺汀大令繕發簡明告示飭各坊地甲荷牌曉諭其文曰奉辦鋪户房捐抽收一成有五四五六月捐欵應先赶緊交楚以後月淸月欵不得遲延違誤倘有刁民抗捐立提嚴追不貸 
[吳宮秋草]  
　　姑蘇訪事人云本月初九日省中遞到刑部釘封文臬憲效述堂廉訪卽札飭長洲縣蘇靜菴大令由獄提出行劫溧陽縣屬某布莊拒傷事主之盜犯一名升坐大堂略詰口供喝令如法綑綁會同中軍守備夏守戎帶兵數十名押赴北寺大校塲處决旋由蘇州府向子振太守委員將首級解赴溧陽犯事地方懸竿示衆○上月二十一日之夜吳縣署承發房失去零物桌上遺有匿名揭帖語極狂悖旋由承發吏查得此事係已歇值堂長隨某甲所爲禀請縣宰田春庭大令拘甲研訊甲初猶抵賴不承迨喝令用刑始一一供認遂飭笞一千二百板發流氓公所收禁○常州府屬各縣私梟充斥爲害閭閻某日無錫縣署差役某甲在某鄉拿獲甲乙二梟匪解經縣宰訊實口供釘鐐收禁旋於本月初八日押解來省臬憲效廉訪飭交蘇州府嚴行訊辦○間門内奚姓家馬夫某甲於月初某日牽一洋狗至山塘街突被流氓某乙奪去甲怒喚集同伴十餘人向乙尋釁乙亦號召黨類併力兇毆直至刃傷三人始呼哨而散臬署武弁某君聞之立率小隊若干名馳往彈壓隨將行兇之某流氓拘獲解交吳縣請懲○六月下旬某夜常州府屬陽湖縣境某鄉有劇盜連刦某當鋪某錢莊報案後經縣宰移會鄰封一律協緝本月某日吳縣某捕役在閶門外馬路旁某茶肆拘獲是案盜犯七名連盜船一艘解請縣主田大令訊究七盜堅不吐露實情且稱所起各贓並無是案之物以故現尚覊禁獄中聽候另緝眞盜也 
[上海官塲紀事]  
　　昨日午前欽命出使義國大臣許靜山星使命駕入城赴道縣各署謝步禮也○昨日新選陝西郿縣知縣周雲橋明府道出滬江命駕至上海縣署拜會縣主汪瑶庭大令○昨日閔行釐卡總辦趙嶼秋司馬因公來滬趨詣道轅曁淞滬釐捐總局晉謁及至上海縣署與縣主汪大令晤談片刻然後興辭 
[添設巡局]  
　　蘇松太兵備道袁海觀觀察見邇來浦東一帶流氓充斥劫人勒贖習以爲常因於日前札委江蘇候補縣魏蒓塢明府往爛泥渡洋涇鎭等處相度地勢添設保甲總巡局以便就近查拿明府勘得洋涇鎮地處適中最合設局爰於昨日謁見觀察請示遵行並赴上海縣署拜會縣主汪瑶庭大令 
[劇盜熬刑]  
　　前者上海縣東北鄉引翔港鎭被盜連劫萬生槽坊等四家當經縣主汪瑶庭大令飭捕投徐文拘獲陸文卿等盜訊不供認收押所中後又訪悉有大刀關勝卽徐關勝者實係是案正犯因飭捕緝拿日前拘獲經英美租界公堂移解到縣前晚大令升堂訊究捕夥楊保禀稱小的等訪悉徐關勝匿跡上海寳山交界之閣老殿中因偕夥役金林等數十人前往緝拿徐手持大刀向小的猛斫傷及額上血湧如泉嗣由金林等將刀奪去始得成擒在身畔搜出手槍一枝刺刀兩柄迨解入租界報明捕房解送公堂由張大老爺轉解到案金林禀稱小的往拿時亦被徐砍傷手背徐供小的家住引翔港鄉間成衣爲業安分守法從未犯事楊等之傷不知被何人所戳至起案之槍械亦非小的所置大令研詰再三堅稱引翔港之案實不知悉大令怒喝令鞭背三百下上天平架至二點鐘之久復加研詰閉目不答一語大令怒不可遏令跪大練加上挺棍仍不發一言時已夜深遂飭釘鐐收押自新所再訊 
[劫盜移縣]  
　　匪徒唐慶雲持外洋花邊至某處求售被某包探拘入法界捕房昨日轉解至案讞員杜枝園大令向之研訊供認行竊不諱遂判責四百板旣而包探禀稱小的查得唐於本月十五晚在浦東嚴家橋糾黨行劫某信局信擔花邊確係原贓大令嚴加推鞫不肯實供遂解送上海縣嚴刑訊究 
[軍健受笞]  
　　前日上海縣主汪瑶庭大令排導出城行經租界中忽有一老媪大聲呼救大令提至輿前詰問嫗稱小婦人被軍健攫去銀簪大令查悉劉桂祥所爲遂於回署後傳劉詰究供稱小的年甫十四見嫗銀簪墜地俯身檢起隨被路旁不相識之人奪去叩求恩宥大令飭掌頰一百下諭以嗣後再犯定予重懲 
[滬南途說]  
　　本邑南市馬路工程局總辦翁子文太守擬在内街添設電燈而電廠房湫隘異常不敷展布爰擇定滬軍營對面隙地鳩工建造以擴規模旋查知是地由前任上海縣升授兩浙鹽運司黄愛棠鹺憲所購因於昨日親往勘騐以定從違○前日騐棉局委員何吉人明府查獲鄉人姚勝榮趙錫銓陳木生胡鴻照所販棉花二十餘包均有攙水情弊研訊之下姑念初犯諭令領回烘曬後如再犯定當重罰不稍寛容 
[英美租界晚堂瑣案]  
　　隆昌瑞雲章等三十八户環控興昌衣莊主王烈承邵茂生積欠脫逃前晚讞員張柄樞司馬飭提一干人研訊黄輔卿供監生在治下開設慶泰縀莊與興昌向有往來端午節被欠洋銀一千元向之索取交來裕豐錢莊期票三紙合洋銀四百七十五元至期往收無著因將原票退回王願以約值洋銀六百元之綢料作抵然尚欠洋銀四百九十元現聞興昌執事人邵茂生業奉提案叩乞究道邵求寛限料理司馬察得此案糾葛頗多飭將邵還押候備文移送上海縣訊明核奪并諭令黄等各原告自行投縣備質○葉開陽姚信宇環控韋步瀛圖賴墊欵等情司馬提韋研訊葉姚同供代韋付怡和等各碼頭小工洋銀四千餘元除陸續以過若干外凈被積欠二千四百餘元向索推諉情急控追韋認欠屬實惟稱並無如此之多司馬飭押候各邀公正人將各帳查明禀覆候核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程避瑣案]  
　　生元米行執事人將森元查悉船户張阿生行竊小麥二袋遂扭控馬路工程局總辦翁子文太守倩覆讞委員黄衡堂二尹研訊之下飭賠洋銀七元再罰三元押候繳齊開釋○日前胡王氏扭逆子胡寳珠至局餅稱小婦人有誠濤藥局存銀摺一扣被　竊藏太守倩二尹訊明押繳迄今置若罔聞因於昨日提案復訊寳珠一味狡展二尹命仍還押限卽日將摺繳案違干重懲○日前花榮扭劉學貴至局聲稱監生前由江陰倩劉裴運小麥一百八十七石抵滬及交缷均已霉爛不堪查知被伊盜去若干石任情撥水求恩斷賠劉狡賴不承二尹飭地甲帶出妥爲理處 
[英美租界公堂瑣案]  
　　包探倪順泉解行竊鉛管之陳春庭請究陳認竊不諱讞員張柄樞司馬商之英總領事署迪繙譯官判責五百板以儆○包探劉阿炳解胡萬元到案禀稱伊向朱元順訛詐洋銀三元報由小的拘解請究司馬判責三百板○包探顧福其解何阿二到案禀稱伊行竊丁芝榮家銀質對時裘一枚報由小的拘解請究司馬判責三百板○包探王長桂解徐阿二到案禀稱此人潜入四會芳里攫取徐李氏之皮夾銀臂釧等物由小的拘獲解案請究司馬判責三百板枷號一月期滿押捕房半年然後遞解回籍○包探劉光震解李阿二到案禀稱此人行竊王陳長家衣飾報山小的拘解請究司馬判責三百板枷號一月期滿押捕房半年○施沈氏在途傾倒垃圾有違工部局章程被包探方長華拘入捕房八號西捕向之盤間膽敢猛批其頰遂於昨日解案請究司馬判掌頰一百下有善謔者曰以一得百氏之獲利可謂豐矣雖然西捕之頰何其重華婦之頰又何其輕耶亦足慨已○包探李阿春解陳福泰王小徽到案禀稱伊等潛入正大洋棧内串竊所存茶葉二箱報田小的拘獲詰知原贓已售與粤人李成章得洋銀三元六角惟李曾人大西洋籍理應聲請察核司馬飭暫押捕房候由原告赴大西洋總領事署呈控 
[法租界捕房瑣案]  
　　致和錢莊傭人某甲收得洋銀五百餘元雇坐顔小央之車駛至鄰家木橋南首下車將洋銀遺忘車上被顔回車寓告知寓主呂增祥呂給以一百元囑速回通州原籍同寓車夫二十餘人均給以四元令勿聲張其餘　入私囊報捕後經包探購得眼線將呂拘解公堂讞員杜枝園大令訊供責比著將　及洋銀一併繳案迄今案懸日久挺押不繳昨日甲投案求追大令提呂復訊呂供小的所得並無如許之多實難繳出大令怒其刁狡著重責三百板押候再比○邱子嘉前控史初彬圖賴洋銀一百五十元奉大令訊供押追吏妻某氏向邱哀懇願折還洋銀八十元先繳四十元其餘出立憑摺分十個月拔還昨日史繕摺呈案大令令邱連所繳洋銀具領○輪船積竊朱阿林在德興輪船上竊取花布三十疋報捕查獲二十五疋解奉大令訊供將贓給失主領去朱枷號一個月期滿責釋○偷兒王晉福楊才生均由包探解奉大令訊供認竊不諱著各責三百板○偷兒顧掌生高阿福李阿三均由包探解奉大令訊供認竊不諱著各責一百板 
[美租界捕房紀事]  
　　昨日報記江北義園公所司事李榮魁投捕房訴稱工人朱長明朱長興弟兄藉端索詐毁物行兇等情昨日捕頭令包探倪順泉查悉李與朱實係親戚因給算工資口角現已由親友請勸自願求銷捕頭允之○昨晨小竊張阿榮混入公和祥碼頭某號棧甲竊取舊鐵適爲司閽人所見扭入捕房捕頭令押候轉解公堂禀請讞員張柄樞司馬訊辦○昨日裏虹口地上置有無名男屍一具出某號華捕所見投報捕房捕頭令地保報請某善堂備棺收殮○昨日虹口某姓家忽然失去金鑲香烟嘴一枚經包探劉阿炳查悉某甲所竊因卽　入捕房捕頭令押候解送公堂禀請訊辦○前日僑居江灣鎭左近之某姓家繕成西字函倩人投捕房内開稱被竊賊越牆而入竊去金銀首飾綢布有服所　不貲請派包探查緝捕頭允之 
[江西官報]  
　　候補道張孝榮謝札奉委帮辦洋務局内閣中書吳道濬親拜候神縣方恆委辦大學堂副監督樂安縣錢志銘候補縣胡慶潣易廷禧張維楨馬獻廷俞訓方何宗杰俞錫祉章家駒譚從炳周謙俱禀謝考王廷珍收生儒試卷程元壽謝咨補豐城典史行知李茂輿劉桂　俱謝騐看候補府何師呂赴滬公幹曹廷鈺由京赴引回守備吳景山接充撫院武巡捕分發試用縣沈諭禀到新選南昌通判任澐飭赴新任候補道楊寳壬接帮辦派辦政事處吳道敢充課吏館副館長指分知縣顔邦敬禀到袁州都司英俊據報病故查有標下左營候補都司張得勝堪以署理又調考軍政之贑左營守備李如松現署　左營守備正任寗都營守備徐夢熊均飭固本任候選鹽知事許夢芬由皖籍來省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年八月初三日京報全錄]  
　　宮門抄諭旨均錄前○直隸總督袁奏爲恭報抵津日期曁接收地方情形摺○又奏爲緑營武職改習槍砲尚未諳熟本年軍政懇恩展限舉辦摺○又奏爲遴員辦理天津交涉事務片○又奏爲已革知縣實無獲罪確據懇恩開復片○湖北巡撫端奏爲請奬辦理釐金出力各員片○新任四川總督岑奏爲陳明借欵以備開支勇餉片 
　　太子少保北洋大臣直隸總督臣袁世凱跪奏爲恭報微臣抵津日期曁接收地方情形恭摺具陳仰祈聖鑒事竊查天津交還一案應由臣率同在津文武地方各官前往接收當經檄飭津關道唐紹儀會同長蘆鹽運使楊宗濂天津道張蓮芬天津鎭總兵吳長純等督同天津府縣曁隨帶文武各員弁先期赴津於七月初五日與各國駐津都統及各執事司員接經晤面各都統等均接見甚歡任聽華官在天津地方部署一切並准各委員至該都統署考查各司員查辦之事所天津自各國創設都統衙門治理地面而其自天津全縣以逮寗河縣境唐沽北塘沿海各處均歸管轄該都統署内劃分八股辦事一總文案一漢文一巡捕一河巡捕一發審一庫務一工程司一衛生局其外復劃分四叚一城北叚一城南叚一軍糧城叚一唐沽叚每股均各派員分司其事此各國在津治理地方之大略情形也現旣議定接收所有各股各叚均經臣預先遴員前往接替並將臣前在保定募練之巡警隊兩干人預調來津按叚接辦其各國原設之華捕一千餘人亦暫行酌留免其流落滋事復在附近津城二十里内按東西南北及四隅分設保甲局八處每局派文武員弁各一人統帶馬步巡丁稽查匪類其二十里外則分撥營隊扼要屯紥海口及附近鐵路各處酌派水陸巡警隊分布彈壓以上各項均飭由唐紹儀等先期籌商布置就緖議明於十二日一律任事臣於十一日陛辭請訓後十二日由京乘坐火車啓行有印度一隊在京火車站排列相送午刻駛至天津各國都統均至車站迎迓派有華捕一隊站班另派華捕作爲議兵臣當卽帶同文武各員逕赴該都統署將所有地叚及官塲各産一一接收並由各都統當面呈交各件一同議目錄一財務簿一銀欵票據一各案犯卷宗一各工程卷宗一各合同底卷其銀欵一項除各都統支用外計實存銀十八萬五千餘兩洋銀四萬餘元均留備地方各項善後工程之需由臣與各都統簽字畫押彼此交割完竣各都統肆筵設席欵勞如禮致敬盡歡卽將都統衙門裁撤各聨軍巡捕隊一律開拔離津該都統等復至臣處告别臣卽於是晚延請各都統曁各司員宴會酬酢雍容樽爼藉固邦交此臣馳抵天津接收地方之大概情形也覆查天津自歸各國轄治迄今已閱兩年深宮時厪宵旰之憂編氓日切雲霓之望兹幸仰賴朝廷德化感動遠人是以各國敦尚信義如期歸還臣蒞津之日紳商士庶夾道歡迎咸以重見漢官威儀爲幸而市廛闤闠多有升舉國旗懸結燈綵以誌慶賀者中外輯和商民欣悅實足仰紓宸厪惟天津爲南南北通衢五方雜處宿奸藏蠧良勢不齊現雖收回地面而應辦善後各事棼如治絲稍一不愼弊端立見且不免貽人口實措理良非易易臣惟有督飭所屬文武各員酌度機宜妥籌辦理並擬趁此變亂之後將從前各項積習痛予刷除務期弊去利興庶以仰副聖朝整頓地方至意所有微臣抵津日期曁接收地方情形理合恭摺具陳伏乞皇太后皇上聖鑒訓示謹奏奉硃批知道了欽此 
　　太子少保北洋大臣直隸總督臣袁世凱跪奏爲緑營武職改習槍砲尚未諳熟本年軍政應請展限舉辦恭摺仰祈聖鑒事竊准兵部咨本年輪應軍政奏請照例舉行又武職改習槍砲自本年軍政爲始儻爲期太促未能諳熟准其奏請展限務期實事求是毋拘例限各等因當經轉行遵照在案惟查緑營員弁向習弓箭現奉新章改習槍砲各營向無存儲紛紛請發以資演練直隸自遭兵燹津省舊存槍砲焚刦一空現時收購無多無論難以徧給卽使有槍可習有砲可演而爲期甚促講求瞄凖驟難一律精嫻且津標大沽各營地面前因洋兵屯駐久未成營現甫交還歸集隊伍從新整頓尤難依限辦理據各標營禀請奏展前來臣覆加查核委係實在情形合無仰懇天恩俯准將本年軍政展限一年届時再行認眞考察分别舉劾以昭核實除嚴飭各標營上緊練習外理合恭摺具陳伏乞皇太后皇上聖鑒訓示謹奏奉硃批著照所請兵部知道欽此 
　　袁世凱片再天津地面甫經接收各國聨軍尚未撤盡所有水陸兵官肆應交涉事務繁重亟應遴調大員來津襄助以資聨絡查有統領北洋海軍補用總兵葉祖瑾爲守兼優諳練洋務堪以調駐天津佐理一切所遺海軍統領差使卽派帮統北洋海軍補用叅將薩鎭冰暫行代理除分别檄行遵照外理合附片陳明伏乞聖鑒謹奏奉硃批知道了欽此 
　　袁世凱片再准外務部咨以准法使鮑渥照稱前由各國懲辦中國官員罪名淸單内有直隸元城縣王錦陽武邑縣石立坊詳查實無獲罪確據自應開復已婉商各國詳爲剖述各大臣均以爲然可於獲罪名單内撤銷等因轉請覈辦前來臣查知府用候補直隸州前署元城縣知縣正任安平縣王錦陽同知銜知州用候補知縣石立坊旣經查明實無獲罪確據未便任其屈抑不伸仰懇天恩俯准於懲辦淸單内將該二員撤銷王錦陽已開去安平縣本缺應與石立坊均以原官原銜升階仍歸直隸候補以示昭雪出自鴻慈理合附片具陳伏乞聖鑒訓示謹奏奉硃批著照所請該部知道欽此 
　　端方片再查鄂省釐金自前撫臣于蔭霖極力整頓剔除中飽裁汰陋規收數始漸有起色曾於光緖二十六年四月間奏明辦理情形並請綜計收數果能較二十四年增收至四十萬串卽擇尤酌保數員以資喜勵奉硃批著照所請該部知道欽此欽遵在案奴才到任後督飭總局各員加意講求盡心稽覈凡遇抽收不力及有意侵蝕者卽經分别撤叅追繳從不稍事寛假是以收數日有加增綜計上年所收銀錢並計較之二十六年有閏年分不相上下而較之二十四年實已增收錢五十餘萬串近年撥欵日增本省用欵不敷仍屬甚鉅專賴此項增收之欵稍事補苴推其增收之故固中各局員潔已奉公爭顧比較而總辦牙釐局務候補道趙濱彦遇事認眞不辭營怨尤爲難得蓋理財之任必以精覈爲先然苟無公忠體國之心卽不免有見好同僚之念鈎稽稍不經意短絀每出無形該員于各局卡利弊無不了然於胸考覈嚴明始終弗懈若不先子奬叙何以激勸羣倫相應請旨將三品銜候補道趙濱彦賞給二品頂戴以示優異其餘辦釐出力收數最多者奴才當悉心稽覈再行援案擇尤酌保一二員斷不容稍涉冐濫是否有當理合會同湖　總督臣張之洞附片具陳伏乞聖鑒訓示謹奏奉硃批著照所請該部知道欽此 
　　岑春煊片再臣於七月初六日電奏請旨擬在晉省常備軍中酌帶兩旗赴川並聲明餉項則先借晉欵續由川省照數籌還兹於初八日恭奉電旨山西常備軍兩旗准其帶往等因欽此伏查該兩旗月餉以及沿途轉運偵諜等事在在需欵自宜查照原奏先借晉欵嗣後由川　還兹已由晉庫領到銀一萬兩除分咨外理合附片具陳伏乞聖鑒謹奏奉硃批該部知道欽此 
 
 

Page 14

 
 
[光緖二十八年八月初四日京報全錄]  
　　宮門抄諭旨均錄前○湖南按察使黄奏爲到任接印日期摺○山東巡撫周奏爲揀員請補要缺知州摺○江西巡撫李奏爲常備軍購地建營請旨飭部立案片○又奏爲調署知縣片○又奏爲知縣留於讞局學習片○浙江提督呂奏爲到任接印日期摺○浙江巡撫任奏爲遴員署理道篆片 
　　二品頂戴新授湖南按察使臣黄建笎跪奏爲恭報微臣到任日期叩謝天恩仰祈聖鑒事竊臣於光緖二十八年正月十四日蒙間授湖南按察使當卽具摺謝恩籲懇陛見奉硃批著來見旋因辦理商稅事務大臣呂海寰盛宣懷電請暫留俟商約辦竣再令入都奉旨允准嗣經湖南撫臣俞廉三於二月二十二日奏請赴任奉上諭著遵旨來京陛見後速赴新任欽此遵卽馳抵都門於四月二十五日恭覲天顔跪聆温諭五月初七日請訓復蒙召見誨勉有加莫名感悚陛辭後隨卽起程航海抵湘奉撫臣行知檄飭赴任兹于六月二十七日准署臬司鹽法道繼昌將印信文卷委員齎送前來當卽恭設香案望闕叩頭祗領任事伏念臣嶺嶠庸材畿疆末秩歴緣洊摺忝列監司由滬道而調榷津關曾無寸報訂稅章而勉襄擘書甫效微勞兹復渥荷殊施催赴今任查湖南地居腹要臬司職總憲綱法紀所關陳時非易安民察吏宜致懷於風愆弼教明刑冀常懷於時日自維檮昧深懼弗勝惟有恪遵聖訓並隨事禀商督撫臣認眞經理以期仰答高厚鴻慈於萬一所有微臣感激下忱並到任日期理合恭摺叩謝天恩伏乞皇太后皇上聖鑒訓示謹奏奉硃批知道了欽此 
　　頭品頂戴兵部尚書銜山東巡撫臣周馥跪奏爲揀員請補要缺知州以資治埋恭摺仰祈聖鑒事竊查東平州知州周源瀚於大計案内以年老參劾經部議以勒令休致光緖二十八年五月二十日具奏奉旨依議欽此應以五日後行文按山東照限减半計算扣至六月初十日作爲開缺日期歸六月分截缺所遺東平州知州員缺係衝繁難沿河要缺例應在外揀員調補查例載州縣應調缺出俱令於現任人員内揀選調補如無合例堪調之員始准以候補人員請補等語查東平州地當孔道政務殷繁必須明幹有爲之員方足以資冶理經前撫臣督同藩臬兩司於通省現任選缺知州内逐加遴選非歴俸未滿卽人地未宜未便稍涉遷就查有候補知州張世卿年四十八歲河南固始縣人由布政司經歴職銜考取國史館謄錄光緖七年國史館本紀告成議叙以本項應得之缺儘先選用九年在山東堵築河套圈等處案内出力保俟得缺後以知州用十六年閏二月在部報捐三班指分山東以布政司經歴試用十七年六月驗看九月到省因連年搶險案内出力保免補本班以知州補用並加四品銜十九年正月引見奉旨著照例用欽此二月回省期滿甄别堪以補用委解京餉議叙加一級因堵築胡家岸等處漫口合龍案内尤爲出力俟補缺後以知府儘先補用歴署東阿茌平等縣知縣旋丁父憂服滿起復仍回山東原省在順直善後振捐案内奬戴花翎代理臨朐縣知縣二十七年十一月十五日到任據布政使胡廷幹按察使尚其亨以該員老成諳練爲守俱優堪以請補東平州知州等情會詳到前撫臣張人駿未及核辦缷事移交前來臣到任未及三月例不加考惟以之補授東平州知州洵堪勝任合無仰懇天恩俯准以候補知州張世卿補授東平州知州實於地方有裨如蒙俞允該員係候補知州請補知州銜缺相當毋庸送部引見亦毋庸聲叙叅罰該員歴署東阿茌平等縣任内交代俱已淸結現在代理臨朐縣知縣尚未交缷理合恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
　　李興銳片再江西防營前經臣奏定軍制編立常備續備其常備一軍應駐省垣日夕操練以爲遊擊之師必須建立營壘聚居而教訓之庶可成節制之師省城順化門外大校塲之旁舊有剛軍營壘三座均係牽茅作蓋編篾爲牆驟遇風雨必至飄摇歲時修葺徒耗帑藏且校塲地爲營基所占四面狹小僅可用前膛來福槍打靶欲試演後膛快槍卽至彈子飛越入城難免傷人殊屬不成局面臣飭營務巡司道於各城門外别　地叚又皆烟户輻輟或地勢窪下無合度處惟剛軍舊營之後查有民間由塘四五十畝若購歸常備軍建營卽可平去舊壘將大校塲推拓寛大操練快槍開演軍陣均易展布當飭由司庫籌欵發縣將前項田塘購齊繪就營圖委員召匠雇工興建約計可駐常備軍三營其中體操塲講武舍均皆齊備四　挖濠築壘規模雖非宏大庶幾略壯軍睿牽較地價工料約需銀萬兩有奇欵尚不鉅容俟落成之日再行造册咨部覈銷此外尚有常備軍二營及各府所駐續備軍因限於經費支絀勢難同時編建祗可各就舊壘修葺暫居俟庫欵稍可騰挪再圖擴充所有常備軍購地建營緣由理合會　兩江督臣劉坤一附片陳明伏乞聖鑒勅部查照立案謹奏奉硃批該部知道欽此 
　　李興銳片再署湖口縣知縣武光樽經臣撤省所有湖口縣印務查有准補義寗州知州尚未到任之尹葆衷樸實明幹堪以調署據藩司柯逢時會同署臬司劉心源具詳前來除檄飭遵照外謹會同兩江督臣劉坤一附片陳明伏乞聖鑒謹奏奉硃批吏部知道欽此 
　　李興銳片再新選樂安縣知縣錢志銘現已到省本應飭赴新任經臣暫行留省在於讞局學習審案藉以歴練政務仍隨時查察如果公事漸嫻再行飭令赴任理合附片陳明伏乞聖鑒謹奏奉硃批吏部知道欽此 
　　浙江提督奴才呂本元跪奏爲恭報奴才接印任事日期叩謝天恩仰祈聖鑒事竊奴才前在保定防次接准直隸總督臣袁世凱咨會光緖二十八年正月三十日内閣奉上諭浙江提督呂本元著卽赴本任欽此轉行欽遵等因准此奴才當將營務事宜交代淸楚擬卽遵旨赴任惟奴才久在軍營未回鄉里因在保定咨請直隸總督臣袁世凱於代奏啓程日期摺内兼請賞假一月　籍掃墓旋准咨覆内開三月十八日准軍機處知會奉諭旨呂本元著賞假一個月欽此恭錄咨明欽遵前來奴才隨卽繞道回里路間感冐兼阻風雨日期稍延五月十七日抵安徽滁州原籍先人墳墓修掃事畢卽於六月十九日由原籍起程航海赴任曾經咨請安徽巡撫臣聶緝槼附片代奏在案兹於六月二十六日行抵浙江寍波府城准署提督臣余宏亮差委提標試署中軍叅將周友勝將欽頒乾字三百二十號提督浙江總兵官銀印一　王命旗牌八面桿副曁火牌文卷等項齎交　來奴才恭設香案望闕叩頭祗領任事伏查浙江爲海疆重地甯波乃通商要區水師巡防陸路緝捫學　整頓武備綏輯地方督率之責綦　職任所關尤重奴才自維庸質深懼弗勝惟有實力實心正已率屬一切應辦事宜仍隨時曾商督撫臣和衷辦理以期仰答高厚鴻慈於萬一所有奴才接印任事日期謹恭摺具陳叩謝天恩伏乞皇太后皇上聖鑒謹奏奉硃批知道了欽此 
　　任道鎔片再現准部咨寗紹台道春順奉旨調補直隸霸昌道新授寗紹台道惠森到浙尚需時日應先委員護理以便春順交缷起程查有甯波府知府高英老成練逹素孚人望堪以暫行兼護除檄飭遵照外理合會同閩浙總督臣許應騤附片具陳伏乞聖鑒謹奏奉硃批吏部知道欽此 
 
