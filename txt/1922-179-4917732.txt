# 1922 - 179 - 4917732

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[省長問題（冷）]  
　　省長問題今日不上不下者甚多一曰蘇韓不肯就也二曰直曹不肯舍也三曰奉張不同意也四曰魯王亦不願也其餘若陜若皖若贛亦未大定而鄂閩兩省又將更易矣然則北方權力所及之各省今日尚能安靜者惟山西督軍所兼之一省長耳 
　　舊者或不肯去新者或不願來又或不敢來當此新　不接之交所謂省長者幾有廢之之勢然則廢督之結果反廢省長由此以談他日裁兵之結果或者反裁學校乎中國事之顚倒錯亂類是者多也 
命令 
　　七月二日大總統令署司法總長王寵惠呈署甘肅臯蘭地方審判廳推事蒲溶另有差委懇請辭職應照准此令 
　　又令兼代内務總長張國淦呈准陜西省長劉鎭華咨試署省會警察廳警正史秉貞另有差委請予免職　照准此令 
　　又令樂爽給予二等嘉禾章此令 
　　七月三日大總統令陸軍部呈准正紅旗蒙古都統繼祿咨請以鳳存陞補印務章京定保陞補公中佐領均照准此令 
　　又令柏蘭登晉給四等嘉禾章此令 
國内專電 
　　北京電昨（四日）閣議政府挽北京公團發一電歡迎中山北上 
　　北京電孫洪伊等代表張澤民崔慶鋆見黎請優禮中山懲辦曹銳邊守靖以平民心杜桃撥黎對第一層認可卽派黎澍南下迎中山第二層以邊爲曹家靈魂不便得罪巨室（五日下午一鐘） 
　　北京電唐紹儀前站盧信到京國會半數挽唐組閣保曹主王士珍組閣又一派主孫洪伊組閣非過八月一日不能定（五日下午一鐘） 
　　北京電吳馮在鄭州晤談前嫌盡釋兩人深苦隂謀挑撥者之多術約定每日一電交換意見豫商因馮禁穿綢緞汴綢停織年減輸出收入甚鉅吳請馮解禁馮允 
　　北京電使團得奉報王永江得中史任命張忽翻臉故王避大連貞被推爲聯省自治省長奉事因白永王永江之去益亂（五日下午一鐘） 
　　北京電政府似已派員赴寗接洽蘇省長問題并猶豫裁兵廢督及應付鄰省諸問題（四日上午十二鐘） 
　　北京電韓國鈞電院再度辭職并拒入京（四日上午十二鐘） 
　　北京電昨日使未參預居仁堂茶話因伏見宫東王葬日故亦未派參贊代表今日派員到部申謝 
　　北京電曹錕要求今後財部每月指定直軍基金由鹽餘上按期撥付并索九六債還欠餉（四日上午十二鐘） 
　　北京電九六債仍以八四折按總額還華銀團債每百元給六十三元債票其餘三十七元另籌還法但六十三元以八四計僅及五十餘元而市價尤低銀行甚悲觀至日債三千三百萬業已給九六債三千九百萬完案歐美債一律不受債票逕扣鹽餘（四日上午十二鐘） 
　　北京電吳代表李濟臣到京接洽奉天善後問題吳因直奉商業關係故踐前言奉軍退出榆關卽不再戰吳此後與中央電報非分内事不發（四日下午七鐘） 
　　北京電今日（四日）閣議决定馬振憲爲皖財廳鄭斆慈爲皖實業廳長　　北京電吳佩孚請築老河口洛陽軍用電線（四日下午七鐘） 
　　北京電今日各關係機關在交部討論裁撤貨捐補救辦法因貨捐爲債務擔保品（四日下午七鐘） 
　　北京電英公司派司梯理徐銳向張作霖索車張不理該路電部請示部電王占元宋小濂商辦津浦路車經蚌埠仍有兵士搶奪請飭張督約束部下（四日下午七鐘） 
　　北京電支日（四日）魯案第二部會議王正廷陸夢熊顔德慶小幡秋山大村列席日員報告日管膠濟路增修實况華員提出合同契約新工程處理法日員允照約文研究再答又討論路礦關係日員含保留性質未决（四日下午七鐘） 
　　北京電昨閣議决湯薌銘長鄂劉冠雄長閩俟得某方向意卽發表劉承恩决先免職（五日下午一鐘） 
　　北京電曹錕電董五十萬難濟事十號前期太晚務提前撥百萬 
　　北京電財政部印刷局日債到期未還債權者要處分經董商定續約兩年將到期利息三十六萬併入本内（五日下午十一鐘） 
　　北京電參陸處准蔡成勳爲江西軍務督辦惟不明發命令 
　　北京電張作霖電王占元稱前於軍事的扣用關内民車數百輛已陸續釋回並厚給資糧（四日下午三鐘） 
 
 

Page 5

 
 
   
 
 

Page 6

 
 
國内專電二 
　　北京電蔡成勳電宜黄被敵佔領現粤軍第二混旅分擾豐城臨塘進窺省城並在南豐設司令部廬陵道屬之高安縣亦被匪佔領已派常師赴臨川相機進政 
　　北京電參陸處電馮玉祥蕭耀南陸洪濤出師堵勦陳樹藩並飭張聯陞撥五千人開駐白河以防東竄（四日下午三鐘） 
　　北京電蔡成勳要求黎軍民合治警察財政政務各長均欲由他保人政府不允請另簡人（四日下午三鐘） 
　　北京電英使今晨（四日）出京赴北戴河（四日下午七鐘） 
　　北京電國民裁兵促進會呈黎請踐廢督裁兵前言（一）今後不得招一兵一夫（二）巡閱督軍護軍使等職卽日廢止（三）卽召裁兵會議不能藉未統一爲遷延天日指誓人所共仰望總統與諸巡閱督軍嚴萬世信義之防（五日上午十二鐘） 
　　北京電甘肅蘭州博物館將導河隕石呈農部地質調查所開始研究聚訟紛紜（五日上午十二鐘） 
　　北京電淸溥儀日前在琉璃廠買書偕行者有莊斯敦等溥愛讀胡適文集並於翌日打電話約胡入宫胡要求免跪拜溥自接電話謂君爲新學泰斗當然不能跪拜胡遂入談甚久溥勸各師傅去辮袁玨生以民國十一年老資格之辮子亦已奉旨去掉胡已赴皖講演溥欲延爲師胡允爲友而一般宫中的舊腦袋則大發牢騷 
　　北京電二日電曹銳之繼任省長四條件意未盡銳在直積私財千八百萬卽其兄曹錕亦不能分餘潤其五弟曹鈞（議員）常告曹錕曰四爺聚歛卽聚謗吾曹氏一門將爲所毁曹錕無如銳何銳所開接任條件（一）直隸全省人員一律不得更動（二）今後關於直隸省政應事前取得本人同意（三）直省歷年公虧二千七百萬要求新任設法彌補（四）今後每月須籌餉九十萬（原來直軍餉每年千萬每月省長籌八十萬）高凌霨聞言卽急電辭職王承斌任命令下銳復提出王曰請四哥當世襲的直隷省長我本來不願爲省長因曹吳兩使所保的吾仍回吾的師長本任故直省長尚有問題（五日上午十二鐘） 
　　漢口電岳州前線各軍東（一日）起微（五日）止已運竣僅新牆榮家灣鄂軍第二旅三連魚（六日）撤駐汀泗橋至駐岳二十四五師俟吳指定駐地卽撤退 
　　漢口電路訊李烈鈞仍積極備戰湘趙應吳蕭請擬派湘軍第一師赴安攸保障湘鄂贛陸路交通 
　　漢口電孫傳芳電蕭報告潘藍就撫條件（一）兩部共編施南警備隊六營餘遣散（二）發欠餉一月（三）仍駐施南（四）潘藍以警備司令名義統率各軍（以上五日下午九鐘） 
特約路透電 
[北方之廣東政聞]  
　　五日北京電廣東省議會之電報京人士大爲注意各公團如教育會等及商會聯合會代表已通過决議案電致孫中山稱揚其護法之功末謂舊國會今已恢復解散過渡政府取消臨時總統之時機已至 
　　五日北京電據廣州電稱該處時局今仍在阢隉中孫中山仍駐黄埔擬集合已散之同志惟今無領袖能結合孫黨陳炯明則已下令阻止許崇智南下 
[北京之舊國會議員數]  
　　五日北京電國會議員陸續到京參議院再得三十人卽滿法定人數 
[日政府接待美海軍部長]  
　　四日東京電加藤首相今午宴待美國海軍部長登白氏及一八八一年亞拉波里斯級畢業生午後登白氏等擬參與美大使署獨立紀念盛會 
　　四日東京電午間首相宴待美海軍部長登白氏等時卽席發言歡迎諸賓謂美國之仁愛與高尚之思想志向渠常念念不忘吾人極願維持並發展兩國之友交領袖國之合作當能維持今日海上之和平至於永久如能達此目的則陸地之和平亦可保全美陸軍部長維克士氏今未同來殊令人失望云云登白氏答稱日美必須合作以拯危邦首相對各報所發否認日本現建造輔助艦超過八八程序之說渠殊爲欣慰惟凡深知日本意志匪特欲恪守華會條約之文字且將對於條約所未限制之輔助艦思有以迎合華會精神之人正不必需負從來失約之名譽省爲之譬解也 
[間島匪徒與日本]  
　　四日東京電間島日僑紛請政府派兵援助但今日内閣决議不派兵至亂區聞該境目下有警察五百名如需增加則將由高麗政府派往現信原有警察會同華兵力能維持秩序外部謡諑蠭起但聞日僑多已遷至安寗之地 
[日本之陸軍整頓計畫]  
　　四日東京電陸軍省提出整頓陸軍之計畫已由内閣贊成規定裁减下士及兵士五萬六千人整頓計畫自八月起實施師團團數仍舊惟將减少步馬砲兵中隊及稍增鐵路電報飛行隊與重砲隊如是可於後十二年内節省經費日幣二萬五千九百萬元此後每年可省二千三百萬元整埋軍裝一項需費二千三百萬元分十三年撥付 
[日本之旱與水]  
　　五日東京電亢旱已久近數日内大雨如注日本西南部多處因以發水九州北部尤甚鐵路交通已有數處中斷房屋被淹者甚多 
[杜白林之戰報]  
　　四日倫敦電杜白林公報稱各處國軍已有大進步中部各要地現皆爲國軍所把守當地義勇兵由國軍輔助驅逐黨人國軍在唐納格爾續獲勝利俘獲黨人若干而海陸要道亦爲國軍所把守故黨人後援無從攔入　　四日倫敦電南愛國軍參謀長奥杜斐今晨語人謂杜白林之叛黨今已解體極可欣慰今晨三時半公報稱薩克維爾街黨人盤據地已完全被圍所有交通皆被隔斷以防潛遁估計守者現僅有一二百人連領袖伐勒拉在内黨人現有疲倦厭戰之象多私逃者至六月二十八日止死者六十傷者二百 
　　四日倫敦電杜白林今日午後有劇戰國軍用有煙炸彈以掩護其衝入薩克維爾街之動作國軍向黨人盤據之屋擲入炸彈而機關槍又同時轟擊守者被迫常由隧道更換其堅守之位置 
[英議院之殖民部質問]  
　　四日倫敦電今日殖民部次官在下院提殖民部預算案時謂各殖民地現正値困難時代尤以馬來由·西印度及斐洲各殖民地方爲甚但以特别設法之結果尚能使收支相抵馬來由因橡皮業不振困苦最甚馬來由在商業繁華之時對於母國援助甚力故下院今當予以極懇切之同情殖民部甚願見有抒其目前困難之方法但恐非至世界全部康復後未必能脫離困難也 
　　五日倫敦電每日紀事報評論英國殖民地謂去年在英國市場籌募公債以發展軍事業一舉似屬穩健政策所當防範者勿使殖民地有捐稅太重之危險察殖民地捐稅現已甚重若增加不已不獨經濟受其影響卽政治亦然一面宜力求行政費之撙節一面宜增多發展事業之經費 
[俄代表承認私産權利]  
　　四日海牙電俄代表里維諾夫今日以五月份行政委員會所發之命令原文送交私産委員會該命令爲實行某種私産國有權而發承認自五月起之私産權利衆視此命令爲趨向正當方面之步驟私産委員會今日集議兩小時非俄國之委員拒絶七月一日里維諾夫所提出之詢問事件視爲無益且屬不可能 
[用德工修復兵燹區域]  
　　四日巴黎電内閣决議以公共工程總長特羅克氏所擬定之賠償計畫第一部提交賠償委員會其計畫中規定用德工在法蘭西全國重築道路水道及其他公共工程該計畫需佛郎二○○○○○○○○○○○○枚 
[英皇閱海軍]  
　　四日倫敦電英皇今日乘游船在距土爾灣五十哩之海峽中迎會大西洋艦隊之艦九十艘校閱後回至泊船處明日擬登各艦星期四日英皇將在愛里沙伯后號觀演砲術其最要之操演爲自天空攻擊前德軍艦倫堡號 
[英外相辭職說不確]  
　　四日倫敦電外交部稱外相克松行將辭職之說全無根據克松將於星期五日返倫敦體氣幾完全復原但醫士勸往法國住三星期俾完全畢血管炎之療治 
[英國之代管問題]  
　　四日倫敦電今日下院因對於巴力斯坦託管權及魯登堡讓與權之抨擊而有擬减邱吉爾俸金之動議動議者爲希克斯氏渠稱猶太人目的在完全支配巴力斯坦政府此項動議以二九二票對二五票否决之 
[英國之漢文教授受奬]  
　　五日倫敦電亞洲文會以金徽章贈與劍橋大學漢文教授蓋爾士博士時中國代使朱兆莘建議申謝該會會長查墨斯爵士朱使稱讚蓋氏有大功於中國謂目下邃於中國語文者寥若晨星故中國古時文學歷史哲學多將無人研究朱使之意其主要困難乃在求學者爲生計近迫不能專心研究漢族之語文故英國若能撥得諸遠東之欵若干振興中英教育使東西民族彼此更具良好之了解實渠所切望者云云 
[各國近事記]  
　　五日柏林電德俄兩國在日諾瓦訂成之拉巴洛條約已由衆院三讀通過 
　　五日柏林電昨日德全國有擁護共和者集衆示威均安靜而過惟柯洛業等四處發生小衝突 
　　五日柏林電聞哈登之行剌人與賴齊諾暗殺案之嫌疑犯係同類人物東普魯士愛倫斯丁警署依此推測已續獲嫌疑犯一人 
　　四日斯特拉斯堡電今日斯特拉斯堡至巴黎之快車在薩爾堡附近出軌死三人傷三十人 
　　四日亞姆斯特丹電巴太夫希油公司否認華盛頓國務院所稱柯羅拉公司僱員八十五人爲墨西哥盜匪拘留之說 
　　四日雅典電英飛行家白萊克少佐已飛抵雅典 
　　四日倫敦電中國方面定購勃拉特廠紡機一百零六萬三千錠之消息係孟却斯德指導報所載並有批評謂此項紡機乃日人所定購茲在滬爾丹調查得悉一百零六萬三千錠數實係傳言失實以路透所聞並無如此大宗紡機之定單 
交通大學無線電 
[美總統答覆匪島請願文]  
　　華盛頓電哈定總統向菲島獨立請願團所發之詞原文現已公布如下文曰以余思之雖菲島獨立案未在考慮中然美國國會内外當局未有主張任何退步行逕者君等旣以獨立案導言中所明示或暗含之承認爲言且使余注意於現政府成立後一年有餘未嘗設法以完全獨立歸諸菲島之事實余願爲君等告者當此案成立時阿根薩斯州參議員領袖曾提出立許菲島獨立之修正案其文曰授權美總統撤回美國在菲島及對於菲島與其人民所行使之領屬·監督·保護·管轄等一切權利且代表美國完全承認認菲列濱獨立爲單獨自治國並承認菲列濱人民所組政府有管理菲列濱之權云云際此華盛頓政府方欲有切實决定之行爲而以無條件完全獨立許諸菲島時國會大多數有不敢以獨立輕易給與菲島之表示蓋多數否决此修正案直至前政府將交卸政權解除責任之日爲止未核許獨立也此種事實願君等識之菲島獨立問題估美國政治作用之大部份故在判定美菲關係之際君等宜知美國政治之狀態亦猶吾人之應知菲島狀態也無國家動作則不適於自治余不欲君等處於無國家動作之中故不主張菲島獨立與完全自治君等如以爲吾人意見不同之點唯在獨立時機則余不信今已届最後獨立之時試問承認獨立之舉動有可與吾人目前關係相比擬者乎無有也在現狀下吾人利益爲相互的菲人無削其自由之責言無被人壓制之憤語亦無强權爲政之呼訴吾人在菲雖徵稅然非爲己用反助其國庫供君等以自己意思舉辦各政之經費一九二○年吾人取銷美國内菲島物品稅三百餘萬披索（菲幣）而舉此以實菲島之國庫吾人蠲免君等在美納稅之負擔供給君等以優惠之市場未嘗索取報酬彼此在一國旗下相互貿易外人之入我市場者購君等之出品吾人國防與外交經費未嘗稍取償於菲島君等地位因以穩固而在世界各國亦有適當之代表焉苟吾人相互關係尚有未完全之處余甚欲有以使之完全也君等言及世界情勢之變遷余敢謂世界情勢尚未變遷至較吾人所前知者更爲進步之和平階級但吾人今不過勉力擬造成新世界而此新世界尚未實現君等之國際安寗繫於吾人目前關係之下但若宣佈完全獨立則君等將無此保障矣（未完） 
公電 
　　劉湘贊成曹錕教育主張電各報館均鑒教育爲立國之本古今中外莫不視爲要圖惟必賴有一定之基金爲之規劃久遠始克推行盡利銳意振興縱使事變偶乘亦不因之墜廢曩以國家多故變亂相尋黌舍荆榛絃歌斷續甚至教育之費不恤移作軍餉遂使學校所需幾若盡成畫餅維持現狀已覺時感困難長此因循尚復成何景象推原其故皆以教育經費未能確切規定有以致之湘當受任之初卽嘗有鑒於此迭開政治會議詳悉籌商復經召集全省視學會議决於本年四月一號始以全川解省肉稅劃作省教育經費獨立專支欵由各縣教育機關直接徵收不假官吏之手自此歲有常經事無停輟樹人大計雖不敢期之百年絃誦相聞或可見遍於全省正擬電達全國請求采酌實施頃讀曹巡閱使勘日電開大政方針宜以教育爲要財政預算應以教育爲先并推論及於萬事皆可犧牲教育不能刻緩殷殷於確定教育經費大猷經國名論不刋旣愜鄙懷尤深景佩育才興學人有同心尚冀諸公一致主張促成事實則會昌建福爲國儲才不獨庠序矜纓羣拜嘉惠也特抒管見惟乞卓裁劉湘叩支印 
國外要聞 
[日俄大連會議將復活]  
　　日本政府决定撤退西伯利亞駐兵上月二十四日業由外務省正式發表其具體的肉容則大略如下（一）與赤塔政府交涉善後問題之件務期迅速實行（二）日本之沿海省駐兵與交涉談判分離辦理仍須自主的撤退（三）廟街事件之談判亦分離辦理作爲另一問題與赤塔政府及勞農政府交涉之善後問題自須再開談判始能决定但撤兵一事始終不欲與今後談判發生關係仍須自主的撤兵故駐紥海參崴之日本軍隊定於八月初旬或中旬開始撤退依照聲明期限迄十月末日止全部撤盡不問善後會議有無結果勢在必行至於大連會議之再開問題與撤兵雖無直接關係然亦不能全無關係當大連會議破裂後赤塔代表前外交總長安德諾夫曾赴日本爲非正式之接洽表明日本如允撤兵赤塔政府對於前次大連會議議定之通商條約當予承認日本接到此項消息故先聲明撤兵之日期蓋亦容納赤塔要求之一端也故撤兵問題可視爲日赤兩方之諒解結果八日本旣聲明撤兵自應進至第二步之談判問題據聞大連會議之復活現已完全决定將來開會地點赤塔方面頗主張在赤塔或哈爾濱或滿洲里而日本則反主張在東京或仍在大連以目下形勢度之於從前之關係及通信聯絡等各方面言均以大連爲最適宜故結局會議地點當仍在大連並聞勞農政府之代表加梅湼氏現亦發表將來仍在大連開會從前日本代表松島恒雄氏不日仍當赴大連凖備一切將來交涉之要點如滿韓國境之安全日僑之保護通商之開始西伯利亞之經濟的開放等舉凡前次大連會議曾經討論者均爲談判之要項卽前次議定之日俄通商條約十七條亦當大體照原案决定間或加以改正亦不離題過遠而開會之期則當在七月中旬或下旬且聞日本迄今日止與赤塔方面非正式交涉結果日俄通商條約成立簽字之期已定於八月十五日故大連會議之再開不過形式上訂立協定而已其具體案件均已預先互相諒解矣廟街事件爲日俄間最難解决之問題前次大連會議赤塔代表主張一併解决日本則主張分離解决其後該會議亦未有具體結果現日本政府依舊主張分别辦理不過允於所謂通商條約之基本協定開議時同時提出解决而已並主張在善後會議另設特别委員會討論此事赤塔政府與勞農政府均得派代表參與蓋日本政府以廟街事件久延不决致惹起各國之猜忌故此次决計從速解决現已擬定大體方策（一）廟街虐殺事件之一切責任均由莫斯科赤塔兩政府負之（二）該事件之公私損害須賠償之（三）薩哈連省日本軍佔領後所有一切旣得權須承認及尊重之一說廟街事件之解决辦法當先由日本駐剳波蘭之川上公使與勞農政府委員間開始交涉其解决大略如次（一）廟街事件之賠償須將北庫頁島割讓與日本（二）日本爲要求損害賠償之代價得以相當年限租借北庫頁島（三）俄國須賠償因廟街事件日本年受之損害承認北庫頁島之日本旣得權以上三案大同小異然一三兩案鑒於華府會議之結果其實現頗不易易故結局當以第三案解决之並聞俄國方面對此已有相當諒解不過尚有許多難關故完全解决之期必尚需許多時日耳 
國内要聞 
[北京特約通信（公御）]  
　　如是我聞之軍閥聯防說 
　　近日時局黑暗幾廻復奉直戰爭前之狀態暗礁潛伏 
 
 

Page 7

 
 
難可指目其少有端倪之可見踪跡之可尋者則某某數省聯盟或某某數省聯防之傳說是也顧亦言人人殊近於具體的理想之譚而去事情尚遠蓋時局變化縱無軌道可言然卽欲遽合異派爲一鑪强分曹吳爲二憾則尚爲大勢之所不許此可以斷言者也 
　　唯聯盟聯防之傳說則確非無因且醖釀者亦絶對兩事不能併爲一譚第一則直豫鄂蘇四省之結合實爲抵制廢督裁兵而起直省因曹錕不便出面故改由王承斌號召馮玉祥蕭耀南等歷史之關係旣極密切現時之宗旨又復相同蘇之主張亦無岐異故四省聯防之舉結合最易至魯陜兩省果於何時加入則無從證明然同一直系地盤六省與四省固亦無甚區别也所可注意者前此結合爲反對廢督裁兵猶屬曹吳以次之共同利害内部尚無爭執今則以閣員之責任問題蘇豫之地盤問題蕭耀南之去留問題致吳佩孚對於曹錕對於同系將領幾不能開誠相見且受有犧牲袍澤自攘權利之嫌疑而吳雖乘戰勝之餘威然實不能去曹而獨立故只好自咎引罪竭力向曹氏敷衍聲明决不再干涉中央政治如尚不能諒解則决計犧牲高恩洪推引曹氏方面之吳毓麟以代之進一步并可犧牲孫丹林以解除挾制黄陂之疑謗而本人則先遄返洛陽擁張紹曾入陜以固根本對於時局暫取冷靜態度以沈機觀變然直系内部人物彼此旣有顯著之痕跡存在而失意官僚無聊政客近日來往奔走復多方媒孽其間逆料四省或六省聯防之說一時恐不易取消且將爲北部變化之起點 
　　至八省聯盟之說則事尤離奇蓋前說因同一直系同一目的結合尚易而此則并異派亦一律羅致浙閩亦將加入在内此所以由六省變爲八省也一說則謂饒漢祥陳宦等亦與其議唯中心人物乃曹銳邊守靖之穿針引線則較可信也聞各方面目的較前者爲複雜曹邊意在擁曹爲總統王承斌意在直魯豫巡閱副使東海派意在報復陳饒意在倒吳馮蕭等仍爲抵制廢督而已此外兩省亦各有用意據最近天津傳說彼等計畫確正進行而範圍亦愈爲擴大孫中山張作霖兩方面且有人代爲疏通果如所云誠無怪又有由八省而復變爲十四省之說也總之時局阽危政潮不定人心恐怖謠諑繁興惝恍迷離莫可究詰則亦妄言妄聽之而已（七月一日） 
[外人目中之吳佩孚政敵]  
　　字林報二十九日北京通訊云吳佩孚統一大計畫自將障礙物掃除已使全國迅速向和平方面進行惟黨派之見仍未絶於中國自直奉講和各黨乘時而起推波助瀾大局日陷於悲觀至於國家大政若輩已完全置之度外吾人苟遍訪各軍人各政客不難斷定北京城内實無一熱誠贊助吳氏統一計劃者終日營營莫非謀全部或一部分破壞統一之策記者於各督軍與現閣員不滿意吳氏計劃之故前函業經道及茲復就各派反對之主動力及其政策約略言之惟目下各派態度亦不一致有尚未明白表示者有業已公然揭　者第一爲曹錕之兄弟親戚僚友及附屬曹氏之政客一流若輩因吳氏蔑視曹錕及破壞若輩在直隸及政府之勢力故啣恨甚深曹銳邊守靖等力謀改組直系擁曹錕爲首領以齊燮元爲主角並離間吳氏手下各師長使其歸附於己若輩於曹錕則以大權旁落及曹家聲譽有損之說進促其與吳爲難而自居直軍之首領於各督軍則告以吳氏謀打破各軍閥飯碗謂其計劃第一步卽廢督第二步裁兵終使各軍隊長官直接受轄於中央此種攻擊效力殊宏其第一次顯明之效果卽日前曹錕向吳氏發出憤語是近日各派報紙幾無不偏向於曹吳氏回洛卽表示對於曹氏之讓步今曹氏部下已謀另組新直系排除吳氏而與進步黨首領相勾結徐世昌出京後復大肆挑撥離間曹吳昨日記者接有與進步黨有關係之某華友函略謂『閣下於曹吳間之衝突業有所聞否進步黨之亟望雙方有隙今已顯然若　在京竭力毁吳而搗亂派方謀控制總理張國淦爲其首領』云云自黎總統復任鄂籍政客彈冠相慶麕集都門惟吳佩孚旣爲手置總統之人趙孟所貴趙孟能賤之鄂人自有謀折吳氏羽翼之趨勢惟曹錕亦未必對黎氏有好感故若輩於曹吳俱所反對不得不另圖新聯盟於是利用與吳氏不共戴天之王占元向張氏聯絡此又一派也第三派卽留學界中所謂之約翰派亦今日全國政客所稱之教會派以王正廷爲首領顔惠慶爲主要角色余日章爲活動份子而馮玉祥爲武力之與援此派反對吳氏政策者以其一經告成若輩將喪其位置或將永遠不能立足於政界也若輩計劃一方面蒙蔽總統使無與南方言和一方面鼓動馮氏野心使吳佩孚無暇專注於统一云 
[延邊短柬（小）]  
　　高士儐與盧永貴事 
　　本月十八日悉高士儐兄弟曁盧永貴并差官二人均由駐琿第三營顔營長押送來琿並未入城由城外送至延吉隨送兵丁六十餘人大約今日可以抵延但張作霖電令卽在琿槍斃駐琿楊團長因爲其舊屬是以到琿並不見面直送至延是日住甩灣子此事聞之送往之車夫故甚確也今日又聞奉天有密電楊團長令其尾追隨地槍决大約高士儐等由城外過時楊團卽電禀奉天及至奉天令其槍决時已走兩日延吉必派兵迎至半途見面卽斃不論地方不問口供此事甚密恐高黨聞之謀報復也並聞奉天并要高生前死後之照片蓋知吉省多高之部下恐其私放也聞此次高黨被捕情形是在蒙古街飯館内因失敗後高欲吞烟土自盡盧永貴攔阻謂大丈夫作事無怨一面親往招撫部下一面聲言至海參崴籌欵是以二高同盧當晚卽動身宿蒙古街有日憲兵認識盧問知卽將其同坐之人拘住報告龍山司令部司令通知琿春引渡由顔營長押送聞顔已升記名團長楊團亦遇缺卽升並賞在事兵丁大洋十萬元今日尚未得斃高之詳細信息大約不日卽能知也 
[王永江不敢就奉省長職]  
　　張作霖暗中牽制 
　　王永江之奉天省長政府業以明令發表而奉吉黑省議會聯合會亦舉定王爲奉天省長惟王永江以受張作霖等之壓迫不敢到任不特决定辭去省長其餘一切兼職均擬辭却張作霖對王表面雖未明白反對但暗中牽制不遺餘力湯玉麟尤爲反對王氏之急先鋒當中央命令發表後前敵奉軍軍官會有聯名電致王氏措辭極爲激烈並歷數王氏罪狀謂其當初主戰陷奉軍於危殆繼復乘機攫取省長背信忘義若再留戀不去必有相當對待等語王閱電大驚遂卽請假並電中央懇辭但奉天之民治俱進會猶欲通電擁王及至上月二十六日下午始知形勢已變該電遂急行收回同時白永貞之省長消息亦已遍傳當此事發見之先一日張作霖曾見王一次知其去志已决遂派省議會長白永貞代理省長白氏奉委後卽於二十七日下午正式就職並於二十八日通飭所屬各縣知事及各機關矣茲錄王永江第二次懇辭之宥電如左北京大總統鈞鑒奉國務院敬電傳諭期望殷至捧讀之餘感惶奚似永江前呈號電時卽在病院療養中非特代有省職已請雨帥另行派員卽原任財政廳一職亦呈委科長高毓衡代行據醫者診察舊有胃病尚可以調劑望痊而神經衰弱及心房淈血二症雖藥石亦難奏功非長期休養斷難望有轉機醫士證書按日可考永江扶病服務已二年餘非至萬不能支絶不稍自顧惜今東隅重寄力策病夫揆之一視同仁之量必不使有一夫不獲之傷仍懇收回成命則天假之年圖報有日伏枕馳電還乞矜全王永江叩宥 
[張作霖尚圖逞志銳意練兵]  
　　自奉直講和之後一般人對關外多不注意一若從此可以相安無事其實不能如此過於淡視據聞榆關之役奉直兩軍曾經數度大激戰其後棄戰言和實出於直方愛望和平奉方以在關内損失過鉅故亦贊同藉圖休養至此次奉軍之在榆關尚能抵抗直軍且甚得手則陸軍學生指揮之力也張作霖向來對於陸軍學生甚賤視之以爲具有軍事學識實無所用能操必勝之權者祗一勇字此蓋本其素來當鬍匪之經騐而發故有推薦陸軍學生於張者張則笑謂之曰吾只要膏粱地畢業者無須陸軍學生如其要求學習則姑令在某營差遣故陸軍學生投奉軍者多不得重要位置前次開入關内各軍帶領之軍官多所謂膏粱地畢業者故不戰而潰當奉軍敗退灤州時參謀長楊宇霆謂張云我軍此次不利實由大帥不用陸軍學生指揮今事已至此『活馬姑當死馬醫』請一用陸軍學生何如張聽之故奉軍在灤之一切布置頗得外人稱道且能收合餘燼在榆關大奏凱旋則陸軍學生盡力之效故張氏近已變其態度以前此信膏粱地出身之心信陸軍學生凡日本陸軍士官各學校出身者之投奉軍者均獲重用最近張氏計盡擬招募十二混成旅其教練之責完全託諸陸軍學生以收實效 
　　又張氏近由奉運到糧食二列車盡以施放灤民張且致電直軍謂奉軍前在灤州諸多擾民此次運糧入關用以施賑直軍母得截留此後尚有二百輛糧食車亦將繼至特此一併通知云云是張於軍事籌畫之外尚圖結好於人民也 
　　熱河奉軍敗退時大行搶掠後被張作霖聞知飭人查辦槍斃團長一人營長二人兵士三百餘人似張之威力尚可及部下 
　　日昨有張作霖之代表晋　黄陂謂此次奉直之戰兩方均師出無名是爲私戰而中央獨對奉軍加以處分殊欠公平現張使在奉力圖休養對中央則欲服從而對敗奉者之仇則誓必報云云此語頗足惹人注意也 
[外交團注意津滬京奉交通]  
　　據日人方面消息上月廿六日駐剳天津之英國領事曾要求美法日三國總領事急開四國領事會議對於直軍對鐵路交通之處置主張質問中央政府其理由略謂津滬間之鐵路交通雖已開行但駐紥沿線之直軍往往有妨害交通之舉且時有窒碍發生若置諸不問則每星期開行三四次之普通列車勢將不能開行惟有請駐京公使團卽日質問中國政府而京奉路之運輸主任對於京奉路交通亦有所陳述若不速行抗議將來損失愈鉅於是日美法三國領事卽日電請駐京各本國公使請其設法維持英美法日四國公使遂於二十八日開一會議議决由四國公使聯名向外交部提出嚴重要求主張無論中國何項軍隊對於一九零一年之辛丑條約最後議定書之規則均應嚴守不得任意破壞天津山海關間之交通云 
[國民裁兵促進會之進行]  
　　昨日（三日）下午四時國民裁兵促進會在南池子石達子廟歐美同學會招待京内外新聞記者計到會者五十餘人由該會宣傳部部長林長民主席報告該會成立之經過略謂本會正式成立係在六月二十日而籌備則遠在一個月以前本會最初之發起實爲公益聯合會該會當奉直戰時派遣紅十字隊在前線救護傷兵目覩戰場慘狀大感裁兵爲當今之急務頗有意卽以公益聯合會名義發起裁兵會嗣恐團體過小力量薄弱乃約北京商會·農會·教育會·全國商會聯合會·銀行公會·律公會六團體共同發起顧發起時雖以團體爲單位而入會會員則以個人爲單位當發起時甚爲倉卒僅邀六團體於其他各法團不免多有遺漏而未邀新聞界諸君尤爲遺憾但全國人對於裁兵無不一致贊同而最近新聞界亦鼓吹甚力甚願此後協同研究努力宣傳云云繼由上海商會代表江經沅發表對於裁兵之意見主張養兵築路繼山萬兆芝發言謂此後本會與新聞界諸君宜相聯絡現社址已移此地（指石達子廟）每月第一第三之　期　　開當會兩次　均歡迎新　界諸君列席又關於本會稿件亦望各報多爲登載以期傳播廣大云云演說畢繼之茶叙旋卽散會 
　　又該會因黎總統復位之先曾以廢督爲就職與否之條件要以盟誓矢以生死今復位月餘而廢督之命依然未下裁兵委員會依然未設是總統自食前言也特於前日具呈質問並陳請三事此外並有致各巡閱使督軍護軍使電文一通茲將呈文與通電錄後（上總統呈文）呈爲請踐前約明令廢督實行裁兵事竊元培等前讀鈞座在津所發六月六日魚電於復位之先首抉歷年國家禍患所在以督軍制度之存廢爲就職與否之條件要以盟誓矢以生死逖聽之餘曷勝奮往舉國人民久婉轉呻吟於軍政憑陵之下得聞公言若在垂絶忽逢生路夫兵多爲害實强藩爭長爲之厲階故非廢督不能裁兵欲裁兵必先廢督飛電摘發已無剩義於是廢督裁兵之聲不數日間已滿全國統兵諸員上自巡閱下至護軍使利害容有不同而大義所在無敢稍持異論曹吳二使首於六月七日通電曰謹當遵命爲各省倡曰誓以血誠贊翊大計曰皇天后土實鑒此心十日復有蒸電曰瀝誠再陳一切仰承鈞令同時各省督軍多有覆電廢督裁兵請從隗起山東山西等省且已着手收束天下翹首只待鈞座就職立沛綸音乃於六月十日鈞座復發蒸電以後匆匆入京遂復大位復位之後只有一令停止戰爭今已逾月後命寂然以云廢督除江西陳光遠因贛州失利自請免職浙江盧永祥由各團公舉改稱督辦外他無所聞而陳光遠去後蔡成勳之援贛司令僭稱督率文武官吏中央又置若罔聞也以云裁兵則中央一無發起各省尚在補充東三省有十三混成旅之改編江西陳部蔡軍已達十師之衆長此攘攘地方益亂中央威信益墮財政益無可救民生益陷於困窮與國同情益失而變其態度則魚電所謂亡國之禍卽在目前將萬刼不復蒸電所謂値國家浩刼之時强淪胥以俱盡者不知鈞座將何以自解於天下後世夫諸督旣曰遵命矣不知鈞座又何以所憚而不敢於踐言鈞座不肯以逆億待諸督舉國更何敢以詐與不信加鈞座然魚電具在事實逕庭恐國民不能爲鈞座寬假也元培等遵國民裁兵促進會理事會之决議謹以斯義上質鈞座並陳請三事乞發明令尅期實行（一）從今日始無論如何情形不得新招一兵（二）巡閱使督軍護軍使等職卽日廢止並不得以督軍改任省長或總司令（三）卽日召集全國裁兵會議以上三事爲國命存亡絶續所繫能實行之然後方有統一之望若云統一則全國人民本屬一家何嘗分裂若云中央政令之行不行則今日號稱隸屬中央者日事沮兵又何嘗守其分限故關鍵仍在廢督裁兵近日有以統一爲先决問題者事宜并舉不能藉是遷延也民視民聽雖在君主之世且不敢欺况鈞座以平民受重寄法律解釋旣已多端天日指誓人所共仰者乎民國以後信義盡圯望鈞座與諸巡閱督軍更有以嚴萬世之防也迫切上陳伏祈鈞鑒（致各省巡閱使等電）本會頃上大總統一呈文曰（呈文見前）竊念民國成立軍人亦多有功而嗣後之擾攘則大都由於武人干政軍隊爭雄馴至民窮財匱國本動摇是以今日救亡圖治必當以廢督裁兵爲先著此實全國輿論之所要求抑亦軍界諸賢之所公認觀諸公之覆黎大總統魚電咸有從隗始之意具見洞達民治之潮流爭願爲解甲歸田之先導民國轉機實肇於此夫不戢自焚古有明訓十載以來尤多證例諸公能及早收束軍　急流勇退豈第人民國家之幸亦符明哲保身之旨也伏望諸公卽日解除兵柄自卸巡閱督軍護軍使總司令司令等職一切軍隊責成旅長以下各就統率範圍維持治安一面發起或翊贊中央召集全國裁兵大會决定裁兵之程序方法以及將來軍制著手進行以公平之標準制定國防軍額定額以外分期裁遣爲國家起沉痼爲民治開新軌夫而後乃有眞統一諸公之功豈在禹下若必待統一而後始言裁兵恐養兵卽爲統一之梗遷延牽掣終於淪胥華府會議而後世界　於我國内之　　　　　　　　永久坐　國民憤激　深亦有非兵力所能括者諸公忠誠體國夙重民意務望爲國家計爲人民計爲諸公自身計採納藥石之言迅舉廢督裁兵之實全國幸甚 
[北京市民會之一閧土著與客籍之爭]  
　　京都市民公會係由北京一般合法定資格之市民自動的組織其發起人各界俱有並無一定之範圍且曾迭次登報披露該會籌備兩旬已有頭緒各界人士繼續加入者不下千人二日下午一時在中央公園水榭開籌備大會曾經登報公布凡合市自制法定資格之市民均可自由蒞會加入籌備討論進行辦法乃是日上午十時頃卽有多數形似流氓者陸續到中央公園並有後面亭子内午餐者其中且有打手及天橋戲院之武生等在内將至預定開會時間水榭内已有百數十人一時頃忽有名丁惟忠者發言要求發起人答覆旋有張展雲包庸韓繼湘蔣梅生等羣起大聲么喝謂市民公會之發起人并非眞正市民彼等無與聞市政之權利非在京都生長有祖宗墳墓在京及能操京語者不能爲市民發起人以非市民而欲與聞市政彼等不能承認尋有某君（湘人）在場内經過有識之者謂某非市民於是羣起團毆秩序大亂幸警察欄住未受其害發起人等見此情形知本日之會不能復開且彼等於未開會之先卽已存心搗亂并預備打手在場恐惹起不測均陸續離開水榭張展雲丁惟忠等於是大聲發言謂市民大會之名不能由非市民假借彼等均不能認其爲市民應卽取消此會並取消其資格另由所謂眞正市民組織並主張提起訴訟旋舉出韓繼湘丁惟忠張展雲包庸蔣梅生等十人爲代表謂將往警廳交涉並與發起人理論監場警察制止不聽秩序愈亂彼等將該十人推定之後卽一閧而散聞該會原來發起人等以事前純取公開主義並未料及有此等搗亂之事致以流會甚抱歉厀仄當卽另在公園董事會開緊急會議發表啓事宣布本日流會情形聲明另行定期開會茲錄其啓事如下本會前經登報公布定於七月二日下午一時在中央公園水榭開籌備大會凡有市自治制法定資格之市民皆可自由與會並無土著客籍之分乃甫將開會突有多人擁入會塲其勢洶洶自稱北京土著宣言彼等爲眞正市民凡外省人在京居住者皆無市民資格本會同人因見秩序已亂無從開會相率退席并擬另定日期再行開會所有是日開會情形本會概不負責誠恐外間不明眞相致有誤會特此聲明 
[京漢間將試辦飛航]  
　　航空署前與英國費克斯公司訂購飛機多架價約兩千萬元辦理全國航空事業原定計畫全國設五大幹線先就京滬試辦嗣因購地設站及其他行政上種種困難以致功輟半途惟所購飛機早經連到駕駛人才已經造就三期現在人才機器均置閒散殊爲可惜該署署長潘矩楹有鑒於斯特於數月前派該署顧問敖景文赴保商請曹錕先於直豫鄂境内試辦京漢航線大致購地建築等事由保定擔任應用飛機及駕駛人員由航署擔任已經曹氏允予協助現已着手辦理准備九月一日開駛飛航擬分三段次第推行至遲於明年正月卽可直達漢口并聞由京至漢祇需八小時取價從廉藉以開通風氣云 
[溥儀想出洋留學]  
　　與英教授私議出逃 
　　淸帝溥儀年已十七歲知元識漸開凡事均欲自主據交民巷日人方面透出消息謂溥儀曾於十日前私自出宫往北京市内各地游玩回宫後心地大變决計赴歐美留學因以詢問教授英文之外人其中美國人則主張赴美英國人則慫恿赴英雙方爭競頗烈因此左右一般頑固黨遂極力反對外游溥儀不聽仍秘密與英人教授約翰遜氏商議留學方法近已决定用非常手段非達留學英國之目的不已現正多力伺隙擬先與英人乘汽車逃往東交民巷英國使館然後託英公使幹旋以便赴英留學 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[各省區自治會電促廢督裁兵]  
　　北京各省區自治聯合會日昨發出通電表示對於廢督裁兵之意見原文如次（一）　　區各法團曁全國父老兄弟諸姑姊妹均鑒吾國人苦萬惡督軍制度及多兵之禍害具廢督裁兵運動之决心久矣頃者政局轉機更始在民黎前總統旣有魚電以廢督裁兵爲復職條件各區省巡閱使督軍總司令等復有贊成魚電之表示我國民身受痛苦尤宜趁此時機勇决去惡倘長此因循苟安姑息則後盾無方空文何補積重難返食言可憂督電之搜刮虐殺如故兵匪之刦掠姦淫無已哀我子遺豈再堪此嗟乎癥結不去我國民生死攸關省自治成否亦以此廢督裁兵爲先决問題時機不容稍遜運動全賴羣力請卽急起直追照下列方法一致奮鬬（一）各省區各地應開國民廢督裁兵大會請政府下令現任督軍制等官卽行解職永遠廢除督軍制及軍區制（二）由全國國民運動廢督裁兵大會選舉代表協同陸軍部組織裁兵委員會制限國軍餉額直歸陸部管轄其編練駐紥地點及調換時期與裁兵善後化兵爲工及妥籌裁兵生計等計劃另詳定之（三）由各省區國民運動廢督裁兵大會通告現任督軍等官請其遵令尅期解職廢除督軍制否則認爲政府叛將國民公敵（四）由各省國民運動廢督裁兵大會照裁兵委員會辦法通告各省各地帶兵官尅期遵令將已裁兵隊繳械約束遣歸原籍解散（五）各省區現任督軍等官如不解職實行廢督及各帶兵官有不遵裁兵命令者我國民應卽與宣戰實行抗稅罷市等以達驅逐目的如不得已時卽取激烈驅逐手段在所不惜國維民立民唯自治政府正當命令原以國民意旨爲後盾而運動實力全視各地羣衆之奮鬬力如何民國治亂國民生死在此一舉時不可失事在必行敝會旣大聲疾呼矣尚望我國人奮臂立行以圖之是否有當幸乞教覆各省區自治聯合會叩冬（二）保定曹仲珊先生·吳子玉先生·熱河王懋宣先生·廣州陳競存先生·成都劉澄甫先生·長沙趙炎午先生·雲南唐蓂賡先生·杭州盧子嘉先生·各省區督軍鎭守使護軍使·各特别區都統·各地總司令各軍長均鑒各省非殖民地何用督軍統治各省民非被征服民族何用客軍駐防國非帝制國境内不容有使臣而巡閱使竟以使名督軍僅當典兵義不干政軍民分治不合有都統總司令等稱鎭守何物護軍何名凡此軍區大小督軍制度存封建專制淫威滋藩鎭跋滬流弊旣背民國主體復反民治政制妨礙統一違反共和誤國病民莫此爲甚項城帝制野心特創督軍制巡閱使以禍民國制度不良亂機所伏雖公等原不乏保國衞民偉人而貪强暴厲者往往憑藉制度而便肆其罪惡此我人民爲救國自救計所以有廢督裁兵之運動也自歐戰告終各國注重生産吾國積貧多兵加以連年兵爭百業凋敝財政已瀕破産華會所得全在後此自奮增進國際地位裁兵廢督已成中外政論家救濟中國唯一方案督不廢兵不裁則財政不能整理而財政共管之外患復來國家將淪於萬刼夫復國際地位之可言公等愛國豈後國民是又不可忽視者也頃者黎總統魚電心痛言長詞嚴義正公等或早具覺悟已有倡言廢督裁兵或此次通電贊成解職信誓旦旦縱欲食言而肥我國民亦不再受欺也如猶眷戀權位則禍害立見督軍制旣爲衆矢之的居其位者必無倖免語曰千夫所指無病而死蓋言衆怒難犯也如以武力爲可恃則項城不死合肥不敗如以生殺在我民可强壓則陸建章屠伯於今安在如以民意爲不足畏則張敬堯坐領湘中何忽敗亡陳樹藩負隅陜西焉至民怨兵散而不能守如以擁兵可自衞則適以自害語云操刀必割弗戢自焚如王占元之子弟兵且因餉變亂去位猶幸如以財貨爲可戀則趙周人此次財産没收所得幾何諸如此類明哲所悲倘公等或本覺悟或張信用放刀成佛懸崖勒馬立卽自動廢督裁兵則國安民蘇功德何量若猶執迷不悟則羣衆憤激利害難知至於廢督亦不足慮黎總統已爲公等願慮周全絶無危險本會本省自治聯邦宗旨作廢督裁兵運動不達目的不止今與公等約法三章（一）内辭已極鬩牆何味兩方應卽各退原防靜待國民輿論解决並頓備廢督裁兵誰不罷兵卽爲公敵與衆公棄（二）限三個月内卽將本管各軍隊數目餉械切實調查並聯絡地方紳商妥籌裁兵善後辦法造册呈報陸部及期解職銷印永遠廢督已缺兵額不得再補老弱及可裁减遣散者除不必代籌善後外立卽裁减遣散餘待陸部接收管轄（三）各督軍如有廢督裁兵誠意對於國民廢督裁兵會議應飭部屬不得横加干涉順民者昌逆民者敗掬誠忠告唯公等實圖利之各省區自治聯合會叩冬 
[西人之西藏旅行談]  
　　字林報云丹麥人索倫生君A·B·Sorensen頃以其冒險游歷之談話見餉索君甫從西藏及中國西北邊界游歷回滬曾在此世界最高之高原勾留十個月備歷艱險彼原擬由陸路回丹麥取道拉薩一參聖地然後至俄屬土耳其斯坦經俄國至西歐因中國西藏交界處大局不靖旅行爲難迨到西藏境内已届冬令該處氣候除兩極區域外在世界中爲最嚴寒索君經數閱月艱難險阻之旅行得達距拉薩一百二十英里以内之地而藏人則阻其進行蓋西藏自一千七百六十年以後至今以閉關政策對待外國人也彼時天氣已届嚴冬不能更西進索君祇得由别一險道折回索君之言云『吾於去年四月初離上海挈華僕三人除舟車長途跋涉外步行約三千三百英里余初擬每年往拉薩與沿黄河一帶土人作交易之旅隊同行因决定取道甘肅當地官員防有不測力加梗阻後余在某處出立筆據謂如有生命危險與華官無涉彼等始許吾南行向固原縣沿途經過之地盜匪充斥此等盜匪乃向以盗爲業者並非兵士所變但彼等索錢之法舉平常不同不事搶刧而向居民勒索得之盜黨待余頗優其首領兵我一名片片上照常鐫中國字三彼謂持此名片可以安然經過其所轄之地結果果如其言余等到四川之松潘廳後購置寒衣及犛牛數頭與行將開始之最冷最險行程中所需之各必要物品吾等繼續經靑海高原向西北進行該處土人時時搗亂吾等有一可靠之嚮導人係販買馬口鐵銚者被土人捕去此爲吾人旅行中第一風潮土人中除僧侣外皆爲盜匪彼等殆從未見一白色種人對於吾人極爲注意吾人幾不敢與之接近吾等同人之歐洲教士數名數日前在西寗分手未幾到靑海湖附近吾人乃將犛牛換購駱駝其時天氣寒甚一華僕不能耐乃遣之折回該地法倫海寒暑表竟至無用因水銀跌至零度以下攝氏寒署表則在三十度及三十五度之間此爲吾等第一不幸事數日後趕駱駝者忽逃去並竊去箱包若干以爲内有貴品也吾人於是大爲狼狽幸其他兩華僕忠誠忍耐學得趕駱駝之法繼續前進入西藏本境之後卽第一次遭雨狼狽情形更甚在此荒野中行四十五日未見一人據余所見該區域内全無人居惟恒與大羣之犛牛野羊羚羊野驢等相値耳』後索君等達到唐克拉山中間經一山隘高出海面一萬六千八百英尺氣候低至攝氏表三十度東北風甚厲彼等係向西南行適與風向相對夜間情形尤惡須在星光下觀察一切途中人獸踪跡混雜不易藉作指針故有時祗得盲進行程蹇緩有時一日祇行八英里猓玀種族境内最爲野蠻無法索君幸土人中覓得一良好嚮導猓玀善用長矛其火槍之式極舊後索君被一西藏小官及兵卒一隊所捕經談判甚久之後得被釋放不加侵害以三日爲期三日後到拿加豈克始見有建築物該處離拉薩約一百二十英里當地官員不准再前進惟派一使者至拉薩問達賴喇嘛可許其往佛教聖城否越十日有半該使者回報不許惟時已不能再向北經俄領土耳其斯坦索君卽折而東行希望經四川而回拉薩兵士又不許而指一向北之路爲其歸途此路尤冷途中非常困苦時時受阻最後乃達甘肅之蘭州云詢以拉薩現有外國人否索君謂彼信無之彼曾聞人言有一英國醫生在拉薩當西藏使者往彼處時彼曾作一書托其轉交但未得覆信可見拉薩一地與西方文明依然距　甚遠西藏人頗有行爲正直者索君在藏時曾托一藏官致書於相距最近之英僑此外另附二函及英金一鎊之鈔票一紙爲代拍電訊之費到滬後接西吉姆一英官來信謂已遵囑將函電發出電費亦已收到云云索君又云膽略以磨練而大在通商各埠所視爲恐佈之事在西藏旅行中則司空見慣譬如上海僻處有人以巨刀擬我我將大驚而在西藏則無所懼吾在藏中曾行過數百英里從無白人足跡到過之處也』 
[中華教育改進社年會記（濟南通信）]  
　　中華教育改進社本年在山東舉行年會今早（三日）九時開會由蔡孑民主席陶知行報告社務田督軍·齊廳長·梁任公·黄任之·相繼演說時至一鐘遂散會茲將各種情形分述如下 
　　（一）開會秩序（一）奏樂（督軍署軍樂隊隊員）（二）開會（三）致開會詞（董事部長蔡元培）（四）報告社務（主任幹事陶知行）（五）奏樂（北京女子高等師範學校音樂會會員）（六）長官演說（教育總長·省長·教育廳長·）（七）奏樂（督軍署軍樂隊隊員）（八）來賓演說（各團體代表）（九）奏樂（北京女子高等師範學校音樂會會員）（十）社員演說（名譽董事梁啓超·董事黄炎培·）（十一）奏樂（督軍署軍　隊隊員）（十二）攝影（十三）散會 
　　（二）教育廳之歡迎詞本日爲中華教育改進社第一次年會開幕之日凡當代教育界名流鉅子均遠道蒞止濟濟一堂實爲中國教育界空前未有之盛舉鄙人得躬與斯盛無任榮幸蓋中華教育改進社爲中國教育界精神上最大之結合地不限於南北人不限於中外規模旣極宏大組織又異常完備將來教育前途定可收美滿之效果第一次年會更關重要今日旣在濟南舉行不僅爲山東教育界之榮幸實爲山東全體無上之光榮與會諸公冒暑遄征惠然肯來致足令人景仰欽佩矧開會後又開講演分組研究種種計圖遠之對於中國教育界必有至大之供獻近之亦可以使山東人受一種深切之觀感將來山東教育倘有尺寸進步實拜諸公之賜鄙人謹代表山東教育界向諸公致誠懇之感謝惟此次敝廳對於一切籌備招待諸多簡陋心殊歉仄尚望諸公原諒卽此敬祝中華教育改進社萬歲中國教育界萬歲 
　　（三）年會職員會務主任陳容會務副主任熊夢賓總務組主任陳容副主任張景苑·楊鼎復·幹事尹彤墀·方槐三·李慶三·吳藴瑞·邵汝幹·周紹先·貢沛誠·章洪熙·黄斌生·張河淸·張凱如·張熙祚·湯茂如·楊可大·葉兆林·薛鴻志·潘舜賓·蕭啓漢註册組主任潘舜賓幹事蕭啓漢議案主任張景范副主任薛鴻志幹事尹丹墀·楊可大編輯組主任汪𢡟祖幹事尹彤墀·朱家治·孫伏園·夏承楓·章鴻熙·章松齡·黄公覺·程資化·傅克昌·楊可大·劉次蕭·薛鴻志招待組主任姚文彩副主任趙崇鼎幹事于明信·王正·王克儉·王北辰·王銘新·石玉山·谷振東·李子厚·李芳·完顔奎禎·汪蒿祝·汪漢滔·沈人鑑·沈肅文·吳友張·林剛·林澄波·姜培元·徐旭初·徐寳泰·孫偉·孫丙甲·孫丙午·孫華生·晉吉淸·馬景蘇·郝書暄·陳祥·張恩綍·張敬賢·張駿祿·郭葆琳·黄東藩·黄顯功·傅璽·賈耀東·鄒恩潤·鄒寳聲·董瑤階·劉恒謙·劉林紱·劉翰園·謝湘九·謝蘭郁·叢薌齋·鞠文瑛·龐杰交通組主任熊夢寳幹事章鴻熙·湯茂如·其他各站招待員均爲本組幹事交際組主任熊夢賓·湯茂如衞生組主任趙仲則副主任吳偉士訊問組主任潘舜賓幹事蕭啓漢 
　　（四）會議地點時間一覽表（一）董事會地點在本社年會事務所時間二日上午九時至十二時又八日下午六時至九時（二）開幕大會省議會三日上午九時至十二時（三）社務會議商埠商會五日上午十時至十二時（三）學術全體會議商埠商會六日上午十時至十二時又七日上午十時至十二時又八日上午十時至十二時分組會議從略 
[皖司法界大罷工]  
　　皖省財政狀况至今日可謂山窮水盡矣教育界各校長已有三分二以上辭職司法界高地審檢四㕔每月仰賴財廳接濟各項開支非三萬元不可自去年十月分起迄今已閱九月該四廳未得分文在財廳方面只顧軍事行政兩方對於司法衙門則以爲尚在些微直接收入可以敷衍度日并不視爲重要以致遷延至今前日高等審檢兩廳長張映竹袁鳳曦曾以四廳有相約罷工之訊告諸許世英請求設法救濟許氏當飭財廳長朱淸華務於七月一日以前籌畫若干接濟該四廳開支以維目前現狀詎料値此財廳風潮劇烈之際朱亦無暇及此迨至昨晚高等審檢兩廳一面布告廳前其文曰本兩廳經費自去年十月至今九閱月未經發放全體職員請假回籍措資所有一切訴訟事宜自本日起暫停進行除呈司法部省公署外合行布告云云又地方審檢兩廳亦同時發出布告與高等廳大略相同復一面具呈司法部報告該四廳不得已罷工情形昨晚許省長聞此消息連夜親至高等廳與張袁兩廳長籌商維持方法祗以事屬空談於事無補故今日法界已實行罷工矣 
[壽縣兵變後餘聞]  
　　此次壽縣兵變該縣知事程鑑實不能辭其責現在該縣人士均已紛紛電請懲處許省長業於昨日牌示將程鑑開缺改委龔才朗接署聞程鑑號敏齋江蘇江寗人最善逢迎年甫三旬餘與皖北鎭守使殷薛先有戚前在涇縣任内稍有虧空旋因壽縣邱知事在任病故程卽乘機條陳殷鎭使以壽縣屠宰等稅完全歸鎭署派人辦理藉資報効到任後百計聯絡軍界凡軍人作惡皆程助成之是以地方隱患愈釀愈深一旦爆發使人民受無窮之害省垣各公團昨開聯席會議據該縣來省之李仲循報稱五營同時譁變燒搶三日夜全城糜爛不堪城内十字街精華之地均化爲灰燼大商店三十六家無一幸免此外各商店各居民舖屋燒燬以及商民受傷者不計其數變兵搶掠後依然點名歸營并云前數日程知事與軍官勾結勒捐地方六萬餘元每兵僅給六元餘欵概爲乾没兵士不服致釀此禍尤奇者此次變後殷鎭守使尚爲程知事請奬聞許省長已接到中央來電對於譁變之新軍五營主張一概裁汰不卜能否辦到各公團刻擬推舉李仲循爲代表赴京請願藉以達到裁兵目的云 
[蕪湖關稅折洋案之解决]  
　　蕪湖各商帮與蕪關稅銀折價交涉力爭半年之久嗣由蕪關監督何炳麟出而調停遂於六月二十六日邀同代收稅銀之交通銀行行長張薈甄至蕪湖關與偉博德稅務司會商一切業已和平解决茲悉偉稅務司已將三方面議訂之辦法七條函送總商會察收原文覔錄如下（一）關平現純銀一百兩合規元一百十一兩四錢又合漕平現純銀一百三兩七錢七分（二）折收銀元價率均上月上半個月十五天市上通用最高價銀元之市價平以扯算照第一條議折合爲關平現純銀不另增加卽自本月十五日起一個月内關稅銀折收銀元牌示價格例如六月一日起至十五日止平均扯算銀元價卽爲七月十五日起至八月十四日止一個月稅銀折收銀元價率（三）當時總商會允將錢業公會每日當日市價核算蓋戳送海關稅務司存查總商會及與議各帮董承認擔保錢業公會牌價凖確照市價可以滙劃規元不要另加費用（四）代收稅銀之蕪湖交通銀行以錢業公會銀元牌價旣經商會曁各帮董向海關稅務司承認擔保錢業公會牌價準確照市價可以匯劃規元不要另加費用亦卽允照錢業公會牌價定爲收稅折收銀元價率不得增加（五）收稅銀元牌價仍由交通銀行商准稅務司照市價扯算明確於每月十八日以前送交商會經商會核算蓋戳用公函於每月二十一日以前送回稅務司該項算法旣經過以上手續當認爲商會曁各帮董復核無訛稅務司可予核准公告定爲關平現純銀一百兩合漕平現純銀一百三兩七錢七分合市紋漕平銀若干合銀元若干（六）牌價訂定在未公告以前稅務司照錄一份送監督存查（七）稅　折收銀元算法依照　附表式「從略」　因市上無漕平現純銀所以爲暫時便利商人起見關平現純銀價格卽照本埠市面上銀元價格折合規元一百十一兩四錢作爲關平現純銀一百兩抑尤有應鄭重聲明者上述所訂定此項辦法只可作爲在本口暫時適用查關稅本應照收關平現純銀現時所訂折收銀元辦法係爲暫行通融辦理如上憲將來以爲此項折收銀元行市不足關平現純銀價格上憲有權另訂一種關平現純銀折收銀元合宜辦法按以上係當時公同討論口頭聲述者用特詳爲紀錄俾有所考證焉聞各商帮對於以上各條大致承認可行惟第三條稍有出入蓋各商帮當日在關會議買規元一層祗言商人以現洋納稅若以現洋轉買規元隨時皆能購到並無擔保之言且現洋買賣亦無擔保之必要至本月份扯算洋釐每關平百兩折合銀元一百五十四元七角業經各商帮核算無訛扯算牌釐淸單已由總商會加蓋戳記於本月四日函送蕪關監督轉致稅務司以便公告納稅商人矣 
[粤省長仍未産出（平）]  
　　陳魏均不肯就 
　　粤避現狀不生不死仍無切實之解决辦法省長一席依然虛懸現在各團體奔走調停渴望陳魏兩公出而主持惟仍未得要領據接近陳者言競公現决不出山以踐其前日下野之宣言省會兩議長前日赴惠勸駕雖曾有電返省報告謂競公已允出山然昨日陳已來電否認且云决不擔任何種名義可知陳此時决不來省也考其原因（一）由孫中山對各領事各團體言如陳不來粤彼亦離去廣州設陳復出恐再有暴烈之舉動（二）由此次政變陳頗抱疚心非完全恢復原狀無顔再見粤中父老三則因省中軍隊頗有越軌行動如出而負責倘再有擾害塲情事未免有損令譽此陳不肯出山之重要原因也陳旣不出乃推魏邦平爲替人於是各界轉而向魏勸駕聞魏初意雖以省長一職關係重要雅不欲以退閑之身膺茲艱鉅惟對各界言談中尚無堅决不就之表示故各界極力向之挽勸以維治安然近日情形則似相去愈遠蓋魏之能幹與否全視粤軍將領之態度而决此次魏守中立本爲粤軍將領所不滿雖居間疎通煞費苦心亦不爲人所共諒其辭去第三師職卽以是故今雖以競存推挽然魏爲有實力之人一經上台恐不能推之使去各軍對魏不能無疑故魏之處於消極勢亦不得不然也用當此推舉聲中金章忽於昨日以政務廳名義往省署主持一切對於省長職務代拆代行已召集各科職員回署辦公金之此來是否奉陳競存命令抑由葉總指揮推舉擔任尚無明文且是否省長未推定以前暫攝職權亦未可知政局旣如斯混沌故商民益形恐慌多不敢復業廣州市之蕭條愁慘可爲悲觀昨日洪兆麟由惠返省東堤一帶紛紛戒備斷絶行人居民惴惴如大難之將至加以謠言日盛搶案時見此一二日間避地者更形擠擁不知何日始回復原狀也洪兆麟抵省後卽佈告安民謂已銷假視事對於省城治安完全負責洪爲粤軍之重要人物且爲陳競存所倚重或暫時畀以省長一職以便代理過渡亦未可知也 
　　陳競存不允就任臨時省長已將請任書送回省議會茲錄其函電如下（一）敬啓者日昨貴會陸馮兩副議長蒞惠携送請任臨時省長書一件當以粤局艱危非駑鈍所能勝任面陳固陋請另舉賢能并將請任書帶還由衷之言未承鑒納伏念世變至此如何收拾尚乏良謀覆餗貽譏不如其已茲護將請任書一件由郵局寄還敬希察諒是幸專上廣東省議會陳炯明敬啓（二）省議會鑒有電敬悉粤軍返粤爭回自治未及兩稔變亂父作引睇梓桑痛心何極解職以後正禱賢者秉政庶可爲理猥承推任經向陸馮兩副議長面辭兩君未肯將請任書帶還故卽付郵寄返到希察收並望鑒此寸衷早推賢者繼任俾粤政主持有人在野之躬仍當盡敬恭之責圖補覆餗之愆是幸炯明簽 
　　粤報載某通信社記者　訪某要人詢以陳競存最近之態度據言競公現仍决不出山吾深知競公於廣東此次之政變對外間何種批評及一般報紙所述孫陳之是非曲直均不暇置辯且極不願置辯因競公以勞苦百戰向盜閥奪回之廣東一日弄到如此地步無論是誰之過亦惟有痛心别無計較今日廣東雖陷絶境競公仍必盡個人力之所及披髮纓冠而救之俟廣東完全恢復原狀後競公卽當向粤人請罪此皆係陳競公連日來電向余所述余可負責爲之發表云云昨日陳競存致魏師長電云「李處長燮丞覽新克密轉麗堂兄鑒我邀兄來石龍係面商解决粤局辦法有了辦法我卽出省並非專爲省長問題願兄速定行期炯明有印」李處長接電後卽待電往商魏氏述陳氏之來意並盼速行惟魏仍辭謝並於二十六日電覆陳氏詞意極爲堅决略云請總司令卽日返省主持一切自維德薄省長一職不敢擔任伏念人民渴望之殷盍早日返省相唔非遥當聆雅誨 
[粤公團請孫葉息兵紀詳]  
　　廣州各公團代表於二十六七兩日分謁孫中山葉舉請求息兵業紀前報茲據港報所紀當日情形較詳特錄如下二十六日謁孫各代表共二十五人至永豐砲艦由伍朝樞介紹於該艦船尾棚面謁見孫氏俱皆環立首由伍朝樞報告謂今日偕各代表來謁大總統係爲請求之事我在苫塊中本不敢理會祇因先父以地方爲重謹遵遺囑繼承先父未盡之志故偕同各位前來懇請於大總統之前孫屹立不動注視各代表不發一言於是紳界代表戰戰兢兢俯首陳述略謂大總統南來愛民若赤民等亦無間言此次變故商塲損失甚大萬懇體恤民艱勿再啓干戈云云繼而善團總公所代表梁某請總統表示意見次由方便醫院代表范某鞠躬而後言謂大總統當體念我等商民之苦總求切勿···至是已訥訥不出諸口而總商會代表黄某謂自開砲後商塲已靡爛不堪且連日有搶掠之事小東門一帶商店大約八百餘家損失約八十萬以上而無形之損失不知幾許故代表等特來哀請大總統俯恤稍退退讓勿再開砲以維危局而惠地方當各代表發言時孫氏目不轉請露出一種怒容及各代表言畢然後發言謂各位尚有說話講否衆皆默然久之孫繼續言曰今動以武力促我下野各位之意思以爲如何彼恃武力便可屈服人試問尚有何公理民國以來人民自應有權主張公道不能因武力而受屈服汝輩亦可發表主意豈因彼有槍械而受屈服乎則將來之槍械更多者豈不又再受屈服在本總統之下野與否國會自有權衡不能以部屬而背叛長官陳炯明爲予部屬曾令兵士舉槍致禮於我今竟任兵士驅逐我是謂叛逆夫曾舉槍致禮之兵士斷不贊同此種行動然所以聽其命令者係有准兵士自由行動之優厚條件今省城之秩序凌亂搶刧頻仍此殆彼之條件也我今日實力雖不足然終有吐氣之日以彼等之行爲予斷不能容若果陳氏今早抵省我卽今早開砲今晚返省則今晚開砲汝等旣贊成之則自負責任如其不來我亦何必開砲然我或不能以砲擊中之則當以槍擊之再不能則以炸彈炸之不達目的不休也總之陳氏一日在省則省城地方一日不寗汝等旣係來請我勿再開砲這又何難若能本汝等之良心主張不歡迎陳氏作消極之抵制則彼自討没趣自然不來省則我亦可日内離去省城否則彼來我 
 
 

Page 11

 
 
亦可來耳各代表聞言皆唯唯諾諾代表梁某則答謂贊成陳氏返粤該議案係先由商聯會表决後送來文瀾書院而後通過大總統今日亦謂受屈我等無槍無械其受屈又爲何如更可知矣又有代表鄭某謂總統言有離省之語究竟何時始去孫氏接口言曰我三五日常可離去省城彼旣不來則我亦可必監視太緊否則自當别論云云此當日與孫氏談話之情形也至翌日謁見葉舉時各代表共三十二人首由李芝畦代表發言請求維持地方治安葉氏答謂地方治安固當切實維持此次變亂本當負荆請罪今幸各位到來感激無旣粤軍之成立與經過情形經連日報紙詳載不必贅述今再以粤軍之痛苦爲各位陳之自漳州返粤後卽出發援桂北伐究竟援桂之損失桂粤之間損失孰甚在桂人之損失不過一頭牛一間屋已耳粤人在桂之生意商務損失較之更爲鉅大而軍費之鉅傷亡之慘在粤軍幾及半數軍士疲乏勞民傷財未出湖南而已飽受痛苦在事實上應該休養補充若新招之軍隊多未諳紀律難免有搶掠之事且事實亦無可爲諱祇有繩之以法現已下令倘遇不法軍人不必報告立卽就地槍决並擬增設聯隊巡查分機關於西關河南等加派出巡務期週密保護妥當母驚吾民而此次之變固基於陳總司令不贊成孫公北伐而起然今日舊會恢復護法告終徐世昌旣已下野無北伐之必要若果以廣東一省武力統一全國武力固不易爲而財政豈易支持此請孫下野之唯一宗旨在孫本無成見我等極爲尊重不過其一二私人欲謀位置遂慫恿孫氏返粤則各佔位置如財廳兵工廠等各機關無不謀奪殆盡無可爲諱以至戈操同室皆由於此言之痛心云云繼而代表梁某謂昨日謁見孫先生力請息兵彼允肯離粤故今特來請總指揮表示意思葉謂彼現踞長洲黄埔召集民軍截米截煤終當攪擾妨害治安必定收取長洲使彼無根據地現擬先用首法收之倘至萬不得已時該地離省尚遠予當竭力維持不必驚恐今日各代表之來意我已盡悉總之治安責任義不容辭然我亦有請求於各位者（一）請勸各商店以示鎭靜則不法軍人斷不敢乘虛而入（二）請一致勸孫下野是則鄙人之所望云云後某代表又問陳總司令究竟何時返省葉答謂無論何如總司令定當日内返省因軍務須由彼主持否則予斷不能肩此責任惟是省長一職陳總司令决不擔任現請魏師長任之我等亦皆服從至魏之主張如何則尚未知如其不允任則有别位資望較其更好而姓名未能宣佈最好列位再爲勸告云云各代表乃相辭而去 
[孫中山與領事團談話]  
　　二十六日午駐粤各國領事團曾開聯合會議經一致表决請中山離粤遂於下午四時由美領事偕英副領等同至白雲山謁見葉舉述明該領事團極願中山離粤以保地方安寗并詢中山離粤時軍隊能保不加妨害否當經葉氏表明對於中山個人極端愛護如中山肯决意去粤所轄各軍隊决不至有意外舉動各領事聆悉葉氏言甚爲滿意隨卽乘座兵艦聯同偕往黄埔晋謁孫中山孫是日聞各領事蒞止故在永豐兵艦相候各領抵埔卽上永豐謁見先由英領美詹臣君發言表述來意（一）領團并非干涉中國内政請勿誤會（二）領團此來實爲各國旅粤僑商生命財産而起請切實保護於是美法日各領相繼發言亦均以外商生命財産爲重請求尊重保護並對於此次廣州政變深致其不幸之意希望迅速解决孫中山答言對於外商生命財産向所尊重各位應請放心如果大局能得滿意解决鄙人亦於日間離去廣州旋又以日前在珠江開砲致外商稍受驚恐殊抱不安向各領事一一道歉約談二小時各領卽興辭而退 
[蘇議會紀事　大會仍不能開]  
　　蘇議會連日大會均僅到四十餘人不足法數未能開議本日（四日）下午遲至三時半乃改開談話會徐果人主席謂三臨會期瞬又屆滿會不能開殊難自解應請大家設法維持龐振乾謂不在寧者理當促其來寧無奈現在寗者又紛紛離去何可否由議長登門請留太衆以議長個人奔走城南北卽坐汽車亦恐難周結果以到談話會之四十二人名義登報催請未到寗之人由秘書擬稿俟無異議將於明日發出至此次不能開會之原因言人人殊或謂與預算案有關或謂當請求續開時卽由少數人主持所謂八十四人者多不在寗或謂續開後之十餘日間會中不聲不響不但未開大會一次卽談話會亦未開過致向時熱心會務者亦因無事可做請假而去或謂天已炎熱有不願出席者亦有回家做夏繭營業者照此情形將來能否開成現尚未可知也 
[南京快信]  
　　昨日爲美國共和紀念各機關均懸旗度祝兩長曁温交涉員均於午前十時赴美領事署道賀以敦睦誼 
　　兩長擬會保前黑龍江教育廳長劉潛繼蘇教育廳長劉已於前日由寗赴津 
　　王省長昨委趙錫名充省署財政諮議兼統計處長舒鳳儀赴鎭江查案承恩充八卦洲産保管員 
　　内部昨咨省署除前此經部核准各奬券期滿後不准再發外其餘各項奬券未經核准者應一律禁止不准發行 
　　財廳昨奉部電飭將應解中央之欵除核准抵撥各欵外餘均迅卽籌劃尅日解部以濟急需 
　　教育廳昨奉到部頒小學教員遺族恤金暫行辦法已通令所屬一律遵照 
　　省立醫院長吳濟時昨赴滬出席科學名詞審查會 
　　中央决定舉行改訂官制會議昨電兩長派員與會 
[杭州快信]  
　　省教育會評議部反對馬叙倫長浙教育及代理廳長朱國楨發出江電致院部各省提五條件第四條有人格的一語經馬嚴詞質問現定六日上午開臨時評議會籌議對付 
　　浙江教育協進會代電到浙不承認學界反對馬叙倫長教育之江電爲馬辨護甚力 
　　省議會休會五天已滿今日續開第十九號大會提議事件多至六十九起各議員已多數回籍不足法定明日續會後卽行閉會式第二次臨時會又草草結束 
　　各屬籌備分庭高等廳昨召集新委籌備員會同集議進行方法尚未就緒明日仍須續會 
　　第一師校附屬小學八日行第十届畢業式已柬請各官紳蒞席 
　　各屬繭捐早告結束所征捐欵至今尚多欠解財政廳已分别派員催解限日淸繳 
　　本屆霉雨下游水漲災象又成各縣紛紛告警錢塘道尹張鼎銘自昨日起在西湖虎跑寺設壇祈晴 
　　省垣米價上白每石已售洋十一元茲悉米業同行以霉蒸米穀蝕耗過鉅擬議再增售價不日實現以十二元一石爲限度 
地方通信 
[松江醫藥會之臨時會]  
　　松江醫藥衞生協會因反對内務部管理醫士條例前經公推副會長查貢夫等出席上海全省中醫聯合會共同討論茲查君等已公畢回松故該會又於三日下午召集臨時職員會由正會長韓拜墀君主席請查等報告出席情形當由查君將該聯會章程草案朗讀一過徵求同意結果由查君主張須添列修正多數贊成决定於修正後寄還該聯會通過實行次又報告該聯會議决呈請省長乞予咨行内務部撤銷管理條例之原案曁宣示呈稿復次提議以本會名義再電省長警務處表示與該聯會爲一致之主張當卽議决照辦並卽草擬電稿修正拍發始行散會 
[職業校之展覽會]  
　　職業學校校長張蔚丹君定本月十四五兩日將該校各種成績分别陳列開會展覽並歡迎來賓評判云 
[西三區整理路政]  
　　松市西三區巡官孫煥文與該處紳商發起整理路政及淸潔衞生各事現得各界援助並由省議員盛元音等之提倡故已告成功現在齊涇橋至大倉橋一段已經雇匠開工一律改砌横條石條街並重闢闊大隂溝以免積水一俟該段工程告竣再建齊涇橋東至秀野橋一段然後建築公厠小菜場等其經費以每門面十元之捐欵爲挹注不敷再請公欵彌補云 
[烟禁廢弛之一斑]  
　　西門外私賣鴉片之機關以莫家弄之小弄堂等處爲最聞每家可日銷百餘元去冬因新調警官烟禁頗嚴若輩祇得易地密買以避耳目近則日久玩生又各回原處公然售賣矣 
[蘇州蘇杭内河新開兩小輪]  
　　商人蔣國器新造汽油船一艘命名國源擬定航線由蘇州經過無錫·常熟·崑山·嘉興·湖州·而至杭州又長杭輪船局近亦租賃長瑞輪船一艘擬定航線由蘇州經過嘉興·平湖·濮院·桐鄉·烏鎭·南潯·雙林·新市·菱湖·荻港·袁家滙·湖州·長興·泗安等處聞該兩輪均已呈由交通部核准註册塡發執照並咨行蘇省長分令蘇常王道尹轉令所屬吳縣吳江無錫崑山武進等縣知事一體保護矣 
[籐轎換領新照]  
　　蘇州工巡捐局曾於上年六月訂定取締營業籐轎簡章頒發執照號牌扣至本年六月底止止經届滿茲又重定營業執照並改用磁質號牌凡營業籐轎來局報捐者除照章納捐个第一個月並應繳保證金大洋三角領取磁牌一塊執照一張旣領後如欲停止營業須於每月五號以前到局聲明繳還牌照領還保證金此項辦法卽自本年七月分起開始實行以前所領牌照一律取消昨已佈告周知矣 
[躉收小銀幣之原因]  
　　頃據錢業中人云蘇市行用之一角銀輔幣本年入夏後有鎭江帮錢商某甲等派人在城鄉各錢莊曁烟紙雜貨店大批收買因是七分二釐小銀幣蘇市幾將絶跡聞其原因實由此項小銀幣較目前流行蘇市之廣東雙毫成色爲高大批躉收後爲鎔化改造之用惡幣驅逐良幣之公理於此益信 
[考察警務部員將來蘇]  
　　吳縣郭知事近奉省令准内務部咨開略謂本部現派盧宗吕南下考察蘇省各縣警務早已由都出發請卽令行所屬各縣該員抵境調查時務卽隨時協助一體保護除分行外合行令仰遵照云云郭知事奉令後昨日轉飭各分長所巡官等俟該員抵境時妥爲保護矣 
[創設貧民飯店]  
　　婁江市民公社社長潘萃靑以婁門一帶勞工居多値此米荒之際竟有終日辛勤不獲一飽者特糾合同志募集鉅欵在婁門大街創設貧民飯店平價售飯並備蔬菜不另取資以濟貧民一俟布置就緒卽行擇期開辦云 
[蘇鄉夏繭消息]  
　　蘇屬各鄉育夏蠶者頗多現早帮夏蠶業已採繭山塘　繭行已於三日開秤高價每秤毛盤七元其餘相差半元以次遞減價雖不惡惟二葉較春葉爲貴故蠶戸未能十分獲利云 
[奉賢自治支會成立期]  
　　奉賢地方自治協進支會現經道自治畢業各員發起組織定於七月十七日假座南橋鎭育嬰堂開成立會頃已通告各公民矣 
[常州整頓警務會議]  
　　武進姚知事以元豐順綢號恒裕錢莊振業布廠均處熱閙市場竟迭出巨大竊案各警區巡查不力無可諱言特令盧張兩警佐會同各分所長及巡官等切實整頓盧張兩警佐奉令後卽於四日下午五時召集各分所長及巡官等到所會議首由張警佐宣布擬定之辦法六條（一）各警區長警夜間巡查應分甲乙兩班（二）甲班自一點出發按路巡查至三點鐘回所乙班自三點鐘出發按路巡查至五點鐘回所（三）出發巡查時應携帶警械以備兜捕竊賊之用（四）巡查各路每路警額至少三名（五）長警夜間巡查路線班次時間及長警牌名應由値日巡長或周番日間預先派定巡查簿呈送分所長核閱以備查考（六）本管區内如發生竊案應依法嚴行懲處各分所長以所訂辦法均屬切要周詳並無窒碍遂議决遵照卽日施行而散 
[吳藴智女士自殺]  
　　縣直街德泰恒號店主吳炳生之長女名藴智今年十七歲曾肄業於女子職業學校嗣在第一女高小畢業品學兼優父母愛如掌珠惟鄰近惡少伺藴智出外常出言調笑藴智嚴斥之餘懷恨於心深以不幸作女子身爲憾號中夥友有名燦生者亦屢次引誘而不獲前日竟有侮辱行爲被藴智斥責恐事敗露作先發制人計卽誣告不名譽事於其母其母不察面加訓斥藴智受此不白之寃私購紅燐七匣和高粱二兩飲服逮家人得悉延請芮醫生救治以中毒已深服藥施針無效於前晚絶命聞者莫不慘痛店夥燦生現已逃逸刻正派人追尋以備解縣法辦云 
[鎭江瓜洲開辦平糶]  
　　瓜洲貧戸頗多感於錢賤米荒羣情大起恐慌現經該處商務分會與當地各董籌集鉅欵派員赴上江産米之區採辦秈米昨已運到定於五日設局平糶以資救濟 
[揚州泰興穆湘瑶之迎韓電]  
　　泰興穆　瑶自京電韓云海安韓紫石先生鑒頃見顔揆悉已專電邀駕入京面洽蘇人望公内外一致齊公亦極表歡迎顔揆桑梓關懷更形焦急公能迅赴蘇任更佳倘有與中央接洽之處亦希迅駕入京無任盼禱泰興穆湘瑶自京發並悉齊燮元二次派往海安勸駕之王松泉已於三日來揚旋卽商乘緝私官輪前往矣 
[音樂舖失火]  
　　轅門橋參府街内彚音齋音樂舖二日夜半失火經水會洋龍施救滅熄已殃及左鄰振興鞋店博物齋裱畫店兩家 
[南通中行新屋落成]  
　　南通中國銀行盧行長漢屏前以城南馬路一帶商市漸見繁盛爲營業及交通上之便利起見特購買東公園隙地新建行屋特於四日遷移營業 
並舉行落成式來賓之往賀者約計七百餘人軍樂喧聞頗極一時之盛 
[通海紗市消息]  
　　通海棉紗市近受滬錫鬆降之影響價格已見跌落四日午後標凖紗十二魁星祇售一百九十元據業中人云刻下營口土布漸見靈活而花衣行情看鮮紗市當有昂起之望也 
[安慶造幣廠拘捕訪員案已判决]  
　　安慶造幣廠日前拘捕省城報館訪員戴益地檢廳業據該廠移文移起公訴昨已開庭審理旋卽宣判處戴益以妨害公務罪拘役兩個月戴益當庭聲明不服是日旁聽者咸知此案純與實業廳誣告學生馬寅壽等一案如出一轍惟此案發生之次日廠長江澤春卽親至地棆廳究係如何關說外間固不得而知然一再票傳造幣廠人證到庭質訊該廠員無人敢到地方廳卽將戴益一方訊問數語戴當庭質問承審推事該廠不下數百人戴益個人焉能在該廠滋閙推事但云廠長豈能誣爾更有一語最堪發噱者該推事謂爾旣被該廠衞隊扣留爾卽不該打茶碗閙事戴答以被拘後身體自由已被束縛尚有何能力閙事該推事無言只稱爾如不服可以上訴云云此案如此結果皖省法庭可知矣現僅某報爲之請律師與該廠决最後之勝負云 
雜評一 
[直軍基金（默）]  
　　以現狀論教育費與軍費有不能兼顧之勢欲維持現在之軍費不能不犧牲教育欲維持現在之教育不能不犧牲軍費二者不可得兼故國人之爲教育計者皆不惜奔走呼號以運動裁兵爲前提也然今日之曹錕旣知教育爲重以爲百事皆可犧牲毅然請定教育基金矣而又以直軍軍餉爲重請指定直軍軍餉基金此種自相矛盾之主張適以見其前電之不誠耳不然旣不肯犧牲直軍軍費而又欲維持教育費則將犧牲何人慷何人之慨以維持之耶實利與美名欲兼而有之非特世界無此便宜事抑亦不恕之甚矣 
 
 

Page 12

 
 
   
 
 

Page 13

 
 
本埠新聞 
[總商會會董重要會議紀]  
　　公推代表挽留兩會長 
　　本埠總商會自接新會長宋漢章方椒伯辭職函後於昨午四時二十分開全體董事會討論辦法到者有傅筱庵馮少山等二十餘人公推聞蘭亭主席當由主席宣讀宋方辭函及虞和德沈聯芳等函主山董事會挽留沈函並主如堅留無效可重行選舉馮少山謂本會此次選舉深慶得人宋方辭職在法律事實兩方面均有應請全體董事挽留之必要朱吟江詢宋如堅辭傅君是否遞補傅謂查商會法第五條第二項選舉法上並未明定辦法故根本上不能承認討論結果推選代表當面挽留當公舉葉惠鈞朱吟江湯節之聞蘭亭四人於今日上午十時備函向宋方竭誠挽留以重會務云 
[米價昨又漲七角每石已至十四元七角]  
　　近白霉雨連綿以來破礱米價驟漲迭誌本報昨日南北兩市共到米船祗十餘隻銷數雖不多頭號破礱竟漲至十四元七角之多據云無錫等處産地底貨確有限惟一般囤戸覩此情形咸居奇抬價况滬上之人大都食白粳故邇來所到之洋米七八十萬石多銷於外埠惟南北市包飯作等已改購洋米因此米價仍在十元上下故閘北某某等兩米行尚存白破二萬餘石目下仍不欲照市脫手其爲害於民食前途實非淺鮮也 
[上海食米採辦處救濟米市]  
　　上海食米採辦處成立以來已在外洋運到食米三萬五千餘石近以本埠米價忽漲恐有奸商囤積居奇已將運到食米發交南北米行如錢恒泰元餘成益元生勤盛吳聚源寳盛三泰恒盛祥和愼利豐大元和等各米行散發本埠各米店出售藉平米價第二批又運購一萬五千石亦於昨日到埠並聞採辦處各董以上海人口衆多運到之米尚屬不敷救濟定於閏月十六日在採辦處邀集各紳董籌議採辦大宗食米來滬壓平米市不致再受奸商居奇抬價現在到滬之米係頭號西貢米米身白凈長大以煑粥飯色味較南帮米爲尤佳價每石祇十元有零本埠上等人士紛紛購食此項白米云 
[護軍使密查囤積居奇]  
　　近有人密報龍華護軍使署謂有奸商以連日霉雨爲名白米每石抬價至十四元有奇暗在滬北囤積大宗白米居爲奇貨並有打包私運出口以致近日米價驟漲何使聞之已密令沈知事選派幹員帶同警探四出偵查矣 
[航業消息紀要大批仰光米到滬絲茶出口與金銀進口]  
　　招商怡和太古等三公司承載香港轉到之仰光米已誌本報前昨兩日怡和之威升與吉生兩輪又裝到此項白米近四萬包據云尚有大宗米運來也 
　　新絲運歐起色已誌本報昨據大英公司云該公司之蘇廷號與開什摩埃號二輪於本月十四五號開往英法時此間裝出之新絲至少有三千包價値四百萬元而新茶葉之由該兩輪裝往者亦有一萬數千箱之多又前日提督公司之麥笛森總統輪裝出之新絲爲四百十五件新茶三千箱云 
　　大德昌銀號現又有金洋兩批由太古之凉州·新寗·兩輪裝來總計四萬七千鎊價洋三十餘萬元係由香港運至上海者又有廣東老毫洋一百萬枚有奇亦從新寗輪裝運至申 
　　大英公司之喀什格爾號郵船昨午至申從倫敦裝到大條銀一千一百條 
　　天祥洋行現得東美輪公司電告今有新派至華之貨輪格黎樂爾亞號由美國裝載大宗汽油煤油等十萬箱運往鎭江起卸卽日便可至上海又洛西烈號亦由紐約載大宗油十萬箱來華 
　　法國郵船公司之安得來朋號昨日已到海防十點鐘卽行開出輪中有六月二號以前之法郵件據其電告在本月十日可抵上海 
　　南滿公司之　丸與美政府租與哥倫比亞公司之東方水手號輪在三峽水撞傷船身一案迭誌本報昨據南滿公司云此案連日在本埠日領署開審初美輪要求南滿賠欵刻下雙方業已協商定妥兩面各不索賠彼此和平了結兩輪因傷修理費各自認給以資結案 
　　聞美國航政部從七月一號起已承認日本郵船會社之要求允許其太平洋線内之加賀丸·横濱丸·靜岡丸·伊預丸·並其他之貨輪由遠東裝往北美之貨件或旅客在維多利亞登岸者可與大北鐵道公司之火車接班聯運以期迅速便利但須以美國航政部之奥特Order爲馮證云 
[菲屬轉口水脚之減價]  
　　近來上海方面之運歐水脚並無若何更變惟由南菲之波賽及北菲轉口往埃及·馬古拉所屬各埠之茶葉·綢貨·糧食等貨運費於本星期二起略有減跌現經本埠行駛歐菲之各輪公司互相協議結果訂立新水脚價如下（表中係每噸水脚價均以先令計算下表同） 
　　（甲）由菲屬波賽轉口之新定水脚 
地别茶葉綢貨芝蔴豆仁帶壳花生雜貨 
亞但立一○三○二○三○二○ 
亞歷山大八二五一五二五一五 
亞歷山大泰一○三○二○三○二○ 
巴歷二六五四三○四五四五 
君士坦丁一○二五二○三○一五 
曲里西雅得二八四五三○四五三○ 
維納西二八四五三○四五三○ 
勒里那開一二四○二五四○二五 
密賽里尼一○二五一五二五一五 
雪姆倫一○二五一五二五一五 
彼歷河司一○二五一五二五一五 
　　其他如乾斐Ｊaffa開斐Ｋaiffa勒得克亞Lattakia麥雪那Ｍersina及西里亞等埠每噸均十先令綢貨每噸均三十先令芝蔴豆子生仁每噸均二十先令帶壳花生每噸均三十先令各雜貨每噸均二十先令與亞但立埠之水脚一律云 
　　（乙）由北菲洲轉往下列各地之新水脚 
地别貨别經馬賽價經直布羅陀價 
合崎茶葉二五四○ 
亞歷康的又無二五 
卡沙白倫克又四五二○ 
勤泰又無二○ 
開尼太里亞又無三○ 
勒里溪又七○二○ 
麥賽根又四五二○ 
密勒拉又七○二○ 
瑪加度又四五二一 
亞倫又二五三○ 
勞勃脫又五五二五 
蘇斐又四五二五 
登格爾又四○一六 
休得亞又無二○ 
　　上表之價均係從七月四日起開始實行此間若大英公司法輪公司藍烟囱公司等等均有商輪行駛上述各地者故皆能承裝此項轉口貨也 
[京奉路客車已通]  
　　滬寗滬杭路出售至奉天之聯票 
　　京奉路線由山海關至奉天客車已可通行惟由北京至奉天行車不能直逹上下行車須在山海關過夜淸晨開行因直奉二軍稽查乘客之故滬寗滬杭兩路車務處昨接京奉路局來電云由北京至奉天客車往返開行一次兩路局得電後已通電兩路各大站由滬至奉天等站之聯票照常出售矣 
[昨日之金融市况]  
[洋釐]  
　　早市釐價爲七錢一分六釐五比前日漲起六毫二忽半各銀行及各莊均有買進午後賣戸較少所以又漲一毫二忽半價爲七錢一分六釐六毫二忽半比前日收市上下午共漲起七毫半 
[銀拆]  
　　上午匯豐銀行收欵三十萬兩其餘各行收欵十萬兩故銀拆卽高至二錢四分比前日收盤共增六分下午各行雖未有收欵然銀根仍緊拆息與上午相同云 
[昨日之國内滙兌市况]  
　　昨日（五日）京津仍無行市濟靑沙市亦無來電其餘各匯來電均無變化市况甚屬平靜僅烟臺銀兩遞加二兩七錢五分爲一千零四十六兩二錢五銀元仍爲一千零八元漢口洋例一千零二十四兩二錢五分銀元一千零六元宜昌宜平爲一千零二十七兩銀元一千零二十元九江南昌銀元各一千零五元半蕪湖徐州蘭谿等銀元均爲一千零四元半安慶温州蚌埠銀元各一千零五元南京蘇州鎭江揚州無錫常州常熟等銀元各一千零一元半宜興南通銀元仍爲一千零二元淸江海門銀元各一千零四元杭州寗波嘉興湖州紹興餘姚等銀元爲一千零三元福州一千零十元厦門一千零八元重慶九七平銀仍爲一千零五兩銀元一千零七元五角成都洋匯爲一千零二十七元半銀滙一千零二十七兩五錢萬縣銀滙爲一千零十五兩洋滙一千零十七兩五錢價格均與前日（四日）相同云 
[昨日之外幣市况]  
　　昨日（五日）外幣市面略形起色但中外各商仍無巨額進出馬克價格仍屬不振繼跌五毫買價爲四釐七毫增五百元老票亦低五錢買十兩英金票去胃最旺價高五分買七元九角老頭票荷蘭票各漲五釐荷蘭票買六角四分老頭票買八角三分七釐其餘均無上落計羅卜千元新票仍買三兩二百五十元買九錢五元至二十五元買八兩五錢法郎買一角四分半坡元買八角七分港票買一元零一分半價與前日相同云 
[友華銀行滙市報告]  
　　昨日友華銀行匯市報告云四日倫敦大條銀價近遠期俱長一二五紐約因係美國獨立紀念日故大條無市惟倫敦紐約間匯價據倫敦電告爲四元四角三分八七五今日此間各國匯價僅美金長至七十九元五角佛郎長至九百六十枚羅比縮至二百七十一枚七五晨間開盤時市况堅定其後漸見鬆動至收盤時市况頗鬆早晨英鎊成交甚多其價近期至九月份三先令七便士一二五美金成交價近期至九月份七十九元七角五分惟因華人紛紛購進銀行遂將售開價减縮至收盤時英鎊售開價已不能長於三先令七便士美金售開價七十九元六角二分半今日市上復有少數美金滙票成交價八十一元二角五分佛郎匯票價九百九十枚此外投機者對於匯票之需要甚少昨日倫敦銀市印度及中國俱購進市况堅定 
[昨日怡和呌莊之市况仍趨疲勢]  
　　昨爲星期三値怡和洋行拍賣羽毛·羽綾·嗶嘰·毛呢·泰西緞·羽綢·寗綢·斜地羽綢·素襥·毛布·元布·市布·漂布·等疋頭之期共排列一百二十六件計五千五百五十一疋未呌五十件計一千九百七十六疋拍妥七十六件計三千五百七十五疋較上屆少拍十一件計二百八十五疋客帮因銷路不暢故拍進者亦稀内地各店舖均祗有零星交易　本届所拍之價仍跌多漲少市面仍趨疲勢也 
[棉紗昨日之市况]  
　　昨日霉雨仍未止大阪三品紗來電近遠期各漲日幣兩元左右美棉因四日係該國共和紀念之休息日故無來電報告印棉奔格爾漲九羅比奥弗辣漲十三羅比白洛處亦漲四羅比物品取引紗布等交易所之十六支標準紗價仍難起色上午各月份均小去銀四五錢不等午後因得牛莊帮買進日紗本紗千餘包消息以是標凖紗價稍爲回高二三錢江西漢口靑島烟台天津等帮亦有現大包本紗交易三百數十包又日紗五六百包惟本紗價午前小去銀五錢至七錢五分下午回高二錢五分至五錢日紗市價反而堅固較上日售價不相左右說者謂日紗銷數與市價均高過於本紗其故緣日紗廠對於進花及做工分量等在在研究始終不懈而華紗廠因目下花價貴而紗價賤往往由進花與收花之人作弊敷衍其小樣花衣與大樣花衣不合者亦不妨收下且配合原料亦高低不一做工一層或係包做每包紗銀若干以致紡出之紗條分不匀分量與色澤參差有此種種於是銷數阻礙所望各華廠研究原料考察做工以冀與日紗競爭庶權利不致外溢也 
[絲市形勢堅硬]  
　　滬上廠經市面較上週漸見起色前昨兩日美商洋莊辦進廠經甚鉅大半訂定近期解貨以應該處市而之需要洋商頗有進胃各絲廠爲成本關係已未敢逾量抛出市形堅硬 
[無錫夏繭之市况]  
　　閘北某絲廠昨接無錫乾昌·美源等繭行來信報告謂該處早帮夏繭行於本月初八日午後開秤晚帮於初十日開市四鄉約共有六十家左右開秤後各路來貨甚稀且天雨連綿繭身甚次欲求高貨殊不多覯市價每擔四十五元至四十八元之譜惟開化鎭并南橋等一帶向來素稱育夏蠶繁盛之地該處之振昌等行來貨尚稱擁擠貨身尚優現收價每擔四十八元至五十二元西北鄉永昌祥裕源等行於初十日先後開秤到貨寥寥實因此處養蠶發育稍遲上簇時適被霉雨交作温度不調繭身惡劣鄉人因收成遲慢折蝕甚鉅市價每擔四十三元至四十八元錫地四鄉蠶訊早晚相去有一星期之久該處另有最遲開之各行亦有數家尚未開秤云 
[路莊綠茶之近况]  
　　本埠洋莊茶市路莊綠茶近來頗爲暢消洋行方面天裕·保昌·怡和·錦隆·等行消路甚爲踴躍高莊珍眉做工色質俱佳者市上不多頗合洋行需要次貨滯積不少市價已跌落六七兩珠茶好貨已售罄二等貨亦不見多日來同孚·協和·等行仍欲購買市面頗形堅固大帮市况不佳到貨已有七八盤雖經出樣洋商尚未論價秀眉·針眉·消路稍見活動逐日成交各有二三百箱市價無漲跌嫠源各處後帮聞已不再多做來申云 
[紅糧價格轉漲]  
　　紅糧自今春以來東三省來貨頗多初開盤每擔價二兩八九錢銷路甚旺現貨期貨交易日有七八萬包至端節時客帮購辦者甚少市價亦逐步跌落最小跌至一兩六錢一般做投機事業之多頭者大受虧折上月間因此不能支持或停閉或擱淺或逃避者有十餘家有力者尚能支撑至今尚未淸了近來銷路漸見起色市價亦逐步增高現開至二兩零五分聞做空頭者此次吃虧亦不少紛紛抛出刻下到期市價步高未能交貨有王某者價在一兩七錢之時售出本月望日交貨爲數頗鉅如照二兩之外結算難以彌補已於前日避去矣 
[芝蔴洋莊銷路活動]  
　　芝蔴洋莊銷場近日活動有東洋莊向行家看樣購辦大批惟市上中關貨居多不合洋莊之銷高貨甚少昨日已先裝去二千包開價七兩二錢市價頗好現尚在揀選高貨訂定故市面尚看高云 
[顔料之市况]  
　　顔料市面三日來交易如常市價平定客帮間有添辦原箱者各號裝出之數不下二十餘件以硃紅元色湖藍靑蓮爲大宗其餘不過零星添購茲將開價錄下六兩鹽基湖藍一兩二錢一六牛牌藍四錢一手直接雙塔藍二兩二錢五六兩麟車靛藍四錢八兩打傘蓮五錢一斤獅馬蓮一兩六兩仙姑蓮七錢五六兩頭號麻姑蓮六錢五六兩二仙元三錢五六兩天台元四錢五一斤雙塔元一兩三錢十斤裕興硫化元三兩二錢五五斤孔雀硫化元三兩四錢六兩雙鴨硃三錢二五六兩雙鵝硃四錢二五六兩二仙大紅三錢五六兩金牛硃二錢二六兩耕讀硃二錢五一斤得勝硃五錢五一斤香爐花聽硃六錢六兩德王品紅一兩八錢六兩龍門品紅一兩七錢五一斤大鳥品紅四兩 
[六月末上海物價指數表]  
　　財政部駐滬調查貨價處所編六月份上海物價指數云本月總指數爲一○八·五比上月又跌去百分之一·二比去年及前年同月跌去百分之二·七與百分之一·三比今年三月卽本表指數最高時已跌去百分之五·一自去年五月以來蓋以此次爲最低　八類之中低落者居其七而微漲者祇去其一疋頭及其原料類是也該類指數現爲一○四·六比上月雖漲上百分之一·五而自去年八月至今年四月之九個月間無一不較高於本月糧食市價號稱昂貴而以視歲初已覺弗逮食物指數亦與歲初相仿五金之低兩年半以來所僅見也燃料建築材料工業用品及其他物品爲搆成雜貨類之四目本月份一致下降尤以工業用品爲最劇該目指數現僅八五·五·在本表中蓋以此數爲較小但以戰前物價計算猶達一九一·○爲本月份其他各類指數所不及可知戰時物價之騰貴實以工業用品爲最烈而工業用品之中又惟各種顔料爲尤烈本月份化學各品價格如硫黄松香巴拉非尼諸種已與戰前不甚相遠或更不及戰前之市價卽最高亦不過燒鹹之漲上百分之五三·二而各種顔料指數最高乃達六○○·○（監鹽基玫瑰）最低亦至一二一·四（潮州靛油）可以窺見一斑矣本月份指數表列下 
（一）此行係以戰前卽一九一三年二月初之物價作爲百分 
類别月别十一年六月末同上（一）前月末去年六月末 
糧食一二七·五一四五·六一二五·一一三·九 
其他食物一一四·七一三一·一一一九·三一一三·五 
疋頭及其原料一○四·六一四九·○一○三·一○三·○ 
金屬九六·二一三一·三九八·四一一五·三 
燃料九三·二一六九·四九三·七九六·九 
雜貨 
建築材料一一四·二一六一·四一一六·五一一九·八 
工業用品八五·五一九一·○九四·八一一六·二 
其他物品一○五·一一三二·八一○七·二一一二·五 
雜貨平均九九·五一六三·六一○三·○一一一·三 
總平均一○八·五一四四·一一○九·八一一一·四 
[工部局報告錄要]  
[函詢許建屏有無官職]  
　　本屆工部局華顧問舉定謝永森宋漢章陳光甫穆藉初許建屏五人由總商會書記長於六月二十日函報工部局總辦里台爾氏七月三日里氏函覆略謂聞許君現充交通部顧問查一九二○年納捐人年會通過設立華顧問之議案其中規定被選人在被選時或就任後不得受中政府任何官職許君今有無官職請速示覆俾將舉定諸人呈請領事團核准 
[贊成更動電車站]  
　　工部局應總巡之請贊成更動下列數路之電車乘客上下處俟與電車公司討論後卽將實行（一）黄浦灘南行北行之電車在横濱正金銀行與英領事署間之乘客上下處應加取銷（二）靶子路Ｅ二十七號木桿乘客上下處應移至西南二十碼處（三）西華德路西行之電車Ｂ六十一號木桿乘客上下處應移至Ｂ六十三號木桿（四）湖北路Ｅ一百七十五號木桿乘客上下處應移至Ｅ一百七十一號木桿（五）百老匯路Ｆ二十四號乘客上下處應移至靑浦路西Ｆ二十Ｆ二十二木桿之間 
[添建聶氏公學校舍]  
　　工部局因聶氏公學學生日增校舍不敷决定於一九二二年特别支出中撥銀二萬三千兩爲擴充校舍之用其建築計劃業經工部局批准並已招人投標諒不日卽可興工新屋地址在原有校舍之東端落成後樓下擬作健身房第二層及第三層則作講堂及華教員室之用 
 
 

Page 14

 
 
[豆價步漲]  
　　近數年江浙一帶蠶豆　收致豆價高昂今年亦然初開盤時新閘之西各行收價每擔洋四元豈知各埠銷路甚廣目下已供不敷求價已縣縣增漲昨日北新涇曹家渡等處均放價至六元一擔尚無大宗豆可得云 
[蘇紳再催韓省長蒞任]  
　　蘇省士紳段書雲等前曾電請府院敦促韓省長到任並電致京同鄉顔駿人董授經莊思緘顧少川諸君主持陳請一致進行已誌前報昨日段君等又致電韓省長速駕電文如下海安韓紫老鑒公奉命長蘇同人已電請中央敦促鄉邦服務義無可辭潮流所趨急宜順應幸勿再事撝謙致辜衆望特電速駕佇企新猷段書雲黄以霖王淸穆袁希濤沈恩孚黄炎培馬士杰方還錢崇固徐果人榮宗銓張孝若張福增朱紹文微 
[章太炎與黎黄陂論地方自治]  
　　名義存乎省憲···實事在乎撤防 
　　章太炎因黄陂七月一日曾有關於地方自治之通令昨特致電黄陂論列其事原電如下讀七月一日通令地方自治爲國家根本要圖憲典告成政府定能遵守等因仰見我公視民如傷仁至義盡竊惟自治之要名義存乎省憲當聽各省自爲實事在乎撤防亟待中央明令請先樹大信將沿江各省駐防軍隊撤回否則喧賓奪主遇事掣肘制憲之權旣非院外所能參預定憲以後又恐法律等於具文章炳麟支 
[財政部否認四路借欵說是純係謡傳]  
　　國是會議前曾通電反對四路借欵昨該會得北京財政部來電不認有此事實電文如下儉電敬悉本部董總長蒞任勵行減政力求財政公開而於息借外債尤所反對所有四路借欵之說純係謠傳全無事實特此電覆以息羣疑財政部總務廳歌印 
[陳炯明覆潮州會館電]  
　　自粤變發生後本埠潮州會館曾電勸孫陳兩方罷兵並另電陳競存請其收拾時局原電曾誌上月二十三日本報茲悉陳氏曾有覆電來滬其文如下上海潮州會館各鄉先生全國各界聯合會均鑒讀箇電諸公關懷桑梓曷勝紉感頃者國會恢復僞府取消護法戡亂目的俱達允宜艱難北濟力促和平奚忍同室操戈自負罪戾炯明無狀致粤局弄成如此田地痛心已極承囑忍痛愛鄉義不容辭但炯明宣佈下野悉由初衷此時姑且待罪維持方法尤以保粤地方爲最急前經皓電陳明區區苦衷諒荷垂察省篆已推麗兄維持魏公素爲地方人民推重酷愛和平此公一出粤局可無問題矣炯明叩 
[法統維持會發表宣言]  
　　國聞通信社云旅滬舊國會議員於二日在通訊處開會議决在滬組織法統維持會現已宣告成立除推定各股職員外昨特發表宣言一通原文如下中華民國之法統在創始開國之約法約法規定制憲之職欋在第一届正式之國會國會職權之行使議員資格之得喪皆根據於法律非何種命令所能支配我第一届國會自被黎元洪不法迫散旋卽自由集會於廣州疉開非常會議正式會議憲法會議中經蹉跌改建政府付以討賊戡亂之任至約法完全有效之日乃止約法完全有效云者義在實行主權在民之旨與民賊獨夫勢不兩立豈復容其假借僞託乃黎元洪以待罪之身忽承王家襄吳景濂等之私載纂竊總統僭行職權招致業已解職議員冒充國會是我輩護法之責任未盡而大盜毁法之技術彌工蓋明明毁法而詭稱恢復法統明明經濟調查局委員而忽又自稱議員寗非視吾民爲易欺而以羣狙相待乎我旅滬國會同人第一次宣言書亦旣昭告天下矣伏思中華民國開創於辛亥革命鞏固於　時約法旣不可自有法返於無法使國家永無寗日更不可認玩法爲合法使僉壬竊據政權某等受國民委託濫竿議席匡時乏力深用疚心然以法統不容潛亂名義不能混淆眞僞不能並列未敢苟且遷就更滋亂源而貽後患爰集同人組織此會維强力方張習非勝是願我全國同志念國民之顚危維法統於垂絶力予贊助共挽狂瀾謹瀝血抒誠九頓首以告惟我國民實昭鑒之云云又聞該會事務所卽設於愷自邇路國會議員通訊處内所有該處二樓前所設之浙憲協進會現已搬遷他往云 
[魯學生致王正廷電]  
　　關於魯案善後之陳述 
　　國聞通信社云昨有旅滬山東學生團致電魯案善後督辦王正廷云儒堂督辦鈞鑒公任善後方冀得人交涉緊迫正待急進乃接本省學生聯合會來函對公頗多煩言經濟用人尤爲集矢學生等愛國愛鄉不能無詞竊贖路端賴巨欵而籌措實屬萬難上海爲全國繁華之冠而數月來之呼號儲金不及五萬廼聞督辦署用費月及八萬贖路以十五年爲期十五年後督辦署消費及二千萬以之贖路相差意屬不遠此則一加籌算不勝駭然至用人問題端視材能苟爲敷衍各方之計必貽尸位僨事之憂報紙所傳未必全眞而審愼甄别亦不容緩總之費用貴乎節省用人尤宜愼選魯案爲我國全途命脈幸三注意焉暑期伊邇返鄉在卽當不難一覩眞相焉冒昧上言諸祈鑒原旅滬山東學生團叩 
[旅滬皖人發起裁兵協會]  
　　聯合通信社云旅滬皖事改進會·安徽自治協會·新新社·皖民公社等團體於昨日下午三時就貴州路自治協會事務所開聯席會議各團體代表到者十餘人開會後常藩侯報告財政審查會經過情形謂審查會已斟酌皖省財政狀况决定每年軍費不得超過一百四十萬元實因皖省歲入每年不過六百萬元行政司法各費去其半數尚有歷年應還債務每年約二百萬所餘只有此數也刻下情况舊安武軍歲支三百八十萬新安武軍又借支七十二萬共四百五十餘萬所餘一百餘萬不敷還債之用行政司法教育各費更分文無着且按之實際尤不止此自張文生宣布自由提欵後馬聯甲亦起而效尤皖南北經征署局已被勒提凈盡省庫毫無所入財廳等於虛設長此以往後患更不堪設想至新安武軍駐紥各縣其爲害甚於洪水猛獸民間種麥自由割取軍士以販物爲名勒取高價官長以欠餉爲由挨戸勒捐兵變刦掠時有所聞最近壽縣之役損失數十萬傷人一百餘全城精華掃地以盡吾人處此慘境其痛苦甚於水深火熱不可以一朝居所幸裁兵聲浪已遍全國吾人爲挽回全省刦運·自救身家性命計不能不求裁兵之舉迅速實現現今省城公團已組織團體專事裁兵運動總期財政審查會軍費一百四十萬之目的完全達到我旅滬同人亟應組織裁兵團體以爲内地應接云云結果議决組織旅滬安徽裁兵協會卽以本日到會各人爲籌備員籌備處暫設貴州路自治協會内其會章草案亦經草定當衆閱看並定本星期日假適中地點開成立大會至是安徽教育會委員史藴樸適因事在滬亦被邀到會報告壽縣兵變詳情據云殷恭先所部六營駐紥壽城内外搶刦一盡夜殘酷無人理而殷恭先反以土匪入城搜刦部衆打退土匪報告蚌埠而張文生亦以該部戰匪出力賞洋六千元變兵因搶刦而受賞實開古今中外未有之先例壽人痛苦無可告訴亟盼滬上同鄉予以聲援云結果决致公電北京同鄉會請向府院懇求嚴懲變兵一面切電許省長請爲主持公道對於受災地方迅予撫恤原電照錄如左（一）致北京電北京安徽同鄉會江字老轉京津同鄉諸先生均鑒張文生擁兵據皖國地兩稅盡被截提午秋麥熟皖北各縣負郭三十里均被新軍割去而猶藉口缺餉挨戸勒捐壽縣駐兵六營於六月二十日起燒殺淫掠　晝夜變兵飽載歸營統領殷恭先以土匪入城揑報張文生反賞六千元以示鼓勵皖民悚大禍之將臨紛紛遷逃相望於道不速拯救則長淮莽莽將無噍類之遺諸先生桑梓義無坐視懇就近籲請大總統陸軍部迅將匪軍解散挽全皖之浩刦救垂絶之遣黎洒涙陳詞無任企禱旅滬安徽自治協會皖民公社新新社皖事改進會同叩支（二）致許省長電安慶許省長鈞鑒變兵焚掠壽縣兩晝夜保民之責不敢繩公而於縱兵殃民者何竟不置一詞立盼據實糾彈以明責任壽縣遺黎焦頭爛額亦祈俯念垂危迅籌救濟不勝待命之至安徽自治協會新新社皖民公社皖事改進會同叩支 
[慶祝法國民主紀念預誌]  
本月十四日爲法國民主紀念旅滬法商及法租界各商人年年依例慶祝今年又將屆紀念日聞有滬商多人集資陳設凡爾登花園舉行賽燈藝術會會内除舉行賽燈外並將放演熖火影戲及跳舞魔術等各種游藝云 
[洋商絲業公會之年會期]  
　　文匯報云本埠洋商絲公會定於星期四日午後開常年會議 
[俄國通信社經理行將離滬]  
　　俄國洛斯德通信社經理巴鄔樂夫斯基氏將於本月八號離申遄返莫斯科所遺經理職務由默新思氏（J　M·Mussins）繼續擔任默氏新從莫斯科抵北京日内方南來接事云 
[松江防守司令赴杭]  
　　松江防守司令王精甫於昨日（五號下午二時四十六） 
分由松江車站乘坐滬杭甬鐵路由滬開杭之二百零八號快車往杭與盧督辦有所接洽聞於七日由杭乘快車返松再行來滬云 
[濬浦局之購地訊]  
　　濬浦總局以高橋港之地段爲全浦　一深水之區除該局自有之地因浚浦工程漲出之灘地及册民間購有者尚不敷用外特於前日提議在該港南段再買八十餘畝之地以備他日大工進行之用聞有掮客長利洋行向地主王仁泰磋商先將該處之五十二畝售與該局每畝値價六百餘兩現各種文契由該局代理工程師呈請許交涉員察驗後當可成交云 
[科學名詞審查會紀事]  
　　四五兩日併紀 
　　前日（四日）上午九時科學名詞審查會假江蘇省教育會開第八次審查會預備會到會者十六人公推沈信卿君爲主席先由主席報告本屆開會各團體推舉代表情形次代表執行部報告一年來經過情形次决定五日起審查會時間自上午八時半起至十一時半止各組如不能於定時終了者可自由延長時間及於下午續開委員會次討論執行部交議案（甲）化學術語名詞遵照教育部批重加審議未决之七字應請大會卽行公决以便呈請審定案議决公推吳和士顧紹衣兪鳳賓曹梁厦四君組織委員會討論此事卽行解决報告大會通過（乙）中華博物學會定本年七月十三十四日在上海開植物名詞審查會請推舉代表加入案議决公推吳和士顧紹衣二君前往次由吳和士君報告本年植物組草案卽係去年中華博物學會審查决定之植物術語名詞爲尊重科學名詞審查會起見卽將審定本送來徵求意見再爲最後之修正云云至此卽散會 
　　昨日（五日）爲審查會之第一日上午八時半開會本年分病理物理動物植物四組病理組推吳谷宜君爲主席物理組推惲季英君爲主席植物組推吳和士君爲主席動物組則因到會人數尚少先行自由討論大約今明兩日卽可正式開會矣 
[道路會組織暑假旅行演講團]  
　　宣傳『化兵爲工』『實業救國』等題 
　　中華全國道路建設協會鑒於　兵築路之輿論全國一致勢將實行特通告各會員請於暑假期内組織旅行演講隊分赴各地宣傳『化兵爲工·』『兵工築路·』『實業救國』等題以期普及現組織旅行講演團者已覓得主任數人經由該會給與證書及印刷品等件以便與各地官紳接洽及傳播之用茲將演講員姓名及所任地址誌下（雲南方面）由前地方廳推事洪君元亮擔任（無錫方面）由民聲報主撰廉君天鐸擔任（蘇杭及莫干山）由東吳第二中學學生代表諶君厚慈擔任（北京東三省）滬大學生該會徵求隊長張君四維擔任（廣州北海）中華聖公會職員張君顯甫主任如各地學校學生有欲組織旅行演講團或演講隊者可致函該會接洽便可照給證書及印刷品等件惟須有該校圖記或學生會紹介乃能生效云 
[上海童子軍會半年來概况]  
　　上海童子軍會自馮少山接任會長以來對於會務力謀發展各職員咸熱心將事以圖童子軍教育之普及期全國靑年共爲良善之國民故嚴厲考核新加入之團體以杜有名無實之弊自春季始業迄於今日爲時僅四閱月而進行狀况堪作報告者有五（一）服務社會如加入俄災振濟會衞生運動等（二）幹事會曾開四次議决案二十件執行者已過半數（三）教練會議曾開高級教練會三次全體教練會三次議决案十餘件均爲本會各童子軍團之切身問題（四）交誼會爲聯絡各職員各教練感情起見本年度教練部决議新行組織者曾舉行二次除聚餐茶點而外餘興爲多（五）分團比賽由高級教練部議交幹事會討論核准後舉行本無奪錦標之觀念卒因上海沈縣知事之提倡各界之贊助輸送銀盾竟有十隻之多乃不得不分贈各團藉資紀念上述係半年來經過概况其無足報告者俱略而不詳至嗣後若何進行方針將召集幹事教練兩部規劃一切并希望各會員及外界人士發抒意見俾得力臻完善與世界各國童子軍並駕齊驅各職員署期内膺各地童子軍講習所之聘者有沈同一王英超陳廷禎諸君或　或杭均已陸續首途矣 
[勤業女子師範游藝大會紀]  
　　歐陽予倩君等表演精美之游藝 
　　昨晚七時半勤業女子師範學校爲『擴充義務學額』及『推廣職業教育』起見特假新舞臺開游藝大會參觀者約千人茲先述其節目次述其最優點其節目如下（一）南通伶工學校軍樂隊奏樂（二）王立明女士主席致開幕詞（三）本校歡迎歌（四）石美玉女士演說（五）本校表情唱歌（六）本校舞蹈『迎風』（七）精武體育會游戲（八）淸心女學吳裴卿女士鋼琴獨奏（九）本校舞蹈『雙燕』（十）中華音樂會中西音樂合奏（十一）本校美人舞（十二）本校新劇『一個覺悟的靑年』（十三）特請歐陽予倩君表演『赤心之子』新劇（十四）特請孟小冬表演『打鼓駡曹』劇（十五）特請歐陽予倩君表演『百花獻壽』劇（十六）本校感謝舞其最優點如下歐陽予倩君所表演之『赤心之子』劇純以白描勝表情極佳『百花獻壽』劇純以㶷彩勝裝飾及歌舞極佳兩難旣并可謂盡藝術之能事矣其次爲孟小冬之劇飾　衡處無一不佳亦能手也其餘表演之各種游藝亦多可觀至一時乃散 
[法租界商界請嚴懲鑄銅圓犯]  
　　法租界商業聯合會會員以零售店舖受輕質銅元充斥之害不堪痛苦自得破獲私鑄機關後非常欣喜以爲少一私鑄機關卽少一銅元出品或可稍冀洋價平定乃見報載有代私擣主犯說情者羣情憤激咸至該會要求向官廳申請嚴辦勿得輕縱除逕函護軍使署外又致總商會函請其代爲嚴催茲錄該會致總商會函於後 
　　正副會長先生均鑒竊本埠自私鑄銅元充斥以來洋價日漲商民均受其害各團體到處呼籲正在設法救濟間差幸縣警察所破除情面將私鑄劣幣機關破獲并將要犯蒲淞市農會長趙登鰲等十人解送軍署當荷發交鄧科長從嚴法辦通緝主犯顧肖岩到案澈底根究爲懲一儆百之舉詎見前日報載竟有某某鉅紳向軍署爲之竭力說情希冀將案銷滅於無形等情想貴會聞見較近未識亦有所聞否茲姑不論該惡犯身爲會長膽敢私鑄劣幣擾亂市面不特敗壞圜法且又遺害商民是可忍孰不可忍爲請貴會具函嚴催務使盡法懲治勿稍狥縱以儆效尤而平衆怒世任企禱除逕函護軍使署外特此佈　云云 
[鼎通公司貪運貨物肇禍近訊]  
　　滬寗路貨車日前因多載貨物油缸發燒以致出軌軋壞軋道損失十餘萬元嗣經查得係鼎通轉運公司承運之貨車内私自多運二噸多之貨物以致發生燒油缸之事當時經機務處工役查出後鼎通公司自知情虛故派人在深夜間私開車門偷卸多裝之貨又被路警捉獲將偷卸貨物之人及麻袋二十只一併解至警局茲鼎通公司已由車務處通電各站停目其營業昨日（五日）任局長提同受鼎通公司運動之路局職員一併解至路警局内看守以便查究 
[臨訟改籍之無效]  
　　蕭文華在公共公廨呈訴奚根新不理貨欵銀四千二百五十一兩一案昨晨由日斯巴尼副領事蒞廨陪同張襄讞升座會訊首據被告代表律師聲稱查原告訴狀載明本案原被告均係華人乃原告今忽入巴西國籍顯係起訴後投入該國國籍當然不能有效應請公堂仍照華人訴訟歸平常領事陪審不能歸巴西領事陪審云云原告代表甘維露律師反對被告律師之請求謂其不應提出國籍問題遷延時間旋經堂上判定本案應照華人訟案辦理改期提前排訊 
[發起厲禁彩票運動大會]  
　　聯合通信社云昨有民福學校校長翁國勳四有養成團團長方懋乾等撥發起厲禁彩票運動大會特發通告徵求各團體意見文云（上畧）年來奬券盛行其流弊多端詬病社會固已擢髮難數盡人皆知各界熱心之士多皆陳請官廳嚴行禁止函電交馳不謂不急起直追然而言者諄諄聽者藐藐請禁自請禁推行自推行違反輿論殊足駭怪竊惟當局之意或者以利之所在有不得不任其消售資補政費之不足然而以區區餘利賭博技倆竟任損失多數之民生權其得失究孰重而孰輕耶抑同人更有進者前此各團體紛紛請禁多徒托空言而無實據故官廳爲因循敷衍計猶可以掩耳盜鈴實昭昭然在人耳目苟再不雷厲風行嚴爲查禁則爲害之烈將伊於胡底夫不知不理其害猶小知而不理是有意爲民之蠧矣同人素主公道疾惡如仇故不憚口焦舌敝一再陳詞茲擬發起厲禁彩票運動大會敬先徵求各界意見然後再定進行辦法幸垂鑒焉 
　　尚有本埠新聞等轉入後頁 
雜評二 
[民食問題（訥）]  
　　連日大雨之後米價飛漲一般人又惴惴以民食爲憂而官場亦有查禁囤積居奇之舉倘米價日漲不已恐民食又將成爲上海之一問題矣 
　　前年恐慌時代頂高之價爲十六元限制之價爲十四元今則已越過前年限制之價苟不預爲籌備則恐慌一起羣相爭購商人又囤積以待善價勢必愈漲愈高而不易驟平故爲維持民食計必合官民各團體之力以預籌之多進以廣來源平糶以平價格而又設種種方法以防弊竇此皆賴各團體之熱誠毅力而後乃能有濟固不能僅恃官塲查禁居奇之一端也古人稱未雨綢繆今之民食旣雨而綢繆之不容或緩矣 
 
 

Page 15

 
 
本埠新聞二 
[意人携帶鴉片之查獲]  
　　英文滬報云一星期前有意人彼維志氏携皮包行於廣東路某華捕以其形跡可疑詢其包内所藏何物該意人謂華捕不應知之該華捕乃偕彼氏至總巡捕房在西探陶格拉斯氏前啓視見其中滿置鴉片因卽請發逮捕狀將彼氏拘押捕房今晨已解送意領事署審訊 
[關於染業停工之縣署批]  
　　本埠梁業工人罷工一事迭紀前報茲此事已解决所有該業在上海縣公署遞呈之稟批照錄如下 
　　綢綾染藝工民陶珍炎等呈爲增加司酒未遂罷工請秉公主裁以維生計由呈悉案據該業大行公所業董吳丹華及全體各坊來呈已批候查明究辦並着傳諭各坊司卽日開工勿再聽唆自誤該工民等應速照常工作愼毋恃衆附和併干未便如關於業務内有不得已磋商事件應卽另舉工帮代表與各坊主和平協商妥爲解决仰卽遵照此批 
　　綢綾染業公所業董吳丹華曁泰和等坊全體呈爲聚衆罷工亂規越權環求嚴懲由呈及粘件均悉並准總商會函同前情該染業工帮行頭衞益卽衞阿忠擅定關人頭條件分發傳單侵奪坊主用人之權不准收用學徒脅迫承認不遂唆使工人罷工要挾致令該業各坊全體停業似此挾衆把持妨碍商業應候查明究辦仰該業董先行傳諭各坊司卽日開工勿再聽唆自誤至關於業務内如有不得已應商事件應由工帮另舉代表與各坊主和平協商妥爲解决倘敢侍衆附和併干處究除函復總商會並於染藝工民陶珍炎等呈内批示外仰卽遵照粘件存此批 
[落差警察購物行兇]  
　　昨日上午九時許西門外二區警署巡警鄧雲龍於落差後突至萬生橋附近源發祥西式機衣店内向購洋枕頭一對因論價不合且彼此言語不明致觸鄧怒立披店夥吳阿狗之頰店主徐銀泉上前排解鄧順取檯上剪刀逞兇徐情急上前奪取彼此手掌手背均各帶傷流血鄧出外報告崗警將徐吳拘人二區警署李署　略詰之下判令函送地檢廳一面着鄧自投該廳候質該處附近各商號覩情形以警察爲保衞商民而設今非但不保護反而擾害商民行將聯名公稟淞滬警察廳請爲究辦云 
[永績艦在大沽修理]  
　　海軍第一艦隊所轄之永　軍艦前奉海軍總司令調駐大沽奉直戰爭時該艦助直攻奉船身被砲彈擊傷多處機件亦受震壞因此不能巡洋經該艦艦長蔣斌呈奉蔣總司令核准就近駛入大沽船塢修理估計修費洋五萬元須六個月方能竣工業由蔣艦長將入塢修理日期及施工情形電呈本埠海軍總司令公署備查矣 
[開汽車碾斃女孩判押一年]  
　　虹口武昌路順大柴店主王順生之七歲女兒根弟於上月二十七號被汽車撞倒碾斃後由捕房查明肇禍者係界路美豐汽車公司之一千四百四十五號汽車由該公司之汽車夫倪阿四開駛因將倪拘押昨晨傳齊人證解送公共公廨請究首由一千三百五十九號·一千五百零四號兩華捕上堂稟明是日伊等均在武昌路站崗因見一四四五號汽車在武昌路疾馳係屬違章故卽摘錄其號碼以憑歸報捕頭未幾有王順生追來詢問曾否見有一四四五號汽車經過因該汽車已將其撞斃於是始知該汽車之車夫開車疾馳係欲逃遁卽歸捕房報告次由包探吳如熊蔡添等上堂稟稱自巡捕報告肇禍汽車之號碼捕頭飭我等調查得該汽車係美豐車行所有始將被告拘獲云云並由證人董太昌沈金康等投案證明伊等是日目擊係被告開車將女孩撞倒後疾馳逃去是實而王順生亦到案請求嚴懲司機人質之該汽車夫倪阿四供稱是日在武昌路確曾開駛快車惟不知有撞倒行人碾斃等情陸襄讞得供以倪阿四開汽車殺人業經證明屬實豈容推諉應予嚴懲以爲玩忽業務者戒因商之英米副領事判决監禁西牢一年 
[各學校消息彚紀]  
[城東女學]  
　　城東女學校七月四日下午二時舉行第十七屆畢業式先由校長楊白民報告歷年成績及今後進行計畫繼由新近留德歸國之鄭仲完女士給憑鄭女士演說大旨謂女子教育非徒增高女子人格要以家政爲中心教育對於女子應負改良家庭責任且謂此次歸國對於淸潔整齊上思有所策畫諸君如蒙不棄常開放敝舍以供諸君參觀云云後由該校教員相繼演說對於女子教育及校友會事亦多所主張末由畢業生致謝散會已五時矣 
[市北公學]  
　　滬寗車站市北公學附屬小學曁女學校於四日舉行第十四届休業式學生到者五百四十餘人首由校長唐伯耆致調詞並給憑給奬繼由教職員李肖白朱劍芒包祖香諸君演說末由全體學生齊唱國歌校歌並舉行師生暫别禮以誌紀念再該校爲愛護學生光隂起見特開暑假補習科於每日上午教授國文算衞英文爲期五十天兼收校外生現定七月十日始業有志者可於始業前前往報名云 
[彼得堂義校]  
　　　彼得堂於七月　日下午四時　第一次兒童義務學校教職員會其秩序（一）鍾可託牧師禱告（二）茶點（三）程頌華君述開會宗旨（四）汪承鎬君報告兒童義務學校秩序（五）鍾牧師派定職務（六）散會聞該校爲培立學校與毓秀女學所各辦擔任職務者共有二十餘人學額暫定一百名將於七月十日開學云 
[南翔義校]  
　　南翔義務學校開辦以來已屆十四載成績頗優又聞該校現定於七月九日上午舉行國民科第十二届高小科第三屆畢業式計本屆畢業者國民科七十一人高小科二十六人下午開校友會歡迎新校友是日並舉行義務教育協進會徵求會總揭曉大會已柬請各界觀禮矣 
[商總聯會今日開會]  
　　貴州路上海各路商界總聯合會議事會昨因天雨延會現定本月六日卽閏月十二日下午七時績開會議討論自治講習所與執行部交議各案昨已發出通告請各議董届時蒞會 
[中華公義會施送金丹]  
　　閘北中華公義會常年施診給藥及設義務學校概不收費已歷七載并常年製送辟疫金丹一種專辟四時不正痧氣近聞該會醫藥部主任徐錦裳醫生鑒於本屆夏令寒濕較甚隂痧已經發現茲將該丹方應時加减先製五萬服分送各機關及該會同人外指定分送地點如下西門唐家灣邨廬南市公義碼頭餘春花行法界蒲石路中華女子實業義務學校美界海寗路口和康里一弄底寳山路閘北地方自治籌備會北四川路東崇福里五弄徐第 
[紅會時疫醫院定期開幕]  
　　天津路紅十字會時疫醫院於九號正式開幕由院長楊小川王一亭莊得之先期發柬邀請各界前往參觀近日寒暖不常患時症者甚衆染患霍亂者日有數起勢頗危險云 
[杭紹綢業聯合會評議常會紀]  
　　前日（四號）下午七時杭紹綢業聯合會在三馬路西晝錦里四百十三號開評議常會到者有張鴻蓀陳鳳梧董吉甫沈濟恩程哲靑鳳餘林陳耀宗凌義欽馮柘靑等由議長張鴻蓀主席（一）議英國倫敦中英商業協會函請本會入會俾得發展海外貿易案結果容函詢該會入會章程及費用後再行討論（一）議編印第一届徵信錄案結果請文牘員編造成帙後卽行付印至其内容計分章程評議部議事規則呈請備案文（附批及佈告）通告籌備記大會記評議部經過事項入會莊號一覽表籌備員姓名一覽表第一届職員姓名一覽表會計部收支報告等十一項（一）議程佛意君贈送本會佛意萬應水七百瓶案結果應存會陸續施送貧病並登報答謝議畢散會已十時矣 
[新業公司之理賬案]  
　　新業公司新世界游戲塲在公共公廨聲請派員淸理賬目一案昨日下午各造律師又到廨請求計債權方面由博良等四律師均請求將該公司各股東按名傳案交保使負債務責任而該公司各股東亦由許理帮辦雙佛等三律師出席咸以公堂辦理破産案件一經派員理賬則一切控告均停止進行由理賬員淸理再核故原告不應再復起訴旋由理賬員上堂聲明三月十六號報告之債權表内祗花旗公司所訴十萬損失未曾列入而寳克洋行對於該公司之債權尚有若干自新世界拍賣後未據報告大約十日之内該洋行當有報告云云張襄讞遂與美約副領事磋商之下判候理賬員將新業公司各股東查齊姓名報告後限七日内共交五萬元舖保此後再有對於該公司債權人毋須赴公堂請求着向理賬員接洽統由理賬員查明該案一切賬目報告公堂再行核奪 
[正俗社改良風化]  
　　本埠正俗社書業正心團鑑於淫風之甚靑年子女失足喪身者日有所聞其端實由淫書淫畫導之乃不憚苦口勸戒聞已銷毁淫書四萬餘本原版三十餘副然此種書畫流散於天下者不知恒河沙數願居家藏有斯物者自行銷毁勿再流毒於世界卽勿遺害於自己子女也 
[中華武術會消息]  
　　南弟外放生局對面中華武術會創辦星期體操班原定本月二日開班現以該會總主任吳志靑君由教育會派赴山東參與中華教育改進社大會須俟八號會畢返申故星期體操班改於七月十六號與暑期體育學校同日開課各界有志學習者尚可前往報名概不收取學費并聞該會軍操教練已得吳淞司令部派員擔任云 
[建築董家渡公義渡碼頭之籌備]  
　　建築董家渡公義渡兩處公共碼頭事昨在浦東公所開第一次籌備會員所議事件如下（一）議設立籌備處决定在浦東公所（一）定名决定建築董家渡公義渡籌備處（一）公推籌備職員主任一人副主任一人文牘二人會計二人工程主任一人監察五人書記二人庶務三人募捐員共同擔任（一）議碼頭形式質料决用碼頭平面及椿柱准用鐵骨水門汀外託護木上面加蓋木屋以資休息（一）議籌備會日期准星期五爲常會期暫借學商公會下午七時集議（一）議開工日期侯呈文批准卽定日期收取發起人捐欵付第一期工程欵項（一）議進行次序閏五月初十日傳佐衡朱少圻同至張效良處接洽工程事宜二十日前印捐册及收條擬呈文二十五以前分發捐册分頭勸募（一）議墊欵　　經濟委員二十人 
[河南劵開奬紀]  
　　昨爲第三十次河南救濟有奬正券開奬之期在新北門外該總局内舉行茲將開出之五大奬號碼及經銷各票號照錄如下頭奬九千三百零六號杭州兆元又頭奬二萬三千八百七十號本埠萬利源又頭奬三萬三千五百二十一號本埠萬利發二奬四千一百八十八號本埠大利原又二奬二萬二千三百七十五號本埠有利源又二奬三萬四千六百二十六號漢口大達三奬二千二百四十六號本埠大利元又三奬五千七百八十五號漢口振華公司又三奬一萬二千四百五十三號杭州義記四奬二千九百二十五號南昌福順祥又四奬三萬四千七百零四號漢口大達又四奬三萬七千七百六十九號漢口義大利五奬四千一百八十九號本埠大利原又五奬二萬五千五百四十號本埠大利元又五奬三萬八千三百九十六號本埠德和祥 
[郵局發售賑欵票]  
　　上海郵務管理局長阿良禧昨因發售振欵票特發通告云爲奉郵政總局總辦令飭頒發通告事照得左列之振欵票係經政府頒行在各郵局發售以一年爲期至民國十二年六月三十日卽行截止計開一分者（赭色）一角者（淺紅色）一元者（黄色）十元者（綠色）以上振欵票旣非郵票故無代表郵資之價値購否聽由公衆自便再此等振欵票祗能用於業以普通郵票郵資之郵件之上且以用特别戳記塗銷此告 
[火燒斜橋迤南之草屋]  
　　前晚九點餘鐘時滬南西門外斜橋迤南思恭堂附近某染坊所搭之草屋内不知如何遺火頃刻烈燄横飛火勢甚熾當由救火聯合會鳴鐘報警各區救火會急驅救火器具馳往施救得以熄滅計燬草房六七間 
[王史兩盜各禁三年]  
　　王連開史如坤於四月二十號夜持械侵入楊樹浦華特路馬駿騎家搶刦衣飾銀元後由包探張永成吳長愷獲解公共公廨押候訊究在案茲經該探等吊出贓物將事主傳到捕房認明確係原贓而王史兩人亦已在捕房供認不諱以故昨晨將其解廨公判馬駿騎上堂證明是晚被刦之物計鈔票一百元以及金飾衣服等件兩盜惟俯首乞宥經兪兼代正會審官商之英包副領事判决王史兩人各監禁西牢三年期滿逐出租界永遠不准復回起案原贓交事主領回 
[定紙不出之訟案]  
　　美商惠泰洋行以同成公司王昇之定紙不出延律師在公共公廨起訴請追損失銀四千二百五十二兩八錢二分昨晨傳訊由原告西人上堂證明貨係去年十二月間運到照約有兩個月出貨限期過期被告仍不付欵出貨是以起訴被告延律師代辯謂原告延悞船期首先違約故被告不能出貨云云李襄讞商之美約副領事諭令原告呈出證據改期續訊 
 
 

Page 16

 
 
[取銷南碼頭管理處佈告之反響]  
　　南碼頭渡業代表龔守正因滬南工巡捐局無端取消南碼頭管理處特致函詰問原函如下石蓀局長賜鑒上月終得讀因管理處事布告曷勝詫異查南碼頭爲八長渡之一專爲便利行旅而設建築渡亭重造碼頭都由王一亭先生主持計費三四千金概由地方人民及渡業與輪渡公司負擔初不仰官廳補助分毫所費旣鉅保守自難忽略市舶所雖有專員負責但事繁人少疏漏堪虞此渡業公推守正管理之由來亦卽歛怨之禍始蓋以碼頭築造旣竣停泊較前便利船隻君集恐後爭先旣妨來往交通碼頭又易損壞彼石子船等持有護符頑不聽從是以概行勸阻至勒索一節則守正自信人格尚未墮落至此口碑具在儘可咨詢總之信口雌黄庶民亦須愼旃損壞名譽國憲具有明條彼裕昌南號果持何證據投控貴局尚祈明示藉明眞相無任惶恐待命之至云云 
[華警冒名捉賭攫洋]  
　　巡警李玉山前因在外招摇由前二區警署余炳文署長斥革後逗留滬瀆專與無賴爲伍前晚小南門外源茂糧食店中有人在内抽頭聚賭正在興高采烈之際詎李玉山身着舊制服手持竹棍冒充巡警突入該店捉賭先將檯上大洋三元銅元三十八枚攫取而逸各賭徒見而生疑跟踪在後報告巡警將李拘獲抄出銀洋銅元連同與賭之顧仁忠黄永興唐國棟等併送一區三分所馬署員飭將李之舊制服當場剥下諭飭申送警察廳發交司法科訊供之下判令押候移送地檢廳訊究 
[異父兄弟爭産之訊判]  
　　王木生昨投法公堂控稱民人前與胞弟王林生將祖遺田單一紙向兪桂林處抵借洋八十元日前備本往贖詎兪聲稱爾弟林生知照不放贖取等語當時民人卽向王林生理論渠稱祖産均其個人所有等語無奈投案請求着林生將所有遺産呈案分析詰之王林生供民人先父前娶原告之母爲繼妻其時原告卽隨同其母過門原告實係姓趙並非姓王故不肯分析陳讞員問被告曰原告旣係趙姓之人爾父續娶時何不驅逐旣不能得受王姓遺産抵押兪桂林處之抵據上何以兩造均有具名被告語塞中西讞員會判着被告王林生交保限七天内將所有單據如數繳案外再傳兪桂林到案再行核奪 
[工匠控工頭誣拐行兇]  
　　海門人湯秀峯湯秀松兄弟住西鄉朱家宅在梵航渡某廠爲工匠前日扭該廠工頭張福瑞至四區四分所控稱上禮拜日放工有張之學徒二人出外游玩至晚不歸張誣指民等拐逃致被私刑吊打身受重傷請求伸雪經李署員質訊張供二學徒確被湯兄弟拐逃故向詰問並無吊打情事判兩造供詞各報轉解閘北司法科訊辦 
[挑糞夫觸電斃命]  
　　閘北光復路近由工巡捐局翻修馬路駁岸路旁所竪之電桿因泥土掘鬆昨日黎明時風雨交作桿木倒下適有挑糞夫某甲經過該處觸電身死其屍屬不願報官請騐自行備棺收殮矣 
[王醫馬弄口坍屋未傷人]  
　　日來霪雨連綿　城破舊房屋因此有坍倒者舊校場王醫馬弄口面東樓房係開麵館皮鞋店理髮店煤炭店等素來失修昨晨九時後該麵館等一帶房屋同時向北倒下當幸時在白晝故無傷人情事坍下磚木各料俱在王醫馬弄所以該弄交通爲之斷絶一區二分所楊署員立派長警前往照料 
[預付工資延不作工之判還]  
　　費棠林昨投法公堂控稱前由顧春山介紹凌火咸馬金和兩人至商人店内做番鞋夥計當時先付工價各四十元共八十元由商人交與顧春山轉交被告等不料被告等將工資取去後延不工作向索工資亦不交還故此投案請求追還並請追償損失等語詰之凌火咸馬金和同供民人等祗收到工資各廿元並無四十元因原告器具不好故未工作見證顧春山稱目見被告等各收工資洋廿元旅怱稱被告等實係各收四十元餘供含糊中西讞員判着兩被告限十四天内各交還原告洋廿元共四十元尚有四十元着介紹人顧春山交還交保限繳 
[賈恒久控石芝坤盜賣股票]  
　　賈恒久前延郭蘭克律師代表投法公堂控石芝坤盜賣股票等情現經中西讞員核准於昨日傳訊被告不到原告律師聲稱被告向住泰和里内聞控後卽逃避至英界地方如此行爲卽證明被告確有盜賣實證應請堂上改提外保留刑事控訴等語中西讞員判准予改提被告到案再行核奪 
[兩汽車傷一婦一男]  
　　昨日午刻有一千四百三十八號汽車駛經狄思　路歐嘉路口撞倒年約四十餘歲婦人朱季氏胸部受傷甚重并折斷髃骨當由三百六十二號印捕到來押令汽車載送受傷人往同仁醫院　治旋卽帶該汽車夫入捕房稟候捕頭發落又昨晚九時許徐家滙人楊金福行經福　森路被二千六百三十五號汽車撞倒跌傷頭部等處當由該汽車載送仁濟醫院醫治一面自投捕房報告 
[季雲豐被誣竊車之剖明]  
　　包車夫季雲豐因被嚴福堂指控與陳孟根串竊包車一輛等情由廨訊判季押西牢二月在案茲悉季以此事實遭寃誣延律師雷聲布提出理由稟准公堂飭知捕房於昨將季解廨復訊據原告嚴福堂投訴現查明季雲豐與本案並無關係等語並由其代表律師上堂譯稱此事已經原告聲明與季無尤應請釋放經中西官核供判季開釋着具以後不犯刑事切結存查 
[爭風行兇押半年]  
　　范義生前日因與季士興爭風起衅在新閘路持刀將季與婦人季沈氏戳傷被控捕房於昨由捕將范拘解公共公廨經中西官訊實判范押西牢半年示儆 
[定做西帽之訟案]  
　　某律師夫人昨由郭蘭克律師代表投法公堂控稱原告前託生泰號主定做法國式西帽一頂約期交貨屆期往取不料帽樣不合當時原告令其將緞料交還詎被告出口辱駡請求追還帽料等語詰之生泰主稱原告向民人處定做西帽是日前來索取時原告見帽樣不合而去不敢辱駡今將洋帽呈案陳讞員當向被告申斥曰凡爲生意如有主顧到來須以和睦爲主豈能辱駡姑念初犯從寬免罰遂商之法副領事葛君判帽子交原告領去堂費廿元歸被告負擔完案 
[誌謝]  
　　昨承商務印書館惠贈第八卷第七號『婦女雜誌』一册謝謝又中華公義會送來『避疫金丹』一百服謹當代爲分送 
來函 
[江蘇省議員朱紹文等二十三人來函]  
　　江蘇父老兄弟曁本會同人公鑒閱申報來函欄載江蘇省議員兪祖望張葆培等八十四人來函反對紹文等前日宣言並辯論前次談話會議决登報通告之非少數人所專擅不勝詫異查本會自六月十二日開會不足法定人數以來至今未得開成大會在省議員連紹文等三十餘人並計多者五六十人少或四五十人而署名該函者竟至八十四人之多其中大半不在省城且有自開會以來向未報到者足徵係少數人所代簽則所稱談話會之五十六人其揑報概可想見且是日紹文亦曾到會見列席談話會者紛然退席憤其少數專横則所謂全體無異議者更屬任意譸張似此虛搆事實視其他議員之名義身分如附屬品可以隨意使用將來議會何以取信此事關係本會信用甚願以後勿復爾爾且此事法律如何事實如何吾人應如何主張均須澈底研究不可徒逞私意當爲我父老兄弟所贊同茲就法律言之省議會與行政長官同受省議會法之拘束省議會不能於法律範圍外强制行政長官猶之行政長官不能於法律範圍外强制議會也查省議會法第十六條第四欵載議决省債之募集所謂省債者以省爲債務人由省庫收入負淸償之責者也今因國用虧欠之故募集公債四百萬元以國家爲債務人由國庫收入之丁漕正稅負淸償之責其爲國債而非省債明甚猶憶民國九年本省長官因兪財廳任内積虧甚巨曾交議四百萬元之短期公債經本會於十年一月十八日議决依據省議會法第十六條第四欵之規定以爲本會職權祗能議决省債之募集而不能議决國債之募集咨復行政長官在案該函諸君旣侈談法律且有自命爲大律師者不應並此法律常識而無之乃堅謂債發自蘇卽係省債然則謂軍政各費之自蘇發給者卽係省預算而中交兩行鈔票載有江蘇字樣發行者卽係江蘇省銀行紙幣可通乎不可通乎省庫與國庫劃分久矣省庫全年收入不滿三百萬元現方自顧不暇而乃欲舉此國庫虧欠之巨額强認爲省庫所虧欠是猶患自身負債之太少而兜攬他人之債務以自累也苟非别有作用何其一愚至此此法律之說也 
　　再就事實言之吾人與行政官廳同生息於本省安全之下正宜同患相恤不應乘險迫人譬如吾省人士對於軍民兩長向以裁軍减政相責難及直奉宣戰乃翕然贊同軍民兩長之所爲甚且爲經濟上之援助絶無利用機會迫人於危者非偏袒長官乃自爲計也今江蘇財政虧欠之原因由於前任積欠者半由於天災短收者半無論誰當此局不可避免此事實也夏秋之交稅收正淡光宣以來寗蘇兩藩卽有息借冬漕之通例何况今日是救濟方法必不可少此亦事實也吾人苟志在利用機會迫人於險則無論何種濟良策皆能設詞以難之不言是非可也若猶有幾希維持地方安全之意則反對甲策者應有乙策反對乙策者應有丙策不應舉甲乙丙而一概非難之而自處於無策也吾人平情論之如欲預防將來再行　債也則當主張核减將來之支出如欲鞏固公債之信用維護債權人之利益也則當提出保障淸償之方法乃皆不出於此於减費騐契則反對之於淸理積欠則反對之於舉辦公債則又反對之將謂使軍政各費槪行停發耶則爲事實所不可能將謂不必募債另加人民負擔耶則爲民情所不願受然則更有何法以處此今觀反對者攻擊最有力之點不過曰有奬等於彩票耳夫彩票之所以爲害者以其得彩者一而虛擲資本以萬計現查本省境内月銷彩票二百餘萬元年銷二千餘萬元誠吾民之最大損失也今有奬公債不獨還本而且給息是爲有利而無害甚明也或曰非善良風俗然則有奬儲蓄·人壽保險·均含有徼倖之性質方爲研究社會經濟者所提倡抑又何也吾人推測發行有奬公債之用意係鑒於民國三四年間發行公債本省攤派不滿百萬今欲募債四百萬元在本省社會必不易銷售而外省社會絶無受攤派之義務不得已而出此期於銷行外埠以濟急用按諸政治方略經濟原理未嘗非計故吾人今日主張在於希望官廳確定十一年度收支適合之國家預算而宣布之至現時救濟方法苟有較善於此者則此策可以不行無較善於此者則行之亦無所害並無極端反對之必要此事實之說也 
　　今該公函所自詡爲充分理由者其一曰蘇省募債必先交會議决然上年交議公債已由本會依法認爲無權議决矣其二曰先公 
開財政研究應募與否之標準然九年度兪任虧欠之數額（見九年冬財廳函本會文）與十年度因災虧欠之數額（見本年省長答復劉議員昌威等質同書）本會均有擋案且皆播之報章非無研究之資料該員等未注意耳具三曰假托國債欺罔議會應有人負責然使果係省債而假托國債也吾人自應依法辦理不容寃貸今因明明國債已如前述則根本上不生問題此等理由幸而以議員名義宣布不負責任耳倘張君等以大律師名義提出於法庭卽幸免懲戒法之處分亦必失當事人之信任矣可不愼哉抑尤有亟須忠告者吾人辯論事理不宜顚倒是非尤不可變亂事實該函謂吾人受官廳豢養而自詡　不受官廳豢養並未提出受與不受之證據想以維持官廳政策與反對官廳政策爲標準夫官廳爲地方治事猶夥友爲商店服務也是者許之非者斥之然後夥友勸而商業興若必以不分是非概予反對爲是然則官廳也而桀犬吠之可謂是乎且吠堯之犬固未受堯之豢養安知其未受桀之豢養乎又官廳之豢養議員在兪紀琦爲廳長時容或有之今之官廳尚未聞此惡例儘有求其豢養而不得者豈惟不豢養而已並議員之請包騐契·請包公債·而亦不許此言紛傳已久惜兪議員等或未知之耳又所謂受豢養而被嗾使者堯謂失其主張之自由也譬如選舉人受甲豢養則舉甲甲嗾之曰舉乙則又舉乙是也今吾人之叙述以實錄爲根吾人之論斷以情理爲衡而猶謂有豢養之嫌然則兪紀琦任内國欵實虧四百三十餘萬元而該函匿報爲二百零九萬元省欵三個月未發實虧六七十萬元而該函虛報爲盈餘七八十萬元其爲兪紀琦所嗾使歟抑受兪豢養者所代爲嗾使歟此種闷葫蘆不知有人打破否也詩有之習習谷風以隂以雨黽勉同心不宜有怒此後財政待議正多倘有商榷機會甚願與鄉人士平心靜氣作澈底之研究也江蘇省議員朱紹文張福增屠方杜廷驚楊𢡟卿卜廣海周徵蕚王慶蘭薛　鮑駒昂張宏業閻漢亭丁作則趙品成王歸曾同仁泳盛守鈺董仙衢楊而墨蔣丙華李昂軒喬國楨江祖照 
[各路商界總聯合會來函]  
　　謹啓者刻據河南路商界聯合會函稱本月四日有自稱愛文義路順古學堂吳占康者持有上海各路商界大聯合會爲各路義學募捐經費之游覽劵及收據等沿路募捐并附蓋有上海河南路義學圖記游覽劵收條前來查本會并無爲各路義學募捐情事亦無吳占康其人顯係冒名撞騙除函請公堂澈究外望各界勿受其愚爲幸上海各路商界總聯合會謹啓 
公布欄 
[江蘇高等審判廳]  
　　民庭判决李寳臣與孔昭玉爲基地涉訟聲請避一案（裁决主文）本件聲請駁回聲請訟費由聲請人負擔（以上七月五號） 
[江蘇高等檢察廳]  
　　批示董蒿山狀悉據訴各節是否屬實候令宜興縣知事查覆核奪此批汪品三狀及附件均悉候調卷核奪此批徐伯順狀悉准予上告此批陳阿金狀悉准予上告此批（以上七月五號） 
[上海地方審判廳]  
　　判决主文（民一庭）一件判决黄穗生與許益陵因覇産糾葛上訴一案（主文）本件上訴管轄錯誤應候本廳呈送高等審判廳核辦 
　　批示一件夏連生等狀爲抗欠避匿估賣遺船先行攤還請求備案由據訴周學文欠債避匿該民等祇可設法尋覓當面理結所請備案先行　船攤還應毋庸議附呈借據及抄件發還此批一件張俊卿等狀請執行由狀悉查本案判决尚未確定所請應從緩議此批一件張受甫狀交標　由准交此批一件僧道峰狀領案欵由准領此批一件　連生狀領　欵由准領此批一件　　通狀保馮氏由所請不准此批一件金桂元狀領保證金曁證物由准領此批一件談運坤狀爲撤銷訴訟請求發　勘費由狀悉勘費准予發還　卽繳證具領此批一件張耀生狀請着保交案押追由狀悉案已函託公共租界會審公廨調查應俟覆到核奪此批一件楊永源狀請拘案押追由狀悉候傳債務人到案追繳此批一件沈文魁狀請銷案由狀悉准予銷案此批以上七月五日 
[上海地方檢察廳]  
　　批示吳許氏狀悉仰卽繳納保證金百元或覓具　　之人或商舖負擔保證金百元之保證書來廳准予將覊押命令撤銷此批張劉氏狀悉仰於七日提出理由書以便呈送高等廳核辦此批高妙根狀悉此案昨已判决附帶私訴部分亦於起訴時一併聲明在案仰卽知照此批楊小濟狀悉該民兩次到案訊同飭吏當庭細心騐明據稱並無傷　可指毋得飾詞聲聽所請不准此批張林泉狀悉爾之祖瑩旣係與被告合資建築今被告未得爾之同意遽行單獨處分固有未合然係民事糾葛本廳未便受理此批許王氏狀悉該氏田産與被告究竟有無糾葛仰向民庭起訴所請未便照准此批莊和尚等狀悉案經起訴候送同級審判廳核辦此批陸金華狀悉候訊奪此批楊聘三狀悉女子出嫁歸寗母宅本爲事理上所應有孫祥榮旣係爾之妻兄則至爾家接妹歸寧毫無犯罪可言縱使爾因中　需人拒絶其請因而發生口角亦屬家庭細故何得因此遽興訟端不准此批大盛　行等狀悉候訊奪此批以上七月五日 
 
 

Page 17

 
 
   
 
 

Page 18

 
 
自由談 
[座右銘] [  魏禧]  
　　决者事之斷也故需必敗 
雜說 
[投火] [  曹文海]  
　　夏夜恒見飛蛾無數投於燈而自焚焉 
　　飛蛾蟲類也投火戕身固不自知乃社會中人其爲名爲利而如飛蛾之投火戕身者亦不知凡幾可慨也 
閒話 
[敦槃薈珍記（下）] [  昭實]  
　　（三）俄國代表從不問現在是幾點幾分 
　　前路華會議開幕日紀期齡（義大利文作Ｃicerin）一場演說驚動四座其後復有德俄協約之發生全歐各國報界莫不集視線於紀氏紀本前代巨室英法語言　演說不甚流利近有英國塑像家葉荔丹女士Ｍrs·Sheridan久駐莫斯沽（俄語爲河名）常爲俄過激派各首領造石像深不滿意紀氏之爲人謂其性格粗庸令人難堪莫斯沽人雖羣稱紀氏仁柔巧妙如安琪兒而女士不之信也女士云紀期齡一事未完從不休息一身困守公事房不啻爲簿書案牘間之奴隷在辦事時從不呼喚旁人襄助獨力攻苦如尋常一工役身任莫斯沽衙署首長寢息盡在其中平日舉止言動每若有所疑懼固不暇爲旁人計慮與人言論事後更不復記憶從不問現在是幾點幾分紀氏召女士塑像者凡三次均以臨時無閑工夫回絶又一次約定上午四時往訪謂彼此時方閑靜不知他人此時正須熟睡也現葉女士已以俄國諸要人像移送英國陳列其中獨缺紀氏一人紀氏雖不能得葉女士之美感然在會議場所獲美譽已覺勝人多多矣 
談叢 
[戰地餘痛] [  張越一]  
　　予友頃自北來身經戰地云戰壘亘數百里白骨暴露戰血猶羶土地半赤民房多毁於砲火大城縣附近某村有老嫗偕其幼孫哭於其屋之墟哀甚詢之土人曰伊一家六口子二媳一孫男女各一家無恒産長子從軍去次子猶未婚全家衣食皆賴之此次奉直戰爭長子死於軍次子死於流彈媳及孫女死於亂兵今所餘者僅此七十六歲之老嫗與五齡之弱孫耳予友不禁唏嘘與以銀洋十番土人曰君誠仁人然災地大矣予村伊家受禍最酷鄰村有全家死於一砲彈者總之能全家安全獲免於此次浩刦中者十無一二焉君雖仁能徧濟之乎予友曰當局不云有善後救濟乎土人曰未之聞也噫傷心哉 
珍聞 
[梅訊（三十一）] [  珍重閣]  
　　日昨午間　李　五之約館於寗波同鄉會治庖甚佳晚廳文公違之約館於東亞旅館 
　　前日李　可生日畹華特贈銀名刺盒一具上署觀　齋主人惠存署欵梅蘭芳敬贈云 
　　錢仲甫以有西人約觀所藏法書名晝因並約畹華而畹以時間忽促未能預定能否命駕不可知也 
　　翁君贈畹華以桂林山水獨秀峰國爲所手繪精美絶倫畹華得之殊深儌賞 
　　瑶臺一劇身段之妙載舞載歌觀者嘆爲得未曾有 
　　鳳卿昨日在寓復爲人書扇頭數事字摹翁北平極秀腴之致 
　　妙香客年爲王雪老繪便面雪老遂更請畹華補繪一面以爲雙絶畹華業已揮灑不日覆命也 
　　沈培老處往謁未晤畹玉裝歉殊深今又貂其便面培老謂送到卽書也 
　　畹華此次來滬所携影片均北京所印今已分散將罄蓋各報館輒有向索傳播者也 
　　畹華日昨登臺之前尚在後臺接拍而歌蓋崑劇首重悠揚卽暇閒賓白可以消遺餘晷而學力之外多加涵養自無往不利矣 
 
[終南捷徑]  
小小說 
[浴堂裏] [  朱智先]  
　　那小孩一路跳躍的進來牽着他父親衣襟道父親洗澡是怎麽一回事啊他父親答道洗澡是快活的事戲裏的水戰今兒你可以在裏面實行了 
　　他活潑潑地任他父親替他脫長衫小褂還發出極親熱的呼聲道父親······末後脫到褲子了雪白的嫩皮膚好生可愛忽見他害怕似的雙手環抱他父親的頸項顫聲道父親我怕···我不··· 
　　這種印像旋在我的腦筋裏使我追憶兒時的情景亡父的音容唉好生感慨啊 
小說 
[社會小說人間地獄（一四三）] [  娑婆生]  
　　第廿一回鼠探要功黄金換良友瘍醫驚夢曉日逛張園 
　　𤫩芸一定不依要棲梧說出來棲梧被他纒不過只得說道停會兒再細細的和你說罷𤫩芸方始罷休大家又說笑了一陣𤫩芸忽然道哎呀時候不早了各位可要用點點心此刻離吃晚飯好半天了各位肚皮恐怕要餓了呢這一句話提醒了華稚鳳和姚嘯秋兩人挖出表來一瞧道可不是呢已經快十二點鐘了我們要去了肚皮本來不餓便是餓了此刻也等不及吃兩人便立起了要走臨行之時華稚鳳又正色的對蘇玄曼道剛纔那番話你要注意原不怕他什麽但是上了他圈套再做手脚可就不免麻煩了蘇玄曼也點點頭姚嘯秋道此刻已將夜深玄曼住的地方又荒僻他一個人走我們有些不放心我和稚　這時候又騰不開身體我看蓮孫和棲梧兩個人當中有一個人伴送他回去最妥稚　道這辦法狠好蓮孫棲梧兩人忙道你們去幹你們的正經事我們都可以送他回去蘇玄曼笑道我也不是小孩子還用得著保姆嗎嘯秋道不是這船說法旣然有這種風聲又正當吃緊的時候不可不留神蘇玄曼歎道你們愛惜我蘇玄曼比蘇玄曼愛惜我自己還要切實眞是可感了華稚　和姚嘯秋聽罷覺得他的話非常沉痛便也凄然欲絶當時華姚兩人先走蘇玄曼也要走柯蓮孫道不忙候我穿上馬褂和你同走趙棲梧道我也一齊送你柯蓮孫道棲梧你不必罷我是晚上没事的人你還要在這裡開雲間會議有我一個人送玄曼也彀了棲梧笑道這却不可我一定要和你送他回去的說著也穿了馬褂和玄曼蓮孫一起走出剛到門邊𤫩芸拉著棲梧道且慢你不是說元宵請客今晚請寫客票嗎你怎麽一張也不寫就走了呢棲梧躊躇道離元宵還有兩天明天寫了發出去也來得及𤫩芸點點頭道你明天來可一定要寫不要再忘了棲梧道自然說著便同蓮孫呌了車子一前一後的夾輔著玄曼的車子一直送到玄曼的寓所門口棲梧曉得玄曼寄居的地方非常窄小又是和房主人僅僅一板之隔萬萬不便談話便和玄曼道我們不進來了明天見罷玄曼道我這蝸居也不相留棲梧蓮孫眼瞧著玄曼敲門走了進去關上了門方始放心分道揚鑣而散不提蓮孫回去且說棲梧一個人坐在車上瞧著這夜月夜甚好在黄包車上便情不自禁的吟哦起來要想做幾句詩那黄包車夫悶住頭放開大步往前直奔走了一程停下來問棲梧道先生到那裏再往前走要拉到黄浦江裏去了棲梧一看果已到了二洋涇橋笑了一笑道你還是替我拉到石路日新里去罷黄包車夫道噯唷先生早說一聲老早轉灣老早好到了棲梧道你莫嚕　快點走我多給你兩角錢就完了黄包車夫聽到加錢喜不自禁拉著就走不一會兒又到了𤫩芸門前棲梧抬頭一看見門燈已息門也虛掩著棲梧心中暗想又到了這個打烊的時候了便付了車錢輕輕的推門進去 
隨便說說[  瘦鵑]  
　　李雪芳前途如何昨天英文滬報上登着李雪芳一張西裝小影和一篇文章大號字的標題十分動目子細讀時原來是李雪芳的嫁人問題對於雪芳進一種愼重的忠告自是可採的文中約略說李雪芳淸歌妙舞早已名重江南了這回遊了西湖回來在上海很多交際謠言也很活動說有好多痴情的男子注意於他他在香港和廣州時曾有一般大富豪和洋行買辦願意把黄金鉅萬娶他作妾他一概拒却意中是要嫁一個回國的留學生但因南方的留學生大約正熱心於廣州政治所以没有完成他的志願如今他在上海這個繁華世界傾倒他的人自然更多了聽說有一個官家的後裔願把重金娶他作第五妾（也許是第九妾）當然没有成功又聽說有一個著名買辦的兒子近來和他的妻離了婚醉心雪芳正在設法進行呢但我們很希望雪芳客居上海不要糊糊塗塗的斷送一身致有遇人不淑之歎像他這麽一個萬人崇拜的人没的也做他悲劇中人的物做那浪子手中殘毁的蝴蝶啊看那通篇意思甚是懇切多分是個西洋廣東戲迷吧 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刋者其材料除衛生法制道德經濟四項外增教育科學宗教市政雜錄問答六項共語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉　他稿者至隔月一日（陽曆）卽可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句　　（一）投稿不登載者原稿恕不發還 
常評 
[國民宜一致注意國家之財政] [  覺]  
　　無憲法不至亡國也財政破産必亡國無國會不至亡國也國會不能監督財政而國會中之議員徒爲國家分財之一人則國雖未亡而已等於亡 
　　我國民須知國家爲我之國家國家之財政息息與我之身家性命有關係進出口貨價不足相抵致輸入超過輸出僅最近一年中已達關平銀三萬零四百八十六萬七千兩金錢之流出外洋者有若此之巨額此工商業之不能與外人競也而政府之恃借債爲生活又使債額年增一年我國民雖終日孶孶以勞苦之力易金錢以自養而主權日削一日經濟力日損一日雖欲苟安其可得乎 
　　夫工商業之不能與外人競此生産力之不足與外人競也我國民宜人人注意於科學以增加其生産力舍此殆無解决之法矣若以政治之腐敗而致債額年增一年則不惟政府之咎亦國民不能一致注意財政之咎也空談愛國而不得其要領究何益哉 
經濟 
[貨幣不得私鑄之原因] [  志堯]  
　　自秤量貨幣制度一變而爲計數貨幣制度後而貨幣之鑄造權遂爲一國之政府所獨占人民之私鑄近世各國皆懸爲厲禁此其中亦有數因焉 
　　貨幣爲價値之標凖故無論其爲主幣Ｓtandard　Money 
或輔幣Ｓubsidiary　Money（我國以銀圓爲主幣小銀元銅元皆輔幣也）　　其成色與重量各國皆有貨幣法以規定之苟人民得以私鑄之則不德之徒將必濫鑄不正之貨幣藉以漁利卒之惡幣充斥於市塲貨幣之價値因之而生差異受授之際對於貨幣之成色重量勢不得不加以一番之鑒别一方旣感困難一方復足以惹無謂之紛爭弊害滋多由政府鑄造之貨幣其成色重量雖不能絶無差異而各國之貨幣法中皆有所謂貨幣之『公差』Allowance之規定其成色與重量之差異恒有一定之限制不致如私鑄者之彼此懸殊故由政府鑄造之弊害較少各國之禁止私鑄此其一因也 
　　格勒歇母氏Ｇreshams有言曰『惡幣驅逐良幣然良幣不能驅逐惡幣』此世人所公認之法則也故貨幣之爲物人民若得私鑄之則惡幣與良幣同時通行於一市結果良幣必爲惡幣所驅逐或鎔解或輸出馴至絶跡於市塲惡幣則到處充斥一般貨幣之價格因而低落物價從而飛騰平民之生計亦因之以促善者則束手待斃惡者則挺而走險罷工搶刼等種種不軌之行爲胥於是乎生故私鑄之結果不獨足以紊亂貨幣之統一且足陷平民於絶境致社會之不寗爲害之烈奚堪設想惟由政府鑄造之可免此患各國之禁止私鑄此又一因也 
　　觀乎此可知政府之獨占造幣權非無理由而對於私鑄者則必繩之以法亦良有以也（乙種酬） 
[商業問題之研究（續）] [  吳東初]  
　　零購學（四十二）研究貨質（三）紡織品（續） 
　　棉棉因價値較廉至有與羊毛混合者分析試驗除用最簡單之化學燃燒法或用顯微鏡檢視其繊維外更可用其他化學方法試騐之最簡便而通用者莫如煑騐法先備水一磅加以苛性蘇打一盎斯使成溶液以棉樣入水煑十五分鐘則羊毛溶解而棉呈輕黄色如再浸入冷硫酸液則棉類溶解而羊毛存留 
　　絲絲爲各種繊維類之最貴者故僞造之法尤多驗絲之法至夥類能辨僞造品之狀態以定其出品之値較純絲爲賤純絲平滑圓熟中空常呈二條線狀至僞造者則有棉類木糊及其他植物繊維與野蠶絲及粗絲所製成之人造絲因人造絲多爲植物質纎維所製成故與動物纎維之絲迥異純絲燃燒時與羊毛同似不易溶化發奇臭而植物纎維之絲燃燒時與棉類同極易溶化且無臭味粗絲多與線混和灰燼甚多而全絲燃燒後仍成條狀若攙雜之分量過多則光成紅色至燃盡爲止人造絲一經曝露或沾濕則質變軟碎之甚易純絲則否更有一法卽取絲一組細嚼之人造絲變爲糊狀純絲其原狀不變更取放大鏡試之則見純絲之纎維常成拳曲之狀而人造絲則現平行綫數條且人造絲之光彩常較純絲之色澤爲强 
　　酸化試騐爲辨别纎維之良法絲遇硝酸易變黄而溶解棉類遇硝酸色旣不變質又不損又苛性蘇打二分之溶液卽可溶解絲麵惟棉類及人造絲則否 
　　絲與羊毛混合時最多惟用試麻鏡卽可試出二者之成分然困二者皆爲動物纎維之故僅用簡單之試驗不足辨其成分之多寡如　化鋅溶液加少許氱化鋅則可將絲完全溶去僅存羊毛而已作此法卽可知出品是否爲絲與羊毛所組成並可知二者成分之多寡矣 
衞生 
[傳染𪪰病蚊之認識] [  星實]  
　　蚊之種類甚多而於人最危險者莫如傳馬拉利亞Ｍalaria病（卽瘧病）之蚊當蚊噬人時先以其小　剌傷外皮復以其大顋與下脣從剌處插入吸食血液又自其口旁之毒囊注入毒質其所以必將毒質注入者蓋彼惟恐人之血液凝結妨害其吸食故吐出毒液以防止之如爲傳馬拉利亞病之蚊則所携帶之病菌卽於此時注入而瘧病成矣故吾人于一切之蚊皆須設法撲滅而于此種傳馬拉利亞病之蚊尤當加倍留意考傳染馬拉利亞病之蚊與普通之蚊異點如次 
　　甲卵形之異普通蚊類産卵於水面大率成橢圓體一端細一端稍粗傳馬拉利亞病之蚊所産之卵形概細長異點一 
　　普通蚊類之卵表面暗褐色下面銀白色傳馬拉利亞病之蚊卵皆灰褐色異點二 
　　普通蚊類之卵每次産生有二百五十枚至四百枚之多概連結成一塊每塊長二三分濶一分許傳馬拉利亞病之蚊雖亦有數十枚集爲塊狀者然以每卵各各分散者爲多異點三 
　　乙幼蟲形態之異普通蚊類之卵孵化爲幼蟲（卽子孓）初時頭部淡褐色眼帶赤色長成則全體呈淡黄色眼爲黑褐色傳馬拉利亞病之蚊其幼蟲乃全體爲綠色異點四 
　　普通蚊之幼蟲在水中浮上時其體往往倒懸傳馬拉利亞病之蚊浮於水中則往往平置其體異點五 
　　丙成蟲形態之異普通蚊成蟲後全身作淡黄褐色傳馬拉利亞病之蚊其成蟲之色各部不同頭部及胸部爲淡灰色腹部爲淡綠色翅帶褐色斑紋異點六 
　　普通蚊噬人或集地面時其身體前後成一平行線無高低之異傳馬拉利亞病之蚊其集止時後部必突長約成一四十五度之角異點七 
　　普通蚊之足比較的稍短傳馬拉利亞病之蚊其足甚長異點八 
　　丁發育時期之異普通蚊産卵經十五小時至二十小時化爲幼蟲又八九日至十日化爲蛹再兩三日則爲成蟲能飛出噬人故自孵卵以至羽化須十三四日傳馬拉利亞病之蚊則爲期較長約須二十一日異點九 
　　熟知傳馬拉利亞病之蚊與普通蚊之形態如何殊異則遇有此種蚊之卵與幼蟲卽可加倍注意速圖撲滅而瘧疾之發生自少矣至於除蚊之法論者已多茲從略焉（乙種酬） 
道德 
[自省語] [  張錫昌]  
　　氣忌盛心忌滿才忌露 
　　愼言語節飲食寡嗜慾 
　　劇談耗精嗜飲耗神坐愁耗　 
　　謹則無憂忍則無辱儉則常足 
　　寗拙母巧寗樸母華寗介母通 
　　敬勝百邪誠勝百僞 
　　勤者不貧仁者不賤忍者不危 
　　微命必護粒米必珍 
　　學先立志立志貴堅堅而有恒有其學必成 
　　言實則鐵打不破意誡則火燒不滅 
　　改過遷善只在一念一念精强善長悔亡 
　　自信不疑人自疑不信人多疑招詐不如推　（乙種酬） 
法制 
[敗訴人負擔訴訟費用之範圍] [  吳子雍]  
　　凡因訴訟而生之費用敗訴人必負擔賠償勝訴人之責任此各國之通例也蓋原告敗訴必爲不法請求被告敗訴必爲違反義務在法理上言之不能不從而使敗訴人負擔訴訟費用以免時構訟端故也然敗訴人之負擔訴訟費用亦不能無一定範圍而發生保護勝訴人太過之流弊此我國現行民事訴訟律所以對於敗訴人之負擔訴訟費用有一定範圍其範圍卽以伸張權利或正當防禦之必要者爲限其非伸張權利或正當防禦之必要者敗訴人皆不負擔賠償之責任如勝訴人對於律師報酬之類是也因特表而出之以爲世人告（乙種酬） 
科學 
[物體之密度] [  冰聲]  
　　物體之浮於水面也其所排出之水之重量適等於該物體之重量由此法我人可以推知任何不規則形狀物體之體積例如物體入水失去五克之重量則知其被擠出之水其重亦爲五克水每克之體積適爲一立方生的故五克卽五立方生的於是得知此物體之體積必爲五立方生的無疑密度者卽物體每標凖單位體積之重量也如前例以所得之體積除該物體在空氣中之重量卽得該物體每立方生的之重卽密度是也 
　　液體密度之推測常法以一定體積之液體權之而得 
　　左爲我人習見物質之密度表其單位咸以每立方生的若干克計之 
各種物質密度表 
（１）酒精０·８（６）軟木皮０·２（１１）鐵７·２（１６）白金２１·７ 
（２）鉛２·７（７）烏木１·２（１２）石油０·８（１７）銀１０·５ 
（３）黄銅８·４（８）玻璃３·４（１３）鋁１１·４（１８）錫７·３ 
（４）木炭１·８（９）金１９·４（１４）水銀１３·６（１９）鋅７·１ 
（５）銅８·８（１０）冰０·９（１５）　木０·８（２０）水１·０（乙種酬） 
問答 
[答選舉舞弊之防制法] [  芸靑]  
　　選舉舞弊由於賣票者之貪圖金錢實則由於買票者之願出金錢如無人出錢買票彼被選當選人雖欲賣票亦無從問津矣欲防斯弊宜用倍舉抽籖法如某區應出議員十名當複選時將得票最多者加倍舉出二十名由複選監督抽籖定之先抽出之十名爲正額後抽出之十名爲候補如是則買票者雖有金錢不敢輕於一試矣德國西北二州曾行　法足杜賣票買票之弊 
 
 

Page 22

 
 
   
 
