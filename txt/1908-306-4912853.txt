# 1908 - 306 - 4912853

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
[十月十七日奉]  
　　上諭楊士驤奏東明黄河獲慶安瀾一摺直隷東明黄河南隄本屆三汛各掃埧紛紛蟄陷常異危險經在工員弁竭力搶護現在節逾霜降仰賴神靈默佑獲慶安瀾實深寅感發去大藏香十枝著楊士驤衹領交大順廣道文冲虔詣李連莊高村黄莊大王廟敬謹祀謝以答神庥所有出力員弁著先行存記俟下屆再行照章請奬欽此 
論說 
[書于式枚考察憲政摺後孟森來稿]  
　　九月初三日。有考察憲政大臣于式枚。考察普德憲法成立情形。及普憲法解釋要譯呈覽兩奏。式枚始抵德之奏。極爲公論所不與。此次具奏。首述憲政編查館開送考察憲政要目。曰成立前之歷史。曰組織時之情形。其意蓋牽綴門目。以爲敷衍篇幅之。剽襲普德史書。寥寥數千言。了無關立憲宏旨。察其言中之意。蓋有識解庸謬。而自以爲足怙已過者二事一推論普之善政。往往在未立憲以前。以示國家不必因立憲而始臻上理。夫此言。眞茫然於政體君道之辨者。三代以下願治之君。何必不如三代以上。讀尚書西伯戡黎篇。祖伊之戇　。商王紂了不介意。不過不納而止。較之唐太宗之遇張藴古何如。古惟專制未勒爲政體桀紂之暴。有時爲漢祖唐宗之所不能爲。至一二盛德善政。秦漢而後。史不絶書。而儒者終介介憂其無以逮於古。擁護專制。而後丐其仁政。雖堯舜之聖。所成就者。多不過漢文帝唐太宗而止耳。夫草芥寇讎之喻。貴戚異姓之言。三代之季世。儒者猶可昌言於大廷。以孔子事君盡禮。而時人則以爲諂。衰周人士之眼不。豈今之君主立憲國所能及。蓋幾乎共和矣吾試以此詰式枚。今尚有不以犬馬奴隷。觳觫自投之臣子乎。人縱傲如丹朱。有以盡禮於君爲諂者乎。至孟子一書。設今有立論相同者。何論大廷但幽獨萌此一念。一爲仇家訐告。大獄株累。可以鋃鐺斧鑕。瓜蔓數十百人矣。明太祖以金陵士人。元夜製燈謎爲樂。有用淮西婦人好大脚一方言。觸馬后之嫌。遍戮其同巷。事見明人筆記。明祖非以創業埀統爲百世法者乎。謂不立憲亦有善政。式枚陰以此示阻撓。吾則謂正惟不立憲乃有仁政。立憲以後。立法在民。民自以其所公便者。扶植國家以行吾自定之法。南面者恭已無爲。乃爲極治。且即如我國家。一旦立憲豈以爲列祖列宗之良法美意。皆戞然而止乎。故式枚之微詞。非有阻撓憲政之能力。祇見其得罪於祖宗而已。二推論日本學者所言普之憲法。由愛國心而生。與法以革命購得者不同。由今觀之。則心即出於愛國。迹已近於革命。以示國家言立憲則不免危疑。惟不言立憲。則天下不許有愛國之心。朝廷自不震於革命之迹。此又自式枚言之則可。何也以其本不知國之可愛也天下人民。無智愚賢不肖。激刺於外國之環向。無一非國與民爲一體。痛癢相合。知覺運動相并。以微息嘘我四萬萬散沙。野馬也。塵埃也。有血氣心知者受之。烏得不愛其國以自愛。朝廷與民同欲。日夜注意憲政。自足消革命之漸而有餘。惟恐人民之不愛國耳革命之有跡無跡。其權在上。恫嚇何爲。另摺所呈普憲法解釋。取日本人箸述。斷章取義。取足遂其護前之病者。則草草錄數條。所引德儒之言。其實亦竊自東籍。中日同文。剽竊甚易。意隨員中。必有曾學於日本者。希大使之旨。爲刺取三五條合於式枚宗旨者。以迎合之式枚膺特簡以當曠古所無之任。始終無一語心得。久之爲鼠竊之技以報命。式枚已矣。孰選任之。觀此兩摺。尚能爲式枚解乎。惟前此夏間兩摺。有與今日之言。絶不同者。前摺指斥揚搉憲法者。謂甚至視日本普魯士爲不足道。方高望荷蘭英吉利等國。以新學爲亂黨之階。今此則引日本伊藤博文之說。謂日本憲法。原非憲法之至隆。近來中國新學日盛。正如伊藤言。競欲仿效立憲之至隆。取法過高。責難太急。固亦出於忠愛。而實遠於事情。夫始曰亂黨。今而目爲責難。爲忠愛。爲至隆。充其文致之罪不。不過遠於事情而已。數日之間。持論大變。吾不能不服其進德之猛。浸假體會數年。安知其不鄙英荷之不廢君主爲民主乎。自來閉塞之夫。驟與開目覩世界種種色相。最易目迷五色。回皇遷變。式枚不足異。吾異夫非常之任。乃委之從未張目之人。造此笑柄耳兩奏鄙淺不足觀。論列其大旨於此。嗚呼。考察憲政大臣上考察憲政之摺。而當籌備立憲之時天下宜如何注目側耳。想望顚倒。乃四萬萬中有一人已頽喪失望如此。倘其餘三萬九千九百九十九萬九千九百九十九人。或不與不佞同意。尚有愛讀此兩摺者在。此非徒式枚之幸。使不辱命。亦政體之光也。書以質之。 
專電 
[電一（北京）]  
　　慈宫確已康復皇上亦漸愈惟足疾仍劇 
 
 

Page 5

 
 
[電二（北京）]  
　　某御史奏藏衆作亂恐外人從中干預請諭令達賴回藏後竭力解散並飭達賴速行沿途勿得逗留 
[電三（北京）]  
　　政務處以西藏改省已激亂事因此西北改設行省之議亦已作罷 
[電四（北京）]  
　　慶邸已赴東陵所有要政暫擱勿議 
　　按昨報專電稱暫緩行者係另一訪員所發電簡容或有誤 
[電五（北京）]  
　黔撫龐鴻書電致樞垣稱御醫難覔容赶速訪求 
[電六（安慶）]  
　　黔撫又電奏因病籲請開缺硃批着賞假一月毋庸開缺 
緊要新聞 
[江督赴皖閱操誌畧南京]  
　　江督端午帥於十五日夜起節赴太湖閱操署中文案隨往者爲陳毅金煥章伍元芝汪鳳瀛曁沈余章朱諸君其餘武弁約二十餘員 
　　貴州巡撫龐劬帥以本省新軍僅練成一標而程度甚低現値江鄂會操特派兵備處科官闕鴻勛常備新軍管帶林澤翰等馳赴江南刻已隨同江督赴皖參觀 
[又獲潛蹤皖匪南京]  
　　皖屬匪黨潜蹤謡傳不一日前由先鋒官季光恩張以忠捕獲匪黨金福田一名即李百成經警局一再研訊供出同黨陳秉章袁達文等數人在逃現已將金犯監禁候獲餘黨再訊 
[寗紹路線開工消息寗波]  
　　浙路寗紹幹線前由洋工程師及濮倬雲君帶同繪圖丈手小工人等由聞堰起逐叚細勘至紹興府城復勘城站出五雲門沿塘至曹娥梁湖達餘姚至甬江小住勘定寗波總站在外沙灘地方（卽輪船碼頭）繪成圖樣復由寗波轉勘按站繪圖現已回杭並由股東王達夫君提議先從寗波聞堰入手以便赶接杭路聞浙公司均皆賛成定於明春開工赶築 
[江督批准設局專收房捐南京]  
　　蘇省房捐局昨以整頓房捐擬擇最鉅縣分派員設局專收等情詳奉江督批云查房捐爲賠欵要需本係不得已之舉乃各州縣竟任董保書役挪移侵蝕年短一年是以百姓之脂膏供若輩之慾壑殊屬不成事體現經該局派委復查共淸出捐欵錢二萬二千八百餘千然較之二十八年分捐數仍屬懸殊若不立求整頓安望日有起色據稱先從爲數較鉅之上海長洲吳縣等處另行設局派員專收據實開報旣不經董保之手或可望涓滴歸公應如所議辦理其餘各處務須嚴飭該州縣上緊催收依限報解至嘉定崇明二縣並令一體認眞查明赶緊造册詳報 
[追紀厦門接待美艦詳情]  
　　初六日美艦隊抵廈所有歡迎接待情形已略誌前報茲將連日接待詳情分錄如下 
　　初六日早七點鐘美艦抵厦互相拜謁二句鐘運動大會七句鐘晚餐宴美艦官員及兵士三千人菜單有一品官燕蟹黄魚翅香蛋魚捲乾炸生蠔蔴菇冬笋水晶暇球嫩炸肫肝火腿雛鷄局釀解蓋掛爐燒鴨鷄絨菜花李府雜碎等品 
　　初七日九句半點打球爲戲十二句半鐘午餐西饌官員兵士三千人菜單與昨略同一句鐘美提督座駕艦宴華官午餐二句半鐘美提督在座駕艦接見各國紳商三句鐘賽艇水嬉五句半鐘海軍提督薩軍門分贈賽艇奬品六旬鐘角力爲戲七句鐘晚餐宴各艦官員兵士三千人菜單有一品官燕三鮮魚翅火腿燴鷄紅燉牛腔香芋捫鴨鍋燒羊肉李公雜碎茶點水果等品 
　　初八日適逢星期任便遊覽十二句鐘午餐西饌官員兵士三千人四句鐘設茶會於南普陀寺中以便各艦官員遊覽凡無劵牌者概不准入 
　　初九日九點半鐘踢球爲戲十二點鐘鼓浪嶼各國官商在總會接待中美官一點鐘午餐菜單有粉條湯沙甸魚牛肉捲乳中鷄凍鷄鮮蔬山鷄荳菜點心水果等品十二點半鐘兵士在接待塲午餐菜單有蔬湯燒羊局鷄肉包蔬菜牛排生菜點心水果等品是日下雨各兵士多回艦中就餐者寥寥無幾二點半鐘踢球爲戲三點鐘中美官員赴鼓浪嶼球塲打球五點鐘西國女士在鼓浪嶼球塲設茶會欵待中美官員六點鐘角力爲戲七點鐘兵士三千人在接待塲晚餐八點鐘美領事署筵宴中美官員九點鐘各國總會請各官員及士女爲跳舞會事畢晚餐燃放烟火 
　　初十日爲萬壽之期黎明接待廳恭設萬壽牌位自欽使督提以下分　行禮各國領事於午前十時齊集道賀十一時演放花爆甚多同時奏樂孫統制即命常備軍操演半時許九點半鐘踢球評定甲乙十一點半至十二點半鐘中國官員在接待廳欵待各國來賓菜單有靑脚魚湯醬三 
 
 

Page 6

 
 
文魚生蠔麫龜燴牛柳鵝肝凍路笋凍燒羊鞍燒大鷄烚火腿俄式生菜什錦布甸生菓咖啡等品一點半鐘厦門官紳商在南普陀寺中公請美艦官員及各國領事午餐同時兵士三千人在接待塲午餐菜單有辣醬三文魚火腿燒鵝牛仔肉凍子鷄生菜各色餅食生菜等品二點半鐘中美艦兵各在運動場作拉繩跳竿角力抛球種種遊戲並請中美大員評定甲乙七點鐘晚餐宴美國官員及各國官商兵士共五千人九點半鐘朗貝勒梁侍郎分贈踢球打球奬賞金杯常時美艦隊奏樂大放烟火　政室被焚 
　　十一日早美艦隊起椗啟行升砲致送如儀 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　漢口錢莊倒欠巨欵字林報載十七日漢口電云近有中國錢莊四家相繼倒閉共欠債欵約三百七十萬兩之巨聞滙豐銀行買辦所受損失最巨約有五十萬兩其餘各莊均未礙及 
　　中日電報合同簽押又載十七日東京電云關東至烟台海電曁南滿洲陸電詳細合同業經中日兩國委員簽押聞此線於西歷明年正月即可通用 
分類新聞政界 
[國史館催造陣亡殉難人員册報南京]  
　　國史館移江督文云本館纂辦大臣忠義表傳除特旨宣付外文職自内閣學士巡撫以上武職自副都統總兵以上例得列入大臣表傳忠義則無論文武及官職大小但係殉難陣亡例得列入忠義表傳但須由各該衙門造册咨館始得有所依據以資纂輯近來咨送寥寥甚至特奏宣付之案亦僅將原摺鈔咨並不造送事實詳册此外照例立傳之員更屬無從徵采若聽其湮没殊非朝廷重史勸忠之意相應移會貴總督希卽飭屬查明自光緒元年以後凡已故文武大臣並陣亡殉難應行立傳各員弁迅速造具各該員詳細履歷事實淸册旗員則姓氏旗分漢員則出身籍貫於某年隨某軍出師某處其生平戰功事蹟並歷任升遷各年月日某年月日在何處戰殁以及故後得邀何項恩予卹典均應一一分晰隨時詳細造册送館以便纂輯幸勿遺漏遲延可也 
[飭擬釐金防弊辦法蘇州]  
　　蘇撫陳伯帥前委太倉州吳直刺琪署崇明縣何大令希曾查究崇明釐金積弊茲已查明一切業將私費盡數加入正餉申報禀復當奉批云察核所擬辦法及加增正餉數目似尚核實自可就上绽案仰蘇藩司會同松滬釐局覆核具詳飭遵仍飭該縣查明大小各口推認細數開摺通送備案一面妥擬防弊章程詳候核定遵行 
[飭查漕書舞弊蘇州]  
　　新陽職貢徐國瑞等以漕書陳其相營私舞弊具禀藩憲叩請吊册澈查當奉瑞方伯批云此案前據該職貢等來司具控當經批府飭縣據實查復以憑察究迄今數月查無隻字具復殊屬玩延究竟此項銀米與鐵路何涉單開荒宙各區圖是否實有匿報何以册串兩不相符該職貢等一再凟陳未免多事該漕書之有無弊混虚實尤不容不究仰蘇州府速催新陽縣遵照先今批飭逐細查明秉公復奪毋再任意延擱 
[詳請考試道府之撫批浙江]  
　　浙省考試道府一事已誌前報日前藩學臬三　杭　糧道會詳撫憲呈送道府兩班人員名册一本試卷一百十三本在案旋奉增中丞批云本部院定於十月二十日率同該司等考試道府各班至該　另詳聲明查照直隷詳辦章程凡係五貢出身及曾任實缺應升人員並已入法政學堂畢業領有文憑及先已考入法政學堂肄業並本省警務學堂優等畢業高等學堂畢業各員均請毋庸再考其原經甄别候補人員現署缺者及未經甄别而現已署事者均歸考驗辦理毋庸再行考試其重要差使亦請凡各署各局所學堂總辦會辦坐辦監督提調齋長股長部長敎習文案書記曁專辦一事而有成績可驗者均爲要差無無本省及調用外省人員均免考試歸於考驗辦理自應照准是以於另詳批内批明餘並悉字樣何得謂尚未批示旣據復請故又詳示仰即遵照辦理至廕生一班新章内並未載及第思廕生與文生相同文生出身尚應考試廕生似難免考仰該司等再行悉心復核如以爲未協先將廕生一班扣除咨請部示再行補考可也 
[詳請試騐實缺捐納保舉各員浙江]  
　　浙藩顔方伯增中丞文云案奉憲合行准嗣後選授實缺之捐納保舉各員亦應於考試後方能到任等因遵經由司擬定章程以州縣以下各官本無民社之責但現在政治日新佐理之員似亦未便不識之無不通文理凡初次到省佐雜甫經騐看擬即免其傳考一切仍照舊章辦理其期滿留省人員亦應由司彚總傳齊照例試以告示判語不能作者照例令寫履歷觀其字畫是否無訛詢以字義能否解釋考定等第分别詳辦其選授實缺之捐納保舉各員應否照章仍隨到隨考合將議擬章程詳祈察核俯賜示遵 
[不准統稅分口求減比較江西]  
　　江西德安縣烏石門統稅分口委員董政誠以該分口比較全賴抽收旱道經過棉花苧蔴各捐　湖北棉花改由水道以致比較日見短絀具禀稅務總局懇　酌滅旋奉批云查前據該分口余委員以鄂棉改由水運禀請酌奪等情到局當經批飭實力補救在案茲據禀同前情自非意在取巧惟現奉撫憲札飭酌加各局口比較若如所請具詳核减必遭駁斥該員到差甫及兩月來日方長亟應講求利弊先顧公家認眞整頓稅收自有起色也 
軍界 
[秋操紀事安慶]  
　　太湖秋操陸軍部派來陸軍正使馮國璋副使哈漢章及隨員多人已於十四日抵皖京師貴胄學堂監督海軍副使譚學衡帶領貴胄學堂學生數十人亦於十四日來皖聞連日該生等赴各營各學堂參觀約於十七日與陸軍部隨員等同往太湖江鄂秋操接待司温觀察秉忠已於十三日來皖其各國來皖參觀武員計有十四入外有西報訪事二人均於十三四日先後抵埠秋操北軍南京軍隊早已來皖其江北江蘇編人北軍會操兵隊已於十三到皖在五里廟休息一日已開往大橋頭齊集聞北軍各隊須在該處自行演習一二日方向太湖集合塲進發皖省應派觀操人員現已選定敎練處總辦顧忠深前往蓋定章每省只派一員因皖省係操地故又加派參謀處總辦鄭祖年一員以資照料 
 
 

Page 11

 
 
[秋操前之大演習續誌安徽]  
　　十七日甲乙兩支隊復又開始演習乙支隊正進行間突爲甲支隊反攻在雙义河附近大戰乙支隊卽改攻爲守其砲兵即就地築防禦工程故甲支隊雖猛力反攻然爲砲火所擊故覺困難遂向潜山縣城附近退却乙支隊乃出壘追擊正在追迫之際會停戰號音忽鳴兩支隊各就縣城東西兩隅宿營兩日來統監甲乙兩支隊者爲蘇松鎭總兵陸軍第九鎭統制官徐固卿統制其參謀事宜爲陳正參領其采及兩江督練公所人員 
[皖北防務情形安慶]  
　　皖北地方遼濶時有匪徒滋擾瞬交冬令防務尤爲吃重現經皖北道毓觀察通飭所屬州縣淸查保甲整頓團防並分移水陸巡防馬步等營官弁督飭勇丁馳往各州縣分認地叚河道認眞淸查梭巡並令各軍酌量地叚遠近擇一適中之地約期會哨一處有警即羣集兜拿不得稍分畛域 
[蘇撫核給陸軍學生川資蘇州]  
　　蘇撫陳中丞以蘇省陸軍速成學堂第一班步兵科畢業學生飭即先選二十四名送往新軍充當見習士官遇有下級軍官缺出俟次輪補以免向隅嗣有吳炎等四十名旣願遵章赴部攷驗並請給發川資以便北上聽候飭局核議刻已札飭善後局核章詳覆辦理 
[派委查驗軍界戒烟專員南京]  
　　江南陸軍警察司令官陶駿保以兩江軍界中人難免不有曾吸洋烟戒而未斷者當此整軍經武之時鴉片之毒軍界中尤宜掃除凈盡特詳請江督添委查騐軍官軍佐戒烟大員以專責成午帥以所陳極有見地已札委候補道陳琪爲戒烟所會辦專司查騐軍官軍佐戒烟事宜 
學務 
[公高小學改築校舍蘇州]  
　　蘇城草橋公立中學堂附設之公高小學因明年添招學生校舍不敷經學務總滙處紳董議定另行建築將公高小學遷出俾中學規模稍臻完備現就對面原有學務總滙處房屋改爲公高小學講舍添築自修室數間寄宿舍三大間業已繪成圖樣雇工估價約需經費二千餘兩定於二十七日開工惟總匯處明年遷移之地尚未擇定云 
[僧學堂延聘敎員武昌]  
　　安徽僧學堂發起人僧顯珠刻因該堂算學歷史敎員乏人担任爰延聘陸軍第八鎭工程營軍佐廖銘新君承充此席 
[女學堂談話會山東]  
　　初七日公立女學堂經理朱曜柬邀女學生父兄並學界諸君到本學堂開談話會提議三事（一）爲添舉學董（一）爲更舉校長經理該堂經理朱君現將因事北行而校長朱君夫人蕭國英女士亦因家事忙碌决志明年辭職均須請人接替而經理女學此事較難非於校長稔熟可直接商議一切者不能浹洽現議先定校長後定經理或先舉副校長於校長未去職之前入堂練習任事更易（一）爲籌辦經費該堂常年入欵只有官署補助費一千兩學生學費共入約八百元出欵連敎習薪津火食雜用等項歲需一千八百餘兩以入抵出計不敷三百餘兩而學堂應擴充之用費如增聘敎習購製圖書儀器諸事尚未算及專恃捐欵彌補恐難持久故以請歸官辦爲最上之策緣現今已奉明諭各省須設女師範山東女學只此一所若藉此爲基礎以長於漢文較深之女生撥充師範其餘諸生改爲附屬小學班則成立較易且校舍旣定經費亦可減省此三事均因到會人少未能决議有擬舉王燕泉莊樂峯李伯超爲學董沈仲長或陳堯峯爲經理王燕泉觀察夫人或朱敎員爲校長者亦未確定故復於初十日前通函覆商 
實業 
[僑興公司股東會議廣東]  
　　粤省瓊崖墾鑛由僑興公司集股承辦日前農工商部以瓊崖墾鑛關于籌邊大計特派胡子春京卿總理瓊崖墾鑛事宜奏派區慕頤觀察駐辦一切等情均紀前報現該公司於十二日假座於本城南關新沙下街僑豐鹽務公司遵照商律第十八條開初次股東集議會提議開辦各事並選舉職員 
[勸業會首重農學南京]  
　　江督札陳道琪文云照得勸業之道首重明農泰東西各國咸以工商相競而其實際無不注重於農江南現擬創設勸業會自當以農業爲首要中國農學久廢不講一切種植多沿舊法莫知改良開會之初亟宜多備各國農產之成績最富者以資比較而示提倡應即由該道廣購隹種如美麥蜀黍等類闢地試種講求灌溉培壅之方以供農家研究又如荷蘭之牛澳大利之羊其碩大視中國所産倍蓰亦應購辦若干頭試爲牧養以期蕃息此外有應仿辦試種之品以此類推悉聽該道酌量辦理所需經費約估實數禀候飭局照撥 
[蘇綸紗廠股東定期集議蘇州]  
　　蘇綸紗廠新股東張月階部郎等因該廠自九月朔開工以來一切規則尚未訂定即辦事權限亦未劃定界域以致廠中失火（初十日晨紗廠失火燒去四十磅棉紗）工頭啟釁種種怪象迭生不已於全廠所關甚大現定十八日集議整頓之法並釐訂辦事權限各種規則以爲開新股東會之預備 
[改良紡紗奏請減稅浙江]  
　　浙江農丄商礦局前據寗波和豐紡織公司呈送改良紡紗樣本籲請奏減出口關稅等情當經局憲照會杭州總商會邀集紗布商人會同研究是否確係改良現據總商商移復同時並據杭州通益公蕭山通惠公二紗廠具呈說帖到會並附送樣紗前來當即會同比較紗質確已入良可否彚案詳請奏咨减納出口關稅以紓商力 
[添設染印專科長沙]  
　　湘省官立工業學堂監督張松雨觀察曾就學堂附設興藝公司注重各項實業現又提倡染印專科招集股本在省垣稻穀倉原有之製造工塲内修葺廠屋開辦染色印花業由上海雇請染印丅師並倩校中理化敎員以課餘暇晷隨時指授凡綢綾布疋絲絹衣服各件均以外洋新法染印務在改良土法以期染業進步 
[重派委員會勘航路漢口]  
　　職員江光照擬購輪行駛沔陽等埠禀請關道當經批飭漢陽縣會同沔陽州查勘禀復迄今數月尚未會勘 
 
 

Page 12

 
 
昨江又具禀催辦齊觀察以該牧令辦事遲延特另委賀令夔石前往會勘以期迅速 
[實習繅絲山東]  
　　高等農業學堂自製造繅絲車十二件令蠶科學生實習繅絲先學單繅式分甲乙二班每班三點鐘現在單繅之式皆已精熟不日即學雙繅式聞繅出之絲甚爲精良潔白 
雜記 
[毓欽使蒞鎭情形鎭江]  
　　接待美艦之毓欽使貝勒由廈回滬於十六日午後乘專車抵鎭在牌灣接官廳小憩駐鎭文武印委各官及巡防隊曁入旗各營兵十咸往車站迎迓有頃欽使至焦山暫駐行旌各官遂公讌欽使於山松寥閣在座者爲副都統奎仲連統制常鎭道劉襄孫觀察駐揚鎭巡防隊統領周錦堂恊戎等至更初始散聞欽使擬在鎭小住數日游覽金焦北固各山然後赴漢再乘火車回都 
[梁侍郎請假回籍廣東]  
　　梁侍郎嵩生定十四日由厦門起程回粤聞侍郎已託親友雇定大紫洞艇四隻小火輪一隻三扒一隻及輿馬等件預備應用其行轅則暫租紫洞艇居住俟低省勾留數天卽行拖回順德龍眼鄉謁祖前代理美使周自齊亦係在廈迎接美艦之員亦於十四日隨同返粤 
[兵輪砲勇酒醉肇禍詳誌蘇州]  
　　蘇省靖湖淺水兵輪向泊胥門官廳碼頭本月初八日該管駕兵輪浦千總永新因公赴滬該船砲勇趙如月於初九晚私出飮酒至醉行至皇亭　方適有震生裕木行學徒周升莊迎面碰撞互相鬥毆經站崗五十號巡捕查悉扭至捕房由捕員周得勝問明酒醉互毆勸令各回而震生裕木行中人以未辦該兵勇即約恒大盛新振源延益泰生湧隆等共六家商行聯名以該勇擱路剝衣搶刼爲詞公禀商會轉禀淸鄉公所曁商務局工程局等署經督辦瑞方伯立傳德律風飭工程局至該兵輪赶將砲勇趙如月提解淸鄉公所飭審判員吳司馬其昌研訊究辦司馬升堂提案跪鍊研訊毫無實跡查核震生裕與靖湖兵輪之禀兩相岐異並據趙如月供稱酒醉誤毆並無搶刦等事懇乞恩寛察核等情司馬得供後飭發元和縣收押候訊一面將所訊各情禀明瑞方伯核辦 
[禁烟之效果常州]  
　　宜興烟館自嚴禁後一律閉歇復由儲逸才蔣道先等熱心公益捐資設一戒烟局廣招貧苦烟民來局戒除一切藥水飯食概不取資定二星期戒盡出局每批以十二人爲限現已戒至第四批卓有成驗出局後俱慶更生之樂 
[南陵縣貪暴驕淫安慶]  
　　南陵縣兪令近來被人上控略謂現署南陵縣縣令兪炳章貪暴驕淫一昧矯柔造作自到任以來遇案不結縱結皆前任拖延自願了結之宁其人性情舛僻其行苟且卑汚前署合肥知縣報虧公欵三萬有奇名則虧公實則利已置田甚廣造屋盛華長子兪文伯前年報捐山東即用知縣如果虧空何以有此數舉蓋該令何在不假公濟私無處不損人利已無事不沽名弔譽現在南陵縣出售洋烟張明較著賭博處處成羣以致人命疉見盗案叢生地棍横行私鹽滿地該縣祇徒私囊充飽那管百姓遭殃案情不問輕重大小總是敷衍云云是否屬實想一經查辦不難水落石出也 
[捉獲匪船一艘揚州]  
　　緝私砲船在興化老閣左近見有快槳帆船二艘一僞爲取魚一僞爲裝柴形跡可疑因向查詢該二船遂揚帆而駛砲船直追至鹽城北閘地方匪乃棄船鳬水遂將匪船拿獲搜出來復槍十數桿火藥數十觔鎗彈不計數乂洋銀衣件甚多艙後臥有病匪一人詢供名王在杠係係匪燒飯者因將該病匪及船隻一併送交鹽城縣究辦 
[海談]  
　　假晶遇熱而化。遇冷而結。此化鍊物質之通例也。德國化學家。近因試鍊假晶。乃見配合各質。由墊候降至　冰之度反泊然融化。由冷候升至炙手之度反塊然堅凝。似與化學之例相逆。未知尚有他物同於此例否也。所鍊假晶。名爲喀里阿斯特史。記配製之料有四。一爲加播勒酸。一爲樟腦。一爲色波寗。即製造鐵皂之原質。三料分兩平匀。再加入松脂油少許。以爲提鍊。便成一種如玉如晶玲瓏可鑑之物。 
　　假蜜毆美農夫恆於農隙之時養蜂取蜜年中獲利甚優。近聞意大利那善地方。有人用糖製蜜。與眞無異。養蜂之家。聞之甚爲驚慌。倡議擬迫政府。特建專律。勒令所售此項假蜜者。當加一種某質。令購蜜者一見便知。考假蜜製法。亦頗簡易。用白糖一基羅。加淸水三百立方先登。Oentims再加葡萄酸一格蘭平置在洋磁鐵鍋壓力至一百十度至四十五分鐵之久。逮流質變爲黄金色。然後俟其凝結。即成爲尋常之蜜矣。若加入眞蜜少許。融至不可别之程度。則與天然不雜之蜂蜜。毫無分别焉。吾國需蜜無多。不足爲一種工業。歐美蜂蜜銷　。最爲廣袤彼具此伎倆者。獲利之厚。可操劵而待矣。 
[文苑]  
　　枝詞（七續）　　其二十九 
一日法塲辦七人。其中六個是平民。公監斬心何毒。只爲二千好寳銀 
　　寳慶土商在雪峰界被搶控經撫憲札飭某令拘拿盗犯七人訉實委金州牧監斬當訊問時呌枉之聲哀不可聞某令懼跪送銀二千兩七人者彭瓦蓋即眞犯孫武子謝得法崽謝學廷係平民其三人則　之矣 
　　其三十匪聚曾經禀上遊黄金入槖乂翻喉而今犯法何消怕只要錢多事便休 
　　漠濱楊順理聚匪私開金礦殺人放火無所不爲族鄰交攻某令遂據情電稟各憲一面親往看驗順理送黄金二千餘兩某令遂含糊稟報並請　開金礦冀營私分肥其不顧人言如此 
　　其三十一分明衆證確無訛。命犯如何脫網羅。莫怪太爺心太忍。太爺只爲受金多。 
　　會邑巨富龍得元勒死梁元暢之子殺斃焚尸一案衆證確鑿某令受賄千餘金但罰令出錢八十千　工藝廠竟脫其罪 
　　其三十二不知孔竅休包攬。怪　慶豐龍國祥。上費如何明白說。眞宜去帽押班房 
　　龍章川等因奸情被控監生龍國祥爲送上費七十千已脫罪矣因監生粟慶豐當堂講出某令怒遂將慶豐去帽押獄乃送費四十金其次日某令親到獄中喚出見者莫不匿笑 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　四川川省諮議局籌辦處業經成立所有外府州縣各地方官對於調查選舉一事每多因循觀望寂然不動刻由趙次帥嚴定考成凡在三月以内遵照辦理者除飭記大功三次外一面即專摺以異常勞績奏保違者立予嚴參并先行撤任 
　　江蘇寗屬（揚州江甘）揚城江甘兩邑之調查選舉已由學界舉定調查員三十名開具名單請袁萬兩大令札派聞郡城内江甘兩邑所管之街市爲第一區應先分叚 
調查特於十五日上午八點鐘在商務分會辦事處提議此事 
[士民動議調查]  
　　江蘇蘇屬（松江華婁）十七日下午二時華婁預備選舉事務所因二十二日將開大會恐無秩序特就王忠毅公祠開談話會是日到者共四十九人議定秩序如左一公推臨時主席宣布開會宗旨一請官長演說一起草員報告調查簡章一公推事務所職員幹事八人糾儀八人招待九人書記四人簽名廿七人該所前日所舉之起草員雷君繼興現復就商公衆擬俟二十二日開大會後仍就華婁明倫堂邀集大衆演說選舉理由選舉權利一天冀四鄉調查不致阻礙又聞蘇垣籌辦處前曾頒到選舉調查手續事件其辦事日期一項從九月三十起至明年九月三十止早經官長知會華婁預備諮議局事務所遵照刻聞松府又接籌辦處排札因其中所定日期尚有參差不齊之處故飭再行照會各屬一體改正 
　　又（松江靑浦） 
靑浦選舉調查事務所廣告云諮議局選舉事宜除城鄉分區實行調查外其舉貢生員之宦游他省以及經商外埠或游學外國得有中學以上畢業文憑者爲選舉之合格請將姓名年歲履歷住址開示儘於十一月以前寄交勸學所以便入册幸勿延悞 
　　又（常州江陰） 
常屬江陰敎育會爲選舉調查事務所所長事廣發傳單於十二日下午開選舉會紳學商界到者約百餘人孫令花樓周敎諭旭初曁左右堂届時咸至聲明推選時以舉手最多者爲所長推選至章孝廉鍾亮獨得多數遂定爲所長章太史際治王貢生楚書爲副所長更推定幹事員二人一係陳君守臣一係祝君增卿駐會辦事 
　　又（常州靖江） 
靖江致滬上調查會函言選舉調查事務所已經設立在邑廟後花廳公推朱君小湖朱君岱生主持其事並由紳商學界分投擔任又於十二日開各鄉董會分給選舉原簿調查須知等儘十月卒事云 
　　又（蘇州常昭） 
常昭預備選舉事務所預定日期表十月初五日預備選舉事務所成立　推舉駐所辦事人員　初十日　照會城鄉各董發調查底册二十五日　城鄉調查底册一律繳所　推舉覆審人員　二十六日至二十八日　覆審　二十八日　推舉複調查員　二十九日至十一月初九日　複調查　十一月初十日　複調查册一律繳齊　推舉覆審人員　十一日至十五日　覆審複調查册　十六日至二十五日　繕選舉人名册　二十六日　淸册繕齊　推舉覆審人員　廿七日　覆審淸册　二十九日　淸册送縣 
專件 
[劉永昌敬告常昭同鄉書]  
　　自諮議局章頒布後各邑志士皆知選舉權之寳貴無不振起精神以謀進行之方法有設立事務所舉定所長者有推定調查嗣擔任調查者報章日有所見已皆粗有端倪吾邑獨寂無所聞也初猶以爲時日尚寛故吾鄉人不甚注意今則蘇屬籌辦處已頒發預定日期表十二月初卽須編定選舉人名册時日甚促迫不容緩而詢諸吾鄉人之來滬者則曰調查事猶絶無萌芽前雖開會集議一次然到者寥若晨星里中之父老靑年對於此事異常冷淡始猶疑其言之不確後遍詢諸旅滬者所聞皆如是此吾不能不爲常昭人憂且懼也吾常昭素號開通最早之區事事皆能先着祖鞭不落人後從前科舉時代吾常昭科名之盛甲於他邑近今之游學東西洋者亦接踵而起名之所在人爭趨之固吾常昭人之特性也獨奈何對於權利最大之選舉崦反甘於放棄耶吾常昭人放棄選舉權利於他邑人無關皆吾常昭人自受其害也蓋議員無定額以選舉人數之多寡配定之設吾常昭選舉人數不及格則將來選舉議員時吾常昭人必至如科舉時代盡行名落孫山以外無一人能入選也吾常昭人旣不得被選議員則凡省諮議局提議之事吾常昭人皆無出席發言之權設有一事行之於他邑則有利行之於吾邑則有害經衆議員之議决而將實行於吾邑則吾常昭人將奈之何至此而始悔當日之放棄選舉權也尚何及乎此吾所以有一言敬告於吾常昭同鄉調查選舉及今不辦或辦之不力是必後悔無及矣吾願吾里中之商界學界各出其一分之力急起而自任之毋推諉毋因循毋視爲他人之事當視爲切已之事而凡有資望有名位之鄉先生尤當奔走呼號於里中以爲鄉人倡齊大衆心出大衆力速將此調查之事於一月内辦齊此則不獨旅外者之所日夕希冀實吾常昭全體之幸也若猶各挾其意見以爲選舉於吾何與吾何必爲人作奴隷選舉權任其放棄可也豈知吾常昭有一人放棄選舉權卽少一選舉人將來複選舉時即有無窮之損失設因選舉人數不及格而竟不得議員則凡屬常昭人有不受影響者誰耶且即不以選舉之權利論吾常昭人或遲回觀望及届編造人名册之期而猶調查未齊則蘇屬籌辦處有不起而干涉者耶及爲蘇屬籌辦處干涉則必騰笑於鄰邑貽譏於報章此非常昭人之恥誰之恥耶然則吾常昭人之調查選舉安可一日緩哉特有一事不能不注意者則調查選舉人之資格不可 
 
 

Page 19

 
 
濫也部章吸食鴉片者不得有選舉權以吾常昭人之心理推之此條最不能實行調查員或懾其權力或徇其私情將吸鴉片者濫入選舉人名册内則後必起無窮之選舉訴訟矣此吾不能不望擔任調查者加意愼重之也 
[廣東海陽縣調查辦事細則]  
　　一分區擔任調查本邑區域原設爲七坊四關廂十八都按照本坊關廂都内之公正紳士分任調查以專責成而期詳覈計坊關廂都之大者擬札派四人中者三人小者二人 
　　二調查時應需事件計調查須知一紙選舉人草簿若干本記事簿一本 
並筆墨等件先期由本局分給臨時登記 
　　三調查時按照所認之區叚内挨户調查不得疏忽以致遺漏 
　　四調查時須按照各區叚内有選舉資格者挨次編列號數 
　　五調查時凡有選舉資格五項之一者一律列入草簿如有諮議章程中所限制八項之一迹涉嫌疑者一律註明於記事簿以便繳由本局分别剔除 
　　六凡有選舉五項之一者出遊在外須知注意務勿遺漏 
　　七凡有合選舉資格者本人偶然他出調查員當留字約定其歸時逕至調查員處填補 
　　以上二者即於記事簿中隨時記明 
　　八凡調查時於認定區域交界處最易重複遺漏務須查照姓名住址與鄰區調查員妥理 
　　九調查員於擔任調查時地址遼闊力有不及者自可邀同志協助 
　　十調查時協同各坊關廂都内鄉正族正詳查並於調查期間内得使喚地保將地保之得力與否告知本局倘有玩延禀官究治 
　　十一調查時間各按其區叚一律限於一月内查齊以便彚繳 
　　十二調查員於調查事竣時將選舉人草簿及記事簿等繳由本局以便稽核彚造名册 
　　十三調查員於調查時茶點由本局酌量發給 
　　十四調查員於調查事竣由本局詳加考核關於學務則函致勸學所列明通知關於職官舉貢生員則函致庠科禮房兵房列明通知關於善舉則函致善堂列明通知關於商務則函致各商業公所列明通知以便參核 
　　十五調查事竣再本局將選舉人姓名表列於本人所住之各區叚供人觀覽限定二十日内如有遺漏及濫竽者許其告知本局以便詳查改正如至期無異言者作爲默認 
本埠新聞 
[滬道又爭閘北界綫]  
　　工部局拔去閘北界石界牌曾經滬道力爭并禀陳江督咨部轉向駐京英公使交涉在案茲聞外務部自接江督咨文後一面即電飭滬道就近再與租界領袖磋商務令工部局查照舊劃界綫各自遵守毋得互相侵越等因現蔡觀察遵即備文照會領袖領事飭即遵照辦理 
[查禁輪船搭客吸鴉片]  
　　江督日前接准禁烟大臣咨稱近有奸商私帶洋烟附搭商輪在船私售情事若不嚴行查禁殊與禁烟前途大有關碍爰特釐定限制嗣後輪船搭客如有吸食洋烟者毎日祇准帶烟五錢按照路程日期計算不得多帶查有逾限卽將烟膏悉數充公應由各關稅司責令扞手人等詳細稽查請飭各關遵辦云云端午帥接咨後業於前日分行江海關道等迅卽轉函稅務司遵照辦理 
[縣令查辦嗎啡針]  
　　拒烟總會調查員顧鏡淸查得虹橋鎭二十九保一圖王滿水橋地方有流氓顧阿五向開茶館置備嗎啡針四五只替人打針每針取費錢二十文其害甚於設榻開燈現特禀陳到縣求請派差下鄉提顧究辦並發封房屋等情昨日李大令出票派差張海泉下鄉先將房屋發封并飭將顧拘拿到案訊究 
[漢口錢舖倒閉不涉滬商]  
　　漢鎭怡生隆錢舖倒閉後羣傳本埠老介福綢號亦有附股在内當經漢黄德道電詢滬道蔡觀察現已據商會查明老介福與該錢舖毫無關係呈明滬道電覆漢黄德道矣 
[請兵防堵閔行]  
　　本縣西鄉閔行鎭迭出搶刦案件曾經鎭董請兵防護現悉滬道蔡觀察已咨請江南提督迅卽飭派營兵若干率帶師船駛往防堵 
[請緝嵊縣盗匪]  
　　同仁昌繭行前在浙省嵊縣墺底地方被匪刦去絲繭及洋銀六百餘元由英商太古保險公司禀經駐滬英領事照請滬道飭緝在案現在事隔多時此案贓匪仍未弋獲是以該呆險行日前又請英領霍君轉催滬道偵緝聞已札行紹興府轉飭嵊縣從速查拿贓匪務獲究辦 
[城内]  
　　竟不知冐領土藥○道轅牌示云據洋藥土業商人鄭義興祥豐等禀九月十六日有江北客買義興大土五只買祥豐大土十只被關扣留罰銀商等未知罰銀若干何人往領請致關澈究追貨等情當經函查去後茲接好稅務司復稱前項有印花運單大士共十五只所以扣罰者因仁和輪船祇准搭客不准帶貨該商等並無准單私自帶土各予罰銀十兩該土被何人冐領本關但能按其來人當面口述確與原禀所叙相符者即予繳銀領發當時並不知其冒充實已無從追究等因合行牌示該商等知悉 
　　不容你白吃米子○一路巡警局批孀婦錢趙氏禀云據禀俞森泰賒欠米洋除收尚欠六十六元無著催討不付仰候飭提案訊明核辦可也 
　　道批○批復旦公學畢業生郭翔禀云禀悉候填照函送美總領事簽印給執可也相片附文憑發還此繳 
　　縣批○批董九洲禀云此案先准工程局生辦處函送訊據周小寳張小和供由胡雲分徐阿福吳阿四雇伊等之車將董姓女孩送至中虹橋價賣各分洋侂元等語當經押追未到期於六月十五日據砦小和之母禀求將作子衮保據經以該氏能將該女孩尋交氏子或可從寛發落空言瑣瀆奚能照准批駁在案此外並無一人來縣遞禀茲閱來禀爾於六月望日禀求銷案未奉此批示試問禀旣無有批從何來殊不可解殆誤記張少和之母之禀耶據禀前情情即備具息給聽候開釋 
　　官事○分部郎中商會協理李厚祐河南試用州同黄鎭楚到道禀見候補知府鐵林禀銷出口局差十七日到吳淞江厘局差會丈局帮辦兼文案知縣子敬銘請假二 
 
 

Page 20

 
 
天 
[南市]  
　　江海關前旗桿○江南海關洋人以關前旗桿腐壞恐爲風吹折肇禍商准道台估價改竪 
　　太平碼頭影戲○商民羅榮廷擬在太平碼頭賃屋開演電光影戲具禀請照奉批果屬均係華人經辦應候核明繳捐領照 
　　三次冒取貨物○昨有某甲手持王萬順僞造圖章抵據至小東門城内萬聚銅錫店冐取貨物當被察破前次尚被冐取已有兩次向詰稱係該店司賑林金生囑取遂拘局訊辦 
　　念元先借工洋○篾竹店陳桂堂控徐桂生前央師弟莊根生說合爲夥先借工洋廿元悔議向索不允訊供屬實判年底先還十元餘候明年淸明節還淸 
　　賊頭頂上做窠○摸竊莊子卿前日被無賴張雲廷强欲分贜口角被拘訊供不認判限三天交保再核 
[閘北]  
　　設立巡警分局○督辦蔡觀察以閘北地面遼闊擬設立四路四區分局特在杉板廠北首立局飭四班巡警學生派赴該區站崗 
　　澈查偵探營私○閘北偵捕隊偵探莊芝泉因尅扣各偵探飯食並押解犯人入城於途索詐經人函禀總巡警局昨飭探弁查明俟復訊辦 
[新租界]  
　　已作他鄉之鬼○派克路順記客棧庽客張阿三前晚斃命當經棧主報明捕房將屍車送驗屍所保驗昨日午後由上海縣驗明委係因病身死並無尸囑飭堂收殮 
　　旣爲宵小之財○成都路黄公館前日午後失竊珍珠表練一串及悲翠等件共値洋一千四百元報捕請緝 
[英租界]  
　　讞員拜賀意皇萬壽○昨爲意皇壽誕之期英公廨寳讞員於午時至意總領事署趨賀以睦邦交 
　　母子重逢○小孩張阿三迷途由捕查獲帶入捕房旋由孩母張王氏投求給領中西官准之 
　　夫妻無恙○劉根榮控馮阿三張慶泉串拐伊妻王氏由探查獲解究判馮押西牢半年張無干開釋氏交劉領回張阿川控朱阿卿姦妻范氏訊供屬實判押六禮拜氏交張領回 
　　請問媳婦何往○婦人錢沈氏控夏晉卿汪沈氏沈榮生串拐伊媳昨又解訊判一併還押著繳還身價洋五十元再核 
　　請問女兒何往○錢少耕被婦人徐兪氏控告拐匿伊女昨獲解究錢不承認判押滿三禮拜交保 
　　强搶金挖耳○流氓尤阿二搶陳湯氏金挖耳由探拿獲訊供屬實判尤押西牢二年出境 
　　拆梢銀洋錢○董榮生控姚龍龍顧三元拆梢洋十元一案昨日會訊不認判姚顧還押候查明實情於禮拜五再訊 
　　粤妓中之翹楚○虹口粤妓鄧根鳳因不愿爲娼吞烟圖盡由捕房查悉醫愈昨晨解訊判發棲流所留養擇配 
　　華捕中之敗類○總巡捕房五百二十號華捕王阿六因朦保圖搶金尚榮包車之車夫包阿三出外爲卜總巡查知收押解究判令斥革再押捕房三月 
　　焉能逃此漏網○陳阿虎因拐馬協德之女沈匿寗波前日移提來滬請究判還押再核 
　　必須追出原贜○福州路又新洗染公司因騙吞各染客綢衣倒閉拘獲其夥楊明山訊押在案昨日復訊各原告延瑞嘉洋行式拉夫王錦堂爲代表救追楊明山由蔣柏臣投案供稱楊在押不能料理小的愿保出料理求鹽中西官准楊交保出外料理所有吊到各贜著各原告當堂認領 
　　何桂生拐孩被拘○趙森控何桂生陳老五陶順和串拐伊孩一案昨日復訊判一併押限兩禮拜將孩交案再核 
　　張子善代父受押○大北電報公司打報人張子善因其妻父劉矞卿虧空德商魯麟洋行巨欵逃逸訊判張存銀交保在案前日復訊原告洋人偕買辦王敏生投稱劉虧空逃逸當由陳義堂繕寫保單經張子善之父張馥堂簽字但保詎張延不料理乃將劉家内値價之物私自搬運有劉家舊傭婦周阿秀王顧氏目覩作證張子善延禮明律師到堂代稱王敏生旣爲買辦劉虧空巨欵尚不知實數稟係張父馥堂簽字與子毫不干涉請察見證吳子文投供劉之傭婦所供張子善於四月初三夜半私運劉家物件是晚十一點鐘與張同時入城故知張並無搬運劉姓物件之事顯係王與劉矞卿通同舞弊請將案註銷判張帶回捕房押交伊父張馥堂到案訊奪 
　　定貨案○德商洋人控薛桂坪定貨不出昨日傳訊判訂期會訊 
　　欠洋案○尤錦山因不理許周氏欠洋被控傳案判尤交差候晚堂訊理 
　　租地案○和尚波時門洋人控陳松淸李雲書租地不交一案昨日會訊原告洋人延禮明律師上堂求追被告亦延担文幇辦費烈律師到堂伸辯官以人證未齊諭各退去再訊 
　　竊物案○朱鳳山竊浦秋廷金飾鈔票由探查獲解究朱不承認判押候復訊黄陌阡符蘭生因被朱勝華控竊金飾收押在案昨日復訊朱供急於回家請勿深究判黄符二人交妥保候核 
　　串騙案○莊如松騙洋人西衣獲案請究供係由曾子衡等知情判莊交保尋曾到案再訊 
[法租界]  
　　此火不知何自而來○小東門四達洋貨號前因失愼昨由捕房飭傳經理人吳壽生店夥黄菊生朱瑞生等到廨請訊吳供在店經理有年店係三份股開此次由貨房起火貨房無人住宿商人居在家中實不知情帳房葛星元回籍完婚故未到案黄朱均供居在二三層樓迨火發驚醒始即奔逃以致菊生脚骨跌傷判各交原保候查明再訊 
　　此女不知從何而去○南京婦人方許氏同外孫女孩沈雙保投稱伶人葛明友將十八歲之女拐匿由雙保親見請究葛供在丹桂戲園唱演於本月初一初四兩夜在許宅居宿每夜給資洋兩元並無誘拐旋據捕頭稱查許氏私開妓院未納執照應請重罰判氏罰洋十二元與葛一併交保候查再訊雙保暫留捕房候父母到案具領 
　　陳阿四攔阻道路○馬夫陳阿四停車在密采里西客飯店門前攔阻道途西捕查阻不服拘究判罰洋五元 
　　陸永連串竊布疋○陸永連聞必銀串竊倪錫卿踏布坊布疋訊押在案昨日復訊屬實判陸押一月聞准予開釋 
　　欲速則不達○過犯姚阿富因案判押在案嗣姚串同押犯滿期之周益三私將號碼對調以圖脫卸當即察出判姚加押一月周加押十四天 
[美租界]  
　　拐女兒當要體面○小工王大蘇子拐逃徐步喜之十七歲女兒元珍藏匿西華得路爲徐偵知報捕飭探譚鳳池拘入捕房徐以體面攸關請爲免究遂將元珍領回了事 
　　倒垃圾不顧衛生○西華得路寳和里居民周長發王子喜及婦人邵陳氏楊鮑氏朱岳氏陳張氏等傾倒垃圾違章由西人查見知照捕房飭探請廨出單傳罰 
　　失女○海寗路一百九號門牌粤人歐錦秋家前晚走失十四歲婢女歐即報捕請緝 
　　欠租○胡阿大轉租塘山路杜芝順餘屋積欠房租多月昨忽將家用器具席捲而逃杜即報捕飭查捕頭以事涉錢債飭赴廨公控告 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說意外之奇案（廿四）]  
　　蓋此弗雷格森者爲某馬車行之御者。繼以因一女子。與人决鬥。乃爲警察拘去。其在某車行御事之際。常爲勃雷博士御車。彼此至稔。勃雷博士見其貧甚。常給以兩倍之賃値。迨弗雷格森拘入警署之際。正勃雷博士求婚不遂。乃深恨麗亞克。繼又見其與蘇克生訂婚憤懣至甚。然無如何。坐視此。都麗無倫之女子。與絶鉅之家財。將入於蘇克生之手。默計此女子無故拒我之婚約。而訂婚於蘇克生。乃大可恨。思極乃作謀殺麗亞克之計畫。欲以此殺人之罪。委諸愛地玲。顧謀殺之事。不能無一毫一髮之形迹。恐爲偵。探家耳目所及。則一身之生命危矣。怱念及弗雷格森者。人至勇悍。而貧窶無倫。苟能出之於警署之中。而資以衣食者。必且得其死地力。勃雷博士念至此。似已得脫而斯家之財產。而置此女郎於死者乃躬詣警署力保此御者而出。乂贈以銀劵二百磅。俾弗雷格森淸理其舊日之逋負。此弗雷格森者。受此意外之惠。感激勃雷博士。至於。次骨。克倫乃與弗雷恪森謀殺麗亞克。許以麗亞克死後。給弗雷格森以一萬磅弗雷格森聞此克倫之語。乃大詫自念博。士之出我於警署。乃欲我爲此干獨法。律之行爲。此胡可者。思旣即欲力止勃雷博。士之謀殺麗亞克。繼又自。念吾貧窶至於極地苟得一萬磅者。亦足自活其生命。刹那之頃。貪念與天良。乃交戰於方寸之中不能决其彼此之勝敗。已而貪念勝矣。舉此纖芥之天良悉擲諸冥漠之境。斯時之弗雷格森。乃立頷其首。即以謀殺麗亞克爲已任勃雷博士見弗雷格森立允其請嵵狂喜不知所可。乃於麗亞克開會之一日。潜引弗雷格森入於脫而斯公爵之邸中。隱於花圃之左。此弗雷格森者。屏氣歛息。默不敢聲。即肺葉相擊。亦力隱其呼吸之聲浪。潜伺良久。方欲舉武。以覔麗亞克之臥室。驟見一白衣女郎。出現於月光之中。衣袖摇蕩。絶似都麗之天女。 
國外新聞 
[美國近事瑣聞]  
　　字林報載十七日華盛頓電云美國台里斯省前任上議院議員茄曼克君近在萊希維爾因政事問題之爭論與人决鬥受傷斃命美總統羅斯佛近在華盛頓召集上黨大會報告行政各事已竣泰晤士報十七日紐約電云羅斯佛總統現竭力爲國務大臣羅脫運動繼任泊萊脫君爲紐約省上議院議員自西歷一千九百零七年三月起美國股票貿易從無如今日之盛者並聞各處機廠均擺擴充機力名製貨品 
[日本首相演說]  
　　十七日東京電云日本首相桂太郎今夜在大阪演說謂政府前議暫停各種經營好以其欵用諸生利實業今如此欵尚可减少卽以所餘撥充海陸軍需以符前定政策 
[英國海電減費問題]  
　　十七日倫敦電云海登君近致書倫敦泰晤士報附以内國及屬地名士來書六封皆主將内國海電改爲一便土一字之議否則亦須大减其價云 
[印度無政府黨之激烈]  
　　十七日倫敦電云印度喀爾喀脫近有一駭人聽聞之事有孟加拉偵探一員追逐無政府黨於稠人廣衢之中忽被人轟斃彈穿其體附近居民皆無敢出爲罪證者 
[英國首相演說]  
　　十七日倫敦電云英國首相愛斯奎士君近在某處宴會演說深望能免各國之嫉言並論德皇保持和平之志願謂政府經營海軍不遺餘力以保其海軍之優勢非爲侵伐攻奪計亦惟盡其治國之天職耳首相乂謂調停巴爾幹半島問題土爾其國體與各種利益斷不能不爲顧及云以上譯字林報 
[德議院開議談片問題]  
　　十八日倫敦電云德國議院已開議德皇談片問題赴會者異常擁擠排塞門君及維愛末君代表自由黨痛詆德皇干涉之不合謂目德皇之說發布後聞者皆爲怏怏而中日美三國聞德國海軍注意太平洋變端尤有戒心云云首相蒲羅親王即起而宣言謂近數日來德皇已自認過嗣後對於各事當更愼密否則首相不任其咎 
[東方大會會地]  
　　十七日柏林電云羅馬國民因歐洲各國已擇定羅馬爲東方大會開會之地頗爲不安 
[德政府購買飛船]  
　　十七日柏靈電云德國齊潑林伯爵新造之飛船已經政府收買德皇賜齊伯爵黑鷹寳星一座 
[英海軍大臣演說]  
　　十七日柏林電云英國海軍部大臣近在某處宴會演說謂英國目下非惟握有海上莫敵之優勢且須保持以垂久遠 
[法德斐事交涉問題]  
　　十七日栢靈電云德國代理外務部大臣基特倫華區脫已與法國駐德大使康本簽定條約將茄塞勃倫開交涉委交公斷兩國均各道歉而罷以上譯文涵報 
路股報告 
[寗垣機關部經招蘇路股份單]  
　　還讀齋蔣滌庵各一百股蔭餘軒梁東興同興號各五十股鮑恩琇陳鳴三李秋生江孟篝小秋氏李達屏李達藩王植夫以上各二十股茅聘懦陳萍孫張仲繩鮑幼安陳善記治興號鼎裕號億興號以上各十股夏舜華七股許惟善八股余超端木玉仲鄭楚良鄭爲翰張伯芳各五股魯植記魯培記魯述彭魯述曾韋用楨各四股王裕　陳儀卿各三股宛開甲二股朱振原貢長澤各二股 
[太倉協裕莊經招]  
　　高等小學一百股沈蓮史三十股沈慕顔張錫會顧庸錢武紫荃王志淸各五股馬錢希令四股揚馬似芬并馥顧沁如顧銘心吳忱恒德各三股王祖元陸福昭楊武瑞敏毛德明王景圻汪繭張周佩蘅各二股許鋆士李鈞昭李鈞居余汝德吳端妹吳咨貞馬錢　儀黄淑陳尚忠陳炳綸吳萃貞紾鳳閣繆購　吳楊韻芬蔣錢琳黄瑞嫁朱英陳安行諸恩度黄鼎黄超周　偉徐欽常徐樛南黄慧陸潤時高月寳吳佩萱吳佩荃以上各一股金永業五股 
 
 

Page 27

 
 
   
 
 

Page 28

 
 
[安徽全省鐵路勸股票頭彩三元萬元三十會十一月十七開彩]  
十六會大票照湖北向章一年作用於十月十五滿期速來換股兌紅勿誤過期截止作廢　第二十八會票仍設六萬張不中票原價換取路股兼浙附號副票悉照舊章准於十月二十八日 
在蕪湖開彩　第五十五會點號副票准於九月廿三日開彩湖南分局歸楊蔭藩翁經理設長沙藥王廟又湘潭廣萬源經理　如分銷就近接洽 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
