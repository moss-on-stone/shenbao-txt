# 1892 - 329 - 4907046

 

Page 1

 
 
[附送勸賑册] [  本館附誌]  
　　直東河南需賑孔亟兼之朔風凛冽旣飢且寒苟非廣播仁風彼中澤哀鴻何以卒歲今有西江逸士俯恤災區各户特備澤被袁鴻勸賑册若干扣託本館於各外埠隨報分送俾閱者善心有所振觸得以量力扶持是誠仁人之用心也惟望各解腰纒多多益善斯眞施當其厄之絶好機會也 
[論厦門砲捐]  
　　去年浙江辦賑崧振帥命官賑之欵亦歸義賑諸君散放有議其後者謂何以於官則不信於義賑則信之有爲之解者謂此乃振帥之虚心又謂此乃振帥之所以鼓勵義賑諸君其實則於振帥之意僅得其半蓋振帥見多識廣實見夫賑捐之事一經官塲經手未有不壞者不特散放之時難查户之事更難義賑之查户皆親自稽核不假手於他人官賑則無非由地保開報差役覆查其中弊竇卽自此而生查户旣有弊竇則散放之時豈能均沾實惠振帥知之故不信官賑而信義賑乃近年以來官捐漸多於義捐官設賑捐之局幾於隨處皆有甚至各埠厘卡亦有帶辦者彼投捐者慕於虚銜封典之榮名誰不願輸之於官以故義賑收數近益寥寥雖未嘗無不求榮利專宏善願之人畢竟趨榮慕勢者多第官捐之多於賑務非不小有裨益而其實於辦理之人則殊大有裨益歴觀官捐承辦之人往往不數年間氣象一變前之貧者今以富前之困者今以亨豈辦賑之福報果若是其速哉則又何以捐務一停而又漸以不支也此中弊病固不待明眼人始能識之矣蓋其散放之時以少報多查户之時以虛作實收捐之時以東補西正不必盡出之於地保差役之流特此輩則更甚耳昨報載厦門開設砲捐局勸漳泉兩府寓居厦門之殷實商户慨助巨欵雖由各紳董挨查聲報然必由地保先將所管保内著名殷富及外洋番客姓名開列呈報而地保卽藉此以爲訛索之計遇有小康之家卽揚言擬將姓名開呈列入殷富或賄以洋蚨十元八元始可獲免至番客出外洋貿易者家中僅有女流恐被呈報殷富不免追呼擾累祗得倩保正叚董爲之護庇免列殷富之名地保遂得以飽其腰槖蓋若輩之伎俩大都如斯也猶憶前此越地水災鄕間議爲平糶之舉僅就一鄕先辦其資卽由本村富户捐出被時章程不能盡善定價太賤遂至村中諸人爭先求糶先是亦由村中董事查核户口分爲極貧次貧兩等次貧者計口糶米每升收錢二十文極貧者亦計口糶米每升十二文爾時米價大漲每石需五千有奇以故一聞某村平糶卽鄰村亦有不知章程而遠來求糶者董事遂派地保釐定都圖劃分畛域其極貧次貧名目亦不嫌瑣煩重加查剔孰知未及三日而地保之家已被鄕人搗毁蓋地保亦以厦門之法行之有賄以資者則次貧改作極貧不得貲則極貧改作次貧賄之多者鄰村亦可以影射種種弊竇不可勝數卿村之間耳目較近旋卽有人識破遂乃羣動公憤一人高呼人盡左袒不頓飯時該地保家拆成平地并及差派之董事亦遭毆辱平糶之事遂不復舉夫貧民之待澤者正殷待之不至則亦自怨其命而已若澤至而不能普被不能均沾稍有一不公不平之處則其怨之者更深且毒今厦門之地保其得以舞弊而罔利者亦幸而厦門居民不若鄕人之蠻横耳然卽此以觀官之辦捐徒多擾累而於事無甚裨益也前數年辦棉衣褲者各成衣開銷之工料錢於官辦者其數最鉅及其旣也算帳付錢則官辦者其數最少非衣褲之少也盤算尅扣層層剝削以致前此之奢望至此而皆成畫餅甚而有賠累者而承辦義賑之衣褲者則無此苦也北省辦捐李傅相亦以官賑不如義賑而信義不信官官府查户則人人皆有兾倖之心而貧民反不獲實惠義賑查户則尚可得其實數以故昔年辦賑之熟手現在皆爲上游所器重而傅相之辦賑亦與崧振帥有同心然查户散放則任之義賑而收捐乃委之於官則截弊而弊猶未能盡絶且官捐之局旣多則義賑之收數愈少久而久之勢必至辦義賑者心灰志冷束手不前而辦官捐者則自上至下莫不各滿其私槖是則所以勸捐者初非爲正務而用無非用以肥官役地保而巳果何爲哉夫辦捐而家可以漸裕則其中之所獲者可知厦門之地保其幸而不至如越鄕之地保則亦厦門居民之不幸也夫 
[薇省珂音]  
　　户部爲知照事北檔房案呈所有本部奏留漢員外郎等員於九月十八日帶領引見本日奉旨户部學習期滿員外郎徐培芝學習期滿主事徐敬立學習期滿主事應振緒均著准其留部欽此十九日述旨本日奉旨是欽此欽遵到部相應知照吏部查照○吏部爲知照事所有揀補翰林院滿侍講一缺本部於九月二十三日帶領引見相應知照貴衙門傳令擬正詹事府右中允宗室景厚擬陪翰林院檢討格將鏗額二員於是日五鼓穿天青褂備帶補褂並佩帶對子荷包手巾赴西苑門外六項公所内吏部公所書到以便帶領引見萬勿遲悞因用印不及徑行白片○會典館示傳吏部送到漢謄錄官吕懋彰□文光楊年鈞梁恩霈錢壽龢夏輔清馬鳴珂張久銘胡榮釗等於十月初五日親身赴館騐到毋違○鑾儀衛爲知照事所有本衛整儀尉等缺現定於九月二十一日奏請欽派大臣在東安門内南池子正白旗侍衛教塲會同本衛揀選相應知照各旗營轉行傳知前經保送入揀整儀尉人等務於是日黎明各備弓馬前往伺候揀選勿得自悞○吏部示傳所有擬補内閣中書李廷斯萬啟釗王郅等三員本部於九月二十三日帶領引見相應示傳該三員於二十一日午刻衣冠赴部演習口奏履歴二十二日晚在内城左近歇宿二十三日丑刻穿天青褂備帶補褂元青褂並佩帶對子荷包手巾赴西苑門外六項公所内吏部公所書到伺候排班帶領引見如排班時不到卽將緑頭簽撤下○國子監算學爲再行招考事照得本學額設漢算學生懸缺業經出示招考在案現在報考人數不敷考試爲此再行出示曉諭各省舉貢生監以及俊秀人等如有情願報考者取具同鄕京官印結按三六九日親身赴本學投卷限於十月初十日截止逾限概不收考俟人數彚齊卽行定期考試毋違○廂藍旗護軍統領恩普爲咨行事印房呈稱准本旗滿洲固山咨爾公中佐領安祿病故遺缺咨取本營保員送放等因查本營二品頂戴護軍參領兼司鑰富倫布副護參領福琨委護參領署隨同辦事副護參領貴善等三員堪以保送入放公中佐領相應將該員等銜名咨行本旗滿洲固山查照○户部爲知照事所有奏請給奬雲南解運京銅委員補用知府冐沅一員本部於九月十八日帶領引見本日奉旨雲南運銅委員冐沅著該部照例給奬欽此十九日述旨本日奉旨是欽此欽遵到部除移行雲南巡撫外相應知照吏部查照○沙副都統克都林札布隨帶官弁前往哈巴河安插哈蒙出力歴陳行間艱苦奏請准其保奬八月某日在途次接奉廻批准其酌保數員毋許冐濫欽此當 
 
 

Page 2

 
 
卽飛咨科布多烏里　蘇臺各將尤爲出力員弁查覆以憑奏報惟道路遥遠一時未能咨到今僅將隨帶員弁數人奏請奬叙其弁兵等酌保升階咨部註册至烏科出力員弁俟查覆到日再行續保兹將隨帶員弁尤爲出力之三員繕單恭呈御覽圓明園廂紅滿覺羅連瑞佐領下隨同辦事護軍校定瑞擬請以委護軍叅領遇缺儘先坐補先換頂戴廂黄滿嵩崑佐領下新選筆帖式海澂擬請以應升之缺儘先升用儘先千總獨石口馬堡營把總范德勝擬請俟補千總後以守備儘先補用九月十九日奉旨該部議奏欽此○刑部爲知照事漢檔房案呈所有題升本部漢郎中等缺本部於九月十九日帶領引見本日奉旨刑部廣東司郎中員缺著鹿學良補授湖廣司郎中員缺著熊起磻補授福建司員外郎員缺著潘江補授山西司員外郎員缺著艾慶瀾補授期滿主事朱恩縉連培型均著准其留部欽此二十日述旨本日奉旨是欽此欽遵到部相應知照吏部查照 
[粤東武試紀聞]  
　　學政徐花農宗師考試武童極爲寛大如步箭能中二枝者卽許投卷覆試並以優禮相待凡武童跪在案前唱名時必拱手作答謙光下逮糾糾中人咸歌頌弗諼○武童考試技勇皆係苟且了事從無眞實工夫此次徐宗師申明例章凡石能上胸刀能舞花者方許入選並委提調官潘植生太守代閱太守認眞簡校勞瘁不辭各童遂竭盡所長各藝皆五花八門無美不具每日觀者如堵莫不嘖嘖稱之○徐宗師考試武童務期拔取眞才以備國家異日干城之選故從容校閱時日多延但武童貧苦者多旅費難籌大有絶糧之慮宗師變通辦理將離省較遠之各邑先試以馬射從速揭曉俾免各童久候省垣 
[東粤記言]  
　　九月二十七日廣東韶州府役押解曲江縣姦犯王發發王過村狗魏天壽三名赴臬轅審辦聞三犯均始興縣蛋民發發在曲江縣蛋婦黎沈氏調姦黎沈氏不從發發挾恨起意糾同過村狗等强將此婦次第輪姦黎沈氏控縣飭差拿獲審明解府均供認無異發發合依輪姦良人婦女已成照光棍例爲首擬斬立决過村狗等合依爲從同姦者擬絞監候秋後處決現將三犯發交南海縣獄寄禁萬惡淫　首一經審實定當按律奏辦也○桑園圍爲南海順德兩邑所恃以防水潦延袤廣遠素稱牢固藉以保障數百萬家然日久未修千尺之隄不免壞於螻蟻日前温子紹觀察與兩邑紳商允捐貲籌欵禀准大憲札行兩縣會同邑紳辦理擬於圍口加築水栅現已設局龍江趁此冬令水涸時興築較易聞於前月中旬鳩工庀材輦土運石云○陳子礪名伯陶東筦人也巳卯科領鄕薦高折桂枝第一今春又捷南宫蜚杏院之先聲領櫻桃之榮宴殿試以第三人及第探花上苑翔步木天固已極一時顯榮矣兹者請假南旋謁祖日前到省小駐文旌拜謁督撫各憲並在省親友然後旋鄕晝錦堂開光生宗族矣○古人觀舞劍而悟書法可知武藝通於文藝又况射與書並列六藝之中誰謂武士而可廢文藝哉前月二十八日學憲閱射至新寍武童甘國華以丁年之技命中破的而後隨遞紅禀面求自試文藝隨將平日擘窠大書福壽二字呈堂字體遒勁具有筆力大爲學憲所賞識但國朝功令文武不准兼考雖屬全材仍恐違例未審此童能獲售否也○此次歲考武童觀者及司鼓之人被箭誤傷數人本月初三日某武童彎弓將滿一失手而箭巳脫絃射傷旁立之某甲目眶血流如注其傷甚重恐有性命之虞也○邇來盜風滋熾刼掠時聞南海縣黄鼎司屬白泥鄕鄧姓聚族而居者也族姓繁衍中多殷户九月二十八之夜有盜糾夥五六十人明火持械破扉而入遇有以鐵爲欄者則鑿壁以進更有壘石爲墻高至盈丈且中有夾壁者賊計無可施則猱升屋上以鷹嘴鐵鋤破瓦斷梁而下連刦五家所失之贓約共值銀以數百計盜退恐鄕人追捕將事主反縳牽出送行鄕人鳴鑼號衆將兠截發槍而要擊之知事主爲其牽掣投鼠忌器恐爲所傷不敢下手而返○香山唐景星觀察廷樞在開平煤礦仙游眷口由上海扶柩附招商局　順輪船於本月初一日在香港隨換巨艦舁棺安置其中用小輪船帶返香山港中中國輪船莫不半下龍旂以誌哀悼○河南大基尾龍口墟林記錢店於初三晚三鼓時被賊十餘人撞門而入刼去贓銀約二百兩翌晨營弁將更練拿去究問○河南龍溪二約蔡某家富室也一日有盜遺書而去啟緘視之中言索取行水銀一千兩限五日内湊足送至河南小港上馬岡至時自有人在此收取否則行將禍及云云似此大盜横行公然無忌豈地方官竟不見不聞耶 
[荒政彚述]  
　　鎭江府王可莊太守以鎭屬凶荒賑捐未集擬倣光緒十四年成案照章勸鄕紳富户出貲共湊銀六萬以濟鴻嗷九月十六日柬請各鄕紳董到轅欵以盛筵勸令襄助在席有荆某束某周某丁某及殷户四十餘家商店十三家咸唯唯遵命蓋好善之忱人所同具覩此哀鴻遍野固未忍膜外置之也○鎭屬丹陽縣荒災甚廣縱横二十餘都民衆各負枯稻至官衙報荒求振計男婦六百餘名口適洪宜孫大令上省商辦荒政經漕總湯某與署中幕友商定權發每人飯錢二十文計出錢二十千文尚餘落後之數十人未能領得羣往湯宅取雙弓米飽飫想大令回署必爲之出示安民也○王太守以丹陽荒重委員下鄕會同洪大令各處勘視見茅詹蔀屋顆粒俱無卽田間祗有蕎麥蘿蔔等項太守聞禀爲之欷歔不置○鎭屬散振之舉王太守分委各往城鄕協同各董散放丹陽各董聨銜繕成杜絶貪婪字樣焚諸邑廟然後赴鄕挨查户口分别極貧次貧孤兒嫠婦以便發賑目下民情極爲安謐不致蕩析離居皆皇仁覆被賢長官整躬潔已之力也○丹陽縣洪大令自發賑以來捐廉撥欵爲數不貲衙門驛站馬夫經費亦巳不少王太守鑒此情形許以明年上忙補還或代爲請調升補要缺以償虧耗 
[示禁謡言]  
　　金陵城北黄泥崗一帶西國教堂林立九月二十四五等日忽有匪徒播散謡言謂有西人在是處左近用口袋套拐幼孩一時此唱彼和幾同市虎杯蛇人心惶惶有欲將教堂焚燬某教士報之當道立飭差勇巡緝查拏更出示曉諭云上元縣正堂陶示各國教堂建設有年以善勸人民教相安今有匪徒揑造謡言用特示禁訪拿綦嚴凡爾軍民切勿信傳如有違犯併究不寛九月二十九日　 
[嘉興火警]  
　　本月初十日下午嘉興東門外距城闉半里之許放生橋外面匯角河口草房忽然失火幸各水龍周圍噴救始免延燒僅燬貧户兩家然已苦無可說矣 
[西報譯登]  
　　德國輪船名泰益者於九月二十六日由牛莊載荳子抵港據船上人報稱二十四日行經巴蘭海島見有舟師及夥長等三人水手十六人瀕危待救隨卽援至船上詢悉諸人同在日本江川丸輪船由某處言旋迨二十一日遭風沈溺諸人漂流海面已閱三晝夜並無糧食同船之水手業巳淹斃一名云○英京日報云俄人欲在中國内地及蒙古滿州等處設立領事實欲佔奪英商生理也查俄國所出糖布兩項銷流中國已覺蒸蒸日上且俄人近來銳意於西卑里亞鐵路此路若成不特中國通商之利爲其所擅卽日本高麗各國之商務亦將捷足先登今英欲與俄爭此利權惟有速從緬甸設火車鐵路以逹華京此則或可駕而上之不至被俄人得其先著耳觀其爭勝之心雖至絲毫不能稍讓云○新嘉坡西報言富商羅邊臣現擬在般島地方購地一千英畝聞其中產鑽石可弋厚利故特著機器師偕同人馳往以便擇地開採○新嘉坡接倫敦電音言爵臣劍巴利在某堂會宴酒過數巡宣言於衆曰我英國與各國往來甚爲輯睦並無齟齬情形卽夭氈打被人佔踞英廷亦極留心務使安如磐石毋煩代作杞憂至於巴馬一事英國曾與俄廷商議逐漸有成將來在印度分劃鴻溝事臻妥協自必各守疆界無詐無虞也 
[蒲牢誤吼]  
　　昨晚九點餘鐘英租界老巡捕房看管鐘樓之印度人瞭見虹口天后宫附近有光熊熊告知值班三道頭西捕用德律風詢問虹口捕房旋據覆稱亦見火光因卽鳴鐘報警繼分二下英法美洋龍及中西捕分投馳往徧尋之下毫無蹤跡始各散歸 
 
 

Page 3

 
 
[憲示照登]  
　　欽命布政使銜江南江蘇等處提刑按察使司總理驛務兼辦兩江營務處奇車伯巴圖魯陳爲出示諭禁事照得各處河道原所以濟舟楫而利行旅豈容竹木各牌任意結纜横行以致河面蔽塞行船阻滯此次本司由寗旋蘇經過常鎭一帶見内河木簰接連排擠長至數十里寛至數丈横塞河面往來船帆大半被其阻扼該處爲運河正道南北要津官民商販船隻絡繹若不嚴行禁止行旅受害無窮但常鎭如是他屬亦在所不免除飭縣隨時巡察責成地保河快認眞嚴查外合亟出示曉諭爲此示仰竹木各行及地保河快諸色人等知悉嗣後販運竹木一入内河結簰只准五六尺之闊靠邊行駛不得横塞河心倘敢故違任意結纜横駛致碍行船准各船户就近邀同地保或防營隨時砍斷篾索開駛如有不服卽行送官懲辦地保河快如敢得賄縱容一經察出立卽從嚴究懲不貸其各凛遵毋違特示發上海縣前實貼 
[上海縣署瑣案]  
　　英界昌記棧客朱鑫鐘黄釗志失去洋錢參茸等物投報捕房查無蹤迹蔡太守飭將棧主周世昌解送至縣訉辦並失主自行投質其時黄愛棠大令因公赴省當由帮審委員竇奠高明府提訊失主並未投到明府遂判令將周交人保出候訊此已列入報章及大令回署朱黄又投蘇松太道上控聶觀察准詞飭上海縣提訊詳辦大令奉文後立著原差傳齊人証於前晚升堂研訊朱訴稱武舉係湖南人此次赴都會試而回道出申江躭擱昌記棧第二日出外購物迨回爲時已晚見房門上鎖被扭斷查點之下失去鷹洋五十元銀三十兩高麗參三包鹿茸三百兩當時投報捕房捕頭將武舉等留住另派包探往查據稱並無失竊形迹遂遍搜武舉等身畔甚至脫去小衣現在所失之贓尚無著落心實不甘故赴道轅控告周由保交案供稱昌記客棧是小的所開向來規矩朱黄二客於上月中旬自行投宿並非由棧夥招接到棧第二日之晚忽稱失去洋銀等物小的令司帳人開明失單代報捕房捕頭令失主到來具報小的知照朱黄前往捕房捕頭立派包探往勘並無失竊情形旋見旁邊另有一箱開而視之朱黄所報之物均在箱中回禀捕頭捕頭以其揑報可惡搜其身畔有小洋銀二十九枚當卽管押片時然後開釋至次晨將小的解送公堂朱等並未投到是以由蔡大老爺轉送到案大令向周一再駁詰周執定前供大令曰爾旣爲棧主棧客失物爾不能置身事外喝令責手心四十下收入所中押追所失復向朱再三開導朱始唯唯而退○楊洪記扭房客李松泉及李妻厲氏李子小寳至案訴稱小的係本邑人現住城中在案下當册書家中餘屋借與李住小的生有一女年已及笄尚未字人邇來李子小寳多方勾引突於前日乘小的他出竟將女兒誘去無蹤現經小的查明藏匿引翔港家中向之查問佯作不知是以扭案請究李及厲氏同供稱小的及小婦人皆本地人現在治下魚行橋左近開設小飯店兒子誘拐楊女究竟有無其事小的實出不知小寳供稱楊女確由小的領出實因楊自願將女許字小的並非誘拐大令判令將小寳收所限三日内將楊女交案李夫婦交差看管楊叱令退去候示○西南鄕人宋心香竊取徐阿木家衣服經徐拿獲毆傷斃命宋叔光華投縣具報黄大令下鄕相騐提到張麻狗曹阿虎至案訊供收所已見報端邇日張曹在所患病差役據情禀報昨日大令飭交保出外醫治○鄭阿炳因違忤其母昨日午後由伊母鄭某氏扭至縣署控請嚴懲黄大令諭令看管候訊 
[英界公堂瑣案]  
　　華利成訴稱小的在治下山西路開木作宦祥生混稱攘奪伊之生意隨將小的擊傷是以報捕拘案小的曾至某西醫院求治據醫生言須醫治一禮拜方可痊愈宦供稱小的係蘇州人被華唆奪生意是以與之口角如今只乞施恩蔡太守判令管押兩禮拜○胡卓愼訴稱小的係寍波人在治下王松記所開裕興康信局爲夥各夥入局時原有押櫃銀現因局中虧本王已許回籍措資不料有葉德銀者聲言曾付押櫃洋銀三十元糾同局外人扣去客信包封洋銀一百二十元無奈報捕拘案其實葉在鎭江分局交存押櫃洋銀各有經手人必須王來局方能料理因與同事施文才等具詞呈電葉具禀聲稱小的曾在裕興康信局爲夥先付押櫃洋銀三十元嗣被積欠工貲洋銀三十元向索無著嗣王另與胡姓合股小的之欵初由胡擔保繼忽支吾推托不得已將包封洋銀送存捕房中人不予准理正欲投案禀明胡姓言包封洋銀不可送案約期料理可也隨告知信局董事蕭姓言包封不能開動此事自有局主出爲料理次日局主約小的及謝到局嗾使各夥扭交捕房轉送案下謝供稱小的係紹興人與葉同鄕且係親戚伊之押櫃銀由小的代借是以同往追索况包封並不開拆面上冩明洋銀一百二十一元六角曾經知照巡捕徐潤隆訴稱小的亦是裕興康信局夥包封内洋銀八十二元由鎭江寄來如今只求給領蔡太守判令將謝管押兩禮拜葉管押一禮拜所　押櫃銀仍著各尋局主料理起案之包封洋銀給胡具領分別送交探秦少卿稟稱潘鶴捕房報稱蔣阿金誑買珠花等物及小的將蔣查獲巳被押取洋銀八十元另有翡翠帽正押洋銀六元盤問洋銀何在據云均已用完惟有盤記棧夥某甲久洋銀六十一元可往取還然一時不能還清今特送案請訊潘訴稱小的係徽州人現在治下匯利源吕宋票店爲夥曾與阿金卽蔣金生鄰居因之相識前月初五日蔣知小的有珠花等物求售言怡順店小主人欲買此物因卽取去珠頭面一副金表一枚翡翠帽正二粒共值洋錢一百五十六元約期付價先期避匿及尋見依然延約無奈報明捕房□贓送案蔣供稱小的係海寗州人與潘素日和好是以說明因有急需暫時抵押約定本月二十左右向盤記棧夥收得借欵卽可贖還蔡太守著將蔣交秦探帶回捕房勒令將當本繳案候下禮拜三覆訊察斷秦探又禀稱蔣之質票寄荐豫昌質鋪有違工部局禁令太守判罰豫昌質鋪洋銀十元悉數充某處西醫院經費○前者瞽子史明揚控稱工人徐小娘等串竊衣物質取洋銀分用蔡太守訊供之下知由陳生起意飭將徐押候補陳究辦巳列入報端昨日包探黄四福禀稱小的查知陳已避匿一時無從拿獲失贓中尚少洋銀四十二元八角史訴稱所少衣物值洋銀四十二元八角請卽嚴追徐供稱史送母回籍搬取箱中衣物陳起意行竊得贓俵分計張幼生分用洋銀四五元李和生二元張李同供稱小的等所犯之事已蒙訉明只求恩赦蔡太守判令將徐管押兩月仍緝拿陳究追張管押一月李管押半月○一百五十一號華捕禀稱昨日小的巡街時見朱增仁等在虹口荒地賭錢是以連賭具拿住又追獲王阿四一人兹特送案朱供稱小的係江北人以後不敢再犯矣王供稱伊等擲骰賭錢小的並不干預實被誤拘蔡太守飭將朱押候備文遞解回籍王從寛開釋賭具銷毁○包探王阿二禀稱前夜小的查見王於春家内有洋火藥四罐另一小包銅帽二匣爲此拘案請究王供稱小的係江北人在治下當小工姑夫某甲向在營中不知在何處買來此種軍火寄在小的家中如今姑夫不在上海蔡太守飭押候連洋火藥銅帽移解道轅發落○包探王阿二禀稱前夜十一點鐘時小的見劉阿和在某押店取贖大雙眼千里鏡向之盤問言翁阿祥囑伊取贖繼查得千里鏡由往來天津之某小火輪船主孫富交與水手小唔𠮨小唔𠮨寄與翁不知翁如何典押今特解送案下劉供稱翁囑小的贖取雙眼千里鏡聞是小唔𠮨買來寄與伊處翁投案訴稱千里鏡由船主孫交與小唔𠮨寄在小的處小的因有急用暫爾押錢現在劉往贖取至孫將來滬矣請大老爺傳訊便知蔡太守飭將劉等交人保去千里鏡暫存捕房俟孫來案發落○包探唐寳榮禀稱昨日小的見王永海手持紡綢衫布褲各一形迹可疑拘拿盤問云是竊贓惟失主未報捕房今特送案請判王供稱小的係寳山縣人本月初十日在江灣鎭楊賢泉家竊取紡綢衫布褲帶來圖質蔡太守飭連贓押候移送寳山縣請馬大老爺就近傳失主領贓發落○黄阿三訴稱小的與李建祿爲友偶因細故口角卽被毆破頭顱是以報捕拘案李供稱黄與小的訛索口角之下伊自碰傷小的並不行兇有何壽生目覩其事何供稱小的目見黄咆哮之下自己碰傷蔡太守飭將李交人保釋 
[法界公堂瑣案]  
　　昨日上午十點鐘時葛同轉旣莅公堂捕房將行竊未成之賊犯施德順連賊具送請究辦順生麻袋鋪夥徐桃生投案訉稱本年七月至今鋪中屢次失物查無蹤跡前晚見施來以鐵條製就之大小鎖匙掭開鐵鎖意圖行竊是以拘獲送案同轉謂施曰爾能將 
 
 

Page 4

 
 
鐵條製就鎖匙殊見心思巧妙究竟向操何業何以忽爲妙手空空兒供稱小的向業銅匠此種鎖匙以前積下小的並非專門作賊前日亦並不敢往竊尚乞施恩同轉判令押候比究○包探王榮培禀稱小工張阿二在某處碼頭上帮運煤炭乘間竊取鐵抄一柄是以送案請究張供稱小的一時貪小致犯不韙之名今被包探所拘有何面目立於人世乞恩寛宥以了餘生葛同轉判令押候笞責一百板○徐家匯人朱少山之子阿毛年甫十二齡失於管教致入下流前日由家中竊取青蚨百枚及小孩手釧一枚潛來租界中付質事爲某探夥所見拘送捕房昨晨解至公堂請訊阿毛供稱各贓確由家中取出知係銀物故付某押店質錢不料手釧係銅錫製成者轉瞬間被拘到案葛同轉飭探送交除家匯巡防局請局中武弁轉交其父收領○睦和里閽人楊洪堂訴供房客王裕春積欠柤屋洋銀十四元三角錢阿三十二元五角前曾控請勒限追繳兹限期已届不付分文是以送請嚴比葛同轉著卽押繳○郭士傑控黄少齋欠銀一案屢列報章昨晨兩造投案各訴前情葛同轉問郭曰上次本委命爾邀中人李福成到案質訊爲何延約至今郭稱奉諭後當赴李家探望據云是日清晨黄飭其家婢女先至李家將李邀去以致未得見面次日又去據云李因事下鄕約須十餘日竊思李姓家人兩次言語大相徑庭想李已受黄之哄匿避家中同轉問黄曰爾欠郭之銀鑿鑿有據旣不赶緊理料反敢唆使李走避他方是何道理黄供稱郭等多人搶去鈔票銀八百兩同轉謂爾先有田契一紙抵與郭處計銀二千兩有奇嗣因有人欲買此田向郭一再懇商言將地價銀還郭是以郭將田契給爾不料爾將田售去郭處分文不還其時郭向爾索償爾邀李及傳元炳韓梅生周希泉等六人介紹立有約票言明去年十二月還銀業久逾期一味游約反敢藉端搪塞思在公堂上胡言亂訴矇蔽長官乎黄一再求恩仍稱失票屬實同轉謂爾之失票實與不實毫無見証公堂巳定不能爲爾追尋爾父欠郭之銀親自立有借據無用抵賴應卽付還可速將李交案黄供稱聞李現往鄕間須遲數日回滬同轉著押候自具限三日之狀將李及周等交案郭則諭令於一禮拜内函追傅質訊○徐兆環與己故糞頭朱春亭之妻華氏因糞局事互相控告此已屢列報章矣昨晨朱華氏投案請追徐偕司帳人吳竹軒到案候訊先由吳將光緒十四年朱徐及吳桂芳等合攬清潔局之總清帳及十六年後由蔣兆榮司帳所繕之錯帳一併呈案訴稱内有各股東之清單票根請大老爺鑒察葛同轉將帳簿給朱華氏繙閱朱華氏稱小婦人素不識字問爾知竹軒所繕之帳有無錯悞答稱吳先生作事規矩丈夫在時素所敬重竹軒聲稱光緒十四年朱吳徐三人合股時由徐帶小的司帳小的經手一年自行告退當將一切帳目開列清單交各股東閱看均稱不錯光緒十五年後由朱等雇蔣顯臣經理帳目約至五月蔣卽患病司帳一缺轉請蔣兆榮庖代至十月顯臣因病逝世兆榮接辦至十六年之杪朱等局務已經限滿當卽停歇兆榮因不善理帳由朱另央其友蔡小狗來說仍雇小的庖代將數月内帳目一應清理小的遂於光緒十七年五月起代理帳目三閱月方得將錯帳理明同轉問結帳時各股東曾否邀集友朋答稱徐邀王兆吉徐明初吳桂芳至原中高鶴生等亦在塲目覩後朱往鄕間收帳所收若干小的不得而知朱華氏稱下鄕收帳田竹軒同往同轉問竹軒曰局務停歇後鄕下共放帳若干局事各股東如何經手答稱鄕下之帳議明歸朱一人經收工部局事由徐辦理糞船進出歸吳職掌是年歇業後鄕下放出糞洋銀二千餘元今春二月朱病故鄕下之帳無人經理蛛華氏稱丈夫故後欠陳姓洋銀六七百元均欲將糞帳抵償丈夫臨終時說明鄕下帳欵均歸徐姓經手同轉謂爾等可邀同原中等先將帳目與清單詳細較對禀覆後方可定斷朱華氏稱小婦人處之清單業己送呈縣署矣同轉著兩下邀到原中限三日内理明帳目再行核奪○老義泰烟館主張鍾負欠閑各債主控諸公堂葛同轉判令拍賣抵償此亦屢詳前報隨經某行呌賣共得洋銀二百七十元繳呈在案昨晨烟館中司帳人金山品偕債主楊裕德王陸氏及堂倌十餘人投案訴稱債主張蘭坡先將烟館中上等烟槍取去七枝目下張未到案請照價判斷同轉問拍賣人曰時下烟搶七枝值洋銀多少答稱銀轎槓之烟槍每枝約值銀五兩若銅荷葉鈴之老烟槍每枝值洋銀兩元同轉謂張尚未到案未便將烟槍價目判斷著一干人暫行退下候禮拜六傳張核奪旋有保張之劉少坤賠繳銀三十二兩零二厘同轉著交原告馬錫光具領 
[錧欵助賑]  
　　豳風詠無衣無褐何以卒歲可見飢寒交迫彼流離無告者其苦洵莫可言宣耳接誦裘仁安善士函述順直河南罹災最重之處或需緜衣或需米石助到英洋五百元委解拯濟枵腹難堪愴飢腸之屢轉章身無具嗟瘦骨之莫支正在煞費躊躇而得此惠澤並來仁者安仁當感其用意周至焉除備復函收條外用特布聞 
[上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭江徒邑旱災帖養耕牛集泰和收捐處九月下旬清單]  
　　王錫仁第五百二十六號冊朱王氏英洋二元無名氏二戸洋二元耕硯書屋洋一元不留名洋一元霍受卿洋一元無名氏洋四元錢三百七十文○第五百三十一號冊吕雲峰洋一元恊和行錢五百文朱錦江錢七百二十文倪耀庭錢三百六十文許立榮洋一元王振邦錢三百六十文○第五百廿九號冊朱裕大洋一元朱集泰洋一元左酉山洋一元王汝賢錢三百六十文陶錫珍　三百六十文不留名錢三百六十文○第五百二十七號冊青蓮堂洋一元朱裕泰洋一元莫雲龍洋一元正泰昌錢三百六十文朱恆順錢三百六十文賢良書屋錢三百六十文○第五百十號冊姓氏錢三千九百文張發祥錢三百六十文朱開兄錢三百六十文無名氏三户英洋一元李正大錢三百六十文丁桂卿錢三百六十文無名氏二户錢一千零八十文炳洋一元福盛洋一元○第五百二十二號冊李萬興洋三元楊大發洋三元常懷德洋一元○第七百四十八號冊隱姓氏洋十元○第七百四十七號冊註經堂洋十元○謝實夫第九十號冊源遠鹽倉錢三千六百文棉力子錢一千八百文清廉氏錢一千八百文成德堂錢一千八百文乾元行錢一千八百文○第八十九號冊元　錢莊錢五千四百文○第八十六號而元昌錢莊錢五千四百文○第八十五號冊湯荷溪銀八錢五分○第八十八號冊乾大行銀八錢○第八十一號冊鄒及先錢四百文涂孟塘錢四百文鄒萬泰錢四百文章怡昌錢一千文○第八十七號冊劉挺齋錢一千文○第八十三號冊熊燊榮錢七百二十二文劉海瀾錢三百六十文劉瑞芝錢一行零八十文鄒祥茹錢七百二十文鄒利貞錢三百六十文劉輝庭錢一千零八十文劉竹均錢七百二十文熊繼輝錢七百二十文劉西白錢七百二十文劉誠明錢三百六十文○第八十四號冊周家慶錢一千文像立錢莊錢一千文大豐祥錢七百二十文信昌號錢七百二十文信源錢莊錢一千文無名氏錢三百六十文○第八十二號冊豫立錢莊錢五千四百文○復茂恆第六百八十號冊補留堂錢一千零八十文建記捐錢一千零八十文無名氏錢三百六十文存耕堂錢七百二十文和森泰錢一千零八十文峻記錢七百二十文思茂捐錢七百二十文懷德堂錢三百六十文二禮堂錢七百二十文秀亭堂錢三百六十文不列名錢一千零八十文求留名錢七百二十文餘慶堂錢七百二十文無名氏錢七百二十文存心堂錢三百六十文胥恆和　一千零八十文萬杏堂錢三百六十文楊錦堂錢三百六十文袁佑人錢三百六十文○蔡雨翁第六百二十一號冊池草軒錢三百六十文夙　氏錢一千零八十文耕手錢一千文郵南錢一千文從善齋錢七百二十文無名氏錢二千八百八十文映雪書屋錢一千文石經書屋錢三千六百四十七文○第六百二十號冊張樂翁錢三百六十文陳　記錢七百二十文盛海記錢三百六十文長記衣錢三百六十文李森記錢三百六十文○第六百二十五號冊無名氏錢七千五百六十文○第六百二十六號冊孫宇翁錢七百二十文有名氏錢二千五百二十文○福和第六百二十二號冊隱名氏錢一千四百四十文公濟堂錢一千零八十文篤善堂錢三千六百文○葉秦翁漢口新咸得洋十元○第三十六號冊劉鏡帆洋三元○第二百零六號冊張煥章洋四元○二百零二號冊竇靜涵洋三元○第二百零八號冊大生恆錢三千六百文劉子喬錢三千六百文○西經募第四百七十二號冊洋六元錢三百文○第四百七十四號冊洋八元○第四百七十五號冊洋三十三元○第四百七十二號冊洋七元○第四百七十一號冊洋十一元錢五百二十文○　蕉裳第十六號冊張道記英洋二元彭成記英洋二元潘仁記英洋二元馮步記英洋二元種蕉書星英洋四元天水姜英洋一元江黼庭英洋一元季明英洋一元郭記英洋一元舒記英洋一元蘭記　洋一元餘慶堂英洋二元○王錫仁第五百三十三號冊隱名氏英洋一元雙名氏錢三百六十文無名氏錢三百六十文不留名錢三百六十文○嚴大先生第五百九十八號冊姚玉波英洋二元孝友堂英洋四元無名氏英洋二元○高根翁第四百十九號冊無名氏三户錢五千四百文度自生錢七百二十文修索得錢三百六十文如其願錢七百二十文四印堂錢三千六百文慶雲堂錢二百五十文一恆氏錢三百六十文無名氏二户英洋三元篤慶堂英洋二无○第三百八十號冊無名氏三户錢五千四百文隱名氏錢一千四百四十文公濟堂錢一千零八十文○第四百二十號冊蔣慶餘英洋一元嫥錦江英洋五角包茂林英洋五角無名氏三户英洋三元五角李慕陶英洋五角江道五英　一元問經堂英洋二元恭記英洋一○第四百三十號冊正泰順英洋一元恆泰錦英洋一元寳昌英洋一元藜記英洋一元大興兆英洋五角丁裕大英洋一　潤翁英洋一元侯仁凉英洋一元履泰祥英洋一元隱名氏英洋一元五角○吳巽儀楚材第十四號冊李炳賢英洋二元郭怡記英洋三元無名氏五户英洋九元吳至德堂英洋四元福記英洋二元振記英洋一元廣捷隆英洋一元袁義和英洋一元抬記英洋二元恆興瑞英洋二元鼎和盛英洋二元振德英洋一元培風居士英洋二元公正源英洋一元同復昌英　二元德隆源英洋一元瑞和英洋一元○都統大人太夫人英洋六十元○程献廷第五百二十三號冊隱名氏三户英洋三元無名氏二户英洋一元○吳芝庭第五百三十號冊無名氏五户英洋八元遵訓堂錢三百六十文恊興坊英洋二元隆昌坊英洋一元祥茂庄錢三百八十文○第七百四十五號冊萬源昌錢三百六十文義甡泰錢三百六十文　興泰錢三百六十文裕記錢三百六十文廣泰祥錢三百六十文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月初二日京報全錄]  
　　宫門抄○發抄硃批三道○直督李等奏已故藩司學有本原政績卓著遺愛在民其子已故編修孝行可風迭據三省官紳公呈臚陳事蹟懇恩宣付史館分别立傳摺○陜督楊奏守備因病開缺片○大臣英奏爲奏聞摺○十月初二日吏部翰林院正黄旗值日無引見○恭王專摺謝賞神肉恩○海緒張仁黼各假滿請安○莊浪城守尉英秀請訓○絪貝勒請假十日○李鴻藻景善椿壽各續假五日○徐樹銘續假十日○文熙續假二十日○景運門奏派交冲之大臣派出克侯奕公芬車秀吉○召見軍機英秀○皇上明日辰正至紫光閣看馬步箭○發抄李瀚章奏拿獲立堂打單匪首何亞菴等懲辦請將出力之千總李世桂等請奬奉硃批著照所請兵部知道欽此○又右江鎭張春發叵籍穿孝委中軍遊擊張宗培代理奉硃批著照所請兵部知道欽此○又記名總兵董止明借補肇慶營叅將奉硃批兵部議奏欽此○○大學士直隸總督一等伯臣李鴻章頭品頂戴湖廣總督臣張之洞頭品頂戴湖北巡撫臣譚繼洵跪奏爲已故藩司學有本原政績卓著遺愛在民其子已故編修孝行可風迭據三省官紳公呈臚陳事蹟懇恩宣付史舘分别立傳以彰風化恭摺仰祈聖鑒事竊照已故湖北藩司黄彭年前在任因病出缺當經臣之洞臣繼洵會同奏報在案旋據湖北省在籍各紳前漕蓮總督周恒祺前刑部員外郎劉希獲等聨名具呈以該故藩司遺愛在民呈懇奏請宣付史舘列入循吏傳並以該故藩司之子侍講銜翰林院編修黄國瑾學有淵源天性純篤在京供職聞父喪遄征奔赴哀毁泣血六日而卒至性過人呈懇奏請一併立傳又據湖北補用知府傅屺孫調署漢陽縣蘄水縣知縣陳夔麟等聯名具呈以該故編修黄國瑾孝行可風該員等均係貴州同鄕見聞眞切開具事實呈懇援照國子監司業治麟成案奏請列入孝友傳各等情臣鴻章據直隸省城蓮池書院肄業生徒翰林院編修胡景桂等畿輔通志局員紳翰林院庶吉士孟慶榮等天津縣舉人韓蔭楨等先後具呈以該故藩司黄彭年該故編修黄國謹父子主講保定曁天津書院成就人才甚衆呈懇奏請宣付史館分别立傳等情當以該故藩司官鄂最久該故編修因父喪毁卒在鄂省尤共見共聞咨會臣之洞臣繼洵由湖北主稿會奏正在飭行湖北藩司彚同查核事實詳請具奏間恭閱邸鈔該故藩司業經陜西撫臣鹿傳霖奏懇天恩宣付史館飭令咨行江蘇湖北各省詳摭該故員生前政績爲之立傳等因奉旨允准在案臣等查該故藩司黄彭年歴官湖北陜西江蘇三省均有政績可紀其在湖北江蘇清操善政學道愛人遺愛流風尤爲最久且就其在直隸父子先後主講書院經師人師均爲無忝博考事實允愜公論敢就陜西撫臣前奏所未及爲我皇上陳之查該故藩司黄彭年幼承其父前陜西鳳邠鹽法道黄輔辰家學砥礪名節博極群書尤究心經世之學天性篤孝自入翰林授職未久卽請假歸里專意養親咸豐年間屢奉詔特起皆以親老不克赴任在籍隨其父辦理貴州團練以苗漢積不相能親入苗寨勸諭苗民翕然信從積憾盡釋地方賴以綏靖丁父母憂均結廬墓側同治初元前四川督臣駱秉章延之幕中賛畫戎機劇宼石逹開盪平力辭保荐又與前陜西巡撫臣劉蓉友善以道學相切劘劉蓉延主講關中書院闡明關學士氣奮興嗣經臣鴻章聘修畿輔通志釆輯勤愼義例精詳主講蓮池書院購書三萬三千餘卷儲之院中課士有程度人給以札使爲日記月考其得失而高下之選刊蓮池肄業生日記三十二卷院中經明行修之士接踵而起人文炳蔚一時稱盛光緒八年蒙恩簡放湖北安襄鄖荆道署湖北督粮道旋赴本任襄鄖界連陜豫會匪伏莽素多該故員到任首以除暴安良爲務擋獲劇盜立寘之法其被誘脅　悉予自新匪戢民安邊陲靜謐又購書數萬卷儲之鹿門書院公餘之暇與諸生討論講習一如在蓮池時旋升任湖北臬司奬廉懲貪抑强扶弱僚屬敬畏通省肅然警惕風氣爲之一變每與督撫司道集議公事該故員實言正論侃侃不撓適有裁兵節餉之議兵心摇惑官民咸有戒心該故員獨開誠告誡營伍咸奉約束豫愼庶獄平反巨案十餘起又以鄂省士人每喜健訟通飭各屬籍生員之干訟者牒以聞士風首肅慮管押之濫則爲設待質所憫竊盜之多則爲建遷善局旣於湖北臬司任内設學律館以教牧令復在江蘇藩司任内設學治館儲備有益治道諸書立課程定期會廣集僚屬講習研究手自批答孜孜無倦其護理江蘇巡撫懲戒貪墨敦尚儉樸蘇省浮靡之習頗爲改觀水旱連年籌賑　至一百數十萬兩活民無算賑務告竣餘錢三十萬緡專案奏請修吳淞江及自節河藴藻滂等處期免吳中水患復核减漕價分别蠲緩以舒民困在蘇州省城創設學古堂以課諸生成就人材極多洎調任湖北藩司鄂省物力之窘乏蓋藏之空虚時與臣之洞臣繼洵往復籌維憂形於色節虚糜杜請託甄别沉滯勤求治理在任甫及兩月未竟厥施遽以積勞病故其於易簀之前一日夜半猶手書致糧道商榷漕事身後蕭然無異寒素洵可謂本未不渝抗行卓著者今該故藩司之子已故翰林院編修黄國瑾幼禀祖訓早讀父書刻苦自勵行誼純篤年十四遭祖母憂守禮盡哀如成人旋因其母病　痛不欲生遂致鼻衂大作終身不瘥通籍後專以讀書考古講求經濟爲事植品端嚴不染世俗浮華奔競習同舘皆敬而服之嗣爲長蘆鹽運使如山延主問津書院時其父彭年方主講蓮池書院以樸學振興學者該故編修遂推行於天津仿廣東學海堂章程增設北學海堂經古課手訂規條示諸生以研經考古之注數年之間人才輩出嗣充國史舘纂修本衙門撰文會典館總纂時會典館甫經開辦該故編修與在館諸人審定新章叅酌成案以會典分典例圖三門舊圖較略商於總裁奏請開辦畫圖兼充繪圖總纂官條上界畫新圖測事宜通行各省照辦館中事無巨細必躬必親綜理精詳黎明到舘日暮方歸雖嚴寒酷暑無少懈聞其父彭年在蘇藩司任内忽得中風病倉皇馳往省親在途旬餘目不交睫齒墮其五其父病愈促還京師供職會典館事務殷繁值館中招考畫圖曁謄錄生每人須各授一題該故編修詳爲批題自圖象方輿以及禮制樂律諸大端分門别類至百餘道之多迨聞父病没馳赴湖北奔喪哀痛迫切過天津時哀毁骨立臣鴻章實親見之抵鄂後憑棺一慟絶而復蘇泣血六日遂以毁卒士林聞之無不痛惜兹據直隸湖北士紳追溯該故藩司黄彭年政聲教澤謳思不已復以其子已故編修黄國瑾孝行肫摯具呈請奏懇恩宣付史館分别列入循吏孝友等傳該故編修貴州同鄕現官湖北各員等復臚陳該故編修事實呈懇附奏立傳由湖北布　使王之春彚同具詳請奏前來臣等覆核叅考洵屬政績學行卓然可傳輿論僉同合無仰懇天恩俯准將已故湖北布政使黄彭年政績事實宣付史館列入循吏傳已故翰林院編修黄國瑾學行事實列入　國史館孝友傳以彰風化而順輿情出自鴻慈臣等謹合詞恭摺具奏伏乞皇上聖鑒謹奏奉硃批着照所請該衙門知道欽此○○楊昌濬片再准陜西固原提督臣雷正綰咨開現署宜軍營守備正任安定營守備張世和得患痢疾延醫調治罔效於光緒十八年閏六月二十八日病故咨部核辦前來臣覆查無異相應請旨開缺除查取該故員原領劄付另咨送部外所遺安定營守備員缺容臣揀員請補謹附片陳明伏乞聖鑒謹奏奉硃批兵部知道欽此○○奴才英廉跪奏爲敬陳巡查後龍火道地方安謐情形並回署日期恭摺奏聞仰祈聖鑒事竊奴才於本年八月二十四日具奏巡查外火道啟程日期一摺二十八日接到原摺奉硃批知道了欽此奴才卽於二十九日自署啟程由鮎魚關大窪老廠溝窄道子板谷嶺黑峪關曹家路吉家營墻子路鎭羅關將軍關黄崖關青山嶺黄花山一帶營汛周歴查看後龍風水樹株蕃茂地方安謐所有火道共計三百餘里寛二十丈經各營汛芟割打掃一律潔净對面紅白樁安竪整齊大小撥汛防守弁兵亦俱足額並飭各該汛官弁不時認眞巡邏勿稍疎懈奴才巡查畢於九月初八日回署其内火道距署較近仍當隨時前往巡查俾昭愼重外謹將巡查後龍火道地方安謐情形並回署日期恭摺具奏伏乞皇上聖鑒謹奏奉硃批知道了欽此 
 
