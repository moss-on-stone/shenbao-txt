# 1903 - 222 - 4910893

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[伊犂將軍奏請試辦官茶摺]  
　　奴才馬亮跪奏爲遵旨議覆先行派員設局試辦官茶嚴禁私茶以濟民食而顧國課仍一面咨商會奏恭摺仰祈聖鑒事竊奴才前以餉源支絀光緒二十八年十一月十六日擬定章程八條奏請派員採運晉茶行銷伊犁各城便民裕課以開利源而濟餉需業經欽奉硃批該部議奏單併發欽此欽遵在案兹准户部議覆以於西北路茶務大局攸關請旨飭下奴才會同陜甘總督新疆巡撫駐塔爾巴哈台伊犁副都統體察情形公同商酌一俟議定卽行奏明請撥餉項試辦等因光緒二十九年二月二十日具奏奉旨依議欽此欽遵鈔稿咨行到伊在部臣未能洞悉邊地情形以爲茶務改章關繫大局自不能不詳愼從事而奴才身膺邊寄審時度勢苟有碍於大局亦何敢冐昧舉行此次奉到諭旨本應會商定議再行奏請試辦無如官茶久已停運私茶各處暢行念國課之攸關則私茶不能不立時嚴禁計民食所需用則官茶不能不亟於舉行若再待往返會商定議始行試辦誠恐迂緩稽延於國計民生均無裨益思維再四惟有將奴才所應覆者先行酌擬覆陳一面派員採運行銷一面咨商再行會奏請旨辦理户部原奏内稱封儲銀兩係奏明不准挪移之欵原單所稱借用五萬兩以資採運俟茶到行銷歸還原欵必須確有把握一節奴才查茶爲民食所必需現在湖茶不來私茶宜禁卽無實在把握民食所關亦不能畏葸不辦况前此迭經訪查伊犁茶價除去採運成本及沿途運費應繳課釐開支局費尙有盈餘是辦理並非毫無把握也惟封儲銀兩旣難挪移擬卽就地籌借商欵先行派員赴張家口採茶運伊接濟定於五月内起程由俄台前往明春當可辦茶到伊獲有餘利仍行報明充公如成本有虧卽由奴才賠償俟辦有成效另請撥欵原奏又稱俸餉搭放茶觔舊例久未舉行所稱分成搭放羣情是否充洽一節查伊犂改行湖茶價值昂貴且該官兵四其色味不合遂多買食私茶以致官商折本撤號去伊前次擬辦官茶時諮詢各營皆稱採辦晉茶搭放俸餉官兵均便因於單内分定成數議請是羣情於改行湖茶多不願食搭放晉茶尙無不允洽也原奏又稱以票代引歴有年所改行晉茶歸官試辦甘商少此銷路課釐亦恐减收一節查伊犂地面甘商早經撤號近年亦無一葉湖茶來伊此次官辦晉茶並不侵佔甘商銷路卽不可任聽甘商求减課釐况奴才前奏曾經聲明甘商如願來伊仍准其照舊行銷湖茶是亦無慮甘商藉口請减課釐也又原奏内稱甘票章程每票徵課釐銀二百二十二兩出口之茶另於邊境設局如完釐一次原單未將加釐一項併計在内一節查甘票章程商運湖茶係在湖南採辦由内地行走沿途經過局卡甚多槪不完納釐稅僅由甘肅總收是以每票定課釐銀二百二十二兩經過哈密始有加釐落地行銷槪無釐稅此次試辦晉茶擬在張家口採辦由口外草地行走沿途本無經過局卡應完稅釐且原單議請起運時仍在張家口照各處行商完納出口課釐行銷時仍在各處行銷地面完納落地釐稅在部臣統官商併計當知較甘票出口所收課釐數目已屬有增而變出盈餘仍擬提充正餉應請不再加釐以昭公允也原奏又稱新疆北路遼闊若伊票晉茶與甘票湖茶一路行銷則頭緒繁多私販侵越尤多不免應如何查禁一節查新疆北路昌吉綏來庫爾喀喇烏蘇精河塔爾巴哈台一帶久爲私茶佔銷伊犂運茶又須由昌吉一帶行走若能一律改行晉茶仍在各該處完納釐課各地方官稽查私販必能認眞是於不分畛域之中仍寓互相查察之意並非與甘票湖茶一路行銷爭此微利今部議改慮官辦反不免有私販侵越擬卽收回伊票晉茶徑運伊犂綏定甯還惠遠各城行銷經過局卡驗票放行槪不完納釐稅行銷地面卽由奴才派員認眞緝私其省城以北精河以南並塔爾巴哈合等處卽由新疆撫臣及塔城伊犂副都統轉飭甘商運茶接濟嚴禁私販不得入境如有私販故違不遵或伊犂官茶敢有沿途麗買者無論何處查出卽將私茶充公並治以應得之罪如部臣及撫臣等仍准伊票晉茶通行新疆北路一帶俟會商定議再行奏明辦理又稱用人一節查伊票晉茶係由奴才創議試辦委派經理之人更屬責無旁貸自當謹遵部議愼選考成諳練之員辦理以免中飽虧挪以上各節係就伊犂現在情形熟思詳處竊慮甘肅督臣新疆撫臣旣不知奴才是否確有把握又難定羣情是否盡能允洽反覆咨商徙延時日滿蒙各營部落人衆日食所需難於久待是以詳細陳請除茶務大局有無窒碍仍俟咨商妥確另案會奏請旨撥欵現在辦理旣不挪移封儲公欵又不侵佔甘商銷路伏乞聖明燭照俯念邊地籌餉維艱需茶孔急准由奴才自行籌欵派員前赴張家口先行試辦免致坐失機宜庶裕課便民得以稍補時艱於萬一所有遵旨議覆現已籌借商欵先行派員試辦官茶嚴禁私茶仍一面咨商會奏緣由理合恭摺具陳伏乞皇太后皇上聖鑒訓示謹奏奉硃批仍著會商崧蕃潘效蘇妥籌辦理欽此 
[本館接奉電音]  
　　昨日午前京師飛電傳來上諭二道敬謹譯登○六月二十三日内閣抄奉上諭本日召見之在任卽補道江西贑州府知府查恩綏著在任以道員卽補仍交軍機處存記欽此同日奉上諭楊佩瑋現在出差所署兵部右侍酈著咸章暫行署理欽此 
[電傳宫門抄]  
　　昨日午前京師友人專電告知本館云六月二十三日皇上召見軍機大臣及查恩綏 
 
 

Page 2

 
 
[西省近聞]  
　　潯州友人來函云粤督岑雲帥自抵潯後附近匪勢稍戢近又接各路游匪禀函皆言並非甘心從賊迫於時勢使然今願一律投誠請派員前往查點收騐軍裝火藥器械并訂届期投繳排列隊伍以迎王師等語未審是否實情想雲帥智珠在握自有權衡也 
[慶懷匪耗]  
　　聞之廣州友人云慶遠府屬之東蘭州自四月二十日失守後遊勇麕集至萬餘名現尙陸續招致同類以備拒捕懷遠一處則實有匪徒四千餘名前月十六日大隊圍攻該城官軍出拒塵戰六晝夜至二十一日黎明已被攻破聞官軍死者四百餘人刻下已向督憲岑雲帥告急請速赴援矣 
[奏調隨員]  
　　南昌訪事人云護理江西巡撫升授廣西巡撫柯遜菴中丞近因將赴桂省特奏調江西常備中軍統領王觀察芝祥挑選親兵數百名隨之而往并調華叅軍桐爲營務兼支應江西大學堂總教習劉觀察人熙爲文案王叅軍傳珍趙叅軍鴻儀周二尹之冕翟大令鳳翔劉大令祺爲差遣委員想日内卽須督師起程矣 
[委員購米]  
　　南昌訪事人云江蘇巡撫恩藝棠中丞查知江西米榖價平特委方宣甫太守來省採買新榖八萬石太守抵江後禀明護撫憲柯遜菴中丞請免湖口出境釐金中丞以未接蘇省咨文仍飭每石完錢四百文太守一再請免中丞堅不允准太守祇得暫行回蘇禀請恩中丞核示 
[統領得人]  
　　杭州訪事人云浙省設立武備練軍向由聯立甫太守豫統領延請教習隨時指授近已漸臻純熟現因太守奉旨補授四川雅州府當由護撫翁中丞札飭赴任所遺練軍事務委前辦江蘇鹽捕督銷之候補道程少周觀察恩培接統觀察爲從周軍門之嗣君自幼熟悉韜鈐並往東西洋各國遊學頗有心得今令接統此軍必能使營務日有起色也 
[電撤局員]  
　　兵法云有械而不能用與無械同中國軍械多購從外國自庚子定禁運之約不能不專靠内地廠局自行製造聞日前粤東運往西省之軍械中多窳敗不堪爲督憲岑雲帥察悉赫然震怒以該軍械局員有誤戎機非尋常疎忽可比聞已有電回東飭將該局員分别撤差錄羊城日報 
[嚴拿匪類]  
　　蕪湖訪事人云長江上下輪船往來如織其中扒竊宵小多以搭船爲名以行其胠篋探囊之技人之受害者指不勝屈現經長江水師提督程從周軍門分派兵弁星羅棋布於招商太古怡和大阪瑞記美最時鴻安各躉船洋棚曁各船巡察一經拿獲從重懲辦某日大坂公司輪船拿獲竊賊二人送至蕪湖洋務局湯沅生直刺研訊之下直認不諱當卽杖斃聞該匪被獲時輪船上下行走如飛水手未敢上前經程軍門之弁兵協助始得拿獲也 
[梟匪可慮]  
　　蕪湖訪事人云聞著名梟匪頭目湖南人曾國漳在通海之間登瀛洲一帶收聚亡命約有七八萬人若不早爲剿除殊爲長江之大患也 
[盜魁正法]  
　　寗波訪事人云前者鄞南胡家墳左近胡和生家被劫一案報經緝獲盜夥二名就地正法繼又拘獲盜魁某甲由縣主周少軒大令訊明口供本月二十二日接奉刑部釘封公文卽飭將甲由獄提出喝令如法綑绑委鄞江分司徐少尹帶領親兵押赴犯事處梟首示衆 
[護晉撫吳通飭各屬勸農民仿製草辮札]  
　　爲通飭事光緒二十九年閏五月初九日據潞城縣知縣侯紹宣禀稱竊卑職接奉憲台札飭准外務部咨以出使法國大臣孫附奏各國賽會一片抄奏轉行令卽查明境内如有土產堪以赴會之物招商營運並勸令富商在於鄰省購物往賽等因仰見憲台開濬利源振興商務竊以西人賽會之舉不在博覽之新奇實繫國家之强弱夫工藝旣興巧製日精非惟彼來我應挽回利權而商賈多增一行業卽吾民添一分財源值此商戰交訌曠古罕有若不設法整頓講求工商勢必積重難返利歸他人故西人每於賽會視之甚重爭先恐後互相踴躍誠以出產之多行銷之旺不特藏富於民究屬有益於國以此而推實爲自强之始基目前之要務卑縣地處偏僻素無出產民不經商均屬務農且無殷實鉅紳大賈以故商務向不整飭亦緣地勢所限卑職抵任以來常以奉前撫憲條奏本計十條内兼工藝無不悉心籌辦化導愚魯以開利源而圖起色查卑縣有草帽辮一項工藝用麥草尖一節去穗殼鬚葉七股編成帶式寛止五分長短不等精緻細巧者每斤值錢八九百文粗薄者亦值三四百文四人得此做帽不惜重金購回現有天津洋行派人在潞陸續收買已有四家該洋行買回草辮截長補短分作把數以二百四十把裝成一箱販至天津卽得價銀六七十兩轉運外洋其價更昻卑職屢次督飭農民婦女一律編做其於精益求精可得重價務必愈出愈多以收自然之利其工本屬粗活不分男女隨時均能編做不用師傅督教一見便可仿編麥草又爲農民常有之物用以燎火視不甚惜今取草尖日暮編成卽能易錢是麥草每斤向止一二錢一經成辮其價不啻數百倍實係工廉利溥第究係粗笨不能運往賽會惟爲西人必需之物似可通行於本省各州縣一體勸令編做以昭推廣且以廢棄之餘而得倍蓰之值實於農工商務兩有裨益是否可行理合具文將草帽辮禀送查核辦理除分禀藩司商務局本道本府外肅此具禀等情並呈草帽辮式到院據此本護院查看此項草辮雖屬粗笨然爲西人必需之物一經製出卽可獲倍蓰之利查此麥草無處不有但各該地方官能盡心勸導令農民婦女一律仿編成辮其爲小民利賴者何窮除禀批示並分行司局外合亟通飭爲此札仰該牧令查照文内事理督飭農民無分男女一體仿做以期愈推愈廣庶於各屬商民生計均不無裨益仍將遵辦情形申覆查考毋違特札 
[行查房捐]  
　　聞之廣州友人云粤督岑雲帥行文房捐總局略謂據該局申繳開辦房捐以求收支清摺查核數目尙屬明晣嗣後應按季將收解實數列册申報一次以備查考至各屬認定房捐數目旣先經各州縣自行禀報何以收解寥寥不相符是否辦理不力有無挪移侵蝕情弊均應確切查明分别勸懲查辦理房捐原因餉需奇絀出於萬不得已原議照房租之數二十取一各州縣又復各就地方情形變通辦理其在繁盛之區業户所出無多而公家可以集成鉅欵各州縣果能勸辦認眞紳民人等食毛踐土亦當共體時艱何至徵收不能如額除准予免捐各屬不議外凡認解不符各屬應嚴札飭催並飭將因何短收情形據實禀報不得稍有諉延云 
[操演砲準]  
　　各國砲船皆以每年操演一次其操法用一浮壩於海中砲船離壩一千五百步卽約一英里之遠環繞一圈試演攻擊以練準頭前日美國砲船有名阿拉伯馬操時每小時行十海里開砲十二門彈長十二英寸無不中壩者此爲現在萬國之所不及而阿拉伯馬如此操法已爲第三次矣前年美國與西班牙戰時擊沈西班牙船二十餘艘美國則無一人受傷者此卽砲準之最要也故西諺云欲知砲在砲後 
 
 

Page 3

 
 
之人欲知船在艙後之人信矣中國操法雖有上等之槍而以空槍試演殊爲無用故槍固貴善尤視人之本領奚如可見世界無論何事以教育人才爲第一要務也錄萬國公報 
[籌開監捐]  
　　聞之廣州友人云前者粤省庚子辛丑恩科鄉試曾准監生每名報効銀二百兩免予錄科卽送請一律收考爲數不貲近日粤督岑雲帥擬師其法曾電致學憲朱文宗略云現因庫帑支絀請援照舊案准每監生報効二百兩錄遺送科等因聞文宗電覆須請電奏然後舉行云 
[移提首盜]  
　　甯波訪事人云日前鄞邑櫟社附近裕春當鋪突被盜匪多人排闥入内刦去多贜報經縣主周少軒大令騐明飭緝旋由鄉人拘獲盜夥某甲送縣大令嚴刑推鞫供出同黨多人聞有台州教民某乙爲是案正盜案發已被脫逃遂由大令備文前往關提未識能弋獲否 
[鄂省官塲紀事]  
　　武昌訪事人云原任湖北藩憲瞿賡甫方伯因病出缺之後素車白馬吊者如雲晉接周旋在在需員臂助兼督端午帥顧全寅誼擬每日輪派候補州縣人員襄理一切已由漢陽縣原小蓬大令轉咨各員遵照矣○自原任藩憲瞿方伯出缺所遺藩篆後上憲特委漢黃德道江漢關監督岑馥莊觀察暫行升署本月初七日觀察交卸來省暫駐牙釐總局辦公○湖北警察總局向歸金峙生太守會辦近日太守奉委署理黃州府篆將次赴任所遺局務由大憲遴委黃太守以霖辦理刻已到差視事矣○本月十一日藩憲牌示興國州知州詳委以奏留委用知縣李天柱廣濟縣知縣詳委以現署黃岡縣試用同知雙壽巴東縣知縣以現署應城縣田芸生調署○隨州知州以代理之王元常枝江典史以代理之葉世昌接署○黃岡縣詳委以准補東湖縣知縣宗得福武昌縣以試用知州王士衛大冶縣以試用知縣薛師錫署理○應城縣飭本任之莊則敬回任○漢川縣飭准補是缺之何蔚紳赴任各員奉諭後已赴轅禀謝矣○署藩憲岑馥莊方伯下車伊始定於本月十二日祭庫蓋循照向章也 
[預備祝釐]  
　　昨日上海縣汪瑤庭大令以本月二十六日皇上萬壽聖節文武各官均須行朝賀禮因令辦差丁役將萬壽宫打掃清潔陳設整齊以便届時躋躋蹌蹌恪恭將事 
[上海官塲紀事]  
　　日前吳淞司巡檢沈稚泉二尹因病遣丁投道縣各署請假調理旋卽霍然昨日命駕詣道縣各署謁見道憲袁海觀觀察縣主汪瑤庭大令禀知銷假○昨日英美租界讞員孫建臣直刺命駕至縣署拜會縣主汪大令晤商要公良久而别昨日撫標滬軍營管帶龍葆珊游戎策騎至縣署拜會汪大令商談良久始别○昨日爲雷祖誕辰清晨道營廳縣各官咸往本城也是園内雷祖殿拈香行禮○日前江南全省提督李壽亭軍門由松郡秉節來滬泊舟滬南董家渡本邑文武各員均詣舟次晉謁昨日軍門命駕至各同寅處答拜旋定今日起程赴江陰防次○署南匯縣知縣戴子邁明府日前因公來滬並詣道轅謁見蘇松太兵備道袁海觀觀察面陳要公兹已事畢分投各署辭行昨日赴浦東保甲總巡局拜會總巡謝岳松明府茗談良久始辭别登程逕回南邑 
[兼攝局務]  
　　本邑浦東楊家渡巡防保甲局員賀二尹元鈞日前因病逝世所遺之差經蘇松太兵備道袁海觀觀察諭飭浦東保甲總巡謝岳松明府暫行兼代俟遴選妥員接辦以專責成 
[示護輪船]  
　　前者英商壳　洋行某輪船觸礁受損旋駛至定海暫泊擬派人前往騐看誠恐有人行竊器物禀由英總領事照會蘇松太兵備道袁海觀觀察出示保護觀察已准如所請矣 
[美界火警]  
　　昨日午後三點半鐐時美界西華德路提籃橋左近德潤里口第一千七百二十二號門牌山東人某甲所開餅店内不戒於火忽兆焚如霎時火勢炎炎不可收拾迨瞭望臺鳴鐘報警英美租界救火會西人急驅皮帶車馳往施救約歴半點鐘時卽烟消燄滅是役也計焚去門面房屋自一千七百十九號起至一千七百二十七號止除起火之餅店外殃及某飯店某竹器店某鞋鋪共計房屋八幢後面延燒者自一千七百四十七號起至千七百五十一號止共石庫門房屋四幢聞被焚之家均未保有火險未免受虧不少當火熾時鄰人紛紛逃避有從曬臺上躍下者然卒未傷人口不可謂非幸事也 
[暫停訊案]  
　　英美公解讞員建臣直刺押因現届萬壽吉期例須隨班叩賀所有會審事宜仍循曩例照會各領事咨照捕房停訊三天 
[約束糞夫]  
　　本邑保甲總巡朱森庭明府查悉近來挑糞夫所用之桶往往不用木蓋且在日中周歴康衢以致穢氣薰蒸大爲商民之累爰派差役認眞查拿務獲懲辦一面出示曉諭俾衆周知 
[水手兇横]  
　　前晚有某國水手甲乙丙三名田英界東洋車至虹口司各脫路下車而去不名一錢竟奔入某粤妓家有意圖賴各車夫羣向索取甲等忿甚取利刃上前亂刺致傷車夫沈子高肩背血流不止事爲八十七號巡街西捕所見立吹號呌招集他捕始將甲拘獲乙丙見勢不佳已先逸去乃連沈帶入捕房捕頭見沈傷勢屬實令送同仁醫院醫治甲押候送該管領事署禀請訊辦 
[上海縣署瑣案]  
　　姚秋堂控朱錫咸拐妻賴欵等情前晚縣主汪瑤庭大令提案復訊朱供小的於光緒二十六年憑媒娶俞氏爲妻家居西門左近豈括俞氏已嫁姚秋堂嗣因反目由姚退回母家小的與姚爲友已閱多年及娶婦後姚亦從未言及不料今年正月岳父去世姚忽聽人唆使竟於三月内糾衆將妻領去勒令小的寫借洋銀三十元筆據今又來案誣控叩求明鑒汪三供係二十二鋪地甲三月内姚因向朱索妻經小的勸朱交還厥後姚又向朱索欠當時朱因無洋銀由小的勸立借據是實大令以汪不應勸朱立據申斥一番將朱笞責二百板斥釋○瞿信和米店主瞿耀彝扭控嚴培蘭吞用帳銀前日大令提訊瞿供五日内嚴雪三薦伊姪培蘭來店執業專管各户欠帳兩月間共售去米三百餘擔應付洋銀二千餘元除已收一千元外尙有一千餘元大半被嚴私收並將米數十擔寄存伊叔店内叩求究追嚴供小的因誤聽郭某之言漫前所收洋銀三百元寄存他處其餘欠欵實未收齊至將米寄存叔父處亦無其事求察嚴雪三供小的開瑞裕米店族姪培蘭由小的薦　瞿處爲　今旣虧空願爲理值大令判將培蘭責三百板交雪三保去料理○前日許張氏控夫許蓮生寵妾棄妻向論被毆大令提訴之下氏供浦東人丈夫許蓮生向在上海開牛肉莊時閱四年從未回家小婦人因乏資用遷居外祖家工作度日不料丈夫在滬與妾同居抛妻不顧小婦人前往理論被妾聳夫凶毆求恩驗傷提究大令察得氏並無傷痕諭令退去候提許到案訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　天福洋行經理水火險公司 
　　佑寗火險公司開設英京一百數十年資本富足中外馳名專保房屋傢私衣服以及棧房貨物店鋪生財等項遇遭不測迅速賠償外埠如漢口九江蕪湖鎭江蘇州等埠均可承保又經理極大火險公司專保外洋長江等埠輪船往來貨物倘有遇險情事本公司照章秉公辨理賠償亦速保費亦此衆克已如　蒙仕商賜顧請移玉至本行帳房或到五馬路長安里成康洋貨號大馬路集益里潘和懋綢莊内面議可也此佈 
　　上洋寶善街滋泰當弄内 
　　仁和號代批　杭省胡慶餘堂　丸散膏丹　各種痧藥 
　　新建洋房出售 
　　今有坐落法界八仙橋外新建洋房一座外有花園一所計地十一畝該洋房内有睡房六間沐浴房三間及伙食房侍者房馬房併自來火水等均齊備另有相連餘地一叚計地十二畝一統出售價甚相宜如合意者請至美界老靶子路第九十號門牌師摩先生住宅面議可也此佈 
　　江海關示 
　　照得本月　十六日恭逢預祝皇上萬　聖節之期本關例于是日給假封關停辦公事以伸慶賀仰華洋商等一體遵照特示　光緒二十九年六月二十一日 
　　遺失棧單 
　　今在途遺失　５６'６３　單天官洋標單一紙計八件出過四件淨多四件已向招商北棧說明作爲廢紙望各寳號切勿收用特此佈吿　老公茂洋行 
　　廣東陳恒德堂馳名眼藥 
　　此藥專治男婦肝腎兩虧風火交困眼目昏花迎風流涙内生翳瘴瞳人受傷雙目不明之勢此藥搽之立卽消翳除瘴去去膜光明重者三瓶包可全愈可稱靈騐之第一眼藥矣每瓶五角○分設上海英大馬路 
 
 

Page 8

 
 
   
 
 

Page 9

 
 
[逃犯何多]  
　　金陵訪事友人云自新所專收竊賊痞棍覊押前因管所某委員將所中賊犯槪免拘禁悉令爲之服役出入無阻於是相率兔脫月之上浣竟逃出至三十餘名事爲上憲所聞當將委員撤差另委人員接管然自各犯逃出以來　案日多各處居民無不歸咎於　管委員之不能約束也 
[未肯干休]  
　　金陵訪事友人云金陵下關新開江南第一樓合茶館酒肆烟間三項爲一事陳設輝煌生涯鼎盛日前新關水手　餘　事相約買醉登樓堂倌輕之下逐客之令水手忿而與較堂倌卽招以同類蠭毆水手受虧而返亦招同輩數十人大興問罪之師堂倌　猶　言下人互相角手樓中器皿被毁甚多迨至兩敗俱傷水手始呼嘯而去事後該股東爲堂倌所矇以水手無端搆釁爲詞控請稅務司究辦而稅　已知備細謂該樓堂倌欺凌水手卽屬侮辱西官函請華官治各股東以縱夥逞兇之罪各股東聞而滋懼乃挽强有力者婉向稅司緩頰情願　被毆各水手備筵服禮並爲受傷者養傷稅司猶未允許不知如何了結也 
[皖省官塲紀事]  
　　安慶訪事人云繁昌縣訓導現經上憲委候補訓導竇廣文蔭丞前往署理○新選宿州學正童廣文文梓現奉上憲行知飭赴新任○望江縣何大令恩煌現經上憲調補宣城縣篆已交卸赴任矣 
[南臺望月]  
　　福州訪事人云日前有徐水仙者因妻某氏被著名土棍混號掌鞋嫩李棺材命等誘拐價賣心不能甘控諸緝捕局總辦彭司馬壽松密飭差勇購線緝拿果得執獲重責之下押候詳辦○入夏以來閩中時疫大興患者類皆結核發癍以及血瘟之類醫治一不　法每不免有性命之憂善攝生者可不愼之於早哉○邇來米價異常昂貴白米每石竟需洋銀七元之譜鎭閩將軍兼署督憲崇佑庭留守心焉憂之特就城内外開廠平糶以濟民食又恐司事營私舞弊除派同通州縣十餘員輪往稽查外復密派親丁若干名扮作平民前往糴米故得實惠小民云 
[天竺香市]  
　　杭州訪事人云本月十九日俗傳爲觀音大士誕辰護撫憲翁筱山中丞因事不克親往行禮先一日委署杭巡道宗子材觀察詣　天竺法喜寺拈香是日男婦佞佛者咸往宿山而及時行樂之輩亦於是夜雇乘湖舫遊行六橋三竺之間向章湧金錢塘二門終宵　閉以便進香游玩之人隨時出入本年因恐匪徒匿跡乘間竊發每城特派勇丁二十名站立兩旁隨時查察督以哨官一員見有形跡可疑者立加嚴詰並於三更時閉城中丞復飭杭協郭副戎親往彼處彈壓亦防患未然之意也 
[劣差被逐]  
　　本邑保甲總巡朱森庭明府查悉局中差役汪七在外招搖任情舞弊因卽傳案大加申斥立命驅逐不許辦公 
[發落小偷]  
　　前者南市包探黃量海拘獲行竊南匯縣貢生嚴汝勵考籃之錢阿二張阿四等並起獲原贓解經馬路工程局總辦翁子文太守倩襄讞委員黃衡堂二尹研訊屬實判押改過所三月兹已期滿昨日由管所委員李浩　二尹函送至局請爲發落太守飭覓人保釋 
[上海巡局紀事]  
　　前日有一衣履翩翩之某甲濳至滬南公義碼頭沈宦家以訪友爲由乘人不備濳入帳房竊取鈔票洋銀二十元現洋銀六元而逸比及覺察已去如黃鶴沈遂開具失單投二十三七鋪巡防局請爲跴緝○向例南市各巡局委員每晚須親率勇役分投巡　　匪類無從潛匿邇因天時炎熱二十三七鋪巡防局員韓仲甫二尹祗諭令地甲勇丁每夜自萬裕碼頭起至大南門爲止巡察一周如獲匪人隨時解局訊究○保甲總巡朱森庭明府前因訪悉有輕薄少年每於黃昏時在街頭口唱淫詞勾引婦女殊爲風俗之害曾經出示曉諭並飭地甲查拿在案兹因此風仍不能稍改且有於夜深狙伏路隅攫奪行人財物之事爰諭飭各叚巡防保甲局員隨時整頓查辦 
[南市捕房紀事]  
　　前晚滬南肇嘉浜橋堍海曙潮源樓茶肆偶因遺火遽兆焚如光燄熊熊幾釀燎原之禍幸撲救得法卽時熄滅事爲捕頭訪知以　漫不經心飭捕役拘店主徐阿才禁押捕房候移解馬路工程局禀請總　翁子文太守訊究○賣水果人趙丫頭昨在萃豐馬頭三勝樓麫館門首購食煎餛飩與值堂人王阿三口角王突持一盆遙擲適中其臂鮮血直流爲二十三號巡街捕查見一併拘入捕房捕頭令押候移解工程局禀請訊究 
[英美租界公廨晚堂案]  
　　婦人李陳氏前控周再新誘匿女兒阿二經捕房派探將周押解公堂由讞員孫建臣直刺略訊口供飭分别押候過堂復訊前晚直刺提案復詰李陳氏供常州人丈先福卿小本營生前因家鄉荒歉携三女來滬寓楊樹浦地方日與次女阿二在某絲廠作工邇來氏因病未去不料鄰居周再新竟將阿二引誘成姦阿二遂於前月二十六日捲帶衣飾洋銀匿於周處迨氏往尋周糾約流氓勒令出帖將次女配與爲室氏因女兒已在原籍配與陳姓難以允許遂將阿二領回前日周瞻敢絀人將女兒刼去成新情急報捕拘案叩求訊究質之周供阿二實係李陳氏親口允許小的爲室前日將其送至小的處完姻嗣忽聽人唆使報捕拘案叩求成全訊之阿二供年二十一歲係母親送小女子至周處並無捲去洋銀衣飾之事求察直刺訊得此案旣無媒灼又無庚帖顯係因姦私逃遂喝將阿二掌頰二百下周笞責一百板分别還押諭令李陳氏赶緊函追其夫來案復訊分别究辦○捕送迷路男孩俞扣子女孩費巧林到廨亦奉直刺提訊俞供年六歲江北人家有父母不知住處費供年五歲家住老北門前日出外遊玩以致迷失歸途直刺得供判俞送棲流所留養俟家屬認領費由差伴送至老北門令其指明住處由家屬領回 
[英美租界公堂紀事]  
　　英商培和小火輪船公司投該管領事控陸炳記違背合同由領事函致公廨請傳訊究讞員孫建臣直刺接准來文卽飭差恊探將陸提案押候訊奪○陳根生投捕房控鄰居施余氏屢次滋擾並欲勒索洋銀七十元求爲究辦捕頭飭探顧阿六將施余氏拘送公廨押候訊究○博易律師函致公廨稱有本律師經理之房屋租與陳桂生開設古董店前因此屋需用預先知照令其遷移詎陳非但不遷反積欠租金四月延不照付請爲提追押遷直刺准於前日飭差將陳傳案候訊 
[法租界捕房紀事]  
　　新租界居民某姓家被賊竊去各贓昨經包探查獲帶回捕房捕頭令押候解送公堂禀請讞員魏蒓塢大令訊辦○扒竊張阿三迭次犯案釋出未幾前日又在新北門外護城河畔摸竊途人某甲洋銀三元報經包探拘獲送入捕房捕頭令押候解送公堂禀請訊究○竊犯曹生德行竊綢布衣服若干件携至某押店求質適爲包探所見連贓帶入捕房捕頭令押候解送公堂禀請訊核 
[美租界捕房紀事]  
　　昨日江北人王小有在英界某車寓竊得東洋車一輛曳至虹口求售適爲包探顧福其所見查悉前情將王拘入捕房捕頭令押候轉解公堂禀請讞員孫建臣直刺訊懲○昨晨小工梁阿來等在西華德路某茶肆中結算工資一言不合致相扭毆某號巡街華捕見之一併拘入捕房捕頭詰知釁起細微令各押乞丐牢半日 
 
 

Page 10

 
 
[蘇省官報]  
　　六月十五日知府葛德潤禀謝飭知知改留省補用陸桂星禀知責蘇銅圓局正局正盛今日卯時上樑知縣李筠禀知騐收錫金兩縣學宫工程回王培　禀謝奉委文闈籐差魏本立由常昭公幹回指分江蘇試用縣丞康培龍禀知繳咨到省巡檢計德柔由寗來禀謝牌示請　上海縣黃浦司巡檢缺陳宗彝禀辭赴甯見制憲十六日通判唐惪勛禀謝奉委南匯沙洲差兼帶飛槎輪船候補千總浦永新禀知由瀏河回十七日藩轅牌示照得靖江縣典史瑞成調補元和縣典史遺缺查有候補班未入沈熊飛　以請補候補道杜俞由鎭江來唐致隆由寗來安徽人請補上海縣黃浦司巡檢計德柔禀辭回甯管帶太湖水師中營遊擊黃一桂由太湖來管駕靜　輪船把總簡　斌禀知赴滬修理輪船十八日同知唐典禀謝奉委文圍巡搜差府照磨楊樹森禀知交卸署金壇縣典史任事回鎭江叅將吳繼培鎭江守備王元均到辦理婁齊　釐卡候補主潼朱龍光於本月十三日未刻在差次病故十九日督辦江蘇督銷局三品銜浙江候補道常　由浙來知府梁佩祥禀知奉江西撫憲行知九江拿獲　匪案内保准俟補知府後以道員用金山縣蔣專丁來省禀謝奉飭調簾差方時裝禀謝奉委長元吳三縣高等小學堂總理差陳景韶山五厘釐局專丁來省禀謝奉飭春季比較盈收蒙記大功一次新海防分缺光補用宣課司大使甘桂林湖北人由京騐看領照到省府經歴鄭先蔭山溧陽公幹回府照磨倪翔禀謝飭知奉部核准註册縣丞陳毓楠禀謝奉委調辦婁齊葑釐卡禀知到差徐誠檀禀知交卸管帶蘇防前營差 
 
 
 

Page 11

 
 
   
 
 

Page 12

 
 
   
 
 

Page 13

 
 
擾害良民駐養利州管帶毅新副後營守備梁廣禮前經蘇元春招安十年委充管帶匪心未改勾引匪目王有才到處劫搶坐地分肥均據禀控有案委查屬實電請叅劾前來臣又查有記名總兵胡玉蘭約束不嚴聲名太壞又據署柳慶鎭唐生玉文稱融懷營叅將王建松私押民女執意捐購疉被控各查係實情請撤任叅辦等情當兹整飭營伍之際此等庸劣骫法營員未便稍事姑容相應請旨將補用遊擊陳朝政補用知縣劉榮瑂二員革職發往軍台効力補用守備梁廣禮就地正法記名總兵胡玉蘭以都司降補融懷營叅將王建松革職永不叙用以肅戎行此外如尙有不職之員由臣隨時查明奏劾不敢稍涉瞻徇外理合附片陳明伏乞聖鑒訓示謹奏奉硃批著照所請該部知道欽此 
[署川督錫奏遵旨查明河南錢糧改章滋事並藩司被叅各節據實覆陳摺初六日]  
　　頭品頂戴調署四川總督閩浙總督奴才錫良跪奏爲查明河南錢糧改章滋事並藩司被叅各節據實覆陳恭摺仰祈聖鑒事竊奴才承准軍機大臣字寄光緒二十九年閏五月初一日奉上諭翰林院侍講學士楊捷三奏藩司輕改舊章激生民變請派員查辦一摺河南錢糧改章一案屢次有人陳奏已諭令張人駿確查兹復據該學士奏叅所陳情形著錫良秉公確查妥籌辦理並將延祉官聲據實具奏等因欽此閏五月初四日奉上諭有人奏叅河南布政使司延祉貪劣營私各欵請飭嚴查懲辦一摺前已有旨著錫良確查該蕃司官聲如何據實具奏仍著該署督將此次指叅各欵併入前案確切查明迅卽覆奏毋稍徇隱等因欽此仰見軫念民依勤求吏治欽佩莫名奴才于陛辭後遵卽起程入河南境沿途詢訪並派人分往密查于閏五月二十二日抵河南省當將撫臣張人駿已遵旨仍復舊　地方安謐　電奏陳在案復經調查案卷傳質應訊人員謹將詳細情形爲我皇太后皇上縷晰陳之查此次河南錢糧改　屢生變故加數奇重民加已屬不支辦理又復操切以致激至抗官刁民到處横行匪徒乘勢搶劫人情洶洶幾釀大患幸恩旨迭頒撫臣張人駿復能遵詔迅速停止地方得免坐亂否則爲禍將無底止　生厲階所以紳民不能不切齒于延祉也原叅謂河南北數州縣愚民相率向官籲减孟縣知縣竟放鎗傷斃一人温縣知縣誣民殷晴　以力匪縱兵擒殺其十四歲幼女又原叅謂孟縣知縣　壽彭鎗斃百姓多命監斃紳士三人迨見衆怒難犯遂自焚衙署竊印而逃各等語查孟縣閙糧事起桑坡化工等村徧發傳單糾集多人赴縣求减知縣孫壽彭坐堂開導愈聚愈衆匪徒遂越後曠進署焚去上房花廳乘機搜刼同城文武將火救滅匪亦　散事後卽傳有鎗擊百姓監斃紳士之謠經撫臣分飭河化道馮光元署懷慶府知府傅橒前查明禀復均無其事殷晴雲係屬温縣已革户書兩次因案被押平日專好包攬詞訟僧事生波其子殷中州殷中唐去年因案押在温縣此次閙糧事起主使其妻殷黨氏乘機率衆臨城索將其二子釋放旋經知縣周照堂帶同營勇將殷晴雲及其子殷中唐殷中華一併拿獲並起出書稿一箱内有從前聚衆傳單底槁其爲積年訟棍並非安分良民已可槪見殷條姐係殷晴雲之女當差勇捕拿時撲向奪犯差勇抵椿被傷逾日斃命河内亦同時滋事原叅謂知縣苗爕前往曉諭匪衆抛磚擲石竟被擊傷實有其如此閙糧滋事之大槪情形也查與原叅所指尙多事同而情不同也原叅謂延祉任藩司多年積資數十萬金託其密友總兵劉世俊在毫州購置田產開設當典旋　劉世俊結爲婚姻重利盤剝一節查重利盤剝例禁綦嚴况在職官尤當懍守唯亳州歸安徽省所轄與河南係屬隔省劉世俊係亳州王著延祉乃倚爲密友又結爲烟親卽有資財託其寄頓豈有不預抽各劵先事彌縫之理而原摺又未將田產坐落當典牌名切實指出卽輾轉派查恐亦無從得其實據原叅又指懷慶府知府李光琳久補是缺延祉需索未遂故令候補知府傅橒往署諷其餽贈傅橒遂代僚友關說藉作取償及布政司經歴周元熙辦理試卷錯誤賄延祉多金僅予撤　各節查懷慶府地當衝要民風强悍又值開礦修路必須得熟悉情形之員保護彈壓方免貽誤李光琳係按班序補閱歴未深傅橒則州縣出身經　頗多久于署任蓋係因公至周元熙辦理試卷漏印二十八本恐干叅處禀請開缺復因普育堂是其兼差禀由藩司願將應領欠發憲書工價儘扣銀千兩撥充該善堂經費均經延祉批准有案查經歴缺苦員微藩司職分較崇未必　其索賄與傅橒納賄一節叅觀合仿似可停其無事又如考城吕姓一案控經數任事已隔年劉長安之死是否係被吕寳珖殺害必須　証質訊乃成信讞而要證在逃已由撫臣飭屬嚴傳妥速訊結俾免寃累本任知縣　錫曾因禀報遲延撤任　者之查乘漢原叅謂其　開棺相騐延祉又將其　回委陳有少往署囑其敷衍了事吕姓囑託知府許葆連重賄延祉懇其以教　　愿得財不欲生事　名授意陳有少照辦等語卷查周錫曾撤任後查乘漢不敢開棺相騐曾面禀歸德府岑春煦有若不訊　未可開騐並謂此意授之院司等語岑春煦據禀請示因而撤任陳有少之署事係遵章在于正途正署班内委至謂吕姓賄延祉　金知府許葆連過付一節經將吕寳珖提訊復傳詢許葆連取有親供均未牽及延祉訪查亦屬無異此則核與原奏所指不無異同也奴才總核叅開各節自以輕改舊激生民變爲全　第一關鍵現經撫臣張人駿遵旨　辦則河南百姓自當各安生業永戴皇仁惟停徵係閏五月初六日　陳而陽武縣鄉民當于十三日麕聚數千人進署閙糧敢與營官田振邦砲隊　哨格鬭擊傷弁勇數名隨將縣署大堂公案車轎反上房什物打毁殆盡官幸逃逸實因停徵之奏尙未周知故仍迫而走險現經奴才　商撫臣從速曉諭並擬將新章增收之欵准其留抵俾良民不致受累莠民　所藉口仍將滋事匪徒嚴拿懲辦以靖地方而除根孽庶幾恩德持平兩無偏倚河南情形原與山東不同改銀莊爲錢莊現旣曉然停止當不致别有他虞教堂錢路庶可無碍惟延祉處　積慮不忘情于加糧　所未　前年冬間奴才兼署撫篆值籌賠欵延祉卽陳加糧之策奴才恐有流弊再三諭止後乘奴才調　熱河卸任前數日交代息忙之際忽詳稱賠欵不敷非加糧不可詭之業經通飭照辦經奴才逐層駁斥又復中輟不謂張人駿到任未久籌　練兵延祉加糧之計乘隙得行持之甚急迨至激成事端乃諉過屬員撤數州縣藉爲掩飾耳目作事愈巧怨讟愈多官聲因之愈劣體察情形於河南地方實不相宜人才缺乏不能不爲節取延祉小有材能闇于大體得人駕馭趨承奔走當可盡其所長應如何量予施恩之處伏候聖裁至署懷慶府知府傅橒候補知府許葆連署考城縣陳有慶查無不合孟縣孫壽彭温縣知縣周照堂 
 
 

Page 14

 
 
河内縣知縣苗燮奉文辦理事出倉猝非意料所及本任考城縣知縣周錫曾署考城縣知縣查乘漢因案多枝節未敢開棺相騐布政司經歴周元熙已請開缺尙無納賄情事均請免其置議出自逾格鴻慈所有查明河南錢糧改章滋事並藩司被叅各緣由理合據實具陳伏乞皇太后皇上聖鑒訓示再此摺係借用直隷總督印信拜發發摺後奴才卽行起程赴川合併聲明謹奏奉硃批另有旨此欽 
[熱河都統松奏甄别知縣片初六日]  
　　松壽片再定章候補州縣等官到省一年期滿例應　考　别久經循辦在案兹查咨送熱河差委候補班前補用知縣余廷珪現年四十二歲係安徽徽州府夥縣人由監生遵新海防例報捐從九品指分直隷試用於光緒十二年八月二十二日到省十四年調辦永定河南七汛大工合龍差竣奏保請以州吏目補用是年十一月十二日奉旨依議欽此十六年調辦永定河北上汛大工合龍差竣奏保俟補缺後以府經歴用十七年二月二十八日奉旨依議欽此十八年七月咨補保安州吏目奉部覆准二十二年四月二十七日到任復於二十七年七月遵例在順直善後振捐案内捐升知縣指分直隷試用交卸請咨赴部於十二月十一日准吏部帶領引見十二月奉旨照例發往欽此領照到省經直隷督臣袁世凱咨送熱河差委二十八年三月十六到郡是年因辦股匪並擒獲巨匪郭大蟻等案内出力經奴才於署任内保請該部知道欽此計自光緒二十八年三月十六日到郡之日起扣至二十九年三月十六日一年期滿例應加考甄别據熱河道錫恒具詳請奏前來奴才到任未及三月例不出考惟據該熱河道錫恒查得該員年富力强安詳明白堪以留熱照例補用理合附片陳明伏乞聖鑒敕部查照施行謹奏奉硃批吏部知道欽此 
[山東巡撫周奏通判改奬片初六日]  
　　周馥片再查同知銜浙江試用通判馮斆典前因勸辦山東賑捐出力經前撫臣張人駿彚案保以補缺後以同知用經部核准於光緒二十九年二月二十四日具奏奉旨依議欽此欽遵行知在案兹查該員馮斆典已於二十七年七月在順直振捐案内捐升知府仍指分浙江試用前次保案所開底銜及所保升階均屬不符擬請改奬由浙江試用知府加鹽運使銜據該員造具履歴清册呈由振撫局司道詳請核辦前來除清册咨部外謹附片陳明伏乞聖鑒訓示謹奏奉硃批吏部知道欽此 
[山東巡撫周奏報户關徵收稅銀摺初六日]  
　　頭品頂戴兵部尙書銜山東巡撫臣周馥跪奏爲臨清户關徵收光緒二十八年正額盈餘及銅斤水脚截止銀數恭摺仰祈聖鑒事竊查臨清户關每年原額銀二萬九千六百八十四兩銅斤水脚銀七千六百九十二兩三錢一分三釐盈餘銀一萬一千兩共應徵銀四萬八千三百七十六兩三錢一分三釐向委臨清州知州稽徵上年十月間經臣附片奏明改歸委員仿照海關章程先行試辦檄委保升道員候補知府陸安清候補知州程丹桂於本年正月初一日駐關經理所有光緒二十八年分臨清州經徵稅銀自應截數奏報以清界限兹據署濟東泰武臨道潘延祖呈據署臨清州知州莊洪烈詳稱自光緒二十八年四月初四日關期起截至十二月三十日交卸關務止共收船料貨稅糧食正銀三萬八千二百八十六兩九錢九分五釐除徵足正額銀二萬九千六百八十四兩銅斤水脚銀七千六百九十二兩三錢一分三釐又收盈餘銀九百十兩六錢八分三釐較之歴年年底截有盈無絀又關期届滿照案應　充公銀二萬本届截至年底止計共收銀一萬四百五十四兩九錢七分一釐業已埽數解繳司庫撥充軍餉各等情請奏前來臣覆查無異除咨部查照外理合恭摺具陳伏乞皇太后皇上聖鑒謹奏奉硃批該部知道欽此二 
[山東巡撫周奏臨清户關短徵稅銀緣由摺初六日]  
　　頭品頂戴兵　尙書銜山東巡撫臣周馥跪奏爲臨清户關一年期滿短徵額外盈餘銀兩應請免賠恭摺仰祈聖鑒事竊查臨清户關稅額每年應徵正額銀二萬九千六百八十四兩銅斤水脚銀七千六百九十二兩三錢一分三釐盈餘銀一萬一千兩以六千六百兩爲額内四千四百兩爲額外向委臨清直隷州知州徵收光緒二十七年四月初三日以前徵完數日業經調任撫臣張人駿奏報在案兹據署理濟東泰武臨道潘延祖呈據署臨清直隷州知州莊洪烈詳稱前代理知州杜秉寅自光緒二十七年四月初四日起至二十八年二月初二日卸事前一日止署理知州莊洪烈自二月初二到任之日起至四月初　日一年期滿共收船料貨稅糧食正銀四萬五千十九兩八錢六分又免運京平糶米糧稅銀九百九十八兩二錢六分六釐又免法國運　蘆鹽船料銀九百二十兩三錢八分五釐徵免併計共銀四萬六千九百三十八兩五錢一分一釐計徵足正額二萬九千六百八十四兩銅斤水脚銀七千六百九十二兩三錢一分三釐又收額内盈餘銀六千六百兩額外盈餘銀二千九百六十二兩一錢九分八釐計　徵額外盈餘銀一千四百三十七兩八錢一釐推其短收之由因關南東昌一帶運河淤塞舟楫不通僅恃衛河一路津卡懋遷藉資徵榷而是年夏間河水淺滯商船稀少雖經設法招徠無如鮮貨執持聯單稅單按照約章全行免稅時勢使然委非經徵　力又關期届滿照案應充公銀二萬兩此項充公本隨正稅爲盈絀本届額數尙有短徵是以充公亦僅收銀八千九百八十四兩六錢八釐業已儘數解司分别充餉等情詳請具奏前來臣查該關本届正額銅斤水脚並額内盈餘均已徵收足額即額盈餘　已徵有七分下餘收銀兩委因糧販稀少尙非稽徵不力相應仰懇天恩俯　事屬有因准予敕部核議免其著購出口鴻慈逾格除咨部查照外理合恭摺具陳伏乞皇太后皇上聖鑒訓示謹奏奉硃批該部議奏欽此 
[江西學政吳奏保薦賢員摺初七日]  
　　吳士鑑片再竊惟人才之盛衰繫乎學校之興廢而賴地方官認眞董勸乃能蔚起人文臣周歴江西各府投見官屬每朂以時事方艱育才爲急所苦從前無人倡導大都墨守故常惟查有前署萍鄉縣知縣三品銜指分河南知府顧家相學術湛深通逹時務兩 
 
