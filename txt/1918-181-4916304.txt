# 1918 - 181 - 4916304

 

Page 1

 
 
   
 
 

Page 2

 
 
時評 
[兵爭之外（冷）]  
　　南北之爭兵爭也所謂决之於武力是也然而自今以後不但兵爭兵爭之外南北有兩國會焉是謂以國會爭將來南北又有兩總統焉是謂以總統爭將來南北又有兩政府焉是謂以政府爭凡此爭也均在兵爭以外兵爭者所謂武力也兵爭以外之爭者所謂名義也爭名義南北兵爭之所由起也兵爭之外又以名義爭者兵爭不能必勝所以助兵爭之不足也雖然兵爭可以對峙而世界上名義終必祇有其一用爲爭具豈可得哉 
[命令]  
　　七月四日大總統令任命李慶祿爲黑龍江陸軍第一混成旅旅長張明九爲第二混成旅旅長袁慶恩爲騎兵第一旅旅長張奎武爲騎兵第二旅旅長兼第二旅第一團團長李德義爲第一混成旅步兵團團長楊恩純爲騎兵團團長江顯珍爲第二混成旅步兵團團長胡永奎爲騎兵團團長劉宗堯爲騎兵第一旅第一團團長于涂澂爲第二團團長李相庭爲騎兵第二旅第二團團長吳士傑爲陸軍第一混成團團長李夢庚爲陸軍第二混成團團長此令 
　　又令王汝勤晉給二等大綬嘉禾章劉玉春給予三等嘉禾章此令 
　　又令兹修正省議會議員選舉法施行細則公布之此令 
[專電]  
　　北京電徐以馮段鬭日烈即被舉總統亦無法處置將俟時機到後發表宣言書大意謂以名義則馮爲當以勢力則段較優願兩派相安自推其一爲總統彼暫不願與聞云（五日下午八鐘） 
　　北京電曹錕仍請以奉軍令小徐率領爲援粤前路並要求撥欵派員在漢設行署（五日下午四鐘）　　北京電曹錕有定庚日南下說（六日下午四鐘） 
　　北京電曹錕建議在津舉行西南四省新選舉段頗贊同俟應選名單商定再明令發表（六日下午四鐘） 
　　北京電日銀團代表武内金平言第二善後借欵之第三次墊欵中國先要求二千萬四國團大體承認先給一千萬此爲梁啓超財長時之情形其後王克敏曹汝霖屢次請墊一千萬四國團協議後經倫敦本部來電承諾昨遂簽字其名義云返還中行墊欵充兌現之用是項借欵既以改革幣紙爲前提中國提出改革案四國團對於該案居審查而表承諾之地位日本亦其一員云云（六日下午三鐘） 
　　北京電第二善後借欵第三次墊欵之合同利息年七月分擔保鹽稅還期一年（五日下午八鐘） 
　　北京電曹汝霖因某項借欵與段意左請開財政兼職詞極堅决（六日下午四鐘） 
　　北京電又有八千萬之幣制日借欵由西原經手正在交涉中（六日下午四鐘） 
　　北京電南運河借欵將成熊請速派督辦並保潘復已交閣議（六日下午四鐘） 
　　北京電梁昨晚赴津應五族銀行開會主席之請六日由津赴港兩月返京（五日下午四鐘） 
　　北京電殷鴻壽請取消前敵執法處不准（六日下午四鐘） 
　　北京電閩督電告尤溪不守省城可危請速援救（六日下午四鐘） 
　　北京電日本出兵將成事實日軍官齊集奉天開重要會議奉黑兩督均有電告到閣聞閣議擬派知兵大員前往會同籌備進行（六日下午四鐘） 
　　北京電頃晤王家襄言余對於舊國會至今未表示到會與否之態度外傳條件之說不確最初由王正廷趙士鈺來函徵意見余即派人到滬陳述一須事事依法律手續二須預慮該處引容多數人之會場能不開會以留南北調停之機更好且國會只有議决權公布仍須政府現與北京政府既立於反對地位則粤當道之意思如何尤先當明白嗣聞褚輔成自粤歸報告會不能不開余又陳意見最好專議憲法聞多數贊成余說但彼等只認先議憲法此又與余意見不同處至若舉總統時余主張北方亦舉一人韓玉辰來亦曾與談及然此不過個人意見非到會與否之條件云（六日下午二鐘） 
　　北京電高審廳今早續審選舉訴訟案被告傅總長委胡政之出庭辯護原告又指證不合法之選民十人範圍愈大更難得結束（六日下午四鐘） 
　　香港電岑西林會晤各領袖時宣稱今宜於龍濟光率北兵回粤前先下瓊州聞國會决議舉岑西林爲聯合軍政府總統（五日下午四鐘） 
　　香港電岑西林於四日就政務總裁任（六日下午四鐘） 
[外電]  
　　北京電交通部前商准農部派出調查木料出産及京漢鐵路區域内能否栽種樹木之專員韓君與裴杜姆君近曾呈遞報告今巳由政府採納撥欵實行增加木料出産減小水患之機諸計畫並復任韓君辦理此舉聞擬注重栽種可供鐵路枕木及其他工程用途之樹木（六日） 
　　厦門電南軍得勢稍遇抵禦即佔汀州北軍司令及參謀部匿居敎會傳說南軍又佔據安春（一日） 
以上大陸報 
　　北京電漢口電稱張懷芝即將入湘調查戰况七月中旬回漢届時曹銀當可到漢聞與曹晤見後司令部將移至南昌據私人消息閩省雖仍有戰事而湘境現已相約停戰廣州國會議長吳景濂宣稱南方聯合軍政府俟陸榮廷到粤後即將組織官場消息云國會選舉進行平穩蜀粤桂滇黔五省雖無議員 
 
 
 

Page 3

 
 
然新國會可得法定人數各議員八月一日可齊集於北京八月十日國會可正式開幕云（五日） 
　　倫敦電巴克氏今日在下院宣稱今除擬購華茶三百萬　之小額外其餘所需茶葉如噸位敷用均將取諸新收成據目下消息本年華茶收成質多不佳云（二日） 
　　紐約電國務部代表仍與國際銀行家協商能否以借欵供給中國事宜摩干公司落白公司國家城銀行第一國家銀行桀司國家銀行加倫蒂特拉斯特公司均派代表與會各銀行之意非經政府認可不願供給惟政府似有贊成貸款之象（一日） 
以上路透電 
　　北京電本日張懷芝電告中央政府謂奉天安徽等軍隊尚未如預定之數輸送齊全及第二路在湖南攸縣所失之鎗械亦未補結完備故廣東之開始攻擊尚需一月云（六日） 
　　北京電據政府方面某要人之談此次締結森林借欵契約之森林在黑龍江吉林兩省除其他有關係之森林外中國政府將來官辦經營以其收入償還爲條件若是則與我國有利利益也（六日） 
　　北京電昨日國務會議討論出兵問題决議託巴黎某通信社報告歐戰詳情月給五千佛郎從本月起（七日） 
　　北京電張懷芝今日又電中央請速派專員催曹銀南下（七日） 
　　漢口電張懷芝此次以山東新編成之混成旅及第五師之一旅命令出征該旅步兵一部巳經南下矣（七日） 
　　奉天電進京領招兵經費之龍運乾於昨晚偕其隨員十五名抵奉天（七日） 
　　奉天電此間市場因張督軍藉口羅卜價驟跌須整理市面特將俄幣買賣停止以致頗呈混亂之家（七日） 
　　奉天電在沿黑龍江州及黑龍州之中俄人所經營之金鑛現因物料缺乏大半停工金礦工役皆赴物料富饒之地方爲錢商（此二字電文不明）（七日） 
　　奉天電政府因現在俄國反過激派及過激派兩面皆招募華人從軍特命東三省各督軍禁止民間應募各督軍已命所屬各縣警察從事取締矣（七日） 
　　漢口電鄂省衆議院議員初選舉已於五日舉行覆選舉擬於十八日舉行又當選（此處電碼不明）議員於十日舉行復選舉於二十四日舉行目下各派對於復選舉之投票收買甚盛（六日） 
　　東京電政友會與憲政會内部人現已開始研究日本出兵問題（六日） 
　　東京電海參崴來電云却克軍現已進出尼哥里斯克南方約六英里之地點過激派與德奥俘虜約二千餘名刻由各方面集中尼哥里斯克即以備却克軍云（六日） 
　　東京電日義兩國陸相及參謀總長關於此次義軍之戰勝交換鄭重之電報（六日） 
　　東京電農商務省技師三浦清次郎氏奉前往中國之命（六日） 
　　東京電德國巴維倫國因糧食缺乏之故制限外國人滯在三星期之報（六日） 
　　東京電飛機隊軍官有川大佐築山大尉伊展中尉安邊中尉此次奉命前往歐洲（六日） 
　　東京電接確　　報告云却克軍巳於五日下午五時佔領尼哥里斯克過激軍現正在卸去武裝市民對於却克軍頗表示好意（七日） 
　　東京電得報告云俄國米哈愛爾大公自稱俄國皇帝向莫斯科進軍日本政府當局尚未接有報告故眞僞不明但米哈愛爾大公現正與反過激派共同運動則其事甚確（七日） 
　　東京電寺内首相昨晚復赴大礙（七日） 
　　東京電大阪定期米取引價目驟跌取引所　事人認爲不穩已停止營業（七日） 
以上東方通信社電 
[戰電]  
　　巴黎電今日下午公報云昨晚七時三十分法軍在瓦斯河與愛恩河間哇特勒希西面廣二基洛邁當之陣線進攻前進約八百萬當未幾德軍在哇特勒希與摩蘭沙土凡間準備反攻之際法軍復先發攻之得地更廣計在廣五基洛邁當之陣線數地點前進一千二百邁當之遥法軍俘虜一千零六十六人内有軍官十八員皆未受傷者法兵一營獨俘三百餘人（四日） 
　　巴黎電法軍奪獲之二○四山在戰略上觀之頗爲重要以其控制夏陀蒂愛里境瑪恩河流域之鐵路故也是役乃與美軍協戰之效果美軍曾佔據伏村與拉羅希叢林（四日） 
　　倫敦電英軍大本營路透訪員電稱德國著名飛行家近爲英軍或禽或殺者不下十四人此十四人人總計曾獲勝三百六十三次（四日） 
　　倫敦電意軍大本營路透訪員今日電稱比亞夫河下游桑太杜拉與海濱之間今殊不便作戰蓋僅餘數小徑可以進兵意軍昨日之獲勝俘虜一千九百人可謂佳好之戰績雙方各有砲隊甚多互使交通之路處於砲火之下且目下之進路僅限於一狹區殊易以機關鎗扼守之比亞夫河新舊水道間之戰事進行頗緩蓋奥軍仍於該區佔有廣五英里深二千碼之陣地密布機關鎗防守頗固之故意軍戰於該處者近曾俘虜二千人意軍巳於白倫太東面山中稍得進步且敗猛力反攻之敵軍（三日） 
　　巴黎電據巴塞爾消息奥軍在比亞夫河受挫其影響似巳及於奥國新戰債蓋今巳展至七月十七日截止故也奥軍之敗德人頗爲不安德將比洛將代康拉特上將接統奥軍其餘奥將免職者尚多（三日） 
　　亞姆斯特丹電維也納轉來君士坦丁消息土皇穆哈默德第五巳逝世皇於一九○九年四月二十七日登極享年七十有三（四日） 
　　紐約電海軍總長台尼爾斯氏在台美尼會社演說今日全國下水之船逾四十萬噸而戰爭期内德潛艇所沉之美航綜計僅有三十五萬噸驅逐艦下水者亦逐月增多俾得與協約國軍艦提携行動以除世界海上之暗殺人云（四日） 
　　舊金山電施華白氏今日在某處演說豫料本年美國可以造成船舶三百萬噸彼意此實歷史上從來未有之舉（四日） 
　　倫敦電國際議會商業大會一致通過　速建造英倫海峽隧道之决議案（四日） 
　　倫敦電薛西爾貴族今日在下院聲稱智利允以今在英倫建造之戰鬭巡洋艦一艘售與英國英國巳贈以飛機數架以答盛惠（四日） 
　　華盛頓電本會計年度之國用共美金洋三千六百七十二兆元海軍總長台尼爾斯氏宣稱不日將從事建造軍艦四十八艘内有戰鬭巡艦超等無畏式戰艦參議院議案之一條擬以美金百兆元建造魚雷艇驅逐艦追擊潛艇船（一日） 
　　巴黎電法美戰務委員太第曷氏告客謂今日法境共有美軍百萬人足徵德國潛艇戰爭之無效豫料六個月内法境戰線之美軍可以增至二百五十萬人（三日） 
　　亞姆斯特丹電昨日德國聯邦議會開會議員施特滿氏隱言社會黨於本届豫算案付表决時將不投票（四日） 
　　倫敦電利物浦棉業會社一致通過决議案凡在會各員與各行於戰爭結局後十年内不得直接或間接與目下英國之敵人貿易（二日） 
　　倫敦電工業協會幹事部今日在萊賽斯特開聯合大會該大會發表之報告述及未能邀集各交戰國工界代表開一大會之理由謂德人任意行虐致美國加拿大英國比國工界皆反對召集國際工黨大會又謂工界之要求參與媾和會議理由充足惟媾和條件當由全國提出不當由各黨提出故工黨决定媾和條件之要求礙難實行至於德國將自行承認公允之媾和條件一節觀其待俄羅手段自可袪除此想（四日） 
　　亞姆斯特丹電芬蘭希爾新福電稱俄國與芬蘭邊界現駐有德國遠征軍五萬人内德軍斥堠隊巳於六月二十七日越過界線該軍須經過一百二十五萬里之僻野其維持交通至爲艱困（三日） 
　　瑪德里電西班牙上議院巳一致通過間諜議案授權政府嚴守中立如與外國私通消息有礙西班牙或任何外國之利益者發覺後或監禁或罰鑲並許由政府嚴密檢查函件與印刷品（五日） 
[公電]  
　　美國波士頓留美中國學生會公電時報館鑒中國與日本政府所訂之密約如侵害中國之政治及經濟獨立而以財政土地讓與他人足以害及現在及將來中國人之財政自由及幸福者留美中國學生極力反對之並警告政府訂立此等違反全體人民之密約其責任甚爲重大請以此電轉各報館登載美國波士頓留美中國學生公電 
要聞一 
[大選舉决勝之日近矣（留因）]  
國會將開幕 
大總統與副總統 
馮段與西南 
　　於此攻粤尚未實行南軍尚未返攻之時此間乃又喧傳南北妥協之說此種論調不過爲無聊政客之活動蓋至今日在勢决不能再作議和之表示然亦本無積極作戰之决心於此尚未攻粤尚未返攻之時所最注意者即此總統問題是巳國會决定八月十日成立爲時巳促以北方言馮最近宣言總統原非世襲决不希望連任至以一厚矢之段亦謂余早巳表示不願爲總統在表面上不爲滕薛之爭長而爲虞芮之相讓大有唐虞雍容揖讓之風而實則兩派之政客正在互相對峙研究系與俱絲部競爭之歷史早爲人知無待贅述至今日乃又紛傳交通系與俱樂部分離之說此中變化大有關於馮段兩派之勝負故總統問題之爭在此數日内最關緊要而余則不欲明言者也南方則自岑西林赴粤後聲勢大振據最近消息議員赴粤者又有五十六名目下全數巳達三百九十名加入附次期船前往者即有足法定數之希望一說謂進步黨議員之赴廣者甚多舊國會亦有督促進行之勢總統問題正在秘密研究中此卽今日南北對峙之最要問題也 
　　因是之故北方雖聲言作戰而又不能不一探南方要人之主張前數日所傳林紹斐赴桂携帶條件之說當局絶對否認且聲明與政府絶無關係而其實確不能謂爲絶無關係也今日報紙又傳廣東軍政府各總裁與舊議員欲乘龍尚未返粤兩路援軍亦未出發之際欲再與中央議和（一說謂唐繼堯有此來電）并提五條件之說實則此非南方之希望而爲北方希望之詞蓋大總統可讓之北方則副總統亦可讓之南方苟於此而可妥洽者則攻粤即可不致實行然此亦僅爲一般調和派所主張其實北方之志願甚奢其内部中爲此副總統問題正在波瀾起伏中也爲錄某報之所披露者如左亦足見内幕之複雜焉 
　　中國政局將來定發生種種之大問題其根本即歸於副總統問題是也關於副總統任期約法上之解釋必不一致雖然大多數之見解自當與大總統同時改選然則副總統究歸何人當選恐各派甚難一致憑氏對於徐東海爲大總統固不反對亦斷不與之競爭馮氏固巳有明言矣雖然副總統一席則馮氏不能純抱冷靜之態度欲推馮氏爲副總統者除安福俱樂部多數以外自以進步系爲中心據馮氏一派與安福俱樂部之交涉以舉徐東海爲大總統馮河間爲副總統爲雙方之交換條件然安福俱樂部中對於副總統之選舉首領亦不能使黨員歸於一致欲將進步系之希望十分承認其實行甚爲難事若安福俱樂部不能應進步系之希望進步系雖不反對徐東海爲總統而因與安福俱樂部對抗之策略上不得不與安福俱樂部反對此時與絶對多數黨之安福俱樂部戰其唯一之戰略將結合同志某派於選舉會上不出席使之不足法定人數然安福俱樂部之反對黨欲收此效果則議員之多數能得與否實爲先决問題而安福俱樂部及其他黨派於議會開會前均希望自黨議員之多數標準實於此而定要之副總統選舉問題不久變化政界之大波瀾正醖釀而未已耳云云 
　　觀此論調則段派自以爲對於選舉總統巳有把握惟恐因副總統問題而或致牽動大總統耳其實豈僅副總統之難决哉吾於此又憶一事副總統不嘗許之於新任經略之錕乎小徐不嘗欲移贈於力助作戰之張作霖乎倪嗣冲不亦欲分嘗一臠者乎倘以此慰藉馮派之無聊則又將何以慰藉此三要人乎故因此副總統問題之難决而或致牽動大總統固亦實情况乎縱觀各方面情勢大總統問題本亦未有把握則此後之有無急遽變化吾人誠不能預測矣 
[參戰說之美報觀察]  
　　大陸報三日北京通訊云北京政府於内爭方酣之際以歐洲參戰與出兵西比利之說欺蔽外人數星期前段總理於接見倫敦某報訪員時曾謂南方亂事兩個月内可平然後中國可注其全力於北陲及派兵赴歐之問題此言原係對外運動之語實則其所謂南方亂事者斷非數星期内所可剿平且推論其結局在數星期内南方未必屈服而北方現政府反將告終矣段氏歐洲參戰一語外報訪員傳之於外信以爲眞據路電觀之此語巳徧傳於歐洲目下北京報紙盛稱派兵赴歐之消息驟視之似國務院所集議之事件幾全與參戰問題有關但究其實際並不如是屢次國務會議歷時既不甚久性質亦非甚爲重要所議事件無非尋常問題參戰事縱經議及亦等閒視之然則政府傳布歐洲參戰之說果有何有意歟是殆與華盛頓借欵之說有關耳據知其内幕者云駐美顧公使之回華未始非因借欵一事而起自記者觀之中政府殆以爲大倡歐洲參戰之說虚張聲勢當可有若干效力及於華盛頓俾中國可利用美國之財力若中政府果有此意則大誤矣要知中國現狀之惡劣早爲美國所深悉美國所期望於中國者不在其有所作爲於國外而在其善治内政但北京政府對於内政剛愎自用盲目妄行僅觀其治内巳足見其價值吾人於此惟見一事即政府自知借債力今漸達於零度而思有以鼓吹其信用是已歐洲參戰云者作如是觀可也 
[日人之支那革新與國民敎育論]  
　　六月十一日大阪每日新聞云支那南北無人物究竟革命之精神不貫徹於多數國民僅少數者假革命之名顧自己之勢利反覆相爭與國民無所關涉也段總理冒擁護民國之名陸榮廷借遵守約法之名皆近似沐猴而冠乃爲南北兩代表其他大概亦如是而新智識之徒擁是等之野心家軍人舊官僚而揑造輸入的新理窟此理窟之内僅藏權勢爭奪之利慾是等學於内外之新智識輩散在於支那各省誇耀其行動張大其聲勢然而是等立於首領的位置者果幾何人即令有數千數萬但比於四億之人口不過九牛之一毛而是等少數人於多數人不爭是非利害乃獨爭之於多數人所不感之痛癢而獨感之驅平和之民衆轉於溝壑所謂革命新政者非四億國民之所要求不過少數新智識及野心家之要求耳是等少數者之奔走畫策實與國民利益不相關吾輩率直言之則約法問題與國會問題皆非大問題而以南北連年戰爭猶不解决是可怪也若支那人眞欲改革自奮而齊心招致支那之富强則容納陸榮廷之希望可也讓於段祺瑞之主張亦可也從岑春煊梁士詒之妥協策亦無不可也此妥協策雖或不便於某某數人及其黨與然决非危及國家又非犧牲國民也唯由平和而振起國民事業耳至於約法及國會之法理論爲學者論客之口實爲野心家爭奪之要具革命以來經七年之民國徒沉迷於此等爭論寗失革命之精神亦可謂惡矣吾輩爲支那計則望是少數新智識及野心家不可爲約法與國會問題之繼續戰須顧國家長久之運命謀啟發四億國民之事業若支那之敎育事業以普通敎育之普及爲基礎漸次向於高等敎育又向於各種專門敎育而發展則國民必開明萬事皆改良革命之精神無復阻止自然能貫徹不難立致於文明與富强矣試觀支那現時之國民開發事業如何海外留學生之歸來年年不少學於外人經營之學校者歲歲增加然設於各省各縣之新式學校今日有幾何若由革命第一年敎育至於今日已經七年應得新智識之學生爲好青年以備新國民者甚多但此事殆無之不獨不培養革新進步之根本而繼續爲惡劣之爭使財政窮乏枯槁國民開發事業之萌芽不使爲播種之沃地豈不悲乎少數之新智識與野心家乘革命的潮流欲爲國民的英雄是譬如由枯種子而欲得花實乃不可能徒驚擾多數國民而爲怨府耳所謂法理論更使國民迷惑也支那之政治家軍人學者輩爲南北新舊爭倘眞爲國家國民計則須先脫離其爭退而培養其根本卽努力於國民敎育之謂依國民敎育結果之革命是爲眞革命無論如何勢力不能壓倒之今之革命惡政甚於清朝蓋非眞革命不過野心家利用革命之名爲爭奪事業耳其野心家不獨故袁總統不獨張勳不獨段祺瑞不獨北方之武斷派所謂支那之志士無不有野心也此等志士輩羡他國之革新進步不窮其根本而相爭恰如臨淵羡魚退而不知結網且投竿相追使其魚散逸終至互相推過而各毆打其惡可云極矣支那四億人中無一人如我　敎育家中村（正直）福澤（諭吉）諸氏殊可慨嘆南北志士中無遠大之計畫無愛國的經營汲汲爲現時無益之爭吾輩誠憫之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大借日債之内容（七日上海日日新聞）]  
梁與曹林公使與西原氏 
　　浪商西原龜三揭放債店之大招牌於京中一手經理日本借欵今且繼吉會借欵而起意氣揚揚一若中國大局惟其所左右者在平粤夢中之段氏軍費不斷則一切責諸曹（汝霖）曹與滙業銀行之陸（宗輿）及西原氏結爲三角同盟而盡力於典質籌欵焉林公使方面近狀沈默西原借何欵項向不與林公使接洽公使頗憎其專横往往互相扞格據近日北京訊不協愈甚而中國方面某某有力者轉爲之調停其實林公使所以恨西原者只以其意氣大盛訂結一借欵時全置公使館於度外並無何等之接洽昻然坐汽車直入出於公使館之門其藐視可知矣林公使之知己爲梁士詒固中國實業界之鉅子而有經國才者日本借欵於中國增進兩國之利益以爲經濟提携之根基固梁士詒之策也若曹汝霖者名爲財政總長然其所托命只爲段總理籌軍費耳賣去利權將來之結果如何所不暇顧不過握財政總長之權可自由處置借欵而巳西原氏乘間而入結職無方針的拍賣政策之曹汝霖以攫趁火打刧之利權林公使於此不免不滿於西原也 
　　日前林公使訪梁士詒於其家談及借欵問題南北問題其詳不可知惟梁對於曹汝霖之財政策頗不謂然林公使則以爲財界鉅子之梁士詒可希活動云云梁因嫁女不日赴港梁去曹將愈恣西原愈活動而林公使愈沈默矣 
[攻粤聲中之四要人近訊]  
　　曹錕之特權與行期曹仲珊仍無起行日期其緊要關鍵多爲權限尚未劃清兹聞國務院失次研究擬俟曹使出動後對於該四省行政官吏有電請中央任免之權軍政方面有調遣該四省軍隊之權於財政問題有提用地方欵項之權於各該省人民有代政府慰問施賑之權云云又得府院方面消息曹使現在天津趕辦第一路總司令部軍事要件未畢倘無他事發生三五日内即可來京又聞曹仲三四日由津電京稱擬於即日在天津長沙九江漢口等處組織經略使行署以爲往來駐節辦公之地此項經費應如何開支請核示聞中央已交參陸處議决電覆曹使查照並聞曹使有電請假一月言須病體全愈後方可履行職務云云一說曹現又來電請先發欵五十萬元以便派員先發分赴四省將經略行署組織定妥即行南下云云至經略使下應設參謀參議秘書等職參謀長一缺定爲簡任聞曹巳有塌來保舉前綏遠都統潘矩楹爲經略使參謀長矣 
張懷芝到漢後之布置援粤總司令張子志督軍抵漢後總司令部設於漢口距攻粤各作戰地未免較遠外間或疑其諸多不便據聞某當道以援粤總司令部設於漢口其中殊有用意蓋長江流域形勢極爲重要漢口又爲長江形勢之中心當此軍書旁午之時非有威名素著手握重柄者駐節其間不足以資鎭攝云云 
徐樹錚之擴張兵權徐樹錚至今仍未南行實因段總理有某項計劃須賴贊參亚因所招軍隊尚未完齊故爾遲滯惟目下前敵軍事益形緊急張懷芝李厚基各司令紛紛電催而徐所招軍隊亦巳可足成三混成旅擬不日呈請中央任命李如璋等爲旅長統率南下後徐亦當隨即動身又一一方面云徐樹錚在洛陽及京畿一帶招募之三旅新兵聞巳足額旅長爲李如璋王永泉及劉某駐剳地在馬廠及廊房一帶 
專以拱衛京師新旅組織内容異常宏大每旅計有涉兵三團砲兵一團騎兵一團每團各有機關鎗隊一連名爲一旅其實與一師無異聞徐氏最初計畫本擬招八旅嗣因招兵不甚容易乃先成三旅 
　　龍濟光回粤之爲難龍濟光出京問題外問喧傳巳久昨有龍使之老同事錢君往晤詢以此番來京之各問題巳否全行解决察其狀態似有不甚如願者又詢幾時可以出京回粤據答餉械絲毫尚未到手目的未達回粤何爲然二三日内尚須出京一行惟據另一消息政府巳允撥振武軍餉欵四日巳撥訖聞龍子誠俟將攻粤計劃書領到即行南返云云此說仍恐不可靠也 
[四日之中央政紀]  
　　府院情形馮總統四日下午二時臨辦公室接見交通兼財政總長曹汝霖詳詢閣議經過情形嗣又等議關於攻粤軍費良久曹始行出府三時又見日本陸軍中將陸軍馬政長官淺川敏靖日使館漢文參贊西田畊一等五員茗談約半小時又見福建高等審判廳長葉爾衡四時葉氏退出後元首披閱重要文電數件始歸内宅休息至四日閣議段總理因接見外賓到院較早外交内務兩次長亦先後代表列席曹潤田總長因事本擬請假嗣經段總理親自電催乃於九點五十分到院聞所議各案（一）爲海軍屢次請求將海軍各機關各艦隊及附屬海軍各局所概發給現洋案此案已經兩度會議是日始行議决照發現金並有各部不得援以爲例之規定當將海軍擴充預算案通過（一）爲秘密案聞係西北出兵問題（一）爲聘請美國巴拿馬工程師治河案聞由熊希齡提出者交内務部核議（一）爲京綏支路展長線路案結果不詳午後一點四十分散會曹潤田單獨入府報告又聞四日國務會議陸子欣錢幹臣兩總長仍未列席此次會議討論最要之案爲防陝攻川軍事計劃及電覆黑龍江督軍鮑貴卿嚴防邊境方略並將張湘督請欵之電提出討論當即表决責成財政部電滙五十萬元此外尚有戰事會計處附屬何機關問題議决附於財政部以符名實又聞内務錢總長病猶未痊外交陸總長避暑在外係由次長于寳軒陳籙代理出席陳次長報告之外交要案一爲海參威被捷克司羅巴克軍佔領以後情形（據邵領事報告）一爲拒絶英國印度政府派兵入喀什境内交涉一爲俄領要求發還出境俄兵鎗械交涉（上兩項係據新二楊增新來電）一爲某國要求在内地增設工廠等項諸閣員討論良久因事體重大尚無具體辦法仍交外交部審核再行提議此外又議及授李厚基童保暄勳位並其他任免官吏例案數件均議有頭緒云 
　　參陸辦公處四日上午九時參陸辦公處照常召集例會議决各項重要軍事案件靳冀青將軍尚未銷假段總理諭令電催靳將軍列席亦久不見到其餘爲段香岩廕午樓張博齋陸繡山師嵐峯及軍界各重要人物均先後蒞臨除重要機密軍事無從探布外聞所議者有經略使經費案議覆李厚基告急來電案電令陝督陳樹藩接濟川邊軍械案援閩海軍開援旅費案電令吳佩孚與張宗昌合籌湘東前線防禦計劃案電覆趙倜准增宏威軍二營案其他軍事要案尚多俱有具體解决下午二時散議後卽由該專電處拍致閩陝湘豫等省電電數道 
[京聞零拾]  
　　瑞士公使與外長新設駐瑞士公使雖早有内定之說而至今尚未以明令發表兹據知外交方面内容者之所述駐瑞公使一職其初最希望者爲前外交次長高爾謙高以是特辭外交次長繼因劉式訓之說漸高遂至取消後又傳劉巳内定至今亦未發表其眞相並非由於陸徵祥之請假蓋陸早欲暫離政海棲息外邦以避政潮之鼓盪故陸實亦爲希望駐瑞公使之一人劉式訓之待命不得擬歸故里其中固知巳有變動也又覊留北京之劉鏡人氏來京之内因聞陸如外放則劉將斷陸而長外交也 
　　烏梁海内附之消息據外交方面消息外蒙之烏梁海地方我國商人營業頗鉅放賬達數百萬元俄國領事有衛隊駐守商人不能自由前往近聞該處各旗長希望内附而俄領亦願以衛隊撤回請我國政府先派軍隊保護外部與參陸處等會議結果先派嚴某前往調查并聞商人之希望政府注意尤爲迫切 
　　江監督電部述聞留學日本監督江庸此次履任雖力勸學生回校而學生回日者迄今尚屬寥寥聞江監督昨自東京拍來電報一通專致敎育部略謂爭約各生師學無多廢業失時至爲惋惜庸遠在東瀛無從勸告應請部中設法轉催勸令從速歸校并請大部指示辦法云云 
　　中央選舉訴訟續審昨晨（四日）九時半高審廳繼續審問何竣業控告中央選舉違法舞弊一案旁聽者仍甚擁擠原被兩造論爭甚烈經五小時之久大致原告稱係按照選舉法所開各欵既成事實卽爲舞弊被告則力辯並非有意作弊且稱當初并不知情最後原告請求調核卷宗及造呈西不留學生之華英文姓名對照表以便詳查當經張庭長諭令被告將選舉票等於今日送廳備查并宣告辯論中止於六日上午八時續審即行退廳巳三鐘矣 
　　湖南選舉日期之確定湘省選舉總監督電告政府湖南各縣選民數巳報齊業經依法分配議員名額决定衆院初選於七月三日舉行覆選十五日舉行參院初選七月六日舉行覆選二十日舉行 
　　裴式楷之葬儀前總稅務司裴式楷氏於前日（三日）午後四時在京宅逝世昨日午後四時出殯四時半在英國使館内敎會舉行祈禱六時半在西便門外英國塋地安葬各國公使以下各重要官紳均親往弔祭 
　　美代使進謁段總理昨日上午九時半駐京美國代理公使馬克謨君帶同華文參贊赴國務院進謁段總理談話僅半小時之久一方述就代理公使之職一方表示歡迎之詞第一次會見照例不談及外交上事務 
　　江寛沉没案近訊江寛被楚材撞沉案屢經交涉迄未解决昨有人特以此事詢之海部軍法官某君據云江寛案因查辦員尚未呈報故軍法會議無從組織英使欲援新裕例加入英人預審一節將來或可辦到但招商局則請仿照新裕還本案在滬開庭審理院以生事地方不在滬境情形與前案異故不允其請惟段總理前批酌賠二字或可辦到至還本若干成現尚未能斷定也　督辦回湘之任務據政界消息熊秉三督辦近鑒南北單爭民生凋敝桑梓屢經雙方戰鬭之各處尤屬慘曹浩刦前此曾於京中約集鄕人發起籌賑會以期稍裨災黎近日賑欵巳多收集故擬於二三日内回湘先行發給一次聞日前巳經向各當道辭行並曾面請當軸願任順道幹旋南北雙方之責决不致損失中央　信當軸頗有肯可熊君試行觀察彼方之意故熊君現在摒擋一切待期首途又據一報告熊督辦此番親擬到湘翰旋雙方確爲正題發賑尚屬副件云云 
[財政界消息]  
　　某路盈餘借欵之一瞥據財政部方面消息該部近巳造有一種借欵細目表内列各種借欵中有某路盈餘借欵一條近日交通部巳聲明京奉並無借欵且無類似於此之行爲則以盈餘爲抵押之借欵果屬何路抑係曾經擬議而又中止則不可得而知也 
　　吉省軍費之新來源哈爾濱信託及電燈兩公司開辦以來營業發達獲利頗厚聞吉林督軍孟恩遠以現值軍費困難之際對於該兩公司頗爲注意最近令行信託公司撥四成餘利電燈公司撥二成餘利藉充軍費否則不令營業并特派專員積極交涉該兩公司祇得遵辦并巳於七月一日起照議實行矣 
　　陳樹藩電索公債李閩督及劉川督前曾電索巨額公債各數百萬元尚未解决近陝督陳樹藩亦相效尤電索七年公債百萬緣陳屢以軍費困難請欵救濟政府前後業巳籌措數十萬仍不數用迫不得已准其發行軍用票四十萬元以資挹注陳對於此事深不滿意昨日有電來京謂發行軍用票易滋流弊事勢上萬辦不到仍懇籌給一百萬元如無現欵即請改撥七年公債票一百萬元云云 
[關於戰局之京聞]  
　　湘中方面之近况張宗昌電致參陸處内容略謂趙恒惕投誠查係僞意現彼率兵八營由酃縣節節前進反攻茶陵巳由奉魯兩軍編成一旅之數前往防禦必能擊退湘南鎭守使兼招撫使趙春廷前日有一通電致中央各機關計三百三十七字原文有頃聞和議重提不覺破涕爲笑忘其固陋冒昧陳詞伏望諸公恕兹孑遺犧牲成見開誠布公毋尚武力等語 
　　贛南之緊急軍報陳贛督四日有冬電來京軍情甚吃緊原文略謂頃據吳總指揮鴻昌東電稱大憑排之敵刻經我軍擊潰據報洮林方面之敵冀圖進窺龍安又定安敵勢漸增贛南尤屬吃緊各等情除電飭各路駐軍嚴密戒備外謹此特陳云云又一方面云贛南軍事據近日所聞頗爲緊急新開去之援贛蘇軍昨據楊春普師長電政府報告現在遂川剿辦土匪俟肅清即赴前線而陳贛督昨亦有冬電來京告急參陸辦公處四日午奉叚總理交諭覆陳急電一件大要略云冬電所陳滇黔粤桂軍由李烈鈞陳炯明率領攻取大庾情形查贛南應取攻勢希即轉飭吳鴻昌丁效蘭軍隊猛力進攻速改變向日之嚴守戰線云云 
　　閩省之内亂可危李厚基有告急密電悉該電内容略稱土匪變兵勾結爲亂春安德安德大相繼失守現巳進逼尤溪無兵抵禦省城可危若專候韶庾兩越兵到恐閩巳不保惟有仍請於奉軍中抽撥一團或於中央再派六營來閩庶可挽回務懇俯允云云又駐滬密探昨有報告到京内稱前福建都督孫道仁潛往閩省煽惑軍隊意在攫取閩督加入西南等語政府據以特電閩督嚴防俾無得逞如能設法緝獲即行正法又聞國務院有一訓令致厦門李厚基童保暄兩司令略謂北軍佔領地勢高出潮汕目可一鼓而下應懸賞迅速攻破以使敵軍失其海岸根據地俾援軍得以在汕頭登岸云云觀上消息一面紛紛告急一面沾沾圖功殊令人莫能解也 
　　川陝之形勢日緊聞參陸處四日接神宣驛劉存厚行營拍來統密急電一道略謂熊克武率隊已抵綿陽勢極凶猛陝南異常危急械彈迄未運到軍心頗形惶恐請速援救等語又據新聞交通社消息熊克武派其部進窺陝南益急昨接管金聚由南鄭拍來急電内稱南鄭地方川滇軍節節進攻南鄭已在包圍之中勢甚危急懇速派援並撥巨欵及子彈前來政府回電謂欵當設法照滙子彈前運交劉存厚者甚多可就近向劉督通融云云同時陳樹藩督軍又致政府一電謂川軍石青陽一股業與郭堅盧占魁等所部聯合一氣聲勢極大劉川督既無抵禦能力又無防堵之餘兵樹藩更無軍隊可撥倘寗羌不守樹藩則有腹背受敵之虞届時陝省斷難保存特再電懇轉令許司令星夜來救遲恐不及等語 
[湘鄂戰局第二幕開始（赤水）]  
　　湘鄂戰局第一幕在曹張北上前巳經結束中間馮玉祥吳光新之小勝吳佩孚之招撫各方面之言和皆演劇中之所謂過曲亦卽作爲二幕之引子迨曹張發表新命繼續用兵之局已成於是種種抑南計劃漸成事實然北方之用兵雖如火如荼而南方亦豈寂無聲響任其長驅直入乎兹得漢上租界寓公所述南方近况謂西南自得北方繼續用兵之信於是唐陸諸人重新計議暫不作會師武漢之想專事侵略閩贛湘鄂陝各邊地以分其勢而扼其門戸北方取攻勢南方亦取攻勢北方以財力兵力勝南方則惟恃團結力與戰術勢似不敵但北軍遠道來攻南人以逸待勞又勇敢善戰當敵人猛攻則閉關以守待其疲玩然後乘隙而攻且北方利在速戰如以老師之法使其遲滯難進即不但不能深入即欲得一二陣地亦難事也第西南此時亦有苦衷陸武鳴一派之兵自經湘省數戰一摘再摘其力巳微目下最有力者爲雲南軍故陸有倦戰言和之意而唐則堅持初衷必欲達到目的意見微有不同而近則已歸一致云云鄂西戰事目下雖已入第二幕然仍冷靜因唐繼堯保川計劃注重在陝以劉存厚在彼而許蘭蘭洲西來不盡劉之殘黨則劉熟於川省地理仍將爲川中勁敵且不入陝境則門戸未閉而川終多事故唐舍鄂而從陝如吳光新實行攻川則唐以顧品珍一部置於　東以西駐奉節司令扼入川水道三峽四十八灘之水流如急箭吳軍欲溯江入蜀有登天之難至於旱道則黄復生一部駐石門坎建南鎭石乳關等處要隘皆爲一夫當關萬夫莫開之地并用黎唐等殘軍行游擊法則吳軍寸步艱難矣現吳軍後路並無增加之軍南軍緩緩作防禦之事待組織既成則北軍雖增至十萬未必可以入川也湘中戰事兩方現方在增兵時代其距大戰時亦不遠南軍竭力經營茶攸寳慶冀大四圍衡祁之北軍據軍事報告趙恒惕出酃縣陳炳焜之粤桂軍出茶陵以圖湘東張其鍠出石田黔軍一部出新寗圍攻寳慶甚烈北軍力量與南軍相敵日來前鋒屢有小戰互得勝負不日大集必將劇戰湘西方面周則范田應詔等死守桃源以黔軍爲援不肯退出蓋專候黔軍集合寳慶得手則出而佔領資水流域進得新化與湘西聯絡然後搗長沙之背而危北軍故此時周田之死守雲南之進攻乃湘戰第二幕開始之兆俟經略使南來又必有一番好熱鬧也 
[在粤國會議員致王議長電]  
　　幼山議長鈞鑒頃閱滬上同人來函云衆院法定人數已報告足額惟本院尚差數人又云閣下熱心議憲情殷救國擬約旅京諸同人聯袂赴粤建標等得此佳音歡躍無似伏思義軍効命疆場議員蒞粤集會非爲個人爭一時之利實爲國民謀萬世之益憲法未經公布政治不上軌道建標等全無黨派觀念伏冀惠然肯來慰同人雲霓之望異日憲法總統出諸法定機關禍結兵連得此正當解决莫非由我議長决計南來之功北望燕雲曷勝延企參議院議員彭建標李自芳盧式楷李英銓沈智夫王鴻龐同叩沁 
[廣東借租案之實行]  
　　廣東當道倡議借租案省議會連開會議反對異常激昻當即提出質問昨日省長公署咨復省議會文云爲咨復事現准貴議會咨開本會即日開會議員簡經綸勳議昨准貴省長咨復本會議員關越傑質問借房租一案内稱經令行籌餉局迅裝本案因何未據呈請交議緣由查明呈復在案餘復到另咨答復等由是租捐一案籌餉局一日未經呈復交議則一日不能開抽乃查省區近已紛紛委商抽收實堪駭異夫籌餉局不俟呈復交議便巳實行收捐固爲法所不許即對於貴省長公事上之手續亦不清完亟應咨請貴省長催取此次捐租章程咨交議决方可開收討論再三經付表决全體通過相應咨請查照辦理見復施行等由准此當經令行籌餉局查照辦理在案除俟前項章程呈繳到署另文咨送審議外兹准前由相應先行咨復貴議會查照此咨廣東省議會 
　　李省長前准省議會咨質問息借房租館捐一案當經分行廳局迅即議擬具覆頃聞籌餉局以該局擬辦借租捐租一案係爲籌濟軍餉起見事屬軍事範圍自無交議之必要亦無中止之理除具說理由呈復請轉省會查照外頃巳分令委員徐士龍馮驥等立即分别進行迅集欵項以濟軍用昨籌餉局并咨會警廳云照得敝局籌議息借房租及抽收防務館租一案前號將開辦日期分别呈咨通令查照查借租一事應由敝局派員會同各警察區署分段催收防務館捐租一事省河應由敝局派省外應由各縣知事擔任收繳所有應派此項人員經巳由局照章遴選分别委任除呈報外相應備文連同委員銜名清摺二扣咨送貴廳煩爲查照備案一面通令省河各警察區署一體查照辦理實紉公誼 
[龍裕光被困瓊島]  
　　瓊州司令楊錦龍克復樂會後特於有日再撥大軍一部完全攻下陵水隨分兵兩路一趨儋州一攻定安聲勢浩大龍裕光在瓊部衆不滿八營又須兼顧三方面情形極爲棘手故討龍軍唯一戰略即係乘其弱點伺隙猛攻旬日之問連復兩城實此之故并 
 
 

Page 7

 
 
　黄宜撫使志桓因慮該軍彈　缺乏或難持久巳陸　　給大帮子彈派艦運赴文昌某港口妥爲接濟又聞瓊山縣退伍軍人　飛日前招集民軍千餘人起義於嘉積與該處駐防警衛軍營長楊錦堂聯絡進攻龍黨昨二十七日在嘉積附近某山與龍軍迎敵當場擊斃二百餘人龍裕光出耗復由海口大英山調一營開赴前敵亦爲楊錦堂擊散龍軍連日退守秀英砲台負隅抗拒並即日下緊急戒嚴令商民來往海口嚴加檢查盤詰始准放行現下瓊城與海口商民遷徙避禍者絡繹於道敵軍孤守一隅苦無接濟大有岌岌自危之勢聞沈司令决意由徐聞渡海進兵圍困海口絶其糧械會合民軍大舉攻擊矣 
[楊以德贖兒之詳情]  
　　北京某報載稱直隸警務處長楊以德之長子軍署副官楊福培前往宣化招撫八寳山匪首郭珍被其餘黨拘留山口綁票勒贖等情迭紀前報嗣經楊處長屢次派人往山中與匪黨磋商取贖祇以價格參差迄無成議（匪索二十萬元楊只肯出六萬元）轉瞬之間限期届滿（匪限二十日期滿不贖即行撕票）楊乃又派人前往加價而匪黨則以楊福培爲玩具每日輒嚇之曰今巳過期一日你老子不來贖你想是不要你了即命𠶭囉綁之樹上數人執鎗環而擊之鎗彈從頭頂及耳旁蚩蚩而過楊子嚇得眞魂出體驚極而暈暈醒而大哭次日又嚇之曰今過期兩日矣你老子還不來贖你想眞不要你了於是綁之擊之如昨日楊子之驚而暈醒而哭亦如昨日蓋匪黨知殺之無益以促老楊之來贖也一面密使人謂楊子曰爾何不將所受苦惱密報爾父爾父當有愛子之心必速來贖爾吾當爲爾作寄書郵楊子乃瀝血作書告哀乞救於其父老楊得書果然大發愛子之心立允十二萬元使人往說匪黨私議若再拿揑恐反壞事乃立刻收篷允許取贖一時人銀兩交而楊子乃逃出龍潭處穴矣匪等又要求放還其首領郭珍老楊亦允爲設法乃又出銀五千元代繳於口北鎭守使署爲郭珍贖罪之欵於是郭珍一案亦遂了結又聞楊以體面攸關特商請於軍署副官長邢德春派副官兩員乘專車往宣化將乃郎迎回聲言曹省長因楊福培冒險舍身說降巨匪嘉其膽勇兼優功勞非小特派兩副官前往歡迎回省云云而警務署遂演父子團圓佳劇相見時想不免喜極而悲也 
[吉長路中之所聞]  
　　前日二十七八九等日晝夜大雨吉長路線受害頗鉅　皮廠一帶地勢最窪街東有大河一道上由五區大綏河起下流與三區大荒地各河相通此次山水齊下該河即因之暴發故樺皮廠附近各田苗盡被淹没下九台道南有河一道其河水由東而西二十八號晚間該河暴漲水勢猛烈當將河南民房冲倒數十間站裏西頭各商店院内亦皆積水河南北之田苗淹没尤多吳家店之飲馬河於二十七日午後暴漲至三十日午後始見停止兩岸大水浩瀚無垠東西寛至十里以外南北長約有三四百里田間小苗一無所存卡倫站東烏開河於二十九號漲發將鐵橋東坎冲刷有損傷之處故當日火車停止一次飭令工程處趕修完竣始行照常開駛而田苗被淹之處亦甚遼遠也 
　　上月三十日晚六時由吉林開往長春之混合客車行抵營城子與下九台兩站之間以原掛貨車較重擬留於中途一輛以便下次再掛掛鈎既解開車時又觸動所遺留之貨車而該車滿裝木料卽順軌疾行正遇同時由長春開往吉林之客車方過下九台即與該車相撞車　損　惟未傷行人 
[旅鄂吉僑反對森林借欵電]  
　　陸宗與氏介紹當道直接向日本滙業銀行借二千萬之　欵以吉林全省森林事業爲抵押品旅鄂該省人民張靈聖許家仁何承禮等發起聯絡奉黑兩省旅鄂同鄕靳家彦方清志等三十餘人於昨日午後八時在八旗會館開茶話會演說抵抗方法討論三小時終結由張靈聖主稿電農商部力爭文云農商部長鑒聞當道以吉林全省森林事業抵押向日本借欵商人等殊憤懣塡胸蓋我東三省利權年來喪盡所未去者惟森林權與地皮耳森林權若失地皮何用乞部長力爭東三省人民當以死繼之旅鄂東三省公民許家仁等三十七名叩 
[九江近事]  
　　援粤總司令張懷芝聞擬俟曹經略使蒞漢後即移節九江以吳帮辦蔭園爲行轅初張氏本有駐範南昌之說嗣因兩督同城諸多不便且南昌無屯兵地點而九江爲交通口岸於軍事進行頗稱便利因此變計也 
　　陳督巳於歡迎張懷芝之次日趁天氣炎熱赴廬山遊覽名勝陪行者爲吳帮辦汪代道尹現尚未歸 
　　案武軍將撥十五營援粤已由太湖開來二營旋乘車運赴南昌聽候調遣 
　　第二路由南昌開來軍士三百餘人本擬開赴漢口聽候改編現又擬一律遣散惟對於繳械事無人接收駐潯軍需處因兹事體大亦不肯負責 
　　國會選舉中央特派來贛視察員蔡國器因選舉辦竣巳於昨日來潯遊覽廬山不日即行赴京 
　　九江第二届省議會初選於一號舉行投票受國會買票之影響大起爭執計投不成者巳有四區且仁貴東區仙南區刻巳釀人命案城區則因暗潮甚烈聞准四號重投恐亦無圓滿結果 
　　此間花捐鎭道兩公巳准商會要求令警廳自七月一號停辦所有揚妓限五日内一律出境 
[杭州快信]  
　　援粤童副司令電告敵軍巳退至鳳凰山及長鹿一帶現擬與右翼唐旅會合進攻不日可達潮梅 
　　軍界消息一師第三團第一營一二三連前奉童副司令調往長泰縣各鄕搜剿土匪現告肅清巳將第一連抽回平和兵站司令部守衛其二三兩連開赴上杭爲唐旅後援 
　　嘉湖鎭守使署副官長金鴻亮因病出缺督署得報後已委該署參謀夏　調充另委戴聿乾補充參謀 
　　省長以參衆兩院選舉事宜將次結束現惟省議會選舉尚在趕辦應將事務所人員分别裁減昨訓令該所遵照辦理 
　　敎育伍廳長呈請委任朱鴻藻允永嘉縣勸學所長省令照准　　部派調查司法事宜專員凌士鈞余紹宋日内即須返京杭地審廳陳元嵩廳長昨具陳改良司法意見書約萬餘言中論合議制與獨任制利弊頗詳 
　　農商部咨以浙東近年漁業衰敗特派專員湯秉桐來浙調查設法維持日内即須南下 
　　稅務處咨據麗　織布廠仿造嗶嘰毛線呢等品運銷出口請援案概免重征稅釐應予照准 
　　軍署職員出入符證改用白綾後爲時已久恐有仿冒自昨日起　　　一律　換茶青色　以　　　 
[南京快信]  
　　援粤總司令張懷芝昨致電李督擬俟曹錕徐樹錚抵漢後即將總司令部移駐南昌曹徐未抵漢前張即刻暫不離漢 
　　倪嗣冲病未愈李督昨去電慰問駐滁安武軍第六路統領李紹臣前日赴蚌視倪疾 
　　淮揚鎭守使馬玉仁日前因公北上兹於昨日事竣乘津浦車過寗轉輪遣回防次 
　　第九師兩團由津浦事運抵浦口日内即轉輪運赴閩省 
　　財部連日三次急電財廳催促解欵以維中央財政惟蘇財政亦異常吃緊無法措解 
　　省署昨又電催農商部發給秣陵公司礦照 
　　内部電省署通告蘇當選之參衆兩院議員務於八月一日前五日來京 
　　各縣紛報水災堤壩多被冲毁省署巳派候補知事多人分赴各縣查勘以便籌辦災賑 
　　南通知事盧鴻鈞迭被控告省議員施承謨提出彈劾大會通過由會咨請省署查辦兹聞省署擬將盧撤任改委陸振　署理李督擬在陸軍敎育團學員中挑選二十名咨送北京陸軍軍官學校肄業以資造就 
　　前晚有盜匪數名持械搶刦南門内信府河胡姓家並殺傷事主李督以省城軍警林立竟有此等搶案發生實屬膽大惡極昨論省警廳長王桂林嚴密緝拿以保治安 
　　省署某科書記員陸少丹捲逃公欵八千元携泰淮揚妓花小喜子遠颺省署巳通令緝拿 
地方通信 
[松江]  
省議員名額巳定本届辦理省會改選舊府屬七縣劃歸第四選舉區所有本區議員名額平均得十二人巳由總監督於六日電知第四區復選監督田寳榮轉行各縣其初選當選人名額七縣合得二百四十人松江獨得五十九名佔最多數亦於同日由總監督電知各縣本邑李縣長奉令後即於當日連同投票規則揭示各處俾衆周知 
　　孤兒院畢業誌盛松江孤貧兒院於五號午後舉行第一次畢業禮式李潤之縣長特委第三科主任顧稼軒代表授憑男女來賓在座觀禮者不下千餘人由警察所臨時派警維持秩序所濱各藝無不精采煥發尤以花笛一節最爲流亮動聽中間並由顧稼軒及龍華孤兒院院長顧念劬先後演說云 
[蘇州]  
　　唯亭鎭大刦案之續聞本月五日夜間十時許突來汽油船一艘拖帶無錫快兩隻先於河中解纜將無錫快移泊於對岸汽油船則停泊於該鎭稅務局門首至十二時即聞警笛一聲鳴鎗數排典當門撞開矣是役惟咸大典損失最鉅其餘大小店戸刦去無甚價值物件聞搶畢後仍鳴警笛站隊傳口令報名數儼然有軍隊之勢並有爲首者大聲宣布曰我等特地搶咸大典而來我們老班姓朱名呌大麻子常熟人爾等速去　官追捕彼不懼也言畢後收隊歸船向河東駛惟帶去之水警鎗划一隻探無下落兹聞崑山縣知事藍光策得悉後即會同水陸營兵開往扼要　截矣 
[揚州]  
　　僑造軍界書信敗露陸軍學校畢業生周公毅（合肥籍）與陸軍部某君之姪同學遂盜其叔之名致函兩淮緝私劉統領謀差當以無位安置送旅費三十元而去近又僞造靳雲鵬信件致淮運使圖事爲張司長識破囑緝私統部派員拿解縣署歸司法審理五日趙知事委徐承審問訊據供因窮所致僞造圖章信件盜名屬實徐審官以觸犯刑律應得欺詐取財罪判押看守所候詳張司長指令辦理 
　　美漢學校舉行畢業揚州美漢中學校於五日舉行第四次畢業式兹紀錄秩序如下（一）英文歌（學生）（二）禱告（校長）（三）歡迎詞（校長）（四）英文歌（學生）（五）英文論說（畢業生徐定）（六）英文歌（學生）（七）中文論說（畢業生李昌第）（八）來賓演說（聖約翰校長卜舫濟）（九）唱歌（畢業生）（十）給文憑（校長）（十）（一）給奬品（校長）（十）（二）給褒榮憑（校長）（十）（三）報告等級（校長）（十）（四）校歌（學生）（十）（五）祝詞（校長） 
　　電詰選民之未宣示江邑公民汪鳳岐等現因省會選民浅選民經縣核實呈報何得任情刪減二十九萬選民孰減孰留秘不宣佈官廳視同兒戲調查任意把持情弊顯然衆心憤激請飭縣迅將應減姓名明白宣示後再行依法開選以維選政云云 
[杭州]  
　　財政廳長回籍後之職權張財政廳請假回籍代理廳長鄭總務科長世禮謁見齊省長請示一切自六日起廳署日行公務須送鄭科長閱過再行簽發遇有重要公事電請張廳長核示遵行張廳長請假期内各統捐局長及其他差務人員暫不更委　　海塘測量員之遇險浙江海塘測量處測繪員何某曁船夫公役人等共六人於本月二日載一板船至海寗縣之對岸蕭屬地方測量沙性流速不意狂風驟起繼以暴雨海濤鼓盪船不自主竟遭傾覆測量員曁船夫人等盡没水中幸均蹲於船背以竹竿爲護得免於難云 
[寗波]  
　　第四區衆議員揭曉第四區衆議院議員覆選舉業於本月四日舉行五日覆選監督召集監察管理各員在郡廟開票當選者爲沈椿年四十六票謝鍾靈四十六票童能藩四十五票王行健四十五票黄秉義四十五票王錫榮四十五票杜棣華四十四票袁翼四十四票何勳業四十四票王秉鑑四十二票又候補當選一名何奏箎四十一票聞何奏箎本得四十五票因内有兩票奏誤泰兩票箎四十一票聞何奏箎本得四十五票因内有兩票奏誤泰兩票箎誤虎均作廢票致降在候補之列云、 
　　會操海軍將赴閩象山港洋面會操之各魚雷艇由政府電令赴閩候令進攻本擬四日出發惟抽調長江兩軍艦尚未下駛故該魚雷等連日在港守待嗣滬海軍司令部又奉部令囑輪機處遴選高等技員工匠携帶各種材料隨同赴閩以備臨時需用故又派聯鯨福安兩運送艦裝載此項人員機械材料隨同攻粤艦隊赴閩正在趕運糧食煤油及一切應需器械甚爲忙碌一俟長江兩艦開抵象山即可會同出發赴閩備戰 
[武昌]  
　　趕辦選舉之嚴厲衆員於七月五日初選七月二十五日覆選參員於七月十日初選八月十日覆選已經玉總監督電准中央通電各縣一體遵照在案兹聞中央來電催促覆選須爲提前擬定衆員覆選期改爲七月十八日舉行參員覆選期改爲七月二十日舉行巳轉電各縣遵照提前萬一延誤即惟該知事是問又王總監督對於選民額數曾嚴電各縣不得超過上届嗣又通電即以上届額數爲本届額數云 
　　官錢局發還路股鄂路官招商股經交通部發給有期證劵分期償還六月二十一日官錢局奉交通部號電部欵奇絀鄂路證券欵現勉爲籌措先撥第四期欵四萬四千八百四十三元三角二分八釐巳令京漢路在漢口以中交鈔各半數交收至於本局認還者照劵面每銀元一元分攤二角六分一釐九毫本局付給現欵巳通告各股東如持有第四期應償證券者即來本局領取云 
[濟南]  
　　沙溝站撞損火車上月二十一日上午二時津浦路第四次客車行至沙溝站因閘夫搬閘錯誤致與停在該站之煤車相撞肇事之後查得機車前而豬嘴受傷仍可照常行駛飯車稍有損壞其旅客及車上人役受有微傷者祗有數人並無大礙前聞黨家莊火車誤撞一節實係沙溝站之誤云 
　　高審廳果以選舉爲無弊耶濟南道區衆議院議員復選係本年六月十日投票因人數未齊延過法定時間將票匭封鎖决定翌日開票先行儲存貯匭室爾時胡立峰等三人持有十三人公推之函依法請求監守票匭管理員未允洎翌日開票王家廷得三十二票除其中錯寫票八紙僅二十四票而巳胡立峰等三十九人力證所投三十九票筆墨不苟毫無錯誤而開票結果較所投之票短少九張乃向高等廳具狀訴訟復選監督朦混請求澈查並令此覆選全部撤銷另予改選高審廳審訊之結果以原告人等三人請求監護票匭未允一節被告因十三人之公函於各人名字下未署押蓋章故未便允許至三十九票果否屬實之問題原告請求核對筆跡既係無記名之票根本上先不知某票係何人所書寫何從施核對之程序乎原告所請求撤銷覆選應予駁回訟費歸原告負擔云云 
[奉天]  
　　麥地發現蝗蟲鄕間麥子不久卽將登場近日忽於地中發生一種蝗蟲滿壠滿溝難見地皮此項蝗蟲除在麥地吃苗外並在高粱各地中行動受害匪淺此祗就十五墳村一帶而言他處是否有同樣之蝗蟲殊未可知云 
雜評一 
[南北之國會（默）]  
　　南北之國會均將成立矣第一總統問題則有北徐南岑之說矣第二副總統問題則南北正在糾紛中矣第三議長問題則北之新議長雖有預約而意見尚未一致南之舊議長雖屢催返粤而尚觀望於京中前途均未可知也 
　　然則今日之國會進行愈亟而競爭亦愈烈將來孰能經此種種問題而安然不擾者乎孰能經此種種問題而案然不擾者即孰佔　利此亦足以占南北之能力矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[武進商會痛陳募集省債之困難]  
　　南北兩商會均接武進縣商會函云敬啓者現值時事多艱商情窘迫之際本省勸募短期公債商民惶惑紛向敝會詰問業將爲難情形電呈省長核示兹特刋印電稿奉布務希尊處一致進行俾舒商困專此敬請台安附錄電稿如下南京齊省長鈞鑒頃縣署轉到財政廳一二二○號訓令募集江蘇短期公債武進派定四萬元由縣函囑商會設法勸募商會徵諸輿論悉心研究竊有不能巳於言者既名爲省公債何以不交省議會通過此未解者一也財廳訓令但言呈奉財政部核准全文未提及省公署此項公債是否脫離鈞署由財廳獨立進行此未解者也二也財廳之意以爲此項公債既以國稅作抵自可不交省議會核議但既名爲省公債是否可因抵押品係國稅而免除募集公債之手續國債省債性質不明此未解者三也省預算案業經省會通過巳收支適合何以又須此一百五十萬之公債此未解者四也條例第一條謂調護金融金融誠窘矣但區區一百五十萬何補於事且此項以債募集後是否發交商人流轉於市面此未解者五也條例第一條又謂償還挪借墊欵究竟挪自何所其數若干及因何墊用若干成調護金融若干成償還借欵均無捉摸此未解者六也此届省公債條例甫頒商民紛來詰問商會無從答復歷次中央公債認募其名勒派其實言之痛心武進派定四萬元省以强力責諸知事知事亦將强力令地方團體勒派商民不知國内戰爭農歎於野商輟於途民生垂絶方欲哭無涙有何餘力再供誅求商會實有爲難理應及早呈明以免貽誤冒昧凟請不勝悚惶待命之至武進縣商會會長錢以振叩 
[電燈加價問題議定解决法]  
　　南市志成公所等二十六團體反對華商電燈加價一事昨日午後四時縣商會邀集各業代表公司職員及部派員華蔭薇等又開會議公司方面到者協理莫子經查賬董事李詠裳股東朱子堯朱吟江葉鴻英陸崧侯團體方面到者代表俞圭卿葉惠鈞米業張樂君蔴袋業黄潤霖豆油業施立耀西菸業邱介帆茶業汪雲卿麩皮業趙義華水菓業顧忠英烟紙業彭壽昌蒲包業邵子芬參業葉梅仙油蔴業姚伯棠洋貨業蔡伯奎花衣業江永祥洋廣貨業胥春瑜中法大藥房羅仁甫紙業丁瑶秋棉紗業聞蘭亭穆杼齋木業馬驥良並陳豫千施荃生陳良森忻成義藥業葛吉卿等次由會長顧馨一蘇筠尚等報告開會宗旨請各代表商議能否照前日所議辦法進行嗣經各代表聲言承貴會擔任竭力相勸殊爲欣感但加價之數相錯本屬無幾惟該公司内容腐敗太甚凡遇燈須修理者必受公司派來之匠人需索應請代爲轉知該公司從速取締以免再受留難又經葉代表宣言該公司之内容與加價問題各别現有華特派員調查將來自能整理商會原係調停派我商業自以服從商會爲本旨應各體諒此義早爲解决以免日久爭持所有全夜線燈價遵照所勸自四月起每燈加價一角五分惟半夜線則應減二分每燈加價一角三分尚有包燈押櫃一節應當取銷凡裝燈表者每字照二角五分計算云云各用戸團體方面一致贊成當衆决定請商會函知該公司作爲解决之辦法該會正副會長與華特派員均各起立表示公决並列入議案至該團體設在龍王廟之臨時事務所即行撤銷迨議畢散會時巳六點半鐘矣 
又聞各團體代表於縣商會散會後至事務所宣告開會會議撤銷交涉事務所會議結果主張爲尊重交通部命令及權限起見（電燈加價須經交部核准）應俟華特派員呈復到部奉令核准後方可照加此時未奉明令前仍暫照原價付給當經議决再行正式公函縣商會聲明雖經解决然實行加價須俟華特派員呈復到部奉部核准後即當實行一面將事務所撤銷如有函件仍由志成公所接收衆意僉同當即各散 
[省議員第四區當選名額]  
　　上海縣沈知事昨接第四區省議員覆選監督田寳榮轉來省電開第四區初選當選名額三百人覆選名額十四人應將初選事務迅速辦理云 
[捕拿孫文問題]  
　　北京政府前因孫文來滬密電滬當道設法交涉逮捕曾見前報兹聞此事滬當道因政府訓令有將交涉情形隨時由電呈報等語故曾經一度之提議其結果聞外交方面因問題重大除請示各該政府各駐京公使外並經會議以孫氏地位曾任中國臨時總統現有政治關係應在保護之例未便允許中國當道之請云云昨某當道業已據情電復政府而孫氏住宅附近並由所轄捕房派捕加意保護矣 
[閩省乞援之會商對付]  
　　軍界消息盧護軍使迭接參陸辦公處急電因閩省吃緊請就近迅撥勁旅由海道赴援而福建李督軍亦有電來滬謂奉軍未到懇撥一旅之師以固閩防等語盧護軍使昨晨在師部召集軍事會議等商應付 
[芬蘭人犯法逮捕三誌]  
　　七日大陸報云星期四日夜間拘獲之芬蘭人兩名昨在俄領事署受訊後押候明日（八日）與昨日拘獲之芬蘭人一名同行審訊其罪狀爲僞造俄領署印信此案定讞後三人尚須解交法公堂訊辦合夥行刧一案其中二人巳承認參與七月三日晨間卜鄰里之刦案 
[續獲卜鄰里刦案匪徒]  
　　本月三號上午七時有四華人偕兩洋人同至法租界大馬路卜鄰里十九號門牌張翰卿家敲門入内强搶去鈔票六百元現洋八十元及小土五只而逸旋經失主報告捕房施總巡即移請英美捕房協緝後由虹口捕房探捕拘獲芬蘭人兩名又經施總巡嚴諭各探務緝各華匪到案訊辦等情迭紀前報前日法捕房探目黄金榮沈德福包探韓邦達方福林偵悉是案華匪台州人姜某在八仙橋同登樓啜茗當卽前往拘拿詎姜行兇拒捕飛奔圖逃經該探等奮勇追拿始得擒獲解入捕房供出同黨高某等匿跡公共租界四馬路某旅館内仍由該探等會同老閘捕房中西包探前往該旅館續獲兩名並在一匪身畔抄出贓物先解入老閘捕房然後帶回法捕房施總巡諭候詳細錄供再行核辦 
　　又函云法租界卜鄰里原餘土號被盜搶刦一案自公共租界巡捕在有恒路拘獲芬蘭人兩名後前日又經法捕房探目黄金榮沈德福等查得當往搶原餘之時中有華人蔣松山自稱係新關翻譯人員現匿虹口某里因密往將蔣拘獲解入大自鳴鐘捕房押候解堂訊究 
[移提戳斃洋貨店主之兇犯]  
　　公共租界北四川路一號門牌義泰廣東洋貨店主鄭旭祥於本年二月十七號夜半被盜戳傷肚腹斃命並被刦去值洋四百五十元之金飾現洋當經屍妻鄭張氏報告請公廨中西官蒞所驗明飭屬棺殮並飭捕房趕緝兇徒訊辦迄今數月正兇尚未弋獲兹由美捕房粤探江標詳細調查得此案實係鄭之親戚簡文惠所爲因即禀請公廨轉禀陳交涉員備文發交該探乘輪前往廣東將簡移提來滬昨解捕房經捕頭研詰口供一過諭着押候解送公堂訊究 
[楊允中解送軍署三誌]  
　　陸軍部差遣員楊允中（字薪傳）因被偵探指爲與黨人有關拘解警廳轉送護軍使署嗣由楊妻具訴軍署聲明被冤各情已兩誌前報兹悉楊允中原籍皖省曾在皖省候差近在本埠組織華興公司招募華工前往威海衞並在陸軍部充當差遣員係陸軍部軍法司段煥英之門生至此次被捕原因由於楊之友人裴子明受皖督軍駐滬偵探劉金山囑託於本月一日下午七點鐘邀楊進城擬往勸業場遊玩詎至華法交界地方即由裴子明鳴警將楊指爲黨人獲解二區一分所聲稱楊持廣東軍政府公債票至内地兜售在其衣袋内查獲一紙云云當由該分所解送淞滬警察廳經司法科研訊據楊供稱實被誣指衣袋内債票係被裴栽入曁將陸軍部委任狀呈驗該廳遂將楊允中及裴子明一併呈解軍署訊核而皖督軍偵探劉金山得悉楊係陸軍部段軍法司之門生恐難達到目的聞已潛行回皖昨由楊妻顏氏將裴子明劉金山栽贓誘捕情形除禀請軍署澈究反坐外並據情電禀陸軍部軍法司段煥英要求迅電駐滬軍警各署證明並非黨人交保省釋云 
[英國招募華工今日放洋]  
　　英國駐滬招募華工事務所此次在浦東沿浦各碼頭續募得華工一千八百餘人業巳生驗合格取具舖保先發工資一月定於本月八號（今日）齊集公和祥碼頭搭沙孫公司輪船出口放洋 
[湖班輪船失事續誌]  
　　申湖班正昌輪局之同豐輪船於二號夜在閔行得勝灣地方遇風傾覆淹斃多命已誌前報兹據該船搭客陳榮甫述稱是晚七時正欲整頓鋪蓋以備睡臥適風雨大作船中搭客二十進行人恐有不測預爲防備不意沈桂大之船裝有水門汀六桶擺置不平被風撼動滾於一面以致該船傾覆該船戸沈桂大等奮不顧身竭力撈救搭客而公司船水手專事撈物並不注意救人致斃多命陳於民國四年二月二十六夜立興輪船失事淹斃十七人時陳遭遇大難得慶更生此次又在失事地方遭難得生殊爲大幸所有撈獲女屍六具除北栅瑶田張姓認領一具外昨午後又有某姓等認領三具尚有二具無人來認且又不知姓名住址無從查訪云 
[撞斷碼頭之慘劇]  
昨日上午十一時東洋公司第三號札愰丸輪船由外洋裝載洋松木進口駛經浦東楊家渡招商局碼頭適有沙船迎面而來該船避讓致將該局八號碼頭撞斷碼頭内停泊之划船亦被撞壞十餘隻内有江北划船婦人張王氏落水溺斃沙船上亦溺斃一人屍身均未撈獲當由該局管碼頭西人立用電話報告海關河泊司乘坐小輪前往踏勘被撞情形並調查損失費若干繪圖回報稅務司核奪聞該划船婦懷有身孕家甚寒苦昨由其夫張正元赴三區一分駐所所報請昭雪 
　　又函云前日晨間九時許有日本公司輪船由日裝運洋松木植來滬入口後駛往浦東楊家渡碼頭將所運木料起卸駛近碼頭因停機稍遲致越過該碼頭碰撞於招商局一號碼頭損壞十餘丈並撞沉停泊碼頭邊之江北舢板船及碼頭運貨駁船二十餘隻碰撞時被震落水溺斃江北舢板船戸一人女駁船戸一人小兒一人當經各船戸設法打撈屍身起岸並將被撞受損各船均撈集碼頭邊聽候解决昨日被撞各船戸中江北帮與本地船戸碼頭船戸等聚集數百人在碼頭邊會議向該公司輪船交涉要求賠償損失及被溺人口之殮費與撫卹紛擾至午後尚未解决 
[商務體育會十週紀念紀事]  
　　昨爲浦東張家樓鎭商務體育會十週紀念之期各商店居戸門前一律升旗結彩懸燈慶祝遠近往觀者頗衆街衢間頗爲熱鬧該會於午後三時開會由會長屈松林主席報告開會宗旨並詳述該會創始之艱難繼續之苦心及今後進行方針次行謝主典禮次追悼巳故會友末由來賓徐選青龔桂生等相繼演說至六時會員來賓叙餐稱觴誌慶入晚七時舉行提燈會全體會員戎裝佩帶荷鎗實彈由事務所出發在該鎭一夅繞行一週回事務所向國旗行禮而散是是會員穿白色制服紅領章精神異常活潑來賓尤爲擁擠頗極一時之盛聞是晚尚有燄火等種種餘興以助興趣云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告近日疊接南昌鍾祥銅山臨沂宿遷黄巖儀徵等各分會及新昌揚州衢縣杭州興化潮安等各同業公所來函對於烟酒押欵均巳協電力爭并接京師代表來函報告此項借欵業巳中止公决借欵雖有停止風說惟近政府作用往往令人莫測應函請駐京代表切實注意探訪次俞葆康報告陝西戰事日見蔓延地方益形麋爛西菸來貨竟然絶跡皮絲業代表報告我業自汀州發生戰事後與西菸業抱同一之悲觀次討論籌備大會手續至五時餘始行散會 
[赴美輪船裝貨之擁擠]  
　　自美國限止貨品入口後本埠各華商存儲待售之各項生牛羊皮及毛類等貨頓受挫折致市面呆滯價格看低而旅滬各美商買存待裝各貨因近來船舶稀少積儲甚多若被阻止入美勢必耗損血本爰特呈經美政府允准頒給特别護照准將前買未運之貨令關放行故本埠花旗輪船公司每月放船三艘所裝貨件甚爲擁擠每届一船開行必有報裝貨物因噸位不敷臨時被退者近日所裝生平羊皮絲頭什糧爲多毛類廠絲等次之其餘僅零星貨品而巳該輪船公司各輪噸位均須先期預定近日待運之貨比前數月更爲擁擠 
[法紳宴客紀]  
　　法國政治兼實業家魏武達君（曾任雲南領事本埠陪審官）於昨晚八時假座伊友法國輪船公司經理住宅宴請中國報界到者爲新聞報時報時事新報本報及天津民約報洪秉端法領事館　譯韓君法文書館敎習張君等席問魏君宣言謂現在北京業巳組織中法友誼會將次成立鄙意將來須於上海設一分會以聯中法兩國國民情誼應請諸君贊同余在華巳十八年於中國情形頗熟今法國政府尚未知中國内情而留法學生頗少余意將種種情形陳述政府待歐戰了結後請優待留法學生并請郵船公司減取船費以便中國學生至在法華工現巳有十萬人將來回國時必能以法國農工智識灌輸中國云云 
[經濟調查員過滬]  
　　江蘇實業廳奉農商部令組織經濟調查會曾由廳擬訂章程細目及表式多種呈奉齊省長咨部核准並派廳員延請名譽會員分别調查迭誌前報該會之宗旨以調查各縣經濟實况並規畫戰爭期内及戰後經濟上應行設施事項爲主兹悉廳員王澤南由通崇海一帶查竣日昨道經滬上寓大新旅館稍憇即將馳往川沙等縣聞此次調查時於各縣失業者之多寡歐戰前及歐戰時輸出物品之影響各地物價漲落之情狀頗爲詳細云 
[又有新兵到滬]  
　　閩督李厚基派軍官姚茂如董正鋒前往徐州一帶招募新兵昨又由滬寗車運到新兵五百名下車暫駐俟有相當輪轉行赴閱 
[緝捕碼頭匪徒]  
　　淞滬警察徐廳長近據滬南寗紹大達等各輪埠公司函稱邇來十六舖一帶各輪埠碼頭及裏外馬路等處有大帮積竊糾成團體專向外埠來滬客商及各鄕來城旅客强搶所携衣包行李並守候各碼頭見有客商裝來鷄鴨花衣各項食物須每件索許洋一角或五分不等名曰包險費否則必强奪無遺而爲首者鮮衣華服聚集於民國路福佑門九畝地西門外南碼頭十六舖等處茶坊酒店浴堂之中明目張膽毫無忌憚以致視拆梢爲慣例若不嚴加緝究何以保行旅而安商賈等因徐廳長接函後除面諭司法劉科長嗣後獲到此種匪犯務宜解送護軍使署接法重懲外並於昨日特傳所轄各區警正佐員限令嚴緝故第一區巳飭巡官王桐帶探分投緝捕務獲解究 
[四川同鄕會職員會紀事]  
　　四川旅滬同鄕會於七月一號在青年會開第三次選舉大會昨日（即六號）午後二時在麥家圈商帮協會開職員會由正會長朱伯爲報告開會宗旨畢職員陳維新提議四項（一）本會亟應設立徵求同鄕會員（二）組織同鄕會報告（三）設立會館（四）購買義地以上四項均經陳君說明理由陳席珍謂此項徵求部人員宜以職員充之周震勛謂宜先訂職員辦事章程經衆可决段錫藩提議現在許協揆回川鄙見請本會推爲代表與川滇當道接洽以謀桑梓和平經衆拍掌贊成次朱酋長報告留日學生曾天宇謂四川學生被日政府覊押五人要求本會通電日本朝日新聞主張正論陳維新謂并應通電四川省議會及中央政府衆可决副會長熊卓然謂以後取銀錢等項宜存銀行以昭信用衆贊成又繼續討論各項章程公推周震勳起草明日開會報告時巳五鐘遂散會 
[潮州水災之乞賑]  
　　潮州會館昨接潮州同鄕來函以本年潮汕等屬地震爲災各處堤圍多被震陷識者早料夏潦一生難免水患乃韓河自隂曆四月杪洪水漫漶江東都忽然决口水漲丈餘海澄饒三邑七十餘鄕徧成澤國田園廬　多遭淹没人口畜牧盡付渿流迨水勢將退而潮州城對過之意溪堤忽於五月初十夜决崩三十餘丈一波未平一波又起上流水勢湍急奔騰直瀉下流江東一都七十餘鄕適當漩渦同罹其害婦孺老幼之溺死餓死者百數十人滿目汪洋哀鴻遍野待賑嗷嗷不下千百該處受災後因饒平北軍刻在預備攻潮故富者逃徙一空貧者奄奄待斃潮郡善堂雖經派人前往災區放賑奈潮郡目下市面冷淡生理瘠苦兼之軍事日緊殷商富戸多避往外埠就近所集之欵杯水車薪恐無濟事近數年來旅滬潮商極爲發達對於公益善舉素具熱心務祈協力助賑以惠災黎等語聞該帮得信後擬即定期集議籌賑方法以恤災民云 
[閘北防疫所發布衛生通告]  
　　淞滬警察廳閘北防疫所以天氣漸熱居民亟宜注意衛生昨特刋發通告照錄如下天時不正疫癘流行如不防患於未然勢必蔓延於無巳上海人烟稠密政病既易傳染尤速預防之法非注意衛生不可爰擬衛生數則俾衆知所趨避倘各能注意未始非社會之大大幸焉（一）食物最宜清潔未煑滾及越宿者均不可食尤忌食冷水及蠅蚊曾經接觸之物（二）食物宜用紗罩蓋好以避 
 
 
 

Page 11

 
 
蠅蚊（三）水菓務須去皮即食（四）生菜菓品均忌與食物混雜（五）蠅蚊爲傳病之媒介溝渠爲蠅蚊生長之地點宜時灌洋油勿使積水停滯則蠅蚊自無形消滅（六）水中微生蟲最多非滾至十分鐘後萬不可食滬地開水均購自老虎灶大多半開之水以再滾爲妙（七）皮膚切宜保護勿使破損因週身皮膚中均有吸管如稍破損毒菌即乘虚而入（八）凡患能傳染病者務即使之隔離尤以速送醫院醫治爲上（九）厨房務貴潔淨則蠅蚊自減（十）屋内地板天花板如有鼠出入之穴宜即塡塞每家能蓄猫尤佳（十）（一）痰涎切忌亂吐痰盂内亦宜時灑以消毒藥水（十）（二）臥室宜有日光射入多開窗戸以收新鮮空氣（十）（三）臥床棉絮毡褥等物宜時　曬洗（十）（四）每早浴身一次俾免皮膚上之汗管閉塞浴後能用乾布力擦週身尤於衛生有益（十）（五）每晚宜換貼身裏衣就寢次早務將廟衣換去以減汗氣（十）（六）嬰兒滿兩月後即宜種以牛痘此後能每年續種一次尤於身體有益 
[縣敎育會常會紀事]  
　　上海縣敎育會昨日開第十二次常年會選舉職員到會會員百餘人由副會長賈豐臻主席開會後卽由賈副會長起謂正會長吳懷疚現因擔任勸學所所長職務致函本會聲明今届不能應選請諸君接洽述畢遂將一年内會務逐一報告（甲）修訂本會職員會規則（乙）建議中等程度以下學校男生製備帽章女生製備佩章（丙）籌設上海縣童子軍聯合會十月成立（丁）六年收支報告次選舉職員計分三次投票第一次投正會長票曹豐臻得三十三票最多數當選第二次選舉副會長丁熙咸得三十票當選第三次選舉評議員二十四名當選姓氏如下朱　曹豐芸李宗鄴錢允中潘寳書奚敬堯趙宗預姚時競瞿慶普曹維楨朱光熊曹棅施金陳兆閔高壽基顧昀葉昌陛王顯華顧絳方存廉周福保李綺城陳昌善王暉選舉既竣宣告散會 
[各學校近事彚紀]  
　　第二師範學校尚文門内江蘇省立第二師範學校於本月六日行本科第一第二兩部畢業式江蘇敎育廳長滬海道尹上海縣知事均有代表致訓詞此次畢業者共計一百零二人兹將姓名列下王仁聲郭祖根姚維新顧楠鄭炳渭顧鍾序吳汝弼徐廷棟楊本立金自誠徐學騘胡日新沈紀祥張增泰何承澤劉嘉謨周昌期楊溯岳秦錫斝戴思鈺張潤明金彬陳鉞陸中林王爲震吳明融宋家　朱經千馬承學錢堯年陳湛恩秦之金朱泮芹楊福麟宋家龍龔肇揆（以上本科第一部）陳熊嚴振邦孫瑞康孫景濂高偉衛光烜許光融吕發政謝榮昌董大本韓槐森宗鶚章德淇衛光炯王家雯江鼎周曾行郭明哲錢世斌張運王承謨盧謇金德培夏承楓王國荃余祥仁錢允孚周璉崔繩曾薛汝瑋吳人傑陳福菼施啓先崔亮功鄧乃鴻蔣海濤龔應龍易樹煊許大澂時熙堉王學潮王銘玉馬士俊高攀桂邵桂一方仁洽陳祖堯劉光地龔裘孫學灝趙秉璋朱崇璋陸中義龔時暘孫乾一汪驥良郎溶趙文麟朱生燦徐同權張曦潘懷瑛楊昌齡劉錦堂朱爲紳謝兆鵬（以上本科第二部） 
　　第一商業學校南市陸家浜省立第一商業學校開辦巳四載本期暑假本科第一届畢業於昨日（七日）下午二時舉行畢業式各行政長官代表來賓職敎員曁學生等先後入席首由校長黄揆百報告學校狀况及畢業生人數次由上海縣沈知事代表省長及敎育廳長致訓詞次由南洋公學敎員吳采人及寰球中國學生會會長朱少屏相繼演說繼由在校一二年級及預科學生致頌詞畢業生朱華德代表全體答詞次給憑訃畢業生甲等毛仁堉等六人乙等方鴻濱等二下九人丙等孫承烈等主人其中毛仁堉張新基高昌黎陳應鏞孫傳錄等五人操行端正學有專長另給褒狀以示優異散會時已鐘鳴四下矣 
　　學生會夜校前晚七時寰球中國學生會夜校行暑假休業式先由校長朱少屏報告略謂本會學校現共有學生四百餘人第二級敎室原定學額五十人開學時乃有七十餘人截止之後尚有二十餘人下半年擬再擴充學額至學生中有以昆仲同來肄業請求減費一節亦可照准日校每逢禮拜六下午由學生開自治會主席書記幹事均由學生選任進行事件爲演講時事及練習交際等本學期成交甚佳下學期夜校亦宜仿行以期養成自動之習慣云云繼請前司法次長徐季龍演說大致先稱讚辦學者及學生次演說生活問題與國家之關係言求生活必自救國始而欲救國則又須勉求學問注重道德然後能置身社會以盡國民天職云云次吳稚輝演說英國之暑假休業式及英國之新學制並謂求學須有恒心且須練成自動習慣歐美之所以有今日者皆由國民之有自動能力故也云云末由會長李登輝給奬憑得獎者國文科龔彬生德文科王連生周海珊英文科梁國華吳延榮張取誠朱睿豐陳嘉賢徐秉成盛仲範陶福盛劉寳和胡崇本五海潮莊永圖洪福康項錫貴陸脩棠趙興和郭子剛周海珊吕崇仁孫承桂浦懷瑜曹時高鄭定豐郭亨豪沈慶埏胡伯濤沈慶坻陳能駒錢培榮錢培德金清其等禮畢散會時巳鐘鳴十下矣 
　　圖畫美術學校前日（六日）爲該校美術展覽會開幕之第一日上午九時起至十二時止下午二時起至四時半止參觀者絡繹不絶先由該校間壁弄内入口簽名後招待員導入鉛筆畫部計四六二幀石膏模型寫生部計九一幀師範各科成績部計五七九幀水彩畫部計五四九幀敎職員畫稿部計一二三幀函授生各科成績部計三三六幀油畫甲乙部計一三五幀函授範本陳列部計一五幀八部計共二二九○幀内分賣品非賣品兩種並設物品販賣部以供美術家之需要參觀畢由該校大門出口各部陳列之品以水彩畫彩油畫爲最優昨日爲各機關休業日參觀者較第一日更多商務書館高鳳池君特派代表吳待秋朱紫翔兩君選得優美成績備印行或刋入叢書云 
　　振業學校大東門内火腿弄振業中西學校昨日下午二時半舉行英文商業科暑假休業式並行普通科第二次畢業禮畢業者爲蔣永校曹炳坤徐益勤尚紹　陸硯耕屠康仁施兆祥方禮諠龔斌章等九名下學期定於舊曆七月初十日開學 
　　崇實小學法租界白爾路吉益里崇實高等小學附設國民學校於五日舉行畢業式國民科最優等第一名爲熊祥麟經校長奬以寰球勝地名畫錄萬國輿地新圖及歐戰寫眞畫各一册餘如沈懷文童邦豪等亦各得優美之奬品此外各級修業畢業等生亦均獲奬聞該校下學期將前提議未决之負販團實行開辦暫收免費生四十名 
　　復智學校昨日（七日）憶定盤路宋氏私立復智學校國民科舉行第一届畢業并行暑假休業禮先由敎員周雪騏令各生向國旗校旗行禮唱歌校長宋春舫給畢業證書計畢業生七名並給奬狀奬品校長致訓詞謂學生以自立爲本云云繼以周雪騏敎員勉詞次由宋春霆敎員報告下星期進行狀况畢後畢業生陳逸之答詞末撮影而散 
　　涵德學校新閘涵德學校於六號行暑假休業式下午五時摇鈴開會先由校長報告繼由各學生將一學期所習科學次第佈告末由校董給發奬品九時半摇鈴散會 
　　培本小學昨日閘北寳山路口頤福里培本小學舉行暑假禮首由校長朱企民報告本學期各科成績及辦理狀况次由校董盛炳華校員滕肇乾黎惠生黎霍氏王魁成相繼致訓詞聞該校於暑假期内上午八時至十時止由各敎員輪值爲學生補習功課以免遺忘下學期擬推廣敎室添招學生定夏曆七月十一日開學 
　　德文專修學校麥根路三十二號德文專修學校兹届第二次畢業已於前日（二十九號）在該校考試完畢合格者四人并聞下學期推廣學額續招新生及揷班生約九月中旬開課設報名處於芝罘路二號浙江旅滬學會樓上 
　　明德學校老靶子路明德華英學校日昨舉行暑假並開懇親會先期發出入場劵數百張到會者頗多下午一時半由吳牧師唱詩祈禱開會繼以男女學生高唱國歌校歌及懇親會歌由校長報告成績並述下届辦法及暑假補習之必要遂由小學生唱歡迎來賓歌繼以學生國語演說方語濱說女生唱英文詩小學生唱表情歌又英文會語商店實習演八段錦室内體操法繼以來賓演說勸勉學生乘時進德修業云云監學給奬鑲章文具甚夥並給畢業證書遂唱詩祝福散會迨攝影茶點畢已鐘鳴五下矣 
　　龍華小學滬西龍華鎭漕河涇鄕立龍華小學定於十五日暑假十四日國民科舉行第四届畢業式此次畢業有男生二十餘名女生二名是日並須舉行畢業生家族懇話會及成績展覽會校長錢驚潮巳函請各界届時往觀矣又該校定於陽曆八月十九日開課尚須招國民科一年級生一班並招二三四年級及高等科揷班生云 
[營長熱心敎育]  
　　江蘇陸軍第六團第二營營長張中立對於敎練軍士素爲注重近見在營之兵不識字者居多故於軍事學外增加文學一課特向滬江大學購備六百字通俗敎育科書以便敎授欲使全體兵十除識字外兼能增進國民應有之智識云 
[葉氏族人之奬勵子弟]  
　　已故甬商葉澄衷在滬獨力創辦澄衷學校培植人材有益社會不淺兹伊孫謀道畢業於約翰大學得理化科學士文憑葉氏合族爲製銀章鐫文曰（蔚成國器）後序葉氏合族發起鑄章緣由爲錄於下民國七年戊午仲夏吾族子謀道畢業於聖約翰得理化科學士文憑余等聞之毋任　幸曩因吾族僑滬子弟經商者多間有求學之士類皆棄儒習賈廢於半途澄衷公憾焉遂獨創學校培植人材厥功甚偉迺其孫謀道係三房又新之子前數年入約翰大學始業以來競競懇懇專心一志卒底於成說者謂澄衷公興學食報今方發軔也是豈徒爲我族學子式興余等有光哉爰鑄銀章用勗後起并以此激勸海内紳商富賈咸知熱心公益提倡敎育振興學校造就宏材必能如澄衷以之終獲良好效果也願當世識時俊傑見義勇爲亟起圖之 
[敎會紀事兩則]  
　　中華聖公會新閘彼得堂定於七月九日十日十一日開上海牧區夏令會三天每日上午九時一刻至十二時下午二時至四時由郭斐蔚主敎卜舫濟會長徐季龍君李恒春袁恕菴牧師等爲講員此係陳繼鐸等區牧在麥甘霖會長家發起業已通告各堂領袖矣又傳道聯會於本月二十一號午後四時在該堂舉行聯合公祈由戴調侯會長主席陳繼鐸牧師主講翌日四時在大東門内彩衣街安息浸會講堂開本月分聯會由趙星卿君主理　　基督敎天安堂中華自理會同人以該堂牧師故後新牧一時未能選定堂中主持一切會務不可一日乏人應以總書記即醫院傳道龐子賢爲代理主任業經咨請院長及省議會委辦已得同志許可所有醫院敎務仍由龐君兼轄以盡義務 
[典獄長赴蘇面陳遷監辦法]  
　　上海模範監獄典獄長敖雲亭邇因監獄基地經南商會及興市公司催遷甚急并據該公司聲稱久不騰讓損失頗鉅故由該公司派匠於監屋四週圍以竹笆俾便興工現該監獄内則人犯擁擠不堪外則形式頗不雅觀故敖典獄長特於昨晨乘頭班火車赴蘇謁見高等廳長面陳遷監辦法並請迅電省部立予解决 
[殖邊債主又開會議]  
　　本埠殖邊銀行自停止營業後迄已三載該行行長徐幾亭避匿京津延不出而料理以致開兌無期前日各債權人齊集公共租界九江路某總會内集議僉以洋商各債主均呈請公共公廨究追已有着落而華商執有該行鈔票者數達百萬多係汗血之資雖經國務院農商部函電擔負責任請各省設法維持迄無頭緒若再遷延實屬不堪其困現擬逕電殖邊總管理處請爲速籌的欵滙滬開兌取回血本衆皆贊成而散 
[游巡艦保護絲商]  
　　鈞和游巡艦長董仲發近以杭嘉湖紹興平湖等處之絲商雇船裝載蠶繭運滬者絡繹不絶該絲商等均係洋商派往内地採購恐有水盜搶刦滋生交涉情事故於昨日由滬開輪駛往蘇浙交界之氽來廟石湖蕩姚涇港等處嚴加撥巡以保絲商 
[緝私統領斷絃]  
　　前任兩浙緝私統領蔡和林之夫人吳氏兹在滬北愛文義路聯珠里寓所因病逝世前日設奠開吊昨日午後舉殯柩厝平江公所本埠軍警各界往祭者頗多 
[巴黎時報主筆行將來滬]  
　　法國巴黎時報主筆杜博君於日前來華先至北京與報界聯絡頃聞杜君將由京來滬與本埠報界聯絡情誼云 
[上訴案預備解蘇]  
　　浦東二十二保五十圖錢郎中橋附近鄕人沈順順（即沈搭橋）在上海地方廳控胞兄惠生紏合鄰人楊掌榮等將其捆縛兇毆用石灰包傷害雙目等情嗣據順順之母凌氏偕長子惠生等控順順爲土匪昔犯盜案由官廳訊實監禁越獄脫逃此次實係向惠生尋釁又將氏毆傷等語並據五十圖董保沈維熊倪雲洲及同族沈士銓等聯名投廳公禀沈順順實爲積惡土棍要求嚴懲當經檢察官預審起訴審判廳公開辯論之下當以沈順順傷害尊親判監禁二年六個月沈凌氏沈惠生傷害致人殘廢判各監禁十個月惟沈凌氏姑念年老着予緩刑三年在案兹悉沈惠生奉判不服提出理由具詞聲請上訴業經林檢察長核准備齊公文定於星期一飭派法警將在案一千人證押解蘇州高等檢察廳訊辦 
[大姐凌虐幼女案不准覆訊]  
　　浙江路民慶里六百八十四號門牌妓院内跟局大姐王老四因將十五歲幼女潘桂金凌虐經某狎客見而不忍報請捕房飭探將潘女與王老四一併拘解公共公廨請究經中西官訊明判女發濟良所王老四發押女所一月在案兹悉王老四不服判决特延代表律師於上星期六投廨聲明不服理由要求准予復核釋放中西官以案經判决未便翻異判仍照原斷執行 
[新婦捲逃案尋獲媒人]  
　　商人柳開朝前憑顧垣彰爲媒聘娶嚴曹氏之女爲妻過門半月即行捲逃柳遂以嚴曹氏顧垣彰等串放白鴿爲詞投控淞滬警察廳並地方廳請究而嚴曹氏亦投地方檢察廳具禀聲訴伊女生死不明亦請提柳訊究當經檢察官提案訊得嚴曹氏供詞前後不符諭飭押候交保在案前日柳開朝復將顧垣彰尋獲扭入警廳移送地檢廳歸案訊辦該廳諭飭收押候究 
[誘拐女子之追究]  
　　徐家滙附近殷家角鄕民姚雲堂之女大新年二十一歲早巳許字與人擇於今年十月間完姻詎近被自稱在某機關爲打樣之徐餘根串同蟻媒侯侯氏勾引出外領至西新橋小客棧中住宿姚雲堂將侯侯氏尋獲限其將徐及大新交出一併扭入二區三經分所申送　廳司法科訊得案屬刑事遂放前日備文移送地方廳經檢察官提案預審之下判將徐餘根侯侯氏姚大新等分别收押候再訊究 
[絲廠厨司圖姦女工續誌]  
　　閘北寳山路裕和協絲廠經理王耀祖日前因該廠廚司王和尚圖姦女工劉招弟將王解送五區警署解科訊辦巳誌前報兹悉此案前日經段科員傳到該女工質訊之下以王圖姦未遂從寛制拘留十天以儆 
[女婿扭控丈人續誌]  
　　江北人王有才之妻周氏去冬被妻父周學金帶來上海住居閘北長安路文案坊日前王來滬索人周稱伊女於五月間出外不歸王遂將周　控四區轉解司法科請訊已記前報兹悉此案業經段科員研訊一過判周交保出外　同原告　尋周氏到案再行核奪 
[串拐證據不足]  
　　婦人姚陳氏昨至法公堂控同居周潘氏日前將女兒如意串人拐帶至常州圖賣嗣經婦人得悉往將女兒尋回今將潘氏扭案請求訊究機據姚如意供稱日前女子在潘氏房中閒談見有素不相識之某甲前來潘氏囑女子隨某甲出外游玩致被騙出將女子耳上之金圈質洋三元至火車站乘車先至鎭江旋又帶至常州故被母親得悉到常携同來申是實詰之潘氏供稱婦人與某甲素不相識况婦人與原告同居豈能拐賣如意究係何人所拐婦人實不得知求察中西讞員判原告所控證據不足將案注銷潘氏開釋 
[黄包車碾傷男孩]  
　　住居閘北寳山路甬人王振山之子四清年九歲前日在馬路上嬉戲被黄包車夫田二拖車經過將孩撞倒碾傷右腿當由五區崗警查見將田拘入警署經王署長詰訊一過飭將田解送司法科訊辦傷孩交家屬領回自行醫治 
[小刀戳傷手臂]  
　　某紗廠工人朱五根見同廠工作之蔣憲章在韜朋路將其胞弟朱阿妹毆打當即上前干涉致相衝突朱遽持小刀將蔣手臂戳傷由探季立仁查見將兩造一併帶入捕房捕頭飭將蔣送院醫治朱五根押候解廨請究 
[賭徒跌傷巳愈]  
　　陸茂泉與張阿狗蔡和寳等在香港路薰德里七十六號屋内聚賭由捕查悉往拿陸跳窗圖逃跌斷脚骨當送仁濟醫院醫治張等當被拘獲解送公共公廨訊明判各罰洋開釋候陸傷愈再核在案兹悉陸之傷勢業巳平復上星期六由捕將陸解送公堂請示即據一百五十二號西探海明惠上堂禀明前情經中西官磋商之下姑寛判陸開釋 
[離奇之互控案]  
　　浦東御界橋鎭順昌米店主沈本初家於日前夜半時被竊賊沈祥林挖洞入内行竊沈子怡生出而喊捕致被擊傷頭部當經鄰人畢集始將該竊拘獲並獲竊具數件翌日經地保沈文魁到場排解釋放該竊釋出之後復往尋釁經該店主報警飭拿始行逃逸旋經地保向該店謊稱情願將賊解往警局究辦騙去解費洋十六元數角該店主事後覺察始知受愚故於昨日據情控訴南滙縣公署請求提究而該竊亦以被毆受傷等詞投縣請驗傷㾗未識杜知事如何辦理也 
[絲商對於管棧人舞弊之疑慮]  
　　法租界金利源碼頭招商局八號貨棧管棧人楊瑞生潛將鼎餘絲廠主丁汝霖寄存絲繭取交泰康祥絲號出店金榮生兜售與唐家弄允餘絲廠詎允餘廠亦係丁汝霖所開察悉是項絲繭即係己物遂報請捕房將楊金二人拘解公共公廨被告均延律師到堂代辯經公堂判楊交五百元金交三百元人洋並保候再訂訊在案兹悉本埠各絲廠以管棧人盜取客貨人贓並獲尚延律師到堂請求交保將來絲商寄貨殊爲可憂爰於前日邀集同業在絲業公所討論抵制之法結果原告丁汝霖趕延律師到堂請爲澈究以維商業一面再向該棧主交涉 
[須覔連環舖保]  
　　徐自明徐蔭曾徐蔭桐等控族人蔭垣藉端行兇滋擾等情由一區三分所申送警廳司法科訊供之下判蔭垣拘役半個月在案旋又經徐自明等聯名公禀請求加押半年徐廳長以該原告等請求加押核與警章不符照違警處分祗能拘役三十日爲止今原告等慮其後患應准酌量取締前日押期巳滿徐廳長諭將　垣還押着覓取連環舖保具保出外不准再向滋詐如違惟保是問而該被告無相當保人所以至今尚在押警廳云 
[代人作保之受累]  
　　堃和勒豐等各糖行前至法公堂控被倪光興騙去貨物運至伊父處銷售請求訊追經公堂判倪交保限理詎倪保出後避匿不到故將保人周曉春傳案着交保限期尋倪後周因無保管押在案昨又提訊周供民人在押一時難以尋交請求釋出尋倪到案中西官　姑念在押日久從寛押滿四月出外尋倪到案訊追 
[調查被告家産]  
　　謝國昌前至法公堂控邱開鐘不理抵押顏料銀一千餘兩經公堂傳訊邱避匿不到着將顏料交捕房拍賣後拍得銀三十餘兩判交原告先行領去餘欠缺席判决旋由原告將被告尋見扭案堅供並未收過銀洋中西官以此案巳經缺席判决豈能推諉不認判邱還押着原告查明被告有無家産禀覆核奪 
[不理擔保案缺席判决]  
　　日商久竹三控王志良不理擔保章武欠洋二千元一案屢經公共公廨傳訊被告抗不投質判令原告登報通告着被告於兩禮拜内投質否則缺席判决在案上星期據原告代表律師投廨譯訴被告抗不到堂請照現行刑律判斷師原告得直云云經張襄讞核供商之日副領事林君會同簽判云此案前經登報兩禮拜現該被告仍未到案應照原告控數缺席判决着令被告還洋此判 
[錢債案須分别起訴]  
　　協盛和等延朱斯芾律師在公共公廨控金增有不理欠洋二百二十六元七角六分一案由廨飭傳兩造於前日午後經李襄讞會同英副領事白君訊據原告代表朱斯芾律師上堂陳述被欠情形要求嚴追質之被告金增有亦延代表萬伯良律師到堂辯稱本案原告非止一人照章不能同控應請將案註銷中西官核供會諭着各原告分别起訴以符條例免繳堂費此判 
[債務人押久開]  
　　黄二郎控周雙桂不還借洋七十餘元由廨訊判被告如數還洋管押追繳在案前日午後又經中西官提訊據原告黄二郎投案供稱業經調查得被告在丹陽縣屬稍有土産可以變價歸償不應挺押不理請求訊追詰之被告周雙桂供稱原告所供全屬子虚實在家中並無産業請求釋放問官得供姑念被告在押巳久因判開釋 
來函 
[上海絲繭公所來函]  
　　逕啓者七月七號貴報載有英文滬報云本埠外國絲商前擬更改付欵之習慣絲業會館因之函致西商絲業公會提出抗議略謂出口絲經其付欵方法果有變更華商將不復與外國絲商交易等語閱之實深詫異敝同業並未有不復與外國絲商交易之議除函致該報更正外相應函請貴報更正爲荷上海絲繭公所啓七月七號 
雜評二 
[江蘇之短期公債案（訥）]  
　　廣東倡行借租案不交省議會而起反對江蘇募集公債案不交省議會而亦起反對其情形同也廣東之借租案雖反對而仍進行江蘇之公債案雖反對而亦進行其情形又同也廣東借租案之不交議當局以籌措軍費爲解江蘇之公債案當局以國稅抵押爲解皆不自認爲違法其情形又同也 
　　雖然省議會者代表一省之民意者也當此民窮財盡之時而增加商民負擔其不堪承受固亦在情理之中則此兩案關係不僅在法律而實爲事實問題爲議員者應思如何以代達民意豈可僅以一質問了之乎豈可以業已實行視爲成事不說而即默然無聲乎當局既以不交議之理由自解則尚非悍然蔑棄民意機關者負責之議員當思所以自盡其責矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[販土賦以收買煙土製藥丸爲韻] [  召侯]  
　　生涯不　禍水横流是何買賣莫問來由　敎獲得贏餘利饒三倍不惜鑄成大錯價聚九州從今黑籍還魂定感深恩於范蠡若論黄金買弊還議穢史於魏收一原夫土之爲物也儲自滬濱來從溟澥膏之熬尚待火攻味之甘豈同露灑毒幾如酖恨烟精嗜好偏深粟縱名鶯奈老子饑寒難解是以焚綿縱火烟禁永垂那堪聘鄭求環私人偷買」而今乃有販之者一心刮地隻手回天資本原來不薄有無儘許懋遷認籌三省之捐何勞督辦運送百箱之貨不羡議員轉憐周尹犯關未曉利市莫笑李仙入閣厥號凌煙」然使除害有類斬蛟遺患非同養虎縱一炬而化作青雲驅百毒而投諸黄浦禍根盡剗聊同非種之鋤奇貨是居莫效多財之賈不許惡氛沾染好男兒又抱沈疴庶幾餘毒無存奔中原好尋淨土」奈何巧立美名敢違禁例公然着手進行翻說存心救濟謂其價雖過參苓而其用能驅疾癘黄金白璧換來續命之湯瓦釜銅鍋煎到長生之劑不怕攻心有毒清心丸莫救狼貪居然妙手回春消痰丸爭誇驥裂」一粒金丹幾重黑幕利遂錐刀慾深谿壑因有土而有財亦于囊而于槖絶似龜奴之輩因愛鈔而眼　雖非馬賊之徒亦見財而心惡欵若輩來從羅刹錢愛飛榆豈仙翁又到長安人爭買藥」由是富源開闢毒燄彌漫惟生財之有道縱役鬼而何難三字書名選舉場儘堪舞弊千金買票安福部也自成團料他時幾許泥員來如蜂擁歎此日一般土販智弄蜣丸（四） 
家庭常識 
[瓦辣刺人] [  黄華] 　　 
　　天氣酷熱多年老屋中往往有瓦辣下墮剌人股膚起餅作痛甚至有經三四日而猶作怪癢者若用熟蜜搽之一二次即止痛 
[醋浸大蒜] [  未開化民] 　　 
　　購大蒜頭五斤置大口瓦瓶中加米酣五斤黄糖二斤半文火煆一晝夜連瓶取起候冷每日食三四個能預防痢疾兼可供客作碟菜 
[樓上人脫離火險法] [  鶴巖]  
　　如無梯時可呼人以雨傘抛上卽將雨傘撑開以兩手持其柄（柄端向上）從窗口躍下雖最高之處而人亦無傷此法予在乙卯秋自安慶道經漁亭（屬黟縣）以兩足酸痛勾留某客舍樓上夜將半正朦朧間忽聞樓下人呼救火余駭然而起見火光從樓梯處直上因至窗口向路上行人索梯不得以爲有死無生矣不圖急難中乃有一人以雨傘抛上囑余依是法而行余遂脫離火險雖兩足甚苦而一身未曾受傷亦幸事也 
工業須知 
[各種香油之製法] [  潘子鵑]  
　　香油一物爲製造化裝品時所必需此物來自西洋價值昻貴每瓶約值數十元近今我國竭力提倡自製化裝品而香油一物仍購自西洋每年輸入甚夥亦爲巵漏之一補救之方莫如自行製造前在日本購得製造寳鑑一書中有香油製造一節言之頗詳暇時依法實驗成績頗佳然終不敢自以爲是爰將各種製造方法述之於願海内實驗家更敎正之則幸甚矣 
　　（一）橘皮佛手檸檬橙子等香油之製法法用此等含有香油之果實擇其成熟者入於皮囊中置於壓榨器而榨出其液汁此壓榨器爲直徑六七寸深一尺左右之有底鐵管底部有一小孔以便液汁之流出底上更裝置一穿有無數小孔之鐵製假底一距底約高一二分（此器在滬地可以購得）假底上即載布囊更　其上覆以鐵板（此板比器之内徑稍小）而藉螺旋之力壓榨之如斯則其含有之芳香油與水分同時榨出而溜集於受器中靜置之其香油不溶於水而重量較水爲輕故與水分離而　上下二層用分液漏斗或用吸水管（即吸虹上二者上海實學通藝館均有出售）得分離之更將油分用濾紙濾過以除去其所混之塵埃微滓等如是所得之香油爲潔净之香油即可裝瓶出售 
　　（二）桂皮丁香等香油之製法法用此等含有香油之樹皮球根種子或其枝葉先截斷爲細片盛於鐵製或玻璃製之蒸溜器中和水（或恐被熱焦灼仍入細片於布囊中而以線懸垂蒸溜器之水中不着器底其法尤妙）徐徐加熱至水沸騰則香油滲出混入水中與水同時蒸發而輸送於冷却器而凝宿焉此溜出之液爲水與香油之混合液可用前法靜置之而分離也（未完） 
詩囊 
[和栩園四十初度感賦元韵] [  海陸繆則均]  
　　正是通仁李固年進修德業自無前詩壇罰酒依金谷（君豪於飲）樂府探源擬玉田（君有考正詞譜行世）大器晚成休怨命奇文共賞豈從權春江風月無邊好買得何須費一錢 
　　蝶到飛時栩栩然莊周夢裏亦神仙新詞爭唱桃花影（君有桃花影彈詞閨秀都傳誦）妙句新籠芍藥煙（君原作有芍藥開時玉化烟句考其著集知爲顧影憐女士作也）舉世熱狂嬉燕幕半生因果悟狐禪願留乾淨身常在别壁優游老輞川 
　　頌祝椿庭壽八千郭家兒女滿堂前傳薪克負頤應解咏絮能工句自妍福到家庭花欲笑歡生几席月將圓我來唱和龍池樂料與先生有宿緣 
　　不受人憐不自憐任他祖逖着鞭先逃名每被知名累壽世終須避世賢哭到窮途嗤阮籍醉餘狂草學張顚願將時代都忘却覔取桃源别有天 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ）法國囂俄著 
第十七章陷穽（五） 
　　此時窟外復有足音跫然而起史邦齊曰若儕且肅靜此必杏格兒歸矣言次巳見偉男子昻然入年可三十許兩手盡沾血汚氣喘喘然似方與人爭鬭歸者一見雅谷即詫曰是間乃有生客乎其爲同志歟史邦齊曰然此人携有護照固同道也而麥東乃欲殺之杏格兒聞語立岸然以向麥東曰不能須知此間吾人自有法度非汝所得干預因曰朋友汝亦知吾人起義之事乎吾人祗以不堪政府之虐始欲揭竿而起而此人則允以餉糈見助以舒墨客名義爲號召實則吾人但知爭民權耳烏知舒墨客者麥東恐其漏洩亟曰朋友汝既不爲間諜則吾人甚願引爲同志杏格兒亦曰佳今可以汝之力與我之刀相觸則吾人之盟約定矣雅谷自思此時不啻置身羣狼之中稍一抗拒必無生理而此間之事無端牽及舒墨客亦頗可疑盍不佯爲附和一偵察之乃即拔刀應曰可吾今願從諸君後矣兩刀既觸衆皆歡呼曰舒墨客萬歲而所謂罕恩者獨呆立如木鷄雙目灼灼注視雅谷與杏格兒二人不知所可麥東曰嗟乎吾忘之矣吾親愛之杏格兒吾尚宜爲汝介見於大俠罕恩之前杏格兒聞語一愕曰誰爲罕恩者麥東低語曰汝未見乎此魁梧而奇偉者非即氷山之罕恩歟宜恭勿倨致逢彼怒杏格兒不禁失笑曰罕恩乃如是乎朋友汝勿欺我矣實告汝吾方自罕恩處來也麥東初不料杏格兒已見罕恩乃亦大愕亟曳杏格兒於旁使其言不爲衆人所聞曰殆哉汝奈可言其非罕恩耶吾恐汝言爲罕恩所聞汝骨碎矣汝獨不知罕恩爲魔鬼乎彼之幻相豈有定形汝果何所見而云然杏格兒者究爲村漢識見至陋且當神怪時代以罕恩爲魔鬼化身者說固舊矣乃恆怩曰但我適自野猪洞來親遇罕恩助熊而攻我同伴七人皆爲所殺吾獨以身免不觀我兩手盡血漬耶即其證也然吾所見罕恩實爲侏儒安得頎長如此麥東鼓掌曰休矣豈有罕恩而爲侏儒者汝所見必贋鼎耳雖然藐小之侏儒僞冒之罕恩猶能手刃七人而况乎眞汝語宜愼苟忤之者汝無命矣杏格兒耳聆麥東之語目量魁梧之人竊自疑曰彼僞罕恩者渺小如猴以彼例此是直貓與虎矣譯者曰矢下以皮相士而反是爲非者固比比也又何怪乎杏格兒哉（第十七章完） 
 
 
 

Page 15

 
 
   
 
 

Page 16

 
 
   
 
