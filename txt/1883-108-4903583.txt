# 1883 - 108 - 4903583

 

Page 1

 
 
[本館告白]  
　　本館現擬將光緒八年正月朔起至年底止所有京報上　諭旨按日彚錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人啓 
[醫俗論]  
　　客有告於余者曰甚矣上海地方風氣之俗眞有不可以醫者也初至之時皆歡天喜地稍豁心目則見爲花天錦地迷入其中不知覺悟則不啻昏天黑地金盡裘敝阮囊羞澀欲歸不得欲避無臺則又幾欲上天入地其所以迷人者如是其極然人之所被共迷者則亦不過酒耳烟耳嫖耳賭耳吃耳着耳外貌之闊綽耳塲面之烜赫耳遍地皆俗氣西座皆俗人所見者無非俗物所聞者無非俗談欲換凡骨無金丹當無如此俗骨何也夫醫俗必以雅所謂雅者非必澤以詩書故爲清高之態度也古之人金貂換酒開瓊筵以坐花飛羽觴而醉月何等富貴何等清雅是不俗於酒也白門新柳品燕題營曼歌一曲緾頭千萬比紅之詩平康之曲亦何等富貴何等清雅是不俗於嫖也劉穆之家無擔石而樗蒲一擲百萬至今傳爲隹話則其賭亦不爲俗至於彼都之狐裘黃黃興夫觴酒豆肉四　八珍食前方丈雖窮奢極欲而不以爲侈則吃着亦不盡俗也惟煙則本屬烟霞清供未嘗不可以自處於雅特無如上海之吸烟者動輒在大烟館中以至男女混雜品類不齊遂覺俗不可耐耳蓋上海風氣靡靡以俗爲雅一飲酒也而霧沛雲蒸紅妝入座　戰一番歌喉畧轉一聲對不住便怱怱去矣此眞佫不可耐者也至於賭也烟也吃也着也則又更不必論求其有一毫雅氣而不可得何其一俗至於此哉余曰俗人之見爲雅者正雅人之見爲俗者也盈上海皆俗人卽盈上海皆俗事苟非雅人則亦惟隨俗浮沈已耳而顧欲以喋喋者挽囂陵之俗又奚爲乎雖然子亦勿竟以一俗字概上海諸人也邑廟有蘭花之會菊花之會又有春燈雅謎多少詩人吟詠於其間近日申園復有琴會此等雅集乃皆以俗目之耶客曰鳴呼噫嘻吾知之矣邑廟花園各有所主如壴餅行糖業錢業酒業等輩雜司其事則其人不盡雅人卽以蘭花菊花爲會亦不過借其名色列花數十盆於筵前而酒肴羅列清音一隊高唱京腔任遊人男婦出人縱觀或一日或二三日此後則園門扃閉不許人問津焉此尙得謂雅人深致乎春燈雅謎有雅之名無雅之實甚至有欲極不堪者若夫詩人吟詠則雖不能抹煞然今日閑暇無事不免吟唐詩一首者亦已不少又何論琴會也哉余曰客之言固爲有激之談然亦不可一例視之也本月二十四日申園之會未嘗不可謂之雅是日天　氣清惠風和暢大有蘭亭雅集之趣琴客畢集各奏所長劉君偉生鼓漁樵問答趙君子章奏梅花三弄倚緑居士作良宵引王君紫垣撫流水僧明遠彈平沙韻梧女史爲水仙操而就中聽桐逸客之　　照君　石上流泉三曲尤爲獨　勝塲聞　往聽者士女如雲軸蹄絡繹其間趁隊熱鬧者固多而知音者亦不乏人聽桐逸史奏技時深知命意而嘖嘖稱羨者亦殊不少可見滬上之地雖俗而雅人未嘗不在其中苟有提唱風雅者潛移而默化之則俗者可變爲鴉雅者不復趨於俗豈得概以一俗字抹殺之耶且吾見天下之雅者矣日往夾於柳巷花街顧影翩翩風編自賞曰此雅事也命疇嘯侶策肥乘堅每當　陽西墜迎落照於輪蹄之間向　安寺馳騁不絕同車有女先後追隨開外國酒幾瓶啜加非茶幾盞侍者趨侯於側傭婦裝煙於旁曰此雅事也　　　羅肴饌一席之費貧人數家產也杯盤狼藉履　交錯拇戰喧喧聲高氣壯曰此雅會也窻明几凈室邃房深取同志　人抹牌搖攤角勝負者千金不惜曰此雅興也卽有吟詠篇章無非投贈應酬諛詞滿紙猶自以爲雅韻欲流凡若此者人見之覺具俗而彼固自以爲雅者也以視夫琴會之舉誰雅誰俗夫固有人能辨之矣而子乃猶爲此言乎滬地之俗不可醫此或醫俗之良方也夫 
[幾伍波臣]  
　　○福州西字報言本月十五日招商局之海琛輪船泊於馬尾適有小輪船一艘船中駕駛者皆係華人不知何故直對海琛駛去該船中有客十六人見此情形以爲必將與海琛相潼恐此身悉成蘢紛遂紛紛跳入　中輪船急設法救援幸皆得慶更生而小火輪亦卒不與海琛相撞然此十六人者則哈苦不小矣 
[要犯自盡]  
　　○本埠殺人放火案內之任順福毛顧氏吳楊氏三犯日前解往松江府過堂復由松江府派差解省於二十四日到蘇詎該犯任順福自知罪大惡極難逃憲典竟於念五夜在獄私服洋烟斃命本舘於昨早接到在蘇訪事人電音自是確信至毛顧氏吳楊民兩犯現尙監禁也 
[殯儀誌盛]  
　　○二十三日蘇城花駁岸費幼亭廉訪之太夫人汪氏出殯一時遐邇咸知都來瞻屬儀仗自上午十一點鐘由清嘉坊繞中街路過中市出閶鬥登舟運回毗陵原籍前導開路神對子馬金皷清道銜牌萬民傘香亭　誥命眞容亭　駕全副僧道鼓樂頂馬魂轎領魂雞引魂旛無不色色嶄新排列齊整執香躬送者計白衣者數十人元冠服者數相將材罩用緑呢嵌玻璃異常高大柩前有營兵數人督拆沿途攔杆及巷門除按招　等事一路公祭者有四五處故至一點鐘時始登舟回喪途人觀者咸稱前者程臥雲封翁殰儀已臻極盛此殆可與頡頑一富一貴人多艷其生榮而死哀也 
[巡員受辱]  
　　○二十日蘇婁門張香橋慶豈祥酒肆有匠帮甲乙兩人先在該店小飲　有某官坐船水手入肆沽酌以凳足跌痛足趾歸咎於匠之碍己以冷語嘲之水手遽詈於是彼此互扭不釋適該叚巡查委員某少尹便服過此前來喝阻水手誤謂途人怒批其頰并扭髮辮經旁人大聲鼓噪謂此係本叚巡查官何得無禮至此遂將該水手捆縛拖至靈蹟司廟公所繫於柱少尹怒憤欲絕遂取馬鞭痛總數百下致頭破血淋積地成汪該水手家眷卽報知某官府第霎時間　獲摩拳擦掌而來約共數十人見水手委頓幾斃遂登樓將少尹臥房動用器　時辰表冠服拋擲扯毀無一瓦全旋將受傷人抬之上樓臥于巡員床上次日傷益劇頭腫如斗少尹惶急無措報縣請騐并由地保邀請傷科醫治念二日元和陽邑尊親詣騐傷一時觀者塞途宦第僕人及河于舟子無不髪衝眉堅氣勢炎炎而某少尹則殊有瑟縮徬徨慙怒交并之象云 
 
 

Page 2

 
 
[濬河雜誌]  
　　○左侯相大興水利開濬朱家山赤山等河疉經列報前日該處營頭已紛紛調赴朱家山用炸藥炸石石之大者可以砌閘小者可以煆灰誠一舉而兩得也萬夫所集畚挶如雲春氣融和我士己無赤脚踏冰之苦惟近山一帶兩岸浮土竟有積至七八丈高者霖雨過多未免時形塌卸某營官以侯相臨工在卽晝夜督責哨官兵勇見此情形相與偶語思逞其解甲歸農之計幸統領威望素著亟出彈壓衆始帖然開至某處土中忽掘出石橋一座另有石閘模樣巳不可識惟兩旁閘柱尙存中鑿一槽甚深與橋皆矮小而不甚高大或謂此處當時原是山澗並不通舟楫也又一處掘得銅錢一窖爲數頗朢斑駁陸離朽腐成塊其錢多係皇祐天德年號盖五代時物也查當時錢價甚昂往往當十當百凡物當王則貴窖若許纍纍者何爲也又聞客歲掘得石棺一具上下四雜俱整石板外錮以錢錢朽觸手卽碎棺上一無題識土塞於中骨巳莫辨僅存鋼劍長三尺許無欵刻另有小玉器數件盌三四枚似玉非玉不知其爲何代物也 
[駝察勞勩]  
　　○廬陵劉觀察需次江左二十餘年洊至監司爲大府所倚　金陵通濟閘工局前以草創未善糜費滋多大府以觀察督之鈎稽考核一以躬親局內外無敢蹈故轍者及領洋務局深體國家懷柔之道每遇遠人莅止一導以誠俾知漢官威儀務令其中心悅服而後已又以談洋務者僅襲其皮毛未能出顯入微一盡邦交之道且思南洋與北洋並重北洋於文字製造次第講求南洋則猶有待也爰擬商設同文各館以習五學與水陸兵法用意深遠誠非淺近者所能喻也 
[舍利大會]  
　　○杭垣下城小橋頭之陸興寺本南宋舊剎也其寺向與祥符寺爲隣杭諺有十里祥符千口井之說赭宼之亂盡成焦土前年經各紳董集議醵資先將隆興寺次第興造兩載以來丹靑土木煥然一新寺中舊有一塔故址猶存今復甃石重新更於塔旁建一石亭繚以紅欄盖以翠瓦現巳工竣住持僧爰於十三日起至十五日止大開水陸道塲名曰舍利大會聞係某巨剎之大和尙爲會首出帖廣邀是以各　林之方丈各菴堂之女冠以及優婆塞優婆夷善男子善女人無不爭先畢集共赴無遮大會而城中之富紳巨族繡闥深閨亦皆僕從如雲車馬塞路無不願捨金錢作靈山會上人聞寺中所設供養金珠寶翠光怪陸離且有各種時花雜以磁銅玉石頗爲奇異至所謂舍利子者則聞其言而未見其物也 
[作坊失愼]  
　　○杭垣武林門一帶錫箔作坊最多每一坊內打錫箔者不下四五十人必用一徒弟以執炊爨之役所食者皆黃糙米而炊爨則概用茅柴盖取其價廉而用省也各作丙必有柴房一間爲堆積柴草之所然以此而失火者已數見矣本月二十一日上燈時仁和倉橋直街王姓之箔作坊內失火一時各集水龍爭先奔至各署洋龍亦雷轟電掣而來上前撲救故僅該作坊燒盡不致延及他舍盖此屋前係謙號之典基四面火墻極高墻門亦高大故火不能撲墻而出兼以墻外各水龍如百道飛泉奔流直注祝融氏乃爲之返駕聞其起火之由因該徒方作晚炊携燈至柴房取柴不覺遺火於地晚飯未熟而柴草先燃火遂冲天而起幸時在黃昏屋雖被焚而人則無恙也 
[搶親涉訟]  
　　○漢陽之南鄕有李姓者臣族也昔在漢口時遇同鄕王翁相得甚歡李旣有子王亦有女王謂李曰以我二人之交情若聨之以婚姻則交益深而情益厚矣將來第幾女可與郞君奏箕帚也李確唯以爲得季布一諾千金不易焉自此以後未嘗遺冰納釆而雲萍風絮彼此分離二三年未通音耗去年王姓見女長成恐有摽梅之感意欲另字他人某甲乃央媒妁定六禮將諏吉行親迎禮李姓知之恨王翁之　已也又無力以制適具鄉人某乙素工刀筆李往訪之且告以故乙卽慫恿之曰王姓與汝有成言待彼彩輿遄發時汝當伏衆要刦迨彼控官則生米已煮成熱飯矣李依計搶女而回此去年十月事也乃控李於漢陽縣經陳邑尊斷婦歸甲乙與李等則拘禁卡房猶未釋也夫李雖有言在前而未有媒聘甲雖締姻在後而公然問名一彼一此固不待對簿公庭而始分勝負也李則愚矣爲李借箸者不更愚哉 
[縣令更調]  
　　○揚州府甘泉縣桂明府履任以來政聲卓著爲大吏所重已調署江甯縣缺聞擇於本月二十六日卸事而現署如皋縣劉明府接甘泉縣篆紅論尚未到揚也聞甘泉縣吏胥擬於桂明府卸任時除恭送萬民傘萬民衣外又製一抬閣注水一盂懸鏡一面盖謂其清也如水其明也如鏡所謂善頌善禮者非歟 
[二月初十日蕊珠書院甄別案]  
　　○超等共十六名　曹基鏡　葉景澐　曹　　　王金綱　汪錫增　顧澤堯　杜惠炘　謝允培　張思煜　葛士清　趙履福　張　楨　林曾望　葛尙質　王恒　　李鴻烺　○特等三十四名　王承錄　凌貞鏞　李鐘珏　馮純壽　孫　詒　曹耀圻　華堯封　王宗毅　張　堅　黃協壎　莫錫綸　徐頌增　談壽基　周行芳　王宗祐　周善元　王豐鎬　毛恒治　方文杰　凌貞銓　程文　　杜惠森　李鴻遇　黃錫恭　周行炳　陳德基　楊振錄　劉志濤　樊　鼎　趙廷澂　瞿慶元　朱澄淦　蘇紹基　趙　蘭　○一等共四十名　張　圻　劉至敬　徐福璋　江紹均　吳書淵　朱樹新　程學釗　姚元鈺　張增祥　趙　璜　唐樹滋　曹　　　程學寶　林曾裕　顧福基　沈邦杰　沈慶炳　陳增楙　項文瑞　趙宗敏　葉永孚　吳福梓　汪廷弼　周文彬　陳　　　李　　　顧學鵬　沈悅輔　張瑞南　曹鐘潞　王熙庚　楊元燨　鈺　沈悅向　瞿慶宜　毛錫鑒　楊乾清　孫承鼎　桑　芬　沈邦達 
[十二日敬業書院甄別案]  
　　○超等念名　嚴文藻　姚文　　虞九韶　黃慈壽　杜惠炘　王金綱　蔣　徵　朱世恩　周翊鑾　汪錫增　姚文棟　尹熙棟　王仁業　謝允培　趙賢書　李鴻烺　李鐘珏　王豐鎬　葛士清　趙履福　○特等共五十名　曹　槱林曾望　曹基鏡　張恩煜　王景翰　王　鼎　葉景　　湯馥藻　汪學瀚　飽德鱗　楊振錄　趙毓森　朱　　　張　堅　談壽基　程文傑　王永思　徐桂昌　顧鴻達　陳志堅　葛尙質　張　剛　郭慶培　沈功校　吳昌鳳　沈祥龍　吳德耀　夏如樁　項文瑞　郭慶飋　監程熙　陸清標　張乃斌　陳士翹　唐樹滋　毛恒治　江紹鈞　王宗裕　沈恩孚　林曾　　方文　　楊元　　王增祺　劉志　　姚魁成　周行炳　周善元　殳峻堯　張元基　邵曾鑑○一等一百三十名　朱逢甲　余　遵　王萃龢　馮純壽　鐘慶增李汝玉　唐　泰　陳維時　瞿慶元　汪奉澍　陸應樞　陳增楙　高福嘉　張國楨　莫錫倫　陳德嘉　張陳豫　華堯封　傳　銘　嚴家駿　葉懋生　王朝俊　潘其慧　趙　鈞　朱昌鼎　馮　霨　陳昌陛　胡士卓　姚元鈺　臧毓麒　張聯甲　黃元炳　莊容敬　趙元佐　瞿慶賢　艾承禧　徐頌增　趙光垣　王維亮　蘇紹基　凌貞　　王宗毅　趙增齡　陸世英　林增裕　曹　煒　徐　駿　許　淦　瞿　阮　陳奕商　楊錫周　彭澤煕　杜惠森　趙　橫　夏其釗　葉　駿　陳昌言　沈悅向　瞿　敏　趙士祥　楊乾清　孫玉桂　顧澤堯　宋光裕　汪廷弼　沈家模　錢文蔚　李寶沅　葛士濬　侯庚吉　王保沂　許兆元　董廷瑞　高　垣　侯錫圭　顧應檀　鄭　鼐　黃協塤　王聯第　沈光琮　李鴻履　張　楨　王恒燾　陸鼎祥　桑　芬　韓文藻　黃錫恭　陳雲龍　李世捷　徐　璋　李應樞　衛家鉁　周行芳　王慶平　方文杰　朱澄淦　馮霆　陳增奎　朱維璋　趙增虔　汪家祿　陸鴻飛　周桂芳　 
 
 

Page 3

 
 
孫承鼎　凌夢周　俞長齡　郁芝祥　金召棠　曹鐘　　曹日新　秦贊堯　鄧起子　李鴻昌　霍鸞章　吳福梓　臧道鳴　蔡爾東　沈邦杰　潘志鴻　龔源達　侯良佐　程學寶　沈悅輔　胡國鎭　方家璧　鄭元炳　蔡文炳　朱樹新　陳銘壽 
[工局議事]  
　　○本月十九日爲本埠英工部局議事之期有電燈公司之立德先生致信局中並繪圖一紙詳載大馬路黃浦難虹口下海浦三處所用電燈圖樣地段信內并言下海浦及大馬路並無樹木當用電桿懸燈其桿須較現在浦灘所建之桿畧高浦難一帶因有樹木恐碍燈光當用兩桿對峙中繫以鐵線而懸燈於中路如是者六盞請局中董事飭管理工務之人前往察看合用與否工部局允其飭管理工務人查看並請該公司寫一合同先交本局閱看以便定奪也又有本局醫生禀稱現在本埠尙少一相騐屍首之所時有相騐之事頗爲不便當另擇善地專爲相騐之地據醫生之見卽在外國老墳山內之小禮拜堂原屬曠所但須畧加修理約費三百金可以改爲相騐所自是妥便但不知將來專爲相騐西人而設抑華人亦於此中相騐也 
[水工告竣]  
　　○本埠自來水公司之鐵管現已一律工竣各處出水之管亦皆安置妥貼下海浦之吸水機器業經生火試用想卽可通行租界矣 
[東洋車換照]  
　　○本埠東洋車每淤西歴月初倒換照會引次西歴四月三號卽本月念六日工部局所發車照已有一千三百張因車夫老習汰去者亦不少約計租界中有東洋車一千五百輛儘足敷用也按近日人有喚東洋車者車夫則假作痴聾並或目笑存之值天雨時尤甚正不解該車夫等是何意見也 
[誤認天台]  
　　○夫桃杷花下鸚鵡簾前乘興而夾驀然而入此固尋芳之地也否則狹巷小家銅镮半鎖雖非路旁之柳亦爲夜合之花此猶可狎之人也從未有不問其地不問其人如陳某之橫衝直撞者陳某滬人也年近三十居西門內曹家橋西其父在日設肆經營搆屋數椽出賃於人所收租息亦可度日父歿後陳某不務生業日與諸無賴游里中父老咸目之爲輕薄子也前日午刻忽携銀餅一枚貿貿然至西昌橋地方某姓家大言曰今宵我必來宿先付定洋爾其收之然某姓雖小戶本係清白之家其時家中祇有婦女忽聞是言茫然不解詈而逐之詎陳某於傍晚時復挈一人至某姓家言定洋已付何以不許我宿爾不納我不去也因此爭論隣人聞聲畢集咸謂此種惡棍自當送局辦理於是縛而送於西局經李委員研問某姓伸訴前因并稱受此汚衊其何以其而鄰人亦衆口同聲遂求重辦李委員詰及陳某據供名日新有傅桂堂者又名阿土引我到彼處云云李委員着將陳重責三百板復掌頰一百下卽備片移送縣署黎邑尊以此等根徒自當懲一儆百查犯事地方係在本城二十二鋪卽判於該處荷枷匝月發該地保帶往鎖於穿心何橋上云 
[掘土見棺]  
　　○法租界西馬路合德里西首直達四明公所之馬路現經法工部局開築陰溝掘土約深三尺忽見棺木一具甚屬堅固查該處本係湯家墳舊　歸同仁輔元堂經理自建築馬路以來其兩旁尙歸該堂經理而中間之馬路則歸法工部局經理矣現旣掘見棺木未知堂中收理否也 
[病斃類誌]  
　　○祟明人張和坤年四十七歲向爲小工賃居於虹口吳淞路某姓前日忽患急病而死當經房主某姓至陳君竹坪處乞棺安殮暫厝義地不知其家尚有人否又有蘇人許小寶向在英租界爲小工前因跌傷送虹口同仁醫館亦于前日病斃當由地保報保安堂收殮厝於義地出郭門直視荒塚何纍纍異地旅魂亦可傷已 
[銀票轇轕]  
　　○前日有些厘洋東偕其夥某華人至法巡捕房稱有蔡福泉者曾欠行中銀兩今交付三聯票一紙計規銀一百五十兩乃復琛支大成莊照付者及往收銀據大成庄云此票已經原主掛失故不肯交銀况非該庄本票等語查票係復琛所出似應向復琛追究請派捕前往法捕頭以復琛開設在小東門外租界中卽協捕前往據復琛稱此票乃長茂廣洋貨店所出交與掮客買貨今貨不收到因此囑爲捺付曾登申報告白且收付無論銀票現洋各有來路不妨退還云云故昨晨法捕頭着傳到長茂廣店主及某掮客飭西捕領到些厘行自行料理云 
[竊賊狡展]  
　　○翁太守昨晨臨法捕房時據原告江慶害稱在八仙橋地方開木匠店造小車度日因前晚失去長木三根及未造竣之小車一輛卽四處搜查旋于近處小客寓中查到原木二根因將開寓人送歸捕房詎伊旣到捕房後稱是小江北賣與伊者故捕房又將小江北拘到請爲追究翁太守詰及開寓人據供姓計各四方長木一根係我母在門前所買出錢五十五文並無兩根我母已八十四歲矣太守謂然則小江北倫來之物均在爾處爾可富說計四方稱與小江北素不相識太守謂爾旣說不相識汝母買木時爾又不在家中何以捕房將拘到爾卽將小江北說出明係與小江北相識及詰之小江北據供姓張名和扣長木一根見人携在手中被我喝下賣與客寓中得錢五十五文餘無別物亦無小車且所見之人可以交到太守謂爾只供出車在何處卽可無事張和扣堅不認竊太守卽欲施刑張又稱情願賠償太守謂本應責三百板旣願賠償著卽管押寄信出去交洋兩元再核張和扣卽謂計四方曰爾出外當將我某處之棉被等質押併溱洋兩元交來尚有別語計四方不應太守笑曰爾言與彼不相識何以囑爾取物質洋今着交保出外取洋交案計稱無從覔保太守謂不保亦可看爾明日到案否 
[英界公堂瑣案]  
　　○種　圃之寍波人唐在興稱該圃周圍攔有竹笆時常被人拆去卽有進圃竊掘菜蔬者及欲追拿則賊衆而我寡是以每月許能工資雇隣近人看守始得無事詎現在被拆竊笆圍二十餘丈追獲在塲之張阿才陸明奎陸阿松三人而陸阿松竟稱伊卽看守笆圍之人故特請辦陳太守以事近細微不欲多瀆僅將張阿才陸明奎各押三天以警○前有鄭某寓寶善街泰來客棧聲稱于箱內失去洋銀數百元報捕當時巡捕房曾將可疑之茶房陸阿元等解案陳太守飭傳棧主周姓未到隨令帮同查緝前日失主鄭某又投捕喊控棧主周姓忽肆毆尋勒令出立不再指控之筆據始不再毆當有傅姓解勸觸怒亦被毆傷較重巡捕房卽將案情回明抬送醫館騐得實有重傷甚被毆至尿　自遺不能行動當有該棧茶房亦稱被毆到案陳太守大怒飭卽立提該棧主並將棧夥先行管押候再追究云 
[論中西書院有大益於中國]  
　　○自來惟俊傑能識時盖時者風氣之所趨積而成世運者也然未至其時不覺也惟俊傑者流識微知著當時之未至而早察其幾及時之乍臨而已握其要故其謀畫恒在人先而規爲有益世用如美進土林君棄知所創中西書院一舉所謂識時務之俊傑非耶謹卽其有益於中國者言之夫吾　國家龍起瀋陽鷹揚漠北固已囊括區宇包舉關河合古所謂敵國外患者而化其狉獉歸我風教爲群爲縣列於版圖悉主悉臣安乎僕　疑歴代邦交之禮制使命之往還樽爼折衝敦盤好會不復見於今日而彼蒼好奇別開生面忽有歐羅巴亞西亞阿非利加阿美里加各洲之國之衆不遠數萬里航海而來始而戰繼而和繼而永敦輯睦并各遣使臣留駐國都分設領事等官散蒞各海口之便辦理各國交涉事件而中人之能通西學西法者千萬人中或尚不能得一二人此不當預爲教育以備他日之用也耶且夫我中國之以西學爲教亦已歴有年所如各省製造機器局同文館廣方言舘每取少年子弟而教之以西國語言文字至出洋局更不惜糜費數十百 
 
 

Page 4

 
 
萬金錢特遣幹員躬挈幼童親赴各國俾易於學習并免一傳衆咻之難與圖成而數年以來究無甚大效者則以子弟之年齒稍長者心每不專而出洋幼童專務西學反將中學荒廢不通中國文理不能繙譯西文其西學終不能登峯造極則以立法猶不能盡美盡善也今林君居滬上久見中國之子弟聰穎者多其成就也似較西人之子弟爲易因創中國古今未有之局建設中西書院兩分院于滬上租界之西北兩隅延請西儒授讀西書西語又恐人之祗偏尚西學廢棄中學也更聘中國名師授讀中書及改削詩文尺牘與西師按日分上下午班教習二者不使少有偏重而林君意猶未足必欲擴而充之爲中西大書院再建理學天文地理船政兵制算學醫學化學等八齋廣爲培植將見行之數年而可以應皇華之任者在其中可以備于城之選者在其中可以製造器械駕駛師船訓練士卒者在其中其他明星歴識地脉通方術心書算可爲通商公使洋關洋行醫院礦局教會諸處用者尤不可勝數其爲益於中國又何可限量者哉我於是爲林君重也蓋林君一美之士人耳於我中土非其桑梓之地在在胥關惠愛而獨能不分畛域取我之子弟而教誨之上爲我　國家裕肆應之才下爲各諸生開衣食之路而其經費出于中西各官紳各商富樂輸者爲多本生捐助者十不得其一焉至於中朝尤末耗一鑑之金一斗之粟而已獲無窮之益謂非識時務之俊傑而克建此齊時之　也耶特是行路百里者半於九十爲山九仞者虧於一簀爾諸生若貪近功騖小利或中道自畫或淺嘗輒止則學業必不能有成不獨諸教習殷勒化導之功悉爲浪擲而林君慷慨栽培之意亦爲虛懸甚非建立書院之初願也凡我同人有子弟進院肄業者務必父詔其子兄勉其弟俾各加以日月需以歲時期乎大成而不安小就則其受益自非淺鮮矣豈不快哉豈不快哉世更有識時務者當不河漢余言錦堂土榮和來稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報三百七十五號]  
[光緒九年二月二十日京報全錄]  
　　官門抄○諭旨七道三道錄前○發抄　旨七道○都察院　奏爲滿御史保送升遷請　飭部酌改章　摺○御史劉　奏提厘金備賑片○陝督譚　奏請　旨簡放道員摺○又　奏爲署臬司丁憂並請　旨簡放道員摺○又　奏爲揀員署理道篆片○署粵督曾　奏揀員調補要缺知縣摺○二月二十日兵部太常寺太僕寺正籃旂值日吏部引　見二十五名○貴恒文中堂前往　東西陵請　訓○恩承假滿請　安○景善謝授閣學　恩○恩福請假一月○俊啓續假十日○內閣奏派騐放之大臣　派出瑞聯大額駙許應　薛允升○太常寺奏派　東西陸查禮　派出文興景澧○又奏派帝王廟行禮　泒出松淮○值年旂奏泒查城之大臣　泒出德福福錕○又奏派專操之大臣　派出尚宗瑞耀年國俊明魁○召見軍機○上諭內閣侍讀學士文碩奏請重綸音以崇政體一摺不無可採向來獲咎人員或經奏調差委或因勞續保獎自應聲叙原案以憑考核嗣後京外各衙門遇有此項人員務將從前獲咎案由於摺內詳細聲明不得僅以緣事降革等語含混入奏以杜取巧欽此　上諭內閣侍讀學士文碩奏請厘正奏議體裁一摺臣下因事建言原不拘定程式惟稱引地名不宜任意割裂本朝年號尤宜敬謹全書據奏近日奏　往往省文跦厲非是嗣後內外臣工陳奏事件務當敬愼從事不得稍涉輕率其餘所陳各條著都察院堂官酌議具奏欽此　上諭巡視北戚御史文敬等奏遵保拿獲隣境盜犯出力之司坊紳董一摺着該部議奏欽此　上諭兵部等奏遵　旨嚴議處分請將前馬蘭鎭總兵兼總管內務府大臣桂昻革職一摺桂昻着照部議卽行革職欽此○發抄○任道鎔奏交卸東撫日期並請假奉　旨着賞假三個月欽此○又修築桃園黃河護壩等工奏　旨知道了欽此○陳士杰奏恭報抵東接任撫篆日期並謝恩奉　旨知道了欽此○又出轅會　侍郞游百川查勘河工會擬辦法奉　旨知道了欽此○涂宗瀛等奏湖北武昌府嚴昉開缺歸道員補用員缺請簡奉　旨着照所請該部知道欽此○李良元奏候補同知直隸州官三傑等期滿甄別奉　旨吏部知道欽此○又試用通判劉翰章老誠留省補用奉　旨知道了欽此　○○都察院左都御史臣鳥拉喜崇阿等跪　奏爲滿御史保送升遷請　飭部酌改章程以重台職恭摺仰祈　聖鑒事竊查科道職司風憲爲　朝廷耳目之官定制滿漢相維胥重其選　國初以來類多忠　惟滿缺御史由宗人符內閣六部理藩院保送其明白曉暢之員各衙門堂官倚爲指臂率視入台爲冷局迂途未肯保送而一廁豸衣或積俸近念年或累資至數考舊衙門名次在後者已廻翔九列薦歴封圻而科道則未轉一堦未遷一職霜零地峻終　且貧旁觀者有濫竽之嘲久滯者有積薪之歎於是台院自視爲無足重輕之地不甚愛惜之官始則　曠苟容繼且　規錯矩卽一二摭拾毛舉勉効敷陳往往未諳體要其束身自好者至以緘默爲遠嫌拘謹爲稱職殆非設立台官本意矣臣等深維其故以爲不清其源不足以重言路不暢其流不足以勵人才似保送升遷舊例有不得不量子變通者漢御史以編檢及閣部正途出身之侍讀郞中員外郞保送仍　欽派大臣考試酌量　記名而滿缺則不係正途皆得保送不經考試皆得　記名其中官學生則業本荒嬉筆帖式或才工酬應在署並未當差公事且不甚諳習欲其指陳天下之科弊條上　國家之便宜亦已難矣應請嗣後保送滿缺御史先儘　京察一等及科甲五貢出身人員如一等及正途不敷始　以文理優長之筆帖式官學生出身人員保送仍明定章程正途十之六七雜流不得過十之三四以示限制俟保送人員彙齊唯漢御史例請　欽派大臣考試分別甲乙引　見酌子　記名如此則滿偉史之選例較嚴矣漢科道有截取而滿御史無之歴經臣工議及　諭旨均不准行現在選途壅滯若請將滿科道緩例准其截取選缺道府只有此數徒使滿御史有截取之名而漢御史及部曹轉失截取之實此通彼滯臣等不敢爲此徒善之政也惟查滿員銓選則例庶子一官准以科道升轉近以滿科道正途人少此例幾廢如臣等議行將來滿庶子輪用外班時請將進士出身之科道一例入擬以符舊章至直隸熱河口北山西歸綏各道缺例由六部理藩院一二等人員內保送引　見而獨科道不得與未免偏枯請嗣後遇此項專歸滿缺之道員准臣衙門一體保送列名於部員之前以昭平允如此則滿科道之仕途較寬矣夫宗室滿蒙秉氣旣厚植性尤純文通武達之英彪炳史册近則世臣遺澤大雅舊風稍稍凌替而內而鄕貳外而邊方需才孔亟正不獨臣院爲然亦知磊落不霸之才豈必盡由科目忠直敢言之士豈必群騖榮名顧立法本爲中材而積弊宜除太甚誠使峻其選以別人倫廣其恩以勵忠讜而　朝廷復以聽言觀行之意揚清激濁之權操縱而鼓舞之將見六察之頹　可振亦八族之樸俗可敦矣所有臣衙門御史保送升遷擬請酌　章程仰懇　勅下吏部妥議具　奏是否有當伏祈　皇太后　皇上聖鑒謹　奏奉　旨已錄　○○劉恩溥片　再近年以來各省籌辦賑務　恩旨屢頒再生同慶此中外臣民所共見共聞者臣毋庸贅瀆推是帑金倉米各有專需移之辦賑　朝廷固毫無吝惜灾民亦渥沐　恩施然倉庫支絀情形久荷　聖明洞鑒梛　於此卽虧短於彼理之灼然易知者也臣愚擬請　飭下各省督撫每月就厘稅中酌提千金專作備荒經費永遠附京餉之便搭解到部另欵存儲無論有何急需概不得通融借撥若十餘年中各省並無成災應賑地方則此欵愈積愈多固爲最妙如遇籌辦賑務省分卽可迅速酌量提放以稍紓　宵旺焦勞倘蒙　俞允施行則捐案可以永行停止在各省每月千金並不爲多而積存部庫實已不少從此有備無患定可上迓和甘萬邦綏而豐年屢矣謹　奏奉　旨已錄○○頭品頂戴陝甘總督臣譚鐘麟跪　奏爲實缺道員告病開缺請　旨簡放以重職守恭摺仰祈　聖鑒事竊據安肅道沈鋐禀稱有頭目昏暈之症時發時愈屢治未效近復氣逆心跳備不能支據醫者云風寒入絡心肝失養必須加意調攝方可漸期痊愈禀懇開缺回籍調理等情臣查該道自去秋兩次請假均經批飭在任調理玆復稱病難就痊應准開缺回籍所遺安肅道篆查有甘肅候補道雷聲遠明白安詳堪以委署除檄飭遵照並飭藩司照例詳請具　題外所有安肅道員缺應請　旨迅賜　簡放以重職守理合恭摺馳陳伏乞　皇太后　皇上聖鑒訓示謹　奏奉　旨已錄　○○頭品頂戴陜甘總督臣譚鍾麟跪　奏爲署甘肅臬司正任蘭州道聞訃丁憂請　旨迅賜　簡放以重職守恭摺仰祈　聖鑒事竊據署按察使蘭州道曹秉哲詳報該署司於光緒九年正月初四日接到家信驚悉繼母楊氏於八年十月十六日在籍病故係屬親子例應丁憂回籍守制等情臣維蘭州道爲省會要缺政務殷繁曹秉哲旣聞訃丁憂自應回籍終制所遺臬司篆務臣查得鞏秦階道譚繼旬才長心細爲守兼優堪以委署除分檄飭遵照並飭藩司照例詳請具　題外所有蘭州道員缺應請　旨迅賜　簡放以重職守理合恭摺馳陳伏乞　皇太后　皇上聖鑒訓示謹　奏軍機大臣奉　旨已有旨簡放陶模矣欽此　○○譚鍾麟片　再鞏奏　道譚繼洵委署臬司篆務所遺道篆查得按察使銜　用道蘭州府知府恩霖穩愼老練堪以委署所遺蘭州府缺查得升授寗夏府知府陶模年强才裕堪以委署除分別檄飭遵照外理合附片具陳伏乞　聖鑒謹　奏軍機大臣奉　旨知道了欽此　○○署兩廣總督臣曾國荃廣東巡撫臣裕寬跪　奏爲省曾首邑要缺需員懇　恩俯准調補以資治理恭摺仰祈　聖鑒事案照審　愚縣知縣袁祖安准升欽州知州已准吏部核覆所遺番愚縣知縣係冲煩疲難最要缺例應在外揀員　題補查番禺縣知縣爲省會首邑政務殷繁時有發審要案且華洋雜處事多交涉一切操縱尤貴很宜非精明幹練才識俱優之員不足以資治理臣等與藩臬兩司于通省現任候補卽用及應升各員內逐加遴選非現居要缺卽人地未宜惟查有龍門縣知縣候甲瀛年四十九歲係江蘇上元縣人由附生中式咸豐元年辛亥　恩科本省鄉試興人己未科會試中式進士引　見奉旨以知縣卽用簽掣山東札委隨營差遣　奏保以應升之缺升用奉　旨覽欽此同治元年丁親母憂服滿請咨回東嗣因勦匪並防河出力奉　上諭着賞加五品銜八年　題補莘縣知縣因剿補鹽臬出力　奏保奉　上諭着賞給隨帶加二級欽此十年二月十五日到莘縣任於光緒元年七月在任聞訃丁父憂開缺回籍服滿起復請咨赴部投供候選選授龍門縣知縣五年四月十二日到任歴俸已滿三年該員穩練老成辦事明滇係由進士正途出身以之調補番禺縣知縣實于省邑要缺有裨番禺縣本属　題缺今請調補又該員龍門縣任內有經徵錢粮未完一分以上之案與例稍有未符惟人地寔在相需例得據寔陳明專摺奏請據藩臬兩司會詳前來合無仰懇　聖恩俯念省會首邑員缺緊要准以該員侯甲瀛調補番禺縣如縣俾資治理如蒙　俞允該員係現任知縣請調知縣銜缺相當毋庸送部引　見所遺龍門縣知縣缺粵省現有應補人員俟接准部覆另行遴員請補臣等謹合詞恭摺具　奏伏乞　皇太后　皇上聖鑒訓示再該員龍門縣任內並無積案及徵存　解錢粮暨承緝未獲盜案巳起降調革職叅限又該員係初調之員任內罰俸銀兩飭令照例依限完繳所有叅罰各案另行列册送部合併聲明謹　奏軍機大臣奉　旨吏部議奏欽此 
 
