# 1895 - 119 - 4907913

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論俄日齟齬]  
　　觀近日本報所紀俄羅斯日本交涉情形而竊慮東方大局有岌岌乎不可終日之勢也夫列國之勢譬若連雞静則偶静動則俱動東方之國中爲大區區日本僅及十分之一使中日兩國聨轉車之誼免唇齒之寒休戚相關恩難相卹各禦外侮永保邊陲雖使東方數百年無兵禍可也特無如風氣愈闢而愈新人心愈變而愈詐機械愈出而愈奇變故愈多而愈幻遂以至小至瘠之日本而亦龎然自大有蔑視上國之心恃其步武西法稍有一知半解竟敢公然發難奪我城郭屠我生靈蕩摇我邊陲刦掠我財産甚至乘危脅制懾以要盟償費之外加以割地在日人之自視豈不自以爲　長東方可以暢所欲爲而豈知眈眈窺視於旁代抱不平乘隙而起仗義執言乃有同處東方之俄羅斯也俄羅斯横跨三洲幅員最廣歴代之君皆以拓土開疆爲事初欲逞志於西方而爲歐洲諸大國所扼不得越雷池一步則惟有舍西而就東頻年以來經營西卑利亞鐡路不遺餘力其所以遲遲有待以鐡路尚未竣工耳當此欲發未發之時而適有日本之妄動于戈此正俄人大有爲之秋所欲乘機疾赴而未肯遷延觀望致失事機也俄之出師旣以揚中抑日助順討逆爲名所謂堂堂之陣正正之旗以此號召遠近孰不望風響應况又有歐洲雄國如德法者與之聨爲一氣捲甲長　聲罪致討先聲所播足以奪人以完善之日本當之尚不能敵萬一而况與中國開戰半載有餘良將勁兵死亡殆盡其倖而存者銳氣消磨不足以資禦侮國中財物早已搜括一空雖巧媳亦不能爲無米之炊處親離衆叛之時瓦解土崩之日而復臨以勁敵疆圉何由而保時局何由而定西人之論事者嘗謂日本自維新以後步武西法惟日孜孜此次與中國戰居然得寸進寸得尺進尺此如幼童之在塾攻書於背誦時句句著實倖免錯誤然猶未可自信必待誦至終篇一字無訛方可謂善於誦讀否則夏楚隨之矣今以日本之事觀之自牙山平壤次第被踞遂渡鴨緑江而北疉佔金復海蓋諸城甚至旅順威海天然險要而亦爲彼所得可謂背誦如流臺無歧舛矣及派内閣總理伊藤與中國議和全權大臣李傳相共議和局不特兩國臣民皆注意於此卽他人之作壁上觀者亦争欲窺其究竟以定時局之安危及觀所立和約日本着着佔先中國事事吃虧無論統兵大帥臺諫名公侃侃陳詞皆以割地爲非計卽他國之從旁逖聽者亦無不以割地爲口實叢過於日本此則甫及終篇而記誦忽誤也夏楚之施在此時矣然吾竊謂日人之甘爲頑童不肯受師教誨如前報所紀俄國駐日欽使行文日本不准割地日本答以此乃敝國事與貴國無于觀此不愈可見日人之甘自暴棄弁髦師訓乎惟其執迷不悟則老師宿儒必將不屑教誨而羣擯之門牆之外今日之日本其殆門牆見𢷤時乎旣已見𢷤匪特自封於學且將不齒於人夫日之所憾者俄也俄之所欲甘心而持重不發觀釁而動者日也惟俄日二國壤地不屬東方苟無戰事則如風馬牛之不相及日人不量力不度德稍有一知半解便龎然自大欲爲東方最强之國適中俄人之所忌遂借立約割地爲言向日廷問罪以理言則俄直而日曲以力言則俄强而日弱况又有德法二國與俄恊力同心則他人之袖手旁觀者亦不敢强爲干預自此以後無論日本不能償割地之願卽約中所載　有大利於日本大不利於中國及各國者想日本亦未必能如願以償然則日本自用兵以來所喪失者欲取償於此日誠必不可得之數也換約之期以四月十四日爲限倘中國俯採廷臣之議下詢草野之評而毅然有以自振不允畫押則大辱可洗大仇可報不然者彼俄法德三國之聨盟豈肯同於虚設也哉 
[俄法軍容]  
　　長崎西字報云華三月三十日有俄國兵船六號泊在長崎其中有一極大之鐡甲船名尼各來第一同時法水師提督坐船偕法兵船三號於此下碇 
[輪船已釋]  
　　益生輪船駛至大沽被倭人刦去前已屡列報端昨日怡和洋行接得日本電信悉益生旣被刦至彼國卽由理船衙門訊鞫刻已將船及貨物一併給還大約日内當可回滬矣 
[解糧北上]  
　　金陵訪事人云江安督糧道馬觀察前委各員採瓣粳米現已彚齊由河運解往京師以充天庚擇吉三月二十九日起程是日鐘鳴十下排齊儀仗先赴督藩二轅禀辭繼至江寗府上元縣江寗縣辭行然後往各候補道處告别事畢回轅移時各官紛紛送别觀察一概擋駕至三點鐘時出三山門至接官應早有時縣各官齊集　候觀察稍叙寒暄卽一揖登舟揚帆北上 
[蘇垣秋審]  
　　姑蘇訪事人云蘇屬各州縣應入秋審人犯業已陸續解齊奎中丞示期四月初六日舉行秋審大典是日鐘鳴九下差役至司監將各犯吊出解赴撫轅俄而藩司鄧方伯臬司陳廉訪乘輿而至中丞升坐大堂方伯居左廉訪居右書吏將各犯一一唱名由押解官押至大堂中丞各　凉席一牀蒲扇一柄饅首二枚錢二百文各犯欣然領賞而退計十二起犯人十三名口内有女犯二口 
[豫章迎夏]  
　　江西訪事人云督辦鹽局李藝淵觀察維翰調辦湖南鹽局交缷後於三月二十五日赴湘○江右秋審巡查彈壓各委員銜名單前經登報兹上憲復委府經歴石叅軍念慈清理監獄道庫范叅軍德基搜查新建監獄縣丞江二尹忠修儀門報名府經歴湯叅軍樹銘典史姚少尉春融從九江少尹煜吳少尹作雲畢少尹榮泗執車錢少尹炘公堂唱名○署廬陵縣任筱園明府舊冬奉上憲牌示飭回浮梁縣本任遂於今春交缷廬陵縣事清理交代前赴省垣奉札遄回任所○三月二十六日换戴凉帽先期數日各員弁及門丁長班人等凡有凉帽稍舊者無不購换一新凉帽店中生意十分熱閙○准升玉山縣大平巡檢司馬少尹堃由家丁禀報病故遺缺以候補未入史少尉致安署理委署永豐縣沙溪司巡檢黃少尹兆棠無力赴任以分發儘先補用縣丞余二尹宗熟署理九江後營千總蔡千戎斌病故遺缺查有建昌營把總李錫釗堪以升補分宜把總王奪錦勒休遺缺查有該營額外周兆魁堪以拔補因係本營兵丁出身與銅鼓營萬載汛把總熊三級對調現准兩江督部堂咨以周兆魁雖保把總尚未造送過班履歴咨部註　未便遽拔應退回額外本任等因所遺分宜把總事務以袁州外委易定魁拔補查侮本營兵丁出身仍以萬載把總　 
 
 

Page 2

 
 
三級對調遞遺袁州外委以臨江額外康大雄拔補臨江額外弁缺查有前拔袁州額外退回之袁州馬兵楊福高堪以拔補○從九品李仲誠少尹炯於舊臘奉委解鹽餉往金陵及揚州二處今春事竣順道謁見兩江總督張香帥香帥卽委充督轅文巡捕刻已專丁回江右禀明矣 
[連受虚驚]  
　　杭州訪事人云有寓居寗波之洋商十餘人慕西湖山水之勝欲往一游先期由寗紹台道禀請撫憲照章保護至三月二十三日各洋商由西興東渡適值江潮初起各洋商以見所未見不免驚惶旣而潮湧愈高遂致海水衝入内塘河水陡漲二尺許居民誤謂倭人混入惶恐異常撫憲早已慮及預備告示數十張分貼各處有解事者親見憲示煌煌互相傳告民心始安○三月二十四夜慶春門外有盜匪十餘人將往行刧鄕民見之卽鳴鑼召衆藉以抵禦城上兵士遥聞鑼聲施放鎗砲近城居民不知何故驚惶無措有縋城而逃者及至天明始得其實然已受驚不小矣 
[皖省决囚]  
　　上月二十九日午刻由縣監提出男犯一名年四十餘嵗押至臬轅又由府監提到男犯一名年不满而立軀肥面惡該犯自出監門沿途談笑自若毫無懼色比將二犯在臬署前如法捆鄒兩文員兩武弁城守營兵丁數十名刀鎗耀日一路押赴北關外一斬於法塲一絞於市曹查二犯一姓馬係全椒縣盜案絞者係鳳臺縣役首姓廖名洪爲提案件威逼人命云 
[兇棍宜懲]  
　　蘇州訪事人云許翼廷浙江人也年近花甲向以販售牙牌爲業某日午後至同業李某家定貨物適李因事出外許卽小坐以須李家僅一六旬外之孤孀及年甫及笄之寄女二口見有客在不免稍作寒暄對門某老虎灶内流氓繆狥及小螞蟻銅首飾桂曉等六七人見之誣許與女郎調笑一擁而入大呼捉姦許猝不及防致被褫其衣襦漐其手足二女亦綑以麻索不得動彈隨攫取洋銀六七十圓及女身上之衣頭上之飾一聲囉唣飛步奔逃事爲總捕同知劉少峯司馬所聞立傳地甲至案詳訊得實飭差役按名訪拿翌日差役獲到桂曉一名司馬提訊之餘追出金約指及自鳴鐘銀手釧等數事詰以洋銀何在則稱悉由繆狗及小螞蟻俵分小的並未得受司馬飭差分投嚴緝而狗旣不敢見日而吠蟻亦潛身於垤不復夢選南柯矣司馬怒謂是可忍孰不可忍務獲究辦以儆兇頑不知差役果能奉公緝訪不使變爲漏網之魚否 
[禀留賢宰]  
　　沛縣馬大令光勛自蒞任以來興除利弊明察秋毫盜賊聞聲俱皆讋伏因此地方肅静閭閻莫不頌禱歡呼近届任事满期上憲著開缺調省另委於是士民李啓鳳等邀集紳董具禀江寗藩司求瑞方伯將馬大令留任在沛以安地方等語方伯閱禀之下以此缺現已札委王大令接署故不能再有更改遂卽批示高懸謂查沛縣一缺業已飭委調補是缺之王令先行署理所請將馬令留任之處應無庸議云云父老攀轅亦可見民情之愛戴矣 
[六朝金粉]  
　　金陵訪事人云三月十四日有一人官家裝束至評事街某鞋店買京式鑲鞋四雙計洋銀四圓有奇自云爲府署帳房募友命店主著一人跟往取銀店主允之使小徒同往將至府署大堂其人使徒在暖閣東首等候已卽翩然而入候至日已西斜未有動静徒情急喊呌被衙役斥駡一番徒自知回店難逃痛責遂放聲大哭徧地亂滚狂呼救命驚動太守之長公子詢悉情由使人赴各房查問查至西厠邊某役之婦言午前見有一人携鞋一串由此而出公子知是假冒遂如數付給洋銀免其回店受責一面飭差查拿騙子以儆刁風○日前有一遊方僧頭戴金　身穿破　手執方鏟沿門募化將至三山街遇一道士卽搶步向前舉腿猛踼道士倒仆於地仰面朝天僧復踢六下始如飛而去道士袍袖内有洋銀一包及香珠香皂脂粉梳箟等物抛落满地觀者向問緣由方知此僧三年前曾在揚州被道士所毆今日狹路相逢故冤冤相報云○某日兩江總督張香帥札委候補都司張都戎招募馬軍一百名卽歸都戎統帶○去冬王軍門在湘中招募霆慶五營現奉憲札分駐崇明海門等處於三月十五日十點鐘時分坐樓船開往各口○鴿子橋竹竿巷口有天方教中人哈姓者生有一女嫁金某爲妻日前金忽與哈口角哈大怒於三月十四日初更時直入姊家暗帶短刀行剌金躱闪不及刀尖及額幸入肉不深比卽喊呌鄰人將刀奪下欲扭送到縣請懲後經哈之友人聞知前來緩頰約於次日在清眞寺照教規調處乃免送官○三月初九日南鄕牛村某氏婦纔負其三嵗之子入城探親將進聚寶門適人衆擁擠碍於行走及至三道城外而其子已不知去向不覺放聲大哭旋有縫窮婦言及見一大漢抱小孩向沙灣而去婦急追至釣魚臺果見其子在大漢手中乃大呼拿拐子其人懼抛棄小兒而遁婦乃抱之歸○鍾山尊經兩書院向例每月初二日開課二月經張制軍甄别應課者共二千餘人至三月朔評定甲乙繕榜示知是月輪應藩司課試瑞方伯因日期逼迫是以改遲初八委江寗府李太守代辦太守升座點名畢將方伯所命之題啓視則鍾山文題爲有安社稷臣者二句尊經文題爲子夏之門人至云何○鍾山書院歴年未有一生居住今嵗張香帥新聘梁太史主講席太史擬朝夕講貫以期作育人才遂選高才生四十人於課試時就卷尾黏一紅紙條招令住院○江寗府城隍俗傳爲宋之文丞相不知於何時加封忠佑王向例清明日賽會今嵗會中人循例舉行除全副鑾篤外復有黑白探太保犯人迤邐至北門貓耳山致祭無祀孤魂然後回廟○馬皮卽巫覡也金陵近有此種人妄言能驅邪治病凡求治者須先給錢一千三百三十三文然後其人身穿英雄褂大紅褲足登烏靴手執實劍直逹病所手舞足蹈醜狀雜陳某日某公館主人挈公子出遊忽一病淹纒竟不能起遂延馬皮來家驅逐邪崇孰知病者元氣虧耗聞鑼鼓聲大驚而絶立時魂赴重泉馬皮乃不及缷裝飛奔遁去 
[盜犯正法]  
　　姑蘇訪事人云本月初四日下午臬轅接到刑部釘封文書知有行刑之事少焉長洲縣王大令接奉憲札卽就司縣各監提出斬犯六名略詰口供飭劊子如法綑綁會同中軍守備帶兵二哨押赴北寺大校塲處决聞六犯卽前年搶刧太倉某錢士店者尚有一犯已於去年在監病斃亦於是日戮屍 
[彚錄試題]  
　　本届嵗試之年太平府屬之當蕪繁三縣近已將文武童生先後考試兹因鳳太尊入覲怱怱不及舉行府試杜太尊接篆後卽行先辦府試傳聞有三月二十八日取齊三縣文童四月初二日開考之說然尚未見有明文也兹將月初當塗縣湯明府舉辦縣考各塲題目抄錄於下首塲已冠衣輕裘至君子周急未冠弟子入詩賦得萬紫千紅總是春得春字次題博學而詳說之二塲君子不憂不懼經題蠢爾蠻荆大邦爲讐詩雨後山光满郭青三塲仁人無敵於天下以至仁詩青山郭外斜賣花聲賦以一竿紅日賣花聲爲韻七律詩老儒老將老農老僧各一首不拘韻四塲可使制挺以撻論題古之用兵者不急於治兵而急於擇將論五塲一則以喜定公問君作起講詩免作聞大令塲規甚嚴每塲自點名至交卷皆高坐堂皇見有亂號出入卽降階申斥或將卷首標明犯規是以應試諸童皆謹愼將事每一榜發雖老師宿儒皆翕然無間而嘆大令之胸有成竹故能眼底無花也兹於三月二十六日接考武童外塲二十七日考試步箭二十八日弓刀石各雜技二十九日步箭覆試從此挽强命中將俟府憲再逞所長矣 
[浙省官塲紀事]  
　　浙省新修海塘業已報竣巡道王心齋觀察禀請撫憲前往勘工廖穀帥初擬委杭州府陳六笙太守代往旋因武試未畢是以穀帥擇於三月二十六日親自往勘辰刻出轅由清泰門沿塘一路查閱是晚擬在東防公署住宿次日再赴海寍隨往者僅戈什哈二名材官四員巡捕一員視兵二十名○藩司趙展如方伯接奉電傳諭旨升補江蘇巡撫省城各官紳咸往叩賀三月二十四五等日署前一帶輿馬往來不絶於道○向來武童府試均照縣案名次先後唱點本年改用百家姓爲次第有姓列在前而考列在後者遂多紛紛禀請補點陳六笙太守以半塗插入不特難以稽查且恐紊亂章程是以懸牌署前俟通塲考畢後另補一塲三月二十五日考試技勇旋接考禀補之人仁錢兩 
 
 

Page 3

 
 
　共十餘名有一幼童年約十三四因力量不足步射全空太守令其站立檐下復射五箭得中三枝○天氣驟煖廖中丞示期三月二十六日換戴凉帽○省城委催地丁銀兩各員已登前報兹將續委各員銜名列後嘉興嘉秀善三縣委候補縣石治棠寍波寍慈二縣委候補縣劉沛奉鎮象三縣委候補縣韓銓湖州程安二縣委候補縣何金魁嚴州遂淳二縣委候補縣祁蔭甲台州寍天仙三縣委候補縣安炳文又嚴州壽桐分三縣委候補縣朱其珣均於三月二十六日下札○運司考試已畢有徽商子弟五六人由籍來杭禀求補試惠交舫都轉傳諭甲商謂杭州商籍爲徽州鹽商寄居杭地回籍較遠者而設若本居徽州者不特與例不合且難免跨考之弊是以概不准補○浙江大挑縣簫明府治輝隷籍廣西充當讞局發審差務多年前署富陽縣兹由上憲請補於潛縣說者謂於潛僻處山鄕人民强悍想明府必能勝任愉快也○秋審在卽各屬人犯俱已解齊仁和錢塘兩邑尊添雇民壯在監外常川查察以免疎　縣署西偏清波門一帶地方遼闊民人稀少省防統領李鎮軍傳撥防軍五十名在彼駐紥保甲局總又嚴飭文武巡查督同勇丁晝夜梭巡以防越墻脫逃等弊○杭州將軍吉仲謙軍帥恐駐防兵丁疏於操演是以於三月二十八日傳集旗下屬員反覆開導謂目下雖可暫息戎機然思患豫防未可玩愒此番日本得以猖狂者非彼軍这器械果精民人足用也皆由我軍統率無人平日　知刻扣軍糧不加訓練以致敗壞决裂一至於斯爾等世受國恩自當力圖報稱幸值國家閒暇得以養成精銳孚以忠言一旦有事自無不争先奮力不致有退縮之虞各官聞命之餘卽轉諭旗丁勤加練習○各府縣厘卡委員現當更换之時其有辦事勤勞收數較裕者由省城牙厘總局先行下札准其連辦以示鼓勵其到差未及一年者定不更調兹將新委各員銜名列後台州之海門委候補縣葛錫爵紹興之西興委教習縣薛應樞嘉興之黃道關委卽用縣鄭維翰湖州之南潯委候補縣何兆愷按鄭大令維翰本在讞局當發審差以得記大功故有此委所遺發審一席已由臬司委黃大令羡欽接辦又牙厘局收支文案事務較繁刻由藩司委候補縣任大令曾培帮辦○帮辦徽州鹽局阮副部傳恩培刻已期满由運司委候補運副趙副都轉連鈺接辦 
[設席籌捐]  
　　上海縣黃愛棠大令奉江海關道劉觀察諭飭開辦紳富捐因於昨日飭丁持名片請嚴筱舫觀察葉澄衷都轉徐子靖觀察施少欽封翁葛蕃甫大令蔡二源大令宋莘樂通剌松海防同知劉乙笙司馬朱森庭明府土業紳董鄭讓卿大令及諸紳董訂於午刻齊集縣署設席欵之席間籌議一切章程 
[香市寂寥]  
　　四月初八日相傳爲大佛誕辰滬上居民咸於是日至静安寺進香而繡閣才人青樓妙選亦各爇心香一瓣向莊嚴寶相深深叩禱默默陳詞昨遇佛誕適天公不作美雨絲風片鎮日不休遂使繡　雕輪不復如雲如水小本營生者未免折却利市佛若有知能無眉縐 
[詳述買辦斃命情由]  
　　本月初一日祥茂洋行買辦沈炳成因停放東洋車與巡捕齟齬及由捕房出卽於次日身死等情前已歴登於報兹有深知此事顛末者語於本館云沈住英租界中旺弄所有包車停在已之門外是日二百八十號華捕巡邏過此喝令移開車夫不依致被拘去沈卽隨之入捕房與捕頭理論捕頭罰令出小洋銀三角沈心不甘服旋仆於地捕頭急遣人扶掖上車令車夫送回家内及至家已口噤不能言語家中人延醫施治藥石無功延至十點二刻時卽溘然奄化家中人以被十八號三道頭西捕掌頰兩下受傷而歸隨於翌日訴知祥茂主人祥茂主人面見捕頭告知一切捕頭傳問十八號三道頭西捕不認掌頰之事捕頭乃許以俟查明再核閱數日未見動静至大前日廣帮及絲帮中之與沈交好者約集四五十人謁祥茂主人請其伸冤語甚忿激祥茂主人爰催請捕頭辦理捕頭乃於前日十點鐘時訊問中西各捕四五十人之與沈交好者咸往聽訊訊至十一點二刻時十八號三道頭西捕仍不認掌沈之頰傳譯之一百五十五號華捕語亦如之沈之車夫則願作証人執定親見主人被十八號三道頭西捕掌頰兩下捕頭不能懸斷由德律風請某西醫至令往沈家將屍察騐至則屍雖未殮然已腫脹不堪不能察騐明確乃據情回告捕頭捕頭卽函致祥茂主人大約祥茂主人尚須熟商後始函覆也 
[小孩失路]  
　　昨日十二點三刻有一年約五六齡之孩行至美租界百老匯路外虹橋迷失路途號咣痛哭經三百九十七號巡街華捕所見帶入捕房 
[一女兩字]  
　　農人楊榮榮家於虹口分水廟左近年逾不惑尚抱伯道之戞惟膝下小嬌生已届破瓜時節有沈炳發者央媒說合娶以爲妻豈知成婚後不勤耕作漸入下流楊忿甚於去秋驅逐出門將女另字吳木林俾得爲半子之倚涓吉前日行合　禮至晚沈紏集其叔海寶及流氓張伯勞等百餘人　門闖入從鴛鴦被内刧女往十五圖吳倉卒中悮認匪徒大聲呼救旣而見諸流氓擁女出户始知沈之所爲諒不得免於興師問罪也 
[英界公堂瑣案]  
　　野鷄妓女張三寶前因在途拖拉狎客經公堂判令自行回籍不得逗留乃該妓近又來滬前日因值西商賽馬高駕香車招摇過市行經抛球塲左近適爲三百五十號華捕所見當從車上拘下送入捕房昨晨解案張妓供小婦人非不知旣經犯案卽不得復來但現已從良可否求恩准居滬地通剌謂此事尚須飭查旋據包探秦少卿稱該妓現已從王阿喜小的確知其事通剌謂旣經從良卽著伊夫阿喜領回○包探顧阿六禀稱小孩郭紀芳手持皮比肩一件意欲付諸長生庫小的見其形跡可疑向之詢問據言物係李朗明之子託伊質錢今特解案請訊李遣人投案訴稱皮比肩一件却係主人託郭孩質錢特遣小的來案訴明並求將郭交小的領回送還伊母郭紀芳供母親常至李家故與相識餘供略同通剌得供判將郭紀芳交李姓空丁領去○包探孔阿才禀稱陳金福前因犯事經大老爺遞回無錫今又濳來滬上適被小的所見爲此拘解請爲訊辦陳供前雖犯事現已改過况小的實　本地人惟求鑒核孔探又謂爾原籍無錫大衆咸知豈能抵賴陳至此始無言可答通剌怒其狡展判令笞臀一百板押候仍遞無錫○三百二十號華捕拘解陸阿全王和尚二人到案禀稱陸向曾作賊王係賭犯均由公堂懲辦今在租界設攤紏賭爲此一併拘送陸王同供小的等不敢聚賭求施恩典通剌以二人均非安分之徒判將陸阿全笞責二百板王和尚管押一禮拜○三百二十一號華捕拘解小孩王阿二到案禀稱昨晚王阿二至李阿大之酒店内沽飲不知因何將李之額角擊破經小的拘解請究李阿大供因惠酒鈔以致口角互毆被伊打破額角求爲訊究王阿二供在工部局當小工昨晚因到李阿大酒店尋友被捕拘入捕房不知何故通剌姑念王阿二年尚幼徲判令從寛交保○包探竇如海拘解趙寶康到廨禀稱趙昨日與友人俞阿方在途口角致將俞阿方毆傷今俞尚在醫院療治未能到案爲此將趙寶康解請訊究通剌略加研詰判將趙仍交捕房帶回押候俞阿方傷痊再核○包探何瑞福拘解朱錫臣到案禀稱此人在同興煤棧爲夥日前僞向店主譚駿昌言有人欲賈煤一百墩當付寶泰莊四百五十兩銀票一紙及到期往收並無寶泰莊而朱亦避匿不到報捕後經小的拘獲並在朱身畔搜出假期票兩紙一併呈案同興店主譚駿昌投案申訴前情並稱朱將棧單騙出後抵押銀二百兩在外花用旋經小的往找銀二百四十兩作訖而朱則侵用銀二百兩此外各帳上尚被用去銀二百餘兩據朱言均係放出之帳但同往查對並無著落求爲究追朱錫臣供寶泰雖非錢莊而店却有之至於各項欠帳俱可同往查對可否求恩派差一同前往通剌再三詰問各執如前朱又謂如蒙子限十天小的可將帳目料理清楚通剌遂著將朱錫臣押候過堂復訊 
[法界公堂瑣案]  
　　去年九月間蘇婦翁許氏投法公堂控王仁貴圖賴借洋一案經葛同轉提案訊供諭令王仁貴將洋繳案充公嗣因 
 
 

Page 4

 
 
翁許氏一再苦求俯如所請此洋存案已久尚未具領昨禮拜四堂期鄭大令會同祁繙諱升座據許鏡之投案禀稱翁許氏卽小的之姊在蘇閱視申報知葛大老爺將次缷事以姊有病特遣小的投案并呈騐借據及領紙請將存案之洋四十元交小的領回大令閱視之下與祁繙譯會商著將呈騐各件發還令翁許氏自行投案給領○孫炳卿控陳全芳假充德豐洋行輪船買辦騙去規銀一百兩倩陳嘉經居間立有合同嗣因　次延約密往德豐洋行面晤買辦徐建翎據稱並無其事始知被騙當向陳嘉經索回洋六十八元尚少七十二元經葛同轉訊供著將陳全芳押候三日内措洋繳案昨日原告孫炳卿偕陳全芳及陳嘉經投案禀稱此案業已講明先付現洋三十二元其餘出票至五月初五日照付求請銷案陳全芳禀稱小的在滬三十餘年今遭孫炳卿污衊將小的姓名登諸報牘心有不甘大令謂爾如果寶非騙子可自向報館聲明孫炳卿著呈具銷案切結存查○包探禀稱竊賊陳美桂在武寍輪船竊取搭客衣物當塲拘獲此人原係積竊前經英公堂遞解回籍現在潛來滬上尚欲移解英廨兹先解案請訊陳美桂供遞回原籍六年並未來過此次潛來遇見探夥以小的前經犯案遞籍是以拘案求恩從寛大令著押候掌頰一百下○包探禀稱劉仲舟在通州輪船與小工打架西捕上前彈壓赡敢將西捕手指咬破是以解案請懲劉仲舟供是日至武寗輪船找尋友人周承橋與小工口角又呈遞禀詞聲稱夙有烟癮禁押捕房困楚難堪大令以事屬細微著禁押三天從寛斥釋○包探禀稱王阿二竊取租界中某姓衣服當塲拿獲贜已交還失主今特解案請辦王阿二供向住城内初次犯竊求恩寛宥包探又禀此係積竊以前竊案尚求研究王阿二供只竊棕榻二架餘無所竊大令著押候笞貴一百板○沈阿四禀稱本月初六晚九點鐘被賊掩入内室竊取麻袋十隻報捕查緝今已獲案求請領贜王福生供見門洞開起意行竊大令以此種積竊實堪痛恨著押候枷號二個月期满責釋○包探禀稱顧紀生之女手持麪碗在途行走爲流氓吳阿二拉住不放後因口角爲巡街捕拘入捕房解案請訊吳阿二供顧女手持麪碗潑湯在外小的囑伊小心實屬好意包探又禀此時流氓共有七八人尚求研究餘黨大令謂爾等餘黨甚多從實供明尚可從寛究辦如果狡展當送入改過所永遠監禁阿二叩首求恩大令著押　笞責二百板嚴究餘黨到案重辦○張仲山一犯四月初一日堂期經葛同轉判押三天兹已满期大令著帶案開釋又嚴阿華一犯四月初一堂期因竊取生漆經葛同轉訊供押候責比兹因有病解請發落大令與祁君會商著從寛開釋又朱阿林一犯以太古棧報失白玫瑰　三　拘入捕房解經葛同轉訊供押候追比此案在英界業已破獲包探禀知大令著帶案開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[逆犯解省]  
　　蘇州訪事人云富　　人　某年逾耳順家住城外某村子媳年皆四十餘生有一孫未及十　其子某甲　　　　清　局當掃街夫前月因事被局員斥出遂投充常熟縣署　勇本月某日其父向媳索取青蚨芋翼擺往城中　茗媳非　石與反以惡請相加俄而其孫索錢購食物媳卽取而𢌿之戴某大怒舉足將媳　花車　　忿忿而出逾時甲歸媳將情詳告且從而慫　之甲不覺怒從心　將父　　父怒甚手持扁　作欲擊勢甲竟奪取扁擔將父横擊一下適中腰際復擊其頭一下登時腦破而斃鄰右聞知並不報官惟湊集洋　二十餘枚令甲將父從豐棺殮甲僅以八枚購得薄棺一具草率了事餘管侵入私囊鄰人咸抱不平以言請責甲竟惡言相向顧忌全無於思白　　　　君統送縣署縣主升堂嚴鞫甲供稱小的從來赡小不敢與人打架惟磪將生父毆斃耳　主立傳地保細訊所禀略同旋帶同刑件人等　　相騐騐得受傷二處與甲所供吻合爰將甲釘鐐收禁立卽備文申詳上憲復於初五日親　督　差員多各解犯到省蘇州府桐太守親自　訊供詞無異卽飭收入司監想不日當明正典刑矣 
[上海縣署瑣案]  
　　前日江北人譚萬有雇人將受傷之賢阿寶舁請騐視伸冤值日差向之詢　　云我等均在虹口當小工某日在　　偶　潮州賭棍某甲之足甲黨甚衆大逞兇鋒惟素不相識故未悉姓名當攒設時賈受傷甚重差役　情入　　大令卽升坐花　訊　　　稱小的與費是親戚同在虹口當小工路中悞踹潮州流氓之足致被兇毆彼等賭棍愈聚愈多　　齋船小的　　不開致賈受傷　地直至疾聲呼救各賭棍始一哄而散賈訴稱小的工畢而回天已將跪懇駕行路　有潮州流氓三五　　步　　　致小的　　某甲之足伊等　啓　端肆行毆擊小的呼苦求饒不肯住手手倒地旁人皆抱不平大聲喝阻伊等始鳥獸散小的受傷　　　　舁乞　　大令飭仵作　得　　　腿兩足等處均有傷痕青腫惟不在要害尚可醫痊遂飭差帶去交地保醫治一面協同地保查拿潮州　　按名解家○前日虹口　　局委員王明府派局勇押送錢咸全控張朱氏悔婚另字案中原被及覇阻婚事之地保沈茂山陸永坤請訊　大令諭令　　暫行看修　　　訊○水烟袋作工匠王沛和劉起鳳錢耀根田青生陳廷萬聊名新　同業薛間梅小成子周富林王中用等　　　持市　昭乞提懲黃大令　　　　王等訴稱小的等皆鎮江人在新北門開設水烟袋作行規各家收領學徒不諭人數多寡小的等均係豐十年老作成守舊章近有　等　　　業籍隷江北兇横不堪小的等以餬口爲先置之不理詎知　　更肆行無足聚衆覇持　定新章　　　　各　　歡休從其例凡　　　三　中砥准收一人俟其人满師再接收如果連收二人則罰錢數十千誰家不依卽不許誰家工作小的等現有　　收二學徒者伊等　　　　　千糾衆滋擾難安生業不得已赴案聲明叩求嚴辦薛等同供稱小的皆江北人不敢滋詐拆　　行中　　收　　　小的等聽從未到　之　某立定新章須一人满師後再收一人大令曰手藝帮中動輙衆衆霸持此風斷不可長喝令各笞責五百板分别　　　邑廟前及西門　　大東各門示衆並飭差役補提何某到案訊懲 
[金陵官報]  
　　三月十三日藩轅牌示泰州王端啓調省差委　缺查有江寗縣趙受瑋　豫所逢遣江　　　　查有　　　　　　年　　　知　　　　縣沈善發謝委南二叚保甲差又鄭學書顔澍均奉委赴滬公幹卽辭○四月初一日督轅文巡捕知縣金桂芳解京餉赴京均營○初二日江　知縣王繩俱叩　　吉安分　　局卽辭○初三日知府吳德章回福建 
[蘇省官報]  
　　三月三十日印務章京正紅旗佐領恩照由鎮江來○四月初一日知府彭文明回牙釐局提調差知縣李玉方到　後　文　差又范　　　　後　文　支放差並仍回發審周差縣丞戴彦璋謝奉委武陽絲捐差又白　錫金從九　　　蘇域鄭龔貴詞鹿均奉委　　差從九毛鴻　奉委　門旱　差又陳　　　　四省又朱　綬禀知派蘇差委 
[江西官報]  
　　三月初一日候補縣鄧祥霖解餉往金陵前江　　　　林　烹由湖南　來江府照汪鴻　由　　　　　從九月　　　　由玉山辦保甲四方鴻　由　寗程祥藻由崇仁王紹方由上饒俱催墊欵回按司獄陳開文　查　内保甲　　令寡謝拔委一次行知○初三日山東補用　　　熙由　　　　四署臨江府　　經　署　昌縣　家相俱赴任覯音閣通判鄭景　禀謝委張　由泰和緝私卡解私　　　　縣丞夜樹酌　司道管領　　　一次　　　　　　　　經　　葆　由京起　來江　　　由浮梁催墊欵回卽往德安辦保甲指分從九秦文炳　　係　　之　　　　　縣丞秦　照由奉新辦保甲　　　　　　　　　　　　江門光　　　　王　炳炎　　進京○初五日署南康府　　缷事回署景德鎭同知邵循名　　縣異　　　口縣邢景彬東卿縣丞樓志　萬費典史潘當　　　典史　　　保　委　任　立　紀大　一次杜　光由豐城公幹回何惟傑缷辦洋林港釐卡回杜　　由撫州　　　　　按知張　榮委辦軍　所縣丞　品　由　　　　　　　入沈　　由　　　　　　　縣　楊彬缷事回從九狄汝　由贑局來省領護　各照司獄陳　文接查　　　　按知　　　樹寡謝准其恕　　　　　　　　　　委一　由　善元　先　　一次王　沙　元俱酌委一次○初六日同知劉家棣分選拔委知縣一次縣悉　品　的　　　一次城守千　張大　　任　○初八日　　　朱兆　　　　京張　　　先　委一次向　羣缷辦浮　釐卡回府經裘紹箕縣丞揚　善俱儘先酌委一次趙　换　孫　　俱酌委一次朱　　　　　　　　委一次王　酌　　　　　　　　　江 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
