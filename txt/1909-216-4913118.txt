# 1909 - 216 - 4913118

 

Page 1

 
 
   
 
 

Page 2

 
 
　　 
[宮門抄]  
六月二十六日　召見軍機　錫麟　　 
[交旨]  
　　六月二十一日軍機大臣欽奉諭旨農工商部會同學部具奏藝徒學堂課程較高擬請改爲中初兩等工業學堂一摺所請　照舊劃撥崇文門溢徵三成稅項著度支部議奏餘依議欽此論說 
　　 
[城鎭鄉地方自治章程增刪修改草案] （南溟）甚矣立法之難也。以一二人有限。之才力。而欲範圍千百端待理之庶務。彼學問未能淹博。經騐未能鴻富。驟　而登製作之高位。執纂訂之椽筆望洋而嘆。一輟不振者。無論矣即令才。大於身。心細於髪。具絕倫之經濟。發道德爲文章。而且據社會之現形。藉他山爲借鏡。開始如何其審愼。手續如何其詳備。夫然後名之曰訂定。施之於事實。庶慶推行可以盡善。窒碍可以稍免乎。然而有大不。然者。則有如城鎭鄉地方自治章程。始經民政部之擬訂。繼爲編查館之極議。於是對章入告。而九章一百十二條完全之章程發現於官民上下間矣。據九章一百一十條云。本章程如有增刪修改之處。得由議事會擬具條議呈請云云。是定章時亦豫爲變更之思想。大部之虛衷釆納一斑略見矣。然便有此變更之豫備。而事實。與法令。卒有互爲維繋之。妙用。則亦無事於增刪修改。豈不甚善。乃未幾而編查館致電各督。撫有從速修改窒碍之咨矣。（見前月十一日本報）又未幾而名譽董事改選年限民政部有查照更正筆誤之電矣。則洵乎增刪修改之非託諸空言矣。甚矣。立法之難也。章程之奏定頒行也。在去年之十二月二十七日。京外得讀全章。則以今歲之正月爲始。曩者伏讀一過。私心頗有不安。間暇無事。因取日本市町村自治制爲參攷之資料。而以吾國社會之習慣爲比對之方針。逐條詮釋。附以理論。計檢舉者。三十餘條。爲文將及四萬言。雖功令有不。可侵犯。 
 
 

Page 3

 
 
之尊嚴。然解釋與研究。卽普通之個人。亦與有責備。東西各國所不禁。而大部殷殷致電外省之意。更未嘗止人之言論自由也。前作雖已付梓。而所見仍有未盡。茲於前者三十條之外續舉數事。以貢之研究。自治制者。庶亦異日增刪修改之一據乎。一規定自治區域敘列之不清章程第一章第二節爲規定城鎭鄉之區域。二條云。凡府廳州縣治成廂地方爲城。則城之自爲區域。個無俟於另有規定矣。至鎭鄉則以人口滿五萬以上不滿五萬爲規定之根據。自表面觀之。似亦無所謂敘列之不清。不知自有此一條而疑團滋出矣。吾國戶口細數。雖亦有門牌保甲之故事。然敷衍塞責。其循例舉辦之無效。至今日已爲官民所公認矣。故新訂之調查戶口章程亦不諱言之。今既以人口爲鎭鄉規定之本。是辦理自治以分劃區域爲首事。分劃區域又必以調查人口爲首事矣。豈知章程所云調查。指區域定後調查選民之合格不合格者言之。區域固不必俟調查後而確定也。豫撫前以此致問民部。民部覆電亦未詳晣言明。蓋二條之所云人口。係泛指之數。三條不云乎。城鎭鄉之區域。各以本地方固有之境界爲準3.然則既有固有之境界可憑。則所云滿五萬與不滿五萬者。就固有之境界內。約計其滿五萬與不滿五萬可矣。非云辦理自治。必由調查而定區域。辦理自治之選舉。必由調查而定資格。是必須兩次之調查矣。今爲訂正其誤。二條但云。凡府廳州縣治城廂地方爲城。其餘市鎭村莊屯集各地方。各就固有之境界爲鎭。合滿五萬以上者爲鎭人口不滿五萬者爲鄉。二三條合併言之。則糾葛自清矣。民政部覆豫撫電文。（見前報）亦未將三條引出。爲顯白之指示。此近日各屬辦理自治。於分區一事。所以紛紛爲調查之舉。而與調查戶口之另一事。又在同時並舉。以致民間疑慮愈多也。尤可怪者。中國二十二行省中。自廳州縣地方官各有額定之地方而外。其各廳州縣所屬之市鎭村莊屯集等。有無舊有之境界。固難一定。若吾蘇各屬。州縣之所轄。城以外類分若干鄉或若干鎭。名稱雖異。其各有固有之境界則一也。乃觀於近時吾蘇各屬之舉辦自治。於久定之區域。亦復紛紛議合議併。此固影響於章程之敘列不清。然三條第二項若境界不明或必須另行折併云云。章程亦明有規定矣。豈亦未之經心耶。此則無事之擾也。惟探原立論。則仍有不能不爲章程咎者。（未完）譯論 
　　 
[論安奉鐵路問題] （梁鴻譯稿）本館於前禮拜六。會接東京特電。謂安奉鐵路。日本不待清政府答覆。已動工脩築矣。噫此迅雷不及掩耳之舉動。殆小村伯爵爲之原動力乎。猶憶一千九百零五年冬間。小村會與清政府開會議於北京。自是而後。日本始得脩築安奉支路權。則此路關係小村。其輕重可知。今彼於外務大臣之任將終。數年前之籌劃未展。不乘此刻提倡而促行。之更待何時耶吾謂安奉鐵路購地與其他之問題。其關係滿州土地權。　死存亡。間不容髪。升而爲天。沉而爲淵。彼清政府安能不週詳審愼而後出。之不然此區區鐵路問題。亦何難立刻解決。而必爲此需時費日之計劃。其屬意故必有在也。然則其屬意爲何一言以蔽之。不過清國在滿洲固有之上權。日人是否公認與日本在滿洲任意之取擕。清國是否無碍此二語而已。夫日本所佔之優勢。絜之甲辰以前俄人之在。滿洲已足令人振驚艷羨。吾人但就其施行。安奉鐵路之政策推之。亦可見其一斑。而況乎三韓亡後。其駸駸南下之勢。益不容清國在滿洲自由佈置。此司馬昭之心。路人皆見者也。往者商賈游旅與夫新聞記者。出於東三省一途。見大日本在滿洲勢力。未嘗不大聲疾呼。以爲天下告。然此猶謂少數國民。之野心。　政府之本意。茲日本報章。冒大不諱公然倡之以爲攫有安奉。路權土地。實爲天經地義。此眞不可思議之怪像。自海通以來。列強之於中國雖爲有強權無公理茍非出於戰役。則必不敢爲太無理之舉。如今日日本之甚者。此較之兩年前浙江鐵路往事。不更見其出於非分耶。彼英人當時若不顧支那政府之友誼。與國民輿論。則浙路攫爲囊中物久矣。其計不出此。尚有人道一念存其中。不然英人之計。豈拙於日本哉。倫敦太晤十報。猶許日本於滿洲舉動。爲合大體。英國無間。然且謂甲辰一役。日本損失不少。微日本。則滿洲久入俄人掌據中豈復爲中國所有云云。嗟夫坐視友邦爲強隣所侵掠。日削月割。以趨於亡。而不一援其手。尚得謂爲公論哉。尚得謂爲公論哉。然則安奉一路。日本何爲不待清政府答覆而即行脩築。其故何也。豈有關於清國利益不能不如是之急耶。抑此路告成。日本別有所用意耶。茲日人已將安奉鐵路與朝鮮南滿歸路政局開築矣。且受同一支配矣。一朝權在手。就把令來行。彼日人輕視清國主權之舉動。歐美列強不。敢行之。日人安若無事。吾不能不服其胆之壯也。夫自甲辰一役而後中國對於日本之感情。日傷一日。初則視之如蛇蝎。繼則畏之如鞭柎。今無端臨之以威嚇攫安奉路權爲已有。不特愈傷清國之感情。抑恐列強隨議其後。清國覆答延岩時日。誠有不便於日本。吾人豈不知之。顧購物於五都之市。必先議其代價而後可。況鐵路一國主權所關。寗可鹵莽出之耶。此不足爲清政府責也。昔者西園寺執政。素以強硬政策聞於天下。惹起列強物議。今小村於滿洲鐵路一案。若果傳之虛。則一西園寺去而一西園寺又來。世界日益多事矣悲夫。 
 
 

Page 4

 
 
　　 
[專電]  
○電一（北京）攝政王以各省紛報水灾都由河道湮塞宣洩不暢所致擬飭各督撫籌欵修濬並飭駐荷專使考察荷蘭治來因河成法詳晣報告以資借鏡○電二（北京）那中堂昨日退值後與樞臣晤談謂直隸憲政辦理尚未切實須經端帥極力提倡○電三（北京）學部議派廷試錄取之留學生數人赴藏興辦學堂以應聯溫兩大臣這請○電四（北京）洵貝勒定七月初旬赴上海等處攷察軍港等事并有出洋調查軍制之說○電五（東京）日本已接到清政府答覆安奉鐵路交涉之公交其內容係表明清國之好意○電六（東京）日本有漁夫七百名在土佐沖搜捕珊瑚突遇暴風不知所往故今日有水雷艇三艘駛赴各處搜救。緊要新聞一 
　　 
[電請嚴拒打箭爐開埠之要求] 北京　　○趙爾巽電致軍機處請代奏電略云川藏爲西北門戶。外人蓄志已久。輒欲得而甘心。自英人得江孜亞東等三處開埠之約俄遂處心積慮。欲得打箭爐開作商埠。爲得寸則寸之計英亦以打箭爐爲入藏要道。志在必得均向奴才要求。奴才已嚴詞拒絕。各該駐使必將與外務部直接交涉。應請飭下外務部如該使提議時。即據理嚴行力爭。勿稍鬆懈。致貽川藏之患大局幸甚奉旨外務部知道　　 
[京師報界之恐慌] 北京　　○奏定報律每日發行之報紙應於前一日晚十二鐘以前。送由該管巡警官署查核。並無呈送底稿之條文。然亦因窒礙難行改爲本日清晨。送閱京師各報遵行已久並無妨害頌因揭載五大臣謚號。經大理院奏請實行此條昨由民政部諭飭外城總廳。傳諭各報館飭令照辦。然則此事原非民政部本意必不至過於強迫報界可以要求改良也可知乃於二十日各報奉諭至廳。警廳派陳警官家棟接待。據該警官言每日晚十二鐘前應將底稿呈廳。此事已決定二十二日實行。萬難挽回並稱各國都如此辦法。試看外國報紙其中每有空白即經警廳檢後隨時撤去之證。云云報界一聞此言大爲惶惑。擬於二十三日同時停版。請求民政部據情轉奏並連合報界禀請攝政王維持言論機關。以爲立憲之助旋於二十夜奉廳憲電諭並無二十二日強迫實行之說。果如所云亦必先有正式公牘且稱廳邸對於此事。亦不欲非法限制。摧殘與論。將來尚有另行請旨申明消息。然則限期強迫實行之說係陳警官誤會。未可據以爲實云　　 
[考試留美學生將次舉行] 北京　　○政府因美國退還賠欵選派留學生就學一事迭紀本報茲聞考試之法係由學部在京考選一次該部以八月間考試畢業之事頗多異常忙迫故擬將考試北京派美學生之期提前於七月二十日舉行。未識確否　又聞報名之期定於七月十四。至十八等日其考試科目分經義中國歷史中國地理英文（詞章論說）古今歷史（希臘或羅馬）德法文字（淺近德文或法文並與英文當面互譯）算學（高等代數平面幾何立體幾何平面三角）初級地理。八門報考專門者中學英文及德法文字。俱照以上程度。惟史學祇須英兼美或希臘羅馬算學。加對數其物理化學。均須有二三年程度者。　學部堂官對於江浙教育會之合呈甚爲嘉許。而於名額借補及注重實科二層。尤加贊賞並謂名額借補實爲唯一之辦法不偏不倚輕重得宜又呈中有謂各省保送此項學生宜得本地教育會之保證不可視畢業文憑之有無以爲舍取之衡自係正辦。惟保送之後。仍須由部詳加考騐。以定去留而教育會之保證人亦須擇其夙有聲望者以杜流弊　　 
[資政院有續訂章程宣佈之望] 北京　　○資政院總裁倫貝子昨晨會詣軍機處謁風慶邸產請閱手摺一件聞此件係該院新訂某項新章。日內應行具奏者並聞是日會由樞府寄電山東孫慕韓署撫密電一件。亦關該院政事。內容未詳　　 
[中巴仲裁公約簽押之公宴] 北京　　○外部梁尚書會同馬巴西爾欽使訂結仲裁裁判條約。已於十八日簽押該約內容與中美條約略同。該使原係駐日兼任駐華前於三月二十三日捧呈國書來京今已訂結該約不日出京前赴日本故外部堂官。於二十二日晚邀請該使在迎賓館公宴。　　 
[政務處添註參劾新章] 北京　　○會議政務處會於本年三月間議訂上司參劾屬　新章會經具奏通行茲　樞臣　　通行後各省多有未照新章者今復由叅預政務大臣。擬將前　增改各新章逐條詳註。再行通咨一體遵照其綱要凡督撫糾察屬官無　　之　細 
 
 

Page 5

 
 
必將應參之事備列欵績如無欵可列必將所參情由據實指出。如不列欵蹟。不據實情含糊具題者。該督撫降一級留任　叅之官應另派員秉公確查。又督持挾嫌叅劾屬　。審屬全虛者。將督撫革職。如由司道等官誣報。者將誣報之員革職。督撫等降三級調用如無挾嫌情事照誤揭屬員例辦理。其餘尚有多條俟探再誌至通行之期聞在七月初一日以後　　 
[甘大璋被控詐騙案之調處] 北京　　○近有劉陶君在高等審判廳控告。稱報捐縣丞被甘大璋詐騙。而甘大璋又供稱劉陶君有意索詐。此蓋因捐綱功名轇轕之事也現聞高等審判聽以甘劉均屬搢紳。又誼關桑梓已令其同鄉京官出爲調處理結。　　 
[京師近事]  
　度支部澤尚書前日昭見時奏對之事係爲由部通飭各省分造出入欵目。比較表。以備由各該省監理官會同財政人員按期報部互爲清核日內將次通咨。茲將該部財政處擬定表式探錄如下計出欵九類。一廉俸一軍餉一製造一工程一教育一巡警一京餉一洋欵一雜支入欵共分八類。一田賦一漕糧一鹽課一茶課一關稅一雜稅一釐捐一管協其造報日期仍遵奏定辦法於本年歲暮送部在京各部院亦均一律辦理　外部以第二次禁烟大會又將屆期擬即奏派大臣前往預議。並申謝各國協助中國禁烟之情誼。及表明中國現在禁烟之狀況。又聞外部議定咨照禁烟公所及民政部務須。於開會前數月令吸烟人數減除十之五六。云　錫清帥會同周中丞於本月十一日奏請由部撥三十萬兩專供巡餉邊務之用會交部妥速議奏今聞度支部各堂擬允撥常年二十萬兩。其十萬兩擬請飭由奉吉兩省租稅鹽運項下設法協濟。並請飭嗣後辦理沿邊航路添置卡倫諸政不得仰給部庫等語日內即行具奏　外務部擬將廈門鼓浪嶼租界巡警權收回自辦。其入手方法則在租界附近便於水路運輸之地方修築　路建造房屋。招集華洋商民人等在埠居住　並設立巡警局募警兵巡守。凡一切關於政治上之權利均欲自行操握一俟辦理就緒即行推廣及於租界云　刻聞朗貝勒與濤具勒會商擬派幹員赴日本考查叅謀本部制度。以便效法惟派何人尚未決定　會議政務處遷移東安門外辦公。已詳本報茲悉二十日上午。　親土同世大軍機。均於散值。後親詣看視一週。各歸府第　攝政王每日早六點鐘進乾清宮辦事至十點鐘畢。至三所歇息後檢閱各報記事。聞攝政王因報紙甚多不能盡覽特派近侍四員。分門記錄所注重之事　（一）外交事宜　（二）海陸軍界事宜　（三）官員貪廉事宜　（四）京外各省地方行政事宜四近侍各任記載之責　銅官山案廢約已有成議聞任太守於日內先行出京。係因和州署任政務殷繁未便入曠至方吳江三代表。仍靜候宣布廢約後始行返皖。　汴省同鄉京官日前聯名致豫撫吳中丞電略謂汴省此次肇火爲六十年所未見。懷　郡內尤屬罕聞且聞懷　失火時。府縣均置之不理。商民被害甚屬可慘情關桑梓不忍。緘默。懇請速爲勘災入奏。以重民命聞軍機處對於此事亦復電詰豫撫。措詞頗爲嚴厲。　政府以新政舉行全在各省督撫認眞興辦閩督松壽蒞任有年政蹟無一可觀殊非愼重封坼之道刻以前浙江巡撫張會敭會任福建藩臬情形較熟擬以之更替　海軍大臣以籌辦海軍事在創始首在得人擬卽奏調前任總督周馥。爲該處叅賛。以周前在李文忠幕府時于海軍事宜會多經騐云　張相國自延請朱學士福銖診治後極有效騐病體日就痊可學部司員到宅劃稿仍照常接見。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[桂撫請變通自治研究所章程不准] 北京　桂撫致民政部電　民政部鈞鑒自治研究所學員資格照章限於選民。但現均尚未調查資格。無憑稽考查自治公所應設辦事員及文牘庶務各員均不限以選民似不能不預爲造就。擬請將學員資格。略爲變通以選民爲原則。以非選民爲例外。似較合宜研究期限定章八月但此項學員大都各有事業。期限過長於時日。經費兩俱不利。擬請將各廳州縣研究所每日授課鐘點。酌量增多總以授完部定學科爲。限不必限以八月。惟省城一所係造就師資仍照部定期限辦理外得從容研究以上二端。是否可行請鈞核示覆岐叩文　民政部覆桂撫電　桂林撫台鑒文電悉自治研究所學員關係重要以有選民資格者充當方昭愼重尊處現於選民資格。雖未能詳悉。查自治章程第十六條規定。資格事項極其單簡。選擇學員之初。不難調查至畢業期限。原定八閱月。已屬速軌。如再縮短。則恐蹈草率之弊。應統希仍照奏章辦理此覆民政部嘯　　 
[皖贛水災要電]  
　皖撫致民政部電　民政部鈞鑒頃接兩江樊護院庚電奉准大部以水災各報騰載災區何屬最重目前賑濟若何電寗分囑查明逕覆等因遵查皖省被水地方。會　建平南陵。寗國潛山懷寗。壽州當塗。和州宣城蕪湖巢縣舒城東流等州縣。先後禀報或潰浚圩堤徑塌廬舍。或淹沒驛路。傷損田禾。其間以建平被災爲較重。有淹斃壯丁及男女孩三名口南陵壽州潛山懷寗次之惟南陵亦有淹斃人口情事。其餘寗國當塗等州縣爲最輕。早經由家寶飭令藩司分別委員前往最重次重各屬會同查勘或撥欵賑撫或以工代賑。容俟復到分飭司道酌辦此外各屬已飭一體修堵疏消幸被水時節候未遲現在晴霽已久即飭補。種晚禾或不致有礙。秋成堪紓厪注餘續陳家寶蒸　贛撫致民政部電　民政部鈞鑒准護江督庚電准貴部電行查江南水災情形囑逕電　等因查贛省前江新建豐城新淦峽江吉水德化。德經先辦。急賑。現正續辦撫卹。其餘南江新建豐城新淦峽江吉水德化。德興等縣。先後據報四月望間至五月望間大雨時行。外江及湖河盛漲低窪被淹間有激損隄防。均經督飭搶修設法疏消。積水被水較輕之處尚有未據報到大致除萍鄉外情形尚不甚重特聞汝騤蒸　　 
[新疆營兵幾至釀變] 新疆　　○新疆查垣居民多係各省流氓良莠不齊而天津人最占多數。兩湖士商次之。凡行號各商與胥吏差役等大半津人。於是津人之勢力甚巨。屢欺侮他處之人。每起衝突。官憲亦有不能抑制之勢上月中旬有營兵數名向津商購物。偶因行市有差互致口角比鄰之津人。蜂擁而至。猝用強力毆傷。該兵士回營據情禀訴營長而營長亦懼津人團體。逡巡未發遂置不理旋爲衆兵所知。大起公憤。均持械直奔津商將店鋪拆毀。又以騎虎勢成不肯回營盤踞城外扼要謀變。於是官憲異常狼狽。遂關城爲防守計。白書罷市。人心洶洶。嗣經官憲婉。辭撫綏僅得無事。聞該省所有軍官老朽不堪者居其多數雖偶有由新操訓練者而爲所傳染亦尸位素餐而已。軍規壞敗軍令不行且軍餉侵蝕。衣服軍需等件亦無定數。因此又爲兵士含怨。故此次兵變雖近因津人之橫暴實遠因軍官之尅餉云　　 
[日本對於安奉鐵路之堅持]  
　　○字林報載二十五日東京電云日本決議不允停止安奉鐵路工程。現已逐叚興築。惟中國如果確有誠意。則日本允與會商無礙重建事務。之各問題。分類新聞 
政界 
　　 
[調查局開會討論報告方法] 杭州　　○浙省自去年催辦各屬統計以來雖次第成立大都敷衍塞責於調查報告方法未盡劃一茲聞調查局將次選派法政畢業人員分往府州縣督催又因各處承辦統計人員近日大都來省考試優拔是以定於本月二十八日借商務總會開會討論研究一切如屆時適值考優日期則改至次日業將遍發傳單通告各處矣　　 
[堅理官盤查關庫之籌備] 杭州　　○各海關經徵華洋稅鈔照章由官銀號零收傾镕彙納因此並無實銀儲庫自財政監理官示期盤庫關道即傳知官銀號由該號商電滬運到寶銀六萬又適值杭關近日大批旺解如崇陵工欵二萬淮餉三萬賠欵三萬防餉二萬等故所備之數綽乎有餘據銀號中人云監理官等臨號盤查當不致如運庫之現象　　 
[續議裁併佐雜各缺] 廣東　　○粵督以現當改良官制之初所有應裁各缺迭經飭司酌核議裁在案現司局會同籌議除將先後已裁之雷州三水等巡檢外現詳察情形尚有應裁之同通州判縣丞等十餘缺擬即分期酌核裁併以歸一律聞南澳陽江各同通州判及高屬嘉應羅定等州巡檢等現均列單分行詳查以憑核奪　　 
[定遠籌備自治欵項] 安慶　　○定遠經濟困難甲於他邑現在辦理諮議選舉自治一切事宜所需經費亦屬不資刻經該縣紳士會同集議擬在積榖項下量爲借撥若干應用一俟籌有的欵再行撥還期於荒政要公兩無損失　　 
[蘇藩再催嘉定欠欵] 蘇州　　○蘇署藩司左方伯日昨據前嘉定縣高蒸申解任內欠解三十三年節省米價銀二千九百四十餘兩業已飭庫兌收惟文內指解一百五十餘兩究係拽解何欵並未叙明並將認解三十三年南漕腳費銀四千九百餘兩及欠解之規復平餘等欵迅即解庫欵懸已久如再玩延定行詳叅已於日昨批飭遵照矣 
 
 

Page 11

 
 
交涉 
　　 
[松花江航權之談判] 吉林　　○外部以俄人不遵前訂松花江航路條約阻止中國人在松花江行駛船隻於主權頗有關係日前特與駐京俄公使力爭刻已議有端倪云　　 
[西貢華僑對於祖國之熱誠] 廣東　　○西貢華僑致外部袁督高使電云葡佔澳界履及寢門稍一退讓澳失粵亡叩乞力爭大局幸甚西貢閩粵七府衆商同叩　　 
[部駁澳門不得另有屬地] 廣東　　○葡國駐京公使近日照會外部謂澳門對海大小橫琴二島居澳門之南係澳門生成屬地請即會商妥定等情外部當以中國邊島向歸各廳州縣管轄從無某島屬於某島之事現在祇能就澳門現管界址勘定此外不得另有屬地等情駁覆並抄咨高大臣查照以資應付軍界 
　　 
[李提清搜順德匪黨之軍略] 廣東　　○李水提以順德容桂一帶近來匪風猖獗該處迭出焚刦擄捉各重案昨特嚴札該管文武認眞查拿清辦並加派李管帶得銘率帶新軍副中營吳守宗禹率帶親軍中營各弁勇先後馳赴容桂等處會同清鄉營委認眞圍捕並查明庇匪各紳分別勒交革究駐勇數營分投搜緝匪等聞風紛紛遠飏潛匿港澳惟該處與大小黃圃密邇毗連倘或稍疏防備勢必貽害鄰封應即由該營縣清鄉委員從速移駐大小黃圃一帶協同嚴緝合力兜拿務期有鄉必清無匪不獲使醜類無所容足庶有一律肅清之日業已分飭該營縣清鄉委員各有地方之責均當振刷精神認眞清辦勿得贈徇疏懈各分畛域貽　事機致乾咎戾　　 
[東山胡匪剿撫之籌商] 吉林　　○寗古塔東山近有大股胡匪東督檄飭孟督辦恩遠督師進剿孟督辦以塔城轄境縱橫一二千裡如恒道河五站三岔口螞蟻河等處均屬山深林密東擊則西竄顧此則失彼擬恩威並施先用穩匪之計諭令繳械投誠擇其可用者收編入伍餘則量給資財勒令回籍俟大股解散然後再派兵分途搜擊餘黨期以淨絕根株督撫兩帥以李三省趙麻子金落刮等皆係歷年著匪若未剿先撫既不足以寒賊膽反足畏其驕倣不馴之氣且三省地方遼闊或爲水陸交通之地或爲中外交界之區已聚之匪有限未來之匪無窮若不痛加搜勦何以安良善而保地方刻已電飭孟督辦統兵窮追毌任漏綱學務 
　　 
[學務總滙處更定名稱] 蘇州　　○蘇垣學務總滙處前因學司照會名稱未洽日昨特定期開會集議更改各情已紀本報茲悉是日各職員紳董到會集議當經議定改名經理學欵處並定於七月十四日由教育會公舉紳董二人經理此次公欵以昭公允　　 
[批獎金華令辦學成績] 浙江　　○金華縣董羨欽大令日前通禀省台以城鄉添設官立公立私立等初等小學堂辦理稍有成效費亦充裕詳請立案並頒發戳記等情奉顏藩司批云據詳該縣會同勸學所總董勸辦城鎭各等小學多至四十餘所籌定經費均足以資久遠熱心毅力均堪嘉許應准立案至所請分別頒發戳記式樣一節應候提學司核示遵行仰金華府轉飭知照實業 
　　 
[物產事務所之佈置] 蘇州　　○蘇垣物產會事務所以物產會現定七月朔日在城外盛氏留園開幕陳賽各種物品任人觀覽該所徵集天產工藝等品不下數十種應行分別支配詳細標明早爲預備特於日昨起即在商會內陳列各項物品先行佈置並請府縣暨各業代表調查員等到會觀覽共同指示一切現擬日內即送物產會陳賽矣　　 
[議加機捐之爲難] 蘇州　　○蘇垣睡釐局督辦黃觀察到差視事後即以城廂內外機戶約近萬餘家察核機捐數目相去懸殊現擬酌加二成以助餉需爰於日前邀請機捐局董事商議茲悉王董以近年該業生意衰敝已認捐者尚思減捐加以機匠爭加工價風潮始平現在局務辦理棘手早存退志加捐一節請俟告退後再議　　 
[粵路公司查賬之近狀] 廣東　　○督辦粵漢鐵路張中堂電駐粵分局總辦王道台云文電悉前因粵省鐵路公司總理梁京卿咨呈告退會於五月疊電慰留并咨照郵傳部轉達在案嗣據該分局禀報該公司梁總理請辭退等因本月又接梁京卿歌齊兩電稱病求退并准郵傳部咨同前因復據該道來電及粵路股商公電乞留查梁京卿既久爲股東所信任現在查帳將竣選舉期屆正待協助維持商股整飭工程以備官力之不足豈宜忘情桑梓遽行引退該道務即遵照此意親往晤梁京卿切實挽留以慰羣情而維要政至盼至禱除咨照郵傳部外特此電達并抄送胡護院李軍門同閱督辦大臣張諫印　駐奧分局王督辦復梁總理函云昨接台函備悉種切急於竣事乃弟與查帳員等所日夕企盻者久稽時日更鄙懷所悚懼不安而不敢任此延緩之咎者來教囑於廿一日請同李軍門偕赴貴公司監視一切自係爲從速起見本應照辦惟今晨上謁護帥即將尊函呈鑒奉諭查帳本期迅速而鈎稽必當認眞如果到貴公司一日可了豈不幸甚特恐未能辦耳并飭令再與各查帳員詳商現據查帳各員面稱委員等素不諳習洋文屢次向工程師索取各項買貨洋單均須倩人代譯而每索一次輒需經旬屢月始行交出而交出之單非缺略不完即混淆無序以致繙譯之人頭暈目眩如理棼絲洋單一日不能對清卽物料一日不能點騐至工程一節更屬無從下手調查等語似此躭誤時日迄無頭緒各委員終日在局尚屬無從着手弟等縱日臨視亦屬無益應請我公速飭經手人等務將目丁未年起至今年三月二十日止各項單據分門別類挨次檢齊譯出彙交查賬各員公同核對大概不誤再由弟禀請護院暨李軍門一同前來貴公司督視如有欵難即可當面質問庶竣事有期不致再稽時日想亦貴公司所表同情者也所有廿一日不能即來情形謹此具復 
 
 

Page 12

 
 
　　 
[日人對於中國工商業之計畫] 漢口　　○日人對於中國企業之計畫迭誌本報茲聞日政府以中國長江一帶土脉膏腴轉輸便利亟擬從事調查以爲入手方法聞已特派武弁某及一等書記官阿部守氏前往揚子江上下游調查農業之種類及工商業之況狀一俟報告造齊即擬招商集股從事於工商業并擬以漢口爲中心點云雜記 
　　 
[報災受責之奇聞] 楊州　　○揚郡城外甘泉山北方寺男婦二百餘人至縣報災甘邑萬大令見之怒甚藉口闖道將爲首者笞責看管衆災民羣起不服即赴府衙申訴適府尊出外未及收禀而被責押之災民亦揮之不去勢成騎虎旋由該鄉董出爲和平了結將被責之人用肩與招回以平衆怒一面具禀報災候勘其事乃寢　　 
[印委紛紛爲小民辭謝振撫] 浙江　　○本年雨暘失時各屬紛紛告荒經上憲派委履勘在案茲悉嘉興縣胡令爲和會同委員李令祖怡桐廬縣何令土循會同委員劉令鼎亨分水縣唐令繼勛會同委員劉令鼎亨紛禀上台均以始則霪雨過多江河盛漲後經竭力宣洩積水漸退察看現在情形均可毌庸撥欵振撫現均諭令農民加意培補以期有秋　　 
[郡城藥局可危] 松江　　○松城南隅向有火藥局儲藏無煙火藥甚多日來天氣炎熱以致藥性澎漲幾至爆烈幸該局人員覺察一時無法施救急將火藥拋棄河中或云拋棄甚多或云因已請人抽去空氣故拋棄甚微當即禀請劉軍門戚太守到局察看一面將前情電禀上台云　　 
[蔡其銘一味痛哭之無及] 廣東　　○犯官蔡其銘解省後迭經司道各官會審前後十堂一味狡展始則逞刁繼則痛哭昨十八日復審該官犯於上堂時放聲大哭哀求寬　如是者三小時之久絕無別句供詞云　　 
[婁令縱容差役擾民] 松江　　○婁縣差役素稱強橫近有王慶栢春和串通刑書簽送無名牌票混言禁止各種違犯事項該差役得此護符遂任意騷擾藉端敲詐婁令竟置若岡聞鄉民受害不淺太守賢明不知有所懲儆否　　 
[鄉民私設刑具之奇聞] 寗波　　○定海東鄉之洞岙莊民俗強橫形同化外日前在城附生王楚臣爲該莊新溪頭天一染坊經手被賭棍薛小梅引至某姓家聚賭輸洋二百五十元無力措還薛遂糾集羽黨將王綑至伊家私用刑具有坐大凳臥石屑等名目此諸法堂挺棍天平架等刑更覺難熬後又勒寫單據始肯釋放王徧體鱗傷日昨舁至廳署喊控經史司馬騐明傷痕飭差拿案嚴辦　　 
[苛罰賭金之釀禍] 安微　　○安慶城守各營腐敗已達極點官長士卒相沿舊習日以賭博爲事會經朱中丞諭飭查禁暨巡警道移請嚴查在案詎該營官長設訏查賭意在邀功卸過昨聞四牌樓仁聚號店夥四人抹牌消遣（係徽州紙牌）竟被城守都司張秀崑偵悉率勇闖入舖中將該店夥一併拘獲到署每人判罰洋一百廿元有旁觀某甲亦經被拘判罰洋六十元勇丁等從中恐嚇詐索洋八十元某甲以欵既難措心亦不甘遂服毒自盡幸同人救活未釀人命當時商界大譁以武員查賭固所宜然似此不諳定章任意苛罰鉅金擬結團體與之理論云　　 
[雜評]  
　　敬告政府國家外交之後盾何物乎。日鐵甲而已。中國無鐵甲。則所恃者何物乎。竊願政府之三思也。憲政成立之要素何物乎。曰輿論而已。中國之輿論。所藉以發表者何物乎。竊願政府之三思也。外交拒絕後援。則外交必敗。立憲壓制輿論。則立憲不成。而政府則曰我無需乎此。願政府三思之再三思之。　　 
[愛惜名譽者可以返矣]  
人非大奸巨慝。誰不愛名。雖然。求名亦有道。名之立。不立于萬人之譽。而立於一念之誠。名之亡。不亡于萬人之毀。而亡于一心之私。毀譽何足定論。甚矣今日愛名之輩。祇知喜譽而惡毀也。偶逢清議之毀。必思所以報之。初不知塵愈揚則愈昏。水愈攪則愈濁。欲以彌縫一時之計。敵天下之褒貶。有何能力。欲蓋彌彰。欲隱彌顯。敢問舍內鶩外之愛名者。紛紛擾擾何爲哉。紛紛擾擾何爲哉。　　 
[清談]  
　　記提學使對一班新貴語昨日蘇屬得優拔之新貴。衣冠肅肅。班見恩師樊提學。樊提學語新得優貢之某議員曰。耐末眞老在行哉。鐵路一題。做得交關好。交卷又加早。耐眞不媿老手。某議員爲之色喜。　記者請贊一詞曰。提學使一字之褒。榮於　數十選舉人之公舉多澆。又笑語之曰。上海某報前兩天末罵我。現在我末罵好哉。今天末又罵議員哉。耐是議員。耐去受罷。　記者代爲之答曰。議員門生本不願做。今　蒙老師提拔。門生還要議員做什麼。由他　罵罷。又曰。人家罵我得賄。徇情。面賣優拔。幸虧我。是金字招牌。大家曉得的。　記者曰。金字招牌。生意格外好。又曰。我看今年考優拔大家高興得來。短道國粹是不亡的。　記者曰。國粹本是不會亡的。恐怕就亡在　這個科舉。　　 
[考優拔之怪現狀] （四續）（睡獅）　　商要公侠着兩瓣褲。某考生資格最老。意氣最豪。牌興最濃。飯量最大。號爲四最先生。最四先生重然諾。有任俠風。交游更廣。既抵蘇。訪四最先生者日數十人。四最先生輙將髪辮盤於額上。赤其膊。手搖大蒲扇以酬應之。其落拓如此。更以身體肥大。有白胖名。苦熱倍於他人。往往赤條條臥榻上。忽有某同鄉來條。四最先生拿到手。張其倦眼。讀之曰。有要公。快來商。快來商。於是躍然起。快著兩瓣褲。手携大蒲扇。搖搖擺擺。一步數丈。不數步而已到某同鄉庽。曰老兄有何要公。快說。快說。某同鄉曰。攷期已屆。兄弟尚須請白胖幫一篇文字。四最先生曰。那個容易。那個不消說得。尚有什麼要公。某同鄉曰。頃聞諮議局人員。有不准入場之說。奈何。四最先生曰。放庇。放庇。我不信。手携大蒲扇。搖搖擺擺。一步數丈而去。　　見老師白敲四隻洋。某學師新到任。同學有甲乙丙三考生。議往見體。丙曰見老師須鄭重些。磕響頭爲妙。乙曰應得如此。甲齒最長。閱歷最深。儼然作色曰。你頭顱太不值錢。此種世界此種老師。還用得着響頭麼。乙丙語塞。各持小帖去。老師以三位皆知名士。尚不敢慢。且向三位賀曰此次一定可恭喜了。三位各謙讓未遑。甲乙丙辭出。丙乃到提學署報到。并報考專門學。學房向索紙筆費四隻洋。某生初以未帶辭。某學師適亦到。見是本學的門生。因附耳語曰此新規矩。都欲出的。某生唯唯。取而予之。匆匆回庽。詢諸同考生。該費應得出否。衆曰豈有此理。豈有此理。你四隻洋。白白哩敲去了。某生始喪然。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　預備舉行複選舉　廣東籌辦處通致各府州電文云廣州韶州潮州惠州肇慶高州雷州廉州瓊州各府連州嘉應州羅定陽江南雄欽州崖州各直隸州鑒複選事體重大最宜詳審所有複選投票舉出之人不必限舉本廳州縣又不必限舉初選當選人且不必限在選舉人名冊內凡同在複選我內合被選資格者均可當選爲議員惟票祇須將被選人籍貫住址官階職業年歲詳細塡入如不能全塡者亦必須塡註藉貫住址兩項不可單寫姓名希將各節重申宣佈俾初選當選人知照再將本處所行細則簡章詳細披閱以免錯誤至計票仍用此較多數法無庸拘泥票額再投均希分別遵辦并希將辦理情形詳細電覆至盻司選員等一體知照籌辦處號印　　 
[瑣聞]  
　浙江（紹興）紹府蕭太尊復旅杭紹屬同鄉會電云紹屬同鄉會公鑒來電敬悉湯公關繋憲政大局謹用特別法即遵來指塡榜其執照先於十四日專函派余縣丞允棟齊送公司人微言輕恐難邀允乞公等敦勸爲浙計亦爲天下計除禀撫憲處憲外昭叩　湖北　（黃州）籌辦處上督憲文云竊本處據黃州府麻城縣忠令興申稱本屆舉行初選吳紳兆泰得票五十八張當飭號役前往知會詎號房不將照會送到以致吳紳逾期未到據諸紳函告前情卑職當將號役重責以爲貽誤要政者戒復查該紳吳兆泰學問人品爲湖北全省之冠既願赴府應選自當給文補送塡給執照等情到處查吳紳係初選得票足額應當塡給執照惟先據該縣申送當選人名冊已足麻城應出初選當選二十一名之數今又加入吳紳一名是成二十二名並不將再選當選人得票較少者移出一名作爲候補當選人以符原定之額則複選投票時麻城將多得一票既悖章程又滋物議實屬非便除由本處函告黃州府將再選得票最少之鄒聯奎一名移在候補當選一并於投票簿內註明免有浮多之票再查署麻城縣忠令與始既疎忽於前繼尤辦理荒謬擬請憲台飭司將該署令記過一次以示薄懲而重憲政旋奉督批云據詳該縣辦理初選將得票足額之吳紳照會延誤未送嗣雖補給執照又未將再選當選人得票較少者移出一名作爲候補當選人以符原額等情既悖章程尤滋物議該署令治事疏忽已可稱見應卽記過一次以示薄懲仰湖北布政司轉飭知照　　 
[選舉訴訟]  
　安徽（合肥）合肥何天衢何先澤等於四月十八日面向廬州府李守控龔心灝之當選實由脅迫運勸而來一案其原禀及各批已誌本報茲將續得禀批錄左何天衢何先澤等續禀　竊生等前控本區初選當選人龔心灝舞弊一案沐批以事關國民選舉要政豈容稍有弊混貽患前途仰合肥縣秉公查明詳候核奪等示仰見公祖大人維持憲政引掖國民屬在下風曷敢再瀆詎灝情虛畏罪逕向縣令砌詞抵飾并賄串伍澤泉　先甲等出頭公禀冀逃法綱灝本貴族勢利逼人縣令聽伊等一面之詞於五月初二日傳生等至署追澤之證書及龔心鎭邀生等信函二紙生等面呈各件蒙縣生諭及此證書有許文誠戳記代澤投票之證書無許文誠戳記爾等可將此證書並函件交存本縣署以備申詳等語生等遵即遺下嗣縣令批灝禀云本縣特於前日片邀該紳至署靜氣迎人望而知爲端愨之士等示生等見批之下頗爲詫異縣主原極精明亦難於一面定其人之植品況傳生等往見之言與批灝之禀大相逕庭尤屬令人不解灝之當選雖非盡人而運動但伊既使栢正本之詐取泮林仁杰證書二紙託忙空白證書一紙僱人替泮林仁杰及澤投票復脅衢幼弟持書到所投票後復二次席請調處寄函邀約生等各節具係確實八區人所週知如若生等親赴所投票則選舉八名冊上所書到字票紙上所書號頭並被選舉人姓名其筆跡不難對証似此面端舞弊或以詐索或以脅迫或以冒投若不照章處罰停止公權殊有負國家實行立憲採取輿論之至意伏思憲章昭著國法綦嚴當此初行選舉灝卽敢顯違選舉定章數條侵佔數人之權限猶小破壞選舉之章程甚大舞弊之風一熾貽患前途伊于胡底生等爲遵守定章起見爲此不揣冒昧再懇求公祖大人電鑒作主賞提龔心灝栢正本等到案照章究辦李太守批　此案現據合肥縣詳覆以龔紳心灝被控各節該生等僅有龔心鎭請酒兩函並無禮物洋條實在證據所稱管理員馬州同令爾等訴訟一層面詢亦無其事且據縣紳蒯先甲伍澤泉等五十二人先後公禀龔紳平日處事公平聞望素孚請將該生等與何仁杰何泮林四票一併取銷餘得四十五票尚與當選之例相符等情即經本府批飭如詳辦理在案查龔紳之爲人既爲鄉評所推重其得票之數又逾於及額之外　距複選期近未便因該生等禀控致有紛更貽誤全局況該生等所禀亦謂非盡人而運動現已由縣將不服之四票取銷該生等當可不必出頭興訟也陳逢亮吳忠謀等二十一人公禀　竊生等皆世居第八區於前次選期均親赴投票所投票知何先澤遠館證書代身何天衢何泮林何仁杰等三人咸因家務在城於初一日均未到所投票至初二日下半兩句鐘衢等三人方乘騎到集業經無票可投伊等痛恨數票均被本區龔心灝暗使無選舉權之栢正本詐脅取去令人冒替即書灝名投匭衢等三人當卽宣布大衆關照管理管理馬用錫允以申訴嗣心灝使栢正本在本集雷姓飯店席邀調處未了灝情迫又令其堂弟龔心鎭兩次函邀又在本集周允興店席請調處並具本集徐慶豐號洋條一百元交本坊紳董龔心鏡調處各節皆係實在情形並非虛言若有一句虛言生等願甘坐罪邇來期近複選此案仍懸恐長貴族運動之風益寒平民發言之膽於將來選舉之前途大有妨礙伏思國家實行立憲予民以權而貴族仍施箝制把持之術以縱其爲所欲爲之心藐視平民破壞選舉實爲俊敵用敢將此情節據實呈明公叩公祖大人電鑒作主速爲判定以重選政而儆 
 
 

Page 19

 
 
將來李太守批　查何先澤等四票業經飭據合肥縣查覆作爲無效不必再行裁判其各知照本埠新聞 
　　 
[楊飭妥議改良茶務辦法]  
　　○農工商部札上海商務總會文云據安徽茶商單致中呈稱漢口茶葉公所接准商務總會照會奉部札發華洋茶十二種仰衆商考騐設法改良等因經董事傳知各商開會集議六帮均有代表到會就中最注意者惟茶棧中人而茶棧素分兩湖寗祁兩派最注意者又推寗祁茶棧其性質係代寗祁茶號售茶不惜爲同業百計求全前年購印度錫蘭各色紅茶自行研究刋布傳單此次又在公所詳加試騐表現以印錫茶爲勝內容遠遜華產獨惜明知缺點卒不改良良由茶棧茶號茶戶分爲三橛之故不能聯成一氣未可與議改良聯之之法莫如設立總公司兼出產焙製運銷而包舉之最重尤在出產一面買山種植重用肥料以圖遠效一面向茶戶租賃原樹代培試辦以收近功惟商力不足可否由部撥欵倡設製茶官局抑將公欵借與妥商或茶棧承領專歸商辦並詳述攙雜劣茶之弊出於洋商非出於華商各節附呈寗祁新茶統希鈞鑒等情前來查華茶爲出口大宗近年銷路衰減前途岌岌可危本部有鑒於此節經札行各議員照會各駐使考求中外茶業得失遇有論說可採者無不甄錄通行以期集思廣益漸求挽救之方本年奏定籌備事宜亦有購習茶務調查茶市改良茶業各專條該商單致中所陳三橛聯成一氣之法不爲無見惟茲事體大非合力通籌必不足以資補救上海爲茶市中樞各帮商董見聞較確利害盈虧尤有密切之關係合卽鈔錄原呈札行該商會即便遵照傳集各董事悉心詳議按照原呈臚陳各節通盤籌畫擬定切實辦法迅速禀部核奪　　 
[武昌李藩楊臬致盛宮保電]  
　　○鄂省本年水災極重災區甚廣振撫需欵較鉅經督憲兩次電奏蒙恩准撥司欵兼發帑銀并援江北成案各官捐廉協助尚求鼎力籌濟以極奇災急振尤關緊要丙午淮振皆賴義紳查放認眞核實最爲得力并求遴派數員來鄂相助感盻曷極本司岷琛文鼎同叩徑　　 
[咨照小西門名稱]  
　　○滬道蔡觀察函致總工程局以新闢小西門名號現擇尚文二字其小北門名曰拱辰新東門名曰福佑請即查照當由李董等飭匠鐫刻矣　　 
[通飭聖誔停刑]  
　　○本縣田大令出示云奉蘇撫部院瑞札宣統元年六月初四日准禮部實電內開恭照本月二十八日德宗景皇帝聖誕應禁止屠宰一日虔誠齊戒不理刑名於五月十七日具奏奉旨知道了等因到本部院准此除牌示並電檄各屬一體欽遵外合亟札行等因到縣奉此合行出示曉諭爲此示仰合邑軍民人等知悉　　 
[六記寗紹人之團體]  
　　○衆和社煙紙各店崇德會海味業會經邀集同行集議議定條規數則所有該業客貨均准趁寗紹商輪由同業簽允爲憑違者察出辭退并担任各勸各信客一律自保權利否則概不帶信云云　　 
[民呼報控案六誌]  
　　○民呼報主筆于右任被控一案已五誌前報茲悉被控短解振欵一節本定昨晨復訊嗣寶讞員以案中應訊人証未齊遂會商英副領事候傳陳姓見證到堂訂期復訊　　 
[旅滬捐助甘振同人致盛宮保書]  
杏蓀宮保大人閣下逕啓者甘振一事台端爲灾民援手具佩熱忱上海籌辦甘振不止一處某等欲稍効棉薄已向民呼報館內之籌振公所交納不期近日該報舘因此大遭　陷謂該公所振欵不將助振人姓名捐數禀報毛督致將民呼報主筆覊押苦累言之可駭助賑人姓名捐數盡見民呼報某等傳相究詰並無稱有遺漏之人執報查欵憑証具在有何風影之可捕若責其不早電聞則盈千累萬之姓名捐數何能逐一電達執事同辦甘賑敬問遇有振欵何以爲取信於毛督之道設辦法亦不過爾爾即請以此意電告毛督速電飭滬道省釋無辜以勸來者某等以助振累人甘民以受振累人非同胞相恤之道大吏不爲灾民求助轉爲灾民造孽於意云何執事樂善之殷與該公所爲同志惺惺之惜是所望於賢者耑布敬飭勛安　　　　　　　　　　　旅滬捐助甘振同人朱炳文等公叩　六月二十四日 
　　 
[定期會審法商控案]  
　　○法商龍與洋行前年會在法公堂禀控並無領事管束之洋人白郎妹虧欠洋銀一千四百餘元旋經聶司馬判令白郎妹減折歸還在案嗣因龍興洋行以法廨所斷甚爲不服禀由法領照會滬道訂期會訊追繳現聞蔡觀察業已允准定於七月初五日三點時在北洋務局會訊特飭法讞員聶司馬飭傳原被人證屆時到局候訊　　 
[城內]  
　泡開水衆小賊用武○小孩齊寶林即羊白頭專紏別孩強搶小孩物件去年搶取銀手鐲會被巡局辦過在案前日齊又紏合梁寶均濮大生金寶榮小桃子小狗子六孩在三牌樓戲耍見徐葉氏之姪連生年十三歲出外泡水齊寶林等將連生推撲倒地致將所挈　水澆在徐連生身上由胸前起至大腿止滿身均起潦泡徐痛極聲嘶傍人不服急鳴巡士將六孩一併拘至局中徐葉氏亦扶同伊姪連生到局請驗齊寶林等六家父兄亦各投案判六人各罰洋一元給徐葉氏具領輿姪治傷完案　定絨　一保人担當○晉升鞋子店主周蘭亭扭胡蔭山到一路巡局喊控本年二月間有杜槐卿到店定購絨靴二百雙先收定洋五十元餘洋一百十五元由胡担保出立期票到期向索一朱推諉圖類求追胡供票係藍子記莊所出會往照對今莊關閉周又向小的追討但現下原主杜槐卿在奉天已有信關切求請父保出外籌繳判限五天准交保出外交楚在案昨日屆期胡遵諭備齊洋一百十五元交案別駕即傳周蘭亭到局具領完案　官事○三品銜四川補用知府梁鼐芬昨日到道轅禀見　　 
[南市]  
　請執照須繳洋元○總卫程局以東南西三區境內烟民執照徐將去年報名者照塡分給外其續報者暫予留記聽候轉請上海縣詳明禁烟公所核准施行在案茲局董又擬妥便之法令續報烟民如吸烟一錢者着繳呈銀圓一枚作爲領照費如吸多者照數遞加其所繳之費撥入上海醫院充作經費以資公益業已據情禀縣請爲轉詳矣　提人証未註姓名○英租界老巡捕房昨派中西探至總工程局請爲派探在境內查提某舖私售僞皂之人證惟查所呈之牌票僅註老巡捕房報告未將原告名姓註出礙難查提並以本局凡遇住居租界之拐案人證派探查提亦多留難等語回復西探　敲竹摃幾釀人命○英租界水巡捕陸阿九之夥葉阿六潘銀等昨日串同水更夫沈阿狗在南市洪生碼頭向駁船戶王順發藉端靳詐不遂互毆王悄急躍入浦江葉潘二人亦即追入拉救得生爲十七號巡士所見一併拘入工程局旋由陸阿九將公廨牌票呈上請爲帶回辦理局中核得該票尚未簽 
 
 

Page 20

 
 
字命將葉等同押侯訊陸斥退　搖巡船撈獲男屍○昨晨救生局巡船撈拘男屍一具年約三十餘歲身穿藍布短衫紫布褲並查胸旁有微傷一處報縣蒞驗委係死後擦傷因無屍屬飭堂收殮召認　十個西瓜案○楊家渡江北划子船戶金有裕金阿四紏同捐局巡船戶馬和尚等多人搶取西瓜十枚一案昨又帶案復訊判馬罰洋兩元充公金等暫行交保候示　　 
[閘北]  
　娶媳婦顚倒鴛鴦○杜春友前聘陸松林之妹爲媳被陸另嫁他姓扭陸至四路一區控告經黃正巡官集訊陸供妹之親事係先父作主另嫁他姓亦係父意刻願將次妹嫁杜請核杜春友供亦情願判陸交保自理　逃老婆模糊影響○韓光友控崔福林之妻串拐其妻高氏一案昨韓又邀到見証楊青春到案楊供韓妻係張秀之所拐張與崔妻亦係素識惟崔妻會否串逃亦不知情巡官以韓所控並無確據判崔交保幫尋　鄭順才欠租○水豐瑞控鄭順才欠房租十五元逃來閘北請爲究迫判着鄭分兩期拔清了案　小白鴨竊泥○陸福福綽號小白鴨前日雇小工陳阿桃等至龐姓地上私竊泥土西車被控提訊供認誤掘求宥判罰洋兩元　　 
[英租界]  
　楊金生楊銀生○唐六春控楊金生楊銀生佔地立界一案昨將楊氏弟兄傳至公堂請訊判一併過堂候訊　張根榮張根桂○黃根紀控張根榮張根桂等串竊川土及衣服等情由探將兩張移提到案訊究判一併還押候補提人証再訊　騙案一○嚴其達因騙倪錦鳳縐紗及周仲甫押櫃銀兩並立興洋行貨物訊押在案昨日復訊判嚴係洋商交保限一月清理倪案亦交保限兩禮拜繳銀二百八十七兩四錢周案交差候二堂訊理　騙案二○徐桂發控張佛秀騙洋七元昨由捕房解究判張交保候補提人証到案再行訊奪　胡阿二搶鐲○鄧施氏控胡阿二搶取併孩銀鐲等情昨日解究屬寶判胡押一月　陳仁寶迷途○女孩陳仁寶迷途由捕查見帶入請示判送棲流所留候認領　薛仁豪私質飾物○薛仁豪因私將陳潘氏飾物質洋被控昨奉復訊判薛交還當本姑寫交保開釋物交氏領回　王子興騙取頭髪錢○薛根全控王子興騙取頭髪價洋一千五百元一案昨日復訊判還押候移提人証再訊　搶火著黃仁史發財○張香亭控王永章黃仁史乘火攫物一案昨晨由探將二人解訊判王押一禮拜黃押五天　用鐵叉羅順金煞橫○馮平山控被羅順金用鐵叉戳傷前胸等情昨由捕房解究訊得馮傷無礙判羅給醫費洋一元開釋　三英洋賠償燙傷○梁阿鳳控被張德寶湯傷等情昨由捕房解究判張罰洋三元　一禮拜禁戒拉客○鴇婦陳高氏因縱令雉妓拉客傳至公堂請究判押女所一禮拜　你們　子是否竊來○徐大金忻桂金吳啓賓因在杭州等處串竊萌子運滬上棧　消被滬北萌業公所查悉拘解公堂訊押在案昨奉復訊徐等延律師上常代辯判徐還押忻吳各交一千兩人銀並保候移請杭州仁和縣查明失主俟復到再行訊核　我的銀兩爲何欠去○王子雲控金靜生欠銀四千餘元不理一案昨午提訊各執判將福裕公棧房簿據一併移送商會理處　有意曰住房子○李繼堂控顧兆祥不付造價銀兩一案昨午提訊屬實判顧繳銀九百七十二兩如違未便　居心圖吞押欵○周仲甫等控前開東清輪船公司股東方光清張文治羅子培等騙吞押櫃洋元一案昨午訊判方張二人一併押繳並着交羅子培到案併追　　美租界 
　加洋燈學徒燒頭顱○西華得路協大肉莊起　一節茲悉因該店學徒範阿如加洋燈潑翻火油致肇焚如該徒頭面被火燒傷事後由捕送入醫院施治並傳店主方阿榮至捕房查詢情形並候查辦　緝匪類商團盡義務○前晚八時本埠西商團練隊奉隊長命分駐英美兩界各橋梁另有乘腳車者多名來往巡探至十時始散　路斃○前日有一年約三十餘之無名男子倒於崇明路上由捕送入醫院旋即斃命捕房飭保報縣蒞驗確係因病身死查無家屬報堂收殮　監斃○昨日西牢內病斃三年托犯章孟芳一名由捕房着保前往查殮　　法租界 
　做剃頭朱炳坤被誣○小東門源來客棧主張福生投廨控稱十八日　劉玉山剃頭店難髪匠朱炳坤來棧剃頭棧中並無別人至二十一日有庽客向商人收回寄存之洋詎從帳　中檢出點數已少去一百餘元定係爲朱竊去昨日解訊劉等同供當時客人所存之洋張亦不知實數況事隔數天始來追究朱在店爲夥素來規矩此事實被誣指官以疑竊無憑礙業深究判一併退去不理　搶　　羅全榮發極○羅全榮前日肩挑　遀十餘只行經八仙橋爲匪徒周四仔王金生王阿小攔住搶去報經據　一併拘提並吊出陸積所搶之衣物解訊判周枷一月押二月兩王各枷一月滿限一併驅逐出境　竊綢衣管押一月○裕興糖行包車夫張連生私竊行中綢衣一包囑同黨徐連口當質洋七元分用拘獲解訊判張押捕房一月徐押七天贜給趙領回　賣腐肉罰洋十元○王阿弟在下新園之牛作購得腐敗牛肉爲新生　西人查知拘入捕房後將下一併傳廨請訊中西官以王在押多日判從寬開釋卜罰洋十元　東洋車一輛○車夫瞿阿大將所租車戶主陸如寶之東洋車一輛　匿報知捕房將瞿尋獲昨日解訊察得瞿患病屬實恩寬開釋車給陸領回 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[學部奏酌擬考試畢業遊學生章程摺] 併單奏爲酌擬考試畢業游學生章程繕具清單恭摺仰祈聖鑒事竊臣部於光緒三十二年四月奏准考騐遊學畢業生自本年始每年八月舉行一次奉旨允准歷經遵辦在案惟考試舉行伊始一切章程皆係暫爲擬定現在歷時既久或試驗而便於奉行或隨事而量爲通變且遊學畢業人數日漸增多一切考試規條自不無加密之處臣等公同商酌擬定考試遊學生章程分爲八項辦理杜門扃試略仿科舉取士之遺分科較藝兼取學堂積分之法嚴於去取則名噐無可濫邀密於關防庶弊竇可以盡絕謹繕具清單恭呈御覽如蒙俞允卽由臣部遵奉施行嗣後體察情形如尚有須續行增改之處容臣等隨時奏時辦理所有酌擬考試章程緣由謹繕摺具陳伏乞皇上聖鑒謹奏宣統元年六月十五日奉旨依議欽此謹將酌擬考試遊學畢業生章程繕具清單恭呈御覽一考生資格　東西洋遊學生應由出使大臣或游學生監督將該生等履歷入學年月所習專科及預定畢業年限並有無曠課各節預行列表報部立案其赴部報攷時應由出使大臣或各省督撫或各部院堂官備文咨送出具切實攷語方准與攷東西洋遊學生如係由中學堂畢業得有獎勵後出洋者必在外國高等以上學堂疑業三年以上方准與攷其未由中學堂畢業出洋者必在外國普通學堂預備一年以上並在高等以上學堂疑業三年以上畢業者方准與攷（在高等以上學校此校未畢業而轉入他校者不得以兩校年限合計惟學科程度相同之學校預經出使大臣或游學生監督允准轉學報部核准者不在此列）東西洋游學生必在大學堂及各項高等專門學堂畢業者方准與考　凡在外國中學堂大等程度之實業及師範學堂與爲中國人特設班次之學堂畢業者均不准與考其由爲中國人特設班次之學堂疑業轉入高等學堂之第二三年級者或田校外生畢業編入高等學堂之第二三年級者亦均不准與考凡選科畢業生如其所習學科不及該學堂所定各科四分之三者（設如某學堂所定應習之學科共十六種而該生所選習之學科不及十二種）不准與考二查騐文憑　游學畢業生赴部報考應將畢業文憑及監督處證明書并筆記譯述等項呈明候核其在本國學堂或外國學堂得有普通畢業文憑者一併呈騐三預行甄錄　游學畢業生無論有無普通學畢業文憑均預行甄錄一塲試以外國語文并該生專科所需之普通學（如法政文科之地理歷史及格致工科之理化算學）其平均不及五十分者不准與正塲考試甄錄未取者准於下屆再與甄錄惟以一次爲限四分門命題　正塲考試分爲兩項第一項試中外文字第二項試科學　第一項試中國文一題外國文一題作一題爲完卷　第二項按照該生等所習專科分門命題每科限定六門以上八門以下每門一題主要者二題須按題全作　按門記分及核算平均之法照奏定學堂考試章程辦理五考試日期　遊學畢業考試定於每年八月舉行　考試分三塲間日一塲第一塲試中外文字二三塲試科學俱當日交卷六分等給獎　此項考試等級照奏定學堂章程分別最優等優等中等考列最優等者獎給進士考列優等及中等者獎給舉人均由學部開單奏請騐看恭候欽定獎給進士舉人者並加某學科字樣習文科者則稱文科進士文科舉人其法政科商科工科格致科晨科醫科仿此凡考試不及格者准於下屆再應考試以惟以一次爲限七分別職掌　主試官由學部奏請欽派襄校官由學部遴選奏派均無定員視考試畢業人數多少臨時奏定主試官命題閱卷選定襄校官所擬試題覆核襄校官所擬分數襄校官分擬各科試題分校各科試卷監臨官二員由學部堂官內奏請欽派所有塲前評定文憑分數臨場點名散卷及考試時整飭塲規等事均應督率派出各司員認眞經理並會同主試官辦理拆封計算總分數及塡榜事宜提調官二員由學部堂官就本部丞參暨各司總辦中遴選奏派管理內塲一切事宜及分撥試卷核算分數等事并隨向主試官監臨官辦理拆封塡榜事宜內外收掌官彌封官各二員由學部堂官就本部各司員中遴選奏派辦理收掌彌封等事庶務官二員由學部堂官就本部各司員中選派辦理塲內供給及雜務監塲官若干員由學部堂官就本部各司員中選派監查各生考試八嚴密關防　設內塲監試御史一員專司稽查關防由學部咨取科道各官銜名奏請欽派凡主試官襄校官暨徥調內收掌彌封庶務等官一經派定均須卽日入塲住宿未揭曉以前不得外出俾昭愼重監臨官二員應輪流在外場住宿以便稽查出入嚴杜弊端試卷於每卷末頁之左角內塡彌封紅號於卷面之浮簽上塡寫考生姓名及坐號收卷後由彌封官揭去浮籤交提調官分送主試官或襄校官評閱其各項試卷非經主試官評定分數後不得開拆彌封既拆彌封已知紅號之後不得復將分數增減以杜弊竇考生文憑分數由學部評定於拆試卷彌封之後隨同紅號名冊送交主試官以便計算總分數專件 
　　 
[蘇省各屬籌備自治公所暫行簡章]  
第一條　城鎭鄉自治開辦時由地方官設立籌備自治公所遴選員紳　辦理第一次調查選舉事宜俟自治職推定後本公所即爲議事會會　議董事會辦事之地第二條　現在籌備自治先從城區入手所設公所其規定區域亦即以　城　爲限將來各鎭各鄉籌務時另設公所仍照本簡章辦理第三條　自治職未推定以前所設籌備自治公所無庸刋刻圖記第四條　籌備自治公所可衝就本地公產房屋或廟宇爲之第五條　調查選舉事宜均應按照本處籌備期限定時興辦不得逾延第六條　所中應遴選職員如左　一所長一人　一副所長二人　一 
 
 

Page 27

 
 
　叅議無定員　一調查員數由所長等共同酌定　一司選員臨時推　充　一常駐辦事員一人　一書記一人　一會計兼庶務一人　以上所定職員名稱俟自治職推定後即行取銷第七條　所中需用經費由官紳協力籌之第八條　所中未盡事宜及各項辦事細則由所長副所長叅議員公定　送處備核小說 
　　 
[美人虹] [  英勞敦斯著] 瘦狷譯意（二十九）翌晨。埒根特乘間至麻聖脫麻留病院。留意訪問。兾噩耗之非眞。孰知事果確實。麥遂格來業已作韓家青鎖。　　長理矣。不數日。愛蘭所雇之法蘭西侍婢來矣。居美雖久。而法其語。法其衣。一若乍離法土者。操職極勸。藝復精絕。愛蘭遂不可一日離彼。玉鈎初掛。香夢乍回。即呼使服役。甚至夜深欲睡。倦褪晚粧。蝶粉蜂黃。亦一一需其整理。埒根自至屋克來後。即以遊詞挑愛蘭。顧百計求合。終難如願。時或相對竟夕。雖免投梭之拒。終虛解珮之迎。望絕計窮。乃轉告楷羅。相與嘆伴雪何人。竟具此絕大魔力。能令愛蘭固守不搖而已。顧小人行事。必集種種之方法以爲嘗試。失敗於此。責償於彼。誓達其目的而後已。埒根既絕意於愛蘭。乃更與楷羅熟商欺陷安索之策。室中耳目多。時同行至深林中密語。一日。復携手前往。驀見法蘭西侍婢姍姍然來。急他適避之。擇林中最幽閴。乃更與楷羅熟商欺陷安索之策。室中耳復見法蘭西侍婢從遠來。手荷一囊。似爲愛蘭至村中購物歸者。未幾屋克來中人羣坐一精舍中。埒根闖然入。趨謂楷羅曰不見今日新聞紙乎。李茄史醫生自歐羅巴歸矣。楷羅聞之。面有喜色。埒根曰十年舊雨。兩地停雲。明日吾必至城謁之。暢談積愫。室中人均趨問所以。楷羅曰。李茄史君。爲紐約克之名醫。吾兄之莫逆交也。久別念甚。思往致問候耳。言已。顧謂安索及愛蘭曰。是人醫術至精。負笈遠行。患病者頓失所恃。今茲游倦歸來。不慮二豎爲災矣。國外新聞 
　　日向美國購金　○二十五日紐約電云據美國財政部報告日本已在舊金山定購黃金約值美金十兆圓限於兩月交齊　　菲總督致謝總統　○二十五日紐約電云菲列濱羣島代理總督福勃司君因菲列濱稅則議案照式通過並無刪改特備函向塔孕脫總統申達謝忱　　居留島問題續聞　○二十五日倫敦電云據維也納半官文牘宣稱居留島問題雖須現有中歐二國擬出干涉以期維持太平德國已向希土兩國婉詞居間　又電云希臘答覆土爾其之公文內稱願與土國維持親密之邦交希臘於土國革新之日莫不同聲歡賀其對土之熱誠可以概見　同日栢靈電云民留島之民因該島各保護國之代表禁止懸掛希臘國旗與情頗爲擾攘　二十六日倫敦電云居留島問題已有和平調停之望君士坦丁僉謂土政府之行事現均由聯合進步黨嚴加促逼　　大丹納爾海峽問題　○二十五日栢靈電云俄國各報載稱大丹納爾海峽問題深望俄皇與土皇會見時議定調停之策　　葡皇與英郡主約婚　○二十五日栢靈電云葡皇曼呂爾將與英國某郡主約婚　　德相將赴羅馬　○二十五日栢靈電云德相卑士麥化威將於西九月赴羅馬與意皇及教皇互會　　英皇啟程赴奧　○二十五日倫敦電云英皇已起程赴奧國買利安培特賑務 
　　 
[上海成都路廣仁堂經收義振捐欵第六次清單]  
收無名氏求病愈四十元耐運客二十元長沙候城堂湘平銀二百兩九五二申規元二百十兩零零八分四厘長沙姚篤生錢五千文又收時報館交來指振湖南北水災洋六百元民呼日報館交來二百四十六元銅洋二元以上共收洋三行四百零六元規銀二百十兩零零八分四釐錢五千文銅洋二元再敝堂五月十五第二次清單所登席友于王魁元合助洋五千元其席友于名下之二千五百元內有席敦誼捐洋一千元已另換收照特附告近聞湖北水災重於上年亦劇於他省現擬遴派義紳往振但須集有堂捐項方能成行義粟仁漿是所望於仁人君子　　 
[上海商務總會代協振會經收江浙振欵第二次清單]  
李裕順四元李裕順經募陸維庸二十元嚴如齡十元徐養齊英洋十元龍洋十元倪慶雲王佐禹各五元張春庭無名氏各二元侯丁台無名氏各一元以上共七十元除給收條合亟　報以揚仁風　　 
[上海商務總會經收甘肅振欵第十一次清單]  
蘇州順康莊經募無名氏曹平二千兩時報舘經募洋一千元除給收照彙解灾區合亟登報 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
