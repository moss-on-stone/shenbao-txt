# 1890 - 4 - 4906005

 

Page 1

 
 
[書求售] [  申報舘恊振所謹啓]  
　　昨承金陵董實菴大善士以家藏大學中庸木板助入本舘恊賑所甚板倣自鑑本而梳書刋刻精美絶倫不特與坊板逈判低昻卽官局所刋亦未必有斯佳妙童蒙人　必以此二書爲始基一經刷印流傳無患不利巿三倍倘有力者配以論孟益爲有美必臻如能從速購歸印釘行世不特災民藉以活命而塾師得此善本亦不慮句讀差訛矣用志數言以遲良賈 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成贓辦者不照預定之例須再行定價今印有樣張欲觀向申報館領看此布 
[論桑之利]  
　　考之禹貢桑土旣爲兗州言之也厥貢檿絲爲青州言之也說者以爲江浙兩省地當古揚州境内最處卑溼之處何以絲之利乃獨甲於天下意者古人所謂性惡溼乃傳聞之訛乎抑知性實惡溼一受潮氣立卽僵斃此固婦　皆知古人豈欺我哉或者又謂性畏寒江南地氣獨煖故利於北邊寒沍之地非所宜也顧閩廣之地氣較江浙尤爲温煖何以又不聞其收桑之利也蓋性惡溼畏寒果然有之而使之無所惡無所畏則人力可爲非盡關乎地氣卽如今年春間江南收極佳而今春亦未嘗無雨水也惟江浙善於培植故雖溼而不令受溼雖寒而不令受寒耳今秋大水桑樹被淹老於事者咸謂桑樹着水卽爛明年雖有萌芽恐必不能如從前之茂密深慮明歲事之不登是則可知禹貢桑土旣之說卽惡溼之明證蓋不特惡溼卽桑亦惡溼也江西奉新縣屠時齋明府下車伊始卽講求種植木棉之利特刊種棉輯要一書以分給部民俾知種植之法以免號寒之苦此亦明知江西地溼不宜於桑而宜於棉故舍桑而言棉凡以相度其土之所宜而已竊以爲江浙兩省地土之卑溼可謂極矣而尚且注意桑歲有所獲不但用以衣被蒼生更可取運外洋以求厚利雖近年以來絲業疲敝則皆由於辦理不善貪多爭做之故而絲之所出則固未嘗不佳也夫以卑溼之地而其利如此何以北地高燥乃獨不聞有種桑養者哉山東卽兗州地之所自出而今則所出不過繭綢糙而且粗人鮮用之河南亦然四川地居西面山重水複亦宜於而川綢殊亦無足稱美惟巴縀爲川中妙品然其可取者亦不過以春間桃花水漲用以染絲則所織之縀光　發越其實則尚不及杭蜜綢之盡善盡美也至於北地如直隸等處則直不知桑爲何物此其故非盡關於天時亦非盡關乎地利實則人力之不盡於何知之於京友所述護理新疆巡撫魏中丞光燾奏陳新疆絲綢之數而知之新疆在甘肅口外其地亦居西北宜無人焉知桑之事矣乃自左文襄公出關之時奏請在新疆試辦桑數年之後大有成效魏中丞僅據光緒八九兩年之數摘以奏報云八年共織上等綢三十六疋每疋重三斤有奇中等綢四十四疋下等綢九十四疋均重二斤左右九年共織上等綢五十六疋中等綢六十八疋下等綢一百四十六疋是年絲色不佳以致每疋重至四斤數兩計兩年内上等綢每疋售得銀十三兩有奇中等綢八兩有奇下等綢四兩有奇云云由是觀之以新疆苦寒之地而桑之利尚且年盛一年卽此兩年之間絲色次年且遜於上年而其所出之綢上等增出二十疋中等增出二十餘疋下等增出五十餘疋則此事之由於人力可知矣夫該省桑向所未聞自左文襄創之於前劉毅帥繼之於後俾民間漸知絲之利厚庶幾咸知興起此其所成之綢僅就官局所辦者言之耳夫利之所在人爭趨之新疆之人見試辦桑其利如此其誰不聞風而起約計此數年之中民間所出當更有不止於此者惜不得彼地之人而詢其民間之情狀然以意度之君子之德風小人之德草草上之風必偃上有好者下必有甚意者新疆之地必且一望青葱所樹之桑不止牆下而已焉新疆之婦女必有載咏采桑之詩而曲植籧筐且莫不畢具浴者有其地献繭者有其時向惟大布之衣者今而後可以易布而帛矣向惟大帛之冠者今而後可以易帛而縀矣天下之事所難者創始前乎我者初無人作之則我爲其難後乎我者必有人繼之則我又爲其易人見我之難斯鄭重其事人見我之易斯又奮起恐後而爭相則效此皆理勢之必然也左文襄創事於新疆可謂難矣而不數年間大著成效該省之從事於此者月異而歲不同卽今據魏中丞奏報之八九兩年其情形已如此則推而廣之至於今日當不知增至幾何又推而至於民間其仿造者又不知增出幾何前之見爲難者今則見其易文襄有靈當欣尉於九京矣而人力之足恃人謀之可成不又足以爲天下後世法哉 
[本館接奉電音]  
　　昨由京友電傳上諭三道敬謹譯登○十二月十二日奉上諭湖南布政使着何樞補授德壽看補授四川按察使欽此同日奉上諭都察院奏貴州京官脩撰趙以炯等呈稱知縣守城陣亡請捐建專祠並宣付史館一摺已故署貴州荔波縣知縣蔣嘉榖於咸豐年間賊匪竄境時該員力保危城陣亡慘烈業經追贈知府銜給子世職兹據該脩撰等臚陳戰功政蹟着照所請於該故員死事地方及原籍捐建專祠並宣付國史館立傳以彰忠藎該衙門知道欽此同日奉上諭京師本年十月間得雪甚渥月餘以來尚未渥霈祥霙現已節逾小寒允宜虔申祈禱本月十四日朕親詣大高殿拈香時應宫着派員勒載濂昭顯廟着派貝勒載漪宣仁廟着派貝子奕謨凝和廟着派輔國公載津同於是日分詣拈香欽此 
[京邸珢函]  
　　每科會試例由禮部正途出身之漢司員及漢軍司員派充提調滿蒙司員不膺是選明年恭值庚寅恩科會試經禮部各堂憲於司員中逐加遴選擬將鑄印局員外郎高蔚光儀制司主事徐堉派充提調儀制司 
 
 

Page 2

 
 
郎中陳兆奎主客司主事黃桂丹爲備用提調於上月廿二日帶領引見按高副郎蔚光號壽農行一雲南昆明縣人同治戊辰科進士住西珠巿口板章胡同徐主政堉號仁甫行二山東諸城縣人光緒丁丑科進士住宣武門内新簾子胡同○正紅滿赴海運倉支領本季甲米已錄報端兹聞領出之米顆粒圓潔並無攙雜甫出倉門卽有以松江銀二兩六錢購買老米一石者弁兵等莫不喜出望外每分應實領老米一石一斗折價開放時僅給京錢廿一千七百文合銀一兩二錢光景則反形吃虧矣○宣武門内安福胡同東自馬神廟地方金姓家道雖非饒裕衣食頗可自給上月十七夜三更時突有盜五六人躍進院中將房門撬開入内行搶金某夫婦覺知欲起喊捕發盜按倒炕上先以敗絮塞口後將兩臂反縳掠取首飾衣服携之而遁及金夫婦掣出敗絮極聲呌喊鄰人聞而往救始將其縳解開檢查所失約值京蚨二百緍左右次晨告知本管鑲藍漢官廳步軍校勘騐查緝盜贓未知卽能破案否也○御前十五善射大臣處爲行查事所有文武各衙門兼充十五善射官員弁兵有無升遷調轉以及親喪事故等情查明核辦爲此行知貴衙門卽將兼充十五善射之民弁旗佐年歲於何年何差充爲十五善射現在摺升何職逐一查明卽日咨覆本處以憑查核辦理○黑龍江將軍委佐領伊　圖管解樺皮兩箱計重二百五十斤樺木箭杆一千二百根現已載運到京寓於報房胡同廟内經該委員赴武備院投遞文批以便候期交納○上月廿三日某省委員解到木桶二十餘隻悉以黃紙糊飾内盛橙橘抬入西華門赴内務府堂上交納當蒙飭交菓局收存儲窖以備御用○吏部示所有本年十一月分選國子監典籍謝崧岱一員翰林院孔目劉寶南一員知縣何麐祥姚長齡方宏綸姚恩漙馬裕藩童鳳池周晉鑣楊宗羸嵩齡等九員並補議十月分知縣陳鏡清一員共十二員相應出叙傳令該員於十一月廿四日黎明赴部過堂廿五日齊集太安門外朝房預備掣簽倘是日不到定行指名嚴叅勿違○上月廿四日爲和碩恭親王壽誕濂樹漪貝勒謨倫貝子澤瀾洵公津瀛侗僎將軍曁禮克慶伯睿莊鄭怡各邸並在廷各大臣均往祝嘏大内亦遣首領齎頒壽禮恭邸治筵欵客輿馬星羅冠蓋雲集誠盛事也○廂監旗護軍營瑞麟生福益甫兩印務以本年應領本營章京養廉及兵丁皮袄奬賞銀兩例由本營章京内預行點派各一員以備屆時赴部支領等情禀請本管恩護軍統領普點派富經恩統領諭派護軍叅領慶昌承領章京養廉銀副護軍叅領志平承領本旗兵丁皮袄賞銀護車叅領瑚圖哩承領補廂黃旗兵丁皮袄賞銀副護軍叅領長壽保承領補正黃旗兵丁皮袄賞銀護軍叅領雙貴承領補正白旗兵丁皮袄賞銀○某顯宦前赴三湘涖任携同眷屬於上月十二日首途車馬甚盛出右安門南下行至京南龎各庄附近地方天色已晚路旁沙坨林立枯柳成行突出賊匪十餘人手持刀鎗攔路行刼僕從見勢兇横未敢與敵賊亦知爲貴宦不敢傷人僅將後䭾行李銀物搶去某宦遂易騎竟赴該處巡檢司報案請緝按龎各庄距京不逾六十里卽有攔路搶刼之事行路之難於此可見 
[津守履新]  
　　新任天津府鄒岱東太守騶從莅津後諏吉十一月十八日寅時接印履新前任汪子常太守交卸已畢擇於二十一日赴宣化府新任 
[將星忽隕]  
　　直隸提督李漢春軍門恭膺專閫兼統防營六載於兹軍民愛戴今冬舊傷復發醫藥無靈延至十一月十七日騎箕而逝按軍門以行伍起家前隨郭子美軍門身經白戰洊升極品一旦大星遽隕無不痛悼同深云 
[雲津琑話]  
　　大直沽距城東約七里中隔一衣帶水行人來往均需一葦之杭有居民王昆者年約四十有餘家在村東玄帝廟前曾隨前任天津府馬繩武太守爲紀綱之僕現賦閑居與紫竹林太昌棧主有舊十一月二十二日喚渡入城購羊裘一襲歸途路經是棧入座清談比天晚挈裘而回行至荒僻之區被匪刃傷要憲倒斃路旁身上之衣及所挈羊裘均被剥奪翌晨路人見之報知家屬投保報案呈請騐屍時未交九又在附城而匪人竟敢出没其間殺人越貨天荆地棘能不歌昔人行路難之詩哉○賭博向千厲禁而於西人租界尤嚴紫竹林某棧歲晚務閒主客轉坐作摴　戲巡捕登門掩捕局尚未終當將同賭之十數人並賭具銀錢解送領事轉送租界委員送縣懲辦○三冬晴旭暖透吳綿至上月十九日始重隂沍寒天氣陡變夜降微雨繼之以雪翌日朔風怒號重裘不暖北河亦經凍結豫河及上下西河雖未全凍而船舶已不能來往自如矣 
[鹿門零拾]  
　　本年之夏臺灣炎熱異常而營男荷鍤從公雖血汗如珠略不休悉刻下剿番事急劉省三宫保以鐵路工程緊急諭以如能早日告蕆每名另給奬賞洋銀一元諸車無不奮勉逾恒昕夕從事前月大工已畢從事團操槍砲之聲紹繹不絶日内北風砭骨居民易葛而裘霜肅草枯馬騰士飽狼烟迅掃此其時矣○斯美輪船管駕王君清泉向在商務局當買辦日内因事乞假所遺差使經張瑾卿太守檄委顧君鑑堂接辦顧君向在太古怡和各公司辦事熟習商務久歴風濤此次到臺定能駕輕就熟也○全臺電報局提調俞隸雲大令秋間乞假回籍現因抱病禀請消差所有電報提調事務經總辦張太守札飭容月泉少尹辦理少尹年逾弱冠丰度翩翩向曾肆業廣方言館於西語西文頗能洞明微奥兹承是乏想必措置裕如也 
[鄂渚官報]  
　　十一月二十日候補通判包希藺票知接辦牙釐局核對票根候補州伍佩欽奉善後局委赴荆宜一帶公幹候補州吏目周啓芳候補巡檢吳金銓候補典史方康頤俱奉藩憲委赴鍾　隄工差遣禀知辭候補道蔣銘勲見辭赴羊城二十一日監利縣承李雲漢二次俸滿調省騐看禀到候補州判左佩馨候補典史史悠霖邵　弼姜葆仁候補未入胡灝俱奉藩憲委赴鍾祥隄工差遣禀知辭候補巡檢崔其釗自新灘口竹木分卡簰把過竣仍回白沙洲分卡駐查禀到二十二日候補道惲駔翼進見謝蒙奏補糧道事候補府經歴方述猷候補巡檢吳友善候補典史范錫祺楊鎭俱奉藩憲委赴鍾祥隄工差禀知辭候補縣涂九疇奉藩憲委赴南漳公幹候補州判陳象漢奉漢陽府委赴沔陽查質當候補典史楊振謨奉臬憲委留辦城外南路保甲禀知候補縣丞戴熾昌奉委赴漢川會辦工賑禀知二十三日候補通判程懋昭奉委赴隨州提案禀見知調署宣恩縣乾壩巡檢事李洤禀辭赴任候補縣葉熙錕見辭解餉赴京本任天門縣乾鎭巡檢江廷璋禀辭回任二十四日候補州同曹蕊禀知在蘇皖賑捐奬叙花翎 
[鷺江寒汛]  
　　寓居厦門西人定於十二月十六十七十八等日在南教塲跑馬已由英國領事官函商水師提督彭軍門暫將教塲旁空地圈借以便西人早晚試馬想屆期自有一番熱閙也○黃某者賈人子也資財饒裕娶余姓之女爲妻伉儷甚篤惟姑媳間常有口角月前不知何故女忽吞阿芙蓉膏畢命母家聞信以身死不明遂興問罪師正擬禀官究辦嗣有爲魯仲連者田爲調處除從豐棺殮外罰黃捐洋三千元充本地善舉書立約據銀票分二次交清在余姓擬俟該欵交到再行禀明官府而黃聽信人言謂余姓此舉必係假公濟私不如首先禀官遂挽某紳向官陳明原委官憲亦恐余姓借端勒詐飭差訪拿余姓卽將票銀挽某紳呈交而黃姓則須到案訊問致死之由黃不敢到案央人關說未知以後如何也○曾某者七十鳥之子也光緒七年在南洋某領事署辦事居奇致富今春滿載歸來顧盼自雄欺壓隣里經地方有司訪查其身家不清冒捐官職飭差拘拿發押究辦○上月廿八日署厦防分府張庚堂司馬壽辰本地紳商餽送壽禮一律璧謝前往祝壽者概行擋駕清風亮節于斯可見 
 
 

Page 3

 
 
[蟂磯寒浪]  
　　宜昌訪事人云江通輪船於上月望後駛仕漢口行至石自縣屬頂心洲遽擱淺沙頓形膠滯須俟彝陵抵宜卸貨後赶往拖之出險並聞日内漢口運宜之貨甚多須二次輪船方可裝竣也○日前有飢民十數人暫宿城内東嶽廟閱數日又到多人手持禀帖上寫德安府天門縣人用婦老少鵠面鳩形乞食旬餘始行他往○城内善堂以培元爲巨擘每年施　棺木費已不貲現在天寒乞丐多穴盧河沿坑坎中名爲崖屋旣餒日凍日必倒斃一二人往報善堂堂董卽雇人舁棺往殮誠功德無量也○宜昌鎭羅鎭車在省送迎新舊制軍不料上月二十七日太夫人忽仕署仙逝家人遂由電禀知鎭軍諒必星夜奔喪回署也 
[會勘堤一]  
　　九江北岸桑落鄕地方與安徽宿松縣毗連有康公堤一道綿亘二百餘里係德化宿松兩縣所轄此堤爲外江内湖之保障關繫甚重今秋江水泛漲德化縣金雨卿明府督率民夫朝夕從事除將所轄堤身加高培厚外卽宿邑之堤壩亦能無分彼此一律搶築完固現值隆冬水涸經兩省撫部院行知德化宿松兩縣會勘堤工再加培築預備明年春汛日前德化縣金明府輕騎渡江至康公堤會同宿松縣估勘以便遴派民夫興工修築想從此畚挶如雲綢繆未雨一勞永逸可爲該處圩民慶矣 
[壓斃可憐]  
　　九江大南門内菜園有某姓婦　焉生二子一女晝則同　夜則同宿本月初七夜屋後山坡坍塌一角將屋壓壞十二齡之幼女登時斃命婦與兩子幸得無恙次日經多人挖開土堆見幼女血肉狼藉慘目傷心此豈定數使然歟 
[梅花嶺待雪記]  
　　江西副主考陸星使繼輝文闈事竣請假回珂鄕日内假期已滿起節入京本月初九日道出維揚地方文武各員均至河于迎迓星使登岸依次答拜回舟後卽傳諭揚帆上駛○江安糧道馬植軒儲憲於初八晚乘舟過揚印委各員均往江干迎接○本月初九晚兩淮鹽運司福餘菴都轉命駕出轅赴清江叩賀崧漕帥任禧兼禀要公大約望後卽可回轅也○時屆三冬揚河水勢漸枯淺處　不容篙櫓福都轉因派委熟諳河務各員先將東關外沙河大壩勘估一面檄委淮南總局田林兩分轉前往工次鳩夫庀料督率堵築筮期本月初十日開上至攔江璧虎等壩則另派鄭周兩分轉逐細估計一俟估定亦接踵興工矣 
[夜巡宜密]  
　　滬上西北鄕山家園冋係僻壤邇來屋宇如鱗漸漸人烟稠密迤西爲文遠里居民約計二十餘家其後卽山姓祖墳地涉荒凉人跡罕至本月某日之夜四鼓時有賊撬毁文遠里第十四號後門竊去皮馬甲水烟袋湖縐裙等物幸爲管門人知覺賊遂遠颺　處在租界之外失主以失物微細並不向巡局報請緝查特恐久而久之賊膽愈大所望有地方保甲之責者每夜加意巡邏庶幾閻閻得以安枕乎 
[縣案彚錄]  
　　陳蔣氏控夫叔汝寅覇産一案前晚復經裴邑尊升堂集訊諭令將財産作十一股均分其巿房收租者肥瘠匀搭寫就子十一枚由公親族長公同拈俾昭公允而免弊竇從此永敦和好弗起爭端本縣有厚望焉蔣氏及汝寅等遵諭而退○浦東人徐春春卽戇大阿春前因命案訊實監禁今年奉赦開釋曾經列報兹因徐故態復萌范巽銓凶毆俞書麟案内徐亦在内裴邑尊提案於昨晨升堂訊究徐一味推諉邑尊喝令笞責一百板釘鐐收所候提同黨集訊懲謝○李壽山扭控媳婦金氏避匿在外與張子亭姘識等情當經訊明將金氏釘鐐交官媒看管在案前日裴邑尊升堂訊究李稱金氏前年出外托言帮傭豈知一去不回後經訪知與張子亭私識小的尋見扭案荷蒙訊責管押現因家中無人照料可否求恩將金氏領回管束邑尊問爾子如何不來求領答稱兒子有些獃氣是以不敢投案邑尊着同兒子投案具領李遵諭而退○蔡趙氏因私奔被本夫桂金扭控訊責釘鐐交官媒看管在案前日裴邑尊升堂訊究桂金稱妻子被人誘惑私奔荷蒙懲責後已知悔遂叩求　回管束趙氏稱現愿隨夫回去安分度日不敢再萌故態邑尊飭令開去鐐銬准交桂金具結領去○張子青因臺基一案爲上憲訪知提省訊辦兹悉張已發回已患瘋癱之症前日經裴邑尊升堂訊究以申地並無親族飭發棲流公所留養 
[英界公堂瑣案]  
　　西包探稱見王寶山手持日本馬刀兠售因卽拘拿又到其家搜出二十八把一併送案查得王寶山前在日本三菱公司輪船爲侍者現在失業王寶山供前在三菱公司船上爲侍者時在日本由友人張阿福托我帶馬刀來滬消售每把本洋四角欲賣九角因無主顧存放在家現在失就欲圖變賣仍無人顧問實不知售賣軍火干犯禁令尚求施恩蔡太守商之賈副領事謂查獲軍火理應送縣王寶山前旣在公司船爲侍者不諳禁令受托消售情尚可恕飭將王寶山及馬刀移送上海縣聽憑保釋可也賈君然之○怡和洋行管碼頭西人惠鐵因失去點銅錫七條當將王扣子張阿福獲住解由蔡太守訊供押候查明再訊已列前報兹由包探查明丁雙喜竊錫三條交徐林牛轉賣與江阿新業已吊到原贓至王扣子的係竊錫時被獲張阿福無干誤拿今將丁雙喜王扣子張阿福及賣贓人徐林生江阿新一併拘案該西人申訴前情丁雙喜認竊求恩王扣子俯首無詞張阿福供並未犯竊實被誤拿徐林生供丁將錫兠賣我不知竊贓轉賣與江阿新江阿新供徐林生係小的同業伊有貨兠賣何由知是竊贓蔡太守商之賈副領事判將丁雙喜管押三月王扣子押一月張阿福開釋徐林生罰洋十五元着江阿新帮貼五元贓交失主領去○包探秦少卿稱亨泰行西人報失絲頭六十五斤值洋三十元查明係陳阿懷行竊賣與陸松林得洋十三元因將陳陸二人拘獲陸言絲頭六十五斤仍賣與亨泰行今特解案請訊亨泰行西人申訴前情請爲究追陳阿懷供認行竊賣與陸松林得洋十三元陸松林供不知竊贓因收買仍賣在亨泰行得洋三十元蔡太守飭將陳阿懷陸松林交該包深帶回捕房查明是否仍賣在亨泰再行訊辦○開元利鐘表鋪之胡桂芬控被夥陳長生捲竊金銀表自鳴鐘等件由包探陳阿九派夥至蘇州拿獲銷贓分用銀洋之解長興先行送案後由浦東三林司署捕役吳生將陳拘獲在司署暫押由該包探禀明蔡太守飭差移提到案訊供飭吊自鳴鐘再訊等情均列前報昨據捕役同包探禀稱自鳴鐘垷已吊到尚有銀表三隻在南匯縣城中當鋪各當票呈案另有金表壳子賣在蘇城臥龍街鐘表店中胡桂芬請先將贓物給領再追餘贓陳長生俯首求恩解長興供不知陳犯竊故向伊借用銀洋蔡太守判將陳長生管押四月解長興押二月起案之贓先行給領當票暫存以便移吊贓物出力之包探捕役靜候獎賞○女子金仙寶稱開小烟館被姚金林行竊洋烟筒一枝由捕阻獲人贓送案今請領贓姚金林供飢寒交迫初　犯竊蔡太守判管押七天以示簿懲贓交失主領去○王寶生無端戳傷花烟館妓女周阿金之頸由捕送案周阿金延不投質由蔡太守飭王交保候示已列前報昨據周阿金投案聲稱傷已全愈不願涉訟太守問爾與王有無仇隙答稱無又問土已央人向爾調停耶答稱並未調停太守謂然則何以不願涉訟答稱傷旣痊愈不欲多事太守飭令退去仍着原保交王懲辦 
[法捕房瑣事]  
　　前晚十二點鐘時某氏婦在十六鋪附近雇坐東洋車至陳家木橋下車適囊中無錢遂在頭上拔下銀挖耳簪一枝囑車夫代赴押店押錢一百文不料該車夫見財起意持簪而去杳如黃鶴該婦守候良久仍不見來知其遁去當將東洋車拉至捕房據情禀訴備捕頭命將車暫留捕房再候查究○包探李雲發郁庭湘前日在城河浜緝獲剪綹賊一名在身畔搜出小剪刀一把皮來一個内有洋四元六角並眼鏡一副備捕頭訊問緣由據云洋在城内竊來捕頭命押候訊辦昨日有某甲至大自鳴鐘捕房聲稱欲將該剪綹賊保出捕頭以其爲賊具保諒非安分之人將甲管押候明日解案根究○包探昨在江天輪船碼頭拘獲行竊船上薙髮匠籐盤剃刀等物之某甲解至捕房管押候訊○西捕於昨日黎明時見有甲乙二人在弄内東張西望上前盤詰甲乙因不通西語與捕爭吵當將二人拘至捕房經備捕頭訊問據云在某處開 
 
 

Page 4

 
 
洋貨店因學徒虧空銀兩避匿在是處弄内是以在彼守候因西捕言語不通致彼拘獲求請釋放備捕頭謂爾等深夜在外經巡捕查問反敢與捕爭閙豈尚不知租界規例耶着一併押候解案訊問○某甲扭乙至捕房訴稱乙前付期票一紙計銀九兩零今已屆期持票往收竟無着落故將乙扭送請究乙言票確有票根可查並非假造備捕頭謂爾等各執一詞究不知誰曲誰直着一併管押候解公堂訊究 
[慷慨解囊]  
　　本館協振所昨承吕義泰寶號交到陶祉庠大善士樂助九八長平銀三十六兩合規元三十六兩六錢零二厘當此歲暮天寒嗟彼災黎旣歎無衣又愁無食今蒙大善士惻然動念樂助貲財中澤哀鴻有不同聲感頌者哉 
[海寗告災書]  
　　啓者敝邑僻處海濵民貧地瘠自經兵燹户鮮蓋藏春仲雖事桑盡作藝田資本非賴秋收所獲以爲終年事畜之資今秋七月下旬經四晝夜暴雨狂風蛟洪陡發勢如懸瀑猛不可當高阜低窪盡成澤國災民併力搶護以冀水勢驟消田禾不致盡行淹没而一時戽救之本或貸之質庫或出自移挪方謂秋稼尚可薄收藉以卒歲詎料八月廿四後復經霪雨四十日加以海潮暴漲溢人内塘一片汪洋浩無涯岸木棉之結铃者根株盡壞禾稼之成胎者顆粒無收一再遭殃全功盡棄哀鴻遍野實爲數十年未有奇災雖憲賑撫情殷多方籌晝其奈災區廣遠分潤無多杯水車薪勢難遍給現值風饕雪虐凍餒交加睹此災黔莫可言狀竊念諸善長心誠拯濟一視同仁惟冀義粟仁漿惠分僻壤庶　窮簷老稚惄免　饑則起溝壑而袵席咸登不啻恩同再造也雲天在望謹代災民禱祀求之臨頴不勝激切待命之至專肅佈奉敬請籌安伏希涵鑒不莊 
[海寧陳金鑑俞友仁居世紳周景瑗陳汝芝居世銜同頓首拜上]  
[奉母遺命鉅欵助振]  
　　魯論朱註生事葬祭事親之始終具矣紬繹入之其子職之無虧者已可概見若浙湖茂才紀人善士丙第謹奉尊堂邵太宜人遺命以規銀一千兩助浙江振欵爲能恪盡其孝不僅嫺其禮於葬祭也核之建坊之例銀數相符理合其禀大憲叩懇據情奏請將見綸綍褒榮門庭光大鄕閭戴德稱頌弗衰太宜人有知當亦含笑九原云[  上海北巿絲業會館籌賑公所施善昌謹誌]  
[病愈助賑]  
　　凋年急景災黎呼籲無門推食解衣善士轉移有術昨承滬南春齊舫大善士求父病速愈續助江浙春賑規元五日兩卽日彚解災區倘得厥疾速瘳并立非常入願孝思听感勿藥可占又浙西不留名大善士續助山東棉衣欵銀一千兩代贖災婦規銀一千兩并懴資移助　五百兩祈病早痊兹二大善士因醫藥罔　助賑巨欵兾挽沉疴竊以行道獲福定能指日霍然且二大善士前次慨助多金固已羣黎徧德今乃復頒鉅欵何愁二竪爲災書云迪吉易著餘慶可爲操諸左劵矣爰綴無詞藉頌盛德上海六馬路仁濟善堂籌賑公所施善昌等謹誌十二月十一日 
[浙省撫轅抄]  
　　十二月初一日兼署杭理事乍理事廷禀知接杭理事同知事禀兄叩謝杭通判周禀知籌賑局委杭屬勸捐　見題補桐廬縣王　勲禀謝飭知題補禀安卽用縣左宜之禀銷挨查驛站案件並訪查會審西安案件差○初二日直隸候補道金由嘉興籍來省禀到進見卽用縣朱德澤由京籤分來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[儉爲先生出詩留别情意甚摯勉和奉酬伏希是正]  
　　俠氣豪情正少年况曾躍馬久遊燕隸書雅擅元常體詩派高宗大歴賢閱歴漸深經世變知交相聚半華顚座中多老名宿當筵忽誦銷魂名惆悵分携各一天[  鶴磵亭民萬釗]  
[拙句奉送儉爲先生榮旋日本]  
　　中夏來遊出處超故家簪笏振清標十年養氣十年讀翰墨韾香掃俗囂正復琴尊欣聚首那堪歸思指扶桑江城風雨難爲别一曲驪歌海水長[  黃經淮]  
[留别王松堂司馬卽用小樓吟飲圖韻錄請正句]  
　　滬上重來舊迹尋飲逢知已快披襟君能善飲何妨醉我不上詩强學吟賓王一年成夙契家鄕千里促歸心臨行不盡留連意尚冀時時惠好音[  蛟川弟林松介壽甫稿於謙吉齋]  
[上海四馬路文報局内蘇浙山東恊賑收解處經收彭湖宏字全軍營細户清單另登]  
　　十二月初四日○宏字前營洋十八元又副營洋十四元又左營洋十一元又正營湖鎭署兩户各洋十元無名氏三元樂善堂無名氏不書名三户各洋二元無名氏小　花烏主人兩户各一元建基堂杳東墨西之室綠東風舘錫記無名氏蓮發號六　各銀五角俊記海臣兩户各四角益泰號福廷傑記和昌萬裕棧心太平齋六户各三角瑞合號賑益成敎字　字全記韻記山記仰記建亭鄧記無民月華齋長美黃記後哨長沙銘治安堂余記海堂恩記金德寶鼎順陳梅堂張氏陳坤陳坤生邱瀛臺日七户各二角怡發虎建卿才卿黃吉人仁記山記益發號渭記泉記子記才記韓記春記元記新成德海記通美秣記瑞源玉疉山順德無名氏隨意介記無名氏魯記南記安興成美源德三十户各一角以上共計實收英洋八十八元合併聲明 
上海四馬路文報局内蘇浙山東恊賑收解處經收寗波電報局來寗紹台道吳觀察勸募紹屬各邑賑欵細户清單另登○十二月初十日○應秀芝堂洋一百元春輝堂何洋五十元鐘德銘洋三十元彝訓堂祝洋二十元平　堂錫山秦聚齋皖北李少介效五知齋但存養齋顧洞廷王問梅皖含過聞堰局陶八户各十　鹽業八洋華雅堂六員但園王人義綠菴怡壽堂吕保瓊　仰鑒樓函遠樓主翰保環微閣乘邑當業十户各洋五元半舟軒延古堂恆兩户各洋四員崇管齋三員徐重凡駱淑清兩户合洋三圓閑平堂單連太場元益紥金樓羅允福布莊宓大昌鶴年樓成善吳東署堂延康丁同盛吳在田寶成楊公和保慈安十五日各兩員采成　裕寶善逹昌盧日興李宏濟采章裕豐萬裕益昌泰記廬順訖乾源張久香叔良氏延賞堂九思堂友桐書屋紹德堂十九户各洋乙員以上共計實收英洋四百另七員合并聲明 
[上海北巿絲業會舘籌賑公所施少欽經收山東江浙賑捐十月十八九日第二千二百六十四五次清單]  
　　山東捐金郡葉綏之完願　十元又助浙江銀三兩四錢黃蓮西棉衣助洋二元夾石殳山樵子保病人速愈四元福建吳蘭方募不書名五户均求平安爛板洋十元無名氏求母康寗延年本身清吉爛板洋四元二户助山東湖州○江浙捐孫谿逸士洋三十元金　善讀堂李因長男十齡筵　移助十元存敬堂黃五元鎭鄭儉德堂鍾學珍各六元鄭氏二元三户由江孚船來蘇州程乾甫募綿力子四元無名氏四元蘇州馬培之先生募陸順祖求母冥福三元汪善士求次女病速愈二元趙仁德堂一元泰記小洋廿一角蘇州守元子洋一元景記銅洋八元浙江捐裕記由吳紱卿兄來規元一百兩吳中不忍人人洋十元隱名氏五元俞姓一元仲記二角杭省織造署宜興倪慶麟求平安二元無名氏一元鎭江德　鴻記一元又助湖州一元頴記一元坤琴葉章四孩一元汝南太原兩女氏各二角敬　堂由泰亨源　五角助震澤五角○上元縣署姚子宇錢二百文又募姚汲甫二千文王一歐六百文無名氏五百文餐英舘四百文陳張氏姚李氏王壽麟姚蓉卿劉國寶馮韻軒時少秋鈕載之金仍珠九户各二百文李流韋德客興沈楊三户各一百文又募湖州姚汲甫二十文無　氏五百文王一四百文姚子宇　載之陳張氏姚李氏劉國寶馮韻軒金仍珠昧琴軒八户各二百文王壽鱗姚蓉卿李流元德容吳沈楊五户各一百文共三十三户令洋十元湖州捐寓金陵湖郡同卿諸善士由安孚莊來五百元清江鼎諸氏二元爽成氏一元杭垣繡閣主人非非子各一元揚州永定求令子一元武林榮陽氏和記四角閏記蓉記各三角不留名銅洋一元○九江吳益泰號吕少甫募不書名氏求保平安洋四元無名氏美賀氏吳郁齋氏不晝名四户各一元朱森發吳長各五角李盛明董忠信朱匯卿趙恢禹四户各二角不　名三户各二角無名氏南山氏無名氏陳清林舒裕成五柳氏柳棠氏無名氏雷順述陳福元李鳳陽張志興江良基無名氏劉茂林無名氏十六户各一角共三十户合洋十二元閔口同源募拾遺氏洋一元又二角壽宣安健氏愧心居士各五角合助氏問心無愧氏各二角黃益記盈餘氏保安氏重闈晋福氏祝宣安庭氏邵裕氏六户各一角共十二户合洋三元二角震澤捐恆豐泰各友月規洋二元二角無名氏一元乞星樓一元曉記江左少年一元陳可雄五角葉丹崔錢二百廿文吳人劉子喬各二百文高錫五陳雨亭吳逹三李月平四户各一百文共七户合洋一元以上十八日山東捐鄧世恩堂由恊同慶來洋四十元揚州和椿記勤萱氏各二元寗波茂昌托啓昌匯　章州雲霄廳署募鄭林氏洋四十元鄭克才南商鄭正道商四户各十二元方均十元徐賑英慶雲鋪各六元張席珍張之翰張謙光張守正四户各五元李清華方式玉油麻袋　三户各元高佩蘭高俊元各三元吳洛書吳帮瑶方之高炯星林春華方帮懷張林黃國輔陳時英郭建文蔡金方鳴陳瑞成永瑞祥柯恆發方合春鄭源隆金進順金瑞興金隆昌金順義金福順金合源金順豐金合裕金合盛合發金源春金豐發金和順三十一户各二元章晴屋嚴立樵張天賜陳星林深五户各一元張景殷張懋修張行遠張方鎭張時敷張元音共洋十四元陳之太許其大金　吳爾升吳明高張日升鄒玉喜張欲仁池水清洋四元共五十五户合洋二百三十三元寶和莊來淮安賑局方叚邱楊四善士募第批師善堂錢五十文羅堂廿千無名氏八千文唐興善三千文光齊堂唐興觀樹德堂慶德堂四户各二千文樂善堂六百文趙先生啓源堂各五百文敬思堂無名氏各三百文程淵如二百四十文壽男堂二百文　蓮堂安　堂鹽邑　壞居士三户各洋二元澄心堂無名氏各一元共廿户合洋一百元濱珠舘陳伯容明經劉石甫孝廉傳介清茂才書畫潤資廿元○江浙捐京江萬裕堂由寶和莊來洋十元杭垣陳加陵月捐求合第安吉十元又求妻産快速健壯平安十元○浙江捐合順質洋廿元又節省三元益茂典節省四元㫄人瑞五元程蓮十元杭州慶餘莊吳鴻十二員程心記五元平心氏一元五角○大英公舘鄧邪子梅記各三角廣豐號壽記陳微力少卿氏眉叔童子寶梅山人姚金錦胡世順陳詩豪九户各二角賽玉桐痴痴子贅贅生正華李榮寶林記萬春魁記壽全無名氏不知年十一户各一角共廿二户合洋三元五角太原氏五角銅洋一元郎邪氏銅洋十五元○湖州捐杭省無名洋六元不具名五角以上十九日 
 
 
 

Page 10

 
 
[光緒十五年十一月二十六日京報全錄]  
　　宫門抄○諭旨一道錄前○教職單○發抄硃批三道○漕督徐奏卽逾霜降工穩安瀾請頒藏香致祭摺○又奏湖河水勢情形摺○總兵田奏報接印日期摺○湘撫王奏武龍二縣水災撥欵賑濟摺○粤督張奏開復革舉等衣頂片○十一月二十六日内務府國子監廂監旗值日無引見○福中堂假滿請安○崇禮汪鳴鑾由東西陵回京請安○山東總兵王連三到京請安○英信榮惠因伊子以文職用謝恩○陜西叅將錫善謝恩○鍾靈謝授右庶子恩○截取知府張炳琳殷如璋預備　召見○清安請假五日○愛隆阿請假十日○兵部奏派演放水師砲位派出德銘明安○掌儀司奏二十九日初一日祭奉先殿瀅貝勒瀾公行禮○召見軍機王連三張炳琳殷如璋○光緒十五年十一月分教職單教授四川夔州廖鏡伊順慶甲正諭直隸遵化韓來賀順德廪蠡縣季宗瀚順天大名朱玉年保定江南長洲張敦敏江寗山東寗海孔慶璈兗州山西隰州張捷清絳州浙江建德俞觀旭紹興湖南郴州謝寶圭長沙廣西蒼梧關道生林鬱桂林宜山蔡春懷潯州俱舉訓導廣西遷江梁吉祥潯州優山西潞城左廷麟平陽浙江瑞安章廷爵紹興江西宜黃廖廷儒南昌四川馬邊彭策敏夔州合江張問鎬叙州俱與俊諭山東臨淄何錕濟南歲山東昌邑武兆勛東昌廪江西德安熊舒長臨江廪湖南嘉禾黃在煥長沙附湖北應山雷致福襄陽廪廣西貴縣文德堯桂林恩復訓江蘇昭文何廣生揚州拔山東泰安丁鳳儀登州廪河南河内宋玉琛河南廪甘肅隆德包述佶鞏昌增浙江臨安張家泗寗波舉湖北鄖陽胡炳堉荆州歲廣東南海李培運高州貴州玉屏饒燦奎貴陽俱廪開州楊錦枝平越州附○發抄卞寶第奏請以臬司奎俊署理藩篆奉硃批知道了奎俊已簡放山西布政使矣欽此○又江西船帮滋事續獲要犯定擬奉硃批知道了卽着飭屬認眞彈壓巡查以靖地方並咨行德馨將各要犯嚴拿務獲解閩究辦餘依議欽此○又請將撲滅游民之提督劉端冕等請奬並守備議卹奉硃批蔣福勝着照例議卹所保各員着該部議奏單併發欽此○○護理漕運總督布政使銜淮揚海道臣徐文逹跪奏爲節逾霜降工穩安瀾擬請頒發藏香十五炷以答神庥恭摺具陳仰祈聖鑒事竊照伏秋汎内搶辦各工情形均經前漕臣李瀚章隨時具奏在案伏查本年大汎洪澤湖及北運河水勢盛漲迭出險工臣在淮揚海道任内與徐州道叚喆禀承督臣曾國荃漕臣李瀚章相機守禦幸免疏虞七月初旬高郵至馬頭誌樁已逾秋後啓壩定誌一尺餘寸田禾垂熟壩不可開防守機宜倍形掣肘臣親駐該工與兩淮運司福裕候補道吳修敳丁葆元冒險扼守未開各壩裏下河從容刈稻收成豐稔甘泉之邵伯鎭石工倒卸危急　常亦均搶護平穩現已節逾霜降工穩瀾安此皆仰賴聖德懷柔神靈庇佑江淮士庶感頌同聲擬請查照成案頒發藏香十五炷由臣敬謹致祭以答神庥至在工出力各員應按奏定章程二年請奬一次所有本年在工出力員弁竭力修防不避艱險均屬著有微勞臣謹當擇尢存記如果始終不懈應由新任漕臣松椿照案核辦理合繕摺具陳伏乞皇上聖鑒訓示謹奏奉硃批另有旨欽此○○護理漕運總督布政使銜淮揚海道臣徐文逹跪奏爲謹將湖河水勢情形恭摺具陳仰祈聖鑒事竊照光緒十五年八月初一日至三十日止湖河水勢及搶護邵伯鎭險工情形經臣於九月初九日具奏在案兹查九月初一日至二十九日止洪澤湖消水一寸仍存六尺四寸高郵至馬頭消水四寸仍存水一丈一尺三寸邳宿運河消水一尺有餘至二尺餘寸不等淮揚下游亦均消水數寸惟裏河運口清江等汛長水數寸九月内隂雨較多是以河水未甚消退上下游各工均尚平穩現雖時屆霜清仍當督率在工員弁認眞巡防不敢稍任疏忽理合將水勢情形繕摺具陳伏乞皇上聖鑒訓示謹奏奉硃批知道了欽此○○花翎保舉堪勝提督山東兗州鎭總兵奴才田恩來跪奏爲恭報奴才接印任事日期叩謝天恩仰祈聖鑒事竊奴才由漕標中軍副將荷蒙諭旨補授山東兗州鎭總兵當經兩江督臣曾國荃以奴才帶勇清淮巡緝緊要兩次奏懇暫緩陛見均奉旨允准嗣因冬防事竣禀請交卸防軍籲懇陛見復經督臣曾國荃附奏奉硃批知道了欽此欽遵奴才卽於光緒十五年五月二十日到京二十一日跪請聖安六月初十日請訓均蒙召見訓誨周詳並　賞賜克什寵榮已極感悚難名復荷天恩賞假一月回籍省墓遵卽陛辭出京適值夏雨時行山水漲發沿途阻滯於七月二十日到山西陽曲縣原籍假滿後卽束裝起程於九月十五日行抵山東省城十月初三日准署總兵程之緯將關防文卷等項委員齎送前來當卽恭設香案望闕叩頭謝恩祗領任事伏思奴才猥以庸愚頻邀拔推防軍叅領愧無尺寸之功閫寄初膺益切氷淵之懼查兗州地處冲要緝捕巡防訓練兵丁在在均關緊要惟有隨事隨時商請撫臣指示韜鈐曁督率將備實力講求以兾仰答高厚鴻慈於萬一再接准撫臣咨以本屆恩科武闈鄕試奏明飭派奴才會同臬司考試准於拜摺後入闈除將到任日期恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○新授雲貴總督湖南巡撫臣王文韶跪奏爲武陵龍陽二縣被水冲潰圍隄動撥厘金錢文籌辦賑濟恭摺仰祈聖鑒事竊照湖南省本年夏間濵湖低窪被水情形業經臣附八月報糧價雨水摺内隨時陳奏在案兹據常德府督同武陵縣禀報該縣被水甚廣潰决官民圍隄多處溪伏德山一帶房屋冲毁四十餘問男婦淹斃三十餘口災民蕩析離居深爲可憫又據該府屬龍陽縣禀報該縣大圍隄等垸被水冲潰淹斃人口倒塌房屋甚多均請撥欵項俾資賑卹等情隨經臣先後飭司籌議酌給武陵縣錢一萬六千串龍陽縣錢一萬串均在常德厘金局就近撥發飭令該府督同該二縣核實辦理毋任災民流離失所容俟秋後核勘各屬被災輕重分别應蠲應緩錢糧再行彚案接辦據署湖南布政使崔穆之具詳請奏前來理合會同湖廣總督臣裕祿恭摺具奏伏乞皇上聖鑒謹奏奉硃批知道了卽着飭屬妥爲撫恤毋任災民失所欽此○○張之洞片再已革南海縣舉人李錫培武生麥玉成前因阻築桑園圍馬頭岡石閘不候官勘輒行紏衆毁廠傷人當經臣奏請先行斥革歸案審辦奉旨允准在案迭據南海縣知縣查傳人証研訊確情據該革舉李錫培等供稱馬頭岡建築石閘桑園圍農民不知利害以爲此閘築成桑園圍田園廬墓均受其害鄕愚無知一時情急聚衆閧入工廠該革舉等聞信赶赴衆勢洶洶喝阻不及以致毁廠傷人事起倉卒實無主謀紏匪逞兇抗拒等情現在工人周亞春等四人傷痕俱已平復工廠所失各物均照價賠償該縣等復經查詢十四圍紳民俱言當日釁起一時在塲均係桑園圍愚民並無匪徒乘間滋擾該革舉等委無糾衆逞兇情事所傷工人傷痕實已平復現在十四圍各圍基均已一律加高培厚石閘現奉飭停工待勘十四圍各紳士知縣李應鴻等均預具結領價歸欵彼此和息該革舉等亦頗知愧悔近日甚爲安分守法應請將該革舉李錫培武生麥玉成前革衣頂奏請開復以資觀感在籍户部主事張琯生户部郎中潘譽徵等並查無主謀紏衆焚搶情事應請一併免議由潘臬兩司核明詳請具奏前來臣查該革舉李錫培等於關繫鄰村河道水患之舉不候官勘一味强横出頭攔阻致釀毁廠傷人之事原屬咎有應得惟旣查無紏匪搶刦等事現復願將工廠失物照價認賠與鄕鄰益敦睦誼尚屬深知愧悔相應請旨准將已革舉人李錫培武生麥玉成衣頂一併開復以資觀感在籍户部主事張琯生户部郎中潘譽徵等旣查無主謀抗拒情事應請一並免其置議除咨部外謹附片具陳再廣東巡撫係臣兼署毋庸會銜合併陳明伏乞聖鑒謹奏奉硃批着照所請該部知道欽此 
 
