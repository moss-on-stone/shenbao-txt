# 1907 - 418 - 4912525

 

Page 1

 
 
   
 
 

Page 2

 
 
上諭 
[十一月初四日奉]  
　　上諭荆州將軍松溎由繙譯翰林洊陞卿貳擢任尚書入值毓慶宫外任將軍由西安調補荆州宣力有年克盡厥職兹聞溘逝軫惜殊深加恩著照將軍例賞恤任内一切處分悉予開復應得恤典該衙門查例具奏准其入城治喪伊子候選括府英琨著以道員分省補用欽此 
宫門抄 
[十一月初四日召見軍機李紹烈]  
論說 
[論商郵兩部對於路欵之放棄（照）]  
　　設官分職。以理處國家之。事而分掌之所以重職守也。曰外務部。有外務之職。曰民政部。有民政之職。曰郵傳部。曰農工商部。有郵傳。有農工商業之職。有其職而命之以官。則官者所以官其職也。有官而不務其職。則將焉用此官爲。今中國徒有其官而無職也久矣。他事勿具論。以最近最重 
 
 
 

Page 3

 
 
大之事言之如蘇杭甬路借欵問題則有其責者農工商部郵傳部也乃自此事發生以來二部未聞籌所以抵制之策未聞建所以挽回之議此其所以大惑不解者也 
　　江浙鐵路先後由商部奏准商辦集欵招股爲營業之性質此旣屬於商部範圍國家近今專設郵傳部以管轄鐵路郵政電報等事則鐵路又屬於郵部範圍夫以商郵　部範圍以内之鐵路一旦被奪於人二部宜如何對付以責任言不能此推而彼諉以大局言又不能袖手而旁觀起而爭之是其職矣而二部則否推其意必以爲要索借欵者外人也與外人交涉者外部也外部旣主張借欵矣自可置諸不問不知外部爲交通鄰國之機關鐵路爲商郵二部之職掌此次外部徇外人之請據已廢無效之草合同而與之議借欵不問諸郵部亦不問諸商部獨斷獨行貿然允許是外部蔑視商郵二部之職掌是外部侵奪商郵二部之所有權也東西各國交涉之事外務省掌之而交涉事件中之關於内政者必轉咨於專管部分而外務大臣不能主其權此通例也今觀中國外部一若謂内政外交悉操諸諸大老之手今日欲送地則送地矣明日欲賣路則賣路矣國權不足顧人言不足恤此外部諸公之居心而亦外部諸公之習慣也嗚呼外部之罪固擢髮不勝誅而商郵二部此次放棄職權實亦不得辭其咎何言之自此問題起國民盡力抗拒江浙一呼全國響應紳商學界之電告商郵　部者以數百計而二部視之若無啫也聽之若無聞也豈其權力不足與外部抗耶抑其事件在二部範圍以外耶抑二部諸公别　肺腸欲促中國之亡與外部同其一轍耶噫亦異矣 
說者曰二部諸公懾外部之威力亟亟自保其祿位之不暇又奚暇爲路事計耶誠如是則皇皇大部眞婦孺傭販之不若矣夫婦孺傭販尚有節衣縮食爭購路股以盡國民一分子之義務者而與路事有密切關係之部臣反尸其位棄其權如聾如瞶息心屏氣不一顧問不一致辨然則國家又焉用商部爲又焉用郵部爲 
專電 
[電一（北京）]  
　　聞袁尚書擬奏保陸元鼎爲江浙公司代表與英使直接交涉 
[電二（北京）]  
　　鹿軍機擬保陸元鼎爲江蘇巡撫以贊成者少須俟路事定局再行發表 
[電三（北京）]  
　　南皮奏保盛宣懷熟悉路務責成與英使磋商 
[電四（北京）]  
　　資政院章程已經擬稿送軍機處核定張中堂略有删改 
[電五（北京）]  
　　開缺陜撫曹鴻勛將授旗缺 
[電六（北京）]  
　　法律館請撥經費十萬度支部允撥三萬 
[電七（杭州）P ] 
　　初四日旅杭紹興同鄉開正式會到者三百人舉湯蟄仙爲正會長陶七彪潘赤文副之每縣各舉評議幹事三人 
路欵要聞 
[慶鹿二軍機召對紀聞]  
　　慶邸鹿尚書上月二十六日銷假入值即蒙慈宫召見諭述近數日載澤陸元鼎面奏江浙鐵路情形及朱福銑等所奏各節並云借欵一事無非爲愼重外交起見乃民情如此固執設因此激成事端轉非所以愼重邦交今官紳士民均謂蘇杭甬鐵路業經盛宣懷函訂廢約載澤并面奏盛宣懷熟悉路務閒散可惜若令來京詳詢近日該路情形即令帮同爾等極力磋商或者可以稍爲變通若能商至借欵仍舊照借而與鐵路全無干涉民情定可安然無事云云慶邸當卽面奏盛宣懷於鐵路情形最爲熟悉倘能仰仗天威商允變通誠國家之福當日遂降電旨着盛宣懷來京陛見慶鹿退朝後又在公所私議袁尚書謂看此情形即盛宣懷與之磋商亦恐未易就範張中堂云無論能否變通現在京外各處紛議抗拒如置諸不問必定有失民心此舉决不可少醇邸謂總以極力與之磋商爲是 
　　錫金官紳亦將繕遞公呈旅京錫金官紳商經會議繕一 
 
 
] 

Page 4

 
 
公呈請都察院代遞現在業已脫稿惟因呈中有涉及鄒予東丞堂之處某某諸公欲持示鄒子東或删改後再行呈遞故猶遲遲未發某某諸公眞深於世故者哉 
[旅京蘇路勸股會集股]  
　　浙省旅京官學界立保路會後蘇省繼之立一勸股會上月二十六日爲第二次開會之期學界到者居多各教習認一百股二百股不等計得五千股依五元分繳新章年交一元至第五年不必再繳以前四年利息補入作爲一股第六年卽照章起利業已電致公司知照矣 
[留東學界致南洋華僑電]  
　　檳榔嶼謝慶池胡子春兩君轉各埠華商公鍳外部逼借英欵欲奪江浙商辦之路亟請楊侍郎電奏若不撤議吾僑商自此不爲政府愚並乞協助兩省路股速遏全國禍萌粤閩等各省留學拒欵會 
[蘇路公司致江督電]  
　　南京督帥鈞鍳報載帥已飭減薪助股具佩闔力提倡維持東南之至意登高響應德感萬分章程收據候示續呈蘇路公司叩江 
[蘇路協會接各處電（泰州周紘順）]  
　　現與王愼之君勸由學界倡集千股並約商會開會籌議願堅持（旅粤江蘇同鄉）本會於朔日舉定正副會長公議集股並舉代表赴滬報告一切 
[江蘇鐵路協會正式會紀事]  
　　初四日午後江蘇鐵路協會在教育總會開正式大會到者百餘人先曾孟樸君報告開會理由次公推周舜卿君主席次公决簡章（簡章已載前報現經公决畧有列改無甚緊要不贅述）次選舉職員馬湘伯君得六十四票爲總幹事最後提議事件經主席畧爲申說因爲時已晚須待明日再行公决 
[枫涇女學校開會集股]  
　　婁縣枫涇鎭薇枝麗德兩女學於上月二十八日開女界拒欵會先由李君禹門布告宗旨次由上海初級小學校長程頴女士及沈君守瓶演說當場集股約一千元仍推李君禹門爲集股經理員 
[湖州拒欵公會致上海各報館電]  
　　湖拒欵分會昨日續開大會到千餘人先集欵六十餘萬典錢縐等業續認 
緊要新聞 
[驗看人員條陳政治新章北京]  
　　吏部現經議定新章此後驗看人員如有於各項政治確有心得者准於驗看時詳細條陳倘有可採卽由本部其摺代奏以備採擇施行并加以奬勵云（未） 
[粤東西江緝捕問題]  
　　粤商自治會致北京電北京分呈外務部軍機處列憲鈞鍳號電諒逹粤船巡緝又令稅司協巡顯授以柄粤水陸提奉旨分設請以長江水師營制改爲巡閲西江水提内外控制保我主權粤人誓拒稅司協巡乞速宣示權限以解大惑七十二行商陳基建等叩敬 
　　又致東京兩粤留學生電兩廣留學生館捕權可等望挽回已立會自治爲後盾粤商敬 
　　張督批尚志學堂校長禀查西江緝捕事屬内政主權所繫斷無輕假與人之理本部堂現正楫極力維持切實整頓該校長等幸勿輕聽浮言致滋疑慮仰即知照黏抄保領附 
　　西南闔埠致北京電北京分呈軍機處外務部列憲鈞鑒西江緝捕大部許稅務司增船協巡沿江商民誓不承認乞拒絶西南闔埠商民叩　　旅滬粤人致外務部曁同鄉京官電北京外務部併送戴尚書伍梁兩侍郎兩廣同入鄉諸公均鑒英人以商輪被劫干預西江緝捕現竟派艦隊羼人搜查華船疊接粤電人心大憤恐激事變乞速設法力阻粤省數年來盜風愈熾民不聊生總由地方文武玩視民瘼緝捕不力所致歷年清鄉亦僅勒紅勒交甚且妄誣所庇累及紳商不啻以盜爲倀此亂機所由伏也懇奏飭粤督會集紳商上下合力認眞整頓以遏亂萌而謝鄰責若令稅司增船協緝徒失主權流弊滋大尤望眞防其後兩粤幸甚大局幸甚廣肇公所董事曁旅滬紳商同叩支 
[閩督咨外商兩部請廢礦約文福建]  
　　爲咨呈事據福建農工商局司道呈稱竊查閩省建邵汀三府屬礦產（中略）綜計原立合同正限展限各期均已届滿自應遵照大部與法使所議即將大東華裕兩公司合同一律作廢不得再請展限以符成議以後應由華商聨合本省公司自辦無論何國均不得要求請辦以保利權相應查照詳請立案伏乞憲台察核俯賜分咨外務部商部查照立案實爲公便等情到本部堂據此除批示外相應咨呈爲此咨呈外務部農工商部謹請察照立案施行 
[江督奏參總兵私通革命黨南京]  
　　聞江督端午帥日前有摺到京奏參記名總兵葛青雲確有與革命黨私通証據請即革 
 
 

Page 5

 
 
職拿問等語聞政府已准如所請矣（酉） 
[編定傳教約章摘要蘇州]  
　　蘇撫陳中丞前奉上諭飭將中國與各國所訂約章内傳教各條摘要輯刊分發所屬各官認眞講習以期遇有外交事件不致偏執畏葸釀成重案中丞當即札飭洋務局督辦陳觀察光淞欽遵辦理兹觀察已摘錄十六條編輯成册呈請中丞核定刊刻分發各屬以資講習約章錄後 
[恰克圖界約第五條]  
　　在京之俄　嗣後僅止來京俄人居住俄使請造廟宇中國辦理俄事大臣等幫助於俄館蓋廟現在住京喇嘛一人復議補遣三人於此廟居住俄人照伊規矩禮佛念經不得阻止 
[俄約第八條]  
　　天主教原爲行善嗣後中國於安分傳教之人當一體發恤保護不可欺侮凌虐亦不可於安分之人禁其傳扭若俄國人有由通商處所進内地傳教者領事官與内地沿邊地方官按照定額察驗執照果係良民即行畫押放行 
[英約第八欵]  
　　一耶穌聖教曁天主教原係爲善之道待人如已自後凡有傳授習學者一體保護中安分無過中國官毫不得刻待禁阻 
[美約第二十九欵]  
　　耶穌基督聖教又名天主教原爲勸人行善凡欲人施諸已者亦如是施於人嗣後所有安分傳教習教之人當一　矜恤保護不可欺侮凌虐凡有遵照教規安分傳習者他人母得騒擾 
[美續修條約第二欵]  
　　中國商民爲傳教學習貿易游歷人等以及隨帶並雇用之人兼已在美國各處華工均聽其往來自便俾受優待各國最厚之利益 
[法約第十三欵]  
　　天主教原以勸人行善爲本凡奉教之人皆全獲保身家其會同禮拜誦經等事概聽其便几按第八欵備有蓋印執照安然入内地傳教之人地方官務必厚待保護几中國人願信崇天主教而循規蹈矩者毫無查禁皆免懲治向來所有或寫或刻奉禁天主教各明文無論何處概行寛免 
[法約遺補第一欵]  
　　西林縣知縣張鳴鳳敢將本國傳教人馬神恣意殺死本係有罪之人應將該知縣革職並言明嗣後永不得蒞任 
[法約遺補第二欵]  
　　西林縣旣經革職後即照會大法國欽差大臣知照又將革職事由備載報京報 
[法續約第六欵]  
　　應如道光二十六年正月二十五日上諭即頒示天下黎民任各處軍民人等傳習天主教會合講道建　禮拜且將濫行查拿者予以應得處分又將前謀害奉天主教者之時所失之天主堂學堂塋墳田土房廊等件應賠還交法國駐紮京師之欽差大臣轉交該處奉教之人並任法國傳教士在各省　買田地建造自便 
[布約第十欵]  
　　凡在中國者或崇奉或傳習天主教曁耶穌聖教之人皆全獲保佑身家其會同禮拜誦經等事概聽其便 
[丹約第八欵]  
　　一丹國民人傳授耶穌聖教果係安分無過中國宫員不得刻待阻難均應保護相安 
[荷蘭約第四欵]  
　　一和國所奉基督聖教即耶穌天主教傳教之士若安分傳教在内地中國官一　保護如中國習教民人凡中國徫令之事仍由地方官照例懲辦如無過犯不得刻待禁阻 
[日斯巴尼亞約第六欵]  
　　天主聖教原係爲善之道待人如已自後凡有傳授習學者一體保護其安分無過中國官毫不得刻待禁阻 
[比約第十五欵]  
　　天主教原以勸人行善爲本几奉教之人皆全獲保佑身家其會同禮拜誦經等事概聽其便凡按第十款備有蓋印執照安然人内地傳教之人地方官務必厚待保護凡中國人願崇信天主教而循規蹈矩者毫無查禁皆免懲治向來所有或寫或刻奉禁天主教各明文無論何處概行寛免 
[義約第八欵]  
　　義國民人傳授天主聖教果係安分無過中國官員不得刻待阻難均應保護相安凡中國人願信崇天主教而循規蹈矩者毫無查禁懲治 
[葡萄牙第五十二欵]  
　　天主聖教原以勸人行善爲本自後凡有傳授習學者一體全獲保護其安分無過者大清國官不得苛待禁阻　 
[安徽旅滬學會開會紀事]  
　　昨日安徽旅滬學會在均益里開選舉大會下午一時開會當時有高等實業各學堂皖籍學生因銅官浦信事件印成哀告皖人書情詞哀切閲者感憤旋經會員公推休寗潘君偉人爲主席當由潘君提議本會係發起於旅滬學生諸君故名爲學生會然以學生爲範圍名義狹小不如仍名安徽旅滬學會衆贊成次懷寗何君宇塵演說學會之本務一方面研究共同學業一方面維持地方公益目前路礦問題危急萬狀浦信路權失則吾皖北線終無可辦之路而淮河流域非復我有矣銅官山數年逾限之合同至今尚不能實行作廢上實吾皖最可傷心事抵制之策惟有廢約集欵自辦現時旅滬安徽路礦公會之組織正爲此事則旅滬學會先後成立當爲一致之運動以抵抗之交高君孟龍胡君郁文姚郡菼等演說本會成立之原因與應盡之義務次康君特璋適由日本考察磁業回滬谱來演說謂此會爲吾皖之公益應合旅滬紳商各界組織一大團體庶範圍寛而効力亦大今日暫從狹義着手將來仍望諸君擴充次發選舉票用連記法舉定張楚寳觀察爲止會長竇希文部郎爲副會長以次庶務二員書記四員糾察二員調查二員招待二員會計一員均經當場舉定竇君希文起言鐵路職務繁重不能兼任衆　持不可次何君宇塵起言十一日路礦公會開特别大會請均蒞會以厚羣力各會員均以浦信銅官有關皖省命脈激昻憤慨若合一詞議至此已鐘鳴五下遂散會（亮） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[出使德國考察憲政大臣于式枚奏考察憲政謹擬辦法宗旨摺（續）]  
　　朝廷深觀時變俯順羣情旣有宣布立憲之文復有特派考察之舉事關重大不憚詳求查日本維新之初即宣言立憲之意分遣各使周　外邦最先整理行政及司法制度其次整理地方行政制度後八年乃設元老院及大審院後十四年乃發布開設國會之敕論而先開設地方議會又以教育未能普及即與國民以參政權最爲危險乃先改定普通教育制度又先設裁判所構成法設會計檢查院越二十年而後頒行憲法蓋預備如此其詳密而實行如此其遲廻不知者輙以限年爲迂遠之談遽以宣布爲實行之證人情易動則靖之實難民智易開則愚之無術自辛丑始昌言變法至丙午遂定議立憲其初心本出於望治之切其流弊乃漸失權限之分横議者自謂國民聚衆者輙云團體數年之中内治外交用人行政皆有干預之想動以立憲爲詞紛馳電函歴抵樞都上厪宸慮屢動詔書來日方長堅冰可懼夫不知立憲爲我所自有而以爲西國之專名舍本隨人其關於學術者固貽譏於荒陋又以立憲爲卽可施行並不審東洋之近事冥行躁進其關於政術者尤有害於治安惟在朝廷有一定之指歸齊萬衆之心志固不可因羣言淆亂遂有急就之思亦不可因民氣喧囂致有疑阻之意當預爲籌備循序漸進先設京師議院以定從違舉辦地方自治以植根本而尤要者在廣興教育儲備人才此外凡與憲政相輔而行者均當先事綢繆而不容遲緩者也臣前隨故大學士臣李鴻章歷聘各國曾至栢林見其國勢民風駿厲嚴　議院雖設而主權甚專政府所行與民情不悖頗有合於尊主庇民之義則於歐美最爲雄强所惜僅駐兩旬不過畧觀大概何幸仰承特簡再蒞是邦寛以歲時詳加研究駐德使臣孫寳琦安心西政才識開明陳請立憲最先一切可資商槯當如袁世凱原奏所請會同詳細調查博訪通人詳稽故事不必預定年限總期完密不遺除將考察情形隨時咨報憲政館外尤欲得以暇日鈎稽所得薈萃衆說勒成一編窮究源流變遷叅合中西同異推原經訓博徵史書歸極於皇朝之典章蘄合於内地之情勢庶言比有本而事屬可行不使泥於守舊者有變夏之疑急於趨新者有蔑古之慮漢文帝有言卑無高論令今可行班固所云極以世之眩耀折以今之法度是臣區區愚忱之所至願者也所有微臣赴德考察憲法擬定辦法宗旨緣由理合恭摺具陳伏乞皇太后皇上聖鑒訓示謹奏光緒三十三年十月二十四日奉旨憲政編查館知道欽此 
分類新聞政界 
[禁止銅元局購辦洋銅北亦京]  
　　度支部澤尚書會同財政大臣電咨各省督撫畧謂現在各省銅圓局多購洋銅利權外溢嗣後亟應一律禁止倘該局人員仍有不遵禁令一經查出定即從嚴參辦云（子） 
[批駁留日學生立憲條陳北京]  
　　留學東京帝國大學生劉志揚前請駐使李家駒代奏實行立憲摺李星使以此摺譏劾大臣太過不允代奏業將批詞錄報外部云該生留心時事殊城嘉許但照五月二十九 
 
 

Page 11

 
 
日上諭凡有實行預備立憲之方施行之序准各條舉以聞查該生摺中譏劾大臣過甚而於立憲之方法寥寥數語礙難代奏（青） 
[請裁各部皖歲修經費北京]  
　　近有某京卿呈遞條陳畧謂度支部庫欵支絀餉項不敷近查各部院之例案如每年歲修經費等類名爲修理實則中飽私囊應請設法整頓並擬除修理擅廟陵寢要工外一律停止裁减節省餘欵以備要需云云（黄） 
[奬勵調查各屬要政之批詞南京]  
　　揚州府嵩太守峋親赴各屬查勘一切將大畧情形禀請江督察核當奉端午帥批云該府親赴各屬調查學堂巡警要政及監獄人犯具見盡心民事不憚辛勤摺開各條亦甚核實深堪嘉許甘泉監獄汚穢罪犯面帶病容該縣陳令典史楊志彪不能時加清查殊屬玩忽高郵監犯所食之米紅色而兼粗粹詢之吏目黄祖恩茫然無辭其中顯有情弊應即將甘泉縣典史楊志彪高郵州吏目黄祖恩各記大過一次甘泉縣陳令高郵州江牧各記過一次以示薄懲仍飭各將監獄事宜隨時切實整頓並須嚴禁禁卒看役人等勿得稍有尅扣凌虐儀徵地處要衝巡警尤爲急務該縣何以至今尚未舉辦未免玩延速飭該縣陳令赶緊籌議禀辦高郵巡警因何僅二十名須待冬令再補其中情形奚若亦飭該州江牧詳細禀復察奪此外各屬之學堂巡警應如何整飭擴充監獄如何稽查清理以及一切地方應辦事宜仍由該府督同次第切實經理以期吏治漸有起色本部堂有厚望焉除行寗藩司註册飭遵並分行寗學司蘇臬司外仰卽轉飭遵照（宗） 
[批斥東抄西摘之條陳南京]  
　　江南法政講習所所肄業員州吏目牟鎭西條陳十三則禀請江督分别施行奉端午帥批示察核該員條陳十三則所分各類混淆不清抄襲陳言前後割裂間或參以已見又往往辭不逹意似是而非甚至魯魚亥豕錯謬横行以矛刺盾自相違肯殆講心理學者之所譏爲誤判斷論理者之所指爲論點變更明知其說不行本無所用其駁斥惟譁衆炫俗幾逾萬言恐愚者誤認爲典章黠者利用其新異於政界前塗影響甚鉅因先將其意義未圓滿者略爲發揮再將其錯謬及矛盾之處指圡一二（後略）（示） 
交涉 
[外部電飭調查海防華僑北京P ] 
　　昨日外部電致粤督請將海防華僑現在情形詳細調查以爲本部修改安南條約釐正中越界務之助并以設法保護華僑云（辰） 
[日使仍請另定僧侣傳教章程北京]  
　　駐京日使照會外部略云敝國僧侣前請仿照各國傳教章程准在各省設堂宣講當經貴部照復碍難援引教例等語今據僧徒聲稱該教所傳宗旨與中華佛教之名義大畧相同仍請另定章程妥爲辦理云云（火） 
[看守機器合同作廢安慶]  
　　銅官山礦務交涉一案英商凱約翰曾將機器運至大通堆放經銅陵縣令逐件點騐與礦師麥奎訂立合同由縣派役看守歷任縣令均移交照辦兹該縣張令以此項機器已由麥奎運往銅官山離銅境較遠前項合同應即作廢已通詳各憲批示立案矣（孔） 
[呈報俄人滋擾蒙旗北京]  
　　外務部准内札薩克盟所屬鳥珠木 
沁蒙古王公旗呈報俄人在旗異常擾亂以致蒙衆惶恐不安等情外部以所呈均係蒙古文字無從認識已將原文咨送理藩部請譯漢文以便詳察核辦（丑） 
[電阻日人購地漢口]  
　　漢口租界以外近有日人擅自購地修築馬路有違約章昨經鄂督趙次帥電致外部照會日使阻止（經） 
軍界 
[浙江提台赴嵊寗波]  
　　紹屬嵊縣土匪滋事迭誌前報浙提吕道生軍門本擬親自赴嵊督隊剿辦嗣因郡紳力阻迄未成行日前忽接浙撫馮中丞來電請速親赴該邑察視情形軍門爰于初二日率領衛隊勇丁四十人及巡捕戈什等多人由西江進發前往查視（行） 
[江北提督仍請設立督練公所粮餉局清江]  
　　江北提督王士珍具奏畧稱江北編練新軍於上年三月間遵照定章設立督練公所及糧餉軍械軍醫等局旋經陸軍部以現未成鎭　令緩設查陸軍十三協移隷江北訓練原祇步隊六營砲隊兩營現已逐漸擴充　練工程輜車馬隊三營合計步砲八營共有十一營與練及一協以上者設立督練公所定章相符且視安徽各省混成協營數較多更有巡防馬步八隊及江南留防各營分區駐防調度巡緝等事自應設立督練公所爲軍事總滙之地至兵備參謀教練三處即遵部議設兵備總辦一員參謀教練　派總辦酌設提調委員又糧餉軍械軍醫三局擬酌遵部議將陸軍軍械局併入江北軍械所不另設局裁去軍醫局設醫務提調一員繫於兵備處兼辦地方醫局事務而特留糧餉一局以司出納又學兵營月需紙筆圖書油炭津貼擬量爲裁減每月給領二百五十兩以示撙節等語奉硃批該部議奏（渠） 
[借撥新軍餉需安慶]  
　　安省支應局以新軍月餉需用孔亟查有官義振撫項下存還司庫銀八萬兩擬請借撥以濟餉需除鳳陽關應解支應局之銀一萬兩可以劃抵外其餘七萬兩俟局庫稍有餘欵即行撥還云（周） 
[咨請照紏散放瞻餉安慶]  
　　直督近派周三尹福奎前往安徽鳳廬潁等處散放北洋二四兩鎭目兵瞻餉自三十二年閏四月起至九月止爲第五期又自十月起至三十三年三月止爲第六期所有撥存銀兩一律併案散放現已咨請皖撫轉飭沿塗經過各州縣俟該委員到境時妥爲照料馮中丞准咨後已轉各屬遵照矣（賢） 
[委員採辦馬草安慶]  
　　皖省常備軍馬營所需馬草現由皖撫派浙江補用按照磨祝錦鐶分途採辦以資喂養（俗） 
[城門弁兵統歸文員節制蘇州]  
　　蘇省巡警總局馮孟餘觀察以蘇城各城門管門武弁及各兵丁等向歸城守叅府委派現在城内鉅竊 
 
 
] 

Page 12

 
 
迭出賊犯携贓安知非用船裝儎潛出水關是認眞查拿文武員弁俱有事責守門各兵應歸文員驅策呼應靈通方易辦事擬傳集各門武弁兵丁到局逐一察驗督飭嚴密巡緝等情移請城守叅府查開弁兵名單復局辦理（魚） 
學務 
[學部審定教科書辦法北京]  
　　學部部審定外間呈送教科書辦法業已議定大旨凡有合用者即抉摘大概發還其可以審定作教科書者即按其程度定作某等學堂某門科學作爲教課之本或作爲參考之本并撰提要一篇隨書列目以便各校遵用亦有其書大致完好可以審定而略有疵病應改訂者則爲之粘籤列表將原書發下令其改正後再請審定而直省呈送之法或由提學司與地方大吏咨呈或由本人具禀呈送或由他人代呈俟交到後由書記官將其書編列字號收入書目總册并詳列來由及到部年月隨時交總務司審定科諸司員校閲加以逐條細勘再擬批語呈堂閲定然後發出云（丑） 
[批准創辦簡易小學堂長沙]  
　　湘省學務議長王祭酒先謙擬就省垣創辦簡易小學堂十數處以爲各屬之倡當經呈請督撫憲及提學司核辦在案兹奉湘撫岑堯帥批飭吳子修學使會同辦理所需經費概由王祭酒籌墊并聞將議長每月夫馬費二百兩充作學堂公用云（相） 
[西郊小學開父兄懇親會常州]  
　　常州西門外西郊小學堂於二十五日開學生父兄懇話會是日學生父兄到三十人來賓百餘人先唱開會歌次教員楊雪筠君宣布宗旨學生錢勤演講地理算學馬其康講修身末由家族王君說家庭與學校必須聨絡管理然後散會（小） 
[冠英推廣學額常州]  
　　常州冠英小學本年學生二百人明年擬推廣學額一百二十人共三百二十人定十一月初四十一十八二十五十二月初二十六等日爲招考之期現已大興土木添建課堂計高等初等各分四級云（巾） 
實業 
[郵傳部札派正太鐵路副總管北京]  
　　郵傳部以正太鐵路業已全路通車爰仿照京漢鐵路辦法於車務廠務養路三項洋總管以次各添設華副總管一員以資臂助現已委定總繙譯許仁壽兼充軍務副總管月薪五百元（連繙譯差）章祐充養路副總管月薪三百元恩孚充廠務副總管月薪二百五十元至原有洋文參贊名目即日撤銷以歸劃一云（渠） 
[詳辦私挖煤礦安徽]  
　　安徽涇縣晏公塘地方礦產甚富日前被夏崇禹集衆私挖經該縣查明屬實當即移知商礦總局將夏遞解回籍其原賣礦地之汪期雪趙元福二人無論是否串通亦應查辦一面將該地充公另行招商開辦現已會詳皖撫核示矣（萬） 
[派輪拖運赴湘鹽船揚州]  
　　兩淮運司趙渭卿都轉近奉江督札開據湖南督銷局那道禀湘岸需鹽孔亟七八兩月捆運無多九月開江四千引到岸需時誠恐脫誤請派輪船拖運等因都轉當即飭由財政局派員酌帶輪船兩艘拖運赴湘以免遺誤（射） 
雜記 
[松江提台派兵逐梟松江]  
　　江浙兩省交界之枫涇鎭前日到有皖梟百數十人開場聚賭經駐防某弁密電松江提台劉軍門派劉　坡千戎督率鎗艇四十號前往剿辦詎梟黨消息靈通已先期逃往青浦縣境之朱家角鎭千戎乃督同水師回泊干巷鎭一面馳騎回松面禀一切初三日軍門復委前營俞道生遊戎遴選親兵四十名帶足軍火另撥炮艇兩號由遊戎親率逕赴朱家角鎭相機驅剿（此） 
[監學教員之怪狀武昌]  
　　棗陽縣高等小學堂教員學生爭姦逼命一事兹據鄂友函稱該堂教員之作狎邪遊者本推黄某占勝點而雷王段次之所謂學堂附近之周姓媳則有之女則未也通往來則有之爭姦則未也吞鴉片烟則有之斃命則未也庭筠勾欄之疵子猷聲色之失文人放誕本無足怪然優游林下身無責任猶之可也若以現充教習爲人模範者乃亦爲之是亦有心人所大可議者也不特惟是若城北之三里汶邑内之袁家廠梅家小脚楊家桂枝春風暗度秋水含情以我之民脂作彼之纒頭種種怪狀學堂附近之居民已成見慣無足異焉（甲） 
[崇義張令禀陳搜勦匪類詳情江西]  
　　崇義縣張大令超禀稱前因會同上猶陳令江西陸軍劉管帶及湖南巡防隊余管帶會勦鉛坑匪巢燒搜匪屋九月十九歸途又率軍隊在長潭山上搜獲身受砲傷匪目楊觀美訊明正法兼在各處山上查獲形迹可疑之賴家仁等十六名帶案訊辦廿一日鉛坑匪敗竄匿文英聶都一帶當卽會同余管帶進勦並蒙湘軍協助二十二日在沙溪山中捕獲持鎗圖刺之匪探羅雲貴一名二十三日寅刻函調原駐文英之巡防隊楊哨官及湖南巡防隊張哨官會勦茅坪匪巢維時匪黨聞風逃逸僅獲拒捕何耀伴帶回訊辦其餘老弱良民何得成等十六名訊明釋放二十四日卯刻探悉聶都夫人廟一帶拳匪大起當派隊分左右二路進卑職同余管帶由中路進時值傾盆大雨拳匪大頭目僞上天師鍾茂生頭裏黄巾掛朝珠插金花率匪五六百人直撲夫人廟前之章源橋勢甚兇悍卑職會同攻勦該匪恃有邪術抵死抗拒當同余管帶等率隊三路齊進開鎗夾擊轟斃匪黨五六十名陣斬匪首鍾茂生等十七人割取首級十七顆拳匪始行潰退我軍冒雨渡水三道追殺又轟斃匪三四十名生擒僞國師謝炳生僞統帶大元帥黎子標吳家寳帶傷逃走者不計其數奪獲鎗砲四桿上書保國滅洋帥字大旗七面刀矛小旗數十件餘匪越嶺遠逃窮追未獲正收隊間又有另股拳匪百餘人從沙溪山上而來爲前匪接應當卽分派三哨馳向迎勦拳匪自恃地　率衆弩石齊發致傷兵勇數名我軍開鎗轟擊斃匪六七名餘匪奪命四散山徑叢雜未敢窮追奪獲刀矛多件先後收隊同回聶都當將謝炳生黎子標吳家寳羅雲貴何耀侔等五名訊係甘心爲匪軍前正法另據軍隊查獲陳福生嚴苟仔訊係安分良民卽行保釋誠恐敗匪復逞添隊於於二十七日搜勦上洞匪巢匪蹤已絶（後畧）（工） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（五十三）]  
　　那女子出其不意大吃一驚口中亂呌起來說時遲那時快早見門内搶出一個學生打扮的少年男子來不由分說把弗倫劈胸一推弗倫一個不隄防竟放了手跌跌撞撞的直退出去立脚不定幾乎跌倒在地只見那少年男子打着英語口中唱道你們歐美的人物每每自號文明怎麽這般的無禮弗倫又羞又怒的說道這與咱什麽相干他自己明明的口中說著克姆克姆呌咱進去咱方進去的你不信且問問他看那少年男子聽了回過頭去對著那女子說了幾句支那話那女子也說了幾句那少年男子又對他駡道他方才的說話是我們支那罵人的話兒怎麽你會認着呌你進去如今事己如此也不必說了你快快的給我滾罷依着我的性兒要好好的和你說幾句話兒才罷無奈這個時候我們皇上皇太后見了你們外國人也有些退懼的意思我們做百姓的也就只好將就些兒了說著便砰的一聲關上了門進去弗倫呆了一回也只得回來對薩克森說了這件事情還十分得意道你看咱文明國度出來的人物就是犯了法他們也不敢把咱怎樣你想可利害不利害薩克森聽了嗤的一笑道原來你說來說去不過是倚仗首咱大英國的彊盛方才到處去不致吃虧若呌你做了個支那人早已不知閙到怎樣的一步田地了弗倫受了他一番搶白倒也無言可答只得罷了過了兩天忽然從上海轉了一個英國的急電來却是弗倫家中發的弗倫一見大驚便立時立刻的收拾收拾竟自回去至於這電報裡頭說的什麽話兒在下做書的恰没有看見不能演說給諸公聽只好借着這個題目做個全部的結束了所可惜的是這位弗倫先生初到北京以後正不知還有許多笑話好供作書的資料好好的被他家裡來了一封電報把一部好好的小說憑空打斷在下做書的也無法可施只好等以後再有這樣的小說出來在下再來演說的了（完） 
本埠新聞 
[捕盜局禀留鈞和輪船]  
　　捕盜局具禀滬道略謂商船在洋遭風被盜時有所聞現在時届冬令北風司令更屬可虞查鈞和輪船本有護商捕盜之責自應留備援救以免衆商藉口設奉委派近地差使仍當隨時伺應云云（企） 
[巡警總辦預杜保險流弊]  
　　北市巡警局總辦汪觀察出示曉諭畧謂境内店舗居民如保火險應先將店業家產投局呈報候派妥人查明方准保險否則以違章論仰各知照云云（業） 
[滬道接見美領]  
　　前日午後滬道梁觀察在洋務局接見美總領事田夏禮君及信義禮和兩洋行洋東（疏） 
[滬道定期驗收河工]  
　　開濬肇家浜工程現已告竣該處紳董特於前日禀請道縣前往驗收現聞梁觀察定於初十日親自前往云（泳） 
[平價局爲造報事申蘇撫文]  
　　（前略）奉札聞辦駐滬官米平價局並頒給關防前來職道等於二月二十二日開局辦事採購洋米轆轤運濟先後共辦二十二萬二千石有奇由二月二十二日開局起至九月十五日止共發各縣洋來十七萬三千餘石嗣因新榖登塲市價日落各縣無人承領不獲已禀奉前升憲陳飭將糶存洋米四萬八千餘石依市派銷米業綜計糶入糶出除開支外不敷庫平銀八萬九千四百十二两五錢四分六厘查上年米缺價昻上海一邑開辦平糶出發城鄉各局米僅五萬餘石而不敷成本至六萬餘两今平價局接濟蘇屬四府一州發米二十餘萬石僅祗不敷庫平銀八萬九千四百十二两五錢四分六釐同一接濟民食而所費不同如此其所以不同之故則平糶與平價之差别耳蓋平糶難免浮濫而平價則預定界限此開辦之先所以一再函電力請平糶易爲平價也又查向來存棧米石一經黴天炎暑爇耗必多上米開耗九五六折次米有虧至九折者職局所辦洋米二十餘萬石僅祇虧短八十七石有奇按照升合平均扯算竟開至九九九六外折實爲職道等初意所不及料雖米皆上選採辦認眞然使過磅不詳愼拾遺不勤奮即不能有此良果此則司事棧工亦與有力也溯自春初米貴而後搶米日聞人心惶懼岌岌不可終日所賴開辦平價源源接濟四府一州民食遂以無缺而地方藉以安靖除平價局採運二十餘萬石外此外尚有商辦洋米三十餘萬石故滬關進口總數實有六十萬石照當時缺米人心惶懼情形苟無六十萬石外來洋米以濟各縣則大局有不堪設想者乃一經開局弭患無形人心大定此皆列憲關　民食未兩綢繆奏撥司關公欵採運洋米轆轤接濟之功效所以三吳士庶載頌憲仁至今謳歌不置職道等渥承委任與有榮施所有平價事竣造報緣由理合備文開具四柱清册禀乞憲台俯賜察核據情具奏實爲公便再各縣紳董具文備價來局領米當照來文給與領米憑票而原來洋米每包輕重不等遂有多領出情事撤局後一再函催各縣尚有多處未經來局找算若必候至清找再行造報恐致多延時日所有各縣未找米石銀两擬由職道鑄自向清算俾平價局得以先行截給合并聲明所領司關銀兩除不敷外實存庫平銀三十一萬五百八十七两四錢五分四厘遵飭先儘關款交還庫平銀三十萬兩尚餘庫平銀一萬五百八十七兩四錢五分四厘兹由仁和莊如數解交司庫彈收訖（後略）（川） 
[紀家政改良會]  
　　滬南競化帥範女校昨開二十九期講筵講者蘇本綺葉莊敬郁錫順諸女士大旨均注重家教而蘇女士并謂受人微利不惜將國内情形和盤托出之國賊皆其不良之母養成之暗切時事感人尤深云（川） 
[考取巡士]  
　　城内各巡警局募巡士曾誌前報兹經考取朱國楨等五十名看取具妥實店保切結呈候選充（泳） 
[諭禁賭博]  
　　上海縣李大令訪聞萬航渡地方有人聚賭輸贏甚巨爰特示諭禁止倘再有不法棍徒聚賭抽頭一經拿獲定予嚴懲房東容隱立將房屋發封地保包庇併究不貸（哲） 
[諭禁任意設攤]  
　　浦東總巡沈雪門明府因爛泥渡一帶時有小 
 
 

Page 19

 
 
販任意擺設菜攤有碍街道爰于前日出示曉諭准每晨十時爲止逾限不收定當拘罰云（夏） 
[浦東盜案續誌]  
　　浦東張家樓張姓家盜搶劫已誌昨報現楊家渡巡局委員禀報滬道謂當夜聞知該盜開砲拒捕從東北竄逃當卽竭力追捕已杳無縱跡云（夏） 
[捕捕將次竣工]  
　　新租界戈登路新造捕房將次竣工聞室中可容五六百人須添用印捕五百人云（衣） 
[法兵艦赴寗]  
　　法國頭號巡洋兵艦矮而奚號向泊於公館馬路之浦江中前日因公開往鎭江南京聞旬日内即可回滬云（舟） 
[法領夫人住院養病]  
　　代理法總領事喇伯第之夫人近因患恙日昨延西醫診治後即詣美界公濟醫院調養聞旗滬法國紳商之夫人均詣該院問安（舟） 
[米船傾覆]  
　　前日某船户裝運米石駛至滬南董家渡忽被潮水衝激全船傾覆該船主因所裝之貨值價頗鉅無力賠償隨即投浦自盡現該管帮已報縣請示一面由貨主設法打撈矣（夏） 
[汽車肇禍]  
　　昨日午後三句鐘鄉人某甲在法租界大馬路同盛米店相近爲汽車撞倒碾斃捕房即將屍身舁至輔元堂飭查家屬棺殮再核（舟） 
[浪子自盡]  
　　嘉興人吳子明年三十五歲携有銀洋二百元來申化用借住英租界廣東路興成客棧昨因囊中乏鈔吞烟斃命該棧當即報知捕房飭探立傳該圖地保報縣相驗（衣） 
[水手跌斃]  
　　美租界百老滙路水手總會前晚有一西水手自樓梯失足跌下傷及頭額當由捕送人醫院不及醫治旋即斃命（西） 
[自縊身死]  
　　美租界嘉興路瑞康里一百廿六六號門牌居民阿桃前晚不知何故自縊身死當即由捕咨照地保查明核辦（西） 
[官事]  
　　陜西特用道楊福同内閣中書鄭文焯南滙縣知縣王念祖候補知府包家吉候候知縣孫鴻猷巡醫測繪課兼交通課員候選知縣雲鵬候選知州王佶直隷試用從九楊嘉濟等昨均到道拜會禀見江西補用知縣楊贄同禀銷籌防局差辭回江西公幹巡警隊副巡官陳作舜禀知今日到差（軌） 
訟案 
[總工程紀事]  
　　大王廟僧徒常貴控租賃園地之徐福金不付租金反將園地造屋出租當經孫明府集訊判交十二圖地保帶出理處○胡趙氏前有洋一百十元两次借給股開立生堂當店之傳清林今傳已身故向股東劉少松索取不認到局控追訊判　夥陳鼎卿檢帳呈核（永） 
[巡警局記事]  
　　總局顧鴻山向王阿炳索討會洋被老虎灶主周子奎帮同兇毆由巡士一併拘押候訊○美國人某控王阿二混用火車假票押候訊究○錢小弟控康和尚成衣捲逃押候訊究　　城内第一路二區流氓王小六昨被老學前陳如昌陳如桂在伊妹阿紅房中捉獲剪去辦髮交由巡士拘局判戒責手心三百下具改過結完案 
　　第一路一區浦東總巡片送行竊某姓木板之張毛毛一名到局判押候吊贓訊辦○逃犯張金寳由七號偵探拘獲送局押候訊究（衣） 
[英租界捕房事]  
　　章連生徐才根由松江拐騙陸駱氏之女阿寳來滬寄在天津路七十八號門牌陳李氏楊金氏所開之雉妓院内昨由包探張寳成查獲一併拘入押候送廨訊辦○昨有酒醉西人乘人力車至南京路不付車資反肆兇毆由印捕拘人押候送英領事署核辦○陳阿富王金雲在山東路口角毆打由捕一併拘入押候送廨訊究○馬夫張阿金駕車不愼在江西路碰壞張阿三楊阿四之包車押候解廨訊奪○積竊張桂卿行竊河南路嘉綸大綸兩綢莊綢緞多疋昨由包探張寳榮拘獲押候解訊○福建路一百三十號門牌某鐘表店失去銀表數十只昨由包探沈阿岳查係浙江路周金記汪益記之押舗收贓當即拘入押候解訊○陳長法周阿才王阿五串竊山東路十四號門牌某皮店皮統七十二件昨由包探葉長亭在山東路三百五十七號空屋内查獲原贓送入捕房候解公堂核奪○邵陳氏欠日商某洋行毛中銀两控奉公廨飭提在案昨由包探吳子林持單至山東路三百二十二號門牌金德興客棧將該氏提入押候訊究○陳阿大在新閘路火燒場行竊肥皂一箱由探蔣文炳查獲拘押候訊○張阿根竊鼻烟壺押候訊究（業） 
[法租界捕房事]  
　　四明公所附近與陳長海同居之朱姓由英採訪悉朱在英界某皮貨店竊皮甚多當即協同法探往拘詎朱已逃匿即將妍婦小妹及陳長海拘入捕房陳供係二房東並無窩贓小妹供姘夫在外所爲實不知情令押候解堂訊辦○徐金雲竊某處木料張阿四竊某姓衣件在途求銷由捕一併解送捕房押候解堂訊究（舟） 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
