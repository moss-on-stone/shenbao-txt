# 1917 - 126 - 4915892

 

Page 1

 
 
   
 
 

Page 2

 
 
時評 
[問題（冷）]  
　　中國近來之問題逐步而遷移以對德宣戰問題故至今日而遂成内閣問題矣 
宣戰問題因通過不通過故乃成圍院問題圍院問題因辭職不辭職故乃成内閣問題此兩日來最近之問題也問題愈變遷則去原有之問題愈遠於是宣戰問題遂不知何時解决矣 
　　行事譬諸行路他人之行路也愈行而距欲至之地愈近惟中國則不然愈行而距欲至之地愈遠 
[命令]  
　　五月十日大總統令陸軍總長叚祺瑞呈請將李德有加陸軍騎兵中校銜智珍加陸軍步兵少校銜董學白加陸軍二等軍需正銜應照准此令 
　　又令陸軍總長叚祺瑞呈准鑲藍旗滿洲都統巴哈布咨請以準賢承襲世管佐領應照准此令 
　　又令陸軍總長段祺瑞呈准鑲藍旗滿洲都統巴哈布咨請以文連陞補佐領應照准此令 
　　又令四川省長戴戡呈前内江縣知事劉崇偉獲咎因公懇請註銷褫職處分等語劉崇偉准其開復褫職處分此令 
　　又令陸軍總長叚祺瑞呈卞場縣民汪文海汪文燦因案判處有期徒刑並裭奪公權全部惟因防賊誤傷軍人情有可原請予特　復權等語本大總統依照約法第四十條特赦汪文海汪文燦將所判徒刑免其執行並准復權此令 
　　又令文藻給予四等嘉禾章此令 
　　五月十二日大總統令兼署内務總長范源濓呈准安徽省長倪嗣冲咨請任命黄宗憲爲安徽長江水上警察廳警正應照准此令 
　　又令司法總長張耀曾呈山西　嵐縣監犯越獄案被逼不從人犯劉榮傑張印子王保大賈四元成等擬請宣告滅刑等語本大總統依照約法第四十條宣告將劉榮傑張印子本刑各減爲五等有期徒刑十月王保大本刑減爲五等有期徒刑十一月賈四元成執行刑期減定爲七年此令 
[專電]  
　　北京電參衆兩院議長及駐京日公使訪叚總理探詢善後辦法所答要旨（一）政府已澈究此次滋事爲首者以釋各方面誤會（二）說明政府與此事絶無關係國會方面仍當設法解釋（三）辭職各總長巳决定挽留維持現狀（四）宣戰案仍希望通過（五）通過後即組國防内閣就缺席之國員提相當者繼任外另增設不管部國員三人或五人 
　　北京電昨日國務例會國員非辭即假無一出席者叚以維持現内閣之法巳窮即令秘書草具辭呈各督聞報趕至合力勸留段乃取消聲言繼任有人即行提出 
　　北京電段總理辭呈繕就因各督軍勸阻已改方針現一面仍設法疏通國會再議外交方針一面挽留辭職閣員暫支危局並由各督軍及代表等定明日在迎賓館開宴請議員及各總長列席爲最後之挽救但效果如何尚難預測各督軍昨晚集議暫勿出京 
　　北京電各政團態度極冷靜其反對政府者之言動反比十號前減輕關於繼任内閣問題亦無人爲積極主張研究會與政學會兩方頗表示互讓之意昨晚兩派重要分子曾爲懇切之協商 
　　北京電聞白亮在法庭巳供出主動之人軍界爲首者亦由陸部逮案敎育部以孫熙澤身爲中華大學校長不應干預國事下令撤換歸案訊辦現孫巳潛行出京聲稱爲人冒列 
　　北京電各政黨主張先决内閣問題再議對外政策 
　　北京電内閣决定改組先派署理名單巳送公府即可發表 
　　北京電范源濓續告病假十日不到部院但重要職務仍方疾爲之 
　　北京電汪大燮昨赴津擬邀東海來京留段兼籌善後 
　　北京電昨午軍事會議僅討論測量問題某督提及請願事爲主席禁阻全體遂赴倪寓集議内容甚秘 
　　北京電范國璋所部第二十師抽調到京暫駐南苑社會益抱悲觀 
　　北京電劉使電告俄政府議將前政府所訂華僑苛稅條例如中俄通商庫倫買賣城商約規定者一律廢除表示親善請速與駐京俄使商定以維僑業 
　　北京電此間忽有馮副座病危之謠 
[外電]  
　　成都電岑春煊督川之消息頗引起蜀人之滿意岑曾於一九零一年署理四川總督辦事剛决政績頗好預料岑若督川定可再覩善政且經驗豐富亦可爲戴省長之臂助（八日） 
　　成都電亂象尚未全息滇軍刻向成都要索五十萬元蜀軍憤憤不平聞滇軍不約束非法行爲故叙州與瀘州一帶地方頗被騷擾（十日） 
　　香港電今日公布禁用無線電之規則凡船隻抵港者其無線電機室將由檢查員鎖閉加封（十二日）以上路透電 
　　北京電段總理之辭呈巳延期提出據國務院方面消息言其延芿提出之顚末因昨日午後三時段氏命秘書長起草辭呈事爲福建李督軍直隸曹督軍等聞知立即往謁段氏勸其暫緩提出其理由以所擬後繼人物之中如徐世昌已無出山之意王士珍聲明對北洋派不欲襲段氏之後而爲總理李經羲則政府部内及一部分之議員中有反對者是以後繼内閣實無適當之人且段總理去位北京之治安恐難維持今爲收拾時局計惟有先與民黨調停云云段氏遂從該督軍等之言延期提出辭呈據民黨方面某議員言段將提出辭呈一節係政府黨之策略如段氏提出辭呈及勸告中止等說不過爲若輩豫布棋局以示段氏有辭職之意一面便與民黨調停此其魂膽也（十三日） 
　　北京電研究會憲法討論會等之政府黨昨日議决取維持段内閣與民黨調停之方針某議員談及此事謂時局不出十日必歸左列三點之一（一）政府黨與民黨調停妥洽（二）解散國會（三）段總理之辭職實現然此結果與黎總統之决心如何極有關係云（十三日） 
　　濟南電田中參謀次長視察山東鐵道沿路旣畢於昨午後六時半來濟中日官民之至車站歡迎者甚盛今日觀光當地擬於明日卽十四日南行（十三日） 
　　東京電日本對華經濟以投資借欵爲利用目下横溢正貨之良策固無待論而中日兩國經濟關係之密接尤爲中日親善之捷徑是以日本政府甚望興業台灣朝鮮等各銀行之活動銀行之當事者亦已銳意努力如興業銀行副總裁小野榮治郎氏旣因此事於十二日午前啟行赴華擬於來月歸國並於往來途中與關西銀行家商議一切行將見其具體的結果云（十三日） 
　　東京電遠東運動大會選手一同特准於十四日拜觀新宿御苑並給賜品（十三日） 
　　東京電下次遠東運動大會定於千九百十九年五月在馬尼拉舉行（十三日） 
以上東方通信社電 
[戰電]  
　　倫敦電海格將軍昨晚報稱英軍沿斯加泊河南岸之陣線稍向前移正午敵軍復藉猛烈砲火之掩護進攻布勒柯爾東面興登堡陣線之英軍陣地完全敗退夜間敵軍續在佛萊斯洛瓦附近回攻亦遭挫衂敵兵一隊襲擊伊泊爾東南面之英軍戰壕英軍失若干人星期三日天空戰事甚爲猛烈德飛機墜落與受損降地者各六架英飛機五架不知下落 
（十一日） 
　　巴黎電昨晚公報云蘇瓦松東北與歇滿台逹美均有砲火法軍小戰奪獲桑錫北面戰壕一道敵軍復圖逐走本月八日佔據歇夫勒戰壕之法軍爲法軍砲火與機關鎗所阻乃潰敗德軍在泊羅斯萊西北獲進步（十一日） 
　　倫敦電薩洛尼加英國戰報云星期二日夜間英軍炮轟後進攻杜伊蘭湖西南廣四英里之敵軍戰壕英軍於左面佔據長二英里深五百碼之敵軍戰壕而固守之又於右面佔據杜伊蘭湖與小柯洛勒間廣一英里之敵軍戰壕敵軍猛力回攻該部分爲英軍加以重創但以敵兵勢盛故英軍乃退回本軍戰壕（十日） 
　　倫敦電布國公報詳紀摩拉斯蒂爾西北兩面之戰情且謂英軍在杜伊蘭湖南面進攻甚烈自下午九時起至上午二時止共攻擊四次兹承認英軍曾兩次擊破布軍陣地惟謂均爲布軍回攻逐出（十日） 
　　倫敦電下議院今日復開秘密會議（十一日） 
　　海牙電荷蘭陸軍大臣巴斯布姆中將已辭職因下議院以四十四票對二十六票通過反對召集一九零八年級國民軍决議案之故 
（十一日） 
　　紐約電意國專使團已抵此間（十一日） 
[公電]  
 
 
 

Page 3

 
 
　　北京國際協會通電各省議會總商會農會及地方各團　鑒昨（灰日）因外交問題提付衆院詎有無賴冒稱公民請願嘯聚要挾與暴袁選舉時代如出一轍以京師重地有此法外行動内部如此何以對外警告全國共維危局佇候復示北京國際協會眞 
要聞一 
[英文京報之公民團觀察]  
　　英文京報紀載前日衆院被擾情形頗詳兹譯其爲昨報所未述及而專關於所謂公民團者之情形如下 
　　此等形狀汚穢之各色苦工共約二千人其爲受雇而來持旗表示主張宣戰自無可疑此輩多係由包辦紅白喜事雇人持旗幟荷牌匾抬花轎棺材之槓房召集而來最上等者自備衣服半日工資銅元十五枚次等穿尋常藍衣工資十三枚最下等者穿破爛汚穢之衣履僅得鋼元十枚記者曾與彼輩數人之談話記者先指其胸前所佩之徽章問之曰汝知上所書各字之意義乎答余只知第一字爲北字然則第二字可以一猜而知之矣曰不知又一乞丐曰第二字爲京字然其他各字何義曰余不知周汝等想已到此許久曰我輩自早晨即來此問汝必腹饑矣曰誠然問何以不去購物充饑曰我輩没有銅子問何以不問頭兒曰我等須候事畢後始得領錢問汝知所得爲幾何乎其人聞言沉思有頃連搖其首此顯係經人囑咐勿言　以工資受雇之事記者因問彼遇辦喪事出門爲荷牌匾能得工資幾何答云十五銅元記者曰然則汝至少亦當得銅子十三枚曰辦喪事不過半日耳吾人今日自晨至此巳將近十小時矣此記者與（十三枚）之苦工談話之情形也至（十枚）之苦工則駐於順治門左近之路東立久生倦多就城帳公共厠所之旁側席地而臥 
　　斯時各苦工巳不可耐腹饑欲得錢購食謂辦事之時間加增要求工資亦當倍給頭人因請諸代表團領袖領袖大窘欲以理喻工頭記者聞其言曰汝等應明白道理汝等旣來則應等至事畢此時何以能給錢耶若將錢給付必無人留此矣其人見記者行近忽低其聲作愛國之演說曰我等在此係爲國家各盡天職汝等須留此至事成乃巳云云約半小時後記者復回至該處見頃間演說之少年汗流浹背向苦工乞憐曰我並無錢汝等自知之我非受工資而來汝等之工資我不能管旋見余復至又變爲愛國之言矣至六時各苦工不肯再作一刻留由工頭率之而去議院門首遂較爲清淨矣 
　　吳炳湘以外面之情形入告總理謂非出猛烈手段將不可收拾總理於是命將議院門首之人　清設有必要之處可用武力吳氏因復出以理勸喻衆人退去復歸無效在此時之先巳有一人爬上鐵門將兩面大旗取下一面又有一人欲攀門而上方及一半經人呼下憑民又欲衝入門内吳炳湘遂下令拿人大概軍隊已由電話得有密令召來旋卽見騎兵持刀驅逐愚民衆人殊不知有此舉以爲只與巡警交涉當巡警欲拿人或將其推去時一般便衣兵士之愚民皆大呼打打愚民曾欲與巡警毆　惟一見馬巡憲兵及其他軍隊到時愚民銳氣頓消惟聞呼打之聲而馬車與洋車夫皆影滅跡絶旁觀者亦咸逃去惟餘便衣兵士喬裝之愚民均由軍隊以鎗頭將其驅逐愚民首領背上各被擊五六下受傷者若干不能確知惟頭部受刀傷者甚衆騎兵大約皆未曾用刀各暴民經第一次驚走之後又擬衝入兵警遂不得不再行驅逐十分鐘内當地爲之一清惟仍有匿於暗陬以磚石投擲軍隊者因是遂大加搜索有匿身於車棚内者屢欲衝出後查出在彼之人係穿便服之兵士有數人走出中有一人膽尤壯額際有刀傷彼竟敢問巡警傷彼究竟是何用意盖所謂請願團者現均棄其旗幟復爲尋常人民矣此人走至吳總監前問吳氏如何將其處治吳氏答云汝若不立即走開即將汝拿下受傷之人曰汝敢拿我即拿罷吳聞言卽命警官捉之警官耳語吳曰此人有資格吳怒曰放他嗎資格的屁呌他把資格吞在肚裏回家養傷去罷我的人也傷了於是數警官將受傷之人拉開該警官等似甚異之者此時有少數扮暴民之兵士相聚議論兹紀其言如下甲曰我們冋去嗎乙曰回去了還未有命令甲曰隊長上那兒去了乙曰他不見了丙曰恁麽把我們打起來了我們是辦公事來的我們不是爲上官出力嗎甲曰我們的弟兄們恁麽有些不帮在一塊兒打呀遣眞奇怪丙曰回頭見了隊長就知道了旋地方漸形安靜兵警多撤退僅留若干維持秩序國務員各乘汽車回寓議員繼之街中除兵士往來巡邏外行人絶跡順治門交道口有騎兵一隊駐紥　後有倪嗣冲副官一人至向巡警總監問叚總理曾否受驚段芝貴亦親自到場向吳總監致謝云 
[公民團事件之善後辦法]  
　　昨日星期五例有國務會議但昨日程張兩總長皆提出辭呈故未開會惟内務部范總長因公民團事件有職務之關係到國務院與段總理商量善後辦法范總長主張公民團代表非嚴懲不可秘書長張國淦亦從旁極力主張均謂此事如不認眞辦理不僅政府威信將掃地以盡而聽憑種種風說流播政府嫌疑亦無以自明聞段總理亦深以爲然先擬請總統下一命令後又以爲不妥改由内務部呈請下一指令辦理指令内容爲據内務總長呈請昨日衆議院全院委員會有公民團於衆議院門前毆傷議員情事着交該管衙門按法懲治等語此令於昨晚十時送至總統府蓋印今日必發表也又聞代表中之白亮一名巳由警廳拿獲並聞陸軍部軍法司亦發令捕拿軍官之闌入公民團滋事者 
前日包圍國會之請顯團本分數種如市民團多爲被雇之車夫乞丐而軍人請願團則實有北苑兵士與陸軍部候差員數十人十時前後强迫解散之令下首由段總理之馬衛隊二十餘騎衝過撞倒甚多於是警兵持鎗杆亂擊據目睹當時情形者云請願團員各抱頭鼠窮有蹶地破鼻者有倒洋車上傷手傷足者有失去兩鞋而赤足以行者有眼鏡破碎而面破流血者種種奇觀筆難盡述聞河南某某等館受傷者最多昨日有不能起牀且駡上某某之當不小並聞有某軍官夾雜在公民團之内亦竟受傷現呻吟牀榻不敢聲張徒呼負負又某君前夕十時由西單牌樓出城見有襤褸少年號哭於道旁其徒侣詢問其故某少年答曰馬隊趕得太兇鞋子丢了右脚小趾頭又被踹破因爲貪了幾吊錢竟至不能走動倒虧了本云云解散後有暴民百餘人出得勝門經江朝宗部下攔阻多被彼等打傷奪門而出並稱你們管不着我們云云請願團總代表孫熙澤本爲中華大學校長又爲憲法促成會會長聞前日未圍困議院以前孫在該校持賬簿一册徧向各學生勒逼簽名稍有違抗孫氏即以厲聲相加故前日學界請願傳單中人名以該校學生爲最多大半非出於自願孫氏曾聲言不逹目的不止及昨日聞政府將有追究之命遂即潛逃不知去向矣 
[公民團解散後之時局]  
閣員辭職總統態度 
各派主張外人評論 
　　前日公民團包圍議院之事爲政治現狀破裂之見端以後險象環生或將以是爲導火線故此數日間爲時局最可注意之候而政府當局能否切實辦理尤於時局極有關係前日以來段總理之態度仍極鎭定有以辭職與否探之者段氏僅對於議員被毆保護不周表示引咎抱歉之意並未稍露去志農商總長谷鍾秀於前晚巳提出辭職書司法張總長亦於昨日提出辭呈其文云呈爲懇請辭職事竊耀曾才質　薄未堪任重上年猥蒙特簡備員樞院祗以大局初復時會多艱未嘗不思披抉肺肝効勤毫末殊知任事以來竭蹶萬狀無補一間尸位之譏心警清夜現值國際多事危繫存亡若猶事瞻依將爲謗叢唯有竭誠籲請免去耀曾司法總長本職藉免罪愆於萬一無任迫切待命之至云云又探聞海軍總長程璧光亦於昨日提出辭呈呈内僅以衰病不能勝任爲辭亦未涉及公民團事件聞兩辭呈到公府後總統皆批交院兩字 
　　昨日激烈派之議員入謁總統者甚多大抵要求總統對於現在時局之狀况以積極的手段有所糾正云云而總統則大不以爲然總統之意以爲現行責任内閣制昨日公民滋擾事件已由段總理彈壓解散以後如何辦法段總理自有一定之把握故余（總統自稱）仍信任叚總理到底云云態度極形沈靜有某議員詢總統謂現在谷張程三總長皆巳遞辭職呈文伍范兩總長辭呈亦將繼至總統將如何處置乎總統謂凡有遞辭呈者皆批交院兩字一聽段總理處置余並無絲毫之成見又有某議員問外間傳閣員全辭之後恐段總理有將各部皆派員署理之舉如果有此事實總統將如之何總統謂余居總統地位一切均照約法行事約法上並無國務員派署明文當然不能照辦云云又聞前日公民團發生後首先往總統府請示者爲參議院議長王正廷等至午後四時頃司法總長張耀曾入見總統即告以宜負責任速往議院張謂總理不往我去可益且此番進謁乃申明自己辭職事惟以事起倉卒辭呈尚未繕就明日補入云云退出時又堅託府中人曰吾辭職事乞諸公暫時不與人言張出府後約不半時許農商總長谷鍾秀入謁呈遞辭呈聞其致詞雖云循例之言但有一種毅然决然之意且其辭呈即日徧送各報發表不似張君之秘密谷君出後旋又有海軍總長程璧光入謁請示辦法而參議員周震麟等亦入謁總統總統甚示以鎭靜態度謂此等鳥合聚衆之事京中警察即足以了之一面促程速往議院一面卽以電話通知吳總監令其妥爲辦理 
　　昨日下午一時本係憲法會議開會之期二時後尚不足法定人數臨時改爲兩院談話會討論昨日公民團事件各議員發言凌亂未有何等具體的辦法演說之語大都反對段總理者爲多有指斥公民團對於共和爲一種革命行爲者有指斥段總理爲公民頭者某君演述公民團之歷史謂入民國以來共有四次第一次爲民國二年袁世凱時代公民團包圍議院强迫選舉總統第二次爲洪憲時代之公民團請願帝制第三次爲唐少川將來京赴外交總長任時之京津公民團第四次即昨日之事件也前三次之來歷如何人人均知之則此次公民團之由來不問可知矣且代表中多陸軍中將少將及諮議差遣等類之人而國務院參議陳紹唐亦乘汽車來往指揮則公民頭之所在形跡顯然不待追求云云其他類此之演說甚多極爲激昻議場秩序亦頗凌亂照當時情形觀之討論雖多决無結果王議長家襄提議兩院常會暫時休會以待政府之辦法憲法會議則仍照常開會衆贊成三點鐘時卽散會穏健派議員之心理咸主張對於政府暫時不取絶對的攻擊態度須待段總理自己之辦法定後看其是否覺悟是否能自明其責任而後相機對付之云 
　　各政團對於衆院被擾之事均甚激憤惟至善後辦法則以爲政府當局應負其責故多持冷靜態度以待政府之自處各政團之態度約略計之政學會於昨晚開幹事聯合會議决關於善後辦法待當局自行處理本會暫守鎭靜態度益友社昨日未開會惟有人晤該會各要人叩其意見亦多主張冷靜政餘俱樂部昨晚開會中選舉幹事舉定褚輔成王正廷胡漢民柏文蔚趙世鈺彭允彛等六人對時局問題未有何表示惟聞主張與益友社相同研究會於昨午一時開臨時會表决下列兩種主張（一）前日暴民滋擾應請政府究治（二）憲法會議應照舊進行並推定代表二人今日往見段總理陳述該會之意見又定於今晚再開大會至關於内閣問題亦有聽其自然之傾向民友社昨日開會議决（一）該會不自提彈劾案若有他派提出則可表示贊成（二）議員聯名發一通電叙前日騷擾眞相 
前日騷擾時外國人在場觀看者甚多城牆上有數十西洋人自午後一時鵠立至晚衆議院門前有西洋顧問數人又有日本新聞記者十餘人往來於順治門至衆議院一帶故當時種種怪狀外人均巳目覩並有用照像機拍照者昨日各外人談及此事均甚詫　略謂立憲國家用武力脅迫國會本爲最大罪惡且當日騷擾之人名曰公民實則多屬車夫乞丐並聞係有人指使被雇而來尤爲世界古今所未有北京爲中國首都竟發現此種怪劇實爲現政府之不名譽云云又聞外交團因中國旣生此意外之事各國務員又巳相率辭職一切外交問題當然暫時中止交涉云 
[南京快信]  
　　省議會昨日（十二）午前十時開審查會選舉各股審查長戴思恭當選爲財政股審查長吳鴻基爲理事蔡璜當選爲敎育股審查長張援爲理事餘未選 
　　省署昨將三四五年分甯蘇各　徵收漕糧屯糧特稅實數列表送會查核 
　　馮副座昨日已到辦公廳披閱公牘 
　　齊省長因各縣紛紛呈報雹災擬卽派員分往查勘 
　　財廳以各徵收機關上月比較多短絀甚巨昨特嚴飭認眞辦理以維稅收 
　　日本實業團員三十八人昨已由寗乘日清江輪赴漢 
　　楊士琦孫寳琦昨由滬來寗旋即轉津浦車北上張勳參謀長惲毓昌來寗與馮副座接洽要事今日午車回徐 
　　省署派梁慶和赴松江青浦等縣催徵 
　　水警第二廳總務科長宋世松赴京參與警務會議昨已回寗旋即轉車回蘇 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[省會行文各部之爭議]  
省議會行文各部須由省長核轉一節貴州省議會曾電部論列部覆仍以彈劾省長一事爲限兹聞廣西省議會對此問題又有電到京文曰大總统國務院鈞鑒准省長咨轉國務院馬電以省議會職權與省行政長官對待不得直接行文各部嗣後須由各該省長核轉又准貴州省議會函開准國務院復電以省議會行文各部限於彈劾省長時適用但亦祗以經過内務部爲限各等語閱之殊滋疑竇就體制言省議會旣與省行政長官對待自不應由其核轉就事實言若由省行政長官核轉則民意必多所滯揆之理勢均覺乖違至院復電電强解省議會法第十七條　廻護前電遂屬駢枝細繹第十七條實巳認省議會有行文各部之職權而本法更無省議會不得行文各部之規定國務院乃强爲解釋不特受製造法律之嫌且有壓抑民意之慮本會萬難承認請卽將前電取銷廣西省議會歌印國務院接此電後於十日又致南寗劉省長電文曰據該省省議會歌電稱本院馬電省議會不得直接向院部行文指爲製造法律壓抑民意請予取消等語查省議會暫行法除提出彈劾案係屬非當事故不能經由省長核轉故條文特定經由内務總長外其第十六條列舉各項職權並無與院部直接之事自不能向院部直接行文猶之參衆兩院祗能向本院行文不能向各部各省直接行文程序宜然並非對等不對等之别來電誤會中處甚多本可無庸答復惟事關法令恐展轉滋疑特電查照並希轉行省議會知照院蒸印 
[丁世嶧之梁氏外交質言論]  
　　梁啓之外交質言一篇已詳載連日報端不知一般社會對此文之感想如何兹聞國會議員丁世嶧氏與人論及對於梁氏所持之根本義亦無非難惟對於辦法則頗以條件未經論及爲異此亦議員與政府間相持之一點也丁氏云自外交問題發生以至今日政府派之議論自以梁君此文尚有幾分誠意惟旣標名質言余仍嫌其浮言太多原文皇皇數千言細閱之實未能脫操觚家强撑篇幅之惡習余於此數千言中僅認有三四行文字耳後幅商榷之八項名爲對反對派懷疑之點而發實則反對派或有借此種種題目爲難者若眞正懷疑派則視梁君此等商榷仍認爲打官話無絲毫價值可言但此非梁君有意欺人蓋由反對者嘉以此類無關輕重之事相詰問致討得此類無趣之答復耳梁君之文一發端即以公法人道爲普通義條件爲附屬之後起義此最眞實視國民公報前日登載某君對余外交研究之談话以國際正義世界人道爲標幟者高出百倍其所認爲根本義則在因應世界大勢而爲我國家熟籌將來所以自處之途余亦承認此次外交應當如是著眼故對於其根本無疑義消極維持現狀說梁君所見比較周密今次贊成政府外交者大抵偏於獲利一方未曾有爲避害之凖備者余始終認今次外交如眞打算到獲利一方則其害必相因而至故以梁君之消極說爲較周密也惟余雖承認梁君所持之根本義而世界大勢我國將來如何因應如何自處是仍在熟籌之中余於此不能不急閱梁君之下文觀其所持之辦法如何矣積極奮進說之第一段徒爲空洞的理論不必批評第二段自曷書非由炯眼敏腕之外交家結納得一二友邦以爲奥援以至引證加富爾同英瑪努埃挈薩的尼亞加入哥里米亞戰爭重建義大利王國余閱至此心頗怦怦然動及至一舉而獲六七强以爲之友等語又不禁索然興盡廢紙而思以爲梁君所謂結納一二奥援及加富爾事不過陳述歷史爲其理論的積極說加以證明不足爲事實上我國今日對外必應如是之一種毖案蓋歷史上亦恒有弱國加入列强會議而終局反獲得被處分之惡果者即梁君之引證果可據爲典要而認我國今日有應效法加富爾之處則余試問加富爾當計畫加入克里迷亞戰爭時先曾同英瑪努埃往商何國其所約束者爲何等事件會議時加氏依何國爲奥援加富爾固未盲人瞎馬挈孤立之薩的尼亞投入千八百五十六年之巴黎會議也梁君旣欲仿效加氏即不應忘記此段歷史則於我國今日參戰前之外交凖備會議時可恃之奥援不能不略爲說明而何以積極說末段絶無分别乃謂我今一舉而獲六七强以爲之友吾不信梁君此語爲眞實主張若果所見如此則與援引加氏之事實絶不相應而政府之主張參戰眞爲無政策的矣上之評論余知梁君必不之服以爲我消極說（質言之中國所託命之均勢則英法俄美日五國均之而巳而當歐戰疲敝之餘能生死我者尤莫如美日我若能挈美日而自伍於此五國者之林雖進焉無所獲而退焉必足以自保）云云其中巳煞有分别是說也吾信有幾分近於加富爾之計畫矣但吾不知此說爲梁君行文中一時之理想抑今日外交黑幕中果有此事實如非理想吾信梁君此說爲圖窮而七首見矣吾謂梁君之文僅此三四行吾兩月來所研究之外交問題亦只在梁君之數行文字中吾於此亦即不能不打開後壁直搗中堅叩政府及政府與黨以及非與黨而附和政府外交者曰提挈美日乎提挈之法如何目的之共同安在條件如何約束如何保證如何彼兩方之誠意如何今日是否完成抑尚待商量一切不可以不明示不明示國人可也不可不明示議會不直接明示可也不可不間接明示如謂其皆無也則余反對其若有若無也余亦反對其有而不肯明示也或梁君以爲我意如此閣意尚未有聞然則内閣卽對與黨亦絶無誠意外交案姑且攔置吾將與梁君進而爲改造内閣之商榷矣此外梁君謂若德人全勝我國無論加入與否終歸必亡語氣雖未免過重但其見解確有獨到余於院中屢伸此說今見此論不禁表滿腔之同情云云 
[四川省城停戰時情况]  
（成都通信）四月二十八日發 
　　四川省城自羅佩金與劉存厚兩軍接戰後戴省長及領事團省議會商會紳耆等齊集省署再四研究始由戴省長用電話通知羅劉兩氏各派代表復至省署會議僉以兩氏惡感愈結愈深而皇城周圍居民究有何辜尸堆道路市化灰燼連日調處停戰均陽允陰違瞬即復戰似此失信殊難了解二十三日午後二鐘劉氏雖出城駐距西南隅二里許之草堂寺以表面論固爲退讓守信但大兵未出至夜復戰益烈據各方面調查是夜開戰確因滇軍刦掠民財之故乃一面由戴省長函知劉氏一面由紳耆曾鑑等請劉即日將所部各團營調屯城外只留兩營士兵駐守北較場並由戴省長等函請羅氏亦將所部滇軍各旅團營調出城外屯紥留警衛團步兵兩營駐守皇城羅軍出東門劉軍出通惠門城内由黔軍熊旅長其勳省會警察廳雷飈各率所部維持秩序劉氏接函後即下令限本日午前十二時各團營除另飭留守司令部外一律離營出城駐紥指定二仙菴青羊宫草堂寺百花潭等處違者軍法從事從時各團營官佐兵夫等果即整隊向少城通惠門完全開出羅氏則仍然不動自劉軍完全出城各方面再四催促始派兵兩連進少城將劉軍各營挨次調查回署報告後然後下令移營東較場開兩營出東門紥牛市口兵工廠而署内一切輜重（鎗枝子彈軍用物品署内鋪設等）連日飭所拉夫馬載運出城是日輸運約百數十駝抬扛者又有三四百人紛紛出東門去是日早晨皇城門口又掛出人頭四個據外面謠言係軍官川人某某等 
　　連日拉夫不過拉馬拉騾及勞動家而止昨則無論何人遇着便拉各街巷之茶坊酒肆間戴博士帽金絲鏡着絲羅緞縐之上等人物亦被拉着該兵等持鎗執刀提繩情同五猖黑煞被拉者拴繫一串多者百餘人少亦數十人稍有辯論即以刀鎗毒打可憐政學紳商與乞丐等繫於一串前以數兵牽繩頭後以數兵牽繩尾如押罪犯如捕大盜較去年陳宦去時之情景有過之無不及也羅氏先由皇城遷往東較場附近官弁學堂滇系各官吏均於是日將眷屬遷出省城時有川軍兵士七名轉往皇城側被滇軍拿獲迫將鎗械繳出由該軍長官得信報由劉軍長拍電話致戴省長轉電羅氏力保始得釋歸但鎗械未還現由川軍質問收鎗理由尚未答復是日外東兵工廠亦有滇軍多人輸運鎗枝子彈百餘駝出發回滇望江樓及農業學校屯　滇軍在大路旁就地設攤賤賣衣物此種衣物多係在城内刧得者中新街北新街等處之金舖每有滇軍購買黄金多不敢與之交易云 
　　是夜總府街有少數滇軍結隊轟入錦華館刦掠商民二三十家東門外距街里許紅瓦寺側巨富周姓亦有滇軍二三十人持鎗入室將銀錢衣物席捲一空隣近團防聞鎗砲聲馳至互擊數十鎗知爲滇軍亦未敢追趕又水津街亦有滇軍向質當商行刦又是街之綢緞廣貨舖數家同時亦受該兵等佔索之損失 
　　省城紅十字會救濟團是日派員率隊在各戰地收殮尸身治棺千具猶覺不敷其棺木首足兩頭書紅十字塗紅黑黄三色軍界黄色商界黑色普通者以紅色裝殮後均抬出各城門外營葬地點外加紅十字會封條抬齊後始由經理人命役啓棺各棺附近站一着紅十字會救濟團制服兵一名以手向尸指着撮影或三五十具同埋聞是日該救濟團復飭木匠添造棺木千具尚不知能否敷用此外各慈善所收殮者亦多 
　　羅劉兩軍出城後戴省長即出布告文云本日軍隊開出城外人民不得驚惶如有造謠生事乘機搶刦者嚴拿究辦此告黔軍混成旅旅長熊其勳省會警察廳廳長雷　劉軍長存厚均出有佈告各二三種所言不外維持秩序安定民心之意理懋番屯殖總辦吳榮超第四師第二預備團團長孫澤沛二師砲兵團團長賴星輝等亦均出有安民佈告惟羅氏及所部師旅團長均無一字張貼 
　　是日東南西通惠武成各門均由午前七鐘啓門午後四五鐘關閉惟北門只開三小時由午前十鐘啓至午後一鐘止近日謠言頗多有言北路土匪巫人元行將抵省之說故北門開遲閉早也 
　　自事起　羅劉兩方紛紛通電上書布告各自辨白其是各攻擊人之首先開釁其數之多不暇載錄省議會於此事亦極力調處兹錄該會朱唐兩議長事後致戴省長咨文云爲咨請事查省城自危機潛伏兇　流煽之初本會曾經開會疊請貴省長蒞會妥籌預防之法未荷賁臨僅據委員出席聲稱保全治安之計早有把握本會以事體重大不能詳密仍將請予維持情形咨逹在案未及奉覆不料變起省垣相持數晝夜人民死於流彈廬舍燬於燹火難民露處呼號塞衢慘劇情况痛不可聞本會不忍坐視於四月二十三日開緊急大會討論辦法三條（一）請貴省長盡力調處保持秩序不再使亂事發生（二）迅速撥欵賑卹難民（三）尅日通電各道縣商埠等官署俾知事已平靜各宜切實保持秩序禁止訛言以免盜匪聞風竊發蓋保持全省治安爲貴省長權責仍請查照前咨力圖挽救當付表决全體贊成相應咨請貴省長迅予查照施行仍將辦理情形隨時咨覆實紉公誼 
[粤中財政近况]  
　　中行復業有日奬會停辦無期 
　　廣東中國銀行復業需歀當局前以士敏土廠向台灣銀行抵押借欵尚屬不敷復以部撥鹽欵向台行續議押借一百五十萬元業將條件磋商允洽上月勘日朱省長特電逹國務院曁財政部核覆其文云前以中國粤行復業欵尚不敷懇請躉撥鹽捐奉部覆電未允躉撥准每月加撥一萬元共爲五萬元由羅廳長在京向正金抵借未有成議旋據台灣銀行接伊總行來電彼國大藏省主張仍由台行擔借因與磋商若由廣東官廳出名具借有碍囗囗條欵現已設法變通議定條欵如下一金額日本金一百五十萬元二借主廣東中國銀行三擔保廣東中國銀行所有廣東省庫債權内指定大洋一百五十萬元爲擔保四利率月息六釐半五保證中央政府及廣東督軍省長六還欵方法每月還日金五萬元利息隨本扣算按月清還六條之外另由廣東官廳簽訂附件證明每月將部撥鹽欵五萬元交由中國粤行歸還以上辦法彼此均經應允現值中行需欵萬急應懇迅予核准立即咨會日使轉飭台行知照以便即日簽訂交欵至中國粤行巳由慶瀾就近飭知遵照迅盼賜覆旋接財政部覆電粤省向台行續借日金百五十萬元條件尚妥業經國務會議議决照准但該借欵合同旣由粤行出名簽訂所有一切手續希逕與粤分行馮行長接洽妥辦除知照中國銀行並咨請外交部照會日使轉飭遵照外合先電覆云云頃聞此項借欵已由譚代督朱省長嚴廳長等邀集台行經理到署商妥准於一星芿内即行交付查中國粤行舊存資金本有現金一百七十萬合之前月台灣借欵一百五十八萬共計已有現欵三百二十餘萬元現再加以台行續借之欵一百五十萬元統計實有現金四百七十餘萬而月前總商會所議招收特别定期存欵一百五十萬元現亦將次收足聞該行行長馮君已與當局商定准本月十五號實行兌現云 
前陸督軍朱省長擬將整頓緝私鹽務溢收之欵抵補有奬義會曾請中央核示現准財部咨復以粤省鹽稅向爲歲入大宗軍興以來稅收日絀雖經逐加整頓僅收至七百餘萬明知銷鹽不止此數必有私銷爲之障碍然産銷兩方籌畫未盡完全要亦不無影響蓋治　之法首在整理場　疏銷次之緝私又次之粤省現有水陸緝私營艦業已切實整頓而收效亦甚迂緩可見欲增中鹽稅初未可專恃缉私若欲一舉而增數百萬之收欵恐非易事部署對於粤省鹽務並顧兼籌現在産鹽各場整理已有眉目運銷方法亦正設法改良核其收入雖已逹七百萬元然並非預算之數亦非即以此數爲限此後推廣緝私鹽欵增收若干尚在不可知之數即使果能增收三百餘萬旣係鹽欵仍應歸入稽核範圍債約攸關實無通融餘地鹽務溢收之欵碍難撥用至所稱維持有奬義會俟鹽務溢收之欵有着即行立刻停止等語查此項有奬義會前經奉令停止嗣經國務會議議决展緩三月在案現届展緩期滿旣准貴督軍省長咨稱前因應否續行展期之處關係重大應由本部提出國務會議决定辦法再行咨逹此案旣經中央否認則粤省有奬義會欲其實行停辦恐一時未易言也 
[鄂議會爭席問題之一結束]  
　　詹趙梁仍不許復職 
　　鄂省會詹趙梁與杜戴丁爭席問題以狹義言爲甲派與乙派競爭以廣義言則政界與議會競爭各處極端久未解决近日王兼省長有保荐詹趙梁調京另用之調停内務部亦來咨以詹趙梁復職爲無效現詹梁俱已往京趙則自請辭職似以漸入調停範圍轉瞬十四日開二次臨時會若杜丁得獲簽席則此事可以終結兹錄内務部來咨如下承准國務院函開開據湖北省議會電稱現本會臨時會開幕復職議員詹大悲等與候補議員杜瑞壽等均以職權攸關紛請出席究應如何辦理請從速依法解决等因查該省省議員詹大悲等前經該省會除名並經依法遞補在案嗣參議院咨逹湖北省議會議員張國恩等請願書經國務院咨行湖北省長查酌辦理該省長以詹大悲等業經除名未與照准此次該省會來電於詹大悲等已否决定復職一案始末詳情尚未明瞭以致雙方紛請出席無從决定抄錄原電請查照前案行知該省長轉行該省會知照等因查湖北省議會議員詹大悲梁鐘漢趙鵬飛資格問題前准國務院函送湖北省公署原案内開該議員等不能復職迭經呈咨有案嗣後該議會議員張國恩陳請國會之件亦經國務院咨由貴省長查復詹大悲無從復職巳成定案無再爲酌辦之餘地等語各該議員等紛請出席問題自應依案解决相應照錄原電咨行貴省長查照前案轉知該省會知照可也 
[湖北襄河流域之匪患]  
　　湖北襄河各屬近因春荒匪風復熾搶團防刧軍隊殺警察時有所聞沔陽漢川天門京山監利潛江等縣無處不有大股匪類軍隊幾疲於奔命而尤以沔陽縣爲最緣該縣北鄉福境蘆林湖一帶素爲匪窟伏莽潛滋去歲西南護國軍起該匪等假冒名義勒捐搶掠貽害最深自大局敉平舉辦清鄉稍形歛跡近則勢力澎漲軍械不少竟揚旗結隊大肆刦掠數與清鄉軍警抵抗激戰抄掠團防軍械地方大遭縻爛聞其初起時僅三四百人駐紥該縣防軍因　　紛歧地理不熟捕剿未能得手其勢遂愈熾現　聚有二千人之多揚言將撲城刦獄搶庫　　知事因防軍不敷分布特電省告急王耀庭護督比調駐紥新堤北洋第六混成　步珍一營馳　痛剿該營已於本月二號（陰曆三月十二）開抵沔北分途夾擊匪知勢不敵卽分股向天門漢川漢陽等邊境竄擾故天屬之皂市黑牛渡一帶大起恐怖而境竄擾故天屬之皂市黑牛渡一帶大起恐怖而 
潛江京山亦在危險之中蔓延區域已不少矣昨聞天門知事亦專電軍署請兵王護督當分電天沔潛京四邑防軍相機堵剿勿分畛域並令襄河清匪司令朱兆熊督率勁旅親往追緝復派軍署調查處一等幹探四員馳往偵察情形會同剿　聞前星期距漢陽城八十里之杜家冲鄉間有由漢川竄來之匪百餘人各持手鎗馬刀深夜突起攻擊駐防軍隊該軍數只一排並未防備睡夢中被匪襲擊負傷者二十餘人鎗械亦被奪去十餘枝連刦多家而竄事後軍署派有軍隊兩連前往追捕至則已無匪蹤因疑本地人民與匪勾結到處搜索查抄騷擾不堪賊梳兵箆誠非虚語也又聞天門縣蘆家口地方前月三十日有蓄髮垂辫身藏手鎗之匪五六十人在該市行刦盧永興等店當擊斃警察二名幸水警帶隊來救奮力擊散不然全市商民均不得免嗣由縣署緝獲胡有山一名供係北直人先在川漢鐵路做工現在工程停止流於匪類所有在蘆家口行搶者皆屬工黨云云查川粤漢路工在北方招來工人共計數萬工程停止後當局並不妥爲遣送歸里任其流落湖北與匪結合是以萑苻遍地不僅襄河一帶爲然卽省城附郭亦有此輩騷擾又聞新堤鎭防軍開赴沔北之日（本月一日）是夜即有匪徒數百人在該鎭行刦當經警察所長胡繼諼帶警往捕匪衆抗拒將警官警士殺傷八人幸該鎭尚有留守陸軍二連不過距市稍遠聞警馳往地方始未遭大害現警務處聞報已派視察員朱逢甲前往調查 
[湘省之中日銀行問題]  
湘省議會對於中日銀行之設立曾數次開會討論兹以屢經交涉未有效果遂於日昨咨請省長執行封閉辦　仍一面電致中央應懇速向日使嚴重交涉務將該行取消以保主權 
譚省長對於此案亦曾疊電中央請與日使交涉在案頃得外交財政兩部覆電謂已根據條約公法向日使抗議並示湘省方面應行從速辦理之方法譚氏接得此電後隨即又准省議會咨請封閉前來遂立時召集各界領袖及交涉員警察財政各廳長在署内開臨時特别會議討論着手各辦法至數小時之久始行散會是日傍晚即由省公署請日領事轉令該行務於三日内歇業否則實行省議會之議决案一面又令　行財政廳轉令各稅局關卡對於該行鈔票一律不許收受 
　　中日銀行行長倉知鐵吉氏以官廳方面旣絶對不能通融商人方面亦無法轉圜故已派大班釗吉加即日入京請求日使向我國政府抗爭矣 
[杭州快信]  
　　省道籌備處停辦後各職員已一律解散處長吳子英楊督軍特委任督署諮議官處員吳義慶黄震夷咨送省公署酌量委用 
 
 
 

Page 7

 
 
各縣帶徵米折財政廳巳通令取銷五年分徵存銀兩飭悉數解交中行聽候撥用 
　　海塘建築改用混凝土備塘辦法較舊日人造石坦水法爲鞏固濱海居民誤會反對省公署已派劉某馳往勸導 
　　嘉善西塘警佐童文濬因薛陸氏悔婚自盡案受賄私捕縱警傷人業由警務處撤任查辦遺缺委王鳳舞接替 
　　内財兩部分咨到浙保留各縣文廟公産齊省長已訓令財政廳及官産處遵照取銷標賣 
步兵第一團四連中尉連附酈尚志素染嗜好案發撤差營長吳伯廉記大過一次連長金袵處重檢束二十天 
　　司法部咨催尅日籌備縣司法公署高等審檢兩廳長連日會集推檢各員磋商辦法 
[蘇議會控地檢廳長之措詞]  
　　省議會昨日（十二）開會到七十八人不足半數旋改開談話會决定明日（十四）遞狀寗地檢廳控檢察長高方潞違法凟職請求按照法定手續呈請上級官廳移轉管轄以符程序兹錄其狀詞如下爲衊視議會違法凟職請求依法核辦事竊維三權分立爲立憲國之通例司法立法職權雖異然其機關之存在於國家之根本法上俱有特别之地位司法機關之尊嚴固應保持而立法機關之神聖亦安許侵犯乃本案被告人高方潞以司法機關之長官而有蹂躪本會之舉動此本會之所以不能不提起告訴者也兹以被告人之犯罪事實爲貴廳陳之竊於前月二十九號本會突接被告人以江甯地方檢察廳檢察長名義之公函一件（原函另紙鈔呈）閱其内容係爲楊議員石與潘議員承鍔等選舉舞弊之關係本會當以該被告係一廳之司法長官凡公函所云當有法律上之根據乃尋釋再四不惟無的放矢且爲故意侮辱試將原函逐一解釋該被告實不能逃刑事之責任如原函所云此次貴會改選參議員發生選舉舞弊云云查本會係依法令從事於公務之機關由全省省議員一百六十人組織而成者於法律上當然取得法人之地位按之法律法人之行爲責任與法人搆成分子之行爲責任全然爲各别的關係本届本省改選參議員楊議員與潘議員等究竟有無選舉舞弊情事爲貴廳所應偵查之事件非本會所應顧問然查參議員之改選係齊省長爲監督本會並未參與何有舞弊之可言即如貴廳所認定謂楊議員等確有重大嫌疑亦爲楊議員等個人之行爲與本會何涉况吳紹文等之告訴並未對於本會有所攻擊則來函云云顯係該被告以個人之理想假借楊議員等個人之行爲以侮辱本會核之刑律第八十三條之規定與大理院統字第二百五十七號之解釋該被告實犯刑律第一百五十五條之罪原函又云相應函請貴會查照希即諭令各員依法投案母任藐玩致干未便云云查司法機關於執行職務之必要時未嘗不能請求他種機關爲其協助伹非漫無制限者本會之職權斷不能爲輔助該廳之行爲更不負代爲傳諭之義務而議員之個人行爲其到庭與否自有法律爲依據該被告除適用省議會暫行法第二十八條之規定請求本會准許逮捕外豈容藉口嫌疑任意蹂躪乃一則曰顧全議員顔面起見體恤不可爲不周再則曰如此抗傳屢屢依法應行逮捕一若欲本會之感其德而畏其威者殊不思法官行動斷不許出於法律範圍以外　函云云旣自認其不爲必要之處分則刑律上第一百四十六條之規定似不能爲該被告恕矣且楊議員寺究竟是否犯罪係另一事實而本會之　權關係又爲另一問題本會之搆成分子一律平等　論何人均無諭飭議員投案之權該被告旣爲司法官員於此等普通之法律豈不知之而又以母任藐玩致干未便等語來相恫嚇其爲濫用職權使人行無義務之事尚復何疑是該被告又犯刑律第一百四十八條之罪要之本會爲神聖莊嚴之機關具有永久的性質非若搆成分子於一定時期内有變更者可比今該被告以議員個人之嫌疑而故意蹂躪代表全省之本會是不啻蹂躪吾江蘇之全體人民矣本會實不解該被告之是何居心也爲此依法提起告訴請求貴廳鑒核准予依法訊辦再該被告爲貴廳之長官貴廳是不能加以訊問應請按照法定手續呈請上級官廳移轉管轄以符程序實爲公便謹狀 
地方通信 
[蘇州]  
　　福音醫院長更替齊門外福音醫院院長惠更生君奉本國政府調回另以榮美生君爲院長昨日榮君到院接替惠君交卸後當晚乘車赴滬該院男女學生全體列隊至站歡送 
　　東山賽會肇事洞庭東山鄉民每於春間舉行賽會官廳屢次查禁無效本月七日東前山鄉民迎賽城隍會抬閣小轎等項在半月前早已齊備是日迎至新廟葉巷村翁巷村兩處鄉民因抬閣爭排先後次序各不相讓互相毆打即經旁人勸解了事突有無賴多人召集鄉民數百人復行前來將翁巷村之抬閣打燬并將葉巷村之陳阿大毆傷多處當報該處警察分所轉報東山行政分署驗傷並派警查傳會首及滋事人等訊究 
[松江]  
　　巨竊案何多前日張堰鎭協和典當被賊越牆入室在珠寳房内竊去金珠飾物約值一萬餘金即以當本計算已有八千餘元經該鎭警所呈報金山縣通緝尚未破獲至質户處如何賠償尚未議及而近日松城内外亦竊案迭出本月十日北門外鄭春江家亦被竊巨贓鄭爲通惠綢緞店主此次失竊係在鄭母房中計失金珠衣飾約值一千餘元是晚鄭母適在戚家致竊者即乘此時間入内竊取惟該竊若非素在鄭姓出入何能如此凑巧故說者謂此案必係熟悉鄭宅門徑者所爲况報警勘騐後據覆並無竊賊入門痕跡後面牆上雖拄有鄭姓家内所有之竹竿一根然以意度之諒爲該賊出去時接脚所需現已通令限緝不知能如期弋獲否 
　　淩河費難籌城紳姚大任等前以城内市河淤塞曾聯合各界函請自治委員朱子受轉呈縣署設法開浚兹聞李知事以需欵甚巨縣中雖存有水利經費六百餘元然合於前次開浚費用尚祗十分之一即向居民募捐諒亦爲數無幾故擬邀集本城紳士在署會議籌欵方法俟有着落然後入手開辦 
　　警探擒獲盜犯楓涇鄉東栅外北塘涇錢瑞堂家被刦案内正犯業由水警巡官徐訪仙與縣探姚省卿王長慶獲住周阿文即胡阿照並湯阿全兩名於本月十二日呈解縣署由劉承審開庭訊鞫俱供認夥刦錢姓家不諱故已判令釘镣收禁聽候詳辦 
　　縣署飭領公債票本縣勸募之五年度内國公債早已報解截止所有正式債票已由李知事親往省垣領回故已令行各經募人速持印收到署換領 
　　印花稅科罰之繁瑣本邑行銷印花自商會開會勸銷後各商家均將月銷之數當場認定但漏稅科罰等事仍時有所聞如城内馬協昌前曾售與拘留所洋油一廳發票上未貼印花詎事隔多日竟被縣署於檢收拘留所報銷時察出立科協昌以十六元之罰金南外之何協順米行亦因發票漏貼印花被罰十六元嗣該兩號再三央請商會代求寛免始由商會派令按月各於原認額外加銷印花一元向縣代爲緩頰了事惟輿論咸謂各商家旣已認定月銷額則其發票之漏貼與否似不應再事深求云 
　　詳請帶征修志費續修松江縣志經費前由松人開會議决按畝帶征五釐期以三年爲度擬呈於本月十號送縣核轉兹聞縣署已准所請爲之具詳省暑一俟省署批回後即當於本年上忙開征時開始帶征 
[鎭江]  
　　偵緝隊擒獲盜犯昨晚縣署偵緝隊在寳堰鎭選獲盜匪三人解縣訊辦聞係前晚在該鎭一夜連刦數家並刃傷事主要盜 
　　鎭地亦有抛散烟種者現當烟禁吃緊之際忽有一種人在徒陽兩縣交界之處沿地抛擲烟種希圖破壞大局聞倪知事已派弁拿獲一人依法嚴辦一面出示飭各農民竭力耘鋤母稍疏略並派馬巡多人馳往各鄉嚴密巡查 
[揚州]  
　　英員來揚會勘會勘蘇省烟苗英員陶樂爾氏曁省長特派員俞毒璋業於今日（十二日）抵揚江都周芷貞知事特置備各種西餐並租賃新勝街天成旅館爲接待室將於日内下鄉查勘 
　　不明司法程序江都縣公署日前奉蘇州高等檢察　轉高等審判廳咨開以波斯莊事主王杰家被刦獲犯王祿子朱留子二名訊認受人贈贓惟此案未曾傳同事主當庭宣示及牌示賞屬未按司法程序理應將原判撤消另行决定依法辦理云云周知事刻已飭傳事主及該犯等重行開庭研訊按照程序製訂判决書再行呈請覆判 
　　廟寺撥歸校舍陳家集本設有國民學校一所因校舍狹窄不敷應用現因附近都天廟内有空屋數間遂由董事報告縣敎育會轉請縣署飭將該廟讓歸該校遷用以圖擴充 
[杭州]  
　　茶業前途之悲觀茶葉爲浙産大宗本年新茶上市比較上年減色推其原因有二（一）因去歲入冬後雨雪太多致茶根頗有壓斃（一）因本年有閏月春節較長天氣寒冷茶芽未能發展故種茶山户收成爲之大減茶葉出産旣少市價宜其昻貴更因中德宣戰問題正在爭議之中洋莊停僀故茶商亦無從獲利兹將各屬收茶分數調查如下杭州龍井茶八分半湖州薛錦茶八分寗紹平水茶七分半紹興玉芝茶六分半台州綠茶七分半金華綠茶七分衢州綠茶六分八嚴州綠茶八分温州珠茶七分芽茶八分（均做紅茶）處州縉雲茶六分 
　　蘇屬鹽斤之加稅蘇五屬改編鹽巡所有不敷巡費業由鹽務署核定以增加鹽稅補充凡現在每擔抽稅二元或二元五角各區一律每擔加抽七角寳山及上南川現係每擔抽稅一元嗣後每擔加抽三角五分上海租界内每擔應加一角二分半至功監稅率並應照此分别增加將來加稅所得之欵如超過現在鹽巡所需經費四十萬元之數當再將關於稅率問題商酌一切但商人不得要求將所餘之欵發還此項加稅事宜即定於本月份起實行云 
[武昌]  
　　飛行家之慘死八日薄幕之際漢口西方空際忽來一單葉飛艇其聲嗚嗚未知由何處飛來上座一人歷歷可辨將飛近洋商跑馬場離地約高三百丈漢上中西人士觀之甚以爲奇咸疑其路過此地飛往他所其後飛機向右搖動螺旋下降離地僅二百丈高之譜忽然機械損壞轟炸有聲飛行人轉運不靈遂倒落於跑馬場側該飛行人全身爲機械打傷筋斷骨折血肉糢糊中西人進前往觀見其貌似歐洲人比由西人以英語詰其姓名住址國籍年齡巳不能答僅言伊名祿母安亦不言其何處飛至當由聖約翰堂仁濟醫院醫師聞信前來施救裏傷抬往醫院現聞已殞命矣 
[河南]  
　　烈婦殉節河南固始縣李家橋保張曾氏年十九歲夫故遺一子甫數月氏勤苦撫孤於兹六載奈家赤貧更逢歉歲勢難生活父母勸令其改嫁氏不得已慨然諾之遂嫁於本邑富紳態馥先爲繼室過門之夕潛入姑房臥宿次晨即起下廚作羹湯奉姑洒掃檢點一如來已多時者至晚忽言心疼姑嫂送入臥房氏謂畏繁請暫出容稍眠即愈稍間新夫入室視巳之縊死床欄矣熊欽其智敏沉毅委曲全節故將靈櫬送回仍與本夫合葬以完其志本邑士紳不忍湮没已聯名禀縣請詳表彰矣 
雜評一 
[段内閣辭職問題（一子）]  
　　今日國人注意之問題第一叚總理果有辭職之决心否也不辭職將何以維持此曹部一空之内閣也辭職矣總統將允許否也總統允許矣繼任組織内閣者何人能得各方面承認否也總理有人矣新閣員之支配能免各派紛爭否也新舊交替之間能免意外糾葛發生否也此皆關於解决内閣之疑問也 
　　内閣問題不解决則第二之外交問題目無先行解决之希望使今後之内閣而仍爲段内閣國會不允討論外交則段内閣將何如也討論而否决段内閣又將何如也使今後内閣改組而繼任之人方針一如前内閣者國會將何如也繼任之人要求先解决外交而後允擔任者國會又將何如也此又　於解决内閣牽連之疑問也 
　　僅此關於解决内閣之一事已足隨地引起困難况乎以後之變幻有不可測度者乎中國之前途思之寒心矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國敎育家之臨别贈言]  
　　美國普林斯敦大學敎員麥克羅氏來華九月曾在本埠敎育會演說一次並在京津等處演講代議制度前後共十餘次頗爲國内人士所歡迎日昨來滬擬於星期二日附西比利亞丸回國從戎昨曾言及中國事情略謂中國决不可發生危及共和制度之事件此爲中國人士最當注意者凡一舉一動足以危及民國基礎者即足以危及中國主權國之存在余與中國人士晤談時輙反復申明此意中國欲得世界民政國之扶助以維持弱國所應有之權利則其權鈕全繫於中國是否有施行民政國事業之能力故中國於内閣改組或閣員更易時必須第一置念於此余屢晤中國著名人物及政界要人余知其有能力有愛國心以濟時艱故中華民國之穏固爲余所深信至於對德宣戰一層余願見中國加入戰局與協約國爲伍共衛人權余希望中國之加入戰局純爲民政思想起見而不參雜自利之目的云云 
[外交部派定管理華工專員]  
　　此次法國在津滬等處招募華工赴法工作業已陸續放洋惟各該家屬因恐遠涉重洋或遭意外是以分呈同鄉會轉函商會電請外交部與駐京法使商准派員前往常駐爲管理華工專員以資監視刻由該部委定曾經留學法國商業大學之畢業生李駿前往駐紥李君奉委後巳於十二日由京先赴天津不日來滬與朱交涉員曁法商招工事務所接洽一切然後定期赴法昨交涉公署已接外交部來電囑俟該員到滬與之接洽想滬地被招工人各家屬聞之亦可稍慰矣 
[寗紹輪船公司股東會紀事]  
　　昨日爲寗紹輪船公司借滬北總商會議事廳開第八次股東常會之期午後除總理虞洽卿協理傳筱　及主張出售甬興輪船之總董樂俊寳董事李志方等多數未到外其餘協理方樵苓查賬員謝蓮卿項如松盛丕華屠康侯方耕硯經理石運乾及調和甬興船事之商會總理朱葆三張讓三君等俱到會股東之到會者約有七萬股會場所備座位竟不敷用兹將開會情形錄後 
（一）開會之秩序一搖鈴開會二推舉臨時議長三推舉議决票選舉票監察員四報告賬略及營業情形五提議發息六報告甬興船事七提議優待劵辦法八提議修改章程九簽留董事十開選舉票十一股東提議事件十二散會 
（二）議長之推舉鐘鳴二點三十分搖鈴開會由公司協理方樵苓宣佈開會宗旨即請各股東公推臨時議長各股東即公推朱葆三君爲議長朱君欲讓之張讓三君張君以年老辭乃由朱君就議長席而倩趙林士爲代表 
（三）投票之監察朱議長就席後卽起立倩趙林士宣言請到會各股東公推議决票及選舉票之監察員當經股東公推洪承祁黄和卿朱竹甫韓孝先方椒伯陳則民李耀亭李祖輝八人衆贊成無異議 
（四）報告之大略經理石運乾君報告民國五年分舊曆正月起至十二月全年賬略及營業情形略謂本届第八届賬略較之上年頗有進步惜歡戰未已船用各物翔貴難免暗耗收支兩抵結餘洋二十二萬九千八百七十四元八角七分九釐除將上年結落歷届虧耗項下洋十三萬七千七百八十四元二角七分二釐悉數扣除外本届共盈餘洋九萬二千零九十元零六角零七釐此外因長江來貨日多棧房不敷堆放改建三層新棧現在第一號老棧業經拆卸應先打銷洋一萬六千元優待劵一項前經議决換股計先後換去洋五千六百十元此項虧損亦在本届折銷之列以後如有來換者再行按年匀扣以上兩項共計除洋二萬一千六百十元核計本届淨餘洋七萬零四百八十元零六角零七釐云云 
（五）借欵之詰問石經理報告旣畢即由查賬員謝蓮卿報告公司前借與陳英士之八千元因債務人故世已由總理虞洽卿承認賠償僅少洋六百餘元曾經第七届股東會議决通過作爲清訖等語衆股東以虞總理應負完全責任未便減少賠償人聲喧鬧秩序大亂議長謂今日係股東大會諸君應守秩序對於公司賬目如有不合不妨公舉數人到公司向查賬員質問衆始默然回復秩序乃由議長宣告續議給息問題 
（六）股息之定議方協理起言本届股息現擬以七釐給息衆股東聞之鼓掌至給息之期則定於舊曆四月初十日衆皆贊成遂定議 
（七）股東之反對議長代表趙林士俟給息定議後卽報告甬興輪船出售於三北公司及股東聯合會之反對朱張二君之調和始得改售爲租情形時股東中忽有舉起白色三角小旗一面大書反對取消優待劵七字於是衆口紛紜會場秩序爲之稍亂旋經公司重要分子囑由書記於白紙上大書優待劵繼續有效由董事會議定辦法報告字樣舉示衆股東始無異議旋又議定前項優待劵定於明年舊曆正月初一爲繼續有效之期 
（八）章程之緩修次又提議將公司章程修改旋有多人以股東程度不一先舉審查員七人當經舉定黄和卿方椒伯洪承祁趙林士朱錦康林瑞甫蔡烈昌七人爲審查員俟章程修改再行登報廣告又以修改章程非倉猝所能濟事必須寛以時日遂定議以四十日爲修改章程之期 
（九）挽留之建議次又由洪承祁建議虞總理雖經辭職並經登報廣告惟新章未定以前未便遽允辭職各股東應共挽留當經公舉朱葆三張讓三李徵五趙林士前往挽留務仍擔任應俟新章改定再行選舉衆皆贊成 
（十）費用之擔任黄和卿至此又將董事會主張出售甬興迨股東聯合會起而反對以至於請律師禀公廨阻止甬興過户等費應由何人擔任旋經各股東公同議决聯合會一應費用應由聯合會擔任至延律師等費則由主張售船者擔任旋由某股東將出售甬興船以迄改售爲租詳情演說一番遂散會 
[陳英士出殯之盛况]  
　　昨日爲陳英士靈柩回浙安葬之期上午九時各界來賓陸續蒞止如大總統代表陸軍上將胡漢民馮副總統齊省長代表滬海道尹王賡廷兩廣巡閱使廣東譚督軍代表古襄勤松滬護軍使代表馬參謀長駐滬交涉員代表陳震東海關監督施理卿淞滬警廳長徐國樑檢察廳長林仲立上海縣知事沈寳昌道署科員何宗年及在滬同志孫中山岑西林唐少川章太炎温宗堯王寵報界吳稚輝葉楚傖邵仲輝于佑任陳東方商界朱葆三沈聯芳顧韾一蘇筠尚虞洽卿王一亭唐露園沈仲禮龐青城楊信之曁在滬各親友各學校各團體代表不下一千餘人此外並有美商日商及新舞台全體藝員由男女招待各員數十人分别招待按照預定行列由打鐵浜蘇州集義公所發引來賓均相隨執紳綿亘數里前導有法捕房馬巡二名又乘坐自由車之安南捕八名次音樂隊乘馬憲兵一排花圈馬車救火會新舞台同人寰球學生會日館復旦公學浦東中學市北公學博文女學女子工藝學校女子勤業學校競雄學校學生團進德學校培德學校務本小學務實學校振興學校新民小學孤兒院惠兒院音樂隊益智學校正心學校普益習藝所音樂隊城内中西學校上海商團并籌備處浙江旅滬公民會逝江旅滬學會寗波同鄉會紹興同鄉會青年敎團音樂隊工黨商餘研究會禁烟大會民國日報同人執紼友人主喪友人家屬花車靈櫬後隨童子軍一隊及送喪馬車百數十輛此外沿途加入者尚多所有白旗花傘花亭花圈等件不勝紀載靈櫬以六馬拖載滿紥鮮花由集義公所門前出發經白爾路貝勒路霞飛路敏體尼蔭路愛多亞路出黄浦灘至招商局金利源碼頭登輪是日碼頭紥有素棚同志親友均在碼頭照料英法兩捕房各派中西探捕沿途彈壓靈櫬登輪後定今日（十四）開往湖州原籍卜地於南門外之峴山安葬所有送喪船隻於昨日午後均停泊於蘇州河老公茂碼頭訃有小輪一艘無錫快船五六般船頂及兩旁均遍綴素彩鮮花頗爲美觀每船又各懸大白旗二面上書勳二位前滬軍都督陳九大字惜傍晚大雨一切裝飾不免稍有損壞 
[縣議員聯合會開會紀要]  
　　江蘇縣議員聯合會成立以來巳半年有餘前經公推代表費玄韞等晉京請願恢復地方自治歷紀本報現費君業已回南於昨日（十三日）在本埠城内凝和路也是園該會事務所開會到者十餘縣代表午後一時開會首由費玄韞報告先後謁見南京副總統北京大總統曁國務總理内務總長參衆兩院均以改訂自治新章趕緊成立爲詞並報告聯合各省代表同時請願之大略情形次提議本會進行事宜大致以政府改訂新章業已發表則舊時單行制當然無效惟本會係聯絡各縣共同發起似難無形消滅擬靜俟縣會成立再行交卸現當過渡時代所有經費暫由各員籌墊以待各縣追認分攤衆皆贊成四時閉會 
[省敎育會訂定旅行團借宿簡約]  
　　江蘇省敎育會以各處學校旅行團到滬時咸借宿會所年來日益增多或因臨時知照不及招待特訂定各校旅行團借宿本會簡約七條如下一各校職員學生因旅行來滬欲借宿本會者須兩星期以前知照得本會之許可一住宿休憇之所以本會三層樓爲限其他各室均不在可以休憇之列本會需用三層樓開會時須將臥具暫移别室一晚餐後得至閱報室披覽報紙在一小時以内惟本會有應用時不在此例一每一夕納電燈費銀一元一住所於十句鐘息燈一雨具須置本會指定之所一如囑託本會廚房備膳者午餐晚餐每桌七角五分早餐每桌二角五分僕役每日每人一角五分 
[洪述祖在滬被控十二誌]  
　　前農林總長宋敎仁被剌案内之要證洪述祖因不理德商韋爾抵被控於公共公廨逮案後經其家屬設法理明正欲開釋被宋君之子宋振吕認明扭至駐廨西捕冩字間内檢出案卷將洪寄押滙司捕房訂期研訊各情迭誌本報兹悉洪押在滙司捕房由捕日夜輪班守護其日食三餐均由家屬送去惟察其態度較之第一次被捕時略有憂色並悉朱交涉員以此案預審之期不遠案中證據電槁甚多恐公共公廨不及預備爰於前日將關於此案證據文件電稿共六十三件專差送至公廨交關讞員檢收察核 
[法租界防盜之嚴密]  
法捕房施總巡因本月三號曾有匪徒六人在法新租界吕班路文德里内開鎗拒捕擊傷嵩山路捕房一道金線二十五號越南副捕頭阮文林喉間左脇以致身死雖由探目黄錦榮沈德福拘獲匪黨孟五等三人管押捕房惟正兇尚未逮捕且查各匪於搶刦時均持鎗械故特選派包探及暗差捕一百餘名各給手鎗等械於每晚分往新老兩租界嚴行查察如遇形跡可疑之人即行攔阻詳加盤問並搜查有無兇器藏匿身畔如有言語支吾及携帶器械者即行拘案嚴究倘有匪徒開鎗拒捕准予格殺勿論又以各小各棧匪徒最易匿跡又飭探捕於收市時前往調查有無匪類並着各棧主留心察看如有不倫不類之人前來借宿必須報告捕房聽候查究如有意容隠不報一經查出惟棧主是問以絶匪蹤而保治安云 
[楊樹浦發生刦案]  
　　前晚十一句餘鐘時有盜匪十餘人擁至楊樹浦龍江路一千二百三十三十一號門牌新康雜貨店門首冒用捕房名義賺開大門入内各出手鎗利刃嚇禁聲張將值洋一百數十元之現洋飾物搜刦而逸旋經事主蔡杏生報告捕房立飭華探目陳銀松包探季立仁等馳往兜拿匪徒已携贓遠颺矣 
[景毓華缅懷先德]  
　　川沙縣景代筇在事昨致該縣敎育會商會函云敬刻啓者前清道光二十一年先大父杏村公任貴邑城守營千總嗣護參將明年五月西人以禁烟啓釁入犯吳淞上賓失守川境土匪乘間肆掠勢甚洵洵先大父率民團兵勇赴鄉彈壓擒獲渠魁繩之以法地方遂安邑人士歌頌公德爲建報德堂以誌不忘堂在舊司獄署西南邑誌備載其事今歲四月崧棒檄榴宰是邦下車伊始登堂瞻仰　額爲新惟正廳中西兩面現由肉業公所設立小學校作爲課堂東室一面爲供奉先大父長生祿佯一牌之所小子崧瞻拜如儀謹將龕室加施髹飾裝護木欄以光先澤溯自道光二十二年歲次壬寅爲禁烟開釁之期距今民國六年舊曆丁已爲禁烟淨絶之期固巳七十有五年矣而小子崧適於此時綰符斯土後先相值何其幸也嗟夫此七十有五年中世局變遷滄桑更易崇祠鉅典摧廢良多惟此一堂靈光猶在固由先大父功德入人之深而邦人君子崇報之心長此不泯實有非他邑所能及者此又小子崧所感不絶於余心缅前徽而領歎者也今者莘莘學子絃誦於斯先德千秋永保是賴謹捐薄俸三十金藉備該小學續置器具之用以作紀念送請察收轉交鑒此區區是所幸禱敬頌公祺 
　　附敎育會商會復函敬復者昨奉台示並惠捐肉業小學校經費銀三十元謹收遵命轉交存儲備用現以五月六日之會議公决將市區各小學合併爲一從下學期起遷入縣立高等小學餘屋改編各校之單級爲一校之多級整頓敎課團聚精神以期實有進步肉業小學亦歸併在内報德堂房屋即可騰出仍將令先德枵村公長生祿位牌移供中堂藉昭誠警並經議將市公所市敎育會兩機關遷入以資保管斯堂靈光巍然不致摧廢諒亦執事所表同情者也專此奉逹並代肉業小學謹致謝忱統希亮照順公安 
[烟酒聯合會常會紀事]  
　　中國煙酒聯合會昨因星期日例開常會首由金拜仁報告湯椿年君因事於前日由京回申詳述在京代表團進行情形並述陳總代表之意力勸同業暫爲忍耐現因京中發生公民團圍逼議院之事烟酒專署預算安大會議事日程不免捺後代表等一俟大會議决如何情形卽當電告以慰公衆盼望云云次提議早烟業代表卽本會副幹事宓友琴君病故應另行公舉公决俟下星期補舉次提議綏遠總商會因歸察公賣局創辦蒙地銷場稅請依法協爭案公决由會致函歸察兩屬公賣局力爭次宣布各埠來函并籌議急進方針至五鐘始散 
[山東漁船運鹽之緝查]  
　　兩浙緝私統領蔡和林昨接松江鹽運副使咨文云四月二十六日准松江稽核分所函准山東稽核所函開本分所於本月十一日接據濤雒支所本月七日電稱沙嶺子等莊漁户乘運魚鹽之際聚集多人先將排長警兵各一名擄囚拷打復將馬家村警駐所焚燬又擁至濤雒鎭將警局搗燬一空等情復於十三日據濤雒支所本月六日呈稱魚鹽到期漁户領摺掛號者甚屬寥寥忽於今昨兩日一擁齊來且言不出六七日皆須裝鹽詢其各領准單擔數幾何則較往年有滅一倍者更有不及三分之一者等情據此合觀先後函電足見該漁户等欲領少數之票運多數之鹽故以短促日期使驗放員不能兼顧且又以鹽警礙目故於五六兩日領票後於七日卽搗燬警局驅散鹽警以便任意裝運私鹽查濤雒距産魚之地約 
 
 
 

Page 11

 
 
有百餘海里該漁船向來到江南上海等處賣魚計日内可到擬請貴分所通知緝私巡船轉行通知蘇松各口如有來自山東濤雒之漁船查明鹽票是否相符如或票少鹽多或並無稅票者務請從重罰辦以儆梟風而維稅務等因相應函逹貴署請咨緝私統領分飭各營遵照認眞巡緝等因相應咨會貴統領查照分飭各營遵照辦理並望見復云云蔡統領已通令外海内河各營一體認眞巡緝矣 
[補錄潯關副稅務司詳文（續）]  
然尚有應行注意者嘗研究貨稅之終結並不出自販商實係出之買户即如茶豆蔴等貨前後之買户强半爲洋商則貨稅實取之於洋商並非悉取之於華商也是其第一理由有可議駁者船料貨稅二者名稱雖别實際則同蓋所異者爲法律之區别字義之攸分若就經濟一方面着想仍屬混合須知貨稅不分物品斤重但二者無論如何其稅項終由買户擔負蓋船料本由雇船者完納但雇船者仍係取之買户不過空船完料可以謂爲出自船户也由是言之該商會所辨論即使確當亦無十分價值因其祇重稅欵出自何人與非難稅率問題並不相涉况揆之事實亦未必確乎是其第二理由有可議駁者贛關沈監督調查手續該商會極其不完備此事雖可由沈監督自行答辨然該商會須知沈監督係親奉部令者則手續是否完備亦惟部知之照所稱報告不實一層尤覺謬誤實甚查沈監督到潯後曾拜會道尹翌日（即九月八日）至常關與副稅務司暢談將稅則事宜逐一詳細討論絶無剩義是日下午由海關供事童文進陪往會晤商會會長曾將常關革改情形明白宣布該會長極端贊成且並以免料完鈔征收貨稅船户商人兩蒙其利爲詞沈監督童供事均堪作證假使其時該會長意果反對或請開會討論則沈監督何得有如前之報告祇因該會長贊成堅决故信以爲實據以上陳由是觀之則沈監督所呈節略均係事實毫無可疑是其第三理由有可議駁者至所稱改征貨稅易啓商人借用洋商名義報領三聯單一事雖堪研究然揆之實際亦未盡然蓋三聯單手續繁重對於購買物品且有限制果其議征之稅太苛如現行之烟酒公賣稅則實偪處此商人意或避重就輕趨用洋商三聯單然此項常關批定之新稅率異常輕簡商人亦何致出此卽使果有前項情弊則政府亦當另有補救方法况商會爲衆商代表旣經先事項防足徵維持國稅之情甚殷故愛國之忱溢於言表亦何致爲虎作倀是借用三聯單一層尤可母庸過慮是其第四理由有可議駁者查常關茶稅於正稅外尚須加二九耗羡正耗合計實庫平銀二錢六分五釐七毫折合關平銀二錢六分三釐八毫舊章並不除皮新稅則照淨重兩兩相較稅欵大有出入如茶一箱毛重爲六十二斤凈重祇算四十七斤約減去百分之二十四分况民船運茶水脚甚大一經免料則運費之減輕當然不少是以各方面情形核實統計茶稅比前加增不過一錢左右似此與茶葉之前途亦不得爲大有關碍嘗考茶市之疲憊實含有種種原因不能以稅率之重爲第一義試觀政府對於茶稅曾經兩次核減之輕較前且不及半而銷路仍無進步則其無關於稅率可爲明證彼茶商祇以現征稅二錢六釐爲詞亦頗有失實處是其第五理由有可議駁者副稅務司悉心考核覺該商會對於常關改革这不贊成者實屬意氣用事故多糢糊影響之詞似未便視爲眞確是否有當理合具詳即祈鑒核施行謹詳 
　　附船户羅成如等禀爲呈請體恤免致偏枯事竊羅成如等向以駕舟爲業不時往來貴關所轄境下自聞免料完鈔征收貨稅之說私相慶幸以爲積年所受之苛征將從此可釋重負矣殊不料九江商會以及他處商會不事深察極力反對照此情形是全然專保一方面之利益不顧他人之損失羅成如等亦是民國一分子身命相同理應兼顧况近年創行洋式拖駁敝業生意爲之奪去不少清淡異常所以保生之計年難一年設使拖駁亦照民船繳納苛重船料則彼此競爭尚不致相形見絀廼拖駁祗在洋關完納輕而且少之船鈔可以行走四月而民船每次出口須完船料同是一船其相待之厚薄奚啻霄壞揆理言之殊欠公平羅成如等受此苛待歷時已久兼之近年生意大非昔比若再緘默不言行將餓斃爲此敬懇稅務司俯鑒苦情速爲轉詳予以生路不勝待命感禱之至以羅成如等人數而言雖不能謂爲全　然同此經營航業當同此意見即可代表全體船户請命也謹禀 
[孫洪伊致北京議員電]  
　　民友會益友社曁舊進步黨諸同人公鑒政府强誣民意逆行外交而又賄嗾無贛圍議院毆議員專横恣肆至斯而極民國之根本以搖憲政之萌芽將催折以盡諸君受國民重托其忍視此艱難締造之民國無端而斷送之乎日以公理人道欺侮外人今則公理人道何在外交朝通過國會夕解散袁氏之覆車未遠卽諸君所親歷者試一追維往事平旦夢寢之間能無餘痛乎專横武力之下必無民治可言湯梁諸氏利用强權之說不惜犧牲國家以殉之國何利焉身何利焉徒爲天下罪人而已人心未死大義猶存使果以武力爭衡段氏豈遂能横絶一世京師方面保持當必大有人恫嚇之虚聲終當屈於正誼夫以慈祥愷悌高尚純潔愛國家之精神厲行吾艱辛卓絶百折不回抵禦强暴之氣節諸君此種磊落丈夫之行舉世所共敬信伊雖不肖當竭盡力之所能至從諸君之後而張之時機危迫堅卓主持不勝翹企孫洪伊元 
[演說職業敎育]  
　　寰球中國學生會定於星期日敦請沈信卿君演說題爲職業敎育按我國分利之人多而生利者少以致積弱已久届時一番宏論必能喚醒同胞並聞入席聽講者無須入場劵云 
[大總統奬勵工商研究會]  
　　中華工商研究會昨接謝副會長由京來函略謂頃蒙黎大總統傳諭以本會成立以來進行甚速對於工商界有益非淺是以親自手書甄陶萬彚四字匾額一方頒給本會懸掛以資提倡曾於前日發交商會聯合會轉給對經復初謹敬具領不日南旋懸掛會中請即擬具呈文叩謝云云該會接函後當卽轉告會長請速照辦 
[工商研究會修正會章]  
　　中華工商研究會因會章未盡完備由總務部提議修改經評議會一再開會逐條研究始於前日脫稿特開大會通過後於昨將修正會章附函分致全體會員一體遵守兹將會章錄下　（第一章總綱）第一條本會以海内外中華工商界人組織之故定名曰中華工商研究會　第二條本會以改良工藝振興商業爲宗旨第三條本會設立總事務所於上海設分會於國内外各埠第四條本會爲實行振興工商之宗旨起見凡於工商學校國貨陳列所化騐室藏書樓閱報室工商雜誌工商調查錄以及工商儲蓄銀行一切建設應爲次第組織以助進行（第二章職員）第五條本會設正會長一人主持會務副會長二人補助正會長辦理會務如正會長缺席時副會長得代理其職務第六條總務部設置正副主任各一人幹事無定額執行一切會務正主任常川駐會或派代表駐會司理以專責成第七條會計部設置正副主任各一人擔任本會財政會計員一人管理收支賬項及預算决算等事第八條調查部設置正副主任各一人幹事無定額專任審查工商出品之優劣化驗物質之純雜並如何改良方法第十條交際部設置正副主任各一人幹事無定額聯絡各界接洽應辦事宜第十一條陳列部設置正副主任各一人幹事無定額主持陳列事宜第十二條編輯部設置主任一人編輯員無定額擔任編輯雜誌商業調查錄工廠商號成績錄以及一切出版書籍第十三條學務部設置主任一人幹事無定額管理關於敎育事宜第十四條宣講部設置主任一人幹事無定額專任宣講關於工商通俗之事（第三章評議會）第十五條評議會設置正議長一人副議長二人評議員二十人决議一切會事（未完） 
[譯印致富大成]  
　　美商高斯丁於十餘年前遊歴歐洲諸國考察各種貨品之製造法及農工水利耕種蓄牧營造奇術博訪周咨共得一萬四千餘種著成一書名曰致富大成現丁君携書來滬請人繙譯漢文並委托蘇方濟全權經理此書卷帙浩繁特發售預約劵集股興辦先設事務所於英租界勞合路長吉里二百三十六號門牌昨已印發售劵緣起從事布置矣 
[查報浦江駐泊之軍艦]  
　　海軍總司令處奉海軍部令所有海軍各隊軍艦派遣遊弋及分駐處所均須報部查照現由該處查得南黄浦駐有海圻巡洋艦應瑞通濟兩練習艦飛鷹湖凖兩魚雷艇江元江川兩砲艦等七艘業已分别電部查照矣 
[工巡捐局催繳捐稅]  
　　工巡捐局長朱壽丞近因局中經辦築路塡浜各項工程需欵浩繁待用甚殷而認稅各機關徽收捐稅往往延不繳解地方商民應繳地方稅亦多延緩爰特知照稅務科趕派員司將地方稅先行催繳一面由許科長知會各認稅商人從速繳解以應急需 
[勒追地保拖欠之漕糧]  
　　上海縣沈知事查得民國五年份漕糧被四鄉各圖地保拖欠甚鉅因於昨日着催征吏傳齊各圖地保到署由沈知事升坐公案論令各地保將所欠稅銀務於十夘内（五日爲一夘）掃數清繳若限滿觀望提案押繳不貸 
[拆屋讓路之催促]  
　　大東門至老西門一帶之面北市房經工巡捐局劃分九段諭令一并拆除退建巳塡之肇家浜基以便推廣馬路振興市面其第一段大東門至蔓笠橋如信大銅店榮茂綢莊前天寶銀樓店基泰山堂藥店等均巳先後拆卸退後第三段魚行橋至縣橋房屋亦巳完全拆卸退建此段中問向有財神殿供奉海崇侯神像亦經各會首議决於前日將神像暫送城隍廟供奉該殿内外房屋於昨日動工拆除惟蔓笠橋至魚行橋之各業户刻尚觀望不前昨經工巡捐局諭飭該處頭舖及十五鋪各地甲按户知照着速進行如再抗延即須派匠代拆去 
[私接電燈線之議罰]  
　　内地電燈公司查得裝燈各户往往私添燈盞以致電線走火焚燬燈線之事時有發生曾經刋發通告規勸各用户切勿貪小私添燈泡以免貽禍兹又查得南京街振新織襪廠之電燈線忽然走火焚燬燈線數丈察其原因係被在火表上自行接以銅絲所致該公司以其破壞定章議令該廠繳納罰金十兩以償損失 
[養犬受罰]  
　　住居　江路四百八十號門牌之陳殿蟾前日午後牽一洋犬在樓外樓門首觀看經七百二十三號華捕查見以該犬未帶嘴套且無養犬執照以陳違章傳至捕房經捕頭詢明轉禀公共公廨中西官着陳罰洋一元充公 
[公廨提票傳單之改良]  
　　公共公廨關會審員以本廨自光復迄今所用提票傳單仍照前清格式已不適用擬仿照地方審檢兩廳現用之提票傳單式樣參酌改正特於前日函請審檢兩廳長將傳拘票式樣分送一份去後業經該兩廳長將傳提票式樣塡明格式送至公廨參酌擇用矣 
[逆女預備引渡]  
　　公共租界北海路仁壽里三百三十七號門牌馬來福之領女仁實串同姘夫李順金潛購鏹水謀斃馬妻陸氏業經工部局西醫將尸剖驗明白委係服毒斃命由捕將馬女仁寳與李順金及見證沈卓雲等併解公共公廨經中西官研訊詳情巳誌前報兹悉關讞員以此等逆倫重案自應解歸内地法庭按例懲辦且接有檢察廳來文要求引渡察核逆女仁寳雖已供認而李順金則一味推賴尚有見證沈卓雲亦未確切證明故由關君商請承審華官王肇之君及陪審西官美領柯君從速傳齊人證提前訊結俾早定讞解送内地法庭按律治罪以申法紀 
[關提鹽城土豪]  
　　向在安徽杭紹等處開設金店之韓春泉前年在鹽城人陳長銀人力車上遺失金條金葉等物陳携回原籍被該處土豪嚇詐悉數取去朋分近韓派代表蔣鑑堂禀經上海廳拘獲陳長銀訊據供出前情由該廳備文派警帶同蔣鑑堂陳長銀等前往鹽城興化等縣移提吞没金條之陳其東等並請查吊原贓等情已紀前報兹悉鹽城縣以去文並無提人字樣不允移提因此派去法警徒勞往返現已回申禀復林檢察長據該警秦賡堯王進清報告後巳於前日備具正式公文仍飭該警等再赴鹽城關提務將陳其東等一千人證提案訊究 
[女子自由回籍]  
　　重慶女子趙蘭喜幼失怙恃由同鄉人唐同聲撫養現在年已及笄唐欲將該女賣入娼寮該女不願逃出並延律師代表呈請公共公廨准飭傳訊因唐抗不投質判令登報兩禮拜如被告仍不到案准予缺席判决在案前日届期復經公廨傳訊唐同聲仍未投質即由趙女之代表律師到堂陳述前情請求堂上准女自由冋籍當經中西官會同簽判云此案業經登報現又逾期被告仍不到案應照原告所請准予自由回四川重慶原籍此判 
[不認誘拐女子]  
　　張王氏扭楊三麻子至法捕房控稱女兒翠雲日前忽然失去找尋無蹤現始偵知實被楊三麻子誘拐逃逸向索圖賴求請追究等情楊稱翠雲並非王氏親生係由翠雲之兄售於王氏計洋二百十元此次如何逃逸不得而知民人實無誘拐之事捕頭諭令管押候解公堂訊辦 
[木匠尋獲拐子]  
　　住居胡家木橋待時路之木匠何殿元有養媳小三子於舊曆前二月初八日被人拐去當由何之同業黄燕卿目睹係張榮泉劉阿順所拐前日何將張劉尋獲扭控五區三分所轉解司法科移送地檢廳訊辦 
[男女互相揪扭]  
　　南京人王金標前在鎭江當兵與婦人馬朱氏姘識後王被裁退伍即偕該氏來滬賃居西門外迎康里内兹因王日蟡難周該氏獨自出外王各處找尋無着昨午忽在西門相遇互相揪扭各在地上拾取石片亂擲彼此各受損傷由警一併拘至二區警署解送地方廳即經檢察官預審以男女均屬無恥大加申斥旋經驗得該氏之右足骨王之左手臂均受傷屬實判一併送至新普育堂醫治俟傷愈後再行帶案發落 
[怨毒之於人甚矣哉]  
　　閘北裕泰恒織布廠主孟友生前被陶永順吕同某甲施以汚穢侮辱之卑鄙手段陶等卽行逃逸由孟投報四區警署請緝在案兹悉陶永順前日巳被孟尋獲扭控警署經姚警正訊據陶供前與孟合資開設華昌洋色染坊民人因不會書算一切帳目歸孟經管不意孟居心不良從中作弊獨自於附近另開一坊私將華昌坊内之染料陸續運去該坊所雇染匠夥友每日至華昌坊内吃飯不貼膳资未幾孟向民人聲稱華昌資本已經耗盡祗得閉歇而孟獨開之店至今猶在生意極爲發逹民人自恨愚昧種種受欺故出此汚穢手段以圖洩忿云云姚君判陶暫押候解司法科核辦 
[檢察官下鄉驗屍]  
　　浦東洋涇鎭張家橋鄉民閔秀林因干涉族姪閔阿東養鴨互相口角揪扭後秀林即行斃命屍子阿濤以被阿東毆斃協同該處二十四保五十一圖地保至地方檢察廳票請相驗已誌昨報兹悉林廳長已於昨日午後委派樓檢察官毛檢騐員等由該保引導渡浦下鄉相驗 
[請求查緝逃妾]  
　　昨有住居法新租界辣斐德路之時某至法捕房報稱前憑媒出洋購得女子葉阿新爲妾相安無異不料於今日上午忽私逃無蹤逃逸時身穿蓆法布夾袄羅緞棉馬甲螞蟻布袴今開明面貌服色請求查緝捕頭准予飭探訪查 
[打盆女孩潛逃]  
　　閘北四區崗警前日查見迷路女孩小丫頭一口帶回署内經姚警正訊據供稱年十三歲現在久成絲廠學習打盆因受苦難堪潛逃出外不敢歸家姚警正諭暫留養候該女家屬到案認領 
[洋鐵店藝徒迷路]  
　　周浦小孩范紀堂年十二歲在申學習洋鐵業前日私逃出外在十六舖迷路由崗警查見帶至一區警署詰問之下諭飭留候家屬認領 
[寺院深夜聚衆之可疑]  
　　美租界蘭路楊樹浦捕房附近某寺院内於前晚址時許有無賴數十人在内聚集　華探目陳銀松偵知立即禀明捕頭協同西探率領包探季立仁等密往查拿豈知該無賴等已聞風四散奔逃該探等往拿未獲據情回禀捕頭諭着將若輩在内所作何事詳細查明復候核奪 
[茶館聚賭抽頭]  
　　虹口東漢璧禮路一百十號門牌某茶館主沈阿金因容留茶客在内聚賭抽頭被一千一百四十二號華捕查見當將賭具帶入捕房禀明捕頭請廨出單傳究 
[不理欠欵之辯論]  
　　龔寳成在公共公廨呈控崑山某錢莊經理楊孟麓不理往來洋六百八十一元九角四分業經公廨訊明判决嗣因原告不服禀准公堂於前星期六由關讞員會同意副領事羅君復訊據原告代表律師上堂譯稱被告係是股東兼爲經理自該莊倒閉後潛居滬上倒欠原告之欵延不料理請爲追償並將字據呈案請察訊之楊孟麓亦延律師到堂辯稱此案發生在内地况該莊倒閉後即舉王姓爲理賬員逐一清理與被告並無關係中西官判令原告提出新證據呈候另行訊理 
[票欵糾葛案展期復訊]  
　　周舜卿周肇甫高秋荃等在公共公廨呈控甬商虞洽卿不付新昌公司票銀三萬五千三百兩一案前星期六上午由聶襄讞會同英卓副領事升坐民庭復訊據原告代表律師上堂陳述案情聲請展期被告亦延律師到堂聲稱昨接原告律師來函索看證據尚未與當事人接洽原告律師所請展期一層敝律師亦表同意云云中西宫判被告仍交原保候展期再訊 
[代還押欵之索償]  
　　陸文煥控楊聲如不還代贖押欵洋三百零八元前日由公共公廨傳訊原告延律師代表上堂譯訴前情請追並據原告偕證杜克勤到堂證明該押欵由其代贖訊之被告供詞推諉中西官判楊照原告控數還洋並償堂費 
[被訴人交保候審]  
　　唐德全在公共公廨呈控卓葆棠李百川不付購辦塘柴開支各款洋四千一百三十九元又戴奚氏控翟其祥不還借洋一千三百元又傳桂榮控費錫泉欠洋三百四十六元又奚梅郎控奚陸氏佔地等案業經捕房將被告各人傳至公共公廨中西官諭令分别交保候訊 
[店夥瞥見竊賊]  
　　江北人張小三仔前晚闖入浙江路二百七十號門牌烟紙店内竊得小洋五十七角銅元五千八百八十五文正欲携贓圖遁被店夥葉金林瞥見鳴由八百七十九號華捕將人贓拘入老閘捕房禀奉捕頭諭着押候解送公廨請究 
[查獲花棧失贓]  
　　浦東陸家嘴隆茂花棧於日前夜間失竊花衣數包當由該棧投報三區警署請緝贓賊在案昨經該區巡官李振翼飭派長警在爛泥渡桃園宅收買小貨之崇明人沈强郎家内抄出原贓花衣兩大包（每包計重一擔）沈巳聞風逃逸遂將乃父沈稼書連同贓物帶區經解警正詰據沈稼書供稱此項花衣係出資向人買下不知竊來解警正諭飭押交賣花之人到案再行核辦 
[竊犯分别拘留]  
　　崇明人周大郎偕同十三歲男孩裘小鴉子於前晚十時許潛入浦東陸家嘴祥生鐵廠内竊得鐵板四塊移運出外被三區巡警查見拘帶至署經解警正詰訊之下判周拘留五日裘小鴉子姑念年幼無知從寛拘留一日贓交失主領回 
[工巡捐局批示三則]  
　　龐道宗禀請代追欠欵由禀悉該商應追龔雲山欠欵着卽自行起訴仰即知照此批 
　　孫寶坤禀請續辦渡船由禀悉該民人承辦梅園路渡船三個月以來尚無貽誤並據按月認加捐洋一元應准續辦仰即換具認保各結呈候給給此批 
　　唐金慶呈改演影戲懇減捐欵由禀悉該商擬就高升茶園改演影戲自應按照本總局影戲領照章程繳捐領照所請依照攤簧捐例之處碍難照准仰即知照此批 
雜評二 
[孫氏之國會前途觀（庸）]  
　　圍困衆院之暴舉必謂政府事前絶不知情所謂公民團者與政府亦無關係吾固未敢深信但如孫洪伊君所云外交朝通過國會夕解散幟似亦未必有此事實何則政府之舉動雖不循於軌道然違憲行爲究非袁氏當不敢出使政府而果敢解散國會者則外交難案早已逕情直行何必借重杯酒之酬酢以爲疏通亦不勞自稱公民團者之暴動以行其脅迫而况解散國會發號施令其權固不在内閣總之解决今日危局似宜以當前之是非爲斷而不必過爲逆億孫氏之言殆不免過慮也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[運動論] [  守拙子]  
　　今天下運動之道三而身體之運動不與焉游說也感情也金錢也皆運動之妙術也謀一事而恐生阻力焉爲之演說討論以疏通之游說之運動也爲之飮食宴樂以聯絡之感情之運動也爲之苞苴賄賂以要結之金錢之運動也總之任操何術能運動則阻力消任謀何事非運動則阻力生然而有運動而獲勝利者亦有運動而仍失敗者有運動而先前之失敗轉而爲勝利者亦有運動而已獲之勝利終歸於失敗者善不善之分也是故善運動則無一事不獲其勝利不善運動則無一事不歸於失敗遊說之不善疏通感情之不善聯絡金錢之不善要結往往事未成而阻力生矣就使千方百計最後之勝利終屬之吾然名譽上之失敗已不少矣而况謀事不密雖獲勝利失敗隨之甚有互相傾軋互相攻擊勝利則人人共獲之失敗則一己獨當之不究主運動之人專責被運動之人且同一被運動之人或則逍遙於事外或則牽累於事後不善運動之失敗可勝慨哉若夫善運動者則雖極易發生阻力之事人所料其必失敗者一經靈妙之手腕不旋踵而居然勝利矣明知其事之有失而無得有敗而無成有百害而無一利也先之以極巧妙之遊說變黑爲白飾非爲是而愚昧者惑矣繼之以極親密之感情班荆道故樽酒釋嫌而强梗者化矣終之以極可欣羡之金錢則鬼且可使神亦能通又安有不能疏通而聯絡之人哉雖然已往之運動固不患其失敗矣特不知將來之運動能保其必得勝利乎果其運動之術愈進而愈妙運動之效愈推而愈廣竟能不生阻力而使吾意想之勝利如願相償并使他人憂慮之失敗無形消滅如是則人爲吾運動面墮吾之術中不至吾爲人運動而墮人之術中變而通之神而明之是在當世之大運動家（五） 
家庭常識 
　　療治棗積生棗俗名水棘棗食之過度則成痢疾可用大麥炒熟研爲細屑加台青糖與之混合乾食之一冩卽愈[  吳畏庵]  
　　惡犬吠人但置勿理且置勿視犬之伎倆亦遂窮矣若或斥之則犬興愈高其吠愈烈甚且被噬亦未可知[  針鋒]  
　　面上雀斑以白茯苓研末加白蜜調和每夜敷之七日即見功效 
　　飛絲入目以諸葛菜葉揉爛取洋布包之滴汁二三點入眼能自出 
　　治便血以水芹菜揉汁日服二次卽止 
　　碼蝗入腹以牛羊血同豬油飮之卽下（軍旗） 
　　鷄蛋麵包先將猪油在微火上煉熟（或牛油亦可）碎鷄蛋六七枚於碗中和其黄白（鷄蛋之數隨麵包之塊數以定）切麵包成片（去硬皮）塗以鷄卵置鍋中加糖少許約五分鐘卽可取食（不可多烤）此種食品番菜館名之曰茄門土斯（德國麵包）云[  卞鼎孫]  
　　鍋燒鰍魚用新鮮　魚切塊去剌加松仁雪里紅老酒少許拌匀外裏以網油越粗大越好蒸七成熟取出過油外燋裏嫩香美異常 
　　炸肫蘇館之清炸肫皆以鷄鴨肫切花拌以芡粉醬油老酒再用油炸雖然脆嫩究竟不如京中之炸肫味美也其法以肫切塊不另切花拌以酒醬（去腥）過油俟色稍變取出拌以老醋（爲脆）再用油炸成熟加花椒屑（烤黑）及食鹽少許食之香脆味純 
　　藤蘿包此時藤花盛開擇花之大者去心及蒂拌以脂油丁白糖松仁及藏葡萄乾蒸包子或烙餅其花之香味不失較市上所售之豆沙包子勝多多矣 
　　炒紅菓四馬路同興樓之炒紅菓甚出名但其做法甚易北京飯店及菓攤子莫不知之法用山查菓（擇其大者）用開水煑之見開取下去水剝皮（用永煑熟皮易剝酸味減）拌以白糖另加開水用温火煨烤俟菓水混合即可取下若煨時較久俟凉時其餘汁亦能成凍也[  饕匄]  
集益錄 
　　答第六問按樹産於澳洲宣統二年七月駐義公使劉宗濂挹清奏請移植中土以振林業並著按樹譜以說明之此樹生長甚易最高者至一百五十七邁實爲世界最高之樹其功用可以製膠染色又能製革並充各項製造之用植此樹者並可驅疫巳瘧利益不可殫述商務印書館曾代印售鄙人於辛亥年遊意大利吳公使見贈是書曾作詩贈之今商務印書館於此書名下注退還二字可見我國留心種植者尚少是書想以銷行不廣故已退回本人矣兹錄其種法及購種地址二節於後以供有志林業者之參考焉 
　　種法此樹種子宜於西九十月間用尋常泥土散播箱中或盆中雜以少許肥料而土質却須鬆疎其上亦略蓋鬆土澆灌宜留心務使土質滋潤不見亮光約須數日直至萌芽爲度冬間勿令受冷開春移植向陽之地壅土宜深相距約一邁半（華四尺半）夏季每星期勤加澆灌若地土本不潮濕則一年内尤當加意澆水 
　　購種地址此樹種子每小包約可出秧三四百株價一佛郎（約合龍洋半元）欲購者祗須由郵滙欵另加寄回之費直寄羅馬城外三源敎堂AbbayedelleTreTontane或託羅馬之中國使館legationchineViaPalestro24ona飭人代購亦可[  戟髯]  
短篇小說 
[言情短篇文字因緣] [  瘦鵑]  
　　風凄雨晦冩出一天秋色那碧油油的梧桐葉已黄了那亂綠交織的柳絲巳凋殘了大千世界到處充塞着那種肅殺的秋氣那些悲秋之士就不免起了秋風搖落之悲在下不幸做了詩人本來滿肚子抱着閒愁替花愁風替月愁雲正在愁個不了偏又新賦了悼亡便把我打進了那無可奈何天的境界變做了個寂寞無聊的傷心人一年來悶沈沈的辜負了好多春花秋月瞧這黄浦江頭甚囂塵上整日價車馬奔騰閙得頭腦發昏連那幾句悼亡詩也謅不上口來於是收拾書劍料理琴棋悄悄地離了上海趕到那江西廬由朝望山色夜看飛瀑倒把心中愁緒掃除了一半只想起了當時在海紅簾下瞧細君然脂冩韻擊鉢催詩還不免有些兒腸蕩氣咧那時我住在山上一家小客庽中很覺舒服每天大清早起來總到一個孤岩上邊佇看東天日出只我每回去岸時往往遇見一個少年估他年紀約摸三十一二出落得眉清目秀很有豐度但他兩道秀眉之間却隠隠鎖着一絲愁我們一連遇見了三回彼此便攀談起來知道他是個新聞記者名喚丁士明向在上海一家報館裏主持筆政這回特地到廬山遊歷來的我們纔是泛泛之交相見是並不多說甚麽不過談談天氣說說風景偶然講到　事大家便慨歎一回但是不論說甚麽話聽他音吐中總帶着一些悲涼有時見山鳥比翼雙飛在岩上掠過他總把兩眼追隨遠去等到影兒不見纔廻過眼來一壁低聲歎息着似乎要淌下眼涙來了我瞧了這種情景暗暗點頭又向自已說道看來天下傷心人不但是我一個這位先生怕也和我同病呢（未完） 
長篇小說 
[冩情小說柳暗花明錄] [  常覺小蝶天虚我生合譯]  
　　第三章（四）（陰曆三月十四刋起） 
　　羅倫旣抵車站時距開車之時尚遠羅倫闌珊獨步以臂挾其行杖舉目四望微歎言曰此一片平疇非皆吾家物耶然吾得此亦有何樂吾心忡忡　不如彼老農安逸多矣言次乃移其目光注於平蕪之末則有老農方俯身刈稻六月之斜陽曝於肩背汗出乃如瀋羅倫痴視久之復自歎曰嗟乎人生命運竟有不可解者若使此老農知我爲伯爵寗不生歆美之心殊不知我乃復美彼天下事理顚倒又豈人所能料哉嗟乎彼蒼者天賦人壽命寗不可稍短耶吾誠厭於爲人矣然而厭世者又往往長命是誠無奈何耳羅倫此時心緒大似春潮起落且思且行徘回不巳又自言曰吾何不告女郎謂我卽爲伯爵吾縱不言人亦將言之則彼不將以我爲欺隠乎雖然此亦何關於我一禮拜後彼亦忘我矣然此女郎實美彼爲牧師女自幼即生長於爵邸鴟影之下美哉女郎汝視其幾許天眞幾許活潑吾平生所見實唯此爲第一人矣使我而居此必以爲膩友矣言至此忽又憬然似有所警不禁自呼其名曰羅倫羅倫汝母痴想又惹情魔蓋汝即以此故遂不可一刻居又當重挽行囊行向天涯矣雖然茫茫宇宙吾又何往乎念至此則轉入躊躇雙目望空以手自撫其額曰何往者瀟然此身吾又何處不可爲家彼名薏德美哉此名乃殊稱其人彼玲瓏乃如依人小鳥至其雙眸則。。言至此忽自以杖擊地曰巳而縱美又何關我顧語雖如此而其心頭潮汐猶是起落不定雖欲不思亦不可得旣又自念曰彼乃以新爵爲惡人而不知此惡人者方與之覿面而談吾不知其後知之芳心中又將作何感想矣因不禁莞然自笑轉身向月台而行其時距開車之時巳近遙見蘇惠恩挾其手囊亦匆匆上　羅倫又顰蹙曰此誠可恨事彼天窘我可謂巳甚吾初至此以爲可以避去舊事矣而孰知第一不幸即遇此人此人者吾素不之悅而今日乃與同行可奈何者佇立有頃見行客均巳上車乃始懶然入一頭等空室倚椅而坐出其菸斗深吸有頃時汽微已鳴車聲轆轆出站羅倫倚窻外望則屋舍麟比田疇接壞莫非己産而爵邸尤巍然在望然羅倫之目光獨不注此而注其深林邃處古井之旁隠約尚見高背之椅映於夕陽之中作酣紅之色乃又自語曰永遠不見此女郎矣天下亦有如我之人爲避情魔乃致捨棄其産業一切吾知天下必無第二人矣然使我竟不去此而居邸中有何害乎爲女郎計當亦無害而於我又如何嗟乎天帝知之使我居此正復大有裨益蓋吾身多病正宜得此僻靜之鄉爲我靜養地也 
　　東園君鑒昨來稿件以事關公益故爲轉交今承郵滙一欵不勝駭異如爲刋資則向無此例如爲酬勞則弟肯受此等金錢時當已早早致富寗復俟今日哉除將原票寄退外特伸謝悃栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之鉅案 
　　葛畢氏案（六） 
　　接續浙江餘杭楊氏二次叩閽原呈底稿（見本報甲戍年十月三十日） 
　　又查府憲定案時所據葛畢氏供稱八月二十四日氏夫與伊頑笑被葛品連撞見責打禁絶往來九月二十日氏夫往探前情起意謀害等語伏思氏夫於八月間在省鄉試八月底回餘烏得有八月二十四日之事訪得八月二十四日葛品連回家時撞見里書何春芳與葛畢氏頑笑將葛畢氏責打葛畢氏忿激剪髮拆欲爲尼是日葛家門前有孟闌盆會因此鄰里共見共聞是八月二十四日之事實非氏夫　鑿可查氏夫本無八月二十四日之事更何有九月二十日之事又錢寳生送縣供詞内稱十月初三日氏夫向伊買砒葛畢氏供稱十月初五日給與砒末各等語伏思氏夫於九月十五日中式後措資上省料理參謁領宴事宜因氏母家南鄉詹宅有十月初四日除靈釋服初五日公議立繼之事氏夫於十月初二日傍晚由省僱船初三日早抵家即乘輿往南鄉詹宅初六日事畢回至家中是初三日氏夫身在南鄉詹宅何從在東鄉倉前鎭買砒初五日氏夫尚在詹宅又何從給與葛畢氏砒末當時同在詹宅親友聞氏夫受誣曾遞公呈氏夫堂弟恭治亦將誣陷各情呈訴縣署縣主旣不查又不禀詳不可解者三也葛噲氏係爲子報仇之人現在覆審氏當堂聽得伊供稱楊乃武謀害情事婦人並不曉得等語是伊自報縣以至覆審始終不知何人謀害未肯誣指氏夫則葛畢氏所供葛喻氏當向盤出之語確係揑稱顯而易見葛畢氏於其姑尚且揑稱何况於氏夫乃縣主及問官皆偏聽葛畢氏一面之詞並未將葛喻氏現在覆審所供切實追問亦不提出葛畢氏當堂質對不可解者四也王心培係葛畢氏鄰證現在覆審氏當堂聽得伊供稱初不見楊乃武往葛家亦不曉得葛品連撞見楊乃武再責打葛畢氏之事從前題詰所叙王心培之供是否與現在親口所供符合氏亦無從知悉惟現在旣有此供何以問官又不提葛畢氏確究不可解者五也何春芳係住城中澄清巷内現在到案氏當堂聽得伊供並不認得葛品連夫婦等語伏思葛品連夫婦前與氏家隔壁居住時已常見何春芳到葛畢氏處至葛家遷居澄清巷何春芳尤係近隣萬無素不相識之理乃問官聞伊此語即不復再問不可解者六也錢寶生乃賣砒要證理應當堂審問何以縣主在花廳接見且應將錢寳生解省與氏夫質對方無疑竇何以放令回家僅取供詰由縣送府府署問官何以不提錢寶生到省但憑縣主所送供詰即爲買砒實據刑逼氏夫定案現在覆審甫經府憲親提縣主方令到案豈知錢寶生不肯到案據云從前縣主要我承認我因並無其事不肯承認縣主先加恐嚇又復再三許我如肯承認即放回家保我無事並指天立誓今日何又傳我到案等情聞者莫不詫異現又不知如何哄騙錢寳生始允上省旣經到案何以問官仍不令氏夫與錢實生質對不可解者七也氏夫身有暗記如果葛畢氏與夫通姦葛畢氏定必曉得一經訊問虚實不難立見氏因呈明本省各憲在案乃問官反問氏云爾夫暗記在何處豈要氏當堂說出俾衆耳共聞可傳遞消息於葛畢氏耶乃竟不肯提出葛畢氏一問不可解者八也以上各情原思於現在覆審時一一部訴不料問官竟不容氏置喙總以案已具題各顧考成不肯再爲翻案忍心害理莫此爲甚伏思此案如再由本省問官審訊勢必廻護前非仍照原審議結不過氏與氏夫又多受一番刑楚而沈冤終無由昭雪氏與葉楊氏并氏之兩歲小孩均經禁押公所呼籲無從不得不瀝訴冤情再抄呈本縣通詳原文遣抱叩求憲天大人恩准具奏請旨提交刑部詳加審訊究出正兇以成信　而雪冤誣感戴生成永無旣極不勝急迫待命之至上呈 
　　按此叩　呈底原求都察奏聞請旨提交刑部嚴行根究庶幾沈冤可雪乃讀邸報都察院稿則已全行删去並不提及不知何故豈其中亦有所廻護耶抑或以此等案件行省理官自能丁之而不必上煩　臣耶嗚呼人命至重而草菅之士人可殺而汙辱之我不知爲親民之官者亦嘗清夜一返思之否耶私　不勝報公論不可逃即使超雪無期典刑立正彼閻羅老子將亦漫無黑白耶將亦力爲廻護耶正恐未必然矣　　吾願質之淑問之皐陶矣本館附識 
[尊聞閣筆記]  
　　産異見本報壬寅年三月初二日 
　　某日有嘉定境内泊一小舟中所裝皆又缸走索各器具蓋卽走江湖以賣戲法爲業者舟中大小男女約五六人並有大猴一狀獰惡不可近惟見船上一婦人年約三十餘歲叱之無不聽其使喚婦産一兒其狀似人非人似猴非猴或云猴性最淫此猴平日極聽婦人拘管疑此兒即猴與婦人所生兒睡目閉猴疑其死乘無人之蔡即搖弄之必兒啼眼張而後已未三日此兒即殤葬於近船之岸猴插一樹枝以爲識朝夕張望風吹樹枝稍動猴疑塜中之兒復活卽欲發塜婦叱不許猿不聽遂發土與看方止如是者數次云 
[神話]  
　　某乙（見本報甲戌年二月二十三日） 
　　某甲者淮安之山陽縣大素無賴　爲鄉里所容乃跳身從軍而身無旅費又不知何適之善徘徊中道進退維谷忽有一騎從大道來顧之曰子欲何爲者甲以實告某乙曰觀子之相必非久屈人下者封侯特指顧間事願相約爲兄弟他日富貴當共之也甲喜從之乙携之行途中衣食皆與共復爲言於大帥使爲材官甲好飮博所得輙隨手盡乙時復以銀恤共家復甲以軍功保至副將挾重資寓維揚一日乙訪之以爲數年不見當握手如平生歡而甲避不見以十金爲贈並使立簷下不得入門乙怒曰負心人一朝偶得志遂如是乎然渠負我者多矣請還白金卽拆不相見甲不允復使人逐之乙擲金於地曰可將去我必有以報之甲聞而懼使人擊諸密室甲將寢其妻謂之曰所繫之人恐逸去宜遣人守之甲秉燭人視則乙之手足巳脫復繫之次日送營中某鎭處以爲巨盜殺之其秋妻將分娩恍惚見乙入室遂以産亡次年正月甲赴親串飮夜歸從繫乙密室經過忽大呌一聲僕急扶之巳倒地口鼻流血而死年　三十三無子繼妻年稚族人爭凌藉之 
[雜錄]  
　　敬告中國醫家王奮 
　　近日天氣亢旱喉痧盛行症屬急性朝發夕死傳染之速駭人聽聞我國醫界於徽　學尚鮮考究臨診時騐看病者咽　慣用象牙壓舌用後並不消毒設有甲乙兩人均患喉痧甲係重症乙係輕症醫生以騐甲後未經消毒之壓舌轉而驗乙則乙未有不變重症者是區區壓舌不啻爲傳播喉症之媒介其危險巳逹極點而普通人民又不知與病者隔離以致輾轉傳染日益蔓延往往一人忠之而全家受害者僕非醫生不敢妄參末議惟於普通消毒之法略知梗概兹將壓舌消毒簡法略舉於左諸大醫士濟世爲懷或不河漢斯言也 
（一）象牙壓舌騐喉時須先用藥棉（或潔淨之布）蘸火酒（白蘭地酒或上好高梁均可否則將壓舌入滾水中沸片時）細細揩擦然後用之（醫生出診時備帶火酒一小瓶最妙）（二）用後再照前法消毒然後收藏 
（三）驗看第二病人時仍須從新照前法消毒然後應用用後再行消毒收藏 
（四）病家亦可自置壓舌預先消毒俟醫生來時應用惟用後須照前法消毒 
（五）若用逼迫瓶揑射藥粉入喉其伸入口中之部亦須愼重照前法消一毒 
 
 
 

Page 18

 
 
   
 
