# 1885 - 107 - 4904319

 

Page 1

 
 
[常熟嘉定分售書籍申報告白] [  申報舘主人謹啓]  
　　啓者本舘刻在常熟城内慧日寺南首開設申昌分鋪專售申報及申報舘點石齋二處鉛板石印書籍等類嘉定則託西門外吳合泰號經理諸君子如欲閱報購書請移王惠臨該二處可也此佈 
[三十六號畵報出售] [  申報舘主人謹啓]  
　　經年二月間内廷挑選宫女以備上用曾於去臘見諸日報兹倩名手橅繪是圖以供衆覽其畵譜兩圖一爲沙君山春所繒一爲管君　安所繪笨致本倩宜古宜今列入此次三十六號畵報之首准於初六日出售畵報仍然九圖後附淞隠漫錄圖說一則閱者鑒之此布 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚　巳登譜報章現巳選竣共得佳文一萬五千篇製局則無縫天衣設色則翻新花樣典麗商皇精華　集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其憤格外　　如有躉售者速來面議遲則恐捷足者先得也此佈 
[請繳第二批古今圖書集成股銀] [  申報舘點石齋主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各殷友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悮工是所禱盼再此書初議共印一千五百部嗣以各殷友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠隹且此　亦身本重大遂仍印一千五百部以符原議合併附聞 
[論英俄近日消息]  
　　英俄之事連日外洋傳來電音反覆不定忽謂俄將己進兵攻本堆地方本堆未詳其處大約總在阿富汗邉境則是兵端己開英俄兩國其勢必將易玉帛而爲干戈忽而又謂英廷近接俄廷文件云阿富汗開戰之事並非出自俄國家意見然則是誰之咎豈俄將之在該處者自以爲將在外君命有所不受苟能利於國家者不妨專斷耶然而英人未必遂因此一言而渙然冰釋則英俄之爭仍未見其能免也忽又謂阿富汗國王出都與英將會議現已議妥還都矣其所議者何事外人無由知之然就其意揣測阿富汗爲俄兵所逼而與英將相商是必欲合英以拒俄也可知今已議定則英人或已許阿以相援是亦必然之勢則是英之用兵似卽在目前矣忽又謂英俄之事將有可以釋嫌修好之機而最近之信息則謂俄將已據有本堆之地此兩說尤爲兩歧若以前說觀之則兵端可弭若以後說觀之則兵釁方開瞻望海天殊有令人不能釋然者矣竊爲英國慮之深焉蓋英人自前此阻俄滅土以來義聲播於遐邇而俄人之忌之者益以深扼黑海之口使俄船不得過雷池一步以逹紅海此固俄人所切齒者也然而英國素稱雄長於歐洲鐵中兵船多而且堅大而且捷俄國雖亦有鐵甲亦有水師以視英國則瞠乎後矣况黑海之口旣有所阻則俄船之往　究有所不便勞師以襲遠俄亦自知其難故此時俄人而欲顯然與英搆兵恒慮力有未逮懷兹未發則又勃不可遏因而窮思極想計出於萬全開釁於阿富汗是俄人之所處心　慮者亦匪一朝一夕以定界爲名以侵陵爲實俄之意如是而己而英人則固已防之不但此時防之前此早已防之卽如英俄約内本有成言謂俄人而苟侵入阿富汗則卽是開戰更無别項商議此條約欵實足見英國當時秉鈞諸人之高見遠識非僅就目前其眼光直注射乎數十百載而後故此時俄人一陳兵於阿富汗增兵五萬以赴該處英廷卽以哀的美敦書直逹俄廷申明前說不待煩言而俄已　爲之沮而其志究未得逞也度俄國旣已一再增兵且據有本堆地方則彼之意以爲阿富汗卽在掌握之中如謂英國哀的美敦一　卽足以退俄兵而定邉界恐天下無如此易事故俄人之言以爲阿富汗之開戰非俄　家之意　者殆以是爲掩飾之詞耳夫泰西之法度雖有君主民主之不同然命將出師其權皆燥之自上與我中國無以異也法人最　强盛且係民主之國而迷祿元戎一不稱職法廷一紙書以柏里也代之迷祿卽弭首歸國不敢稍有所違孤拔一水帥提督耳而現在中法己和待議詳約日前　門商船至淡水仍不得進口謂須俟孤拔之號令巴特納法之欽使久居上海近日一接法廷電諭立卽啓行北上可知令出自上臣下誰敢有違彼如前明倭患江浙屢遭蹂躪厥後詰問日廷則皆以爲平秀吉違命擅專實與日本國家無涉蓋彼時日本之君但擁虚位而大將軍用事故號令容有不一然亦安知日人見明軍勢盛故意作此推諉之辭乎今俄人用其故智以爲阿富汗開兵非出　國家意見而彼俄將之進逼阿富汗且據有本堆地方不肯卽行息兵然則此時英國而發兵以禦之俄廷不但不能怪英人且將感激　不暇苟英兵得勝俄將被誅　英國爲俄廷誅違命之叛臣大足爲俄國除心腹之大患英人何憚而不爲哉然苟其如是俄人又將以英之誅俄將爲咎而興間罪之師矣是以知俄人之爲此言者殆託辭而非實語也夫俄人旣有此言則英人或將爲其所惑而不卽動兵乎吾又有以知其必不然也譬之弈棋此有所攻彼有所應攻之者或不卽攻而故作疑陣則應者苟非低手豈有不知其應之也亦必將機就計以伺其間而抵其隙今俄人明明攻阿富汗而不自以爲攻英人亦卽明明助阿富汗而不自以爲助所謂知白守黑虚者實之實者虚之兵家之要着伊　不知之耶故觀於近日英俄各消息而以爲英俄可以不出於戰者此人云亦云全無識見者也愚以爲英俄之兵端恐一時未能速弭卽使弭之於一時且將開之於異日猶防川然暫　暫消皆不足爲輕重特恐蓄之愈久潰之愈目俄與　實有不解之憾而又搆之以法德諸國其能免於兵禍者幾希然而英人則固知之久矣 
[本館接泰電音]  
　　昨日下午京師訪事人由電傳來本月初二初三初五三日諭旨八道敬謹譯登○初二 
 
 

Page 2

 
 
日奉旨巡視北城事務着秦鍾簡去欽此同日奉旨詹事府左賛善員缺着鄧　鏡補授右賛善員缺着陳秉和補授陜西道監察御史員缺着耆安補授山東道監察御史員缺着殷李堯補授欽此初三日奉上諭御史鄭訓承奏新間捐例宜剔弊端一摺着該部議奏欽此同日奉 
上諭廣東廣州府知府員缺緊要着該督撫於通省知府内揀員調補所遺員缺着成治補授欽此同日奉上諭湖南長沙府知府員缺緊要着該督撫於通省知府内揀員調補所遺員缺着張曾　補授欽此同日奉旨着於十五日換戴涼帽○初五日奉上諭吏部奏遵議處分一摺湖南布政使龎際雲應得降三級調用處分加恩着改爲降五級留任欽此同日奉旨鄭藻如補授光祿寺卿欽此 
[津沽要電]  
　　昨上午十點鐘時本館天津訪事友人專傳電語云刻聞奉有諭旨簡派錫席卿鄧鐵杳二星　握節赴津會同李傳相商議海運漕米事宜聖意俟詳約議成卽須起運云云想二星使久　總署洋務精通此次奉命宣猷不難張國威而懾敵燄也惟　音簡略未悉其詳其中曲折情形容俟訪明再錄 
[西報彚譯]  
　　字林西字報載有倫敦電信云英廷以俄事尙未定局頗以爲慮而俄國則已調兵船數艘停泊俄京相近之格　斯坦地方以備應用又云土國某新聞紙謂英俄如出於戰土國當守局外之例又倫敦日日新聞紙言英廷當將從征埃　之將士召回又文匯報昨發傳單云俄人己于琿春口密理水雷無論何項船隻須由兵官指引方准駛進否則不准攔入以上皆從西報譯出連類登之以見歐洲近日形勢 
[防範仍嚴]  
　　傳間大憲有密電致各防營略謂中國各海口之業經堵塞者應俟法兵船全數撤回後再行辦理現雖停仗仍應嚴密防範仰見大帥之籌備海防眞有無時或懈者矣 
[都門談薈]  
　　户部山西司倉科書吏張姓住前門内兵部漥中街今正由堂官點充該科經承向例六部經承皆有缺底銀兩上下相承張家寒無力墊銀遍央親朋相助始得接充詎當差兩月科房有堂司各員車轎夫酬應及祭科取結散吏束修紙墨筆諸費種種需錢無從摒擋以致債臺獨上盡日追逋遂於二月二十四日夤夜自縊身死次日地面官相騐之時在身畔搜出陰狀一紙當將案情送交步軍統　衙門訊辦云○京師正陽門外王皮胡同井泉堂妓館中有妓名阿九者蛾眉淡掃狐媚獨工客一見之無不蕩心惑志有某甲者被其所蠱以爲是固安樂窩也連宿七宵腰纒已罄而阿九猶纒綿繾綣如漆如膠甲戀之殊有此間樂不思蜀之意不復計牀頭金盡壯士無顔後阿九見其阮囊日澁遂以白眼相加竟欲待以閉門羹不復若從前之歡同魚水矣甲怒數阿九負心之罪將欲得而甘心鴇母恐釀事端揮館中人驅甲出外正在鷸蚌相持之際鴲鴦舉溺器加甲首甲不能堪狼狽竄去錄此以作治遊者之龜鑑○京師宣武門外兵馬司前街某姓剃頭舖有學徒私服阿英蓉膏自盡掌櫃某甲懼累潜將屍棄之門外比官相騐差役訪悉情由遂鎖甲至公堂刑訊之餘供明徒時被鞭笞因之自盡官乃帶甲曁諸夥回署訊問○京師正陽門外廊房頭巷聚順首飾鋪掌櫃張姓客歳病故鋪中至歳杪其妻某氏來鋪滋鬧舖夥畏之分頭散去本年二月二十三日氏聞其徒某甲暫寓對門義成樓首飾局又往尋衅復將掌櫃某乙詈　不休鬧至二日乙怒揮以老拳氏遂恃孀撒潑狀若瘋顛見者無不掩口胡盧而去○京師傭婦欲呼老媽兒半係京東人大都由親鄰故舊援引而來客歳有三河縣某甲之婦央人荐入某妓館爲傭居數月婦又荐其夫姊同來臘杪二婦俱辭去婦亦另傭於某宅婦之夫姊稍有姿容被人誘去不知所終二月中旬其夫來京覔妻不得向索於甲婦以致涉訟公庭甲向充某宅庖人怒其妻之肇事也扭而毆之極爲狼狽○崇文門内東單牌樓象鼠子坑有老叟趙蘭坡年逾七秩白髮童顔素操姑布子卿術求相者蹱接於門趙雖不多言然頗有應騐更能以符咒療人疾病日以治愈二百人爲度邇來徵貝勒偶抱清恙遣人向趙求符趙之聲價乃愈重○二月十九日順天府考大宛兩縣文童天未黎明府承楊公卽升座點名塲中規矩甚嚴不許繼燭各童于得題後皆　坐搆思不敢交頭接耳所有題目附列簡端大興大哉問惡徼以爲知者宛平善哉問惡許以爲直者詩題春寒花較遲得寒字 
[蘇台摭要]  
　　田熾庭廉訪交缷臬篆後於本月初二日起程僚屬均至胥門餞别臬轅書役亦往叩送廉訪傳見之次以數月伺值頗著勤勞遂以温詞慰藉聞廉訪尙須游歴支硎鄧尉遍覽吳中山水然後赴甯籃輿　帽畫本詩懷誰船山太守鶯花幾兩屐鯥菜一扁舟之句足徵廉訪不與尋常俗吏相同也○武員陳經新家因賭釀命一案現由讞局定供先行錄擬詳請撫憲出奏其略謂陳已　明聚賭兩月餘以二品武員雖未實任食俸王阿松毆傷朱阿金雖係　病就醫並非主使惟聚賭抽頭經旬累月未便同　民犯賭擬辦應請從重科罪發往烏魯木齊効力贖罪其楊萬柱　保守備　陳經新家帮同聚賭分肥惟未經實任食俸應照凡民論擬以杖一百徒三年兇犯王阿松在逃未獲楊萬柱供無喝　助毆等情無從質証尙恐避展請即監禁俟王阿松獲案質訊發配一面嚴緝王等到案另行擬抵云云刻尙未奉撫憲批示不知能否先行奏結也○花街巷李姓遷居未久未經請換門牌門首貼隴西李字條確與門牌不符偶有叚巡委員查夜過門適麕聚鬥牌聲逹户外委員逕人内室各鳥獸散堂諭家長嗣後不准聚嬉致干未便並詢家口幾人所執何業可赴緊禀換門牌該員之和平幹細豈非加人一等哉○糧道王觀察前遭叔母之喪已登諸報本月初一日借寳積寺開吊中丞以次均親臨祭奠冠裳蹌濟輿馬紛紜元妙觀一帶觀者頗衆有老嫗合十宣佛號曰多福多壽是謂太夫人 
[江陰錄要]  
　　初六日日午後龍驤船上各勇至君至君山教塲演習打靶以期嫻熟○是晚防營接得吳淞來電稱有法兵船三艘下椗銅沙洋面隨卽電禀制軍一面傳諭各營嚴加防堵○初七日晨各防營至軍裝局支領軍火洋槍彈藥由弁押運至營以需用○是日午後有美兵船一艘駛往鎭江○數日前黄山港水砲臺演習打靶偶不小心誤傷一勇營官憫之給以銀兩資雇某甲爲之殮葬至晚甲竟溍往啓楣將屍身上衣服鞋襪盡行褫去營中訪知立刻將甲拘去想當　法嚴懲也 
[西人下窆]  
　　昨日下午三點鐘後有美兵艦兵目手執花旗帶領水手人等百數十名舁送靈輀由洋涇浜南公館馬路迤西經大自鳴鐘前折過南八仙橋至紅房子之外國墳山安荆沿途有泰西樂工十餘名爲之前導事畢仍遵原路回船據云死者卽前日升桅傾跌垂斃之人未知然否 
[准給恤洋]  
　　楊泰順等沙船上耆舵水手羣赴道署鳴寃等情本館早已歴登報牘事後各船主具禀道轅請爲查辦旋奉邵觀察批示俟詳憲飭縣查辦各船主遂紛紛投縣請示莫邑尊差傳該四船耆舵船主等人於前日午後升堂集訊先據楊泰順耆名高順舟供稱船上共三十二人於正月某日裝載貨物至二月初四日開赴吳淞口初六晨駛近蛇山突有法兵艦一艘鼓輪赶至喝令停船當有法兵頭二名水手十餘名蜂擁上船盡情搜刦并將在船三十二人拉過法船隨將我船燒燬俄又將我船上人及由别船掳去之四十四人一并驅上　泉山斯時飢凍交加奄奄待斃幸該山上人鮑某出爲設法令我等暫　聖母　中給以山芋等物略得充飢至初十清晨適有釣船經過山下鮑遂喚令將我等載赴吳淞附搭飛雲小火輪來滬邑尊問爾等回滬時鮑姓可曾同來答稱鮑到滬兩日旋卽回山又問爾船三十二人原籍　處如欲回籍須得 
 
 

Page 3

 
 
川資洋若干答稱俱隸崇明江北等籍　費每人須洋三元邑尊謂爾之船貨雖己被毁但爾主人係久大號商頗稱殷實何致欲請給撫　銀洋現本縣不予深究姑准每人給領英洋三元先須開明各人面貌年歳籍貫清單呈騐本縣一面轉請道憲再行酌給高叩謝而退邑尊又詰金長發船主張　文永吉祥船主徐耀祥吳天興船主吳鳳林同供我等三船共有耆舵水手四十四人與楊泰順船同時被燬各人亦均遭掳去驅逐山上由釣船載赴吳淞乘小火輪來滬求請酌給撫恤邑尊亦准每人給洋三元惟亦須開明面貌年歳籍貫着先由悅來報稅行造册呈核然後詳請道憲再行給領各人均遵諭唯唯叩謝而退 
[索租釀命]  
　　胡某年近六旬生育一女僑居城西淘沙塲王姓屋内本月初六日王妻某氏向胡索租女一言不合與之爭毆胡上前解勸被王妻推跌受傷臥牀不起延至前晚因傷身死胡女以父遭慘斃急欲奔　上海縣訴寃當經該處七舖地甲勸回未知何從調處也 
[登山傷足]  
　　本城邑廟豫園荳行廳係米業較斛之所平日獸環雙鎖游人未易問津前日有一年約二十左右之人私從後門捱入步上假山以擴登臨眼界詎假山年久失修忽然坍塌致其人左足頓被壓斷當經管園人知覺報知伊家旋由家人將少年抬赴某傷科處求治未識可無性　之憂否 
[東夥轇轕]  
　　周沈氏偕子周子卿訴稱在八仙橋東首西馬路開設震泰米店去年用紹興人王寄春司帳至十二月二十左右趁我不在竊取鴈洋八十元方單兩紙自鳴鐘一架金表一隻遂卽逸去其方單係别人抵下小婦人於本年正月間曾投案具禀昨有人說及王在紫來街洪泰烟館吸烟因卽前去向索詎竟逞　將我馬甲拉碎因之鳴捕將伊拘案請懲破馬甲呈騐子卿年尙幼訴與母同當該氏供訴時土在旁嘻笑自若翁太守知其不安本分申斥一番復問該氏店中共用幾人答稱二夥二徒現徐夥亦在外面太守着傳進問其名字稱係海泉并供王係司帳我係應　櫃　去冬主人在鄉下赴喜筵王稱家中有事必須回去經我挽留不住去後查悉伊竟將洋元方單鐘表等　竊去王供紹興人去年七月初二到申借住榮大銅業公所後在詠霓茶園觀劇遇見該婦與之私識並未竊物遠颺我本有家室現住英界　家宅某京貨店伊稱用我私帳請吊該店帳簿一查可有我之筆跡表由我出洋五元五角買來何曾偷竊昨在洪泰烟舘伊赶來將尿糞塗我滿身我喚巡捕伊亦喚巡捕因卽同進捕房伊有　票在手因之放出我管押一夜此事榮大銅業公所中人亦皆知曉請卽傳訊周沈氏稱榮大　米三石尙未還錢太守見王肆口胡言間爾作事可有差處答稱與伊私識卽是差處叩請重懲倘若不竊物件亦請究誣太守謂當候嚴查如果屬實犯姦宜懲倘無其事平空誣人亦應懲辦遂着將王交捕帶回管押又間原告王旣爲夥荐保何人海泉答稱係紹興人洪姓所荐不知其名其人在南巿萬順米行爲夥日前回去尙未到行據云業己去世然荐王一事伊同店諸人盡皆知曉太守隨飭包探偕徐前往詢問有無荐王之事卽行回禀 
[押候追洋]  
　　前報列董合興衣莊主董竹如控夥友沈定邦私將店中衣服質錢一案沈保出多時並不投到翁太守飭包探傳原保人沈傅氏押追沈日前所供取衣十件價洋五十六元該氏在押經人繳到洋三十元尙少洋二十六元隨卽央人保了昨將沈交案原告亦　案候示太守問沈日前何往答稱前月二十六日董給我洋兩元囑我至吳淞暫住待此間事定許我酬洋五十元太守謂　告在此問運次請追豈有反囑爾避至吳淞且事後尙要酬洋之事爾之爲人竟無天理今且將洋繳清尙可留爾體面沈堅執無錢太守又傳沈傅氏問爾在何處與姪會面答稱在十六舖内天寳樓茶肆太守着將該氏仍交原保沈帶回押追 
[賭犯游街]  
　　包探陳阿九至英公堂稱西包探頭麥根查得李雲卿疉次局賭害人現有温鳳祥王鳳山陳子山嚴桂亭等知李局賭得洋分肥不遂兩相爭執卽命我同往拘李并搜出租造之金器及包封金器係用馬口鐵塗金包封内皆是鐵段及賭具等件又續提到温鳳　等一併解案請辦李雲卿供並未誘賭實被温鳳祥等混指意圖訛詐温鳳祥供實因嚴桂亭之親戚被李誘賭輪洋故由嚴知照我等同往理論不敢藉端圖詐王鳳山陳子山供與温同嚴桂亭供因親戚被李局賭輸洋二百元由我與温等前往理論李已允還洋一半了事先經收七十元兹因向找三十元延約無期致與爭論被包探拘案黄太守謂李雲卿疉犯局賭今又起到僞金銀及賭具豈容抵賴隨商諸易繙譯判李　號一月遍遊租界期滿再發捕房管押一年以儆温鳳祥王鳳山陳子山嚴桂亭等藉端圖詐亦非安分之人各枷一月發頭門示衆僞金銀及賭具交捕房銷毁 
[騙綢送案]  
　　包探孔長生至英公堂稱陳文海屢因誆騙送案懲辦今又誆騙山東客韓炳闗之府綢六疋半由韓報捕經我將陳拿獲訊得府綢或巳典押或交染坊或向洋貨舖抵取洋針今將陳解案并先知照各舖投質韓炳闗供同夥汪春山販運府綢來滬銷售卽遇陳文海購綢六疋半言明每疋價洋二元半送綢到伊家卽取價洋詎陳一再推託始知受其欺弄是以報捕現求追還原綢陳文海供賒伊府綢六疋半是實因無價洋欲將洋針作價相抵伊不允因之口角致被報捕拘案洋貨鋪夥上堂稱陳來購洋針十七盒言定價目後陳又言有府綢二疋作價相抵我不依陳始交洋五元而存府綢二疋再來算帳我始允陳將洋針取去今由包探來查特將府綢及洋五元呈案請追洋針全信押舖夥上堂稱陳初來押綢二疋繼又來押一疋并將洋針一厘附入押洋兩元今由捕房吊贜請追押本包探又稱染坊中人未到現有憑票呈閱黄太守以陳文海疉因誆騙送案今又犯事殊堪痛恨商之易繙譯判陳笞責五百板起案之綢交韓炳闗領去染票亦給領自冋染坊取綢所有銀洋五元給償押鋪洋針交洋貨鋪領回押舖夥又稱尙少押本洋三元餘洋貨鋪夥又稱尙少洋針三匣太守謂陳文海屢行誆騙且將綢向洋貨舖掉換洋針又將楚疋整匣之綢針往押鋪質洋豈不知其來歴不明爾等嗣後亦當小心今姑靜候追究 
[滬北雜聞]  
　　昨日午後二點鐘時英美各捕房華捕齊赴英界四馬路老巡捕房空場會操○本月十一日鐵路天后宫有鎭江衆商雇品秀堂清音宴待一日又二十日有爕諸公所雇定詠霓茶園戲班演戲一本以迓神　○近有一種竊賊每匿空屋内　竊物件是以捕頭發飭各夜班巡捕挨户查看以備不虞 
[英界公堂瑣案]  
　　凌王氏稱放租東洋車餬口因失竊捐照據戚祖香言見沈阿土將車照賣與胡裕松爲特報捕起到原照并拘沈胡解案戚祖香供見沈將捐照賣與胡後聞該氏言及失照我卽告知往認無錯然後報捕沈供車照係在路中拾得賣與胡姓得錢七十文不敢　竊胡供向沈買照不知是竊贜黄太守隨判沈笞五十板胡管押　天車照交該氏領去○徐裕堂稱開萬生糟坊用夥方阿松係由林昌雲薦保詎方私將櫃内錢運出十餘千旋卽知覺查到原錢初未知方所爲己報捕房今旣查得因向捕房說明而捕房　須解案惟我與林係朋友林與方係親戚况方年幼無知可否求免懲辦俟林領方送交其父母管束方俯首無詞林亦上堂求免懲辦黄太守姑念方年幼無知准徐所請略加申斥錢則給領○華捕稱沈阿三欲入義錦戲園看白戲被阻不依竟敢恃蠻由我拘案沈阿三供因到該園尋友並非看白戲被阻與　致被交捕黄太守謂沈阿三因看白戲被阻胆敢行兇殊屬非是押候過堂笞貴二十板 
 
 

Page 4

 
 
[瑣案彚登]  
　　昨報列車夫掀跌老婦一事兹悉捕房昨將該車夫沈春泉解案據供由英界三馬路拉至興聖街停車該婦目不謹慎以致傾跌街心並非我有心侮弄旋據查寳生投禀聲稱跌傷者係小的之姊氏姊夫陸姓年已衰老窮苦不堪現姊在仁濟醫舘療　動輒需人昨因雇一傭婦在彼陪伴車主曹子山亦投案訴稱此車由小的租與沈春泉太守　將車暫存捕房沈押待受傷人痊後再爲核辦○眞如鎭脚夫管阿根失洋一案屢列報中昨失主江文遠又偕調處人陸秀芳投案遞禀稱　已將田四畝屋一椽暫抵是欵言明秋間回贖現己收受求請銷案翁太守謂旣已說妥准子注銷遂將管申斥數言　卽開釋○施秀章控聘媳王金寳圖一遁案前報早已錄登昨施偕妻子等人役案請斷捕房又將金寳解到翁太守問金寳之文王三福現施欲領媳回鄉但金寳尙未過門當由爾主答稱任伊領去可也太守遂將金寳　斥一番隨卽着施領回施等又稱伊儕人衆揚言下船時意欲將女刼去求請作主太守問船泊何處答稱在新閘太守商之于副領事准派巡捕護送下船以免週折○麗園烟舘拆股一案訊理情由均登前報昨日堂期鍾南臺偕張海珊投案張稱已問之中間人據云實無方法現在店事實難支持翁太守問爾自己用空若干店中虧本若于答稱小的並不虧空店中折本大　有一百五六十元之譜股東宕空甚多太守謂前朱小記遞禀聲稱店係爾一人經理但爾旣爲經理人此事須由爾調停過去如果不能再開爾亦當將帳目店底交代明白前所置買各物亦應將發票核齊若有短少惟爾是問可再去與中間人商量下期回覆 
[船事略述]  
　　本報前登厦門輪船在船堨修理兹悉並非厦門實係央思至厦門輪船已於初七　開在香　粤省矣 
[吳端甫先生致上海絲業會舘施封翁書]  
　　少欽鄉臺大善土閣下謹啓者本月初九日蒙道憲札委查騐本埠北巿祥豐絲觔十包聞貴會舘向章每包致送騐費洋二角不才薄宦二十餘年歴來出差承各州縣致送差費概不收受此次計洋二元請卽　助灾區爲禱此懇卽請道安鄉愚弟吳文祐頓首 
右啓者今承吳端甫鄉丈光臨敝會館云奉憲札查驗絲十包連至内地成輕當同往開騐相符卽行禀復請給護照等云該絲號照例隨送菲敬洋二元承鄉文心存利濟知山東賑捐待欵接濟移助賑捐可謂不分畛域一視同仁善昌拜服之至雖係爲數無多集腋亦可成裘惟望各省仁憲能如鄉丈之心軫念灾黎聞風興起隨緣樂助災黎辛甚天下幸甚鄉愚姪施善昌拜啓三月初九日 
得豫章友人書知子衡詩叟近日爲宵小所困羣加白眼嗟乎此古人已歴之境吾輩必嘗之味也但使後起有人萬宵小何足患哉聊寄 
[七言發先生一歎]  
　　老猶作客營鹺局貧不求貲買秫田有子倘承嚴父志而翁自並古人傳從來世上炎涼態無礙胸中澹定大找　先生同末路且留肉眼看時賢千吁萬慟成此一詩先生見之必曰同病粗憐芓仙卽我鍊柔居士李士棻 
[穀雨前一日同人飲于張氏味蒓園芋老首倡二律依韵率和乞正並乞諸大吟壇同正]  
　　不須七里訪嚴灘水木清　洵可觀芳卓如茵游屐盛緑波照影客懷寛媚人綺麗花千疉入畫扶蘇竹幾攢彷彿小倉山下過此中端合着袁安繁華境幻清凉界占勝春申屬此園裙屐風流兹會始琴尊陳迹百年存艶稱地主熒遷木競笑塵居風處褌大　高牙徒炙手何如水郭與山村[  倉山舊主醉稿]  
[滬上晤胡君碧城示讀其尊人愚園居士自壽詩並以所刊馬氏注撰要見贈因成二詩寄愚叟和之]  
　　流民百輩賊中隨能活人天必活之高誼自然堪入史　才何患不工詩卽今安樂邵康節曾是悲歌杜拾遺刊馬叟書酬宿諾死生交分見於斯忽逢客邸王文　想見善人馬少游宣倣書圖傳萬足細商詩律俟千秋江山滿眼供遊覽子弟知名會勝流此福比仙加一等求仙無暇更何求天補老人李士棻槁 
[游張園歸肩輿中念宣武坊南舊游口占一詩寫呈園昕伯桂笙求和]  
　　前塵自有入於無近對三君道不孤說劍炎詩浮白飲呼鴈躍馬軟紅圖瑜多何恤瑕分見蓬直還期麻共扶他日分携思此會遥遥　蜀望東吳[  弟士棻初稿]  
 
 
 

Page 5

 
 
   
 
 

Page 6

 
 
［G>　　上海大馬路老德記 
　　起首藥房 
　　本藥房於道光二十二年上海通商之初首先開創所有出售各藥皆係極貴料品格物製鍊無論內外病症按病給藥靡不見功復承中西仕商嘉許信任温語褒揚誠恐遠地　賜顧未得週詳僅摘試騐靈藥循序刊報開於後其餘無數藥味不能盡載於茲倘如遠處可托局携帶决勿遺悞欲杜假冒認本行招牌庶乎近焉 
　　計開　對晤補益酒　戒姻白藥粉　戒姻白精粉　去雀痣斑水 
　　包戒烟癮糖　追瘋袪温酒　治痱子藥粉　治癬瘡藥粉　止腹瀉藥水 
　　止咳定嗽糖　老德記藥酒　兩腋狐臭粉　金鷄納霜粉　淸香洗身水 
　　小兒疳積糖　百補鐵質酒　玫瑰擦牙粉　戒洋姻精水　患頭痛藥水 
　　口香化酒糖　扶陽種子酒　小孩代乳粉　傅髮生香水　諸癬藥水 
　　清涼薄荷糖　發心妙藥酒　宮品芙蓉粉　光澤潤髮水　淸香洗牙水 
　　袪寒姜糖　聽浙鴨恆酒　嫩面香水粉　退斑點藥水 
　　上海英大馬路老德記主人謹識 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顏色本藥房因考究最滋潤之物配入妙藥製成此玉液香如玫瑰令人搽之容色先彩嫩滑肌膚宜於隔夜以些塗在面上令其自乾早起揩面更覺見效所有痲癦癍點晦氣除去凍瘃爆拆等患無虞誠嫩容第一妙藥也此藥先經試騐於西人今特售與華人故牌子兼用外國字識者重之請認龍麟伴搭招牌爲記　每洋一元正 
　　上海英大馬路屈臣氏大藥房發售 
　　五四三溫火車糖發售 
　　如貴客欲買者或幾十包或零拆亦可價錢與別家格外公道請到本行帳房看樣議價可也大橋花園對門老太古帳房謹啓 
　　新開源豐銅錫號 
　　本號在上海大東門外直街中市坐南朝北自辦鉛銅點錫十番响器盆爐嫁粧一應俱全倘蒙光顧格外克己先行交易擇吉開張此佈 
　　中興八大功臣手札　中興名三三　 
　　是書自曾文正公胡文患公駱文患公沈文肅公暨左侯相李傳相曾爵帥彭大司馬八大功臣親自所作往來信杜其筆法與秋水軒尺牘相似散行自然不雜套語閒文經濟謀猷寫出咨商尺素宜士宜農宜工宜商惜原刻價至兩三元恐購者躊躇不進未得捧讀其書茲特校繕縮小價亦從亷每部洋六角 
　　四馬路女海堂啓 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有　貴客紳應需各種各式祈至小行視檬面議價目格外公道特此佈聞 
　　同治十三年六月日 
　　地亞士行啓 
　　輪船往東洋等埠 
　　啓者本行希魯西鬰　輪船於禮拜五卽三月十七上午十一點半鐘開往長崎西門舍革神戶橫濱等埠小包收至十六正午十二點鐘爲止搭客票出至開船之日上午九點半鐘爲止在船買票湏照定價加拾分之一如　各寶號欲裝貨搭客者請至本行訂定可也此佈 
　　三月初九日三菱公司啓 
　　頭彩並上下附彩聲明 
　　英四月份呂宋票本行售出頭彩第二萬六千三伯三十一號半張售與南京胡萬昌信局代隱姓氏得洋二萬元分條售與本埠劉張顧楊詹五位各得洋四千元以上共合洋四萬元上附彩半張恰和西洋人得洋五伯元分五條太古棧盧郭新關洋人陳朱五位各得洋一伯元下附彩全張徽州休寗五城黃聖與翁得洋一千元新增章程諸位財翁鴻福就獲頭彩本行亦有榮名但本行素向雅不假冒頭二彩常有惟願日後接踵而得承蒙賜顧望速來購票是禱 
　　大呂宋公司呂商必得票行聲明 
　　鳴謝 
　　白濁一症最易損人倘若過服攻伐之劑日久遂成珠滴身體由是空矣僕身歴是境術乏回春友人以梁愷悌堂乾健丸見贈據云經騐多人卽照方吞服半月遂瘥佩德不忘作此致謝 
　　浙紹施秉南啓 
　　管可壽齋各種新書 
　　管註秋水軒尺牘四本送悼紅吟一本五角○管氏重訂春雲閣尺牘兩本三角○黑旗劉將軍事實一本兩角〇臺濟小志一本兩角〇申江名勝圖說兩本四角〇五花妙判一本一角四分〇說冷話一本一角四分〇單售悼紅昑一本一角五分〇聯珠集三百六十行對聯兩本兩角五分〇王紫詮先生各種箸作〇二馬路全盛局代銷 
　　本齋在上洋潮陽樓後寶善里內 
　　置假辨 
　　本堂戒烟丸凸世濟人甚衆最奇者冊藥後腹中積滯烟油悉由毛孔而出故能除心癮愈百病冬月手脚不冷夏天身體不熱鬚髮竟可轉黑旣痿復能種子但丸形凸凹不平五味俱備質堅而柔入水難化如丸形味質不符即是假藥緣外省碼頭近有奸商假冒本堂分局者甚多以致悮買假藥者致病倘有外方　主願哥銀轉托信局懊買假藥者務祈另由他處寄信知照本堂自應査明奉覆仍換本堂眞藥寄上再本堂開設上洋只此一家金陵城內另有一鋪其餘省城各碼頭並無分鋪 
　　上海北門外吉祥街如意衖金陸城內土街口生生堂同啓 
　　神效斷根心氣痛丸 
　　心氣痛之爲患前賢分九種論乏詳矣多因氣滯血凝以致經絡塵閉甚則暝目生音皆由臟腑營不大和痰停熱積濕聚而成非眞心痛也或飮食停滯以致腹痛或變勞過度以致氣痛或多食菓餌而成積痛或外感六淫而成風痛或癥瘕癆瘵竟成虫痛或婦人瘀血未淸遂成血積痛諸般痛症苦不堪言本館祖傳秘方精製此丸如患能時將丸磨酒開服立旣止痛永不再發其效如神名曰心氣痛丸從俗語也每丸洋二角 
　　廣東鹿芝館分設上洋英老巡捕房對門 
　　吳友如啓 
　　題跋崑戲二圖京戲四圖每十二齣洋二分八景八圖越南捷報四圖每洋二分華軍得勝四圖每洋三分躉售八扣上洋三馬路西福康里發售 
　　輸船往長崎 
　　啓者本行今有火輪船一隻准于本月十一日開往長崎貴客欲裝貨物請至本帳房面訂可也此佈 
　　壳件行啓 
　　首名四萬元　萬寳來 
　　英五月呂宋票新章錄於票封全張六元半張三元條頭七角遠處來函購取認明二馬路中並無分出 
　　呂宋票　萬福求 
　　英五月份增彩票全張六元半張三元分條七角遠處函購原班寄奉賜顧者請至上洋英大馬路望平街口 
　　增彩呂宋票　廣發 
　　英五月新改章程有志者機不可失全張六元分半三元條頭七角幷送年局禮園要覽章程單來信致四馬路 
　　英五月票出售　萬豐 
　　本行由呂宋分設來申專辦按月呂宋票批發零萬均可售呂宋煙兼收彩票格外公道信購原班回件信明四馬路棋盤街口 
　　頭彩四萬元　大實來 
　　英五月加號增彩票全張六元半張三元分條照市仕商惠顧者信講原局回件騐明上海棋盤街中市 
　　呂宋票　利大行 
　　英五月份票全張六元半張三元分條足洋七角收兌紅票克己付現惠顧者請至棋盤街中市 
　　呂商利大啓 
　　喜報　萬寶源 
　　啓者英四月份二彩一萬一千二百十號係本行拆與廣和又下副彩一張由本行售出得主姓名俟後再登今售五月票全張六元分條照市遠處信購原班寄 
　　呂宋票　必發行 
　　英五月份票全張六元半張三元分條足洋七角遠近賜顧請至四馬路口老巡捕房南首便是 
　　呂商必發啟 
　　增彩呂宋票 
　　英五月份票全張六元半張三元分條七角如欲蔓買其價格外相亷伸商函購註明棋盤街北首不悞 
　　廣東梁四遠堂男婦科藥　男婦科藥 
　　男婦固精廣嗣丸〇專治男子腎虧無嗣　陽事不舉　陽舉不堅　陽舉卽洩　小解過多　久年白濁　夢裏遺精　頭香眩　眩耳鳴耳聾　腰疼骨痛　手足無力　精神短少　怔忡健忘　自汗盜汗　便後遺滴　膀胱疝氣　所有男子諸虛百損等症服之俱有奇效每罐四兩價洋一元〇婦科調經保育丸〇專治婦人氣血虛弱　月事先期　月事後期　月事無期　月事腰痛　閉經不通　赤白帶下　白淫　經期腹痛　虛寒不孕　血　血塊　血山崩漏　腳痺腰痛　頭目眩暈　　　痞塊　嘔逆吐酸　週身　痛　不思欽食　心氣疼痛　胎動欲墮　催生保產　臨產艱幸　產後虛弱　產後發冷　產後泄瀉　產後肚痛　產後腳痛　惡露不止　子腸下陷　產門不閉　乳汗不通　產後頭痛　產後咳嗽　產後氣喘　以上各症本堂另有仿單照加藥引開服每盒十粒價洋一元外有各項臘丸小丸名目甚多不容細錄但所有丸散膏丹俱仿古方揀選道地上藥并不苟且欺人如蒙　紳商賜顧請至上洋拋球塲萬勝祥呂宋票庄發兌便是 
　　新刻秘本醫書　　　　　 
　　漢唐以來所載奇怪雜證不勝枚舉皆散見方書搜尋不易茲得抄本怪疾奇方若干則系孟同費伯雄允生手縱先生名　天下迨非志怪之流正濟世良方也爰亟付梓俾早流傳價洋三角寄文海堂各書坊發售 
　　敬謝積善堂 
　　前閱貴報云滬北老旗昌後積善堂有戒烟藥可裝在鎗上代姻吸食故可除心癮余隨託全盛信局往購四兩服之至半月後果然而轉紅潤精神甚健刻下將及一月竟不想吸烟矣余威其靈騐濟世故代爲登報佈聞以此鴨謝願海內紳商受洋煙害者速往試吸更知奇騐並非余阿私所好妄言饒舌也 
　　嘉興許公舘具 
　　新開莘豐衣莊 
　　本庄專做時式男女新衣自辦各色綢緞紗羅俱有帶售本當原衣發兌倘貴欲意定做料加重精工價面商小庄本欲定碼每兩二角四現下新開格外公道每兩照碼一角八無扣貴客欲辦請至四馬路石路口便是 
 

Page 7

 
 
［G>　　赤脚大仙魚膘種子丸 
　　此方係雲南大理府周姓年老無子遇異人傳授此丸服至月餘自覺目明身健髮黑鬚烏久服連生七子壽至九十有七此方專治身體虛弱老少酒色過度頭眩耳鳴神昏目暗腰膝酸痛四肢無力自汗盜汗下元虛損夢遺精滑陽痿或男子精寒腎虛陽物不舉不能久堅元陽衰敗或女人血寒氣弱子宮久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　瘧疾餅疳積餅　　疾餅　疳　餅 
　　三陰瘧疾最易淹緾此餅一服卽愈其效神速每匣三塊計錢二百廿○小兒疳積畏服藥奢此餅芳香甘美化滯生新第一靈丹也每匣六片計錢一百文服法另單寄土洋四馬路口城濟堂發兌 
　　小經綸啓 
　　精刻書籍 
　　皇朝駢文類苑三元六角玉芝堂文集三角茗柯文集三角小謨膓館文集四角八史經籍志五元讀通鑑綱目條記一元通鑑答問五角五經集解三元六角經文碧海鯨三元試策問對八角因學紀聞編目五角江氏數學一元筆算便覽三角神珍說文通檢三角說文管見二角說文辨疑一角重校先政事略五元硃批三國志二元半本草詩箋六角 
　　上洋五馬路文玉山房啓 
　　東洋五彩香巴肥皂 
　　此皂治面上姻色黑氣及油膩等症擦之無不奏效每塊九十六〇萬應痔瘡藥每瓶二百〇八實眼藥水每瓶一百六十至妙丸治一切肝冒氣　瓶二角在上洋寶善街順泰義鞋店寄售日本馨香壽 
　　軍械出售 
　　本行專辦泰西各國馳名如砲鐲錯戰船水雷快船藥戰硝礦銅帽電鎳水雷並製造濬河開礦一切機器本行選器惟精取價從亷祈　貴紳商賜顧焉 
　　上海五馬路新派利洋行啓 
　　致語道謝 
　　竊維志在濟人訣發枕中之秘功能種子方傳海上之仙此在昔所嘗聞迨於今而始見得斯法者其為梁愷悌堂乎該堂創從粵海開設申江以其所得良方製為各種丸藥兼臻眾美獨步一時治則對症必愈名已不脛而走矣僕弟兄年過三十虛熊夢而求子情殷椿萱壽並六旬感麟趾而望孫念切禱神未應乞藥無靈亦既意冷心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義別男女以分餐日服數錢月雙坐喜甲申九十兩月先後各舉一男二老藉以開顏眾親咸來稱賀筵開湯餅慶集堂階既而語及緣由罔不詫爲奇異其有未曾得子者彼此傳言相率購服近聞各皆懷孕從知應效如神此外則同里郭肯堂多年白濁中表朱雲甫素患遺精服乾健而均愈内戚何范氏每病經期鄰婦張李氏常流白帶服坤順商並痊事豈偶然功誠偉矣設非該堂方藥良美製煉精純惡能若是也余弟兄旣愜心期不忘所自特登申報略表寅枕所冀芳名愈播咸欽種子之丹吉兆可徵不羨宜男之草謹佈姑蘇閶門陳亷石鏡秋拜啓 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公債洋二百五十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津索竹林設立分行廣招中外商務凡上海香港福州厦門漢口小呂宋西貢新加坡並外國倫頓法國印度舊金山美國日本諸凡貿易繁盛之區縣碖零躉匯票俱可由津匯兌並代押欵及存銀生息請至本行面議可也特此佈聞 
　　保險讓價 
　　本行保險房屋及洋棧房貨物向歴有年蒙　諸公先顧今將保價格外公道如有　貴商欲保請至本行面議可也 
　　公平洋行啓 
　　牛皮出售 
　　啓者本行今又到熟牛皮係做外國鞋子用其貨堅潔價目公道凡　賜顧者卽請前來面議可也　天福洋行謹識 
　　呂宋票出售　大富貴 
　　本行自運逐月呂宋票出售價照大市紳商賜顧請至四馬路老巡捕房西首 
　　鴻運來行英五月票出售 
　　本行自運逐月大票全張半張分條照市遠客函購原局寄奉賜顧者註明上洋拋球場北 
　　五月頭彩四萬　鴻來　 
　　全張六元半張三元條頭七角　處信購寄棋盤街北青運坊口原班回件 
　　呂宋票　廣揚典 
　　本號開張在呂宋香港二埠多年今又分號在上海英界巡捕房三馬路口代辨呂宋票呂宋煙兼收紅票格外克已如蒙賜顧原班回件不悞 
　　英五月票 
　　本賬房今分設一家在大馬路拋球塲新時昌票行專售按月呂宋票全張半張條頭均可價照市遠商函購原班寄繳得彩紅票兌洋格外公道　三馬路時昌湖絲行啓 
　　二彩誌喜 
　　今接英四月份電報二彩第一萬一千二百十號經本行二戶售出共得洋一萬五千元得主姓名俟對號單到申再爲登明今售英五月份票全張六元半張三元分條七角此佈 
　　呂商廣和行啓 
　　退殷聲明 
　　虹口順泰來洋貨店司事莊茂毫同執打滹卽吳船鮑芳等合股開設兩年有餘今吳船鮑芳退股不造該號唐番招牌不得用執打滹名字所有唐番買賣及各行帳目均係莊茂毫之事與吳船鮑芳二人無涉特此聲明以免後論 
　　吳船鮑芳謹白 
　　假票聲明 
　　啟者現有不肖棍徒私刻印章假票在外哄騙以圖影射且本鋪開張數十餘年素無印票深恐各紳商寶號未及周知特列報端免得糾纏倘日後仍有蒙用守情隨卽扣除訉根究辦是切 
　　金閭老添興西棧蘇城徐添興東棧仝啟 
　　治喘止咳順氣化痰丸　治喘止咳順氣化痰丸 
　　夫痰之本水也則原於腎痰之動濕也則主於脾痰之結氣也則停於肺是故脾為生痰之原肺為儲痰之器語云治痰先治氣氣順則痰除得其要矣彼凡外感六淫內傷飲食肺氣被　卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筋骨引痛咳嗽心悸或痰迷心竅舌強不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本齋精究有牟製煉此丸專治老痰頑痰各種怪症無論受病淺者藥到應騐如神卽使病延日久痰積已深務須携帶傍身不時服食自使元氣漸復客氣無權痰涎不攻而自此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蜡丸號分設上洋棋盤街南首東向開張 
　　眞芙蓉散東洋奇珍香粉　芙蓉散東洋粉 
　　專治面上斑點酒積粉刺浮黑油黃等氣能活血潤色化滯生光每早夜開水調擦數日自效此以玉容散倩名醫加减其功較勝每瓶錢八十四〇東洋香粉此粉以異品香葩集成能使容顏少嫩色潤肥清非純用鉛粉　之則尅血戕畢竟皮色泛靑者比每瓶洋二角寄在上海寶善街北首兆榮里口大豐布號發兌 
　　精刻書籍 
　　戴束源集二元經韵樓集二元半問字堂集八角曾文正求闕齋弟子記五元漢學商兌一元右皆上白紙印竹紙减八折由上洋文玉山房發售 
　　新到春季搢辦 
　　武八角文六角影宋刻六藝綱目白九角竹七角宣紙史記札記一元四說文答問三角墨娥小錄四角二馬路味三堂法馬路醉六堂啟 
　　屠戶覽 
　　來本　包買生羊生油凡屠戶願賣請到新閘大王廟對岸江蘇藥水厰面議也 
　　新排三借廬贅譚初卷　　　　　 
　　是書係梁溪瘦鶴詞人所著談狐說鬼炫異驚奇於詩論詞等法尤覺精切實詩話而兼誌怪之作計十六本本齋用新刻事木活字先爲排印一本足洋一角四分除本齋幷各書坊出售外埠託二馬路全盛信局代銷　上海潮陽樓後寶善里內管可壽齋書局啓 
　　參茸坤順丸 
　　易日乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今又製號坤順丸幷令婦人調經受孕經云男子以固精為本婦人以調經為樂二者相需為用奚難一索而成世之乏嗣奢問津及此又何慮乎種子之無良方也大凡婦人不孕之故皆因月信不調赤白帶下子宮寒冷憂思怒鬱所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘歡求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子菴羅春台○一分安慶小南門內羅春台照相店發兑　棋盤街北首廣東梁愷悌啓 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧編之眞傳其性補而不燥溫而不熱能補坎離未足之氣能助天地再造之功換骨即是此丹催丁莫如此藥俱用王道補養之功幷非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交即洩與及年久白濁頭暈眼花耳鳴目暗自汪盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可親生稊之象幽蘭定古入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子菴羅春台○一分安慶小南六內羅春台照相店發兌　棋盤街廣東梁愷悌啓 
 

Page 8

 
 
［G>　　英五月份發財票出售　呂商大得利 
　　本行向在香港自運呂宋票發售遐邇馳名現特分設上海棋盤街北照市分裁均可凡蒙四海什商惠顧請認明牌號將見得利定可源源而來大獲裨益云本行謹啓 
　　英五月票已到　英商大月恒 
　　每張價洋六元分半均可條頭足洋七角如蒙賜顧請認明上洋拋球塲南首石庫門內便是 
　　頭彩四萬元　泳記 
　　英五月票章程仍牌四月份全張半張條頭價亦照舊本行收兌紅票比衆加申來信指明四馬路三點老泳記 
　　英五月呂宋票　廣豐行 
　　全張六元分售亦可遠客函購祈騐明信封有洋房圖記不悞○四馬路老廣豐棋盤街新廣豐仝啓 
　　英五月票　呂商豐和 
　　本行連年經售呂宋票頭二三四六彩不勝枚舉已蒙遠近什商賜顧惟本行條頭着頭彩者亦是巧遇也○今售五月票開彩三月廿七日請早購票 
　　刻八代文稡啓 
　　本局聘請簡幕州　亷陳元欲廣文搜正史及羣書彙成此編區流別爲總目次時代爲子目最爲耽元之便且八代論議禮樂天文律歴及諸典章之文概已收人不惟詞翰華苑亦考訂之津逮矣現已開雕書成發寄各省出售四川富順書局 
　　上海電氣公司告白 
　　本公司中局開在紅口乍浦路四十一號門牌現可出售面刺思電氣機器大小各種電器燈幷可定包城鄉碼頭各處裝設電燈無論大小房屋亦均可來定如有欲知一切情形請向本公司經理人立德面議可也 
　　每逢禮拜二拍賣 
　　茲者小行經手每逢禮拜二在寶順棧拍賣各買在信和棧拍賣谷貨均不限價特此佈聞 
　　麥葛林行啓 
　　起死回牛 
　　凡人心腹氣痛實由臟腑之氣積聚在內經絡不能暢循故時作痛金匱云積者臟病也終不移聚者腑病也發作有時展轉痛移又云陰陽相得其氣乃行大氣一轉其氣乃散此各種氣痛根原也本堂留心此症歴訪良醫叅以家傳騐方配合製丸耑治九種氣痛中惡腹脹連年積冷流注心胸冷衝等痛不論症之新舊一丸止痛數丸斷根如有善士　備救世遇有氣痛立能轉危爲安是眞無量功德也 
　　上海三馬路蘇州閶門內金陵　事街鄭福蘭啓 
　　梅氏歴算全書 
　　算學之作肇自唐虞固爲天地造化之精微人物理氣之終始近來中外著述各就偏見淆亂粉滋故當今日欲精研歴算者自有勿菴先生此書道不外於歴聖所傳理自存於四海法亦備乎諸家之詳焉價洋四元在上海文宜書局寄售 
　　新刻書院課藝 
　　蘂珠課藝四角敬業課藝六角竹林女料六角發蒙對句八十文治疔錄要洋三分老學究語四分克鹿卜　砲彙譯一角妙香齊時文二角五分古今治平策二角四分十科策略五角白芙堂算書五元請向三馬路格致書室及各書坊購買可也 
　　旣見利大跑馬票出售 
　　本行茲有股份曾跑馬票出售每條收洋足伍角照頭日馬跑六轉馬七十弍號內任客自買號頭十二個作票一條第二日照七十二號任從貴客搖開小童拈出馬名十八號照號得彩票內全中號頭十二個每條得洋六百元中十一個洋三百元十個一百元九個五十元八個十五元七個五元起碼九扣付料貴客欲買者請至大馬路亨達利洋行對門華萬利彈子房內未士英隆啓 
　　告白 
　　今年賽設花會在於何地現未定奪大約英國五月十五號定於何處何日何價等屆時再行聲明一時遠近誠恐未及周知故今先行布告 
　　會德豐女主人啓 
　　呂朱姻出售　福利 
　　本行新到呂宋烟每箱一百枝每箱價洋七角五分其眞價兼味好貴客光顧早日請來此佈 
　　除無影之患 
　　久開寶堂靈方妙藥名振寰區凡服寶堂之藥得早脫離苦海者皆寶堂大善士主人之賜也其功之無量僕爲大善人頌之僕也不才昔時亦以病故曾假鴉片以當醫自投死路者於今已十餘年矣每思戒脫寔怕吃黃幸閱申報得悉詹誠德寶堂精製三香發四等兩項藥膏其法裝館上呼吸且靈且便除癮消病毫無趽苦僕初聞名尚半疑信今滴有友購試眼見其效菲凡故耳立志購歸如法用之一月始終自能將煙減凈僕初尚慮心癮難除可喜斷癮至今兩月之久見煙不思可見該堂主人濟世爲懷後嗣必大昌貴向登壽域可操劵而待也僕感該堂妙藥立起沉疴無可報德惟依世例登報特此揚名專此敬請德安　寓溧陽西門外愚弟謝古香頓首拜 
　　機器造紙局告白 
　　分局在大馬路拋球塲東首 
　　本局加工揀選上白棉料製造各式紙張俱極精美幷接造各紙不論厚薄長短闊窄俱可代製限日應交至紙張之潔白堅韌幼嫩超出尋常價錢尤格外公道　貴客賜顧者請到上海外虹口楊樹浦本局或大馬路分局面議爲荷 
　　詹誠德堂聲明 
　　本堂開張上洋四馬路老巡捕房斜對門中和里內第三百六十九號門牌石庫門內只此一家江西蔣儀記官商過儎採辨茶行內寄售其餘一槪俱係假冒 
　　詹誠德堂藥房主人容堂氏識 
　　婦科調經毓　酒 
　　凡婦人經水不調血氣不和不能受孕或生過一胎之後停隔多年宜服此酒一兩月外卽能受孕如氣血不足經滯痰疑者服三四月見效每晚　量溫飮勿可間斷每瓶足洋四角上洋英老巡捕房斜對門中和里內只此一處其餘俱係假冒 
　　詹誠德堂謹識 
　　諸公請看 
　　洞定山汪少全謝神符佛勒救花吞包百病內外胃心痛惟診符出門一元上門一百四陶關榮蘇城內護龍街富仁坊 
　　德豐承辦新衣 
　　本莊開設四馬路西中和里隔壁精選綢緞紗羅自運粗細皮貨代客定做新衣發售格外克己以廣招徠仕商賜顧者請卽移玉爲盻 
　　詹誠德堂再聲明 
　　本堂續刻各種良方加人仿單書後隨藥分送已列前報今於三月初七日起加書一頁連前共十四頁此頁載俱婦科什症並牙痛臺法等方○再外埠凡買三香戒烟膏發四戒姻膏參茸戒煙丸等藥者須寄信與滬上親友代辦如由信局寄來半多以偽藥混充容後本堂籌妥善法方可寄信局代買除以上藥三種其餘膏丹丸散俱可託信局來買此佈 
　　上洋中和里內詹誠德堂告白 
　　犀黃百消丸 
　　竊以天之生物有造必有化人之一身有長必有消方能流暢調和諸恙難聚是以仙傳道藏犀黃百消丸能消盒消積消痞消痰消氣消瘀　滯消歷消痛消痢消蠱消　消脹消悶並治痰迷心竅四肢不仁誠百消之聖藥也每服壹錢淸湯送下功效甚捷幸勿輕視每瓶洋二角 
　　廣東鹿芝館分設上洋英老巡捕房對門 
　　新開義大參號 
　　本號自運高　人參毛角鹿茸東西洋參燕窩等貨如蒙賜顧請至鹹爪街北首朝東門面石庫門內倘遠處批發格外克己以昭信實此佈 
　　三月初九日　原價 
　　招商局新股四十三兩　一百兩 
　　仁和保險　二十一兩　五十兩 
　　濟和保險　二十一兩　五十兩 
　　平泉銅礦　廿兩　百零五 
　　開平煤礦三十兩　一百兩 
　　自來水老股　廿九磅　二十磅 
　　電氣燈　三　兩　一百兩 
　　賽蘭格點銅　十三元　一百元 
　　公平繅絲　十五兩　一百兩 
　　鶴峯銅礦　無　一百兩 
　　中國玻璃粉　無　一百兩 
　　牛奶　二十元　一百元 
　　旗昌棧碼頭　五十兩　一百兩　叭喇糖公司　九兩　五十兩 
　　上海保險公司　十六兩五　五十兩 
　　駁船公司　三十五兩　一百兩 
　　金州煤鐵礦　五十六兩　一百兩 
　　池州煤鐵礦　六兩五　廿五兩 
　　沙峇開地公司　八兩　卅二兩 
　　施宜銅礦　三十八兩　一百兩 
　　承德三山銀礦　三兩　廿五兩 
　　白玉河銀礦　五　元　七十五 
　　貴池煤礦　十一兩　廿五兩 
　　火車糖　五十元一百元 
　　姻台繅絲　五十兩　二百五 
　　三月初九日錢洋並匯銀票行情列左 
　　新會劃收市　七錢三分七厘三七五 
　　本洋　七錢七分五厘 
　　銀拆　三分 
　　洋找頭　七錢七分五厘 
　　卡錢　一百五十一千文 
　　衣牌　一千一百三十文 
　　銀行現銀票四先令九辨士五八 
　　六個月期票四先令十一辨士三八 
　　又四個月期票四先令十辨士 
　　商人票六個月期四先令十一辨士一四 
　　又四個月期票四先令十辨士半 
　　三月初九日進口船禮拜四 
　　安慶　又　由長江　太古公司 
　　初十日出口船禮拜五 
　　日新　輪船　午刻往福州　旗昌啟 
　　新南陞　又　晚往香港省城　怡和啟 
　　新南陞　代辣打准晚往香港英國　法公司 
　　高陞　又　晚往姻台天津　怡和啟 
　　萃利　又　往長江　麥邊啓 
　　安慶　又　晚往長江　太古公司 
　　保大　又　晚往烟台天津　旗昌啓 
　　十一日出口船禮拜六 
　　燕溪些士輪船　早往厦門香港埠　老太古 
　　福和　又　晚往長江　怡和啓 
　　匯利　又　往天津　福記啟 
　　寗波　又　晚往香港省城　禪臣啟 
　　十二日出口船禮拜 
　　江天　輪船　下午四點鐘往寗波旗昌啓 
　　十三百出口船禮拜一 
　　福山　輪船　晚往香港省城 
　　十七日出口船禮拜五　怡和啓 
　　希魯西麥魯輪船　上午十一點半鐘往東洋等埠　三荾公司 
　　本月日間出國船列左 
　　產化　輪船　往長崎仁川釜山　禪臣啓 
 

Page 9

 
 
[奇花初]  
　　杭州百井坊巷養濟院卽佛經所謂給孤獨園也凡殘廢老病之民皆可安居其内每季發有口糧俾資饘粥意至美法至良也乃近日之居此者均係巿痞惡丐之流强吞覇佔盤剥窮民名雖爲丐實則押錢放債無所不爲院中房屋分東西兩邉籍仁和者居其東籍錢塘者居其西西屋中有某甲者一夫一婦頗足自給其婦於去年懷孕迄今已十有四月清明前一夕突欲分娩呼痛兩夕胎始下胞中非男非女乃一猪肺一時驚爲異事遠近來觀現己將肺埋之士内産婦亦無他曾詢之格物家咸謂此理終不可解因紀其事而名之曰奇花初胎 
[臺陽佳話]  
　　淅寗黄子穆都轉同治十年間曾除臺防司馬蒞新甫一月凡撫民理番各政興利除弊政聲卓然去任之日紳耆攀轅婦孺臥轍民番分建生祠以頌德焉冡嗣峻生太守本以同知需次閩南頗著能聲去秋唪檄東渡攝署鳳山縣事抵任之日適法人犯臺民心震動土匪每謀起事黄公通禀列憲添布防營築土堡以護城儲穀石以備患訪聞某鄉有事卽輕輿减從星夜馳往擒其魁餘黨驚散如最著名土匪林克賢屢次聚衆拒捕漏網多年竟爲黄公所獲立正典刑匪徒因之歛跡且决獄如神案無積牘民商樂業境無兵革氣象客臘黄公壽辰紳民各送萬民衣傘德政俾匾共計七十餘鄉上憲聞而賢之檄其兼辦臺南營務處節制各營寅僚歎爲奇遇軍民傳爲美談明德之後必有逹人吾於黄氏亦云去年謂接署鳳山縣事者爲馮譽騶後又爲黎功叙殆皆傳聞之悮歟 
[上海北巿六馬路仁濟善堂施粥局來書]  
　　謹啓者今有本埠北市長樂里第四弄住家廣東香山縣人鄧啓元向在長樂里八九年之久平安無事忽於上月二十九日晚間家中有邪崇纒擾不休箱内衣服無端擲地兼且帳子以及檯上書籍邪火延燒種種作難不堪言狀以致舉家不安無計可施特來敝堂叩請施少欽先行代爲解釋而少翁亦無力能爲鄧君求之至再少翁允代具禀闗聖神前並請示壇前究屬如何寃孽如何能代爲勸解候示遵行今承鄧君助來施粥捐洋五十元正在急用之際本局施粥擬發到三月底日來就廠食粥之人日增一日經費前蒙施少翁登報勸募約來尙少二百洋今承鄧君樂善爲懷發心敬助明德惟馨定能仰邀神佑驅邪降福捷於影響不勝代禱之至三月初八日 
[沈烈婦傳]  
　　烈婦陸氏吳江縣學生沈友鑑婦也父泰號樸齋母吳年踰三十始生烈婦鍾愛甚列婦幼字友鏗未及笄而孤其母欲得友鑑爲贅壻友鏗以冡子不可遂娶以歸然烈婦依其母之日爲多友鏗授徒於外最亦時從婦居光緒十年冬十二月友鏗以瘵發臥病婦家烈婦虔侍湯藥日視其夫之悴愉爲憂喜而背地輒飲泣踰月友鏗病篤烈婦回皇慘惻濳提其一子一女而哭復向其姑若母而哭姑苦母諭止之毋使病者聞也則舉子女屬曰以此相累兒不忍見夫之瞑更痛其欲瞑不瞑之慘苦也急迫不知所爲計惟從之斯已耳姑若母大驚察之已先時仰藥矣俄而毒　發與友鏗同時死年二十一時十一年春正月二十有六日昱日以二尸歸殯於沈禮也先是侇堂之夕烈婦尸大動舉室駭曰新尸獰厲矣則皆走旣而以爲蘇也趨詢者環集烈婦側身瞠目疉呼其母母至而聲氣復絶然後知烈婦之死其心終以母故不卽死而以夫故不得不卽死也嗚呼烈婦由此不死矣論曰友鏗世居大勝村道光癸巳之冬村有某婦餓死不失節沈氏曰富爲作大勝村婦傳迄今已五十三年而又得烈婦其事不同要亦同爲其難者豈川澤奇偉之氣鍾於女子鍾之尤勤邪不然何若是之後先輝映也來稿 
[記李節婦]  
　　距京師齊化門數里有李姓者年方弱冠寒素自安平時食力養親頗能曲意承順客歳娶妻某氏善針黹蘆簾紙閣式好無尤今正上元節聞通州有龍燈之會遂販運乾鮮果品往赶會塲而事卽從此起矣龍燈過後有三女子携手同遊銅街踏月行至鼓樓馬道下突遇混星子數人尾之諧謔女聞而反唇相詈混星子遂向人叢亂擁馬道地本狹窄倉皇之際互相踐踏當卽踏斃四人舁回而死者一人三女子亦各受重傷李適設攤馬道下其灘頓被踏毁李亦受傷次日經李善者送之回家李悔恨交并傷痕發痛延至數日竟爾不起其母哭之慟三日後漸至失明李妻賢時時慰藉其姑姑顔始稍解當李斃時妻已懷孕七八月至二月中果舉一男遂誓以女紅奉姑撫子以繼宗祧矢不改嫁鄉里嘉其志多有贈物撫卹者 
[再題松堂司馬小樓吟飲圖卽以代柬調寄大江東去]  
　　層樓聳處喜江光近挹軟塵遠掃好景悉從窗外遞指點風帆沙鳥興到哦詩狂來喝酒時事何須道命儔嘯侣逸情直上雲表記儂昨歳刀環克親丰範信是天緣巧一自重歌游子去彼此魚沈鴈杳渭北春深江東日暮離緒頻縈抱甚時把手風流司馬應笑[  上海單恩藻黼卿氏脫稿於琴州背山面水之樓]  
[旅述八首]  
　　竟抛家計避啼號旅次何能興獨豪願在嬾吟元亮賦畔愁時續子雲騷山邱華屋兼風義聳壑昻霄對俊髦未免低顔籌藥餌詩名坐愧古人高仕宦還鄉豈不佳其如偃蹇與時乖飢寒亦半由人事富貴焉能到我儕謝傅年衰防子覺龎公身隠有妻偕古來賢逹甘無用醉便高歌死便埋一語狂來欲問天忌才何苦用情偏逹摩面壁難成佛子晉吹笙易得仙志士仁人終寂寞癡兒騃女總團圓從今願乞容容福長日惟消食與眠終始論交保一心異鄉人土獨情深哀予每進王孫食知我惟分鮑叔金故里薦才無狗監新詩傳誦有雞林怪來坎壈纒身久忝竊虚名力不任壯已無聞耋可知我生飄蕩復何之記酣燕巿荆軻酒吟斷揚州杜牧詩海客致書投遠物山妻多病算歸期行年怕就君平問問了君平轉自疑小窓聽够連宵雨勃勃詩心花怒開看畫逕思扶杖入典衣先備買書來羣芳得氣皆奇福豎子成名卽覇才一覽郊原春浩蕩東風吹活幾樓臺行路古今同一難出門天地果誰寛淫於服乃稱佳士多得錢纔顯好官瓦釜雷鳴諸樂啞金尊酒滿美人歡白衣焂忽成蒼狗此等浮雲我倦看古人首剏周流局今我踵爲汗漫游一世雞蟲誰得失百年兒女幾恩仇易詳憂患身多旅詩寫悲傷氣是秋此日東南耆舊盡過江不忍過西州[  鍊柔居士李士棻稿]  
[題吳縣藜牀舊主管君秋初悼紅吟詩集]  
　　哀蟬落葉最酸辛剩粉殘脂更愴神聞說當年工詠絮說當年工詠絮倡隨何减管夫人剩有吟紅絶妙詞潘郎情重鬢添絲心傷故劍難排遣合向名流廣索詩菰城布衣李霆志軒氏稿○掌上珠沈劇可憐懨懨一病竟纒綿豈徒夫壻多情甚鄉里同稱鍾郝賢咏絮才高不永年令人頻喚奈何天修文地下翻新樣徵到瑶池女　仙[  吳縣徐邦逸生氏稿]  
[沈諫民少尉由京回滬卽席賦贈]  
　　天涯雲樹極蒼茫渭北江東各一方舊雨重逢聮袂好清風幾度快襟當遣懷詩酒交情洽過眼烟雲世變忙今夕與君同暢飲儘堪消受此壺觴[  松堂居士初稿]  
[張嘯山廣文挽聮彚錄]  
　　瓣香在蘇長公寡慾多聞相國當年一知己易箐同薛夫子儒林文苑名山此日兩傳人上海葛士濬○從早歳東西奔走纔賦歸來又撇了故鄉子弟合大江南北菁英一時低首也算得滿目兒孫世姪于鬯○公眞當代師儒不僅梓桑沾化雨我本私淑弟子竊隨桃李哭春風小門生張尙純○親先生十餘年久道範失吾郡二百年來經師婁縣沈祥龍○虚靜天隨與可著述年少亭林青浦何長治 
[昨見報端有高昌寒食生憤作七律步韻以慰]  
　　狂瀾欲倒憑誰挽世事如斯將奈何天道茫茫人道晦長才落落短才多鹽車屈服憐鳴驥棊局旁觀恐爛柯匣裹知藏曳影劍乘時飛躍不須磨○前寄未覆特再寄之前寫俚言訴故人代將尺素寄雙鱗那知竟作詩篇附愧煞東施竊效顰海外烟氛恨日侵知君與我有同情枝頭小鳥聲聲喚毋吝鏘鏘金玉音[  環翠游人]  
[上海絲業會舘籌賑公所施少欽經收山東賑捐三月初四初五日第六百廿一廿二次清單]  
　　丹徙補過軒貳十元顛江五柳堂陶周子忠求病速痊無名氏澹安居求子病速愈蘇城無名氏仁和龔六户各十元廣陵周誠卿八元蘇城新橋巷無名氏五元潘學銓四元桃源華記求種牛痘平安三元又助助賑彩票八百十一十二號兩張如得彩仍充助江甯朱賜九病痊完愿兩元南翔朱求病速愈錢一百文○蘇垣金山如司馬代募捐册潘儒巷無名氏十元吳縣無名氏二百文○蘇州太湖救生局經募陳晋卿陳葆卿合五十元唐少舫五元元裕行五元養性居四元余樹滋周虎如汪仲樞高小硯曹少荃陶觀孝昭忠寺僧七户各二元李潤生何子正程耕圃陳悅庭倪聽松募倪聽松墓倪聽松募倪聽松募隠名氏藏名氏王福堂留耕堂無名氏無名氏十四户各一元免厄子求病愈人頴川氏無名氏四户各元以上共　九户來洋九十三元足對開一元虚對開一元○嘉定劉友芝募富貴源頭同字二次一千七百八十六號册濟平典環谷壎房子無名氏不留名合藴素堂五户各一元無名氏半無名氏半元共七户來洋六元以上初四日○源豐潤來無名氏貳十元八角浙寧林寶善求妻病痊貳十元陳可雄貳十元徐又生祖胞妹病痊貳十元嘉定豫順堂十二元韋玉亭求自身便血速愈八元老閘衆姓公醮餘欵移助洋一元四開四元八開六元錢二千零廿二文本德堂二元顧雨生一元隠名氏趙一元○新陽殷允生經募徐不名二元無名氏五元周姓者二元殷三仁堂一元共四户來洋拾元○盤記來常州募昌册一萬五千八百五十四號左藴眞堂九八五銀貳兩晏存誠堂九八五銀貳兩李遇安堂九八五銀貳兩成本善堂九八五銀一兩不著名九八五銀一兩以上五户共來九八五銀八兩合規元八兩二錢八分九厘○楊晋庭募昌册一萬七百十九號繼祖氏十元南孫氏十元留青書屋留青書屋二户各二元留青　屋四元以上五户共來洋廿八元○漢口全昌仁局來七齡童子愿無灾晦合家平安金壽星一尊重一錢以上初五日 
 
