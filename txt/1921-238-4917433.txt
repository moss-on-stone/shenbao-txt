# 1921 - 238 - 4917433

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[截留鹽税之抗議（冷）]  
　　武人目無法紀輕政府之無能幾於無所不爲有權皆可用有錢皆可以故司法之官可以驅逐收税之所可以封閉地方經過之欵無一不可以截留及其結果如東三省之鹽税致來外交團之抗議此非自取之辱而何 
自民國以來國中雖有種種之變幻而外人絶少後言者不外守有二義其一留意外人之生命財産而不使驚擾也其二尊重條約上所有債務不令危欵也今之武人自恃其强力漸漸溢出此二義以外砲擊外輪截留鹽欵或路欵於是外人漸有責言由責言而漸干涉國人其奈之何 
嗚呼此皆武人所作之孽也 
[命令]  
　　九月一日大總統令司法總長董康呈東省特别區高等審判廳廳長傳疆調部任用請免本職傅疆准免本職此令又令任命李家鏊署東省特别區高等審判廳廳長此令又令國務院在記杜樹芬陸才甫着交財政部酌量任用此令 
又令來偉良給予三等嘉禾章此令 
八月三十一日大總統令財政次長代理部務潘復幣制局總裁張弧呈請任命董召棠兼黑龍江廣信公司官銀號監理官應照准此令 
又令陸軍總長蔡成勲呈請任命王有紀爲陸軍第二十四師騎兵第二十四團中校團附王華春爲陸軍第二十四師砲兵第二十四團第一營營長應照准此令 
又令陸軍總長蔡成勲呈陸軍第二十六師步兵第一百零一團團附張鳳翰懇請辭職應照准此令 
[國外專電]  
　　日内瓦電國際聯盟行政會昨晨在會所集議各代表皆出席顧維鈞被舉爲會長行政會將與議會同時開議至九月底爲止（三十一日） 
[國内專電]  
　　北京電星期三艾斯郭小幡訪總長係東三省鹽税交涉聞外團認張無誠意維持國信將爲進一步之辦法抑留鹽餘全部已成爲銀團會議之提案（二日下午二鐘） 
北京電張作霖電院東省鹽税英法日銀團干涉提用請中央指定他項協欵按月撥付三省以後卽不動用絲毫並保留吉黑榷運局北京電外部要人云藏案兩年來中英并未提及報載非確 
北京電華盛頓會首席代表定顔外長所有參隨由代表出發時臨時任命（一日上午十一鐘） 
北京電紐約萬國婦女商業會長函外部請我於來年四月派代表出席萬國會議（二日下午二鐘） 
北京電交部加派韓汝甲出席巴黎萬國汽車會議（二日下午二鐘） 
北京電滬烟水線不通陸線軍電擁擠新聞電遲到（二日下午二鐘） 
北京電招商局電部江寛外人卹償案與滬英領事磋商了案 
北京電昨太平洋研究會招待新聞界葉主席到者百餘人 
北京電陳光遠飛飭方本仁蕭安國卽日由老關出發分三路進攻醴陵三十均抵前線中路三十一日已向楚東橋開始攻擊 
北京電沅州匪起居民被屠城門火燒（二日下午二鐘） 
北京電鄂訊十三旅及一百團艶（二十九）抵崇陽趙傑旅已抵羊樓洞董旅已抵羊樓司靳旅已由羊樓司沿鐵路前進宋鶴庚葉開鑫等均向湘南退却（一日下午十一鐘） 
北京電院東電吳蕭各將云岳州奏凱同深忭慶援鄂定湘端資偉劃攻城據隘所向無前執凶獲醜功在國家除派何次長携欵慰勞外并望乘勝進攻早奠湘局京漢局又電蕭安國入長沙湘軍退湘潭吳佩孚三十一起程赴長沙（二日下午二鐘） 
漢口電趙恒惕東（一日）午後三時乘英輪至岳與吳面訂暫時停戰辦法法九條（一）沈鴻英部尅日離湘（二）贛軍退駐老關現有湘軍仍駐醴陵（三）石首公安塔市驛方面湘軍撤歸第八師不得追擊（四）平江通城方面湘軍開駐瀏陽鄂軍駐通城（五）正面以汩羅江爲界三日後湘軍撤至湘隂白水一帶直軍撤至黄少街長樂街一帶（六）如湘軍尙有在直軍仿綫内者由直軍許其通過撤回湘境（七）長岳株萍路及江面交通均照常通行（八）自電令到日起湘直軍各退指定地點不得有作戰行爲（九）此係暫時休戰辦法俟確定辦法之後再實行罷兵（二日下午九鐘） 
漢口電世日（三十一）岳州會議湘派葉開鑫王首斌等列席議决（一）岳州平江湘隂均歸直軍駐防（二）维持湘趙地位（三）許湘省自治（四）湘鄂繼續聯防 
漢口電路訊贛軍方本仁部進據長沙 
漢口電外訊直軍第十二混團開往長沙惟官廳尙無正式消息漢口電李夢庚世日往岳晤吳商派奉軍援鄂事吳以鄂兵力足婉謝 
漢口電蕭令第十四混旅全部赴岳東（一日）開拔一團又令武穴十八師三十六旅調省雇江新輪往運漢口電吳蕭均電請靳勿辭並電曹力挽留 
漢口電美使東晚十時赴京蕭劉均派員到站歡送（以上二日上午十一鐘） 
[公電]  
　　揚中乞賑電上海申報轉各慈善團體公鑒敝邑揚中縣居丹徒對岸孤懸江心勢如釜底全恃江提港圩四面保障詎夏曆七月十七十八兩日大風大雨大潮漫决圩堤江水灘入冲倒房屋淹斃人畜甚多現在一片澤國遍地哀聲慘酷之狀眞令人耳不忍聞目不忍覩况揚邑著名瘠苦縱就地竭力籌募亦屬杯水車薪惟有迫懇中外諸大善士樂施慨助速解倒懸俾嗷嗷災黎咸拜仁人之賜蘇我民困感戴同深臨電盼切待命之至揚中縣知事李哲昌叩陷印 
旅法工商學各界來電上海各報各省工商學界各團體公鑒自口（電碼不明）萬萬借欵草約簽字後羣情憤激因於八月十三日開拒欵大會到會者各界代表三百餘人請陳籙到會説明借欵經過及公使館對此態度陳君迫於情勢派一等秘書王君到會王初一味掩飾見衆怒難犯始誓稱即有借欵之事簽字亦在北京並言反對借欵之心一如留法同人當即决議二欵（一）反對一切妨碍國權大借欵此次借欵由陳君王君負責取銷之（一）特設反對借欵委員會以後關於借欵文件須由公使館交付委員會審查之經王君認可代陳簽名陳籙亦經補簽並另函自誓决不爲中法借欵之簽字者但如在北京進行則不能負責等語按草約簽字後吳鼎昌即行回國可見正式簽字必在北京同人等反對借欵僅得如此之結果若根本取銷非國人一體力爭不可尙希速即響應羣策羣力母功虧於一簣幸甚旅法工商學各界□欵會 
 
 

Page 9

 
 
   
 
 

Page 10

 
 
世界路透電 
[愛爾蘭之新騷動及和議]  
　　一日倫敦電貝爾法斯之騷亂當局所以遲遲干涉者因恐被指爲破壞休戰之約也衆皆承認騷亂或將大碍和平之發展今於擾攘之中尙不能查明何方面啓釁軍隊之出防已收效果今晨全鎭極爲安靜現有武裝摩托車巡邏街市偶有赴廠工作之人爲人開搶狙擊治警察馳至開槍者已逸去自昨夜至今未死一人今晨復有軍隊開抵貝爾法斯電車照常駛行各店一律開市北愛爾蘭内閣今晨復與貝爾法斯文武官員舉行會議旣而市尹出示勸衆維持和平如有必要將加派軍隊鎭壓當道現决議遏止騷亂且將充分保護各界人民鳥爾斯特市政廳現由軍隊駐守 
一日倫敦電貝爾法斯今日終日安靜此次騷亂死者共十七人傷者共二百人 
一日倫敦電新芬黨代表兩員今日行抵印佛萊斯即乘汽車赴蓋爾洛區携有新芬黨覆英相喬治之文 
[國際盟聯會記事]  
　　一日日内瓦電國際聯盟行政會决議以最先考慮上西萊西亞問題之任務委託非常駐代表即比利時巴西中國日本四國是也諸代表有充分之行動自由可請上西萊西亞德人及波蘭人供給當地之消息法代表波學懷氏述及行政會此項决議謂行政會各員以最先考慮上西萊西亞問題之任務委託前未參與此項討論之各國俾保公允無私實爲最智之舉 
一日日内瓦電法國建議修正國際聯盟公約規定設一常駐軍備委員會調查關於公約第一條及第八條之實施並備行政會之諮詢按第一條爲聯盟會員須承認聯盟會所規定關於陸海軍事務之章程第八條爲減縮軍備至最低之程限以適足保衞國家之安寗爲度一日巴黎電國際聯盟事備委員會今晨在日内瓦開會由貝爾福氏主席法代表波學懷氏遵其政府命令重行提出聯盟公約第九條關於軍備管理之修正文以期適合現局此即其前在和會所提出者 
[上西萊西亞之勞工選舉]  
　　一日巴黎電上西萊西亞各鑛及工廠之勞工會舉行選舉業已蕆事波蘭人獲大多數據巴黎各報載稱八十九鑛中波蘭人獲選者七百六十二人德人獲選者一百六十八人各工廠中波蘭人獲選者三百七十七人德人獲選者一百五十七人所可注意者公民大會中德人占大多數之各要區此次舉行勞工會選舉多由波蘭人得大多數 
[英屬斐洲首相之演説]  
　　三十一日開浦湯電斯末資將軍今日在歡迎會演説述及調停愛爾蘭爭端之經過情形謂彼嘗於南斐受痛苦之經驗多年此次以局外人之觀察點從中斡旋今仍設法與雙方接近愛爾蘭如南斐洲之崛起並非無望斯末資將軍又述及帝國會議與外交之關係繼謂殖民地曾力助不到顚阻止法德兩國復因上西萊西亞問題開戰該問題之移交國際聯盟解决實由執政者覺悟殖民地皆厭惡黷武主義有以致之斯末資將軍乃述及美日兩國間海軍之競爭謂兩國現發展一世界新問題又謂英國之殖民地多瀕於太平洋帝國會議此次於太平洋問題有重要之輔助此與世界前途大有裨益云 
[印度南部之叛變]  
　　一日西姆拉電八月三十日印度政府公報云蒂魯爾與瑪拉浦拉姆之游擊隊行將包圍蒂魯倫加第現信叛黨集中該地以爲負嵎之計加里克特之游擊隊現亦出發豫料太魯爾之亂事將需大軍對待之 
[俄國賑務記事]  
　　一日巴黎電芬蘭京城電稱過激黨公報責俄羅斯賑務委員團潛謀商諸外國政府以期管理賑物公報中又責及外國政府謂彼等如圖控制勞農政府之行動則勞農政府將置彼等於地獄 
三十一日巴黎電法人因勞農政府持反常之態度恐在俄國辦賑難收功效法外交部宣佈俄國現狀之文中謂傳聞南森博士曾與勞農政府訂定合同内有一條規定開募賑務借欵英金一千萬鎊此欵應由勞農政府分配用之 
二日倫敦電南森博士已由莫斯科行抵倫敦博士在莫斯科與勞農政府訂定合同擔保助賑者得完全管理賑物之分派 
[英屬嚴查私運華工]  
　　一日倫敦電華人近潛入英倫者頗多各口岸警察現皆嚴密稽查昨晚间搜視利物浦華人庽區之屋若干所利物浦有華人三十名被疑私運華人入境已被逮捕三十一日倫敦電今日旁蒂泊拉愛特有華人三名被控未經利物浦管理移民員准可擅自登岸經知事審訊判拘禁一月設法押解回國據該知事聲稱現有資本家費巨欵招致華人在加拿大太平洋濱及不列顚海濱服役英屬哥倫□亞現有人以此爲大交易華人若干籍私運中國青年入英頓成巨富 
[各國記事記]  
　　一日華盛頓電意大利已正式接受貽定總統所發參與華盛頓會議之請書 
二日馬尼剌電伍德將軍今日正式宣稱如改府任之爲菲督彼願受任伍德將軍定九月十日啓程赴中國日本十月間回馬尼剌並不赴美 
二日維也納電協約國致牒匈政府令於白根倫爭端尊守和約辦理 
一日紐約電超等無畏式戰艦華盛頓號已在紐傑賽州開姆登下水裝十六吋口徑之砲八尊載艦員兵士共一千四百十一人以電氣行駛每小時速率可達二十一海哩排水量爲三萬三千五百九十噸 
一日華盛頓電西佛其里亞州礦工暴動雖經總統下諭禁阻而戰鬭仍未終止如礦工再不遵從總統命令則將有兵二旅開入該境厲行戒嚴令 
三十一日紐約電今日棉市開盤頓落一百磅音衆爲驚詫旋回高五十磅音收盤低於前一日五十二至七十四磅音 
太平洋路透電 
[舊銀團抗議奉省鹽税]  
　　二日北京電代表舊銀行團之外使於八月二十九日致牒外交部嚴詞抗議張作霖干涉吉林黑龍江南省之鹽税蓋以其侵犯善後借欵合同中之條欵也牒中並未云及奉省鹽税蓋張雖有意干涉之而尚未實行此牒由日使署建議日使小幡以領袖公使之資送致外交部 
[湘鄂戰和記]  
　　一日漢口電據確實消息桂軍已占據長沙但未證實吳俩孚要求漢口各銀行續籌欵四十萬元以充軍餉各銀行今日開會討論此事聞岳州曾開大宴會於席間商定議和條件張作霖之代表一員已抵漢口吳佩孚反對奉軍來鄂 
一日漢口電法砲船杜達爾特拉協里號已由礁上缷下由某船拖至漢口 
[南方近事記]  
　　一日廣州電今日舉行廣州市議會選舉工黨投票者甚衆 
二日香港電英人之摩托船江寗號（譯音）與華人之某汽油艇於八月二十九日在西江互撞死八人 
國外要聞 
[南洋通訊（不才）]  
　　保留註船問題續聞英屬南洋馬來聯邦（四州府）吉隆坡尊孔學校等五校議决單獨實行保留註册事近日各方面反對之情仍甚激昻該五校中爲首之人如辛百卉葉大池黄處達所接匿名警告之函各數十通且前日之夜上述三人之家中均有僞炸彈投入辛黄二處皆未爆發惟投入葉姓家之彈則轟然一聲大受驚嚇該三人乃用五校名義發出通啓一方將保留註册事説明原委一方意在試探同僑之心理但該啓發後不但不生效力且攻擊益力於是葉大池避往他埠將所有匿名警告之函一槪呈交華民政務司而據其親信者言葉氏此次出避不僅在防意外以該氏曾在華民前力言能率羣校前來註册今事實適與相反恐人詰問無詞以對也其他辛黄二人近日亦不出門至對於該五校通啓加以駁斥者甚多檳榔嶼各校公函逐條辨駁尤爲詳盡末謂公等所主張者在註册一方面吾人所欲挽救者乃在不註册一方面所謂保留註册乃註册其實而保留其名不可靠也吾人之主張不註册者所以保留人格保留華僑敎育一線生機也同人以爲此案旣不爲大多數贊成如有一二學校實行單獨保留註册必致破壞團體妨碍大局斷送華僑敎育公等不得不任其咎也云云可見華僑對此之心理矣聞最近英屬七州府代表因吉隆坡註册問題等事又開第三次聯合會議於檳榔嶼兹將會中各代表所報告本州之現狀略述如下霹靂代表梁受謙報告云自六月二十四日起各校校董决議對外停辦對内停課如是者旬日當局無甚舉動遂亦漠然置之未幾受吉隆坡保留註册之影響當局特派專使分送註册格式紙到校各校一律婉言却還當局復掛號郵客各校仍以前法却還之富局乃傳敎育會會長入署嚴詞詰問敎育會會長答稱此係全體表决之事個人不能獨異當局無可如何乃勸令私塾塾師註册塾師亦答以註册當自正式學校始云云當局復令塾師入署面商亦無結果現霹靂學校校董敎職員團結力非常堅固非俟請願手續完了决不註册馬六甲代表嚴子輝報告云敝處華民政務司人極和平又悉華僑處境困難所以絶無强迫之表示在學界方面之主張當此潮流緊急之時擬延長暑假時期萬一在請願期内各州均已註册培風校即宣告停辦另行組織家塾容納年幼之學生而年長者即以該校公欵遣送回國讀書新加坡代表梁空云現在本坡情形（一）學校堅持最初態度以全體爲標準（二）學校雖有少數人受吉隆坡學董保留註册之運動然亦未敢違背輿論（三）敎職員雖分中學道南養正三派而外表均能顧全大局（四）各界對於吉隆坡主張保留註册者甚爲反對（五）居留政府雖屢次勸告尚無强硬態度（六）敎育會長處一極有毅力倘有善良之辦法自願受公衆指揮遇困難决不趨避（七）學界之一部份在停課期内有願受半薪者（八）代表用費現已籌得四千五百元僅屬於學界方面商界尙未着手認捐頗見踴躍檳榔嶼代表鐘樂臣報告云敝處校董敎職員取一致態度同心協力無畛畦之分在請願期内絶對不承認註册至於居留政府未見有何表示更無强迫之事彭亨芙蓉二地代表未到至該二州現在學校均已停辦雪蘭莪代表即報告吉隆坡五校擬行保留註册事并言各校現在亦均停課各校代表報告畢對此問題略加討論又該會議决對尊孔等五校保留注册問題辦法（甲）電勸五校取消成議（乙）電勸辛百卉葉大池朱嘉炳葉隆興黄處達勿堅執已意（丙）電勸雪蘭莪各校勿受保留註册之運動（丁）通告五校保留註册之利害按以上四項現在均已實行至該五校中現在主要二校敎職員學生已經星散不能開課事實上不用註册且主張保留者遭此反對當亦不願再提是保留註册之風潮從此可以平息矣國内要聞 
　　　塗英　　　　 
[岳州會議之外訊]  
　　决定對湘條件將開牯撤會議大陸報三十一日漢口電云曹錕之代表張紹曾即草擬在牯嶺召集國民大會之辦法者現已赴岳州與吳佩孚會商據其所擬辦法在會分爲兩股一爲各省所舉之代表會議一爲海陸軍之代表會議前者有權可否决後者之議决案而派赴華盛頓參與太平洋大會之中國代表須由此會選出之一俟各省表示願派代表之意後此會即可召集大約可在華盛頓大會開幕以前舉行請書業已分發又一電云蕭督軍與劉省長前往岳州與吳佩孚商權議和條件今省長已回而督軍仍留岳州吳佩孚與蕭督皆來電表明不能參與宴會招待美使之歉忱宴會由省長主席謂中國力謀統一之際希望美國有以助之美使休門博士答稱不獨願以外交官資格扶助中國且願以他種方法爲中國助漢口商會明日招待美使據最近消息湘軍已完全退出鄂境並有若干湘軍已被解除武裝 
上海日人某通訊社一日漢口電云武昌督軍署消息吳佩孚與督軍蕭耀南艦隊司令杜錫珪第二十四師長張福來及北方代表張一麐張紹曾張鈁程定遠湖南代表南軍第一混成旅長葉開鑫參謀長王首斌等於三十一日在岳州開會議南北和議問題其協定事項如左（一）以岳州臨湘一帶歸湖北軍管轄（二）平江臨湘以南爲湖南軍管轄區域（三）保留湖南總司令趙恒惕之地位援助湖南自治（四）兩湖聯防依然繼續 
[周樹模等勸告吳佩佩孚書]  
　　子玉將軍麾下遥聞旌節已蒞江漢中外延頸企踵屬耳目惟將軍之一言一動是瞻是聽憂國之士旦夕揣測將軍態度所嚮以喜以懼雖然樹模等以爲將軍態度久已與天下共見至今猶揣測將軍非能知將軍者也將軍痛心疾首於黜武政策深知力征經營不足以謀統一其仁心苦口三四年前騰諸衡州諸函電者天下所共見也將軍熟察時代潮流知政府非建設於民意基礎之上不能以圖治安乃於掃蕩安福之後首倡國民會議解决時局之偉論又天下所共見頻年以來以各方面之形格勢禁致將軍爲國家建設大計未克見諸事實然將軍之譽望旣緣此洋溢天下舉國人咸祝禱將軍之終得行其志而樹模等尤有以知將軍於夙所計畫未嘗一日忘也今兹以王督荼毒政府養癰鄂人呼籲之路旣窮湘士唇齒之悲逾切積兹凶閔致勞兵戎而天時人事所趨遂不得不以此善後艱鉅之任遺諸將軍淺見者不察徒見政府方以巡閲之命相加輒竊私議謂吳將軍得母舉棋不定取前此切齒反對之安福系黷武政策而躬自蹈襲之若果爾爾者則所謂與亂同道罔不亡殷鑒不遠即在安福若爾爾者則吳將軍數年令聞將掃地以盡不得不爲中國人才惜而生民浩刼亦且未有艾也夫此則何足以測將軍將軍賢者何至於盞人能解之事理而猶煩旁觀者爲之借箸樹模等當王督潰遁主客軍錯峙之際慮前線斥候或以細故生衝突釀成戰禍故曾商承黎前總統有懇勸雙方停戰之通電今將軍旣已力維秩序安堵不驚南來湘鄂諸軍又皆與將軍夙同袍澤其對於國家所願盡之責任當一惟將軍馬首是瞻以將軍之明誠其必不至以歷年蓄鋭對外節制之師供兄弟閲牆之用此又盡人所同信者本無可戰何待言停就此一端更不復勞樹模等詞費惟猶有不能已於言者十年來吾民之水深火熱亦旣極矣厭亂望治如飢如焚政府日言統一而日成分裂者以未措政治基礎於民意之上而惟是擁護軍閥助長武力以至治絲益棼夫國民本是統一又孰甘分裂者私心所望大願將軍本其素抱國民會議之精神登高一呼衆山皆應但使於太平洋會議以前吾國已有國民統一之表示存亡之機間不容髮若國家仍長此在痺廢俶擾之中恐並對外資格而失之以致永刼不復將軍固先天下之憂而憂者寗能無以拯之夫今日固千載一時之事會也樹模等不敏願於浹旬以内逖聽將軍治國德音矣專此敬請勛綏諸維垂鑒周樹模熊希齡田文烈范源濂張國淦劉揆一郭宗熙陳宦夏壽康李開侁饒漢祥馬鄰翼 
[太平洋會後援同志會成立]  
　　自太平洋會議後援同志會發起以來籌備半月各方接洽業已就緒二十八日下午二時假金魚胡同海軍聯歡社開成立大會到者二百餘人首推王芝祥爲臨時主席繼將宣言書及章程通過旋復推舉黎元洪爲名譽理事長周樹模等爲理事羅文幹等爲幹事又有李家鑒凌文淵等演説至下午五時散會兹錄其宣言書如下自美總統哈定氏提倡華盛頓會議以來各國之與兹會有密切關繫者其朝野上下靡不殫精竭慮爲事前之研究吾國以太平洋遠東各問題有切身之利害亦被邀請加入夫吾國外交問題關繫複雜旣非一朝一夕之故則乘此時機而謀國際上之進步亦寗一手一足之烈同人不敏用是聯合時彦冀以羣策羣力從事於斯此太平洋後援同志會所由成立也今日識微觀遠之士或謂華盛頓會議他日未必有圓滿之結果以巴黎會議之已事證之兹説亦不爲無見但兹會於世界前途必有至巨之影響而於吾國外交尤必生極大之變化殆可斷言設非合全國之心力爲未雨之綢繆不備不虞寗其有幸以目前情勢而言會議之範圍及會塲之規則未盡確定吾國代表應取之態度亦未能預决於幾先然犖犖大端不難僂指大抵主張吾國提案方法者其説有二一爲普通原則之提案一爲特别問題之提案由前之説所謂原則者自以保全遠東平和及吾國利益爲第一要義而尤宜以不骫世界之公意能邀列强之贊同爲準應提何條應行何例當有具體之討論由後之説則山東之歸還滿洲之退兵二十一條之廢止與夫關税法權諸重大問題均在研究之列之數種者或盡行提出或酌舉其要或逕爲無條件之要求或宜予以相當之利益尤宜斟酌至當勿俾隕越於臨時若夫從開放門户之主義爲勢力範圍之廢除陳義旣高持論亦正利害所關權衡貴審本會同人對於上列諸大端謹當悉心研索陸續披陳以供國人審擇而冀友邦之贊助要而言之吾國積弱之邦久招外侮今雖力謀進步而國際地位亦非可以一蹴而幾本會同人所有主張不欲務爲高論而惟以切實可行有益國利者爲歸倘荷邦人君子鑒其綿薄不　敎正則豈惟本會同人之幸全國人民實利賴之 
[豫京所傳之陜閻死耗]  
　　郭部謀剌與自盡兩説陳樹藩又有乘機活動意開封通信云前日督署接西安方面急報稱閻相文被人毒斃當軸聞報頗爲驚訝然皆不知所以被剌之故今晨劉省長亦有電來省但亦不詳其死之原因兹得西安函告云閻督此次被毒身死其主要原因即由槍斃郭堅所致郭被戮後其部下李某張某（均靖國軍方面人物）極爲憤慨日思報復未得其隙適有閻之親信某因洩露閻之機密事受嚴譴亦啣閻剌骨李張二人遂乘間賄通此人（聞此人爲閻之副官閻本欲槍斃因左右勸解僅責軍棍四百）於前日午飯間倉猝投以極猛烈之毒品閻甫食下咽即神色驟變該兇犯得手後即逃往李張處後闔署知覺羣情鼎沸雖立即協緝兇手然已鴻飛冥冥僅牽涉嫌疑犯數名交軍法處審訊一面由督署以電話告劉省長鎭華劉聞耗立飭所部嚴把各城門以防不測即親赴督署察勘見閻仰望牀上面鼻流出紫血情形甚慘部屬無不哀痛紛擾一夕刻下諸事乏人主持馮玉祥尚在防地日内是否能即趕來省城尙難决定趙倜今日已派員搭汴洛車西往調查又據某方消息閻督被毒前陳樹藩即有豫謀現該兇手曁李張等已潛往陳處計議捲土重來之策聞陳連日已趕集漢南所部數萬人節節進攻以圖一逞并電三原各區略謂閻依附軍閥侍勢弄兵樹藩不忍桑梓糜爛姑退漢南詎閻誅降戮服手下離心果斃非命查郭堅與樹藩以兵戈周旋者數載樹藩所排斥者僅以郭爲樹藩之明敵并非視爲樹藩之暗仇一向磊落貽書尤有陸抗羊叔子推心之雅夫以樹藩之大敵尤能容忍迄今詎郭助閻未幾即受極刑殺降不武諸公似應可稍醒引虎入門之迷夢亟圖亡羊補牢之思云云其意殆欲與靖軍聯合其抗直軍又聞陳已撥軍出武都山趨寳鷄迫鳳翔蓋陳軍久駐陜中於地理較熟現擬向直軍實行開火并宣言無論如何寗作孤注一擲亦所不恤一面與西南聯絡曾致粤政府一電謂請速撥援陜軍樹藩已率部下秣馬厲兵用効馳驅云云劉鎭華已於今晨發出十萬火急電與吳佩孚吳接電悲憤異常已切電馮吳嚴行戒備一切復電費使就近迅派勁旅馳赴陜中防制戰事發生并保馮玉祥繼任陜督 
另據北京方面消息云陜省長劉鎭華所部之鎭嵩軍居内應功對閻督頗現驕横陜省自陳樹藩羅掘以去後府藏空虚政府又無欵接濟以故鎭嵩軍時向閻督索餉閻屢電京保訖未得有切實辦法該軍横逼日急閻以憤懣之餘頓見到處荆棘陡然心窄遂於夜間吞生烟自盡聞事前鎭嵩軍曾與馮師衝突一次幸馮師持重未致啓訌又據熟悉陜省情形者云陜省形勢近日恐較前尤亂馮玉祥雖統重兵在陜然西安城内劉鎭華率鎭嵩軍萬餘人盤踞城内外白閻督入陜後劉以爲莫大之功日見暴横馮玉祥督陜苟無欵應付鎭嵩軍能否俯首聽命此其一也第二陳樹藩自退入漢中後即派人赴川粤請援如陳將援兵請到時勢必有一番之糾紛第三部堅舊部積極思爲郭復仇且均在陜境多年黨羽頗衆郭部已與陳樹藩結合一氣有乘機大舉圖陜之説陜局前途殊未可樂觀云 
（按本館前據西安消息謂閻死係服生鴉片勃蘭地過量所致並非被人謀剌亦非自盡兹據上函所述則又似確被人謀斃且已發生影響姑照錄之以資研究） 
[財政部最近之小借欵]  
　　北京政府財政之窘已達極點近因湘鄂戰事吃緊前方索欵急迫愈覺無法應付上星期六（二十日）閣議靳雲鵬曾將籌撥前敵軍費欠餉兩問題提出研究結果各閣員仍請潘復速將與大陸新亨商業鹽業各銀行接洽之零星借欵趕速成立藉以支配據財部某職員云潘氏與華銀行商借之欵大陸及新亨兩筆小欵日内已告成立雙方業經簽字其合同内容如次（一）大陸借欵合同立合同財政部北京大陸銀行今因財部需欵孔急特向北京大陸銀行議定借欵條件如左（一）借欵金額現洋三十二萬五千元於本合同簽字在滬交付滬借京還（二）借欵期限言定三個月爲期自十年八月一日起至十年十一月一日止不再轉期（三）借欵利息言定月息一分六釐即現洋每百元利息一元六角正（四）擔保物品此項借欵抵押品以七年六釐公債十六萬五千元連同意票第六期起至第四十期止又短債三十萬零四千元連同息票第八期至十期止爲抵押品於簽字日由財部送交北京大陸銀行倘上項借欵到期時財政部無法清償本利該抵押品不必通知財政部北京大陸銀行得自變賣以償清本利如尙不敷用應由財政部隨時補足（五）償還方法此項借欵言明到期由鹽餘項下在申撥還（六）此合同繕具兩份由財政總長北京大陸銀行經理簽字各存一份雙方遵守中華民國十年八月立（二）新亨借欵合同立合同財政部北京新亨銀行今因財政部需欵向北京新亨銀行商借現洋十萬元訂定條件如左（一）此項借欵共計現洋十萬元於合同簽字之日交付（一）此項借欵自簽字之日起按月息銀一分八釐計算即每百元一元八角匯水每百元一元三角預扣五萬元三個月利息五萬元四個月利息共計洋六千三百元（一）此項借欵内五萬元以三個月爲期餘五萬元以四個月爲期由財部函託道勝銀行於本年十一月分十二月分所收鹽餘項下扣還即交北京新亨銀行（一）此項借 
 
 

Page 11

 
 
　　疑由道勝銀行致函北京新亨銀行扣還欵項責任（一）此項借欵事同同樣繕具兩份由財政部北京新亨銀行互相簽字蓋章各執一份爲照中華民國十年八月財政部北京新亨銀行簽訂綜合兩項借欵爲數不過四十五萬元扣回利息兩項已達一萬餘元由此足徵政府現已飢不擇食窮困已達極點並聞該項借欵成立後某某兩部各員司聞風竟欲截留幾釀特大風潮現已同盟罷工即因此故耳 
[朱啓鈐關於中法借欵之聲辯]  
　　遠東通信社消息云近日中法借欵之聲浪日高據外并界方面消息此事業已漸趨事實之傾向巴黎留法學生因此致有圍攻使館毆傷秘書之舉本社記者以此事關係重大特於昨日訪問新由巴黎歸來之朱啓鈐氏於津寓叩詢眞相兹將談話内容錄之如次問外間盛傳足下此次赴法參與中法借欵究竟此事眞相如何朱答余此次奉總統私人之使命赴法接受巴黎大學文學博士學位並呈遞總統致各國元首親翰與國内政治及經濟借欵毫無關係余在巴黎時對中法借欵一節守全無所聞知余與吳鼎昌雖屬同船赴法但彼係受財政部之一種委任與余職務不同至意大利登陸後蹤跡即爾分離在巴黎遇晤一次余在巴黎爲時極暫又每日起居日程均爲法政府排定並無與某某另行商議某事之時間及機會至巴黎學生之攻擊吳氏余無代爲辯論之責其攻擊余之故余亦不欲明言但以吾國財政如此紊亂之時余以在野之身必謂向政府獻此無謂之殷勤以買國民之攻擊鄙人雖愚亦不至此且公等獨不知吾輩與現内閣之關係今爲何等歟言畢朱氏莞爾不置問然則據足下所聞此項借欵之内容如何朱答據鄙人歸國後之探詢始悉中法借欵之始係發生於本年六月間吳氏受王克敏之囑赴法接洽當時中法實業銀行蔡礎動摇法國方面希望中政府發行三萬五千萬佛郎之國庫劵爲之維持並允由中法實業銀行供給借欵五千萬佛郎於中政府以爲交換條件是時適值内閣改組吳氏曾電李伯芝商酌旋以李氏未獲就職此後之進行如何事關政府内幕是則非余輩所能知其内容矣問此次中法借欵之謡傳旣已牽及足下然則足下之態度若何朱答鄙人對於國内新聞紙之輕信謡傳深爲惋惜此次中法借欵旣與鄙人絶對無關係鄙人當然應加辨正以免世人有所藉口如至必要時或訴諸法律亦未可知云云遂興辭而出 
[魯議會抗爭日艦隊來青]  
　　山東各團體因驚察督練公所聘用日人一事將推舉代表來京正在進行間忽聞青島於二十一日又開來戰艦若干各公團以大兵壓境官紳應一致反對故一面向日領署積極交涉一面請求田督省議會請其致電中央一致抗爭咋聞某方面接到魯省議會來電對於該艦隊來青異常反對原文如下日人於本月二十一日由日本佐世保忽開來大宗戰艦大宗海軍到我山東青島據日領署聲稱該艦隊來青原因係與大連第二艦隊在渤海峽對演戰術期間爲一星期共計戰艦十八隻駐泊於鶴舞濱官佐兵士六千名分日登岸青島市中日兵足跡完全布滿日人工廠商店日本國旗一望無際現聞該日軍以三十人組成一隊沿鐵路視察以濟南爲終點駐青島日本由比司令特預備山東省詳細地圖一百五十幅贈送該艦隊司令以及大小各級海軍官佐該盤隊自到青後其一切動作大有長期泊駐另含有特别作用之情况决非專爲對演戰術而來山東人民對此異常憤激本會有代表全省人民之責不肯坐視迭向日領事交涉而彼仍藉詞推諉連日以來不得要領務懇中央迅速向日使小幡提出抗議俾該艦隊早日離青以保主權而安民命不勝盼禱山東省議會叩 
[黄河橋投標之爭端]  
　　字林報一日北京電云黄河橋投標事宜顧問技士已發生爭端一方面爲英法比技士一方面爲美國技士華德爾氏外間傳有行賄之説其實雙方間爭端並不涉及行賄據各方面云向華人送大宗回扣之事乃不可能蓋在比較上司以接受之圖樣皆索價不遠且利益不厚也英法比技士指責華德爾氏謂其與已被拒絶之投標頗有關係遂對於華人之接受比人投標加以干涉英法比技士於聯名函中聲稱華德爾氏原擬送入其自己所擬之圖樣而自己評斷之但此舉因無美國資本家之後援乃不果行嗣見日人圖樣係抄自渠自編之機械學敎科書遂予以優惠之考慮自華德爾氏發表英法比技士聯名來函後迄今尚未得有答覆之正式文件惟聞華德爾氏曾對於華人解釋其地位略謂渠在未被任爲橋工顧問以前會爲美國包工人之擬在中國投標者繪一橋工圖樣迨被任顧問後即通知該包工人停止進行並聲明如該包工人自願投標而用其所繪之圖則中國討論此圖時渠將退出顧問團此後該包工人因未獲充分之資助故未曾投標亦未將圖寄至中國至於日人圖樣渠不承認其爲渠舊日敎科書中之抄稿亦未保薦日人圖樣爲第一但以此稿尚佳宜得奬品而已嗣見其圖中未附入逼力單故與其他技士議定完全拒絶之渠意所有圖樣皆有錯處宜拒絶其投標但以奬品給予最優之圖而由顧問團自繪一適當圖樣附以詳細之説明然後再招人投標其他技士不贊成此議而决定以比人圖樣爲最適宜渠以比人圖樣有數處不適當且費金錢故主張加以修正否則不允簽字保舉之渠意修正後中政府可省三百萬元其他技士初贊成修正後忽繕具報告書而不言及修正渠與日技士乃不允簽名於上另上報告書於交通部反對接受比人投標而不修正其圖樣並陳述宜由顧問技士團自繪合於鐵道需要之橋圖詳列條欵招人投標之意見於是英法比技士乃致書交通部及華德爾而指華氏另有作用矣記者昨往見華氏但不能得其談片因交通部尙未答覆亦未允其向報界發表詳細之事實也記者詢以外間所傳比人允許華人大宗回扣之謡言華氏答稱此乃不可能之事比人投標價昻因照其所擬橋圖工程頗爲浩大之故但利益微細不容有回扣也外間傳説彼此互詆與各技士之名譽有關故雙方現擬將此爭端提交美英法科學會研究之華人現無解决辦法頗覺左右爲難 
[京敎育仍呈停頓狀態]  
　　八校敎職員方面前根據大會議决如六七兩月經費未全數發清則招生及上課等職務停止執行現六月份僅發半月下半月及七月份尙無着落且鹽餘擔保簽字及交部直接交敎部等手續亦均未辦妥是以招生及上課等事當然照大會議决辦理實行延期二十七日上午八校長曾開校務討論會僉以政府失信經費無着招生及開學等事無法辦理遂全體往敎部謁馬次長請示辦理彼此討論良久除延期而外别無良策故是日午後各校門口均有招生延期佈告其原文如下爲佈告事本届新生入學試驗原擬展期至二十八日起舉行現國立八校校長復奉敎育部次長面囑暫行延緩一有定期再行知照本校自應遵照辦理此佈（上課延期布告略同）又是日（二十七）上午敎職員代表馬叙倫王兆榮譚熙鴻許繩祖許璇五人往訪交通總長張志潭及抵張宅門者謂張已出門乃直往交部相待約四十餘分鐘萬兆芝秘書代見謂張總長今日本早欲到部因接靳總理電話邀往靳宅現在電來囑我代見有何意見可由我轉達代表等堅囑萬電邀張於今日國務會議以前先到部一談我等儘可在此相候萬乃去約十分鐘張至代表聲明來意張謂交部直接撥付敎育經費之事旣經國務會議决定我更樂意因前兩月交部已將二十二萬元撥付財部財部竟自挪用敎育界並未收到殊爲失望也惟此事須得財部公文後方可照辦代表等謂此事旣經閣議通過似可由交部咨明財部不必再候財部公文公免推諉張謂我今早正催國務院快將公文送部大約今日必到部待到部後我即根據公文一面將欵撥付敎部一面移文財部可也代表謂八月以後當然亦如此辦張謂八月旣如此辦以後自無問題代表等復請其無論如何須在月内辦到以免九月一號開課等事又生問題張答國務院公文一到即辦代表等又詢六七兩月經費交部究竟撥付財部否又究係特别協欵否張謂交部協撥財政部之欵甚多此欵亦確已付出此欵確係特别協欵由葉前總長時已有公文案件可據時張即囑萬秘書取葉前任案卷來看代表等查閲一過似卷中只有於交部撥交財部支付書中撥付敎育經費二十二萬元字樣究竟如何雖看公文未明支付書來歷實難遽定惟此後由交部直接撥付亦可置之不究而已代表辭出後復往敎育部訪馬敎次馬託頭昏不見告以方從財交兩部來有要話非見不可馬始出見代表等告以潘張兩長囑其今日開議時必須將此事辦好不然九月一日恐難開課馬唯唯代表又謂六月下午月經費潘財長謂已撥到究竟如何馬謂支付命令已出代表謂支付命令是空文所問是實欵據潘長謂欵已在勸業邊業兩行是即日可以發出馬謂不錯惟尙須待兩行賬劃清後部中方可發支票代表等乃促其在今日閣議上務必竭力辦妥而退 
京師公立各小學校已届開學之期因經費無着不得已將假期延長呈請敎育部迅速撥下欵項以便開校現各小學校校長以此項呈文已送去數日尙無回音殊爲焦灼昨特由李棟王子均劉耀曾高松秀展樹濤蘇耀曾等再分呈國務應理及敎育總長請將各小學校積欠及經費迅予撥給以便早日開課兹將其呈文錄下竊查京師各小學校六月分經費自本年暑假以前即未蒙發給彼時各校以暑假在邇遂勉强支持竭力設法墊辦照常授課不意自暑假以前迄今已三閲月各校始而設法墊辦繼而墊無可墊遂至拖欠各處現在各處催償欠欵迫不及待而校存經費早已支墊職敎員火食及校役薪工等費雖債主踵接於門而亦無從應付此各小學校最近之經濟情形也查各小學校每月所領辦公經費平均每校不過三二十元凡修繕校舍購備圖書標本儀器紙張文具油燭煤水等項悉仰給於此項辦公經費今積欠至三個月之久各處陳欠之欵旣無力償還即無法再行繼續賒欠此就學校辦公經費情形上而無法開課者一也各校敎職員每月個人所得薪俸不過二十元左右仰事俯畜胥於是賴小學敎職員本爲一種清苦職業薪俸旣極微薄又兼兩三個月無絲毫進欵其所有衣物因之典質一空此尤甚者一家數口嗷嗷待食大有朝不保夕之勢雖敎育界不乏熱心之士然欲責令枵腹從公照常到校授課恐實際上斷難辦到此就敎職員個人經濟情形上而無法開課者二也有此以上二項情形延至今日各校經濟實况已至山窮水盡斯時欲謀開課竟同無米之炊總之小學之所以不能開課者實由於各校經費告罄並非有他種情形深恐貴院對於小學校經濟實况或未澈底明瞭致兹誤會此又不得不亟爲聲叙者也伏查京師公立各學校經費每月不過一萬七千餘元統計積欠之數不過四五萬元區區此數在貴院大部似尙不致無從應付即請迅予撥給以便早日開課京師小學敎育前途幸甚京師學齡兒童幸甚 
[旅京贛人驅陳運動之劇烈]  
　　旅京贛人日前曾開全體大會討論驅陳辦法當即公推代表龍見楊緒昌鍾起衡劉公簡楊楨吕日煃蕭仁昺歐陽文八人向院府請願二十六日晋見總理適不在院當由勞秘書（勤餘）代見赣代表遂將呈文及其他文件面交秘書並謂贛人求罷陳氏種種理由均已在呈文中詳述今且不提惟中央苟仍於姑息陳氏不顧赣省數千萬之民意則江西人民亦惟有出於自决之一途即效法鄂王之舉亦未可知此時對於中央面子就不很好看務望轉達總理請其早爲之計云云勞氏唯唯允轉達總理出院後擬再入府請願惟時已頗宴府中職員已散送議定翌晨再往二十七日上午九時八代表仍同往公府請願當由吳笈生秘書長接見代表措詞大致與日昨無異惟略較憤激有謂贛人請罷陳督已抱决心陳督一日不去則贛人之驅陳運動一日不止中央無去陳之力此贛人所深知而中央下令之權想尙不至墮失此次贛人已有成竹只須中央頒令罷免陳職在陳氏去贛與否中央可不必過慮贛人自有辦法驅陳此次請願已爲最終之請願亦所以表示贛人尊重中央之至意若中央固執己見不以贛人之言爲意則贛人亦不再爲無味之要求而實行自動的驅陳贛省子弟尙足與陳氏爲雌雄之一决務祈總統全中央之威信保贛省之治安俯順下情其爲德便云云吳氏對代表再三敷衍允爲即刻轉達日内當有答覆代表乃告辭而出 
[蘇督長請撥欵急賑電]  
　　江蘇齊督軍王省長昨會銜致北京府院電云蘇省入夏以來霪雨連綿水勢暴漲各懸低區時憂積潦迭飭設法疏導加護圩堤雖稻棉已受損傷而隨時尙資補救迨至伏秋盛汛淮黄横决沂泗下注湖水東灌江潮頂托運堤岌岌可危不得已啓放高郵之車南新三壩導海以殺水勢詎本月十三四及二十一二等日復又颶風暴雨連宵達旦江潮泛溢圩堤冲决濱江沿運各縣遂至平地水深數尺廬舍已半傾頺人畜亦多溺斃災民露處甚至升屋攀樹以避横流現據各縣紛紛呈報已至五十餘縣之多業經督令財廳派員分往查勘飭將災重之區先行就地籌撫當兹庫儲支絀各省告災明知國帑久虚不敢爲發棠之請而災區較廣移粟無方查蘇省四年五年八年偏災均蒙中央發帑振濟幸免事端今年情形實較重於曩歲哀鴻徧野積水在塗若不亟籌賑撫深慮流離失所日濒於危合無仰懇大總統特沛恩施俯准撥銀十萬元以備查放急賑迫切上陳伏祈訓示齊燮元王瑚東印 
[南京快信]  
　　王省長昨函聘張謇爲第二次省地方物品展覽會審查長聘聶其粟委朱政將廳長等數十人爲審查員 
淮揚道尹胡翔林運河督辦署參贊徐鼎康電告隂雨不止水又增一寸五分運堤岌岌可危雖擇要搶修而雨大工艱結果難料 
財廳昨續委李鍾祥赴泰興縣張葆吉赴淮隂縣韓濤赴蕭縣查勘水災 
司法部頒發民事公斷條例及説明書到蘇高等廳昨印送各機關分别勸導一面出示布告 
[杭州快信]  
　　省憲會議對於敎育經費已决定省税總收入占每百分之二十以百分之三爲基金以總數三分之一爲全省小學私校之補助惟保管方法未便採用委員制議員王犖昨提出修正辦學人員槪用聘請各地設立議事會議决各種經費支配及保管方法學制改良學務進行組織法另定之 
餘杭知事汪東寳因周玉蘭賭案諸多羅織經省委陳毓璿查覆以賭博爲現行犯旣無實據即不成刑事問題高檢廳檢察官左賦才亦提出意見認爲違法同級審廳昨將原判撤銷查汪已因本案調省令行新任金乃光依法更爲審判 
嘉湖等屬各縣此次風雨肆虐田禾受損經各團體紛紛報告災荒沈省長現令財政廳彚案核辦 
地方通信 
[松江]  
　　會議處分衞城磚石金山縣墾植公司拆賣衞城磚石釀城絶大風潮曾經督省兩長令飭松金兩縣協同處理上月松縣市鄉委員會議主張磚石售價應歸兩縣公用曾經松縣知事據情咨商金山縣署昨縣署接到該縣咨覆略稱已於上月召集農商敎育三會長欵産處總董市鄉委員勸學所長及墾植公司代表在署討論議取清澈辦法由松金兩縣農商兩會派員監同公司拆缷撤除將磚石售價除去拆工挑工等費用儘數交付兩縣欵産處協繕支配撥充公用云云當經代理知事沈岫芝召集各市鄉委員於本月二日下午二時假産欵産處會議處分辦法 
青浦水災之呼籲章紀綱致王省長電云南京省長鈞鑒青邑自八月初旬起颺風爲患霪雨連綿東南幹河淤塞潮水暴漲積久不退田禾淹没秋收難望東北木棉花散子落遍地皆然災象已成人心惶恐懇請鈞座迅賜委勘拯救災區實深頂感青浦縣水利研究會主任章紀綱叩東 
[蘇州]  
　　新知事更委掾屬新任吳縣郭知事於昨日（一號）上午接篆當由温知事將各項卷宗移交接收而隨來人員亦先後進署兹探其所定各科如下第一科郎鴻鈞號笑耘第二科王一夔號鳳笙第三科蔣雲階號青欽第四科申彤藻號翰丹承審員陳贊舜號廉奏警佐那延齡號鶴年 
逆倫案辯護要點上海浦東張欣生逆倫案解蘇上訴後已由高廳於上月二十六二十七兩日審訊一過當因關係人吳貴大未曾提案庭訊因即中止俟傳到吳貴大後再行開審兹悉張欣生之辯護人費廷璜對於此案追加理由書之五大請求摘錄於次（一）張駕雲之温病傳臟陷入少隂危症請求委託中醫之精於温病者鑑定（二）因毒致死與平常食味中所受之毒質逈然各别請求委託法醫家重行檢騐（三）案内二百元之過割據潮生謂是健臣手筆曾經原審核對健臣筆跡請求將兩種筆跡重行鑑定（四）穆抒齋爲本案串同朱潮生誣告之重要關係人請求傳案嚴行鞠訊（五）張欣生在原審之自白在大理院解釋中或合於事實之疑竇或合於另有别情請求對於原審自白之點詳細審查 
[鎭江]  
　　黄泥山倒塌傷人本月一日午後三時鎭江西門外黄泥山因大雨冲激忽然倒塌山下草屋被泥壓壞者甚多並壓斃王姓小孩三名壓傷數人 
藥房命案近訊銀山門大街中英藥房前被暴徒入室用刀砍斃廚夫小李一名並戮傷店主之子及學徒各一人已紀前報兹悉縣署警局各警隊於日昨在京畿嶺左近盤獲凶犯之友船户顧樂山凶犯房東徐森借刀與凶犯之桑永福三名押解警局訊問略有端倪聞張局長以案雖破獲而凶犯在逃現已加派警隊帶同所獲之犯分住各處嚴密訪拿務獲懲治 
[揚州]  
　　選舉欵産處董汪都王知事召集各公團及十區自治員於三十日下午在署選舉地方公欵公産處職員與會者爲農教兩會長及自治員共十二人選舉結果七區任桂森（得九票）當選爲正董一區曾萬里（十二票）五區蕭淞（十一票）爲副董一區林作霖（十一票）厲萬青（九票）二區劉長春（十票）三區黄景沂（十票）四區關樸（九票）六區倪伯符（八票）莫鴻濱（十一票）七區戴天球（十二票）朱學海（十票）十區集楙（八票）均當選爲董事已由縣署呈報省長備案 
倒牆壓斃幼童揚城大十三灣部姓之高牆及兩門外吊橋均遭霪雨貫注於三十日倒塌該牆並壓斃幼童一人血肉糢糊見者慘然 
馬隊開防清淮駐揚陸軍黄旅長近調所部馬隊一連開往清淮各地駐防聞係奉有上峯命令 
雜評一 
[岳州會議（默）]  
　　所傳岳州會議之條件而確可謂爲湘鄂問題一部之解决而不得謂爲全部解决又可謂爲湘鄂問題暫時之解决而不得謂爲根本解决 
何則所傳四條件若駐軍若聯防若維持趙之地位與許湘人自治皆對湘問題而對鄂善後若何尚不在此會議範圍以内故曰解决一部分且即以對湘論亦僅係敷衍目前之計於政治上軍隊上皆未有正當辦法故此岳州會議尙非根本上解决湘局之會議 
况乎今日之難解决而急需解决者不在湘而在鄂且不僅在湘鄂而在全國之大局故吾望於岳州會議之後進而爲解决鄂局之會議更進而爲解决全國國是之會議 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[津浦路明日可望通車]  
　　滬寗鐵路車務處因津浦路水阻後北上乘客紛紛來站詢問特派洋稽查乘車至明光車站查詢通車確期已誌昨報兹悉該稽查由蚌埠車站察看後即返南京昨日來電云津浦路損壞之處業已修竣惟軌道底下缺少石子如無意外阻碍於四日（即星期日）可望通車直達至天津云 
[七團體反對漁業借欵電]  
　　省敎育會等七團體昨致北京電云北京大總統國務院海軍部農商部鈞鑒報載海軍部秘借日欵一千五百萬處理七省漁業事關國家海權漁民生計甚大如果屬實危險甚於魯案謬妄過於曹陸章風聲所播將爲太平洋會議之梗輿論大譁一致反對應請從速取銷借欵之議嚴懲創議之人以保主權而平衆怒江蘇省敎育會上海縣商會上海縣敎育會寰球中國學生會中華職業敎育社華僑聨合會上海救火聯合會冬 
[上海銀行公會關於十年公債往來電]  
　　北京銀行公會來電上海銀行公會鑒日昨財部致函公會及安格聯君請以十年公債基金歸入舊基金處由共同管理本會開會討論並與税司交換意見皆以基金須臻確實用途以歸還外交敎育治安等要費爲限並公開發行又查整理公債之時政府曾有節减政費整理外債之表示自非切實進行不足以遏財政上之危機非基金確實用途正當亦不足以副我公會當日之宣言政府旣以誠意切商如上述各節確有適當之解决本會自應相助先此奉電尊見如何敬乞電示北京銀行公會勘 
復北京銀行公會電北京銀行公會鑒勘電敬悉當即召集緊急會議僉以基金確實用途正當爲先决問題且公會聯合會議曾有宣言最初主張尤宜貫澈今政府節流乏術濫支無度若漫於贊助實反維持之眞意謹布區區維希公鑒謹此電覆滬公會世 
財政部來電銀行公會鑒魚電伸悃諒荷台察查十年公債之發行本部首重基金現經再三審度與其另設不如歸併整理案内之基金仍由總税務司與銀行公會管理以資便利業經函致税司及北京銀行公會在案至於用途期以清理短債補助國庫爲宗旨現亦另開清單擇必須償還之内外短債及維持治安並外交敎育實業之必要費分别列入如此則基金鞏固用途公開邦人君子必能相諒現與北京公會推誠商榷深盼貴會協力補助迅策進行節關伊邇需欵孔亟並祈迅賜指示無任企禱立候電覆財政部東 
覆財政部電財政部鑒東電敬悉十年公債事敝會昨已電達北京銀行公會請大部逕與接洽上海銀行公會冬 
[函請各團體澈查十年公債]  
　　杭人杭辛齋反對十年公債特致函上海縣商會各路商界總聯合會各路商界分會銀行公會等各團體請澈查眞相原函云公債之必經國會通過世界之通例亦我中華民國約法所規定也乃我國迭次所發公債無一經正式國會之通過然當軸者尙知所顧忌必假借非法國會之名義與確定之擔保故人民雖增額外之擔負而投資者之本息尚不致完全無着今則財政之破産已届羅掘之方法已窮忽於南北兵爭復起之時又安然有十年公債之名目發生旣無非法國會之名義可假借又無保證的欵可指定總税司旣否認於前銀行團又訾議其後是無論在法律上在事實上此項公債當然無成立之餘地吾人民苟稍具常識者自應絶對的否認根本打消不謂好商牟利無所不至與政府勾通一氣利用各項交易所爲消納之尾間舍组内債交換所爲發行之機關藏頭露尾巧取豪奪但求佣金回扣嬴利之到手而危害於國家貽禍於人民見笑於鄰邦均可不問苟有絲毫之天良幾徽之人格者似不應喪心病狂一至於此鄙人初有所聞尙不敢信乃日來詭謀顯著轉眼將有此種十年債劵在上海之市場發現嗚呼我國政治上信用早經破産而社會之所維持者獨賴商界自身之信用人格耳今此舉實現則商界之信用之人格亦必爲政府所牽連而同歸於盡後事將何堪設想獨居深念憂心如焚而未詳確之證明究未敢臆斷其虚實貴會領袖商業亮於此事内容必能深悉尙祈詳晰示如俾得洞明眞相凡我人民咸當誓死力爭勿令外人謂我中華民國人心爲盡死也云云 
[穆藕初資助豫學生赴斐游學]  
　　河南開封留美豫備學校高才生韓朝宗張純明王鳳崗朱相程均品純學粹體質雄健該校文學敎習西摩君頗爲賞識但省費支絀勢難貫澈彼等篤志求學爲國效用之初願爰由西摩君商請其摯友穆藕初君擔任四生留穆藕初君資助赴菲列濱留學之河南學生 
一王鳳崗字梧峯西平人二朱相程字佛樂西平人三韓朝宗字海波孟津人四張純明字鏡軒洛寗人 
學經費一萬元穆君察得四生品學兼優能力充足將來定成有用之才故慨然應允現該生等已乘（俄皇后）船至斐律濱留學矣 
[交署請飭停五榖交易所函件]  
　　致法正領事德函逕啓者本埠少數米業商人在法租界組織米業五榖交易所一事本署認爲民食攸關經於八月三十日函致貴署速即轉知公董局吊銷該所營業執照以維民食在案昨日復派秘書談汝康面謁台端請迅予協助辦理承貴正領事雅意允加以詳愼考慮另訂特别取締辦法并云俟韋總領事回滬再爲核辦等因具徵貴正領事維持民食具有同情惟查米榖爲人民命脈所關若任聽最少數之米店商人設所交易操縱把持爲害甚大近來本埠各團體對於此事頗懷疑慮該所籌辦人等不聽米董勸告仍復悍然進行實屬罔利營私不顧大局現聞韋總領事返署尙需時日合亟函達貴正領事希即轉知公董局飭令該所立即停止進行靜候解决并希迅予見復不勝企盼此頌日祉許沅 
上軍民兩長快郵代電南京督軍省長鈞鑒竊職署前聞本埠米商有在法租界組織米業五榖交易所之説當以民食攸關面諭上海縣知事切速查辦去後八月二十九日據該知事呈稱以適據米行領袖仁榖公所董事報告到縣當傳米業領袖嘉榖堂董事奚元良詢問屬實並飭傳諭設法勸助旋據奚董呈稱該項交易所爲虞瑞清發起現已由法領事註册給照經集董開會各董多數反對米業亦未盡贊同迭經知事一再令行奚董等勸導取消無效請轉致法領交涉務將執照吊銷以維民食等語即於三十日函致法總領事略謂米榖爲民食攸關更非别種物品證劵可比豈容罔顧大局之少數商人設所交易操縱其間以致貽害地方乃法公董局不加深察遽給予米業交易所營業執照實與民食大有妨害希即速飭公董局吊銷該所營業執照以維民食等語去後尚未准覆三十一日復派法文秘書談汝康往晤法正領事德賚沛詳述利害請其迅予協助該領允加以詳愼考慮另訂特别取締辦法並云俟韋總領事回滬再爲核辦等語當查米榖爲民生命脈所關若任聽一二奸商壟斷把持爲害甚大近來本埠各團體對於此事頗懷疑慮該所籌辦人等不聽米董勸告仍復焊然進行實屬罔利營私不顧大局復經詳叙上述理由函致法正領事并謂韋總領事返滬需時希即飭令公董局轉諭該所立即停止進行靜候解决等語去後除再隨時與法領嚴重交涉並分電省軍署外謹將辦理此案經過情形電漸察核特派江蘇交涉員許沅叩東印 
[閩粤同鄉電請速决學生案]  
　　閩粤同鄉會爲學生案公電總檢廳云北京司法部總檢察廳鈞鑒閩籍粤學生劉開祥等久覊滬廳迄未决定處分王希昻已死陳國瑞病重敝會等環請滬廳准陳保外就醫業承滬廳俯順輿情照准保外惟此案久懸不决非僅妨學生之自由且恐失司法之威信信懇電飭滬廳迅予决定不勝迫切待命之至廣肇公所旅滬福建同鄉會叩 
[美國三要人之行蹤]  
　　門羅於下星期一到滬司蒂芬與路克佛羅逕赴北京美國哥倫比大學師範科敎務長門羅博士前本定於昨日由亞細亞皇后號船到滬兹據外人方面消息博士昨日並未到來現已在日本改乘高麗丸輪船該船於下星期一准可到滬至新銀行團美國銀團代表司蒂芬氏及美國煤油大王之子路克佛羅氏亦原定乘亞細亞皇后號船到滬現亦已在日本下船由日首途逕赴北京云 
[英國聲樂家陶利亞女士抵華]  
　　英國女士衞拉陶利亞初爲拂老來公司著名劇員登台表演各報每多嘉評如倫敦晨報倫敦劇報愛爾蘭日報等報均讚揚女士爲劇界之明星女士所以於劇界負此盛名者因對於聲樂學頗有心得也但聲樂學非特爲劇學上要素即辯論演説亦以聲樂爲主蓋發音之抑揚高下如何能使人感覺如何能令人悲傷如何能令人快樂皆須研究聲樂學然後能發言裕如而自然中節女士曾於倫敦巴黎紐約各埠敎授此種專門學從學之舞台歌女一經受敎者無不聲價十倍方今風氣開通通都大埠之女子皆出而與社會相周旋故口才實爲當今急務據女士言凡善爲演説背誦者類皆見重於時又曰對於兒童已習英文者欲希望將來口齒清晰雄辯滔滔則尤非研究聲樂學不可女士到華已有數日現在外白大橋利查西飯店四十三號頗願與中國士女相接談凡愛研究聲樂學者可徑往訪之至於欲訂定時刻請其敎授者可與女士直接接洽中國歌劇對於音節尙少具體之研究苟與女士互相商榷對於改革中國歌劇當不無小補也 
[民生紗廠舉行創立會]  
　　上年史量才穆藕初君等所發起之民生紗廠業於昨日（二日）下午假香港路鐵業公會開創立會選舉董事及監察人二時開會由穆藕初君報告該廠創辦情形並發表以後擴充營業及宣讀章程推舉徐采丞君爲總經理等事均經全體通過一致贊成當時公舉李煜堂張則民二君開匭點騐選舉票穆藕初聶雲臺史量才徐靜仁蔣孟蘋黄奕住王正廷等七人最多數當選爲董事胡筆江陳子馨二人爲監察人該廠總經理徐采丞君曾於去年親自赴德調查紡織事業並購辦機器各事現北蘇州河之廠屋已將竣工機器亦陸續裝運到滬約再一二月即可開始工作云 
[航業消息彚紀]  
　　藍烟囱公司之格拉克斯號昨晨由本埠太古公司偕同香港本行之造船廠工程司往洞沙失事地點施行拖援手續至十二時許已將此輪拖出開駛來滬於一時二十五分進口現聞因船身稍有損傷須留滬修理原定十五號返歐期届時或將展延也又法國郵船公司之高爾提挨號自該公司設法拖援後其船身已於昨晨完全浮出水面矣 
孟買有大批棉紗棉花在此三日内裝至上海計總數有二萬三千四百八十四件之多昨日已到愛歷坡號一艘先裝到印度棉紗二千六百零九包棉花六千三百九十九包雜貨數百件星期一尙有那加坡號到滬計有印紗三千包棉花四千五百零三包又有笛爾淮拉號亦於五百日抵滬計來貨有棉紗三千零六十三包棉花三千九百十包印花印紗運滬之多賓爲前此所罕有云 
本日英郵船格什麽挨號還歐上海有湖絲六百八十一包裝去係分運至英法各國者 
太平洋郵船公司之帝邦號定星期一開還舊金山上海運美貨有茶葉一百噸湖絲二百包府綢五十件中國籐器五十噸云 
天祥洋行之新輪基得爾砲臺號由紐約來華尙有兩星期行程此次裝來進口貨祗有五百噸現定二十一日還美 
大英公司現接倫敦總行電告今將開闢一歐華南洋路之特别航綫業經派定七千九百四十一噸之埃及號ＥＧＹＰＴ於十一月二十三號從倫敦開出先往南洋羣島次赴港滬不往東洋西行時且經孟買一埠此船須至明年一月初旬抵滬又中歐郵船班内於十月二十三日將加添一甲級郵船達古拉號ＤＡＮＧＡＬＡ開上來海此船有八千零五十六號大約在十二月十日至申云 
太古公司在英國格勒斯哥省司谷脱造船廠定建之荆州號張家口號兩輪昨日此間接電報稱該兩輪刻已完全竣工行將開駛來華計兩輪船身均有三百十英尺長四十四英尺闊二十三英尺深净量爲二千六百五十噸太古公司已决定俟其抵滬後派入香港一路行駛云 
[昨日車運進出之銀洋]  
　　昨日（二日）滬寗路大通運銀公司由南京造幣廠裝來新洋十三箱計六萬五千元昨晨到滬 
又滬杭路同和公司昨日承運中國銀行寳銀五箱計一萬五千兩又交通銀行五箱計一萬五千兩又日夜鹽業二銀行十七箱計五萬一千兩裝至杭州造幣廠又現洋二萬元至嘉興昨日由杭開滬之早快車在杭州造幣廠裝來新幣二十二萬五千元分裝三十五箱内計上海中國銀行十二萬五千元交通銀行二萬五千元鹽業銀行二萬五千元惠興銀行二萬五千元日夜銀行二萬五千元又滬嘉區間車在松江承運甡源交上海鴻祥鈔洋四千元又信餘運交上海益大鈔洋四千元以上共計現洋鈔票二十三萬三千元均於當日運抵上海南站缷車由運送處裝儎塌車分别送交矣 
[銀洋市况之報告]  
　　金融通訊社二日報告云今日洋市較靜買賣均少市價有漸趨穩定之勢早市七錢二分三釐半較昨漲二毛五午市華商銀行略有賣出收盤又回跌至二分三釐二毛五近來用途不起洋價似不能再趨高漲至各埠來源亦不旺盛大略供求尙相平匀以後趨勢若何當以新棉用途之多寡爲定進口南京杭州二埠共來五萬元出口裝内地三萬元 
銀拆早市一錢八分與昨同午市有香港電匯出欵得百萬兩拆息遂跌至九分市面較鬆動香港迭有大條裝出以後或當續有來源現銀裝南京二萬兩大條昨日由昌興公司裝來六十六條云 
[美報紀菲列濱滬行之閉門期]  
　　大陸報云本埠菲列濱銀行將於九月三十日閉門但仍爲馬尼剌總行之代理機關以經營合法銀行業務辦公地點仍在黄浦灘一號舊有行員將酌留一半 
[美商組織航海機械測量公司]  
　　大陸報云現有美商三人發起新公司經營航海機械與測量之事業已吾請美公堂註册規定營業年限五十年資本十五萬兩發行一千五百股每股實收一百兩 
[通花漲價之影響]  
　　物品與棉業兩交易所之標凖通州花衣因連日大雨漲價前日近遠期價已漲至三十四兩五錢以致連連追加證金至昨停止賣買通花已兩日而兩交易所之理事及經紀人等於昨日開緊要會議二三次棉業仍未有妥實辦法物品則加證據金每百擔銀四百四十兩但昨日傍晚仍雷雨不停今日（三日）之花衣價恐難平定美棉昨日來電復漲起一百餘磅音聞有某華商因賣出空頭有數萬包按照目下市面虧折十餘萬金無力彌缝於前晚至黄浦江投浦自盡幸經某駁船遇見救起護送回家由家屬酬謝而去云 
[本星期成交之紗數]  
　　本星期紗市已有轉機成交數額較巨印紗成交計二百七十五包其中十支紗二百二十五包係天津帮辦去價自一百四十二兩至一百二十八兩不等十二支紗五十包係内河帮辦去計價一百四十四兩日紗廠南匯三新等均有開出共九千七百包價漲四兩至六兩不等計有十二支一百包價一百三十八兩十四支六百包價一百五十五兩半十六支六千三百包價一百七十兩至一百五十三兩不等二十支二百七十包價一百八十兩至一百七十二兩半除十六支紗三百包外餘均係九月至十二月期貨交易本廠紗開出一萬餘包價亦漲四兩餘小包紗成交七千包數額旣較上週大增價格亦漲高甚巨云 
[西新米及新客秈均已上市]  
　　本縣所産新粳米以浦東周浦爲最早謂之東新業已上市多日而閔行一帶所出者謂之西新亦於昨日首批裝到南市董爱渡某米行售開價十元零八角擔數無多祗開盤應市而已 
河下客秈新貨亦於昨日第一次到申計有溧陽新客秈船户王長法王德洪等兩艘裝來二百餘石由鎭大錢恒泰等米行售開價九元三角至九元二角五分 
[近週中之絲市狀况]  
　　本星期中白絲市面仍極清淡目下白絲存貨不多開售者不過零星交易新貨價格甚高黄絲近據川省來電謂已有一千擔裝運來滬近因川省不靖致貨尚未到目下本埠絲市以黄絲爲最盛需要暢旺本週中計成交各牌絲共一百六十包計十三至十五條份特頭號廠絲十包價扯一千零四十兩黑馬牌復摇絲經十包價九百四十兩公記馬復摇絲十包價九百兩又黑馬牌頭號十包價九百四十五兩二號十包價九百三十五兩紅馬牌頭號五包價九百三十五兩又二號五包價九百二十五兩又三號五包價九百十五兩跑馬牌九至十一條份十五包價一千一百兩十三年至十五條份山東黄廠絲十包價一千零二十兩金雙鷹牌山東黄絲十三至十五條份十包價九百九十兩全柔樹牌十三至十五條份十包價一千一百三十兩過盆黄絲十包價五百兩久成牌十三至十五條份廠絲二十包價一千一百兩閻字牌明州黄絲十包價九百兩雙鷹牌十一至十三條廠絲十包價一千一百三十兩 
[七月份之出口洋皮]  
　　本季之羊皮市况極呆疲除美國方面有大宗去路外其他洋莊交易極形清淡兹查七月份中未硝山羊皮出口共七十六萬三千九百六十張較去年同時計增七十二萬四千一百七十三張本月份中除連往荷蘭一千二百張外餘均係運往美國未硝綿羊皮七月份出口數與去年相同計一萬二千八百五十九張各種皮毯交易甚清七月份中法商採辦最多計辦去一萬七千張其他囘有運往英國一萬張云 
[皖團體電拒倪黨長皖]  
　　駐滬安徽救國代表團改造安徽同志會旅滬學生會昨日（二日）通電安徽各團體各報館云倪馬逼走聶憲藩賄擁老朽閩人李兆珍長皖以爲壟斷政權之計並以各處反對日亟轉擁其死黨萬惡陶溶李維源等代理省長隂謀百出聞者痛心除嚴重電詰徐靳外應請諸公速本自决精神一致拒絶倘倪黨以武力相加同人誓爲後盾駐滬交徽救國代表團改造安徽同志會旅派學生會同叩蕭又接安徽太平洋會議外交接援會電云報載李辭長皖北庭反催速赴任頑朽如李尙知迴避北庭决與皖人爲敵是誠何心據報倪在蚌會議决以兵保李到任皖人决以死拒皖局安危惟北庭負責務懇一致協力電爭不達目的不止是所盼切安徽太平洋會議外交後援會 
[渡船户玩忽業務監禁六月]  
　　渡船户徐永明於隂曆七月十一日清晨六時在曹家渡載得渡客陳阿五婦人許薛氏女子王金秀薛阿三薛全林盛林珍林銀大等時適風潮大作又因駕駛不愼致渡船傾覆溺斃七命徐當由警拘送地檢廳訊辦在案兹悉此案業經起訴審判廳前日上午經該廳推檢各官開庭飭提徐永明至案略詰一過以其玩忽業務罪當然成立判處五等有期徒刑着監禁六個月以儆 
[國内輪船運貨進出口之調查]  
　　進口貨（青島）太古公司之頴州輪船昨由青島裝來湖絲四十五包生仁一千六百包生果一千一百十五簍紅泥一百二十五桶什貨五件（烟津）招商局之新豐輪船昨由烟津裝來水菓三千八百七十二簍水烟一千三百六十七箱瓜子八百七十包皮蛋三十八壜棗子九十三包藥材八十六件桶板六十八件黄絲七件沙參八件頭髮三十九件皮毯二十件其餘爲古玩綢緞洋碱石板大頭菜香菌鐵釘帆布香烟什貨等（長江）太古公司之吳淞輪船昨由長江裝來大米四百八十二包青蔴三百零四件皮油三百八十八桶絲綢五十八件紙頭二百六十二件桐油二百二十桶蓮子三百七十三包杮餅七十四件蛋白二十九件白蜡五件什貨五百六十一件 
出口貨（烟津）招商局之新豐輪船本日由申裝往烟臺貨計麵粉一萬二千包洋布六百五十七件紙頭一千零六十四件棉花四十包布十七件白鐵一百九十五件竹籃二百零一件竹頭十八件什貨四百三十四件又裝往天津貨計麵粉四百包白糖二百包紙頭五百五十三件洋布八百三十三件茶葉八十七箱蔴袋四十一件香烟四十箱生鐵五十噸什貨九百九十二件 
（港粤）太古公司之頴州輪船昨日由串裝往汕頭貨計麵粉四千五百包豆餅四千塊洋紗三百五十三箱青蔴一百七十件藥材一百二十三件棉花一百六十一包及蘋菓冬菜生薑木耳蓮心等又雜貨六十八件又裝往香港貨計生油二百五十根綢緞七件及蓮心木耳海蟄洋琴生鐵藥材等及雜貨七十六件又裝往廣東貨計麵粉三千包黄豆七百三十七包棉花三百九十七包瓷器三百四十四件藥材二十件生油一百桶蜜糖四十箱雜貨一百三十二件（温州）招商局之海晏輪船昨日由申裝往温州之貨計麵粉一千一百包麥子二百包白糖二百六十一包水菓七百簍香烟四十七箱洋布八十六件雜貨四百四十三件 
[商品陳列所近聞]  
　　定期陳列商品陳列所徵集商品分十二部現正規畫陳列部位聞定科學儀器部化學工業部陳列在該所三層樓上日昨該所商品科發出通告定於本月五號起先從三層樓上起手陳列並檢查科學化學兩部出品人名册有曾向該所預定櫉抬各家如商務印書館科學儀器館香亞公司永和實業公司榮昌火柴公司先施公司自製化妝品部楊紹文經理均接到此項通告當日楊經理即往該所定佔乙種櫉第五十號云 
檢查出品商品陳列所對於各家出品均於陳列之先加以檢查如非國貨或未具有商品之資格者槪行剔退不予陳列兹聞該所檢查長沙章生明漆器工作甚佳式樣亦好而其做法係用木胎上面裱以夏布夏布之外刮灰加漆漆上做出各種人物花卉及鐘鼎文旣形工雅又極堅固實比他處漆器全用紙作胎者不同洵堪稱爲上品惜因裝運不甚得法致在途中損壞多件云 
[上海絲繭交易所創立會紀]  
　　將與中國絲繭業交易所合併 
 
 

Page 15

 
 
　　上海絲繭交易所於昨假上海總商會議事廳開創立會到會股東共二百餘人午後二時開會當由籌備副主任楊魁侯宣布開會宗旨後即經各股東公推籌備正主任正在廷爲臨時主席王主任出席宣言謂我國絲繭近年來大受影響所以同人等設法組織絲繭交易所以謀營業之發達惟本所發表後即有中國絲繭業交易所相繼組織若遵照交易所條例一區内不能有同樣之交易所創設照事實上着想該交易所之創辦人等均爲絲繭商業萬一彼此分立殊與營業上亦有妨碍所以鄙人在總商會内與沈聶諸公磋商兩所合併辦法當經訂立草約一紙聲明再延一星期雙方解决庶各無關碍云云當由王主席將草約向衆股東宣讀一通並稱今日係本所原定創立之日本無延期之理兹爲顧全雙方利權起見所以有前項之聲明惟是否可行請衆公决各股東均各贊成並表决延至隂曆八月初八日截止爲磋商期内如再逾期不決本所照章進行云云次經濟股徐桂英代表陳浩泉路籌備一切開支賬略報告畢遂宣告散會 
[彚紀魯皖乞振之函電]  
　　中國濟生會昨接山東利津縣知事姚祖訓函云（上略）敝縣河套甫經護住而客家又復漫溢本縣被淹二百十三村莊尚有霑化浜縣附近利境之村亦有二百餘處同陷田禾廬舍冲刷無存老幼婦女羣逃堤岸風餐露宿父母妻子幾不相顧目擊慘狀淚不能乾當經電請山東省長及災振公會及各善團先後撥發洋五萬元散放急振亦曾電求貴會賜振未知到否目下災民甚衆務請廣爲勸募集成大宗的欵陸續滙寄散放俾利霑浜三縣災民不致盡成餓殍則感德無旣矣 
仁濟堂廣仁堂濟生會等昨接蚌埠張督軍電云皖災奇重前經電達諒邀台察兹於蚌埠籌設安徽皖北振務處儉日組織成立委進泗道李維源爲總辦王承祐史久紹爲會辦綜畲一切督率進行特此電聞 
[張欣生家又發生訟案]  
　　殺父案犯張欣生之妻徐氏自奉地檢廳訊明開釋後迄已日久近忽投地檢應稟稱夫弟張燡生乘氏有難之時將家中一切器具搬取一空請求提究等情案中又牽涉許近仁趙紉之等昨奉王訪渠檢察長核准飭警下鄉往傳張燡生並許趙等到案訊究 
[令緝川沙刦案逸犯]  
　　水警三隊第一分隊隊長蔣祖鴻先後緝獲川沙莊元生家刦案之盜犯徐洪發沈小阿榮蔡貴生陳南發等四名業解川沙縣公署訊辦在案兹查當時行刦盜犯共有八九人之多併據獲案各犯供出該逸盜黑皮和尚小浦東套仟子和尚等數名均居川南兩縣交界沿海灘地方昨由水警第三隊王隊長令行第一分隊蔣隊長從速購線訪拿務獲解辦 
[法庭定期開審葉耀蓮命案]  
　　藥耀蓮被人用竹扦揷入肛門斃命一案業經地方檢察廳起訴審判廳訊究在案兹悉此案現已由審廳田刑庭長定期本月五號開庭審理昨已飭警往傳屍父葉家生屍弟藥小蓮並屍妻以及證人王金聲胡金堂等届時來廳候訊以憑核辦 
[貝勒路命案兇犯判决引渡]  
　　流氓小丹陽（即楊福生）唐阿五冷王開楊天福徐阿三張阿狗等六人於日前在法新租界藍維藹地方向賣藕之朱金山拆梢不遂將朱毆斃等情迭誌前報兹悉現由承辦此案之探目黄金榮徐阿東韓邦達包探黄芝芳偵悉楊唐冷三人及在逃之大老虎小老虎等係本年三月初九晚持刀戳斃貝勒路郎友記作塲看守人陸四華之兇犯故於昨日傳同該場主將楊等解送法公堂請究先由黄探目稟明前情繼由鄔友記作場主投訴被戮情形詰之楊唐兩人供認是晚由大老虎糾同人等前往帮兇不諱冷王開供民人實不在場求察中西讞員令商之下以被告持械行兇案關人命着一併還押聽候備文解送華界檢察廳按律懲辦 
[各學校消息彚紀]  
　　第二師範尙文門路省立第二師範學校前日舉行秋季始業式本届新舊學生合三百十人上午九時賈校長與敎職員學生齊集講堂分班向國校旗並校長敎員等行敬禮後即由賈校長敎職員等先後致訓詞十時散現已派定各生學級於昨日正式上課 
師範附屬第二師範附屬之高小第一部學校内爲高小國民職業三科本學期開課共有新舊生四百人兹因原有課室不敷分布遂由楊主事商准賈校長即就校内之公衆操塲禮堂改建樓房六幢以樓上爲三敎室樓下爲健身房及兒童圖書館由申林記作頭包造訂價四千八百兩限舊曆九月完工現已拆除正在動工翻造云 
山東路義校山東路商界聯合會義務夜校前晚（一號）舉行第三届冬季開學禮到會者除學生全體外有河南路義務夜校敎務長李衡石學生代表徐兆祥愛多亞路代表魯廷健石祥生及該會職員閔望之錢　章方曉初等八十餘人首由校長周劍雲主席報告上學期經過情形及本學期更動敎員新聘嚴愼予何墨君二君担任敎授次由嚴愼予致訓辭大致勸勉勤學又次何墨君錢龍章相繼演説大致與嚴君相同次請李衡石演説略謂山東路與河南路地處相聯故兩校交際尤應較他路爲厚諸君要知現在商界聯合會爲什麽要辦義務夜校目的在培植不能求學諸子弟若使上海各義務學校辦得皆有精神一旦普及全國豈非社會敎育前途之大幸由此很希望一般學生努力求學云云徐兆祥演説以上海現今各交易所信託公司因需用人才紛紛招生練習鄙人希望諸君勿因此而中途棄學云云最後主席致謝來賓及報告本星期六（即今日）下午二時考騐下星期一開始上課直至十一時摇鈴散會 
國語專修學校敏體尼蔭路國語專修學校於前日行開學禮專修科及高小科均定五日起正式上課該校從本年度起説備課程益加完善各商來學者頗爲踴躍云 
民生公學海寗路粤秀坊民生公學自鄔志堅接任校長以來學務更爲整頓日館已於八月二十五號開校英文夜校定今晚開校報名者甚多云 
[北京男女高等師範招考新生]  
　　上海縣勸學所昨接江蘇敎育廳公函内開奉案敎育部令飭選送北京高等師範學校國文史地英語數學理化博物各部本科學生額二名又北京高等師範學校敎育及數學物理學化學各研究科學生額二名並發簡章摘要招生辦法奉此本廳現定於九月十八日在南京八府塘省立第一中學舉行試騐又北京女子高等師範學校理化國文二部預科學生額三名送京覆試並發招生簡章奉此現定九月十五日在南京馬府街省立第一女子師範學校舉行試騐二十日送京覆試除分行外合行摘錄各該校招生簡章函送貴所查照布告周知如有志願前往肄業學生務飭於九月十三十六日以前携帶相片證書到廳報名聽候考試過期槪不收考幸勿自誤 
[鄞慈鎭交通協濟會慈北部成立]  
　　鄞慈鎭三縣旅滬紳商發起組長途汽車在上海設立鄞慈鎭交通協濟會籌備處規畫數月頗有端倪兹聞該會洪荆山沈錦川日前自滬遄歸即赴山北聯絡紳耆討論設立協濟會慈北部先期用知單邀請就地紳士於日前在沈師橋崇壽宫開成立大會鎭北來賓如黄滌甫黄肇瑞黄肇勲等多人開會程序列下（一）振鈴開會（二）公推沈佩藩爲臨時主席（三）宣佈協濟會宗旨由洪荆山宣言本會以保護鄞慈鎭三邑築路主權並招商承辦長途汽車公司力謀三縣交通事業之發展爲宗旨（四）設立慈北協濟會地點在鳴鶴塲（五）推定正副會長及職員經衆公推葉崇楣爲正會長陳壽門章雁臣韓壽丞俞斯尚高彭年沈佩藩爲副會長到會諸君均爲會員復次討論路線問題葉書言沈馥山俞堯華沈錦川諸君均有詳細表示（六）散會已四時半矣 
[武術會徵求會消息]  
　　南市中華武術會自上月二十起至本月十日止舉行第三届徵求大會目的須徵會員千人會費萬五千元分十隊徵求上星期六第一次揭曉繳進分數者祗五隊收入已有五千餘分今日星期六爲第二次揭曉之期以前未繳之五隊本期均須併繳以爭勝負據個中人云預料此次分數較上期可增一倍該會昨又通告各隊訂今晚八時開會除揭曉分數外仍有名人演説及各種游藝等助興并限各隊分數須於七時前繳進核算前三名仍有特别奬分以資鼓勵云 
[樂生演習祭孔儀節]  
　　上海文廟祀孔樂生向由貧兒院學校一律擔任近以學生不足並難聘請音樂敎師爲詞致書告退由管理祭器員林問之曹瀚庭二君添招能吹笙蕭笛者三四十名充當樂生凡來報名者須開具三代履歷一而發給譜使之自行練習本定上月二十五日會集嗣以所招尙不足數曾請川沙董事陸蓮溪派人補充以爲將來川沙興辦文廟之預備嗣因無人可派續行招補改定舊曆八月初三日（星期）早八時三刻至九時爲止新舊樂生在明倫堂聚會並備有茶點風雨無阻并函請貧兒院歌生舞生七十名届時督率同蒞悉照初九日午後演祭形式排列位置節奏八昔想是日清晨定有一番熱閙也 
[聖保羅音樂游藝會]  
　　聖保羅音樂社爲聖保羅學校籌募經費將於今晚八時半借座博物院路十九號太英戲院舉行音樂游藝大會内容有五十人八人及二人之合唱著名西人及華人之獨唱並佐以同志社及廣東浸信會之弦樂隊女學生之跳舞及男子十餘人之滑稽唱歌實爲滬上不多觀之音樂游藝會入座劵普通一元特别二元青年會謀得利時評洋行均有出售入院時亦得臨時購買云 
[昨日南洋中學之追悼會]  
　　昨日南洋中學辛酉级畢業生爲已故級友汪君乃烈開追悼會汪君品學兼優爲該校同學所欽佩開會時輓聯盈壁蒞會者有四百餘人之多由嚴君柏梁主席王校長培蓀致誺詞其餘各級敎員均蒞會示哀次由校友郭步陶君演説同學亦有演説者後由汪君家族答謝讀祭文後即散會 
[滬南工巡捐局常會期之通告]  
　　本月六日爲滬南工巡捐局董事會常會期所有進行事宜業由姚局長預行提出列入議案以便當衆交議昨特由局分亟該局名譽董事查照請於届時一體蒞議大旨謂九月六日即舊曆八月初五日爲本届第一星期星期二常會之期准於是日午後三時在局會議敬請台端届時蒞局公同接洽爲荷云云 
[懸賞協尋矢踪學童]  
　　廣東香山人黄容枝年十五歲本年八月二十九日晨七句鐘時由公共租界北河南路二十四號家内出外至海寗路三德里萃文書塾不料至今未返經其家屬四出探訪杳無蹤影當將數年前所攝像片報告捕房請爲查尋昨由總巡捕房印刷該童影片發出賞格飭探尋訪並送請華界淞滬警察各區署所請爲協尋並聲明賞格洋一百元其面貌服式如下而圓色黄黑微麻髮剪短身穿白官紗長衫藍格子洋布衫褲 
[工巡捐局停發灘簧執照]  
　　滬南工巡捐局姚局長知照本局税務處主任謂凡以後無論何種茶肆請領唱灘簧執照者均已懸爲厲禁槪行却絶其有取巧以舊照請爲展期倒換者亦行禁止不准再行領照開唱云 
[現駐浦江軍艦之呈報]  
　　停泊南黄浦之軍艦除通濟練習艦及江貞砲艦等奉令調往長江上游巡查外現查本埠浦江僅有應瑞練習艦湖鶚魚雷艇海鷗運艦等三艘昨已由該司令部將各艦名呈報海軍部查核矣 
[普善山莊七月份之善舉]  
　　閘北普善山莊辦理各項慈善義務實事求是七月分共葬大材念四具小材八百四十三具又施出小材二百念四具中醫院施診給藥一千六百零七號西醫院施診給藥七千九百八十二號其急救時疫一部分亦在其内有益於社會良非淺鮮也 
[哈同路住户反對增加房租]  
　　滬西哈同路民厚南北兩里房屋約數百幢爲哈同氏所有該處地鄰荒僻交通不便落成後無人顧問乃爲優待住户計每幢月收十元第一月免收租金由是住户利其價廉漸漸遷入空屋亦漸稀少如是者約四五年房租照舊乃自去秋起增加兩元今年正月又加三元已至十五元七月十二日復接房主通告舊曆八月起再加五元每幢二十元僅及一年而所增房金竟倍其原定之數信户等全體反對開會議决特用公函致哈同氏原函如下敬啓者七月十二日接奉貴房東通知單内開自八月初一日起所有民厚里房屋每幢加租金五元云云誦悉之下殊爲詫異查民厚里房租去秋增加兩元今年正月又加三元已至十五元較之去歲已增半數乃自八月起又擬加收五元每幢增至二十元以滬西偏僻之區而有此重大之租價殊駭聽聞且不及一年而所增竟倍之似此有加無已豈得爲平矧近來米珠薪桂生計已極艱難如此加而又加奚啻雪上加霜因此住户等全體議决轉商貴房東煩念賓主已有數年亦當一顧舊情本届加租一層從緩實行從八月起仍照前例收租尚祈俯允所請即日飭貴經租處佈復以慰各住户等之懸盼此致哈同先生哈同路民厚里住户全體公啓 
[北新涇火警]  
　　北新涇居民楊阿五其家忽於前日失火經四區四分所長警帮同救熄李署員傳楊到案訊問之下轉解司法科押候查辦 
[證劵物品交易所消息]  
　　證劵物品交易所市塲揭示第三百六十三號云依本所營業細則第一百零四條第一項之規定通州花買賣暫行停止又第三百六十四號云通州花之本證據金九月三日起每擔改爲二兩又第三日六十五號云通州花自八月二十六日起至九月一日止所有現存冥賣雙方每擔再徵收增加説據金二兩定於九月三日上午未開市以開繳納九月三日起之新交易買進一方每擔收增加證據金四兩四錢賣出一方每擔增收加證據金三兩二錢須於當日下午五時以前繳納又第三百六十六號云通州花自九月三日起之新交易依營業細則第五十三條須預先繳納證據金其未經繳納預繳證據金者祗能做了結不得做新買賣 
[公廨訊罰車輛違章案紀]  
　　星期四下午公共公廨車務公堂開庭由張襄讞會同美奥副領事訊間汽車違章案三十一宗共計罰欵三百四十八元兹將被罰汽車夫姓名與所犯案情摘要彚記如次（一）李阿寳在華倫路開駛快車不慎罰洋四十五元（二）沈乾康（三）唐友根（四）鄭阿四（五）徐子祥（六）高松林（七）朱阿中在西藏路百老滙路楊　浦路等處或開駛快車不慎或無司機執照各罰洋二十五元（八）陳橋根（九）費相魏（十）王全友在戈登路南京路四川路等處均因開車不愼各罰洋十五元（十一）余順生（十二）何眞陶（十三）藥錢記（十四）吳恒甫在九江路南京路等處或將汽車久停於不應停車之處或不聽巡捕指揮各罰洋十元（十五）包阿福在北四川路開車不點燈火罰洋六元（十六）錢利生（十七）宋紀章（十八）徐阿記（十九）徐和尚（二十（周金龍（二十一）沈阿桂（二十二）徐長發在北京路九江路等處或將汽車久停於不應停車之處或車上不點燈火或汽車號碼不明各罰洋五元（二十三）沈文玉（二十四）陳雙林（二十五）王寳第（二十六）曹榮全（二十七）王四龍（二十八）張榮發（二十九）徐鳳章（三十）張阿四（三十一）唐友根在愛多亞路南京路等處或車上無燈或號碼不明或車尾發洩濃烟或開車不慎各罰洋三元以上各人有案同而問異者則以其前曾犯過兹乃加等科罰以儆將來云 
[領回妻室完案]  
　　車站路習藝所北首同興和酒店主俞光芝之妻吳氏（名彩英）因受其夫虐待函告乃父吳三益吳由紹興到申後即偕同表姪陳阿有同住俞處交涉適俞他出遂將彩英領至小東門附近親戚家暫居台逾歸家得悉大怒前日俞在途適與陳阿有相遇遂鳴警將陳扭控二區警署以陳引誘伊妻吳氏捲逃等情奉諭飭警將吳三益俞吳氏一併拘解到署訊得案涉刑事立命移送地檢廳訊辦午後奉檢察官提案預審一過以原告所控證據不足且兩造各有不盡不實均奉申斥數語俞吳氏當堂交由俞光芝領回嗣後不准虐待違干提究吳三益陳阿有一併斥退了案 
[煤屑路發現女屍]  
　　昨日黎明時滬南新普育堂大門附近即煤屑馬路發現一輕年女屍當經該處二十五保十二圖地保查無家屬投報地檢廳稟請相騐矣 
[拐婦驗係病死]  
　　拐婦周王氏在押所患病奉諭發送新普育堂醫治無效延至前日下午斃命由堂中以電話報告地檢廳委派張檢察官沈檢騐員等前往騐得該氏實係病死當由死者家屬請求免封自願棺殮問官准之諭着趕緊收殮 
[近日浦東流行之時症]  
　　浦東沿浦一帶自入秋以來各處時疫流行如爛泥渡浦東醫院老白渡中西醫院等每日投診者多至五六十人據稱患霍亂吐瀉不及醫治而死者本星期祗有一人患痢疾瘧疾四肢麻木者日見加多云 
[慈善副劵開奬紀]  
　　昨日慈善副劵在南市開奬場開奬上午九時起十二時告竣開出三大奬號碼如下頭奬八千三百六十一號杭州仁裕經售二奬六千七百七十號杭州仁裕經售三奬一萬七千三百七十二號本埠善利全經售 
[拱莫間汽船修竣消息]  
　　滬杭甬鐵路所經營之拱莫汽船二艘前遭風雨均被損壞游客往返槪以快班民船代之終覺不便現悉武康一艘因内部重傷一時尚難修復其畧小之新輪一艘現將修理工竣昨據莫干山辦事員電報該輪准於本月五號修竣照常開駛云 
[婢女發濟良所留養]  
　　濟良所中西女士昨晨伴送女孩金招弟到廨稟稱該女據稱年十二歲在雲南路德仁里張姓家爲婢因作事不妥遭其主母毆打潛行出外自投到所求援等語並據該女供明前情中西官得稟判女發濟良所留養 
[併紀違犯烟禁之科罰]  
　　法租界霞飛路捕房探目徐阿東偵悉蕭志通許亨利兩家私設烟榻容人燈吃並私售烟膏烟土故於前晚稟明西探率同包探至該處抄出烟具等物帶入捕房又探目沈德福查悉居民王銀寳曹林生家私藏烟土爰於前晚至各該處抄出烟土數大包帶入捕房諭各交保候究昨日併傳至法公堂請究先由西探上堂稟明前情並將烟土等物呈鑒詰之蕭等供認私售不諱中西讞員判蕭罰洋五百元許罰洋二百元王罰洋四百元曹罰洋五十元一併充公烟土烟具没收 
[客棧容留庽客吸烟之科罰]  
　　廣東路二百號門牌某客棧因容留庽客開燈吃食鴉片烟前晚被老閘捕房四十三號三道西捕查見當將烟具帶入捕房稟廨出單於昨將棧經理嚴金泉傳至公共公堂經陸襄讞合同英赫副領事領訊明判嚴罰洋十元充公烟具銷燬 
[誌謝]  
　　本埠精武體育會新近編印之（硬搥圖説）可供研究拳衞者之仿效昨承該會惠贈兩幅書此誌謝 
雜評二 
[漁業借欵（訥）]  
　　整理漁業非海部之責故海部欲借整理漁業之名收漁税以充軍費已非國人所甘承認况乎借整理漁業之名以進行借欵耶 
中國沿海七省之民藉漁業之生活者奚啻千萬計一旦以借欵之故而奪其生計已非稍有人心者所忍爲况乎漁權旣去海權隨之其關係之大不僅在漁民生計而已耶 
中國當局但求借欵之有着而爲害若何早非所計所謂竭澤而漁者已無所不用其極今乃漁乃漁人之利且不惜以民爲魚而以漁翁之利予人其居心何在耶魯人以第二警察督練公所之設係實行二十一條之見端足爲太平洋會議大障礙故魯人竭全力以爭之今之藉借欵以設漁業公司其危險豈下於設警察督練所而海權之當爭又豈下於警權哉 
公布攔 
[江蘇高等審判廳]  
　　民庭判决奚世柺與張葆培爲省議會復選舉訴一案（判决文（原告之請求駁回訟費歸原告負擔九月二號 
[江蘇高等檢察廳]  
　　批示何廷樑據訴石生元盜砍桑樹椿等情是否屬實姑候今宜興縣知事查明核辦此批趙張氏等狀悉仰候提卷核辦此批黄金標狀悉准予上告此批孔祥訓狀悉查爾父之死雖屬可慘然亦何能以風聞二字專就爾父平時不相合之人任意羅織究竟係何實情叩仍向縣署訴請核辦所請派員到縣拘間及刑訊之處非但於訴訟程序不合且係遠法不准此批宋象芳狀悉准由本應通知同級審廳明上訴此批何雨生狀悉仰候提卷核辨此批陳子芹狀悉候調卷核奪此批徐明炳狀悉仍候調卷核奪此批吳正之委費廷璜辨護呈遞一狀李少卿委陳立人辯護呈遞一狀姚榮兆不服武進縣批示提起抗告早遞一狀李受達不服無錫縣批示提起抗告呈遞一狀王冕廷補述控訴理由呈遞一狀以上五狀業經本應查閲函送同級審判廳核辦仰即知照此示以上九月二號 
[上海地方審判廳]  
　　判决主文（民一庭）一件判决洪杰甫與查子寛租屋涉訟一案主文查子寛賃洪杰甫所有廟東街樓房一所着即遷讓查子寛應償還洪杰甫租洋一百五十六元起訴以後之租金照約計算至執行終了日止訟資歸查子寛負擔一件判决吕順發與陶炳炳照欵涉訟一案主文原告人之請求駁回訟費歸原告人負擔一件判决楊銀林與萬少山等贖田紏葛更審一案主交原判撤銷被控訴人萬少山第一審之請求駁回控訴人對於楊靜山萬漲源孫雲洲之控訴駁回本案訟費歸被控訴人萬少山負擔（民二庭）一件判决陳渭泉訴彭純貴等因租屋糾葛一案主文彭純責應償還陳渭泉本年隂曆七月底止房租洋二十元並即行遷讓隂曆七月底以後房租仍按每月四元計算應付至出屋之日止曹連寳應償還陳渭泉本年隂曆七月底止房租洋十六元並即行遷讓隂曆七月底以後房租仍按月四元計算應付至出屋之日止陳元照應償還陳渭泉本年隂曆七月底止房租洋二十三元並即行遷讓隂曆七月底以後房租仍按每月四元計算應付至出屋之日止訟費歸彭純貴曹連寳陳元照負擔一件判决楊生華與陳本福等因貨欵糾葛一案主文陳本福應償還楊生華洋一千八百四十二元七角五分九釐楊生華對陳嚴氏林子生林陳氏之請求均駁回訟費歸陳本福負擔一件决定潘樹山聲請再審一案主文本件聲請照准一件判决盛恂卿訴諸老靜爲違約糾葛一案主文諸老靜應收價立契將坐落上邑二十八保南十二圖聽宇圩七百八十九號則田一分二厘五毫又七百九十號則田三分七厘五毫出賣與盛恂柳爲業訟費歸諸老靜負擔一件判决姚永康與姜毓蘭因薪金糾葛控訴一案主文本件控訴駁回本審訟費歸控訴人負擔一件判决應月發與應德發爲保證債務涉訟一案主文原告講求駁回本案訴訟費歸原告人負擔一件决定程錫森與蔣志高貨欵涉訟聲明　礙一案主文本作窒礙聲明照准一件决定李潤源與吳許氏爲債務涉訟聲明抗告一案主文原批示撤銷本案應由奉賢縣知事公署依法審理 
批示一件楊鳳鳴狀交欵洋由准交此批一件劉榮載狀領動産由准此批一件胡桐生狀領抵據由准領此批以上九月一日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[星期休息話] [  豁安]  
　　泛宅滬南接隣砲壘五更鼓角慣破華胥八月第四星期爲二十八日余循例而興開窗見東方旣白而疎星淡月猶相映於青天白雲際也 
盥洗旣畢出户而西安步當車歷時三刻至花米街入恒豐園二三茶博士方爭酒掃目光相觸齊聲道早且笑問余昨青竹戰如何不知余固辜負香衾事早行者然而社會時尙不亦於兹可見一斑也乎 
獨坐無聊出所挾桃花扇默默誦之意在消閒詎讀至（你看城枕着江水滔滔鸚鵡洲闊黄鶴樓高雞犬寂寥人烟慘淡市井蕭條都只把豺狼喂飽好江城破畫圖抛滿耳呼號鼙鼓聲雄鐵馬嘶驕）以古證今撫今追昔頓覺眼前無限蒼凉不知悲所從來意者良心常識之偶然歟然而西望武昌彼（坐在細柳營手握着虎龍韜）者其固有之良心常識而今安在意者彼亦以（錦繡東南列郡英雄割據紛紛）而好景當前不無艶美歟噫 
秋風起兮而猶赤日行天蒸人額汗如珠背汗霑衣一角危樓恍惚鐵窗紅檻因復出游行行且行不覺又自高昌廟而經過斜橋盧家灣至吕班華龍兩路中之法國公園矣然而一路濃隂滅日空氣宜人悠悠我心初不必對此園林已不知今是何世而敞廬回首尤同天上人間甚矣夫其情隨境遷也有若是焉雖然良心常識固未忘余生爲華人地爲中國特不幸此一方受昔日不良政治與無國民外交影響而陷落外人之手猶美名租借使我有主權之同胞身非西服不許問津思之心痛言之面赧尙何忍流連哉尙何忍流連哉因毅然廢然返且拉雜草兹篇 
筆記 
[絶愛記（四）] [  吳綺緣]  
　　未踰一旬新聞紙已揭載伍民蹈海之消息益爲腸斷校中同人且醵金爲立紀念碑及落成之日六人咸往觀禮伏地默祝曰愛原難割情豈易懴夫子爲吾儕所迫乃至於此人非木石詎能相忘不得相從地下已屬可羞矧更琵琶别抱耶一慟而散是夕芝即怔忡不寗臥病匝月奄然長逝餘五人往弔唁率相顧唏嘘曰斯人已得返璞歸眞吾儕愧弗如也散後多有鬱伊成疾者時蘅聞已字同邑某巨賈則侃侃與其親力爭不得直則盡削煩惱絲霧鬢雲鬟都付一剪且泣謂其親曰今而後可勿再相迫矣父母固愛兒然人各有志未能强爲兒勘破世俗久乘此披剃亦復大佳十丈軟紅無一清涼境界又何足留戀哉家人知其意决婚遂廢而芙見厄於後母謂將以適其姪則亦從而效法幸侍婢力掣之僅去其髮之半父撫之泣曰兒苟有所苦幸即言之若父非頑梗者當可曲全爾志也芙拭淚載拜曰兒無他求特願爲北宫嬰兒勿忍遠離膝下耳父素明達度必有異則亦置之若茞與蘋則早失怙恃婚事可由自主昆弟輩亦不能强來過問竟相偕乘槎浮海冀習有用之學歸而匡救祖國兒女私情亦且澹然忘之矣及今距伍氏蹈海之歲蓋已星霜十閲此三數才豐命嗇之閨娃韶華漸長綠鬢朱顔逈非昔日顧猶未渝初志用情至此泃非易言語云得一知己可以無慽伍氏縱早歲而殂賚志未遂然得長留影像密貯於如許佳人心坎之中畢世不替亦已差勝彼擁一黄臉婆終老而自詡月圓花好者流遠矣人生至此尙復奚憾所可恨者雖揮慧劍未絶愛根竟至衆人咸中情毒終其身無歡娱之日殊猶勞吾人代爲扼腕嘆息耳（終） 
劇談 
[觀劇感言] [  許湘靈]  
　　戲劇爲通俗敎育之一種或演褒善懲惡之事實或寓尙武勇敢之精神現身舞台當衆説法於世道人心不能謂無一助焉 
晚近滬上各舞台投觀客之所嗜競排連檯戲或採取古史或摭拾時事莫不於怖景行頭力考究乃於劇情方面反不主重畫蛇添足者比比皆是日前觀某舞台之宏碧緣其情跡之支離荒謬與有唐正史大不相同武則天爲何如人換湯勿換藥 
雖川尺童子諒亦知之乃該台所演武則天與武三思等似非一氣而號稱効忠唐室之鮑駱諸人對於武三思欲得之而甘心者而對於則天之僞帝似無滅之之意反有救護保駕之處直令觀者墮入五里霧中豈以爲不若是改編不能悦觀者之心而不足以呌滿座耳是眞令人大惑不解者也其他舞台所編新劇亦不乏誤點我深願嗣後各舞臺之編演者務須審愼從事最妙於表演之先將劇本就正於通俗敎育家及評劇家則誤點自可免除矣（却酬） 
雜錄 
[二樹居贅談] [  質庵]  
　　近見周子瘦鵑所著蘭簃零話中謂邇來青年伉儷已被歐美之風不乏携手而踯躅道途者至以人子而扶持其慈母以行者則日見其少云云慨乎言之蓋有心世敎者也讀竟憶及張嗇庵檢衣之詩眞摯語自肺腑流出悱惻動人亟錄之以告乎好談非孝之説者詩曰北風動庭樹落葉浩如雪游子身覺單檢衣輒鳴咽游子還家時襦袴垢且裂垢者忽以澣裂者忽以綴澣斯復綴斯不聞慈母説游子計出門終歲十常七還家慈母劬出門慈母惙念此心孔傷淚下不可掇游子眼中淚慈母心上血 
小説 
[社會小説衆醉獨醒（四二三）] [  瞻廬]  
　　第六十二回乍合乍離前因後果不緇不磷衆醉獨醒子才翹着大指道玉如這孩子是個很有志氣的少年生長富家郤絲毫没有膏粱習氣道椿親事我便毛遂自薦替你們兩下裏做個撮合山張師母道若得哥哥作伐萬千之幸但是玉如雖不曾和柳姓結婚柳女抱牌做親名義上早做了玉如之婦端怕轇轕未清將來發生甚麽問題子才笑道妹妹聰明人怎麽理會不出這個道理玉如託詞跳海正爲斷絶轇轕起見劉玉如三字名義爲着柳氏女早沈没在大海裏面現在活着的呌做何葆眞不呌做劉玉如柳女嫁的是牌位上的劉玉如吾替甥女作伐的是現活着的何葆眞分道揚鑣那有甚麽問題發生張師母含笑點頭尙没回答子才又道吾向妹妹説句老實話似玉如這般少年我早思待以東牀本來没有你們的分兒只爲邦平和我意見甚深更兼慧兒年歲尙幼正在求學時代因此把這事拖遲下來現在慧兒已定了親事天使這個少年留做的們的快壻難得易失别錯過了機會張師母聽到難得易失四個字直打入心坎裏面當下十二分情願恨不得請他哥哥立時前去説合（劉張姻緣至此忽合）誰料惱動了旁邊的達夫連摇着雙手只説不行不行子才也知達夫和邦平臭味不同平日不通聞問因其父惡其子所以不願訂定親事然而自古以來父子性質往往相反頑父誕生賢子歷史上時有其人可况玉如易姓更名早擺脱了富豪家庭的束縛一個人不爲環境忽移才算得出類拔萃的人物當下便把這層意思竭力的向達夫解釋誰料達夫依舊連摇着雙手只説不行不行子才發嗔道你也是個開通人物怎麽恁般的膠柱鼓瑟别事且莫論單論那天車站相救的情形你也不該鄙薄這個少年達夫聽了雖然有些動容但是嘴裏依舊説不行不行子才益加發嗔便呌他宣布不行的理由達夫又吞吞吐吐不肯直説怎禁得子才連連催促定要他道出理由達夫没奈何只得把劉張交惡的歷史從頭披露原來提起這事來源很遠本書第七回補救邦平的祖父劉筱山吞没髮妻的金珠財物還把他驅逐出門那時惱動了賣粽子的張小哥代抱不平把邦平賺進茶寮請他飽受木樨香味筱山因此不敢在杭州居住挈了家眷搬往上海（此係前文所已叙）却把小哥恨得咬牙切齒 
餘瀋[  吳秉恬]  
　　死有重於泰山有輕於鴻毛二者之相去誠不可以道里計然所爭者亦祗在毫釐之間千古志士爲國捐軀其死也不爲不重然其間有迫於義而死有迫於勢而死有得已而死有不得已而死此尚不可以同日語至於積一時之憤因以自戕爲名爲利爲己爲私而美其詞曰爲國此直與匹夫匹婦自經於溝瀆者等耳爲國云乎哉 
 
 

Page 19

 
 
   
 
 

Page 20

 
 
常識 
常評 
[傳言不可輕信] [  漸]  
　　今日國事之糾紛及家庭社會發生種種之問題往往由輕信傳言所致 
輕信傳言之流弊有時爲喜造謡言挑撥是非者之所愚有時爲道聽塗説不負責任者之所誤欲救其弊蓋有二道一非親耳所聞者勿信一非具名蓋章負責之文字亦勿信 
嘗有十人共坐一室戲以耳語傳述一事更替耳語畢復至最初發言之一人之耳已盡變其原意不知云何乃相與撫掌大笑此傳言不可輕信之一證也 
又有一兄弟妯娌聚處之家庭時遣僕婢達意漸至失歡漸成口舌余告以此後宜直接談話勿令僕婢傳言以免誤會其家如法行之久而言歸於好此傳言不可輕信之又一證也 
衞生 
[身心之保養談] [  沈康候]  
　　研究衞生者雖飲食清潔居所舒暢然保養身心亦須時時注意也余觀格言攝生之法多有益於身心謹錄數則以貢衆覽 
愼風寒節飲食是從吾身上却病法 
寡嗜慾戒煩惱是從吾心上却病法 
少憂慮以養心氣省言語以養神氣 
薄滋味以養胃氣寡色慾以養腎氣 
勿吸烟以養肺氣戒飲酒以養腦氣 
多讀書以養膽氣忌嗔怒以養肝氣（乙種酬） 
[公共衞生談] [  梅仙]  
　　上海一隅開通最早爲全國文明之中心且與租界毘連人民對於公共衞生宜如何切實講求始不爲外人輕視孰知理想與事實往往大謬不然試觀吃食館内之鮮貨水菓擔上之買品以及衖衞中所設之垃圾桶與小便池可以知其梗槪矣 
（一）吃食館内陳列之鮮魚鮮蠏及雞鴨猪肉等等如不設法收藏腥膻達於户外而蠅類不召自來猶之青年蕩婦滿身香氣襲人賣弄營棚左右而欲無紀律之軍隊不騷擾也其可得耶 
（二）水菓擔上所有荸薺楊梅枇把挑荔等等灰塵殆遍日光蒸曬生熟不匀觸目皆是 
（三）垃圾桶與小便池之設原爲公共便利起見竟有一般傭工或本主將所吃瓜皮及其他腐敗齷齪之物隨意抛諸桶外致使蚊蠅諸蟲　集據之爲鞏固地盤雖驅之而莫能遽去人咸視爲畏途小便池常不冲洗亦復無人過問比之租界路政顯有不同推其原因一在警政之失察一在吾民之缺乏公德有以致之 
蓋人能講求公共衞生則一方之羣衆蒙其庥否則一方受其害此理所易明者若徒知講求個人與家庭衞生而對於公共衞生忽焉不講是與知有身家性命而不知有國者無異 
須知蠅類即黴菌之媒介若播種於居户鱗比人烟稠密之地一旦發現肺炎白喉痧疫等症勢必傳染大衆危險堪虞若不事前預防一旦疫起眞所謂如火燎原不可撲滅矣 
預防之法關於動物類之鮮品不外用冰收好或用鐵絲籠蓋罩植物類之鮮品不外考究清潔推陳出新已講求者仍宜精益求精未講求者務須從速改良此營業中人人所應備之常識如此則賣主生意自然暢銷顧主食後可以安全無恙 
垃圾與便池須大家父詔其子兄勉其弟主囑其僕將個人與公共之關係如何密切一一爲之詳解使人人起自尊自重之心收利己利人之效語曰防微杜漸又曰勿以惡小而爲之諸君盍三思焉（乙種酬） 
經濟 
[對於蘭盆會之竟見] [  常特] 　 
　　舊曆七月節届中元巷尾街頭鈸鐃競響鮮不曰此蘭盆勝會也歲一行之可以渡衆生薦亡鬼消災弭患蓋亦悲天憫人之旨耳 
雖在幽明顯隔事不易知先鬼後人竊謂不可今姑就鄙見所及論列於左 
（一）渡鬼不若渡人也人心不古世風日下芸芸衆生率含鬼意苟得當代名流力矯積弊改蘭盆會爲通俗演講會則振聾發瞶收效必宏孽海沈淪知所警惕庶幾普渡慈航同登覺岸較之傖僧俗道寺咒誦經者不亦高出萬倍乎 
（二）薦亡宜先救災也救災恤難敵國且然同履方圓奚分秦越當今饑饉薦臻哀鴻遍野倘能節兹糜費惠彼災黎則義粟仁漿所被寗有涯涘乎（乙種酬） 
[農家宜養蜂以作副業] [  ＴＶ]  
　　我國農人之副業皆以飼養鷄鴨豕羊爲主其飼養蜜蜂在江浙二省亦祇少數以我國土地之大氣候之暖適於飼養蜜蜂之區域除西北邊省之氣候少異外幾於無地不宜惜乎無人能知養蜂之利益竟坐失此天然之物産蓋我國農産之富實亦蜜源之富也飼養之法我國已有專家譯著書本（上海科學書局新學會社俱有發行餘則散登關於實業之書報雜誌）余今述養蜂之利益及蜂蜜之功用以鼓勵國人之提倡庶於國計民生得一綫之希望也 
（一）養蜂之利益養本不限於作農家之副業即於家庭學校等處能飼養數羣亦無不可也蓋旣不耗重大之資本與勞力而年有大宗蜜蠟之收入若能改良育法而購外洋種蜂養之則其産蜜量又可倍蓰於舊法矣（華種蜂每年祗能採蜜一次産量至多不過三十斤若養改良之外洋蜂種則每年能採至四次産量多者可達二百斤（即於林木果樹之發達實皆賴此類昆蟲爲之媒介也 
（二）蜂蜜之功用蜂蜜於醫藥上固已占其大部分之功用即於飲食上西人亦多有用之者際此糖價飛漲設能以蜜代糖旣於衞生上有益即於漏巵之塞實亦爲抵制某貨之一大利器也我願國人亟起提倡之 
按吾國人以養蜂爲專業者已有數處如上海之戚秀甫葉成範松江之吳新民無錫之華士巽閩侯之張品南等均有極良之成績供人之參觀即對於各地函詢養蜂事宜亦願竭其全力答覆也出售蜂種者祗有上海戚君與閩侯張君餘尚不願出讓云（乙種酬） 
除了青年　外的中國人是無希望的 
法制 
[民律刑律之區别] [  吳子雍]  
　　凡規定個人間私法上之通則皆稱爲民律其規定國家對於個人犯罪之刑罰則稱爲刑律民律取不干涉主義凡關於民律上之種種訴訟均須被害人自行提起訴訟且經訴訟後亦得由親族和解之若夫刑律上之種種訴訟雖被害人不提起訴訟檢察廳之檢察官亦得提起訴訟且經被害人告訴檢察官之後即不許和解以刑律采取干涉主義故也進而言之凡民律方面之訴訟其被害人得稱爲原告人而刑律方面之訴訟原告人應以檢察官當之其被害人僅得稱爲告發人告訴人或被害人要之民律爲認定個人間私權之國法以人民爲主位刑律爲國家對於人民間之公法以國家爲主位而已矣（乙種酬） 
道德 
[新女誡] [  照古]  
　　女學昌明女權發達昔之所稱閨範壺德以今視之猶之制藝試帖已不適用於科學時代然舍舊謀新舊説已廢棄殆盡而新理尙研究未眞際此青黄不接之秋道德胥淪險落堪虞爰倣曹氏女誡之例作新女誡 
求學須先視處境之財力以定志向大約境處富厚學業宜求高深境處平常則當以職業爲主蓋女子有職業即有自立之資格也 
經濟獨立須於外部謀事業之發展若祇爭母家之妝奩夫家之財産以供揮霍適足爲淫佚之媒 
實行平等不可施之於尊長宜於傭婢身上先作之則若凌轢尊長而輕蔑傭婢則倒行逆施不平甚矣 
平權之理取其輕重相稱若因尊重女權不惜侵奪夫權是近於擅豈得謂平 
戀愛者必先於克己制欲上痛下功夫然後再出眞性情以爲戀愛則其愛乃不爲外誘所奪 
欲參國政必先能主持家政蓋齊家爲治國之本能於家庭之間婦職姆敎一一克盡是亦爲政奚必參國政 
纒足束胸於身體發育並有妨害理甚明顯若知其一未知其二曷足以言眞解放（乙種酬） 
科學常識 
[何謂物質（譯自科學讀本）] [  學痴]  
　　欲定一界説使包賅種種物質之形體狀况實屬難能紙物質也空氣亦物質也然二者有不同之點在焉其他如身體之肌肉天空之浮雲莫不爲物質凡記於吾濟腦中之物皆爲物質之形式但僅一物字即可包括之有人謂凡可以感觸人之官能者皆謂之物質此界説雖非完善然於數種情形中亦甚正確例如空氣鼓蕩而成聲聲可以入吾耳空氣物質也其他如目之所視手之所觸舌之所嘗鼻之所嗅皆爲物質但此界説仍不爲科學家所公認故較完善之界説定焉吾人常識之物質如石金剛石泥土河中之水壺中之蒸汽及空氣皆是也諸如此物强記腦中固無足奇及吾儕欲考究諸物普通之性質者則甚難矣硬度不同也顔色不同也温度形狀舉不同也但有二種性質爲諸物質所共有者即佔空問及有重量是也欲試此言正確與否法甚簡單滿水一瓶以一小石投其中則水必溢出是水石二物不能在同時佔同一之位置也復以瓶倒置水盆中由管以空氣吹入則氣滿而將水逐出由上試騐可决定無論何種物質皆佔有一定之空間苟此物質未經移去則他種物質永不能佔此空間至輕之物如空氣亦確有重量如取一玻璃球中盛空氣旣稱知其重量後再以抽氣機盡去空氣而稱之則其重量必减少可知空氣亦有重量也除此二者之外尙有一種性質爲諸物質所共有者如有人問曰物質以何物組成吾儕當以已知之物質言之糖爲炭氫所組成而水則爲氫　所組成也此種簡單之形式吾儕皆可一一化分其質也但炭氫氱則爲基本質地不可再分矣已發明之基本質地共八十餘種化學家謂之原質地面上生存之種種物質莫不由此原質組成此諸原質之名稱性質及於何種情形中成爲何種物質則非一二言所能盡讀化學書則知之矣多數原質皆爲固體五金是也有爲氣體者氫氱等是也其成爲液體者僅有二種水銀衣溴是也（乙種酬） 
[明清十大家尺牘出版定價一元三角]  
　　王陽明尺牘　一册　一角　錢牧齋尺牘　二册　二角半顧亭林侯朝宗尺牘　一册　一角　尤西堂方望溪尺牘　一册　一角姚惜抱尺牘　二册　三角　歸震川尺牘　二册　二角吳榖人尺牘　一册　二角　王　園尺牘　二册　三角半上海棋盤街文明書局發行　各省中華書局代售 
 
