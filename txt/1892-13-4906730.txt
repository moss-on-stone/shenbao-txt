# 1892 - 13 - 4906730

 

Page 1

 
 
[第二次新印二十四史告成] [  圖書集成局啓]  
　　本局新印二十四史前次股票早已售完而問價者仍源源而來因又鳩工續印悉心監視精益求精髮憾全無校上次更爲美善現已告蕆請已購股票者速臨申報館取書至第一次購票諸君尙有仔書在館者亦請前來提去俾得伏　揣摩若未經先付定銀者如於年内購書價亦照股票一律至明年則須另行釐訂也○鏡古書屋請本局校印新增刑案匯覽正續三編所有書票預定者每部洋六元請及早來購可也 
[兵宜習勤說]  
　　古人謂兵可百年不用不可一日不備吾獨以爲兵固不可一日不備實亦不可一日不用然而天下咸望其太平民人必期其安謐又安得有此不祥之語哉不知用者用之於行陣之間備者備之於承平之日古人之言本自明白後人誤會其意以爲但設兵額儲兵器如是而兵已可稱有備不用固不妨也不知兵猶刃也刃之用全在乎鋼則水火以煉之煉之旣成製成刀矛則成爲兵器矣然必時加磨礪而後不至於廢棄否則窳矣不可以殺人卽持之者不成其爲兵庖丁一日解十二牛其刃如新出於硎者正以其用也苟其十二日而殺一牛斯刃已鈍矣物有五行而分寄於四時土不列於四時之中而四時無不有土呂氏作月令而以土屬於夏秋之間謂之中央土其說偏矣兵之用亦與土等天下有四民士農工商而兵不與焉其實則四民之中無不有兵非但四民皆賴兵以衛之也兵有出於士者故有儒將之稱曰士卒曰軍士固不得外之也至於農則古者寓兵於農無事則耕於田有事則編於伍農固兵之所自出也若夫商則爲兵之後路或旣脫軍籍家居無事而爲商賈之事亦所常有鄭商人弦高以乘韋先牛十二犒秦師卒以保全鄭國說者謂商人亦頗知兵然又安知此商人之不曾爲兵也獨有工則所執在藝非兵之所素習似乎格格不相入然古今來棄工而爲兵者亦殊不少惟兵而能兼工事者則少見之竊以爲古人寓兵於農今時不妨寓兵於工前者張勤果公統率嵩武軍以開京外之水道不日成之迄今功在畿輔蘇省亦調兵以開河道如吳淞港蘯蒎浜等處皆兵民同力合作蘇垣各河道本擬一律調兵開濬近以冬寒少緩當於明春從事杭省亦有獻議調兵役以開城内各河之說現尙未决約　邀淮凡此皆工也皆兵之所優爲也前遊製造局千刻聞放氣聲一次而工匠紛紛散出聞放氣聲二次而工役已陸續進廠各廠門前設几几上置盤盤中皆竹籖書工役之名於其上工匠入門則自向盤内取籖進廠蓋以爲符騐猶兵之有照出籖也余在彈子廠見各工役入門取籖秩然有序井然不亂慨然曰此則所謂以兵法部署者也夫申國工匠之輩最爲衆盛往往成羣結隊恃衆橫行把持市面皆自稱爲行伍如染坊錫箔坊機坊扇作坊以及水木匠石匠一切成衣薙頭扞脚之類不可枚舉一行有一行之規矩一項有一項之章程而若輩類多恃力倚勢動滋事端此無他部署不得其法故也倘皆以兵法部署之則彼爲我用而不至我爲彼用故曰寓兵於工其法最善且兵在伍申本不可使之無事一或無事卽成游手好閒之習他日有事而欲用之反不能立時振作然則何如於無事之日分撥各處當工且限以時刻或定以日期一日之中半日爲工半日操演數日之内某日爲工某日操演卽各局工匠雖無兵士之責而偶得暇晷亦可以軍法教之令其稍稍練習一旦有事卽不難遍地皆兵况平日旣以兵怯部署則彼工役輩亦久已習而慣之臨時斷無調度不靈之慮而軍營之中則設當無事必令軍士爲築城挑河開井編筏與夫一切工程中事俾令習勤夫陶士行身爲開府猶且以運甓爲習勞之計况其下者乎吾知此法一行則可以使中國增兵若干增工若干而且可以使中國增兵而不增兵餉增工而不增工食而工則無不舉也兵則無不精也以視泰西之所謂列陣圖兵自成一隊者不更爲便利耶西人嘗言彼國有列陣圖兵爲中國之所無其實卽中國之所謂長夫特彼則教而後用中國長夫則不過使爲笨工故隨時可以招雇此其别耳夫以各處工匠等類橫行滋事時有所聞一旦皆編之爲兵則有所約束而不敢肆兵資乎工工資乎兵不但可以禦外侮抑且可以冺内訌今日之先務孰有過於此者哉 
[本館接奉電音]  
　　昨由京友電傳諭旨三道敬謹譯登○十二月十二日奉上諭葉志超奏官軍勦辦賊匪熱河及各王旗地方一律肅淸酌留兵隊彈壓撫綏並起程日期一摺籌辦尙屬周妥著依議行熱河教匪倡亂以來妄立僞號糾集黨衆毒害生靈旬月之間延及四縣並各王旗地方勢甚猖獗經官軍分路進攻迭獲大勝首從各犯次第殄擒各股逆匪斬馘殆盡甫逾二月搗穴擒渠全功告蕆勦辦甚爲妥速除葉志超及聶士成潘萬才傅廷臣等已特加恩奬外李鴻章於該逆起事之初一聞警報立卽調兵撥餉遴派將領迅赴戎機盡殄醜類實屬調度有方定安裕祿均著交部從優議叙熱河被賊蹂躘各處民情困苦著李鴻章籌撥賑欵揀派明幹大員前往會同熱河地方各官妥爲施放並將一切善後事宜會同奎斌認眞經理以拯凋敝而惠閭閻此次匪徒滋事焚燬教堂仇殺蒙古蓄謀已非一日該地方文武先事毫無覺察臨事疏於防守以致變起倉卒貽害民生重煩兵力實堪痛恨著李鴻章奎斌查明失事各員據實嚴叅毋稍寛縱該部知道欽此同日奉上諭安徽鳳陽府知府員缺著李肇南補授欽此同日奉旨毓祥著賞給頭等侍衛在大門上行走欽此 
[玉堂淸話]  
　　現値年終應行點騐禁城内外圍京城内外各門各廳各堆撥以及八旗各營圓明園外火器營健銳營各項軍裝器械經兵部開單於十一月十七日奏請派王大臣點騐軍器一摺奉硃批圈出多羅克勤郡王晉祺大學士恩承固倫額駙符珍吏部尙書麟書工部尙書熙敬領侍衛内大臣容貴署正白漢都統公果勒敏廂紅蒙都統文秀欽此得旨後卽由兵部司員禀請訂期分往點騐經克邸等商訂於十一月二十三日點騐紫禁城内各門各朱車軍器二十四日點騐紫禁城外圍各栅欄各朱車以及前朝各門軍器二十五日在東安門内正白旗侍衛教塲點騐京城内外各門各廳各堆撥軍器二十六日仍在該教塲點騐左翼各旂營軍器二十七日仍在該教塲點騐右翼各旂營軍器二十八日在西直門外蘇州街點騐外火器營健銳營軍器並在海淀燈籠庫點騐圓明園八旂官兵處内務府鳥槍精捷等營軍器已由兵部開列點騐日期淸單分咨各該衙門查照預備矣○欽天監爲招考事照得本監候 
 
 

Page 2

 
 
補肄業天文生現在懸額充補無人例應奏請招考本監於八月初七日具奏奉旨依議欽此本監查肄業天文生例由各省舉貢生監以及俊秀人等考試取中後挨名傳補歴經遵辦在案今本監肄業天文生現已用完爲此出示曉諭各省舉貢生監以及俊秀人等如有情願報考者取具五六品同鄕京官印結赴監投卷前經出示曉諭在案今限於十二月初一日截止如有情願報考者速卽取結赴監投卷過期槪不接收毋得自悞○戶部爲咨行事陝西司案呈本部議覆陝西巡撫鹿奏請將華陰縣被水成災六分以上之地畝應徴本年下忙錢糧緩至來年上下兩忙帶徴以示體恤一摺查原奏内稱華陰縣被水各村地畝冲淹成災委騐屬實所請緩徴之處核與例案相符應准如所請辦理一本於十一月十五日具題奉旨依議欽此欽遵到部合將原題黏抄咨行陝西巡撫查照辦理○黑龍江將軍依大帥派委花翎雲騎尉慶和等管解光緒十七年分應父武備院樺皮兩箱箭杆一千二百根現巳運解到京暫寓於東安門外迤北報房胡同關帝廟經該委員齎持文批赴武備院投納聽候示期騐收○十一月二十二日皇上於天壇祀畢還海大駕出壇門甫逾一射地而天橋東偏站街之廂白滿技勇兵多俊搶前數步跪乎奴才寃杜當經前引侍衛立爲捆縛由拿橋崇鎭軍飭交左翼翼尉烏什哈押解該犯赴海候旨迨大駕還海御前大臣於西苑門外訊取口供據多俊供廂白旂滿洲二甲倭凌阿佐領下人充當技勇因給朝陽門外下四條胡同居住回民馮四家傭工於本年三月間馮四有騾一頭爲伊弟馮八偷賣馮四竟指爲多俊竊走向其分辯伊不理論竟持刀將我兩腿刃傷舁家調治後將腿傷養好馮仍不時尋釁現馮四日懷利刃言欲將我置之死地奈馮四家中囤販私開擺賭攤慣放步營旂債包庇壇夾道一帶土娼有錢有勢手眼通靈與訟反罹其害是以乘今日皇上由壇還海用敢冐死呼寃以期寃杜得伸等語當卽照錄奏聞奉旨交刑部嚴行審訊遂由偏吉步軍校立將多俊解送刑部收禁傳質云○正黃旂護軍統領崇爲咨行事照得禁廷重地理宜潔凈方昭嚴肅所有内廷値班官兵各項蘇拉茶役人等各於所司之地務須打掃乾凈不得任意堆積爐灰穢土栽種花草並於墻壁肆行塗抺種種情事均屬有干功令本統領奉命値年蒞事伊始自應禁令重申相應咨行景運門轉行兩翼前鋒營七旂護軍營飭知内廷各項値班官兵於附近地叚芟除乾凈以昭嚴肅除派委章京不時巡察外倘再有前項情事或經章京禀知抑或被本統領覺察定將該員官兵從重叅懲决不稍事姑容也○吏部爲咨行事文選司案呈本部議覆浙江巡撫崧奏以浙江候補同知鄧淵修請補處州府同知員缺查處州府同知一缺旣經該撫聲叙浙省現有合例人員扣歸外補今請以鄧淵修抵補核與輪用相符應准補用一本於光緒十七年十一月十七日具題奉旨鄧淵修依議補用餘依議欽此欽遵到部合行黏抄原題咨行浙江巡撫查照辦理○殺虎口監督内務府員外郎祥榷使福現已扣足本任一年差滿應行揀員奏請更換經戶部行知内閣各部宗人府理藩院步軍統領衙門内務於侍讀郎中員外郎理事官副理事官一等俸深兩項人員中保送一員卽日開具履歴送部以憑揀列帶領外見○兵部爲咨行事武選司案呈本部議覆兩廣總督李奏請以廣西左江鎭標左營都司蕭文元調補廣西上林營都司等因核與例案相符應准令該員調補一本於光緒十七年十一月十八日具題奉旨蕭文元著依議調補餘依議欽此欽遵到部應將原題黏抄分咨兩廣總督廣西巡撫查照辦理 
[鷺江寒浪]  
　　厦門錢莊業經倒閉十數家市景凋零已堪浩歎不料前月北郊利記等號及關帝廟畔長裕錢莊又倒核計虧欠三萬餘金銀根更迫矣○閩海關所雇巡丁厦人呼爲貓鼠仔其中分爲三等一委員所派二平櫃三查河家丁隨侍歴任若輩並無工食其不肖者每日出巡暗中以鄕民爲魚肉有心人見此未免惻然心傷已○寓厦西人每於西歴正月初旬舉行賽馬之戲本年擇定正月六號卽華十二月初七日預期由領事官函請地方文武印委各員同觀盛會○鴻記洋行經理新加坡某行豐揚輪船往來南洋各埠日前抵厦各划船羣往攬載行李有吳姓者不知因何與船中執事人口角執事人將吳推墜　划船頭額受傷血流被面某乙旁觀忿甚直斥其非執事人惡其多言揪乙毆倒說者謂乙誠不必置喙然執事者亦未免過於凶頑矣○厦防分府專司海舶出入兼理華洋交涉事宜並代同安縣訊理民間詞訟至命盗巨案則仍責成知縣蓋佐貳不准擅受民詞也黃司馬澍鉁蒞任以來幹練精明愛民如子凡遇鼠牙雀角雖有大力者從中謀幹一切謝絶不行是以頌起輿人口碑載道云○利記北郊倒閉上海各債主前來索取許以四折半歸還祇以保家字號不甚妥洽又起波瀾恐不免於涉訟云○吳春泉觀察因詔安之事赴省備質須俟粤東顧道抵福州然後由希侯軍憲集訊云 
[四明客述]  
　　寗波每屆歲闌往往有無業流民遊行街市或賣膏藥或唱蓮花落不倫不類形迹可疑日前有一似僧非僧之人彳亍於藥行街頭套銅篐散髮披肩手持鐃鈸飛舞向各店鋪强化香貲某店給以靑蚨一枚其人竟大肆咆哮任情滋擾直至加給數十文始去似此强悍性成决非善類有地方之責者奈何不嚴行驅逐哉○世之人勞勞碌碌無非爲孔方兄耳至於債如山積索者紛來力竭計窮輕生以殉此亦大可憐矣某姓子家居四府前年關在邇負欠纍纍　於某日吞服洋烟及家人知覺延醫灌救業已不及只得備棺收殮 
[袁江雜錄]  
　　北門後街某姓於初二日被賊竊去衣服首飾約値錢數十千業經報案飭捕跴緝未知何日始能破案也○韓侯釣魚臺淮陰古蹟也墨客騷人過其地者往往　詩憑中惟是荒烟蔓草滿目凄凉勝蹟飄零恐再閱數百年漸歸湮没近有風雅之士擬籌經費就從前遺址修葺一新此舉若成不特足壯釣游之色亦可增邑乘之光矣○章作堂鎭憲於初四日上午十二點鐘仙逝所有印信由中軍封存尙未知委何人代理也○安東北鄕某姓子性畏讀書於早間赴塾時作黃截之高翔其人年已弱冠貌甚豐滿家中人失此掌珠遣人尋訪已閱多日尙未知蹤跡所在云 
[滴血解紛]  
　　九江南門外人某甲生有一女又在教堂抱養棄女兾月得津貼貲以供朝夕事經五載二女年旣相若貌亦相似聨珠雙璧人皆羡之前月親生女忽殤　思李代桃僵赴堂報稱所抱女已故堂中人訪知情節將女抱回甲夫婦奔赴堂中哀啼不已一時觀者如堵幾肇事端華人則謂女係甲所生西人則謂女由甲抱養各執一是莫解羣疑德化縣羅少垣大令聞知飛速來堂彈壓謂爾等毋得滋閙本縣當爲之斷明卽傳甲夫婦向前　曰此女是否爾所親生本縣固不得而知然本縣有一絶玅斷法可不煩言而自明隨命役取淸水一盆令之滴血如果血合本縣自當斷女與甲否則明係混賴决不容情甲夫婦情虛俯首求免大令乃向教堂中人勸諭謂可念伊撫養五年酌給靑銅十貫堂中人允之大令又命甲出具甘結憐其窮苦自捐給十千甲乃無言而退按滴血之法自古有之洗寃錄備攷云其法須兩人手指緊並一處用刀橫剖使兩人之血齊入水中看其相合否但生血見鹽醋無不凝者故仵作以鹽醋先擦器皿卽可售欺若是則果欲騐其是否親生豈可僅以滴血爲憑証哉然一言滴血而甲卽泥　乞恩則女之並非親生固已不言而喻謂爲大令明决亦無不可也 
[因姦謀逆]  
　　初八之晚江蘇臬憲陳舫仙廉訪親提溧陽縣男女二犯研訊隨飭收入司監有知其案由者謂溧陽西鄕人藍某向充地保膝下僅一女郎自幼許配同鄕人俞姓子女雖小家碧玉而苗條婉約艷若天人自賦結褵伉儷間頗歡如魚水不料紅顔薄命未半年而痛失所天造寡鳬單空帷寂寞遂與鄰村余阿五私通雨雨雲雲朝朝暮暮數月之後不覺暗結珠胎恐俞覷破隱情必致性命難保因潛與余謀定乘夜闌人靜翁方睡熟時以繩索扣其頸間各執一端極力拉拽俞遂一命嗚呼余乃負屍至郭門懸於大樹上佯爲自縊也者繼思不如滅跡之爲妙乃復解下繫以巨石抛擲河中竊以爲人不覺鬼不知終無有發其覆者矣及天明有鄕人負擔而過忽見河中浮起一屍遂奔告于藍藍急往 
 
 

Page 3

 
 
視之則赫然者其親翁也頸間有繩痕隱隱血出腰束粗麻索盖卽用以繫巨石者所奇者一若以刀割斷使石沉而屍浮遂卽報知縣尊親臨檢騐將奸夫淫婦拘案研訊一鞫而服因卽解赴臬轅刻聞獄中已有呱呱之聲矣 
[姑蘇近事]  
　　初九夜有賊入老土地弄潘姓家行竊主人初未知也及天明啓門而出有抛棄空皮箱三口細審之確係已物計箱内衣飾約値洋銀四五百元遂開單報請總捕總巡詣勘飭役四處緝拿○蘇州府監内諸囚縱火行兇已詳前報事後官憲提訊禁卒十餘人有無賄縱情弊連訊數次並無口供因禀明臬憲請示核奪某日陳廉訪親提嚴鞫咸呼寃叩首求宥廉訪謂爾等雖無賄縱情弊然失於防衛法不容寛遂判令各責六十板 
[局紳改委]  
　　金陵保甲局肇自曾文正公當初定章程時每叚委紳士二人相助爲理自馬端敏公蒞任欲節經費裁撤不行前數年許仙屛河帥來綰藩條復舊例而變通之今上江二邑各舉公正糾耆一人察係品行端方堪勝此任卽飭首府下札並稽查外五縣門牌另由紳董延請司事分頭赴各鄕會同有司曁本處村長按戶根查以防宵小較之差役似無　擾之弊法至良也董其事者爲前廣東知縣諶紳命祿及謝孝廉霖歴辦有年均能勝任至本年十一月二紳相繼而殁家屬禀報後瑞茀侯方伯與李太守籌商注意于陳武二孝亷日内卽可札委矣 
[浦東火患]  
　　前晚三更時浦東欽賜仰殿俗名金絲如殿西首孫家弄農人某甲家不戒於火勢若燎原鄰人聞警齊來大聲呼救甲始從夢中驚醒竭力澆灌得免蔓延惟焚燬柴堆臥榻等物然左右隣居已受驚不淺矣 
[販運小錢]  
　　販賣私錢本干例禁兹寍波人某甲由甬携帶小錢約有一百千藏於竹筐中以食物放在上面意圖淹盖昨晨乘招商局江天輪船抵滬將登岸時適被捕房包探查知將人錢一倂拘入捕房押候解案請究 
[上海縣署瑣案]  
　　張其照投縣呈控程張氏積欠租金延不遷讓袁海觀大令飭提到案於昨午質訊張訴稱家住治下十九鋪有屋一間租與程張氏已十有一年每月租錢三千現欠租金一年計三十六千除去頂錢十千尙欠二十六千叩求訊究程張氏供稱小婦人家在江北故夫向操布業房金按月淸付至今年五月初八日丈夫病故後虧欠若干然小婦人尙有會錢存在張處未經搖得大令謂張曰本縣衡情酌斷程張氏所欠之租除去頂首外其餘著爾情讓張叩首遵諭大令限令程張氏於年内將屋出淸如延飭差押逐仍取具兩造遵斷切結備查○嚴福壽之妻張氏被著名蟻媒奚祥川顧王氏誘出售與羅梅郎嗣由嚴查知下落扭一干人至縣署呼控袁大令提案訊究情形已見報章昨日午後大令在花廳覆訊嚴訴稱小的係本邑人家住三林塘河當輿夫憑媒娶張氏爲妻將近十載生有一子現年八歲本年十月間張氏忽携子潜逃小的遇諸途中扭案請究現在求恩將妻給領回家管束張氏供稱小婦人嫁嚴之後已生一子近年丈夫時時出外不顧家用以致小婦人衣食不周向夫理說反遭凌虐無奈出外卽由奚等爲媒轉嫁羅爲室羅所出身價均由奚與顧王氏瓜分小婦人現已知過願隨丈夫回家羅　稱小的家在引翔中饋尙虛十月某日奚言及寡婦嚴張氏新喪其夫情願改嫁得受身價爲夫殯葬之費小的不知底細付給身價媒金計共洋銀八十三元現知氏尙有丈夫求恩追還身價奚供稱此事由顧王氏主見顧王氏供稱小婦人現在治下登雲橋開設薙髮店嚴張氏自願　醮託爲媒妁由張桂軒立據羅付下洋銀小婦人得四十三元其餘四十元由奚收用大令訊得奚等實係著名蟻販膽敢串賣有夫之婦卽著　號頭門示衆顧王氏交官媒收管限十日内分别將洋交案再行補責嚴張氏背夫私奔罪不容恕喝令掌頰二百下交丈夫領回管束羅喝退○彭玉亭投英公廨控吳秀芳盜賣田地宋二尹屢訊未結將原被送縣訊供彭訴稱原籍上海世居廿三保頭圖梅家巷耕田度日有祖遺良田二分零今春吳乘小的患病私將一分零買與英工部局添築馬路得銀三百兩除去中金三十兩吳淨用銀二百七十兩及小的病痊得悉前情控訴公堂奉訊押交吳挺押捕房因之轉送到案田單呈閱吳供稱所賣之田實係小的祖遺田單呈閱大令察閱原被所呈田單號碼彭係九十號吳係二百十九號號數大相懸殊且兩造供詞各執遂一幷交差帶往查對號碼禀覆再訊 
[英界公堂瑣案]  
　　包探禀稱昨夜見野雞妓女躑躅路隅將席德安强行拖拽顯違禁令立卽拘拿忽有盛克桂者出頭覇阻致被妓女脫逃今將盛克桂送案請究席德安訴稱在路行走有並不相識之妓女欲拽我至伊處適被包探所見正欲將妓拘拿被盛克桂攔阻致妓得以乘間脫逃盛克桂供江北人昨夜行路與伊碰撞遂致爭扭並不知有妓女脫逃宋二尹著盛克桂具結嗣後不得干預是非免干取咎從寛釋放○柴寳初訴稱寍波人販鮮魚度日昨挑鮮魚一擔因肢體乏力雇張阿梅代挑不料張沿路將魚出賣被巡捕所見以其情有可疑拘至捕房小的卽往捕房說明一切今蒙解案爲此投質張阿梅供寍波人爲柴代挑魚擔路中有人喊買是以出售宋二尹判張阿梅管押十天魚擔交柴寳初領去○三百十七號華捕禀稱昨見張阿三在虹口碼頭竊煤拿獲人贓送案失主未到張阿三供江北人向爲小工貪小取煤尙求恩恕宋二尹判張阿三管押兩日以示薄懲贓存捕房給還失主○三百十七號華捕禀稱昨見陳阿狗行竊樹柴一捆拿獲人贓送案失主未到陳阿狗供初次犯竊惟求施恩宋二尹判陳阿狗管押兩日贓存捕房以待給還失主 
[法界公堂瑣案]  
　　太古洋行寫字西人之車夫朱舟春訴稱前禮拜五送洋東至太古洋行將車放在旁弄内厥後洋人辦公畢卽欲回去小的找尋車輛已歸烏有洋東立刻繕函請捕房查緝今悉此車被江榮卿竊去經包探查獲人贓爲此來案具領旋據包探禀查得江榮卿竊車後寄匿於英租界　馬路第三百零八號房屋内卽行查到送案請懲明府詰問之餘江榮卿供稱朱舟春與小的爲友前此失業時由小的招呼在車寓中躭擱被朱之友人朱小寳向小的借洋兩元迄未歸還故將車輛抵押明府謂朱友欠洋不應將朱之車輛抵押爾之竊車顯而易見不必狡賴著將江榮卿押候笞責四十板以儆效尤車輛准朱舟春領去○昇和里司閽人趙百鴣訴稱前日有薙髮匠朱華龍奪放自來水致與小的口角朱兇橫異常竟將水桶當頭擲下以致小的頭顱破裂目下用藥敷治尙未痊愈須請將朱嚴辦以儆兇暴明府向朱華龍詰問朱稱並未用水桶擲伊趙之頭顱實係扭毆時被指甲劃破明府謂朱華龍行兇屬實豈容强辯判押候笞　一十板○四十二號華捕禀稱前日下午落差行過南八仙橋途中見有一起人將教堂中之柏相公毆打小的上前勸阻不料衆人不聽理勸反將小的毆擊衣衫澌破並打失對時表一枚經是處保甲局勇丁所見將一起人扭送局中局員訊得事因該西人向華人索取租地銀以致肇釁當經局員判令衆入限六日還淸租價一倂叱退惟小的無故被毆失去對時表心實不甘叩求大老爺將行兇之人傳案究辦明府謂此事須待本委查明實在再行核辦著退去○包探禀稱車夫姚其馬行經小東門外被擺鮮肉攤之張長生行兇踢傷小肚姚已送往仁濟醫院療治據醫生言小肚受傷未能卽愈明府問張長生曰爲何將姚其馬踢傷張供稱前日小的手携肉秤向人索取錢文有一干人將姚其馬扭住擊打小的上前探望驀被姚扭住行兇之人實係小的同業中人現住小東門城脚名阿苗可請提究明府謂原告現在醫院未能質訊着將張長生押候補提阿苗等到案再行核辦○唐洪光控石文錫欠期票洋廿五元已紀前報昨晨捕房將石文錫解案唐復投案禀追明府問石曰期票洋理當照付如何屆期不還供稱小的之父　在唐處爲夥借唐之洋出立期票父親回家時曾付過洋十元核算祗欠洋十餘元父親尙有辛工未曾領出求請追究明府謂此爾一面之詞難以憑信著將票洋如數付淸再論别事石遵諭檢交鈔票洋廿五元期票塗銷完案○畢松培等十一人前控祥和仁烟間主劉文蘭欠洋避匿嗣因劉自 
 
 

Page 4

 
 
行投案明府判令將烟間生財盤項與人得價公攤此已列入前報昨晨畢等又投案禀稱生財巳盤去得洋一百廿元卽诅公攤當有收租人魏士林禀稱尙有房租洋四十九元言明不折不扣今若公攤吃虧太甚請諭令畢等照付明府謂事已定妥不能由爾一人作主著卽當堂分派免致在外　竊各人遵諭而退○春裕盛報關行主鄭正偕客李惠山禀控夥計葉祥芝將李寄存怡和洋棧内粉皮乾八件之棧單哄去意圖吞没爲此鳴捕將葉拘案請追明府問葉曰爾在春裕盛爲夥爲何不顧大局作此虧心之事貨單究在何處供稱鄭囑將貨單向人抵借因一時無人承受故將粉皮乾轉運永安街棧内李惠山訴稱貨物係我所置被葉祥芝詭言有人欲購將提單哄去求請追究明府謂葉曰爾若不將貨單交出定當押追葉立卽飭人至家中將貨單交案並稱小的尙有辛工未曾算出明府謂爾總不應扣住客貨至辛工一節公堂無暇爲爾理明着退去提貨單交李惠山領去○卑利公司收租人孫厚卿訴稱被杜照生積欠租洋六十四元半林小林欠洋十九元半徐阿福欠洋廿四元零五分前曾　案蒙諭令其交保理處詎料伊等保出後公然置諸不理是以鳴　又將三人拘案請追明府詰問之餘林等供稱貧苦異常一時無力歸還明府著將三人管押飭包探查明是否窮苦抑係有意逞刁禀覆核辦○孔阿良前控胞妹胡孔氏被丈夫胡裕生抵押爲娼一節已紀前報昨晨捕房將胡孔氏之姑胡某氏及爲中之胡光生妓傭華朱氏一倂拘案孔阿良投案供訴前情明府詰問胡某氏曰爾爲何將媳押與花烟間作下賤生涯　稱兒子有病家中度日艱難不得已而出此下策謂婦女出外傭工得些辛工亦可度日何以甘心下賤旋據包探禀查得胡某氏將媳抵押一事均由胡光生從中唆使所致明府以人証尙未到齊着將華朱氏先行釋放胡光生胡某氏一倂管押候核○蕭谷其控維羅洋行不還猪鬃樣一件其詳迭登前報昨晨蕭谷其偕弟春之及車夫奚桂等到案維羅洋行買辦陳子康偕司帳顧仁之棧司陸秀峯及唐乙生等投案候質明府問曰奚桂在江北由誰人尋來唐乙生訴稱覔得車夫阿根爲眼線同往江北當晚奚桂已有所聞次日會面時奚桂問小的是否爲猪鬃事而來小的詢問緣由伊言主人令伊載猪鬃今與同投案下明府問奚桂曰爾是否與唐說過供稱小的在江北被唐尋見小的問伊因何　此唐言買辦有要事相問卽同小的到申小的不知其中底藴來申後買辦陳子康逼令小的承認主僕唆使小的實不知情何敢害人明府府將奚桂及唐乙生顧仁之帶回捕房分别管押再行核辦○義合公司收租人陳夢蘭投案訴稱被王許氏欠租洋廿七元奉諭交保理處至今仍無著落故將該氏送案　追朝府著管押交銀○東洋車主朱芳蘭投捕房訴稱車夫楊佈生於十一日租去東洋車一輛至晚間車中照會號衣褲子等已被私下售去故將楊扭　務求追究及捕房將楊管押後朱又赴捕房訴稱楊之友人至小的處情商欲將楊保出情願賠償物件昨日解案明府問楊之友人言語可恃否供稱恐不足恃尙未允許明府問楊曰爾將朱之物件私售目下可有錢文贖還供稱不名一錢務求恩鑒明府著將楊押候笞責六十板以儆○包探禀稱積竊王黑小日前在宜昌輪船行竊搭客鋪盖行李昨在途中查獲身畔尙有押票送案請究明府問王曰爾家住何處何時來申所押者是否在輪船上竊得之物供稱小的於十月間由丹陽來申本月十一日在宜昌船上行竊客　押票確係　贓明府謂爾在輪船竊物殊與客商有碍着押候笞責一百板枷號半月發碼頭示衆期滿開　管押捕房一個月○屠友之前控俞義堂合股開設新恊興虧欠掉票銀一千二百五十兩明府着交保出外憑中理處在案昨因限期已過兩造均投案禀覆屠稱奉諭之後當有鄔戴兩中人往俞姓處理算俞初時尙肯料理後又翻悔爲此來案禀覆俞義堂將憑中理明欠項之收淸據一紙呈閱明府謂旣由鄔戴兩人從中理處爲何　日不與同來着俞義生仍父原保邀到中人來案質訊○董正和前控沈桂新欠洋二百五十元逃往寗波將其夥李昌厚送案押追已詳前報昨晨李昌厚與沈新桂同投公堂董正和亦到案禀追明府謂李昌厚曰爾被沈牽累日久今將沈新桂尋到此事便與爾無干問沈曰欠銀不理拖累他人是何主見沈稱與董合股並無虧欠生意卽有盈虧亦可核算董不應貿然誣控明府謂爾不應久匿不出着押候理處○洪昌質店夥　更甫前控陸阿瑞欠期票洋元朱明府察　陸景况艱難從寛酌斷除巳繳洋廿五元外再繳洋十元了事迄今限期己屆陸又繳洋五元求恩從寛銷案明府謂一再减讓不能再减着再繳洋五元卽可完案謂葉更甫曰爾店主來言陸前次繳到洋廿五元爾主祗收到十五元尙有十元　爾吞用着管押待交出所吞洋十元再核 
[壽筵移賑]  
　　大衍年華知非莫及僕於是月十日忝爲五十年來有生之始生一日蒙同袍以及諸相契等假酒肆强爲僕壽僕固德涼祚薄且内艱未𧝓安敢拜領雅貺奈承諸友推愛過切郤恐違情領多内疚謹叨盛筵心感莫名本擬奉酬一樽轉爲諸友勸兼念縞素　體瀆禮慢客反爲未善謹將筵資洋二十元託絲業會館籌賑公所少欽施丈彚解災區一爲諸公邀無量之福二可略贖僕踰禮之愆用特登報以伸微忱[  孫德璋謹啓]  
[善緣種福]  
　　謹啓者敝堂接奉不留名善士交來金山縣學署楊徐氏女善士遺命樂助山東賑捐洋八十元又尙志堂大善士樂助山東賑捐洋二十一幷祗收匯解災區仰見樂善之誠功深積累好善之念志切痌瘝福壽全歸陰德更增冥福平安永保救命勝造浮屠謹代災黎泥首頂祝合登報牘以質同緣[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　調補蒙城縣本任太平縣知縣胡肇祺飭赴新任遞遺太平縣一缺以候補知縣嚴忠培署理又候補直隷州文英委者穎州府通判 
[澤被飢寒]  
　　謹啓者敝堂接奉浙慈孫震來大善士服符病愈完願樂助新製棉衣一百件幷蠶豆四裘樂助敝堂施粥之　　　之餘仰見恩深挾纊澤慰調飢雪地冰天被體者遙呼菩薩飲和食德加餐而競祝平安功德延年慈祥種福謹登報牘以誌善　　上海六馬路仁濟善堂董事施善昌等謹誌 
[申報舘恊賑所經收順直山東賑濟十二月初一日起至初十日止第一百三十八次淸單]  
　　初二日皖湖劉閨秀家惠又童子家悆爲求喉　平安　二　又沈蕩郭敦書助洋一元又無名名氏助銅洋二元○初四日玉槑華舘銅洋一元○初五　無名氏助洋五元又從儉堂九八元二兩退省堂九八元二兩原記九八元一兩無名氏元八錢寳文堂九八元五錢成美堂九八元四錢以上六戶合洋八元九角四分又無名氏洋一角又葉鶴記洋二元又齊功成求問家平安助花洋十元又童純　助花洋一元○初六日無名氏助洋二元○初七日松江無名氏助洋十六元順成局來○初八日王光裕肋花洋一元○初九日善記銅洋八元一角又蘇州隱名氏洋二十元○初十日呂宋　同行罰得大陞道生亂登申報洋一元九角又錢二百文○共收英洋五十八元九角四分銅洋十一元一角花洋十二元錢二百文 
[上海北市絲業會舘籌賑公所施少欽經收山東賑捐十二月初一至初八日第三千零四十四至五十一次淸單]  
　　初一日金吳張氏爲子兆林求佑身體强壯讀書　慧以冀早登第由寳和莊來洋一百元鄭佩華求保母乳癖勿潰勿痛速愈五十元一大染坊求平安十元無錫許柳仙爲孫壽椿驚風求速愈先助十元蘇州元裕易隱名氏二元四角無名氏一元隱名氏求消災難一元○初二日盆湯衖口瑞豫祥洋貨號爲開張酒筵移助洋六十元益泰土行十元楊義森十元瑞金縣署射洪鍾體健祈保康吉十元楊氏求身體平安四元又保一家平安二元太倉繆季豐募不書名四角無名氏錢四百文蔣銘煇求病卽愈無力人各二百文沈洪泰爲子金　病愈銅洋一元○初三日松江廣大不留名求産母子平安洋廿元寓漢留耕堂沈十元蘇城洗蕉老人爲大女倩孫求病速愈身安十元泰州默存居士十元李成章十元合浦軒求增福壽二元靑　徐吉堂丙女服符病全二元蘇州金鼎一元○初四日無錫輔仁知悔子求病愈由同康莊來洋二百元招商漢局不列名由江裕船來洋一百元爛泥渡茶舘朱錦春因賭奉巡防局憲　判罰移賑廿元嘉興大豐仁大費矩卿爲女長姑求病痊好廿元勉省氏爲慈七旬冥壽蒙諸君厚貺移助十元浦東總董趙淸源奉巡防局憲魯諭將何阿榮罰欵移賑十元侯舜孝十元嘉定廖門徐氏求堂上康健五元又求自巳身魯健旺五元李德溥陳仁緯朱稼馥三戶各二元朱菊生一元○初五日龍泉吳據伯爲已及妻子病愈完願由源恆隆來洋一百元陜西咸陽縣署隱名氏完願由恊同慶來陜平銀五十兩合規元五十二兩五錢龍泉吳氏求夫婦病體痊安由源恆隆來洋十元又徐寛裕堂求夫婦雙慶兒孫永昌洋三十三元浙湖澹泊子今因吉地卜成幸先君得安屯　念災區飢寒故以移助十元無名氏八元裕豐由惠泰莊來五元陸元坤求生意順遂人口平安三元太倉繆季豐募高養閒　父子病願二元揚州餞李氏求耳害速愈一元王德興銀樓龍洋一元○初六日靑浦榖倉談小友爲妻病愈完愿洋十元程心記求合家平安七元靑浦縣署帳房各友開倉酒移助六元新沛厘局槐錄堂王六元浙寗童雋記經募二元錢三百廿文寗波馮谿橋翁募馮仁亨爲瀉服符愈完願洋二元太倉陳槐求妻分娩平安一元陳濟美家中病愈完願對洋十八元四開洋三十元八開洋五十元○初七日　杭保福堂許洋一百元浙湖無名氏求保小孩易養長成助棉衣由求志書院龍子臯兄交來五十元盧吉記廿元儀徴修本子爲父完嘉平月分平安願十五元内銅洋一元許願氏五元銅洋一元金陵黃淑和堂因鄰居失愼獲保平安酬願二元王姓求肝氣卽痊一元○初八日鄭子衡保平安由衍大　來洋五十元杭城范子典爲氣逆平安十元又代友求十居十二十元消災祈安居士范五元朱家角裕生不　名五元太倉馬門錢氏求病痊二元無名氏銅洋二　彭麗生洋一元 
 
 
