# 1913 - 85 - 4914403

 

Page 1

 
 
   
 
 

Page 2

 
 
時評 
[時局談（十）（七）（無名）]  
　　中國閒人多故謡言亦多有謡言乃得爲偵探有謡言乃得爲調停人有謡言乃得使人畏懼而不得不豢養有謡言乃得獻媚於人而供人奔走苟使謡之而有事發生旣有事矣卽可從中以謀位置或可從中以得利益是故謡言者閒人之一種作用也 
　　且卽無作用閒人無所事其心思口舌無正當之用地乃發爲妄想出於妄言又有人妄爲傳述於是傳述者衆而謡言乃成謡言旣起而利用者乃復推其波而助其瀾此又謡言之出於無心者也 
　　是故中國之謡言多者閒人多也閒人而思求事外之事乃生謡言謡言生而事外之事多事外之事多而謡言益多於是遂成爲習俗是故中國人者大半閒人也中國人所事者大半閒事也謡言其樞機歟 
[命令]  
　　三月十二日臨時大總統命令任命王騏爲福州厦門各要塞總司令官此令 
　　領參謀總長事黎元洪呈請任命陸錦爲直隸都督府參謀長熊炳琦爲直隸都督府參謀沈汪度爲雲南都督府參謀長張希瑞爲陜西都督府叅謀應照准此令 
　　國務總理趙秉鈞呈請任命杜光佑爲國務院僉事應照准此令 
　　交通總長朱啓鈐呈稱視察陶遜呈請辭職陶遜准免本官此令 
　　三月十三日臨時大總統命令任命張開儒滇軍第二師步兵第三旅旅長此令 
　　陸軍總長叚祺瑞呈請授廖伯琅周郁文郭以春周逹爲陸軍憲兵中校劉煥章曹啓順趙維欽富多續徐克復雷長興孟平崔其樞楊尙賓袁覺科周拓疆曾尙所陳世貞鍾毓琦曾　超王㻢王麟慶張紀葉雄夏張炳玲李壽延李曜車駕龍陳國强林中伯吳飛劉志陸吉廷獻王仁榮黄忠幹張廿雄沈受疇陳集賢喬　雲單玉龍恩臻李桂林普齡應大鈿楊沛田鄭魁武榖昌鍾萬福爲陸軍步兵中校王嗚謙余鳳齋夏紹虞賈凱李震東趙錫福陶治平梁泮熙洽趙玉周齊樹棟見敬山爲陸軍騎兵中校趙進銳王兆中趙普蔭彭壽華陳佑卿黄强錕羣彪李振聲爲陸軍炮兵中校趙唈勝石紹明郭恢唐吳伯趙明德爲陸軍工兵中校董恒奎高峻峰顧英游起泰尹驥陳已張玉良爲陸軍輜重兵中校應照准此令 
　　陸軍總長叚祺瑞呈請授李允言李連元申明善吳運昌張應鵬馮占元周紫冉鍾振聲沈尙元黄孝霖耿毓英穆山忠俊文連劉虎臣楊蔭榮雙俊王者賓楊以來麟貴斌啓陸鎔靳永泰劉漢岐胡文藻孫金泰聶慶寛王錫廣張英劉錫廣馬金榮丁搏霄馬汝麟楊承楨劉景春徐得祥劉彦英高鳳岐張學顔王國楨陳清源李錫綸邢得春馬佺陳照春朱聲廣張明哲張福來閻相文王維城閆治堂董政國楊承杰王蔭棠趙雲龍魏清和周孝騫趙漢章張紹梁高全忠宋運禧劉永勝劉永樓王裕經宋煥章張綸璜方先聰馮獻瑞吳毓麟朱裕林王得志王翰章劉紱王振標王康福王連波趙子才蕭樹棠雷長祿曹元勳張中和崔德思周文炳宮邦鐸蘇得勝吳新田黄振魁魏明山夏文榮劉仁鏡徐源桂梁朝棣蔡平本崔俊臣孫得山張麟書于文甲牛永福宋維賢齊恩銘張樂山楊遇春鮑德山徐永和劉如鑑定昌劉連陞羅振恒劉繼先王恩暇李鴻文劉國藩顧德昌關玉魁崇山張炳賢馮紫陽王永壽張慶雲孟振元趙錫齡王國裕李如璋孫積孚回富興季毓麟王石清鄭金聲李殿文李同山爲陸軍步兵少校特克愼興福張振邦李彦昌成維靖王起貴劉福山王金山袁正卿高在田王克儉張榮科胡光順宋玉峯李長明楊福魁張明九鄭殿陞陳九芝劉香九張榮宋顯一玉麟馬秉良王承恩劉永勝楊德生陳錫蕃于占淵周鼎順王佐才爲陸軍騎兵少校許玉峯張振華朱朝濱興壽來羣李朝棟董棣輝彭德銓王繼德王用中陳寳琮馬凌雲竇世芳周衡人周錦成郭文林孫擲林王克鴻馬齩廷王其鳳田作霖姚金奎劉振玉張心全爲陸軍炮兵少校羅人鳳爲陸軍工兵少校應照准此令 
　　國務總理趙秉鈞呈稱據臨時稽勳局局長馮自由呈稱本局審議員易廷喜呈請辭職易廷喜准免審議員本官此令 
　　國務總理趙秉鈞呈稱據臨時稽勳局局長馮自由呈請任命彭素民爲審議員胡子駕爲秘書李龍明爲調查員黄金籠徐則恂馮特民爲兼任調查員應照准此令 
　　川邊鎭撫使尹昌衡電呈稱請將先後投誠各土司量予奬勵等語該土司等傾忱内向於軍需設治各事實力贊助洵屬著有成勞德格土司多吉僧格明正土司甲宜齋應均給予三等嘉禾章僧東土司漢汪登巴旱土司楠詩巴底土司登琴汪應均給予五等嘉禾章以勵忠誠其毛了曲登崇喜各土司原電未經開列人名應由該鎭撫使查明續呈再行一體給奬此令 
[專電]  
　　北京電近各黨各勸令跨黨者脫黨並監視本黨議員各招待所尊之如上賓防之如盜賊現脫黨入黨者紛紛不定究竟何黨多數竟不能定 
　　北京電袁總統方與幕僚商行止謂他人舉我不舉我不成問題我自有法令人不舉但我之進退與否不能不商 
　　北京電近又有謡傳國民黨舉黄爲副總統駐南以覘動靜並有一參議員夾帶炸藥來京製造又原有炸彈未被搜獲儘可應用之說 
　　北京電前清度支部移交緞疋顔料兩庫物昨在商會拍賣共賣洋十七餘萬 
　　北京電小德張因偷隆裕珠鞋賣得十餘萬初擬重辦因張願罰四萬乃遞解回籍完事 
　　北京電比欵可展緩二年 
　　北京電昨已有令皖贛會𠞰滁州土匪 
　　北京電連承基到京繳關防烟台全師已解散僅留一團 
　　北京電政府將以吳景濂任敎育部總長 
　　南京電昨（十三）槍斃九龍山匪徒一名（係某師連長）當晚又下戒嚴令 
　　南京電满清候補道蕭仁暉前爲九龍山匪曾熙供係同黨已　都督通飭緝拿究辦 
　　南京電外交部電覆應省長蘇省禁吸限满所有鄰土一律禁運旣公布實行日期自應飭滬關協助 
　　南京電國務院來電孔廟祀典存 
 
 
 

Page 3

 
 
廢問題尙待國會議决暫行遵照民國禮制循舊辦理 
　　南京電國稅廳長金鼎委任鄭繼三爲六合釐局刻已前往接替 
　　更正全國兒童藝術展會確定於二十一日起至二十三日止前報專電謂二十三起乃係誤刋特此更正 
[特約路透電]  
　　九江電此間俄商某茶行對於衛生事宜諸多忽略致發現甚劇之腸熱症數起工部局乃决議將該行用藥遍薰以消毒質詎總巡捕勃烈嘉正率捕役入門時卽聞内有大喊殺洋鬼子不已並紛擲碎磚石塊等物停泊九江之英兵艦和特拉克號聞知卽派水兵上陸爲首肇事之人與帮兇一併拘獲罰作苦工兩月此次肇事全城居民極形恐慌 
　　九江電李都督與王專使現仍在商議民政長問題該督近在各駐兵地點裝設電話俾可與省城直接通話不必由九江轉遞 
　　北京電荷蘭政府海牙禁煙會與會各國探問關於本年六月間在海牙續行開會之意見以期實行該會所訂禁烟約之第二十四條聞前未與會之各國政府今允依守該約者幾近半數 
　　武昌電有前開土店之某人以巨金運動官醫院某差爲人發覺現由當道宣布罪狀儆告大衆 
　　北京電唐山華人近患瘧疾者甚多該地醫生試以著名之六零六西藥注射患者之身均著奇效 
　　開封電此間流行一種劇烈之瘄症小兒患此死者甚多 
　　東京電前此擱淺之俄國義勇艦波爾泰佛號現已出險新任英國駐日大使葛林君今日偕伊婦參見日皇日后並呈遞國書 
[譯電]  
　　北京電湖南聞有亂事長沙軍隊似已譁變因當道付餉不以現欵而以紙幣之故財政使曾爲兵士鎗擊都督聞已避匿甘肅大局如何並未續得消息電報交通已斷兩處一在陜西西南之略陽一在河南西部之陜州 
　　北京電廣東省已滙銀二十五萬兩與中央政府安徽河南湖北江蘇浙江諸省均允以巨欵協濟政府 
　　北京電黄克强宋敎仁日内均將抵京聞宋敎仁志在獵取國務總理之任 
　　北京電外交總長陸徴祥現催請鄒嘉來從速來京按鄒氏曾任前清外務部大臣現居青島聞來京後將任總統外交顧問 
　　北京電國會議員到京者已有二百人政府决議於四月間召集國會 
　　北京電據確實消息財政總長周學熙已决意辭職 
　　北京電宣統帝撫育諸事雖已付託瑾妃實則全由載澧主持瑾妃勢力甚微 
　　東京電政友會已允承認政府之豫算案國民黨政友俱樂部立憲同志會或將聯絡一氣反對政友會惟國會議員政友會仍佔多數國民黨政友俱樂部立憲同志會合力共拒政友會一舉業已無效因立憲同志會及政友俱樂部黨員二十人反對此議之故 
　　倫敦電要求女子參政權之黨人在洛汀漢姆開會演說由康萊女士領袖爲反對者滋擾而散堂内之玻窗均被擲碎並攻及演臺幸有警察馳至彈壓諸女子始得出險英相愛斯奎士君在下議院宣稱政府現正研究宜否修改法律禁遏女權黨之暴勳 
　　柏林電德國聯邦各大臣已會集討論擴充陸軍問題以首相郝爾維博士爲議長當經贊成徵收産業特别捐之要綱公法學家瑪丁君估計德皇所輸之特别捐约英金二十九萬六千磅克虜伯君約五十八萬六千磅唐納瑪克親王約五十萬零八千磅 
　　倫敦電德國某報所載破壤和平者之社說德法兩國紛爲評論德國各報大都贊成該報所主之說謂足儆戒一般求好法國之德人法國各報措辭較爲和平謂法國經營和平不遺餘力從未聞及德國治武之權利法國亟亟所求者乃自衛之權利云德法兩國　視日深英國對於此事頗形不安首相愛斯奎士君雖於星期一日否認英國有派大軍前往大陸從戰義務之說然此間人士皆謂德與俄法一旦啓釁則英國海陸兩軍均須從戰云 
　　倫敦電奥俄兩國雖於邊界撤銷一部分之軍備說者謂兩國之齟齬仍未消釋數星期内歐洲西南當有重大之事端發現云 
　　布京電巴爾幹各邦答覆列强之公文要求（一）由米堤亞畫線至洛杜斯托以爲土布界線（二）割讓各邦所估之土地砲臺亦須在内（三）割讓愛琴海諸島（四）賠償兵費 
　　柏林電巴爾幹各邦覆文要求割讓亞得里亞那堡及斯克太里二處並以米堤亞至洛杜斯托爲界線及不允休戰以待媾和列强礙難承認駐英諸大使現正另籌辦法擬以壓力加諸各邦 
　　倫敦電據此間某報載稱倫敦有人接布京密碼電文謂亞得里亞那堡之布軍力戰之後已佔據某砲臺俘士兵四百人豫料今日（十二日）可以破城 
　　土京電三月十一日白爾愛亞地方曾見大戰土國艦隊現陸軍合力進攻 
　　倫敦電據泰晤士報薩洛里卡訪事電稱星期五日里格里太地方鎗炮之聲終日未絶布軍退過卡拉蘇河時希軍追擊於後焚燬各橋布軍乃竪白旗乞降被俘者一百二十人希軍死十五人傷四十人 
要聞一 
[紛紛承攬之借欵團]  
　　大借欵歷經波折六國團以外之承攬借欵本時出不窮此次以顧問問題大爲决裂後外人觀測皆以中國或另有巨宗借欵或另有儲欵或以爲臨時政府期間以内中國政府不敢冒此重大責任故以爲大借欵必無成立之餘地以是零星之借欵團乃如春筍怒發其直接間接關係此種事業者不下數十百人茲錄其著名者如左 
　　（一）華比銀行主任司拉米耶堆 
　　（二）司伯林嘎 
　　（三）臨城工程司馬枚 
　　以上皆比國人 
　　（四）英人弗郎屈 
　　（五）法人蒲夏 
　　又有戴瑪德派與法國男爵勾堆聯合勾堆即革命初起時議借九千萬佛郎與中國者日前巴黎電報現已死於巴黎其死時情狀甚離奇 
　　戴近又與瑞記聯合 
　　又有甲必丹旭克者近方從歐洲來運動借款之事政府旣無確定之財政計畫故每遇不得已時輒零借小欵以自給一日有某財團代表赴財政部各團總睚謂我力能貸八十萬兩與中國周總長招待甚爲丁甯故外間相傳以爲笑柄謂堂堂財政總長乃聞八十萬之借欵而埀涎若八百萬不知將如何改容起敬也 
[雜評一（無名）]  
　　兵亂甘肅新疆有亂長沙有亂南京有小亂九江有小擾亂而蒙藏之叛不與焉何民國亂事之多也非但我民國奥俄之齟齬未了德與法之機動已生巴爾幹之戰土未終内訌又起何世界兵事之忙也 
　　病疫我中國旣苦於外患又苦於邊叛又苦於内亂又苦於財政已不堪其擾矣而况又有病疫襲之如唐山之瘧疾開封之兒疫可謂天禍我國之不已矣雖然天之禍實人事不臧使之也於天乎何尤 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[臨時政府交代預備紀]  
　　趙總理籌備之次序正式政府組織在卽交代事宜不可不先爲籌備以免臨時忙迫日昨特商之各國務員飭各該部部員彚集臨時政府期限中之要政已完結者若干件正在籌商尙未實行者若干件及未籌辦者若干件各彚一册交國務院彚齊此外急待解决之要政由各部總長於兩禮拜内提出國務院會議表决並聞趙總理尙擬調取各省成績候請之大總統卽電飭各省都督遵辦云云 
　　各部公布之成績日來臨時政府預備交代甚形忙碌並擬出席議院報告成績計各部提出元年經過各案大致如下（一）内務部（甲）改訂各縣知事案（乙）調查户口及整頓警察案（二）外交部（甲）墨國賠償華僑損失案（乙）收回威海衛辦法案（丙）俄英德法日各國交涉案（從略）（丁）改訂外交官官制及保護僑民案（三）陸軍部（甲）遣散軍隊案（乙）常備兵額案（丙）整頓馬匹推廣工權計畫案（丁）實行徵兵制度案（四）參謀部（甲）陸軍測量局辦法案（乙）對待庫藏案（丙）籌畫防務案（丁）規定陸軍戰時計畫案（五）海軍部（甲）擬建築象山港船塢案（乙）收回定造兵艦案（丙）擬設海軍大學案（六）敎育部（甲）修正各校課程案（乙）强迫敎育案（七）財政部（甲）收回鹽政獨立案（乙）畫一幣制案（丙）印花稅施行案（丁）公債票實行案（戊）與各國磋商借欵案（八）司法部（甲）設立司法籌備處理由案（乙）改良各種監獄案（丙）推行檢廳辦法案（九）工商部（甲）工商會議議決各要案（乙）預備設立勸業場案（丙）海外貿易案（丁）奬勵工商法案（十）農林部（甲）海業試行案（乙）聯合會議决案（丙）設立農事試騐場案（十一）交通部（甲）收回國有鐵道案（乙）津浦路開工後之成績案（丙）建築未成之鐵道案（丁）鐵路總公司條例說明案（戊）擬設鐵道院理由案 
[北京金融市面之悲觀]  
大賬期展限問題北京市面敗壞情形已誌前報查向來北京商界往來賬目歸三節清理年終一節爲大賬期此期不能清理來年營業即無人肯與交易謂之做到招牌各商家之内有一種家商其生意均在年底如雜貨行京紙行各小販店皆是此等商家年終之時與交易各家多半先付若干不清賬目展期一月以正月底爲結賬期此亦北京通例去歲各商家於年終時所有出入賬目絲毫不能動轉當時因有罷市一說所有票莊錢行大商家均異常恐懼對於債務各商店特行放寛一步展至正月底徐觀動靜刻下一月之期已到商家向例東夥算賬皆在舊歷二月初旬現在所有各商店之經理人多半向股東請示辦法其辦法大端不外兩途一爲繼續股本一爲清理賬目清理賬目亦須股東用錢贖身連日各商家紛紛集議共有二派一派主張關閉一派主張維持主張關閉者各雜貨商人居多數主張維持者如票號銀號各大商家皆是現在主張維持一派人其擬定未來之辦法係所有商家往來賬目仍行寛展若干時一面由各行中公舉代表向政府要求撫恤銀兩並仿照前清維持市面辦法借銀若干以濟燃眉之急倘政府若無現金發給公債票亦必設法通使至此層再做不到祗好聽商民自便再出於破壤一途云 
　　合盛元歇業糾葛合盛元滙票莊自去歲呈請歇業後經存欵各户在檢察廳起訴當由檢察廳將合盛元之經手人閻紀元收押在案閻在合盛元本號並非正經手人其正經手人自去歲見號事不能支持已服毒自盡次經理爲李苞年六十餘歲自閻紀元收押後一面由合盛元函知本號報告情形李苞卽行由晉到京投案檢察廳刻下又將其人收押矣查合盛元内外欠賬存欵數目共計一百五十餘萬至各碼頭欠合盛元者尙有一百六十餘萬之多兩項相抵應有盈餘其所以不能支持者實因外欠賬目自前歲以來絲毫不能收入而欠人款項均須現銀清理計去歲一年之中墊出數目已逹二十萬外直至無可如何始出於歇業一途非得已也自檢察廳將閻李二人收押外商界上與論大譁僉謂合盛元歇業係由自已呈請倘若有意逃避則久已遠颺何肯自投羅綱耶其經手人到京檢察廳不問情由不准保釋一概將人收起試問收起之後賬目如何清理案子如何了結至閻紀元收押已閱兩月檢察廳至今尙未分廳不能起訴外界謂其别有用意雖屬揣測之詞然亦不得謂無因也 
[咄咄烟伶譚鑫培之運動力]  
　　崇文門稅局向來稽查煙土最爲認眞屢次拿獲煙土除充公罰金外并送審判廳治罪本月九日晚十一鐘天津加車抵京有大名鼎鼎之煙伶譚鑫培（即小叫天）在東站下車除行李衣箱外另有竹提盒一個洋漆描金盒一個封鎖甚嚴行至稅廳視查員照章打開查驗押行李者曰此譚老板之煙具明告爾等諒爾等亦無可如何視查員堅欲啓視又有一少年自稱譚三少爺（叫天之子）大聲呼曰要騐便騐不要緊於是當衆啓盒内有太谷煙燈三盞壽州煙斗十餘個煙膏五盒煙泡一包烟灰二包煙盤一個煙籤二十餘根（均有烟泡）查驗後呌天已乘馬車大罵而去該局夜班視察陶某高某因正辦阮忠植回寓當將煙膏烟具封存聽候局長辦理不料該伶已運動崇文門總局坐辦丁孔章謂非將原物交還不可孔即由電話飭前門稅局將所搜獲煙具烟土全數發還該視察不允該伶又運動總局襄辦樂逹成（卽同仁堂之九掌櫃）要求發還樂闻電隨派家人持一名片至前門稅局强索不已該視查員仍堅執不允該伶即連夜打電話到處運動一夜之中說情電話竟有十餘起之多至黎明後財政總長周學熙竟電飭稅局局長陸天池將烟具煙土如數發還不得留難並須將視察員高陶二人一併撤差以謝叫天陸局長不得已將煙具煙土交出並由樂逹成派人送至大外廊營譚之住宅其事始了現在視查員因此事影響前途甚鉅且關係全局體面决擬全體辭職云 
[蘭州兵變前禍因種種]  
　　京師近日得蘭州電省城因反對趙督馬安良部下兵隊於初八日全體譁變查甘肅軍隊共六萬餘人趙督所部約二萬人馬安良所部約二萬人另有董福祥舊部亦約二萬餘人當未兵變之前趙督與馬安良屢次失和趙惟熙與賴恩培張林焱等糾合死黨專制隴右暗殺前議長李鑒亭囚禁樊政諸志士刻因新選議員均集省城趙督欲張林焱爲連任議長遺人分途謡惑謂不舉張爲議長馬提帥必强逼投票聽者誤爲鎗斃大動公憤由馬安良明白宣告衆情始安此一事也趙乃大變方針謀先挑動兵變使督府親兵及警兵乘機殺之因有舊曆臘月三十賴恩培密函告馬安良稱忠武軍周務學振武軍陸洪濤結合謀變之事無如姦謀不行馬周陸均出賴函三方對質乃悟其姦同見趙督出函質問賴道誚讓趙督軍學各界大起激憤逐日開會討論十一號在敎育會集議電請中央治賴道趙督以應得之罪議會及各軍統領亦電中央七日以來不見回電各界勃勃欲動馬周恐惹起公憤必亂治安極力勸止此又一事也十八號賴道又密遣匪徒藏號筒快礮於草捆内在城外空營内放火開礮欲驚動各軍隊以實前言而文其過幸偵獲兩人供係賴以三十金雇者此外多人均哥老會匪因黄英爲哥老會魁（俗稱大爺）趙督恐供出賴道傳知陸洪濤速殺兩犯以滅口而軍人則大譁矣憤賴道欲文已過加軍界以不軌之名要求統領作主否則必以武裝質賴各界聞之亦憤又請中央速治賴趙之罪衆始少安此又一事也趙維熙聞此消息後卽籌對付方法乃發開花砲五尊給于廷威軍（趙督親軍）使用並又換發新式快礮以防各軍各界大譁恐其破壤地方二十三號又開特别會舉代表質問趙督趙督諉稱不知而罷此更一事也日前趙維熙與何奏虎密擬一電稿已不署名交馬提督使署名電請中央以特别法待甘肅官界不用甘省人爲官吏馬恐此電一發不特反對中央實係得罪鄕里未曾認可趙何徑發此電由馬發電辨明後將稿交特别會派人質問趙督趙督諉稱不知此亦一事也特别會近又公推代表至都督府舉張士英爲内務司哪士俊爲財政司鄧隆爲　蘭知事趙督厲聲峻辭反對與代表大起衝突而散該會遂定於二十四號在陸軍學校地址開軍事聯合會集衆研究積此數因趙與馬安良有不兩立之勢中央聞之以爲此時若不令趙離甘必至激出變端前日國務會議决定將趙調京予以政治顧問擬出繼爲甘督者三人呈請大總統酌定（一）李經羲（一）王芝祥（一）黄鉞三人中李王皆不願就黄鉞大有希望乃政府遲之又久迄未發表而蘭州業已兵變矣 
[蕪湖破獲九龍會匪三誌]  
　　龔旅長破獲海龍會匪各節迭詳本報十日晚奉到都督覆電照軍律辦理十一日上午八時先爲邢蕩湖李東初鳳鳴張文洪春泉攝影繼派大通調來之軍隊兩連分紮各處阻止閒人又派機關鎗隊紮於電燈公司右首空地工程局前則由民團把守一時儼如戰場移時朱廳長范知事均到九時龔旅長孫課長親率衞隊將邢蕩湖等五犯先後押至工程局後鎗斃龔旅長孫課長當場相繼演說多時始回旅部茲將供詞錄左 
　　邢蕩湖供詞海龍會關防已任我臥房橱子内檢出我亦不諱不過一念之差悔之已晚至警察廳長朱繡封却與我有嫌隙某某議會亦皆與我有嫌隙旅長與我毫無嫌隙蕩湖甘心受罰董自由現在走了一向在我報館常與他接洽其外亦不常見面鳳鳴我並不認得他所供是實 
　　張文供詞年二十二歲湖北人小九江是我的混名冒充軍官是該死的電報稿子是我叫鳳鳴同木棚何萬順做的鳳鳴他先到蕪湖認得人很多我在上海定做軍裝一千餘套皮鞋一千餘雙我身上穿的軍裝是叫他先做給我做樣子的李東初叫我入他海龍會我未允邢蕩湖又叫我入海龍會我亦未允李東初住潯陽里小寳子家洪春泉在客棧說他是鐵路銀行總辦叫我入他會他們銀行幾天就要成立可替我謀事他同陣有一江西人據說因託他謀事被他騙去一千多元又有一人叫楊聲均住在江西會館我與邢蕩湖董自由這班人往來皆是因李東初認得的他們常在一處出來總有一二十人一陣常在洋房出入我與他們亦常在一處吃酒打牌李東初很有幾百人日間在街上或充米商或充錢莊小老板或充工匠在街上招摇撞騙我去年在南京及各處騙人的錢亦實在多了我的罪亦很大的是應該鎗斃的又供去歲打皖江日報的時候邢蕩湖李東初等纔對我說明他是海龍會的首領我要幾千人也有萬人也有你切不要怕的所供是實 
　　鳳鳴供詞年二十八歲安徽涇縣人冒充大總統密派稽查湖南湖北江西安徽江蘇五省軍隊民政及總統府陸軍部巡查科員皆是我做的今在戲園又冐充第二旅總稽查被旅長拿獲我是應該死的電大總統報告是張文叫我多做些字想騙他們錢的後因此電未發稿字在我腰裏報錢他們亦未付張文在上海定做軍裝發票我皆看見宗社 
黨機關處我前在漢口聽說在租界上與上海宗社黨的人聯絡很多李昭雲是湖南人他前充蕪湖軍政分府兵士去年在安慶住湖南會館爲二次革命機關處代表我是去年在造紙廠與他認識的隨卽與他往來聯絡他就叫我入他海龍會我問他做這事可有薪水他說到處有吃有用他們用的錢說是各機關處運動好自能籌備的去年蕪湖兵變全是他勾通的前兩天他就對我說這邊軍隊要起風波你可在這邊做事後兩天兵就變了我所以知道是他勾通的他的人很多我說不清海龍會機關處各地方都有南京總機關處沈劍青知道他們黄藍腰牌全在腰帶上是海龍會三個簽字沈劍青住南京夫子廟東牌樓邢蕩湖卽邢劍吾也密議二次革命他前在湖北炸彈隊楊濟前在涇縣充當知事鄒雲亭我亦認得大通徐先誠住大通天主堂隔壁他是太平大通一帶首領手下有一千多人徐先誠往常充光棍在水巡當過警察洪春泉在安慶開過布店與徐最相好龐錦章住南京下關金陵旅館李光照住南京東牌樓我們這些人在各處碼頭暗設機關名是二次革命自家獨立破壤民國其實是結黨謀變藉勢搶刦我是去年由漢口回來因認得所供是實（未完） 
[贛省近事紀]  
　　抗拒汪案之解决贛省反對汪瑞闓及被扣鎗械案由王上將來贛查辦已逾旬日調閱案卷業經電請中央改派民政長並發還槍械至水巡總監蔡銳霆巡警總監陳廷訓挾迫汪氏倉皇出境一案經李督連日謁見王上將密議多次方定辦法將蔡陳仍調府内充當顧問另委陳澤霈張魯璠分别接充以示解其兵權而維中央威信昨已會銜電商黎副總統一俟覆電贊同卽行發表而省議會於八號開審議會宣布書記長汪汝梅辭職改定汪龍光接任後由魏調元宣布李督交來歡迎汪民政長議案經衆討論表决多不贊成汪民政長復任當卽預備咨覆李督查照辦理惟贛民政長已由中央改派趙從蕃接任則此案自歸消滅矣故將省會討論情形删除不錄 
　　哀悼大會之代表李都督昨接北京國民哀悼會代表吳景濓等電稱前清隆裕皇太后遽爾崩逝我中華民國全體人民追念遜位之德宜伸優待之忱謹　於三月十九日指定太和殿地點開全國國民哀悼大會佇盻電派代表同襄斯舉本會規模宏大需用實繁恐力薄不足敷施望協欵以資贊助時期甚迫翹盻良殷如荷協欵或寄輓詞請交北京商務總會曁本會事務所特電等因當經電覆協助洋五百元並派徐秀鈞吳介璋就近代表赴會所有協助之欵先由該代表先行墊付現李督已飭民國銀行查照滙還 
　　謡言起事之密防李都督近接偵探秘密報告謂有會匪數目甚多散集城廂預備舊曆二月初二日勾結軍隊起事言之甚爲確　當經密諭護衛軍司令官歐陽武會同巡警總監陳廷訓憲兵司令官廖伯琅分飭所屬不分畫夜荷鎗實彈嚴密梭巡並另發秘密口號盤查匪類以故日内兵馬倉皇永夜不停一般人民疑有變亂頗形惶恐云 
地方通信 
[蘇州]  
　　義人鎗斃鄕民案未了葑門外義興宰牛公司義人白醫生鎗斃人命一案延宕至今迄未得有辦法莊步蟾亦未緝獲該案代表律師陳則民及檢察廳長陳福民因此案關係重大不敢草率了結擬將原案卷宗抄呈中央政府咨請駐義代表向該國法庭提起公訴 
　　星橋灣之盜案已破閶門外山塘星橋灣石牛頭後面有呂姓者稍有積　主人常在漢口貿易家中惟婦女二三人舊曆正月下旬偶然灶間積薪遺火雖未遭焚如而已轟動多人比鄰積竊湖州老三亦在場灌救被其將出入門户及藏物所在窺見乃突於前晚十一號夜間四點鐘糾同匪類四人由屋頂而下直入臥房將呂妻縛住揜住其口並將洋燈撲滅然已爲呂妻認明共被刦去衣飾等物約計千元光景迨天明赴三區警局報告當卽派巡士前往以查烟爲名將湖州老三擒獲並搜出贜物若干刻已移解馬路一區轉解檢察廳嚴訊矣 
 [P鎭江> 
　　顧忠琛不列師長之眞因顧忠琛自任十六師師長駐鎭以來與鎭人感情極爲浹洽卽與程雪樓都督平日感情亦甚契合前年江蘇光復時顧任蘇州參謀廳長襄程擘畫信任異常程都督再任江蘇時倚重尤殷此次江蘇三師長發表而顧師長不與其列程都督已先期函商顧師長顧深以統軍爲苦當面力辭會程亦有意推轂顧師長將授某項重任遂卽允如所請以章張冷三人保授師長云 
　　日人戳傷工頭十二號早六時有日本運煤輪船一艘駛抵鎭江就荷花塘日清碼頭下椗午後正在卸煤之際忽有該輪某日人持刀登岸即將工頭某甲腰際猛戳數下傷勢甚重血流满地其時各小工見之咸抱不平相率罷工一面將甲舁至小閘口日清躉船理論不知如何了結 
　　女校長注意附屬小學鎭城女子師範學校長吳女士現以附屬小學爲師範敎育之基礎定於每月開本科敎育研究會一次每學期開師範家屬懇親會二次並舉行附屬小學家屬懇親會以期逹師範敎育完全之目的云 
[南京]  
　　九龍會匪正法日前都督府又破獲九龍山匪四名並匪旗四面一書闡導中華一書扶漢救民一書奉天救民旗皆五尺平方白地黄邊黑絨字於前日午後在都督府前將該匪等正法同時又聞匪徒有運動各砲台舉放信砲之謡故要塞司令吳紹璘特下命令將雨花台天堡城幕府山各砲台導火線全行拆下以防不測 
[廣東]  
　　粤商界改用陽曆矣總商會佈告七十二行各分會傳單云民國成立卽已公佈改行陽曆以期世界大同並表示除舊佈新之意惟習慣未除尙有沿用陰曆者商場則關賬項結束農事則依節令種植是以一時驟難盡改茲奉胡大都督兼民政長公函現在遵行陽曆商場結賬不宜再用陰曆節令或採每月一結之法或採三月一小結一年一大結之法自不致永與陰曆相因爲緣函請本總會提議决定如何辦法分行各地商會通告各商一律照辦不再因仍舊習爲要等由亟應查照辦理現經開會提議全體表决自本年起商場賬目應以陽曆三六九月份爲一小結十二月底爲全年一大結時日均平旣無舊曆年節不均之患周轉迅速復取市面金融靈活之功支配適宜凡屬國民皆當遵守除通告外用特敬佈台端希卽查照實行一律改用陽曆是所切盻 
[雜評二（默）]  
　　南北統一談共和成立無人不曰南北統一然而建都則爭南北國會則爭南北至於今而區區江蘇一省間爭江南江北矣區區一讀音會之發起亦爭南音北音矣夫至一省之間而爭南北則他日各市鄕各個人亦將爭南北一語言之微而爭南北則他日各科學各事物無一不爭南北統一云乎哉 
　　國民哀悼會一哀悼清后會也而張大其詞曰規模宏大費用浩繁電請各省協欵吾不知今日哀悼會之規模較前日共和紀念會之規模何如也嗚呼破落户之好大門面閙闊往往類是 
　　譚叫天竟有如許勢力優伶勢力之大竟至此乎前此俞振廷毆人案含糊了結已各界譁然不謂譚叫天之勢力更大以犯違禁運烟之罪而僕人子弟之强項如是且也丁坐辦樂襄辦陸局長周總長爲之說項烟膏因而送還查察員因而撤差嗚呼以極重要之禁煙令而竟破壤於伶人之手余又何言 
　　雖然今日之一般譚迷者必以吾言爲過 
　　甘肅湖南之兵變近來各省之以兵變告者書不勝書矣不謂長沙蘭州又相繼以兵變聞長沙之兵變因受二次革命之影響也蘭州之兵變因漢回之失和也五族之中蒙藏已去满亦岌岌今回族又以與漢人不和而致兵變大局之危迫可知矣奈何漢族一族之中猶自相紛擾而有如長沙今日之兵變者 
 
 
 

Page 7

 
 
本埠新聞 
[對付匪徒之戒備]  
　　混成第三旅李旅長以陰曆二月初六日係匪徒造謡起事之期不得不嚴加防備故於是日分令所部水陸各營日夜巡緝業由滬防水師第二營報告謂是晚在龍華保護子藥廠率兵巡至天明安靜無驚又據水師第三營報告是晚率兵在製造局内嚴密巡邏並無變故又據步兵一團第一第二兩營報告是晚在城内及南市一帶率隊巡緝各處均甚安靜云 
[偵查戒烟公司之内容]  
　　程都督近因各處戒烟公司紛紛設立如蘇常兩處均設有新民戒烟公司而無錫通州均設支部鎭江且派有分查處上海亦設有公司惟上次憲兵營偵獲之九龍山匪首何道藩一名詢係蘇常兩處新民戒烟公司總經理則此等匪徒難保不有假借戒烟公司名目暗置機關希圖煽動等事特於昨日通令吳縣無錫上海鎭江通州等縣知事務卽會同軍警將各該處分設機關偵查明確分别辦理勸令停止營業如查有確實證據其首要卽歸軍法辦理所有被脅附從槪行寛免以清匪源而安秩序 
[初級廳力爭土地管轄權]  
　　閘北第二初級審判廳以英領事干涉查封房屋案件致函地方審判廳轉請陳交涉使據理力爭原函錄左 
　　其一三月四日案據包錦記呈訴住居閘北永順里廿八號王姓六十九號陳連生七十號陳瑞記一百八十六號陳雪林二百十一號熊生記拖欠房租具狀請求發封當經本廳批飭假執行在案熊生記陳瑞記陳雪林當場繳欵未曾查封王姓一户查封後經原告請求和解亦已啓封惟陳連生旣不繳欵亦無異議當經查封在案乃於今日准陳交涉使函開略謂英領事以本廳此次執行爲有違約章不知其何所依據查此案原被兩造旣均在華界本廳當然有土地管轄之權卽使華界之内外人可以置産亦不能爲領事所管轄故本廳自成立以來對於外人置産案件判决取消已經數次外人亦無異詞况外人置産華官無從深悉若一經執行動謂違章非特有碍我國國家之統治權抑且奸民乘機假託眞贋莫辨曲直難分而於外人名譽不無妨礙事關交涉理合將交涉使原函並包錦記原卷奉呈鈞鑒伏祈貴廳力予維持一面函請交涉使據理力爭至糿公誼 
　　其二本廳呈送包錦記一案茲復查得實在情形詳陳如左 
　　（一）永順里房屋係葉澄衷在日所造其經租賬房名曰樹德公司由包錦記卽包大德經理其事爲葉姓兄弟公共之産表面係由長子葉勉卿掌管此則該不動産所有權爲華人可斷言之　 
　　（一）此項房屋確已由高易律師請過英册轉立道契有五年之久光復時上海金融緊迫樹德公司欠永豐等莊拆欵未克付還遂將此項契據僅存該莊示信並未立有書面契約亦無以租抵利等語徒以高易律師卽爲該莊代表追索此欵在英公堂涉訟但此案未解决以前不生物權移轉之效力則該公司因欠欵而請求查封與本廳之假執行俱爲正當之手續（一）查各租户之欠租由於高易律師之先向各租户止付房租與該公司該公司請求本廳查封本廳批准假執行查封時高易律師並不向本廳聲明異議本廰當卽實行查封此則高易律師之自誤與本廳無涉 
　　總之該項房屋旣在本廳土地管轄之内本廳當然有行使職權之義務高易律師如果對於此項房屋有所關係應向本廳起訴若在公堂涉訟則本廳絶對不認其對於華界有管轄之權致與本廳之管轄權發生障碍敢布區區幸希裁察 
[總商會再爲茶商請命]  
　　上海總商會爲湘省限制領票辦茶一事復於三月十三日電致大總統國務院外交部農林部工商部及北京各報館云支電敬悉仰賴維持實深感戴當轉茶業會館頃據全體茶商到會惶遽縷稱湘省限制領票辦茶一事仍無撤消明文茶訊屆期急須進山且洋商集議實行抵制影響絶鉅禍端立見湘省現行發售茶票甲種一百兩乙種五十兩按年繳銀換領一次官設公棧主持銷售以上爲原章所無苛上加苛其原章須有銀行股本甲種二千兩乙種一千兩乃能辦茶與及一切苛條仍强制執行以垂絶之茶商何堪受此層層剝削辦茶爲一事銀行另爲一事何故須有銀行股份乃能辦茶尤爲絶無理由事果可行豈有各省茶商各埠茶户誓死反對查去年湘省財政司設官莊放官帳累及全局虧折三百萬兩之多今湘督復爲僉壬所朦堅欲行此盲人政策設鉅虧再見血本無歸湘督能擔任賠償否敝商等進退無路若政府終無實力保護萬不得已而别求保護之方商等具有天良不忍言矣等情鐮等仍竭力勸慰稍待解决萬弗異想然徒以空言塞責斷無效果爲此據情電陳伏求大總統大院部飛電湘督立刻撤消一切新章以救危機迅候電復 
[痛戒漠視法令之舊習]  
　　江蘇敎育司於三月八日致各縣知事函云查前經都督省長令行呈報之推定堪爲模範小學校認辦甲種或乙種師範講習所塡報學校一覧表調查學齡兒童統計表規畫設置校數地點圖呈復清查文廟學田催送兒童藝術展覽會品物以上七項事宜均經限期呈報現除蒐集兒童藝術展覽會品物限期將屆外餘均逾限已久尙有未據呈報者在前清地方官吏於上級機關限期飭辦事件往往視爲具文延擱不理而上級機關亦復漠焉置之上下均無尊重法令之精神致政治窳敗不可復問民國成立期盡革從前秕政本司願與我僚友共相痛戒者也况此項限期呈報之件省長將藉覘各縣敎育行政成績以定考成非例行文件可此卽有手續較繁非可草率畢事或别有障礙事故以致延緩不能如期呈報者亦應如期將理由叙明呈報一面仍力排障礙依照省令切實辦理方爲正當現查惟常熟一縣業已一律辦復除將常熟知事呈請特予奬勵外爲再通函馳布希卽查照上開七項其有未經呈報者務於本函逹到之十日内分别趕速呈報至蒐集兒童藝術展覽會品物尤應從速彚送以便定期在南京先開展覽會事關考定成績如仍届期不復惟不呈明省長請示辦理諸惟亮逹 
[取消奏辦名稱]  
　　上海縣知事昨奉省長通令云實業司案呈准工商部咨開民國成立以來所有從前各項公司曾在前農工商部立案註册者本部一體認爲繼續有效惟奏辦一項揆之時勢實無存在之理由查近來各處仍有沿用舊稱不知改變者殊與政體膈實兩有未合爲此咨行貴民政長轉飭所屬凡係前清時代無論由部由省奏辦之公司局廠應速將此等字樣一律取消按照現行商律視各該公司性質妥定各稱並由實業司查明該縣境内共有若干處所彚報本部備查此咨等因准此令行通令各縣知事查明該縣境内如有公司局廠仍沿用奏辦字樣者應卽轉飭一律取消卽日按照現行商律就各公司性質改定名稱限本令逹到一月内呈報本公署以備彚案報部其無此名稱者亦應依期呈復 
[籌備國會之手續]  
　　上海縣知事昨奉選舉監督應省長通令云内務司案呈三月二日准籌備國會事務局東電開查本局官制第一條第一欵載關於國會開會之籌備事項等語是凡關於國會未經開會以前一切應行籌備事項本局自應遵照官制隨時赶速妥籌辦理以期正式國會早日告成用副國民喁喁之望第查國會組織法規定兩院須有總議員過半數出席方得開議本年一月十日大總統按照約法發佈之正式國會召集令業經聲明所有當選之參議院議員於民國二年三月以内齊集北京俟兩院各到有總議員過半數後即行同時開會則議員到京之多寡實爲開會遲早之所關本局職在籌備國會凡當選之參議院衆議院各議員到京以後自應赴局報到俾籌備國會得以進行特此通電希由貴選舉監督通告本屆當選之參議院衆議院各議員查照等因准此全行訓令各該知事迅速查明境内如有當選之叅議院衆議院議員卽行將電開辦法通告各議員查照爲要 
[改組招商局最近之磋議]  
　　招商局改組新公司一事屢由新公司與董事會磋商條件尙未解决茲將三月十三日新公司議復董事會各條照錄於後 
　　第二條政府派查洋股早經議復及修改草合同第六條查欵專條内聲明電請政府字樣毋庸再加至眞正股東名董事會旣爲全體股東代表新公司承認貴會卽係承認股東前已聲明今必再加此句試問貴會會議改組條件是否担任完全責任若担任完全責任何必更言股東如其不然又何必月貴會之會議况何者爲眞正股東可何者爲非眞正股東不特新公司無從辨别卽貴會亦豈能盡悉徒生枝節而已新公司斷難承認 
　　第三條開報股東姓名新公司完全承受後自有正當之手續無庸貴會預爲指定 
　　第七條新公司立約後起限提銀深恐再有翻悔致增損失故請訂明罰欵要其心成因貴會堅不贊同不得不委曲求全請貴會實行擔任損失蓋八百萬巨欵一經提存其損失斷非拆息一項所能包括故必須訂明罰欵擔任賠償一切損失至於新公司不能依限提銀貴會文欲新公司照未交之數補還舊公司拆息此就一面計算實無如此辦法應請仍照原議答訂罰欵何造翻悔不能成交卽罰何造較爲公允 
　　第十八條洋人所執舊公司股票果能如限繳票收銀亦與原訂第十八條並無妨碍新公司爲防範洋股事備案取締不得不有此條聲明以清界限免貽口實 
　　第九條花紅一項仍交新公司辦理實係上年八月三日貴會所决議且經貴會本年一月四日答復第四條所認爲有效者到成交後一切事宜董事會自有權直接交代妥當一語係一月十五日貴會第六條所答復有案可稽何謂原議所無若以原議作爲雙方商量之詞不能援照定議則是已議妥者不能作妥而未議妥者更不能作妥坐使新公司費此數月無謂之光陰皆由貴會所致新公司斷不能遷就承認應請仍照原議辦理 
　　第十五六條新公司因原議担任商局存欠及上年盈虧故請開送總略以便查核不料來帳所列公積五十二萬餘兩一項實與蔴袋價及花紅兩項有意揑造浮開當於上次聚會時敝同人卽經力爭删除乃貴會堅不允删忽又提議請公正人判斷曹君當日聲明必得法律家解决至於公積作爲債欠顯係浮開無請公正人理由故延請律師按照法律辦理係包括改組進行各條件而言若專就公積一欵新公司始終並未承認本無請公正人之理由也 
[調停米稅爭端之辦法]  
　　上海米稅一項向由米業四公所承認包辦近因貨物稅公所孫所長呈請省長將米稅收回自行散以致爭執經程都督特派專員來滬調查並由應省長訓令上海縣吳知事迅將此事和平解决在案茲悉吳知事業已出爲調停仍令四公所常年繳稅五萬六千元自三月十二號起暫歸所長散收十天廿一號以後仍由四公所照常認辦聞兩方面俱已允洽禀復都督省長查照矣 
[省長派員勘界]  
　　上寳兩縣閘北區城問題爭論日久未經解决茲悉閘北巡警局長龔君於昨日奉到應省長訓令已派員尅日來滬勘查核辦矣 
[商團開鎗捕盜]  
　　浦東廿四保九圖六里橋附近唐家弄鄕民龔振華家於前日夜半突被江北口音之盜匪十餘人各執兇器撞門而入龔聞之立卽嗚鑼告警當經鄰人張書錦許金坤張榮榮及唐阿龍唐根生父子等帮同兜拿各匪尤敢拒捕嗣由南滙商團會員汪金生張愛弟聞警持鎗到來帮同拘拿開鎗擊傷盜匪王二董阿六陳東甫陳三張順等五人後由該處警局派警到場將一干人證及該商團洋槍二支子彈三十粒並兇刀二把於昨日解送上海巡警廳禀奉廳長諭將王二等五匪先送上海醫院醫治龔振華張書錦等及開鎗傷人之汪金生張愛弟連同鎗支兇刀並解地方檢察廳拘留候訊旋因王二受傷過重不及醫治卽在醫院身死院中以電話報告陳廳長立委李檢察官帶同檢驗吏蒞院驗得王二腎囊受鎗傷因此斃命遂令善堂棺殮發封厝壇又騐明陳三張順董阿六陳東甫四人俱受刀傷輕重不一惟均無性命之憂騐畢仍命陳等在院醫治一面回廳禀復請爲核辦 
[王耕餘猶有雄心] 　 
　　法華鄕民陳竹生因其妹夫王耕餘之生殖器與人有異不願將其妹嫁王爲室訴由地方檢察廳傳到男女驗訊屬實判將陳妹送往上海醫院驗明是否處女再行核辦在案茲悉陳妹到院之後卽經張竹君女醫士督同各女醫驗得陳妹確是處女函復到廳陳竹生亦卽具禀堅求離婚陳廳長以離婚係是民事着赴地方審判廳提起訴訟而王耕餘昨亦到廳具禀謂異於形色而不異於精神仍請成全等語陳廳長以王耕餘到此地步尙不甘服遂飭法警將王送往上海醫院請男醫士詳細驗明再行核奪 
[聲訴搗毁校具之原因]  
　　滬南老白渡隆德小學校被龍王廟羽士夏潤和搗毁校具一案已由第一初級檢察廳派法警將夏夥喬文逹傳案行據校長沈宏鼎到庭訴明前情訊之喬文逹訴稱在廟爲夥陰曆正月廿七日因做三官會有豆米業中人在廟暢飲被該校移動偶像因而懹恨肇此禍端求察判喬具狀限三天内交到爲着滋事之人質訊明確再行定斷 
[宋鈍初之議論]  
　　前日午後五時法租界寳昌路尙賢堂開第二次憲法研究會先由美敎士李佳白君宣布開會宗旨並言從前中國君主時代人民無討論政治之必要現在中國已由君主政體改爲民主政體與美國旣同稱共和則人人有研究憲政之責任中美素敦睦誼吾美國人亦負有輔助之責任以期中華國基永久鞏固云云繼由宋鈍初君演說中央行政與地方行政之分劃宋君言白士美先生上次演說民國國家稅與地方稅劃分之必要其大旨似欲以美國之成法爲吾國之考鏡其渴望吾國之進行極有研究之價值惟共和國民人人有研究政治責任微白先生言吾人亦應研究惟美國合十三國爲一大國與吾國情形不同吾國各省向來聽命於中央係統一制度美國係聯邦制度粗觀之似無甚大異實則不同之點甚多故進行手續亦難强合又言民國雖云成立實則如開店之初僅掛招牌内部之如何組織現尚茫無頭緒卽如軍政固應歸中央政府主持但現在各省軍隊甚多中央令各省裁撤軍隊各省必向中央政府要求欵項中央無以應軍隊卽裁不成政府亦無法令各省之必裁餘如賦稅一項各省有供應政府之義務但各省需欵過多供應與否由各省自便願供應者供應之不願則中央亦無法必令其供應諸如此類不一而足總之以經濟困難致實業敎育商業均未進行欲謀政治之完備固屬非錢不行欲謀國家稅與地方稅之劃分必須視國家行政與地方行政之範圍何如始有所依據據鄙人意見而言如軍政外務（宋君言吾國無所謂外交故曰外務）財政司法礦務漁業鐵路墾植交通郵政以及國家辦大工程（如開大河之類）國家銀行國家大學等皆屬國家行政範圍宜由中央政府主持至地方行政又須劃分地方官行政（地方官受中央之命令）地方自治團體行政二項如民政中之警務衞生稅契宗敎産業敎育六項屬之地方官行政範圍他若地方財政地方學校地方實業地方工程地方交通以及公園之類則屬於地方自治範圍國家行政與地方行政之範圍俟四月一號國會成立後始可於憲法中規定之國家稅與地方稅之規則總視兩方面需欵幾何再行支配然後由國會監督政府議會監督地方國基方能鞏固宋君又言吾國地方過大照鄙人意見尙須劃小（言一省太大再劃分之）祇定上（卽省）中（卽縣）下（卽城鎭鄕）三等階級並須將繁盛之城别立一名曰（府）總視人口商業之如何以爲衡照現在情形尙須略爲變通云繼又由李佳白君起言中國政府負擔甚重各省無甚接濟是各國未瓜分華人已自行瓜分又言欲鞏固國基千端萬緖非一日所能　其說更非一人所能畢其事須合多數之大政治家共論憲法之必要則庶乎其可矣言畢散會時已七點三十分矣 
[巡捕聚衆賭博]  
　　靜安寺捕房七百六十一號華宗山八百六十六號華捕張鴻生前晚與賭徒葉桂榮周錫壽陳根榮吳坤發張林發王桂卿等在卡德路九百十六號屋内聚賭抽頭被該捕房捕頭偵悉率同中西探捕前旆將以上各人連同賭具帶入捕房准各存洋保出昨經公共公堂傳案訊明判令到案各人各罰洋三元無洋改押五天不到者保洋充公賭具銷燬 
[周浦鎭大開賭塲]  
南滙公民余劍人等因浦東周浦鎭地方近有土棍潘永祥等糾合私販張子卿（卽張子清）等百餘人分駕鎗船數十艘來鎭搭棚聚賭毫無顧忌以致鄕人被騙入局者指不勝屈而該鎭巡警局員則並不禁阻故於前日呈請南滙地方檢察廳曁駐滬混成第三旅司令部請卽會同軍警密往查拿以除地方之害云 
[上海醫院索償損失]  
　　上海醫院院長張竹君女士以前在該醫院醫治之湖北鐵血軍胡天雲等三十餘人甫經醫愈正欲回鄂又因細故與巡士衝突被毆受傷以致至今尙在本院醫治且前被打落之橡皮假手等物重復購配需費甚鉅此項損失皆爲警局所累惟查兩造互毆之後檢察廳並不斷令警局賠償遽行送請混成第三旅司令部由李旅長轉送來院則本醫院所有損失之醫膳等費應向李旅長索償否則應由李旅長轉請檢察廳如數償還以免賠累業於前日函致李旅長轉函該廳查照去後聞檢察廳亦不承認云 
[肇龢軍艦到滬]  
　　海軍部前向英國船廠訂造之共和軍艦一艘業已造竣改名肇龢於昨日午後二時進浦現泊南市海軍司令部碼頭該艦計長三百七十英尺聞李總司令定於下星期一試車較準速率報部查攷又訂造之應瑞軍艦一艘昨亦接到部電謂已由英啓行不日亦可到滬云 
[韓汝甲週游全歐之行蹝]  
　　華法聯進會副會長韓君汝甲前以平民資格週游法英德奥比葡等國皆得各國民黨歡迎業已在各該國議院組成聯華議員友誼黨茲據巴黎函云韓君由維也納赴義國道經米郎大埠與該埠各民黨機關報總理時相過從已得社會黨自由黨進步黨極力贊助允爲鼓吹隨卽行抵羅馬又在該國議院如法召號組成聯華議員友誼黨贊成者爲共和黨首領西沙君進步黨首領豆來君緩進社會黨首領必紂特君急進社會黨首領龍逹理君聞已議决由各國聯華黨各舉議員二人爲代表組成全歐議員團定於四月中旬由歐來華觀光國是并與我國正式國會議員握手聯歡云 
[閘北警務之改觀]  
　　閘北地方寥闊匪蹝出没盜竊巨案層見疊出且處處毗連租界辦理尤爲棘手自龔玉灰君任該處巡警局長後因恐崗巡懈弛或有疏虞每於夜深時便服親往各區周巡一遍近因九龍會匪隨處騷動淞滬一帶謡言時起二區地段又經破獲萬國樑一案尤認眞巡緝各處崗巡亦不敢少懈匪風已爲之少戢矣 
[謝贈]  
　　北京大曲院近請北京琴師五人來滬奏技名曰五音聯彈每人右手撥自已琴絃左手按别人板眼高下疾徐如出一手茲定於舊曆初八日夜假座張園開演昨承贈券兩紙書此誌謝 
[城内]  
　　縣知事批○（廿六保十五圖册書蔣詒經呈批）果如所禀不出意料楊蔭章竟敢抗粮諉爲賠賦巧於嘗試所稱年幼外出父故歸家無帳可查何以前清光緖廿九三十二宣統三年尙親自開出細號推除楊以章瞿炳榮吉大堂等户之粮又稱寸土毫無空賠粮賦何以現住房屋除已賣出外尙有十餘間及餘地之多其爲指東畫西移坵換叚預存抗粮地步可知試思地稅錢粮絲毫爲重斷無有粮無地之理該地保扶同隠飾先不查明禀揭咎實難辭本應提究姑寛飭吏協同該書保並會同文繪生前往勒令楊蔭章交出産業帳簿核對賣出之田有無推除不足致有遺粮並將所住房屋及餘地並現業田地分别查文明確吊驗契串粮地是否相符切實根查復候核奪倘楊蔭章違抗不遵禀候提訊押辦以爲取巧抗糧者戒 
　　地方檢察廳批○（凌又耕等爲丁雪生霸屋誣控呈請飭令搬遷批）查此案純係民事範圍本廳未便受理仰投審判廳呈訴至前據丁雪生來狀業經調查確實丁叙堂等並無侵佔情形仰卽傳。諭丁雪生可也 
　　販賣私鹽○緝私張哨弁昨日在西門外查獲販賣私鹽之劉大成並私鹽七八十斤拘送警廳轉解上海縣公署午後經吳知事研訊劉供在西門外義弄内開老虎灶此項食鹽係向三洋涇橋鹽公堂中販來有票爲憑求鑒吳知事曰租界之鹽祇准在租界行銷爾已違章判將私鹽充公劉發警廳寄押聽候發落 
[南市]  
　　傳訊糞頭○前辦東南兩區清潔事宜之沈昌記在地方廳訴被城内中區西區熼頭莊泉生於去年年底乘其辦理期满時唆使胡漢濤張長明等任意爭奪糾衆擊毁鉛桶請求究追等情由廳長移交第一初級檢察廳執行在案昨派法警傳到莊泉生預審莊一味推諉堅不承認判莊覓取的實舖保出外候再調查核辦 
[閘北]  
　　槽坊被刦○潭子灣九區境内實和槽坊於十二號晚間十二時被盜十餘人撞門入内刧去銀洋衣服等物刻已由巡警局長龔君飭令偵探隊派員往勘分投跴緝矣 
[公共租界]  
　　尙須質證○四川聚興誠申號控同鄕人楊石臣不理欠銀一萬一千九百餘兩前晚由廨傳訊兩造各由律師到堂代表並據被告供稱當虧倒時我在重慶因所欠者不僅原告一户故已報告重慶商會情愿破産公攤迨我由川來申聞駐漢經理人李仲玉因所欠原告之款係在漢口交接已央同鄕沈亦安與原告漢口分號經理王和卿商妥以三成折償了結業已一同來申將存棧之川土兩担交付並據見証郭沛霖及泰安棧茶房蔣玉臣先後上堂証明各情聶襄讞以兩迭各執一詞非傳王和卿到案質証不能定讞惟據原告聲稱王現回原籍因判楊交五千兩人銀並保着原告趕緊電催王和卿於一個月内來廨質訊再核 
[法租界]  
　　减折償還○王周氏前控司賬王雨祥將放出黄包車之租洋三千五百六十八角私收呑用並携賬簿逃匿等情曾經公堂提訊王供並未私用洋銀賬簿已交與司賬高大成收去判候傳高質訊在案昨日復訊高供王並無賬簿交下實係說謊聶讞員判王折還洋一百元交保出外限七天交清 
[雜評三訥]  
　　今日之九龍會匪九龍山匪徒初發現於上海繼見於蘇州蕪湖今南京浦口間竟公然抵抗矣 
　　彼其所藉口者則謂革命時用我爲前鋒成功後勳章勳位爲大小偉人得絶不爲我輩謀位置然與地方固無涉也而必欲擾亂之何歟 
　　該黨亦聞邢蕩湖臨死時之悔語乎我上無以對祖宗下無以對先烈餘黨尙多請速剷除以减吾罪彼黨而服從首領之言者其速猛省其速解散 
　　宋鈍初論中央與地方中央令各省裁撤軍隊而不裁撤政府無如何中央令各省供應賦稅而不共應中央無如何誠哉中央之無如何也然而欲成一强固有力之國家保全中央之威信必於無可如何之中而設法以如何之非然者各顧其省各謀所以自保而置政府於不顧是中國已先自瓜分参尙成爲國家也耶 
　　取消奏辦之各稱奏辦之名稱誠哉其宜改革也然而尤宜改革其精神今之各局廠各公司廢弛如故舞弊如故各辦事人之把持專横互相窟穴如故各稱雖改而精神猶是前清時代之精神據此一端則新共和國之所謂改革可知已 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[江南北之相形談] [  東埜] 　 
　　或問東埜曰公意君作江南北之相形談無私君駁之唇槍舌劍兩不相下旁觀者幾於目眩神奪矣若公意君之言是則無私君之言非也無私君之言是則公意君之言非也吾子留心時事作何判斷敢問東埜笑曰予則安知雖然江南北不同之點有可得而言者也請舉所知爲吾子告江南産米江北産鹽江南多盜賊江北多災民江南人住瓦屋江北人住草棚江南人尖刻江北人頑固江南人穿西洋服江北人拉東洋車江南婦女做如夫人江北婦女開花烟間江南人來揑來揑江北人辣奎辣奎江南人代江北人賑災荒江北人替江南人做苦工江南人妬江北人多代議士江北人羡江南人多行政官江南人做報館主筆江北人做省會議長江南人全體贊助統一江北人一身反對共和江南人唇舌幾乎費煞江北人肚皮幾乎氣破此皆其不同之點也問者唯唯而退（二） 
[財神辨] [  紀庚]  
　　或問余曰世皆稱趙玄壇爲財神其故不可知以鄙意度之財神一職當屬之孔方兄而不當屬之趙玄壇 
　　凡人言金錢每每以孔方兄爲代表其爲代表也從未有起而反對者其財政上之名譽如是其大信用如是其深此孔方兄之宜爲財神者一 
　　財神稱五路非有五個財神也乃其職掌財政之出入共有五路耳嫖賭吃着四者財之出路也營業者財之入路也此四出一入之路孔方兄日日往來於其間嫻熟已極此其宜爲財神者二 
　　聖而上之曰神弟旣爲聖兄則當神以資格論孔方兄之宜爲財神者三 
　　余曰孔方兄日受官埸之歡迎且爲當世偉人置産納寵謀甚勞不睱就財神職故以趙玄壇代之且趙公狀貌猙獰跨黑虎持鋼鞭有類乎世之善於敲詐者是誠發財之好模範也使爲財神蓋亦甚宜（三） 
尊聞閣詞選 
[焦山俯眺] [  張禹門]  
　　此山何太小此山亦太巧獨立大江中蛟龍盡牙爪 
　　書懹 
　　不插塵中足常昂天外頭會當乘風去雪浪共千秋 
　　又 
　　終軍年二十請纓繫南越我年二十三聲聞尙寂寂豈我豪俠之氣不若彼徒爲家庭所抑鬰吁嗟乎方今時勢正如麻祖國興亡痛　切會當破浪去痛飲蛟龍血 
自由談話會 
　　僕向郵局訂購舊曆正月申報郵局不爲訂購此一月中遂如桃源洞中人不知世事然因此發爲理想亦有快意者數事足以自豪焉 
　　一鄙人屢次所投之自由談話並拙著詩詞遍索自由談不見登載者想必盡載於正月之自由談此理想的快意者一 
　　一六國銀行團大借欵此一月中想必雙方满意一體簽字二千五百萬金磅陸續兌付中國財政從此不虞缺乏此理想的快意者二 
　　一庫倫活佛内感大總統之諄諄勸誡外畏强俄之威勢日逼此一月中想必幡然悔悟取消獨立拒絶强俄親近民國此理想的快意者三 
　　一中俄交涉以陸總理之有名外交家此一月中交涉想必大有進步或竟能恢復前清已失之權利此理想的快意者四 
　　一斯拉夫種簇虎狼也見庫偷取消獨立所欲不遂必怒怒必興無名之師而我民國欲保全領土勢不得不以武力解决此困難問題想此一月中各省健兒已雲集外蒙一戰而屈强俄矣此理想的快意者五 
　　一西藏問題中英交涉見民國取勝强俄於是藏番輸誠英人就範所謂勢如破竹數節之後莫不迎刃而解也此理想的快意者六 
　　綜以上數理想誠以不得閱報爲快恐一閱報或與我理想有極端之反對也 
　　然亦有可惜者一卽此一月中之自由談竟不獲賭隻字殆由福薄緣慳乎嗟嗟一介病夫瘦不盈掬獨居斗室之中志在伊吾之北濡筆揮毫發斯理想其海内健兒雄心勃勃不可嚮邇槪可想見望政府毋徒恃外交取勝也[  定耕]  
　　吾國語言遇形容一最淺之事每曰婦孺皆知其意謂婦人之智識與孺子等耳不知當世女子尙容此語流行乎 
　　此一省利祿場也彼一省利祿場也茫茫神州將無一塊乾淨土矣 
　　胸中無絲毫實學而欲高人一等舍拍馬外固無他術也可恥外假義務之各内行中飽之實可殺[  覺悟]  
劇談[  玄郎]  
　　貴俊卿學譚派中之矯矯者也其演戲以做工勝處處神味冷淡無絲毫火氣雜出其間是深得老譚之三味者觀其演盜宗卷喜怒驚懼之情逐叚演來摹足全神俱表得淋漓盡致一若身歷其境眞有無可奈何之景象而莫能自解者觀者亦悠然神往幾忘其爲演戲矣表情至此吾何問然老貴此劇純學老譚白口尤爲入瞉閉目靜聽恍惚如去年之身在新新舞臺親聆叫天演唱也惟身叚之輕靈尙不如焉配角張和福亦個中老手其神情之周到遠勝於與叫天搭配之金仲麟 
　　馬曉峯學俞派而未入室者也脚力架子體熊火候俱甚淺故艷陽樓一劇溜馬打圍搶女幾場不敢孟浪從事而割去之惟與花逢春等車輪交戰用長鎗大刀等傢伙頗見精練嫻熟張月樓王玉祥等搭當打工亦甚緊凑尙有精采可觀 
李春利雖馬齒加長而架子花臉之戲尙斐然可觀觀其連環套其工架之雄壯唱白之飽綻固自加人一等初出場大肯賣力頗見着勁惟秉性褊急稍不如意卽倚老賣老脾氣惡甚因張月亭白口中（三百名家丁五百名校師）誤將家丁校師倒說之值場者又弗善照料絆住其袍角盛怒之下頓然心灰意懈入後俱無精打采敷衍了之然獨不思聽者之索然無味乎何其欺人之甚也月亭口齒尙清綻惟工架欠老當火氣太重耳　　 
劇本考實 
[訪白袍] [  便便]  
　　訪白袍演唐薛仁貴事劇演仁貴於沙灘救駕之後爲大帥張士貴所遏帝卒不知其爲何名此非紀實也考仁貴爲唐初名將從軍時卽見知太宗貴顯甚早非若劇所云也按舊唐書本傳王師攻安市城高麗莫離支遣將拒戰太宗命諸將分擊之仁貴自恃驍勇欲立奇功乃異其服色著白衣握戟腰健張弓大呼先入所向無前太宗遥望見之遣馳問先鋒白衣者爲誰特引見賜馬兩匹絹四十匹則訪白袍事史誠有之未嘗爲他將所遏而致不見也今滬上伶界小孟七素以此劇名嘗往觀之其歎月一叚實非他伶所及洵名下無虚士也（二） 
小說 
政治小說 
[鐵血男兒（七十五）] [  常覺　獨鹤]  
　　第二十五章 
　　烏突即位數月勵精圖治與論翕然是年秋獲倍豐百姓干倉萬箱益有鼓腹含哺之樂且國内雄師旣練實業漸興而民間仍未加絲毫担負於是謳歌載道羣稱功頌德不置范老投資事業亦日見生色斯時舉國熙熙然樂覩昇平幾忘其有隠患矣惟烏久經戰事曾目擊爭城掠地血薄肉飛之慘劇深知外侮方亟不可一日苟安因朝夕討軍實事國防以期有備無患焉 
　　一夕尼古拉自立法院出入宮見烏匆匆道數語卽謂烏曰陛下膏澤羣黎衆心愛戴邇來國事初定朝野間竊竊私議咸願陛下早日册定后妃以符祖制而慰民望臣因博採衆論敬以上聞即求明察烏曰邊釁將開國難未已正臥薪嘗胆之秋何敢遽以室家之好隳我壯志民意雖殷僕實無心及此也尼曰我西奥司方孤立無助外交政策每有藉婚烟以結奥援者陛下蓋留意於此乎烏摇首曰君休矣目前友邦中惟英國或能顧念　日勛勞遇事愛助然而齊大非偶難爲婚媾之求其餘諸大國若暴俄固已衅端時啟嫌隙日生而法也德也奥也又或爲俄黨或有違言俱無由結納且國際交涉必力敵勢均乃可聯盟尋好否則以弱小之邦而欲求强有力者之覆翼以爲可恃實有百害而無一利爲今日計惟有奮發淬勵以求自立而已非我族類其心必異雖有外援不足恃也求婚他國保爲尼徐曰王言實具至理惟臣適從立法院來衆口一詞羣望得一賢后以母儀天下陛下固不亟亟於舉行婚禮然求鳳之曲如已屬意有人亦不妨先行宣示以順民心烏曰僕終當愼重將事異日昭陽之選必能式孚衆望但此時固無庸提議也尼遂不復言閑話片時興辭而出 
　　尼歸見梅麗方坐廊前憑欄閒望腰肢瘦損眉目含愁似有無限心事因緩步前語梅曰妹連日未入宮門亦有所爲乎梅露不豫色答曰兄豈不知尙待問耶彼美國商女日侍君側恃寵而驕睥睨一切妹實羞與爲伍因不願往也尼低聲曰王邇來談吐間亦微露求婚之意否梅紅暈於頰疾曰流水無心已情絲别繫矣阿兄何猶夢夢（二） 
愛情小說 
[自由花彈詞（六）] [  天虚我生]  
　　原來這位秦老先生雖然是個風流雅士却是提起銀錢二字也就顧不得什麽身分無奈女兒不肯如今加到一百他肚裹一番輪算實在比畫畫的生涯好上幾倍只可惜自已是個男子不便敎授女生想着這筆銀錢丢了也是可惜若是答應了去如果女兒不願却又如何作覆因此遲疑了半晌方才答道 
　　旣承推愛謬揄揚錯把　材作棟梁小女是幼年無母敎尙然狂簡不成章如今若使爲師範敢則怕貽笑戔戔到大方容與商量期不負再來報命與尊堂若華父子齊聲道這此個總仗先生作主張於是秦公離座起若華躬送出門牆慕嘉辭别回家轉早已是淡月昏黄照满廊一徑綠陰濃似霧○紅樓高處露燈光 
　　其時秦儷簫小姐正在樓上看書玉梅來報說老相公回来了儷簫正待去請晚安却好秦公已來樓上見了儷簫但只笑了一笑一聲不語儷簫倒覺駭異起來因道爹爹可是從楊府去來慕嘉道是呀我却有一句話要和女兒說知但只女兒必定要曲諒爲父的一層方可講得儷簫笑道爹爹那裏有對女兒講不得的話來慕嘉笑道兒啊你有所不知我和你兩個單靠筆尖度日也實在費力得很能够有一個容易賺錢的機會無奈女兒不肯可不是爲父的命該勞苦你做女兒的怎生過意得去呢儷簫笑道原來是爲了若華學校爹爹怪了女兒但是女兒心裏想我父女兩個筆墨敷衍儘堪度日也不想什麽安富尊榮何必去做那誤人子弟的生涯若是爹爹定要女兒去時女兒怎敢講一個不字慕嘉聽着不禁的呵呵大笑起來兒呵 
　　你休譏爲父不官方可奈家無十日糧雖道硯田無歉歲也難說偶因疾病閙饑荒我才紤貧得原知戒但只是明取明求也不妨若說定憎阿堵物難道便終身死守在匡牀蜉蝣尙有春秋感鳥雀寗無雨雪糧如爾聰明何用說定知能具熱心腸相如肯賣長門賦也不過情面區區爲孔方况且你守貞甘不字樂得個收此桃李在門牆人生斯世原如戲你何優孟衣冠且上場可惜我身爲男子漢悔敎無福做絳幃娘 
　　儷簫笑道爹爹的嚴命女兒怎敢違抝如今也不用再說别的女兒明日便去就這一席免得爹爹過慮慕嘉道好孩兒你果然依了爲父我便去你母親靈前多多拜揖只算謝我女兒的了哈哈列位你看秦老先生年將半百還是這等風流飄逸實在算得個趣人若是現在的少年一到三十幾歲便要充老幹抹鬍子擺出老架子來了豈不要被這秦老先生笑煞（二） 
 
 
 

Page 11

 
 
   
 
 

Page 12

 
 
   
 
