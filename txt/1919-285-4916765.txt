# 1919 - 285 - 4916765

 

Page 1

 
 
   
 
 

Page 2

 
 
   
 
 

Page 3

 
 
時評 
[靈騐（冷）]  
　　政局中種種詭變方法在袁氏時代大抵已盡演之今之政客欲從而復演之不幾有東施效顰之誚耶何也蓋在袁氏時代則有靈騐而今則全不靈騐也 
其所以不靈騐之故卫則所用之詭變手段不及袁氏之老辣一則此等詭變方法固祗可一且而不可屢用也况乎袁氏用之雖有靈騐而卒亦無成更安論今之用而不靈騐者命令 
　　十月十八日大總統令特派周樹模　文官高等考試典試官夏壽康張元奇爲副典試官此令　　又令派林步隨王蔭泰沈澤生余建侯吳貫因項驤梁宓王國鈺爲文官高等考試襄校官此令　　又令派程遵堯呂烈煌刁作謙沈覲扆爲外交官領事官考試襄校官此令 
　　又令派熊兆周張燿爲文官高等考試監試官此令　　又令外交部呈請任命張國威爲駐仁川領事李方爲駐蕯摩島領事均照准此令 
　　又令袁克煊馬廷亮均晋給二等大綬嘉禾章陳慶龢晋給三等嘉禾章此令 
　　又令吳承湜晋給二等嘉禾章此令 
　　又令全斌晋給三等嘉禾章此令 
專電 
[北京電]  
　　汪有齡王克敏兩分代准二十八日抵京安系請當局電阻未果又徐佛蘇已行李國珍施愚亦有請假訊 
[北京電]  
　　府復北分代表謂有事電陳勿輕離滬（十九日下午三鐘） 
[北京電]  [ 
　　徐語人王肯自承幹不了當屬周樹模繼任總代表 
[北京電]  
　　津警廳長准更換但須各校上課後照辦（十九日下午三鐘） 
[北京電]  
　　湘邊並無衝突聞邊將藉此索餉械（十九日上午十一鐘） 
[北京電]  
　　七總裁電反詰湘贛增兵靳復電並無其事 
[北京電]  
　　張宗昌電告移防醴陵 
[北京電]  
　　陳樹藩電王天縱部下與熊克武清鄕軍在大寗關開戰雙方互有死亡王部退至徐家壩恐竄入陜境已扼要防守 
[北京電]  
　　巴黎來電顧使二次聲明保留山東三欵未經和會認可外交失敗無術補救 
[北京電]  
　　外部設藏案研案會聘吳廷燮曾彝進陳懋鼎錢錫寳擔任内分四部一邊務二政治三交涉四研究（十九日下午三鐘） 
[北京電]  
　　丁錦因軍事協定决難廢除呈請另派專員赴日觀操靳已照准改派陶雲鶴前往 
[北京電]  
　　長春交涉中國認吃虧已解决（十九日下午三鐘） 
[北京電]  
　　吳炳湘代理内長已成熟（十九日下午三鐘） 
[北京電]  
　　姜桂題辭職批留餉飭部發（十九日下午三鐘） 
各通信社電 
[北京電]  
　　吳佩孚急電靳雲鵬謂南軍活動係和議絶望激成如能速撤王揖唐孚敢擔保湘境無事 
[北京]  
　　吳光新自蚌埠來電謂倪嗣冲主張不撤換王揖唐并宣布長江戒嚴 
[北京電]  
　　據由湘省來人云張敬堯告急係催索欠餉手段並謂南軍攻擊説殊不確實 
[北京電]  
　　外蒙古將取消自治（以上十九日） 
以上平和通信社電 
[北京電]  
　　卾督電復已派員赴湘調查南軍情形 
[北京電]  
　　丁乃揚又奉命於昨晚南下 
[北京電]  
　　美上院對山東問題修正案删日行試騐投票否决共和黨聲稱將於保留案决勝 
[北京電]  
　　政府依顧專使報告取締過激派章程定與協約國取同一步調禁止通航通郵電並拒絶入境將於馬日實行（以上十九日） 
以上中華通信社電 
[北京電]  
　　政府昨電駐歐各使詢華僑在德奥兩國留學人數經商情形及歐戰時所受之損失令即報告 
[北京電]  
　　閣議謝米諾夫佔中東鐵路決向俄使提出抗議 
[北京電]  
　　外蒙願取消自治將行政權歸都護使主持要求優待條件并代還外債政府日内將開蒙事會議商辦法 
[北京電]  
　　徐靳昨又談和議事徐主令王揖唐在滬坐守靜候梁士詒赴粤疏通如何再定辦法（以上十八日） 
[北京電]  
　　分代表王克敏有不日來京語汪有齡亦將來京據聞係某方面去電相召未知何故 
[北京電]  
　　昨晚又喧傳湘已開戰惟府院均示接正式報告已去電查詢 
[北京電]  
　　川滇軍在雷波方面發生衝突雙方各有爭執據聞中有勢力問題一時不易解决 
[北京電]  
　　徐樹錚將親赴蒙庫視察軍隊已電陳毅接洽（以上十九日） 
以上中孚通訊社電 
公電 
　　譚延　等爲湘敎育會事之通電各報館均鑒湘南省敎育會本届改辦選舉照章應由該敎育會舊幹事員籌備通知全省各分會並　敎職員依法選舉純屬民意機關不受政府干涉張敬堯忽委道尹爲湖南省敎育籌備長代辦選舉蹂　敎育尊嚴違反法定手續剥奪人民自由經本敎育會長陳潤霖等呈請收回成命張敬堯悍然不顧倒行逆施以敎育會職權而論要有取得法律上建議政府之權今反以政府而建議措置敎育會之權與迫脅解散亦何以異逞一人之强權流學界之禍水是亦可忍何事不爲此種非法選舉延闓等誓不承認敬懇諸公主持法律一致贊同臨電無任跂禱譚延闓趙恒惕林支宇林修梅張翼鵬宋鶴庚廖家棟魚滌平吳劍學羅先闓謝國光劉夢龍李韞珩李仲麟蕭昌熾賀耀祖葉開鑫唐生智張振武周則范田應詔張學濟林德軒胡學伸蕭耀霖周偉覃印路透電 
[俄國戰事記]  
　　十六日倫敦電波羅的諸國之大局如下愛沙尼亞·立陶宛·里特倫三國現方合拒過激軍不意爲白摩特大佐所率之俄德軍行奸攻於其後該員妄稱彼出此舉僅爲自衛起見又稱彼乃所謂俄政府之代表其實此人乃一野心家大約仍受駐里特倫戈爾資將軍所統德軍之輔助協約國近要求撤兵及由德政府下令之後戈氏仍藉詞久不撤退並任令部下兵士投効於新俄德軍其他有關方面一爲德政府德政府理應依從協約國之要求撤退波羅的省之軍隊乃屢次託詞諉卸責任一爲西北俄政府宇登尼區將軍乃該政府之陸軍總長白摩特氏軍中之俄兵卽爲該政府招募但該政府並不贊成白摩特氏之舉動已加褫職協約國政策在保全波羅的諸國免爲過激黨或德人所摧殘爲此目的故　逐戈爾資氏與其德兵退出其境目前現狀可概言於下德兵俄兵已侵入里特倫現戰於自特維拉河口起至料陶與夏維里二鎭止之陣線但未能攻陷里加或大敗里特軍故彼等襲擊之舉可謂業已失敗蓋白摩特氏已爲衆所棄並爲柯爾恰克將軍之代表字登尼區將軍視爲法外之徒里特倫政府現望藉愛沙尼亞與立陶宛之輔助及協約國之美恢復所失土地並永遠清除德患 
　　十六日倫敦電南俄最近消息云台尼金將軍之左翼已佔據吉爾尼哥夫鎭北沿東尼泊河向哥料爾進發其右翼中堅已由伏羅尼在廣二百哩之陣線渡桐河進至距察里新西北八十哩處逐退東北與北面之過激軍東俄之過激軍因他陣線待援甚急分兵前往現在土波爾陣線後取守勢據十四日沃木斯克電稱過激軍現沿全陣線退走自十六歲至五十歲之男子及牲畜均被擄去過激黨無線電稱莫斯科勞動大會開會大多數反對勞兵政府而贊成柯爾恰克政府國民委員會覆告該會謂柯爾恰克與其部下之人均屬法外之徒並下令逮捕西比利亞柯之同黨 
[各國近事記]  
　　十六日倫敦電英相喬治在歇菲爾演説請國民從事工作增多出產謂戰前國債爲六百四十五兆鎊今日幾達八千兆鎊國民擔負較前愈重勞動階級工資大增工時較短而生活程度之增高亦非昔日可比工人咸以恢復戰前狀况爲慮今欲避免戰前狀况惟有一法即在增多國民出產以增多國家入欵而已此爲今日英國之急務即在他國亦莫不然云 
　　十五日匈京電匈國總理菲里特里克氏告保皇黨代表謂彼知匈國大多數人民現願恢復帝制但該問題須由全國决之云 
　　十五日白萊斯電此間罷工風潮業已平靜 
　　十六日倫敦電十五日里特公報云大局較安我軍已渡特維拉河戰事殊利於我軍 
　　十五日巴黎電高等議會草定致德牒文要求將戰時讓與荷蘭公司現泊德國口岸德船交與恊約國　　十五日柏林電著名電氣器械行主任西門子氏病殁 
國内要聞一 
[北京通信（謹）]  
和局沉寂中之湖南警耗 
靳氏代閣迄今對於和議未見有所進行近且異常沉寂絶未聞滬議復活之訊雖雲南四川廣東廣西與政府要人時有電報往來而其可爲和局之曙光者絶少概見靳氏仍迷信單獨接洽實力派如雲南方面已着手聯絡唐繼堯頃且有許以顧品珍爲川省長之説廣西方面則李鴻祥之來京大吹其接洽陳炳焜之陳績以動靳氏之聽故此後對於南方能否不襲從前利用龍濟光李耀漢之老文章殊不敢必而和局之黯淡則今日彌甚卽徐佛蘇諸人有晤靳氏者亦卒不能得其要領故舍公開之會議而爲單獨之接洽實不能令人無疑也 
當此和平局勢千鈞一髮之際而戰雲忽然滃起自本月十二日以來張敬堯張宗昌迭有電至日譚延闓在永興設總司令部開軍事會議將分三路攻長沙曰茶陵攸縣問南軍有進攻之勢曰南軍於湘東方面已有七八百人越界線六十里布置陣地曰粤軍已至粤湘贛交界之地曰南軍購辦軍糧草屢將圖進攻政府始猶不信特電吳佩孚查詢繼亦信其所言而十五日公府召參陸兩部邊防處要人會議矣十六日參陸處又開特議矣對於張敬堯備戰之請已允其作正當防衛又允其調在贛之江蘇十九師進駐醴萍一帶調在長沙之十一師助防醴陵漫漫戰雲大有旦夕將見衝突之勢然而一日復一日迄於今夕尙未聞有衝突之報惟京中人無不凛凛以爲政府之張皇如此和局之消沉如此恐必出於戰耳然而吳佩孚之代表穆文善來京與人談及不信湘東之即有戰事又有與張宗昌方而有關之人得湘東函電亦不似政府所得報告之緊急故湘東　何直令如入五里霧中　其視線矣 
湖南之間題本不在南北而在吳張吳佩孚早有求爲湘督之心而張敬堯則抵死不讓距今一星期前湖南問題曾有解决之説蓋自靳氏就職以後凡爲靳氏謀者皆勸其先解决湘督問題因吳佩孚迭　譚延闓等拍發通電且態度近於南方認爲釁端倘不幸而開必以湖南爲導火線吳卽爲　𡯓之人而欲有以籠絡之使仍爲北用某魯人向靳陳説謂以吳督湘其利有三一可免其助南方張目二可藉以調和直皖兩派三可自樹一援故日前有調張敬堯駐岳爲上游總司令而使吳督湘之説議垂定矣而以吳光新原爲上游總司令必爲另謀位置而猝難得當某方面又以詭詞怵靳謂吳佩孚大駡前内閣而則位以督軍如他人之效尤何吳氏於北方各督開罪已甚其如招起反對危及内閣何靳信其言致成爲刓印不與之局然猶時以電報敷衍吳氏並屬曹錕傅語謂湘督終必屬君幸爲帮忙今日外間所傳有謂已由曹錕接洽吳氏對於湘事只取旁觀並不加入南方者蓋政府固深慮吳之倒戈而日謀所以覊縻特當斷不斷焉耳 
現在當局旣一面令張敬堯準備迎敵一面疏通吳佩孚使爲之助而又以電報詰問軍政府請其切實制止東海又電陸榮廷請其勸阻譚延闓抑止爲濟然戰端旣尙未開則復電到時必仍是力白其無謂張敬堯爲誤報或且以張敬堯等之移兵湘東轉相詰難此徵諸前例而可預料者也然則時局問題依然糾紛而已某要人語人苟戰釁再開北京政局必因而一變恐内閣更迭段氏將復執政而主戰派又占勢力特今日之徐靳本心確不欲再戰實以財政竭蹶各方皆欠餉數月而北洋軍隊之慣例有戰事必發雙餉且欠餉不發未必肯戰鑒此種種困難故不欲再戰而其致湖南之電皆曰嚴守防線勿先開釁也特現在之危機即張敬堯部下之一部軍隊已赴湘東前線恐因接觸而生衝突（連日聞有已生衝突之説但各方面皆未得電無從證明）又吳佩孚之問題久不解决而張敬堯來電因湘東之事對吳多浸潤膚受之詞兩人之惡感日積日深尤恐因此内闀云云此實今日之確　情形也 
[天津學潮與楊以德]  
　　天津學界風潮尙未平復近日楊以德王章祜先後由津來京與政府磋商辦法聞已議有頭緒（一）仍由該省軍民長官極力維持勿使再發生枝節（二）由政府派員赴省會商辦法一面由敎育部派某視學前往調查情形勸導學生安心向學（三）加派軍警維持地方秩序禁止學生游行演説惟仍用平易方法不用武力如學生不服制止則政府最後手續惟有强硬干涉聞當軸爲天津風潮問題特挽熊秉三嚴範孫范靜生等執疏解之任希望各界形勢綏和熊等雖允幫忙但言政府對於各界請願稍事讓步以符民國體制若一味高壓恐無論何人不好措詞疏通云 
北京學生聯合會昨爲津潮事呈敎育部文云竊本月十日爲國慶大典天津學生列隊游行以誌慶祝事屬國民这天職又何勞於禁阻乃天津警察廳長楊以德暴戾睢恣飭警行凶無故以鎗刺傷天津男女學生李錫錦于培康王克珊等二十餘人摧殘士氣聞者髮指楊復來京運動戒嚴肆行壓迫以學生爲盜賊土匪而任意虔劉茶毒之是不特爲敎育界之大恥亦世界各國所未前聞天津學生迫於義憤抗彼嚴威不得已於前日全體罷課要求政府實行撤楊誠以不去此獠不特敎育界自此將無寗日即共和國體亦將發生危險此志此心實可代質天日乃大部統治全國敎育事前不聞有所維持事後復任楊以德摧殘敎育虔劉學生而不聞有所抗議職司之謂何公理之謂何務乞速出維持迅與抗爭保全我敎育基礎則我全體學生自知感激不然京津學生誼屬一體休戚相關亦斷不令大部之坐視也迫切陳詞敢盼明决此上敎育部長 
曹錕特召曹鍈趙玉珂兩鎭守使赴保告以天津戒嚴事宜萬不可正式宣布但治安亦須格外注意隨時維持俾雙方均可兼顧曹趙兩人日内即行返津又聞曹錕最近電覆東海對於更易楊以德並無成見如能平息風潮即可從速去楊以解糾紛 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[北京通信（靜觀）]  
最近之都門學界 
在此沈沈昏睡之國家内足以振發一般聾聵喚起大多數智識社會之同情者幸有學界一部分而能居中國思想界之中心可以登高一呼萬山皆應者實爲北京之學界國立北京大學自五四運動而後聲聞昭著於海内國人讀其所出版之雜誌大都表示景抑之意其次於思想一方面露嶄新勃起之勢者則爲高等師範及清華兩校一則因精神敎育較爲發達一則因純受美國學風之所傳染故有如此結果也 
北京學界自此次羣衆運動之效能顯著後學生社會之氣象愈覺發皇立己求學兩方淬厲此實一最可喜之現象記者嘗潛心默察之有數點足述者（一）當五四風潮而後一般老辦學家咸惴惴焉懼將來學風之囂張校紀之墮落學生可隨便行動攻敎員閙放假試騐時要求指定範圍種種不便於學校行政之事必將紛至沓來豈知暑假一過各校學子負笈偕來課表布鈴聲作各生挾册聽講意氣轉較靜穆即補行試騐亦復順理成章如上所推測之各點乃無一發見於都門各校其在中等學校中（如第四中學）雖間有因考試而略生波折者然實出於雙方誤會不旋踵即歸平靜並無一班一時罷課之舉此其一（二）學生以求學爲愛國其初不過爲一二施敎育者之口頭訓誥語耳近來北京專門高等以上各校學生頗能以此語自勉蓋旣悚然於國勢之阽危知無學無以自立即無學無以救國因之勤求學識之熱情勃然興起據記者所知各校初開學時點名簿多未辦齊各敎員入室授課旣未檢點聽講人數亦少辦事員入室檢查而不到堂受課之學生乃絶少又圖書室内課餘讀書之學生較之以前增加數倍如北在圖書館館員忙碌尤甚借書還書異常擁擠大有山陰道上應接不暇之勢如此景象與其謂學生能自治母寗謂學生勤求學此亦暑假前一般人士之所不及料者也此其二（三）在暑假時又有人謂青年血氣未定不過利用好動之性貪着好頑如所謂聯合會也講演團也看去似乎閙得興高采烈其實五分鐘熱氣一過即復歸於蕭索儘可以「見怪不怪」或「以柔克剛」等方法應之豈知學生今日不但一時熱氣不見消亡並且如蒸汽機關與煤供給不絶大有永遠保存此五分鐘熱氣之勢觀於暑假後在北京一方面之聯合會不惟不見懈怠且更比從前愈精密愈完備如此次雙十節游行講演分散麵包兩事已可想見若以今日黨派問專用感情金錢以相結合之情形推測學生則大誤也此其三（四）現在又有一般人對於學生之舉動不問青紅皂白輒一言以蔽之曰「此爲某某政客所利用」於是異口同聲無一人反對其説者即如此次雙十節學界游行講演當未發動之先一般官僚無不惴惴焉懼大亂之將至者其實國慶本當祝賀也不能因政府之不高興遂亦不許國民高興因高興而游行而演説而散麵包於平民亦至平至常之事何足爲怪至所印於傳單谥饅首各種名詞亦大关人人所常道之語又何至視學生爲危險物一似講演朝出禍亂即夕至者然尤奇者不認此舉爲學生之自動而認學生爲受人利用試問今日學生之學識果在政客下耶以政客之知能竟可以利用學識豐富品行正直之學生耶就雙十日學生行爲之結果言之可不待言而知彼輩推測之妄也此其四綜觀以上所論述則知北京學生社會可樂觀之點甚多深願此良好學風播於全國俾各省各區之學生羣起仿效則一般人民之心理當可漸漸轉移矣 
近世以來「平民主義」四字實已深印於人心歐戰旣終斯義益著於是政治也社會也敎育也當無一不本平民主義之精神以改良其組織敦促其進行北京學界對於此種主義研究傳播尤具熱心如北大如高師校役夜班早經設立均由學生擔任講授所課爲國文算學道德之類北大更有平民講演團按斯出發講演在校役中如果才能出衆可以提升爲事務員據聞北大現已實行矣此在老辦學者視之亦可認爲破壞社會秩序之一種 
北京國立各學校敎員近以薪水問題聞有聯合請願於國務院或敎育部之舉一則因搭現較少一則因發欵不能如期其最近發動之原因乃在中秋節前未能發出全薪且所發支票又被交通銀生拒絶不付遂羣起憤恨謂敎育當局毫無信用太不重視敎員人格日内將由各校各舉代表數人公同集議此亦一北京學界之餘波也 
[西藏問題之最近形勢]  
院部致熊克武電 
西藏交涉問題國務院外交部最近又致熊克武一電内容如下成都熊克武先生鑒藏事七月十五日院部電計達此案自民國三年三方會議因界務爭執以致中輟本部於三年五月一日照會英使聲明草約各欵均一同意惟界線一層斷難承認四年六月袁前總統派員與英使商議擬根據會典及前清載書即察木多劃歸外藏英使仍未滿意比年以藏番侵據川邊鎭守使報告察本多等處相繼失陷川邊與藏訂立停戰條約自七年十月十五日起藏退德化境内停戰期限以一年爲期暫時劃界由鹽井南方大索德化裏塘甘孜瞻對章谷道塢雅江康定丹巴爐定絨壩鄕城稻城等地屬漢類烏齊恩達昌都札了江卡工覺武城同普柯鄧石渠德格白至等地屬藏本地五月英使以川邊停戰期限已不日届滿重催開議五月三十日及八月十三日兩次與英使會議界務一章經根據民國四年前袁總統派員與英使接洽各節提出條件大致謂將打箭爐巴裏塘屬川察木多八宮類烏齊三十九族屬外藏瞻對德格及崑崙以南當拉嶺以北之地歸内藏及新保存舊治英使初未同意嗣經再四磋議該使允取消内外藏名稱將打箭爐裏塘巴塘道孚鑪霍瞻對岡拖地方劃歸中國内地將德格及以西等處劃歸西藏又一辦法仍用内外藏名目將裏塘巴塘打箭爐瞻對岡拖作爲内地將崑崙南至拉嶺北之地作爲内藏中國不設官不駐兵德格歸外藏所稱界線較之前次會議實已大有讓步英使於此不無希望解决誠意若不乘此議結中藏勢必日益隔閡將來更無恢復之日惟德格原係打箭鑪轄境自應根據歷史力爭收回除與英使磋議結果如何另電達又原擬聲明文件内西藏有中國領土一節擬改入正約外尊處對於上列辦法如何意旨希速電部以便參酌又近日川邊軍隊究有若干以上辦法雖擬向英使提出而能否就此解决尙難預計難保藏番不藉端内侵務希協力嚴爲防範又此案關係重要請速派熟習外交及西藏情形人員來部或駐京中有相當人就近電派以備諮詢並盼電覆國務院外交部印 
[京華短簡]  
　　吾國對於德奥旣已恢復和平所有從前德奥在津漢舊有之租界處分問題當局已迭經商議辦法擬將各該租界改爲共同居留地但收回其警察及税收權居留地之行政機關則决定直隸於中央至於管理章程則須俟政府完全議定後再行頒發 
顧專使因簽字布約未能赴美業由政府電令容代辦就近參列保工會議已誌前報茲聞府院方面以各國對於保工會委員多有派遺二名者現時顧使旣難如期赴會擬卽參照各國成例添派委員一名即以容代辦充任較爲合宜聞已辦理委任狀尅日寄美又資本勞働兩代表現因種種關係未能即派并於昨日電令容代辦囑於開會時援引印度之例聲請給予猶預期間若干年云 
謝米諾夫最近散布所部軍隊於東省鐵路一帶恊約國嘖有煩言威埠聯軍會議有卸除該軍武裝之説惟因某種關係難即實行我國現時已向沃政府提出嚴重抗議勒令謝軍尅日退回巴洛斯克否則惟有以兵力對待一面并電令吉黑兩省從嚴防範勿任淹留駐法公使胡維德請假回國業於上月出發本月底可抵北京駐法公使暫以使署一等參贊岳昭燏代辦便事外部已去電通知值茲時局變動安福部主要人物均將另圖發展之地以避政潮聞交通次長曾毓雋現正極力運動出使法國當局頗不爲然刻有以西班牙公使戴陳霖轉任之説 
外交部以此次歐洲戰事我國出中立加入恊約以迄媾和其間經辦之各項文件亟應編軛專檔以資保存特於本部内附設檔案編纂處一所遴派林　　王廷璋翟青松吳克倬馬廷亮楊毓謍六人爲編纂員並派汪毅孫蔭蘭彭書年徐鼎夏維松楊復英文宗淑朱士彬八人爲襄助員各該員等現正擬訂章程尅日着手編纂 
交通部自創辦鐵路聯運以來頗著成效刻届第七次國内聯運會議之期復由鐵路聯運事務處召集各路局車務處會計處各處長曁聯運處華洋各員於十月十三日上午十時在交通部大客廳開會黃司長兼聯運處長爲主席會議聯運進行及改良各辦法聞各路提出要題頗多其中尤以互用車輛與貨物分等兩案爲重要蓋前之注意者全在旅客聯運此後若能將貨物聯運基礎建設鞏固則將來非特聯運路上收利必宏而於運貨客商亦受益不少即將來各路劃一貨物運輸一切制度此次會議亦可作爲嚆矢也 
某方面昨接朝鮮總領事王鴻年來電以近來華工赴韓或由日本工廠零星募集或由華人誘引偕來旣不赴商會報告又不到領館登記小民迫於飢寒不顧利害一旦身入陷阱無論如何困苦均不敢稍有抵抗往往因工役而致死傷或因口角釀成巨案如鎭南浦元山等處時有所聞祇因該苦工並無姓名交涉殊感困難應請轉行僑工事務局通飭各省分局嗣後赴韓華工應遵照僑工條例辦理務將華工姓名籍貫詳爲登記以資稽考 
[和議擱淺中之粤消息]  
　　丁乃揚爲王揖唐説客丁乃揚前日由游西上逕赴南寗謁陸使聞於時局問題有所磋商並於王揖唐任總代表一事請陸勿再反對陸告以反對王揖唐爲西南全體公意又經軍府决定非三數人口舌所能旋轉如北京政府尙不將王撤換誠恐開議無期云云丁以此行不獲要領頗爲懊喪迫得向陸辭行怱怱離桂他往矣 
　　南方分代表紛紛回粤上海和會南方議和各代表近因在滬守候日久開議無期極爲憤懑頃自唐少川實行辭職後各分代表多擬離滬不再久候據最近調查分代表劉光烈昨日已經返粤至胡漢民章行嚴兩人亦將於日間一併回粤聞滇黔湘桂各省代表亦議定離滬昨和會秘書盧信等已聯翩回粤布告一切　　鄭開文發表時局主張滇軍第三師長鄭開文電致軍政府各總裁參衆兩院云竊維西南各省迭次舉義一則曰護國再則曰護法夫護國則使國不分裂護法則必使法不沉冥乃二者俱不可得姑出於劃疆獨立旣獨立矣即應有獨立精神獨立能力一方面統一軍政一方面整理民政務使軍實充足民氣發揚進可以戰退可以守雖不敢云雄視列强亦不致爲列强所侮斯不負首義諸公之苦心然欲達以上之希望非選舉正式總統組織正式政府不爲功乃自舉義以來徒擁一軍政府之虚名環視各方面軍政不統一民政不整理較未舉義以前尤有甚焉羣龍無首其吉安在况又爲北方所咍今日議和明日議和無論和議驟難告成就令告成彼北庭對於西南要人其能推誠相與畀以海陸軍權財政權外交權乎竊敢謂所畀者敎育部司法部等總次長使之循例畫諾委蛇耳伴食耳我首義諸公雖有統一軍政整理民政之心何由展布且北庭以前所借外債不下數千萬元其償務之履行將令北方諸省擔任乎抑由南北平均擔任乎由北方擔任萬萬無此辦法若平均擔任又非民情所甘且和議告成後大權在握並將大借外債以多數入彼私囊以少數購買軍實以爲防禦南方之計畫我南方諸省將永久屈池於北庭而債務之履行亦永無紀極雖然力能履行尤可説也内顧民生凋敝已甚而外人之追呼亦日甚一日亡國相去不一間此可爲痛哭者也開文武人本不應干預大政然而楝折榱崩被壓惟均故不揣冒味妄參末議務懇俯賜採納迅將選舉正式總統組織正式政府問題立爲解决不勝待命之至 
　　戴書雲勸告議員出席衆議員戴書雲因連日開會均以不足法定人數宣告延會昨特提出第二次之勸告書分致缺席議員云衆院在粤人員已有三百六十人乃日昨補選常任委員又因不足人數致令延會是到會之多數人服從諸公之最少數可謂仁至義盡矣諸公獨不以出席爲事誠百思不得其解謂諸公另有職守耶則何不竟行辭職謂諸公有意破壤耶則何不投降　庭謂諸公困谥慾海耶則白盡亦當醒悟謂　公忘記通告耶則此後當黏貼目瓣廣州集會正自由行使職權之時敬懇諸公有會必到勿再受人唾駡俗語云痛脚連累好脚竊爲諸公不取諸公試思我同人之利嘴斥北庭之違法駡軍政府之腐敗責前敵各軍之不力痛國民之無後援返鏡自照果屬何象如諸公仍不到會則唯有將大名登諸報端揭示通　而已戴書雲啓 
[舊參議院開會紀]  
　　十月九日下午二時參議院在廣州開會到會者百三十九人足法定人數議長林森主席第一案劉建藩國葬典禮案（軍政府提出）由軍政府伍委員朝樞説明提案理由次由童議員杭時發言主張同意以爲此番護法戰爭故劉鎭守使建藩實首先倡義其功勞誠不可没加以身先士卒戰死疆場其忠烈尤所共仰本員本擬提案表彰以昭激勸今護法政府已提案咨請同意免得另行提案故本員對於此案極端贊成想諸同人亦無不同意可以無須討論即請議長付表决議長即以童主張付表决贊成者多數章議員兆鴻主張即日開二讀會衆無異議卽日開二讀會多數通過焦議員圽堂主張即日開三讀會多數通過第二案咨詢對德復和案（軍政府提出）經伍委員説明後即由朱議員念祖主張同意以爲此係當然之事可以無須多大討論議長以朱主張付表决多數通過兩案議畢又由伍委員報告赴敺外交經過情形其大意謂此番外交困難非由於他國不帮忙亦非由於中國代表不努力實由於北方非法政府自己甘願斷送山東及其他權利早有欣然同意之密約也云云時已六句鐘散會參衆兩院定本月十三日午後二時在省議會開兩院聯合會討論李議員載賡等提出電請各總裁來粤主持大計案及陳議員家鼎等提出關於銀行團案刻已發出通啓矣 
[國慶日之廣州導路禮]  
　　廣州市政公所乘雙十嘉辰在新築馬路行開車禮是日先由市政公所僱定手車數十輛一律停放於東堤江防司令部前以備差遣各該車輛均由市政公所給以標幟黏貼車上表示與普通車輛有别迨至下午二時督軍因須赴場行禮特偕同林虎劉志陸兩鎭守使劉達慶申葆藩謝卓英三司令聯乘肩輿出署取道厚祥街新豐街轉出司後街入新築之財政西路直赴財政廳是時沿途密佈軍警所有經臨路口均派兵士守衛并由衛兵警長黃錫坤乘馬督帶衛兵二連殿後護衛異常週密督軍等旣抵財政廳略用茶點即與財政廳長楊永泰等共乘摩托車直出東堤江防司令部是時軍府總裁伍廷芳等要人均已齊集於此旋舉定以督軍爲行開導禮主席伍總裁爲行開車禮主席以昭隆重各要人遂於江防司令前分乘摩托車六輛出發計參加其間者有第一師軍樂隊全部及各項軍隊各車輛前掛有小巧玲瓏之國旗至乘車同往者除伍總裁督軍外則爲參謀部長李烈鈞外交部次長伍朝樞護理省長張錦芳邊防督辦李根源及楊永泰魏邦平兩廳長歐陽榮之楊梅賓兩會辦等其餘來賓則乘手車隨後由永漢馬路行至新築之永漢鐵橋下車行禮（原名萬花橋）是處早已搭有牌樓一庲其上以電燈砌前（國慶紀念道路修明）八字結搆甚形宏偉又以五色縐帶橫繫於牌樓下距地面約三尺表示現尙不能自由來往之意隨由楊魏兩總辦宣布新聞永漢南路萬福路文明路惠愛路財政路已告成請伍總裁莫督軍行導路禮伍莫卽就牌樓下先向國旗行鞠躬禮即由倫科長棒圖薦路伍莫接受後　行展路禮將綵帶解開莫督軍張省長親讀頌詞時各來賓曁市民參觀者人山人海旋奏樂放炮贊禮者高呼行導路禮即由伍莫乘汽車先導其餘汽車馬車手車及馬隊一齊馳赴財廳新署三樓休息至四時相率入一樓會讌堂開會席間楊永泰起立致辭大意謂今日雙十節係武昌起義紀念武昌起義目的在改良政治每年紀念一次應該政治有一番進步方足以對起義諸公此次吾粤慶祝國慶之日剛逢五路告成則此數路之通行謂爲國慶紀念品未嘗不可今幸總裁部長督軍省長國會省會各界賁臨一堂共伸慶祝不勝榮幸永泰邦平　代表市民致謝市政之改良馬路之速成純係利用自主時期蓋在統一時代事事請命於北京部院而部院遠隔對於地方上重大改革恒多所顧盧粤省從前凡關於地方上根本改革之動議每爲北京部院牽制而不能實行護法政府成立各總裁部長駐節此邦深知地方情形能切實予以援助又護法政府在廣州廣州儼爲西南之首都首都所在應有一種重大之改革謀地方萬年之利益留地方永久之紀念以爲各省模範永泰邦平在護法政府下供職秉此方針切實進行今日收交通利便之效果一洗從前街道盒仄这舊習皆護法政府南來之賜地此應表謝忱者一拆城闢路中間所經困難幾難樓述幸莫督軍主持於上如舵工把舵無論波濤如何洶湧一意進行求達彼岸即各城牆自古稱爲要塞從前龍濟光督粤雖已拆北門之一隅亦即亟謀修復又於各城門多佈守衛以檢查行人自非有大公闊達之度鮮不爲舊習慣所牽誤故此次拆城闢路毅然實行莫督軍主張之力爲最多此應表謝忱者二自清末至民國以來識者皆謂改良廣州市必自改良路政始然屢議皆不能行或稍行之即生阻力如前清末年巡警道以雙門底店舖牌扁佔豎街心飭其遷入免碍交通而風潮因之大起改良之難於此可見此次拆城闢路拆毁商民廛戶甚多中間雖有一小部分人不甚贊成而多數明達則主張甚力拆城闢路本屬美政是爲通行之輿論此種輿論且有威力遂令一部份人不能不犧牲少數以利全體此可見國民智識之進步及公德心之發達各界贊助之功極不可忘此應表謝忱者三馬路爲市政事業之一小部份新成立五路又馬路之一小部份此後進行規劃所需經營者尙多惟吾國各地市政多未舉辦難資參仿至北京市政公所辦理多年尙可借鏡但北京路面向來闊大經費籌措亦易廣州市則路窄而欵絀進行又萬不容緩比較北京市政建設尤難其中差悞之處當不能免尙望諸公隨時汪吝敎言爲幸謹備杯酒祝中華民國萬歲廣州市萬歲並祝諸公健康繼由參議院林議長森衆議院褚議長輔成李參謀處長烈鈞演説直至日暮始盡歡而散 
[時局緊急中之贛訊]  
　　江西陳督軍昨接某方面電告湖南因主戰派密調軍隊赴湘作戰南軍恐遲爲所制遂乘其新到時先發制人現兩方已有激烈戰事又北京參陸辦公處以和議危險萬分時局已臨於不可挽求之境昨特電囑陳督準備决裂後辦法又聞陳督已與王李兩督會銜急電中央請速圖最後之挽救以免重陷大局於糜爛不可收拾之境 
贛南鎭守使吳鴻昌於九日來省面陳要公原定期十五日赴寗一行（吳爲李督舊屬）頃因贛邊風雲緊急已將此行打消即日遄回贛州防次 
陳督軍戚省長以現金近來出口太多以致市面恐慌金融奇緊商務大受影響亟應暫禁出口以資救濟特於十五日會銜通令各機關轉飭所屬兵警一體嚴查如有違禁私運現金出口者無論何人均立予扣留罰辦一俟金融稍活市面安穩再當察酌情形量爲弛禁並已行知商會轉知各商一體遵照 
陸軍第二十四旅長岳兆麟因所部四十八團士官前有因病出缺者應卽從速塡補足額聞已招募合格兵士多人於十五日帶往督署呈請騐看以便分别發往各營操練頂補缺額 
[九江永昌順舊案復動]  
　　關係德僑之糾葛 
江西九江永昌順官銀號號主鄭裕慶虧欠前清九江道保恒任内公欵二十三萬餘兩計抵押公欵房產如實記花園寶記怡裕源大華安牲記鄭天一蔡廣順復昌仁蕭元隆楊長發等處共十一家業經保道出示佈告並有九江濮知府招商局總辦鄭官桂簽字擔保迨至光復後保道與永昌順號主鄭裕慶沈逸經潯政務部查得永昌順官銀號角庫欵七萬兩即行查封該銀號現有銅元銀寳以及來往賬册並報告贛都督馬批將該銀號前清已抵保道公欵房產十一處一併查封此民國辛亥年九月事也迨至十月該銀號主鄭裕慶具禀潯政務部聲稱因監理財政清查庫欵無可彌縫經九江府同管庫委員再三設法相商敷衍遮飾實爲抵塞清理財政主義並非商號短欠商號只得勉爲應允等語於辛亥年十月十一日經馬都督批以該商如不欠少潯關庫欵項何須鄭君擔任契據抵押云云忽於習年突有九江關員德人白理和出頭干涉該號主抵欠道欵之房產當經贛軍政府駐潯外交局長羅以永昌順官銀號在九江所置各處永產已抵虧欠前清保道任内各公欵自應歸軍政府管業該關員白西人於抵屋之時旣不出頭攔阻何得事後無故干涉顯係揑飾等情將抵償道庫房屋處所開單於民國元年三月照會上海南京德領事曁九江英領事税務司飭知白理和勿再出頭干涉去後一面據情呈報都督即經贛都督據情咨請中央外交部立案四月十四日旋據南京德領事復函内稱本領事查德國人白理和於去年西曆十二月初有信來聲稱五月間伊曾借銀四萬兩又七月間借銀四千兩與永昌順官銀號該號當時即以自置九江房地契據交白理和收執作抵押憑證查貴國各處通例抵押房地非執有房地契據不能爲憑今他人若想收管此項房屋白理和旣執契據憑證可以出頭理論斷不答應此事但此項房屋旣有糾轕本領事業經調查待明白以後再行答復云云又經關監督宣言白理和干涉房屋不在租界之内實與内地無異斷不能抵之外人矧早已作抵官虧又抵押私債則是一產兩抵揆諸法理尤爲不可其與白理和之債務僅係個人交涉應歸該號主自行清償不得在此牽混以符約章咨達江西交涉局交涉遂將德人白理和干涉官產一節作爲交涉由外交當局辦理鄭裕慶虧欠公欵一節由九江府知事於民國元年六月移送九江審判廰核辦並經關監督咨請審判廳將查封永昌順各房屋查明估價並稱白理和應允暫不干涉而白理和自後仍干涉如故復經和江地方審判廳咨請九江關監督曁九江通商交涉局按約據理向白理和交涉飭令白理和將自己所住南門灣寶記花園騰出並不得再向干涉其他未繳租金各房租而該號主鄭裕慶避匿無蹝屢傳不到據九江政務部調查該永昌順官銀號欠道欵七萬兩九江地方審判廳據該號與保道往來流水算從庚戌年（即宣統二年）冬月三十日至辛亥年八月十七日止收付兩抵總結之數道署實存銀二十三萬八千三百二十五兩八錢二分六釐並鈔帪附卷正核辦間該號主鄭裕慶代表又向九江交涉局曁財政司禀訴寃裁虧空公欵等情懇請發還發封產業經交涉局擬將該號所有寶記花園房屋暫由公家管業聽候查抵其餘被封房業即予發還轉呈都督而財政司亦以令飭駐潯清理官銀號賬欵委員查復究竟虧欠道欵與否毫無實據呈報都督請示奉批應准如交涉局所擬辦法先將該號所置寶記花園房屋暫由公家管業聽候查抵其餘被封產業即予發還仰即查照辦理並咨九江交涉局知照等因由財政司函知交涉局即據此函達九江地方審判廳查照銷案此民國二年六月二十四日事也於民國三年四月復經九江地方審判廳呈報高等審判廳聲明對於鄭裕慶虧欠公欵一案不能撤銷之理由並於民國三年七月函知商會永昌順案尙未結未便准予發還租金產業同年八月七號又經審判廳函請九江縣委任代表繼續進行移送永昌順官銀號虧欠道欵一案當由九江縣選派鄭呈鏡爲訴訟代表後因該代表以母病不能一庭案遂擱置現德僑白理和已將所住寳記花園房屋轉賣與天主堂九江警縣奉令勒令該德僑白理和退價贖回以符條例而白理和聲稱此屋係其華婦與其英籍之弟所共置不允而天主堂對警縣又聲稱其產係向白潘氏購來與中國地方官無涉依據約章除敎堂外其餘西人不能在租界外購置產業旣不能禁止白理和置產於前即不能干涉天主堂購買於後爲理由始終未見新舊契據出現聞潯牯敵產調查委員吳空泌對此問題頗爲鄭重特搜集各種證據擬具意見書説明各項理由呈請江西管理敵國人民財產事務局陳局長採擇施行其有屬於財政廳管轄者請派委代表與永昌順官銀號繼續訴訟公欵一案其屬於管理敵僑人民财產事項者請令九江警縣飭令德僑白理和贖回已賣寳記花園交付公家管業以符定例共屬於德僑訴訟者如白理和不肯贖回寳記花園或已贖回而又佔爲己有請派委代表依據審理敵國人民訴訟章程向法庭起訴以待判决確定後爲强 
 
 
 

Page 7

 
 
制執行之辦理其屬於交涉處者請向天主堂嚴重交涉務令退產如無結果即將各種理由照會該國領事核辦九江紳學界聞此消息亦頗注意昨假助理員辦公處開會主張繼續起訴以爲官廳後援仍推前訴訟代表鄭呈鏡並加推張小宋馬棖柏陳震辦理此事又推張益初羅惺儒二君以總其成（羅爲前政務部長熟習該案情節）聘律師徐霖泰呈訴法庭擬先控白理唾盜賣寳記花園房屋請勒令贖回並要求傳廳管押以防逃逸次控鄭裕慶虧欠公欵房產作抵一案請速判决執行以便公欵有着又聞鄭裕慶近復欲將其他房屋私行變賣故以九江助理員辦公處名義發佈通告囑令各界切勿買此房屋以免糾葛 
[杭州快信]  
　　蕭山知事徐元綬甯海知事吳葆誠平陽知事葉大澂瑞安知事沈嚴現俱奉令調省另委陳曾蔭（警備隊餉需科主任）署蕭山宋化春（前諸曁承審員）署寗海郭曾甄（薦任職）署平陽以慶元知事江宗溓調署瑞安另委狄紹青署慶元縣缺昨午後已分别牌示旅浙皖同鄕會今日（十九）上午在柴　橋安徽會館舉行秋季團拜正會長范毓靈（督署參謀長）因公北上由副會長鮑蓀主席致祭先賢畢讌會而散 
盧督齊省長今午十一時至葛蔭山莊讌飮（係中行長杭總商會長公請）吳光新亦列席 
昨爲紫城巷國務院僉事許家翰生母張夫人發引期江蘇政務廰長蔡寳善來杭題主國務院特派代表全斌來浙致祭並賚送東海及靳雲鵬龔心湛等對聯匾額全蔡即晚事畢乘夜車返滬 
軍民兩長准邊防處來電俄過激黨列寗一派近有以中國語之印刷品散潘我國希冀傳播宗旨悖謬除由交部令行郵局察看外應請查禁已嚴令各屬遵照財政廳署定二十五遷至梅花碑舊織造署辦公 
駐嘉興四師十四團團長夏兆麟　辭行回防 
[南京快信]  
　　吳光新前日午車由寗赴滬聞李督昨日語人云吳長贛説恐難成事實 
李督連日接吳佩孚馮玉祥來電均稱湘境甚安傳言張因地位搖動且爲索餉起見故散播此言 
李督電保吳光新督陜院復大局未定暫不更動 
閩旅長致平昨由京過寗轉專赴滬 
贛新國會議員能正瑗（研究系）昨由京來寗謁李督今晨轉輪赴贛 
軍署秘書處長周嵩堯主任秘書婁裕熊經李督電保未頒勳章奉特令傳令嘉奬 
代理省立第一女師校長鄒楫辭職經敎育廳呈准齊省長改委美國留學畢業生劉吳卓生女士（吳縣人）接充 
省議會昨用快郵促在籍各議員速來免悞會期上海八團體電請軍民兩長維持料禁齊省長擬派查騐處高長赴滬與各團體協商切實禁止方法明日孔子聖誔各機關循例放假一日 
院軍李督轉電詰責西南增兵湘贛李督以事難全信昨又電贛吳鳴昌湘吳佩孚詳查確情王廷楨擬日内赴滬與各團體有所接洽王芝祥又奉命南下李督派副官趙瑞祺赴浦迎接 
入秋後天氣旱燥火警日必數起前日浦口延燒五百餘家省警廳昨出示曉諭居民謹愼注意地方通信 
[蘇州]  
　　鄉警獲解賭犯吳縣唯亭區各鄉村平日賭風甚熾茲届新穀登場一般賭棍乘此時機設局聚賭引誘鄉愚事爲該管警察分所陶所長所聞物飭長警分投查缉前日（十五號）查獲賭局一處並賭徒陳竹安朱寳泉戴義卿等六名連同賭具一併解縣奉温知事傳諭先行收押聽候訊辦 
　　流氓架搶孀寡東橋鄉旺莊橋朱靅男於前日午刻糾衆往黃埭鄉之虎邱浜搶刦楊姓未滿十日之新寡孀婦並刧該氏之物件駕船而去當被楊姓族人及村鄰等追獲朱之羽黨二人解至黃埭警所葉分所長預訊後飭警拘提朱雲男及楊姓寡婦而朱竟敢將該氏藏匿恃衆不服黃埭警所巡士回區將情報告後葉分所長即將該二犯移送東橋警蔡分所請就近將正犯拘提解縣懲辦 
[松江]  
　　商號進貨轇轕各界聯各合會派遣調查員隨時至車站輪埠偵查劣貨連日在南門外大漲涇滬班航船查獲長壽僑南李姓帽作所進黑絨一起及城内履和襪廠所進棉紗兩大件黑絨已經李姓親付聯合會認罰領還棉花兩大件計百包價值六百餘元現由各界聯合會搬存東吳第四高小校該會主張照貨價二成處罰而履和方面尙未出與接洽聞該會定今日（十九）開評議會妥議處置辦法 
　　鄰縣懸貫緝盜本邑知事署今日遣人至城内外代吳縣知事署張貼購盜賞格大致謂該縣憇橋巷陳姓於本月五日晚間十時許被刦并被戕斃孀媳陳沈氏及其長女二命如有人將本案正凶緝獲解案者賞洋六百元知風報信因而緝獲者賞洋三百元云 
[南滙]  
　　知事履新調署南滙縣知事朱寳璇字慕　係皖產向居浙之嘉興人甚謙和此次奉調抵省以後本擬即赴新任惟以舟車勞頓忽患疾病遂請假旋里調養歷時月餘於本月三日始到省銷假禀辭赴任至十七夜二鼓始抵南滙其隨從者聞共約十餘人云 
[太倉]  
　　公民反對公債江蘇太倉縣士民錢泰階蔣汝坊顧聘璜蔣汝城錢詩棣吳詩永金文梓等銑日致北京電云大總統國務院鈞鑒聞八年公債將向某國抵借鉅欵以田賦爲擔保品是斷送國家也全國田賦爲共和國公產即使國會通過吾民猶誓不承認請勿實行以維國脈 
[嘉定]  
　　十人團被控南翔鎭救國十人團共五十餘團日前曾查得某南貨店私進紫菜即行當衆焚燬以爲後來者戒近有鎭中大豐祥洋貨店主王稷孫在申私進日綢由局運寄來翔適被十人團調查員戚鏡清查獲送交南翔鎭商會保存該店主亦係十人團團員乃受人唆使逕赴嘉定縣公署控十人團攔截貨物范知事竟於日昨飭法警至翔票傳十人團聯合會前副會長周鼎華調查員戚鏡清黃亮揆等到案定於二十日開庭集訊鎭人聞之頗抱不平云 
[無錫]  
　　軍民衝突案解决駐錫蘇軍本月八日與救火會員衝突一案迄已多日尙未解决現經薛南溟君及商會會長孫蔡二君竭力與救火聯合會磋商始於十五日稍見進步先由楊知事墊洋一千元劃交商會再由商會轉交市公所以作修理器具之基金救火聯合會開出條件四欵交市公所轉交楊知事現聞已經楊知事完全擔任通知市公所故該所正副董事薛南溟錢鏡笙楊幹卿三君正式具函至聯合會作完全承認之證明並派該所職員孫和笙高仲章二君於十七日下午會同聯合會幹事顧和生君等至第一分所點檢各種器具携往修理俟修理完畢再懸紅以軍樂送回各段尙有遺失及毁壤之各物聞亦經聯合會通知各段抄齊清單彙交市公所計其損失聞在三千左右該會旣得有暫時之解决則火政必須即日恢復以免再蹈十三晚青石橋火警之覆轍特於今日登報通告各界火政恢復外一而函知各段勸勉各會員照常任職尙有趙宰身死問題雖已由聯合會要求楊知事依法嚴辦而趙之家屬現仍依據司法手續聘請潘承鍔律師在蘇高檢廳控告務求伸雪云 
[鎭江]  
　　考查釐卡專員來鎭預聞政府對於裁釐加税事曾經上海實業各團體一再陳請實行現加各旣已照行裁釐尙未興辦日前財政部接陸專使電轉梁任公逐步裁釐之條陳後特派高專員瑩分往江浙兩省詳細考查各釐卡征收情形及各税務所狀况爲入手計劃現高已抵寗馳彺揚鎭一帶考察各税所一切情形 
　　縣知事注意禁烟丹徒地方禁烟公會業經奉令取銷張知事爲顧考成起見援再剴切示諭實行查禁一面嚴飭各警區一體認眞辦理 
　　糖市活動鎭郡糖市忽漲忽落出入甚鉅此一星期來源甚湧價格步降昨日太古怡和火車白糖又回髮三錢每石開盤九兩五錢左右客帮銷路頗爲活動凡有存貨者均受虧折 
[揚州]  
　　保充自治委員江都第一區自治委員張儀之病故後即有人禀縣保厲松岩補充嗣又有公民孫震等呈請縣署謂厲隸籍儀徵於自治章程不無抵觸請委湯祝君充任現正兩相角逐究不知誰得充任也 
　　知事由鎭返揚江都佟知事前因學生焚貨事赴鎭謁見冒交涉員禀陳一切現已公竣於十八日早班小輪返揚矣 
[南通]  
　　軍界要訊駐通警備第八營帮帶陳海秋病殁差次遣缺業由該營營長孫逖生保荐以本營前隊隊官朱鳳藻補充已奉鎭署核准委任張鏡湖鎭使居蘇　領戎行多載未及一回珂里此番在省特禀明李督請假半月遄返由東　縣原籍省視 
　　劇場定其聞幕城南模範馬路新建之更俗劇場規模偉大現已落成　定舊曆重陽佳節開幕 
[南京]  
　　大江南報被毁案近聞大江南報前被陳一麟等搗毁迄未訊結原告王潤身昨又呈控茲錄其原文如下爲聚衆搶刦傷人毁物一再抗提不到弁髦司法懇求函請京師檢廳恊拘並懇飭傳共同犯事竊潤身前被陳一麟率領三十餘人搶去及損壤各種物件並打傷僱傭黃福等情已蒙鈞廳勘騐所有損失清單亦已開列呈核在案鈞廳再派警拘傳被告自恃國務院僉事抗傳不到聞仍到京在國務院就職是被告之所在地彰明較著非與其他畏法潛逃者可比依照檢察制度一面呈請司法部轉呈暫行解職歸案訊辦一面函請京師地檢察廳依法恊拘解送鈞廳此潤身請求鈞廳呈請司法部轉呈解職歸案訊辦及函請京師地儉廳協提者一也再查陳一麟强刦潤身所開大江南報館之時也當時呼警由巡士拘獲帶往本區該署長王文貴自應遵章解送鈞廳乃竟縱釋現據王署長文貴面云陳一麟係傅選青徐小如二人帶去雖據黃福等云當時在場有傅選青徐小如二人共同搶物先走潤身尙未敢確信然據王署長面言如此彼陳一麟身罹法網王署長何以竟徇傅選青徐小如請求冒然交放其中縱放情形大滋疑賓鈞廳旣一再拘傳王署長自應將人交案或將帶去陳一麟之人交案方合手續乃竟置之不理此潤身請求鈞廳向王署長要人者二也地王署長以陳一麟側身官界富有錢財以權勢思想冒然放釋殊不知法律拘束一般國民官界不過國民之公僕約法對於人民生命財產其保護之規定旣詳且盡而法律對於弄事犯亦未有凡側身官界之人不能科罰之條故警察章程不問其爲平民抑爲官界只問其是否現行犯而已法律條文不問共爲平民抑爲官界只問其是否負刑事處罰而已若以官界即可橫行警署可不遵照章程自由釋放法院雖一再拘傳抗不到庭所謂警察保治安法律杜强暴皆成爲具文潤身不幸作中國之國民不大可傷乎此潤身請求鈞廳依法拘獲陳一麟傳選青徐小如者三也夫陳一麟等以職官之身作强刦行爲在潤身含寃已久對於警署之前途對於法律之前途可爲一哭本案發生至今已數月矣以光天化日之下軍政兩長駐在之區共和成立之後司法獨立之時竟有職官强刧財物打傷人民之事被區區一僉事竟不能拘案依法懲辦實非潤身思想所至也我廳長素以民瘼爲懹杜暴是務爲此再行請求嚴厲進行實爲公便謹呈檢廳批狀悉准予函請警署及京師地方檢廳協傳 
[嘉興]  
　　知事赴鄉勘災嘉興縣知事王國鐸前曾令飭各區警佐及各區自治委員切實查勘四鄉田禾災荒情形列表呈報現各警佐已勘竣具報到縣自治委員方面連日亦已陸續報到惟各警佐與各委員所報災况無甚出入者固多而相去懸殊者亦有數區王知事以事關荒政擬日内親赴各鄉查勘一周以便詳省請求派委覆勘 
　　調查敎育經費本縣勸學所以各區敎育經費多寡不一且其支給各校方法亦無一定標準致各校苦樂不匀對於敎育進行頗多窐礙現擬將各區敎育經費從事調查以爲總一全縣敎育費之準備於前日規定表式分發各區學務委員塡造其表式共分六項（一）種類（二）數目（三）月額（四）年收總數（五）徵收方法（六）附記 
　　女子手工傳習所呈准備案嘉興女低界童文彩租賃南門内梧東街民房組織女子手工傳習所招收女工開所敎授擬具簡則呈縣備案當由王知事令飭勸斅所前往查覆并令冠以私立字樣莫所長當派員前往百察該所内容尙無不合經費亦尙充足業於日前呈覆到縣現奉縣公署指令略謂旣據查明該傳習所應即准予備案仰即知照云云莫所長即於當日函致該所知照矣 
　　米油最近市價嘉邑最近米價計後石白粳七元白元六元九角冬米七元廣尖六元一角糙尖五元四解零售每升食米九十三四文油類向係運滬出洋今歲因銷路頗滯故價甚平平現價菜油每擔十五元二角荳油每擔十五元三角花油每擔十三元五角零售菜油每斤二百三十二文惟柏油價格日漲後擔現已增至三十四元餘聞日内尙須看漲 
[安慶]  
　　緝私划船滋事無爲縣屬之土橋鎭與大通毘連帆　雲集且有小輪往來商人均以划船撥運貨物日必數起乃有向操划業之張大志年來以販土起家近已積畜甚富本年又得大通榷運局緝私艙長之職遂將所雇划工概棄不用而以巡勇代之私販烟土益無顧忌該鎭有水警分署每於小輪上下遵章檢查偵悉張屢有販土情事一再取締張屢思報復而不得日前水警署員伍　適因他案調任尙未交卸故仍執行檢查張遂藉以洩忿大駡伍係卸事之人不配檢查伍以違抗警章立令長警逮張到署暫禁詎張之岳父某見張被拘揑稱警署失愼沿街鳴鑼一時聚集百數十人蜂擁至警署惟時警署門閉衆乃撞　而入將張刦出并將署中雜物搗毁一空一塲紛擾居民大受虚驚張刦出後并不認划船不服檢查反敢揑詞聳聽刻經水警廳查明實情除通咨外昨已將張大志逮省訊究並呈請省長通緝滋事之黨羽云 
　　咨請會辦清鄉江蘇齊省長以豐碭兩縣毘連魯皖匪徒易於竄逸瞬届冬令尤須先事防範現擬預籌連防辦法先事清鄉爰特咨請呂省長令飭渦陽縣知事會同該兩縣協商籌辦云 
[廣州]  
　　造幣廠秋節之盛會十月八日爲陰曆中秋佳節廣州各界均放假誌慶造幣廠廠長龔政君亦於是日招待來賓多人在本廠花園開園游會是日到會者國會方面有林森褚輔成張伯烈李載賡趙世鈺吳宗慈等重要議員四十餘人政界方面有第一師師長陳坤培肇陽羅鎭守使林虎及各軍代表十餘人外有省議會議長及新聞記者多人到時或打球或彈琴或唱戲或要麻雀作種種游戲就中以容心言君之撫琴古調獨彈最爲出色此外如林虎君之射獵百發百中弋獲無數小島尤爲令人鼓掌稱快云 
　　姪殺胞叔復父仇新會城西七八里間有蓮塘鄉其鄉人多僑商美洲鄉中有　惡李亞積其父前十年由金山積資回家時亞積年僅十六便賭蕩化消不受父兄管束其父迫得早爲他完婚乃將各產業及現銀均分三股長兄李澄得一亞積與父各佔其一别補長子香燈嘗業二畝不料逾年積父遂死而積越淫賭無忌僅年餘盡將產業及現銀散清乃時時謀貸其兄始則好言求借而賭慾難塡其兄在鄉開一小雜貨店安能常常應手一日因强借不遂積口出惡言謂其父私蓄盡交長兄必要提其兄家產再均分一半給他否則以激烈對待時兄聞言怒責他一兩句亞積竟出其兄不意抽出劍仔連剌三傷其兄被中要害登即殨命兇手立時逃去至兩年返家伊嫂撫養孤兒時僅五歲其母見長子死不能復生自顧目下僅梟惡一人婉勸長媳含忍冀其改悔不料其故態復萌膽敢於衆人屬目之處揚言謂天下本無善惡之分好談陰德者動言果報我殺兄最爲惡事何以六七年之久我行之夷然獨去年十二月我吸烟至三鼓時欲上牀打睡回首見吾唏血漬模糊怒目視我而我大喝一聲謂生前汝猶敗於吾手死徒汝保能爲即不見其影可知世界祗有强權耳等語詎知到頭終有報今年去月亞積因賭敗賣女錢已化清點金無術又强寫其長嫂產業按與强鄰得資供賭其母規勸積持刀追殺以致姑媳相抱而哭伊兄遺下孤兒今僅十五歲見母苦自己奮不欲生走告其　表約同待今晚酉刻亞積必去隣鄉烟館吸烟俟其出棚外由槍擊死以報父仇伊表壯其志願爲相助到時亞積果出棚行僅十餘步此孝兒竟拔槍擊之中非要害被其惡叔反持其手勢將危險忽狂風一陣而積昏倒伊表急用劍仔連剌兩傷而去積呼痛終夜行人掩耳不聽至天明始斃合鄉稱快雜評一 
[湘人與張警堯（默）]  
　　湘人攻擊張敬堯之事遠且勿論近者如盜押湘鑛也强運湘料也摧殘湘敎育會也此三者皆爲全湘人士所公憤况乎與吳軍不能和與南軍感情又日惡更足以醘釀釁端爲湘民所惴不安而不得不亟謀所以去之者政府於此苟稍爲湘民計宜有以處置之矣然而湘督易人之説一霎那間即已杳無聲息是又何故耶 
證以魯人反對馬良雖力而馬之地位安然津人反對楊以德雖力而楊之位置如故則張之與湘亦從可測矣雖然政府徇一二人之私而日以反對民意爲事人心背離而不稍惜自爲計亦得母太拙耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南方要人挽留唐少川函電]  
　　唐總代表辭職經軍政府議决挽留并派外交部司長李錦綸將關防送回茲李君已由尼羅船抵滬昨晨往晤唐少川備述軍府挽留之意唐　總代表不過代表軍政府發言我今辭職發言更覺自由且我以國民一分子發言其效力未嘗視總代表爲少至於關防旣已送去絶不能收受云云李君以奉命賚送關防唐不收受難於覆命因已電致軍府請示辦法矣李君並言瀕行時伍廷芳博士囑其轉達一語其言曰若少川必辭總代表我亦必辭職回滬云云此次李君携來粤中　要人之函甚多國會議長亦有一函茲錄其大要如下少川先生偉鑒迭奉大函語重心長對於時局之觀察「略」均吾輩所含意欲伸者先生已燭照無遺無任欽佩此次先生之引退實具有深憂遠慮爲弟等所深知弟等「中略」何敢以尋常函電爲循例之挽留月之六日經兩院聯合會議决建議軍府請撤回總分代表以圖根本解决並通電各省各軍請電達軍府早定大計茲將兩稿附呈台覽「中略」日來正與各總裁商議此後進行方法希圖補救於將來如事不可爲吾輩行止當與先生同之軍府對先生之辭職已决議挽留並派員將總代表關防送達左石萬望先生務將關防收存勿再有所表示此後時局如有轉機折衝樽俎之任尤非先生莫屬謹布區區幸祈埀察此頌時社弟林森吳景　褚輔成同啓又雲南唐督軍有電致軍政府及西南各省其文曰頃聞唐總代表因和議難成遂有辭職之説以北方毫無誠意實未便强作周旋但和議果難進行或北方終難就範其時自應由軍府宣告停止和議此時和尙未破裂而南方代表先行解决恐北方投間抵隙挑撥囗囗使南方互相猜疑護法團體因而瓦解於大局關係甚重請唐總代表曲全終始並請諸公一致挽留是所切禱繼堯銑又貴州劉督軍亦有電致軍府及西南各省其文曰時局艱危吾輩非至萬不得已時决不可以言退况此刻總代表辭職北方有所借口南部因而動搖實非所宜務望少川先生曲全終始諸公一致挽留爲幸爲禱劉顯世篠 
[哈同花園内發現炸彈]  
　　聯合通信社支北總代表王揖唐寄住之哈同花園内倉聖明智大學新基後面之荷花池左邊於十九日晨問發見極大炸彈一顆據云該炸彈諒係夜間送入彈身置有艦香燃至預定地點即可爆炸而盤香或因露濕之故幸能中途熄滅因此未曾肇事自發見炸彈後比即報告該管捕房查明情形並將炸彈携回浸毁聞捕房辦理此案頗爲愼重云 
[大陸報再紀王揖唐之談話]  
　　大陸報云唐紹儀昨稱北京與日本於四十八個月内締結密約五十一起王揖唐所接到之契約未必包括全數在内而據王揖唐告大陸報訪員之言則各種契約皆已送來共分十四門但總數幾何王不肯據實以告惟謂皆將公佈至於何時及以何種手續公佈之王尙未决定須待北代表團集議討論之原擬昨晨集議大約將改至明晨昨日王揖唐派王克敏等北代表四人赴唐寓接洽公佈手續唐拒絶不見昨夜王揖唐告大陸報謂唐之原有要求係公佈密約但未指定由北京與東京公佈之今仍望唐决定辦法蓋公佈密約之要求旣由唐提出則公佈之手續當然須由唐决定也大陸報訪員以唐氏曾有余不過四萬萬國民之一至若公佈密約之　關則北京有外交部東京有外務省也等語故以唐之熊度告知北總代表並謂唐仍堅持五月間所提出之要求且奉軍政府訓令不與現任北總代表議和故欲與唐磋議恐無希望王揖唐答曰唐君未以此項消息正式通告王不願對於第二步之行動發表意見惟稱必須商諸分代表耳訪員問曰君有全權凡君提議事件定可爲分代表所贊同君意將何爲乎王曰余未决定訪員曰君將有何提議乎王曰余未籌思及此訪員乃重述昨日大陸報所載唐氏談話之大意曰唐君業已聲明公佈與取消密約必由北京與東京爲之渠不願提議公佈辦法也王答曰余必候唐君之提議唐代表南政府余代表北政府唐不能指揮余之行動唐之職務在向余提議與余曾議以决定如何公佈此密約而已訪員曰但唐不願王曰君言若是但余未聞唐君作此言也訪員曰唐旣奉不與君開議之訓令君安能聞其言王曰凡此消息余未正式得之余不能以君言爲準訪員曰君將發表此密約乎王曰然訪員曰如何發表乎王曰依照唐君所言之手續訪員曰如唐拒絶將如何王至是忽出人意外以發表之手續詢及訪員王自認有發表密約之誠意但未知如何發表之故待取决於唐王又言曰余可確言者此種契約將來皆將發表訪員曰共有契約幾何王曰分十四門訪員曰然則契約之數僅爲十四乎王曰不止此内有數種併歸一門者至於實數幾何則王自覺未便宣佈云 
[章行嚴彭允彝均將赴歐]  
　　南代表章行嚴因見和議無接近希望决擬赴歐洲游學並考察戰後工商學發展情形已定今日（二十號）乘法公司郵船放洋赴歐並聞彭允彝日内亦欲往歐游歷云 
[商業公團覆學生聯合會函]  
　　商業公團聯合會昨覆上海學生聯合會函云天放先生曁貴會諸君均鑒接誦惠函熱誠卓見無任感佩惟對於敝會之主張似不免有懷疑之點謹爲陳述與諸君一商榷之數年以來國是蜩螗爲官僚武人致客所造成誠如惠函所稱至於今日和旣不能戰又無力内則聽命於軍閥外則受制於强鄰國家主權未知誰屬瞻念前途痛切心隨敝會同人以爲國危至此非我人民自覺斷無挽救之望故今日無論南北和戰解决與否我國人必求一根本上之解决不然戰固人民蒙其禍和亦人民未必食其福即不戰不和一方則空言護法一方則實行賣國和戰之解决無期權利之斷送亦無盡而其結果尤無一非人民受其殃證之兩年來之巨禍何莫非我國民放棄主權之所釀成敝會同人本此自覺之决心發表救國之意見布告國人亮荷察及無論今日南北當局或和或戰與不和不戰而我國人救國即以自救之主張必力求基貫澈所謂救國卽以自救之第一步即在取消中日問未經國民同意之一切密約使於此第一步之主張而不能完全貫澈者其他内政問題尙何爭議之餘地即使爭得此破碎不完之國家尙能延幾時之殘喘耶貴會來函恐宣布密約敝會即瞻顧敷衍鑄成大錯實不無誤會觀敝會致王揖唐函内如「宣布無效···以議和之機會强國民以承認」等語當恍然於敝會之所謂宣布實欲以宣布取消其效力非欲以宣布發生其效力已彰彰明甚若謂僅僅宣布内容已償國民救國之願望試問此項内容其爲喪權辱國已不問可知誰實望其宣布者誰實許其宣布而適予以保證者同人雖愚懦恐不能受其侮弄至此且敝會爲純粹商業團體所組合並無政客嚴雜其問以商人切膚之利害關係經各團體之公同决議所有主張旣非黨派所以利用亦决非私人交際所能移易堅凝固結差堪自慰且必有以慰諸君也漏舟風雨險象環生救國自救其各努力揮涙布復不盡縷縷順頌日社上海商業公團聯合會湯節之鄒靜齋同啓 
[孫中山演講救國急務]  
　　本月十八日晚間七點鐘孫中山氏在寰球中國學生會演説到者甚衆先由朱君少屏表述歡迎意思説畢孫氏登壇演説云今晚演説的題目呌做「救國之急務」中華民國已經八年了爲甚現在纔來説救國呢　因爲現在中華民國實處於最危險的地位内憂外患交迫而來八年以來那般腐敗官僚䟦扈武人無恥政客天天「陰謀」「搗亂」「作惡」「賣國」把我們中華民國的領土利權不曉得送掉多少我們國家危亡的景象就没有如今日之甚了所以我們不趕緊去救他我們中華民國就快亡了兄弟救國的辦法有二（一）是維持現狀（一）是根本解决甚麽呌做維持現呢我們要曉得中華民國的主權係在國民全體國民人數衆多不能人人出來處理國家職務於是乎有代議制度由國民中選出代表組織國會再由國會產出一個政府　個國會是我們國民的保障是我們民意的總　替我們創造法律替我們監督政府的中華民國有這個國會中華民國纔能算存任没有這個國會中華民國就不能存在了有這個國會我們國民的地位纔能夠保存没有這個國會我們國民的地位就不但不能保存而且要回復他舊日奴隸的地位了自從前年督軍團做反北方的武人把我們國民組織的國會用强力解散他　奪我們國民的主權兄弟於是乎首倡護法和北方打仗南方各省也相繼響　當時國民當中也有狠多不贊成我的主張説我不應該再來破壞的其後護法的自的還没有達到内而國民不願再戰要求講和外而五大强國出來勸告希望南北早日和解兄弟原來愛好和平的人今國民全體旣不願戰而外交團又來勸告故當日曾鄭重對内對外宣言我們議和的唯一條件就是恢復國會隨他自由行使職權北方武人倘能辦到這條南北就馬上可以統一了（未完） 
[國民敎育促進團第一次中等以上各校代表大會記]  
　　本埠十四公團合組之國民敎育促進團於本月十八日在四川路青年會殉道堂開第一次中等以上各校代表大會男女各學校到者有約翰大學復旦大學滬江大學同濟醫工大學省立第二師範省立第一商業浦東中學民立中學青年會中學清心中學寰球中國學生會日校南洋商業專門學校中華職業學校青年會夜校承天華英學校英華書館上海英文學院文生氏高等英文學校上海中醫專門學校滬北公學求是學校東吳第二中學東亞體育學校南洋路鑛學校中華模範地方自治講習所聖瑪利亞女　中西女墊務本女塾勤業女師範禆文女塾清心女塾興華女塾愛國女學神州女學女青年會日校等三十餘校敎員學生代表二百餘人於四時開會首由主席李登輝君宣布開會宗旨（一）因學潮時之罷課罷市罷工其效力不能長久且非根本辦法故有國民敎育促進團之成立注重改良社會（二）今日開會討論本團進行方法次由敎練總主任余日章君報告本團經過之情形及將來之計畫略謂本團事業在貫澈今次學潮之精神由敎育會等十四公團組織每團舉董事二人因董事人多會集不易故又由董事中舉出幹事五人執行本團事務及擔負籌欵之責本團重要事務爲講演以增進國民常識喚起其愛國心但以上海一地區域之大非少數幹事所能勝任故又舉男子部女子部委員各七人公推男子部委員賈季英君爲長女子部委員奚伯緩夫人爲長又舉蔣夢　君爲總編輯鄙人爲總敎練今日到會之中等以上各校有三十餘校代表二百餘人足見各校對於此舉之熱心此後應請各校合本校敎員學生組織講演團人數無定限總以愈多則社會之受益愈大至進行方法按各校所在地分畫區域各就本校鄰近區域擔任講演第一次講材已由蔣夢　君編輯題爲「共和國組織和精神」將來各校如有講演材料亦請隨時交由本團發表要以文字力求淺近不必艱深本團並擬預備各種圖表儀器爲講演上之輔助品已請青年會李耀邦君擔任置備此種圖表儀器在講演上能助進人之記憶力故收效甚大此後各校講演團第經二三月可開一次代表聯合會其利有三（一）互謀聯絡進行（二）報告講演成績（三）提出改良或促進之方法云云繼由蔣夢麘君説明編輯第一次講演材料之主旨略謂此次選題爲「共和的組織和精神」意在使共和觀念普及到下級社會所編印刷品僅其大綱須由講演者活用故不妨自由伸縮隨將印刷品所編要項一一説明次由湯壽軍君演説建設共和之初步謂一國人民對於共和須有信仰心則共和國家之基礎始固以前我國革命純爲排滿殊少共和思想政治之不良共和試行之失敗皆由於此故根本救濟須注重社會敎育從平民上多用功夫使人民對於國家有直接關係之覺悟故演講實爲目前最重要之事云云末後由余日章君宣告三事（一）本團幹事於本月二十七日下午五時半在青年會開臨時會並邀男女兩委員長蒞會（二）男女兩委員會在二十七日以前分别開會進行（甲）畫定上海一地講演區域（乙）接洽各校督促組織講演團（三）各校尙未組織講演團者須請其早日成立於十一月初實行講演宣布畢散會已五時有半矣 
[袁叔畬講演職業與經濟]  
　　前日（十八日星期六）下午五時中華職業學校舉行講演會請袁叔畬君蒞校講演「職業與經濟」略謂職業可分經濟的與非經濟的經之意爲經過濟之意爲完成農務在作物工務在成物商務在運輸皆「經過」勞力而「完成」生產滿足人民生理上之要求使直接安享其利故農工商三者又可稱之爲直接的經濟的職業而如學校敎師宗敎敎上等雖未直接完成生產然彼等施行敎化扶助社會安寗使人民適於精社上之生活正所以間接助生產力之發達故又可謂之間接的職業總之我等旣爲世界上之一分子當隨時想到職業職業二字非空的要盡力去做並見諸實效現在愛國二字幾成爲口頭禪諸君在職業學校能盡力學得實在本領以後在社會上發展增人民之生產力即不言愛國而已得愛國之實矣末謂中國人崇尙孝道固甚是然爲父母者若早不事事責兒子供養坐享福利間接以減少社會之生產力亦非所宜也云云 
[全國各界聯合會籌備消息]  
　　第八次籌備會公推施洋主席討論事件如左（一）通過致各少各界聯合會公函一件（二）决定各籌備員應常川駐會基伙食暫由各員自行擔負（三）决定會用器具半買半賃由庶務股汪醒齋同會計股申夢世開列預算相機承辦（四）劉清揚女工報告天津各界聯合會屢次來函催促會國各界聯合會宜從早成立前次决定蘇泊皖贛等省由上海各界聯合會派人督催至今尙未見諸實行請大家注意云云衆决定仍推劉振羣向前途交涉散會 
　　第九次籌備會公推施洋主席首由主席報告致各省快郵代電略加修改後通過次由馮驥駿提議由本籌備會函請上海學生聯合會酌派數人協同籌備通過劉振羣提議改日應請報界開一茶話會請基極力鼓吹以利進行衆贊成 
[一品香之叙餐會]  
　　昨晚七句鐘學生聯合會總會曁上海學生聯合會假一品香　請各省代表及本埠各路商業聯合會開叙餐會表示聯絡感情共籌救國各問題來賓到者有陳烈霖施伯高馮禹門馬少奎汪醒齋周新初申夢世邱稼禾宋誠彰毛鵬舉翁吉雲張應鶴馬天安劉清揚郭匯川温立首由總會理事長狄侃致開會詞繼由上海學生聯合會會長程學愉演説革命後眞正民意機關再次湖北代表施伯高演説先頌揚上海學生謂爲先覺又云相處以誠有過相規母得客氣福建代表翁吉雲演説組織之精神總會理事劉振羣演説國民自决須有統一機關全國各界聯合會之組織即因此而起本會須以光明磊落之行動達吾輩之宗旨天津代表馬天安演説學生母自矜得意法租界商業聯合會代表汪醒齋演説上海罷市時之種種苦痛及南北商會之罪惡宋誠彰演説民主政治之眞理天津代表馮禹門演説誰是中國主人翁天津代表劉清揚演説無界限全國人都是兄弟姊妹母以主客之誼而有歡迎歡送等事各人須盡責任聯合會評議長何世楨演説要求與希望香港大光報馬少奎演説實行敎育温立演説平民政治招待總會有范肇基賀芳劉振羣聯合會有徐雲岳唐瓊仙顧祖銓何世楨并有一品香恊理任矜蘋週旋一切食畢散會時已九鐘矣 
[上海各界聯合會開會紀]  
　　上海各界聯合會昨日開會到會人數十四公推馬少奎爲臨時主席龔君提議先定本會議事細則然後選評議長主持一切范君提議本會章程無評議長之規定龔提議案不能成立次青年會代表提議速派代表往各團體接洽一切俾明瞭本會宗旨所在藉以促進各團體早日加入陸君提議確定加入團體不過十六今日到會人數十一不得謂非大多數本會宣告成立臨時主席付表决贊成本會今日成立者多數通過龔君提議先定議事日程（一）成立（二）舉主任（三）舉細則起草員（四）大綱（五）提議（六）請幹事報告黃宗漢提議不必推舉主任祗須俟每次開會時臨時推舉一主任主持一切至於召集開會等事可由幹事部代辦陸君提議主張各界一律平等不贊成設立主任等名目結果贊成公舉正式主任者大多數公推細則起草員二人（一）龔君留日學生救國團代表（二）陳君上海學生聯合會代表議决本部應自舉一書記在開會時擔任紀錄一切决議本部各評議員不簽名决議請幹事部於簽名上以某團體代表字樣决議咨請幹事部派人代表全國各界聯合會籌備會往安徽江西等處促各該代表來申决議派代表往護軍使署質問對於贊助本會請願事件何以無答復 
[女界聯合會消息]  
　　昨日下午三時女界聯合會遷入霞飛路三百五十八號事務所即開職員會議决致電北京外交團請其停止借欵及關餘並通電全國各團體作進一步之救國準備又修改章程加設評議部决定下次選舉預算事務所經費诸事茲將致公使團電錄下各國駐華公使團鑒敝國不幸政府賣國破壞共和縱容軍警殘殺人民全國共憤所有借欵關餘務祈停止交付以免將來糾紛亦貴國等保障世界和平之意不勝大願上海女界聯合會 
[上海學生聯合會消息]  
　　調查科常會前日（十八）上海學生聯合會調查科開會到者十四人主席同濟醫工學校代表周明棟點名報告開會會議情形如下（一）南洋路礦代表孫驥方提議選舉正式主任副主任書記通過當選者正主任同濟醫工學校周明棟副主任第一商業學校湯成梓書記中華專門學校李嘏眉南洋路礦學校孫驥方（二）主席報告本科於是星期經過情形（甲）十三日致函蘇州學生聯合會無錫學生會謂上海囗號購定玻璃五十箱百箱於即夜由滬航船起運各箱註明某國商標請貴會即派人嚴查（乙）致函潮州學生聯合會謂堊字粉筆是否某貨尙未决定現已致函寗波學生聯合會請詳細查明答復焚燬之舉幸希暫緩（丙）致甬學生聯合會謂上海所售堊字粉筆外間尙有多疑據該館稱工廠係在貴處柴橋望調查此號粉筆其質是否純粹國貨詳細答復（三）各代表報告前次往城内調查情形（四）主席報告謂先施永安二公司請本科隨時派人前往調查（五）主席報告屢次開會不到之代表已按章實行所缺之數由前次選舉次數補上（六）南洋路礦代表孫驥方提議徽章爲本科最要之物請從速往辦主席立派圖畫美術學校代表沈延哲南洋路礦代表孫驥方即日往辦（七）清心實業學校代表王希溓提議即日派人出外調查通過（八）清心實業學校代表報告有一種黑絨帽完全某貨今假裝歐美貨價值極廉受愚者不少請設法主席謂即日登本會日刋聲明（九）本科常會期議定星期六下午三時至五時 
　　實業科常會昨日（十九）上海學生聯合會實業科開常會到者十一人聖約翰代表吳林主席茲將議决各項錄后（一）路礦代表龔家豐提議牙籖工場應歸本科辦理請交評議部通過再定辦法通過（二）青年會夜校代表李峻華提議應請各校已有手工成續者改形式的爲實用的通過（三）務本學代表張傑人提議應先徵求各校手工成績庶可着手倣造通過（四）龔家豐提議禆文及城東兩女校已有手工成績當備一函往詢俾可倣造以求擴充其餘各校已有手工成績否可致函徵求通過（五）龔家豐提議本科細則當公佈施行俟評議部通過後如有增減當再公佈施行通過下次常會仍定星期日下午三時 
　　第一年職員會前日（十八）下午四時上海學生聯合會第一年職員借貝勒路民生女學開第三次籌備會舊職員到者甚多由狄侃主席潘公展記錄先由主席略述组織第一年職員會經過情形繼由張厚存顧肯夫邵雨湘何世楨裴國雄俞百慶周正輝先後發議復由任矜蘋詳述組織第一年職員會之必要至是各職員遂開始討論議决公推臨時主任岑德彰書記任矜蘋爲詳章起草委員並定十一月一日開第四次籌備會討論章程至七時許散會 
[寰球中國學生會之歡送會]  
　　昨日上午十時寰球中國學生會歡送江蘇安徽兩省特派赴菲島攷察敎育曁敎育部派赴歐美留學諸君及山西赴美留學生焦芳澤女士菲島熱心敎育家薛敏老君及其夫人先由主席朱少屏君報告開會繼以演説略云本會主旨在扶助留學歐美各邦諸君苟遇人地生疏諸多不便本會自當竭其綿力代爲函致各處轉託照料庶使行旅者雖經䟦涉而無種種之困苦如赴各處攷察者亦願代爲紹介蓋本會會員幾徧全球歐美各羃無不有相識會員在彼一經本會投函紹介諸君蒞彼後種種便利自不待言矣惟本會所屬望於諸君者留學或攷察歸國時祈將所得一切詳爲報告本會俾諸君所得之學識閲歷得以介紹於全國也次請薛君演説復請俞希稷學士周緝庵學士演説俞君云我人赴美留學所宜注意者厥有兩端（一）美國大學分大小兩種大者悉在都會繁盛之區小者則在村莊幽僻之所惟我中國令留學者應入小者爲更蓋大者人數有五六千之多與敎員除授課外接洽時少欲求討論學問每苦無從且繁盛處房屋雖出鉅金不易租賃不若村莊大學人數無多我國人入此求學者彼極歡迎且與彼土人士易於接洽一切風土人情易於質問好在一二學年時無論村莊都會其程度高下莫不平均故初至美國似宜先入村莊大學至第三學年再挿入都會大學則於種種手續上實爲便利也（二）求學者不僅一味讀書須兼做他事無論農商各業庶使回國時即以經騐所得應用於社會否則祗知讀書回國時但能從事於編輯一項耳雖然中國今日之編輯人才亦形缺乏試觀美國每年出版書籍其有用於事業者實有四五千之多以我國較之相去遠矣然則從事於編輯者實亦不可少耳惟首先注意則當在乎實騐也詞畢周君繼起演説大致謂英國之敎育稍異於美蓋其政體不同也試以英美兩國在中華所創學校數較之已可概見且英國之高等敎育至今仍分新舊兩派新者注意於實業而舊者偏於文字爲多也後由兩省赴菲攷察者如王君企華史君浩然及敎育部派赴西洋留學之楊君振聲徐君恭典等陸續演説大者謂該會招待之周至實令航海者得非常之資助異日歸國時宜各憑所得介紹會中更由會中傳播海内實爲無窮之利益云云臨末焦芳澤女士亦起立致謝謂此次出洋因購買船票費盡手續苟無會中出爲代購至今猶難設法是誠可感亟當道謝云至此已近十二時遂欵以茶點合攝一影而散赴菲考察敎育諸君定於今日下午二时乘俄國皇后號出發 
[張溥泉在寰球學生會演詞（續）]  
　　混亂時代固然是痛苦的不是快樂然而按進化的道理講起來也是自然的是不能免的不能斷定他是壞的往往有很多的新文明是從混亂時代發生的譬如春秋戰國何嘗不是混亂極了的呢然而中國人的思想如同萬花齊放的樣子在那個時候是何等燦爛回頭看看所謂唐虞三代未嘗不是一種帶假面具的昇平不見的比亂世好了多少歐洲的中古時代向來的歷史家人云亦云一筆抺倒説他是黑暗時代近來許多的學問家漸漸的承認在那黑暗時代有許多新文明醖釀起來了譬如文學復興宗敎改革在西洋史上的大事件開近世史的光明的全是發生在中古時代的「亂世出英雄」這是中國歷史所屢次經騐的秦政劉邦李世民朱元璋張良劉基等等不得不說他是中國歷史的英雄但是英雄是不夠用的「亂世出大思想家」纔能夠把種種亂相根本的研究出一個救濟的方法來定出一個治世的模範來不要像中國過去的樣子二十四朝來回的單調輪旋這是要居亂世的人不要厭惡他的時代要拿耐性去研究他自己的時代混亂的時代人民是受痛苦的人道上不可希望他有的是希望他趕快終了的然而大思想家要抱着悲天憫人的心把他寶貴的在粉飾太平的時候人的根性是被那虚僞的道德籠篕住了不容易看見他的眞想到了亂世人的假面具全掀開了一國國民的　正情形全露出來了爲研究社會學的人眞是千載一時的機會抱大志願想救世的人也正當提起精神把這「人」合這「中國的人」用科學的方法分類分科的把種種材料集　來把他分拆了再總合起來立出一個眞正人道的基礎來豈不是頂偉大的事業麽中國人 
 
 
 

Page 11

 
 
所最厭惡的是五代今天的中國旣遠不如春秋戰國也不如東晉十六國人人全説好像五代甚而連五代還不如譬如在五代的時候果然有大思想家出來對着當時有根本的研究立出一個規模來令後來的時代效法我想中國也不至於作了將近千年的夷狄禽獸的生活可惜當時中國無人不但没有周秦諸子的思想家連明末黃黎洲顧亭林顏習齋一流的人物也没有一個豈不是當時人孤負了當時時代麽（未完） 
[粤僑商業聯合會特别會紀]  
　　粤僑商業聯合會昨在公共租界靶子路新會所開第九次特别會議到者陳炳謙梁綸卿葉必荃黃式如陸尹卿潘菊軒張薾雲歐錦堂等一百餘人下午二時許開會由會長陳炳謙主席報告購置新會所價值及經過情形略謂現在會所寛暢俾我帮旅滬各同鄕時時相叙一堂研究各商業之改良進行與推消海外貿易等事藉羣策羣力互相輔助非特有益於吾旅滬粤省同鄕實國家商業前途有莫大希望等語次經歐錦堂等起致答辭謂陳會長此次購置新會所一切辦事經過並購置價值等項各會員均極滿意次提議各案（一）陳會長宣布廣東省長艷日代電復本會爲電車路案（電文錄後）（二）陳會長提議新會所地面一層已敷本會辦事之用其上層餘屋尙多閒空未免可惜鄙意擬租與會員另設俱樂部爲游息之用俾多得集合研究經各會員討論後以黑白子拈　取决結果反對者僅三子遂以大多數通過照辦並議定俱樂部租金每月一百元先繳租金四個月旋議及組織俱樂部辦法會員當場簽名願加入者數十人决定簡章凡入俱樂部者每人須納基本金二十五元常年會費六元（三）新會所工程幹事一職前已推舉陳輔臣潘明訓唐福初周清泉鄧傑卿楊易初等六人今因不敷支配擬添舉四人以便集思廣益經衆公推何覲林任值雲陳紹白羅灼亭當選至此宣告散會時已鐘鳴五下矣 
　　粤省長電廣州軍政府莫督軍市政公所鑒上海廣東善後協會粤僑商業聯合會潮州會館潮州糖雜貨聯合會嘉應五族同鄕會大埔同鄕會鑒駐滬廣東各團聯合會巧日郵電閲悉此事前接粤籍國會議員吳士果君等曁廣州總商會九善堂院等來函均經轉行公所核議在案接電前由已令公所迅速彙案查議具復察核錦芳叩護粤省長張艷印 
[工界志成會開會紀事]  
　　楊樹浦路工界志成會於昨日（星期日）因推廣工業敎育擴充織機及減少會費各事預發通告開全體大會到者如董事嚴裕棠正會長尤水泉副會長歐陽純波評議長明潤身幹事長李寶璋發起人趙得榮肖海珊王文卿張永清丁玉崑朱道來張榮全張潤屋徐元龍孫維庠李仁山黃東海莊克明許珊琄劉成發肖殿臣會員錢仁才朱玉書張金生許金濤周菊生黃河棣等來賓徐鼎康江元吉等百餘人三時開會會長尤水泉主席評議長明潤身記事由主席報告議事日程首先討論本會義務學堂經費由明潤身報告校中所需書籍器具檯櫈一切物件業已次第購備招生廣告除已登申新兩報外各處招條亦已散貼上項用費係照前次表决由會員月費項下撥給惟以後常費若會員月費不夠敷用可否由本會發起人酌量擔負當由嚴裕堂尤水泉明潤身歐陽純波肖海珊宋鴻盛奚淵源莊克明等分任擔負次討論本會模範布廠所出新花蓆法布自出樣後本外埠前來定購者日衆供不應求亟應照預定計畫再爲擴充鐵機二十部木機五十部俾出品增加以供社會需用一致表决照辦又議自即日起會員月費一律改收二角但嗣後入會者非品行端正素有藝業有確實介紹人者一概拒絶最後公推常州程有常爲本會名譽董事散會時已鐘鳴五下矣 
[商帮協會選舉會紀事]  
　　旅滬商帮協會昨日開第七届選舉大會午後二時長江之鎭江南京安徽蕪湖大通安慶九江江西漢口長沙沙市宜昌常德湘潭重慶成都外海之廣東山東福建各埠以及本埠各帮會員先後蒞會投票推舉馬乙棠爲臨時主席報告成績及收支賬略次由鄒靜齋演説本會歷史並提議本會進行事宜嗣推舉檢票員開視票匭鄒靜齋當選正會長陳少舟馬乙棠當選副會長散會時已鐘鳴六下矣 
[煙酒聯合會常會紀事]  
　　中國烟酒聯合會昨開星期常會首由主席陳良玉報告接景德鎭烟酒公所來函内開浮梁分棧被江西省局長收歸官辦數月之問委員四易其人浮邑本無大宗出產豈堪受此摧殘惟有停業另謀生計請爲維持等情查此事前經函請景德商會就近維持不謂至今尙在爭持應否另籌辦法請衆討論金印侯起言急應分電江西省局長景德總商會俯念輿情招商接辦以維營業衆皆贊成通過次報告王魯門君來函江西玉由縣公賣事宜併歸官辦而前存押金則又掯不發還自歸官辦後同業大受影響請爲維持裘景芸提議應由會一併電請江西省局長仍歸商辦金拜仁起言自江西省局長更調以來各邑紛紛來函有同一之報告何以江西「省公賣獨如此多故本會爲全國兩業所組織亟應竭力維持次王梅泉來會報告太屬欲在公賣項下帶徵敎育附加捐情形并交到駐蘇江西客烟業函一件附抄一紙公議公賣税重兩業已不勝其苦今敎育界更欲從而加增擔負此端一開兩業更困誓不承認次裘景芸報告烟酒貨税自歸公賣局徵收後每逢星期則停給分運單商業殊感不便公議此係現辦税務之人但知星期停止辦公不知商業已無形受阻應函請局長體察爲是議畢時已五鐘乃散會 
[上星期進口之日貨]  
　　上星期日貨來源之多爲五四以來第一次三林匯山二碼頭棧内日貨堆積甚多日商商店及華商報關行東洋莊往彼提貨者擁擠異常共計上星期棧中提出之貨值關銀一百四十一萬餘兩平均每日二十三萬餘兩合洋三十五萬元最少時平均僅八萬兩左右今已加增二倍聞各客帮往日辦貨者甚多茲將上星期各項進口貨值錄或·白斜紋·斜絨·線呢·冲綢等五十七萬三各四百四十五兩東煤十七萬五千四百四十六兩棉紗十一萬六千二百二十三兩白糖四萬八千兩五金二萬三千八百三十五兩香烟紙料二萬六千七百二十一兩色紙一萬九千二百五十四兩毛襪·呢帽·毛巾三萬四千三百五十八兩電磁玻具二萬七千二百五十七兩顏料·藥材二萬五千零六十八兩海味四萬三千九百九十三兩火柴燐質四萬九千二百十五兩麻袋·衣針　　絨九萬一千七百三十五兩傘·面盆·木器鈕扣·髮扦·牙刷·牙粉·玩具·鏡子等十六萬一千零六十三兩共計一百四十一萬九千六百四十三兩每日平均二十三萬六千六百零七兩 
[民生女學演講記]  
　　昨日上午九時許貝勒路民生女學學生二十餘人列隊執旗至邑廟演講并携有傳單二千餘張勸人不買某貨并報告海關進口之增加有某小販聞言後即收拾器的慚愧避去 
[回敎徒集議勒遷宰牛作事]  
　　本埠回敎屠宰作數家向在斜橋南首租地造屋宰殺牛隻以供同敎之需成立多年向來相安無事近日警廳因據該處紳士朱某等公函指爲穢氣蒸騰有礙衛生遂飭西二區警署勒令遷讓並派員赴屠作看守禁其宰牛以致連日市上清眞牛肉大爲缺乏回敎中人頗起恐慌以爲牛肉乃回敎徒數千家逐日所需之食物不可一日間斷若長此禁宰殊感不便故於昨日在禮拜寺開會討論到者數百人首由屠宰作代表陳説一時不及遷讓之苦衷並謂斜橋以南有硝皮坊數處確有穢氣傳出紳士不察歸罪屠作我輩小民不敢與官紳相抗當覓地遷讓惟另行覓地起築新屋不獨經濟爲難且斷非倉促間所能辦成云云陳説未畢有牛肉小販多人高呼官紳勒禁宰牛直欲絶我等生機與其餓死母寗往尋主謀者理論同歸於盡等語羣言廳雜秩序頗亂當由敎中紳耆善言解釋允爲維持始各鎭靜某君起稱朱紳普對寺董哈某聲明宰賣牛肉渠决不反對惟有時熬燒牛油則在不食牛肉者聞之甚覺氣味難受可見朱紳所反對者在屠作之熬油宜今宜根據此點以圖解决一面由禮拜寺派人赴各屠作監視禁止熬油以免授人口實一面函請哈董分赴警廳與朱紳處説明一切准各屠作繼續宰牛以今年爲限庶宰牛者與小販得免生機斷絶之憂而回敎數千家亦不感缺乏牛肉之苦似此讓步想地方官與朱紳斷不致拒絶也云云衆皆稱善遂推定數人繕擬函稿而散 
[南市商號注意遷關問題]  
　　南市江海常關遷設吳淞並在常關舊址改爲分關一事曾經滬南商輪公會及沙衛各船號商等公函縣商會函詢海關税務司等情曾紀前報茲聞此事商界甚爲注意恐常關實行遷改後南市方面商號之報關手續因路途　遠往返需時多所不便前日商輪公會會長王一亭親謁常關副税務司詢問種種據該税司答稱遷改一事總以便利商家爲前提云 
[查禁買空賣空之省令]  
　　滬海道尹王賡廷昨接齊省長令略謂買賣空盤疊經懸爲厲禁近聞上海仍有投機事業空盤進出較甚於前據本省長訪聞所得如棉紗花衣麵粉金市等業買空賣空尤爲顯著甚則以一紙抛單互相進出此往彼來靡所底止如果所傳非虚殊屬擾亂金融破壤市面亟應從嚴禁止又近來金價陡跌銀根奇緊究竟如何 
情形并仰查明具復以憑核辦 
[轉運業議决賠償缺貨方法]  
　　南火車站滬杭甬轉運公會前日邀集同業轉運各公司開會提議以同業代客家承運沿路各段往來貨物邇來貨客時稱缺少均向公司索償在確有依據者則賠償之自亦應得而或有輾轉牽連車船並運者以之責償公司殊難折服當經議决轉運貨物無非隨時過渡斷不容就中考察有否缺少之能力總以包件外面有無破碎即爲責任之標準如包件已破而致缺少應由接運者逕向交貨人理處倘若包件未破概不負責以清轉運之界昨由該會通告各貨客知照矣 
[漆匠罷工後會議解决辦法]  
　　南北兩市漆匠因要求店主加增工資不遂於前日始全體罷工迭誌前報茲悉各店主奉縣署諭後以孫永生杜根生具名分發通告定於昨日午後二時在滬城薛弄底漆業公所召集紅廟弄紫來街東街小南門大東門等處之各木器店主討論加價解决辦法漆匠方面由代表徐進山等在場旁聽店主方面擬以漆匠每工二百十文改爲大洋三角但未决定一區二分所警署王清和警佐奉徐廳長令飭派警往該公所照料不准他人盤踞滋擾昨日午後聞該公所有該業人在内會議乃率巡官王德山並趙石兩巡長帶同警士十名到所照料至四時許始議畢各散定於今日午後續議解决 
附錄上海縣公署批示二則於後（其一）批漆業公所業董杜悦來呈爲漆業内作工帮呈請加價一案奉令聲復由呈悉據稱已定期邀集全體店東開會協商等情届時務須敦勸各店主體念工人生計爲難雙方兼顧酌加工資若干從速解决尅日呈復俾得早安營業至各工人等自應靜候議决豈容别滋事端候咨行淞滬警察廳加意防阻可也此批（其二）批工民徐進山等呈爲藐視訓令羣情憤憤維持無力請撤銷代表另舉由呈悉現據該業公所業董杜悦來呈稱已定於舊曆八月二十六日邀集全業店東開會協商俟有成議即行呈請核辦等情當經批令敦勸各店主酌加工價若干以示體卹仰卽傳諭各工人等照常作工靜候解决切勿罷工要挾妨害治安自干咎戾如有聚衆滋擾情事仍惟該代表等是問不得藉辭諉卸所請撤銷另舉一節應無庸議此批 
[脚爐作工人求加工資]  
　　南北市脚爐作工人因邇來米珠薪桂所得工資不敷家用要求各作主加增工資每件添洋一分聯絡同業各工人會議之下因新閘與本城四牌樓等處各作塲主恐現届出貨需要時萬不能任衆停工故已與大行同業商議　給之法大概已有允意惟南市平安街作場内祇允加給六釐昨日上午有工人徐阿全李炳奎李章仙陸阿大倪得生等同至該作把持工作突出利刃恫嚇經崗警查知一併拘入一分駐所由王署員詰訊之下姑念無知從寛交保不准滋閙 
[電令靖安軍艦回滬]  
　　海軍部前因挽回松黑兩江航權派撥軍艦利捷利綏利通利川江亭江元等號軍艦六艘前往駐防保護航業當由海軍總司令派令靖安軍艦護送赴黑嗣因俄國沃木斯克政府出而抗議致各艦滯留崴埠之廟街不能前進詳情已誌前報茲代理總司令何參謀長品璋以現已天寒轉瞬冬防將届需艦調遣靖安軍艦滯留廟街無所事事是以特令該艦卽速開駛回滬以備差遣 
[美總領署遷移新屋]  
　　大陸報云本埠美總領署辦公地點已於上星期六日午後遷至新屋其地仍在黃浦路下層爲美郵局舊署房屋將改爲總領事及署員住宅 
[工業專門學校祀孔之禮節]  
　　十月二十日即陰曆八月二十七日爲孔子聖誕工業專校唐校長重尙尊孔定於是日十時率領全校敎職員學生在大禮堂致祭所定釋菜禮節單及執事員名單列後 
　　執事員名單主祭唐文治通贊陸修瀛引贊陳觀杓司鼓沈炳燾司鐘陸修祐陳設張孝安陸新糾儀劉天成武兆桐楊耀文蔡其標司塺朱文熊柴福沅司節沈慶鴻沈維楨排班魏廷　讀祝張有彬司香張其學周浩泉司爵魏如王裕光撤饌姚滌新馮寳齡聶傳儒柳紹韓 
　　釋菜禮節（通）鼓初嚴鼓再嚴鼓三嚴排班樂歌員進佾舞員進執事員各司其事主祭員就位陪祭員就位各學員皆就位迎神大成鐘鼓齊鳴奏樂（司麾員揚麾唱）樂奉昭平之章（通）行上香禮（引）詣香案前上香鞠躬復位（通）參神行三鞠躬禮（引）鞠躬再鞠躬三鞠躬俟樂畢（司麾員抑麾唱） 
樂止（通）行初獻禮奏樂（司麾員揚麾唱）樂奏宣平之章（司節員揚節唱）宣平起舞（引）詣位前奠帛初獻爵鞠躬俟樂畢（司麾員抑麾唱）樂止（司節員抑節唱）舞止（通）讀祝文俟讀畢（引）鞠躬（通）陪祭員各學員皆鞠躬（引）復位（通）行亞獻禮奏樂（司麾員揚麾唱）樂奏秩平之章（司節員揚節唱）秩平起舞（引）詣神位前亞獻爵鞠躬復位俟樂畢（司麾員抑麾唱）樂止（通）行三獻禮奏藥（司麾員揚麾唱）樂奏叙平之章（司節員揚節唱）叙平起舞（引）詣神位前三獻爵鞠躬復位俟樂畢（司麾員抑麾唱）樂止（司節員抑節唱）舞止（通）文德之舞退分立東西兩旁撤饌奏樂（司麾員揚麾唱）樂奏懿平之章俟樂畢（司麾員抑麾唱）樂止（通）送神大成鐘鼓齊鳴奏樂（司麾員揚麾唱）樂奏德平之章（通）行三鞠躬禮（引）鞠躬再鞠躬三鞠躬（司麾員唱）樂止（通）禮成主祭員退陪祭員退各學員退樂歌員佾舞員執事員退 
又聞該校每年舉行國文大會此次得百分之學生十二名吳保豐陳壽彝俞親堂何仁龍沈昌趙以　徐百揆顧禮宗錢　尤佳章陳據母本敏其他分數滿八九十分者人數頗多不及備載百分之學生奬金銀牌及書籍等其次亦均有奬品以示鼓勵即於祀聖後發給云 
[孔誕日公廨亦停讞政]  
　　本届孔子誕辰各機關皆停止辦公行謁聖禮用示景仰公共會審公堂自入民國後此節已不舉行今次關正會審官以公廨同屬中國官廳亦應與内地一律故定於今日（即二十號） 
停理民刑訟案一天藉伸崇敬昨已函咨是日輪應到堂陪審英副領事卓包兩君查照並飭行檢察處由史代檢察西員條示頭門矣 
[鐵路局之慶祝孔誕]  
　　滬寗杭甬兩路管理局昨奉交通部電開本月二十日係孔聖誕期應各停止辦公並懸旗一天藉伸慶祝等因該路局長任小山氏奉電後當即分轉兩路各科各處諸領袖於今日一律停止辦公一天並由車務處電飭各站懸旗誌慶 
[工界青年勵志會國技科畢業式紀]  
　　昨日（十九）上海工界青年勵志會舉行國技科卒業式特假廣舞台劇塲并會午後一時開幕會操者四十餘人内有十齡以内童子十人初演第一次運動計三十幕繼由鮑慶甲宣布畢業可貴的理由旋付畢業證書計卒業二十人内受特别微章十人給奬後由袁恒之演説工界體育的寳貴續奏絲竹畢後接演第二節運動又三十套演畢合奉鼓樂樂畢由精武會諸敎員表演國技演畢宣告散會 
[西江學校遷入新校舍]  
　　江灣西江學校開辦十載現有學生二百餘人校舍係借用吳氏宗祠狹小不敷應用爰購地另建新校舍今春動工因經費支絀種種設法至中秋方克落成計平房十二郸樓房三間共費六千餘金已於本月十六日遷入矣 
[紗業公會選舉紀]  
　　公共租界三馬路美仁里紗業公會正副會長現届一年任事滿期定於十九號開會改選已紀前報昨日午後二時開會由各職員監視開簡揭曉計金錫之得一百六十四票聞蘭亭一百六十一票陸竹坪一百四十五票項惠卿六十九票金爲最多數到會者有三百六十餘人未齊遂改訂下星期陰曆九月初三日復選决定 
[夫妻涉訟之辯論]  
　　邱朱氏前延巴和律師代表投法公堂控丈夫邱全生擅將契據等物私取出外不顧贍養要求　異等情判着被告每月貼償原告贍養費洋五十元離婚一節聽候復訊再核在案昨又傳訊被告傳不到案先據原告律師聲稱被告抗違堂諭不將贍養費交出並私將地產售賣希圖得資逃逸今有該圖地保可證請求堂上准予將被告提案一面請將被告之產發封俾免賣去並請准予離婚缺席判决等語被告由達商律假代辯稱前因被告不將贍養費交出故由堂上出票提案旋由敝律師代將此欵墊出應請將提票取銷茲據原告律師稱被告私將地產出售等事憑空之言難以憑信須着交出證據方能作證至於原告欲求離異一節敝律師甚爲反對因被告向來對待妻兒甚好克儉成家豈可無端離異且原告亦有一千餘元之積蓄儘可度日邱子志明所已長大亦能賺錢養活伊母此案發生之前被告給以房租摺子與原告收租度日何能誣控抛棄不顧今被告有事至别處故未到案原告律師又稱前因被告在家有不正當之行爲原告屢勸不聽旋即出外棄家不顧後經公堂傳案查明着貼贍養後又違諭不繳顯見刁頑已極請求明察中西官會判以賣地情事候傳地保到案證明再行核奪 
[和誘案之訊結]  
　　高沈氏高德才母子偕證羅龍龍控胡老漢王三鑽子等串誘伊媳高張氏一案前日午後經地方審檢廳陳李推檢兩官開庭審理據高沈氏供稱我媳於去年八月十九日走失至九月二十九日尋回當時不欲多事並不深究惟據我媳自稱被胡老漢誘出同往江北住七天即回等語不料今年舊曆八月初十日晚膳後我媳在後披操作忽有王三鑽子在後披竹笆外將媳引誘逼令其坐伊所拉之黃包車同逃至東新橋有胡老漢在彼等候其時有鄰人羅龍龍目覩遂將王等拘獲送案求察高德才供年二十四歲楊氏是民人之妻餘供與伊母略同高楊氏供年十八歲實被胡老漢等勾引受愚求宥胡供年三十一歲鹽城人拉車爲生住居南碼頭與高家素不相識豈有誘拐楊氏之事日前被高德才扭署送案並將民人毆傷已奉騐明飭醫現已傷愈是實王三鑽子供多支吾惟求寛宥問官得供會商之下以胡老漢和誘罪王三鑽子帮助和誘罪高德才傷害罪均已成立令胡王高三人分别還押餘人退去聽候宣佈判詞 
[救濟會偵探尋回被拐婦人]  
　　寗波人沈榮華住居北市卡德路有媳張氏名泉林年十九歲舊曆二月間該氏被温州人黃維銀誘匿經沈偕同氏父張全記報告救濟婦孺會派探虞占順馳赴温州七都地方黃維銀家中將黃與張氏一併拘獲前日解回上海到便銷差經該會移送地方檢察廳請辦嗣由檢察官提案預審一過令黃維銀沈張氏分别收押候傳到沈榮華等到案訊核 
[指控拐女案之複雜]  
　　住居閘北邢家木橋草棚内江北商民洪福元之十四歲女紅綉及邢其開之十八歲女貴林均於前日同時失踪當有同鄉人李阿海在各該失女家報稱兩女係被中華路爲織帶匠之張三誘拐藏匿等語失家屬遂邀李作證扭張至五區一分所告發嗣又有張合興投案禀稱李阿海之指張三爲拐匪係因李母王氏曾與張姘識今已拆去挾嫌報復云云經孟警佐研訊之下以案甚複雜諭將一干人證解送司法科核辦 
[續誌妻子淫奔之尋獲]  
　　江北人華羣貴將顧家花園楊廣林之妻孟氏拐至楊家石橋王姓婦人處姦宿經楊尋獲扭入四區控告經誌昨報昨經顏警正提訊之下判解司法科核辦 
[鄂籍苦力病斃路隅]  
　　陽曆八月十七號夜四句三十分鐘老閘捕房華探陸根生查至公共租界牛莊路浙江路口見一身穿黑丰對襟短襖藍布褲黑襪黑鞋之少年因病倒臥道旁撫之尙有一息因詢據該病人喘急而言曰名胡正興年十八歲湖北人向爲花廠小工邇因病失業乏醫藥資滬地並無親戚故舊故難就醫致疾劇將斃云云言畢氣絶該探即將前情奔報捕頭諭着該圖地保代爲報堂棺殮厝壇標記聽候尸屬認領 
[三債案分别判結]  
　　萬復興米店主　者張志誠在公共公廨呈控徐菊舫不還借銀三千五百五十兩零八錢四分七釐及兩年零三個月之利息又楊琴芳呈探謝華三不理煤炭價洋一百二十六元又義成牛皮店呈控卞春根不還貨價洋一百十五元九角五分各案均已由廨將以上三被告傳案訊判徐卞兩人交保謝無保拘押在案前日經中西官分别傳訊之下以楊菊舫臨訊不到着照數還洋並償利息謝華三准予保釋限兩個月内還清卞春根照控數還洋 
[中華實業製造廠招股之求助]  
　　南北兩商會　接楊交涉員函云逕啓者頃接中華實業製造廠來函以現在該廠倣造各色洋傘囑爲招股等情并附送招股簡章多份前來當已囑　逕送與國貨維持工商研究兩會接洽竊思台端爲商界泰斗登高一呼應者必衆茲將招股簡章賚送即希予以贊助爲荷計附招股簡章三十份 
[妓院容留幼女]  
　　前日有人投函老閘捕房謂雲南路福裕里七十四號門牌某妓院内容留十四歲幼女王榮　有違濟良所定章請爲查禁等情捕頭准飭中西包探往查屬實富將該女帶至捕房經捕頭略詰一過飭送濟良所候核 
[無恥婦人被拘]  
　　無錫婦人張阿二前晚在北江西路沿途拉人前往狎遊被一千三百零二號華捕查見以其違章拘入捕房轉送公廨押候解究 
[永盛碼頭火警]  
　　昨日傍晚六點鐘時滬南永盛嗎頭某花衣行樓上不知如何遺火突肇焚如嗣由附近救火會急驅皮帶車前往施救得熄已延累鄰居數家詳情明日續錄 
[烟土供係竊來]  
　　法捕房包探李榮卿日前巡緝至黃浦灘見施阿海形狀慌張上前盤問言語支吾當在施身畔抄出烟土數磅帶入捕房昨解法公堂請訊先由該探上堂禀明前情詰之施供此項烟土係在江孚輪船上竊來是實中西官判押二月以儆烟土没收 
[北車站查獲土販]  
　　販土人王阿三（原名阿喜）與混名小丹陽者於前日上午携帶大宗烟土二百數十兩在北火車站登車時被五區駐站巡警查獲小丹陽抽身逃入租界僅將阿喜連同物證解區轉解司法科段科員諭送淞滬警廰訊辦 
[包探巡獲竊賊]  
　　竊賊胡阿仁日前晚間潛至法新租界李梅路口李戴氏家橇門入内至房中竊取櫉内金戒一只及狐嵌皮袍等物而逸適有包探楊振富等巡緝到來將胡拘獲即將人贓帶入捕房據胡供稱前曾在馬爵卿家竊取衣服等物故於昨日傳同各原告解送法公堂請究胡供認行竊不諱中西官判胡押西牢四月期滿逐出租界一年贓給原告領去 
[中華職業敎育社通訊]  
　　本社附設中華職業學校開辦以來已歷一年今年暑假添招各科普通學生一年級曁職業敎員養成科留法勤工預備科各一級學生人數驟增一百六十餘人因之添建敎室宿舍二十四幢現該屋將次竣工而内部尙待布置茲擬自即日起各科普通一二年級學生除半日在工塲照常實習　專從事布置如修築道路塡平操塲添造學生辦事室等均由學生分部工作凡來賓蒞校參觀者在布置未完畢以前暫行停止無論何人恕不招待尙祈諸君子鑒原爲幸 
雜評二 
[再論王揖唐與密約（庸）]  
　　王揖唐之總代表旣爲國民所反對南方所拒絶無論王氏如何行動南方决不以北總代資格視之即南代表亦决不能與之接洽任何事件蓋旣稱對等議和兩方使節自必待相互間之承認而後能發生效力假如南方代表而爲北政府所拒却試問北代表能否認其有代表資格而與之會議事理甚明豈王揖唐併此不知而尙假宣布密約問題絮絮向唐少川聒噪誘與爲會議性質之談判乎 
假使北方軍閥對於所訂密約而眞有悔禍之誠意則和盤託出與國民商廢棄之方法可也繫鈴解鈴逕自進行取消之手續亦可也何必待與南代表協議而公表又何必定在南北和會中公布以宣布密約爲贄而邀南代表之承認其自處已毫無價值而况所謂密約者其眞確完全與否尙在疑似之間耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
鄭讓予先生手書 
自由談三字皆用當代名人字跡第星期調換一次今日係鄭讓予先生手書 
新談 
[吸煙話逸（一）] [  瘦鵑]  
今之人競尙吸烟婦人孺子亦復以恣吸爲樂呑雲吐霧中果有至樂在乎吾不知也而吸烟中逸話則吾頗有所知爰述之以博吸烟者一粲 
吸烟中大王吾國人恐無有能當此榮銜者此大王在德國名施搭克數年前死於德京柏林其人向抱獨身主義最疾惡婦人故終其身不近粉黛所愛者則爲雪茄戲稱之曰尼古丁女士目爲情人日夕狂吸名震四方遂以吸烟大王聞於時當其臨終時尙吸一最後之哈修那雪茄吸已則走筆自述其吸烟之豪概其語曰「吾嘗自計一生所吸雪茄殆在五十萬枝以外平均六十年中日必吸二十二枝吾於此生遂得享受一萬小時愉快甜蜜之光陰彼蛾眉螓首之儔又安足供吾一盼哉顧吸烟旣多耗資亦不少約計之可六千金鎊然非此不足以悦吾吾亦何靳此區區金錢所抱憾者則當吾生前所吸尙未及百萬枝耳」聞其死時已八十歲矣 
施搭克死後竟有一奥大利人奈那司來奪此吸烟大王之席且駕施搭克而上之當二十七歲以後奈那司好酒尤嗜皮酒如是又二十七年凡飮皮酒二萬八千七百八十六杯平均每日約三杯至五十四歲誕日奈那司忽立一决心棄舊歡而眷新愛此所謂新愛者則雪茄是也居恒遂不進酒日以吸雪茄爲唯一之樂至七十三歲死計吸六十二萬八千七百十三枝中四萬三千五百枝爲戚友所餽餘則出資自購計耗二千五百金鎊云後有好事者戲爲統計謂每一雪茄約長四寸或有不止四寸者如將六十二萬八千七百十三枝連接計之殆長四十英里而奈那司則竟於二十六年中呑此四十里之雪茄思之彌復可笑也 
以烟斗吸烟而赫然爲個中魁首者則爲一嗬囒水手厥名培爾根年垂垂老矣據其自言曾於過去六十五年中吸去烟葉二千六百磅平均每月四磅計此烟葉直較其身體重量加至二十四倍人咸爲之舌橋不下一時謔者遂戲稱之爲「嗬囒烟突」以其烟斗中長日烟霧噴薄基从乃絶肖一烟突也以吸烟神速聞者美國有一人曰汲爾吸紙烟得世界第一名手之稱日與人賭賽竞於鐘上長針環行一周之時間吸紙烟三十二枝然此猶下足爲怪有一次竞於十分鐘中連吸百枝其疾如飛迨十分鐘旣届而盤中烟灰盈堆矣波爾神色泰然顧旁觀者曰紙烟味淡吾欲得一雪茄吸之 
法蘭西有一車夫名莎太格南吸雪茄頗有聲一日有人下注一千法郎令於兩日中吸濃烈之雪茄一百枝莎頷之以首第一日二十四小時中計吸六十六枝小息可一小時燃火復吸吸乃愈力迨翌日亭午則唇次已爲最後之一枝矣其人立交一千法郎歎服而去 
英國勃路奇司城中有一專事吸烟之俱樂部其部員咸以緩吸相尙不以神速爲貴每夕明燈乍上部員皆集則以吸烟相角須於極長之時間中吸最少之烟葉以能持久者爲勝角　之時旣届司事者各予以烟葉兩格蘭栂（按每格蘭重約二分半）有半由副部長實之與角諸員烟斗中信號旣作立燃火於斗人人心中但求其持久不熄最後惟一二人留則獲勝者　此俱樂部中頗有多人具緩吸之絶技兩格蘭半之烟葉往往能吸至一小時半云 
常識 
[糖料雜譚] [  君豪譯]  
　　植物之可爲糖料者甘蔗·甜菜根·楓糖·柿子·是也 
甘蔗多半產於西印度南　不那熱印度中國等處靳其葉置諸鐵實遽機中甘汁被榨徐徐流出然後川火沸之冷後即成爲氷通常濾之於有洞之液器中（約5I·GsIIon合中國五七·二三斗）此器之下係一水池成液質者爲糖蜜剩於器中者即黑砂糖成塊之糖須經多方煉製始克成功甜菜爲歐洲上產法國尤佳柿類之汁自莖部溢出印度人食之楓糖係北美之需要品 
雜錄 
[塵寰古豔志] [  枕綠]  
嗚呼恨海無涯情天難補上帝每肇其始而鮮克有終若梅爾之與杳姞兒事離合悲歡到底是一場春夢纒綿悱惻徒賺來兩字多情是尤極其狡獪之弄與索人眼涙之能者也予志此斷腸人夫豈得已哉梅籍隸法之里昂而寄養於其舅氏之居巴黎者椿萱早萎家業無存來作寄生草亦大可憐人矣所幸舅氏禀性和祥待遇優渥當其五齡即予讀書他日學業實賴成全而長恨綿綿亦胎息於此果其舅氏能早知多才之必薄命者亦將悔敎讀書矣年十五卒業於中學入某圖畫專門學校以其性之所近也時爲一七八二年名畫家歇班氏方主該校敎務見其畫以爲是可造才愛之獨厚敎之綦勤梅亦有傳必習得師愈能年届二十而畢所業即爲莉夫女子圖畫學校敎授間以傑作應書報雜誌中之徵一筆一墨靡不神似乃師所入琍厚酬一時稱爲歇班第二各大日報以其能爭聘任繪事而譽益著蓋歇班已髦聲望亦高外間殊鮮周旋惟以培植人材爲畢乃讓孺子成名也歇班有女即頃所謂杏姞兒者是年十七矣父性遺傳嗜畫若命當其幼年竊取乃父畫箋以毫濡脂粉作百合花爲歇班所見曰是國瑞也吾兒可即予習繪事時指導之顧乏多暇殊非專及是令入莉夫校學而杏師事梅獨謹一派相傳其投合可知也已久之杏覺梅之可敬不僅在學即其學亦不僅可敬而亦可愛也則漸與洽梅微知感意亦稱之然一則呼先生一則直呼之兩心坦白初未涉及他也如水年華瞬息三載杏出莉夫校梅亦去敎職而之他形跡旣疎郵書漸密歇班知之嘗謂杏曰梅爾其可婿歟杏微芺不語而可可芳心已默許之矣時梅方在里昂編輯鈴聲畫報杏往爲助以蜚其譽無何歇班卒其第培斯傖夫也毁其遣囑没其產以杏美且欲媳之急電召歸而示以僞遺囑謂此身蕭條無所遺而弟富必耦吾姪幸福無涯能從吾囑庶幾乎肖杏痛絶轉而疑顧末緣證其僞違且獲匪議勉從遺囑以書絶梅箋上作一蕉萃之百合花慘澹殊無色而勁健若有神梅得書忽忽如有所失無聊之極執筆幕其畫顧百易稿而弗克一肖且漸好爲人師乃窮三畫夜之力成百合花詞刊鈴聲報中未曾夢筆生花却有奇文絶世一唱三歎弦外流音讀者非爲同病之憐亦掬傷心之涙而梅癲矣歌哭無端行止靡定人憐之而無能爲助乃侘傺不勝矣會培斯子殁杏遽萌痴念冀遂初心摒擋來里昂蓋未知梅之已癲也至則尋遍舊地而梅已杳數月後忽傳有死於道者趨往視之梅也一慟而絶舊游紐百登知而爲合葬之至今里昂兒童猶有能歌百合花詞者而巴黎人士則並斯事而弗知也矣 
詩話 
[譯詩話] [  君豪]  
　　西人爲詩韻律俱有定格我國近來新文學之潮流瀰漫全國譯文譯詩俱以白話雖曰言文一致然而文體靡已彼此風尙各趨異端混爲一家豈可强致吾國古詩本無限制之可言譯詩者苟貫會其意則不妨加以修飾如此則古曲長行亦可出自天然矣奚必效文字之末句讀之改變乎近見王天優君譯美人古德佳君秋思曰「美人兮一方恨無雙飛翼願與並肩行共攬此秋色樓閣　雲霄紅霞明莫測牆半繞葡萄紫艷嬌無力此心若明鏡願向卿心刻肅殺怨秋風來去無憫惻紅葉又黃花片時即枯息　霞滿　前當勳卿胸臆」古調獨　允稱傑作比商務書館有英譯唐詩選之發行係出自某外人筆譯法悉原彼邦之制度未嘗效我之所爲也 
小説 
[緹騎外史（三十四）] [  春醪譯]  
　　郡主力持勇毅曰殿下爾累累作語吾尙憯爾思索過智殿下曰否吾料事大都朿之正規今已自知忘皇帝之親臨殮禮爲一大誤吾今已密詔大夫勿許參朁私出使館一步即行者亦不過通柏林之火車遄程返國郡主曰英人甚智爾幸勿急急殿下曰知之此人今日凌晨造爾至經時之久爾乃與之密誤耶郡主曰吾亦自仗容華之力必以媚態尅制其人耳殿下曰否其人必無所動此人愛英國女郎誌念彌殷並已語之皇帝爲基聘夫郡主聞此一震自度凌晨趨媚之言已遭失着則曰或爾我之意料兩兩俱舛吾固尙不知女郎屬意英人殿下曰爾我各自圖利何與於料量之正譌郡主曰則吾殊不知女郎逗此吾有何害殿下此時作色曰聆之按其事實爾陰庇女郎即爲一罪夫女郎居署中屬諸吾掌今年爾所爾將以法自了之矣爾或亦自知此事逾爾之範圍並違吾意敢今認爾爾必殺之並出資爲舉喪事郡主曰吾脱抗　者何如曰其人必有死之一日吾即檢舉謂爾爲殺人之兇手爾知之耶請立决其事郡主曰此中尙有疑義爾何能無故陷我謂爲罪人曰爾之僕人盡吾出資以養之爾寗不知郡主曰則吾將自養之斯助我矣殿下曰爾有何資俄國全國之課税吾掌其弟七部爲秘密緹騎之費故吾資永永無窮時爾脱抗我者安得有幸哈　眞不自量郡主曰忍人吾即願行乞自活亦不助爾殿下曰此亦眞語特此時成約已無反悔之時一失足者千年之恨爾或自促敗道或殺阿達以自存此二策中任擇其一郡主駭極片响曰吾惟有服從而已 
第二十四章 
一息殿下曰佳哉爾乃善定奪之計今吾將告爾所事實則事亦綦易特爾善自圖之即足致身通　女郎何足恤爾自拯其命斯上策耳郡主聞此曰止吾初畏此懾虚之語吾前此屢屢思殺女郎顧一見其容復似不忍緹騎總長聞此晒曰爾婦人眞無殊膽夫以天下誅一侵妬之女人其事庸不易爲耶憶之爾必遵吾後命母許一舛吾亦體諒爾意使其人或嗅一花或持一飯便沈昏入睡以至於死亦無惡態流露郡主曰嗟平吾滋不願女郎僵死吾腕殿下曰吾言已足爾亦更無反汗之餘暇今爾遇其人尙宜持愛一如恒時但乘機而發事發則圖功已竟郡主曰吾乃無心先厚之而終加刑　令人不忍殿下曰吾此時亦無他語特詔爾花中之秘計耳郡主曰吾受爾節制直無術以自脱爾竟言之可矣殿下曰少時吾即遺爾一朿之花顧爾能僞言爲英國參贊所遺耶爾務持愼勿以此語之餘子郡主曰敬遵爾意决不偷洩其事特參贊贈我以花花中常不藴毒殿下曰花中固無毒爾宜加毒其中夫爾能殺一行妬之情敵即僞言花爲愛者所見遺陷之至死爾心不其巨樂爾宜知今日橘枝之花爲難能而可貴一朿之中可三四巨朶非重貲莫能得而爾即可就蓓蕾中置平兩鼻烟之屑郡主曰怪哉天下安有名花與鼻烟同僦一處者殿下曰爾何以奇愚不更世故之事花中之鼻烟即已煉製之毒藥藥雖奇毒而殺人即無跡兆之可尋嗅者但觸鼻少許五分鐘後即晏然就寢以至於死絶不苦痛郡主曰鼻烟中却藴毒質顧爾自何處得之殿下曰吾遺篋與爾篋中滿盛鑽石即鑽石之下置此毒粉爾用粉可如爾意用後還篋與我即無遺兆吾遣藥時亦並花同至耶 
[自由談之自由談] [  不冷]  
　　宣布密約以前請宣布而不肯現在欲宣布而人不之理可知時間之不同其情形亦復相異矣 
 
 
 

Page 15

 
 
   
 
 

Page 16

 
 
   
 
