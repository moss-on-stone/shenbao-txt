# 1890 - 304 - 4906304

 

Page 1

 
 
[新印小五義出售] [  申報館主人啓]  
　　小五義一書歴記各義俠行蹤體例雖不脫章回而事跡新奇筆情天矯空前絶後生面别開中間叙黑店之兇殘綠林之　　閨秀之錦心　口浹士之義膽忠肝以及老僕忠忱名流雅事惟妙惟肖亦莊亦諧不特可步七俠五義之後塵卽以視水滸諸　亦無多讓本舘　得都中善本排印精美較小字者天壤相懸刻巳告成分裝十本每部定價碼洋五角以副先覩爲快之心售處在本埠申報舘帳房及申昌書室各外埠分售申報这處亦有寄存諸君子盍購置案頭俾酒後茶餘藉資消遣乎 
[二次重印小題觀告白] [  點石齋啓]  
本齋曩印之大題觀海初二集可謂綜制藝之精粹集文苑之大成矣而小題獨無美備之選尙爲憾事今又廣搜博采延聘高才愼加遴選得文萬五千首與現行之小題文府等無一雷同前書業巳售罄今又重印分訂念本價洋十二元　日在上海申昌及抛球塲點石齋分局出售此佈 
[虚實辨]  
孫子有言實者虚之虚者實之此爲用兵者言非以示處世之方貿易之道焉用兵者所期在戰勝攻取隨機而變因敵而施句可取勝不厭其詐故虚有反可以勝實者欒子曳柴准陰立幟實兵家之妙用然以虚勝實亦兵家之偶然耳若遂謂天下事　不皆然而視貫爲迂視虚爲巧是相率而爲僞也夫天下安有作僞而　日拙者乎竊觀近俗行虚者多崇實者少甚且虚者或目忘其虚而笑人之實實者或自悔其實而羡人之虚是安可以不辨試言乎文自以　文取上人之欲圖富貴者莫不以爲敲門之磚子弟幼而入塾略能解釋書義粗通虚字便汲汲焉以時文授之先而破題　而承題開講逐漸而加至全篇則父兄欣欣然以爲時文工夫已有心得將來取靑紫博金玉如拾介耳及觀其所爲文則亦旣有書有筆有情有文言乎臣則爲禹稷爲皋虁其言非無本也言乎子則爲格又爲繼述其言皆可憑　言乎弟則棠棣之詩角弓之詩是非甚分明也言乎友則谷風陰雨之傷　澤他山之雅涇渭極辨析也至於經國則旋乾轉地之手叚不啻光芒萬丈治民則和風甘雨之設施無難格被四方以爲是必抱實學者而夷考其行事事悉與所言相刺謬雖袞袞諸公其先莫不中時文取徑究也名傳册府功被蒼生未嘗不焜耀一世然諸公雖亦藉時文以進身而其所立功而揚名則未必專習時文所能致日習於時文而不囿於時文者能有幾人是鄉會兩試所取無非虚文耳皆人謂老莊言無孔孟言有若今之習孔孟者則猶不如老莊之虚無尙有實義也言乎武則鐵甲戰艦鎗砲器械製造者有之購辦者有之而用之之人則不少槪見甚有在兵船之中問以駕駛行船之法而茫然莫對者此其平時之所演習者盖可知矣時或駕兵船出口會哨要不過冐風浪一次或擇空曠　面相與宴　爲樂究其所以操演者何若則亦不過紙上空言全無目擊之人則所謂講武備者亦虚文耳至於貿易塲中則貨物爲實裝修爲虚夫固人人共知也而今之講貿易者莫不以裝修爲事一酒館也而墊設紅呢桌鑲理石儼如衙署花廳格式一烟間也燈燭三霄目迷五色宛若公侯府第其間珠圍翠繞霞蔚雲蒸竟有不可以言語形容者而歌臺舞榭楚館秦樓之極欲窮奢更無論矣此等原非正項生章陸離璀璨無非欲悅遊人之目以相招徠誇耀裝潢亦固其所若正經貿易則以貨物交易爲重裝飾似可從樸乃近來市面店鋪莫不高其　閎懸燈結綵不惜重費初以爲餈本旣鉅則富能潤屋自足飾觀乃有資本甚微全賴門面美觀以爲招羅之地者買客又往往有此見解見店面狹小規模逼窄者望望然去之必擇門庭宏敝金碧輝煌之處然後入門購買故雖資本無多存貨極少而必竭力撑持塲面以兾人之賜顧而貨物之優劣價値之低昻若猶其後焉者也夫貿易以貨物而乃後其貨物先其裝潢是其人猶知虚實之所在乎且爲之者旣安於虚而自忘其虚見这者又明知其虚而樂就夫虚人而至於樂就夫虚則世風之日下不可問矣又有無力置貨亦無力裝潢而假冐他人之牌號以相欺者夫生意之盛衰由於貨物之美惡牌號原屬虚文今旣不能自爲虚而欲藉他人之虚以爲虚則又虚中之虚者矣古者飲羊飾器尙干市官之禁今則無論假作僞器皆可鬻於市而絶無禁之者固由於世變之推遷要亦地方無認眞禁治　法耳苟有崇實者出則虚浮之風或不難漸革上行下效捷於影響古人之言豈欺予哉問之醫者人病而色黯形委者易治色澤而有光采者難治以其外强而中乾也今之尙虚文者亦猶是矣安得有醫國者出一治此虚危之症乎 
[擬設銀行]  
　　日本有人擬開一大銀行須備足金一千萬元再求大藏省給以發行二千萬元紙幣之權命其名曰日本護國銀行由東京護國寺幡隨院等大上人經始就全國寺院七萬八千所中擇三萬五千寺每寺平均募善男女五人日納掛金三星云按一星値中國錢十文日人素崇佛教寺僧之富可擬　侯故此次所創銀行亦擬由僧管理也 
[風雨爲災]  
　　日本信云上月十六號午後六點鐘時香川縣下忽起暴風繼以猛雨高松市及附近各村咸被其害死者九名傷者八名并衝死牛一頭倒坍房屋一百二址所損破一行一百十所决潰隄防十九處沈船三艘流失三艘破壞三十艘道路蟄陷十五處橋梁流失三條復破損鹽田三所田畑九所亦可謂非常巨災矣二十三號午後四點鐘時鹿兒島又起大風至上燈時大雨如注其聲狂吼與海岸怒濤聲相和至十一點鐘時始定傾屋數處傷及人畜頗多某夜宇土郡三角港亦患暴風家屋瓦四散紛飛一木工在家屋坍被壓筋斷骨折至翌午而亡亦慘已哉 
[賣娼果報]  
　　淫孽之報如影隨形而况買良爲娼者使以一大之身供千百人之狎而坐享其利此又淫罪之尤重者也豈知喪人之節者卽報於其　其果報抑同捷乎廣東佛山福安社黄某素操印花紙工作工藝精巧設色鮮妍故生理暢旺多教學徒獲利頗厚而行年五址尙艱於嗣爲有勤儉善於居積有友某甲爲烟花之主者欠其會銀數十兩屢索不得遂以兩妓作抵除償債之外尙多贏餘黄找銀若干予甲仍置二妓於鷹沙妓院而奇貨居之由是植得錢樹兩株不知幾訐蝶蜂爭閙矣其妻尙少艾頗具姿　黄携妻居於店後而家焉店之隔壁某乙居之亦印紙工而黄之同族也鑽穴以窺黄妻而悅之因以同族同行之誼借事時相往還遂私黄妻而黄不覺也月之初五日黄因作工 
 
 

Page 2

 
 
餘暇往鷹沙某妓院課其兩妓夜合之貲甲置酒欵之酒旣醉止遂留宿焉乙知黄外出不返遂踰墻宿於黄妻之室復踐私約比曉猶酣睡不起爲徒伴所窺走告於黄黄怒而歸寢門猶未啓破扉直入乙始驚起攬衣走出黄與其徒逐之僅拉住乙之髮一縷乙斷之而逃黄追之不獲歸而縛妻將鬻之族中人聞其事者多至勸解黄不得已祇辱毆其妻而罷一頂緑頭巾遂戴之而不辭矣人謂黄買良爲娼而享其利因卽報於其妻警世詩云家　自有待還人你若賴時他不賴其是之謂乎 
[廣州試事]  
　　樊文宗科考童生示期分塲考試本月十二日忽懸牌改期計開十五日考香山三水兩縣文童十八日考順德文童二十 
一日考南海文童二十四日考番禺及旗籍赤溪升番東安各客藉文童前考數縣中隔一日兹考數大縣中隔二日諒數縣人數較繁故校閱試卷須寛時日也○粤省文風向以廣州府屬爲盛文童應試者師師濟濟本年府試時順德一屬應考文童人數至四千數百名之多取錄　案者四千四百一十二名均經照數備造卷册矣兹者廣州府奉學憲面諭考棚坐號不敷前塲新會人數祗四千有奇尙且坐號滿擠至甬道亦列案捱坐今順德文童總以四千名爲度不能多送隨　府憲牌未順德縣文童知悉本屇縣試如名列四千以外者毋庸投卷趈考各宜凛遵○院試稽查嚴密十一日考試東莞縣文童塲中拿獲槍犯何某陳某二名隨交提調官訊明枷號學署前示衆○歸善文童李某應府試五覆時　學憲行臺局試箕踞寫卷遺屨於地被入塲賣食物者竊穿而去及卷寫畢而王喬雙履已化飛鳬無磜赤其雙足登堂納卷塲中見者莫不譁然或嘲之曰似此趾氣揚殆爲捷足先登之兆歟李漫應之曰諸君皆裹足不前何如我不衫不履自得名士風流耶　 
[秃奴惡報]  
　　因果之說佛氏創之原設以拯援末世沉淪之愚夫愚婦使之觸發天良復覩光明世界是卽聖人以神道設教之本心作普渡迷津之寳筏不謂自若而人作之卽以若而人犯之使因果報應之說確鑿可憑如大士之現身說法令人凛然於遷善改惡者是惡報一案勝於玉歴百篇矣客言廣東肇慶府屬去西南二十餘里有一古刹忘其名住持僧某甲以中年迭犯鉅案剃度爲僧藉佛法以解寃結然厥性不改兇暴如常其師圓寂益無顧忌酗酒好博以致香廚齋供逐漸闕如於是妄想益熾今秋七月下旬其俗交某乙到寺探僧中途偶入賭局贏得二百餘金以三分之二易銀紙置諸懷比抵寺舉以告僧僧佯代欣慰而心實涎之因謂乘此獲有餘資盍爲鼎湖之遊藉曠眼界乙不悟其陰謀遂從之僧濳取六門手槍藏諸腰間隨買舟與乙偕往及至一處林深箐密怪石巉巖僧謬稱中有異景誑乙泊舟同登遊覽而故緩行以躡其後及伺至幽僻處所驀從乙後發槍擊之彈中其首乙貨痛回顧間僧再發一槍適中咽喉而乙遂斃隨搜乙身得銀紙現洋共百餘元立卽隻身回艇誑告舟人言乙爲其親串所留出家人不便寄宿故先遄返舟子不察掉舟言返僧登岸後將所得之資盡向博塲中輸去旋質洋槍於典肆以爲食翌晨乃惘惘然徒步入肇慶府城逕詣高要縣署擊鼓鳴寃聲言有重大命案特來自首縣役等見其狀貎甚惡諒非善類立請縣尊升堂提僧訊問僧供謀財害命情形不諱且謂撫心自問實無以對良友故特投案自首甘就駢戮以洩九泉之恨等語邑尊初疑其瘋迨迭訊不移且帶供未爲僧　行刼某處地方幾次測其形神昏昧似爲鬼物所憑因飭暫押監中翌日令僧帶同差役前往指認地方起出某乙尸首始知其寃魂相隨以洩恨諒異日當有尸親查知到案請究僧其難逃顯戮矣查歴來寃魂洩恨之速未有逾於此案者多行不義必自斃是迨天實使之俾兇桿者知所儆也錄叻報語 
[温州火警]  
　　本月十六日晨六點鐘時温州府城鐵井欄裕春祥記主林修亭家不戒於火一時紅燄彌天赤熛布地燎原之勢幾不可弭以致延及祥記銀號及新建五開間　屋三進少焉復飛越對面燒去店屋一椽幸風家姨不甚顚狂水龍易于爲力火旋卽熄滅不致焚及大街查是處舊名天保屋現經林購歸翻造甫慶落成一霎之間化爲焦土殊可惜也至起火之由緣林子方應府試家人出外送考神前燭燼忽兆焚如云并聞十二夜大南門虞師巷某麫坊先有回祿神隆臨回回熊熊紅映天半所幸取水甚便不致蔓延云 
[甌江雁字]  
　　温州府試已竣於本月十六日發出正案惟泰順縣僻居山曲離郡甚遙是以德峻臣大守示期十月初一日另行調考聞庚嶺梅開之際文宗當可持玉尺而臨矣○本月十三夜有某甲者竊得某樹行木料由麻行門越城而出失足顚墮斃命城隅翌晨地保見之投縣禀報旋有屍屬某乙以甲被毆致斃計圖累地隣地鄰聨名公禀琴堂據情剖白乙知衆怒難犯始默爾無言○有某甲者拖舟至林福地方被盜行刼永嘉縣甯大令得報後嚴飭差捕拿獲盜犯白沙娒訊供承認當卽釘鐐收禁候拿餘黨詳辦 
[安慶雜言]  
　　時近冬令江水退落歴來如是近日已退數尺有奇隔江之老洲新洲海口洲鐵板洲羅漢洲等處露出水面可以播洲 
民已回江北雇人來此紛紛而種　麥手胼足胝日無暇晷惟高坂之田久無雨澤沾潤土性堅硬未能遽事墾種農民盼望甘霖幾欲以心香一瓣默叩穹蒼無如雨師之駕未臨羲和之馭難返瞻望郊原惟有扼腕興歎已耳○圜法關繫民生歴來賢有司下車伊始未有不以整頓圜法爲先務者首縣吳松午明府訪悉省城各錢業私行攙雜鵝眼砂錢及水面漂又名金花藉以盤剝重利不顧貽害貧民若不急行整頓猾買奸商益肆　壟斷之計民間受害　有不堪言者明府因此徧張告示諭令錢業中人嗣後務宜痛洗前非攺用官板制錢不准攙用小錢如果報迷不悟一經查　定當重辦錢業中苟有天良自必懍然遵守不復以身試法矣○久晴不雨兩月有餘疉經各大憲設壇祈雨依然未得甘霖現在大憲又設壇祈禱并札委首縣吳松午明府親往龍山取水明府奉札之下恭備黄亭一座安放瓷瓶一口飭四人舁至距三十里之大龍山龍井取水於十三　已刻前往十四日回省查歴年亢旱如往龍井取水無不立霑膏㴻感格神明如響斯應此次大憲爲民請命想神靈咸佑自能興雲作雨以造福於下民也○天時之有寒燠陵谷之有變遷此係消長盈虚之定理而俗語爲無寳不成洲之說此則豆棚瓜架人所津津樂道未免有識者所齒冷安慶東門外江邊直達五里廂一帶沙岸近來日見增漲儼成一洲桑田變瀿水海水變桑田使王方平見之當不免今昔之感矣 
[瀋陽餘話]  
　　營口來信云本月初五日廣生輪船進口有客私帶快槍數十枝至夜間兩點鐘時潛行移上三板巡役從暗中瞭見驀向拘拿其人惶遽之中躍入水内據云有銀蚨百餘翼身頗沈重以致沈入波心以身殉財其此之謂歟○營口各梨園以魏忠祥班爲巨擘中有老生名黑頭三脚者尤爲妙絶一時初六夜被人誘逃杳無蹤影魏忿無所洩幾不欲生亦可憐已○本月初四日福合園演戲時曾出命案是夜蓋州東門外福合園亦被人殺死兩人兇手不知爲誰無從緝獲天下事無獨有偶竟如是哉 
[茅龍煽燄]  
　　本月中旬某日揚州南門外徐家集某姓家因作午炊忽然失火時則紅孩兒飛揚跋扈烈焰炎炎雖有東海老龍王幾無所用大鄰右舍類皆　壁蘆扉頃刻延燒無異摧枯拉朽後經人拆斷火路始得烟燄漸衰然草屋廿餘椽已成灰燼矣有張姓者向在撲樹灣鎭作童子師天地元黄喊一年聊以自求口實家距是處不遠聞警馳返早已屋宇全無殊可憫也 
[紅橋凉月]  
　　前報紀揚州保甲局會同江甘兩邑宰緝獲靑皮地痞若干名分别嚴懲一案兹聞江都縣林大令又訪獲著名痞棍陸　松戴　照孫正泉大三子四名研訊之餘將大三子枷責示衆　等劣跡昭著未便從輕卜諸鉃中以便詳請憲臺照例嚴辦○某日下午保甲總　郭觀察　輿公出路經小教塲見發往是處荷校示衆之地痞多人杳無蹤跡立傳地保詰問緣由該地保俯首無詞面面相覷　見各犯從某 
 
 

Page 3

 
 
　　　　　　　禁大　立將該保當　笞責時圍觀者甚衆咸謂觀察實事求是秉正無私 
[䢴江官報]  
　　九月十六日總局周分轉委騐收鹽　營砲船陳鹺尹丕業委辦城内七叚保甲十七日湖北周守戎玉寳解餉來揚鮑鹺尉　儀委辦白塔河卡釐金十八日前海州分司張分轉元愷由京引見回淮鄭鹺尹淸瑞委辦總局文案 
[鄂官報]  
　　九月初四日候補州鍾榖奉武昌府委赴黄州府各屬淸查積案禀知辭藩臺鄧方伯調　州藩台謝行　臬台成廉訪謝　兼署布政　候補同知吳國傑奉委會辦武穴下卡厘局赴兩院禀謝初五日新授岳州府鍾英來省禀到分發試周府經歴蔣黼來省禀到　　縣洪錫　差　憲　赴蘇揚一帶公幹兩院禀知辭補用府經歴樊國輔奉漢黄德道委調查漢鎭大智坊候補縣丞朱榕奉藩憲委解曰蠟赴　院禀知准補利川縣　南　檢郭燦　奉藩憲行知赴兩院禀謝武昌府李江夏縣諸禀請兩院祈雨撤壇候補縣王培厚奉憲臺委赴漢德兩府淸理積案赴督　禀知　補縣洪誥禀見奉憲臺會委辦圻州厘局赴院禀謝藩憲牌示漢川縣劉家隔巡檢員缺　准補之劉遠釗監利縣典史員缺飭新選之朱　然俱赴任初六日選用道徐奉督憲批准假三個月回甯機器局禀辭赴撫署見辭候補通判劉宗値奉粮憲委赴黄岡縣　漕糧赴兩院禀知辭江　縣丞葉雲鑑禀啓登仙津氷兩閘禀兩院知調署漢陽府存禀見赴兩院銷假謝委侯補巡檢曾啓傳奉委赴咸甯縣　徵信　赴兩院禀知辭楊聨奎奉粮憲委赴大冶縣催提漕糧禀知藩憲牌示藩圻縣丞事務詳委請補斯缺之鄭工遇缺先補用縣丞王中鎰先行署理本任臬臺兼署藩臺成方伯擇吉初八日辰時接篆 
[厦門近事]  
　　入秋以來亢旱多時疫癘大作官憲就城隍廟設壇祈雨出示禁屠有吕宋人自恃洋商不遵祭令竟公然屠宰猪隻擺設肉攤人成　購者干則出具西字單謂如有差役向查卽可以此示彼各屠户惡其罔　嘖有煩言謂此人向不作宰割生涯似不應乘機龍斷云○　海　委員向由將軍　委福建駐防之佐協領等輪充以半　爲限日内德委員限期已屇軍憲遂另委平協領慶來厦監督海關於九月十五日接任　事○四鄉時疫藩行漸傳至鼓浪嶼後海墘等　福茂宫首　創議迎神賽會以保平安涓吉十七日舁淸水祖師卽俗稱灶祀公偶像排列儀　四處遊行至十八日始回廟愚民好事一至於斯神若有靈恐未必加以福佑也○粤人蔡君經林詩甫星使舉爲基隆煤礦總辦并頒發　質關防一顆以重　權月内劉省三爵宫保欽奉上諭煤礦仍歸官辦蔡君遂將局務交卸據稱曾墊洋銀萬餘元云○各紳富以順直水災飢民載道遂捐集銀允千四百餘兩以助賑輸說者謂紳富旣好義急公而經辦者又不狥情面是以如此巨欵頃刻集　也 
[秋賽三誌]  
　　酒至三献而　成樂至三　　響寂賽馬至第三日觀止矣𫉶以加矣然西人於此方奮其神威鼓其餘興誠有如韓昌黎所謂一噴一醒然再接再厲乃者而歇浦之濵豪商貴客公子佳人亦復逐隊閒游呼車覓路颷輪乍騁則麴塵暗飛好風一吹而幽香遙遞聽雛鶯之漸轉揚仙袂兮若雲秋風落帽之辰曾不讓春水湔𧙗之會一年兩度歴數芳游烏得不染兎毫紀鴻爪乎自午刻起第一次八馬些厘公司西人勝第二次八馬西人道而司代沙遜行勝第三次九馬沙遜行又勝第四次十三馬西人祥得利勝第五次六馬順全隆洋行代大藥房勝第六次十二馬匯票西人名雪甫勝第七次八馬道而司又代沙遜行勝第八次四馬跳浜跳花萁架惟招商局管碼頭西人所乘之馬連越三浜三架身輕似鳥力健於　出人頭地餘騎雖能越過然已膛乎後矣是日英領事請海關道聶仲芳觀察英廨讞員蔡二源太守權理讞員朱森庭明府前往觀看上海縣陸春江邑尊行至龍飛馬房門前峈一觀眺遽爾言旋三點鐘時有某甲在跑馬廳前游玩其時人多擁擠偶與乙丙二人碰撞遂致口角爭毆甲頭顱受傷鮮血直注懊恨而返乙丙則乘間兎脫矣 
[粤撫行程]  
　　前報紀新任廣東巡撫劉芝田中丞乘鈞和兵輪船由滬啓行兹悉中丞尙須向白下一行然後赴粤東任所云 
[滬濵閒話]  
　　昨報紀金氏女將嫁夫亡自甘守節云云兹悉當阿采蓋棺之日女盡情痛哭幾不欲生隨卽易服事姑操作勤愼不圖小家女子志節竟若是可嘉醴泉無源芝草無根不信然歟○浦東人襲阿生素不安分其妻某氏頗賢淑賴女紅以繼饔飱前日氏患病在牀醫藥無着龔置之不問氏忿甚竟於前晚自縊而亡昨晨鄰人知之則已解救不及矣鳴呼慘哉 
[淫徒難]  
　　臺基一事最爲敗俗傷風歴歴錄登於報俾知新聞體例隱寓癉彰淫惡之徒或者有所儆懼前晚陸邑尊飭提開臺基之淫嫗松江老太婆卽李蔡氏嚴訊供稱小婦人原籍松江丈夫生時在家課讀及病故小婦人卽遷至申江在英界四馬路某妓院爲傭狎客吳渭川時至院中得以認識旋因妓女嫁去小婦人遂遷居三馬路寳和里左近每月出房租洋一元六角被獲之日確由吳渭川囑小婦人備辦酒殽招郁謝及蔣云泉歡飲時適家内無錢因將衣服質得一千二百文整辦酒菜此皆實話求賜開恩邑尊再三研詰執定前供遂仍還禁獄聽候覆訊核辦 
[拐匪受刑]  
　　江都縣馬快張洪卽張五權子誘拐婦女等情所有讞詞具詳本報前晚上海縣陸邑尊飭提研訊所供支吾飭上天平平架良久始供稱本年五月十二晚有姚和之妻將張陳氏卽鳳英誘至張姓處由張帶至小的家中小的遂偕姪兒張九子帶該氏至金陵價賣未成轉至河口暫任十九日復至鎭江雇馮　康之船遍歴蘇州等處然後來滬言明該氏價賣後其銀與姚三七分此是實情求恩鑒祭邑尊飭提張陳氏卽唐胡氏質對供稱小婦人原籍高郵被匪誘售於揚州北門内關帝廟對面唐姓舉人家爲妾本年五月十二晚家主出外飲酒小婦人小立門前被不知姓氏之婦人誘至張處中張挈至金陵迤邐來滬現在情愿回家又提馮至家謂本縣訪得去年八月張雇爾舟來申停泊新閘大王廟前水巡捕收捐無着將爾櫓取抵今年四月張又乘爾船從　山來申可有此等事否從直供明尙可寛宥馮供稱實無其事小的於去年八月在金陵張姓船上爲夥後出洋銀二十四元購一新船往來鎭江揚州金陵等處今年四月並未到過滬上目今實初次來申邑尊飭跪大練多時仍無確供遂判令分别還押以待覆訊核辦 
[英界公堂瑣案]  
　　包探黄四福禀稱竊賊周德裕曾竊江手輪船紅緑呢被各一條及烟槍烟袋京鞋各一又在安慶輪船竊取洋布長衫等物經小的拿獲人贓送案請究周供稱小的係湖北漢陽縣人年三十九歲犯竊該死叩乞施恩朱明府判令笞責二百板管押三月贓存捕房俟失主認領○包探唐寳榮禀稱船塢工頭李阿悌被胞姪李阿根竊去衣服四件水烟袋一枝及經小的拘拿贓已付質祗存質票今特送案請追許承和稱小的在阿悌處爲夥阿根原係阿悌之姪現由阿悌囑令小的請大老爺訊懲阿根供稱小的原籍粤東擅取叔父之物質錢原是不合朱明府判令掌頰一百下質票給許轉給阿悌備本贖回○二百九十五號華捕禀稱昨日小的於巡街時見周掌榮高駕馬車沿途攬客是以拘請罰鍰周供稱小的係上海人不知租界定章是以違犯如今尙乞施恩朱明府判罰洋銀一元撥充某西醫院經費○一百四十九號華捕禀稱昨日小的見劉小弟所駕馬車並無捐照向之盤問據稱向來來往吳淞並不入租界之内今因客人堅令載送誤人界中劉供稱小的係天津人駕駛馬車專走吳淞上海昨由吳淞載客來滬將及鐵路舊址原欲停車客人定須送入租界中以後不敢再犯矣朱明府着從寛開釋○包探顧阿大禀稱白金案内之李守慈查無實在憑據送請發落李仍供稱並不知行竊白金之事實係被誣朱明府飭交保釋出 
 
 

Page 4

 
 
[法捕房瑣事]  
　　姚榮生前向鎭東輪船上假買船票當竊去鐵螺螄釘一小箱後被管碼頭人途遇將姚屢在押所吵閙經葛同轉比責押交失贓已紀前報昨晨葛同轉莅捕房時有小東門外春元錢庄之方萬林投案遞禀稱姚榮生眞名陶錦春於二年前屢來我店與我之親串王子增爲友所以堂時來往嗣後王不在店陶錦春獨自上樓旋卽自去及王回查點失去　　邊吳洋十六元明知被陶行竊以未獲贓証不敢指竊豈知陶竊洋後仍如前來店聞店中人云及失洋之事其情狀似甚慌張後卽不來王失之洋當由小的陪償不料陶錦春賊星未退復在鎭東輪船行竊鐵釘被人拘押案下爲敢來案禀請追究竊洋並請嚴辦同轉卽着將在押之陶錦春　案問來案之方萬林爾可認識否陶稱此人係春元錢庄　去年向我索欠洋四元被其拉入英界捕房因捕頭不理方遂懷恨誣我爲竊方稱此　一味游言不可聽信陶所欠之洋四元本是客帳被其收用至今無着同轉謂陶曰爾屢屬犯竊無庸抵賴王子增所失之洋爾究竟如何竊法從直　來陶稱失洋十六元確由方萬林之親戚偷去無干我事方稱矢洋之時曾將親戚身畔搜尋櫢次毫無形跡何得誣攀同轉卽將陶再三研訊一味不供着卽掌責六十下問王子增之洋元放在何處被爾竊得供稱土洋藏在帳頂上小的不知如何被竊同轉曰實屬混帳着再掌六十下復問王子增之洋如何料理據供王本我朋友求恩釋出自向王子增理料謂王失之洋早經方萬林賠償卽令陶錦春當堂寫約並將竊洋情事繕立於約票同轉將約交方萬林領去陶押候交的實妥保如無保人當遞解回籍○陳金生陸榮生等因在顧杏林所開之烟間内勒索甯人周亨蘭英洋六元經捕拘案堂訊着將陳陸押候諭令將爲首汛地阿男卽陳榮交案再行核辦曾詳前報嗣因陳榮聞風避匿未得遵諭昨有顧杏林之妻倪氏持保單求將陳陸暫爲保出定將陳榮尋獲交案等語同轉卽將陳陸逮案交倪氏領去限交爲首之陳榮並　黨麻皮阿三等來案再核○小烟館夥季阿四王錦齋等因深夜將保民兵艦上之酒醉水手劉　打失英洋十元經　街捕拉入捕房堂訊着押交　凶人並失洋在案嗣因管押多日仍未交案昨有小工頭方阿康投案具保季王兩人出外同轉卽將李王交方保去令方當堂簽押限五天内交到行凶人如違提究○舟子陳阿虎因竊裕記報關行所裝之藥材被裕記送押續收買竊贓之季竹延拘押一切情形均詳前報作晨有天祥馬頭駁船頭目張裕春投案禀稱陳阿虎素來不甚規矩囑我代保須將認賠貨洋之事預先說妥同轉着帶陳阿虎出來謂今有張裕春來保爾　失貨價銀一百餘兩如何賠法答稱有小舟一隻現在浦東廠中修理因無錢未曾取回待保釋後將船取回作爲抵償容後料理張裕春稱是船値價洋十五六元不敷抵欵同轉謂旣要保釋須將賠貨言明下期可保張退云○前日旁晚時有某甲行至法界延壽𤲅對門老虎灶上向某乙索取會錢六千餘文乙無錢可還兩下口角詎中袖藏洋刀向乙亂刺乙因避讓不及適被甲刺傷咽喉左旁頃刻間鮮血淋漓倒臥於地甲一見鮮血頓　慌張卽自將阿芙蓉膏呑服意圖畢命當經巡街捕禀明捕房將甲乙舁送仁濟醫院請爲療冶幸尙無性命之憂云 
[漢玉助振]  
　　昨日承平湖不留名善士以漢玉六件送交本館協賑所琳瑯琬琰可寳可珍所望海内仁人速來購取俾災黎億萬早沾活命之恩庶無負善士割愛布施之意乎 
[算題更正]  
　　日前求書院第一二題中言甲乙相乘倍之此倍之兩字係錄寫時錯悞應行删去 
[同心種德]  
　　杭州陳令甫先生六十壽辰蒙諸親友攻送祝儀共一百四十二户連節省酒筵資洋三十二元合成　洋一百五十元助順直賑捐由晉和莊來精神矍鑠綿歲月於杖鄉珍錯删除合賓朋而濟世分明緩急是誠善於匡災者矣上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[堪輿潤資提半充振]  
　　謹啓者家兄補山於弱冠時蒙吳興大羅山人指授九星地理五星選日窮究三十餘年自分於先正之學已認藩籬若論地理之休咎兩盤濱布可知已往將來時日之嘉祥三尺推查定識孤虚旺相兹聞少欽先生籌賑情殷猥以分金力薄爰擬酌提潤筆用特冐昧陳詞託靑藜閣主人錄登申滬報章以廣招徠儻蒙大君子不棄樗材廣推試用謹照潤資匀分四成用助振欵明知螳臂之當車敢比狐裘之集腋惟憫災黎於北地稍施末技於南針區區寸心伏惟鈞鑒教晚豫凡高佐辰謹啓寓吳淞貨捐局計開潤格陽宅洋一元更換門徑另贈陰宅洋二元補龍修向另贈擇地每日洋一元立向點穴另贈選日洋二元斗數命理六半元以上潤資均以四成分助振欵卽請執事收存彚解災區是感弁東穉華山樵補山謹識 
[申報舘恊賑所九月十六日至二十日止經收第七址次淸單]  
　　十六日無名錉小耕石齋竹譜五十部怡盛銅洋一元知過不改洋十元李長燦祈合家康泰洋十元○十七日馬善士求平安洋一元黎曾求默祏洋一元廣成昌洋一元鐘陳氏洋二元王錢氏洋十元○十八日大德生洋一元蘇榮基洋四角蘇楊氏洋二角蘇文軒洋二角蘇周淸洋二角黄曉春三角楊敬恭五角黄樹滋堂五角楊植南二元黄縣人洋二元篤琴室主人三元無名氏一元解章亭五角餘太銅洋一元婁周氏花洋六元婁聯弟　洋四元福淸學胡花洋五元福淸學饒花洋三元魯蕙泉花洋二元顏寳珊山水立軸心十張夢花洋一元○十九日荊沙無名氏銀一兩無名氏洋五角淮安敬事堂洋一元鄭樹濤洋三角有心無力洋三角不登名洋一角經收餘多洋三角榮陽氏洋三角沈不留名洋一角節省月餅洋一角不留名洋一角隱名氏洋三角不書名洋一角山東孫叔農錢二千交來洋二元惜分陰齋陜議平銀十兩周鑅陜議平銀三兩有恆堂陜議平銀十兩周銑陜議平銀三兩以上四户陜銀廿六兩交來九八元廿七兩三錢○二十日愼修堂吳洋半元無名氏洋四角貢一甲銀一兩南元會銀七錢詹事銀四錢三分日安干叟銀三錢二分宋程銀一兩五錢方振廩銀五錢五分晁元銀五錢楊銘銀六錢左相銀八錢五分梁棟銀一兩楊學行銀五錢傅爵公銀一兩二錢意軒主人洋十元總共收英洋七十元零一角九八元廿七兩三錢現銀九兩一錢五分花洋念元銅洋二元小耕石齋竹譜五十部山水立軕心十張 
　　增送彩票富貴樓新記啓 
本號開設在四馬路中四層樓上日間名茶每　售錢六十三文夜間酒席茲因自由外洋運來呢絨鐘錶洋傘等物太多以求廣售是以新添頂上巖茶每盅售洋二角卽奉送彩票一張照英十二月份之呂宋票卽華十一月十一日開彩也呂宋票原係四萬號今變通攺作每張四號合爲一票共票一萬張中式得彩仍照呂宋票一千號得貨作彩照呂宋票對號單爲憑對號有彩者立卽取貨不悞今將得彩各貨擺設四層樓上以便貴客供覽除本及費外如有盈餘提撥順直賑捐及本埠善堂善舉旣可救災恤黎又得賞心悅目誠一舉而兩得也暫將各貨推廣銷售起見此係認眞辦理○故將得彩章程各貨開列於後頭彩一張得雙雀籠牌白法囒絨一疋玻璃罩座鐘二個銀壳密面馬表二個織花漳絨四疋二彩一張得豐有威大八件表兩個織花漳絨二疋白法蘭絨一疋三彩一張得織花漳絨一白法囒絨一疋虎皮毯　一張四彩一張得印花漳絨一疋間格法囒絨一　加紗巾一打五彩十張每得華字掛鐘一個金山毡一張加紗巾一打六彩廿五張每得綢洋傘一把紅洋毡一張七彩五十張每得綢洋傘一把洋紗巾一打八彩一百張每得紗傘一把餅千兩瓶九彩八百另五張每得小紗傘一把加紗巾六條伴頭彩上下各一張得印花漳絨一疋格子法囒絨一疋伴二彩上下各一張得間格法囒絨一疋八角掛鐘一個伴三彩上下各一張得八角魚尾鐘一個外埠來買票每洋奉回信力一角中式得彩原班回件力自給 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年九月十四日京報全錄]  
　　宫門抄○諭旨一道錄前○發抄硃批六道○河督許奏爲首遵旨查革河南河工積弊並擬改章設局以保險工而節孚費摺○九月十四日内務府國子監侍衛處値日無引見○謨貝子等武塲完竣覆命○張中堂八額駙椿壽吳樹梅各假滿　安○師曾請假五日○佛佑續假十日○掌儀司奏十五日祭奉先殿澤公行禮○召見軍機烏拉喜崇阿廖壽恒○發抄劉　傳奏各屬遭風被水情形奉硃批着卽查勘賑撫毋任災黎失所欽此○又積勞病故員弁彚案請卹奉硃批着照所請該部知道欽此○德韾奏候補令　時　補廬陵令奉硃批吏部議奏欽此○又捐助順天賑需奉硃批該衙門知道欽此○又知縣李墨林試看期滿奉硃批吏部知道欽此○黄萬　奏接署鎭篆奉硃批知道了欽此○○頭吕頂戴河東河道總督臣許振褘跪奏爲遵 
旨查革河南河工積弊並擬改章設局以保險工而節浮費恭摺具陳仰祈聖鑒事竊臣承准軍機大臣字寄光緒十六年六月十三日奉上諭給事　張廷燎奏河南河工積弊亟宜革除並陳管見一摺等因欽此遵旨寄信前來臣欽奉訓諭周　莫名感悚惟時撫臣倪又蔚適已因病出　臣自接河篆未及兩月卽馳抵工次搶險一切積弊未及周知因與護撫臣廖壽豐會商札委妥員密查在案臣惟聖主有核實之政則羣才鼓舞當共奮於功名微臣忝宣防之司當激發天良何敢避夫勞怨臣昔官河北道値欽差大臣孫毓汶烏拉布奉旨查辦河工臣卽以裁欵改章之說進幾爲通工之所不容今復叨荷天恩畀以全河總任是臣仰酬　厚生成在此時矣履任以來痛自振刷誠不免矯柱過當然臣必以坦白習勤可任屬僚之推究庶幾執法整頓亦當退無後言今按張廷燎所奏其指斥弊端未必無因亟應詳查禁革其條陳辦法略馧近似尙須切實講求如所稱由司發　道廳皆具空白印領由該道塡註數目塡註一萬只發五千此五千復有折扣等語臣官河北道時歴查各前任未曾有此推之開歸道亦當復然顧此語風傳已久密訪各廳誘之使言且囑無所顧忌不妨揭出以紓患苦乃該廳等合詞禀覆堅謂無之意者大汛將臨該道母酌留若干以爲搶險之用工多則多給遂有叅差而領欵少者不免怨望物議之來或卽由此至折扣一節查除减平部飯等項應隨發欵坐扣外未聞别有折扣若霜酬名目早經查禁停止自鄭工失事河上益復蕭條雖查無確據之弊端不得不變法以杜其隙應如張廷燎所擬准令各廳員赴司領欵則兩道不與支放之事自可不沾尅扣之名稽查維持實有裨益臣等仍通飭所屬大小衙門如有折扣偷减情弊除嚴叅治罪外仍按款追繳不貸至近溜築壩一節本係正辦臣初至力主此說今搶險一次乃知小險則抛石可禦大險則非廣用稭料鮮有濟者磗石保常稭料保變此定理也石壩旣多自可省埽亦定理也然其要在得人有决矢可用之人卽有確切不欺之工且必有簡便不多之費謂立一法而能永除積弊者從古無是道也謂得其人而不能破除積弊者亦無是理也張廷燎又請酌提一成爲各衙門辦公之需查河南司道府廳皆經涂宗瀛奏定公費而以開歸河北兩道屬之河工事同一律自應給予公費現查督撫兩道七廳共十一衙門自幕友委員差官至胥吏外工走卒月領口糧者不下數千人約計非七萬五千金不敷擬請以此垂爲定額亦僅少逾一成之數此臣等就張廷燎所奏斟酌妥議之實在情形也抑臣更有請者河工誠爲漏巵朝廷豈不深知特以天事無定故每不能責實不知河或改道北流改道南徙此自天意不關人事然必數百年而一變或數十年又若前歲鄭工潰决全河奪淮入湖奔流年餘並未入海不知此水消歸何處此自變異不可以人理測他若各廳修守皆有舊章歴年河勢可得大槪但使去隱飾而殫實心卽呆籌穩計而得良法何至年年添欵事事頽廢在工尙以爲不足局外直斥爲侵漁臣實羞之故改章之舉早蓄此念言官條陳河工重在惜費臣之條陳河工重在保險先保險而後籌减費人之所共知也先减費而敢任保險人之所不敢言也此事固非改章不能行實非河臣身任其事亦不能行臣請先臚積弊後胆辦法一一爲我皇一陳之其一曰把持之弊各署皆有幕友河工獨曰庫儲其餘例案全不知之獨抄樶部中報銷之册以爲秘本其在河督署中者則以險工恐嚇使之不敢疑議更張而於奏報無工處所亦必故作張皇鋪排以爲見好受謝地步其在河道署中者則以力請添欵暗阻發欵爲務其在各廳署中者則以節省工料勸留銀錢爲務此弊不除各官皆爲蒙蔽而河臣受累尤深故臣初次拊任卽不延用庫儲衆論譁然臣不爲動其二曰瓜葛之弊各廳歲辦稭料磚石本係領欵所購而於交卸　復將餘存列入交代且於道庫陸續扣領故有已故廳員其子孫　支領一二十年者因之有料亦不辦工留積異日家私其實稭料早化灰塵磚石亦歸烏有紙上鑿空坐收實利此弊不除實屬不成事體故臣此次改章於霜後查取各廳所存稭料磚石槪行充工不准再立交代名目以斷葛　　三曰失算之弊大凡稭料早買則價廉後買則價貴磚石先辦則有濟後辦則無及同一支放早則可供急變之需遲則必有貽誤之患查河工款項名目紏紛有所謂額欵者有所謂奏添節省防険者有所謂另案甎工埽工土工石工者其實皆取之司庫分别各名以便報銷而弊端卽由此出約計每年報銷六十餘萬而司庫必陸續撥給或遲之又久而撥給有事不能爲先時之備無事究可便中飽之私以至遇險而做稱墊用河臣尙不能稽核部臣又安得而考察之哉此弊不除無從核實今臣擬定改章每年請款卽以六十萬爲率尋常搶險似可不必加添而將各種名目槪行不用特定名曰歲修額欵六十萬而已擬請司庫定於每年十月發四分之一以辦稭料甎石次年二月發四分之一以辦春鑲埽工次年五月發四分之一以辦大汛防險次年七月發四分之一以辦善後各工眉目犁然免至所報非所用所用非所報於是河督道廳人人有保固之責不得不講求不得不節省無意外之希冀則必無意外之鋪張有先事之取資卽可責先事之實政按時課功不能遁失其四曰忙亂之弊河臣以公事責之兩道兩道以公事責之七廳七廳以公事責之外工問其底藴半未深悉遇有險工加倍張皇卽求添欵計較已定先請河道次請河督至則人工紛紜無從稽核用料無料用石無石臨時採辦輒稱借墊河道茫然河督默然但添欵了事而已不知歲領之欵所辦何理何至有工卽爾竭蹶謂之無弊其誰信之此弊不除則奏報幾無實話臣愚以爲旣爲此官則當各任其事與其因人悞事而自被罪不若奮身任事而可認眞故臣此次改章擬以身先羣屬先事預防庶不淆混四弊旣明然非另設河防一局究竟不能更易舊轍積久終屬空言何也河工習氣已深耗費亦甚卽發欵盡歸廳員而廳員每辦一工實比外人所辦昻貴數倍蓋其受制非止一二人開銷不止一二處所從來遠矣各廳如此一廳豈能獨異印委員弁可借上司彈壓至於不在官之人招用不能過嚴也應分潤之人有工不能盡省也臣擬設局比較庶可除去其弊如同辦料石臣局之所報如此則各廳之價豈得頓相懸殊每遇險工臣局先有人專司則各廳之人究亦無從蒙蔽故臣擬請歲支司庫銀六十萬其四十八萬槪歸七廳赴司分四次支領另提十二萬兩設一河防局由臣主之所委各員不分河工地方總求廉介精細熟諳工務之人不徇人情務責實効其銀亦不入局寄存藩司外庫凡領銀辦工由工員開陳實數俟提調核定兩道上詳臣卽批准赴司領取總求涓滴到工並比河工格外省費一錢可作兩錢之用如復有弊臣領一人獨承其罪且先期相視險要廣儲料石無論何處有工卽飭局員飛馳辦理用廳員之兵夫動廳員之存料如有不足槪行取給河局廳員遇工除將派定所備料石雜料用畢後卽算無事不必另禀以杜朦混求添之弊凡河局專管先時籌備臨時策應隨時稽查且可代任勤勞代承責任代爲禀報以臣拙見所揣照　行之應可弊絶風淸不必另請添欵似無意外之虞惟此係實用實銷將來各廳報銷仍按舊章辦理河局報銷只能據實開單惟乞勅部臣少從寛假庶臣得惟董率各員共竭心力以保險工而芟浮費事如月効仍按兩年安瀾將委用各員籲乞天恩從優給奬俾人大自奮於功名之路而盡破保其身家之私如此眞僞相扔勤惰相較物料充積石壩林立謂兩岸工和從此不日有起色者臣　信也目下節交秋分河流順軌足以仰紓聖厪除沁工河武兩縣工程向係地方官督飭辦理及金鄉是否可以建閘業經護撫臣委員往查在案應由護撫臣另案覆奏外所有遵旨革除河工積弊並議改章設局以保險工而節浮費情形謹會同護撫臣布政使廖壽豐恭摺具奏伏乞皇上聖鑒謹奏奉硃批着照所請該部知道欽此 
 
