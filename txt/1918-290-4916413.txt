# 1918 - 290 - 4916413

 

Page 1

 
 
   
 
 

Page 2

 
 
時評 
[速戰緩和（冷）]  
　　開戰則速議和則必紆廻曲折而後能成之蓋戰與和之本性不同也 
　　中國之和隨戰事之始而並起至於今日尚在可出可入之間所可信者不過僅僅一空令耳歐洲戰事之和亦嘗屢起而旋滅至於此次德奥之提議雖視前較近而今將歸消滅矣非戰之易而和之難也蓋戰不速則不成和不緩則不久也 
故曰戰與和本性之不同也 
命令 
[十月二十二日大總統令]  
　　陸軍總長段芝貴呈請任命黄秀嶺爲陸軍第二混成旅步兵第二團第三營營長應照准此令 
又令　方本仁晉給二等嘉禾章趙毓奎給予四等嘉禾章此令 
專電 
[北京電]  
　　東海和平令已發表（二十四日下午九鐘） 
[北京電]  
　　東海將段和平明令昨閣議决議宣布現内閣主和方針不日通電又各督亦有表示希望息戰之說（二十三日下午六鐘） 
[北京電]  
　　和平布告係先引歐戰情形言世界旣有和平趨嚮國内尤盼和平早現二十四日閣議通過二十五日發表國務院另有一電致西南勸速息兵將同日發表（二十三日下午六鐘） 
[北京電]  
　　對德宣戰追認案三日内提出國會（二十三日下午六鐘） 
[北京電]  
　　聞唐繼堯向在京某要人推崇東海（二十三日下午六鐘） 
[北京電]  
　　銀行團竭曹討論金劵條例及請幣制借欵合同延期曹答閣議後答復聞政府將許以延期六個月（二十三日下午六鐘） 
[北京電]  
　　内閣仍錢能訓繼任將提出國會閣員未定外傳某某爲總理皆不確（二十三日下午六鐘） 
[北京電]  
　　藏番内犯川邊告急聞已南北協防（二十三日下午六鐘） 
[北京電]  
　　臧致平需餉甚急電請速撥鉅欵仍交冉營長領回（二十三日下午九鐘） 
[北京電]  
　　張懐芝因新編兩旅無槍械屢請發給迄未照撥今因土匪充斥電請速發以便調用否則將前敵各軍調回剿匪（二十三日下午九鐘） 
[北京電]  
　　晉軍援陜以夏陽芝川爲大慶關後路擬從該處相機前進（二十三日下午九鐘） 
[北京電]  
　　李奎元病愈銷假箇日回師視事（二十三日下午九鐘） 
[香港電]  
　　廣州國會議員二百五十九人發通電稱兩院聯合會授權軍政府執行國務院與總统職權之决議案係由不足法數之議員所通過不敢承認（二十四日下午二鐘） 
[杭州電]  
　　敬日决選議長到一百四十七人檢票少一阮周兩派衝突幾用武票無效（二十四日下午八鐘） 
外電 
[哈爾濱電]  
　　協約國如不速事活動則蓋達將軍廓淸西比利亞之事業將全功盡蓋達將軍之軍現急需各種軍火及禦寒之衣與糧食等物協約國難允輔助之但俄兵與捷克兵今仍衣服單薄所許各物因運輸不便遲遲未到捷克軍聞已在伊庫次克貸欵盧布二百五十萬元且在他處告貸若干據伊庫次克電稱西比利亞政府以謝絶日兵代衛赤塔伊庫次克外貝　爾鐵路橋之議日兵雖仍防守阿穆爾與烏蘇里鐵路但中東鐵路之日本衛兵業已撤退西比利亞今共有日兵兩全師哇姆斯克政黨常起衝突且無協約軍鎭守故俄國政治家多人已赴伊庫資克因其地有協約國代表與軍隊也西比利亞内局因俄人不自相輔助日見惡劣運輸不便爲人民怨望之主要原因協約軍應主張使俄國聘用之美國工程司有自由行事之權彼等必能改良路政使日用各物得以源源運入西比利亞西部哈爾濱已於昨夜降雪聞西比利亞目下氣候極寒（二十二日）字林報 
[海參崴電]  
　　美國經濟委員今日宣稱美國已撥美金五百萬元以備立購俄國亟需之物並已籌出船隻二萬噸於十一月與十二月裝運各物（二十三日） 
[海參崴電]  
　　政界准哈巴羅夫斯克與阿穆省暫行通用勞兵會所發行之鈔票（二十三日） 
[北京電]  
　　銀行團昨晤財政總長曹汝霖指明金劵條例之不適於用並請展長與金券問題無干之幣制借欵曹允交國務院核議後速答覆（二十二日） 
[北京電]  
　　滿洲禁止貨物輸往西比利亞之令取銷後中國軍憲即徵收輸出稅荳一擔收稅一元麥一擔收稅五角麵粉收稅四角並令稅關如未見繳稅之收據不得給發出境執照哈爾濱俄領事與駐京俄使已有抗議但尚無結果目前力可吸收此種輸出品者厥爲日本此舉頗與日本有碍乃曹汝霖竟准收稅之計畫此乃可異者也（二十三日） 
　　以上路透電 
[北京電]  
　　總統擬發和平命令恐南北兩方不能同一生效遂主暫緩（二十三日） 
[北京電]  
　　和議大致先就陸唐位置商酌陸仍兩廣巡閱使唐川滇黔巡閱使國會問題未曾提及一說陸副座未知孰是 
[北京電]  
　　合肥語東海和亦可不宜屈伏徐云西南若迫我以難堪惟有變計（二十三日） 
[北京電]  
　　調和手續東海擬先行商妥由中央直接下令不取議和談談判形式以保威信 
[北京電]  
　　梁王現經疏通意見稍化（二十四日） 
[漢口電]  
　　鄂軍於巫山建始宣恩等處已生戰事 
[福州電]  
　　漳州方面南軍於哿日在江東橋附近接觸但未激 
烈戰爭（二十三日）以上中孚通信社電 
[北京電]  
　　奉派赴粤之總統特使趙炳麟二十二日所發致總統電曰就於南北妥協問題岑春煊本人無政見已派使節與劉顯世唐繼堯商議陸榮廷病尚未愈已派代表來廣州岑陸皆有誠意自不難解决應請主持南北停戰云云（二十四日） 
[北京電]  
　　今日開國務會議决議主和命令明日必將發表（二十四日） 
[北京電]  
　　駐日章公使密電政府云日本政府因希望平和將中止締結中日借欵之舉（二十四日） 
[漢口電]  
　　徐世昌之弟世章受密令於十九日來鄂寓督軍署今日與督軍王占元商議各項問題内容未詳傳聞徐世昌意見以爲南北統一固以和平爲主但必須保全政府之威嚴故和平運動擬不先由政府出面而託在野之名流疏通雙方意見俟有把握必能得雙方之同意後方再行具體的妥協又將命錢能訓組織第一次正式内閣而以司法敎育兩部讓西南文治派又擬命梁士詒爲统一告成後之第二次内閣總理又以長江各督軍爲最穩健練達之人物此後更望其養成活力以維持大局又以前總統馮國璋爲國家之領袖擬將前公府衛隊第十五六兩旅改爲宜撫軍令馮公統一之作爲模範軍隊（二十三日） 
[廣東電]  
　　昨日議會開話會提議軍政府現尚未將徐世昌討伐令發表故議會應當討論此項討伐令各議員中有贊成此議者有主張要求各總裁部長出席協議乾有主張開談話會要求軍政府發表討伐令者諸說紛紜莫衷一是不得結果而散會（二十三日） 
[廣東電]  
　　軍政府部内對於徐世昌討伐令之發表現分急進 
與温和兩派急進派主張從速發表温和派主張先完整軍事上之預備詢問各省軍隊司令之意見相約將來共負責任然後再行發表其結果似温和派之說較有勢力而有力軍人中亦有對於此案不願表示意見者故此事或將無期延期亦未可知（二十三日） 
 
[廣東電]  
　　據沈鴻英十五日所發報告云敵將高音爵（譯音） 
於十三日之役負重傷我軍於十四日晚間佔領臨高（二十三日） 
[漢口電]  
　　湖北省長由王督軍兼任爲日已久現王督軍因軍務日繁勢難兼顧已向中央辭湖北省長兼職推薦現任財政廳長何佩瑢或荆南道尹孫振家其後任（二十三日） 
[漢口電]  
　　漢口商會會長金芳（譯音）於二十一日與駐漢總統府諮議官李開侁及其餘豪商數名計議組織平和促進會以與天津之平和會相策應並擬先開一發起會目下正在凖備中（二十三日） 
[奉天電]  
　　張作霖因日前發生華人謀妨害滿洲鐵路火車事件特於昨日發嚴重之命令曰滿洲鐵路爲中外交通要道且目下正在輸送軍隊尤當格外注意切勿有妨害行爲云云 
（二十四日） 
[東京電]  
　　日本政府已决定方針擬免除糧食稅以爲糧食調劑之策本日開内閣會議時如略事商榷則不日將發緊急勅令實行之而對於運米進口之船隻缺少問題亦擬定相當辦法以救濟之（二十三日） 
[東京電]  
　　據東京一般人士之觀測最近德國致美國之覆書（即前電所述者）實不見德國有改悛之誠意故不能使聯合國滿意自不待言亦併不能使美國總統滿意美國必將爲第三次之拒絶實意中事耳云云（二十三日） 
[東京電]  
　　將任西伯利亞捷克軍總司令官之法國陸軍中將壽南氏及國防大臣師德漢克氏等於今日抵日本 
（二十四日） 
[東京電]  
　　在俄屬沿海洲方面作戰之日艦千早號於今日回横須賀軍港（二十四日） 
[南京電]  
　　得報告云曩日奉日本政府命令派往伊爾庫斯克之武藤少將及其護衛隊已於本月十二日到達目的地受俄國官場及捷克軍盛大之歡迎（二十四日） 
　　以上東方通信社電 
[東京電]  
　　中洲三島毅氏所經營之二松學舍决定自兹變易組織改爲漢文科大學（二十四日） 
[東京電]  
　　法國駐日大使卓拉湼氏因其夫人逝世今日首途將經美返國（二十四日） 
[東京電]  
　　德撤退比利時海岸之一部分軍隊故前奔亡荷蘭之比人復漸歸來（二十四日） 
[東京電]  
　　尼哥拉司太公處死刑說係屬無根現有電報太公於十九日自克里密耶抵奇衛夫（二十四日） 
[東京電]  
　　京都市長現正交涉推前内務大臣野練太郎氏（二十四日） 
[東京電]  
　　美政府之擴大禁止鐵銅出口制限在事實上不啻禁絶全鐵類之出口然日本之業鐵商者已先幾分料及至此故無特别影響（二十四日） 
　　以上共同通信社電 
戰電 
[倫敦電]  
　　（續德國覆威爾遜總統文）爲掩護退軍計常有毁物之必要且爲公法所許可德政府曾嚴諭軍隊愛惜私人產業竭其能力照拂居民凡有違背訓令之舉動則犯者輒加懲罰德政府復否認海軍於沉船之際曾有意毁壞載客之救生艇德政府提議關於此種責言可由中立國委員會查明眞相德政府爲避免妨礙和議進行起見已命各潛艇司令不得以魚雷轟沉載客之船但因特别原因德政府不能擔保此項訓令必可於各潛艇駛回之前傳至各潛艇也（中叚尚未接到）德國首相對於國民代表所負之責任現正依法發展而加保護新政府措施之第一舉乃以修正帝國憲法議案提交聯邦議會俾戰爭與媾和之决議皆須由國民代表認可新制度之持久擔保之者匪特有憲法條文之保障且有德國人民不可摇動之决心蓋國民之大多數皆贊助此種改革而要求其厲行不衰也故美政府所問彼與共同拒德之各國政府現向何 
 
人接洽一節今可以明白無含蓄之態度答覆曰媾和與休戰之提議實出於脫離任何專制與無責任之勢力之政府且由德國大多數人民所贊助者也十月二十日索爾夫具（二十一日） 
[華盛頓電]  
　　德國覆文公佈之後參議院共和黨議員卜英台克斯特氏提出聯合决議案建議國會應禁美德兩國續行談判必俟德軍無條件降服而後已（二十一日） 
[倫敦電]  
　　有勢力各界視德國覆文非正當辦法乃空言强辯以爲敷衍之計某大員謂該文措詞不能自掩其奸詐德國現以爲威爾遜總統僅要求德人退出所佔土地此誠誤解且海軍問題亦須解决如德人所謂之海上自由主義英國斷難承認云（二十一日） 
[紐約電]  
無條件屈服爲唯一媾和之基礎（二十二日） 
[巴黎電]  
　　議院界及各報視德國覆文有意含混曲折關於休戰一節尤甚所謂憲法改革未足爲持久之保障（二十二日） 
[倫敦電]  
　　泰晤士報載維米斯貴族一文謂德國覆文乃虚僞之紀念物不能更動美國與協約國堅决欲施之條件云各報論調亦一致反對受納該文（二十二日） 
[亞姆斯特丹電]  
　　哈登氏在柏林向數千人演說謂德皇須令肩負依據敵國軍事上之優勢求和之十字此後且須奪其專制之權云（二十一日） 
[里昻無線電]  
　　星期二日已獲自由各省之議員重行出席於國衆參衆兩院同時有顯著之表示參議院議長杜博斯脫氏發言稱公理大彰之日爲期已近可使協約國之勝利增加其懲治敵人及令敵人賠償損失之勢力繼由外交總長畢勛氏宣稱所有賠償損失恢復原狀及各種保證均須令敵人擔任衆議院中由議長特斯溪那爾氏對於歸來之列里議員致敬禮畢追述列里議員與北部人民在四年餘中所忍受精神上及實質上之痛苦特洛萊氏宣布德人之誅求無厭及兇暴情形放逐婦孺丁壯迫令代之工作言詞極爲悲惻末由全場鼓掌聲中宣言德人若不賠償損失難言和平云云（二十三日） 
[里昻無線電]  
　　星期二日巴登國美克斯親王在德國聯邦議會演說演詞中關於軍事方面承認德軍現處於極艱窘之境其餘演詞係一種答覆美總統牒文之註解德首相因内憂外患勉力防護及支持動摇之政局支（二十三日） 
[里昻無線電]  
　　佛蘭得敵軍雖從事頑抗法軍仍擴張台齊村橋端之陣地英軍在土爾納及伐蘭西安萊之間得有新進步攻克土爾納北之弗洛恩距土爾納僅一千五百密達並佔據恩辛攻入伐蘭西安萊之近郊法軍陣線方面第十軍復向塞爾河陣地前進沿塞爾河列陣自愛西塞爾塞勒起至麥蒂爾止要之目前所可注意者德軍之退走尚未按照其總司令預定之計劃而行敵軍總司令爲阻止大軍敗潰起見設法維持其軍事樞紐所有斯丹納山隘前之各種軍事行動均憑藉之而活動設此樞紐一旦摇動德軍現狀將立入極危險之境云（二十三日） 
[里昻無線電]  
　　法軍已於龍巴朗加方面行抵多瑙河奪獲敵 
 
 
 

Page 3

 
 
軍輜重隊塞軍馬隊在瑪拉伐河流域距離愛萊克西那資北五十五啓羅邁當處進抵巴拉慶方面奪獲加爾惠資將軍之文庫及行囊（二十三日） 
[倫敦電]  
　　昨晚英軍大本營路透記員電稱敵軍抵禦漸形堅决佛蘭得之英軍已抵貝克與蘭菲爾間之愛斯加河西岸貝克與蘭菲爾二地均入英軍之手敵軍現於對岸發砲猛轟敵軍後衛若干在羅倍至亞凡爾漢鐵路線阻遏英軍進攻今晨英軍復於柯爾特萊東面進攻得有滿意之進步 
（二十二日） 
[倫敦電]  
　　海格上將今晨報稱英軍在勒施圖北面共俘虜三千餘人塞勒河一帶之敵軍陣地皆屬天險防守甚堅今晨二時英軍開始進攻時適大雨行軍大爲不便雙方激戰終日敵軍於各村及鐵路一帶猛力抵禦英軍因戰車曾於數地點越過汜濫之河道故得制勝敵軍旣得河道急於砲火之下築橋多座英軍之砲乃得隨步軍而進近轟敵軍晚間有局部戰事淸除數地點留拒之敵軍敵軍且由羅末里方面反攻被重創而退特萊北面之英軍前鋒現逼近聖太滿與土爾萊北面之愛斯加河今晚報稱夜間與侵晨雙方劇戰以爭亞美爾伐村該地於二十日爲英軍佔有敵軍奮力圖復該村均爲我軍所敗今晨敵軍希圖逐走坎白萊巴伐爾路附近之英軍前鋒哨隊未果被俘者數人英軍雖遭頑拒仍干特萊東北二面前進英軍今距伐蘭細安萊鎭不足二哩英軍今列陣於拉桑蒂萊勒聖太滿朗桀台蒂黄軍扼守邦太香北面數哩之愛斯加河西岸（二十一日） 
[倫敦電]  
　　英公報紀比國戰情云英軍仍在陣線全部分維持壓力德軍在北面怱遽退走全行委棄海濱防務之騎位内有完全無損者法軍渡里斯河敗猛力反攻之敵軍英軍已抵巴葉與塞勒滿間之愛斯加河且在該河與里斯河間前進一哩（二十一日） 
[倫敦電]  
　　路透電社得悉協約軍距于特不足五哩勒加圖境今日殊安靜敵軍雖已停止退走但可信其乃屬偶停耳（二十一日） 
[巴黎電]  
　　德軍退出不魯日之前曾損壞船塢炸毁水閘且沉驅逐艦與潛艇於運河以堵塞之（二十二日） 
[亞姆斯特丹電]  
　　荷蘭漢台爾斯白拉特報羅森達訪員聲稱德人現正星夜預備不魯塞爾撤兵事宜（二十一日） 
[倫敦電]  
　　海軍部秘書美克萊瑪拉氏今日在下院宣稱現信哇斯丹與齊不魯日之德國驅逐艦與魚雷艇均已逃至德國英軍雖設法阻之但敵艦乘黑由荷蘭水面駛去議員郝斯登氏問曾否由愛斯加河駛至盎凡爾美氏置之不答（二十一日） 
[倫敦電]  
　　郝浦氏今日下院宣稱英俘在德者計軍官五千三百六十二員兵十四萬二千九百八十七人（二十一日） 
[華盛頓電]  
　　海軍部今日請國會核准第二次建造軍艦之三年程序規定加造超等無畏式戰艦十艘大戰艦六艘小軍艦一百四十艘需費美金六萬萬元（二十二日） 
[倫敦電]  
　　比國公報云比國至一九一四年十二月止所受損失爲德國所應賠償者共英金三百八十四兆二十萬鎊自一九一五年一月起以後所受損失尚有數百兆鎊之多 
要聞一 
[東京通信（心危）（十月十八日）]  
　　原内閣對華方針之確定東報之中國財政觀記者與章行嚴君之談話前此北京主戰派全恃日本政府爲後援今日本政府更迭面目一新原内閣之對華政策余已屢述之惟前日内田外相之非公式聲明僅言希望南北之統一而於方針如何未着一語今又聞其說明如下（一）决不採隱密之政策如利用西原龜三等與中政府締結借欵條約等（二）决不採僅以日本之利益爲本位之方針（三）對於南北兩派絶不倫倚放棄以前援北之手段而以公明正大爲方針（四）圖南北兩派即中國全國民之福利云云此項說明較爲具體日本新舊内閣之異點灼然可見而林公使决不歸任之說亦將成事實 
　　寺内内閣之借欵已交付者二億有餘其名目均爲經濟借欵而試問實用於何處亦復誰孰不知據北京電云英美協會因中國濫借外債危及財政并因南北抗爭旣久外國各受損失甚鉅擬爲調停於中國内地設立萬國委員會進行其計畫聞已與日本方面交涉此次美國駐華公使芮恩斯歸任爲該計畫有力之人物云云此種轝動誠在吾人意想之中而東報於此事頗爲注意報知新聞評論云英美人之活動前已有聞而美公使芮恩斯之歸任竟爲事實蓋寺内之援段濫借致招在華英美人之猜視雖寺内旣倒而原内閣尚無明確之宣言故仍未足釋其疑念也云云此則上列四項未宣明以前之論調也 
　　章行嚴君此次來日余昨往訪之於帝國旅館章君曰余此次東渡之最大目的在使日本朝野知南方政府之内容（一）日本政府僅知有北方政府爲中華民國之代表其實民國之政府乃在南方此次務使日本朝野了解之（二）今日中國内爭之原因何在日本每多誤解須加以說明所謂由於南北新舊思想之衝突者其實南方亦有舊思想者北方亦有新思想者此說已不能完全蓋北方政府所恃者金錢與武器以爲有此足以壓迫南方顧南方縱無兹二者爲後援而吾儕年餘之經騐所得南方之所以得支持者蓋認北方爲横暴不能不與之對抗也惟其不可以理喻故以武力抵抗之使北方政府知南方非可以武力壓迫者而北方政府之武力主義乃背逆今日世界政治之潮流與南方政府之不得不蹶起灼然共覩矣日本往往誤認北方爲有力而南方爲無力故特於此點詳細說明之（三）北方政府之壓迫南方因恃金錢與武器而金錢武器之供給意見如何章君言南方政府爲大局計亦非極端反對者惟北方政府欲以壓迫的手叚如以命令使南方言和是不以對等視之則南方豈能屈從故與日本當局言須視南北雙方爲對等不能僅以北方爲中華民國之唯一代表也又問日前與日本當局會見彼意何章君言余與謝君曉石（章君隨員）曾往見原首相及内田外相原氏爲日本之老政治家且爲形似之政黨内閣政於余所談頗能了解原氏謂前内閣之對華政策（即指借欵等一切援叚政策而言）現政府不能負其責任惟現内閣敢負責任此後當改變方針决不偏倚北方云云内田外相所言亦同又謂日本政府所希望者則南北從速統一而已余答以若北方視南方爲對等則妥協非極端反對者毋寧贊成之也又問南方政府將來對於徐總統如何章君笑言此將來之事無論何人均難預卜章君更言東報往往誤載余之談話余此來於南方政府承認問題絶未與其當局談及而外間亦有誤傳更可怪者前日日日新聞曾載余之談話謂余言此來有求日本調停南北之意云云其實余未嘗與之多談彼等敷衍其辭以致刺謬如此東報誤傳不足憑信須爲國人告焉云云要之日本朝野之决不援助北方使北方無所恃而促進於調和此趨勢之可信者也 
[京津間之和平聲浪]  
　　自天津有和平促進會出現而北方空氣又比較的趨於和平近日京津要人紛紛加入者甚多研究會則有熊希齡梁任公政學會則有張耀曾谷鍾秀餘如周自齊朱啓鈐及在野南北各要人且無一武人份子據與和平促進會有關係之某議員云該會之目的先研究如左之問題一俟議决後即向南北兩政府提出建議（一）以如何之形式着手雙方面之妥協或開全國國民會議或開南北代表會議（二）會議地點以何處爲最宜上海或漢口或其他點均須先行决定（三）會議旣開以後將協議何項之議題此等議題須預先加以研究聞該會對於此項辦法正在進行其通電署名之人多係在野之諸名流現已分别函電張季直梁任公熊秉三諸君請其署名一俟得覆即將此電發出實行忠告南北當局勸令息戰主和現北方當避對於該會此項計畫雖尚無正確表示然東海未就職之時早有希望和平之傾嚮此際當無問題段合肥向來似抱有一種武力統一之政策然此次下台以後頗有察看各方情形如何以定將來對於時局之趨向最近迭經東海協商之結果確已不再反對主和至主戰派中堅人物之倪嗣冲除前次專函自願捨棄武力交由陳光遠轉呈東海外最近又有表示希望從和平上速謀統一是北派中已有趨近和平之勢其長江三督向係張和平此次陳贛督來京實爲斡旋北派中之最有力者蘇鄂兩督與贛督同一步驟近鑒於大勢所趨益從事於和平上之運動不日必有表示西南方面則在津政學會亦已加入和平促進會足徵西林一派之主張和平尤爲切實對於北方似願讓步南北兩方之和平趨勢邇來確有逐漸接近之概又據政府消息錢内閣禀承東海意旨將於日内宣布主和政策其方式係先用通電發表對於外交内政皆有所申明而微露政治解决之方法如各省長官之不更動軍民之亟應分治土匪之急應肅淸均包含在内雖非具體辦法要爲主張和平之一種表示此電聞已得合肥同乵將提出於今日（二十二日）之閣議如無他種障礙則日内即可發表至主和步驟大約先解除政治糾紛而後及於法律問題 
　　附各通訊社消息新民通信社云天津之和平促進會近聞入會人數日益衆多如蔡元培王寵惠谷鍾秀等現均加入谷氏已行抵粤省積極爲和平之運動預想南方舊國會中之佔大多數者如政學會政餘俱樂部兩派將來必加入此團體至研究派之列席舊國會者本亦有三十餘人此部分當然加入毫無疑義惟屬於孫文孫洪伊派之益友社未必贊成此舉然係少數不過四五十人且現充參議院長之林森爲該社中堅分子而林氏即趨向和平此部分亦難免不生變化以上係據某派政客之觀察而論其趨勢如此又日昨各報所傳内閣將有和平表示一節本社歷從各方面打聽委係實在因現内閣固爲暫時過渡所有各員俱爲段閣舊人現時叚氏旣棄戰言和惟因已下野不必爲正當之表示諸閣員則現屬在位無此表示慮滋世人之疑况現在之諸閣員實無一人不表同情於和平兩字乾故擬以全體名義發一通電表示方針惟迄昨日止尚未發出中央通信社近來南北和平之聲浪日高徐東海就任後實於和議二字早有深謀其中堅人物則以梁燕蓀民爲提倡最力段合肥之意本欲於下台後看各方情勢如何以定將來對於時局之趨向然其可戰可和之機權在各方面其部下之主戰諸人則未嘗忘武力統一之旨也昨晤某要人譚悉政局上和平之趨向似已較爲偏重蓋在贛督陳光遠來京謁見合肥力述長江現勢與和平之必要合肥之態度與其素抱之政策頗有因時制宜之更變最近政見亦深主北方對南爲讓步之表示如南方有不堪忍受之要求則合肥仍依向來之步驟亦未可知北京通信社云日前英人顧問莫利遜氏由滬赴粤已見外間各報茲經調查此次莫顧問赴粤實係奉有中央某方面之命令昨聞莫顧問抵粤之後已與南方各方面人物接洽南方各人物對於莫氏之意見係有北方之意旨均已表示反對之意亞東通信社云錢代總理自就職以來其政見如何尚未有所表示茲據某方面消息昨政界某公謁晤錢代總理詢以對内方針錢代總理答謂余在兼代期内不過祇奉總 
统之命維持此過渡現狀以待時局之自然歸宿初無所謂大政之方針也某公又謂近日和平空氣濔漫京津一帶外間並謂政府將有關於停戰之命令我公現旣主持國務對於此節究亦不能無所主張錢代總理答謂余並不反對主和但此時遽下停戰命令余實認爲太早耳 
[内閣暫不改組]  
　　改組内閣問題近以副座問題之暗潮尚未完全打消故决由錢内長暫代下去俟宣布主和方針後再看時勢如何乃定改組之計畫目下惟陸軍一席叚芝貴决計引退繼任人物據最近所傳張懷芝頗有希望此事一月以前早已醖釀現張更以魯省土匪日見猖獗剿撫俱窮故願即由張樹元實授督軍已則來京入閣聞叚合肥亦以爲然 
　　據某通信社消息政界某要人昨談組閣問題謂東海之意本屬望梁士詒但以時期尚早梁旣不願此時上台東海亦頗不欲相强最近外間汪大燮組閣之說純出於一部分之擬議並非事實聞東海以此席早晚必將屬諸梁氏但此時旣不克實行而錢代總理在勢又頗難久代不得已而思其次最近電促朱桂莘氏令其來京（朱現在天津）將畀以組閣 
之任朱已一度表示不就前日東海又凂某公促朱一來昨日并將此議提出於聯席會議但朱氏肯否來尚屬問題據某閣員昨於會議散後曾語人以朱氏决不肯來是則組閣之事在目下係屬一種懸案矣 
[京華短簡]  
　　東海日前通電前敵軍事長官大意謂時局糾紛無可究詰昌以垂暮之年受任於患難之秋當此南北相持民生凋弊旣無術息爭亦難因姑息以貽誤在時局未定以前所有前敵各軍隊應就原地駐守非得中央許可不得擅自更移防地用維軍事現狀免爲他人所乘聞東海將於日内召集會議三種討論外交軍事財政三部分昨日已傳諭秘書彚齊各項檔案呈覽以便分期提交付議 
　　參戰處近日編練各軍實行參戰進行異常迅速靳翼卿將專任參戰軍總司令遺公府衛侍武官長一席有以袁乃寛充任消息 
　　國務院遷入三海自昨日起業經開始搬遷參議廳及秘 
書廳中之一部分已經遷入其餘各機關統限一星期内遷竣東海將於下月初遷住國務院 
　　徐東海就任後將府中人員留職或新任者一律重加委任其名單如次秘書長吳笈蓀帮辦郭則澐第一科許寳蘅馬丕緒劉培荃第二科張緝光劉遠駒吳闓生李秉元劉能紀賀碩麟閔爾昌第三科劉春霖王壽彭鄭沅王振堯丁傅靖吳璆饒鳳璜陸增煒黄濬第四科陳燕昌沈祖憲馬吉樟劉體乾秘書廳行走方樞張志潭吳乾燮 
　　上海方面所捕獲之德奥商船十數艘其利害關係人之德奥人已有訴願十六件訴諸大理院該院對此訴願定於二十六日午後二時在大理院捕獲審檢所由院長姚震主持開庭裁判許人旁聽 
　　北滿設立防止敵探局及檢察郵件機關一節昨聞協商國方面對於此二機關已决定由哈爾濱協商國領事團會同當地華官辦理一切至於行李檢察仍歸海關照辦又因此二項機關爲一種臨時機關其職權在於約束各國人民在北滿之一切動作在未組織成立之前應由中政府發表一種宣言以便保障將來而不致妨礙於收回治外法權之事聞協商國各公使昨日已將此意函達外交部 
　　政府近據黑省報告日軍奉准借用電桿業由齊齊哈爾添掛電線近已將訥河嫩口璦琿黑河等處先後掛齊由省垣至黑河一段已於本月十日前開始通電至滿洲里海垃爾昻昻溪札蘭克博克圖等處則俱設立軍用電話每處均有重兵把守 
　　和國禁止華茶運入和屬南洋各口經外交部向駐京和國貝拉斯公使交涉貝公使迭與該國南洋總督磋商已允認弛禁昨由和使函復外交部查照 
　　因登載一萬萬元大借欵被封之民强晨鐘經世等報以同時被封之國民公報刻已出版故現具呈警察廳請繼續出版該廳尚未批示 
 
 
 

Page 4

 
 
   
 
 

Page 5

 
 
   
 
 

Page 6

 
 
第三張 
要聞二 
[金劵抗議之現狀]  
　　英法美比俄各公使二次提出金劵抗議惟當時日本林公使適已回國故未同時提出嗣由代理公使致電本國政府請示已得回電應與各國一致駐京日使署接到此項訓電後即於昨日提出抗議並聲明願加入各國之抗議中 
　　四國銀行團代表二十一日下午四時到財政部會談由財長曹汝霖接見晤談一點半鐘之久關於金劵條例曹總長說明内容仍與曩日交付銀行團幣制節略相同末更附述金劵條例爲内政問題不能容外國之干涉至幣制借欵合同延期與否須俟國務會議討議後再行答覆據聞政府之意擬許以六個月之展期 
　　又聞外交團對金劵二次抗議政府已交財政部籌備答覆現該部日内將向外交界正式答覆其根據之點謂該項與民國三年國幣條例相符實無危及債權之處 
[南方傾嚮和平說]  
　　舊議員之談話天津益世報載新自廣州回津之舊議員某君談話云軍政府中各要人自任可澄到粤後對於謀和問題其態度已漸次活動其中之最據有實力者旣暗有贊同之表現又値趙炳麟相繼而至京津滬之較有聲望而渴望和平者復函電交馳勸其彼此妥協故截至任可澄離粤回黔時暗幕中據有實力之一大部份無不具有眞正妥協之心理其所以不及正式表示者一則唐劉（即滇督黔督）方面尚須任可澄前去疏通以免爲正式議和之障礙一則因孫派尚欲堅執到底彼等雖無實力然恐暗中鼓動有實力者亦足以妨礙進行至於李烈鈞方面在先絶不願附從和議後經任可澄覔得與之較爲接近之人多方疏解而其心理終亦趨重和平始有派贛籍舊議員王有蘭代表偕任可澄赴黔蜀之事實至舊國會方面除孫派之小部分外渴望和平者究居大多數然先旣懸以護法之標幟自未便憑空犧牲前此宣言况當北方未舉出第二任正式大總统時渴望和平之多數舊議員暗幕中原擬商舉東海以爲調和之餘地雖有一派之少數舊議員無此心理甚或反對之者然已曾謀着手疏能之法乃正在進行中而北方已捷足先登事旣至此自不能不有不承認之宣言此皆兩方面欠斟酌之點有以致之好在此番北方緩舉副總統主張大有人在東海亦並未參雜主張又多爲妥協上留許多餘地最近在野各要人極力謀妥協時局之進行聞東海大有贊助之意故舊議員中之渴望和平者且紛紛北來亦有東渡者亦有回滬者蓋此項舊議員所屬西南者居多其所具之心理一以非常國會每因不足法定人數所有要案終不能議第二任正式大總統選舉旣不能舉行現已認爲時機錯過縱能集合法定人數另舉一人亦徒事紛擾至於議憲一事亦殊難着手人數不足即爲第一難題故各謀有以致力於其所具之心理萬一調和之時機成熟北方能有政見上之相當條件予此面（指舊國會）以過得去而又有益於人民則從前與北方不合之主張自不能不犧牲以求俾人民早享樂利也 
[財政問題之險象]  
　　今後之財政總長内訌之結果使國家財政成爲今後唯一危險問題以現時情况言之每月軍政各費支出總在一千三四百萬元以上然可以收入者最鉅項目即爲鹽稅餘欵每月約三百萬左右此外各種零星收入合計不達三百萬是収支相抵每月差額常在八百萬元以上換言之即國家每月須增加債務八百萬元以上然此猶係東挪西欠軍政各費者未全行支給也而現象旣已如此若再益 
以戰事試問如何過去此則和戰兩端之何去何從可以數字判斷者也 
　　每月收支之不適合爲數甚鉅曁如上述故財政當局無日不在被逼求救之中國内旣無他種財源可以挹彼注此唯一解急之方厥爲借欵故今後之爲財政總長者不必問其對於財政之經騐如何計畫如何但以能否借欵爲前提苟能借欵無論何人皆可以爲財政總長不能借欵無論如何財政大家亦不得不見而 
却步今日競爭財政總長之人已不如昔日之夥蓋以此耳 
　　以言借欵之徑路自歐戰延長而後英法等國無餘力以顧東方其最有希望者厥爲日本美國然中美借欵之談判雖時見於新聞而實際則無所成就蓋美國之對我投資方針爲學說主義所束縛故讓日本之步步前進屢成鉅額之借欵歐戰和議動機而後世界形勢稍變列國皆漸移視線於我國適値日本内閣更迭方針改變日本對於借欵問題漸因自覺而立於與美同等之地位故今後我國之可與商借欵者仍爲日美而已 
於是再一研究借欵之人才目前所可見者接近日本方面首推曹陸接近美國方面首推梁周曹辭兼職内定者爲周自齊此中轉變之形勢可以騐消息矣近日以來某方面所傳聞者又言周學熙頗有出山之意然此派近已無其勢力且新舊交通兩面皆與之惡感甚深恐不能成爲事實但舊系曾引外交以攻曹安見曹系不可引外交以攻周者（自齊）漁翁得利周學熙未始不能利用此機會也惟根本問題則仍須先問其借欵有無眉目耳我國之財政前途不亦可痛也或 
[美使館員之中國政局談]  
　　北京國民公報記者某君赴美使館訪問晤丁家立博士（案丁博士父子均在美館又均係博士某君所晤者當爲其子）某君叩以近日威爾遜大總統致東海賀電中有對於吾國時局致其勸告之語意願聞美國對於吾國時局之意見丁博士曰此節余之能答與否須請示乃入别室少遲出語某君曰威大總统之電係恐中國南北分立轉瞬歐戰終了和平會議開始將不能列席且外人在華商務亦多窒碍故希望中國南北早得統一美人之意大致如此某君又詢美國對吾財政問題如何及有無投資之意丁博士云美國資本家前者組織銀團本有投資中國之意美政府亦願助力惟投資須有確實之抵押今中國產業如鐵道鑛山等等已向某國抵押殆盡美資本家何恃而投資於中國耶某君又詢近傳美國對於金幣條例有所抗議其事若何丁博士云中國從前向美借欵即以改革弊制爲名曾經交欵三次以後凡有關涉此類之借欵須先向美資本家商議今中政府尚未覆也語至此某君即辭出丁博士又以已意語某君曰中國國民爲吾人之友而中國政府則非也 
[日本退還賠欵條件之傳說]  
　　路透電社二十日北京通訊云傳言疊至謂日本歸還庚子賠欵附有條件類皆至有關係之問題足以剝削中國之獨立聞其條件如下（一）日本希望中國組織委員會編擬交戰後國際議和大會以便討論之意見書（二）此種委員會應有日人顧問員二人編擬意見書時宜採從日人顧問員之言（三）列席議和大大之中國代表宜與日本代表密切聯合行事而於外交各事中國代表宜聽日本代表之指導（四）中國若能如是日本不反對中國之派代表參與議和大會（五）中國於歐戰未畢時不得向他國借欵以償還借諸日本之債欵（六）中國宜許礦物棉花之自由輸出以供日本實業之需今日路透電社訪員晤某要人據云所謂歸還庚子賠欵者乃取銷一種債務並非舉此賠欵及其因此而得之權力一併奉還也故所傳附有上述各條件之說殊不能取信於人惟此消息係由半官方面傳來佈散於外迄未消滅余意日本必否認取銷債欵附有條件之說蓋如是條件非友邦所可出也將來和會所討論之遠東事件之半必關於中國事件之解决是以中國當然有不受縛束之代表列席其間固無論討論遠東事件者是否爲一種遠東會議抑爲一種委員會而聽命於主持世界政策之議和大會者也總之若欲使中國利益抑處於强鄰利益之下而箝中國代表之舌並蔽其目桎梏其手足導之入於民政旗幟飛揚煇煌以强不欺弱强權非即公理爲標凖之國際政壇則必爲協約國奮鬭以求之主義所不容此爲何等大事焉有疑義可言爲日本計使傳言而果不確則日本當發極明白之正式宣言以剖明之云云按二十二日天津益世報等所載外電消息與此略同 
[協約國要求觀審敵僑]  
　　日前哈爾濱捕獲敵僑六名帶有僞造護照當經收押候審又庫倫方面亦捕獲敵僑三名亦帶有僞造護照亦經收押目下庫倫之三名已經解到天津哈爾濱之六名尚在該埠收押日昨協商國各公使以捕獲敵僑例當歸華官審訊但因協約國對於敵人之關係擬欲屆時由各該埠領事到堂觀審惟均維當地華官拒絶遂即提出一種類似抗議之文書送到外交部其中具有二層理由（一）按照條約的關係須由當地各該領事觀審現華官以有碍主權拒絶（二）凡協約國人民與敵人訴訟時由各該國領事觀審亦被華官拒絶根據此二種理由要求中國外交部從速准其觀審否則另有辦法 
[報紙法已送新國會取决]  
　　新民通信社云政府將有報紙法發布此法雖經閣議决定仍須俟國會通過後方以法律案公布日内已咨送國會取决據聞此案係法制局起草共三十三條原案有四理由茲錄如左（一）報紙爲傳達輿論機關固不可不予以自由藉以發抒民意傳播消息然使漫無制限制又不免有擾亂治安妨害公益之虞查德法等國之法例報紙之取締即包括於普通出版法之内英美等國則於著作權法中規定出版之制限日本於出版法外另有新聞法現於德日諸國立法先例兼採其長編爲本案（二）查前淸報律及前奉明令廢止之報紙條例均以保押金之繳納爲發行報紙之要件本案爲發展社會與論起見不設此種規定（三）報紙之處罰分别爲由行政官署判定與司法官署判决者二種凡屬違反法定程序發行報紙者由警察官署判定處罰其不應登載之事件而登載者大之足以擾亂安寗秩序小之亦足以損害個人名譽按諸刑法厥罪甚重惟報紙以言論爲其職務偶一不檢易觸刑章故本案特定專條比較刑律分别减輕或酌易罰金而其刑法之判决仍屬司法官署以示愼重法權體恤報紙營業之意（四）報紙傳播極速登載事件如有淆亂政體妨害治安等言論一經發布煽惑已成雖有刑罰以繩其後亦於國家社會之危害無補審判程序繁重非可臨時應變故本案第二十七條規定警察官署有暫行停止發行之權以資救濟又復規定經檢察廳認爲無庸提起公訴時即應解除其停止處分以防濫用 
[二十一日之中校長會議紀]  
　　昨日（二十一）上午九時全國中學校校長會議繼續開會首由湖南陜西二省代表報告各該省中學校概狀均痛陳該省兵匪遍地學校所在停閉無進步之可言次由審查長薛德焴報告敎育總長交議第五題審查之結果經大衆討論議决對於此項問題有須注重者五端一中學校理科敎授之設備宜視地方財力所及力求完善二敎授時注重學生實騐其實騐鐘點至少須佔總數四分之一三應增加理科敎授時間並應添講各發明家之歷史四敎授理科時應注重本地之物產及原料并將此項物產陳列標本室五利用時間參觀工廠並修學旅行採集標本又有請求敎育部者五端一劃一理科名詞二奬勵研究理科學者并本國製造理科器械標本之工廠三寛籌經費完全中學校理科上之設備四特别注意高等師範學校及師範學校理科上之設備及敎授俾能造成適嘗之人材五請編通俗理科書并時時刋印理科上新發明之享物議决後省略三讀即交審查長修正文字而散 
[奉事紀要]  
　　據軍署消息張巡閱使於篠日電致政府條陳三事（一）陳述東省現狀及維持方法（一）對於國防增進軍隊辦法（一）對於西南主戰策略聞其三者之中以對西南作戰陳述最詳詞句尤多激烈張巡閱使昨接奉軍副司令孫烈臣銑日來電謂各項軍隊現已陸續開拔尚未開行之軍隊亦均預備一切臨時費用需欵甚巨曾經電請中央撥給迄未發到懇乞速行撥下以便進行云云閩督李厚基屢請張使迅出援兵惟張使以發兵援閩不但老師遠涉且無充分餉械故僅覆電敷衍李督不得已特派翟春浦爲代表於昨日抵奉晉謁張使磋商維持閩局事宜至張使果肯實力援助與否尚在不可知之數 
　　蒙古人民智識不開是以擾害頻聞雖經二十九師軍隊一再勦捕然其根株未絶屢次爲患茲聞張使日昨又據内蒙札薩克旗文稱境内現在竄來蒙匪百餘名有乘駝馬者有步行者任意搶掠希即迅派大兵擊捕以資鎭懾當經張使復電令五十八旅旅長陳錫五帶步兵一營馳往痛剿 
　　許蘭洲司令在京津多日與政府磋商一切茲因有重要軍務必須與張使面商故十八日偕同顧問搭乘京奉車回奉陸軍二十八師師長汲金鈍日前亦因有重要軍務與當道面商特行晉省茲聞該師長商榷已畢於今日（十九）上午十鐘搭乘京奉車遄返北鎭防所 
　　張巡閱昨日（十八日）召集在省各師旅團營長及軍署參謀顧問等於下午一鐘在軍署大開會議其問題專爲擴充警備司令部一切權限結果凡新軍五旅及警備隊二團在關外一切行動均歸警備司令部統轄如調防剿匪等事概由警備司令張作相行之發放軍餉請領接濟等費亦歸警備司令部之軍需處辦理中學校長會議在北京舉行已於日前開會本省參列者爲第一中學校長李樹滋第四中學校長白尚純第二中學校長宗英原本以省立中學校長爲限張使以本省道縣中學不下二三十校較省立者尤爲關切特准各校長如志願參列者可聯絡前往并由官家補助其川資旅費以示提倡而全國敎育聯合會在蘇省舉行會議則由工業學校校長梁成柏等前往與會 
　　大東關吳師長所開設之興隆當以近來附郭時出搶案爲預防計特置電鈴一由該當通至該管警察二署如遇緊急事件一按電鈴警察可聞警即至詎知星期四夜四狂風大作吹動電線二署之電鈴忽然釘鐺亂響不一時署長巡官以及長警皆荷槍前往一面電告軍署及二十七師辦公處並告知北大營瞬倐之間馬步砲区等隊均以該當舗有變飛奔前往將該當舗團團圍住乃待之許久毫無動靜遂互相猜疑有謂不是胡匪有謂定是胡匪知我衆彼寡不敢對敵議論紛紛相守以待迨至天亮敲門訊問據云並無其事始悟電鈴之響係被風所刮無不捧腹大笑 
[京訊中之援陜消息]  
　　川陜間軍事緊急政府與各省督軍均極注意近兩星期籌商派援進攻迭開會議電報頻繁而川陜各軍以利害所關實行聯合動作進行尤力以陜南形勢日緊漢中頻危軍單械乏在在堪虞不得不急籌協防因由陳陜督劉川督及鍾師長分别派代表於十四日齊集南鄭開軍事大會議共籌防禦方法昨日陳劉鍾管會電政府呈報會議結果已决定種種辦法决在陜南特設臨時聯合辦公處推舉劉川督爲處長鍾師長管使爲副處長上校軍宫以上均爲處員實力進行維持陜疆兼顧川局並選精旅分駐佛坪等處要隘以資扼守而圖恢復興安石泉平利安康漢陰等縣請政府迅爲設法籌撥大宗餉械逕交川軍駐京辦事處轉運接濟以利戎機 
　　連日外傳陜西軍勢緊迫唐熊等更有全力攻陜之舉政府又屢接陳督告急電報已預備積極援陜催促各路軍隊即速開拔昨日如南陽鎭守使吳慶桐二十七師師長孫烈臣毅軍統領姜占元俱已分帶軍官出京南下聞均先到保定謁見曹使一次然後着手辦理軍隊開陜事宜 
[閩局又生變化]  
　　福州大危急據外人消息閩省延平業被南軍包圍觀其形勢一二日中即當陷落若延平陷落則水口即趨於危險福州一帶亦必大爲動摇現下該地一般人心頗爲洶洶薩鎭冰覩此情形擬俟延平陷落後即特派專使前往南軍司令部從事交涉請南軍勿進兵於水口下流一面對於李厚基督軍保證其生命財產勸其解散所統軍隊而給以一個月之軍餉並要求李督迅速他行離開福建李督容納與否尚屬難明若不容納則當令武裝之輪船順流而下同時復令河江砲艦由馬尾上航以便同時夾擊福州令李督軍俯首聽命 
　　又據軍事機關傳出消息昨晚接厦門電稱援粤副司令童保暄在澄海與南軍交綏日前已經戰敗聞其所部傷亡計六七百人惟幸有閩軍一部赴至援救始將南軍擊退然童部已暫難復振僅至澄海靜待援軍 
 
　　又一消息閩省自福淸兵變之後牽涉駐紥省城之王旅疗下兩營雖經李督軍勒令繳械候輪遣散而省城人心驚惶有朝不保暮之勢薩鼎銘督辦連電告急内有倘中央無重兵往援危局難以維持等語聞政府已電復援軍即發勉任鉅艱 
[閩北之新風雲（厦門通信）]  
　前次通信曾述下游北軍已失戰鬭力則此後戰事之大觀俱在上游閱者當能記憶故日來厦門方面之消息頓呈沉寂即有江東橋之小勝然無關緊要已無人注意及之矣蓋厦門方面之軍 
隊其目的祇求保守厦門無復有進取之志現在駐厦北軍如周永桂等俱已拔隊上省其不復重視下游戰事已可概見惟上游方面近日鏖戰方殷茲將最近閩北之風雲述之如下閩省屬於北部者十六縣自永安尤溪爲南軍佔領後順昌將樂相繼失陷近日邵武知事吳夔亦因糧盡援絶歸附南軍光澤以迫近邵武南軍祇派支隊百數十人入城亦即歸附南軍沙縣方面南軍由順昌進迫近亦告陷建寗以處寗歸將順之間四面楚歌告援無路縣城祗有警隊四十名又不能向江西乞師（建寧界江西）其危急可知泰寧之一部分又落南軍手中所未被南軍侵入者祇南平建甌崇安浦城建陽政和松溪等七縣而已然除南平 
建甌有大兵外他如地丁最多之浦城物產最豐之崇安以及建陽政和松溪等邑俱乏兵卒駐守而南軍亦不之顧近日閩北一部得以苟安朝夕者僅有此四五縣而已現在南軍以全力注於延平一部（即南平縣）期下水口直抵省城南軍司令蔣國賓氏已率所部三千餘人並聯絡土匪陳子江藍本鄭蔚民劉世達等二千餘人圍攻延城現正在離城四十里之峽陽相持至延平城内居民則遷徙一空惟留少數工商界之壯丁而已城内北軍約有五千現正在極力抵禦而第一師師長姚建屏亦於十月十六日親赴延城督戰不日當有劇烈之戰事發生矣建甌方面則有徐鏡淸統帶駐守惟徐之態度亦復不明此次洋口之失即爲所部軍隊附南所致日前其叔代理司令徐岳嵩氏將所屬一營附南故近日建甌亦甚風聲鶴唳謡諑繁興而匪軍之索餉者亦竟深入離城一二十里之村鎭毫無顧忌最近數日間南鄉如陽澤小橋上堡下堡郭涉等鄉已各勒去二三千元現在城内富室多托庇於耶穌敎堂昨據該縣人來省者言甌城不日恐有戰事若然則閩北之戰局當有大變化也 
　　延平方面旣有重兵駐守南軍一時難以得手遂由德化大田園攻閩淸期得閩淸反攻水口襲擊延平蓋閩淸沿江而上至水口祇七十里由水口至延平一日可達前後夾攻使北軍首尾不應且閩淸至省城祇一百三十里費時亦祇六小時耳該處本駐有周何兩連以延平軍事緊急調駐水口填防該處另易以新兵駐 
守閩淸民軍本擬俟新舊軍交替之日起事而南軍支隊司令許端勇急於起事遂於先一日（十月七日）圍攻縣城而舊兵尚未出發事遂不成不過鏖戰五小時北軍之損失祇死一排長李義端與兵士十餘名而已 
[醴陵觀災記（詹詹）]  
　　雙十節之明日余應醴陵王煒彤知事之召早八時由長沙附粤漢株萍兩路連帶車前往車中以軍人爲最多擁擠不堪沿途所見居屋皆前此鋒鏑之餘無一完好者鐵道兩岸之山峯抣有架棚步哨嚴秘絶少行人秋禾多倒臥田中不敢刈穫午後二時抵醴陵則舊地重游令人生今昔之感蓋醴陵爲附郭大邑向稱繁盛磁器夏布茶葉爲其出產大宗城中居民達二萬户横亘十字街頭之淥江橋當年醴陵紳界倡議修葺已耗萬金今已一木無存商賈輻輳之十字街曹家巷謝家巷東關近聖街一帶均付咸陽一炬總計城中房屋約燒燬十分之九瓦礫堆中猶有餘臭據王知事云伊於陰曆四月初間到任城中僅有百姓數人一月以後始漸安集刻下城中被焚之屋基概未施以建築一以大局未定恐再被焚一以刦後餘賸不敢有架屋之舉以示富也知事公署僅一頭門未燒王知事設署於興賢堂以張湘督前次發下之急賑一萬五千元中提出千金招集商人設臨時販賣店數處揆諸紳界之意以月前呈請蠲免之舉張督未加允許殊不滿意而知事公署七八九十四個月並未頒到行政費分文省署均批迴在田賦項下截留因此知事求去之念益急城内外駐紥奉軍約兩個混成旅紀律欠佳十二日又將郵局搗毁雖肇釁於郵局之不收濫票幣幾乎鬧成命案昨日湖南郵務管理局派徐巡員筱搓前往查辦迄今尚無若何解决醴邑今年兵災水災匪患蝗蟲一齊發見其災情之重爲從來所僅有轉瞬冬賑非有數十萬鉅欵難期實憲均沾望我國内外大慈善家急起圖之 
[蘇省會之審查會]  
　　兩日來議會情形頗有活動二十一日晚間財政審員查會報告海塘經費應由國庫支給案成立其報告書謂河海工程屬於國家事業範圍近頃内務部河務會議亦認爲財政部應撥之款自應照案移咨至截留支給一層依財政上統收統支原則碍難辦到儗改爲呈省核定列入八年度國家預算是否仍候大會公决又請願審查會報告南滙秦始其請議南滙縣知事違背法令隱匿徵收費請照前案撥還地方案及常熟徐兆瑋等請議續濬白茆河南段案均成立提交大會二十二日督軍省長於午刻公讌議員全體因之休會一日眞所謂聞道請是得了將軍令矣記者於下午訪個中人知主人翁中李督軍並未出席席間由齊省長演說略及政局謂中央實有和平之意李督軍亦力主息爭但南北之爭果宜泯滅本省各界尤宜和衷共濟云云錢議長亦有照例之答詞繼則督軍代表何紹賢氏起述歡迎語議員朱紹文演說江北民生困難情形請省長注意並由招待員導觀各工廠成績品賓主盡懽而散惟以天雨甚到省不過半數而已迨錢議長返會而舊議員之索老俸者紛至錢議長之對付均以法律爲指歸索欵者忿忿不平大約將來之結果必須向負解釋法令之機關請求解决矣二十三日下午開審查查内務敎育兩股無案審查實業股調查未了（調查期二日間昨甫第二日也）而大活劇出現於財政審查會劃分省欵主管機關案在第一讀讀中王鴻藻已發抒反對之論調而無充分之理祗視爲萬做不到不如不提之說至是日王仍持此說經審查長朱紹文反覆陳說不劃分之危險劃分之利益（國家地方均有利益）與設置主管機關之必要條分縷晰王無可反對乃舍反對劃分之說更就專設機關反對數言抵觸法令而其實皆爲誤會提案人陳大猷譬解之王仍不喻手舞足蹈漲衇僨興語侵多人馮士奇不能耐拍案叱之幾至用武同會人多不直王交責之始得結束認爲當然成立惟辦法中省長在本省士紳中遴委一語擬改爲由省長委任提交大會公决豁免江坍忙漕案亦得成立其報告語云本案審查結果以爲所述理由極爲充分惟分圖淸丈辦法事較繁重不易舉行民間果有此項坍廢田糧但經官廳布告令其自行申報當非難能似尚無分圖淸丈之必要又坍廢田畝不僅屬於沿江即如海塘之挖廢湖河之冲坍亦應一律辦理擬將原案辦法改爲應請省署通令各縣知事出示布告如有沿江沿海及湖河等冲坍挖 
 
 
 

Page 7

 
 
廢田畝由該業户隨時呈請縣署派員會同地方市鄉董事勘丈屬實彚造淸册呈請省長核辦嚴查縣知事將正附雜稅銀欵存儲銀行錢舗生息藉飽私囊厲行懲戒以維省庫而儆貪續案審查之結果認爲當然成立應咨請省長將六十縣月解正附雜稅各欵於每月終結時分列詳表刋登省公報以資查考均提交大會付諸公决當晚由議長發出第三號議事日程定於二十四日下午一時開議其議題如下（一）朱議員翼雲等提出催交决算緊急動議案（二）馮議員士奇等提出征收忙漕銀圓折價應再申省令按照市價收納緊急動議案（三）内務審查會審查調查省政案報告（四）財政審查會審查海塘經費應由國庫支給案報告（五）内務審查會審查淸理積穀案報告（六）朱議員德恒等提議積穀備荒案（七）財政審查會審查劃分省欵主管機關案報告（八）財政審查會審查嚴查縣知事將正附雜稅銀欵存儲銀行錢舖生息案報告（九）財政審查會審查豁免江坍忙漕案報告第七案即昨日（二十三日）在審查會大起爭議之案預料大會中必更有一番舌戰然苟人心不死則此案必得成立江蘇財政上前途之曙光庶幾其在斯乎 
[蘇議會之和平希望]  
　　請督軍省長主持江蘇省議會咨李督軍齊省長請主持和議文云民國不幸同胞自戕兵交期年流血數省在政府欲全威信而南方力主護法具有苦心良非得已但國將不國威於何伸民之淪胥法於何寄財力竭矣民怨深矣匪盗蠭起强鄰覬覦國命將傾寗堪再誤民意所嚮咸趨和平况歐戰將終媾和伊始欲參列强之議席必先謀國内之統一亟應雙力釋嫌協商善後省議會爲人民代表不得不發抒平議茲於十月十九日會議可决通電全國籲請息爭一致對外蘇省襟喉南北海内所宗貴督軍省長夙主和平億兆生靈尤深感戴務請終始主持貫澈平議不獨蘇省人民之幸國家前途實利賴之除分電北京大總統國務院廣州軍政府政務總裁各省督軍省長省議會外相應咨請查照察核施行 
[和平聲中之寗訊]  
　　邇來和平聲浪逐漸增高據軍署消息李督對於調停時局之辦法略有數端（一）請東海發停戰命令（一）副座畀之南方（一）南北各派在野有聲望之代表在天津或上海會議討論妥協辦法（一）新舊國會同時取消依法另行組織此項主張曾電中央並未得東海電覆又一消息李曾以此致電在野各要人徵求意見隨得黎馮會銜覆電表示贊成昨日（二十三）黎黄又來一電請李督與張季直在寗組織分會從速着手成立俾大局早日解决等語李督接電遂與張君商榷組織方法並會銜電請黎馮從速派員來寗指示進行方法聞覆電已指示某君南下明後日即可來寗矣陳贛督此次晋京本抱有解决時局之熱忱前日（二十二）陳督來電謂東海之主和態度現已明顯合肥對於主戰意旨近抱消極黎馮方面之發起和平促進會聲勢日張時局大有變化之象我公所抱之意見尚望積極進行早促和平而安大局云云李督接電後當即覆電稱公南下時請由津浦路來寗面商一切云云故陳督此次出京或須改道津浦也 
　　第一批援閩軍於十七日由蚌來浦計步兵一團機關槍一連紅十字醫兵一排由第二團團長高維岳統帶乘該軍自租日輪赴閩前日（二十）又到兩列車計步兵兩營昨日（二十一）續到一列車計砲隊一連輜重一連及子彈槍砲等件該軍來浦先由李督派往各員照料一切齊鎭守使並布告商民凡奉軍購買食用物件一律公平交易不准高抬市價二十二日晨船到步兵兩營乘福州砲隊輜重及軍器等則搭建新由王旅長率帶赴閩統計兩批約三千餘人蘇議員於二十日曾宴王旅長於金陵春席間錢議長鮑副議長與談時局謂歐戰將終若國内不早促和平將爲外人干涉且列强議和時將無參列議席餘地故解决時局此時實不可緩王旅長聞之頗爲動容又二十一日王旅長入軍署辭行時李督又婉言勸以調和時局爲前題王亦表示感意則此次王雖赴閩想不致再與南軍開戰增解决時局之障碍也 
[松人又請免封鹽塲]  
　　江蘇舊松屬各縣人士爲封閉鹽場事疊次籲請均紀前報茲又覔得松奉金三縣紳士之呈文錄下呈爲封閉松場决不可行環求轉咨部署取消前議别籌整理事竊龢等前因封閉松場將絶灶户生計且餘岱私鹽充斥松境此議徒足以殺良民而不足以杜梟販曾於七月妆旬分呈場縣籲請轉呈核銷原議孟知事未予轉呈致下情未達鈞聽嗣聞松江稽核分所有八月一號實行情事又經寳善曁龢等並松屬各議員先後電呈籲求阻止查丁會辦封閉松場之議無非因私販太多官收不旺收不抵支而起然其意見書祗憑理想多與事實未符即稽核分所呈文亦多與眞相隔膜民等生長是邦見聞較確請將原文誤會各點爲鈞座一一陳之松屬海洋東北受江潮衝擊故海水距江愈近則愈淡愈遠則愈鹹觀餘岱產鹽甚旺而川沙南滙久不產鹽其明證了以故靑村壤地雖廣而產數乃遠不及袁浦今丁會辦乃欲以餘姚岱山每板歲收之數繩之松場而計算松地走私謂每年有五十萬擔之巨且餘岱私鹽充斥松境而謂松屬各場係用以製造私鹽者此其誤會者一宫鹽短收由於開辦政策之不善光緒初年首設緝私前營於南庫本皆陸隊專緝餘岱私鹽八年因禁板無效改煎爲曬變灶丁爲板户鹽法始壞其時增設巡船又密於袁浦而疏於靑村以靑場區域之廣而僅設四艘何能遏絶私販又袁浦灶課銀少所重在鹽故歷任場官皆以全力注鹽務靑村則反是此又後四厫短收之原因不盡關板户之無良也然觀歷年收鹽比較三場皆歲歲增加如五年度總數爲八萬二千六百餘擔七年度即增至一十三萬九千二百餘擔七年度截止七月杪已有一十二萬餘擔即向所稱最短之四厫亦均比前有加苟再加整理不難蒸蒸日上而乃謂整理無效結果不佳此其誤會者又一松場厫收自六年改輕引斤以後年收約三萬引有奇以平均納稅每引六元計可得十八萬餘元此雖抽諸各地方要皆產自松場爲松場板户間接之納稅用丁會辦收支比較表以保護厫收兼顧銷地之巡費六萬六千五百餘元悉數列入支數而於此項鹽斤所得稅收入之巨欵全未列入收數遂謂政府損失年有五萬二千餘元此其誤會之尤大者又一綜觀以上各節松場固無封閉之理由不特奪民衣食危及治安之可慮也第鹽稅爲國家歲入之大宗當此庫欵奇絀苟能有法使稅加旺固亦官紳所至願民等曾以此事開會討論僉謂欲謀稅旺道在整理不在封閉整理之策不外取締板户改良鹽巡蓋板户有板若干繳鹽若干場署皆可按册而稽但使場知事督催嚴緊遇有板户非因特别事故而違抗不缴或短繳過多者即没收其板若干成以懲其玩他户自不敢效尤此則仿丁會辦封閉之意而變通之可使頑户知懼而善良不效波及似較妥善至欲杜私販尤在通盤籌畫改良緝私巡船若新設之鹽警言語不通情形不熟幾同虚設尤宜改編應請轉咨部署取消前議令行運副召集三場知事將以上二策精密研究切實推行庶上可裕國而下不病民是否有當伏乞督軍省長鈞鑒轉咨部署取消前議别籌整理億兆戴德再松屬三場袁浦靑村皆在奉境板户隷奉賢者十之八九是以此呈由奉民主稿合併聲明奉賢松江金山公民程龢阮惟和朱家駒周寳善王渭陶望侃廖光琦唐安鏞林欽照王福綬顧行修曹駿猷 
[南京快信]  
　　國務院電各省徵求對於歐和意見限五日内電復以備採擇李督電駐京代表韓德銘面竭東海陳述蘇省軍民望和之切請早决大計以救危亡 
　　李督昨又電致前敵張宗昌楊春普吳鴻昌飭安守防地靜候時局解决 
　　顧鼇來寗與李督有所協商准明日回京復命 
　　倪嗣冲之參謀長李玉麟昨又奉派來寗面謁李督聞倪病已稍痊表示願抛棄主戰共維國難 
省議會商方地方公會聯合上書政府請願速和早解糾紛 
長江巡閱副使王廷楨昨日因公乘津浦車入京 
本督因舉辦冬防昨召集各軍官在署開軍事會議 
聞李督以冬防已屆本省防軍不敷分布擬添招兩混成旅昨電請中央核示 
財部連日迭電各省催解協欵聞齊省長以本省財政奇絀諭令財廳通飭各屬迅將八釐公債欵項解省以濟急需 
財廳長因上期考成各稅所虧短比較者十餘處聞日内將一律更換以維稅收 
齊省長調韓諮議廳長接辦錫金稅務梁玉書回諮議廳長任省議員提議增加歳費案聞已有八十餘人連署 
[杭州快信]  
　　省議會昨决選議長杭嘉湖三屬議員僅到四人餘不列席未足法定數（到九十七人）當由議員鄭凝責問主席何以昨今兩日所到人數如此懸殊主席不答即振鈴宣告延會 
紹蕭兩屬鹽店配鹽護票向定七日缴銷現袁運使爲維持銷市起見已另籌變通辦法改十日爲一期咨商稽核分所馮所長同意下月即當實行 
　　新簡粤海關監督兼交涉員林鯤翔交卸杭交涉員後因未克赴新勾留西湖甫於昨日北上向中央請示辦法再定赴粤與否紹縣所前鎭原駐水警奉令撤回時際冬防商情惶恐呈請省長撥兵駐防已飭三區常統帶設法抽撥 
　　齊省長昨飭財政廳撥解本月份警備隊經費八萬三千餘元崇德縣習藝所長鄭友詩營私舞弊已飭縣查復得實不日下令撤換 
　　上月宥日省長舉行吏治研究所學員第一期考試（並非月課）現已揭曉計取甲等知事談長康等十四名乙等留澤沛等二十八名丙等劉璋等十名甲等縣佐汪鍾鼇等三名乙等王嗣昌等五名丙等林勉等二名 
地方通信 
[松江]  
　　攷查團展限三月實業廳所組之螟蟲攷查團其原定攷查期限本以九月爲止兹因各處蟲災仍極蔓延自非將被災稻根完全焚燬不足以絶根株爰特訓令各縣飭即通知各攷查團員將攷查職任展長三月限内責成各團員督促各災區將被災稻根掘起焚燬現聞本邑攷查團員吳步蟾顧吟香等以此事重大須俟謁商縣長定有辦法後方能進行 
　　水巡官請免調防汆來廟紳商各界因該處護卡水巡官徐民伯自前年奉調駐鎭以來保護地方不遺餘力日昨忽聞有調防洙涇消息爰合保衛團團總封德貽保董顧志成緝私帮帶吳炳卿陸警巡官沈子栽等呈請水警專署長沈夢蓮免予調防未知能准如所請否 
　　學藝會定期舉行張澤鄉學委金純盦定期古曆十月六日集合該鄉國民學校舉行聯合學藝會其所定辦法擬將全鄉學生分爲若干組組各三十人由主持者口試其平時學藝擇其確能領悟獲有裨益者按門給予相當分數再視其總平均分數之多寡酌給奬品以示鼓勵 
[無錫]  
　　建設電力公司之先聲無錫以彈丸之地而工廠林立實業一項夙稱發達邇年歐戰方劇噸位减少煤源日枯價亦奇昻以致各種小廠資本不允且因煤價昻後無利可沾就是歇業者有之即如碾米廠一種共有三十餘廠每廠必有引擎鍋爐非有煤斤即屬火油煤固奇貴火油亦漲每碾白米一石僅取碾費數分入不敷出大有岌岌不保之勢餘如絲紗麵油各廠限於引擎及鍋爐外洋久無有來若滬上現成之貨居奇不堪動輒數萬金受經濟拘束以致不獲添創及擴充坐是實業無從發展設能有一數十萬金成本之電力即（馬達）廠成立後則各種工廠不難藉斯圖存兼可蒸蒸日上煤斤火油均可减用引擎鍋爐亦等於廢物旣藉電力作用則諸般工藝悉能次第舉辦是以一般實業家倡辦電力公司久已風靡一時奈缺乏專門知識且歐戰未終機無由來徒成空議近始有滬上西方電汽公司理事長錫人鄧君福培及顧君維精二人擬具電力公司之概略及預算刷印成帙遍布於實業界中因而大爲鼓動兼之鄧顧二人均從美國某校畢業後復在美洲某工廠實習有年經騐宏富回國以來即經西商聘任要職現正在編訂章程籌招股份預計招股必能美滿也 
[鎭江]  
　　又有防範黨人令鎭郡軍警各機關奉李督軍電云近據稽查處報告謂有某某等黨首近頗活動於滬浙寗等處並由滬分遣黨徒四出運動希圖不軌請即加意防範應即電令轉飭所屬軍警一體嚴加防範等因軍警兩機關奉電後當即分派稽查偵緝各員對於輪埠車站等處偵查異常嚴密云 
　　推行浙省奬劵浙省紹蕭塘工有奬義劵發行伊始業經浙江省長咨請江蘇齊省長轉飭所屬各縣知事協助推行以全義舉現聞鎭地經售上海慈善救濟劵之善得利等號均已帶欵赴滬向駐滬浙省奬劵分局認領以便行銷云 
　　流行時症可畏近來本埠發現一種時症較之上半年更加劇烈初起有患喉痛牙痛鼻紅等症繼之以寒熱重者頗爲危險據聞醫家研究係因秋燥之故致有此流行之症幸二十二日下雨寸許氣候轉寒相此症當可稍殺矣 
[揚州]  
　　淮運使之交代兩淮鹽運使張子蔚刻經財政部呈明大總統調京任用另委現任長蘆鹽運使段永彬署兩淮缺務張運使因去職在即特飭場運局將各商人所欠官欵已還若干尚欠若干局存若干解司若干逐細查明列表呈報以備辦理交代 
　　校長請委助敎員仙女廟第一國民學校長錢蔭棠因助敎員時常曠課有碍兒童學業二十三日函請勸學所長曾雲程委人接替 
　　漆匠增漲工資本城漆業工人現以生計艱難特邀集同行於南門漆業公所内會議要求店主加漲工資每日須得大洋二角方克敷衍家計經各店主磋商允照原價一百七十文分三等加增至二百文爲限故各工人業於二十三日照常工作矣 
　　規復菓蛋捐之爲難本邑菓蛋捐向係按年認繳六百千文周前任時該業董姜復興等以營業凋敝呈准暫免繳納在案現趙知事因行政經費支絀菓蛋營業頗爲發達而所認之捐實屬輕而易舉未便任其放棄委員陳雲藻調查此項欵捐每年究得若干以便開徵即經該委邀同菓蛋業代表姜幕陶討論謂生意淸淡原額困難照繳即使活捐亦無以應付據復縣署趙知事於二十二日飭傳該代表來署明白開導免致阻撓捐務 
[武昌]  
　　省議議覆選三誌第三區覆選揭曉當選人十八名所知者如下列熊樹藩何炬新陳拔萃（以上圻水）屈佩蘭金耀龍（以上麻城）江滙東謝璟（以上黄安）童德毅王寳珩（以上圻春）廖秩道王調元（以上黄梅）劉楫郭壽黄（以上 
廣濟） 
[寗波]  
　　軍帽山捕盗之劇戰定海東懸海之靑濱山廟子湖素爲盗匪出没之所日前有浙洋福海官漁輪行經該海面網捕適遇行刧雙合山石岩之盗船三艘游弋其間盗衆六七十人各持快槍快砲等向該漁輪射擊意圖得此漁輪可以横行海上致該輪被中數槍略受徽損當即遁回至沈家門禀報水警第二隊請來追捕旋派第一第七兩分隊長即乘福海魚輪星夜馳往該處至將軍帽山盗衆恃有利器開槍抵拒漁船内水警之槍械不如盗械之利幾爲所窘乃加足漁輪火力將該盗船撞沈盗衆難民半皆落水當從水面撈獲八人謂内有五人確係著名積盗已派警押解水警廳訊辦云 
　　南田旱災之道批南田自夏秋以來苦旱禾萎九月初旬始霑微雨而十三至十五日止垂成之稻復遭狂颷吕知事迭據各都董農民報請勘災已呈各憲察核十九日復督同都董人等親往各鄉逐嶴履勘見受災情形委實深重輿步所經農民牽衣泣各僉謂秋成絶望工本虚擲環乞免征糧賦當即再三安慰一面將履勘詳情分列田畝數目開摺呈報會稽道尹批云該縣田禾被旱成災旣已不及補救仰速親勘詳報以憑核辦至蕃薯雜糧據稱得雨之後尚能長發應即勸諭農佃加意滋培是爲至要 
[杭州]  
　省會議長難產省議會選舉議長因二十二日大會票不足額特於昨日（二十三）舉行决選自午後一時至四時間來會簽到之議員殊不踴躍且有來而復去者直至四時二十分振鈴入席由臨時主席李昌鑫報告大會本日實到議員九十七人（未過三分之二）不足法定人數勢難開會旋由第六席周書質問謂昨日到會一百四十六人何以今日如此之少臨時主席未及答覆各議員已紛紛出席而去 
　　統領接任有期新任浙江緝私統領米占元自奉任命後本擬即日來杭視事因奉鹽務署電召赴京接洽一切昨已回抵鎭江電致袁運使准二十八日前抵杭定下月一日接任視事 
　　南星橋之火警昨（二十二）夜一時許江干南星橋畔某雜貨店不戒於火雖經城内各義龍及消防隊到場灌救然因風雨交加火勢猛烈故施救兩小時之久始行熄滅計上首至螺螄埠止共焚去市屋八十餘幢 
[奉天]  
　　藏碑幾乎賈禍前淸留奉補用知縣吳淸華者前因赴輯縣在某深山中獲得魏碑一小方珍藏有年自前淸被議後寄寓 
省垣上年曾將所獲之魏碑拓印多張轉送親朋識者謂確係北魏時代之物也現任盛京都統三多氏雅擅書名亦曾賞識此碑嘗建議應令吳將此碑石交由公家保存當經吳之同鄉允爲傳知照辦詎吳靳而不與近來東邦之漢學博士内藤氏游歷到奉某要人謂吳有將此碑石出售三千金之說擬令某師有派兵赴吳寓搜取歸公實則吳臥病月餘久不與外人晤談其爲訛言可想而知當爲吳之同寅某所聞親往吳寓告知其故吳以此石存在京寓當派僕人赴京取回自願獻於張巡閱使歸公保存以珍護此古折而派兵搜查之議始獲取消云 
雜評一 
[張勳（默）]  
　　去年警天動地之復辟幕其形跡之流遺僅張勳一人未赦耳今張勳赦而復辟之形跡遂絲毫無存矣 
　　各督軍聯電請之部下暗中運動之我人固早知其必赦其他復辟之人均赦則張勳亦何獨不可赦所異者久久不赦於馮氏時代而獨赦於東海上台之後豈以此示大總统就任之恩典耶抑與妥協北派亦有關係耶吾甚疑之 
或曰中國之失政刑也久矣又何論乎張勳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀中國郵政之發達]  
　　上海泰晤士報云中國郵政局年來發達殊可驚人十二年前中國郵局分設於各處者僅有數百局所所傳郵件僅二千三百萬件但在今日則已達一千六百八十三局所而郵件已達二萬七千八百萬件矣使中國政治改良國民進步則其郵政之前途尤屬不可限量今上海郵局因現有辦公地點尚不敷用已在蘇州河北四川路與天潼路口購置地基擬築新屋云 
[全國敎育會聯合會第十三日開會紀]  
　　全國敎育會聯合會昨日續開二讀會下午二時開會計議决案四件（一）請維持被災各省區敎育案（呈敎育部）（二）致書業商會日報公會及各報館函（三）中等以上各學校學生應於假期内實地調查案（四）致南洋各埠華僑敎育會書均省三讀五時散會並定於今日上午九時開三讀會下午舉行閉會式 
[依周塘路工近訊]  
　　依周塘馬路填泥工程已於前日告成惟路面應鋪六寸厚四丈闊之煤屑尚未竣工蓋因全路共長四十里所需煤屑甚多且皆取自龍華及高昌廟兩處軍廠小輪駁運頗不便利故所限兩星期殊難完工現全路監工員軍署副官王泗芹除督催各駁船迅速轉運煤屑送往鋪築外並已據情禀報盧護軍使請予展緩兩星期是以全路工竣之期當在下月十號左右惟中間應建虬港橋及新開港橋兩座開工甫及旬日而所限造成之期祇有三個月王監工員深恐逾限昨特諭令承造該二橋之工頭務速遵限告成勿得延誤云 
[秘密招兵之查究]  
　　本埠軍警兩機關接到江蘇李督軍來電略謂近有高姓等數人來寧設立機關秘密招募退伍軍人資遣赴滬會集出發經該管軍警偵悉馳往嚴緝業將高文烈等拘獲解送軍法處密訊重懲在案惟據供稱尚有某某等匿居滬地招募軍隊遣赴某省自應嚴加偵查務獲解究並令所屬軍警一體嚴密防範毋稍疎忽嗣後遇有私軍人情事立即拘解該管官廳訊明重懲等因軍警兩機關當卽分飭所部軍警注意偵查並令稽查偵緝各員一體嚴查務獲解究 
　　又聞本埠軍界接陸軍部來電略謂訪聞黨人某某逗留上海潛匿租界暗設機關專事勾結閑散軍官受其惑者已不乏人均受有軍政府職派往前敵作戰查此項閑散軍官均有軍事學識務希設法查拿禁止云云 
[新閘路烟紙店被刦]  
　　公共租界新閘路一千七百五十七號門牌晋泰烟紙店於前晚十二句鐘正在收市之際突來身穿藍布短衫褲口操江北音之盗匪三名以購買香烟爲由躍入店櫃内各出利刃向店夥學徒嚇禁聲張當將賬檯上洋八十角銅元五十攻香烟一包攫取而逸迨該店主葉阿二飛報新閘捕房立飭通班中西探捕馳往追拿已無蹤影遂據情回禀捕頭轉禀麥總巡通飭各捕房中西探捕一體留心偵緝 
[戳斃烟妓兇犯之引渡]  
　　一區警察署已革巡警陳廷元前因妬姦起衅在小東門外花烟問將烟妓小金林用刀戳斃由捕將陳拘送法公堂訊供之下以案情重大判令押候函送内地法庭究辦在案昨日午後法公堂備文將該兇犯陳廷元連同兇刀一柄押送上海地檢廳當經檢察官預審一過判陳收押候辦兇刀存庫 
[南京號郵船之行程]  
　　英文滬報云中國郵船公司之南京號於二十三日可由香港起椗赴滬今定星期日由滬開往美國此次將載有生絲一千五百包値銀一百四十餘萬兩及　塊茶葉鬃毛等物 
[美棉出口之限制]  
　　字林報云駐美日使電告東京外務省謂美國戰時商業部已發關於棉花出口之示文取消十月十四日以前所發出之運花執照自是日起凡請領運花出口之執照者須按照美政府所規定之區分填明花之等級品質詳情並呈驗運銷之契約如無此種契約須有定備噸位運棉出口之憑單而出口說明單亦須填明棉花等級品質之詳情云 
[格萊斯公司開始營業]  
　　大陸報云格萊斯公司已租定南京路伊士拉新屋底層與第五層爲事務所因該屋尚未落成故暫租南京路十八號房屋開始營業現已聘定美人七爲辦事員明年一月一日移入新屋時辦事員將增至四十人該公司擬以偉大之規模經營出入口貿易該公司與全球各處之格萊斯聯絡一氣云 
[張裕公司新屋落成]  
　　烟台張裕釀酒公司爲已故華僑巨子張弼士所創設其出品久已著名無待贅述茲該公司因營業發展所賃民厚里房屋不敷應用特於英租界南京路直隷路轉角自建三層樓洋房茲已大工告竣下層爲營業部上二層爲辦公室會客室總理室等後爲棧房佔地不大而建築甚爲精美大約一二星期後即可喬遷該公司主任刻爲張劍豪君上海主任爲邱星海君據該公司幹事陳百男君告人該公司爲挽回利權計於淸光緒二十一年在烟台地方創設釀酒公司親赴歐美採購葡萄之佳種運回烟台開闢山地萬畝爲種植場建廠屋置機器築地窖設玻璃廠造瓶聘請泰西著名專門酒師哇務男爵駐廠悉照西法督造經之營之閱時幾及三十年投資已達三百萬遞年造成之酒藏諸窖中累積二十餘年之久近始發行最著名者紅酒如品驪珠瑪瑙紅正甜紅紅玫瑰白酒如瓊瑶液大宛香益壽漿佐談經各種皆氣味芬芳醇厚常飮却病而品驪珠益壽漿二種尤爲婦科胎前產後之良藥實不僅助身體之强健作滋養之妙品已也高月白蘭地爲該公司特出之產志在表揚國貨爭勝於人論其釀法葡萄酒百斤僅造得白蘭地十三四斤又須窖藏至十五年以上始可出沽與火酒混充味辣性烈者不同故皆能得中西人士之贊賞前在南洋勸業會獲奬超等文憑又歷赴各國賽會獲奬金牌甚夥我國政府特許註册准免釐三年並蒙大總統給匾嘉奬題贈瀛洲玉醴四字又經旅滬英國柯師大醫生化騐荷贈證書稱爲質美味醇滋補身體足增此酒聲價云云其規模之宏大如此將來營業蒸蒸日上可以預卜是亦國貨前途之曙光也 
[勘丈同春福棧碼頭]  
　　浦東老白渡同春福棧售於日商三菱公司該管領事照會陳交涉員咨請會丈局改入日册該局以該棧碼頭與老白渡擺渡碼頭毗連案關塘工局規定八長渡渡口丈尺故特函致塘工局董查復核辦昨經塘工局派員會同洋涇市經董前往勘丈計丈得該碼頭出浦處濶九尺接進岸上闊二十一尺按照董家渡碼頭洋涇路舊案碼頭公路須直線闊三丈出浦闊十丈當由該局繪圖說帖據情函復會丈局查照辦理 
[長沙帮購運貨物之發動]  
　　旅滬長沙帮各客商近日採購貨物頗爲踴躍舟車裝運亦甚忙碌所有應銷繁品莫不爭相購買即同樣貨品亦比他帮許價稍優是以各號夥友與掮客等咸將通銷各貨向之兜銷門庭若市其故因該省滙水增昻以後去貨無多現在將屆發水若再遲延不運一旦水漲輸運尤艱故滙水雖未大平不得不覔欵購運以應市面計自開春至今該帮莊客沉寂已久今之開始發動年關貨物之預備或亦不無關係也 
[客述川省近狀]  
　　昨有川省來滬之商家談及南北兩軍現在夔府一帶各據險要築堵坊守以俟大局和平解决各無進取之象惟交通阻絶船隻殊爲困難僅有美孚洋行一二輪船行駛其間裝貨搭客亦均有限宜昌以上時疫盛行死亡相繼甚至有赴漢口採買棺木運往售買者滬上藥材自川產者無物不增貴數倍尤以鮮石斛爲最甚平時每斤售銀二兩刻已漲至元四十八兩云 
[請飭水電廠履行債務之省批]  
　　商人王大生因閘北水電廠債務關係具呈齊省長請令該廠長籌還昨經齊省長批示云據呈已悉查此項貨欵原經手人係新昌股東對於水電廠負欠甚巨迄未淸理則水電廠在未歸省辦以前對於新昌即有欠欵亦祗能由原經手人到場淸理萬無由水電廠隔手償現况是項債欵原委不明本省長未經承認前交銀行一千兩由新昌出有定貨收據並非還欵若新昌收欵之後延不交貨則水電廠有權要求新昌交還貨欵而新昌對於水電廠無要求發還貨欵之必要仰即錄批知照 
[皖商商函詢雙鈔是否通行]  
　　南北兩商商昨接安徽總商會來函云逕啓者敝省近來雙鈔充斥因其質薄每百枚僅二十八兩之譜使用維艱擬按七折通行而官廳意欲盡行禁止以杜奸人僞造市面混用究不知尊處市面雙鈔是否通行相應函詢貴會查照希將詳情速賜示知俾資借鏡具紉丹誼 
[同寓行竊之法律解釋]  
　　上海地方審檢兩廳昨接高等廳訓令云案照本廳電請轉院解釋甲竊同一旅館乙之財物是否侵入一案茲奉總檢察廳第一二零五號指令内開電悉當即致函大理院轉請解釋去後茲准復稱查本項問題應以第二說爲是希查照本院七年上字第一百零九號判例等情准此事關法律解釋各廳援據自應一律除通令飭屬一體遵照外合行令仰該廳查照轉令所屬廳縣遵照此令等因到廳合亟抄錄原電令仰該廳長即使遵照 
　　附錄高等廳原電北京總檢察廳長鈞鑒今有甲乙同一旅館對房而居素不相識甲乘乙熟睡時潛入乙房竊取財物甲之成立竊盗罪毫無疑義但於此有二說第一說謂甲乙旣同在一棧雖各房居住潛入行竊究與自外侵入有人居住之第宅不同應依第三百六十七條科斷第二說謂甲乙雖同在一棧究係各房居住自各有其監督權甲侵入乙房行竊實合於第三百六十八條第一項侵入條件應依該條處斷以上二說各有理由事關法律理合電呈鈞廳鑒核轉院解釋示遵懸案以待望切施行蘇高檢廳印 
[法總巡注意彩票店]  
　　法總巡施美德君近因法租界内售賣奬劵彩票店舗逐漸增多漫無稽攷昨特派令一號探目王金榮由大自鳴鐘向西二號探目張掌福由小東門起達大自鳴鐘止各帶探員按叚將發售奬彩劵店號門牌完全抄錄呈復核辦 
[私售彩票之懲罰]  
　　徐南陔前在法租界褚家橋秉安里内以湖南天津兩處水災爲名設立廣濟善堂發行拯恤劵每月開彩一次歛資自肥此劵以銷售外埠者居多受欺者已指不勝屈後爲法總巡捕房捕頭得悉飭探程子卿前往該處抄出拯恤劵及信函甚多惟徐已聞風逃逸祗拘獲司事陸伯英一名解經法公堂訊判交保出外限交徐等到案再行訊究昨已屆限又經傳訊陸供商人托人四出找尋無着究竟徐匿居何處實不知悉請求從輕發落中西官以陸旣不將徐等交案應負責任判押西牢三月准予罰金贖罪抄案之劵一併銷毁 
[海軍部致司法部函]  
　　爲楚材江寛碰撞案逕啓者前承面交滬律師公會會長蔡倪培電稱江寛被難家屬及貨主請總商會代聘美籍佑尼干律師行使職務核與法例不符且滋流弊乞速電阻等因當卽電告審判長去後茲得滬電内稱此案當事人所聘律師係以委任代理人名義各國法例並無限制外國人不得爲訴訟代理人且海部呈請組織法庭時亦經呈請訴訟代理人准用外人業奉令准在案所譯英語係由理事於開庭時先用國語陳述嗣經原告以不明瞭請求法庭特别准用譯述理事遵奉法庭命令遂用英語譯述而供詞仍以國文爲憑此事爲法庭便利起見並無何等違法等語到部查此次楚江碰船一案係奉明令由本部遵照海軍審判條例組織軍法會審應按海軍所適用之航律辦理呈報在案其性質本與普通之法庭逈異當組織之初英使因江寛船長被難係屬英人要求以英人加入審官業經由部駁斥然有美國人曾經目覩兩船相碰情形者即江漢關巡事亦皆願到庭供證此則斷無拒絶之理因計此次法庭旣係特别設立其間應許外人陳述意見以示大公故於呈報擬定法庭地點時有其間應否調用外人爲公證人及鑑定人並兩造委任之代理人由各該審官臨時自行决定辦法之 
語今據滬電所稱兩造當事人所聘之律師係其委任代理人並非審官所遴派其人旣爲兩造當事所委任代理則審官自不能因其係屬外國人不准其到庭申訴旣准外國人到庭語言之間若未明瞭自不便禁其譯述以免隔閡至供詞仍以國文爲憑不惟無傷國體且寓收回治外法權之意相應攄述情形函請查照轉達滬律師公會可也肅此敬頌勛綏弟劉冠雄啓十月十二日 
[留學界又弱一個]  
　　學士張宏祥浙江慈谿人年二十七歲前自南洋公學畢業轉入淸華學校肄業爲人少言寡合敏而勤學爲兩校校長所器重民國三年秋經政府攷取派赴美國留學習銀行科今夏卒業近日正擬覓船回國尚未起行詎日前其兄得其同赴美國留學之友人洪某自紐约來電言張於十六號起染流行症僅二日即行逝世等語張妻嚴達徵女士爲浙湖望族嚴佐治君之第二女公子曾在務本女子師範卒業現爲該校舍監猝聞噩耗痛不欲生親族現正力勸並聞張君結婚甫二月即出洋就學詎料竟與其妻永訣誠可悲也 
[新郎不知何處去]  
　　蘇州人蔣某在新北門老街開設生泰神袍店有年中郎有女伯道無兒嘗思贅婿爲嗣近由其戚張雲生爲蔣次女阿鳳作伐許字在鐵路車站營業之吳某於前日（二十三）婚嫁薄暮新郎新婦雙雙回門蔣即强令新郎書甘願承贅入門之筆據新郎遷延久之託故先歸新娘遲至夜午始反迨入門則洞房闃寂無聲（有見之者謂是日新郎家除少數男賓外本無一女眷）首飾箱及其他貴重衣箱皆不翼而飛遍覔新郎杳無蹤跡祗留一二服役人閒坐守屋問之不知所答新娘大窘即乘原車歸母家父母親戚咸驚惶失措謂必落奸人陷阱無疑其母吳氏憤誤掌珠終身即潛食生烟圖盡時闔家紛亂無人顧及延至昨晨始由蔣某察悉趕將吳氏送往仁濟醫院求救一面向媒人追究新郎下落聞吳氏服毒已散臟腑如能越二十四小時始可無虞云 
[德僑由浙回滬]  
　　德僑沙木羅夫及北哈格並伊妻女共四人前均往浙省莫干山避暑茲因天氣漸寒仍擬返滬業經呈由浙省楊督軍核給起程護照並派憲兵於前日護送至楓涇交由駐滬隨車憲兵於昨日護送來滬至北火車站下車轉交交涉公署將該德僑大小男女四人妥爲安置仍將現居地址註册報查 
[一區一分駐所佈置冬防]  
　　淞滬警察廳長徐輔洲因時屆冬令防務重要通令所屬各區署所佈置加防南市一區一分駐所署員王琴軒已在所轄境内各要隘添設臨時崗位令知楊巡官酌定加崗地點如下梅家弄至本所後面同益里至外施家弄定福弄三條弄（裏施家弄生義弄竹行弄）永貞里　八條弄（南施家弄起至陸家浜口）　裏外馬路鼎新里至多稼里　萬春奬園　海神廟派駐所至信昌碾米廠大王廟平安橋均於每晚六時起每段添派崗警一名此外復加派特别巡邏警察兩名按班周流各處街巷嚴密巡邏 
[浙屬防軍之移調]  
　　江浙交界楓涇地方所駐之防軍近奉浙督楊師長令調往乍浦所遺楓涇防務另由楊師長抽派杭垣爲處防軍前往填補原有駐乍之砲兵機關槍各二連擬開赴某省助防已於昨日由乍浦開拔來滬暫駐新龍華操場俟有船隻即行出發其駐紥楓涇乍浦之防軍亦已於前日分别調防妥貼矣 
[鹽梟開槍拒捕五誌]  
　　浦東三林塘港鹽梟開槍拒捕案内之方一圖地保楊秋榮已由緝私第二營移請上海縣沈知事拿獲收押候辦在案茲又經該營薛營長偵悉當時鳴鑼聚衆者爲楊福堂陸可三二人業於昨日致函沈知事請即飭探查緝楊陸兩人務獲嚴辦 
[鹽梟糾衆刦牛]  
　　浦東南滙縣西鄉沈家橋民施金生家於日前夜半被鹽梟周錫田等糾集數十人各執快槍利刃撞門入内將耕牛一頭强行牽去翌晨由事主報告南滙縣公署請爲查緝究辦 
[煤炭船被撞傾覆]  
　　前晚十時許浦東爛泥渡鴻升公司外面浦江中有煤炭船一艘滿載而來適太古公司小藍烟卤輪船駛過不及避讓致被猛撞登時傾覆當經該小輪老大等停機施救將船夥三人一併救起惟全船煤炭盡傾浦中船亦損壞不能行駛當將該船拖靠太古 
[紅十字會紀事三則]  
　　中國紅十字會因西北風雲緊急電京請示出發醫隊業經參戰處陸軍部委組醫隊分發黑省及滿洲里等處隨軍救護該會特開臨時常議會討論進行經沈會長等公推江趨丹往京商議一切定於陰曆二十二日起程惟查滿洲里一帶氣候寒冷雪地冰天非派北方年輕力壯之西醫看護則不爲功 
　　紅十字會接湘省義振幹事員魏武兩君報告大致謂調查湘省各處災民赤身露體乾在在皆是將來一交冬令不死於飢即死於寒故施粟之外尤以棉衣爲急棉褲次之因湘省人民尋常不衣棉褲此亦習慣使然凡樂善君子將棉褲改製棉衣單褲一舉手之勞如救一人可救兩人矣特此奉聞云云 
　　紅十字會派員至寗紹辦理防疫事宜並電請浙省當道飭屬保護業已分别進行茲聞此次時疫因該地今年亢旱多時驟寒驟熱伏暑晚發内症居多該會恐中西體質不同或有未能專用西法醫治者特向中國濟生會取得濟生丹三千瓶因此丹選製審愼功效卓著對於時症尤爲相宜本埠早已風行寗紹人尤多贊許也 
[靑年會記事兩則]  
　　土耳其經協約國戰敗之後該處回敎徒對於基督敎徒頗爲仇視亞米尼亞談博士身經慘狀有子四人已死其三昨已避難來申本埠靑年會特請於本星期四五即二十四五號下午五時演講基督徒受迫之眞相並該地最近戰情届時任人往聽云 
　　又每星期六靑年會會員例有會餐之舉藉以聯絡交誼本星期六即二十六號在童子部餐室舉行菊宴精備上等佳肴佐以陽澄湖大團臍並陳列名菊數十種宴畢復有美國特别奇異幻術宴費每客祗取小洋六角旣快朶頤又新耳目想届時與宴者必較往日爲多也 
[貧民學校十週紀念會預誌]  
　　南市大南門外西陸家浜中道橋南首市立貧民學校前由邑紳穆湘瑶莫錫綸顧祥和諸君發起自五年歸入市立學生更形發達近以該校成立至今已歷十載特定於陽曆十一月一日至三日舉行十周紀念開會三天第一日懇親會邀請各生家族第二日學藝會招待各界來賓第三日校友會爲歷屆畢業生到會叙話每次開會均在午後二時至四時除敦請名人演說及學生表演學藝外並由靑年普益社少年宣講團佐以幻燈及絲竹以資娛樂會場中又陳列近世名人書畫學生成績又有圖書部之各種圖書園藝部之各種鮮菊販賣部之各色用品新聞部之臨時新聞藉供來賓觀覽刻該校已印入座劵分送各界矣 
[少年宣講團之歡迎會]  
　　少年宣講團總部諸同志於前日（二十二日）下午八時在嵩山路該團辦事處開會歡迎全國敎育會聯合會北京代表梁君載之首由該團娛樂部諸同志合奏國樂以表歡迎次總幹事任雪君報告歡迎宗旨次梁君演說社會敎育進步問題洋洋數千言講至二時之久末由幹事汪君演說社會敎育之艱難並請梁君擔任本團名譽董事（衆拍手）梁君表示贊同因時已晚乃欵以茶點而散是晚除該團全體同志到者外有通俗宣講社總幹事袁仲豐龍華兵工廠總稽查岑履信及趙廉臣等並於次日在該團辦事處門首同攝一影以留紀念 
[巡官查獲兵工廠失贓]  
　　滬南兵工廠内前日失竊廢砲上之輪盤鐵圈一個約重數十斤正在查緝間忽由高昌廟警區李巡官在途中舊貨担上查見即將贓物帶至警署送還該廠收存 
[兄弟在途失散]  
　　南滙縣李家橋男孩喬寳生年十五歲隨兄來滬欲至滬北楊樹浦找尋乃父喬愛生詎於昨晨在寗紹碼頭與兄失散迷失去路由崗警查見帶入一區警察署問明父爲漆匠業趙署長飭送新普育堂留養候牌示招領未幾即由其家屬投署認領 
[婦人請求離婚]  
　　婦人藍卞氏昨至地方審判廳具狀起訴略謂今年二十三歲原籍江北昔年憑媒嫁與住在治下西門内小木橋附近之藍義源爲室迄已多年惟丈夫近來不務正業置家用於不顧向索使用反遭虐待因此氏不願與之白頭偕老來案請求廳長飭傳丈夫到案訊明情願與之離婚等語陸審廳長諭候批示 
 
 
 

Page 11

 
 
[燒鴨粥店主自盡]  
　　浙江路漢口路轉角鼎豐里口一百五十六號門牌燒鴨粥店主某甲不知何故遽萌短見於前晚八句餘鐘潛至樓上自縊身死迨店夥察悉上樓解救已經不及事爲老閘捕房得悉立即飭探前往調查自盡緣由並將尸體舁入騐尸所候報請公共公廨中西官蒞騐嗣經該家屬請求免騐捕頭准之 
[騙子使用僞莊票]  
　　貴州路十六號門牌同順長洋貨號夥李聲浦與月桂里七十一號門牌恒泰興洋行夥王文彩同至老閘捕房指控騙子王子卿串同在逃之陳筱坡私造德昌致祥兩家僞莊票騙取番布八疋洋線襪六十打共値洋三百八十餘元携贓逃匿等情昨晨由探將王拘獲吊出原贓解送公共公堂經王襄讞會同美德副領事訊據包探李明泉上堂禀明前情並據原告李聲浦王文彩投案證明被告騙取貨物情形即將僞莊票呈案請究質之王子卿供稱此事係由在逃之陳筱坡所爲我未預聞求宥中西官會商之下判王押西牢半年贓給原告領去並着飭提同黨到案究辦 
[烟妓請求援救]  
　　法租界某花烟間烟妓崇明人陳巧仙前日逃入英租界濟良所聲稱原籍崇明父母俱亡今春被人誘拐來滬賣入法租界陳姓所開之花烟間内爲娼近因屢遭惡鴇虐待受苦不堪請求援救云云昨由所董將該妓帶至公共公堂據情禀明中西官判陳女發濟良所留養擇配 
[劃扣票銀之辯論]  
　　鴻裕五金號前在法公廨控振康祥騙取定購點銅錫四百條之貨價票銀六千八百兩嗣經公堂傳訊察核期票係由正和兆豐兩莊所收以該兩莊開在英租界内判令原告鴻裕自投公共公廨具控業已諭令在和兆豐兩莊除被振康祥夥徐永春支去洋三千元外餘欵止付將票繳廨繼因正和等又將振康祥所欠該兩莊之往來欵項亦從該票内劃還遂由鴻裕延請達商律師以該兩莊違背堂諭控經公堂中西官傳訊判令正和兆豐繳存銀六千八百兩聽候訊明再核在案前晨又經王襄讞會同美丁副領事復訊原告代表達商律師上堂陳明案情並稱原告付與振康祥係十日期之銀票而被告等竟將未經到期之票貿然付欵有三千元之鉅旣已自甘冒險應負賠償責任但後來振康祥曾經登報聲明該項其票業已被竊亟應遵照堂諭及錢業章程止付不應私自劃抵請求堂上將被告繳案之欵給予原告具領云云被告正和兆豐兩庄亦同延律師到堂辯稱按照錢業章程無論期票支單一經收兌之家盖印除竊盗聲明止付外並無第三種不付之理由本案係振康祥夥徐永春監守自盗與被告無涉並由鴻裕號夥宦德成投案證明與振康祥購貨付票情形旋經中西官會商之下當堂宣判曰本公堂查得票係被騙未能止付應將前發止付諭單吊銷繳案之銀除付過三千元應由被告扣回外餘銀給原告具領堂費兩造分認擔任 
[駐漢法商定購棉花之糾葛]  
　　漢口法商茂新洋行東助拉惠而延逖百克律師爲代表至法公堂聲稱茂新前向仁昌永定購棉花一千包限期三禮拜交貨後自貨價飛漲逾期不交向之催取即由仁昌永經理羅錫卿向茂新洋東商懇償還銀五千五百兩除收到外尚少銀三千五百兩向索不還並據羅錫卿稱行中實難措置須俟東家吳濤淸出場方能料理因吳住居上海故由茂新洋東呈請漢口領事署備文移提將吳提案惟此案發生在漢口地方應請將吳解送漢口官廳訊追吳濤淸亦延逹商律師代表辯稱原告律師稱有證據證明吳濤淸實係仁昌永東家此項證據敝律師未知内容尚須研究惟吳並非不認爲仁昌永東家而於仁昌永與茂新洋行訂立合同一節則未便遽行承認因吳係學界中人前在日本等處遊學仁昌永行中一切事務從不顧問仍請堂上飭傳羅錫卿到案質訊方能明白堂上問吳與茂新洋東是否相識吳答稱從未會過兩造律師又互辯良久中西讞員會商之下判吳退去候函致漢口審判廳將羅錫卿移送到廳再行訊斷 
[追繳自來火燈費]  
 
　　英租界自來火公司洋人至法公堂控稱現在法租界内開設克記理髮店之某甲虧欠燈費洋十五元六角向之收取延約不付請爲追缴等情詰之該店主供稱欠洋數目相符請求寛限至月底歸還中西讞員判令退去限七天還洋 
[定銀展限淸還]  
　　程哲生前至法公堂控陸蔭甫不交靛靑定貨後由陸交貨十五桶惟缺少斤兩原告因此不收請求追還所付定銀及利息共計銀二千八百餘兩判將利息從寛免追限令被告於七天内缴還原告銀二千五百兩在案昨已屆限未經措繳因又傳訊陸稱一時難以措置並嘵嘵置辯聶讞員以案已定斷豈容强辯着交原保展限七天繳淸如違押追 
[拆看家信之衝突]  
 
　　山東人葉鳳鳴現充租界巡捕與妻張氏賃居义袋角王照福所開之酒店樓上前日葉接得家信已被該酒店學徒拆看葉大怒區二分所轉解司法科訊辦 
[索取欠欵之釁端]  
　　住居黄羅路之本邑人王濤濤向沈林生索取欠欵利息無着以致爭執後由王糾同王大菜子等十餘人各執鐵尺木棍擁至北四川路將沈圍住攅毆經沈訴知二百三十三號印捕將兩王拘入捕房禀明捕頭飭各存洋保出聽候傳訊 
[陳訴被訴嗎啡之原委]  
　　毛炳記控粤人翁廣正於九月三十號夜糾黨至天潼路五百四十三號門牌搶取値洋五百元之嗎啡一聽旋由捕房將翁拘解公共公廨訊供等情已紀前報昨晨又經捕房將翁解廨先由捕房代表牛門律師上堂陳明案情繼由原告代表律師向毛炳記詰據聲稱我向在江西路萬和隆茶棧内爲跑街歇出後爲茶葉掮客此項嗎啡係由被告之兄託我代購墊付洋三百元至翌日被告偕其兄同來我將嗎啡取出即被被告搶去我因圖得三十元之餘利以故託由江姓轉買云云供畢由被告代表律師向毛駁詰之下經兪襄讞商之英副領事白君判翁交二百元人洋並保候訂期復訊再核 
[男女串竊珠花]  
　　蘇州人張桂生串令常熟婦人張周氏至愛爾近路六百九十七號門牌程吳氏家竊取値洋一千元珠花一朶旋由失主報告該管捕房派探金福壽奚德巡前往將張與周氏一併拘獲帶入捕房押候解廨請究 
[夫任意停車之干涉]  
　　北四川路三號門牌某姓家之馬車夫張仲生因將馬車横停門口被四百二十二號印捕查見以張有違定章將車及張一併帶入捕房捕頭飭張存洋十元保出聽候公堂傳訊 
[虐待牲畜之處罰]  
　　南潯路某西人家之出店南通人陸連桃因用繩索將狸猫頸項扣住在馬中上强行拖曳被八百九十三號華捕查見以其虐待牲畜違背定章將陸拘入捕房昨解公共公廨經中西官訊悉前情判令罰洋一元充公 
[邁婦痛子自盡]  
　　浦東塘橋迤南邁婦許某氏其夫早故生有二子長子於前年逝世次子名寳泉今年三十歲去年十一月間偕友赴粤省軍營投効迄今將届一載並無音信至家前日有寳泉友人由粤歸滬報告該氏謂寳泉已於前月中在湘南前敵陣亡該氏聞耗痛子情切頓萌短見昨晨背人出外投入小河中覔死雖經附近農人瞥見設法救起然該氏已年老氣衰旋即氣絶殊可慘也 
[僧人瘐斃寳山縣獄]  
　　前有某僧人在寳山縣境犯案經寳山縣知事提案訊實判令執行監禁在案前日該僧在獄患病不及醫治即時倒斃由典獄官報告該縣張知事詳報蘇州高等檢察廳請委鄰封相騐昨日午後高檢廳王廳長飭令上海地方檢察廳長林仲立委員往騐林廳長奉令後准於今日派員赴寳山縣獄相騐 
[借欵如數追償]  
　　蔡益甫在公共公廨控張家瑞不還借洋一千三百五十元前日午後由廨傳訊原告代表律師上堂譯稱被告借洋立據延不料理請爲訊追質之被告供認祗欠五百元餘者否認經關讞員商之義副領事羅君以證據確鑿無可諉卸判令被告按照原告控數即日措還 
[王遠堂須覔切實舗保]  
　　已倒晋泰典債務曾經上海地審廳訊明判着該典主王範吾並執事王遠堂將本利如數歸償在案茲悉此案判决後王遠堂雖經審廳判押而王範吾迄未到案惟該典債務多至八九萬金典中一切手續亦多示淸所以王遠堂一再央出各同鄉到廳請求全負責方可允准云 
[酒醉西人擊傷苦力]  
　　人力車夫張英祥前夜三時許載一酒醉西人行至白克路被西人用手杖將頭擊傷血流被面當由張喚到新閘捕房一千三百五十一號華捕抄錄西人住址姓氏放行一面將張英祥送往仁濟醫院醫治 
[婦人設榻賣烟]  
　　滬南十六舗金家弄内居户江北婦人姜陳氏私設烟榻留人吸食鴉片昨日第一區警察署巡邏警于仕傑解恩科經過該處聞有烟味進内搜查得獲烟槍烟燈全副烟膏九盒空盒六十餘隻及宋如生湯裕村二人連同該氏一併解入署中由趙署長訊問氏供年三十八歲因染有烟癮備此自吸並非留人私吃詰之宋湯均供往氏家招尋友人趙署長飭併送警廳司法科訊究 
[破獲浦江竊案]  
　　船户賈桂華前至法捕房報告稱被匪類竊去駁船一只請爲查緝又王漢卿報告失竊棉花三包現經包探將竊賊謝紹金陳阿 
弟張紀法拘獲昨解法公堂先由賈桂華投稱民人之船停在公司碼頭是晚因起大風故未睡在船上致被竊去請求追究次由王漢卿稱民人日前裝載新豐棧棉花値洋十餘元詎是晚被陳等竊去三包現已查獲請究詰之謝紹金供民人以撑船爲業是晚裝載豐順公報關行之蔴一捆亦停在該處不知如何被賊將棉花搬至民人船上並非民人所竊陳阿弟供民人與謝素來相識是晚睡在謝船上以致被探拘案張紀法供向爲碼頭小工是晚由謝來喚民人往掮棉花實有其事求察中西官判陳張兩人還押謝交保候查明核辦 
[懲治串攫珠花之過犯]  
　　流氓李阿根前晚要浙江路精勤坊口串黨攫取婦人王老三値洋六十元之珠花一朶圖逃即被王氏喚捕帮同追獲拘入捕房昨解公共公堂經中西官訊實以李係遇犯判押西牢一年半期滿逐出租界 
[貨棧巡丁追獲竊賊]  
　　浦東和豐船廠貨棧中前晚二鼓後巡丁陸鳳高等忽聞聲響當即周巡察看見積竊金豐泉等正在奪門圖逸陸急鳴警笛由各巡丁分投追獲金豐泉曹七崔奎三名押送水巡捕房昨午轉送地檢廳訊辦 
[滬南工巡捐局批示照錄]  
　　滬南工巡捐局批李黄氏呈爲司姓私造房屋侵佔空地由云呈悉司姓未領執照擅動工作本局已飭令照章補照並予以懲罰在案至所建披屋如果有佔地情事應由該氏憑同人證逕向法庭起訴可也此批 
[介紹新刋]  
　　上海書業公所每年印行之國民快覽自六年份請畢公天君編輯後銷數大增今八年份仍請畢君主任尤多特色其中材料凡關於社會應酬事項及居家旅行日用所必需者無不應有盡有要目較往年增四分之二都四十餘萬言末附諧文與游戲問題等頗饒興趣今已出版蒙贈兩册特誌之以介紹於閱者 
　　商務印書館敎育雜誌第二卷第十號又經出版昨承惠贈一册書此誌謝並爲介紹 
[謝劵]  
　　江蘇省立第二師範學校訂於十一月二日假公共體育場舉行運動會又上海市立貧民學校訂於十一月一二三日舉行十週紀念會昨日均承以入場劵五紙見貽書此道謝 
中華職業敎育社通訊 
[中華職業學校募金團通告第十二號]  
　　敬啓者本屆募金至十月二十一日下後六時止結算募得銀六萬六千七百八十五元小洋五角俄幣二萬二千元又常年捐二户及某君豫定遺屬捐家產百分之五均未計入此皆諸君子竭誠廣募而來厚意隆情豈勝言謝所有各隊員姓名及某人募到若干尚希詳細開示以便比較多寡依照前布辦法分别致贈紀念品其認而未繳各户仍乞代爲催繳不勝感盼再學校爲應時勢要求續議擴充建築添置設備所費大增諸公如有機會仍懇不惜齒牙隨時勸募無任歡迎之至敬此通告惟希公鑒朱慶瀾聶其杰同謹啓十月二十四日 
來函 
[美紅會今年五月份籌欵報告（續）]  
上海分部及其分會 
　　上海外國會員一千五百五十二人中國會員二萬六千五百七十七人總數二萬八千一百二十九人外國人金洋三萬二千八百零九元八角一分中國人金洋四萬三千四百八十三元九角七分總數金洋七萬六千二百九十三元七角八分 
　　滙到美京金洋總數五萬七千三百八十元五角八分存上海分部金洋總數一萬五千一百十八元二角存上海分部以備作幼年事業金洋總數三千七百九十一五元 
　杭州外國會員六人總數六人外國人金洋三百六十四元五角四分總數金洋三百六十四元五角四分 
　　滙到美京金洋總數三百四十八元四角存上海分部金洋總數十六元一角四分蕪湖外國會員三十二人中國會員二百五十五人總數一百八十七人外國人金洋總數五百七十六元二角中國人金洋總數一千零七十二元八角六分總數金洋一千六百四十九元零六分 
　　滙到美京金洋總數一千二百二十三元八角一分存上海分部金洋總數四百二十五元二角五分 
　　鎭江外國會員一百二十七人中國會員六百零四人總數七百二十一人外國會員金洋總數六百六十九元二角三分中國會員金洋總數三百八十六元六角三分總數金洋一千零五十五元八角六分 
　　滙到美京金洋總數八百四十元二角二分存上海分部金洋總數二百十五元六角四分 
　　奉天外國會員三十三人中國會員八十二人總數一百十五人外國會員金洋總數三百四十六元中國會員金洋總數七百八十四元總數金洋一千一百三十元 
　　滙到差京金洋總數一千零五十一元一角五分存上海分部金洋總數七十八元七角五分 
　　濟南外國會員五十五人總數五十五人外國會員金洋總數一千七百二十二元零一分 
　　滙到美京金洋總數一千三百六十七元零一分存上海分部金洋總數三百五十五元（未完） 
[復智學校爲宋徐碧仙女士籌備追悼會啟]  
　　本校創辦於民國四年之秋以滬西憶定盤路京兆别墅爲校舍計國民小學二班學生三十五人敎員三人庶務員一人第二學年學生五十一人添聘敎員一人第三學年法華鄉立第一國民小學畢業生全班來校力請添設高等科乃擴充學額增設乙種商科一班添聘敎員一人是學期學生計七十五人面下學期來學者更衆竟有一百零九人本校國民科亦於是學年行第一次畢業禮畢業生七人本學年學生共一百十六人敎員五人並添設商科二年級此本校四年以來之略史也夫憶定盤路地處鄉僻昔無學校鄉中子弟有志求學者苦於無所適從宋季生先生夫人徐碧仙女士有鑒於此獨自出資創辦本校又因鄉中多貧苦子弟用盡免來學者之學費不特此也應用盡籍當時亦悉歸校中供給計歷年用欵至今已逾五千金此欵悉係女士平日節省用度　棄社會華靡積習而來者嗚呼叔季之世男子熱心敎育者尚少何况女子即有志提倡敎育者亦大都迫於金錢問題徒喚奈何女士以巾幗之姿而能犧牲一己之精神之金錢使本校學生悉受其惠其慘淡經營之苦心不其俥歟女士不幸於中華民國七年十月九日逝世享年五十有一其捐欵興學之熱忱非特足以使吾人永久不忘亦足以鼓勵當世爰於十一月十日（即陰曆十月初七日）午二後時在上海寗波路報本堂開追悼大會如蒙紳商學界惠賜鴻文誄詞歌不勝感幸之至輓件請送上海漢口路中和洋行代收上海私立復智校謹啓 
來函 
[阮性存致某君函]  
　　（前略）選舉競爭失敗本屬常事况前日投票原係各本良心自由主張性存何人乃蒙推許者至五十九位之多所謂雖敗猶榮矣若長此相持不獨個人不願贊成尤無以副前日秉公投票諸君子之盛意應請從速將選舉了結以便早日開議不勝盼切阮性存謹上 
雜評二 
[三省之省議會（訥）]  
　　贛浙選舉省議長之現象如此吾人不能不服江蘇省議員之賢明也江蘇省議長初亦有難產之慮乃竟上場之後一產即出此固甚可喜者然因選舉議長而搗亂搗亂僅在一時若因爭議長之故積成兩派之兼怨事事預存意見不問議案之是否而一律以挑戰之態度出之則其搗亂直將與議會相終始故江蘇之省議會旣得幸免難產之通病而尤望能將前此爭議長之私見而化除之各出其良心上公平主張以研究利國福民之種種大問題而絲毫不存報復仇敵之心則更江蘇省會之幸也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百問 
[大局之大小] [  去名]  
世間紛紛之爭爭外之人往往叱爲不顧大避其實局之大小以何爲限我以爲人之爭者小而更有人以爲我之爭者亦未嘗大蓋以大局之外尤有大局私人無論已一黨一派無論已即一國一同盟及一世界亦僅在一時而不能及於百千萬世後也然而大局之說人皆持之者有故言之若成理者其眞義究安在 
老申報 
[德皇弗來得力第三本紀（見光緒十四年五月初十日）]  
　　德皇弗來得力第三乃威靈第一之太子繼統爲皇於西曆本年三月十三號即華二月初一日登基在位三月零七日以今年六月十五號即華五月初六日薨逝距其生年西曆一千八百三十一年十月十八號即華道光十一年九月十三日享年五十有七歲於二十七歲時娶英國公主爲妃伉儷甚篤邦交亦由是益固生八子而殤其二現存六子性仁孝能文善武當其爲太子時日從事於簡編於經濟有用之書無所不讀尤留意於武事凡戰陣之間所以决勝者莫不洞曉故屢立奇功其最著者則有三大捷初次之捷則在丹國其繼則在奥國最後則爲普法之戰皇旣立此大功於國不自滿假平時惟以勤能自勵而性喜遊歷周行各國所過之處皆能知其風土悉其人情記其山川險隘且其所能者不僅文武全材而已並能爲木工蓋德國之法雖貴爲太子亦必令專習一藝其意乃以備設有患難流離播遷之際挾有藝事則不難藉此謀食且可以爲韜光養晦之計故皇以木工擅長其所生皇子四人長子能爲手套諸子亦皆能製鐘表此則於文經武緯而外又以餘力遊於藝以視元順帝之自製蓮花宫漏窮工極巧而所作殊爲無益明之天啓喜親爲髹漆奄人窺其意每爲注意工作時取外間奏疏陳之輙揮手曰爾等自爲之閹寺遂得以舞弊侵權卒亡明社以彼絜此其相去爲何如耶所惜者先時軍營督戰未免積勞當前皇末年即已成疾就醫他處至前皇病革始以電報召回入承大統而其病卒不减計爲皇止九十八日而遽爾告終不得一展其抱負中今皇已薨逝當立者爲其太子太子生於一千八百五十九年正月二十七號即中國咸豐八年十二月二十四日今年二十有九歲已生有四子曾隷營伍爲兵弁 
　按前記德皇威廉第一臨終事兹又檢得其子弗來得力第三臨終之事記之如左自後繼位者卽爲其太子又即此次大戰中近來所傳退位之德皇威廉第二也閱之可以悉其世家 
新智識 
[植物之主要肥料] [  鄰]  
　　植物之繁殖賴培養之得當培養之得當賴肥料之優良然則肥料之研究誠農家之不可或缺者也我國務農者多矣其成效卓著者固不乏人而鄉愚輩墨守舊章於肥料一項漫不改良一若唯恐因改良而反改壞者亦復不少余因就研究所及將各種植物主要肥料之確有特效者拉雜述之如左以供農界之採擇惟遺漏甚多殊不足饜閱者之望尚祈諒之 
　　廐肥有二種一爲熟肥一爲新肥新肥者廐肥新鮮而未腐熟者也預以此新肥犁入麥田使涵養田土留以種稻能促其速長而使堅韌且可辟害蟲至熟肥祇可施之於麥與新肥之施用於稻功效固不同也 
　　尿水本普通動物性肥料之一久貯而後用未嘗無效也例如種葫蘿蔔灌以尿水則肉色深紅而味脆美用以種菱亦爲特效其明證也獨惜一般農民咸視尿水爲廢物不肯收取以致有用之肥料幾於無人過間殊可憾也雖然純粹尿水向係取自公共尿缸今則各地興辦警察缸制已毁四門汀尿坑到處廣行尿水亂流無可積蓄即有知其功用者亦苦於無處收取矣 
　　植物落葉皆可肥功用亦甚大其最著者則莫如以杮葉爲植葱之肥料也法以杮葉若干犁入葱田迨自然腐熟則葱肥而白根愈長味尤可口此法屢試屢效足微杮葉誠葱之無上肥料也又蠶豆豌豆蘿蔔紫石英等嫩葉施於秧田頗能速苗之生長惟此等嫩葉不可多用最好以笹葉混合施用可保健全無損 
　　牛糞施於桃樹則結實大而味美但同一牛糞亦有優劣之分壯畜之糞較幼畜爲優消瘦及常服勞役者之糞較尋常者爲劣固不可不加以鑑别也羊糞較牛糞爲細於立夏前施之藕田極爲適宜又貓糞施於竹鹿糞和水施於弱質草木皆有大效 
　雞糞多含淡質與燐酸濃厚而有速效亦爲重要肥料之一未施用之前須完全曬乾藏於高燥通風處勿令受濕凡濕地諸植物皆利用此肥料以防田鼠惟弱質植物此糞不宜多用緣其性甚 
烈也又諸鳥糞含尿質甚多宜待完全腐熟而後用否則足令植物枯死是不可不知者 
　　人畜毛髮亦動物性肥料之一種種樹時取而埋諸根之左近久之能令此樹易得營養物例如種桑時用薙頭短髮約一二斤埋於根下則可免根幹發生害蟲其特效也 
　　上述各種植物之主要肥料僅入有特效者略言之耳至其施用法應與他種雜肥（如堆肥廐肥土肥及草本灰等）混合施用蓋任何肥料皆無單獨施用之理否則不僅無益反有害也又含有鹽氣之肥料（如食鹽油粕醬油粕等）不可連年用於一地蓋恐鹽氣久蓄土地轉瘠薄宜更換用之方可無碍所謂肥料交換法是也特附識於此以告研究農業者 
益智新畫 
 
[筆算數碼四字] [  董傳璧]  
　　十二（像R）R十三（像B）B十四（像H）H二（像Q）Q 
雜錄 
[文虎識略] [  會心]  
　　謎之品甚不一細研集中更有以典雅勝者如連環計射布在方策内舉不避親射選擇而使子廬陵王即位射則天子當陽武侯征南蠻射七擒皆獲約法三章射邦有常刑常以劍左右沛公射保邦於未危置笏殿階叩頭流血射顯忠遂良御溝流紅葉射韓詩外傳（解鈴）燕子樓空佳人何在射不見復關召陵之師不以兵車射衣冠齊楚（諺語）高宗亮陰三年不言射素處以默亦有以情意勝者如君從此逝妾將安歸射子之往也如之何曰朕不識眞卿何狀射未見顔色而言年幾何矣射盤庚欲寫回書下筆難射不成報章執手言歡射一握爲笑今乘輿已駕矣敢請射問君何所之亦有以傳神勝者如結繩記事射玩索而有得焉一度一凄然射曲直作酸偃之言是也射尚游說施恩不求報射賜也何敢望回相思射男女睽而其志通也亦有以刻畫勝者如季氏射陽貨先序次則子罕爲兄射鄉黨稱弟焉夏商周射上虞（縣名）觀書射臨下以簡人影在地仰見明月射吾與爾三焉不願封侯射公降一級而辭焉侯位射在公之右焉哉乎也射失之者鮮矣亦有以流利勝者如莫道和靖無兒射有鶴在林哀公何人也射必宋之子文章本天成射非人之所能也積金遺子孫射利後嗣者也張緒風流誰得似射柳若（禮記人名）並烹左右有常譽者射是察阿黨六才非古本射只近西廂亦有以渾脫勝者如筆管射孔頴達米家書畫射藏舟（劇名）悼夫人射七年之内箭在弦上射發彼有的孟嘗君高賴馮驩射爲營窟厲王怒監謗射云胡不喜是皆斟酌盡善卓卓之有可傳者 
小說 
[偵探奇遇] [  常覺覺迷同譯]  
　　予曰予固能之其如君不能取信何其人曰此當視事之如何非可一概論者有時但得誠實君子之一言即勝二十惡徒之設誓予聞語暗忖其人實爲捕子之偵探何乃有此口吻不禁疑詫因曰君言良然惟子今日亦有何人乃以誠實之君子視予其人曰是亦未必惟君於案作之前口碑如何予曰尚佳其人曰然而潘萊詩則否旣爲殺人之兇犯又爲詐欺之博徒實爲社會所不齒者此語出如獲福音精神陡振而其人已自續曰君亦深悉其一二乎予曰縱知之又何必爲君道哉其人曰在君固無告子之必要然君果隱秘徒自後悔不若言之予曰予所知者兩人出庭見證謂予計誘潘萊詩而殺之也其人曰此兩人者實爲潘萊詩之同黨平日行爲與潘萊詩同轍予曰君乃知之若是其稔乎其人笑曰吾儕業偵探者此等瑣事豈有不知予曰然則君當知有人邀予入秘密社會一事矣因此一事宣布予爲黑奴後裔而邀予入會者非他即潘萊詩也其人曰此事予未之知惟是潘萊詩此舉無異設爲陷穽其後汝儕爭鬭即爲此乎老人述至此忽呼賽鷹曰君其聽之其人但言爭鬭不言相殺至有分寸予則謂之曰予因横被誹謗其人不俟予辭畢　言曰潘萊詩所宣布者乃盡揑造耶予曰其初予亦殊無以自辨其後調查得潘萊詩所取以謗我者實取其祖先歷史讓渡於我耳其人曰此事確乎予曰確也惟予縱調查明確亦不與較後知潘萊詩將與女郎露西成婚予以義務所在不得不拔女郎以出深坑至是賽鷹益起注意而老人已自續曰當時予已深信其人故吾事底裏悉以告之而予述時其人但凝眸痴望不參一辭迨予述畢其人沈思久之曰據此案情形觀之君言殆確予曰凡予所述實無一字虚僞其人頷首曰予固已信君矣老人述至此默然賽鷹則間然曰奇哉此人當時實欲捕丈反爲丈謀此人果何名哉老人莊其容曰此人非他實即曩年大名鼎鼎之偵探亦即而父老賽鷹也 
[自由談之自由談] [  不冷]  
　　報載徐東海贈曹錕之九獅寳刀係用軟鋼製成可捲可放余謂此刀贈之曹氏實宜以與其竽爲適合也 
　　近來往往見有票價若干票價大漲等類選舉票之行情大爲人所注意長此以往報上必將於商情項下添設一選舉票市以與各種股票同例 
 
 
 

Page 15

 
 
   
 
 

Page 16

 
 
   
 
