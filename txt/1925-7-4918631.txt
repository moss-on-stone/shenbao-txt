# 1925 - 7 - 4918631

 

Page 1

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *   
 
 

Page 2

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *   
 
 

Page 3

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *時評 
[心有餘而力不足（冷）]  
　　心有餘而力不足即世人所謂力不從心此語評之於當今之有名人物當也雖此評語不免過於以君子之腹度人然有心亂國害民者在今世中尚屬少數其大多數皆係力不從心之流也 
　　力不從心之原因何來以常理言之力之不足豈不自知而乃有此好大喜功之心豈非自誤不知心之計算也無環境之阻碍事之實行也有外來之糾葛以一己之心定一己之策無不萬全故自問諸心其力固甚大也是即古人所謂閉門造車也及至出而合轍一遇外力始知力之不能從矣 
　　故以我評之今世亂國害民之徒由於心之不良者十之一二由於才之無能者十之八九 
國内專電 
　　北京電直豫士紳血書泣告政府兩省有兵四十萬尚招募不已吾民何堪請爲我民覔一死所（七日下午一鐘） 
　　北京電段宅確息張作霖今日本備車出關段派段永彬等赴津留張謂盧永祥尚未入寗須在津主持俟盧入寗妥當後再行返奉張允再候數日張以將軍府旣取消本人之鎭威上將軍旣不存在無名義節制奉吉黑三省甚爲不滿今午段永彬回京見段覆命段即親草手諭派張作霖督辦東北邊防及屯墾事宜今日下午馮又擬辭西北邊防督辦段亦擬另給馮以兼辦屯墾事宜節制察綏京畿軍務孫岳位置段宏業建議爲直豫陜三省勦匪總司令馮張不以爲然張意孫軍可暫住直並告李鳴鐘轉達馮如孫能屈就直軍帮辦則時局之幸張又云執政本已給孫豫省長地盤係孫自已不要請馮體念政府苦衷等語張馮間昨日經過良好段對兩大間曲盡斡旋甚　（七日下午八鐘） 
　　北京電頃令張作霖督辦東北邊防屯墾地方官吏均歸節制又令高世讀皖北鎭守使（八日上午一鐘） 
　　北京電張宗昌電報告晤韓國鈞談甚歡　　北京電王揖唐電段盧魚（六日）由蚌南下赴寗（七日下午八鐘） 
　　北京電外人息齊在寗時奉軍編三軍入 
 
 

Page 4

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *蘇齊去段只許一軍入蘇現到豫境係二三兩軍所部但尚未到商邱僅抵夏邑與碭山交界處商邱王爲蔚部現聽胡景翼令　　北京電　李景林容納段專使之疏通允孫岳所部暫留直境帮辦軍務至省長一席省議會所公推未便相讓昨孫岳來京見馮馮勸孫勉就帮辦一意練兵總有收獲不必汲汲孫言君命我如何我便如何我與笠生惟君命是從又大頭派議員近日投奔胡景翼頗得倚重馬驤與胡亦甚相得又去年大選出力之常耀奎現爲孫岳之參議長又劉彭壽在津頗得李景林信任現在政局依然此等人爲中心（七日下午一鐘） 
　　北京電　段語辛博森馮玉祥允即返京任西北邊防督辦職吳佩孚能抛棄其素日計畫執政府願任彼以要職又云希望金法郎案有相當解决之辦法又言外長一席仍虚席以待唐紹儀（七日下午一鐘） 
　　北京電　馮玉祥對善後會議暫取觀望態度如段能體諒本人意志當與以贊同 
　　北京電段語人善後會議予已親筆函徵中山同意並派許世英直接談過孫對國家統一極爲渴望對善後會議并不反對外傳孫反對實非孫意（七日下午八鐘） 
　　北京電　馮玉祥仍表示辭西北邊防督辦 
　　北京電　交部派盧景賢爲四洮局長并將北京辦事處裁撤（七日下午八鐘） 
　　北京電　李鳴鐘見張作霖甚優待李回京即赴馮處馮促即赴綏遠（七日下午八鐘） 
　　北京電　吳佩孚告蕭耀南使者合肥囑我入京合肥若解曹錕之禁而使其安居天津則我願北上待罪（七日下午一鐘） 
　　北京電　方本仁由樟樹電段派何葆華爲善後會議代表（七日下午一鐘） 
　　北京電胡景翼在張口招募騎兵胡卽自兼豫省長（七日下午一鐘） 
　　北京電　昨夕馮部各師旅長及中山隨員在西站歡宴（七日下午一鐘） 
　　北京電　汪精衛聲明並無津貼新聞界事 
　　北京電　魯人再請撤温樹德（七日下午一鐘） 
　　北京電　閩人催任林長民長閩段意若擠之急反增周蔭人反感望善爲疏通 
　　北京電　陽（七日）晨吳光新偕盧耀來京見段似盧永祥尚未到寗（七日下午一鐘） 
　　北京電　交部電鄭州將四百鎊銅綫即日運津爲建津奉長途電話用並電奉軍謂鄭州材料到即開辦（七日下午八鐘） 
　　北京電　美使照會外部各埠發現五十元僞美金幣請飭商民注意（七日下午十鐘） 
　　北京電　農部咨外部禁止外人捕魚章程已起草請核註（七日下午十鐘） 
　　北京電　陳籙電外部法外長約談法郎案謂中國如不履行與建設經費上實多不利 
　　北京電　厦交涉員電外部美女福克在漳浦被匪開槍恫嚇現力緝匪首劉澐 
　　北京電　和使函外部南陽一帶匪熾胡督將剿匪軍撤回不知何意請注意蔓延 
　　北京電　財部函外部靑島鹽斤出口運往日本請照會日使派員來京繼續會議 
　　北京電　美政府對無線電交涉已讓步依中政府之請求答覆容揆准將電臺債劵暫不發行俟松平日使到美後再定辦法外部昨電張元節以此意覆告日政府 
　　北京電　日俄會議陽（七日）下午四時在日館舉行雙方意見頗接近（七日下午十鐘） 
　　北京電　馬福祥率部向寗夏前進欲暫駐該處陸洪濤電段請阻（七日下午十鐘） 
　　北京電　津訊郝鵬六日接財廳任 
　　北京電　林葆綸張日章電告抵寗謂楊樹莊表示服從中央（七日下午八鐘） 
　　北京電　昨日俄續開會議爲薩哈連撤兵問題復有辯論無結果（七日下午一鐘） 
　　北京電　焦易堂王用賓王法勤由河南保定今日回京（七日下午八鐘） 
　　北京電　滇軍楊池生楊如軒援方本仁佔領贛州方意贛南鎭守由彼二人推一轉請京任命（七日下午八鐘） 
　　北京電　岳維峻覆京隴東秩序安謐奉軍並未前進（七日下午八鐘） 
　　北京電　韓國鈞請以冷遹辦蘇省水陸警察　　北京電　謠傳呂調元在津被捕不確呂在津與王達爲皖官鑛事會電政府請欵王到京謂呂何嘗被捕（七日下午一鐘） 
　　天津電　郝財廳長原定魚（六日）接任因助財李赴京公幹因仍緩 
　　天津電　農部令實廳繳磺稅 
　　天津電　商敎二會及津縣自治籌備會昨聯呈省署請將工巡捐務處撥還商會管理俄新黨達伊氏現電加大使抗議 
　　天津電　今晨段永彬返京 
　　天津電　旅津東三省商民聯電中山促開國民會議某犧牲作後援（以上七日下午三鐘） 
　　奉天電　張薦許蘭洲爲直魯豫剿匪總司令　　奉天電　張學良擬在大沽東奉天設停機塲現關内飛機二十二架 
　　奉天電　張宗昌任第二師長三旅改編二十九旅旅長任許崑 
　　奉天電　三省長協商在邊境設招墾局經費分擔春間開辦局長將任林挹鹿 
　　奉天電　省通令各縣籌備縣議員選舉二月至六月爲初選期十月爲覆選期又令各機關呈報出力人員履歷向中央保薦 
　　奉天電　東路爲擴充營業在奉吉黑省城京津大連山海關莫斯科設代辦處 
　　奉天電　朝鮮銀行又請准日政府增發紙幣千萬本月删（十五）發竣 
　　奉天電　官銀號派員在北省收買現洋十五萬運奉備用（以上六日下午八鐘） 
　　哈爾濱電　哈拒毒會官廳已成立 
　　哈爾濱電　東鐵預算今屆純益三百二十萬三千六百四十八元（以上六日下午六鐘） 
　　濟南電　今日奉軍執法處布告前查獲强買估衣毆打巡警之機關槍營請假差弁咸振德一名已於晨刻槍决 
　　濟南電　奉方在魯境募兵聞共三大隊每隊八千人現尚未及半數（以上六日下午七鐘） 
　　濟南電　五師長孫宗先前應鄭召來濟會商解决曹州事今遄返濟寗原防 
　　濟南電　今早督署參謀長宋振綱北上入京鄭預電段乞賜接洽（以上七日下午四鐘） 
　　漢口電　王汝勤電告駐宜都黔軍補充旅約三千餘人步槍七百支手槍百支常擾地方已商准袁祖銘派兵監視給資遣散内有直魯豫人約千五百餘名不日押赴漢口遣送回籍 
　　漢口電　新任軍署參謀長張學顔魚（六日）午後四時就職 
　　漢口電　政廳長韓光祚有動搖消息 
　　漢口電　鄂豫商會會呈鄂豫當局請放還所扣車輛蕭令杜錫鈞與寇英傑商洽寇魚（六日）來漢已諭令所部賀賈兩旅長將所扣機客貨各車輛交還路局（以上七日下午七鐘） 
　　漢口電　漢口偃城陽日起開貨車 
　　漢口電豫訊奉軍抵隴海東段與豫軍小誤會夏邑豫軍退商邱胡電京請示 
　　漢口電　第八師三十二團内變係恨參謀長范士鴻參軍門鎭欽專擅僅駐巴東秦營兩連向興山開拔范門引咎辭職王汝勤已准委周希文繼任參謀長並派余李兩營赴興山包圍秦營繳械聞張虎臣以范門去職特電王請罪 
　　漢口電　吳抵鄂城不願登陸經人勸解始偕張夫人上山住廟堂衛兵則分紮附近　　漢口電　段恐豫鄂軍發生誤會特令米振標率部駐信陽以爲緩衝（以上七日下午六鐘） 
　　重慶電　川當局主張成渝路線劃歸省有利用外資尅期建築交通部覆電拒絶 
　　重慶電　劉湘在下川東大舉淸鄉陳蘭亭旅於墊江葛蘭塲與股匪激戰（以上六日下午七鐘） 
　　香港電　譚支由贛州退回南康微可抵南安 
　　香港電　政學會要人林繩武抵港連日與鄧本殷黄志桓等代表往來甚密對欽廉八屬頗活動擬向某方發展 
　　香港電　粤海關監督署提騐三江帮簿據微（五日）對勘完竣開列漏稅數目函各行照章罰欵該行四十餘家共須罰二十餘萬兩該行魚（六日）集議以貨經稅務司騐訖不能負漏稅責决舉代表請稅司維持并電滬暫停付貨 
　　香港電　士敏土廠附近二冬口魚（六日）早三點火警五點息燒百餘家 
　　香港電　范石生電劉震寰沈鴻英李宗仁黄紹雄謂唐繼堯陳師桂邊名雖北伐實行兼併荼毒川黔往事可鑑今曹吳旣倒所伐何人孫段合作出師何地望公等共挽時艱假使唐氏積極進兵石生惟有領旗西上助公等滅此朝食 
　　香港電　劉震寰魚日在可園召沈鴻英代表錢秀齋楊貞鄧士瞻陳墨西及所部高級將官韋冠英嚴兆豐等集議商桂事 
　　香港電　石龍陳炯明軍昨盡數開赴對岸黄家山聞孫軍日内下令進攻石龍 
　　香港電　劉志陸冬（二日）由梅縣入贛王得慶李易標黄業與各部已入定南林虎亦不日入贛督師以黄任寰部任後方警戒唐生智電陳炯明决由宜縣進兵坪石 
　　香港電　南雄商電言北伐軍紛紛潰退入雄城林虎部將抵雄境現人心恐慌龍岡淡水白芒花一帶陳炯明軍昨盡調赴增城方面石龍連日發見滇桂軍代表多名與陳軍有所磋商（以上七日下午六鐘） 
　　厦門電　張毅派部二團赴海南擬反攻沙建張貞命何其朗扼守北溪命陳國輝楊學良繞由南靖漳浦窺漳 
　　厦門電　馬巷鄉團佔新街與建國軍聯合又三點會佔瀏五點揭建國軍幟 
　　厦門電　高義任林懷琨爲永德司令 
　　厦門電　厦國民會議促成會陽（七日）開籌備會加入者已六十三團體定眞（十一）開成立大會（以上七日下午十鐘） 
　　九江電　江西財廳長文羣支（四日）由滬抵潯歌（五日）赴省實敎兩廳長劉壽朋朱念祖准乘大通輪歌晚抵潯（七日下午二鐘） 
　　蚌埠電　微（五日）夜四鐘陸軍第十師第二十旅四十團團長李松山營長安金魁宋雲漢齊登墀率兵一千五百餘機槍急速隊各一連由北乘車到蚌停至七鐘開行南下又四鐘半陸軍第十師第十九旅三十七團團長蕭紹賢率全團官佐兵夫一千三百八十名機槍一連大砲九尊馬二十匹乘車抵蚌停至七鐘半開行南下（六日下午七鐘） 
　　徐州電　廬永祥虞（七日）日早晨九時由徐起行南下（七日下午十二鐘） 
　　南京電　張宗昌陽（七日）下午六時入城謁韓有手機關槍隊一排俄軍官一分乘汽車七輛隨行護衛 
　　南京電　政務廳長陳陶怡决計不就攺委盧殿虎代（以上七日下午七鐘） 
　　揚州　電方更生任淮南緝私統領 
　　（七日下午五鐘） 
　　無錫電　商團陽（七日）夜起出防（七日下午十鐘） 
特約路透電 
[外電之北京政局]  
　　七日北京電　孫岳昨率其師抵京師駐南苑及長辛店孫岳今有委棄豫省長職或遣散部下軍隊之虞蓋胡景翼不願孫軍駐豫而李景林亦反對孫軍駐直境内今日聞政府擬予孫岳以直隸軍務副督辦職 
　　七日北京電　馮玉祥雖經政府任爲西北邊界督辦仍未表示意志政府深望其能服從命令 
　　七日北京電西北邊防督辦公署將設北京會辦公署設包頭鎭政府現正草擬會辦公署條例 
　　七日北京電　據華字報消息段執政以特别請書致馮玉祥邀其參與善後會議馮已謝絶聞唐紹儀將受外長任惟擬先參與善後會議 
[意相之汛繫黨政策]  
　　六日羅馬電意國刻已改組之内閣純爲汎繫黨不同黨之閣員僅公共經濟部那發氏那屬於民黨但民黨固擁護墨索里尼者也同時汎繫黨之激烈派現尚要求採行更嚴峻方法以對付反對黨威匿汎繫黨作示威行動游行各街大聲要求以汎繫黨最激烈份子范林那錫氏爲内務大臣反對黨顯已决定於一月八日召集全體會議 
　　七日羅馬電　意政府在過去數日内所施維持治安保持當道尊嚴之嚴厲手段可於内務部之報告見之計被封閉者俱樂部約一百處意國自由協會支部一百二十處咖啡館一百五十家被解散者團體二十五處革命黨人被拘者一百十一人並有六百五十五家被搜查國會於一月十二日集議選舉改革案 
[各國對德交涉]  
　　六日柏林電　協約國關於柯洛業問題之牒文已引起各報之抗議馬克斯博士之機關日耳曼報謂此牒大足損礙各國間近今恢復之信太沼白拉特報謂德人一致反對圖將二百萬人常受外國控制之舉動帝制派之克魯士報謂不撤兵之眞正原因爲英國須贊助法國施行分外之歐洲政策故許法國在來因河自由行動云 
　　六日巴黎電　德國冶金業專家原允於一月八日復來巴黎今則决議不來法報論及此事及德國迄未答覆法國所提維持現局一節指爲德國擬以壓力加諸法國之政治運動據巴黎晨報稱法國專家之意以爲德國之運動並非最後之决計如堅忍冷靜處之則其運動將失敗云 
　　六日巴黎電　據晨報載稱德國將於一月十日宣佈對法稅則戰爭 
[協約國財政會議]  
　　六日巴黎電　協約國財政會議定明日午後三時三十分開會 
　　六日倫敦電　邱吉爾氏及尼米葉爵士已赴巴黎參與財政會議議事日程内雖未列協約國債務事但各大員頗重視之必將有非正式之討論 
　　七日巴黎電　此間各報皆謂協約國財政會議之議程頗形複雜衆意此會將以各員私人談話商妥一切恐非會議與演說所能奏功 
[美國郵員薪案]  
　　七日華盛頓電　郵員薪俸案前經總统否决退回參院覆議今日參院投票贊成者五十五票反對者二十九票不足三分之二之多數故此案不成立此後郵員薪俸之加給與否將視增收郵費等計畫之實行與否而定 
[英報紀鴉片會議]  
　　六日倫敦電　據孟却斯德指導報載稱日内瓦鴉片會議一月十二日復將開會某閣員有似將加入英代表團之說開内閣昨日討論對鴉片會議政策問題英政府雖贊成美國所提出逐步禁絶鴉片貿易之議但對於所提建之特殊方法是否適當頗爲懷疑英政府之意今設法管理鴉片輸入可爲民害之國實勝於一蹴而禁絶此項貿易又謂今日衆皆注目於印度實欠公允印度今不以鴉片供給不欲此物之政府且能管理鴉片之分播印度自一九一七年起未以鴉片輸往中國厥後中國波斯土耳其鴉片出産均見增加 
[馬達輪船之發達]  
　　七日倫敦電　勞合德公司季刊紀馬達船發達情形謂世界船廠現所造之船裝置馬達者九十二萬四千噸裝置汽機者一百五十三萬一千噸德國丹麥瑙威瑞典荷蘭現所造者馬達船多於汽船計馬達船四十七萬七千噸而汽船則僅有十四萬三千號十二月三十一日英國船廠所承造噸數爲一百二十九萬七千噸較諸上屆年度底減少九萬八千噸 
[各國近事]  
　　七日開羅電　埃及政府與英統監對於擬張吉齋拉水利計畫及埃及與蘇丹分配尼羅江水之問題現已互有諒解不久可締契約柴魯爾氏之黨徒多數公然有共和主義之表示故脫離華夫德黨籍者日見增多 
　　七日華盛頓電　柯立芝總統已派專員三人與墨西哥委員商辦平等利用葵特四砲台以下麗河水利事 
　　七日倫敦電蘇彞士河船鈔將自四月一日起每噸减費二十五生丁 
　　六日華盛頓電　據美京政界所得消息英倫銀行總裁諾滿氏之來游美國與英政府及其財政界恢復金鎊本來金值之提議有關 
　　六日巴黎電　大赦律業已公佈 
　　六日巴黎電　據晨報亞姆斯特丹訪員電稱荷蘭東印度盛行瘴毒病死者已有千人 
公電 
　　杭州孫傳芳電　總商會曁各報館鑒此次陳氏來浙回任四師事前並未奉執政明令通知陳復宣言攻浙羣情恐慌傳芳保境安民責無旁貸不得不施正當防禦經過情形迭電公佈計在鑒中嗣奉執政府秘書廳轉達停止進兵電令立即遵飭前方停戰待命並以恢復交通便利商民爲第一前提已飭路局於今日照常通車松江以南在傳芳可負完全責任以北則四師潰兵尚多已電張師長妥爲維持應請諸公就近向張宫兩使洽商苟四師遠離松境陳氏不再擾浙敝處並可飭所部退回楓涇以慰商民渴望和平之意一俟蘇局大定能辦到松滬各不駐兵尤爲企望務祈諸公以此爲的一致贊助進行以期蘇浙兩省永久和平實拜仁人之賜掬誠奉達並候敎言孫傳芳陽一 
　　汕頭來電　各報館均鑒本會議員鄭里鐸於民國十一年乘粤局政變僞造議會通啓違法選舉爲議長經多數議員揭發大會表决推翻另行依法舉出鍾聲爲議長是鄭里鐸議長資格早經取銷近聞冒用本會議長名義對外發表主張時局意見顯係借名招搖混亂觀聽本會决不承認用特通電聲明諸希鑒察廣東省議會叩印 
　　南京國民會議促成會籌備會電　申報轉法團均鑒南京國民會議促成會籌備會已於魚日成立特先電達期共贊助南京國民會議促成會籌備會虞 
國外要聞 
[東京通信（之圭）]  
　　美國海軍演習一月四日起實施 
　　日本與論之激昻 
　　自美國决定在太平洋舉行海軍演習以來日本輿論大爲激昻以爲此乃美國假想日本爲敵國故也吾人對此重大問題亦殊不能漠不關心而毫不加注意也兹特將美國海軍演習之顛末略述如下 
　　美國海軍大演習决於一月四日起實施其演習期間預定繼續至九月之久以布哇（夏威夷）爲中心在太平洋上七千海里之半徑洋面舉行美國向來對於戰備漫無凖備陸戰海戰兩部隊皆分布於東西二面而從事於和平事業此次假定與東亞之一想像敵國間之國交突然决裂之際一下動員令後戰備立刻整齊先則大西洋部隊自東海岸之根據地出發經遇耕他那姆運河地帶二月下旬到加利福尼亞州之桑彼得魯利亞即於該地與太平洋部隊併合其當西岸防備之任次則假定敵國艦隊之戰備完全整齊開始攻擊布哇羣島自二月下旬至三月上旬在桑彼得魯亞之美國艦隊全部參加演習四月下旬經過桑港（舊金山）而達布哇爲海面數次之演習五月下旬在火諾魯魯附近與敵艦隊會戰驅逐敵之艦隊奪回由哇羣島追擊向西方退却之敵艦隊而制其死命自是厥後各艦隊在東洋方面進出假定與有親美的傾向之澳大利亞洲·新西蘭·共同作戰各戰隊分離而向澳洲方面廻航即第三戰艦小隊及第三五驅逐隊向疴克蘭·西特尼·威靈頓·第四戰艦小隊及第三五驅逐隊向威靈頓·美爾崩·疴克蘭·第五戰艦小隊及第三六驅逐艦向西特尼·美爾崩·疴克蘭·第一一驅逐隊向美爾崩·疴克蘭·於是巡航而試騐艦隊在洋上最弱點之兵器糧食石油等之軍需品之補給作業八月下旬全艦隊薩摩亞集合九月中旬經火諾魯魯各歸其原泊之根據地參加於本演習之海戰部隊除平時防備最必要最少限度之部隊外皆爲東洋進出可能之部隊兹將其明著者列下（一）太平洋部隊（Ａ）戰關艦隊（一）戰艦戰隊（超弩級戰艦十二隻）（二）驅逐艦隊（巡洋艦一隻母艦二隻驅逐戰艦三十八隻）（三）潛水戰艦（母艦二隻潛水艦十八隻）（四）航空戰隊（母艦二隻飛行機四十二隻）（Ｂ）艦隊根據地部隊（一）機雷戰隊（敷設驅逐艦二隻掃海船二隻）（二）特務部隊（特務船十三隻）（Ｃ）太平洋潛水部隊（一）潛水隊（母艦一隻）潛水艦十八隻（二）大西洋部隊（Ａ）偵察艦隊（一）戰艦戰隊（弩級戰艦六隻）（二）驅戰隊（巡洋艦一隻母艦二隻驅逐艦三十八隻）（三）輕巡洋戰隊（輕巡洋艦九隻（四）航空戰隊（航空艦三隻飛行機五十三隻氣球六隻（五）特務部隊（特務船十一隻）（Ｂ）游擊部隊（一）機雷戰隊（敷設船一隻敷設驅逐艦二隻掃海船二隻）（Ｃ）大西洋潛水部隊（一）潛水部隊（母艦十一隻潛水艇七十隻）其次陸戰部隊與本演習雖無直接之關係本演習係假定與東亞一敵國國交斷絶之時故陸軍之陸戰部隊本欲全體派遣至布哇以試騐其輸送能力與輸送速率然此計畫因國務卿許士之忠告將此計畫放葉僅在布哇駐紮下列之陸戰部隊以當陸上之防備焉 
國内要聞 
[北京通信（隨波）]  
　　國民軍發展中之新形勢 
　　馮玉祥息影西山今已月餘雖優游林泉似若不聞世事然其部下之活躍仍處於進取之態度無消極可言試以馮部稍露頭角者言之張之江已得察哈爾都統李鳴鐘已得綏遠都統鹿鍾麟已得警衛司令兼第一師長劉郁芬已得第二師長宋哲元已代理第十一師長薛篤弼已得京兆尹凡此種種皆足表示馮氏實力之澎漲若謂個人行動不關於馮部之進退然何以其部下皆獲陞遷乎馮氏之意現殆一方面培植基礎一方面靜觀時變故出洋之說已無形取銷而段側消息且謂段將改任馮爲西北屯墾督辦者按馮本西北邊防督辦易邊防而爲屯墾似類蛇足但傳此說者則謂執政府以邊防二字含有戰事意味改爲屯墾則頗合於馮之兵工政策不無歸馬放牛之意而馮乃可藉此出山此種說法固未必即見諸事實然馮欲將西北打成一片培植一種新勢力則實有此計畫以察綏二區之歸於馮部尤可證之則馮今日之息影山林即謂其爲運籌帷幄亦無不可也 
　　不但馮氏如此凡國民軍之人物現皆深自惕勵團結一氣馮春孫三方始終表示合作未嘗有間言馮雖迫電取消國民軍名義胡景翼與孫岳仍稱國民軍第二三軍胡在化石橋所設之機關其門前固依舊懸國民軍第二軍辦公處之匾額也說者謂馮胡孫三人之合作如演雙簧頗含深趣馮處深山絶不一言而馮所欲言者胡皆能盡量代言之孫則自示其資望較淺一聽馮胡之主持故馮欲下野胡明白宣言非其時機孫岳辭職胡又逕電挽留胡雖知其表示人或有不滿者然固責無旁貸民胡現在河南舍極力擴充本軍外復編返豫之樊鍾秀部爲一師迎米振標軍四旅入豫而保其爲軍務帮辦其榆關敗回之張治功田維勤等胡皆約其合作故胡氏之軍額日見增長今尚不以爲滿足日前政府停止募兵之令非無由也 
　　孫岳之軍隊月前成立者不過三萬近則京漢路北段日夜招兵其額倍增即孫氏所自言亦有一師四旅則其軍額之銳增可知蓋今日任何軍隊皆不求餉於中央無浮報軍額之必要也馮胡現對孫氏力加提携必使其得直長而後已其故因爲孫不長直則孫駐防保定終屬無名而其軍隊一經移動李景林之軍隊勢必西漸京漢路北段將歸奉派勢力範圍而國民軍一二兩軍之聯絡即有中斷之虞於全局計畫影響甚大所以直隸一省必分爲二京漢路全線必統轄於國民軍防區之内奉方即力沮直命令之發表而孫亦决不以無名義爲嫌將所部調離直境也 
　　綜上所述可知國民軍之實力必沿京綏京漢兩路而發展預計其第一步胡軍當力趨湖北與北伐軍會師於武漢第二步則改造陜西之局面至於第三步目下尚不便明言但晋閻苟不與國民軍合作則山西將來之變化如何亦難逆料其時期或在國民軍實和第二步以後也自執政府成立以來安福舊人遍佈要津國人已皆失望而奉軍欲用武力統一政策亦引起各方之反響且近來京津路發生刦車案尤爲中外人士所訾議國民軍果能迎合人民心理做去其前途自未可限量耳 
　　至於國民軍與民黨合作之說自有蛛絲馬跡可尋且胡孫二人原爲民黨其擁戴大孫之色彩自當濃厚近日民黨議員如王用賓皆利用此點以爲政治上之活動打破法統之三大命令卒不能下者亦大半爲此惟馮氏本人較懼民黨之急進主義對孫派之聯絡頗持愼審此等處吾人不可不分别觀之也（一月二日） 
 
 

Page 5

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *   
 
 

Page 6

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *國内要聞二 
[北京通信（直道）]  
　　孫中山入京之歡迎盛况 
　　屢次喧傳入京之孫中山果於十三年之歲除日偕其夫人及隨從等翩然蒞止矣都門各界因前此籌備歡迎事務爲日已久一切皆佈置就緒故此次傳出之行期雖極迫近而歡迎之情形仍極一時之盛兹特約略紀述如下亦足見北京人士對孫感情之熱烈也 
　　（一）未抵車站前之情形按前昨兩日京中曾降大雪鋪地盈尺至今日雪霽初晴氣候酷寒無比乃因孫來消息傳遍九城剛近正午前門外歡迎之人已聚集三萬有奇當地交通雖有警察竭力維持終至不能暢行面東車站前之空塲則悉爲未得警廳入站劵之關體所充塞車站門前則高搭五色彩牌坊一座上嵌萬民同軌四字此即站外之狀况也至車站之内則警廳於事前發出入站劵七百餘紙而一學校一團體之人數大抵共憑一劵故站内歡迎之人亦達三千以外摩肩疊背幾無立足餘地其近東交民巷一帶之城堞上則盡屬外人鵠立其間多携照相器具向城下攝取影片惟孫原來抵站時間本係下午一時左右延至二時以後尚未聞確到何處消息致有一部份不耐嚴寒僵立稍稍散去數千人然迄三時半後則巿民自由來瞻顔色者又復激增且突過初次聚合之數已逾四萬餘人將屆四時許由站内歡迎司令臺上發出號令稱中山凖於三十分鐘内可到於是站内外之歡迎者遂紛紛舞動其手持之旗幟（旗幟種類由歡迎會發出者皆藍白二色丨喻靑天白日之意丨上印歡迎中山先生字樣外此則紅旗白旗亦多所書之字有﹁反對帝國主義﹂者有﹁取消不平等條約﹂者五光十色不勝枚舉）並佐以各種歡迎之聲浪一片喊呐震動天地此即未抵站前之種種概况也 
　　（二）已抵車站之情形至四點二十五分孫所乘之專車已到歡迎司令台上又發出號令舉行歡迎儀節各歡迎團體之分子咸脫帽致敬斯時軍樂齊奏掌聲並起高呼中華民國萬歲革命領袖萬歲孫中山先生萬歲車甫停執政府代表梁鴻志衛興武曁全體閣員因靠近停車站臺得以首先上車而站内之歡迎人士亦蜂擁而前將專車團團圍住此時秩序頓亂幸國民軍學生軍及警術司令軍隊急行上前維持旋專車左右兩方之窗間怱擲出數千紙之孫氏宣言（原文錄後）答謝歡迎人衆是時孫本擬立即下車但出道業被歡迎者塞滿汽車莫能駛行（執政府所派藍色汽車即停放月台火車旁）經軍警再四排解費半小時許方得騰出一條車道孫乃偕其夫人及汪精衛等同下火車即有北大學生軍趨前舉槍致敬并貼近護衛俄頃孫已登汽車緩緩開出站台向北京飯店而去至其未與各歡迎代表多事周旋者則事前已曾通知謂久病新愈不堪勞頓也 
　　（三）孫中山宣言原文﹁中華民國主人諸君兄弟此來承諸君歡迎實在感謝兄弟此來不是爲爭地位不是爲爭權利是特爲來與諸君救國的十三年前兄弟與諸君推倒滿洲政府爲的是求中國人自由平等然而中國人的自由平等已被滿洲政府從不平等條約裏賣與各國了以致我們仍然處於被殖民地之地位所以我們必要救國關於救國的道理狠長方法也狠多成功也狠易兄弟本想和諸君詳詳細細的說如今因爲抱病只好留待病好再說如今先謝諸君的盛意中華民國十三年三十一日孫文﹂據其左右所言此宣言之用意實表示此來並無附和善後會議之意而發也 
　　（四）孫氏寓居之所執政府對於孫氏來京寓所原已預備鐵獅子胡同顧維釣宅怱孫於上車後臨時變計不欲往居該處意謂久病之軀不如暫住北京飯店俟再擇定宜於休養地點另行遷移執政府人未便過强只能任其所樂惟隨從人等則仍有一部寄宿顧宅云（十二月三十一日） 
[孫中山抵京盛况别報]  
　　萬目睽睽之孫中山業於昨日（三十一日）午後四時二十分於羣衆歡呼聲中到京矣在天津係上午十一時餘開車因孫氏病體尚未復原故車行稍緩路局所預備之專車計三零八號睡車一輛二一二號飯車一輛一零一號京奉包車一輛一三兩號津浦包車二輛三等車兩輛一零二號守車一輛鎭威軍總司令張作霖前晚通令京津沿路軍隊加意保護並派副官長楊瑜珣及張學良楊以德李景林代表魏聯珉等均到站恭送東總兩站軍警密布保護甚周並有軍樂隊等在站恭送 
　　京中方面之迎迓者其重要人物閣員中如章士釗李思浩等段執政代表梁鴻志警衛司令鹿鍾麟警察總監李壽金民黨要人李煜瀛易培基及新任參政李根源等均在車站鵠候數小時之久外人到者以俄國人爲多其餘日法等國亦均有新聞記者到站至車站秩序由第十一師四十三團第三營國民軍第二軍一部保安隊北京大學學生軍等恊同維持警察廳復在東車站内搭一松花彩牌樓各商店因奉官廳命令一律揭掛國旗此外各界各團體皆按照警廳指定之次序排成行列其中尤以學界歡迎態度最稱狂熱各執多數小旗有用白旗上書歡迎字樣者又有執大小赤色旗者各團體且有備兩面大門旗者一爲靑天白日旗一爲赤色大旗各團體歡迎員皆於衣襟上掛一白布條係官廳發給之標誌綜計歡迎人員其數雖不詳悉但由車站内外略約觀之當不下二萬人衆其歡迎之盛已可想見一班 
　　孫氏乘特備花車抵站時首由執政府代表·文武重要官吏·及民黨份子近前向孫氏作禮表示歡迎當時孫氏經左右扶掖與歡迎者點首爲禮行不數武即被左右擁登汽車斯時車站内外軍樂及學校之鼓樂並孤兒院貧民習藝所兒童等紛然奏樂鼓號齊鳴面歡迎員等則咸高呼﹁中山先生萬歲革命萬歲﹂孫氏坐在車内面帶笑容似爲表示領謝之意孫出站後歡迎員等亦皆隨同各登汽車紛然擁隨於後並有歡迎員在汽車上揷列靑天白日及紅色旗於車窗兩旁沿途散放傳單恰如蝴蝶雪片之飛舞 
　　隨孫氏來者爲孫夫人汪精衛汪夫人黄昌榖黄夫人陳友仁朱和中邵元冲張乃恭馬超駿喻毓西鄧彦華等此外即爲北京前往迎孫之人物如許世英葉恭綽鄭洪年等亦同車回京孫下榻北京飯店汪精衛與一部分隨員則寓鐵獅子胡同顧宅作爲辦公地點對於政府方面及各團體由汪精衛接洽新聞界由黄昌榖接洽孫到北京飯店後歡迎之人均追隨而至孫以病故派代表喻毓西向衆表示謝意羣衆歡呼萬歲至五時始散 
[孫中山入京闢謠（尊庸）]  
　　孫對段祺瑞之態度 
　　中山至津久不來京外間遂有種種揣測有謂孫與段已生意見者有謂北京國民黨反對共産黨孫因避兩黨之衝突故遲迴審愼未遽成行者實俱非是孫確有病今日已到京各方疑慮已盡釋矣惟孫此次來京行期决定極速殊爲出人料外當日前許世英葉恭綽奉段命赴津促孫駕時帶有七國承認段執政之覆文前住中山頗表不滿謂中華民國早經各國承認今合肥自認爲中華民國之執政國體旣未變更當然未失國際上之地位此次革命純係對推翻軍閥而發政權轉移爲内政習見之事并非變更國體無要求列强承認之必要今多此一舉反使列强見執政地位之無據而要求承認之亟又足使外交上因此而生一種利用之機會殊爲抱憾乃擁段之人僅爲段在外交方面計而不爲段在國民方面計假使即得外交之好感而失國民之同情試問國民之同情重歟外交之好感重歟段承曹吳虐政之後爲一極好收拾人心之機會能多做幾件收拾人心之事則國民無不感戴國民會議之後正式總統自舍段莫屬段且欲求不爲總統而不可得何必如此亟亟以博外人之承認孫又謂此次北來毫無爭政思想生平以愛國爲前提對人俱無問題此次合肥再出亦是力圖晚蓋之機能毅然改革國政以行革命之實則前途自多希望若再仍蹈前轍則雖有良友亦無如之何愛國者與害國者常相爲對體如其有害國之行爲則凡具有愛國心者俱將起而反對亦非一人一手之力所能爲之斡旋也段能合作與否須視國民對段之趨向如何云云孫對段語多規勸許等俱唯唯稱是許等回京欣然告人謂孫必來但因孫病行期尚難决至前晚忽得津電孫准今日來京昨日盧師諦等即爲前行到京今日孫到京時病猶未愈外間以孫帶病來京又有揣測之詞頃向盧師諦及盧之秘書費公俠探詢確知孫因外間謠言多謂孫段不合作故帶病來京以示無他今旣來京此種謠言當可止息其他揣測之詞則可不問惟孫來京聲明維持段之地位是對國家維持并非對段個人維持若段有損害國家之行爲則亦不能寛恕此孫對段之態度也至辦理迎接大差之許世英今確眉飛色舞許左右語人王揖唐當在滬南北議和時用欵頗巨而無成效許前由滬赴粤川費尚係自行借貸居然得中山之信能毅然北上自孫到津猶恐孫左右包圍入京中變今日方始釋然所費不多而迎孫之功竟能告成許左右所談如是則許之喜更可知矣（十二月三十一日） 
[豫局危而復安之經過（慰生）]  
　　豫人以張鈁維持有功擬爲鑄銅像 
　　當吳佩孚由津敗退乘艦到鄂復回洛陽時胡景翼由京漢南下憨玉昆由隴海出兵豫局勢極岌岌而卒獲免於戰事地方未受糜爛者則自有故豫人張鈁自解兵歸里後即在本省辦理實業雖爲官硝磺局總辦而該局内容係爲商業性質復在觀音堂辦一民生煤礦公司亦大有成績胡景翼憨玉昆張治公等皆同張之舊部故張之在豫身雖在野而物望上尚佔絶大勢力但張自其長子死後對政治上進取之心甚爲冷淡吳退津時豫省即多謠言居民一夕數驚隴海路員張鋆夙爲張鈁所識乃至鐵門鎭謁張說以兵匪交禍桑梓利害謂非張出維持不可張爲所動乃邀耆紳楊捷三等在豫組織弭兵會已得吳佩孚蕭耀南贊成時豫西土匪蠭起李濟臣疑張與謀别有舉動防範甚嚴派人將張監視迨吳由鄂至鄭邀張至鄭相見張之監視始解吳見張面謂事勢至此殊不及料將無面見故人張慰之曰成敗利鈍武候且難逆睹丈夫爲國當在保民勸吳即行下野再相時而動母使地方再見兵禍又謂民心即天心違天者必有大咎易理言之甚詳及此覺悟各方或尚能諒解并勸吳告張福來李濟臣一同下野吳聞言默然旋約張同赴洛陽謂可從長計議張同吳赴洛留一宿然吳意仍不决張即辭回鐵門故里翌日吳復派白堅武　專車至鐵門迎張張以疾辭并作函託白轉致仍申勸吳養晦之旨適憨玉昆已奉段令進兵　吳已到洛西磁澗擬分三路圍洛張鋆又奔赴鈁處力請復出時憨對逐吳事亦派人往徵張意張謂吳爲勢逼自願下野已無兵事可言不必迫之過甚時聞吳已出洛陽被匪困於新鄭許昌之間主以輕兵將吳送出豫境以免地方之患憨亦以爲然吳因赴鷄公山憨兵入洛并未刃血嗣張治公亦到鐵門擬邀張赴洛主持張辭謝并以憨因殺某旅長與張治公有隙鈁又爲憨解釋一切以袪張之　會吳走之後胡景翼孫岳大軍復雲彚　州豫軍亦集中牟預備抵抗張鋆復懇張赴鄭邀集各軍首領在鄭會議保全地方治安各將領俱允以和平解决豫局始未至糜爛各方於恊商妥洽後欲挽張出維豫局張始終不允仍回鐵門辦理實業此張鈁維持豫局和平之經過也刻豫人以張此次保全榮梓擬爲張鑄銅像於鄭州已醴資若干張鋆現又來京擬請于右任等贊成其事聞于等亦已贊成此盛舉矣（十二月二十九日） 
[闞朝璽之收拾熱區策]  
　　東三省將併成四省 
　　奉天通信自奉軍佔領熱河後張作霖即委李景林爲熱河保安副司令（如吉黑兩省張吳副司令然）辦理善後嗣因李景林入津長直執政府乃委洮遼鎭守使兼暫編奉軍第四師師長闞朝璽爲熱河都統闞赴熱任職將及一月所有一切用人行政均仍電呈奉天總司令部核准然後施行一若與中央無關者故自闞抵熱後無日不有秉承之電報到奉不獨委任人員皆由東省調去即增設或改組之各行政機關亦倣東三省之規模兹將近日情形紀之如左 
　　（一）人員更動自奉軍到熱後各軍政機關人員均已逃避僅存者亦多不接洽故自闞接事後更換極多前李景林在熱時委李培基爲保安副司令部秘書兼機要科主任現改委爲都統署秘書仍兼機要科主任委奉天警務處行政科長邵砥中爲警務處處長高子揚爲軍警督察處處長桂玉書爲巿政公所所長張承嶺爲政務監督處處長趙連昌爲峯雲道道尹李貫實爲熱河省區烟酒事務所所長倪玉山爲被服廠廠長包錫純爲皇産管理處處長姜興忠爲敎育廳廳長張又騫爲都統署參議呂永三爲電報局局長宋趾麟爲都統署科長湯化民爲建平縣知事又電請王永江由奉天稅務傳習所撥去學員秦之明等二十七人委爲熱區各稅捐局局長及稅務委員 
　　（二）善後之措置（甲）貸借欵項現在熱區其分十四縣多被直軍搶掠一空地面貧瘠急遽間難籌鉅欵各縣知事聯請貸予公欵十萬元以充地方行政費用以六個月爲期如數償還此項貸欵按由東三省官銀號匯去（乙）蠲免田賦熱區人民因遭此次兵燹十室九空生計異常艱難將本年下季田賦一概蠲免以蘇民困（丙）資助農民奉直開戰時熱區田禾均未收割北及戰事平定田禾均被踐毁農民未得收獲一粒明春種籽亦多無力購備擬由官家量予接濟欵項俾農業不輟秋成後再行償還（丁）舉辦清鄉熱境戰事平息後地面胡匪蠭起剿不勝剿乃倣東三省清鄉連坐辦法以淸盜源現已招集全區鄉耆會議其開擬定辦法切實進行 
　　（三）整頓之事項（甲）添駐憲兵請東三省憲兵總司令部派憲兵二連分駐熱河城内及朝陽喜峰等處以資彈壓（乙）編制騎兵熱區地面遼闖胡匪充斥闞氏所部第四師不敷調用且胡匪出没無常剿擊之時最宜騎兵故請編騎兵五營並附帶章程已經總司令部核准（丙）裁　縣佐熱區各縣知事下均設置縣佐闞目爲冗員通飭各縣一律裁撒（丁）設清丈局熱區省署及各縣所存地畝照簿均被逃走官吏焚毁地畝經界無從稽考乃設官地淸丈局按各民户地照勘丈放給（戊）設立銀號熱區向無完固之金融機關以致錢法紊亂金融恐慌無法調劑因電請總司令部轉飭東三省官銀號亟在熱區設立分號藉以振興巿面調濟金融（已）厲行烟禁熱區向無烟禁居民多以種烟爲業官家便於漁利且從事提倡熱河前有巡防隊多營無餉可籌乃於各駐防地種植鴉片以充軍餉除通合嚴行禁止外並布告熱境居民嗣後絶對不准種植違者重懲（庚）擴充郵政熱區各縣多數未設立郵局消息極不便利請總司令部咨請中國郵政局對於原設有郵局者迅速恢復未設立者趕緊添設藉通消息 
　　（四）現時之情况自闞接任後對於各種政務收拾略有頭緒惟政務廳長一席刻下尚在虚懸數日前來電聘請奉天總商會會長張志良前往擔任張力辭不就嗣又電請東三省官銀號會辦彭相亭襄助彭亦复電辭謝將來此席誰屬尚不可知目下所極費周張者厥爲剿匪一事熱區胡匪向未澈底剿除加以直方潰軍又多竄入熱河境内新匪舊匪互相勾結勢極披猖此擊彼竄闞軍現已疲於奔命近以米振標免職所部軍隊亦有一部抗命雖不至釀成巨患然肅清之日尚非短時間所能實現闞所以積極編練騎兵者即以一師兵力不敷現時勦匪之用也此外熱區災民亦亟待救濟該地原非沃土軍興以前當地官員極力搜括嗣又被潰兵大肆搶掠因而十室九空哀鴻遍野邊地酷寒老弱已多凉斃欲行振濟而巨欵難籌闞對此亦甚焦灼也（四）將來之政策（甲）實行改省熱區人民已達一千餘萬果能政治修明工商振興可與黑龍江省相彷彿擬俟大局平定後即將熱區改爲行省如此則奉吉黑熱四省形勢旣化一而關於統制上亦較順利（乙）實行自治現熱區各縣自治會業已分别成立已具有自治規模然多有名無實俟全區秩序回復後即着手辦理此事（丁）救濟金融此次軍興以後興業銀行之庫欵全被當局提出因而票债價格低落錢法毛荒金融恐慌現擬向東三省官銀號借現欵三百萬藉以周轉調劑巿面 
[吉議長齊耀瑭被控賄選（隠）]  
　　吉林通訊四屆省選正議長一席齊耀瑭乞靈金錢竟獲最後勝利齊本伊通宦族爲遜清翰林前輩齊忠甲之子前江蘇省長齊耀琳·前浙江省長齊耀珊·之弟彼自身又屢任牧令略具政治智識以之袖領人民代表機關使以正當手續取得議長誰得動搖惟其有行賄嫌疑故對方失敗之程科甲派必欲破壞之而後快始則招引無賴假各公民團欲以武力爲後盾被當局解散繼則藉口尚有疑問抗印不交亦以理由不甚充分未能堅持今則印旣交出齊議長亦已通告就職主席正式會議矣方謂省選糾紛從此可告結束詎一波甫平一波又起程麦甲以失敗引爲大羞尤感破家蕩産之痛苦於是招集心腹黨徒密議報復之策僉以齊耀瑭賄選議長罪有應得但王省長忠厚長者難以爲主必須陳訴總副司令始克有濟並查得賄選證據以省城世一堂代其由奉匯來大洋八萬元取得簿據謂非用之賄選則此項巨欵由何化銷並有其他議員方面受賄證據遂趨赴　州晋謁張副司令作相呈訴齊議長種種不法行爲懇爲轉電天津張總司令取消重選以維法紀張副司令初謂不必多此一舉嗣因請願者力請始允照辦張總司令得報大怒以現在賄選二字正宜爲國人大戒前此曹錕賄選興師致討名正言順天與人歸豈容於東省境内發現此種舉動無論是否屬實朱可置之不問乃立電吉省當局嚴密查辦不得視爲具文查齊議長在未當選前確曾大施運動票價最高者竟達八千元之鉅共費選舉費十餘萬元化錢買票早已司空見慣自曹錕下台賄選二字竟成法律上新定之罪名程科甲等利用時會即以齊耀瑭賄選罪名大控而特控居然立生効力其智誠巧猶恐未足以推倒乃雙管齊下以齊氏任奉天黑山縣知事任内有命案未了特唆使當地公民控經奉天高等檢察廳准呈委託吉林高等檢察廳飭傳到案並聞吉高檢廳已出提票惟二十四日省議會開常會時齊氏尚到會主席開會時間法廳能否拘提議長尚屬一法律問題齊氏頗具地方勢力其不卽潛匿者諒必有相當對付之策省當局接准總司令電令後亦已凖備入手查辦事實俱在縱齊有通天本領恐終不克於一走現程派正在分頭搜集證據以資佐證而冀達以推翻齊耀瑭之最後目的第程派野心勃勃擬俟齊去後仍繼續進行其議長之迷夢雙方互門議會前途未許樂觀也 
[旅京桂人反對劉震寰長桂]  
　　梧州通信駐粤桂軍總司令劉震寰自奉孫中山命任爲廣西省長後本省軍事當局李宗仁黄紹雄二氏早有去電歡迎沈鴻英亦派專員赴粤勸駕旅粤桂省民黨復在粤開歡迎會并敦促其早日赴任而劉氏迄未回桂就職兹據北京友人函云旅京桂省人士以廣西自民十政變後擾攘頻年八桂河山半成焦土擄掠焚殺井里騷然至今思之猶有餘痛重以今夏沈（鴻英）陸（榮廷）戰爭兩師肆虐天災人禍紛至沓來兹幸戰事告終元氣雖傷秩序漸復無不額手稱慶乃廣州政府突任劉氏長桂誠恐因此問題發生紛擾深爲憂應日前民國大學校長雷殷等特與旅京同鄉磋商意欲設法請中山取銷任劉震寰長桂之命令以免桂省再罹兵燹旅魯桂紳秦恩述亦有電致京請雷殷等籌備歡迎中山俟孫抵京時聯合同鄉要求孫氏電粤將任劉氏爲桂省長命令取銷以杜糾紛兹將秦氏原電并錄於后﹁旅京同鄉諸位先生均鑒此次中山北來原爲化除南北意見贊成和平統一京報載其不携帶半個官料不干涉行政事務是其皎然不滓廓然大公足爲全國欽仰吾桂亦託庇無窮惟有不可解者其在粤瀕行忽任劉震寰爲桂省長且以滇軍助其回桂意在用武力解决爲劉爭得地盤現聞省内軍事當局均各整軍以待嚴拒客軍人境戰事瞬即發生吾桂頻年兵災地方殘破已極豈堪一再蹂躪兹中山旣有化除南北意見贊成和平統一决心自無對桂再以武力侵　之必要恩述之意擬請旅京同鄉諸公發起一歡迎會於尋常酬酢時大衆合詞爲桂民請命要求中山縣任劃震寰爲桂省長命令立即電粤取銷以救子遺而遏亂萌至桂事應由桂人自决將來如何力謀統一當俟善後會議國民會議合籌全局議决執行恩述爲愛護桑梓消弭兵禍起見特肅電懇察核示遵如以歡迎會之舉有未恰當之處應如何能達目的即另籌妥善辦法惟仗同鄉諸公斟酌施行伏候明敎秦恩述叩﹂據此則旅京魯之桂省人士對於劉氏長桂態度可見一斑矣 
 
 

Page 7

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *[駐粤滇軍表示回滇之意見（毅廬）]  
　　范石生要求改革滇省政治之兩條件 
　　駐粤滇軍視條件之實行與否爲進止 
　　自駐粤滇軍倡議回滇後繼以積極運動滇粤間乃直接發生一種新交涉而桂省因處滇粤之間雙方皆利用其帮忙於是粤滇關係人之使赴桂游說者月來相望於道桂省遂間接被牽入漩渦駐粤滇軍前派第二軍參謀長李宗黄赴桂與桂當道接洽後最近雲南唐繼堯又派代表二人至廣西先到南寗與廣西綏靖處督辦李宗仁及省議長張一氣接洽力勸桂當道阻止駐粤滇軍之假道并聲言如桂省無力以阻駐粤滇軍過桂則滇省屯駐百色附近之大兵當先入廣西代桂省保境安民云云言外頗有示威之意李宗仁等當即力任拒絶外軍過境之責并謂前此省議會發出之通電早已申言此旨請滇省不必過慮滇唐代表會李等後即由邕垣東下再赴梧州與廣西綏靖處會辦黄紹雄會晤將來意道達黄謂本人與李宗仁意見一致梧州防務當力圖鞏固刻又增兵駐防當可無意外發生請鄰省不必杞憂等語滇唐代表聞說極爲滿意與黄周旋許久并往梧州對河三角嘴黄氏所辦之軍官幹部養成所參觀一週昨始離梧返滇覆命滇唐一方遊說桂當局拒絶駐粤滇軍回滇一方又授意滇省三迤總會函責駐粤滇軍之無故回師駐粤滇軍接函後益憤滇唐之排除異已特由此間滇軍第二軍軍長復函該會力訴當時滇唐待遇同輩之非理并表明此次駐粤滇軍班師回鄉之意見一方又勸該會勿爲唐氏所利用而發無責任之言范氏之書對於滇省改革之主張且詳爲列舉於是前次暗中運動回滇之舉刻已變爲公開之運動矣兹將范石生復三迤會原函附錄如下﹁三迤會執事公鑒月之十九號奉讀賜書大有如　在喉不能不吐聊將事實敢告左右石生奉命北伐師行戒途（按此乃年前顧品珍在滇奉中山命北伐時代）適唐氏有回滇之舉顧公定先肇唐後北伐之旨派石生於羅平未與唐氏相遇本無戰爭可言師次盤縣邀集同行致電唐氏略謂﹁吾滇護國護法功在國家此次北伐所以竟我公未竟之志師行在外受公節制聽公指揮﹂并云﹁指海爲盟家小在滇願以爲質﹂石生之意寃宜解不宜結祇求雙方漸就親善不惜委曲求全唐氏苟有一分愛惜雲南之心當隨風轉舵因之言好故石生於途中屢致唐函皆勸其好自爲之功不必自我成乃師次黔之平伐得覩黔報載唐氏一電指北伐軍爲叛將潰兵邀請隣省截擊至此而石生對唐乃大絶望不復以友誼視之矣貴會三迤代表也彼時何以不聞有所主張獨至唐氏罪惡貫盈天討將加之際乃有此代爲求情之函吾知其必非會員公意乃暗幕中指使有人如留聲機之代爲傳話耳石生因此姑爲單簡之奉告（一）實行省長民選廢除武人政治其精神在絶對不選武人（二）預算决算須提交議會審核通過并佈告全省能於一月内做到則石生即可不回滇原石生之回滇爲救全滇垂盡之民而實行右之二項也如不能做到則海枯石　石生非澈底改革不休至在外如何富在内如何窮前函已言之須知石生之行動乃救民的不可以利害動也手此奉復即希公佈滇將范石生再拜﹂觀於函中所言則駐粤滇軍之計議回滇純爲改造滇省政治起見如滇唐果能依照范氏之主張而實行改革則駐粤滇軍固無回滇爭政之必要也是此次滇粤桂間風雲之興起與否端在滇唐之能否善自爲謀而定矣（一月二日） 
[粤北伐軍在贛頓挫情形（木庵）]  
　　粤省北伐聯軍於前月二十二日佔領吉安後中左兩軍進行甚銳左翼軍朱培德旋率所部進佔吉水（吉安至吉水四十里）中路軍宋魯各部則取道峽江前進二十五日復與方本仁軍命部在吉水附近激戰數小時方軍復引退峽江北伐軍中路先頭步隊連奪山頭數十座兹將前敵來電照錄如次（一）劉玉山電﹁我軍左右路均於昨日攻擊前進距吉安城四十里地方與敵激戰數小時連奪十餘山頭敵退峽江現被我軍包圍南昌指日可下特聞劉玉山呈叩宥印﹂（二）左翼總指揮朱培德電﹁聯軍養日佔領吉安敵退吉水經我軍之一部擊退吉水之敵向峽江退却擬日内由右翼前進包圍敵人贛局不難肅清特聞朱培德發自吉水﹂聯軍當日以吉安爲敵軍屏藩吉安一得則將勢如破竹詎方本仁軍蓄意引敵深入然後反攻一方盡調南昌精銳部隊如蔣鎭臣鄧硺如等部扼守峽江以上之新淦及臨江作犄角之勢以逸待勞北伐中路軍先頭步隊張師不知敵計貿然深入敵軍復退新淦迨北伐軍前隊圍臨江時然後開始反攻四面包圍北伐軍前隊損失甚大狼狽退峽江嗣又以峽江無險可守一再退回吉安城是時北伐軍大隊已散佈四周倉卒間無從集合方本仁軍蔣鄧各部兼程追擊其勢極猛北伐軍援隊又未至遂又敗退吉安現以重兵扼守泰和以上蒼嶺一帶一面飛電後主趕速增援徐圖反攻當北伐軍前隊退出吉安之訊傳到後方北伐聯軍譚延闓已由韶州出發入贛道經南雄二十六日得前敵警耗遂由南雄匆速趕赴贛州除留衛兵二營駐守南雄外其餘隨行之豫軍悉數入贛陸行三日夜於二十九日下午五時始安抵贛州贛州城内各北伐軍長官均出迎接譚入城後即於城内舊鎭守使署爲北伐軍總部翌日即飛電泰和前線各軍令堅守陣地勿再輕進蓋近日粤邊林虎軍隊進襲贛南甚急爲後方交通計不得不加以注意一面電促廣州增援軍北上又電廣西沈鴻英之北伐軍趕速分道入贛以資調遣現時譚在贛州先籌反攻軍費聞已由贛州總商會籌墊軍費十七餘萬元以爲各軍之支配譚得欵後即遣派原駐贛州各部湘軍出發泰和增防各軍補充完妥後朱培德所部第一軍已會同湘軍向泰和出發譚以各軍開拔後贛州未免空虚因以第七軍長劉玉山爲贛防總司令李韞珩爲副司令擔任衛戍事宜劉李二人業已通電就戰原電云﹁奉北伐軍總司令譚宥電開委劉車長玉山爲贛防總司令李司令韞珩爲贛防副司令關於贛防事宜着該總副司令全　辦理此令等因奉命之餘惶悚靡已玉山韞珩等猥以　庸忝膺戎寄自維能鮮德薄漸無報稱之才際兹鶴唳風聲愧乏因應之術獨是剮敵復軍奮勇殺賊前方戒備兼顧不遑玉山韞珩等祇有勉循職守勷北伐之全功尚祈頻賜鴻言作南針之寶鑑謹於十二月二十七日在贛州遵令就職除呈咨令飭外謹以電聞劉玉山李韞珩呈叩感印﹂刻聞劉等已於贛城内假商會地址爲司令部矣譚以贛州各事已佈置就緒今後反攻尚須援兵因來電廣州催各項增援軍開拔廣州當道已指定劉震寰部桂軍第四師伍毓瑞部擔任入贛援助并由帥令予伍以北伐增援軍總指揮之頭銜伍奉命後已趕將所部補充不日北上伍氏已於前月二十三日就新職其通電云﹁毓瑞奉大元帥任命爲建國北伐增援總指揮遵於本月二十三日就職除呈報外謹此電陳伍毓瑞呈叩寢印﹂此外前大本營參軍處長張開儒近對於贛事亦告奮勇聞决定在粤組織一勁旅以爲北伐軍之後援近日已派員赴滇南招集舊部千餘人日内可抵粤開赴韶關從事編練至於桂省之沈鴻英前由譚延闓助其回桂成功刻以奉譚命派隊入贛頃已由建國第一師師長沈健飛率所部三千餘人由桂起程赴粤取道北江入贛聞沈部本月中旬當即　　北江届時集中連陽候命調遣（一月一日） 
[皖省財警兩廳之去留]  
　　柳汝勵五日接印孫熙澤將有他調 
　　代理財政廳長張汝鈞前聞新任柳汝鳳已將出京到蚌不及當面交代遂偕科長吳某起程赴蕪業於陽曆元旦就任蕪　監督兼交涉員之職迨至四日清晨柳汝勵始乘招商江輸抵皖財廳科長郭後德隨行郭科長前聞柳汝勵簡任皖財廳即奔赴北京與柳氏接洽郭充財廳科長已十餘年家資積有百萬屢經省當局委其繼任廳長彼皆力辭不就甘爲科長而不辭此次柳汝勵接長該廳又受郭之籠絡矣張汝鈞代理財廳爲期未久該廳辦事人員早已將交代手續辦理清楚柳汝勵四日到皖五日清晨即赴財廳就職當此陰曆年終需欵孔殷不卜柳氏如何設法也 
　　警務處長兼省會警察廳長在全省　廳道中亦係重要位置王揖唐就任伊始即委孫熙澤繼任孫氏任事已有兼旬此際突聞又有更易之說據政界中人云孫熙澤保薦電文固早已到京惟内務總長龔心湛頗不直孫之爲人因孫當項城稱帝之時充公民團首領上表勸進現聞龔總長　不提出閻議有謂北京方面主張以前内務部警政司長周鴻熙繼任王揖唐則以此席除孫而外即畀季光恩至於孫熙澤亦未便令其下台或調淮泗道等閒缺以敷衍其面子因此　　　係是以一時未能解决也 
[浙孫致國民軍三首領電]  
　　爲奉軍浩蕩南下　 
　　北京馮總司令煥章兄開封胡督辦麗生兄保定孫省長禹行兄均鑒諸公所爲蒙極大之犧牲以仆此面興彼者爲欲達停戰之目的致國家於和平也今者或幽囚或敗遁或遵命辭職而去凡可以爲作戰之目標可以爲和平之障礙者無一焉而存然則戰宜可停和平宜可致矣諸公亦聞陳樂山勾煽傳芳所部軍隊戰事復起松江一帶又焚掠一空乎又聞奉天軍隊五六萬衆浩蕩南下路人紛傳爲某公復仇不專對蘇乎傳芳個人進退不足惜浙江一省治亂亦不足計獨惜諸公蒙極大之犧牲以求停戰者乃以挑四方之戰以求和平者乃以開破壞之端往日之戰雖不祥尚託名於國家相爭以政見今日之戰直明目張胆標尋仇報復之名樹爭城爭地之幟而無所顧忌矣諸公手造此局豈能毫無預聞誠未聞耶則請一詢之道途一考其事實諸公之初志而即如是也則請緘口閉目以聽天下之相殘斯民之無子遺可也萬一非諸公之意傳芳即敢百頓首以求諸公先爲浙江人呼籲於有權者之門如天之福廻天之聽先止南下之兵一切留　善後會議國民會議解决能如是尸祝諸公者豈獨浙人哉設有權者必欲　仇報復必欲爭城爭地亦求諸公代叩當復者幾仇當爭者幾地諸公但能保證此數仇者相率避去此數城數地者拱手獻出即可停戰可和平傳芳豈惟不求罪狀之避且以解諸公之難且任勸告其他當避且獻者均無問所犯之條惟當速避速獻母使天下人旣加諸公以大不韙之名以挑天下之戰開破壞之端逮獄於諸公也 
[杭州快信]  
　　法團領袖及紳商要人議决維持浙省現狀後當推沈鈞業（省議會議長）王錫榮（前代運使）兩君北上接洽一切適松事發生車斷停止現沈王兩君已於五日下午赴滬定先至南京或蚌埠迎謁盧宣撫使然後北行 
　　滬杭各列車五日恢復原狀上午由滬開杭之快車達杭站時已傍晚午後快車翌日上午三時始抵杭州聞因遇站停留檢查周密之故 
　　杭滬交通恢復後各業遽形活動年巿亦開始惟銀根仍緊現水每百元須七角半米巿現趨平穏年内已無漲落 
　　日前由各警署招赴嘉善楓涇各地之輸送卒約計八九百名現松事已平明後日問可車送冋杭給賣遣散　　杭州造幣廠長吳憲奎甫甫經籌備開鑄即奉部令突委屠用錫接辦經夏省長電部疏通聞可轉圜故吳仍照常辦公并擬年内接續開鑄 
　　浙江游民奬劵（第二期正劵）原定　月二十五日開獎現因行銷日期短促已决定停止發行俟明正重新印劵訂期發行 
　　浙江除毒協會調查股各幹事現查得杭州私販烟土之家有二百餘處之多私吸鴉片者更不可數計 
　　浙鹽銷數自稽核所長錢文選到任後歲有增加民八收三百九十餘萬元至十二年終已增至四百七十六萬六千三百餘元十三年份受戰事影響尚收四百四十六萬四百餘元設無戰事必在五百萬元左右 
　　二日四日及昨（六號）日連降大雪氣候寒冷 
 
 

Page 8

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *游藝叢刋 
[﹁好哥哥﹂影片中之天才] [  毅華]  
　　人之才能半得於鍜鍊半得於天賦電影明星其最顯者也童伶之能獲宏譽者則天才也美之　克哥根佩佩潘蓋等胥電影童伶中之佼佼者也余每觀賈克哥根之影片輒嘆爲觀止以爲天地之靈秀抑亦盡鍾斯子乎雖然賈克哥根美之明星也我國與美利吉僅隔一太平洋耳物産之富人口之多固屬我勝民性風土亦以我古樸聞故世人稱中美爲姊妹國意或喻其親善實則謂二國之特長各得其所耳但美之賈克哥根我又將以誰代之耶曰明星新片﹁好哥哥﹂中之主角鄭小秋也 
　　﹁好哥哥﹂之名喧聞於滬城者久矣昨始見映於愛普廬記者雖未覩全豹而一部之精華已足使余驚暵矣至此片成績之良善殊不能以劇本·表清·攝影等如何精美之舊套評語可形容其萬一質言之﹁好哥哥﹂影片已有影片之精神矣設觀衆嘗觀明星以前諸片更觀﹁好哥哥﹂者必將歎該公司進步之神速矣諸演員之表演皆無勉强窘慚之狀尤以童伶鄭小秋爲最自然其於橋頭乞錢·負弟奔雪·倦息蘆棚等幕中之表情益能使人欽佩我於是不得不然鄭小秋之天才耳 
[電影公司消息]  
　　三星新片﹁覺悟﹂將成三星影片公司新片﹁覺悟﹂費時九月現將告竣該劇係李允臣所編凌憐影導演張普義攝影片中字幕由畫家黄文農逐張繪題益覺美觀是片精彩頗多中有投河一幕係主角曹劍輝女士所攝明年新正當可與觀衆相見於銀幕矣 
　　大中華將出新片大中華影片公司自與寳塔電影公司合併後積極進行不遣餘力内部組織頗臻完備各部重要職員亦已由董事會選出近且着手攝製新片﹁戰功﹂陸潔手編導演爲徐欣夫攝影爲經廣馥劇中男主角爲王元龍及湯傑等女主角則有前演﹁人心﹂之張織雲女士及舊實騐劇社女社員顧姒範·黎明暉二女士預計二三月間可攝畢云 
　　愛美社換映新片愛美靈影社新近攝製之﹁别後﹂影片已在夏令配克戲院連映三天惟因急於出片間有數處染色稍欠完美現已另印新片自今日起愛美電影社繼續假座夏令配克戲院接演該社經理之法國名片﹁何必嫁人﹂Ｗhy　Get　Marriedi該片陳義高尚佈景華麗其中角色無論輕重俱係法國最有經騐之明星所飾誠爲近代一最有價值之巨作欲解决婚姻問題者不可不觀至於﹁别後﹂一片擬俟﹁何必嫁人﹂映完後當即繼續開映云 
　　大亞洲公司行將試片大亞洲影戲公司自前月在百代公司購新機後即由該公司攝影主任王國昌日夜趕拍已於前日完全攝畢是片改名﹁金錢﹂聞於本月二十左右試片云 
[新片﹁馬戲日﹂述評（三）] [  良]  
　　（八）見琪尼脫受傷蹙然以憂及後又聞班主强褫革魯傑之職益驚卒乃不避危險挺身自薦騎馬一塲之表演嘆觀止矣 
　（九）表演旣畢班主見而異之遂以重金聘之而欲休退魯傑琪尼脫哥根始而喜繼而驚終乃哀求且以自身去留爲要挾使班主收回休退成命一副豪俠之氣使人可敬琪尼脫一吻彼猶不知如何是好也 
　　（十）歸家望母始以敝衣試其姨父心繼乃潛出易華服將美冠奉其母斯時心中一種欣喜之狀顧盼微笑殊不可以言語形容 
　　片内飾土培母者爲魯瑟兒辛拍森表演亦佳當兒被扑時即現悲苦狀及後接兒書後驚喜之狀均甚可議購皮鞋後故示鄙人而傲然曰（此乃吾兒所奉也）正在被逐之時哥根將美冠加之於首於是乃睨視其姨夫一種欣禀自傲之神情畢露然此皆更所以襯出哥根之可愛可敬也 
　　此外表演如魯傑之誠厚琪尼脫（屁且斯買克遜飾）之玲瓏活潑均極可取 
　　此片怪人甚多極肥之婦（其肥幾不可形容）絶瘦之人（其瘦幾若無肉）　列一堂殊足令人發笑也 
[評新片﹁好哥哥﹂（一）] [  李懷麟]  
　　此星期内自製影片之試映者凡二一爲愛美電影社之﹁别後﹂一爲明星公司之﹁好哥哥﹂記者先後寓目相形之下彌有感觸爰就管見所及一述於後﹁好哥哥﹂爲明星公司﹁誘婚﹂後之一片明星之特點在乎精神團結願意犧牲觀乎斯片於一月之短期而能有如此之成績益可證明此劇前日試映於愛普應影戲院記者入場稍晚全窺全豹然觀其大概已足見蔡術之一斑兹分而述之 
　　（一）劇本全劇主意在打破遺産制度與夫提倡裁兵政策立意殊佳寫劉得勝以家貧投入軍隊不惜以父母血肉之軀以爲一二軍閥爭權奪利之犧牲品可知此種兵士並非全無心肝願爲軍閥之鷹犬觀乎臨征决别　妻離子之慘情鐵石人亦爲下涙及後轉門沙場了無人色描摹戰爭之罪惡入木三分恨不能遍映於軍閥之眼前使彼輩覩此慘狀或可憬然悔悟也小民何辜躬受此輩有槍階級之茶毒而蘇氏願出鉅資建造工廠爲儕輩安揷雖殺人不貶眼之劉得勝亦能恢復其本性爲地方造福經此一襯全劇主意益顯二寫蘇陸氏恃有遺腹子陽保其百萬家産遂起族人覬𧢢之心不惜百計搬弄自壞心術寡母弱子雖錦衣美食而如處荆棘幾致喪生究其故不過遺産爲之厲階耳然遺産制度之應否剷除與夫解决之辦法劇中一無表示僅以含糊了之實爲缺憾餘如賣藝者之誘人入榖使一般無告之孤兒殘廢其肢體爲社會造一廢人亦供　輩沽利之資則略帶掠曾拐騙之罪惡蘇氏弟兄以藉先人餘蔭恃其家産之多終日游蕩不謀自立及金盡財罄唯有出於謀奪之途卒致禍人者禍已不獲善終可爲一般紈袴子弟之當頭棒喝 
[美國電影界新訊] [  洪洪水]  
　　瑪麗畢克福Ｍaryploford與其夫范朋克氏合辦之Ｕnitedartistsccrp影片公司營業日盛在美國已爲最大最負盛名者云 
　　賈克珂根Ｊackiecoogan自演﹁皇帝萬歲﹂一片後愈受各界歡迎每月所進薪俸平均已有七萬金之譜云 
　　民透Marymilasminter在美國電影界爲最闊綽亦最好修飾者新近又以十五萬金建一住所以十萬金爲裝飾費落成後總計共費在二十萬金以上在加利福尼亞州中爲唯一之美麗住所云 
[大同樂會新製古樂器]  
　　五十絃大灑 
　　中國樂器最古最大者爲五十絃之大灑此器尚在上古時代伏義氏所發明有曲名立基實爲中國音樂之導源今本埠大同樂會（小西門職工敎育館内）因欲光大國樂與西樂競存起見已製有三十六絃灑瑟一張能彈三級音大曲今更詳細考求精製五十絃大灑内加增音器兩頭可彈按泛俱全共得音一百八十四字無論何種大曲皆可鼓之早經動工陰曆年内即可告竣聞該會主任鄭觀文君現正從事編練鼓灑大曲將來國樂前途定當增進價值非小云 
[談新劇﹁雍正皇帝﹂（二）] [  楊過]  
　　（五）王旡能旡能　陳景希活像一相面先生　止神情頗堪發噓又串浦東郭槐喉音逼眞唱做入妙亦具有天才者也 
　　（六）張大公大公飾雍正蓄志　奪不借殘寗同胞一種陰險之神氣溢於眉宇相面面後沾沾自喜圖改遺詔遂其奪嫡之謀於是縱情聲色流連荒唐大公演來俱臻妙境 
　　（七）胡化魂化魂飾太傅耿耿忠心可寳天日駡奸數語爽若哀梨快如并剪演來聲色俱厲宜乎台下掌聲雷鳴也 
　　（八）張冶兒劇中冶兒以一人兼飾三角初飾田文鏡冥頑不靈恰合身分繼飾崔桂森舌劍唇槍口齒伶俐又串滑稽歌舞中之貓活潑潑地有趣之至洽兒天分高出尋常萬萬矣 
　　（九）易方朔方朔天才俊逸詼諧絶世是劇飾何太監本非重要角色地位乾枯而方朔能於乾枯之中演來生氣勃勃難得 
　　（十）頓楚蓀楚蓀飾康熙年老龍鍾狀態逼眞而堂皇冠冕極合皇帝身分亦佳角也其餘配用如毓秀艶秋嘯亞等各有所長限於篇幅不復贅述 
[金小樓之﹁李陵碑﹂] [  施仲和]  
　　新世界髦班金小樓工鬚生宗汪派能戲頗多有數十齣之多如珠簾　朱買臣李陵碑獻地圖等等尤爲傑作前夕余聆其﹁李陵碑﹂一劇其歌反二簧一段如初寫黄庭恰到好處﹁大宗扶保﹂一句之保字提高抑下殊堪動聽﹁金沙漢﹂一段之原板更覺别有韻味﹁一家人只落得死無下稍···﹂以下之長句字字清晰句句合拍﹁我的兒呀﹂一句餘音嫋嫋有繞梁之妙最後之搖板娓娓可聽加以表情細膩做工入情綜觀全折可稱盡善盡美誠不愧坤伶之牛耳也 
[王斌芬何雅秋之武家坡] [  蘭花館主]  
　　﹁武家城﹂又名﹁平貴回窰﹂乃生旦之重頭戲前日聆王斌芬何雅秋二伶演來聲容並茂王伶飾平貴扮相甚佳出場唱西皮倒板及原板中一句﹁孤雁歸來﹂爲最佳何伶飾王寶川舉止幽孄頗合身分内唱倒板﹁有勞大嫂一呼喚﹂句喉囀似鶯出塲一段慢板﹁寒窰内來了我王氏寳川﹂句王字拖長氏字連腔寳字提高接唱川字此腔尤爲妙極後王伶唱原板及怏板亦婉轉動聽接唱第二段倒板﹁八月十五日光明﹂句聲如裂帛原板時二人對唱更見精采異常繼而何伶唱一段二六﹁手指西凉高聲罵···﹂等句亦清朗自如又對唱怏板尤覺清晰嫻熟如銀瓶之寫水至末王伶唱第三段倒板﹁提起當年淚不乾﹂乾字翻高圓潤無比下接原板及二六妙腔亦多二人之表情固佳白口又清楚尤以著名琴師爲彼操弦生色不少云 
[唱片述評（一）] [  樂理]  
　　音樂能陶怡性情爲一種高尚之娱樂自留聲話匣發明以來則可處斗室之中暢聆各種演說各方語言以及各種音樂與戲劇誠至快樂之事也演說之唱片在吾國尚不多見惟戲劇之唱片種類繁多欲盡行購置初非易事是在吾人之選擇矣兹就管見所及約述如下 
　　譚鑫培在百代公司共收有七片半譚之佳處盡人皆知余購譚氏之片已五六年幾無日不唱顧終未討厭而反覺津津有味其中以一洪羊洞﹂及﹁賣馬﹂二片爲最佳因收音時譚尚在中年復和以梅大鎖之胡琴宜其相得益彰也﹁打魚殺家﹂及﹁戰太平﹂亦佳妙在聆打魚殺家時有瀟灑出塵之慨而唱戰太平時慷慨悲切活現一失意英雄之本色最後（懷中抱定小姣生···）一段快板尤爲警切宛如滿盤走珠字字圓潤﹁四郎探母﹂係坐宫一段相傳昔日在京演此劇時痰大壅不能成聲譚氏大恚會請其收製唱片本點空城計譚自請唱此劇故唱來寶力異常十分精采實屬不可多得之佳片惜一大段二六板不能唱完爲遺憾耳其餘如﹁烏盆計﹂﹁捉放曹﹂之落店﹁李陵碑﹂亦均可聽﹁桑園寄子﹂一片唱則甚佳惟胡琴太響殊覺剌耳 
　　終之譚氏所唱已臻爐火純靑之境一字一句一腔亦均非碌碌餘子所可幾及其唱片雖日日聆之亦决不生厭也 
 
 

Page 9

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *   
 
 

Page 10

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *國内要聞三 
[奉軍到徐詳紀]  
　　張宗昌已由徐南下 
　　徐州快信奉軍第一軍軍長張宗昌於前二十八晚率隊來徐在該軍未到之先謠言甚多民心疑懼及該軍到後紀律嚴明携來奉省鈔票亦已接洽妥協因而人心大定日昨軍司令及該軍執法處廣貼告示略謂倘有不肖之徒不守紀律妨害本軍名譽一經察覺立予嚴辦决不徇情等語地方情形反比以前安靖惟連日又有過徐奉軍甚多數目及地點均未探得二十九日午刻該軍第二師第三十九旅第六十八團又在東關外魁星樓設立招兵處招募新兵刻下已經招得四五百名矣又張軍長原議駐節鎭守使署嗣恐與第四師司令部混在一處諸多不便刻仍住在厦門内花園飯店又日前于道尹擬將道署暫移第七師範學校辦公將全署讓於奉軍嗣張軍長以道尹署係地方行政機關不可變動但將署之前部騰出容納奉軍一連因花園飯店爲軍長行轅無衛兵駐所道署距花園甚近往來較便耳道署之警備隊有一部分借住七師校舍三十日夜又有奉軍過徐南下聞先後已到七列車矣張軍長所部有俄兵甚多又張之近衛皆用手機關槍四日晚六時許張軍長（宗昌）帶衛隊及俄國義勇隊由徐南下第十師長鄭俊彦昨晚率所部由隴海東車來第十師軍隊現均分住雲龍山及火車附近今午（五日）四時許聞盧宣撫使亦將啓行赴寗旋又聞因事中止行期尚未定 
[徐州花園飯店之茶話會]  
　　歡迎盧張各有演說 
　　昨（四日）午盧宣撫使應地方人士之歡迎茶話會於東門内花園飯店兹將開會先後情形及演講大意略述如下午後一時地方士紳楊勉齋等及地方官長先後到齊二時許盧永祥張宗昌臧致平等均乘大轎由車站到會軍樂大作主客各就坐首由張雲生（紳士）于道尹致歡詞盧使立起答詞略謂承蒙地方軍政商學各界開會歡迎實不敢當此次來蘇宣撫本非所願初意縱來也不過帶一兩連衛隊走一趟完事後來事實上没有辦法了不能不多帶些兵來諸君明達必能見諒至於上海戰事地方痛苦實在疚心鄙人與齊督軍患難之交不幸發生障礙演成自相殘殺眞是痛心極了刻下鄙人承中央執政府和平宗旨來爲蘇省謀永久和平幸福務使殘殺的事不再發見惟個人能力有限不知能做到圓滿的程度否尚望諸君隨時匡助爲幸云云嗣有省議員楊勉齋演說大意謂今天聽見宣撫使表示宗旨非常欽佩也狠滿意什麽缘故呢江蘇人民所有希望極其簡單只求休養生息回復元氣宣撫使本中央和平宗旨來蘇宣慰可知政府與人民所抱主意漸趨一致旣與民情一　則休養生息回復元氣的希望一定可以實現的所以鄙人認爲滿意謹代表地方預爲感謝嗣張軍長（宗昌）演說大意江浙戰事本與東三省無關不過東三省與浙江宗旨相同不能不予以輔助結果是　了但不是三省勝的實在是公理勝的亦可謂民意勝的今天鄙人隨宣撫使統兵來　承據各界歡迎盧使連帶宗昌宗昌實不敢當至於敝軍在徐紀律是極嚴的倘有不妥的事情仍望各界隨時見告不必客氣　希望地方父老立於監督地位敝軍全體均願受指敎的云云嗣第十中學校長張世毅演說大意謂江蘇敎育界同人這兩年來很痛惡賄選總統也很反對武力統一前在上海得　慮公討曹吳的通電佩服極子爲的是能替全國爭人格一今天得瞻豐采又躬聆言論更是竭誠崇拜惟希望在本省休養生息上爲人民謀永久幸福云云嗣省立第三女師校長錢用和女士演說大意謂該校房屋現正建築承允不住軍隊感激之至嗣後仍望遇事保護演說畢進茶點又拍照嗣盧臧辭去張軍長及在會官紳上樓稍息閑談片時亦辭去于道尹隨士紳聚餐而散 
[南京快信]  
　　宣撫行轅定設侯府原住之江蘇實業廳暫移入貢院浦口商埠辦公處移設易駕橋段宅 
　　張宗昌俟日内佈置就緒擬回徐向盧報告所帶奉軍約四混成旅分駐花旗營浦鎭浦口煤炭港等處關於奉要問題總商會及下關商會代表昨渡江謁張宗昌已接洽妥定兌換價格大奉票六四折小奉票五三三折巿面一律流通 
　　韓委李維源暫署金陵道尹定九日接事 
　　兩淮運使將任杜純省會警察廳將任方更生 
　　韓委孫翊任督署衛隊司令 
　　六日下午冷遹偕張震（現充第一軍參議）同乘汽車入城謁韓接洽一切 
　　通海鎭守使張仁奎六日下午四時由寗回防 
　　淞滬警察廳長王固磐來寗催領警餉省長令財廳速撥王已於六日下午返滬 
　　韓電蘇滬一帶軍警嚴行防堵松境潰兵 
　　財廳又委出一批稅務所長武丹劉鍾琭海門何嘉澍吳淞沙釣李令先震澤崔蔭芬上　紗稅葉基楨蘇州鐵路貨捐分局何家駿無錫武丹繭稅蔣汝正阜寗唐文鼎靑東惲濟 
　　蘇議員朱德恒等函韓省長以嚴財廳長臨交卸時改委稅所二十餘處内程學恂辦理捲烟特稅弊竇叢生反委稅差請飭暫緩交接并擬組織財政監察團監視財廳新舊交代 
　　津浦火車今日已售客票 
　　寗省火車運輸軍隊甚忙兩日未售客票 
　　下關江邊封備民船二百餘艘候運來往軍隊輜重物品 
[無錫蘇軍形勢稍趨緩和]  
　　蘇軍兩營二連自五日由蘇來錫佈防後形勢非常嚴重昨日（七日）起已稍趨緩和駐在一七圖梨花莊西首高墳上之過山砲機關槍等四尊均已撤除祗有蓬帳七個尚在田中所有砲兵營第一連士兵亦已移駐延聖殿駐紮一百六十七號鐵橋之機關槍連等尚未撤除日夜仍在嚴守無錫飯店之團本部尚未遷移至通惠路口今日（七日）下午三時駐在車站之士兵由各連長官訓話宜服從命令並不可擅離職守須保衛地方維持秩序等語衆兵士均唯唯遵命晚間六時由二連連長莊合泰率隊梭巡北城外一帶以維治安 
　　另一訪函云駐錫蘇軍暫編第一混成旅第一團團長彭啓鵬前日接南京電訊謂將派第六師軍隊開赴南翔即行電呈秦鎭守使請示辦法旋得復電如此項兵隊東下過錫時准予通過惟須派兵到站嚴密監護彭君奉電即派第一營營長趙學浩第三營營長楊德三率領全部士兵全武裝到車站防護　料詎守候終夜而此項軍隊迄未過境昨日記者特走詢彭團長彭云前得泰鎭守使電令謂有兩京第六師軍隊及第十九師之砲兵營將東下赴南翔塡防確有於六日夜間開行之說惟未見過境刻已派李營副官前往鎭江與駐軍接洽頃得長途電話報告云寗方軍隊業經開抵鎭江不日將開南翔惟何時啓行尚無確期彭君又謂蘇錫各軍與張允明宫邦鐸陳調元白寳山均已早有接洽守一致態度故互有聯絡法不發生衝突云又蘇軍開抵無錫後即派排長汪永茂率兵一排駐守稅務所稅務所總務科長鄭幼漁即代表所長徐景華出席於公團會議報告稅所駐軍一事當時議决由稅所暫撥証存現欵五千元交由縣署轉撥彭團長應用商請將稅所駐軍撤去未能如願而秦總　揮以稅收關係軍用現當軍事時代軍需孔亟稅務所徐景華逗留海上曠棄職守特派王鐵銓君宣無錫人）爲無錫稅務所長王奉委已於昨七日設筵宴請林知事彭團長程水警區長及地方各公團領袖接洽接任問題而原任稅務所長徐景華亦已得電返錫陳向各公團領袖籌商應付方法外並電省署財政廳請示核奪又昨得官廳方面消息謂秦總指揮已得省署電令飭即轉飭駐錫之彭團長率隊撤防返蘇惟軍隊方面尚否認此說 
[松江兵災後之紀聞]  
　　松江秩序日來比較安靖上海救護難民車除已裝運兩批外不再繼續送滬緣此間官廳以松地已經過恐慌時代萬一再以大批難民送滬尤恐淆惑聽聞徒亂人意至各法團及紅十字分會以前日救護難民係請由旅滬邑紳閔瑞之盛競生轉懇張護軍使特放專車其時因交通未復且金融機關停頓後金錢糧食兩者俱窮自不得不以大批難民移滬就食特將此意電謝張護軍使並藉此以袪官廳誤會惟城廂刦掠之風雖已稍殺然城中吳章甫及小食橋弄夏姓等宅内均被潰兵從後牆越入洗刦一空故一至號間仍有行路難之嘆邑绅雷譜桐昨有由縣署傳訊之說因雷已赴上海復有改傳其賬房消息迨探其原因悉有一不知姓名之鄉人被兵士在其身畔搜獲雷紳著名之信函因語涉軍隊致有此舉實則雷並無此函顯有奸人揑造圖誣故其結果祇將該鄉人拘禁又縣署總檢查王文彬被殺案係縣知事吳君委王接任亭林警察第三分所長到任時在途被人截殺又警所可法員姚展奉委楓涇警察一分所長兹姚因鑒於王之往事刻已辭差赴滬矣 
[松江陳軍敗退時搶掠之慘狀]  
　　東門外情形元月一日晚八時三刻四師軍隊退出東門在張塔橋東大肆搶刦其中信元典與久康衣莊全部受損爲數最鉅其次公和典公大米行大昌祥洋貨店源森京貨店甡泰木行及各居户等約計二十餘家公大店主被兵士用槍柄打擊受傷較重其餘被兵士毆打者亦有數人迨至天明始各負載向東而去又聞是晚松江四城内外同時發生搶刦多處迨至二日晨城中城西兵士向東北而潰所經之處多遭糜爛東門外白沃鄉地名夏家浜鄉民費福生之福侄聞聲逃避路遇兵士同受槍擊其中一人頓時倒斃一人延至次日亦斃松江自發生戰事後各處籌備收容所東門外由朱君久望即在其宅内組織紅十字會分會第十三收容所原擬於四日成立嗣因一日晚間兵士搶刦後人民驚惶萬分該所即於二日破曉成立一時來者頗形擁擠因房屋狹小實不能容爰設分所三處約計來所避難者有一千三百餘人 
　　天馬山情形十三年十二月三十日該鄉突來四師一營及砲隊一部分駐紮該鎭張忠義公祠堂第一小學校圓智寺竹樓房三處本月一日續到二連亦駐張姓祠内同時横雲山駐有二連因無公共住所散居山上或民房總計兵數在千人以上大軍壓境鄉民驚惶無措幸地方紳士張廉侯瞿錦帆陳士雄周叔賢張仲屏張仲采曁鄉董張桓如等共同招待與分駐所金巡官桂祥及長警王丙生等帮同維持營長張步印盡力鎭懾始免刦掠之慘詎二日拂曉該營連等完全撤退延至同日上午十時石湖塘小崑山一帶退軍蠭湧而至始供飯食拉夫引路即去至下午一時左右續到四五十人有排長某以手槍指警察要錢當關醵金與之未遂其欲始行搶刦杳天馬山鎭計分東南北三段自石湖塘小崑山退來者須經南街折而東則過下養字圩下東浜等處退往靑浦者須過北段其由小崑山經靑浦陳坊橋鎭而退至泗涇者亦須經過該鎭南段一路由葑澳塘退至青浦者二必經該鄉蓮林廟鎭下午一時以後玉退軍爲數最盛搶端旣開無法阻止該鎭南街爲通行之要道凡商店住宅均被搜索銀洋飾物囊括一空衣服被褥狼藉滿地此方呼嘯以去彼又　接而來二日旁晚經行之數已逾四千殘留數百猶據鎭上通宵電火半夜槍聲每店每家或刦二三次或五六次或十餘次不等警士哀求鄉人跪告絶不一盼直至三日晨始行退凈是役也在該鄉區域内如横雲山金涇里南蕩村下東浜卜養字圩蓮林廟鎭蓮墩塘莊家關錢莊鎭各黨無一瓦全而以天馬山鎭受創爲最鉅張紳廉侯家刦掠全夜次數不計張年已老避往山巓僅以身免周益茂董泰來萬順公各店受害特甚下養聞姓横雲山周姓威偪尤烈全鄉損失約在二十萬以上可謂浩刼矣 
[追紀松戰中之朱涇狀况（二）]  
　　元旦日前朱涇附近戰事情形已見本報二日午前一時浙師長盧香亭司令率隊並携鉅砲及大批彈藥從楓涇徒步來朱四時全部雲集縣署面命趕造二千兵士飯食及應備米麫柴草夫役船隻種種用品并飭署備後路軍用食品縣署縣警察所二機關雖盡力供應以　在黑夜將欠完備十時率隊趕赴柳港横潦涇龍王廟得勝港一帶戰綫午後十一時許朱涇方面卽聞槍聲開戰地點似在松金交界處李塔滙附近（離朱約十八里）及石湖蕩一帶槍聲自疎而密十二時後連續不斷繼以砲聲直至三日晨始止誠數日内最劇烈之戰爭石湖蕩方面聞有四師二連兵士被圍以子彈缺乏失戰鬭能力陳軍不願投降孫軍亦不肯招撫故相持多時陳軍卒不支而潰三日晚未聞槍聲四日見有少數傷兵自前綫運回朱涇軍醫院院設於明强北校此間聞閩軍已進松城四師兵士向泗涇七寳方面退却又此次盧師所帶子彈箱上有漢陽兵工廠封條及十三年十二月十日杭州騐收等字樣現朱涇方面僅有該師營底留守兵士亦甚少居民出避者近見逐漸遷回矣此次大兵過境幸有縣警佐沈世駒會同地方士紳盡力調度故朱地較見安靖朱涇北鄉一帶聞頗騷擾鄉民以汗血所得之資財盡被刧去基督敎徒沈文蔚及敎育界全體會同組織婦孺救濟會會設二收容所一在耶穌堂一在淑新女校收容婦孺約及百名此外并設有救護隊隊員五十餘人現已分次開往戰地救護難民矣朱申間交通仍未恢復申郵自閔行南橋亭林張堰等郵局轉輾遞朱故一信往還至少須時一星期元旦日滬報今日始到朱涇（一月四日午後） 
地方通信 
[崑山]  
　　宫軍暫不來崑前日宫部副官王慶春來崑本爲接洽駐軍事宜六日秦部蘇軍蒞崑後據軍界消息謂有省電到崑云宫部暫不來崑矣 
　　人民驚避崑邑自六日秦軍到後一般富有而膽小者又起驚慌車站已發見携眷他避之旅客行李亦復甚夥似又恢復七八月間之現象但記者六日晤岳營長據云來崑係防堵四師潰兵實爲保護地方計别無作用等語 
[蘇州]  
　　公賣局長更換江蘇第三區烟酒公賣分局長齊兆桂君係由江蘇全省公賣局長委任自甲子年陰曆四月間奉委到任迄今已半載矣此次經征公賣費係撥充本省軍費并帶征敎育費詎受江浙戰事影響收入寥寥今秦總指揮以齊辦事不甚得力予以撤換另委軍法處長馬衡接充按馬在司法界服務多年歷充興獄官及第三分監長此次蘇軍改組及地方治安之維持異常得力秦兼鎭守使頗器重之故委令兼任斯職藉資整頓庶軍費不致無着 
[常州]  
　　常錫形勢漸趨和緩駐蘇軍隊總指揮秦洸自派兵赴錫設防挖壕架砲後常邑人民大起恐慌各公團士紳即赴縣署會議保境安民辦法並由某紳派員赴寗謁見省長詢問蘇軍駐錫原因并阻止省軍南下據韓省長云云此次蘇軍赴錫設防實出誤會現已派員赴蘇解釋秦總指揮允將開錫軍隊調回但頃接無錫電話註錫軍隊尚未撤回又聞第六師向駐南京城内韓省長因奉軍不日到寗誠恐發生誤會特將第六師軍隊調赴揚州鎭江江陰等處防蘇州軍隊或即因此發生誤會 
　　警備隊團長又易人駐當警備隊第一團團長傅象奉去職後即委王振聲繼任王任職未久忽奉韓省長另調任用並電二營營長劉誦蓀暫代團長職務六日上午省中又委杜文泳（字紹唐宜興人）來常接任團長杜君係陸軍中將曾任邊防督辦及旅長抵常后寓大成旅館定七日上午赴團部腹新惟二營營長劉誦蓀有請假赴滬之說不知何故 
[鎭江]  
　　補充旅來鎭駐紥地點江蘇補充旅旅長王健飛奉令移駐鎭江先派副官長張寳華來鎭會縣選擇駐地據云該旅步兵四營砲兵兩營機關槍兩連盒子砲兩連約六千人於前日（六日）開始裝運午後開來五列車計步兵三連機關槍兵一連以二連步兵駐金山以一連步兵及機關槍連駐北固山下午五時半又開來五列車計裝兵一營駐象山軍容甚整同歪帶軍帽領扣不鈕之軍隊該旅司令部則設於北固山陶公祠内旅長十健飛現亦到鎭暫寓萬全樓本埠商會巿董連日接洽並與張仁奎司令疏通以免衝突云 
　　丹徒貨物稅新所長蒞鎭丹徒貨物稅所長劉鳴復現屆期滿已由財政廳委任高郵縣知事王垚接充兹聞王新所長已於日昨（五日）山省來鎭下榻於萬全樓旅館連日游興大發金焦北固三山足跡殆遍惟定於何日接鈐視事尚無確訊 
[揚州]  
　　局長禀陳公務代理江寗掣騐局長桂瑞麟現由寗來揚謁見運使禀陳鹺務小作勾留即行返寗 
　　貧兒院請省欵江　貧兒院年得省欵補助二千元該院前祗領至十一年度現屆十二年度領欵時期由主　陳臣朔塡具領欵憑單請縣轉呈核發以資濟用 
[湖州]  
　　交通中斷時之恐慌自孫督突然布防以後此問無日不在恐慌中而日來謠言愈多大有不可終日之概人民挈眷他避者不亞第一次戰時之擁擠官廳連日封雇船隻將在湖招募之新兵及民夫次第儎往省垣今四日盛傳將有三十八團開到集中城内待命出發故此間商會又在爲之佈置矣城廂居民連日風聲鶴唳一夕數驚年關在望商界莫不惴惴自危滬杭一日之報紙迄今（四日）未到交通不便可想而知 
[寜波]  
　　軍界消息孫傳芳委石鐸徐震方任一師第一二兩旅旅長一師下級軍官會議反對一節已誌本報兹悉該師師長陳公俠向各级軍官商通已於四日宣布石鐸徐震方先後任旅長職又新任一師一旅長石鐸於四日向甬埠各機關各法團拜客又新任一師二旅長徐震方於昨四日假餘姚縣商會請客到者有陳知事警察所長曁　機關人員地方土紳觥壽交錯頗極一時之盛又駐紮五夫之第三團第四連兵士於上日三十一日晚爲休假之期特在樓上飯廳開演新劇以娱歲尾三四兩團兵士觀者三百餘人至八時許樓板忽然下墮壓傷兵士五六十人當殤死第三團兵士一名餘傷輕重不一尚無性命之虞内有二十餘人爲第四團兵士云 
　　總商會定期舉行五屆選舉甬總商會定一月十三日舉行第五屆選舉大會昨致函通知各會員云逕啓者本會第四屆職員二年任滿兹定一月十三日（即舊曆十二月十九日）下午一時舉行第五届選舉召集會員到會投票改選會董爲此專函通知届時敬祈貴會員檢携原函曁入塲劵駕會投票務請早降勿遲爲荷云云　　象山國民會議促成會籌備成立甬屬象山縣國民會議籌備會於一日在敎育會開成立會到者有林心泉方雨霖馮一心謝星翹等四十餘人由馮一心主席致開會詞畢乃通過組織大綱次推定職員如下總務股方雨霜馮子德王嘉謨文書股駕威聖趙文光朱潤堂交際股于叔子范有生史悠源經濟股鄭賡史靑宣傳股黄子心馮一心謝星翹王石屏韓梁禹舒敬齋吳景西周岳西鄭貞賦王濟元林心泉選畢散會 
[鎭海]  
　　國民便促成會成立會紀甬屬鎭海國民會議促成會由俞弁羣余桐華二人發起後團體個人加人者甚爲踴躍兹悉該促成會於四日下午開成立會到有各團體代表公推俞弁羣主席並報告籌備經過情形次討論進行事項修改該會之組織法并議定七日下午二時開弟一次委員會地點借縣高小次當場公推包景翰樂世長爲總務股委員王勉齋余桐華等爲會計股委員傳鏡塘李仲瑜爲文牘股委員俞弁羣王仲維史熾生戎鶴齡李穆靑爲宣傳股委員次討論經濟問題當塲由縣敎育局認助五元縣敎育會五元城自治二元謝調元一元次由樂世長演說演說畢散會已五時矣 
[台州]  
　　知事到椒會議出口米捐合屬臨黄温三縣知事刻奉省令食米出口仿照樂清米捐成案辦法臨海知事孫熙鼎黄嚴知事景崧奉令後邀同各法團於昨（四日）親至海門假海門旅館會議結果每袋出口抽收公益捐洋二角并聞收入經費三縣均分俟呈報省署核准後即當實行 
來件 
[徐紹楨上段執政論財政根本改革意見書]  
　　總執政勛鑒日月光華昭兹復旦河山氣象還我莊嚴薄海同風衆星拱極　校在望鼓舞何如概自比年以來　亂相尋紀綱　地國無凈土民不聊生域中火勢巳成隔閡之形海内人心益見離披之象存亡絶續在此須臾天下之民喁喁望治久矣明公執政之初即以制定國憲促成省憲改訂軍制屯墾實邊整理財政發展敎育振興實業開拓交通救濟民生諸大端相誥勉際貞元剥復之交發悲天憫人之願艱難宏濟允賴老成草野疎狂宜乎莫贊一詞矣惟是古之家天下者與民更始必以省刑罰薄稅數推賢進能克已復禮以歸天下之民共和政體主權固在民者也國以民爲本民之和聚也以財財爲民所出民有之民管之民用之而後始可以言太平今之事變亟矣内政外交無一不需財以爲治財政整理無良策雖管樂不能爲謀儀秦不能爲之辯也財爲民所出政府取諸於民而爲之有而爲之膏而爲之用此歷史與勢力之關係民所不能抗而非民之所願也非民之所願政府從而强之則雖内政修明外交勝利此仍師家天下之故智非民主之眞精神也而况内政修明外交勝利之成績言之匪艱行之維艱有非可計日而得者乎故處今日而言改造新邦必自公財於民始楨不敏竊願爲明公縷晰陳之自項城主張武力統一始以强幹弱枝之策繼成尾大不掉之形中央矢其樞衡大權落於藩鎭督軍巡閱等職强者擁衆十數萬少亦數萬不等地方財力爲所把持行政官吏爲所進退於是縱横吞併之局歲不絶書推原禍始未始非掌握財政有以致之整軍經武之徒其始也招募勇丁擴充餉　備糧秣籌補充生聚敎訓成績非不斐然可觀其繼也或因主義之不同或因政客之挑撥或因環境之壓迫或因地位之變遷决水潰隄一發難遏陽謂守保境安民之責陰遂其併吞侵略之謀勝益驕横敗思報復循環起伏靡有已時其不肖者且因以爲利朝綰軍符夕成富室挾資之鉅駭人聽聞故賄選得以成功割　得以持久而偏裨羽翼狼狽爲奸上下交征遞相中飽者更無論矣果使公財於民則募兵之習慣可以革除徵兵之制度可以實現畫　軍區釐定軍制限制軍費部爲之預算民爲之决算治軍者一一受成於部部復一一受成於民野心者不能便自由招募之私而後守分者始能一意於訓練足食足兵之道實欗與乎是此就改訂軍制而言財政之亟宜公開者一也或曰此說近乎治本一未適於目前之治標民國十二年來局部戰爭不知凡幾前之靖國護法湘鄂等役近之江浙直奉之役兵額擴充超出國軍定額者數倍經一次戰爭勝與敗迭爲盛衰即兵與匪互爲賓主明知整理無法寗能聽其自然近　裁兵聲浪洋溢國中然裁而無安頓之方强者流而爲匪弱者即淪　無告之民一旦有所結合禍患之來仍不旋踵然則安頓之法若何要不外移兵作工從事於森林路礦濬河屯墾工廠等業移兵實邊分駐於海陸塞國防邊境而已第裁兵需費工作需費調防屯墾莫不需費政府不能取信於民雖誘以重利餌以甘言又孰肯投資以嘗試即就蘇屬江北一區而論可墾之田達二百七十萬畝以上裁兵以十萬計計口授井可得二十餘畝以瞻八口何虞不給况墾之前必先從事於導淮所需人役亦且達數萬各省之類是者正復不尠人孰不愛其身家果使公財於民則投資者有人經營者有人即舉外債而爲之亦國民之所樂從裁汰之軍隊旣能消納國家之收入亦可加增近可獲兵工合一之功遠可期生衆食寡之效此就屯墾實邊而言財政之亟宜公開者二也（未完） 
來函 
 [P蘇州總商會來函> 
　　逕啓者頃見本月四日貴報登有外人談蘇州近訊一則係田大陸報轉載其中傳聞不免失實按駐蘇軍隊月餉曾奉韓兼督辦電令吳縣知事籌借墊發並無向索維持代價之事至敝會貝會長因公赴滬公畢即將回蘇亦無在車站追回之舉恐誤遠道觀聽用特據實函布敬煩資報賜將此函登入來函攔　至爲盼荷此致上海申報館大主筆台鑒蘇州總商會啓一月六日 
 
 

Page 11

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *敎育消息 
[專電]  
　　天津電南大風潮經調停者提三條件可望解决（六日下午八鐘） 
　　漢口電師大敎職員四十餘人陽（七日）午整隊赴烟酒局索欵（七日下午八鐘） 
要聞 
[參與萬國美術博覽會之籌備（豪）]  
　　王代表在京積極進行政商各界均允援助 
　　法國巴黎於本年四月舉行萬國博覽會我國旅歐藝術界同人以此舉關係異常重大特集合旅歐各界商議組織海外中國美術屐覽會於上年夏至在法國史太師埠舉行結果大博歐洲各國藝術家之歡迎因對於本年巴黎賽會認吾國有參加之必要爰推代表王代之君回國接洽一切王君抵滬與就地美　界及商會協　之後復專程北上王代表抵京後即與國立美術專門學校接洽適　專因新換校長引起風潮校内無人負責遂暫住同鄉親戚家探得北京新聞界某君熟悉當地各界情形首先與之聯絡某君謂第一步宜請與論界援助乃對於京師數家大報皆一一接洽北京　各名流由駐法陳公使介紹接洽者如李石曾熊鳳凰·易培基·范靜生等亦多經接見談話商界方面因京師總商會長孫　出京暫未進行關於籌欵方法分兩種方法（甲）向政府請欵（一）呈請農商部（二）呈請敎育部（三）呈請外交部（四）尚擬備又呈請段執政·必達撥欵之目的而後已（乙）向社曹募捐此項又分爲大捐十捐大捐託名流經募其數以百元爲單位聞李石曾對此極爲熱心小捐以一元爲起點由王代表直接募之美等於前日曾開學生大會歡迎王代表要求其報告海外中國美術展覽會情形及准備本年我國加入巴黎賽會之計畫王君條分縷晰叙述一番該學生等二百餘人皆同聲鼓舞欲請王君住留該校於上月二十九日午後二時阿波羅學會（前年署假中由京帥各著名畫家所組織）王子雲·王悅之·郭志雲·陳啓明等邀約京師畫家假中央公園開會歡迎王氏席間王氏對於國際藝術運動有極祗烈之演說諸人皆爲動容該學會擬改日再開北京藝術界全體大會爲援助王代表國際藝術遲動之恊商而商家方面如觀音寺街某大商號對於王代表徵集國内美術而賽會而大表同情曾致緘王氏約期談話照此情形觀之我國參加巴黎賽會或可實現也 
[蘇敎廳今日接辦捲烟特稅（尚）]  
　　蘇省捲烟營業特稅爲撥充省敎育經費之用前由省長合飭財政廳主辭其事近省署以是項稅欵未覩十分成效稅收不旺致省校經費仍感困難非積極整頓不足以裕敎育經費事關本省敎育之進行與敎育廳關係較爲密切責成辦理必獲成效已令敎廳尅日接管並令財廳辦理交代以專責成聞蔣廳長已籌備一切定今日（八日）接辦又悉省署昨電敎廳云查蘇省捲烟營業特稅前已令由該廳接管在案所有各稅還以前徵存欵項餘應劃撥各校六月等經費外如有餘欵應儘數解寗省庫備撥一月份小校經費之用無論何人不得擅提擲用仰遼迪行遵照聞蔣廳長已通電各稅區委員遵照矣 
[蘇省長令敎廳考核徵收捲烟稅員]  
　　收解稅數不足額者一律撤換 
　　江蘇韓省長於六日訓令蔣敎育廳云案查本省捲菸特稅關於省敎育等事業從前財政廳派員辦理將及經年總計解數不足一成弊案甚多顯係各委員承商等存心虧蝕自便私圖實屬辦理不善現在改歸該廳接管自應厲行整頓從嚴考核仰該廳長刻日查明現辦各員商收解稅數不足額者即行一律撤換仍勒令照額賠補以固敎育基金勿少姑息延誤並將遵辦情形具備查考此令 
[北京敎育要訊（捷）]  
　　小學敎職員要求敎部發淸欠費 
　　美專校長問題仍未解决 
　　京師公立中小學敎職員以政府積欠經費已達四個月無法維持學校及個人生活曾一再赴敎部交涉馬次長對於中小學敎職員代表之陳述頗爲諒解聞已竭力籌得經費數萬元已於上月二十五日發放並致公文於崇文門稅務監督催促每月應發之中小學經費三萬五千元繼續發放並擬於烟酒稅項下爲之設法中學敎職員等已允盡力維持學校照常上課惟聞小學敎職員方面主張甚爲激烈要求掃數發淸否則擬相率罷課 
北京美術專門學校因校長問題時起風潮擾攘至今依然未能解决前月美專校長陳延齡以受該校敎職員及學生所反對不安於其位辭職回部後經馬次長委該校敎員余紹宋爲美專校長余君品學固甚優長然又以一部分學生所不滿拒絶到校因而余氏僅到校一日即未復去目下美專校務無人主持已陷於停頓之狀態敎員中雖間有到校上課者然告假不去者實居多數校長問題如不從速解决學生方面倘仍繼續搗亂殊非該校之福也 
[粤省留美學費之催發（星星）]  
　　省署令財廳迅速籌撥 
　　廣州通信美國政府因我國留學生經費年來積欠頗鉅以致學生出圖工作者所在皆是月前特頒布新移民律嚴加取締亦經駐美留學監督催撥經費在案昨省署又接到嚴監督因催否則請暫時停止派送學生省署准函後即訓令敎育廳轉咨財廳迅速籌撥其訓令云現准留美學生監督來文略開本年美國政府頒布新移民律對於中國學生限制　嚴並通知駐華各地領事凡中國學生來美除淸華學生外無論公費自資必須有殷實商店擔保方能簽字護照其主要原因則以吾國中央及地方政府常欠發學費致由監督向美國自行挪借而國内又延不償還故不能不嚴加限制以免再蹈前轍如在欠欵未清學費未籌妥以前應請暫行停止派送學生等由到署查積欠留美學學生經費疊經令行財政廳妥籌清發在案兹准前由除函復外合行將原文連同附件抄發該廳仰即查照並咨會財政廰迅速將積欠學費分期籌發具報此令現敎廳奉令後已轉請財廳從速籌欵撥付並具報省署矣 
雜訊 
[南京]  
[敎廳慰留省立六中校長辭職]  
　　江蘇省立第六中學校長呂濬近以經費困難辦事棘手向敎廳因病呈請辭職聞已奉蔣廳長指令云該校長任職兩載整理校務深資倚畀尚希以學校前途爲專勿因微疴遽萌退志 
[江都]  
[廳令核撥八中敎費]  
　　揚州第八中學八月份經費二千四百六十五元迄未發放現經財廳指令在江都忙漕省稅項下撥付除塡發通知外已於前日（六日）訓令縣署遵照矣 
[縣敎會長請發敎員遺族卹金]  
　　縣敎育會長李伯樵查一區中鄉立第二初級小學校長張劍秋於上年十月二十四日病故在職十年其最後年棒已至三百元生前所得俸金仰事老親死後喪葬甚屬爲艱自應援案請領卹金並據敎育王敏康等同具保證書表特於前日（六日）呈請縣署轉呈敎廳核發以資撫卹 
[廣州]  
[平民敎育絶而復續]  
　　巿敎育局主辦之平民敎育因經費無着早已决定停止現中央執行委員會靑年部（部長鄒魯）以平民敎育爲實行普圾敎育之工具開辦一年即告停頓殊爲可惜特决定由該部籌措經費繼續辦理以免失學平民無修學之機會目下該部已與平民義學部商榷進行辦法矣 
[奉天]  
[奉省留學生總數之調查]  
　　奉天敎育廳查得上年全省官費自費留學生之總數計留英四名留美七名留法三名留俄十五名留日一百二十一名其他各國四十三名全數一百九十三名 
[丹徒]  
[童子軍聯合會定期舉行野戰]  
　　丹徒童子軍聯合會前開職員會議曾議决舉地野戰并公推總指揮一人進攻指揮防守指揮各四人逐日預爲練習各節早誌本報兹悉該會前開敎練員會議議决訂期本年植樹節日舉行地址已擇定陽彭山 
[梧州]  
[運動會紀略]  
　　梧州敎育自善後處設學務局委陳　爲局長後積極進行大有百廢俱舉之象兩月前該局即通令各校籌備開運動大會以提倡體育後適大火進行稍緩現秩序已定各校亦已恢復原狀乃於十二月二十七八九三日舉行聯合運動所到學校有二十餘所運動種類亦有十餘查梧州之大規樸運動會以此爲第一次故各界贈送獎品者甚多（居） 
本埠 
[東大校長郭秉文請部迅聘接替]  
　　因敎部提出閣議免職 
　　昨日京電六日閣議敎部提將東南大學校長郭秉文免職由部聘任兹聞郭氏見此消息已即電請敎部迅聘接替以便交代原電錄下北京敎育部鈞鑒秉文自民四任南京高師敎務主任民八奉委爲南高校長民十由東南大學校董會推請大部委兼大學校長並准兼上海商大校長先後從事十年深愧幹材少所建樹年來因社會屬望之殷校務發展較速而政局多故公家積欠經費至二十餘萬元挪借墊欠萬分困難祗因大部及校董會付託之眞勉力維持兹見報載六日閣議大部提將秉文免職改由大部聘任如釋重負感謝莫名應懇迅聘接替以便交代而免學校停頓學子失學至盼至禱郭秉文叩虞 
[商大全體敎職員學生挽留郭校長]  
　　敎職員請敎部宣佈免職校長眞相 
　　學生質問敎部免職理由並請各界主持正義 
　　昨報載北京執政府閣議提議將南京國立東南大學與上海商科大學校長郭秉文免職另由敎部委人接替一事而該校長已正式電請敎育部派人接替上海商科大學全體學生特於昨晚七時在該校大會堂開緊急會議結果議决各條如下（一）致電北京執政府敎育部質問該部免職理由（二）切實挽留郭校長（三）通知南京東大本部同學一致行動（四）要求本校校董委員及敎職員一致行動（五）致電全國各界主持正義（六）組織臨時委員會辦理一切事務 
　　又該校全體敎職員亦於昨晚七時在校内開聯席會議到三十餘人决定先行致電北京段執政及敎育部總次長詢問究竟並表示挽留郭校長態度　將原電錄下北京段執政敎育部總次長鈞鑒本日報載六日閣議敎部提東南大學校長郭秉文免職等情誦閱之下疑駭交并郭校長主持校務已有十載遭時多艱維持改進備極苦辛鈞座愛護敎育必能長資倚畀使學校前途日就發展且學校性質與行政機關不同全係以精神相結合不宜多所更動報紙傳聞之銳自難盡信惟同人等愛校心切不免過慮敢請敎部明白宣示眞相以釋羣疑迫切陳詞敬祈鑒納國立東南大學分設上海商科大學生體敎職員叩虞 
[滬紳籌欵恢復瀏河女校]  
　　上海　學會慈善部長汪明甫前因瀏河公立女校遭砲火轟燬損失五六千金公家無力恢復特商請滬紳王一亭在麵粉交易所紀經公會公益費項下撥助洋三千元作爲恢復之費不敷之數另由汪君會同朱浩生·黄嘯山等分途勸募現已由該校創辦人吳仲裔君規畫建築即日動工限陰暦明年二月告竣 
[廣西敎育代表謝起文君過滬返]  
　　廣西省敎育會代表謝起文氏前於上年九月過滬赴聯敎會議就便考察開封·南京·無錫·天津·北京各處敎育所得資料甚多目卜考察完竣於日前與廣西農曾會長蘇正持過滬返桂聞謝君回桂復將從斬調查各縣敎育行政曁各學校狀况以爲研究而謀改進并作統計云 
[女靑年會今日開年會]  
　　靶子路上海女靑年會定於今日（八日）下午三時在該會所舉行年會報告一年來之事業及揭曉新選董事並演敎育影片﹁長脚爹爹﹂以娱來賓聞凡屬該會會員董事及相識之人均已去函邀請矣 
[大同大學定期招考新生]  
　　南車站大同大學校長係敎育家胡敦復君成績卓著學生頗爲幾達現年假將届定於本月十日招考大學文·理·商·敎育本科預科及中學各班新生 
[上海會計專門學校之改組]  
　　改爲南洋商科大學 
　　上海會計專門學校自十三年秋季開學以來雖受戰事影響而學生仍甚多今因應時勢之諾要及多數學生之要求擬擴充改爲商科大學分普通商業系·會計系·銀行理財系·工商管理系·及運輸系等除原有敎職員仍擔任敎務外並延請中外著名敎授多位分科擔任敎務並聞該校兼辦高級中學及夜校現已組織就緒不日招生 
[社會敎育專門學院定期開學]  
　　少年宣講團附設社會敎育專門學院自招生以來凡有志於提創社會敎育者皆竭力贊助進行現正聘請敎授籌備開學事宜始業期定二月十二日該院將來成立於吾國社會敎育定多貢獻 
[滬江女體專聘定新校長]  
　　西門唐家灣滬江女子體育專門學校前校長馬子貞因政務忙碟學校兼顧爲難曾請辭職現聞該校已聘定ＭissＦ·Ｄ·Ｊusor代庖吉女士曾在美國提倡體育多年今夏來華鑒及我國女子體育之不振吉帮助指導今就該校校長諒有一　建設也 
[約靑中學童子軍之交誼會]  
　　前日（四日）晚七時梵王渡約翰靑年中學童子軍開本季末次交誼大會其秩序如下（一）正敎練林澤蒼君報告開會宗旨（二）敎員謝洽卿君致訓詞（三）獅隊童子軍表演（四）虎隊童子軍表演（五）前副敎練夏舜薰君致詞（六）遊戲有滑稽百碼賽跑雙人粉筆競走等（七）茶點至十時半盡歡而散 
[華童校友會開年會]  
　　華童公學校友會日前午刻假座大東旅社開第四届年會兼祝謝康普　任敎二十年宴會赴會者除會員外尚有格致公舉監院希濂君聶中丞公學監院透納君及華童公學全體中西敎員與康普君之夫人及其子康亞德等首由會長黄建勛略述康普君二十年來對於敎育中國靑年之功德又稱康普夫人不啻　吾同學之母云云繼由康起謝宴畢攝影嗣後續開第四屆年會選舉本年織員衆意一致贊成請原有職員連任一年 
[亞大畢業生厲存洪昨日放洋]  
　　亞東醫科大學畢業生厲存洪君係江蘇儀徵人年二十一歲平素敏而好學在校成績優良昨日乘熊野丸船往東京進帝國大學深究醫學聞同學中歡送者有吳芝眉·李長治·吳子國等十餘人 
[學務彚誌]  
　　立羣女學設立寒假宿舍英租界老垃圾橋北塊阿拉白司脫路立羣女學寒假考試業已告竣准於本月十日起師範高初中及小學各科均一律放寒假一月該校自秋季始業以以地　租界未受戰事影響該校又爲便利外埠旅滬女生起見特佈置寒假宿舍招收寄宿女生欲寄宿者可逕向該校索閱寄宿簡章 
　　總商會商業夜校同學會之組織總商會商業夜校學生發起同學會籌備業已數週兹由委員會議决定一月十日晚七時舉行成立大會 
　　寰球學生會消息卡德路九十五號寰球中國學生會日校每屆寒暑假期均就校舍中佈置寄宿舍以便利外省旅滬學生之寄宿現該校定於本月十一日放寒假本屆仍照舊舉辦寄宿舍欲寄宿者可向該校索取簡則 
　　民生女學開敎務會議霞飛路民生女學前（五日）日下午開敎務會議列席者有校長胡　吟敎務主任王景石及各科敎員十餘人由王景石主席討論年假大考問題並議决本月十四日行寒假休業禮二月八日開學 
 
 

Page 12

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *常識 
經濟 
[我對於常識酬金之利用] [  良]  
　　我於公務之暇因自修學問起見喜作稿件投刊各報而於申報之常識投稿尤多蓋常識爲人生所必需之學問多閱多作智識自能增進疊蒙主筆先生選擇刊登一年計之約得酬金四十餘元予乃有職業者生活經費不慮缺乏故將此酬金存儲銀行以防亟需 
　　旣思此種額外進益之酬金得來不易須化用得嘗方不枉費乃取出十二元訂閱申報一份俾家庭人員閑來披閱藉知國事之變化世界之潮流閱後舊報紙售諸商販每月可得銀四角更訂閱地方報一份是則費一元之酬金家庭可讀兩種報紙殊經濟也 
夏秋之間閩粤奉直等省洪水爲患災民遍野待哺嗷嗷一般慈善家籌欵亟賑予念救災拯苦國民之責乃撥酬金存欵銀十元捐作賑濟未幾齊盧戰起災民流離予又提存欵二十餘元助作善後賑費故我之利用酬金使我得盡國民一分子之天職者常識助我也予紀此深願投稿同人獲得酬金後亦如我之支配則在人在我均獲益矣（乙種酬） 
衛生 
[凍瘡] [  陳存仁]  
　　名稱俗名凍瘃又名死血 
　　症象此瘡至冬而作作則大抵在於手足或耳邊之間初起紅腫微痛繼而亦有潰爛者 
　　原因血液受熱則流行自如遇寒則交流遲鈍冬時血液受寒冷氣候之影響乃漸凝縮流行停止壅塞一處乃起紅腫而又微痛其所以疼痛者卽内經所謂不通則痛也此患大抵在於手足耳邊者以拒心廢較遠血之推行力不及所致也 
　　預防法此患原因旣知爲血液不活動所致則預防之法一則當時時操作運動一則當求温暖内外相助豈臾有凍瘡之患若但操作或但温暖則雖愼無益也 
　　治法初起時向中國藥店購胡椒末硫磺末各三錢臨寢散布患處更覆一膏藥或橡皮膏使藥末不致墮落覺癢則忍之明晨取去以手摩擦數次後有奇效屢試屢驗勿輕視之蓋胡椒硫磺性均熱烈故也（乙種酬） 
道德 
[慈善家應注意之要點] [  刊濱釣徒]  
　　朔風號林霜雪遍野吾輩飽食煖衣者猶復呼寒不已念彼貧民薄衣枵腹益將難堪每屆隆冬貧民之因凍餓而斃者所在多有於是慈善家出資購衣米以濟貧民加惠實深惟人之無良刁心難測偶或不愼易受其欺多一分流弊貧民即少一分實惠是以慈善家須防經手人之中飽不寗惟是經手人雖無中飽而於散賑時尤貴具精銳之目光能洞見貧户之眞僞與緩急吾嘗見有一人而得鉅數之衣米錢物者吾又見有極貧而絲毫未得或所得甚微者吾又見有將賑資及衣米售資任意揮霍購物恣啖及以賑米賑粥飼鷄豕者形形色色言不勝言總之非眞貧而善辭令工謟諛者獨厚極貧而不善辭令不工諂諛者偏枯以非貧而占去眞貧者之地位則貧者益苦而非貧者益將出其詭計惑人矣余今爲若輩揭穿黑幕俾慈善家知所注意庶幾若輩狡計難施而眞貧者多得實惠斯亦慈善中之慈善也（乙種酬） 
法制 
[偷電處分之說明] [  誠]  
　　偷電之是否構成罪名及構成何種罪名在昔日頗多爭論自世界上德日各國公認電氣爲竊盜之目的著爲判例後於是偷電之行爲莫不視爲竊盜罪因之我國新刑律第三百七十八條亦規定竊取電氣者以竊取所有物論故凡未與電燈公司訂立契約或訂立契約而使用超過預定數量或意圖自已及第三人之私自使用而偷其電氣皆一律構成新刑律第三百七十八條之竊盜罪得依法處以三等至五等之有期徒刑願世之希圖小利者注意之（乙種酬） 
時箴 
[佛闢迷信] [  覺]  
　　今人不以學佛爲然者往往斥爲迷信而不知佛固力闢迷信者於何證之證之以藥師琉璃光如來本願功德經 
　　經述如來說有九横死所謂九横中之初横大可喚醒愚人其言曰若諸有情得病雖輕然無醫藥及看病者設復遇醫授以非藥實不應死而便横死又信世間邪魔外道奴孽之師妄說禍福便生恐動心不自正卜問覓禍殺種種衆生解奏神明呼諸魍魎請乞福祐欲冀延年終不能得愚痴迷惑信邪倒見遂令横死入於地獄無有出期是名初横然則病而不醫或醫而爲藥所誤誠佛所謂横死矣至於卜問覓禍呼魍魎乞福祐等語不啻爲今日之鄉愚寫照此等横死佛且謂其入地獄而無有出期其戒人迷信可謂深切著明也已 
　　夫天堂地獄本爲極苦極樂之寓言知其爲寓言則樂者皆可作天堂觀苦者皆可作地獄觀雖信而不迷也實則迷與不迷亦不過比較之名詞自以爲不迷者安知其非大迷謂人迷者又安知非已之大迷苟非澈底覺悟何所往而不迷哉 
科學 
[深水見爲靑色或藍色之理] [  耿光]  
　　湖水或河水深度大則稍帶靑色近海岸處之海水呈綠黝色海灘呈濃藍色古時之學者以爲此等之色皆由天色之反射現今知其不然但興天空之呈靑色同一理由而已天空之所以呈靑色者蓋由浮游空氣中之水球及塵埃之作用因太陽之光線爲赤橙黄綠靑藍紫七色其中紫色光線波長最小赤色光線波長最大其他光線則皆介於赤紫之間今光線通過空氣中之際觸於無數之塵埃波長大者雖不爲塵挨等微分子所阻碍而安然通過波長小者如藍靑綠等之波則爲塵埃所妨不能徑直通過被反射而轉向各方面以達於目故見天空爲靑色水中亦浮游無數之塵埃同時溶積多量之鹽類太由此等物之反射亦現靑色或藍色也日本之黑潮其温度高溶解鹽類多故現濃色中國之黑水洋綠水洋亦同此理耳（乙種酬） 
家政 
[理想的模範家政] [  良]  
　　（一）家用立預算崇尚節儉每月盈餘儲蓄銀行以備亟需 
　　（二）家庭陳設簡單而淸潔含有經濟的美衛觀念 
　　（三）家中男女均受敎育 
　　（四）家庭主人主婦屏除烟酒賭博等惡習勤奮操作以作子女之模範 
　　（五）家庭不畜婢妾夫婦相親相愛永無勃谿之聲 
　　（六）兄弟和睦妯娌互助無妒忌之惡習有合作之精神 
　　（七）婦女勤儉治家不僱僕成年之男子均有相當職業無坐食者 
　　（八）破除一切迷信節省金錢移作子女之敎育費 
　　（九）親戚朋友待之以誠敬之以禮不作無爲之酬酢 
　　（十）日常注重衛生飲食起居力求消潔俾合家人口身體康健無臥病呻吟者 
　　（十一）家庭婦女衣食樸儉舉動尊嚴不染時髦習氣 
　　（十二）婦女除治理家政外兼作有益之工藝如育蠶種菜剌繡養蜂等以其所得補助家計 
　　（十三）家庭設備有浴室有操塲有音樂有報紙以活潑兒童之身心使作正當之娱樂　　（十四）婚喪喜慶不尚虚榮可節省者力求節省（乙種酬） 
雜錄 
[迷信女巫治病之結果] [  朱痴鴛]  
　　巫覡古有其名其害當不如近今之甚獨今之各地﹁看鬼﹂﹁看香頭﹂之女巫往往裝妖作怪假託神鬼附身爲名謂能祓除不祥及代人治病得以達其歛錢欺人之目的荒謬之談固不值識者一哂無如愚民中之迷信者正復不少吾鄉亦然每見遇有家宅不安或人口疾病等事發生輒密招此輩來家關亡召亡以爲禳解由是而香燭而錠箔而燈油而許願分門别類無一不向病家任意敲索在病家祇亟求病者之安寗亦不惜金錢上種種之犧牲故終能如其願饜其欲而去特余之所痛恨者以毫無醫藥知識經騐之老嫗而膽敢以人命爲兒戲出其任意胡謅藥品之單方或一撮香灰即謬託神靈以代人治病而無知識之愚氓竟居然信心飲服幸而獲愈若輩益復故神其說以詡鬼之有靈萬一不愈又諉稱病者祿命已終故無可救藥以卸責成則貪天之功敗則委罪於命彌縫掩飾之巧技倆不過如是日前聞本鎭趙巷某姓婦（姑隠其名）因其子患病並不延醫診治始終信某女巫所給之藥方竟致殞命由此益徵吾國社會知識之卑陋與男女迷信神權之見解一時未能革除而且至死不變可憫亦復可憐至若某女巫之玩忽人命愈爲法律所不容乃亦無人起而發其隠而燭其奸任其逍遙法外信口雌黄余故草此篇投諸常識願世之惑於女巫之謬說而迷信其能冶病者知所儆戒也（乙種酬） 
 
 

Page 13

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *本埠新聞 
[四師殘兵收束尚無辦法]  
　　各地被災之慘狀 
　　四師殘兵集中小閘陳樂山所部第四師軍隊自石湖蕩松江方面紛紛敗退後第七旅旅長方先聰連日在本埠西鄉徐家滙西小閘地方收集所部兵士三千數百名現已暫借該閘鄉民房屋住宿並由參謀沙某·副官王某等隨帶馬弁二十餘名在徐家滙南首陳家宅地方向楊姓居民商借住宅一所設立第四師辦公處據該旅某軍官云伊等奉陳師長命令將全師兵隊集中該處聽候執政府命令辦理故昨日又有第八旅范旅長所部兵士開到數百名惟該兵開到之時糧食等品均各缺乏除少數兵士即將鄉民屋中所留米糧煑飯飽餐外其他兵隊祇得將大餅等充飢該潰兵到後陳樂山師長偕同旅滬浙绅某君乘坐汽車於前晚至新設之辦公處與方旅長·沙參謀等接洽約談一小時許陳即乘原汽車返法租界杜美路寓所聞沙參謀俟陳去後即邀駐紮該閘之營連排等各軍官磋商發餉辦法翌日（即昨日）該閘聚集兵隊每名發給軍餉一元云 
　　宫邦鐸收撫未成陳軍殘部潰散松太兩境騷擾地方人民受害匪淺前日宫鎭守使有鑒於斯曾經派員與該殘部軍官商議擬招撫收編而免糜爛地方兹聞此議又成泡影蓋因陳樂山連日暗中活動甚烈擬聯絡某方集合餘衆再圖大舉並在徐家滙土山灣地方設立司令部派員分赴各處招安殘部　集於黄渡·七寳·虹橋·北新涇·徐家匯·等處爲根據地昨日（七日）上午十一時半曾將停留梵王渡站之殘部軍車十三輛運赴徐家匯集合以致連日孫傳芳張允明非常注意所有戰時孫張扣留滬杭路之機頭及車輛（二百餘輛）迄今未允發還仍拘留於嘉興楓涇新橋莘莊龍華等處以備不時之需至十九師軍隊連日尚無大批開拔赴崑山云 
　　徐家滙天主堂請越捕保護徐家滙天主堂連日收容各處男女難民约有二千數百名該堂神父查得各處潰兵聚集在小閘地方與本堂敎民住居接近誠恐發生滋擾情事特於前日商准法總巡費沃禮特派武裝越捕數名西探一名曁督察員程子卿·包探金成山·黄守謙·倪霞飛·范志祥·王安民·高鴻憲等分班至該敎堂照料保護云 
　　法總巡防範潰兵入境法總巡費沃禮西探長薛代納查得陳軍潰退集中在小閘地方不下數千名誠恐各潰兵闖入租界滋生事端特派武裝華越各捕在徐家滙一帶華法交界之區梭巡藉以保衛界内居民安寗云 
　　周沈巷之大火徐家滙西約三里許之周沈巷地方連日到有陳部潰兵甚多均分居該村各民房内昨日午後二時許周根堂家忽然有火頃刻冒穿屋頂火勢燎原不可收拾經由徐家滙二區三分所警區聞警立即派有巡官長警等到塲彈壓並商之該處駐兵（四師潰兵）帮同救熄共燒燬平房三十餘間火熄後由巡警捕獲放火嫌疑之海州入馬玉春一名帶入警所押候查辦　　南翔紳商請阻十九師赴翔陳部潰兵一部退至黄渡·安亭·及南翔·紀王廟等處暫爲駐紮駐滬第十九師師長宫邦鐸擬派兵至南翔彈壓事被南翔紳商得悉誠恐雙方兵士發生誤會糜爛地方故由戴伯英李仲安·巴潤芝·陳巽倩·劉開一等晋謁嘉定縣知事陳熾昌陳述理由請該縣知事轉電第十九師切勿派兵來翔現已得宫氏復電許可云 
　　宫邦鐸派兵赴崑山一帶堵截潰兵松滬鎭守使宫邦鐸近以收編第四師殘部問題業與盧永祥代表陳其祥等會商結果擬將所部潰兵繳械收容聽候盧宣撫使抵寜後明令處置故宫使昨晨决派本師第七十四團第一第三兩營兵士分乘軍事專車開至崑山黄渡等處駐防堵截如遇潰兵携械經過即行勒令繳械運滬收容云　　周太僕廟前日被潰兵騷擾滬西梵皇渡北新涇一帶鄉民遭潰兵搜刦各情迭誌本報兹悉離北新涇约三里之陳家渡（即周太僕廟）本設有吳淞江稅卡洋關坐船亦停泊於此向有水警槍划兩艘駐卡保護並由四區四分所派長警數名常駐廟中以資彈壓該鎭所有酒店茶館以有水陸警察在彼雖聞潰兵四出滋擾仍照常營業前日午後到有散兵四五十人成羣結隊分至各油酒雜貨店强攫食物所有香烟南貨以及賬檯上銀洋銅元均遭强攫而去各長警因見潰兵執有槍械且人數衆多無法干涉該潰兵等携物即向西北而去各商店俟潰兵等去後相率閉門停業損失不資幸稅卡與洋關坐船因有水警及長警等持槍盡力保護未受損失云 
　　南翔組織難民收容所南翔士紳顧吉生·陸牧師·巴潤芝·陳巽倩·劉開一·李仲安等於昨日假鄉公所討論組織難民收容所决定存心會與南翔基督敎聯合辦理將存心會及東巿耶穌堂曁湯宅米棧爲收容所欵項議定從房主方面着手募集分等籌備倘有不足再向商界募集當塲推定職員分頭辦理進行事宜云 
　　漕河涇鄉議會請兵保護漕河涇鄉議事會議長張祖潤因潰兵騷擾軍署轄境昨特備文呈請軍署派兵保護原文如下克齋軍使麾下竊自陳師潰退轄境之内蹂躪幾遍刦掠横行較前尤甚以軍使坐鎭之區爲潰兵騷擾之地若不從嚴制止何以彰軍使之威信而實踐鈞座往日保境安民之宣言祖潤等目覩地方受害之深用敢肅函上請鈞座迅予派兵彈壓以免地方糜爛而安閭閻不勝迫切之至 
　　七寳紳商宴請軍官四師殘兵退至七寳後前昨仍在該鎭駐紮前晚該鎭紳商李漁生·駱友仁·范奎芳等特備筵四席邀請該師范旅長及副官等宴飲席問陳述七寶係偏僻之區水道阻塞交通不便備辦糧食稻草等頗爲困難致招待不能週到云云范旅長答以敝軍暫駐二三天即將他往所需糧食物品務請帮同購買如路途不便當派兵帮助云云觀此則該軍離七尚須有待但該鎭紳商以年關伊邇軍隊駐紮商民不無驚惶營業難以恢復故頗爲焦灼云 
　　西鄉潰兵姦殺搶刦李家木橋李姓之女年已及笄昨日被潰兵六人强行輪姦斃命蔣家塘鄉民當場捉住搶刦潰兵二名擊傷後倒臥田伴由該處蒲淞巿圖董蔣哲生雇用民夫五人將該傷兵片送至虹橋警所由警所轉解七寳鎭陳部退兵第十三團團部該團長以鄉民蠻横卽將扛送傷兵之鄉民扣住用刀亂剌痛加笞打該鄉民遍體鱗傷身無完膚現暫押七寳鎭警所聞該傷兵死後擬將扛夫再行槍斃無辜受慘聞者流涕而蔣哲生亦因片送傷兵被七寳現駐十三團團部拿去詢問尚未釋放云 
　　漕河涇難民收容所成立七寳方面難民自昨晨至深夜經過漕河涇鎭者較前日爲尤多爭先恐後狀極恐慌一若大軍追至者該鎭商家居户無不逗留難民已無立足之地昨午由保衛團借唐氏宗祠設立難民收容所屋雖寛大而難民過多仍有人滿之患現已設法推廣及籌備救護之衣食等一切頗見忙碌 
　　敎堂與保衛團救出難民前日上午陳部潰兵仍在七寶以西俞家車·李家木橋·蔣家塘·錢家宅·一帶村鎭紛擾搜刦該處居民向東奔跑肩挑背負自漕河涇至徐家匯之漕溪路上項背相接者有十餘里之長下午四時有徐家匯敎堂救護隊·紅十字會·趕往毛家天主堂一帶救出老幼難民數達三百餘人其時適大雪紛飛救命之聲慘難言狀又徐家滙西南小閘地方駐有退兵該處沈巷宅早經搶刦一空居民逃出惟該宅之男女老幼尚爲退兵圍住昨午漕河涇保衛團團長楊心正得悉之下親自率領警察團員並請第一營軍隊一連趕赴沈巷將所有老幼難民四十餘名·或扛·或車·或扶·救護至漕河涇難民收容所安揷惟其間有三四老婦因飢凍過度恐難救活云 
　　七寳難民狼狽來滬紅十字會於前日在七寳鎭救護難民四百餘名又天主堂亦派夫役神甫等救護難民五百餘名奈該處河港水淺民船不能通行各難民等均携老牽幼步行至鄭家橋地方搭車老幼婦女行此長途萬分苦楚沿途哭聲不絶慘不忍覩 
　　災民呼籲之兩電七寳公民代電云南京韓兼督辦·上海張護軍使·宫鎭守使·靑浦縣知事鈞鑒七寳鎭自江浙戰後地方原氣尚未全復而本月二日陳部潰兵突至鎭人如驚弓之烏不敢不勉力供應妥爲照料詎逗留不及三小時即開槍示威大肆刦掠商店居户搜索靡遺婦女遭其蹂躪老幼强以苛役甚至擄人勒贖縱火殺戮殘暴過於流寇慘刦甚於洪楊一摘再摘何以堪此目下潰兵如何收拾現狀如何維持災民如何賑濟亟盼崇裁迫切待命楊紀庚·黄錦屏·俞慕古·鄭時生·謹上 
　　松上靑三邑代表請盧韓拯救災民電云南京盧撫使韓督辦鑒四師潰兵糜爛地方不可收拾除詳呈外電請拯救松上靑災民代表楊心正·楊培天·吳懋仁叩虞　　外報紀災民叢集本埠大晚報云孫陳戰後被兵區域人民之避徙來滬者近三日中已逾二千大半皆因四師敗兵無欵無糧官長棄之不顧兵士乃四出搶掠以致人民不能安居相率遷徙來滬據稱人民在途中亦有遭四師潰兵的刦掠者計星期一乘火車或步行來滬者共有一千餘人星期二復有六百餘人本日亦有數百人華入慈善機關刻正竭力收容爲籌衣服糧食並代請當道撥欵救濟云 
　　靑浦交通昨日恢復靑浦自二日起因潰兵過境致往來珠家閣·安亭·銜接火車之珠安小輪停駛兹聞珠安輪封裝潰兵赴滬業已放回昨日起照常開駛由滬至白鶴江·靑浦·珠家閣·火車聯票昨日起發售云 
[四師師長問題須待中央解决]  
　　中國新聞社云四師自退出松江後范旅由靑浦退黄渡方旅由莘莊退梵王渡至將來師長問題各方均思染指即方范二人間亦有爭執據聞孫傳芳有命方先聰升任師長之說上海之張宫何與蘇州之秦亦在爭奪之中故此項問題現已中擱須待段執政明令解决云 
[張宗昌率奉軍抵南京]  
　　六日過江至寗···同行有方振武盧小嘉及一部分奉軍 
　　東南通信社云張宗昌於歌晚（五日）抵浦口魚日（六日偕盧小嘉方振武等抵寗寓下關花園飯店韓國鈞楊樹莊冷遹等對於張氏均表示好感同時第十師長陳俊彦與張氏磋商盧氏抵寗後之布置除將齊變元原有之衛隊遣散外即以第十師改編爲盧氏衛隊宣撫行署亦已决定暫假實業廳署刻已從事修築張氏由浦抵寗時沿途由警務廳長王桂林代爲照料一切又一消息五日午後七時抵浦口之奉軍一部分已與陳調元之軍隊於六日由浦口渡江護衛奉軍第一軍軍長張宗昌進南京城張氏此次之入南京頗爲簡單衣便衣隨從爲數俄人與機關槍隊一隊歡迎者有王警察廳長與韓省長代表等張氏以江浙之謠言尚多恐蘇奉兩軍發生誤會已令陳調元所部第四師第七旅一營暫住紫城定湘王廟内張擬暫假東南大學爲行營其續到奉軍則令暫住儀鳳門一帶一俟將城内之蘇軍殘部遣罄即將促盧永祥宣撫使速至寗駐節云 
　　國聞通信社云據日人方面消息奉軍先鋒隊已入南京城盧宣撫一二日内准抵寗第六師第二師軍隊已盡數離寗齊氏舊衛隊及齊氏接近之軍警一律解除武裝地方治安由奉軍及第十師維持云 
[張宗昌致總商會電]  
　　中國新聞社云本埠總商會昨日接張宗昌來電云（上略）龔君心銘代表蒞徐當與嘉帥以次延晤藉聆敎言深感盛意宗昌南下以來迭與軍政紳商各界開誠商榷極爲融洽和平解决已屬圓滿仍祈隨時賜敎是所盼禱云云 
[蘇軍第二師已抵鎭江]  
　　駐紮南京之江蘇陸軍第二師第四旅軍隊一部分已於前日分裝二列車開至鎭江已誌本報兹悉第四旅之全部機關槍隊·砲兵隊·工兵隊於昨日（七日）分裝四列車（各掛車二十四輛）由寗開拔迨至下午五時半各列車均抵鎭江軍隊下車後將軍用品卸下空車仍送回南京車站尚有第六師軍隊定於今日開拔云 
　　又函駐寗蘇軍第二第六兩師曁補充旅等部奉韓督辦令開赴鎭江上海等處駐防其二師業於六日開拔兩列車已紀昨報兹悉二師四旅步兵曁砲隊等於昨晨（七日）分四列專車東下計第一批掛車二十八輛於上午三點四十分開拔第二批掛車二十二輛上午六點四十四分離寗第三批掛車十九輛上午九點二十五分出發第四批掛車二十二輛下午七點十五分開行計二師軍隊前昨兩日共開專車六列計三千人概係運至鎭江擇地駐紮聞開赴淞滬之第六師等定於今晨分批開拔來滬昨經韓督辦派員赴蘇會晤秦洸聲明省軍東下之理由以免經過蘇境發生誤會情事云 
[駐寗第六師尚未抵滬]  
　　中國新聞社云駐紮南京之第六師第十一旅軍隊奉韓督辦命調防滬地以車輛未齊不敷應用昨日尚未來滬路局方面又奉督辦公署電催飭速備車勿延云 
遠東通訊社云第六師在寗時韓國鈞本擬令乘軍艦由海道裝赴吳淞口歸宫邦鐸節制惟該師下級長官堅執不肯下船又以奉軍已抵浦鎭倘再不離寗恐將發生衝突遂乘滬寗車至鎭昨日（七日）據交通界消息該師軍隊擬乘長江輪船赴江陰暫駐但並無首途確期云 
[孫傳芳復總商會電]  
　　聲明不再進軍隊上海總商會因聞孫傳芳有趕修鐵路派兵來滬之說曾於四日兩次去電告以四師隊伍已由第六混成旅收容無再派兵來滬之必要原文已誌六日本報該會昨接浙孫復電如下上海總商會鑒支日兩電均已誦悉陳氏前據松江遮斷交通驚擾商民浙省迫不得已派兵鎭壓現陳旣逃滬杭交通業經恢復但能保持和平不驚巿塵傳芳决不派遣軍隊向前再進公等代達商隠極具熱誠仍請轉告商民勿信謠言致滋疑慮無任切盼特復孫傳芳魚印 
[滬杭路滬嘉段各軍駐防之調查]  
　　盧香亭前晚赴杭 
　　第四師陳榮山被浙江孫傳芳戰敗後潰兵紛紛由松退滬現浙孫所部之第二師盧香亭及第十旅謝鴻動以及上海張允明之暫編第一師各軍隊分防地點經由法捕房包探毛金生等於昨日（七日）乘車至嘉興·松江·莘莊·新龍華·等處調查詳誌如下老龍華至新龍華一帶均無陳軍潰兵梅家弄至莘莊新橋一帶均由張允明所派之暫編第一師第一旅第一二兩團駐紮明星橋至松江石湖蕩等處均由　軍第二師盧香亭部下第六第七第八三團分駐其楓涇至嘉善嘉興三處已由閩軍第十旅謝鴻勲全旅分防並聞第二師師長盧香亭於前日（六日）夜十時由松江乘坐滬杭路專車赴杭晉謁浙孫面陳此次戰情及辦理善後事宜聞在杭勾留三四日即當返松云 
[浙孫代表王金鈺抵滬]  
　　據軍界消息浙孫自戰勝陳樂山後亟謀東南局面之進展孫齊聯合圖滬之計劃業經接洽妥緒孫氏隨於五日特派督署總參議王金鈺專車赴松江即與盧香亭佈置松江軍事事畢隨於昨晨由松來滬下榻南京路大東旅社隨至法租界籃維藹路二十五號訪齊變元有所接洽淞滬形勢日見險惡云 
[孫傳芳抵抗奉軍之兩計劃]  
　　鎭江與蕪湖兩路 
　　國聞通信社云孫齊聯合謀滬各情迭誌前報自孫氏歌電發出後形跡益趨顯著昨聞孫齊亟謀解决滬事後即圖進抗奉軍孫氏擬議中之策畫計有兩種其一解决滬局即進駐蘇州撲滅秦洸所部再進駐鎭江與該地吳恒瓚所部聯絡即以該地爲根據與奉軍作戰其一擬集中軍隊由泗安廣德以出蕪湖與皖省王某部下連絡此事聞尚在商榷中未有决定又第六師留寜者尚有一旅現齊亦决電調集中滬地蘇州方面得訊後秦洸軍隊擬於過境時阻截故蘇錫形勢極爲恐慌云 
[全浙公會幹事會紀]  
　　對付孫傳芳歌電 
　　國聞通信社云本埠全浙公會昨因孫傳芳歌電形同挑戰特開幹事會議到者三十餘人褚輔成主席先由主席報告今日各報所載孫氏歌電語意强硬形勢甚爲危急惟孫氏電中有一息尚存百死不惜等語但我浙人决不能與孫傳芳同死應精其即日率部離浙以免遺害地方云云當决定致電孫傅芳及段執焉加以警告一面喚醒浙人共起注意公推陳布雷起草議畢散會 
[宫邦鐸派員赴杭]  
　　中國新聞社云本埠宫鎭守使以浙省軍隊漸向東來迫臨滬上特派游捷於昨日赴杭接洽一切 
[宫邦鐸再續假七日]  
　　中國新聞社云松滬鎭守使兼十九師師長宫邦鐸前以政躬違和一再請假休養迄未全愈昨届假滿故宫氏特再電韓督辦請續假七天業已得電復准在營休養云 
[朱熙赴寗]  
　　中外通訊社云前任江蘇軍務帮辦兼第二師師長朱熙自齊氏下野後即卸職來滬初寓大東旅社繼移寓馬霍路私邸昨因軍務問題經陳調元之邀已匆匆赴寗矣 
[楊春普來滬]  
　　中國新聞社云蘇常鎭守使楊春普自秦洸獨立後匿跡寗垣現以奉軍南下恐生變故特於昨午乘滬寗車來滬寓南京路某大旅社云 
[南京擴充省軍之滬訊]  
　　中國新聞社云新任警備總司令冷遹就職後對蘇省軍事我所計劃據南京來滬某要人談話冷氏將改組省警備隊爲三十營各防各地國軍只駐邊境要塞實行軍民分治云 
[南京路商聯會提議勸齊彎燮元離滬]  
　　謂呆消弭隠患 
　　南京路商界聯合會昨日依據議决案致函各路商界總聯合會提出勸齊燮元離滬以維商業議案云逕啓者此次江浙戰爭齊燮元實爲戎首人民受禍非淺而我商界蒙害尤深今齊氏下野來滬方幸其不問世事閉户懺悔乃日來盛傳齊氏又有暗中運動軍隊再圖爭奪地盤之謀雖報章所載或係謠傳但空穴來風决非無因當此陰曆年關何堪重啓兵燹爲未雨綢繆計惟有事前勸其速即離滬則可消弭　患驅除民害兹經敝會職員會議决提田貴會討論敬乞從速聯合總商會等設法勸令齊氏離滬以維治安而安商業無任盼禱云云 
[李思浩對於奪械案之復電]  
　　江大江永兩輪軍械被奪一案曾由全浙公會電請段執政飭張允明負責將該械仍提還存放關棧該會昨接李思浩復電云﹁支電悉已轉陳執政電飭矣思浩魚﹂云云 
[張允明物色縣知事人才]  
　　松滬護軍使張允明以上海縣知事李壽慈接任淞滬警察廳長職務重要所有上海縣知事一職擬另行派員接任以專責成現正物色相當人才一俟選定即當發表故逐鹿者頗多云 
 
 

Page 14

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *[李壽慈接任警廳長續聞]  
　　印信已到李手官警仍未承認 
　　李壽慈調派縣寗人員到警廳辦公上海縣知事李壽慈前日奉松滬護軍使令委兼理淞滬警廳長職務前往接任内部職員表示反對發生風潮等情已誌昨報兹悉此事前日李至警廳接任時杜代廳長因無正式命令不允交卸李則奉有松滬護軍使轉奉執政政府秘書廳電令堅欲接事相持不决杜李二人即乘汽車同赴松滬護軍使署謁見張護軍使後杜金釗即將廳印交與張允明表示卸責張允明遂將廳印轉交李壽慈接受旋即辭出　回上海縣知事公署當即繕發接任佈告分函各機關知照昨日李到廳辯事内部戰員均未到廳李乃用電話調派縣署職員數人到廳辦事一面呈報護軍使核辦 
　　李壽慈接任之佈告昨日本埠城内各街衢發現淞滬警察廳長李壽慈之第一號佈告文云案奉松滬護軍使張令内開爲調令事頃奉執政府秘書廳艶電開奉諭淞滬警察廳長即由李知事壽慈先行代理等因奉此除分行外合亟令仰該知事遵照尅日接任具報母稍違延切切此令等因奉此兹遵於本月六日接印視事除呈報並分别咨令外仰闔境居民人等一體知悉云云　　警廳全體職員官警之電函（一）﹁不認杜金釗交印之通電﹂各報館各團體各機關均鑒查淞滬警察廳印一方·小官印一方係奉中央頒發以資信守而昭鄭重乃二區署長杜金釗當前次代理職務時並不知照各職員擅將大小印信兩方私自携帶出廳當以保管印信爲廳長職權未便過問詎昨日杜署長於全體職員離廳後突將印信在外私交李壽慈收執如此私相授受淞滬官警三千餘人誓不承認誠恐有發號施令淆惑聽聞情事謹此宣言伏維公鑒淞滬警察廳内外部全體職員官警同叩虞（二）﹁致張允明電﹂龍華護軍使張鈞鑒昨呈魚電諒蒙垂察正候示間承上海總商會虞會長傳奉鈞諭業飭李知事從緩接任等因仰荷俯順與情全體官警同深感戴竊念當此積欠警餉已將兩月衆心恐慌萬分而李知事於傳諭之後悍然不顧即晚仍發印簿發號施令意在召集官警藉以上惑聽聞此等情形實違鈞座傳諭體恤之德意職員等惶悚無地莫知適從除仍請商會會長代陳下悃外謹冒萬死續電陳情伏懇俯念淞滬官警三千餘衆十數年之艱難困苦逾格矜憐迅發明令飭知李知事壽慈仍回縣任以安衆心而重地方不勝迫切待命之至淞滬警察廳内部督察長科長科員·外部局長署長署員隊長隊員等全體官警叩虞（三）﹁致李壽慈函﹂南山先生賜鑒同官滬瀆久耳循聲奈緣職務覊身致疏晋謁引詹丰采無任依馳昨日台端蒞廳得悉奉執政府秘書廳艶電代理廳長職務在同人等個人交誼本無憎愛之分祇以執事與淞滬警界素乏淵源曾先懇杜代廳長代達下情請求暫緩接事乃未荷諒解竟率帶武裝警衛臨之以威同人等以屈於威力何敢稍有異議惟爲地方安寗·個人人格計未便盲從是以内部職員决定全體暫時離廳·外部職員决定就該管區域各盡職守並一面公推代表赴寗晋謁盧宣撫使報告請示候令遵行而同人等不得已之苦衷迄尚壅於清聽兹爲執事觀縷陳之竊維淞滬警察於民國三年七月經徐故廳長合南北兩廳組織成立荏苒十載艱苦備嘗十二年十一月徐故廳長遇變逝世仰蒙何護軍使垂念淞滬官警三千人之團體令派本廳總務科長陸榮籛繼任廳長事宜陸爲淞滬同人北洋警界前輩凡事蕭規曹隨全體愛戴十三年秋淞滬發生戰事砲火相尋閭閻震驚不可終日經内外部職員羣策羣力力任艱鉅計自軍興之日起至收束之日止兩月有餘地方幸獲安謐能收以上之效果悉本全體官警之一德一心事實昭然中外共見嗣王廳長固磐·杜廳長金釗·受代·一爲中央任命一爲淞滬同舟職員等黽勉從公各盡其輔助之職責方謂安心任事决無異外之虞乃不料枝節叢生執事又翩然而至因念執事長縣事三月地方紳士頗多責難之言警察與地方有密切關係未能融洽於前安望其和衷於後同人等深恐十餘年地方善感或因一人而斵傷無餘且未滿三月廳長已三更易官如傳舍尤覺無所適從而於警政前途殊形窒礙執事乃當世明達當能洞鑒其情抑同人等更有進者竊謂人生世上不外名利二字論廳長資格僅爲薦任人員論經濟方面亦復竭蹶萬狀警餉積欠四月實已煞費維持旣無名利之可言何必違反三千餘官警之公意而悍然不顧在杜廳長抛棄團體賣友求榮固已失其人格在執事迭膺大任萬里鵬程當不屑爭此味同雞肋之廳長也除擇地另組辦公處靜候賡憲示遵以維現狀而全團體外用特合詞奉達藉盡忠告尚乞俯賜採納以順輿情曷勝屏營待命之至手肅佈臆敬請勛安諸維亮照淞滬警察廳内外部全體職員率官警同拜啓一月七日 
　　浦東三區警署力任維持地方治安浦東洋涇巿經董劉額　·潘作臣昨間警廳發生易長問題崗警有罷崗之謠傳故特分頭向三區總署及一二兩分署商請各該署長署員等力任維持地方當經曾署長·黄署員·趙署員·等表示以地方爲重游巡騎巡兩隊長亦人投派隊出巡協同保衛云 
　　全國商聯會電請段報政收回成命全國商聯會接孫嘉麟等來函云滬上警察廳長更調頻繁巿廛驚恐雖由總商會虞會長面謁張使請飭李壽慈暫緩接任但觀張使命令有奉執政府秘書廳電令派李壽慈兼任淞滬警察廳廳長之語則原動力不在滬而在京當此年關伊邇商民正待結束之時何堪再受意外風潮爲釜底抽薪之計應請貴會迅電執政府請其飭知秘書廳收回成命以免紛擾云云兹悉該聯會以滬商甫受兵災結束已形困難若因廳長問題再有意外舉動其害不堪設想故已據情電請段執政核奪矣 
[王固磐呈報啟用木質關防]  
　　淞滬警察廳長王固磐爲啓用省頒新刊木質關防呈報江蘇警務處長王桂林·省長韓國鈞·及松滬鎭守使宫邦鐸云呈爲呈報職廳遷移地址及遵令啓用關防日期仰祈鑒核查考事案奉省長第十號訓令内開案據該廳長靜密艶電稱（中略）等因奉此查職廳前曾移駐閘北五區署辦公並分别電呈在案嗣以該署地勢狹隘廳署合居殊覺不敷應有現復覓就閘北虬江路南海邑館作爲臨時辦公廳廨已於本月三日先行遷入兹奉前因并附發木質關防到廳遵於四日敬謹啓用除分呈函令外所有遷移廳廨並啓用關防日期各緣由理合備文呈請省長處長鎭守使鑒核查考云云 
[銅錫公所請遷駐軍之得覆]  
　　謂覓有適當屋宇再行他遷 
　　尚文門外利涉橋附近銅錫公所因有鄂省第五混成旅第十團第二營將軍隊遷入經該所業董函致上海縣商會轉函松滬張護軍使請將該營軍隊另擇相當之所駐紥在案兹聞縣商會現接張允明復函以該營軍隊本係在西門外公共體育塲駐紥防護嗣因該處係體育場不便久駐因急欲遷移無相當之房屋不得已暫假該公所駐紮原爲一時權宜之計將來覓有適當之屋宇再行他遷請即轉知等因該會接悉前情已轉函該公所業董查照矣 
[新任政財兩廳長今日赴寗]  
　　新任江蘇財政廳長曾樸政務廳長李維源定於今日（八號）由滬赴寗履新滬寗路局昨奉韓督辦電令届時預備專車迎送 
[時局嚴重中之外盤行動]  
　　日艦取消出巡日本二等海防艦利根號自寗開調至滬原擬今明日即赴南華及台灣一帶发弋嗣因日來奉軍之前綫到寗駐省二六兩師與王健飛之衛隊旋紛紛由滬寗路調至滬澄揚鎭一帶同時崑錫各埠亦到蘇軍甚夥形勢頓形嚴重該國駐滬海軍司令官以滬寗路上風雲如此緊急該艦殊礙難他去故昨已下令命即停止出口暫留上海臨時保護僑民云 
　　美艦急赴鎭浦美國駐滬兵艦現均調返斐島留防浦江者僅有長江淺水艦一艘名比格茵號美海軍部以滬防海軍艦力薄弱特新由美國調來大兵艦薩克洛門多號一艘并特電滬上命該艦永駐中國歸駐亞艦隊調遣昨日寗垣蘇軍大隊調出鎭江驟到多軍人民不無驚疑益以奉軍前隊已抵省城寗鎭兩地美領署均發急電至申調艦前往故駐浦江南段美海軍浮標上之美淺水砲艦比格因號於下午四時已急切離滬駛赴鎭江浦口間保護美國僑民云 
[航業雜訊]  
　　日輪失火續訊東洋公司之銀洋丸在南美失火今船已拖入墨西哥昨日該公司得電悉全部旅客均已救起船上焚燬者爲舵機今已不能行駛該社之舊金山分行已派出拖輪兩隻至墨西哥拖帶該船往北美修理 
　　英救火官到滬本埠公共租界救火會辦理日趨完善今又至倫敦聘得英國消防專家多人來滬擔任救火官使滬上消防事務更趨縝密聞所聘之愛里雷·干柏林·及勃雷西氏等均於昨日從英國搭日郵船至滬同來者更有一工部局所聘之警官克勞雷氏ＣＲＯＷＬＥＹＬ云 
　　第一世界艦將來滬本年第一班東來之世界班船係運通之二萬七千噸凈量比根蘭號此船係東航太平洋至中國之空前大輪在上月二十五日由美國紐約開出船内有世界觀光團四百名昨日來電今已至檀島之海魯火山現參觀已畢即闰往日本横濱准舊曆歲除日到滬此間已預備大批汽車人力車導游兩天云 
[滬北商學會會議地方治安問題]  
　　滬北商學會昨日下午三時召集全體職員開緊急會議到二十餘人陳傑三主席首由姜懷素起謂我閘北前受盧齊私爭影響退軍壓境雖未如瀏河·嘉定·眞茹·南翔·之糜爛·然所受負擔與間接之損害實難數計及後段氏登臺舉國屬望同人均以爲清明自望不難徐圖休養以復元氣初不料局勢混亂至於此極連日風鶴頻驚謠言蠭起其原因（一）奉軍已抵浦口盧永祥尚未到寗駐蘇軍隊復有用遏駐寗各軍下行之說危機迫切一觸即發（二）松江陳軍敗續兵散退肆擾鄰區地方所組之保衛團難致力防維然影響所及心終難釋然以上二端不過杞人之憂倘負守土之責者力予防護治安尚無大害乃與民日親之警察廳突然變生肘腋朝令夕更此往彼來視如傳舍致正當省委之合法廳長王固磐氏被迫徧安閘北現南巿警廳已發生重大風潮地方治安關係至大請衆討論解决經衆集議良久公决致電執政政府迅行依法令解决否則請劃分南巿閘北爲兩廳以維治安而定人心議畢散會 
[滬寗路一帶又起恐慌]  
　　昨有乘滬寗車來滬者云蘇州無錫崑山一帶居民因秦洸沿鐵路派兵掘壕布防人心惶惶不可終日昨日滬寗車十分擁擠帶有行李數百件其恐慌現象與江浙戰爭將發生時相仿常州丹陽則以第六師有來滬之說一夕數驚地方秩序漸形不安惟蘇軍與第六師相距甚遠如第六師不進逼來滬則蘇軍當無如何舉動現蘇常一帶人民對於第六師之開拔問題甚爲注目云 
[滬杭貨車亦已開駛]  
　　滬杭鐵路之滬杭段客車業於前日（五日）起恢復照常開行所有二十三及二十四次滬閘貨物車亦於前日（六日）起照常裝運開駛如貨物擁擠時臨時加開貨物專車惟夜客車及夜貨車均暫停駛云 
[鐵路巡邏隊督察長易人]  
　　滬寗滬杭二路局長沈成栻委任陶浦泉爲巡邏隊督察長昨日（七日）上午陶氏接任前督察長周以森辭職其部下之隨員稽查等不知鐵路上之情形者均一併開缺 
[大塲鎭前晚到有武裝匪徒搶掠]  
　　寳山縣大埸鎭前晚到有大帮武裝匪徒滋擾刦掠該鎭警察保衛團無力抗拒由鎭董報告閘北保衛團本部團總王彬彦立派游擊隊兩排前往援助外並轉報宫鎭守使亦派軍隊協同往捕詎抵該鎭時匪等已飽掠遠颺矣 
[紅十字會消息]  
　　中國紅十字會昨日消息如下（一）黄渡鄉公所總董金文翰等以該地潰兵　集騷擾時聞特發起組織紅十字會黄渡分會業於昨日正式成立金君被推爲正會長（二）滬地紅十字分會太平街醫院曁新舞台第二療養所除原有傷兵外新收四師傷兵二百餘人大有人滿之患昨由副會長殷受田到總辦事處請願擬將傷兵分請療養已得莊理事長之許可并指定天津路紅會時疫醫院分寓傷兵云（三）紅會第五療養所駐松總幹事周學文前因到泗涇救濟難民爲四師誤會收没旗幟護照連人扣留兹聞周學文昨由松江來信報告業已脫險云 
[崑山縣署證明歸還軍事借欵]  
　　在忙漕項下歸還二萬元 
　　上海總商會因上海銀行·錢業·兩公會聲請前代財政廳所借之辦理軍事收束費十三萬元指定吳江·丹陽·武進·宜興·常熟·崑山·無錫·七縣忙漕抵還但還欵劃撥方法亟應規定擬請財政廳行知各該縣將每縣應行匀攤抵還之數逕交中交兩行並飭七縣以公函分向商會證明以堅信用該會呈請財政廳照辦後昨日已接崑山縣公署來函證明大致謂此案前奉財政廳指定在崑山縣忙漕項下歸還銀二萬元兹奉前因除届期逕交中交兩行代收外相應　具證明書函請貴會查照爲荷 
[總商會之注意國民會議]  
　　已推出會董五人商議國民會議組織法 
　　上海總商會對於國民會議加入職業團體一案曾經會董會議决由會長指派會董五人與所聘顧問商議國民會議組織法以便當局採擇該會昨以善後會議開會在即本會虞和德曾長又在被邀之列對於國民會議組織法亟應商議以便提出故已派定沈聯芳·謝蘅牕·聞蘭亭·穆抒齋·陳良玉·五會董擔任此事以便會商云 
[女界國民會議促成會消息]  
　　本埠女界國民會議促成會昨接廣東女界國民會議促成會籌備會詳細報告並附致全國各團體電云上海女界國民會議促成會·天津女界聯合會·各地各報館轉全國各團體均鑒我女同胞處於最被壓迫之奴隷地位垂數千年矣民國初年我國女權運動方在萌芽但不旋踵而政權落於軍閥之手致我女權初萌之嫩芽於軍閥砲火之下憔悴凈盡邇者北京政變曹吳倒台軍閥之基礎方在動搖中正我女同胞出頭見天之一好機會而同時國民領袖孫中山先生北上奮門號召國民會議以解决國是此時更爲我女同胞奮發自救之機會惟查孫先生宣言中之國民會議之组織由九種人民團體選出代表而獨缺婦女界敝會之意以爲雖各界團體中皆包含婦女在内然皆屬少數且國民之痛苦甚而女國民之痛苦更甚國民對於國民會議之要求切而女國民對於國民會議之要求更切於是同人等乃號召廣東女同胞成立本會要求於國民會議及預備會中得正式參加婦女團體代表以期在國民會議中取得應有之利益以恢復婦女在政治上·法律上·經濟上·社會上·敎育上之地位蓋我女同胞於一般國民利益之要求外更有自身利益之特别要求也此乃我數千年長處奴隷的附庸地位之女子解脫活地獄之千載一時的機會敝會已奉電孫先生力請於九種團體外加入婦女團體務望各團體一致主張庶女界前途有重見天日之望也又敝會對於上海女界國民會議促成會之主張召集全國女界代表組織全國女界國民會議促成會作有大組織之統一運動極表贊同務望全國一致主張以底於成民族幸甚女界幸甚廣東女界國民會議促成會籌備會叩 
[認商墊繳二三兩月認稅]  
　　由華大銀行經理其事 
　　江蘇財政廳長嚴家熾辭職照准韓兼督辦已委曾樸代理定於本月十一日實行交代在案兹悉嚴廳長前日接韓省長電開上海各認商應繳之附加賑捐已准該認商將十四年度二三兩月之認稅預先借墊另令豁免仰將印單即日送交華大銀行顧馨一查收備用隨將各認商所繳二三兩月之稅欵向顧行長照數收齊轉解中交兩行收滙等因嚴即電飭總務科葉科長將稅單加印送滬昨晨葉已委派曹科員將三聯稅單二百張由寗乘坐早快車賫送到滬嚴即於午後二時仍委曹科員將印單送交華大銀行顧行長查收請將認商應繳二三月之稅欵代墊足額以便收解云 
[周仲箎被匪勒借洋一千元]  
　　事主如數給與···並未報官 
　　淞鎭西南唐家橋鄉民周仲箎係殷行鄉巨富於去年陽曆十月間曾遭兵匪刦掠當時擊斃其鄰人兩名又被搶去鈔票洋七百元惟因戰事正酣并未報官查緝嗣後又接得恐嚇信函一封内云前次造府所借之鈔票都屬　鼎故再函借洋一千元限日送至上海某旅館茶房轉交云云具名三下八團字樣周姓接信後又未報告官廳亦未告知他人惟商請經董轉請閘北保衛團撥派團丁一排至唐家橋駐防將近一月並無事故發生不料本月二日保衛團奉調赴滬至第三日（即夏曆本月初八）晚間九時突來武裝及便衣者十餘人仍從前次行刦時之原路兜入後門以五人入内進周之臥室其餘則在外把風周母另睡一室聞警卽單衣從便門逃出大呼救命詎各鄰居因前次已被擊斃兩命均不敢出救任憑各匪將周夫婦二人逐一喚起該匪等見周驚駭無措　令穿着衣服後言明前次情形并謂此來係商借銀洋一千元周答以家無如許現洋致觸匪怒有欲將周綑縛經其旁一人勸止並謂現洋　可明晚派人來取當經約定於　晚在周家宅前唐家橋堍某小什貨店交洋該匪等即呼嘯而去周认於翌日向淞鎭親友家借洋數百元於是晚照所約地點如數付洋故外間均不知其詳未曾傳揚云 
[法新公使行將來滬]  
　　新任駐京法國公使馬戴爾氏ＣＯＭＴＥＤＥＭＡＲＴＥＬ偕夫人曁隨員等定十一日來滬十五日赴京聞陳特派交涉員已電呈外交部請知照交通部轉飭路局備掛花車云 
[義領事等定期拜會陳交涉員]  
　　昨聞駐滬義總領事定於本月九日十時法總領事定九日十時半法總巡定九日十二時法總辦·法總董·定九日十一時半均詣江蘇特派交涉公署拜會已由陳交涉員分别函復准於屆時在署接待藉聆敎益云 
[法公董局選舉訊]  
　　字林報云本月十九日法公董局局董之選舉視往年較可注意本届共有四缺法籍及他國籍各居其半而退職四局董均願重選目下他國籍方面尚無人出而競爭法籍方面則有逖百克律師亦願應選故法籍避董候選者此時共有三人即原任之沙波氏·及塔爾篤博士·與新起之逖百克律師外國籍局董候選者仍爲原任之達愛爾氏及施偉瑞氏沙氏連任局董五年塔氏亦已四年達氏連任已十五年邇年曾任副總董施氏亦已四年逖氏則曾任公董局法律顧問七年照法公董局選舉通例候選人恒互爲派别現沙塔兩人爲一派逖氏自成一派達氏猶在假中聞與沙塔兩人同派而施氏仍如往日自成一派沙塔與逖兩派刻正發表政見期獲最後之勝利云 
[閘北保衛捐與外國房主]  
　　照華商一樣看待 
　　閘北保衛團昨復交涉署函云逕啓者　准貴署函開准比總領事函稱義品里房屋係義品銀行與法商卡雷等抵押之産對於保衛捐半歸房主擔負於房客房租内扣除表示反對請將已收四分之三之捐欵發還以免比商受損等由准此查敝團因江浙兵興之初應地方之要求倉猝成立責在保衛當散兵　集搶掠堪處之際我閘北範圍之内幸無意外之損書際此冬防吃緊伏莽潛滋地方治安又復岌岌可危（中略）開始徵收以來各界踴躍輸將無稍阻滯該外　所有房屋旣在華界敝團保護範圍之内應與華人房東盡同等之義務事關地方公益該外商未便獨異已收者固不能發還未收仍應照繳准函前因相應函復云云 
[懸賞招尋被擄幼孩之佈告]  
　　公共租界工部局總巡捕房總稽查處昨發招尋被擄幼孩賞格洋四百元之佈告文云懸賞招尋被擄幼孩事照得有男小孩一口名喚小弟弟年三歲肥帶方鼻部有小跌傷疤已將脫落和尚頭頂際留桃形頭髮一塊不戴帽身穿白方格紋衫藍色方格紋布馬甲灰色布夾裏粉紅色假缎棉襖粉紅絨夾裏黑色假緞邊袋三只靑蓮縐紗白羊皮袍子兩袖均鑲黑羔皮條子靑灰布長衫上靑縐紗棉褲粉紅絨夾裏淡幅緞子邊黑條子布褲紅氏絨線鞋子上有靑花附紅色絨線鬚頭於西曆一九二四年十二月二十四號上午約十點二十五分鐘·在其前南成都路六七三號門牌外被持械拐匪刦去杳無踪跡倘有人能將該孩尋獲送還其父母者當由上海江西路六○號鴻裕紗廠批發所周宗之君給予賞洋四百元或通風報信因而將該孩查獲者給予賞洋二百元爲此合行懸賞招尋仰諸色人等一體知悉特示 
[石宅損失已由張允明賠償]  
　　昨日已有復函 
　　東南通信社云本城老縣基石運乾君住宅一上月間被克字軍籍名查土無端滋擾後迭經寗波同鄉會致函張允明請其嚴重究辦兹悉張氏昨函復該會大致謂石宅損失已由本使照數賠償並已知照違禁品稽查處此後不得擅入民居任意滋擾云惟對於懲辦誣告人及克字軍一節則並未提起云 
[張允明在淞發貼嚴禁索詐佈告]  
　　松滬護軍使署日來派員至寶山縣署守提欵項昨又在淞發出嚴禁冒充機關中人藉端索許之佈告兹將照錄如下松滬護軍使署佈告第九號爲佈告事照得滬上華洋互巿流品不齊撞騙招搖所在多有本使駐滬日久痛知情弊迭經通告嚴禁在案查近來竟有不肖之徒藐視文告膽敢冒本軍稽察各名義藉端敲許旣壞本軍名舉復妨地方安寗無恥之尤殊堪痛恨除派隊嚴密拏獲盡法懲辦外爲此再行通告以後倘有再冒本軍稽查在外招搖情事勿論軍民人等准其指名控告以憑嚴訊重辦軍法不貸其各懍遵切切此佈護軍使張允明 
[松滬鎭守使署之批示]  
　　查究誣控偵探與冐充稽查 
　　松滬鎭守使署前發法字第一號批示云﹁原具呈人商民李健秋呈一件爲措件不還乞恩追繳給領由呈抄悉所訴如果屬實該偵探董友賢實屬藐法已極除發交本署軍法處訊辦外仰該民即於本月二十八日上午十一時逕赴該處聽候質究毋違切切抄存此批﹂又法字第二號批云﹁原具呈人董友賢呈一件爲李健秋揑詞汚衊乞澈查明確依法反坐由呈悉候偵查究辦仰即知照此批﹂昨又發法字第三號牌示云﹁李健秋控告董友賢措件不還乞恩追繳一案當經批示開庭日期該原告迄未到案復經票傳住址不實殊屬荒謬已極爲此牌示仰該原告於本月十日以前逕赴本署軍法處聽候訊究毋再遠延此令切切此示﹂又一批示云原具呈人川沙孫民潘伯鈞呈一件爲家宅被警看守請求撤退以安生業由呈悉查本署稽查處無柯振武·葛玉亭其人所訴如果非虚該耿某等假冐本署名義詐欺取財實屬愍不畏法除飭軍法處查傳究辦外仰該原告即日來署聽候質訊毋稍違延切切再來呈未貼印花有違定章併斥此批 
[信客聯合會覆東區商聯會函]  
　　爲葉敦盛信客携欵逃匿案 
　　信客聯合會爲葉敦盛信客携欵逃匿案復東區商界聯合會函云謹復者接奉一月三日大札示及葉敦盛信客携欵避匿等情具悉查葉敦盛雖係敝會會員此次捲欵潛逃實出意料之外業經召集會議派員赴鄉調查其家屬詳詢避匿之處以便帮同各主客辦理澈追惟信客一業爲鄉村偏僻之地郵局不能普及便利主客起見往來滬甬兩地業此者非稍有信用之人不可然亦聽憑主客擇人委託因此父業子承數十年相安無事向無集合團體聯絡感情至上年始有此會之組織正以便主客隨時調查各邑信客來往日期免多隔閡也並選舉董紀棠·供友堂·陳炳泉·爲正副會長本年選舉俱復連任事實俱在豈可朦混讀來書以葉敦盛爲敝會現任副會長一節當係調查失實於敝會名譽實屬故關似應愼重至此案業已入手調查謹以縷復即乞轉知貴會員曁各户查照爲荷此致滬南東　商業聯合會寗波旅滬七邑信客聯合會洪友棠董紀堂陳炳泉謹啓 
[大沽路圖刦未成案]  
　　住居新閘大沽路三百八十號門牌之陳姓在某　莊執業前晚七時半其家被身藏乎槍之盜匪六名擁進幸住於樓上者即　　大喊盜　　搶不敢搶物捷乎奪門面　 
[尚有本埠新聞轉入後頁]  
 
 

Page 15

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *本埠新聞二 
[商界電請迅任正式官長]  
　　本埠五馬路商界聯合會昨電執政韓省長云北京段執政南京韓兼督辦鈞鑒上海爲華洋貿易之商塲中外觀瞻之所繫行政官廳尤關國家體面乃自東南變亂以還官非正式民未贊同猶復相吞相併羣奪羣爭或一人而攘兩職或一缺而有雙官民無適從人咸詬病墮國際之聲譽遺外人以譏評欣自我公執政（兼督）全國（全省）翕然融和有望平治可期尚祈迅派廉員蒞任春申以樹政府威信而重中外觀瞻實爲公便無任依馳上海五馬路商界聯合會叩陽 
[滬西水道交通阻塞]  
　　受兵事之影響 
　　自孫陳兩軍在松江開戰雙方拉夫封船江浙各埠民船載貨來申經過南黄浦者被拉去不少刻下戰事雖告結束而近數日間潰兵結隊在南黄浦一帶將經過貨船搶刧貨物行李盡被刧去各貨船因此不敢從南黄浦至申皆改走北港由蘇州河而來船隻異常擁擠但該處河面甚狹且近旬又值潮水小汛致滬西周太僕廟迤西至野鷄墩一段來往貨船均阻擱該處交通阻塞至今已有三日聞船隻有二三千號之多大都米船柴炭船等招商等局之蘇錫班嘉湖班各小輪前日由申開至該處因不能通行折回上海昨日閘北米業公會碾米公所以水道船户愈積愈多昨日起米船竟無到埠米價兩日之間驟漲五六角現已至十一元實於民食有關故下午請水巡隊水警二區署飭派巡船前往設法將空船先行移去俾能恢復交通云 
[北蘇州路縱火舊案之定罪]  
　　方渭生陶阿根各押五年 
　　北蘇州路上海公棧昔年被人放火延燒各貨棧損失二千餘萬近經虹口捕房拿獲案犯三名迭由公共公廨審訊除謝薇生業已摘釋外方渭生·陶阿根·兩名押候宣判在案昨晨届本案判决之期由華探目邵和鈞·包探范德孚·陳維坤·將方·陶·兩被告解至第二刑庭十時由李襄讞會同美副領事惠君升座判决方渭生·陶阿根·各監禁西牢五年 
[廣肇路盜匪圖刧拘獲一人]  
　　盜匪開槍擊傷行人 
　　閘北廣肇路老鼎興雜貨店前晚六時突來匪徒三人其一首先闖入櫃内被店夥秦永恒攔腰搿住該店中人狂吹警笛由四區二分所崗警閘北保衛團聞警趕來其時在櫃外之兩匪見勢不佳開槍數響逸去祇獲甬人張發全一名有范千隆行經該處被匪流彈擊傷右腿昨經倪署員判解司法科訊辦 
[男子中彈殞命]  
　　昨日上午十句餘鐘滬西星加坡路有中西巡捕檢查行人一身穿雨衣之中年田子經過其地恐遭搜檢心虚而逃巡捕料非善類立即追拿並開手槍冀其聞聲止步不意流彈擊中該男子要害登時倒地身死後由捕房將屍舁往斐倫路騐屍所候報官相驗一面飭探調查屍屬云 
[女工被毆斃命案之剖騐]  
　　中興路曾香遠之妻王氏被朱四裕朱阿三夫婦糾衆凶毆身死報經法庭派員詣騐各情已誌昨報兹悉該氏屍體由法官騐未明瞭將屍舁回法醫檢騐室昨晨奉法官與西醫剖腹相騐後判交屍夫備棺收殮四區警署昨午將朱四裕朱阿三夫婦解送到廳歸案訊辦 
[男子猝斃復騐紀]  
　　中華路蓬萊路口富潤池浴堂門口倒斃一人報請法官蒞騐未明諭令舁回法醫檢騐室聽候剖騐已誌昨報昨晨九時法庭王檢察官會同寶隆醫院西醫同蒞該室如法剖騐畢取出腹中各物聽候化騐究竟因何致斃屍體正擬由堂棺殮間即據屍子奚柳根·屍弟奚阿濤·屍表弟湯秀山等同投法庭禀稱死者奚珠生今年四十歲川沙人家住大南門陸家浜海潮寺附近珠生素有疾病此次委係舊疾復發而死請求將屍給領自願棺殮問官提案略詰判令具結將屍領去速殮 
[祥新茶房斃命之糾葛昨已剖騐]  
　　二十八保十二圖曹家渡祥新麫粉廠茶房席禮洪在該廠工房暴斃報請法官騐未明瞭諭令將屍舁回檢廳束首法醫檢騐室將屍剖腹相騐取出臟腑各物聽候化騐屍體諭令棺殮 
　　又一訪稿云曹家渡祥新麵粉廠已歇茶房席連紅因欠管門王阿才借欵日前與王相毆歸家後臥病數日而死席之家屬將屍抬往廠内報經檢廳派員蒞騐並罪因傷致命嗣在席文成等糾集流氓及形似散兵之數百人携有手槍器械　住檢察官任意滋擾該廠報告閘北保衛團團總王彬彦函請偵緝隊王隊長派探員張福·偵探姜金榮·金承照·李鳳池·趙惠安等將爲首閙事之席文成·席大連紅·席文發·趙守賡·王錫里·張小德等六名連同屍體一併拘解檢廳聽剖候騐核辦 
[製造僞洋監禁六年]  
　　前日（六日）上午十時許有專製鉛質袁世凱銀洋之嘉善人一名假扮西鄉崑山鄉農模樣至寶山西門外許吉和雜貨店·陳寶生鹹貨店·麵店·等家以購物爲由行使該項僞洋當經許姓識破一面將人扭送縣公署收押一面派人四處查詢是人來踪詢至泗塘橋北首盧家灣見浦江中停有江北船三只似有可疑當即上船搜查有製造僞洋之各種模型消　水藥水多瓶及爐灶鉗錘等件另有凈白制錢二千文當搜查時被逃去一艘即將未逃之二江北船及船夥二名一併扣住解送縣公署經馮縣長訊究確實判决拘禁六年以敝 
[華洋義賑會繼續募欵]  
　　上海泰晤士報云據北京消息華洋義賑總會鑒於國内不靖該會與中國紅十字會合募之全國水災賑欵定於去年十二月三十一日停止募集僅餘南洋一帶仍由特派募欵專員李君繼續進行嗣後國内慈善家如有捐欵可寄往北京華洋義賑總會云 
[方斜路前晚火警]  
　　前晚九時二十分鐘滬城西門外方斜路萬生橋南一百二十七號姚順興棉花店樓下不戒於火延燒左右各店各區火會聞警先後蒞塲施救直至十時許始得救熄左右被焚者爲生泰雜糧店·福興皮鞋店·劉成昌成衣店·棕榻店·義興隆皮鞋店南至一百三十號三多里口止北至一百二十五號大餅店止共燬樓屋六七幢二區警署昨晨飭警將姚順興店主拘署候究當火熾時往來斜橋等處英法電車交通阻斷直至熄滅始回復原狀 
[警察姦佔人妻案移地廳訊究]  
　　甯波人楊亭坤投救濟會報稱髮妻楊王氏於今年夏曆正月間被人拐失遍查無踪今始探悉實被現當巡警之孔效明姦佔不知匿在何處請求救濟等語該會立飭偵探陳少廷·林泳舫·等詳查去後刻已查悉孔效明現在浦東淞滬警察三區二分署充當乙級警察前日將孔獲解到署收押昨晨將楊王氏交出奉諭并送地方廳楊亭坤着自投質 
[曹家渡無名男屍之報騐]  
　　二十七保十三圖地保昨投法庭報稱曹家渡辛家墳山路口今晨發現無名男屍一具身穿橡皮雨衣元布皮袍白布衫褲皮鞋手指有金戒一枚年約三十餘歲稟請相騐車檢察長看候詣騐 
[新仁記房屋加租案之審訊]  
　卞張生·胡才興·大成昌·李和泰·孫阿根·鍾德政·三臨莊·鄭根生·名利社·大通湧·順義·等十一户同延巴和律師代表投法公堂控稱原告等前向新仁記租賃治下福煦路地方之房屋開店營業向來每幢每月租洋十四元忽於陽曆上年七月間通知各原告每户要求加租四元當時各原告一致反對倩敝律師函致新仁記否認加租旋於八月三十號接新仁記代表律師來信改讓加租三洋敝律師又徵原告同意答復允加一元不料被告新仁記忽於十一月十八號帶同洋人兩名至各原告處强制收租以致雙方不能解决來案控告查原告等自租賃新仁記房屋至今已經加過數次此次又欲無理要求原告等實情無力負擔要知房東加租須因地價及屋料等昂貴方可成立今查被告加租毫無理由且近來正當多事之秋度日維銀對於加租一節求請核斷致於原告内名利社·大通湧·順義·三户因有事故不到案新仁記延農復律師代辯稱加租一節雙方已經說妥故被告於十一月十八號派人前往收租曾由多數房客照付祇有三家房客反對唆使八户來案起訴對於加租一層已經取消不成問題惟該處房屋近來實因地捐及一切房料等均各增漲故此要求加租况四元已改爲三元並無不合儘可派人調查等語陳　員商之法副領事辣君判以兩造各執聽候派工部局辣維愛司爲公正人查明稟復後再行核斷原告名利社大通湧順義三户不應臨訊不到着各罰洋二元充公 
[對日巿民會定期改選十一日揭曉]  
　　對日外交巿民大會職員任期早已屆滿昨經該會舊職員議定於本月十一日開會改選本届選舉章程更改頗多除原發起各團體之代表外各工廠之代表及個人納捐者均有選舉權惟入會團體未曾納捐者則無選舉權昨由該會發出通告云逕啓者兹附上選舉票曁名單各一紙至希察收并請迅予選舉塡就後於本月十一號以前送寄本會以便當場開票至開票日期定元月十一日（即星期日）下午三時是日并有要案討論萬祈時到會共商辦法如有未投選舉票亦希於是日隨身帶會請勿延遲云云 
[控俄人音樂隊違背合同]  
　　生生公司經理孫雪泥昨延凱密律師代表投法公堂控稱前由俄人希爾開與原告訂立合同用音樂隊三十五名在華洋物品展覽會奏樂言明十天爲止不料被告希爾開於第二天祗有十餘人到來奏樂至第三天並無一人前來以致各處游客紛紛來信責問原告祗得登報道歉今有信函可證請求追還兩天工資外處以相當罰金等語詰之希爾開供民人已在英公堂起訴原告等詞陳讞員商之法領事辣君判以訊據被告聲稱已在英租界起訴應着被告於七天内檢呈證據再行核奪 
[被歇自刎之店夥業已醫愈]  
　　虹口周家嘴路四百十二號門牌應金寶所開之翻砂作夥甬人林祥甫近被店主辭歇生意無處棲身　萌短見日前持刀自戕由應覺察報捕派探馬金生往將受傷人車送同仁醫院醫治兹悉林已醫愈昨由其妹領回原籍云 
[陳部潰兵竄入租界之截獲]  
　　陳樂山戰敗所部四散搶掠前日陳部潰兵郭雲成因搶得鄉民衣服一包竄入公共租界克能海路被包探侯阿寳截獲昨晨解經會審公堂中西官質訊之下判將郭連蹴併送警察廳訊明究辦 
[扭控毆傷弟媳身死]  
　　阜甯人鄭德錦住中興路草屋内在米行推小東爲活其弟媳王氏向在錦華絲廠做工前日鄭偕妻徐氏扭同鄉婦朱梅氏至彭浦保衛團控稱陰曆本月初九弟媳在廠與朱口角扭毆致傷胎氣歸家後臥床不起至昨日下午七時身死請究當經上官團長質訊朱供月初王氏與同廠之三姑娘口角我從中解勸王氏不聽管車張先生將王拖倒地上堂頰兩下初九日王氏與我吵閙並未動手云云奉判解送四區轉解司法科昨移檢廳核辦 
[指控行兇交保候訊]  
　　曹麟才在公共公廨刑事科狀訴住居漢口路安康里二百四十四號門牌之無錫人陳根生於去年十二月二十五號在廣東路行兇痛毆意圖暗殺致身受重傷等情昨由老閘捕房包探李天才協同西探將陳逮案原告代表律師請求改期被告亦延克威律師辯護經關讞員商之英領馬君判陳存洋一百元保展期十四天再訊 
[騙貨與收贓分别發落]  
　　鎭江人翟鴻女於去年八月二十七號向海南路萬成永洋貨店騙得值洋二百二十七元之直貢呢一疋銷贓與陳秉生案發被包探馮百順拘解公共公廨押候訊究昨晨提審翟承認騙貨價賣不諱惟稱陳祗付貨價六十四元餘欵被欠陳供除付翟六十四元外尚付與本票洋八十元等語中西官核供判翟押西牢三月陳具結出外限一個月内繳付原告洋一百六十三元 
[俄舊黨祝賀耶誕]  
　　又滙報云今日爲舊俄耶穌聖誕之日本埠白俄人民羣赴支租界及閘北兩敎堂禮拜並互相祝賀慶此令節云 
[攫取西婦錢袋之拘究]  
　　西婦某氏前日上午行經威海衛路被匪徒唐可五將其手携之錢袋攫去袋内有大洋六元小洋二十九角銅元十枚嗣由新閘抽房包探居阿福將唐拿獲昨解公共公廨中西官質訊之下判令押候查明再訊 
[扭控拐押女兒爲娼]  
　　南翔婦人朱甘氏前日扭海寗人汪和尚　城人沈其中至四區二分所控稱氏女雲弟年二十歲於今年九月間失踪近接女由天津寄來之信謂被汪等拐押於天津妓院内爲娼苦不勝言故特控案請究經倪署員研訊汪供先與靈弟姘識嗣伊又與沈姘對於押娼一層概未知情賀之沈供有住四川路之徐老八因販土失敗與我及汪商酌將雲弟帶往天津押洋二百八十元係徐老八經手云云奉判解科昨移檢廳究辦 
[汽車撞傷行人案併誌]  
　　昨日下午四時許某號汽車駛經塘山路撞倒行人高雲金跌傷頭部等處由滙山捕房一千二百十一號華捕到來抄錄汽車號碼另雇車送受傷人往同仁醫院醫治一　面歸報捕頭候示海門人林文照昨下午四時在愛多亞路行走遭汽車撞倒跌破頭顱由捕將汽車號碼抄錄另雇車送受傷人往仁濟醫院醫治一面 
報捕頭請究 
[公共公廨訊案彚錄]  
　　昨日公共公廨訊理民事訟案併誌於下（一）婦人簡梁氏訴簡潘爲已故簡照南遺産糾葛案堂諭簡梁氏之請求不准着照章具狀候核（一）婦人姜沈氏聲請給諭執管遺産案堂諭給諭　沈氏執管其故夫姜步七全部遺産（一）婦人陳林氏訴其故夫之兄陳忠楝不分盈利案被告代表甘維露律師反對原告代表林濚慶律師請求本案未判决前着被告給原告一切費用堂諭原告之請求不准着被告照章辯訴聽候排審（一）周賜福等延楊凛知律師訴王順發等欠借洋案堂諭被告等不到原告提出借據應判令被告等連帶負責償還原告洋四百十六元並自起訴日起至淸償日止按年八釐利息及堂費飭被告等到案交保（一）公大米號訴劉四立張茂記欠米洋到堂諭被告不到原告呈出賬簿證明應判令劉四立償還原告洋九十六元七角張茂記償還原告洋三十四元六角並堂費飭被告到案交保（一）王洪海聲請破産案堂諭聲請人前因另案判决迄未履行着先繳洋一百元給朱伯生代表律師具領開釋　列將所有財産簿據貸借細目交本廨理賬員查閱具報並登報公告（一）作筱菴訴周保生欠借洋案堂諭被告奉傳不到核閱原告呈堂借據係被告簽押認爲確屬可信應予判决着被告償還原告洋一百四十四元並負擔堂費（一）瑞大本行訴黄慶記欠貨欵案堂諭改期訊奪（一）景叔和訴周蘭初售煤損失案堂諭准予改期（一）劉　年訴程作邦欠欵案堂諭准給諭上海華商纱布交易所將屬於本案被告程作邦該所股份五十一股過户與本案原告劉　年名下執業（一）侯光迪訴范靈作案堂諭案已和解應予撤銷（一）周降牲延蔣保　律師訴鄭遜英不還存欵案堂諭改期訊奪 
來函 
[閘北保衛團第五支團來函]  
　　敬啓者閱昨日本埠新聞攔内載保衛團員槍傷自已大腿一則殊深駭異當即派員調查查敝支團團員無鄭永福其人亦無槍傷自己大腿等情事關團紀合亟專函請即更正至爲感佩上寳兩縣閘北保衛團第五支團駐防所啓一月七日 
[吳淞鄉公所來函]  
　　敬啓者頃見一月六日貴報本埠新聞載有吳淞鄉公所發給衣米一則内稱是項賑米由閘北九路商界聯合會中領到計七石七斗之數云云查新閘九路商界聯合會指捐　鄉賑为係八十石並非七石七斗此項賑米已於前日在敝公所憑票發訖相應專函聲明即希查照登人來函門内以資更正爲荷吳淞鄉公所啓一月六日 
 
 

Page 16

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *商業巿况 
[北京專電（七日下午五鐘）]  
　　前塲整陸開盤七十元零八角收盤七十元零七角五玖陸開盤二十五元三角低至二十五元二角五高至二十五元五角收盤二十五元四角金融柒長未開後塲整陸開盤七十元零七角五收盤同上玖陸開盤二十五元三角收盤二十五元四角五金融柒長未開前後塲成交玖陸四十餘萬整陸四萬 
[厘拆疲跌]  
　　昨日早巿洋厘巿價七錢三分○五毫至午巿收盤又小價七錢三分一厘三毫七忽五與前日收盤比較小去二厘八毫七忽五銀拆早巿掛三分至午巿收盤又小價二分比較前日又小二分出口本街裝天津洋十萬元又裝靑島洋五萬元 
[國内滙兌巿况]  
　　上海銀行一月七日國内滙兌行巿報告云津漢來訊年關將届申滙行巿頗現活動據今日京津來電行巿較昨日又好起一兩厘價亦績漲半釐計爲七錢零一釐五合申價格爲七錢四分三厘六毫同時因申釐暴跌較津釐小一分三釐有奇以致匯水飛漲計今巿牌價行化爲一千零六十三兩跌去一兩洋爲一千零二十三元漲起九元京滙情形相同公砝爲一千零五十五兩跌去一兩洋爲一千零二十四元亦陡漲九元漢電申票價爲九百六十八兩二錢五分好起七錢五分此間洋例紋滙價同時跌去一兩計爲一千零三十四兩七錢五分洋仍可平滙因該處釐價仍趨軟跌耳蘇省自軍興以來時局不甯甯垣滙欵懸牌每千元須貼水三元半鎭江貼三元最近蘇州無錫因軍隊調防金融界又起恐慌滙欵加以限制滙水每千元均須貼水三元半云 
[神户英美滙巿電訊]  
　　昨日神户滙兌巿午前電日美賣價三十八元二五較上日跌一二五買價亦跌一二五計三十八元三七五日英賣價一先令七辦士三一二五較上日高○六二五買價不變仍爲一先令七辦士三七五正午電日美賣價回高一二五計三十八元三七五買價三十八元四三七五較上午高○六二五日英賣買價均與午前同午後來電俱無變動 
[外滙掛牌無甚變動]  
　　昨日星期三各外滙除印滙大半個羅比外其餘　無更改計先令仍掛三先令一辦士七五印滙則改爲二百零九羅比法匯爲一千三百九十法郎美滙掛七十五元香滙仍爲七十四兩二五東滙爲五錢一分七五嗬滙仍爲一百八十四盾七五新滙七十四兩七五 
[先令巿况瀕軟]  
　　昨日星期三先令揭曉弗動仍掛三先令一辦士七五巿况因扒者頗旺是以逐步疲軟計銀行賣出三月份價爲三先令一辦士八一二五至三先令一辦士五六二五買進三先令一辦士九三七五至三先令一辦士六八七五午後循例無巿惟暗盤交易亦多計賣出價軟至三先令一辦士三七五買進爲三先令一辦士半 
[美滙巿况趨緊]  
　　昨日星期三美滙弗動仍掛七十五元巿况亦然趨緊計銀行賣出三月份價七十五元至七十四元半買進七十五元一二五至七十四元六二五午後無巿 
[東滙巿况步緊]  
　　昨日星期三東匯掛牌弗動仍掛五錢一分七五巿况頻緊計上午銀行賣出價三月份爲五錢一分三七五至五錢一分六八七五買進五錢一分二五至五錢一分五六二五午後暗盤巿况更形趨緊交易亦多計賣出價緊至五錢一分九三七五買進五錢一分八一二五 
[標金續漲一兩六錢]  
　　昨日星期三大條銀近期長○六二五計掛三十二辦士三七五遠期弗動仍掛三十二辦士三一二五二月份標金開盤二百五十四兩三錢較上日相等毛盤時相差無幾計高至二百五十四兩五錢又小至二百五十四　一錢先令揭曉弗動計標金爲二百五十四兩二錢巿况繼軟漲至二百五十四兩六錢又小至二百五十四兩三錢嗣後滙巿尤軟標金高至二百五十五兩五錢又小至二百五十五兩三錢後至收盤時各匯愈軟買户頗衆以致標金遂續高至二百五十五兩八錢後爲二百五十五兩六錢收盤元二月份登賬價格及補水均爲二百五十六兩烚赤做過三百二十三兩二錢五至三百二十四兩午後開盤二百五十五兩六錢先令等因值星期三午後例無巿况惟暗盤交易頗多巿况更較上午瀕緊是以標金驟漲至二百五十七兩以後由大連帮抛出以致又跌小至二百五十五兩九錢收盤總計全巿最高低相差二兩九錢其收盤價較之上日收盤又續漲一兩六錢云 
[公債略堅巿况仍平]  
　　昨（一月七日）各債期現貨巿况仍屬平平全日期貨成交總額計一百五十七萬元内整六計九十萬零五千元七長四十四萬元金融僅二十二萬五千元現貨交易殊屬峯落共計十五萬六千元整六稍多計九萬餘元金融四萬二千元九六七長及五小等合祗二萬餘元各債巿價全日均甚穏定前巿巿况較清價亦略跌後　似稍回漲以較前日則大致略堅如七長整六等期貨及金融現貨均略回漲二三角金融問貨回漲五分惟九六現貨續跌一角五小於前巿收盤做出價與週初同兹將各債巿况分述如左 
　　金融公債金融現貨千元票八十七元六角比前巿開盤略好一角較前日回漲二角期貨一月期八十八元四角比前巿開盤漲一角半較前日回漲五分二月期八十九元零五分比前日亦回高五分 
　　整理六釐整六現貨七十二元三角半比前巿開盤漲二角半與前日價同期貨一月期七十三元一角半徽前巿開盤漲起三角半比前日亦回漲三角二月期七十三元九角較前中開盤漲二角比前日亦回漲一角 
　　七年長期七長現貨全日無巿期貨一月期六十六元三角較前巿開盤漲上六角比前日則回漲二角二月期僅後巿開出價六十六元九角與前價同 
　　九六公債九六現貨後巿做開一盤價二十五元五角比前日續小一角 
　　其他各債除上述各債外現貨僅五年小票於前巿收盤開出價七十三元與週初同　 
[外股巿况淸淡]  
　　海利洋行報告云昨日外股巿况因星期三下午照例休業故巿面清淡交易不多兹將成交價格列下 
　　英工部局一九二三六釐公債九十七兩半 
　　英工部局一九一三五釐半公債九十兩 
　　上海紡織六十二兩公共汽車十兩二錢半揚子（墨洋）四十元耶松一百零九兩五錢英特去三兩八錢半别由九錢二分半（三月期）英爪華八兩七錢半（正月期）斯尼王一兩一錢二分半天傍一兩五錢二分半 
[怡和呌莊]  
　　昨日星期三輪值英商怡和洋行第一千二百七十二次拍賣之期仍係有限價有不限價兩種拍出排列羽毛羽綾嗶　彩呢泰西緞羽綢毛布巿布原布漂布等各項疋頭九十四件計四千零八十疋拍妥八十一件計三千五百十六疋較上次多二十四件計四千九百六十一疋未拍者十三件計五百六十四疋亦爲放期之貨巿况平移價稍趨堅内除羽綢彩呢見軟外餘均挺秀拍出（羽毛）四件計四十疋桃紅人馬漲七錢大紅亦漲三錢新綠加五錢桃紅鵝牌漲三錢五（羽綾）三件計六十疋虎牌跌六錢人馬則增四錢馬頭漲一錢五（嗶嘰）三件計九十疋馬頭跌五分虎圈漲三錢虎牌漲二錢（彩呢）二件計十二疋大紅單鳳跌二錢四（泰西緞）九件計二百七二疋漲自五釐至三分惟亦有跌去二釐五至七釐半者（羽綢）十三件計五千零九十疋跌去二分五至一兩三錢而亦有漲二分五至三錢（毛布）四件計二百八十疋價六碼藍蚧漲四分七磅亦漲六分（原布）十一件計六百六十疋價漲自二分半至五分亦有小去一分至四分者（巿布）九件計四百五十疋價漲一分至一錢五亦有小自一分至九分（漂布）二十三件計一千一百四十五疋價漲一分至一錢六分亦有跌去一分九分不一 
[紗花初漲後疲]  
　　紗廠聯合會花纱報告云昨日星期三美國棉花現貨漲三十五個磅音近期漲四十一磅音遠期漲四十三四磅音印度勿洛去小三羅比東洋三品紗近期小四元三四角遠期小二元八九角二十支現貨紅財神小二元標準紗因外棉回漲巿勢漸形良好人心平穏故近期大一二錢遠期亦大二三錢客帮中現貨生意稍見清疲因年關在伊各帮暫行結束因此交易减少午後標凖紗巿氣又疲場内又發生時局謠言人心又現恐慌之狀近期跌六七錢遠期跌一兩至七八錢客帮由漢口雲南廣東汕頭寗波内地野鷄等帮買出各牌紗五六百包行情跌二錢半光景申新紗廠開出十支童子軍一百包一百五十九兩五錢凈盤二月份出淸棉花巿價仍穏固鴻裕紗廠買進現貨送廠西南河花五百件價三十九兩五錢怡與買進現貨抵解廠額陜西花一百件價四十一兩 
[三品又轉而看跌（七日大阪電）]  
　　三品巿場昨日開始拍板交易狀况與去臘底預開大相剌謬棉業界益　混沌今晨美棉漲起一元人氣似有多少起色惟買方不獨毫無進意反欲乘機抛出全與美棉背道相馳對於三品前途似又傾向看跌云 
[大阪紗巿委靡（七日大阪電）]  
　　棉紗現貨因棉業界呆滯人氣委靡巿中交易極形清淡行情跌去二元成交無多中等二十支本月期呌價爲三百九十五元二月期爲三百八十六元 
　　合同二十支現貨四一九○○ 
　　水仙二十支現貨四一七○○ 
　　寶來二十支現貨三八一○○ 
[大阪布巿不振（七日大阪電]  
　　棉布巿况亦隨砂巿趨疲交易極少 
　　三星一月期一○○○ 
　　鳴二月期一○○五 
[絲巿稍受阻梗]  
　　昨日詳莊絲巿銷路稍减歐美等莊對於近期各絲經需胃仍殷惟以日來絲滙突然放長加以華商方面存貨業將售罄而内地絲本已見增漲以故態度轉硬行巿遂有阻梗之勢廠絲昨由信孚怡和二行進上中下各貨一百七十五擔價則提高一二十兩上等七里干經昨亦漲起十餘兩下等貨如舊黄絲灰經均無交易 
[茶巿淸淡]  
　　昨日星期三本埠洋莊茶巿依然淸淡英美各莊仍趨觀望各菜存底雖不見多然巿面殊無振展之象昨日全巿僅由白頭莊茂興洋行買進貢珠貢熙兩項總計八十五箱貢熙售盤三十五兩　珠售盤三十一兩五錢巿價較前已略爲見跌其餘珍眉秀眉針眉等貨均無交易 
[粉巿價漲交清]  
　　昨日期粉交易異常清淡而近遠期巿價均有近分之漲度綠實銷方面因鑒連日粉價已稍回落預備抛購存儲以待新歲之出運而巿場中人心僉以麥價仍昂各廠存粉不厚各埠需要日見殷繁雖處此年關交割　近實力不充者咸主了結而未來之巿面當能日　佳境故多方咸思國積以待時昨巿期粉成交額甚爲寥落而津帮上午即思動辦且多注重遠期是以開盤後近期本月與正月各祗漲起半分二三月份遠期各漲一分午後近期續好遠期盤旋　頭色彩濃厚收盤結果本月份價爲二兩一錢二分二月份二兩一錢七分均　　日收盤價各漲一分正月份爲二兩一錢五分三月份爲二兩一錢八分各漲七釐半期粉成交額上午四萬四千包下午五萬五千包收巿四萬八千包共計十四萬七千包股票上午成交五十股價仍四十七兩六錢 
[五金銷滯價堅]  
　　昨日五金巿塲仍居於銷滯地位各帮採辦逐步减退毫無特殊情形可言故巿塲上仍呈蕭條景象各貨售價各商尚能維持頗有堅定能力否則值此冷淡之秋售價必日益衰弱洋元頭因新貨日漲故亦提高一錢計開每擔三兩細花色仍開三兩二錢五分 
[統屑各煤銷路甚旺]  
　　昨日星期三煤巿甚　各大輪船公司與　家等均有大批購進故統煤及煤屑銷路　旺現貨及棧單賣出成交達四千餘噸之夥裡路各處亦踴躍趕裝是新手金田芳雄香珠等屑價稍提高惟售於本埠者依然平定如洪山三赤等煤底貨甚多每噸盤價反沈降二三錢云 
[紙烟價仍平定]  
　　南洋兄弟烟草公司本週所開各種烟價　金馬等五種烟價稍有漲跌外餘均平定新出之高等金龍牌現已上巿一星期中聞已開出八千餘箱兹將本週該公司烟價錄下 
　　五十支金龍牌九百元九五回佣 
　　五十支金馬片七百元九五回佣 
　　五十支大長城五百零五元每百支贈烟五支 
　　五十支大喜六百五十元九五回佣 
　　十支大金字一百九十元九五五回佣 
[十二月份上海物價指數表]  
　　財政部駐滬調查貨價處十三年十二月上海物價指數表云本月總指數爲一五七·四比十一月漲百分之一·六各類指數之下跌者爲糧食及雜貨漲者爲其他食物疋頭及其原料金屬三類更就一百四十七種物價與十一月分比較之平者二十八種漲者五十種跌者六十九種兹爲表於後以示其升降之跡（跌） 
　　類别指數百分率物價平漲跌合計 
　　糧食二·四無九五一四 
　　其他食物○·五七五一四二六 
　　疋頭及其原料○·六六一○一一二七 
　　金屬一二·二二九無一一 
　　雜貨 
　　燃料七·九一一一○一二 
　　建築材料一·六三三八一四 
　　工業用品○·八五四一二一二 
　　其他物品○·八四九九二二 
　　各計二八五○六九一四七 
　　其他食物類中跌者居多而指數反見升高則爲食鹽紅茶之上漲足以抵其他物品之跌勢而有餘疋頭及其原料因絲麻及疋頭巿面見好而上升金屬指數突高百分之一二·二雖爲純銻荷蘭點錫供求不稱巿價暴漲所致而十一品之中除平者兩品外皆見升騰燃料除山西白煤一種餘皆平疲建築材料之中惟木材則漲跌互見泥灰碍瓦無不低落工業用品以顔料跌風爲甚其他物品類中見漲者亦無幾大致以本月分商家漸次結束交易不旺加以東南時局未穏尢足使物價遊移無定云物價指數表列左 
　　目别二年十三年十三年十二年類别二月十二月十一月十二月糧食一○○·○一四二·一一五一·二一四一·二其他食物一○○·○一五一·一一五○·三一五五·八疋頭及其原料一○○·○一五七·一一五六·五一六五·七金屬一○○·○一七九·七一六○·一一六一·○燃料一○○·○一七七·三一九二·六一七二·二什建築材料一○○·○一三九·二一四一·四一六二·七工業用品一○○·○一五一·一五三·○一八九·六貨其他物品一○○·○一三四·六一三五·七一二九·七什貨平均一○○·○一五○·七一五五·七一六三·六趙平均一○○·○一五七·四一五四·九一五七·五 
 
 

Page 17

 
 
1;第一萬八千六百三十一號;中華民國十四年 西曆一千九百二十五年一月八號
星期四 * * 
[本埠增刊]  
[先施又到繡花北機]  
　　先施公司疋頭部新到繡花北機每尺五角毛花呢每尺三角五分各種眞絲絨每尺六角六尺棉絨每尺三角八分各種元直貢昵及時式北機價格之便宜確爲從來所未有此次因係該公司總行二十五遇紀念故特將各價削低藉答主顧云 
[紐約壽險公司歸併永明經營]  
　　上海泰晤士報云紐約壽險公司在華營業自本年一月一日歸併永明人壽公司經營所有該公司保户亦歸永開經理云 
[鴻裕染織廠之新發展]  
　　西門外唐家灣鴻裕染織廠創辦五載成績卓著銳意經營出品日臻完美銷行各地社會信仰樂購近聞該廠内部擬擴充營業起見將廠基腾出一部分攺造門面巿房以爲該廠出品商店兼售洋貨布匹旣利推銷又便購者選擇聞開幕之期約在舊曆新正月間刻正佈置一切云 
[振興行十週紀念廉價二十天]  
　　老閘橋南振興水菓行開設迄今已逾十載親自設莊採辦各國鮮菓運申批發如社會甜橙沙田密柚廣東密桔閩省福桔檀香以及冬笋膠菜品類繁多應有盡有兹爲十週紀念特於本月初十日起年終止格外亷價二十天並聞門巿零躉出售概用足秤云 
[大光新到電扇爐]  
　　南京路大光電器公司新近運到大批電風扇式之電爐一種式樣甚爲美觀輕便售價每只祗售二十一元用法頗爲穏妥云 
[致中和藥號後日開幕]  
　　北四川路鴻慶坊口致中和藥號係某廣東人創立現於後日（十六日）正式開幕該號除選辦各省藥材外又製售鮮明飲片虔修丸散藥洒及一切補品等現值開幕其售價均一律大減照定價八折出售云 
[聯康新出校帽]  
　　北四川路靶子路南首聯康號除製西裝以外校帽尤負時望近值嚴冬該號又新製校帽多種各校學生之前往購買者爲數甚多云 
[臥薪嘗膽箋二批贈送]  
　　新閘路一二九三號秋風軒主汪君開霞前因國事日非故發行臥薪嘗膽箋自元旦起分贈各界未二日第一批即行送罄故後至者抱向隅之憾刻下日夜趕印第二批並請嚴獨鶴君題臥薪嘗膽四字式樣比前格外精緻美觀函索本埠五分外埠六分即寄一份云 
[嘉應學生宿舍改訂新章]  
　　法租界愛多亞路五福里嘉應學生奇宿舍爲該寓旅滬學界鍾君等剏立設備完美凡寄宿該處者咸稱滿意近更訂新章凡寄住長期者按月收租洋五元五角其餘膳事各項亦正從事改良以備寒假客籍旅滬學生寄宿云 
[陳景新小說學特價展期]  
　　陳君景新所編小說學一書已於陰曆十二月初十日特價期滿兹因外埠來函要求展限現准年底爲止一律七折（定價大洋六角）四馬路世界書局及明星社均有出售云 
[國貨維持會呈農商部文]  
　　中華國貨維持會上農商部呈代物華公司請求免稅文云爲據情轉呈貨樣商標請求轉咨援案完稅藉利國貨而維實業事竊敝會頃接會員上海物華電機絲織股份有限公司來函並附貨樣商標四分到會據此竊查該公司爲我國以電機改良織綢之首創者所出華字及天字二商標各種物華葛等其色澤之艶麗花式之新奇不特非舊有之綢缎所可比擬即與舶品相較亦覺過之無不及現時行銷中外譽滿寰球該公司不此自滿尚擬力求推銷海外振興我國實業請爲轉呈援案完稅等情前來其心可憫其志可嘉可否仰懇鈞部俯念該公司創辦之艱難成功之不易力予維持准如所請不特該公司啣感無地我國實業實利類之母任迫切待命之至謹呈農商部 
[上海關稅欵增收之報告]  
　　較去年度增三百六十萬兩 
　　據關稅務司造册報告一九二四年度總收較之去年度增加六百萬兩而滬關亦較增三百六十萬兩然一九二四年上海商業凋疲而得有此較增實足稱異兹將增加之數目分别列表於下（單位爲海關兩） 
　　進口三四七○三三六 
　　出口八四九 
　　噸稅二三二五六四 
　　轉口稅一一九九九 
　　總數三七一五七四八 
　　除去海岸貿易項下减少七二四二五總計凈增三六四三三二三兩中以紗織品進口略增油木材機器進口大增染料亦多匹頭幾增倍云 
[工部局函送米照]  
　　工部局致上海總商會函云接奉大函並附米店牌號表曁照費三百四十二元囑塡十四年份春季米店營業執照當即遵將此項米照三百四十二張一併塡就特此備函奉上祈即轉致是荷兹悉虞方二會長已備函連同米照轉致嘉榖堂米業公所請按牌號分給各米店具領矣 
[函請取締不正當賣物]  
　　民國路商聯會致函法工部局 
　　民國路商業聯合會昨致函法工部局總巡文云頃接會員永生瑞西菸號等函稱邇來於新開河一帶時有形同乞丐之苦力等席地街沿出賣來歷不明之貨物彼等亦自認在棧房中或輪埠上掮貨間竊取而來會員等行號門前亦遭彼等盤踞民國路新北門起至新開河幾成若輩之巿塲致正當營業反受其累蓋主顧見汚穢情形望而生畏况出入又擁擠不便更將裏足查街沿爲行人避免車馬危險而設今席地蹲踞阻碍行人安全有妨租界定章且此種來歷不明之貨物明目逗賣實傷業觀爲此函請貴總逐設法禁阻着巡差探捕一律騙逐俾安商業而利行人至總公誼云云 
[宫邦鐸嚴禁兵士觀劇]  
　　松滬鎭守使昨發十四年第一號佈告云爲嚴諭示禁事案據廣舞台經理王莘田呈稱竊商爲振興巿面起見集股開設廣舞台於閘北虬江路歷有年所前因戰事停頓營業損失不資乃重復開張之後軍士紛紛觀劇影響營業請示取締以免騷擾等情前來除分令各軍長官稽查嚴禁外爲此布告仰各部軍人一體知悉須知我軍駐防滬上原爲保護商民何得從事嬉戲嗣後不准擅入舞台觀劇違即嚴懲倘有不肖之徒假借軍人入園騷擾一經查覺或被告發即行依法懲辦决不姑寛其各懍遵切切此佈 
[華商電車裝置栅門]  
　　本埠公共租界電車前以乘車擁擠於行旅安危有關特裝置栅門以保公安而示限制施行以來成績極佳南巿華商電車有鑒於斯特亦裝置於三十一號車上亦行設備昨特駛出試騐將來即行推及於全部車輛云 
[國民拒毒會明日開會]  
　　中華國民拒毒會連日利用各處開會積極從事宣傳并一面籌備全國大會事宜并訂於明日開聯席會議昨已發出通告云逕啓者兹訂本月九日即禮拜五下午四時假圓明園路二十三號三樓三○七號會議室聚第十八次董幹聯席會議討論一切進行事項並請本會徐會長報告在京與各方面接洽髓形屆時務祈撥冗惠臨指示爲禱云云 
[兩路商聯會五週紀念會紀]  
　　天潼福德兩路商界聯合會前日（四日）在該會舉行五週紀念大會下午二時開會由會長陳廣海主席會員曁來賓到者甚衆後至者已無座位祇得站立參觀錄其開會秩序如下（一）奏樂（劉棣圃）（二）向國旗行三鞠躬禮（三）唱國歌（該會學生）（四）主席致開會詞略謂其辦理會務之能力有限并致謙詞（五）唱歡迎來賓歌（該會學生）（六）主席報告該會經過之一切事務（七）給贈紀念品由劉棣國以該愈之贈品　盾二枚一贈會長　廣海盾面鏘有﹁社會明星﹂四字一贈評議長羣百吉盾面鐫有﹁服務長才﹂四字劉君致詞略謂陳蔡二君熱心會務成績優良爰贈斯物以示紀念釀庸之意（四）　還舉票給果陳廣海當選爲正會長蔡仁初·施春生·范德裕等當選爲副會長蔡百吉當選爲評議長羅元動張坤山·任翰臣·陸尚支·陳啓揚·蔡松甫·王善慶·陳賀潤·張吉人·王廷芳等爲評議員朱昌福·黄亦雄·李惠零·李樹芬·葉兆華·陸鳳山·林可人·陳秉祥·黄銳平·李鏡甫·趙潤生等爲幹事（九）來賓演說（演說詞後錄）（十）雙簧由霞光社全體曁許階於丹忱汪順發等表演雙簧語極詼諧聞者絶倒（十）（一）唱謝賓歌（該會學生）（十二）茶點罼散會 
[出版界消息]  
　　雲軒出版部北火車站東首升順里一衙一家雲軒出版部係小說家嚴芙孫君所創辦兹因陽曆新歲舉行廉價凡購芙孫君個人編撰之﹁薔薇花﹂小說集﹁家庭小幻術﹂﹁上海俗語大辭典﹂﹁全國小說名家專集﹂計書四種實售一元三角此次廉價僅售一元並可享受寄費免加之權利愛讀芙孫著作者幸勿失此良機云 
　　半畦文集江都新新橋徐氏半畦園徐樂斌徐觀生昆仲等現擬發行半畦文集内多海内名家著作約於乙丑新春出版係由徐序秋徐冷波主編聞年内如惠以佳著尚能刊布云 
[書畫新訊]  
　　本埠書畫保存會前由南通金石書畫會委託代印近代名人金石書畫集内容有張謇·胡郯卿·等之書畫頗爲美觀已由該會介紹與合郡社承辦業已就緒即日運往南通云 
　　本埠金石書畫文藝研究社由前次開會議决二案業已從事進行（一）介紹書畫家編成晝史一册名爲當代書畫同人錄（二）編輯印譜業由該社社長秦伯未撰就緣起及叙言一首徵集佳印已有百餘方聞不日即可印行云 
　　書家陳文潞風行已久前因事返粤今已事畢蒞滬海上書畫界同人定星期日開會歡迎云 
 
 

Page 18

 
 
1;第一萬八千六百三十一號;中華民國十四年 西曆一千九百二十五年一月八號
星期四 * *[港代表將訪滬工會]  
　　調停南洋烟廠工　 
　　港滬兩工團代表之聚餐會 
　　港工團代表蒞滬後曾與上海工團聯合會各工團代表作一度接洽兹忝該港工團代表陳杏林·黄金源·周樹垣·廖祝三·高汝佳·馮敬·梁子光·唐麗波·黄忠等以番港工團總會代表資格將拜訪上海各工團作友誼上之聯絡上海工團聯合會特推定陳種柔·黎世良·爲引導員並通知各工會隨時招待云又聞粤港公派工團代表八名不日抵滬共同澈底調查援助南洋烟廠罷工後失業工友解决工潮云云 
　　又上海各工團代表前晚六時在大東酒樓　香港工圑總會代表唐炳波黄忠高汝佳梁子光黄金源陳杏林周樹垣馮敬廖祝三聚餐由滬工團代表袁曉嵐致歡迎詞略謂滬工團對於港工團代表來滬以工友的資格表示歡迎至於前次南洋烟廠罷工後失業工友敝工會曾竭盡棉薄澈底調查並向該公司嚴重責問請其宣佈失業工友切實人數據報共計四百零七名敝工會又恐眞相不明特在上海各報遍登廣告招請失業工友向各工會報名並派調查委員向本埠各地尋失業工友歷時許久報名者僅十餘人照此情形敝工會實難覔具體辦法兹聞貴港工團代表來滬爲救濟失業工友辦法帮同解决敝工會同人不勝銘感貴代表將港中以前經辦情形宣佈一二以備同人參酌尤爲欣幸即由港工團總會代表陳杏林等表示意見謂港工團與滬地相隔遙遠頗少接近此次來滬一則與滬工友互相聯絡二則實地調查失業工友眞相共謀解决次由浙江勞工會代表陳鎭柔紡織工會徐錫麟中華職工會張造時等相繼發言謂滬工團等希望粤港代表　同來滬以後對於南洋失業工友澈底調查公開辦理使失業工友有圓滿之解决工會等願追隨諸君之後語次由滬各工團代表高呼粤港工團萬歲中華勞慟萬歲世界勞働萬歲旋即散會 
[普及武術會之發起]  
　　武術爲中華國　之一端自歐化輸入後國人多漠視之迨至今日研究斯術者又蒸蒸日上蓋重視國技即所以期望國勢復振也頃有學界陳克家等鑒於武術日盡墮落人民身體目益孱弱以致國勢日益衰危欲挽救斯弊特邀集同志多人發起普及武術會公舉余魯卿等爲會長兹錄其宣言如下設鵠升堂神能破的授綏兼督技在周旋此亦藝之所以通射御也拔山貫石力絶天下斬較剌虎勇冠人間此一身之所以貴智謀也迨夫後世修文偃武卒成淸季聯軍入都之恥而我國人猶恂恂文弱安能轉弱爲强哉然則何以救之曰武術一道耳蓋敎育不普及則國民智識愚魯武術不書及則國民體質柔弱欲以愚魯柔弱之國民保衛國家必不能也故敎育爲渡江之舟楫武術爲渡江之蓬帆欲渡江之順利非舟楫蓬帆不可欲國家之富强非敎育武術不可敎育不普及是無舟楫也武術不普及是無蓬帆也其　區觀可立而待也所以立國之道必先人人受敎育亦必先能人人能武術近難學校林立兼有拳術一科亦足以資提倡然國民之未受敎育未習武術者仍居多數是未普及之一大原因也今者國人之　甲於全球果能敎育普及武術普及使民智日開而國勢日强惟有注重衆有國技以練習爲起點以善及爲目標庶農傷月飛泉克表男兒之志揮戈逐日藉揚壯士之名嗟乎處今日之世欲一雪東方病夫之機則斯會固大有價值也有志之士盍歸乎來 
[奉化同鄉會定期複選]  
　　奉化旅滬同鄉會於元旦成立初選盡六十人已誌本報昨該會原籌備員在辦事處開會先由會長起草者余華龍二次誦讀經王廉方陳有光宋季眉等詳加討論逐條通過次議决月之十一日午刻假座大東西菜社與舉行複選執行董事三十人當時卽須揭曉復行執行董事就職禮並攝影從留紀念藉杯酒而資聯歡云又王廉方爲愼重選舉事特將初選選舉禀逐一復核結果並無錯誤云 
[少年團將開歡迎會]  
　　小西門少年宣講團十三届徵求會已告結束兹定於本星期五（即明日）舉行歡迎十四屆新團員大會秩序有音樂幻術國技新劇等悉皆該團同志擔任表演昨已發出通告通知各團員屆時蒞會云 
[中國商業公學校友會之發起]  
　　中國商業公學函授部畢業生黄立莊等現發起組織中國商業公學校友會以研究商學聯絡感情交換智識爲宗旨兹聞該校畢業生極表贊同日内擬先開籌備會通訊處大東門上壩基橋街同興號内云 
[四川旅滬美專同樂會預誌]  
　　四川旅滬美專同鄉會成立五年於兹一切會務進行頗有起色近擬於此寒假期中籌備一規模較大之同樂會定於陽曆一月十一號假本埠職工敎育館舉行現已籌備妥貼其中節目繁多不詳備載並發有入場劵多張歡迎來賓參觀聞此次同樂會之舉行在滬上四川各同鄉會賞爲劍舉届時定有一翻盛况云 
[集會表]  
　　陽曆本月時間地點召集者事由 
　　八日下午一時閘北寳山路三德里温州旋滬同鄉會監視開票 
八日下午上海國民會議促成會國民會議促成會臨議委員會 
九日界路儉德儲蓄會儉德儲蓄會演講及文虎 
十日晚六時半四川路青年會青年會新靑社開成立大會 
十一日河南路總商會總商會開常會 
十一日九江路二三三號永舉和烟公司成立足球會 
十一日下午三時假職工敎寗館家庭日新會開常會 
十七日假四馬路　虹橋甲子友　社聚餐會 
十八日下午二時華商証劵交易所華商證交劵易所開六届股東會 
十八日下午二時變多亞路五十號時華商紗布交易所開七届股東會 
十八日下午二時九江路五號金業交易所開六局股東會 
十八日下午二時法界公　　法界公　　　　局畫 
二十日至二十二日蘇州路三號新天安靈　東　督拔　　會青年會 
[天氣報告]  
　　徐家滙天文台昨日下午四時三十分氣象預報云天寒而陰或將轉曇南方一帶間有降雨地方全國沿海悉有冬季時令風又昨日下午三時前二十四小時内本埠氣温最高三九·七最低三一·六去年今日最高四七·三最低四三·○ 
[來函]  
　　頃閱六日貴報本埠增刊有誠意里房書集講　　　題一則内云新閘愛文義路誠意里房屋係横烈堂劉翰怡之産云云查此房屋並非鄙人之産業合亟函請　報將此函登入來函内予以更正爲荷劉翰怡謹啓 
 
