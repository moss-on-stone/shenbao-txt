# 1911 - 120 - 4913735

 

Page 1

 
 
   
 
 

Page 2

 
 
   
 
 

Page 3

 
 
論說 
[庚辛之際敎育芻議]  
　　（陸瑞清來稿）（續） 
（三）注重生活我國今日。生計之絀。民生之窮爲全球所罕有。其所以致此者。則以多數人不能自爲生活也。夫歐美各國。夙稱富裕。而兢兢焉注意職業敎育。除男子專業。如軍人僧侣製綱鐵辯護士。女子專業。如看護婦保姆外。男女共營者約四百餘種。而農工商三業之敎育。尤爲注意若小學中學大學以及補習科練習所敎員養成所等。百其塗以誘掖之甚矣生活問題。爲人類至亟之務。而在我國則尤爲先務中之急務也。其起點則在國文算術手工三科而已。而藝徒學校。農工商三種之初等學校。則尤宜急辦者也。 
（四）改良敎科書我國敎育改良約有數年其始學校浸多敎科書之出版。競爭劇烈。進步頗速。近則各處學界。外表内容。均有日卽退步之勢。其外表由於經濟之艱難。而内容則由於敎科書之未盡善也。夫敎科書者。國民之腦。國家振興實業。抵抗敵國之發動機也。小學之宜授鄉土歷史鄉土地理也。不特激發其愛鄉心。指導本鄉水利土地形勢之大略。且必發明土貨與外貨之競爭。動植礦各物生殖藴藏之多寡。其關於外界之剌激。國恥之紀念者。尤常痛切言之。以激其敵愾心。彼英德二國。積嫌已久。行將啓釁德國近日已預爲之備。凡擔任歷史科者。講及德英交涉事。糜不痛詆。英國。謂其於外交上欺侮友邦。以坐收漁人之利。蓋其鼓勵。仇英之心。已於學校中伏其機。日之勝我國。據臺灣。滅朝鮮也。無一不先於敎科書中。插畫編歌詬詈蔑視。預啓其學童仇視之心。以煽其不得不爭。之氣。此其例可師也。彼拘拘於國家定制者。亦曾夢及此乎。吾願民間任編輯之職者。盍注意焉 
（乙）中學部。中學爲人才敎育。天然之人格目。此終。人爲之人格自此始。舉凡體育德育知育無不於爾時判其榮枯。任中學敎育者。可不兢兢注意乎。三目列左。 
（一）强迫運動成年軀幹。日臻發達。嗜欲漸熾。情竇初開。設非於正課之餘。温課之外。起身而後。扃其課堂。鍵其宿舍。杜其告假。勞其筋骨。策其運動。則豔情小說。私携竊看。謔浪笑敖。羣聚臥室。其甚者。託故請假。濳棲客舍。抹牌觀劇。混跡下流。交接非人。喪失道德。男女飲食之慾。直接間接營營擾擾於魂夢之中而莫能擺脫。性質拘謹者。終日伏案。手不握運動器。足不履運動塲。口不吸新空氣。卒至其背槖駝。其目近視。其面色蒼白其氣。體虧損。其心地惛憒。不知幾許青年。隨潮流而沈溺矣。可不痛哉。强迫運動之制行。非上課不入課堂。非温課不入自修室。非安息不入臥室。往來操場。有敎習管理員以督率之。或個人。或團體。或和平。或劇烈。爲種種有規則之舉動。心無他營筋脉緊張腦力充。思想敏。以求科學。無學不精。以講衛生。有生皆衛。體育爲德育智育之根基。而中學學生尤當注意者也。 
（二）鍜練道德成年之時。智識漸充無論其爲神經質。多血質膽汁質。黏液質等。禀性各殊。而新學識之輸入。與不道德之感觸。駸駸焉交戰而入刻於腦筋之中。考試分數。騖於虚名。奬給實物。誘以利欲。又閱進士舉人之榜發。科舉之謬種。流入學堂矣。銀錢奬勵之弊猶未絶。而患得患失捉刀夾帶之惡習。顯呈於講堂矣。且也交際漸盛。品類不齊。玩好漸多。正邪莫辨。嘗見某邑高等小學學生。性頗循謹。一入府中學。管理員稍有疏懈。一學期後。即變其氣質焉。又見某高等小學一生天資聰頴。經敎員過奬。遂得驕矜狂妄之疾。卒至除名焉。此皆墮落中學學生之陷阱也。然則若何而可。曰敎員職員。時時以高潔誠篤。實事求是之學理訓練之。除去實物銀錢等腐敗之奬勲。而於學蓺會譚話會。運動會。紀念會。遠足會等時間内。以啓其愛羣愛國愛名譽心。鍥而不舍。性質自變。當軸者果能急主停止科舉奬勵之策。我國庶有豸乎（未完） 
專電 
[電一（北京）]  
　　新内閣制弼德院制將於初九日同時頒布舊署暫留 
[電二（北京）]  
　　新東督趙爾巽奏統一東省行政預籌辦法奉旨著該督到任後察酌情形妥愼計畫隨時奏聞 
[電三（北京）]  
　　又奏東省財政竭蹶預定彌補方法奉旨著隨時會 
 
 
 

Page 4

 
 
商各衙門曁北洋大臣妥爲辦理 
[電四（北京）]  
　　卸任川藏邊務大臣趙爾豐電奏邊務緊要請開復革道傅敔原官署邊務大臣以備後任諮詢贊助 
[電五（北京）]  
　　又奏請收回要地前勦三巖時貢覺江卡等蠻民環請朝廷設官不願回藏自已悅服請飭外務部速籌辦法 
[電六（北京）]  
　　劉廷琛條陳閣制以毋使督撫聯負責任集權中央爲主又片奏審判員若不熟諳大清律例均請黜退 
[電七（杭州）]  
　　杭垣米儈居奇民心怨憤今日（初八）午後四時聚衆數千搗毁全城米店四十餘家 
[電八（長沙）]  
　　沅州府屬近有土匪數百人恃衆刧搶官兵往捕反被拒傷數人 
[公電（江寗）]  
　　各報館各屬自治團體曁農工商學各團鍳本省諮議局消滅言論權亡陳請路絶邦人未知死所願爲立憲國民豈獨雲等四屬扶危之義全省共之幸勿膜視准揚徐海旅寗全體許健雲等公叩 
[公電（江寗）]  
　　各報館鑒前電想達頃四屬各舉代表又致北京電云京憲政編查館資政院陸中堂鄒盛尙書吳沈姚侍郎曁江蘇同鄉諸公憲報館轉江蘇資政院員鈞鑒寗屬預算不成立議員全體辭職值此大局危迫非官民協力萬難搘拄泣請維持以繫全省人民之望云云請登報許健雲等叩　 
緊要新聞一 
[滇督亦驚心粤亂所慮極是]  
滇督李仲帥昨致樞垣一電大致謂粤省風波疊起伏莽可憂現在片馬交涉仍未確定誠恐匪黨藉端煽惑四起響應殊與治安前途大有妨礙請將斯項交涉速行解决以安衆心而弭亂萌不知當樽俎之衝者將何以應之 
[樞府對於粤亂之驚惶]  
　　謕得我倒躱倒躱 
粤督電奏到京時已在三十日午刻樞臣已將散值因事關重大特由領袖軍機再行進内面奏監國以事起倉率頗爲震驚復召各樞臣入内密議良久當晚卽撰妥電旨密寄粤督飭其嚴緝餘黨并將情形隨時電奏至初一日始將此電發表以大小官吏一槪寛免議處故重行宣示以勵衆心也并聞監國曾以此事密召軍諮處濤邸陸軍部蔭大臣海軍部洵邸詢商一切諭次甚爲焦灼慨嘆不置 
樞垣近因屢接粤東匪信宫庭重地自宜嚴加防範且現在兩宫駐蹕南海尤當特别愼重因奏請將初一初二兩日外學伶人供奉觀劇暫行停止其本月中旬移駐頤和園之說亦已作罷所有内務府前派預備園差各員現已奉飭回京矣 
樞臣以粤省屢肇事端其他各省亦難免無黨人會匪暗行勾結因於昨日分電沿江沿海各督撫督飭所屬水陸巡防各軍嚴密查拿無任滋生他變並飭將各地方防護情形隨時電聞 
軍機處於三十日午後又接粤督來電云念九日之變不盡起于革黨並有賭匪從中煽辭現人心稍定而謡言四起反側難安深恐防不勝防貽誤大局請示善後辦法等語樞臣閱畢當呈監國閱看並面請飭下政務處特開臨時會解决善後之策聞已於初一日開議矣 
聞監國接到粤督電奏後意欲簡派大員查辦嗣因某樞老與張有舊力陳此次該省亂事變起倉卒據該督奏報事前旣非毫無佈置事後又能立時將亂黨拿獲擊散與前次兵變情形逈異且該督到任未久一意將該省賭害禁絶其功亦足相抵各樞老均然其說因有寛免該督處分之諭 
初二日廣東自治會致北京憲友會電云二十九日下午六鐘匪黨焚督署當即擒獲城門尙閉幸安謐新城各關擬辦團可期就緖先布詳函自治會華熙學清乃潼東 
又粤京官接家電云二十九日匪徒冒充洋官直入督轅拜謁甫入頭門卽將炸藥曁引火之物四灑翌時火起張督携帶關防從後門逃出避入提署即發電至京報告一切聞此次係革黨煽動賭徒乘間作亂時駐省陸軍均在城外此聞警督隊進城與革黨交鬨因革黨所携槍械均極快利兩方面死 
 
 

Page 5

 
 
者甚衆幸陸軍與巡防營奮力衛擊始將匪黨擊退云 
另一訪函云樞府接到張督電奏後相顧失色密議良久以爲此等亂黨斷不止僅入廣東不過廣東起事較早撲滅尙易内地各處亦難保無亂黨竄入待機而動故於前日通電沿江海各督撫嚴密防範如各省再有疏虞卽惟該省之督撫是問並謂各處如有集會結社等事尤須加意監察勿少疏怠等語並聞香港此時藏匿之亂黨甚多及得廣東失敗之消息皆已分途四竄聞已電飭粤督照會港督恊捕矣 
[粤省革黨旋起旋滅]  
　　人心定官心亦是 
江督初七日致上海海道電云頃准廣東水師提督李歌電開省城亂平後外匪知事泄東竄順德樂從墟竪旂起事聚有千餘人準聞報迅調營勇兵輪往剿卽日接仗傷斃匪黨多名匪黨竄佛山經防營實力迎擊管帶馬惠忠陣亡復擊斃匪黨多名匪遂零星分竄同時順屬之容奇桂洲龍山甘竹馬寗南海屬之九江等處來有會匪揚旗招人起事四處響應勢甚危急初二日即派吳守宗禺帶隊星夜馳往勦辦頃據禀報各處響應匪徒聞省佛大定已竄不能成股不至釀成巨禍惠潮雖有起事之謡昨會粤督請調軍艦來粤巡惠潮洋面海軍部已允派五艘西軍日内亦可到數營足資鎭懾現尙分飭各營嚴密防勦人心安定如常等語是粤匪業已擊散謡傳均不足信卽錄電登報爲盼督陽印 
[御前會議之結果如是]  
　　我早知其不過如是 
初二日召見政務處王大臣會議内閣官制一事兹聞會議之結果與二十八日所議之槪略無甚出入惟推定以慶邸爲内閣總理大臣朗貝勒徐相國爲副大臣而那相國則專管外部以禮邸爲弼德院總裁并議定内閣成立之後凡謝恩召見等事仍照舊制暫不改變惟慶邸則主張内閣總理大臣對於軍事上應有特權而廕大臣極端反對謂海陸軍全權宜直接統屬於大元帥聞當時並有人主張保全國粹謂拜跪之禮不可廢云 
另一訪函云初二日因閣制事特開御前會議監國遍詢各王大臣對於閣制有無異議可以直陳諸王大臣均對稱并無異議當日情形如此而已故召見後即下爲時甚速其臨會者則有慶邸澤公濤朗二貝勒等其所主張仍係前時所議暫行閣制最佔多數并聞某邸之意擬重用上海憲政會會長鄭孝胥及江蘇諮議局長張謇二人以資佐理 
内閣暫行章程修改已經六次最初之稿副總理一人後經樞府改爲一人或二人原稿總理大臣有發閣令之權聞已删去又原議各部大臣非會同總理不得一人獨對此亦層已删去故雖名内閣而性質實與現有之軍機無異云 
[林炳章造福於冗員]  
　　非數奇直命苦耳 
日前林炳章上封奏一件探得内容略謂京内外各衙門窮滯冗員亟應變通造就一槪裁汰似非所宜查京内自陸軍部郵傳部改章後所裁員司已不下數百人新内閣制度不日發表吏禮兩部亦在裁撤之列此等千數百被裁員司將來如何位置而外省通同州縣有由舉貢改就本班者有由優拔獲選者又有由廪增考取典史者考查去歲吏部月放官册驟增官吏數千人將來外官制成立此等人員亦無可位置然此項閑員中學問優美者甚多如能加以新知識成功較年少亦易現時國家所辦法政法律等學堂其學員未入仕途者爲多與其造就無政治經騐之人才何若將此項人員令其入堂肄業不使仕途多數奇之人一舉而兩善備焉應請飭下各督撫妥籌辦法等語聞此摺已奉旨交政務處議覆 
[趙御史揭叅瑞御史]  
　　參人的也被人參了 
上月二十九日御史趙熙呈遞封奏一件探係揭叅瑞賢措詞至爲嚴厲其摺首即爲言官受賄賣摺有玷諫台十字摺中有該御史受某某囑託而叅李三太太又得某某賄金而叅田際雲其貽羞諫台誠罪無可逭等語此摺竟留中未發并聞御史團會議參瑞時全台均表同情獨涂國盛期期以爲不可謂同台醜事宜稍掩盖不宜揭露云云此眞别有心肝者哉 
[京漢鐵路覆車紀]  
 
 

Page 6

 
 
京漢鐵路快車於初一日午前十一時在正定府之南十餘里地方出軌兹探得詳情於下 
（一）覆車之原因　該路近日補修塡土甚鬆中間枕木抽去二根兩旁枕木均腐爛車頭到時已被壓欹側至二等車過卽顛播不堪及頭等車過兩旁枕木壓斷車遂出軌計全覆者爲頭等車一輛飯車一輛半覆者頭等車一輛墨國公使花車一輛（二）覆車之情形頭等車出軌地方兩旁幸尚增坦該車偏右傾倒車輪機關全折各車相聯之鐵紐年久已經腐爛該車傾倒時前後鐵紐均折斷故全車未至傾覆亦不幸中之一幸也（三）覆車時車中執事之情形該車未設警鈴後有覆車前仍進行經執役人大呼紅旗前車苦不得聞比前車知此情形停車之處距覆車地已三十餘丈車中員役當下安電話機於電桿將告援於正定府車站詎該電話機已鏽爛不能用乃趕修電機顧又急切不能修竣不得已遂以車頭開生正定告援 
（四）覆車與墨國公使墨國第一次派來我國之公使由漢乘花車赴京外務部接待員及湖北特派護送員卞道綍昌均在頭等車當失事時迎送各員倉皇失措繙譯四竄竟忘墨使之在車遇險也墨使僅手腕受傷當時二等車中某君見花車中無人乃假新聞記者之名義向墨使道歉一番 
（五）覆車後各西人之情形覆車後西人多携帶照相器將覆車及頺軌全行拍照並將折斷枕木爛片拾去美國新聞記者及墨公使書記均擬電稿發寄各處 
（六）覆車受傷之實數此次覆車受傷者計三十七人内以西人及婦女爲最多美國新聞記者頭部受傷聞不甚重 
時評 
[其一（東吳）]  
天下無難事。不過易者則唾手而得之。難者須冒險而求之耳。歐美各國。創製飛行機以來。其遭險死者。已不下數百人。自我中國人之眼光觀之。誰肯再冒此險。搏性命於空氣之中。而歐美國人。則遭一次險。轉多一次研究。其所以遭險者。必其組織尙未十分完全也。因其不完全。而研究方法。思所以完全之。則遭險者之心乃慰。而後起者之功以成。此歐美國人。所以毎辦一事。往往前仆後起。而終有達到目的之一日也。　 
昨日環落君之飛行機遇險於泥城橋賽馬塲内。距記者所立地。不及尋丈。故觀之甚悉方艇落時全身倒懸空中如飛鳥一瞥而下。記者初不悲其死事之慘痛。而益佩其冒險之勇敢云 
[其二（平）]  
異哉石年史之奏請核定鐵路辦法也。辦路於設施完全之國。與辦路於設施未完全之國。其手續自是不同。管路之權之操自外人。與管路之權之操自國民。其利害又自不同。今徒惑於國有民有之讕言。創爲幹路枝路之謬說。嗚呼。是直不啻舉商辦鐵路之大局。自縱父斤。拔本而塞源矣。 
夷考商辦鐵路之成立。何自昉乎。感於京漢滬寗之種種受虧。種種要挾。不忍國家以寶貴之主權。坐失於歐西列强之手。於是出其資財。絞其汗血。請朝命設公司。粤湘蘇浙皖贛閩蜀等入省。商辦路局紛紛成立。今其成者長或數百里。短亦數十里枝枝節節。黽勉赴功。其志可嘉。其心亦自可矜。一旦乃以幹路之名詞。强迫而收爲國有。微特大負民人之苦衷。未爲後來興辦實業者計。即此國有民有之區分。在路事設施完全之國。猶未免貽譏於通人。今直欲以幼稚之時代。而效顰於軒輊之列邦。君民一體之謂何。亦適足以見笑而自點矣。 
顧或者曰。石御史之言。郵部方在核議中耳。亦安見其果實行者。夫何必未事而逆億爲然試思之。鐵路收爲國有之一言。已嘖嘖焉騰爲口實。石御史此議。果安知非郵部借以引其端者吾目見夫中國商辦之鐵路。且將取决大部之一言。紛紛以入於外債旋渦中矣。電政前規。粲然俱在夫亦何必爲一商辦鐵路哀耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滿洲華兵又與日人衝突]  
文匯報載初八日東京電云據長春電稱本月三號（初五日）有華兵二十餘名不知因何起釁將南滿鐵路車站日本辦事員毆擊該兵等現已拘往審訊 
[北方疫患肅清之電奏]  
直督陳小石爲直省疫患肅清請軍機處代奏電云軍機處鈞鑒洪密竊查直𨽻籌辦防疫情形歷經奏明在案自二月以後各屬疫患業已漸臻平靜嗣復督飭各員加意防檢切速消弭幸能日起有功尅期收效綜計患疫各州縣報告消弭日期至遲均在二月以内二月下旬本可具報肅清祗以防疫爲民命所關必須愼終愼始期有百密而無一疏且奉省特派西醫慕爾來直調查事關徵信亦不能不稍遲以待現經該醫查竣回奉據稱直境疫氣實已消盡留書作證合之各醫報告良有同符此次關外疫熾適當冬令停工之際内地工人回籍散處各屬猝不及防以致傳染二十餘處海陸通商各埠及外人駐軍各處旣須力杜干預自保主權内地僻陋各區夙昧衛生動多疑沮又必須詳加勸導迺不致滋生事端當派布政司凌福彭督同省城防護局長署保定府知府延齡辦理保定深冀定州各屬防疫事宜試署交涉司王克敏會同衛生局總辦存記道屈永秋辦理天津河間永平朝陽各屬防疫事宜並令就近秉承統籌全省經該司局分派各員經辦預防救治事務始事迄今民情安靜外人亦極信服現已普消沴癘一律敉平所有防疫事宜自可就此收束仍飭認眞善後以重公共衞生前定各項規章屬於臨時施行特别取締者此時即可取消其榆關一帶留驗出境行旅辦法卽咨明郵傳部東三省總督定期停辦以節糜費而便交通除將詳細情形另摺續報外合先擇要電陳仰慰宸厪謹請代奏 
[直隸軍政之怪象]  
一）兵備處與軍幕之人才北洋自二四兩鎭歸部後自練直𨽻混成協原爲安轩置張士鈺陸錦章元亮等起見張不學無術以逢迎前運司張鎭芳故遂得兵備處總理兼軍事文案清理財政局總辦並預定爲將來之恊統毎月薪水一千餘金狂嫖大賭日在三不管某班浪遊以是常不到處陸某雖係學生因識字不多遇事不敢專擅現派有廷某亦充文案然非軍界中人章辦測地事則惟知愛錢若命云 
（二）混成協之人才現僅練有兩營其統帶爲李某龔某本行伍出身並不識字而在北洋候差之學生等一槪不用竟選拔此二人爲上級官長蓋因李龔曾充張士鈺之護弁故得致身今職其餘隊官排長以及兵備員司非先孝敬張之老大人某若干不能立于稳固之地位 
（三）新統領之資格混成恊統領本係張士鈺因張兼多差所入甚豐且恊未完成不能得完全薪水故請現任天津鎭張懷芝兼統張鎭何人卽前左手執銅刀右手挽麻繩嚇退請願國會之學生倡議捕拿温世霖之先鋒記大功數次某督稱爲黄天覇第二者也 
（四）欵項之欺詐直隷練兵經費較他省爲最充足若裁减淮練舊軍一半卽足添練新軍一鎭之用不此之計而欺蒙蔽陸軍部于已經歸部二四兩鎭欵項内分割一部分以爲新練混成恊之用嗣經陸軍大臣查知勒令交還全欵遂至所有兩營亦成飛解之勢可謂人謀之不臧矣 
分類新聞政界 
 [P鄂省撙節財政之一斑湖北> 
　　沙巿川鹽局經費奉部飭裁减後經總辦李觀察酌量撙節歸併兹李觀察擬將沙巿設一分局由總辦常川往來照料并派員常駐如宜昌鹽釐向設局卡之地有沙巿督銷分局者一律裁併之模範監獄經費奉部定常年三萬五千兩係撥質當捐一萬兩銅幣盈餘一萬兩籤捐局盈餘一萬兩江夏官租約五千兩自宣統元年銅幣停鑄江夏官房租歷收不足已短一萬二千餘兩以囚徒工作售出之物品年可入銀三千兩抵補仍不敷九千餘兩前曾禀請由司庫籌撥至今尙未着落聞該監經費一項異常支絀云 
[蘇省高等檢察長出洋游學之原委蘇州]  
　　蘇省高等檢察長陸懋勛禀請出洋遊學奉批照准已見前報兹悉該廳丞前因與審判廳廳丞意見不合迭次上禀託病辭差未邀允准陸廳長無可如何　即日出洋遊學兼考察外洋審判檢察各廳制度情形以便回省參仿辦理特具禀撫憲請給咨准予出洋並請派員接署高等檢察廳缺以便交卸後即行啓程等情始奉撫憲程中丞批准並派委度支公所總務科副科長候補知府江紹楨暫署檢察長缺一面附片具奏矣 
[印委擾商釀成罷巿之執拗杭州]  
　　處屬龍泉釐員汪濂縱丁擾商勒拿已捐客發激成罷巿風潮復敢擅調防兵捕拿學界邑民愈憤聯合紳商電禀撫院已轉飭藩司派員查辦一面電札温防會同該府迅赴該縣彈壓和平議結在案現聞該員慮干撤參處分聯絡印官電禀辯誣 
 
 

Page 11

 
 
文云上月初十潘廣信行偷運香菇被獲杭捐移縣請究該行商膽敢糾衆閙局毆傷司事委員亦被揪扭並搶失簿據星夜禀府派查仍不服提訊鬨堂脫逃勒令各店罷巿並截阻商船出入似此不法妨害稅釐合先電禀聞龍泉縣周令續電大略相同並有會營拿辦一語幸中丞恐激民變當卽續電蕭守和平商辦不得操切釀禍云 
[鄂省官塲之風聲鶴唳湖北]  
　　瑞制軍於日昨接粤督張制軍電告革匪突以炸彈轟燬督署情形聞之不勝駭異當以鄂垣雖無匪徒煽惑之謡然不能不防患未然特函知張提督彪傳知第八鎭及二十一混成恊各標管曁水陸巡防隊陸軍警察隊一體加意防範認眞密拿並面諭轅警察特别隊管帶劉道錫祺挑選精壯兵十負鎗守護督署所有東西轅門以内均不准閑人攔入凡係大小官員乘轎到轅者增令特别注意署中差弁書役人等槪各製有腰牌出入必須騐明以免匪人混入且飭陸軍鎭協毎夜各派兩營分作十餘隊梭巡城廂内外以助巡警聲威聞當日據督轅派出偵探報告云漢口德國租界有西裝華人數十名多半操閩粤口音賃屋而居行跡可疑是以密飭巡警道詳細探訪如果確係匪人立即拿辦以弭隠患而保治安 
[度支公所大裁員生武昌]  
　　湖北度支公所掌管全省財政科員繕生多至四百餘人故年需經費十二萬餘金兹因預算不敷將該公所經費减去二萬七千兩非將各科人員酌裁不敷公用已由余方伯斟酌再三於前日發表計裁去科員課員股員二十二人書記員繕生三十八人並有書記繕生百數十人减去薪水三成降等服務聞被裁人數以收掌課爲最計副課長一課員九書記繕生十三現在該課僅留有四人至其職務亦分别撥歸各科課兼掌矣 
[巡警道之消極政策武昌]  
　　鄂省警務公所向設四科其總務科之下又分機要文牘會計庶務四股兹因巡警經費被預算案之裁减不敷支用巡警道黄觀察爰擬將庶務股裁併歸會計股其餘各科股亦大有裁併又以現值裁區减費之際實有人浮於事之况前次警學卒業員生尙未一律安置而困過撤差學員復紛紛禀懇委用若非設法限制實有難於安插之勢爰面飭考績股長嚴定任職章程凡因過撤差人員非滿一年不得從寛錄用以資疏通而杜干求 
外交 
[領事來湘游歷之酬酢長沙]  
　　駐漢德领事偕其夫人來湘先至萍鄉一帶游歷兹聞領事現已回省仍寓西門外禮和洋行於日昨至撫轅拜會以次再至藩署關道署皆談論約一小時之久二十七日爲關道徐戟門觀察請酒之期稅務司偉克非君等作陪撫院楊俊帥亦於是日出城至領事寓所回拜並聞領事在湘尙須勾留數日再行附輪返漢云軍界 
[江南緩裁防綠各營之商榷蘇州]  
　　蘇撫程中丞致江督電云本年預算案資政院議綠營全裁防營裁四成查蘇屬防營無多各屬巡警又未一律成立全恃防營彈壓地方及勦辦各幫土匪往往不敷調遣現擬全裁綠營防務更形吃重實難同時議裁擬卽電商陸軍部請將蘇屬防營一律緩裁以資保衛至綠營一節正月曾准我公電復須體察地方情形分别緩急次第辦理仍祈尊處從長計議挈銜電部一面先行示復督院接電後當復電云來電敬悉查裁减防營一事前准陸軍部正月敬電經飭據寗藩司營務處議詳寗省防營擬俟鄉鎭巡警辦齊再議裁减至綠營自此次裁减四成所存已屬無多再裁則防汎更有名無實與其分年遞裁不如統行裁撤惟裁盡後旣無防營可以調紥鄉鎭巡警尙未普設地方實虞空虚綠營雖無用而熟悉匪情地勢聯絡防緝亦可助防軍之不足擬暫不再裁俟至宣統六年一次裁盡　語當經據准電商陸軍部昨准復開新軍亟須擴充原擬裁减防綠營騰出餉項辦理如實有窒碍難行之處應遵旨詳細奏明至綠營餉項在　經裁盡期内仍照預算另爲一項等因正在抄電咨達鄙意防營難减寗蘇情形相同綠營緩至宣統六年一次裁盡辦理亦較直捷如卓見謂然即將此意挈銜具奏統祈電復會銜具奏程中丞得電大爲欣喜以防營礙難裁減綠營緩至宣統六年一次裁盡極佩藎籌電請江督主稿挈銜具奏矣 
[陸軍預備檢閱之手續武昌]  
　　鄂軍第八鎭前本有三月間部中奏派大員檢閱消息嗣因蔭大臣更改陸軍章程以檢閱大臣一經派定各鎭協即預作準備鋪張外觀故校閱時無懈可擊殊非核實之道特奏定此後檢閱某鎭某恊均不預先知會亦不奏派大員以免各省糜費供張如陸軍大臣意欲檢校某鎭卽臨時密飭該部檢查官趨往如此辦法則各鎭協平時訓練必不敢稍有懈惰當奉硃批照允故檢閱八鎭之事遂作罷論兹八鎭統制張提軍以部中旣不來檢閱士氣未免中餒特請瑞制軍示期檢校一次自行評定優劣以作士氣而勵軍心聞制軍因近日政躬欠愈諭於本月初　前後再行定期以便親臨評判優劣現各標營已將諸項預備妥當聽令行事矣 
[陸軍官長公費議减四成武昌]  
　　湖北陸軍經費部院覈定須裁减二十四萬金至於何項應裁應減則由本省斟酌情形辦理並無指定明文日昨瑞制軍與張提軍召集三處總辦在督練公所會議僉以各標營製備器物凡屬於公家者皆已聞具報銷屬於兵丁者莫不攤扣薪餉所有各級軍官公費一項向例飽諸私囊未免名實不符爰議定暫將公費减去成以昭核實而節浮費但各軍官以各省均未减及公費紛紛反對究不知能實行無阻否 
學務 
[湘省實業風潮平靖之尾聲長沙]  
　　湘省高等實業學堂此次風潮實係趙藩所釀成者該校之借用銅元局並非徒以一紙公文向其索取旣經奏奉諭旨復又奉到度支部農工商部及督撫兩院札飭趙藩皆漠然視之置而不顧及學局再行電禀學部轉咨度農兩部會電趙藩飭其交出趙藩無可如何始飭官礦處將黑鉛煉廠之一部分點交（黒鉛煉廠係將銅元局舊址之右旁開辦）所有銅元局機器房屋皆一律封鎖其黑鉛煉廠機件雖合該校煉礦之用而完全未損及稍爲貴重者皆被鎖置銅元局之一部分中故該校雖已接管所有應用機件仍須添購整飭趙藩深爲得意常謂某道員（官礦處總辦）云那怕曹耔穀神通廣大吳子修替他帮忙楊俊卿迭次催點怎逃得過我的計算要不是吳子修親來對我講說了許多好話我連這點黒鉛煉廠的機頭房屋都不有把他權且敎曹耔穀白打算一塲也使他受受驕横的報應云云某道員回答云這眞是方伯的鴻才語畢相與掀髯狂笑不置 
實業 
[機戶干犯衆怒之結果杭州]  
　　下城新橋朱混堂弄機戶周榮奎 
 
 

Page 12

 
 
以織實地紗機子忽减少一人同業等遂於初一日在下城機神廟内集議勒令周榮奎到塲與之理論大起風潮經周某之弟飛告地方審判廳派員彈壓衆機戶屏之不納及巡警道一府兩縣到塲排解再三始得無事周某受創後情不干休仍以紗棍張子祥等聚衆等情向官塲控告昨奉杭府批云織業近來日見衰微固宜發明新法以保全固有生業然亦必須先與同行團體和衷共洽方是正辦該商所創之兩人織機如果適用亦應謀之公衆或多闢機張爲减去之人衣食有賴若輩旣得遂其生亦何至紛紛阻遏是發生種種擾攘該商先存自私自利之心有以啓之也迨本月初一日之鬨經地方文武各官竭力彈壓始免釀成大事該商亦俯首認咎並出具不再與同行固執爭訟切結在案今無端復飾詞妄瀆非糊塗受唆卽屬不安本分須知工藝競爭改良抵制係對於外貨而言非抵制同胞也來呈請飭行首償還損失尤屬無理取閙至於機具准行與否尤賴該商虚心與同業細爲討論本府亦未便加以斷制也原呈發還不准特斥 
[樂平官紳維持商業之一斑江西]  
　　婺源德興出産竹木甚夥商賈販運必由樂平經過惟沿河村莊棍徒攔河詐索渡船數十隻渡夫又毎毎藉口篙資混纏强勒與棍徒固結成黨未遂所欲即不放行砍牌搶樹無所不至韓漸怡大令到任後訪查此弊屢次會紳開會籌商辦法旋經縣自治會長彭紳輝條呈抽捐保護化私爲公各節並由竹木商人徐高春等禀請保護情願報效捐輸等情韓大令均嘉納之曾親詣沿河察看一週即釐訂章程若干條大槪以法律爲保障業已設有巡船四隻擇要駐泊實行保護諭飭沿河各村紳士協力維持現在一般棍徒渡夫已多有歛跡者俟試辦三個月後商賈信服再行抽捐以濟地方公用查婺源德興運來竹木毎年確有五六十萬根即以毎根抽捐三文計算毎年可得錢一千數百串文如果辦成亦將來進欵之一大宗也 
[豆油之前途可危奉天]  
　　關東大豆前歲運往歐洲者甚盛其豆油之運往不過少許嗣歐商以豆油製造胰子食料等項甚稱合宜較之購運大豆尤形利便是以客歲以來滿洲豆油運往歐洲者日益踴躍行價亦日見提漲詎自客冬由本埠運往之油經歐商試騐内有渣滓不清及摻雜礦油等弊以致滿洲豆油牌號因而跌落而大連出産之油聲價亦復墜地近來該埠豆油驟形遲鈍行情暴落毎百斤由十四元有奇落至十二元四五欠云 
雜記 
[人才調武昌]  
　　粤督張堅以帥以現在籌備憲政諸務待理幕府中需得才學優長深諳法律之員方足以資佐治查有丁憂山西提學司汪詒書守禮家居熱心國政特致電鄂督請代爲延聘赴粤綜攬督幕事宜待以賓師之禮以示優異聞汪學使初本再三辭謝後因堅帥屢有電來敦促情不可却遂於日昨治裝起程前往矣 
[醬園封蘇州]  
　　蘇垣閶門外全豐醬園日昨有吳縣張大令派差到來封閉聞該號因虧欠裕蘇官銀號欵項甚鉅因此發封備抵云該號兼售米糧是以當時號内有貨物三萬金之譜當被封之時已取去不少 
[輪船焚湖北]  
　　漢口某公司一如雲輪船於日前由長沙開駛來漢上月二十八日行抵新隄上首突遇大風該輪大副以江面廣闊白浪滔天恐罹於險當添煤炭開快輪尋覓小港停泊不料火勢過猛碎煤上升加以風勢狂烈致將天篷木板燒燃該輪水手雖多驟難撲救霎時全船俱着搭客被焚者與投水死者約數十人船上水手雜役亦多燒斃誠慘劇也 
[議長入都長沙]  
　　湘省諮議局議長譚組安太史前因接准北京同志會來電約議長入都磋商片馬交涉及東三省危急等項對付方法太史當卽與常駐各議員商酌行止僉謂亟應從速入都共圖挽救之策太史即於二十八日首塗紳商學各界設筵祖餞及歡送下河者計共有數百人之多 
[湘垣大火長沙]  
　　湘省自三月初七日大火後昨二十六日北城水道巷某民房又復失愼其時北風大作火勢飛揚至一小時之久幸各處水龍聞警齊集始行撲滅次日下午四句鐘時西門外水陸洲又報火起幸人手衆多一面拆卸近旁房屋城内各處水龍亦立時出城渡河救護隨時撲滅聞先後共失愼三次損失雖屬不資幸未傷及人命云 
文苑 
[春暮海棠花下（瞻園）]  
一春多雨少晴妍。道是春殘恰未殘。燕子初來逢下九。倚欄惆悵海棠天。 
宦情淡薄比。雲羅猶見。春風簇錦窠。歸計未成花又晚。此生何事不蹉跎。（時乞歸耒得）花事。推排無。盡期晚霞如火不嫌遲。向來綠暗紅稀候。今時花多葉少時。 
也如遲。暮嫁雲英芍藥薔薇盡晚成我似放翁山裏住水亭四月始聞。鶯 
[贈勞玉初學使]  
載筆蓮池卅六。霜冶城萍合感存亡。盛年才氣卑官盡。晚歲艱難　學荒。塵海徒憐人擾擾渡江愁。對此茫茫。穀城黄石知何處。聖世辭榮愧。子房。 
[再調石甫]  
千騎夫君在上頭。玉奴早曉護衣篝。女能破老都綠美。物可移人合是尤。嶺外側生。凡幾。子海南。最大是何州。畫眉樓上凝妝坐。願學鴛鴦不願侯。 
[雜錄]  
[新疆行程記（一）]  
庚戌正月之初。新疆提學使電達保定農務總局。以新疆聘訂農學敎員二人請擇優選派。監督王公遂以走等承乏。公私稽延。直至四月初八日始行首途。需時兩越月安然抵新。謹將二萬。餘里之。聞見彚。錄如後以代調。查於農業上城理上或。不不無小　歟 
由保定赴新疆。約分三路。一乘京漢鐵路車南行至鄭州。換汴洛鐵路車然後易馬車。羅陜西甘肅而至新疆此路須五月乃。達迪化但沿途。皆有客。棧舍宿較爲便利。尋常客人多取此路。者一乘京漢鐵路車北行。至豐台換京張鐵路車至張家口改用馬車至歸化城。換駝車經内蒙古。至新疆。迪化之古。城易馬車乃達省城。約三月可至。但沿。途無食宿。處且無水一切均。須自備行人苦。之惟運。貨物者利。其關。卡較少多取此。路一乘京漢鐵路車北行换京奉鐵路車至奉天。再換日本主權之南滿鐵路車。至長春更乘俄國主權之東清鐵路車至滿洲里。是爲中俄交界處自此出國境乘西伯利亞鐵路車經黑龍州外貝加爾州義爾古斯州葉尼賽斯克。州多本斯克州至波營勢克州之沃木斯克下火車登額爾齊斯河之輪船至中火亞細亞之西拍爾京斯克易四輪馬車至葦塘子。重入國境。自塔城廳換中國馬車。經庫爾喀喇鳥蘇廳以至省城。計由東北。行折而西北行。復折向。東南行。行程約兩萬。里五十日可達但川資。較多此行係因公務。故擇爲日較少者遂取。道於此焉。然以中國人至中國地。而必假。道旋他國。利權外溢者小。國恥不。已甚耶。惟願郵傳部諸公聽之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[環落君飛艇遭險記]  
　　飛行家之哀史 
昨日爲西商賽馬之末日泥城橋賽馬塲一帶觀者甚衆約五點三十分鐘環落君之飛行艇由東而西直向賽馬塲駛來其疾如矢但初時甚高其後漸低聞機輪軋軋聲頗厲環落君先在塲内盤旋一周平穏且速觀者莫不鼓掌迨行至華商跑馬總會所搭之木棚西面環落君似欲扳機向左作一小轉灣然後在場内空地落下不料艇身驟然向右而傾觀者皆大呼諦視之則環落君已脫出座位以足鈎住機上之木條全身倒懸空際而該艇則左右旋轉不定一刹那間但聞砰然一聲該艇已斜傾而下其勢極猛且速全艇木條碎如虀粉但該艇係向右側下故右邊機葉等破碎尤甚環落君適壓機下全身隠而不見但見其頭壓在輪下微露頂髮而已帽則丢擲數丈以外一時場中大譁當有四五西捕及觀賽各西人飛奔而至竭十餘人之力始將艇身掀起則環落君已氣息全無時環落君之夫人亦在場内見狀放聲大哭中西人士亦莫不欷歔感歎旋用板門將環落君抬出塲外向某西人借一汽車送往醫院醫治聞醫生候脈至二十五分鐘未見絲毫跳動以是無法醫治竟無生全之望惟外間論者咸謂艇中共有三人因伏機内得免而記者則祗見一人云 
[奉天諮議局这慰電]  
　　江蘇諮議局正副議長及常駐議員因寗屬預算不成立全體辭後其餘普通各議員即在滬上暫設辨事處通電各省報告一切兹得奉天谘議局復電云支電悉預算無效貴局議長諸公辭職力爭影響全國各局甚大業由敝局電院力請維持并電各局協助希卽代達慰留奉局微 
[關於滬商採購食米之電文]  
　　但望川湘皖三省應允蘇撫致江督電支電悉飭據蘇藩司稱分購湘贛兩省之米專爲蘇屬採辦似難分濟滬食等語滬商請購米石江西自難再商四川路遠該商或不願往應否連同湘皖兩省一併挈名電商及應由何處給照仍請卓奪飭遵爲荷 
江督復蘇撫電眞電祗悉滬商購米一事旣承尊囑電商兹已會同台名分電川湘皖三省俟復齊再行咨達飭遵護照似可由滬道就近發給以省周折謹聞 
江督蘇撫致川湘皖各督撫電據滬道詳接滬南商務分會王震呈稱上海米缺價昻擬由米商自備資本分赴四川蕪湖湖南等處毎處購買白米五萬石運滬平價售賣由該關道給發護照沿途請免釐稅等情查上海爲通商口岸身非産米之區全持外來接濟近日米價翔貴係屬實情可否准令滬商持照前赴貴省購運其釐稅能否准免抑應照納統祈電示飭遵爲禱 
[研鞫暗殺案之嫌疑犯]  
　　五千元果能到手乎駐滬英副领事翰君前日午後駕蒞公共公廨會同讞員寶明府升座特别公堂命提匯四捕房查獲關係暗殺金琴孫案之匪徒王竹卿徐應長（即李應祥）並窩留王匪之婦人陳李氏（卽阿玉）及見証趙安祥徐阿六陳阿標等至案研鞫先由工部局刑事檢查員侃克君上堂譯稱果王等迭犯竊盜等案兹由包探查獲後抄出七晌九晌手鎗兩支並鎗彈等物其槍彈與暗殺金琴孫案之槍彈相似究與金案有無關係應請澈究並據包探楊掌生禀稱王竹卿在捕房稱是革命黨除認金案外尙認槍斃紹興學董胡鐘聲一案據稱手槍係出洋一百元托友張晋發在香港買來請爲訊究訊之王竹卿供稱紹興人前在杭州旗營白大人麾下當差已歇四年以致流爲竊賊往來滬杭等處去歲因犯竊案被拘發押西牢於今正十三日期滿釋出翌日即在東洋公司輪船上竊得日本人皮篋一只内有鈔票現洋共十餘元並手槍兩以及鎗珠等物現均吊案至金胡兩姓之事均不知情實係包探圖得賞洋囑令供認並稱如解送到縣彼可極力幇忙小的以包探將人性命去換重賞因此氣憤實供叩求青天明鑒陳李氏供稱家居閘北丈夫陳阿香向在法工部局爲捕鼠小工素來安分王竹卿帶有一母一妻向氏家賃居樓面半間餘不知情趙安祥供與王等相識去歲王與同黨徐阿六在汕頭路串竊被拘徐則兎脫後由王之二房東陳李氏向徐詢問據稱王如累徐定將金案發露等語曾由李氏 
 
 

Page 19

 
 
轉告小的是實詰之徐阿六供稱與王爲友餘事不知陳阿標供稱前因犯竊與王同押西牢相識釋出後於二月間與王相遇見其帶有手槍據稱在東洋公司輪船上竊來餘不知悉乞鑒旋復經中西官向各人一再盤詰供仍如前遂判將一千人証分别還押候澈查再核 
[領袖堅以上海縣爲越權]  
　　租界領袖領事照會滬道云爲照復事接准貴道來文義善源之事閱悉壹是本領袖查會審公堂章程第一條載明租界内凡刑事錢債案件惟會審官有辦理之權是其權旣悉在會審官上海縣即不能管理此干涉義善源倒閉一事實與章程不符來文又謂公廨出票差送領袖簽字者惟拿人之章爲然他項不得以爲比例却又不然查本署簽票底册案關拿人者僅十之二關於封啓舖屋及諭單傳票等項且十之八可核按也須知案無鉅細槪得簽票爲向辦常例此不照辦理亦相悖至必知會捕房一層本具深意卽如此事上海縣等三員自行前往惟時若義善源出以抗爭試問上海縣有何法處置旣無差票已失入室調取簿據之權卽使義善源鳴捕竟將上海縣等三員逮押理亦許可况按法律義善源並無甚罪名總之此事在上海縣無應干涉之權會審官不應紊亂向章是以本領袖現今惟有照請貴道告誡該兩令嗣後上海縣倘有越權行爲會審官或有不知照捕房及不出票簽字辦事情事致肇事端當惟該員自承其責其隨從丁役倘遭困累亦屬咎由自取又現在領事公會有洋商禀控義善源之案縣廨等員前所調查该莊銀錢計有若干何等保據所取者何物吊存銀錢是否封固相應並請貴道查照詳細見復以例轉知爲此照會望切施行 
[密查劣董苛索擾民]  
　　江督張制軍前據松江府戚升淮太守禀稱現當舉行新政之時往往有不知自愛之劣董假舉辦新政爲由幻出許多名目苛斂小民或以破除迷信爲詞侵奪廟産或以添設學塾爲名騷擾商舖甚至牲畜之微蔬菜之細無不派抽捐項貧民實疲於奔命請飭查禁等情制軍以破除迷信添設學塾確爲新政要舉但劣董分外苛索以致貧民被於奔命實爲壞法之尤若不亟爲查禁恐影響所及必致漫無檢束於新政前途大有障碍因卽委派嚴太守寶麒等分赴松屬各處密爲查訪如有假名苛捐情事立予究懲現嚴太守已於學昨到滬調查矣 
[蘇撫札滬道又]  
　　取銷直隸防疫章程 
本年四月初一日准督院張咨開本年三月二十七日准直隸督院陳電開直省奏報疫患敉平一案前錄電奏稿電逹在案念四日欽奉電旨陳夔龍電現在疫勢一律敉平請取銷前定規章並定期停辦留騐以節糜費而便交通等語着該部知道欽此當即欽遵轉行辦理兹據司局詳稱臨時防疫施行章程至三月十五日一律取銷其留驗出關行旅亦於是日停辦出口輪船由關道轉知稅務司通知各口一律免驗放行等語除分别咨明並飭遵辦外敬請查照施行等情到本大臣准此除咨行外咨會查照飭遵等因本撫院准此合就札行札到該道即便分别移行查照 
[滬道允再勸减房租]  
　　滬道劉觀察批商號復昌等禀云請減房租一事前經本道備文商准法總領事照復允向法租界内之法商各房主諄勸减讓在案據禀近來巿面尤爲清淡商力難支目係實在情形候再分别照會移行轉諭未减各房主酌量减讓可也 
[吳淞開辦高等商船學堂]  
　　郵傳部擬辦商船學堂聞已奏准指定張季直殿撰前曾規畫吳淞口基址設一高等及附屬中學並預科等完全之商船學堂併將李紳雲書所報効之寗波益智學堂作爲附屬中學奏派高等實業學堂監督唐蔚芝侍郎兼督斯校業已接收聞唐侍郎已知會各省督撫出示曉諭廣招沿江沿海居民子弟於閏六月到校投攷免收膳費以廣造航業人才云 
[敎育聯合會第七日開會]  
　　初八下午二時各省敎育總會聯合會繼續開會仍由胡玉孫君主席宣讀江蘇議案統一國語之方法定爲三條八子自全體贊成浙江代表起問現今可否續提議案决定收受並决定收受以今日爲限議至四時休憩後沈信卿君主席討論福建江西河南三省議案至六時休會定初九開會續議 
[命案照章解縣]  
　　江北人秦三張洪明袁金鏢等於上月初四日偕同鄉多人至江灣萬國賽馬塲觀看飛行艇適因天雨秦等冒雨飛奔被是處鄉人趙茂蘭王阿貴疑爲盜匪鳴鑼集衆將秦等圍住兇毆致將張袁二人毆斃秦等脫逃業已由縣騐明緝兇究辦嗣因王趙二人同在虹口被秦遇見扭控捕房解送公堂押候移請寶山縣查明復核在案昨由捕房將二人解廨復訊據屍妻袁張氏與秦三偕同當日被毆脫逃之張洪文顧慶如崇大陳慶裕袁寳青等訴明前情環求伸雪孫襄讞商之德師副領事以案關人命判一併解送上海縣訊辦並請將訊供情形復廨候核 
 
 

Page 20

 
 
[復訊昌官撞騙之奸徒]  
　　吳淞路某牛匨主金桂祥因錢債紏葛在公共公廨涉訟詎有康阿成者自稱熟悉官塲竊得寳讞員名片一紙向金妻邱氏騙取運動費洋六百元嗣因事無效力並被金查悉控請捕房將康提案押限繳還昨復由廨提訊康供已還洋一百元今日再繳一百元求宥中西官以事關冒官撞騙自應嚴究惟原告未到判康還押候下禮拜六再行訊辦 
[土棍竟若是之跋扈耶]  
　　西北鄉諸翟鎭附近三十保頭圖居民張書紳前被土棍曹小第陳阿根倪阿連陸金生張丫頭等乘間攫物由張控縣堤到倪阿連陳阿根二名分别責押開釋不料該土棍等近又挾嫌聚衆將張子和尚拔去藏匿陳家宅（此爲流氓聚集之處人呼爲小梁山（勒令伊父備銀往贖張書紳爰復投縣喊控由田大令飭差提獲曹小弟陳阿根張丫頭等三人詎行至半途被陸金生倪阿蓮糾黨數十人一併刼回該差回縣禀報後大令大怒正在加派差捕前往拘拿又據張書紳投案禀報謂曹等刼回後又乘黨羽未散蜂擁至家將門窗檯桌箱籠及灶間内一切器具搗毁盡凈大令以該土棍如此横行實屬不成世界立飭差捕趕往密定須盡法懲治儆跋扈 
[西商賽馬四誌]  
　　昨爲旅滬西商春季賽馬之第四日計賽九次第一次九馬英捕房副捕頭白衣藍帽黄馬勝第二次六馬丁部局西人魯代大英公司黄衣帽白馬勝第三次八馬洋人小白來代怡和洋行黑衣帽白馬勝第四次十六馬西人四羅綠衣帽白馬勝第五次舉賽跳浜共十二馬强生代匯票西人黑衣帽黑馬勝（内有兩西人於馬上跌下一人受有微傷）第六次十二馬老公茂洋人開部藍衣帽白馬勝第七次十四馬西人小白來紅衣黑帽白馬勝第八次七馬沙遜洋人十言藍衣黄帽白馬勝第九次十三馬克杜學堂圉人馬阿炳醬色衣帽黄馬勝 
[翻戲横行無忌]  
　　野雞掮客駱仁言（綽號落腎閹）係著名翻戲恒令其妻（駱妻工翻天印術手叚甚高）及妻妹勾引官商到家局賭受害者已指不勝屈今正先誘某某等至家聚賭有程姓被騙至萬餘金他友勸勿再往而和涎一喬之色仍往來無間竟達一箭雙鵰之目的於是駱之騙局盡行洩漏迨二月間駱又帶牌九司務至滬南某姓家施其騙術被程友畢某等覷破奉以老拳而遁駱銜之乃串同某甲迭至畢某各家恐嚇敲詐羣擬控諸官長甲始知難而退嗣駱又播造謡方並以揑名禀詞郵遞蘇滬各衙門從動官長一面托人至畢某等處揚言某大員係伊友某京宦之門生且已自向某大員關說不日有委員來滬查訪祗須毎人報効千金便可消弭無事云云兹聞駱之舉動已爲其主人所聞以其托名索詐有損名譽有即行斥退並禀請官長提究之說 
[提右營參將易人]  
　　卸任上海提右營參將周明清赴道署禀知交卸日期新任署理參將楊奇璇昨卽由松乘坐火車來滬假城内石皮弄長壽菴爲公館定今日辰時接印 
[貨捐局追繳磚灰捐]  
　　本縣田大令昨接貨捐局總辦吳秀芝太守來函略謂磚灰認捐董事周世鑣經理汪棣生前由福昌源鼎泰福記源順順記等磚灰行五家擔保認捐毎年認繳錢二萬三千餘串開辦以來陸續短繳爲數甚鉅請即飭傳周世鑣汪棣生曁擔保之福昌源等五家到案訊追等情大令展閱後准即飭差傳訊 
[商餘學會今日開會]  
　　商餘學會體育部前定初二日舉行第二届畢業式因天雨展期星期日（即初九日）聞届時無論晴雨不再展期云 
[城内]  
得保首領○謀斃弟婦之兇犯王阿炳在監病重已誌昨報兹經官醫診治無效已於前晚身死當由　署禁役禀報田大令立即禀明滬道請派鄰封相驗 
拐匪瘐斃○拐犯譚　岩經本縣田大令嚴訊數次尙未供認　候申詳上憲核示在案兹譚在押病斃當由看役禀報田太令正欲禀請滬道派員相驗旋由其妻郭氏禀求自行收殮大令　之 
[南巿]  
起運軍裝○本邑西南鄉閔行鎭巡警分局某副巡官近因防務加嚴禀請閘北巡警總局總辦汪觀察撥給鎗械以資捍衛觀察以浦東洋涇巡警分局巡邏隊遺留毛瑟槍十支堪以給用定於今日午　交付閔行小輪妥愼運回昨已派令巡長朱鳴持片至自治公所禀明前情請即轉知水巡隊一體查照無庸如留 
凌虐學徒○製造局砲廠後面之某木作學徒朱阿大即施阿大前日私逃至浦東楊家渡露宿街頭由巡士帶至二路二區詰明該學徒年十五歲父名練根因被其師顧玉堂責打逃出當即函送南區飭傳其師到案詰究 
追獲匪徒○魚販何湘泉昨晨行經大達馬頭被匪攫去搭連袋一只内有銅元數百枚當即追獲陳得升王立生二人連贓送交巡士解由裁判所訊實判陳戒責三日下押一月王責二百下押二十天 
同是私姘○前在城内警局充當巡士之馬長生前取黄氏爲室旋被清江人織帶匠張啓良誘逃無蹤已閱兩載前日在西門外打鐵浜將男女尋見扭控西區移至裁判所研訊黄氏供年三十二歲被馬在籍誘奸來滬同住嗣被其妻鄭氏偵悉來申與氏拚命氏因恐懼逃至濟良所移送英公堂其時馬已改名陳某在浦東充當巡士致未拿獲後由胞弟壽文領回同居與張私識是實質之馬仍供稱係是娶來判張戒責一百五十下押三星期黄氏戒責一百五十下暫留飭馬邀同鄭氏來案質訊發落　 
[閘北]  
原告放棄○住居閘北發祥里日故木作頭黄發記之妾程氏去年被韋成遠之妻王氏誘拐捲逃前日忽由黄嫂黄王氏及程氏之毋程劉氏偵知程氏韋妻同匿青浦縣境前往尋回扭控四路分局經蕭正巡官暫押候訊嗣因黄發記之妻不願到案控訴巡官以案無原告飭將程氏韋妻一併斥釋 
巡警捉賭○陳阿二住居藥水廠後前晚紏集多人在家聚賭被崗巡查獲七人解入四路分局經蕭正巡官訊明屬實判各罰洋一元飭具改過結開釋 
責成保人○老嫗劉張氏扭劉一可至四路分局控被趙某借去洋三元由一可担保屢索不還趙已避匿請向該保人究追當經蕭正巡官質訊一過判劉押候繳洋開釋索洋衝突○江北人王韋杏昨向王道全索討借洋數角致起衝突互相扭毆由崗巡一併拘入四路分局經蕭正巡官訊得事甚細微分别申斥諭令出外理處 
[英租界]  
自投羅網○周榮記前將沈志雲之田單向胡祥蓀陳重卿抵借銀六千五百兩延不取贖曾於四年前控奉公廨飭提周已逃逸詎周近忽來滬前日被捕房查獲昨解公堂請究判押昨補傳人証到案再訊 
方始出現○德商怡昌洋行控王斗初不交定貨一案因王逃匿案懸二年兹王忽出 
 
 

Page 21

 
 
現前日被探提獲昨解公堂請究判押候查明案卷再訊 
私開賭塲○陳阿錦陳有仁在楊樹浦路三千一百零一號鄭仁和銀匠店内私設花會賭博被捕查獲昨將兩陳併解公堂訊實判各押一月示儆 
保人受累○盧少堂控車夫李阿二竊取值洋六百元之綢皮衣服一案昨由捕房將李之保人陳李三解廨復訊判照前斷交妥保尋交李阿二到案再核 
女子自由○江北人王文學控女子顧丫頭與馬趙氏串同悔婚一案前晚由廨復訊原告偕次子王嘉林投稱前年曾出茶禮聘金約計洋五十元聘定顧女今忽悔婚求斷訊據顧女供稱並未受過王姓聘禮不愿嫁王是時王父子聞女言詞激烈亦愿離異孫襄讞得供以馬趙氏無干開釋顧女判發棲流所擇配如後有人婚娶着繳茶禮洋五十元以便轉給原告並着具結存查 
押追抵欵○四明銀行控北河南路已閉洪餘慶堂藥店主洪佩卿不理押欵銀三萬餘兩一案前晚由廨提訊原告投案求追訊之洪求寛限料理判押限兩禮拜還清如違嚴追 
限理借欵○趙發茂控榮曉清不還借欵銀五十兩前晚由廨提訊屬實判榮限一月清理並因兩造均有另案飭令分别押候訊核 
並非拐販○姚阿金由汕頭帶領四歲小孩乘招商局某輪來滬該輪中人見其形跡可疑即將姚與小孩併送捕房昨解公堂訊無拐販實據判姚開釋並着覓保領孩 
跳出火坑○濟良所昨解不愿爲娼之妓女鄧王氏到廨請訊據供金壇人因在娼寮不堪其苦求恩超豁判賞洋四元着令自行回籍 
人面獸心○鄉人史東生近將胞妹潘史氏誘令與朱善洪姘識復將其弟媳史俞氏誘來圖賣前日被其妹女潘紹新及其弟史阿茂來滬將各人一併尋獲扭控捕房昨解公堂訊供各執判紹新阿茂均交保餘人分别押候查明於下禮拜六再訊 
[美租界]  
西捕回國○匯三捕房代理副捕頭八十七號三道西捕史體　服務期滿於西歷本月九號請假回國遺差以本捕房四十號三道西捕潑林剌庖代 
小工路斃○小工毛阿四住百老匯路福和里某客棧内昨因患病沉重被棧主逐出倒斃於該里口由其弟毛阿五報告捕房求免送所報殮自行棺殮捕頭准之 
同業爭鬥○剃髮匠劉國增毛利順二人昨因爭奪生意在西華得路互毆劉破毛毆傷頭顱由捕併送捕房押候核辦 
硬索回扣○龔海成昨向蓬路一百七十五號日本木匠作收取帳欵破該作夥華人某甲索討回扣不遂逞兇肆毆龔即報告捕房請爲查辦 
[法租界]  
追還田産○高王氏之夫在日曾將坐落寳昌路之田一方抵於盛蘭亭得洋一百元氏夫病故後棺柩即葬在田内近因盛亦去世遽由盛妻朱氏將田售賣他人以致王氏向贖無差控奉公堂將朱氏傳訊朱氏稱丈夫在日與王氏之夫素來交好故所抵之田並無憑據惟託故夫代借洋五十元立有字據後因急用遂將高王氏之田轉抵於人計洋三百元中人等以氏夫雙目不明從中欺弄竟將該田寫爲賣絶求察聶司馬判令王氏備齊本利朱氏交保限一月將地贖出交還原主 
失火罰鍰○大成祥東洋莊夫愼一案前日復由公堂傳訊中西官以該店查無縱火實情照章判罰保險費一成銀一千五百兩仍交原保着即交洋完案 
尙有見証○法興報館前控某公司經理人余石卿不付厚生支票洋一百元已由公堂迭訊不認兹又復審原告洋人稱此票於宣統元年十一月廿四日由該公司洋人福德蠻付下後向石卿照對彼已允認詎事後一味游約　追余供福洋人在公司訂立一年合同未及到期即不别而去當時原告持票來向商人並未答應况事隔二年忽爾興訟萬無承認之理聶司馬以原告旣稱確有見証姑准交保候原告邀到証人到案覆訊核斷 
海上閒談 
衙署門稿一役。胡爲而裁撤哉。蓋以若輩人格較低。往往有狐假虎威。播弄需索之弊耳。而今之收發處則何如。 
上級衙門。訟事稍簡。尙未聞有若何之流獘。而與民接近之衙署。則收發處之投禀有費。抄批有費。凡從前門稿所有之陋規收發處旣莫不有之。而其他種種之招權納賄。則尤。甚且其對於本官一方面。因權勢較大於門稿。尤易進言而慫動對於書。差雜役等輩。亦儘可爲其所用。無俟分潤。語云换湯不換藥。又云一蟹不如一蟹。其斯之謂歟。 
且也。從前往往有無賴生員。改易姓名。朦充門稿。而今則冒揑官職。充當委員矣。叩其府經縣丞等職之來歷。旣非。考取亦非捐納。且又非由保舉而來不亦大可異乎雖然。我知。之矣。從前聞有俄國監生。安知無俄國府經縣丞之官職哉。 
夫裁汰門稿。改設委員之初。其定章本應由上級衙門派員至下級衙門。專司其事。蓋隠寓監察本官之意也。而今則大都由本官自擇平時交好者。請於上級衙門。加札委派矣。不已失其本意乎。 
嗚呼。吏治窳敗已達極點。豈立法有不善哉不能遵行之過耳。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部修訂存古學堂章程（續）]  
　　史學門中等科 
以上通習課共計三十六 
國外新聞 
[英國工人保險議案之内容]  
　　初七日倫敦電云英國財政大臣喬治君在下議院呈遞工人衰弱疾病失業三項之國家保險詳細辦江衰弱疾病兩項擬强逼工人每星期男工出四便士女工出三便士於工資内扣出國家出兩便士主人出三便士至第三項辦法擬由機器建築兩業入手强逼工人主人毎星期各出兩個半便士國家則認出全費四分之一又電云喬治君估計强逼出資之工人共有一千三百十萬名患病之時准由國家給予費用並由官醫醫治免出醫费國家歲給地方官英金一百五十萬磅以助醫院經費另給一百萬磅以充醫治病人之費喬治君並豫料保險費終必有餘能使國家准令六十五歲之人領用養老金至失業保險一層凡因品行不端與工人罷工及廠主罷工而歇業者則均不給費如有女工生産於一月之内不能仍行工作則給費三十仙令此爲該議案之特點民間大都稱許又電云喬治君國家保險議案已在下議員第一次宣讀其大要綱領全院皆甚嘉納並受各處之歡迎（譯字林報） 
[英政府要請波斯借本築路]  
　　初七日倫敦電云英國外務部大臣葛雷君答某議員之質問謂政府現請波斯用英國資本在波斯西南築一鐵路其來文之内容及覆文之性質此時不能宣布云 
[英國女子選舉權又進一步]  
　　初八日倫敦電云自由黨議員開姆浦君呈請准令家族女主人有國會選舉權之議案經下議院隨意討論後已舉行第二次之宣讀贊成者二百五十五人反對者八十八人惟當時與議之員甚少各大臣亦未到會恐該議案仍難於本届會期内通過因政府與此議案尙非適用之時也 
[土耳其政界之齟齬]  
　　初七日倫郭電云據君士坦丁電稱財政部大臣特茄維特培業已辭職其餘各大臣代表青年黨之抱進步主義者不日均將辭職因黨中各員互生意見將使保守黨得占優勝耳 
[土耳其聖骨被盜續誌]  
　　初七日柏林電云土耳其聖骨被盜一事今有英公司被人告發因該公司曾經土政府許以尋覔大偉德皇之寳藏國人聞之大爲震動國會中已詰問此事 
[俄國改革警政議案] 　 
　　初七日柏林電云俄國改革警政議案已呈入内閣核議 
 
 

Page 27

 
 
[瓜哇疫患近聞]  
　　初七日柏林電云沙拉巴牙近有疫症發現瓜哇一處死於疫症者已有一百五十三人 
[英日條約調印]  
　　初七日東京電云英日條約已於昨日在外務部調印（以上譯文匯報） 
小說 
[殖民小說華僑淚（二）]  
宋宫保却毫不在意。連忙請他起來。恭恭敬敬的相待。祗說當初若没有你這般一激。我就到如今。還是一個廚夫。那裡有這般發逹的一日。你不但不是我的仇人。並且還是我的恩人。說着。立刻設宴欵待。還送了他一千兩銀子。列位看官請想。若果然遇着了這様的事情。那做宋宫保的自然没有什麽。那做舊主人的。雖然得了他一千銀子。究竟心上可跼蹐不跼蹐。面上可慚愧不慚愧。俗語說得好。人急懸梁。狗急跳墻。到了這個時候。就使自已不蒙什麽损害。也没有什麽意思。何况未見得就能不蒙損害呢。不但人事如此就是國家的交涉。外交的樞紐。也是這個様兒。雖然自已的國度。要爭取格外的權利。却也總要給别人留些退步於爭權奪利之中略。略的寓些兒退讓之意。切不可一網打盡。只顧了自已的利益不顧别人的體面。萬一個老羞成怒閙。了個什麽亂子出來那。就前功盡棄。懊悔不及的了。以前七國的時候秦王聽了張儀的話兒。使着詐術。把個老寔不過的楚懷王。當作本偶一般。哄來哄去。到後來索性把他軟禁起來。以致憂憤而死。在國際交涉裡頭。占了這様的便宜。豈不是稱心快意的勾當不料不多幾年。項羽入關。放火燒了阿房宫把秦國的子孫宗支。殺得個乾乾凈凈。一個不留。這才是天道循環。分毫不爽。列位看官想着。可爽快不爽。快可怕不可怕。從來天地生人。最緊要的。就是一個廉恥心。如若一個人没有了廉恥。種種的敗名喪節。毁禮滅義的事情。就都在這個裡頭。發生出來。所以凡是一個人。受了那非理分外的羞辱困苦。一定激發出一種激烈憤恨的思想來。將來。的報仇雪恥。成事倡業。也都是在這個裡頭發生出來。一個人要是没有這般志願。没有這般思想。那就是禽獸一般的人了。 
來函 
[陳崇黻等致招商局函]  
警啓者貴局江天輪初四日由申駛甬過立江洋面遇霧至力表渚與鎭海相近地方觸入山脚旋打倒車而船底前身穿裂大洞水進數尺經設法補苴始勉强抵甬初五日某等自鄉赴甬上碼頭不知江天之有此危險也旋搭房統各艙來滬出鎭海口水大進岌岌可危抛錨修理次早三句鐘始起錨至外洞沙水又大進闔船驚惶哭聲震地各人往尋買辦始則虚言欺飾斷且不能謀面衆人呼救無路莫可奈何只得聽天有命幸而彼蒼保佑寗人尙無風流至初六日下午二點鐘始抵申耳伏念初五日船已穿洞旣抵寗波理宜槪不趁客以重人命卽趁客矣船出鎭海水又大進亦當回駛寗波爲補救之計乃俱不出此居然履危蹈險以人命爲兒戲萬一此日此時稍有風浪我輩千餘人皆葬於魚腹中矣某等恐貴局不知情形爲此卜達清聽此後務飭該輪痛改前非以保我輩之身命即以保貴局之名譽幸甚幸甚陳崇黻張雅言胡濟美李壽萱施逵謹上 
[南巿信昌典邵子俊來函]  
　　閱初八日各報載華洋義賑會會長失竊一案適有金表當在信昌典并載典友言此表時常來質認爲熟物云云實有傳聞失實之處查此表並未時常來質業經照章備本贖去且以物質錢照部章向無保人特此聲明祈貴報刊入來函欄爲感 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
