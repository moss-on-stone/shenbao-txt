# 1910 - 111 - 4913370

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月二十日内閣奉上諭鹿傳霖奏假期届滿病難速痊懇請開去軍機大臣要差並續假一個月一摺鹿傳霖著再賞假一個月安心調理毋庸開去軍機大臣差使欽此 
旨花沙布著賞給頭等侍衛作爲伊犂錫伯營領隊大臣照例馳驛前往欽此軍機大臣署名奕劻世續鹿傳霖假那桐吳郁生 
宫門抄三月二十日召見軍機克蒙額 
論說 
[論日本外交家之手叚（叚世垣稿）]  
　　蓬島之麓。瀛海之濱有人焉通華語解華文嫺華禮諳華情。足數歷華土。口數食華珍。聲望學問。日清協會中錚錚露頭角者。甫接談幾疑其爲華人也。故世稱之爲支那通。蓋其稽考華事也非一日矣。其人爲誰。曰青柳篤恒。青柳氏之對我國人也。口頭禪全效法於大隈。言必曰同種。語必曰同文。言語口吻。若與吾人深寄同情。而抑知庽政策焉。内紛找國情外間我邦交。數年來西交政策。未有不本斯旨者。試觀日本新聞界。異口同音。於袁之去也。曰滿漢之消長。端之罷也。曰滿漢之衝突。江之遭譴責也。曰滿漢之暗鬭。鐵之准開缺也。曰滿漢之内訌。凡廟議授一職。黜一官。必繫辭云爾。夫黜陟大權。操之君上。朝廷果以私見進退大臣。是自誤家國。吾恐彼將馨香祝之之不暇。安有籍隸異國爲。我國效忠於萬里外。然而喋喋不休者。滿漢而鷸蚌之也。我方撲其餘熖。彼猶燃其死灰。利用滿漢問題。期摇惑我上下之心理。而逞其封豕長蛇之欲。至於今誠所謂司馬昭之心。暴於行路者也。此紛我國情之政策也。而於外交。亦復揑詞中傷。播弄中美。擯諸壇玷之塲。納諸孤立之境。而後聨英俄之力。稱雄踞海陸。俾我國遠不能交。近不能守。輾轉於彼國政權之下。如韓國而後已。此間我邦交之政策也。謹即青柳氏論滿州鐵道中立與清國之言。（見日本外交時報）分柝解剖。庶知余言之不謬。 
青柳氏曰。日俄日法兩協約。以保全清國爲目的。日英同盟宣言亦然。爲清國者。應百拜稽首答東鄰之好誼。詎意聞約之餘。朝野驚駭。意若列國間以日本爲中心。行平和的支那分割。解釋清國保全四字。曰列國約保全則保全。約分割則分割。清國之獨立安在。今日能唱保全清國者焉。知明日不唱清國不保全乎。時適有韓國保護條約告成。於是洗筆再評論二協約曰。由來保全之不足恃。概如此。殷鑒不遠。在於朝鮮。日本當數宣言保全朝鮮矣。而今則何如。又適有西園寺首相滿洲微行。寺内陸相滿洲視察。林外相粗忽失言。（引證韓國豫戒清國）愈使清國疑懼。日本以清國爲韓。續及安奉事。起日本用高掌擎天之手叚。堅清國之疑。而宣言之。誠意遂成水泡矣。 
按清國保全之議。爲世界大局所牽。非日本一國所得市恩。庚子所惟未即。淪亡者。沐世界和平餘澤。非我國一國私幸。不然。日本雖唱之。其如列國不同意何。日不能强制列國。安能必列國之同意。掠人之美。以爲已德。何言之而不赧顏也。且以吾人所見保全清國者。適以自保。何哉。我國首應日本尚可睥睨於脇腋之下。吾國一去。歐米蓋頂壓力。豈區區三島所能支持。行將埋没於洪洋巨浸中。尚得作中流之砥柱也耶。日俄之役。防俄人之南下。保全之約。杜西方之東漸。爲日本者。得以肆其鼠竊狼貪之技。是不但以保全清國者欺清國。而實亦欺列國也。國人賦性篤實。不適於偵探。然嚴善惡之分。不敢輕於疑人。彼謂招吾人之疑者。豈事實乎。將誰欺。欺天乎。（未完） 
專電 
[電一（北京）]  
　　某御史奏提倡工藝端賴比賽南洋勸業會關係甚大督臣但知節省不圖遠大殊爲可惜應飭力加整頓該督臣到任後毫無布置恐難勝任 
[電二（北京）]  
　　勸業會審查長楊士琦定二十八日請訓出月初南下 
[電三（北京）]  
　　内閣條陳將侍讀改爲五品中書改爲六品 
[電四（北京）]  
　　楊署撫電告樞府湘省各處缺米故益陽等處飢 
 
 
 

Page 4

 
 
民相繼響應業已平靜現正赶速採米接濟外人損失調查已竣核與各國所開相差殊遠請與各駐使嗟議 
[電五（東京）]  
　　華盛頓確實消息巴拿馬運河將於一千九百十四年之初竣工（前謂一千九百十五年方可竣工） 
[電六（東京）]  
紐阿爾良斯聖的俄及舊金山等處皆競爭爲博覽會之地 
[電七（寗波）]  
　　各報館鑒中外各報所載寗波南門學堂被焚道台被戕並無其事請更正爲叩寗波敎育會按本報未載此事 
緊要新聞一 
[湘省亂事近報]  
　　某京報載湘中訪函云湘自春初以來米價日昻民不聊生布政司莊賡良與岑春蓂積不相下民多請岑發平糶岑向莊云湘人百錢一碗之茶可飲獨百錢一升之米不能食耶莊因藉此會同紳士孔憲敎演說於衆曰撫謂茶可百錢米豈不可百錢不知飲百錢之茶者皆富貴子非貧民也民益怒岑而戴莊遂蜂集撫署號懇半糶岑旣惡其爲莊賡良慫恿堅以强硬對付而警道賴子佩復有前南門外被辱之恨力主開鎗轟擊頓斃數十命民益憤激此初四日事也初五撫署旣燬岑春蓂逃匿莊接撫印喜溢眉宇屬員道賀冠履盈門頃刻開燃爆竹念餘石撫署左右爆店爲空時已有匪徒乘間煽動鐵路總理余肇康因米貴解散土工致土工亦聚而爲匪聲勢浩大皆謂莊大人孔大人云米榖之貴皆由學堂敎堂所致一唱百和致午後一時而學院街之敎堂府中學堂樊西巷之蒙養院已火光燭天矣紳學界恐懼殊甚往見莊請保護莊但云學堂平日太矜奇立異宜其惹人恨惡語以外交則不答俟各紳出即調全省兵自衛至四五時而各處之敎堂成灰燼矣至七八時而南門外中路師範及公立鐵路學堂又付烏有矣而莊賡良竟不調一兵保護所出告示但用署理巡撫莊名義慰撫饑民並無一字提及敎堂學堂於是民衆共呼莊賡良爲青天謂莊大人亦惡敎堂學堂我輩正好替大人出力排除此障害也至初七日莊不得已始出幾張告示保護敎堂然學堂則始終未曾提及 
湖南藩司莊賡良之子名鍾溥以知府在鄂省候補充振務局提調前串通知縣李章　採辦振米浮報價值每石實價二兩五錢報銷銀三兩二錢浮冒數萬金現爲瑞制軍所聞已派知縣祝廷紱查實不日即具摺參追亦積相於民之一端也 
初九日湘紳致湖南京官要電云法部黄左丞王廳丞曹胡參議鄭侍講黄侍御凌陳簽事袁部郎及同鄕諸公鑒湘省民食昻貴早現荒象紳商迭請岑撫籌備斥爲張皇閣置不理昨飢民因乏食在南門外滋閙井不設法平糶遽飭警道拿辦致激衆憤羣向撫署要求釋放岑旣不出示開導傳齊僚屬至署并將常備軍巡防營全數調署自衛各處敎堂學堂租界洋行遂無一官一兵保護聽其焚燬及撫署被焚皇遽無措懸牌揑稱病故以關防交藩司用署巡撫名銜出示安撫飢民始漸解散岑遂濳逃臬署置大局於不顧連日安輯居民皆藩司主持湘省人民旣以岑故莊署屬實數日不奉明文頗覺惶惑現在伏莽甚多各屬聞省警均有蠢動之象若非速賜簡任必致再生他變昨由聶中丞王閣學等公電鄂督懇請轉奏并由弟等分電樞府鄂省桑梓安危在此一舉乞諸公合詞呈奏并謁樞邸簡莊署任以安大局闓璧璋瑋叩佳瑞制軍自湘亂起聞有兩電來京一係陳述湘中民變情形並參岑春蓂不能勝任一係奏陳已將巡警道賴承裕撤任另委湖南候補道張鴻年署理又保參將楊明遠可以重用 
文匯報載十七日漢口訪函云前星期所接長沙消息多相矛盾如某日聞英領事命外人登岸回城旣而復命由岸　博　博　博向船據最近消息長沙本城業已安靖各商店巳照常貿易惟聞亂民現竄往湘省南部煽惑民人排拒外人岳州益陽之外均已離埠前往常德因彼處有敎會甚多故也聞益陽附近外人之屋均已被毁長沙城有殺撫台滅洋人之揭貼衡州之美國敎會寳慶之德國敎會現頗可盧因電線已斷故並未得有該處消息聞永州某敎士接有電音謂衡州地方亦頗不安靖　倫敦會各教士現多　漢口惟財貨恐已烏有矣 
字林報云本館接益陽訪函謂該處雖有亂事官錢局已遭匪刦而敎會並未波及蓋各敎士曾預接警告至亂起時已走避江中艇内亂民知外人均已離鎭故並未注意於敎會云 
[宿遷又閙事矣]  
　　文滙報載十九日宿遷電云今日城内及附近地方有痞徒藉口米　聚衆滋事外人所開之麵粉廠均遭掠焚惟並無仇洋仇敎舉動（按本報发曾載十三日宿遷訪函謂該處米糧缺乏痞徒歸咎新築西式之麫粉廠囤糧所致曾於通衢揭貼煽惑民人同往攻擊） 
 
 

Page 5

 
 
[清江饑民聚衆閙事詳情清江]  
　　清江飢民滋事迭誌前報兹復得該處訪員報告較爲詳細亟錄於下初六七日城鄕忽有揭貼多張意在圖搶大豐公司王聘帥奭觀察曁營務處沈道警察局巡防營統領清河縣聞信即派差隊妥爲保護初八日鄕民果聚衆千百人擁至大豐肆意滋擾淮揚道清河縣營務處曁各營委先後蒞止始用好言勸諭告以大豐所用之麥均由南北河販運而來並未在當地收買人所共知且提道憲在二月間設平糶局派委調查時該廠所出麩麫亦在清江平價出售實爲有益無損該鄕民等不但不服勸諭反敢恃衆將麵房撞開乘勢搶奪並打毁圍墻抛擲磚石致機器亦受損傷巡防隊及警察見其不可理諭遂將爲首搶麵之人當塲拿獲並在身畔搜出僞票經清河縣訊供不諱當時責罰開　數人其情節較重三名尚未發落一面出未嚴禁造謡並懸賞一千元購線查拿此事實因無知飢民受莠民煽惑所致幸各憲預爲布置未釀大禍現提憲又撥銀三萬兩至蕪湖買米平糶並先在大豐讓麥數千石平價出售又設局專售麵皮小麥共有六七處以資接濟故目下鄕民已逐漸平靜矣 
[雲南匪徒倡亂紀詳]  
　　字林報載初三日雲南東川府訪函云昭通亂事仍頗猖獗官兵與匪已格鬥數次據報曾擒殺匪黨二百餘人匪黨旗幟大書順清滅洋等字號山間敎民所庽各鎭被焚者甚多有苗民二十族均無家可歸太平市（在昭通西北一百十里）有小敎堂一所亦遭燒毁並擄去管理該處學堂之耶敎敎習一員逼令前往昭通各敎堂則許饒一死該敎習未從匪命致被拘縶手足擬殺以祭旗欲在晤通之西四十里某巨鎭執行當地之民多有不附從匪黨者匪黨乃昌言擬縱火洩憤旋由某紳備筵饗之其意蓋欲故緩其時以候官兵之至後昭通之兵果至匪黨尚無所覺乃開槍轟之殺匪數名並擒匪多名而匪首仍被兎脫擄去之敎習亦已救出現省吏已續派兵千名開往昭通紅燈照各匪現亦附從倡亂云 
[京師拿獲黨人案近聞北京]  
　　京師發現之銅罐據西人考騐謂此物能燬焚周圍二里之遥當其掩埋時適爲途人所見途人當以爲私埋財物也俟其埋畢潛往啟視則係銅罐二具當經報明該處巡警以一呈王覽以一存廳以便緝拿因壳上洋文及銅質不甚工細知非西洋所來者經肅邸面諭内城總廳懸賞三萬兩分投探訪遂僞將該壳持往京城各銅鐵舖令其照造百枚并云日内即須交貨比至順治門内某鐵舖自云曾經做過此件即係本舖所製該警官問明底藴知眞犯爲城外守眞照相館主即僞欲照相便同外城區官往拿且未與外城區官說明但云有一假造鈔票者在某處該區官信以爲眞未與偕往僅派巡丁引道而已至館將人贓全數獲住並洋槍四桿肅邸親自審訊該犯供共二人汪之外一姓李係革命黨因與孫汶意見不合故來京冀可有所作爲得留名於千古生死早置度外任聽盡　懲治但此事均係我二人所爲請將房東館保及介紹租房之五人釋放肅邸現已將審訊情形面奏奉諭不必重辦聞擬定禁錮終身意在貸其一死不令出外再滋事端此犯居外城已及兩月及事出外城總廳仍無所聞竟爲内城訪確而獲故王善荃被肅邸大加申斥王無處出氣當將某區警官革去内城之某警官則旣得賞格肅邸并允升其階級眞所謂有幸有不幸矣議者謂當其往拿時某警官只須偕往即可將當日情形及所獲正犯凶具同日申報即算會同矣某警官計不出此亦咎由自取謂之何哉 
[國會代表團紀事北京]  
　　南洋二十六埠代表陸用翔於十五日午前十一時抵京由代表團孫洪伊二十餘人前往車站歡迎備極懇欵又聞代表團前發起諮議局議員聨合會已將章程及理由書分寄各省諮議局及去年到滬到京各代表准於六月開會惟開會塲所宜滬宜京各省主張不一現由代表團函電各省徵集意見冀仍取决多數 
江西景德鎭商務總會致北京電云國會期成會鑒接南昌商會復電承認發起現將尊函轉寄程君南下請先赴南昌接洽逹爲賽會富赴寗歸過贛面商一切 
[旅甘志士提倡國會]  
　　日前甘肅凉州府中學堂總敎楊晋卿君致電上海預備立憲公會云預備立憲公會鑒甘省國會僕任勸導按源州係僻遠之區未有人熱心此事者一經楊君提倡必有起而應之者矣 
[湯壽潛嚇退學部編輯員北京]  
　　學部新編之國民讀本係出於名詞館總辦嚴又陵京卿之手詎此次爲湯蟄仙提學函致學部逐條指摘幾若無一是處唐尚書當將原函發交名詞館並諭令修 
 
 

Page 6

 
 
訂改正嚴京卿以此項讀本本非名詞館分内之事祇因當日受榮相國之囑託故抽忙爲之編定今旣不滿人意應請另派作家重行改訂仍將原書繳還部中人以嚴京卿爲著作大家尚不免爲人評論且此項讀本已届預定頒行各省之期一時實難措手現聞編輯部各員對於此事均互相推諉敬謝不敏云 
[賀昌運案發生之原因北京]  
　　賀昌運一案至今尚未審結兹探悉此案發生原因係賀索還債項之反動力所致去年賀來京挾二萬金爲天津候補道江蘇人某及湖北人某所瞰假冶游事得以接洽賀本紈袴少年遂爲所惑以　邸諸多不便擬欲賃屋而居某等乘間爲介紹於賈宅以爲淫惑相府寡媳張本謀旣成該道詭云赴津急需重欵向賀貸八千金賀慨然與之及賀偕婦潛居玻璃公司囊中羞澁無所爲計婦問尚有他欵接濟否賀告以某道貸八千金事婦促令緘向該道索取竟無回信賀聲言將控於官某道懼乃潛告發賀與婦交際事計以爲賀旣得罪八千金可以不還而不料此案之遽難收拾也 
[郵部印刷局歸併度部之原因北京]  
　　郵傳部曰前奏請設立印刷虚並派員管理一摺業奉明諭歸併度支部印刷局辦理兹聞度支部印刷局自前年建議開辦派有總會辦監督等員月薪均數百兩不等並聘有美國印刷雕刷各技帥曁繙繹等所費甚鉅迄今開辦尚無時日該司定章所有各部院各局所所用印刷品自開辦後均歸該局承辦以便統一文件格式郵傳部每年需用印刷各件爲數較各衙署獨多部中人擬自設立印刷一處嗣爲度支部所聞以本部現旣設有印刷局開辦在即設各衙署均仿照郵傳部辦法紛紛設立自爲風氣不獨糜欵較多該局將來除本部外他處需用印刷品均不能承辦殊於定章不符該局會辦王小宋部郎尤力持不能任其開辦故郵傳部摺奏未上之前度支部早將此事上逹政府迨郵傳部奏上遂命歸併度支部印刷局辦理所有派定管理人員一時大爲失望 
[胡侍御嚴叅度尚紀聞北京]  
　　本月十一日胡侍御思敬呈遞封奏一件探其内容係參劾度支部尚書攬握鹽務大權侵越督撫權限環球立憲各國中央財政集權亦無如此辦理云云摺上留中 
[度支部續擬銀行註册辦法北京]  
　　銀行註册一事迭經度支部分咨各省嚴催在案惟部中現以各省辦法不同而性質亦屬互異現特續擬條例再行咨照以杜紛歧一專辦金銀匯票各項往來者即具有普通性質不論商號銀號票號錢莊均得遵照所定普通銀行辦法註册改辦一經營商業或自營或招集股本辦理實業交通事務附設收支銀錢所專理實業出入往來即屬殖業銀行性質不論所辦爲獨力爲合力及有限無限均得照殖業註册一專辦存放欵項及積貯零星欵項者即屬儲蓄銀行性質不論公司商號均照儲蓄計册 
[京師近事]  
　　樞臣現議以現在新内外官制已將陸續頒行舊有一切章程制度多經更訂核之現行之欽定處分則例實多未能符合且將來行政裁判施行後尤多齟齬擬奏請飭由憲政編查館會同吏部陸軍部將欽定文武處分則例酌核變通釐訂與攷試任用官俸新章相輔而行以期完善聞此係世相國所提議各樞臣亦均極贊成 
　　樞垣近議以現在直隸四川雲南兩廣等省外交内政均極繁賾且幅亦極遼闊各督臣頗有兼顧難周之勢旣不便劃分省治添設參贊致啟紛更即須另議妥法擬添設襄治人員以資變通聞此議已將决定由政務處會籌辦法以便奏請實行 
　　考查各國郵電大臣連方伯甲於十四出京同行爲侯君延爽只携帶行李一件皮包兩個車站人員見其行裝如此單簡咸不知爲出洋大臣 
[時評]  
　　其一 
諮議局補救官治之不逮者也。今乃有調查含糊歸咎於民之。山西諮議局。 
　　議長抑官以扶民者也。今乃有助官虐民被人指摘之梁議長。交文之事。官軍搶掠。民受奇慘。諮議局亟應昭雪者也。丁撫恐地方官禀報不實。乃令諮議局調查。不料其。初次報告。曲護官。軍絶不爲鄕民辨白。迨至實情爲他人宣布。京官責之。丁撫斥之。彼爲議長者。將何辭以自解耶。乃猶靦然開會。决去就於議員。而爲議員者。復强顏以留之。不更可怪耶。 
　　雖然。山西之交文案猶小焉者也今長沙之亂。關係愈大。竊願湘諮議局。亟以山西爲鑒。 
[其二]  
　　一人而兼爲學界之領袖。紳界之領袖。商界之領袖。此其人之學。問智識閱歷。必高出於各界萬萬者也。乃其私願。則等於最無學問無智識無閱歷之農夫。 
　　農夫之燒田歌曰。自家田裡滿田稻。人家田裡滿田草。秧歌曰。人家田程收稻遲。我家田裡收稻早。 
 
 

Page 7

 
 
[劉潤記遷移廣吿放盤减價一月]  
本莊在三馬路開設劉潤記綢緞莊三十餘年今擇本月二十日遷移三馬路户部銀行東省石庫門内交易特别改良新式各色時花摹本頭累庫金漳絨湖縐羅紡天靑披套元靑貢緞廣尺開剪紅藍花素緞軸壽幛紅藍綵呢壽幛綢綾對聯字樣裝璜比衆考究貨美價亷减價放盤一月以招往來 
[上海保裕洋行廣告]  
本行開設香港三十餘年於庚子歲分設在上海四馬路今遷移江西路Ｂ字六號紅磚洋房專辦進出口貨兼經理塔勒司派的克火險有限公司計資本充足專保廠棧行號店鋪貨物家具器皿等項現分設内地杭州大井巷地方立有分公司兼分設淸和坊裕昌錢莊内經理蘇州閶門外温州府前均立有分公司無錫鎭江南京揚州蕪湖等埠均設有分經理如遇意外賠欵異常迅速荷蒙　仕商各寳號行廠賜顧惠臨各埠分公司經理處或至上海總行賬房接洽可也　　洋總經理　白達司　麥于而　驗員　亨生　此　華總經理嚴漢章協理朱献廷 
[請看文生徐奎照]  
此人住居靑浦朱家角鎭恃刀筆之長屢次唆誣爲害鄉閭若不經地方　賢官長之懲辦小民無以爲生矣　旁觀不平人白 
[忠信成先行交易擇吉新張廣吿]  
本號專辦進出口綢縐紗緞俱揀選精良茲由粤東辦到各名機紅莨過黑生熟花素雲紗并紅黑拷綢其花色均新異無匹組織完全批發價値比衆格外公道如蒙垂　請　駕臨接洽爲荷　　　江西路自來水橋南首忠信成號啓 
[立止遺精第一妙方]  
廣東陳恒德堂包愈遺精愈後永無再遺之患若有半句虚言神明共鑒 
凡患遺精之症昏由腎水耗竭相火上炎思慮太甚酒色過度以致心腎不交無夢且遺日久則面黃肌瘦四肢酸軟虚捐勞傷從此起矣本堂深探病原得異人之妙方秘傳奇效遺精丸此丸專治遺精當日立上屢試屢驗百發百中無論遠年初起有夢無夢服之立刻見功重者一大盒除根輕者一中盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方清心安神止遺除根之良藥每大盒四元中盒二元小盒一元假冐甚多購者認明函購信力自給　舖分上海英大馬路萬康醬園對門德仁里内石庫門廣東陳恆德堂謹白 
[大舞臺廣吿]  
二十二日因初級小學校建築校舍籌募經費囑敝舞臺演劇以資補助　諸君子旣熱心贊成惠然肯來敝舞臺亦當勉盡義務特排野蠻公子新劇以副諸公盛意此佈 
[三馬路新建文明大舞臺戲園]  
三月二十一日禮拜六須才兩等學堂假座大舞臺演劇 
特請商學界熱心志士◎文明大舞臺全體藝員 
是日各演拿手好戲售資悉助學堂經費 
謝水福滿堂紅 
小魁仙王子云　三娘敎子　萬盞燈何金壽　賣身投靠　劉永春吳鳳鳴沈　香　草橋關　沈韻秋趙如泉應寳蓮王永利殷春虎徐春發　雙長板坡　請熱心志士客串海天一鶚　義僕救主　皖南野鶴　打棍出箱　市隱居士　撫琴　兵　呂月樵　翻新特别戲迷傳何家聲應寳蓮趙如泉呂月樵何金壽沈月來萬盞燈唐景雲范少山殷春虎小桂枝紫金仙徐春發　改良時事新戲戒賭禁烟 
念一夜戲特請京都内廷供奉全部藝員佈景畫新式活動大轉舞臺 
沈紫英王英　駡寨　金阿慶　酒色財氣　唐景云紫金仙小金紅　雙沙河　王永利應寳蓮殷春虎　四村杰　劉永春趙如泉沈飄香徐春發沈韻秋何家聲殷春虎吳鳳鳴何金壽萬盞燈沈月來小桂林徐春發何家聲　新軿頭本新劇接演四本新戲　普天同慶九美奪夫呂月樵何金壽楊壽長何家聲　翻新頭本新戲　戲迷傳　范少山萬盞燈小桂枝　五福臨門新裝電話五百九十五號 
[商辦新舞臺]  
（三月念一日戲價目包廂官廳三角正廳及三層樓二角兩等一角） 
小黎靑　吿　奉母　張順來　四泗洲城　賽魁冠夜來香夏月潤小連生夏月珊馬飛珠　接連新戲八本鐵公鷄　許奎官小雙鳳　趙文連小保成七盞燈　步靑毛仲琪小黎靑　新排北京情節新戲杜十娘怒沈百寳活捉孫富邱蕊卿薛瑤卿夜來香小連生夏月潤林步靑夏月珊七盞馬飛珠小保成　新編改良情節新戲　最有趣鄉下大姐姐　新編改良 
三月卄一夜煩演兩齣新戲 
張順來賽魁冠劉培山許奎官　子龍救主　長板坡　馬飛珠趙文連索連仙　蝴蠂夢　說親成親　劈棺　小黎靑夏月潤七盞燈小連生夏月珊小保成　慶東新戲妻黨同惡報　夜來香林步靑　改良新曲　馬浪蕩小雙鳳邱蕊卿馬飛珠趙文連小保成七盞燈夜來香林步靑夏月珊許奎官小連生毛仲琪　新製幻術奇彩滿飛眞水龍宮串戲改良時調眞橋迎會新劇　新洛陽橋 
[文明大舞臺新戲特别吿白]  
重排異樣各式特别佈景彩片 
普天同慶 
此戲内中情節奇妙異常悲歡離合無一不具係劉藝員最拿手之戲現經本臺重排共計八本加添各種異樣景彩五色電光大轉舞台十殿彩景實係新奇奪目與衆不同本臺查此戲上海一埠已十多年不唱今由本臺特别改良較之當日演唱一切情節尤爲優勝届期伏希　各界來臺賞鑑大舞臺曰 
[（遺失派司）]  
英９１三月　八號長春丸由福州進ＴＳ唛上紙一百廿三件重四十八担七十斤於三月九號報過五十件重十九担八十斤尙存七十三件該派司在途遺失已向海關聲明作發特登報聲明祥泰恆白 
[禮拜六拍賣瑞和洋行]  
准於念一日午時在英大馬路碼頭拍賣五匹馬力電氣白相船一只此佈瑞和洋行啓 
[（春貴茶園）]  
念一夜特請眞正超等名角登檯 
高玉喜　孫龍鬥智　楊壽泉　御待當道　吳春恆　何東刺駕　王瑞云常春恆徐鎭奎　小棠魁祿俊奎　捉拿九花娘　李順來一盞燈陳喜祥　百歲彩云秃扁　大英節烈　吳彩霞　六月飛雪　劉鴻昇梅榮齋常春恆　秃扁玉喜菊來　全本斬黃袍 
[（羣仙茶園）]  
念一夜戲正廳價目每位洋四角 
林雲仙　探寒窰　白文奎　取城都　林月梅　龍戲鳳　小蓉仙賽月樵賽勝奎　𧈢蜡廟捉拿費德公　尹桂鳳尹桂亭　准演榮三貴　尹鴻蘭賽飛珠　煩演烏盆計　小蓮英林黛玉尹鴻蘭　金處善遊斗牛宮 
[新劇塲]  
本劇塲所排漢　宦海一劇其中情節關目事事確切語語新奇演出賢奸貞淫足能勸善懲惡配以名師挿佈景彩皆花樣翻新如雪林野屋海岸汽舟處處引人入勝茲際春賽之候各路　官商來滬特煩全部藝員每夜連演四本特此佈吿伏希早光是荷 
念三夜准演　 
頭本　二本　三本　四本　漢𦤎宦海　念四夜准演　五本　六本　七本　八本 
[法大馬路新劇塲]  
三月念一禮拜六日戲 
謝月奎　戰河盤　小玉花張奎勝小童串　三官堂　周鳳林姜善珍　陳鳳鳴　遊園驚夢　一魁伍月華沈瑞堂　秦英釣魚　李長勝張秀峰袁小慶　鎖五龍　蓋俊卿張文春劉長林馮志奎李慶棠明海山焦慶利　落馬湖碧月花廖連卿左東林　英節烈　一陣風陸金奎陳俊庭國慶奎陳祥元焦慶利趙福勝黃菊花廖連卿小玉花張全吉張文春張奎勝小喜翠　全三世　本修佛 
三月念一夜特煩全部頭等藝員編排拿手好戲特别異樣奇巧佈景 
鳳　林　花報瑤台　黃菊花　演忠孝牌　碧月花　坐樓殺媳　一魁李長勝馮志奎鼎盛春秋　趙黑燈趙福勝蓋俊卿一陣風國慶奎焦慶利林顰卿　伐子都節三麻子小子和三麻子陳祥元伍月華趙小亷國慶奎明海山劉長林大奎大官林顰卿張桂置趙小亷李慶棠　碧花月　文明哀情新劇　過五關七八本血淚碑 
電話一千七百五十二號 
P>文明大舞臺戲園禮拜日戲 
三月念二日禮拜戲資助初等小學堂建屋經費 
諸連生　榮陽紀信　小仙花　官打麵缸　小桂枝　招君出塞　沈韻秋草上飛沈月來劉坤華殷春虎曹林林　戰合肥　劉永春小魁仙沈飄香　白良關　趙如泉王永利徐春發袁洪福　水淹七軍　呂月樵應寳蓮　各樣時式控調十八扯何金壽萬盞燈趙如泉呂月樵小桂枝何家聲沈韻秋范少山殷春虎　野蠻公子　大轉舞臺 
○新裝電話五百九十五號○ 
[法大馬路新劇塲]  
新排特别改良新添各式奇巧佈景異樣西式彩片畫圖 
學堂文明新編哀情新劇　血淚碑 
二十夜准演第五本第六本　念一夜准演第七本第八本 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省亂耗彚紀]  
　　慈谿寗屬慈谿縣知縣吳喜孫上月底示禁鄕民賽會乃月初又在城内某銀樓定打銀牌多副以備奬賞會衆之需初十日會衆入城初尚畏忌及得獎牌衆遂歡然曰賽會老爺極歡迎極賛成遽行禁止者不過學堂中人耳爰是一唱百和肆意毁學學界中人以此事係吳大令辦事游移以致肇釁特電北京同鄕京官及撫學憲請爲查究電文錄下致北京電陳瑶圃侍郎轉同鄕均鑒慈谿鄕民賽會連日焚毁六校吳令縱匪仇學延禍未已闔郡各校咸有戒心乞專電撫憲嚴懲首禍寗波敎育會銑叩致杭州電撫學憲諮議局議長均鑒慈谿賽會正始鷄山無擇謳浦龍西　修城鄕六校連日接續焚毁吳令縱匪仇學致釀此變現人衆未散公團敎堂岌岌可危乞速電提道設法保護並派幹員查辦以安人心寗波地方自治公會會長劉崇照敎育會會長陳訓正叩銑又聞吳大令亦自知咎實難辭電禀撫藩學臬自請撤參略謂愚民疾視學界甚深萬衆一心勢不可遏連日毁正始龍西謳浦進修雞山無擇龍東七校勸諭禁解皆窮民愚可憫皆喜孫一人罪乞速撤參懲處 
[長興]  
　　湖屬長興書溪橋厘局不知因何結怨鄕民本月十二日突被聚衆打毁當收該卡委員范大令曁長邑文大令電禀省憲兹又得文大令電禀一通知復打毁警局波及商會特錄於下撫藩臬憲鈞鑒日前鄕民打毁厘局巡船業已禀報詎十六日巡官因拘留違警人犯突被痞徒聚衆一二百人毆傷巡士打毁警局波及商會現經知縣彈壓解散但目下謡言四起恐再釀事乞電飭湖防周督帶尅日來長彈壓盻切除細情另禀外知縣文海叩洽 
[上虞]  
　　紹屬上虞縣因捐閙事兹接詳函數則分别錄下上虞十九都地方地瘠民貧風俗强悍毗連嵊邑及大嵐山今年該都大廟内設一小學頗稱安靜内有公欵若干尚未議定分畫自治區域議起十九都有生員王岳生等不明自治章程遽欲獨立倡議與十八都二十都分析另設鄕自治公所因經費無着邀同不明事理之輩暗議籌捐對於學堂之欵亦思分撥輿情頗爲不平經事務所聞悉函請監督切實示諭本可無事詎黄紳之弟（現爲勸學所宣講員）忽具禀請拿該都地痞王某等五人縣差下鄕爲其所拒即於十三晚鳴鑼聚衆拆毁各紳家屋洪大令聞信當發簡明告示派差往勸城中辦事人亦下鄕勸導奈若輩自知釀成巨禍不服理諭十五午遽有二千數百人鳴鑼持械呼嘯入城拆毁縣學堂統計處片瓦無存波及敎育會勸學所洪大令會同各紳竭力撫恩至晚始散聲言必置某紳等於死地云統計損失不下二萬金又函云上虞南鄕十八十九二十等都共四十五村居民皆賴山爲生計柴竹茶筍肩挑貿易每日可賺青蚨二百以資衣食相安樸拙不識學堂爲何物有黄清渠者虞城南門外人也現任縣學堂敎員因辦學經費困難曾創議扁擔捐山民憾之切膚於本月十五日晨鳴鑼聚集四十五村之衆三千餘人手執青柴棍各一每村竪旗一方以爲先導竟將南門外已設各小學堂盡行搗毁復將黄清渠舊宅拆爲平地其餘辦學數家亦皆被毁至九句鑼時衆已抵城縣官聞警知學董俞衡山係南鄕人素爲山民所信乃囑其前往解散并遣城守及糧捕等官至南門攔阻詎料山民愈聚愈衆勢不可遏蜂擁至縣學堂徧覔黄清渠不得聲言欲食其肉而甘心嗣後聞黄清渠避匿縣署即將學堂拆毁闖入縣署縣官下堂婉言告衆曰汝等旣與黄某有仇現黄逃匿無蹤俟本縣飭差專提限五日内准將黄某交汝等自行懲辦衆乃漸散是役也市店貿易如常酒飯舖生意更盛並無匪徒混入搶刦之事迨入夜人聲始靜 
[開辦開海鐵路近狀河南]  
　　開海鐵道現擬開辦計分三叚自開封至徐州五百餘里自徐州至清江三百餘里自清江至海州二百餘里其徐清一叚歸蘇路公司承辦開徐海清兩叚已由郵部奏准部辦已派阮維和爲總辦在開封設立總局海州設立分局郵部主事夏仁虎爲開局提調江蘇候補道汪樹棠爲海局提調江蘇候補知縣單琳爲開局總收支現已趕緊開辦惟的欵尚無着落云 
[陜西禁烟之怪象陜西]  
　　鴉片出產陜西頗多就中以興武臨渭盩　等處尤徧地皆是至去冬種植之期官吏徒以一紙空文了事民間種植如常偶有一二查辦委員亦未曾歷跡村舍現届烟苗發盛之時官吏强迫割種居民咸藉口謂何不嚴禁於未種之先因此官民遂不相下聞抵抗最力者爲興武扶風盩厔等處（即從前鐵路捐激變處）大吏聞之大爲震怒本月初三日派南敎塲劉管帶馬隊百餘名前往該處想不久又必出演一大戰劇矣 
[考試法官之敷衍辦法廣西]  
　　廣西各級審判廳均已成立日前張鳴岐中丞遵照新章電致法部請由部派員赴桂考試法官以便任用法部昨特電覆桂無即派廣西提學使李翰芬爲考試官並派按察使王芝祥會同辦理此爲法部考試任用法官之第一次即如此敷衍亦可異已 
分類新聞政界 
[自治籌辦處撙節經費之原因武昌]  
　　瑞制軍抵任後查得湖北財政入不敷出年約二百餘萬故傳見各周處總辦諭將冗員冗費切實裁减自治籌辦處坐辦莊觀察綸裔遵即通盤籌劃以參事陳太守樹屏 
 
 

Page 11

 
 
兼差甚多特將其每月夫馬費銀五十兩裁去又編制科員彭主政敬時病故遺差不再委員每月節省薪水銀四十兩又酌裁司事二名雜役六名及活支準備各費每月可節省銀五十六兩洋七十元統計每年約可節省估平銀二千五百兩 
[審判研究所加課原因杭州]  
　　各省審判廳將次成立招考法官章程均須由法政别科畢業者方爲合格浙省審判研究所各學員因此大起恐慌緣該所學員均係法政講習科聨合全體公舉代表請示監督一面公呈撫　請加課程俾合法官資格而免向隅業經增中丞飭由籌辦處妥爲核議日前經該處據情詳復亦請酌加課程將來畢業後准其與考法官並請先行奏咨等因當奉增帥批候專案具奏並咨明法部核復飭遵至該研究所甲乙兩班學員應即造具銜名清册存院備查 
[籌商杭嘉湖各屬平糶數目杭州]  
　　杭嘉湖三府公啟略云頃奉糧憲函開截漕濟糶一案奉旨允准杭屬應派截一萬石嘉屬應派截一萬石湖屬應派截二萬石留辦平糶即由府體察分派從速開報以便轉逹滬禾兩局等因奉此查尊處上年同被水災所有本届新漕容應留辦平糶若干用特專函馳詢迅即體察就地情形酌定數目尅日詳示以便轉報立待彚復 
[揚州購辦平糶米之計畫揚州]  
　　江督張制軍電揚州府嵩太守云前揚紳陳咸慶等擬赴蕪購米六萬石回揚平糶已奏准免納稅釐飭局發給護照惟現准皖撫電云上年皖南北被水蓋藏本虚刻各屬官紳紛紛函電乞賑並私行禁運其服官在外各紳電嘱嚴禁米出口正苦應接不暇揚州一批請准作一萬石爲皖民稍留餘食等因查皖省旣屬歉收蕪米須留濟食本境所有據紳赴蕪購辦平糶應改爲一萬石護照亦應按此數給發其餘概購洋米接濟即諭該紳遵照 
[廬江電禀平糶安慶]  
　　廬江縣現以上年猝遭水患收成歉薄今歲米價翔貴民食維艱異常困迫刻經該縣馬令電禀皖撫懇予迅撥欵項購米平糶以濟民食 
[建平採購糶米安微]  
　　建平縣屬上年被水甚重年歲極其荒歉米糧缺乏民食維艱刻經該縣會紳籌欵派員赴贛採購米糧以備平糶所有經過關卡禀請撫憲懇予發給免釐護照以憑給騐放行而重民食 
[武陽設立憲政統計處常州]  
　　現值籌備憲政時代各縣均應設立統計處武陽兩縣已於日前在署中遵章設立除延定總分纂外並照會錢琳叔于瑾懷屠元博伍博純陳研因朱稚竹諸君爲名譽調查員 
交涉 
[法領購賣商山寺地之抗議雲南]  
　　滇省交涉使照會諮議局文云前奉督部堂札法領擬購商山寺地址一案前據紳士陳榮昌等曁墳塋後裔施桂卿等各呈到院均經前護督批司妥速酌籌辦理飭遵在案尚未據該司呈覆兹據該局議决援引公法持論甚正在外人對於此地旣無强制賒買之權遽有妄施侵損之事旣屬輿情不便自宜遷地爲良究應如何商辦仰雲南交涉司妥籌飭遵具覆等因查法交涉委員擬在北門外購地建設領署經本司以彼此未奉設領明文不能購地建署目下鐵路旣通設領在所不免按照條約中國河内海防設領必須同時舉辦一面照會法交涉委員一面呈由前護督電逹外務部旋奉復電以河内設領迭與法使磋商尚未議定現在建署一節自應暫從緩議等因行司照會法交涉委員去後隨又接法員照稱已選得北門外三寨廟即商山寺右面地基一處聲明未議定設領之先援照央領在蓮花池購買情形擬造花園請飭地方官議購并據昆明縣有令親往查勘該地實有墳墓一千六百餘塜傳主不到無憑購買隨據各墳主後裔邀求會垣紳士聨名具呈不願遷墳賣地情詞迫切萬難勉强此時情形决非從前英領購地出自民間情願可比迭與法交涉委員照函復當面會商幾於筆秃唇焦使其另覔無糾葛之地該法員堅執已見不肯通融若各墳主死守不賣主義中間無奸民播弄該法交涉委員雖决計要買即往北京交涉亦莫如之何也 
軍界 
[補行近畿第五鎭大考山東]  
　　東省舊駐近畿第五鎭本届補行大考蒙陸軍部派委帮辦督練大臣王都護英楷前往不日已可到東聞該都護所帶隨員除書記委員不計外所有監察考試人員彚列於下督練處參議官蔡成勛江朝宗葉崇矩兵備處帮辦繼蔭參謀處帮辦上行走周中藩敎練處總辦唐在禮帮辦張松柏糧餉局會辦宋彬軍械局帮辦伊清阿軍醫局總辦楊宗麟帮辦李令瀛正軍醫官李恩錫稽查局帮辦凌啟哲等十二員均同該都護前往山東以便監察一切 
[賑務員報告皖北匪亂安慶]  
　　皖撫頃接皖北賑撫局會辦俞道錫疇電稱現辦賑至懷遠宿州等處聞有匪徒仇殺情事應請嚴爲防範以備不虞當經朱撫台即電飭懷遠縣宿州並防營管帶王宏鈺嚴加巡緝兜拿務期有匪必獲以靖地方 
[穎守禀請兼理營務處安慶]  
　　穎州府張守樹建自奉委斯缺躬親巡緝各屬頗爲認眞現該守已將巡緝各地方及防護匪黨各情由詳禀皖撫查核並請賞給委兼營務處銜以便調遣防營協力捕匪俾靖地方等情朱中丞據詳後當即准如所請矣 
學務 
[開會公舉縣視學員鎭江]  
　　前丹徒縣視學員趙宗忭竊位營私衆望不孚經學界全體辭退已紀前報兹由鎭郡敎育會會長楊君邦彥於十八日假萬壽宫開特别大會由衆公舉計是日到會者七八十人始由楊會長報告開會原因及投票方法次由丹徒縣倪大令演說並請同人選舉正陪各一名以便申詳提學司選派當派定職員錢少庭君唱名李君記票數王君檢票遂行第一次選舉投票開票當選者爲道受章嚴良輔馬輔臣三君次行複選舉投票開票道受章得三十三票爲當選次多數吳士榮得二十五票爲陪選選畢倪大令興辭回署會衆等亦遂鳴鈴散會時已五下鐘矣 
[新學司提議推廣初等小學湖北]  
　　署學司馬文宗現以湖北敎育尚未普及所有師範畢業生大半投閒置散殊於學界前途有礙兹值蒞任之始即調查師範畢業生已派事者若干未派事者若干以便爲諸生謀位置又以師範簡易科爲初等小學堂敎員之用擬飭各府廳州縣城鄕推廣初等小學堂以期敎育普及已於十五日與學務公所各課長會議矣 
實業 
 
 

Page 12

 
 
[源茂隆錢莊倒塌鉅欵漢口]  
　　漢口黄陂街財神廟上首源茂隆錢莊内虚外實前歲三怡倒塌後該錢莊幾被牽倒幸店東萬小堂君（係漢陽首富經商百數十年未倒債者）向其堂姪萬撝伯（萬鶴齡參號店東現充湖北鐵路協會副理）借房產抵押現銀三十萬得以維持不料近來萬小堂因屢作抛盤失敗又賭負十餘萬致扯虧四十餘萬之多其叔萬星濤囤積地皮又挪用二十餘萬店夥人等亦共虧有十餘萬總共連欠萬撝伯之欵遂有一百萬左右因此難以支持于十五日被債家擠倒當經夏口廳警察局聞信前往彈壓將店夥袁爕堂鄭某等派人看管聞萬姓尚有家產約值八九十萬人欠該錢莊者約二十餘萬出入兩抵有盈無絀故各債户尚不慮受虧云 
[博野創辦森林植物塲天津] 　　 
　　博野縣袁令自上年正月到任業經出示勸諭城鄕紳民凡有村頭地角道旁屋邊沙磧磽地責成廣爲栽種一面中該令捐廉在於城關内外周圍曠地悉皆栽植榆槐楊柳等樹迄今成沽者四千餘株兹屬春融又值栽種之時特在縣城西關早經坍塌之三皇廟並相連社稷壇共官地十餘畝設立森林植物塲一處前後兩旁又陸續添置擴充計地十八九畝當經該令邀同捕廳武汛逐日親自督率週圍挑挖濠溝一道圈栽棗樹一萬四千餘株以作墻藩内又圍種楊柳榆柏椿椒等樹三四行共二萬餘顆中栽桃李梨杏葡萄等項果木千餘株均已一律普栽完竣嗣後即派委該捕衙高毓珩經理其事並雇工一名即就三皇舊廟一間修葺居住以便看守月給薪工京錢六吊另在塲外購地十一畝給與雇工播種自食並擬在西北角城上建蓋小屋一間日派巡警一名輪流上城瞭望以輔雇工之所不及祇因欵無可籌先由該令在於禁烟罰欵並零碎勸捐等欵内提出京錢數百吊作爲蓋房購地買一切樹秧開辦森林植物塲各項經費並將城關内外護城河旁一併補栽榆柳等樹二千數百餘顆一面復傳諭城鄕紳民凡村中有主曠地責令本主自栽無主隙地以及道路兩旁公共之地由各村社會出資栽種公種歸公民種歸民官種歸官總期地無曠土人無餘力以爲日後興無窮之利益作新政之的欵當即繪具圖說禀呈督院矣 
雜記 
[擅結選舉訴訟之公憤杭州]  
　　台州印委擅結選舉訴訟一案兹據旅杭學界函述情節畧謂該郡議員黄崇威陳寳鑑等被控一案舊臘經臬憲特派馮守到台審訊而被告人串出府署收發江文光（即緝私管帶縱兵焚殺之江文光）賄通省委私宴於聚豐園爲原告王施敎等偵悉電禀層憲馮守畏罪潛逸江文光即縱恿啟守誘押原告三人王施敎等三次電禀聲訴上月下旬李廉訪以吳守蓉奉公赴台當即密電加札委其單獨審訊並飭啟守廻避籍免嫌疑吳守奉札後即日將王施等釋出並傳諭擇日提齊原被開堂裁判孰意江文光復受黄等囑託輙敢自率兵差仍將王某拘押臨海縣署百端恫喝勒交贓票迫勒具結王等被逼遵辦並將以勢迫人永不折服八字團成簽押始得釋出即日束裝晋省赴訴同鄕羣抱公憤十八日聨名具控臬憲要求澈底嚴究云 
[常郡惡少之前車常州]  
　　常郡某女校學生早晚出入時有惡少隨後窺伺曾由該校函告勸學所請縣分派巡警並出示保護詎彼等屢戒不悛昨又獲住袁李二人送請武邑王蓉樵大令陞座訊究各責手心數十下李某情節較輕當時釋放袁尚在押未釋 
[河伯肆虐之呼籲山東]  
　　去秋黄河在直隸開州境内之白崗將隄衝决驚濤怒浪經濮州范縣壽張陽榖奔赴至東阿始從陶城堡復入正河計約四百餘里所過之處澤國汪洋今年經上游總辦竭力繕修始慶安瀾近聞又從合壠之下堤决三里有奇水勢比前更覺兇險且陽榖東阿一帶水流迅速中深三四丈不等其水溜比正身尤急聲聞十餘里現經東阿紳士鄭天章等在諮議局呈遞請願書請撫帥咨直督速繕大隄或由東省派人赴隄口之處設法防杜以除大患而安民生聞撫院昨已據請願書電逹直督矣 
清談 
[立憲之紀念品]  
　　開春以來僅僅八十日耳而此八十日中之驚心駭魄亂黨蠭起幾幾乎有銅山東崩洛鐘西應之勢嗚呼何急不暇擇之一至于此耶 
語其亂民則新軍也愚民也窮民也飢民也棍徒也 
語其亂因則逞忿也誤會也調查也禁烟也閙荒也毁學也 
語其亂地則廣東也江蘇也山西也湖南也浙江也 
要而言之除湘亂外餘皆有關於新政者他人以新政興邦我國以新政而肇亂向日朝野上下所喁喁私望者曰立憲曰立憲若今則預備有年矣而其所發見之良結果乃如是如是 
嗚呼大足以爲預備立憲第二年之紀念品試驗之新機械 
　　蘇省之新軍閧于省垣粤省之新軍閧于省垣湘省之飢民近亦閧于省垣省垣者一省行政長官薈萃之地大足以顯行政長官之手段者也 
我觀軍變時之陸護撫我觀軍變時之袁署督我又觀蒞湘六年對於民變時之岑撫三大吏者皆受國恩居民上繫一省之安危爲朝野所仰望者也其人禦變而有方也則黎庶歡愉閭閻安堵苟或禦變無術而因應失宜也則又萬目睽睽衆情憤激矣下焉者則更韜聲匿影易服宵遁焉耳 
嗚呼大足以爲試驗行政長官之新　械 
情史 
[孽鏡緣（續）]  
勃利士抵任後。因錄囚。見紅牙名。乃大驚。及閱其前後供詞。與其案之所由起。不知果何所爲。而爲此殺人奪金之事。因益驚駭。快快者累日直至有人自舊任地來。爲勃取行李至。備言紅牙所以尋巳不遇。流離辛苦之故始知紅牙皆爲巳念及負巳負。人且貽禍焉亦不禁心酸。腸斷乃。密令心腹往。賂院中人託言人獄面會。勸紅牙于覆審時。極口稱冤問官倘詰其前後何以翻異。則云不堪豫審虐刑。故誣服耳。保無恙也。勃之敎爲此言者蓋知裁判所豫審判官用刑常濫也。後紅牙果如所敎勃爲裁判長。問時旣力加袒護。陪審者亦以證據未明。不敢造次。案遂不决然勃急于脫紅牙之罪公判時竟赦之檢察不服。復控之。勃万無計無何忽一照會公文至云有犯婦紅牙者。本藉勾欄。某年月日。嘗在原籍誘殺某甲。（按此即勃利士爲大學生時受爹亞士之賂殺于某橋下者）奪其三百金。現經被害者家新發見紅牙之手書二。書云如肯以三百金脫妾于難。請夜分會於某公園。旋至紅牙舊居處搜查亦有　害者覆信。。所言若合符節且自寄信迄殺害。相去僅三日。罪狀昭然。煩即嚴加拷問。具狀咨覆俟是否須解往大審院。再作理會等情勃閱之神色自若。顧　同僚曰果爾。罪屬兩重。更不便草草了事矣旣　心不自。安恐事收無以對人。此時早已成竹在胸矣然自是爲富人子（即見殺於紅牙者）辯護者。益振振有。詞援以爲不二之證　。幾於鐵案如山。獨紅牙之辯護士。見虹牙審時每不勝憤恨。目灼灼視問　固疑共有冤屈欲一昭雪之。乃請緩期而自遣其精幹之事務　遠赴紅牙原籍留心偵　届期事務員仍不返　害者之弁護又迫問。遂復開堂再審（未完） 
 
 

Page 13

 
 
   
 
 

Page 14

 
 
   
 
 

Page 15

 
 
[篠崎醫院遷移]  
日本篠崎先生應滬上官紳之招請來滬行醫業經十年所治之病無不手到春回誠海外之華佗也所尤可敬者先生之醫學旣如此之精然猶求進不已每年均回國數月往大學研究最新發明之醫理此他誠人所不能及者因此特爲紹介該醫院日前遷移在虹口蓬路二十號三元宮後面　　嚴子均　葉葵初　歐陽石芝　狄楚青同啓 
[補體療病魚油鐵精汁]  
每瓶價洋二元四角 
此爲一種奇異之品蓋研究化學之理用魚肝油補身之料攙鐵液清增血之材合以秘方虔造此無雙之汁功用甚廣效騐大著業已風行天下有口皆碑凡服者有病治患無病補體洵爲滋養美劑也茲將治療各症開列以便購服諸君一覽瞭然哮喘氣急症　脚氣腫痛症　風濕癱瘓症　楊梅各症　兒童先天梅毒各症　肺經諸病傷寒傳染各症患愈後復原 
[傷風聖藥竒蘇爾治感元]  
每匣價洋一元五角 
此乃傷風聖藥其效驗如神凡於感冒時症起初及日久毌論症勢輕重俱能以此治療當無不即刻患除夫傷風之症雖似小病若不即刻治痊往往咳嗽哮喘轉成肺癆或辛苦異常亦有不起者可不懼哉若有此元一匣足爲一年用斷無傷風爲苦之害 
[養性袪芽露綿香紙]  
每匣十二本價洋一元五角 
注重衞生諸家不可無此香紙蓋此能使空氣化濁爲清兼能辟除邪惡防遏瘟疫奇妙莫名用於居家可除廚房或厠所各種氣味用於出門可避棧房及船艙不潔凈之患用病人之室能使病氣退减兼無傳染之患其功用甚多不可枚陳使人聞香怡神忘倦勝於芸檀萬倍請一試之 
倘於内地無從購買請函至本公司當迅即辦送無悞　以上各種俱由上海龍東公司英界四川路四十四號總經理批發外埠或内地各西大藥房俱有經售 
[庚戍年外交報十年紀念增刋兩册]  
本館延定留學外洋法政專家撰著國際法學論說並於正月臘月各增一册逢五發行共出三十四册預訂全年本埠四元五角外埠五元二角外國六元辛丑至已酉九年報價詳載本報所登廣吿　上海棋盤街外交報館廣吿 
[請看請看]  
　　上海南京路中市門牌四百七十五號 
　　廣生行有限公司新張减價三天廣吿 
啓者本行原始在香港德輔道中二百四十八號及分設枝行在各省商塲市鎭发中廣東省城廣西梧州福建州南洋星架坡等埠共十六間代資本行貨物者不下數千家之多　及各洋貨店均有發售久爲　官商士庶嘉許經已馳名中外各品俱是養生必需之物謂嘗試之本行各物俱倣洋裝欵式實爲中國人製做近日各同胞　具熱誠愛國之心有振興土貨之志無論遠近故皆來購用今本行特再分枝一店在上海南京路中市四百七十五號以便　諸君就近採買擇於本月廿一日開張特議將各種雙妹牌上香水及男女妝飾用品等貨減價賣三天照原價收回八折由念一至廿三晚止以後照收回原價深願各界同胞早來賜顧勿失時機爲禱 
　　馳名雙妹牌花露水 
本行之雙妹牌花露水經英國皇家化學師未士布郎氏在香港按察公堂考驗證明此花露水能留香十二天遠勝别家多矣如有不信者務請看已酉年十月初六日十三日香港華字日報之香港新聞便知確據也　 
花露水之製創自歐西流消中國喜用之者旣衆則外溢之利益深處茲盛言商戰競保利權之秋豈可不思挽回之策然製之未諳其法則徒誚效顰本主人於化學一道心得有年故將生平所學稍盡義務乃廣搜奇花大集異卉製成斯露使用之者如入蘭室如遊香國且於以中國龍旗表以雙妹牌爲號　蒙同胞其歡迎乎請認斯牌庶免碔砆混玉也 
　　註册商標冒效必究 
　　大號每樽銀四角二號每樽銀二角半三號每樽銀一角半四號每樽銀一角 
一凡傷寒傷暑傷風醉頭目疼痛昏眩宜用此香水沾透手巾舖于面止如腔腹蠱脹刺痛手足酸軟麻痺等宜用此香水頻敷其患處功效如神○一凡癰疽瘰癧疳疔花柳瘡癬痔癲狂疹皮一等症初起時急用此香水頻擦患處便能消愈○一凡蛇蟲鼠蟻蚊蟲口咬借傷成毒等弊宜用此香水沾其患處能見立消○一几無論居家出門時常此香水沐浴身體沾汚襟衫可能癖天時癘疫山瘋瘴氣以及暑氣溽熱癢癤垢穢等弊○一凡士農工商因公務忙碌以力倦神疲宜用此香水舖于面上大有提神醒腦之功 
　　壹安罇圖 
　　一號各種上香水 
花可娛情而悅心意香能辟穢以助芳妍可知花香盡人所同好也然花之開落有時不無玉簪過後空留恨矣所以泰西各國取鮮花之精液爲香水使花去香存四時畢備本行尤採其精美者百盡其善現自製出如　白玫瑰　白玉蘭　素馨　桂花　宮粉　白蟾荼薇　夜合　瑞香　鷹爪　素心蘭　水仙花　玉簪　茄士咩　臘梅　夜香茉莉　紫蘭等拾餘種皆馥仙宜人馨香壓衆一個衣巾旬日不散且也羣芳萃聚從所好而購各辦備齊任尊意嘗試原庄固然悅目散買亦代裝璜　四安莊花身二元　二安庄花身一元二角半　二安庄洋庄一元　一安半庄圓罇銀七角半　一安庄圓罇六角　三骨安沙枳每罇三角半　散買每安士四角　三骨安木枳每罇銀三角　骨安庄每罇一角　貨式甚多以上不過略列一二而已　　 
總行在香港德輔道二百四十八號上海南京路門牌四百七十五號廣生行有限公司分行啓 
[蘇阊门外趙俊卿誌謝良藥]  
裕麒觀察大人靑鑒素昧平生無由把晤悵何如之僕沉溺黑海念年於茲此二十年中足不出户睡不解衣全副精神皆注於烟霞之上今者烟禁日嚴土價因之日漲自料力薄難支欲與之分别又無良藥可求去冬承友人贈我　貴經理之亞支奶四聽服之果然烟癮立除僕與阿芙蓉相交旣深且久今一旦割棄毫無藕斷絲連之弊豈不快哉蓋此皆貴經理亞支奶之功也食德之餘無以爲報特書數行以伸謝悃此請　大安 
 
 

Page 16

 
 
[燕醫生除痰藥]  
本醫局燕醫生除痰藥功效神速久已中外馳名交相信用凡傷風咳嗽痰迷氣急久咳失喉及一切服症等患者之包能限日全愈五十年來治愈各症不下數十萬人實爲無上上品之藥如蒙　賜購中國各大藥房均有代售共分大小兩種價均克已 
[吉眞牌火油燈]  
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
[京都天寳齋嫩面玉容散]  
此散治男女面上油膩黑氣烟色酒刺雀斑暗晦等患每晨搽擦自然嫩嬌滋潤清秀眞整顏妙品也每瓶大洋二角每洋照拆六瓶雙料每瓶四角每洋三瓶鋪分上海二馬路中市西鼎新里口 
[（高畏三）批命]  
庽寳善街新鼎陞棧批張五角 
[大清國　各省測繪學堂鑒]  
敝商會販賣天文陸地海上測量製圖種種器械一應俱全悉依日本政府之規定製造精密品質優美久爲東洋各國採購實騐極力贊美即如　大清國北京南京南昌等以及各省官商惠顧者現經絡繹不絕敝商會獲此光榮益求完備查德國卡絡辦敝絡穀（原語）社最近製造各種測量器械皆最精緻最新奇爲世界第一絕技以測量家之歡迎適用影嚮所及鼓動全球本商會欣羨不置爰與該社締結特别契約凡東亞各國採辦該社測量器械皆由本商會包辦不得於他商輾轉貿易遂認定敝商會爲該社之東亞代理店敝商會務求價値公道轉運迅速期限確寔以廣招徠而增名譽如蒙賜顧即希通告本商會以便遣員接洽决不致誤 
　　德國卡絡辦敝絡穀社　總批發處東亞代理店 
　　大日本東京市麴町區有樂町一町目一番地合資會社高田商會本店 
　　大清國上海英租界博物院路第八號合資會社高田商會支店 
[新大昌洋行辟疫腦樟丸]  
洋樟腦一物西國用品最煩本行歷運來華亦已暢銷無論紳商居家咸宜常備粗細皮呢衣服永無蛀損之壞况而亦能驅邪辟疫春暖炎夏之際穢溼之處置放少許能殺微細生虫極其有益衛生而且價廉物美幸勿交臂失之定價樟腦丸每洋一元六磅每磅二角五分樟腦粉每洋一元八磅每磅二角　新大昌洋行啓 
[可倫布廠改良留聲機器]  
可倫布留聲機噐 
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷　貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可　上海總經理老　晉隆洋行分售處大馬路美華利　大馬路惟記新號 
[旅行必讀]  
語云·男兒志在四方·又云讀萬卷書·不如行萬里路·矧當此萬國交通時代·逈非閉門家食·可資歷　·可致富强·是則遊歷遐方·實爲急務·顧我國人·養尊處優爲多·其跋涉長途·探討風土人情者·雖不乏人·然尙居少數·且孱弱之體·不耐辛勞·往往畏難苟安·半塗而廢·以故薄言旅行·大都索然興盡·惓懷時局·誠不可不有以振刷之者·欲振刷旅行者之精神·如之何而後可·諸君諦聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏化騐之·大有益於人體·提取其精·如桂哪之霜·以之入藥·有絶大效力·用貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論寄諸行等·盖旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·一言以斷之曰·樹皮丸者·足與旅行諸君蛩駏相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁·諸般虛損·各種勞傷·手足麻木·左右癱瘓·腰酸腿軟·筯骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產·晝夜潮熱·瘀血不行·手足浮腫·坐臥不寗○價値·每瓶一元·每打十元·郵局函購回件迅速·不論遠近·不取郵費○杭州總經理處在宗陽宮前百歲坊巷内○各埠各大藥房均有出售 
[美國優等光學家費德雷醫生　高德洋行]  
善製眼鏡　光學專家　精治目疾 
本行股東費德雷醫學博士現已抵申接辦一切事務仍在原處驗光並新添各種檢光器具按費君乃高德好友且在光學大學堂同時畢業在美行醫已十餘載故其經歷誠與高君無殊兼之新發明託力克鏡片各種新樣眼鏡莫不膾炙人口中外著名　設上海大馬路三十六號便是 
 
 

Page 17

 
 
   
 
 

Page 18

 
 
要摺 
[禮部奏議覆御史吳緯炳奏甄錄各省旅京舉貢摺]  
　　奏爲遵旨議奏事本年三月初七日准軍機處片交軍機大臣欽奉諭旨御史吳緯炳奏旅京舉貢乏資回籍請變通章程量予甄錄一摺著禮部議奏欽此欽遵抄交到部查原奏内稱本届考試舉貢禮部申明定章由各省督撫考試如額保送來京不得援上届之例邀求甄錄曾經奏准在案前有旅京舉貢以無力回籍等詞請都察院代奏量予甄錄當經咨商禮部旅據覆稱碍難照辦竊維該舉貢等旅食京華載更寒暑祇緣資斧之維艱遂致功名之莫遂爲貧所累情事堪憐請飭下禮部變通定章量予甄錄等語臣等查宣統元年正月二十四日臣部奏本届保送舉貢申　定章一摺内稱由各督撫於接奉部文後酌定考試月分通飭各府廳州縣徧行曉諭各舉貢無論游學游幕隨任及出洋游歷並各衙門謄錄未得奬叙者均於前期各歸本省聽候考試其未由本省考試及考試被遺各舉貢均不准來京取結具呈託詞邀求甄錄等語又十二月初八日臣部奏八旗舉貢由部考選摺内復經聲明在案良因保送舉貢各省均有定額與向來會試不限人數者不同上届因事屬創舉章程或未周知由部量予甄錄原係一時權宜本届申明定章於未考前數月奏准通行本欲遠近士子均得回籍考試如額保送若仍准甄錄勢不得不額外增加旣與回籍應考者勞逸廻殊又難保無各衙門錄事並已得奬叙之謄錄等項實官及本省考試被遺復來應考情事是以前次有舉貢聨名到部呈請收考當以與奏案不符將原呈交還嗣復呈由都察院咨商臣部仍卽據實咨覆今查該御史所奏係爲體恤寒畯起見既奉旨交臣部議奏自應仰體朝廷寬大之恩量爲變通准予由部甄錄惟率行收考流弊又復甚多臣等公同商酌仍查照奏定實官不准與考及本省被遺不准復考章程行文各衙門將舉貢出身之錄事等項實官造册送部並示諭該舉貢等取具同鄕京官印結切實聲明確非實官並無本省考試被遺情事以便稽察酌量人數多寡分省憑文錄取並止甄錄一次其逾期後到者無論自行具呈及何人條奏均不再行開塲庶於體恤之中仍寓限制之意至考期原定三月旣添甄錄正塲勢須展緩第先到舉貢守候已久又不可以過遲擬俟奉旨後由臣等刻期赶辦事竣即定期考試正塲以期迅速所有臣等遵議緣由是否有當謹恭摺具陳伏乞皇上聖鑒訓示遵行謹奏宣統二年三月十二日奉旨依議欽此 
專件 
[淮鹽改章議略（四）（續）（懷寗舒繼芬）]  
　　一須加增運費明定賞罰以重般户之責任也鹽旣裝船顆粒不能短少宜逐包由公司於過秤後隨時封貼印花註明斤重於其上其通共包數則填之執照抵埠交鹽由公司驗此印花掣收如掣有不足短斤至例應耗鹽而外應卽責成船户照印花填數賠補不分正耗其或有中途淹消等情須就近報由地方官騐明實在淹消數目取其執照填註簽字隨時給還放行不得留難迨抵埠後再由公司騐其在船鹽數是否淹消若干如有不符或缺包及包失印花則按照售價全數責賠並科以盜賣之罰否則亦須賠半價並由收鹽之公司隨時報明運司行知發鹽之公司令照淹消全數補運豁免已收稅課等欵除賠如尚有不敷鹽本並補運運費應由直接之兩公司各半分認惟此項補運之鹽須俟積有成數後再行專運不得陸續帶運以免夾雜並須於執照内註明補運某船户淹消又某船户淹消各若干包字樣或用不列號之執照亦可不必另給倘船户交鹽斤重逐包與印花上填註數目針孔相符絲毫無缺則亦須由公司從優給賞至鹽運在途亦宜按路之遠近定限期之多寡必須於限内抵埠不得逾限鹽包亦宜改良堅固或仿山東等省改用蔴包亦便務使包不易碎以免改捆庶船户亦不得盜取於途 
　　一緝私宜更訂章程也查販私者罪律至嚴拿私者必人鹽並獲以故私梟冒死而爲置性命於不顧而拒捕之案用時有所聞其不肖營弁甚或栽害良民肆行敲詐而大夥私販轉不敢與之相抗又往往陰受黑費得賄放私其弊多在緝私營之弁勇停駐日多調哨時少遂不免熟識私梟頭目與之私相往來嗣後宜調哨無常且駐緝不如行緝並宜於水陸通衢港要隘定來往游弋循環梭巡之法略如地方警察章程如能改爲鹽務巡警與地方聨絡一氣兼收緝梟緝盜之功尤一舉而兩得至以後緝私辦法遇鹽可不問官私祇須騐公司執照有照則放無照則拿有照而逾限或假冒者則亦拿惟旣拿其鹽不必定獲其人其執照則逾限者給還而假冒者必須連人拿究罪其作俑揑造者至徒流爲止而釋其餘此輩私販大抵利重命輕旣知失利於私或自能趨利於官至各營報功之鹽須就近交由公司按售價核算給發仍照章一半充公一半充賞當此變法伊始所有緝私各營暫時斷不宜裁撤惟必須隨時操演免致虚縻餉項而備緩急之需其舊置查掣各卡應擇要留設專司驗照之職向緝包外帶私謂查騐緝包内夾私謂掣驗其事權宜改其名目宜删以利鹽運各食岸公司旣立無論何人不拘定數均可憑照買賣則小民有利可圖又何苦冒死販私自干法紀也哉（未完） 
本埠新聞 
[保全僧界產業之文告]  
　　滬道蔡觀察出地云本年二月二十六日據江蘇僧敎育會松江府事務所所長應乾申稱竊准江蘇全省僧敎育會照會照得本會於光緒三十四年十二月初九日在金山江天寺開會成立禀奉督撫憲批准立案並奉頒發鈐記業將祇領鈐記開用日期通報在案兹於宣統元年五月二十三日奉督憲札開照得立憲以興學爲基敎育乃道德之本本部堂注重學務不遺餘力惟於藉學爭產擾及方外玷辱敎育名譽之人輒爲痛恨查核江南學界案牘凡僻遠州縣與鄕鎭地方其訴訟之件出於學堂僧廟互相爭產者十居八九非詐謀巧取即被控豪奪紏結紛擾纒訟不休細加察核其辦學之人旣無非刁生假託其所辦之學又依然村塾規模藉學堂之名行竊盜之實阻敎育之 
 
 

Page 19

 
 
進行貽社會以詬病長此不變何堪設想恭讀光緒三十一年三月初八日上諭前因籌辦捐欵疊經諭令不准巧立名目苛細病民近聞各省辦理學堂工廠諸務仍多苛擾捐及方外殊屬不成事體著各省督撫飭令地方官凡有大小寺院及一切僧衆產業一律由官保護不准刁紳蠧役藉端滋擾至地方要政不得勒捐廟產以端政體欽此仰見朝廷預防流弊嚴杜澆風現在重申禁令此後辦學一事須責成公正明通深明學務士紳凡刁紳劣監藉學爲朐覬覦廟產者一律嚴行懲究凡大小寺院一切僧衆產業均應由地方官懍遵上年諭旨切實保護其在宣統元年五月以前凡學堂欵項已由僧衆施捨或借廟地興學或僧學兩界涉訟已經禀官定案者該僧人等亦不得藉此翻案致啟爭端總之學欵屬諸地方應有規定稅則之法僧產多由募化宜在人人悲憫之中自經此次通飭之後僧學二界務宜各得其平不相滋擾是爲至要除移行外札飭遵照等因並於宣統元年六月初四日奉寗學憲李札開查接管卷内奉前督憲批江蘇僧立敎育會正會長冶開等呈請飭屬保護廟寺由奉批據呈近來地方刁紳士豪往往藉端任意勒索請飭各屬保護尚屬實情仰寗學司通飭所屬各廳州縣一體示諭保護以杜擾累各寺僧亦宜安守本分不得藉此别有競爭致干查究仍候撫部院批示繳又奉撫憲批據禀已悉仰寗學司核奪辦理仍候督部堂批示繳各等因移交到本署司奉此除通行各府州飭屬一體遵照出示保護外合就轉行札飭該會即便遵照等因到會奉此除分别移會外相應照會一體遵照等因並於宣統元年十一月念七日接到江蘇僧敎育會照送分設事務所圖記一顆遵將開用日期申報憲鑒在案兹又續准照送章程到所飭即轉呈仰求憲示曉諭等由准此爲將接到章程申祈鑒核給示曉諭並分行松府廳縣一體示諭惟兾保全而息爭端等情並送章程到道除札松江府飭屬一體示諭外合行出示曉諭爲此示仰僧學兩界人等一體遵照母違 
[梁星使抵滬]  
　　新簡出使德國大臣梁震東星使誠昨由天津乘輪來滬假虹口朱家木橋左近某園爲行轅本埠文武各員咸往碼頭迎迓 
[運料馬車肇禍]  
　　昨日午前法租界電燈公司運送材料之馬車在西門外棧房前配車之際適有電車在旁駛過鈴聲一響馬忽驚逃沿途撞倒江北丐婦黄祝氏踐傷頭面血湧如泉又撞倒慶安里沈姓家之傭婦邱徐氏傷及面部馬仍狂奔直至斜橋河畔失足墜下當由巡士吹叫召集多人將馬牽起並將受傷人車送西區轉送婦孺醫院求治馬夫宓阿二由區長移送工程局經裁判員訊明送縣請究 
[鄕民與巡勇衝突]  
　　浦東南滙縣界爛棋桿地方某鄕民肩挑鹹菜所用之鹽四包被駐紥北蔡鎭鹽捕營勇丁查見指爲私販上前拘拿一時衆鄕民咸懷不服合力攔阻旋由營中拘獲鄕民四人解送總巡局請爲收押事後該處鄕民即紛紛來滬投道上控蔡觀察諭飭總巡局先將所獲之四人釋放一面速行查明禀復核辦 
[新塲鎭演戲賽燈之阻力]  
　　南匯新塲鎭人陶瑞生張燕伯王瑞堂等現往嘉興雇定戲班定於本月念八日開始在鎭演戲五天夜賽燈彩該鎭紳商恐有匪徒乘機擾亂業已請縣諭禁並於昨日來滬到道具禀旋乘火車赴松禀請戚太守加札禁阻 
[勒索城隍夫人之茶禮]  
　　虹口提籃橋附近下海廟女尼福增控薛家浜徐姓女巫串同流氓羅玉祺羅子良王二如等藉端勒詐一案昨晨該尼投廨禀稱徐女巫妄稱伊姊徐羅氏前年夭亡八個月之女孩謂係廟内城隍神欲娶爲夫人勒索茶禮洋數百圓不遂行兇打毁什物求請究辦孫襄讞商之西官以羅等均存捕房保洋各五圓保出未到判將保洋充公諭令該尼退去如再前來詐擾准即控告提案重究 
[華洋交界處之賭窟]  
　　著名流氓王阿順向充租界探夥近在閘北三路一區境内華洋交界之處租賃密室誘人賭博昨經巡警總辦汪觀察訪悉特飭偵探巡等嚴密查拿務獲究辦 
[繡貨店聚衆賭博]  
　　英租界北京路仁美里三號門牌鴻章泰顧繡店聚賭抽頭前晚經總巡捕房得悉即派包探周志仁與二十七號西探前往拿獲賭徒王德勝周和甫阮順康王禮記邵成山張芙蓉等十一人曁茶房湯阿餘王阿渭並抄獲現洋二百餘圓票銀六十兩連同賭具帶入捕房昨解公堂訊實判湯王兩茶房各押一月王等六人不到着將各存捕房保洋五十圓充公到案之楊德生等五人各罰三十圓與抄獲之銀票現洋一併充公賭具銷燬 
[鄕婦供訴被拐情形]  
　　鄕婦張李氏控被卞阿三拐賣等情昨由包探將卞妻胡氏解至公共公廨訊究張李氏供去年七月初八日卞將婦人與同廠女工王銀寳誘往哈爾濱先將王銀寳賣洋四百元繼將婦人賣洋五百元卞即携洋逃逸適有表兄在彼經商偶然遇見控奉該處警局訊明判將婦人交表兄帶回王銀寳尚在彼處前日在虹口遇卞將其扭住即被卞妻胡氏縱逃請究訊之卞胡氏一味推諉寳讞員會商西官判胡氏押候提卞到案再核 
[木作主被誣自盡續誌]  
　　榮昌木作主張才福被縫衣匠趙開生誣指串拐伊妻胡氏糾同黨羽向張嚇詐洋三十圓張贫恨回家自縊身死經張妻樓氏控請捕房將趙夫婦拘解公堂分别押候上海縣驗明再核在案昨日捕房復將趙夫婦解案請究據中西探禀稱業經縣主驗明委係自縊身死孫襄讞商之英郭繙譯官判趙夫婦還押候上海縣將相驗情形移復到廨再行核奪 
[復訊串呑鉅欵案]  
　　東益昌匯票號股理龐清記等控經理李燧生司帳唐瑞齋串呑鉅欵圖逃等情由廨將李唐二人提案訊判併交十三萬五千兩人銀並保候再查核在案昨日復由捕房將李唐二人及案中關涉之吳作霖併解公堂請究判吳交保李唐二人仍交原保候下禮拜四美領堂期再行解訊 
城内 
[各歸各欠]  
　　陶晉昌帽店主控告許承鉢不贖抵單一案昨經本縣田大令提訊陶供許將房產方單抵去銀一千兩延不回贖求追本利中人程仲清易有榮保人施瑞和供詞相同訊之許供程仲清亦欠小的洋八百餘元求請追繳湊贖判許交保限四月初五日備齊本利贖單程著押追 
[扛夫爭鬥]  
　　扛夫俞光發鍾逹海因索債起釁鍾與伊侄鍾成福毆破俞之頭面俞即 
 
 

Page 20

 
 
持刀砍傷逹海手背昨由浦東總巡局將三人一併送縣訊究判俞收押兩鍾退去候傷愈再訊 
[何苦逃避]  
　　前在工程局南區充當㕑役之蔡阿桃租開陳鑒明之茶館賣去生財等物又將陳之姘婦丁氏誘拐藏匿致陳忿極持刀砍斷蔡之手指一節當經工程局將蔡送至中國醫院醫治陳則解縣在案兹蔡在醫院私逃旋仍被獲解案請究田大令以蔡狡惡可恨判押改過局二年陳還押候核 
[誘賣阿姨]  
　　翁錦堂之妻某氏被襟兄吳叙良誘出賣於虹橋南首金姓成衣匠昨翁將吳扭縣請爲追究吳供翁妻確在金姓處小的雖曾得過洋三元實未價賣金與該氏現均逃避求鑒判吳交差速將丁及該氏交案候訊 
[道批二則]  
　　王沈氏禀批王祠義蕩果經立户禀縣立案應有畝分四址可查且胡世英曾於三十四年間被喬勝林以越佔蕩地設計捺案等情來道上控經梁前升道批飭催傳訊斷未據具覆該氏等所控恃豪串奪情事相同亟應由縣查核案據勘明分别究斷以昭折服未便任意擯斥致涉偏護仰南匯縣立即遵照辦理並喬勝林控案如何訊斷情形一併復候察奪毋違許寳藜禀批此案前據該廨禀復當以蓋保戳之華信經手陳文彬業已解案則該職担承已完批飭交保免累在案據禀前情仰會審官寳令速遵前批辦理具報 
南市 
[串賣女兒]  
　　崇明婦人湯蘇氏之媳樊氏去秋被其父樊毓秀領回後薦至浦東某紗廠做工近又串同黄鑒明將樊氏賣於北市某洋行出店陸順生爲妻得洋一百九十元又挽吳少青向湯蘇氏調停令伊來滬收回禮洋一百元詎事後吳僅給洋四十元强令退婚蘇氏不從訴由同鄕會送至工程局請斷陳裁判命將樊毓秀收押候提黄鑒明並吊取身價來案復訊核斷吳交保限交樊氏到案質訊 
[老當益壯]  
　　洽順肉莊主金菊山被姘婦傳奚氏之夫進生紏同湯百奎等在氏之臥室剝去衣服攫去洋二十元又勒冩筆據致金心不能甘控由工程局提到人証訊明分别懲責在案昨傳將洋二十元及勒冩之據繳案陳裁判以金菊山年已七十餘歲不應犯此不端之事判罰洋五十元撥充普育堂經費至傳繳案之二十元亦着充公並限傳進生夫婦於三天内遷移出境不准逗留 
[同業理處]  
　　馬家廠地方順泰碱廠主陳德勝控大成南貨店主陸培卿將去年買去之碱五十方硬欲退還所有今年應付之貨價銀一百餘兩延不交付希圖扣抵昨經工程局陳裁判集訊判陸交保自央同業理處 
[乘間搶攫]  
　　無賴陸阿寳至萃豐弄鼎昌烟紙店買物乘機攫取銅元三百枚飛奔逃逸由店夥鮑長生追獲扭交巡士拘至工程局訊實判戒責二百下押卅天贓給鮸領回閘北 
[調查眞相]  
　　巡警總局批商民松盛園禀云所禀是否屬實仰二路分局確切查明禀復核奪毋稍徇延原禀併發仍繳 
[一宵巳過]  
　　陶贊兀將來路不明之婦人祝孫氏送至四路一區拘留候查已誌昨報兹經黄正巡官查得該婦巳在陶處留宿一宵嗣後隣居知風陶遂送局希圖卸責爰飭地保傳陶到案訊明再核 
英租界 
[縣令騐屍]  
　　南京路集賢里天發客棧起火焚斃泰和玉洋貨號客王子良茶號學徒蔣連生兩命已誌前報前日午後上海縣田大令至斐倫路驗屍所驗明委係焚斃即飭塡明屍格由號主代爲棺殮 
[無可推諉]  
　　江西路大生成烟紙店保險起火一案前日經公廨中西官前往勘明實係該店樓上起火遂即飭知捕房於昨日將店主陳榮生解廨復訊陳供係由比隣協記漆店起火寳讞員諭謂已往勘明爾店樓上起火且積有稻草等引火之物似係縱火例應重辦遂商之英布副領事姑寬判押三月以儆 
[姦案訊實]  
　　蘇州婦人朱馬氏控天仙戲園内之電燈夫戚阿三誘奸伊女朱阿吉一案昨由捕房將戚解廨復訊屬實判押三月女交其母領回 
[販賣婦女]  
　　秦永生即小雲生誘拐朱雲堂之妻張氏販往吉林被朱查悉控奉捕房派探將秦查獲昨解公堂請究判押候查明於下禮拜五再訊 
[姦拐婦女]  
　　江福生控王阿多奸拐伊妻陸氏匿居王林氏家昨由包探將王解廨復訊明晣判王押一月林氏押女所七天陸氏交其夫領回管束 
[不應容留]  
　　婦人李劉氏幼女李阿大趙小寳因案留養濟良所在案兹被串逃先後由探目張寳榮查獲昨將兩女及容留之婦人顧韓氏一併解送公堂請究判分别押候提集人証再訊 
[資遣回籍]  
　　甬婦王施氏因與姘夫王小本口角呑烟圖盡由捕查悉將氏送入醫院醫愈昨解公堂請究據供因本夫負債纍纍不能回籍是以圖盡判送寗紹公司資遺回籍 
[抵欵紏葛]  
　　英商業新控錢鈺成擔保羅堃甫抵欵不理昨日午後由廨會訊原告延律師聖文上堂聲稱被告前將道契兩紙方單三張向原告抵銀五千兩因單係僞物不能轉換道契當即退回復由被告補交道契一紙查非被告的實户名向催不贖應請訊追被告由保人施和泰到堂代質聲請緩期錢鈺成亦投訴擔保是實寳讞員商之英布副領事判錢交保候傳集人証於下禮拜五再訊 
[仍被提獲]  
　　邱潤初控林俊耀呑没銀兩因林匿不到案由廨將林子林益釗林益銓一併收押在案昨由捕房將林俊耀提獲解至公堂請究判益釗交保益銓開釋林押候訊追 
[拖累婦人]  
　　德領事控馬夫呑洋案内之張王氏昨由包探傳至公廨押候今日早堂與德領會訊 
[勒交鑽戒]  
　　徐子秋收買來歷不明之鑽戒由捕查悉禀奉公堂於昨日將徐傳案判令交保限於月内將物交案再核 
美租界 
[日人兇横]  
　　塌車夫張可大昨午推車至西華得路斐倫路轉角處被日本人某甲推跌傷及頭面足骨等處當由巡捕車送同仁醫院療治一面禀明捕頭請飭日探緝拿該日人到案再行核奪 
[茶館聚賭]  
　　斐倫路一百二十八號門牌占春茶樓前晚聚賭被九號西探查悉禀報捕頭候請公廨傳案究罰 
[請緝女匪]  
　　吳淞路三百四十八號門牌成衣店主某甲昨至捕房報告謂伊母某氏前晚站立門前被女流氓搶去金簪一只請爲查緝捕頭准之 
[傭人行竊]  
　　西華得路同仁里九號門牌某姓家被傭人某甲竊取值洋百餘元之金練一條昨報捕房請爲查緝 
法租界 
[限期還洋]  
　　樊啟又前將田單向金新衢抵押洋五千元後以升轉道契爲由將賤價之單掉去遂置不理因此涉訟迄未訊結兹經公堂聶讞員調查明晣蓋樊所稱之另有田單七畝一節即係原抵之周字圩地字圩兩户之地並非别有地畝故將所掉之改字號田單三張當堂給還著樊出具收領切結仍判遠押限一月將抵洋交還如再違延准由原告將田變賣 
[寬限料理]  
　　報關行主張炳生廣貨店主周楚香因欠厚大莊往來銀兩破控由廨判周交保張交人銀並保限日理楚在案兹巳逾限多日仍未理妥原告葉子青等因又禀奉廨員着保交案判寬限兩禮拜料理如違押追 
[追償房租]  
　　徐雲龍虧欠方仁記房金四個月計洋十四元私行遷居希圖抵賴兹被收租人尋獲扭至捕房解廨請究徐供仍遷在原房主屋内並不逃避判徐交保限兩禮拜還淸 
[妓女交保]  
　　烟妓陳鳳仙因狎客王德友妬姦戳傷張某由廨拘押候受傷人醫愈再行核辦在案兹傷人未愈該妓亦患疾病昨日解案奉飭交保聽候傳訊 
 
 

Page 21

 
 
   
 
 

Page 22

 
 
[李毓麟見報速回]  
號一飛自爾於上月十六日出外不歸迄將匝月音信杏然店内以及家中老少均各不安申錫兩地托人四處尋訪亦無爾之蹤跡祖母因爾日久不歸且無隻字來家憂慮過度以致成疾目下病勢萬分沉重命在旦夕見報火速回錫以全孝思俾免倚望而安衆心遲恐不及見面自問于心忍否茲爾究在何處存身倘或欠缺川資旅費應需若干望即來信開明住址隨即寄來决無異詞切勿遲疑觀望想爾通書明理之人不可執迷自貽後悔如有　諸親好友倘然遇見務懇勸令從速早歸合家感德靡涯或知毓麟下落者請　賜函法界老北門外紫來街周祥泰木器店轉交可也特登由時兩報此佈 
[上海五洲大藥房分設硤石廣吿]  
啓謹者本藥房自開創以來營業之發達一如潮湧而尤蒙各界同胞所信賞之自來血銷流之廣普及全國凡于各省大埠或有未及分設支店者有經售家代理約計之不下千餘家而於去年所分設之支店亦不下十餘處今又分設於硤石現已裝修工竣先行交易擇吉於三月二十日開張特行放盤二成作彩三日以酬惠顧諸君之雅意而運往各貨均與申號一式新鮮靈妙異常其如各種家用藥水藥丸藥散藥膏本牌香水香粉香油香皂香蜜莫不俱備以及最特色最馳名之七種良藥如自來血補天汁女界寳月月紅樹皮丸魚肝油精丸助肺呼吸香膠每種每瓶附有五彩精緻之認眞劵一張當作洋一角抑硤石同胞速請購用幸勿失之交臂也恐未週知特登廣吿聲明以伸鄙意 
[嚴防冒牌廣告]  
本主人設莊安徽省祁門縣爲闔邑茶業創始之人歷年採辦高山名茶躬親督製同昌芳芽億大廣昌元瑞同大各牌前由隆泰昌春華祥茶棧經售厥後該棧改牌新隆泰前後經理四十餘年歷蒙英俄各國洋行巨商推誠見信爭先樂購得以遠近馳名詎近有無恥之徒不顧名譽膽敢以低山次貨冐充本莊名牌暗投别棧發售欺朦受主希圖漁利本莊主人惡其以僞亂眞敗壞茶業名譽除俟商標局開辦呈請註册保護外合亟先行發報廣告凡　賜購本莊各牌名茶請認明本莊華英合璧内票上有金麒麟爲記及汪廣淵監製字様並請經理茶棧留意嚴防毋令碔砝亂玉魚目混珠是則非獨本莊蒙其幸福矣　祁門歷口億同昌茶莊廣昌乾記主人汪廣淵啓 
[奏辦湖北籤捐大副票頭彩十一萬元三月念九日四月十二日開彩]  
本局奉　湖廣總督部堂張奏明開辦第一百會票准設六萬張每張售洋八元現因銷路暢旺不敷分售額加設第十九會副票六萬張每張售洋一元中彩號數之多發派出彩銀之高比各公司爲優大票准定期三月念九日開彩副票定期四月十二日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上進本分局均係躉批向不零售　外埠來往信力一概不付統請自給再紅票如無本分局騎縫圖章因無票根可查概不發兌特白 
[中國積聚興業銀公司廣吿]  
啓者本銀公司爲提倡實業挽回外溢之利權起見仿西人集會代股成法以二十萬份爲一會每年開四期每期每份供洋一元六年爲滿共二十四期每次得會有三千份之多如所買股票上之號碼與開出之號碼相符者是爲得會以後免供並將前供過若干元如數給還每會遞减三千得會愈易倘供至尾而不得會者亦統將供過之銀并息三元共二十七元訂期有如數給還與已得會者同享本公司利益總之無論得會與不得會均得還會本不費分文白得股票本公司不過將會欵之微利積少成多以爲營業之貨本而已經禀奉兩廣兩江督部堂批准立案出示曉諭並咨行沿江各督撫憲一體飭屬出示保護總公司設粤省西關寳華鄉約直街星坡及京洋甯皖等埠均設有分公司及經理處原議開甲乙丙丁等字十個會現甲會已開乙會亦將招滿例當接收丙會惟現接各大股東來函議决乙會開後即彚齊貲本禀部註册開辦銀行然後徐議開收丙會現銀行基址已在廣東怡和大街口堤岸購地三畝地價及工程約十二萬兩經已繪圖擇吉興築謹此佈吿認股諸君乙會准期三月二十截止二十五開會股剩無多欲購從速請到本銀公司及各埠分公司或經理處取閱章程可也　上海分公司設四川路四十號 
[上海景綸汗衫厰廣告]  
本廠爲振興工藝挽回利權起見特創汗衫廠於本埠歷年以來加意改良所出之貨日益完備如雙線單線等衫足與洋貨頡頏久爲商界歡迎也如錦地斗紋衛生衫爲春秋二季所必需桂地椒地衫亦夏令所最宜此四種之衫各色俱全係本廠獨家製造洋貨絶無之品也業經○商部存案註册别人不得仿造故爪哇十七島南洋七洲府華僑聞風爭定應接不暇今再添機器日夜兼製以副雅意茲値當今之際特再廣告惟兾各同胞顧名思義力挽利權稍塞漏巵實爲自强之本倘蒙賜顧請到中虹橋老三官堂隔鄰本廠接洽可也電話三三三五○○各寳號代理批發列後○英大馬路恆昌○英四馬路潤錩○法大馬路德源祥○巨誠昶○美界廣東街口永同昌○天津南京景綸分局○漢口正街鑫濟○廣東　畊街西同昌興○福州南台振華公司○香港上環興隆○南洋庇𠹌中街廣安○爪哇泗水華商總會○三寳隴華商總會○其餘各埠洋貨號均有出售不及詳贅 
[通州廣生油廠各股東公鑒]  
本廠第七届帳略已出結算宣統元年分除官利外共得餘利銀二萬二千餘兩亟須置辦新機自應查照上年股東會議案凡舊股東未繳新股者從宣統元年起概將應得之官餘利扣足三成爲止扣足之日發給股票即於本年八月起購買機器置備材料次年正月改造廠屋六月安機其願入新股者務希於本年八月前繳到收股處一在本廠總帳房一在上海小東門大生紗廠駐滬事務所每股一百兩銀到隨時按數塡給股票息摺不誤特此佈聞　廣生油廠謹啓 
[桐鄉呂仲明君服日光鐵丸謝函并愈疾後之影肖]  
楚九尊兄大人閣下久慕盧扁之名恨無識荆之緣恭維善祺迪吉惠澤覃敷至如遙頌謹啓者弟體素孱弱兼有咯血疝氣咳嗽夜𤍽諸病自去年冬間在嘉興貴分局購服尊製日光鐵丸後精神頓爽諸病若失今歲交春已來非但諸病不發而且飲食驟增又拙荆上秋染頭腫之症其髮盡落形容焦瘁後服月光鐵丸之下髮生如初面亦豐盈弟思夫婦感受此丸之功無可爲報特攝小影寄請印入保証以誌謝忱專此敬請道安　敎弟呂仲明頓首杏月十五日 
　　上海三馬路中法大藥房照登 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[意見書]  
　　謹擬江北水利公司最初第一節之辦法（再續） 
（甲）局長一人公費每月一百元凡膳費舟車旅費自用僕役酬應費均在内主任一人俸四十元旅膳費三十元（局長及主任有時須與監視員分路察視成績故亦須旅費）監視員一人俸三十二元旅膳費三十元製圖員書記會計三人共俸七十二元膳費十八元班長十人共五百元班員二十人共俸四百八十元旅膳費四百元助手二十人共俸二百八十元旅膳費在内共一千九百八十二元（乙）局所傳遞兵二人共二十八元廚役二人上六元下五元門丁一人六元伺應雜役二人共十元測量夫役二十人共二百元各班傳遞兵十人車夫二十人共二百四十元州縣差七人共七十元均膳費在内共五百六十五元 
（一）測量所備之活支略分兩種 
（甲）添購消耗品修理彝器預備旅行之藥品每月約八十元 
（乙）局所收發函電及專差或局所應酬犒賞等費每月約六十元以上常支活支每月約計二千六百八十七元 
總計開辦之始彝器租房等費約七千元一年活支費約三萬二千二百五十元共三萬九千二百五十元 
（一）測量所恃之資本因赴事與集資之勢緩急不能相應圖地方之避害而趨利則赴事之情急計人情之樂成而難始則集資之效緩因其不能相應又不可坐視一省積受不已之巨災而不爲之救故擬緩急相濟之一策 
（甲）以測量之後按圖規畫河湖之濱所能涸出之地與所需疏通來水去水過水瀦水之資是否相當爲招集股本有利若干之預計此最緩者 
（乙）股不能猝集事即不能猝成而從事測量後之規畫不能白手而行故前此諮議局公議據案理追運商違章朦收之銀價餘欵作爲從事測量及測量後之規畫進行然事已變爲五省合争其欵亦非一時可得惟尚有此可指而能得之欵足以抵用此次緩省（丙）爲赴事計應請督部堂先撥借銀五萬元以便刻日從事測量俟理追運商之欵有著即可歸還官借論朝廷痌瘝在抱之仁督部堂撫字斯民之義哀此數百年恭順納稅之人民處於方千里淪胥以鋪之澤國知必有愀然不安者前年之賑旣用數百萬今年之賑亦必數十萬災猶病也與其置之必病之地而臨時補救之責益深何如去其受病之原而將來醫藥之資轉省竊計朝廷之聖督部之明又必計慮及之徒以時事日艱財政日窘不敢於君上爲責難之請而惟是人民圖相煦之生度尤爲督部所矜憫而不忍苦之者測量暫備之需運商追繳之欵江南人士固延頸企踵而望之矣若荷奏明請發官欵一二十萬爲補助公司成立興工之用無論遠年即以前年所費四五百萬之賑欵較之亦小小之數但人民相顧有此隱願而不敢請耳此最急者 
凡江淮水利公司第一節辦法綱要十子目十有八粗擬如此其第二節辦法爲清釐定界第三節辦法爲規畫課工第四節爲分年計息第五節爲立法善後尚非目前所應計及不便遽陳 
[議决案] 　 
　　呈報議决整頓契稅案内劃撥公益捐三分一節請督促實行（續）一陸護部院第一次劄覆内開蘇藩司詳稱按部章第十三條撥還學費額欵係指原有附收報部立案者而言故舉直隸爲例本無之欵自不在此限蘇省因庫儲奇絀先經詳定將加征典買稅銀除解部一半外截留一半作爲本省新政用欵今若再撥公益捐則解部一半抵補藥厘勢將安出等語又聞蘇省庫儲奇絀司詳將加征稅銀截留一半作爲新政用欵業經咨部立案等因本局謹分爲甲乙兩項切實聲明甲籌畫地方自治之議决原案内稱各屬田房契稅向有帶收地方公益捐如育嬰義渡善堂學務類多者五六十文少亦三四十文不等等語整頓契稅方法之議决原案内稱各邑帶收地方公益捐如育嬰義渡善堂學務之類種種不一而近年尤以學費爲多或惟中費爲名或以銀價爲名統計各種捐數各邑多寡不等雖亦有超過正稅三分之數者而究以二分外三分内者居多等語据此兩案原文明指原有附收並非本無之欵此項附收公益捐均係地方自治範圍以内之費用地方自治爲憲政第一基礎現方督促進行而籌欵困難各處皆同亟須設法扶植萬無轉奪其固有收欵之理此項固有收欵本係下級自治地方費用多由地方官核准帶收按諸部章本無以曾否報部立案爲限斷之明文似勿庸添此解釋上年浙撫部院奏報契稅情形摺内聲稱各屬帶收學堂等項經費遵章統在現加六分中扣除支用每縣計需若干俟查復彚報等語夫因員司無案須俟每縣查復概得奏咨邀准可見部章撥還並不限定報部立案之欵尤堪證實 
　　乙部章第三條内向征數目與加收數目分别極爲明晰本局議决之公益捐三分係請列入向征數内而詳定咨部立案之截留一半係指明在加收數内實係兩不相妨雖向征之數增多一分即加收之數减少一分亦即解部之數與截留之數各减少半分但部章第三條之向征第十三條之撥還均不限制若干自係明示寛大以期新章之實行至以本省而論凡行政經費與自治經費同屬地方人民之負擔毋所庸其較量若必欲減自治之一以增截留之半度撫部院仰贊廟謨籌備憲政自必力持大體斷不致徇陸護部院之成見輕減地方上固有附收之欵而貽官民相爭之非笑呈報議决補救州縣困難案不可行之理由爲呈報覆議事件事上届議會議决瑞升部院交議補救州縣困難一案本年二月二十五日由撫部院劄交覆議兹於本月十二日開會會議查 
 
 

Page 27

 
 
本局前呈議决案内除節流辦法九欵大半允照施行外所有重提原案之隨忙定價及核收洋碼兩說本局公同議决仍以爲均不可行應請督部堂撫部院仍照本局上届議决案務從節流著手所有不可行之各理由理合繕摺呈報 
一就原委事由而論按此次劄復之宗旨計分兩端 
（甲）謂由本額之不能缺撫部院劄復内開改銀完錢本爲便民今因代完之錢數不敷原銀本額自當令應完之人民各補其缺不能令代解之官吏獨受其累又開前議兩法係補償不足並非額外加增負擔各等語按以本額論之現時忙銀折價每兩已增加至二千四百文之多雖應除湊解賠欵之規復銀價二百文實計尚得二千二百文現時市面銀價雖較前增漲然每兩止合一千九百餘文以二千二百文之實數折繳一千九百餘文之額征方且有盈無絀似未可謂代完之錢數不敷原銀本數人民本未嘗使官吏獨受其累即官吏何得令人民代補其缺原額本無不足而藉口補償加收錢文於額定折價之外謂非額外加增負擔而何（未完） 
紀事 
[十四日會塲速記錄（續）]  
　　宣布審查籌畫全省敎育經費案内設女子師範一案十九號審查會並列新創與改設二種大會應行决定惟主新創則事實甚難就緒若王改設則又因陋就簡審查會旣見到及此即大會恐亦甚難决定可否並敍兩層以新創爲主如實在困難應請就本月基礎組織完全女子師範較爲妥善又言組織時應請將章程規則交局閱核 
　　五十七號主張行政官一面交覆議一面自設又科必須　問四十八號質問理由甚長但可另提一案將類此之事措呈此答五十二號此案先有奏案後有議案如質問後必抱奏案爲答似亦無效力四十八號此案緊要在新創與改設尚請諸君注意 
十九號就諸君討論意俱相同此案覆文似可提出覆議時已經立中學不留覆議餘地其下歸結奏案即照現時辦法本不必俟其批答而此意已含括在内 
一百二號質問者必待其批答現在諸君討論俱不必欲其批答不過又字之嚴寬而已是報告稿不必研究俟草呈　公文再行討論可也 
二號請議長先提出應否質問先行表决然後再决質問之方法四十八號贊成議長請主張不必質問者起立大多數起立决定不必質問　　二號十九號同問第一層表决尚請議長公决時有議員言質問已否决可請辦事處擬定呈覆稿後交衆閱過可矣衆贊成 
　　十四號新創與改設不宜並存不如徑請新創若先開一改設之門則組織旣不易而反生種種困難 
十八號言質問巳表决則南菁改設寗蘇各設均可連類而决 
七十號應請先决寗蘇合設分設 
　　六十七號原議本欲敎育普及則每屬設一所亦不嫌其多惟事實做不到則寗蘇分設一所至新創與改設則視各地方財力負擔何如耳在六十七號意實王張寗蘇各設一所其組織之法亦願各地方自爲擔任也 
四十八號似此討論仍當節次表决 
十九號分設自是正辦但一以經費困難又分設理由　交通不便但當時主張合設江陰尚謂交通便利豈在南京反不利便乎又蘇屬女子至寗就學實比江北女子至寗就學便利萬倍交通之便不便尚在寗屬不在蘇屬也故爲經費計及交通計皆竊主張合設在寗一百二號亦主張合設又言　在議决應設之學校甚多即高等學堂原議分設其下尚注明如經費支絀得酌量合設女子師範原議合設似不能再言分設 
四十八號諮議局議案如督撫不以爲然則須爭執今督撫已如原議案准其合設而又主張分設議案實不應有此 
三十七號去年議合在南菁原爲有南菁之屋及款並非因交通之便不便也議長請主張合設者起立表决起立者四十五人爲多數遂决定合設七十號地址尚須研究因原有地址已三四年當時端督在寗時籌晝多時竟未成立又言江北交通不便但設在寗恐學生尚不能招 
九十七號某雖江北人郤不贊成此說江北如須另設應另作一問題 
六十七號何處敎育不發逹在何處籌設學堂本無人禁止至合設旣决定自以江寗爲宜議長請决新創與改設 
七十號新創實不如就一學校改設因述粹敏女學近狀謂不如改設旣可改良舊校又可易於就緒五十七號贊成 
一百二號頃有人提出將兩方法並提又有人提出主張新創請先表决四十八號兩層並說察旨不定則更無時組織可成矣 
一百二號現如主張新創則或者因地方經費支絀而重交覆議則更無期成立故竊以爲兩層不妨並提也 
七十號九十七號均主張併改粹敏移設女子師範議長請公决是否兩層並提全體决定兩層並提　宣布散會（已完） 
小說 
[社會小說清夜鐘（二十四）]  
　　第六回宴瓊林金泥題雁塔游佛殿浪子遇名姝若是龍學士東然能夠學着那唐朝的裴御史。明朝的戚將軍。把個老婆當作個生菩薩一般供養。也還罷了。不料這位學士。膽大如天。竟敢和他夫人同牢敵體。分庭抗禮起來。閨房之内。時常閙些。口舌。也還不要管他。更兼又居然娶起姨太太來。你想這位龍夫人的心上。如何不氣。氣到極處。越想越恨。越恨越氣。本來存着個睄不起龍學士的心腸。如今再是這樣的一來。事免更加了幾分怨。毒今天龍夫人一眼看見了這個少年男子。不知怎樣的兩下的電力。居然牢牢的吸引攏來。不因不由的。就對這個少年男子。嫣然一笑。原來這個男子。就是蘇州有名的以中餓鬼楊老八。他叔祖就是武英殿大學士楊文謹公自從楊文謹公死後。幾個姪兒。也都不甚振作。到了這個楊老八手裡。拚命的濫賭狂嫖。把家財閙得乾乾净净。没奈何只得去勾引那。班不知廉恥的大家宅眷。放出全付的工夫來。和他們弔膀子。弄幾個倒貼的錢來。供給他的用度。今天恰恰遇見了龍夫人。雖然年紀大些。鋒鋩却還狠好。更兼滿頭珠翠。華彩輝煌。手上更帶着一付金剛鑽和珍珠穿就的鐲子。光華直射。照耀得别人的眼睛。都有些熌熌爍爍的。視線不定。楊老八見了這些首飾。知道一定是個狠有錢的人。便由不得眉花眼笑。和龍夫人斬眉弄眼的。做出許多醜態龍夫人也一連和他飛了兩個眼風。方才慢慢的上轎走了。自從這一天之後。龍夫人送不多天大都要到白衣庵去燒香。只說是許下的香願。隔了 
 
 

Page 28

 
 
一兩個。月忽然白衣庵不去。了天天到閶門馬路上去看起戲。來這個長樂戲園的衛秋吉。本來是著名的淫伶。那些不顧廉恥的蕩婦。見了他一個個都是逢迎恐後。惟恐拉攏不來。不知以後如何且聽下回分解 
國外新聞 
[英皇抵京]  
　　十九日倫敦電云英皇已由皮里亞兹回抵倫敦 
[埃及時局不靖]  
　　十九日倫敦電云下議院某議員起問埃及時局外務部次官胡特君答稱近來該處消息頗有不能滿意之處如首相被刺已可概見惟尚未聞有係辱英人之消息 
[吉青納回抵倫敦]  
　　十九日倫敦電云吉青納將軍已回抵倫敦路透代理人曾往謁見與談游歷見聞據稱日本陸軍之活潑並部置之完備殊爲可喜澳洲之發逹亦大可驚人其民咸具熱心整頓防務 
[英議員討論預算案]  
　　十九日倫敦電云下院議討論預算案之際聨合黨議員勞君起言今次預算案並不合於財政僅爲損害商業及國家信任之刑律而已首相愛斯奎士君乃以財政大臣喬治君所核盈餘之數與德俄美諸國缺乏之數互行比較並謂財政策畫係爲國防及社會改革之度支預備巨庫喬台君智勇多謀承許合商此事深爲欣慰 
[英國賽駛飛船]  
　　十九日倫敦電云法國船家濮蘭君與英國飛船家懷愛脫君昨晚同由倫敦駕乘飛船駛往孟哲斯脫濮蘭君於下午五點二十二分鐘在海登飛昇繼過哈洛及韋脫福特是時速率每小時可三十五英里高約二百英尺旋於八點十分鐘昏黑之中降落里區菲爾特懷愛脫君於下午六點三十二分鐘在韋姆胡特斯克納勃斯飛昇於七點五十五分鐘降落勞薩姆登續電云濮蘭君已於今晨五點三十分鐘駛抵孟哲斯脫按此次賽駛係每日郵報懸賞英金一萬磅以能於二十四點鐘内由倫敦駛抵孟哲斯脫中途無兩次之停頓者爲勝該報復懸賞英金一萬磅以奬西八月十五號前飛駛最遠之飛船家 
[英議院宣讀財政議案]  
　　十九日倫敦電云財政議案已在下議院第三次宣讀贊成者三百二十四人反對者二百三十一人該議案已在上議院第一次宣讀 
[英德兩皇互會不確]  
　　十八日柏靈電云外間所傳德皇將與英皇互會之說實屬不確 
[土國與居留島之糾葛]  
　　十八日柏靈電云土政府因居留島代表擬立誓忠事希皇特向保護該島之四國行文抗爭（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
[煤汽引擎出租]  
仕商倘欲用煤汽引擎可向自來火公司租用其價甚廉較用電氣祇有一半之價　一只半馬力每月租銀二兩七錢半三只馬力每月租銀三兩　四只半馬力每月租銀四兩半　六只馬力每月租銀四兩　如蒙　惠顧請　駕臨面議　上海西藏路自來火公司告白 
[ＲＮＯＷＬＥＳ　ＣＡＬＥ　ＷＯＲＫＳ美國頂上等磅秤]  
本行常備各種大小磅秤且較市上所買之磅秤更好又便宜專經理上海江西路十八號怡昌洋行啓 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉吿　新旗昌洋行謹啓 
[清快丸]  
　　常言 
人身之康健能作非常之事業成敵國之富翁 
　　常服 
清快丸體弱者即强血表者即壯雖然無病人常備清快丸除不慮之病心神爽快異常身體健康誠是長壽至寳之靈藥也特聲明主治効　 
　　中暑中寒時疫霍亂噁心嘔吐肚腹疼痛目眩昏倒精鬱結船車暈眩酒醉昏迷 
　　定價 
　　小包　六分中包　一角二分大包三角大盒　六角大　盒一元二角 
　　本舖 
大日本大阪市　高橋盛大堂 
　　清國總經理處 
　　上海日信大藥房四馬路 
[書籍出售]  
先其照鄺生華英書籍地圖七種在上海二擺渡裕和盛發售 
 [P始創第一眞正靛青每桶臺百斤 
本行開設中國數十餘年自運德國ＢＡＳＨ拔地沙顏料名廠老牌眞正靛青運銷中國各省馳名皆其信用已久較廣靛勝加十倍價亷物美與衆不同色極鮮艶永不變色　貴商賜顧認明桶上有愛禮司洋行獅馬老牌爲記庶不致誤 
總行上海愛禮司洋行分設天津愛禮司洋行寗波美益洋行 
[著昜堂廣吿小方壼齊輿地叢鈔]  
○本號開設上海棋盤街○湖北省城察院坡○廣東省城雙門底上街 
是書於中外輿地博采兼收瞭如指掌又益以補編再補編囊括之富得未曾有方今○朝廷注重邊防首重形勢研究輿地者尢爲必需之書本局爲裨益學界起見爰將昔年初印本亷價出售儲文木箱二只實價洋二十元不折不扣書存無多購者從速遲恐不及 
　　仿蘇寫本陶淵明詩集四厚册價一元精印蘇批孟子二册四角馮聯棠太史錄書譜價洋三角精印蘇黃尺牘價洋四角袖珍本絕妙好詞箋價洋三角江南好詞價洋二角蘇東坡黃山谷合詞價洋五角金陵省難紀略價洋四角上海鄉土志價洋二角半 
八册一函遏雲閣曲譜二元四角 
 
 

Page 32

 
 
   
 
