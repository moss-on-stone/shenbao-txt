# 1922 - 30 - 4917583

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[監督財政（冷）]  
　　監督財政之說已不見於國際間矣雖然國民今日而苟不自行監督之則他日外人之監督終不能免也然則何勿乘此可以自爲之時竭力以自謀之耶 
　　觀於近來北方財政當局之措置可謂每况而愈下前謂至潘復而已極今乃知張弧之更甚張弧以後其更甚不知又將如何蓋正實廉潔之徒咸知財政之無法整理則所來者自可知耳假使國民不監督而仍聽任之其後患何可設想哉 
　　於今第一監督之法先在清查然後詳爲偵察事事代爲之公布然後使之不得不自公開是蓋今日國民最要之責任也 
[命令]  
　　二月四日大總統令陸軍總長鮑貴卿呈請任命王邦彥爲京師憲兵司令部副官長應照准此令 
　　又令陸軍總長鮑貴卿呈請任命師傅訓爲陸軍第十八混成旅砲兵營營長應照准此令 
　　又令陸軍總長鮑貴卿呈請授黃家璿爲陸軍二等軍需正應照准此令 
　　又令陸軍總長鮑貴卿呈准鑲紅旗漢軍都統奎芳咨請以馮振華陞補印務參領高緒神陞補參領文澤陞補副參領鄭松森陞補印務章京均照准此令 
　　又令陸軍總長鮑貴卿呈准兼署吉林省長孫烈臣咨請以海興英輔陞補協領倭克精額朱果毅調補佐領均照准此令 
　　又令陸軍總長鮑貴卿呈准護軍管理處都護使紹英咨請以雙羣松補陞補護軍參領均照准此令 
　　又令端訥給予二等嘉禾章此令 
　　又令佘振興晋給二等文虎章陳世光杜宗凱賈勤林宗慶均晋給三等文虎章吳山張玉明韓玉衡李世甲楊樹韓蔣英張日章陳秉清黃道林均給予四等文虎章此令 
[國内專電]  
　　北京電張弧之年關支配單有朦混爲齊耀珊所執向各機關對賬鍾世銘將有通電辯明張氏事前並未商諸鹽署亦未報告閣議本人不負連帶責又高凌霨發現張弧開單有高任内借内債二百萬高要查究後知係盧學溥所弄之巧將潘復所借移改日期内政内幕一蹋糊塗（六日下午二鐘） 
　　北京電徐表示梁已去不再回内閣改組仍由奉直三使諸督會商决定人物本人方行任命在後任未定前挽顏并勸洛吳勿爲已甚 
　　北京電奉天會議結果主釁不我開有備無患保定會議結果主去梁爲限不再進步（五日下午九鐘） 
　　北京電昨東海傳見陸次韓麟春詳詢赴奉後與張作霖接洽情形 
　　北京電張作霖九日壽奉議延長張景惠鄒芬歌（五日）夕赴奉 
　　北京電保定方面某幕僚電京某要人云曹張兩使新年信使往還甚密並無隔閡之處張使陷東兩電出自梁葉哀懇張使洞明大局豈肯犧牲個人令名而爲梁受過吳使來保亦謂張使若爲梁一人之故而負氣則啓釁之責我不負之（五日上午十二鐘） 
　　北京電保某電曹張葭莩親不願蹈陸龍覆轍曹勸吳得罷且罷張有代表留保奉保間往來電甚洽外間謠言出自黨系作用曹請張任梁下野請吳不再爲其他挑剔張尙未覆 
　　北京電財次盧學溥久未到部視事繼任者以總務廳長朱延昱·庫藏司長沈鴻昭有望至盧欲辭原因聞爲時局糾紛財政無法整理且與張弧整理財政計畫大相鑿枘故急急求去（五日上午十二鐘） 
　　北京電陰曆年關軍費政費現欵期票共發一千零數十萬軍費占四分之一奉軍百四十萬直軍百十萬（五日上午十二鐘） 
　　北京電一千四百萬鹽餘庫劵已押售盡凈現仍賡續年前計畫發行鹽餘公債其數或爲八千萬或爲九千萬抑九千六百萬尙未核定聞此事財長已託四人熙禮爾向銀行疏通俟得同意卽發行 
　　北京電張弧與盧學溥爲爭鹽債署名費及手數料故翻臉盧不到署後張許今後九千六百萬公債發行時有利同享盧卽消假 
　　北京電鹽稅庫券千四係未經閣議亦未告鹽務署長閣員僉認違法今九六公債張亦襲此故智故高徐首出難題（一）需提現金千六百萬爲海軍餉（二）需月供政費現金百萬因之銀行公會未允承受（五日下午五鐘） 
　　北京電財部電江海關陶瑗希維持鹽劵不得落至七折以内應付外國銀行之庫劵本部暫時停交免外人藉口（六日下午二鐘） 
　　北京電交葉囑鄭洪年提案（一）請將法國賠欵退回中或關稅增收中各指定百分之幾作交通大學基金（二）交大開辦費十年四月三十日閣議决定百零六萬三千四百元經張志潭削爲不得超過三十六萬京唐滬三校實不敷用請復原案（三）交大經常請將五十八萬三千四百六十八元外追加五萬四千元（六日下午十鐘） 
　　北京電魯案四日下午五點四十五分簽字英美及列國代表新聞記者均在塲中日代表簽字畢各歸寓所電告政府（六日下午四鐘） 
　　北京電余日章昨今演說輿論頗注意僉謂魯路延至五年後贖未符民意又政府發表魯案十欵均擇好聽者而將但書略去咸有後言又魯案文字解釋頗關重要國人應要求公布全文外部亦預備簽字後卽公布（六日下午二鐘） 
　　北京電日本魯案批准勅令二日發出文爲朕以此令授與該全權大臣以調印山東案密要事項之權俟呈覽後認爲良善卽予批准三日照會駐東胡使（六日下午二鐘） 
　　北京電華會中東路問題三日决兩條（一）中政府速整理債務改良路政（二）外交問題另於將來討論 
　　北京電辛博森建議南滿路宜訂定交還期限簿記宜列於交通部統計會計車務宜參加華員漢冶萍舊約宜修正凡其他二十一條中抵觸十原則者均聲明修正 
　　北京電昨交行股東會决准曹汝霖任鳳苞辭職蔣邦彥使福頤當選爲正副總裁完全爲交系固定之腹案開會形式表决而已 
　　北京電陸軍大學以欵絀不能開校學生求救曹錕吳佩孚齊燮元三人請其維持曹吳齊允接濟五萬元（五日下午七鐘） 
　　北京電上海紙菸捐總辦汪瑞闓於舊年底將紙菸捐印花作抵在滬息借現洋三十六萬元電滙全國菸酒事務署該署分撥財部三十萬其餘作總統府經費開支 
　　北京電户部街菸酒署之全部房屋去年被財部售於鹽務署稽核所得價洋三十萬元聞稽核所買此房屋係爲該所洋員寄宿舍之用已於二月一日派外國工程師隨帶夫役前往該署測量備改造 
　　北京電吉孫烈臣電部請速滙部認吉林松江林業公司股欵七萬元以應急需（五日上午十二鐘） 
　　北京電南苑西苑廊房通州小站馬廠奉軍換防問題吳曾要求在前奉系方面謂同屬國軍何分畛域以此覆吳吳謂旣然不分畛域儘可將駐在京兆直隷境内奉軍一律歸直魯豫巡閱使節制調遣何必特設總司令部於北京 
　　北京電連日通州奉軍官弁將行李物件運回奉天甚多（五日上午十二鐘） 
　　天津電王承斌魚（六日）日由奉來京去保定（六日下午十鐘） 
　　蘭州電陸潘兩長贊成贖回膠濟鐵路 
　　蘭州電車玉衡任命渭川道尹各界反對甚力省長以逕由中央任命不負責（以上五日下午六鐘） 
　　漢口電漢商會函各團體訂陽開會籌設救國贖路分會 
　　漢口電漢洋貨帮因加稅超過原額四倍全帮反對（以上六日下午五鐘） 
　　香港電陳炯明派羅某代表赴桂參與軍事會議 
　　香港電廣州市參事員定魚（六日）在市廳開第一次談話會 
　　香港電粤商會聯合會擬組救國贖路集金會 
　　香港電陳江（三日）離惠州返海豐聞日間可回省 
　　香港電顧品珍電告銑（十六）誓師北伐 
　　香港電港警察昨搜同德工會當時無人在内旋又搜海陸理貨工會亦未拘人現碼頭通衢旅店均有警探踪跡自苦力罷工各行商多不便警察現强逼苦力作工已僱三百餘人聞每人每日工銀一元五毫另給膳費 
　　香港電粤對澳抗議銀坑灣仔樹華旗案以此二地爲我領土支（四日）已嚴重駁覆（以上六日下午六鐘） 
　　香港電港東（一日）華醫院决開街坊會議調停罷工事 
　　香港電爲船員寄宿舍事八代表上省接洽據聞若省派代表來港一星期可望解决 
　　香港電各區善後處原定三個月期滿裁撤現因匪熾故緩裁 
　　香港電聞粤當局對澳抗議樹華旗案下大决心不撤銀坑灣仔之國旗雖决裂不顧（以上六日下午十鐘） 
[交通大學無線電]  
　　華盛頓電二月一日開第五次全體會議採納五國海軍協定並太平洋遠東委員會所討論關於中國之决議案如下（一）外郵事（二）撤銷在某種情勢下駐華之外兵事（三）開放門户事（四）防杜中國鐵路歧遇外人與規定鐵路在中國管理下之統一事（五）裁减中國軍隊事（六）關於中國之政治及其他國際義務之各事應完全公布事（七）中國無綫電臺事會長旋向會衆宣稱據中日代表通告魯案爭端業已解决含有下列十一條與附文均紀入魯案談判紀事錄（一）日本應將前德國膠州租借地交還中國（二）中日兩國政府應派委員會商行關於移交租借地内行政與公有產業之辦法並解决關于此事應需處理之其他各事中日委員會應在本約實行時立即會議（三）此項移交及處置應儘速辦竣不得遲於距本約實行日六個月（四）日政府以膠州租借地之行政連同日人所有之文書册籍契據及移交所必要之證書與中國接收膠州並膠州灣後所應用之公文等物一并交與中國第二項（關於公有產業（一）日政府以公有產業連同陸地房屋及膠州租借地内之建築無論其是否爲德人所經營抑由日員於占領膠州租借地時所購或特建者均移交中政府惟本約第三節内開列之產業不在内（二）所有公有產業均不向中國索取賠償惟（甲）日人購買或建造者（乙）日人於德人所舊有之產業改修或增添者除外此二項產業應由中政府按照折舊價值予日人以相當之報酬（三）膠州租借地内之公有產業爲青島設立日領事署所必需者應由日政府保留此外爲公共學校廟宇塋地爲日本僑民利便所必要者應仍由日人管理此項細則應由共同委員會協定（第三項關於日軍）現駐膠濟鐵路及其去路之日兵連同憲兵一俟中國警隊或軍隊接管鐵路保護事宜應即撤退中國警隊或軍隊之佈置與日兵撤退事宜可分區辦理。每區辦竣之日期應由中日官員預先訂定日軍應設法於本約簽定後三個月内完全撤退至遲不得逾六個月青島戌兵應設法於移交膠州租借地行政時完全撤退至遲不得逾移交日三十日（第四項關於海關）（一）本約實行日青島海關應作爲中國海關之一部分（二）一九一五年八月六日中日兩國所訂關於青島海關之臨時條約應於本約實行日終止有效（第五項關於膠濟鐵路）日本應以膠濟鐵路及其枝路連同一切附屬產業交還中國中國應付贖欵五三四○六一五一金馬克 
　　附文日本宣布放棄一八九八年三月六日中德恊約所規定關於外國用人資本材料之各項優先權電燈局電話局家畜置場之公共事業應交還中政府但中政府須將此項家畜置場電燈局洗衣所轉交與青島市政局由市政局按照中國法律組織公司辦理而由市政局監督之日政府允將膠州租借地内之電話局交還中政府青島外人如爲公共利益計請加擴張或加改良中政府應予以適當之攷慮中政府宣布日政府所交還之道路工程等青島外人得參與之青島海關應許日商用日文與海關通函如鐵路委員會有不能商得同意之事件應由兩國政府討論之兩國政府如有必要得互允委託專家或第三國專家解决之膠濟鐵路之擴張日本不欲要求優先權 
 
 

Page 7

 
 
　　華盛頓電徐總統電致美總統略謂魯案問題藉君仗義斡旋並美代表團之鼎力得在華會解决聞訊之下不勝欣慰謹代表政府及國民申誠摯之謝忱 
　　舊金山電日本山梨海軍大將由華盛頓啓程回國據其語客曰日本最先簽定限制軍備條約乃意中事 
　　華盛頓電明日大會簽定各約哈定總統致閉幕詞大會事業即可完畢（以上六日到） 
世界路透電 
[英國裁減兵艦後之處置]  
　　六日倫敦電英國因華會之决議將裁减兵船廠事宜擬於七月間停閉台文港之工匠養成所又擬於四月前停辦警信學校並裁除樸資茅港之防禦隊 
[英國滿洲公司之結束]  
　　三日倫敦電英國滿洲有限公司已奉命强迫結束昨債權人與股東在商部集議主席者爲官派副清算員裴譬斯氏據稱該公司本獲有在滿洲收買讓與權之優先權但因該處不寗無可經營繼作小麥生意獲利一萬九千三百五十八鎊但承賣者以收買中止索賠損失十萬鎊該公司於一九二○年十月决定將其資產售與某新公司惟以事屬非法中途停頓因此損失一萬五千零八十鎊就該公司營業清册察之共損失四萬五千四百八十一鎊尙不連小麥索賠欵在内云該公司之清理事宜現由官派清算員辦理 
[新敎皇之選舉]  
　　五日羅馬電法廷閣員選舉新敎皇投票六次未有結果羣衆現集於聖彼得街十字路口注視法廷之烟囱如時出濃黑烟即表示無結果若經最後選定則以白烟爲號製影戲者現携機居葡萄田以攝影器鏡口對凖烟囱俾留紀念 
　　六日羅馬電今晨十一時三十三分白烟騰空報告新敎皇業已選定獲選者爲賴蒂氏取號丕曷斯第十一 
[斐洲之罷工調停]  
　　三日約翰萊斯堡電斯末資將軍函請勞工聯合會由政府調查解决爭端辦法聯合會已决議照允擬派代表五人於明晨會晤斯末資將軍 
[印度之反對政府者]  
　　五日印度印杜爾電不與政府合作派勸衆於英太子抵境時施行抵制運動應者寥寥英太子所乘火車停車時羣衆歡呼不已英太子所至之處輒受歡迎 
[愛爾蘭之畫界潮]  
　　五日倫敦電愛爾蘭時局因畫界爭端頗形嚴重英内閣與南愛爾蘭閣員高林士等曾在唐林街會議多次英相喬治氏專爲此事由鄉間回京聞格里菲士氏亦將來英倫於明日續開會議 
[荷蘭之海軍議案]  
　　五日亞姆斯特丹電荷海軍大臣發表宣言謂政府提出海軍議案並不因華會討論而不合時宜並謂政府殊以增進遠東之國際交誼爲然惟荷屬東印度之防務未可漠視此次提出之計畫全爲防衛起見 
[奥國之窘狀]  
　　五日維也納電中等人民甚爲窘困美國賑濟會已以二十萬元供給若輩並濟以糧食而尤注重勞心之輩大學敎授及學生數千人均利賴之美人且擔任供給學童之糧食至六月一日止奥總統已致電英皇法總統請貸欵救急據泊拉格電稱捷克斯拉夫政府已允供給借欵五萬萬克郎（捷克斯拉夫幣）於二十年内償還奥財政總長聲稱如其他各國貸以巨欵則渠力能鞏固奥幣克郎之價值蓋國家財政之支絀初由於幣價之低落也 
[德國大罷工]  
　　五日柏林電柏林巿政用人今晨罷工煤氣自來水電車等均爲停止醫院無水與燈城中煤斤大缺有工廠及麵包肆多家已减短工作時間且有停閉者鐵路罷工風潮已延及巴登全部分調停罷工談判迄未有結果 
[菲列賓水夫]  
　　六日馬尼剌電菲列濱水夫一百五十人今日起程赴香港聞内有百人將執役於史密士倍爾公司往來馬尼刺香港厦門間之船 
太平洋路透電 
[水夫罷工之闗係]  
　　六日香港電旅港美人多已報名願充特别警士 
　　六日香港電商會巿况報告謂水夫罷工風潮現使全部商業受蕭索之影響但一俟此事解决商貨定有銷塲良好之望棉紗前價格稍落旋即交易頗多但近因水夫罷工交易遂清出貨亦少 
　　五日香港電廣州時報社論稱香港罷工風潮如延久不息廣州亦必大受影響香港廣州互有密切闗係斷無彼處罷工而此處不受影響之理故從速解决此風潮不獨香港之福亦廣州之利也廣州人士一般意見似爲罷工乃香港事宜經香港自了之省長陳炯明受英領之請求已照其所請而爲之乃省長所受之報酬僅爲外人報紙之讕言外報屢載詭詐者所撰之文字以粤政府慫恿罷工之說熒惑衆聞於是總統茶會伍朝樞允予扶助等謡言遂爲香港人士所誤信夫水夫罷工之眞相不過爲加增工資之簡單要求乃懷抱禍心者欲掩蔽眞相張大事實指爲有政治意味是誠以小邱爲高山也要知廣州甚願罷工解决因風潮不即息則在港粤人將受困甘也且香港罷工廣州亦大遭損失商家旣不能採辦貨品又不能運出物產吾人對於鄰地情形不獨不幸災樂禍且視爲吾人切膚之事蓋廣州工人機闗多與香港機闗聮絡設風潮蔓延孰能斷定其所至吾人　中已不乏着火即燃之炸裂品安能見鄰室失慎火星飛來而爲之色喜乎云云 
[法將軍游程]  
　　六日東京電霞飛上將今晨赴西京閣員等送行者頗衆霞飛上將因曾豫定游程故不能參與九日山縣公爵之殯禮 
[日元老葬禮]  
　　六日東京電山縣遺骸現置於大藏大臣邸内從國葬禮也今日攝政王親往致祭 
[公電]  
　　劉湘反對廢引岸電各報館均鑒頃接寗省齊督軍敬日通電艢據確報梁士詒等以整理鹽務爲名與稽核所洋員秘密結約允廢引岸并以緝私營改歸管轄歷陳流弊五條誦閱之餘憤慨同深一稅與引岸較互有短長而揆諸國情因地制宜則吾國引岸制度尤應絶對保持一稅制度在煑海爲鹽之邦爲稅收便利計或可行之而無弊吾國鹽場情形複雜種類繁多卽以川鹽情勢論各廠林立棋布星羅成本不同稅率互異而依附生活之勞工動逾鉅萬舊時引岸辦法實具有酌劑盈虚調節供求之妙有若貿然改制則小廠成本過重勢必不敵大廠而相率倒閉資本家之破產貽害猶小勞動者之失業隠憂實多在外人只圖稅收增益與手續簡單於社會治安及國民生活夫復何恤然政府當局與地方長官豈能漠視民生置一切於不顧此就破除引岸言川省誓死不能承認也至緝私辦法在前清官運時代猶有肩挑背負五十斤以内不爲私之舊例以惠窮黎自洋員稽核以來此例遂廢緝私營伍往往不持大體苛及細數小販零星動辦徒刑法令細於牛毛抽取等於繭絲已不免爲世詬病若更舉而委諸外人聽其指揮則不啻敎猱升木爲虎傅翼所謂作法於凉其弊猶貪作法於貪弊將若何竊恐竭澤而漁剝膚及骨小民窮無復之鋌而走險於外人生命及政府威信將無人敢爲保險國權不足惜民怨至可畏此就事實上言心所謂危不敢不告者也查緝私歸外人管轄往歲曾經議及以京外士夫極端反對乃戞然中止今復舊事重提喪失財權之不足復舉兵柄而授諸外人此種自殺政策殊百思而不得其解齊督所陳五端老成憂國情見乎辭所冀海内羣賢同聲相應俾逹完全取消目的民國前途其有豸乎臨電迫切竚候德音劉湘叩江印 
　　趙恒惕來電各報館均鑒近傳北廷秘借日欵贖路發行鹽稅公債媚外賣國層見迭出如果徵實國亡無日竊以救國首在鋤奸建國尤貴立制蓋害已中於人心除惡雖力終爲治標之劑法苟本於民意羣情所趨乃爲正本之圖試溯共和肇造以還一壞於帝制再壞於復辟皆傾各省之衆全國之師卒之變亂粗平紛爭旋起此無他僅奮力於救國以治標未能注意於建國以治本也是必使國家建築於民意之上鼠輩乃無所售其奸亦必使政權分配於地方之中軍閥乃無所施其狡湘省制定省憲促成國憲意卽在此時機危迫急起直追猶懼勿逮所望邦人君子以鋤奸之熱忱定立制建國之大旨統一和平或可實現率布悃忱貯候明敎恒惕叩印 
國外要聞 
[德國特約通訊（王光祈十二月十七日）]  
　　德國之紙幣 
　　今年年底爲德國財政上最大之難關就國内方面言則紙幣充塞金融緊急就國外方面言則賠欵到期應付無方其一種窮迫之狀殊不减於中國不過彼擁有六七千萬富有能力善於奮鬥之國民無論經濟如何困難外患如何急迫彼終有度出難關之一日而中國則徒有四萬萬缺乏能力習於因循之國民雖無經濟恐慌外患侵迫亦不足以與世界上最優秀民族競生存故吾人今日不必問國家政治强不强但問國民能力弱不弱也明乎此則讀吾此篇通信之諸君殊不必爲德國財政擔憂而與吾同感之青年則知欲救中國除投畢生精力於社會事業（敎育實業）以培養國民能力外無他途也 
　　今且與諸君述德國財政困難之情形德國在大戰中以一國而抵抗全世界其需用軍費之浩繁自不待言其時政府所恃以支持財政之法有二一爲長期有利之公債票一爲短期無利之國庫券其法先由政府製定支出預算案然後按照支出所需之數發行短期無利國庫券於此種國庫劵之外又發行長期有利公債票即所謂戰時公債此種戰時公債之收入即作爲到期國庫券之償金換言之以短期國庫券爲臨時救急之方法而又以長期公債票爲短期國庫券之後盾以當時人民之愛國狂熱不但有償之公債票易於銷售即人民所有之金銀首飾亦皆無償的自由捐贈政府由政府給與鐵質首飾上鐫『爲我祖國』等字可見當時人民對於國家之忠誠戰時財政亦因此而渡過難關自大戰後共和政府成立此種長期公債不能如戰時之暢銷而國家之支出則有增無减於是不能不專以短期國庫劵爲惟一救急之具然旣名爲短期則勢非於短近期間内償還不可以現在如此窮迫之德政府何處得此巨欵爲之償還於是不得不再發新國庫券以應付到期之舊國庫劵此種國庫劵日增月累計至一九二一年六月三十日其數已逹一千零五十四萬萬馬克而此種國庫券旣係有償證劵當然可以抵押借欵於是人民紛紛向國家銀行抵押欵項計至一九二一年六月三十日此種國庫券在國家銀行手中者已逹七百九十六萬萬馬克國家銀行又安能得此巨欵以爲應付於是不得不大發紙幣計現在德國流通之紙幣已超過一千萬萬茲將德國數年以來所發行之紙幣數目列表如左 
一九一四年六月三十日以前共發行二十四萬萬馬克 
一九一九年正月一日以前共發行三百二十九萬萬馬克 
一九二一年六月三十日以前共發行八百四十萬萬馬克 
一九二一年十二月以前共發行一千一百零五萬萬馬克 
　　照上表觀之最近數月德政府又加發紙幣二百六十五萬萬之多諸君武試思國家銀行只存凖備金十萬萬金馬克而發行之紙幣竟超過一千萬萬馬克此馬克價值之安得不大跌而特跌耶 
　　然此種濫發紙幣猶係已往財政所產生之結果尙未經過吾所謂今年年底財政上最大難關之時也若再經過年底最大難關則紙幣又不知須加增若干矣所謂年底最大難關者何即支付明年正月十五與二月十五之兩次賠欵是也據報載此兩次之數合計約九萬萬金馬克德政府對於此次賠欵之計畫第一·擬發行國外公債美金十萬萬元第二·如上項計畫不成則擬向倫敦銀行長期借欵二千五百萬鎊第三·如借欵不成則先行償還一部餘數請求協約國展限三月第四·如展限不成則只有提取國家銀行之凖備金或加發紙幣收買外國貨幣上述四種步驟之中關於第一第二兩種已完全無效日前德國貨本家那提老博士Dr.Rathenan（氏前爲重修總長近有擔任財政總長之說）之赴倫敦卽專爲運動此事而往結果倫敦銀行界方面謂德國在倫敦條約（即今年五月協約國之最後通牒）條件之下將來財政前途只有愈趨愈壞倫敦方面無論長期短期借欵皆礙難應允云云德政府之第一第二兩種計畫皆不成功始有本月十四日公文之發出即正式請求協約國展期者也其大意略謂德國對於正二兩月之賠欵只有借英國財界之助發行國外公債始能如約履行而英國財界則以德國在倫敦條約之下無論長期短期借欵皆不願爲力因此德國對於正二兩月之賠欵實無力支付即或努力羅掘不顧一切亦只能辦到至多一萬萬五千萬到二萬萬金馬克之譜是以德國政府不能不請求延期云云此公文係致重修會議者現已發出三日今日尙無回信前途如何尙不可知惟就協約國報紙論調而言若欲辦到完全展期恐非易事即或辦到展期恐亦只能辦到一小小部份而已且所謂展期者至多延至明年四月十五蓋四月十五又係二次賠欵到期之日也若德政府第三步計畫仍不成功則只有提取國家銀行凖備金或加印紙幣之兩途無論出於前者或後者德國紙幣皆將日墮其價值不過以德人能力而論終不至如俄奥紙幣之命運而已 
國内要聞 
[梁閣垂盡中之情况]  
　　内閣問題旣幾致牽動不可解之糾紛在今日實難更有完成之望使梁士詒果爲知幾者自當乘便退去乃昨得之各方消息竟謂梁尙欲於七零八落中作無謂之困門者津門風傳更謂梁在津宅於一日三日均集合該系要人開秘密會議交系靈魂之葉頗多計畫内容雖未能詳悉但據該系中人透出消息謂交系下台最低度亦須逹有下台後保障其危害之條件是該系徘徊不忍遽去之情已可顯見故一般說者均謂交系尙欲憑藉國務總理及閣員之權勢作用而求所大欲九千六百萬鹽餘借欵即其一端而梁氏之急欲一度來京宴請外賓者固亦有可注意者在也雖梁葉等急急求便其私圖但就事勢上所謂梁内閣者恐未必即更番成就無論反對方面與非反對方面對梁氏均無若何順便之機會而府方對梁亦不必有最後之堅留聞近日已持不勸梁銷假亦不遽免梁職之意態但對顏惠慶之辭代理則極力慰勉之是則梁内閣之運命不卜可知交系之困鬥又未必有甚利益矣至府方對奉天兩電之態度聞已經覆有一電内容大意謂接閱陷東兩電所論各節極中肯要本總統秉政三年德雖不足以感人權終不敢於濫用此次梁閣成立執事與曹使聯袂來京和衷協商因以確定本總統順大勢之趨向加以任命本無絲毫成見攙雜其間乃因魯案問題引起國人之誤會責難紛至風雨滿城殊出意料之外現全案經過情形業經梁閣兩電聲明國人當能諒解自無庸再爲剖辨至一切善後辦法即希執事逕與曹使接洽云云觀此亦足見東海對於内閣問題只求奉直諒解餘則無施不可者也惟顏惠慶氏自兩度代理以來即以種種問題深感不快對此長期代理已屢有「不成局勢」之語氣最近交系方面更欲移外交事項於顏氏而一變轉國人之視線故一時外間突現抨擊之空氣因之自前三日以來顏即因病至外部亦不能到星期三日各國公使均未接見昨更抱病晋府向東海力辭代閣職務俾資休養東海雖極力挽留而顏氏去志甚决則政局之黯淡或又將重重增長矣 
　　梁旣假而不辭各部總長亦幾半不視事其七零八落之表現已極難堪惟尙有熱烈幹去者則與梁氏連帶之張弧是也蓋交系上臺之第一步即假理財而借欵張氏身當財政之衝即爲首先奉行之一人故雖於梁氏萬難叢集中尙極其張羅之能力計最近經營者有（一）九千六百萬鹽餘公債此項借欵已經有成立之形勢惟日前閣議時各閣員尙有附帶條件即希望各銀行於六個月内關稅未實行增加時墊付政費共一千二百萬張即商之各銀行昨日下午各銀行在銀行公會開會以爲政府發行此九千六百萬公債償還内債七千二百萬外債二千四百萬以九折給中交以八四給他銀行實際上抵償債務尙有參差不足之處其利息僅八釐較各舊債權合同一分以上之利息者又吃虧不淺今更欲使各銀行墊政費一千二百萬如欲外國銀行墊出則外債僅二千四百萬扣去半數外國銀行必定不允如欲中國銀行界墊出則當此銀根奇緊之時中國各銀行自顧尙不暇何能再接濟政府討論結果議决如財政部以無條件發行公債償還舊債銀行當可收受如附條件則不承認因之此項公債之發行又生一番波折（二）零星借欵陰曆年關財部商准交通明華匯業三銀行共借墊四十萬元計交通三十萬明華五萬匯業五萬但於本月二日始補繕借據分送各該銀行（三）滬行借欵財部近因某項急需特於三日密函上海某銀行請墊二十萬元匯交北京鹽業金城兩行收存部賬並限定以二十日爲期届時由日興公司借欵（一百八十萬）内撥還據此種種則張弧正興高采烈絶無去志可知矣乃昨日閣議席上因九千萬鹽餘公債一事竟與高凌霨齊耀珊大起衝突緣高齊主張將該欵劃出一半以充軍政各費張氏則主張以全額爲還債之用以此爭執不决而九千六百萬鹽餘公債遂不能順利通過張氏遂於退出閣席後遞上辭呈連夜乘八時十分火車赴津表示决絶論者咸謂張氏此舉不過矯情作態並非視富貴如敝屣者然當此閣命呼吸之間揆席旣虚當家之財長又負氣而去則梁閣之爲梁閣不幾等於疲癃殘疾之廢人耶内閣形勢旣破碎不完頽敗至於此極而續假十日之梁士詒因先期柬約外交團於九號宴會之故乃不得不於日内回京一行惟日期尙未定實又政府接待霞飛元帥之禮單中載有第一日拜訪國務總理第三日總理宴請元帥然則此似是而非之總理當讌會外賓時何以爲情殊耐吾儕之尋味也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[北京所傳魯案解决消息]  
　　中日間久懸不决之山東問題一月二十七日之中日談判已根據英美調停案解决三十日中日續開談判關於是案中之主要問題已全部成立協定本月一日當可發表膠濟路之價格問題前此巴黎賠償委員會曾决定該路價格爲五千三百萬金貨馬克加以日本年來所投資本約共爲日金三千萬元即合華幣二千七百萬元左右惟此不過大體計算其詳細確數非另行核計不可故二十七日之談判决定由中日兩國合組關於膠濟鐵路之評價委員會以中國人爲委員會長日本人爲副委員會長一俟協定完全成立即着手組織又聞一月二十五日施顧王三代表來電請示後公府方面爲尊重交涉及統一事權起見二十六日曾特畀三代表以解决魯案之全權委任狀並由外部電知三代表遵照此蓋爲省却一切糾紛起見也 
　　惟據新聞編譯社消息某方面近接華府來電旅美華僑對於任用日人一節尙力加反對屢次警告三代表不得應允前日閣議中外交當局曾傳觀致三代表電交通部即起而爭持謂恐國民反對不能負此重大責任外交當局則以魯案如此結局三代表亦已費盡心力若任其久懸而無結果亦非國家之利某某部總長則謂解决以後倘國民仍不見原惟有大家辭職關於此點辯論頗多而交通部仍致電部派專門委員反對惟此事究應如何解决方爲利多害少乃外交當局之專責聞已訓電代表察看在會各國意嚮相機决定恐此案尙有若干波折也 
　　外交部於三日接到宣傳員楊天驥本月一日發來報告之電叙述魯案解决情形如下中日會議共三十六次前昨兩日（即一月三十日三十一日）磋商至七八小時之久昨夜（三十一日）將山東議决各案約同日代表於本日晨間大會時兩方面同樣報告由主席許斯宣讀兩國議定魯案約文十一條附件八條會議記錄四條其全文即日整理文字彼此簽字讀畢英國代表宣言英國自願將威海衞歸還中國謹先馳陳 
[八年來魯案交涉之經過]  
　　中日間八年來懸案之山東問題此次已在華盛頓會議由中日兩國代表於英美共同派員列席之下告完全解决今將此案自民四年五月七日日本以最後通牒迫我承認所謂二十一條件要求後迄今八年間之經過槪要誌錄如次民國四年一月十八日在袁世凱當國時代日本大隈内閣之外務大臣加藤高明子爵電令駐華日使山座圓次郎直接向袁氏提出二十一條件之要求强迫我國承認今之小幡日使及日置益氏均親與其事同年五月七日日本以最後通牒迫我於四十八小時内答覆袁政府不得已於五月九日下午承認至五月二十五日遂不得已而簽字我國國民全體遂决以五月七日爲國恥紀念日當時日本曾聲明交還膠州灣租借地於中國並决定在該地設置日本專管租界及列國共同租界民國七年九月二十四日日本寺内内閣復强迫我國承認中日合辦膠濟鐵路同年同月二十八日復締結草約將膠濟鐵路沿長線之濟順高徐兩鐵路决定向日本借欵修築民國八年六月二十八日各國簽字於凡爾塞條約承認日本繼承德國在山東之利權我國上下一致力爭結果遂拒絶簽字由是全國一致反對中日直接交涉之聲以起民國九年一月十九日駐華小幡日使藉口於凡爾塞條約要求我國政府開始關於山東問題之中日直接交涉我國一致反對直接交涉之勢逹於極點政府不敢拂逆民意遂於同年五月二十二日對日本發送拒絶直接交涉之答覆山東問題由是停頓民國十年九月華盛頓會議開幕之期已近日本政府恐華會討論山東問題於彼不利遂電令小幡日使於九月七日向我政府提出山東問題善後處置案九條再迫我開始直接交涉經我國上下一致之積極反對並經二次之駁覆遂於同年十一月三日由政府完全將日本提案駁覆拒絶交涉靜候提出華盛頓會議解决民國十年十二月一日華盛頓會議之美國全權代表國務卿休士氏及英國全權代表貝爾福氏因見我國人要求提出大會恐有碍華會進行遂出而調停勸中日兩國在華盛頓會議外開始談判美國派遠東股長馬克謨及培爾兩氏英國派朱爾典等二人共同列席膠濟鐵路問題日本主張借日欵收回我國一致拒絶堅持現欵卽時收回交涉遂以停頓民國十一年一月四日經英美兩國之調停再開談判翌五日因雙方意見未能一致再行停頓一月十一日三次開始談判關於膠濟鐵路青島鹽田附屬礦山等有所交涉仍因意見相左遷延未决一月二十日因美國參議院有拒絶批准一切條約之勢美國甚爲焦慮遂由英美兩國提出具體的調停條件勸我國以十五年期之國庫證券收回膠濟鐵路五年之後得以六個月之豫告一次收回而任用日本人爲車務長及中日兩國同等權限之會計主任兩國代表均發電本國政府請示一月二十七日再開談判中日兩方均决定容納英美調停即照英美調停案解决並决定由中日兩國合組評價委員會以中國人爲委員長日本人爲副委員長評定膠濟路價格及其餘一切價值一月三十日開第三十五次談判正式决定一切協定三十一日開第三十六次談判完全成立條約多年之懸案遂由是解决矣茲爲便於參考起見將日本最初提出之案與我國主張之現欵收回案及英美兩國提出最後調停案之内容分誌如下「（甲）日本最初提出之膠濟鐵路解决案」（一）鐵路價格全額五千零二十三萬元卽對德賠償委員會决定額五千三百萬金貨馬克（約日本金二千八百萬元）及日本連年所投資本之合算額（二）借欵期限二十年（三）停付期限十年十年之後開始償還（四）會計與技術須雇日本人上項條件經討論結果附屬礦山之估價額及埠頭倉庫等問題决定與鐵路問題分别討論「（乙）我國主張之現欵收回鐵路案」對於日本之投資額由第三國之專門家評定之其收回鐵路之方法如下（一）付欵期限分爲六期（二）第一期於魯案解决後九個月内付欵（三）其餘五期以國庫證劵充之而以鐵路收入爲擔保（四）國庫證券以每六個月爲一期（五）國庫證券之利息年利五釐「（丙）英美提出之最後調停案」（一）膠濟鐵路完全歸還中國（二）中國以期限十五年之國庫證劵交與日本五年之後得一次收回（三）國庫證券之擔保爲鐵路收入及其財產（四）鐵路之督辦以中國人充之（五）於國庫證券未收回前中國任用日本人爲車務長及會計主任二年之後任用中國人一名爲車務副主任以爲全部收回之準備（六）其他鐵路職員有必要時中國亦須採用日本人惟下級職員則全部採用中國人（七）會計以法中日兩國爲之 
[京學界實行集欵贖路]  
　　北京學界集股贖路會於四日午後三時在美術學校開會首由主席副會長王家駒報告謂警區函商各事以具體的修改本會章程第十條最爲重要現因已與興業銀行接洽妥協代收股欵擬將本會章程第十條修正如下「本會經募股份暫不收欵其必欲預繳者由本會指定之銀行暫爲收存并函具正式收據以資憑信」修正案全體通過後主席又報告謂本會緣起一以提起國民之注意一以敎育界盡自己之能力以認股募股現在外界對於此事已多注意及之者而本會會員尙無認股與募股者今日對於募股須鄭重以認定之將來於週刋中將所認及所募股份盡情披露嗣由王兆榮發言主張募股應分爲（一）對外由本會交際宣傳兩股向各界勸募（二）對内各會員自己儘力向各本團體勸募沈士遠主張先由内部着手然後推及外部駱繼漢主張内部外部可以同時着手至勸募之法可請各地學生及各地同鄉會協同辦理王兆榮復主張今日由各會員先行認股其認股書等文件由總務股從速辦理於是多數贊成由本日到會者先行認股俟認股書印成再行補給至交欵時期一任各人之自由當卽由到會者傳寫所認股數登於簿册計四百零四股共洋二千零十五元認股畢主席又報告本會成立適值陰曆年關故進行頗感遲滯現在各界均開始作業本會亦應開始正式活動譚仲逵李湘宸兩先生已赴滬接洽一切本會交際股應卽極力進行至於本會會報雖不必定用週刋之名但以每週發行一次爲善又本會事務漸繁分股應從嚴密應由各股各别召集本股會議以利進行報告畢已六時餘遂散會 
[中東路共管問題已緩和]  
　　關於各國共管中東路問題中俄兩國旣皆極力反對英美恐因此引起中俄人民之反感已允將此案打消而各國所擬設之財務委員會亦暫時撤回惟技術部之權限難免增高將來如有借欵等事發生技術部有權監督大約共管之議形式上可望其緩和 
　　至日本方面對於此案將持如何態度現在尙無正式表示惟據一日東文天津日報所載則謂中東鐵路共管問題現在太平洋會議業已成爲議題中國政府業電致太平洋會議中國代表令其極力反對其反對理由是否出於由中東路之共管同理將導中國鐵路於同一運命之見地抑係熱中於收回利權而出此若果憂中東路之共管將導中國鐵路於同一運命則吾日本極爲贊成切望該案之被否决倘由熱中收回利權而出此則不得不笑其愚又該案是否爲共管中國鐵路之前提抑以中東路與西伯利亞鐵路皆居世界交通之要路故欲置諸共同管理以保障世界交通線之安全電文簡單尙未詳悉若果欲爲袪世界交通之威脅將中東路與西伯利亞鐵路均置諸世界共管之下則我日本自當以管理國之一有加入之必要如此中東路之共同管理亦屬具有理由自應予以贊成即在中國自身由大局觀之亦不宜反對若中政府不擇究此等理由一味反對此實爲世界交通所不取云 
　　北京各團體國民外交聯合會二日開會時曾推代表趙志澄等五人赴外交部質問華會各國提議中東路共管問題適顏外長未到部由朱鶴翔參事接見代表謂近日各方面盛傳華會各國提出中東路由國際管理分科委員會且已通過此路爲中俄兩國固有之權利華會無提議之必要各國今竟如此是其有意侵害我國主權國民誓不承認其交涉近日經過情形如何請明白答覆朱謂華會提出中東路一事經我三代表極力否認此時尙在擱置中但關於中東路各事中俄兩國已成立技術會處理一切此次之共管問題未經該會通過當然不能發生效力各代表來意本部可代致電三全權促其注意五代表復要求朱氏爲書面答覆以昭信實朱亦允諾各代表乃興辭而出 
[退還庚子賠欵之運動（野雲）]  
　　提出閣議後之各部會議 
　　庚子賠欵退還中國此種空氣醖釀已非一日社會方面亦曾迭次運動惟政府除前年由農敎兩部一度派員赴日與彼國當道作半官式的接洽外迄今未有所表示最近於閣潮激盪中乃忽計議及此初則有國務會議之大體討論繼則有財敎農三部之各自會議及聯合會議而首先提出主張者則爲外交部聞其理由有四（一）以五年緩付之約至今年期滿有不能不重行提議之勢（二）以華府會議行將閉會各國代表對於退還一層已有相當程度之承認我國自不可不趁此提出要求（三）以日本最近將退回庚子賠欵案由政府提交國會此事是否爲一種手段姑不具論要之在吾國不能不認爲一種機會（四）以人民已有相當表示學界倡之於先商界繼之於後政府理應作桴鼓之應以促其成而外交部提出說帖之理由亦有三（一）就公理言吾國對於德奥宣戰隨同協約各國作一致之行動所以爲公理也結果協約國獲勝世界公理於以大明若前清庚子賠欵本爲極不合乎公理之一事吾國人民飽受其痛苦者多年各國自問良心亦應對於爲公理而參戰之國家早將此種賠欵宣告退還以明信義（二）就報酬言吾國參戰以後供給原料供給華工未嘗不盡其力大戰旣終各國咸有所得吾國則無有也盡義務者應獲報酬吾國縱不敢希冀格外若此不合道義之賠欵尙不能消極的退還試問報酬之義有一分存立乎緩還之約非不還也此不可以語於報酬之義也（三）就成例言美國早經退還德奥已不成問題俄已大部份抛棄所剩餘者不過法義日諸國耳在諸國每年失此區區之欵曾不足以損其毫髮而在吾國則足以稍輕其擔負美國旣行之於先所謂人之樂善誰不如我各國又何必不一步美之後塵也至關於退還後之用途則並在說帖中明白規定爲敎育及實業兩項外交部此項說帖日前由顏氏提出閣議後已經閣議議定分交財農敎三部先行討論辦法三部接到院内附錄議案之公函當即各自開會討論農部於今日（四日）下午會議到二十餘人討論歷四小時之久初擬對於實業用途列舉規定繼則認爲時期尙早此時不必爲此具體的精密的計議結果於用途兩項之後加入『不得用作軍費』一條財敎兩部亦有於下星期一二相繼開會之說三部部員各自會議完畢後須將所議定之結果呈明總長核定核定之後再開三部聯合會議聯合會議議定結果即由三部總長核定聯合提出閣議閣議通過即與各友邦分别交涉此則預定辦法之程序也（四日夜） 
[華法學會公讌新任法使]  
　　昨日（四日）午後一時由熊希齡汪大爕張弧蔡元培林長民王章祜馬隣翼陳垣鐸爾孟李煜瀛等代表　法學務恊會假北京飯店公宴新任法公使傅樂猷及其參隨與其他法國客卿並請政學各界要人如敎育部齊總長·財政部鍾次長·各部職員·國立八校及學務局當局·各校敎員等陪席賓主計五十餘人頗極一時之盛北大蔡校長且扶病參與與法公使作短時間之談話極爲殷摯惟因病未能入席宴將終由汪大爕演說略謂本會以發展中法學務爲宗旨中國旣經極大改革之後有輸入新學之需求法國文化最爲適用故近年有中國多數學生到法但以戰前戰後經濟之變化有非預料事實上不無困難然現在困難之時代已過好的希望不久可逹現在法國已决定退還賠欵必於解决困難增進兩國文化之提携大有裨益茲特代表本會致謝於法國公使並祝健康云云繼由李煜瀛代讀代譯蔡孑民氏之長篇演說最後由法公使演說由鐸爾孟君譯述大旨謂中法兩國友誼與文化之關係已日趨日深以後當全力協進以助其發展云 
[赤塔代表要求開始通商]  
　　滿洲里會議停頓中俄交涉自移京辦理以來中間已經兩月但内幕情形鮮有進步遠東政府代表阿格雷夫雖迭向外部要求但當局始終仍持先將庫恰交還方可議及通商事宜以故俄人尙在爭持且聞遠東方面代表近言交還庫恰一事赤軍旣已退出當與遠東政府無涉如何辦理應向勞農政府商决刻並提出下列要求三項（一）赤塔政府賠償華商所受之羗帖的損失（二）完全保護赤塔領土内之華僑（三）赤塔領土内前者缺乏糧食甚至餓死者不少惟赤政府對於一般華僑特加保護得無一人餓者望中國政府諒解赤政府之誠意卽行開始通商惟當局如何裁答尙不可知 
[大連金建問題解决]  
　　日人允定期撤銷 
　　大連金建問題刻經奉天當局交涉結果日本官府已允自行定期撤銷無論何時不得在中國境内重行提出茲將中華全國商會聯合會奉天省事務所與日本商業會議所·年前十二月二十六日雙方議决之協定辦法記左（甲）條件（一）大連金建命令由日官府自行定期撤銷此後無論何時不得在中國境内重行提出（二）在東三省所設之朝鮮銀行無論分行或出張所對於金票流行額數及如何限制應有確當之表示（三）在東三省所設之日本銀行凡放給華商之貸欵應兼用奉票（四）大連日官府對於維持銀建者所有强迫旅行及他種壓制行爲應即完全撤銷此後均須一體和平待遇（乙）協定書中日雙方交易無論何時買賣何種貨物均須以奉票爲本位所有買賣上一切貨幣因三省情形之不同各地有從來之慣例者按照該慣例辦理簽字人中國爲魯棣琴日本爲石田武亥 
[毅軍管轄問題之糾紛]  
　　常德盛等反對白承頣 
　　毅軍翼長常德盛等日前公呈公府攻擊白承頣原文略謂毅軍成立迄今七十年全賴姜上將軍悉力維持乃白承頣竟敢僞造遺呈覥顏自保强迫部下服從簽押當時崔處長少有質問彼竟膽敢擅作威福欲用鞭責復脅迫德盛等晋府呈請不令德盛不得已避嫌遄返防次白承頣見衆不服遂自任營務處糧臺等缺避去虚名而取實權似此貪利妄爲之徒德盛等誓不與共事應請迅飭陸部依法撤懲否則先行解除德盛之職以免合汙共流不勝待命 
[魯省政治及社會近况（靜觀）]  
　　歷下歸客談 
　　山東省居津浦鐵路之中樞地勢極關重要其人民活潑而耐勞農工商鑛各業自昔稱盛近且内因人口之繁殖外因外力之侵佔人民精神與物質兩方均起變化茲有友人某君由魯來京述其觀察所及如下（一）魯省近年財政狀况殊現窘象每年收入總數只有九百萬元而支出則逹千萬元以外即照預算收支兩相比較已短絀一百餘萬元而實際收入九百萬絶不能完全收到就歷年經驗觀察最少亦短收一百五十萬如此每年不敷之數共有三百萬彌補此三百萬之短欠惟有舉債一法約計該省歷年所負債務已不在少數如此積纍絶非好事去年大水爲患農民失收蠲免及短收稅欵尤多因此不敷益鉅現在各行政機關經費已欠至七個月以上窘迫景象並不减於中央也（二）去年魯省利津地方黃河决口附近一帶人民損失至鉅大害旣成目前尙無補救辦法據河務局人員言此次决口範圍頗大估計工費非有五百萬元不能集事如此鉅欵求之中央中央不應出之地方地方無力省當局旣不視此爲要事而省議會正在大鬧議長風潮之時更何暇顧慮及此幾成一無人過問之局轉瞬春過夏來又不知如何應付矣（三）該省實業總算大有進步人民勤苦乃爲其主要原因農林業如大豆棉花之產量年有所增造林一端年來亦大形發逹平均每年每縣種樹皆在三十萬株以上其有特異者數縣竟多至四五百萬株蠶絲業逐漸改良成品旣豐銷路亦暢工業以草帽辮髮網花邊三項最爲出色此雖係手工業無大規模之可言然每年輸出驟增幾爲該省出品之大宗且如髮網染色近來亦頗能改用新式化學顏料經商本爲魯人之特長不惟在本省各大埠能運用其心思手腕即北京上海魯商所至亦能佔有地盤至以鑛業論近三年内官廳發出採探各照計有一百餘張每年由實業廳解送農商部鑛稅多及十餘萬元由此猛進不已將來發展定未可量惟同時外力侵入亦頗可慮從前德人佔有青島雖時時欲擴張其勢力於東西兩面究以言語文字習慣各殊不能自由行動今日人則不然計其佔據青島未及六年而其勢力侵略之成績較之德人佔有數十年而已過之到處調查經濟狀况大有水銀瀉地無孔不入之勢現在鑛業一端爲彼所攫取者已經不少或明言中日合辦或由華人出名日人出資一切大權操之彼手而不露面或以地權鑛權完全租讓日人則用華人之名向中國官廳承領因之彼國企業家技術家紛至沓來絡繹不絶在魯入方面痛惡外力自 
 
 

Page 11

 
 
圖振作以冀抗抵者固有其人而受其小利甘供奔走者亦未嘗無之也（四）魯省敎育界近年頗呈活潑氣象有識者多思吸引新思潮以救思想界之饑渴同時主張提倡職業敎育者亦頗有其人此次組織國民贖路會學界商界聯合奔走成績頗有可觀（五）魯省之大患在土匪曹沂一帶土匪横行白畫行刦官廳防軍毫不敢過問高級軍官有擴張權力之心無勦除匪徒之力言之可爲浩嘆（六）魯省物價在繁盛都市年來日見增加而内地鄉村則仍樸實如故謀生不難故就魯省各地而論其生活程度之相差甚遠近若濟南·若濟寗·若龍口市場發逹百貨駢臻商賈輻輳華靡之習爭進不已宜乎人民生活程度增高於不知不覺中也 
[交大聯合隊消息（二）]  
　　一月二十五日下午三時與北京大學比賽隊球開始雙方均極活潑惟交大方面有張君汝瑞之擊球申君國權之善守是以秩序井然進退有方不數分鐘已勝十數籌第一盤結果爲二十一與九之比第二盤爲二十一與七之比是役公證人由北大敦請首由交大開球畢後已四下餘矣二月二日交大隊球又與天津新學書院比賽地點即在新學書院之廣塲下午三時開始比賽祇以新學隊在津素負盛名故交大隊此次排列略有變動開始時交大方面以網太高未克盡其所長故略取守勢新學方面亦頗不弱球不着地者殆有一刻之久繼以交大方面張君汝瑞竭力將球擊下致新學方面無以應對故第一盤即爲二十一與十二之比反至第二盤交大更乘勢奮擊專取攻勢乃又爲二十一與十六之比結果爲交大全勝 
　　交大隊晋京後雖得各該校同意答覆然皆以事中止故一月三十日即趁夜車來津寓五馬路扶輪公學並商借第一師範塲地練習一日又加入留津同學數人於晚八時與青年會在健身房比賽青年隊以熟於塲地頗能盡其所長不數分鐘交大隊即負二分下半時交大方面竭力取攻略疏於守多負二十餘分故結果爲三十三與十六之比青年會獲勝 
　　二日晨交大籃球隊又前往新學書院操塲與該校籃球比賽至則觀者已滿交大隊經昨晚一大練習後進步不少上半時無大勝負下半時隊長梁君建業再激再厲深入新學之門者不下十餘次一時勝點遂大增結果爲四十與二十二之比交大獲勝 
　　三日下午二時交大聯合足球隊前往老西開新學書院體育塲與該校足球隊作友誼之比賽公證人由新學書院敦請西人Frust銀角一吹交大方面五將齊進奮力猛攻不二十分鐘由右翼陳育琳君踢一角球再由程賢君及某君相繼用頭一觸即入球網於是歡呼如雷旗帽滿空下半時交大方面更乘其餘威撲入新學球門者再五分鐘内又獲一球不料公正人不諳法規亂吹銀角罰不當罰新學隊更襲人之疏其時雖由界外球踢入交大球門者公證人竟亦計算於是交大方面無意比賽遂於頃刻間又負一球故是役也不分勝負 
[京聞拾零]  
　　中東路各國運費交涉日前使團會議决定由日使代表使團檢閱帳目及證據前日日本參贊伊藤述史·曾赴外部拜訪顏外長陳述來意顏氏當以中東路各國欠費細帳外部無案可稽遂與伊藤參贊改訂七日檢閱伊藤遂興辭而去外部昨已行文交通部催促速將關係各件檢送外部以便使團檢閱 
　　俄境近忽發生類似痘症之温熱病經醫官伍連德設法防範以免蔓延政府昨接黑督吳俊陞箇電報告情形甚詳其原電如下北京國務院鈞鑒内務部外交部交通部鑒據前呼倫善後督辦陳廷恒陽日代電略稱俄境發生類似痘症之温熱病醫官伍連德由哈埠蒞滿於四日召集中俄各界開會討論限制西來之俄國貧民入境並在八十六號小站曁滿洲里各處設立臨時檢騐所以資防檢等情寒日並據東省特别區警察總管理處處長金榮桂電同前情除電程督極力督飭妥愼防檢毋使滋蔓外謹先電聞吳俊陞箇印 
　　法國霞飛大將來華遊歷政府已定以兩萬元鉅欵預備招待刻並派定唐寳潮爲招待專員唐氏日前業與駐京法使接洽招待辦法昨據駐日胡使來電報稱霞飛大將已定十四離去日本經由朝鮮來華預計行期本月二十日可以抵京留華日期約爲兩星期政府已飭唐氏先期赴奉准備歡迎連日唐氏正在布置招待各事及規定各處招待日程 
　　中國銀行總管理處經濟兌風潮後對於辦理分行事務多所改張茲聞該行已定各分行實施分區辦法計分全國爲四區以魯津晉爲第一區滬寗浙皖爲第二區漢汴渝黔爲第三區閩粤爲第四區又於各區分行中指定一行爲總行設總經理一員以管轄該區域内中國銀行之事務 
[雲南危機之經過]  
　　貴州陸軍旅長何應欽號敬之係王文華之妹丈於去年貴州政變時主張排劉最力之人也劉去後曾充貴州總司令部總參謀長近因受盧燾之命前赴廣東承充代表晉謁孫中山有所商榷於前十日由黔到滇擬由滇乘滇越火車至海防遵航赴粤已定十六日結伴起身一月十五日偕同四川來滇王代表前往三牌坊華豐茶樓沐浴畢旋登三層樓飲茶不期突來二人遽用手槍向何連發三彈一中大腿一中腰腹有一刺客於放槍時尙被王代表用手棍擊翻在地何旣受重傷而全樓飲茶之人因突聞槍聲不知何故大受驚嚇秩序亦亂而此兇手已於不知不覺中乘虚逃走隨後經何之護兵出雇肩輿將何舁往法國醫院救治無效於十六日斃命傳聞行刺之人係黔軍中受人指使者云 
　　一月十六日爲顧金兩總司令舉行交接禮各人演說畢顧總司令復宣布現任北伐第一路司令楊蓁罪狀略云楊司令與我私人感情甚好如我去年在川旣打敗陣復患病痛深得楊司令朝夕相依招呼湯藥無如楊司令人過聰明多疑多詐遇事專横不能容人以致雲南土匪猖獗民不聊生譬如吳學顯我之計劃本可一網打盡毫無後患詎料楊司令私自通信縱放潛逃致使雲南一年不能清靜又今年第三届省議會選舉議長雖爲賣買式之投票事不正當然只可由人民起訴不能由我輩軍人出而干預楊司令對於本届議會甚欲以武力對待此次北伐又復向我索餉三十餘萬日事遲延不卽開拔種種情狀言不能盡現在我已將伊取消另以北伐第三路司令楊希閔接任好在楊司令年齡甚輕使彼稍受磨練亦是好事云云隨卽出而撮影又復折入開用茶點茶點方畢記者正擬回家詎料總司令部前後三門均有重兵持槍實彈把守雖係總司令本人亦不能出記者只好又復折入據傳楊司令在未舉行交接典禮之先本已帶有護衞六人每人均帶有槍彈楊司令亦身懷數槍意在行刺另圖大舉不知如何爲金總司令偵悉乃不動聲色請楊至樓上先藏有埋伏多人隨卽將楊捆綁顧總司令演說時業已捆畢顧演說畢恐楊部下作亂乃派耿金錫旅長率帶官員數人親至楊部宣慰不意楊被捆時有一護衞先已逃脫至部而楊之副官長李君得信即用電話召集楊之官兵籌備舉事適耿到部乃將耿旅長綑綁作質並云如顧金釋楊李卽釋耿否則互相對擊楊之砲隊並一面將圓通山佔據准定晚間以砲轟擊總司令部又有楊部某團於是日四點鐘後又將六城城樓佔據又恐金兵外至復將各城關閉顧金得耿被綑及六城被佔之信深恐激出他變乃將楊綑解開並優爲欵待復令楊卽下令部下以桑梓爲重不可妄動至夜間乃始議妥任楊爲赴桂代表勒令次日卽行並令楊轉令部下遵令改編楊亦允次日起程並一面令其部下各營連各派代表一人於十七早至車站送行並一面由顧總司令面請英領事及法委員並派兵之連護送楊司令至河口由顧贈與旅費二萬元於是雲南始得轉危爲安矣 
[費毓楷入京後之閩財政]  
　　舊曆年關勉强渡過 
　　閩省舊曆年關因費毓楷事前善於羅掘當無危險費氏因而放心離閩比至二十七八等日微有恐慌係因費之戚屬文某等兩局長素好揮霍解欵不及兩三成所致至三十日除軍界已先行發給唯王凱士之十一旅多係閩人攙用小角一半外届期該廳如諮議顧問坐收乾薪之人員亦照例發半敎育界方面敎職員所希望者爲十八成是日所發僅十六成因一月僅發八成其兩成仍俟舊曆午節補給耳各校費每月應發六成自秋節起應發三十成之數前僅發出十二成半所短十七成半到了除夕四更現錢但發四成並須各校承認利息餘十二成半尙爲期票轉到敎育廳由各校長或會計領出時而東方已白矣至費之此行外間相傳與洛吳有所接洽茲據政界確訊費將行時謁李厚基第謂梁士詒爲其舊識擬往謁梁一行未知有無使命李喜甚即令代表致賀并表示擁護中央之意而費之自身則思以全力運動財政次長蓋閩之財政狀况如是而費自己短空又甚多李厚恩長政務廳後渠益無省長之希望故出此孤注一擲之計也而梁閣之短命尙非費瀕行時之眼光所能預測惟費之行也嘗謂該廳之重要人員云歸閩須一兩月後現梁閣已倒費如無他方面之活動則其歸期當爲較近矣 
[一農校長驅迫學生出校]  
　　南京一農校長盛建勳聲言駐校學生代表私藏兇器圖謀暴動報告北區警察署派警將駐校學生姚爾覺陳海洪等十餘人驅逐出校茲錄姚等致同學快郵代電云萬急萬急現在盛氏得官廳有撤換消息因之對於弟等更變本加厲（以前將電話電燈弄壞迫廚房不開學生飯食扣留學生信件）突於昨日（三日即舊曆初七）乘弟等往謁省長之機會命令數十名夫役衝入辦公室撕毁一空並將弟等之衣物搬入門房形勢洶洶横行無忌維時弟等固不知也迨回校該夫役等即蠭擁來捕肆口謾駡前拉後推兇狠異常幸有北三區第九派出所之警察數人維護（此數人乃係盛建勳造謠報警署招來者迨眞相旣明又表同情於弟等奈其人數太少不足以鎭壓數十夫役耳）未致十分受肉體上之苦痛然而終被其逼迫出校時已九點數十分鐘矣又蒙警察代找客棧派人保護可感之至惟蘆蓆薄被深夜酷冷狀至可悲也爲此專函奉陳仰希我兄即日來校共維進行以逹最後勝利際茲百端待理一髮千鈞之時千乞勿再遲遲其行無任引領鵠候之至學小弟陳海洪李崇詩秦修政姚爾覺濮齊奮劉廣采井仲先湯琴殷壽光曁留校全體泣告二月四日 
[南京快信]  
　　金陵大學學生發起籌欵救路會每日散佈傳單將魯案膠濟路之重要等情廣爲宣傳以期籌欵贖路早日成功 
　　軍民兩長昨准張文生許世英電開海關附稅經財務委員會議决先儘二百萬元作百分支配皖得十八分蘇與皖同餘省最多者十一分最少者三分自應指撥省華洋義賑會及著名之義賑會散放俾免調查手續之勞且無時日稽延之患今該會逕撥匯上海華洋義賑會散放情形未免隔膜貴省事同一律應如何辦理或可合力爭回之處諸祈卓裁 
　　海軍蔣總司令前日晚車已回滬杜司令昨日下午五時又入城會晤齊督談三小時辭出 
　　嚴財廳長因母壽前日晚車回蘇今日早車返寗 
　　馬聯甲派參謀長宋植昨日來寗謁齊督接洽要公今晨即乘輪回蕪湖 
　　上海土黃酒業認稅代表洪小楚呈因災短收賑欵難加請求核轉將回賑災欵票一事免予實行與他埠分别辦理 
　　江都東台塘頭鎭于長慶等稟陳區董許鼎吞賑情形乞飭縣查辦 
[杭州快信]  
　　民國元二三年陳欠丁漕已蒙轄免嗣後歷年民欠糧賦就杭縣一屬論不下三十餘萬各業户觀望不前甚至版串霉爛罰金雖嚴毫無效果外縣已責成里書（徵收員）包徵包解現杭縣擬仿照辦理定十一日召集全體徵收人員假金衙莊某宅商會討論 
　　茶葉爲吾浙出產大宗上年各同行共四十餘家惟翁隆盛專銷廣莊獲利一萬四千餘金餘如江千裕隆吳森大乾泰昌·及城内方正大方復泰吳裕大乾泰恒等或因貨受潮或收賬不起均遭損失 
　　今日（六號）午刻德清大批鄉民約一千餘人來省呈控知事彭彝重串浮徵派警騷擾先詣督署跪香諭令三日内候批次赴法院及省署允爲切實查辦令速歸農毋得逗留 
　　大有利電汽公司上年分盈餘賬略除開支及添購材料提出公益金外共純益洋三十餘萬元俟開春季大會後即分配紅利 
　　省議員王以銓僞造烟酒印照案與第二支棧陶康侯趙杏生二人有關已提案押究 
　　甌海關監督兼温州交涉員胡維賢甌海道尹林鵾翔昨同日晉省胡寓聚吳旅社林寓城站旅館此來聞係與省長密商防止漏米出洋事宜 
地方通信 
[青浦]  
　　請留太湖水利督辦電北京大總統國務院鈞鑒太湖水利局督辦王清穆竭蹶奉公任勞任怨治端略具經費維艱雖爲無米之炊遂有自劾之舉惟是局務多一度糾紛進行多一分阻力因請鈞座責成該督辦始終其事勿萌退志駕輕就熟澹兩省之沈災即以裕中央之歲入青浦爲太湖尾閭利害尤切急迫電陳伏祈鑒察江蘇青浦縣省議員俞祖望水利研究會主任章紀綱叩歌 
[松江]  
　　敎育會常會記事縣敎育會於五日上午十時舉行本月分常會由張蔚丹主席到職員二十餘人至十二時閉會午餐而散茲記其議案於下（一）提倡國民集欵贖路案議决集欵贖路爲國民應盡義務擬由本會聯絡各公團再行開會討論籌欵辦法（二）尊親國民學校所提關於敎材之社會自然材料案議决推舉王希祥葉晴川俞嘉言周雨樓等先行審查俟下期開職員會時再將要點提出交敎育股討論 
　　女中校演劇籌欵私立景賢女子中學校經費支絀平日雖仰各校董捐欵以資搘拄然爲數有限仍難支持現經該校學生發起擬於古曆十三日起師生演劇數日即以劇資所入移作該校經費 
[蘇州]  
　　王督辦續電辭職太湖水利局督辦王丹揆昨致北京電云國務院顏總理鑒清穆治湖無狀業於一月養電陳明自劾聽候免職乃旬餘未奉明令乞公代懇元首早賜核准另簡賢能如浙之錢能訓汪大爕蘇之張一麔汪鳳瀛任擇其一皆爲輿論所歡迎足以勝任而愉快俾東南水利積極進行實爲厚幸王清穆叩支 
　　籌備中之長途汽車路蘇城紳商等前有蘇嘉湖長途汽車公司之發起現各巨商及紳士等均紛紛加入刻下正在積極進行額定資本爲五百萬元所有路線亦已規畫就緒計分五路線（第一路線）自蘇州起經吳江至平望迤西經南潯至湖州又從平望向東南經盛澤而直逹嘉興舊治（第二路線）由蘇州經常熟而至福山鎭（第三路線）由蘇州經崑山直逹太倉接滬太線（第四路線）由嘉興經平湖至乍浦鎭現俟股欵招足即須呈請内務部及　商部立案以便着手進行 
　　電控絲織模範場長蘇州省立絲織模範工場長前因季銘辦理不善改委仲漱芳任事年餘内容愈形腐敗經公民程鏞等赴省呈控業由省廳委派專員會同吳縣郭知事及當地紳士逐欵澈查尙未竣事昨又有公民張一澧等三十餘人電請王省長張實業廳長將仲離職查辦未知省中如何處理也 
　　唯亭鎭停用錢籌吳縣唯亭鎭各錢莊發用錢籌龐雜異常去冬倒閉停換者時有所聞以致用户大受影響前日該鎭公益事所特開會議决無論本外埠錢籌一律自元宵日爲止槪不通用以杜流弊 
[無錫]  
　　青暘去年商務之衰敗澄錫交界之青暘鎭爲澄地首鎭商務之盛爲澄錫各鄉鎭之冠全鎭共有紗市莊十餘家米行七八家去年因年歲荒歉生意减色中有數家商號在滬上做信交事業失敗至年終均告不支今正統未開市現調查全鎭閉歇紗布莊三四家米行一二家醬園槽坊兩三家又有大豐油廠一家於去夏倒閉後仍擬恢復營業現因鑒於油廠廠業之不佳故亦决意不復營業矣 
[揚州]  
　　陸譚陳之行踪陸榮廷譚浩明陳炳焜等於四日游覽北門外諸名勝當由淮運使在徐園設筵洗塵陸等興盡便道至籌振水災轉術展覽會游覽一週該會幹事任孟閑等特作殷情之招待嗣該會備送奬劵千張（每張一元）要求陸等分銷藉資挹注振欵係以公函送往今日尙未得答復惟聞彼等已於五日赴鎭取道晉京運使丁乃揚亦隨之前往 
　　皖岸榷運局易人皖岸大通榷運局長孫多禔現經鹽署調京另用遺缺以杭州稽核分所長錢文選調充刻錢已來揚謁丁運使請示鹺政矣 
[南通]  
　　交易所復活消息南通聯合交易所兩次股票舞弊虧折者破產盡命金融界極應困苦通崇海泰總商會特通知該所停辦已誌本報茲悉張會長退菴於四號下午五時召集各經紀人討論解决辦法擬將花紗兩部交易照原價拍回因各號損失甚大致無結果而散本日（五號）下午三時各股東聚集商會大廳會議緊急對付辦法由理事長張孝若報告經過情形次公推徐陶菴顧伯言爲臨時主席是時旁聽席到者愈衆有五百餘人之多股東紛起質問有謂交易所爲法定營業商會豈能任意取消有謂商會認交易所爲違法須知違法者爲農商部本所理事長接受商會取消之通告未得股東之同意殊爲缺憾有謂張理事長前在市塲演說南通交易所與他處不同故各商深信不疑分投買進股票今幾何時遽然取消應請理事長負責云云張孝若當即答復不能負責之原因旋經陳股東提議同人應各自覺公决適當辦法鄙意即恢復營業即日開拍由顧主席付表决一致通過當經互相討論公推股東代表七人會同理事部進行聞商會方面態度異常堅决此番各趨極端勢成騎虎不識若何了結也 
[湖州]  
　　去年商業贏虧彚誌去年湖州各業營業狀况以錢業爲最佳三銀行十三錢莊均各有贏本年新設者有絲綢銀行及隆昌等三錢莊誠金融界之蓬勃氣象也其次則爲絲織業南貨業衣業亦皆有贏餘他如綢布油米等業則僅敷開銷而已惟公益絲廠則因去春抛賣經絲過多繭價昂貴以致虧蝕甚鉅而金融亦時現週轉不靈之象至去臘底内容揭露共欠銀行錢莊洋三十餘萬元又存户零整各欵十餘萬元共四十餘萬元但該廠經理人信用久孚以是金融界尙擬竭力維持此外尙有廣昌生顏料號係十餘年老店乃近年來營業不振因之週轉不靈於大除夕倒閉共欠各欵約二萬元 
　　後援會發起籌欵贖路吳興國民外交後援會鑒於膠濟鐵路關係重要舍由國民籌欵贖回外不足以救危亡且各地之集欵贖路聲浪闐溢吾湖不乏熱心救國之士此事豈可後人故特開會議决設立籌欵贖路會以期衆擎易舉當時該會即將所餘電費洋五十元先行存入郵政儲金局以作贖路之用而資倡導 
雜評一 
[金山之帶徵畝捐問題（默）]  
　　金山帶徵畝捐兩方相持甚烈至特開公民大會以解决之以吾人平心觀察義務敎育在今日實爲救國惟一要藥故在提倡一方面主張帶徵絶無理由可加以反對惟在反對帶徵方面之人亦非不明事理不知敎育之重要者據其反對理由第一爲向來所辦之國民學校毫無成績不願加重人民負擔以辦此無成績之學校第二月行政會議少數人把持未得多數公民同意故不能貿然實行此兩種理由言之固亦成理可見其反對帶徵並非反對義務敎育不過反對從前辦學之不良與懼將來少數人把持耳吾謂使兩方不相容之點而僅在此絶無其他意氣之爭涉於其中者則今後對於敎育祗須商切實改進之方法對於財政用人祗須求事事公開勿使再蹈把持之弊如此則彼主張帶徵者果眞心爲敎育當亦必無拒而不納之理該問題之解决固甚易易也倘兩方意氣用事不惜以敎育爲犧牲則非特長地方黨派之爭且誤盡全縣子弟彼大業户之子弟不妨獨延名師或獨創學校固不患無讀書處其如此一般普通商民之子弟何哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[敎育界七團體之歡迎宴紀]  
　　歡迎京津來滬與歐美回國之敎育界人物 
　　昨晚七時江蘇省敎育會·中華職業敎育社·交通大學上海學校·東南大學·商科大學·同濟醫工專門學校·曁南學校共七團體假座一枝春設宴歡迎由京津來滬與由歐美回國之敎育界諸君如范靜生·張伯苓·張君勱·湯爾和諸君·與程婉珍女士列席賓主除上列諸人外並有黃任之·聶雲台·郭秉文·李登輝·史量才·許秋颿·沈信卿·穆杼齋·穆藕初·張劍心諸君·與張默君女士等共約五十人由黃任之君主席（一）主席致詞謂京津敎育界人士現適來滬參與新敎育共進社·新敎育雜誌社·實際敎育調查社三團體·合併爲中華敎育改進社之會議而張君勱·湯爾和兩君與程婉珍女士新自歐美回國各處敎育界人士亦多來滬送職業學校展覽會之出品或來參觀是以敎育界七團體特於今夕共同設宴以示歡迎且可乘此機會藉領敎益不僅敎育問題亦關國家及世界問題並請詳暢討論幸甚幸甚（二）范靜生君演說先致謙謝之詞次謂所以合併三團體爲中華敎育改進社之原因實由近來國中各種阻礙發生以致敎育事業陷於停頓之象此種時期實爲不幸敎育之重要固人人知之試觀中國現在之敎育其不良有兩方面其一環境劣其二本身劣勢旣萬不能不改良欲改良又非羣策羣力不可設三團體不能合併爲一則將費力多而成功少苟能合併即其能力較厚更希望全國人士之共進其收效可溥此合併之原因也現在人咸知中國政府之弱·及不能振作·無希望但中國社會方面實與政府相反今夕願即以此問題請共研究鄙意社會與國家有密切之關係敎育與社會亦有密切之關係若夫政府其久暫猶可得而定之也中華敎育改進社旣立足於社會而敎育本爲羣衆之事業故願在座者與邦人士靜思敎育之如何重要及與社會國家之如何關係共奮起而改革以謀進步也（三）張君勱君演說謂敎育爲救國之路甚願勉行之此次赴德國所參觀之學校内有一中學校在德國中部森林環繞景趣甚幽時以參觀學校一事絶非如攝影然·走馬看花·可以畢事故必多住數日方能得其眞相該校執事即請鄙人至少下榻一宵以便細爲考察乃即允之該校人士之生活確極有組織並含革命性質是非政治革命之謂實革學校各種腐敗之制度習慣也該中學之課程如臘丁希臘文字不授歷史之敎法亦有變換如專授各種剏作·與軍事等·以及一切進化情形是也課中並略授以哲學細考德國等之敎育界受種種煩碎條律所範束尙能努力自謀正當之活動按之中國敎育界實較列邦爲自由苟不自覺更因勢以利行實可惜也德國該中校因地廣幽靜敎員家眷亦均住校故晚膳時即共聚餐當敎員上課之際多不用課本及講義口授種種均詢學生願探討幾許問題則研究之並令學生廣閱書籍質疑問難該校復宛如家庭早晨上兩課後師生皆歸宿舍等灑掃整理並輪流清潔校中公共地點雖穢溷之處無論師生亦共　爲之即疊被褥亦常衆人互相服役渺無人己之界限也該校本素重音樂入晚則絃歌競作繹如也關於美術之敎材最覺有趣蓋吾國之名畫集也叩其故則曰圖畫最貴得其意趣而形態次之故惟中國是法及其詢中國美術界現致力研究何種畫乃據實答之曰各種西洋畫聞者皆大不謂然鄙人不得已乃謂此或人情彼此互慕之故耳執事者又詢當辛亥革命時蔡孑民先生怱怱自歡歸此十年來中國情形果何若此問殊覺難答無已則應之曰改革國事貴滌根本僅移他人之物即覺可爲己有絶不可能中國年來實犯此病近來已漸覺悟可從人民生活上及各種根本上着手改良矣又詢德國復辟時知否首先舉旗號召者爲誰蓋爲此舉者寳柏林大學之校長也由此可知國家之文化必入人人血管而復出方可謂之眞文化凡我同胞實應不必爲自己福利起見但共努力合作以求全體之福利第一當從敎育事業始庶幾中國可富且强也（四）湯爾和君演說亦先致謙詞次謂請述旅德瑣聞數則以助雅興其一德國之龍鍾老婦仍當乘電車車夫亦特别愛護同車者見之亦必羣起讓座若在日本已逈非德比吾國則更可想見矣其二鄙人與德友出游路遇一小童友喜之乃贈以一馬克時適有一人並肩過則赫然怒曰君奚可無故而授錢於天眞爛熳之童子耶乃奪還之而去友亦以爲然此種精神亦可佩也其三有一老人乘電車甫援柱欲上適一少女急行而來亦欲攀登老人乃怒叱之之曰汝果受何種敎育而若是乎綜此三者亦可見德國復興之有望也若吾中國人民或相仇視或相漠視是誠大不可願共勉戒之（五）穆藕初君演說先作趣談繼謂上海商敎兩界本能互相親近欲謀前途發展實不能依賴政府而當由人民自助當研究者敎育界之奮進能力究已如何又當研究社會方面究已協助敎育界幾許研究之後當可更得裨益現在敎育界所感種種困難惟期益互勉力忍耐抗進實業界方面所能相助者莫不同願實行也尤望敎育界所唱導者僅宜居社會之前一步切勿過遠實至幸也（六）邵仲輝君演說亦先作諧詞繼謂山東問題現已實行在華盛頓簽字矣所謂籌欵贖膠濟路一層其將於五年中陸續籌集抑卽一次籌成因尙須討論然最重要問題卽此次施顧王三代表簽山東之約實屬違反民意而貽吾全國同胞以無窮之福是則應請在座商學兩界諸君子轉告全國商敎聯席會議諸代表平心討論以定北京政府及施顧王三代表違反民意賣國之罪即余蔣兩代表方面亦覺應有討論事關重要特敬述鄙見幸採擇焉時已十一時許主席乃宣布散會 
[商敎聯合會二次代表會議紀]  
　　國是會議之進行觀 
　　聯合通信社云昨日下午五時全國商敎聯合會駐滬辦事處假總商會會客室開第二次代表會到者江湘浦聶雲台黃任之沈信卿向淑予等江蘇省敎育會推定國是會議代表張仲仁亦列席旁聽會議秩序（一）由書記長黃君報告前届代表會議决各案件（二）通過該辦事處辦事細則（三）公推正副主任及會計員當推黃任之爲正主任聶雲台爲副主任江湘浦爲會計員（四）討論國是會議開會前之手續議决對於各省區團體來函詢問者一一答覆海外華僑地遠期促未便徧發電報僅菲律濱暹邏兩處有電前來宜發覆電議畢到會者均自由發表言論大致對於國是會議之意見張仲仁有兩主張（甲）開會閉會宜預定時間以免延宕致發生經濟上之困難（乙）選舉國民代表宜「縱横」並用各省區推定代表各幾人全國省區又推定代表各幾人併而複選複選宜迴避本籍以免政府利用及金錢運動等弊云云沈信卿謂此次國是會議要問是解决政治還是解决法律若說解决政治當然爲國是會議能力所及若要解决法律則國是會議之名稱恐不妥當應改爲國民代表會議爲目前便利起見最好由國民會議產生一種組織法由此組織法產生一國民代表會議較爲簡捷云云時已七時宣告散會 
[國是會議最近報到代表]  
　　上海總商會　江蘇省敎育會 
　　商敎聯席會議總事務所昨接上海總商會及江蘇省敎育會正式公函推定國是會議出席代表原函如下（一）上海總商會函云逕復者接准大函内開議定陽曆二月二十八日召集國是會議每一省議會總商會省區敎育會農會律師公會銀行公會報界聯合會請各推代表一人至三人早日電告姓名届時會集本辦事處先議組織綱要等因准此敝會業經提出常會交議公决推定敝會會長聶雲台君與會董湯節之君趙晋卿君三人爲國是會議出席代表除分函外相應將推定代表姓名修函奉逹惟祈察照爲荷（二）江蘇省敎育會函云敬復者宥日代電奉悉敝會推定張仲仁黃任之沈信卿三君爲代表令亟函復查照云云 
[水手罷工中之滬訊]  
　　金邦號在申更換大批水手 
　　寗波水手應募得利 
　　太平洋郵船公司之金邦號此次從舊金山來滬時其船中全部水手尙係爲廣東籍之華工人該公司本擬與各水手接洽妥當免多一番更調手續若萬一接洽不妥則擬該輪開至小吕宋時改雇斐人接代仍照毫雪邦辦法辦理之詎前日（卽五號星期日）船中粤籍水手全體要求船東加薪該公司當時拒絶此議各水手（共計一百四十餘人）卽不待至小吕宋在滬便全體辭去職司卽在上海登岸離舟以逹與香港水手之罷工者取一致行動之主張該公司遂立刻在滬招募寗波水手一百四十餘名接工當時甬籍海員之應募者異常踴躍未幾卽行足額但甬籍新水手之工薪較諸原有之廣東水手爲大例如粤水手之服二十二元職者今甬水手則索至三十元該公司等竟如數承認之故論者咸爲如此辦理不啻輪船公司仍舊增出十分之四之工薪彼旣可允甬工之要求曷不便允廣東籍水手所請增加十成之四之薪金且增同量之薪工卽能解决數萬人之罷工風潮矣或云各公司之所以甘願出巨薪於新工方面者不過爭一口氣耳然量亦大窄矣 
　　三公司滬港班之定期商輪迄今仍無開駛消息怡和太古雖間有一二船自港汕來滬然大都爲南洋班或臨時班今日太古有一「福州」號明日有一「雲南」號赴港但商界恐運往之貨不能起卸故大半皆存觀望不前之念矣 
　　中國公司之中國號其新雇水手一百六十名將於今日到港但昨日滬公司内尙未接到港電故中國號正式開期猶未確定尙有昌興公司之日本皇后號應於十一日來滬赴坎但昨據該公司云香港未有電來是以船期亦難言定惟提督之海峽邦輪則准定十二日到申開往西雅圖云 
[廣州歸客之海員罷工談]  
　　資本家蔑視勞工　遂至風潮不可收拾 
　　國聞通信社云本社記者（通訊社）昨晤新由廣州乘法船歸滬之某君談及香港罷工情形某君於航務情形本甚熟悉此次罷工又係目擊故所述綦詳茲紀其談話如左海員罷工其惟一之原因爲生活程度之增高南方各埠之生活程度增高甚速且高過於上海米爲民食之大宗其價乃高過於上海百分之三十而一般衣料所用之棉織品多係上海運去故價格自亦較高當去年各外國船員要求增加工資時中國海員因生活費之不足亦要求酌予增加工資但各船公司但僅容納外國船員之要求對於中國海員之要求嚴辭拒絶海員不平此罷工之所由來也再則南方各種工人均有工會之組織每遇罷工輒獲勝利海員自肯獨爲例外此罷工之所以猶未能解决也以船主與海員雙方所提條件觀之海員亦可以滿意惟船主方面當罷工之時對於海員未免有輕視之點因之激怒海員不肯讓步蓋當初船主方面以爲各海員不過欲藉此罷工於新年略圖休息故於某次集會時某船主曾言船員罷工决難耐久不久當因飢寒之故自行回工並聞香港華民政司哈里福克亦曾於第一次召集海員首領會議時嚴加申斥謂海員若再不回工以後即無商量之餘地各公司當另雇人員以補其缺云云孰知海員至今並未因此而受飢該公司之强硬態度旣不足以壓平風潮反將事情弄僵况香港商務全恃船隻之交通而香港之糧食全持廣州一帶地方爲之接濟香港苦力工人聯合會亦乘此機會於新年前提出增加工資百分三十之要求各雇主鑒於船主之失著當即應允增加百分之二十工人亦表滿意不意新年一過苦力亦表示同情於船員一體罷工而香港商務遂完全停頓其局勢之嚴重可於其生活費驟然增高之情形見之計米價增一倍柴價增四倍魚菜果類增兩倍載貨船隻之本擬赴港者多不敢到港而在小吕宋或上海卸貨鮮貨鮮有運港者即設使火車可通亦多不便因小工均拒絶運貨也現港埠街道武裝之英兵及特别警察節日巡邏海員領袖多被逮捕其機關均爲查封計本月一日上午十時滯留港埠之船隻可列表如下 
　　船旗國籍　隻數　　　噸數 
　　英　　　　八二　　　一五八三六八 
　　中　　　　三六　　　　三○一六六 
　　日　　　　一五　　　　三六四七四 
　　美　　　　八　　　　　一四五二九 
　　荷　　　　一二　　　　二七四一七 
　　法　　　　四　　　　　　三○五三 
　　挪威　　　七　　　　　　六七九六 
　　葡　　　　一　　　　　　一一四五 
　　邏　　　　一　　　　　　　九九八 
　　丹　　　　一　　　　　　一四五六 
　　總計　　　一六六隻　二八○四○二噸 
　　由上表觀之英船損失最大中國次之至懸美國旗號船中有一萬四千餘噸實係中國船隻緣昌興公司輪船中國號雖懸美旗實完全屬諸華人也罷工前途如何實難預料但可决其必甚嚴重耳香港政府前曾派船兩艘金山號及興山號赴廣州運米接濟民食以備與海員堅持但未能逹到目的緣該船抵埠時粤政府因見其上載有武裝英兵一百五十人即要其卸除武裝該船乃揚英提督旗號仍舊駛回香港云云 
[部議取消濬浦局章程]  
　　上海濬浦局此次會議改良港口問題所訂種種章程實有侵越主權情形經秦錫田李鍾玨等先後致電政府要求取消濬浦局章程以保主權等情聞政府接電後已批交主管各部核辦並聞此案業經外交農商財政等部於日前會議討論辦法結果决定將濬浦局章程卽行取消並議由外部主稿會同辦理云 
[濬浦局何得侵礙地方行政]  
　　松滬護軍使署近據上海縣知事呈報濬浦局辦理升科攬收地價殊與行政主權有礙請爲核轉更正等情何軍使據呈後以濬浦局攬辦升科確係有礙内地行政惟當時旣經交涉公署與濬浦局會訂條欵自應先將該條磋議撤銷以圖根本解决據呈各節除咨行外交部查核辦理外昨已令飭上海縣知事遵照辦理矣 
[南北市米行議訂新章]  
　　滬上南北市各米行因與米店交易米價高貴成本重大營業艱難爰於前日在仁穀堂公所開會集議重訂規章互相遵守現已决定辦法七條抄錄如下（一）議規定同業交易米糧每石扣客佣洋一角二分與各米舖往來開票一律照客盤（二）議與各米舖交易其回佣辦法分三條（甲）凡與店家交易現欵者每石回佣五分（乙）凡與店家交易大小月底結清者每石回佣三分（丙）若大小月底不清者一槪拒絶（三）議斛出之貨倘有藉口貨樣不符而欲扒盤或貨樣並無不合而强欲扒盤者應即報告公所經調查員調查明確秉公解决不得徇情通融碍及規章（四）議如有往來米舖故意破壞行規不照本規章履行付欵延不結束者應由被欠之家開單報告本公所由公所通告同業設或該米舖改向他家交易時同業中均有報告本公所之義務一頭由公所邀集同業共籌對付之法（五）議同業一律須收用即期莊票其支票槪不得徇情收用（六）議同業如有故意違背定章一經察覺當即報請公所議罰或將斛子暫行吊回（七）議本章程當由本公所呈請地方官廳備案永遠遵守 
[華洋勤業工會贊成勞働同盟]  
　　國聞通信社云上海勞働同盟會係於陰曆去年由本埠各工團主張發起嗣因年關影響以致停頓内有一二工團亦因未曾明瞭宗旨羣起誤會茲聞本埠工商友誼會於昨日接到華洋勤業工會來函贊成勞働同盟會事並謂該會係本埠西崽洋廚房等工人所組織原函云敬啓者敝會同人皆業西崽洋廚房亦係勞働之一份子會所成立於民國六年至八年冬因事中止茲於舊臘十一日重行組織成立修正會章兼辦同業介紹事業日前見報載由貴會發起上海勞働同盟會之舉足徵熱心宏力造福於工商界實匪淺鮮敝會極端贊成宗旨今特專函奉懇乞寄賜調查表一份俾導行一切等語現工商友誼會已切實答復表示歡迎云 
[湘人電詰趙恒惕殺工黨理由]  
　　上海申報轉各報館各公團均鑒頃本會致湖南趙總司令一電其文曰湖南趙總司令鑒頃接湘函謂公對於勞工代表黃愛龐人銓兩君倒行逆施處以極刑遠近聞之憤慨同深際茲勞工萌芽時代海内賢士大夫提倡猶恐不及我公湘人治湘不能保護而反加以摧殘是何居心况省憲宣布爲日無多竟敢草菅人命至於如此不惟寒志士之心亦卽失湘人之望究竟黃龐兩君所犯何罪祈速明白宣布以平衆憤并請從優撫卹藉贖前愆否則衆怒難犯恐致激成大變吾等竊爲公危之掬誠敬告卽希鑒察賜復爲幸湘西旅滬自治聯合策進會叩支等語特聞湘西旅滬自治聯合策進會支 
[第二紗廠罷工解決]  
　　仍准工人送飯入廠 
　　東楊樹浦路九十二號日商第二紗廠於陰曆元月初五日開工禁止工人家屬送飯入廠無論早晚令各工人一律在廠門首用膳致粗細紗間工人一千四百數十名全體罷工各情已紀本報茲悉連日雙方集議妥洽該廠大班日人仍准許各該工人送飯入廠業已解决故昨日起全體工人均一律到廠照常上工矣 
[道路協會分會組織大綱草案]  
　　聯合通信社云中華全國道路建設協會昨發表分會組織大綱草案如下（第一條）定名各分會定名應用中華全國道路建設協會名義但加某處分會字樣（第二條）宗旨各分會宗旨應遵協會之宗旨並統系應辦事務之範圍如下（一）鼓吹提倡（二）實地測繪編制預算（三）代爲籌募資本（四）介紹專門人才（五）受理建設道路各問題之諮詢（第三條）會員會員不論國内外男女個人或團體凡贊同本會宗旨經會員一人以上之介紹者皆得入會會員之區别如下（一）學生會員常年會費一元（二）普通會員常年會費五元（三）特别會員常年會費十元（四）贊助會員常年會費二十元（五）贊成會員常年會費五十元（六）維持會員常年會費百元以上者（第四條）義務與權利但未入中國籍者無第三第四兩項之權責（一）會員有捐募會費及介紹非會員入會之義務（二）會員有始終維持贊助本會一切之義務（三）會員有發起組織關於治路養路一切必需機關之公益事務（如組織道路儲蓄銀行與長途汽車公司及汽車工廠等類）惟協會與各分會只負提倡贊助之責任不得以會名會費投入任何營業股本免蹈藉公漁利之積弊（四）會員有選舉權及被選舉權（五）會員對於建築道路確有專門識驗者得由本會介紹出任工程要職（六）會中職員會員對於道路進行事宜成績卓著者得由各分會詳報協會呈請政府奬勵表揚之特别巨欵者亦然（第五條）年會及臨時會各分會年會開會地點及時期由各分會董事會議决之會議細則另訂之如分會得依董事會之議决或會員二十人以上之書面請求得開臨時會（第六條）董事會各分會開年會時應舉出若干人組織董事會並由董事會選舉會長副會長等職員各分會經董事會之議决得設幹事部各分會經大會或董事會之議决得舉名譽會長或副會長（第七條）報告各分會開年會時應報告一年内之經過情形於全體會員與協會（第八條）證書各分會須得協會之證書方可正式成立又於請求設分會時須有會員百人以上每年能籌會費千元以上（第九條）附則本章程如有未盡事宜得由各分會開會提出理由請求協會修改之 
[罷工聲中之航業消息]  
　　法郵船奥爾忙佩克號此次由馬賽等裝來靛青一千一百五十桶洋酒數百箱本日往東洋三月三日還法提督公司貨輪斯巴根城由西雅圖開來大抵今日可至上海來貨有火藥十二大箱花旗麥粉二萬四千包洋木一百零二萬尺扎鐵二千一百三十九件其餘則雜貨爲多 
　　日本郵社之第三號新歐洲輪榛茗丸現得東京消息已經完工本月十七日開始離横濱出發二十五號可抵上海此輪有一等艙一百十六間二等室五十五間特别三等艙三十二位普通三等室一百二十六位云 
　　星報云花旗輪船公司之金邦號於星期六日由美抵滬已於昨日開往南方該船抵滬後卽將船中所用中國水夫一百十八名完全代以甬人至原有之水夫將如何安插之該公司尙未决定辦法若輩今仍留居本埠一切費用由公司供給該公司且將在馬尼刺雇用菲列濱水夫以防抵香港後仍有意外事端愆誤開行日期帝邦號本月杪可由舊金山抵滬届時如罷工風潮未息亦擬照此辦理日來香港罷工情勢仍無變動水夫扛夫罷工如故雙方無一提議解决事本埠中國郵船公司接香港來電囑派甬水夫至香港駕駛久覊該埠之中國號按該公司數日前曾在滬募集甬水夫一百六十名本擬乘樞邦號出發後因故中止運港之貨堆積此間不能移動花旗公司諸船因先至馬尼刺故不多載運港之貨且因扛夫罷工恐貨多將誤行期也昌興公司之日本皇后號及孟台尼格羅號二船滯留香港多日該公司駐滬經理連日未接二船行止消悉現料該公司必已向馬尼刺招募菲水夫以代罷工者矣 
[八長渡船户反對輪拖擺渡]  
　　南碼頭八長渡渡船專泊碼頭近有人發起組織小輪公司碼頭用小輪拖帶渡船爲載運渡客便利行旅起見將原有之渡减爲浦東西兩面各存兩艘如遇渡客先行登舟守候以待小輪往返拖帶事爲各該渡船户所知以八長渡渡船係世代遺業永久利權不忍捨棄小輪公司雖許各渡户列入股東份子相輔進行但各渡户皆係貧民且孤寡婦女依爲生活咸不願更張附股而更無餘資列爲股本先後反對連日公同集議擬公呈滬南工巡捐局並淞滬警察廳長爲八長渡各渡船根本保存計出示禁止小輪拖船擺渡云 
[毒父案撤銷原判電到蘇]  
　　昨報紀張欣生案並未發還重審一則茲悉前日（五日）下午四時北京大理院特發一等急電至蘇確係撤銷原判發還第一重審據云其原因因採取部分未確之故惟撤銷文件仍未到蘇張欣生尙未起解仍在蘇監想不日即須解滬也 
[騐關洋員索賄之密偵]  
　　南北市報關行元昌盛豐順公泰源永等十八家前因浦東楊家渡騐關洋員任意勒索百般挑剔曾公呈滬關稅務司要求澈究撤換關員等情經稅司據呈後曾經傳集列名具禀之各報關行到關面詢詳情有無確證各報關行以索賄豈肯出給收條於是稅司諭令候核在案茲昨探聞此事又經稅務司傳集具名之各報關行到關並令將日流簿子一併帶關以便查看付欵項下有無前項賄欵列入以資秘密偵查云 
[販報夥友組公會先聲]  
　　聯合通信社云本埠販賣報紙者人數極衆除向在報館領有經摺者組有團體外其餘零販夥友向無何種集合現在販報夥友染有嗜好頗不乏人以致衣食不濟墮落堪虞近有工商友誼會會友馬樹根君向業販報有鑒於此於前日在該會提議請組織販報同志會藉以聯絡感情交換智識此乃自身最密切之問題要 
 
 

Page 15

 
 
求該會扶助進行或在該會另設一部該會以販報夥友衆多非集合多數人同意不可現擬通告販賣報紙各同人集議進行方法云 
[上川汽車開工禮預聞]  
　　上川縣道築路事宜由上境之浦東塘工善後局與川沙交通工程事務所聯合辦理業經上川兩縣分别布告在案現定本月八日在浦東慶寗寺塘工分局行開土禮聞上川兩縣知事均已預定届期蒞塲參與典禮以資提倡並順道察勘鄉間道路河道等工程云 
[日顧問調查監獄及看守所]  
　　北京司法部法律館顧問日本人岩田一郎春諭派赴各省調查監獄並看守所等狀况等因岩君乘火車南下抵申後寓鐵馬路東和洋行御旅館中昨午後三時岩君率同譯員乘汽車至上海地方審檢廳拜會經梅黃兩廳長歡迎入内茗談片刻即引導至樓上各法庭參觀一周然後詣看守所中由竇所長引導蒞上下各押舍察閱一過後與梅黃兩君握手脫帽而别 
　　又函云北京法律編纂館顧問日人岩田一郎及日外務省警務視察官木下義从使署翻譯官島田才二郎等由京南下考察我國司法狀况先於武昌南京等處參觀審檢廳及監獄前日抵滬寓居北四川路某日旅社昨日下午三時許特由日總領事船津伴乘汽車拜謁地檢兩廳梅黃兩廳長卽由梅黃兩廳長導之參觀各庭及看守所四時往漕河涇參觀第二監獄六時許由兩廳長及吳典獄長設宴於美麗川菜館聊盡東道之誼席間岩田等頗贊美我司法界之進步監獄管理法之完善今日岩田等卽乘車往杭參觀返滬後尙須往蘇州等處考察云聞岩田等此行頗與將來收回治外法權有關故外交界司法界甚爲注意云 
[先施炸彈案破獲]  
　　犯人楊周卿虞滌塵 
　　炸彈以火柴頭鐵屑玻璃等製造 
　　公共捕房特别機關華探目鍾星南包探姚阿生韋金福范德孚於一月二十二號夜在靖遠街同福館飯店内查獲身藏炸彈及嚇詐信之南京人楊周卿（即楊奠華）紹興人虞滌塵（即虞祖舜）二名解奉公共公廨訊與南京路先施公司發現炸彈案有關諭着押候查明展期兩禮拜解訊各情曾誌本報昨晨由捕將楊虞二人押解公廨第一刑庭先由西探目壳羅香將調查手續稟明公堂並將抄獲之炸彈與信函及所錄被告二人之中西文供單呈案請察繼據先施公司總理劉錫基出店張阿福看門人蔣夢花偕九百四十三號司閽華捕先後到堂證明一月八號在屋頂樂園拾獲炸彈至十八號門首又發現炸彈並先後接到郵遞嚇詐信三封各情並據鍾探目投訴先施公司迭接嚇詐信函並二次發現炸彈報捕查究奉到捕頭命令後即注意調查至二十號在先施公司門首遇見西裝一人即第一被告楊周卿察其似係下等黨人偵其舉動至二十二號夜在廣東路又見其與第二被告虞滌塵同行密語尾隨二人至同福飯店内遂與包探姚阿生等入内向二人詰問當在楊身畔搜獲洋鐵香烟匣製成之炸彈一枚嚇詐信一封當用電話告知壳西探未幾西探目到來復在楊之衣内抄出小圖章一顆詢悉二人同寓法租界八仙橋路順興小客棧内即報請法捕房加派探捕協往該棧内搜獲信封等件及香烟洋鐵盒兩只一有炸藥一則無之是時據壳西探目稟稱是項炸彈係用火柴頭與鐵路屑碎玻璃等製造云云又據包探姚阿生投訴各情與鍾目相同不贅訊之楊周卿供稱此事係由在逃之戴某起意曾經與戴將炸彈置於該公司屋頂花園髦兒戲門首是實惟據虞滌塵供稱爲測字度日曾經代買硝磺鐵屑等物寫過嚇詐信三封等語經關讞員核供即將捕房呈案之供單復向被告二人詰問一過遂商之陪審西官英包副領事以被告二人向人嚇詐罪已成立宣判各押西牢四年示儆判畢又據法捕房派華探目程子卿投訴法租界貝勒路三十一號門牌翁文福家亦接有郵遞嚇詐信函是否即係若輩所爲奉命投案請求可否帶回查詢等語堂上得稟准予帶回俟訊明後仍送回本廨執行刑期 
[昨日之滙市與金價]  
　　金融通訊社六日報告云今日匯市仍軟華商售户頗多銀價近期跌三七五遠期跌二五晨間開盤時英匯掛牌不動交易不暢惟投機商購進仍多故市况逐步趨疲成交者三月份賣價爲三先令四辦士半收盤市况益弱三月份跌至三先令四辦士三七五東匯遠期交易較多三月份買價爲六錢四分六二五至六錢四分八七五賣價六錢五分至六錢五分二五形勢平穩美匯銀行略有售出交易見靜銀行售出三月份爲七十三元至七十二元七角五今日匯市甚疲明日銀價恐有續跌之勢英匯亦將望縮蓋目下大勢投機商購進甚多且市上銀根見裕也 
　　標金價又見漲開盤三百二十兩零八錢旋即高至二十一兩五錢收盤爲三百二十二兩五錢收盤時人心甚佳英匯有跌小之象金價尙須看高云 
[昨日之金融市報告]  
　　金融通訊社六日報告云今日洋價又見跌小早市七錢二分五釐二毫五較昨跌二毫五洋市趨勢見疲交易仍屬稀少銀行方面略有買進成交者由麥加利購進五萬元中國二十萬元聞係裝運出口三日底期洋市况亦軟早市七錢二分七釐五較昨跌半釐銀拆二分收欵二十萬兩 
[浙省取消現洋禁止出境令]  
　　滬杭甬鐵路局上年底曾奉浙江當軸訓令禁運現洋出境一案已經路局任局長通令遵行在案茲聞杭省總商會據錢業公會報告現届春令各業營業開始之期採辦百貨需欵孔殷内地鎭鄉商賈尤多需用現洋所有上届禁止現洋出境辦法自應早日取消以維商家營業云云當聞杭商會業已據情轉請浙省財政廳轉飭所屬並分咨滬杭路局查照辦理云 
[五六兩日由杭運滬現洋數]  
　　滬杭甬鐵路上海南站前昨兩日由嘉滬區間車及杭來一百零六號慢車先後在杭松各站裝來現洋計列如下（五號）硤石裕通運交上海永亨現洋五千元又運交上海德興現洋五千元上海永豐現洋一萬元福康現洋一萬元寳興現洋一萬元鴻勝現洋一萬元又嘉善愼昌運交上海成源現洋三千元上海信裕現洋三千元又硤石大成運交上海五豐現洋一萬元上海泰和現洋五千元又盛澤元祥運交上海益豐現洋五千元又西塘恒吉運交上海永餘現洋五千元致祥現洋五千元永叙現洋三千元又西塘和太運交上海兆豐現洋五千元（六號）松江順成運交上海順成現洋一千元又松江銀行運交上海福源現洋一萬一千元大成現洋六千元寳興現洋九千元益大現洋五千元福康現洋六千元又松江信餘運交上海致祥現洋一萬五千元上海平安現洋五千元又硤石保大運交上海大成現洋一萬五千元又硤石立大運交上海益豐現洋二萬元均泰現洋一萬元仁亨現洋一萬元又硤石正隆運交上海衡九現洋一萬五千元信裕現洋一萬元又嘉興滋源運交上海長成現洋一萬元同泰現洋一萬元又嘉善永孚運交上海同豐現洋五千元以上兩日間共計運到現洋二十五萬六千元均先後運抵上海南站卸車云 
[討論飛虹學校之性質]  
　　縣敎育會認爲公立 
　　上海縣敎育會爲飛虹學校性質問題於昨日午後二時邀請敎育行政人員開會討論到會者爲曹幹臣等由曹幹臣主席報告開會宗旨及審查員姚子讓等審查書（詞長從略）報告畢陸少棠起言飛虹學校係先胞叔家棣等發起組織者現在貴會審查此校性質等原發起人不願將此校屬於一人私有願將此校屬於閘北市公團所有公私互相擔負經費云云陸頌和報告前清末年由校長凌爕臣交來王省三函述及所有飛虹四千圓基本金並未動用所有每年息金三百二十元仍由渠按月付下此函現存頌和處已拍照俟拍照出後送會備查又謂原發起人四人當時公舉王省三係望學校發逹有益地方子弟起見詎伊盜賣餘地侵吞公欵應請詳查侵地并追四千元基金以期永遠保存當時曾說心地光明詎伊自稱董事存心叵測自恨所舉非人文昌閣係先祖創造以義渡公欵贖賣餘地組織并設文昌會題名飛虹兩字希望就近子弟讀書後飛皇騰逹之意王省三現在所稱前領之欵忽而稱此欵陸續用去忽稱開辦時用實屬自相矛盾朱伯華起言飛虹學校自宣統元年起係收費開支並無有人補助絲毫經費審查性質所謂社團法人當然無形消滅不能有效四千元基金至今存在年息三百二十元之公欵補助至今補助應認爲公立另組校董會以臻完備陸頌和又言飛虹不論公立私立以永遠保存免得盜賣廢滅爲主要主席言今日開會已將該學校性質辨明如贊成公立者請起立（全體起立）通過呈復縣公署核辦遂散會 
　　附錄省視學章慰高致上海縣敎育會函敬啓者一月二十一日貴會因解决飛虹學校事招慰高與議當時雙方辯論一係分别公私立性質問題一係委任校長權限問題慰高對於前一問題並未發表意見對於後一問題因寒假開學在即與其兩校長同時爭執致許多青年受失學影響不若兩校長同時取銷另由勸學所長提出相當人員得校董同意一仿吳前所長成例辦理原爲息事起見請求到會諸君討論今閱本日各報所載王省三君致勸學所函述慰高當日言論稍與事實不符專此馳告請付公議至本日會議高因事不能到會特附聞此請公安章慰高啓事 
[米船請指定停泊碼頭]  
　　受濬浦局之影響 
　　南市米業商行前因内地產米鄉區各米船運載食米來滬向泊十六舖洪生碼頭自濬浦挖泥機開濬沿浦淤泥時將各碼頭拆卸遂無專泊處所間有移泊於北市因而起卸跋涉並有暫泊於王家碼頭等處者輒遭水巡隊干涉阻止停泊各米船大感不便俱擬罷裝停運或盡泊於閘北事爲米業仁穀公所南帮公所會同米業公會函請滬南工巡捐局長撥出米船專泊地點以便由米業籌資自建碼頭爲停泊米船之所乃迄今仍未確定事關滬地民食恐碼頭延不造成各米船咸視爲畏途不敢再運米石來南起卸殊與南市方面各米商營業前途大生阻力且滬地民食不無同受影響是以各商行已於今届陰曆新正注意此事亟圖進行訂期邀集全體會議妥洽再具公函聯絡聲請姚局長提前指撥米船碼頭相當地點一面預備集資興建云 
[京師王典獄長參觀西牢記]  
　　現任京師第一監獄長王元增君來滬公幹因欲參觀公共租界西牢之佈置先期由上海地方廳梅廳長商經公共會審公廨關廨長命駐廨西捕頭惠勒通知麥警務長諭令西牢管理員届時妥爲招待昨晨王典獄長到廨卽由會審官俞奠孫君帶同姚秘書乘坐汽車陪往虹口華特路西牢遂由管牢西員迎入旋引導參觀牢内所設之各工塲飯室浴室臥室王典獄長對於牢内一切設備並管理法非常完美而犯人工作尤爲認眞故極爲贊許直至十二時半始辭出驅車赴俞會審官公寓午膳聞王君定於當晚乘滬寗車赴寗轉車北上云 
[學校新訊]  
　　上海華英公學少年宣講團附設上海華英公學宗旨灌輸歐美文化造就實業人材自去年籌備以來將次完畢共有校舍七樓七底頗寛敞校長均照新式自製佈置亦甚完美編制係設中校三級中學預科三級除請華人敎授中西各科外並另聘富有實業經騐之美人敎授茲定陽曆二月十四日開學該校所有一切開辦經費由李謀邦君一人擔任云 
　　通俗義務夜校少年宣講團總部附設通俗學校補助日間無力求學者所設開辦至今成績甚佳本届仍請陳孳何顧雲翔王維民王濬水陳賢本朱志偉擔任敎授外並請王守先汪震助敎茲定二月十二日開學求學者可至嵩山路該校報名 
　　北區公學海寗路北區公學剏辦六載男女學生日益發逹聞該校王校長擬增設敎室添聘敎員以期普及並定期本月十三日即舊曆本月十七日開學云 
　　北唐義校北山西路唐家衖兩路聯合會本設有義校一所已經三載分甲乙兩組所有科學悉取實用主義成績卓著故報名者極爲踴躍向因校舍狹窄未能多容茲聞該會擬設在本路大同學校内設立第二義校專收乙級義務生額定百名其第一義校專收甲級義務生業已添聘敎員布置一切定陰曆正月十八日開學云 
　　高等英文夜校法租界嵩山路轉角愷自邇路惟善里上海高等英文學校係由李一帆君獨身創辦業已四年成績卓著現於本學期力謀擴充增加學額兼收通學女生以資普及開學定於正月二十日 
　　養性女校派克路養性女學校於昨（六號）上午十時由校長周袁學孟女士召集各同人開會討論本學期進行事宜當經推定陸禮華女士爲主席其議决事件如下（一）增闢課室（二）增闢宿舍（三）課桌一槪換新（四）推定各級主任敎員（五）仍委陳組威女士爲敎務長統轄敎務（六）派李治夷君任監學（七）准定七號開學 
　　崇德女學崇德女學設在白保羅路六號洋房爲旅滬粤人唯一之女子中學課程完善敎法優良中級以下兼設高初兩等及幼稚園校長爲李耀邦博士聞該校定於新曆二月十一日復業十日考新生云云 
　　求是學校法界巨籟逹路求是學校創辦四載内容優美辦理完善歷受名人稱許故該校自本届起救職員益奮精神負責辦事一致積極進行覓相當基地自建校舍是以本届成績進步定可預卜茲悉該校日夜男女兩部定陰曆本月十七日開學所聘敎職員爲張仲詵任海侖周瑛葉瑛蔣佩玉丁月梅丁雁秋姚鍾秀諸女士及林秀山汪舜孝何漢光朱守衡陶翔生拳術家蔣克明體育家趙志秋沈化農醫生王鏡明云 
　　競勵日夜校閘北華興坊競勵商業中英日夜學校校長陳霽長對於敎育頗著熱心素重嚴格主義敎授管理均極認眞學生甚形發逹該校自民國四年開辦歷年所聘敎員必選才德兼優至今男女學生益見增多茲悉定於夏曆正月十六日行開校禮十八日正式上課云 
　　啓賢學校北四川路大德里啓賢學校本定於陰曆正月十八日在廣吉里内新校舍行開學禮惟因佈置未妥故暫仍在舊校舍開學云 
[飛虹學校組織校友會]  
　　文監師路飛虹學校歷届畢業生之供職於社會及轉學他方者爲數不可勝計茲有該校舊畢業生吳有三周樹範羅功甫等特於前日下午二時邀集舊同學二十餘人假七浦路勤益學校開籌備會討論進行事宜公推吳有三主席羅功甫紀錄主席致辭略謂校友會之組織不僅聯絡感情扶助母校必當以互助的精神提倡社會服務地方公益云云議决案（一）請列席諸君介紹相識校友加入籌備（二）推選周樹範羅功甫吳有三起草章程（三）舉吳有三周樹範爲籌備委員辦理一切進行事宜（四）臨時經費由委員暫墊俟開成立會時撥還（五）定於二月五日假原處開第二次籌備會 
[安利與中華之比球記]  
　　本月五號爲安利足球隊與中華書局足球隊假公共體育塲比賽足球銀角一鳴雙方球員勇敢進攻至五分鐘被安利球員攻進一球後連勝三球至三點一刻公證人宣告休息三句半鐘又起賽約十分鐘後仍被安利球員連勝三球中華球員雖奮勇猛攻均被安利球員抵禦結果七與○之比勝屬安利矣 
[南翔勵志會之開幕禮]  
　　聯合通信社云去冬南翔石姓蔣姓唐姓汪姓吳姓等共二十餘人組織一勵志會崇尙三育服務社會爲宗旨分德智體游藝營業五部組織籌備月餘日昨（五號）假該鎭義務小學禮堂行徵求會開幕禮到會人數男女約千餘人紳商名人蒞會會頗多會場秩序槪由水警巡警等擔任下午一時由張會長宣告開會略謂鄙人等目的在乎聯絡各界感情以作身心有益之事業希望諸君贊助以成萬全韸可向本會事務所索取（即南翔義務學校）云次有張君許君周鼎華許蘇民鄭正秋王引才諸君之演說咸謂此會非將身心獲益對於社會亦能造無窮之幸福各種事業均可從是提創前程未可限量云云後有雙簧幻術新劇等等餘興末由會長代表全體會員向來賓致謝六點散會 
[旅滬蘇同鄉團拜會]  
　　蘇州同鄉會於五日（星期日）下午二時在新閘路平江公所行團拜禮正副會長及各科董事到者二十餘人總務主任席立功君函告有病不能蒞會並請將總務一職辭去各會董到後即舉行團拜鞠躬如儀禮畢略用茶點是日並無議案提出惟於對席君辭職一節决定復函挽留請其擔任至本年四月改選時爲止云 
[武術會赴揚服務]  
　　南市中華武術會注重服務凡遇公益慈善事業無不樂盡義務竭力贊襄前兩日職業學校聯合會該會均到塲贊助昨又得揚州藝術展覽會函邀到揚表演武術以彰國粹而助災黎等因該會主任吳志青君接函後已允偕敎師王鳳章會員羅叔青王明坤徐謨君等准明晨早車出發赴揚該會諸君熱心服務不辭勞瘁亦可嘉矣 
[房客總聯合會開會紀]  
　　决定徵求會員 
　　上海各路房客聯合會總會於前日下午八時開委員會議到者十餘人公推毛志翔主席首議總會存續問題並討論具體辦法僉以總會根基不固進行爲難應即日籌備會員將原有各路作爲隊名分别徵求將來即以要求市民居住權爲目標積極進行並公决本星期三召集緊急臨時大會討論决定次議明潤身辭職案公决請其於臨時會時提出現在一切事務請常務暫理事擔負全責復議公陞里房理誣告案决定函請法領事維持復諸各路反對加租事務至十一時散會 
[誌崑劇會串之布置]  
　　穆藕初君發起於新正十四五六晚假夏令配克戲院會串崑劇一節茲悉該社包廂及特座券均已售罄預計三天收入可逹萬六七千元幹事各員由總幹事訂請備有徽章亦須繳洋三元戲劵槪不贈送場中並不募捐所有預定包廂者爲錢新之陶莘如沈桐叔虞女士盛蘋臣吳麟書鄭松亭泰和洋行棉花部愼昌洋行顧子槃 
[路局人員之元宵宴]  
　　本月十一日係舊曆元宵令節滬寗杭甬兩路車務同人特於是日聯合叙餐藉聯感情而慶良宵聞其所訂辦法按照月薪五十元以内者納資二元一百元以内者納資三元百元以外者納資四元假座西藏路一品香旅社舉行所印入席劵三百張目下業已訂購罄盡届時想必有一番熱鬧也並聞此會除叙餐外尙備有影戲京劇雜耍等件以助餘興云 
[蔣海軍總司令宴客]  
　　海軍總司令蔣拯於昨日在滬北海軍聯歡社設宴邀請本埠官場及紳商界重要份子報界人員曁本公署各課職員等宴飲一時車水馬龍來賓頗盛云 
[許特派員赴寗]  
　　外交部特派江蘇交涉員許秋颿氏以法國元帥霞飛氏將次來滬所有歡迎招待辦法亟須預爲籌備特乘齊督軍第三公子六日完婚之便於前日乘滬寗快車赴寗道賀並稟明齊王兩長請示遵行聞明日即須回滬云 
　　尙有本埠新聞等轉入後頁 
雜評二 
[法理上之黃浦問題（旡用）]  
　　自上海通商而黃浦之主權漸漸削弱此非通商之必削弱内港主權實由外人之積極以進政府之消極以退進之久則其權益張退之久則其權益縮縮而至於無可再縮在視國家主權如越人之與秦人肥瘠不感痛癢之政府卒不致發一嚏而親受剝膚之痛之商民則不能不呻吟呼號期免於難最近紳民之反對濬浦局亦以濬浦局之擴張權限過度而及於農田水利航行船隻兩岸升科故耳 
　　夫農田水利航行船隻兩岸升科舉地方行政事而濬浦局欲一手經理之是黃浦附近地方官可以不設然就法理言無論上海闢有租界黃浦固猶是中華民國之領域也旣爲中華民國之領域則凡國民所應享之權利官吏所應行之職權莫得而梗阻之况推濬浦局設立之原旨不過爲謀商港之便利則其事應由當地官廳主持而當地商民爲之參議外商之有關係者得爲意見之陳述是固至公至正之辦法也 
 
 

Page 16

 
 
本埠新聞二 
[浦東同人會職員會紀]  
　　昨二月六日（正月初十日）上午浦東同人會職員會所議各事（一）報告去年收支大略共欠七百餘元連前所欠約一千五百元（二）企業儲蓄徵求之進行（三）會員未繳會費者取消選舉權停寄浦東報（四）以後欲看新浦東報不先寄費槪不寄報（五）會員所納常年費一律作銀一元前定尙有二元及六角者兩種一併取消後即午膳而散 
[民九國庫劵又展三月]  
　　松滬護軍使署日前接准陸軍部咨准財政部咨開案查定期有利國庫劵民國九年六月份九月份十月份十二月份曁十年三月份六月份均已展至十年十二月一日到期者現因財政困難一律再行推展三個月應至十一年三月一日償付除通告外咨請轉飭原領上項庫劵之各軍旅遵照等因咨請飭遂等因昨由何護軍使已轉令所屬各旅團營官長一體查照矣 
[告稽查員者被押]  
　　戴廣義投上海防守司令部稟控該部稽查員龐金山挾嫌報復持械凶毆等情該司令部據稟以控關軍人名譽派員往查知龐金山實爲本部目兵當即傳訊因案關不盡不實除將龐開革外但戴廣義對於地方檢察廳有案乃於昨午備文派弁將戴押送地檢廳請爲發落收發員查得本廳並無戴廣義案件嗣據戴聲稱向在曹家渡牛皮廠做工龐亦在該廠爲偵探前者有工人李得進李長桃等因結工賬衝突由龐唆使涉訟以致長桃在押並又牽涉民人因此小民心不甘服故投司令部稟控等語嗣奉檢察官提案研究判押候核 
[七十囚犯轉獄紀]  
　　滬杭甬鐵路昨日下午一點二十五分由滬開杭之一百零八號快車有上海縣分監内已判决人犯七十名並由縣警察八名當由上海南站特掛三等車一輛運送新龍華車站下車由該警察押送漕河涇第二監獄收禁云 
[華船失火]  
　　文滙報云泊于製造局附近之華船某號昨日清晨忽肇焚如迨海關救火艇駛至而火勢已熾焚至拂曉全船被燬船中積水甚深有下沉之勢而停泊處適當航行要道故已於午後由江南造船廠工人拖擱兵工廠上游之江濱云 
[談笑肇禍紀]  
　　婦女亦太多心矣 
　　安徽人王廣田王海山住居西鄉强家角地方廠工爲業前日二王同行至北新涇在途互相談笑詎該處鄉婦倪倪氏倪寗氏誤會二王有意譏訕致起衝突二婦以曬衣竹竿將廣田擊打適倪氏之夫倪恩福從義品磚窰廠放工歸來不問情由將廣田揪住痛毆受傷甚重被四區四分所崗警拘捕解案經李署員質訊一過判王廣田歸家自行醫治餘人併解司法科核辦 
[趙李氏搬取皮箱之由來]  
　　住居城内爲洋貨生意趙廉軒之妻松江人趙李氏被住居山海關路六百九十號在妓院爲傭之婦人陳仇氏指控糾衆擅取其内儲衣飾現洋之皮箱四只等情由廨諭令趙李氏交五百元舖保在案昨晨公堂傳訊先由原告偕其代表律師上堂訴明前情請究被告亦延律師到堂辯稱原告與伊夫姘後因不顧家用乃往尋夫等語經中西官核供判吊案衣箱交原告領回被告仍交原保仰原告另以民事起訴 
[一案未結一案又起]  
　　夏城樓之訴訟熱 
　　木作頭夏城樓承造廣東人梁誠謙之房屋尙未完工發生糾葛雙方均在公共公廨互相控告案尙未結而夏又在城内檢察廳告發梁誠謙王長生與沈啓鴻竊取木料一案有關檢廳因梁王兩人住居公共公廨特咨由廨將兩被告傳案聽候豫審昨晨開庭檢廳法警江煥章上堂呈遞公函聲請將梁等准予帶去而梁延律師代辯以原被前在公堂互訴之案迄未訊結今夏又向城内官廳起訴實係挾嫌云云李襄讞商之英赫副領事判所竊木料已由捕房保存候本廨訊結後再奪 
[房租繳清仍准續租]  
　　姚阿全前投法公堂控房客羅金才虧欠租洋求追後因羅無力繳欵判限三天遷居在案茲因羅延不遷移昨又傳訊羅供民人租洋已經措全呈案請核判繳案之洋交原告領去房屋准再續租被告不應違背堂諭着罰洋五元充公完案 
[破獲賭案一束]  
　　潮洲人姚阿廣近在鄭家木橋北塊福建路一號烟紙店樓上開設賭塲糾同陳子恒藍春記李吉姐蔡三金阿松蕭振江周阿寳等十七人聚賭番攤並容留郭阿三陳阿二劉阿榮等吸食鴉片烟前晚被老閘捕房捕頭偵悉率同中西包探協往將以上各人連同煙賭具一併帶入捕房着姚收押餘人准各存洋十元保出昨奉公共公廨傳案訊實判姚罰洋五十元餘人到案者罰洋五元不到者保洋充公烟賭具併燬又湖北人趙金丞亦因在浙江路一百三十六號屋内聚賭抽頭前晚被捕房破獲當將趙與賭徒王其祥董月桂傅瑞華韓桂湘吳嘉林周阿寳蔣阿三婦人李張氏曹陳氏宋張氏等男女三十一人連同賭具一併帶入捕房賭客各存洋十元保出趙則拘留昨解公堂訊明判趙罰洋五十元餘人各罰洋五元充公賭具燬去 
　　船户陳如發于老四馬福壽張長福陳老漢董阿三穆禮文宜小根陸長有許老五等前晚在閘北烏鎭路陳兆田所開之老虎灶上聚賭牌九又恒通路張長生所開之老虎灶上前晚亦糾同蕭長興黃正文張長庚周忠國王扣小等擲骰賭博均由四區巡官李壽山帶領長警前往拿獲起到賭具賭資解經顏署長分别訊明陳如發等各罰洋兩元頭家陳兆田提案另辦張長生罰洋五元蕭長興等各罰洋一元賭資充公賭具一併銷毁以示懲儆 
[抽頭聚賭罰五元]  
　　住居法新租界祁齊路顧裕全所開之茶館於前晚聚衆賭博抽頭漁利被一百七十一號一道頭金綫華捕偵悉報告捕頭前往該處抄出賭具帶入捕房昨解法公堂請究先由捕頭稟明前情供實係朋友消遣不敢抽頭求宥中西官判罰洋五元充公賭具銷毁 
[陳友初犯烟受罰]  
　　前日總巡捕房捕頭得人報告謂東棋盤街十五號門牌門首懸有陳友初醫室鴻泰字號内係販賣烟土機關即率西探皮也等前往搜獲烟土烟膏剪土之大剪刀煮烟器具及賬據等件當將該屋内之潮洲人陳友初蔡家身林國卿姚金成等一併帶入捕房昨解公共公廨即據副捕頭偕見證明禮成上堂稟明被告等販賣烟土並將烟土等呈案請究訊之被告四人延甘維露等四律師到堂辯護否認賣土經中西官核供判陳友初罰洋一百元蔡家身罰洋三十元一併充公林姚二人開釋烟土送海關銷燬 
[兩家私賣燈吃]  
　　共罰洋三十元 
　　住居法新租界善鐘路地方之王小弟蔡江氏兩家邇因私設烟榻容人在内吃食洋烟事爲該管捕房捕頭得悉帶同包探於前晚至各該處抄出烟具帶入捕房昨送法公堂請究王等供認私賣燈吃不諱判王罰洋二十元江氏罰洋十元充公烟具没收 
[夫妻反目打傷頭]  
　　淮城人顧益三住閘北新民路洪吉里測字爲業前日與其妻丁氏因家庭細故反目吵鬧毆傷丁氏頭額該氏邀二房東强柏氏爲證扭夫至四區告發經顏署長質訊一過以夫婦二人均有不合從寛分别訓戒斥釋 
[押店故意收贓之科罰]  
　　法租界某洋人家日前被賊竊去鑽戒洋金戒兩只後持至茂昌押店質洋五元化用現爲探目楊振富偵悉前往將贓吊出昨將該押店主傳至法公堂先由西探上堂稟稱查得此項飾物共值洋一百五十元今被告以五元收質實屬故意收贓請爲訊究詰之茂昌押店主稱實情該竊祗要質五元故此質下不知竊來求宥中西官判以被告不應收質賊贓着罰洋一百元充公當本不給以儆效尤 
[押儆搶洋之六匪]  
　　匪徒鮑餘興陳阿居鮑銀蘭朱子波戴文平許小藕等六名日前同至法新租界巨籟逹路沈茂文所開之柴爿店内以購物爲由乘隙在賬台上强攫去大洋三十餘元而逸適有探目韓邦逹楊振富任水揚等巡緝到來將鮑等拘獲帶入捕房候究在案昨解法公堂請究先由沈茂文稱是晚商人正在結賬之時鮑等四人到來將賬台上銀洋搶取而逸今蒙拘案請求重究詰之鮑等供認攫取不諱繼由捕頭稱查得鮑餘興前曾辦過有案可稽請核中西讞員判押西牢三個月餘均各押二月以儆 
[搶金鐲押西牢九月]  
　　匪類唐阿二因在福州路攫取婦人姚宋氏值洋八十元之金鐲一只被捕拘押昨晨解送公共公廨經中西官復訊屬實判唐押西牢九月期滿逐出租界 
[白晝攫金環]  
　　全盛信局夥方寳祥家居裏鹹瓜街有女年十一歲名杏意昨午被匪攫去耳上金環一付該女喊救由警追到大東門將徐春寳一匪拘獲抄出原贓押送警區轉解地檢廳奉檢察官提訊之下判起案原贓給原告方寳祥領去徐春寳押候究懲 
[串竊鐵皮箱案判結]  
　　王九臯係青帮領袖之一年逾古稀平日所收黨徒甚多弟子中有名馬老四者前在浦東洋涇港串竊周金餘家洋鐵皮九箱此項贓物由王收受後經楊樹浦捕房包探姜喬喬程明德偵知將馬等獲案訊明懲辦並將王老頭子拘解公共公廨着交二百元舖保候訊昨晨捕房傳同失主吊出原贓將王解究而王供詞推諉中西官以贓證俱在本應嚴懲姑念年老因科王九臯罰金五十元充公示儆贓交失主領去 
[公共公廨訊案彚錄]  
　　昨晨公共公廨民四庭由俞襄讞會同美丁副領事訊理（一）廣東銀行訴梁鳳山不理由天昌等絲廠擔保抵押洋五千元案結果限第一被告梁鳳山於三日内加交二千五百元舖保連前共計五千元舖保梁呈息訟據照片一紙附卷（二）華勝公司訴朱人瑞（即朱佛公）將霉壞香烟混售請追損失洋一千三百九十三元三角二分案朱延雷聲布律師代辯否認係中美烟公司股東不肯負責結果候會商堂諭宣佈（三）惠連瓊司化特訴立初脫明不還保洋一百元案結果着被告償還原告洋五十元堂費各半負擔又午後民三庭由張襄讞會同美約副領事訊理潤昶錢莊主邱渭卿訴夥友王懷德等七人用空賬洋案此案原告先係以刑事起　故問官主張須俟刑事案判决再審民事結果改期候刑事案判决後再核民四庭由陸襄讞會同美約副領事訊理（一）賈廷芳訴中華捷運公司賬房鄔烈武欠洋一萬另三百八十二元六角五分案結果着被告照數償還並負擔本案堂費（二）朱舜廷訴趙茂記（三）錢順利訴陳斌記等兩欠欵案結果均改期再訊 
[誌謝]  
　　昨承中國化學工業社惠贈美女畫四張四周畫有該社各種出品甚爲精美書此誌謝 
中華職業敎育社通訊 
　　社址上海西門外方斜路三四八號 
[職業學校出品展覽會第六天]  
　　昨日爲職業學校出品展覽會之第六天雖下雨而演講娱樂時來賓仍滿座焉是日由本會主辦主席者爲郭秉文君（一）主席致詞略謂職業敎育近來逐漸發逹此次展覽會爲期雖促而出品多至三千餘件其進步可謂神速至社會對於職業敎育亦較前信仰在此舊曆新年中各界之連袂來觀者踵趾相接此種現象殊爲可喜吾人提倡職業敎育抱三目的（一）使人人有職業養成國民生利能力使男女名勤於職業（二）改良藝徒制舊時習慣箕裘相傳是爲藝徒制今當設法改良使學者易於發展（三）職業與敎育互相聯絡吾國舊時作工者多不識字今則工讀須合爲一以上三者希望諸君提倡云（二）范靜生君演說略謂敎育事業關繫民智故須竭力進行人類之所以異於他動物者即在於能用器具以工作與否耳人類之所以尊貴即在能用器具之點有手而不能用由於少練習及不用腦之故衣食住三要素非用手與腦不能得之敎育宗旨即在手與腦之練習人類無衣食住則不能自養必至墮落職業者即以手與腦求衣食住者也吾國有八萬萬手而人民飢寒國家貧弱輸入超過成爲習慣且輸入者專爲奢侈品及雜用品馴致富源日涸國幾不國噫人之所以異於禽獸者全在職業否則衣食住之要素旣缺不將墮落乎職業學校本此旨以提倡足以補此缺憾此次出品全出學生之手能有此成績實不可輕視諸君購物與其買舶來品何如用本國學生之製品乎云云（三）潘振霄顧靜一兩君崑曲抑揚盡致響遏行雲（四）張伯岑演說略謂吾國數千年來之舊生活將漸變爲新生活職業的改變全賴兩手之創作吾國人民生活以後究將如何改變乎余至美國見其學校中所設職業科全係工廠制吾國之徒弟制能否改良一如歐美之職業敎育乎余常與黃任之先生討論吾國現在之職業敎育是否適當招收工徒從事工作是否謂之完全職業敎育吾國今後何以造成有知識之工人以從事改進歟吾國近來學校畢業生是否能在社會謀生活歟職業學校中將設何種科目方可使學生自力生活歟且調查各國之工業亦非全賴機器約有三分之一用手製造吾國失業工人能否招之入學校加以敎育而改良工作品乎以上諸問題願與諸君討論之俾資解决云云（五）李霞圃李熙李景父子三人絲竹及灘簧音調和諧引人入勝（六）陸季綬君演講畧謂吾人應有正當職業不宜爲非分之求如賭博彩票等事適爲致貧之源陸君並用圖指示詼諧雜出足以發人猛省（七）貧兒院音樂（八）吳范孫幻術手腕靈敏精彩異常時已六時由主席宣告散會會中所陳美術刺繡已由劉海粟君與刺繡專家無錫華圖珊女士張守彝君審查告竣今日爲最後一日由董任之君主席秩序如下（一）穆藕初楊子永兩君崑曲（二）湯爾和君演說（三）蘇少卿葉棣鴻葉棣暄三君京曲（四）袁述之君演說（五）林禹川君滑稽談（六）張少雲君大套琵琶（七）王如松說東漢（八）莫悟奇君歐西魔術（九）張壽仁君武術（十）李霞圃君三弦拉戲 
來件 
[江蘇省敎育會致省公署敎育廳函]  
　　敬啓者江蘇省立第一農業學校學生攻訐校長一案經敝會公推尤君志邁譚君廉前往實地調查業將調查報告專函送陳在案茲尙有尤譚二君意見書一通合亟錄陳鈞察專此敬請台安尤譚二君調查第一農業學校風潮意見書志邁在寗時學生之來寓面陳者有數次之多慨切直陳詞極中肯絶無攻訐之劣行轉有自任改革學校之决心此志邁等之所以嘉許而矜憫之也然此事實有所因與遠因之别其遠因爲學制之不合於用也因學制不合則造就人才决不能應現社會之用而學生前程至爲暗昧當學生於未入校時自有一種抱負自有一種希望旣入校後當爲謀一己之出路虚擲光陰暴殄青年自爲一般有志者所不願旣有覺悟不得不出於奮鬭故自五四以來該校之危機已伏而該校長一種不負責任之態度久爲全校學生所怨恨風潮一發遂至不可收拾故此次風潮乃近因耳所謂履霜堅冰由來漸矣該校地占數百畝不謂不廣每年經費五萬元不謂不豐學生三百餘人不謂不多若校長能得人敎員優良將現行學制合全省敎育農業之專門人才詳爲釐訂庶使每一畢業生有相當之職業用其所學而爲社會有用之人材茲當提倡義務敎育之時鄉村敎育師資需人培養該種師資實爲甲種農校必設之科要之該校前途大有可爲全在有辦法與得人而已敢請設法作根本之要圖久遠之安寗則不特在校之數百學生蒙其實利即以後入該校之千萬學生均受其福也一農幸甚江蘇幸甚 
 
 

Page 17

 
 
自由談 
閒話 
[粤僑紀聞（四）] [  東越許厪父]  
　　粤婦女之特性 
　　粤中婦女向重貞節女子作嫁後果係貞節夫家則多備燒猪分饋戚友否則夫家之人羣起而逐新婦途中且杖而驅之使弗能爲人故婦女以能吃燒猪爲榮非是爲辱則父母國人皆賤之至如順德一帶有所謂十姊妹者約姊妹十人共持不嫁之誓各以藝自贍其身即至必不得已而嫁亦不許男子得近其體其有反盟背誓者其餘九人得共起而處以非刑甚或致之於死此風不知創自何時亦不知其所命意今雖稍殺未能完全革除也此則大傷天和背馳人道非所語於貞節矣粤中妓女向稱老舉老舉二字不知何所取義或言老舉當係老姝之訛姝者女子也老者稱謂發語之詞猶言老李老張也雛妓則稱琵琶仔粤人及言物之小者曰仔讀音如者琵琶仔者或言捧琵琶之雛妓或言其身軀幼小絶類琵琶大小也此等妓女初見時不問姓名不通欵曲與之語正色作答意盡而止不多贅一詞苟弗與語則終席不發一言或偶觸以手則趨避不遑若將凂焉席終索局資聲色咸厲畀以毫子則擲地辨聲苟有銅毫或不能通用者當場請易不稍假借雖呌至十數次不改其態其冰冷之氣直如令人坐冰窖中也然至資格漸老父情旣深則脈脈深情常流露於不知不覺之間或兩情契洽金屋嬌藏又能終始不渝堅貞自矢故老於冶游者言粤妓愈做則愈熱義益深情益厚外江妓（對於粤妓而言凡非粤產者均稱外江妓）愈做則愈薄交益密竹槓益大此雖不能槪及全體然大致固如是也此亦可以徵粤中婦女之特性已 
筆記 
[析居記] [  張乃豐]  
　　熊笙侯年近五旬矣少失學惟工心計襲其父數不盈千之遺產操奇計贏重利盤剝瘁二十餘年之心血待至今日居然良田千頃夏屋百間面團團作富家翁矣第以其財之來泰半非由正道故財名雖震於一鄉人多艶羡而有識者之冷嘲熱駡固亦在所不免也熊有二子長名孟德次仲德均已娶且已育子一家三世固極天倫之樂而孟德仲德自幼友愛甚篤尤屬難能有知其家世者嘗謂熊老刻剝成家在理宜無令子而其二子獨能克紹箕裘造化冥茫是誠不可以理解矣孟德妻王氏本寒紳女以門第論與熊家絶不相等第以涎熊之財乃委身曲就故入門後即百計千方圖攬財政權初用緩和手段趨奉其翁無微不至笙侯每因稽核賬目入夜未眠王氏必侍其側烟茶食物無不體會其意而預置之並揚言於外曰吾姑不幸早謝世吾翁年事又已高吾旣爲兒媳理應侍奉否則匪惟有虧孝道而吾翁之孤苦老境不益覺難堪耶聞其說者咸稱其賢笙侯亦頗受之如己女王氏更進節勞葆身之諫並謂出入賬目儘可付之兒媳必能措置裕如不勞翁操心也凡王氏所言笙侯從之者本什有八九惟一聞此說則立予拒絶並下决詞曰吾苟一日生存者此財政權當握之吾手必待吾目旣瞑方聽爾等自理之今日當非其時也王氏察翁意甚堅决知不可動遂更唆使其夫曰汝爲長子當然有理財之權奚可託之老父須知父年已高腦筋遲鈍設或處理失當被人虧累則汝之損失即不可以限量蓋父今日所管之財皆汝將來承襲之產也故爲汝計當速謀握其權庶無後悔孟德初本不信其言拒之至再但枕邊私語最易動聽王氏旣日夕絮聒其側孟德之良知不禁乃爲所蔽果欲謀奪財權然其父又豈肯輕輕釋手父子因是而起衝突不知幾多次矣但孟德雖攫之未得猶未嘗十分憤恨以爲將來終必屬我奚急急爲獨王氏銜翁至甚嘗私計曰此老骨頭視錢如命雖兒媳亦不信任守財奴殊可惡也吾妄擲心機一無所獲心豈能甘吾必設法破其慳囊始洩胸頭之恨也 
劇談 
[半椽屋劇話] [  鷓鴣]  
　　武生韓長寳其藝本不能與楊小樓相提并論然與一般毫無凖繩之關外武生相比較則鶴立雞羣出人頭地矣昨觀因有阻碍尙未接近　 
其挑華車尙以先正典型爲法余故多之 
　　黃端生此次入亦舞臺在黨綠者以其名列荀楊之下多懷不平之念其實大可不必蓋端生年齡尙幼造詣不深若技藝不事競爭勢必日見退化今與荀楊同隸一台乃予於端生絶好之競爭機會苟肯悉心研究猛力進行正不患無揚眉吐氣時也 
　　是日戲碼原排十八扯臨時改演鴻鸞禧黃去金玉奴明眸皓齒裝飾入時淺笑低顰頗能顚倒衆生故每至合拍時遂衆喙爭鳴春雷四起矣陳桐雲去莫稰動作不俗孟鴻茂之金松詞句多有不對之處豈該伶於此戲不甚了了耶 
小說 
[社會小說人間地獄（二十一）] [  娑婆生]  
　　第四回强割情絲獨揮慧劍淚凝并剪腸斷侯門 
　　程二少道儘管說儘管說我們决不是扳錯頭的人菊香又道碧豔二阿姐一番好意呌我留心點早些嫁人免得流落在這個裏面我當時道二阿姐話是眞不錯但是嫁人也談何容易就是你二阿姐這一次出嫁也不知揀了多少時候試了胡家裏不知幾次方始肯吐出這嫁字我們現在正是没處尋户頭呢二阿姐點點頭道這到也是實情就像我總算細心的了到底以後的日子如何還覺得没十分把握二阿姐正說到這個時候忽然房間裏小大姐掀帘跑來對二阿姐說道二小姐姚二少剛剛打電話來我照你關照的一番話回答了他了二阿姐聽了凝了一凝神又問小大姐道你回他我已經出院了他怎麽說小大姐道二少也没說什麽但回答我一聲道哦！已經去了那電話便搖斷了别的也没說什麽二阿姐點點頭道曉得了也就不響但是我的眼睛狠靈看見二阿姐的眼圈裏面有些水汪汪的眼圈外面也微微的有些紅意我曉得二阿姐這時候的心中不快活不過没掉下淚來要知越是忍着眼淚没掉下來的時候心中格外難過爽性放聲大哭到也不過如此那時候連我也忍不住的喉嚨中間起梗我向二阿姐道可是常來的姚二少二阿姐點點頭道是的我道二少常來的今朝你也不走請二少來談談坐坐也不要緊爲什麽反回絶他呢二阿姐道老三你那裏知道倘然是别個客人今天儘管來也不妨獨有他我到了今天實在不願意見他了這個不願意並不是恨他和他有仇只因爲他一向和我太好他也十二分看得起我人孰無情明天就要分手以後無論什麽地方見了面便不能招呼如同陌生人一般又同隔世人一樣今天見面想到這一層豈不格外難過比如他不曉得我明天嫁人瞞着了他他糊裏糊塗不知不覺也作罷了他又是明明曉得我明天出院我這次嫁人澈根澈底他全知道今晚相見簡直我們兩人有心串一齣悲劇這是何苦所以我預先關照小大姐姚二少如果來電話就說我已走了打斷了他的念頭免得多一番見面的傷感我也是不得已我道二阿姐話雖不錯人生世上要好的人可以多見一面總是多見一面的好何必有心做到了如此二阿姐歎口氣道要好能有要好的收塲自然是多見一面好一面如今我和姚二少明明是一個苦境多見一面格外難過一回這又何苦我道不必罷我去打個電話還是請姚二少來談談罷横豎他的電話號頭我是曉得的二阿姐到被我說動了我正要走出去打電話二阿姐忽然又攔住我道老三不必罷我倘然與他緣分没有滿將來總會再見的倘然緣分滿了又何必多此一見算了罷二阿姐說完了這兩句話忙拉被頭蒙着臉也不知是睡是哭 
餘瀋[  宓傅]  
　　時者至易蹉跎之物也吾人往往有抱一希望而或以事或以地或以疾病及其他不期之阻礙蹇屯差池而歲月則已瞥然逝矣夫旣往之歲月旣不可追然則吾人將以何道補之乎曰是無他亦惟有覈算於吾生命之中但使吾身存在則希望終有逹到之一日是亦以人勝天而卽古人所謂將壽補蹉跎之說也 
[徵報]  
　　茲缺小說特刋一至五號五紙有願割愛見惠者當以半月春節號一册爲酬報先到有效後至郵璧自由談編輯部啓 
 
 

Page 18

 
 
常識 
常評 
[安徽省議會選舉無效之判决] [  覺]  
　　比年以來之選政苟司法官廳稍稍注意蓋無一可有效者但就其選舉人名册一覆查之足矣 
　　最可痛者行政官但以辦成選舉爲目的甘爲違法之事甚或意存變縱有倒棺材換空箱之行爲而各地方之職司調查者相率造爲虚僞之名册以爲舞弊之預備致風俗人心大受其影響而國民道德遂一落千丈長此不變我國不至以選舉亡國不止 
　　今安徽省之選舉訴訟法庭居然判决無效此雖由輿論監督使然究亦由司法官之良心未死也 
　　不然他處之選舉訴訟亦多矣何以判决無效者竟未之聞也余以爲如今日之選政苟公民不以訴訟爲煩而司法官能不徇行政官之情面依法辦理時時判决無效則賣票買票之風必可稍息而國民之道德亦可稍稍恢復是則救國之根本要圖也願公民其毋忽 
經濟 
[欠賬之原因與防免之道] [  錫仁]  
　　余内地商人也内地商家逢節結賬而年賬最關重要例須與欠户結清於此有人焉處於其間兩面爲難此何人乎商家討賬之店友也一面因所業之任務例須結清一面又因欠户之說苦說難事實昭著情有可原當此之時將何從乎然多以職業關係雖明知欠户實逼處此出不得已而又不能不明知故昩再三催逼甚或因此而出慘劇致涉刑事者亦有之此誰之咎耶債權者逼人太甚固有不是然負債之人除有曾受意外損失者情有可原外其他蓋多由自誤請言其故 
　　（一）誤於不顧後日也人之壽命多者二三萬日少亦一萬數千日不等其所有行爲皆須繼續負責故今日之我多欠後日之我卽須多還負債者之中每有祗顧今日之我之拖欠而不顧及他日之我之償還者此未可爲負債者恕也 
　　（二）誤於依賴他人也其意蓋謂到期己即無力償還然有某親某戚某友在可爲自己他日之帮助及到期而親友竟不能爲之帮助奈何夫恃人危事也况當年底金融緊急之時而謂他人能一一如己之願以償其所欠不亦謬哉此亦未可爲負債者恕也 
　　（三）誤於不思患預防也人生意外事蓋所難免吾人倘祇顧收支相抵不思於所得之中酌留儲蓄又將所得之欵盡數於期前抵欠一旦有意外之支出前所欠者即難於償還矣此雖情有可原然亦不能謂爲無咎也 
　　上述三端蓋爲負債者所難免之錯誤因負債而受人之欺辱蓋爲世事中最可痛心之事也吾人可不預先防免乎防免之道何在在一面量力儲蓄一面盡力减除一切不切實之浮費浮費去斯除資多餘資多斯欠賬免此所謂根本之道也（乙種酬） 
道德 
[我乞丐之良心乞丐] [  陳奇]  
　　我是一個乞丐窮得要命不幸又認得幾個字從報紙上見一圓救國光耀耀的四個大字害我足足餓了大半個月好容易纔積上了這一塊錢現在這一塊錢可以算是完完全全積成了穩穩當當藏在我自己的身上等到有了儲欵的機關馬上就交給他那就算我乞丐的救國運動是完全成功了敢請將我這幾句乞丐話登在貴報上頭給大家瞧瞧我乞丐的良心羞羞那些不肯拿出一塊錢去救國的東西哈哈今天却是我乞丐說大話的時候了（未蓋章） 
法制 
[治外法權與領事裁判權之區别] [  養氣]  
　　近日太平洋會議報章有載中國代表提出撤銷治外法權案者實則中國所欲撤銷者乃領事裁判權耳治外法權與領事裁判權似同而實異普通人多混爲一談此則當爲辨别者也 
　　凡獨立之國在其領土以内應有完全法權可以自由行使不論何國人民苟住居於其領土内者當然爲其國之法權所管轄是謂領土法權因爲不若是則是領土以内可容外國主權行使將破壞我國之主權獨立也但亦有數種人居於他國領土以内除遵守其地方自治章程外不必服從其法律者則惟一國之元首公使領事軍隊軍艦艦員是此等人如在他國時雖發生訴訟事件可不受所在國法官之審判是謂之治外法權 
　　領事裁判權則不論何等人民居於他國領土内時不受其國法權之指揮而受本國法律之制裁是乃强國對於弱國由條約所得之一種權利其行此裁判之人現在雖不專屬領事（如英法各國在中國皆有特别法庭）然回溯最初歐人行使此種裁判權於東亞各國（如土耳其波斯暹羅中日等國是今惟中土兩國有之）裁判之人實惟領事故謂之領事裁判權 
　　由上所述得治外法權與領事裁判權之異點大略如次治外法權是國際交換的恩惠由兩國互相尊敬而發生爲平等的待遇領事裁判權是强國享片面的權利弱國盡片面的義務爲不平等的待遇 
　　治外法權是國際上普遍的原則不必條約有特殊之規定而自然存在領事裁判權乃由弱國受强國之脅迫而以條約規定之 
 
[中國之民衆藝術吳待口應鵬] 閻瑞生諸葛亮招親關公出世美女月份牌消閒雜誌言情小說卿卿我我 
　　治外法權旣爲國際上普遍的原則故永無消滅之時領事裁判權則旣因條約而發生亦可因條約而消滅其能否變更視國勢與外交之手段而定之 
　　治外法權但限定一國之元首及外交官吏海陸軍人得享有之領事裁判權凡締有領事裁判條約國之人民無論爲何等人均得享有 
　　治外法權祗須所在國不行使其法權取消極的態度而已足領事裁判權則享有此權之國一方禁止所在國法權之行使一方更行使法權於所在國之領土爲積極的設施 
　　治外法權因優待代表外國之人特别免除其服從本國法律之義務於本國主權獨立尙無妨碍領事裁判權則容許外國主權行於本國領土以内妨害國權國體甚大 
　　此其區别之大略也（乙種酬） 
敎育 
[兒童上學時之注意魏] [  冰心]  
　　兒童上學之時期過遲則蹉跎時日貽誤將來太早則發育未足妨害身心國家規定兒童滿六週歲之次日始届學齡時期（我國人計算年齡最不精確例如陰曆大除夕所生之小兒至翌日元旦已作兩歲西人則均以實足年齡計算）故兒童必須滿實足六歲後始可上學蓋此時期之兒童可漸脫離家庭生活而入學校生活之時代矣且於心理生理兩無妨碍否則祗可入幼稚院以習游戲敎育决不可入小學而上正式功課 
　　當兒童上學之時爲父母者不可漫不注意須詳加考慮愼之又愼先調查附近小學之狀况所調查者該校之校風也如敎師之敎授法如何是否循循善誘乎敎師之訓練法何如是否以身作則乎學生之品性如何是否無惡習慣乎學校之設備如何是否合兒童環境乎此外如交通之便利與否等等亦當注意之其次對於子女當先有適切之訓練使知學校中有種種游戲之事非專爲讀書也以引起其向學之心次不可先期恐嚇而使生畏憚恐怖之念以致有逃學等事發生且先期當率領子女往學校參觀游散使其漸漸接近入學之日父母亦當親自送往與該校先生作懇切之談話兒童身體上之缺陷及品性上之注意均當和盤托出使學校敎師洞明眞相而得施和適當之敎育也（乙種酬） 
雜錄 
[舊新年中之感想] [  曹文海]  
　　我國舊社會之習慣每歲正月初一日名爲（元旦）至十五日爲（元宵）此十五日中皆飽食而游爲新年中應有之歡樂也假過新年之名而各商舖居民停止營業工作徒耗寳貴之光陰更有一般在新年中以（麻雀牌九撲克骰子）等賭博爲樂者賭博失敗小則典衣質物大則傾家蕩產最是可嘆嗚呼民國肇造已十有一年此舊社會之新年同胞何不廢除而仍久留於腦如陽曆一月一日之新年則惟休息而已二日即仍照常營業工作並不多費光陰而舊俗之新年學校放假半月之久商舖作五日之游收市提早時間直至（元宵）節後新年景方算完畢始行照常營業工作此亦舊新年中之惡習慣也 
　　余一月二十八日因失赴友家途中突聞乒乓劈拍爆竹之聲不絶於耳市上商店幾如罷市街上紅男綠女往返不絶（恭喜發財）之聲風送於耳到處皆是余進友家友與余相見笑向余曰（恭喜恭喜）（發財發財）余不知（恭喜者恭何喜也）（發財者發何財也）余祗知吾人生存於社會動作以勤用錢節儉不思承受遺產不思貪懶過日何用發財乎發財亦何必恭喜乎且今國事如麻生活程度日高經濟日窘余覩同胞如在睡夢之中何不及早覺悟驅除萬惡之一切舊習慣耶（乙種酬） 
 
