# 1903 - 99 - 4910770

 

Page 1

 
 
[正通志出書并發售新編九通全書日錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購　者請於領正通志時繳洋預定掣給憑單俟正通攷告成一併登報發書特此佈諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏讀集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱様本可知全書之厓略矣外埠各坊均有出售此啓 
[書署兩江總督張香濤宫保查禁逆報札文後]  
　　甚哉吾今而知中國官紳士民惑於康梁邪說竟如是其固且深也夫康梁之大逆不道夫人而知之矣其所著之書所刊之報專事剌譏國政毁謗宫闈無父無君形同禽獸亦夫人而知之矣是非喪心病狂之輩宜如何深惡痛絶羣起而爲鳴鼓之攻矧其身居民上者乎乃觀近日中國之人心其能知康梁種種罪惡口誅筆伐以伸正氣而遏　明者非無一二仁人義士而甘附逆黨中情惶惑如醉如痴者竟將康梁奉若神明於其所著逆報逆書珍如拱璧故雖一逆已竄身海外而其曩時撰述流傳海内服習者仍不乏人甚至某學堂教習令學生日誦逆書或將逆書中詞句命題舉世波靡不知所返紳士如此無論庶民其尤可異者前年滬上竟有人將奉諭禁止之某報重行刊印禀請商務局總辦爲之出示禁人翻印竟無一人起而議其非於是逆燄日張逆說日熾不知順逆者趨之若鶩靡然從風至今日而江寗省城上江兩縣學宫旁竟有開設書莊鳩集股本翻印清議報四散出售之事蓋若輩目擊近日士風大半深信康梁之說故不計利害貿然爲之彼上江兩縣主豈無見聞特皆視爲無足重輕毫不措意耳豈知司道所不及考察者竟爲首署督憲張香濤宫保訪聞除札飭兩縣主馳往書莊將逆報板片紙張盡數起獲騐明銷毁並提莊主查究來歴飭令具結以後不再印售一面戒諭地方士民不准出資附股私相傳佈購閱其官紳買有此等股票者嚴行懲儆猶恐各府縣轄境中亦難保不有此等情事札司通行各屬地方官一體查察日前上海縣汪瑤庭大令接奉松江府許子原太守轉飭札文遵即出示曉諭執筆人讀之不禁喟然而嘆日噫嘻逆報流行至今日而始勞宫保誥誡不可見地方官之漫不經心無復以正俗防亂爲念乎或謂此種逆報流行於滬上租界者最多而逆書尤甚不聞華官照會西官設法嚴禁何怪貪利忘義者明目張膽敢於省城中施此狡謀不知租界之中華官格於章程無從專斷然鷹鸇之逐具有同心側聞梁逆僞託他人姓名著書詆毁皇太后某稅司嘗持向某領事詰責矣彼西人之食中國祿者且見此而義憤塡膺凡在華官豈眞耳無聞目無見其所以恬不爲怪者意者風會所趨不免移於習俗之見耳今者幸爲宫保發覺嚴行各屬實力訪查雖未知奉行者之能否認眞而觸目警心當亦不敢朦混了事嗚呼外侮未平内亂蠭起所恃以維持國脈者惟此固結之人心今乃多惑於康梁之說尊親大義茫無所知自由平權到處皆是吾恐數年之後綱常名教蕩然無存中國淪胥禍將不遠然則挽回補救不深賴宫保一片苦心哉讀竟率書其後爲世之購閱逆報者儆并爲地方官之不知查禁逆報者愧也 
[諭旨恭錄]  
　　三月初四日奉旨廣西平樂府知府著徐宗蔭補授直隷廣平府知府著秦虁揚補授福建漳州府雲霄同知著步翔藻補授湖北荊州府同知著魏業鎭補授山西遠州直隷州知州著朱燮衡補授雲南寗州知州著程運皋補授湖北鶴峯州知州著徐文彬補授山西平陽府通判著張德霖補授山西汾州府管糧通判著包榮富補授湖北宜昌府通判著王儀鄭補授安徽潛山縣知縣著凌謙補授四川榮經縣知縣著松濤補授江西安遠縣知縣著胡惟賢補授廣東四會縣知縣著彭孫補授陜西長武縣知縣著李經江補授四川郫縣知縣著丁息徵補授直隷阜平縣知縣著普容補授俸滿山東肥城縣敎諭王底績著以知縣用工部筆帖式著瑞銘補授吏科筆帖式著續連補授刑部筆帖式著奎昌補授欽天監筆帖式著玉鐸補授吏科筆帖式著德祿補授翰林院筆帖式著熙壽補授截取刑部安徽司郎中王廷銓户部陜西司郎中孫梃俱照例用京察官宗人府主事陳惠愷著准其調部保送直隷州刑部堂主事榮俊振元四川司主事海壽步軍統領衙門主事德馨吏部考功司主事張祖厚俱著交部記名以直隸州知州用保舉安徽候補知縣江保誠河南候補知縣趙允中俱照例用服滿前山東寗海州知州孔昭賓著不必坐補原缺烏里雖蘇臺辦理内閣事務章京著穆津去俸滿西城兵馬司副指揮沈銘新著照例升用擬補吏部筆帖式崇學盛哀户部筆帖式福祺俱准其補授欽此 
[電傳會試三塲題目]  
　　昨晨本邑官塲友人得汴中電音譯悉會試第三塲題目　卽錄示本館備列報端首題敬事而信節用而愛人義二題故爲政在人取人以身義三題化而裁之謂之變推而行之謂之通舉而措之天下之民謂之事業義 
 
 

Page 2

 
 
[俄日失和]  
　　日本某日報云探聞鴨緑江口向有山林爲俄人所賃某日被寄居是處之日人縱火焚之俄人遂向英人賃用往返大沽之輪船名武昌者載陸兵八百名前往一面另由陸路出師未幾又聞俄人續調馬隊五百名以爲之助雖事之眞僞未得而知然歐美各邦咸已飛電告警矣 
[電報俄事]  
　　日本某日報云頃得京師來電譯知東歷四月九日卽華歴三月十二日中國駐俄大臣胡馨吾星使電達政府其文甚長大旨謂昨今二日鴨緑江左近俄兵雲集細加偵訪似與日本有交涉事機至於俄兵之駐奉天者第二次撤退之期諸多障礙刻已由俄政府照會定於西歴四月九十兩號切實施行矣 
[德造砲船]  
　　西字報云德國現在師昔埠造一行駛内河之砲船一俟竣工卽派赴中國内河游歷此船册註一百七十墩每一點鐘時行十三海里其質地較科發及沙面兩船尤爲鞏固船上配置機器快砲數尊水缐以上護以厚鐵甲將臺亦然船中弁兵共五十三員名擬將物料載運來華然後配合 
[德使將回]  
　　西字報登德京柏林來電云德國簡駐中國京師使臣現方請假回國聞於西歴五月中由德京取道俄之西伯利亞部以達中華 
[增收入稅]  
　　西字報云英屬北美阿利加洲哥林卑亞及堪拿大政府定於下屇議院聚議時訂一新例將華人身稅增至每名收銀三百圓按十八月以前往哥林卑亞之華人每名祗抽身稅五十圓現已加至一百圓將來若果再加華人愈覺艱於措置矣又聞政府議設法限制日人雖不若限制華人之嚴然亦不能過於寛縱云 
[桂撫王中丞奏報禽獲戕斃統兵大員之巨熟訊明正法片]  
　　再桂省游土匪股數甚多而著名巨憼人人切齒者以李二卽李二老板爲最該匪黨羽衆多無惡不作去年六月間在武緣馬鞍村滋事前柳慶鎭馬盛治親往剿辦該匪糾黨抗拒致馬盛治受傷陣亡悖逆情形尤堪髮指臣抵任後卽懸賞一千圓購拿在案其餘匪首如唐雲亭李亞七張艉隆陳海宗陳二張安連唐蘭第蘇雙喜王二等皆兇惡昭著擄掠姦淫甚且搶劫官船擄捉釐局委員司事人等勒贖以致道塗梗塞行旅咸有戒心臣疉次派營會同各牧令嚴緝去後兹據遷江縣知縣張懷曾遷江清鄉委員補用知縣沈啓煊防營管帶王有義蔡仕祥等會禀本月二十四日訪聞遷江北泗一帶有游土匪勾結滋擾情事該營縣登卽親率勇練前往查剿行至九龍渡河下遇見游匪船隻該匪瞥見我軍卽上岸迎敵我軍奮勇力戰匪勢不支卽渡河逃竄我軍駕艇尾追砲傷游匪首張安連唐蘭第蘇雙喜等三名土匪首王二一名趕前拿獲訊據供稱尙有大匪王川頭李二老板唐雲亭等盤踞石陵地方該營縣立卽連夜馳往圍捕村後有一嚴洞匪卽以該洞爲巢穴修築栅闌數道石調四座極爲堅固黎明我軍四面轟擊當將頭栅攻開並破石碉一座擊斃匪黨多名受傷者無數匪退入内栅由碉眼放槍我軍蛇行而進蔡仕祥亦督令士卒肉薄先登鏖戰半日之久將數座栅門攻破佔踞匪碉我軍已得形勝勇氣百倍張懷曾復率練勇在要隘埋伏以防衝突各軍併力猛撲登時擒獲匪首唐雲亭張秀隆陳海宗陳二四名李二老板李亞七突圍奔出被伏兵攔截與追兵前後夾擊均各受傷被擒計砲斃匪黨百餘名生擒三十餘名當卽提訊各匪首供認歴次搶劫謀逆並據李二老板供認在武宣縣砲傷總兵馬盛治陣亡等情不諱錄供禀報前來臣查該匪首等倡亂日久膽敢戕害總兵大員尤爲竊兇極惡當卽批飭就地正法以寒匪黨而慰忠魂此次該營縣等一聞匪信立卽前往剿辦惡戰半日將堅碉平毁使日久稽誅之匪首一鼓殲擒旣爲忠良復身後之仇更爲民間除非常之害不無微營足錄擬請將同知銜遷江縣知縣張懷曾以直隸州知州在任候補並加四口銜補用遊擊王有義以叅將留粤補用並加副將銜同知銜補用知縣沈啓煊俟補缺後以直隸州知州在任候補並加四品銜補用都司蔡仕祥梧州營都司蕭文元均以遊擊儘先補用並加副將銜以資鼓勵臣前於奏保剿平貴縣匪巢摺内聲明餘俟内地肅淸再行奏請恩施是以前次電奏剿辦桂平各村大股竄匪出力各員均請俟彚案保奬此次實因拿獲戕害大員匪首案情理大擇尤酌保數員以期聞風鼓舞於軍務不無裨益除再飭該營縣實力搜剿餘匪毋使漏網外所有拿獲著名各匪首懲辦緣由謹附片具陳伏乞聖鑒訓示謹奏奉硃批著照所請該部知道欽此 
[逆案讞成]  
　　香港循環日報云日前廣東水師提督部下哨弁獲解三點會逆首洪全福屍身經府縣官騐明在身上搜得金牌一面重約一兩有奇一面刊全福之寳四字一面刊三洋字刻已繳局騐收至前獲各逆除梁慕信劉玉歧蘇居葉羅福陳學林何亞萌六名業已正法梟示外梁平卽王平一名擬監禁待質葉本容李亞順蘇子山三名均供認知情而不與謀擬各監禁二十年黄亞祐張桂興蘇德蘇文劉福五名僅認受雇爲傭尙未得受銀兩各礅禁十年鄧桂華黄亞二冼子銘梁安周生五名雖稱並不知情尙多疑竇蕭俊生李亞安盧亞熾李亞术四犯均承認在信義號傭工應俟研訊確供然後解送緝捕局按律擬辦 
[匪首就擒]  
　　廣州某日報云羅定州屬東安縣與粤西毗連前有著名匪首車雲安者嘯聚醜類擾亂地方官中迭次懸賞購求歴久未獲邇復在梧州平樂交界處糾黨聯盟跳刀拍張異常猖獗上月下旬某日梧州協黎協戎偵知密派弁兵馳往擒回交蒼梧縣訊究 
[惠州患匪]  
　　廣州某日報云惠州府屬龍門縣與博羅河源長甯等縣毗連邇者三點三合諸逆會匪遣人分赴各鄉散布僞檄貧民艱於衣食多被煽動劫殺之案徧地皆然不知良有司何以善其後也 
[守望相助]  
　　廣州訪事友人云惠州府屬歸善縣某大令近以人心浮動謠诼頻興擬辦鄉團以爲之備月初某日將情申詳各大憲並稱卑縣所屬坑仔黄姓與沙坑葉姓族大人多財亦饒裕已諭令兩姓紳耆整頓一切並訂定獲匪奬叙章程以資鼓勵是亦有古者守望相助之遣意也 
[晉撫行程]  
　　重慶訪事友人云正任四川布政司升任山西巡撫張大中丞曾敭交卸藩篆起程赴任上月二十八日道出重慶憲舟小泊江干闔城文武官員恭迓如禮次日卽解維東下 
[觀察騎箕]  
　　鎭江訪事人云常鎭通海道長久山觀察近患痰喘之症參苓罔效延至本月十六日寅時因病出缺闔城文武各官咸往弔唁所遣員缺未旘上憲委何人代庖也 
[吳人興學]  
　　武昌訪事人云湖北藩司瞿賡甫方伯籍隷姑蘇目擊各同鄉之挈其子弟或施宦或作幕於鄂中者實繁有徒非設一專門學堂不足以宏教育擬假江蘇會館創設江蘇旅學館專教吳中子弟迪其新機現已擬定章程大約不日卽將開辦矣 
 
 

Page 3

 
 
 [P電局遷移> 
　　金陵訪事友人云省垣商辦電報局向設郭家巷内近以改歸官辦經欽命會辦電報大臣吳仲懌侍郎會　南洋大臣兩江督憲魏午莊制軍委江蘇候補道王觀察鈺孫經理甚事觀察籍隷浙江爲王虁石中堂之文孫向寓浙江會館現擬將局遷至會館中已督工安設總線一俟佈置妥貼卽將郭家巷局中所有機器一律移設其間矣 
[會館被劫]  
　　廣州訪事友人云上月某日突有甲乙丙丁四盜擁入省城太平門内賢樂里湖北會館毁門行劫所失甚多次日報經南海縣某大令前往履勘計寓客某甲失銀四百兩某乙失銀三百餘兩某丙失銀三十餘兩刻已飭差嚴密查拿矣 
[獲匪正法]  
　　重慶訪事友人云江津縣境油溪人王君平饒於財同族王懷周涎之去冬某日設計誘上小船駛至與巴縣交界之　背沱恣情勒索相持多日尙未釋歸旋因船中乏食君至羅磧塲行竊被江北廳捕役拿獲上船搜緝則洋槍馬刀各軍器在焉遂將在船七人一併拘送廳署廳尊訊鞫情由直認不諱遂甲請重慶府張振之太守電禀督憲岑雲卿制軍批飭將爲首之王懷周趙海亭張明江李興順四人於二月二十五日就地正法其餘减等治罪 
[潯郡官塲紀事]  
　　九江訪事人云本月上浣某日前江西續備前軍統領現統領江南新湘營江蘇候補道錢琴齋觀察因公赴贛省道經潯上拜會謁鎮道府縣各官○本月某日江西饒州府知府齊子佩太守蘭因廻避改省道出潯陽拜謁各當道旋附某輪船東下○新勁管管帶白叅戎琨玲近爲二竪所侵遽於上月某日逝世帳下健兒同聲一哭 
[巴江春鯉]  
　　重慶訪事人云此間自奉旨興辦學堂經升任重慶府張振之太守在巴縣任内設立正蒙公墪整齊畫一頗具規模迨太守鶯遷霍幼梅大令繼其任復設開智蒙學堂延聘通儒教以經史算術輿地體操英文格致等學額設六十名亦未始非興學育才之一助也○前者德國政府簡派某君入蜀小駐重慶查看通商事宜旋馳赴成都謁見岑雲卿制軍未幾卽折回重慶○英國武喇兵船現已移泊萬縣境内尚有克金沙二船曁法國某兵艦仍泊重慶 
[金閶客述]  
　　姑蘇訪事人云省垣元妙觀西首某洋貨鋪爲本城尤紳鼎甫所開上月某日之夜被偷兒由屋後穴牆而入竊去金殼騐時表及洋綢洋縀等貨約値洋銀八九百元翌日尤紳繕具失單投臬轅及總捕署長洲縣禀報縣主蘇靜菴大令詣勘後飭將地甲軍名小梭子者及本署捕役劉某釘鐐收禁限期嚴緝本月十四日小梭子在狱患病經人保出甫抵家卽溘然而斃刻下大令復遴派縣差王鑅帶同夥役四出緝拿務獲懲辦○有客自吳江來省語人日本月某日震澤縣境民人某姓雇舟至某鄉掃墓駛至某村大雨傾盆繫纜以避突有客民冐雨登舟將男子悉行綑縛然後攫取婦女衣飾呼嘯而逃事後某姓繕禀投震澤縣署控告不知縣主夏大令何以處之○盤門内衛守備署現已改爲長元吳三縣小學堂後縣考取學生三十名前列十五名准予住堂肄業後十五名則朝至暮回膳宿皆由自備惟一槪不取修金某日蘇金林三大令出示招考計投考者每縣約五六十人刻已試畢發案矣 
[鳬舄雙飛]  
　　湖北卽補縣謝秋舫陶幼澄兩明府於昨晨同抵滬江午前趨詣道轅禀見蘇松太兵備道袁海觀觀察繼至上海縣署投剌縣主汪瑤庭大令延入花廳茗談良久而别 
[上海縣署瑣案]  
　　前有烟妓魏桂紅者投縣訴稱小婦人被歹人誘之來滬輾轉售入花烟館龜鴇勒令接客小婦人心實不願求恩超出火坑縣主汪瑤庭大令飭發普痛善堂留養兹者具母魏楊氏偕其姪魏德成投縣請領大令於前晚升堂訊鞫桂紅供小婦人係山西武甯縣人年二十有二去夏被趙姓等兩人誘來滬上賣入龜子丁姓所開花烟館後因不願接客被丁龜轉賣與鴇兒王姓仍逼令作夜度孃違則以皮鞭從事前蒙發堂今願隨母親回去魏楊氏供丈夫故後小婦人在籍傭工女兒桂紅彼歹人拐去訪尋無蹤今報姪兒德成告知是以投案求領大令飭具結存案將桂紅領回管束○唐橋巡防局員某君函送頋杏汀金裕堂等五人到縣大令升堂研訊顧供前日兒子桃桃與媳婦金氏口角氏隨奔回母家唆令伊父金裕堂伊母某氏及族人金正心等至小的家中將嚴的盡行擊毁又故小的投局控告轉解至案金裕堂供小的與顧杏汀同係教民近因耶穌復活聖節女兒欲回小的家同往堂中瞻福女壻不兒因之口角迨女兒歸來泣訴情由卽由小的與妻送往夫家不敢毁物金福汀供小的是裕堂之子金正心供小的係同族餘語與裕堂相同高增福供裕堂雇小的之車送女至顧家小的並未助之滋事大令飭裕堂向顧服福卽日送女至其家并各具切結存案 
[浦東總巡局瑣案]  
　　前日有潘四者投浦東保甲總巡局控稱小的以販鷄爲業昨日挑鷄一擔至洋涇鎭附近突被流氓吳咸桂趙阿明等攫去九十餘頭一哄而散求恩分追總巡謝岳松明府飭差拘獲同黨吳忠發起獲鷄三十六頭飭潘具領限忠發交出爲首滋事之吳趙等人聽候訊究○包陳氏控稱姪兒包紀生不務正業時竊取家中器物售錢上月二十五日又攫去衣服十餘件比及追獲反遭毆辱求提訊懲明府准詞飭捕拘包到案管押候訊○朱楊氏控流氓韓春堂王德全金華誣姦訛詐等情明府准詞拘案研訊氏供夫亡三載膝一並無子女不得已商之邁姑允即再醮詎料韓等誣指小婦人犯姦每晚糾集多人狙伏簷下至夜深時叩門辱駡不堪其累爲此投安聲訴求提究懲明府諭候嚴飭差保提韓訊究 
[上海總巡局紀事]  
　　本邑保甲總巡朱森庭明明查悉城内外各叚糞夫日在街頭擔糞往往不用桶蓋以致穢氣薫蒸大爲行人之害因於前日出示曉諭嗣後務於桶上加用木蓋如敢抗違查出訊究○本邑南市二十三七鋪境内素無汛捕緝查以致居民鋪户失竊頻聞邇經保甲朱森庭明府查悉以緝捕爲地方首務亟宜加意整頓爰飭二十三七鋪巡防局徐錫臣姚谷蓀兩二尹赶緊招雇汛捕數名以期巡緝周密 
[英美租界晚堂案]  
　　松江府屬華亭縣學生員陳文虎控新鼎陞棧主徐有林串竊衣物等情讞員張柄樞司馬准詞簽差將徐提到前晚升堂研訊陳供生員於上月某日因事來滬經友人夏某導至新鼎陞棧安頓行李旣而徐忽令不知姓名之兩客與生員同房生員拒之伊爯如有失物等情惟本棧是問生員遂信之不疑不料未及數日箱中忽失去衣服兩件向徐詰問初允照價償還遷延至今忽唆出曾充某包探夥 
役之楊佗子向生員恐嚇不得已投控案下叩求訊追徐供小的並不知陳如何失衣尙求公斷司馬判償洋銀三十元 
[及時種德]  
　　啓者山東河流横决民生昏墊嗷嗷待振望澤孔殷敝所雖勸募多方急切難籌鉅欽兹蒙江夏淸河氏因病求愈慨助規銀一千兩不獨東民爲之感受夫作善降祥古訓斯在如此樂善好施定卜天相吉人勿藥有喜比齡旗翼操劵可期聊誌數語請登貴報用抒感忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探趙銀河解周新如到案禀稱此人在自來水公司某洋人處經收帳欵私將洋人所發自來水票改少爲多向各户收取洋銀被洋人查知報由小的拿獲解經大老爺訊供押候查明在案兹由洋人查獲實據令小的送請訊懲周供此票乃友人陳姓代理時所改與小的無干叩求明察讞員張柄樞司馬商之英總領事署繙譯官迪比南君判責二百板枷號一月期滿之後收禁西獄一年半○包探趙銀河解蔡阿華到案禀稱此人以鍍金鈕扣表一枚倩人變價適爲小的所見向之盤詰聲稱拾自同仁醫院左近是以送請訊懲司馬判責一百板表存候失主具領○包探徐阿華解余先金余陳氏余巧生到案禀稱伊等男婦三人將骨董倩人持至葉永廷處求售葉認明卽前者所失之贜報由小的送請究治司馬著分别押候查明訊核○包探可阿春解郭桂方到案禀稱此人前曾行竊鼎陞公棧中某姓客所携赤金一條報由小的拿獲解經大老爺研訊供認已兌換洋銀五百餘元押令照數繳出迄今日久置若罔聞是以送請核辦司馬判責五百板收禁西獄二年○包探陳洪德解張桂良至案禀稱此人行竊陶徐氏家衣服十餘件報由小的緝獲人贓送請訊辦司馬判責四百板逐出租界○包探倪順泉解陳阿四到案禀稱此人前曾迭犯竊案前日瞻敢冒充探夥役向姜鳳林訛詐不遂攫取衣箱及水烟袋等物報由小的拿獲送請訊懲司馬判責五百板收标西獄一年然後遞解回籍○包探朱桂生解褚阿四到案禀稱此人行竊伊母所開鐘表店内報時鐘十座報由小的緝獲送請訊追司馬判責手心五百下交伊母領回管束 
[法租界捕房瑣案]  
　　前者祁佳富投英美租界公廨控貝小湖擔保欠欵歴久無著求提訊追等情讞員張柄樞司馬查知貝賃居法界因飭差持票移提法界捕頭告以工部局新定章程應歸被告所居之地公堂訊理隨禀知讞員孫建臣大令請移文司馬將祁移解前來迄今日久祁尙未到昨日贝忽投案訴稱近患咯血急欲回籍醫治前奉恩准交人保出恐去後累及保人爲特禀請將案注銷以清糾葛大令准之○鄉人孫桂書攀折新拓租界中所藝之樹被巡捕拘獲昨日解經大令訊明著枷號半個月期滿責釋○翁生高雇車運乳腐十罎至某碼頭突被偷兒朱雲應竊去四罎當塲追獲送入捕房昨日解經大令訊明著重責三百板○張阿二竊取某姓家洋銀三元小銀錢十枚被失主扭入捕房解經大令訊明著重責五右板○骊夫王阿福在途爭閙巡街捕喝阻反被辱駡因之拘入捕房昨晨解經大令訊明著責三百板○偷兒朱阿原潛入某洋貨店行竊燈罩十餘枚包探見之拘入捕房昨日解經大令訊明著責五百板 
[美租界捕房紀事]  
　　前晚有名崇明阿三者潛入吳淞路某車寓内竊取小車一輛向人求售包探劉阿炳查獲連贓解入捕房捕頭令押候解送公堂禀請讞員張柄權司馬訊辦○本邑人張阿聖在斐倫路怡豐米店爲夥昨晨私收店中所放之帳計共洋銀一百餘元店主查悉投報捕房捕頭令包探頋福其將張拘獲押候解送公堂禀請究辦○昨日午前偷兒薛金桂不知在何處竊得洋紗若干持至西華德路沿途求售適爲包探陳洪德所見連贓解入捕房捕頭令押候查明失主姓名然後解送公堂禀請核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年三月初六日京報全錄]  
　　宫門抄諭旨均錄正張○滇撫林奏遴員更調要缺知縣摺○又奏爲展緩盤查倉庫錢糧摺○又奏遴員總辦善後局事務片○護浙撫誠奏援案提支常稅銀兩藉資辦公經費摺○護贑撫柯奏爲整頓江防並添告飛划藉資巡警片 
　　林紹年跪奏爲遴員更調要缺知縣以裨地方恭摺仰祈聖鑒事竊准吏部咨議覆蒙自縣知縣一缺以邱北縣知縣李良年調補查該員歴俸尙未期滿核與調補定例不符所請以該員調補之處應母庸議其蒙自縣知縣要缺仍令另行　選等因自應遵照另行更補照例仍以前任蒙自縣知縣江毓菁開缺另補於光緖二十八年正月十九日奉旨遺缺應以奉旨後五日作爲部中行文日期照限减半計算扣全三月十八日五十五日限滿作爲開缺日期勒歸三月分截缺係煩疲難題調要缺例應在外揀選調補毋庸簽掣前將截缺日期咨部在案查該縣接壤法越現値開辦鐵路交涉益繁且地居邊要漢夷雜處所管廠地砂丁容易爭釁加以間之出沒奸宄潛藏一切控馭撫綏均關緊要非精明幹練熟習邊地情形之員弗克勝任臣督同該司等於通省應調人員内逐加遴選查有永平縣知縣王賓年三十五歲係四川江北廳附生在山東賑捐局報捐貢生復在四川鹽捐局加捐訓導不論雙單月選用並分發試用嗣在兩淮捐局遵例捐并知縣不論雙單月指分雲南試用光緖二十二年七月十三日引見奉旨著照例發往欽此領照起程復在湖北賑捐局報捐同知銜二十三年二月二十七日到省因在兩淮鹽捐局加捐分缺先補用免試用奉文覆唯以二十三年五月十四日限滿作爲到省日期請補永平縣知縣委令先署於二十五年正月二十六日到任嗣奉文覆准以二月初四日准補到任試俸三年期滿遵例報銷在案調補蒙自縣知縣實屬人地相宜洵堪勝任與例亦符據布政使李紹年按察使全懋績會詳請調合無仰懇天恩俯准以該員調補蒙自縣知縣實於地方有裨如蒙兪允該員係現任知縣請調知縣銜缺相當毋庸送部引見至所遺永平縣知縣選缺滇省現有應補人員應請扣留外補俟覆准至日另行遴員請補除咨部查照外所有揀員更調要缺知縣緣由謹恭摺具陳伏乞皇太后皇上聖鑒勅部核覆施行再雲貴總督係臣兼署毋庸外銜合併陳明謹奏奉硃批吏部議奏欽此 
　　林紹年跪奏爲滇省司道各庫現無存蓄各屬倉糧亦無欵買補懇請暫緩盤查恭摺仰祈聖鑒事竊查督撫到任例應親赴司道各庫盤查並委員盤查通省倉糧造册取結題報臣欽奉上諭補授雲南巡撫於光緖二十八年十一月二十一日到任自應照例辦理惟滇省　自兵燹以來元氣至今未復近年偏災屢報田多荒蕪應徵錢糧稅課均未復額各省奉撥恊餉又復銳减目前用欵日增以致司庫度支倍形支絀雖力求撙節而來源日少空匱依然糧庫所收米折除酌撥採買外餘有無幾鹽庫所收課銀隨時解司添供兵餉向少存項各屬倉糧迄難買補均屬無從盤查據布政使李紹芬署糧儲道魏景桐鹽法道普津會詳展緩前來臣覆加查核委係實情合無仰懇天恩俯准展緩盤查統俟錢糧稅課復額協餉照常解足倉庫稍有存儲再行照例辦理除咨部查照外謹忝摺具陳伏乞皇太后皇上聖鑒訓示再雲貴總督係臣兼署毋庸列銜合併陳明謹奏奉硃批著照所請户部知道欽此 
　　林紹年片再滇省善後總局事務殷繁歴經奏明派委司道公同辦理並派候補道一員坐局總辦在案查前委坐局總辦試用道湯魯璠現因廻避廣西銷差自應另委接辦以專責成兹查有委辦團練處試用道郭燦堪以兼充總辦除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批知道了欽此　　　 
　　頭品頂戴新授安徽巡撫護理浙江巡撫奴才誠勳跪奏爲浙海常關歸併司兼辦關署經費無出請援案提支以資辦公恭摺仰祈聖鑒事案准外務部來咨通商口岸各常關及距口岸五十里内之各　卡自光緖二十七年十月初一日起改歸新關稅務司兼管等因當經前撫臣任道鎔飭據前護浙海關道春順將寗波鎭海兩總口並距關五十里内之小港沙頭兩處一併移交稅司接辦詳報分咨在案嗣據前護關道春順現護關道患森先後具詳關署歴年辦公所需出於常稅餘耗項下自常關師併稅司准提一成經費由稅司自行支銷所有關道衙門京外攤捐各欵地方各項義舉洋務用費部院公費一切均歸無著寗波爲浙東總要海口華洋雜處商賈萃集關道衙門事繁責重勎輙需欵其向來取給於關者分以百計併以萬計積數十年如一日幾視爲成例之固然無可减免當此點金乏術無米爲炊若竟安於緘默則爲日正長非特賠累難堪抑亦後難爲繼伏讀邸抄津海常關改章併辦以後需費無出經直隸督臣袁世凱奏明於常稅項下提支一成作爲辦公經費仰蒙 
　　兪允浙海常關情事相同第收數遠遜於津爲難情形遂亦遠甚於津惟有請於常稅正耗項下自改章併辦之日起按數提支二成作爲關道衙門辦公經費隨時留撥免子造銷等情詳請具奏前來奴才伏查浙海常關歸併稅司以後關署一應經費無出係屬實在情形各項用欵相沿已久揆諸事理實亦在所必需據請援案留支二成係爲維持大局起見合無仰懇天恩俯准照擬辦理出自鴻施除咨部外理合恭摺具陳伏乞皇太后皇上聖鑒訓示謹奏奉硃批該部議奏欽此　　 
　　柯逢時片再江西水師本分爲江軍内河贛防三大支上年經撫臣李興銳奏請將江軍裁撤責成内河贑防水師分布上下河汛兼護鹽釐各卡查内河水師營制分前後中左右五營及親兵營設官弁勇丁一千二百餘員名砲船九十一隻分駐各河以資巡緝無如水道縱横千餘里支港歧出顧此失彼盜竊時　亟應設法變通力求整頓况陸地槪設巡警水師尤宜改良以昭畫一經臣督飭統領内河水師候補道增霖將該軍改爲内河水師巡警酌議章程以親兵營駐省河其餘五營于瑞滁槎謝埠樵舍樟柳鎮等處劃定汛地或三二十里或十餘里擇要塡紥因砲船不敷調遣添造飛划九十一隻每隻安設劈山砲一尊即由各營砲内撥勇駕駛日則分叚梭巡夜亦持籌遞送並編查漁艇略仿保甲門牌之式給發驗票盤語夜黑過路之船以及護餉救生均爲該水師專責另派妥員周流稽察辦理三年商旅又安地方靖謐在事出力員弁擬懇 
　　天恩准其擇尤請奬倘或捕務廢弛仍蹈往日軍營積習甚或縱兵擾民卽當挼其情罪重者治以軍法輕者分别撤革並核定功過以示勸懲所有該軍營制餉章一仍舊額惟添造飛划價値由司籌欵撥用覈實支銷已於光緖二十九年正月二十日一律造齊臣親往江干點騐該船兩頭皆銳掉運極靈四聚如飛卽逆水逆風毫無阻滯於内河最爲相宜俟布置周妥尙有贛防水師亦應仿照辦理以歸一律臣仍嚴飭該道督率所部實力操防毋稍懈弛以仰副聖主綏靖地方之至意除將章程抄送督辦政務處查核曁分咨户部兵部外理合會同署兩江總督臣張之洞附片具陳伏乞聖鑒訓示謹奏奉硃批覽欽此 
 
