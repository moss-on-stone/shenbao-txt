# 1919 - 204 - 4916684

 

Page 1

 
 
   
 
 

Page 2

 
 
   
 
 

Page 3

 
 
時評 
[獄之北京（冷）]  
　　近日以來北京官吏欲揚其勢燄於是又日以刑威凌人矣 
　　以前反對者爲黨派爲疆吏地遠而力强則用兵威近時反對者爲文人爲平民地近而力弱則用刑威二者其事雖殊其意一也夫政府之所以有兵權有刑者所以禦外侮而除奸慝也今乃爲少數人自逞之具不其危哉 
　　大學之獄京報之獄特其見端也 
[命令]  
　　七月二十七日大總統令　山東省長沈銘昌呈請辭職沈銘昌准免本職此令 
　　又令　特任屈映光署山東省長此令 
　　又令　兼署内務長朱深呈請將山東濟南道道尹唐柯三免去本職另候任用唐柯山准免本職此令 
　　又令　外交部呈請將兼任外交部特派山東交涉員唐柯三免去兼職唐柯三准免兼職此令 
　　又令　任命張仁濤爲山東濟南道道尹兼外交部特派山東交涉員此令 
　　又令　任命齊占九爲暫編奉天陸軍第一師步兵第一圑圑長李桂林爲第二圑圑長陳九芝爲第三圑圑長趙明德爲四圑圑長趙玉周爲暫編奉天陸軍第一混成旅步兵第一圑圑長關文波爲第二圑圑長張作濤爲暫編奉天陸軍第二混成旅步兵第一圑圑長趙恩臻爲第二圑圑長李長榮爲暫編奉天陸軍第三混成旅步兵第一圑圑長張樂山爲第二圑圑長楊遇春爲暫編奉天陸軍第四混成旅步兵第一圑圑長齊恩銘爲第二圑圑長單世俊爲暫編奉天陸軍第五混成旅步兵第一圑圑長趙錫福爲第二圑圑長張榮暫爲編奉天陸軍騎兵圑圑長此令 
　　又令　陸軍總長靳雲鵬呈奉天暫編陸軍第五混成旅第十圑圑長子文甲第二混成旅第四圑第一營營長周德成刦殺擄贖詐欺取財數罪俱發已於訊實後處刑請隨案褫奪官勳等語于文甲周德成均着褫奪原官勳章以肅軍紀此令 
　　又令　索特納木扎木陲給予二等大綬嘉禾章阿由里扎那給予二等嘉禾章此令 
　　七月二十九日大總統令　據河南督軍兼省長趙倜電呈豫省連朝大雨山洪暴發河流漫溢鄧縣南陽南召詐昌方城新野魯山等縣適當其衝田廬悉被淹没其餘下游各縣亦因宣洩不及受災甚深請予撥帑振濟等語該省災區頗廣待振綦殷軫念民生殊深憫惻著財政部迅即撥銀一萬元尅日匯交該省長遴派妥員分赴災區核實散放以惠窮黎此令 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電　德約拒絶簽字據專使報告有轉圜機會由院電陸妥協辦理另一消息陸已預備補簽政府祗須不損面子許其照行（二十九日下午一鐘） 
　　北京電　中東路因給俄幣罷工郭宗熙請欵維持（二十九日下午一鐘） 
　　北京電　外圑本日會議維持中東路警備案（二十九日下午一鐘） 
　　北京電　電賀巴西總統就職（二十九日下午一鐘） 
　　北京電　鮑電告抵長春對高士儐主張平和解决（二十七日下午四鐘） 
　　北京電　北大學生魯士毅朱耀西王文彬由法庭傳案係同學許有益等告發私擅逮捕尚有孟壽椿等八人奉傳未到已發拘票（二十九日下午一鐘） 
　　北京電　京報副主筆潘某被地檢廰傳案拘留正主筆某已逃聞爲登載反對安系汚衊龔氏法庭决定起訴（二十七日下午四鐘） 
　　北京電　屈映光此次長魯承認供給安福黨費某要人事前與屈議定交涉應取服從主義屈贊同令乃下現魯省圑體極反對（二十七日下午四鐘） 
　　北京電　衆院預算委員會發現貪賄重案聞與烟酒公賣局有關安系内部大鬨（二十七日下午四鐘） 
　　香港電　勘（二十八）日粤省會兩議長爭開會大同羣廬兩系議員互毆兩方受傷十餘人已請檢廰騐（三十日下午三鐘） 
　　香港電　駐台山沈鴻英林虎兩軍爭駐地將衝突（三十日下午三鐘） 
[各通信社電] 　 
　　北京電　西北各長官均電請取消軍事協定新疆庫倫電詞尤切 
（以上二十九日）　以上平和通信社電 
　　北京電　唐少川電反對汪代表兼總代表職務 
　　北京電　西北各長官電請廢止軍事協定 
　　北京電　邊防督辦處參謀長已定傅良佐 
　　北京電　吉省長派劉鳳林昨到京報告奉吉最近情形　鮑吉督昨抵吉電告俟調停了結始接任 
　　北京電　豫督電反對洛潼路由日人包辦 
　　北京電　茶商請減出口稅將核准 
　　北京電　楊增新電俄兵又截留華商貨物値千數百萬乞與俄使交涉 
　　北京電　北京大學生魯士毅王文彬朱耀西爲同學控被捕（以上三十日） 
　　以上中華通信社電 
　　北京電　龔閣决提出聞已備咨不日即可交議徐對龔組閣本不贊成祗以周樹模不能實現各省又電促組閣故允提龔 
　　北京電　己未系反對龔閣相約不出席昨安福可足法定人數不至難產一說安福亦有反對者龔閣能否通過尚無把握（以上二十九日） 
 
方面恢復山東主權靑島　爲商埠酌賠日本損失已成鐵路中日合辦未成之路許日承辦補簽德約日本方面歸還膠澳定期撤兵編設路警抛棄繼承德國利益現正在討論中 
　　北京電　院頃通電各省中日交涉美提調停八欵英法亦願居間已電專使向各國商洽希抒偉見共策進行 
　　北京電　各省公圑紛電府院日本聲言歸還靑島土地保留膠路經濟權有名無實請詳切討論勿爲所愚云云 
　　北京電　院電郭宗熙决飭奉黑兩省討高士儐望通告日領此乃中國自平内亂所有日僑歸我保護請勿干涉 
　　北京電　張作霖電誠明率部來歸請即升爲第一師師長部議將照准 
　　北京電　西林轉熊克武藏事條陳請中央飭甘省　川滇聨絡出兵規復川邊（以上三十日） 
　　以上中孚通訊社電 
路透電 
[英國議院記聞] 　 
　　二十四日倫敦電　對德和約已於今日由上議院一二三讀一致通過　英法條約議案亦於歡呼之中經全體一致通過並無討論　當議院二讀和約之際克松貴族宣稱彼不以審訊德前皇必將有人起而助之之意見爲然克松貴族詳述德前皇罪狀謂此類之人必加審訊如確有罪惡必加懲辦至於舉行審訊之艱難言之未免過甚關於審訊地點尚無最後决議如果在英審訊求必即在倫敦云云 
　　二十四日倫敦電　哈姆斯韋斯氏今日於下院質問之時謂駐埃及代理高等委員　倫貝爵士報稱埃及近今騷亂土著死者八百人傷者一千六百人歐人及其他文員死者三十一人傷者三十五人軍官死者二十九人傷者一百十四人土著因參與騷亂而受懲罰者三千七百人多屬短期監禁惟内有三十九人乃定死罪二十七人乃定終身苦役軍事裁判所因埃及全境恢復安寗已於七月十五日停辦凡經軍事裁判所判罰監禁三個月及因政治原因而被拘禁者均經愛倫堡將軍赦放 
　　二十四日倫敦電　海軍大臣華特朗氏今日在下院提出海軍經費英金六十兆鎊之動議案謂目下海軍人員合軍官兵士計之共十八萬人休戰時共有四十萬七千人休戰條約簽定時訂造之軍艦共三百艘又輔助艦八百艘内有軍艦八十四艘輔助艦一百十艘或因須代舊艦或因工程將半未便中止故均須造成之所取銷建造者内有戰鬭巡洋艦三艘軍艦在建造中者内有戰鬭巡洋艦一艘輕巡洋艦十四艘驅逐艦三十七艘潛艇三十二艘本年海軍之增俸計多需英金十兆鎊海軍參謀部必須有充分人員俾維持海軍部合於最新時代海軍部已派委員會調查此次戰爭敎訓華特朗氏又切實述明須揚國徽於帝國遠海之必要海軍部自當竭力撙節經費但海軍必須具有實力而敷國防之用云 
[英國罷工近信]  
　　二十四日倫敦電　首相喬治現正活動干預煤礦罷工昨晚曾在唐林街會晤主要煤礦主人倫敦現有缺煤之虞煤斤管理員宣稱每家每星期存煤不得過二百二十四磅鐵路幹事部命鐵路管理員準備於星期一日減少客車貨車百分之二十並警告休假者勿輕出旅行 
　　二十四日倫敦電　特比希爾礦工三萬人諾汀漢礦工二萬三千人宣告罷工　本星期杪有織工二十萬人賦閒　維干區有暴民三千人强迫封閉礦穴軍隊已馳抵騷擾區域惟據當局切實聲明此項軍　　專事保護抽水者 
　　二十四日倫敦電　喬治氏波拉勞氏郝恩爵士吉特士爵士代表政府今日在唐林街與礦工聨合會幹事部會商兩小時半之久旣而發表通告之文告謂政府按照華基氏報告減少出產百分之十提出依新基礎按工計値之辦法而使工人生計不受損失礦工聨合會已允考慮此項提議 
　　二十四日倫敦電　波拉勞氏今日在下院宣稱煤礦現局除諾資地方罷工者增多外餘無變動政府關於按工計値一節已向礦工聨合會聲明桑基氏之報告必須遵守又百分之十之平均必須爲任何調停之基礎政府現竭力應付工業現局深知今有多人但其數不大志在全行破壞吾人社會與政治制度四出奔走以事挑撥政府將以全力保護人民不使稍受不應有之壓力對於煽動者擬以任何有實效方法處置之對於囤積居奇者擬於考慮該問題委員會報告之前取任何必要舉動以懲之 
　　二十四日倫敦電　利物浦船港工人罷工交通爲之停頓有船二百艘不能開行 
　　二十五日巴黎電　法國工黨總會之總書記解釋此次嘉惠工人所必需之改革謂與其稱爲革命無寗稱爲進化此可謂爲進化的革命不求一階級之利益而求社會權利之平等並終止社會中因人成事損人利己之行爲 
[俄戰之現狀]  
　　二十四日倫敦電　亞昌格爾戰報云哇尼加陣線之俄兵因受過激黨之煽動突然叛變反陣線及該鎭讓交敵軍英軍進佔俄兵退讓之陣線時過激軍由鐵路方面攻擊之爲英軍擊敗愛埃恩賽特將軍現控制全局 
　　二十四日倫敦電　亞昌格爾戰報云今除哇尼加陣線敵軍扼守該鎭及河道外餘處情勢皆見鞏固鐵路方面之俄軍因有蠢動之象已經撤退他方面之軍隊均無怨望 
　　二十三日倫敦電　陸軍部財政秘書今日在下院質問之時宣稱自一九一八年十一月起英軍在俄死傷之數如下　死軍官十九員兵一百四十八人傷軍官兩員兵一百六十五人失蹤軍官兩員兵三十七人 
[各國近事記]  
　　二十五日巴黎電　布國應否有通愛琴海孔道問題今復提起希臘今要求齊拉斯西部全境如是則布國將無直接通海之路法英兩國贊成希臘要求美國似贊成布國要求 
　　二十五日巴黎電　衆院辯論財政政策後復以三○四票對一三四票通過信任政府案財政總長宣稱政府之捐稅預算案共佛郎一千兆零八十六萬二千枚 
　　二十六日巴黎電　協約國高等經濟會議定期二十八日在倫敦開會巴黎殊注重之法國善後總長與糧食總長均將與會　法國生活昂貴之全問題乃因佛郎價値低落法國運船缺少現議另撥輪船多艘歸法國調遣 
　　二十六日巴黎電　衆院辯論美國陸軍警察惡遇 
法國色兵案之質問後通過提案宣布色種公民之平等彼等皆應受法律之保護並請政府以相當之懲罰加於違背法律之任何人物 
　　二十四日華盛頓電　種族暴動未續發生全城兵士巡邏者爲數甚夥當道現信騷亂已止 
　　二十四日倫敦電　威爾遜總統請英皇太子於十月問游畢坎拿大後順游美國已經英皇接受此請 
[公電]  
　　高士儐　聲討張作霖電　各省督軍省長（除奉天）各都統各護軍使鎭守使師旅長省議會商會農會工會敎育會各省國民大會上海全國學生聨合會各省學生聨合會曁各公圑各報館均鑒張作霖者自淸末季盤據遼東狼顧豕封夜郎自大弁髦法律置大局於累卵之危苛政横施陷生民於倒懸之厄綜其罪狀罄竹難書逞彼淫威兆民側目同人等目擊殘暴久欲爲國討賊除兹大梗第恐兵戈一興地方紛擾一再容忍實畏病民乃張怙惡不悛野心益熾近復排除異己貫澈其大東三省主義遍布羽翼賄賂公行遼瀋稱王負嵎自固夫王敦威挾朝廷幾危晉祚祿山職兼三鎭卒亂唐家同人等不忍大好河山從兹斷送爰舉義旗誓淸妖孽公推士儐爲東北討賊軍總司令統率全軍親赴戰地拯生民於水火之中蕩賊棼於方張之際不平巨懸義不旋斾兹臚列張之罪狀如左望全國共伸討焉借欵購械聲明備參戰之用非供疆吏擁兵自私者乃前歲張偵知運械輪船抵秦皇島之時擅派重兵刦奪軍械行同大盜國紀蕩　而軍閥效尤械歸私府終歐戰無一兵派赴戰地貽列邦以背義失信之譏評外交失敗此實一大原因其罪一也軍隊防區原有定所非經調遣不得擅移乃張因威逼馮代總統之故自由遣派重兵入關環圍首都覇據津浦京奉京漢三路線行同叛逆其罪二也各省軍隊胥有定額非遇戰爭不得擅行增募乃張以奉省一隅之地無故增兵至三師九混成旅之多畫土稱尊儼同嘯聚其罪三也國賦例有定額不得横征暴歛乃張任情勒派民田每畝有勒征至數十元之多者民不聊生輾轉溝壑其罪四也國家設立銀行原爲整一金融何容疆吏任情破壞乃張以自立銀號壟斷金融之故横施抨擊陷國家銀行於危迫之域以遂其囊括之私東省經濟恐慌實由於此其罪五也司法獨立載在約法原防疆吏威福自恣也乃張於奉省官吏任意更易代以私人御用法廰怨聲載道此種行徑何殊割據其罪六也西南護法原出衛國砲火自殘原屬非計乃張甘爲公敵効忠軍閥假援閩援湘援陜名義遣兵布將延長戰禍重苦人民其罪七也國家設官原期衛民非爲奸慝結黨營私也段芝貴者張作霖之長官也而驅逐之馮德麟者張作霖之患難交也而排擠之今復逞其虎咽狼吞之計排斥吉省疆吏肆意進兵猛施攻擊閭閻驚擾秩序囂　置地方安寗於不顧以遂其一己吞併之私其罪八也政以賄成古今所忌乃張因遍布腹心之故致賄賂公行儼同貿易其罪九也國家内政無涉外交乃張密遣心腹毆辱日兵架禍吉軍引起强鄰交涉不顧大局莫此爲甚其罪十也綜此十罪亡國有餘同人等怵時局之阽危憫生民之疾苦忍無可忍决心奮起爲國討賊爲民除害旌麾東指義不反顧張賊殲除之日即同人解甲歸田之時决無絲祚私意存於其間天日在上實式憑之諸公主持正義薄海同欽如荷有兵力者會師遼瀋共掃逆氛則同人等執鞭弭以從諸君之後愛國明達倘抒救國良謨則同人等當惟諸公馬首之是瞻臨電鬱抑母任激切吉林第一師師長東北討賊軍總司令高士儐旅長王瑞林裴其勳高鳳城陶祥貴高峻峯么培珍圑長毓麟曹志剛劉煥章王玉珍張玉振王樹堂李煥章楊金聲孟富德李恩榮徐士臣張樹田蕭維翰孟興魁關德山王明謙梁克明王隆魁吳大珽徐嘉瑞營長孟慶善魏其忠劉順和黃炳善王振庠張玉峯趙有　劉鴻文李建奎劉玉峯孟慶堂郭瀛郝璽臣張慶祥商錫祿洪中元孟昭興孟慶榮丁共昌張書紳高傳苻馬維祥金壽泉陸崑山吳志臣王德林高岐山崔鳳桐安紹彬丁中有劉寳琦劉玉成趙吉陞吳恩承石玉麟王俊臣劉代明陳濬璜孟恩祥郝有增馬憲章戰福路永才張萃然么殿崑李崑韓玉廷劉萬金盧永貴蔡長勝張元慶李文彬孟慶隆于德魁劉順有李文秀郭　伊雙海杜鳳閣李振海鄧春和劉彬礪張華第劉之恩關全林靳文錫劉繼武孟憲周王克儉同叩宥印（快郵代） 
國外要聞 
[巴黎特約通信（六月五日太玄）]  
　　亨利行宮之對奥議和大會　會場之光景　　對奥問題之難點 
　　和平會議自將對德問題告一段落後對奥問題遂相繼開幕此問題在一般人視之似不甚注意其原因有二（一）不明瞭戰後之奥國中歐形勢瞬息萬變因種族複雜利害衝突自奥帝國推倒以後平時醖釀中之各小民族主張一時競謀實現更兼大戰後舊社會一切建設皆巳動摇遂紛紛乘時崛起而粤國乃至四分五裂全改舊日面目恊約方面一時旣困於較大問題故對於中歐旣無明確主張更以奥國新潮含有危險性故嚴禁其竄延更不願與論爲之助勢是以一般之知曉奥國近情者實佔少數（二）利害之關係較輕人但知德人爲擾亂世界之首魁事實上更以殖民航海及海外工商業發展之故益重視對德問題而如現在法國上下之心理無不集注於其世仇之德故其爲世界謀畫亦無不以對德問題爲唯一標準意大利之對奥雖如法之對德然其希望之達到較法爲易加之非直接對奥係直接於和平會議而間接與自奥帝國裂出之南斯拉夫爭利益故共歷史上之對奥觀念已爲之一變此外其他各國除混亂中之俄國不計外均不如法意之關係矣利害關係旣淺敵愾之心自薄有上述二因故一般人皆不以德奥問題相提並論但自吾人眼光觀之奥國問題之關係於歐洲大局及世界和平實極重大若處理不當其貽禍之速而鉅殊不讓於德人第一即東歐南歐問題近東爲歐洲最難解决之問題今德奥雖敗然其困難程度初未大減目前之對奥即不啻安排巴爾幹但巴爾幹　小民族無論附協約及曾附德奥者欲於其間爲持平之處置使衙得其所而不阻碍其自由發展巳爲事實所難况尚有勝敗之跡梗阻其間勝者或藉一時之勢力更超過其所欲得敗者不但放棄向日志願且更吞聲視他人之宰割此固能暫安於一時而終久仍必產生不平之運動南歐方面新發生之國家雖不與新奥共和國同其族類然過去時間中究爲協約之敵今旣變爲與國遂欲其將與意大利往日齟齬一筆勾消又爲事實所難所謂意大利之參戰價値其裏面全在乎此故其困難曾不少減於近東協約欲爲世界謀和平固非於對奥問題中由客觀的尋一良策不可 
　　第二即多數派之消長問題協約對於俄國多數派勢力之擴張深惡痛絶而尤懼其南下當南下之衝扼東俄之門户者厥爲奥匈此時匈亞利巳捲入新潮猶幸據協約防俄第一線之多瑙河上之奥大利尚未與匈亞利取同一態度奥民之所以不挺而走險者不過欲藉其共和招牌向協約取得一適當之和平條件以蘇息其久戰之苦若其目的不達則現狀是否仍能保持殊不能必此其重要亦不減於近東更不減於對德若不詳計遠大徒維目前則危險殊甚 
　　奥代表係於五月十五日到巴黎總代表爲有名博士加爾亢勒Ｋarl　Ｋ　nnel氏著述甚多對於中歐國際組織之變更其懐策尤富曾於一九一六年著一書研究奥國體主張脫離專制改造一瑞士式之聨邦國家鼓吹純粹自由同時又著一書非難政府親德後又著書主張奥國之改造欲調濟各民族使成美合衆國之聨邦故協約方面對於其個人人格頗爲尊重特先在巴黎附近亨利行宮側爲備一旅居地下車時又派人迎送與待德代表大不同十九日和平會議開大會審查奥代表資格二十七日亢勒氏上書和會催促開會至六月二日和平會開大會正式交付奥代表和約草案會場在亨利第四行宮之石年殿是日十二鐘各代表均到威總統來較晚是日大會各代表席次與前次凡爾塞大會大略相同按席順次計之爲新錫蘭代表巴爾福．雷德喬治．（英國代表）格勒蒙梭（主席）威爾遜總統蘭孫白萊斯將軍（美國）比松福煦元帥（法國）阿蘭多鎖里羅（意國）比利時代表希臘代表王正廷陸徴祥（中國）古巴代表瓜迭馬拉代表海地代表黑底雅代表里白利亞代表抗地拉代表巴拿馬代表暹邏代表南非洲代表新錫蘭代表葡萄牙代表捷克斯拉夫代表塞爾維亞代表羅馬尼亞代表波蘭代表日本代表澳大地代表坎拿大代表印度代表奥大利代表奥大利書記秘書意大利秘書法國秘書英秘書速記日本秘書 
　　會塲之北方爲一大火鑪上有石像二四壁懸名畫甚多至十二時二十分奥代表遂至入門向衆一鞠躬各代表還禮奥秘書亦隨入坐於奥代表後主席克勒滿沙起立述開會詞略謂此次交與貴代表者尚係草案内中尚保留有意大利政治問題戰事賠償及財政軍事問題四項須續討論决定後再行交付又略述草案内容計十三欵共三百頁奥總代表遂起立演說大意謂奥人盼和已久今日方能達到但各代表須注意前日與協約各國宣戰媾和之奥匈帝國今已不留蹤影困苦中之奥人殊不應再受苛酷之懲罰今所希望者係中歐過去糾紛之解决及媾和條件之易於實行云云繼又歷述停戰後奥地之經過及人民之苦况言畢即由繙譯譯成英法文畢各代表均無詞遂散會主席曾約奥代表於十五日内將和約審查結果山書面報告大會 
　　此後奥代表及其隨員屢在寓所開會認爲過於苛酷不肯簽字總代表遂於四日晚離巴黎赴因司布魯克Ｌmsbriick謁奥總統塞易日Ｓeitz及外交總長等商　議對和平會議抗議事聞其抗議書已經着手纂擬其最反對者爲疆界問題及對羅馬尼亞之讓渡過分權利且尚有與意大利關係之政治問題及賠償彼等亦預備反對故俟和會全交付後即一體反對但就此問題難點觀之簽字時期似尚遼遠也 
　　右爲六月二日午刻和會代表在聖哲滿宮舉行奥約授與禮之攝影聨長桌爲方形正面中立執一紙宣讀者爲會長克勒滿沙氏（三）克氏之右爲威爾遜總統爲藍辛國務卿（四）中國代表陸徴祥（二）王正廷（一）二氏坐右排之内圈位在中美諸共和國之後奥國代表席在議長席之對面是圖未列入沿牆環立者各代表之秘書隨員也 
國内要聞 
[西北出兵聲中之外人觀察]  
　　大陸報社論略云蒙古將有極堪注視之大事發生所謂征蒙之計畫者鋪張揚厲顯屬滑稽但其結果正未可忽視蓋就種種現象察之此直爲賣國手續中之又一步也去年十一月十一日以前藉歐戰爲題行賣國之實所謂參戰軍者在華外人初莫不嗤之以鼻引爲笑談第其變相則不僅爲笑談參戰軍竟成口人利器而段祺瑞徐樹錚曹汝霖輩利用之爲日人謀利益焉以維持參戰軍經費名義日人借欵遂能成立英美言論界接北京神經過敏之電信昧於眞相以爲中國行將遣派大軍輸運軍械實行參戰詎知中國爲維持此種虛僞軍隊起見已質其利權於日本矣迨戰事告畢無戰可參至是不得不另謀方法以留段派活動之餘地而保全可藉此再向日本借欵之參戰軍未幾蒙亂消息忽然傳來談者視爲異常嚴重亟宜出兵先則謂過激黨如何猖獗此種託詞果奏效一時蓋歐美政治家外交家新聞家一聞過激主義傳佈之消息輒覺色變不遑察其眞僞也爲時無幾所謂過激黨者經人查 
 
 

Page 7

 
 
明不過爲中途失資之二三華商此後西方新聞家遂不復爲過激黨名詞所愚於是不得不另覔一事而小題大作之故蒙變之說繼之而起蒙古召集大軍擬脫離中國宣佈獨立之消息轟傳於時其實所謂大軍者不過爲少數蒙古親王左右之毫無能力游牧隊耳故此說不能取信於人也最後又有謝米諾夫軍隊將入蒙古平原佔據蒙古全境之警報要知謝軍僅烏合之衆人數寥寥不足以語此也前後託詞不一其端而目的則無二致總不外乎希圖得一理由以擴張段派之軍威變參戰軍爲邊防軍而不使之解散耳所謂參戰軍或邊防軍者果因何存在乎其存在之唯一作用僅在把持政府使處於袒日派之掌握中並以此軍爲銷耗日資之窟而已今北京有徐樹錚率兵入蒙之議夫徐樹錚者非一九一七年軍械同盟之居間人乎讀者誠注目蒙事此爲一場圈套但其結果恐將使蒙古爲日本外省之一矣 
[巴黎中國代表致美上院電]  
　　中美新聞社巴黎通信云中國代表圑反對山東問題之解决方法曾有一長電致美國上議院希望一致反對俾不能成事實該電係出諸陳友仁手筆其文曰 
　　巴黎中國代表曾開重要會議决請求美國上院予以援助速通過議案確認山東問題之解决法除對於中國爲不公道且危害世界之和平外且不合於美國之國家尊嚴及其利益中國以威爾遜總統之勸告加入戰局中國實希望美國可以出面助中國不受日本帝國主義之壓服一九一七年八月十四日中國宣戰當時美國及協約各國政府允許一致予以友誼的扶助並允『盡彼等力之所能保中國在國際間得享一地位並得一大國所應得之尊重』今所擬之解决法與上說違背且破壞美國之外交政策按美國除孟祿主義外在中國向持開放門户主義以保中國領土完全及政治獨立昔年美國路脫氏與日本他卡希拉（譯音）訂約公認此主義最近藍辛與石井又有協定承認不干涉主張所謂不干涉者即指中國之主權與領土威爾遜總統亦再三聲明令山東問題之解决直接違反此主義不啻仍使德國之壟斷制度繼續有效致使他國在山東不得享工商業之平等機會乃三國會議時某代表竟承認此種解决將德人權利完全讓予日本毫無償値但吾人須知此項權利早已作廢中國向德宣戰卽聲明廢除中德各約且曾向美國及各協約國聲明在先日本實無權利之可得再此問題之關鍵包括全亞中國人力物產豐富異常當然發展之爲全世界謀利益决不能聽一國之予取予求以遂其私慾但日本二十一條要求之政策如竟繼續施行則中國爲日本囊括勢必不免中國旣爲共同作戰國之一當然有權要求德意志主義之毁壞不僅限於歐非兩洲及太平洋并當毁滅亞洲之德意志主義然照山東問題之解决法則去一德來一日本直以暴易暴而已日本大有征服世界之野心一戰中國再戰俄國均得勝利正與德之攻奥攻法無異日旣吞高麗今又得南洋諸島其距澳洲遂較前近二千英里太平洋海陸兩方幾全在日海軍掌握今若更得山東則直將包舉亞洲大陸矣或謂威總統如堅持正義之解决則和會將破裂故不得不抛棄中國然此說是否實現不可知况英國本持盎格魯撒遜親和政策今與日本結是實反其政策而反對英美兩國在華之利益也或謂中日之全部問題可待國際同盟討論然日本今日旣能獲勝於和會豈不能獲勝於將來之同盟同盟之行政部中國不得列入即爲日本將佔勝利之先聲蓋日本可以要求如中國欲將二十一要求等密約提出同盟會必須先經日本許可此觀於同盟會約章而可知也吾人極尊仰美國故望貴上院仗義執言代表美國人民勿予通過除上述各理由外並因其違反美政府對華之諾言及對華之政策總之德國在山東之全部權利應交國際同盟派一國際委員會至山東實地審查然後秉公處斷如此始爲正當之解决法也 
[美國反對山東問題之五大理由]  
　　中美新聞社云近有一美國商界著名人物著一文論山東問題之關係美國共有五大端其詞如下據今所已宣佈者觀之巴黎和約實已以山東之政治權領土權以及特殊經濟權給予日本並使日本佔領太平洋内之三大島姑無論其於中國爲公道與否和會之以上項權利授與日本以酬其參戰之功實足妨害美國之商業利益與其國家之安全兹列舉五端如下（一）列强勢力範圍之制在現代外交史中經國際契約直際上加以恊定者實以此爲第一次從前勢力範圍云云不過黑影中之權利固從未公然爲外交界所承認且視爲違反美國沿習之地位蓋美國本反對任何國要索此項權利也（二）勢力範圍旣由是協定予日本以山東之權利則勢必有相連而得確認及證實者如英之於西藏四川法之於安南雲南甚至俄之於蒙古滿洲皆得挾其所謂特别權利援例以求協定凡此皆美國所向不承認者而美旣向無要求此種特權之心因而遂不免被擯於中國領土之外（三）海約翰氏之中國門户開放政策與商業機會均等主義固各國所贊同今和約實已將其一併推翻自此美人將不能在中國大部份之土地内自山投資自由經商（四）山東問題之解决無異完全蔑棄美國與中國所訂一八五八年條約第三十欵所得之權利此欵原文云兩訂約國雙方同意不論何時設大淸帝國予任何國之商民以航業商業政治或他項權利不爲本條約所認可者則此項權利亦當讓予美民以示一律（五）以一亞洲强國而得佔領太平洋内軍略上所必爭之島嶼是直使該國向美國伸張其勢力是直危害斐列濱羣島闊島與夏威夷島而因以危害美國國内之安全與商業也云云 
[辛博森評論長春事件]  
　　二十七日中美通信社消息云昨日北京英文導報載辛博森君著長春事件及所得之敎訓一文言多中肯兹爲譯述如下以供中政府國民之參考焉辛君之論曰今日該撒主義業已消滅日本軍人之行爲已不復如曩日之能引人注意凡憶及前次鄭家屯事件者當知今日歐戰之終結已令遠東政治易其軌轍今次長春事件發生日人竟派軍官率兵士十人前來交涉不由該國領事正當向中國當局提出於此可見其心理之簡戰手段之粗率一旦萬國聨盟會建設鞏固彼必將大受痛苦也刻長春事件之眞相正在調查中然此事可信其實出於日人之挑撥與往日滿洲發生事件如出一轍耳 
　　今日之大患即日本藉朴斯茂條約派兵駐防滿洲此項駐兵本非必要且按一九一五年北京附約第二條之規定一俟俄國將所駐北滿軍隊撤退日本亦即允將此項防兵撤去自過激黨滋擾於西北以來駐紥哈爾濱之俄軍被華軍解除武裝俄軍即已絶跡於滿境至關於此事之正式條約遲遲未訂者特待强固之俄政府成立耳就烏拉方面目前之變局測之正式俄政府之成立尚需時日惟俄國此後需求中國之友誼漸殷故吾人深信中國今日必不至再失機會宜即通告聨盟各國將來中國瀡認俄國新政府之第一條件即與之締結條約規定中東鐵路須完全由華兵保衛中國此項提議必能得英美法諸國之贊助自無可疑以是故中國將來在國際聨盟會中第一須提議此案滿洲駐紥外兵乃俄日兩帝國主義五十年前歷史上競鬭之餘孽猶陳腐屍骸有碍國際衛生應即掩埋者也至日本强派駐紥漢口之軍隊六百名亦同一辦法數年前日本曾向前黎總統鄭重承諾將來撤退此項防兵惟迄今仍未踐諾故十月間國際聨盟開會時此事當爲中國應提出之第二案且英國旣於一九一七年受日本逼迫與山東問題發生關係並對於揚子江流域屢有宣言中國應請英國極力贊助撤退漢口日本防兵之建議並使實行用以補一九一七年之前愆焉凡不受民政長官節制之日本軍人在承平時代隨處皆足爲肇事之原因此輩之不宜駐紥中國領土之内已屢次證明日本武裝兵士每以細故輒動武器不能制止時至今日誠不能不强迫駐紥中國日兵之撤回凡必須警備之地方須按照一八九八年以前情形仍由中國駐兵保衛至各友邦可由海上施以援助現時海洋已恢復往昔地位如美國太平洋艦隊之東來即其明證今日惟在海上有設兵備之理由此種根本事實當爲新中國政策之轉機云 
[京訊中之奉吉問題]  
　　奉吉問題形勢仍無發展兹錄二十七日北京各通訊社消息如下以見一斑　新民通信社云吉省風雲傳說不一聞張作霖二十五日所發電報謂長春以南奉吉毘連各地業經布置完備飭令暫取守勢另令孫督烈臣以東三省南路剿匪總司令名義於二十五日帶隊入吉幸賜查核云云同時吉長道尹陶彬急電呼籲謂吉軍風潮險惡日本已編成支隊分往保護日僑現吉軍所望非奢乞予安置即可弭禍云云吉林省會及農工商學各圑體電稱孟督又擬起程人民挽留暫駐保護治安一俟鮑督抵吉接事再行啓節孟督已允暫駐云云兹復錄鮑督報告赴吉電如下貴卿遵令於本日下午啓程赴吉所有黑龍江督軍兼省長篆務前奉院電委員暫護具報當令委龍江道尹王樹翰暫行兼護謹聞鮑貴卿徑印　北京通信社云吉奉問題連日消息益形糾纏昨據政府方面消息孟恩遠日昨確已决定俟鮑貴卿到吉後即行交卸啓程出境並有電到京報告一切惟聞孟氏卸任後先往天津赴大連居住一時决不來京此外關於奉軍討伐高士儐問題據外交界方面消息兩方似已接仗一二次形勢頗爲吃緊高士儐態度異常强勁并有勾結鬍匪消息昨日政府又接到張作霖來電報告内容係仍請政府下令從嚴懲辦之意措詞非常激切　大同通信社云奉吉問題形勢仍不見佳聞昨日孟恩遠又有電到京略謂一俟鮑黑督抵任即行交卸惟將事休養或不能來京供職現部下正爲强硬仍在設法疏通之中云云同時更接張作霖來電謂高士儐不服約束擬正式討伐云云不知政府如何處置也　醒民通信社云奉吉風雲日緊兹聞各方所派之調人如孟憲彝潘矩楹蘇玉書等力向雙方調解結果張作霖業允暫不進兵惟以長春南路毘連奉境爲防鬍匪竄擾起見特派孫烈臣爲東三省南路剿匪總司令率隊扼要駐紥以資防堵政府方面亦接有此種來電是張氏意已緩和可以證實外間所傳請頒討伐令者殆屬過去之事至高士儐方面據各方所來報告高自所部與日兵衝突之後頗希望政府依從鮑督主張將其所部全師調駐關内或再退一步解卸兵柄調任將軍府參軍亦無不可前日吉長道尹陶彬電致政府曾謂吉軍人數遠遜奉軍惟各處鬍匪現已乘虚四起戰端一啓兵匪混淆地方蹂躪非止吉省所屬而已吉軍所望非奢稍事覊糜卽可立弭巨變務懇迅籌良法以弭危局云云陶道尹此電發自長春旣在高士儐勢力範圍之内當然經過高之同意始得拍發是高之態度緩和亦一明證乂孟恩遠方面確已聲明俟鮑到省卽行交卸惟僅有暫不來京之說此時政府果有息事寗人之决心當不難和平了結云 
[僑商期和會英人李德立上東海書（續）]  
　　此外尚有一複雜之難題則中國之財政現狀是已財政凌亂幾成絶望有目共覩無待贅言負國家行政之責者以濫借外債爲政策雖借債危險達於極端亦所悍然不顧設此政策不卽中止則必斷送民國之獨立因借債而以抵押品拱讓於人苟債權家據以實施則中國命運將爲其財產土地人民與成立偉大國家所需各種要素類皆遠不及中國之某國所操縱矣且舉國家精華而換得之金錢全非用於生產或改革或建設之途但銷耗於卑鄙可恥爲害甚於浪費之事凡自好之士所以不尊重中國者列强所以不表同情於中國者無非此種放縱恣肆絶無廉恥之行爲有以致之也中國固終有醒悟之一日但望其及早醒悟明於自己責任之觀念而迅施嚴峻方法以恢復其自己尊榮勿再沉迷忘返致貽噬臍莫及之悲斯可矣事有顯然可睹者某國之利益在使中國繼續其紛擾凌亂之狀態俾可坐收漁人之利設中華民國統一而强健也則此後亞洲盟主舍中國而誰歸設中華民國而仍施行狂妄財政意氣用事之政策也則中國將受宰割於陰謀國之手一興一亡是在中國自擇耳列强中國不乏中國之友願仗義執言爲中國助者但須中國表明其有可助之價値而後可古聖有言朽木不可雕也中國今已如木之朽腐苟不速自振作則雕者將何從着手乎是以一切借債今宜停止進行以待時局之淸明中國於此尤宜乞助於國際同盟請其襄贊以整理國家財政而置之於穏健之基礎焉 
　　中國改革中最重要一步在統一南北銷除異見和會宜即開於上海代表宜擇有遠慮者而授以全權予以極切實之訓令俾可遵予取之方針媾成恢復國家統一之和局如是强固統一之政府可成立於北京可發全國一致之言論以與國際同盟相周旋凡野心自恣謀取權位以圖擴張自己勢力者宜不徇情面以掃除之凡各密約宜公佈於世界凡密約之因個人私利目的而發生者或碍及國家尊嚴者或害及國家安甯者悉宜否認而設法取銷之凡各法律可振興工商業與增進國民之智識與福利者宜着手編定之敝會對於中國之幸福抱深摯之注意故敢竭其愚忱貢其管見請大總統迅速進行上述之改革計畫勿以後果爲慮敝會以爲大總統果依此辦理必可得國民之援助凡優秀分子咸將爲大總統効力而奉大總統爲領袖即外人之友愛大總統與中國者亦必竭誠就其能力所及而贊助大總統矣　七月十八日 
[朱桂莘復任總代之形勢]  
　　連日政府方面迭次催朱入京和議問題似又緊凑昨據政界消息赴滬代錢疏通之于寳軒已於日昨返京接洽結果不得要領日昨政府又接上海各圑體來電反對錢氏充總代表昨日院中復去一電略謂錢氏退後現在决不出山派爲總代表一節前有此意今已取消由此種種消息言之是錢充總代表之議已經不成問題故連日又趨重於促朱來京之一問題昨聞朱氏意思似已有活動微聞朱氏有此次須要求全權始行南下之說聞王克敏吳鼎昌昨已回京今日（二十八）公府將會議和會問題 
　　又一消息當局近謀繼續和議擬先從與西南分頭直接磋商入手以爲續開和會之預備前日龔又有電致軍政府略謂此間選派總代表預備赴滬惟法律事實問題仍宜由雙方當局直接接洽俾開會時易於進行較爲妥當云云除此電外並致電滇黔川三督答覆其催問和議之意略謂外交日迫望和益切法律問題現與粤當局切實接洽趕期續議惟事實問題甚爲複雜必需直接磋議希示辦法以爲開會時之預備云云據此兩電可見北方當局對於直接謀和之主張仍未完全放棄也 
[京華短簡]  
　　對德恢復和平案政府已於二十三日提送新國會諮詢同意現各黨派已先自開會分别討論大抵表示贊同本星期内正式開會卽可表决政府方面已預備命令措詞頗爲婉轉大意從世界之大同以和平爲根據聲明戰局告終雙方各歸平時狀態云 
　　中美通信社消息日人前在山東搗毁商號逮捕學生該省新衆院議員王訥曾經提出質問又恐將來政府祗有具文答覆無甚効力遂由王君聨合該省杜惟儉等十餘人提出建議案請政府將日人搗毁泰東號逮捕學生王志謙農民劉硯田等向日政府嚴重交涉要求損失賠償以慰商民此案將交大會公决 
　　前此謝米諾夫勾結外蒙一部之野心家陰謀煽惑外蒙獨立建立大蒙古國推活佛爲元首期利用蒙人以逞私圖幸政府與駐蒙長官迭電籌商派隊出發防範綦嚴活佛等未被煽動得以保持至今詎謝米諾夫等窺伺外蒙日進不已近日外蒙形勢乃發生重大變化據庫倫都護便陳毅等急電政府呈報外蒙謡言日熾聞者驚駭僉謂公推活佛爲元首毅等迭向活佛及各王公一再籌商自治辦法以保蒙服現在情勢萬急務懇政府迅行統籌全局先以明令宣示蒙人以挽危勢云云就陳毅此電觀之可知外蒙王公之意態漸有變動政府急宜注意也 
　　政府近爲整頓全國財政起見决意厲行審計制度以絶弊端惟以現行之審計法係取事後監督主義致京外各機關縱有濫支之處每苦糾正無及此次龔財長特將審計法加以修正改取事前監督主義藉以挽回積習聞已由財部擬具草案日内即可提出閣議表决交通部現已决定將收没德奥之輪船組織一中華航業股分公司官商合辦連日正與農商部咨商招股及開辦一切計畫聞此項公司之草案須俟提出閣議决定後方能施行 
國務院新設之政治討論會現已忧立主席即由　心湛兼任其會員已經聘定者爲郭則溪傳嶽棻方樞　鳳書鄧鎔鄧邦述汪聲玲徐鼎霖等聞龔氏擬再選擇素有政治經騐之人隨時添聘 
[奉天高等廰長之更調難]  
　　奉天某外報云新任高等審廰長呂世芳來奉多日迄未接任昨據人言其來奉情形至堪發噱蓋呂氏非不知奉天之不能接任故奉命後遲遲未行日前不知何人惡作劇竟以秋顔審檢兩長之名義拍電於呂氏謂予等亟欲交卸以專責成延之多日二公（指呂楊）臺旌迄未東下無由交接倘行裝整備尚望速來接任俾予等得以早卸仔肩云云呂氏以秋顔旣來電欲求交卸是必諸事巳協乃即携帶家眷東下而前任檢察長梁載熊經法部任爲四川高等檢察長因四川係屬西南範圍不能前往接任梁與新黑督孫烈臣相契託孫氏在奉天代謀原職故先呂氏來奉外間遂有呂任審判長梁任檢察長之消息呂氏旣抵奉高等廰上下人員莫不惶恐惟舊人物則興高彩烈眉飛色舞聨合同派共開歡迎會於四海春以歡迎梁氏梁以諸人爲友誼應酬前往就席更以己意邀呂氏同往（原未請呂）謂呂曰請客概廰中舊人可以先往聚會呂乃與之同往到席後諸員以新任呂廰長亦臨席更加歡喜席間喜氣洋洋盡歡而散秋顔兩廰長並同系人員見此情形則如坐針氈即命庶務會計等員預備交代時舊人物擬看新人物之笑話概不伸手惟日奔走於梁呂間以謀將來之也步新人物果然摸不着頭緒手足無措只好糊塗勉强辦理其中節操不堅者早晚叩見呂梁以冀維持飯碗呂氏到奉後節次往見張作霖張氏拒之斯時秋氏亦往見面禀張作霖謂部派呂廰長業經前來接任廰長業命屬下辦理交代特來面禀大帥張曰你給誰當差秋曰報効大帥張曰誰說話算呢秋曰自然是聽大帥的命令張曰這不得了麽你當的差去他們部裏算甚麽東西秋氏得命唯唯而退返廰當告知審廰部屬停辦交代各員猶不知就裏唯以不辦交代必係無事大衆乃轉憂爲喜迨呂謁張張不見呂氏至是乃知前電係屬僞造大失所望斯時高等廰中神經過敏者則曰是必易顔而不易秋也顔亦疑或有是乃往見張作霖張適因有事未見顔氏益信此說不虚託人探訊後悉張並無更動之意顔氏心乃放下呂氏現困居茂林賓旅費已將告罄而當局之或拒或納迄無一言呂氏欲進不能欲退不得梁氏則本爲謀差而來現正各處應酬冀獲一當而調查請呂接任之電報原稿紙確係廰中用物惟迄未查出係何人拍發耳 
[靑州交涉之條件]  
　　山東靑州學生被捕交涉日人提出條件十五條要求縣知事及校長各會長簽字經校長及各會長嚴詞拒絶談判遂告終止詳情迭見前報嗣日人又商請縣知事交涉員及警備隊長簽字交涉員以事關國體責任重大遂赴省請示於二十一日上午乘車赴省面謁省長請求辦法省長謂日人所提條件不能冒然允許即將鄭知事撤任查辦委任周禮代理益都縣知事同交涉員再行嚴重交涉務期釋放學生而後已現王交涉員業已回靑周知事尚未到任其結果如何尚難預料兹將日人要求之十五條錄下（一）排日排貨嚴行取締（二）關於日人及日本人雇用中國人之賣買有妨害者逮捕處罰（三）凡日人雇用之中國人有從旁煽動或脅迫令其解雇者逮捕處罰（四）凡來靑州驛附近賣野菜及其他日常生活品之中國人有妨害者逮捕處罰（五）馬車小車日本人乘坐時不得拒絶（六）解除榖類買賣之禁（七）山東鐵道乘坐車及貨物輸送有妨害者逮捕處罰（八）以上各項速以縣令揭示街衢（九）日本人無論官用私用出入城門時宜有相當之保護以盡厥責（十）現在日本人使用之中國人均爲學生所脅迫歸鄉而去兹以七日爲限招令復歸（十一）關於郵便配逹夫之交涉事項照以前所約卽速實施（十二）以上實施狀况請通知日本官憲（十三）右開各項如實施不確時日本官憲可隨意取自衛手段（十四）大池　人逮捕毆打之件在本席上解决（十五）此外關於國交親善方策宜誠意講求 
　　按以上條件係據靑州學生聨合會來函 
[山東利津之災禍]  
　　旱　之交迫　利津上年兩次受河水之浸灌河海淤地遺有魚蝦種子本年自一月至五六七月久久不雨炎鬱氣感漸有魚蝦種子變而爲　四五月間即聞十六户以下各海灘發生　孽民人漠不加察聽其生育至七月上旬連日飛蝗蔽天河海淤地豆苗被吃已不少矣天災人禍相迫而來爲之憮然 
　　伏汛之告警　山東全省河流由利津縣鐵口入海無奈鐵口淤塞尾閭不暢由河入海之地泥沙膠固俗名鐵板淤河水上游來勢太横至鐵口入海之尾閭有數十丈之鐵板淤阻塞其間水無銷路動即横决邇届伏汛期内上游水大連日河工局迭接警電處處籌防至利津東門外觀之一片汪洋又有其魚之歎旱蝗之後伯河肆虐東省人何不幸耶 
　　新隄之衝决　利津城全恃一老隄老隄之外有河淤一大段皆河徙後淤地由官家放墾栽種豆子本年春季業主因上年被水乃於河岸之上加築新隄自東北至西南圈地約八九里惟地勢西北高而東南下築隄之始未經通盤籌畫以勾股法計算至但取隄面之平殊不知高處之隄高五尺足當六七尺之水低處則五尺之隄不及高處二三尺之用此次水到始而新隄被决尚可補救至七月二十三日南面低處河水已漫溢隄上汪洋一片逼近城根老隄老隄之不没水者不過二尺許而水勢仍有漲無落二十四日遂有河西夾河出險之事 
　　雜糧之損失　旱蝗交迫雜糧已受大損加以大水河淤各地首當其衝所種豆苗正在放花一經水災全體損失查今年之水與上年之水相同而時日之早則過之上年八月五日河水始逼城根今則七月二十三水已近城故雜糧損失之多比上年災情尤重 
[杭州快信]  
　　杭總商會昨選出正會長王湘泉（現任衆院議員）副會長倪幼亭（元泰錢莊經理）全體會董已電致北京王君云顧金二會長辭職挽留未允今日請官蒞會投票互選執事得票最多當選爲會長倪幼亭君爲副會長除函詳外電懇俯允速駕冋杭主持會務以慰衆望省城日來疫氣流行蔓延極盛一醫院應接不暇 
　　嘉興知事張昌慶毆傷學生案省委任用道尹陳某馳往密查昨已回省報告 
　　調署永康縣卸任海鹽知事孫熙鼎前經公民張淸熙褚寳謙等臚列多欵來省具控委查不實發交杭地檢廰嚴究坐誣已於昨日開庭預審 
　　杭地審廰執行庭推事徐紹溥奉令調充本廰刑庭推事遺缺委王秉彝接充 
　　疏濬桐江水利議事會即日遷移至謝麻子巷會長胡炳旒昨回籍 
　　國務院存記分發任用徐朝桐馬國文昨來浙禀到齊省長昨委楊士髫驗收修理于公祠先烈祠工程 
　　尚有要聞及地方通信轉入後版　 
雜評一 
[面子（默）]  
　　此次之不簽字對外爲世界爭公理對内爲國家爭主權皆爲極切實之根本問題而非關於面子問題也自來中國之辦外交無一不爭面子無一不以實利歸人而以獲得些微面子自喜然其結果實利旣去而面子亦終難存試觀外交失敗之歷史明效已彰彰矣乃不謂關係世界全局之靑島問題亦僅爭此區區面子而止耶 
[服從]  
　　山東外交風潮屢起人民憤慨已甚辦理外交者苟稍不得其平則難保不生意外此人所共知者也然而中央則尚不問事之是非而一意以徇人爲主此次必以服從主義責屈映光者豈以屈之果能屈服耶然屈雖能屈服而魯民已表示不甘屈服矣則又奈何 
 
 

Page 8

 
 
要聞二 
[鄂督爲山東問題上府院書]  
　　鄂督軍王占元爲膠澳問題頃上書府院當局其文云自靑島問題發生各處人民呼籲幾有不可終日之勢或逞意氣之私而不中竅要或發激烈之論而不察本源以致推波助瀾此唱彼和愈演愈劇失基本眞占元旣知政府爲難又恐人民生事對於　處質問無不反覆開導瘏口曉音以平目下之風潮藉圖將來之補救連日以來迭接旅京同鄉聨合會及請願圑各代表函電苦口陳詞情眞意摰並訪悉東省民氣激昂躍躍欲動謹將見聞所及爲鈞座詳晰陳之查膠濟鐵路直達濟垣藩籬已破無可挽回所恃以備緩急者尚有津浦京漢兩路可以運兵輸餉進退自由如再將濟順高徐路權讓者外人則右可扼北數省咽喉左可斷南數省接濟是使我阻隔交通陷於危地此就軍事方面言之不得不力圖補救也溯自前淸末季川路收歸國有蜀先反對天下應之曾幾何時淸社以屋此次山東爲全國關係非川省所同鐵路爲外人主持非國有可比加以民情强悍一經决裂勢必奮身不顧遷怒外人各省繼興何能收拾此就民情言之更不得不力圖補救也至補救之法仍應由中央主　聞借欵草約尚未正式成立此時如欲收回勢非退還原欵補償損失不可但能竭力辦到即令人民增加特别擔負提交國務會議亦必有正當辦法前奉國務鈞院沁電云已迭電專便設法保留正在進行仰見政府維護國權體恤民隠無微不至欽仰莫名占元愛國之心重於愛鄉保鄉之切實以保國旣有所見不敢不披瀝上陳聽候採擇施行 
[長沙雜訊]  
　　張氏對德善後之主張　張敬堯前得中央通電詢問拒簽後之對德善後辦法隨於日昨電復略謂關於對德總約應否簽字固應默察國内多數民意然此中應分兩要點一爲平素研究不厭精詳宜散議不宜專斷二爲至必要時則仍應化零爲整專由中央主持以免意見紛歧云云 
　　商會呈請緩辦選舉　長沙總商會呈請緩辦選舉其原呈云竊省議會改選一案當此大局未定之時原無舉行之必要從前奉令停辦商民心理均表同情不謂近日以來復有定期選舉之說竊省議會爲代表民意機關自宜取得眞正民意現在湘省尚未統一西南兩路對於此事均有違言且上海南北議和各代表亦曾否認此舉現當繼續謀和之際時局行將解决自不妨稍待須臾如必亟亟舉行則以至貴之機關轉貽不備不完之譏議旣不得人民之同意或亦非政府之所樂爲本會代表商情理合呈請鈞座俯賜察核據情轉電中央從緩辦理以順與情而重選政 
　　恢復道尹之電呈　自各省實行三級制後湘省卽設置湘江武陵衡陽辰沅四道道尹其後譚組庵長湘主廢道制斯時任武陵道尹者爲廖名縉適値有人反對遂以裁撤武陵道說陳之於譚譚據以呈請中央核准裁廢現在張氏擬將該道缺仍舊恢復昨已致電中央請予核准矣 
　　澧水暴漲之所聞　近日以來澧水流域以連朝大雨川水漲發致澧水暴漲兩日之問漲至一丈以外加以河身淤塞不能暢消以致氾濫横流勢極洶湧安鄉等屬垸堤異常危險查現在田禾已將成熟再緩數日即可割收使垸堤果遭潰决則本年收成又必大受影響矣 
[甬民憤殺鹽警詳情]  
　　浙江鄞屯鄉前徐地方日前有鹽警五人乘船前往查鹽惟並未奉有營長飭查公文一抵前徐即先到該處社敎堂搜查食鹽翻箱倒篋極形騷擾該處街上是日適値市期一般市民及肩販人等聞之已物議沸騰均謂我們前徐地方以及近村各處被查鹽詐罰之案已不知幾起甚有因受驚而病亡者有買屋以充罰欵者若再聽其胡亂敲詐民命何堪人言嘈雜愈聚愈衆正在擾攘之際適該處鄉警引鹽警過橋而來羣衆遂將鹽警圍住攢毆一面將船焚燬内江劉二警乘間逃脫查江係鹽警劉爲劉稽查之子年約十六七歲鄉人以其年輕故不甚注意其拿住三警埛一名陳桂生綽號麻皮係就地觀音莊人素性無賴專事敲詐前曾在某營充當什長因事被革現充緝私眼線也衆將三警拖至前徐某姓宗祠該姓族人出而干涉乃復拖至岩官廟内時廟中聚集已有萬餘人羣言龐雜莫衷一是實則是日到廟之人多鄰境各村出洋漁民繼而决議均以兹事貽害地方極大非吾前徐一境一廟之關係應分傳單於四近各廟村民公同會議暫將被拿三名捆綁廟柱至晚始各漸漸散去次晨漁源鳴鳳同善三鄉如陶公山應家灣莫枝堰觀音莊各村人民均負某某廟境大旗蜂擁而來齊至巖官廟會集約計五六萬人廟内外均無隙地内有某甲見被拿之陳桂生綁在廟柱大駡我妻爲汝而死我家爲汝而破即拿剪刀將陳某手指割去衆亦大駡陳某汝爲就地人作惡多端今日惡貫滿盈聽衆處治抑汝自裁可速决陳知難免願自投河衆押之出廟陳卽跳入河中溺斃其餘二警羣謂送官究治不如自行治死雖有士民數人婉言勸阻反遭衆駡當將二警綑縛套入袋内抛入河中旋又集議對付官廰辦法各廟下每家出洋一元以充公費將來如有一人被捕各廟下人民均須赴城投案議决遂散駐甬緝私第七營營長吳棟臣當日聞報本擬派警前往救護恐益滋擾當即分報檢廰曁鄞縣知事檢廰據報後即派法警若干人往捕行至中途聞民情激昂恐力不逮旋即折回 
[南京快信]  
　　省議會第二次常年會齊省長有定九月一日召集說王廷楨因所部第十六師已三閱月未發餉除已派員赴京坐索外昨謁齊省長擬請在蘇省解欵項下酌撥若干暫發火食以安軍心 
　　北政府在滬採辦之軍米十萬擔聞已由滬改裝海船運津 
　　南京總商會蘇會長經齊省長電部核准連任現决不辭職各商董亦允不舉行改選 
軍署顧問白堅武昨奉李督派赴滬阻汪有齡江紹杰離滬 
　　李督昨電北政府請阻張奉督進軍吉林 
　　吳光新前日來寗謁李督 
　　日本高等商業學校學生五十名昨日午車抵寗住石板橋寳來館 
　　省警廰長王桂林尚在病假中聞已秘密赴津 
地方通信 
[蘇州]  
　　第二女高小學之阻礙　吳縣勸學所長潘起鵬呈請增設縣立第二女子高小學校已呈奉縣公署轉呈敎育廰指令照准正在籌辦兹據各市鄉董事朱熙廷等聨名具呈略謂敎育經費非出自附稅即收自田租本縣敎育費支配本屬有絀無盈况自入夏以來霪雨爲災秋收必然減色附稅即不免縮短斷無財力可以推廣學校且設立地點即在大同女學相近女生儘可無慮失學似亦無增設之必要等語聲請暫行緩辦温知事當即據情令行該所長查照另議具覆 
　　公推烟酒分棧經理　江蘇第三區烟酒公賣分棧經理錢維鎭於上月因病出缺當由該經理之兄錢維鏞接替代理已誌前報兹悉三區管轄之吳縣無錫武進常熟宜興吳江崑山江陰等八縣支棧以分棧經理未便久懸特於前日開會集議結果羣以無錫支棧經理倪翔靑辦事勤能於各縣酒類情形尤爲熟悉决定公推爲分棧總經理錢維鏞爲副經理呈由分局轉呈省局核准委任於昨日蒞棧任事并移知各機關知照 
　　電燈認股之名義　蘇州市辦電燈有限公司近日認欵異常踴躍前日在商會集議時尤紳鼎孚應會長天笙貝市董載安各認股欵五萬元旋經陸市董提議照此次電廠應以市民名義多數認股方與市辦主旨相合若以紳商名義認股似非所宜經衆贊成後尤紳貝董龐會長均在股簿上改用市名民義簽名以爲之創云 
　　監獄官考試之資格　江蘇高等檢察廰長王樹榮訓令淮陰高等第一分廰曁滬寗地方廰及兼理司法各縣知事文云案奉司法部頒行監獄官考試章程凡年滿二十歲以上具有左我資格之一者爲合格爲特令仰查照附錄考試章程如下（一）經司法部核准之監獄學校或監獄專修科畢業得有文憑者（二）在外國警政學校畢業得有文憑者（三）在本國或外國法律法政學堂一年以上畢業得有文憑者（四）曾任委任以上文職者 
[南滙]  
　　請復勸學所長　南滙勸學所長被知事杜福堃朦請解職後由敎育廰令委黃報廷接任杜知事派徐視學勸黃就職黃堅辭不就胡廰長又委葉壽祺爲所長現張知事已接任葉呈復張知事云秦前所長公正淸廉爲士紳所推重請呈廰長即令復任以慰士林喁望秦所長未復戰前壽祺或暫攝一二十天至多不敢逾一月云 
[無錫]  
　　時疫流行續誌　縣公署及中西各醫生籌辦時疫醫院一事昨市公所函致縣署略謂時疫醫院承慨允捐三百元感佩無旣隨與普仁醫院李克樂君商議辦法承允立即等覔相當房舍所並往上海添聘醫生數人帮同該醫院原有醫生盡力醫治數日之内佈置完備即可施診除尊處捐欵外再由敝公所捐洋二百元運捐洋一百元樞捐洋五十元並廣爲勸募至於淸道一事常雇二十六名月需洋百元但每日僅掃一次未能實事求是無可諱言暫添臨時淸道夫若干名爲救急之計云昨日疫勢仍熾城内外之死亡者並不少減他方人士旅居在錫而患此症者與本邑人旅居在外患疫者均甚多故近日電報局忙碌異常關於此項疫症之電報日有百餘起云 
 
 

Page 9

 
 
   
 
 

Page 10

 
 
本埠新聞 
[十圑體對美提調停八欵之主張]  
　　江蘇省敎育會等十圑體昨致北京電云北京大總統國務院外交部鈞鑒報載陸使電美提調停中日事八欵（一）中國完全恢復山東主權（二）日本即還膠澳（三）日本定期撤駐兵（四）日本所承繼德國物產及特權盡向中國抛棄之中國收回物產房屋時酌量償費（五）靑島闢爲萬國租界（六）已成鐵路照尋常路款辦法由中日合資經營路警特别編制（七）已訂約未成之鐵路許日承辦但中國有特别權利（八）中國補簽德約等語本日各圑體公同討論一至四自無異議（五）宜改爲自闢萬國商場（六）（七）宜堅持膠濟路合辦換文濟順高徐路換文作廢否則萬難達恢復山東主權之目的仍否認補簽德約懇電各專使審愼江蘇省敎育會上海縣商會上海縣敎育會歐美同學會寰球中國學生會華僑聨合會中華職業敎育社上海靑年會上海基督敎聨合會上海救火聨合會卅 
[哈埠華俄軍隊衝突之咨報]  
　　海軍司令公署昨接海參崴海軍代將林建章咨文略謂查哈爾濱駐紥俄兵與我國陸軍衝突俄兵傷數人華兵死四人已派陸軍參謀長吳毓西向俄國領事交涉能否圓滿解决現正在交涉中惟日本原駐陸軍四師現又增加一師我國應否增加兵額除分電海陸二軍部參謀辦公處參戰處核辦外相應咨請查照云云藍總司令准咨後已電呈海軍部核示矣 
[全國學生聨合會消息]  
　　黃維時臨别贈言　全國學生聨合會杭州代表黃維時奔命滬上已一月有餘昨日（三十日）接到家電親病甚篤不得已檢點行囊暫予作别且當首途時猶有數言留贈同志略錄如下　同人等來滬宗旨外爭國權内除國賊經營慘淡二月於兹但近來國權是否爭回國賊是否除盡要知内外杌隉依舊飄摇瞻顧前途曷勝駭異爲此復望諸君積極進行堅持到底必也國權若何可以收回國賊若何可以蕩淨即使當秋高氣爽西窓剪燭之候猶宜存聞鷄起舞中流擊楫之心願諸君共勉之云云 
　　提議函告各省組織各界圑體及規復地方自治案　爲提議事吾人自五月四日以來主張拒絶簽字於對德和約及取銷歐戰期内中日間一切不平等之條約奔走呼號於兹兩月雖由全國各界同心協力暫收不簽字於德約之結果而一察外交内政險象環生危機四伏社會上旣無永久圑結之實力自乏隨時互助之精神徒有本會亦覺倉皇無措呼應不靈長此以往政局若不變動固有載胥及溺之患政局卽使變動亦有以暴易暴之虞懲前𪫷後用深杞憂本席等以爲下列各端應由本會决議函告各省各界從速籌備庶可亡羊補牢急進緩進皆有系統之聨絡一致之把握 
　　（一）組織工會農會於各縣縣會所在地　（一）各省各商埠各縣之商會如有必須改良者亟行設法改良使爲平等及普遍性質免致被壟斷於少數作官僚之機械　（一）各縣工會派代表組織全省工會於省會所在地其特别區域如上海漢口北京天津等處由各種工界派遣代表組織工會　（一）各縣農會派遣代表組織全省農會於省會所在地　（一）各省全省學生聨合會商會農會工會派遣代表組織全省學商農工聨合會於省會所在地其特别區域亦如之　（一）各省或特别區域學商農工聨合會派遣代表組織全國學商農工聨合會於上海　（一）各縣由國民自行規復縣自治及城鎭鄉自治各自治會中内附設通俗講演圑演講以下各問題分爲普通特别兩種如下（甲）普通（一）民主共和國國民之責任及權利（二）民主共和國政府及一切官吏之地位（三）鴉片戰爭以後之國恥（四）國民敎育及通俗敎育之緊要（五）民國紀元以後之歷史（乙）特别（一）歐戰期内中日間一切不平等之條約内容及害處（二）締結一切不平等之條約原因及與締約有關係人之姓名歷史（三）我國在巴黎和會失敗之眞相（四）不簽字後宣告各友邦對於拒簽對德和約及取銷歐戰期内中日間一切不平等之條約理由與辦法　以上所舉是否有當祈請公决提議人何世楨連署者黃維時陳寳鍔連瑞琦 
[上海學生聨合會消息]  
　　請各米店監察私運　上海學生聨合會自五四運動發生而後對於糧食出口頗爲注意如有私運出口等情立即派員前往調查設法阻止惟會中並無嚴懲能力故由交際部陳琮君提議敦促米業同人自行結集互相監察有陰謀破壞者與以相當之懲儆昨已發出意見書請米商早日開會公决以期進行復由交際部全體出發到各米店重申前請兹將意見書錄後比自入夏以來霪雨兼旬耕稼不利人心惶惑蘇省爲產米之區民食之天府而近日米價奇昂幾增平時之半據調查所得謂有上海商人偷運出口接濟鄰島之糧食爲獲利之計似此鬼蜮行爲實與賊國無異試一觀察大局糧食騰貴旣爲全國引爲深憂尤爲蘇省切膚之痛我同胞之轉死溝壑者旣不能平糶以救之今於他人反不惜割肉喂之以自取禍則輸運出口者尚得謂爲中國人乎將來四方愁嘆民不聊生祗有國破家亡即使擁有多資亦何所托足我國人之大病在多事蓄積遺之子孫作温飽資於國勢民情一概不問然處於今日開明時代斷不容有此破壞羣衆行爲彼輸米出口者身受社會之唾駡復爲子孫作馬牛但顧目前之微利而昧全國之隠痛果何樂而爲此况多行不義必無善果害國者必至淪爲亡國奴則其子孫果能温飽以終享其遺蓄乎且以吾國工商之凋敝製造之幼稚欲以實力制人已覺甚難所可恃者端賴糧食糧食一缺則大亂必因是而起試問我國民果欲我國之有大亂歟抑欲他人之内鬨不敢欺辱我也據該國汽船公司所報告謂出口船隻幾無貨物可裝載惟一到我國口岸則無不滿載而歸故該公司汽船多運煤而來輸送我國出產物而去是我國民抵制之方已略具端倪獨於出產物則源源供給如其所願尤以糧食爲至顯此猶在位者之押路賣礦頓將我國民全體心力推翻於一旦也近聞某某要人亦陰有接濟糧食之舉以圖取媚我愛國商人正宜乘時奮抗剷除國蠧又安可見利迷心爲猛虎倀米業同人苟能自行結集聨合會互相監察有破壞公議者嚴重處罰敝會願竭棉薄追隨諸公之後以匡其成區區志願甚願欲我愛國各圑體籲請重申米禁與我明達商人一心一德共圖根本上之救國勿明知而故犯勿作僞以自欺邦人志士幸埀聽焉伏惟省察　上海學生聨合會啓 
　　該會旋又接得詳細報告謂奸商私運出口其偷運之法至爲詭秘聞現已偵破一方面繕具公函至海關報請其以後對於此項情事萬勿忽略一方面派代表桂李二君見盧護軍使請其嚴申文禁由護軍使答稱學生關懐民食深堪嘉納此後如有此等情事一經發覺立與嚴辦以蘇民食云云 
　　調查功益社報告　二十九日午後三時有功益社經理沈望雲至上海學生聨合會要求交際部派員前往調查該誴情形當由部長派書記董克仁（民立代表）蔡祚章（省立二師）前往該社在閘北太陽廟前工場寛大所發明者爲淸凉糕及洋菜二種皆由牛毛菜製成牛毛菜出自石島由甯波三江口大昌雜木竹行運來（當時該社曾以發票見示）據該經理云製造洋菜當在冬季今因天氣不適不能實地試騐後祗試驗淸凉糕當場製成所置香料用中國薄荷自己提練嗣該經理請出證明書證明以免人誤會後由交際部通過許可查此項工業雖小而每年漏巵亦不下數百萬沈君如能於此道精益求精他日發達詎可限量 
　　今日學術演講會之内容　今日上午十時該會開第四次學術演講會請朱進博士演講經濟上之平民主義聞其内容如下　一由來　二實施　三平民銀行（一）界說（二）宗旨（三）特點　四德國平民銀行之制度（休爾志式）（甲）歷史（乙）組織（一）主務（二）範圍（三）股本（四）會員之責任（丙）貸欵期限及利息（丁）自助之主義運用之資金全由於（一）股本（二）存欵或（三）銀行借欵（戊）發達情形　（雷愛巽式）（甲）創始（乙）宗旨（丙）股本問題（丁）組織（一）區域極小（二）目的不在營業而在互助（三）責任無限（四）精神在自助不受政府之資助（五）借欵修件（六）全國會社總機關（戊）發達情形　（休雷兩式平民銀行之異同）同點（一）自助（二）會員責任之大（三）便利小產業者（四）無抵押之借欵（五）奬勵儲蓄異點（一）區域之大小（二）會員之性質（三）股本（四）目的在營業與否（五）責任有限與無限（六）貸欵期限與利息　五我或必須設立平民銀行之理由　六我國境况與平民銀行相宜之點　七良果（一）地方可由貧瘠而爲富饒（二）國民自助自治之精神及能力得以增進（三）奬勵儲蓄（四）人將從事生產作業愈勤而不再以盤算子利爲生活（五）由平民經濟而達平民敎育及平民政治之目的 
[學生請辦販米知事之原呈]  
　　前日全國學生聨合會爲海州灌雲縣知事陶士英販米事推舉祁大鵬爲代表會同海州學生代表唐世芫楊允中面謁南京督軍省長請求嚴辦該知事以維民食兹錄其呈李齊軍民兩長原文於下　前因灌雲縣知事陶士英勾通奸商運米出口接濟外人由代表世芫晋謁鈞署面禀一切並請轉呈節略一紙諒蒙鈞鑒現聞白鎭守使來呈内云該市公興泰行玩視禁令偷運大宗食米出口復有供給外人之嫌疑較之私運出境情節尤爲重大若不從嚴罰辦似不足以重公令而維民食擬請將該棧此次卸裝之新米十四囤計七百餘石一併没收變價補助地方公益費用等語又聞陶知事删電禀稱灌邑嚮水市公興泰行囤米一案請加派公正大員澈底淸查等語伏思白使所禀將米糧悉數充公可見私自開禁已成鐵證而陶知事僅云米囤於行已隠有袒護奸商之意查灌邑灌河口時有運米出口等事白使將此次米糧充公其辦法至爲公允乃陶知事請加派公正大員澈底淸查可見其對白使禀復仍有不滿意之表示且灌河口有該縣稽查員周慶章（即周紹文）駐口稽查所有出口各事該稽查員應負責任該奸商運米出口旣不阻止而陶知事往勘勾留七日對於該口稽查員從未嚴責周之舉動當亦陶知事之所授意對於該奸商亦從未懲辦並設法彌縫則其勾通之證據尤屬確鑿又聞白使爲灌河口運米出口事覆北京海屬同鄉會邵長鎔等電内云公興泰私運米七百餘石經山（白使名）查明儘數没收撥充地方公益業經電請軍民兩署核示矣華興公曾經紳商各界禀請查辦惟證據湮没白使旣云證據湮没則以前運米私出灌河口已實有其事尚乞鈞座飭白使澈底根究又據嚮水市商會事務所來電禀稱灌河口生計日裕分臨洪口之生意久爲東海人所仇視故運動學圑藉米案大題衊官汚委希圖破壞灌口等語查此次運米出口灌河口商業之興衰並不發生關係因該地運米即封閉該口乃事理上所不能行且嚮水市商會長係周慶章周係陶之私人與此案最有關係其代辯護尤無價値與前次私用各會長名義電禀飾辭辯護之意相同陶知事慣用卑劣狡猾手段希圖聳聽諒均在我鈞鑒之中前次各界因米案電控陶知事我鈞座自有相當辦法敝會同人處學生時代本不當干涉惟因外交失敗靑島無收回之日祇有不買其貨不售米糧持之常久足以抵制且海屬各縣與靑島僅一水之隔外人兵艦往來測量時有所聞將來海屬各縣必步靑島後塵敝會同人激於義憤不敢緘默故追各界之後電禀前來並派世芫等爲代表除面禀一切外爲此具實禀明伏乞鈞座俯順民意迅將陶知事撤任並乞科以玩法賣國之罪嚴加懲辦爲後之私運者戒則海屬幸甚國家幸甚謹呈 
[山東協會營救商人]  
　　旅滬山東協會因參戰軍第二師長馬良逮捕濟南商民判决死刑特於昨日致函山東督軍張樹元請爲轉令釋放函云少卿督軍鈞鑒敬啓者近聞馬良師長捕商民六人判决死刑竊思商民激於愛國熱誠發爲救國行動即或有越常軌其情大有可原今馬師長竟一律判决死刑實屬操之過急誠恐激起事變影響地方治安在馬師長爲宦魯省祗知承奉强有力者之意旨地方安危漠不相關閣下官父母之邦有維持地方之責齊魯存亡父老禍福皆有密切關係聞馬師長將判决案送呈貴署後未予准行仰見愛商愛民主持正義逖聽之餘感佩何似務乞始終主持迅令釋放不僅爲桑梓造福全國亦利賴之也（下略） 
[魯省公圑代表之通告]  
　　聨合通信社云魯省各公圑來滬代表近發出通告同胞文曰同胞公鍳安福部之禍國盡人而知之吾東當外交之衝受痛尤鉅故疾之尤深該部不審情勢竟忍分其毒燄來此煽惑組織支部招納㚥人謡諑喧播賄賂公行而昌言報館遂應時產出矣一面以金錢聨絡一面以言語鼓吹斥異己攻擊善類欲斷我三千八百萬同胞於萬刧不復又揑造公電虚搆圑體欲推翻我與民同意之沈省長而位以私人以擴張勢力日前農工商學各界聞省長辭職曾致電挽留該報知各界用意之所在竟於十五號假冒十府三州之名義致電政府力攻沈氏並謂各界挽留之電文出於沈氏之虚揑其誣我商學各界之愛國舉動則云受某政黨之運動効某政黨之犬馬凡所以破壞我圑體汚敗我名譽者無所不用其極聞之者固已痛恨之矣至二十號該報又假揑山東和平統一會名義痛詆上海和平期成會和平聨合會之主張各界愈形憤激而遂成搗毁事實矣然初意只欲促其改悔耳不意與之交涉時而該報諸人打麻雀者吸鴉片者竟睥睨一切大肆威嚇衆憤莫遏遂一擁而入收拾其烟賭等具並架出執事張景雲張謙齋薛惠卿等七人皆短衣反接擁送省署省長亦以此等劇烈風潮無妥善辦法遂加派軍警送往檢察廰吾東人民無不稱快乃該黨恬不知恥提起訴訟且唆使馬師長帶多數軍隊實槍架砲揚刃挺戈東奔西突肆行捕逮並强架出商學人等聽其賣國親日之言論且徧懸賞單禁止集會結社散布傳單以此蠻横將何以堪嗚呼吾東之未遽亡者僅此一線光明之民氣耳謂將犧牲乎將不犧牲乎謂不犧牲則若輩之蠻横誠屬忍不可忍謂即犧牲則炳炳然對外之精神摧殘於蕭牆之内訌又誠屬可惜也躊躇兩端莫所適從爰以質之邦人君子共等善後之道 
[金陵大學之赴美學生]  
　　南京金陵大學創辦有年歷年有畢業赴美留學者而以本届放洋人數最多計十三人定於八月十六日二十二日分乘哥倫比亞南京兩號出發兹將該校赴美學生姓名籍貫擬入學校擬習科目列後 
　　程錦章　皖　　敎育　　　哥倫比亞大學 
張枝一　同上　同上　　　斯達夫大學 
洪有豐　同上　圖書館　　紐約大學圖書館 
董志道　同上　敎育　　　哥倫比亞大學 
潘健卿　同上　哲學　　　同上 
陳廣順　粤　　農藝化學　康南耳大學 
沈慈輝　蘇　　農學　　　同上 
徐正鏗　同上　育種學　　同上 
陳翼祖　浙　　銀行　　　哥倫比亞大學 
周德熙　蘇　　商學　　　伊利諾大學 
張宗誠　同上　同上　　　同上 
劉靖夫　同上　同上　　　培爾塞耳非尼亞大學 
江鴻起　同上　同上　　　同上 
王善之夫人　同上　幼稚園　　俄海俄大學 
[寰球學生會歡迎淸華護送員]  
　　昨晚八時寰球中國學生會假座一品香設筵歡迎淸華護送員劉明碩士座中有黃漢樑朱進楊伯謙三博士任筱珊鄺煦堃張貢九李松濤劉大鈞俞希稷葉貢三吳惠榮孫昌克諸碩士西林公子岑心叔中國銀行行長宋漢章湯節之趙厚生韓玉麟郭仲良吳和士諸君散席時已鐘鳴十一下矣據劉君說淸華學生至昨日止已到三十五人今明日均可到齊云 
[南京組織和平統一會紀聞]  
　　自南北和議復活後一般政客調人異常活動兹又聞有某調人於昨日乘滬寗火車赴寗擬在寗組織和平統一會疏解南北爭議並請在野名流襄理斯舉而滬上亦擬組織一種連帶機關云 
[吳佩孚復平和期成會函]  
　　全國平和期成會接衡州吳師長函云敬覆者弭亂必除其本消禍必塞其源徐樹錚禍亂之本源也貴會蒸電請政府收回任籌邊使之成命撤廢籌邊官制案并嚴令徐樹錚母得再干預要政誠爲拔本塞源之計無任欽佩極表贊同攷莽操師昭劉裕朱温之輩封國公加九錫皆係自封自加陽辭陰受然亦幸逢其時耳若遇漢高祖明太祖則陳鈽胡惟庸等早已身爲虀粉又如尉遲敬德折李道宗之齒太宗兩言而股慄宋太祖臥楊之側不容他人鼾睡以杯酒而解兵權以威以恩皆能駕馭雄嚮今徐樹錚之惡甚於莽操諸人不聞政府有一事之違拂有一語之譴呵貴會謂淸議不能爲徐樹錚寛亦不能爲政府諒誠篤論也抑佩孚更有進者徐樹錚種種不法洵足障碍和平然先除障碍以使和平似苦於驟難辦到勢必至統一無期查和會議事原非如國際交涉簽約即成鐵案亦非如外交一步不可輕讓凡一切疑難無妨留作懸案以俟將來解决先由雙方代表推誠相與勿存瞻徇之心各任擔負之責速謀統一統一後有完全之政府有眞正之民意有國家之勢力有神聖尊嚴之法律徐内奸禦外侮和衷共濟庶政維新雙方之目的皆可達到否則猥言永久之和平恐一日之和平亦不可得也如諸公以爲不謬即祈斡旋雙方代表一致進行祇頌公祺吳佩孚頓首七月十九日 
[朱葆三復擔任商會會長說]  
　　英文滬報云上海總商會會長朱葆三前已辭職已數星期傳說辭職原因由於其子卽在某日人商行充當買辦者不謹愼之舉動兹聞朱之辭職書現已切實撤回朱已受其同事之勸復擔任商會事矣急進派主張透徹改良商會其所請求之會員會已經展期兹定於八月四日開會云 
[商會會員會前之董事談話]  
　　上海總商會訂定四日（即陰曆七月初九日）午後新鐘三時開全體會員會已預發通告並入場券請各會員届時一體蒞會與議已紀前報兹聞該會董事會已將會務應興應革事宜開董事會迭次討論以便提出各種案由届時交議昨日午後三時又開董事談話會將近日所有經過之各事件公衆磋議良久編入議案以便於大會時報告 
[關於疫症消息種種]  
　　公共工部局衛生處昨日發出綠色紙印以黑字之防疫傳單飭人分貼界内各處俾一般居民知此次疫癘之所由來而制止之兹將傳單言詞錄下（一）現因霍亂盛行仰居户謹遵衛生處規例傳單若欲得此規例可向衛生處領取（一）飲食各規例望分外注意一切食物應熱食或初熟者方可入口一切冰凍或冷食品應忌惟茶最善所有新鮮菓子更有切開菓物或蒼蠅接觸各物一概應忌以蒼蠅係傳帶霍亂等症（一）患霍亂者在靶子路隔避醫院可以接收　公共租界内自被疫癘侵入後勞働界中人患者什居八九各行工頭因營業關係莫不憂形於色而水木作主尤甚以其爲人建築房屋合同上皆書有限期告竣字樣前以霪雨停工多日内地製造碍瓦之窰以及磚坯等類又大半被水侵化造屋原料旣不敷用已有愆期之勢今工人忽皆染疫工程更難進行且此次時疫傳染迅速深懼未患者接踵而起將來萬一不能如期蕆事難必業主不發生時間糾葛爲欲預防此層故各作場主爰集衆議决從權辦法三端（一）關於緩無可緩之建築物仍爲竭力趕造（二）其有可以暫緩之建築物則爲停止俟疫氛稍殺卽行工作（三）此次係屬天災非人力所不逮萬一將來不能如期完工損失一層應予豁免要求各業主許可免致日後再起口實云 
　　閘北恒豐路浙寗水木公所工業醫院各董事議另設一時疫醫院覔取相當房屋尅日開辦已記雨前報兹悉該院連日正在籌備一切所需經費已由梅園别墅姚新記浙寗水木公所董事張繼光二人認捐五千元陳磬裁等認捐一千元仍以黃筱堂爲醫院主任另聘西醫徐生棠等主治疫症所雇看護員均係紅十字會舊人以資熟手一應庶務由楊仲言擔任惟閘北地方苦無合用之房舍前日經張董邀集同業各董事開特别會議該院即設於公所之内衆董一致贊成如尚不敷用擬借閘北慈善圑餘屋爲頭等病房並函聘市經董錢貴三慈善圑主任王彬彥爲名譽董事預定陰曆七月初六日開院 
　　浦東一帶時疫蔓延日廣洋涇鎭附近倪家宅陸家宅等處幾至十室九病死亡相繼該鎭棺木店共有十餘家每家每日至少有四五具棺木售出街市行人頗現一種愁慘之象其他沿浦一帶東至居家石橋東溝等處及西南一帶三林塘六里橋南碼頭周家渡等處均已延及患者日多内地奉南等境内亦已發見奉賢西門前日一日間患霍亂吐瀉急痧死者有七八人南匯大圑近一星期來患前項病症而死者計有三人 
　　浦東洋涇市經董劉頡雲潘作臣鑒於近日時症流行鄉民大都不知根本防範施救僅汲汲於迷信之舉深抱隠憂故特函請浦東靑年圑演講隊及演說家陸事天演講衛生防疫方法該圑演講員楊立人張秋來朱文新成培林等携帶關於衛生事項之幻燈影片偕同陸君於昨日午後渡浦出發矣　浦東西兩岸各公司碼頭小工患疫死亡者不少而避疫遷移返鄉者亦有大半故各公司輪船抵埠時裝卸貨物無人扛運本埠太古公司大班日前致電天津太古公司在該處代招小工三百名來滬以充扛運裝卸當由津公司招齊二百名趁該公司通州輪船於昨日午後抵埠聞該項小工工資每月十三元宿食由該公司供給云 
　　本城大南門西中華路接引庵内設惠安施醫給藥社定於舊曆本月初八日開辦自上午九時起至十二時止凡遇病者到社求治不取分文社内復請内外科醫生侯康伯張愼齊等助理一切　住在滬城西門内金家牌樓之俞阿狗向在西倉橋某紳家爲包車夫前晚事畢歸家至十二時忽染時疫當因時在深夜家中草率施治擬待天明送醫院求治迨至四時許即已氣絶昨日午後由家屬成殮　又俞家某姓媳某氏年二十餘歲昨晨亦染時疫急請西醫到家診治因該氏產後未滿旬日且受疫已深該醫當場拒却家中人欲送南市醫院則已不及旋卽身死 
　　滬杭鐵路南火車站站員林叔平於前日偶患吐瀉之症救治不及遽爾身死距起病時間僅八小時先二日其婢女患此項時症而亡其妻繼之共計不及三天死三人云 
　　淞滬警察廰長徐國樑昨日調令所屬各區署所云爲嚴令事照得本廰長前以本埠發生時疫傳染甚速卽經取締食物飲料訂立章程布告人民並通令各區隨時切實取締在案兹查市上所售一切食物品其遵章辦理者固多其不守定章者仍復不少當此疫癘盛行之際豈容該商販等任意藐視功令破壞公共衛生兹經本廰長復訂立個人衛生方法布告人民一體遵守誠恐人民故意違犯應仍責成各區隨時切實取締除分行外爲此嚴令該署所務仰遵照本廰長迭次頒發各項取締章程隨時查察從嚴取締倘再玩忽將事定予該管官長以相當之處分决不姑寛凛之切切此令　又發布告云爲布告事現在上海地方時疫閙的狠利害推其原因固由於入夏以來雨水過多氣候冷暖不一然亦由於人民太不講究衛生對於飲食起居大率不知愼重一旦得了時症往往不可救藥甚至傳染他人死亡相斷實在可怕得狠本廰長一再爲你們想那避疫的法子如取締市上一切食物飲料咧如飭區掃除垃圾淸潔道路咧如規定人民傾倒垃圾要在早晨十時以前一切瓜皮菓核汚穢之物不准隨便抛棄咧這種方法無非是保全公共衛生的意思但是個人衛生也應當格外講求的本廰長又爲你們想了幾種個人衛生的方法第一無論晝夜不要赤膊因爲赤膊那蒼蠅蚊子近身最容易傳染疫氣第二不要露天睡覺因爲露天睡覺最容易感受風寒的第三不要吃腐爛的瓜菓因爲腐爛瓜菓最容易壞人腸胃吃了要吐瀉的第四不要飲冷物如市上小攤所售冰忌淋荷蘭水之類因爲一切冷物與衛生最有危險的第五所住的房屋要時常開放窗格流通空氣格外打掃潔凈以年所說不過舉其大概總而言之一切起居飲食要人人自己當心格外愼重自不致發五疫氣了但本廰長一再布告總是爲你們衛生起見你們如果有意違犯本廰長就要干涉隨時罰辦了切切此布　淞滬警察廰衛生科長昨日致所屬各區署所函云逕啓者近日疫症流行傳染甚速病者死者每日甚衆若不調查情表不足以籌防患爲特分發時疫逐日報告表一紙希即飭警隨時隨地分頭調查發見染疫者無論患病或死亡表塡明並本日境内有無染疫之人務須每日 
 
 

Page 11

 
 
下午六時以前塡表送科以便彙案備查是爲至盼 
　　天津路時疫醫院每日求治者不下二百五六十人凶病十居其七該院醫士有寳得力杜得樂吳少谷徐生棠林春山李培德楊鍾甫黃世康任積餘陳志莊孫紹聞朱小舫周諷詩等日夜輪班救治該院自開幕至今日（二十九）下午四時止已有三千另六十九號注射鹽水者已達一千一百八十八人病故者二百二十六人内中八成係未診卽故及未進院内已經氣絶者該院前爲院所不敷於用曾商借閘北天通庵中國公立醫院停止别症專供時疫醫院寄養病人可容二百餘人今因病人逐日增加仍復不敷又向北京路紅十字會市醫院借定暫用然疫氣愈發愈烈該三處醫院皆已擁擠非常昨由朱葆三向仁濟堂說明當由葉仁齋提議將該堂新購之大沽路一號大洋房一宅後連華式五樓五底大天井前後四廂傍有大空地一方借與時疫醫院作爲養病分院不收房租後由時疫醫院院長沈仲禮寳耀庭煩葉仁齋同往大沽路觀看當即議决修葺限二日完工後即將天津路時疫醫院之巳診養病者搬入以免擁擠 
　　法租界恊濟施材善會係捕房内外部辦公華人捐資組織已歷多年凡遇界内旅客貧病身死者經人開具事實懇由會員報告辦事處派員調查屬實即由會發給衣服棺木及石灰炭屑等類令夫前往收殮抬送義塜浮葬兹聞本埠自發生疫癘以來赴該會報請給棺者每日自三四口至八九口不等日無間斷爲往時所未有云 
　　文滙報云太古通州輪船星期一夜因有華人一名死於船上故在吳淞待騐以防疫氣直至星期二日午時始駛至上海 
[紅會新舊副會長之交替]  
　　新任中國紅十字會副會長蔡廷幹自京來滬後暫寓大東旅社昨日下午四時爲新舊交替之期新舊兩會長均未蒞會當面交替蔡會長係派新任理事唐露園爲代表沈仲禮則派江趨丹爲代表將該會各項册籍文件彼此檢點交收云 
[湖州報告水災情形]  
　　昨日本埠仁濟善堂堂董朱葆三施子英王一亭等接湖州旅滬同鄉會函云敬啓者湖屬霪雨爲災尤烈廬舍人畜漂流無算迭據各處紳董報告求援已於前月二十七日開會籌議辦法昨接一翁函於星期日午後議辦蘇浙皖水災振務同時弟等正在絲業會館集議以故不克分身趨前代表湖屬報告災狀殊抱歉忱但弟等人微言輕此次災廣且重力恐不足以濟事素仰先生宏濟時艱自必一視同仁澤及湖屬用特肅函陳報代乞恩施翹企雲霓無任叩禱專泐敬頌德綏諸惟慈鑒湖州旅滬同鄉會楊兆鏊等謹啓聞該堂接報告後不日將開會集議派員前往查放云 
[豆米業愛國聨合圑之通告]  
　　南市豆市街豆米業組織愛國十人聨合圑業已次第成立昨日刋印通告各圑員云敬啓者本聨合圑規則徽章儲蓄簿據等項業均預備完竣已訂定陽曆八月一日成立望各同志照章塡就志願書向豆市街麩業公會莊樊二君處報名隨繳費用大洋兩角（此費祇收一次）又儲金准自陽曆八月開始起收應於本月二十五號至三十號預繳（惟初次基本儲金應量力多繳每人能滿一元最佳以後每月至少大洋兩角愈多愈妙）又經常費銅元三枚亦望一併照繳以便登入簿記當即發給每人銀質徽章一枚儲蓄簿一本應繳儲金如逾三十一號期須下月計算起息至全部職員應俟報名滿三十圑以上照章投票選舉合併聲明 
[實行新稅則之預備]  
　　江海關稅務司賴發洛君以明日（即八月一日）爲新稅則開始實行之期昨特將各項新章細則分發華洋辦事各員以本星期五（即一號）爲新稅則施行之期仰各知照前頒布告辦理云云 
[漕運護照數之電知]  
　　海關姚監督奉財政部沁電漕運護照本部已會同内務部發出運照二千五百石應照騐放等因并奉齊省長令知前項第一批運照計二千五百石外此後已電部暫行止發仰即遵照云 
[海關焚土又定明日舉行]  
　　江蘇特派交涉員公署昨接江海關姚監督公函云逕啓者本關焚燬緝存私土前以巡船外出二次展期復經知照尊處在案兹接賴稅務司來函所需巡船火夫人等業已籌商派定准於八月一日上午九時開始焚燬請先期通知代表監視各員屆時前往浦東窰廠監視並轉知派定軍警臨時守護等因除分致外合再函達請煩查照並祈轉知云云 
[倡設恒大紗廠之進行]  
　　浦東楊思橋方近由滬紳穆杼齋等招股建造廠房倡設恒大紗廠所有機器等件已向美商愼昌洋行訂購議定於六個月内運滬定銀業於前日照付彼此簽訂合同約計明年陰曆二月間可以開幕出紗云 
[印人槍傷碼頭小工案近聞]  
　　二十一日下午浦東大來洋行碼頭掮貨小工互毆被管棧印人擅放獵槍擊傷小工楊四兮黃三嬉等情迭誌前報兹悉楊四兮經送入醫院後因傷重醫治無效於昨晨身死其家屬即投大來洋行管碼頭西人寫字間哭求撫卹由西人給予百元自備棺木收殮黃三嬉則傷勢醫痊已可工作聞開槍之印人今尚拘押水巡捕房云 
[拿獲太倉刦案逸匪]  
　　搶刦太倉西涇鄉項惠卿家案内之吳阿根沈小榮二名前經在滬緝獲解歸太倉訊辦在案兹由水警第五隊隊長池月喬偵悉此案逸盜現匿上海公共租界爰特飭探來滬查緝昨由偵探李德標等在滬北拿獲張阿四王小麻子二名暫送高昌廟水警第三隊管押候即備文解往太倉歸案訊辦 
[葉德齋轉解松江歸案訊辦]  
　　松江縣境五厙地方朱士富家前被盜持械搶刦財物本案現由駐滬水警第三隊王隊長查得此案盜犯匿於本埠租界故特飭探李德標顧春根前往租界跴緝業經該探會同捕房包探緝獲葉德齋一名解由公廨訊判准交來探帶回昨經水警王隊長將葉備文派警解往閔行水警第一區公署轉解松江縣歸案訊究 
[鐵路减輕火油運價]  
　　滬寗杭甬兩路裝運火油往返各站曾經該路局長於民國七年六月一日規定特價通飭遵行在案兹悉該兩路現爲減輕運價體恤商艱起見昨特改訂辦法通飭實行其文如下　自本年八月一日起中文貨章第一百十五頁内滬寗鐵路特價表内火油（裝煤油車者）特價着即取銷改照下開二等品車價收費歸貨主擔任意外並照裝載危險及有害物品各條規辦理　上海北站至蘇州往返每車各十九元　上海北站至無錫往返每車各二十三元　上海北站至常州往返每車各二十八元　上海北站至鎭江往返每車各三十二元　上海北站至南京往返每車各四十二元　鎭江至南京往返每車各十七元　滬杭甬鐵路中文貨章第一百五十頁上海南站至閘口之火油特價原定每三十噸車三十七元五角着改爲每三十噸車三十五元仰各查照 
[那戈雅號輪船今晚可抵滬]  
　　英文滬報云大英輪船公司之那戈雅號載有棉紗七千零十一包棉花八百九十三包於星期一日午後駛離香港約星期四日晚間可抵上海 
[學校消息併紀]  
　　嶺南中學　嶺南中學學生分會擬設一嶺南平民義學而苦於經費無出爰特發起演劇籌欵定於本星期六晚假座上海大影戲院請大風社同人集演新劇所收劵資除開消外悉充辦學經費 
　　市北公學　市北公學學生分會昨發通告云逕啓者本會前曾組織負販圑原欲提倡國貨藉便隨時宣講嗣因天時漸熱即行停止進行惟查近來外間每有假冒學生名義沿途呌賣藉圖謀利殊於正當之學生名譽有關本會有鑒於此自即日起取消負販圑此後設有以本會名義在外負販者即屬假冒特此通告市北公學學生聨合會謹啓 
　　民生女學　法租界貝勒路民生女學分會自舉行散學禮後寓滬會員仍在上海辦事其餘皆先後歸鄉各向其本處鼓吹並報告各地情形昨日該會接到會長趙子方報告數則節錄如下（寗波）各地抵制之最力者首推寗波以商學兩界能一致進行近日復由熱心者提倡在黃包車夫號衣之背面俱書（熱心愛國）（五月七日）（母忘國恥）（勿五分鐘）等字誠可諷也（定海）此間各圑體對於抵制亦甚熱心而女學界奔走尤忙子方遂聨合組織女子救國圑蒙熱心者贊助頗有成效現已着手進行分赴各處化裝演講惜鄉人程度太淺於國事未能了解必反覆言之始知一二亦可痛矣又此間有商人吳泉松初頗熱心願將値洋三百餘元之某貨付之一炬各圑體爲之分發通告諸衆參觀後忽昄悔各圑體異常憤激欲痛擊之由學界苦勸始止 
　　坤範女中學　新閘梅白格路頤康里坤範女子中學開辦以來來學者日多暑假後該校校董及敎職員已開會數次討論下學期進行方針僉以注重工藝提倡國貨爲入手辦法蓋自五四風潮以來羣圖抵制但國貨寥寥供不應求近來糖貴之事可爲明證所以根本解决不在僅事抵制更當提倡國貨當即議决於下學期始將學生組成數圑分頭演講宗旨（一）專事勸人提倡國貨（二）改良國貨以供社會要求（三）勸告商人勿僅事投機當風潮初起時新式國貨雨傘僅售每把五角今已漲至七角此種經營未免眼光太短蓋今正推銷國貨之絶好機會苟能積極進行勤求改良則將來之暢銷可操左券獲利之久而且豐不言可喻何必祗圖目前小利以厄國貨銷路云並聞其餘如添聘敎員擴充校舍等事已佈置就緒開學定於陽曆八月五日即陰曆七月初十日云 
　　同義學校　法租界打鐵浜中華同義義務學校由陸胡雄飛女士開辦已届七載兹爲第二次廣招義務生起見特印簡明白話傳單五千餘份沿途分發逢人開導定於舊曆七月二十日開學除國民科外生活科（即乙種商業）中乙丙兩組亦有餘額凡確具高小一二年級程度而家道淸寒者儘可前往報名入學均免繳學費云 
　　剌繡學校　兹有一潛心美衛之女士名姚素風者爲提倡我國繡學起見在法租界麥賽而蒂羅路寳康里創辦中國制繡學校專收閨秀學費全免業已部署就緒定於巧日開學聞該校不但專攻剌繡且授以普通智識誠女界生計問題上之一助也 
[組織勸用國貨宣講圑]  
　　旅滬公民舒軼凡計健南莫紫珊等近集同志在老北門升恒里組織勸用國貨宣講圑於昨晚開成立大會首由計健南報告開會宗旨繼由莫紫珊提議發表謂吾等辦事須有眞正精神不可安逸放棄末由舒君沈君等相繼演說均不外推銷國貨計畫並推定理事計健南評議舒軼凡莫紫珊計靜生言世馨交際沈資田舒驥臣莫紫蔭計靜齋文牘費士林書記言世馨調查莫紫珊舒軼凡沈醒幻又通過宣講圑章程及特别圑員辦事細則閉會時已鐘鳴十下矣 
[日新廠營業發達]  
　　杭垣日新機織綢緩廠所出各種時花綢緞早已風行海内現値提倡國貨之時絲織品尤爲重要是以二馬路該廠駐滬發行所昨有津帮錦章香港永安公司客帮天成永等預定秋季貨品裝箱出發甚多聞此項貨品尚係四五月所定云 
[靑浦同鄉會臨時大會記]  
　　昨日下午三時旅滬靑浦同鄉會在浙江路貽德里會所開臨時大會到者十六人會長陸達權報告本會前因鄉人葉其松等發起松靑電車謡言私納洋股曾函請各官廰澈查不料本鄉李秉忠俞慧珠二君誤會詞意大加謾駡本會曾專函李俞辨誣李俞又登報痛詈弟以前函僅出弟與副會長胡伯承君及方炎初君三人主張遽行發出致全體會員受人反對弟等深爲抱歉只得辭職以謝諸君衆聞言多數主張會長等無庸辭職前發論松靑電車事函並無袒護發起人葉其松等之言他人苛責可置弗論王鈍根起言本會章程於大會及職員會之開會并未規定法定人數致蹈少數專斷之嫌似爲缺點應請修改衆議决增加一條（大會以五分一以上之出席爲法定人數職員會以三分一以上之出席爲法定人數）又會計張子良辭職衆亦一致挽留六時散會 
[兵工廠電請撥欵]  
　　上海兵工廠所需製造軍械工料銀兩向由陸軍部撥欵開支本年因國庫欵絀久未奉發該廠謝總辦挪欵已達百餘萬金近因軍用槍砲及各種子彈奉令趕造甚急而無現欵昨由謝總辦電呈陸軍部請爲撥欵濟用 
[露蘭春眞假父之訟案]  
　　鹽城人俞志采現住浦東爛泥渡鎭開設燒餅店伊妻朱氏曾於十餘年前帶同親生七歲女孩小圑子潛逃四處找尋杳無音信直至去年六月間俞接得伊女小圑子由漢口寄來一信内云母親已與山東人張四（即張雲山）結爲夫婦女被張逼勒唱戲現改名露蘭春等情俞正擬往漢口尋訪而張四忽於七月間帶同朱氏露蘭春來滬在法租界共舞臺戲園唱戲現經俞偵悉張四住於城内九畝地附近故於前日延請律師呈訴上海地方審判廰核准飭將張四朱氏露蘭春等一併拘案訊得兩造供詞各執判張暫行交保定於三十一號（即今日）開訊 
[軍官與妓女之糾葛]  
　　步兵十六圑軍需官王文詔前曾欲納寗波妓女張鳳寳爲妾因鴇婦索價甚昂中止嗣該妓投當地善堂留養擇配米幾由王之家丁陳祥瑞將該妓領來上海賃居閘北寳山路升順里王不時前往近日不知因何王將鳳寳賞與該家丁鳳寳不願大起衝突與陳互扭至五區警署轉解司法科核辦 
[擄人勒贖案協傳妓女作證]  
　　楊日華因擄人勒贖事發經地方檢察廰預審起訴同級審判廰訊有案中要證妓女雪文（即老六）住居公共租界福州路和心坊二百二十號門牌昨由該廰備文派警投請老閘捕房加派中西包探協往將雪妓傳至公共公廨請究即據中西包探偕來警上堂訴明前情訊之雪妓供稱審判廰爲楊日華擄人勒贖事傳我前往作證但此事並不得悉投案質證亦屬無效等語王襄讞核供商之英卓副領事判雪技暫退候錄供函復審判廰查照 
[拆梢不遂擅搬食鹽]  
　　流氓徐金法日前糾黨啞子同至法租界小東門外黃浦灘向船户李登林拆梢不遂將李船上所裝之食鹽擅自搬至岸上希圖運至别處售賣適有巡捕到來查見當將徐等連同食鹽一併帶入捕房由原告票明拆梢情形詰據徐等供認拆梢不諱諭令管押聽候解堂訊辦 
[汽車撞壞黃包車之科罰]  
　　郭炳裕在靜安寺路開駛五百五十四號汽車不愼將陸廷法所拉黃包車輪盤撞損當經四百五十八號印捕查見抄明汽車號數禀廨出單於昨將郭傳至公共公廨請究經中西官訊明判郭罰洋三十元充公以儆 
[債案缺席判决]  
　　股票掮客英國人海司在公共公廨呈控周阿炳（即周阿品）欠銀二萬餘兩一案昨晨由廨傳訊據原告代表律師上堂譯訴被告得悉原告起訴後已於六月二十六號避匿屢奉堂訊不到應請照貴公堂第十九條缺席判决云云中西官核供以被告旣不投質准律師請求應即缺席判决着被告按照原告控數還銀 
[捉臭蟲幾兆焚如]  
　　大東門信大仁銅器店學徒於前晚收市後手持洋油燈在臥牀上捉臭蟲火燃蚊帳一時濃烟四佈火光熊熊經救火會員急取皮帶汲水救熄祗燬去零星雜物該處崗警即將該店執事解局究罰 
[缸棧失火即熄]  
　　法新租界愷自邇路潮州山莊弄内某缸甕店棧於前晚十點時不戒於火凉棚上火勢四射幸該棧人手衆多急取水灌救即熄故未成災後由捕房得悉飭探周寳生前往將該棧主傳入捕房聽候核奪 
[茶館聚賭之科罰]  
　　金阿根近在北蘇州路八百五十五號門牌開設小茶館任令茶客在内賭博抽頭漁利前日被一千三百五十七號華捕查見將賭具帶入捕房禀明捕頭轉請公共公廨出單於昨將金傳案經中西官訊供之下以金不應違章着罰洋五元充公賭具銷燬 
[車站查獲帶烟犯]  
　　嘉興人鍾丙南昨晨携帶烟土八包約重二三十兩擬乘南站火車販往嘉興私售當被巡警查獲解送二區警署轉解警廰訊罰 
[帶土保洋充公]  
　　粤人吳錦芳前日不知在何處携來鴉片烟土一包藏於身畔行經北蘇州路土之氣息爲巡捕所聞遂向抄出前項烟土連人一併帶入捕房經捕頭飭吳存洋一百元保出昨由公共公廨傳訊吳錦芳避匿不到遂由一千三百二十八號華捕偕包探陸連奎上堂禀明查獲烟土連人帶回捕房存洋保出情形並將烟土呈請中西官察核之下判被告臨訊不到着將保洋充公烟土送關焚燬 
[偵獲行竊支單之西崽]  
　　紹興人朱文德向在公共租界黃浦灘一號門牌南滿鐵路公司爲西崽於本年五月一號竊取計洋七千七百五十元之滙豐銀行支單兩張冒領現洋逃逸經該公司經理日本人某氏查悉當經報捕請緝在案前日經總巡捕房包探婁寳生偵悉朱匿跡地點禀明捕頭協同西探堯克前往將朱查獲吊出現洋四千餘元一併帶入捕房押至昨晨解送公共公廨請究先由中西包探上堂禀明前情繼據原告代表律師上堂陳述案情以原告係屬日商應歸日領陪審云云中西官核供判朱押候禮拜六日領堂期解訊 
[獄犯病斃]  
　　案犯張小關前因犯案由地方審檢廰訊明判决監禁三個月扣至今年六月二十五日期滿本堂省釋不料該犯忽染疾病發送新普育堂醫治無效延至昨晨斃命由堂中以電話報告到廰請騐旋據屍妻張羅氏投案禀求免騐情願自行收殮梅廳長准如所請着具結送查趕緊收殮 
[交涉公署批示照錄]  
　　江蘇特派交涉員公署據黃壽臣呈爲船沉命亡謂轉美領責令肇事船户賠償撫卹等情昨發批示云呈悉花旗公司五桅機器帆船駕駛不愼侵越航線致將該商雇用之船撞沉其舵工梁洪之慘遭斃命屍身無着殊堪憐惻航行不遵水線該帆船自難辭咎候據情函致美領知照花旗公司責令分别賠償撫卹以𠰉公道而重生命此批 
[誌謝]  
　　昨承銀行週報社惠贈一百零九期銀行週報兩册又商務印書館贈第六卷七號學生雜誌一册書此併謝　又神州醫藥總會贈解縣丹十瓶謹當代爲施送 
來件 
[上海總商會近事之談片（穆藕初）]  
　　歐戰告終外人挾全力以經營遠東商務上海實首當其衝而外人之在上海設有商會者凡有四五國觥籌交錯聨絡友誼於商務知識外更須具有外交知識之專對長才然則向之僅富於商業經騐而未諳外交方略者對兹不免有難色矣 
　　當南北議和時我國之大政治家大學問家及偉人名士麕集滬濱而上海總商會素有虚聲各方面之來探察商民意見者頗衆而上海總商會介於兩大代表圑之間應付遂不易然向使僅僅對付兩方面尚非難事而對付無數方面斯爲難矣椿括言之自辛亥迄今上海總商會除依據商會法第十六條行使職務外又增加國事外交兩項國事日非而商會之新職務亦日繁外人日求擴張商業而商會之外交亦日劇於是主持商會者左支右絀應付一切即不能面面俱到矣此皆會長與會董缺少來門學識有以致之雖然會長會董缺少專門學識以致○事會長會董不能獨任其咎也何則蓋會長會董皆會員所公舉向使會員而能尊重其選舉權則愼選賢能會務當不致有隕墜之憂也然而今日會董等百口不能辭其咎者則違背商會法第二十四條再被選者以一次爲限之一語故世襲會董及把持會務之說所由來也今幸會員覺悟日後選舉時當能一掃從前之積弊歟 
　　我國自辛亥革政以來民氣勃勃發思潮泉湧革新觀念亦如春筍之怒生第主張迭出遂致意見紛歧討論是非研究得失本開會時所習見原無足怪惟據理辯難則可肆口嫚駡則不可奴視當事而傷人人格則更不可蓋一機關之辦事人確係公僕然公僕云者爲社會服務之謂並非爲人奴僕之謂也㺺目睹此等侮辱知其不可以爲世訓故不嫌辭費而贅述之 
　　徐君菊如等六十五人以會長問題請求開會會董贊成之擇於七月二十六日開臨時大會而事前徐君等登報設立籌備會並發三聨單通告此種舉動合法與否玥法律觀念淺薄無從懸揣然因此舉動引起陳炳謙君等一百十五人之反對致臨時大會不果開而會董等以不得開會解决一切懊喪殊甚會董等以爲此次改革會章實爲急務於是依據上海總商會章程第十條第二項召集全體大會决定八月四日舉行解决重要會務玥深信陳君炳謙等對於六十五人之圑體並無意見不過借此機會研究會員應守之範圍而本會全體會員對於會務素具熱心此次召集大會實行改革度必有一致主張而變更會章關係重大照商會法第二十八修有會員三分之二以上到會得到會者三分之二以上同意方得决議是故各會員當認定宗旨盡力會務庶能收效設使到會者不足法定人數或足法定人數而意見紛歧則此會雖開等於未開則改良會務之期望仍歸泡影故玥敢爲此次大會乃試騐會員是否眞正熱心改良會務以至會之人數及會員之態度决之言行並顧古訓昭然願我全體會員共勉之 
雜評二 
[今後之山東（庸）]  
　　山東自張樹元宣告戒嚴後情勢爲之一變讀旅滬山東協會及山東各公圑代表之文電魯人已全處於軍政齮　之下不特言論與行動無復目由之餘地即生命亦懸於武人之手幾無安全可言蓋今日武人之所謂戒嚴直格殺勿論之變相耳 
　　魯人受外交上種種之戟刺其憤慨不平已有不能自抑之勢政府不稍納魯人之請求以緩和其不平之氣已不可解乃復徇某派與軍閥之要挾易魯人所不願易之省長而魯省之軍政當局更變本加厲施此倒行逆施之手段激之使流於横决吾不知今之當局究何居心而專爲他人造機會也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
實談 
[郵苑瑣話（四）] [  秋葉]  
　　古巴加奈大等地郵票圖案有用地圖者加奈大之郵票於一八九八年發行通用於各殖民地故作世界全圖以美洲居中央凡英領之地俱染赤色爲别其下端更縈以詩句曰惟吾有大國自古無等倫（We　hold　a　vaster　Fmpire　thanbas　been)蓋此愛國詩人路易摩利斯行作一章之末句也英之殖民地遍於地球今猶如故豈其言之驕哉 
　　郵票圖案但用文字者最以爲簡單今日已不多覯當英人初伸展勢力於南斐時波阿殖民地有新共和國起自一八八六年迄其翌年發行一組十種極粗拙之郵票即用活字逐日排印順次列國名價格月日成五行以紫墨水印於粗白之紙上說者謂亘兩載至被屈蘭斯維亞併吞爲止殆無一日間斷但今日所可見不過零落不全之數種搜集家皆視爲希世之珍焉是亞細亞各國多有用文字圖案於郵票者如加布爾之夏利地方一八七二年所發行者似咒非咒不可辨識甚爲世貴又阿富汗用文字圖案郵票貼函而時嘗撕其一角以爲王領郵局消印之代亦奇俗也 
　　郵票以數字作圖案者亦流行於昔日如德如丹麥如意皆然德國舊時南北各州之郵票可以兌換銀幣或銅幣故中標一大數字背景用網紋極爲工細以杜私印今概屬珍貴之品而贋造者亦時時見之其據以爲鑒别之點蓋甚微也 
　　因紀念發行之郵票必依據所紀念之事實特爲圖案故精美者極多其票面必記入紀念辣實之年代與舉行紀念之年代故一見即可辨識 
新智識 
[童子軍游戲（續）] [  上虞陳伯源譯]  
　　此種游戲有時畫一足球塲圍於臺上每邊可五人其他規模一如足球之戲以其小球吹達標竿内者爲勝惟此游戲殊非易易 
　　（十三）師畫 
　　參賽諸人環臺而坐居右一人試給一圖（一人一物皆可）其右一人則筆筆摹之更右一人則再摹之如是以次輪摹及第一人畫畢即集諸圖而比較之第一人之繪畫也次序務須顚倒蓋使他人當其未成之際不易猜度而爲何物也 
　　（十四）記憶競賽 
　　隊長或排長先熟誦詞章十句集隊環立聽之誦第一句使第一人效之然後第二人誦之第三人誦之如此輪流及畢圑長再誦第二句諸員再依次效誦如是而往迨其十句皆已誦過隊長使隊員一一全誦之稍有錯訛即令退去完備者實不易也 
　　（十五）問答 
　　隊員席地而坐隊長設種種通常問題依次一一詢之每有答對者給以一分以其積分最多者爲勝種種問題大致由各地段而異例如最近電局是在何處或滬寗路線長可幾里故此種游戲不獨藉以考試答者之閱歴且有增進問者知識之功也 
雜錄 
[夢行述異（下）] [  瘦鵑]  
　　陲夢中起而治事雖於精神有損然無危險之足云其危險者往往越窗外躍成猱升屋頂亦有自　於樓下者有時竟以此死猶不自知也英國名醫喬士薩凡奇爵士嘗於「實騐雜誌」中草筆記數則亦記夢行事其言曰予有良友二人同游瑞典相羊明山媚水間樂而忘歸一夕止於某咖啡館宿焉二人同處一室同時歸寢寢後可二小時一人忽潛起取水瓶一向其友睡處力擲之瓶中於壁砉然而碎其人悄然復睡翌晨友即道及昨宵事其人矢言弗知手聖經爲暫友以平昔夙敦睦初無仇怨則亦信之比就診蓋夢行也 
　　又有一鄉間之紳士某君年可四五十許壯健如少年秉性淡定略無嗜好一日以事作倫敦之行訪一律師是日爲星期二日之晨律師適事集囑以午後三時來屆時某君不至迨星期五日午後三時三十分許始怱怱而至立向律師道歉謂因時計中止故遲半小時至矣律師告以是日已星期五匪特遲半小時已遲二日某君則大愕追溯二日間事苦不能憶但覺飲食起居似一一如恒惟髮亂髭長則二日未經修薙矣此爲長時間之夢行頗不多見 
　　外此又有名流某君嘗畢業於大學校才名藉甚服務於政府中亦有聲一日銜命遠行如東方體頗健碩至山德港忽以失蹤聞如是數月人皆以爲死矣乃有朋輩得其消息方聊浪港外某地窮無所歸叩以行後諸事不知所答醫者斷爲夢行善加診治乃少瘥已而得領地總督秘書長一職任事殊幹練未幾忽又失蹤後得之於遠方潦倒如故迨第三次爲畜牧事業頗發達一日復飄然他去不知所適數閱月始出現則行乞矣醫者以其病根已深不可療治遂納之風人院云 
　　更正　昨日夢行述異（中）十六行二十字「亦」當移於「精警」二字之上又二十一行二十三字「䏿」係「綮」字之誤又二十四行第八字「日」係「旦」字之誤合亟更正 
　　世界偉觀（十二）紐約城中央保險公司之鐘樓 
　　樓高七百呎共五十二層上置電氣鐘其直徑爲三十呎黑夜觀之雖距離數英里猶可辨識 
[寄蒙古帕拉塔親王] [  南湖]  
　　三疊寳刀歌韻 
　　王有世界智識望國思鄉鬱鬱誰語因患腹疾就診於京都大學病院以詩代簡致存省之意云爾 
　　古來材大爲用難受降城外萬柳寒酒酣斫地爲君起鯨魚跋浪鳴飛瀾蛟龍豈是池中物霄漢常懸心則一畏吾沙柳腥風吹（畏吾兒河在哈密城東百三十里沿河沙柳蓊蔚）傳書雁字行行密空同倚劍看雲生天山草木識威名衆生不病我病滅要令四海無戰爭吁嗟乎蓬萊尋藥送君去北征漫說楊禁戌（楊林戌在旗西北爲度漠處明永樂中北征所經也）長歌痛哭了不聞花枝照眼人何處君不見銅鞮坊楚人唱罷盡思鄉與君且飲酒一斗百年醜好庸何傷昨夜詩成無使將陡驚白日去堂堂 
小說 
[潛艇歷險記（續）] [  翠岑譯]  
　　德探逃入温突耳澤地之消息傳遍各地二人旣於此被獲又復衣服襤褸窘狀百出以此而强自辯白曰非德俘誰其信之久之警署與曷德樸海軍當道間以電話詰訽明晰二人自由始復方出警署又童子軍一隊入擁一德人惶恐之狀可掬至車站車猶未至及將開行聞警署又獲二俘惟更有二人則逍遥法外杳不知其所之矣二人之一即羅惠格房霍本納也 
　　二人假衣他人乘第一次車回曷德樸車室中更無别人麥快亞曰此行之結果有三且似相等言產業則人二槍二受傷之犬一藏諸草中之兎十八言債務則此借得之衣服賒貸之車券言損失則二人之服飾一鎊半之紙幣五銀錢數十水瓶二表二零物不計然則旅行之費亦不資哉諾愛爾曰此亦閱歷也僅稍軼於常軌耳容何惜予非好事者惟天鑑之吾於房霍本納則不容不一决苟能觀彼人之死則世間更無足樂者矣麥快亞曰君尚有十一日之休息於此可訪察之諾愛爾曰亦正未可知 
　　第三十八章　狹路相逢無已時 
　　光陰易逝一瞬又十日矣諾愛爾欲得房霍本納而甘心之希望與事實宛如南轅之與北轍縱有警察軍隊童子軍之嚴偵密探而在逃之德俘仍杳如黃鹤時日愈遠緝獲愈艱矣諾愛爾喟然曰大好晴光僅此今日矣將何作麥快亞曰前十日旣如是過則亦可已乎諾愛爾曰否如是晴和辜負之寗不可惜駕屈力西至東北灣作一日游何如麥快亞聞駕船出游則消極之態度盡去躍躍然狀若獵犬之見主人出槍於袋彼固精於斯藝者以職務故乃不得一逞其長溯自十年前服役於大德茅司之勃立頓那汽艇至今除中間嘗一至東非洲居小艇中一星期外更未嘗一觸划槳之柄今聆此議遂大喜曰船主行也潮何如曰回時將潮落然有疾風無恙也 
　　二人準備食物用具遂行向船埠屈力西泊焉屈力西爲一雙桅之小帆船排水量約八噸船首下艙雖寛僅五尺而中部則甚廣有房艙一間此艙爲諾愛爾老父之產前會屢駕出游自大戰起不忍人苦而獨樂遂不復遊船身上部舊爲乳白色今則漆爲戰艦狀之灰色船首註有暗號曰ＱＰ四百四十五帆本白色今亦易爲暗紅色陳設華麗之房艙今則易爲樸素莊嚴之斯巴達式一言以蔽之則屈力西今已非復遊船而成救國軍之一分子即增加國内物力之漁船矣其平時之船人即爲諾愛爾之父及二中年之漁者此二人藝衛精絶每一下網輒滿載而起名之曰漁者實過輕當易稱曰捕魯博士 
[自由談之自由談] [  不冷]  
　　疫之感念　近日時疫盛立先自貧苦之徒漸及富豪之輩雖多山於個人衛生之不善然亦未始非公衆衛生不善有以致之可知獨善其身與獨富其家固不得謂自謀最上之策也 
 
 

Page 15

 
 
   
 
 

Page 16

 
 
   
 
