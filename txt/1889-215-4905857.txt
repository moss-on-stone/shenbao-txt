# 1889 - 215 - 4905857

 

Page 1

 
 
[新印尺牘出售] [  申報館主人啓]  
　　詳註知愧軒尺牘門分類别意淺詞新後附註釋傀初學一覧了然貿易塲中均宜家置一編兹用新鉛字排印每部四本價洋二角售處仍照　例 
[發兌家藏眞正殿板初印桃花紙各種精本開列於后] [  點石齋啓]  
　　眞殿本初印佩文韻府連拾遺一部一百零五本計規銀一伯五十兩○眞殿本初印文獻通考一部二箱九十本計規銀一伯廿兩眞正殿板初印桃花紙康熙字典兩部一計規銀一伯廿兩一計規銀八十兩白紙初印全唐文一部五伯零四本裝楠木箱子二十只計規銀二伯八十兩○白紙初印○○○硃批雍正上諭一部規銀一伯廿兩○何義門眞跡手批文選一部十二本規銀一伯　兩○白紙初印鮑刻太平御覽一部十二套一旧廿本實價規銀一伯兩○白紙初印眞殿版南巡盛典一部八函四十八本實價規銀六十兩○白紙初印錦裱萬壽盛典圖考一部實價規銀六十兩○白紙初印殿板圖畫聖諭像解一部十二本規銀廿兩○白紙初印廣板佩文韻府數部每部規銀五十兩○白紙初印眞殿版四庫提要一部一百册本規銀八十兩○白紙初印阮刻十三經注疏幾部每部實價規銀四十兩○白紙初印局刻廿四史二部每部規銀二百兩○白紙初印古經解小學彚函一部五十二本規銀二十兩○又五朝别裁四十本○又陶文毅公全集一部廿四本四函○國朝學案一部十二本○十駕　　新録一部○六書分類一部○十國春秋一部○左傳紀事本末一部○宜稼堂叢書一部○知不足齋叢書一部○粤雅堂叢書一部○戴叚合刻一部○方與紀要一部○容齋五筆一部○癸己類稿一部○歴代史案一部○說文釋例一部○數理精蘊一部○宋詩記事一部○何義門　　記部○水經注釋一部○海道圖說一部○月令輯要一部○四六叢話一部○經傳釋義一部○山堂考索一部六十四本八套規銀七十兩○　治通鑑一部○宋元通鑑一部○通鑑全編一部○通鑑大目録一部○胡通鑑一部一百本○五經集解一部四十本○曾文正全集一百廿本一部○種類繁多不及備載如蒙仕商賜顧至抛球塲紅墻頭本分局看樣議價可也此佈 
[論録遺之弊]  
　　從來學憲自到任後一歲一科按臨州郡凡五貢三監以及廪生　生附生童生之正塲與考優考拔考教考經古算學莫不約束脚徒防閑幕友隨時加意逐處留心以副國家愼重掄才清釐積弊之至意獨至歴届鄕試收録遺才以爲於功名無關得失於考政無甚重輕忽焉置之漠不加察而録遺之弊遂由是起矣顧録遺之弊學憲亦知之乎曰知之旣知之何不究之革之乎曰是有故蓋學憲當鄕試開科考差告竣回憶三年來振興土習獎掖文風寸　　　日不　給亦可謂王事靡監不遑啓處矣當此精神疲憊意興闌　載咏浮生偷閒半日誰復於無關得失無甚車輕之録遺而究其弊以清其源革其弊以絶其流乎此録遺之弊所以未絶也去歲戊　正科王益吾宗師録遺於江寍因恐考生太衆號舍不敷躭擱遲延不卽出案一時人心皇皇謡言四起謂某也當獻賂若干某也當納賄若干如驥之按圖而求如虎之擇肥而噬其有志切求名胸無成見者遂聽其詞而一心炫惑卽竭其資而百計鑽營旣而宗師　聞其事立出全案一槪收羅毫無掛漏人心始定謡言亦寢而外間應試諸生之遭誑被騙無所控告者巳不知凡幾矣夫天下事有弊必有害未有有弊而無害者雖無關得失無甚重輕如録遺弊之所起卽害之所生固不可以置而不究究而不革也録遺之弊之爲害也下則生土子倖進夤緣之計上則墮宗師　明清介之名試爲之詳述顚末而思所以究之革之焉斯弊　或出於幕友或出於脚徒或出於辦考門斗學憲旣經録遺便應出案而幕友脚徒故作遷延藉端捺擱勒掯索詐之術遂得以行乎其間焉彼非眞有去取之謀也不遏授意於各縣之辦考門斗使轉致考生速行買取赴試士子未蒙録取自覺抱慙恐不得與於鄕試爲鄕里親友所姗笑故其言易入其計易行一經進賄便行補取輾轉傳述相率效尤而學憲初不知也洎乎塲期將近全案已出向之所已買未買者盡行補取未嘗見選而後知幕友脚徒辦考門斗之顚倒播弄後悔靡及矣竊謂粤宼旣平文風丕振鄕塲號舍興脩起造逐漸增添江南闈中自東西文塲與西之狀元新號東之平江府姚家巷實有一萬數千號之多斷無考生太衆號舍不敷之虞學憲録遺凡文理清順覆閱無瑕者固自應取卽稍有疵累不犯磨勘者亦何不可一力周全全數收録又奚必故作遲疑始行補取乎彼士子之録遺者自宜加意作文初不得以無關得失無甚重輕而草率了事苟且塞責卽一時不檢卷有微疵亦當安坐寓中靜侯出案斷不致一人向隅貽笑故里之患又奚必紛紛然不惜貲財不憚勞瘁而營求買取乎如是則幕友脚徒旣不得施其舞弄之技辦苟門斗亦不得逞其慫惥之詞録遺之弊又何難遽絶乎抑吾尤有望焉歴届宗師凡所以細從體恤委曲成全者固已無微不至矣然寒酸景况赴試之艱　猶未能詳悉周知者如每届科試一等生員自有額數固不可大相叅差若二等中則何難擴充推廣並録兼收俾得省録遺之勞苦費用夫士子赴試分所當爲不得以勞苦而有所畏憚所難者費用耳同一鄕試也必以科舉之有無爲行期之遲早卽此挾辰半月之間一切舟車行旅食宿游歴諸費約多三分之一殷富之家固自易易清貧之士其何以堪此種情形苟爲學憲所鑒及何惜此區區科舉靳而不予必待收録遺才始行録取乎况乎科舉之數旣多則録遺之弊自絶初不必約束脚徒防閑幕友矣願以斯言献諸當事者 
[諭旨恭録]  
　　七月初三日奉旨陜西葭州知州員缺着邊　恭補授山西靜樂縣知縣員缺着趙爾豐補授福建順昌縣知縣員缺着孔憲教補授上杭縣知縣員缺着賀沅補授俸滿訓導賈世興着以知縣用光禄寺筆帖式員缺着嵩山補授刑部筆帖式員缺着銘錕補授詹事府筆帖式員缺着普霖補授户部筆帖式員缺着英祐補授兵科給事中員缺着張人駿補授擬補國子監學正孫繩武着准其補授俸滿熟河帮辦司員蔡揆忠着遇缺卽補俸滿北城兵馬司吏目邵虎文着照例升用江蘇江寍府理事同知員缺着文麟補授保舉知縣杜學瀛着照例用病痊知府廖修明着照例用捐復知府林載亨着准其捐復原官照例用丁道臣着以主事用丁道源着以光禄寺署正用欽此○初四日兵部題考試八旗繙譯童生並繙譯鄕試録科騎射監射大臣監試鄕試各一本奉硃筆看派福錕榮禄監馬步射欽此同日奉硃筆這監試着端良夫欽此 
[本館接奉電音]  
　　昨接在京友人發來電音有本月十一日上諭二道敬謹譯登○七月十一日奉上諭張景春現日服闋仍着補授江南蘇松鎭總兵欽此同日奉上諭江南徐州鎭總兵員缺着陳鳳樓補授欽此 
[蓬山凉翠]  
　　京友云調任晉撫衛靜瀾中丞榮光前經因病請假兩月兹奏稱假期將滿病未不痊懇恩俯准開去山西巡撫之缺迅簡賢　等情七月初一日奉硃批衛榮光着再賞假兩個月調理毋庸開缺欽此○吏部 
 
 

Page 2

 
 
示傳所有擬補兵科給事中張人駿一員本部於初二日帶領引見相應傳令該員於是日丑刻穿天青褂備帶補褂並佩帶荷包手巾前赴西苑門外六項公所内吏部公所報到以備帶領引見再該員是否原任現任一二品大員子孫抑或現任一二品大員兄弟卽行赴部報明以憑註寫○六月三十日賣菜傭某甲肩挑黃豆兩簍行至東安門擲簍於地袒裼　風自以爲軟紅十丈中得此清凉世界義皇上人不是過也不隄防所脫白汗衫被賊暗中竊去迨乘凉已畢舉步欲行驀見汗衫不翼而飛急赴該門廳控訴步軍校謂汝自不小心以致失物本處當代汝訪拿可也甲立索原物步軍校不允遂將担置廳内負氣向西飛奔而去閱兩點鐘許有御前某首領偕甲到該廳指甲曰此係吾甥所失雖微有關顔面吾在内當差數十載今甥在此失物吾能默然不言乎廳上如不賠吾當向福中堂索取步軍校哀求再四許以三天内覓得首領始回○廂　旗護軍統領恩爲咨行事本旗隨同辦事護軍叅景瑞崑現在辦理本營錢糧差操等事均關緊要所有應行入值隆宗門班之處派護軍叅領裕慶代替隨同辦事護軍叅領入值班差相應咨行領運門檔房查照○彰儀門外豐臺村花廠有桂樹數十株高約五尺本粗　碗由西苑門呈進經内監帶入南海分置豐澤園等處○大内西花園建有花洞陂房數十楹現因頭停滲漏　土酥鹻經首領報明内務府擬將頭停拆去從新更換架木新葦前擅窓牗修補見新兩山後璧拆去從新　砌内外滿鋪三合灰土當飭營造司照修刻已將應用木葦等料備齊派撥該司司員帶匠工作矣○兵部　文侍衛處現有都司一缺按照奏定變通新章輪應廂黃旂滿侍衛月缺相應行文貴處卽於該旗行走俸深之三四等侍衛中保送數員開送履歴卽日咨覆以憑揀選○内廣儲司銀庫於七月初四日開放萬壽聖節頭次恩賞内監宫娥及各項人等每人一兩重銀錁一個具二次三次賞銀因庫内所儲無幾須俟各省關欵項解到再行傳領　承辦鎗營正黃旗漢軍固山爲知照事所有八旗漢軍鎗砲練兵本月八旗合操現經專操各堂會定于初八日辰刻在安定德勝門外兩黃旗教塲公同閱看爲此知照七固山轉飭鎗砲兩營官員練兵卽於是日清晨齊集該教塲預備八旗合操其將臺應需中軍帪座茶水照章由本承辦旂派兵前往支搭預備○禮部示傳景山官學候補教習羅應潢李本和八旗官學候補教習王其　李　修等限三日内親身赴部騐到並携帶筆墨以備塡寫親供當堂覈對筆迹勿悮○六月二十七夜三更　天大雷電以風突有盜賊多人潛入宣武門内土爺廟胡同路迤北某甲家肆行竊取時家屬皆巳安睡無一覺者次晨始知被竊共失首飾衣服約值銀二百兩急開具失單報知本管廂藍滿三甲官廳經步軍校勘明詳報提署通飭緝拿未卜能否弋獲也 
[製船濬河]  
　　晉源西字報稱法國人在天津製挖泥船兩艘將卽竣工并聞在法國亦製就數艘業巳來華一俟駛到騐收後此數船卽須發往黃河淤淺處相機開挖以便河流順軌不致泛濫成災云 
[日本地震]  
　　西歴七月二十八日之晚十一點鐘時長崎地忽震動房屋若有所撼格格作聲時華人方露坐納凉霎時喧嚷不巳閱十五杪卽平靜如恒次日午前八點鐘時接熊本縣來電云昨夜迄今大地震動居人多有受傷者午後二點鐘又接電報云熊本巿中屋宇之傾倒者計共二十二户傾倒一半者十六户橋折其七壓死三人傷六人飽田郡屋宇計共傾倒三十二户壓死十六人傷十三人蕩蕩坦途亦皆破損此刻震梢止同時又接福岡佐賀來電云昨夜地震甚烈今始止隨有客自熊本來言距熊本二里之飽浦郡有山名阿蘇者近時有聲如雷又有金峯火山此次動蕩不巳然則今之地震殆二山噴火之兆歟至本月二號午後續接熊本電信云本日午前地又震動日皇派小藤博士理孝來熊測算又有日人投書於鎭西報館云上月二十八九二日之震以熊本縣中心鹿兒島久留米柳川佐賀爲最劇福岡次之熊本巿中及附近處所地裂八處佐賀縣内神琦郡齊鄕村水田四五畝亦　然破裂柳川屋宇傾倒十户云按此事前巳略登報牘兹更詳細用再述之 
[兩江督憲曾宫太保批蘇紳宋俊等禀]  
　　據禀東省災民顚沛流離奸民乘機販賣婦女幼孩以良作賤等情實屬可憫可恨現在該紳等先籌銀一千兩呈解登萊青盛道分給各路散賑紳士收贖一面邀請孫紳等赴東設局收養俟事後資遣由親屬其領保全之德實非淺鮮惟災區旣廣收贖留養需費必多准如所請由本爵部堂酌撥銀二千兩逕交盛道查收以助辦理此項善舉應卽札飭支應局遵照在於蘇皖賑餘欵内照數動撥匯兌并行知盛道曁札飭上海道移會江海關稅務司於北洋輪船到埠時留心稽查如有販賣婦女匪徒卽隨時扣留分别送堂收養發縣照例究辦此繳 
[襄水延秋]  
　　蕪湖縣王宇春明府示諭通衢略謂嗣後居民建造房屋挑土塡基祗准在荒山空地確無墳墓之處浮面淺挑不准任意深挖恐其有礙古墳倘敢不遵一經訪聞或被告發定卽拘案嚴懲决不姑寛凛之毋違切切特示賢宰官澤及重泉可謂無微不至矣○北門外奚姓礱坊主家頗小康生有四子其第三子年逾弱冠不辨菽麥去冬娶江口某姓女却扇之夕見郎君不慧不無駿馬䭾呆之歎嗣是花晨月夕時時飲泣吞聲　春歸至母家悒悒不樂積憂成疾骨瘦如柴現當火傘高張流金　石　羸之體益不能支其母恐病斃家中不無口舌因雇人用竹床舁往夫家詎病久之人不堪顚簸行至中道早巳魂赴重泉迨進奚門家人驚喜交加撫之則巳體冷於冰氣絲不屬見其母親自送至遂謂死後移屍立將舁者及其母縶以長繩訴諸地保有好事者出爲轉園令其母出資收殮併爲奚姓掛紅奚姓不依赴縣控告王邑尊升堂集訊女母申訴前情邑尊謂女病巳深早知不起爲之父母者斷不忍心害理藉屍索詐夫家且旣到門並無不入耳之言語生死係各人氣數何事雀鼠忿爭乃勸令兩家同出殯殮資免興訟獄兩造服邑尊聽斷之明咸遵諭具結而退○某姓婦衣衫藍縷哀泣道左好事者詢之云平日藉浣濯縫　以餬其口減衣縮食積得青蚨一千頭晨間持向巿中購取舊衣兩襲　叢中驀被扒手竊去失錢如失命回家將何以見丈夫言訖泫然以頭觸池有某翁憐之命隨去取錢付給說者謂此係賣哀憐黨所訴决非實情或曰閙𤍠叢中每有扒竊剪綹是在行人各自留心也○初五之晚狂風陡起走石飛少江中雪浪如山洶湧之聲宛如虎嘯數日内行船皆守候江干石尤之威何一至於此耶 
[嘉興火警]  
　　雙星渡河之夕居人方坐荳花棚下閒話納凉倐聞警鑼亂鳴探知東門内周東灣江北人所蓋草棚失火一時水龍　集汲水狂噴萬道玉龍自天而下祝融氏自知力絀息𦦨　回是役也火勢雖極炎炎尚未蔓延隣舍謂爲不幸中之大幸也固宜 
[水鬼討替]  
　　秦淮一衣帶水環繞城南城北中東水關而入經西水關而出兩岸磊石爲梁支磴爲砌大則或軒或榭横不霽之虹小則或牗或窓納映川之月如是者合而計之當不下千數百家而朝藉清以滌夕資汲以灌者又不知凡幾古人云水梁而狎民多死焉每歲寗人士之豐子財者各醵貲以祀水鬼用船三四艘諷經懴焚帛鏹沿流鐃　目日落而至天曙男則以齋公爲領袖女則以齋婆爲香頭名曰賑水孤大抵賽盂蘭會者無不舉此以慰水府無歸之鬼使不爲厲然而登仙籙者則仍不勝枚舉也爰就近日之所耳食者試述之據稱有朱雀橋相近之某宅巨族也一日夫婦相口角以年少皆氣盛不肯下婦以曾游河記得上船路逕遂獨出而問諸水濵家中人初不料其與斯水之神有緣也迨跟蹤而至則仙子久巳凌波矣向例死於外者不得復以尸骸殯諸其室于是就曠地飾緜蕝以爲殆楹階一如其生存之華屋死者則鬂髪如雲瓠犀似貝出水時　膚如生旁有爲奉倩之傷神者年不過二十餘大約爲欲别牽紅絲而遺感錦帪耳見者睹其送死之儀無不爲之歎息又血氣方剛之子每當天暑相率而浴於河以爲泳兮游兮之樂實爲我輩而設一日偕其伴在巡道署後方聳身一躍則恍見水底有衣朱衣騎怒馬似官兒模樣者正呵殿而過前後約有鹵簿數十人此人駭極而起坐少上痴若木雞其伴以問之不理遂自浴纔没頂卽不見越日痴者亦斃未 
 
 

Page 3

 
 
斃之前片刻神稍定爲人言干神讉故不可逭云又一嫗在八府塘滌蚊帪其子方十三歲裸而弄水於其側少頃一陣風將帪吹去三四尺其子急以手捉之愈捉愈遠愈不可捉一失足没在中流次日嫗哭岸側而　鬼曰前夕聞爾啾啾之聲方憐爾孤露無依擬以紙錢一陌麥飯一盂酧爾於水次不料魂之不仁並不可以情喻理遣我子何辜而必死於爾手撫棺大慟或曰此嫗明知其子被鬼討替然目不見鬼無可如何若有人焉或陷其子於不測則人命如天必使其家破人亡而後己吁是何說歟前日四象橋漂來一尸死者係仰臥面向上一手自抱胸際一手則握拳直拄高出水面一尺有奇當經上元縣前來相騐前後皆有重傷確係謀害後而投入水中者然來無來路去無去路無從爲之昭雪止得命善堂報殮發壇標記而已又城外太平橋一帶人烟稍稀有晨汲者見水中浮沉一巨物方喜財星之或照命也濳以竹竿撥之則一男一女赤條條一絲不挂上下皆用繩纒縛看光景似非一二人所能草草了事者女髮己散如亂雲男則頂上光圓非塵世之慧男子因不知生何爲而死何謂擲其竿而去又戚家灣一路沿河多蓼近巳水漲花疎孩輩多逐隊鈎折前日一男孩一女孩相率跌入水底女孩以手有芭蕉葉扇沉而不墜咽水僅二三口巳浮起惟男孩則不知去向迨撈得後耳目口鼻皆用淤泥塞滿此誠討替鬼惟恐更甦之伎倆也然則世俗所謂死於非命者其鬼各從其類以相替如無鬼必不引决其說尤可爲討替之水鬼在枉死城留一叚故事以上皆金陵友函述 
[杭詶試事]  
　　仁和縣某姓文童自言精通泰西文字語言報名請試西學由縣而府均列前茅及院試提覆時終日攢眉不能成隻字頓使泮宫芹藻變爲春夢之婆盖該童向就西塾讀書於勾股尤爲精熟獨于制藝棄若弁髦是以一字之成難於蜀道也○潘宗師牌示歲考諸生凡有文理荒謬文不對題者均不列等仍作欠考論并發學嚴行戒飭計杭州一府約共八十餘名革廪留附者七名○邇來考試之弊不獨科塲爲然卽院試時亦有借錢神之力得歌青青子衿者凡倩人代搶者只須番佛五六十尊多至百餘傳遞者二十餘元賄免搜檢者十餘元惟提覆一塲弊賣悉除顯露廬山面目是以銅臭之子尚不至視功名如拾芥云 
[拾票待領]  
　　法捕房四十號華捕拾得通裕莊票一紙第二百九十七號計洋銀五元七月三十日期遂送存大自嗚鐘捕房以便失主認領 
[禁唱淫詞]  
　　有操柳敬亭之業者在本城豫園某茶寮内關唱倭袍古意淫思聽者忘倦巡防東局委員以其大干例禁飭傳地甲并茶寮主到局研訊情由判將地甲笞臀四十下諗令甲不准再唱此種淫詞甲叩頭唯唯而出 
[逄蒙再世]  
　　民人欒某向在上海南門内開設染紙作坊前晚學徒胡三寳醉後與隣人爭閙不休經欒喝回略加訓責胡乘醉持刃向欒亂揮身受三傷大呼救命其妻李氏奮身赶上用力奪取其刀奔告該處二十鋪地甲將胡解縣并舁欒叩請騐傷裴邑尊着候訊供嚴辦君子曰是亦一逄蒙也特未知果能盡羿之道否 
[上海縣署瑣案]  
　　布莊主鄭福有控店夥洪方榮虧欠洋銀三百餘元經裴邑尊提訊押追在案前日經帮審委員陳伯葵明府升堂嚴比洪繳洋一百元餘請交保出外料理明府着還押候示○江北人岐鳳山因事經巡防中局送縣等因己詳昨報前晚裴邑尊向之訊究岐稱小的向在寍波鎭海　勇不安本分致遭斥逐今欲回籍道經滬上前晚行至亭橋附近被捕役送局懲責其實小的　來此地並無不法事情邑尊着發自新所管押候備文遞解回籍請地方官嚴加管束○棍徒凌某在浦左濵海一帶冒充楊耀山大令德鑅私發報單收受賀禮南匯某典鋪與大令有舊察知其僞據實函知隨將該棍徒捆送到申解縣請究 
[英廨停公]  
　　昨晨江海關道龔觀察請蔡二源太守到署面商公務因飭知捕房停訊一日 
[英界公堂瑣案]  
　　俞阿泉偕妻范氏投捕房稱兒子阿大游手好閒不務正業以致媳婦不守婦道時與開臺基之姚鍾氏姚孔氏往來日前忽串人誣阿大行竊後遂逗遛在外久不還家捕頭飭捕偕往拘張氏曁錘孔二氏一併解送公堂蔡太守飭發官媒分别看管○烟鴇某氏扭買女徐土氏狎客戴阿東至捕房訴稱女兒被戴誘逃今始尋見捕頭飭移送公堂一面令鴇　質蔡太守飭押候訊斷 
[法界公堂瑣案]  
　　太古洋行管碼頭西人某甲訴稱昨日李阿生糾黨二人行竊棉花將李拘獲連原賊送案請懲李供小的向當野鷄小工棉花在碼頭拾得葛同轉判枷號七天發太古碼頭示衆贓交該西人領去○孀婦夏沈氏遞禀訴稱小婦人丈夫早世僅遺一子在小東門外十六鋪開設工源祥烟店用朱紫琴經理一切事宜顧士忠則爲跑街夥二人心懷不良串合他人濫放帪目去年放至銀千餘兩今年又放千餘兩皆不收取因將二人送案求追朱供小的於今年正月十二日進店各帪雖尚未收確有欠主惟顧曾從中調用銀六十餘兩顧供小的於去年進店爾時由宓姓經手去年之帪皆有欠主今年曾收過三百餘兩包探土榮培齎呈質票及期票禀稱在顧朱二人身畔搜世葛同轉閱得内有一紙係與敦大油坊往來顯見從中舞弊夏沈氏稱朱顧皆有薦保人現竟不肯爲之料理小婦人被其播弄折耗銀一千數百兩之多同轉問現由何人司帪答稱陳因廷同轉令該氏於下期偕陳到案朱顧二人交捕房管押諭令函請薦保人來案再核○金陵人馬何氏訴稱兒子恒林年甫十二初九日由塾回家持碗出門買粥被對門管花園人王阿金毆斷左臂因之訴捕拘王送案王供小的在八仙橋花園内當園丁日前有四五孩子入園折花小的向之喝阻孩俱奔出伊子於怱忙之際自已跌傷包探禀稱小的曾送該孩至仁濟醫院據云臂已折斷殊費周章葛同轉飭將王押候孩傷痊再核○某洋行拉風人許文桂訴稱數日前有素不相識之董阿桂强向小的貸錢小的未經付給昨又來强借不得巳鳴捕拘案請懲董供小的前由高阿三介紹得以與許相識許曾向小的借去洋蚨十翼現向索償致被送案葛同轉謂許借董洋並無憑據董向許拆梢顯有明徴判將董管押七天謂許曰如董再來訛詐不妨送案究懲許叩謝而退包探禀稱鍾桂生歛錢建醮鳴鑼經　租界中查得並無捕房照會是以中捕拘拿鍾供不知租界章程尚求恩恕葛同轉判管押七天○徽人儲玉如訴稱向在北新涇附近陸家行鎭開設木行光緒元年曾納妓女顧氏爲妾近將木行閉歇意欲攺開米行因挈該氏出門租住鎭上徐松堂之屋昨晨該氏出外不返檢點衣服席捲一空急追至申則已由包探將徐拘住原贓尚在明係拐逃徐供該氏常托小的質物本月初七日該氏來申尋妹據云伊妹夫顧老六向在某戯園爲笛師現在正豐街閒住包探王榮培禀稱昨日黎明時小的見徐在恒德　質衣因之拘住搜其身畔質票甚多並有洋銀二十四元今特一併呈案同轉閱得票中尚有五六月所質之物向之研詰答稱六月初九日當皮袍一件初十日當灰鼠馬褂問何以票在爾處答由顧氏交小的藏放問爾與顧氏有無往來答稱並無往來惟此次該氏約小的來滬等在大自鳴鐘西首茶館中同轉命儲將衣檢點無訛飭將徐押候比訊○通事禀稱徐王氏家中建醮用紙製成巡捕號衣是以拘案請訊質之徐王氏供稱　家建醮曾製白色紙衣焚化並未製過巡捕號衣葛同轉判管押五天說者謂該氏之製巡捕號衣盖欲媚巳故之巡捕耳而不料竟獲罪於現存之巡捕然則馬屁亦豈易　者哉哈哈○葛同轉訪拿著名水販汪小舫卽江北小汪又名汪子青一案前已疉紀報章昨日捕房將汪解案同轉以其前曾犯事尚照小影留存今仍逗留　界中實屬不知自愛判令笞責五百板枷號三月期滿遞回原籍○葛同轉飭提張自仁至案問爾欠蘇秋江之洋銀一百元如何清理答稱求寛限一月定當繳案同轉謂販賣婦女等事姑　弗論惟目今所犯之案斷難姑容遂判令笞責四百板荷枷三月然後遞回原籍王雙喜戴連城二妓一併發往善堂擇配○祥發 
 
 

Page 4

 
 
棧一案由葛同轉𤴁次訊供判令汪其桂代還欠欵昨日汪與項錫之李幹臣胡少棠胡有福五人投案齎呈筆據訴稱巳將林連生及扇子客人趙松林之欵一併付楚收單呈閱胡稱小的叔侄二人蒙大老爺斷汪付給川貲現已收到洋二十元擬於禮拜六回里同轉隨謂汪曰爾可將梁正興之款於禮拜六繳案以便撥充賑捐似爾行爲本當重辦姑念已代胡還欠并給川貲從寛不究汪等叩謝而出 
[書畫减潤助賑]  
　　同　姜君寳書工正草𨽻篆周君衡甫善山水人物花卉翎毛余久心焉儀之今夏有事返甫見二君書畫較前益工勸以問世以公同好二君則謙讓未遑因聞各處飢饉荐臻殊抱杞憂各願以書畫助賑余聞斯言不覺喜形于色爰走筆從减　擬潤格如左傳諸君一舉兩得云大堂二元中元半小一元屏條照堂幅减半扇册花鳥正篆書兩角人物山水加倍蘭竹草書減半鐘　分𨽻同以十日取件申由虹口元昌洋貨號　收甬交江北岸利元洋行及城中蓉養齋裱畫店往返信力諸君自給[  甬東小樓主人代啓]  
[來啓節登]  
　　兹接南巿聚源恒楊金川翁函稱瀘災火刦惻然於心爰將敝所捐啓勸募同志卽蒙宋雲海助洋二元聚源恒二元張恒太楊詳通楊福興孫永生孫同順各船元增恒昇會記玉堂增順各號四海盛楊如恒王元益東盛德洪成永楊金川十六户各一元囑卽登諸報簡以期續勸云云敝所感激之餘用申謝悃[  上海四馬路盤記瀘災賑所謹啓七月十一日]  
[敬謝代募善捐啓]  
　　啓昌行黃振篆翁好施之善士也其平日樂善不倦方便時行素爲朋輩中所欽仰自敝堂興辦各善舉屢承樂助慨爲解囊仗鼎力之捐簽實銘心而感佩兹又蒙代募黃達齋翁一百兩耕雲山人一百兩洪襲慶堂廿元洪餘慶堂十元茂昌行廿元蘇懷忠堂廿元當此待澤孔殷廼荷頻頒鉅欵此皆振翁仁聲碩望遠近同欽以故盡其一已好善之誠足令各善士盡其從善之念修福獲報定迓天庥所謂百福駢臻千祥雲集者正可爲臨風預頌也爰掇數語奉揚　風敬鳴謝忱伏祈公鑒元濟堂同人趙岐峯陳德　麥業卿何芸忠頓首拜啓 
[樂助代贖]  
　　頃奉到朱君季方由日本神户來函因接山東代贖災民婦女捐册惻然於懷先助洋一百元由愼昌號交來後再陸續代募云云遵照拜領感荷無涯念流亡而痌瘝在抱航海助資贖仳離而情殷保聚破鏡重圓朱君之好行其德將見熊羆入夢玉燕杸懷可爲操之左券謹列報章遥申謝忱[  上海六馬路仁濟善堂經董施善昌等謹誌]  
[助賑摘要]  
　　慨夫彼蒼降非常之災瀘民受倒懸之厄辛寰區多樂善君子足以挽天心而全民命者兹蒙　津復興德寄來黃杏椎大善士樂助瀘災振洋一千元容卽彚解散放荷鉅隷之逮頒實脩德於無盡敝所感激之餘不禁爲災黎銘恩默頌獲報之隆已亟登報章以揚仁風[  上海四馬路盤記瀘災振所同人謹啓七月十二日]  
[幽棲仙侣以九秋圖乞題戲譜點絳脣小令題鳳仙花]  
　　瘦影伶𠋐秋心一點憑誰寄相思有淚灑遍蒼苔砌三柳軒雜志以鳳仙爲淚客有个人人紅染春葱膩宵初睡被郎偷覷疑是丹砂細[  申左夢畹生]  
[江督轅門抄]  
　　七月初二日南洋通商隨員候選道任錫汾謝委候選内閣中書李煌由京來○初三日知縣秦基銷石港驗補捐差○初四日新授江蘇臬憲劉樹堂由京來○初五日知縣朱公純奉府委仍回發審差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　百花主人　品　如　德性賢淑　嫻翰墨以君似續久虚苦勸聘正甘居小星意甚懇摯誠巾幗　不易得　爲塡　縷曲　肉以　　　　　　卽希花主正拍　録塵昕老大吟壇賜刊○仙袂飄金縷問何年月鬘小謫那宫婇女花雨曼陀留宿慧彈指研霏　　　晝靜緑　吟絮咳唾珠璣紛落紙和新章喜有文簫侣傳佳話說眉嫵選閒細檢瓜虀諳扇清芬風齊德耀釵荆裙布擁髻啼紅蘭夢斷　玉綢繆心苦祝筐壽螺擎鸚鵡嘗味慣諳姑食性恁梅花湯餅香調鬴彤史傳爲君補[  已丑蝤溪老人顧倚聲年六有四]  
[上海四馬路文報局内恊賑公所經收山東奉天賑捐五月中旬清單]  
　　十八日○本埠延康莊來駢儷堂善士規元一百兩蕪湖招商局李　涇縣正堂　二　元蘇城退　　思居士募盖愆弭患子六十元绛梅舘主爲先室汪恭人懺貲移賑以資冥福四十元逍遥仙主三十元求己齋二十元敉記賀儀移賑二元湖北藩署幕府日俊三翁□□業堂任銀十兩又　十千文劉葆初武黃分府武穴專局武穴下局武穴總卡沈思本堂章六户各銀十兩懷山堂白六兩廣泰福二兩景賦堂洋五元向悔復堂十四千文策　　田十　千文問道堂萬留餘齋王介壽堂馮居俟堂周四户各十千文勤學堂方五千文彭承瀛樹滋堂汪堂兩户各四千文盧春方二千文周錫五謝右香兩户各一千文以上實收原平銀一百二十九兩九錢二分英五元　姓求病速愈二十元楚之罘帪房諸友五元臨　鎭橞春米行王卿園翁募求合家安康無力人開源濟三户各五元山陰王寶　求　愈三元無名氏會稽徐鍾山求子病愈又壽鈺山三户各二元山陰王源記山陰王淇記山陰王寶瑗三户各一元梅里有心無力人二元皖湖劉善士一元琴川昌盛號求王慶九翁一元恊興　銅三元無名氏二日文半讀居一元承志堂一元汕頭源盛號募隱名氏五十元大沽電局鄭燮卿翁募大沽羅軍門湘平銀四十兩懷遠堂吳湘平銀六兩　知堂楊忠壽堂江寶善堂本音堂譚四户各湘平銀二兩餘慶堂王軍平銀二兩大沽局鄭燮卿京平銀二兩關子榮餘慶兩户合京平銀一兩五錢未興堂魯湘平銀一兩至德堂吳煥華兩户各一元共合銀一兩錢金鑑堂張東錢四吊合銀四錢史元直殿臣錫五配卿蘭亭五户各銀五錢元愷堂劉楚卿兩户各銀四錢以上實收湘平銀六十五兩四錢三分漢口無名氏原平銀　兩吳松餘慶堂十元朱經大成典二元又募盧隱名二元怡怡書屋吳清河居士兩户各一元嘉興源昌魚行敖曉滄翁募叚吟柏六百文胡孝意潘靜安李春山程雲江單集軒五齡子沈壽昌六户各二百文隱名氏一百五十文何宗祥一百文以上實洋二元又恊興信局來康兆善士一元○○本日共收規元一百兩原平銀二百另兩三錢五分英洋四百八十四元銅洋三元銀二百文合併聲明 
[上海北巿絲業會舘籌賑公所施少欽經收瀘州火災賑捐六月十一至三十日另登清單]  
　　廿四日靖江鹽公堂張克明募守拙生愿心不足人各一元源源氏吉洋一元銅洋一元海鹽徐招記張吉人各洋一元朱門周氏何來記各錢四百文周門黃氏二百文朱門王氏馮門朱氏吳門仇氏吳門張氏武原不書名武原六記高門吳　　門徐氏張善緣張門李氏費門朱氏馬門錢氏陸門焦氏張門楊氏顧門方氏吳門沈氏方門李氏朱門仇氏李門郁氏吳二太太廿户各一百文共廿四户合洋五元○廿五　和悅　戴邦彦洋　元錢八百五十文又募知過生養雲山莊汪佘氏石林居士餘慶堂希逸堂六户各洋一元無名氏張云甫無名氏懷清齋居士四户各五角無名氏錢二百文共十　户合洋十元　廿六日屠甸鎭陳源泰金省記　四元○念七　徐成記洋十元○廿八日裕昌　來通州厚德堂洋五十元通州養記無名氏各二元○三十日京口新義相　板泉氏求病愈洋三十八元無名氏求慈康健二元又求父母平安二元浙江湻安縣署無名氏廿元六月份洪收洋七百三十一元規元廿五兩六錢一分一厘爛板洋八元對開　二元小洋十六角銅洋廿九元錢六百三十二文 
[上海四馬路文報局内恊賑公所經收山東奉天賑捐五月中旬清單]  
　　十九日○鎭江電局張亷泉明府塾第五批賑欵庫平銀四百兩申合規元四百三十八兩四錢○本埠廣慶　永莊來公善齋一百十元○無錫知仁莊募石塘灣公記善士三十五元○胡耀庭規元五兩蘇城電局王募第五批賑欵汪味秋爲求妻病速痊五十元王芹園被錢莊經手周玉圃控勒贖身銷　節省訟費移賑錢紱卿求母病痊了願子三省堂沈四户各十元潘元氏勤補居士慶麟玉麟擬翠軒五户各五元甡生舘居安思危人兩户各四元程記代陳姓居士求母病痊自巳　倉兩户各一元明揚氏一元虚對開一個無名氏一元錢三百文○高郵武廟賑所丁鏡齋翁募合濟堂廿四元○鹽城　豐號宣欽堯翁募無名氏十元周浦金山屯署來長白居士十元嘉興王汪經厘局同仁募豈敢望報絲業公所兩户各五元退省主人汪學書堂查麟振堂三户各一元熊翰卿謬少芳陳子珊　豐園永順園鼎隆園文和園七户各一元揚州息公氏二元寶應陳芸輝翁募夏吉記二元○杭垣姚善士募風慶俗吏二元朱欽伯沈麗卿兩　各一元○蘇城得見齋募無名氏四元萬　孫無名氏無户各二元○嘉興北門圃局二元姚翁氏二元求嗣氏二元沈小姐一元憫荒客二元經訓堂五元○本日共收規元四百四十三兩四錢英洋三百六十九元虚對開一個錢三百文合併聲明 
 
 
 

Page 10

 
 
   
 
 

Page 11

 
 
[光緒十五年七月初三日京報全録]  
　　宫門抄○諭旨四道録前○發抄硃批四道○浙撫崧奏爲補解京餉銀兩請免議處摺○豫撫倪奏爲革員捐賑銀兩仍照原請開復片○浙撫崧奏爲調署知府片○又奏解户部京餉内務府經費銀兩片○晉撫豫奏爲道員丁憂　員護理片○閩學政烏奏爲閩省武童考試請以步箭後接先試硬弓片○閩督卞奏爲本年鄕試援案請以學政代辦監臨摺○又奏爲道員因病禀請開缺遴員委署片○七月初三日刑部都察院大理寺侍衛處值日户部引見四十二名刑部六名厢黃滿六名正白滿十二名厢監滿五名○榮公假滿請安○江蘇巡撫剛毅請訓○湖南按察使沈晋祥請訓並請假一個月○肅王請假十日○盛昱續假一個月○倉塲奏漕船五日回空○召見軍機剛毅沈晋祥桂全興廉○發抄德馨奏拿獲會匪飭府確審奉硃批知道了卽　飭屬　拿在逃各匪犯務獲究辦以靖地方餘依議欽此○豫山奏流民來晋辦理情形奉硃批知道了欽此○又陵川縣曹憲等完欵開復奉硃批着照所請該部知道欽此○奎斌奏補用令楊湘雲期滿甄别奉　硃批吏部知道欽此○○浙江巡撫奴才崧　　　奏爲補　光緒十四年京餉銀兩籲懇天恩免予議處恭摺仰祈聖鑒事竊准户部　光緖十四年京餉限滿分單勸懲一摺單一件於光緒十五年四月初二日具奏奉旨依議欽此抄單内開光緒十四年京餉未解銀一千二百八十兩應請將督撫潘司照案議處等因卽經轉行聲覆詳解去後兹據布政使許應鑅詳稽查浙江省光緒十四年地丁厘金項下奉撥京餉銀五十萬兩先後委解銀四十三萬三千三百七十六兩又鼓鑄制錢工本及運脚委員盤川等應扣抵京餉銀六萬六千六百二十四兩本已全數解清因運解制錢案内委員盤川銀一千二百八十兩先奉户部删除旋由司會同支應局請照同治七年解錢成案復將委員盤川銀兩詳咨開銷仍奉户部核覆令照江蘇等省毋庸另外開支致有未解銀一千二百八十兩此非有意延欠委因解銷案内委員盤川一欵在部未准開除在浙實已支給今奉前因自應照數補解查前項委員盤川銀一千二百八十兩業於光緒十五年春撥案内在於十四年地丁項下開支造報現應照數收還十四年地丁銀一千二百八十兩仍卽動支飭委候補知府常安帶解赴部投納作爲補解光緒十四年京餉並請奏懇免予議處等情具詳前來奴才復加查核所有光緒十四年地丁厘金京餉經前撫臣衛榮光督飭司局遵限起解並劃抵解京制錢核計全數解清嗣因户部删除解錢委員盤川銀兩致有短少今已照數補解合無仰懇天恩免予議處出自聖主逾格鴻施除分咨查照外理合恭摺具奏伏乞皇上聖鑒訓示謹奏奉硃批着照所請户部知道欽此○○倪文蔚片再已革花翎三品銜道員用貴州候補知府曾彦銓前捐賑銀一萬兩已革同知銜直𨽻州用另補知縣張鑑堂前捐賑銀五千兩經臣於正月間先後附片奏請開復原官原銜奉旨交部議奏旋經吏部議覆光緒十五年正月十四日奏定章程内開嗣後曾經獲咎捐復人員均令赴部具呈由部分别准駁不准在外兌收援案奏請開復所有捐賑銀兩另行核給獎叙等因先後具奏奉旨依議欽此欽遵咨行到臣伏查曾彦銓捐銀一萬兩係上年十月間由局兌收張鑑堂捐銀五千兩係本年正月初間兌收正值需欵緊急賴此接濟尚能有裨賑務而吏部奏定章程豫省於二月初九日准咨臣具奏在前該二員捐項更在其前均有案牘可稽且自接准新章以後豫省卽不復收捐項僅此在先之二員似可仍行邀准無虞再有援案合無仰懇天恩俯准曾彦銓張鑑堂均仍照原請開復以昭畫一出自逾格鴻慈理合附片陳請伏乞聖鑒訓示謹奏奉硃批吏部議奏欽此○○崧駿片再台州府知府成邦幹温州府知府福榮開缺送部　見所遺各缺應行委員署理查台州府山海交錯民俗强悍素稱難治之區非明練有爲熟悉情形之員難期勝任兹查有處州府知府陳璚老成幹練堪以調署遞遺處州府缺查有候補知府傅澤鴻才具精細堪以委署又查有勞績候補知府張琳辦事實心堪以委署温州府據藩臬兩司會詳前來除分檄遵照外理合會同閩浙總督臣卞寳第附片陳明伏乞聖鑒謹奏奉硃批吏部知道欽此○○崧駿片再接准户部奏撥光緒十五年京餉案内指　兩浙鹽課鹽厘銀二十二萬兩又内務府經費撥兩浙鹽銀課五萬兩行令於開印後分批起解限五六月前解到一半十二月初間全數解清等因恭録　諭旨行文到浙卽經轉飭欽遵籌解去後業已解過户部京餉銀六萬兩内務府經費銀一萬五千兩在案兹據浙江鹽運使德壽　稱在於縣塲竈課曁網票課厘項下籌解户部京餉銀五萬兩内務府經費銀一萬兩光緒十五年參價銀五千兩委候補鹽經歴袁學賡管解仍照成案飭令該委員由浙至　搭坐輪船運至天津由陸赴都妥速趲解等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此○○豫山片再據署鴈平道卽用道岑春榮詳報該員接到家信知親父雲貴總督岑毓英在任病故例應丁憂所遺鴈平道篆務亟應委員往署以尃責成查有道員用候補知府安頣堪以護理除檄飭遵照外理合附片陳明伏乞聖鑒謹奏奉硃批吏部知道欽此○○烏拉布片　再福建武風較盛童塲應試人數亦多其馬步射弓力技勇件件合格者固不乏人其僅能中箭而不能開硬弓者亦復不少此等萬難取中之徒关外則羣衆滋擾在塲則朦混生弊若先以硬弓試之或出號或頭號二號三號各盡所長庶膂力優絀之分可不待中塲而决矣奴才伏讀道光十三年十一月諭旨嗣後各直省武塲務當以弓力强弱分别去取弓力旣能挽强技勇又復優嫻自稱上選如此認眞校閱庶可拔眞才而杜倖進等因欽此允宜恪遵爲取士準則惟武塲向章以馬射爲第一塲步射次之硬弓技藝又次之奴才愚見與其先試馬射至後塲弓力不及仍難取進莫如先考步箭步箭中靶當時卽考以硬弓倘併三號不能開者卽予扣除不准再入馬射技藝諸塲庶幾疲弱者無可朦混而應試各童旣免守候旅食之艱且不久住而省滋擾地方之慮奴才體察情形如此辦理實於福建武塲童試似有裨益是否有當謹附片具陳伏乞聖鑒訓示謹奏奉硃批知道了欽此○○頭品頂戴閩浙總督臣卞寳第跪奏爲本年福建省鄕試援案奏請學政代辦監臨恭摺仰祈聖鑒事竊本年福建省舉行已丑恩科鄕試例應巡撫入闈監臨惟福建巡撫攺駐臺灣臣以總督兼管巡撫事政務較繁並時有各國通商事宜須與在省司道妥速商辦本年三月二十二日准兵部咨二月十二日内閣奉上諭本年輪應查閱管伍之期福建卽派卞寳第逐一查閱認眞簡校等因欽此欽遵時值茶巿方興外來傭趁者不下數十萬人良莠雜居各府縣均須派撥兵勇彈壓勢難調集校閱擬俟茶巿事畢後秋間出省閱伍不克分身入闈查光緒已卯乙酉戊子等科鄕試均經奏請學臣代辦有案本届已丑恩科福建鄕試相應援案奏請以學政臣烏拉布入闈代辦監臨至一切科塲應辦事宜仍由臣督飭藩司等恪遵條例妥爲預備以昭愼重除分咨外謹恭摺具陳伏乞皇上聖鑒謹奏奉硃批着照所請禮部知道欽此○○頭品頂戴閩浙總督臣卞寳第跪奏爲道員因病禀請開缺恭摺仰祈聖鑒事竊據福建延建邵道恩良禀稱恩良仰沐聖恩簡放興泉永道遺缺旋補延建邵道到任巳逾三載延地山高水冷瘴氣時侵疾病顚連殆無虚日遇有公事勉力支持上年冬間因感受潮濕尾蛆骨下突起一瘡兹於原癤之處添一大癤痛苦尤甚呻吟床褥未能起坐因之精神頓减飮食少進延醫診視類皆庸碌莫能奏功因思職任監司分巡三郡現當茶巿盛行游民　集若以病軀戀棧設有事故獲咎匪輕惟有禀懇奏請開缺回旗調治自揣年力方强一獲醫痊卽圖報効等因前來臣查該道蒞任以來查拿哥匪懲治鬥案頗著勤勞兹以庸醫治疾轉致增劇自應代懇聖恩俯准延建邵道恩良開缺回旗調治以期速痊除照例委騐咨部外所遺員缺應卽遴員接署俾得早日交卸查有軍機處存記道員劉倬雲誠樸耐勞曾署臬事曁興泉永道均屬措理裕如堪以署理　有道員因病禀請開缺並委署緣由理合恭摺具陳伏乞皇上聖鑒訓示再延建邵道前請攺歸選缺閩省現有應補人員應請扣留外補合併陳明謹奏奉　硃批吏部知道欽此 
 
 

Page 12

 
 
[光緒十五年七月初四日京報全録]  
　　宫門抄○諭旨三道録前○豫撫倪奏爲吏目疎脫重犯請旨革職拿問摺○將軍定奏爲揀員請補邊要缺知縣摺○川督劉奏爲揀員借補遊擊要缺摺○内總管奏杭織造任滿先期奏聞摺○陜學政柯　奏恭報歲試完竣情形摺○閩督卞　奏爲總兵飭回本任片○七月初四日工部鴻臚寺廂黃旗值日無引見○寳昌假滿請安○鳳凰城守尉靈熙請　訓○熙貝勒續假王日○帛公請假十五日○召見軍機汪鳴鑾寳昌靈熙○○河南巡撫臣倪文蔚跪奏爲特叅蔬脫重犯越獄之吏目請　旨革審以肅功令恭摺　祈　聖鑒事竊據裕州知州白文光禀光緒十五年三月初九日該州奉府檄委赴粼封相騐據吏目高沐禀報是月十一日夜四更時分大風驟作盜犯邢五賴乘禁卒睡熟扭斷鐐銬拆毁籠木挖墻越脫等語該州當卽馳回會管勸緝禀報並據南陽府知府濮文暹揭報前情聲明該詶白文光實係委往鄰封相騐先期公出並無揑飾情弊等情臣查該犯邢五賴係因族姪邢天爵犯案被差宋材等鎖帶央釋未允口角爭毆致傷宋材身死案内審擬絞候奏准部覆應入本年秋審之犯該吏目專司監獄於印官公出不能督率刑禁人等加意防範致任越獄脫逃實非尋常疏忽可比且難保無鬆刑賄縱情弊兹據該管道員揭由藩臬兩司會詳請叅前來除飭司遴員馳往摘取該吏目鈐記並行接署行提吏目刑禁人等解省審辦並飛飭各屬一體嚴拿逃犯邢五賴務獲究報外相應據實叅奏請旨將裕州吏目高沐革職拿問以便提同刑禁人等嚴訊有無賄縱情弊分别擬辦有獄官裕州知州白文光旣據該府查明實係先期公出應俟疏防限滿能否獲犯照例辦理所有特叅疏脫緣由理合恭摺具陳伏乞皇上聖鑒訓示謹奏奉硃批另有旨欽此○○奴才定安裕長跪奏爲遴員請補要缺知縣以資治理恭摺仰祈聖鑒事竊照寛甸縣知縣樊學賢於光緒十五年四月初四日聞訃丁憂並准吏部知照開缺業經循例恭疏題報在案查寛甸縣係煩疲難邊要缺例應由外揀員升補奴才等於應陞班中及通省實缺知縣内逐加遴選非人地未宜卽歴俸未滿實無合例堪以陞調之員查定例知縣題調邊要各缺應由現任人員揀選陞調如無合例堪調之員准以奉旨命往及曾任寔缺候補並進士卽用人員酌量請補又光緒十一年奉省奏准變通邊要各缺章程邊外新設知縣各缺如無可調之員比照𤍠河成案准於候補委用人員有曾經委署地方者與卽用一班一體揀補試署等因各在案兹查有開復知縣徐慶璋年四十五歲直隸清苑縣人祖籍浙江山陰縣由監生捐輸米石以未入流不論雙單月儘先選用同治五年經前任　欽差盛京將軍都興阿調營差遣勞績保舉　補州判因剿辦大孤山餘匪出力保奏同治七年二月奉上諭着免選本班以知縣留於奉天歸候補班前先卽補欽此九年閏十月到省因案降三級調用旋經開復降調處分並遵例　免赴部引見期滿甄别十一年由甘捐局報捐同知陞銜光緒元年七月丁親母憂回籍三年十一月起復到省遵例捐本班儘先前補用是年勸捐晉賑出力保奏俟補缺後以同知補用六年奏請試署盖平縣知縣奉部覆准七年二月到任一年期滿題請實授九年十二月因案革職經將軍慶裕委赴朝鮮國偵探軍情於朝鮮定亂案内經直𨽻督臣李鴻章保奏開復原官並同知陞銜呈繳加倍捐復銀兩給咨赴部引見光緒十二年三月經欽派王大臣騐放堪以開復原官照例用旋經欽差督辦東三省練兵大臣福州將軍穆圖善咨調來營差委經將軍慶裕會同奴才裕長以該員在奉年久深悉情形歴官所在輿情愛戴奏請留奉省以原班補用光緒十二年十月奉旨着照所請吏部知道欽此嗣遵部議補交分發銀兩因值委辦清查正資得力奏請展緩領咨赴部俟補缺時一併送部引　見光緒十三年閏四月二十六日奉硃批着照所請吏部知道欽此是年八月委署義州知州事旋經將軍慶裕於獲盜出力案内保獎十四年三月經部核准俟補同知後加運同銜十五年二月缷義州署篆該員明敏果决胆職俱優係屬曾任實缺人員歴署岫巖州廣寍寛甸等縣深得民心以之酌補寛甸縣知縣洵堪勝任與例相符合無仰懇天恩俯准以開復知縣徐慶璋補授寛甸縣知縣以資治理如蒙俞允該員係開復人員應行給咨送部併案引見以符定制所有揀員請補邊缺知縣緣由理合恭摺具陳伏乞皇上聖鑒飭部議覆施行謹奏奉硃批吏部議奏欽此○○頭品頂戴四川總督臣劉秉璋跪奏爲揀員借補成都城守營遊擊要缺恭摺仰祈聖鑒事竊查城守營遊擊何鑑叅劾一缺係題補第四輪第一缺應用儘先人員伏查成都城守營遊擊統轄二十三州縣守備汎弁營務殷繁時有督緝要案非精明幹練熟悉營伍之員不足以資整頓其儘先在班各員非籍𨽻格於成例卽營伍未熟或才具粗率或技藝未優俱與是缺不宜惟查有儘先叅將穆德沛現年三十九歲四川松潘廳人於同治五年投入建昌鎭屬之寗越營食糧屢次拔馬出師雲南及本省普雄交脚一帶又攻剿冕寍西昌等處夷巢並調帶定邊軍勇直抵永北會合滇軍攻克永北廳城又調剿本省會州理披沙松林夷匪理番蠻　滇省回逆各案着績遞保於同治十三年十月初五日奉上諭都司穆德沛越疆剿賊克復城池着以遊擊留於川省遇有題推缺出儘先前卽補欽此是年七月借補建昌中營守備光緒二年正月内調補督標左營守備又於剿辦雷波蠻匪案内請以叅將儘先卽補嗣准兵部火票遞回原摺内開軍機大臣奉旨着照所請獎勵該部知道單併發欽此三年九月給咨赴京蒙欽派王大臣騐放請旨准其補授照例用於十六日覆奏奉旨依議欽此給予札付限票起程回川四年二月十八日到省十九日到營接管任事十三年八月臣等查看該員明白老練堪膺預保具題亦在案該員久歴戎行才識出衆距籍已在五百里以外並無違碍事故且係儘先叅將例得借補遊擊今請借補城守營遊擊實堪勝任核與借補之例相符合無仰懇一天恩俯准以儘先叅將穆德沛補授城守營遊擊實於地方營伍大有裨益如蒙俞允一俟接准部覆卽行給咨送部引見其所遺督標左營守備底缺川省現有應補人員應請扣留外補是否有當理合會同成都將軍臣宗室岐元署提督臣錢玉興合詞恭摺具奏伏　　皇上聖鑒訓示謹奏奉硃批兵部議奏欽此○○總管内務府謹奏爲奏聞請旨事恭照道光十年八月奉旨嗣後　造等每屇一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查杭州織造英瑞由掌儀司郎中於光緒十四年六月初二日奉旨補放杭州織造該員於光緒十四年八月初七日到任按到任之日起扣至光緒十五年八月初六日係屬一年期滿理合先期具奏可否更換之處伏候訓示遵行爲此謹奏請旨本旨已録○○陜西學政臣柯逢時跪奏爲恭報西安同州鳳翔三府乾邠二州歲試完竣仰祈聖鑒事竊臣自蒙恩命簡放陜西學政於上年抵任後當將接印日期恭摺具奏奉硃批知道了钦此嗣於本年五月十六日出棚先試鳳翔次乾州並循例調考邠州三月初六日接試同州四月初四日回籍原署旋卽調試西安五月初五日竣事計已考過三府二州俱照例録士如額陜西士習純樸向稱安靜邇來元氣漸復人數衆多獘亦因之而起臣按試各屬訪查維嚴於隨帶書差家丁人役加意防範入塲以後竟日坐堂在乾州則拿有撞騙之徒在同州則查出頂冒之獘西安文武童試拏獲槍替數名卽將　保斥革一併交提調官嚴行訊辦至文風則以同州西安爲最鳳翔乾邠均有可觀武童弓馬技藝以同州之華陰　城西安之盩屋渭南爲最而渭南尢爲出色臣於發落時朂以讀書立品安分守法擇其文理優長者調入書院肄業復經撫臣曁現任司道設法籌捐加給膏火添購書籍士氣蒸蒸皆知嚮學仍飭各屬教官隨時訓課以期仰副聖主作育人材之至意本年恭遇恩科臣於七月卽須赴省録遺南北山各棚向係歲科併考道遠不及全行歲試謹循例將上次科考定案姓名起送入　一俟鄕試畢塲卽赴漢中興安等屬挨次進考所有西安同州鳳翔三府乾邠二州歲試完竣各情形謹繕摺具奏再臣經過地方冬間雨澤未甚霑足幸三月以來甘霖𤴁沛麥尚有秋民情安謐堪以上慰宸　合併陳明伏乞皇上聖鑒謹奏奉硃批知道了欽此○○卞寳第等片再汀州鎭總兵李占椿履任届滿三年遵旨入都陛見現在京旋到省應卽飭回本任供職以專寳成除檄行遵照外謹附片陳明伏乞聖鑒謹奏奉硃批知道了欽此 
 
