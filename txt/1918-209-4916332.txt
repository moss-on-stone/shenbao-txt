# 1918 - 209 - 4916332

 

Page 1

 
 
   
 
 

Page 2

 
 
[上海民主中學校招生]  
　　本校定於陽歷八月二十日卽陰歷七朋十日二時招考新生有志來學者可先期報名届時前來投考章程函索即寄校長蘇頴傑啓　 
[復旦大學續招新生程度攷手續]  
　　備館及中學一三四年級大學預科文科理科商科大學本科文科一年級攷期八月念六號上午九時在本校考試投先期向本校或跑馬廳　球學生會報名隨繳四寸相片報名費五元取者學費内扣算不取發還 
章程簡章函索即寄詳章須附郵票三十分校址徐家滙路李公祠 
[中華職業學校招生]  
程度畢業於國民學校或與國民學校畢業生有相當之程度年齡在十五歲以上身體强健能耐勞苦者爲合格並檢查體力報名處在上海西門林蔭路中華職業敎育社學額鐵工科二十名木工科二十名鈕扣科三十名考驗試驗國文算學圖畫考期及地點陽歷八月二十五日在陸家浜南放生局隔壁本校内章程函索即寄 
[江蘇敎育廳續招國立武昌商業專門學校預科生]  
　　程度（中學畢業）考試科目英文（漢譯英英譯漢聽寫）驗期十一日取額三名 
[江蘇省敎育會第十四次常年大會通告]  
　　本會定於八月二十一日（即陰曆七月十五日）舉行第十四次全體會員常會並先期按日分開各項研究會凡本會會員務請先期携帶應交會費來會換取入場券其評議員會即於八月二十日上午九時起全日開會不另知照如有提議事件請於八月十五日以前寄會至開會秩序届時再行登報先此廣告 
[中華工業專門學校招生]  
　　現定陽歷八月十八九兩日續招土木工預科及中學各級凡高小畢業有該校憑証者可入中學一年級未習算學英文着可入中學預科得免考並添招河海工科一班定三年畢業（報名處）上海新閘路辛家花園本校或英大馬路萬昌當報名時隨繳証金五元取作學費不取發還詳章函素即寄（開學）陽歷九月一日校長金邦平謹啓 
[中華商業專門學校招生]  
　　銀行專科一年級商科一二三年級預科並乙種科（即附属班）各級（報名）隨時可報預繳證金洋三元考取在學費内扣除不取退還（考期）陽歷八月十七十八十九日（試驗科目）國文英文數學（程度）凡皆過銀行學者可投考銀行專科二年級凡未習過英文者可逕入附属班得免考（敎員）各科敎員均係中西英碩（開學）陽曆九月二日（校址）上海新閘麥根路函索章程附郵四分 
[國立北京女子師範學校招考]  
　　博物圖畫美術物專科生廣告學額各四十名資格曾在師範及中學畢業或有相當程度年在十八歲以上念六歲以下者報名及投考處北京西城石駙馬大街本校上海西門外王家闕路縣立女子中學（即前務本女學）試驗日期上海定于陽歷八月七日上午八時始須隨帶四寸半身照片一張（背面須塡寫履歷及住址）如有畢業証書亦須呈驗欲知詳章請向報名處索閱可也 
[北京清華學校取録新生廣告]  
　　本校此次招考專科女生插班生前經在上海北京等處考試所有各科試卷現已彙齊閱竣計取錄專科生七名女生九名插班生四十名兹將姓名登列於左此佈　計開　赴美專科生　康時敏　顧宜孫　徐世大　侯家源　王節壵　楊肇燫　張文泉　赴美女學生　朱蘭貞　胡卓　章金寳　顧岱毓　丁素篤　王淑貞　楊保康　楊佩金　唐玉瑞　高等科插班生　馮寳仁　何清儒　胡道維　胡褘同　黄丕傑　嘉引之　李家琛　李景聃　李克家　劉金榜沈天靈　史濟栗　孫廣儀　聞亦傳　吴宗杰　張增德　趙連芳　邱培洵　朱言鈞　洪紳　盧春華　陸興德　孟憲民　沈良　沈仁培　沈畇孫　唐讚學　陶聲漢　鄒維渭　段茂瀾　王長齡　阮永釗　陳總　富文壽　蕭公權　許學昌　鄒宗彥　王箴　王通全　楊蔭溥 
[中國紅十字會敬謝馮岐山大善士以四十初度賀儀移助湘振洋一百元]  
　　頃　馮岐山君來函云儀人四十初度承友好賜鄙以爲光榮榮愧不敢領惟念遭此亂世民苦水火而尤以湘省同胞被災爲酷每閱報載輒用惻然爰將同人寵錫者移助貴會以充湘振縱杯水無濟車薪俾集腋可以成裘奉洋百元敬乞察收等語並交來洋一百元拜領之餘莫名感謝合亟登報以揚仁風中國紅十字會正會長呂海寰副會長沈敦和會計董施則敬謹啓 
[中國紅十字會陽曆六月下旬十天捐欵誌謝]  
　　今將陽歷六月念一號起三十號止善士花名入會會員捐欵數目列下　朱文齋君介紹　韋國楨君　公債票三十元　崇慶分會介紹　龔凌波女士　　龔淑貞女士渠縣分會介紹　謝經略君　謝經　君　謝經常君　閣治湘君　趙相普君　楊懷清君　饒鴻漸君　王紹羲君　藍崧高君　廖震暘君　藍經惟君　郭元鳳君　雷霆君　王寳山君　趙樹勛君　鄭作霖君　楊春芳君　楊槐柱君　蒲孟仁君　王克政君　馮桂芳君　廖河清君　謝如蘭君　謝能新君　劉葆衡君　閻雲沛君　葉道源君　楊凌漢君　鄒仁傑君　劉正芬君　忠縣分會介紹　雷貢三君李鼎三君　張松雲君　郭寳盛君　津巿分會介紹　周興華君　吴翹芹君　譚亦泉君　鄭翔書君　袁育文君　譚亦仁君　向德根君　陳敦典君　向　峯君　郝功祿君　王辰光君　曾祥門君　彭純郎君　王澤霖君　王瀚昌君　顏培堯君　劉錫鰲君　聶慶積君　歐陽彰君　戴承恩君　李匡錡君　胡有溶君　王名福君　周義生君　陳其奎君　高祖森君　雷洪盛君　吴時彬君　劉秉涇君　樊友良君　李文昇君　王兆蓉君　黄學明君　陳賡韶君　張南芝君　張開拒君　程昌煜君　王金祥君　黄興昌君　李封君　江學易君　章義祥君　傅鑑湖君　石瑚君　冀遇龍君　郭華堂君　劉介臣君趙彝廷君　張西苑君　田恩三君　吴兆豐君　王文藻君　侯生岐君　宋炳壽君　劉鳴珊君介紹　鍾芑君　陳時君　包厚滋君　賈秋君　徐福緣君周定軒君　沭陽分會介紹　周麟石君　吴城分會介紹　葉繼高君　張鑑鏞君　葉久綏君　陳海泉君　張醒華君　楊向青君　施少莊君　彭作賓君　羅黨五君　謝佑樞君　張洧清君　周維垣君　孔也愚君　饒牧山君　林華玉君　段時鈞　廖梅溪君　郭筱圃君　叚希夷君　宋　山君　萬渤君　項世維君　劉靖君　袁昉君　余美齋君　鄧衡君　彭海波君　劉汝增君　翁子相君　吴樹森君　胡仰卿君　李猷章君　章懋源君　余子卿君　梁家仁君　胡甫卿君　胡敎卿君　劉欣然君　王廷芳君　曾受琦君　傅紫庭夫人　劉和夫夫人　黄炳光夫人　胡文卿君　胡養新君　贛州分會介紹　曾名泉君　胡永年君　嚴傅樑君　彭芹瑞君　熊承祥君　胡道佳君　蕭興洽君　劉其光君　郭育才君　匡超羣君　陳繼歡君　余靄生君　鄢澤秋君　賴永杰君　萬星照君　萬顯洲君　薛咸績君　龔文騰君　謝棟君　胡廷翼君　陳望海君　廖貴述君　曾濟世君　蕭善堯君　吴相廷君　白玉階君　楊文華君　陳培基君　羅錦山君　易錫星君　饒宗唐君　周龢君　熊裕道君　黄仕顯君　黄爕臣君　休醴泉君　周慶溢君　張祖繹君　　楎隆君　蔣揚楫君　潘嘉炳君　胡錫光君　胡善卿君　楊茂榮君　鍾時泰君　蕭輔臣君　曾志梅君　王岳秋君　王達權君　王昌佩君　曾堯波君　陳容照君　吴篤卿君　普振吉君　陶福祥君　張正盛君　張安成君　張安久君　朱發鈞君　危仁山君　朱宏春君　周品椿君　李世球君　藍謨君　聶措宜君　朱志儀君　邵業銓君　邵業棣君　鍾義鈞君　劉甲第君　何聲汝君　朱賡瀛君　張敬與君　劉昆恕君　丁遷珩君　周思懋君　郭芬芳君　曹厚照君　曹澄淵君　陳祖梅君　王叔西君　王德生君　吴鴻煃君　任鴻鈞君　劉後祜君　廖貴林君　邵達善君　劉子唐君　劉作增君　劉灃賢君　賴永勳君　賴永然君　劉建基君羅燊序君　羅錦序君　曾家衍君　周席珍君　易廣清君　周厚才君　盧達衢君　以上各捐洋念五元俱推贈正會員　順康莊經募　戴秋谷君十元　李沈女士五元　黄湘荃女士念元　朱養初君十元　包旭初君四元　魏鶴年君五元　生景張君四元　劉善甫君　陳式民君　朱敦五君各二元　陳善傅君　朱子餘　蔡蓉舫君　卜慕蓮君　厲景農君　鄒植之君　各捐一元　美豐洋行募捐箱洋五元銅洋一元以上指捐直隸災振　周微元君念五元　周洽甫君十元　葛寅臣君十元　程晋蕃君念五元王瀛東君五十元隱名氏念元　程荷生五元　學佛二元　李雲卿五元　保大莊經募　張子眞君三十元　沙希純君五元　賀君五元　周氏十元戴心亨氏公債票八百九十五元張迎來君五元　吴瑞文君一元　張丁女士六十元　楊開亮君一元　補過人二元　江蘇銀行六元　以上指捐湖南災振　同德昌一元　灌縣分會經募　吴錫彝　鄧元勛君各五元　呂國光君　呂李女士五元　尚李女士五元　楊春帆君五元　張德昌萬朝元君五元　諸位十一元九角六分五厘　無名氏一元　林翔君三元　孝豐分會介紹　章周女士續捐十五元推贈正會員傅瑞生君經募　周阿楚君二元　郭公俠君經募　諸位六十一角　無名氏塗改票十元　李君十元　和愼商業儲蓄公司十元徐戟門君五十元　徐毓吉君五十元徐望之君三十元裘明琛君錢一千文　張周女士十元　江慶璋君三元　戚沈氏十元 
　　中國紅十字會總會辦事處沈敦和謹啓 
[江蘇省立第十中學校啟事]  
　　本校原定入月六日招生今因徐屬匪亂恐投考學生來往不易兹改定八月二十日招生特此通告 
時評 
[餌（冷）]  
　　或問今日政界人物之最高計劃唯何曰互相餌而已也 
　　我以餌餌人人亦以餌餌我我受人餌而我不願人受我餌而人亦不願各各以餌而又各各不願此其伎俩相等也伎俩相等則伎俩窮伝俩窮則唯於混沌之中互延其混沌之時日而已 
　　袁氏時代餌人而人受其餌者也明知其餌而仍受其餌者也何也其伎俩高人一籌也故其事雖壞而尚有結果今則用餌而餌不售故其事旣壞而又無結果最近之天津會議卽餌說之一也 
專電 
[北京電]  
　　津議總統徐正段副確定段聞報函辭已在表决後軍事今仍實行平粤計畫各省允分兵力曹願偕張南下惟餉須中央預籌械由奉軍借撥認爲圓满結果今日即將閉會各督均回防次不復來京（三日吓午二鐘） 
[北京電]  
　　津議因某問題發生爭持又不决一時尚難結束諸要人亦暫不散去（四日下午二鐘） 
[北京電]  
　　津會羣催曹錕南下曹又提出問題（一）經畧署經費月須十餘萬（二）第一路原有衛隊擴充爲混成旅并須費七十餘萬開辦費不在内如皆允可然後南行政府現難辦到 
　　（三日下午二鐘） 
[北京電]  
　　馮派惲寳惠赴津與各督有所接洽並勸早日回防 
　　（四日下午二鐘） 
[北京電]  
　　靳雲鵬久不銷假將以徐樹錚長參陸處（三日下午二鐘） 
[北京電]  
　　奉軍在廊房之第七旅十一團昨晨進駐黄村兵數約有五營（三日下午二鐘） 
[北京電]  
　　津電倪嗣冲此番來會兼爲徐張琉通意見現在兩人感情可望恢復（三日下午二鐘） 
[北京電]  
　　林日使準明日送日政府出兵海埠宣言其内容述各國商議出兵經過並聲明尊重俄國主權不干涉其内政今晨日使已接該政府訓令 
　　（四日下午九鐘） 
[北京電]  
　　綏遠蔡都統爲出兵西北應召來京（三日下午二鐘） 
[北京電]  
　　政府决定北境守防以兩師爲限中央與北方各半分任（四日下午二鐘） 
[北京電]  
　　參陸處急電黑鮑督指示防守方略先由黑省派兵一團馳赴满站禁阻俄軍入境鮑請來京面授機宜段復令布置就緒再行起程（四日下午二鐘） 
[北京電]  
　　出兵海參崴兵額二千人已决定日本答覆謂此乃貴國主權美國謂當然贊成對於兵數亦認爲適當英國亦已贊成法國謂與協镀國一致當然歡迎（三日下午八鐘） 
[北京電]  
　　陳籙密電外蒙政府已有不限制中央派兵防庫之表示請積極進行（四日下午二鐘） 
[北京電]  
　　正金銀行竹内金平氏言美國加入銀團事對於北京銀團雖未有何等通知但美政府已漸次决定其政府與銀團對於四國銀團倫敦本部正式交涉之手續當已在準備中美之復入本爲日本及英法等之所預希望者各國昔曾屢次勸誘此番始見成熟各國當然歡迎承諾至有何條件之說恐非眞相吾人惟望美國速與四國同一步調投資於中國中國皆所甚願云云（三日下午二鐘） 
[北京電]  
　　大連及安奉鐵道均被水停止賣票（四日下午二鐘） 
[北京電]  
　　梁士詒改寒日北來將任幣制局總裁（四日下午二鐘） 
[北京電]  
　　段閣聞西南要求各國承認因以西南反對與德宣戰之理由請各國勿予承認 
　　（三日下午三鐘） 
[北京電]  
　　臨時參院定新國會開幕日閉會新議員報到者約二百人（四日下午二鐘） 
外電 
[北京電]  
　　廣州電稱衆議員三百三十二人參議員一百九十三人已抵廣州已足法定人數不久將正式開會（三日） 
[北京電]  
　　閩督電稱北軍由龍巖出發進據要塞北軍現進攻上杭武平（三日） 
[北京電]  
　　北京英文日報云靳雲鵬將辭參戰處會辦職繼任者將爲徐樹錚（三日） 
[哈爾濱電]  
　　霍爾瓦特將軍前所希望可加入其内閣之伏洛戈資基氏現已在烏穆斯克另行組織西比利亞政府其主要人物有四總統爲伏洛戈資基氏餘三人克魯吐夫斯基氏希狄洛夫氏與米查洛夫氏今皆未有專職此四人皆社會黨伏洛戈資基與克魯吐夫斯基二人頗負聲望爲衆敬重彼等雖答覆霍氏含有彼此可接洽之意然竟未聯合霍氏今擬與烏穆斯克之立憲民政黨人提携行事但立憲民政黨不承認之反傾向霍氏視爲領袖霍氏近發之通造已得海參崴諸行政機關之美满覆文稅關亦在其列惟警局爲社會黨巿議會所選舉者仍堅持反對霍氏之態度霍氏内閣諸人幾已全抵海參崴霍氏不久亦將前往但不率兵同行霍氏派俄日華兵士四百人携砲兩尊往援謝米諾夫德奥兵在中國境反攻謝軍幾將謝軍截斷中國兵士竟不起而干涉今謝軍地位較前略佳前敵有德奥武裝兵士一萬二千人無論何時若奮力回擊即足挫敗謝軍而尼古爾斯克與哈巴羅夫斯克間過激黨所統率之德奥兵尚有六千人如協約國散駐之軍隊聯絡一氣利用鐵路則此兩路敵兵皆將爲協約軍之囊中物各處勞兵會受德人之勢力刻厲行强迫徵兵制過激黨曾拘不願與却克軍交戰之某廠主宣告死刑廠主之友入告過激黨謂廠主乃一德人過激黨詢之廠主亦自稱德人於是得被釋放乘間逃至格羅台柯伏路透訪員在該處親見其人蒙古境内之德人黨羽收買大批牛隻而付以式如俄國舊盧布票之僞幣满州諸處德人黨羽亦甚活動由此更可見嚴厲取締德人之必要（一日） 
[海參崴電]  
　　英兵已於今晨在海參崴登岸受友好之歡迎 
　　三日） 
[北京電]  
　　海容林艦長已任爲海參崴中國海陸兵之司令暫授海軍中將銜（三日） 
[西特爾電]  
　　日本政府鐵路總管在加拿大與美國考查鐵路 
 
 
 

Page 3

 
 
　一年之久據稱日本不久將建定規新式鐵路（二日） 
[瑪德里電]  
　　西班牙外交大臣承國皇意旨商諸俄國擬將俄前皇之妻孥移至西班牙居住（二日） 
[舊金山電]  
　　香港上海烟草業華商簡君在此宣稱擬以紙烟三百萬枝贈與法境之美兵（二日） 
以上路透電 
[北京電]  
　　或謂天津會議對於副總統一席各督軍確已推舉段氏惟尚爲曹錕留有餘地須視曹錕今後之態度而定張作霖現已不復存希望副座之想矣（三日） 
[北京電]  
　　參陸辦公處今日會議之結果對於曹錕南下之條件所要求四省經略使之權限及經費各問題决許通過曹錕近來或將不得已而南下矣經略使之權限如左（一）總括四省之軍務（二）規畫全局督飭前後隸屬各軍隊（三）各總司令及四省督軍與行軍作戰一切事宜共同辦理（四）處理四省關於軍事之一切政務（三日） 
[北京電]  
　　本日之國務會議關於國境出兵問題其討論之結果政府决定由奉天吉林黑龍江三省按出兵時機令奉天督軍一面用外交手段一面於國境增派兵一團以防備俄過激派之侵入（三日） 
[東京電]  
　　參謀本部今日開重要會議各官均參集協議　　（三日） 
[東京電]  
酒句任命爲牛莊領事入江任命爲遼陽領事小倉任命爲鐵嶺領事（三日） 
[東京電]  
　　據時事新報所載囗囗午後囗囗囗囗囗動員令下（三日） 
[東京電]  
　　前報日皇致法國大統領並美國大統領祝賀戰勝之電於七月二十九及三十一兩日先後接到法國大統領與美大統領敬答之電云（三日） 
[東京電] 　 
　　上原參謀總長今日入覲奏事（三日） 
[東京電]  
　　日皇皇后兩陛下擬於本月六日在日光田母澤避暑今日諭旨發表（三日） 
[東京電]  
　　鐵道院總裁中村氏今日訪問寺内首相談論要事（三日） 
[東京電]  
　　軍艦春日於二日安抵舞鶴軍港（三日） 
[東京電]  
　　帝國政府之宣言已通知聯合各國並電令海參威日本領事公表俄國一般人民（三日） 
[東京電]  
　　東京日日新聞云當面之問題（指出兵問題）雖已得有歸朿然政府之責任將因之而更重大各政黨對於此舉之態度政友會幹部之意見似本無欲以本問題爲藉口肉薄政府之心其少壯派中雖有力主詰問政府之責任之說者然其爲黨中之一份子則取冷靜之態度仍一致贊成繼續是是非非三義憲政會亦取旁觀主義對於本問題似無試其運動之氣色又政府與軍界方面亦已疏通故上原參謀總長已從昨日起到部視事矣故政府現在於當面之問題固已得有歸束一面又能巧避政海中之暗礁政界此時可以暫獲小康景象也（三日） 
[東京電]  
　　商業會議所會頭藤出氏白若謂此次海參崴出兵係日本與聯合與國及美國互相協議之結果則於我國將來之經濟上定能受其好影響因中國及其中部必爲將來商工業之發展地故今日我國爲維持西伯利亞之秩序起見而出兵誠可謂爲最適當之處置蓋同時又可與美國相提携以助中國經濟界之發達也但當出兵之時吾國經濟界不無變動吾人甚望政府對於此種經濟界之變動取毫無遺漏之指置云云實業家若尾璋八氏曰以今日而始有海參崴出兵之舉似有嫌遲之　援助捷克軍之不能饉賴海參崴出兵得達其目的也已明如觀火除海參崴出兵外更無須再從事於守備鐵路沿線等積極之後援乎關於此事雖將不免有外交上及財政上之反對然因此係關於聯合與國之興廢之重大時機故當局者誠能出誠意以提唱之自不難得達其目的其結果雖於實業界將不免有多少之恶影響但旣爲國民當然不可不忍此一時之痛苦云云（三日） 
　　以上東方通信社電 
戰電 
[倫敦電]  
　　昨日協約軍在廣五英里之陣線前進其至深處有三英里之遥完全佔有哇克河與愛恩河間分水線之山脊此次進步幾爲德軍自瑪恩河退走後最重要之舉蓋協約軍今所守之新陣地控制北面之全區該區爲德國後備軍與野戰砲隊所集之地協約軍之前進將令德軍退走益速法軍佔據佛齊萊南面之戈桑柯爾村德軍在瑪恩河與愛恩河間所守之陣地仍日見阽危據昨日公報觀之協約軍今扼凸隅之頸漸緊（二日） 
[巴黎電]  
　　今晚公報云法軍在哇克河北面會同英兵逐走泊萊細愛胡勒與哇克河間諸陣地之敵軍法軍佔據大羅查瓦北面之高地進至白業村之外而達克拉摩瓦塞勒與克拉瑪葉二村復於此前進三基洛邁當俘虜六百人法軍於南面佔據細愛巨村與末尼愛勒叢林法軍在杜爾满萊姆路北面激戰後奪獲羅米尼村俘虜百人自七月十五日至今法軍在瑪恩河及香巴業戰線共俘虜三萬三千四百人内有軍官六百七十四員（一日） 
[巴黎電]  
　　今日下午公報云法軍夜間復在瑪恩河北岸獲進步（二日） 
[倫敦電]  
　　美軍公報云哇克河陣線數處戰事甚烈蓋由美軍進攻與敵軍反攻所致美軍佔據細愛巨村進至村外附近戰局未有變動（一日） 
[倫敦電]  
　　今晨海格將軍報稱英軍在菲斯土貝爾附近襲敵俘虜數人又於亞爾貝爾北面襲敵俘虜十六人松未河南岸及伊泊爾南面敵軍砲火漸烈今晚報稱英軍斥堠隊夜在美爾里附近俘虜數人七月間英軍共俘虜四千五百零三人内有軍官八十九員昨日天空戰事甚烈英飛機擊落敵飛機二十六架又擊損九架英飛機未回者四架（二日） 
[倫敦電]  
　　路透電社得悉目下戰線全部分之敵軍其數雖仍多於協約軍但協約軍所有之生力後備兵其數遠過德軍之所有此實三月三十一日以來之第一次也德軍大約將退至凡塞勒河陣線或終將退至愛恩河陣線魯泊里區親王現僅有生力兵二十師現信德軍或將於後數月内由西歐移兵至意境或巴爾幹從事攻擊德軍且有不日會同芬蘭兵在俄國北部進攻未满鐵路南段之象（一日） 
[倫敦電]  
　　奥國公報云阿爾巴尼亞之奥軍佔據比拉西北與東北敵軍所守第一道防線及廣二十基洛邁當之陣線上土地甚廣奥軍現正追擊敵軍（一日） 
[倫敦電]  
　　奥國公報云奥軍現於阿爾巴尼亞塞米尼河彎兩岸取路前進幾抵菲里至比拉陣線奥軍在台伏里河上游遇勁敵但仍奪獲數地點（二日） 
[華盛頓電]  
　　衆院籌欵委員會現草擬八千兆元入稅議案决計陪徵烟草雪茄紙烟特别稅並增徵經紀稅劇場行樂稅據商部發表之統計觀之六月三十日止之會計年度内運入美國之物品共值美金洋二千九百四十六兆五萬九千四百零六元較前一年增多二百九十七兆元日本運入之物絲米與棉貨所增最巨歐洲俄境運入之品幾增十兆元蓋是年白金銷數頗巨也英法意及歐洲中立國運入之物均見減少一 
　　（二日） 
[巴黎電]  
　　法國近曾下令實行每星期不食肉三日兹以牲畜已足分配故已取銷是令（一日） 
[亞姆斯特丹電]  
　　柏林電稱麵粉口糧行將增加第一無肉食星期自本月十八日起實行以番暫七磅代之（一日） 
[巴黎電]  
　　參議院已通過查編一九二零年級後備兵名册如至必要時則將召集入伍内閣總理克勒满沙氏謂法國於戰事已有絶大之犧牲今後仍將竭力進行博取勝利之事務云　　（二日） 
[華盛頓電]  
　　海軍部宣稱葡國貨船波爾土號由薩伐位至美於七月二十七日在距大西洋濱五百五十英里外爲德潛艇擊沉船員十八人由英國某汽船載抵某美港該船之沉乃由德潛艇之兵置炸彈一枚於所載棉花内轟發所致（二日） 
[羅安電]  
　　星期三放德飛機襲擊法國哈佛爾與羅安二鎭哈佛爾死一人傷四人羅安無死傷者（一日） 
要聞一 
[天津會議之一結束]  
　　自奉督到倪皖督張總司令先後蒞止各省代表中初僅晉滬兩處派員來津最近汴陜閩浙湘綏等處駐京代表亦均集於津門省長公署及奉軍司令部會同招待假河北元緯路康家花園爲代表庽所每日往來酬酢飛觴醉月輙至深寗所護各事皆於茶餘酒後商之一日晚集會時間最長夜半兩點方衆重復入席歡飮散時已在翌朝五鐘左右大體略已决定（一）總統問題决定東海似已成爲不可移易之鐵案二日王克敏由津以電話告知元首謂津議一致推徐决請鈞座息肩馮得悉後當令張調辰力疾速辦交代并一面電話覆王事畢卽當回京是下届總統問題經此次會議後已告一段落矣（二）副座問題各要人多爲個人避嫌起見故無甚討論惟倪督所主張雖未明定暗中實有擁段之意各代表亦無異議則徐正段副之說大約可見諸事實（三）關於對南作戰問題各方面多主張仍貫澈現内閣之方針非至破粤不止各省已允分任兵力聞張奉督於二日之夕特召集部下爲一番之曉諭并令現駐靜海之第二十八師（約十二團）即速開拔南下一面並電張作相速備軍械一部交與龍軍曹使亦因張倪諸督公同勸駕已允南下惟因使署之組織及權限經費各問題在未與政府商定以前尚難預定行期此二日早所得之天津確訊也傍晚復據政府方面消息曹使昨日曾託某要人携來組織經略使署公文一件内容分設八處八處之下附設若干科月需經費不過十餘萬元惟原有衛隊一團有擴充成旅之說此節需欵較巨政府尚在斟酌之中云云則何日方克成行現在尚難預斷耳以上爲各方面所傳津會决議之大綱其餘軍事上攻防計畫尚待一二度會商方能畢事也 
　　倪嗣冲到津以後會議情形稍有更變當張作霖初來之際確與徐樹錚意見有不盡合之處其餘曹錕張懷芝所議之事徐皆不與聞今聞已融洽矣倪皖督張總司令等抵津尚無來京確訊元首特遣王叔魯氏赴津就商王到津即赴倪張二處密談二日復赴安徽會館訪問張奉督其使命已告一段落矣 
　　副總統一席先有以攻粤立功爲條件之說曹雖允南下而路跙不前一方面張作霖雖言不爭權利而亦爲有力之候補人以此之故各方面難趨一致最後倪嗣冲北來一面勸曹成行一面實主張舉段現因曹氏游移之故舉曹之議已漸漸抛棄暗中實已决定舉段惟對外宣言則云尚未决定 
　　另一消息云天津會議之小結束曹使口頭承認即日南下此事之經過甚長第一日之曹龍徐田張（作霖）之讌會則决定對南主張澈底的征討第二日之曹張張（懷芝次日到）徐龍王（揖唐）王（郅隆）王（印川）曾等及各代表之會議則决定以東海爲總統候補人副座問題雖言及某當軸然究未决定嗣後某軍軍官忽有請願似另有所戴第三日（即前日）倪皖督到後當集各代表於王宅（一說郅隆寓所）先開預備會倪集各種意見加以評判並發表爲團結北洋系之精神起見應採此兩項政策一對南自應貫澈現内閣方針二某要人應當暫息仔肩至應舉東海或合肥繼任我等無成見惟有俟諸國會議員之多數意見耳至副座問題鄙見似宜留與平南有功者任之各代表均無異詞倪即驅車訪張奉督倪言無論如何以請曹使動身爲前提張甚贊可倪遂謁曹微聞言及上次余與志帥在津議席上保證以公爲某重要地位但公遲遲未行何以見信於諸同人余已爲公疏通務請即日成行曹已當面首肯二日倪謁曹使時各代表另集合於某處有所討論似副座問題另有所屬故此次天津會議之結果各事已大體解决惟於副座問題仍未有確實之協定 
　　自津會有副座推舉段合肥之說合肥曾有兩次親筆函致天津曹使張奉督表示决不就正副座以是天津方面副座問題益難確定而會議遂不能完全結束矣 
[西南軍政府對外宣言]  
西南軍政府二十七日以外交總長伍廷芳名義發表一英文對外宣言書交付各國領事請承認軍政府並求將該宣言書交駐華各國公使轉達本國政府其内容大略係縷述今次内亂之經過其原因全由段祺瑞及其他北洋派武斷主義所致並攻擊北京政府之非法詳述護法各省設立軍政府之次序且云軍政府之目的决非圖謀南北對立恰如協商國在歐洲因擁護民主政治而與專制主義大爲奮鬭同一理由故欲恢復中國之平和實有促段派覺醒之必要吾人深信以列國承認護法政府最爲捷徑軍政府本此趣旨代表護法各省各軍切望各國政府速爲承認云云刻聞政府得此消息以西南曾有反對對德宣戰之意亦請求各國弗予承認矣 
[邊警誌聞]  
　　恰克圖俄舊黨敗退新黨時有竄入我國境内兹據庫倫陳都護使來電云據恰圖專員電稱俄國舊黨約百餘人將來恰境現在後營子架山砲凖備作戰恰城危急等語除由庫撥一連赴恰外請催綏軍輕裝兼程來援云云又恰克圖佐理員李垣亦以新黨失敗之後舊黨在恰克圖附近蒙邊地方設立政府兩黨衝突堪虞恰屬兵力單薄不敷防禦擬請由綏遠察哈爾兩區各撥馬兵一營馳來協助聞政府已准其所請矣 
　　三岔口吉督孟恩遠前晚曾致政府要電一件略稱敝省三岔口旣經政府指定爲駐兵地點現派高旅長鳳城率領部隊分往琿春三岔口等處駐守矣 
[出兵满洲里問題]  
　　满洲里方面之危急日來吉黑兩督迭有電來報告外人方面消息謂該處已被新黨佔領二日共同通信社又謂满站確已失陷新黨來者約五百人國境附近尚有德奥俘虜甚多云云但據我國政府所得官電危急是實却並未失陷黑督最近來電僅云頃據駐满司令部電稱謝軍於勘日被新黨夜襲敗退新黨勢將漸侵我境满站尤屬吃緊云云電中所報謝軍被迫之日即外人所傳满站失陷之日也且黑省在满洲里之軍事佈置先後派兵已及兩旅對於俄舊黨退入我國境内原有解除武裝之約而於新黨方面亦有不相侵犯之交涉雙方遵行已久此次謝軍之敗退新黨聞已遵約而行鮑督三十一日轉報駐满司令艷電内中確已聲明並謂業與新黨商妥兩星期内不得侵及中國邊境惟請中央迅派勁旅前來云云電中所據之艷電亦無满站失陷之語益足證明二十八日失陷說之不確惟中日共同出兵之說今又喧傳一時矣 
　　满站形勢旣緊急至此我國不能不派兵出防自固疆圉連日政府所籌議者其詳情尚不可知惟聞鮑督曾電告已派新編第十九混成旅之三十七團及機關鎗連前往满站在海拉爾騎兵第二旅之三團及砲二營已由满站一帶移住惟無論如何此事爲我國純粹之國防問題與中日軍事協定所規定之共同行動性質完全不同乃聞政府已贊成日本共同出兵之意見雖時期及具體辦法皆尚未經議及然旣已贊成其意見則不久必將有具體之交涉軍事協定勢遂不能不實行矣更據某社消息我當局有希望履行協定以保障其局勢與政策之意故對满洲里共同出兵頗爲樂觀日昨當局已口頭告日員决定满洲里出兵含有邀其一致之意日内將正式通告云云則實行協定竟由我國提議其說恐未必然矣 
　　以上所述爲满洲里形勢及中日交涉之大略聞協商國方面對於此事亦頗注意前日英美法意日各署員曾會於某處頗主張萬一西北事情擴大惟有仍以協約國之公意商議擴張軍事行動之範圍關於我國之主權絶對尊重當時有某署員力言此次過激派均用堅利武器人員不下十萬僅就满洲里一處之馬兵已有數千之多非大部軍隊勢恐不濟若中國防軍萬難抵抗但说尚未有何等重要之决定也 
　　過激派佔領满洲里之說據某要人云政府方面未聞接到此項警訊至於該處附近俄國二黨之時有激戰及謝軍屢敗退迫满洲里則固早有所聞據最近黑龍江來電報告過激派離满洲里尚隔五十里左右則失守之說當非事實所謂華軍不與對抗殆即未相接觸之誤又云中日實行軍事協約之辦法外人無從知悉要之該約定之主旨旣在防範德勢東漸則實行之目的與辦法當然以不越過此範圍爲合理又满洲里危迫與實行軍事協定理論上二者不相連屬前者爲國防問題後者爲對德問題過激派之舉動不能認爲德國爲之舉動若曰不免有德人參與其間此說旣已模糊影響不足憑信且人民行動與國家行動其性質不同不然過激派中更有他國人之說豈他國政府便負其責耶過激派不過俄人之一種各國未經承認之團體若以有侵入我國國境之虞而中日共同出兵則軍事協定將變爲對俄而設國防職務斷不由他國越爼代庖也 
外交界消息 
[議付俄國賠欵]  
　　俄亂以來我政府因種種關係有將賠欵停交之議駐京俄使聞之迭向外部交涉聞前日閣議曾由外部臨時提出討論一次多數主張繼續照付惟須交由道勝銀行存儲俟該國正式政府成立再行撥付 
[外長辭職說復活]  
　　内閣一部改組暫從緩議已誌前報兹據外人方面消息外交總長陸徵祥辭意堅决萬難挽留故政府准有亟覔相當人物以繼其後其繼任人物目下風說甚盛極爲紛歧不一有謂爲汪大燮者但汪氏曾對人表示此際絶不願出山有謂爲劉式訓者但劉氏當中德宣戰時曾力持反對論調故此際以之長外交實非合宜人物有謂爲曹汝霖者但曹氏刻已兼交通財政兩席萬難再長外交如去其一而畀以外交則非曹氏所願故以上諸氏長外交之說皆不能爲事實更有謂由段自兼者但是否成爲事實亦尚未可知也 
[處置敵僑問題]  
　　處置敵僑一案前經閣議議决在京西西峪寺地方由内務部辦理一切聞内務部爲此事有一呈報謂已在西峪寺决定寺房一百餘間規模甚爲宏敞食堂臥室運動場盡皆齊備現正鳩工建造並派員駐寺督工進行甚速不日當可告竣惟西峪寺距京漢路琉璃河車站尚有六十里亦少通信機關交通極不方便殊宜審愼後經調查結果擬請飭部於琉璃河與長溝之間設一腰站並分令電話電報各局籌設電機務使消息靈捷方爲妥當云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）]  
　　出兵凖備着着進行 
　　日報對美之觀察 
　　日政府致美之提議發出後已經一星期有餘聞因中途延擱至二十六日此間始得消息謂該項提議已到美政府正在審議中云云據東報所推測美國回答期尚須一星期日政府待接得美國復文然後宣佈出兵但政府某要人言此次通牒於美者確爲一種通告故無論美政府如何回答政府苟决意自主的出兵斷不因其反對而中止然政友會方面則否認其說以爲此次政府縱取通告形式其性質實爲提議爲尊重國際上之關係非待美之回答不可雙方各主其說而事實上日本雖已議决出兵海參崴方面雖已在進行而所謂自主的出兵恐仍須得美之同意也關於軍事行動此間嚴守秘密而大致準備已成行將出發矣邇來正在輸送軍火二十六晚自某地運至某地之照明彈用火藥分裝三十輛貨車其中十八輛到下關車站忽然爆發全部燬去搬運夫均遭慘死其他由下關開至京都之客車死傷者甚衆按所謂某地運至某地云者東報均未載明惟據東京日日新聞所載揣度之係由大阪砲兵工廠運往海參崴者於此亦可以見其準備之速矣又近日駐海埠武官中島少將亦急遽到彼日本赤十字會救護班先發隊陸軍軍醫正志賀氏以下醫員六名藥劑師繙譯員各三名春護人合計百六名於昨日出發稱因乞克斯羅伐克族現在與敵俘交戰爲前往救濟之用其實亦未始非預爲準備計也東俄形勢余前函謂爲互爲消長誠有如斯現象目下海埠之西伯利亞政府及哈埠之遠東政府即霍爾瓦　政府兩相對峙各求聯合各國之承認而聯合國方面如美國亦無承認之意日本亦未表示態度蓋以現勢而論苟兩政府互相攻擊何者宜承認何者不宜承認均難以斷言故雙方雖各竭力運動恐一時不生效力也一方乞克族今後今行動如何亦頗可注意按乞克族本爲匈奥之一族最初曾與俄戰嗣後因棄與匈奥種族之關係未能融和遂倒戈以與德奥爲敵故一部分抵海埠後即宣言與過激派背後之德奥俘虜戰此次美國發願援助之者本欲使乞克軍之分離者併合爲一由海參崴或大連等處出發仍赴西方前敵聞此次出兵之動機蓋即在此而據東京日日新聞海埠特派員布施去電云乞克軍前赴法國戰場云云乃爲表面上之標榜其本意實欲收攬俄國人心而久住於西伯利亞也今次出兵發議者之某國雖云援助乞克其實以此機會扶植其勢力而已一說謂某國將便乞克軍於烏拉爾方面更與德國開一新戰線又一說某國欲援助乞克族於西伯利亞樹獨立之幟蓋該族中馬沙利克博士至某國後某國始有援助之意故聞某國之計畫（一）使乞克族西向（二）同時以援助乞克爲名進兵於烏拉爾方面誘日本軍隊西向作一新戰線於該處（三）使乞克族組織有利於己之西伯利亞政府（中略）假使該計畫實行則某國以驅逐德國勢力爲名使日本軍隊前驅於貝加爾湖以西實謹謝不遑者也故某將軍以爲此次出兵處處步某國後塵非能自　爲東洋之覇權者異常憤慨也由此以觀某國僅崇美其標榜而實際將使日本軍出動於西方而某國自身則注目於沙金地鑛山森林之利源前年某國至俄之赤十字救護團所爲是其實例宜深加注意者也云云 
　　以上爲東報之論調蓋自東俄紛亂以來美國之欲發展於西伯利亞者固頗不乏其人此種恩惠致策乃美國所善用而日人所躊蹰顧慮者也 
[八月一日之府院情形]  
　　一日八時三十一分大總統至辦公室閱劉存厚孟恩遠曹銀陳光遠張敬堯電八九件及方立之秘書長呈遞蓋印命令數件十一時餘進内室用午餐下午三時復到辦公室延見報告閣議之曹汝霖談約一小時曹總長辭退四時見親簡修訂法律館副總裁陸鴻儀修訂法律館總纂石志泉（由司法次長帶見）四時三十五分傳見吉林依蘭道尹阮忠植五時十分見分發河南行用簡任職廳毓同至六時始歸内宅國務院方面八月一日爲屋期四國務會議之期段國務總理照常蒞院除外交内務仍由陳于兩次長代理外其餘各國員均列席内以曹潤田總長到院獨早普通例案甚屬寥寥臨時提出之案亦不爲多其中較關重要者（一）爲法制局修正交回之法律適用條例其内容大别之爲兩部份一爲人的效用一爲物的效用討論結果以其中的規定各節已臻完善當即依法通過呈由大總統日内以明令分别發表（一）爲海軍部提出之某海島（有謂爲廟島）築設軍港之計畫案事涉軍事上秘要未便宣洩（一）爲關於西北出兵問題磋議頗久决定先派满洲里軍隊與某國共同動作大要如此詳情則不容披露然其中尚有可以舉而告人者即此問題中屬於動員出師兩項大計畫也此兩項大計畫已照參戰處所訂定之實行手續討論一過咸謂無甚變更關於運輸及預籌軍費諸大端係按照事實作具體之研求務在所行無阻以此關係故未决定此外對於某項大借欵曾作一種之緊要譚話（蓋）此項並非正式議案）局外人即未及與知（補官等例案則從略）下午二時餘宣告散會由曹總長入府報告又聞本日閣議新督揭增新來電報告邊防危急情形曾作詳細之討論又一消息參陸處提出共同出兵計畫分五項凡二百餘頁（一）動員計畫（二）出師計畫（三）作戰計畫（四）運輸計畫（五）經費籌備因關防甚密無從探悉惟聞大約尚未完全决定又一消息昨日國務例會所議重要案件仍爲出兵海參崴以後進行之手續詳情未便明記其可發表者如海參崴現在指揮海陸軍之人已派定林艦長爲海軍代將與各國之艦隊如有事時亦可隨時接洽此項命令今日可以發表又關於外人在我國適用國内法時苦無根據以後對於德奥人民等之管理上缺略甚多已通過法律適用條例今明即可公布 
[未來之新國會觀]  
　　新國會對馮之猜慮某報記安福系某議員之談話謂吾輩來自田間惟一希望即在早開會早舉總統及解决種種大問題以便大局早日得以統一總統一席以道德以資望以人心時勢而論自當推重東海以爲統一大局之地步至副總統問題吾輩惟希望選出一位與大總統志同道合稍能協助總統負解决時局之責任（此責任兩字或全在一種抽象的政治論中不可嚴格以法律論相繩）且必需有一定之宗旨者以爲必選出此等人物爲副總統始於大局有裨也至現任大總統馮河間原爲北洋派中之大人物乃近來與北洋派感情頗不甚好而社會上人言嘖嘖且盛傳馮公有津貼舊議員暗結舊國會希望由舊國會當選之說試思此次新國會由參議院修改之兩法所產出參議院乃馮總統下令公布吾輩新議員又謹遵馮總統命令於八月一號以前到嗞京倘馮總統果主張接濟舊議員將何以對馮公所親自頒布之命令我想馮公明達或不至於此惟若馮公果有此種行徑則不但無以對總統命令並對不住吾輩僕僕來京之新議員矣云云 
　　新議員報到未多新當選之參衆兩院屬員於七月底止爲報到期限臨時事務處原已通告乃於是日截計報到者衆議院不過七十餘名參議院不過三十餘名其尤奇者進步黨與直屬於某系之議員迄無一名之報到者據上此事而觀察之亦足徵現時政海一面之消息也 
新國會與督軍會議新國會議員中人對於二三軍人在天津協議大副總統問題頗爲憤慨目下新國會已將開會竟藐視國會以二三軍人擅行選定總統副總統然則究以何理由召集新國會實令人苦於解釋同時對於新國會前途多數均抱悲觀 
[借欵消息近聞]  
　　美國加入銀團條件之内容美國再行加入四國銀行團之詳細條件情形均未宜布但美國確經允許加入此後五强國將聯合擔任中國政治經濟上之借欵約定當　戰未終時美日兩國先行墊欵英法兩國應出之借欵則於戰事後恢復經濟常度時再行償還凡未决定之借欵現將由五强國解决 
　　中日漁業之内容中日將合辦渤海漁業公司一節據日人方面消息兩國財政方面之代表者已爲兩度非正式之接洽其一方面希望增加欵額惟以渤海漁產額每年僅值華洋一千五百萬元（又言奉天省每年產額六百萬）自不必爲鉅額之經費至另一方面則對於保護漁業上尚有條件一時未能决定聞俟進行成功之際然後通知農商部爲正式之談判又聞參預其事者有周某云 
　　西原龜三將歸國日本借欵大　客號稱私設公使之西原龜三奉召回國聞已定下星期二三出京取道朝鮮回國日内已在料理行裝並結束未了各事 
　　外交界之烟酒稅譚頃外交界所談近日政府因軍費政費支絀萬狀而庫欵如洗各省專欵又多截留不解殊屬無法應付萬難支持某當道仍主張以煙酒稅向某國抵押借欵二千萬元政府向外交問聲明此種借欵與各國商業毫無損失妨碍并謂此項借欵各種條件似已均經磋商停妥倘各公使無甚異議即日可望簽字交欵也東陵採木案復活之内幕清室東陵森林廣約九十里藴蓄數百年之久洵中國一大財源也覬覦者雖多都未能達到目的去冬天豐益曾與某鎭守使商辦不得要領又有黄和琦者在内務部呈請承辦被駁旋經黄弟某在直隸督軍署呈准開設蘭陽工廠以爲籌備旗民生計之基礎不料正在設廠之初忽經内部以此項森林係屬清室私產直省未便處理爲詞行文阻止此事遂作一停頓近聞該公司辦事人等再接再厲又在東陵組織一溥利公司呈經清室承辦衙門批准出奏聞已達奉清帝硃批着照所請之說並聞屢次經營此事之中堅人物均係余夢仙其人而出資者則爲袁項城之介弟云 
[財政上最近之消息]  
　　八月一日財政部會同參戰處開戰時會計會議决自宣布中立之日起至與德斷絶邦交之日止爲第一期自斷交之日起至宣戰之日止爲第二期自宣戰之日起至現在爲第三期所有各期内直接間接所受損失費用及收没敵人財產並我國損失之財產應由參戰處會同交外内務陸軍海軍財政五部派員切實調查呈報政府及戰時會計處以資參考 
段總理昨與曹汝霖對於支撥欵項之急緩特詳細研究（一）出兵北部及對南問題均已確定實行作戰所需餉欵列爲至急（一）北面防區南方防線需費均列次急（一）其餘籌備外交以及續備軍隊需欵則列普通項下 
　　曹汝霖現以各省督軍相繼來電拒絶解欵將來中央方面軍政經費亦無法籌措特欲再與某國訂借一宗鉅欵刻 
下正在秘密進行之中一日閣議業經非正式之商議矣 
　　近日向中央來電催索軍餉者其數已逹七百 
萬元之鉅三十一日一日致電中央要求軍費者山西督軍閻錫山請發第一補充混成旅餉欵兩月十二萬元管金聚鎭守使請欵三十萬元李厚基請欵一百二十萬元此外吉督孟恩遠一日來電云本省第五混成旅六七兩日分餉欵七萬八千二百六十四元務乞於八月十日以前滙撥來吉財政部今日滙往黑龍江現欵五萬元作爲第十九混成旅七月分軍費參陸處咨請財政部速籌現欵一百萬元以便滙往前敵備用四川督軍劉存厚一日由神宣驛來急電稱鍾歸長體道鎗械缺乏急待補充懇請速發新鎗千枝子彈一百萬粒並七月分餉項三十萬元湘督張敬堯請欵二百萬元政府允爲續撥一日午後張督又有萬急統密電致財政部略謂湘省市面急待維持地方善後尤須趕辦第七師及第一混成旅餉項已數月未發請查照敬（二十四）電所請二百萬元趕速籌撥並派財政科員劉萬齡晉京面陳一切等語别一訊云湖南督軍張敬堯三十一日來電向中央索欵三百萬元此事確非虚傳兹將原電所具請欵理由列下一舉辦清鄉需欵三十萬元一撫恤難民二十萬元一維持市面流通金融一百萬元一組織省立銀行一百二十萬元一建築駐兵房舍三十萬元並請速滙天津曹仲三經略使一日之夜有統密急電分致參謀陸軍兩部略稱前允撥之五十萬元請直交天津以便轉發其第八師第二十師及第十六混成旅各軍費統由大部直接發給漢口總司令部以張懷芝名義致參陸　電云請於五日内滙餉一百萬元一爲請由漢訂購新式機關鎗二十架並六五彈三百萬以爲南征之需其已解者駐京第八師由財政部將八月分兵餉十五萬元支出即交鹽業銀行滙寄湖北該師司令部内務部資請撥參衆兩院臨時事務處經費曹兼財長昨日（一日）交諭會計司各先撥給五萬元以資應用 
　　據財政部人言各省區七年度預算册先後送部截至八月一日 
止除西南各省外業送齊到部内容均按閣議核定之變通辦法編製 
[張作霖最近意見之表示]  
　　奉督張作霖於未赴津以前發表對於各方面之意見微求軍政各要人之同意兹將其意見中之重要者詳誌於下一對外問題謂俄亂雖亟但期嚴守疆圉得保國權至出兵作戰須視聯合國之行動隨時事爲轉移此時不必决定絶對的方策惟軍械餉糈不可不預先籌備以免臨渴掘井之虞二對内問題謂南方雖屢次表未議和並藉外患爲口實然其無議和誠意實爲不可掩之事實故除主戰到底外無和議可言蓋際此川粤垂危湘戰吃緊之秋前敵將領竟有與南軍局部言和甚有與南軍私相携手暗通聲氣者誠爲戰事前途之遺恨必須去此障碍始能貫澈主戰政策三總統問題謂馮代總統就任年餘國内之紊亂已達極點威望早已掃地改選爲正式總統業已不成問題除徐（東海）正段（合肥）副外殆無有威望過於此者四新軍問題謂奉省所招新軍先後成立者已有七旅餉糈目前可維持然已羅掘俱窮而政府因種種關係不肯遽爾擔任且餉糈亦不照撥非久長之計擬與政府竭力磋商俾可永久五作戰問題謂奉軍當入關南下之初原所以助曨敵各將領之聲勢以壓服南方詎竟遭同袍之忌以致戰事屢受停頓最近奉軍遂不肯擔任前敵戰事而各軍皆按兵不動殊不知政府因財政支絀百事不管不但軍餉不給且鎗械亦惟奉軍自備此行當與曹使說明原委消釋前嫌以期時局之早日大定也 
[各省議會代表請南北當局注意政體電]  
　　元電諒達比日以來諸公似尚無悔悟之心兵事益進行不戢和議更遥遥無期水則彌深火則彌熱吾民乃愈望治平而愈不可得蒼蒼者天曷其有極竊維此次戰事當局者自以南北爲界旁觀者亦視爲南北之爭於是此倡彼和莫不以南北爭目之但細思之究何所謂南北者西南以護法相號召者未必皆大江以南之人而北洋將師又豈盡生自大江以北兵士之戰死沙場人民之身罹戰禍者更胡分乎南北是與美洲之南北戰爭逈乎有異固非爲地域而戰也爲法律而戰則共和國之大法固當由人民定之自有軌道之可循以情理言更無所用其撻伐然則今日之戰實爲無名無惑乎全國商民感受戰事之痛苦而終未解其何所爲而戰也戰爭旣無理由之可言更無惑乎欲解决時局百思而不得其術也吾民所希望者爲罷戰然罷戰僅可免一時之痛楚耳將何以善其後不定一長久治安之計恐即一　罷戰而來日之内亂方長故吾民今日之所希望於諸公者一面尅　罷戰一面力圖久長之治安實則吾民心目中所謂長久治安之計者亦至简單無他實行民主立憲而已矣吾國今日之國非共和國乎非民主國乎世有非共和國非民主國而採用立憲主義者未有民主共和國而不實行立憲者吾國紛擾之病根即在此卫辛亥一役種族之革命以成丙辰一役共和之國體以定吾民習於苟安遂不甚研求以爲從此可比肩法美共亨自由之幸福矣孰知模型粗具精義不宣國體雖更政體未正於是共和兩字或爲政客所假託或爲武人所利用久假不歸人民皆忘其奪之自我卒致大好神聖之名詞不知造幾多孽障大可哀也爲今之計惟有持民主立憲四字特表而出之本共和之眞精神實行眞民主立憲之政治旣曰民主則大權自操之於人民人民之全體不啻君主國體之君主旣曰立憲即制憲之權當然秉之於眞正民選之國會國會以外不容再有造法之機關此民主立憲之眞諦絲毫不能假借者也乃吾國今日則反是號稱共和實非立憲即或假立憲之名曷嘗有民主之實人民固有主權皆放不知求得少數之人據爲己有甚至欲求罷戰即受猜疑力竭聲嘶益不可尼前清君主專制之下人民尚得以立憲爲請願今則言論且不得自由倒施逆行莫此爲甚而猶曰共和共和此其所以亂也故今日欲弭亂非實行眞正民主立憲不可是即所謂長久治安之計也吾民所求者如是而已且也專制已不適於今之世紀今之人民民主立憲之思潮已漸次發達莫可遏止人民雖無武器可憑而自有一種之　勢力在數千年之君主專制尚能根本推翻之况少數武人之專制况行專制於民主立意之國諸公倘亦興念及此何若將人民固有主權還之人民一切政治悉聽人民之自主無論誰何皆退居於憲法之下無僭越乎憲法之上則大局自然解决亦無所用其調和也是則純自諸公之良心作用何如耳謹再以四萬萬之人民　意向諸公一請求之各省省議會代表張忠孔祥柯廖爕游如龍譚柄　王延　張一氣王洺張世華邱聯芳陳嘉言何印川沈定一等公叩支 
[李烈鈞赴潮汕說（平生）]  
　　西南戰將中卓卓有名素爲中外所傾仰者莫如李烈鈞方有事於贛邊最稱得力乃忽有赴潮汕移以防閩近之說　報中登載謂潮州方面粤軍各自爲戰不能一致進行如方聲濤係總指揮陳炯明係總司令本能同心同德伹一切命令祗能行於自己一軍不及其他所以收復八閩尚猶有待當道屢經集議後故請李烈鈞勉爲其難等語在報中詞意隱約不便明言然其因事權不統一則可知矣邇來潮汕方面軍務極爲吃緊勝敗本兵家之常非一戰遂能决定然謡言甚大傳聞童保暄攻入大埔實已得手其詳細戰狀若何關於軍事粤報皆不便登載伹说有可略窺一二才則如晏公街紅十字分會前派隊赴潮屬戰地救傷該隊全數駐紥大埔附近昨二十號因兩軍在三松嶺角逐該隊倉卒退避覔夫役不得竟將行李藥品及需用器物全行失去損失甚鉅現該會復行配備各物仍着全隊駐紥大埔實行救傷矣又大埔雖屬潮州而與梅縣最爲切近近綠駐守永憎峯市粤軍因戰略上計畫退守狗尾嶺松口商家於初五墟頗受虚驚風聲所及附城居民亦相驚伯有梅縣瞿知事於十七日特出示安民文云爲剴切曉諭事照得梅屬僻處偏域不當要衝非軍事上必爭之地敌改革以來頻年戰爭闔縣秩序毫未紛亂斯次軍興迭經令行各團力任維持治安原可有備無患近聞一班奸徒布散謡言或謂某軍壓境或謂某軍竄走好事者附和隨聲無識者耳聞心悸道聽塗說無辨僞眞市虎杯索羣相惶惑致各處商民間有搬遷以訛傳訛日甚一日實於地方治安大有妨礙亟應剴切曉諭汝商民人等須知乘機搶劫必由賊匪縣屬本無土匪其外游民迭經取締亦無逗留至於軍隊所至必有官長約束地方官紳亦可妥爲接洽斷不至於騷擾　商民務宜各安生業切勿悮聽謡言自相驚疑倘有不法之徒造謡滋事定即　拿究辦决不姑貸凛之潮梅方面援閩軍務旣已吃緊黄岡大埔一帶前線日有劇烈戰爭故潮汕駐防軍隊多已赴敵援應以致後方佈置暫時空虚大吏默察情形亟籌維護之策故已電令劉鎭守使志陸率領所部返回本任討龍軍事則俟沈林各軍合力主持闻劉昨已覆電回省遵於日内班師並即派員返皇華館行營先將案卷清理一切以便届時一併遷回汕署其關統領所部各營現亦妥爲准備尅期開拔觀上種種原因故當道以爲非得一威望素著者坐鎭其間鮮克有濟乃欲請李烈鈞赴汕亦未可知又據厦門探報云李厚基現因滇粤軍進攻甚急特在厦門一帶連日加緊佈防已由福州温州兩處抽調陸軍砲兵一營步兵八營分守厦門各處險要並於附近海道添設水雷極形忙碌陳炯明現以李厚基向中央請撥之橷軍一旅昨已由津開動因乘閩援未至急令許崇智關國雄各率所部會同某屬警備軍急攻厦門許關各部昨已由某路進兵分途包擊矣該方面戰局大勢尚未可知也 
[廣東衆院之議長暗潮]  
　　李載賡等提議懲戒吴景濂 
　　廣東通信衆議員李載賡時功玖陳家鼎等近不满於議長吴景濂决擬提付懲戒將伊免職另舉褚輔成繼其任聞議案已經草成正在分頭進行連署者已有一百三十餘人日内即提出大會兹覔得懲罰吴景濂提議案原稿照錄如下議長吴景濂受職以後猝遭國變追隨同人匍匐來粤標榜護法藉博虚聲雖多瑕疵同人未嘗不曲爲諒之良以國難方殷正宜同舟共濟苟可以相安萬不肯自啓紛爭授人以隙乃景濂近數月來行爲荒謬有加無已猶復文過飾非悍然不顧實已無可再恕若任彼盤踞縱一人以誤大局智者不取提案懲戒非得已也用先述其苦衷惟同人察之兹將吴景濂應付懲戒者列舉如左第一操守難信非常會議開幕以來統計用欵不下二十萬吴景濂憑藉議長大權獨攬議員不得問副議長亦不得問任意揮霍毫無報告六月二十九日及七月十一日兩次談話會席上迭經本員要求速造 
 
 
 

Page 7

 
 
清册均無明確答復惟　諸上海報告未至尚難造竣不知上海用欵係正式國會經費與非常僵議無干何得朦混蓋欵項出入關係國會借用何項支出正當何項支出不正當均應澈底清查報告大衆斷難含糊了結吴景濂情節支離操守難信應付懲戒者一第二名譽狼藉國會經費三專爲召集兩會之用乃津滬招待處迭次催索欵項均遲遲不應即同人歲費亦不能如期發給統計數月來鹽欵所入不下數十萬元何竟竭蹶若是現在人言嘖嘖有謂議長提撥二萬元創創一機關報者有謂議長存欵銀行生利者即議長亦嘗自謂有此謡言是否屬實雖不得知然證　會計科員告凌鉞君本會經費借出兩萬之說恐非誣也以最要之公欵作個人之私用本極不道德之事同人亦弗欲深究誠恐究之愈眞言之愈醜第以堂堂議長時蒙不潔之名以貽國會之羞卽不能不引咎而退應付戀戒者二第三公然違法衆議院規則第五十條明定本院議事每星期三次吴景濂自六月十二日舉行開會式後迄未通告開會縱云人數不足而法定程序要不能違届時如果不足定數惟有依第五十四條之規定宣告延會决不許無聲無臭虚擲光陰今不開會已一月矣試問此一月之光陰果作如何期間乎作爲休會歟議院法第四條明定休會期間不得逾十五日今不惟十五日已過说未聞有休會宣告顯係遠法已成鐵案應付懲戒者三查議院法第二十一條議長有違法情節得由議員五分一以上提議懲戒據上所述吴景濂確係違法特依此規定提出本案是否有當敬候公决 
[瀟湘軍事紀要（長沙通信）]  
　　祁陽方面戰事業已停頓昨張督曾致電中央各謂祁陽戰區北至熊羆嶺南至黄公嶺接火地點則在長流舖觀音灘等處所有軍隊槪歸吴將軍佩孚指揮刻下兩方面尚無戰事等語是祁陽戰事目下仍在寂滅中也 
　　吴佩孚將軍同時亦致中央曁曹經略電則云衡陽耒陽等處防務刻已布置周密惟近日默察前方情形不久即有戰事應如何籌備增援加固防線之處乞即指未機宜云云據此以觀則衡耒間又不久即有戰事矣 
　　兩軍議和之說現仍日有所聞據吴佩孚電告中央謂譚延闓昨自郴縣來電所有前敵兩軍仍願劃界停戰繼續議和等語佩孚已遵照電令拒絶之矣云云惟另據可靠消息稱湘南和議雖經吴師長與西南某要人往返電商然以雙方所提條件均不免相差甚遠故遲延久之尚無頭緒惟現下南北兩軍均已停兵不進對於和議仍在籌議進行云云然則所謂和局者尚有幾希之望乎譚延闓之入粤固係以促進和平爲幟志者其向吴佩孚請求議和似屬實在但就張督拍致中央密電觀之似又有不盡然者原電如下譚延闓近在郴永通電全湘鼓惑軍心招募兵匪希圖大擾除飭屬嚴防外請電知前敵各軍長官轉飭部屬扔被所惑爲村此中眞相誠令人莫名其妙 
　　第十三旅旅長田樹勛原係右路司令其聲言率隊進攻零陵者屢矣終以南軍之在寳慶者紏纏不退致田氏遷延至今迄未能越雷池一步頃聞該旅又已準備攻永並已電由張督特派吴新田旅長前往寳慶接防但不知其究竟能否成行耳 
　　南軍在湘東各處陸續增兵曾向酃縣茶陵安仁等縣之背面猛力攻擊而南軍之散在茶安等屬者又出而響應致北軍連次失利湘東幾不能守現下北軍雖在極力支持然能否不至再行敗退則殊無把握也 
[湖北國會選舉之尾聲（詹詹）]  
　　湖北參衆選舉早經告竣詳情迭誌本報膺選新議員亦於今晨連袂北上早由安福俱樂部派員持函赴漢口大智門京漢總車站接洽專掛一車總監督王占元氏亦派副官一員代表送行并電達國會選舉事務局於各新議員到京站時優爲接待舉室奔忙達三月之久今日始得新嫁娘上轎且看三日入厨能諳翁姑性否顧此次選舉訴訟全省約三十餘起迄今尚未聞解决不案各原告人對於官廳受而不理理而不判甚不满意或謂此項選舉訴訟將來均歸無形撤消原告人實徒自苦耳以故饒漢秘以現充外國語專校校長資格被選爲衆議員人亦惟噤若寒蟬莫可如何至湯用彬因初選奪票在黄梅殺傷三人一案有葉某受傷最重未幾畢命曾經該縣知事禀報到省當由王兼省長令飭該縣妥愼辦理在案緣受傷方面爲湯之至戚現因湯已被選又得縣紳葉湯諸人出爲各解亦大有寢息之意矣再省議會應於本年五月改選因國會選舉提前以故遲遲昨王兼省長以省會選舉初選人名册業經各該縣於辦理國會選舉時同時彙解到省現在辦理初選手續甚形單簡應由各該知事自行籌辦所有前次委派辦理國會選舉所長及襄理員均着尅日回省銷差觀此知省會初選亦當在指　間　 
[徐屬土匪之内幕（碼雲）]  
　　徐　八縣盜賊如麻自陳調元全旅軍隊調徐分防後仍形不足本月二十三號又由寗調來第六師第二十二團團長爲畢化來領兵三營除分駐城外子房山左右復派一營由隴海車搭赴黄口駐防該地居徐州碭山之中爲土匪東竄要道碭山西抵楊集即爲汴蘇兩省交界土匪之縱横慄悍而不可制止者即在於是區域之廣約及百有二十里屬於汴省者則有歸德鎭守使寳芬所派防之老毅軍及本省防軍兵數雖不多土匪則視爲勁敵寳芬本旗人鬍子出身由汴省督軍趙倜招撫擢拔至於現職白狼之役趙倜軍功寳芬實助成之自鎭守歸德以來與匪不下數十戰且多自一馬當先雖勞不怨寳之眷屬自彼受撫後爲關外同類慘殺凈盡故公義私仇與匪均不不兩立之勢其部下有姜翰卿老將軍之毅軍十營歸其節制此姜之所爲託保鄉里者迺日前姜之妹婿在鄉中爲匪擄去姜不勝其怒又調來數營生力毅軍交與老寳著即與匪决一高下寳本好戰得此乃親領各軍馳赴馬牧楊集間奮力追擊同時電約蘇省防军兩面兜剿日内正在預備中所謂總攻擊者其功效尚未知何如然徒事剿捕實非治本清源之策蓋碭山楊集間土地豐腴過於他處所產穀麥菓屬獨有異味天之賦與不乃不優人民躬耕而食永足自給非如他處瘦瘠之地豐種歉收者比乃匪亂反較他處爲多實緣芒碭之間爲歷史上用武之地人民好勇鬭狠自古已然於今爲烈世亂日亟當世野心家多欲利用此健兒凡各處軍隊之添招莫不取材於此人民本遺傳悍勇之性復感於軍隊爲榮逸之事故一豎招軍之旗莫不棄耒耜而執干戈田彼南畝屬之婦孺其從軍而勝富貴隨之鄉鄰慕之敗亦飽掠而歸迨至揮霍金盡猶可刦掠爲生其猶有四方之志者則再應他軍之招而去以最近言之其中狡黠者洞悉當道之心理及時勢所趨重乃立一種新計畫則將小帮土匪聯絡一氣并廣招遊民或數百人或數千人其組織一切與現時軍隊大同小異其目的則在四出騷擾使當道注意當道剿之無術則用招安之計圖旦夕之安於是匪之悍者俯仰之間一變而爲旅長團長矣當道亦以成羣之匪不啻成師之軍撫而用之旣無須操演復可並有其鎗械雙方各得利益又何樂而不爲所難者不可以爲節制之師耳前者旣各得其所後來者又相繼效尤故招兵旣無已時而匪亦無已時芒碭幾成爲造匪之區亦不啻爲練兵之所匪旣成帮欲求剿滅實非易事蓋兵由匪成今日之兵即當年之匪匪以兵爲前進之目的兵以匪爲後來之歸束其中且多有伯叔兄弟之親兩相交鋒又安肯自殘其骨肉但求其不相接濟已廳難能當道说嘗鑒及於此間以他處勁旅調來協剿但一交鋒亦無不挫折其故則在匪佔地利官兵之出征所謂堂堂之師必具衣冠結隊而行而匪則服飾如農夫一見兵至即各散處潛伏於田隴村市之間或三五人或十數人磨厲以須養銳以待官兵往往掃尋終日不見一匪迨至精力已疲預備歸營而四處鎗聲隆隆作矣於是兵之死者傷者相枕藉終不知鎗之發自何處回彈亂發無一中處兵乃圖逃而匪亦不追匪無些許損傷而兵氣已餒匪中亦有等次人民稍有資財而具野心者嘗廣招佃户遊民以搔擾治安設得招撫即便得官爲其惟一之宗旨此爲高等帮匪當地之虎而冠者以雄力號召羣匪可以爲官亦可以爲匪但得豪放一時即爲其職志此爲中等帮匪再次則放偷路刦之輩所行不義尤爲酷烈然有時亦爲前二者所不容往往自相格鬪死傷極多記者曾因公奔走芒碭間嘗見土匪三五成羣白盡持鎗靦不爲怪有時狹路相逢交臂而過亦各不相擾彼等誠知吾輩非富者相衣履雖華不悄一刦其所志者大也某次曾見一粲　玄衣素裳首籠絲巾腰懷白刃乘烏騅欵段而行健夫十數人肥馬快鎗追隨其後鄉士指而告余曰此爲某老大之細君方從戰地得勝歸言時若有不勝其羡慕欽仰者是則婦而匪而孺士亦將效之矣按老大二字爲匪中頭目之普通名詞十夫之長亦曰老大百夫千夫之長亦曰老大惟領人衆多之老大則由各普通老大推舉之而後立所謂匪規匪法有犯才母稍寛貸執行頗嚴此卽所謂中等帮匪若高等者其中組織一切如立法執法軍師餉需鼓號旗幟無不應有儘有其鎗械子彈均以重價購來子彈一粒值錢五百手鎗快砲由百兩至三百兩不等奸商官兵以利之所在趨之若鶩匪之軍火遂鮮缺乏近時蘇省李督軍深得治匪治本之法於治匪之區嚴禁招兵然當世之强有力者仍是陽奉陰違如日前隴海第五次客車甫由徐開駛護車軍士查獲客人三名携帶勃郎林兩支問其何來答以本是綠林豪客已受某師招撫現復被委赴碭邑招兵己身已擢升爲營長矣隨由軍士交押碭山縣一面電詢某師有無其人並有無其事現尚未得覆云 
[江蘇省會第一區投票紀（南京通信）]  
　　省會覆選自延長三日後票額有大變動組織覆選者旣互相競爭挾有大宗票額者又把持不讀於是各施其破壞之手段弄得七零八落　有大家幹不成之歎現顧希曾與鄭巽爭溧水之四票已不生問題惟六合五十一票該縣堅欲組織四人而票額不敷擬收買江寗之票而江寗之票又不願賣與六合以致相持不下高淳之十四票全爲施文煕一人把持外人遂無從接洽幸昨日郭定森情願讓步退出五票又由六合張小宋張汝之張左泉句曲屠宜厚顧希曾溧水鄭巽江寗朱積祺郗大純廳振乾徐堃錫等十人集議互相携手各配票額有交換者有退出者除去高淳之十四票外乘除有十八票即可當選六合組織三人尚缺三票聞由郭定森補助之一場大激戰至此乃告結束昨晚各組織當選者或藉酒館或在畫舫大宴一般轎夫無非叮嚀嘱託抬轎要抬得穩當等詞並聞中正街一帶旅館已爲組織當選者指定爲投票人之招待所今日投票各初選當選人證書即在組織覆選人處領取今日投票以理推之當不致發生搗亂明日開　第一區議員十人自不出上述十名之外候補當選第一名當然爲高淳之施文煕其他希望候補當選者頗不乏人甚至昨晚有出五元賣一票者吾不知充當議員果有何等權利而使人醉必病狂如此也 
[南京快信]  
　　李督派赴天津會議代表李廷玉電軍署報告會議最後結果已得具體解决軍事决照原定計劃進行曹錕業允南下前敵指揮暫由張懷芝總其成總統徐世昌正段祺瑞副冬日續議兩院更章事支日可散會 
　　倪嗣冲赴津後蚌埠軍事由參謀長李玉麟代行 
　　魯張樹元通電曹州兗州均已劃爲剿匪區域 
　　魯派趙營長豫派宋團長皖派殷帮統協助蘇省剿匪 
　　徐屬各縣匪孽業已撲滅軍民兩署會電張鎭守使段首尹妥愼籌辦清鄉以絶亂源 
　　徐紳以駐臨湘之奉軍有即日開拔一團來徐駐防消息特電請李督急電阻止以定人心 
　　第六混成旅長張宗昌電告三十一日率所部兩團馳赴耒陽應援 
　　第一區省議員復選今日（四日）在上江考棚舉行投票一般抱議員熱者昨晚三時尚奔走於各初選當選人之門聞票價已漲至三百五十元 
　　聞省署决定九月一日召集第二届省議會 
　　省城近日忽起謡言晚間已加緊戒嚴 
地方通信 
[蘇州]  
　　大小龜山不准勘丈公民張武鏞以縣屬大小龜山係官產性質其中荒塜纍纍請縣轉呈主管官廳派員勘丈嗣奉吴知事批示該山係慈善家集資安葬無主棺柩向未定則升科能否照章辦理應俟清理之時方可勘丈所請碍難照准 
　　檢驗徐榮貴南區第五分駐所巡官劉銘勳將賣報人徐榮貴掌頰足踼翌日身死一案經屍親禀奉省長密交王道尹秉公查辦王道尹接電後卽傳知崔警廳長到署示以省電並令將劉撤差看管聽候查辦在案今聞縣署以此案賣報人徐榮貴是否因傷殞命非從事檢騐不能明其眞相定於今日午前開棺相驗　　候補當選人不足第二區省議會議員覆選於二日開票後候補僅當選一人特於三日繼續投票惟候補當選無人注意日昨往投者寥若晨星蔣監督恐仍不能足額又定四日上午繼續投票下午開票按該處附近一帶人跡已覺冷淡因當選者多已乘興四散也 
[松江]  
　　省議會覆選告成第四區省議員覆選事務所於三日仍假縣立圖書館補選候補當選人自上午八時起投至十二時截止午後一時唱名開票計第一次選出候補當選人六名連同一日選出之姚葉二人合其八名去額定之數尚少四名遂於開票後續行補選直至午後四時二次投竣即時開出榜示兹錄各候補當選人姓氏列下姚明善十四票棄秉常十票（一日選出）戴克寛七十票諸翔五十一票徐功黄三十七票沈周三十二票費源深十三票郁功墀十三票（三日第一次選出）鄭伯藏四十四票姚湘佩四十二票黄振廷二十八票李脩則二十六票（三日二次選出） 
　　監察府公產近訊上海紳士秦錫田等聯絡七縣士紳組織七縣慈善敎育欵產團意在監察舊府屬公共慈善敎育欵產之用途曾於今歲新春聯袂來松與育嬰全節各堂董集議進行方法詎被各堂董正式拒絶旋又經各董呈准省道兩署打消秦等　　兹秦等又呈准省署訓令滬海道尹妥定監察章程酌派三紳士監察各堂用欵故全節育嬰各董又於二日午後邀集二十四市鄉自治委員在全節堂集議拒絶手續議决續呈省署聲述不能聽令監察之理由並議聯絡各市鄉董自設一監察機關藉聯城鄉感情而厚各堂助力 
　　巡長家被盜駭聞現充西門外某區巡長趙某住居西門外闊街忽於一號夜半被匪三人從後門打入二人持棍一人持刀時趙留宿警局家中祗有一子一婦聞警呼救均被擊傷並被用繩綑縛繼至樓上搜刦共被刦去衣物現洋五百餘金現已報局嚴緝矣 
[揚州]  
　　省會複選續聞省議會第三區複選議員業已選出照章應選候補議員二十七人謀此者亦復紛紛以金錢運動每張售價二十元左右（候補第一非百票不可）今日（三日）早間舉行投票由各謀充人雇夫往還投票至下午即可開票唱名預科當選者六人東台張景官陳寳賢高郵曹鳳儀江都張錫彤樊澦沈廷銘下缺之二十一人尚待明日續選因投選之證皆爲此六人所吸收故不克一次產出也又初選人盧希肇在縣具訴伊子鴻儀因未允某某等投票竟被率衆攢歐成傷經趙知事帶庭騐明屬實飭傳肇事人訊究 
[儀徵]  
　　緝私兵士之肇禍儀徵十二圩兩淮緝私第一團一營一連兵士三人於八月一號晩十一句鐘時至利運後街妓女小寳子家狎遊該妓女不善逢迎致失其歡該兵士中有一人就桌上一拳將洋油燈打倒登時满桌着火妓女大聲喊救鄰人趕到妓女又高聲呼喚有人放火旋經旁人將洗澡盆覆置油火之上幸得未肇火災維時四鄰聞有火警相率來救知係軍人肇禍羣起將兵士兇毆該三兵士逃去兩人捉住一人扭送巡警局經局長詰訊知是兵士着即回連明日調查實在再行辦理旋即用名片知會該連長詎該運長因無人敢證實放火遂派一排人將侉子街兩頭守住聲稱查私實則找覓仇人其時满街居民聞信後有動手打過兵士者不免畏懼惟見兩頭皆兵南北二面皆是水塘遂有十七人下水逃生已得生者十四人或云十五人惟徐大有徐二有弟兄兩人同時淹斃次日撈起尸體一具尚有一尸未經撈起聞死者家中均有妻室并有兩老孀婦及幼孩幼女兩個誠可 
慘也三號午前儀徵縣姚知事得禀來圩蒞場勘驗適又撈起一尸遂着苦主備棺收殮未知將來如何了結也 
[鎭江]  
　　五圩發見蝗蜅鎭郡對江五圩各洲現有蝗蜅過境傷害田禾已經該處保衛團曁各圩農民合力撲滅免致蔓延 
　　湘督採辦軍米湘省督軍張敬堯派員赴無錫採辦軍米五萬石以濟軍需日昨該委已將第二批之米萬餘石交由火車運甯過鎭聞由寗改用商輪連湘並經省長通飭各關卡驗照放行　　皇華亭火警鎭郡連日大雨肆虐飛沙走石几席塵積盈寸揮之旋集二日午後一時城外皇華亭左近某姓草屋因炊火上延正風勢甚猛登時延燒數間旋經城内外水龍往救漸次熄滅　　鄉民觸電殞命日昨午後一時陰雲四合大雨驟至雷電交作瓜洲左近鄉民某甲正在田間工作觸電而死頭面胸部均被灼破見者慘之 
[南通]  
　　覆選省會議員江蘇省議員覆選南通合如臯泰興海門四縣列爲第八區一日投票次日開票計當選十四名南通孫儆瞿名川海門沈貞壽龔翼之如臯高元陞祝光樾潘恩元泰興張達材黄其彥王達蔡鈞樞楊體仁周家俊松江沈紹光刻紧松江沈紹光不在第八覆選區區内能否有效已電省核示 
　　檢定小學敎員縣境各小學敎員前經省敎育廳派員蒞通調查資格分别試驗及無試驗二種以檢定之日昨縣署奉省廳核示通屬共檢定有敎員資格者計曹鴻德二百三十三人内分無試驗檢定者百五十三人試驗檢定者八十人並仰通知各該敎員照章繳呈檢定費洋一元即日至縣署領取頒發之檢定狀 
[嘉興]  
　　省會候選揭曉嘉屬六邑省會覆選於八月一日舉行當即選出省議員陳宜慈等十五人由覆選監督依法榜示在案其候補當選除李開福一名即於一日選出外其餘十四人即由孫監督通知各初選人於二三兩日繼續投标選舉業已開票計吴德宜施致祥周之冕張存和陸繼鍷唐念祖陳邦基等十四人當選　　縣　發現盜刦案嘉邑北鄉梅滕港地方鄉民洪子仁家頗小康前晚三鼓時分突被盜匪多人破扉而進國入内室計被刦去衣服飾物約值三百餘金現洪已開單報知就近警所轉報到縣飭屬嚴緝矣 
[杭州]  
　　新選省議會議員彙誌省會覆選五六兩區當　人如下第五區（即舊紹屬）張哲角王到銓　嘉禾俞　　元輝同元　呂衡魏澤襄金伯泉陳宰埏輩養正　廷杰章成五周廷榮何宗武駱瀛金鳳池第九區（即　嚴屬）胡炳旋言大湛王　　方型方蟄方孔修第十一區（即舊處屬）陳益軒陳琪何文龍潘世　吴嘉彥柳景元朱泉李宗　李昌鑫 
　　第一區候補議員於二號仍在錢塘道尹公署投票覆選至下午六時閉匭即行開票當選人姓名及其所掛票數如下駱秦字芝坪杭縣得五十三票徐宗穉字錫昌杭縣得四十六票　煊餘杭得三十一票方煒於潛得十四票樊　字搏伯杭縣得十票共選出當選人五名尚缺二名於三日上午八時起續行第三次投票覆選開票周起予沈善榮 
[寗波]  
　　轉世投牛之奇聞鎭海西管鄉莊市已故莊某在日爲人頗多不端人以其眉髮皆白因呼之曰白頭蠻於六年前病故有子八人其長次兩子均早世三子在上海開設外國木器店一夕夢父謂之曰余死後從陰間轉出輪廻投了牛胎現在江西九江出當趕往九江如見有一犢額上生白毛鼻有痣生日與余在世生相同者便是可贖歸以免受宰殺之苦云云其子醒夢甚清晰世憶及父之鼻上確有一痣信以爲眞即治裝趕往九江探聽越日日果於某村得一犢與夢言符合乃益信當出墨銀卅番買之且歸由申抵家奉之如父每日焚香具饌虔誠供養父裝置一小室以居之當晚復夢父來謂曰凡做牛皆因生前作惡現在旣將做牛即不宜再食人食恐加重一層罪孽汝輩但以草餧我足矣惟能修德行善則尚可幹蠱於來世云云其子醒而益異之乃於次日延僧道多人在家大作佛事繼又在莊市陽巷弄裝設路燈捨藥施茶以爲父祈冥福於是鄉里哄傳詫爲奇事好事者往莊姓家調查果見犢高三尺許頭上有白毛有痣在庭中食鮮草一童子手揮扇子爲驅蚊蠅其夜間所桱之室掛有帳字回經陽巷弄則見所裝之路燈及施茶處所始信所傳非誣此事雖近迷信然亦足以懲惡勸善姑錄之以警世至其子果否有夢供牛或别有用意則非所知矣 
　　典妻涉訟奉化典妻之風久成習慣莫能革除兹聞裏廳地方有應阿珠者於客冬十二月間挽媒何小毛典陡門頭陳某之寡媳章氏爲妻訂明援照慣例每年歸其翁姑贍養食穀數百斤雙方立據爲證詎今年三月間應某携章氏至城内租屋另居希圖脫離陳家關係爲久長計陳某本一鄉愚當時亦姑聽之邇因向應索取食穀應竟置若罔聞繼挽原中小毛理論仍復顆粒不交陳某心不甘服日前已赴縣提起訴訟矣 
[安慶]  
　　劉鴻慶將升湘省長說安徽財政廳長劉鴻慶前曾傅有升任本省省長之說嗣未實現近又傳劉鴻慶將升任湘省省長聞係倪督接湘督張敬堯來函以湘省本係軍民分治故屢辭省長兼職公久歷封疆夾袋中當不乏人材請代舉賢能以便電呈中央密保等語是以倪督函復保薦劉鴻慶爲湘省省長一面亦電陳中央密保大約此事可望發表昨日劉鴻慶赴蚌或者即爲此事亦未可知 
　　懷寗省議員之預定省議會訂於八月一號初選九月一號覆選刻正積極進行其内幕黑暗盡人咸知母待贅述兹聞首邑懷寗縣當選省議員已支配定妥爲張某吴某楊某丁某鮑某等五人云 
雜評一 
[津會結果（默）]  
　　今日津會之所以難解决者因與會諸人各有切己之利害關係而其關係又錯綜複雜不僅關於與會諸人之自身與自黨而尚須顧及會外之反對者也即以總統問題論連日所喧傳者徐也段也曹也張也而現尚高高在上之馮總統竟無一人留諸齒頰間而代爲一籌者豈果以其完全失敗視爲不足有爲乎抑懼有幾分反響而不能不躊躇顧慮之乎抑會議之中或尚有人以其從前之感情關係而不忍遽有此恝然之表示乎是皆未可知况乎關係之糾紛更有重大於此才然則今日以一席之空談而曹即安然南下軍事安然進行總統問題安然解决此種圓满結果得母言之過早耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐戰已屆四年]  
　　大陸報云歐戰發生至今年八月四日已屆四年是晨上海各敎堂多舉行祈禱禮漢口路大禮拜堂於十時半開始各協約國領事及工部局代表皆往參觀蘇州中路新天安堂舉行英美聯合祈禱禮而葡萄牙團練兵定於八時半齊集黄浦灘整隊赴新北門外天主堂行禮 
[包銷烟土之近聞]  
　　此次政府收買存土滬上各洋商已於本月一號將留存關棧之土完全交由特派員馮國勳執管而所存香港之土亦於前日由某商輪裝運到滬已紀前報兹悉馮特派員所設總機關雖已成立惟對於各省認銷尚未妥貼惟聞近日滬上私土與老印花土均已跌價新土每隻售洋四百二十元左右云又聞前上海禁烟局長嚴庸以政府收買存土已將實行以連日奔走擬組織一請願焚土大會請願政府將收買之土悉數焚燬云 
[長沙美領事調滬就職]  
　　大陸報云前任長沙美副領事約翰孫氏定於八月五日乘鳳陽丸抵滬暫署上海美總領事之職而長沙遣缺由上海博領事前往接任博君日内即將離滬赴任俟上海總領事薩門斯君返滬後約翰孫君將留滬接辦博君現所交卸之職務云 
[烟酒聯合會常會紀事]  
　　中國煙酒聯合會昨開星期常會首由主席陳良玉報告全國烟酒聯合會駐漢事務所來函該省對於煙酒借欵一事萬分憤激業已召集兩業開全體大會電陳農財兩部力爭取銷并籌有後盾辦法與本會一致進行云云次賴秋實起言近得京友來函政府因森林風潮對於借欵漸知審愼惟軍費無着恐烟酒借欵終必成爲事實次俞葆康起言政府濫借濫支從未將用度宣布且因借欵而延長國内戰爭天下痛心之事莫有甚於此者次金拜仁宣布北京俞舜卿邵武廖源陞等來函均對於烟酒借欵事有怕陳述次陳祝三王闓敷等起言近來各省來書甚夥意見頗多應一併發交評議部審查採擇施行公决贊成次報告江蘇烟酒補徵新章苛累殊甚業已電請財政廳公賣局體恤商艱從緩施行洪少楚樂維臯起言此事在申兩業同行二百餘家亦已公呈財政廳公賣局要求取銷總之此項新章同業萬不承認云云議畢時已五鐘乃散會 
[取締回國學生集會結社]  
　　本埠道縣兩署曁淞滬警廳省立學校均接省長訓令云案准内務部閱開准敎育部咨稱留日學生代表阮湘等前因抗議中日軍事協定條件廢學回國業經本總長 
　　多方開導令刻日東渡繼續就學乃頃聞該生等出京之後有仍在天津以救國團愛國會名義招引各校生徒集會結社並將遍設支會分會於各地方等事該生等此種行動實屬軼出敎育範圍亟應查禁訓令各省敎育廳曁各學校嚴切誥誡外咨請轉行查察取締等因到部除分行外相應咨請查照辦理可也等因准此除咨復外合行令仰該道尹知事廳長校長遵照此令 
[輪船用人偷運私貨之澈查]  
江海關威稅務司據洋托巡呈報略謂日前在鴻安公司長安商輪某茶房房内臥床後護壁板中搜出值價一千數百元之嗎啡二磅半雖當時無人承認惟察其護板上下皆有羅絲釘預備隨時起卸此乃有意設此夾層木板可見偷運私貨已非一次若不嚴加偵查私藏之人務獲解究深恐效尤日多請即函致該公司轉飭該輪買辦迅即密查私藏夾帶之人送請官廳治以私販違禁物品之罪云云威君據報後業已函致該公司轉知該輪買辦遵照理矣 
[緝獲搶刦烟土之關係人]  
　　大陸報云八月三日虹口境内緝獲外人一名聞與日前法租界搶刦值洋二萬元之烟土案有關云 
[巡警毆斃人命續誌]  
　　浦東鄉民奚羅春因潑水濺及崗警之足竟被該警毆斃業經奚妻邱氏及地保沈明山控由地檢廳派員驗明奚委係受傷致斃等情已誌昨報兹悉上海地方檢察廳林廳長昨致淞滬警察總廳公函略謂據婦人奚邱氏二十四保十四圖地保沈明山到廳報稱貴轄三區三分駐所巡警毆斃鄉民奚露春一案除已派員詣驗外該處分駐所是否貴廳管轄並將該兇警查明過廳訊辦云云徐廳長接函後除派員過浦調查外並派柳某赴地檢廳訊問一切以憑核辦 
[浦東土棍擄刦處女續誌]  
　　淞滬警廳管轄之六區二分署境内浦東高橋顧家堰鄉民黄茂順之第三女翠珍被土匪姚掌掌楊關元等强擄藏匿並刦去金飾銀洋即經黄茂順投廳請緝等情已誌前報兹由黄茂順偵悉伊女翠珍自被姚匪等擄去之後現住法租界某旅館姚楊二匪亦匿該處故又於昨日具禀徐廳長請即移文法公堂飭捕查緝解究並以伊妻殷氏於該匪等侵入强刦之時被匪紥縛受傷且因痛女被辱潛吞金線圈二隻命垂呼吸乃將殷氏摃抬來滬至上海地方檢廳禀請驗究 
[破獲上虞殺人越貨案續誌]  
紹興人楊德富曾於上月二十六號持械糾黨搶劫浙江上虞縣鄉民梁炳甫家財物並拒捕開鎗擊斃楊家茂（即王阿三）案發逃滬匿居北浙江路懷案里被該處警廳偵知備文派警來滬會同老閘捕房中西包探將楊拘獲解送公共公堂預審明晰判决引渡在案昨經關讞員飭承錄供備文發交老閘捕房派捕將楊德富登滬杭火車解往浙省師案訊辦 
[請緝唯亭鎭刦案之起意犯]  
　　搶刦唯亭鎭咸大典當案内之盜犯馬阿有王梅亭陳常林沈金寳（即大塊頭）等四名曾經水警沈王池李四隊長飭探在滬先後拿獲解送閔行第一區署轉解蘇州二廳訊辦在案兹由王隊長偵悉此案起意犯熊先生一名現匿虹口蓬路某號門牌爰即報由沈區長備文來滬投遞公共公廨請由捕房飭探協緝以便併案懲辦 
[陳烈女追悼大會詳記]  
　　陳烈女追悼大會籌備情形曁會場佈置已誌昨報兹將昨日開會情形詳列於下 
[開會狀况]  
　　昨日午後三時陳烈女追悼會正式開幕男女各界來賓約二千餘人女界發起人王太夫人（王一亭君之母）魏太夫人（魏清濤君之母）談社英盛競存許陸兆艮徐沈儀彬劉蓮士劉菊友陳藴貞錢琪許毓華陳王慕青張惠如陳姜映清諸女士先後蒞會先由紹興同鄉會董徐乾麟許默齋二君宣告開會推舉徐沈儀彬女士（徐季龍君之夫人）爲臨時主席嗣由主席報告開會宗旨次由陳王慕青曁陳姜映清兩女士宣布陳烈女殉夫事蹟闪由中國救濟婦孺會女學生唱追悼歌次由紹興同鄉女界代表許陸兆艮讀祭文濟生會員代表致祭次男女會員來賓行追悼禮（一鞠躬）次由盛競存錢琪張惠如諸女士及婦孺救濟會女學生宋雲士先後演說次盧護軍使代表軍署秘書孫鐸方君致奠（由錢琪女士代讀誄文）次來賓朱芑人戈朋雲梁天柱曹慕管王與楫先後演說大致皆謂陳烈女殉夫爲難能可貴於人心世道大有關係并謂設追悼會之本意蓋欲激勵社會高潔之道德初非提倡殉夫之風而以戈君所言尤爲沈痛對於現在男女道德之敗壞痛下緘砭次由王氏家族代表朱王浣青女士（即王菁士君之姪女）演說陳氏家族代表聶諸英女士答謝時已五時遂攝影散會會場中有中國救濟婦孺會西樂隊及孤兒院西樂隊到會奏樂團體代表到者甚多王陳二氏家族亦均到會會場内外徧掛輓聯誄銘多至數百幀洵一時之盛會也 
[盧使誄詞]  
　　其詞曰於穆陳女淑愼莊誠克嫻内則流譽闈閫絲牽王謝締結朱陳來聘玉鏡待鼓瑟琴我聞鴛侶不羡神仙疇憐逸少竟步顏淵蕭尀引鳳庭不翔鸞未御百兩遽隔重泉嗚呼烈女恥作未亡氏不字二死亦不雙心堅金石節凛冰霜一杯鴆酒醖釀綱常鬚眉巾幗成竹羅胸澡身浴德就義從容去來清白生死哀榮衛我名敎勗爾休風松滬護軍使盧永祥敬誄 
[同鄉祭文]  
　　維民國七年八月四日旅滬紹興七邑同鄉士女謹以清酌庶羞之奠致祭於陳烈女宛珍之靈曰嗚呼烈女殉夫志决生不同年死乃同日女之家鄉曹娥江側黄絹幼婦豐碑足式越水女貞移植淞濬橘不化枳節勵松筠髫齡入塾潛心文史四書孝經了解大義善事父母怡怡色養異本萱枝春暉一樣雀屏中選身許王郎噩耗忽至仰藥以僵接踵唱隨夜臺同赴相距三時一暝千古生不同牢死竟同穴嗚呼烈女心安理得發乎良知本乎性天昔賢議禮反病拘牽非以殉名非以邀譽乾坤正氣乃在弱女未婚殉夫理侔殉國童汪弗殤何以勵俗嗚呼烈女璞玉渾金矢貞矢烈篇於人倫巍巍稽山瞻仰同欽滔滔歇浦濁流爲清棲正斯土恭敬梓桑雪涕奠虔酧一觴嗚呼哀哉尚饗 
[碱業公會選舉職員]  
　　上海塊碱同業和懋成等十六家組織之上海碱業公會業於七月三十一日宣告成立惟選舉正副會長以及議董等事當因多數主張須於選舉票蓋戳始生效力俾昭愼重曾定上星期開票經紀前報兹悉是日到會之人除簽名外遂即依法投票移時開標由監票員戴少安報告計石榕夫得十七票吴怡石得十三票爲最多數當推石榕夫爲正會長吴怡石爲副會長嗣由吴表示意眲謂因事務殷繁乏暇兼顧與其後來悮公不如行行讓賢言詞懇摯遂公同推定次多數葉錫欽爲副會長此外公舉王潤生石潤甫張蓮甫晉春瑜王柱國戴少安劉康樂吴怡石八人爲議董尚有名譽董事二人現未舉定俟下屆大會再行表决 
[調查軍隊駐紥地點]  
　　陸軍部因須考查陸軍師旅團營各部及分防各卡駐紥地點曾經通令各師長調查册報在案兹悉盧護軍使業經分飭所屬迅將各該營之駐防地點及官佐士兵員名造册送候核轉 
[火藥庫務宜愼防]  
　　松滬盧護軍使昨接陸軍部來電略謂近因徐州太原兩火藥庫先後爆炸窺其原因均由天氣炎熱所致本部爲預防此項危險已通電各省軍械局及駐軍庫等嗣後務宜審愼妥備預爲嚴防以免再有失愼致遭損失特電知照云云 
[敵僑准在浦江中遊玩納涼]  
　　外日暉橋收容所看守之德奥兩國僑民現因時届夏令由王所長備有划船一艘准予彼等乘坐在浦江中往來遊玩納涼惟出外游行仍須掛號請假並定時刻回所方可准行 
[湘省請緝買賣空盤之錢商]  
　　松滬盧護軍使昨接湖南督軍兼省長張勛臣函略謂湘省市面甫經恢復其申漢滙水一項原定一千一百兩現已漲至二千三百兩有奇實因奸商復慶祥元孚長等店買賣空聲從中操縱所致經敝署密令省會警察廳會同長沙縣知事遴派警員在二店内查獲確據當卽勒令停業並令各路軍隊各縣知事嚴緝該復慶祥店主傅南軒元孚長店主侯清泉務獲究辦一面爲保全債權將該店財產賬目先行查封扣押在案查奸商買賣空盤擾亂市面金融情節尤較通常賭博爲重惟查該商已聞風遠颺除分咨各省外或逃滬潛匿租界務希貴使設法緝捕到案以免倖逃法網 
[警察傳習所學員之出路]  
　　滬海道尹淞滬警廳長上海縣知事均接江蘇省長公署訓令云案准内務部咨開案查各省警察傳習所前經本部擬訂章程呈准通行各省區限期成立嗣經各省區均先後報部多已照章設立現在將屆畢業之期依照各省警察傳習所章程第十二條及地方警察傳習所章程第八條規定此項學員畢業後應分配各縣區擔任巡警敎練所敎練事宜並以中央畢業學員派充督察委員周行巡視切實報告等語所有分配敎練及奬勵督察等辦法亟應先爲釐訂俾便推行兹經本部擬訂各省警察傳習所推行辦法呈奉大總統指令呈悉准如所擬辦理即由該部通行遵照此令等因奉此除分行外相應刷印推行辦法咨行貴省長查照遵辦並希見復等因並附鈔件到署准此合行鈔錄原件令仰該囗即便查照此令各省警察傳習所畢業後推行辦法錄後（一）本辦法依據各省警察傳習所章程第十二條曁地方警察傳習所章程第八條推行辦理（二）各省警察傳習所學員畢業後由警務處分配所廳縣擔任巡警敎練所敎練事宜（三）前項畢業學員係現任警職者仍回原職兼任敎練事宜非現任者專任敎練事宜（四）敎練方法依照部定巡警敎練所章程辦理未及設置敎練所地方應抽調現職長警輪班敎練（五）擔任敎練之學員應由警務處分别酌定薪額飭屬照辦但兼任者酌加津貼（六）擔任敎練期限以六個月爲一期期满後由警務處考核成績優良者依照左列辦法分别奬勵現任各警察廳警佐者以候補警正記名委署現任各縣警佐者以各警察廳警佐記名調充現任學習警佐者以警佐記名升補現任巡官者以各縣警佐或各警察廳學習警佐記名升用現任巡長者以巡官記名升用非現任警職者以各縣警佐或警察廳學習警佐記名委署前項受奬學員如具有薦任資格者仍留原資（七）依限敎練員名及敎練期满成績均應分别報部備案（八）凡依本辦法所定奬勵委充各項警職者均應分别報部核准備案（九）考核敎練成績應由警務處遴委警察傳習所原任敎員派充督察委員周行巡視切實報告前項督察員係屬臨時差務並不開去原職原差（十）第一期敎練期满後各地方如有需要情形仍准各該畢業學員繼續擔任敎練（十）（一）未設警務處地方應由省公署按照本辦法辦理（十）（二）本辦法自文到日施行 
[各省繭行竃位之調查（三）（續）]  
　　產地武進縣王永大六具緒昌同晉華同麗豐十六具傅華盛八具萃豐六具王大森四具正裕十二具榮綸四具元昌同利昌五具通緒二具華昌同萃綸三具盈通十二具晉秦隆三具產地江陰縣趙大昌二十八具章源昌二十具張恒昌四十八具大綸四十二具恒益十二具瑞昌二十八具曹同利十四具同和十具祝保豐二十具通利十二具蔣五豐十六具吴瑞章十二具九豐二十具大成昌十二具生泰昌十具豫昌二十四具裕順四十具永和昌三十二具信隆二十四具黄公和四十八具大成森三十二具致綸四十八具同興二十四具廣昌二十四具源興四十八具王源昌四十具公孚三十六具同愼二十八具郁泰隆二十四具沙全昌二十具裕源十六具吴公和十八具徐交通六具裕祥二十具毛義昌同協昌二十具昌順公四十八具夏　昌　恒德源三十四具恒潤昌二十具九成十二具協順十六具益新三十二具洽昌十二具九裕十六具王公益三十二具沙公怡二十二具產地宜興縣各鄉振昌三十六具協綸昌三十二具公和湧十二具源茂廿具怡綸十二具隆昌十六具協成昌六具公興二十八具和豐二十具恒昌十六具裕綸同和綸同恒豐三十具華昌永二十具公茂二十四具福和二十具美鑫十二具瑞成祥二十八具鼎豐二十四具永豐十六具盈憶八具產地溧陽縣各鄉和盛四十具其盛三十二具恒大二十具恒盛和八具公茂二十具振昌十二具恒豐十六具坤綸十二具信昌二十四具洪大十六具其增二十四具公和十六具又四十具仁和十六具公盛二十具恒源十六具（仍未完） 
[寗波旅滬同鄉會募捐消息]  
　　寗波同鄉前日在四明公所開特别大會爲建築新會所組織募捐團事曾誌本報兹悉該會業已預備捐册分送推定之各募捐員此外熱心者如願擔任捐欵可隨時至事務所領取捐册認定捐數募捐團章程募捐期限定爲一個月自陰曆七月初一日起至三十日止聞各團員均已准備進行准於初一日開始募捐昨日主任董事陳蓉館君又募到蘇壽田經田心田君昆仲捐助洋一千元又李志方君助洋五百元云 
[通俗圖書館之一週紀念]  
　　通俗宣講社附設圖書館在南市小南門外水神閣樓上學商公會内創辦至今業届一載館中圖書由該社自購千餘種外承各界捐助者源源不絶如朱少屏顧天放王立才鄧源和戈朋雲黄警頑印培葛敬業諸君亦各捐數十種故入覽者頗形擁擠可見圖書之感化人心功益實非淺鮮八月五日（即今日）爲一週紀念之期是晚八時請普益青年社職員楊家堃裴國雄二君到會演敎育幻燈並講各片大意預由發起人顧翕周袁頌豐二君佈置一切矣 
[養性女校之進行]  
　　派克路養性女校開辦七載成效卓著兹以開學在即所有敎職員均已到校昨（四號星期日）午後二時特開敎職員會議决自本年秋季始益事進行添聘敎員推廣學額以期普及定夏曆七月初一日始考驗新生及購備書籍並排班等事至十一日開課 
[護軍使遣派代表賀壽]  
　　松滬護軍使盧子嘉君因悉夏曆六月三十日爲浙江督軍楊樹堂君六秩壽辰特備壽禮委派孫副官沈參謀恭齎往浙並陳明本當親自赴浙登堂申祝祗以軍務殷繁故委代表慶祝云 
[瑞泰洋貨店之擴充]  
　　老閘橋下唐家弄瑞泰洋貨店於本年二月設肆以來營業蒸蒸日上現以地址狹窄不敷辦公尅日放大門面從事擴充下月一日發售廉價至八月間再行正式開張云 
[火車磕傷鄉人續紀]  
　　日前下午四時許有一售賣紅菱之鄉人行經外日暉橋適滬杭火車開過磕傷頭額送往上海醫院醫治等情已誌昨報兹悉是日該火車磕傷鄉人後暫停行車旋開至南站報告適醫官他出遂由該站用電話告知上海醫院再飭人至日暉橋將受傷人車送至院時已五點餘鐘距被撞時計歷一時有餘矣即經該院醫生察視頭上受傷三處耳下之骨似已撞碎且已不省人合知難治愈延至前日果因傷斃命現已由該院通知車站報告檢察廳請驗聞該院曾詢據該鄉民稱姓陳係龍華人家中尚有妻子等語該院當用電話告知車站請爲就近調查但至今尚未有家屬往認云 
[汽車碾傷行人續誌]  
　　住居城内小白栅二十八號門牌之丹陽人王錦山前日行至愛多亞路三洋涇橋口被汽車撞倒碾傷由捕軍送仁濟醫院求治等情已紀昨報兹悉王年四十四歲向在大阪公司南陽丸商輪爲茶房是日由家往北購物遽遭此厄昨由家屬往院看視已昏迷不清因撞倒後腰間被輪碾軋以致肚腸流出今雖封好其性命恐仍難保云 
[香烟廠擋車童子罷红續誌]  
　　浦東陸家嘴英美香烟廠捲烟間擋車之幼年工人要求該廠循照向章於星期六下午停工半天不扣工資嗣因該廠不允相率罷工已誌昨報兹悉該工人等於前日下午齊集吴家廟内互相誓約務達要求目的方始上工雖經工頭多方排解仍堅持前議昨爲星期日循例休息不知今日能照常工作否 
 
 
 

Page 11

 
 
[花鼓戲與賭牽連]  
　　花鼓淫戲久千例禁近有游民童愛生徐根根夏小弟周鴻興陳慶泉周長興陳錫寳周榮楨等在閘北彭浦鄉北石橋招集戲班搭　開演並設賭局誘人聚賭當被四區三分所署員藍祝三查悉率同通班長警到場拿獲徐童二人及唱戲之王阿福瞿信生等一併轉解司法科押候補提周夏等到案併究 
[拆梢不遂之衝突]  
　　前日有楊某在閘北鐵路北向人力車夫閔大閔三閔四閔德壽拆梢洋兩元閔等不服致起衝突當由楊之同帮河間人孫雲德帮兇鬭毆旋被閔等推入附近小浜内經四區巡警聞悉到場拘捕楊已乘間逸去遂將一千人解署轉送司法科訊辦 
[竊用自來水]  
　　崇明人陸忠卿在華特路弄内竊用自來水被該公司十五號調查人錢阿福查見訴知一百六十一號三道頭華捕將陸拘入捕房捕頭飭陸存洋保出聽候禀請公廨出單傳訊 
[污水傾倒馬路]  
　　住居虹口狄思威路四百二十號門牌之何炳安因將污水傾倒於馬路上被一千一百四十六號華捕查見摘錄門牌號數回禀捕頭請廨出單傳究 
[食物店未捐執照]  
　　甬人陳興記在西華德路二千三百四十二號門牌開設食物店未向工部局捐取執照被捐務處西人查悉昨已知照虹口捕房禀請公廨出單傳究 
[攔獲攫取衣包之無賴]  
　　無賴安徽人金小弟前日串合同黨在廣西路攫取婦人楊談氏衣包一個内有烟膏三百五十包飛奔逃逸氏即喊捕隨後追拿當被包探姚錫卿在前攔獲連贓帶入捕房禀明捕頭押候解廨訊究 
[債務人限期投案]  
　　日商板木平七在公共公廨控嚴漢章不理欠欵請求訊追又齋藤秀一控謝珊穉案情與前相同前日由俞襄讞會同日副領事林出君傳訊原告兩日商同延律師上堂聲稱被告嚴漢章謝珊穉抗傳不到應請堂上諭限兩被告於十四天内自行投案如再逾期請即缺席判决云云中日官會商之下判限兩被告於兩禮拜内投案候訊又宋嘉猷與姚子澄錢債糾葛曾經公堂飭傳姚未到案前日原告又延律師投案聲明案情並稱被告屢傳不到要求登報限被告投案候訊否則照章缺席判决中西官准予登報公示飭傳被告到案候訊 
[被告交保過堂]  
　　興昌祥與交通菜館同在公共公廨控許才岐不理貨欵前日由探將許傳至公堂交保過堂候訊 
[蕩子嚇父之扭控]  
　　賃居南市染坊弄在某機關爲書記之唐福生生有一子名錫華現年二十二歲已於去年九月間娶妻詎錫華不務正業將其妻衣飾質錢化用殆盡近復時向乃父索錢無着遂揚言將欲縱火殺人恐嚇其父昨日唐福生遂扭錫華至一區一分駐所禀明前情請爲究懲經王琴軒署員詰訊一過飭將唐錫華留候移送地方檢察廳請究 
[不認曾爲夫婦]  
　　崇明人張金初前在原籍憑媒介紹出洋七十四元娶陸金狗之妻吴氏爲室過門三載後該氏仍被本夫陸金狗勾引私逃來滬同居南市陸家浜車寓主陳榮郎處經張偵知偕證人姚牛郎至滬尋見陸金狗乘擔逸去吴氏則不認與張爲夫婦張遂鳴警將氏拘至一區一分駐所詰問該氏仍多推諉旋又傳到二房東陳榮郎問明前情以此案類似放白鴿飭將一千人證申解警廳司法科訊究 
[巡長請給長假]  
　　南市第一區警察署一等巡長顧恩祥在署辦事已有五六年近向署長趙墨林請給長假往處州烟酒公賣局任事趙署長已詳請徐廳長核准允如所請矣 
[九畝地火警]  
　　前晚十時九畝地東馬弄中三十六七號門牌乾順煤炭雜貨店樓上不戒於火該處二區救火會與新舞臺救火會近在咫尺即驅皮帶軍到場救熄共燬樓面二間樓下尚未殃及昨晨二區一分所馬警佐飭警往查起火情由旋據復稱乾順樓上租與某甲等居住是晚因打翻火油燈延燒床帳致肇焚如云云馬警佐飭即　甲拘案訊究 
[老婦入山虔修後之假託]  
　　婦人王孫氏年逾七旬於二十六歲時寡居後即虔心禮佛本年四月二十日偕本城火腿弄中之朱余氏等同往五台山進香畢忽然失蹤朱余氏等大駭乃報告該處縣知事派警調查嗣經查悉王孫氏已入五台山旁龍王廟虔修不願回家朱余氏等聞之遂即前往認明無誤乃知照該氏家屬自備欵項前往建廟詎近有游方僧人借王孫氏得道建廟爲由向各處募捐事爲王孫氏之子得悉遂於前日分投上海縣公署淞滬警察廳禀請示禁 
[私造游戲場觀覽劵]  
　　近有人私造各游戲場觀覽劵賤價出售受騙者業已不少兹經某游戲場查悉報告捕房前日由探捕拘獲在途兜售僞券之某甲送入捕房詰據聲稱製造傢伙藏在本城虹橋南首小白栅口某紙店樓上遂派探捕帶甲入城協同二區二分所巡警至該紙店樓上吊出製造傢伙與圖章並製成之僞劵一大包點交來探帶回捕房候傳該店主解送公堂訊究 
[一再糾衆拆梢]  
　　陳和貴前至淞滬警察廳控周正祥等糾黨攫取洋五十元又被行兇毆打向之理論反被顧毛毛出頭硬覇請求提究等情徐廳長批以所陳如果屬實殊屬不法已極但詞出一面候飭探查明拿辦在案周正祥等得悉前情更加懷恨遂於前晚九時許糾合多人將陳軋至大東門天福茶樓拆梢當經旁人代報崗警到來拘獲時木生押送一區三分所連同原告陳和貴轉送警廳訊辦 
[續誌偷竊陰溝鐵蓋之破獲]  
　　閘北四區巡警破獲專竊各馬路陰溝鐵蓋之徐發元陳立德並起獲贓物連同收贓人王彩英一併解送司法科等情已誌前報兹悉此案中之王彩英陳立德徐發元三犯現已轉送地檢廳訊辦矣 
[小刀戳傷左眼]  
　　浦東老白渡碼頭小工王蘭之前夜向該處無賴王步全索還銅元三十枚無洋互相衝突王步全糾同伊弟步成用小刀將王蘭之左眼連戳二刀血流如注嗣經崗警到來將王步全兄弟拘解三區一分駐所經許警佐略詰一過以該兇手等前曾毆傷同春福碼頭更夫周某在逃未獲此次復敢滋事實屬不法遂判解地方檢察廳訊辦 
[崗警查獲烟犯]  
　　浦東　泥渡三區警署崗警王文德徐永發前夜在新街某號屋内查獲私賣鴉片之蔣長有朱二姚木生顧全福等四人連同烟具帶至警署昨經曾警正訊得朱二蔣長有供認吃烟不諱判解警廳訊辦姚顧二人驗無烟癖一併開釋 
[德人押欵之糾葛]  
　　本埠德華銀行清理處延代表律師在公共公廨控捷成洋行德國人阿爾道夫（譯音）不理押欵六十萬零五千兩之利息銀二萬二千七百五十五兩六錢九分由廨訊明判令被告照數還銀在案嗣因被告延不繳欵故又於前日由原告代表律師投案請求執行堂諭而被告阿爾道夫亦延律師到堂代辯經俞襄讞商之英副領事卓君判候展期一禮拜再核 
[追索存欵之枝節]  
　　婦人席于氏在公共公廨控已閉抽濟藥房經理席秉生不理存欵洋八千元由廨傳同該藥房股東姚顏同孔文博周邦俊楊廷欵洋八千元由廨傳同該藥房股東姚顏同孔文博周邦俊楊廷記等到案訊供明晣判各交保按照承認股欵如數攤還在案嗣因姚顏同等不服判决延請律師投廨聲明不服理由要求復訊已經核准於前日開審據原告律師譯稱原告現已另行起訴請將本案暫緩進行並由被告代表律師到堂與原告律師辯論之下經俞襄讞商之英副領事卓君判被告分别交保候另案訊結再核 
[領回鐵箱鑰匙]  
　　滙豐銀行買辦席立功昔年與其弟席友于等爲產業問題在公共公廨涉訟經前襄讞孫羹梅迭次傳集兩造研訊當庭向雙方一再開導勸諭和解迄今數載仍未達到和解目的惟被告方面曾將鐵箱等鎖匙繳存公堂現因需用特於前日延請律師到堂聲明前情要求將被告繳存檢察處之鐵箱鑰匙准予給領原告席立功亦延律師到堂聲稱被告律師請求發還鎖匙一層敝律師亦表同情中西官會商之下判日前存檢察處之鎖匙准如被告律師請求辦理 
[婦人投浦覔死之原委]  
　　婦人袁王氏昨晨至黄浦灘碼頭上投河圖盡幸爲某號越捕瞥見設法救起帶入捕房經捕頭詰據該氏答稱家住法新租界維而蒙路地方前晚被丈夫袁大無端毆打眼部受傷因此氣僨圖盡等語捕頭當飭包探魏志餘前往將袁大傳至捕房申斥數語後着即領回好爲看街如再毆打提案究辦 
[尋生意受人欺騙]  
　　姚仁卿昨至法公堂控稱商人前由某處乘輪來申尋覔生意在輪船上遇一素不相識之張子和即王錦山互相閒談彼稱與某絲廠熟識欲薦商人至該廠爲夥當時商人信以爲眞抵滬後借庽朱順興客棧内旋由王將商人領至某絲廠王忽乘隙逸出潛回棧中將商人行李銀洋等物私行搬去迨至商人回棧知已受騙報告捕房飭探將王拘獲吊出贓洋尚有行李等物無從吊取請求訊究訊之王供認騙取銀洋不　原告又稱商人不在棧中朱順興棧主不應擅自將行李等物任王搬去顯有串通情事亦請提究中西官以王錦山詐欺取物罪已成立判押西牢八月期满永遠逐出租界原告所控客棧有串通情事着另行補詞到案再行核辦 
[虐待髮妻之科罰]  
　　華錢氏前至法公廨控女婿曹鉅源虐待女兒並將鐵練鎖在房内請爲究辦等情詰之曹供不承認判着被告偕同妻子到廨再核在案昨又傳訊先據曹妻華氏供稱嫁曹爲妻已有五年夫婦素來得睦詎於四月間婦人歸寗數日由丈夫前來領回後即時被毆打並將鐵練鎖在房内不知何故繼由一百六十五號華捕上堂禀稱是日由原告招呼巡捕至被告家中時見房内有一鐵練由曹華氏持在手中並不將人鎖住是實中西讞員以曹虐待髮妻證據鑿鑿無可抵顆判罰洋五元充公以儆 
[大世界贈品月劵開標]  
　　昨爲大世界俱樂部夏曆六月分贈品月券開標之期本届共售去月券一萬號得標者一百六十號午後在共和廳當衆開標頭標八百六十五號二標八千三百八十四號三標七千二百八十三號四標三千二百零九號五標七千五百八十九號 
來件 
　　參觀上海貧兒院記（包明督來稿） 
　　余爲鎭江苦兒院敎員一份子此次來滬就童子軍講習所聽講兼調查上海慈善敎育狀况滬南貧兒院創辦有年成績素著余於八月初二日偕陳君毅誠特往參觀晤監院童君省三接談至三小時之久獲益匪淺兹就參觀所得貢諸讀者倘亦慈善敎育家所樂聞歟 
　　該院於前清宣統元年由故紳曾少卿創辦基本金年息三千餘金院地五十餘畝分男女兩院院生最多時達三百餘人女院舍毁於癸丑之役迄今未復舊觀現在於滬西添設第二部併本院男女院生總計二百十二人敎育編制分普通及職業兩項普通科國民班與高小補習班屬之職業科由院自辦者有音樂編草農業紥籐家事五科音樂科最盛時有八十餘人巴拿馬賽會曾得褒狀及奬章每年營業確有盈餘惟中國人視西樂爲一種婚喪開會之點綴品目爲下等職業故學生習樂後須學他業方合社會心理蘇省童子軍聯合會有委託該院組織軍樂隊之議將來可得一名譽上之位置現敎者即係該院舊生編草科爲一種小工業屬於幼年生範圍所製草履花式不一不遜於舶來品農藝科分菜園花圃兩區均專僱鄉人主其事學生僅處於助動地位所出茶蔬足供全院所需花草則多半售諸市上紥籐科出品以臥榻爲大宗僱技師一人月薪十二元每日除敎授生徒外作工五小時如能多作則另給工資故其結果甚佳未嘗虧損家事科分縫紉烹飪洗衣等類女生專習之事實上能分任院務之一部份其他高等職業院内無力徧設者另設通學部擇最優等生由院備資升送相當之學校肄業參觀時有學生三人在通學室温習係考入第二師範暑假歸休者據童君云蘇州女子師範及電報郵政學校均有該院學生肄業自開開以來由院得業之貧兒已達二百餘人其中得中等以上之職業者佔百分之十院中敎師近年大半係院產云云男職員均兼課女敎職員兼任烹飪洗衣縫紉之主事師生同食住無敎職員之寢室七歲以下之男生由女職員照料其起居參觀一週其優點可得而數者簡言之如左 
　　一在國民班之年長生即可兼習工藝而減其隨意科使不致畢業後有無業可就之弊 
　　一補習科專爲習藝生徒授以較高之學科而設使不致有知識缺乏之　 
　　一職業科不限於院内高才生得就性之所近升入相當學校以發殿其特長 
　　一院生升學或已得職業者與院中仍有關係財政上仍受監督是母院不啻爲其家庭 
　　一師資多半院產足可取信於社會且服務成續必佳待遇後進猶長兄之敎護弱弟 
　　一各種工藝不僅爲點綴陳列室而說實際上獲生財之利 
　　一一切布置甚爲經濟規模雖大而不浮華適合於中國貧兒院之身分 
　　一童君之歷史余以初次識荆不得而知但和靄可親與客接談絶無　意對於該院弱點並不隱諱親自取茶敬客可爲貧兒模範 
來函 
[吴芝雲來函]  
　　謹啓者舍弟沈渠生在上海抛球場老九和綢緞莊爲友於六月十三日出外未歸翌日由該莊查明係大舞臺觀戲忽患急症蒙竇君送至中國紅十字會時疫醫院醫治不及當蒙醫院成殮等情即由該莊會同舍親等電知吴興家中芝雲得信到申將柩領回感激隆情本擬登報鳴謝因爲家君拘病芝雲力綿特此函上貴主筆先生尚希登入來函一門藉鳴謝忱並附醫院報告書一通亦望並載爲感專此謹頌撰安吴興沈芝雲謹上 
　　謹錄該醫院報告大舞臺陰曆六月十三日戲有不姓名看客當時在該園昏倒不知人事彼時經竇耀廷君着該園茶房於下午五時將該昏倒不知人事彼時經竇耀廷君着該園茶房於下 
已垂危不能言語於本夜三點二十五分鐘身故以致故者姓名 
無從查考業已拍照由本醫院收殮寄放保安善堂該故者年約三十左右身穿方格白官紗長衫小褂及褲一式脚着黄灰包絲襪雙梁緞面布底鞋遺有白紗斜西式硬帽一頂僧帽牌篝煙鐵盒一只大洋一元小洋九角銅元八枚錢二十五文前門牌香煙半包 
雜評二 
[歐戰五年開始（訥）]  
　　歐戰已满四年矣今日爲歐戰第五年開始之第一日全世界人希望和平已久乃年復一年延長至於今日舉四年中損失之數而統計之誠足令人驚心動魄矣以故歐戰愈延長世人希望和平之心愈急切此各敎會所以同聲祈禱與吾謂今日而欲希望和平非空言媾和所能有效者必先奮我協約國之武力以迅速消滅敵人之武力而後能縮短戰期而後而和平實現故吾人祈禱和平欲此亘古未有之世界大戰爭結束於此第五年中而不再延至六年七年者其惟一致祈禱協約軍之大勝利歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[于湯有光制藝體參觀本報七月二十九日要聞] [  喋]  
　　湯山爲兩偉人所戾止其增光爲不少矣夫東海爲未來之總統河間爲將去之總統乃前後戾止于湯山其增光不綦多歟嘗聞自古名山大川必有大人先生名人傑士流運寄迹於其中然後共人傳其地亦與之俱傳然從未有區區一邱壑間而得一國中之兩大人物聯袂賁臨者有之自今日之湯由始」今夫湯山亦何以　哉」披二十二省之輿　縣則或　湯陰矣泉則或名湯泉矣乃兹之湯山千尋突兀作翊衛於神京夫豈同湯泉爲楊貴妃賜浴之區蕩陰爲岳鵬舉出身之所」閱敷千年之簡　邑則或　湯沐矣　或若金湯矣乃兹之湯山萬仞　嶸作　藩於畿輔當可增紫禁城金湯之固益諸貴人湯沐之封」雖然兹不具論所異者僅一湯山也乃得兩大人物戾止於此耳」新國會未經開幕而一枝殘菊已爲羣情　　之身是固可以未來之總統自居矣想當年名稱大士久以紫竹林爲習靜之區而孰意因湯山之風景清嘉竟亦於此稅鶴駕」攝政期已届及瓜彼雨朶馬櫻早有四海倦勤之意是亦久以卸職之總統自命矣想此日高拱白宮每以居仁堂爲辦公之所而孰意見湯山之林泉幽靜竟欲於此築蒐裘」驅車過聖彼得堡俄前皇之遺烈猶存然以湯山較之覺彼則爲專制國君主所發祥此則爲共各國總統所託足　則相提並論之餘直比聖彼得堡愈足千秋」攬轡經華盛頓城美民主之精神如見然以湯山衡之覺彼爲一總統紀念之區此爲兩總統留名之地也則互證參觀之下當與華盛頓城並垂萬古」黎總統退隱津門而天津橋畔之一草一花皆沾榮寵况兹之湯山有二偉人接踵偕來也則其地之異卉奇葩當更爲之生色」孫總統覊棲海上而環龍路之一椽一瓦與有榮施况兹之湯山得兩極峯聯鑣戾止也則其中之候蟲時鳥當益因之增輝」君子曰是於湯山洵有光矣」貧女嘗夜績以分光匡衡嘗鑿壁以偷光乃兹之湯山則有現任總統駐高蹤焉則其所分所得之光爲何若乎」借人器物爲借光叨人恩賜曰叩光乃兹之湯山則有未來總統稅塵駕焉則其所借所叨之光爲奚如乎」石韞玉而山輝水懷珠而川媚况東海之身價非明珠美玉論乎乃湯山而得沐其餘不當非清帝出家之清涼山所堪比擬矣」劍氣直貫於斗牛文光上騰於奎璧况河間之尊嚴非劍氣文光比乎乃湯山而得分其光寵自非虞帝葬骨之蒼梧山所能頡頏矣」嗚呼盛矣（六） 
家庭常識 
　　 
[漿糊免臭] [  盛雨時]  
漿糊夏日易臭須以硼酸粉或中國硼砂少許置於其中其臭即免 
　　 
[洗醬油瓶] [  盛雨時]  
醬油瓶每逢黄梅天氣易生白沫若以清水洗之殊難淨盡　用食米一撮置於瓶内用水一冲其沫自淨此法予家常用之 
　　 
[汗斑] [  普瑶]  
汗斑爲皮　病本無大碍惟不雅觀耳予前患此斑日增月盛幾於遍體後得友人傳悉用花紅切開浸高粱酒中頻擦之一星期即愈 
　　 
[洗硬草帽] [  王哀吾]  
草帽一舊殊不雅觀余得一法試之極效先將帽上之圈帶拆去拆去　用板刷點清水洗去污穢若洗不去可用肥皂洗潔後再用　强水五分清水九十五分調和之水洗之洗畢置清潔透　處陰乾乾後則潔白如新 
　　 
[魚骨喉] [  石子雲]  
可用糯米糖爲丸大如彈子吞之又方用獨蒜頭塞鼻孔中魚骨自出 
　　 
[蝎子咬傷] [  石子雲]  
用雞蛋一只輕敲小孔合傷處痛可立止 
　　 
[雞蛋停滯] [  石子雲]  
小兒喜食雞蛋然食過多往往爲之停滯用氷水化鹽令吞之則蛋可立下 
工業須知 
[增補照相石印法（三）] [  冠字]  
　　必待其字跡隱然顯露則可取出置於玻璃片上正面向上以細毛　蘸樹膠水輕輕滌之如不落下　可較爲用力如再不落始可用海綿蘸取樹膠水洗滌不可遽用海綿用力過猛以致誤將有字跡處之墨擦落此時苟措置得當則無字處之浮墨落去有字跡處之墨黏住字畫分明絲毫不爽其所以能如此者蓋重鉻酸鉀之功用也因直辣的尼之性質遇冷水則漲大遇温水則溶解混以重鉻酸鉀曝於日光則見光之處性已變硬不復能溶解於水其未見光之處則仍如故是以塗以油墨浮於水上則未感光處之膠質被水溶化而隆起其墨亦因之浮起故一經揩擦其墨即連膠質脫去其已感光處性已變硬不能溶解黏力仍存故其墨吸住紙上不復脫落因是字跡分明若照法爲之而不能有效則必察其受病之由而改善之（未完） 
詞話 
　　小桃花　詞稿浙入唐際虞著中有小令數闋詞藻典麗而命意琢句不失之艱滯合作也如浣谿紗麗情云星的妝成賽月容羞擡繡帶露香蹤補擋斜塔錦芙蓉眉玉瓏璁釵綰鳳縷金簏簇髻盤能鍼樓鈿閣暗相逢南歌子春閨云翦綵裁金勝穿硃貫玉釵羅巾畫扇預安排準約來朝撲蝶過花街粉褪輕還抹脂消淡更揩芳郊一路穩相挨不管香泥溼透鳳頭髻 
　　近人曹某有金縷曲一闋懷婉可誦兹錄如下小結風流案感江南傳來鄉信杏梁去燕我待成名卿已嫁休說雲英重見倘再許相逢人面解道湖州非薄倖便綠陰青子吾無怨腸一寸似輪轉當初依約眉樓畔傍梔籨晨看梳洗夕敎詩卷自分枉抛心力事爭忍柔情翦斷且博得有朝如願令日海棠飛絮盡擷芳亭只怪春能短花下涙冷紅泫盪氣迴腸殆在揚州夢醒時矣 
　　鳳尾拖春蟾眉顰雨虬雲似向征人語湘簾一晌颺晴烟烟消變了彌天絮乍學矜持偏多情緒　瓏小膽渾無主障衣欲涙涙偏無送他灑向征邊去此吾友張君景　踏莎行閨怨詞也情致纏綿詞采綺豓每讀一過輙唤柰何[  竹軒]  
集益錄 
[第一一四問] [  古虞立達]  
　　敝處池沼頗多其深或二三尺或四五尺類多荒蕪棄置竊思人工省資本輕銷路廣而利源溥者莫如藕但不知植藕之池宜如何深淺宜如何培植此項池沼能合用否如不合用此外尚有何法可利用之祈海内高明之士有以敎之幸甚 
短篇小說 
[警世短篇十鎊之紙幣（三）] [  靜一病庵同譯]  
　　意者彼女佯作熟睡乘隙爲盜是吾之紙幣必已爲彼之囊中物矣彼蓋胠篋女子厚而幕者其掩飾罪容之具耳澄思有時益信紙幣爲彼女所竊進謀對付之法報官則手續繁瑣必不及購物且事聞於亞倫又不免怪余忽視金錢面索則篋者流類皆　暴非易舉者勢難不爲所辱抑今　猶酣睡如初何不躡足至其旁探囊而取歸之所謂即以其人之法還治其身第偶一不愼爲其察覺起而撲余又將奈何又思吾可愛之紙幣竟遽爾任其鴻飛冥冥乎欲購之物企念良殷亦遽爾任其化作　餅乎曰此不能此萬不能余當盜歸之使渠竟下毒手余當按警鈴以召警吏於是輕移蓮步徐趨而前手顫顫然啓其囊而窺之則摺成郵票形之紙幣赫然在焉因戟指女微聲斥之曰咄汝賊也思以佯睡欺余乎　已歸座藏紙幣於己囊胸中愉快非可言喻自謂歸以告諸亞倫定當欺余作事之巧妙也頃之事經第二站此時幕面女子已醒顧不下車夫人乃大奇以爲賊人詭計已售何不急圖逃逸旣至十字街夫人則下而幕面女子亦下夫人見其一手　裳一手携囊　　入人叢而去乃不禁掩口葫蘆笑　紙幣盜得而復失空自歡喜也復自　對付賊人之得計尋雇街車往訪清温女士（未完） 
 
 
 

Page 15

 
 
   
 
 

Page 16

 
 
   
 
