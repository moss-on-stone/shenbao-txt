# 1904 - 174 - 4911203

 

Page 1

 
 
[勸捐萬國紅十字會經費] [  申報館協振所謹啓]  
俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜　天不吊何又降此鞠凶耶滬上同人惻然憫之商之各國樂善諸君聨爲　國紅十字會派人前往戰地救援被難之人寒則衣之飢　食之病則更爲之醫之藥之并特貨輪船載之出險待是事關重大所　不貲刻雖集有五萬餘金而來日大難亟須補助所望寰中義十海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸　伫𦕎慈雲敬叩善安伏維垂鑒 
[論近日匪人之多]  
嗟乎自數年以來梟匪光蛋之爲地方患者亦已甚矣販售私鹽開塲聚賭紏黨劫物擄人勒贖江浙一帶比比皆是地棘天荊百姓愁苦而在上者顧熟視若無睹焉一星之火遂致燎原涓涓不塞流爲江河故論目今梟匪勢燄之張不得不痛恨於養癰貽患之文武官弁鄉里無賴見上之不以是爲懲治也乃相率效之橫行不法於是始之爲梟者皆湘皖之散兵後之爲梟者類多游惰之土著或則連絡一氣互相爲黨或則别樹一　交相爲仇要之皆爲民生之害無彼善於此之分也自土梟林得勝沈阿妹就蘇撫恩中丞之撫且予之以官命帶飛划師船綏　屬境而鄉間梟患仍未能除何者蓋林沈惟與客梟積不相能耳卽能捕治亦皆客梟至於土著乃其黨也林沈不願捕地方文武又不能捕試問梟患果何時可已耶雖然窮鄉僻壤梟匪肆行不法之事猶可以鞭長莫及爲上解嘲也若夫城鎮　官之耳目易周梟匪似當稍知歛跡乃亦悍然無所顧忌視官如泥塑如紙糊暴戾恣睢行所無事吾不知有牧民之責者何以上對我國而下對我民或者梟係大帮非剿不可有司官本無兵柄調遣初非易言雖有捕治之心實無捕治之力迫於無法遂致隠忍姑容是亦實情當子曲諒乃有不可解者人非大帮之梟不過流氓也地極繁盛之處並非僻野也而若輩竟敢目無法紀恣意胡爲於稠人廣衆之中持刀劫物是可怪矣如前日本報南市元昌米行夥陳從邦持洋銀四百元至大東門外元大亨錢莊交納中途與匪類相遇拔刀猛刺刼去洋銀負傷而回訴知行主轉報十六鋪巡防中局曁保甲總巡局並舁陳至上海縣署禀請驗傷云云報筆人閲之以爲南市人烟茂密店肆如林設局巡防分叚管轄咫尺相望並非地廣不能　乃若輩竟敢公然行其劫奪之事則試推之冷街小巷當有不可思議之虞更推之無局巡防之處將益有難行之路此必然之勢也且此事以劫掠洋銀至四百元之多兼之刃傷米行夥報案請騐故遂流布報章其他攫奪　物訛詐拆梢諸瑣事證以所聞不可僂指計卽罄南山之竹亦不能盡紀其事也以上海一地巡局如是之多而斷路匪人竟於白晝之間毫無忌憚此而猶漫不加察則大之將釀成金田之憂小之將成爲廣西之續皆屬意計中事而不得視爲無疾之呻吟也今者上海縣主汪瑤庭大令以城廂内外及四鄉各處流氓動輒滋事傳諭地保令將圖内流氓按　拿解如果實無流氓在内著地保具呈切結以後查出惟地保是問夫官以拿辦流氓之事責之於地保而吾仍當以拿辦流氓之事還責之官官於流氓且不能治則及其流爲梟匪宜乎益不能治而一任其縱橫狂悖幾至不復成爲世界矣嗚呼可歎哉 
[本館接奉電音]  
　　昨日午後二下鐘越十五分時京師友人飛電傳來上諭一道敬謹譯登○五月十一日内閣抄奉上諭英賢等奏請諏吉　　列聖御容還御一摺熱河綏成殿壁衣各工現已完竣著欽天監敬謹選擇吉日時知照英賢等届期恭請聖容還御欽此 
[電傳宮門抄]  
　　昨日午後二下鐘越十五分時京師友人專電告知本館云五月十一日皇上召見軍 
機大臣現換亮地紗 
[俄日又戰]  
　　昨日八點鐘時承日本總領事官小田切君以華歴五月十二日下午二點半鐘東京來電見示内開東鄉提督　稱華歴五月初十日上午十一點鐘時俄國水軍有鐵甲船六艘快船五艘水雷船十四艘由旅順口駛出其意欲往南而去至晚停輪我軍調水雷　隊與之互戰良久俄鐵甲船一艘似已沈沒又有鐵甲船與快船各一艘恐亦受傷均爲俄人　之進口我軍有逐水雷船一艘頗受損壞死三人傷醫生一人兵二人又有水雷船一艘機器房多被毁損另二艘則受微傷 
[講求團練]  
　　金陵訪事人云此間自光緒二十五年原任兩江總督劉忠　公遵奉上諭通飭所屬各州縣創辦鄉團之後卽檄委在省紳　督辦上元江寗兩縣團練事宜計上元三十四鄉江寗二十二鎭各設團卡募集巡丁雖已布置井然然尚未加訓練近者團董周竺軒孝廉有見於此禀請上臺傳諭各鄉鎭董事遴　團丁一二名至南門外總局悉心學習俟有成效然後各歸本鄉轉相傳授自四月初一日起由教習授以德國操法假三藏殿山下曠地爲操場每日侵晨午後操演兩次限以四閲月練成 
[永禁攔輿]  
　　安慶訪事人云皖俗好訟民間偶有口角微嫌刁生劣監必慫恿控官往往不遵收禀之期賄囑門丁呈遞名之日傳詞撫憲誠果泉中丞聞而惡之特於月前通飭所屬各州縣謂州縣係親民之官除盜案騐傷隨時　理外其餘須俟三八放告之日親自收接呈詞隨時訊辦不准假手丁役致滋流斃並通飭各屬　石縣前攔輿傳詞永遠禁革 
[示禁需索]  
　　九江訪事人云日前江西廣饒九南兵備道兼九江關監督瑞莘儒觀察出有示諭張貼通　略謂德化釐卡　奉撫憲奏明規復原爲　　　漏並非加徵釐金前辦釐卡許委員因私收　錢可巡　索商民受累當 
 
 

Page 2

 
 
經本道查明本省及外省所產之貨定章每未賅載卡員任意輕重或加勒索或收紅錢卽難取信於人復爲官役漁利應請酌定章程榜　卡門以免上下其手本邑鄉間所產土貨如果商賈販運自應完納釐金其零星小販鄉間肩挑土貨來城售賣鄉民藉以餬口或易錢購買日用之物回家應用如洋油一瓶菜蔬數斤零星雜糧菜油土酒一切不成擔數之貨應請一槪免予抽釐以廣皇仁而恤民艱東南兩門舊沿分卡騷擾商民收數無多徒爲巡　藉端需索應請一律裁撤歸入旱卡派撥巡丁常川梭巡以免偷漏經本道分條禀請撫憲核辦旋准牙釐總局移會核辦詳准撫憲批示准此除分札飭遵外合亟出示曉諭爲此示仰軍民人等一體知悉爾等須知釐金關繫國課如果懋遷貨物大批販運務各遵章前赴釐卡完納釐金倘有司巡人等仍前勒索以東南兩鬥裁撤分卡私自收釐准其具禀以憑查明據實究辦其各凛遵毋違特示 
[詳述海琛觸礁事]  
　　温州訪事人云招商局海琛輪船向往來於厦門汕頭上海等埠本月初一夜二點鐘時駛經平陽縣所轄鳳凰洋夜深月黑誤觸百畆　以致截爲兩橛大副二副兩西人同　於難滿船貨物悉付東流船中載客百餘人正在甜鄉無不凶占滅頂其遇救生還者寥寥無幾惟　器房水手得慶更生暫住招商甌局初七日豐順輪船抵甌局中人商請帶同遇救之水手駛往失事處將船帶回至則船身已沈没無蹤祇得廢然而返 
[湘撫過潯]  
　　九江訪事人云正任湖南巡撫趙中丞奉命來京由湘起節本月初六日由漢口乘某輪船過潯小泊片時隨卽鼓輪東下 
[蘇撫過潯]  
　　九江訪事人云本任湖北巡撫端午橋大中丞於本月初三日由鄂起節赴江蘇榮履新任本月初六日道出潯陽愛匡廬之勝掎襼登臨旋於初八日展輪東下 
[皖省官塲紀事]  
　　安慶訪事人云東流縣晉大令綸聞因受賄事發懼干嚴譴懸梁自盡或日實因教案所致或日大令實因病逝世所遺之缺已由藩憲聨方伯札委王大令淸濤前往署理矣○桐城縣學訓導黃廣文與綬奉吏部調補廬州府學訓導○四月三十日藩轅牌示候補同知王壽堃委署廬州府同知試用訓導儲誾委署盱眙縣學訓　○無爲州知蔣刺史在任病故遺缺上憲以彭刺史名保請補 
[白下官場紀事]  
　　金陵訪事人云日前南洋大巨兩江總督魏午莊制軍以洋務局總辦汪叔芾觀察兼辦釐捐每日須駐局視事特委徐積餘太守爲洋務局坐辦蓋以太守向充洋務提調故有是命也○兩江督鹽憲魏午帥近以湖北督銷局總辦某觀察已届瓜期因令現辦淮軍支應局之曾岳松觀察紀壽前往庖代蓋以曾觀察曾辦理正陽關督銷事務頗稱得力故也 
[海市奇觀]  
　　烟臺訪事人云上月某日西圩外復來興錢莊忽有多人持票取錢恐後爭先紛紛擾擾執事者未及籌備幾被擠倒幸鄰近鋪户協力接濟始得轉危爲安○四月十二日之晚九下鐘時盜匪鞠得勝糾黨三人擁至釐局街興隆德鞋鋪行刼傷及事主當經巡警局禽獲禀由總辦陳大令解交登萊靑兵備道轅道憲何秋輦觀察飭發福山縣訊理縣主吳大令訊明情節電禀撫轅撫憲周玉帥著卽就地正法十六日清晨觀察飭札大令督勇押赴法塲斬决隨將首級懸竿示衆○登萊靑兵備道何觀察之嗣君名震彝者中式癸卯恩科會試第一百七十一名貢土屬下各員咸往道賀○復州某姓船户載米百餘石來烟銷售卸畢易裝雜貨正欲開行當晚忽來盜匪十餘名分駕杉板五艘一躍登船刦掠殆盡因卽投報福山縣署請飭捕嚴緝務獲追贓○日前山東候補知府劉太守由上憲委赴登萊靑三屬勸辦烟酒捐及萬國紅十字會善舉小駐劉公祠内巡檢崔少尹芝　汛高千戎咸往謁見 
[珠海濤聲]  
　　廣州訪事人云粤東蠶桑之利向推南海順德兩縣爲最優聞桑價通計每百斤需銀六錢尚可獲利今年　二次蠶汛不佳以故桑亦較賤目下每百斤僅値銀三錢○粤漢枝路自省垣至佛山火車開駛以來每日附者頗衆貨車已可逕至西南再越二旬直抵三水則全工一律告竣矣○肇慶府屬黃江税廠自本年三月開征以來連三六補平銀水並各項罰欵計之得銀一萬一千二百六十餘兩其數亦可謂多矣○粤海關定　必俟各鋪將貨送廠騐明始准打包裝箱附船出口各商心存舞弊往往於午後紛紛送貨請騐騐貨洋人以爲時孔迫每有顧此失彼之虞現由税務司查悉情形核定新章隨報隨騐其有姗姗來遲者留俟翌日再騐亦防微杜漸之方也○四月初七日之晚四更時城西第八鋪水脚經綸行會館不戒於火幸卽救熄祇焚去後层半椽○四月初七日午後城西寳賢坊南約邵姓家被匪賺門入室將婦孺悉行縶縛禁勿聲張　搜括首飾洋銀席捲而遁匪燄猖狂可謂極矣 
[鷺島晴霞]  
　　厦門訪事人云上月某日德勝街某水果行夥不知因何與某營練勇紛爭勇忿不能平號召多人興師報復各鋪户懼遭波及一律閉門幸水師中軍參將李參戎督勇前來悉心彈壓一面將滋事之人送交地方官訊辦商民始安靖如常○上月某日太古洋行某小輪船來厦時中途向客收取船資有湘勇三名靳不肯與鬥毆之下彼此均有所傷嗣經船主禀明駐厦英領事官將三勇送交厦防廳署訊明核辦○武弁李德貴籍隷湖南前在原任福建水師提督楊西園宮保處當總查差被撤後僑寓某客棧已歴多時上月十七日偕其友某甲至寮仔後某酒樓暢飮旋後詣某妓院尋芳迨興盡而歸突來匪徒數人持刀亂砍甲略受微傷見機先逸李則刃傷四處立時斃命當由地保禀明厦防廳署廳尊高司馬隨帶刑仵等人臨場相騐仵作唱報死者腰間胸際各受二刀深及四寸委係因此致命司馬親視無誤遂飭吏塡明屍格交地保棺殮　葬一面飭差嚴緝兇手盡法以懲○興泉永道黎觀察國廉初擬裁撤保甲興辦警察事宜嗣以經費難籌躊躇未决現已决意將道署防營練勇攺爲水陸警察軍議定章程將次開辦矣○興泉永道黎觀察目擊泉州各屬疫癘時行厦地此風尤盛因會同商政局憲張文川太守仿照西法在仔寮後設立防疫公所延日醫坂野長三郎總司其事已於四月十九日開辦爲民造福曷有涯哉○厦門興立商會前由商政局總辦張文川太守擬選三十六人主議旋由十途郊各商公舉洪君幼梅爲議長衆望素孚槪可想見矣 
[甌江雜志]  
　　温州訪事人云原任浙江温州鎮總兵余鼎臣鎮軍歿於任所公子筮期四月十九日扶櫬回籍安葬麾下將弁馳赴馬頭公祭如儀○楊汝霖遊戎正茂近奉上憲檄委統領温防營已於上月某日履營任事矣○原任樂清協副將劉星階副戎在任病故其長公子於上月某日扶櫬來郡附招商局普濟輪船赴滬以便遄返珂鄉按副戎抵任甫十閲月夫婦相繼云亡幕友某君亦染疾逝世宦海風波殊不可測可慨也夫○大荊地方出有刨棺之案永嘉縣主張頌元大令聞報於上月某日親臨履勘○大南門外蟾湖協和茶棧係徽商洪錦榜所開上月十四夜被梁上君子所算失去洋銀一千二百五十元小銀圓七百六十枚報縣嚴緝尚無端倪○新任温州鎮總兵趙又新鎮軍於上月十九日抵甌暫借試院爲行轅筮吉一十二日辰時接篆任事○上月二十日戍刻忽有某國兵輪船進口下椗雙門外楊府山前温處道童紹甫觀察聞 
 
 

Page 3

 
 
之命駕前往查係美國兵輪船巡洋過此因與管駕呆君略讀片刻而别 
[蜀棧雲痕]  
　　重慶訪事人云本埠新關税務司向借朝天門内糖業公所辦公而在隔河　子山點騐貨物往來問渡周折良因攺於太平門外創設辦公之所各貨卽在河邊點騐○上月二十三日武克兵船由渝開赴叙州嘉定游歴○和成煤油公司之礦師斯美德及　佘兩人於上月某日赴省隨山大憲派委陳經歴繼唐偕往巴萬等處查勘礦苗○今歲鴉片收成頗旺市價甚廉計雲南土每百兩售銀二十餘兩川土每百兩售銀十一二兩蠶絲亦慶豐收計　川絲每百兩售銀十七兩棉州絲十六兩八錢西充絲十一二兩惟藥材未能獲利白蠟銷市亦甚疲滯 
[釐局批示]  
　　昨日淞滬釐捐總局督辦陳亦漁觀察批示醬園土酒認捐司董胡元寀禀詞日昨據酒商裕茂瑞等來局具禀業經明晣此批 
[命犯解府]  
　　孟掌林前因毆斃行竊菜蔬之李渭卿經縣主汪瑤庭大令訊明下之於獄前晚大令提案順供飭吏繕備公文隨於昨日 
[命犯解府]  
　　孟掌林前因毆斃行竊菜蔬之李渭卿經縣主汪瑤庭大令訊明下之於獄前晚大令提案順供飭吏繕備公文隨於昨日派差押解茸城請府尊田紹白太守勘訊 
[刼盜傷人]  
　　前晚虹口迤北天通菴鎮保甲巡防局左近陸家宅民人周掌生家被盜匪數人桀石破門而入將周綑縳然後翻箱倒筐肆行搜劫周大聲呼救被盜刺傷肩背等處鄰近各鄉民聞警鳴鑼聚衆四兠拿盜見勢不佳紛紛逃逸計被刼去金銀首飾衣服等物　値數百金 
[熱審减刑]  
　　昨日法租界公廨讞員陳楚生大令以時當夏令庶獄宜矜傳諭紅禁班嗣後如有應責人犯一律攺爲八折熱審减刑蓋確守我朝定例也 
[行人觸電]  
　　前晚美租界百老匯路南潯路分界處電燈之線忽然中斷適有石載陽者因事過此墮于身上觸電而仆氣弱如絲適爲某華捕所見報知捕房捕頭令人舁送同仁醫院治並卽知照電燈公司派人前來修理 
[上海縣署瑣案]  
　　女郎朱杏雲投縣鳴寃前晚縣主汪瑤庭大令升堂研訊杏雲供奴年一十有四當四歲時由傳葉氏聘爲童養媳今春尚未成婚兒夫遽夭傅葉氏意欲攺嫁傳阿華奴以阿華年逾三十不願相從旋經胞姊陶朱氏執柯勸令嫁與孫姓求大老爺傳訊胞姊　悉其中曲折緣由傳葉氏供杏雲自幼由小婦人撫爲童養媳不幸兒子夭亡今族姪阿華欲娶杏雲爲妻小婦人已收受茶禮洋銀四十八元不日卽將遣嫁阿華供詞大略相同大令判令傳葉氏將洋銀四十八元交還阿華杏雲發普育善堂由董事擇良婚配陶朱氏毋庸傳訊○前者閔行司巡檢某少尹移送林陸氏控梅四狗强逼爲妻一案至縣前晚大令升堂質訊林阿土截稱林陸氏係小的之弟媳由兄觀生作主攺嫁與梅當時曾命小的在身契上簽押收得身價洋銀五十元林陸氏供丈夫去世已閲三年遺下田畝尚堪度日小婦人矢志守節梅竟敢設計騙入空屋迫令成親小婦人不得已而從之後因防範稍疎得奔投閔行司署控告梅知事不妙求夫伯阿林承認爲媒賄以洋銀五十元出立婚據實則小婦人不願再醮求鑒苦衷梅供林陸氏先願嫁與小的及成親後忽聽人唆使遂奔投案下控告大令判將林責一百板追繳洋銀五十元撥充某善堂經費林陸氏准其回家守寡梅大加申斥著具以後不再到林陸氏家中切結存案備查○前者劉心初控瞿勝銓爲升和洋行買辦時借去洋銀八百餘元以葛姓方單作抵等情大令訊究之下瞿不認借銀因著提借給方單之葛瞿氏訊核葛瞿氏供此單實於光緒二十七年由兒子持去向葛松華抵借洋銀七百元次年春兒子病故松華將單轉抵與郭華卿不知如何今在劉處大令著將瞿收押候提郭訊核○吳夢林陳筱瑚環控蔣子衡違章開設浴堂等情前晚提蔣研訊陳因事未到吳供昔年奉大老爺給示同行均應遵照不得有違今蔣新開浴堂在小的所開周圍二百家之内實屬違章尚求公斷蔣供小的新開浴堂與吳相離甚遠且有一河之隔况吳亦已紊亂章程時有减取浴資情事大令諭候派人往勘究竟新舊兩浴堂是否四圍相離二百家聽候禀復再核○前者高昌廟附近民人喬桂林之妻沈氏吞烟身死後屍叔沈南山糾人將喬喬氏家房屋擊毁報經大令蒞騐後飭提案内牽涉之沈友銘沈頌銘林坤臣顧國全到案前晚升堂集　桂林供妻子沈氏誤將喬喬氏田中所蒔之秧拔去互相理論經衆勸賠洋銀兩元并具香燭服禮事後小的向妻詰責妻羞憤交加吞焑而死南山以禍由喬喬氏起前往滋閙小的並不與聞喬喬氏供沈氏自行吞烟斃命與小婦人無尤南山竟糾人前來陡將小婦人家房屋拆毁友銘供小的充當地保此事前經相勸以後如何滋閙小的不得而知頌銘供小的並未同往滋閙林顧同供小的等確未見友銘頌銘往喬喬氏家滋擾南山因病未到大令著友銘傳諭南山出洋銀十元爲喬喬氏修理房屋如違提案訊辦 
[續登分發人員騐看名單]  
　　新海防例指省分發州吏目黃焱四川貴州巡檢陶念順廣西廣東張維墉直隷四川張鴻賓直隷廣東楊祖九湖南湖北謝汝奎山東直隷朱德昌湖南江西曾繁綺湖北江西楊灝山西直隷錫榆内務府正白漢湖北朱增榮江蘇江西鄭寳芝雲南四川喜祿正藍滿山西萬天鵬四川雲南薛仁鏡四川江蘇存炳正藍滿湖北李恩壽浙江直隷從九品唐鴻猷廣西直隷鄭榮第山西山東史濟昌浙江廣東典史王繼辦奉天直隸金在鎔順天貴州王桐齡奉天直隸高毓行山東河南房燕海山東河南周翰江蘇四川陸紹言浙江河南王庭芝陜西甘肅周開域浙江四川吳德荃浙江四川鹽茶大使張明彤江西四川茶引批驗所大使慶瑞麟安徽江蘇　未入流唱錫綸奉天直隷胡之　順天四川○勞績掣籖分發知縣唐煥章甘肅勞績指省分發直隷州鄭寳善江蘇山東花翎王瑞徴湖南湖北知州四品銜林桂芳福建河南知縣張元漙廣東江西同知升銜張其屢順天河南董文海直隷奉天州吏目郭慶雲山西陜西巡檢蘭增芳直隷奉天王榮光四川湖北○截取呈請指省分發同知張維彬雲南河南○揀選呈請掣籖分發知縣　德善鑲白滿○優貢呈請掣籖分發知縣陳倫湖北徐運鑫江西唐淮源四川○議叙保奏掣籖分發○知縣奏夑聲河南○議叙呈請掣籖分發知縣陶惟坻江蘇朱勵志江蘇○議叙呈請指省分發知縣陳天錫四川陜西坐補呈請分發知縣蓋澧之山東貴州○應補呈請分發縣丞王志鴻山東浙江從九品羅位恒河南湖北未入流劉慕曾江西建 
[萬咸紅十字會來函]  
　　啓者本會昨承商部王丹揆京堂　來崇明王樂善堂捐助　銀五十元又天津振撫局毛觀察來電馬景山宮保捐助新湘平銀一千兩楊涂氏捐助鷹銀一百元除分掣收照外乞登報章伏希公鑒 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温郡官場紀事]  
　　温州訪事人云新任浙江平陽縣典史李聯珊少尉書孫由杭省領憑赴滬本月初七日附招商局　順輪船抵甌擇吉十一日赴平接鈐視事○温州府經歴劉彝生參軍廷俊因被傭婦詆以醜言致啓家庭之變一時羞愧　并遽萌短見濳於本月初五日四點鐘時懸梁自盡翌日家丁阮升赴府禀報府尊王太守隨飭委永嘉縣知縣程大令查明禀覆據情轉報上憲一面札委議叙巡檢高竹山少尹其銘暫攝鈐務 
[南市馬路工程局瑣案]  
　　日前恊興燭店執事人張子衡扭來昌燭店主金四安至馬路工程局訴稱被欠貨銀一百三十餘兩請卽訊追總辦翁子文太守倩襄讞委員黃衡堂二尹訊明情節子限七日理楚前日張投局禀催二尹提金復訊金供小的一時無力措還求恩酌斷二尹斷令三日内先繳洋銀五十元其餘限六七兩月分期繳清金遵斷具結而退○日前生大布莊主袁益甫投馬路工程局控崇明昌記布號主宋作甫積欠往來銀二千五百餘兩等情黃二尹研訊諭令將宋交人保出清理昨日提案復訊宋求恩酌斷二尹限五日内先繳銀一千兩○日前朱學光購得肥皀等物分裝若干箱倩船户劉阿水帶至杭州交正記烟室中人收納近日朱接正記來信知並未收到因托劉阿福找尋阿水向之追還阿水怒向阿福尋釁將腿戳傷阿福遂扭住阿水喚令巡街捕解入捕房捕頭令轉解工程局二尹研訊之下飭卽將貨交出朱稱尚少香皀五十包値洋銀十五元求恩一并究追二判令將阿水責二百板押候交人保出理楚○有周丫頭者躑躅於南市馬践路中經巡街捕帶至工程局二尹訊知迷失歸途函送普育善堂留養昨有周洪莊者投局訴稱丫頭係小的女甥求恩給領二尹准之諭令覓人具呈保狀 
[英美等國租界公堂會訊案]  
　　前者陳品梅控掮客李鳳鳴顧士生騙去紅木鑲嵌大理石掛屏及金鋼鑽鑲金耳環等物値洋銀一千六百餘元襄讞委員王松丞刺史訊得各物已抵與某綢莊隨飭將李顧押候贖繳嗣陳以曾入西洋籍控請西洋總領事照會到廨前日午後讞員黃耀宿司馬會同西洋領事柏君所派繙譯官沙偕士君升堂質訊陳聲稱李顧取去小珠五十三粒大珠一粒共値洋銀二千元紅木鑲嵌大理石掛屏二扇値洋銀五百元金鑲金鋼鑽戒指二枚金鑲金鋼鑽　扣四粒打簧表二枚値洋銀一千餘元金鑲金鋼鑽耳環一對値銀一千兩除已收若干外凈欠洋銀一千六百元請爲追究李供所取各物或賣或押均有細帳卽所付銀票亦歴歴有據可查與陳細算並不欠銀惟耳環曾抵與潘恒茂綢莊屏風曾抵與永源質鋪俟有銀兩卽可贖回顧供尚代陳墊付家用洋銀一百元將帳細算並不欠銀餘語與劉略同司馬商之沙君著將李顧還押候飭包探查明覆訊核斷○德商波彌文洋行主投本管總領事署控華商錢浦生定貨不出等情經德總領事照會公廨昨日午前司馬會同德總領事所派繙譯官麥令豪君升堂研訊波彌文行主投案訴稱錢定購絲扣帶六箱每箱五十打每打價銀四兩五錢逾期不出請爲究追錢浼律師博文聲稱所定者係五色帶當時取有原樣今來貨顔色不符且照原樣短六寸又當日訂明銅扣來貨扣係鉛質製成有碍銷場故不提出司馬比對良然遂商之麥君著自行料理 
[英美等國租界公堂瑣案]  
　　旗昌洋行　薄小輪船舵工沈娘子火夫林阿壽串竊舊鐵一百三十餘磅由更夫李充林目見告知水巡捕將沈林拘獲起到原贓送案請究讞員黃耀宿司馬會同德總領事署繙譯官麥令豪君向之研訊沈供此事係林所爲小的實不與聞尚求明察李供當林行竊時沈實卧病在牀林供小的所取之鐵用以製錘並不携出變價司馬商之麥君判罰沈洋銀五元林責二百板枷號一禮拜發碼頭示衆○五百二十一號華捕解妓女張桂寳至案禀稱前日三點半鐘時此妓在途啜泣小的見之向之盤詰知伊不願賣娼因卽帶入捕房此妓哀請捕頭發濟良所擇配今特送請核奪司馬訊究之下張妓所供與在捕房時大相徑庭司馬著押候攺送棲流女所擇配○包探徐阿華解送阮阿桂張阿華至案禀稱此二人均在四馬路奇芳茶樓當値堂之役前日與同伴林阿發口角兇毆經林投訴捕房捕頭特派小的前往拘獲將林扶送仁濟醫館療治醫生言須閲十日方得告痊林供小的在奇芳伺應烟客阮張則爲茶博士是日小的無意中將水濺及張足張卽大肆咆哮阮從旁助之致被毆傷叩求究辦司馬判罰張洋銀七元阮三元給林爲養傷費○二百五十號三百十五號二華捕解流妓王阿根王阿二及妓傭陳張氏至案司馬訊知因拉客被拘判各罰洋銀二十元○東洋車夫張利榮在某處小便無賴王少義見之冒充暗捕勒索小銀錢三枚事後詢諸一百八十八號華捕始知被騙遂卽追獲扭入捕房昨日捕頭令解送至案張聲訴前情王一味抵賴司馬判責一百板枷號一禮拜○包探趙銀河解賊犯陳桂生戴金生至案禀稱此二人串竊雲南路一百零六號門牌成衣匠吳阿根家綢衣五件報由小的拿獲吊到原　解請訊究陳認竊不諱戴供小的祇在外接　司馬判責陳一百板管押一月戴送棲流所留養有李阿二者不知因何至棋盤街泰康洋貨號向吳掄元索取洋銀四十元不遂所欲大肆咆哮擊毁洋燈四盞後經店主喚令二百三十七號華捕拘入捕房昨日解送至案司馬詰究之下包探趙銀河禀稱阿二在迎春坊賣娼是日向泰康小主人索取夜合資適小主人不在以致大肆雌虎之威泰康號主某甲遣學徒某乙到案訴稱主人因事赴虹口著小的投案候質阿二供小婦人前曾賣娼四年後嫁廣東知府吳成英不料别後音信杳然此次所索者實係酒席資求鑒司馬判令泰康還洋銀二十元阿二免賠毁物 
[法租界捕房瑣案]  
　　南市十六鋪鴻生洋貨店主以歇夥陳海昌袁長生何培生私刊鴻生圖章鈐於僞字條上持向元芳洋貨號冒取 
洋傘絲襪汗衫等物控經讞員陳楚生大令訊供除將弔到各贓給領外尚少絲襪二十打値銀七十餘兩因著押候追繳等繳陳賠洋銀三十元餘求寛限旋有某甲者代繳洋銀三十元聲稱此欵實向諸同鄉湊集尚少若干可否求恩寛免大令著候過堂復核○顧尚星前控傭人張宗堯盜取小銀錢六百二十枚銀表一枚窩藏英租界胡家宅野雞娼婦吳月英家等情大令移提月英研訊堅不肯承因著掌頰一百下交人保出張笞責四百板枷號半月昨已期滿命卽開枷覓人保出如數措還違干提究○偷兒趙雨生掩入大羅洋行棧房内圖竊當塲拿獲解經大令訊供著笞責二百板○偷兒陳阿掌行竊南市十六鋪某姓家衣服携至租界中求質經包探緝獲解奉大令訊明著笞責二百板○朱錫華王松生至某客棧行竊焑槍衣服等物經包探解奉大令訊供著各責二百板 
[美租界捕房紀事]  
　　昨日無賴王少義冒充巡捕在黃浦路向東洋車夫張利榮借端索詐適爲六百八十號巡捕所見將王拘入捕房捕頭令押候解送公堂禀請讞員黃耀宿司馬訊辦○昨晨偷兒曹竹庭掩入陸金元家行竊金戒指及各種衣物旋由包探顧福星拘獲解入捕房捕頭令押候解送公堂禀請懲辦○前晚西人某甲扶醉至司考脱路第五十三號門牌某粤妓家恣意行兇並拾磚石擲傷某印人及華人邱阿生之頭顱後經六十二號六十六號二西探拘入捕房捕頭令押送該管總領事署禀請訊究 
 
 

Page 10

 
 
   
 
 

Page 11

 
 
   
 
 

Page 12

 
 
結江省被害之教士挖墳二處卹賞銀四萬五千兩等因專摺具陳奉硃批外務議奏欽此欽遵各在案查初次議賞教案欵内所借便民會贏餘銀二萬兩係一時權宜之計現在辦理墾務善後事宜需欵無出是以仍由俸餉項下先將便民會一欵照數歸還以應急需其先後卹賞教欵核計銀十六萬五千兩加以辦理教案經費解送欵項川資曁道勝銀行息利等項銀一萬一千九百六十兩共銀十七萬六千九百六十兩均經奴才由庫存官兵俸餉項下悉數籌墊以免失信外人惟江省官兵應需俸餉本處進項不敷發放每年尚賴　撥協餉十數萬兩近年各省解到者僅止十之三四以致各城俸餉積欠過多自遭兵燹徧地哀鴻艱艱困苦情形久在聖　洞見亂後雖放年餘的餉仍屬杯水車薪無濟於事若再以官兵俸餉久墊教欵將不免枵腹從公奴才等亦明知庫欵支絀籌撥不易無如江省兵災較重元氣未復難爲無米之炊合無仰懇天恩俯念江省異常瘠苦請旨飭部卽將兩次賠償教案銀十七萬六千九百六十兩如數籌撥藉資補助而濟兵難除將需過川資經費等項叧造清册咨部查核外所有江省償卹教案各銀兩均由俸餉墊給懇請籌撥俾資彌補各緣由理合𢚈摺具陳伏乞皇太后皇上聖鑒訓示謹奏奉 
　硃批户　議奏欽此 
[山東巡撫周奏爲山東黃河兩岸各州縣擬請攺爲兼河之缺以專責成而裨河務摺廿八日]  
頭品頂戴兵部尚書銜山東巡撫臣周馥跪奏爲山東黃河兩岸各州縣擬請攺爲兼河之缺以專責成而裨河務恭摺仰祈聖鑒事竊查山東一省從前本無河患自咸豐五年銅瓦廂决口攺道北趨汜濫於山東境内自荷澤縣入境起至利津縣出海止南北兩岸計長一千四百五十餘里經過二十餘州縣當時係就民埝爲是堤以河身曲狹堤岸卑薄數十年來限於經費因陋就簡規模未定廳汛旣未設立州縣亦無責成歴年搶險防汛皆由三游總辦督率營委分叚經理近年河身日淤日高險工林立原設營委不敷分布　遇盛漲雇工購料呼應不靈其認眞辦事之州縣尚能常川駐工帮同搶護而畏難苟安之員率多置身事外必待工員再三催促始行赴工查原定部章雖有河工失事將地方官一併叅處之條而責任不專勤惰不一現在卽難遽設廳汛而沿河州縣身任地方民瘼攸關責無旁貸臣與司道悉心商酌擬請將黃河南北兩岸之菏澤澲州鄆城范縣東平壽張東阿陽榖平陰肥城齊河長淸歴城濟陽章邱齊東靑城濱州　台惠民利津等二十一州縣無論原缺繁簡一律攺爲兼河之缺歸三游總辦節制調度果能辦理得力應准予以保獎若有貽悞　時撤叅如此明定賞罰庶責有攸歸於河務不無裨益至各州縣銓補缺項仍照定例辦理據藩臬兩司會同河防局詳請具奏前來臣覆加查酌係爲因地制宜循名責實起見自應酌量變通以重職守除咨呈政務處並咨吏工二部查照外理合恭摺具陳伏乞皇太后皇上聖鑒敕部核議施行謹奏奉硃批該部議奏片併發欽此 
[山東巡撫周奏請原設同通佐貳等官酌量駐河干責令經管河務以助州縣照料片廿八日]  
周馥片再山東黃河近年修防較前吃重原設營委不敷分布呼應不靈業經奏請將沿河各州縣攺爲兼河之缺以專責成惟州縣各有應辦地方事件尚恐照料難周因思各府州縣原設同通佐貳　官或近駐同城或分防各鎭從前漕運未停地方不靖有督捕押運等事可以任使現在漕糧停運捕務又非專責終年無　幾同虚設不如酌量移駐河干責令經管河務俾得就近歴練講求工程以助州縣照料所不及除分防要地及附近鐵路之員毋庸更動外其餘如向駐省城之濟南府同知擬請移駐歴城縣之雒口向駐壯蠣之武定府同知擬請移駐利津縣之鹽窩現駐臨城驛之兗州府同知擬請移駐壽張縣之孫樓現駐桃源集之曹州府同知擬請移駐菏澤縣之賈莊向駐德州城内之濟南府通判擬請移駐濟陽縣之南關均攺爲河捕之缺專司修防彈壓等事他如向駐壽張縣張秋鎮之兗州府通判向駐濱州北鎭之州判及濮州州判歴城東阿惠民蒲台利津各縣縣丞均係切近河干可以兼顧擬請攺爲兼河之缺不必移駐以上同知四缺通判一缺州判二缺縣丞五缺均歸三游總辦調遣節制　有圖便偷安私住他處有曠職守者卽行撤叅應支俸廉槪循其舊其餘未盡事宜再行察看情形隨時酌辦如此量爲移駐在公家則祿不虚糜而於吏治河防兩有裨益據藩臬兩司會同河防局詳請具奏前來臣覆加察酌所議尚屬周妥除咨呈政務處並分咨吏工二部查照外理合附片陳明伏乞聖鑒敕部核議施行謹奏奉硃批覽欽此 
[署四川總督錫奏爲籌解光緒三十年二批京餉以濟要需摺廿八日]  
頭品頂戴調署四川總督閩浙總督奴才錫良跪奏爲籌解光緒三十年二批京餉以濟要需恭摺仰祈聖鑒事竊查前准部咨本年京餉指撥四川鹽釐銀一十五萬兩津貼銀一十二萬兩重慶關洋税銀一十二萬兩共銀三十九萬兩前已籌發鹽釐津貼共銀一十二萬兩飭委捐升知縣濮尉文領解交收在案現在二批届期自應竭力騰挪凑集鹽釐銀六萬兩津貼　四萬兩重慶關洋税銀四萬兩共銀一十四萬飭委試用知縣吳鴻壽承領於光緒三十年四月十三日自川起程解赴户部交納　　作爲川首本年二批京餉據布政使許涵度鹽茶道黃承暄詳請奏咨前來除分咨查照外理合恭摺具陳伏乞皇太后皇上聖鑒謹奏奉硃批户部知道欽此 
[大臣英奏爲具屯田收穫糧石數及被災情形繕具清單摺廿九日]  
奴才英秀跪奏爲具報屯田收穫糧石分數及被災情形繕具清單恭摺仰祈聖鑒事竊查科布多光緒二十九年所種屯田十分共收大麥小麥靑稞三色糧三千六十二石當派筆帖式春普會同屯防遊擊榮厚等將所收糧石内揀擇乾潔三色　七百石收入屯倉以爲今年籽種其餘糧石均運交城倉收納查例載北路科布多等處布糧地畝照各分内種地收糧分數分　奬罰等語此次該屯田十分地統計收成分數在四分三釐七毫四絲按各屯分計除六八九十四屯收穫糧石在五分以上應毋庸議外其三屯七屯在四分以上頭二四五屯在四分以下所有該各屯兼管專管千把等官蒙古兼管專管叅領驍騎校委章京綠管犂頭兵等職名及被災緣由據屯防遊擊榮厚開單呈請核辦前來查上年夏令亢旱麥苗業已枯乾經奴才疉次率　祈　始得甘霖霑足稍有 
 
