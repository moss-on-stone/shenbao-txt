# 1919 - 226 - 4916706

 

Page 1

 
 
   
 
 

Page 2

 
 
   
 
 

Page 3

 
 
時評 
[權力與信用（冷）]  
王之爲總代表也南方之迎拒如何今尚不可知而於北方則反先有所表示矣何也以分代表中固有辭職者也 
王之爲總代表也非所謂取有力代表之義乎所謂有力者非他其權力與信用足以籠罩北方也今乃并其分代表而不能籠罩之則其權力信用可知矣則其所謂有力亦可知矣而况乎其他乎 
然則北方分代表之辭職不能不認爲對於王爲總代表之一種表示也 
[命令]  
八月二十日大總統令國務院存記陶孝華金公業著分發直隸汪洋孫壽恒著分發江蘇交各該省長酌量任用此令 
　　又令王裕金加陸軍少將銜此令 
　　又令王普授爲陸軍步兵上校並加陸軍少將銜此令 
　　又令兼署内務總長朱深呈請任命潘德蔚爲直隸黄河河務局北岸分局長應照准此令 
　　又令朱錫泉来給三等文虎章此令 
[專電一]  
　　北京電昨吳笈蓀函王印川謂外傳王任總代徐不贊成决非事實希代解釋（二十一日上午十一鐘）　　北京電王揖唐定一星期内赴滬（二十一日下午三鐘） 
　　北京電吳鼎昌又來電堅辭並謂在津與朱同候王辦交代又徐佛蘇無留意兩代表將有更動（二十一日上午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電前晚曾宅會議結果仍如津議辦法（二十一日上午十一鐘） 
　　北京電在京舊議員四十二人爲赴粤議憲事集會數次行否未定（二十一日上午十一鐘） 
　　北京電巴黎十六電奥約修改於中國有關係五條全部變動應得利益完全喪失協約各國不爲我助迭商亦尚無辦法究應如何速示本日閣議討論奥約辦法尚未决（二十一日下午三鐘） 
　　北京電今日學生案辯論午初至酉初律師劉崇佑就私設法庭逮捕拘禁說力駁請交保未准宣告辯論終結另日判决（二十一日下午八鐘） 
　　北京電汴鄭州吉哈爾演均有虎疫趙倜郭宗熙電請撥防疫費（二十一日下午三鐘） 
　　北京電曹錕電吳佩孚因軍費無著擬回防就餉務請勉籌若干先行撥濟（二十一日下午三鐘） 
　　北京電美芮使赴外部晤陳商國際聯盟等問題并謂繼任者决不改變以前對華政策（二十一日下午五鐘） 
　　北京電新衆院開會以審查各案未及月底趕竣决定下月十日開臨時會（二十一日下午五鐘） 
　　北京電府電川熊黔劉請贊成王揖唐爲總代（二十日下午五鐘） 
　　北京電湘張敬堯因以米私售外人經湘紳告揭將派員查辦（二十一日上午十一鐘） 
　　北京電張作霖電據日參謀長面稱駐奉省日軍現定刪日一律撤回本國（二十日下午五鐘） 
　　北京電張敬堯電吳師長佩孚派穆團到署面稱所部欠餉已久請轉電催撥並由湘代墊軍米欵十數萬元應急否則惟有率部開回本省湘省財政困難羅掘俱窮該師萬一回防湘中無兵可塡如何辦理乞示（二十日下午五鐘） 
　　齊齊哈爾電孫督今日八鐘到午正履新（二十日上午十二鐘） 
[各通信社電]  
　　華盛頓電美國對於國際聯盟之信任復爲國務卿藍辛氏發表之文件所摇動蓋據文件觀之即在美國加入戰爭之後協約國與日本所訂之密約仍匿不告知威爾遜總統也藍辛氏承認石井大使聯好美國藉以展布日本政策之說據國際聯盟美國草議觀之目下公約第十條此間各黨派皆視爲抗議之主要點而主張加入此條者實爲威爾遜總統（十七日） 
華北明星報 
　　北京電北代表吳鼎昌辭意極堅徐東海未留將換兩人 
　　北京電李純電龔心湛允轉電南方解釋惟拒絶在甯開議 
　　北京電長江三督電請囑王揖唐議和勿涉黨見（以上二十一日）以上平和通信社電 
　　北京電長江三督聯電對於總代表四種希望（一）從前主戰政策根本打消（一）剗除黨見（一）表决之案宣告國人（一）應納在野派主張 
　　北京電魯省公民攻訐馬良將令魯督查覆 
　　北京電王揖唐謀和意見遇有重大事件决仍秉承中央意旨擬先派劉恩格江紹杰先行赴滬接洽 
　　北京電直魯兩督電請擴充德縣兵工廠已照准　　北京電總統定十月間在太和殿舉行考試文官　　北京電唐繼堯薦熊克武爲川督 
（以上二十一日）以上中華通信社電 
　　北京電國務院召集政治討論會已有數省派員來京 
　　北京電院議鄂湘兩督代吳佩孚請欵决由財部儘先酌撥 
　　北京電院通電各省查禁民聲叢刋及北京實社自由錄不准傳播 
　　北京電劉鏡人不願使日已來電力辭改派何人尚未定差政府意仍屬劉 
　　北京電天津各界反對楊以德將有激烈舉動徐語龔云中央用人行政地方動輒干涉此風萬不可長宜嚴行查禁 
　　北京電孫烈臣電告巳起程赴吉俟與鮑督接洽後卽遄赴新任 
　　北京電鮑吉督報告中東路線防軍業巳重新遣派佈置周密鬍匪可以無慮 
　　北京電有人建議甯遠地方劉成勛華封歌及原有川軍同集一處軍隊太雜恐有意見反誤邊事院昨特電唐繼堯熊克武陳遐齡飭統兵各將和衷共濟 
（以上二十一日）以上中孚通訊社電 
[法國無線電]  
　　二十日里昻電籌議答覆奥國答案之各審查會行將竣事已將審查結果送交共同委員會核議惟偏擬關於奥國放棄歐洲以外各項權利之條欵之審查會昨日晨集議尚未將報告發出共同委員會昨亦於午前午後會議二次與會者爲法國康本氏（主席）英國摩萊氏美國伍資萊氏章國樊吕台立將軍日本Ａdacbi氏衆料下星期初奥代表可接到覆文數月内將切實接受之最高會議昨日午後開會法國畢勳主席和會接到布國代表團來牒兩通一係討論塞拉斯西部問題以歷史上與經濟上之研究爲根據一係布國所要求之軍事計畫協約國司令對於所將採用之軍事計畫將贊成所定之方針 
　　二十日里昻電日尼瓦轉來之匈京消息謂羅軍刻正作大準備擬取攻勢以越尼斯特河 
路透電 
[歐洲和會餘談]  
　　十八日巴黎電五國會議接匈京協約國國際陸軍委員團主任法國格拉齊拉尼將軍來電謂委員團與羅軍司令極爲和洽 
　　十九日丹京電維也納消息司法官現正調查前匈國總理加羅尼伯爵之境遇因過激黨未握政權時加氏家無財産過激黨政府倒後加氏携克郎十一兆越入奥境 
　　十八日巴黎電奥國以牒文致高等議會訴述瑪格雅種族與羅軍在西匈滋擾情形蓋和約中已將該部分畫給奥國之故 
　　十八日丹京電匈國外交總長洛伐齊代關於奥國申請和會准奥維持西匈秩序一事致文奥國抗議此舉謂爲有損奥匈友好之邦交又謂匈國操日耳曼語之人民皆吾人之骨肉非派國民軍前往該處不能使彼等脫離過激主義之禍害 
　　十七日匈京電特羅白里巨海軍大將之多瑙河委員會費數月之辛苦已使多瑙河自拉蒂斯本達黑海之航路重可通行最後之大困難乃在掃除皮拉根氏在泊萊斯堡與巴加間所播之水雷委員會現管理多瑙河並迫令羅軍不得干預該航務泊萊斯堡與匈京問已有輪船往來現有糖五百噸運往貝爾格勒多瑙河之交通巳復原狀毘連多瑙河之七國彼此可因以增進友誼 
　　十九日巴黎電現巳派委員會考慮歐洲以外奥國利益問題其最要者爲奥地利亞民國以貧困之故申請准其向中國收取拳匪賠欵奥國應得之部分 
　　十八日巴黎電高等議會今日考慮華沙報告西里西亞罷工問題 
　　十九日倫敦電上西里西亞罷工行動仍在蔓延工人罷工者佔全體百分之九十且紛紛暴動工人之要求有取銷戒嚴令重行開放邊界以免患饑等欵　 
　　十九日巴黎電聞高等議會巳請協約國軍事領袖設法挽救上西里西亞之時局大約協約國將佔據該地 
　　十八日維也納電西里西亞鑛工罷工致奥國缺乏煤斤各鐵路停開快車 
　　十八日巴黎電英波條約令巴黎協約國外交界大爲震動主張國際聯盟諸人甚爲怏怏許多外交家現皆互相質問曰威爾遜總統其將承認此約乎蓋波斯今僅餘虚名實際已爲英之保護國也 
[俄國之過激戰記]  
　　十八日瑞典京城電斯文斯加日報徵實俄羅斯西北政府已與愛沙尼亞簽定協力進攻彼得格勒條約並承認愛沙尼亞之獨立預料進攻彼得格勒之舉不日將開始實行 
　　十九日希爾新福電英艦隊與過激黨艦隊昨晚戰於芬蘭灣聞俄戰艦安特里配伏桑尼號戰鬭巡洋艦彼得巴夫洛斯克號又運送艦巡防艦各一艘已爲英艦擊沉英軍失摩托艇三艘軍官八員兵四人 
　　十八日倫敦電路透電社得悉烏克蘭聯合軍現仍向基夫進攻巳廓清文里帶境之紅衛兵奪獲子彈無算携械之農民現巳驅逐下尼斯特河境之過激黨台尼金將軍之軍現沿尼斯特河向河口而下紅衛軍在米爾哥羅苦戰掩護基夫西面之退軍 
　　十八日倫敦電陸軍部宣稱台尼金將軍陣線西部對面全區聞有起抗過激黨之事變聞俄迭薩之過激黨已爲居民與農人逐出過激黨現正委棄基夫及烏克蘭全境南烏克蘭過激黨主義之前途因格里柯里夫氏黨與及反對過激黨分子近今之勝利甚不光明 
　　十七日丹京電伏瓦資報載稱俄國著名著作家戈爾基氏爲著名過激黨彼得氏之兵隊擒而殺之 
[各國近事記]  
　　十八日華盛頓電美政府請墨政府即行設法救釋墨匪所拘美國之飛行家二員國務部宣稱贖欵　照交 
　　十八日華盛頓電鐵路工場罷工業巳終止　　十八日紐約電地底與高架鐵路之罷工已得調停基礎雙方均讓步預料罷工將突然終止 
　　十九日巴黎電飛車哥里亞士號十五日離摩加杜爾十六日過愛蒂安港此後未有消息或已在斐洲達加爾附近降落沙漠中 
　地下八日巴黎電法政府與紐約某大商行訂定合同由該商行承造曾遭兵燹境内之住屋二千所 
　　十八日巴黎電九月二十一日土爾地方將開法美大會討論就航行見地上利用法國之水道及動力之可能性與改良農務方法 
　　十八日倫敦電取締居奇議案已於上議院三讀通過 
　　十七日紐約電地底鐵路與高架鐵路工人之罷工使瑪哈台與白朗克斯兩處日有三百萬人往來之車務爲之停頓紐約市長現正措辦摩托車運輸事務陸軍部假出摩托車三百輛其餘私家摩托車亦往來載客而取相當之值 
　　十八日倫敦電首相演說中所述規定每星期工作四十八小時議案今夜已在下院一讀通過除家用僕役水夫農民數類外其餘各項工業均列於内 
　　十八日哈里番克斯電英國皇太子今日在加拿大哈里番克斯登陸陸海軍官與人民歡迎者甚盛　　十九日華盛頓電衆議院不顧總統之否决已以二二三票對一○一票通過取銷節省日光律議案該議案現移文參議院核議 
國外要聞 
[杜威博士之實業敎育論]  
　　中美新聞社華盛頓通信云杜威博士曾有文一篇論實業敎育其詞如下現時公共敎育項下關於實業敎育之一問題究將取何種實業敎育其推行此種敎育時何方面之利益首當顧及乎欲明敎育之結果須視各學校宗旨之第殊爲差或則職業敎育旨在增進個人之經濟或則旨在造就較優之勞動者或則旨在輔助國家競爭於世界商戰之場吾知世之敎育家抱上述數項之見解者恒但爲勞動者一己增幸福爲身受高等實業敎育之良結果然所謂幸福者亦大有不同之點在或則苟以自滿不求其地望之增崇或則出其所學爲奮鬥生涯以增高其聲望二者如是不同在本人皆自引爲幸福吾人將孰去而孰從乎吾又知高等實業敎育造就之人才大抵重在增進入欵斯固甚善惟勞動者之所以有高等技術善用機器不致廢棄物料豈但爲其雇主增進利益因以分得餘潤抑其實業智識與工作能力之俱增豈僅以一身得有進益爲大主腦而已乎吾曾言此項疑問其答詞與世所謂敎育計畫全異其趣按之今所通行之實業敎育觀念宜變通者約有數端請縷陳之第一請言敎育行政凡提倡工人敎育俾得擴張其經濟力者當力謀敎育行政制度之獨立另籌基本金另行設學專從事於實業敎育苟或不爾則修養敎育與圖利敎育不同之處勢將長此如鴻溝之劃枘鑿不相入縮小範圍祗限於造就實業技術家使將來勞動界安心墮落但知服從如德國之工人隊然第二實業敎育若但以造就技術工人爲宗旨而不求作育人才以開發新事業是與商業敎育之但授某項職業練習者何異是不啻謂女子若習製衣與執炊諸技男子若能學作銀匠與修電線匠等實業敎育之目的爲已達到也第三若如此狹義之商業敎育則其課程中將蔑棄歷史學公民制諸科公爲不適實用不知此項科目正所以使將來勞動界咸悉在平民政治之下身爲市民有應得之權利要求並知現在之經濟競爭特因人類力爭自由大戰連年因演成此現象苟使稍明公民制與社會學則勞動界當益深明大義知一己有應維持秩序之責並知愛國能捨私爲公以爲莫大之人權其席履豐厚優游歲月之流則亦知合度之享受得親學問之興味與技術之賞玩然於造就技術工人則一無所用第四現行敎育制之精神與方法但取例定課程施敎如自動之機械然其主旨全在操練作工技術受人指揮又時限短促務求速効致不暇深究學理並其所以關乎社會者皆置諸不問今若行吾所主張之廣義敎育則足濬發人智有遠大之志趣當不復自滿於日常之服務如爲書記與店夥等第五所謂職業敎育即爲生徒謀得職業之方法之導師舉其成績當以其爲學童謀得位置之多寡爲差不當但視其學額造就子弟聽其自覓相當之職業實業敎育尚有一主旨即在造就各個人爲有用之才爲一社會（或曰分衆）服務一方面則敎養成材視其性之所近自謀職業二者分道背馳各不相蒙一則自由或專爲富家子弟施敎一則爲商業或專爲造就貧薄子弟使得各執一業以自活但二者宜合併不宜分析使各生徒皆知尊重有實用之事業有服務之才而輕視彼社會之寄生蟲如所謂浪人或稱曰社交界而袖者原美國歷世相傳之初等敎育本多注重職業敎育吾今所主張者並非新異惟彼等心目中所謂職業太限於書記一席但具奉行職務之才處於服役地位一言以蔽之則吾所主張之實業敎育制毋寗造就一班汽車司機人與各項手工愈於平常之職務如自動機器然者毋甯利用勤動之手工藝用爲發展其心力之具或由是得有所發明創造其施敎時精選材料與商業專門學識此非僅爲造就技術工人以供各業雇用起見乃授以實業智識使知現時製造與運輸凡關於商務之情形與方法俾能自决擇而經營之自爲主人不復爲依人作嫁之計因此當精通科學技術視經商之術爲尤要須知將來之傭工一身兼爲生産與消費者社會之趨勢將增多空閒時間凡不及此格之敎育在平民政治之下實爲欺罔政策總之實業敎育之方法與觀念略如上述蓋寳貴自由勝於安逸造就創業之才勝於爲被動者且使其所學融會貫通無不精粹不僅能呫嗶吚唔背誦課本或居他人使命之下循例奉行職務巳也 
國内要聞 
[王揖唐尚難南下]  
西南無覆電 
　　西南對於王揖唐繼任總代表至今尚無覆電或謂政府文電到粤後在粤之岑西林伍秩庸等須與陸榮廷唐繼堯等商議後方能作正式覆電往返電商至少須十日故此項復電須至二十日後始得到達云云然即此亦可證明西南方面事前對王並未承諾也國務院因外間對於和議有種種揣測乃於昨日發一通電爲之辯明（一）開會地點仍决定在滬（二）分代表並不作局部之更換（三）王揖唐以個人資格派充議和總代表不挾黨見連日王揖唐正在分途與各方面人物接洽意見昨日下午又赴府學胡同段宅見段芝泉磋商一切約一小時之久據聞王揖唐意第一步在撮合各方面之意見後始能决定行程目下對於各分代表雖已分别慰留然必俟各分代表不辭後始能研究一切會議事項故目前决無甚頭緒且有人謂長江與滬上　須有一大疏通始能决定云 
[外蒙王公最近會議之結果]  
决定反對謝米諾夫 
　　本月六日晚蒙古王公在庫倫開全體會議表决對付謝米諾夫組織蒙古獨立之主張各王公大致以蒙古久隸中國在前清時巳屬敦睦和好民國成立五族共和又未有所歧視兹一旦深信謝氏背棄中國似非情理之平時勢之不得已也况謝氏方面非有完全之政府而能使我蒙古獨立一切享有國際上權利上法律上之自由行動卓然在世界萬國中成一何等之蒙古國家乎又况蒙古屬中國版圖現設立都護使都護副使分擔治理豈能坐視我蒙古獨立不請中央多開軍隊出而干涉乎近日邊防軍逐漸到庫果獨立成爲事實戰事一開禍卽隨之我勝則後日受謝氏之覊絆敗則失中蒙曩昔之感情仍受中國節制更爲人所不取亦毫無趣求榮反辱是天下本無事庸人自擾之者會議結果一致主張反對謝氏如謝氏强迫則以外蒙兵力抵禦不支則求援助於中國協力以圖之外蒙王公分東西路兩派聞西路派多數歸附中國東路派則居少數云 
[謝米諾夫煽惑外蒙之措詞]  
　　謝米諾夫爲布里雅特人近來屢在蒙古一帶煽動蒙人冀其獨立兹覓得謝氏煽惑蒙人之文件錄左蒙古原係一國人所共知而近五六百年内成爲中國之蒙古其生活痛苦之狀况極爲可憫亦人所共知者也中國彼時爲專制政體暴弱情形極爲特别如辦事並無法律官員行爲任意賄賂公行徵收稅捐及種種漏規並無一定規則法庭及行政機關濫用酷刑等類以上各節皆蒙人身所親受者也不僅此也因專制中國所産生商務上無廉恥之行爲蒙古亦深受其害且蒙古以不得已之故受中國風俗習慣之束縛因中國人慣以不携眷屬爲便利遂將蒙古家庭固有之良善風俗全行破壞因專制中國爲自己利益計其術甚工所施愚民政策深知蒙古人之生活愈趨於游牧狀態中國利益愈大其驅使利用亦愈易然蒙古區域稽諸昔日原屬一極有光耀之國家確與中國毫無關係其强盛情形不特東方民族震其威力即俄國及全歐亦深爲駭怖其土地之大及國威之强在世界上爲一千三百年以前所未有是時蒙人爲赫赫有聲之侵略家凡東方及歐洲民族畏之已久廼以如此强大之蒙古已完全易爲疲籋無能其土地爲中國領土其民族則離别四散有中國蒙古人與俄國蒙古人或布里雅特之稱然而蒙古固未死也其暫時衰弱者特氣運使然耳氣運盛衰無論何國均不能免盛極必衰剝極必復固循環自然之理此時衰弱巳極正蒙古復興之機大凡歷史上自己曾經成爲大國之民族斷然不能消滅即觀諸巳往之事實當中國革命推翻專制之時蒙古直完全成一自主之國可爲明證現在中國業成共和政體民族發達蒙古似可希望中國從前任意行爲不再發生中國不至併吞蒙古蒙古將完全自主其實欲中國對蒙爲公平誠實之待遇及承認完全自主不爲併吞之謀尚不能不有所待然爲蒙人計解决此項問題時哉不可失蓋中國專制之毒深入骨髓欲去舊刷新絶非一時所能辦到且中國内鬨仍未寧息亦有機可乘也故中國政體之改革於蒙古脫離覊絆極有關係處今之世中國舊派尚思收服蒙古恐成夢想一千九百十二年僅因中國舊派之壓力遂起中蒙戰爭彼時蒙人烏合之軍隊與中國訓練之軍隊均以内蒙東南爲戰爭中心點屢經鏖鬭然蒙古軍人精神異常勇奮雖以未經訓練不諳軍學之蒙軍器械窳劣並無砲隊而蒙軍竟佔優勝中國一部分之軍隊屢戰屢負此次戰爭中國人之論調均謂因蒙古侵犯内蒙不得不出兵反對實則本意欲遏抑蒙古自由之慾望使蒙古成爲中國疆土觀其出兵之數可知如步隊三萬六千人大砲七十八尊機器槍二十架馬隊五千人是也以中國彼時兵力之厚竟致敗北亦可見中國之不足懼已現在蒙古與中國分離並有一千九百十五年五月二十五日中俄蒙協約鞏固蒙古目治已成立完全自治之基礎矣惟外蒙雖藉俄國之力擔保其自治尚承認中國之宗主權而呼倫貝爾對於自治外蒙並獨立脫離關係内蒙南部仍屬中國轄境雖以俄國協助之故中國内政情勢爲之一變外人權利亦發展而關於緊要問題無無中國俄國對蒙所提議者蒙人均極畏愼蒙古雖知中國無能爲役仍不敢遽與斷絶意謂緩急或可資以爲助蓋俄國於擔保自治一節手段圓滑並無一定辦法且俄國新世報有俄國欲將外蒙改爲一省之論說致蒙古對俄之信用爲之稍減俄國受蒙古允許之權利因之喪失甚鉅然蒙古尚知俄國曾爲協助之良友特因俄勢暫衰中國在蒙乘機擴張勢力遂不敢與抗耳中國以外蒙有多數黨爲詞謂防制危險不得不進兵蒙古實則蒙古早經聲明反對多數黨並經切實防範外蒙地方亦並無多數黨之可言中國進兵之意顯然可見然則中俄兩國對蒙情意如此蒙人倚華倚俄躊躇莫决勢不得不亟爲變計别覓外援自有願爲之助者中俄勢力自然消滅蒙古情勢與瑞士同其謀自主世界應予協助布里雅特與蒙古同一血族惟以時運不偶致隷於俄布里雅特所受俄國文化極爲優美若與蒙古合併以得之俄人者灌輸蒙人於蒙人固大有裨益也（未完） 
[新衆院通過查辦施肇曾案]  
　　昨日（十九日）新衆院開會下午一時振鈴劉恩格代理主席延長時間至兩點五分始足法定人數（計二百五十人）宣告開議有某議員動議請變更議程先議查辦隴海鐵路督辦施肇曾賣路吞欵案主席付表决贊成者多數當請提案人陳　疇說明提案理由謂施肇曾賣路吞欵修路毫無成績盡人皆知此等官吏當然查辦以儆效尤主席付討論郭涵首先贊成查辦謂施某吞欵並由日本包修該路應速查辦洪玉麟主張付審查對於郭涵主張大肆反對至於拍案頓足囂吵不休主席振鈴秩序始定主席先以付審查付表决贊成者祇有三十二人少數否决又以咨達政府付表决贊成者大多數又議民國八年國家歲出歲入總預 
 
 

Page 7

 
 
fn算案（二讀）主席朗讀本案標題付表决贊成者多數主席乂朗讀第一歲出經常門第一欵各機關經費原每年支出爲二各四百二十三萬元今審查减爲二千一百餘萬元付討論吳文瀚解樹强請分欵付表决主席云如有修正時再行分欵討論否則即一齊表决吳請注意在場人數檢查畢計爲二百零四人剛足法數遂續議解樹强質問政府委員預算不足之歀以公債抵補而公債發售又須折扣此等折扣在預算上將來如何彌補政府委員答發行公債及計算固以票面價額計算但係多屬搭放俸薪故無甚折扣吳文瀚質問無論公債等欵均爲國民擔負若照現在搭放公債及中交票即係無形中十分之四五的减薪何可承認委員答係財政困難吳文瀚云將來財政困難政府如無法彌補時請宜行減薪將來在决算内聲明可也鮑宗漢質問現在各機關發薪金究竟何機關搭放幾成現洋應分别列明政府委員答覆不得要領有人動議請財政總長出席說明已不足法定人數主席祇可宣告延會時三點二十分 
[外交官考試法案之内容]  
　　新衆院通過之外交官領事官考試法案等自移付參院後參院巳定二十日開會討論以此項法案急待頒布大致必能即行通過咨達政府公布兹將外交官領事官考試法案原文披露於次（第一條）外交官領事官考試與文官高等考試合併行之（第二條）外交官領事官考試之典試適用文官高等考試典試令各條之規定典試官以文官高等考試之典試官兼充襄校官就外交部遴選各員中呈請大總統派充（第三條）有左各欵資格之一者得應外交官領事官之考試（一）文官高等考試法第三條第一二三各欵畢業學生之習政治經濟法律專科者（二）本國或外國國立或公私立專門以上學校修習政治經濟法律各項專科或各國語言文字得有畢業文憑或證明書者（第四條）應外交官領事官考試者先經外交部甄錄試騐及格由外交總長咨送考試（第五條）前條之甄錄試騐以甄錄委員會行之委員長一人以外交部次長兼充委員六人至八人由外交總長遴選（第六條）外交官領事官考試分爲第一試第二試第三試第四試四試平均合取者爲合格給予合格證（第七條）第一試之科目如左一國文二英法德俄日本等一國以上之文字（第八條）第二試之科目如左一憲法二國際公法三國際私法四外交史以上爲考試主科不得取捨（第九條）第三試之科目如左一行政法規二刑法三民法四商法五刑事訴訟法六民事訴訟法七政治學八經濟學九財政學十殖民政策十一商業史以上爲考試附科由應試人自擇四科（第十條）第四試之科目如左一約章成案二外交事件三草擬文牘四外國語前項第一第二兩欵先筆試後口試第三欵用國文及曾經第一試考試之外國文試之（第十一條）應試人如通英法德俄日本等一國以上文字之外兼通其他外國文者於第一試第四試一併試騐（第十二條）外交官領事官考試及格者由外交部分派駐外使領各館學習期間以二年爲限學習期滿由使領館長官出具考語咨報外交部其成績優良者作爲候補由外交部咨行國務院銓叙局註册備案歸外交部準用薦任文職任用程序第一條第二項第二條第三條之規定以相當之薦任職缺呈請在用之（第十三條）文官高等考試法第二條第四條第五條第十二條之規定於外交官領事官考試適用之（第十四條）本法施行細則另以敎令定之（第十五條）本法與文官高等考試法同時施行 
[京華短簡]  
　　昨日（十九）星期二閣議例會要案凡三（一）外交部提出任命劉鏡人爲駐日公使案决議即日提交新國會同意（一）關於和議問題有所討論内容甚密惟聞有電致唐繼堯陸武鳴請其轉致各代表短縮期間促成統一（三）俄國黨徒我國應與協約國取一致態度盡國際上義務此外任命官吏案爲奉天政務廳長以魁陞補充實業廳長以談國桓任用 
　　西藏辦事大員陸興祺自民國三年後即逗遛印度不能入藏近者鄂羅勒默禮布郡王因中英間西藏交涉緊急奉命與西藏達賴商榷先允該長官入藏辦事駐在拉薩達賴業經咨復堅拒須俟中藏問種種問題完全解决後方能入駐拉薩此時礙難遽允政府日前已接該郡王來電呈報矣 
淞滬護軍使盧永祥升任浙江督軍其護軍使一席外間曾傳有以吳光新接任之說兹據政界消息護軍使一席李督來電力保王廷楨面段芝泉則力保吳光新因是兩方面爭持之結果政府當局遂决定吳王俱不簡充另以曲同豐繼任一說謂政府以此缺定人甚難不如暫擱已將此意答覆各方面 
天津因留去任警察廳長張汝洞又舉代表十餘人來京請願代表中有魯籍數人合稱直魯代表一要求山東解嚴一則請求張汝桐復職昨已到京日内即赴府院陳請 
中美通信社消息刻有外人多名結黨私運烟土該黨多爲希臘羅曼尼亞波蘭諸國僑民並有俄國娼妓參與其間所有烟土多由哈爾濱運往京津漢口各埠該黨在該各處均有機關北京之機關在東長安街電報飯店其領袖爲一希臘人常偕一婦人名加滿者庽該飯店又有一俄婦名多拉者曾爲該希臘人由北京運土至漢口在二次以上該俄婦嘗寄寓哈德門内船板胡同某號該黨中私運烟土者恒爲婦人由男子指導一切男子之中亦有數人私運烟土内有一名爲希臘人或俄國人時常往來哈爾濱天津之間隨身携一皮帽盒造成活底可藏價值數千元之烟土云 
[中美新聞社京訊]  
　　中美新聞社十八日北京通訊云近日財部百計籌欵以應各衙署要需然皆無效七月份政費尚未發二百八十萬元之鹽餘用途預先派定到手立盡部員四出兜攬短期借欵京中各大商號均承一財部屬員過訪擬以元年内國公債票押借小欵然因時局不穩此項債票市價已跌至八折故無一家肯應命聞該部員已出京赴津訪日商又據華字報載政府近曾向外國商行二家一爲漢口美商一爲北京英商議借小欵皆未成緣中政府已無復可靠之擔保品英美政府定策非俟中國政象稍佳决不再貸一錢英美人士亦極意贊同原議舊銀團於一萬萬元之善後大借欵中先墊付四千萬元今亦不成事實舊銀團决俟交新銀團後再議又財部屢開會議已擬得一籌欵之策草定說帖以備提交閣議大致以後各省榷吏概由中央任命嚴禁省吏干預並重訂榷吏服務新章惟各省薦保榷吏久成風氣積重難返據云各省徵榷吏雖有外國稽查員監督每月中飽之數仍不下三四千元此項差缺由各該省富戸以高價得之轉以侵吞巨款與屬員朋分此項鹽稅整頓計畫當部議時除會計司司長外各員司一致贊成將來或可望收効然仍無以解目前之急財部乃設法向交通部挪移一百萬元而軍部正窘迫亦思借此欵竟被拒絶參謀部官俸已四月未發雖一再呈請亦無效昨各員羣向參謀總長張懷芝辭職張批斥不准 
　　西南各省督軍師長對於川藏邊務均欲得便宜行事不願山中央解决今聞外部將與英使署開議川甘滇等省日有軍到京請援兵並警告藏番猖獗情形昨熊克琥復來電獻議由三省合兵會剿並要求關於藏事毋許第三者出而干涉按英代表德奇門氏已由藏來京報告情形並參預會議聞藏中亦派一代表來京陳述一切但關於藏事一切磋商均托英代表代辦 
據政界要人傳說南北和議巳先有接洽將來滬會即根據之促成和議接洽之條件規定南北國會仍繼續存在俟召集新國會後兩舊國會同時解散南國會擔任制憲惟北方有提案亦須加入新國會俟和議成後卽召集滬會中擬訂召集新國會章程以備公布此項章程亦須加入新憲法内一經新國會通過卽成法律既有此項接洽王揖唐赴滬爲總代表南方當不至反對王氏亦預備根據上述條件議和徐總統亦扶助王揖唐徐固深願南北早日統一惟安福部之極端派對於此調停辦法殊不滿意彼等對於任何調停皆反對務欲南方筋疲力盡俯就北方之範圍然後已惟王氏與安系和平份子似覺悟此爲非計且日本鑒於新銀團不久將在中國活動亦願暫作壁上觀故武人派無欵可得不如早議和之爲愈和則且可居功爲將來活動之地步此五殣承受總代表與願以前述條件議和之故也 
[中國製粉工業之發展]  
　　中美新聞社特别調查稿云製粉之原料爲小麥中國小麥之主要産地在揚子江沿岸以北滿洲所産亦富就中尤以北滿爲最其他如直隸山東山西陝西河南新疆北方各省及揚子江沿岸如江蘇浙江安徽等省亦均産小麥湖北四川諸省因近來禁種罌粟之結果故小麥之種植亦驟形增加惟就各省小麥之品質言之則北方所産較爲優良然世界上之小麥品質最優者當推美國向來輸入中國者爲數亦多惟歐戰起後外國之麥粉輸入頓形減少美國麥粉更見騰貴因此之故遂以促進中國製粉工業之發展蓋一則近年國内所産之小麥額量日見豐富一則因外粉輸入之減少不得不爲自行製造之計况歐戰停止締結和約後各國食料品之缺乏頗爲顯著則定無餘剩以輸入中國日本近年亦因食糧缺乏鬧米風潮時有所聞乃至滿洲上海方面反因之輸出大批麥粉於該國將來中國製粉事業定可望發展也惟中國舊式之製粉業僅藉磨坊用力多而成量少近來因時勢之需要機械工業亦漸採用輸運原料之交通機關亦漸整備以後之進步固未可限量按中國上海製粉工業之創始者爲千八百九十六年之增裕麵粉公司際此製粉工業不振之時而維持至今實屬難能現在上海之製粉工廠林立爲大有大利長豐中興福新第一第二第三阜豐華豐華興立大大申元豐元大立成增裕十六廠資本最多者爲阜豐有三十五萬元各廠總計一盡夜所出麥粉可達三萬零五百袋則其生産之能力巳甚偉大製粉工業之基礎漸次確立前途頗　樂難也 
[龍沙近信（柳）中東路通軍矣]  
　　中東鐵路同盟罷工之事頃由電局傳出消息云已由交涉局交涉妥當决定今日通車惟暫時不售賣客票及運輸貨物因之外間絶未知曉其事然其所以不售賣客票者以從前已經售出之車票極多現爲體恤旅客起見一概認爲繼續有效此層實爲該路之特别恩典夫當未罷工之前車票隔日即作廢紙辦事人可於中取利聞哈爾濱乘客購票而不得上車者平均計之日必二百餘人此次承認以前購出之票爲有效之事在他路固理所當然在該路實爲特例說者謂該路現有改良决心此乃其入手辦法也又以前已經購出之乘客票爲數甚巨决非數日間所能運竣售賣客票一節據路局中人云至早須十日之後始得確定惟該路已多年不事修理軌下枕木類多配爛故車行震動特甚且極遲滯遂至無日能准照所定鐘點到丫往往誤期至一晝夜以上若在大車站以檢查過激黨事停頓稍久乘客可從容上車至小車站稍憇即駛亦一苦事且掛車終嫌太少乘容　掛不堪如果帶有行李及家眷之人困難尤甚司其事而定有改良之决心者凡上述種種皆應注意者也 
　　中東鐵路通車之後哈爾濱疫勢或　東　且日來省城已經發現三四處若不及早防禦亦難保其不滋蔓爲禍而上海奉天等處生命俄傾之慘不將實現於龍沙乎故兹警廳對此頗能特别　意除飭由衛生科先事調查本地是否已有疫氣流入外另設檢疫所於昻昻溪車站爲治標之計而杜絶其來源一方面勸諭居民清潔食品并將從事消毒以爲遏滅癘疫之治本辦法云 
[奉吉防疫譚]  
　　奉天自虎列刺疫症發生後當局即撥欵設所防制現省垣一隅雖已漸次敉平外縣蔓延頗烈則甚爲可慮現已决計設立奉天全省防疫委員會籌畫一切其委員長一席已由交涉署長關果忱警務處長王連坂擔任委員則由財政廳長王岷源政務廳長史曜五督軍署參謀長秦伯秋衛生醫院院長姚乾初擔任并由公署内務科主任謝演蒼爲秘書連日并邀集各界要人在公署開連席會議結果實力杜絶疫症蔓延一方講求公共衛生一方設立分會討論妥善辦法至全省防疫委員會則附設在公署内巳於日昨完他成立現正籌畫應行手續並督促防疫事務所將病院消毒各事極力進行其關於外人聚集之所尤爲注意 
内省虎疫流行延及奉天蔓滋哈爾濱甚行猖獗長春雖經防範嚴厲然近日以來屢聞各界有瀉肚之症惟死亡者尚少現該埠警察廳籌辦防疫事務正在着手進行巳聘定公益醫院陳醫官充當防疫醫官又以防疫事務殷繁督飭各區署隊辦理防疫非派有妥員不足以專責成昨特派額外督查員裴經武專司各區隊防疫事務其防疫經費前因欵項無着故未能實力進行兹聞全省警務處已在省給該廳防疫費二千元不日即行發到並令該廳實行辦理免致蔓延聞該廳已奉到該項命令矣 
[財部禁止湘紗廠機器出口]  
取締張敬堯出賣 
　　財政部咨稅務處云據旅京湖南士紳熊希齡等呈稱湖南省城於民國二年以地方公欵訂購紡紗機器四萬錠組設第一紡紗廠經營數載屢經挫折始底於成所費機件廠屋各價將近二百萬當時均取給於湖南銀行無非以發行票幣之資金爲提倡實業之基礎嗣因公家財力支絀復經譚前省長與湘商華實公司訂立租賃契約比即集合股本着手進行旋以事變迭起遲滯至今乃近忽聞張兼省長有與鄂商李子雲訂立合同以一百六十萬元分爲四期繳納承購該廠之議并將紡紗機二萬錠　往漢口湘人目擊情狀警慌失措迭次電請維持詞氣極爲激昻查湘省紗廠既爲湖　銀行財産之一部分即爲將來收回票幣之準備金今若以此項紗廠售之於鄂所繳之價又復移作他用隨意支銷則湖南銀行票幣永無清釐之日湘人數千萬汗血之資悉歸無着揆之公理豈得謂平竊湘中連年用兵人民蕩析離居所在皆是正宜多設工廠振興實業以資救濟今轉欲將已成之紗廠歸之鄂省是湘省貧民生計更蹙隱患堪虞此所以湘人視紗廠爲性命不容輕棄者也湘鄂感情素洽乃鄂商李子雲未悉該廠根底遽欲投資承辦即使一時成爲事實以後湘鄂糾葛無竊必以該場爲之起點是湘固先受其害而鄂亦未必能蒙其利也若其中果有外資則嗣後風潮益難揣測昨聞李商以湘民反對恐滋糾葛擬先由外國律師轉賣於李商等語查内地各省政府或商民與外人締結合同非經外部及主管部批准不能發生效力該商此舉殊違國法且啓異日無窮之隱患不止湘省紗廠已也且查湖北紗廠於前清末年租與滬商劉樹森辛亥後湖北政府及省議會以地方公欵關係廢約退租迭經爭訟終由鄂商承租辦理今湘省紗廠亦係地方公欵與鄂省情同一律揆之恕道鄂商尤不應以己所不欲施之於人至生將來糾葛希齡等日來屢接湘省商會省議會曁在籍士紳函電咸稱合同行將成立事機萬分危迫希齡等同屬湘人對於桑梓公産貧民生計豈能膜視爲此公同集議具呈大部應請迅電張兼省長曁武昌王督軍何省長剴切勸諭該商李子雲即日取消前議並咨稅務處電飭長沙關遇有該項紡紗機器報關應即扣留不准裝運出口庶幾湘省一線生機藉以保存事在萬急伏祈迅賜施行等情到部查湘省第一紡紗廠既據該紳等呈稱係湖南銀行財産之一部分爲將來收回票幣之準備金事關地方公産人民生計自未便由鄂商李子雲繳價承購致起糾葛應由部咨行湖南湖北省長查照迅諭該商即日取銷前議并請貴處電飭長沙關遇有該廠機器報關應即扣留不得裝運出口以維實業而利民生除咨湖南湖北省長外相應咨請貴處查照飭遵可也此咨稅務處 
[舊國會討論對德終戰事]  
　　十三日上午廣東舊國會議員在省議會開兩院聯合會討論修正起草致謝美國國會電稿致公使銀行團及通告全國否認北政府借債電稿挽留總裁孫中山電稿是日除將各電文依次討論修訂後經即拍發最後由議員陳家鼎臨時動議謂協約國均巳對德奥宣告恢復和平我國宜取同一態度此事似應由本會三議長面商軍政府各總裁從速提案交本會議决通過公佈議員楊鉤源謂此案如提交本會則必要由足法定人數之正式會議議决不能由不正式之兩院聯合會草草通過章兆鴻謂刻下兩院已派員分赴津滬招待議員南下制憲調查日來返粤者已有多人預計不日即可正式開會不如俟兩院足法定人數時再行正式提出多數議員贊成章說主張將本案暫擱旋付表决多數通過 
[江西學生與禁米問題]  
　　十六日江西學生聯合會在沈文肅公祠開職員常會盧任華主席報告謂日前商會龔會長談及禁米出口一事主張本城米價在四元以下則准米商販運出口若漲至四元以上則必須禁止究竟此種理由安在須與楊廳長接洽辦理云云鄙人遂赴財廳唔楊廳長據云禁米渠亦贊成惟四元以上必須禁止是否爲永久辦法抑係暫時主張且現在湖南張敬堯督軍亦在萍鄕辦米此外與浙江交界之玉山縣亦難免不由各該接近處運米出口此數縣雖屬本省管轄然鞭長莫及實有禁不勝禁之勢云云鄙人以本省爲産米之區每逢秋收之時米價必有一番大跌獨今年不但不見跌落而且漲價至五元有餘誠歷來所未見若不設法禁止恐有絶粒之虞至萍鄕玉山各縣雖路途遥遠　可飭令各該縣一律禁止如以後再有販運者不問本城外縣一經查出即將販運之米扣留平價發售所得之錢則補助公益事件云云楊亦謂然今日常會自當討論實行禁止辦法結果議决就原有六調查員外再推曾炯柴祖頤陳克鎔何紹賢爲調查員從今日起切實查禁並推傅競人劉子池盧任華郭偉烈四人晋謁軍民兩長請求佈告切實禁止並先專函告知散會後各代表即相約先謁督軍聞督軍得函後因有要公即派參謀長李鏡蓉代見李又外出申中校參謀某君接見某云諸君愛國舉動督帥極爲欣佩此次禁米之事督帥接閱來呈（指前次呈文）即囑秘書處電戚省長磋商辦法俟辦法妥定後即行禁止云云各代表以某君既代表督軍表示如此認爲滿意而出隨赴省公署謁米之事我早曉得但是你們當此做學生時代須用心求學爲根本上的救國方法須知將來造成完全人才出而爲國家辦事即係救國故此時宜專心求學此次學生愛國熱忱固屬全國共仰惟望以後始終如一切勿改變方針如曹章陸諸人何嘗不是學生何以當學生時代就知愛國一日畢業揷身政界就不知愛國所以我勸你們宜趁此時機求學將來爲國家效用即爲救國之根本辦法孔子曰道之以政齊之以刑民免而無恥道之以德齊之以禮有恥且格此卽我之意也盧任華答云此次學生舉動實出於草不得已所謂天下有道則庶人不議然則學生此次舉動可一言以蔽之曰不得已而已省長又云你們來此總是因禁米之事可候商會開會議决有公事到這裏來我即出示禁止盧又云昨學生晤龔會長據云公事業已發出何此時尚未到署省長謂大約還在財政廳長處故未送來各代表以省長既已允可即興辭而出 
[灌雲私售米糧案近訊]  
　　江蘇海屬灌雲私售糧米案經過情形已迭載本報兹又覓得文電數種錄下（徐海道尹呈省長文）奉令自應遵照派員查明據實呈復以期仰副鈞座徵訪輿論考察吏治之至意第思該知事陶士英治灌有年庶政繁賾各方之毁譽既互有不同兩可之是非即遽難偏信證諸以前奉令飭查事件是該知事平日輿論已在洞鑒之中至海屬學生聯合會代表唐世芫呈稱各節或時過景遷或事情曖昧欲求眞象必須明白幹練之員密訪周諮始足以昭覈實道尹署内椽屬現無此等人才堪以委派能委鄰縣就近查復又恐誤蹈狗隱之嫌轉滋欺枉之弊伏念道尹忝同監督責有專歸既已失察於事前焉敢敷衍於事後思維再四惟有仰懇鈞署另委專員前往確查以明眞僞竊爲愼重控案起見是否有當仰祈電鑒施行臨頴不勝惶悚待命之至謹呈江蘇省長齊徐海道尹段毋怠（海屬學生聯合會上督軍省長電）南京督軍省長鈞鑒灌雲痞民周慶章前充縣署科員因禁烟敲詐經章史兩省委禀省驅逐通令勿用在案復改名紹文陶知事委充響水口稽查員兼任該知事所開之華興公行協理藉此資格謀得響水口商會長此次違禁米皆伊與陶知事上下其手泣懇一體懲辦以從民意海屬學生聯合會叩（督軍省長訓令陶知事文）據海屬學生聯合會電稱灌雲痞民周慶章（見前從略）云云以從民意等情查周慶章前經飭令立予撤換嗣後不得再行錄用何以此次復令改名紹文充當響水口稽查員究竟若何實情合行仰該知事即便認眞查辦具報此令（海屬旅京同鄕上督軍省長電）南京督軍省長鈞鑒灌雲私售糧米案白使復電公興泰贓證確鑿華興公證據湮没既曰湮没原有證據可知又據學生聯合會代表函稱陶知事於事發後馳赴該口勾留七日冀圖彌縫務乞飭委澈底根究海屬旅京同鄕邵長鎔謝翊元吳鍾麟張景光汪壽序江恒源張景澄等叩（海屬旅京同鄕致李省委電）海州白鎭守使轉李省委鑒灌雲違禁售米迭經地方公民及學生指控陶知事有安應請秉公澈查無稍瞻狗海屬旅京同鄕邵長鎔楊毓逵謝翊元吳鍾麟張景光汪壽序江恒源張景澄叩文（督軍省長覆海屬旅京同鄕電）北京海屬旅京同鄕會邵冶田諸先生鑒虞電悉此案業經省署派員查辦矣特復李純齊耀琳刪印 
[南京快信]  
　　李督腹瀉已愈昨日照常見客 
王總代事粤軍政府尚無正式表示電到甯昨李督已電岑陸訽問 
李督派顧問白堅武赴滬留徐佛蘇施愚辭意可打消北京政府認蘇爲過激黨所注意省分昨特電軍民兩長仍派員檢查往來郵電以防疏忽 
盧使調浙滬防空虚李督擬派宫邦鐸旅長率所部赴滬塡防故先派何參謀長赴浙與盧接洽俟得同意即開拔赴滬 
　　南京學生聯合會擬聯合各團體電政府請解散安部查辦馬良撤消漕運局地方辦事處省農會均允列名鄂督王占元電告蒲圻兵變旋即潰散業派兵兜剿省垣安謐 
財部派僉事劉某來寗調查南京造幣廠曁中國銀行營業狀况 
農部僉事李徵由滬調查米糧狀况事畢昨來甯准明日乘車返京 
美國水師提督勞裘司昨偕參謀步希勞特羅乘美艦開赴上游遊歷 
此間疫症盛行齊省長擬恢復臨時防疫局已電内務部請示 
今日尚有新聞及專件轉入後頁 
雜評一 
[南京女師範風潮（默）]  
江蘇第一女師範之一再請撤校長措詞哀迫而卒不獲長官許可此則大可怪也第一問該校長究有可撤之道否吾且不論學生所列舉之事實何如但校長果賢有一部分以私意攻擊者必有一部分起而主張公道爲該校長鳴不平今何以學生全體具名而不聞有人反對之者則校長之爲如何校長可知矣 
然而敎育當局亦知該校長辦理之不善其所以不允撤換者一則不能因學生要求而遽撤換長學生囂張之風二則因繼任者難得相當之人故不便遽予撤換第一理由無異專制時代政府對於地方公民請撤官吏之口脗須知今日時勢大異即公民請撤官吏亦不能以此壓抑况乎敎育吾以反言證之政府之壓抑北京大學可謂力矣然學生以一致之力留蔡而政府亦卒不能不留留校長者如是則撤校長者亦豈有以異乎此其第一理由之不充分無待言也至第二理由雖似鄭重敎育之道然苟眞心物色誠意延攬豈以中國敎育界之大竟無勝於吕校長之人才者乎是故江蘇之長官果有犧牲該校之决心也則已如其無之宜勿固執成見思有以挽回此風潮也矣 
 
 

Page 8

 
 
地方通信 
[松江]  
　　時疫近聞松地自發生虎疫以來死人如麻迄已匝月居民防範不爲不力何如疫氛肆虐大有此防彼　之勢最初僅現於城中區一帶漸次蔓延而西城内似覺略定近日忽又自西而東徧及於東南各鄕地方施醫機關西有商會東有省議昌錢選青等所辦之施醫局兩處均屬中醫西醫則有謝宰平朱鶴生蔡叔明李芑香等所辦之臨時救疫醫院該院開辦以來凡以時疫赴院就診者大半獲救惜居民爲習慣所囿不甚信任故如此大疫每日就診者平均不過五六十人而燒香問卜乞佑鬼神者反居多數因之師巫僧道生涯大盛各街均有日間建醮夜間携大宗紙帛游行燒化者連日並有人舁各種神像出巡藉以驅除疫鬼近更有人倡議謂前清光緒二十八年分松地大疫幸經文昌帝君出巡而止主張援例迎賽附和者多學界中人現正從事募捐準備大舉 
　　農田災訊縣境田禾連年螟蟲爲災兩遭荒歉今歲暝孼未净而五庫圓洩涇李塔滙等處又生蝗蝻雖經縣署購捕已盡復以入夏多雨之故低田悉被漂没據螟蟲考查團團員吳步蟾之報告謂被淹低田稻稈被水而腐秋收已成絶望高田又徧生螟蟲佃戸不特委諸天命怠於捕治而對於考查團員之苦口勸導轉多訕怨之辭故今歲災荒又已確定矣 
[蘇州]  
　　應試法官不准補考蘇省考試法官甄錄試錄取各員中有史允德林冠賢陳藴彬三名因不及進初試筆試之塲特具呈請求補考經高等廳將原呈送京昨奉北京司法官典試委員會批示云呈悉此次考試於北京之外特定蘇鄂二處原恐預考各生遠道來京參差不一故有此分地舉行之制若仍以赴試不及爲詞希圖補試未免與初意相背該生等筆試不到究係自誤碍難准補此批 
　　吳縣減折敎育費續紀吳縣温知事議將敎育經費減爲七折一節己迭記前報兹悉本縣敎育費歷年積聚金存縣者共存九萬餘元　　　　　事開出　　以修理文廟及閒辦遊民習　所等等支用數萬元尚有數萬元爲省中撥用故目下已無存欵即　近詳定添設之第二女子高小學校亦已停辦旋經二十八市　董事貝載安姚元桂等二十八人公禀請求定期召集各學董公益董事至署清算敎育項下存欵俾得維持敎育等情乃温知事批答略謂此時無清算之必要所請碍難准行云云現各市鄕董事等擬即公電省署請求派員來蘇會同赴縣清算一面並具禀道尹核示縣屬各校長敎職員等以敎育會勸學所迭電省署之後迄今仍無挽回消息特於本月十八號開會議决公電敎育部及省署請求維持兹錄原電如下北京敎育部南京省長敎育廳長江蘇省敎育會鈞鑒吳縣知事温紹樑不遵江蘇敎育廳第二九七五號指令擅將本縣敎育經費減發七成羣情惶駭竊維敎育爲立國之本經費爲命脈所寄關係前途良非淺鮮况小學校經費原係短絀按數給領尚難支持减成核發尤形恐慌今年霪雨連綿秋收减歉成數若何尚難預定即使稅收實在銳減不敷支配而敎育項下元二年分附稅盈餘以及歷年積聚金存欵甚鉅儘可提撥補足發給乃温知事藉口偏災於二十八市鄕董事請求召集清算元二年分存欵預籌抵補方法拒不允諾又不遵廳令盡力維持謬然减薪任意摧殘敎育莫此爲甚職敎員等服務桑梓忝任敎職不忍吾地方敎育横遭蹂躪迫不得已除電陳某某外伏乞大部鈞鑒顧全大局設法維持不勝待命之至吳縣國民學校敎職員姚元桂等四十五人同叩 
[鎭江]  
　　查報新米市價鎭郡西南鄕龍潭下蜀高資　處新榖均已登場昨今兩日已有新米百餘石運鎭銷售每石價洋五元六角間尚有鬆動消息并聞丹徒縣倪知事接奉齊省長電令飭將本届新米上市價目及豐歉情狀隨時報告俾憑查考倪知事奉令己照辦矣 
　　聯合會開會紀事鎭郡各界聯合會評議部於日昨午後二時開會到者甚衆議决各事如下（一）報告裕昌碱案查係國貨已經發還（一）報告商會函送議决案四則係各業自訂檢查章程内一條京廣貨業須到各店檢查公議此案己於上次　决請商會轉　該　據查　點不　　　　區别　　會復到再議（一）第三工廠束紗案議决罰洋一百五十元歸入救國儲金（一）華公溥請籌設時疫救濟局案議决函請商會籌辦（一）禁止害人藥方傳單議决由會函警局實行查禁（一）發電請懲馬良議决發電五時散會 
[嘉興]  
　　縣屬發現兩起盜案嘉屬西鄕顧家浜農民沈六順家頗富有前晚二鼓時有盜匪二十餘人明火執械破扉入内翻箱倒篋約一小時許始呼嘯而逸事後檢查失物共被刼去衣服三十餘件蠶絲一百餘兩并首飾等損失頗鉅業由事主開單報縣請緝又衆福港鄕民何祥生家亦於同晚被盜闖入刼去衣服飾物等約值一百餘元何某因不及逃避被盜用棍擊中腿部現由事主報知就近警所飭警履勘並轉報到縣矣 
　　陳列所移設平湖嘉興學生聯合會籌欵於北城内租屋設立國貨陳列所參觀者頗形踴躍現該所所長葛敬庚協同各幹事員於日昨將所中物品移至平湖陳列他日再由平湖移設嘉善海鹽崇德石門等處陳列俾人民咸知注意國貨 
省視學之學務報告嘉興縣敎育狀况業於一學期由省視學余寄蒞禾視察已將報告書具呈敎育廳察核略謂該知事能以改良敎育爲念設法鼓勵深堪嘉許勸學所爲一邑總樞辦事未甚勸奮殊非所宜圖書館講演所雖已成立未收效果至敎授合法各校僅女子師範及私立啓秀女校應令傳諭嘉奬以致鼓勵其餘各校或敎授未善或敷衍了事甚或因觀劇休課均屬荒謬應將各該校長傳令分别申斥業經伍敎育廳長飭縣分令各該校嗣後當力圖改良務歸完善 
[楊州]  
　　組設煎墾公司淮南鹽墾公司近年以來已如星羅棋布兹聞食商乙和祥號東李偉侯等擬集股四十萬元組設興東煎墾公司專講東台全塲灶産墾田設地有滷氣者仍行産鹽業禀准鹽務署立案一俟股欵收足即行開辦 
　　伍祐時疫盛行泰屬伍祐塲入秋以來天氣不正以致時疫流行近四日中蔓延益盛惟尚無殞命之虞當道已設法防治矣 
[杭州]  
　　北京召集鹽政會議財政部鹽務署因整頓鹽稅收入問題起見將次召集鹽政會議藉資實行除電令各鹽務區域長官即日晉京與議外並分電兩浙蔣運使兩淮段運使飭屬查照聞松江運副孫多禔昨已遵令首途矣 
　　蔡孑民君之北上期北京大學校校長蔡孑民氏前因患病所有校長幟務暫託莊夢麐博士蒞京暫代兹聞蔡君昨得蔣博士來函云大學開課在即請速蒞京等語聞蔡君病已痊愈定九月一日起程赴京黄 
[黄巖]  
　　金清激成罷市風潮黄巖縣金清港舊曆六月間設立警察分所計警兵十二名該鄕有徐某者議添警兵若干名派各商家捐認常年經費商家以地僻財窘無力負擔假武聖廟籌議内有鄕人黄秀彩與徐某素有訟隙徐輒指黄爲首抗捐將黄押解縣署一面飛報上級官廳誣爲亂黨集會致各官廳派兵到地彈壓查無其事而回因此激起商界公憤業於舊曆本月十六日一律罷市矣 
專件 
[江蘇省立第一女師範學生請願書]  
　　爲請願事竊維敎育爲立國之本教師乃敎育之母欲謀敎育之發達在培植優良之敎師而小學敎師實爲改造國民者故社會之優良與否實惟小學敎師是占而小學敎師之優良與否實惟師範敎育是賴故普通學校苟辦理不良影響僅及一校而師範學校則影響於十百學校千萬人民焉賢長官掌我蘇敎育行政之大權素仰熱心改良認眞辦理學生等不勝感佩自蒞任以來百廢俱興回觀前十年之學生終日昏昏能具國家思想者實屬寥寥此次外交失敗竟能羣起力爭全體一致捨身爲國不辭艱苦此固敎育之進步亦賢長官川人得宜之功也惟賢長官大度寛容難免不有一二好詐小人雜於其間頗足有累明德賢長官不暇細察至爲所蔽學生等痛此輩之好　不得不　其實　　　　　　明　克贛　　　以自飾伏乞明鑒江蘇省立第一女子師範學校校長吕惠如性情乖僻喜怒無常自恃辦學日久根深蒂固莫可如何恣意妄爲悖理背義之舉不可勝計今特略舉數端伏乞賢長官察焉謹條舉如下（一）自六年夏得長官明今本校附設保姆科開辦一年毫無成績自畏見罪官廳因欲令第四届畢業生留校肄習以彌前失查師範學校原定肄業五年既卒業後自照章服務而外學校無强迫肄習他業之理况學生等在校數年受盡難言之痛苦及届卒業咸如被釋之囚方慶得脫苦海校長先生竟强令肄習保姆扣留文憑以爲要挾之具學生等實不堪其苛遂捨此一紙文憑次歲開學全體不至校長情急萬分不得已將附屬小學敎昌移充該班學生之額一方設法與以酬報託種種名每人月給數元以供雜費並令吳學競王寄孫二人充師範敎昌吳任二年級法制一年級修身王任二三年級家事二人對於所敎學科既無學識又無經騐不過借此虚名以得薪金對於敎授之效果不言可知又深恐長官詰責令二人改名王寄孫改爲王𠐺伽吳學競改爲吳旭鯨既視敎員爲私人饋飴不問敎授之如何又復多方支吾蒙蔽長官似此行爲豈得具有省立師範校長之資格乎玩弄敎育蔑視長官其不宜辦敎育者一也（二）本校校友會存欵一百二十元當去歲暑假時由事務部長交舍監范慶蘭先生復轉交校長詎料爲彼遊西湖時用去開校後强行抵賴嗣經三面證明確係已交校長當時校長面紅耳赤銜恨剌骨范先生素見寵於校長今以此失校長歡且受巨冤中心惶惚遂得狂病每熱作輒喃喃以欵已交爲言校長恨之益深遂迫令返里並免其職因私怨積成敵讐乃罷免其職以圖報復詎仁人君子之行事哉且學校公務無才勝任者當免其職豈可報復私仇者乎喪廉恥失人格其不宜於辦敎育者二也（三）平日學生有出言反對校長辦事不善者動以爾軰既非自費即應服從爲辭夫本校乃由我蘇省公立非校長一人之學校也即學生等所用公費亦蘇省父兄賦稅之所集非彼校長私人之所出即賢長官之所以優待師範學生亦屬事有常例本乎取諸於民而仍用之於民之意校長僅代爲料理何得視學生如奴隸動以公費爲口實一若學生等仰彼鼻息以爲生活者學監李淵如先生爲人　　見校長無　　　　　　　　　　用　到見　李先生遂託病辭去另就他職故所用皆附勢趨聲之徒問有一二高潔之士亦未能見容夫以公費服從爲口實而視學生如奴隸不知共和敎育之精神而尤剛愎自用不納忠告其不宜於辦敎育者三也（四）本歲六月九日官廳下令提早放假事出倉卒家屬未及來接校内又未派人沿途分送甚至無人送回强迫出校在有偕行者固屬無妨而地處偏僻交通不便孤身千里祗得隻身首途不幸身爲女子未憤僕僕風塵道路修阻所受困苦筆難盡述且適罷工之際所有物件自行肩回辛苦艱難可想而知又當五九之後有某生因新種牛痘大發熱度頗高校長因其五九外出怒不可洩乃拍案大駡立令出席上課否則斥令立歸該生驚憤交集痛哭不已病益加劇後經學生等再四向校長哀求始得移至調養室平日遇學生有所舉動輒以受爾等家庭之囑托負保護之責恐有損身體以禁止之而眞正應保護之時轉放棄其責任忍下此摧殘之手段是所謂保護二字藉供壓制學生之口實而實際則反加摧殘不知愛護學生而尤一味虐待其不宜於辦敎育者四也（五）學生等此次舉動純出於愛國至誠行事正大賢長官素所默許而深加愛護者也今校長先生竟妄造輩語多方破壞學生等自願爲國捐軀問心無愧此類妄造蜚語本可置之不顧奈恐一般社會誤以爲眞甚至視女子入學爲畏途夫以我國女子敎育之不振百般提倡猶虞不及何堪加以摇動故校長先生之造此蜚語於學生等個人之損失固不暇顧而有碍女子敎育前途實爲敎育發達之一大阻力夫身任敎育之職而以摧殘敎育爲事其不宜於辦敎育者五也學生等身處學生地位本不應干預校務然學生等亦負將來敎育責任者豈忍坐視敎育前途任人摧殘乎今日使數百師範生受此奴隸專制之死敎育即將來使我蘇數千萬小國民亦受此奴隸專制之死敎育人人具此頑固不化之腦筋敎育前途何堪設想國家前途尚有希望乎且苟長此不問則奸人志長效尤日衆以至波及全國則學生等知情不報咎亦難辭故不得不具呈以聞伏乞賢長官　鏡高懸選賢瓜代使奸詐知所畏懼實爲萬幸臨頴涕泣不勝待命之至謹呈齊省長胡敎育廳長省議會省敎育會諸公鈞鑒江蘇省立第一女子師範全體學生 
 
 

Page 9

 
 
   
 
 

Page 10

 
 
本埠新聞 
[唐總代表秘書盧信之談話]  
　　自王揖唐就任總代表後西南態度迄未正式表示據日來所得消息有謂王爲安福首領西南斷無接受之理有謂王與西南各方巳有接洽必不致被拒言人人殊莫衷一是而唐君少川態度尤爲國人所最注意昨有某君特訪南代表辦事處秘書長盧信君詢唐君對於王之態度如何並邇來報上發表王唐接洽及唐秘書致函王揖唐有無其事據盧君謂自和議提出八條北方完全拒絶唐君即本責任問題向軍府爲三度辭職軍府均不之許唐君亦未便固辭然自是以還關於和議接洽即由軍府與北方直接磋商究竟接洽若何磋商程度何若唐君均不之知即唐君個人對於北方除因炭敬事向朱桂莘貽書詰問及覆龔仙舟就職之一電此外并無片紙隻字與北方往還且自和議停頓後南方要人多有派遣代表駐京接洽惟唐君於北方彼此未嘗有一价一使來往周旋价使不通音書斷絶接洽之說果何自來此次王揖唐發表唐君以接納使者與否純然係軍政府職權唐君無表示贊否態度之必要故日來所接西南將領徵取意鑡之電幾於盈篋均未置復亦欲俟軍府决定後然後發表個人意見耳軍府對王如不肯接納則此事自不成問題藉曰軍府接受來使囑令開議爾時唐君以個人資格當有正大光明之態度發表於世並可深信絶對孚國人之同情及獲輿論上之援助也唐君個人意見於前所提八條已爲最後之表示北方如執從前態度完全拒絶則無論誰爲總代表安有討論餘地反是則對於八條悉數容納則不問總代表爲何人南方又烏從置喙耶至報載唐君秘書致書王氏事不能不辯唐君秘書祇余與易君次乾二人惟余及易君二人與王揖唐從無往還亦無致書之事至南代表辦事處原有秘書二十餘人係由唐君以總代表名義向南中各系徵聘而來任辦公處秘書者邇因和會停頓各股秘書多他往而現在日常到處辦公之秘書對於王揖唐充總代表又悉持反對態度者外間所傳想係影響之談也某君遂興辭而出觀此則唐君少川與其秘書盧易二君之態度可以瞭然矣 
[舊國會議員詢南代表意見]  
　　旅滬舊國會議員因北代表王揖唐事件於昨日特開會議决定推舉代表張瑞萱王試功方潛及劉某四君於今日（二十二）分赴留滬各南代表陳述旅滬國會同人之意見認爲無與王氏議和之必要並徵求各代表意見以定行止比由議員通訊處分函各代表請爲接洽矣 
[舊國會挽留孫中山]  
　　自孫中山對於廣東軍政府國會提出辭職文電後國會兩院特開聯合會議决定切實挽留比由兩院議長根據議决案特電在滬之國會招待員張瑞萱董昆瀛兩君代表兩院意思親往勸駕請求收回辭意張董兩君於昨日午後二時親謁中山陳述一切孫中山謂余任總裁徒代他人受過於所抱救國志願絲毫無補今承兩院諸君厚意用特切實聲言余救國之志迄未稍衰而總裁職務則久經斷念張董兩君復再三挽勸而中山辭意決然張董兩君已據情電告兩院矣 
　　兹附錄參衆兩議長致滬兩電於後（其一）上海法界愷自邇路二百八十二號國會議員通訊處轉董昆瀛張瑞萱先生鑒本日開兩院聯合會對於孫總裁辭職事議决馳電挽留並推舉兩兄代表兩院就近晋謁孫公代達衆意面懇留職以挽危局即希查照林森吳景濂元印（其二）孫總裁鑒奉讀鈞電辭軍政府總裁職兩院同人惶恐萬狀我公手創民國愛護備至前年國會被非法解散公投袂而起率同海軍來粤首倡護法義聲所播中外咸欽不數月而奮然揭護法旗幟以起者遍西南數省北方愛國軍人亦相繼發抒正論不肯謬附北庭足證人心不死公理不滅愛國眞誠人所應同伹能毅力堅持未必終於寡和也三年以來西南十省軍民亦既竭全力以共撑持觀於近日全國民氣之勃發輿論之趨向使國賊勢窮理屈我護法大業不可謂非近於垂成北庭自知情形逆料議和席上堂堂正正之談判國民共覩决不能以私勝公以邪黜正乃詭謀勾結冀幸單獨媾和施各個擊破之術爲將來一網打盡之謀幣重言甘機已破露在稍有常識者亦應自危蓋强權不並立正義乃獨尊國賊既不惜毁法賣國尚何能容許他人勢力之存在以妨害其行動知西南護法諸公必有能覺悟及此者尊電本披纓之心爲垂涕之語并承勉以努力奮發使國會最高權爲根本上正當之解决捧誦再三旁皇感歎國會遭非法解散者兩次矣同人忝列議席深念國民付託之重不忍屈從武力任其毁法爲民國開一惡例破萬年民治之基奮鬭至今未敢稍懈本日開會决議僉謂義始義終誓與國法同休戚即與民國共存亡變象紛乘此志不改惟當風雨晦明之時益切牖戸綢繆之念敢以公之責同人者進而望公務懇取消辭職貫澈護法初衷俾挽狂瀾以爲後勁勿使國賊聞而快心國民因以失望竭誠請命敬乞鑒納參議院議長林森衆議院議長吳景濂曁全體議員同叩元 
[旅滬川人匿名責難同鄕會]  
　　聯合通訊社云自北京政府發表任安福派首領王揖唐氏爲議和總代表後旅滬四川同鄕會首先反對已招安福派駐滬黨員所嫉視遂思設法破壞兹聞該會日昨接有不書姓名自稱爲該會會員之來函極言反對之不當且以未經全體會員通過相責難該匿名者對於會所之規定似茫無所知已不類會員之口吻據聞該會表示反對安福派王揖唐曾經職員全體會議通過若每事須經全體會員通過以該會事務之繁則每年必須數百次會員大會舉世無此辦法該匿名信内并勒限三日内登報取消前日發表反對之主張云 
[各路商界聯合會通告]  
爲加捐與市民權事 
　　各路商界聯合會昨因加捐與市民權事件發出通告書云敬啓者工部局加收房捐一案各路華商以租界稅捐華人無參與發言權議决暫緩交納嗣經各路推舉代表請求交涉使並會同總商會再四交涉原期必得租界當道承認華人市民權然後照繳但變更租界章程手續繁重非短少時期所能奏功若堅持兩事同時解决則租界行政將成無米爲炊之勢一星期來費信惇馬斯德兩律師一再向商會及代表等勸商英總領事及工部局總董亦向交涉使表示贊成華人參與市政之意詳情均見各報昨二十日又經代表等推舉陳則民王才運張驙堂三人繙譯俞鴻鈞會同商會會長朱葆三曁會董祝蘭舫沈仲禮宋漢章聶雲台並英文書記張籋雲君等訪晤英總領事英領對於吾人要求極表贊助並提議先組織華人顧問部爲華人直接參與市政之過渡機關代表等因此承認勸告各路商界暫行照付房捐以靜候顧問部之組織與市民權之解决特將經過情形詳爲奉告請自下星期一（即隂曆閏七月初一日）起照付房捐以全中西人民交誼而謀市民權之圓滿解决是所厚幸八月二十一日 
[西報所載華人市政權問題]  
字林報載署名納捐華人者函略謂納捐華人不繳新捐及要求代表權事外報迭有紀載屢發議論但其所發表者皆外人方面之言兹故以華人觀念貢諸讀者以吾人所知華人所付之欵佔各種捐欵百分之七十有奇但無權以監視其用途外人常謂工部局管理華人優惠有加兹請略述一二事以示華人出錢換得之好處工部局於音樂一項每年費銀五萬兩試問有一華人得許入聽此著名之音樂否乎如謂華人不當聽外人音樂則何以不組織中國音樂隊以加惠華人乎然外人音樂隊之賬單華人固付百分之七十也虹口公園極司非爾路公園（皆在中國境内）共浦灘公園匯山公園以及跑馬場除領帶西孩之阿瑪與在内工作之苦力外試問有一華人得許游賞其中否乎然外人游樂地之購置費與維持費華人固付百分之七十也工部局設一游泳塲其建築維持諸費内有百分之七十之華人捐欵僅供外人享用何以不設一游泳場以供華人之用乎公道云乎哉租界爲外人而設固不待辯但若曰爾華人如以待遇不公儘可離開租界則直瞎說耳須知華人在此有財政之關係已五十年苟無華人則租界今猶爲荒烟　草之泥潭瞎說有何益哉吾人將繼續居此既居此自不能不求公允之待遇吾人一而直接付捐欵全額百分之七十一面因與外人通商問接使外人能付百分之三十之捐欵華人之應有權利以監視捐欵之用途與享受工部局所辦各公共場落之利益此亦不過公允事耳華人非無目者莫不知公共租界爲英人所管理且知香港與新加坡之英人注意於華人之幸福非上海英人可比苟有人指上述之言爲過激主義余亦不以爲異余雖勸納捐華人照繳捐欵但非謂華人此後無所組織放棄工部局議董權之要求今華人鮮有購工部局債票者其故何在則以工部局待之不公也試掬誠言之吾人在此願爲外人之友惟憑友好之條件始可安居無擾互做貿易以謀雙方之利益事不公允奚能有濟吾人所求者無非公允待遇而已外人之久居於此者常不覺悟今日之華人已非昔日之華人若外人能覺悟愈早則於各方面愈爲有益此次華人將照繳捐欵蓋其心目中含有下届納捐人會議時當可設法許華人加入代表之希望但若竟不見許則華人將組織團體以要求之至是外人不能謂納捐與代表併爲一事爲不正當矣 
字林報又載有某外人投函略謂工部局議董所必需之資格有二一爲誠實一爲行政知識後者乃指外人地方而言以上海爲外人租界也中國上自北京當道下至衙吏營私舞弊屢見報章華人所自認誠實無弊者惟外人所管理之稅關鹽務稽核局與鐵路而已各國國家銀行與鑄幣局皆秉公辦理不容含糊中國不然如銀行則供政黨利用鑄幣局則濫鑄劣幣絶無誠實可言以言行政知識則上海隂溝如何改良建築條例如何制定衛生方法如何措施警察商團如何組織電燈等局如何管理以及購置地産支配人工無一不需知識外人生於外國見聞較富辦理上海市政猶覺其不易焉試越租界數武即見華人辦理市政之成績有此議董何益之有使華人而主持租界行政則其親戚故舊將相率引入滿佈市政各機關此乃觀於華人公司與洋行買辦處而可見者雖微末僱員犯罪宜懲然因其爲某某之子弟或親屬竟致以私廢公苟工部局議董加入華人則任賢用能定成空話上海不知何所届矣苟因少數激烈華人之鼓噪助以一二外人之臆說工部局竟許華人勢力及於市政然上海外人能贊同工部局之允許乎贊成華人代表權者謂華人付捐欵全額四分之三應有與聞市政之權使此說爲當則議董四人華人當有其三外人僅有其一或以票數取决則議董恐將盡屬華人矣上海原係荒地租與外人非華人權力所可及猶之外人公司在斐洲或亞洲獲得開礦讓與權今租界發達華人乃爭市政權何異外人公司礦産發達後曾肆力於廠之當地工人爭欲平分廠務之管理權乎須知上海爲暫時租與外人之居住地若中國政府能如日本政府確有行政能力則租界終將交還此爲華人所應致力之點乃華人不乘自己之車而欲借乘他人之車不亦異歟云云 
字林報社論略謂加捐與代表事雙方各執一說如今日字林報所刋登者皆不能調合任何一方之意見記者外人對於外人觀念當然不能無若干之偏向但記者對於華人方面亦嘗發公允同情之論調今華人投函顯謂記者發言不公是則記者所不能不引以爲憾也吾人嘗謂加收房捐雖華人亦鮮指其不合情理比較他處捐項爲數甚細依照中政府與列强所商定之租界憲法華人在法例上無拒絶繳捐之權華人在人情上可要求參與市政外人多贊助之應得同情之考慮工部局絶無權力可依允此項要求或予以正式扶助今允於將來加捐時諮詢華人代表之意見已屬公允乃華人商會拒絶此議行同兒戲有意激亂彼一般普通小商人或不能望其了解事態但身爲商會議董者當能知之今竟與反對繳捐者爲伍是不獨碍及公安且亦喪失外人對於其要求代表權之同情矣投函之華人謂華人捐數佔全額百分之七十有奇此語不確查一九一九年預算直接稅項内華人付一百零九萬八千兩外人付二百八十萬兩華人人數較外人雖多若干倍然其捐欵則不及外人之半連間接統計之中外人捐欵爲十與十七之比例蓋間接稅華人所繳者雖略逾全數之半但直接稅則逈在外人下也函中所稱音樂隊公園游泳場全爲外人享用一節固屬確實其所以專供外人之用者不過爲租界原定外人居住之理由耳換言之苟開放公諸華人則外人將被擠出矣至於來函所言工部局專爲外人謀幸福置華人於不顧之意則未免失當且含惡意試以工部局報告中常年支出之梗概觀之租界有設備完善之華童學校四所工部局擔任經費又有華人隔離醫院一所公共工程處之大半用度皆用於華人所居之街路即衛生處經費亦多用於華人方面工部局雇用許多巡捕受其保護者華人多放外人救火隊之事業大都施於華人房屋苟無此火政則華人之租屋者將付較今更大之保險費尤當知者救火隊之經費即從捐欵而出且在數月之前救火會大半由純盡義務之外人辦理之也來函謂華人在租界内與外人交易故使外人能付其應付之捐欵此說荒謬與工黨口頭禪所謂工人産生國家財力故應管理財力用途者無稍差異須知工人苟未有具專門學識與經騐之商家資本家管理員監工員爲之指揮則無所施其力直與無將帥之陸軍等耳苟無外人指導試問華人將使上海成何景象乎至謂華人因待遇不公故不購工部局債票一節亦屬妄言實則華人之有資者轉向他處購買他種債票因其可得二分之厚利不似工部局債劵僅有七八釐之利息綜之華人寗願作投機事業而不願購頭等信用之債券也吾人之發此言係直對投函之華人而發因其言論不確有以召之但非不表同情於其心中所抱之主義夫惡言相加爭論不已究其結果徒以激怒凡此趨勢新聞記者知之尤詳吾人願與同居租界之華人友善適如投函華人之所欲固不樂撰著苛論告誡華人勿自爲笨驢也上海憲法已成不合時宜之物吾人亦以爲宜加修改一方面予華人以行政發言權一方面不礙及租界供外人居住之原意此兩觀念非莫能融洽者吾人信其實現之期當不在遠但吾人研究此問題勿作似是而非徒快一時之言論華人今雖不與聞公欵之用途實得公欵所以用之價值中國城鎭居民之得市政權者罕有所聞且華人素乏市政權之觀念吾人不知每晨華人中亦有一人能知市政權或注意市政權者否但若租界華人果欲加入工部局議董席則其志願定可得同情之考慮未必遽拒絶之也今工部局已予以極穩健與寛大之供獻此爲工部局能力所可及者如華人不願則訴諸國際同盟可也但暫時吾人不願再聞妄叙上海華人受人壓制情形之讕語使華人以爲其生活果如是之可慘也則公共租界何以現有七十餘萬之華人乎 
[寰球學生會之法國通訊]  
　　寰球中國學生會朱少屏羣昨接法國莫南學校學生沈君宜甲來信託爲招致留法勤工學生兹將原信節錄於後有志者可往該會詳訽也（上略）現聞李石曾先生巳與法海部交涉妥當自七月起五個月内定船位五百個專送中國留法學生來法船費比平常減少百元左右由馬賽乘火車至巴黎不經英倫此誠千載一時之機而此五百人亦即留法學生前途之所繫宜愼重選擇（中略）爲今之計只好就此五百人來些好分子而巳最好請先生提倡鼓吹專門學校畢業生來法愈多愈妙至於工作之事可不生問題不過每人除旅費外尚須多備一二百元之欵項匯至巴黎華法敎育會李石曾先生作爲補習法文及工藝之用滬上人才薈萃數百學生想不難招致在先生力爲耳宜甲對於此事已有電達北京工校方乘君然彼等一介學生能力微弱恐效果難得圓滿必須先生帮忙也（後略） 
[松黑兩江航權之交涉]  
　　前黑龍江督軍鮑貴卿以松黑兩江航權久被俄人佔據今於俄國内亂時設法收回並擬設立松黑兩江江防司令挽回航權咨請國務院會議核准轉咨海軍部訓令本埠海軍總司令選派利捷利綏利通利川江亨江貞等軍艦六艘於上月間出發等情已詳前報兹悉俄國沃政府提出抗議不准我國軍艦駛往致利捷等六艦於本月初五日行抵海參崴即行椗泊由駐崴林副領事與海軍代將林建章咨呈我國代表劉鏡人向俄國沃政府申辯並援引愛琿條約謂江海航權我國有共同維持之權理應派艦保護僑商據理力爭除咨會各艦暫勿前進並電達國務院海軍部參謀部外交部查照外並電海軍總司令查照矣 
[江寛案宣佈判决]  
趙進銳無罪招商局賠償楚材損失 
　　招商局江寛輪船被楚材兵艦撞沉一案曾由總統特令海軍部在滬組織軍法審判庭審理是案早於今春辯論終結即經沈壽堃審判長曁審判官等製就判詞赴京呈請海軍總長核准着即回滬傳同兩造宣佈週知昨（二十一）爲實行宣判之期午後二時五分開庭到庭者楚材兵艦管帶趙進銳委任私訴代理人畢士華湖北省代表程定遠吳文郁委任代理人穆安素而原告招商局代表傅宗耀及代理人麥克樂等均不到庭審判長海軍中將沈壽堃審判官海軍少將何品璋海軍少將鄭倫又海軍少將鄭祖彝又海軍輪機少將王齊辰理事官海軍部科長鄭寳菁書記官龔鴻揆差遣劉鳳文代理副官軍法科員黄仲則西文速記均到庭即據沈審判長等起立朗誦現在江楚互撞案已告終結今日爲宣佈判决主文其事實理由再行送達副本（主文）趙進銳無罪但對於江寛被難人等未經分派援救應由該管上官予以相當之懲罰附帶私訴部分招商局之江寛商船航行錯誤所有此次楚材兵船因碰之損失及湖北省代表到案之費用應令江寛所有者之招商局負擔宣誦畢又謂兩造對於本判决如有不服應即遵照海軍審判再審條例於十天之内提出不服理由書呈請再審述畢閉庭此次開庭審判長審判官均御金線大禮服燦爛異常 
[委内瑞拉號今日抵滬]  
載有大批金銀與酒 
　　英文滬報云花旗輪船公司之委内瑞拉號星期五日晨間可望抵滬該船載有金銀條及圜幣共約值洋五百萬元乃解與匯豐銀行花旗銀行正金銀行華俄道勝銀行者且載有香餅酒二千一百七十二箱威司忌等酒一千五百箱 
[最近金市之消息]  
　　近三日來國外匯兌除紐約電匯自美金一百二十八元已跌至一百二十一元某國電匯則加至四錢於是期貨標金又改變方針依紐約匯兌核算致九月十月份之標金頓轉活動張多跌少惟現貨烚赤價忽大忽小緣今日（二十二日）又有外洋公司輪船進口儎來大批金洋與盎斯金曁少數之銀大條約值銀二三百萬兩係本埠花旗道勝和囒友華華比等銀行之貨想今明日錢莊銀拆又將達六錢之外矣 
[上海學生聯合會消息]  
　　交際部常會昨日上海學生聯合會交際部常會正部長因事缺席主席由副部長代之（一）書記報告上次紀錄（二）周明棟報告調查科經過情形（三）鄭希報告轉運公司及報關行所有從前公議幾將破壞因有人種種詰責難以維持（四）蔣國珍報告典當公所當抵制最高之際公議某貨不進不出以盡國民之天職曾幾何時感受外界之破壞而稍放鬆聞該所宣言云各界對於某貨巳作賣買吾們當然恢復原形本席聞之不禁傷悲應請執事諸公相助維持爲幸兹將當應抵制二利列後（甲）當店不進不出於金融上並無若何痛苦（乙）當店不當某貨當者必引以爲恥俟後决不肯再製某貨（五）蔣國珍報告近有某牌火柴四十餘箱業已運積十六舖某某棧查該棧全係華商云云散會已十一時矣 
　　啓事本會自成立以後事繁務重同人等才力菲薄時虞隕越日昨謬承黄迺穆先生賜贈銀看一方上鏤『學界明星』四字領受之餘感愧交集此後益當勉力盡職冀於國家前途稍有補益以副黄先生之期望 
[南洋華僑徵求國産]  
近來南洋各埠僑商採辦國貨者絡繹不絶兹聞老北門升恒里華孚國貨公司接得南洋華僑黄强亞等來函徵求各種貨樣以便從事推銷今將原函錄下華孚國貨公司計健南莫紫珊二君均鑒竊維五四以來敝埠僑民一致提倡祖國土産以達永久抵制刻敝等糾集同志組織國貨推銷機關一所現正在進行之中一切應銷貨品如貴公司自製之咖啡及各工廠之條格布疋盛紡府綢香皂線襪絲襪絲巾及各種食物等務祈代爲徵求以爲僑民需求云 
 [P工商研究會消息> 
　　國貨審查規則（續昨）（庚）出品如係外國熟原料祗有更換裝璜及更易物名之手續者（辛）製造處所不在國内者（壬）出品人非本會會員者十七保證人之責任（甲）出品人一切報告如有欺飾隱瞞唯保證人負責（乙）如註銷審查原案時保證人負向出品人繳還證明書及禁出品人不得再用攝印證書包裹出品之責任十八審决國貨之等級照下列之法分列之（一等）二百分（二等）一百八十分（三等）一百六十分（四等）一百四十分（五等）一百二十分（六等）百分（甲）出品每年銷路滿五萬元以上或製造廠工人滿二百以上得推陞一級（乙）如係特出心裁技術上審有成績或本會認爲可以贊助發達工商者之利用得酌量越級特陞至一等（丙自一等至六等照規定分數欠缺五分者作及格論（丁）越級推陞至一等者須先請評議部公推評議員三人會同審議方得持交評議部審决（戊）出品得有一等國貨證明書者由本會書匾額以資鼓勵十九本章程如認爲必要修改時得提議公决修改之 
　　致各工廠函逕啓者本會前以各界熱心提倡國貨紛紛來會詢問國貨與非國貨之區别且工廠家又時有到會商請證明國貨之證明書籍廣銷路而免阻礙迭經開會公議以無論國貨與非國貨之分别或證明國貨之證明書皆與工商界之信用名譽營業前途關係至爲重大萬一辦理稍涉疏忽恐滋流弊公决編刋審查規則各種表格及證明書等件兹已籌備齊全票舉徐君春榮爲審查部部長即日開始辦理所有各種審查品物均隨時延懇各該業專門家到會審查以昭鄭重除將前項規則表格證明書等件函送各團體留存公同監察外兹特將規則表格送請貴工廠察核倘荷贊成尊處出品如有需會審查證明以資辨别者請即依照規則按表塡註於每日下午二時至五時送會登記以備挨次審查 
[北福建路工商聯合會成立]  
　　北福建路工商聯合會於八月二十日下午假東歸仁里口大同學校開成立會到者百餘人三時開會公推發起人徐麗洲爲臨時主席報告開會宗旨隨卽投票選舉各職員計正會長陳寳德副會長徐麗洲袁理榮會計董汝林文牘李心田葉雲峯及評議員幹事等二十餘人嗣經來賓杜椿蓀俞國楨等相繼演說大致謂工商宜聯絡感情尊重鄰誼維持公益互相保護爲當今要務云云散會時已鐘鳴六下矣 
[愛國公司發起人常會紀]  
　　中華愛國公司於十九日晚開第八次發起人常會周鼎銘提議變更公司性質經衆討論咸謂同人等當發起之初未知社會上對於本公司之感想如何恐股份不易招集故定爲股份兩合公司現在認股者既甚踴躍宣布未及一月認數已近四分之一可以無慮似可改爲股份有限公司以普及事權一致贊成通過盧煒昌提議所收股銀除存浙江興業銀行外可否再覓一銀行分頭存儲公决所收股銀分存興業銀行及中華商業銀行邵廷玉報告前定印送之愛國報現已付印約一星期間可以出版云 
[無錫米市之之報告]  
　　昨某米行接無錫快信略謂近日新礱糙高者頗少中次爲多所以市價提高削低該處新糙米已於今日（二十一日）上市係龍頭鄕之貨市價售開每石六元五角新礱粳售開高六元一角宿次五元一角客糙尖四元三角糙杜五元一角糙羊尖五元二角半糙黄橋尖四元一角糙元五元三角五分粳稻每百斤兩元八角杜尖稻兩元二角五分客尖稻兩元至兩元一角惟糙尖因新貨均將上市故價有步跌之勢小麥每一百五十斤亦售開四元一角新客尖（糙貨）四元八角 
 
 

Page 11

 
 
[海關注意粤省購米]  
　　禁運米石出口事宜曾經蘇省軍民兩署迭飭上海各官廳切實嚴禁並電請北京陸軍内務等部暫停採辦軍米及漕運以期保全蘇省民食在案兹因粤省方面現正缺乏米糧有人來滬託詞購辦賑米躉購秈米販運以致日來米價日昻事爲江海關監督查知知照稅司注意嚴查各輪有無夾帶私運这富如有所獲即行扣留充公不稍寛貸 
[米船要求增加水脚]  
　　上海南帮米商公所現據客船帮代表條陳整頓辦法昨特轉致蘇浙内地各行家函云謹啓者兹准客船業代表周蘭生等略稱竊敝同業向以承載蘇杭各處米糧運滬消售藉水脚以資糊口自有機器碾米以來各地機廠林立砶杵之米淘汰净盡而米性素熱一經機軋身分陡漲例如甫經出機之米斛見後待其身分收縮再斛每石必有數升之虧折以故敝同業承載之米抵滬銷售時輙以斛見短少忍痛賠累間有狡滑者流爲勢所迫既不能因噎廢食惟有中途攙水藉以彌補升合遺患之鉅何堪設想邇來行號店舖購存之米儲棧未久卽見霉爛致遭莫大損失者實由於此若不亟謀整頓後患伊於何底爰特公同議决每石卸頭照向例讓去一升（夫卸頭云者蓋各處斛子大小不同譬如某處斛子斛見一石核與上海海斛應卸見若干之謂）倘船人再有攙水舞弊情事一經察覺從重罰辦庶幾事理得平雙方裨益此請求者一近來物價奇昻各項開支及夥友新水較前巳漲數倍他項船隻之水脚均已隨之加增獨我客船未議及此長斯以往何以爲繼現經公議自閏七月初一日起米糧加增水脚費大洋二分以資挹注此請求者二上開二項請注實非得已當敝同業會議之際多數皆主先行休業俾得專力從事呼籲以冀貫澈主張代表等以上海戸口繁盛一朝米糧來滬斷絶勢必引起絶大恐慌力持不可除勸慰同業照常營業靜候解决外爲特請求貴公所俯賜鑒核即予據情轉請蘇杭各處商會曁米業公所分知各米號一體允從無任公感等情到所查現值百物奇昻各船水脚均經加增米船似未便獨異所請加增水脚一節尚無不合又查邇來米中攙水相習成風内地運來之米儲棧未久即發霉爛因之價格跌小銷路濡滯損失之鉅筆難罄述敝公所久欲革除此弊嗣以窒碍殊多議而未舉今既該業自請整頓實所樂聞惟要求讓去升合一節在表面觀之似屬有損實則米身乾潔價格增高銷路推廣操劵可待設遇市面看漲儘可儲倉以待時機而無霉爛之虞凡此皆屬利益敝所以所失者小所得者大利害所在難安緘默除函懇商會轉請貴處商會分别通知外理合備函奉達是否可行務祈寳行權衡輕重迅予查照見復爲荷再者又據該代表等面稱如至閏七月初一日未得圓滿解决船人皆主休業以待等語合併奉聞專此順頌公祺 
[藍建樞電請變更海軍組織]  
　　海軍總司令藍建樞近電海軍部略謂自萬國航會而後各國海軍俱因歐戰而有變更我國海軍全部組織及編制似宜因應時機加以各國新法以資改進特將應行改組各事項分别擬定如下（一）改組海軍各司令全部（一）改劃聯防别域（一）改訂海軍官制（一）准備海軍軍費（一）改訂海軍適用各專章（一）改編船隊 
[緝私營有改編消息]  
　　蘇屬緝私統領所屬原有緝私營十一營分駐吳淞上海閔行漕涇崇明蘇州無錫常州江隂等處查緝私販惟各營士兵祗有三百名每營計分五隊每隊雖有師船九艘除正副隊長所駕之船兵士稍多外其餘各船每艘僅有舵工伙火士兵六七名在此兵力尚嫌單薄現統領宋明善爲整頓緝務增厚各師船兵力起見特商由運副運使擬將所部十一營改編爲七營即以所裁四營中之兵士夫役編入七營内按照陸軍軍制重行改編惟所轄防地遼闊每營仍須分作五隊業經呈明鹽務署核准聞於日内即將改編云 
[華商電車展緩進廠之磋商]  
　　滬杭甬鐵路夜客車到滬係在夜間十時四十五分彼時高昌廟及西門之華商電車已經進廠北市搭客極感不便該路車務總管於夜車添駛之初卽計及此故曾商諸華商電車公司總理陸伯鴻請其將該路電車夜間展延一小時許進廠俾與杭來夜車啣接乃夜車開行將及閱月而電車時刻並未展延探其原因實以該路電車日間往來乘客雖多而夜間自九時後甚屬寥寥若延至下一時進廠則電力虚耗既多而辦事人員亦須添派所收入者除夜車上來客外殊不可得有此困難故遷延未决現聞陸君已向滬杭甬鐵路車務總管沈叔玉商請按月由鐵路公司酌量津貼則可辦到目下正在磋商想雙方均爲旅客便利起見此事必不難解决也 
[承造奉天製槍機器之押解]  
　　上海兵工廠前接奉天電訂造製槍機器以備製造槍械曾經謝總辦令飭機器廠趕造兹已造成槍機十餘架分裝三十二箱因接來電請將已造完工之槍機先行解奉以便試造故由謝總辦於昨將製槍機器十餘架派委軍械科長馬雲橋總工程師張鴻昌爲押解員就近交裝南站火車轉送北站運寗換裝津浦路運往北京轉解奉天軍廠裝配試用 
[關於時疫之消息]  
　　濟生會接會稽張道尹來函云甬東時疫由城而鄕弟即將上年餘存之救疫丹及零星各藥登報施送藥到病除此丹僅只五千瓶近巳施送將罄而求者反比前爲多每日竟到過二百人瞬卽無以應付因此具函奉達懇乞設法接應如蒙允准再專來領云云又接會員馮仰山自餘姚來函云棻偕吳雨川醫士於今午（即二十四日）直抵姚城訪得此間疫氣以　螺痧或兼瀉痢爲多城中幸不過烈確以孫魏地方爲最重本蘭塘分會已預備明日開診醫生趕到正合其時現馳赴蘭塘協力進行云云 
　　西鄕龍華漕河涇等處近數日染疫斃命者甚多致該處棺木店所備棺木售賣一空雇匠趕做刻不待緩所以該同業遣張雲標爲代表携資於前日來申向城中各同業採批大帮棺木城中同業因存貨不多立時拒却張乃轉向新老兩閘並江灣等處採辦 
　　滬城官驛弄銅作學徒及某剃頭店夥三牌樓新衣店主婦均染時疫不及救治而斃又大南門内周萬興銀樓店主周某亦患時疫急請西醫診治無效亦於昨午斃命 
　　神州醫藥會前在浦東洋涇鎭設立臨時救疫醫院嗣因當地士紳紛請添聘西醫致起該會内部竟見衝突會長顏伯卿向衆辭職醫院遂有中止之勢該鎭一帶紳商以顏君辦理醫院著有成效當此秋令時症有轉劇之勢故再三商請顏君繼續辦理即日起另行改組廣濟會將該醫院設法維持中西醫士照常服務連日踵門求診者每日約計三十餘號四十餘號不等重症已略見減少而傷寒痢疾則日見增多云 
　　基督徒佈道團蔡式之團長前日午後率同義勇衛生部隊員陳有德汪舜孝竺規身浦惠卿等多人躬往閘北新大橋西北一帶分貼廣告給藥宣講途過長安路見其地廣人繁大多不知衛生該員等遂演講片刻聽者歡迎 
[各學校消息併紀]  
　　南洋路礦學校霞飛路南洋路礦學校創辦己及八年校長朱貢三熱心敎育整頓不遣餘力該校畢業生之在工程界任事者日多本年該校土木科科長朱葆芬及土木科敎授俞亮受交通部及京奉鐵路之聘先後晉京所有職務已由朱校長聘定美國康乃爾大學工程碩士廖慰慈陸鳳書兩君擔任其餘敎授都係美英各大學畢業如胡明復胡剛復兩博士陳石英李偉伯沈燕謀梁繼善四學士李松泉胡憲生兩碩士等該校敎員由國外大學畢業得高等學位者十四人由國内大學或專門學校畢業者十餘人新印章程一千份已函索罄盡昨又續印一千新生報名者達八十餘人招考期在九月一日　　中華中學校法租界中華學界聯合會自唐少川擔任會長後會務日見起色兹爲推廣敎育起見特於下學期在原址設立中學一所定名中華中學由各會董公推總幹事程萇碧擔任校長現已聘定美國康南耳大學秦影鎏碩士爲敎務長敎員爲馬麗霞吳樨濤趙仲舟蔣壽祺諸君兹爲注重貧民敎育計特設免費生十名以宏造就凡學生畢業後得由該會保送至各處大學校肄業或介紹相當職業近日報名者頗多定於閏七月初一日開學 
　　坤範女中學新關梅白格路頤康里坤範女子中學已於本月十四日正式上課本届聘李聿勤女士擔任（中學國文）（圖畫）薛軼羣女士（高小國文）（音樂）紀國楨女士（體操）歐陽紉秋女士（國文）（剌繡）章清吾女士（主小英文）姚允中女士（國文）朱舜女士（國民科筆算）錢文偉君（中學英文）梅頌先君（數學）方鴻聲君（經學）周子楚君（附科國文）前日下午五時開敎員會議由校長俞文耀女士主席經衆議定於下星期爲始每星期六下午五時開敎職員會研究敎授上之心得困難及管理訓練等種種問題一方面則聯絡學生家庭藉通聲氣務使學校生活能引起社會信仰及輔助庶不負敎育原旨云 
　　市北公學滬寗車站慶祥里市北公學於昨日（二十一日）上午九時舉行秋季始業式到校男女學生約三百餘人首由全體唱歌次敎員潘公展報告唐伯耆校長因病請假會經校董會通過許假三月並公推校董李伯勤先生代理校長職務今日本先生到校任事即請其致訓詞云云繼即由李君致詞訓勉次敎員包祖杳馮澧蘭諸君及來賓相繼演說次校董補給上學期畢業生文憑計畢業生四人爲凌文英鄭於福蔡其壽李賢漳次師生行相見禮末復全體唱校歌而散聞該公學以近來天氣尚熱爰定九月一號開課云 
　　銀樓業小學大東門外花園弄銀樓業小學校己於昨日行秋季始業式該校學額僅八十名現實到學生已七十餘人　　大同學校北福建路東歸仁里口大同學校創辦迄今十有餘年今秋由李心田接辦力加整理對於夜學尤爲注重聞聘大學畢業生爲英文主任故日來報名者頗多定八月二十五號即夏曆閏七月初一日行開學式届時並請名人演說 
[電器工界聯合會之職員會]  
　　電器工界聯合會成立後前晚在事務所開第一次職員會計到理事胡亞定李妙麒李恒林等司庫張茂生書記陳月夫同業朱松榮等來賓蘇祖圭龐子賢等共三十餘人首由主席李恒林報告大會經過情形陳月夫張茂生先後報告團體來賓蒞會函件同志入會人數等情當據報名領章者十六人末由會員提出之件議决由交際部華對寳等分函同志以便組會 
[奉賢第一高小之校友會]  
　　浦東奉蜸賢縣立第一高小校於前日開第二次校友常年大會校友到會者八十餘人先由會長報告會務狀况次修改簡章次選舉職員王家楨當選爲正會長林葆恒當選爲副會長朱醒華等當選爲校友會雜誌編輯員是晚又舉行聚餐會 
[救火會員舉殯紀]  
　　救火聯合會第三區第一分所領袖吳康之因病身死定於昨日午後在西門内家中舉殯已由該會通告各會員前往恭送昨已届期午後發引吳之靈柩安置於柩車上以雙馬拖載而行前導係各區會員身穿制服頭戴銅帽在柩前步行出門往東過穿心河橋杜家灣往南過虹橋後因柩車四週極闊該處街道頗狹致柩車車輪爲電杆木所阻欲前不能欲退無力而所駕雙馬一再暴跳該處商民大爲驚慌紛紛避入内室於是該處南北交通阻斷巡警帮同設法亦無能爲力而前導業已去遠後經三區中撥派夥役到來將車上之柩拆下始得重返肇浜路將柩裝上向東出大東門而去 
[珠玉業創辦小學]  
　　珠玉業張秉鑫王永初等多人鑒於我國敎育尚未普及集合同志發起創設珠玉業國民小學於老北門内侯家路該公所内現正修理房屋將來對於同業中寒素子弟一概免收學費以期普及一俟佈置就緒即當開學 
[孝女入祠之致祭]  
　　上海南市馬家廠豐記碼頭孝女陳賓琮前由上海市經董兼徵訪局主任陸文麓開具事實呈請褒揚在案去年九月經内務部題請大總統頒給至性過人匾額一方黄綬褒章一座本年七月間寳琮病故昨由家屬陳寳鑫將孝女本主導以儀仗送入本邑老學前節孝祠午前十時上海縣知事沈寳昌委派敎育科科長錢允中前往致祭通贊曹瀚亭讀祝賈叔香執事徐靜安劉映蔾來賓到者曹潤甫莫子經陸崧候蔡紫笏李頌唐曹仲孚王伯申郁子書丁賡堯范隣書衛芝山徐泉生洪詩庭陸蔚臣曹芝文等均行禮而退兹將祭文錄後　維中華民國八年八月二十一日上海縣知事沈寳昌謹致祭於褒揚孝女陳寳琮之神曰嗚呼撤其環瑱嬰兒之孝堪稱泣彼牀屏揚女之情彌篤凡兹賢行見於倫常既邀政府之褒揚還作鄕閭之矜式蘭羞侍奉裙釵克比夫曾參栗主告成籩呯宜崇夫漆室白華不朽彤管永彰尚饗 
[慈善會犒賞軍隊]  
　　慈善劵總理徐乾隣以每次開奬均經軍署派令憲兵第一連撥兵到塲監視彈壓特於前日籌洋一百二十元函送軍署副官長孫占元請爲轉發以作該管兵等車馬之費昨經如數轉給矣 
[印花稅分處之布告]  
　　江蘇財政廳印花稅分處布告云爲布告事查上海印花稅務自民國六年設立駐滬辦事處派員勸辦實力進行銷數逐見起色現届八年秋季察核近來銷數短絀異常長此因循影　於稅務前途殊非淺尠亟應認眞整頓以裕稅源除仍由駐滬辦事處就近派委王桐生趙殿岑二員切實調查勸銷並分函淞滬警察廳上海縣知事隨時派警糾察協同辦理外合行布告商民人等一體知照嗣後對於印花稅票務各依法購貼幸母藉詞違延有意隱漏以致受罰是所至要切切此布 
[水公司預備添接支管]  
　　商辦内地自來水公司查得城内外各處居戸日增用水日多各處街道尚少支管接通水力不足設遇地方火警取水不使故派工程員調查勘丈預備添接一二寸口徑之支管刻已查得南市新碼頭外灘爲始直達紫霞路接通中華路之總管又城内薛弄底淘沙場兩處均宜添埋寸管以便各該處所用戸取水時水力充足免致缺乏其外灘自老馬路關橋南首一帶亦因兩旁里巷中居戸繁多故就原有大水管之外另再加添支管業已分别動工矣 
[豆行執事朱德明之聲明]  
　　僞造民國八年度公債票向北市某報關行抵押即被察破僞質當塲將人證扣留旋又在西門外林薩路及南市施家衖先後拘獲張溉祿高乾元周平朱德明等起出機器僞債票等證據解由警廳司法科審得同謀者四十餘人並供出向爲米客之陳錫九係爲首起意之人後由警廳派探查明此案在逃各要證多係豆米業中人已從事緝拿將獲到之張高周朱四人移解地方檢察廳預審確實起訴同級審判廳辯論終結一併拘留候宣布判决在案兹有南市恒盛豆行執事朱德明查得意揑名混冒實於名譽攸關特函該業商董要求代爲投廳聲訴明確請將朱福生原名提出證明化名冒混情弊請求嚴懲 
[吳江縣横扇區告災函]  
　　仁濟善堂接吳江縣横扇區辦事處吕鴻勳趙榮甲報告云敝區北面沿湖南面盡是蕩漾地形素低夏曆六月十二十三日晝夜大雨傾盆風浪冲激無論外灘低圩淹没净盡高圩亦大半平沈村落盡成澤國雖經農民等日夜車救未見效果且嫩弱之苗久浸水中已多霉爛天氣雖放晴光然積水不退二十二十十三二十四等三日迭有陣兩二十六日風雨自南而來勢極洶源凡在蕩漾北灘各圩或圩堤潰裂立見冲没或堤雖未裂浪從岸飛潑而入田内之水立漲三四寸不等剛經救起之苗又被淹没且不特淹没田苗也桑樹亦浸水中來春蠶桑亦屬無望北際圩小地名或家田灶面床帳盡浸水中未能居住大榮圩小地名楊家扇羅姓農民房屋盡行冲倒統計全區共一百五十圩現全淹半淹共有九十三圩之多且未經被淹之圩圩身亦有高低凡四灣斗潭爿田等地形均低將來亦屬難望收成此次被災較前清宣統三年分尤重蓋當時尚有幾分收割今則粒米難收矣所有被淹各圩清單前由吳江旅滬同鄕會轉報兹再將災情據直奉聞敢乞迅賜力爲援救俾數千哀鴻嗷嗷不致轉於溝壑身非草木感激何己云云 
[媳回母家之控案]  
　　鹽城人周談氏欲將兒媳李氏賣入妓院爲娼爲該媳得悉逃回母家訴知伊母李陳氏不願回歸夫家乃周談氏反扭李陳氏至高昌廟警區誣控藏匿昨經李巡官訊得事屬誣告一併解送二區警署轉送上海檢廳訊辦 
[浦東掩埋浮厝棺木]  
　　浦東爛泥渡陸家嘴洋涇鎭一帶經洋涇市經董開辦臨時掩埋等情已誌本報兹悉此項掩埋事宜在陸家嘴沿護塘一帶及洋涇附近之吳家浜一帶業己辦竣計前後掩埋一千餘具此項棺木大半爲客籍貧民無力營葬者現俟掩埋隊將赴楊家渡老白渡一帶從事掩埋昨經劉經董飭令地保按段調查據報該處一帶浮厝棺木約有六百餘具當此秋令氣候轉熟臭氣觸鼻工人殊難忍受故特諭令各工人於朝晚舉行日中休息以示體恤云 
[鹽梟與地棍决鬭]  
　　浦東南洋涇橋李家沿地方近日到有大帮鹽梟在該處李小生茶館内大開賭塲忽與當地棍徒李某等衝突前日午後各糾同類數十人互相械鬭左近鄕民相顧失色雙方各有損傷將差約期一决雌雄昨經該管警區得悉飭警嚴拿務獲解究 
[誘姦捲逃案將歸内地訊辦]  
住居公共租界北海路（即六馬路）永定里四百八十五號門牌之湖北漢陽縣人蕭琴堂現在西藏路一品香番菜館爲總管事其妾沈氏前居閘北華界義品里時被其婿周夢熊引誘成姦後復唆使捲取值洋一千二百餘元之衣飾逃匿經蕭偵悉投訴公共公廨刑事科准飭老閘捕房派探李明泉將周提獲並吊出原贓解送公共公堂諭着押候訊究在案昨晨由探傳同蕭琴堂將周解送公廨質訊據九十五號西探鼐鐵投案訴明前情並稱蕭沈氏尚未提到等語李襄讞得禀商之美思副領事向原被略詰數語以此案發生在内地會判周夢熊押候原告照章向上海地方檢廳起訴備文來廨移提歸案質訊 
[復訊指控煽惑罷工案]  
　　公共租界澳門路日商第五紗廠管工日人田詔清莊偕華人吳萬章徐長福前在戈登路捕房指控工頭鄂人李鳳池於六月八號晚煽惑工人强迫同盟罷工業由捕頭率同華探毛伊文將李獲解公共公堂審訊之下科李刑期三年嗣李不服延律師偕中華工業協會律師投廨要求復訊已經核准諭候訂訊等情嘗誌報端前日下午由捕將李押解至廨工業協會之律師仍到堂旁聽先由戈登路捕房捕頭禀稱伊得報該廠罷工即率探往察見有工人一千四五百名惟是否被告煽惑與强迫所致未曾目覩不能證實云云次由日人田詔清莊華人吳萬章分别投稱是日之事係因欲調被告管理之打包問工人至摇紗間工作被告代表各工人請求加增工資不遂而起以意度之恐係被告唆使等語即由李之律師向以上中西日三人逐一盤問畢旋向堂上譯稱當此案判决李押西牢三年之日敝律師亦因辦另案在座聞判心甚詫異今綜核人證供詞及捕房所稟無一能證實被告當時有煽惑或强迫舉動貴公堂須憑公斷豈可累及無辜云云原審官張逵卿襄讞與日副領事林出賢次郎核供諭被告還押候本禮拜六宣佈堂諭 
[賣藝人對答支吾]  
　　前晚有李相和李潤昌劉長順杜振强池得勝周照瀛等主人携帶賣藝用之長鎗三枝單刀一柄及廢舊手槍一支行經引翔港被五區四分所崗警查見盤問踪跡對答支吾一併解經謝署員略訊一過轉解司法科聽候訊辦 
[指控誘女捲逃]  
　　住居小北門之本邑婦人王陳氏有女大新日前被北四川路大德里之粤人詹亞陸誘姦偕逃捲去金釧一副現洋三十餘元由該氏尋獲詹兄退庵扭控五區警署交保出外昨將亞陸交案王女尚未交出經王署長訊問一過轉解司法科核辦 
[指控拐賣女見]  
　　婦人蔣劉氏與高阿四黄金生串拐虹口百頓路三百零九號門牌居人張連標家二十歳女兒秀媛十四歲女兒蓮弟帶往九江賣與武穴鎭地方被張偵悉報請戈登路捕房派探吳柚生往將蔣劉氏高阿四黄金生三人緝獲昨晨解送公共公廨請究即據中西包探上堂禀稱原告兩女均被拐賣在武穴地方請爲備文移提等語被告黄金生延律師到堂代表聲請准被告交保出外候訊云云中西官核供判黄交五百元人洋並保蔣劉氏與高阿四分别押候備文咨請武穴地方官廳移提秀媛蓮弟兩女來案質訊再核 
[華捕查獲烟犯]  
　　浦東人蔣瑞光昨在某烟膏店購得鴉片烟膏兩盒行經北四川路被一百五十四號華捕查獲人證拘入捕房禀明捕頭諭飭押候查明是否在法界購買再核 
[破壞煙禁之科罰]  
　　紹興人顧伯揚在山西路（即晝錦里）四號屋内私設烟間被總巡捕房捕頭偵悉於前日派令中西包探協往查明屬實當將顧與烟客吳福昌陳志汀連同烟具一併帶入捕房昨晨解送公共公廨請究經中西官詰訊顧供認不諱官以顧破壞烟禁判押西牢二月吳陳兩人客罰洋十元充公烟具銷燬 
[賣烟婦人改科罰金]  
　　住居楊樹浦路三千一百零六號門牌之寳山婦人張奚氏因在屋内私售燈吃經該管捕房捕頭强生率同探捕將氏及烟客張明洲楊桂生等七人並烟膏烟具獲解公共公堂訊實判氏發押女所二月餘各科分等罰金烟膏烟具焚燬等情已誌才報兹氏以上有邁姑下有幼子弱女仰事俯蓄從兹無人特延律師偕其姑及其子於昨投廨陳明原委請求改科罰金以續違禁之罪中西官以姑念所陳似屬實在判張奚氏准予改罰洋一百元充公以儆繳欵開釋 
[抄獲私藏烟膏]  
　　法租界大自鳴鐘捕房捕頭阿而風西君日前偵悉居民王子良家私藏料子烟膏在市銷售有違禁令故於前晚帶同包探前往王家抄出已經挑就之烟膏數十盒連王一併帶入捕房諭令存洋出外聽候解送公堂訊究 
[馬車碾傷脚骨]  
　　寗波人陳永同昨日下午在福建路被某姓馬車碾傷脚骨跌倒於地經老閘捕房八百三十號華捕到來雇車送陳永同投醫院醫治一面帶馬車夫入捕房稟請捕頭發落 
雜評二 
[江寛案判决（庸）]  
　　久懸不决之江寛案今已宣告判决矣宣判之結果則楚材勝訴而招商局敗訴也 
招商局之敗訴事非出於恒情之外何則此案審理者爲海軍部而楚材艦則鄂省之兵輪且爲段前總理南下時之護艦招商局中雖不乏顯宦然究爲商辦公司以商辦公司輪船而與政府兵輪相碰撞其責任非商輪負之而誰 
嗚呼官民間之訴訟其結果大抵如是 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期關換一 
次今日係吳昌石先生手書 
新談 
[濟南觀察談] [  一之]  
（二）抵濟南後最初所得之感恩 
　　凡旅行家自小城至大城時譬如久饜菜　粗糲而忽嘗大肉厚味一快朶頤食之惟恐不足及旅大城既久而復轉入小城其意固不在大戲院大燕饗也故其快感恒似飽飫肥甘之改進蔬食予之初抵濟南即又得此感想但最初觸予眼簾之事物有五一爲日本式大門以上障子形之空格二爲日本牌號渾圓形之玻璃門燈三爲日本式圓柱形之紙燈籠四爲曲躬前趨遠視成圓形之日本女子五爲氣宇軒昻坐黄包車飛駛前行之戎服日員在上述五端中已有三端作圓形予初頗異日本人之好圓繼思日體本渾賀日字古文亦作圓形凡物屬圓體其進行極速宜乎日人之欲以圓字雄飛突進而包舉引世界也 
甫抵逆旅即於壁間小鏡架中覩雅漁氏手寫近作兩首一爲大連近作詩云『故國幽居有所思江天仍是海天時五洲何處論知己雲白風清日上遲』其又一鏡架則書瀋陽雜詩一絶其署欵前年月則皆壬子歲之清和首夏也詩曰『紅袖香銷午夢酣酒尊破凍憶江南太平歌舞渾忘却滿目兵戈總不堪』詩之爲物最足怡性陶情歐美各國上自名區名墅下至尋常家居旅庽莫不以極雋妙之詩句爲戸牖問點綴其優美悅人處不減名手所作畫幀也我國近數年來耳食歐化者流大抵裂冠毁冕敝屣中國一切固有之文明舍少數上流社會之家庭尚知於詩書畫各端略具鑒識力外其通都大邑自號極端西式之第一流大旅館大抵以最低廉最無意味之東西洋畫片數紙拉雜充數外裝鏡框徒見其不倫不類令人望之生壓而已津浦車中勞頓終日塵沙蒼莽炎威逼人忽進此室而覩此詩每不覺蕩條煩襟而涼沁肺腑也 
新智識 
[童子軍游戲（續）] [  上虞陳伯源譯]  
待一二分鐘其餘隊員乃可出發作爲斥候員其目的在捕獲外哨及跑員不准交口呼應然每當跑員之來也外哨可以出其燈火以牽引之惟須加意不可貿然爲之 
跑員倘得外哨此時外哨即可撲滅其火向起點而返 
全班外哨　均己探得跑員於是可滅火而返起點斥候員則不准在起點百碼内（或他約定之路程）守候之 
第九章冬令游戲 
（一）雪天捕盜 
　　一盜山雪地而逸一排攝其足跡而追之度距盜窩相近之處則防守愈加嚴密蓋隊員苟被盜之雪球擊中其人即爲身死至於盜則被捕員擊中三球方作爲死且此盜常棲樹而居捕者自衛不暇欲以殺盜顧不難歟 
盜居於外歷二三時之久即可取道潛歸嚴避捕獲 
（二）探極 
每排作雪車一乘使二員拖之（或練兩犬以代之）選隊員二人在一英里之遥令其先事進行作爲先鋒其餘隊員則驅車隨其後察雪中種種之符號置一切輜重物件作爲探北極之戲 
當其集棍棒而營雪舍也其舍須宜窄狹大率以屋頂之長短（即由棍棒　成）準屋頂之組織則於矮樹上堆雪而成（三）雪堡 
雪堡之建築可由一拑擔任之作爲防守隊　式樣之如何以及一切之佈置皆由此防守隊主之并以雪爲彈作射敵之用佈置既成進攻隊亦以雪球爲子彈圍而攻之 
二方面人員倘被雪球擊中即爲中彈而死不得再事游戲進攻隊人數至少須倍於防守隊 
（四）獵狐 
此種游戲須在大片雪地未受足跡之區舉行之 
取二員作爲狐於田中或一空塲中使跋步起行越五分鐘其餘隊員作爲獵員出發循狐足跡而進 
如遇道徑有行人足跡之處爲狐者不得而前祗可繞道取進或登牆而前或二員於足痕之上踵相踐踏使　辨别以迷　目而冀倖免 
二狐如皆被獲　員方爲獲勝 
二狐之目的在於力避獵員不爲所獲越一小時然後取道而返 
劇談 
[東籬軒雜綴] [  柳遺]  
巴黎國家音樂大學院之戲園 
伶界最重迷信敬神一事視爲無上之急務一到後台即須於神座行禮去亦如之若唱老爺戲則更須齋戒沐浴以祭神演金錢豹則更須焚香頂禮以祭义諸如此類不一而足奉之不謹必易僨事乃有忘却詞句及差誤動作之過其實皆心理作用也惟唱老爺戲而必欲齋戒沐浴以祭之亦尊崇聖賢之意此點余極贊成聞滬上各伶僅王洪壽奉行惟謹稍具文明新智識皮毛之藝員不復虚行故事矣 
　　戲劇隨時勢爲轉移往往有宜於古而不宜於今者即以御碑亭一劇而論柳生脊見色不淫原足以挽末俗而勵澆風若在科舉時代則倍覺精彩一念之善竟獲金榜題名之報即事感人事半功倍雖其間不免有流於迷信之處如避雨御碑亭時有四天神爲之紀錄其事及房官閱卷時旋擲旋復之類然輕輕揷入不背情理故人亦不以看西游記之眼光視之惟在今日科舉已廢人心趨向稍異劇塲排演因之寥寥所謂宜於古而不宜於今者非耶 
　錄 
[歐戰話（二）] [  瘦鵑]  
記意大利之獨腿英雄（下） 
　　此次戰中某至願爲祖國效其綿薄思入阿爾壁尼軍殺敵顧不可得嘗至高利齊亞左近之薩格拉度登加斯德奴伏山四察所設軍事電話之電線曾否爲敵人所撓并於田野中廉探冀獲一二間諜以翦敵軍之羽翼某之爲此初不願爲人所知而今則一般軍官及軍士咸漸識吾矣自塞維那挐至蒙法貢其間有孔道敵人邏守綦嚴見獲必無幸而某之往來則恒取荒僻之小徑以避耳目或潛行於玉蜀黍田中起伏無定每見邏者則立匿無滯坐是脫險者屢矣日者自投於蒙法貢駐軍中請納吾爲前鋒擲彈之兵司令不能决電羅馬請示即遣吾至塞維那挐以俟後命去取尚未可知今某所以上書於殿下者將求殿下許某入軍勿相峻拒俾殘廢餘生得爲祖國而花或則以第一人奏凱歸脫利斯德也杜斯德公爵者第三支大軍之總司令也既讀盎利谷書嘉其忠勇因許以入白薩格利軍中如是數月爲軍中使者專以遞送軍書文牘爲事迨一千九百十六年一月司令拉齊尼少佐知其好戰即令入戰濠爲工程兵盎利谷頗以爲樂邑鬱之念盡殺八月六日大軍進攻各太山盎利各堅請從行少佐許之某參將嘗述其戰况曰彼以第一人入敵濠勇乃無藝能發槍善擲炸彈其發槍也支槍於右臂之下而以斷腿所需之拐杖支其全身槍發頗多命中與戰後被創凡三次血汨汨出尚歡呼曰意大利萬歲脫利斯德萬歲白薩格利萬歲第三次受創最劇頽然仆地俄忽起立强進可二三武執其杖以槍力擲敵軍仰後而仆於是此獨腿英雄遂爲其所愛之祖國死矣 
小說 
[畸人畸行錄（五）] [  劉麟生]  
翌晨旅館中發見一事時余方口作書命吾女寫之總幹事命余往余見其神色有異彼與余先盡閉室内之窗然後促膝坐談總幹事曰達爾曼梭君亞利司多親王之鑽石被人竊去失竊之地非他即吾旅館也余大駭喘而答曰竊去乎事何奇至此總幹事曰設此物不獲則此旅館之盛名從兹掃地盡矣彼作斯語時面至作青白色隨徐徐以此事原委告余蓋亞利司多親王此次來英係欲出售其大鑽石即世界聞名之亞利司多之鑽石也不謂沿途巳有偵探尾之而行親王夫婦先往巴黎寓居不列斯道旅館一夜即往.........余不俟其言之畢即詢曰寓居不列斯道係何日總幹事視其手中之紙答曰本月四日君何爲作此問余正細數日期總幹事又問曰達爾曼梭君所聞若何希見告彼言時聲頗沉重余不獲已遂盡情吐實凡喬裝之事餐時所聆之言及喬木街之所遇皆以告彼彼殊驚久之始曰兹事宜速偵察白勞開同謀之田女君一一識其兩乎余曰然總幹事復謂余此事由親王夫人於晨間發覺前日伊猶携此石往哈登花園鑽石商處一行該鑽石商審查之後謂確係亞利司多之鑽石并請范酡娜於某日約親王同來面議此物之代價孰意親王夫婦今晨往該處後該鑽石商騐係贋物非前日携來之亞利司多鑽石范酡娜知眞者已被竊憤憤不堪親王亦怒甚大肆詬詈達爾曼梭君吾儕將何所作使此旅館勿受惡名耶余沉思半晌答曰容吾獨自思量半小時何如届時當與君商酌進行也總幹事曰善余遂返己室 
[自由談之自由談] [  不冷]  
因與果世間爲人之道無所謂好壞不過因與果之自擇而已自願任此果即可種此因其最明顯之一例苟欲吸烟則必有癮苟自願受癮時之苦不妨自尋吸烟之樂凡十切事大抵如是而已 
 
 

Page 15

 
 
   
 
 

Page 16

 
 
   
 
