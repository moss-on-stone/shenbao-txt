# 1918 - 216 - 4916339

 

Page 1

 
 
   
 
 

Page 2

 
 
   
 
 

Page 3

 
 
時評 
[内情如何（冷）]  
　　今日各武人之内情如何固不得而知也然就其發於外表以觀亦甚錯綜雜亂無一聯貫之可言耳 
　　南苑之兵何以更調奉天之副司令何以撤消張作霖何以被召入京張懷芝入京何以見段不見馮此皆耐人尋昧也而此等耐人尋味之事觀其關合又有自相矛盾之處張作霖與政府有無異同張懷芝與馮段究何厚薄徒視外表不能有所斷也 
　　然則其内情究如何 
命令 
[八月九日大總統令]  
　　前署總稅務司裴式楷目前清同治年間服務中國海關洊升至副總稅務司署理總稅務司宣力有年忠於職務退職後寄寓京師兹據稅務處外交部呈稱該前署總稅務司在京病故追念前勞實甚軫惜着給予治喪費二千元以示優異此令 
[八月十日大總統令]  
　　兹制定金劵條例公布之此令 
[又令]  
　　據兼署財政總長曹汝霖呈稱幣制重要亟宜整頓請厲行民國三年頒布之國幣條例统一銀貨發行金劵及組織推行金券之貿易機關並請特設幣制局以專責成酌擬條例官制呈請鑒核公布等語幣制爲國家要政關係民生尤爲密切民國三年曾經頒布國幣條例期以統一銀幣爲實行金本位制之預備辦理以來漸著成效自應力圖進步俾竟全功所有金劵條例曁幣制局官制業以敎令制定著由該部按照呈具節略力策進行餘如所擬辦理此令 
[又令]  
　　文官甄用審查合格之簡任職任用李如棠查雙綏均著發往湖北交該省長酌量任用此令 
[又令]  
　　任命張敬湯兼任湖南陸軍第一混成旅步兵第一團團長郭連峯爲第二團團長此令 
[又令]  
　　任命王宗荃爲陸軍第十七混成旅步兵第一團團長劉文瑞爲步兵第二團團長孫建結爲陸軍第十八混成旅步兵第一團團長此令 
[又令]  
　　陸軍總長段芝貴呈請任命袁壽田爲陸軍第十七混成旅步兵第一團團附張克永爲第一營營長王錦榮爲第二營營長張道爲第三營營長何承梧爲步兵第二團團附張振清爲第一營營長張鑄堂爲第二營營長吳鴻章爲第三營營長李潤義爲陸軍第十八混成旅步兵第一團團附史祥申爲第一營營長楊在祿爲第二營營長郭清成爲第三營營長張鳳澤爲步兵第二團團附劉元勳爲第一營營長張秀亭爲第二營營長姚克禮爲第三營營長于學忠爲砲兵營營長吳道遠爲少校副官均照准此令 
[又令]  
　　陸軍總長段芝貴呈請任命李樂賓爲陸軍第二十師步兵第七十七團團附賈範爲步兵第七十七團第三營營長李永祥爲步兵第三十九旅少校副官均照准此令 
[又令]  
　　陸軍總長段芝貴呈請任命段恩錫爲湖南陸軍第一混成旅少校副官彭治恩爲步兵第一團團附那瑞連爲第二團團附廉孝先爲步兵第一團第一營營長口家裕爲第二營營長劉煥文爲第三營營長陳克明爲步兵第二團第一營營長吳希敏爲第二營營長張光榮爲第三營營長張平爲騎兵營營長梁春浦爲砲兵營營長均照准此令 
[又令]  
　　陸軍總長段芝貴呈陸軍第二十師步兵第七十七團第三營營長李昶熙呈請辭職應照准此令 
[又令]  
　　陸軍總長段芝貴呈請任命劉春麟爲陸軍第九節副官長李大鵬爲正軍械官均照准此令 
[又令]  
　　陸軍總長段芝貴呈准正藍旗滿洲都統志錡咨請以鐵林陞補兼領慶蔭陞補副兼領崇綏富興陞補印務章京雙斌陞補公中佐領均照准此令 
[又令]  
　　郭葆昌范壽銘均晋給二等嘉禾章馬榮晋給三等嘉禾章此令 
[又令]  
　　詹宏績給予四等文虎章此令 
專電 
[北京電]  
　　政府囑張作霖以奉軍駐南苑一面令舊駐南苑之十五師出外剿匪商榷多日僅開拔一里（十日下午八鐘） 
[北京電]  
　　徐樹錚奉軍副司令巳奉張命撤消結算交代司令部同時並撤（十一日下午一鐘） 
[北京電]  
　　龍濟光派携餉回粤之蘇參謀璋在粤被捕 
（十一日下午一鐘） 
[北京電]  
　　張懷芝來京見段不謁馮馮言確無見我之必要 
（九日下午九鐘） 
[北京電]  
　　段召張作霖來商某項要事（九日下午九鐘） 
[北京電]  
　　段召奉張督來京今晚可到（十日下午二鐘） 
[北京電]  
　　曹錕擬下星期内南下張作霖有送曹行後回奉說 
（十一日下午一鐘） 
[北京電]  
　　參陸處决議各省應將三個月内所需子彈開送院部酌量配發曹使所請兼管三兵工廠事自難照准昨巳專員赴 
津向曹陳述理由（十日下午二鐘） 
[北京電]  
　　馮昨在居仁堂開大會議一爲宣言辭職下野一將金幣條例案說明經過情形 
（十日下午二鐘） 
[北京電]  
　　金幣條例關係一萬萬借欵段派吳鼎昌赴府說明馮巳允蓋印（十日下午二鐘） 
[北京電]  
　　九日下午五時馮以未蓋印金幣券條例召各閣員及銀行總理會議先由財政總次長說明謂乘此金賤銀貴發行金幣以預防將來損失其金幣價合美金幣之半每日依時價可滙兌先設幣制局總統允蓋印遂於今日發表（十日下午九鐘） 
[北京電]  
　　張弧赴滬係奉命與盧使接洽外交軍事條件事 
（十一日下午一鐘） 
[北京電]  
　　林日使謁段總理言日政府巳允我軍通過南滿鐵路但詢之齋藤中將答稱未悉出兵期仍未定（十日下午八鐘） 
[北京電]  
　　閣議紹蕭塘工經費百二十五萬准浙省發行彩票 
（十日下午二鐘） 
[北京電]  
　　蘇督電告派何恩溥來京面陳時局（十一日下午一鐘） 
[北京電]  
　　王揖唐辦理臨時參院出力將給一等大綬寳光嘉禾章（十一日下午一鐘） 
[北京電]  
　　明日新國會開幕院令各官署給假一天（十一日下午一鐘） 
[北京電]  
　　何海鳴道經前門大街被人暗殺未中凶手脫逃 
（十日下午二鐘） 
外電 
[海參崴電]  
　　法兵整隊穿行各街迨行抵却克兵大本營時始聞歡呼之聲居民僅作壁上觀其熱忱之缺乏巳可顯見 
（九日） 
[北京電]  
　　張作霖之參謀今日午後到京張今晚可到 
（九日） 
[北京電]  
　　確實消息謂倡金幣制者議在日本籌募二千萬日洋之借欵國務院討論發行金幣之章程三則第一則業巳通過將設立幣制局擬以梁士詒爲督辦其他二項關於金幣發行設立貿易公司事宜目的係以金本位振興國外貿易聞所謂採用美國幣制者不過掩飾國民之耳目將來國民所受者不爲日洋而爲此種紙幣也（九日） 
[香港電]  
　　中國境内所造成第一艘鐵質汽船戰鼓號巳在香港黄埔船廠行試駛禮香港總督及上海英按察使皆來參觀船廠總董演說略謂香港船廠所造成之鐵船固以此爲第一艘但船廠所經營者不僅在此因船廠刻巳爲海軍部承造噸位更大之鐵船數艘及大拖船四艘云（十日） 
[以上路透電]  
[奉天電]  
　　在西比利亞之過激派數據最近某方面之報告海參崴與伯卡爾湖之間現有過激派軍及德奥俘虜總數二萬五千由哈爾馬斯將軍統率其全部云（十日） 
[奉天電]  
　　此間督軍署接電張督軍擬於今明兩日中回奉 
（十日） 
[奉天電]  
　　美國紅十字會一行八名由朝鮮經此間前往北方矣（十日） 
[奉天電]  
　　此次奉天水災不亞於光緒十四年之大水災此間官場决議在督軍公署内開會議申請政府救濟同時討論救濟方法（十一日） 
[東京電]  
　　政友會總務元田野田兩氏今日（十日）訪寺内首相就於政友會幹部會議所協議之米價調劑問題陳述其意見並詢問政府之設施（十日） 
[東京電]  
　　日本政府慮米價問題之風潮將有燎原之勢巳决定米價最昻標凖價目（以下電文脫漏）（十一日） 
[東京電]  
　　决定派往海參崴之松平參事官木村書記官渡邊平塜兩副領事及判任官四名皆被任爲派遣軍司令部付定十二日由東京啓程赴任（十一日） 
[東京電]  
　　西原龜三氏十日抵下關即赴東京（十一日） 
[東京電]  
　　昨晚名古屋京都兩巿因米價問題起暴動羣衆搗毁米行且襲擊縣知事及巿長官舍人心惶惶（十一日） 
[東京電]  
　　上原參謀總長今日訪問寺内首相於官邸協議軍事上重要問題（十日） 
[東京電]  
　　大島陸相上原參謀總長主催爲大谷海參崴派遣軍司令官由此參謀長以下幕僚今日在小石川後樂園開盛大之送别會（十日） 
[東京電]  
　　政友會幹部今日協議之結果關於物價調節警告政府略謂物價就中食料品之騰貴無所底止實爲國家社會上之一大問題本會極希望政府籌統一之辦法披瀝誠意救濟現狀云云又國民黨今日亦在該本黨會議與政友會取同樣之决議（十日） 
[東京電]  
　　海參崴派遣軍司令部擬於十二日下午由東京出發（十日） 
[以上東方通信社電]  
[東京電]  
　　日本派赴海參崴先發隊於八月通過關門海峽九日當能抵崴又司令部將於十二日下午三時從東京啓程（十一日） 
[東京電]  
　　富山縣及名古屋之因米價暴騰騷擾後京都巿復繼之亦於昨日有擊毁米店之騷動此外岡山廣島和歌山諸縣亦有同此騷擾政府對於其鎮撫及善後策頗費苦心 
（十一日） 
[以上共同通信社電]  
戰電 
[倫敦電]  
　　法英軍仍在前進其最深之處巳有十一英里騎隊鐵甲車湯克砲車皆先步隊而進巳抵距旭爾萊鐵路交點不足一英里之處迄今巳俘虜萬人（九日） 
[倫敦電]  
　　海格上將報稱我軍仍在戰線前進法軍巳佔據摩勒宇維東面之佛萊斯洛瓦央旭塞英軍現抵勒克斯萊與加伊東面敵軍刻在松末河北面猛力抵禦希比萊與摩蘭柯爾間有劇烈之戰事協約軍巳俘虜一萬四千餘人所獲之砲尚未查明確數敵軍仍於里斯河流域之前鋒陣地從事退走拉維河與波爾勒河間之我軍陣線巳向美爾維勒南面前展其最深處有二千碼左右我軍現扼守洛康·勒柯爾萊瑪洛·康丹勒紀蒂·巴柯·勒薩爾諸村我軍且將康美北面廣千碼以上陣線稍向前移俘虜三十人（九日） 
[倫敦電]  
　　今晚德國公報云敵軍在安克河與亞佛河間奪路攻入我軍陣地（九日） 
[華盛頓電]  
　　英國公報謂法英軍巳於比加爾第俘虜一萬七千人英國飛行家擊落德飛機二十二架協約軍在廣二十英里之陣線平均前進五六英里其最深處有十一英里今陣線自里盎起迤邐向南而至羅齊愛萊東南之美爾哈里柯爾 
（九日） 
[倫敦電]  
　　波拉勞君今晚在下院宣稱協約軍於今日下午三時在自摩蘭柯爾至芒第第愛廣二十基洛邁當之陣線達其諸目的獲砲百尊俘虜七千人其進步深四五英里不等某地點深至七英里所得土地在亞米安之前其有關軍略顯而易見此役出敵軍之不意破敵軍之計畫其結果實可完全更變近今之戰局云（八日） 
[巴黎電]  
　　法軍在亞米安東南之出攻未克發砲備戰敵軍方在休息一時竟無以爲禦漢加爾與摩蘭柯爾周圍均有惡戰我軍仍佔優勢估計協約軍參與此次攻勢者有步兵二十五萬人合其餘軍隊共有五十萬人（八日） 
[丹麥京城電]  
　　駐莫斯科德國代表希爾佛里區博士巳抵柏林以俄國現局報告德皇與德首相（八日） 
[巴黎電]  
　　德人今日復以射遠砲轟擊巴黎（七日） 
[華盛頓電]  
　　陸軍部宣稱巳下斯拉夫客兵動員令即行會集大西洋濱之軍營凡巨哥斯拉夫·捷克斯拉夫·魯士尼安及其他受虐而願與德奥作戰之人民均可投効按客兵乃由陸軍經費議案核准（九日） 
[巴黎電]  
　　現駐巴黎之美國社會黨代表昨晤法國閣員數人代表魯賽爾君謂法美工界之新交際足爲兩國主義完全相合之證據且足爲公共勝利之保障此則可使公共之民治主義與夫公道盛彰於世者也云云（八日） 
[倫敦電]  
　　英國國會决議即日休會至十月十五日（九日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
北京特别通信（一九一）（飄萍） 
[公府之金幣券會議]  
[條例决定明日發表]  
　　北京政府發行金幣劵問題其條例於前日（八日星期四）閣議完全通過遂送往公府蓋印京中輿論對於此事甚屬懷疑馮總統以事前並未與聞披閱條例而後不知用意安在益以外界之謡諑繁興咸謂當局之含有其他作用於是數月來無一命令不蓋印者對於此項條例乃竟暫行擱置各方面遂皆視此爲府院間新發生之一重要問題 
　　在馮總統之意以爲對於金幣券發行之制度無所謂贊成反對惟不知財政當局之政策究竟根據何種理由此案關係重大不能不加以慎重研究遂有召集各部總長及中交兩行當局在公府會議之舉今日（九日）下午五時各總長及中交兩行總裁皆至公府先由財政當局說明條例訂立之理由（其一）當此銀貴金賤之日發行金幣劵可以免除或預防現在未來因金銀價格變動而生之損失（其二）利用時機使銀本位漸移於金本位（其三）以詳細辦法告銀行團表示幣制借欵成立而後有改革幣制之决心至其辦法要點㈠設立幣制局爲發行金幣劵之監督機關另有貿易公司以經營發行及國際滙兌等業務㈡發行總額二億四千萬元其準備金依例三分之一爲八千萬元（一說爲小規模之發行總額尚無如此之鉅）㈢金幣劵所代表之貨幣單位與美國現用金幣價格之半相當（報載以日本爲標準等說未確按美國現用幣價格約值我通用銀圓二枚然則美之一半仍與我之銀圓一枚相當）㈣依每日巿價可滙兌於外國㈤正幣而外仍設輔幣財政當局說明而後銀行總裁及各部總長亦無異議總統乃言諸位旣認此種政策爲無流弊余自然依内閣所議公布條例蓋印明日（十日）當可以發表矣 
　　此項問題題應注意者不在條例而在準備金之所從出美國加入銀團旣未實現則銀行團若再有幣制借欵之墊欵當然惟日本是賴聞條例之起草者即爲阪谷芳郎今後幣制之權有無變動乃至堪研究之事又幣制局與貿易公司等之督辦與總裁聞一爲曹汝霖一爲陸宗輿一說則曹或兼兩職頃與陸宗輿氏電話接談但云聽說財政當局如此辦法又言報紙所載不是那麽一回事然則此中真相如何未敢預斷財政當局在總統府之所報告是否爲表面文章亦未可知吾人惟注目其如何進行可矣（八月九日寄） 
[對外軍事近聞]  
　　吉督孟恩遠八日電達府院云據哈埠陶司令電稱捷克政府對於我國出兵海參威異常歡迎届時軍隊到哈由捷克軍司令親在車站歡迎致敬云又海參威前站某委員報稱謝米諾夫霍爾瓦特與潑烈斯可夫會議决定設新政府於尼古利司克美領事己轉到美政府贊助之表示英法美軍巳抵威埠者將及千人在途中者尚有二千餘人現捷克軍司令莫薩噶名義分向各國駐屯武官表示歡迎之誠霍謝兩氏巳承認莫薩噶爲國會議長兼陸軍總司令此後可望着手進行 
　　國務院於八日邀同參戰處員研究出兵問題巳將緊要軍需議定兩項（甲）特别糧台㈠食糧除核准出口者外餘先供給海參崴滿洲里哈爾濱應用有餘尚須輔助非過激派之各軍（乙）特别器用㈠多携鑿井機器㈡北去多山兵士應盡易革靴㈢另案採買軍馬又聞第九師宋支隊巳向陸軍部領出槍彈六十萬粒開花砲彈六百顆過山砲彈四千顆於八日十點四十分派副官劉夢滏運南苑師司令部矣 
　　七日上午吉林孟督來電略稱中央派赴海參崴之一支隊將來經過本省各站除預擬令派誠團長高營長沿途照料外並在哈爾濱道外預備宿營地點該支隊人數若干軍官姓名及出發日期請先電知以便接洽 
　　駐崴林建章電請由中央派憲兵一連隨同九師軍隊赴海國務院亦於七日電致林建章及領事邵恒濬令將威埠情形隨時詳細電報來京吉林督軍孟恩遠亦電政府謂海參崴毗連吉防該埠軍事與吉省至有關係嗣後該埠軍事電報務請分寄本省一份以資參考 
　　八日參戰處開議决定維持國防辦法以東三省曩日鬍匪甚盛深恐擾及各國有傷我國地主之誼應即在吉邊界另組剿匪軍奉天張作相代督接中央電謂邊防吃緊即請與吉黑籌商張代督乃於七日召集軍政各要人會議先行派員赴吉黑兩省面謁督軍徵求意見如能一致奉省即可出兵赴黑河一帶防邊 
　　外交部奉總理命與日公使口頭磋商出兵防滿問題段總理意以防滿屬我國國防問題實無援引軍事協定之必要惟日人旣有協助之意自應得各協約國同意故决於日内仍由外部與駐京英法美俄各公使磋商俟有端緒再向日公使會商 
　　駐滿洲里司令張煥相七日有急電致參戰處報告過激派與華軍相約决不犯滿情形與吉黑聯軍分遣各卡之布置又謂某國浪人自二日起逐日增加招惹是非雖不能斷其是否受有同樣之任務然其舉動儼然一致並隨在散發謡言以淆亂聞聽應請中央通盤籌畫俾彼輩無所售其詭計云云政府當即覆電云電巳悉俄新黨旣抵各蒙卡我國軍隊應處第三者地位暫勿以武力對待務須將滿站東北西三方四十里以内要隘增兵嚴防萬勿稍懈又謂邊事吃緊貴乎消息靈通嗣後如遇緊要事件務須直接電告中央勿須再由主管機關轉達以期敏捷 
　　八日某項會議中總理提出維持内外蒙兩種意見一爲分遣人員赴内外蒙交界地宣慰並將安慰之意譯成蒙文轉知各旗蒙民二爲内外蒙施行保甲制度以期保衛良善當時均經通過日内卽交蒙藏院簽註意見後預備實行 
　　庫倫辦事大員陳毅電略謂恰城烏察等處俄過激黨紛擾頻仍水陸交通均形窒礙縱能派隊駐防乃轄境庆廣俄屬黨派星羅棋布前途危險莫可枚舉烏梁海等處經嚴式超實地調查嚴切整頓得以安輯勞徠恰城邊境俄舊黨多數盤踞現近在買賣城等處招募華工行補充軍實萬一戰敗勢必竄至恰南應如何對待防禦之處仍乞指示方針又電謂俄黨不但在恰域附近陳兵備戰俄副領事又在恰城捸募華兵以致工廠工人多爲煽惑工業因以停滯請飭部迅予交涉 
　　阿爾泰辦事長官張慶桐始終未到任以警務處處長易彦雲代行職務易於日前曾來一電謂邊防吃緊軍餉斷絶請速催張長官到任政府接此電後即去電云巳催張速行惟張未到任之前所有阿防仍須由該警務處長維持政府去此電後八日又接易處長來電云阿防自應由職維持惟舊長官旣去新長官未來接替之處諸事渙散現在外交多事仍請急催張氏早日到任爲要 
[政局前途之觀測]  
　　最近數日來北京當局亦皆痛感内爭之苦痛贊成早日解决兹不必一一舉例凡稍接觸政局裏面面者無不知之大抵北京有兩種議論其一卽贊成即日設法者以爲遷延愈久愈無辦法其二則主張選舉總統後須亟言和者第二種說法尤爲政府派間有力之潮流天津方面則迄九日止曹錕仍無即行之意其對副總統亦彷彿謂與其南下問題並無關係至倪嗣冲張作霖則確仍言非打不可對於四督意見宣言不管一面决定將洛陽之許蘭洲兩旅及徐樹錚新招之一旅調回北京其原在廊房小站之兵隊一概不動以爲拱衛京師之用據新民通信云外間雖有停戰之說聞當局主戰方針迄未稍改前日有人入謁時微談及此當局毅然謂决不中途停頓必須貫澈到底云 
　　九日午安福俱樂部首領王揖唐在太平湖宴請議員多人及各省代表席上王氏仍意氣軒昻有人問時局情形王答以自非打廣州不可在座某議員問怎麽樣打王不能答有人代云不打又怎麽樣並談及副總統問題王氏發表意見謂此席屬諸有大功之人曹銀南下自然屬諸曹若曹竟不去則本俱樂部臨時自有辦法云云據王氏口氣似仍信曹經略之必南下也 
　　張懷芝自津入京分謁總統總理其所主張謂俟曹使南下同時出發曹使未行以前則回魯料理魯事九日又往國務院參陸處等處有所接洽張之目的確在敦促曹使南下曹使雖略有南行之勢而對於政府爲過鉅之要求張對之頗爲憤懣嘗謂曹使如不南下則某之援粤總司令一職當即辭去又一消息謂張懷芝此次來京祇見總理不謁總統有某君謁河間時偶問張督曾否入謁馮答言没有來過也無見我之必要可見張司令之忙於軍務亦可見總統之體諒有加矣 
　　奉督張作霖本有暫時駐津之說九日段總理特電邀其來京會商一切其前站巳於九日下午到京謂張今晚如不能來十日早車必可晉京倪嗣冲定來京至八日之夕忽有電至京謂嗣冲因公赴津原擬晉京面聆訓示第步履精神均未健復兹於本日（八日）晚專車南旋足見倪使初非無來京之意矣 
　　靳雲　自與某要人因某問題發生意見後態度極爲消極聞此次天津會議曾四次電招靳氏列席靳均以病辭前日總理親函囑靳銷假靳覆書中有一致對外之語而卒不允銷假聞總理巳准其辭職有人於九日午後見其赴西昇平園沐浴洗去宦海鏖挨後巳逍遥赴津矣 
[新國會與臨時參議院]  
　　籌備國會務局柬請參衆兩院議員於九日午後三時在衆議院開茶話會參議員共到九十人衆議員共到二百零四人四時在小議場入座茗談首由于寳軒起立報告籌備情形並謂現在政府人民均期望國會甚殷自應早日成立惟原定十日恐匆促不及佈置完畢現擬十二日成立故特徵求諸君意見云云議員鄭萬瞻起言謂十日旣來不及十一爲星期日自以十二日爲宜衆贊成遂决定於十二日開成立會而散象坊橋一片馬車較之舊國會議員似闊綽幾分也又國會籌備事務局所擬之十二日開會儀式如下一是日午前九時參衆兩院議員服禮服齊集衆議院行民國議會開會禮二籌備國會事務局職員曁參衆兩院臨時事務處職員齊集禮場贊禮三午前十時議員入禮場就席（奏樂）四大總統入禮場就席（奏樂）五國務總理及各國務員入禮場就席（奏樂）六籌備國會事務局委員長報告推兩院議員中之年長者爲臨時主席七贊禮員報告臨時主席就席八臨時主席就席後宣告開會並宣讀開會詞九大總統致頌詞十國務總理代表全體國務員致頌詞十一臨時主席宣告行禮由贊禮員報告向國旗行三鞠躬禮在禮場者咸行禮如儀（奏樂）十二臨時主席宣告禮成退席（奏樂）十三攝影紀念十四茶會 
　　新國會成立臨時參議院自無存在之餘地巳定於新國會成立之日實行閉會該院秘書廳即用公函通知各參議員定於十二日午後一時舉行閉會禮巳擬定閉會儀式如下一是日午後一時參議員服禮服齊集參議院二午後二時參議員入禮場就席（奏樂）三議長就席（奏樂）四贊禮員引大總統及國務國務員入禮場就席（奏樂）五議長致閉會詞六大總統致頌詞七國務員致頌詞八議長宣告在禮場者向國旗行三鞠躬禮（奏樂）九議長宣告閉會式禮成退席十茶會十一攝影 
[法使質問敎廷通使案]  
　　駐京法使因我國與敎廷互派使節向我政府有所質問其所質問者共列兩欵㈠中國政府接待羅馬敎皇派來欽使與一八五八年中法所訂保護天主敎條約顯有違背情事㈡羅馬敎皇對於協約各國宗旨異同而中國竟接待來使未免有失盟國之感情政府對於法公使之質問尚未正式答覆據杜士蒙顧問（法人）語人云法國公使之質問實係受命於彼國政府質咗中主要之點除遣使理由及是否不違反天津條約二端之外關於敎皇所遣公使某氏之個人的問題亦爲緊要因某氏與前德相比樂鄔氏爲至友世人所共知故敎皇忽命之爲駐華公使未免使人懷疑然中國政府旣表示對於某氏不接待應亦足以袪人之疑云 
[借欵消息彚聞]  
　　八日黑省省議會續有電到京請即將兩省林礦抵押之於中交兩行庶幾主權可保財困亦紓倘必押日欵則江人惟有抵死抗爭云云據政府方面消息謂吉黑兩省代表因當局對之聲明將於原有合同中增加條文用人行政務使日本絲毫不能干涉因此風潮漸歸平息吉林代表聞擬先行回籍黑省代表梁聲德則决定暫不回黑聞梁因濱黑鐵路（由哈爾濱至黑龍江）本向俄亞銀行訂有借欵合同現梁君擬向政府交涉取消此項合同由地方籌欵建築俟此問題稍有結果始行回黑别一消息謂森林借欵吉代表祝華如擬於新國會開幕時將森林借欵問題提出一種帶有質問性質之建議案以慰吉人 
　　吉林森林局長胡宗瀛於風潮發現時避居他處現巳來京表示决不回吉並將家中被搗毁之損失呈報中央其林務局長一職農部己派黄立猷前往於六日就任其任借欵繙譯之吉林交步署科長范厚澤亦於七日挈眷到津范則來京仍駐西安飯店八日進謁某當局將此次被搗損失單呈閱意在請求賠償某當局安慰者再并諭此係國家事不能怪君現在國事正多無暇爲此嗣後當爲調劑云 
　　聞某實業家云政府擬以陜西延長煤油礦向中日實業公司抵押借欵該公司擬派日員先將該礦視察曾向農部借鈔前美孚煤油公司技師調查延長煤油英文報告書閱視以資參考 
　　第二大借欵第三次墊欵日金一千萬元前於合同簽字後即在日本將該欵交付中國當局近爲便宜起見巳分期陸續送款定於本星期全部送完 
　　報載贛省以餘干山煤礦向台灣銀行押借洋三百萬元之說事爲中央所聞急電往詢情形並加阻止陳督復電堅稱並無此事 
[八日之府院情形]  
　　八日上午八時十五分大總統臨辦公室披覽王鄂督姜都統劉川督等來電六七件十時後與方秘書長談話片刻於十一時餘進内宅午餐下午一時五十分又至辦公室二時三十分延見海軍總長劉冠雄司法總長朱深諮詢閣議經過情形歷一小時之久劉朱兩君出府後元首又與馮耿光總裁密商爲時頗久至六時總統始退入内室休息是日派侍從武官張聯棻中將於上午八點半車赴津晤曹經略使又派侍從武官李連元少將赴濟南與護督張樹元有所接洽又聞大總統擬於日内（非九日卽十日）邀集各部總長在居仁堂開重要會議一次不知是何議題也國務院方面是日例會段國務總理　早到院外交仍由陳次長代表出席其餘均於上午十時許先後到院内務錢總長亦扶病列席旋即開議（時計約十時三十分）本日議案之較重要者㈠爲司法部提出之司法機關書記官長書記官等級官俸法案（此案曾交法制局修正）照其所提出之修正原文逐節討論一過無甚變更即行通過㈠出兵問題之某某要項分别繼續討論以兹事體大雖經詳研有時尚未具體决定當時並傳觀關於邊防要電數件㈠張庫汽車營業規則案反覆討論結果尚屬可行卽行通過㈠撥發國會經費案直無討論即决交財政部照發㈠黑龍江財政廳改列二等署案（原案定爲年支公經費六萬元）無多討論遂議决照准此外尚有商標法案及其他之普通案數件主席（卽段總理）因張援粤總司令到京先行離席回宅以便接見内務錢總長亦己先退故此數案尚未及議交科列歸下次議案也總理離席閣議因之以散其時大約在下午一點左右是日法使署通譯官伯緯奉法使命赴國務院謁見段總理談一點餘鐘先一日法使曾親自晉謁伯譯員當係齎到答覆或來聽回答耳是何問題尚無所聞伯去後段總理即以此事提出於國務會議席上討論一番 
[舊國會衆議院正式開會]  
　　八月六日衆議院開正式會議於廣東會場係照指定以廣東省議會會場爲議場是日風雲滿天大雨如注各議員雍容整肅以次蒞會議壇上先懸一五色國旗議長吳景　服大禮服登台以肅穆誠懇之言布告本院南遷在粤開會之經過畢秘書長宣布全體議員向國旗行三鞠躬禮各議員皆起立向國旗行禮如儀又宣布各議員相向行一鞠躬禮畢各人照舊就坐於是查點人數爲第一次正式開議之準備是時在座人數恰三百人開議後又續到八人議長吳景濂主席旋報告本院議員聲明故障者共有一百五十人新補議員報到者共有五十人報告訖按照議事日程先開議簽定議員席次案有主張依照北京集會時掣定之號數不必變更者然居少數卒以大多數人之主張議决從新簽定次提議選定審查新到院議員證書委員隨選出鄭愾辰等十三人第三開議宣言書事件馬驤動議應開兩院聯合會曹振懋主張援照先例改聯合會爲會合會議决宣言書因議决案須咨政府公布現合法政府尚未組織成立無公布議决案之機關不如援照組織大總統選舉會先例用兩院會合會名義議决公布表决多數通過遂定九日開兩院會合會是日省中軍政各界以國會得以在粤舉行正式開議實不知經幾許困難乃克得此爰一體高懸國旗慶祝以伸景仰而昭隆重 
　　參議兩院日前議决國會正式開議日期指定國會宣言起草委員一節經紀前報頃國會宣言書巳經起草委員脫稿其標題爲中華民國國會護法宣言其文巳披露於粤報惟尚須待九日大會通過然後公布届時或恐仍有字句修正故未照錄也 
　　國會組織法第十五條之規定如兩院非有總議員過半數之出席不得開議議員唐寳蕚以爲如此限制於普通會議之出席人數初無何等之拘束一讓之於法律之規定自國會組織法第十五條過半數之制施行以來窒礙之多筆難盡述今次國會召集之困難尤爲明證擬修正爲三分一以上爲法定人數意可以免黨派消極之抵制並可以促議事之進行聞此提議不日即可付之院議矣 
粤參衆兩院續開起草委員會 
[討論宣言書]  
　　廣東參衆兩院於本月二日開起草委員會情形巳紀昨報三日下午二時各委員在衆議院秘書處繼續開會到二十四人林森主席宣告開議請昨日所指定起草員報告吕復報告起草之經過並說明昨日討論分通電宣言二種現均擬就請大家討論主席以兩稿請大家傳觀周嘉坦謂通電宣言當然分而爲二通電不過以我們之意思通電全國至宣言應詳加慎重並應取嚴重之程序彭允彝謂通電宣言無大分别不過均爲我們所發表意思之一種耳如吕君所擬者即看不出有甚區别也故主用一不主用二趙世鈺謂宣言命意應嚴重簡略通電應詳明對吕君宣言稿大體贊同惟後段未免掛漏至通電應如昨日所討論範圍無妨以具體詳明出之彭允彝謂無論宣言通電均不外注重政治法律兩者但政治立言未免多貽人口實况兩者並無甚區别之處故主只用一宣言說明法律之精神可耳張魯泉謂武人搆亂由來巳久如吕擬稿中所有前代腥穢四字不必說出徒傷多數人之感情彭允彝主用于均生張瑞萱二君所擬之稿湯漪主今日應分兩種討論㈠形式贊成彭君之說並主用孟森之稿㈡實質以我們有幾種意思表示㈠表示此次到粤開會之精神應注意憲法㈡會期應說明爲臨時集會以無正式政府作一對待機關也此外尚有四種聲明㈠總統之故障㈡正式政府未成立前所有護法事宜仍由軍府行之㈢北京政府所訂契約凡未經法律上之承諾應一律無效㈣應對被戰禍不堪之省應加體恤以得多數人民之同意前四層均應於宣言中行之並應準情酌理不必多數北京之過失蓋此宣言係宣告全國非宣於北京政府也王乃昌言對湯君之說應注意會期問題此說究爲二届常會抑臨時會均於人數有關有研究之價值可否請主席討論趙世鈺謂會期問題前兩次談話會均有討論以爲此次戰禍終了無期國會任務有限萬一國會期滿戰禍不終將何以救濟本應 
 
 
 

Page 7

 
 
　慮但如因討論宣言忽改此次常會爲臨時會實有種種不妥之處曹玉德謂應先决用一用二不然討論漫無標準主席提出表决王乃昌謂宣言宜完全就法律立論通電應多說事實或可得多數人民之心理似應分爲兩個彭允彝仍主用一主席提出表决贊成只用宣言者十四人多數應請大家提出逐條討論吕復贊成于君張君之稿不過就中有應改正處湯漪謂就實質說我們應說明此次之所以集會並精神之所在如趙君所謂此次爲臨時會不妥之處均易解釋褚輔成謂湯君之說在事實上有困難湯漪重申前說羅家衡主會期問題不必加入於宣言中至宣言内容應簡繁得中表示我們之意思對四方有說明之必要㈠開會理由㈡國會係依法集㈢北京係非法㈣此間係合法王　潤亦主會期不必於宣言之中說明之吕復贊成王說主席付表决湯君又謂會期亦實質之一萬不能不聲明於宣言之中故本席始終主張根據院法用臨時集會四字趙世鈺謂臨時集會各國皆然但所謂臨時係對常會告終而言我們係繼續開會實無臨時之可言吕復又申前說李載賡亦謂臨時集會四字不妥王乃昌謂會期問題應注意留一轉圜之餘地主席付表决湯君主宣言中用臨時集會四字贊成者四人少數主席請討論宣言中之大綱羅家衡主宣言中有最要者三種㈠制憲㈡聲明北京非法㈢西南各省爲護法㈣贊成軍政府爲護法機關王鑫潤主用于君之稿加以修正趙君謂主席所提出者係宣言之内容非宣言之文章彭允彝亦主用于君之稿不過於軍政府一層可以加重一點周嘉坦主用于君之稿主席聲明以于君之稿及羅君之意見合併作爲我們起草之標準付表决贊成者十九人多數主席宣告休息十分鐘主席旋宣告繼續開會彭允彝謂于君之稿大致不差不過内容應加湯君所擬三條加入趙世鈺謂于君稿内容三條㈠制憲㈡聲明北京非法㈢對外立言大家均巳贊成但有遺漏者二㈠總統問題昨日討論對現總統應有一種表示㈡軍政府問題應加入承認褚輔成謂宣言之中應詳叙事實理由及結論故對總統問題應於叙事中聲明稍稍表示而巳不必多加一條孟森主宣言應以戰禍之延長於人民有切身之苦痛處着眼至護法不護法人民知之者尚少周家坦亦主對總統問題應輕輕題出不必着意羅家衡主孟君之意應加叙於宣言中以得多數人民之同意湯君又聲明二條㈠中華民國臨時約法之效力未完全恢復大總統之職權未能依法行使以前凡以武力謀圖破壞護法自主各省之安寗秩序者以内亂論㈡民國政府未依法組織以前所有護法戡定之職責應由國會非常會議所産出之軍政府行之前二點係本席意見此外尚對孟君之說實質上贊成兩層㈠北京借債法律上不發生效力㈡對被難各省應設法體恤吕復發言主於借債事發一種痛快之言論褚輔成主孟君之說并主推二三人到伍總裁處詢其外交之情形以爲明日立言之標凖主席依次付表决湯君主逐條付表决至對外立言贊成孟君之說馬驤主大體表决不必以條文表决主席以湯君趙君所提條件加于宣言中付表决贊成者全體劉君盥訓聲明起草宣言應嚴重簡明主席指定湯漪吕復王用賓三人起草定明日提出并聲明明日繼續開會聞昨日（星期日）午後一時兩院委員復在衆議院秘書廳繼續討論聞巳有具體解决惟須俟大會通過後始能宣布 
　　五日下午二時三十五分鐘兩院起草委員開議參議院議長王正廷主席宣告開會理由畢首由宣言書起草委員參議院議員林森登台報告宣言書起草委員會經過及說明宣言書大意畢主席謂宣言書大意適纔巳由林君說明諸君有何意見請再加討論衆院議員寇遐陳策等先後發言均主張删除護法兩字以爲通篇精神純屬一種護法表示如標題上亦冠以護法二字似爲贅文參議院議員李述膺謂文辭宣從最痛快處着手參院議員牟琳主張再付審查加以整理參議院議員湯漪發言贊成牟君動議再付審查於文字上加以整理主席謂文字整理此爲當然辦法參議院議員劉芷芬謂宜注意宣言書之第三條大意以爲軍政府之成立由於國會非常會議所議决之軍政府組織大綱今國會旣巳正式開會非常會議巳歸消滅對於軍政府一切監督之權責當然應由正式國會完全行使惟如僅僅以國會於法律範圍内得監督並贊助之空洞洞的數字了之本席殊絶對的不敢贊成應請諸軍加以注意陳策發言畢牟琳謂宜分條討論主席謂於標題有無討論衆議院議員馬驤說明當時起草委員會加入護法二字之理由畢嗣吕復李述膺湯漪等於宜去宜加經許多之發言後參議院議員朱念祖主張改爲中華民國國會集會廣州之宣言衆議院議員楊銘源謂廣州府治現巳取銷廣州二字似不宜用吕復主張改爲中華民國國會否認北京非法政府之宣言衆議院議員白逾桓主張對於宣言書之内容宜用概括的不宜用列舉的參議院議員丁象謙主張用中華民國國會自行集會之宣言衆議院議員凌　贊成丁象謙主張加入依法二字牟琳主張改爲中華民國國會廣東集會之宣言參議院議員龔煥辰相繼發言畢趙世玉謂宜取宣言書之精神不必拘宣言搭之形式中復經幾許之討論及表决均被否决後牟琳提起適纔本席修正表决之疑義龔煥辰謂旣有提出疑義即當反證表决主席復以牟琳提出之修正爲中華民國國會廣東集會之宣言付反證表决不贊成此修正案者請起立起立者少數己足證明贊成此修正案者多數可决主席又謂現在宣言書標題巳通過應就内容討論李述膺主張將中華民國國會爲中華民國主體之大意加入宣言書内有無討論衆謂無討論如無討論可休一表决贊成李君之說者請起立（起立者大多數）繼在場議員對於宣言書之第二條討論最久討論亦最多大都以事關外交皆能以真精神代表國民真意於論壇上加以奮鬭均不出乎護法救國兩途中以參議院議員童杭時丁象謙李述膺三君發言最多持論亦最力嗣以原案及各修正案付表决卒以李述膺之修正案主張改爲北京非法政府所締結之條約及其所發行之公債按照約法應由國會議决或同意者在未經國會議决或同意以前不得認爲有效得多數通過其餘原案第三條亦經許久之討論主席謂現在討論巳久可付表决先以李述膺修正案付表决李君修正案係將原文末二句删除另外加一但書爲（但關於人民有負擔之契約内外公債之募集及和平條件之提出須經國會承認方爲有效）贊成李君修正案者請起立起立者多數表决畢衆議院議員張知競参議院議員張伯亞各主張增加一條（條文略）先後說明理由畢均表决少數主席謂李述膺以爲本文内有對於回復和平之前途則願爲先導兩語主張删除如無討論即付表决衆謂無討論贊成李君之修正者請起立起立者多數可决主席謂現在宣言書巳討論完竣對於文字上應仍請起草委員加以整理以便明日衆議院提付大會决議時巳六時四十五分遂宣告散會 
[粤省大舉攻瓊之計劃]  
　　平瓊計劃刻經沈總司令積極進行業將擬定方略分電各大吏察核聞其大致陸路方面由黄志桓會同楊錦隆部衆由樂會瓊山一帶聯合進攻以分敵勢水路方面則請海軍林總司令派撥某某軍艦三艘由徐聞海安各地運載軍隊渡瓊水陸夾擊以竟全功又聞攻討瓊崖龍軍决定水陸并進除由沈總司令率領所部分兵三路先將該城包圍並請海軍艦隊扼制海口一帶使其水洩不通兹以内河要隘仍多敵艦巡守但非巨艦所能駛進現擬另飭海防總辦迅將雷龍雷猛各魚雷艦組織隊伍即向儋縣方面繞道潛入内河相機攻敵俾其首尾不能相顧昨李總辦奉到命令巳召集各艦長磋議方略以便進行又聞討龍軍司令沈鴻英現以大軍不日渡瓊特將何才傑黄日高彭建功各所部調集菴埔陸續渡海昨據電稱該司令部中軍亦定一號出發 
　　瓊州警衛軍營長楊錦隆自宣布討龍後駐紥瓊崖各屬警衛軍隊悉擬舉兵響應因所駐地點仍在龍裕光勢力範圍之下深恐實力未充不克抵禦故遲遲未果昨聞駐紥儋縣連長陳彦標因奉楊營長密命飭其舉義特於日昨宣布討龍服從省政府命令率領全部佔奪儋州城要隘多處一面移兵定安聯合省軍進行頃黄宣撫使據報後巳飛檄統領黄沛然尅率部軍開赴儋縣爲陳連長之聲援而　　州内部之實力 
　　瓊州龍軍亦有繳械投降消息巳見前報兹聞此說並非無因蓋瓊州龍軍自聞雷州繳械後又見兩粤海陸軍逐漸包圍愈逼愈緊因决定照雷州辦法繳械投降曾託由警衛軍統領楊錦堂爲介紹派員往見沈鴻英商訂出降條件其所要求經沈總司令呈報軍署後互相商榷有不能全予承認之處因之此事尚在延擱中也 
[粤路之借欵說]  
　　粤路公司擬以全路抵借外債籌定辦法現正着着進行兹覔得該公司覆經手人港商王魁五一函照錄如下魁五先生大鑒奉示敬悉一切所約之件現在可分兩種辦法最上上策係詢問該銀主能借一千萬以至二千萬元如有此大銀主愚有辦法否則能覔得英美法等國銀主各出五六百萬更妙或有三國肯借二千萬元亦可以上之事切勿對人亂談此係吾一人之意也至於按揭一二百萬元之事因本公司去年借交通銀行欵八十餘萬以清還滙豐之欠欵此刻交通銀行又須清還如有銀主肯借事亦甚合但所開各條有待商者㈠七釐週息似稍貴能否減少㈡無欠上海銀行欵項之事可先聲明㈢交通部去年業巳允准本公司自借此刻不問交通部銀主能否准允㈣本路現係通至韶州韶州以上尚未續辦現計巳成之路約四百餘里值銀二千餘萬元㈤滙豐銀行並無欠欵本公司對於滙豐現巳無何等之關係㈥本路與廣九接軌之事股東反對此刻萬難辦到合同上能有此條先行聲明此係密件希謹守秘密爲好因此事係未經與公衆妥商也如銀主明白亦可應允請再字通知以憑公商此復即頌台祺名心印十七日按此雖秘密然巳披露於粤報有無影響現尚未之知也 
[江西省議會覆選告竣]  
　　贛省二届省議會覆選除撫州選區因選舉訴訟展期舉行外贛南寗三選舉區道長信遠能否依期覆選不得而知其餘九江南康瑞州吉安廣信饒州臨江建昌袁州等區均於本月一日舉行覆選投票業由各覆選監督呈報至省除南昌第一區議員銜名巳誌前報外兹將各區覆選當選議員姓氏錄下九江區八名黄爲柏汪麗文周益張仲西曹俊譚振郭衛城劉真南康區六名王寛龍起鳳胡元軾江瀚石廷柱潘善滋瑞州區六名胡俊熊紹璜鄭可希王匡國李家慶黄用中吉安區十七名龍寳華龍欽海劉彭齡王積厚彭慶增朱修均李正誼賀調元曾振五彭育才何開芳李霓裳蕭治品黄曜東歐陽暄歐陽煒劉瓊琳廣信區十二名葉晋馨黄法乾童葆光石承澧汪寳蘭黄鐸林中桂張翼　鄭良森李潔吳國士顧沛章饒州區十二名夏廷瀋鄒翼朱芾葉永清徐文輝姜伯彰姚禹山朱暉祥石先玉許美鄒恩沛周孚先臨江區七名朱士芳陳基位張華國嚴士良余彰美黄人庸章紱建昌區六名何昌榮謝佩玉余嗣駿黄肇良趙可賴樹藩袁州區四名巢廣源顔丙臨楊翹新易鏡和 
[杭州快信]  
　　財政部咨德清知事吳鬻臯重串征糧迭據公民施滄　等電控應速查明實情弔取物證報部核辦 
　　駐吳興錦亭鎮内河水警巡長顧葆珊經下昻十二隊一等分隊長阮超違法逮捕解由嘉湖鎮守使訊明寃誣巳派員查究 
　　前貴州平越知事喻熙箴因案遠颺經北京總檢察廳行文到浙通緝現巳就獲昨來咨取銷 
　　鹽運使請調山東鹽知事屠協同來浙任用業奉鹽務署覆准 
　　敎育部以歸國留日學生代表阮湘等有私自結會情事特咨請省署通令一體查禁 
　　前第十九師參謀官宋鎮濤奉蘇督特派來浙會晤楊督有所商榷昨抵杭寓迎駢旅社 
　　督署自今日起因慶祝壽誕事繁除機密要公外尋常文牘暫行停頓各縣知事曁統捐局連日紛紛晉省者有三十餘員之多 
　　温嶺松門河頭原有統捐分卡設非其地財政廳巳派委會同海門局長楊士龍察酌就地情形擇地移設 
[徐州快信]  
　　倪丹忱由津返蚌昨晚八時專車過徐陳旅長叚道尹余知事均出城往謁車停一小時之久所詢皆地方政治及剿辦土匪情形别未涉及 
　　湖南督軍署招兵委員今早八時由兗州乘津浦車到徐所帶新招土匪五六百名午後二時轉隴海車南行 
　　豐縣新省議員董某被控謂其通匪有案可稽田監督批駁原告等又至道署起訴尚未批示 
[南京快信]  
　　新國會文日行開會禮式軍民兩署飭各機關一律升旗慶祝 
　　公府待從武官趙俊卿昨啣馮總統命來甯晤李督面商要公 
　　贛督陳光遠派陶諮議鄂督王占元派楊參謀來寗協商時局 
　　聞倪嗣冲巳由津回蚌派王郅隆入京報告 
　　寗紳昨又推代表謁軍民兩長請電中央催發秣陵公司礦照 
　　聞徐屬各縣土匪雖被擊散而擄人勒索之事仍日有所聞陳旅長昨電軍署請飭陳鎮守使嚴剿勿撫免使地方重罹慘禍 
　　第一區當選省議員屠宜厚因買票糾葛被人在地方廳控告 
　　省署派赴各縣搜捕蝗蟲之委員近日多巳回省銷差 
　　齊省長派任用道尹孫某赴蘇查崔警廳長被控案 
地方通信 
蘇州 
[議定收買害蟲辦法]  
　　省長以常熟縣境業巳發現害稻螟蟲特令吳縣知事嚴查驅除一面派農業試驗場長陶馥亭來蘇考察吳知事奉文後即赴各鄉查勘並無螟蟲發現面詢各巿鄉經董亦稱實無螟蟲均願具結吳知事當即據情復省惟陶委員調查呈復省署文内謂螟蟲以吳縣各鄉爲最多省長乃行文吳縣將吳知事申斥並責成督飭各鄉董保實力搜查務將螟蟲設法驅除免害田稻吳知事遂轉飭各紳董照辦兹經田業會各紳及農會諸會員假范義莊開會公議吳知事亦列席當場决定收買幼蟲及蛹或卵塊辦法十二條公布照辦其辦法大致城内舊學前平江書院設總局一所各巿鄉公益事務所各設分局公推吳穎芝貝哉安孔康侯丁春之范厚甫汪炯之吳問潮尤賓秋潘子起沈挹之十人爲總董又推省立第二農業學校農科主任沈素生擔任檢查由各巿鄉董督飭圖董地保指示農民搜查幼蟲及蛹或卵塊隨時送局給價收買所需各項經費由地方附加稅内動支如有業户自備資本令催甲向各佃户收買送局者給還原價如不願還價者應由縣酌量成績呈請奬勵以昭激勸 
[覆選事務所撤銷]  
　　蘇省第二區省會覆選監督蔣瀾江以本届覆選事務現巳辦竣事務所應遵照省令於八月十日撤消故特督飭各科人員將各項册表造辦齊全所領經費亦逐欵核定造具報銷册一併呈報省長查核卽於十日將事務所撤消矣 
[商會副會長]  
　　蘇州商會長蔡柏侯逝世後即以副會長龐天笙升任惟副長一席未便久　特於本月十日邀請各業到會公舉以蘇稼秋爲副聞此次商會選舉以胥門外某行主運動最力 
[絲繭委員銷差]  
　　蘇城及洞庭西山絲繭委員錢宸訓震澤絲繭委員張鑄均於日前赴省銷差 
松江 
[金山收買螟蟲]  
　　金山縣知事詹亮疇螟蟲復發特邀各鄉紳士集議防除辦法經衆議决先行設局收買爰即飛令各警所趕速奉行並議定螟蟲三百文一兩蛾則每兩給價一百文卵塊以百文買十塊所需經費即在積榖欵下核實開支現徐亞伯　佐等巳將收買螟蟲局尅日成立並親率幹警協同董保挨户勸諭務期搜捕淨盡果能始終不懈則肅清當非難事 
[平糶請蠲卡稅]  
　　松江五庫鄉自治委員吳翰芳於今春呈准縣署酌提積榖經費前往無錫等處糴取早稻種子以便借給鄉民播種早稻藉防螟蟲復發（去歲晚稻悉被蟲災）旋恐此類稻種不合土宜即變更原議移充平糶之用遂將榖種在松江軋成白米七百餘石於前日運往五庫詎經過五庫稅卡時爲卡丁所阻堅欲徵取貨稅吳君遂於昨日折回松江呈請縣署給照以便携請稅卡驗放 
[生物妖異彚志]  
　　浦南亭林鎮寳雲寺荷花橋堍某姓所植之玉米（俗呼珍珠米）其實結成人物鳥獸等像見者無不詫爲怪事現聞有人將送請圖書館陳列以供衆覽而資研究又該鎮某農家畜有公鷄一頭連日産蛋兩枚巳由該農人連同公雞送請警所留存原因何在莫知究竟姑錄之以供博物家之參考 
[省令飭借冬漕]  
　　縣署接財政廳命令飭向商舖殷户勸借冬漕限九月十五日以前完全解交金庫期以六個月爲限自八月十五日起至明年二月十五日止利息週年一分得於交欵時先行扣去交欵在八月三十一日以前者利息作六個月計在三十一日以後者作五個月計縣署巳遵令出示着手勸借矣 
[定期啓徵下忙]  
　　縣署東西兩經徵處奉縣長命定八月十五開徵下忙每額銀一兩徵洋二元零五分每元帶徵徵收費四分另每畝帶徵修志費五釐聞本年財政廳因省欵竭蹶軍需無着迭電各縣索欵故啓徵忙漕較往年爲早 
[考查螟蟲告竣]  
　　螟蟲考查團普通團員吳步蟾於上月杪前往浦南一帶考查螟蟲業於昨日查竣返松此次吳君巡行浦南各鄉計共二度所過除考查田畝採集標本外又會同各鄉董事開會演說示以標本曉以利害並勸各鄉董在自巳田中設一模範防除區爲鄉民表率現吳君巳將考查所得撰爲日記都萬餘言連同所採標本呈送縣署聞螟蟲標本以卵塊爲最難搜集故吳君所得亦僅螟蟲螟蛾兩種云 
南京 
[禁止留學生與外人結婚]  
　　齊省長接敎育部咨文云爲咨行事案准駐義公使函請速訂專章嚴限學生與外人結婚等因並准外交部轉咨前因到部查結婚一端雖屬民事各有自由本部未便加以干涉然在學生時代究非所宜况與外人結婚流弊滋多其在官費學生尤屬不合本部爲尊崇法律精神起見向僅止於勸誡本年一月據留日學生監督呈報留日學生因與外人結婚致生事端等情即經通咨各省並分别指令留日學生監督訓令留歐留美學生監督嗣後再有官費學生與外人結婚事應即停止官費以禁怠玩在案兹准前因即經咨復請於嗣後有身隷學籍來館請給證書結婚者逕予拒斥如在官費學生並請咨報本部一面就近知照在外學生監督量加懲處仍由本部訓令各學生監督詳查前次申令禁止以後有官費學生私犯令章者切實開除以昭炯戒等因在案除咨復並分令各省敎育廳長及各駐外學生監督外相應咨請查照施行此咨 
[省議會消息]  
　　第二届省議會選舉總監督齊省長據十一區覆選監督電覆當選人姓名業巳交選舉事務所彚案電達内務部及籌備國會事務局查照備案至第一次議會召集之期非九月二十日即十月一日現正在商榷中俟選舉事務結束即行發表聞此次各區選出之省議員其中係舊議員連任者僅二十八人計第一區一名屠宜厚第二區二名錢崇固宋銘勳第三區四名周嘉詠羅毓桐任桂森朱德恒第四區三名朱祥袚沈惟賢閔讞第五區一名戴思恭第六區五名陳大猷張援江湛奚九如袁國藻第七區三名王撰曾姜光輔朱翼雲第八區二名孫敬楊體仁第九區四名朱紹文陶鍾　王鳳誥陳伯盟第十區三名朱子愚馮士奇張慈明第十一區二名程肇提葛錦城並聞省議會頃准省議會代表通訊處函略謂聯合會自在滬設通訊處後積極進行頗爲一般輿論所推許一時雖難見若何之效果實抱有將來解决時局之希望惟是本届省議會任期巳滿和平妥協尚無頭緒則收效竟功實維第二届議會是賴故各省舊會對於新會皆當以繼續推舉代表爲請但各省情形不同選舉時間及任期問題均不一致深恐新舊交替之初或有青黄不接之慮用是函請貴會無論任期如何規定於新會代表未舉之先貴會聯合會代表仍以舊代表任其職所有應攤聯合會經費及代表旅居費用仍請貴會撥滙總之政海風雲瞬息萬變一旦至必要時期聯合會便須從中發抒主見萬萬不可中斷也惟鑒察之並祈示復云云 
揚州 
[蝗爲患]  
　　泰屬各場境於七月二十一日午未之間瞥見空際蝗　　　天日由西南羣飛而至絡繹不絶停落各場境三日過遺子　　相率飛去查此次飛蝗之多實由葦蕩營發生現在子巳萌　將　跳蜅所在皆是若不加緊撲滅遺患不知胡底也 
杭州 
[財政廳長辭職之原因]  
　　財政廳長張稻孫君有辭職之說聞浙東紹蕭塘工前經部委李萬二君勘明危險異常應趕工修築當由齊省長電請財政部撥給塘工搶險經費現部中以國庫支絀此項特别支出應由地方籌措或即於解欵内撥用無如浙中財政同一困難本無餘欵可以解濟中央以致左右爲難　萌退志聞齊省長巳下令慰留一面電請中央迅撥鉅欵接濟云 
[督署特設臨時庶務]  
　　隂曆本月六日爲楊督軍曁劉夫人六旬雙慶日來省内外文武僚屬曁紳商各界致送屏幛壽儀者大有山隂道上應接不暇之勢自十日起特添設臨時庶務處委派一等副官張鏡如君主任其事 
[省公署之壽禮]  
　　十日省長公署函致各機關云敬啓者本月六日督軍雙壽巳由省座率同各廳署局所長官公送屏幛物品並經曾列台銜除將列銜諸公禮物單另行開具外送祈察覽泥金壽屏二十幅大紅緯絲壽屏十六幅大紅雙星壽幛一幅大紅花瓶一對細繡八仙壽聯一幅大紅花盆一對 
香港 
[梁女士結婚之熱鬧]  
　　昨日下午一點鐘寓般含道五十二號廣西關太史冕鈞之哲嗣祖章（美國畢業生）與梁士詒之女公子好音假座華商會所舉行結婚禮當時到會與賀者省港澳紳商巨子數達千人廣西陸榮廷曁各高級政界人物均派代表到賀本港政府亦有公函到賀夏稅務司則親蒞會北京各當道多來電致賀禮物甚多會中佈置秩序井然聞係全由華商會所司理黄炳耀梁錦江兩君擔任至男女親家一概禮物茶會均由馬玉山公司擔任食物一欵達四五千金其結婚餅之大重有百餘斤值銀數百元到會西人多有以影相鏡撮其餅之形式者會中設有軍樂隊助慶一種熱鬧情形非筆墨所能詳述一點鐘關氏父子先到隨後梁燕蓀之父子亦聯袂而至繼而新郎新婦乘自由車到會（該車全用生花綴成龍頭鳳尾頗爲精緻）惜甫下喜車而大雨淋漓一對新人均被沾潤而街上之人圍觀如堵到會後即舉行新式文明結婚禮聞所有禮節均出於梁志文龍建章之手又聞新郎之祖父廣槐七月初三在太平戲院演戲祝壽梁燕蓀候關氏拜壽後始行北上云 
雜評一 
[舊國會之宣言書（默）]  
　　舊國會開幕之宣言書經兩院議員討論互數日之久於文字之間齗齗爭辨幾同討論條約文義有一字不肯輕易放過之勢吾謂此則可不必也某議員謂文中通篇精神純屬一種護法表示不必再用護法字樣苟推此意廣之護法精神當以事實表示而不必拘拘於文字上求之蓋今後所有事者對於北京政府必以武力爲護法之前提武力能勝而後護法有效對於國人必以守法爲其護法之表示能一切守法而後國人能信其真護法所謂最後南北勝負之判在事實而不在文字也至若開幕之宣言書特形式上之文字而巳又何必窮全力於此而爭持不巳哉 
 
 

Page 8

 
 
   
 
 

Page 9

 
 
   
 
 

Page 10

 
 
H>第三張（十） 
本埠新聞 
[東洋貨業盼望發行金劵]  
　　自歐戰發生以來各交戰國對於吾國商務大都無暇顧及東隣遂乘此時機盡力發展凡業東洋貨者近兩年來營業頗爲發達是以京内諸鉅公曾於去年組織公司於日本天津漢口上海各地採運貨品往來兩國間出入甚鉅今因政府提議發行金劵該業聞之頗抱樂觀如此事果能實行則將來往日辦貨可以持券付價不再受滙水之耗矣 
[烟酒聯合會常會紀事]  
　　中國酒聯合會昨開星期常會首由主席陳良玉報告接貴州鎮遠縣商會宿遷烟酒公賣支棧及長沙等處各同業來函對於烟酒抵欵均一致反對次報告張咨三交到浙江烟業代表陳儒珍等對於浙省公賣抽收方法之異議當將附來呈稿及調查價值表等件交衆公閱公决交文牘部分别答復并交編輯部存查次俞葆康提議江蘇新頒布之補徵單行簡章實與商業前途萬分窒碍現蒙酌緩一月實行而同業於此項新章始終堅持不能承認公决此係江蘇單獨行爲客商將以江蘇爲畏途事苟實行商業更受摧殘當然不能承認議畢時巳五鐘遂散會 
[挽回提倡儲蓄票之信用]  
　　上海總商會接溥利公司股東代表等節略云敬略者竊於民國三年政府創設儲蓄票統籌銀圓二千萬元公布條例三年爲限除以息金作獎外其未中之票一律還本昭示大信至民國六年限期巳滿政府以財政困難展期三年繼續開奬不謂本年第四期所得一等至五等奬洋均發京鈔查彼時京鈔巿價僅值六成左右名爲二十萬實祗十二萬雖由得獎者受虧然揆諸提倡儲蓄之初意似巳不能無歉又因展期還本之故商等備遭承購主顧之詰責輿論尤多非難惟有籌擬變通辦法籲懇政府於財政民情兼籌並顧在第五第六兩期加獎末尾號數以資鼓勵而維信用兹將擬加等級號數詳列於左㈠添加四等奬末尾九百十九張㈡添加五等獎末尾九百九十九　㈢添加六等獎末尾一千九百九十八張㈣添加七等獎六張末尾五千九百九十四張右列四五六等每張應獎二十元計洋七萬九千九百二十元其七等每張應奬十五元計洋八萬九千九百十元名義上兩共加獎十六萬九千八百三十元然除去每張成本十元核計九萬九千九百元實際祇需加發獎六萬九千九百三十元獎額號數旣增則希望得獎較易而還本之觀念自必因之稍紓旣足以表示政府之體恤民意在商等對於承購者亦可藉維信用謹將籌擬加奬儲蓄票末尾緣由略陳伏祈貴總會察核據情呈請農商部轉咨財政部核示施行毋任企盼云云現該會巳轉呈農財兩部請示施行矣 
[四縣知事查勘害蟲之呈覆]  
　　滬海道王道尹因奉省令轉行所屬各縣知事查勘螟蟲尅日具復曾誌本報兹聞上海寳山嘉定川沙等縣昨日巳經具報大致謂親歷各鄉切實履勘縣境農田尚無害蟲發現情事秋禾亦佳堪慰鈞署顧念民生之至意云云 
[注意學校衛生之訓令]  
　　上海縣公署接敎育廳訓令略謂學校衛生本宜注重一或不慎爲害滋多查此次考試清華學校學生品貌端正文理優良者不乏其選迨經醫生檢查罹目疾者十居四五視察攸關致遭擯棄揆厥原因大都由於學校平時不知講求衛生學生偶患目疾不之覺察致同列生徒無形傳染校長敎員爲保護之人責無旁貸平時若不注重學校衛生貽誤青年何堪設想除令省視學注意視察外合行令仰各該知事令縣視學勸學所長督同各小學校長敎員注重學校衛生毋得玩忽 
[舉辦通俗夜學校]  
　　上海縣知事说八月五日接敎育廳訓令云查第三次省敎育行政會議議决核交推廣通俗夜學校案業經呈奉省長指令應准通令各縣酌量舉辦等因在案合行抄發議案令仰各該縣知事轉飭遵照辦理仍應將辦法呈核備查此令計附原議案辦法七條㈠校址附設國民學校内一切校具向學校借用㈡敎員暫請國民學校敎員兼任㈢學期秋收完竣至春初布種時爲畢業學期此在鄉間適用之城巿不在此例㈣課本選擇適用之通俗簡易課本敎授㈤經費每校燈油茶水等費於巿鄉敎育費項下酌量補助㈥書籍學生自備家赤貧者亦可由校酌給㈦贈品每夜學校一處贈通俗敎育畫作該校敎材以助興趣而資鼓勵 
[滬甯鐵路貨車失火]  
　　十一日上海日日新聞云八日午後二點南京開來應於十一點到滬之滬寗路列車至距蘇州五十里距無錫三四十里之處掛在中間之貨車忽然起火火燄包於該貨車之四周及頂蓋上漸將延燒掛於其後之三等客車乘客大駭或即飛躍而下或由窗口鑽出跌下顛頓啼號一時並起而火車不敢停車急以機車内之沸水澆之幸得熄滅卽收載跌下受傷人緩緩開至蘇州卽將受重傷者速送蘇州醫院施應急治療乃再開至上海比平時遲到三點餘鐘蓋巳在二點鐘後矣於此火災中受傷者有十人内有於救火時受沸水燙傷之鄒某陳某兩人傷勢最重至其起火之原因現尚在調查也 
[銷售存土之實行期]  
　　此次政府收買滬港存土業巳歸商承包在南京路鹽業公司樓上設立機關名曰協記製藥總公司其轉包至某省分銷者名曰製藥甲分公司約在陽曆九月實行開辦政府方面以存土悉在滬港關棧特委任某監督爲駐滬禁烟特派員專司點驗及黏貼印花諸手續其對於製藥公司則負監察之責任而無銷賣之權利故另在閘北華界森益里設立辦公處與該公司爲對峙之機關劃清權限云 
[妨害選舉人執行徒刑]  
　　省議會議員上海縣初選舉第七區投票所於上月十號投票時有選民周澂孫頴才糾衆毆警擊毁票匭旋經初選監督沈知事飭警將周拘送法庭訊判監禁三個月尚有在逃之孫頴才等俟獲案後另行訊判嗣周不服判斷提出理由兩次聲請上訴均經林檢察長認爲無充分理由分别駁斥在案兹因此案上訴其間巳過由林檢廳長定於今日將周送監執行一面函請上海縣知事嚴緝孫頴才等送案訊究 
[搶匪解往軍署]  
　　匪徒田阿榮（即巳經伏法田四根之弟大頭阿榮）前因糾黨持鎗在虹口斐倫路將廣大煤炭店主沈昌福攔截去路剥刦皮袍馬褂現洋等物逃逸後經老閘捕房特别機關中西探目緝獲迭次解送公共公堂研訊明晣判候解往護軍使署訊辦在案兹悉承審員張襄讞業於前日飭承錄供備文發交該管捕房於昨晨派令中西包探將田阿榮押解龍華護軍使署請爲按例懲辦矣 
　　寰球中國學生會江蘇省敎育會上海青年會上海婦女青年會美國大學同學會留美學生會 
　　六大團體歡送出洋學生攝影 
　　民國七年八月七日攝於上海霞飛路四○五號安立德花園内 
[搗毁鹽公堂關涉梟匪]  
　　崇明常熟兩處鹽公堂日前被衆搗並毆傷書記辦事員等經緝私統領宋明善馳往查勘拿辦等情巳紀前報兹經宋統領查得此次擾禍實有鹽梟附和其間業將與有關係各梟匪之姓名逐一開明於昨日派員帶同巡勇來滬投請淞滬警廳協派探警馳往滬南一帶查緝務獲解究 
[派探往浙緝拿唯亭鎮逸盜]  
　　搶刦唯亭鎮警區軍械及典當飾物案内之盜犯陳常林王梅亭馬阿有沈金寳等四名經水警先後拿獲解送閔行水警第一區署訊據承認夥刦得贓不諱業巳一併解送第二廳署訊究在案兹悉水警第一區長沈葆義據偵探報稱此案尚有逸盜高阿炳徐根生二名向充小輪舵工此次唯亭鎮搶案各盜所乘小輪係由高徐二人所雇分贓後因查緝甚嚴現匿杭州應請給文赴浙緝拿等語沈區長業於昨日飭探賫文往浙請該處水陸警探會同查緝矣 
[福州以南電線不通]  
　　松滬盧護軍使昨接南京李督軍來電云頃准交通部電開閩省福州以南電線路不通泉州以南線路巳斷所有致漳州厦門龍巖平和詔安等處電報皆俟達泉州後再行由郵局轉遞故不免遲延之弊以後各軍事機關之電報可由厦門水線轉遞可以比較迅速不過照章須收水線費等情除通令外電請查照 
[南洋中學校友會歡送留美校友]  
　　松江程熙生女士 
　　自費赴美留學 
　　八月十一號午刻南洋中學校友會爲歡送留美校友周延鼎陳師經陳宰鈞沈履孫競存陸成爻趙仁鑄等人在一品香開歡送會㈠會長朱少屏報告開會宗旨㈡費宗藩君演說美國南洋中學校友會情形㈢錢崇潤君演說衣食住㈣郭步陶君演說求學方針㈤湯濟滄君演說種族與國家㈥顧祥麟君演說敎育經驗㈦錢薪之君演說金融與商業㈧顧士龍君演說母校校友會㈨周延鼎君演說㈩陳師經君演說㈩㈠陳宰鈞君演說㈩㈡沈履君演說㈩㈢孫競存君演說㈩㈣陸成爻君演說㈩㈤趙仁鑄君演說㈩㈥合攝一影散會時巳二時半矣 
[小學敎育研究會開會預誌]  
　　江蘇省敎育會附設之小學敎育研究會定於八月十二日上午及十三日下午舉行大會届時除該會會員到會商議進行辦法討論國文讀法敎授順序及歐戰後之敎育方針外凡爲小學校敎員者均可到會研究兹將該會一年中之概况報告錄下 
　　（甲新入會會員數四十九人） 
　　（乙）開會次數職員常會十一次（九次與師範敎育研究會合開）職員臨時會一次（與師範敎育研究會合開）臨時研究會二次（一爲練習國語方法討論會開會一天一爲小學校圖畫手工討論會開會三天均與師範敎育研究會合開） 
　　（丙）研究狀况（一）小學校用國語敎授之研究議定辦法如左㈠小學校敎授國文讀法生字時當授以國音㈡小學校敎授語法以土語譯成國語練習之㈢各學校職敎員須開國語練習會每星期至少一次平時須多講國語凡遇開演講會行訓話時必汰去土音而用國語不可以不諳國語而憚於應用㈣每日令兒童練習國語數句並隨時以國語問答日積月累自成習慣㈤小學校令兒童讀書時必習國音議定實施方法如左利用夜間設國語補習會利用暑假設國語傳習所商請省敎育會分别籌辦（二）研究國文歷史地理三科敎材議定先從調查入手計收到調查表及意見書共六十分（三）研究小學校敎授圖畫手工議定結果另有印刷品（四）研究國文讀法敎授法議定先行函致各會員請將對於國民學校各學生最適宜之方法陳述意見報告會中現計收到報告六件業巳推員整理不日有正式之報告印出（五）編製小學敎育表解並聞該會新近編訂之小學敎育表解一輯其内容均係爲小學敎員必須之知識業巳出版預備在大會時分送到會諸君云 
[重申私印曆書之禁令]  
　　淞滬警察廳昨接省令云案准内務部咨准敎育部咨開查坊行私曆歷年經本部查禁在案現在八年官曆業經出版而京内外各省仍有私印曆書情事據中央觀象台購送到部並將謬誤之處詳細開列相應抄單並私曆原書咨請通行並令警察廳一律查照等因到部查此項坊行曆書私本謬誤甚多於時政劃一頗有妨碍准咨前因相應咨請查照嗣後各該地方如有此類坊本曆書亟應一律查禁以重民時並希轉令所屬遵照辦理等因並附原單到署准此合行令仰該廳長卽便轉令所屬一體遵照辦理此令計抄單㈠現在曆書雖新舊曆並列但文書標日會計年度皆以陽曆爲準則曆書之作自當以陽曆爲起訖坊本曆書以舊曆爲主於正臘前後補列陽曆日期而年度因之紛亂殊屬不合㈠曆書中新曆日期最宜分别註明不得含混坊刻曆書第一頁彚列春秋社三伏等日期而不標明該口期爲新曆抑爲舊曆殊令用者無所適從㈠曆書中節氣時分月建大小應遵照本台曆書以歸統一坊刻曆書類多歧誤且陽曆二月下每書閏平二字須知年法有平有閏旣平必不能閏旣閏必不能平二者不可得兼又如立秋後五戊爲秋社乃竟改爲六戊皆足淆亂耳目萬不相宜㈠朔望兩弦應以北京時分爲標凖誠以月建大小一視合朔爲歸若不揭示時分則月建失其標準坊刻曆書多不載朔望時分殊爲缺點 
[司法官條例分别施行]  
　　上海地方審檢兩廳長昨接高等廳快郵代電云奉司法部電司法官官等條例曁司法官官俸條例業於本年七月十七日奉令公布並聲明該條例施行日期由本部呈請大總統定之等語現在湘粤等處軍務尚未敉平所有施行日期自不能不分别先後次第辦理現除八月一日爲京師施行司法官官等官俸各條例日期外餘俟各廳處察酌情形呈復到部再行核議仰即知照等因合亟代電知照 
[西鄉農民之求雨]  
　　本年入夏以來亢旱不雨迄巳一月有餘禾稻巳將受損西鄉徐家滙附近各鄉民因望雨情殷公同發起設壇求雨昨晚復紥成彩絹龍燈一架游行各鄉甚爲熱鬧 
[法捕頭搜查烟窟]  
　　法捕房捕頭偵悉林阿福陳阿二胡高氏范才英楊則生等五家均私設烟榻留人吸烟當於前晚帶同包探前往按户抄出烟鎗烟燈等物甚夥一併帶入捕房諭各存洋出外聽候解廨訊究昨又飭探將林等傳至法公堂先由捕頭禀明前情並稱林阿福家非但私賣燈吃且尚挑售烟膏請爲核辦詰之林等均供認私賣燈吃不諱中西讞員判林罰洋四十元陳等四人各罰洋二十元充公以儆烟具銷毁 
[水警派艦遊巡内河]  
　　水警第二廳長趙會鵬近悉蘇浙交界内河一帶時有梟匪結帮分往各鄉鎮搶刦商民財物亟應嚴緝防範以保治安爰特飭派洪平淺水兵艦於前日駛往楓涇株涇汆來廟石湖蕩等處往來游巡遇有匪類船隻即當拿解嚴辦以弭匪患 
[警察署重申門禁]  
　　淞滬警察各區署所警正警佐以門崗警察有守護責任對於進出各人必須慎重查察如有閑人任意闖入須加禁阻以防奸徒乘機私窺迭經嚴申禁令切實條諭在案乃近來各機關仍有人無故進出任意接談閑坐殊非鄭重防務之道爰又重申禁令略謂門警森嚴例不准閑雜人等擅自進出以免多人潛蹤勾脅如有因公必欲進見者應由門崗問明來歷然後傳達來意方能接見否則概行拒却云 
[續誌賣菜鄉童旡妄之災]  
　　木作頭趙毛毛因承造房屋在萬生橋南首所搭霍置磚瓦之木架忽於日前坍下壓傷挑賣菜蔬之十七歲女子富新囡十六歲男子富永泉十七歲男子王順花等三人當由7二區警察署將趙 
[海濵居士壬奇相命合]  
本館相命與衆各異専考武侯壬奇數學來人母須自報生庚閱書度指即在年月日時且能推准一時八刻叅之揣骨相法命相合叅　　子　妻財終身榮枯仕宦陞沉商買盈虧以及己往未來直言無　各界諸君　　閣名媛胸有疑　　　　　　　　　　　　　　　　　　　　　　　　　　　　　　　 
[中和醫院院長廖焕章]  
廖君僕之同學兼同事也自日本京都大學醫科畢業後歷任大學醫院醫員後受江蘇省立醫院之聘主任外科醫長　四年寗垣有口皆碑今在　上海開設醫院特爲介衆勿失之交臂院中特備Ｘ光線高周波電機透視身體各部明如指掌兼治各症功效神速　送診上午八時至十時例診上午八時至下午七時診費一元覆診五角出診本界四元　越界六元住院頭等四元二等二元外埠専診割症另議　外科肛門病花柳病皮膚病内科兒科産科（専治難産急症）婦科院長廖焕章　眼科耳鼻咽喉科主任曾盈淮　牙科主任陳傳福院址　子路六七號電話北二六七七蔣　曾白 
[介紹西醫吳玉孫]  
吳醫生向在蘇行中醫傷科多年經驗宏寓遐邇皆知且又崇西學前在上海中西醫院醫學内外全科畢業給予優等文憑並在博愛醫院醫學校實習三載内外各科完全畢業亦得優等文憑吳君在申向有　務公餘之暇在本醫院送症部候症上海法界寳昌路寳　里口博愛醫院統治男女内外科穏妥戒烟治　花柳不取分文上海博愛總醫院院長白謹 
[永濟堂送診外科]  
本堂延請名家林渭川先生専治楊梅結毒　　白濁横痃魚口便毒以及　服丸藥妄用　法愈後復發諸病歴有念餘年愈者不下千萬人矣因先生　診多而見識廣且醫藥兩界亦所膾炙人口乃毒門一科母庸再贅惟患外科者甚至遷延歲月連綿不愈皆因苦無専科本堂有鑒於斯特設外科一部備送經驗各遷延歲月連綿不愈皆因苦無専科本堂有鑒於斯特設外科一部備送經驗各種靈藥無論凶疽惡瘡一切外科等症皆可來堂就診以表寸意患者共鑒之上海英界雲南路安康里永濟堂啓 
 
 

Page 11

 
 
及受傷人函送地方檢察廳驗訊之下判將富新　等一併發送上海醫院醫治等情巳紀前報兹悉富永泉受傷最重面皮眼目鼻樑等俱爲竹爿削去血肉糢糊到院後雖經醫生施治惟巳神志不清恐有性命之憂經院報告到廳後前日下午由檢察官帶同毛檢驗員等蒞院驗看填明傷單仍請各醫生爲之診治冀能挽救云 
[西興聖街之兇劇]  
　　前晚九時半法租界西興聖街有甲乙等數人因婦女關係發生衝突繼則遷怒於在場相勸之某丙口角之下突出利刃向丙腿部猛戳兩刀受傷倒地後由包探魏志餘聞悉到來拘獲爲首之某甲連同受傷人帶入捕房捕頭飭將受傷人送往醫院醫治某甲押候解送法公堂訊供核辦 
[寗波同鄉會募捐消息]  
　　寗波同鄉會募集建築新會所捐欵二十萬元限一個月募足今爲開募後之第五日初五日止核計募到捐欵共洋六萬五千九百四十元銀五千一百五十五兩昨又由會董謝蘅牕君來函續捐洋五千元合前捐洋五千元共計獨捐洋一萬元並建議新會所内設立商業中學校以造就同鄉子弟商界人材事務所定於隂曆本月初六初八初十三夜分次邀請各募捐員開晚餐會討論募捐進行請募捐員二百人假座跑馬廳一品香西餐又由邵兼三君募到恒祥莊捐助洋一百元邵君自捐洋五十元福順金號助洋三十元邵鑑舸徐博泉各助洋十元 
[凡爾登花園之點綴]  
　　京直奉義賑會商准凡爾登花園任人入覽取資助賑巳紀昨報兹悉前夜該園前面之牌樓一座布滿五色電燈甬道上亦通明如晝進至大草地有孤兒院西樂隊並放香港煙火各種奇巧戲目如白狀元祭塔等經匠人將煙火紥滿全身繞臺盤轉火光閃爍栩栩如生火棍火龍名目多種頗具奇觀最奇者煙火紥於身上其人皆上身無衣而能使火不沾身頗爲奇異繼又在架上開放大套烟火五光十色人物鮮明上下廻環俱臻佳妙至十一句鐘繼以影戲亦極可觀他如西人跳舞尤爲特色十二句五分又放大烟火一架形形色色實爲見所未見迨至二時餘始竣事海上各界如欲一觀奇異烟火盍速往遊 
　　又一來函云凡爾登花園即法界寳昌路前德國花園也昨日京直奉義賑會延聘香港廣善社李艾民演放煙火種種新劇神情畢肖實爲滬上所罕見聞由初四放起放至十二夜止即往北京演放所得劵資均充賑欵云 
[米占元返滬]  
　　長江下遊總稽查米占元前曾奉召北上謁見總統面陳一切昨巳返滬與盧護軍使接洽巡視長江要塞諸問題旋悉浙江楊督軍六十壽辰當即乘車赴杭祝賀 
[湘賑調查員之電音]  
　　辦理湘賑調查員阮惟和號子衡魏延暉號旭東諸君早抵長沙兹聞南洋公學接得來電云唐校長曁郛公鑒兩魚電敬悉庚謁勛師極承優待許派輪及兵護送成桐至衡山衡陽暉至湘潭上陸赴寳調查現巳出發分會長聶在滬請與接洽屯麵處巳請聯合會籌備幹事部擬移設南口街電政局内是否候示和佳 
[閩軍採辦糧食]  
　　福建督軍李厚基現因攻粤軍事正殷特委鄭某來滬採辦麵粉四萬包該員抵滬後巳向掮客周某等接洽定議後即當分批裝輪運閩云 
[南巿第六區救火會驗收機車]  
　　南巿第六區救火會曾於去冬邀同職員開會議决添購汽車一部業於前月繪就圖樣雇匠改裝爲機器救火車加配各種救火扶梯及一應救火器具所需經費共二千餘金昨日改裝工竣開馳到會卽經派員試車頗爲靈便業己驗收矣 
[閘北救火會遷入新屋]  
　　閘北第一段救火會向借慈善團房屋爲辦公所去冬由該會董事部開會議决在新民路該團所購空地上自建三層洋房並築瞭望台一座刻巳工竣於昨日遷入 
[推銷官鹽之籌畫]  
　　上南川官鹽棧因本埠西區居民日漸增多現巳在方板橋擇貨房屋設立分棧並在盧家灣水埠擇定棧屋俾便起卸將次開辦云 
[路燈清道職務之分任]  
　　本城内外各處狹巷僻街概無電燈向歸淞滬警察廳分飭各管署所置備路燈由廳派委專司清道路燈員隨時督查在案兹悉徐廳長定於八月一日起將路燈一項歸路政員查察每日發給燈油額定二兩五錢令各夫役不得尅減違者究懲至清道垃圾事宜巳歸各該區署所巡官監督撥派巡長押令夫役打掃清潔 
[華法兩電車公司總理之誥誡]  
　　小東門迤西直達老西門之民國路電車係由華商與法商兩電車公司共同行駛每日兩公司各派六輛共十二輛來往營業近兩公司中查票排車賣票司機人等往往偶有意見即糾衆衝突事爲華法兩公司陸顧兩總理查悉一再會商遂諭令查票排車賣票司機等人如將來發生事端務須禀明上級人員聽候秉公查辦若敢抗違輕則停止職務重則永遠斥革云 
[派隊查緝崇明私鹽]  
　　蘇屬緝私統領宋明善查得崇明之小黑沙地方時有淮鹽運入售與各鹽販分往各沙島私賣以致官鹽不能暢銷妨礙鹽課自應派隊前往查拿爰於昨日令飭第一團盧團長趕速督隊馳往查緝 
[毛巾酌量加價]  
　　四川路三友實業社自製毛巾發行以來銷場頗廣兹因紗價大漲於昨日起酌量加價一號紅擋巾每打一元二角三分三號紅擋一元五角二分四號白擋一元五角七分五號藍擋一元五元七分十七號白擋四元六角二分十八號紅擋四元六角二分二十五號八尺床巾每條一元六角八元 
[女子孤苦伶仃]  
　　常熟女子陸二二因在原籍迭被高玉發（係該女巳故親生母之姘夫）與姘婦某氏多方凌虐受苦不堪潛逃出外被同鄉人顧蘭溪（即小二二）誘拐來滬囑令小車夫某甲送至北京路南德豐里五百四十五號門牌楊榮豐家一面串同水菓三囝黄牛大福湯三等揑造高玉發被拐女子之電報突至楊榮豐家指爲誘拐希圖拆梢洋三十元奈楊家徒壁立央友擔保昨將陸女送至老閘捕房經捕頭詰據陸女訴稱年十六歲親生父母均巳去世終日在家遭繼父母百般虐待遍體受傷尚未痊愈詎又被顧蘭溪拐帶來滬送至楊姓家内現我寗死不願歸家要求發所等語捕頭察驗傷痕屬實諭着包探榮錦林將女暫送婦孺救濟會留候查明澈究 
[代尋女孩之奸謀]  
　　江北人徐榮昌曾於上月二十七號在新閘路誘拐同鄉人卞正國之十二歲女兒小珍仔藏匿李阿三家繼又向卞勒索洋二十元代爲找尋當被卞妻崔氏偵悉其奸控由捕房飭探將徐與李拘獲連同小珍仔於上星期六解送公共公廨經張襄讞會同義副領事羅君訊供明晣判徐與李各押西牢九月小珍仔交其父母領回 
[日角誤爲盜刦]  
　　昨日下午二時許小東門外大街通俗槽坊因與櫃上買客細故口角外間誤爲盜刦播傳遠近實則並無其事 
[撞損汽車之處罰]  
　　某洋人昨至法公堂訴稱侍者周順生乘商人出外時私將汽車開駛因其不諳司機致將機器撞損故此扭案請求訊究詰之周順生供洋東時着民人洗滌汽車因在車房内作事不便故將汽車開出不知如何機器損壞並非有意求宥中西官判周罰洋二十元如無力繳洋改押二十天以儆 
[處治擲包匪徒]  
　　擲包匪徒徐洽生前在法租界串同黨羽施其伎倆圖騙行人陸二寳銀洋被陸察破鳴捕將徐拘入捕房和解法公寠請究先由捕頭禀稱原告因有要事巳往外埠故不到案詰之徐供民人實受在逃某甲之愚求恩寛宥中西官判徐押三天期滿逐出租界三個月以儆 
[混兌僞質小洋]  
　　昨日上午有某甲至西門外萬生橋附近新和泰烟紙店以鉛質小洋兌換銅　當被店夥察破鳴警到來將甲拘送二區警署當在身畔抄出僞質小洋二三十枚杜警正以若輩在巿行使僞角實爲有害商業立即傳到該店夥備文將甲押送警察廳發送司法科訊辦 
[索討欠欵之衝突]  
　　賈元生前日在閘北某茶館向錢阿巧索討欠欵互相爭論詎有隣座茶客張四上前干涉致起衝突賈之腰部被毆受傷當由四區一分所崗警將三人一併帶署轉解司法科段科員判移地檢廳核辦 
[女兒不回之追究]  
　　嘉定婦人顧羅氏住居虬江橋壽德里前日扭婦人劉李氏王生妹至閘北五區一分所控稱伊女由劉王二婦帶往紗廠做工現巳三天不回請爲追究經孟署員研訊一過飭解司法科段科員判移地檢廳訊辦 
[劣孩串同圖竊]  
　　劣孩湯阿虎冷老忠同至廣東路五百七十五號門牌某店内串通圖竊被捕查見一併拘入捕房前日解送公共公廨經中西官訊實判兩孩各押改良所一年 
[無賴摸竊皮夾]  
　　無賴錢寳生在南京路摸竊行人宋庭良身畔皮夾内儲現洋三元三角圖逃被宋察悉鳴捕追獲拘入捕房前日解送公共公廨經中西官訊供屬實判錢押西牢一年期滿逐出租界 
[巡捕被人兇毆]  
　　羅士雲前日在新閘卡德路不知何故將靜安寺捕房一千二百二十二號華捕兇毆致被拘入捕房押候解廨訊究 
[養狗不捐執照]  
　　北京路一千一百零八號門牌紹興人周鴻興蓄有一犬未向工部局捐領執照有違定章被九百九十三號華捕查悉歸禀捕頭請廨出單傳訊 
[雉妓在途拖人]  
　　雉妓王阿媛陸老三張阿五王二寳王老三等因在南京路一帶拉客被捕查見分别拘入捕房捕頭飭各存洋五元保出聽候公堂傳訊發落 
[印捕查獲贓賊]  
　　甬人蔡寳庭前晚至北河南路六百零九號門牌樂秀庭家竊得衣服等件携贓逃出被二百五十三號印捕查見即將人贓帶入捕房押候解廨請究 
[乘坐脚踏車違章]  
　　江北人曹時明在虹口西華德路乘坐脚踏車走錯路線有違定章被二百九十一號華捕查見將曹連車帶入捕房禀明捕頭飭令存洋保出聽候公堂傳訊 
[被訴人傳案交保]  
　　徐占元在公共公廨控沈其祥不理代賬等情前日由探將沈傳至公共公廨請示中西官諭令交保候訊 
[扒手禁押兩月]  
　　竊賊楊寳林前在法租界内摸竊胡玉廷身畔所帶銀洋十二角圖逃胡即覺察鳴捕人贓並獲帶入捕房昨解法公堂先由原告禀明前情請究詰之楊供認摸竊不諱判押西牢二月以儆 
縣公署批示兩則 
[黄學圭爲遺失印識請求補給由]  
　　黄裕生於前清光緒二十六年出立活賣契一紙附交光緒二十二三年黄壽卿户糧串二紙道光元年藩契一紙當時活賣契内不載糧串藩契而載印識紅契業户黄壽卿字樣遂致贖回之時向索印識紅契並致法公廨訊判之時無人證明藏匿印識紅契之事不知黄壽卿係咸豐五年四年之户名旣於黄壽卿原名承糧尚未過户即原田尚未轉賣安得另有紅契其爲附交道光元年藩契誤作紅契無疑至附交黄壽卿之糧串原有縣印契内不載糧串而載印識其爲印識卽印串之誤亦屬無疑否則印串藩契之外果有印識紅契同時附交何以契内不載附交之印串藩契也所請補給印識未便准行此批抄件存活賣契一紙糧串兩紙藩契一紙均發還 
[單薇莊爲遺失田單請求備案由]  
　　據稱田單遺失四十餘年無原單發現聲明歷年承糧並不聲明歷年如何管業究竟原地有無糾葛亦未聲叙至稱取具保證各結亦未同送未便准予備案此批手數料發還糧串報紙存 
淞滬警察廳批示三則 
[蔡錫臣批]  
　　據呈袁金福勒索騷擾各節如果實有其事儘可隨時報警解辦初無備案之必要仰即知照此批 
[郭少南批]  
　　呈單均悉仰候飭探將姚桓卿傳提到案訊明核辦可也此批 
[季紹康批]  
　　據呈巳悉案旣和解姑准免傳此批 
來件 
[請願政府設廠自製牛痘苗稿]  
　　民國七年六月十四日青浦縣議員衛家壽呈爲呈請籌辦自製牛痘苗廠以保嬰命而塞漏巵事竊維行政莫重於保民保民必先乎保赤嬰兒出胎後第一危險機關厥惟痘症天然自出者名天花十殤四五取他兒痘疥納入鼻孔發者名鼻種百殤四五至七八不等前清嘉慶年間西醫以牛痘一法傳入我國時有廣東紳士邱熹等首創設局施種輾轉傳佈各省應種者百無一殤迄今百數年全活嬰命巳難數計無如中國舊習難移現惟繁盛城鎮知識較優者固巳盡改牛痘而鄉僻巿集仍堅持鼻種至子若孫一殤再殤而不悔其改種牛痘者僅十之一二焉平均統計約每年每縣痘嬰三千餘口内佔鼻種有二千餘口以百殤四數計之共殤八十餘口若合江蘇六十縣計則殤四千八百餘口合全國計則殤十萬餘口矣豈不深可痛哉考東西各國皆設專廠自製痘苗以供全國人民之種并定有痘律凡嬰兒出胎滿七十日者即迫令種痘其分種期限地點預爲指定宣佈莫敢或違種畢各由醫生填給證書以憑查驗誤期漏種者處其父母或管理人之罰金是以全國無一嬰不種牛痘卽無一婴因痘而殤者乃我中國執政諸賢未嘗不關懷民物凡各省水旱兵疫之災無不惻然動念立沛恩施而獨對於嬰兒種痘一事歲殤十餘萬口之多習焉不察國民能無觖望歟更可懼者現在中國所種牛痘之苗皆購自外人萬或邦交稍沮斷絶交通苗將焉取即不然價增數十百倍購者種者其何以堪是無異中國數百萬嬰兒之命均握在外人掌中倘非急早設廠自製痘苗將何由而爲嬰兒保障計耶夫苗能自製卽不受制於人而後可全國盡改牛痘無一嬰或殤焉而後可中國每年數十萬金錢不復飛入外洋焉豈不上體天心下順民意爲民國第一善政乎哉抑又聞之前清宣統末年法國政府勸告我國自製痘苗并特贈製苗機器全部值銀甚鉅現置天津公園可見痘苗之必當自製自制且不甚難彼鄰國政府保赤之心且推及於我矣我國顧不欲自保其赤也可乎民研究牛痘性質理學并在鄉施種巳十有八年略知底藴是以兹特來京陳述管見並附說帖爲全國億萬嬰兒請命伏乞鈞部察納速派賢員籌辦自製牛痘苗廠旣保嬰命又抵漏巵功且不朽謹呈内務部總長 
　　謹將設廠自製痘苗並令全國盡種牛痘等作用說帖呈請鈞鑒 
[一擇廠地]  
　　爲牛身上製出痘苗分送各省之便利計必擇牛多易買機器易修水陸交通之地似惟上海製造局附近最爲適當 
[二聘技師]  
　　現查中國所種牛痘之苗皆買日本所製因價較英苗賤至五倍之故惟考英苗製法完善非日本所能及我國取法於上則技師當請英人 
[三招學習]  
　　取材異國本暫時之計應俟苗廠建築完備技師聘定後即招中學以上學生數名到廠隨同技師學習製苗及關於牛痘一切科學俟學成畢業後酌給月薪充當本廠職務遇凡邊遠各地應須分廠時即充技師 
[四明種法]  
　　種痘關係嬰命豈容孟浪從事宜徵集中西各醫院醫生將牛痘未種時之如何預備臨種時之如何手術旣種後之如何防護及各種變症之如何醫治方法編緝標本印發各省醫生種户一體遵照或并由敎育部編成牛痘國文課本或詩歌散給各省初等學校誦讀以開民智而重衛生 
[五定醫額]  
　　每縣官牛痘局醫生應暫定大縣四名中縣三名小縣二名爲額由知事委任每年三四五十十一五個月開期施種不足額時由紳士五名以上介紹送縣請補經知事交官醫生隨同施種學習手續完善方准補額均以本縣人爲限 
[六分區種]  
　　劃每縣城鄉爲八區或十區每一七兩月各由區員查造凡出胎滿百日以上應種痘嬰表册送縣轉發官醫局核明嬰數分定各區種期報請苗廠預配痘苗郵送到局後請縣出示傳種並預發每嬰傳單俾各遵照期限母許遲誤凡痘嬰種畢由醫生各給證書以憑查驗 
[七定痘律]  
　　查東西各國均有痘律凡官吏痘報不實醫生施術非法痘嬰誤期漏種均有相當罰則中國泄沓成風罔知利害應先調查英法等國現行痘律參酌我國習慣情形核定專條公布實行 
[八禁鼻種]  
　　中國未有牛痘法之前鼻種亦救免天花之良法初創醫生功亦非淺今旣有牛痘一法較更妥善則鼻種留遺轉爲牛痘之障礙自應通令禁除 
[九派專員]  
　　事爲永遠救濟全國嬰命大政創始籌畫條目紛繁略如調查外國製苗成法與現行痘律建築適當廠屋置備完全器用及應用各種材料選聘經驗技師招生學習研究牛痘完善種法編輯成書流布全國種種手續斷非數月所能完竣必當專派熱心公益之人總理其事俾得專心籌畫順序進行二三年後當可完全成立 
[十攤公費]  
　　製出痘苗專供各省公用則此項經費自當各省公攤由地方附稅支出名正理當每縣僅洋數百元爲數甚微受益甚大况向來各縣所用痘苗無不出錢惟此後不向外人買耳當更樂從 
　　以上說略或由經驗所得或因理想所及僅舉大要掛漏實多且或言未確當難免書生空談之誚倘蒙採擇實行時應須詳備章程及預算細表政府不乏賢能斷非草茅淺識所能盡也合併聲明 
　　批呈悉查痘苗必須自製不惟關係嬰兒生命亦可藉塞漏巵該公民呈稱自製痘苗及種痘方法具見熱心公益殊堪嘉許本部現於製苗事正在研究籌辦所陳各節應即留備採擇可也此批 
雜評二 
[發行金券（訥）]  
　　此次發行金幣券事在當局所持重要理由其一當此銀貴金賤之日發行金幣券可免除現在未來因價格變動而生之損失其二利用時機使銀本位漸移於金本位而後改革幣制有所着手以情勢言之此兩種理由固甚正當無可非難之者然而據京中傳說則又謂另有作用其利將不在我國而亦與我之改革幣制無關然則究竟此事實際上之利害何如乎實行之後與我商界之影響又何如乎皆非今日所敢預言者 
　　然而今日滬商巳盼望發行矣將來果不失望否則惟有視當局進行之手段何如耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[南征賦以飛蛾撲火自燒身爲韻] [  秋夢]  
　　一昨報載天津會議兩張倪等巳議决對南作戰然則某經略使日前雖有不欲南下之表示今亦巳改變其方針不惜以非金石之身而自投烈火中矣雖然某使有新鑄二斤半之金印可鎮邪火又有新納如花似玉之如夫人可消慾火則南方火德雖旺當亦無能爲患也爰揮秃管爲某使賦之督軍跋扈宣撫知幾初停征轡又御戎衣四省駐虎　之節兩番分鼠竊之肥儻敎奏凱而還對同袍猶郹體面若再輕裝而遁爭副座枉用心機喜今朝一面獨當井底蛙作威可怖憶曩歲三湘大敗籠中鳥　羽難飛一當護法軍之初起也或主力戰或主調和言戰則倪張徐之儔爲最言和則李王陳之屬居多段爲主戰中堅言下責由我負馮爲主和首要心中莫奈伊何此也誇運腕獨靈勢成百足彼也聽息肩一語愁鎖雙蛾』於是某黨則見利侵吞尋仇報復恃東北之餘假斥西南如異族藉武力則位餌曹張爭首座則部成安福征湘時將一載民盡瘡痍平粤期限二週兵何神速憐渠北派儼然效羣犬之爭視彼南人真可作流螢之撲』假使絶徑停驂順風轉舵時局早致和平條件必求安妥守中央地方之權限將帥不復稱兵視南疆北鄙如一家官吏咸知悔禍災連幕燕常防棟宇將焚殃及池魚早懍城門失火』則何至悍將披猖武人横恣衆習鑽營羣工趨避遇外侮則縮首如龜見内爭則熱心附驥然而慕榮名而畏實禍空爭燕子之巢（此指請設行署言）多慾念而乏雄心徒戀魚兒之餌想斯人倚紅偎翠此去無聊笑幾輩屠狗牧豬其來有自』從此銀盔冠首金印縣腰刀劍光爭日月旌旗高蔽雲霄將軍本魏武子孫賴祖德殊勳可建經略乃袁皇驍將竭臣力舊恨能消定敎地絶人蹤致婦孺聞聲皆怖自信身爲神護非金石入火難燒』嗟嗟内憂未巳外患相仍參戰未臨西域併吞須懍東鄰嘉兵不祥莫漫效鷹鸇之逐止戈爲武何可作鷸蚌之爭七十萬旣入腰纒巳分他收買兩院之費億兆人一齊額首且保此昻藏九尺之身（曹交九尺四寸故云）㈤ 
家庭常識 
[蚊烟灰與西瓜皮] [  黄華]  
　　紙捲蚊烟之灰可勿棄去積之旣多可藥蘿蔔菜上之癩蟲（但用燥撒）又西瓜皮無論多少置之甕中任其臭爛如蘿蔔白菜發生癩蟲者可將此洒之蟲即除滅有園蔬者其記取之 
[荷葉癬聖藥] [  讓竹]  
　　夏令兒童面部患荷葉癬者甚多侵淫亦易治之之聖藥當推稻壳油以之搽上兩三日可愈於未搽之前須用熟水洗淨方有效製油法用碗一碗口蓋以紙用糊密封其周更用針剌孔於紙蓋殆徧然後取稻壳（糠）滿堆紙蓋上引火自其頂上然之燃至碗上之紙蓋欲燃未燃之際即傾去其灰燼揭開紙蓋油出碗底但稻壳燃燒碗易致熱碗熱則油不能多得若預以盆盛冷水置碗水中以減其熱度便得 
[刀瘡藥] [  惕厂]  
　　取桂元核曬乾研末貯以磁瓶可爲刀瘡藥之用 
[五色落花生] [  黄温如]  
　　余家嘗以喜事所用之紅綠花生種諸園中而所産出之花生概爲紅者綠者與新用洋紅洋綠所染無異且巳爲天然顔色不可洗脫矣次年即以所産出花生再種之則其色較上年稍淺再次年又種之則其色又淺及至第四年所産出之花生乃爲白色甚以爲奇紀之以供植物學家驗究焉 
牧業須知 
[鷄病之治療法（三）] [  朱呆]  
　　㈢卒倒病卒倒病者卒然倒斃之謂也人之中風猶鷄之卒倒病之重大巳可概見 
病原 
　　發生此卒倒病之原因由於體内之脂肪太多而運動不宜或天氣驟熱血液逆流充貯腦部即爲發生此病之主因至於誘因則與大同小異兹嫌太繁故不贅述 
病症 
　　健全之鷄本頗活潑轉瞬間而冠色變紫舉動滯呆不三分間巳伏地不動再經十數分間巳一命嗚呼矣 
治療法 
　　方初發病之時亟宜爲之捉起用尖利之刀將翅下之大靜脉管破開少許使之出血所出之血色帶紫黑且以多出爲妙旣破靜脈管之後繼用生明礬化温水塗抹其創口可也 
㈣赤痢 
　　赤痢一症起於外界之微生物侵襲雞腸而起斯症惟微生物之侵襲雞腸乃其主因飼料汚染乃其誘因也 
病症 
　　當斯症之初起也不過舉動遲呆食慾減退而巳迨一二日後體力不支即起洩瀉又經二三日則病勢方盛之時往往頭垂頸縮兩翼不展兩眼緊閉不思食祗思飲排泄物中非但稀薄且混血痕再過此症狀而見排泄物中有魚腸狀之粘稠物時則將死之預兆也 
治療法 
　　㈠健全雞與病雞隔離分居㈠舍内當用石灰水消毒㈠用胡椒一錢五分甘薑二錢肉桂一錢丁香三錢研細而調合之搓之爲丸若梧桐子大每日分三次使食每次食六七粒及病旣愈則當注意於食料之易消與否及飲料之清潔事宜以保其將來之健康（未完） 
集益錄 
[種菱說（六）] [  章震福]  
　　菱旣採後其菱苗在水中者亦可出賣吾鄉恒有人携舟而來不論舟之大小每船約制錢二百文據云買去堆爛糞田甚肥 
　　出賣菱苗後各家聚資酬神唱戲約兩日雖以有用之錢作無益之費然辛苦幾及一年祗此一二日歡會亦所應有惟賣菱苗之錢不足必捐正欵以足之似可不必 
　　當菱苗初長之時其苗尚嫩不著根而浮起者漁人每撈起出賣可作飯菜之用味雖不佳然當油膩滿口之時取一二箸食之亦甚清肅農家恒以之下飯可以見其儉風矣 
　　此外又有莖苗甚瘦葉亦不肥結菱甚小四角尖銳如剌無人栽種自生自長杭人呼爲剌菱湖人呼爲野菱漁人恒搜采煑熟出賣肉甚積實味不甚佳江北貧民之來湖者恒磨粉以充饑亦不可視同廢物而棄之（完） 
短篇小說 
[言情短篇賊媒（二）] [  瘦鵑]  
　　先前他原有個情人呌做安東奈皮萊司曾在大學堂畢業學問出衆品行很高不道也生就了一副怪脾氣竟撇下了如火如荼的前程去做那隂冷清淨的敎士除了皈依上帝熱心傳道以外再也没有旁的意念到此一個熱烘烘的女伶和一個冷清清的敎士那裏還能合在一起只索打破情關各走各的路了愛麗絲生性聰明又天賜他一副傾國傾城的美貌一進了戲園居然轟動一時他那歌喉舞態一時無兩那時他巳改了芳名喚做加斯德妮桂姑娘凡是倫敦的人幾乎没一個不知道只消他一登場就好似吸鐵石吸鐵的一般把倫敦人都吸了過來華燈剛上巳黑壓壓的擠滿了一屋子到得歌喉一轉台下早把無數的花球花圈抛將上去險些兒把他葬在香花之中那拍手讚美之聲更沸反盈天直要震破了戲場震動倫敦一巿那些有名的新聞紙上也天天做了戲評連篇累牘的稱讚他愛麗絲先被虚譽心鼓動着甚是得意只天下的事往往絢爛之餘歸於平淡他在熱鬧中厮混了好久便漸漸兒咀嚼出靜中滋味來瞧着這歌臺舞榭中的生活就漸漸兒覺得厭煩了那時他一見安東奈皮萊司的名兒出了一會神一寸芳心頓時回到五年以前記得一天在五月中正是烏啼花落的暮春天氣和安東奈同坐在小園裏一株楊柳樹下這當兒他巳進了戲園安東奈也去做了敎士一片愛情不知不覺冷淡下來就把從前安東奈送給他的一個戒指兒卸下還給安東奈道東奈吾的心巳變了不願意嫁個敎士如今吾巳做了女伶過的是繁華日子往後再也不能苦守清貧做你的老婆東奈我原很愛你只也不肯爲了一些子愛情抛却我一輩子的幸福請你原諒我呢安東奈却把那戒兒放在桌上悄然答道旣是這樣我也不能勉强你從此以後我們不但不成鴛鴦反做分飛燕子了（未完） 
 
 
 

Page 15

 
 
   
 
 

Page 16

 
 
   
 
