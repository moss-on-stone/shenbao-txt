# 1917 - 217 - 4915983

 

Page 1

 
 
   
 
 

Page 2

 
 
時評 
[討劉（默）]  
　　川爲西南屏障以情形論中央必助劉然中央不助劉而曰討劉表面上固爲滇黔軍代抱不平而實則阻止滇黔軍之進兵也蓋中央旣討劉而滇黔軍猶不遵今退出川境者則滇黔軍爲不直矣乃川人不知紛紛爲川軍鳴冤交通系且代劉部辯豈不愚哉 
中央與西南雖各走於極端然西南日言出兵日言征討表面上極爲憤懣而實際並未進行中央則日言疏通日言和解表面並不稍傷西南感情而實際己着着有備嗚呼中央之手段進矣 
[命令]  
　　八月十一日大總統令特任段芝貴爲轉威上將軍此令 
又令　特任陸建章爲炳威將軍此令 
又令　特任江朝宗爲迪威將軍此令 
又令　任命李長泰爲步軍統領此令 
又令　任命王汝賢爲陸軍第八師師長此令 
又令　馮耿光授爲陸軍中將此令 
又令　江蘇省長齊耀琳電呈淮揚道道尹左杕周　子免職左杕著免本職此令 
又令　任命王曜署理江蘇淮揚道道尹此令 
又令　江蘇省長齊耀琳呈徐海道道尹李慶璋請予免職李慶璋著免本職此令 
又令　任命段母怠署理江蘇徐海道道尹此令 
又令　任命鄭浩爲潮海關監督此令 
[専電]  
　　北京電和使向汪外長質問宣戰後川滇等省之德僑能否完全負責汪答德人果無法外行動政府自能負責（十二日下午四鐘） 
　　北京電明晨尚須開一次正式閣議齊赴公府將宣戰案發布（十二日上午十二鐘） 
　　北京電今日下午五時協商各公使在法使館開關於我國宣戰問題之會議至七時散内容極重要（十一日下午十一鐘） 
　　北京電討劉事今又議及决俟川中覆電到始實行（十一日上午十二鐘） 
　　北京電銀團先交一千萬元政府擬請作爲特别借欵不在一萬萬元之内因若認爲先交一部則有必須借其全部之義務云（十二日下午十一鐘） 
　　北京電谷鍾秀來京有事與政府接洽馮訂明日傳見（十二日上午十二鐘） 
　　北京電辛丑案約一部分可望修攺（十二日上午十二鐘） 
　　北京電湘人來電反對傳良佐（十二日上午十二鐘） 
　　東京電本月上旬日本對外貿易輸出四千八十七萬八千圓輸入二千三百七十三萬三千圓輸出超過一千七百十四萬五千圓一月以後輸出超過共計三億三千八百八十九萬圓 
[外電]  
　　北京電對德宣戰後應行諸事當局現嚴守秘密聞昨日内閣會議曾討論下列各節由多數閣員贊同（一）德人之商業與代理事宜均令中止（二）德人所有之軍械武器一律没收（三）看管德人限制其行動自由且令遵守中國法律（四）稅關禁止德貨入　（五）稅關與其他行政機關所用之德人均中止其職務（六）没收泊於中國各港之德船據華字報戴稱德商近圖藉華人之助力將德國商行攺爲中德合辦政府因宣戰在卽故己草擬禁止此種舉動之規則（十一日） 
　　北京電昨晚模範監要犯十二人反獄殺死衛兵一人刺傷獄長旋拘獲四人餘八人逃逸無蹤現由軍警嚴加緝捕聞有三人己入鄕間獄長傷勢甚重（十一日） 
　　東京電英政府在日本訂造之船二十三艘今第一船載重萬噸己由川崎船廠造成將於星期一日在横濱交納第二船不日亦可竣工預料至明年六月間全數可以告成（十一日） 
[以上路透電]  
　　北京電和蘭公使近向中國外交當局質問對德宣戰之後在雲貴四川等處之德國人中國政府能否負責保其安全籌語中國政府答以無論如何當負充分之責任（十二日） 
　　漢口電王督軍爲此次南此問題事甚切迫擬連湖北湖南江西安徴江蘇浙江福建七省聯合防備己分電各省督軍求其同意矣（十二日） 
　　漢口電湖南軍人派反對北洋第二十師駐紮岳州有聲言以武力拒絶之報（十二日） 
　　南京電聯鯨軍艦前充長江下流警備之任兹己於昨回寗椗柏下關（十二日） 
　　南京電代理督軍齊省長捐廉一千元賑濟直省被水災民（十二日） 
　　東京電俄國政府允將西比利亞及樺太之礦山採掘權給與美國等關於俄美兩國之間近來迭有種種風說今俄政府爲除此等疑惑正式通告日本外務省辯明俄美之間並無此等交涉更無訂立契約云云（十二日） 
以上東方通信社電 
[戰電]  
　　巴黎電今日下午公報云法軍仍在比境前進夜間佔據比克斯旭特東面與蘭桀瑪克面面之田莊數處並獲機關槍數架德軍在聖康丹北境法葉地方廣一基　邁當之陳線進攻爲法軍砲火擊潰受創甚重僅在中央佔據法軍前鋒戰壕一小段（十日） 
　　倫敦電英國陸軍參謀部戰略總裁摩里斯將軍　西境戰事進行遲緩乃因天時不佳之故而德人别指爲英軍攻勢之失敗昨日德公報云及尼曷卜爾英軍攻擊一役僅屬小襲擊摩氏又論及仝中戰事謂七月三十一日天氣雖不佳英飛行家仍在戰線十八英里一帶與敵軍交戰百餘次之多東境俄軍近數日内退走較前爲緩此或非因俄軍加力猛禦之故大約乃因德軍己前進九十英里今所抵之地路軌闊狹不一輜重援兵等運輸不便所致（十日） 
　　羅馬電公報宣稱意飛機於星期三日夜間以炸彈擲擊奥國波拉港之艦隊與兵工廠共鄭用炸彈八噸有奇諸飛機均安然飛回（十日） 
　　紐約電據秘魯里瑪來電謂德國願將擊沉秘魯貨船洛頓號一案交捕虜品裁判所判斷秘魯政府不允謂德國擊沉該船毫無理由必須賠償損失云（十日） 
　　瑙威京城電瑙威政府前請歐洲各中立國參與瑞典京城社會黨大會己接覆電贊成此舉足證歐洲中立國之地位自美國加入戰團後日見難處（九日） 
要聞一 
[東京通信（三十三心危）]  
　　日紙之中國時局觀 
對於宣戰闊題之日本一般普通所見巳略述前信今兹所爭之問題旣巳决定於是日本之論調有二種焉一日讚美二日嬉笑讚美者之言曰自與德國宣戰以後中政府得以没收德人在華所有種種權利并可得聯合國經濟上之援助而於内政上可大爲活動而自聯合國方面言之則各中國絶大之軍夫供給是雖與戰鬭員不同而其爲助於聯合國則不啻一隊生力軍也此外如德人在東亞之勢力盡爲除去使聯合國無東顧之憂専盡其力於歐洲戰場則暗中之爲助於聯合國者實不得云尠也故中政府目下雖有無條件宣戰與不加入之宣言然如上所言實爲　來必經之路徑也嬉笑者之言曰中國旣　實力與德交戰　無　力以助聯合國非但不能爲助反借宣戰之名求得聯合國經濟上之援助此種　戰法實爲滑稽之尤者也况南方反抗海軍獨立今日雖未大熾然久且爲其大患故段内閣出其迅雷不及掩耳之手段以决定宣戰問題博聯合國公使之歡心供其壓迫南方之具耳云云 
至於南方之形勢據日人觀察以爲自孫文唐紹儀程璧光等　會廣東迎黎總統召集舊國會以思組織新政府於廣東以來爲時巳久矣乃不見有若何之舉動者一由段總理勢力方盛陳炳焜陸榮廷等所以未允其出師也一則以西南各省自第三次革命以來財政困乏元氣未復北伐既不能出發組織政府自非易事也然近報李烈鈞吳景濂王正廷等於三日乘諏訪丸赴廣東而岑春煊亦己於二日自上海出發南行之報喧傳報紙則廣東新政府之組織其將出見乎然由各方面觀察之或然或不然也所謂不然者蓋謂宣戰旣巳决定德人將悉以將爲中政府没收之財産獻諸南方借爲復仇之計此說或爲事實亦未可知然南方爲是而動則不啻自殺也故或不然也所謂或然者以中國人之性情苟爲利己則無不可爲之事今旣有德人爲之後盾則或乘之以思小逞亦意中事也然究以衆寡不敵久必自敗也云云但此僅爲日人觀察之一斑南人實情或别有所在也 
[北京特别通信（一百四飄萍）]  
（八月七日） 
　　七日之國務會議 
　　交行借欵之眞情 
　　位置問題與政潮 
　　帝制犯難邀特赦 
愚於前月三十一日曾以對德宣戰問題爲種種預言（通信一○二）今且一一見之於事實其宣布日期經前次國務會議議决定爲下星期一（十三日）愚昨日己有電告近頃所忙碌者惟預備各種手續而巳今日（七日）星期二國務院例有會議關於外交問題詳細内容未可明記以愚所知則亦爲宣戰前後之手續也且略陳之而守其一部分之秘密 
（一）處置德奥僑商案宣戰案發布而後其實際雖屬宣而不戰但處置德奥居留我國之僑商乃目前急須解决之辦法也今日所討論者共有兩種提案一爲陸軍部所提出者乃以英法處置德奥僑商辦法爲藍本蓋大體主張輸送歸國二爲内務部所提出者乃以日本處置德奥僑商辦法爲藍本蓋大體主張令其處於我國監視之下最後决定聞係採用日本之辦法英法與德奥相近利在輸送歸國以免監視之勞日本與德奥遠輸送不易無寗爲之監視理勢則然我國情形與日本民自以採用日本辦法爲適當惟我國警察之程度稍與日本異耳 
（二）處置德華銀行德華銀行雖非號稱德國政府所組織然自復辟問題發生而後該銀行商業而兼含有政治之臭味己爲社會所喧傳故今日特加討論處置該銀行之辦法聞所决　者宣戰之日先派員爲之清理如資金之屬於德國政府者當然應爲没收屬於商人之資金則依舊爲之保管僑商之有存欵者可由代表該國在華利益之公使（如荷使）代爲函請每月支出正當必需之生活費銀行機關依然存在愚聞我國大老存欵於該銀行而未及提完者頗爲不少其患失之痛苦不知何如 
（三）電查奥國在華人數德國居留我國之人數共二千七百餘前次業經調查今日又電令各省報告奥德居留我國之人數 
其餘尚有裁判問題俟下次會議决定再對於内政上如四川兩廣等問題略加討論下午一時遂散（近日當有臨時會議）此今日閣議之情形也 
關於借欵問題當衆說紛紜之際愚於本報通信曾略揭其大槪（通信九十九）以交通系人物於借欵一途向爲活動交行借欵必先政治借欵而成立乃爲不易之理近日所得消息日人西原氏果有電來此項交通銀行之借欵二千萬元己可以成立且不久交欵矣惟外間因相傳研究交通兩系内有暗潮（其眞相詳於後幅）遂有財政總長對於是項借欵不肯簽之說蓋似是而實非此次交行借欵之抵押品確爲政府所還於該行之國庫證劵（外傳某項鐵道合辦非是或另有一事）在總理方面以爲政府積欠該行之欵今該行不必素還現金惟還以許多紙片之國庫證劵而財政總長之意以交行借欵其抵押品旣爲國庫證劵是分其借欵之一部份以活中國銀行亦屬情理中事蓋中國銀行明明代理國庫之機關也然曹潤田則期期以爲不可且曰中國銀行而欲借欵不防如法泡製某可以効勞此事猶在磋商之中其詳情有待續告所謂交通銀行借欵之眞相如是 
愚於此機會更將一述研究交通兩系暗潮之說所由來矣此次新内閣成立研究派登臺交通系復活而爲之首長者則爲北洋派中之一人兩系居於此一人者之左右研究派如文學家交通系如資本家各有所長各有所短勢不能無所競爭惟段總理之意對於兩派却無歧視資本家與文學家競爭之結果其優劣當俟將來而始見此在理論應然雖然競爭云者豈政見之謂哉位置而己飯碗而己論者謂數年以來之政潮無一非因人的問題而起愚以爲名詞太雅簡直言之曰（飯碗）可耳是人非人尚欵問也最近之所謂暗潮者亦復如是且所爭不多只差一兩個飯碗如官制上財政次長有三四人卽無問題稅務監督有三四人亦即無問題今不幸財政次長己無餘缺崇文門稅務監督又不得不舉以畀新來大總統之隨員張君調長（明後日可發表）於是交通系中之某君乃大絶望興風作浪實其失意以後之可憐舉動愚殊爲之憫也關於崇文門稅務監督之爭競尚有可以說明之一段秘密其初欲嘗此一臠者有甲乙丙丁四人張調辰之資格以有馮大總統面子實居第一（失敗者即不錄其姓氏以免有害名譽）其在有某乙者知張己得此美缺自己競爭業己失敗不如索性見好於張彼時張尚在南　某乙乃致一賀電謂余己從旁爲我公設法此缺非公莫屬誰知張在南京早己得他方面之報告矣遂故意來電拒絶不就某丙知其内情亦與某乙同其熊度不再從事競爭惟最可憐之某不知底藴尚復再三託人關說非此不可而研究會　掌財政者竟以此　終屬於 
 
 
 

Page 3

 
 
張調辰某下遂怨恨至於極地此雖瑣事愚不憚煩爲述一二蓋此即我國所謂政治之眞相也 
最近又有可以注意之一事即所謂特赦洪憲帝制犯是也聞現己縮小範圍先及於梁士詒周自齊朱啓鈐等三人己有曹錕等爲之呈請殆以此次討逆有功爲理由前次之逆若以今次討逆而免不知今次之逆須待何時有逆發生而始可免愚之此問實滑稽也惟聞司法部林總長之意如果將近實行必以此提出國務會議此案能通過於國務會議與否實爲欵問或不免又與政潮發生關係乎今以發信時間巳至不能詳記請讀者先加以注意可矣 
[召集臨時參議院停頓之消息]  
　　臨時參議院旣爲總統總理所贊成又爲國務會議所决定各省督軍等贊成之電亦有十數起現在對内對外頭緒紛繁據政界人之意臨時參議院己至召集時機而猶遲遲未發表者不外以下三種原历第一西南方面第二組織方法第三將來權限西南各省如陸勞廷陳炳焜譚浩明唐繼堯雖對於中央方面力主調和而於臨時參議院則始終無正當表示且陳炳焜最近猶以黨人激烈請中央恢復舊國會以緩其勢之電報然中央之意仍欲與陸陳接洽妥協以免激生事端蓋欲得美滿一致之結果也此事方在進行故召集遲遲此爲第一原因參議院組織政府己定由每省派員不必用其他手續惟近又有一派人以此手續雖屬簡捷但與代表民意四字相去太遠主張利用現在未解散之省議會由其中互選議員以爲臨時參議院之參議員者主張此種辦法者以爲如此可以減希反對者之氣力怛各省省議會議員仍不能盡滿當局之意究不如各省派人可以省却現在將來許多煩惱故緩和派之主張終必不能見諸實聞最近己决定由每省派五人組織之惟各省所派之五人須與中央經一度之商榷此卽外間各省派員由内務總長審查資格說之所由來也中央此等用意亦係爲籌策萬全一勞永逸之辦法惟此舉亦費商量召集臨時參議院發表之遲遲此又爲一因至臨時參議院之權限一層一派張修攺國會組織法又有一派主張擴張其權限者此點不能不與各省及各要人俓一番之一商榷此爲召集遲緩之第三原因云 
[西南要人最近態度]  
　　粤中大吏昨有一電拍致南寗陸使内容係詳告程璧光率各艦隊抵粤情形並請陸尅日啟程東下主持大計又查海軍總長程璧光抵粤後當道曾將第一艦隊各艦長姓名電逹陸使兹奉電覆以程總長率艦南來百粤人士同深歡忭榮廷兼程東下江日己抵南寗把晤之期當在不遠謹先電復藉表歡迎云又省議會前日議决派委代表前赴桂省敦速陸使回粤一節曾紀　端聞國會議員昨在招待所磋商對於此議亦表贊成巳舉定鄒海濱鄧家彦等數人赴桂速面陸使回粤聞定期月内即偕同省議會代表啓程出發又聞陸使于二日曾電陳竟見其文云急長沙譚督軍雲南唐督軍貴陽劉督軍叙州羅將軍廣州陳督軍南寗譚督軍鑒義密組公巧（十八）勘（二十八）卅各電均悉汪谷諸公電陳議甚高極所欽佩鄙意尤以解决總統問題爲先務之急頃己迭電呈請黄陂復位蓋總統位定則紛爭自息其他各事方能順序措施黄陂未復位以前愚意諸事均緩置議諸公卓見若何専賜明敎榮廷匀印 
唐繼堯於一日電致西南數省文曰魯潯州陸巡閱使南寗譚督軍廣州陳督軍貴陽劉督軍長沙譚督軍鑒組公勘電敬悉召集臨時參議院當　會解散之被繼堯頗主此義惟現國務院以非法組織斷難承認召集參議院此時直不成問題法律爲立國根本有牽就則禍亡相尋望諸公一致主張從根本解决不勝企禱繼堯叩東（一號）印 
唐紹儀由汕搭商輪回香山唐家村後昨孫中山以海軍各艦陸續來粤行將集齊而國會參衆各議員亦己紛紛抵粤海軍程總長今己到粤國事早應從速决定特解决辦法商由督軍派艦前往香山迎接唐氏來省以便壽商一切陳督軍深以爲然即面着江防司令派出江漢兵艦駛赴黄埔聽候派員同往迎接聞孫中山即請參衆院議長吳景濂王正廷及張繼汪精衛胡漢民併海軍督軍省議會各代表乘坐該艦往迎約一二日便可返省又孫氏自海軍第一艦隊抵汕擬於榆林甲子象山等港擇定地點爲海軍根據之所並於潮汕崎碌等處設局屯煤爲名艦燃料之用兹程總長以海圻海琛等艦吃十餘尺水軍港水量淺者决不足以迴旋非率艦員親往查勘頗難指定現定月之十日乘坐飛鷹兵艦親往查勘 
[粤東歡迎海軍再誌]  
　　四號下午第一艦隊有三艦入口各節己誌前報程總長林總司令所乘海圻座駕艦及諸艦等爲風色小阻以故至五號早始抵黄埔故歡迎大會亦攺爲六號舉行是早卽將會場整備一切場地蓬廠寛宏占全東園之過半數中列廣廂一巨座爲受歡迎人列座位次對中座之兩旁爲軍樂隊而軍界省議會座次之復次中座之兩旁爲軍樂隊而軍界省議會座次之復界位之後十時許各界列位己有人滿之患十二時會場幾無隙地可容足十二時半有一女學生大隊整步而來前面道以巨旗一面大書帡幪民國四字國旗與學校旗尾之而趨可五十餘人蓋廣州織業傳習所之女學生隊也隊後有童子軍一大隊穿黄色軍服人持長棍一枝排立場中中路以止阻行人移時軍樂鳴總長曁諸受歡迎人至矣程總長林司令諸將校尉穿尋常之海軍衣程總長服海軍上將軍之制服入中座進後堂數分鐘奏軍樂與會人皆起立受迎人乃入座趨長正座右爲孫中山陳督軍次之陳炯明馮自由胡漢民吳景濂王正廷張開儒林虎張繼魏帮平等皆次第位於左行李烈鈞後至陳炯明讓而坐之汪精衛則次於左行之後右爲林司令朱省長次之海軍諸將校皆列右行主席人爲謝己原議長宣佈開會理由振聲於衆前曰今廣東萬萬有衆開歡迎大會歡迎海軍總長程先生及第一艦隊總司令林先生與諸將校程總長率海軍宣言獨立其所主張想大家早己聞敎矣今程總長惠然蒞止與孫先生陳朱兩大吏曁西南各省軍民籌商建立眞共和政府之大計此一着關係吾中華民國死生興亡之機其體大其任重也今紹介程林孫三先生與萬萬有衆一瞻神字以結盛會焉云云各界代表上歡迎詞首爲陸軍學會會長陳炯明致詞廣東海軍次之省議會又次之自治研究所香港商人各學校致詞又次之致詞畢程林二氏報以答詞畢程起立操京腔演說略言吾　軍人惟知服從命命擁護約法此次僞政府違背約法破壤共和非法解散國會種種違法吾儕決不公認故爲　法起見率艦南下要求恢復國會以便保全約法造成强有力之眞共和政府此則吾儕海軍之志願也今叨蒙諸公歡迎吾儕實至感激忻幸莫名敬先爲諸公浮一大白以作凱旋之預祝隨舉杯引滿與在座諸人共醉一杯衆大鼓掌並奏國樂誌慶演畢林司令讀答詞畢孫中山繼起演說是時東風吹驟雨横掃全場人聲小喧立於中座前行者受雨淋漓如束濕薪然皆矗立以聽立處未移尺寸孫中山以驟雨狂射略停小許己而人聲復寂孫乃畢其詞朱省長繼起演說李烈鈞陳督軍衆議院議長吳景濂相繼演說參議院議長王正廷演說時雨氣己過頓呈清朗故王議長有至誠之熱氣可使驟雨頓收此乃感格皇天之徴騐云云前參議院議長張繼演說聲浪最高全場衆氣亦至激昻最後主席請汪君精衛演說演畢有人呈一名刺於中座職業女學生一隊從人叢中而出上帡幪民國之巨旙於海軍作小歌以壯之遂宣告散會 
[甯垣籌備歡迎李督軍]  
　　李純來处之期尚未確定昨日巳有電來謂一俟摒擋妥當即可啟行又云行期一定即電聞外間所傳十五以前到省之消息雖未徴實然大槪爲期當不遠也此間第七十四旅長趙俊卿督署參謀王鵠臣副官魏子珍等昨日奉齊兼督　己共同乘輪前往迎接齊兼督昨又派督署副官處李處長點綴督署以及下關官輪碼頭紥以松柏牌樓綴以紅花絨字等類督署門前並裝設五彩電燈昨己着手省會警察廳王廳長桂林昨特訓令各署長如李督定期來寗務須先時籌備加派崗警藉資保衛並飭警通知各户預備國旗以便懸掛如有破濫務望更新云云此外王鎭守使廷楨　六師齊師長燮元陸軍警察陳司令調元均巳令行部下卽日預備以便新督到時齊赴下關無量菴督署西街等處沿途保護藉表歡迎噫今日寗人之歡迎李督軍如此其盛不識李督軍將來何以慰我蘇民之期望也 
[南京快信]  
　　齊兼督昨在省署召集各長官會議宣戰事宜 
李純昨電齊兼督俟部署就緒即行來寗但行期未定軍界某要人云李督軍十五日以前恐難到省 
軍署昨關會議聞爲籌備歡迎李督軍事宜 
齊兼督續派王參謀鵠臣魏副官子貞歡迎李督修築軍署監工委員趙威叔因新任督軍李純即日到任連日督飭工匠日夜趕作俾早竣工 
第六師師長齊燮元昨出六言韻示誥誡所部以維軍紀 
開赴岳州之第二十師昨又有二圑開抵浦口攺乘江輪上駛 
薩鎭冰來電將南下就海疆巡閱使職 
海軍中將李和昨偕隨員三人過寗赴滬轉輪赴粤聞爲疎通海軍艦隊事 
齊兼督昨接海軍部來電徴求江海聯防計畫以備採擇 
徐樹錚昨由滬公畢過寗轉津浦車回京就陸軍次長職 
徐州鎭守使張文生因部下不聽調遣連日兩次來電辭職 
駐防津浦南段司令劉恂昨又由徐乘車來省謁齊兼督商處置辮兵善後法聞仍未有切實辦法軍署諮議方更生前日由澄錫慰勞軍隊畢回省昨謁齊兼督擬請假北上 
陸軍巡緝隊日前陸續開赴揚州今始開抜盡淨 
印花稅處長李湛田因各屬印花銷數大減昨特派委多員分赴各屬勸銷以維稅收 
華僑現擬恢復暨南學校校長一度由敎育部委任 
泗陽縣知事汪保誠呈請齊省長於原有高等小學（校址在淮濱書院）一所外增廣二所一在崇河鄕之王家集一在陸城鄕之洋河鎭 
省警廳長王桂林昨令各警區區長嚴禁造謠生事昨在南門外槍决匪犯三名 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[對德宣戰之預備]  
　　宣戰發表之期或云星期五或云星期六究竟何日發表尚未有定然連日特别國務會議皆議宣戰時之各項辦法戰時國際事務委員會己開會四次亦商酌各部所管事務上關於宣戰之進行聞將俟一切辦法决定卽行發表且對奥問題亦必須加以商酌聞近所研究問題之中卽處置德僑一事己連開三次閣議因取法日本取法英法之不同迭經商酌至於昨日復决議取法日本今日以後將議裁判權問題但此問題前在國際政務評議會中己迭經討論而外人之主張殊不一致恐亦非一次所能解了故發表之期至早當在星期六矣另函云處置德僑辦法國務會議時業經再四討論决定採取内務部之提案援用日本辦法旋以陸軍部對於此案認爲尚有窒礙難行之處於前日閣議時提出異議當日未及詳細討論昨日閣員及因此特開談話會聞協議結果則仍决用内務部之提案也今日（十日）本爲國務會議例會之期對德宣戰案將说今日會議時完全决定對奥處置究係取何種態度亦爲今日重要議題之一聞僑京奥人除使館人員僅衛隊二百人商人三人而己對德宣戰旣己决定則各機關所雇用德人自當一律解雇現聞財政部顧問阿諾爾逹己呈請辭職準備歸國矣僑華德人預定由荷使保護送往荷屬爪哇收容俟有便船再行送還本國並與美使交涉須經過該國領土兹己得美使承諾又日本亦倣靑島戰事終了後送還德國非戰鬭員之先例亦允在領土内寄港又聞宣戰案即將發表所有國防一切事務外省己發電籌辦近畿一帶尤爲重要聞昨日蔡師長成勲進國務院與叚内閣面商近畿支配軍隊事宜又據外交方面消息加入戰團一事恐馮段間尚未一致今日（十日）國務會議討論此問題頗有困難情形至於對奥宣戰或不能實行云云但據政界消息馮河間爲贊成對德宣戰之一人來京時己明白宣言並與叚總理交换意見十分契合故此項命令蓋印絶對的無問題然則外人所慮之困難或非事實也 
國務院之戰時國際事務委員會於昨日上午九時開第四次堂會其會長己舉定陸徴祥氏陸氏業己來京住北京飯店副會長己舉定劉崇傑氏兹並將該會體委員名單錄下其一各機關派者一國務院曾彝進許士熊張國溶陳懋鼎方樞二外交部章祖申劉崇傑嚴鶴齡三内務部蒲殿俊劉道鏗王揚濱四財政部金還袁毓麟徐新六魏易丁道津李景銘五陸軍部傳良佐梁士棟丁錦六海軍部劉傳綬吳振南劉華式李景　七司法部江庸徐紹宋錢泰王文豹八敎育部袁希濤湯中九農商部江天鐸陳介十交通部葉恭綽陸夢熊蔣尊褘關賡麟周家義劉符誠胡礽泰十一稅務處陳鑒宋壽徴文溥田章燕其二由國務總理指約者陸徴祥陸宗輿魏宸組陳錄李鼎新湯薌銘夏詒　施炳燮張嘉森傳彊趙炳麟又海軍因宣戰案與該部關係最多特於昨日在部開一海疆防務會議每日總次長參事司長均列席討論宣戰後没收德艦及海軍各艦駐屯防護之計畫 
[大借欵之進行與内容]  
　　與四國銀行團商議一萬萬元之借欵其提議係在民國四年夏間由周總長與銀行團協商嗣因歐戰作罷上年冬間因財政困難又派徐恩元向銀行團詢問此項借欵能否繼續商議銀行團答以須詢本國政府意見徐當要求於半月内僣以確實之答覆未幾銀團以總可商量爲含混之答覆徐謂如可商量卽請開議條件其時銀行團代表小田切氏要求於鹽稅餘欵外用提地丁作押徐氏以地丁抵押將來必牽涉領土問題遂完全拒絶越數日小田切氏逕訪段總理詢及年底財政如何段以困難情形告小田切氏卽謂日本可以墊欵二千萬元以雜應中國之急段以告徐恩元徐謂措欵條件未商妥墊欵不可先用否則危險殊甚段頗然其說旋徐晤小田切氏以前事告並道謝其願墊欵之盛意但謂請先將借欵條件商妥小田切氏謂從前說過除鹽稅外加以地丁徐謂以地丁作抵萬難承認如可承認不俟今日遂仍作罷此次梁總長與銀行團商議時聞徐要求以地丁作抵外尚有其他關係故借欵進行尚在停頓之中又據一消息謂大借欵問題自上星期以來梁總長即着手與四國銀行團代表交涉條件之細目銀行團連日所要求者中政府如允其條件　可於議一萬萬元大借欵進行之前先將一千萬元一項締約交付至大借欵之内容大致名稱爲一千九百十七年之善後借欵欵額爲一萬萬元欵源爲横濱正金銀行出一半英法俄三國共出一半抵押爲鹽稅餘欵銀行團曾提議地丁一次利息周年六釐用途載於附件並開具詳細支配數目現在所費商榷者即此問題成交日期聞合同成立先交一千萬元餘分四期交清每期不得過一月還本辦法係由第五年起年限未詳代表者銀行　方面以英法俄日之駐華銀行經理爲代表中國方面以財政總長爲代表此約俟銀行團詢得四國市場債票確信後再行詳訂正式合同 
[中央對付西南政策之發展]  
　　蘇贛二督調動問題今巳發表湘督一席　同時易人此事雖出吾人意料之外然中央對於西南之採取嚴厲手段則可知矣夫今日西南六省之形勢外觀以兩粤爲最重要川湘次之滇黔更次之第粤省不能單獨自立必得六省聯成一氣乃能有爲唐繼堯之親率大軍進攻四川非川滇眞有不可解之分仇也亦非盡出於劉存厚逼走戴戡之故也特欲取川以扼長江上游得其財力爲助然後實行進窺中原耳現成都己有被滇黔軍併吞之勢吳光新率兵入川查辦尚在鄂境未知何日始抵蜀省苟成都有失則黔桂軍聯合湘軍攻鄂滇川軍携手（川軍有半數贊成南方）出川則中原逐鹿之勢成大局難免不破裂是以中央爲鞏固勢力計特先將湘省攫入北洋勢力範圍之下此傳良佐之督湘遂與吳光新之查辦川事同時發表也聞傳一二日内即可出京至鄂率吳光新之留守岳州軍隊一混成旅入長沙接事而以第二十師長范國璋統率一師一旅駐岳州爲之聲援昨巳有一旅軍隊由隴海路轉京漢路抵鄂聞非傳范所部乃中央新派隨吳入川之兵當巳轉輪駐宜昌今後逐日尚有兵到分赴川湘大約須旬日始能運輸完竣吳光新傳良佐同爲段内閣親信今以陳光遠督贛則可併握有長江上下游之勢力此後或向滇軡徐圖發展打破西南政策亦未可知聞湘督譚延闓近日並無堅决辭職之意惟於前月海軍立時湘軍界逼其與駐岳北軍啟釁譚執不從曾託疾電致京寗辭職當時馮總統在南京己復電慰留譚並未續行聲請兹忽以傳督湘則激起湘軍反抗實在意中段内閣巳密電吳光新率軍後行助傳入湘吳氏雖未得現成之贛湘二督然尚有一川督虚席以待故未失望七號由漢口至省拜會王督軍計議進兵川湘策略後即往岳州大約俟傳良佐范國璋到長岳任事再由宜乘輪入川此舉關係南北問題甚大吾人且静觀其後可也 
吳光新在漢口時僑鄂川人聞拜查辦使之命特推代表謁之叩以政見吳謂川省肇亂之源自羅佩金解散川軍而起夫羅之解散川軍實奉中央命令劉存厚以一師長不安於位稱兵作亂叛羅督以叛中央等國法於弁髦殘民命以自逞其時中央未能明示賞罰遷就調停罷羅而以戴戡代之乃劉存存不知悔悟復以不容於羅者不容於戴是其心存排外可知至唐繼堯身爲督軍重膺疆寄無論劉戴如何兇殘總宜請命中央聽候查辦何得擅離職守越境　師况唐之地位易啓中央以扶助西南之欵現唐聞中央派本使入川己有撤兵回滇之說誠如是則川禍自息如其敢於違抗當造重兵戡定中央决不再事姑息也至劉存厚稱兵作亂罪在一人將來如何懲處决不株連伊之部下云云按吳氏議論如此亦可見中央所持之態度矣 
[洪憲罪魁尚難特赦]  
赦免洪憲禍首一事久爲久間所詬病當張勲入京後曾以此爲一種條件迫脅黄陂詎意日前月有某某等要人向合肥懇求合肥以俟河間到京後請示等語却之乃彼輩昨又公然由少數人呈請河間特赦禍首中之梁士詒周自齊朱啓鈐三人河間當批令緩辦於是此問題始暫告停頓另一消息謂外傳特赦洪憲首犯梁士詒朱啓鈐周自齊三人命令不久即將發表尚非事實蓋關於特赦洪憲罪魁之件本爲前此督軍團由張勲傳逹條件之一但李經義與王士珍江朝宗三人之呈文中下加按語係約定俟將來各省呈請司法部轉呈元首辦理故此案如果實行必經司法部之核准而據近日所聞則現在司法林總長之意因此案關係全國之耳目殊難由部中自行决定必尚須提出於國務會議至能通過於國務會議與否乃一欵問也據一般觀測此案或將與政潮有關亦未可知 
[北京中行攺組詳情]  
　　中行攺組之事日前早有所聞該行人員極形恐慌紛紛託人求情王總裁槪置不理直至前日始行發表計被裁者共一百三十二人兹將其機關之規定及新派定各處人員姓各列下總文書設員額三十六人總稽核設員額三十四人赴外稽核設員額十人總司賑設員額六十六人總事庫設員額四十人總司劵設員額三十人公債兼招股處設員額六人惟各部分如事務紛繁准加派額外辦事員但不得過三人 
管理處辦事員額旣經規定卽由王總裁派定各總人員如左 
（一）總文書李宣威副黄襄成辦事員陳遵亮朱載德陳逹焯楊冠球劉福原吕蜚熊鄭鍾綸王士毅王嘉善張稚范紹濂于焌光張道衡李克誠馬維善張兆沸王瑩應玉堂朱之焕孫實之談桐李樹元朱之鑾耿兆楝劉持原劉鏡泉吳惠林賈祿銘白克明耿步洲劉文鶴馬銅陳鴻綬俞光昭（二）總稽核林葆恒副李鳴謙辦事員徐業陳養賢蔡慶萱閻文瀚畢良許受祿趙孝錫朱林柏陳訓旭孫多　任國華邱培涵何育龍孫恒沈祖貽許本崇丁兆輝鄔學韶徐鍾英胡國禮周時保蔡永銓金耀徐克恭方宗鰲屈宗鑄程光洛劉一憶郭則濂許居岐（三）總司賬汪振聲副程承邁辦事員沈剥復馬承焜鄒羣張格言華鴻進武應啓徐紀鴻周寳森楊遇春何世良王希勃萬民懷張桂泉陳寳鎖趙萬春漆運奎倪世賢蔡同璜李培鈞李景言閻紹彚張承化饒鳴楷張友槃沈咸恒周家灃楊彦顧羡吉顧景昇龍在田郭崑王炳芳王伯驤蘇崇漢凌霄鳳葛鵬陸樹堂蔣正慧洪烈章文逹沈成平勞學洵李景綱曹浤唐鈺孫史久英賈濤虞應官顔維萍何鼎元李炘綸張家驊張侃言雍周洪潔吳兆璈吳儒珍章迺安武驥楊時彦王家琪（四）總司庫羅鴻年副陳繹辦事員李寳致張錫桐顧延熙陳澍朱光登于興成林瑄馬駿邢廣厚朱其揆吳大本陳有義程萬鵬劉壽齡曾廣祥王立中劉文久黄溆吳本鐶馬義立王冕秦鍾琳董肇夔沈靑年鄭臨泰米國珩張鴻勲許憲曾朿士方鄭功崇林鴻勲張肇隆張家禧郭鴻鈞陳履祥卞福孫吕鴻慈傳宏謨（五）總事劵程良楷副孫方尚辦事員汪臚甲李文志楊慶熊劉世光關夢祥周行菃高祖光曾壘岑王毓斌浦義輝張邦政梁上樞秦家瀛高臣朱藻荃魏上鴻王錫綸陳鴻儀孫品方葉雲表馬棠沈銘杜斌張學良賀頌聲賈德俟（六）赴外稽核員沈鍾美陸文彬席德鋆李琳王奎成薛秉琛林亮功李士炯常運衡（七）公債兼招股處辦事雷觀羣王雙歧彭季恒周鑫陳福震田遊璧 
又派楊景模爲總司庫額外辦事員李鏡清馮克昌徐福年爲總司劵額外辦事員此外額滿見遺者照支本月薪俸一個月以公函通知本人勿庸來行辦事并不以明文發表故欲索取此項裁員名單竟不可得據中行總裁語人云裁員所省經費年約二十四五萬元云 
[鮑貴卿赴任時之江訊]  
　　黑龍江督軍鮑貴卿於昨日（八號）北上張督特遣衛隊四十名送至車站並派親隨十餘名及繙譯一員送至長春所有行囊服裝均運至車站躬送者爲孫師長吳鎭守使楊參謀長馬參謀長王營長及各課長副官長等數十人此次鮑督軍頗欲借用奉省人才聞營口警察廳長李夢賡（係鮑氏舊部）軍署課員高尚志軍事顧問葆鏡泉前財政廳長王維宙前警務處　宋墨林軍事顧問張允孚前奉天都督府參謀長張戌秋均須先後聘調以便襄理又聞張軍長以鮑督軍所帶隨員半多文士特由五十三旅挑選馬弁五名五十四旅馬弁五名砲團挑選馬弁五名軍署馬弁五名共二十名於路上嚴加保護並有憲兵二十名單副官長李副官楊參謀長馬顧問營口警廳長隨同鮑督軍赴江帮辦接任待接代清楚再行回奉並聞鮑督軍於昨日特派某副官及分奉知事國相臣氏先行赴江布置軍民兩署事宜該員當即乘南滿二等車北上矣 
龍江二十四縣公民受許運動連電反對鮑貴卿來江均被政府拒絶聞英巴兩旅長暨各軍均電中央揭出許氏陰謀並云如許氏果有反對情形各軍願任保護鮑督來江接事云云惟據許氏方面消息許以責任太重亟思卸肩巳電致新任督軍鮑貴卿早日臨江並令軍政兩署趕辦交代則必不致有所反對矣 
　　前傳鮑氏擬統兵來江有謂統一師者有謂統一混成旅者近得確息因碍於國際交涉僅帶隨員數人來江己將統兵前議取消 
鮑貴卿督軍昨電許蘭洲請轉知軍政各界人員照常辦事勿萌退志並望和衷共濟余蒞任後絶無更動云云聞鮑氏擬於蒞江之前先到哈爾濱駐節於黑龍江鐵路交涉局接洽俄國各官並招集英巴兩旅長暨各軍在哈開軍事會議後再行蒞江 
許蘭洲前派員赴吉奉各縣分頭募兵兹據各員報告奉天張督軍吉林孟督軍均不准在所屬地面招兵並令趕速解散以靖人心鮑氏又致電許英兩方面令速將招兵停止並望　持秩序以保地方故招兵一舉己停止矣 
中央任命鮑督以前先經電詢英巴兩旅長曁各軍意見問電覆云如果將許撤任李楊等三人去職離江卽願服從中央命令襄助一切惟據軍界人云現接北京來電令許師長回任仍兼帮辦黑龍江軍務各義俟鮑到江再行發表中央爲處理江省風潮計並擬令英旅長順爲呼蘭鎭守使巴旅長英額爲巴彦鎭守使 
督軍署參謀長李景林前巳辭職去江聞警務處處長兼警察廳廳長警備處總司令楊雲峯亦令所屬辦理交代擬日内追蹤李氏辭職求去矣 
[鄂省大水之近訊]  
　　宜昌自入夏以來幾無日不雨江水增高今則水巳溢流房屋多被淹没招商船局外水深及腰日人船局亦被水淹而稅關外之樹木矗立水中僅露其杪 
 
 
 

Page 7

 
 
下游地勢稍高故尚乾燥低處房屋之陷於澤國者約數百間損失亦巳不少前日據稅關測量水表高己逹四十八尺聞實十年以來未有之水災云 
江陵公安石首因此次大水爲災淹没區域業經該各縣知事於日昨呈報來省其内容（甲）江陵被淹者計和林洲（郝穴南岸）北隄楊坡亶等處（乙）公安被淹者計關溝毛家溝柳口黄金口金鷄廟小橋瓦子灣觀音寺江管渡羅家渡古城十餘處（丙）石首被淹者計軍民垸鴛鴦寺魯公垸泥把拖新廠後面天新洲上横堤子下横堤子張福垸共十餘處 
邇來江流暴漲勢若奔馬舟船遇險之事數見不鮮傷損生命難更僕數現各善堂令所有救生船隻均在平湖門漢陽門一帶流水處所停泊並令隨時游行江面以防未然武昌關臨岸濱江地勢略抵兩日來宛在水中所有船隻均可由街面直抵該關門首昔之陸地今行舟船矣 
兼任省長王氏因連日江水盛漲沿江提閘關係重要日昨上午六時偕同軍署副官張厚卿隨帶衛隊二十餘騎乘馬赴文昌門查勘紅廟磯黄鵠磯平湖閘萬年閘至下新河折回復出保安門至武泰閘查驗堤身旋由白沙洲沿江而上至金口水警分署小憇午後二時乘楚義巡防艦回省本年洪水泛漲水勢之大爲民國六年來所未見邇日荆襄内河大小堤垸冲决淹没計二十餘處省公署連接天沔京江松嘉監潛等邑知事報告水災電禀王省長特急頒電令分飭三道尹六十九知事略云堤防爲内務行政之主要部份國課生民兩有關係際兹夏汛暴漲防備宜週無論官辦民有諸堤垸閘壩如工程危險或水勢將臨務由該印委督率堤首妥籌物料夫役畫夜守護及時搶險以防災患於未然其己被淹潰各堤垸尤須馳往查勘分别災情輕重妥籌善後至災民領照逃荒本清季秕政亟應嚴行禁止一面急籌賑撫免使流離失所 
近日漢江水勢浩大附郭江堤上自新堤武太武慶二閘下至萬人堤武豐閘工程頗形危險前由王省長委令江漢道尹爲監護江堤大員經趙道尹踏勘數次責成各堤閘委員設立防守公所量探水頭按日報告一次兹以附城各壕閘均有淹没之患如筷子街武昌關己淹尺餘若再漲二尺則水必浸入漢陽平湖兩門七號趙鶴卿道尹崔玉甫處長包柚斧知事及水利局員各閘官會議搶險方法當派監工員將門峒内石板挖開數塊以竹篙探量閘峒水勢另飭馬路工程局夫役車運砂土堆積城門内隙處爲臨時搶險物料 
[紀黔軍離川時情形（成都通信）]  
　　黔軍被困皇城時亟求出險旅長熊其勲始與二師參謀長汪可權商訂退兵條約並函云各領事旣不願干涉亦須有正紳數人擔保履行方不困難汪以紳士難覔商請鄒懷西保其出城時不加危害鄒云予黔人也立於嫌疑地位調停之事須以蜀人士爲主體予助贊焉可耳至十六日參謀某君復向鄒言曰頃與城上黔軍營長壁山人龍江言紳士難覔鄒懷西先生可乎渠云甚好煩先生往與一商鄒以臥地旬日腰痛難行乃以數人扶掖而往呼龍與語龍曰曾尹顔駱諸先生那裹去了能來調停纔是鄒曰聞他們房屋多被焚燬都出城避兵去矣究竟你們有何意見龍曰我們並無甚麽條件不過免大家在此拼命罷了蓋誤聽意見爲條件也鄒日鎗聲亂耳言語不清我回去與他們商量冩信寄來龍云甚好甚好後熊旅長與鄒往復函商辦法次日擬定彼軍留軍官二人在此擔保經過地方不得騷擾此間派軍官一員兵士一排護送出境并聲明此作爲兩軍直接交涉以後發生事故槪不負責議未定而地雷忽發彼軍益情急求去鄒復於烈日彈雨屍堆中往返三次此時己定七鐘時總攻擊適六鐘時劉軍長入城鄒與見言及最後調停劉曰只要他依時退走無須留人作質傷兵一體看待鄒曰若再攻擊兩軍死亡當在數千波及民命房屋不知又將若干須得公一言以保全之劉乃下令止攻彼軍送交督軍省長會辦三印定約以鄒懐西爲居間悉受約束次早遂依時抜隊出城兹附錄省議會兩電於左 
重慶周師長熊師長順慶鍾師長張道尹新津劉旅長永川劉旅長雅州陳旅長楊道尹寗遠張統領鑒天不相蜀兵禍迭曹戴戡覬攫督軍始煽川滇交閧繼逞惡燄撲滅劉軍釀成兩次兵灾錦城下九兩礫傷心慘目悲憤塡膺焚掠情形另詳巧電戴戡窮蹙潰竄野心不死哭滇乞師意圖再舉我公共患澤袍關懷桑梓請速合力一致電請客軍指日北代携手中原共攖國難並請派兵設防固我疆圉臨電神馳竚盼明敎四川省議會叩皓印 
雲南唐督軍叙府羅將軍並飛轉滇軍顧趙兩師長各旅長團長均　戴戡誣劉附逆挑　肆虐貴軍同周熊西上意主調解師行抵資戴己敗潰當經本會電請貴軍仍回原防計己逹覽現差貴軍在陽縣仁壽犍爲各方節節進行並向各處駐防川軍猛力攻繫戰耗傳來羣情駭愕戴戡前據成都把持電局誣劉甘受僞職今則事實顯著劉之反對復辟拒絶僞命各電均被戴戡匿擱並敢污夷爲跖雙方比較美惡昭然寗有袒陰賊險狠之小人而攻態度光明之軍隊不可解者一從前電報阻碍戴謂劉圍攻督署今則情勢瞭然係戴首先發難縱兵焚殺省垣半成焦土殘民以逞誰生厲階袒戴攻劉近於長惡不可解者二勲逆背叛民國竊據神京惡積禍盈餘氛尚熾貴軍勲高望重屢造元黄不於此時躬率義師大張撻伐乃復逍遙河上屯集叙瀘巳失海内之望近又無故興戎擾我都鄙假北征之旗鼓張西上之旌旄兵出無名師曲爲老不可解者三川滇交閧載爲禍首司馬心跡路人皆知前因大局問題雙方捐棄小嫌共謀聯絡而人民創痛己深尚難融化此次軡軍流毒正宜仗義耡兇以聯情感乃出兵略蜀倒行逆施唇齒之交甘心破裂不可解者四總統繼任政府仍存頃奉中央電令各省軍隊非有政府命令不得擅離原駐地方以維秩序貴軍自由行動攻繫川軍視制令若并髦以人命爲兒戲是否存心破壞統一不可解者五本會對於貴軍出發理由實難臆揣應請明白宣示以釋羣疑蜀難方殷瘡痍滿目利人所害賢者不爲返旗回防尤所切昐四川省議會叩箇印 
[浙省槍斃黨人續誌]  
　　浙省自宣告戒嚴以後偵獲黨案非止一起平心而論此等黨人並非眞有革命思想不過迫於衣食挺而走險向滬上黨人攫取幾文錢以爲度日計耳不幸事發則槍聲響處一命嗚呼夫亦大可憐矣日前第七旅長兼憲兵司令官陳樂山聞有黨人朱燮鏡一名謂係受上海黨人指使來杭有所謀劃嗣經探知朱寓居長發旅館卽派線探趙某假作退伍兵投入朱寓居長發旅憲兵某某等三人换穿便衣日與周旋厥後朱燮鏡盡情吐露復由趙某索得證據到手隨卽報告陳司令官於本月六日天明時派兵前往長發旅館拿獲旋經衛戍司令部軍法官訊明屬實即於本日（十日）上午在百歲坊巷陸軍監獄署内執行槍斃其布告己錄昨報據官場傳布謂當軍法課提訊時朱之口供云燮鏡號蓮卿年二十九歳浦江人民國二年到杭入伍後升充陸軍步兵第八團第一連下士於本年三月間退伍回至家鄕上月至分水縣尋友人謝傑思充一小隊俟至二十餘日不成因於本月三日回杭擬投考警察傳習所不料考期巳過事又不成遂至長發棧借宿時川資己用盡是間有同鄕金鳳池在省公署繕校室當書記曾向借過洋三圓此次擬再向借貨寫信約其到棧渠竟不來後在棧房門口遇見舊友趙賡棣與一不識姓名之一人同行因邀伊入因談話向趙借洋兩圓并給伊字條兩紙作爲通訊機關一在上海廣東路一在本城華江旅館朱雅齎是我化名的今回思寫給字條係我一時之糊塗賞在是差的至日記簿所開列二百餘名則我實不知道是實云云 
[杭州快信]  
　　憲兵司令部昨巳實行成立由司令官陳樂山（七旅旅長）分配職員計副官一員敎官兩員軍需處長一員隊長兩員排長五員己詳報督軍備案 
省城貧民工藝廠長劉傳亮（金華人）係日本工藝學校畢業生咋被廠中全體司員列欵呈控省署涉及黨人嫌疑齊省長己密派候補知事伍誠切實調查 
自刺趙案發生後二區歐陽警正以新市場幅員遼闊請添設臨時警察一棚巡長一名奉警務處照准本月十六日實行 
警備隊司令部差遣王佐宸甫於寗波查案回省又奉委爲水警第十一隊分隊長 
金衢二屬紳商各界昨一日間來電五起挽留五區統帶劉鳳威拒絶無效 
嘉興統捐局中黄振長有不日更動消息其遺缺陳伯騶最有希望 
財政廳有委鄭南詩任常開統捐局長消息不日將發表 
省城自立秋後天氣酷熱較前益烈猩紅熱症復又盛行初起於下城一帶近則蔓延日盛死亡時聞齊省長己飭屬設法防護 
地方通信 
[松江]  
　　土人護送回滬前日（九號）下午東門外明星橋車站有土耳其人在鐵路上俳徊曾誌昨報兹悉當時軍警向之盤詰因無護照卽送至警察所詢其來歷據云向在杭州開店營業因虧本停業流落滬地現擬到杭候友因無金錢購買車票故此步行並無他意云云嗣經警所中人告以浙省現亦宣布戒嚴不便前去囑其折回上海詎該土人不願回滬是晚遂暫留警署兹聞軍警長官以值此戒嚴期内未便容無照外人逗遛在境故於今午委派稽查員趁車將該土人護送返滬矣 
無錫 
　　機器麵粉業之消長無錫麵粉廠創始於茂新公司開辦至今歷十餘年始則用石磨軋粉範圍甚小繼由榮氏接手攺裝外洋來之鋼輥逐年盈餘漸次擴充現日夜兩班所出高次麵粉有七千包麩皮在外迨庚戍歲有蓉湖莊九豐麵廠繼起自創辦以來連年獲利甚鉅出粉總額亦由二千包遞加至四千包此兩廠根深蒂固足爲麵粉廠之領袖次則如惠山浜之惠元粉廠日出麵粉二千包上年營業未能順手今歲由榮氏出資租頂重行開工又有火車站對河之泰隆麵廠日制麵粉一千六百包司其事者爲麵廠老手營業手腕頗稱靈敏又龍船浜内之保新麵廠初祇出粉數百包不敷開銷一再添機己可出足二千包自開設後屢易財東今歲由德新堆棧與豐泰裕米行合資承租該廠重行開機此外如西門外西定橋畔之華昌公司開創之始即生糾葛不但機器未曾定成卽廠屋亦未完全成立故調查錫地祇有五廠完全開工每日用麥近萬石出粉兩萬數千餘包麩皮三千餘包小麥之選購當地居其多數不足則向江北一帶設莊採辦出新麥價每石四元有零邇以來源不旺囤户居奇己張至四元九角麵粉之去路銷於本省各内地僅十之一二餘均由滬運赴粤津魯閩各口岸銷售本届小麥未收刈時頗有荒歉之象乃登場後産數尚不過惡所以粉廠尚有微利可圖日前因廣東天津汕頭烟台等各客帮紛紛舉辦市况大起每包漲起規銀一錢餘二 
號麵粉統扯售開一兩八錢云 
[鎭江]  
　　溧陽勸學所成立鎭屬溧陽縣勸學所組織業己就緒於本月九號開成立會到者有該縣知事敎育主任敎育會長縣視學自治委員等十餘人白所長勸學員招待一切並開茶話曾集議進行事務至鐘鳴十下始振鈴散會 
　　兩戲園照舊開演此間戲園自前月停演後市而頓呈寂寥之象　經各官　允准續開新劇與坤戲兩處同於日昨開幕惟在戒嚴期内仍須提早閉幕並由司令部警局憲兵營各機關每晚多派兵警到園彈壓 
　　稅所長更動屬員新任丹徒貨物稅所長趙國琛蒞差後對於用人一道異常愼重凡程前所長移交之内外各職人員大加淘汰僅留總所司扦三人 
[揚州]  
　　場商請修圩壩通泰場商公恒茂等以運河東郭圩壩失修鹽船行駛頗爲危險特禀請淮運便籌欵興修兹聞張司長己委陳壽仁前往估工並飭場運局撥欵三百千文卽日興修以免危險 
　　油商倒閉控案大橋商民蔣小堂等於三號前　　王市謝幕堂油坊訂購荳餅一千塊價洋付訖詎經時未久該　卽行倒閉日前蔣等特具報告書請該地商會轉呈縣署辦理周知事以錢財關係理應正式訴訟方符司法程序姑念商艱准即飭傳兩造到庭質訊審判時一方面謂經人調楚六折退價未得允可一方面謂油坊閉歇所有債權槪以三折歸還結果承審員以六折判定當退庭時忽有商會會長徐竹樓到縣請求綏辦未知若何結果也 
　　飭查兇犯另案江都縣公署昨奉北京檢察廳來文略謂警察廳偵探隊查獲新址門火車站河内抛棄女屍案内之正犯崔恒桃訊據供稱江蘇甘泉人在農商部服投所抛棄女屍即伊之姘婦係江都人名劉金嘉因伊與妻同居不睦復姘識裁縫李有銘遂起懷恨用繩勒死復以棉絮作成行李狀抛棄火車不諱該犯存心素惡在籍難保無他案在逃情事仰即查復等因周知事己飭法警訪查有無犯案以便詳復 
[杭州]  
　　水菓行又獲形迹可疑人二橋河下震昌水菓行夥友丁阿福紫金吳等三人於前夜十二時許不知何往闖入二橋橋弄吉祥巷步哨綫内該處守衛兵士向其詰問丁等茫無所措一言不答回身即向三橋河下奔逃見祥興水菓行尚未扃門彼等即竄入該行衛兵恐有他意謁力窮追入内搜查並無違禁品物衛兵以其形跡究屬可疑遂將丁等及祥興行主四名一併獲住解請衛戍司令部訊辦 
　　錢業預防僞票杭垣錢業近日又有僞票發現錢業同行爲預防起見特發通告略云敝同行内有代理輾轉票根之手續年來會飩轉遞尚未貽悮迄今人心險惡無恥之事愈幻愈奇於是僞票僞根發生時有所聞其舞弊之原因實在會館兩方授受之際防不勝防去年蘇垣同行發生僞根之鉅案言猶在耳前車之覆足可殷鑒爰集同行會議嗣後凡有票根必須直接托解方可代理若間接轉解槪置不理以免手續而杜弊端 
[嘉興]  
　　捕獲嫌疑黨人嘉興水警機關人員方張等三人前日挾欵潛逃經省吏電限該長官於三日内緝獲當由探員在滬緝獲方某等二人日昨由滬乘車至嘉押赴戒嚴司令部經軍法處研訊聞在身畔搜出僞狀多件業己監禁獄署派兵看守一面電請省署核辦 
　　檢查郵件嘉興前日經第一師長宣告戒嚴後其輪埠車站來往旅客己由軍警嚴密檢查童司令又恐信件中有暗通消息情事特於日昨起東北門兩郵政局均派員檢查對於可疑信件務須拆視以昭愼重 
　　施送藥水嘉興於交秋後天氣異常酷熱寒署表逹九十餘度一般勞動家疾病叢生最危險者爲一種惡痧初起時腹痛如絞不吐不瀉施救稍遲即有性命之憂現由城區慈善家盛譜蘭姚稚梅等請人配製救痧藥水廣行施送亦好事也 
[江西]  
　　通令限消自主贛省李督軍前因復辟事起民國政府中斷爲維持地方秩序保衛人民安寗起見召集各界會議暫行宣布自主以待民國正式政府規復再行取消當經各界一致贊同宣布在案　李督以北京秩序早己回復討逆總司令部亦經明令撤消内閣完全成立各部公文近日紛紛到贛是民國己有正式政府自應將前項自主之宣告即日取消以符原旨故於七號通令所屬並分知各機關自本日起實行限消自主所有自主期内各機關臨時辦事規則一律作廢仍照通常辦理 
　　贛人將爲李督建像李督軍奉令調蘇所有署中各項交代事宜均己辦理齊備不日即將啓節履新兹有贛人蕭鳳韶自吉安營來電請爲李公建立生祠以紀功德而榷運局局長文和以建立生祠不若鑄造銅像之能垂久遠咋特發起議在滕王閣下爲李督建鑄戎裝御馬銅像而歐陽潤生主張以百花洲地點爲宜日間文君向督軍索取照片以便着手倣鑄　需費約三萬餘元尚無着落正與戚省長商請籌撥俟有的欵即可實行 
　　江西銀行尚難開幕江西地方銀行久未開幕蓋因股欵未足之故現鄒行長毅丞商懇財政廳羅廳長歸併於足國銀行而羅廳長以地方行歸併民行不如以民行歸併地方行爲宜兩行行長復彼此推卸羅廳長遂將歸併一事打消擬縮小範圍卽以十萬元官股暫資輖轉不發鈔票從速開幕而鄒行長以地方銀行股本委係難集去志甚堅一再函請辭職羅廳長未准復晋謁面辭兩次請另委替人羅廳長仍行慰留並擬再爲設法提撥官股若干以便定期開幕 
來函 
[新昌縣自治辦公處來函]  
　　頃閱貴報七月二十八日杭州快信載有新昌嵊縣向爲蠶子出産之區銷售各處素無捐稅本年有該處劣紳藉詞勒捐（每蠶子一張捐錢五十文）各鄕民羣起反對等語甚爲詫異查敝縣檢查蠶種係奉省令由縣知事仿照鄰縣嵊縣辦法每張取手數料錢五文呈請省長核准有案辦理檢查各員均守法從公並無藉詞勒捐情事貴報所稱每蠶子一張捐錢五十文殊非事實乞請更正以昭信實順頌撰祺新昌縣自治辦公處啓 
雜評一 
[告江蘇李督軍（一子）]  
　　江蘇之人民性質和平而穏健爲督軍者宜勿尚高壓之手段也江蘇之地位安因而非用兵省分爲督軍者宜勿以全力經營武備也江蘇之財力雖稱富有然經歷次事變以來己外强中乾爲督軍者宜有以休養之而勿尚鋪張也江蘇之文化雖開發較早然近年來之敎育幾爲擴張軍事而廢弛爲督軍者宜有以扶植之而勿事摧殘也 
是故今日江蘇之督軍謂爲易爲不可以江蘇雖稱分治而實際上民事之待助於督軍者多謂爲難爲亦不可以汪蘇之督軍祇求從容坐鎭循分守法卽可得人民滿意難歟易歟要在好自爲之而己李督軍其善體此義世忘母怠 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[義國免禁入口之貨品]  
　　上海總商會奉農商部訓令云爲令知事准外交部咨稱准駐義公使咨呈稱准義外部通告財政部部令將免禁各貨開列詳單錄送到館兹將該部令譯漢連同原文抄件咨請查照等因查義國禁止外貨輸入一事前准駐義公使咨報到部業經咨逹查照在案兹又准該公使咨開前因相應將原送義國免禁各貨清單錄送查照轉飭各商會知照等因前來義國禁止外貨入口一案本部業將准外交部咨送義國攝政公欶諭五條通令遵照在案兹復准咨稱前因合行抄錄原送該項免禁各貨清單令知該總商會並仰分行各商會遵照此令附抄件 
照譯四月十八日義國財政部令爲令行事本財政部會同工商勞動部及農部欽遵本年四月一日攝政公敕諭第二條乙欵載特將免禁諭入王國之發開列詳單如後計開定質油鑛油未製咖啡製就蓇苣可代咖啡者櫛粒香料化學品（卽稅則第三十七欵至八十九欵惟酸不在此例）普通肥料及礦質肥料樹身樹根樹枝樹葉及藥材石膏油膏塗抺用油樹液顔料染料大麻細麻及各己製未製之織料棉花棉滓絨毛絨滓及粗細獸毛繭子及未製之亞洲獸毛及其毛統普通木料及彫刻用之木料木柴木炭可製毛刷之樹根未製及成塊之軟木蘆草燈心草及柳殘破布塊木漿及草漿等（日本譯田纎維泥用以造纸）生皮染皮精細者不在此例金屬鑛砂未製及半製金屬磨磋石煉石灰（卽洋灰）石麻憐酸鹽金星石除油泥堅泥造窰造磁砂金剛砂燧石墨鉛石炭骸炭橡皮及未製之古答卑夏（橡皮之類産於熱帶）榖食及製就菜疏粉新鮮菜蔬蕞草播種用之子粒椰實油滓（飼畜用）乾草（飼畜用）鞣皮各種活獸肉魚獸腸（製絲用）鷄子及蛋黄乳精乳油乳酸乳餅蜜及未製之蠟海棉珊瑚象牙螺鈾鱗甲角骨等類電影用之軟張松香 
[護軍使署特别會議]  
　　昨日（十二號）上午九時餘松滬護軍使署開特别會議王道尹薩交涉員施監督徐警長及兵工廠謝廠長總輪機處長上海縣沈知事均到聞係關於對德問題及海陸防務諸事内容極秘至晌午始議畢而散 
[對德問題表决後之電務]  
　　上海電報總局周局長昨奉京電局電開奉交通部令現在對德問題我國因主持人道起見閣議表决將有明令宣布查交通機關最爲緊要應通令各電局凡關於軍事及外交事務遞發各電均應提前拍發明密字碼尤宜貫注精詳勿稍錯誤嗣後關於上項電務較多爲此令行知照等因特電查照云云周局長當卽分行所轄各局一體遵照 
[憲兵分班巡防]  
　　駐滬京畿憲兵營張營長以憲兵原有轉助駐防軍警保衛治安之責邇來滬地戒嚴更應協同防護所有閘北南市城廂内外等處昨己分令所部第二連朱連長第一連吳連長各率憲兵八名分作兩班每夜乘騎佩械分赴境内市面繁盛之區嚴愼遊巡以保治安 
[捕風捉影之報告]  
　　松滬護軍使因近在滬杭車站緝獲謀浙黨人田必成等一案訊係東南討逆軍總司令何民魂所主使特飭軍警嚴緝在案兹悉軍警署據線人報告何民魂匿跡租界某處願爲指引逮捕軍署得報後當派偵緝員余鳳文等四名於昨晨帶同線人前往公共公廨請爲協緝卽經公廨轉飭該管捕房加派探捕協同前往所指地方查緝未有所獲仍將該線人帶去再行偵緝 
[刺趙案多一證人]  
　　浙江督軍署趙參謀在浙被人暗殺一案日前經松滬護軍使飭探至法界嵩山路捕房聲稱刺趙正兇住居法新租界漁陽里三百零七號即經捕房立飭西探目阿而鳳西及沈陳兩華探前往協助拘獲夏永生（即李東郊）孫權五（卽孫權武）解廨訊供不認由中西讞員會判見證交來探帶回李孫還押聽候覆訊在案兹復確切調查到案之線人武學海實非直接證人係受蔡谷勲之委托自將武學海帶回軍署後迭次密訊亦謂受蔡谷勲之委託曾經軍署將情禀請楊督軍核示一面設法將蔡谷勲提案冀有明確之佐證兹悉蔡谷勲己經浙軍署弋獲昨己解滬卽經軍署軍法課提同武學海質訊一過以備今日（星期一）將武蔡二證人帶赴法公堂聽候質證云 
[敦促議員赴粤之通告]  
　　旅滬國會議會通訊處昨又通告各議員云昨接吳王兩議長來電敦促諸公尅日赴粤合將原電錄呈台覽以資接洽貴省同人如有回籍者請即設法勸駕倘須電催乞將電稿交由敝處拍發可也 
[嚴緝抛擲炸彈之主要]  
寓居新閘梅白格路八十六號門牌前清辰江水師提督王子春之子王廷柱家被乘坐汽車之男女數人在門首抛擲炸彈炸燬門閂等物報經老閘捕房派令中西包探查獲與是案有關之皖人李春榮陳和臣婦人王汪氏及要證徐海卿等四人一併解送公共公廨諭着分别押候查明另行期研訊在案兹由捕房於前日傳同當時駕駛五百零四號汽車之阿根至捕房將李陳兩人與王汪氏帶出令該汽車夫辨認一過以李等與本案確有關係仍飭分别還押並查悉尚有主要某某兩人逃匿某處諭飭中西包探從嚴偵緝務獲解究 
　　再誌滿庭坊三益樓上之怪劇 
　　公共租界廣東路滿庭坊六十五號門牌三益樓天津點心店於本月五號夜有食客六人同在樓上果腹分坐三桌至十一時值堂人張三下樓搬取食物時上下電燈忽然熄滅五人乘此下樓而去迨該店雇工將電燈修整重復明亮後見一操北京口音之年臥於楊上喉間鮮血淋漓己不能開口似係被人謀害當卽報告老閘捕房派探前往察勘以其情節可疑遂將該店主單晋卿值堂人張三一併帶入捕房拘留一面將受傷人車送仁濟醫院醫治兹悉捕房因此案似係暗殺非常注意除向單張兩人研詰當時情形外並請醫生竭力醫治俟受傷人略能言語詢明眞相着手偵緝惟聞受傷人之喉管祇有一線牽連恐難療治云 
[平望街盜案之牽連]  
公共租界福州路（即四馬路）西首平望街平安里四十二號門牌婦人方老大（卽方王氏）家於七號夜被盜刧去值洋四千餘元之金珠飾物鑽戒現洋逃逸報經老閘捕房由探王寳生查獲與此案似有關係之海門人陳明樹一名解至公共公廨諭着押候查明訊究在案兹悉陳當時帶回捕房後卽經承辦是案之中西包探將陳帶至冩字間經捕頭向之研詰堅不承認仍飭收押候核並聞捕房查得尚有跡涉嫌疑之某某等數人匿居某處己禀請公廨出票以便按名提究云 
[地方廳研訊東北鄕刦案]  
　本邑東北鄕虹鎭附近農民何琴南家於本月初二夜被盜搶刦當時鳴鑼告警由巡警拿獲張明福一名旋又續獲鮑小梅郎一名送由警察廳移解地檢廳預審明確起訴審判廳前日午刻經堵李推檢各官在第三庭公開辯論先據何琴南投案訴明被刦情形請求訊究質之張明福供稱本地人向以宰牛爲生六月初二日下午據鮠小梅郎來家聲稱虹鎭東首三王廟地方某姓家蓄有耕牛一頭我等今晚可以同去偷竊我當時應允遂將電筒一個交鮑取去以便臨時應用並約定當晚八時許在楊樹浦會聚屆時前往果見小梅郎與不知姓名者多人己在該處等候遂同至三王廟錢家宅左近尚未行竊己被巡警查見將我與鮑拘獲抄出鐵尺麻繩洋燭等物詎鮑出其不意將巡警推落小河中伊則乘間逸去民人即被押送警署迨至初四日鮑亦被獲惟此次民等實往竊牛並無搶刦之事宥旋據鮑小梅郎供稱南滙人是日實與張明福及崇明阿二等同往三王廟竊牛致被捕獲間官日是晚爾等往何琴南家行刦時竟敢將何媳居氏用繩紥縛檢廳預審時何居氏亦經到堂證明並指認張明福口中鑲有金牙二個爾等在檢廳時亦己供認不諱今日辯論何得發展張鮑二犯始俯首供認乞求恩宥堵君即請李君當庭論告畢卽認爲辯論終結判張鮑二犯分别還押聽候宣布判詞 
[寗紹輪船公司之股東會議]  
　　寗紹輪船公司各股東於昨日午後三時假北市總商會開第二次股東臨時會修正公司章程至會股東計三百餘人當由各股東公推陳蓉館爲臨時議長宣布開會宗旨次由審查員方椒伯報告修攺章程草案開第二次臨時股東會之理由並述七月十五己將草案逐條報告惟董事監察人人數及零股過户註册各節稍有更攺現請各股東細核草案以便實行遂經衆股東公同討論分别决定如下第一二三條並無討論照案能過第四條每股銀幾元擬加一圓字攺爲銀圓幾元衆贊成第五條至十九條止股東無討論意見作爲通過第二十條至三十條止股東亦無意見作爲通過第三十一條至四十五條止内惟三十一條當選董事應將股票交存監察人擬攺爲合格之股票交存監察人衆贊成第四十六條至五十條止股東亦無意見作爲通過次由臨時議長報告此項章程旣經通過應訂期照章開會選與職員以便呈部註册旋由股東中提議第七條文字之修正爲本公司股分専招華人非華人不得爲本公司股東但原係華人現入外籍者不在此例議畢散會時己有三點四十五分矣 
[棉業聯合會訂期開會]  
　　南北市花業此次互相聯絡大加整頓所議各項辦法己迭載報端兹悉中國棉業聯合會尚須邀集棉業各圑體開一大會斟酌損益昨特發出通告略本埠花價昻貴成本旣重營業更難若不力加整頓瞻望前途殊深危迫本會爲棉業帮聯合機關正擬邀集全體合開會議現准上海南北市兩帮同業送到迭次會議議决整頓辦法五條請爲邀集通崇海寗紹太倉埠大機各埠經理開全體大會再行研究或須修攺之處各抒所見斟酌損益一經通過全體遵守俾資統一而維行規等情兹定舊曆六月二十八日星期三下午准三時特開大會相應抄錄議决辦法五條送請討論事關花業全體大局届時務希撥冗早降幸勿漠視 
[烟酒聯合會常會紀事]  
昨日星期中國煙酒聯合會例開常會首由主席陳良玉報告前次常會公决舊曆七月二十三日開第一届選舉大會業巳提交通告部起稿惟内中應行討論之點有二其一各省道遠者選舉時是否須親自到會投票其二則爲開會地點請公决經衆决定各省道遠者如能親自到會固所歡迎否則仍照前届辦法或派代表或通函電均爲有效至於大會地點即由幹事部擇定相黨之處再行宣布可也次報告接京師代表聶允文來函前次本會議决上財政部書現己擬就稿件不日即可寄到再行公决次宣布漢口事務所王積甫邵敬之來函報告漢口近日會務進行情形並表明上財政部書與本會取同一態度次宣布烏鎭菸商代表陳儒珍朱乾洪沈芝香張錫圭童桂靑沈學治等通告並附原呈公决此案俟該處公賣局如何呈復省長後再定辦法議畢時逾五鐘搖鈴散會 
[整頓崇明鹽捐之辦法]  
　　兩浙緝私統領蔡和林日前接松江運副咨文略謂崇明灶産不敷民食専恃兩淮漁鹽入港報捐化私爲官以資接濟行之有年前因崇明商人按港分辦於收捐各數漫無稽考難以整理爰呈准招商總包增加捐數攺散爲整以期逐漸攺良乃據崇明場轉據商人汪合興呈承包崇明鹽捐以來私鹽充斥官銷滯絀以致辦僅期年虧折巳逹巨萬若再因循敷衍勢必商倒課懸謹擬整頓辦法乞賜轉呈批准履行以維鹽政等情自應准將内河各港一律封禁不准私監船隻入港凡有回洋漁鹽灶産煎鹽槪歸該公所秉公收買分别繳捐行銷俾免偷漏捐欵至該公司所收買之鹽専銷崇境各港不得侵及引岸議由場署塡發運證以憑查驗相應取具現行證式咨請貴統領查照請即令行海巡浦巡各營遵照嚴密梭巡凡崇境港内鹽船如查有場署運證者准其轉口否則應以私論倘藉有運證出崇境以圖行銷引岸者即行查拿繳公勿任漏越等因昨日統部己分令海巡浦巡各營一體遵辦矣 
[約翰學堂之擴張]  
　　梵航渡聖約翰大學開設至今己歷數十年卓著成效此次清華考送出洋學生及招考預備出洋新生該校學生得選者亦不乏其人現又由卜校長籌建體育室游泳池不日卽可動工並添聘敎員加高程度推廣學額定陽曆九月五號添招大中兩學新生以宏敎育聞納費報名者甚衆云 
[旦華學校推廣敎室]  
市立旦華學校收回出租房屋六幢作爲校舍現正動工修理下學期增添學額推廣敎室並聞於假期内招集學生補課半日前往報名者隨到隨攷一經錄取即得入校補習云 
[中華高等小學校之擴充]  
　　法租界愷自邇路中華高等小學校開辦以來巳逾一載兹擬於下學期添設班次大加擴充注重嚴格管理切實訓練其高初兩科并附設英文専科以造成應用人才近日報名者甚形踴躍聞定於八月二十號開學云 
[固礎學校記事]  
　　北四川路白保羅路口固礎英文學校成立六載畢業數次曾由校長譚少谷發起設立校友會每逢署假年假擇期開會以聯絡情誼月之十一日爲第四届開會學生到會者百餘人來賓四十餘人先由譚校長宣佈開開次由來賓學生演說聞該校下學期附設高等小學添聘國文敎員歐陽覺英文敎員梁俠魂手工一科請羊城小學圖工科敎員朱少川兼任定陰曆七月初一上課 
[萃英學校添設幼稚園]  
　　私立萃英學校開辦六載今春遷入北浙江路華安坊規模敎科益見完備除增設高小及女學部外本届秋委又添設幼稚園現正廣招男女國民高小兩部各級生並幼稚生國民科日課變通定章特加英文並不增費又暑假補習科定陽曆八月十五日休業十九日舉行秋季開校 
[對花酌酒之韻事]  
　　普益習藝所美術展覽會自夏曆六月一日開幕以來游覽者頗爲踴躍陳列各貨旣極精良點綴諸品又多新奇現該會復定於星期六星期日加添新奇燄火以娱來賓本邑各士紳因該所值有荷花現正盛開特糾集同志假該會場内組織納凉會輪流設席叙餐以消長夏亦韻事也 
[伊文思圖書公司之紀念]  
　　伊文思圖書公司歷年輸運西文書籍久爲士林所稱道兹聞該公司各董事因見近年營業日臻發逹多藉華總理陳錫余君之力昨日（十一晚）爲陳君進該公司辦事適滿十年之期故該公司各董事邀集辦事人員三十餘名設宴於福州路春江樓爲陳君任事十年之紀念八時入席宴將畢由西總理伊約瑟君起立演說次由唐瓊相君代表衆同事贈陳君銀質紀念牌一面次則伊約瑟君代表公司贈陳君金表一枚末由陳君致詞答謝盡歡而散 
[上海醫院定期演講]  
　　公立上海醫院致各紳士公啓云啓者近日天氣酷暑穢惡薰蒸蠅蚊　蚤爲害尤烈正疾病叢生之候即生命危險之秋同人目擊社會情形病者若狀心存摩頂痛苦切膚兹特於下星期四即陽曆八月十六日起二十日止由敝院職員及本地同志每日自上午八時起演講疾病之種種豫防並救急方法届時務請惠介諸君臨場研究幸甚 
[魯家滙盗案之結朿]  
　　浦東魯家滙鎭滙豐典當於去年六月被盜後卽由紳士朱祥紱陸以鈞函請水警一専署長沈葆義飭屬嚴緝當經沈署長令派長警捕獲贓盜解送南滙縣署訊究在案現由縣知事將盜犯金老二等四人依法鎗斃惟該鎭紳商因案中贓物甚少函勸典主 
 
 
 

Page 11

 
 
唐仲賢捐洋千元貼給當户聞　　巳於上月照發該興仍照常營業云 
[派船守緝私鹽]  
　　緝私第二營營長查得邇來浦江時有私鹽船隻經過自非派船守緝私鹽不能絶跡昨特令飭第一隊張隊長選派師船速往南黄浦閘口塘口等各要隘嚴行查緝以重　政 
[凌虐女孩案不服判斷]  
　　某錢莊主陳某之妻湯氏混名花面娘子因將四歲女孩菊英凌虐被鄰女吳阿囡等代報捕房將湯氏拘解公共公廨訊定判菊英發濟良所候核湯氏押女所四月在案兹悉氏兄與其夫陳某均不甘服己延請美國律師禮明爲代表提出不服理由將於日内投廨聲請復訊云 
[寡婦扭控和尚]  
　　揚州僧人芥航前在大統路安祥里口開設紫竹庵佛店與對隣剃頭店之女有染曾被衆隣居告發由四區警署拘解地方檢察廳懲辦有案嗣因該女亡故該僧又與泰州寡婦陳謝氏私姘去年原處房屋被隣居起火殃及大小偶像悉遭火化一切器物亦盡付一炬該僧賴姘婦資助洋數百元始得在發祥里租賃房屋重整舊業詎該僧近又另有所歡陳婦向之詰問置之不顧日前曾由袁惠安葉少農二人調處無效該婦遂將芥航扭控四區警署署長諭飭押候核辦 
[尋獲逃妻類誌]  
　　張阿松住居虬江橋其妻周氏日前被鄰居張陸氏夏紀氏勾引與紀松林姘識偕逃爲張偵知尋回扭控該管警所又住居　袋角之黄雨林其妻張氏日前被隣居沈金龍拐逃由黄尋回扭控四區二分所前日併解司法科轉移地檢廳分别懲辦 
[一再控訴之無效]  
　　陸吉榮將龔阿奴扭至法公堂控稱我妻於春間走失後據人報告謂係被龔拐去且龔之姐與我妻爲姐妹行情實可欵故此將龔扭案求請訊追詰之龔阿奴供陸前在内地檢察廳控告後因證據不足將案注銷此次不知何故又至案下具控應請察核中西官以陸旣在内地涉訟不因再來越控遂判將案注銷龔關釋 
[旅館宜勿包庇茶房]  
　　松江人王也農向爲銀行業人極誠厚此次由籍來滬假寓麥家圈惠中旅館六十一號客房昨日（十二）擬往北方某處營業於上午十一時算給寓資洋三元並付小賬洋五角詎茶房蔡永泉頗不滿意出言不遜王以旅館小賬照章祇須一成今己給洋五角亦不爲少且該茶房卽欲索加亦祇須婉懇當不吝此些須乃竟傲慢無禮殊難忍受爰告知該旅館賬房立卽唤到該茶房略加申斥王遂離寓而去不一刻憶及有金時計一枚連同表墜金四開及金小照盒子置在該旅館臥室檯上未及帶出立卽回寓携取詎己無着（去離寓時僅一刻鐘）詢之茶房則謂並未見有此物王以該茶房甫與衝突知難理喻乃從容而去午後即據情報告捕房請爲追究想該旅館爲整頓營業計亦必爲之留意當不難珠還合浦也 
[追索往來貨款]  
　　汪受生至法公堂控邵計福虧欠往來貨欵洋三百八十元向之索取始則延約斷竟避匿直至前日始行遇見故此扭案請追訊之邵計福供一時難以措置請求釋出陸績料理聶讞員判邵交四百元人銀並保出外聽候覆訊核奪 
[産業推抵債欵]  
　　日商某甲在公共公廨呈控因犯他案經法公廨判令管押之本邑人錢安臣不理抵欵洋一千元前星期六由公共公廨函請法公廨將錢提案經俞襄讞會同日副領事林君研訊先由原告日商投訴被告將方單抵洋一千元逾期不贖請爲追繳並將單據呈案訊之錢供稱自抵此欵之後因有他案即被法公堂拘留迄將兩戴案懸未結故原告之欵無可設法現愿將産業歸原告收管等語中日官判錢仍交法包探帶回候函致會丈局轉换道契給予原告具領管業 
[追究提單來歷]  
　　林云卿至法捕房控稱日前失去白麻四十包之提單一紙詎被史春林拾去向棧出貨幸由該棧司帳扣留請爲派探傳案訊核捕頭准即派探許福慶將史傳至捕房捕頭詰其提單從何得來據稱係唐姓所寄托我代取貨物諭飭交保出外聽候傳解公堂訊核 
[茶肆不准容留匪類]  
　　三十六個黨並靑帽黨各匪徒每向新開店舖索詐銀洋經各業商號聯名禀控淞滬警察廳請爲查究巳紀報端兹悉徐警廳長查得小南門水神閣陸家浜及虹橋等處各茶肆中爲各流氓薈萃之區前日特飭各區所按名拿辦並諭知各茶肆主於即日起不准容留各匪聚集如違惟向該茶肆主是問 
[巡警查獲煙販]  
　　舞賴陳三郎私購洋烟子五十盒由滬乘小輪至西南鄕閔行鎭意　販賣正欲登岸爲巡警將人贓查獲拘送地　廳訊辦 
[大統路火警三誌]  
　　閘北大統路福源押店失火一事兩記本報兹悉該店經理余長春店主吳永元經四區警署先後傳案訊押昨己解送淞滬警廳請辦昨日被害隣居傳德泰蓆店義昇雲香店金海坤豆腐店等具呈警署訴稱查得該押店共保火險六千兩内有四千兩尚係新近加保且聞其向羊城福安聯保等四公司分保事有可疑應請澈查核辦等情警署諭候轉詳警廳長核辦 
[印刷店起火即熄]  
　　昨晨五點半時法大馬路三百零一號門牌三六軒印刷店樓上所堆之紙料内不知因何起火是時店主夥友等高臥未起均不知悉旋由巡捕查見報警幸救火會近在咫尺立卽撲滅未致成災事後捕房飭探陸海榮將店主李某　入捕房略詰數語諭令退去候示 
[法新租界火警]  
　　昨日午後三時五十分法新租界八仙橋西首安里二弄二十四號門牌現在新加坡唱戲之優伶陸金奎寓所樓上聞因潑翻火油燈延燒蚊帳登時冒穿屋頂經救火會皮帶車馳往灌救歷半時許始熄計燬去該號石庫門樓房一幢及二十五六兩號樓面兩間 
又一訪函去昨日下午四時許法新租界愷自邇路首安里二十四號門牌某姓家樓上不戒於火早穿屋頂由救火會各驅皮帶車到場救熄計焚燬左右二十三二十五兩號門牌樓面當延及右鄰二十五號之時有住居該屋内之五十四歲老嫗情急上樓搶取衣服詎被烈燄所逼跌在樓板上以致焚斃後凡嵩山路捕房捕頭督同包探姚金福孫金禮前往察勘當將起火之某姓拘入捕房聽候查究一面飭將尸身車送輔元堂騐尸所候中西官檢驗再核 
[養狗不捐執照]  
　　美租界東有恒路九百二十六號門牌居民李梅興因養狗不捐工部局執照被一千一百八十七號巡街捕查見以其違章歸禀捕頭諭候請廨出單傳李到案訊罰 
[坐車人瞌睡失洋]  
　　張阿毛投法公堂控稱日前商人在十六舖地方購買桃子一籃後雇坐馬友英之黄包車回家商人在車上瞌睡馬疾馳而行至斜橋地方詎身畔所藏之大洋八十四元己不翼而飛當即囑其停車馬置若罔聞仍向前飛奔後由商人跳下在馬身畔搜抄無着卽將馬扭入捕房原贓諒被同黨接去求請訊追詰之馬供實未見原告帶有洋銀惟原告雇車之時見有一人立在其旁是否被此入竊去不得而知聶讞員判令還押限七天將原洋如數交出違干未便 
[食瓜失洋之不實不盡]  
　　春記茶棧夥台州人鄭德禮與泰興人龔超羣相遇同至悅賓旅館部食西瓜後鄭即昏迷以致失去洋五十元報告一區署傳龔詰問支吾即送警廳司法科訊究巳紀昨報兹聞此案經司法科長預審龔稱與鄭並不相識實因二十二日有鎭江人林立昌在棧與鄭晤談後鄭即逕去迨至次日（二十三日）始來棧聲稱失去銀洋然林己起程回里我並未與鄭同食西瓜請爲鑒核詰之鄭供與龔同鄕科長以兩人並非一處之人何以稱爲同鄕顯見不實不盡遂斥鄭當日旣己失洋何不呈報再三詰問鄭言詞不符乃判龔派警警回該旅館鄭候交報候示 
[包偵查獲竊賊]  
　　常熟人李阿七昨日闖至七浦路七百五十號門牌孫道正家竊取衣服等件携贓圖逃被包探陸廷奎查獲人贓拘入捕房經捕頭略詰一過諭飭押候解廨請辦又積竊殷天明昨日潛至受爾近路二百零六號門牌翁福財家竊取綢衣甫逃出門被包探金福壽查獲連贓拘入捕房捕頭諭飭押候解廨請究 
[扭控族弟竊洋]  
　　北新涇鄕民王和海疑其族弟王小弟竊伊洋百元扭控四區四分所轉解司法科經叚科員質訊之下判移地檢廳核辦 
[女傭控告男傭之失販]  
　　愛爾近路二十五號門牌合肥人李姓家丁甬人丁茂卿因被傭婦浦吳氏指控竊取現洋二十五元並綢衣等物由捕房將丁拘解公共公廨訊供收押在案前星期六由廨覆訊據原告上堂訴明前情請究訊之丁供仍不認中西官以原告所控證憑尚欠充分遂判將案註銷被告開釋 
[懲治屢戒不悛之竊賊]  
　　停泊蘇州河内之船户高阿坤指控蘇州人陳阿福竊取布衣十餘件圖逃由探曹錦珊將陳查獲於上星期傳同原告將陳拘解公共公廨請究經中西官訊知陳係十二次過犯判押西牢三年期滿仍逐出租界 
[串竊洋棧貨物]  
　　張榮生陳榮生因串黨竊取滙山碼頭九十兩號門牌洋棧内貨物被管棧西人察悉於上星期六報捕將張陳兩人拘解公共公廨請究經中日官略訊一過判被告等押候查明並捕提同黨到案併究 
[竊取妓女衣服]  
　　蘇州人吳雲嘉前日至西藏中三號門牌雉妓院内竊取妓女王老四之衣服數件携贓圖逃被捕查見當將人贓帶八捕房禀明捕頭押候解廨訊究 
[過犯潛入租界]  
　　陳金海迭在公共租界内犯案經公堂訊實管押期滿逐出租界有案詎前日陳又潛入租界在福州路被捕查見拘入捕房經捕頭詢明諭著押候解送公共公廨訊究 
[誌謝]  
　　文明書局創辦以來所出名人詩文集新舊小說普通書籍各種名家書畫碑帖不下四百餘種兹届十五年紀念特贈廉價劵十萬藉酬各界歷年購書之雅意昨承惠贈十張書此誌謝 
中華職業敎育社通訊 
[德大紗廠調查記略（續）]  
　　（四）搖紗間中有搖紗車九十三部均用手搖以搖時有斷者即可停便於接線也以七小支合成一支十支爲一絞所謂十六支紗者卽十六絞也每搖一車得工資銀一分計長有三萬二千六百碼此部工資不以日計以成絞之多寡爲計以搖時紗易斷接線甚費時光也 
（五）打包間打包時必先過磅每一小包重量以十磅半爲準無論其爲十六支四十二支包之容積雖不同而其重量則一也包又分草包大包兩種十小包爲一草包四十小包爲一大包草包外用蒲包専銷本埠大包則用機器包紥運銷外埠打包旣竣卽儲於棧房中也 
該廠出品以十六支紗爲最多銷路亦以十六支紗爲最大以本埠各布廠各襪廠均需購用此紗而尤以漢口爲銷路最暢至其工場管理每部除監工員練習生終日監視外更有工頭及巡廻管理督率之此所以工人雖多無一怠忽者廠中又甚清潔雖有飛花卽由作工者隨時掃除非主持其事之精神貫澈奚能至此耶各部主任對於經理每日均有報告此所以一日間之用綿若干成紗若干以及工人到者若干均能一覽瞭然穆君並於上海引翔巷設立植棉試驗場然則將來之改良棉質推廣紗業當惟穆氏是賴焉 
來函 
[紗業公所復國貨維持會函]  
　　敬復者接奉大函敬悉種切敞業買賣棉紗並無買空賣空之事不知貴會有何依據乃以布廠之恐慌歸咎於敞業讀之令人駭異貴會以棉紗市價之增漲由於敞業之買空賣空殊不知商情之盈虚消長完全由於供求之比例供過於求則價低求過於供則價昻供求相低則價平此爲商業上之總原則雖有大力莫之能挽此次棉紗市價之增漲有二大原因一爲棉花市價之　漲二爲進口棉紗之減少棉花市價何以增漲又有三原因其一本棉新花未出而陳花己罄有新陳不接之恐慌其二美棉市價飛漲影響甚大其三印棉來源缺乏進口銳減質言之貨物少而需要多求過於供而己本廠棉紗成本之高旣事屬彰彰而進口棉紗之短少亦有海關册籍可憑敝業處此方深感貿易之困難而有臨深履薄之懼貴會不察復以買空賣空臆測之談爲敝業責貴會素以維持國貨爲號召而乃於此種並通商情尚如此隔膜昌言維持其何能淑且就布廠而言實爲敞業一大買主果有善法足以相助自無不樂從之理無如敝業本無買空賣空之舉貴乃以停止買空賣空見屬敝業實無從遵辦總之維持實叢不宜託諸空言吾國今日棉業根本上之救濟不在於消極之維持而在於積極之綢繆吾國人口衆多平時棉産雖富仍多取足於隣邦求過於供之趨勢由來己久向者恒以各鄰邦之有餘藉以補吾圖之不足故能暫安於一時然此固非長治久安之計也今以歐戰之故其害見矣貴會而能將推廣植棉推廣紗廠二事實力提倡則不惟失之東隅者可以收之桑榆吾國家實利賴之否則空言是尚無裨實際竊爲貴會所不取専此奉復至希查照爲荷 
雜評二 
[花業聯合會（步陶）]  
　　花業因近來營業關係將開聯合會從事研究是蓋吾國商人覺悟之一斑也各業商人同行多相競爭或由若干家結成一帮以壟斷一切比吾國商行爲之習慣故平日各業商人之所研究者非同業中互相抵制或互相破壞之方策卽某某帮與某某帮相爲暗鬭之手段而一業中公同利弊之所在則無餘力及之矣此吾國商品之民以少進步亦即吾國商人所以僅能爲對内之商戰而不能爲對外之商戰之一大原因也今花業同人獨能舉一業中之請般問題公同研究夫豈非吾國商人自相聯絡以謀國外貿易發展之唯一見端耶雖然吾國商况之宜亟研究者非僅花業之一端且非僅各個一業中之自爲研究遂足畢事我知繼花業而起者必大有人在矣嗟乎冺除内部自鬭以爲國外發展之預備甯獨商業一端宜然哉然而知之者果有幾人也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蚊市賦仿阿房宫賦] [  楓隠]  
六月熱汗珠滴雙賻赤蚊蟲螫聚集千百成羣振足鼓翼自都邑而逮村莊到處飛翔其聲聒耳宛如市場五步一堆十步一簇或號黍民或名豹脚妨人清夢吮人膏血擾擾焉營營焉朁膚露筋毒不減於　蠅蚤暍壟斷術工蚊飛暡　蠅頭利覔蚊聲隆隆貿易往來不辨西東朝市初上蚊聚甚稠晚市將散蚊蹤亦稀一日之内一室之間而多寡不齊逹官顯宦公子王孫金閨碩彦茆屋窮民每逢夏日無不惡蚊燈光熒熒捉蚊子也綠雲擾擾掛蚊帳也猩紅點點流蚊血也烟斜霧横薰旼烟也雷霆乍驚打耳光也側耳静聽究不知有幾許也一肌一膚偶弛防閑悉被齩而成瘡痏焉有受害烈者袒臥露天草澤之所生穢濕之所蒸孑孑之所成幾經蛻化始變爲蚊一旦而名市數己萬千媒介瘟疫傳染瘧疾跋扈飛揚擊之不中連稱可惜嗟乎造物之心千萬民之心也蚊旣害民天何爲生也奈何生之旣成衆寵之　有加使蚊嘴之尖利於市人之心計蚊喙之鉅大於市儈之慾壑蚊飛之速捷於市物之運輸蚊類之繁多於市貨之堆積蚊心之刁甚於市商之欺詐蚊食之血厚於市肆之贏息使天下之人欲掃除而不克蚊蟲之心揚場自得歲月逝時序易秋風一至形銷影滅嗚呼殺蚊子者蚊子也非人也咬人者人也非蚊子也嗟夫使蚊子而不咬人人可必殺之人能早講夫衛生則溝渠清潔又何至有蚊何所用其撲殺也蚊子必欲咬人故人始殺之人雖殺之而不絶之吾見蚊子將復生蚊子也（五） 
家庭常識 
　　洋傘如經雨後須仍撑開置空處使乾然後捲好則耐用 
榨茶湯四川榨菜鮮爽至適口若配以扁尖（筍乾之嫩頭）白壳蝦冲湯風味尤絶[  紅雨樓主]  
敲扁豆先將蠶豆浸入冷水中數日取起剥殻用秤獴錘或木棒敲扁之乃入油鍋内煎煑豆即發大逾時取出和以桂花白糖味頗甘鬆適口 
補嵌水桶水盛之木桶破裂後以水門汀嵌之較嵌油灰爲堅固而耐用 
血蚊子利用捕飽吸人血之蚊子以飼　蛉子（秋蟲之一種）則　蛉子强壯而能耐寒 
解燒酒醉飲燒酒醉食生梨或飲白滾湯即醒如大醉則須以冷水澆頭頂同時以豆腐置臍上使發氣以洩酒熱[  肇源]  
工業須知 
[染色法（二）] [  吳佐丹]  
（二）絹布黄色染法醋　酸鉛七磅半明礬二磅溶解於足供浸漬十磅絹布之水中逮己溶解後投入絹布浸漬十二小時後取出榨乾更漬於溶解黄木（Ｔustic）十磅之溶液中至絹適宜之着色時取出水洗而乾燥之 
（三）絹色深紅色染法明礬三盎斯溶解於浸漬涓布一磅適量之水中投入絹布凡一時間内加以微温取出榨乾後用洋紅三盎斯五　子末二盎斯吐酒石半盎斯以水一小桶溶解之約煑沸十分鐘乃將己經温湯浸漬之絹移此液中染之約一小時取也乾之 
（四）絹布及羊毛織物槿色染法先將絹布通過綠銷液（綠　卽鑒基性醋酸銅又名綠靑（Vordigrig）其次染以蘇木之浸出液最後浸於媒染劑明礬液中水洗而乾燥之如欲得耐久性之强　色可先染以洋紅次靑藍（印度藍）液浸染之（未完） 
詩囊 
[惜别] [  許重平]  
風雨連朝臥病新藩花三月又殘春小詩付與旗亭唱惆悵當　餞别人 
架上茶麻弄色新一聲　度散餘春江潮有汛征　去漫向　唐望遠人 
芳草天涯别恨新萬金難買一年春劇憐色相都成幻畫裹樓臺鏡裹人 
逸琳上人結詩畫社余覊留海濱不獲預因 
[示以詩] [  冷禪]  
蓮社風流溯晋賢千年而後又　筵何期高會羣英日覊客獨遲滄海邊 
立顧須參上乘禪維摩幾卷費鑽研如今咫尺明師在肯否靑燈一點傳 
長篇小說 
[冩情小說柳暗花明錄] [  常覺小蝶天虚我生合譯]  
　　第三十一章（二） 
　　羅惀無語仰面望天見繁星密布似天神張其萬目方向羅倫熠熠而瞬羅倫心中　塞良久言曰裘狄斯汝逼我甚矣汝與吾妻才初始識面豈能遂相融洽裘狄斯故詫曰汝妻乎羅倫吾願汝以後當留意又向室内望曰羅倫吾儕再跳舞一次可乎否則即煩汝待我覔一舞伴汝視之此少年誰哉貌亦不惡羅倫曰此吾蠶德之弟因呼曰卜蓓此爲我舊友雅克夫人願與君跳舞卜蓓愕然視裘狄斯又視羅倫然後伸手挽裘狄斯而去羅倫始如重囚得釋向天噫氣覺此景狀實在難受然而不受又有何法彼裘狄斯之爲人心毒而謀險果批鏻而逆之則遭其噬必矣裘狄斯旣與卜蓓同行其第一語即曰汝之護胸甚美卜蓓愕然不知所答則曰然裘狄斯又曰羅倫丰度亦隹彼與若姊受情篤乎夫卜蓓者孺子耳聞此　突之語詫愕至於無措曰汝非羅倫老友乎曰老矣然亦别久又曰孺子汝必以我問爲鹵莽然苟知羅倫及見卜蓓愕視則攺曰伯爵之爲人必不願爲之妻蓋其少年時實有不知檢束者因齞唇而笑卜蓓詫曰是何言哉裘狄斯曰汝果不知亦佳但吾終爲令姊危耳譬如偷腥之猫一次得食豈能忘其美味卜蓓聞此瑣鄙之言旣笑且怒心念此人究何人乃大似賣菜傭妻羅倫可以介紹至此然而羅倫而色亦不佳豈其中竟有不得己之故耶惟卜蓓終孺子亦不復窮究其因幸而跳舞己罷卜蓓如脫重負立向人叢而遁裘狄斯呼之曰汝何往卜蓓曰上次跳舞己有他約恕不能奉陪矣裘狄斯曰然則汝可爲我呼羅倫伯爵即謂我尚有言詔之卜蓓滿懷疑詫出覔羅倫得之於花棚之底尚兀坐如偶人卜蓓曰羅倫雅克夫人方覔汝謂有言詔汝羅倫聞語亦不答頽然自去卜蓓乃往見　德曰姊汝視雅克夫人何如　德此時面色亦殊不展聞語則曰吾亦不知但聞爲羅倫宿友卜蓓汝問何爲卜蓓曰吾視二人大似姊妹行乃能指揮羅倫左右如其臧獲頃渠令我呼羅倫羅倫竟貼耳而往寗非可異　德聞語兩顴盡赤勉强笑曰汝言殆近或者爲親屬耳卜蓓曰然羅倫爲纓簪世胄而此人乃荒傖如村中牧奴女則又不類汝試視之彼二人又聯臂至矣 
俞培樑君鑒來函讀悉其辭悻悻然謂人造棉如法製造色雖潔白而堅質之稻草終難彈化並製洋菜亦無結果謂累足下耗費金錄毫無益補並耗足下署假期内之寳貴光陰憤怒無狀將登報廣告其誤云云閱之不禁感歎夫工藝雖小道於學問亦無以異要非不學而可能譬如以米爲炊其事本極易蠢夫劣婢且猶能之然亦非不學而能若以文字示其法則必曰以米二升入水三升置鍋中炊之卽成飯有人如法試驗乃成焦飯或稀飯或殭飯於是憤然而起怪其炊飯法之無效得乎質之足下諒亦不禁啞然失笑而知其火候之未能適當耳於此而欲示以火候之凖繩試問當用何術謂當用柴或草若干歟則柴有大小草有輕重將稱其量而定歟則灶突有廣窄天時有冷熱氣候有燥濕亦必不以仿膠柱鼓瑟刻舟求劍之法也足下旣在學校肄業兩年此等事理必能明瞭乃以此而悻悻見責竊不禁感慨繫之天下明白事理者固多而懷疑如足下者諒亦不少用以炊飯之譬以概其凡並以示與足下表同情者編者白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　美洲堅尼打免稅（見本報壬申年四月廿六日）美國隷亞美利加洲之屬地名堅尼打定於西七月一號卽行豁免茶及架非稅項云 
[茶樣不符（同上四月二十九日）]  
　　聞漢口新茶所出樣箱多與茶不符西人有買定五號而通回三四號者或有减價者中國茶商因退還太多竟肯讓五兩一擔云此事出於貪小利頗屬不宜疑一次能獲利息然恐以後難取信於西人矣 
漢口信云現新茶己出不止百種之多凡有船灣泊漢水者皆爲載茶者所租則出休之多於去年可知也 
[磅茶（同上五月初十日）]  
　　頃聞上海各茶號於磅茶之事己經議過出告貼一張以定章程蓋西人磅茶時先連箱過磅後則除皮再算譬如連箱有八十磅零幾分凡不及一磅之數者皆不算僅以八十磅整數爲準至餘皮時譬如皮有十磅零幾分雖不及一磅之數亦必趕進以十一磅除算是皮之除數旣屬趕進而茶之實數反致扣減矣故茶號無不吃虧箱愈小則過磅愈煩而折閱亦愈大矣先時過磅之規大者以二箱合秤小者以四箱并稱嗣改大者一箱小者二箱甚至去年有一洋行竟以一小箱爲一過其吃虧不愈甚乎今特擬定大箱必一箱一過小箱則二箱庶除數之增加有所稽考而整數之畸零尚不至混淆譬如小箱五百號以一箱一過則五百過一過折去三四分五六分不等併計之亦可觀矣合爲二百五十過則究可少折故華商竭力慫恿冀成此舉特未知西人之意然想當必行之矣 
[茶葉載往英國數（同上五月十七日）]  
　　英五月十九號至三十一號有火船五艘載新茶往英國總共載去者五百九十五萬零九百三十磅 
[淡水植茶（同年五月十九日）]  
　　淡水地方向多種植靛樹參天黛色一望如染顧居人之藝此者其利雖薄然較之栽植龍圑雀舌者誠未若也兹者該境人心幕業茶之利而又審厥風土甚宜於茶乃攺植茶樹凡高　平壞多藝此焉今該境生理漸廣於前實由此巨宗之所致也（２３） 
尊聞閣律記 
[朱烈婦（見本報癸酉年十一月初七日）]  
　　朱慶和麫坊傭工也寳山彭浦唐家弄人年二十九戊辰歲十一月十二日夜間操作忽　憤有鬼附之主人焚冥　祝曰有冤當雪之鬼曰予爲彼妻彼有負心事故祟之問何事日予嘉定東門人姓李名媛存年十九父名二觀爲縣役少受聘於溧水業鞋人寓居戬浜橋者主人曰有渾名么二三者卽而翁耶其子名阿四予素識之鬼曰予受聘者阿四之弟也彼家死粤匪亂時予亦寓彼　倉猝問同母及二弟往南避亂投宿慶和家數日有作伐者曰彼無室年相若盍從之以爲棲身計奈彼家貧即卸銀跳脫二付售作合　資時壬戌五月十三日也主人曰爾時聞慶和兄名茂榮者與汝母通汝知之以爲大辱諫母母不聽挈汝二弟委身從之汝恥母女而作妯娌往批茂榮頰有諸鬼因大慟曰茂爲隣里所逐挾母遁居大場北坍石橋無何忽報母病曰母想恩雖汝絶二弟在焉盍往顧遂同夫往視行至義學弄夫猝遇疾中途先返而我被匪人搶去跟蹌隨之此壬戍六月二十四日事也慶和因我不回自往訽之知母實以病誑女潛賣女於賊匪得洋銀三百六十餘圓因反誣慶和率人毆之慶和扮作乞丐即往戬濱橋尋覔遇楊茂家中相流涕焉幸匪不在而予身繫鐵索長數丈設女奴守伺予因誑曰何物丐人此豈佈施者耶因目奴他去謂之曰不死終歸汝此非久居地亟他往又曰倘不測將死之慶和泣不能答會奴至遂取飯一團將泥略污贈曰食時留意及食得塊金值三十千慶和賤售得十六千因游蕩上海年餘私丹陽婦婦欲歸相與至丹陽婦始曰爾姑守此我先往顧旋約人搬運物件運己忽將慶和捆縛拷掠備至乞食而師即去年十月中事也慶和慚而秘之不肯洩言而其妻發之以證其實云主人曰今祟彼何故曰恨彼貪懶我嫁後曾贈洋銀六十在溺器下掘出者也及訪我又有所贈情不爲薄何忍忘之又曰彼去戬濱橋後我隨入嘉定賊中賊匪百方媚我我不屈轉獻太倉賊湯姓者終不屈爲湯戕也時壬戍十一月十九日殉節時向頸一刀稍知痛餘無所苦幸身首未殊略偏左耳因述遊魂飄魄之苦聞者皆毛戴焉又曰我不屈後葬太倉西門北第二城垜内上生豐草彼不來殮骨附葬先塋予終不捨且責不祭之罪語凄切不能備述主人曰城旁露骨甚多或往而不得或得而非眞奈何鬼曰但敎渠來我有響應也主人曰今天寒日促而除歲率多操作奈何曰然則來年清明前敎渠來取不可悮也遂呼嘯出明日又於路上附之且向途人證之蓋恐主人失約也己巳春期將及慶和領傭值往所訂處省之果見豐草一堆而竟難下手徘徊間見一雉戞然竄人忽思弋獲將包袱極力撲之似有物絆足竟顚仆焉雉遂不見猛憶所謂響應者其以此乎適枯竹在旁順取挖土且拔其草泥頗鬆利及尺許見白骨纍纍彼處人疑爲挖藏相爭論間王姓老翁止之借鍬與挖獲着飾數事且有金條一根不能匿即送與之老翁遂買一壜敎殮骨者細驗之曰此烈婦也遂一一殮之如禮又與搭膊一條買舟一隻載婦葬於墓店主人姓顔名鑒樂現居江灣鎭孝子坊東慶和尚爲其傭茂榮今遷居嘉定南門外其女及二弟亦在焉（２３） 
[雜錄]  
　　止血妙藥當端陽午時將郊野之車前草（俗名野甜菜）採取洗淨晒乾研末貯藏凡遇大小傷口敷于患處則血立止并可防菌類之寄生屢試屢騐實爲第一之良方 
牙痛斷根秘方患牙痛者飲食困難精神萎靡種種苦悄莫可言狀推其病原由于腎火上炎之故今得秘方述之如下毛姜三錢東洋參一錢五分焦山梔二錢用水煎服則永無牙痛之患矣螺疔生于手指之間受害無窮小則多延時日大　手腕麻木不仁用大葉榔鷄（甬地野此）之根與馬齒莧（俗名尖葉瓜子草）之莖加入清明酒釀搗腐敷之立見奇效凡遇患處起紅點者則用紅莖馬齒莧起白點者則用白莖馬齒莧是爲至當 
鶴膝風患者初起膝下酸痛漸至膝蓋膨腫股筋憔瘦以腎虚虧之故用尖嘴　　魚數尾（産于江河）和白糖搗爛敷於患處三四次立可保愈 
鐵耙傷農家使用農具之際偶誤踏於鐵耙之刺上則血不止行動之難莫甚於此可覔鮮泥鰍數尾和白糖搗爛之卽愈（杜一桂）（２１） 
治潰爛方敞署法警趙文學云伊腿上從前爲鐵器所傷己愈後因赴鄕行路不愼致將腿上傷處在石上撞破又悮食發物潰爛甚劇往醫院求治均不見效後有人傳述一方僅費四銅元即愈所謂單方一味氣煞名醫也其方甚簡用松香在燈頭上燒枯研末再向荒山中覓取枯骨一根燒灰存性麻油調敷即愈 
又方舍弟昨由句容來談及見一婦人患外症頸項潰爛甚劇據云是症若潰爛頸項四圍即可致命有人傳述一方用雄猪膽數十個在銅鍋内熬煎攤在油紙上剪成膏藥樣貼在患處如有膿旋貼旋换遂得治愈奇效（吳江縣署楊典臣）１６ 
 
 
 

Page 18

 
 
   
 
