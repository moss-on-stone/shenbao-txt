# 1927 - 75 - 4919413

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[過甚之詞（冷）]  
　　謡言之外有一種過甚之詞亦足以改變事實之眞相而使受其愚者蓋謡言之作用不過欺蒙淺識之流若過甚之詞原非全由製造使有識者亦難明辨故其伎視謡言爲尤巧其害亦視謡言爲尤大也 
　　過甚其詞之類如小有衝突即曰劇烈或出無心則曰有意僅一部分則曰全體但有人提議即曰議决稍有異議即曰决裂凡此之類小者大之少者多之虚者實之偶然者預定之使人於不知不覺之間移其心志甚非若謡言之粗而易辨也 
　　然則消滅之道奈何曰時以眞確之事實勿隠勿諱宣示世人而已 
本館要電 
[外部對滬宣言力爭撤退外兵]  
　　漢口中央對滬外交策略决由外部發表宣言主張撤退外兵以和平方法收回租界（二十五日下午三鐘） 
　　北京使團對寗案絕無表示外部以未接報告且無從電詢眞相頗感無法下手之苦故對使團亦迄無表示（二十八日） 
[寗案發生後之外艦外僑]  
　　福州將有示威運動 
　　廈門昨到美驅逐艦一艘日内有英艦到聞將載英美僑離境又日第二艦隊定二日抵廈日領通知交署係遊歷泊三日即去（二十九日下午七鐘） 
　　福州某國領事兩月來蓄意令某僑離閩適南京事件電到調兵艦來閩促某僑齊集南台備乘艦離閩但某僑多不願行陸海軍當局嚴飭所屬加意保護外僑英領表示信賴省政府外交當局不令英僑離閩某領慫恿無效（二十八日上午十鐘） 
　　福州省黨部二十八日開會應付英艦砲擊南京事件聞將有示威運動（二十八日） 
　　長沙省黨部對英兵行兇通電表示（一）懲兇（二）賠償損失（三）兵艦退出湘境并聲明未與英締結平等條約以前以無條約國對待對英領及其兵艦可自由搜查逮捕（二十七日上午十一鐘） 
　　長沙省農民協會對英兵無故登陸毆傷農夫案電請中央嚴重交涉及函省政府力爭抗議並擁護交涉署對此案向英領所提出之條件大有不達目的不止之勢（二十九日下午一鐘） 
　　長沙長沙市民十萬餘人二十五日舉行反英示威英領對英水兵登陸案來函表示歉意（二十七日上午十一鐘） 
[稔山慘案向英提抗議]  
　　廣九路英兵加增 
　　廣州陳友仁十二十六日電省政府云稔山慘案已轉電總部調查本日已提向英領事嚴重抗議聲明保留將來查明損失索償權又函廣州政治分會請迅電惠陽縣查明此案損失詳細數目列報轉知本部等語（二十九日上午八鐘） 
　　廣州據報廣九路英段連日增重英兵計粉嶺一千名羅湖六百上水一千大埔五百大埔墟八百因之華界軍民頗戒備（二十九日上午八鐘） 
　　香港省黨部對惠陽案議决（一）函外部請抗議（二）電惠陽詳查情形（三）報告黨部政府（二十九日下午七鐘） 
[蔣過寗時議定分路進兵]  
　　各軍軍長來滬商議 
　　南京開聯合歡迎大會 
　　總指揮部嚴令保護外僑 
　　南京蔣介石二十五日抵下關時何應欽偕程潛·賀耀祖·魯滌平赴艦謁蔣開軍事會議商議分路前進肅清餘敵蔣當乘原艦赴滬（二十六日下午五鐘） 
　　南京程潛何應欽二十七晚專車赴滬會議軍事（二十八日下午六鐘） 
　　南京總部派隊嚴密保護各國領署及僑商各軍政治部合組臨時外交委員會辦理外交事項軍法處將捕獲乘機搶刦犯十一名槍决示衆全埠二十六日一律開市（二十六日下午五鐘） 
　　漢口軍事委員會委張發奎繼任十一軍軍長陳洪代理第四軍軍長又令程潛兼管南京衛戍唐蟒兼管九江衛戍王均兼管南昌衛戍事宜（二十八日下午七鐘） 
　　南京省政府建設事宜聞須由中央總政治部發表委員會組織大綱商定人選俟蔣在滬與各方接洽後再行組織 
　　南京總指揮部下令如有妨害外人生命財産立予槍决（二十八日下午六鐘） 
　　南京革命軍第二縱隊所屬第四五六師敎導師均在寗集中準備調動北伐第五師長譚道源在揚將軍巷設司令部 
　　南京南京農工商學各界二十八日下午二時開聯合歡迎北伐軍大會到百餘團體約五萬餘人公安局長溫建剛及各界代表演講革命精神鼓勵民衆努力大聲疾呼歡聲雷動會畢由公共體育塲出發冒雨大游行（二十八日下午六鐘） 
　　廣州賀耀祖被委爲第四十軍軍長己於二十六日在江寗行營就職（二十九日） 
　　廣州溫建剛被任爲南京公安局長二十六日就職（二十九日上午八鐘） 
　　南京第十七師政治部招考宣傳員三十人隨軍出發（二十八日下午六鐘） 
　　北京津息津浦車客票現售至徐州行李票售至濟南徐州以南列車時通時阻須另行購票電報亦只通徐州褚以次要人皆在徐直魯軍大部亦集合於徐 
（二十八日下午九鐘） 
　　南京江右軍在下關查有何某冒稱第三十三軍名義收編軍隊即勒令繳械解散 
[吳光新電述滬敗經過]  
　　粤人籌備慶祝 
　　北京吳光新二十七日電魯張述失滬經過有畢君别有見地終日荒怠不理戰備又與友軍不相能致有二十日之失等語（二十九日下午二鐘） 
　　廣州薛岳二十三日電稱二十三日下午二時沿途追敵獲械俘虜無算現敵殘部退竄沿途居民被敵搶掠損失在百萬以上等語（二十九日上午八鐘） 
　　廣州此間民衆運動會籌備慶祝克復滬寗大會（二十九日上午八鐘） 
　　香港省黨部二十八日電蔣及前敵司令賀克滬寗並召集民衆開祝克滬寗大會（二十九日下午七鐘） 
　　北京魯張又向外商訂購大批步槍 
　　（二十九日下午二鐘） 
　　北京魯軍由滬退青島者二十六日到一千二百人（二十九日下午二鐘） 
[奉軍有佔考城蘭封說]  
　　萬福麟軍全部入豫 
　　奉天于珍部第十軍佔領考城蘭封趙恩臻第十一軍亦電告佔領開封（二十九日下午一鐘） 
　　北京奉張重視豫戰令萬福麟軍全部赴豫現萬部留駐京畿者亦已南開聞張對豫事現頗倚重萬部及汲金純部（二十九日下午二鐘） 
　　北京前日張作霖請顧派人赴洛陽或鞏縣見吳達今後仍願合作意顧即親訪任可澄請任赴豫一行任答前敵砲火連天不便前往雨帥在豫部將甚多何妨逕遣一介謁吳（二十九日下午二鐘） 
　　北京趙倜語人予得紅槍會紳耆之助始得脫離開封當靳軍未到開封時米振標即告予本人兵力小恐不能護君請打主意後來米即讓開封靳軍纔入豫中紅槍會滿城滿鎭將來該會助何方則何方獲勝云云（二十九日下午二鐘） 
 
 

Page 5

 
 
本館要電二 
　　天津奉張二十八日電各將領對靳軍應猛力追擊對俘虜應優待（二十九日） 
　　漢口鄭州方面戰事仍劇靳奉軍出入共四次現靳軍在小柏莊向鄭進攻 
　　漢口第八軍二十四日開五列車出關並携去餉彈甚多北上客車仍可直達偃城（二十五日下午四鐘） 
　　天津京新聞記者團定三十一日赴鄭州觀戰（二十九日下午六鐘） 
　　北京宼英傑二十八日由濟到津（二十九日下午二鐘） 
　　濟南二十七晚宼英傑謁林談豫事以未覓得房舍二十八日晨四點半原車赴津（二十八日下午六鐘） 
[國民政府設西安政治分會]  
　　馮玉祥等七人爲委員 
　　漢口中央政治委員會决在西安設分會已電馮玉祥籌備並派于樹德前往進行　　漢口西安政治分會已指定馮玉祥·于右任·于樹德·郭春濤·楊明軒·薛篤弼·劉伯堅等七人爲委員（二十八日下午七鐘） 
[宋子文來滬管理財政]  
　　謂一切須由宋經手方生效力 
　　漢口國民政府二十七日電滬各機關江浙克復政府對於財政統一已决定具體辦法特派宋部長子文即赴滬全權管理財政事宜所有江浙財政均歸統一關於一切稅收及與中國商家銀行籌欵或借債必須由財政部長經手方生効力此外無論何人用任何名義如有干涉財政稅收或擅自借欵籌欵國民政府槪不承認（二十八日下午七鐘） 
[在漢逮捕後之賀德霖]  
　　漢口賀德霖在公安局呈訴三一八案事前未與聞閣議通緝時已辭職此次携眷來漢係信仰三民主義來作革命工作今忽被捕請予昭雪等語張篤倫已團呈政府請示聞柏文蔚·劉驥·熊斌·李鳴鐘等爲賀緩頰未准賀二十七日突服烟自盡經救轉（二十八日下午七鐘） 
[漢令江西黨部改選]  
　　漢口中央執行委員會二十三日電令江西省黨部改選執行監察委員停止職權聽候查辦（二十四日下午六鐘） 
[奉張近期内不出京]  
　　北京某外人詢張作霖以國奉合作事張答不知道張决近期内不出京擬編京畿衛戍旅備拱衛（二十八日下午九鐘） 
　　北京吳俊陞電告二十五日抵江省視事張作相在沿途視察軍隊二十八日可回任（二十八日下午九鐘） 
[顧維鈞又不消極]  
　　胡維德正式呈辭 
　　北京顧閣見替人不來己不消極顧今日命院秘書發明日閣議通知（二十八日） 
　　北京胡維德正式辭呈己發表胡子世澤二十八日呈外部完姻需費請發欠薪世澤係外部代理秘書（二十九日下午二鐘） 
[京學生尚未全釋]  
　　北京學生之由警廳捕去者共四十二人在押未放者尚有三十一人陳興亞語校長團（一）可放者俟訊明即放不可放者亦不虐待（二）未放各生現無危險但以後倘有不測事實發生未放各生應負相當責任（三）北京軍事機關多倘有逮捕學生事警廳當妥爲協商（二十九日下午二鐘） 
　　北京今日中大學生陳介卿被捕（二十八日下午九鐘） 
[粤省政聞]  
　　廣州交部擬整頓粤桂鄂湘陜川浙閩八省電政現爲治標計先在各該省敷設軍用電話（二十九日上午八鐘） 
　　香港廣州新築無線電臺落成不日開幕（二十九日下午七鐘） 
　　廣州交部委廣三路局長施宗嶽爲湖南郵務局長（二十九日上午八鐘） 
　　廣州財部籌辦營業稅此種稅法己在計畫中（二十九日上午八鐘） 
　　廣州陳孚木辭農工廳長說不確 
　　廣黄紹雄電稱沈鴻英四日逃往遄縣請粤湘贛當局協緝等語（二十九日） 
[湘省政聞]  
　　長沙長岳口内地稅局定四月一日實行徴收二五稅（二十九日下午一鐘） 
　　長沙長沙總工會二十八日歡迎全國總工會委員長蘇兆澂來湘（二十九日下午一鐘） 
　　長沙省政府請黨部通令黨員不得售土地與外人（二十七日上午十一鐘） 
　　長沙省民會議籌備處電促各縣市催設籌備分處（二十九日下午一鐘） 
　　長沙交涉員董維鍵爲擁護中央統一外交呈請中央委人接替（二十七日上午十一鐘） 
　　長沙省新聞記者代表會二十五二十六日開會通過（一）農工消息闢專欄佔全幅四分之一（二）國際消息佔全頁四分之一（三）取消不革命的消閒刊物（四）擁護中央執委會議决案（五）擁護湖南行政大綱（六）取締反革命反文化及英日商品廣告（七）各縣設一黨報（八）宣傳統一等案 
　　長沙省民會議代表限四月二十日舉行初選二十五日複選籌備處請中央派員來湘指導（二十七日上午十一鐘） 
　　長沙湖南人民慶祝克復滬寗提燈會定四月二日舉行（二十七日上午十一鐘） 
　　長沙司法部委馮天柱等籌設控訴分院　　長沙民廳令各縣速組區鄕自治籌備委員會（二十七日上午十一鐘） 
[閩省政聞]  
　　福州各界擁蔣大會二十八日遊行 
　　福州財政處令借房租一月商會反對 
　　福州内地稅局長葉心傳二十六日佈告就職（二十八日下午七鐘） 
　　福州仁慈堂案法領於數日前提出交涉各社甚憤激（二十八日下午七鐘） 
　　福州李財處長二十六日赴馬江訪陳司令（二十八日下午七鐘） 
　　廈門二十九日廈各界舉行黄花崗紀念罷市休課停工下半旗一日集會致悼未遊行（二十九日下午七鐘） 
本館專電 
　　北京高世讀家屬在津寓爲高發喪招魂並派人南下覔屍體（二十八日下午九鐘） 
　　北京俄使署信差閻振在某會館被捕　　北京法人艾尼耶宅被三十五師兵搶掠法使已向外部請賠償（二十九日下午二鐘） 
　　天津王承斌來津迎曹錕赴大連 
　　天津警廳組武裝游行隊二百四十名協維治安（二十九日下午六鐘） 
　　長沙唐令各團籌辦士兵俱樂部兵民聯歡會改三十日舉行（二十七日上午十一鐘） 
　　長沙全省新聞記者代表會二十八日閉幕（二十九日下午一鐘） 
　　廣州藥材工人及蒸籠工人因要求加薪不遂連續罷工（二十九日上午八鐘） 
各社電訊 
[英政府議會討論華事]  
　　張伯倫謂上海談判現尚未開始 
　　長江口岸英人退出刻在考慮中 
　　路透社二十八日倫敦電英相包爾温星期六日赴别墅以前曾警告閣員中國時局或有内閣須開特别會議之必要星期六日包爾温果接揚子江艦隊司令來電今日遂開内閣特會歷兩小時之久 
　　路透社二十八日倫敦電張伯倫在下院稱上海問題之談判現未開始在此無政府狀况中談判决不能有效果云 
　　路透社二十八日倫敦電外相張伯倫今日在下院詳述南京事件謂賴軍艦之及時行動英美　民之生命始克保全工黨　特爾稱據蔣介石之言搶刦等暴行乃北京所爲張伯倫答稱英美人傳出之消息則與此說相反外相答保守黨洛克爾之問謂中國多處現陷於無政府之狀態中在此時際决不能謂英國可安然依賴中國保護英人之担保政府必須察視時局之發展不以其言但以其行判斷之外相又答工黨甘維錫之問謂長江口岸英人悉數退出之問題刻在考慮中渠以爲此事無須由倫敦發出訓令必須由身臨其境者决定之云 
　　路透社二十八日倫敦電保守黨顧克今日在下院稱漢口協定毫無良好結果反使漢口英僑之地位愈臻不稳外相張伯倫答稱此種見解未免武斷以渠個人言渠是時不願下漢口協定結果之最後判决以形式言英國簽此協定出以信義渠信陳友仁亦以信義簽之此協定如何必須以其結果判定之英國以甚寛大且甚信任之精神處置其自己在漢口英租界之産業其條件乃中國當道必須於其權力所及處能保持治安然後英國方可放棄其權利與産業也工黨甘維錫稱上海産業以英人所有者爲最多外相爲保護英國利益計應考慮立即與國民黨開始談判張伯倫答稱上海公共租界乃若干方面所共有之産業一方面欲處置之必須商諸各方面而後可不能單獨處置之也工黨續有詢問外相答稱有權代表列强全體發言者爲北京外交團渠想如中國有權力及於全國可與談判之政府則有關係的列强不難設法談判云 
　　路透社二十八日倫敦電保守黨米澈爾今日在下院建議凡在新加坡登船赴遠東之華人其所帶行李應一律搜查有無挾帶軍火殖民部大臣答稱向例凡在新加坡登船之華人如有嫌疑得加搜檢但若各個商船悉行搜查則勢必使商務大爲遲滯而爲當地航商所反對渠覺目前形勢尚無採行嚴峻計畫之理由云 
[日閣議决定對華不用武力]  
　　以外交方法謀和平之解决 
　　路透社二十九日東京電聞今晨内閣會議之結果日政府决計不在中國施用武力但以外交方法謀和平之解决政府將訓令駐華公使芳澤與上海日總領事矢田依此辦理 
　　電通社二十九日東京電關於南京事件本日特開閣議交換意見結局决定根據被害狀態之調查單獨向責任者蔣介石嚴重抗議上海之治安維持及恢復信賴蔣氏日政府不採積極行動目下惟嚴重監視狀勢期萬無遺漏一切機宜處置一任諸幣原外相 
　　電通社二十九日東京電日本輿論對於南京事件均主張强硬說惟外務省態度仍傾向軟化外務省欲根據條理求稳當之解决避免武力以求達糾彈責任者之目的關於該事件之協同調查决不參加將離别英美採單獨行動 
　　路透社二十九日大阪電大阪朝日新聞主張日政府宜迅速單獨謀南京事件之解决此事在英美係雙方面的一爲南軍（？）之搶刦一爲英美軍艦之砲轟而日本則並未參加轟擊也故日本無與英美聯合行動之必要云 
　　路透社二十九日東京電日本各報對中國事件除對於南京事件係蔣介石軍隊（？）所爲之消息表示訝異並聲明日政府仍决計不派陸軍赴華外幾無批評不過甚注重中國傳去之新聞耳 
　　電通社二十九日東京電美國大使昨日午後訪幣原外相法國代理大使亦訪出淵次官均係協議中國問題　　東方社二十九日東京電上院公正會之代表二十八日訪幣原外相探問政府應付寗案之策 
[美國續派陸戰隊來華]  
　　外人電訊宣傳美僑離境 
　　路透社二十八日華盛頓電海軍部稱亞洲艦隊司令韋廉斯鑒於上海之危局現將各處所可調出之軍艦集中於上海云本星期秒中國之發展殊不能减輕上海之惶慮故續遺陸戰隊之舉刻在迅速進行中有一千五百水兵巳於星期六日奉命準備起程赴中國者刻在費城等處徵集下星期可乘漢德森號運送艦由桑狄哥出發此項軍隊統稱第六聯隊由前在菲島與法境卓著戰功之史賴德統帶並附帶軍用飛機十二架 
　　路透社二十九日北京電南方及揚子江一帶美僑現紛紛離境而出東南部河南南部及安徽之外僑現亦離境 
　　路透社二十九日北京電北京協和醫院之美人擬於今年隨時回國者現因南京之事變决計即束裝回國　　路透社二十九日烟臺電魯省美國敎會中人鑒於魯省狀况之不佳及前途之無把握現皆向青島烟臺兩處動身日本驅逐艦一艘現巳抵此 
[駐滬法軍力能保護法租界]  
　　法國專家之所見　法將拒絕後援軍來滬 
　　路透社二十八日巴黎電法外部言及上海法租界事謂外傳上海法人將聽從他國人指揮之說實係不確英當道從未有統一指揮權之請求上海滬當道所請保護法租界之軍力政府業已照准並準備予以彼等所認爲必要之供給云 
　　路透社二十九日巴黎電巴黎日報動言上海法租界與公共租界有密切合作之必要防務統一實爲成功之最佳擔保晨報謂政府近四個月來曾作必要之計畫而於印度支那置有後備軍駐滬法海軍大將皮西爾現拒絕援軍至滬蓋據專家之意現駐滬之法軍力能應付襲擊也該報又稱法國或不願受單獨之節制但至危急時法國未必拒絕參與共同行動云 
　　路透社二十九日倫敦電每日郵報巴黎訪員電稱法政府巳調越南大批援軍前往上海 
　　路透社二十九日北京電香港消息稱廣州灣當局通告香港法領事謂巴州（譯音）天主敎會被掠神甫逃至高州外人無死傷者 
[英報評論中國事件]  
　　泰晤士報謂有以重兵防守之必要 
　　路透社二十九日倫敦電泰晤士報之意今華事有即以重兵防守之必要該報又謂無論國民黨激烈與稳健分子有無衝突然就近事觀之極端派正竭力向其所主之方面進行與若輩重作談判實爲不可能之事當俟眞正抱民族主義者重以有組織之形式出現時始可與之續作嚴理之政治談判云 
　　路透社二十八日倫敦電孟郤斯特指導報載社論稱就直接觀察點而論吾人當知中國之事已入於獨權之下今與獨一有效政府談判解决已無障礙惟據現狀觀之談判巳較前更形困難爲以撤軍要求爲談判之先决條件則變方似將發生頓挫蓋外兵非俟南軍不特負維持治安这正式責任且須以有效之證據證明力能維持治安時不能撤退也該報末謂如近今之事變任其進行致與英外交部迄今光明磊落所守政策之正途愈離愈遠則實大不幸之事云 
[陳友仁對滬事宣言]  
　　對租界將開和平交涉 
　　電通社二十八日漢口電陳友仁昨在漢口日報（英字報）發表意見云「各國政府於革命軍占領上海之今日沿支保護僑民爲名不撤退軍隊殊屬可怪須速行撤退國民政府關於公共租界不日將開和平的交涉」　　國聞社二十八日漢口電省黨部通告四月歌（五日）日在閱馬廠開慶祝滬寗克復大會 
[南京事件之調查]  
　　東方社二十九日上海消息南京損害詳情（一）英國方面死三人（躉船管理者水兵·醫生）負傷二人（總領事·施蒲亞大尉）芇船·總領事館·稅關·罐頭食品公司·及多數之任宅被搶軍艦愛美拉獨號命中槍彈七十躉船數百發（二）美國方面死一人（金陵大學敎授）負傷三人（婦人一·水兵一·領事館員一）領事館被搶但未燒去住宅敎堂及公司工場等大部分被搶此外燒去震旦大學及小學校等五家以上 
　　國聞社二十八日北京電此間輿論對路透宣傳寗案過分甚不滿主收回新聞自主取締外國通信機關 
[日英美三使會議寗案]  
　　英美希望日本合作 
　　東方社二十八日北京電今日午後五時日英美三國公使關於南京事件復作會議一小時始畢英美公使辭出後英使於午後六時半重防芳澤公使有所商議關於寗案三國所執之態度不久當可明瞭 
　　東方社二十八日北京電日英美三國公使本日午前十一時起在英公使館會合午後一時半方散英美公使更於午後五時訪問芳澤公使三使三頭會議其内容爲關於寗案之善後措置及防止波及同一事件之事英美兩使希望日本方面共商善策 
[廣州將有對英示威運動]  
　　路透社二十九日廣州電此間不久將開公民大會並舉行示威游行抗議香港英兵毁村及新加坡槍擊華人事 
　　路透社二十八日新加坡電三月十二日華僑舉行孫中山紀念人氣激昻過甚不服警察指揮致警察兩次開槍擊死華人六傷華人十二此後華人因此與警察常起衝突故全夜由兵士携來復槍與機關槍巡邏街市　　東方社二十八日廣東電此間因寗案惡化沙面英法當局今晨來重將鐵絲網張起明日陸戰隊决登岸日本軍艦亦允爲協同防禦 
[北京檢查報館通信社]  
 
 

Page 6

 
 
　　路透社二十九日北京電據數方面消息蘇俄當局上月以巨欵在京僱人煽亂警察現正搜捕煽亂者及嫌疑人並檢查報館與通訊社以防作擁護南方之宣傳 
[豫戰近訊]  
　　國聞社二十八日北京電軍界稱于珍軍反攻克中牟鄭汴間打通毅軍擊潰餘部退豫南米振標行踪不明或被轟斃但未證實東路奉軍各旅多半集合 
　　國聞社二十五日漢口電京漢電仍通偃城張治公派張文超來謁唐生智請訓二十五日返洛陽 
　　路透社二十九日北京電奉天陸軍官員稱奉軍由新鄭進至其南五十里之光定（譯音）該處戰事正在進行中 
[裁軍委員會討論陸軍問題]  
　　日本對英國草約不能同意 
　　路透社二十八日日内瓦電裁減軍備預備委員會今日討論限制陸軍問題日本代表齋藤宣稱日本對於英國草約不能同意蓋變更目下之日本陸軍制實爲極困難之事也比國代表日羅克基爾主張縮短軍役期限減少陸軍經費法國代表龐柯力主限制陸軍經費美國代表吉白森謂美國已裁減陸軍渠贊成分區協定英國代表祁爾武深以不能勸日比法代表贊成日本英國意見爲歉惟因有同意之必要故渠不堅持所抱之意見 
國内要聞 
[奉軍入鄭後之戰局與政局（平）]  
　　奉方尚難樂觀 
　　北京特約通信奉軍之入鄭州自昨日就中各機關得張學良韓麟春之洽亥電而完全證實蓋自十四渡黄河橋十五占芒山此間之明南岸地形者已信奉軍入鄭已成可能之事且信豫軍旣已不守橋南不守芒山失去鄭州之屏蔽則鄭城亦未必堅守故十六以後即傳奉軍入鄭實皆懸揣之詞也觀張韓洽巧兩電榮臻篠電似渡河入鄭並無劇戰且在河橋南畔者只王維城所部在鄭城被解散者爲直隸于吳之陳德霖部吳已離鄭而靳魏田三主力部分並不在鄭故此後之問題尚不能如渡河之簡單昨日順承王府接到張韓飛飛萬急電雖内容不得知然必商榷重要軍計故于國翰氏即行赴鄭中途與張學良遇旋即同歸學良謁乃父亦有重要報告可見前途尚須努力也 
　　今日外間傳說入鄭以後靳部反攻且有被包圍之說重要方面固否認之然張韓篠電謂分向洛陽許昌中牟嚴追則鄭州四達之衢三面固皆有敵人在也又傳開封方面之米振標熊度已有變化確否亦當待證但此次入鄭固得芒山之險而大河阻其北東面之隴海線經中牟通開封歸德以達徐州其中斷不容有阻隔故此種種傳說實足注意至於靳氏部隊與田魏諸人皆在許昌郾城附近與尉氏扶溝鄢陵相聯絡似靳之所守尚在新鄭以南且於鐵路兩旁多所布置重要决戰當在奉軍由鄭南進以後而靳田魏等能無反攻亦難斷定東之米振標西之張治公尤有舉足重輕之勢奉方謂俱已有聯絡而程度如何則有非外人所知者故當局於此並不以入鄭爲滿足而仍勞心焦思於以後之戰略也 
　　楊宇霆前年捨江蘇而歸即爲縮短戰線不越國以鄙遠今年計畫依然如是其於山東安徽本主守淮而以江南之事由孫任之於河南主守河而以對鄂之事由吳任之兹形勢一變且魯軍一大部分業抵江南與黨軍正在激戰而楊氏來後張宗昌亦來京一日其時適在奉軍渡河以後聞所定計畫仍囑張駐徐蚌間以全力對付皖北之敵與入豫之奉軍相爲犄角一面固隴海之東防一面對豫南鄂北皖北間之黨軍阻其發展先取守勢而不輕耗實力且聞即信陽以南亦不欲遽圖前進則許昌正面是否即日進攻似亦于去張來中之一重要商榷日人方面之傳說謂楊氏之意並不主一氣直下攻入長江其對南方亦可容納外人之勸告於相當之條件下暫取相安勿犯之勢今兹河南方面尚未與黨軍直接開戰不無回旋之餘地故若隠若現中之妥協說實爲縮短防線之一因且豫西旣有張治公劉鎭華而張劉以西又有國民軍京漢右側之晋閻在保境之聲浪中如送還綏遠傷兵如與陜通使其態度亦覺暗昧皆未可以忽視者此又爲縮短防線之一因現聞張宗昌到徐已决不再赴江南且聞戰事亦不得手則此計料當實現矣 
　　至於此次入鄭有可謂告一段落者則吳張之關係是鄭州之敗者俘者旣屬吳之直轄部隊且吳亦離鄭而他去則從前合作下之種種拘束自然無形解除如内閣問題所謂維持吳系者在若干日以前已傳改組之期將在入鄭以後又傳梁士詒未嘗不欲組閣且暗中已有凖備須俟鄭州蕪湖兩地攻下即可上台今日報紙有梁閣即將出現之說而烟酒督辦鹽務署長兩職前爲吳之直系者其人早不在京前昨已傳出繼任之人選即敎任亦作去職之準備吳之勢力旣去北京方面奉張可放手主持而一無牽掛然近日詢諸某閣員則謂尚未有影響即接近梁氏者亦否認之不知是否以蘇境軍事之不利梁氏趦趄不前抑豫皖攻守之計必先確定再及其他二者必居一於是然自二五稅不能報解中央財政已入絕地顧閣曾商奉張設法催解而結果未聞梁氏於此恐亦無以爲計也但現閣之中尚略帶吳系色彩而中堅之外交系研究系雖於奉張力圖接近而究居門外除非繼任無人可以敬延時日否則必難戀棧至接近奉張者若交通系若安福系暗中極能活動其於對豫軍事皆以政治上之歷史關係以倒吳爲快而平日固力慫恿之然對於南方則梁士詒等又不主極端之武力論而時以終須携手之說播傳於外且舉爲將來當或之方針曾毓雋等則暗謀段政府時代之政治組織復活而以從前孫段張三角聯盟之陳跡謂爲統一南北之途徑亦不專取武力特此種種空氣皆爲北方片面所造而南方之主張究竟如何此間甚爲隔膜故時局前途尚難預料也（十九日遲到） 
[黨軍進攻寗垣之戰報]  
　　粤訊東南戰事據近日各方消息黨軍頗有進展此間昨據南昌來電報告蘇寗戰况如下「（一）東路方面第四師於删日在蜀山鎭南方浮渚嶺西陽塢二十三灣懸脚嶺一帶高地與敵之白寳山馮紹閔李德銘劉寳安諸部激戰一晝夜經我軍猛勇攻擊敵勢不支紛向宜興方面潰退我第十四軍第一師遂於删日午後十時佔領張渚鎭現向徐丹鎭前進中我第十四軍第二師銑日上午亦佔領蜀山鎭向宜興追擊中是役斃敵千餘俘虜二百餘名并於二十三灣附近先後奪獲大砲二門步槍二百餘枝溧陽已於銑日午後爲我東路軍第四縱隊確實佔領何總指揮凖備向溧陽前進（二）江右軍方面第二軍鹽日由新橋鎭蒲塘橋向溧水城洪藍埠一帶攻擊前進午後於雙尖山洪藍埠南端與敵王棟所部六千餘人先後接觸删晨第二軍各師均向當面之敵開始攻擊戰數小時敵遂不支紛向秣陵關方面潰退我第二軍第五師遂於己刻佔領洪藍埠并進駐燕子一帶第四師午刻亦佔領溧陽城并進駐烏山鎭一帶是役奪獲山砲二門迫擊砲三門步槍一百餘桿藥彈軍用品無算斃敵營長一名官兵百餘名第六軍第十七師銑晨由護駕墩渡河與賀軍毛旅協攻當塗銑夜將敵逼至十里牌附近篠晨六時將敵完全擊潰當即進佔當塗是役斃敵甚多俘虜三千餘人獲大砲機關步槍軍需品無算孫宗先僅以身免隻身渡河向江北逃去所餘殘部紛向采石方面潰退賀軍方而自删日將關馬庵丹陽薛鎭朱家灣東莊博望鎭一帶之敵擊潰後銑日拂曉以其第一第二兩旅攻擊凡陽之敵該敵係王棟所部竭力抵抗幸我各部猛進正午即將該敵擊潰是役除斃敵不計外并俘官兵數百人内有俄俘四十餘名奪獲迫擊砲機關槍步槍甚多其第三旅協同第六軍之第十七師向當塗東方之藏香橋陶村之敵猛攻該敵係孫宗先所部計分三路分守當塗采石磯一帶頑强抵抗我賀軍第三旅猛烈壓迫至午後四時將該敵擊潰其一部尚在東耳山尖家田附近節節抵抗篠晨始將敵之全部完全擊潰進駐當塗刻向采石追擊中查南京方面敵以徐源泉王棟孫完先諸部爲主力軍宜興方面以白寳山馮紹閔爲主力軍李德銘劉寳安附之白馮李劉諸部經我東路軍擊潰王棟孫宗先兩部經我江右軍擊潰直下南京已不成問題矣謹此電聞總司令部參謀處叩巧酉印」又後方總政治部電稱「第二軍於删日佔領漣水溧水之敵爲奉魯軍王棟部無戰鬥力向秣陵關退去又第十四師於銑晨佔領溧陽繳獲大砲十餘門機槍步槍未詳俘虜數百人敵向丹陽退去又第十四師删日佔蜀山鎭一師於銑佔蜀山鎭後會攻宜興巳於篠午佔領敵向常州退本部於今日向溧陽出發江董琴叩巧晨「（二十二日） 
[東路軍總政治部進駐南京]  
　　革命軍東路軍總政治部偕何總指揮自浙入蘇其沿途工作情形已誌前報現該部業於二十五日晚抵寗駐東大附屬中學該部主任江董琴抵埠後即飭各股人員分途工作每日上辦公廳辦公宣傳隊則往各街衢張貼標語及演說并訂期與江右軍總指揮部政治部·及各軍師政治部開聯席會議討論在南京方面政治工作與繼續出發各問題聞該部對於民衆組織及宣傳俱有大規模之計劃 
[黨軍攻克江寗鎭之經過]  
　　二十一日蕪湖快信革命軍自當塗一戰勝利後復先後克丹陽溧水魯軍孫宗先王棟各部紛紛向陶吳鎭江寗鎭潰退江右軍總指揮程潛於十八日在當塗與楊杰師長至丹陽指揮繼續猛進二十日復開始總攻至二十一日下午留守處接前方電報第六軍第十九師及賀耀祖之四十軍巳於二十一日下午佔領陶吳鎭陸郎橋等處十七師同日亦攻克江寗鎭俘虜白俄兵一百數十名魯兵千餘名惟革軍方面亦頗有犧牲尤以四十軍爲最第二營營長陳瑛該營第十連連長宋學祁陣亡連副張學湘受傷死傷兵士統約四五百人運至蕪埠傷兵約三百人農工商各界均紛紛自動組織慰勞隊携帶食用物品分往各醫院慰勞自蕪湖前敵工作團隨軍出發後各地加入者尤衆是以革軍得力極巨故當塗一役人民死者亦有百餘人也 
　　十九日當塗通信當塗自直魯第四軍第五師孫宗先部於三月五日由寗陸路蒞當孫之司令部及九旅駐城外采石鎭十旅王登科·十一旅吳可章·均駐城内紀律不佳全城閉市街道中無人行走該軍逐日供給由各公團合組軍事臨時維持會供給柴米夫料等項費約一萬餘千金七日魯軍將南門外里許密佈防線東門外五青各山頭滿置大砲禁止行人來往以便斷絕蕪湖交通十卍兩會聯組婦孺收容所六處十五日魯軍在東鄕小花津與國民鞭郚江右軍程潛部開始激戰十六日槍聲隆隆晝夜未休十七日天明黨軍奪佔魯軍山頭連獲魯軍迫擊砲機關槍子彈無數反向魯軍射擊魯軍彈斃五十餘人傷者二百七十餘人魯軍無抵抗力全軍潰散黨軍十七師楊杰寧部渡河入城民衆立即歡迎手執青天白日旗高呼救星全城比即開市恢復原狀黨軍分頭追擊魯軍兼江右軍四十軍毛炳文旅抵采石磯黨軍俘擄魯軍官兵九百餘人槍支兩千餘桿大砲八尊機關迫擊砲二十餘架子彈無數并派隊駐守慈湖江右軍屬程潛總指揮計有五個縱隊程指揮駐紥當塗小花津餘進溧水溧陽並有總預備隊三萬多人已抵大能一俟抵當即行會師攻取南京 
[革命軍抵鎭後所聞]  
　　第十四軍長賴世璜偕第一師師長熊天翼昨晚七時由常州到鎭賴旋往寗以待與蔣介石會議其軍司令部設布業公所第一師司令部設超岸寺所部二團兵士分駐公善堂浸會堂十七軍第二師昨夜開往揚州師長杜起雲明日即往往揚東路總指揮江董琴於前夜偕同黨員張子方葉硯農等七人乘輪往南京市黨部派陶綬伯於今日上午九時接收丹徒城廂市公所 
　　鎭江警察廳改爲公安局已由東路總指揮政治部委二師副官長朱瀛爲局長吳某爲監察於今日上午十一時就職丹徒知事由東路總指揮政治部改委二師秘書譚謐亦於昨日上午接印另委市黨部常務委員楊植之充任監察委員丹徒貨物稅長則改委二師總參謀壽林於今日下午接事 
　　黄包車夫昨日罷工共有車夫七八百人有劉煜生（非黨員）及李錦昌（新黨員）自稱工會總代表鼓動各種工人罷工上午十一時由市黨部報告第二師政治部派兵至公善堂封閉總工會並將李錦昌帶出又至小雅樓將劉煜生一併拘送公安局訊辦一面派人至黄包車公司調解復工辦法 
　　滬寗路今日由寗開下行車兩次電報全通今日午後由寗開來第十七軍第二師四團·及十七軍第一師政治部分駐城内外各機關中小學課全停 
　　駐揚陸軍第十二混成旅長張國威已於二十五日下午正式就任黨軍第二十六軍第三師長之職駐軍地點均懸青天白日旗士兵皆左臂纒裹紅布以爲標識其布告略云案奉國民革命軍總司令莊委任張國威爲第二十六軍第三師師長此令等因奉此本師長遵於三月二十五日就職揚州爲江淮重鎭本部駐防日久向以保境安民爲主旨值此多事之秋保護治安尤爲重要除分行外合行佈告仰闔境人民一體知悉地方秩序本部負責維持務各安居樂業勿得自相驚擾如有造謡滋事擾害治安者定按軍法從事（二十七日） 
[張國威南附後之揚州現狀]  
　　揚地自大批聯軍退走後第十二混成旅長張國威即宣告就任黨軍第二十六軍第三師長職城内五色國旗頓時消滅一律易以青天白日旗幟 
　　鎭江第十七軍第二師長杜起雲·黨代表周邦彩與駐揚第三師長張國威早有接洽特派代表陳春暄（該師糧服股主任）於昨晚（二十五）偕張來揚陳等進城至師部後縣知事商會長等先後謁見並悉陳等訂於今日在汽車站上曠地邀集民衆演講 
　　黨軍第二十六軍第三師長張國威於今日前往仙女鎭接洽軍務昨夜二時左右東關城外槍聲頓起連續不斷歷二小時之久居民均從夢中驚醒直至達旦始知係屯駐邵伯鎭之一帶聯軍（即段旅）乘輪開來開槍射擊以無響遂折回輪船而去第此項軍隊仍在江都縣境 
　　大橋市昨有大批軍隊開到係由寳册部欲北歸不得願歸第三師黨軍節制已派員來揚接洽 
　　昨夜運司街阜成當典隔壁公記衣店突曹盜匪衝門打刦計被刦去衣箱兩只損失皮貨甚多幸未傷人 
此間兵力單薄不敷分防巳由第三師向鎭江方面請兵聞經第十七軍第二師長杜起雲核准開一團來揚今日即可開到 
　　江都城市現狀極爲紊亂地方人士特於昨日　　會内討論維持治安辦法當經决定以縣備隊·警察·商團·合組臨時聯合辦事處並在東關大財神廟左衛街舊商會設分駐所每組十人共分二十組不分晝夜輪班巡邏以資保衛縣知事商會長爲正副處長劉隴西爲總指揮 
　　揚地銅元市價每元可易三千文小洋可易二百四十文昨日下午忽然陡落每元僅易二千文小洋二百文一般人民胥受影響 
[黨軍佔領後之常州]  
　　軍部通知新任知事巢鏡深三日内籌餉三十萬元 
　　武丹稅所長由十七軍曹軍長更委孫枚丞前所長惲濟正在辦理交缷 
　　武邑全體商團二十三日下午全武裝五百餘人執旗至公共體育場集合表示擁護革命軍先由莊中希報告開會宗旨次讀孫中山先生遺囑次行禮次靜默次縣黨部惲長安楊錫類演說次歡呼國民革命軍萬歲後由主席宣布散會旋即執旗赴城内外游行並散發宣言商民加入者數千人 
　　武進婦女解放協會二十三日下午在女師範開會到婦女數百人高克琴女士主席黨部派員到會演說頗極一時之盛並聞敎育界擬組織敎育夁會商界擬組織商民協會正在籌備中 
　　常州總工會巳成立提出要求爲實行八小時工作 
取消包工制聞常務秘書爲王壽山江漢清 
　　常州於二十三日實行總罷工電話局以時局緊張有關交通事業僅罷工十五分鐘黄包車夫要求减租原有租金每天每輛五角减作四角廢除車頭制經賃貸所允許當晚開工總工會設四鄕公所通告停工期内 
　　工資照給工人充自衛軍工資亦由廠主照給 
　　武進商會會長劉尚德以辦事棘手提出辭職書經會董一致挽留後尚未打消辭意會務現由會董輪流到會辦理（以上二十五日） 
　　十七軍政治部消息曹軍長感（二十七）日抵鎭江向揚州前進政治部李主任電令後方政治部移駐鎭江指導一切 
　　江陰青晴有潰兵多人在彼刦掠横林附近聞有槍聲詳情未悉 
　　十七軍政治部以敎育局組織不善發表暫改臨時委員會委員爲趙毅甫薛迪功惲季英吳中一馮達夫凌寳張眞如第七人公私各校統受該會節制城根中資等捐亦由其管理並嚴禁鄕董干涉敎育 
　　敎育協會商民協會正在組織敎育協會推朱霞若朱家聲爲章程起草員商民協會推莊中希王春芳爲籌備組織大綱起草人 
　　武進市公所奉十七軍政治部命令即日取消餘欵由縣公署商會縣黨部總工會商民協會學聯會婦女協會等團體接收 
　　常州總工會通告各工會以後如有組織須函告該會派員出席指導一切並須經考查核准方可正式成立 
　　申新大綸兩紗廠罷工已有七日二十七日由縣黨部召集雙方討論辦法二十八日當可復工 
　　十七軍政治部以悟善社常州道院與同善社同樣傳布迷信二十七日出示查封社址交縣署暫行保管 
　　武進縣警察所奉十七軍政治部訓令改爲公安局局長亦經委定印信暫時借用（以上二十八日） 
[杭州快訊]  
　　　　今（二十七）晨閘站開滬客車一次午刻杭站開滬軍車一列輸送第一軍一師别動隊軍械股交通處官佐士兵共三百六十餘人及服裝軍用品等 
　　財委會通令各縣云查各縣徴收地丁抵補金流水總報等簿向於開徴期前製齊由縣派員送廳蓋印應用兹因上忙開徴瞬屆前項各簿應仍照舊製備派員送會蓋印領用以歸一律仰即遵照 
　　杭縣縣長陳德新現定縣行政會議規則九條定每星期六日下午在本署集合會議由縣長及一二三四各科主任組織之即以縣長爲主席 
　　滬杭路南站昨夜十二點四十分開車一列來杭計掛三等車九輛·廂車四輛·兵車一輛（内載病兵二十餘名）於今晨八時抵杭 
　　財委會通令各縣本省辦理沙灶地墾放事宜從前所定辦法諸多未善流弊無窮現經本會議决暫停進行所有關於前項事件應候將來擬訂清理辦法另文飭遵仰即出示公告并即查明以前曾否辦理曁現在狀况詳細具報候核 
　　杭州銀行職員工會及工人工會要求加薪並提出改良待遇條件昨午前一律罷工下午四時財委會省黨部總工會均派代表在杭總商會召集十二行行長及行員等開仲裁會議容納行員行工條件略加增改今日該工會等開慶祝罷工勝利會並放花砲遊行下午與各行行長簽定條件 
　　全浙茶捐經財委會議决准殷實商人投標包辦依照近三年實收數正捐二十四萬八千五百二十七元附稅四萬九千七百零五元平水箱茶正捐四萬三千零六十一元附稅四千三百零六元茶塘工正捐四萬八千七百三十一元浙西水利經費一千一百七十一元共洋三十九萬五千五百零二元爲最低限度定下月四日上午投標下午開標（二十七日） 
 
 

Page 7

 
 
國内要聞二 
[黨治下之無錫]  
　　國民革命軍十四軍軍長賴世璜昨奉總指揮何應欽自丹陽來電令將所部準備開拔賴軍長奉令即行從事預備並令軍事招待處代雇伕役七百名分派各營搬運行李及軍需物品並雇用輪船二艘及民船二十四艘隨即發價備用賴軍長及參謀副官等各部於二十五日下午出發先至横林再行候令前進尚有軍部之政治部宣傳隊等則於二十六日開拔 
　　直魯軍潰退以後尚有殘部竄擾常熟一帶賴軍長迭接探報特命駐在鐵路貨棧之機關槍連開赴常熟駐防以期肅清 
　　原駐佘橋頭樹德實業兩中學校内之第二師補充團第三連奉賴軍長令先一日開拔至横林業已步行先往 
　　賴軍長以蘇省尚有直魯軍餘部未曾肅清軍事上尚未能告終特召駐錫水警第二區區長薛海亭晋署合將所部水警槍械全數繳納仍令照常供職一俟全省告清即行發還當晚即命本軍第二團團附陸平一營二連排長羅玉清率兵一連隨同薛區長到區立即下令將保蘇兵艦機關槍一架步槍五枝又本城第一第二第六等隊各分隊師船槍械銅砲三尊悉數解繳區署共計步槍二百零四枝銅砲三尊機關槍一架點交陸團附解歸軍部並於大廳旁設立軍法科派兵一連在區署駐守其餘分駐四鄕汛地之師船俟令調到區再行續繳區署人員仍舊照常供職 
　　自革軍到錫後流行市上之中央銀行紙幣甚多運用時每易發生困難業由縣政府議决於縣商會設立兌換劵即日照章兌現 
　　城中崇安寺之大雄寳殿爲千年古刹近由總工會將該寺僧人驅逐入内辦公并呈請縣政府即行發封作爲該公會會所秦縣長據呈以與第二次全國大會宣言内載有信仰自由之一條似與發封大雄殿寳殿一事未能符合即批示須請示省政府核定後再辦 
　　近日有一部分黄包車夫以營業清淡物價昻貴而車租迭加每天須錢九百四十文預備總罷工市政廳得此消息即派員設法勸止令各車夫推舉代表到廳談話經車夫推定代表到廳陳述以上苦况請求將車租改爲每天九百文所有破舊車輛一律改換新車以免危險業由市政廳令抄路程價表到廳再行核奪（二十五日） 
[黨軍佔領後之蘇州]  
　　指定委員七人　接收各種機關 
　　蘇州通訊黨軍二十一師嚴重部隊由平望佔領吳江後聯軍十三旅即退守吳江北面之夾浦旋又由夾浦退至蘇州開往江北夾浦遂由魯軍第八軍第三團長栗振魯率部接防至本月二十日下午黨軍即由吳江向夾浦進攻魯軍即以夾浦爲第一道戰線瓜涇橋爲第二戰線尹山橋爲第三戰線當時黨軍戰線即在夾浦橋南面距三里許之地方先僅兵士一連在戰線上排列成敎練式向魯軍開槍一排魯軍不知黨軍多少立即還擊並開砲猛轟黨軍亦開砲應敵惟兩三砲即止而魯軍則將砲連續狂開不止未幾夾浦橋即爲黨軍佔領但魯軍仍能竭力支持魯軍團長栗振魯則至蘇車站用電話向崑山之魯軍一百四十旅旅長賀文良乞援及至夜半仍未見賀派兵來援栗乃又向駐木凟之魯軍第一團長聶天賓乞援不料聶以尚須應付胥口横涇黨軍不能分兵其實横涇胥口等處黨軍向魯軍開槍後魯軍並未應戰聶天賓且表示中立故該處黨軍亦未繼續進攻而夾浦與瓜涇間之魯軍戰至二十一日上午四時許槍彈已罄僅存砲彈若干子彈旣無接濟援兵又不到來兵心大慌黨軍更猛攻不巳魯軍遂稍稍退繼而黨軍忽自夾浦橋之側面抄至瓜涇橋衝破魯軍中部陣線當時魯軍形勢成一弧形遂被包圍墜入河中溺斃曁被擊斃者甚夥但魯軍最後陣地未動仍能支持並用猛烈砲火向黨軍抵禦故黨軍旋仍退至夾浦至七時半魯軍已疲乏不堪栗振魯見無法支持遂令軍隊退却黨軍亦不追擊魯軍退至寳帶橋即紛紛下船開向火車站而去此時栗振魯忽據其密探報告謂蘇地商團警察有聯合攻擊魯軍殘部情事栗據報極爲驚愕即令船中兵士沿途觀察乃經過盤門城河時見城牆上商團極衆栗軍乃開槍示威城上商團並不還擊栗軍安然而過及抵車站栗即令兵士登岸站隊向軍隊訓話略謂此次之敗實因彈絕援乏致喪亡甚衆惟蘇州人待吾們不錯應該記着言畢放聲大哭其兵士亦哭旋即索得石子車四輛鐵篷車三輛運載一部份兵士一部份仍登船中水陸開向崑山而去移時聶天賓之軍隊亦乘船絡繹退往崑山此乃戰事之經過與魯軍敗退情形也 
　　魯軍退去後蘇州國民黨市黨部　山章君疇尹介眉張千里三人前往吳江歡迎　　　　　　　　市黨部於下午二時在公共體育場開市民　　　　　　商學各種團體於此時成立者約有百餘到　　　　　　人擬列隊由閶門出城至盤門歡迎黨軍嗣悉　　已由胥門横塘等處來蘇羣衆乃决定以胥門外之泰讓橋爲歡迎地點斯時參與歡迎者更衆至晚間八時許黨軍二十一師六十三團團長陳誠率部至泰讓橋歡迎者即表示歡迎與黨軍互呼各種口號酬答繼即同行至閶門外陳誠暫住鐵路飯店休息兵士則分駐廟宇中至十時許師長嚴重亦至組司令部於民興新劇社内嚴師長駐司令部同時該師六十一團團長孫常鈞六十二團團長許用休亦率隊而至分駐於各廟宇及祠堂與老五團營房翌日（二十二）黨軍二十六日周鳳岐部第一師長伍文淵率第一團長徐雄第二團長趙觀濤及軍隊由同里與吳江分兩路步行來蘇並不逞遛即赴崑山駐蘇之二十一師六十三團亦於是日上午由水道開往常熟現駐蘇州者爲該師六十一六十二兩團此乃黨軍來蘇之情形也 
　　二十三日下午二時各界在公共體育場開軍民聯歡大會是日雖值天雨到會者亦有二萬餘人二十一師亦派兵兩連到場參與工會方面之糾察隊即於是日成立是日下午六時嚴師長在留園馬路召集各界代表會議各界代表到者五十餘人嚴師長首先報告蘇地治安現由革命軍獨立第十旅旅長兼蘇州警備司令張鎭負完全責任繼即宣讀擬就之吳縣臨時行政委員會組織法·及辦事大綱草案並指定行政委員七人如下張一鵬司民政馮世德司財政陸鳴儀司交通汪國庠司實業沈炳魁司敎育蔣靖濤司令益章君疇司公安張一鵬提議請確定司法最高機關主席嚴師長謂爲保全司法獨立精神法院暫不改組俟省政府成立自有辦法王介安提議外交問題主席謂可暫由委員會同民政股斟酌辦理繼又議决收沒財閥業産與剷除劣紳土豪等事而散 
　　二十四日上午九時行政委員會開第一次會議互推張一鵬爲永久主席議决以蘇常道尹署爲委員會署下午四時七委員同往接收警廳改爲公安局公安委員章君疇即就公安局長之職 
　　二十五日行政委員會開第二次會議議决應行接收各機關如下（財政局接收者）吳縣署附屬之征糧處雜稅處蘇關監督署稅務公所烟酒公賣捲烟稅官産處印花稅屠宰稅洋酒稅煤油紙箔稅鐵路貨捐局（公益避接收者）豐備義倉三邑義倉男普濟堂女普濟堂安節局育嬰堂市公益事務所同普堂貧民習藝所乞丐習藝所縣立醫院（交通局接收者）電話電報郵政鐵路工巡捐局（實業局接收者）實業局縣立苗圃道立苗圃絲織模範工場（敎育避接收者）敎育局蘇州府學吳縣學宫長元兩學宫蘇州圖書館省立圖書館共立圖書館官書局省立各學校敎育會（民政避接收者）縣公署之民事部分道尹公署交涉公署縣議會以上各處如有遺漏再行提出（二十六日） 
[奉魯軍在吕城大屠殺]  
　　奉魯軍在溧陽爲革命軍打敗後節節潰退據吕城來客云當奉魯軍敗退至吕城車站時民衆在旁觀看彼兇很的軍閥不分皂白指爲偵探刀斧齊舉遭大慘禍者共十六人或則有首異處或則四肢不全屍骸枕藉慘不忍睹查死者多係勞苦貧民其屍骸有由家屬備棺收殮者有無家屬由慈善家爲之收殮者現屍棺堆在鐵路附近東路軍總收治部主任江董琴至吕城時得悉此事即請何總指揮撥欵二千元以一千元撫卹死者家屬以一千元在車站附近建立紀念碑以爲軍閥慘殺人民之紀念并令吕城區黨部調查死者家屬以便分别撫卹該部藝術股員曾將屍棺用手影機攝出以暴軍閥之罪惡焉 
[杭州工人之總要求]  
　　國民社二十七日杭州通訊杭州總工會因謀在杭工人階級本身利益的改進特登佈宣言并提出總要求三十九條兹錄如次（一）工人應有集會結社言論出版罷工之絕對自由（二）頒布工廠條例（三）廠主不得禁止工人參加愛國運動（四）廠主不得無故開除工人（五）進退工人須得工會之同意（六）廠方須承認工會及接受工人代表談判（七）廠主須給工會會所及津貼工會經常費（八）廠主須津貼工會敎育經費及辦理敎育（九）工人因辦工會而停止工作工資仍須照給（十）多數工人承認有不滿意之職員或工人經工會正式提出後工廠須更換或停止該職員之職務（十一）工廠須給工人通信及談話之自由（十二）資每半年增加一次（十三）最低工資每月十五元（十四）每日做工八小時（十五）童工每日工作六小時（十六）童工及女工均不得做夜工（十七）廠内一切設備須清潔（十八）廠内空氣須使流通（十九）廠内須有防止火災之設備（二十）會客自由並須有清潔之會客室（二十一）因病請假不得開除工資仍須照給（二十二）因工作而死者當由廠主撫卹其家屬（二十三）因工作受傷而殘廢者當按月發給養老金（二十四）男女工資平等（二十五）不准濫罰工資（二十六）取消包工制度（二十七）不准虐待工人（二十八）男女工人待遇平等（二十九）女工産前産後各休息四星期（三十）减短學徒學習年限（三十一）學徒須給工資（三十二）取消學徒契約（三十三）不准打駡學徒（三十四）學徒不作僕役之事（三十五）每星期内當有四十二小時之繼續休息（星期六下午及星期日一律休息）（三十六）陽曆元旦清明端午中秋及五一五卅九七雙十節等各休息一日陰曆年節休息五天至十五天工資照給（三十七）休息日及例假日作工工資加倍（三十八）一年内至少有一月之休息（工資照給）（三十九）工廠應建築潔之工房 
[畢庶澄吳光新回青]  
　　畢於今日赴徐謁張　吳赴大連轉往天津 
　　二十五日青島通訊畢庶澄偕同吳光新於二十四日午后二時半乘日船　丸抵青當該船開行時巳有電知照青島當局故該船進口有海防司令部戚參謀長及馬文龍團副官長等由前海乘檢疫小火輪赴該船迎接畢氏即由該船換乘小火輪登岸跟從二人形極倉促旋赴提督樓去據同來者云畢氏此次倉皇回青僅吳光新及畢氏至友徐某與有二三隨從而已其餘全部均留上海吳光新抵青後並未下船旋隨該船於是日午後五時開赴大連轉往天津畢以隻身回青極爲憤慨於昨午後親謁膠澳商埠局總辦趙琪請其先電張宗昌略述此次上海戰役因聯軍周部内變致失上海請張諒解聞趙允爲代達并聞畢氏除請趙先爲疏解外並定於今日赴徐謁張宗昌報告上海戰事情况已令膠濟路局預備專車約於午后五時啓行 
[譚延闓行將來湘]  
　　雷鑄寰避匿無踪 
　　十八日長沙通訊現在譚延闓鮑羅庭與中央執行委員等俱在漢口湘省省黨部市黨部以及各團體亟盼譚等來湘一行對於政治黨務有所指導省黨部除電請唐生智夏曦二人在漢勸駕外一面電請譚鮑等尅日命駕用誌三電如下（一）漢口中央執行委員會委員諸公鈞鑒并轉鮑顧問勛鑒訓政開始百廢待興指導啓迪端賴先進除電譚主席唐夏兩委員就近促駕外專電歡迎貯候鈞駕中國國民黨湖南省執行委員會叩（二）漢口中央執行委員會譚主席勛鑒銑電諒呈籤閱矣湘中黨務政治諸待名宿指導刻已電鮑顧問及中央各委員歡迎來湘訓迪一切伏乞我公以地主之誼代爲勸駕相與偕行是爲至禱中國國民黨湖南省執行委員會叩（三）漢口中央執行委員會唐委員生智夏委員曦勛鑒湘人士歡迎中央各委員及鮑顧問來湘指導業已專電奉迓并電譚主席相邀偕行敬乞兩公即以地主之誼代傾積愫一致敦請爲感中國國民黨湖南省執行委員會叩此外市黨部與各團體亦紛紛去電歡迎譚延闓比覆一電謂俟大會閉幕後如能請假即回湘奉敎唐生智亦有來電報告譚鮑諸公有來湘意首途期定再行電告是以長沙各團體刻巳凖備歡迎 
　　湖南大學校長雷鑄寰前日經省黨部議决停職聽候查辦并派便衣警察監視行動不准出省惟雷於十六日晚尚在省政府向張翼鵬董維鍵等辭職并索發大學欠薪至夜深十二時始出迨至十七日忽告雷已失踪潛匿莫知去向矣 
地方通信 
[松江]  
　　反英討奉大會二十七日下午松江各界在體育場開反英討奉示威大會到國民黨縣黨部第一三五六八九各區黨部各區農民協會襪業工會郵務工會布業工會米機工會商界聯合會敎育協會小學敎員聯合會松江醫院婦女解放協會等二十餘團體約一萬餘人正將開會時適有中華基督敎自立會捆送聖公會牧師葛丕六到會附陳其强逼農女離婚納作使婢·及包攬詞訟·重利盤剥·吞沒敎友捐欵·包庇重固堂董納妾等十大罪狀聲請縣黨部從嚴懲創乃於開會時將其頭上套一白無常帽上書「帝國主義走狗葛丕六」字樣高立場中任人觀看開會演說畢各團體出發西外游行並將葛丕六帶往隨游沿途觀者如堵游行隊均高呼打倒英國帝國主義廢除不平等條約等等口號直至跨塘橋始折回散會 
　　縣黨部重要議案國民黨松江縣黨部於二十七日下午四時開執行委員會議决要案甚多兹錄於下（一）議决即日接收縣議會參事會推定徐偉聲陸伯周陳逸塵陳秋實四人前往（二）追認所定接收二十四市鄕公所辦法及所定接收人員計松江市白沃鄕小西涇吕蕩（吳叔子接收）莘莊新橋陳家行（顧稼軒接收）張澤（三區黨部接收）葉榭（三區四分部接收）楓涇五庫（七區黨部接收）亭林前岡（六區黨部接收）泗涇七寳（十區一分部接收）錢河小崑龍興（五區黨部接收）天馬山（八區黨部接收）山陽遭涇柘林金山衛（九區黨部接收）官紹塘（陳逸塵接收）（三）葛丕六案依照基督敎自立會執行委員陶明等所陳劣跡函縣查辦（四）松江市公所接收後前市公所事務應如何辦理案决由第一區黨部辦理（五）第三區黨部函請轉警所加委巡官巡長案决派奚漢屏繆銘盤兩人查明後再行核辦（六）小學敎員葉伯廉等函請定期開學案議决小學敎科書與本黨主義抵觸殊多且各小學校因受兵災校具損失亦屬不少即本學期亦已過去二月與其數延開學不若停辦此一學期即由本黨部以此項經費開辦訓練班先造就敎師人材以便實施黨化敎育並推定顧稼軒沈聯璧陳貴三三人爲籌備主任（七）清理地方欵産委員會提出各地方機關應如何接收案議决縣欵産處·三善堂·華婁縣城隍廟·陳公祠·敎育局董事會·苗圃·農事試騐場·省立第十工場廠房營業處·縣立工塲等各機關由清理委員會逐漸接收（八）中等學校應如何接收案議决三中女師縣師初中景賢五校應合併爲一校長制改爲委員制推舉孫宗堃陳貴三張傑才陳秋實顧稼軒五人爲委員是日議案甚多散會昨己在午夜十二點鐘矣 
　　婦女解放協會紀松江婦女解放協會於二十六日下午開會等情略誌本報兹悉是會原定於自治所開會旋因人數衆多會場狹窄難容故改爲體育場開會到數千人由孫宗堃夫人屠佩萸主席報告婦女解放宗旨後即整隊游行由體育場出發繞道西門大街過陶行橋朝東進城散會沿途高呼一打倒帝國主義一「打倒萬惡家庭」一提高婦女地位「打破賣買式的婚姻」「社交公問」「男女平權」女子參政　擁護中國國民黨」「擁獲國民政府」「輕女解放協會萬歲」打破舊禮式」「婚姻自主一各口號極一　之　　　解散石河蕩黨部之佈告松江縣黨部執行委員會　務主　王濟才於昨日懸佈告一道於大門文曰爲　　　　水　　四　黨部（石河蕩）及其所屬三個區分部　於本　最　要　　記延不舉辦區黨部常務委員高慰雲擅離職　　月不　　　　　及黨員亦不過問此次黨軍初到高　雲　　自　四區三分部主任之徐春霖互相攻計高慰雲則擅拘巡官　　交卽徐春　 
 
 

Page 8

 
 
　　則竭力包疪不准缷職平時對於黨務全未進行黨軍一到即起而爭攘殊屬不成事體兹經本縣黨部執行委員會議决第四區黨部及其所屬三個分部全部解散所有黨員聽候組織部派員前往分别去取重行改組恐未周知特此聲明 
　　警官易員黨部發表警察第一分所（駐楓涇鎭）所長一缺委陸啓雲警察第三分所（駐亭林鎭）委現任二區巡官楊懷德所遣二區巡官之缺則委羅正霖承乏經縣黨部劉廷瑞所長分别加委飭知赴任 
[寳山]  
　　縣長接事情形寳山縣縣長江家瑂奉委後適寳山縣黨部因前代理縣長己携印離署遂推出臨時縣長袁某經江派員前往接洽初頗圓滿嗣有少數人誤信訛言利用縣黨部名義調某某兩區保衛團捆毆江所派先赴縣署人員并繳警察所槍械等情經白總指揮電令駐淞徐團長查辦二十七日傍晚風潮始平江即接篆視事對縣　部亦已完全諒解縣人士見江君和平稳健實心任事己多表示滿意查江家瑂安徽源人江西陸軍測繪學校畢業曆任婺立模範小學紫陽中學校長師範講習所所長商會會長新農墾牧公司總理安徽省立第二工廠廠長國民革命軍總司令部參議此次派在東路軍前敵總指揮部服務隨白總指揮入浙後前月來滬秘密工作本月二十五日奉安上海縣縣長以不勝繁劇辭調任寳山縣縣長 
[奉賢]  
　　饑民聚衆滋擾奉賢饑民滋擾等情曾誌本報而一班流氓借此煽動愈聚愈多竟在沙竹兩崗一帶集合三千餘人紛往就近各圖民家勒索敲詐或十元數十元不等不滿其慾便與爲難陰曆二月十七日上午十時三十圖眼科醫生高海如家突來千餘人不問情由將所有白米羣往燒食又迫令另出白米十六石高不得已復向鄰近費姓行内如數借到任被分奪而其家中之田種牛羊雜件糧食等亦同時被搶據事主報告損失約五百金左右是日適國民軍到奉各機關正在辦理兵差故雖由高海如臨時派人報告無暇來驅事後乃个控於新任莊縣長當拘到高某及現充地保之張祥兩人訊辦着令限二日遣散 
[無錫]  
　　縣政府之政務會議無錫縣政府於前（二十三）日成立後昨日召集第一次政務會議到政務·建設·財政·農工·敎育·土地·公安·各委員由政務委員秦效魯主席議决各事如下（一）各委員分部名稱爲局（二）統一財政由財政局辛寄忱組織清理委員會（三）本署名稱爲無錫縣政府（四）各局於三日内提出計劃大綱（五）本會宣言由各局長於七日内各自擬稿提出彚集修正再行發表（六）接收省徴收機關由本會派員執行並通知黨部派員監視（七）七委員每星期輪流值夜（八）實行裁撤追租所（九）司法承審員暫維現狀由縣長監督之（十）另定日期行宣誓式議畢即行散會又奉縣長以地方民刑司法各件不容停頓特邀請原承審員陳普暄·徐柏銘進署照舊供職並加函延聘陳等己到署視事 
　　市政局更改名稱市政局己决定擴充改爲市政廳原局長趙子新升任廳長己由市黨部呈請賴軍長核准加委公安科改市公安避以無錫全市之警察保安隊等均屬之縣公安局專管十六市鄕原任公安局長許頌如以遽行改組表示消極而運動局長者有一徐二孫競爭甚烈不知鹿死誰手 
　　縣黨部遷地辦公國民黨縣黨部於前日議决舊有之縣議事會·四鄕公所·須一律接收並推定常務委員高大成前往接收昨日己經高君前往收受並將縣黨部即日遷至四鄕公所開始辦公聞縣商會亦在接收之列惟該會己改組商民協會未允文出 
　　商民協會組織成立各業商人於二十四日下午自由召集在縣商會原址開會商議組織商民協會到三十五業二百餘人推蔡　有容主席十四軍政治部派組織科科長鄭育英蒞會指導議决如下（一）定名爲商民協會（一）推定蔡有容·程敬堂·單崇禮·吳侍梅·陳品三·沈錫君·陳港如·蔣仲良等爲籌備員（一）定二十六日開成立大會 
[丹陽]  
　　委定行政人員丹陽袁知事現奉革命東路總指揮部政治主任潘學吟令委代理丹陽縣長業己佈告就職國民革命第十七軍政治部主任李震堃委任朿章慶爲丹陽公安局長何其寛爲丹陽敎育局長 
　　軍民聯歡大會二十二日下午二時各公團在公共體育場開軍民聯歡大會場中高懸孫總理中山遣像及各種旗幟到四五千人由何軍長應欽登台演說革命宗旨繼各團體均有演說會畢後執旗游行街市沿途散放傳單高呼各種口號而散 
[揚州]  
　　聯軍開拔前之糾紛集中揚州之大批聯軍己於昨（二十三）日先後開拔離揚其孫司令所發之開拔令尾隊爲第十二混成旅·第六混成旅·第三步兵旅十二及第六都己發動六旅祇剩營底十二旅大本營迄未移動第三旅己於昨夜由六圩開至揚州汽車站原限上午一點鐘離揚旅長段承澤以十二旅無離揚意其心叵測遂開一部份暫駐天寗門外重寗寺而十二旅長張國威以本軍向係擔任揚州防務開拔不妨稍緩非客軍可比認段爲有意尋衅亦準備最後之設施是以二十四各城門至十時尚未啓開十時後僅開福運門一時地方謡諑繁興居民大起恐慌士紳等羣集於商會内開緊急會議緝私統部參謀陳清源·江都曹知事·均列席結果公推商會長王敬庭及李振青楊繩武朱幹臣等四人分謁兩旅長希冀消滅雙方誤會俾達該兩旅早日離揚之目的並悉預定計劃各旅離揚後地方治安由緝私軍隊擔任警察警備隊商團協助進行 
[寳應]  
　　縣署又奉令籌欵本邑縣公署於二十二日下午忽奉省方急電囑爲趕籌現洋十萬元即日解省以便軍用語意甚爲嚴重謝知事得電後異常惶恐立刻召集地方士紳在署開緊急會議到會者皆謂本邑民窮財困一時不能籌得如許現欵實在無法應付無結果而散 
[嘉善]  
　　新縣長蒞任新任縣長田稔於二十三日下午五時許由禾僱小輪至善警所長等均在西門外歡迎至署縣署現因新舊交替期間對於各項公文自二十三日起一槪不受須待新任於明（二十六）日接印後再行收發 
[平湖]  
　　定期舉行慶祝平湖各界代表在明倫堂開會議决舉行慶祝北伐勝利國民政府遷鄂省政府成立大會定於四月一日午後在南門外校塲舉行天雨順延次日晚舉行提燈大會下午七時在校塲會齊出發屆時全城懸旗掛燈以誌慶祝 
　　滬嘉交通巳復自戰事發生後來往滬平嘉平各輪均被軍隊扣用交通斷絕業已匝月目下江南肅清滬平道上己無阻碍而閔南平滬兩公司輪船五艘前被聯軍捉去尚未發還嘉平輪亦然祇剩乍浦班新倉班兩輪係黨軍雇用現巳發還爲恢復交通便利行旅計將兩輪分往滬嘉藉通郵報己於二十五日起實行乍浦班開往閔行與長途汽車　接新倉班則直開嘉興乘客擁擠非常 
[湖州]  
　　李縣長宣誓就職吳興縣長李伯勤氏業於二十四日就職翌日上午九時假開明戲院舉行宣誓典禮並發表新政策深得民衆之滿意内部職員探錄如下第一科科長程鐘裕第二科科長陳鼎鏞第三科科長梁圻第四科長房培森會計主任沈祖侃 
　　郵務局同盟罷工湖屬郵務工會業經成立惟要求改善待遇問題迄今未得要領遂於二十三日起同盟罷工昨經杭州行營主任羅爲　電令吳興黨部及縣公署謂全國郵務工會代表大會所有關於郵工一切問題定有相當解决辦法在未經解决以前自應靜候辦理共維現狀希設法妥予維持弗任其在軍事期間遽行罷工庶於軍事交通兩無妨碍云云 
　　縣黨部與縣長談話會吳興縣黨部執行委員會昨（二十四）與縣長開談話會提出種種問題請李縣長酌量辦理當經李氏一一答復（一）釐頓全縣敎育（答）吳興爲余之桑梓敎育之腐敗早知其詳敎育爲立國之根本自非整頓不可還祈諸同志時賜敎益共策進行（二）請弗爲劣紳士豪包圍（答）當然（三）請特别輔助婦女運動（答）自應輔助惟千百年來陳陳相因宜緩緩灌輪知識以期澈底（四）組織黨報（答）予有辦法兩種（甲）如有私人願辦者可由各機關輔助之（乙）由縣黨部及縣署自辦之（五）整頓舊有警察（答）當須嚴格訓練（六）整理路政（答）此須從長計議澈底整理（七）復活貧民習藝所（答）因經費無着亦須從長計議 
[紹興]  
　　更委人員須得黨部同意紹興各機關更委人員向由主管官廳單獨委任現聞縣黨部執行委員會議决自後凡有本縣各機關更委人員均須得執行委員會同意方可發表以重人選 
　　各界舉行兩慶祝大會本月二十五日紹興各界在大善寺内舉行浙江省臨時政府成立曁國民政府遷鄂兩慶祝大會等門口高搭彩棚各團體市民之參加到會者萬餘人開會畢列隊游行出大善寺進大路過興文橋轉小江橋後街至縣前總工會散會　　糧食平賣處之設立紹興孫端吳融兩鄕公民近以米價昻貴貧民度日維艱共籌平價辦法業於舊歷二月二十一日起在孫端上亭公園設立平賣處逢單日上午出售每人限以四升每升大洋一角凡本鄕各家儲有倉榖者除留備自食外如有多餘悉應减價出售以資調劑 
　　敎育消息 
要聞 
[皖省中學校長紛紛辭職]  
　　皖省省立中學師範及實業各校初因駐兵者不少校舍發生障礙不能開學者甚多經敎廳呈請軍民兩長一再交涉遷讓者已居多數復因經費問題開學費至今仍只發一個月之二成五爲數過少近又因皖南北俱入戰事範圍以致更形停頓全皖省立中等各校幾無一所開學者校長中已辭職者多人如二女師·九中·女職等蓋以開學旣屬困難且改組又不在遠不如辭之爲愈且有被外界逼迫不得不辭者皖省本學期中等學校當無開學之望矣 
[浙敎育科召集校長會議記]  
　　浙江政務委員會敎育科於二十四日上午九時在本科會議室召集新校長談話會計到一中校長李宗武四中校長劉祖徴及省黨部代表該科各股長等二十四人當由主席朱科長報告開會宗旨略謂此次政治革新敎育上之設施亦與從前不同訓練方面尤宜以黨的主義和黨的紀律爲標準盼隨時提出訓練標準大綱草案共同討論關於經費方面己由財政委員會先籌十萬元以應急需各校因軍事影響所受損失俟各校長會同縣長調查明白呈報後再定辦法各校開學日期共同商决至遲不得過四月十日現時學生稀少五八十一中高中部應歸併於其他高中藉以節省經費嗣由股長宋敬卿代表省黨部聲述各校長應兼負爲黨工作之使命對於各地農工運動尤須盡力扶助云 
[浙江省校長之繼續發表]  
　　浙江敎育科朱科長昨日又委蔡無忌爲農專校長陳石民爲　桑校長張璉爲商業校長 
本埠 
[上海私立學校籌備會紀]  
　　上海私立學校聯合會於昨日下午二時在西門黄家關路南市中學開會第一次籌備會到者有三十餘校之代表由朱士方報告籌備情形次推謝守恒爲主席議决事項（一）該會以大中小各私立學校爲範圍定名爲上海私立學校聯合會（二）推舉起草員謝守恒鄭初年朱士方陸禮華王燮才五人爲起草員准於本星期五午後二時集合五人討論起草内容（三）到會各籌備員須負責切實與未加入各學校接洽准於本星期六下午一時半出席第二次籌備會（四）准於本星期六下午一時半在西門黄家闕路南市中學開二次籌備會（五）每校暫給會員一元（六）該會以研究實施黨化敎育并謀上海私立學校公共利益爲宗旨（七）准於本星期日下午二時在南市中學開正式上海私立學校聯合會成立大會登申新兩報通知上海各私立學校准時到會散會時已四時餘矣 
[滬西區敎育協會之籌備]  
　　滬西南洋大學光華大學及復旦中學敎職員爲謀互助與合作起見特於昨日發起組織區敎育協會以南洋大學爲第一支會由蔣汝舟君組織光華大學爲第二支會由秦大鈞君組織復旦中學爲第三支會由毛西璧君組織現正積極籌備 
[上海市第一區敎育協會成立]  
　　上海市第一區敎育協會（即公共租界區）於前晚下午七時開成立會開會後一籌備員報告籌備及組織慰勞隊出席市民大會情形二推舉孫震春爲臨時主席薛惠臨爲臨時記錄三省協會代表林立山演說四通過宣言及章程五提議六選舉計選出執行委員孫震春·李鳳鳴·孫奇輝·蔣致平·薛惠臨·嚴正清·趙惠溪等七人候補執行委員朱少章·楊頌禹·張天百等三人至九時餘乃散 
[]  
[]  
[]  
[閘北區敎育協便之審查會]  
　　閘北區敎育協會業已組織成立銳意進行現在加入會員非常踴躍因於三月二十九日下午三時組織審查會員會由臨時執行委員陸宗贄·孔逸民·張笑天·孫蟠逸（王希文代）瞿西華等審查通過己有十二支部如景賢女中·澤民中學·北市·育德·德新·培本等校己定於三十日下午二時開會員大會在寳山路第一區黨部舉行現因該處有他種集會改在寳山路底東横浜路大興坊景賢女子中學舉行云 
[江灣區小學敎職員聯合會成立紀]  
　　江灣區各小學校敎職員黄滄石楊彬生刁浩春等爲謀自身利益並發襄展敎育起見發起組織聯合會於三月二十日成立是日下午一時開會到會者二十餘人推刁浩春主席吳子久紀錄議决（一）今日到會人員均爲本會發起人（二）如有本鄕各校敎職員志願加入本會者經發起人二人以上之介紹儘本月底以前報到以便彚交本會通過（三）設委員七人組織委員會（四）推吳子久起草會章楊佩文起草宣言（五）選舉委員刁浩者·李器成·楊佩文·黄滄石·吳子久·吳孟覃·汪永之當選議畢散會 
[約翰同學會明日開緊急會議]  
　　下午五時在樊王渡俱樂部 
　　約翰同學會上海分會因欲討論重要問題定於明日星期四（三十一日）下午五時在南京路樊王渡俱樂部開緊急會議凡分會職評兩部人員與同學會董事部均請准時出席會議後備有晚餐 
[滬江同學會要求母校立案]  
　　滬江大學同學會致母校魏馥蘭函云馥蘭校長先生台鑒敬啓者生等雖離學校厠身社會然對於母校猶時時關懷而於立案一事尤視爲重要問題迭經審愼之考慮羣覺爲國家敎育前淦計爲母校自身計均應有準備立案之必要况處今日潮流之下學校當局對此更無猶疑之可能生等有鑒於斯敢就陋見所及敬陳意見三則如後（一）母校應即决定立案（二）速即準備之立案各項相當手續（三）同學會出席董事會人數應予增加上列三項尚希採擇不勝幸甚佇候敎誨曷勝翹企專此敬請台安 
[上海市大學敎授協會暫緩進行]  
　　上海市大學敎授協會臨時執行委員會近因租界戒嚴交通梗阻無從接洽會議進行事宜現聞該會應進行事項須俟交通恢復後舉行大會商决云 
[朱經農對大學敎授協會亦有聲明]  
　　朱經農現發函聲明云報載上海有人發起大學敎授協會舉經農爲執行委員一經農對於該會一切計畫事前槪未與聞今後亦無力贊襄盛舉謹此聲明 
[東大來滬學生之改革學校宣言]  
　　國立東南大學來滬同學姚定塵·吳懋聰·傳金鎧·陳岳麟·張偉芳·周蔭棠·聶榮藻·温鴻琳·郭劍魂·陸學善·王明壐·謝佐舜·梁鎭·孫馥曾·龔宏燾·莊應銓·謝品秋·劉　書·蕭賢芳·王治安·桑鎬等八十二人發出宣言云各報館轉國民政府·中央黨部·江蘇省黨部·南京市黨部·及各團體公鑒慨吾校自成立以後即爲惡勢力所籠罩江蘇學閥更與軍閥政客相勾結盤據校政廣樹黨羽視吾校爲私産自齊盧戰起學閥之劣跡尤覺昭著故郭氏之免職海内稱快無如學閥植勢日久根深蒂固更依軍閥爲奥援其生命遂得繼續此後更明目張膽爲所欲爲排斥異已敎授經濟絕不公開獻媚軍閥歌頌權貴對於愛國運動則目爲越軌行爲不加壓抑則加謗議直欲使東大實行「走狗化」之敎育永爲帝國主義及軍閥之孝子順孫尤可恨者以堂堂國立大學不惜自貶人格接受孫傳芳張宗昌之僞命朿縛學生言論出版集會結社之自由對於能代表民意之國民政府則横肆詆毁更時時宣傳「汎西」ＥＡＣＩＳＴ及種種反革命的主義年來使東大烏烟瘴氣士志頺喪癓結在此也至於吾校同學則以環境之影響思想亦日趨腐化且更以自治會歷爲腐敗分子所盤據吾人眞正意志無由表達因此背道而馳各行其是團體日分遂使吾校在歷來中國激昻奮發之學生運動史中絕少光榮之紀錄且吾人追思自治會過去一切行爲及主張之謬誤尤深慚愧也兹者革命軍己肅清寗滬一切惡勢力己摧毁無餘此後吾校之朿縛及黑暗亦將次第打破吾人在青天白日旗幟之下對於將來之新生命表示無窘的快慰及願望故特將過去所受之痛苦及抑鬱表而出之俾後之主持校政者有所借鏡焉吾人更以十二分之熱望要求國民政府將來對吾校有以下之改革（一）實行黨化敎育（二）剷除反動分子（三）學生參加學校行政（四）學生在革命軌道上有言論出版集會結社之自由（五）學校經濟公開（六）免除學費（七）增加學校經費擴大組織（八）添聘國内外有名學者斥退劣敎授以上各種要求望於最短時期間完成之尤望執政諸公應知敎育爲立國之本宜從事於發揚光大提高學術以應時勢之需求更希望吾同學應知國情之險惡非賴吾人努力奮鬥不足以救危亡故此後吾人應改變昔日之態度在革命聯合戰綫上努力奮鬥向光明道上勇猛前進 
[復旦學生會驅逐郭任遠]  
　　復旦大學學生會昨發出宣言驅逐副校長郭任遠原文甚長兹摘錄要點於下（一）李校長被迫放洋郭即大施其手段一躍而爲代理校長及李校長回國阻止李校長返校離間同學與李校長之感情卒攫得副校長之職是郭之謀奪校長罪之一也（二）把持校中經濟權獨斷獨行各科主任中有覩其行爲不端忠言勸告者即以惡劣不堪之手段逼其離校何葆仁杜定友俞希稷其最著者也近復以經濟問題假意辭職是郭之把持校務罪之二也（三）郭欲解散徐家匯之附屬中學攻擊附中是郭之破壞附中罪之三也（四）郭之實中美其名曰實騐實則絲毫無實騐之可言去歲風潮實由郭之自取以獻媚於資本家與軍閥遂無故開除學生陳廷高而不惜勾引大批武裝軍警勒令實中學生出校是郭之催殘實中罪之四也（五）郭當五卅慘案之起利用時機組織上海各大學同志會陽標愛國之旗隂行禍國之事該會成立後郭即一躍而爲工部局座上佳賓更一躍而爲前五省聯軍總司令之反赤顧問當去年五月之各紀念節均由郭主使由各大學同志會議决禁止學生出外游行演講是郭之勾結軍閥及帝國主義者以消滅學生愛國運動罪之五也（六）撲滅黨員爲職志開除國民黨黨員三十餘人是郭之破壞國民黨罪之六也（七）同學來校未曾註册之前即迫令其塡具志願書如不塡具則不能註册上課是郭之壓迫同學罪之七也（八）作破壞上海學聯會由各大學同志會密議决以非常手段解决學聯會即以匿名信至前五省聯軍總司令部告密指學聯會爲黨機關竟因此被封是其破壞學聯會罪之八也現一致驅除要之所驅逐者只郭一人並不荒廢學業尚望吾校各敎授勿爲郭所蠱惑郭一日不去一日不休也又該校校工會亦有驅郭宣言云 
[震旦學生會向當局請願文]  
　　震旦學生會連日分赴蔣總司令白總指揮市黨部市政府請願均蒙接納允爲援助其呈文如下呈爲請求從速收回震旦大學敎育權事竊維敎育爲立國之大本文化侵略爲帝國主義之利器故收回敎育權之聲浪瀰漫全國而吾國民政府並久經諄諄通令標爲政綱者也查敝校震旦大學係法國天主敎耶穌會所經營其惟一宗旨端在灌輪宗敎思想以麻醉中國人之性靈其敎授腐敗學制混雜管理壓迫種種狀况爲其他各大學所僅有兹將震旦應行從速收回之理由爲吾市政府縷晰陳之（一）學制之混雜也該校以大學爲本科下設預科而投考預科祗試中文一篇多未經中學畢業且有未經高小畢業者正科分文工醫三科而所謂文科實包括文學法律政治經濟四科偏缺淺漏令學子無所適從工科包含數理化學電氣機械土木工程但憑口舌之理論全無器械之實騐醫科則藉口減裁經費辭退著名敎授數人又爲敎育規律所朿縛不許解剖女屍故凡投入該校者其學識經騐自必遺遜他校其有中途覺悟欲脫離該校者因其功課不與國内其他學校相銜接又苦無相當學校可轉學此震旦之應行從速收回者一也（二）敎授之腐敗也敎授多以敎士充任其思想之頑固鄙陋絕對不能見容於橷社會所授課本類多帶宗敎矣味中國敎授亦多以敎徒充任大率由該校出知絕對無如名之士此震旦之應從速收回者二也（三）管理之專制也諸凡學校施設一承數十年之舊式學生蓋不得預聞學不得集會爲全國學校之特色以學生之不能團結學校方面乃得一切任意凡有修改學制更換敎授增加設備等請求即以暴亂之名相加即行驅逐最近又以學生等歡迎北伐軍竟至鳴捕完全驅逐出校事出倉卒致三百餘學子顚沛流離徬徨道左此震旦之應行從速收回者三也以上數則犖犖大端之可指數者也其他損辱國家體面壓迫青年思想等行爲實不堪盡述吾市政府成立伊始萬端待理收回敎育權亟力統一市政之要圖而敎育權之收回當從最腐敗之震旦大學始同人等受禍深發　最早兹將校内詳情宣告國人願吾市政府顧重責任即予詳細審慮從速收回改組俾敎育權之恢復市政統一同人等學業不荒進步有期云云 
[反對浦東中學校董會又一宣言]  
　　　浦東中學校長沈茀齋發出宣言改組校董會己誌昨報兹悉該校敎職員·學生會·與上海特别市黨部浦東中學獨立區分部亦發出宣言大致相同兹錄學生會宣言於下我校校主楊公斯盛以辛苦積蓄之資於光緒三十一年毁家剏設我浦東中學除建築一切費用外另捐基金十二萬兩（以吳淞路房屋數幢捐充）釐定規章以子金充常年經費永不支用母金而又慮管理之不周密也凡財政經理規劃之責悉付託於校董查本校校董會係十人組織而成以黄炎培張志鶴秦錫田沈恩孚等爲最負責任在我校主之意原以黄張諸人熱心敎育深明大義定能不負所託孰知彼等外盜虚聲内藏鬼蜮假借提倡敎育之美名實行學閥專横之伎倆自楊公逝世以後迄今僅十有餘載學校基金己蕩焉無存現今校中經費之支持悉取給於學生楊公在日（光緒三十二年）學生所納每年不過八十元翌年改訂章程學生自第一年入學者得免第五年學費越二年（三十四年）更减收中學部學費在楊公之意誠以學費過巨貧寒子弟類不能得受中等敎育機會則我國敎育前途永無普及之望是以毅然决然毁家不顧而乃黄張諸人不體念校主急公好義之誠將學校産業作爲基金者擅自變賣以作投機事業且又賬項不清乾沒難免遂使十萬之基金化爲烏有富裕之學校轉成枯窘自民國三年以後逐漸增加學生納費此項增加之費始則猶存貯銀行以爲津貼畢業生升學之用（升學國外及國内之指定大學者）終則定爲學生納費正額而前此備爲津貼之用者亦取銷矣最近則同人所負擔者每年達一百五十元之數超過昔日幾及二倍然學校行政以無子金補助之故在在仍感困窘欲廣爲設備擴充學科均以格於經濟維持現狀尚覺困難遑論發展甲子歲江浙戰事發生學生驟減遂致收入不足抵出敎職員則自願暫領半薪而校董亦允設法補助數行千元待年終結算則搶奪我同人膳餘二千數百元以彌其缺此十餘年中其欺騙我校師生而行不顧言者大率類是總之黄張諸人自任校董以來對於本校前途發展毫未關懷上之不能使我校發揚光大下之復多施卑污手腕亂耗基金坐令我浦校前途日即困窮之境旣有愧於地下之楊公復有負於在校之學子同人等自前歲始即有減費之運動以與此惡勢力奮鬭無奈黄張諸人以學閥而勾結軍閥重重壓迫遂不獲絲毫之結果然同人等呼號全國而質大庭（前歲黄沈偕全國敎育聯合會代表來校參觀時同人當面宣佈劣跡抛面不少）固足以褫奸邪之醜矣今兹欣逢革罼蒞滬萬象昭蘇凡彼惡勢均在剷除之列凡我正義此其伸張之時同人等本歷年奮鬭之志願作犂庭　穴之舉將本校舊校董會根本剷除并呈報市黨部備案另圖創設新校董會以謀學校進展庶不負楊公毁家興學之至意自宣言發表之日即校董脫離本校之時其他澈底清查賬項以及解决基金問題均當積極繼續辦理深恐社會各界人士未能洞悉用特縷陳梗槪謹此宣言 
[南洋大學校務近聞]  
　　政府接收問題南洋大學向係北京交通部部立大學自北伐軍克滬後市黨部方面曾有楊查佛接收消息惟楊君處理黨務政務日不暇給是以接收一事迄今未見實行該校校務革新委員會昨日特派代表往市黨部詢問一切始悉黨部方面以楊氏公務忙迫未克分身同時又無適當人物堪任接收之責擬俟國民政府正式派員接辦惟該校校務革新會爲促進校務起見擬就近與市政府商洽接收辦法 
　　學生紛紛回校自該校校務維持會與校務革新會聯席會議議决四月十日上課後學生紛紛回校現校中上中院各處宿舍均己開放以便回校同學遷入居住 
　　校務革新委員會發出宣言南洋革新委員會發出宣言原文頗長术校長凌鴻勛六大罪狀（一）營直私黨狼狽爲奸（二）献媚軍閥無理開除同學四十人（三）擅改校名私自脫離交通部致經費無着（四）賣買校基從中舞弊（五）鼓動敎職員暗鬥薪水分配不匀致良好敎員紛紛求去（六）借名開學拐騙學費凌即於是日離校並謂將來改革的方針當然是新的當局的責任本委員會的希望是在澈底的揭穿過去的黑幕根本解决一切腐敗份子在這二點上本委員會願意供給許多許多的材料和帮助至於新的當局問題本委員會於人選問題並無成見倘於敎育事業有相當的經騐於過去的行爲並沒有反動的嫌疑一經政府委任同學定能擁護最後一點本委員會爲保障同學的利益而附帶提出的便是新的當局能盡量採納學生的意見和實現學生的要求 
[青年會進行革命化之公民敎育]  
　　中華基督敎青年會全國協會公民敎育委員會自提倡公民敎育以來歷經中山先生指導奬勵其一切討論大綱悉本三民主義爲歸兹該會更印行「三民主義討論大綱」「三民主義論著」及三民主義圖畫等以備各處研究宣傳之用俾同胞得窺全豹知所標準並聞該委員會將通告各地青年會聯格各團體提倡大規模的革命化之公民敎育云 
 
 

Page 9

 
 
本埠新聞 
[飛機偵察淞口敵艦之報告]  
　　國民革命軍航空司令劉沛泉奉白總指揮命向吳淞及江口一帶偵察砲擊淞口砲臺之敵艦當即於前日（二十八日）上午十一時十分飛出飛機三架實行偵察是日天雨雲霧不能遍視兩機中途折回其一機爲隊附石曼牛李文祿架駛不顧天氣之障礙勇往直前直達目的地查明敵艦行動始行回飛乃以天氣過於黑暗無從發見飛機場遂强迫下落於太倉縣附近之田間機徹傷機中人無恙已於昨日（二十九日）派員拆運回廠兹將該機飛行員電告偵察情形照錄如下「安樂宫四號劉司令鈞鑒弟等安抵太倉吳淞口外有兵艦四兩大兩小頭朝西南掛小旂吳淞口中泊敵舟甚多我軍艦數隻皆在附近泊駐此間砲烟甚多偵審時間太長遇兩迷途弟等明日可回申石曼牛李文祿」 
[第二師第五團昨夜調防砲台灣]  
　　駐紥江灣之國民軍第一軍第二師第五團昨夜忽奉令調駐砲台灣當由路局備車六輛載全團兵士於十二時十五分開往砲台灣 
[江蘇省政務委員加委四人]  
　　中央執行委員會前曾來電委程潛·魯滌平·侯紹裘·鈕永建·何應欽·江董琴·李富春·柳亞子·張曙時·李隆庭·顧順章十一人爲江蘇省政務委員並委程潛爲主席兹因江蘇政務繁重所委委員大半已負重要責任勢難專負政務特加委高爾柏·戴盆天·林祖涵楊譜笙·四人爲江蘇省政務委員·兹錄中央來電如下楊銓轉江蘇省黨部鑒徑電悉本日中央執行委員會常務委員會第次會議議决江蘇省黨部請加委高爾柏·戴盆天·林祖涵·楊譜笙·四人爲江蘇省政務委員應照准特復中央執行委員會宥現在政務委員十五人大半巳到江蘇聞不日即須在寗就職云 
[國民政府統一財政之感電]  
　　政治委員會上海分會等昨接國民政府感電云急上海政治委員會上海分會江蘇省黨部上海特别市黨部上海市政府委員會並轉商會·銀行公會·錢業公會·各團體·各報館鑒現在國民革命軍克復江浙國民政府對於財政統　已决定具體辦法特派財政部長宋子文即日赴滬全權管理財政事宜所有江蘇浙江兩省財政均歸統一　　一切稅收及與中國商界銀行等籌欵或借債等事必須由財政部長辦理方生効力此外無論何人用任何名義如有干涉財政稅收或擅自借欵及擅定其他籌欵辦法者國民政府槪不承認特此電告希爲查照國民政府感 
[總司令部消息]  
　　昨日往謁之要人國民革命軍總司令蔣中正自由寗抵滬駐節交涉公署辦理軍政等務異常忙碌且往謁之軍政商學工各界領袖日必紛至沓來除無關緊要者均由參謀處·副官處·特務處代見昨日往司令部晋謁之要人如東路總指揮何應欽·白崇禧·程潛·賴世璜等又外交要人郭泰祺等聞對於軍政外交均有會議惟關防嚴密無從探悉 
　　外交俟陳友仁到滬商辦蔣總司令對於寗案以及對外表示須俟外交部長陳友仁到滬會商後始有具體的宣示 
　　各國領事尚未正式拜訪本埠領事團方面除法總領事那齊·日本總領事矢田曾拜謁蔣總司令完全一種例行酬酢並未曾談及任何事件此外各領事尚未正式拜訪 
　　交道兩署拆通使用蔣總司令駐節交涉公署因交署房屋狹窄且交涉署尚需一部分房屋辦公故蔣總司令飭將道尹公署房屋一併暫行使用并將交署與道署所圍之笆拆通以便往來蔣總司令寢室在道尹公署 
　　分發職員公役出入證蔣總司令駐節交涉公署對交涉署職員公役等曾發無階級之白竹布符號一方以資出入兹因對於各職員未能識别昨爲統一起見由總司令部特務長楊虎製就出入證（妃色布紅印）發給各職員佩掛其所有各公役均以白布製就之出入證其布上書「兵扶」兩字以免混淆 
[總司令部政治部遷滬續聞]  
　　總政治部主任郭沬若前遣該部秘書陳大勛股長涂士淵等來滬籌備總政治部遷移事宜巳誌前報頃探聞國民革命軍内政治部編制凡各路軍指揮部之政治部及各軍師政治部均統隸於該政治部其全名稱當爲國民革命軍總司令部政治部云云 
[昨日紀念黄花岡烈士紀]  
　　昨日（三月二十九日）爲辛亥年黄花岡七十二烈士死難之紀念日國民黨第一區黨部及第二十六軍政治部爲追悼先烈喚起民衆努力革命起見特於下午五時在寳山路二十四號一區黨部舉行紀念大會到各級黨部·各軍政治部·各工會·各學校·等代表三十餘人會所甚爲擁擠兹將詳情紀錄於下（一）公推總工會·市黨部·二十六軍政治部代表爲主席團（二）向黨團旗及總理遣像行三鞠躬禮（三）讀遺囑（四）向諸先烈靜默三分鐘以誌哀悼（五）主席告開會宗旨略謂我們今日紀念黄花岡七十二烈士的死難這一次上海革命的成功完全是繼續七十二烈士的精神而得成功今天我們一面紀念七十二烈士一面紀念他們之後的一切革命死難烈士（六）演說（一）二十六軍政治部代表孫麥秋演說略謂最近攻下上海全靠上海的同胞尤其是上海的工友不過是暫時的勝利敵人向我們的進攻亦益加厲所以當今天我們紀念許多的烈士的時候我們更要繼續他們的血跡我們要擁護總理遺下來的三大政策誰違背此政策誰就是總理的叛徒我們更要擁護工人的武裝使革命的力量加厚云（二）總工會代表章英女士演說略謂我們應承繼諸先烈之遺志團結起來努力革命尤其是我們的女同胞（三）二十六軍政治部某君演說（四）市黨部代表張枕亞演說略謂革命尚未成功大家還要努力不要以爲已經成功了而反使敵人乘機進攻得到勝利（五）自由演說後高呼各種革命口號而散時已六時許矣又二師政治部二十六軍政治部昨日爲紀念七十二烈士特印刷各種宣言傳單在寳山路分發市民爭相取讀云 
[臨時市政府昨日成立]  
　　上海特别市臨時市政府於昨日下午三時在城内九畝地新舞臺召集代表大會同時舉行臨時市政府委員就職典禮兹將詳情錄下 
　　會場之佈置大門前高紥松柏彩牌樓一座綴以紅花兩旁站立商民自衛團一排維持秩序入門爲換證處各團體出席代表赴會須先至該處出示證明書然後發給入席證由招待員引導入座臺上正中設一禮臺臺上設置花瓶等物中心懸以先總理遺像旁滿佈青天白日滿地紅旗及花籃錦屏臺左爲委員席臺右爲紀錄席四周滿佈各色彩幔燦耀奪目美觀異常 
　　到會之人數到會之團體代表均須憑證明函件調換代表徽章方能入座樓上下之男女代表約計五千餘人臨時市政府委員之出席者計有羅亦農·汪守華·虞洽卿·王曉籟·林鈞·侯紹裘·王漢良·李泊之·何洛·丁曉先·陸文韶·王景雲·顧順章·等十三人 
　　代表會議之詳情下午三時宣告開會公推章旦華爲紀錄楊賢江爲主席奏樂鳴砲之後即由臨時秘書長林鈞報告略謂肅清軍閥殘餘勢力以後即由上海特别市臨時代表會議産生臨時市政府推舉十九委員呈報國民政府及中央黨部現已數接復電核准成立而上海現陷於無政府狀態百廢待興因於第三次代表大會中决定今日擴大範圍舉行盛大之代表會議即行成立臨時政府政府委員亦同時就職云云次經議决（一）召集盛大之代表大會歡迎蔣總司令案並經林鈞說明蔣總司令自抵滬以來尚未與我人民代表語聚一堂而吾人民幾何痛苦有何要求亦應向蔣總司令當面作一度之陳述云云公决定期舉行（二）召集工兵商學聯歡大會案亦由林鈞說明其農民所以不容參加之原因殆以上海情勢特殊即有農民代表亦均土豪劣紳故工兵商學云云公决致贊成（三）市政府直接産於市民代表會議間接即産於民衆仍願民衆起而擁護之公决定期舉行慶祝大會（四）臨時市政府何時方爲正式公决以三個月至六個月爲限在此期間各區各業約須組織起來俾作眞正之民選（五）臨時提議（甲）此次因響應北伐軍而犧牲之民衆應舉行追悼會通過（乙）撫恤死難民衆通過（丙）租界收回以後在黄浦灘建築死難烈士碑通過（）丁抵制英貨通過（戊）由市政府組織專門抵制英貨團體通過（己）林鈞報告頃間蔣總司令有一函來擬將臨時市政府暫緩成立諸君對於此點能否同情當經某代表發言謂蔣總司令處處爲人民謀利益謀解放今吾滬人獲此民選市政府正殷望其早日告成想蔣總司令當亦俯體輿情云云當經全體鼓掌贊成即時成立 
　　各委員之就職當全體鼓掌贊成即時成立之際遂又音樂復奏爆竹齊鳴台前鏡架之上架有圓形紅色厚紙十六個上以棉絮做字爲「上海特别市臨時市政府委員就任典禮」字樣時各委員並立台前身紅絹徽章樓上下掌聲雷動而在場撮製活動影片人員復高擎電炬光線炫目樓上復有人散擲大批傳單若柳絮之隨風飛舞主席楊賢江於電光照耀中恭讀遺囑次復致詞略謂臨時市政府委員産自民衆愛民衆之監督革弊另建新猷是爲民衆謀幸福所深望於諸位委員者也次委員宣誓次上海縣商會代表葉惠鈞各路商界總聯合會代表陳勇三補讀祝詞總工會代表黄炎夏婦女聯合會代表吳庶五·及艾紀武·畢祥麟·等先後演說末由委員侯紹裘致答詞五時奏樂鳴砲而散 
　　委員之就職宣誓余等今就上海特别市臨時市民代表政府委員之職在總理遺像前敬謹宣誓誓願恪遵總理遺囑信守革命民衆的意志努力革命的建設誓死反對帝國主義收回租界剷除劣紳土豪貪官污吏等封建殘餘勢力實現民主政治絕不妥協余等誓不貪污任用私人虚糜公欵及壓迫一切革命的民衆如違此誓願受黨及民衆之嚴厲處罰謹誓上海臨時市政府委員白崇禧·鈕永建·楊杏佛·羅亦農·汪壽華·虞洽卿·陳光甫·王曉籟·林鈞·侯紹裘·鄭毓秀·謝福生·王漢良·李泊之·何洛·相曉先·陸文韶·王景雲·顧順章中華民國十六年三月二十九日 
　　蔣總司令致臨時市政府函蔣總司令昨致上海特别市臨時市政府函請暫緩辦公原函如下敬啓者頃閱報載尊處通告於本月二十九日行正式就職典禮查上海市之政治建設實爲當今要圖欲謀市政之建設在此軍事期内一切行政處處與軍事政治統系攸關若不審愼於先難免糾紛於後中正爲完成政治統系及確定市政制度計已另電中央熟商辦法務望暫緩辦公以待最後之决定此致上海特别市臨政府蔣中正啓 
　　散會後之情形上海特别市政府委員舉行就職典禮後即由各代表擁護委員十三人出會場各委員前導繼以郵務工會之軍樂各代表殿後逕赴前上海縣公署舊址上海市政府各委員入門後在二門首全體攝影郵務工會之軍樂在市政府内繞行一週而散 
　　第一次委員會紀下午六時各委員在市政府大樓舉行第一次委員列席者計王曉籟·汪壽華·顧順章·李泊之·虞洽卿·陸文韶·王景雲·羅亦農·林鈞·王漢良·侯紹裘·王曉籟·何洛·等十三人公推王曉籟爲主席何洛爲紀錄首由主席報告略謂上海臨時市政府是成立於民衆武裝暴動消滅軍閥革命軍底定上海肅清奉魯餘殘由民衆之熟血與毅力而産生之民衆的政府我們是受民衆的託付而就任委員爲民衆謀建設與福利的此次會議是我們就職後第一次的委員會我們受民衆當場議决督促而就任蔣總司令白總指揮謂就職須緩期舉行我們覺得到上海好幾位武裝同志對於市政府尚不能十分明瞭我們是經我衆的推舉受全市民衆託付之責任上海民衆以革命軍已經肅清軍閥然而在青黄不接的時候未有代表民衆的機關如何維持地方所以把這重大的職任來付託我們我們一方面受民衆熱烈的託付一方面受國民政府的承認我們以革命的精神民衆的意旨來做我們工作我們在革命的戰線是不容推却的不過現在武裝的同志還不能十分明瞭民衆的意義所以我們雖然受了民衆重大的責任我們爲革命的合作精神上去說我們先要求武裝同志的了解武裝同志們亦是受民衆的擁護與付託來解除民衆的痛苦爲目的所以我們須求蔣總司令白總指揮的了解應如何辦法請衆議决嗣經議决（一）發表就職宣言（二）推舉丁曉先爲代表赴漢口（甲）呈報國民政府（乙）請求批准組織法并明定本政府與蔣總司令權限之　分（三）通　全國就職（四）推舉王曉籟·王滇良·汪壽華·林鈞·四人謁見蔣總司令與白總指揮解釋一切（五）公函通知各領事（六）下次會議定後日（三十一日）上午十時舉行至七時散會 
[鄭毓秀辭市政府委員]  
　　鄭毓秀昨致上海特别市臨時市政府及全市市民代表大會辭職函云敬啓者毓秀前承市民代表大會推爲臨時市政府委員本不敢腐此重任徒以時局未定正宜奮鬭用是撥冗勉効奔走迺者政府已告成立百事皆漸奠定市政府委員職務重大毓秀庸陋愧難稱職且未了事務積累至多分身乏術用敢具函懇辭以讓賢路而利政務至希　諒無任感　專此佈臆順頌公安 
[法領否認法國有交還租界說]  
　　大晚報云法總領事那齊今（二十九）晨向本報記者面稱外國之曾與中國當道談判交還租界者僅一英政府而已那總領事鄭重否認近兩日内種種謡言並謂外傳法政府正與中國談判交還上海租界之說絕百事實渠覺此種欄言毌庸予以否認以其皆爲宣傳者所妄造絕無根據云云 
[字林報紀保護法租界之實力]  
　　字林報云保護法租界之實力據當道言目下計有殖民地軍隊與海軍陸戰隊共一千名兩法艦水兵三百五十名又後備隊五十名安南巡捕一千名特别巡捕二百名商團一百二十名加以殖民地機關槍隊一隊總數當不下三千人此外法巡洋艦貝拉特利號方在來滬途中艦上復有殖民地軍隊五百人 
[民黨對於寗案之表示]  
　　第一區黨部國民黨上海特别市第一區黨部爲寗案發表宣言略謂報載英美兵艦砲擊寗城兇息傳來慘痛萬狀願我全國同胞督促國民政府提出嚴重抗議　　第二區黨部第二區黨部昨爲寗案發出通電上略聞此次事件係何海鳴從中作祟查何海嗚旣爲張宗昌走狗又嗾使外人殘害同胞應請明令通緝歸案訊辦 
[日本海軍大尉荒木自戕]  
　　據東方通信社消息日本驅逐艦檜號海軍大尉荒木龜男以南京事件受日領及居留民囑認爲受辱於昨日上午八時四十五分在利根艦長室開槍自戕現入筱崎醫院醫治聞尚無性命之虞 
[在寗被害三英人靈櫬已來滬]  
　　字林報云南京混亂時遇害之英水兵克諾克斯氏·醫官史密斯博士及港務官胡布氏三人靈櫬巳由英艦無畏號載運來滬於星期一晚間駛抵吳淞隨入浦江停泊昨晨（二十八日）用小輪駁至海關碼頭由水兵六人舁登柩車聞史胡二人遺骸將於今日安葬虹橋墳山 
[滬寗客車昨開兩班]  
　　滬寗路昨日計開客車二次十一時第一次慢車掛客車五輛附軍用車後第二次爲快車於下午四時開出又今日七時該路開三等早車一班各站均停九時半開慢車一班頭二三等均有明日可多兩次客車 
[淞滬客車今日通行]  
　　淞滬客車今日通行從五十三號起開至六十八號計十六次所有損壞車輛昨日均已開入吳淞廠修理 
[滬杭路昨開客車四次]  
　　滬杭路客車昨日開行五六兩號慢車及七八兩號中快車共四次因旅客衆多客車不敷調用暫將廂車四輛代客車載客昨日南站二班客車之赴杭旅客擁擠異常售出客票三千餘張之多惟滬開之八號中快車（原定下午一時四十分）因龍華站軍用車及空車軌道停滿塞阻故該中快車延至下午四時十分始由南站駛杭預計抵杭時約夜間十一時許 
[宋子文昨日來滬]  
　　國民政府財政部長宋子文氏於昨日來滬寓西摩路本宅 
[白崇禧程潛昨晚赴寗]  
　　國民軍東路前敵總指揮白崇禧·第六軍軍長程潛於昨晚九時五十五分自龍華乘專車至北站於今晨二時零五分前往南京其停留北站之中山號鐵甲車亦同時開寗在白程專車之前云 
[李明揚張鎭來滬]  
　　國民革命軍先遣隊司令李明揚·第十獨立旅長張鎭昨日抵滬分向蔣總司令及白總指揮報告作戰經過狀况 
[時人行蹤錄]  
　　陳羣等國民革命軍東路軍總指揮政治部主任陳羣·機要秘書錢天任·國民政府秘書長葉楚傖·漢口公安局長劉文島·曁辦理上海方面外交委員郭泰祺諸君前由潯乘日輪大吉丸東行昨午巳抵申江聞陳錢二君即將往謁白崇禧何應欽二軍長磋商關於寗滬杭三處籌設政治部從事政治訓練云 
　　嚴重國民革命軍第二十一師師長嚴理於昨日（二十九）下午四時由南站乘專車至老龍華總指揮部有所接洽聞嚴師長即於昨夜由滬乘專車至蘇州 
　　李石曾國民黨中央委員李石曾前在北方進行黨務頗爲努力現因黨軍到滬特於前日來滬對黨務有所接洽 
　　孫科國民政府前以滬上克復財政外交諸事亟待有人主持故特派孫科·宋子文陳友仁·來滬辦理一切兹據確訊孫氏日前本已動身臨時以漢口有要事辦理又復召回聞孫氏之行巳暫行作罷 
[]  
 
 

Page 10

 
 
[愛克界商聯會函請恢復交通]  
　　愛克界三路聯合會爲交通事致萬國總司令鄧根函云逕啓者本路商民深賴貴總司令防備森嚴敗軍未能侵入敝會長謹代表本路全體商民先爲感謝兹有左列兩事奉懇（一）本路四面均有鐵絲網防禦商民出入均感不便目下本路各弄内又加備鐵絲網居民見之尤爲恐慌倘發生萬一不測居民無路走避今本路全體商民集議均稱地方現巳平靖應請貴總司令顧念商艱將防禦工程酌量拆除並請多開便門以利交通而安人心（二）本會接得愛而近路三三三四號門片安大南貨店主函稱貴部下兵隊擬欲借該號樓面裝設砲位奈店房狹窄存貨甚多實難借用特囑函達即請貴總司令暫緩借用以安商店右列二項本路商民深望貴總司令滿意答復此請勛安愛克界三路聯合會會長宋士驤謹啓會所愛而近路慶祥里一五三號 
[總指揮部注意閘北治安]  
　　龍華國民革命軍東路軍前敵總指揮部參謀處以連日迭據報告閘北方面發生搶案多起即本月二十八日一天發生刦案有五六處之多即保衛團亦不免被搶特於昨日下午四時半先以電話知照警察廳長吳忠信飭令迅速恢復閘北崗位並協同第二師及閘北保衛團妥議維持治安辦法同時並面諭閘北保衛團團總謂前日第一師誤將該團槍械准即令飭薛師長查明守完全發還其閘北地面治安責成該團總即日商承第二師劉師長及該師團長會同就地各警署所長員三方籌議聯合巡查辦法務使他方秩序迅早恢復以安民心隨發令第一二兩師及警廳保衛團南市及浦東均照閘北方面由軍警保衛團三方聯合維持公安是項命令限即晚送達云 
[劉師長佈告保護工農利益]  
　　國民革命第一軍二師司令部昨發出第七號佈告云查保障農工利益並扶助在其發展係本黨政策之一凡屬黨員皆有遵守之義務本師長對於各處農工無時不竭力保護事實具在無可掩飾近日本師奉令駐滬竟有不逞之徒忘造謡言謂本師將不利於本埠工友推其用心無非欲從中挑撥以遂其反動之陰謀人慾横流殊堪痛恨除隨時查拿此種造謡生事之人依法嚴禁外爲此佈告各界人等一體知悉須知本師與工友係在同一戰綫彼此只有聯合别無其他各工友亦須遵守黨紀以免人之口實是所至望此佈 
[軍事消息彚誌]  
　　第一軍之駐防地點國民革命軍軍長何應欽所部隊伍此次進攻江浙頗爲得力兹將其各部駐防地點查錄如下第一師薛岳第二師劉峙兩部駐防上海第三師顧祝同十四師衛立煌兩部駐南京二十師錢大鈞在粤二十一師嚴重部駐蘇州二十二師陳繼更駐杭州第四師張貞部駐福建第一補充團駐漳州第二補充團駐泉州第三補充團駐汕頭 
　　周鳳岐部移駐閘北止園駐紥閘北之周鳳岐部國民革命軍第二十六軍軍司令部業於昨日下午一時由閘北中興路全皖會館移駐止園路止園内（即沈家花園）其全皖會館即由該軍補充隊司令王桂林部駐紥 
　　東路别動隊第一支隊奉令改編前國民革命軍東路軍别動隊第一路第一支隊正副司令徐成家洪森所部前日奉總司令官王桂林諭令改併爲第二十六軍補充隊第一支隊即隸周軍長昨日該支隊長派第三隊長馮淦臣第二隊長許桂生第一隊副隊臧亞中等前往閘北漢中路淑德女子中學校整頓所部聽候點騐云 
　　警衛混成旅奉令改編成軍國民革命軍江蘇江防要塞先遣司令部警衛混成旅旅長陳拯此次發難佔領要隘收編敵槍維持地方頗著勞績頃奉總指揮部指令先遣司令李即將該旅所部招集造册編制聽候點名成軍刻在閘北設司令部辦公云 
　　夏震軍隊移駐高昌廟黨軍第一軍第一師軍械股股長夏震於昨日（二十九日）上午由杭來滬奉薛師長命將該股軍隊移駐高昌廟兵工廠整理全師軍械夏氏巳遵命辦理云 
　　國民軍組設北站兵監部國民革命軍東路軍兵站分監部現移駐北站寳山路天吉里第十九號爲辦公處昨派副官劉崇監謁晤閘北慈善團主任王彬彦請爲代辦應用器具以資辦公并悉該部組織共分六處計參謀處·分監處·秘書處·經理處·交通處·副官處云 
　　第一團徐團長布告第一團團長徐森甫佈告云奉國民革命軍東路先遣軍司令李令開兹委徐森甫爲暫編第一團團長等因奉此本團長遵於本日在閘北長安路行營就職謹遵三民主義關於地方治安完全負責除分别呈報外合亟佈告仰該地方各界人士安居樂業勿自驚擾合行佈告週知 
[民衆慰勞北伐軍]  
　　粤僑工界聯合會粤僑工界聯合會昨日購備沙甸魚三箱·麵包餅干多種由李書樞等領隊前往慰勞閘北共和路第一軍第一師薛師長處及工人糾察隊由薛師長親自謝詞旋即各呼口號而散 
　　米業職工會上海米業職工會當北伐軍抵滬翌日曾組織慰勞隊並購有餅乾三十斤毛巾互打送往　華司令部以表示歡迎慰勞之忱昨日該會復派東林茂徐半悟會員線　五打送往市公所以慰勞第一師軍隊云 
　　博文女學慰勞隊法租界打鐵浜博文女學由各級學生捐資購備食品推選代表朱文俊潘競新徐嗣年張昆玉鮑根寳黄伯瑜於昨日上午十一時由敎職員黄樸君趙敬若率赴龍華革命軍東路前敵總指揮部適白總指揮公出副官阮君濟民代表接見阮君殷勤招待詳述戰事之經過並致謝詞黄樸君致慰勞詞畢乃乘汽車返校 
[商業聯合會代表昨日謁蔣]  
　　勞資及商業問題旦夕即有辦法 
　　昨日（二十九）十一點半鐘上海商業聯合會委員虞洽卿·王曉籟·吳藴齋·錢新之·王一亭·姚紫若·謝韜甫·榮宗敬·陸伯鴻·吳麟書·勞敬修·聞蘭亭·葉扶宵·胡孟嘉·馮仲卿·王彬彦·徐靜仁·倪文卿·田祁原·顧馨一·徐慶雲·朱吟江·錢承緒余日章·徐振飛·葉惠鈞·沈潤挹·穆藕初·沈田莘·等謁見蔣氏於西區交涉署蔣氏出見一一握手器度光明先由吳藴齋代表陳說商界歡迎之意略謂我輩商人受種種壓迫巳有年所此次總司令到滬定能爲我輩謀有解脫之方總希望原有經濟制度不可破壞過甚猶之一人病入膏盲須加意養其元氣即現在經濟制度有不良之點亦應徐圖改善次穆抒齋代表陳述略謂歐戰以後工業一蹶不振固由我國内亂頻仍亦由於帝國主義之壓迫我輩辦工廠者與工人向頗融洽此時雖因新潮流關係或一時入於誤會不久當可諒解因勞資本一家人極應相親相愛工資固應酌加而其主産能力亦應同時增高并以發殿工商業要點在關稅自主與取銷厘金兩端云云蔣氏起立置答謂承諸君勞駕甚感此次革命成功商界助力亦匪淺鮮此後仍以協助爲期至勞資及維護商業問題旦夕間即有具體辦法所有上海地方秩序與中外人民生命財産自由鄙人完全負責惟各國不平等條約自應以和平方法解决云云末由葉惠鈞起謂總司令有事請隨時指示商界有事隨時亦當貢獻以表示貫澈民治之精神云云賓主盡歡而散 
[加入上海商業聯合會之踴躍]  
　　上海商業聯合會自成立以來僅及一週入會會員已達五千餘團體日昨請求入會者計有上海銅錫業公會代表馮振鏞君·紙業公所景綸堂代表曹顯裕君·林修良君·染織同業公會代表諸文綺君·錢琛榮君該會已於日昨開會通過並交調查科審查 
[永安紗廠工潮解决]  
　　滬東永安紗廠自上月中旬罷工以來至今月餘現巳决定十八日復工昨日在馬玉山路開全體工人大會報告罷工交涉條件之經過其條件列後（一）承認工會有代表工人之權並津貼開辦費百元（二）會所由工房撥給不收租金（三）增加工資十分之一如華商紗廠聯合會議决增加十分之二時亦時補（四）開除工人全體復工（五）改良老虎灶用水 
[滷簟船工人昨日停業]  
　　紹蕭帮滷簟船工人因工資微薄東江船（即紹帮）每月工資自四元至十元左右現工人要求照原薪增加六成西江船（即蕭帮）工資係拆賬制勞資兩方向來分股拆賬工人所得極微現工人要求一律公平待遇自前日全體工人發起紹蕭滷簟船務工會後各工人即向各船主提出要求船主方面一無表示各船夥自昨日起巳實行停止工作並阻止各船夥擅自開船現聞船主方面亦有人主張和平解决云 
[雨傘工人昨日罷工]  
　　本埠寗帮雨傘業工人因要求增加工資及改良待遇限制學徒等事各作主沿無切實表示因此全體工人於昨日起實行停止工作各工友方面並推舉代表董阿大等特赴工商友誼會請求援助該會以向主勞資合作勸告工人切勿暴動靜候店主答復俾得雙方和平解决並由該會通知各作主到會調處云 
[藥業職工加薪運動]  
　　本埠藥業飮片職工會向店主方面提出加薪條件以來店主方面連日開會討論應付辦法但以意見紛歧迄未結果昨日店主方面爲一致意見起見將原有信義和義兩堂暫時聯合在鴻運樓開聯席會議討論結果將職工會提出之條件大加修改昨由和義堂董事毛子堅親自送至藥皇廟職工會計加薪方面最低修定爲八元待遇方面工作依舊十六小時職工方面見此條件後認爲不啻完全否認大起不滿紛紛投往該業職工會要求提出嚴理抗議後經該會職員多方勸解允即日向店主再提抗議並限日答復始各散去 
[　　新新職工會爲第一次政治同盟罷工被公司開除職工十八人經職工會向公司交涉並提出復工條件三條昨日公司派高伯謙·司徒尚樂·李北容·唐瓊相·與職工會代表李關慶·張雲鶴·周良才·葛祖望雙方談判彼此讓步結果圓滿已於昨日復工 
[華界糞夫先行復工]  
　　規定倒馬桶工資每月二角連洗八角 
　　連日全市糞夫舉行罷工居戸深感不便糞夫工會有鑒於此昨特决定華界先行復工並規定倒洗之工資兹覓得昨日該會所發之傳戰於下上海住戸同胞們現在米珠薪桂生活程度高漲幾倍一般苦工都感困難尤其是我們糞夫工人這次爲民衆奪取政權參加罷工致使住戸深感不便故先决定華界先行復工並由全體大會議决呈請市政總工會呈批從四月一日起每個馬桶每月付洋南角連洗八角工錢必須在月頭先行交付清楚然後接受倒洗上海糞夫工會 
[總工會昨晚歡宴北伐軍將領]  
　　上海總工會於昨晚六時假西門上海特别市黨部歡宴國民革命軍蔣總司令·白總指揮·以及北伐各將領到蔣總司令白總指揮代表潘宜之等與各工會代表兩百餘人由總工會委員長汪壽華主席酒至半酣主席起立致詞上海八十萬餘工人受數十年來帝國主義者與資産階級者的壓迫與凌暴生活精神的痛苦世界人類所不忍施者我工人備嘗之不平則鳴物極必反事理所然我工人受壓迫與凌暴忍無可忍經長期間的奮鬥二年餘的組織歷嘗痛苦犧牲我們親愛工友的無數熱血最後始以武裝暴動消除軍閥響應北伐軍肅清反動派得以有成功之今日國民革命軍是遵先總理之主義受民衆之託付解除民衆的痛苦以求自由平等爲目的現在革命軍已經底定上海我們上海八十餘萬的工友可以直接受着國民革命軍的維護我們受數十年來的壓迫痛苦國民革命軍可以來代我們解决了所以我們欣慰之餘特設宴歡迎北伐軍將領以表示我們數十年來渴望的實現不過我們有數點要請武裝同志們明瞭的（一）工人的武裝問題原則上說武裝革命要在民衆的武裝來革命的國民革命軍就是民衆的武裝我們工人武裝暴動經過了多少的痛苦犧牲了許多工友我們的目標就是要解除壓迫擁護革命保護工人其他外務不涉及我們利害者我們决不有所舉動這是我們早巳鄭重聲明的（二）收回租界問題這事應由民衆組織的國民政府來解决决不是我們工人的意旨如何就如何的現在許多的反動派施其挑撥離間的手段施其宣傳的政策來破壞我們國民革命的聯合戰綫我們工人乗承先總理的主義方略與求工友民衆的解放與自由平等爲目的决不致有逾軌的行動我們工人的武裝就是革命民衆的武裝是革命的信條所允許的租界的如何收回有民衆的政府來解决外間許多的傳說是反動派挑撥離間的手段我們不能承認的（三）市政府問題這是我們武裝民衆經過長期間的奮門與犧牲而取來的民衆的機關他是受我們民衆的託付來解除我們民衆的痛苦與建設我們民衆的要求他是我們民衆熱血換來的所以們始終要以熱血毅力擁護他（四工人生活問題我們爲受了壓迫的痛苦起來武裝暴動不犧牲以熱血頭顱而奮鬥其目標爲要求自由平等幸而經這一次的成功我們應該要求相當的保障以上四個要求我們要求武裝同志與國民革命北伐軍完全明瞭并且要請諸位替我門解决的云云次由蔣總司令白總指揮代表潘宜之致詞略謂蔣總司令因事赴吳淞白總指揮已往南京不能前來列席非常抱歉命兄弟來代表致謝諸位國民革命是受民衆的託付來解除民衆的壓迫與痛苦的我們在廣東出發的時候就知道上海工友被壓迫的痛苦尤其受帝國主義者慘酷的虐待所以餐風飮露的向前奮鬥急急的到上海爲我們工友們解除壓迫與痛苦我們來上海的時候工友以熱血來響應我們使我們不費絲毫的力量完全佔領上海我們應當熱誠感激帝國主義者自知其所施壓迫爲公理所不容所以聽得我們革命軍將到上海即恐懼非常這可以曉得他們的虚心我們的革命尚未眞正的成功我們總以先總理的主義方略全民衆的利害來奮鬭務求達到功成圓滿的日子上海總工會是有訓練的有紀律的决不會有其他的行動我們可以放心的我們可以欽佩的反動派的挑撥我們是不承受的我們要武裝的聯合起來一至的奮鬭來打倒帝國主義者實行我們自由平等帝國主義者一日不打倒我們革命即一日不成功至於總工會四項要求與解釋兄弟當盡量的與補充而報告蔣總司令與白總指揮今日承諸位的歡宴非常的感謝云云至十時許始盡歡而散 
[總工會執委會會議紀]  
　　本埠總工會於前日下午五時開第一次執行委員會議到正式委員二十八人候補六人（一）公推李泊之主席（二）靜默五分鐘爲死難烈士誌哀（三）推舉正副委員長及各部長結果汪壽華（即何宋林）正委員長王梅卿副組織部長張昆弟宣傳部長李泊之經濟鬥爭部長龍大道交際部長趙子敬糾察部長顧順章並議决由正副委員長聯合各部長組織一常務委員會 
[各工會消息]  
　　市政總工會本埠市政總工會爲全市水電郵務及其他市政工人所組織於昨日下午二時假上海總工會會所舉行成立大會到各項市政工會代表·及各來賓·團體代表八百餘人極一時之盛兹將開會情形擇要記錄如下（一）摇鈴開會公推鄭覆他·王孔清·王荃·三人爲主席團（二）報告開會程序（三）向國旗行三鞠躬禮（四）向死難烈士遺像靜默三分鐘表示哀悼五）主席　鄭覆他報告最近上海工人領導革命之勢敢犧牲情形及市政總工會之重要（六）上海總工會代表龍大道演說（七）共産黨代表郭君演說（九）共産主義青年團代表李君演說（十）通過章程由主席團宣讀一　微求全體對於原則上之意見至文字上之修改則由執行委員會負責（十一）選舉職員根據章程共選執行委員二十一人候補委員九人結果鄭覆他·王先荃等二十一人當選爲執行委員陳文祺·蘇東軒·等九人爲候補委員（十二）發表成立大會宣言及擁護上海市政府宣言（十三）臨時提案（甲）郵務代表提議爲死難烈士輩行追悼會通過（乙）電汽新廠代表提議將白俄驅逐出境以免破壞上海的工人革命運動議决先收回租界再驅逐出境（丙）發表宣言抗議寗案（十四）各代表演講（十五）高呼口號上海總工會萬歲上海工人萬歲歡迎北伐軍肅清反動派工兵大聯合擁護工人武裝上海市政總工會萬歲 
　　發米駁船工會發米駁船各伙友昨日召集各友開會集議組織工會辦法經衆商議之下定名上海發米駁船工會所有經費每人入會費洋一元倘出門船伙友加入者亦可當公舉費文生·陳苗生·奚元興·丁錄濤·四人爲籌備員並微求會員租覔房屋爲會所云 
　　腸業工會本埠各香腸廠工人組織腸業工會業於昨日下午二時在閘北新民呼旱橋頭二一三號開成立大會到八十餘人首先推舉胡公凡主席次由總工會代表仇君報告工人身團體之得要等語遂即推舉交際王春甫·文牘胡公凡宣傳李宏·組織葉秋甫·四君分頭進行會務而散 
　輪盤茶房工會我國駛行外洋長江内河各大小輪達數千艘所有水手等有給職工人業已有海員工會之組設惟茶房等並無月薪性質與海員不同義務權利自然亦不能與海員相提並論以故輪船茶房實有另行設立工會之必要兹有朱友相俞敦棋·朱順根·周信惠·陳阿發·季阿梨·盛德興·孫世海·邵榮培·吳子湘·等發起組織上海航海安旅職員工會推舉陳漢章張逸麟兩君爲籌備主任加入者已有五百餘人暫設籌備處於南市十六舖内合興里十六號聞不日將呈請總工會立案定期舉行成立大會云 
　　閘北救火同人工會閘北一二三段救火會·胡家木橋救火會·及救火聯合會·等各僱員夫役等組織一救火同人工會前日下午午假一段救火會開成立會由上海市政總工會派代表余漢卿君蒞會列席宣示組織工會之要義指導進行方針後衆會員公推王榮卿君爲臨時主席提出議案二十五條一致通過嗣選辦事員每段選二三人共五團體計選出十一人定昨日下午二時續開執行委員會執行議案 
　　燙襪聯合工會上海燙襪聯合工會昨午十二點在大新街武英里十七號門牌内開成立大會各廠工友到者四百餘人推舉代表張佩雲朱謙芝爲代表章基堂·黄寳元·高錦堂·龔張奎·王春生·張長友·張福寳·夏炳銓·孫仁浩張錦鎚·張竹卿·董渭泉·謝芝香·王本根·王三八·葉子川·余岳忠等爲委員議至三時散會 
　　傭役工會昨日下午二時上海傭役工會開第一次籌備會議公推詹意誠爲主席報告與上海總工會接洽組織情形議决事件如下（一）推舉瞿愛棠詹意誠爲正副籌備主任（二）擬訂章程及宣言由程堅珊陳振權起草（三）致函各傭役介紹所加入籌備議畢散會 
[各職工會消息]  
　　土布業職工會成立上海土布業職工會昨開籌備會到六十餘人公推潘志仁主席首報告籌備經過略謂我土布業職工人數甚衆向無團結當兹時局革新之際我人爲本身利益計應有組織以資發展籌備以來同志加入者甚衆前途殊爲樂觀今日開籌備會討論一應進行事項請各抒偉見爲荷次由陳達五·汪仰騫·等相繼發言有所主張結果先組織臨時執行委員會辦理一切當即由衆公推余成才等九人爲臨時執行委員并推余成才爲代表向店員總聯合會及總工會接洽請求指導次討論章程决由臨時執行委員會負責起草呈請總工會審查核准次討論店主方面有未明本會主旨者加以壓迫如何對付僉以本會組織係謀勞資間之妥協應向店主方面聲明原委以免誤會議畢散會 
　　義和襪廠職工會二十七日下午二時該會在中華新路勤德里二號會所開成立大會當場舉出委員九人會計文牘交際庶務各一人並公推組織部長高嘯峰爲總代表率領全體職工二百餘人出發至總工會報告正式成立當由總工會代表向衆演說一番然後游行閘北一週而散 
　　廠布業職工會廠布業職工等於二十二日由陶載光等二十餘人開臨時籌備會着手進行業於二十五日開第二次籌備會討論組織方針公推陶載光主席宣佈開會宗旨聯絡感情互相扶助交換智識提倡敎育各情旋由上海店員總聯合會代表朱君報告工會之所以急宜團結及政治狀况並指導組織方略結果一俟籌備完畢即行成立大會定名曰上海廠布業職工會五時散會 
　　四明銀行職工會本埠四明銀行職工會已於二十七日宣告成立正式加入上海銀行職工總會二十八日由會選足執行委員十一人推定陸立生盛燕方兩君爲出席代表餘各分科任事 
　　聚興誠銀行職工會上海聚興誠銀行職工會成立後於昨日開第二次全體會員會議訂簡章付大會表决並經多數提議因前次大會選定執行委員三人認爲不足兹特補選劉寒楓朱友方兩君爲執行委員付表决云 
　　銀樓業職工會上海銀樓業職工會昨日下午一時在花園衖銀樓公所開籌備大會計到二百餘人公推費杏莊爲主席報告一切并解釋本會係完全職員自動所組織謀公共幸福聯絡同志起見次由周天章葛樵賓裘怡卿葛俊卿諸君相繼發言贊成加入總工會并公推常務員輪流駐會辦事五時散會 
　　絲邊業職員工會上海絲邊業職員於前日下午四時假座帶鈎橋源來里絲邊公會内開第一次籌備會到者一百餘人當推主席報告籌備經過並舉數人爲籌備會臨時執行委員决定星期四下午二時開第二次籌備大會一方進告未入會職員一致加入以便早日成立云 
　　紙業職工會上海紙業職工會自遷入景倫紙業公所辦公後對於會務積極進行成績頗有可觀南北市職工報名入會者於昨日止己達三百數十人之多聞該會定於四月三日開微求會員大會并修改正式章程云 
　　安徽旗滬館業職工聯合會安徽旅滬菜館業店主　夥友等共有二千餘人現巳聯合組織安徽旗滬　業職工聯合會於昨日上午十時在愛多亞路大中菜館開籌備會到者各店代表三十餘人由程某主席議决即日函致總工會正式加入依照總工會宣布之工會章程定期召集全體大會推舉職員進行工作云議畢由文牘擬就致總工會之函稿經衆通過即席繕發當即散會 
　　建廣枝圓雜貨業職工會建廣枝圓雜貨業職工會於昨日下午假中華路糖業公會三層樓開籌備會議到唐繼興·朱聘夫等七十餘人由黄瑞葆報告所訂會章經過情形次由各會員公推黄瑞葆·何天機·葉慕賢·連吕祥·莊尹才等爲籌備員聞本星期日再開二次籌備會云 
　　煤業銀行職工會上海煤業銀行職工會已於二十九日宣告成立並正式加入上海銀行業職工總會當日午後該行職工二十餘人開全體大會討論一切當場選出鄭杏蓀·樊剛庭·二人爲出席總會之代表云 
　　尚有本埠新聞團入後頁 
 
 
] 

Page 11

 
 
本埠新聞二 
[國民黨消息]  
　　市黨部上海特别市市黨部鑒於革命軍之勢力奄有長江以南呼界民衆之欲加人民黨公同努力者必衆爰於昨日起開始徴求黨員該部徴求處設在西門林蔭路又所屬五區黨部及江灣吳淞亦各設徴求處以便有志加入者有所接洽兹錄該黨部之徴求黨員通告如下本黨致力國民革命其目的在求中國之自由平等換言之即在依照本黨總理之主義政策對外扛倒帝國主義對内消滅封建勢力以謀中國人民在政治上經濟上社會土地位之完全平等此種正確適當之政治主張雖屢受帝國主義軍閥以及其他份子之摧殘壓迫與誣衊終獲全國大多數民衆之同情迄今青天白日之光輝己由兩粤而江南面河北且將不日普及於全國民族解放之時期當不在遠本黨深信國内民衆之同情本黨而願獻身革命以謀國民革命之早日成功者爲數當不在少爰於克復上海之際作廣大普遍之徴求黨員運動除已在本市黨部及各級黨部設立徴求處歡迎革命民衆入黨合作外特此登報公佈凡我同志盍興乎來 
　　一區分部國民黨上海特别市黨一區十分部昨日下午七時在永興路九如里立達公學開三次全體黨員大會到者三十餘人由常務委員葛瑞卿主席（一）向總理遺像行三鞠躬（二）宣讀總理遺囑爲軍士行動之烈士靜默三分鐘（三）通過新同志二十一人（四）區代表范某報告最近軍事政治及一切狀况（五）徴求慰勞費由各人自由助捐（六）提議徴求隊（七）對經濟絕交（八）選舉後補委員二人俞文華嚴幼芝（九）散會 
　　第二區黨部國民黨上海市第二區黨部昨日上午九時半假琬紀錄其程序如次（一）恭讀遺囑（二）紀念總理靜默三分鐘（三）主席報告（四）歡迎出獄同志（五）出獄同志報告經過（六）講演（甲）市黨部代表王守謙（乙）工聯會代表徐錦裕（丙）南市民代表會顔夢屏（丁）童竹白（戊）熊天荆女士（七）討論（甲）整頓黨務（乙）繼續反英運動並發表通電（丙）派代表挽留恭師長（丁）通電擁護中央决議案（戊）發表擁護上海總工會宣言（己）反對西山西議派（庚）發表擁護上海市政府及各區代表會議通電（辛）擴大黨員數量最後高唱國民革命歌並大呼口號散會 
[艦輪要訊]  
　　長江英人退滬長江英國僑民聞己次計全部退至上海近日寗鎭各埠英僑十九已經來滬昨日怡和之瑞和輪進口又到長江英僑一百二十七名聞其中大半由漢口轉來之上江英僑餘爲皖寗各地之僑民又有慶和輪到申船中亦載到皖中央國婦稚及敎士等六十人左右昨日統在公和祥碼頭登岸 
　　美艦駐滬激增美國軍艦之到滬者其陸戰隊多己登陸日來自南京事件發生後威廉司令又急電小吕宋軍港調派驅逐艦三製載得海軍三百餘名於昨日至申浦江内美艦頓形增加共有十四艘兹調查如下 
　　（艦名）　（類别）　（駐泊處）　（艦名）　（類别）　（駐泊威） 
畢資寳　旗艦　法租界江靣　亞希威爾　砲艦　美國海軍河簡 
　克孟堵巡洋艦　第四段河筒　香輩　運輸艦　美孚碼頭前 
巴里司丹驅逐艦　Ｃ字一號河筒　巴雷　驅逐艦　第三段河筒 
披可斯　運送艦　白運涇口　河豹　驅逐艦　美孚碼頭前 
雪卡　　驅逐艦　浦江南中段　福特　驅逐艦　第三段河簡 
品古因　長江砲艦　Ｃ字一段江面　史抵華　　驅逐艦　美孚碼頭前 
那愛士　驅逐艦　　美孚碼頭前　巴勃爾　驅逐艦　浦江南段 
　　太古輪船班期英商太古公司輪船在滬共有南北洋及長江航路六條使用船數十艘平日航業占上海各輪公司之冠近頃自長江發生軍事以來滬漢班輪業己减班鉅日來又聞有某項工潮問題致勞資間互起爭執邇日下大協議之中倘能在此一二日中雙方可以讓步則解决自可不成問題惟外間訛言蜂起因之該公司之出口船祇派至今日爲止蓋慮一經决裂則該公司或暫行將各路商輪停航等語但此事尚未有相當辦法云 
　　英兵一隊來滬駐漢口之英國海軍一隊六十名現奉調至滬昨由海軍中尉卡里遜氏率領乘某輪來滬午後即在公和祥碼頭登陸 
　　三北復開江輪長江華輪自去年九月停航至今己歷半年有奇現因大江之南盡入黨軍掌握由滬至漢之長江航綫可以直接通行故本埠要一北公司首先謀開長江班現已取得革軍同意該公司之長江船己派定鳳浦·醒獅·兩船即從本星期一起開始復班 
[淞滬商埠署着手結朿]  
　　淞滬商埠署自白總指揮委由該署王參議豐鎬爲委員暫維現狀靜待改組後王委員從該署爲淞滬市政統一機關所有人員都係舊部羅致而來要具專門學識廉潔從公一朝雲散至爲可惜故即到署安慰各職員照常供職旋因當局委派王和氏爲閘北工巡捐局局長接收工務財政兩處王委員即行通知兩處職員照交衛生局亦巳由劉緒梓氏前往接收至總務處係掌特别發生事務及與各處相互接洽者現在工務財政等處旣經交接則總務處自無存在必要王委員亦經呈報白總指揮並請示辦法截至昨日（二十九）下午三時止尚未批答王委員以署務重要此次出而維持無非關念鄕邦愛護市政免任完全統一之機關四分五裂致難整理收拾今工務財政等處重要部分旣接收有人委員原屬臨時性質萬難久延轉滋困累故昨復召集各職員謂鄙人對於地方素抱羣衆利益之宗旨如創建光華大學培植後進等惟現在市政機關制度旣須更變重要部分並由當局派員接收爾後當地市政必能逐漸整理循序發展所有未經交接之一部分文卷傢具及存留發給員工等之欵項數千元應即分别清理候即呈送總指揮部另行轉交相當機關接收以資結束云云各職員遂即分别清理聞今日即可移送兹將王委員呈白總指揮文錄下 
　　呈爲報明商埠署現狀擬請派員接收鑒核示遵事竊豐鎬奉令委維持淞滬商埠公署現狀遵將接事並啟用鈐記日期及查明署内外各情形曁職員名册分别備文呈報在案現奉令恢復閘北工巡捐局並委王和爲局長當與王局長商將商埠署之工務·財政·二處分别交接惟查署内原設之練務處係綜理各處事務現如工務·財政·二處己改併於閘北工巡捐局政務·外交·保安·等處·則己分别　替衛生局本日己奉安劉緒梓接辦總務處原管職務根本曁巳變更所有該處人員卷宗器具等項擬請鈞部即日派員接收以便點交藉資結束而缷矷肩理合具文呈請遵核迅示遵行謹呈國民革命軍東路前敵總指揮白淞滬商埠署維持委員王豐鎬三月二十九日又總指揮鄭某於昨日派員往威海衛路五號將所有器具請庶務科點交全數運往龍華又聞工巡捐局局長王和己委派前商署庶務科科長盛開偉留駐閘北着手組織 
[三段救火會假定臨時辦公處]  
　　此次閘北寳山路虬江路等處被敗兵縱火搶刦商店居戸大受損害三段救火會汽車邦浦及各種救火器具值價約八九萬元悉付一炬兹悉該會同志刻假虬江路香山同鄕會隔壁金銀器工會爲臨時辦公處集合同志重行組織 
[工部局發表上年報告]  
　　大陸報云上海公共租界工部局一九二六年報告刻己發表首述萬國商團成績截至年終止該團共有一三四五人即官長八一人團員一二六四人此外復有後備隊一零七人特别後備隊一四五人又救火隊報告全年界内大災損失達三一二三二六二兩其中一四五四七七兩爲外僑損失一八七七八五兩爲華人損失然比之上年巳减少一二六零四八兩焚斃人命共三十有九救火總數則爲六百零九起會審公廨爲在租界歷史上最後之一年全年共坐庭二一八六次審問刑事案一零三九三二件洋人民事案六零六件華人民事案二八四八件復有房租案一二零九件騐屍二零六起據捕房報告强暴罪又增於前全年被人殺害者共有四三人所接持械行刦報告共四四八起截至年終止捕房共有西捕三七四人印捕六二七人華捕一八四一人又據公共衛生處報告死亡率驟增至千分之二○·一二而上年祇有千分之一六·四統計死亡者中百分之四八·四由於傳染病一齡至五齡之嬰孩死亡率尤高至華人死亡率則爲千分之一五·三五而上年僅千分之一一·二云 
[避滬松江難民首次返里日期]  
　　此次兵災松江婦孺之來滬避難者數達千人承關炯之·黄涵之·王一亭·等諸大善士非常優待感激殊深兹以時局大定當可返家由吳伯庚周學文陸規亮等向紅十字會總辦事處及净業社濟生會等接洽定於三月三十一號上午由汽車送至絲廠碼頭登恒吉小輪直接至松江以後可挨日逐漸遣送云 
[麫粉交易所對於市價之聲明]  
　　麫粉交易所復米業職工會函云謹啓者敝所昨日接到上海米業職工會來函對於敝所近來市價有所不滿聲請以後不再抬高等語當即轉函經紀人公會查照兹據復稱麫粉市價係根據原料而定高下非個人可以操縱在買賣雙方買者因求價格之低廉而賣者莫不求價格之高漲然過高過低雙方均有成本關係决不肯貿然進出也現因運輸阻隔以致原料來源稀少而滬地各廠存底不厚此亦非一朝一夕之事故滬地粉價在未變革之前本所市價有逐日市價單可以調查祗須按單查明即可知本所並未高抬操縱也等語用特具函聲明敬祈公鑒上海麫粉交易所謹啓 
[惠州南通旅滬同鄕消息]  
　　惠州旅滬惠州同鄕會昨爲援助稔山慘案開緊急會議於乍浦路安定里該會事務所到鄧昶·蘇理平·徐雲安·張人權·黄秉修·蕭孚桃·嚴華生·楊福棠·江鏡平·等數十人由蘇理平主席宣布稔山慘案得故鄕來電報告畢當即决議（一）致電國民政府外交部請嚴重抗議并要求賠償損失（二）致電旅漢同鄕鄧演達先生請其就近協力進行（三）通電海内外同鄕團體請其一致奮起援救（四）遍告國人請協力對付議畢散會 
　　南通二十七日南通旅滬同人爲地方問題公推張震西·季仲引金雲直等進謁蔣總司令於交署適值會議期間該代表折赴龍華訪白總指揮白適因公赴寗由徐參謀長文明接見代表等一再爲地方減免痛苦之請求徐允轉達總指揮及總司令并告南通駐軍李寳章已有投誠之接洽如果眞正覺悟黨中無不容納代表等亦以李之投誠黨之容納爲可避免糜爛爲言言畢興辭而出 
[店員總聯合會執行委員會記]  
　　前日（二十八）下午六時店員總會在西門路西成里口一七三號會所開公開後第一次執行委員會共到三十餘團體代表四十一人兹將開會詳情述之如下（一）公推李關慶爲臨時主席由主任委員章郁菴君報告過去會務各最近行動大綱後公推章郁菴李關慶沈資田林鏞甘泉吕叔鵬蔣兆雲等七人爲臨時常務委員 
（二）擴大組織分爲二部（甲）無組織者用文字及口頭宣傳使其組織（乙）有組織者應設法擴大使一律加入（三）設法對付反動派及有産階級之走狗（四）决議店東經理及一切有權力開除職工者均不得加入職工會（五）發告上海店員書至十時始散會 
[房租减半聯合之會之通告]  
　　房租減半聯合會業已成立該聯合會昨已印就傳單分别發送各店舖居戸謂於本月起所有房租均各照原額付房東以半數如房東不允即將房租停止付給報告本會以憑對付 
[新蘇公會致蔣介石書]  
　　論列蘇省政局三要點 
　　新蘇公會昨致蔣總司令書云介石總司令鈞鑒自寗滬一帶克復後軍閥在我蘇省十五年盤踞之基瞬歸圯毁我蘇省三千萬民衆殊自幸脫於水深火烈之中得同享三民主義之幸福於青天白日旗下蓋羣信國民黨與革命軍旣以謀民衆利益爲號召則軍事底定後便宜以民衆利益爲前提俾舉前次一切之痛苦與朿縛而盡除之日來民衆之望我公有如望歲歡迎之熱想見所懷本會謹代表全省民衆略進數詞列舉於後（一）三民主義曰民族曰民權日民生然民失其權也久矣以是族日徴而生日蹙蘇民之權被奪於軍閥者十有五年在今日而言蘇事惟有拱所被奪者而還之蘇民耳蘇民有之乃得與全國民衆同振其族同裕其生非然者則此次革命不得謂之澈底蓋人知一省之治繫於一省之民政務委員之職責係受一省民衆所付託即應根據於民衆之同情似未可竟視爲酬庸之佳品而遽成安置此蘇民所疑慮欲請爲民衆主持者一（二）民衆公敵厥爲帝國主義與其走狗之軍閥我革命志因率全國民衆以打倒之此實爲第一快心事惟於打倒之口號吾人又須固其信用專其力量俾與所謂公敵者爲繼續之奮闖故革命者之態度除殺敵外應與全體同志泥其畛域通力合作共達其最終之目的中山先生恢宏寃大以是得垂其革命精神於不杇亦以革命者爲國民事業幾無反革命之表示而無所假借於主義者皆爲革命之友若阿好者合異己者排爭以打倒兩字爲攻計之利用殊非蘇民之所願見且影響於民治者極大此欲請以革命領袖之資格預爲婉加告誡者二（三）前此江蘇有南北之見亦自有因蓋以政治設施恒有畸輕畸重之分惟江北之面積倍於江南在改造建設諸端尤以江北爲急此次江南克復孫傳芳猶布其殘軍日盤踝於江北以求一逞義軍北進時彼孫賊誠無立足之處特以所部殘軍尚及數萬殺人之具亦稱是一旦挺而走險竟爲盜窟所收容則流毒更不知伊於胡底且目下己大肆刦掠民之痛苦無異倒懸則爲今之計如何能即速解决江北問題并絕其後患俾江南北得同處於一水平線自謀其改造建設之方此欲請以軍事策略早爲計畫者三上列三端皆爲全省民衆所欲言者本會於軍閥壓迫時代承六十縣代表大會之付托雖受其種種摧殘惟知力引民衆以革命今於革命軍蒞止時代良不敢有負於全省民衆盛意於今後而無所努力且本會幹部人員皆屬黨中同志愛黨愛國兩不獲巳謹貢所知俾我公俯察焉新蘇公會全體理事同啓 
[各商夁會消息]  
　　南市商民協會東北城分會東北城一帶地處繁盛商業薈萃統計大小商店不下一千餘家兹該處商民爲謀商人應享之權利因遵照國民政府所頒組織商民協會條例組織分會昨晚七時假座東北城商業聯合會開第一次籌備會議列席者五十餘人當經議决各案列下（一）定名爲上海南市商民協會東北城分會（二）會所暫惜東北城商業聯合會（三）人會者遵照商民協會條例凡商店中之經理商友槪可加入（四）推定馮秋心·謝企安·吳鳳翔·王善根·葉悅初等二十人爲籌備委員（五）定於三月三十一日即舊曆二月二十八日下午二時在福佑路煤炭公所開徴求會員大會時己鳴鐘十下遂宣告散會 
　　五路商民協會廣西·貴州勞合·寗波·天津·五路商界聯合會鑒於中央政府所頒布條例凡屬商界聯合會應有改組之必要該會遵即於本月二十八號下午二時在浙江路渭水坊二百五十七號本會所内召集重要職員謝惠廷·李世樑·程桂初·毛春圃等二十餘人集議將原有五路商界聯合會名稱改爲「五路商民協會一云又該會自國民政府條例頒布後對於内部組織匪特不合世界潮流并於條例中所有條文多有抵觸該會定於即日起凡屬本會會員務於每日下午二時在本會所集議擬將該會原有組織之會長制籌備改爲委員制云 
[學聯會續開代表大會]  
　　上海學生聯合會於昨日（二十九）午後二時在南市中學續開代表大會主席羅潛淵紀錄皮以莊共到四十餘校代表九十餘人主席宣佈繼續開會報告前日談話會之結果（一）組織學潮解决委員會（二）各學生會應全體加入中國濟難會（三）呈請市政府及市黨部沒收在上海貪官污吏土豪劣紳及反動學閥之財産用作濟難會之基金（四）上午執行委員會對英外交及經濟討論之結果以上各項由主席宣付討論全體通過次各己發生風潮之學校代表報告各該校風潮經過及目前現狀結果除由本日代表大會發表宣言外餘均交學潮解决委員會詳細討論次討論擁護上海市政府案及擁護國民政府案除對市政府另送區額慶賀外餘均由代表大會名義發表擁護宣言及通告各校學生會一致進行次討論懲辦學閥案結果組織起草懲辦學閥條例委員會並推東吳·法科·中華·法政·爲法律顧問次討論南京慘案結果由代表大會發表反對宣言並推出民立·商專·南方·大夏·上大·法科·南洋·商大·東吳·曁南·等十一校組織經濟絕交委員會次討論會址及組織募捐隊慰勞工人糾察隊案結果交執行委員會負責辦理募捐隊各校均須組織次討論經濟問題案結果（一）各校學生會應繳本會百分之五會費衆速繳納（二）組織募捐委員會推南洋·光華·上大·景賢·育材·務本·愛國·民立·南洋·商專·神州·滬江·曁南·爲委員各案討論完畢後復旦大學代表來會報告該校驅逐郭任遠之經過各校代表均憤慨激昻結果交學潮解决委員會全體代表舉行攝影紀念 
[閘北各災戸函請各機關協助]  
　　閘北火災各戸聯合會昨分致上海市政府·上海總工會·上海學生聯合會·上海特别市黨部·上海總商會·縣商會·閘北商會函云逕啓者閘北虬寳兩路突遭兵火計一千餘戸被難情形逈殊尋常當時變起倉卒扶老携幼皆從槍林彈雨中倉皇奔走甚有逃避不逮葬身火窟及中流彈者約計數十人然驚皇失措所有物件均付一炬　現各災民風餐露宿慘不忍覩故由各居戸組織是會即派人調查如無所棲止者己送閘北慈團暫爲留養再籲求各界妥籌善後方法則不致顚沛流離惟對於保險各災戸似應從速賠償藉解倒懸但保險公會尚在猶豫並無辦法素稔貴會熱心公益痌瘝在抱務請各抒高見以策進行並祈鼎力設法協助是爲德便 
[邵縣長催徴忙漕]  
　　上海縣縣長邵樹華以忙漕爲國課收入之大宗查核上年冬漕及上下忙銀除以前巳收外未完者尚巨亟應繼續徴收故特飭傳各催徴吏分投下鄕照常催徴所有畝捐已奉令豁免不再徴收云 
[華界捲烟業動議取消特稅]  
　　國民革命軍佔領滬埠時華界捲烟特稅局徴收機關自局長以下一應員司均己逃避一空現華界捲烟同業擬聯絡捲烟廠家各公司商酌援照國民政府法令將是項非法捲烟特稅名義取消并仍依據二五出廠稅辦法日内擬假姚家弄烟業公所開聯席會議協商辦法 
[劉緒梓昨就淞滬衛生局長職]  
　　德國醫學博士劉緒梓前奉國民革命軍蔣總司令委充淞滬衛生局長劉氏業於昨日上午十時到局接事兹錄其布告如下淞滬衛生局第一號布告云Ｊ爲布告事三月二十五日奉國民革命軍總司令蔣任命狀開任命劉緒梓爲淞滬衛生局　此令等因奉此本局長遵於本日到局視事除呈報並分行外特此布告局長劉緒梓 
[臨時法院上訴院昨訊上訴案四起]  
　　臨時法院上訴院昨日下午二時開庭審理刑事上訴案四起至四時一刻閉庭第一起上訴人爲陳國璋·邱鳳弟·因陳與邱氏犯姦氏夫羅銘欽延江一平律師告發初審判决陳處徒刑一年又二月邱氏處徒刑一年該兩被告不服提起上訴業己訊問終結兹由宋芷生庭長與吳玉堂·伍守恭·兩推事宣佈判决上訴駁回第二起上訴人東方儲蓄會司賬朱紀韓前因携帶手槍圖搶烟土初審判决處徒刑二年朱不服提上訴宋庭長與吳玉堂·仇立甫·兩推事訊得其上訴時已經過法定期間判决上訴不合法駁斥第三起上訴人中國化學工業社經理胡士浩前因仿冐美商珂路搿公司出品之商標經前公廨判令罰洋五百元胡不服提起上訴宋庭長與吳仇兩推事訊明其上訴時已逾法定期間判决本件上訴不合法駁回第四起上訴人劉春慶犯强盜拒捕傷人等罪經前公廨判解内地官廳訊辦兹劉妻朱氏爲延律師聲請上訴亦因上訴時已逾法定期間由宋庭長與吳仇兩推事判决本件上訴不合法駁斥以上四案除第一案無領事觀審外第二案係英副領事惠達默氏觀審第三第四案均爲美副領事觀審 
[函請照料絲廠女工]  
　　華租兩界絲廠定於今晨一律開工昨日絲繭總公所致公共工部局函云謹啟者查絲廠開設租界者共計二十三家華界閘北虹口天通庵等處六十家共八十三家己定於三十日清晨六時開工惟華租交界交通梗阻女工等早晚出人諸多不便爲特函懇貴局轉知各捕房於清晨六時傍晚六時前後工人上下工之際派捕在交界處之鐵絲門前照料放行以維實業 
[汽車傷害人命案兩起]  
　　（一）僑居大西路二十三號之俄人薩文於本月二十七號上午九時半開駛四千七百零四號汽車從滬西海格路轉灣至虹橋路適有五十一歲之小工浦東人吳恒生在虹橋路由北而南穿過馬路致遭撞倒碾傷經靜安寺捕房派探送往附近紅十字會醫院醫治無效因傷身死遂將屍體舁人斐倫路騐屍所昨禀請臨時法院委派駱崇泰推事帶同書記官諸二宜蒞所騐訊之下諭令屍屬領屍埋葬至薩文開車傷人尚難證明出於過失暫應毌庸置議如屍親到不服即逕赴法院起訴（二）十四歲孩子倪文照日前在新閘路温州路口砲過馬路致經過之三千六百八十五號汽車避讓不及將孩撞傷由該管捕房派捕送往仁濟醫院醫治無效因傷身死屍送斐倫路騐屍所昨日由臨時法院駱推事蒞所騐明升座公位質訊當時情形一過諭令屍母倪浦氏領埋至汽車夫許洪昌開車傷人尚難證明出於過失且據倪浦氏當塲聲明不願告訴自應毌庸置議 
[公共租界刦案併紀]  
　　白克路（一）白克路一百十五號某姓家於前日下午四時被五盜叩前門侵入屋内袖出手槍嚇禁聲張後由一盜看守前門餘盜闖至樓上樓下各室内翻箱倒篋任意搜刦刦後出外逃逸事後由事主檢點損失被刦銀錢首飾共約值千餘元之譜當即投新閘捕房報緝（二）前晚六時三刻新閘白克路五千六百六十八號門牌某姓家被六盜侵入袖出手槍嚇禁聲張搶去值洋六十餘元之衣飾鈔洋 
　　九江路前晚哐時許九江路七十四號門牌被四盜擁進出槍恫嚇將值洋五六十元之衣飾搶去 
　　义袋角前晚八時一刻滬西义袋角六百四十二號某姓家亦被四盜闖入搶刦值洋三百元之財物衣飾而逃 
　　倍開爾路倍開爾路一○七八號某押店於前晚八時被盜匪二人侵入一盜出槍嚇禁聲張時適有店夥周某見盜呼警一盜遂向其開槍二響未刦物而逃周當即被槍彈擊傷臀部後經送入同仁醫院治療 
　　百老匯路百老匯路二百四十一號門牌居戸於前日午後二點三刻鐘突被盜匪五名侵入三盜各執手槍嚇禁聲張任意搜刦得值洋一千元之衣服銀洋金珠飾物而逸 
　　瑞金路瑞金路五十四號鬥牌某姓家前日午後一時三刻亦被盜匪五名闖入二盜各出手槍恐嚇搶刦得值洋三百七十元之衣飾現洋而逃 
　　塘山路塘山路一百十二號門牌居戸於前晚七點四十分鐘 
被盜匪四名擁入内室一盜執槍恐嚇將衣飾銀洋搶刦一空携贓呼嘯而遁又塘山路一百五十一號某姓家於前晚七時被盜匪七人闖入取出手槍嚇禁聲張後將值洋一百二十元之財物刦取逃逸 
　　楊樹浦路楊樹浦路二九五三號門牌某姓家於前晚六時五上五分被盜匪一人持槍侵入刦去鈔洋共三十五元刦後奔逸 
[揚子江引港公會宣言]  
　　中華揚子江引港公會爲圖解放改組宣言職業階級的解放須職業階級自己起來而揚子江領江公會須由揚子江領江組織居揚子江交通最重要位置之領江師愛國愛己豈甘後人我們誓不被軍閥所嗾使的官僚式監威脅逼迫剥奪我們的自由阻遏我們的運動把領江營業自由的職業當作杜錫珪海軍的俘虜品我們現在是忍無可忍特聯合組織羣起反對寄生於軍閥下的生活應該把合作的事業通力經營保留航權的命脈作挽回海權的根本大計特此宣 
 
 

Page 12

 
 
[警察同學會宣言]  
　　上海警察同學會宣言云竊吾上海警察同人於民國元年春成立警察同學會當舉趙君以權爲會長是年冬又成立警察協會當舉陳君英士爲會長不幸因癸丑之役兩會均遭袁政府非法解散由薩鎭冰從天津調來一班北洋警察佔據警界吾兩會同人陸續歸於淘汰所餘寥若晨星年來警界人品更形龐雜多半不由警務出身對於警察之職務權限槪不明瞭對待地方人民一味欺凌壓迫人民處於積威之下敢怒而不敢言者己十有餘年兹幸北伐勝利日月重光故鄙人等發起召集兩會同人重行改組以便討論改革警政謀地方之幸福庶幾痛除流弊商民得安居樂業警政前途之幸即同胞之幸也 
[南京路商聯會開會記]  
　　南京路商界聯合會於昨日上午十時開緊急會議王廉方主席先由蔣夢芸報告與外界接洽情形次議决要案如下（一）組織南京路商民協會進行案推定余華龍王廉方蔣夢芸爲常務委員屠潤才費杏莊孫雪泥吳藴齋爲執行委員負賁迅速進行（二）參與市政府就職典禮案推定蔣夢芸王廉方屠潤才陳月夫張士德沈小亭李佐宸孫文安等八人於下午二時代表本會·及商民協會前往參與並贈倪古連題書「民治精神」之錦匾一方（三）公推出席市民代表會議代表案决推定余華龍蔣夢芸王廉方張士德屠潤才五人（四）公共租界戒嚴時期各店應提早收市案議决由本會派員向各會員商店通知一律於下午七時至八時内收市夥友學徒均使之提早返家寄宿者勿多出外云 
[浦東江北帮船業組織公會]  
　　本埠沿浦兩岸江北帮船戸自改革後由該帮船戸領袖楊茂松召集同業於昨日午前在浦東楊家渡圓通積善堂開籌備會當經議定名稱爲上海浦東江北船業公會推吳少林爲籌備主任楊茂松等爲籌備員一俟組織就緒再定期開成立會 
[救濟會留養院改組]  
　　中國救濟婦孺會江灣留養院昨日下午開第三次改組會議議决事項略誌如下（一）附設小學校黨化敎育事宜仍由附小敎育委員會完全負　（二）女工組每晨七時一刻至八時由鄭同志宣講三民主義及婦女運動史略（三）西樂組分團至附近各村莊　傳民黨眞諦及組織農民協會大綱（四）男女工組由管理徐同志擔任訓練敎授工人常識及演講各國勞工近况（五）各組生活改善問題由常務委員具函向董事會從優待遇並祈勿拖欠薪金該院留養婦孺有五百餘人之多房屋多年失修改組以後且有不敷應用之患擬請董事會略事修　及擴充未知能否達到目的也 
[藥業兩公所合組藥業公會]  
　　藥業飮片和義堂信義堂兩公所昨午邀集同業在法大馬路鴻運樓聚餐並開聯席重要會議和義堂董事毛子堅有事先行公推信莪堂董事王景泉主席費愼齋紀錄張梅庵提議同業團結素欠精神現在環境所迫潮流所趨應有新的組織亟宜兩公所合併以厚實力並改組委員制以順潮流衆贊成决定兩公所合併改稱上海藥業公會即席組織籌備委員會推定毛子堅·王景泉·孫文安·岑歧生·馮友桐·爲常務委員張梅庵·陳天生·李泰年·張志浩·爲秘書委員仲佩紳·莊魯卿·與松濤·岑志良·周芝德·吳發林·邱錦華·爲調查委員陳楚湘·孫佐邨·張家寅·陳餘甫·樂錦泉·爲組織委員·馮瑾甫·張靜安·爲經濟委員葛克鑑·李子祥·邵世祿·童丙生·孫文安·張梅庵·爲交際委員毛長春·應煥成·吳發林·爲庶務委員陳天生·毛子堅·王星泉·爲仲裁委員暫借廣東路月桂里二十一號爲籌備委員辦事處一俟籌備就緒即行正式成立聞該業各　行所設之喻義堂亦擬加入 
[甬學會公開辦公]  
　　寗波旅滬學會因去年通電反對孫傳芳被孫查封後會務雖暫告停頓然暗中仍積極進行不遺餘力前日該會重要職員由杭漢等處回滬後當即於昨日下午召集臨時緊急會議其議决案如下（一）會址問題公决暫遷小東門大成里内以便公開辦公（二）改選職員案公决先行成立臨時執行委員會一待召集全體會員再行選舉當公推鄔振磬爲委員長張星·汪北平·爲常務委員李清暉·張樂堯·江丕棟·毛葆恩·志團·葉祖蔭·張傳疇·鄔浩卿·等爲委員（三）定四月一日舉臨時職員就職禮（四）恢復會刊寗波週報案公决由汪北平·江丕棟·負責辦理（五）歡迎國民革命軍蔣轉司令案公决推鄔振磬·汪北平·兩君赴總司令行轅接洽並推李清暉·志團·兩君與寗波旅滬同鄕會·奉化同鄕會·接洽（六）慶祝寗波市政府成立及慰勞寗波市黨部同志案公决派江丕棟爲代表定期赴甬先期由本會去電慶祝 
[上海女權運動同盟會消息]  
　　女權運動同盟會於二十一日臨時招集執委員適郵局罷工會友遷居者多到者僅湯影觀趙潔若黄樸君陸禮華等數人議决慰勞北伐軍購備泰豐餅乾二百六十罐於昨日正午由代表黄樸君趙潔君雇汽車送往龍華革命軍東路前敵總指揮部副官阮君濟民接見並致謝詞聞該會擬加入法租界私立學校之歡迎會將登報招集會員從事籌備云 
[四區署長尚未到任]  
　　四區署長梅永貴於二十六日上午曾蒞閘北由徐温二巡官迎接到署因長警槍械均被繳去服裝亦已失散目一經復崗即須按名分發給養經梅君視察一週折回警廳與廳長商議辦法再行定期到任四品一分所署員已經廳長仍委倪文彪連任二分所己委竇家楨並委陶嘉運爲閘北司法科主任 
[總商會函請查緝被刧蘇緞]  
　　上海總商會昨函白總指揮請查緝被刦之蘇緞等物文曰劍生總指揮鈞鑒頃接敝會會員上海雲錦公所函稱敝公所各蘇莊於三月二十日由和豐公司轉運蘇緞綉貨絲邊等物由車運滬（原函已誌本報故從略）以禁盜風而顧商艱等語到會查雲錦公所各蘇莊商人此次運貨來滬銷售甫抵麥根路即遭閘北發生戰事所有貨品全部散失計值殊鉅損失綦重據函前情理合檢同所開清單肅呈帥座鑒核俯賜令行淞滬警察廳飭屬一體查緝以期物歸原主藉保成本實深感禱云 
[巡工司之布告]  
　　巡工司哥布告云本巡工司查鎭江關稅務司所屬界内長江通州水道地方創設狼山樁一架並移置劉海沙北岸警船樁合將其情形度勢開列於左計開一長江通州水道左岸新設木桿警船樁一架上置長圓管式黑色籃帽名爲狼山樁該椿與狼山塔平列原爲指示新水道而設自新設地點視狼山塔爲南六十度三十分東相距英海里一里又百分之三十七一劉海沙日漸增漲故將北岸之警船樁由原處移至英海里一里中百分之六十四分東自新設地點視劉海沙測量望台椿爲南四十一度四十五分西相距英海里二里又百分之九所有海政局印行之第三號　第十二號海道圖應即一併更正並先印有藍紙本圖如有需用者逕向海政局詢問可也以上近開度數均按羅經方向爲此合即遵行通告各處船隻務宜留心詳記以免疎虞勿忘勿忘切切此布云民國十六年三月十七日 
[寗紹公司取締茶房多索酒資]  
　　寗紹輪船公司因近來甬埠巳安來滬難甬人紛紛乘輪回里船上茶房因乘客擁擠有乘此多索小酒錢殊與公司原定章程不符故昨已查出茶房三名立即開除以昭炯戒并通告各乘客以後乘船如各茶房故意多索請記明茶房姓名函告公司俾便取締 
[電車與汽車互撞]  
　　前日下午四時許有華商某號電車由高昌廟開往西門駛經煤屑路口正在轉灣至南車站路時有革命軍運輸汽車一輛由車站路轉入煤屑路因近來無岡警指揮以致兩無招呼互相迎頭猛撞致電車司機人站立之月台被撞損壞司機人折傷足骨汽車之馬達亦毁汽車夫亦被撞傷手足當由汽車上之兵士與電車上職員分别將傷者送赴新普育堂醫治損壞車輛旋各拖去修理 
[商務書館工人徐文史因參戰傷重身死]  
　　署所之槍械當被警察開槍抵抗受傷身死者計男工四人司帳一人女工三人其餘輕傷重傷共有三十餘人印書工人徐文史當時由同廠工人在戰綫内救出送濟生醫院療治無效而死昨日出殯時除本廠同志外各工會團體均派代表到場步送云 
[控不理欠欵案展期再訊]  
　　馮熾南控告瞿梁氏不理欠欵一案昨晨由臨時法院開庭被告代表何飛律師聲明本案現正進行和解請求展期而原告之律師亦表示同意遂由馮推事准予展期再訊 
[命盜案嫌疑犯還押改期續訊]  
　　楊樹浦路鄕民白小五子家於本月三號夜被盜糾黨持械侵入搶刦銀飾並開槍擊斃白之小孩小寳貝當經追獲江北人孫尚　一名解由臨時法院押候訊究在案昨經推事徐謨開庭提審並由法院指定　飛律師爲被告之義務辯護人當由白小五子投案供稱在衛生局爲小工三號晚七時放工歸家見有六七人在我家門首被告亦在其内我因與之相識故邀其同至我家夜膳被告不答我正推門入家即遭被告批類一下另外兩人遂將我推於門之背後被告首先放槍一響與衆擁入我家搜刦銀飾衣服我妻周氏覩狀大駭狂呼强盜被告又開槍兩響將我妻所抱産甫十月之女兒擊斃携贓逃出我即追趕至鴻德坊弄口將被告扭住送往捕房其手槍被告已交與同黨携去云云並由白周氏投案供述當時情形質之孫尚武供江北清江人來滬巳有一年與原告爲鄰是晚我正在家内夜膳原告突來我家謂伊家適被盜刦其盜係我糾集遂將我扭入捕房其實我對於此事毫不知情等語末由何律師爲之辯護一過徐推事諭被告還押改期續訊 
[控搬取物件之發落]  
　　　　王水金於前日投法捕房報稱前由婦人沈丁氏爲媒將伊妹丁阿新嫁與民人爲妻不料爲日未久丁氏即帶同錢金寳·銀寳·婦人周胡氏·等到來將民人家之衣服器具等物一併搬去因此心不甘服請求提究捕頭准詞飭探前往將以上各人一併帶入捕房昨解法公堂請訊先由原告投訴前情并請追還物件詰之沈丁氏供婦人并未爲媒將胞妹嫁與原告之事所有物件乃係胞妹丁阿新之丈夫錢銀寳兄弟前往搬取是實錢銀寳供妻子阿新逃出五年直至現今始行被民人之胞兄金寳尋見故同往搬取物件錢金寳·周胡氏·供認同往搬取丁阿新即錢丁氏供丈夫前因貧苦將婦人賣與毛姓爲妻迄今已有八年於上年間毛姓病故婦人出外帮傭度日今由胞姊爲媒再嫁與王水金同居順興里今被伊等將物件搬去請求追還中西官判錢金寳·沈丁氏·兩人呼罰洋五元充公餘均斥退 
[控騙鉅欵案展期再核]  
　　華法公司前延農復律師代表投法公堂控俄人勃爾孟騙取巨欵請求追償等情一案昨又傳訊原告律師稱被告前至首善堂白神父處僞稱有巨大資本欲購地皮數十畝當時白神父信以爲眞嗣後被告又至原告處言稱有巨大之地皮一方欲造大商場一所願出造價十餘萬兩原告信以爲實當給定銀一萬兩被告又至白神父處交付定銀五千兩查白神父前由西人生達介紹始與被告相識當據生達云有白黨之巨欵係被告經實計十八萬五千元日本洋鈿暫存朝鮮銀行被告應得百分之十八權利因此白神父受愚被告如此行爲實有欺詐行爲請求追究繼據兩造律師辯論良久中西官諭候展期再核 
[誣竊毆傷小孩之罰鍰]  
　　十四歲男孩胡保仙於前日至顧銀初所開糖菓店内購買糖菓詎被顧誣指行竊扭住兇毆當將胡孩右臂折斷當由巡捕到來將兩造帶入捕房昨解法公堂請訊先由胡保仙投訴前情并稱傷勢甚重恐成殘廢求究詰之顧供原告時至商人店中行竊糖菓是日又來行竊被商人察悉追出原告畏懼奔逃偶不小心跌仆在地以致受傷並非商人毆打餘供支吾中西官判被告罰洋二十五元充公再賠原告損失五十元 
[臨時法院判决照錄]  
　　民庭判决一件海色爾反爾與哈蘭道夫因債務糾葛一案（判决主文）原告人就清理賬目報告書乙表甲項所列各債權除關於各原告加給三個月薪金部分應改爲加給一個月薪金外其餘均予核准工部局捐稅及前公廨堂費並理賬費均准照付被告人關於上海汽車公司股份問題應由清理員直接與該公司接洽設法標賣俟得價攤還各債權人以清糾葛前公廨扣留夏葛之護照應准發還一件日商震裕公司加籐英兒與源新號因房租涉訟一案（判决主文）被告應償還原告房租銀六百兩並負擔訟費所有福州路五百十二號門牌房屋應由原告收回管業此判一件上海運輸株式會社松本與劉文蔚因運費涉訟一案（判决主文）被告應償還原告銀三千零三十五兩並負擔訟費利息依據原告認諾應予讓免被告抗傳不到應飭提到案交保　　一件東林華記等與朱炳輝因貨欵涉訟一案（判决主文）被告應償還原告銀二百七十兩並自丙寅年六月十六日起至償還日止常年八釐利息訟費歸被告負擔並准飭提被告到案交保 
 
 

Page 13

 
 
自由談 
[一電千金] [  程與青]  
　　雪爾登JACKAILTCN者英倫著名音樂班之傾袖也其妻普作歌曲兼長交際去歲往遊新大陸不覺樂而忘返月前曾自紐約用無線電話與雪氏暢談家事最後唱新歌一曲抑揚婉轉得未曾有是晚雪氏在家開音樂會即　此歌曲以娱來賓聞者莫不歡呼共歎聲調之佳妙焉聞自紐約至倫敦之長途無線電話每次需費四百五十美金約合華幣千餘元以此計之非一電千金而何 
[戰地攝影記] [  劉良模]  
　　巷戰旣止人心大定記者遂踽踽自校出擬入租界返家一省余鐵絲網緊閉徒呼奈何而已正徘徊間見有持攝影機者與西裝者數人掠余而過審視之老友錢君雪凡劉君亮禪與其他滬江影片公司職員也余趨與之偕詢問之下知正攝閘北戰後情形余欣然從之亦欲以一瞻戰後情形爲快而返家之念反置之不顧矣 
至青雲路時則方開市民大會萬頭攢動旗幟飛揚而尤以青天白日滿地紅國旗等遂在歡呼聲中攝之而去黨軍和藹可親温然有禮有學子態見余居多余等展其笑容操其稍帶粤音之滬語曰「同阿拉多拍點」余等頷之 
　　余等經一地見一戰馬折其足輾轉泥中氣息奄奄方與死神挣扎厥狀甚慘余等即攝之作戰後悲慘之紀念品攝時馬首頻還涙水滿眶若不勝其痛苦者方是時一黨軍行過見余等操極流利之滬曰「君等方攝新聞乎」問之知爲浙人及見馬之慘狀曰「慘哉是馬也余不忍睹矣不如送之安然歸天乎」余等然之劉君乃重摇其機而該軍人即舉其槍向之射擊三槍始行氣絕 
　　折後至商務印書館俱樂部見槍洞纍纍如蜂窩然知尚一度接觸於此再觀寳山路一帶則昔日熱閙之地曾機何時竟成瓦礫之塲而焦木堆中死屍纍纍慘不忍睹經其地者無不摇首嘆息 
　　須臾即達火車站而觸於目者尤慘於前之所見蓋鐵絲網側死屍縱横有向地者有面天者有腦髓流出者有斷其首者頭顱即棄於屍旁記者掩目不敢視而彼輩仍照常辦事「霍落」「霍落」摇其攝影之機且俯而細審之余促之行錢君曰「君何膽小乃爾」余曰「是等恐懼狀况不懼入君夜夢耶」然彼等仍遲遲不行經余再三促之始行 
　　不數武抵車站則見槍彈名片銅元狼藉滿地記者拾得燼餘之日記簿半册四圍己爲火焚去所餘者僅中心而己觀其内容似爲魯軍官長之物中載作戰行軍之策并演說之詞似决非庸庸者可比目所有槍彈射擊力高壓力角度陣線列法均以算術算出之則又非受高等敎育者不辦是册確有研究價值但字跡糢糊字句不全故記者近正集三數知己相與研究焉 
　　軌道之上車身爲地雷炸毁者均僵臥地上甚有車底向天者而子彈數箱箱蓋己開黨軍正從事移去方攝車時一黨軍過余等側誡余等曰「愼之愼之凡在鬆之處不可蹴踏因有地雷數枚未曾掘出一觀其誠懇之態令人油而生感激之心 
　　第二日友人吕君來言謂有地雷二枚於昨日掘出埋置之地正余等攝影之處余爲之昨舌不止繼謂該片已於昨晚洗出印成得千餘尺今夜正預備放映遂偕之同往公司放映時則見光線極佳即字慕亦己接好記者於是不得不服其製片之迅速矣 
[記中彈不死事] [  鄭有光]  
　　蔣君寳華供職本埠吉時洋行寓閘北寳山路義品里其平日爲人和藹待人接物靡不謙恭且富有慈善性對於各種慈善事業以及貧乏無依者則雖傾囊相助亦不稍露吝色其平日心地之良善大抵如此本月二十一日下午半時閘北戰役猝發時蔣君適在寓所午餐方畢隨即信步外出擬赴行中辦事蓋蔣君在此時尚未悉戰事之已爆發耳及行抵該里弄口之寳山路則見行人已絕跡商店亦均閉市方驚訝間而一彈忽由寳山路口飛來適中蔣君之右腹角一時神志爲之昏亂其身體亦如與重物相撞者摇蕩不定倒裁五六步後隨倒於地然旋即匍匐至弄内急以手按中彈處陡覺手被燙熱不可耐急放開而索朗一聲則子彈一顆及其衣袋内所儲之銅元眼鏡盒銀箱鑰匙以及小洋刀均作片片碎而紛然落於地上矣俯視該彈則尚有青烟繚繞而冐出也時蔣君驚魂稍定覺腹角略作隠痛因恐内有所傷乃急將地上之眼鏡盒碎洋刀拾起其餘銅元及鑰匙等因碎斷過甚不堪收拾遂即棄去待返家後解衣檢視竟毫無所傷惟其衣服則擊穿數洞而已事後蔣君語人並出示其眼鏡盒與洋刀則見示眼鏡盒角上底面均被擊一洞而洋刀云乃前數年所購者價二元四角係用純鋼所製然竟亦被打成數段且成螺旋狀蔣君又云設無此數物在袋内一擋則余之生命必殆矣一時友輩爲之額手相慶咸謂蔣君乃忠厚善人此次中彈不死且毫未受傷者蓋即所謂善人自有善報耳 
[鋒烟餘痛錄] [  青松居士]  
　　花朝之日余自松城乘車來滬適遇鄕先哲某君於車中見其背荷小包手携五歲男孩眉間額角含有無限酸辛若經重大之變故者乃急詢其究竟悉君新自小崑山遇救來松由松乘車余乃以言慰藉並欣其已脫虎口得慶更生詎某君聞之淚珠簌簌下嗚咽不成聲究不知緣何痛心所惜車中人聲嘈雜未暇詳詢乃邀之同寓急詢所苦始將其所目擊兇情身嘗慘狀和盤托出一一告余覺得一語一涙一字一血誠有不堪卒聽者爰急錄之以餉閱者 
　　某君之言曰余自國體改造即背鄕離井（君家本住城内大街）棄學就商君（在清時曾領一衿）設一藥肆于小崑山鎭數年以來尚稱順適足供温飽而有餘長子次子均爲娶婦並巳抱孫余今年逾知命不復涉他想於是于山麓之旁另築三楹茅舍種竹養魚優游歲月杖履逍遥含飴弄孫以娱此桑榆暮景此景此情差堪自慰不料前日之夕霹靂一聲禍從天降家破人亡之慘劇余竟一一身嘗嗚呼痛矣 
　　當夫元宵節後孫軍由杭過松居民巳一夕數驚寢不安席余家本擬遷地爲良思一暫避之計祇以小本經營均在此間是以暫觀風色未便不顧而行無何事越數日孫軍來守山前掘壕備戰余等夫婦始大驚失色恨不揷翅而飛然已山窮水盡祇得安居俟命乃日復一日屯兵愈多騷動愈烈初時尚守紀律繼則拉人刦物舉動野蠻山前山後十室九空余家蒙若輩光臨先後共五次鵲巢鳩占細軟盡刦即粗笨雜物有携作燃料有棄置途中而供其踐踏半生心血蕩焉無存心中悲痛無以復加言次復搥胸大哭旣更拭涙續言曰身外之物固無論矣惟長子看護財産誓死抗拒被夫己氏擊斃血肉糗糊傷心曷已次子被拉前去生死莫卜長媳不堪受辱投環自縊老妻次媳曁二孫女均已於急難中失散不知能有生還之一日否夥友五人有拉赴前敵亦有踰山圖遁其存其殁家莫聞知老夫前生不知造何寃孼乃致流離失所達於極點耶尚幸絜得孫兒肩荷皮衣一襲銀幣百元流離轉徙不致即塡溝壑沿途見被拉之夫拖泥帶水折骨斷筋僵臥道中慘不忍覩恐不餓死且將凍斃倘我家次子而亦在此例文弱孺子誠無死所然亦無法補救聽之大數惟默祝蒼天相佑耳言已涙如貫珠奪眶而出蓋天下傷心之事無過於骨肉之流離也 
　　記者曰此次孫軍退下窮鄕僻壤受創甚巨或孑身脫險妻離子喪或出入重圍飮彈畢命或飢寒交迫餓殍載道誰無父子誰無夫婦吾聆某君言幾如一幅流民圖惜不能使化干戈爲玉帛與民相見以天日耳吾書至此是不禁同聲一哭也 
趣聞兩則 
[啖糞趣聞] [  友梅]  
　　本埠西門仁壽里有小學敎員張某性嗜佳餚每聞人言河豚味美即餙涎欲滴日前因事赴江陰得一嘗河豚滋味快甚（按河豚爲魚名産於水之鹹淡相交處小口大腹無鱗背淡蒼色而有濃黑斑紋腹白色有物觸之則張大如球浮於水面烹熟食之其味甚美然漂洗烹煮不得其法者食之往往致死因含有毒質之故也）後携數尾回滬其家人皆不諳烹煮之法張乃倩得一隣婦代庖婦雖係熟手然己來滬多年久未烹煮在漂洗時未能將其血洗净致張某食後徧體酥麻竟中其毒時全家驚惶失措鄰婦復進言曰今可速飮糞汁疾可愈也張以命在危急出於無奈乃牛飮糞汁數碗飮後移時狂嘔一空疾果愈後在校中與人談及此事有輕落者問之曰河豚之味固屬佳甚未知米田共之味亦佳否張赧頭不能答時聞者莫不捧腹云 
[刦婚趣聞] [  啜杏生]  
　　刦婚一事乃江浙風俗之最惡者凡己通媒妁貧不能娶或緣女家别有他故則乘夜鳩衆刦去夫以婚姻大事乃出强掠手段不亦嫌其太野蠻耶嘉善沈君言其鄕有陸姓者居小沙寺前父母早亡僅遺兄妹二人均已訂婚去秋八月兄婚矣小姑懦弱而嫂悍甚且與鄰寺僧通平日嫂多方虐姑姑怨憤莫抒遂與夫家通謀約其速來刦婚訂期内應俾早脫藩籠陸家住處本甚狹小臨街一樓嫂居上層姑處其下夫家己熟識之傍晚夫偶以他故延遲其兄亦他出嫂乃堅欲與姑易榻而寢姑不能違蓋嫂利兄外出約僧來赴幽會居於樓下旣便出入又得避去阿姑眼目也僧至解衣欲寢而叩門聲大作嫂即揮僧登牀滅室内燈出而應門蓋意以爲良人至必不遽入妹室也門啓時詎知爲刦婚者四五輩排闥直入姑室僧窘甚不知所爲乃縮身被窩中衆以爲新娘怕羞羣呼噪刦之去及家明燭啓視乃一裸僧蜷伏地上觳觫不已大怒而杖逐之時己觀衆大集一市播爲笑柄矣 
[亂世英雄之技術談] [  天相]  
　　亂世英雄爲革劇公司之新出口四月六日行將出演於中央大戲院矣劇以亂世襯出英雄述英雄之技術劃策仗義任俠無不竭盡描寫之能故担任是角者必須具騎射戰鬭潛泳駕駛各術而腕力尤須驚人華劇以張惠民君任此角頗見用得其當張君爲救火會會員其技藝當非餘子所可及亂世英雄劇中在在可顯其長處危崖懸索一幕直可與歐西技術片並駕齊驅實不惜生命之作而其跌仆潛泳騎射等術亦頗見敏捷張君之能此决非一日之功也 
游藝消息 
　　長城畫片公司新片一箭仇正在趕攝劇中有名癩頭黿者由劉君繼羣扮演劉君素善飾反面派之紳士今忽飾短襖芒鞋髭鬚滿面戇態可掏之癩頭鼇頗有奇趣且劉君對於此種角色個性之表情較前飾漂亮紳士更有精彩云 
　　快活林影片公司自開辦以來積極進行其處女作「哥哥的艶福」業已出片時局稍定當公映滬上又聞該公司以出片趣慢故内部特加改革分組進行刻在攝製中者計有「紅娘現形記」「風流大少爺」「沙場奇遇」三大新片各片尚缺要角數十人有志銀幕者可向法租界貝褅鏖路該公司劇務部報名云 
　　晨星演劇團本擬正月公演會以時局不靖不能舉行現聞一俟租界解嚴後即行作第三次公演劇名「孫中山」與「奈何天」連演三日夜云）[  （笑笑]  
[人間地獄（續四十六）] [  天笑]  
　　第六十四回瓊筵争寵不讓蛾眉珠餌療顔詎催鶴髮 
因此他每月所得僅有五六百金單付局中的薪水也不彀雖只有許多人每月也不過開十幾塊錢或二十塊錢的薪水然而積少成多便是一筆大欵子况且所應酬的一班人在局子裡也沒有什麽大用若要開除他却一家賴着他餬口這位柯畏庵是個好好先生心有所不忍只得一面自己賠貼一面硬挺下去這樣下去自不免拉着虧空加着柯畏庵家中人口旣多食指漸繁他們是杭州有名公館人家提起柯大人幾乎無人不知道這一點兒場面却是已經撑大了更不能有所收束再加以近來官揚中内眷也有交際太太們也時常請酒打牌不算一回事柯畏庵雖然這個差使不大好但他是個喜歡交際的人也算在浙江省裡是一個紅官僚他總希望調一個闊差使便是上峰也知道他這個差使是要賠累的已經答應他調劑一個好差使不過上峰只說了這們一聲不知幾時纔可以實行但旣然有這們一句話却是一個大大的希望柯畏庵是在官場中有經騐有閱歷的人對於上司的應酬同僚的敷衍那一件可以省得幾年以來這個空子便越拉越大竟成了一個大窟窿而所謂好差使者就好像只聽得扶梯響不看見人下來眞是一個口惠而實不至柯畏庵本來的計算因爲他們是世代簪纓做官是一個傳家之寳所以把他的大兒子柯蓮孫從十五歲的時侯就送部引見預備父子兩人在外面做官也可以略輕負擔偏偏柯蓮孫生得矮小究竟一個十五歲成童之年那裡有什麽官樣據說柯蓮孫當時引見的當兒實在因爲身　　矮還穿了一雙高底靴兒靴子裡面再做上一個棉墊宛如花旦的踹蹺一般倒也在部裹當了好幾年京官後來調了外交部恰巧有一位外交官蘇州人陳梓卿到南洋去做領事這位陳梓卿先生還是姚嘯秋的開蒙師柯蓮孫便跟了他當書記官一同到南洋去不想到了上海武昌起義了這位陳梓卿先生是個膽小的人他得了這個信息便耽擱在上海不去却抝個柯蓮孫也擱了下來柯蓮孫倒是從青年就有志的他深知道仕而優則學學而優則仕的道理他便想進學堂求學了 
 
 

Page 14

 
 
   
 
 

Page 15

 
 
商業新聞 
[特訊]  
　　上海運赴汕港厦粤之現金禁令昨己解除本日起已可照常開裝 
　　西貢又有大批白米一萬二千四百包裝到上海 
　　花旗鉛皮昨有大批貨運到上海總計有一萬二千三百二十四件 
　　美國鋼鐵昨到八千三百九十二件 
　　本埠有現洋七萬元運赴汕頭 
　　湖絲五百四十件昨日裝赴北美 
　　長江有桐油九百五十噸轉運往紐約　　漢電白桐油漲至二十四兩因洋莊期貨已增三十三兩 
　　南帮輪裝往香港廣東現洋四十箱計二十萬元 
　　昨北貨業夥友二次會議推汪瑞齡等五人爲籌備員組織上海沙輪北貨業職工會 
　　今日有馬口鐵二千五百箱到滬 
　　東京有現貨白鐵八千張候輪來申 
金融 
[日政府對於金融之新設施]  
　　救濟擱淺銀行東京電日本大藏省特通知停業中之七銀行速行提出貸借對照表以爲討論積極的救濟策之資料渡邊銀行赤邊貯蓄銀行從本日起須更停業二星期村井銀行中井銀行爲期存戸之安全起見將所有財産托諸三井銀行近來二三流銀行之合同計畫漸有進步又第一銀行有與古河銀行合併之說 
　　繼續輸出現金又電田大藏次官謂現金輸送方針仍無變化目下正準備繼續輸送日銀所有之現金最近有四百萬元現金將由大洋丸輸送 
[銀欵收解愈形稀少]  
　　昨日銀行錢莊對於營業上各種收解尤形稀少昨日華商方面各銀行除票欵收解三四十萬及洋欵二十餘萬外其他毫無見聞日商各銀行亦殊岑寂僅票據收解六十餘萬進口貨收欵十餘萬匯票收解三十餘萬外商各銀行收票欵三十餘萬貨欵押匯等二三十萬各種什貨收解四五十萬同行對外收解五六十萬對内公單收解一千七百餘萬市場中銀拆行情仍白借劃頭及獨息始終未聞有數分行市做開云 
　　洋厘堅定廣帮買進二十萬 
　　近日市氣蕭索金融界營業不振故逐日所做洋厘行情無甚高低早市爲七錢二分七釐半較前日午市回小半釐但午市依舊堅挺收盤價較早市轉高三毫七忽半爲七錢二分七釐八毫七忽半惟交易獨清早市成交數額匯劃票欵三十二萬午市僅二十九萬八千不及從前一市之半鈔票交易早市三萬午市一萬五千新幣午市做開一萬照市加三毫七忽半此外小錢莊購進鈔票三四萬銀行由上海進出各十餘萬四行及大陸等亦賣十餘萬廣帮買進新幣及匯頭二十餘萬均未登簿大槪對手交易故確數及市價均無從查考同行公單收解二百餘萬廣帮裝往港粤新幣及現洋約二十萬元小同行做開江南小洋早市六錢二分二釐成交四千五百角午市六錢二分一釐成交二千角廣東小洋早市五錢九分三釐半成交八萬角午市五錢九分三釐二毫半成交五萬五千角銅元恢復原狀昨又長至三百七十六千與前星期未變動時僅差八千故市上兌價牌子業己改長數十文昨己掛二千七百一二十文矣 
[標金轉稳　祇小三錢]  
　　昨日大條銀來電近遠期均長零六二五計改爲二十五辨士七五及二十五辨士五六二五印度略有購進交易稀少市况岑寂紐約電報銀價長一二五改爲美金五角五分半日英日美匯兌俱不變仍爲二先令零八分之三及四十九元一角八分七五金市極稳上落有限午後更平二時四十七分即行收盤結果比上日祗小三錢五月份標金上午八時五十五分開盤價三百九十三兩五錢毛盤跌爲二兩五錢（最低價）賣戸不多漸回至三兩四錢九時半匯豐掛牌揭曉各匯價均勿動金價繼漲九時五十五分達四兩四錢（最高價）匯市不緊價在三兩七錢與四兩之間盤旋十時三十分稍落至三兩四錢交易寥寥十時四十二分收盤三百九十三兩五錢午後一時五十五分開盤三百九十三兩七錢後在三兩八錢及三兩四錢間僅數錢上落二時三十分掛牌開出勿動金價仍少變化延至二時四十七分即行收盤爲三百九十三兩五錢最高低價相差一兩九錢登賬價格本月四月及五月份均三百九十四兩補水上下午亦同云 
[外滙呆滯掛牌不動]  
　　昨日本埠外滙豐掛牌價上午九時半開出各匯一致不動華商方面進出甚微銀行家亦取觀望熊度交易有限市况呆滯下午掛牌不動各匯交易更形清淡兹將英美日三匯掛牌價銀行間成交價及洋行結價分列於後 
　　英金　匯豐掛牌價　一一　五·五○　與上日價同 
銀行間成交價　最高　最低　收盤 
本月份　二六·一八七五　二六·○六二五　賣二六·○六二五　買二六·一二五 
六月份　二六·○六二五　二六·○○　　　賣二六·○○　　買二六·○六二五 
洋行結價　最高　最低　收盤 
本月至四月底　二五·八七五　二五·七五　二五·八七五 
五月至六月底　二五·八七五　二五·七五　二五八七五 
美金匯豐掛牌價　五九·七五　與上日價同 
銀行間成交價　最高　最低　收盤 
本月份　六一·○六二五　六○·八七五　賣六○·八七五　買六一·○○ 
六月份　六○·八七五　　六○·七五　　賣六○·七五　　買六○·八七五 
洋行結價　最高　最低　收盤 
本月至四月底　六○·六二五　六○·五○　六○·六二五 
五月至六月底　六○·六二五　六○·五○　六○·六二五 
日金　匯豐掛牌價　八二·五○　與上日價同 
銀行間成交價　最小　最大　收盤 
本月份　八○·七五　八一·○○　賣八一·○○　買八○·七五 
六月份　八○·八七五　八一·一二五　賣八一·一二五　買八○·八七五 
洋行結價　　最小　最大　收盤 
本月至四月底　八一·一二五　八一·二五　八一·二五 
五月至六月底　八一·一二五　八一·二五　八一·二五 
[漢電己通滙價續鬆]  
　　上海銀行昨日國内匯兌行市報告云今日銀匯京津各再跌五錢漢電阻滯多日今晨到亦跌五錢洋匯津電扯申爲七二九二較前日微漲僅二亳可謂站定掛牌漲一元漢匯來電再鬆蓋以長江方面己貫成一氣金融頓現靈活現洋來途增多惟以下落太多電碼或有脫誤湘匯亦隨漢口再鬆松江可以通滙滬寗一帶通匯須待數日其餘各埠價目槪未有變動云 
　　地點幣名　匯　價　比上日　地點幣名　匯　價　比上日 
天津行化　一○六一·○○　跌○·五○　烟台銀元　一○○六·○○ 
漢口洋例　一○三二　五○　跌○·五○　青島銀元　一○○一·○○ 
天津銀元　一○○八·○○　漲一·○○　蕪湖銀元　一○○五·○○ 
漢口銀元　一○○○·○○　跌一五·○○　長沙銀元　一○二五·○○　跌五·○○ 
北京銀元　一○○九·○○　漲一·○○　杭州銀元　一○○三·○○ 
證劵 
[整理益堅俏　期貨復大一元半]  
　　昨日證劵市場現貨交易轉清全日祇開出九千元計整理六釐五千元七年長期四千元期貨仍祇做四月份一種市况活動賣買踴躍如前計總成交數三十八萬元分整理六釐三月期二十六萬五千元七年長期三月期十一萬五千元市價趨勢仍堅俏前市尚平和比前日約漲半元後市抛戸大減買方需求仍殷漲風陡熾各較上午飛漲達一元許統觀全日賣買情形買方以金融業爲多賣方金融界及各方均有之察各價前途漲勢似尚未衰惟連日各價之繼長增高其於抽簽付息之傳說當不無多少關係前日謂南方將予以贊助或非全無影響也結果期貨各價比前日續漲約一元半其現貨亦均稍堅云兹分述如後 
　　整六現貨祇上午開盤稍有交易價六十九元六角較前日不動期貨四月期初開爲七十一元旋爲某大戸抛出低至零六角收盤復轉堅後市買方收進甚力每盤上漲甚速收市時高至七十二元計全日上落達一元四角比前日續漲一元四角 
　　七年現貨上下午各開出一盤價六十元零四角比上午大四角較前日好二角期貨四月期上午開出時計六十元零七角嗣漲起二三角二盤稳定下午開出即飛漲爲六十一元九角收盤無市結果共上落一元三角比前續漲一元半 
商情 
[日煤屑地價續漲之原因]  
　　大雪後妨礙工作當地需要愈殷 
　　日本各種煤屑近日産地售價依然上漲因前月該地自降大雪後各礦區工人俱不能入井工作故煤益少加以當地需要今庚更繁此間華商各煤號因向礦中直接定貨價格又漲昨本埠各煤號接若松代理店來電報告價格佐河下水屑每噸爲日幣十元零二角（係若松交貨·運滬另加水脚·日洋二元三角至七八角不等）不隈下水屑八元二角五分豐國下水屑現貨不多賣者每批祇肯三五百噸價十元零五角明治下水屑（交貨與豐國同）價十元零四角五分中鶴屑八元高松屑七元九角神三浦屑八元四角五分滿三浦屑十一元二角五分相知屑九元地一角上山田屑十元以上均若松交貨運滬加水脚二元餘上棧更加稅餉上下力扒艙碼頭等費約合規銀一兩三錢云 
[東洋電告海味最近市價]  
　　廂館電十番參市平頂只二百零五元大只一百八十五元中只一百五十元小只九十元海帶根室四元三角浜中四元鬼莊三元四角二番二元五角廂　魚高莊四十一元統手三十九元干貝小粒一百二十八元中粒一百二十五元大粒一百零七元三角一百零二元碎粒一百元神戸電淡菜六十五元貨缺市俏 
[内地帮動辦後之本廠布]  
　　形勢堅漲贛皖亦有胃口 
　　昨湖北出品之棉布因輪運缺乏阻碍來源現適滬杭水陸交通恢復内地帮購胃甚旺本街各批發店俱擬買進市塲成交計八十餘件各類每疋均漲五分左右天字價爲七兩八錢二分半賽馬價爲七兩七錢半五福祿字申存尚充故價未動其他如十一磅棉布存底漸薄怡和行經理之三嘜因罷工未解决存貨己乏在市場爲繁要品恐日後有上漲之勢寗波帮因輪運艱難銷路稍閒散昨大通安慶等處所去以細布爲大宗計十二磅藍鷄陽鶴人元寳等五十餘件九江帮昨有成交棉布品類三十餘件本街成交十六磅五鶴十三磅及十一磅杏哥十二磅藍鷄細布六十件之譜久無生色之市面現己稍見發展之勢矣 
[疋頭已有活潑氣象]  
　　本街客帮俱着手動辦川帮昨裝去三百件 
　　昨日東西洋疋頭趨勢平定現銷頗不惡東貨仍以漂布爲最佳步步見漲細布細斜亦頗良好其原因完全爲貨屆當令客帮需要甚殷之故來源復斷續不常致常有供不應求之狀羽貨始終無興奮之象西貨自本街不動以來花式貨殊形困頓北帮所去大半爲漂布故市價難以提高邇來川帮及長江帮已稍活動抗嘉湖亦將開手市象較前堅稳客帮昨裝出者計有汕頭運去直貢呢漂布等七八十件泉州涵江梅蘭芳花印汀二喬漂布等五十餘件川帮直放重慶裝去東西疋頭三百件之譜進胃依然濃蜜昨成交　雲尺六元　五綫四分半並色汀吸　紗戤花洋沙漂布有六十餘件漢　需要亦般昨成交各貨有一百餘件　南　被稅捐所困所添俱屬零星天津安東所進乃西貨居多本街以内地交易恢復可期購人頗旺公會市面東貨細布駝鳥漲二分半月雁售八兩二錢半六磅郭巨紅標回軟價爲四兩一錢半漂布鵲橋會郭子儀俱九兩二錢半直貢呢無甚榮辱人字嘰雙線嘰走動絕鮮西貨漂布仍堅藍條夕法本客去路甚佳泰和大總統三錢一分半安利種竹二錢九分半富貴壽考二錢七分半 
[洋莊陳茶擴清不易　昨售出千餘件]  
　　洋莊茶市自復業後幾趨停頓近因租界在戒嚴期内各洋行俱於下午提早封關以致成交更不能踴躍日昨各棧售出約一千餘件市盤雖尚堅定惟統計存底尚有七萬箱之譜照目下市情推測所有存底能於新茶上市前擴清頗覺困難云 
[蠕蠕欲動之棉紗銷路]  
　　紗布尚存一萬六七千包八月期獨小二錢 
棉紗實銷仍暢客方需要不惡滬埠形勢漸和緩故人心略佳交易所期紗上午開盤以外棉稳靜市上客銷發動故各月俱漲七八錢午後大阪三品紗步跌三四元但現紗走銷甚好而某紗廠又新有大批購進故市氣尤堅期貨惟八月期小二錢查紗布倉庫中存紗尚有一萬六七千包以後漲跌須視現銷暢達與否爲斷全日成交計一萬三千九百五十包兹將人標拍開之盤如左　　收盤價　比上日　存賬數　　收盤價　比上日　存賬數 
　　三月期　一三八·七　漲○·七○　一六三○○　六月期　一四二·六　漲一·一○　二九九○○ 
四月期　一四○·四　······　三一○五○　七月期　一四三·三　○·八○　二七七○○ 
五月期　一四一·四　○·八○　三五一○○　八月期　一四三·八　○·四○　二一○○○ 
現紗客帮買去一千三四百包行情漲二錢半至一兩光景廣東帮進一百八十五包江西帮進三百二十五包汕頭帮進三百包内地帮進七十五包北帮進三十包野鷄帮進五十包寗波帮進二百包蕪湖帮進八十五包漢口帮進七十包福建帮進十包廈門帮進十五包申新廠開出十六支人鐘一百包價一百三十九兩扣佣現出售盤如左 
　　二十支砲台一三六·○○　十六支日光一三九·○○　十二支寳鼎一三七·五○ 
二十支水月一四八·七五　　　至一三九·五○　十二支金鷄一三三·○○ 
二十支雲鵬一四一·○○　十六支雙象一三七·五○　十支雙獅一二五·二五 
　　至一四○·二五　　十六支彩球一四二·五○　十支地球一二九·○○ 
二十支彩球一四六·二五　十六支大發一三八·七五　十支金城一三○·五○ 
二十支金城一五二·○○　十六支水月一四四·二五　十支鴻福一三○·五○ 
二十支立馬一五二·○○　十六支雙虎一三八·七五　十支荷蜂一三一·五○ 
　　至一五一·二五　　　十六支仙桃一四一·○○　十支金鷄一二八·○○ 
二十支藍鳳一四六·五○　十四支雙象一三六·二五　十支醒獅一三二·五○ 
十八支汽球一四五·○○　十二支醒獅一三六·五○　　　　至一三三·○○ 
十六支藍鳳一三八·五○　十二支人鐘一三四·○○　十支大發一三一·五○ 
　　　至一三七·七五 
　　昨大阪三品期紗市價照錄如下 
　　前市開盤　收盤　後市開盤　　收盤　　比上日 
四月期　二○一·六○　二○一·六○　　二○一·○○　二○○·七○　跌二·八○ 
五月期　二○二·八○　二○二·六○　　二○二·○○　二○一·一○　　三·四○ 
六月期　二○四·三○　二○四·二○　　二○三·一○　一○二·四○　　三·八○ 
七月期　二○六·○○　二○六·○○　　二○四·五○　二○四·三○　　三·六○ 
八月期　二○七·四○　二○七·六○　　二○五·八○　二○五·九○　　三·○○ 
九月期　二○九·七○　二○八·九○　　二○七·七○　二○七·三○　　三·一○ 
[太陽呢開盤較大]  
　　　羽紗呢上市 
　　日來呢羢毛貨市面依然不振本客帮成交不多公會上大勢甚清淡當今季春之時太陽呢（即生撲羅夫）正在上市之間餘如羽紗呢·白嗶嘰·白直貢·時别取·米也勅等往年此時本客帮已皆着手採辦今因時局影響運輸不便故祗有索樣談價尚無確實受主太陽呢開盤比去歲增高三四錢若棋盤街恒康·生昌號公平太陽呢現開盤價四兩一錢按舊年祗售三兩六錢半又恒益號開四兩亦是公平貨總之開盤價太大賣買因以稀少公會上大路公盤亦飄蕩不定各種格子條子羽紗呢現統已上市走銷不暢然比太陽呢稍爲活動現華豐公平羽紗呢開二兩三錢半和記貨二兩四錢姬臣大格子二兩二錢五分信記絲光條子羽　呢一律開二兩四錢七分五厘 
[麫粉交易所昨日停市]  
　　總工會有責言河南存麥尚多說 
　　昨日麫粉交易所期貨市面因接總工人之來函謂其壟斷民食該所特開全體大會致停拍一天現粉又以津帮停辦去胃寥寥廠盤標粉在二兩四錢七分半扣盤之譜次牌照别小麥期貨近堅遠疲近期以小麥到存兩乏因是頗俏遠期有産地客戸售出價回疲昨開五月份七月份均四兩三錢八分六月份四兩三錢四分比前日五月份小三分六月份小一分惟聞漢帮以京漢火車已可直達至鄭州相近豫中存麥尚多此間漢帮己赴漢設法採辦運 
[中外棉價趨勢之錯亂]  
　　本埠大勢稳靜　廠商胃口不佳 
　　本棉趨勢仍稳靜外棉上落亦微故人心安定無甚起伏市中現銷暗淡廠胃未開然各路來源寥落故本埠囤積極少棉市目前無變遷漢口市面仍堅硬南市出數每日約計二萬斤北市有五千斤收價與前相仿日商態度亦淡因紗廠工潮問題複雜全無進意所以市面欲十分發展亦難實現也交易所期棉上午開盤場内賣戸稍滅各月俱漲一錢五分大戸仍抛空午後又小一錢全日成交祗一萬六千三百擔漢標拍開之盤列左 
　　收盤價　比上日　　存賬數　　收盤價　比上日　存賬數三月期　三三·○五　漲○·○五　一六七○○　六月期　三二·六○　丨丨　四八二○○ 
四月期　三二·一五　　丨丨三七八○○　七月期三二·七五　跌○·○五　三一○○○ 
五月期　三二·四五　○·○五　四三七○○　八月期三三·○五　漲○·一○二六七○○ 
棉業公會消息碼頭上到貨陜西三四百件通花八九百包售盤如左 
通州花　三二·五○　溥益廠進　　四○○○包　　現貨送廠 
太倉花　三一·七五　溥益廠進　　一○○○包　　現貨送廠 
吳淞花　三一·五○　溥益廠進　　　五○○包　　現貨送廠 
　　昨日美棉平靜堅稳計近期跌一磅音遠期漲一至二磅音現貨不動英棉期貨漲跌一點現貨不動埃及棉現貨跌五點印棉因美棉上漲及本地多頭購進市况堅定計平果爾及白羅溪漲二羅比奥姆辣漲一羅比原電錄左（二十八日電） 
　　美棉　　比上日　　英棉　　比上日 
五月期　一四·○九　跌○·○一　五月期　七·五二　跌○·○一 
七月期　一四·三一　　不動　　　十月期　七·○五　漲一·一 
十月期　一四·五一　漲○·○一　現貨　　七·七六　不動 
十二月期　一四·六八　○·○二　埃及棉　　一三·二○　跌○·○五 
一月期　一四·七○　○·○一　印棉　 
現貨　　一四·四○　不動　　平果爾　二六九　漲二羅比 
五月最高　一四·一三　○·○二　奥姆辣　二八五　一羅比 
五月最低　一四·○七　○·○一　白羅溪　二九四　二羅比 
昨日大阪三品期棉市價照錄如下 
　　前開　後收　比上日　　前開　後收　　比上日 
四月　四六·九○　四六·九○　　不動　　七月　四七·四五　四七·五○　跌○·一○ 
五月　四六·九五　四六·九○　跌○·一○　八月　四八·一五　四八·一○　不動 
六月　四七·一○　四七·二○　　○·一○　九月　四八·三○　四八·三五　跌○·二五 
[糖市亦以内地帮發動帶緊]  
　　昨日海外糖市電訊古巴現糖價爲二·九三七五紐約期糖七月份三·○二九月份三·一二十二月份三·一○爪哇現貨一一·六八七五三月份一一·八一二五新貨五月份十九盾六月份一八·六二五八月份一八·五較前電均各跌小日匯結價八一神戸糖昨開六千包ＴＭ嘜價日金九元六角ＴＫ九元九角ＴＸ九角ＴＸ十元零一角各擋計二千包貨係陽曆四五月交經己開通公會劃市初疲弱旋稍回開盤成交價本月份八兩三錢二分半三月份八兩四錢七分半四月份八兩六錢二盤以買氣轉盛本月份至八兩三錢五分三月份八兩五錢四月份則因某大戸續有放出價未更動收盤本月份八兩三錢五分三月份八兩五錢四月份八兩六錢勢稍見俏現貨Ｎ嘜昨劃八兩三錢明治ＹＴ同價後市均至八兩三錢二分半維嘜ＥＴ等八兩三錢上擋ＥＲ八兩八錢二分半至五分ＹＰ八兩七錢七分半至八錢尚見秀色蓋日來内地各處交通漸復原狀走銷殊活潑因此行家以成本關係略見扳緊價略升國産青赤糖續又開出價已增高黄岡青昨開三百餘七兩八錢上白粉開念五包價十一兩七錢建冰統手貨昨開六十箱價七兩三錢抗莊泰源開八十箱價八兩較前盤毫無升沉然要手寥落市見平疲也 
[黄鷹牌黑鐵皮軋缺]  
　　昨日五金交易因買方胃口平淡開出各貨殊不多但八張至十三張黄鷹牌黑鐵皮以搪磁廠搜羅頓形軋缺行情節節上升最昻價如八張售至九兩四錢九張十張十兩十三張辦進不多市尚平平計爲九兩五錢惟日本方面近來聞亦有在申添辦消息云 
[春令南北貨頗有生氣]  
　　五香菜春夏兩季走銷最暢今因到源缺乏且被某某兩行關進致售盤步高昨己升至十五兩尚不願多數售出生仁日來到源益稀值此旺令各帮去路更有供不應求之憾昨大連貨開出兩車野抬至十兩被某行購進旬日内市價上漲有二兩之譜可謂鉅矣天津紅久無到源行家存落者未免身子帶潮出手殊難現來本街及杭嘉湖高貨俱有添胃蓋因晒過藏貯以備夏令銷場故正在市上搜羅眞西南鄕好貨稍轉漲普通者不奇至於下擋統紅三戸頗缺俏桃肉昨怡生等行裝出二百餘箱均係日前　帮所辦定者因市價迭漲該處洋莊銷路頗活躍昨適有輪往津故即運出應銷經此一動人心益昻售盤又喊高一兩惟漲度過速一時尚乏受主亳州紅棗昨廣帮辦去中莊貨一批身份顔色均尚可觀價爲七兩别帮均祇零星交易市象平疲金針菜近市平定到貨稀地價堅申地存底雖厚暫難過鬆昨温台州客辦去四五十包高下俱有價自二十一二兩至十七兩不一桂圓昨廣帮開出京砲一批價爲二十二兩二錢貨品稍覺參次且有　殼故難得善價又建帮號家開出中莊魁圓一批價十九兩半較前小五錢行號間交易漸有活動氣象 
[黄荳紅糧到銷兩旺]  
内地帮近日暢辦黄荳紅糧等迄無稍息數雖不多而後胃似有不絕之望故到頭雖多市面仍堅售開大連元荳四兩七錢七分紅糧三兩零九分與前日所開之價無大變化惟苞米以存底空乏到源不絕益形堅俏前日售開三兩四錢半昨又無貨上市 
[洋杜米俱受交通影響]  
　　小絞新到八萬包　天津帮觀望之原因 
　　昨日洋米轉軟其故有二一因新到兩艘計來西貢小絞米八萬包左右二因天津帮昨日祗去西貢及小絞近千包一部分津帮觀望不前一部分反有售出蓋以邇日裝運不易辦存者均不能付裝如太古公司又有拒絕之說故市面乃有供過於求之象昨日全市祇開一號西貢一百包價十三元二角二分二號千餘包價十二元四角半小絞千餘包價十二元四角期米計西貢小絞三月份各一千包西貢二號五兩八錢半小絞五兩九錢半云昨日滬北河下來船十餘艘因交通阻隔市上銷胃呆滯中次落稻早稻價又小一二角之譜惟陰元因市上缺乏價較堅定 
[洋莊絲吃價太小]  
　　成交不多 
　　絲市仍清淡查歐莊進胃仍殷但以内地時局平靜希望價小再行抛購而華商則以手貨不充態度堅挺祇達昌進揚返川經十包利用進皖白絲十包克昌進黄粗絲五包價仍堅俏 
[黄絲頭白蠶繭均有去路]  
　　昨絲頭成交二百餘包查各歐莊對於山東大二挽手補空情殷華商態度堅挺白蠶繭日莊仍在搜購價均漲二三兩 
横濱絲頭美國帮菅川商會歐洲帮百九號等小有成交别無大宗買賣兼之上海方而形勢不佳該方而之交易完全杜絕 
[棉線昨售開二十餘件]  
　　棉線實銷漸露發動氣象故賣價頗堅昨僅寗波帮進四十二支水月線十五件價二百四十三兩五錢至五兩五錢又江西帮進三十二支美人線二件價二百三十七兩寗波帮進三十二支菊花線五件價爲二百四十三兩五錢其他各帮未有交易云 
　　三品續趨跌風大阪實需銷胃益淡昨日人氣更形萎靡行情又小去一元中等二十支精細棉紗叫價爲二百三元成交者僅有雉子三月期四十二支價三百十元雙鹿三十二支二百八十一元金角二十支五月期二百四元等零星交易 
調查 
[上週東糖尚存十九萬餘包]  
　　較前週少三千四百餘包 
　　上週日輪近江阿蘇丸兩輪進口共運來東糖三千一百包明華廠因罷工風潮出品較前週爲少只有八千五百六十一包週内因時局不靖運銷碍滯銷數較前週亦少一萬五千餘包總計上週東糖走銷共一萬五千一百四十九包兹將三菱匯山明三棧存貨列後 
　　花嘜　三菱　匯山　明華　總數 
「Ｎ」　三五○五○　一九○○○　丨丨丨　五四○五○ 
ＹＴ　　二三五四一　三三二○一　一一七七三　六八五一六 
ＹＰ　　一二五六　　五九九○　　　六○五六　　一三三○二 
ＹＳ　　　　三六六　　三七六　　　　六六二　　一四○四 
ＹＲＯ　　四一○○　九○○一　　　七六六三　　二○七六四 
ＥＲ　　　四七五八　　九八六　　丨丨丨　　五七四四 
ＥＴ　　　三九八六　二○○一　　丨丨丨　　五九八七 
ＥＺ　　　三七六一　丨丨丨　　　丨丨丨　　三七一○ 
ＴＸ　　　一一九五　二○五○　　丨丨丨　　三二四五 
ＴＫ　　　二三九○　　七五五　　丨丨丨　　三一四五 
ＴＭ　　　一　八五　一一七四　　丨丨丨　　二七九 
ＴＯ赤糖　一○○五　　六○○　　　　　　　一六○五 
ＡＲ　　　二六七五　一三二五　　　　　　　四○○○ 
ＡＷ　　　一五三○　二三一四　　　　　　　三八四四 
（三）ＭＫＫ赤糖　　丨丨丨　　　五五○　　　五五○ 
（Ｔ）壽字冰糖　　　一○五三　　丨丨丨　　一○三 
 
 

Page 16

 
 
   
 
 

Page 17

 
 
   
 
 

Page 18

 
 
   
 
