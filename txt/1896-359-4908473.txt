# 1896 - 359 - 4908473

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[新四國日記四國志略告成] [  圖書集成局代啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彦游以故問俗采風必詳必盡著寫志略于沿革疆域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板紙墨精善讎校謹嚴刻巳告成分裝四冊釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[安分說]  
　　安分二字義極粗淺而余以爲聖鑒之學治國平天下之道胥在乎此論語言君子思不出其位中庸言君子素其位而行孟子言人人親其親長其長而天下平皆安分之說也自世人不知安分二字實爲世道人心所維繫於是有不當爲而爲當爲而反不爲者居心變幻作事乖張目論者疑爲有才有識者斥爲狂悖試言其弊厥有數端夫天下大矣人民衆矣要之不外乎官也士也農也工商也官有文武大小之殊卽有文武大小之分文臣以撫字安民爲分武臣以詰奸禁暴爲分大臣以察吏宣猷爲分小臣以聽訟息事爲分乃余見夫今之爲臣者矣封疆大吏因循苟且但圖目前之安不計百年之利弊古人以蕭規曹隨爲美談今人則祗能爲曹之隨而不能爲蕭之規然此不過一庸臣而已猶未足爲國家之大害也甚者臣門如市廣啓苞苴欲補美缺則須費若干欲得優差則須費若干能以廉介自持不私囊槖涓滴歸公者試問各省能有幾人至在京官員則多清苦按之與非爲貧之說亦固理所宜然而諸臣大都急於身家疏於國事見事之有利於已則千方百計以營謀之苟無所利雖爲國家至要之務彼此推諉各不願爲一任其終於廢弛而漠然不關痛癢吾不知諸大臣身居要路爲國贊襄其所居之分果何在也若夫州縣爲親民之官宜如何安緝閭閻勤於視事使蚩蚩氓庶皆得教養之益而熙熙然如春臺之登乃今之牧令則惟知趨奉上司而已任用胥吏而已訟獄視以爲緩圖也盜賊全恃乎彌縫也錢榖諸事但所以謀肥已也一令如是卽推之百令千令而無不如是故缺而瘠苦則蹙蹙然憂缺而富庶則欣欣然喜蓋此其人但知以得利爲心未嘗以辦事爲計否則同一有治民之職而已其他固可不必問曾何用欣戚於其間耶至如武臣則當以捐軀報國爲事不可稍有貪生畏死之心無事則經武整軍勤於操練有事則殺敵致果决勝疆塲若徒知刻扣軍糧空虛兵額而欲責軍士以臨敵潰散不知將帥已先有應得之愆誠使能守其爲將之分而患難與共甘苦與同訓練加勤義方相最則軍事有不日漸起色哉士束髮授書不徒有在博聞强識下筆千言當在能通達道理爲鄉里表率之人今則恃衣衿爲護符以學校爲嵎負挾制官長欺壓善良包攬詞訟横行武斷種種不法反以讀書明理之人爲尤甚夫如是則安得謂之讀書安得謂之明理卽以市肆無賴稱之亦不爲過要知士人之所以見重於世者正以天下不知書史之人行事多越乎範圍之外惟士則能確守矩矱在在不背先聖先賢之訓使見之者皆知人生有一定法則不能率意妄爲馴至慕義嚮風各守規矩則天下桀黠之民從此可以悉化而犯上作亂之事亦無由而興此士所以爲四民之首也他若農也工商也亦無不各有其分昔人言農之子恒爲農非自居於微賤蓋不忘其本分所在也今縱不計其能服舊疇與否而當其耕數畝之田則自當以問雨課晴爲事旣不可怠惰而廢時尤不可好勇而鬥狠含哺鼓腹共爲盛世之良民何至有隴畔輟耕流爲匪盜者若言工商則器物必求其精交易必持以信今之工則惟以僞物欺人以窳顺充數始但不計人之受害繼至人各不信而已亦受害於無窮此不可不愼也商雖與他業不同當以心計之工爲得計然心計宜工而妄行亦宜戒每見近世經商者務得貪多空撐虛架一肆不足以得利也再設一肆由是而三而四業愈　本愈絀及至一敗塗地遂如滿屋散錢無從收拾不知善於僵計者此業可得利彼業亦無不可得利但當精其心於分之内天下事回隨在可以有爲也是故安分者實事求是之本源也使人人皆能如是則萬事無不各有實際矣余是以深言之爲當世之人勸 
[石城火警]  
　　金陵采訪友人云漢西門外某雜貨店其主劉姓物故未久店務歸主婦執掌某日不戒於火祝融氏忽從後進廚房竄入揚威耀武跋扈非常益以飛廉氏助之猖狂捲地聲雄勢難抑遏迨各鋪水龍聞而馳至雖經灌救得熄然已殃及左右鄰及與對門七八户合計房屋二十餘椽矣 
[諭帖照登]  
　　昨由漢口郵來江漢關監督諭茶業公所首事諭帖一紙明白曉暢足見維持茶務之深心因照錄之曰爲諭飭事光緒二十二年九月十九日據租界洋務委員董令禀稱前奉札飭查明英商祥泰禀訂買茶號同泰龢紅茶與樣箱不符一案已將查過情形禀復現准英領事府面述該茶號居心取巧原有應得之咎念其商本已虧從寛擬罰該號銀一百兩充作善舉以儆效尤所罰之欵究應作何善事囑卑職禀請憲示並請嚴諭茶業公所告知各帮茶號此後務宜遵照舊章誠信相交維持茶務如再有冐混射利情弊定從重究罰俟接照復後卽飭祥泰洋商發還原茶完案等語禀請查核並呈票銀一百兩前來本監督查前因洋商買茶常有臨交大宗茶箱多與樣箱不符迭經諭飭該公所首事勸諭各帮茶商認眞揀製並出示禁止先發樣箱原爲預防取巧起見今同泰龢之茶旣有影射被洋商祥泰禀究現經英領事體念商情從寛罰辦自應完結銷案除照復英領事卽飭祥泰洋商發還原茶外所有繳到同泰龢罰欵銀一百兩應交本鎭善堂湊備冬令粥賑窮民之用以充善舉至茶務一事以後亟宜加意整頓合行諭飭爲此諭仰該首事等遵照傳諭各帮茶商嗣後辦茶務必認眞揀製誠信無欺迨茶箱到漢時發樣出售必須與大宗茶箱貨色一律不許以低茶攙雜欺騙牟利倘敢仍蹈前轍以低茶混冐射利一經查出定卽從重罰辦决勿稍寛該首事等爲衆商領袖務當諄諄告誡維持茶務商民同受利益是爲至要切切此諭 
[劇賊攫物]  
　　松江訪事人函云西門外杜家難沈姓家於初八夜鼍更四下時家人睡夢方酣突被竊賊數名穴隙後垣直入臥室侍婢驚醒狂呼遽被紥縛置諸牀第之下女主人睹此情形畏縮如蝟不敢聲張任其翻箱倒篋將棉皮單夾衣服一捲而空又被竊去洋蚨五十翼計值約共百數十元翌晨開單報縣婁邑尊葛豫齋明府帶同捕役人 
 
 

Page 2

 
 
等前往履勘比鳴騶回署卽比捕勒限緝拿未識冥冥鴻飛能入弋人之簒否也 
[九門禁鑰]  
　　步軍統領衙門爲曉諭嚴行查禁事照得京城爲首善重地理宜倍加嚴肅所有兩翼八旗五營二十三汛各地面設立大小官廳棋布星羅聲氣聨絡晝則糾察匪徒夜則巡拿盜賊緝捕彈壓不容稍懈乃近來各該地面時有積惡棍徒肆行訛詐暗設圈套誣陷平人或於初更時三五成羣在僻街小巷詐開街門硬行搶掠或於白晝結夥用車拉人藉端勒贖或於行路之人假充熟識平空訛詐或設計丢棄假銀包俟人檢拾後則任意搜擄無空作有無事生非且有無知婦女不顧廉恥或沿街撞騙藉端詐財或爲人驅使妄告滋擾種種不法不一而足迭經本衙門嚴拿重懲惟此等匪徒隨處皆有若不隨時嚴拿懲治何以警效尤而安良善况此等游手好閒之輩皆係附近不務自業之人各該地面官兵耳目較近不難察其居止行蹤隨時訪查捕拿何至形同聾聵任其聚集爲患爲此示仰各該地面官兵等務當振刷精神悉心查訪遇有前項攪擾訛詐情事不論男婦立時嚴密按名查拿解赴本衙門按照兇惡不法光棍例送刑部從重治罪倘爾官兵等漫不經心不能實力奉行依然玩忽有意疎縱一經查出定必一併嚴行叅處本堂言出法隨忽謂告誡之不預也各宜懍遵毋違特示 
[首善紀聞]  
　　京師訪事人函云上月某日南城察院城期戴侍御將所收仵作並旗總帶城審問如何更換骨殖以圖弊混仵作旗總同供稱當日情由實係如此毫無含混無從承招侍御判令分别掌頰杖臀仍各無異詞乃飭帶回收禁以便再行究辦○某日圓明園禁牆外柳樹上自縊一無名男子年約而立有值班官兵某甲三更時換班回家從此經過見其人似站在地臉向裏手中猶執香火正思吸烟因向就之始知此人業已自盡搜其身上有烟袋一枝靴掖一個至次日下午由地面官前來騐屍 
[析木星光]  
　　天津采訪友人云新任直隷長蘆鹽運使司李勉林都轉興銳於九月二十九日馳抵天津擇吉十月初三日未時接篆署任佘澄甫都轉昌宇原係總辦天津電報局務大憲令於卸篆後仍回電報局聞天津縣王檢予明府亦有十月内交卸之說○朦捐道員之庫兵某甲在京因案查抄牽涉天津北門外某洋布莊一事前已略紀報章兹悉甲卽玉銘在京開設槓房當醇賢親王嫡福晉薨逝知金棺必擇日奉移因勾通王府中人承攬事後冐開價銀數千兩並另有不法情事現在五府中人巳事發獲罪玉銘聞風脫逃某日天津縣王明府接奉來文著將玉銘所開洋布莊名通義者嚴密查抄明府遂輕輿减從前往吊核合同簿籍將店標封 
[杭事述新]  
　　杭州訪事人函云杭人操剪業者無不用張小泉牌號大井巷井記雖非張姓而開張年久生意亦繁店主葉某係生員性好賭兼喜冶遊以致家道日衰初將店屋售與邵紳轉租開張是鋪繼又將環翠樓内祖遺空地一方劃作數塊呈請報糧領取户管冐作店基四處抵押押主查閱圖分相符遂不之疑由來已十餘年無人知覺去年因虧空愈大息金應付不出債主均來坐索大破隱情乃聨名禀控經前邑尊束季符大令飭傳到案管押嚴追而葉某以錢債細故仍置之不理今年又欠店租多月經邵紳呈探追租出屋并請將店封閉後有人出爲調處令葉將店中生財貨物一併出盤請衆公攤以了債事現在邵君將此屋重加修整仍租剪店更號并記○前廣東候補道陸壽民觀察維祺籍隷武林住居祖廟巷宦粤多年由佐貳保至道臺歴任要缺去年解組歸里旋因上海道延請襄理文案寄寓申江今秋赴鄂爲祝張香帥大壽途次感受風寒一病不起電音到杭其德配率公子輩往視巳疾亟矣次日遂捐館公子等於本月初三日扶柩回里舟泊新馬頭其家人預備執事到埠恭迎前導除旗脾傘扇外若引魂亭像亭魂轎銘旌馬道等均極鮮妍後面緑呢平金棺罩用二十四人舁之由下馬頭登岸詣石塔頭積翠山莊停紳次日在家開吊一天一時素車白馬往吊者絡繹不絶 
[邗水題紅]  
　　維揚訪事人函云本月某日之夜三鼓時揚城西北隅顧家鄉某姓家忽來匪徒若干人撞門入室毁物毆人並未携取一物而去當其撞門時鄰人聞警喊捕匪等揚言於衆曰吾等今番爲復仇而來並不攫物爾等可各安枕倘敢溷乃公事者誰出頭卽與誰不利言畢舉手中槍連放數響以示威以致數傷二人嗣有從遠處鳴鉦喊救者闔鄉因之驚起匪始揚長而去地保隨來城禀報邑宰卽於初三上燈時帶同刑仵捕快等役出城登舟星夜前往履勘逾二日回城想當照例嚴辦也○新委正陽關督銷沈愛蒼觀察瑜慶由省赴差本月初四日午後舟過維揚在徐凝門外官廳前小泊命輿登岸拜客初五晌午運憲江都轉特於本署題襟館肆筵設席邀請公讌以伸東道雅誼是日沙漫洲總辦丁蘭生觀察適因公在揚遂亦邀往陪座肴芬酒洌水陸紛陳直至兩點餘鐘始各盡歡而散沈觀察回舟後翌日黎明起椗北上○揚屬各鄉近聞有種刁徒於開征後肆其鼓簧之舌哄騙鄉愚謂吾能代完漕糧祗須先繳若干便可掣串安業迨錢彙歸伊手則人已不知何往鄉愚貪小便宜往往受其鼓惑不意現爲甘邑宰程大令訪聞特出示通衢略云本邑漕糧向係花户自封投櫃完納乃聞近有一種游手刁徒每於開征時卽往各鄉兜攬私收包完希圖漁利其中難保不無侵挪掩擱等弊實於征收大有妨碍且征收漕糧歴蒙各大憲設法整頓改章設櫃令自投繳豈容包攬代完致滋流弊除嚴密查拿外合亟出示諭禁爲此示仰諸色人等知悉務各安分營主毋蹈前項情弊倘敢不知悛改一經訪聞或被告發定行提案從嚴究辦不貸 
[南徐攬勝]  
　　鎭江訪事人來函云邇來辦理冬防極形嚴密常鎭道曾觀察以郡城人烟輻輳五方之良莠不齊因札飭保甲局水利廳清查門牌計閥閱朱門與夫闤闠經營者列爲上册此外横吹短笛供養烟霞者又爲一册至郭外馬流雁集之蓬茅旣無次第可編又無街巷可名乃按千字文百家一字十家一牌循序而進各立甲長並令互具保結視其所與便知其所從之類委員仰體憲意遵此辦理刻已認眞查竣再由總辦逐叚履勘一次查對無訛遂卽發給門牌諭令挨户懸掛○有名陸三娘者開設妓寮選名花三五枝移植曲欄之内招引游蜂浪蝶已則在風月塲中分取纒頭餘潤年逾花信性善逢迎人皆以尤物目之一見魂銷爭欲與之繾綣近與某甲締歡喜緣兩情如漆以戴月披星不獲評量春宵長短因在三元巷内賃得廂房一間偷半日閒卽在此處爲神女陽臺之會其夫某乙固甘戴緑頭巾者日前從揚州來向索每月貼費意欲貼費之外添索洋蚨五翼供烟霞之資二人靳而不與乙銜之一日訪知野鴛鴦在花底重尋舊約遂邀集多人破扉直入就被池中雙雙綑缚二人計窮力竭願給番佛若干尊請息怒始得釋放然受此一番驚恐比翼鶼鶼想不免有喬遷之舉矣○有某甲者口操京音衣服麗都於初六日乘轎至大街某綢縀店購買各色上品約值銀數百兩囑店夥爲之肩送問其住址則謂因公往蘇今泊舟新河及店夥送至船中見船頭排列旗鑼知爲貴官少頃有家丁出持鎭城南門某錢莊銀票一紙給付貨價店夥嫌其路遠欲易就近者再三論說甲在艙内卽喚家丁使同往城外某號易一紙與之行至半途謂店夥曰凡公館衙門皆有規矩予不作是想但須君一爲東道何如夥唯唯於是同入小碼頭某麫館行沽飲至半酣曰汝稍坐予出外小便卽來夥亦不疑時已將晚守候良久蹤跡杳然出外探視則已如黄鶴之形影俱銷矣急往新河船亦不知所往詢諸埠頭謂此船不知由何處來停泊已四五日今忽怱怱揚帆店夥始知被騙急由水路追赶未識能珠還合浦否○南門外吉通廟每年十月初六日例須賽會一次積歲相沿所謂有其舉之莫敢廢也本年屆期循例舉行各會首興高采烈奉神出巡兼雇菊部在廟内搭臺演劇紅男緑女相率往觀正在熱閙之際雨師忽命駕蒞止一時裙屐翩翩皆滿身沾濕而返歸途又擁擠異常彼此互相踐踏致墮簪失履者不可枚舉少頃神駕又怱促言旋益將行人排闥於是敗興而返者皆恨天公之惡作劇也○又新街章某故家子也年方弱冠貧不聊生武旣不能操戈文更未習握管愁城困坐終日仰屋吁嗟先是父父母在堂曾爲娶王姓女年相若雖小家碧玉而生成國色幾於閉月羞花自念適此窶人子不免有彩鳳隨鴉 
 
 

Page 3

 
 
之憾牛衣隱泣時露怨聲前月竟隨所歡私效奔月常娥竊以爲碧海青大可避羿弓之射不料章竟尋蹤而至迫使歸家女至是若輕薄桃花已慣隨波逐浪不耐簾隴一旦驀遭約束時肆勃谿章思牀頭人若此無情有何面目立於人世遂於初五日潛取阿芙蓉膏數錢和酒吞下逾時卽返泉臺亦慘矣哉 
[皖水霜痕]  
　　安慶訪事人函云湖北人某甲操舟爲業月前在籍新置鴉艄船由鄂載書客赴金陵並附搭某哨弁衣箱九月下旬某日過皖停泊古牌樓碼頭上岸購買食物適上流有江西刁子船滿載紙張攏岸貨起舟子手忙脚亂不期與甲舟相碰甲與客同聲喧嚷謂如此則貨必受傷令翻艙看貨果有潮濕客云數千金資本將付東流逼甲賠償甲找江西船主某乙乙江西人係載同鄉某巨號之信貨於是飭夫搬運置甲不顧甲情急在跳板上扭乙同赴洪流岸上觀者及兩舟之人齊聲呼救幸脚划上有人竭力將二人救起旣而乙設席於太平局請出街紳及江西湖北兩幫店友公同理處局董某丙爲乙說項謂鄂人横蠻無禮甲有同鄉某丁頗爲解事聞乙設席乃興訟之由察得甲船原有漏跡貨係早傷並非此時相碰而濕恐乙悉其情則知不敵遂爲甲赴席出首謂鄂人自有賢愚且江河有例大不可碰小行不可碰坐甲係先灣乙乃後到况甲舟不及乙舟之大諸君必有公論丙語塞丁又云碰舟事小客貨事大仰諸公爲甲慰客客不追究甲自修舟卽不與乙糾葛矣書客亦江西人與乙同鄉互相勸慰扣甲水脚數千作爲曬書之費其事始寢○鄂人周某年方知命有堂弟曾爲某典管事與弟之同事某甲素有糾葛甲有劉盤龍手叚與周在申屢次獲利周與分紅此次有現洋八十並付票據三百元訂明由皖兌付與周詎甲先自返皖避之不見周屢往索取與典中副管帳人鬥舌角口之餘未免寡不敵衆含怒而歸周本無家素非安分性喜狎雅與縣下坡某氏結露水緣朝則閒遊於市暮宿氏家上月某日在馬王廟某乙處作某子戲正在興高采烈忽然岑寂無聲乙異之卽喚輿扶掖上轎飛送氏家棄轎不顧時氣已絶氏乃央周平日相知到塲備棺收殮一面致信與周之弟聞周與典夥角手事已過矣今之斃命實與鬥毆無關乃現雖入棺尚未成殮云候周弟來皖作何處置亦可謂好於掀波作浪者矣○武弁某甲在省當差有年中饋無人經人作伐娶藩司前轎頭某乙之女爲室經兩載生女未育前年冬日人起釁甲赴津營將眷移於乙家安頓柴米去後兩易星霜渺無音耗上月某日突然歸來其妻與乙夫婦母女串通一氣與甲大閙昕夕不休並不容入其室甲遂在堂前安置草榻含怒作喜詢其何意乙婦云爾妻早應餓斃係我養活現非汝所有故請速搬出耳甲曰然則去時留有柴米洋蚨足供半載我曾寄信數封渺無回信因此有銀不便寄付卽或需用儘可典質通融决不至斷炊餓斃現有白鏹在此尚可稍補前愆何至如此吵閙乙婦與女見銀怒稍息當卽將銀易洋贖當購米并清諸債用之一空吵閙如故甲不能安身現已另居旅店呆若木鷄有悉其情者爲抱不平皆敢怒而不敢言 
[滬上官塲紀事]  
　　督辦鎭江輪船招商總局卽補同知朱司馬馮壽前日蒞申至道憲吕觀察行轅禀見延入片响乃出旋赴各署拜客○統領湘軍南字左右營卽補總鎭張春園總戎國林日昨乘輿至道憲行轅拜謁吕觀察迎入花廳茗話良久送出後卽分詣縣營廳局投刺拜會○新簡江寗府遺缺知府劉嘉樹太守名譽昨巳蒞申先詣新道憲行轅晉謁○雲南卽補知縣張汝香大令俊由雲南管解京銅進京道出春申僑寓長發棧日昨至道轅禀見○昨日新道憲吕觀察傳集城内各保甲巡防局委員面諭冬防事宜○今日吕觀察又傳集城廂以外各巡局委員至轅面詢一切兼諭冬防要務○前署松海防同知督辦上海公田升科局事亘現奉督憲調署邳州知州葉臨恭司馬大莊昨日由金陵回申乘輿赴各署局拜客 
[答拜改期]  
　　法總領事白藻泰君本訂期昨日答拜新任江海關道憲吕觀察已紀昨報兹悉改期禮拜三卽華歴十四日偕繙譯官蘭萌君與各國領事同日拜會先期咨照捕房屆時准備華捕十六名在輿前護衞 
[奉憲飭查]  
　　法讞員鄭景溪大令昨日接到道憲吕觀察來文内開據美國領事轉咨有西帮洋貨號客屠景山以帮内各人同心立誓不准向屠辦貨未免跡近把持特飭查明該帮有無會館公所以憑指提該業董事訊問鄭大令奉文後卽飭會捕局線勇確查兹據查明屠景山曾在天津售貨該帮中以其有冐牌情事曾登各日報告白確有其事至匯業公所及洋貨各號俱在英美兩界當卽據情禀復候道憲核示 
[曉諭濬河]  
　　欽加鹽運使銜在任候選道江蘇松江府上海縣正堂黄爲出示曉諭事據閔行局董事夏其釗顧言李祖錫吳良謨蔣承詡蔣慶和等禀稱淡水瀝河道南出浦江北達汲水港東通嬰竇河西至横瀝蜿延迂曲綿長一千三百七十餘丈查志載自乾隆四二二年間經董陸鳴球開浚後迄今百外餘年並無復浚明文近　猶有河形内地淤如平陸舟楫久不通行田疇失於灌溉每遇旱潦禾棉均形减色沿河農民積困已久且前年開通横瀝互相表裏若得一律深通利益實爲不小現屆秋收尚稱中稔董等邀集圖董村耆議浚淡水無不欣然樂從輿情極形允洽惟是辦公易集費最難籌旁塘頂浚圖内旣無富户又乏殷商籌捐誠謂束手董等擬援嬰竇河成案於頂浚田畝中酌提二成出捐以充車水局壩之費藉昭公允淡水瀝距城較遠禀請憲駕臨工往返舟車殊多未便應請轉札黄浦巡司就近催工彈壓較爲便捷以上各情董等熟商再四衆論僉同不求示諭誠恐棍徒阻撓要工爲敢擬章六條黏呈伏乞核辦等情到縣據此除批示照札諭挑辦禀報各憲查考外合行出示曉諭爲此該圖各業户董保人等知悉該處淡水瀝河道年久淤塞現據局董請照業食佃力老章籌議開挑以資水利誠爲當務之急爾等應俟派定叚落卽行集夫下河趁此天晴實力挑挖深通其五十四五圖頂浚田畝中應提二成公費亦卽照章捐繳以濟車壩工用如有藉端阻擾卽行提究不貸各宜遵照毋違特示光緒二十二年十月日 
[失愼餘聞]  
　　美界火災已登昨報兹悉起火之靜安街第二十號門牌乃粤婦陳黄氏所居其夫在某輪船執役刻往外洋尚未返滬家有孩子二人長六歲名阿榮次四歲名永根維時黄氏在樓下孩在樓上取自來火玩耍誤延蚊帳立卽上熾阿榮見已肇禍恐爲母所責不敢聲張但奔至梯傍啼哭氏聞哭泣聲急卽趨視豈知已不可收拾永根幼穉舞知不及趨避竟致葬身火窟誠慘矣哉迨救火皮帶車馳至灌息已被延至西首第十七號門牌爲止東至二十四號爲止共被焚去樓房八幢聞殃及諸家均係住宅並無保險被累情形眞有不堪設想者矣 
[幸未成災]  
　　虹口百老匯路第一千一百八十一號門牌某洋貨店内懸有煤油燈一盞前晚八點鐘時燈忽憑空墜下一時遍地皆火幸店中人手衆多當卽撲滅事爲四百九十八號華捕所聞據情告知捕頭想當治以疏忽之愆也 
[鶼鶼遠遁]  
　　有張老榮者僑居四明公所左近藉賣菜爲活鰥居岑寂苦况堪憐生有一女年已及笄素賴看守門户相依爲命近以摽梅已屆百兩將迎張念中饋乏人囑江北之縫紉婦代爲物色擬續鸞膠旋來報命謂有同鄉某氏婦文君新寡欲擇人而事祗需番佛四十枚爲財禮張急於納婦卽隨至河干在停泊之艒艒船上親視此人見其年約四旬貌頗不惡遂委禽爲文定擇吉過門魚水甚歡堪歌偕老迨彌月後循例歸寗張亦聊備儀物親送回門越三日卽往迎婦回里及至河干人船俱杳詢諸榜人婦則云早已開往别處矣急尋縫紉之氷人亦不知所之騙詐之術層出不竊滬上向有放白鴿名目若此其殆白鴿之流亞歟[  三]  
[抱女何之]  
　　後新街四號房屋有名阿土者携妻賃屋而居生有一女年僅三齡初八日下午阿土抱女出外一去不回妻愛女情殷涕泗交集求神問卜蹤影全無日來　各處找帖逢人問信未識能珠還合浦否[  三]  
 
 

Page 4

 
 
[機匠軋傷]  
　　寗波人貝永水在楊樹浦裕晉紗廠司理機器昨日上午偶不經心被機器所傷右手臂盡行軋落左腿亦被軋斷負痛暈劉經人舁送同仁醫院醫生騐得傷勢甚重難保無性命之虞 
[送縣懲辦]  
　　製造局工匠土長發悮公滋事經監工委員查出交高昌廟巡局委員魯介彭二尹拘至局中派勇四名備函押送上海縣請爲懲儆據王稱湖南人亟欲回籍以致悮公云云黄大令當飭值日差暫爲看管候卽發落 
[給費養傷]  
　　駁船户左春咸在南馬路工程局承裝爛泥以爲塡築馬路之用前日不知因何在祥記碼頭起啣爛泥突被撑麻雀杉板之閩人林阿二毆傷左之家屬急投工程局喊寃當經朱森庭明府飭局差將林傳局訊問嗣由林央同鄉數人出爲解勸並出洋蚨若干翼給左爲養傷費其事始寢○○ 
[嚴懲竊賊]  
　　滬城陸家宅左近有吳少卿者向爲茶擔生業前晚失去錫壺一把計值洋九元當經報捕查緝毫無蹤影詎該竊得贓後遁至滬南被十六鋪汛地陳金查知係何阿二所竊贓物質在升吉里義茂押店當由地甲裘鎭起出贓物禀經中局委員李蘭史二尹提案研訊何認竊不諱二尹判令笞責三百板驅逐出境贓存待失主認領 
[行善同心]  
　　同和公號將信局認繳報費移助敝堂施粥洋一百元又凌啓鵬陳英舜兩善士求病愈各助洋二十元楊清水善士助施衣洋四十元又周筱梅善士洋十二元豐裕土棧戚春渠仁翁交來陸煥輝善士集募養狗放生洋五十二元諸君子具解推之念擴胞與之思或善取諸人或福求自己生機洋溢善氣彌綸請列報端藉伸謝悃上海六馬路仁濟善堂董事嚴信厚葉成忠楊廷杲黄宗憲等謹誌 
[順勸辦棉衣第九]  
　　涇啓者敝公所製成棉衣頭批一百包計二千五百套由招商局新濟船裝津已經登報初四日又託太古開封船裝出第二批一百包初七日又託太古重慶船裝出第三批一百包連前共計七千五百套此外正在赶辦卽可陸續裝運日前何丹書善士由京回滬談及近畿一帶災民實有數十萬人目覩情形殊堪憫惻曾蒙楊藝芳觀察勸助棉衣一千套代爲做成已赶在二萬套之内此外又蒙邢厚莊大善士來函自製全新大棉衣褲一千套中棉衣褲一百套小棉衣褲一百套共一千二百套彙入敝處轉解順屬散放並知盛京卿在都時目覩災情電致盛茘孫善士赶做棉衣褲二千套業已裝津矣蒿目時艱傾心利濟周其所急陰德耳鳴不禁額手欽頌之至上海三馬路源通官銀號義賑公所嚴信厚謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　包探顧阿六禀稱揚永泉向在龍飛馬房司收帳之　卽西人所諸式老夫也此次買辦棠甲稽查帳目知　私用　銀四百餘圓向之　　避匿不面報捕之後昨經小的拘獲今特送請追究龍飛洋人偕某甲卽楊正華投案申訴前情永泉供稱小的係　　之姪洋銀四百餘圓均係家中正用並非浪擲現願出外理明屠别駕商諸薩副領事官然後諭令將永泉交人保出赶緊料理○賊　曹移榮　　犯案經别駕訊懲遞解今又來滬連竊陸阿祥等家綢布衣服數十件及零星器物匪由包探黄四福緝獲　出原贓　案請究陸等各失主相　投案領贓曹供稱小的家在山東烟臺埠自知該死只乞施恩别駕判令笞責二百板遞解回籍贓分别給還各失主○包探趙銀河禀　昨日　氓蔡金祥趙阿狗在新閘某繅絲廠前攔截散工婦女恣行調戲廠中司事胡吉成出而喝阻蔡等不依因指交苛號華捕帶入捕房兹捕頭　小的解案請究胡投案訊稱廠中女工甚衆若不懲一儆百恐將來未免滋生事端蔡趙二人同供稱小的等不敢調戲女工實被誣指别駕判令年枷號三天發犯事處示衆○包探孔阿才禀稱張阿泉携一幼孩至周文三所開某洋貨店僞稱購物乘間竊取象皮雨鞋三雙卽俗所謂對買　報捕後捕頭令小的緝獲人贓解請究辦周投案聲訴前情張供稱小的係本邑人曾操洋貨業雨鞋由兒子誤取如今只乞從寛别駕判令管押三日贓物給失主領去○包探韋阿尤禀稱日前流氓瞿寳生在芝罘路火焚處攫取胡公和金興記等家布衣二件求烟袋兩枝兹經小的緝獲起到水烟袋解請究懲胡等投案領贓瞿不認搶火惟稱行竊得贓别駕判令笞責一百板○包探沈金隆禀稱賊犯陳阿生前曾解請大老　　辦後遞解回籍又潛來租界中適經小的查獲送請究懲别駕判令笞責一百板押候再行遞籍○紅帮裁縫莊元甫與奚　堂因算會錢致生糾葛前日在大馬路互相扭毆經三百二址六號華捕拘入捕房昨晨轉解公堂請訊奚供稱小的係首會莊另有借欵故於得會時將洋銀加仕莊供稱奚無端將小的會錢扣住叩乞究追别駕飭兩造具結而退如有會項轇轕另行具控可也○包探石金榮禀稱昨日顧榮春曹慶仁左楊子郭榮發明萬發俞錫林王寳二王清元等賭棍在虹口某號屋中聚賭小的行經屋外圍有牌骰聲因之入内拘獲及解至捕房各以洋銀爲質捕頭令暫釋回家今皆並未投到禀請大老爺定奪别駕判令將所質洋銀一併充公○包探洪阿寳禀稱昨晚粤東女郎馮阿九行至某處被無賴李長子攫去金鋼鑕金約指及珠約指各一枚報捕後經小的將李扭獲向之詢諮不認攫物今特送案請追阿九備訴情由李供稱小的實　攫取約指不知何意裁誣别駕著洪探帶回捕房查明覆訊○包探石金榮禀稱昨日洋人士慶拿遣其僕張瑞生送金約指一枚與其婦張並未交　詰知路上遺失以故送案請究士慶拿投案請追張供稱金約指　已交明洋婦今主人言未收到小的情願賠償别駕判令賠洋銀二十圓○包探倪順泉禀稱昨日無賴唐阿元手持磚石抛擲浦中所泊水巡捕船兹經小的緝獲送請究懲唐所供支吾别駕判令枷號三日○王趙氏家螟蛉子錫榮不務正業放蕩不堪昨日以囊内無錢又向氏强索氏不肯給因之吵閙不休旋由其兄錫桂報知捕房捕頭令拘解大老爺案下王趙氏聲訴前請請爲究辦錫桂訴稱小的已屢薦生意無奈錫榮不肯用心學習昨日又與母親爭閙實屬不堪錫榮供稱小的不敢違忤尚乞施恩别駕著押候懲辦 
[美界捕房紀]  
　　寗波人謝巧生前晚由百老匯路老順記棧房内竊取木板數塊行至南潯路經包探石金榮緝獲解入捕房諮問之餘知被竊已非一次其贓均售與西華德路廣利昌木器店因將該店主翕至捕房押候解送英公堂訊究○虹口六十四个黨小流氓王毛毛者魚肉善良無惡不作屢經訪拿未獲昨晨經包探竇如海訪知蹤跡帶領夥役諸人前往拿獲解入捕房押候解送英公堂懲辦○紹興人朱小金朱阿新向在蜜勒路振泰煤炭棧爲出店因有他故被司事人辭歇前晚預備鑰匙至該棧將鎖開去竊得　炭報時　等物經包探洪阿寳查獲　解捕房押候送解究辦○前日下午有甲乙内三水手在百老匯路不知何事滋擾不休經四十二號二十七號二英捕並一百十八號印捕將甲等拘入捕房押至昨晨捕頭始令斥釋○前晚有西人某甲未知由何處乘坐第三千五百十號東洋車至蓬路某粤妓院門首下車遺失木棒一根車夫呈送捕房據情訴知捕頭令存候查核○本邑人董蘭寳卡居南潯路第十四號瘦片内前晚被偷兒越坦入内竊去綢衣若干件約值二三十金董於昨晨開具失單投報捕房請爲代緝捕頭頷之 
[待澤孔殷]  
　　啓者敝　施署給藥養老育嬰諸項費實　繁所有隨報分籩寮季　祁　季幾　　　　雖時有惠頒以移不　無胡出多而入　少免左絀而右　　欲　施濟之方敢呼將伯之助惟祈各埠諸善長慨解仁濟共襄　舉不勝　望之至　報九月份各日月捐唐稅　津六元陳魯翁五元戴耘擬四五戴綏翁李光翁各三元　昌成三個月三元朱葆翁黄佐翁徐棣翁譚幹翁老順記　順記戴生昌和昌成八户各二元源　銀說錢一千八百文源豐潤劉春和三個月各一元八角寒最時三個月一元五月一層棧小洋十三角莊源大一元二角五層樓洋八角錢八十何瑞翁周蓮翁柳鶴翁陳望何　翁存濟堂　　翁徐　　吳仁　傳晋友陸全木張金　　順記說濓　順泰　行　昌老悅生宋晉泰錦章十九户各一元介福裕盛和源吉壽康延康晉和餘大元甡　餘　泰元茂　大厚　永豐在　鉅亨恊昇宏元寳和泰源宏大正大承裕寳順升火　康崇餘同豐寳源徵餘永豐鎰六瑞大晋大義善源正祥恊大餘源福康三十九户各錢六百文　述堂陸　記九　　綸北天成永裕成六户各洋六角大吉廬益昌各錢五百文可熾順可熾恆豐源天益萬有全萬和祥梁煥南源和文賢閣瑞昌思補翁李珊記同昌泰隆昇宏生益永康公豐大益記　竹卿十九户各洋五角四海昇平樓洋四角錢廿青蓮　恆升各洋四角恆茂恆昌保安丹會張家鶴春園恆合祥六户各錢三百文啓泰允章晉昌錦章大章升和恆泰王敦本福來洽施德堂曹裕順兩月亦新園其萃樓復記九和宏章泰萃源鴻升咸章十九户各洋三角翁愼記金合順五雲日昇樓恆生義生元利一壺春六户各錢二百文恆生生大沈元來純泰通裕曹德大徵昌熾大怡昌恊興德源永三元同慶樓鴻運樓義成升和寅記源順升泰鴻昌恊愼廣盛復泰同昌裕泰利亨大昌廿六户各洋二角范恆甫氶愼萬興恊成祥四户各錢一百文又一文愿捐洋二十元錢十二千七百八十八文統共計洋一百十二元六角錢四十二千四百八十八文[  滬北廣益善堂唐廷桂嚴信厚施則敬謹啓]  
 
 
