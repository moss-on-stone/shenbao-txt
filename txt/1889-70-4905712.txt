# 1889 - 70 - 4905712

 

Page 1

 
 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自　賀弔　以及問候起居短簡長箋門分類别四　六　領異　新　尺牘中别開生面者也析疑齋主人讀而愛之謂足供操奇計赢者饋貧之糧益智之　爰託本舘以新式鉛字印成計書六卷分釘四本刻己告成每部售洋二角半由本埠申昌書畫室及各處申昌出售賜　者請就近移玉購取可也 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可爼豆漢　但所取或非足本若　人傳廣雅編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論說者概從割愛廣搜秘籍力闗幽光采書百七十餘種積卷千四百有奇甄綜加精條流一貫實　儀徵之盛業蔚儒林之鉅觀本齋志在壽世匪以圖利其書足貴其價甚產預定者　取工本先繳洋八元取書時續繳十八元裝盛木箱一只因寫印精工校讐覈謹務使毫髮無憾一時未敢草率成書用告售股諸公宜早賜敎出　後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都流璃　本局廣東省城本局皆可購取此佈 
[二月十六日一百八十一號畫報出售告白]  
　　自通商以來中外一家久已爾無我詐我無爾虞卽如聾蕃啞敎堂之設能爲天地間填補缺陷一視同仁　無他意惟恐事屬創舉保無從中疑謗之人本齋故爲繪出一以徵此舉之善并以証前報之誣餘仍舊例特白 
[備荒宜建社倉議]  
常平之名肇於炎漢古人遺法未嘗不存實爲北齊之富人有宋之惠民廣惠前明之預備濟農廣運等倉所自昉也然究不如隋之當社立倉爲便後世行社倉法者始猶置於社繼乃置於縣置於州置於府竟與常平諸倉之置於省府者無以異其去民也愈遠其濟民也愈狹所思不越闤闠惰游之衆所惠不出城郭附近之人至於窮鄉僻壤耕田農夫曠野荒村張機織婦與夫漁水樵山之餘子巖棲谷處之　氓草莽中老婦衰翁襁褓内幼男弱女欲求升籥以捄飢餓而不可得不得不扶者扶擕者擕去其井里就彼倉厫亦明知跋涉數百十里而遥只能獲簞瓢之食飲然皆在所不暇計是民不移而務移之民不流而務流之民不至轉死於溝壑而轉死之民不至聚結爲盜賊而聚結之也豈不甚可怪哉今齊魯或以旱告矣豫直或以水告矣蘇皖奉盛一帶之民流離轉徙者不一而足皆窮民之無告者也然歉收不過二三年耳非若堯之九載湯之七祀也奈何古有荒歳而無荒民耶備之者不豫籌之者失宜國寳散於　　而不勸其收民食聚於官倉而難期其遍在上者拘守成法而不知變通己事無論矣亡羊補牢之計可不則古昔而善其後乎今使管仲持籌李悝握算鼂錯耿壽昌挾策而呈圖計無有便於當社立倉之法者且夫富藏於上上有餘而使下切周困之思富藏於下下自足而使上無糜帑之患是從朝廷賑貸則難從鄉黨賑貸則易從官吏賑貸則難從父老賑貸則易從荒歉賑貸則難從豐盈賑貸則易且取於民者甚少少則其從之也輕聚於倉者漸多多則其積之也厚令社倉分建各村不似昔之總建州郡就食維艱令隸於各村公舉之紳耆隨時斂散不似昔之委諸俗吏糴糶違時令貼鄰五村經管紳耆互相稽查不似昔之藉端盤騐使倉庾空於囊槖令收發總用本色不似昔之與人以不食之銀錢取其士所無之貨貝令專備本村荒年賑貸公私不得擅動不似昔之移爲官司所用止爲運國所需令各村自爲賑貸具極貧次貧等户大口小口幾人年編一次不似昔之奔走擁擠漫無勾稽令執業者始得貸食游惰者默化爲善良不似昔之兼愛博施薰蕕無别失隠寓轉移之深意誠如此則而傚之變而通之社倉之良法庶能垂久遠之規模矣乎然而義倉不義有與常平不平同譏者是又在乎得人而理也語云百姓足君孰與不足又云有治人然後有治法凡民之事地方官必以身先之則所以勞之者皆所以愛之也夫而後一勞可以永逸矣爲備荒歉建立社倉所立章程必酌量古法而變通之名雖仿諸舊典實則無異於新章倘爲上司者不以殿最課官吏之惰勤則罷軟之流視爲故事狡黠之輩應以空文將良法美意末世難行之言不幸而得中於盛隆之際夫上旣未嘗殷然相勸下又何由慨然樂輪誠能慎簡乃僚以爲民牧　地方有德望逹時務之紳耆延之廳事杯酒之間悉心商榷使知官實愛民民當自愛之意必底於成焉而後已其操之過切近於抑勒擾害者罰毋赦目爲泛常漫然粉飾鋪張者黜毋庸鄉井安舒倉箱充實則官斯土者之能勤民事也可知爲上者必嘉奬之明揚之以風有位自時厥後舉劾賢否併以社倉成敗爲衡斯社倉且遍天下而垂後世矣然而民有不足則以社倉補之社倉不給則將何以助之社倉不過免次荒小荒之移流已耳當必於社倉而外設立常平倉以與社倉相輔而行夫社倉者備於民者也常平者備於官者也應於所在州縣分置常平方其滯於民而穀賤也官增價多糴以重之則農不傷及其適於民而穀貴也官減價多糶以輕之則歳不病偶值奇荒大荒始發官倉以濟民倉之窮卽或尙有不敷視隣封之不荒荒而不大不奇者移彼穀以就此民亦非復轉輸勞費之可慮是以閭閻社倉爲主以州縣常平爲輔之法也請合計通省州縣酌量廣狹將省府預備籌濟等倉穀變價分發各州縣爲常平倉責成印官妥爲收發除去各項名目統爲某州縣常平倉申明律例如印官虚申簿籍僞指囷倉者國有常刑夫如是社倉恃常平而不憂易竭常平佐社倉而不患難周縱有旱乾水溢之災尙何轉徙流離之慘哉留心民事者尙其仿而行之歟 
[本館接奉電音]  
　　昨接在京友人發來電音有本月十四日上諭二道敬謹譯登○二月十四日奉上諭昨據奉宸苑奏請保奬人員一摺大婚典禮該苑並無承辦事宜何得濫行奏請殊堪詫異着不准行本日通政使欽天監各有請奬之摺該衙門承辦事宜亦屬不多均着毋庸保奬欽此同日奉上諭盛京將軍慶裕着加恩在紫禁城内騎馬欽此 
[帝京紀事]  
　　黑龍江將軍因念江省各屬被災甚重當有以賑恤之正月二十間具摺入奏擬請於吉林省所徵洋藥票捐欵内撥銀賑濟奉旨着户部核議未知户部准行否也○從前左文襄恢復新疆各城豐功偉烈震爍寰區刻聞方略館總裁擬於二月間奏請開館編纂成書俾曩日經營之成績爭光日月昭示來兹所有纂修校對各官擬在各衙門進士出身人員中揀選云○欽天監堂官查前次考取之天文生現在人數無幾擬於二月中旬再行考試已 
 
 

Page 2

 
 
奉傳諭凡願考者務於二月初一日取具同鄉京官印結親赴欽天監投卷一俟考期定准卽行出示曉諭○前門外觀音寺和盛鞋鋪係某廟和尙所開　客臘掌櫃某甲以生意不旺資本有虧與和尙計議暫行闗閉一面催索外欠帳目一面另尋財東或仍與和尚股開或將原本歸還和尙計議已定甲卽出京尋求財東尙未歸來而和尙忽將該鋪盤與陳姓計價銀二百八十餘兩爲之介紹者乃比隣萬昌漆鋪主人某乙也及除夕甲始回京聞知該鋪已屬他人怒甚旋邀多人至該鋪向陳詈駡驅之出外陳當時未便與甲計較潛同漆鋪主人某乙尋覓和尙將數其罪及至廟中知和尙於得價後早已托鉢出京黄鶴閒雲不知去向陳與乙無計可施乃挽同行多人調處至今尙無端倪也○正月二十間有候選郎中李君光宇至户部呈稱竊職父現任九江闗道李希連有應交瓷器價值應扣六分平餘銀一百五十兩昨接電信諭職措欵親赴大部呈交今將此欵如數措齊伏乞兌收等語當日奉該部堂官批令一俟銀庫定期再行兌收次日爲開庫之期卽已兌收矣○二月初二日早九點鐘太和殿排演宗親宴禮節以備初五日皇上御殿大宴宗親○張子青相國内大婚期内公務甚繁未遑履户部任現始諏吉二月初八日蒞任 
[四明談助]  
　　初旬某夜寍波東鄉五鄉碶夾塘某姓家突來盜匪多人用石撞門而入某姓工人聞聲驚起被盜擊傷倒地餘人不敢聲張任其飽掠而去計贜約值數百千次日開單報縣徐邑尊下鄉踏勘飭捕跴緝未知能否破獲也○牛痘局本屬善舉然有因此圖利者則非仁人之用心矣聞府署土地祠内牛痘局醫生陳某之徒某姓贜戤府署分局字樣跡近招摇經陳某禀明胡太守當卽傳諭某姓將各處所貼府署分局招紙卽行扯毁不得抗違干咎○北門外某甲好摴蒱戲在外賭博竟夜不歸床頭人寂守孤燈未免怨忿詬駡甲終不悛改婦遂呑食阿芙蓉膏畢命噫賭之害人甚矣哉 
[寗波院試題]  
　　浙江潘嶧琴宗師考試寍屬各題前已排日錄報初八日考鄞縣童生正塲首題食牛以要秦穆公至垂棘之璧次題農夫豈爲出疆詩題柳陰人負一鋤歸得人字 
[鳩江春浪]  
　　署蕪湖道孫樹人觀察初八日自金陵回屬僚咸在馬頭迎迓投刺請安初十日偕同瀛卷遷入署中屬員紛紛道賀○中江書院爲皖南四府一州生童肄業之所例由道憲甄别孫觀察定期二月十六日甄别俟錄取後送院肄業按月考課今歳山長由前任雙觀察闗聘上元仇萊之庶常繼恒云○曾沅圃宫保擬在南洋兵輪中調派一船來蕪常川駐守以資保衛○初七日午後北城内源慶典鋪對門某姓家不知如　失火烟燄冒穿屋頂當經街鄰幫同拉倒梁柱汲水澆救得以立時撲滅亦云幸矣○赭嶺之麓有某姓老夫婦居焉兩肩承一口此外無長物一夜忽有暴客多人入内搜括物件並將老夫婦擊傷所搶之物僅值洋數元現已赴縣報案嚴明府前　踏勘飭令老夫婦好好養傷俟緝獲匪犯照例核辦○蕪湖水師營陳月樵遊戎出示略謂蕪邑濵臨大江又爲通商口岸五方雜處水陸通衢河下時有往來砲船以及官商船隻或因風色阻滯或因事故遷延灣泊覊留在所不免乃訪聞近有一種不法水手兵丁胆敢冒充本營兵丁日夜在街後一帶擾害居民藉端滋事種種藐法實堪痛恨除派弁兵嚴密查拿懲辦外合行出示曉諭爲此示仰合邑居民鋪户一體知悉嗣後如遇有前項不法之徒藉端擾害者許卽捆送來營以憑從重懲辦 
[嫖賭二害]  
　　江西流娼至厦門者均以客棧爲藏嬌之所過往商旅稍不檢束卽被引入迷魂陣以致貲斧不繼流落異鄉殊可憫也提道憲有鑒於此不忍過往之人受其荼毒煌煌告示懸貼通衢無如若輩恃有護花鈴毫無畏懼而劣差蠹役又從而羽翼之近來流娼竟有六七班之多爲虺勿摧爲蛇將奈何○鬥牌九四君子攤局厦門人向不善此設此　者亦少自去冬道憲嚴禁後本地四色車馬砲十二門等局亦不多見入正以來有某武弁之姪在某土棧内集股本五百元公然開局紈褲子弟成羣而至又有某酒店某銀號開設四君子攤局呼喝之聲震耳一擲數百金差役不敢過而問焉有某甲寗波人也暫寓同鄉某銀號見獵心喜偶然入局輸去若干卽乘便在某酒店取一千文籌碼一根帶回至象牙店配購三十根在攤局僞爲與賭支銀而去又在海闗内帶去一千文之籌配置四十根仍照前法支銀以去後經海闗内人在牙店查明係某甲所爲特將竊籌配籌原委冩明黏貼塲内壁上甲尙欲再試其伎衆人見其來卽擬奉以老拳甲始遁去賭博塲中固自無奇不有 
[意圖搶刼]  
　　逃荒之民流離道路靦顔乞食固屬可憫然亦有自恃其衆强討硬索者已爲王法所不容况非難民而冒充難民横行於闤　間耶厦門港仔口爲第一閙巿本月初六日忽有河南江北等處男婦三四十人在店鋪乞錢各店按照人數每名付以一文若輩去而又來絡繹不絶店夥竟有應接不暇之勢及至聮城店竟敢一擁入内欲肆攫取伎倆於是左右隣一律閉門地保飛禀地方有司厦防巡政廳卽帶差役前來彈壓將爲首滋閙之二人帶回署中訊辦餘人始一鬨而散或謂此種非眞難民乃慣走江湖之游民也 
[松郡武試紀事]  
　　十三日九點鐘松江府恩太守排道出衙詣東校塲校閱馬箭并請中叅府劉鎭戎親臨監射城鄉遠近結伴來觀者人山人海奈以陰雨連朝馬道殊形濘滑考童被跌者約有五六人幸皆無恙有看客甲乙兩人一傷左腿一傷肩膊幸卽救治可保無虞所最險者有某縣武童控勒不住在馬上墮下其馬由校塲向北馳出西大街直撞横衝糖食店水菓攤等盡行踏翻亦可謂旡妄之災矣 
[甄别書院]  
　　九江濓溪書院經曹朗川太守示期於初八日甄别五屬肄業生童届期各生童皆持考籃齊集考棚聽候點名給卷進塲扄試生題子曰加我數年三章詩題賦得雪花銷盡麥苗肥得肥字童題朝與下大夫言侃侃如也與上大夫言誾誾如也君在詩題賦得花發去年叢得叢字 
[去思彌永]  
　　前任蕪湖闗道雙錫五觀察於二月初七日乘招商局江裕輪船啓行臨行時本衙書吏差役然放鞭爆以數萬計排設香案酌酒餞行有相對泣數行下者自西門直至江口綿長五里大小各店鋪莫不排設香案以送憲駕緣觀察履任三年整頓稅務從前陋規統行革除商賈感戴甚深不僅吏畏其威民懷其德也說者謂蕪湖自承平以後官憲去任無如觀察之榮耀者 
[偷菜啓釁]  
　　本月初八晚揚城北門外鄉間有逃荒婦二人携帶小孩在田中偷竊蔬菜鄉人見而喝阻婦不服遂致互相揪扭小孩以爲欺已也潛奔至同鄉處報信俄來男婦多人擦掌磨拳咸欲與鄉人爲難該處地保見勢不佳赶急入城禀報徐守戎聞信立卽率帶營兵飛　而往地方官亦遴派幹役相機彈壓始各解散弭患無形守戎有焉 
[雪裹聞雷]  
　　初六七日揚城天氣驟煖宛似暮春時候邗上居民易裘而棉尙覺炙手可熱迨初九日天忽轉寒陰雲似冪細雨如絲雜以　珠數陣旣而北風怒吼縢六君惠然肯來片片梨花隨風飛舞至夜半鴛瓦上己積半寸許擁衾者正怪獸炭無温忽聞露靂一聲響振山岳雪遂止翌辰寒威凛冽不滅三冬簷前冰箸長可數寸滕六與豐隆並駕齊驅亦僅見也 
[富賊]  
　　登州西南鄉某甲素習梁上君子生涯近以胠篋探囊積資漸富顧不欲使箕裘家世自我而隳因延某乙爲其二子師乙固此中高手飛簷走壁無所不能二子自得衣　眞傳亦皆竊術精妙每當青天白日溷入人叢中裘馬輝煌無異翩翩佳子弟而不知其空空妙手固無異狗盜雞鳴也某日乙由黄縣破案株連及甲由家中搜出軟梯等物及積年巨贜遂縶赴公庭飽受刑責或曰人之行竊固因迫於飢寒耳今乃以富户而亦效其所爲其殆賊星照命者耶子曰不然今之人昏夜乞憐驕人白日跡其功名富貴無一不從盜竊而來惟無行竊眞憑是以畢 
 
 

Page 3

 
 
世不能破案耳若甲者何足尤哉 
[賣骨]  
　　近日日本地方喧傳有人以人骨出賣者始聞之以爲子虚烏有之談細查果有此事作此勾當有二人一爲佐賀縣養父郡立石村中島伊吉一爲同郡津久間村橋本和佐吉帶來人骨二副在上月二十八日夜入長崎十善寺鄉舊唐館内三百十八番　店食　後沽酒共酌突被梅香崎警察署巡查拘之以去論者謂與雜劇中演賣人頭一齣相彷彿云 
[粤海春潮]  
　　前任山東學政梁斗南文宗去年殁於任所現經其少君扶櫬歸粤旋將靈柩送往大北門外雙山寺停厝適值大婚吉期尙未設靈開吊也○升用知府曾藎臣太守紀渠勤政愛民循聲卓著前年十三行六街鋪民與洋闗爭碼頭涉訟公庭大憲委太守辦理斯案太守體恤民艱力向大憲轉圜始得無事現太守奉委署理潮州府篆行將赴任該鋪民等追念舊恩謳思不置恭送萬民傘一柄德政牌六對以表感戴之忱甘棠餘蔭太守有焉○盜匪楊亞昭糾夥行兇罪案山積數日前匿跡於增步街某烟館並有黨羽六人意欲乘機搶刼被營兵訪聞協同眼綫往緝該匪等猝不及防悉數就擒解交讞局審辦大憲以該烟館容留匪類貽害地方發委查封以昭炯戒○東門外有甲乙二人以推東洋車爲生前日因爭攬生理起釁口角之下繼以鬥毆乙被甲毆傷越日而死乙之親屬赴縣喊寃當蒙邑宰簽差拘甲究辦○數日前由外洋購到大砲數十尊善後局司道等同往驗收隨飭兵丁運往各礮臺安放有備無患誠謀國之要務也○張香帥以貢院頭門狹隘不足以壯觀瞻自龍虎墻至東勝里一帶鋪屋議由官購買改拆以期貢院規模廣闊現經番禺縣出示曉諭限各鋪主於十日内將契據呈騐以便給價具領倘敢抗違定將該鋪屋拆毁改爲官地○二月初二日相傳爲土地神誕城廂内外均張燈鼓樂以伸慶賀更有施放花爆燃點烟火者土女如織舉國若狂大憲訪聞深虞滋事除出示禁止外並派出兵役多人分投彈壓以免滋事 
[朝鮮紀事]  
　　東報云朝鮮京城至元山電線去年已議建設兹聞朝鮮政府定於本年四月中旬動工應用之電缐柱派諸民間大村出二十枝小村減半作爲民人供獻不給一錢村民奉諭後咸以種種苦衷上告嗣由元山警察所警部朴君秉義向村民婉勸再三並諭以急公報効者方爲良民於是首肯正月二十日起元山邉竪立檜松等樹已有數十枝又云該處商務殊形冷淡推原其故因民人出外爲金山礦夫者極寒時動作不克自由華歷正月人人望鄉里而歸持金砂出售則甚少此其一也又朝鮮民間第一需用食品係咸鏡道所出北青魚消塲甚鉅各商每藉此以轉運博什一利奈本年漁父得魚甚少以致開設魚行者無人顧問此又其一也○韓廷黜陟大臣如舉棋之不定上年九月沈舜澤以年老罷官左議政金炳始因所上條陳不合被放以金宏集爲右議政今金宏集又辭職韓王復用前二人爲兩議政數月之間進退大臣改革政務令人千萬思議不及○正月間人皆出遊常例也有一種名爲便闘者相沿已久大約二人分别長幼以繩結冠下覆於身各携一尺餘之棒極力相鬪以爭勝敗若于人素有嫌隙者往往借此殺害本年及先前死者已有七八名負傷者更不勝枚舉此眞所謂惡作劇有心人每願朝廷及早禁止也 
[鄂垣官報]  
　　二月初二日京山縣張麟定稟見赴兩院謝回本任飭知本任漢川縣陳豪請假缷事回省赴兩院禀到候補府經歷姜本仁赴兩院禀謝賞給超委一次候補縣左興寅何逢孫俱奉委解頭批京餉禀知初三日卽用縣陳寳澍自黄陂縣試閱卷完竣回省赴兩院禀到初四日學憲趙赴督轅拜會赴兩院辭行並赴撫署親拜候補府黄仁黼奉委江漢書院甄别過戳差大挑縣郝鳳林自黄陂閱卷回省禀到並奉委江漢書院甄别諸生蓋戳差赴兩院禀知分發試用巡檢蔣士俶來省赴兩院禀到藩轅牌示枝江縣江口巡檢詳委試用巡檢朱景徽代理 
[普天同慶]  
　　今日恭上皇太后徽號諸署均懸燈結綵各員皆穿花衣是以一切刑名暫時停辦云 
[滬上官塲瑣記]  
　　昨日新任吳淞司麥少尹　徽　縣署拜謁裴邑尊茗談片刻隨卽興辭○前日閔行鎭黄浦司路少尹因病出缺由家丁投縣禀報裴邑尊諭以候禀請上憲派員接任 
[詳訊火災]  
　　滬北火警昨已略紀情形查火起於英大馬路望平街口協和祥零剪店昨夜魚更三躍寒透重衾祝融氏跋扈飛揚一霎時已延及恒茂布店迨捕房鳴鐘告警英法美洋龍畢集取自來水亂噴火勢始漸漸告衰不致蔓延無際事後查悉焚去協和祥恒茂兩店樓面所燬布疋甚多隣人疑恊和祥主王阿二以店務無可支排有心縱火報請捕房將王及董綏之拘押是處房屋俱經保險經理之旗昌洋行亦疑有縱火事情請大訟師担文呈控昨日捕房將王董解案旗昌主及担狀師羅繙譯到堂訴稱恊和祥之事咸疑縱火已報捕房將王等解案請暂管押并乞飭捕房查明實在情形禀覆憲案俟英領事會審期覆訊可也恒茂執事人曹利堂稱昨夜十點半鐘時聞比鄰協和祥火起屋上已火星亂迸急往叩門門尙緊閉門内無　聲者其時火已延及我家樓面雖經洋龍救息然所燬布疋甚多火後杳看情形其店内貨物空空且無失火蹤跡猶憶去年十一月我家堆柴處忽然火起立卽撲滅後見協和祥壁下有一窟窿似乎火從伊處蔓延嗣後格外留神日夜防患今又有此事殊覺可疑時在夜間幸均未睡如已睡著恐性命亦難逃矣蔡太守問爾店房屋幾間見火從何而起答稱房屋一幢後有披屋伊店亦如此火從後面起同事項嘉雲供與同恒泰紙店夥王錫高供聞火起登樓察看知起自恊和祥店陸稿荐肉店夥王耀亭供我店離協和祥四家惟知火起自協和祥餘不知悉王供寍波人開協和祥已五年餘矣存貨值洋二千餘元昨夜歸自法界見店中火起急毁門而入則勢已難遏因囑夥友　移衣貨出外欲取帳簿已不及决不敢縱火害人太守問存貨旣值洋如許共計衣服若干店内有幾人究竟火從何來答稱恒茂店烟囱砌在我店壁外是處堆有零星綢布棉被或者烟囱冒火延及屋中董本係店中夥友已經辭歇暫時躭擱幾天學徒王祥春當火起時往南新街取衣未返店内祇董及廚司與朱阿四而已所存衣服約共一千五六百件董供小的前在協和祥爲夥去年雖經停歇現尙躭擱店中昨夜樓面起火時祇小的與廚司及朱在店一時無可設法正欲各自逃生旋見店主回來然已不能施救鄰人叩門確不開入太守問恒茂烟囱砌在爾店壁外是處究有何物堆存答稱無所堆積王稱此處無人行走故不知底細麥捕頭稱查聞王虧欠甚多不能支拄昨日須付各項洋五百元一時無著其店内衣貨所存無幾種種情節頗覺可欵二百三十三號華捕禀稱小的見王董取衣出外爲卽拘拿太守飭將王董暫押着麥捕頭勘查細情俟下禮拜會同英副領事訊供察辦 
[演劇酬神]  
　　昨日洋藥董事資雇梨園子弟在滬北天后宫演戲酬神并請江海闗道龔觀察英界讞員蔡太守前往拈香 
[上海縣署瑣案]  
　　翟世昌因張炳奎控追欠欵逮案訊押嚴追旋卽患病呻吟前日哀求交人保出延醫調治裴邑尊騐明病狀准與交保昨有喬湧高投案具保邑尊着候訊供核辦○瞿鳳藻鳳生昆季互相訐控曾紀報章前晚裴邑尊升堂訊究鳳藻訴稱所有葬親費計共洋銀六百元向日貯存小箱内日前被弟攫去以致親柩不得入土叩乞究追鳳生供稱兄長覇佔祖產且又停棺不葬居心不善求恩訊斷邑尊諭以兄弟總須和睦不可同室操戈兩瞿仍嘵嘵瀆訴邑尊怒謂本縣盡情告誡爾等何冥頑不靈至此耶乃飭一併交差看管着親族秉公理處○小船户金義明持物至十六鋪精興小押店質錢口角之餘被店主翁阿福逞兇毆擊金遂控諸十六鋪巡防局吕明府送請上海縣訊辦前晚裴邑尊升堂質訊金稱小的被翁毆傷叩求騐視邑尊飭仵騐明禀稱無甚傷損乃諭令赶緊回里翁叱令退去 
 
 

Page 4

 
 
[移提積竊]  
　　有混名小　餅者穿窬老手也前在長洲縣境竊取周宦家金釧等物奔逃來滬旣控案卽由長洲縣派差李貴投英公廨請爲協緝旋由包探秦少卿所拘獲蔡太守細加研訊飭交李帶回歸案懲治李一時疏忽致被脫逃旋又犯行竊獲案判押其中情節前曾詳列報章日前蘇省總捕廳王觀察派差凌榮投公廨請將小　餅帶去太守隨命捕房解案備文　差趙錦協同凌榮解至蘇省想須盡法嚴懲也 
[英界公堂瑣案]  
　　陳錫君冐刻聚昌圖書繕就字條囑王朝萃至寳泰立洋廣貨鋪冒取香餅酒等貨後寳泰主察知其僞投報捕房包探江阿三拘獲陳王二人將贜吊出并查得陳尙在悅生洋廣貨鋪冒取牛奶售與法界順泰店蔡太守飭押候移吊牛奶再訊此已見諸前報者也前日該包探禀稱牛奶已經吊到陳曾在同德昌竊取時辰表絨單等物又竊沈王氏之縐紗裙均已起案悅生夥黄瑞書同德昌夥李幹廷及沈王氏各訴前情王供小的祗爲陳代取香餅酒餘不知情陳俯首案下哀乞恩寛順泰夥稱陳來售牛奶時以其向爲掮客是以不疑其爲竊贜太守判陳枷號二十一天再行管押二月土管押十四天贜交各人領去順泰從寛免罰○包探沈金隆禀稱昨夜火起時見劉賢林手持抽斗四具詰得攫自協和祥今特送案恊和祥主人王阿三訴稱抽斗確是店中之物忙亂中被劉攫去劉供伊店夥友囑小的搬取王稱與劉並不相識包探禀稱劉係老賊蔡太守隨判枷號十四天期滿冉押一月贜交王領去○巡捕見鄭阿嘉康阿新在路爭毆拘請訊究鄭供庚欠錢三百文向索無着反逞兇蠻康供欠陳錢文許以二十日先還二百陳不依致與口角蔡太守判管押七天 
[樂善者衆]  
　　本局自去年八月開設以來戒絶烟癮者計已二百餘人經費全賴衆善士解囊輸助庶幾勉爲持久不勝感謝之至兹將本年捐助各善士台銜列後正月十六日本邑唐庭桂善士英洋八元廿五日王松堂善士英洋五元二月十四日全亨號英洋十元麥業卿善士英洋四元麥卓然善士英洋四元全信押英洋兩元怡喴號英洋兩元利亨莊英洋兩元恒濟戒烟局司董何鏞楊兆棠鍾洪南同啓 
[鉅欵助賑]  
　　鑿井而飲耕田而食光天化日擊壤謳歌安居樂業人皆艶羨焉而不能已者今有求安子大善士俯恤豫皖等罹災彼其之子心不遑安藥助賑欵申豐泰莊銀票一紙計二千一百八十五兩九錢五分以濟要需由浙寗福潤信局交來以已之心度人之心忠恕二字一生用不盡大善士救世慇懃時縈寤寐洵不讓前賢專美而形容枯槁者當亦頌德同聲爾定遂所求竊傳語以報之上海北巿絲業會舘籌賑公所愚弟施善昌謹誌 
[聽濤居士屬題到處平安枕爲譜戀繡衾一闋卽請拍正]  
　　摩挲香澤窺繡紋小聰明眞箇出羣平安字殷勤祝願郎君單枕自温並頭花好枝連理悵無端吹散彩雲且穏住襄王夢向牀頭尋取涙痕[  鏡中花史倚聲]  
[蘇省撫轅抄]  
　　十一日候補縣陸嘉穀禀知本日到北路總巡差並銷發審局差馬霪恩禀銷北路總巡差韓錦禀辭委赴嘉定縣查騐　穀差准補吳江縣汾湖司巡檢何恩錫禀謝奉知赴任典史孫官準禀知奉委按辦閶胥門外八叚巡查卽日到差○十二日候補同知章乃縉由滬解餉來候補知州楊鳳儀縣丞范臬蓀均禀辭赴海運津局差候補縣王案禀銷解江陰賑欵差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悼亡]  
　　朔風吹雪滿長天遽賦安仁感逝萹縱使曇花容易落忍教親老涙如泉生兒聰慧喜非常纔過三齡恨遽殤涙出痛腸腸欲斷任他二竪據膏肓一病如何竟不支空勞徧地覓良醫傷心直到彌留際猶說休教阿母知莫釐學易草堂主人粹之葉宜温　 
[擅夢生將赴禮部賦卽次留别元韻送之錄請高昌寒食生點鐵]  
　　一鞭殘雪上京門小飲猶傾海上尊畫壁我慚元白句探花人在輭紅村西清早結珊瑚　東觀今開竹素園此去上林春似錦一時桃李盡承恩[  瑯琊山民初稿]  
[擅夢生將赴春闈以詩留别卽步元韻送行錄請高昌寒食生郢政]  
　　豐城紫氣溢天門日下文章北斗尊早許心胸羅列宿那容姓氏老荒村長風萬里瀛洲客舊雨三生翰墨園我愧秋芙江上冷十年辜負好春思[  夢鶴峯樵初稿]  
[擅夢生將赴春闈以詩留别卽次元韻率成二律贈行]  
　　囊琴擔劍去津門握别旗亭醉玉尊離緒頓添孤客館行程暗計夕陽村溯洄秋水思葭沚會聽春風宴杏園唐進士杏園宴罷於慈恩寺塔下題名轉瞬南宫開蕊榜名題匯塔到慈恩衣鉢曾傳大匠門雍容雅度自謙　輪飛蒲海風千里鞭指蘆溝月一村遠道書頻頒柳　良宵曲好聽梨園他時玉尺精衡鑒藝苑咸欽樂育恩惜紅生初稿 
[雨窗客感]  
　　瀟瀟連日雨如絲惱亂春愁强自支好夢忽驚鄰笛破幽懷未許夜燈知他鄉浪跡渾無賴遠道風傳煞費思惆悵故人音問梗信疑参半意難持[  東武惜紅生]  
[已丑驚蟄後三日重晤廬山舊隠錄呈諸大吟壇同正]  
　　江城巿散夕陽斜恰好重逢賣酒家漫道思君情不切昨宵親見結燈花吐屬風流譽久傳前身疑是杜樊川得瞻顔色平生幸把酒清談証夙緣[  苕溪愛蓮室主烺甫弟周炳城待定草]  
[上海三馬路與昌協賑公所陳竹坪經收河南皖北奉天揚鎭振捐二月初五六七日第一千二百九十八九三百次清單]  
　　蔚泰厚宋子晋先生交來荆沙心餘子助妙平銀十三雨　錢四分換規元十四兩二錢○湖乃問經堂大善士第四批賑欵經募顧德四次助洋二伯元利記洋四元錢三百文義永和錢一千文無名氏問記合錢八百文以上七户共助洋二伯六元○本埠延慶堂求產安康洋六元永森號洋二元馮省三洋一元羅姓保次女痧子速愈洋二元陳玉卿洋五元無名氏洋五元○常熟餘九號寄到　琴氏洋二元無名氏銅洋二元歇浦釣徒銅洋一元滬江布及客銅洋二元○鎭陽守約子願居家作客長幼平安洋念元○掃葉山房交來松江不留名張洋十一元虚對開洋十一個小洋二十角○有德降祥兩册西壩公積堂募來怡安氏洋四元素行氏洋四元同仁居氏洋四元不書名洋十元不留名五元求安氏二元棣華堂二元立本堂二元以上八户共助洋三十三元○朱涇柘湖捕署張桂慶募來孟績氏錢七百二十文飛仙氏自怡軒合錢七伯二十文共換洋一元錢四百文○浙寗東昌號洋二元○一翻八出洋一元施當其厄册徐州來童得元禾性堂郭金堂徐錫盛沈麗亭陳殿慶東慶鴻高太太各錢二百文王太太錢三百文徐錫印邱鳳山各錢一百文十一户共助洋二元○水災圖册周海秋小洋二角陳鑑泉助洋四元無名氏求平洋五元毛姓洋五元餅記助洋三十元○以上三天共收英洋三百四十三元規銀十四兩二錢虚對開洋十一個小洋廿二角銅洋五元錢四旦文合併聲明 
[鎭江電局代收丹徙旱災賑捐戊子十二月上旬清單]  
　　李古柳堂第一批四千千沈吉庵募趙承啓堂三百千無名二百千另無名二百五十千無名五十元范席儒范摇圃二百千心餘力拙一百千平爲福一百千沈吉菴募無名乙百千紫荆堂二百五十千田代募二百五十千蕭伯馨二百元心餘力拙二百千周潤餘一百五十元代募八十元朱陳氏一百元士業嘉應帮三百元隠名一百元隠名三十元鎭字四伯五十八號恆豐六十元又代募一伯四十元零無名一伯千存心堂五十元無名五十千鎭字四百號玉屏山舘五十元蓬萊仙舘時五十圓聊以塞責人廿元鎭字九百五十七號蠟獨業三十元零無名廿圓春孫氏悔過軒專買生姜十五千無名求去災延壽廿元無名求子四元不書名二元鎭字四百五十七號無名十四户十一元鎭字二百廿四號徐樹猷募啓秀書屋一元艾谷子一元退思軒四圓子手蔭軒十元銅餘堂十洋桐蔭山房二元焦蔭軒二元知不足齋一元繼述堂五元韶芬書房四元仁壽堂五元愛月阡一元翼經堂五元無名十元大昌全十五元赴義大五元順金泉三元無名十元如京號四元王橋甫二元鎭字二百念七號同行氏六元無名十五元無名二元無名十三户共六十員務本堂一員一匀主人三元培德堂十洋敦雅堂二員火腿業恆盛祥十九千六百文泰生祥十九千六百萬祥九千八伯梁全泰五元錫　業周德泰十洋洽昌和十洋白苧業公正源伍洋　業萬祥十二員王元順四洋煤炭業十元心愿軒十元吳琴記二元秦虎記二元周友記二元高純記四元鎭字三百八十二號履康三元永豐三元厚生二員復昌二員鎭字三百八十一號晋義二元疊捐生求痰濕早痊八元無名銅洋六元又字九百八六號佛照樓三元素處堂一元振秀堂一元賡發一元太昇源一元湖南湘譚居士胡岳森一元湘潭五歳董子胡鳳鄒一元鎭字一百五十六號册德厚號一元鎭字二千二百十七號册安豐無名氏四元鎭字九百八十四號册滋器業五元鎭字三百二號册聚和一元同大五角德記五角萃豐棧五角無名氏五角留餘軒一元崔同孚四元鎭字七百四十號册寶康四元德字十六號册瑞記二元正記四元伯記一元無名氏三户各一元崔同孚五元廬吉三二元只求平安氏十元漆業二十元慎字六千三旦七十二號册吳廣興二元利記一元義成一元王恆泰一元義新一元義泰瑞一元同興泰二元何正順一元鎭字一百二十四號册保平安二元鎭字一百二十三號册德昌一元公順四元章馥秋先生壽筵移助六十元電局報費二元八角六分章馥秋先生壽儀助邵誠齋四元履泰四元胡鶴樵二元劉維周闗榮慶六元陳虎臣先生壽儀移助誠齋四元張亷泉四元塘工捐潤字三十九號册晋源代募十千一百六十文潤字十八號　乾和義一元存心堂一元無名氏二十元潤字五十二號册盛錦成三十元吳純慶一元潤字五十三號册德遠堂胡五元錦昌莊二十五元潤六十號册德順全二十五元福祥　二十五元濟和堂二元祥興厚十元湊緣主人三十八元潤字五十七號册無名氏一元華采二元不留名氏二元無名氏二户各一元萃昌順三元德生三元潤字五十九號換我書屋五百退思主人五百五十無名氏一元杭州觀成堂節省經費六十元潤字五十六號册補過子十元保和堂二元不留名二元靳春陽募無名氏二七五百兩 
[上海六馬路仁濟善堂經收咸有德册捐施醫給藥收數自初六日至初十止五天第七次清單]  
　　張文明洋十元博約堂合宅洋九元七角陳逹其洋五元泰興何留餘堂洋四元四知堂泰州香雨軒二户各洋三元内省齋升昌典味根書屋求合室平安子四户各洋二元養涵氏癢士之民無名氏葆大參號栗溪郭伯屏熊隠名氏　珊居士石林舊　一經書屋華林堂齡記雨花盒思補堂董蓮雲仙舘遂記莊李振聲百勉氏江夏氏聊盡吾心圓圓子無名氏廿户各洋一元楊王合洋七角武林郭補讀仁和汾陽後裔金陵太原氏義號蔚屠哲　無名氏六各洋五角素心人洋三角五分樂從齋金嘉坤傅炳南蘭畦居浙紹麟跬堂五户洋二角嚴榮生俞財源無名氏三户各洋一角平陵宋世德堂錢三千六百九十文俞知足昆玉王秉文二户各錢一千文無名氏錢七百廿文朱灌秀錢四百四十文鈕盛記綿力子楊省記龔受記藴芳閣攷樸氏養陋氏張海帆張作梅聞子聘張雲卿王坤夏賦舟朱景仁　松雲嚴小海安素堂無名氏無名氏張桂仁廿一户各錢三百六十文彤豐土棧錢二百七十文無名氏錢二百六十文松江黄梅村莊韻記胡蓉初張良最無名氏五户各錢二百又童鄭氏錢一百五十周海秋粟氏萬氏奶妈章仲庵章少庵章仁輔義和章禮井章資清章信孚章鳳姑章元姑無名氏六户共十九户各錢一百以上共收洋六十八元零五分又錢十七千九百九十文常捐世愿 
[二月初一日第十二期戒烟名單]  
　　周潤生蘇州吳縣人保人嚴乾生藥店趙明德湖南長沙府人保人森興飯店德梁池五馬路利索僱工保人馮應東黄菊樓南海縣人保人康燕梳公司許長庚仁和縣人保人吳吉人墨店盧兆年順德縣人保人康燕梳公司强芝秀歸安縣人保人吳吉人墨店陳阿大常州縣人保人吳萬興鞋店劉阿三蘇州人保人天祥如　　　盛林南京人保人劉人興客棧李阿梁廣東三水縣人保人四興祥鞋店陶春林寗波人保人可壽齋書局彭好年廣東州府人保人廣興和雜貨店凌文治上海縣人保人恊慎祥棧蘇阿一黟縣人保人利昌布店浦和尙蘇州府長洲縣人保人順泰銓金線店金信介鄞縣人保人必得來票行趙成堯定海縣人保人王恩溥花旗公舘俞星之饋江府丹徒縣人保人德興南貨店陳金寶蘇州元和縣人保人慶美齋肉店[  上洋平康里恆濟戒烟局啓]  
 
 
