# 1903 - 62 - 4910733

 

Page 1

 
 
[正通忐出書并發售新編九通全書目錄啓[  ] 圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲延通才博學將是書條分件繫編成九通目錄一書語節繁蕪事無滲漏提綱挈領井然　然現已付印不日出書定價每部大洋一元六角曾購本局九通股票者僅收工料大洋八角以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓[  ] 圖書集成局白]  
是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷怢繁重購實匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可　全書之厓略矣外埠各書坊均有出售此啓 
[再論僞鈔]  
上月有日人僞造中國通商銀行鈔票携來上海行用被人察出一時風聲所布闔市譁然向之什襲而藏及市上通行者皆不啻視爲廢紙以故持票往取洋銀者銀行之户限幾穿數日之間發出洋銀多至數十萬市價每圓驟增一分數釐不謂數日以來通商銀行之風波方定而又有僞造匯豐銀行鈔票者人皆持票往取洋銀一如通商銀行之擁擠行中人將假票高高貼出并黏一紙告白云僞票紙質稍粗花紋稍淡用涎沬磨擦易於落色此眞僞之辨也自本月初六至今聞已發出洋銀二三十萬此後源源發出想非二三百萬不可自來開設銀行無不實事求是共發鈔票若干必將洋銀預存庫中以備支取雖未必票數適如其數而預備者必不過少故雖支取者紛至沓來終不至無以爲應然銀行雖不至無以爲應而市上洋銀則驟見短少商務已未免稍有窒碍矣滬上爲通商大埠洋銀存積何止二三百萬乃自假票迭出人心易於搖惑卽非通商匯豐之票亦思持取洋銀各銀行似亦不能不爲未雨綢繆之計滬上雖爲通商大埠然一旦付出千萬洋銀安能不驟形短少市價又安能不因之驟昂耶銀行爲市上領袖而乃爲奸人作僞之故致市面爲之騷然各項生涯皆被其牽動奸人之罪其堪擢髪以數乎或者謂僞造之票聞尙不多銀行中宜不動聲色一槪收用然後徐圖偵察則受虧尙淺或者謂現在所收假票誠不見多而外間果有假票若干安能預計若一槪收用則漫無限制受虧不更大乎二者之說各有一是非而欲爲銀行求絶此弊思之終不可得無已惟有嚴查密訪得奸人而重治之庶幾懲一或能儆百耳查前次通商銀行之票明係日人僞造目官訪獲後以無例可引僅毁其機器焚其僞鈔而將其人開釋顧中國律例凡私鑄制錢者科以死罪夫私鑄與官鑄不過大小之别刑法尙不能寛况以僞紙而騙取貲財乎雖中外刑律不同而犯罪則一豈有犯罪而無可懲之法耶設竟稍存偏袒任其法外逍遙吾知作奸犯科者將接踵而起何以安商業而平市面況此後銀行之興尙未有艾欲絶僞票當懲奸人此實一定不易之經舍此别無良策也書此以質之中外理財者有不起而　之者吾不信也 
[  本館接奉電音]  
　　昨日午前京師飛電來上諭四道敬謹譯登○二月初十日内閣抄奉上諭印啓著補授内閣學士兼禮部侍郎銜欽此同日奉上諭太常寺卿著定成補授欽此同日奉上諭此次祗謁 
西陵除軍機大臣照例從行外其部院各衙門著派世續徐郙葛寳華奎俊陸潤庠繼祿景灃溥興貴昌印啓隨扈其餘各衙門均毋庸奏請簡派至内務府各司處人員亦著從簡揀派以歸省約欽此同日奉上諭朕於三月初八日啓鑾後著派慶親王奕劻協辦大學士户部尙書崇禮吏部尙書敬信張百熙四人分日輪班在内値宿不値宿者於申刻散値敬信著俟起鑾後署理步軍統領每日進内辦事毋庸値宿午刻先行散値欽此 
[美購運河]  
　　南洋新加坡實得力太晤士西報登英京倫敦來電云美廷欲以銀圓四十兆枚訂購巴拿馬運河刻方與哥倫比亞國計議按巴拿馬河當西歴一千八百八十一年由法人籌集八百兆勿郎設立公司興工開闢俾輪聲帆影得通太平洋迨一千八百八十九年公司忽中止至一千八百九十二年法人欲再招集三十萬股每股一百勿郎重興此舉無如人心框怯僅得四萬股不得已竭力營作冀底於成日前法京來書言此河工程已屇五分之二而財力告竭因於去年正月向美求售聞美人購歸之後尙須費英金十九兆磅乃能蔵事也註法銀八百兆値美銀一百六十兆今美以四十兆圓購之較之成本只四分之一而已 
[俄國學務]  
　　俄國某報云俄政府擬在西比利亞阿穆斯克及庫甘爾兩地設立幼學堂招集孩提學習東方路礦諸要政創辦伊始需欵甚鉅現經農部大臣會同内廷主計大臣籌得盧布二十萬圓以充此項經費 
[俄國河工]  
　　德國某報云俄國兵部大臣現擬由東海至黑海將河道勘明一律開濬務期帆船輪舶一律暢行美國某公司欲承辦此項工程估計盧布一百六十兆枚准五年内告竣 
[法船遇險]  
　　法京巴黎來信云某日有法國水雷船名賴司頻咯而者行至地中海新馬秃六潑司忽然沈沒水手兵丁幸得經人救起未占滅頂之凶 
[塘沽閙教]  
　　華歴本月初九日京師來電云天津北塘沽有一西人所設禮拜堂驀地被人焚燬意者又有土 
 
 

Page 2

 
 
匪閙教歟一切細情容俟來函補述 
續錄熱河都統錫統制奏蒙古各旗議辦礦務有違定章請旨飭下外務部妥議辦法以便遵行摺○又於二十八年十月二十九日准外務部咨據華俄銀行總辦璞科第禀稱二十八年夏間熱河所屬卓索圖盟喀拉沁中旗扎薩克公漢羅扎布因見所管旗内礦產甚多派人徧行勘驗何處可以開採並與道勝銀行立有合同當經行中派工師前往勘得該旗内八里罕熱水沿河四至山頭嶺頂以内出有金礦可先開辦並與該公司商定約計股本需銀三萬兩遵章繳照費銀三百餘兩礦產出井應照章每百金納稅銀十五兩再有盈餘亦照十成之二五例報効請將執照先行給領以便繳費等情呈由外務部咨經前署都統松壽以卷查此案都統衙門亦未據呈報有案再所稱沿河四至山頭嶺頂並未指明界限卽所指八里罕熱水係建平礦務分局歸會辦礦路大臣張翼承辦之礦尤屬重複亦經札飭喀拉沁中旗查復去後兹據該中旗呈稱以八里罕熱水沿河均有沙金山頂係屬線金現與道勝銀行議定願出股本購買機器開採當經訂立草約載明沿河山頂均准開挖其合同已由該旗鈐蓋印信因洋東尙未簽字是以未經呈請轉咨等情前來奴才查前准統轄礦務鐵路總局奏准申明增定礦務章程内開嗣後華洋股本均令各屬其半方准開辦以免偏畸仍由華商出爲領辦若洋商不由華商領辦徑行請辦者槪不准行又各省請辦礦地只准指定某縣之一處不准兼指數處及混指全府全縣以杜壟斷等語令該王旗等一則雖由華商出名請領旣未據聲明華洋股本若干又不指定一處率以包辦全旗冀圖壟斷一則該洋商不由華商承領徑行定約請辦亦未指明界限與定章不符且其中均有會辦礦務大臣張翼曁熱河奏准開辦之礦多已報升課銀爲餉需至要之欵似此窒礙多端恐啓將來爭競之弊相應請旨飭下外務部妥爲核議明定章程俾資遵守實於礦務國課兩有裨益是否有當理合恭摺具陳伏乞皇太后皇上聖鑒訓示謹奏奉硃批外務部核議具奏欽此 
續錄山西口外七廳天主教案善後合同○五口外七廳教堂房屋財物各項賠欵均議明歸法國大賠欵辦理兹不再議被害五教士除於被害處所各建碑亭一座抵作賠卹外不再向中國另索賠欵所有碑亭尺寸圖說以及碑文附黏本合同之後六議定口外六廳教會被害教民人等因已給卹欵所有建墳埋葬等事應由各該教會自行出資辦理不得再有異詞七議定口外七廳所有教民從前一切控告拳匪追償失物之案全行作爲了結不復提究如有民人因拳案在衙署指控教民者亦不復提究以期民教相安勿再擾累八七廳賠欵全已了結議定此後教民不得藉詞查追失物之事向民人需索亦不向衙署控告拳案以後如有此等情事以及民教詞訟各案自應仍由地方官照中律審辦九自此次議定合同後由山西撫臺出示頒貼七廳地面示内聲叙七廳教會賠卹各欵均已給足自後教民不得再行控告拳匪追償失物等事俾教民咸知已給卹欵自能各安生業而平民亦知如此公平辦理亦各安本分庶幾前嫌盡釋永遠相安矣十此次合同議定後卽由山西撫臺通飭口外七廳照辦並由大法國欽差大臣行知山西口外主教教士等遵照俾免歧異十一此次合同用法文漢文訂合璧三紙一存大法國欽差衙門一存山西撫臺衙門一存方主教教堂備案十二此次合同由端叅贊曁沈道臺並方主教所派專辦此事之司鐸和羹梅公同簽押後呈候大法國欽差大臣呂並大清國升署雲貴總督山西巡撫丁蓋印畫諾施行大法國叅贊端押大法國欽差大臣呂押大清國升署雲貴總督山西巡撫丁押大清國督辦山西洋務局記名海關道沈押中蒙古方主教所派專辦此事之司鐸和押大法國一千九百年十二月日大清國光緖二十八年十一月日 
[請咨游學]  
　　武昌訪事友人云日前署湖北漢陽縣顧印愚大令武昌通判曹拱臣别駕及候補縣張大令文梓面禀兼督端午帥請給咨文赴日本游學午帥允之 
[奏留監司]  
　　漢口訪事人云湖北漢黃德道兼江漢關監督岑馥莊觀察邇已俸滿例須入覲天顔署湖廣總督端午橋制軍以觀察辦理交涉事宜深資臂助奏請留任一年不知能邀俞允否也 
[思患豫防]  
　　鎮江訪事友人云常鎭通海道長久山觀察邇以長江各口岸票會諸匪時有蠢蠢欲動之勢通飭所屬各府州縣一體嚴加防範毋稍疏虞並每夜督同鎮江府祥遂安太守署鎭江城守營叅將吳養吾叅戎水陸總巡周錦堂協戎丹徒縣洪鷺汀明府巡行洋馬路及大街各處至天明始回某日飭明府出示曉諭城内外各烟寮客寓不准容留形跡可疑之人每晚二砲時一律閉門如違重辦誠思患預防之意也 
[裁兵索饟]  
　　九江訪事人云二月初一日九江前營裁去兵士一百四十名後營裁去兵士八十五名城守營裁去兵士十八名被裁各兵咸赴道府縣署叩求賞給恩餉道憲寳湘石觀察府尊孫景裴太守縣尊江雲卿大令均好言慰之隨由劉仲垣鎭軍率同營主胡寶林劉清泉兩遊戎及陶奎臣奏秀峯歐陽蘭修三守戎親臨彈壓得免滋生事端 
[輪船失事]  
　　蕪湖友人來函云本月初七日太古洋行温州輪船由上海輪鼓而上駛抵蕪湖忽遇東行安慶輪船順流而下時適天公戯玉大雪紛飛江水滔滔一白無際以致互相磕撞安慶大受捐傷司舵者急駛上淺灘以免中流沈沒温州則無甚大礙尙能行駛自如安慶船主隨將船中貨物客人倩招商局江孚輪船及怡和洋行元和輪船運送上海事後察得安慶艙面已壞船底尙幸完全刻已帶至上海某船塢修治矣 
[浙省官塲紀事]  
　　杭州訪事友人云署理杭州理事同知黃司馬奉委管解黃茶入都本月某日復奉糧道陸吾山觀察加札兼辦海運京局事宜因卽趨赴各轅禀謝○新任錢塘縣鄭瀚生大令本擬月初接印後因所辦洋務局事宜尚等料理大約約稍緩履新矣○二月初四日撫憲誠果泉中丞甄别敷文書院肄業生題爲漢武帝詔丞相御史列侯舉賢良方正直言極諫之士論電局向集商股邇來收回利權其損益得失若何策○武備學堂新招肄業生報名者踵趾相錯總辦伍蘭蓀太守定於二月初五日親臨考試以定去留○秀水縣某大令因事開缺現由藩憲黃幼農方伯札委候補縣謝大令希傅接署○候補同知史司馬揚善向充防軍局文案現奉藩憲黃幼農方伯委辦鎭海船局捐事於二月初四日禀辭赴甬遺差委候補縣余大令允貞接辦 
[蘇省官塲紀事]  
　　蘇州訪事友人云商務局督辦朱竹石觀察因牙釐等局公務紛繁不遑兼顧禀諸撫憲恩藝棠中丞力行辭退中丞俯如所請委候補道張觀察鼎祐接辦商務已於本月初七日到局視事矣○光緖二十三年海運案内候補知縣徐大令清鎭曾蒙上憲保請俟補缺後以直隷州用現已奉到飭知因於本月初七日詣轅禀謝○候補縣丞俞二尹軾前因丁憂回籍兹已服滿到省並在直隷振捐案内捐升 
 
 

Page 3

 
 
知縣併加同知銜仍留原省補用○江蘇候補道張觀察　祐經撫憲恩藝大中丞札委兼辦商務局劉觀察體乾札委兼辦洋務局二觀察奉札後卽於本月初五日偕詣撫轅謝委 
[堇嶺苔箋]  
　　寗波訪事人云近日寗波府高嶼卿太守接准駐滬日本領事大河平君來文内開據正金銀行經理長鋒郎禀稱現在上海添造一元五元十元鈔票三種銷行各處誠恐有奸商僞造假冐情事除移請各地方官出示禁止外請轉飭所屬一體示禁嗣後如遇有此種鈔票須一律通用不得僞造假冐云云刻已札飭各屬遵行矣○前由英商禀請駐寗領事准就江北岸中叚購地開拓馬路三處其中由新關後與老馬路毗連之路刻已興工開築餘俟工後再從事畚　 
[木末歸颿]  
　　金陵訪事友人云下關商埠經營已閱數年去臘太古碼頭坍陷後各國領事曁金陵關稅務司皆議度地老江口　興　市禀經督憲張香濤宫保親臨察看以地形卑下不甚相宜且值庫儲支絀之時此欵萬難籌措爰飭關道轉行各領事曁稅務司暫將此事作爲罷論○署兩江總督南洋大臣張香濤宫保前委江蘇候補道李彥奇觀察赴申江設局創辦米釐兹經觀察具禀督轅大致謂奉飭抵申會同上海關道傳集米業紳董諭以出口之米每石加抽洋銀二角各紳董歴陳商困情形開導再三始稱每石願繳規銀一錢應否准如所請候示遵行宫保飭會同上海關道准照所請辦理於二月初一日開抽○兩江總督兼鹽政大臣張香濤宫保擬將沙漫洲緝私委員裁撤由儀徵鹽棧總辦自行遴委員弁巡緝私鹽以一事權而免掣肘旋復詳加察度以沙漫洲爲走私總路若僅派微員巡緝恐不足懾梟匪之心遂擬飭儀棧提調移駐其間以資坐鎭 
[雲間近事]  
　　松江訪事友人云每届會試之年華亭諸孝廉應亦得公車費在郡按名發給以故未赴試者得領取相沿成習視爲固然本科錢復初楊蔭安二孝廉聯名禀請府尊許子元太守遴選一人携往河南按實到人數攤給太守許之日前已出示曉諭一面詳請上憲立案以垂久遠○入春以來喉症蠭起民間偶一沾染每有朝不保暮之憂有李姓者賃居北門内雷姓家日前爲子娶婦甫越三日陡染是症以致媒妁某甲戚串某乙某丙相繼殞命未幾雷姓幼子亦罹是刼其寡毋痛不欲升未幾竟患瘋癲吁亦慘矣 
[會辦停驂]  
　　簡派招商電報兩局會辦大臣吳仲懌侍郎由天津附招商局新裕輪船來滬昨日午前八點二刻時抵埠蘇松太兵備道袁海觀觀察以下各員均詣馬頭迎迓侍郎登岸後卽命駕至垃圾橋行轅駐節 
[文星照滬]  
　　昨日四川主考俞吉卿太史道出申江命駕赴道轅拜會蘇松太兵備道袁海觀觀察繼至上海縣署投剌縣主汪瑤庭大令以禮欵之 
[委員更迭]  
　　稽查蘇州河委員陳二尹煜因事撤差所遺稽查事務奉蘇松太兵備道袁海觀觀察札委敖二尹師婁接辦城廂内外清道局差札委羅二尹鴻賓辦理 
[花縣欵賓]  
　　昨日午後山東候補道方鶴人觀察由日本公幹回滬行裝旣卸卽命駕詣上海縣署與縣主汪瑤庭大令晤譚良久旣而松江管糧通判劉德生别駕投剌求見大令亦依禮欵接惟江蘇海運京沽局委員楊從魯明府及海運京漕局委員余魯青明府則均飭家丁出而擋駕 
[詳記僞鈔破獲事]  
　　本月初八之夜有日本人佐藤虎吉者至美界北四川路某藤器店以英商匯豐銀行五圓鈔票一紙兌取洋銀店主不知其僞貿然付之去後有人告以此似彼國所謂萬引君殆收藏米家贋本河豚矣急出偵尋得諸篷路中日本酒肆六三亭門外因卽扭入捕房時適捕頭他出由三畫西捕詰悉情由令佐藤交還所兌洋銀釋之使出甫出門而捕頭已至詢知一切急令追回搜之則身畔藏有匯豐銀行僞鈔票七紙中國通商銀行僞鈔票三紙爰率同西探解人日本總領事署總領事小田切君研訊之下供稱携有一男一婦僑寓六三亭遂一併拘獲押至禮拜六飭提質訊供稱此項鈔票在香港兌來事爲匯豐總理西人所聞卽赴日總領事署控告傳聞佐藤未獲之前數日匯豐已查得僞鈔票送交日總領事署及與佐滕身畔搜出者悉心比校一一相符註日人呼騙子爲萬引 
[上海巡局紀事]  
　　前晚流氓陸金松張阿四陳銀桂張阿毛等人在南市篾作街顧晉發家聚賭抽頭事爲十六鋪巡防中局巡勇所知破屝入内拘獲四人解送至局局員黃衡堂二尹飭暫行管押候拘到顧晉發一併究懲○前日甲乙丙丁者流氓在大更門外街　　誘　十六鋪巡防北局委員陳仲賢二尹偵悉立飭勇役往拘至則各流氓已聞風遠颺矣○小竊項六卿前曾竊取十六鋪境内某姓家物件被汛捕某甲拘至局中局員賈楚玉叅軍訊取口供收押候辦前日其妻某氏忽投保甲總巡局控稱丈夫無端被押總巡朱森庭明府飭差持名片至南局將項帶回押候澈究 
[續錄製磁說略]  
　　一製式方今各國講求工藝無一而不尙新奇觀於東西洋所出之磁花樣逐年更攺形式亦多方變易是以通行各國人爭購取中國磁工則惟守舊規不知變通如古式圓者則不敢易之以方古式小者亦不能更之以大甚或趨而愈下失其眞相求合於古且不可得而况欲其獨出心裁别創新式乎西人於中國舊磁不惜重價以購之至新磁則厭棄之職是故耳今當取各國磁器之新式以爲規模悉心考究化一爲二色色翻新始則求其惟肖西磁終當不落西人之窠臼一蓋　磁器之蓋釉爲第一要工以其萬人共見美則光彩耀目惡則望而生厭卽胚胎堅實而彩不佳亦復遭人厭棄查西磁之釉料係用欽養二與鉀養　養二研細合匀或用鈉養　養三鈉養炭養二或用錫養二皆極美觀之料而最要在之漲縮力與坯料之漲縮力一致不然則燒成後必有全體冰裂痕最爲西人所笑我國工人向不知化學所以用釉多厚而不能光彩奪目今皆宜按法攺之一設彩設色之工亦爲磁器之要事我國磁工因不加察人人多以色澤爲去取而不詳辨色料之美劣西國磁面設色有特造之色料種類甚繁著有專書可知此事甚爲著意今欲彩繪當於色料一一攷求倣照西法配合成分至於花卉猶宜用我國畫法以存我國之眞相亦須有規矩畫以相輔以迎其意庶可動外人之歡心一陶煉我國磁工向於坏胎加以彩繪之後則一爐而成之殊爲失法攷西磁之精者須三次遇熱第一次爲燒坯第二次爲焼釉第三次爲焼花至簡亦須二次每次火力之大小不同然其熱度必預爲酌定皆有準的我國磁工不知熱需酌度故有變形變色炸裂等弊甚至有一窑均壞者且退火亦須有法合乎法則成器後能受任極大之熱而不毁不合乎法則沸水冰水皆足以毁之故西國之磁有能任火枯焼而不破者我磁則冬時遇熱卽裂此亦必須攺之以上五條粗陳攺法大要其有言之未及者開廠之日自當隨時隨事認眞攷求務在弊去利興而已 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日烟妓王二寳投縣鳴寃至晚縣主汪瑤庭大令升堂研訊供稱小婦人原籍揚州府屬某邑年二十有一當十六歲時由母親帶來上海賣與法租界鴇婦雲姐所開花烟館爲娼得洋銀一百五十元刻方患病鴇婦勒令留客求恩超豁以全蟻命大令飭發普育善堂擇良婚配○北新涇巡防局員某君移送湯新泉控其妻任氏私逃一案到縣大令訊詰之下有李玉山者投案供稱湯係小的外甥娶孀婦陸任氏爲妻後忽得痴癲之症將氏轉售與某甲除去開銷得身價洋銀四十元甲恐湯中變是以將洋銀交付小的代收不料湯竟投局謊控今小的已將洋銀如數付湯矣陸任氏所供相同大令叱令退去○木作頭顧錫泉控姚鳳歧圖頼造房工價等情前晚大令升堂研訊顧供姚雇小的承造住房一所由談耀邦姚永康介紹去年竣工除收尙欠工料洋銀二百五十元屢索不還叩求追給姚供小的雇顧造屋歴次付給洋銀俱由談耀邦轉手目下袛少四十元其餘二百十元係談與姚永康所欠與小的無涉姚永康供小的亦開木作鳳歧之屋談本薦小的承造小的轉包與顧曾用洋銀六十元談亦用一百五十元今者談已病故林少卿禀稱小的充當二十五保四圖地保此事曾從中理處無奈兩造皆不允從大令判令永康還洋銀六十元鳳歧罰四十元連欠追繳八十元 
[馬路工程局瑣案]  
　　前日毛家弄口恒大米行夥張坤如投捕房訴稱行中被通運公司六十三號六十六號八十七號三駁船篙工竊去米十二包捕頭令水巡捕頭目陳向榮協同通運公司執事人將船户曹禮卿沈榮祥王阿虎拘獲解至馬工程局總辦翁子文太守倩襄讞委員黃衡堂二尹研訊張訴稱行中雇通運公司駁船裝米三百石至某處棧房交卸時查得曹缺三包沈缺包王缺五包求卽追賠曹沈王同供小的等人並未竊取不知如何缺少二尹著交人保出向行中執事人懇情折賠若干以了其事○前日有姓家所僱車夫名阿二者在馬路中曳車疾行六十六號巡街捕張幸發見之舉棍猛擊阿二心不甘服投訴捕房捕頭解至馬路工程局總辦翁子文太守倩襄讞委員黃衡堂二尹研訊以張捕屢次滋事卽將卯名斥革阿二叱令退去 
[英美租界公堂瑣案]  
　　水巡捕黃鶴齡解張榮生到案禀伊行竊某西人遊船上篷索等物報由小的拘獲請卽訊追讞員張柄樞司馬判責五百板枷一個月期滿之後發捕房管押半年○包探金阿三解沈毛毛許仁仁金伯增到案禀稱沈扭許至捕房訴稱被伊攫去洋銀七元許堅指沈借端訛詐捕頭令小的查知事緣沈許在金所開茶肆中聚賭致肇禍端均非安分之徒爲特送案請究司馬判令將許沈各責三百板枷號兩禮拜金枷號一禮拜○包探張全林解金竹山到案禀稱信昌繅絲廠失去白絲洋人疑金竊取送入捕房今者捕頭令小的送請訊究司馬飭押候查明提訊○包探錢榮堂解許容福到案禀稱此人竊取某洋人家洋縀絲巾由小的解案大老爺飭賠洋銀二十元兹因逾期未繳送請核示司馬判責三百板押捕房半年期滿之後遞解回籍○包探趙銀河解王阿林到案禀稱伊前曾犯竊送請大老爺訊明判令遞解回籍兹又濳入施以良家行竊衣物報由小的送請究懲司馬判責五百板枷示一月期滿之後遞解回籍○某包探解楊小全到案禀稱此人在正興館轟飲醉中肇事擊破碗盞値洋銀二十元報由小的拘送請究楊供小的無力賠錢司馬判責三百板枷示一禮拜○包探李星福解孫富保到案禀稱此人向在泰和館爲夥兹忽竊取牙筷等物報由小的拘案請究司馬判責三百板○包探何阿春解顧生生到案禀稱此人攫取烟妓王金珠所佩對時表報由小的拘案請究司馬判責三百板表給王妓具領 
[法租界捕房瑣案]  
　　金陵伍堂家婢女被匪人誘來滬上託蟻媒張阿二劉敬文售與虔婆包楊氏送入鴇兒陸李氏所開花烟館内爲娼報捕查獲解請讞員孫建臣大令訊供大令將雙喜給盛領回陸李氏交人保出餘人押候訊懲此前日公堂讞詞也昨日大令命提包楊氏到案掌頰一百下張阿二供雙喜由王姓領來借宿某小客棧隨托小的之友楊某轉托小的携交劉敬文售與包楊氏小的僅分用洋銀四元劉供雙喜確由小的經賣求恩釋出尋交王楊大令著與張阿二一併還押責令赶緊將王楊交案如延嚴比不貸○積竊吳廷如在江天輪船行竊某客所携衣服被包探拘獲解奉大令訊供認竊不諱遂判令枷號一個月發碼頭示衆期滿責釋○偷兒朱阿虎行竊某店中洋燈十餘盞報捕查獲解請大令訊明著枷號一個月期滿責釋○積竊曹福生周阿元李德標迭次犯案由包探奉大令訊供枷責送交攺過所管押三個月昨已期滿由管所委員李浩然二尹送回大令略訊情由卽行開釋 
[美租界捕房紀事]  
　　時有陳掌蓮者落魄滬江遂萌短見前日傍晚貿貿然至外大橋畔躍入波心某號華捕見之立卽設法救起送入捕房捕頭令轉送公堂禀請讞員張柄樞司馬妥爲安插○昨日拐匪江元生誘得寄居虹口之甬人管文錦家女郎携至西華德路包探陳洪向之盤詰言語支吾遂一併帶入捕房捕頭令押候解送公堂禀請懲辦○昨晨小竊金阿松混入西華德路某姓家竊取衣服若干件携至街頭適爲某號巡捕所見連贓帶入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
