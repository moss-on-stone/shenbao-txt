# 1932 - 80 - 4921182

 

Page 1

 
 
時評 
[告今日從事政治運動者㈠彬]  
　　處今日國難重重局面之下。國人本「天下興亡。匹夫有責」之義。於是努力從事於所謂政治運動者。乃應時而起。吾人就當前之事實而試予分析。則可知今日之從事政治運動者。雖其形式上皆以共赴國難爲出發點。但各有其立塲與本質。槪分述如次。 
　　一曰舊軍閥官僚政客也。自國民黨底定全國以後。一部分投機之舊軍閥官僚政客。依然度其政治上優越之生涯。寖且儼然爲現政府之要角。惟尚有一部分迄今不得於現政府。失意枯坐。久已滿懷抑鬱。際此時會。乃視爲不可　　　　　　 
復得之機。而羣起活動。昭示國民之主張。固無不日以國家與人民之利益爲前提。集其臭味相投之類。組織政黨。企圖捲土重來。向國民黨問鼎之輕重。以分得一杯政治之美羮。 
　　吾人認爲國民有聞問政治之神聖權力。固不容少数人所把持壟斷。昔日之軍閥官僚政客。亦爲今日之國民。故從事於政治活動。吾人固不能謂其非是。然而今日民衆之所耍求。不在口頭上之主張。亦不在紙頭上之宣言。而在於救國之誠意。政治之臧否。視其合乎人民之利益興否而定論。民視最明。民聽最聰。能眞實代表人民利益者。乃眞能博得人民之擁護。否則甜言蜜語。雖能掩蔽人民之聰明於一時。終當爲其偉力所粉碎。過往史蹟歷歷具在。即如國民黨當北伐之始。以其眞能代表人民之利益。人民乃簞食壺漿以迎。備受熱烈之擁護。乃不久軍閥政治官僚政治復興。政治日趨於黑暗。自然漸失人民之信仰。吾人敢問今日之舊軍閥官僚政客。果有絕大之覺悟乎。昔日之頭腦果能接受時代思潮之洗禮乎。其活動之動機。果眞爲解除人民之困厄乎。其主張。其行動。果能以大衆之利益爲依歸乎。如其不能。則其結果其前途究如何。歷史未必許一再復演其舊劇。吾人敢正告今日從事政治活動之舊軍閥官僚政客者。愼勿以爲「混水中好摸魚。」人民長可欺罔。而日爲自己掘墳墓也。覆轍未遠。曷速回頭。 
[昨開停戰正式會議]  
　　上下午開會兩次 
　　日提便衣隊問題 
　　致會議無甚結果 
　　今晨仍繼續開會 
　　上海停戰乃日本撤兵問題、中日乃關係國代表、昨在英總領事館舉行正式會議、兩次討論六小時之久、因日方提出便衣隊問題、討論甚久、以致其他重要問題未乃討論、故昨日會議、雖稱稍有進步、實未獲得具體結果、約定今晨十時、繼續開會、 
[出席代表]  
　　第一次停戰正式會議、上午十時舉行、至下午十二時四十五分、第二次會議自下午三時至六時二十五分止、出席代表、我方首席代表外交次長郭泰祺·軍事代表淞滬警備司今戴戟·　　 
及十九路軍參謀長黄强·譯員郭德華·及殷汝耕·隨員張副官、日方首席代表原定日使重光葵、臨時改第九師圑長植田謙吉·軍事代表日軍參謀長田代皖一郎·海軍參謀長島田繁太郎·譯員林出·及岡崎·隨員水野·喜多·及阿部·關係國方面、英公使藍溥森·美公使詹森·意代辦齊亞諾·法公使韋理德因病未出席、由法使館參事卜德代表、各國海軍武官並未列席、議席成丁字形、上面坐美公使·意代辦及法代表、兩旁右面上首坐英公使、下首爲中國代表圑、左面上首坐英使館漢文秘書台希滿、任紀錄、下首爲日本代表團、中日譯員另行分坐兩桌、十時開會、突來日本飛機一架、翱翔英領署空中、飛行甚低、旋向浦東方面飛去、 
[會議内容]  
　　昨午第一次會議畢、各代表先後出、英藍使稱經過順利、日使重光謂第一次會議尚無具體决定、重要關鍵在午後第二次會議、昨晩第二次會議畢、即發表簡單公報、宣稱討論實行停戰、大體問題稍有進步、惟尚無結果云云、詢之郭次長及日使重光是否樂觀、郭氏答稱、渠生而樂觀者、重光答曰、唯唯、本報記者昨夜更從外交　　　　、中日雙方經過數度非正式會議、巳根據三項基本原則、成立停戰草約、昨日正式會議、逐條討論、修正字句、字義斟酌、費時甚久、更以日方態度枝枝節節臨時提出許多問題、以致進行非常遲緩、昨晨第一次會議、首先討論停戰草約緒言、繼即討英領署停戰會議攝影 
論第一條中國軍隊暫時留駐現在防線、將中國軍隊所駐地點、一一確定、至此、日方提出取締便衣隊問題、要求載入停戰條約、戴司今當予駁覆、否認我軍有便衣隊、故便衣隊問題、實無載入停戰條約之理由、雙方對便衣隊問題、討論甚久、第一次會議、遂無結果、午後二次會議、繼續討論便衣隊問題、直至五時、仍無結果、遂將此問題擱置、進行討論停戰條約本文、 
[今晨續議]  
　　昨日會議、以時間不及、故最重要之第二條日軍依照一定之程序撤退、及第三條組織共同委員會等等、均未提及討論、約定今晨十時開第三次會議、據外交界消息、此項會議、尚須經過若干時日、方得結束、至外傳日本堅持撤退至吳淞及淞滬路以東一帶區域、據外交當局稱、日方迄未有此提議、至日方要求撤退區域、由國際警察維持治安一節、日方確有此提議、惟已根本打銷、撤退區域、現决定由我方保安隊或特别警察維持治安、 
[雜訊彙誌]  
　　郭次長以談判經過、外間不明眞相、頗多誤會、前日駐滬中央委員集會、郭次長特出席報告、均甚諒解、郭氏並擬於日内招待各報主筆、説明談判内容、又昨日下午三時、美國派拉蒙有聲電影公司曾爲會議代表攝取影片、由英藍使介紹中日代表、更由中日代表分别介紹軍事代表、最後郭次長更向收音機發表簡單演説、謂日軍不惜長途跋涉而來、今希望中日代表能彼此接近、庶停戰會議克底於成云、 
[前方情報彙聞]  
　　崑山二十四日專電云、二十四晨、嘉定朱家橋方面、兩方前哨忽起衝突、接觸約一小時、十時敵不支、向原路退去、確息、嘉定現有敵軍二萬餘人、司令部即駐城内、蘇州二十四日專電云、太倉二十四到敵機一、散發荒謬傳單、楊林口日軍五六千、二十四赴七鴉口、探視二陣亡日軍官墓、宋美齡二十四日、派代表由崑赴東塘巿慰軍、夜返京、陸浜口到敵艦十餘、圖登陸、我戒備嚴、英參贊司徒博二十四晨赴崑、午後返蘇、 
　　常熟廿四日下午七時專電云、日軍内爭原因、瀏河海陸軍爲爭機塲問題、現已解　　 
决、一部開浮橋、免再衝突、茜涇日兵五六百名、二十四日祭陣亡者、前綫無戰事南京二十四專電云、本京某軍事機關、二十四據前方情報、楊林口一帶敵軍、向我挑戰、梗晨、有敵艦五艘開到、並有敵軍數千、在該處登陸、形势頗嚴重、新塘市一帶、敵軍亦築壕、積極備戰、 
國聯 
[調查團行動記]  
　　杭州歡迎代表昨日晋謁 
　　昨見朱子橋有懇切談話 
　　今晨接見百餘團體代表 
關於國際聯盟調查團昨日行動、及離滬前一切消息、彙誌如下、 
[杭州代表來滬歡迎]  
　　杭州各團體、前曾推出代表林疊·沈乃正·章頣年·三君来滬、歡迎國聯調查團、林君等於昨晚七時左右、前赴華懋飯店晋謁、當由李頓爵士接見、詢問日飛機擾杭情形甚詳、暢談約半小時許、始興辭而出、林君等除將杭州各團體蓋有正式印信之意見書、面交李頓爵士、外並携有日機飛杭一覽表及損害照片、及其他證據等多件、以備調查團之參考、 
[朱慶瀾氏昨晨晋謁]  
　　慈善團體代表朱慶瀾、於昨日上午十時半、赴華懋飯店、謁見調查團、朱氏用國語、由陳立庭繙譯、向李頓爵士有所陳述、略謂、鄙人服官東省三十年、本吾從政之經騐、覺日人處心積慮·謀我東省、約可分爲三要點、㈠日本在東省之侵略行爲、彼之所欲者、攫取而經營之、待我方與之一再交涉、則被攫者巳非我有、例如撫順煤礦、迄猶爲中日懸案之一種、㈡日本在東三省之經濟勢力、完全取控制行爲、外人不得投資、華人亦不得投資、投資權限、幾爲日方所獨有、例如錦愛鐵路、美人投資之被屏是也、日人鈞指華人排外、實則無如日人在我東省排外勢力之鉅且甚也、㈢日本有堅絕肯定之主張、破壤我國政治之完整、如北伐軍進抵濟南而被阻、演成五三慘劇、繼復炸張作霖、恐嚇張學良、不許懸青天白日旗等、其例不勝枚舉云云、嗣由調查團提出質問、謂日人方面、力言中國極端阻擾日本在東省發展交通事業、先生（指朱子橋）亦有所聞乎、朱君當謂、事誠有之、例如吉會鐡路、日方名爲發展東省之經濟、實則别具心肝、試一展日本交部省昭和四年印行之教科書中、有日本在東三省澎漲勢力之一課、自可瞭然一切矣、總之日人蓄意破壤東亞和平、以謀單獨占有東三省、實爲無可諱言之事實、至請調查團諸公能秉公將種種事實、完全報告國聯、以求天下之公判、最後由李頓爵士詢朱氏、對日人此種行爲、有無其他意見貢獻國聯、朱氏乃答曰、我人對日人已不復再以信用目之、故日人除非在華軍隊全部撤退、以昭信於世界、否則吾人終不能信其有和平之誠意、我人深信國聯終能克復强暴、故决賴國聯以爲我解决也云云、最後、尚有一言奉告、即日軍侵略我國之人、均爲曾充我國官吏者、如顧問等類之人員云云、談話時、調查團全體團員、均有特殊之注意、 
[英籍牧師數人往謁]  
　　昨日上午九時半、有英籍牧師數人、前往華懋飯店、與國聯調查團談話、大約聲述日軍暴行之殘忍、與此次日軍根本無出兵之必要、因上海無論如何、决不致危及日本居留民之安全等詳細情形、至十時半始告退、 
[團體代表今晨晋見]  
　　本市寗波同鄕會、各路商界聯合會·上海市民聯合會·中國救國會·各團體救國聯合會·及本市文化界·工商界·百餘團體以國聯調查團·將於明晨分道離滬、昨日、特請任矜蘋君、前往華懋飯店中國代表處商洽晋見國聯調查團之手續、當由王荔村君招待、晤見、訂於今晨、由百餘團體代表蔣君毅·胡詠麒·任矜蘋等、往調查團寓次、陳述對於該團之冀望·及呈送日軍侵略東北前後與犯滬之詳情意見書 
[救國會致調查團電]  
　　中華民國國民救國會致國聯調查團電云、英國李頓爵士、美國麥考益少將、法國克勞德將軍、意國馬柯迪伯爵、德國希尼博士公鑒、此次敝國以過量和平熊度、對於日本過甚侵略行爲、未能解决、致勞諸先生遠道辛苦、實深愧感之至、諸先生受國聯重托、負艱鉅責任、不僅繫於東亞和平、抑且繫於世界人類將來之能否安全、所以敝國人民有熱烈歡迎與忠實貢獻者、良有以也、洎九一八事變之起、日本藉口保僑而侵佔遼吉、近則藉口抵貨而侵佔淞滬、一面以外交手段欺騙國聯、一面以積極政策呑併中華、在國聯已一再受朦、在敝國巳萬分忍讓、而日本終不知悟、直視國聯爲兒戲、敝國如無、人未免驕横太過、敝會茲有四點貢獻如下、㈠查日本僑商在華者、爲數本不少、試問經過年時、有何重大損害、若以朝鮮各地敝國居民被殘害者較之、敝國對於日本應當作如何行動、且歷次慘案過程、皆由日本稱兵來華、敝國未嘗加兵於日本、此應請注意者一、㈡敝國人民鑒於東省同胞無辜被殘殺、物產無辜被蕩燬、因而敝國人民激發救國自救之天良、乃有消極抵制日貨之表示、完全由日本以暴力壓迫所激成、無論任何國家、當危亡之際、豈能不許如此最低限度之抵制者、况貿易自由、更未聞有以暴力而强人買賣之舉、即敝國政府在法律上、亦無干涉人民愛國運動之可能、假使日本能撤銷其殘酷壓迫行爲、則敝國愛國運動、亦即自然停止、此應請注意者二、㈢查東省及上海閘北一帶之道路、聞多由日本改易道路之名稱、若非實行侵佔土地之準備、何必如此、以日本大陸野心之蓬勃、世人無不共曉假如敝國以一部分土地爲其拓展之依據、竊恐數年而後、各友邦亦必有受其侵害之一日、利害相關、非僅敝國而止、此應請注意者三、㈣此次進行和議、敝國人民無不樂聞、惟敝國人民之態度、最希望日本先行撤兵及東省上海朝鮮等案同時解决、以期眞正和平公理之實現、假如敝國政府屈服於日本之局部條約、後患旣不能除、則不僅敝國四萬萬人民絕難承認、抑且違背國聯公道之主張、與諸公遠來之意旨、此應請注意者四、綜上所陳四點、均爲極堪注意事件、敝會具攸長歷史、抱公道主張、謹以十二萬分誠懇之貢獻、唯希諸先生本調查使命、伸張公理、平反是非、使國聯决議之實行、開世界和平之新路、母任翹禱之至、中華民國國民救國會叩　印、 
[南站特備花車候座]  
　　國聯調查團第一組李頓爵士等十七人、定本月廿六日、由滬乘輪至京、第二組委員五人、秘書隨員等十六人、同日由滬乘車赴杭轉京、業經我方分别籌備歡迎、其赴杭一部份、昨由兩路管理局車務處長鄭寳照、令飭南站車務段長鍾文江、屆時照料、並特備專車赴杭、計掛花車一輛·頭等車一輛·頭二等車一輛·共一列、停靠南站、聽候定期出發、該項專車、昨已由杭州站備妥、定於今日掛送來滬、停靠南站、以供應用、 
[滬商赴杭佈置歡迎]  
　　杭州旅滬紳商張嘯林·及前浙江水上警察統領兪葉葑等八人、昨日下午三時二十分、乘坐滬杭路卅八次中快車赴杭、與當地官商各界接洽、籌備國聯調查團到杭後一切歡迎事宜、先事佈置、 
[德和江新兩輪供差]  
　　李頓爵士等乘德和輪晋京、嗣以日本方面亦有代表十二人、同輪赴京、其他方面、亦有同行人員、致輪艙不敷分配、昨已另向招商局江新輪船、租定艙位、以備其餘人員乘坐、該兩輪均已準備一切、日人圖謀 
[攫奪東省關税]  
　　日機逐日偵察蘇杭 
　　顏惠慶報告國聯 
　　（日内瓦）國聯中國總代表顏惠慶博士、今日通知國聯秘書長德魯蒙、聲稱日方現謀奪取東三省關税、派日人爲顧問、並要求將關税解交僞政府、渠現奉訓令、提出嚴重抗議、中政府决不承認此種進行之合法云、顏博士又稱、日本不顧國聯行政會與議會之决議案、現漸完成兼併東三省事、又稱、據蘇州縣長三月二十一日之報告、日飛機逐日偵視蘇城、而三月二十日有裝置機關槍之飛機、攻擊杭州鐵路車站云、日内瓦各代表現雖大都他適、但中代表顏博士與日代表佐藤、在耶蘇復活節期中、仍皆留此、佐藤已租住宅、擬於軍縮會議時期中居此、（二十三日路透電） 
　　（東京）外交省今日切實否認顏惠慶博士在日内瓦所稱日人佔據東三省海關之説、並謂上海海關行政處之非正式代表、現正赴東三省、討論海關收税問題、至於大連海關所收之税、日本今仍將解至上海、以待另行商定辦法、滿洲政府未經正式承認之前、决不許其動用海關人税云、（二十四日路透電） 
[宋子文之聲明]  
　　否認對國聯調查員抗議 
　　國民新聞社云、外交次長郭泰祺、昨以報載某通訊社日内瓦電稱、中國代表、於三月十九日、致函國聯秘書長内開、頃接國民政府行政院宋副院長電稱、國聯調查團之留滬、不便延長、該團如變更態度、實非中國政府所能贊成等語、特爲聲明如下、 
　　今晨見報載中國向國際聯盟抗議調查團遲遲赴滿消息、深爲駭異、查中國並未有訓令致顏惠慶博士、令其抗議調查團對於任何問題之態度、且更不欲抗議其小駐上海、以受各界之歡迎、刻已致電中國代表團、查詢報載消息、是否確實、按東三省事態之迅速發展、使局勢糾紛日甚、中政府之焦慮、固爲人人所共知、此種發展、與政府方面之意見、亦曾時當電告中國代表團、設果有此類意旨之公文、送致國聯、定必全係電文傳遲之際、字句有衍誤所致、蓋調查團之程序、完全與中國代表商榷而定、中國方面、自無不滿意之理云云、 
哈瓦斯社 
[爲宋電更正]  
　　哈瓦斯社二十四日上海消息、昨日本社由日内瓦接得關於國民政府財政部長及行政院副院長宋子文致電中國駐日内瓦首席代表顏惠慶之消息、今晨上海各報均經登載、頃本社得悉此項消息傳出之後、中國人士頗以爲異、本社認爲日昨所接、日内瓦消息、應補充説明如下、以明眞相、先是數日以前、英國駐華公使藍溥森曾電達倫敦、先問英政府次問國聯會秘書處、是否贊成現在上海之滿洲調查團參與解决上海事件之談判、因此敦倫日内瓦及其他政治中心、自然各有意見表示、而中國出席國聯會代表團以此事向南京政府電詢意見、自屬意中之事、宋子文氏可以代表中國政府意見、自無可疑、渠因中國代表團請示、乃復顏惠慶一電、謂滿洲調查團之行程及程序、均經一九三一年十二月十日國聯會行政院决議案予以規定、中國政府不願其有變更、宋氏此電、經顏惠慶以公函送達國聯會、而秘書長德魯蒙即對此公函答稱、中國政府意見、有法向滿洲調查團直接聲明、特别可由中國助理員顧維鈞爲之轉達、並云調查團之任務、經上年十二月十日國聯行政院决議案規定之後、並無任何變更云、 
地方維持會 
[慰勞西國軍隊]  
　　歐美各國駐滬軍隊、先由日本僑商、推舉代表、分别慰勞、上海市民地方維持會、以我國人民、誼屬地主、自應特别致意、乃由維持會委托孔庸之君等、偕同眷屬、先向法國軍隊致意慰勞、特贈法軍官每人台毯一件、士兵一千五百人、每人磁杯一具、十六日起、復由維持會會員胡筠秋君、偕同各會員夫人、先後分向英美意各軍隊致意慰勞、計英國軍隊三千八百三十人、士官一百五十人、美國第三十一團步隊一千零三十人、士官六十三人、又海軍陸戰隊第四團一千四百八十人、士官七十五人、意國海軍陸戰隊四百二十四人、士官三十三人、每一兵士各贈絲襪一雙、士官各贈織錦坐墊一對、並贈英防軍總司令、美海軍陸戰隊總司令上海萬國商團總司令每人銀瓶一尊、其餘各總司令每人繡花坐墊一對、至昨日止、先後贈送並致詞、各該軍隊總司令、以來滬協同保衛、爲友誼所當然、對於各項禮物、却之不恭、分别收受道謝、 
[華僑反對忍辱求和電]  
　　上海申報轉郭泰祺蔣光鼎諸代表先生鑒、日寇撤我藩籬、侵我腹地、直以三韓待我、無議和可言、祇有日自動退出滬滿、賠我相當損失、便是恢復和平、矧我十九路軍殺敵勇敢、戰功昭著、萬國同欽、與其忍辱求和、無寗背城借一、公等身膺議和重責、吾國生死關頭惟公是賴、旅蕯爾瓦多爾華僑拒日救國會叩、 
[日軍運輸近訊]  
　　十一師團續開　日軍第十一師團開拔回國、第一批已於本月二十一日離滬、第二批、係該團司令部營底及官兵等於昨日上午十一時許、由黄浦碼頭、登運送船筑波丸、尚有陸島旅團與善通寺旅團步兵四個大隊及騎兵一部、亦於昨日午刻、在吳淞張華浜碼頭上運送船摩耶丸·春日丸·兩輪、開回本國、尚有砲兵一聯隊、工兵及輺重兵各一大隊、則定今日上船運出、於是十一師團已全部撤退、其輜重軍實以及各類彈藥·則另裝運輸船台山丸等離滬、 
　　日警憲兵又到　日本對於占領地帶、似有久居之意、前已調到憲兵一隊警察一部、茲因後方需用憲兵、又續派憲兵一　　　　　　　　　　　　　　　　　　 
隊、曁警察百餘名、開來上海、此項警憲、　　 
巳派在閘北虹口各地駐紥服務、 
　　關外運來械糧　關外日本軍械裝來上海、　濟滬上日軍者、業已多批、茲又從大連濟裝到本莊繁撥給軍火一批、並前方需要木板材料甚多、又有軍用糧食一大批、統於昨晨八時三十分、由大阪某日輪裝到、即在楊樹浦起卸上陸、 
揚子江經濟勢力 
[日人企圖獨佔]  
　　謂滬戰大有意味 
　　日本海相安保大將來滬、視察戰後形勢、嗣即事畢返日、曾發表意見、謂中國富、源在揚子江流域、如求對華貿易發達、須取得揚子江運輸之優越地位、然後可以發展經濟上策略、日本在揚子江雖取有地位、但尚在他國之下、（似指英國）今次上海一戰、殊有重大意義、此後中國揚子江流域之商業經濟等等、將藉此次軍事力量、達到勢力獨占優越之地位云、 
[宋子文家炸彈]  
　　此係第二次 
　　一女孩受傷 
　　國民政府財政部長兼行政院副院長宋子文之法租界畢勛路八十三號舊宅後花園内南首短垣旁、昨日下午三時十五分、又發生炸彈爆裂事、當時適有看守住宅僕人之童養媳徐李林仙（十四歲吳淞人）正在花園内嬉戲、致被彈片炸傷下顎及右臂、立即暈去、宋宅守門捕及僕役數人、突聞巨響、知有變故、當即奔入園内察看、祇見林仙已倒臥地上、人事不省、彈片遺散滿地、硫磺之氣、尚未全消、宋僕等亟用電話報告盧家灣法總捕房、一面飛報祁齊路宋部長現住寓所、捕房聞報、立即飭派中西包探趕往細勘一過、先將受傷之徐李林仙車送海格路紅十字會醫院救治、但旋即蘇甦、據醫生診察結果云、傷勢尚輕、生命可保無虞、探等復向園外四週詳加察看、毫無遺跡、遂將彈片完全拾取保存、回報捕頭核辦、惟法捕房當局以宋宅連連發生此種不幸事件、已引起深切之注意、查第一次係在本年一月四日、曾炸傷守門人之子周阿大一名、現尚三個月未屆、竟又發生第二次同樣事件、内容顯有重大作用、警務總監費沃禮氏已通令所屬嚴密偵查、務於最短期間將本案破獲、 
上海市敎育局公布 
[滬校損失初步估計]  
　　被災學校共二三八校占百分之二十五　　財產損失達一千萬元占百分之三十一上海市敎育局爲欲明瞭日兵犯境後全市學校損失情形起見、曾製表調查戰區以内及戰區附近之各級學校方面及文化團體損失情形、迄至三月二十三日止、該局已將學校送到之調查表彙集整理、先行初步估計、茲由敎育社記者探得其結杲如下、至文化團體塡報者較少、尚未能作整個之估計、 
　　㈠　　　　　　　被災學校數　　　　　全市學校總數　　被災學校佔全市學校百分數初等學校　　　　　　　　一九一　　　　　　　　七七四　　　　二四·四中等學校　　　　　　　　　三八　　　　　　　　一二三　　　　二八·八高等學校　　　　　　　　　一一　　　　　　　　　三三　　　　三三·三　　共計　　　　　　　　二三八　　　　　　　　九三二　　　　二五·五　　㈡　　　　被災學校資產損失　　　全市學校資產總數　　被災學校資產損失佔全市之百分數　　　　　　　　　　　　　　元　　　　　　　　　　元 
初等學校　　　　七九六、一九二　　六、一八八、八八一　　　　一二·七中等學校　　二、三二一、五七一　一三、二四四、八一０　　　　一七·五高級學校　　七、一七四、九七八　一三、三七七、五三九　　　　五三·六　　共計　一０、二九二、七四一　三二、八一一、二八０　　　　三一·四　　㈢　　　被災學校失學學生數　　　　　全市學生總數　　被災失學學生占全市百分數初等學校　　　　　二七、七四八　　　　一一六、七三九　　　　二三·八中等學校　　　　　　六、二八一　　　　　二八、七八四　　　　二一·八高等學校　　　　　　五、九００　　　　　一四、三二四　　　　四一·二　　共計　　　　　三九、九二九　　　　一五九、八四七　　　　二四·九　㈣　　　被災學校失業敎職員數　　　　全市敎職員總數　　被災學校失業敎職員占全市百分數初等學校　　　　　　一、一八四　　　　　　四、八六六　　　　二四·三中等學校　　　　　　　　七八０　　　　　　二、七九二　　　　二八·０高等學校　　　　　　一、０三七　　　　　　二、三三二　　　　四五·三　　共計　　　　　　三、０二一　　　　　　九、九九一　　　　三一·二　　 
 
 

Page 2

 
 
[市敎局令市區學校減少假期補課辦法] 　 
　　上海市敎育局爲訂定本學期中小學减少假期補　　 
課辦法通告各校云、查本學期中小學校以受戰事影響多未能依照學校歷規定日期開學、或開學後中途曾經停課、各校開學日期旣有差參、各自延遲、本學期之授課日期、自宜延長並减少假期、以便補課、爰經本局訂定本學期中小學校减少假期補課辦法通令遵行、又前學期罷課期内、如有未了課程、尚未補足者、應由各該校自行補足、以重學業、除將辦法分呈教育部市政府備案外、合亟抄發辦法、令仰遵照辦理云、 
　　本學期中小學校减少假期補課辦法、㈠二月十五日前上課各校、須照學校歷放暑假、㈡二月十五日後二十九日前開始上課各校、應照學校歷縮短署假兩星期、㈢二月二十九後三月十五日前開始上課各校、應照學校歷縮短暑假三星期、㈣三月十五日後三十一日前開始上課各校、照授課日本學期終了爲止、㈤四月份開始上課各校、不放暑假、惟畢業班學生須提前結束、㈥　　　 
本學期春假一律停放、㈦各校開學後如中途停課者、應於休假日補足、㈧各校開學放假各日期及中途有無停課暨補課辦法、應即呈報本局備案、 
[一月份中國對美輸出]  
　　二百六十餘萬元美金 
　　大美晚報云、一月份中國全國連香港在内之對美輸出、據美總領事署報告、共值美金二·六零八·五四九元、惟此數僅係按照美財部税率單按值抽税須塡領署發貨單者統計、其從量徵税毌需塡領署發貨單之貨物、尚不在内、 
[减免房租會擬訂减免標準]  
　　本市市民减免房租運動委員會、昨開第二次委員會議、主席余華龍、决議案如下、㈠市民二十區分會·三十三區分會·履業分會·曁市民黄景曾·吳二尊·任滋護等、條陳减免房租意見、歸納結果約分下列四點、（一）閘北·吳淞·江灣·虹口·楊樹浦·等處、在戰事期内、房租應完全豁免、（二）公共租界蘇州河以南及法租界區域、至多不得超過五成、（三）浦東·滬西·南市區域·至多不得超過四成、（四）二房客三房客同等辦理、請核議案、（議决）彙案審定後、再行公佈、㈡市民王吉三等王詢在戰事期内、未付房、，如有房東藉故向法院控告、應如何救濟案、（議决（甲）函房產公會轉告各房主、不得藉口爲難、（乙）函法院應洞察社會情形、不得依照向來習慣辦理、以示體諒、㈢本會應調查全市房產情形、以資參考案、（議决）交調查科置定表格、着手調查、㈣宣傅部提請通過、擬定標語案、（議决）通過、議畢散會、 
[慰勞與救濟]  
　　女青年會國難捐欵　倪承龍君代募各友二百五十元、大新　號一百元　線五十五磅、無名氏六十五元、絲棉背心一百十件、李覲丹·朱子謙各五十元、楊樹浦電力公司　匠間同人二十元、無名民·張　　各十元、毛德　六元、　君偉·楊壽山·李桂生·葛亞雄各五元、周冠三三元、　用儀·羅厚元·趙鴻記·張守仁·嚴彬華·戴義誠·張尤舟·徐文雄·徐文俊·舒照坤·汪成徳·沈道明·程馨貞女士·各二元、楊鎢昌·趙成煦·楊錦茂·張連生·董英君·各一元、華通銀行同人絲棉四十斤、　布十四匹、絨布四匹、聚順行同人灰斜紋布一匹、絲棉七斤、絛子絨二十碼、徐旭記賬房絲棉二十四兩、源康油行同人絲棉背心十件、李迪雲太太絲棉背心九件、绒衫一件、周李萼絲棉背心五件、楊美珍絲棉背心五件　　潮人績慰前敵将士　　　潮州旅滬同鄉會赠前敵戰士内衣三千二百四十套、荣脯一萬斤、並承旅香潮州八邑商會話轉慰勞物品、計菓品磅六箱、棉衫三箱、棉花一箱、餅干廿二大箱、波羅蜜一百箱、牛奶四十箱、紗布膠布碘酒共一箱、均已派員運輸前往、 
　　一二八抗敵殘廢院上海地方維持會救濟組、最近救濟各地難民、設所收容、並辦傷兵醫院次第推廣、最近調查各傷兵醫院中、不乏殘廢之將士、該組主任胡筠秋·胡筠莊·蕢延芳諸君、爲紀念一二八抗敵將士之光榮歷史起見、辦一二八抗敵殘廢院、以慰忠勇將士、正由胡君等推定楊衛玉君計劃從事詷查、並　組織籌備處、物色院地、從事建築云、 
　　捐欵送藥迄未稍衰　平陽民衆募捐援助第十九路軍臨時會捐洋伍百元、葉濟霖先生捐萬應陽和甘露神水二打、 
　　救濟會爲難民治病　　上海戰區難民臨時救濟會、日來進行救濟工作、仍極緊張、聞救出之難胞、多半係南翔·嘉定·間農民、茲該會鑒於各寄宿所難胞中、近頗多患天痘及痧疹者、亟應分送各隔離醫院診治、以免傳染、同時並函請市衛生局派車義務代爲分送、以利救濟、又該會所設之寄宿所、已增至二十九處、爲保全難胞安全起見、特於日前函請租界當局、　飭各捕房特别保護、 
　　濟生會在蘇之救護本埠中國濟生會、以太倉·青浦·蘇州·一帶、難民甚多、於蘇州城内寶林寺隱貧會内、設立白十字臨時救濟辦事處、辦理救護工作、已於三月十八日、推舉職員、成立開辦、並分設難民收容所於各處、派隊出發救護、婦孺難民、送蘇收容、並不向外募捐、惟有樂善仁人、慹忱碩德、自願慨助救濟者、在滬可交該會收轉、在蘇即交蘇城寳林寺隱貧會内辦事處、均可隨　收據、彙登報章鳴謝、　　無錫同鄉救濟募捐此次滬變發生、無錫旅滬同鄉會救濟閘北等處避難同鄉、收容運送、達三千餘人、計費三千七百餘元、該會徵募救濟捐、已由各同鄉募集洋二千七百元零、現又由蔣貴慶君經募元鎰鐵號喬遷筵席費洋二百元移助、足徵踴躍輸將、惟救濟經費、不敷尚鉅、仍希望各樂善同鄉、慹心捐助、 
　　續救出難民六百餘　　上海戰區難民臨時救濟會、昨日復派卡車多輛、前往曹家渡梵王渡等處、救出嘉定南翔等地逃避來滬之難民、計共六百三十三人、該批難民、以南翔籍爲最多、足見南翔受災之慘重一斑、此項難民、均已分送國恩寺·同義善會·翠竹庵等各收容所安身矣、 
 
 

Page 3

 
 
   
 
 

Page 4

 
 
   
 
 

Page 5

 
 
[甬同鄉會續收捐欵甬同鄉會昨] 　 
　　續收乾茂祥洋二十元華榮大洋二十元、順康洋二十元、成昌洋二十元、史永利洋二十元、復興祥洋二元、協和祥洋四元、義昌洋五元、乾泰興洋二元、源和洋二元、新昌泰洋二元、錢順記洋四元、錢萬成洋十元、聚生洋十五元、道義洋五元、泰和洋四元、新錢順記洋五元、義泰成洋二元、復興昌洋五元、源茂洋二元、盛盛洋五元、寳盛洋二元、泰和洋四元、全大洋二元、同盛洋二元、林福泰洋二元、同茂泰洋二元、裕誠洋五元、永茂洋十元、沈寳大洋二元、榮和洋二元、榮茂新洋二元、聞永興洋五元、胡義大洋十元、勤大洋十元、王慶和洋二元、王錦記洋二元、張裕生洋二元、公和洋二元、德興洋二元、同福祥洋二元、協泰成洋五元、義和興洋五元、順泰洋二元、鴻興泰洋二元、萬興洋二元、森昌洋二元、森源洋二元、協　洋二元、章堃和洋十元、胡志壽洋二元、榮昌洋八元、聚源祥洋四元、錢永興洋二元、慶泰洋二元、錢源來洋二元、周富順洋二元、永昌祥洋四元、施增裕洋二元、施協興洋二元、許和洋十元、以上由第一隊柴炭業工會錢百萬·王　興·曹顯狀·陸亨通·華榮木·王一鶴·倪友生·毛蓬生·等君經募、 
　　浦東急濟米糧之眞旨　　日軍來犯上海後、浦東沿浦一帶工廠、倍受影響、以致失業工人激增、劉鴻生君等爲未雨綢繆計、特商杜月笙君設法濟助沿浦一帶之失業工人及貧苦居民、杜君即由浦東同鄉會與當地警區協商調查上項待濟之人、印表調查、截至三月十四日止、得二萬四五千人、即從十六日起、按照表列人數、分大口濟米三合、小口减半、每五天一發、每次共需米三百數十石、第一次業經散發、其此項濟米、假定爲一個月、除劉君助六分之一、計三百石、各工界領袖各認二百餘石、此外尚有願繼續寄助者、不足之數由杜君担任、以杜君不主强迫式的認捐、也惟此次救濟、純爲失業與貧苦者、如有業、或一時失業而尚可自活者、不必受此救助、庶可騰出餘米、以濟眞正艱苦之工人與居尸、日來有種工人、竟向社會局請求救濟、社會局應付維艱、遂約常玉清君出爲另組失業工人救濟會、昨日常君及社會局職員、到浦東同鄉會議商之下、决議由常君於今日到浦東邀集工界、釋明救濟意旨、並行覆查、一俟查確、即行照發、而浦東同鄉會方面、深盼社會局之亟謀根本救濟云、 
[難民收容所聯合會成立]  
　　上海市地方維持會、以上海各團體所辦之難民收容所、總計已有七十四處、惟辦法散漫、急須聯絡上海市民地方維持會、以集中討論各所共同問題、以期收容及善後事業之改進起見、特召集各團體及其所辦各難民收容所、於昨日下午二時、舉行成立大會、到仁濟堂·上海戰區難民救濟院、紅卐字會·市民聯合會·寗江波旅滬同鄉會·江淮同鄉會·江寗公所西會館·煤業公所·天主敎信友會·各團體、及其所辦收容所代表世恩收容所代表等五十餘人、公推紅卍字會李迪先爲主席、先由胡筠秋·簣延芳·報告集會旨趣、及本會經過狀况、希望各界雇用人員及工人時、多多樂用難民、並望各所分别登記、工人來會登記、俾得事得其人、人得其所云云、繼即逐條通過會章、並由蔡仁抱發表各項事業、應從各難民收容所各自做起、最後議决各所各具報告、隨時到會、並定本月三十日（星期三）仍在原處開會、 
[中國紅十字會松江分會成立]  
　　中國紅十字會松江分會、昨日在松江若瑟醫院開成立大會、到盛元音等三十七人、公推周學文主席、沈瘦狂紀錄、先由主席報告籌備經過情形、繼即提議組織議事會、議决確定議事員名額十八人、當場投票選舉、結果盛元音柏觀蘭杜連華張芝張紹修杜若洲張傑扌瞿秉常錢選青劉之謀彭鍾駿朱文瞿秉坤唐睦九杜詩庭朱廣涵錢戛鳴彭瑞麟等十八人當選、並公推盛元音爲正議長、杜若洲爲副議長、旋由議事會投票選舉正副會長及理事長、結果朱久望得十六票、當選正會長、瞿秉乾得十五票、楊一龍十票、當選副會長、周學文得十六票、當選理事長、又提議組織資產委員、議决公推杜蓮華錢選青杜詩庭瞿秉常錢戛鳴等五人爲資產委員、當將開會情形、呈報總會備案、攝影散會、 
[難民救濟會設離散婦孺寄宿專所]  
　　專容孑身離散婦孺 
　　以謀敎養完聚善後 
　　本市戰區難民臨時救濟會、鑒於此次戰事中、骨肉離散者、數不在少、因於所收容之難民中、特加注意、如有骨肉離散亟待招認之人、即爲之攝影、懸於該會門首、俾得完聚、該會常駐委員許靜仁、黄伯度·黄涵之等、猶以此次辦法爲未足、遂由黄伯度常委、於上次常會時提議保護孑身婦孺辦法、業已議决、一方由各寄宿所管理主任妥爲保護、並隨時講述、一方巳分函公安局兩租界警務處、及中國婦孺救濟會之輪埠偵探、加緊查察誘賣難婦、並函請律師公會遇有此等案件、隨時予以贊助、又函各法院、請對於拐逃難民人犯、從嚴懲處、以儆奸邪、至孑身婦孺之管養、已决將亞爾培路七五一號洋房作爲該會婦嬬寄宿所、所有該會各寄宿所中孑身婦孺、均將於明日起、集中於該處、該寄宿所之組織、及招領認領等手續、敎養善後各事宜、由會公推該會執行組副主任馮柳堂專責辦理、至管理方面、仍由黄諤君及劉靈紀女士王　予女士主持一切云、 
市公安局調查 
[戰區消防損失統計]  
　　閘北江灣吳淞三區共計五十餘萬元上海市公安局前爲調查此次戰區消防隊戰事損失統計、特分令各隊呈報損失價値、以便統計、現悉閘北江灣吳淞三區、業已查明報告、至胡家木橋虹鎭眞茹等救火會、因會址尚爲日軍所佔、故無從調查、缘未呈報、茲將已查明三區損失統計錄下、會址房屋四一·四○○元、辦公用具二三·六二六元、救火警鈴七四·二○○元、帮浦汽車一三四·九二○元、皮帶捲車一九·七二○元、雲梯車頭一七·八○○元、藥滅火機四·二○○元、出水皮帶九八·二八○元、救火用具二八·二三四元、四季制服五七·七五○元、隊員雨衣四·四○○元、統計五○四·五三○元、 
[鐵道部令注意漢奸]  
　　利用軍用電話傳遞軍情 
　　京滬滬杭甬兩路警務處昨奉鐵道部訓令云、爲令遵事、准南京警備司令部三月六日函開、頃據本市浦口辦事處主任何卓濂報稱、竊職據浦口人民云、日方派有漢奸九十名、在下關浦口等處刺探情形、據云雖無實據、不爲無因、此軰偵察我方軍情甚易、而我欲捕獲彼等甚爲困難、但彼等傳遞消息、非人到日艦、即利用電話電報、故我方注意、惟有於此處着手、阻絶彼方傳遞又現値對外緊急期間、對於軍用電話、若不確實整頓、難以圓活、且易洩漏消息、每見京城部隊、自由架設電話、廊柱屋崖、滿街均是、軍用電話、亂勝蛛絲、何云愼重、職之愚見、凡京城軍用電話、由交通司重行整理、以使秩序井然、檢查容易、且非軍事十分緊要者、不得訂用通話之條例、俾以遂守等情前來、據此、查値此時局情勢之下、軍用電話、極關重要、除本部令飭首都警察廳、轉飭城廂下關浦口各分局崗警注意、非佩戴正式符號、通訊士兵、搭掛話機、在電話綫上偷聽軍訊、准予立即查拿究辦、並報請軍政部頒布軍用電話使用條例、令發電話隊交通兵第一團、及駐京各師通訊部隊、確實遵守、嚴密檢查、以杜洩漏軍訊外、相應函請貴局轉飭沿途路警、切實注意、嚴加查訉、凡遇有以上情形者、准即拿獲、送交本部究辦、以重軍訊云、 
[納税會定期選舉]  
　　廿八日投票廿九日開票 
　　公共租界納税華人會第十一届選擧、已定於三月廿八日上午九時起、至下午五時止投票、二十九日上午九時開票、地點定在香港路四號銀行公會會塲、該會昨日除發出正式通告外、并定三月二十六日下午二時半、召開第五次執行委員會議、 
[財部减免生絲估衣營業税]  
　　本市財政局營業税徴收處、前據市商會函、以生絲爲吾國固有之特產、近受日絲競爭影響、虧折甚巨、請照部頒營業减免辦法、轉呈免征等情、當經該處具呈財政局、呈請市政府轉資財政部准予免税、茲悉該處已轉奉財部賦字第三二四號咨復、准免生絲營業税、又悉估衣業營業税、亦經財部核准、依照營業額征收千分之二、 
市商會函銀錢業 
[維持絲茶金融]  
　　市商會昨函銀行·錢業·兩業公會云、逕啟者、本月二十四日、案准上海市民提倡國貨會公函稱、據敝會執委張德齊·林谷雲·洗冠生·沈叔瑜·等聯名提議案開、我國以絲茶著名、尤以江浙皖三省爲出產大宗、而以上海爲通銷總　、自暴日侵滬以還、各業休業、而銀錢二業、亦因之停頓、百業深感金融滯阻、奄無生氣、然絲茶兩產、即將上市·尤以茶期爲迫、一經逾時、即告廢物、三省農民之生計、不營宣告破產、當此禦侮軍事嚴重之秋、殊非後方治安之福利、事關國計民生、應有安全之籌備、擬由本會函請市商會、轉請銀錢業兩公會、通告全體會員、於絲茶兩汎期前、對於素有信用之絲茶商、仍照向例予以流通、俾得探辦新產、調濟市面、藉維國產、而安民生等語當經提交第十二届第十一次執監聯席會議、議决通過紀錄在案、相應遵議錄案奉運、即希貴會查照、迅函銀錢兩公會、予案有信用之絲茶商、流通金融之便利、救濟民生、並盼見復爲荷、　由過會、准此、查自暴日犯滬、百業停頓、金融之不能照常流通、愈使各業無活動之可能、現在絲茶兩項、行將上市、而尤以茶期爲近、該會主張對於素有信用之絲茶商、仍照向例予以金錢上之周轉、確係調削市面之切要方法、相應據情函請貴會察照、俯予採納、並希見復爲荷、 
[租界取消夜禁尚有待]  
　　大美晚報云、昨日（二十三）工部局舉行董事例會時、曾討論取銷夜間斷絶通行之禁、但未有决議、旋經商定俟徴詢法租界當局意見後、再與租界防軍長官商榷辦理、 
[失踪人數報告]  
　　工部局警務處失踪調查股、頃報告國際委員會云、截至三月二十一日晨九時止、共經報告失踪之人數爲八二二人、其中一六五人已有下落、尚有六五七人未有消息、計報告失踪者其中四八一人、據報係被日本人捕拿、三四一人僅係報告失踪、又有下落之人數中、一二人據報係由日本人釋放、五四人係由其他方面返回·此外又有二一八人、係經日本人釋放而未曾據報失踪者、又有七十二名、經報告失踪、但係居住於租界界外者、 
[今日銀行封關]  
　　本埠外灘中外各銀行、以今日爲西人節期（俗名外國清明）照例封關三天、並以二十七日適値星期、故須於次日照補一天、如是則有四天休業、俟二十九日始得全體復業、惟中央銀行江海關及華商銀行公會之各銀行、則未休業云、 
[工部局本年度預算槪要]  
　　本星期三之工部局董事會、已批准一九三二年度之預算草案、及所附三月十八日財政委員會之按語、財務處於提出此草案時、聲明係照費唐法官之主張、於董事選舉之前、提交委員會之手、 
　　上年九月時、該處長曾預料恐有巨額虧短、幸匯率改善、及各處勸行緊縮、故仍能得有三五一、○○○兩盈餘之結果、又因局中所負之債、均已有辦法、故可將若干經常支出改歸於資本支出也、 
　　查一九三二年經常支出、共達一五、五○○、○○○兩、但敎育費另計、各處之數、大致皆較上年爲少、但不致妨及公務、即如工務處、即比去年减少二六○、八七○兩、係將某某項經常費歸人臨時費、此項辦法、已經查賬員認爲合理、至敎育費之别立預算、亦爲工務經費减少之因、關於局中之音樂隊、已經竭力减削經費、將來或更須再减、惟以後所開之音樂會、似應採較爲普通之秩序單、俾收費加多可以抵當設備之費、又局中之方針、以本地僱用之隊員代替、外洋所僱、亦應勸行 
財務處之預算、略同於上年、有兩高級職員之缺、尚未計議補人、如此、本年内或須提升兩華籍職員、並加用相當之助辦一員、至於捐務部 
 
 

Page 6

 
 
部分、現亦併入財務處預算之中、其數目所以略　　　　　 
增、乃因提升出力之高級職員之故、爱倫君之酬金、已列於普通用費之中、 
　　總辦處經費、約爲三二五、○○○兩、較去年略少、法律部八九、○○○兩、較去年多十分之二、係因自然之增長、及助理律師之辦公改良辦法已經批准者、華文處擬添助辦一人、尚待董事會之核准、情報處預算約四五、○○○兩、係第一次見於預算、又普通用費項下、比去年减少許多、乃因無甚特别用費、如上年之費唐報告、希爾報告、與薪俸委員會之類也、 
　　經主席之詢問、該處長又稱、防止绑票會之補助費二萬兩、該會大約即將請領、所有局中補助之機關、應於編製預算之前、以前一年之用項、開送來局、請領本年補助金、否則甚爲不便、 
關於利息佣金等之項下、向以電力公司未付之欵之利息爲巨數、該公司已照約按期付欵、已經局中用於投資事業、此數今已大减矣、 
　　預算中收入項目、编製在本埠事變之前、今年總捐及公用事業之短收、究將達若干、無法預料、故只可仍其原數、另作彌補之計、地税一項、較一九三一所列爲少、蓋爲不收税之地產預留地步、市政捐及特捐、列數較大、因市政之自然發展、及將减捐免捐之額列入之故、至减免之數、已另開於支出項下矣、 
　　碼頭捐估計較上年少十五萬兩、乃因與鄰區之分配比例略有變更、又近日貨物漸多由浦東卸下、故本局頗蒙損失、 
　　公用事業及局營事業之項下、自來水股票之陸續購入者、已列於「利息」類、歸爲投資、以其與他項投資並無區别、又有二八七·四四○兩之數、歸入特别收入及支出、 
　　至於目前戒嚴事態、將需欵若干、不能確知、惟已在普通收入項下少列四十萬兩、又於特别支出項下加列八十萬兩、此已將减收捐税之數計入、但斯項化費應分歸數年分攤也、 
　　在普通收入項下加列之一、二二五·○○○兩、此乃因極力緊縮之後、仍不能以現行捐額使預算平衡、過去數年中、局中始購入若干地皮、超過各處所需、此辦法自不欲更改、因投資之合宜之故、今所列之數、即係預期由售地可得之餘利、此數適略等於百分之二三、市政捐九個月之數、將此數加於一四、三一二·○○○兩之經常收入、乃得有約一萬一千兩之盈餘、 
　　特别預算之支出、凡約一八、九一六·○○○兩、内列各項、已經各處審閲、並經會同工務處長斟酌修正、内由上年移來之虧額爲五一六、三○○○兩、較預計超過十六萬餘、乃因修路工作加緊之故、 
　　讑及特别收入、電力公司本年應付一千六百萬兩、内以八百萬償還一九二二之公債、其餘則供投資及基金之用、又於此列入二百萬之收入、於必要時、當舉行募債、或以他法籌出、如非必要、仍應避免募債、或可與持券人之董事部通融二百萬、或向銀行透支此數幾個月、以待電力公司之下批付欵、總計特别收入約一千九百萬兩、除支約餘八萬四千兩、 
　　敎育預算之内、收入列一·三八四·○九○兩、約當市政總捐及地税之百分之一·七四、又學校補助費一項、係初次列於此預算之中、 
　　某董事聲稱、外僑學校補助費、上年未發、本待與華人學校同發、後者因與華當局未商妥而停頓、前者不應因之而受影響、此議經通過、即由財務處長照辦、 
　　又某董稱、預算内有數校、已受特别補助、又經免捐、今若又另得補助金、則每校究得若干利益、不免混淆、財務處長荅稱、各項補助費如不統一、則分别頗難、此事當另行報告、或於下年預算得以分清也、 
　　關於特别支出之敎育項下·五三九·四三○兩、係由總預算移出、此法可使市民之主張增加或減削敎育費者、皆知每年之敎育費究爲若干、亦可助董事會、便能决定繼續供給此項政策之可能與否、 
　　該處長又聲稱、本年市政捐不增、完全係因戒嚴狀態、使納税人難於擔負之故、惟渠意地皮擔負之捐額尚欠公允、爲增加收入以供局用計、仍主張照前定辦法、將地價重行估計也、 
[工部局勸種牛痘防時疫]  
　　日來天氣和暖、時症流行、且本埠因受戰事關係、疫氣潛伏、萬一發生蔓延、勢必燎原堪虞、公共租界工部局、有見於此、特派時疫救護車多輛、分往各通衢、勸導市民、速種牛痘、預防時疫、計昨日受種者、達二百餘人、 
[滬崎間海底電線修竣]  
　　昨日起照常通報 
　　上海長崎間之海底電線、一月來因滬戰影響、故遭損瓖、現因戰事已平復、故於昨日經中日雙方同意修復、照常通報云、地方法院 
[昨傳吳邁秘密預問]  
　　歷三小時之久 
　　吳邁律師、在地方法院控告公安局科長吳芷泉等傷害等案、昨日下午、地方法院復傳吳邁到案、仍由沈檢察官開偵查庭、秘密預問、關於其所控吳芷泉·丁　·温應星·等之傷害妨害自由謀害等三點理由、凡三小時之久、所問供詞、甚爲嚴密、庭門緊閉、無從探悉、結果仍命吳邁返醫院醫治、聽候核辦、慛聞上海律師公會以被告均爲本市行政長官、審理殊有不便、擬請求將此案移轉管轄、易地審理、 
[攝製滬戰影片者之聲明]  
　　昨報載南京國民大戲院映演天一公司攝製之上海戰事影片、觀衆因片内表現日軍飛機重砲轟擊我軍情形、近於爲日人宣傳武力工作、全塲憤慨、以致激起衝突等情、茲悉此項影片攝製者、並非天一公司、乃美國電影技師許果君所攝戰地狀况、許果雖受雇於天一公司爲有聲電影部職員之一、但此項影片、實係許果自動攝製、一切責任及權限、均歸諸許果、故以前天一公司關於此項影片在京映演事、曾與十九路軍後方辦事處范主任及南京電影檢查會函牘往還、均一再聲明影片係許果私人所製、版權亦歸許果所有、足見天一公司對於攝製内容及放映手續、均不負責任、并聞許果言稱、攝製該項影片、正在中國軍事勝利之時、片中對於十九路軍忠勇作戰情形、完全攝入、至日本飛機砲隊轟炸等情事、實可證明日軍　武之狀况、彼係美國人、又在華多時、對於中國素本邦交敦睦之旨、决不致無故爲日人宣傳武力云、 
[上海戰影出版]  
　　上海四馬路現代書局、最近搜集此次上海抗日戰事經過之實地攝影百數十幅、多爲外間尚未批露者、凡前線將士及義勇軍大刀隊之作戰實况、日方之軍事行動、各界慰勞活動情形、靡不齊備、特用五彩套色精印三色銅版封面十六開一大冊、實價五角、外埠函購、除免奇費、 
[俄人用步槍自殺]  
　　公共租界萬國商團團員俄國人施米高夫（譯音）現年二十一歲、家寓法租界蒲石路三七六號門牌、近因不知受何刺激、頓生厭世之念、於二十三日晚上九時、在寓所自殺、將商團用步槍以槍口對準胸部、由脚指踏動槍機、珠彈貫穿胸背、立時身死、當由家屬報告該管捕房、將尸身車送台拉斯脱路工部局醫院、昨由捕房報請第二特院首席檢察官陳備三·偕法醫·書記·等、於上午十時許、蒞院騐明死者委係自殺槍傷身死、據尸父施米克好夫（譯音）陳訴出事經過、請求領尸收殮、官諭准予尸屬具結棺殮、 
[水慶安殺女判罪]  
　　判處徒刑五年 
　　住居小北門内大境路甬人水慶安、因伊妻水樹氏、不守婦道、與人姘識、離家不歸、水慶安無法禁止、氣憤而在家獨自飲酒、不料伊之三歲女兒大毛、向之索食、致水憶起乃妻浪漫、恨及女性、即以尖刀 
將女兒殺死、割下首級、包在舖蓋内、爲二房東得悉、報告一區一分所警署將水拘獲、解送地方法院、昨日奉判水慶安處徒刑五年、 
[金價重降六兩七]  
　　假期前交易呆木之一斑 
　　昨標金狀况殊形和平、惟價復潛萎靡、已回進六百九十兩關内、自早至午、不過二三兩盤頭、塲内買賣無多、銀市并外匯等均已報升、人心趨萎、當開低盤、復後稍見進退、終則盤小六兩有餘、午後停市、早間五月份開盤、即暴跌九兩二錢、爲六百八十三兩半、以大條銀忽已回升十六分之七、遠期八分之三、美銀亦升八分之三、殆英金掛長一二五、美金二五惟乾昌祥等上塲而購、當加二兩、爲八十五兩半、忽由恒餘順利出售、立遜二兩、爲八十三兩半、嗣因元茂永元亨福昌恒餘大德成等相繼爭購、又以銀行對做五月美金三十二元三七五、又大通大英對做三月三七五、德華麥行互做遠期英金九辨士一二五、致價上乘、計漲四兩、惟半小時間有二兩上下、至九點五十餘分爲八十七兩半、頃刻間大興永等前來脱手、華銀行對做五月英金九辨士一二五、又吸一八七五、乃價不支、僅一刻時削落四兩、十點零爲八十三兩半、復以義豐永等買進、遂拾上三兩餘、十點三刻爲八十六兩八錢、往後四月英金以三一二五可做、又遠期美金由華比吸三十二兩半、兼之志豐永及零户多頭乘此吐出、乃價即行下游二三兩、十一點爲八十四兩、又套頭并空方等因價旣小遂落手而進、旋有一兩餘盤轉、至十一點三刻好起二兩餘、爲八十六兩半、無如檯面交易呆滯、價則平庸、迨午刻收盤爲八十六兩、較前午復降六兩七錢、按上午最大八十七兩五、最小八十三兩五、計有四兩差次、揭價已改爲七百四十九兩、計撳六十五兩至六十二三兩、登賬三月七十九兩、四月八十兩、五月八十六兩、補水七十九兩、赤條軋平、檯面交易並無多量、 
[洋厘增昂步緊]  
　　昨日洋厘市價依然增昂、較前日早市突然續高四厘、計早市爲七錢一分七厘二毫半、午市爲七錢一分八厘半、按是日買賣洋欵、雖較上數日略多、而仍未見暢旺、其激漲之主因、良由時局所致、並非市面關係也、做出匯劃票欵、早市四十一萬五千、午市四十九萬、鈔票早市五千、午市二萬五千、銀行買賣、兩市七十五萬、銀拆早午市仍爲一錢、劃頭加水一兩、銀行掛牌四分、拆票交易、兩市約計一百四五十萬、外銀行收解各欵三百二十餘萬、華銀行收解各欵二百八十餘萬、錢莊洋公單收解四百十餘萬、銀公單收解二千八百餘萬、小錢莊交易二十餘萬、輔幣市况、江南小洋、早午市爲六錢二分五厘、做出交易、早市二千角、午市無交易、廣東小洋、早市爲六錢三分二厘七毫半、午市爲六錢三分四厘半、做出交易、早市九萬五千角、午市四萬角、銅元改縮二千文、爲四百○八千文、 
[上白粳公議價開十五元]  
　　昨日滬南各帮來船抵埠四十餘號、交易呆懈、薄稻價小二三角、餘貨均小角許、斛價錄下、常帮白粳十四元六角五分、崑山白粳十三元五角、同里白粳十二元九角、平望白粳十二元六角、至十二元五角、陶莊白粳十二元五角、青浦薄稻十二元三角、新鎭薄稻十二元三角、泗涇薄稻十二元、練塘薄稻十二元二角至十一元、南港早稻十三元至十二元二角、又嘉榖堂公議米價錄下、頭號白粳十五元、二號白粳十四元四角、三號白粳十三元八角、次號白粳十三元二角、糯米十五元四角、洋秈十三元六角、西貢秈十二元六角、二號秈十一元六角、小絞十元○六角、 
[天氣報告]  
　　徐家匯天文台昨日下午四時三十分氣象預報云、天色多雲、馬鞍島以北風勢加勁、其方向則來自西方至西南方不等、因低壓顯已、進至直隸附近之故、南方則風勢不穩定、間遇無風區域、並有輕霧、中國海北部有勁峭之東北風、又昨日下午三時前二十四小時内本埠氣温最高六○·一、最低三七·○、去年同日最高六一·三、最低三五·二、 
國要内電 
[哈綏線義軍在下城子集中]  
　　大部向一面坡移進 
　　寗安駐軍一團譁變 
　　李杜部已抵斐克圖 
　　日軍開賓州助熙洽 
　　（哈爾濱）在哈綏綫之自衞軍與救國軍移根據地於下城子、大部向一面坡移進、前錄距一面坡三十里、海林牡丹江日軍退一面坡、（廿三日專電） 
　　（哈爾濱）廿二午日機六架至海林偵察、投炸彈甚多、（廿三日專電） 
　　（哈爾濱）延壽穆稜之自衛軍、向下城子集中、（廿三日專電） 
　　（哈爾濱）寗安駐軍廿一旅一團譁變、旅長趙芷首失踪、（廿三日專電） 
　　（哈爾濱）廿二日駐哈熙洽部警備第二旅、由旅長李文炳率往賓州、防禦自衛軍、李杜部自衛軍廿二晨抵賓州斐克圖、一部騎兵、廿二晚進抵哈東三顆樹、　警備二旅衝突半小時退却、當時市内聞得槍聲甚密、商家均閉門、夜間聞呼蘭方面有砲聲、傳係黑民軍興日軍在中興鎭激戰、（廿三日專電） 
　　（哈爾濱）東鐵監事張恕廿三去哈綏綫、代表熙洽向李杜·丁超·爲最後之説降、張邀丁李在珠河會晤、未得覆、（廿三日專電） 
　　（哈爾賓）于深澂廿三赴賓州督隊、自衛軍集該方者萬人、廿二日警察爲日軍徵發大汽車三十輛、運日軍開賓州、協助熙洽軍繫自衛軍、日鐵甲車七部、廿二日開一面坡、村井聯隊即自哈開珠河、（廿三日專電） 
留粵中委 
[電洛發表意見]  
　　請勿簽訂辱國協定 
　　貫澈長期抵抗主張 
　　（香港）留粵中委蕭佛成·鄧澤如·伍朝樞·鄔魯·陳濟棠·李宗仁·白崇禧·陳策·張惠長·余漢謀·香翰屏·林雲陔等二十二人、二十四日電洛中央國府謂、聞日提議於滬二十里内設中立區、禁止一切抗日運動、接受満蒙密約之和平協定、實萬難簽認、即撤兵原則三項、亦期期以爲、不可、蓋軍事失敗、背城借一、事尚可爲、若外交失敗、則喪權辱國、亙古難復、民族興亡、間不容髮、務望中央堅持寗爲玉碎不爲瓦全熊度、貫澈長期抗日主張、戰則迅派勁旅以相從、和亦以不喪權辱國爲原則、黨國前途、實利賴之、同時通電全國、請一致主張、以救危亡（二十四日電）　　（香港）中大抗日會電國府、與日和議、務以日兵全撤爲條件、不損絲毫國權爲原則、東省滬案、實二而一、不能局部解决、萬一和議决裂、惟有抗日到底、（二十四日專電） 
　　（香港）粤中委對中日和議、擬發電表示態度、正徵陳濟棠·李宗仁·白崇禧同意、（二十四日專電） 
[唐山商學衝突]  
　　學生查禁劣貨商店罷市 
　　雙方携械對壘全市混亂 
　　當局臨時戒嚴派員調解 
　　（天津）據海關訊、本月份進口劣貨佔十分之九、好商祇知謀利、置各方面警告。指責於不顧、實巳喪盡天良、唐山交通大學豐濼中學等校學生組織救國聯合會、屢擬查禁劣貨、均因黨政勸阻、未能實現、嗣經公安局代表陸坦、交通銀行周琴西、交大訓育主任　澤坤、調停、勸令各商將劣貨向救聯會登記、售完爲止、不再販賣、商人不理、公安局且出佈告、謂據市區黨部函開、救聯會組織不合法、應停止活動、學生大憤、二十三晨十時、集合三百餘人、各持鐵錘木板鐵釘封條、赴黨部請願查封劣貨、黨部委員楊樂田對學生深表同情、即率領出發、商人聞訊、全體罷市、學生即將瑞生成三義成魁發號魁發棧封閉、繼將兩益成棧破門而入、運走劣貨三大車、下午三時、商人集合二三千人、各持棍棒、欲與學生拼命、全市大亂、警察無力制止、當由輜重營長牛元峯率隊趕到、將學生勸散、商人結隊赴公安局請願、㈠逮捕楊樂田、㈡令救聯會賠償各商損失、㈢負責保商、經局長寗武接受、晚六時將楊拘押、救聯會亦開會、各民衆團體均派代表到會、决定誓與奸商奮鬥、並定二十四晨出發、當地駐軍恐釀成流血慘劇、臨時戒嚴、學生不能入市、而商家仍繼續罷市、省政府省黨部二十四午均派員前往調解（二十四日專電）　　（天津）唐山公安第四分局二十四晨强迫開市、商人不服、德昌源管事劉某被警察打傷、經紳董調停、開市與否、聽商人之自由、冀省公安管理局派張主任二十四午趕到、即在公安局召集紳商軍政警學各界代表開會、下午三時散會、决定一面令學校當局負責勸導學生暫停抵貨運動、一面令商會勸導開市，所有糾紛、俟省府省黨部派員到唐、聽候調解、但截止晚八時、商家尚不允開市、（二十四日專電） 
[馮玉祥昨由徐抵泰安]  
　　至斗母宮養病 
　　來客悉屏不見 
　　（濟南）馮玉祥專車、今早十點二十分由徐州抵泰安下車、至斗母宮養病、韓令駐秦軍警嚴加保護、縣府妥爲招待、并將偕石友三往慰問、（二十四日專電） 
　　（徐州）馮玉祥二十三晚專車離徐北上、赴泰山休養、李德全同行、馮起程前電汪蔣及韓復榘云、此問旬日大風、氣候乾燥、弟所患痰疾咳喘之症、因時令不佳、殊難見效、擬即前往泰山安心靜養、該處空氣清新、當可有益微恙也、（二十四日專電） 
　　（徐州）路訊、汪蔣電馮入京、馮迄未南下、二十三晚十時專車由徐赴泰安、擬住泰山養病、馮隨員均隨車赴泰、（二十四日專電） 
　　（北平）韓復榘有電到平、報告馮因病昨下午由徐專車赴泰安、其夫人及參長李興中秘書隨員等均隨行、昨晚抵泰安、預定在泰山某寺中養病、暫不他往、（二十四日專電） 
　　（濟南）馮玉祥在泰安、各界往謁、均不見、（二十四日專電） 
[譚啓秀訪謁粵中要人]  
　　李宗仁將由港回桂 
　　（香港）譚啓秀二十四下午二時抵省、訪謁粵中要人、（二十四日專電）　　（香港）李宗仁定日内由港回桂、（二十四日專電） 
　　（香港）陳濟棠派周芷爲一集團駐京通訊處主任、又委沈熾雲慰勞十九路軍、聯絡抗日、（二十四日專電） 
日外務省來文 
[外部嚴予駁復]  
　　並令駐日使館提出駁文 
　　　　　　東北非法組織 
　　　　　　日方實爲主動 
　　（南京）我國對日本一手包辦之東三省僞國、前經向日政府提嚴重抗議、並向國際正式聲明、此事應由日政府負責、中國絕對不能承認、乃日方答覆、竟諉爲出於自决、與日本並無何等關係、外部經已痛予駁覆、茲悉外部禡復電令我駐日使館、對日外務省復文、亦嚴予駁復、略謂自日軍非法侵佔東北各地後、推翻中國行政機關、誘脅少數不良份子、使之爲非法組織、其機關領裁雖屬華人、而實權則完全操諸日顧問諮議之手、此項顧問諮議、人數充斥、悉爲日方所派、上月更將溥儀挾往東省、使就傀儡政府僞職、足徵日政府對此種非法組織、不僅贊助其事、而實爲其主動云云、（二十四日專電） 
　　（北平）榆關電、日人爲僞國設置海軍、以葫蘆島爲根據地、由日軍官訓練、（二十四日專電） 
[行政院第十五次會議]  
　　馮玉祥未到任前彭學沛代部務 
　　准王世杰辭鄂省委由黄建中繼 
　　任命吳鐵城等爲僑務委會委員 
　　（南京）　行政院二十四日十五次會議、 
出席汪兆銘·陳銘樞·石青陽·羅文幹·陳公博·陳紹寛·列席彭學沛·陳儀·段錫朋·曾仲鳴，財部菸酒印花處黄維嶔、秘書長褚民誼、主席汪兆銘、討論事項、㈠决議内政部部長馮玉祥未就職以前、由政務次長彭學沛暫行代理部務、㈡武漢大學校長王世杰呈爲校務繁重請辭湖北省政府委員兼敎育廳長案、决議照准、並任命黄建中爲湖北省政府委員兼敎育廳長、 
　　㈢决議任命許靜芝爲行政院簡任參事㈣决議、任命吳鐵城·周啓剛·曾養甫·陳耀垣·蕭吉珊·鄭占南·黄壬戌·林澤臣·張河洲·陳武烈·黄滋·林疊·黄績煕·莊西言·沈鴻栢·陳占梅·黄任元·馬立三·李源术·林成龍·鄧子實·李振殿·黄吉宸·朱廷祥·周獻瑞·吳偉康·戴愧生·趙屏珊·劉滌寰·王志遠·楊壽彭·黄啓文·黄紹蕃·趙煒庭·王健海·余榮·徐統雄·曾仲鳴·劉成燦·林柏生·陳春圃·林文慶·陳嘉庚·陳按荆·張永福·林汝珩·林義順·葉紹振·陳楚楠·徐天琛·陳孚木·呂渭生·爲僑務委員會委員、指定吳鐵城·周啓剛·曾養甫·蕭吉珊·戴愧生·黄吉振·陳孚木·曾仲鳴·林柏生·爲常務委員、並指定吳鐵城爲委員長、周啓剛爲副委員長、㈤决議、公布郵政儲金匯業總局監察委員會規則、 
　　㈥决議、修正國難會議秘書處規程、㈦其他、（二十四日專電） 
[中央常務會議]  
　　（洛陽）中央於二十四日上午九時、舉行第十四次常務會議、由葉楚傖主席、决議各案如下、 
　　㈠通過中央廣播無線電台每月經常費緊縮槪算表、 
　　㈡中央監察委員會函送處分黨員案二件、胡雄汝養靜（江蘇武進）開除黨籍二年、馮良（浙江玉環）開除黨籍、潘江（浙江玉環）開除黨籍一年、均决議照辦、 
　　㈢推葉委員楚傖出席下星期一紀念週報告、 
　　㈣其他、（二十四日專電） 
[外部抗議日機飛翔蘇杭]  
　　（南京）外部以近在上海停戰期内、日機仍不時飛翔蘇杭各地偵察、二十四再向日方提嚴重抗議、並保留要求損失賠償權、同時電顏代表轉告國聯、（二十四日專電） 
[日機偵察依蘭]  
　　依蘭　二十四日上午十一時三十分、日機一架、由方正飛抵依蘭、偵察三十分即飛去、地方無損害、（二十四日專電） 
關外義勇軍 
[佔領綏中車站]  
　　（北平）榆關電、義勇軍十三路聯合十七路、進攻綏中、十九晚佔綏中車站、殲敵甚鉅、翌晨退出、二十二晚再佔綏中、石司令足部受傷、是役殲敵四十餘、我軍死傷三十餘、二十二晨日軍追至狼洞子、我方死戰、日軍潰退、（二十四日專電）漢市黨部職員 
[匪案牽連被拘]  
　　（漢口）市黨部職員龍驤、因匪案被警部拘捕、黨部以疑點甚多、請警部愼重處理、並勿用刑訊、警部亦迭次聲明、謂證據確鑿、但仍力求愼重、不參以意氣、已先將經過呈報綏靖署、俟偵訊終結、再解送上级機關辦理、並否認刑訊、連日各報披露消息、盈篇累幅、社會極注視、（二十四日專電） 
 
 

Page 7

 
 
國内要電二　　　　　　　　　　　　　　 
[川軍紛紛出動]  
　　（重慶）汪蔣聯銜電催劉湘速率川軍刻期東下、　中鄂東待命、田頌堯·楊森·劉文輝·酆　　·劉存厚·均復劉湘、遵命出兵、各部　次向川東開拔、蓉渝各界因川軍出動援　、籌開歡送大會、（二十四日專電） 
[國難會員得准免費乘車]  
　　（南京）鐵部二十四分飭各路局、國難會議會員憑該會秘處所發開會通知書、免費乘車、（二十四日專電） 
　　（北平）國難會秘處職員二十三晚抵洛、（二十四日專電） 
　　（濟南）平津國難會議代表熊希齡·羅隆基·谷鍾秀·李璜·今過濟赴京、熊談、滬國難會亦推四代表、决定到京會商平津代表提案、以便向政府要求、（二十四日專電） 
[首都籌備招待調查團]  
　　（南京）外交部招待國聯調查團委會二十四開會、續商該團抵京後警備招待各事、（二十四日專電） 
　　（蚌埠）各界以國聯調查團將過蚌北上、二十四在黨部開籌備歡迎會、推夏育肅錢蒲仙等九人負責籌備、俟到站時、由各機關代表歡迎、（二十四日專電） 
　　（天津）歡迎國聯調查團專車、定二十六由津開往浦口、（二十四日專電） 
[王賡判决説不確]  
　　（南京）前八十八師獨立旅長王賡聞將交由十九路總部軍法處訊理、外傳已判處説不確、（二十四日專電） 
[救國團體乘車須付費]  
　　（南京）鐵部二十四令各路局、無論任何救國團體乘車、未經部令特許者、一槪照章收費、（二十四日專電） 
[夏斗寅就職期已定]  
　　（南京）夏斗寅二十四自滬返京、定日内赴鄂、四月一日就鄂省委及主席職、何成　亦定日内返漢辦理交代、（二十四日專電） 
[兪濟時自杭到京]  
　　（南京）兪濟時二十四由京杭國道抵京、下車赴軍委會謁當局、請示要公、（二十四日專電） 
[顧祝同告蘇省同胞]  
　　（鎮江）省府顧主席二十四發表告本省同胞書、文長約三千字、大意詳述蘇省財政支絀狀况、惟有於賦税公平之原則下力謀治標之法、現决追收各縣舊欠及征收各縣房租兩月、以救目前難關、其治本之道、尚當續謀、總求國計民生、兼籌並顧、（二十四日專電） 
[黄顯聲任騎兵旅長]  
　　（北平）黄顯聲改任東北騎兵第二旅長、二十到張垣視事、二十二柏桂林奉令到張檢閲黄部、（二十四日專電） 
[北寗路開海濱專車]  
　　（北平）北寗路以將屆春節、外人多往北戴河海濱掃墓、二十三開行海濱專車、以一週爲限、（二十四日專電） 
[蔣伯誠自濟到平]  
　　（北平）蔣伯誠今午抵平談、日前奉蔣命慰問韓、勸其打銷辭意、韓表示磊落、對利用機會者極痛心、以各方挽留情殷、已打銷辭意、青島及沿海方面防務甚鞏固、（二十四日專電） 
[萬福麟檢閲各地駐軍]  
　　（北平）萬福麟昨率隨員衛兵四十餘人、赴平綏線、檢閲駐宣化董英斌部、及張垣劉翼飛部日内返平、再赴平浦線、視察王樹常所部駐軍、（二十四日專電） 
[劉茂恩擊潰崔二旦]  
　　（北平）劉茂恩電平稱、所部已將盤據溝竹石滾河之崔二旦股匪四千餘人擊潰、斃匪四五百、擒三百餘、救出肉票二千餘、匪向干集甲陽台方潰　、仍追擊中、（二十四日專電） 
[平軍整委會决議案]  
　　（北平）平軍整委會今晨開會、議决、一、通令各軍不得佔用民房、并練習募　二、通令各軍説明空軍效力、（二十四日專電） 
[平津院校積極索費]  
　　（北平）平津院校敎職員全體會議决、春假内仍無經費、即總罷敎、院校催欵代表電平稱、朱家　允向清華每月借十萬元、至七月止、（二十四日專電） 
[隴海車上憲兵索詐]  
　　（北平）二十三日由汴開洛十三次車至汜水時、護路憲兵查車、有范某帶洋三百五十九元、憲兵責范不應帶生洋、顯係匪人、遂將范洋搶去、給范五元、逐范下車、車開時、范復上、至孝義站范報告當地駐軍三師胡團長、遂將憲兵四人逮捕、並將原洋還范、（二十四日專電） 
[平綏署限緝津綁案]  
　　（天津）本市三月份發生綁票案十六件、經北平綏靖公署指出要案四件、嚴限緝獲　辦速日偵騎四出、已獲二十餘名、（二十四日專電） 
[覃振危道豐過濟]  
　　（濟南）覃振今過濟赴京、據談、一面抵抗、一面交涉、須舉國一致總動員、方有力量、交涉東北重於滬案、抵抗一時不能懈怠、此等痛苦、希望延長、如求速决、則吃虧太大、中央對抵抗、已有充分准備、（二十四日專電） 
　　（濟南）張學良代表危道豐今日過濟赴京、（二十四日專電） 
[展書堂到濟報告防務]  
　　（濟南）八一師長展書堂由臨沂來濟、報告防務、（二十四日專電 
[濟公安局續捕共黨]  
　　（濟南）濟公安局連日續捕共黨、遠七十名、現正研訊、有承認第三黨者、有承　共黨者、聞全濟共白餘人、（二十四日專電） 
[魯民生銀行將開辦]  
　　（濟南）民生銀行股本、省庫各縣各三百萬元、現各縣已收到二百七十萬、財廳定四月五日召各縣財政局長來濟會議、選舉該行董事、以便開辦、（二十四日專電） 
[譚道源回湘治母喪]  
　　（長沙）譚道源二十三回湘治母喪、（二十四日專電） 
[粵請湘軍會勦邊匪]  
　　（長沙）陳濟棠電何健、請會勦粵贛邊匪、（二十四日專電） 
[李揚敬調解商會風潮]  
　　（　頭）李揚敬二十四召全市同業公會代表、調停改組商會風潮、（二十四日專電） 
[程天固辭粵建廳長]  
　　（香港）程天固辭建設廳長、（二十四日專電） 
[何其鞏到皖]  
　　（安慶）何其鞏二十四晨抵皖、陳調元晚設宴洗塵、何對人表示、此來純爲私事、日内即他往、（二十四日專電） 
[通海啓各縣商聯防]  
　　（南通）通海啓各縣、二十四商江海聯防、合編游擊隊、（二十四日專電） 
日貴院詰問暗殺事 
[政府大爲受窘]  
　　血盟暗殺團幕後 
　　有政界要人活動 
　　路透二十四日東京電　上院今日質問東三省上海及井上　　琢磨被暗殺事、政府頗受窘、詰問者且謂尚有重要人物數名、亦爲暗殺黨所注意、議員松村發彈劾政府之言論、斥當局不能　動幕後之某某人物、並舉國家某要人在血盟會幕後有所活動之説、詰問陸相荒木、荒木請其明白説出、松村答稱、渠所指之人、業巳爲豪傑而死、故爲尊重其遺孀起見、渠不欲説出其姓氏，荒木對此説、旣證實復不否認、旋謂依武士道之精神、未許殘酷之暗殺、惟渠認下级士官、或有激於愛國之心、致受外來之煽動云云、荒木對此趨勢、表示歉憾、謂當嚴密防範云、 
[日本政黨演盡醜態鈴木久原内訌益烈]  
　　日聯十四日東京電　内閣改造問題、因昨晚鈴木久原兩人之會見、一時緩和、至二十四日晨兩派人員彼此相　、糾紛愈烈、呈出政黨醜態、又與久原聯絡之床次派、今後之行動不能預測、問題前途頗堪憂慮、 
德國漢堡 
[日副領被痛毆]  
　　兇手五人獲其三 
　　聞含有政治動機 
　　國民社二十三日漢堡電　此間日總領事署有一副領事、今日侵晨返家時、途中爲五人所痛毆、受傷甚重、腦筋亦受劇震、現臥病家内、由市政府派醫生及看護婦診治、日副領事偕一德女同行、該女亦被毆及、但卒逸出報警、兇手五人中已有三人爲警察逮捕、其餘二人料數小時内亦可緝獲、至兇手姓氏及行兇動機、當道尚未發表、但此時頗有强烈之暗示、認此舉含有政治動機、 
英政府决定 
[維持英愛條約]  
　　廢止宣誓與停付地欵 
　　覆牒稱非協定之所許 
　　哈瓦斯二十三日倫敦電　海外自治地大臣湯姆士今日在下院宣稱、愛爾蘭代表告渠、謂愛爾蘭政府認爲宣誓問題、在條約上並無特别規定、且愛爾蘭政府確有依照民意、修改憲法之絶對權限、湯姆士繼謂宣誓問題、爲十年前所訂條約之一部分、不可分離、甚爲明顯、此條約迄至今日、素爲雙方嚴格遵守、故英國政府在致愛爾蘭之牒文中、將確切聲明此種觀點、至於土地年欵、湯姆士則稱英政府尚未接到任何正式文件、但據南愛領袖凡勒拉之言論、自由邦政府意欲截留地欵、但渠聲明英國政府曾貸欵與愛爾蘭佃户、以便彼輩收買土地之用、上述年欵即係償付此項債務、湯姆士繼謂、愛爾蘭應向債務委員繼續付欵、甚屬明顯、若停止付欵、是爲公然破壤協定、蓋此項協定、愛爾蘭興對造簽字國均同受其拘束者也、議會休息後重開時、、湯姆士重、惟有以沉着鎭靜之熊度、對付此目前所引起之嚴重問題、並稱現尚未至辯論此事之時云、 
[召集國際銀會問題]  
　　美幣制委會徵詢各國意見　 
　　路透二十三日華盛頓電　二月八日衆議院曾諭令調查銀價低落之原因、旋即於索麥斯氏指導之下、組成幣制委員會、調查銀價低賤之因果、各國貨幣之政策、及其對於銀行之關係、並研究召集國際會議、考慮以國際合作穩定銀價之可能性、幣制委員會現已請八國經濟學家銀行家及政府人員、陳説其對於召集國際會議可能性之熊度、此項請函已送交英國前閣員賀恩·倫敦銀行總裁諾曼·及匯豐銀行總理愛狄士·中國貝淞蓀·及法墨德加拿大印度瑞典之銀行家、請其表示意見、而美國之銀行家如楊格吉爾白等人、亦在被請之列、函中附二月廿五日幣制委員會之宣言、略謂銀問題旣爲國際問題、似非國際合作無以解决之、但目前能否覓得合作、乃必須解决之問題、金銀兩者之間、似宜有一種關係、但此非謂金銀皆須施以普通出產比率、亦非謂欲用複幣制也、就種種表象觀之、除使東方之購買媒介健全外、别無恢復世界物價之方法、蓋東方人民佔全球總額十分之五也、國際貿易苟不復常、則任何國决不能繼續發展其天然利源而出產其物品、是以在此方面立即行動之緊要、爲衆所共覩云云、衆議員裴金斯現已向胡佛總統建議、請召潑林斯頓大學甘麥萊與政府人員、會商銀價低落原因事、 
日政府 
[向法抗議進口增税]  
　　國民二十四日巴黎電　小巴黎人報載稱、日政府正式抗議法政府對於進行日貨特徵重税、此項公文將於今日由大使長岡送達法外部、 
[巴西準備恢復憲制]  
　　路透二十四日巴西京城電　巴西實行獨裁制度、已閲年餘、最近騷堡羅及利沃葛藍兩省要求恢復言讑自由、臨時總統法格斯因此召集政界要人會議、决定恢復憲制、茲已指定各項委員起草新憲法、清理國債及省市公債、并籌備本年舉行議員選舉、大選以前、法格斯將繼任臨時總統職、衆料選舉不久當可舉行、 
要聞 
[湘各界熱烈歡迎張軍]  
　　致送旗幟物品歡迎　　 
　　何鍵亦犒賞一萬元 
長沙通信、張發奎部北上抗日、經湘路綫、經由何鍵指定、故該軍行程甚速、吳副軍長對於該軍過湘、亦曾通電聲明以下各點、㈠此次經湘、决約束所部、迅速經過、除擬略招徒手新兵外、所有湘省團隊隨聲附和、始終一律拒絕、即屬敝軍曩年流落各地之些少舊屬、亦一律停止復用、務使湘省安寗、不因敝軍而發生絲毫影響、㈡敝軍經過、决於將到各城市前、先期派員晋謁各地當局、請轉飭貴屬、勿生疑慮、至於湘省人士歡迎該軍者甚衆、並贈慰勞品甚夥、如趕製綢旗、上繡「黨國干城」「鐵血救國」等字、又購備毛巾·餅干等品、由各團體推派代表致送該軍、省黨部亦派執委黄錫恭·總指揮部省政府派省會警備司令胡達·湖南人民抗日救國會派委員姚雪懷·周鼐嘏、携帶物品、赴醴陸慰勞該軍、何鍵並致送犒賞一萬元、慰勞將士書一種、以表敬意、是湘省人士、對於該軍、充滿熱烈的同情、可見一斑矣、（二十二日） 
　　日本大捕反帝主義同盟 
　　東京朝日新聞云、十七日午後二時、本鄉富士警署、偵悉湯島花町二七水上米店樓上、有帝國大學學生數人、秘密會議、即會同警士數十名、將該處包圍、當塲捕獲文科學生田中敏雄·文學部生永田幸夫·法科生寺峙保·理科生深井時雄·經濟科生石井壽夫·文學部生石川清雄、此輩皆在紀元節前一日、密謀反帝國主義同盟、自治學會等團體的主謀者、是日正在預備種種、有所舉動、又云、十九日午前六時、代代幡警署高等系警員、全體出動、馳往東京市外世田谷町下北澤大山谷之金在參之住址、捕獲反抗帝國主義同盟六名、並在室内搜獲共產黨日本支部傅單一捆、與新滿洲國地圖·無新·無青·勞新·等不穩出版物甚多、經嚴查結果、該處即爲反帝同盟之總機關、而被捕者、又爲反帝同盟之指導者、彼輩連日極爲活動、預備聯絡各團體、於議會　會時作門爭運動云、 
　　時事新報云、十三日夜半、東京市外荏原警署、在上蛇窪一五九榷明唤方、捕獲日本反帝同盟會員十數名、中有中央大學學生、彼輩於建國祭與陸軍紀念日、仍在東京府下勞動街、散發「反對侵略滿洲」傅單、與其他過激不穩文書、並對於横濱電車罷工、有所煽動、 
　　神户又新日報云、乘横濱電車之紛爭、縣下之共黨全協無產青年黨、秘密聯合、企畫細胞組織、實行共黨第四次再建運動、日來被縣署偵悉彼輩組織、規模甚大、且蔓延於川畸·鶴見·横須賀·平塜· 
秦野·小田原等處、勢力雄厚、黨員皆係專門學校中學校小學校之敎員學生、故於十二日密令各處警署、分别晒緝、結果檢舉六十餘名、搜出手槍子彈日本刀匕首等兇器、殆如山積、 
　　朝日新聞云、横濱市内工塲地區一帶、以横濱高等商業高等工業以及各專門學校爲主體、致神奈川縣各處之赤化運動、日形擴大强化、不穩文書、常有發見、經神奈川縣特高課、大舉搜捕極左分子八十四名、供出蔣定期暴動、並舉行第四次共產黨組織準備運動、被捕八十四名中、多爲專門學校中學校學生云、 
[日本知識階級窘狀]  
長　日日新聞云、佐世保警察署、於十七十八兩日、舉行警察試騐、志願投考者百二十一名、審查受騐者之學力程度、多係大學校專門學校畢業生、中學畢業者次之、而小學畢業投考者激减、查受騐者有拓植大學·日本大學·同志社大學·高野山大學·以及專門學校畢業生多名、劍道成段者三名、柔道成段者三名、其他小學敎員公司職員海軍軍人、不計其數、足見社會上謀事之困難云、 
　　報知新聞云、因國内謀事艱難、失業日增、日前南滿鐵路之招收職員、定額僅七十名、而報名投考之大學專門學校畢業者、竟達千八百零一名、其間技術方面定額五十名、報名者五百餘名、事務方面定額二十名、報名者千三百名、皆因國内謀事不易、生活困苦、不得不向國外另覓途徑耳、 
　　長　日日新聞云、本市控訴院管内、於去年受理之刑事案件、凡四萬七千七百三十件、雖比前年减少三千三百零四件、但智能犯反增倍蓰、其最堪注意者、關於横領詐欺僞造文書等智能犯案、莫不激增、社會前途、不禁寒心、 
[杭江路通車後狀况]  
　　杭訊、杭江鐵路、自通車蘭谿後、營業尚佳·是路爲浙省交通上重要之建設、故路局對於該路之發展、頗爲積極、如鑒於目下客運營業、日見發達、雖已增開列車、每日上下行車各二次、但旅客仍異常擠擁、添加車輛、實不容緩、該局前向國外訂購之二十四輛客車底盤、日前巳運達西興工次、故即責成機務股加緊裝配、預計三月内可裝成三等客車五輛、四月内可裝成三等客車及二三等混合車十輛、五月十五日可將其餘九輛、一律裝配竣工、以利行旅、 
　　該路路線、原定計劃、係直通江山、以接通江西之玉山縣、與常玉公路聯絡、嗣以省庫不裕、經前主席張難先及前建設廳長石瑛、迭次核議、决定暫築至金華、展建延長綫至蘭谿爲止、金華以上、暫緩興築、俟將來財力稍裕、再圖發展、惟仍籌築公路連接、以利交通、及魯主席曾建設廳長視事後、以該路與軍事·文化·商業均有重大關係、决擬向滬杭各銀行借欵、以完成之、故一面令該局杜局長迅組測量隊、分别初測複測該路金華以上之路綫、同時由曾建廳長向滬杭銀行界接洽借欵事宜、經數度之接洽、已得銀行界之諒解及同意、正在商訂合同條件之間、滬變忽起、金融停頓、前議遂不得不暫行取銷、茲悉該路測量隊、業於月前測竣、金華江橋橋基工程、亦經探鑽完工、現正分别繪圖及編訂預算、一俟國難稍平、財政稍有辦法、則繼續興築、以完成原定計劃、而利交通、 
　　該路現雖已通車蘭谿、惟道碴未舖、路軌新成、行車究屬危險、故令該段工程人員、限日將是項舖碴工程、辦理完竣、以策安全、又以各站站臺蓬及雨棚等、多未設備、茲爲便利旅客計、亦擬即提前　　至各站站長、則已分别委定矣、 
 
 

Page 8

 
 
   
 
