# 1891 - 46 - 4906405

 

Page 1

 
 
[附送仁濟善堂咸有一德一文願册] [  本館代啓]  
　　本埠仁濟善堂施醫施粥衆善奉行久爲海内所共仰惟苦經費不足全賴各善士慨解仁囊源源接濟兹以所有一德一文願捐册若干　托本舘代爲隨報分送伏願見此册者各發菩提之心俾貧病咸登仁夀之域所厚望焉 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男文屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經簡旨　三層佩文韻　　三層淵鑑　皇朝各直省地圖　十三經廿四史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁圖成　增補角山樓　先正事略　新印瞿子冶先生墨寳五尺蘭竹屏八角市裱加七角○本齋種精繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘編豈又設分局在二馬路横街三層樓紅墻洋房内此佈 
[論所以懷柔遠人之道]  
　　旨漢文帝與單于書曰天不陂覆地不偏載使兩國之民若一家子元元萬民下及魚鱉上及飛鳥舉凡跂行喙息蠕動之類莫不知趨安避危所以來者不止天之道也後漢臧宫馬武請光武殄匈奴帝　曰捨近而圖遠勞而無功捨遠而謀近逸而有終務廣地者殆務廣德者强有其有者安貪人有者賤自是諸將莫敢復言兵事古之帝王一視同　持盈知足嗚呼此兩漢之德所以獨隆於三代後也我　朝統一寰宇撫綏萬國許其立埠通商設領事議條約厚待遠人曲爲體恤此醫我　國家柔遠之經覆載之量也伏讀乾隆四十一年上諭仰見聖心公平毫釐必當我　朝懷柔之道實超邁前古方今風氣日開其與外洋各國交涉日繁一日凡有致君澤民之責者應如何恪遵　祖宗成憲推誠布公事有可以利民富國者宜中外合力爲之士氣漸平邦交日篤如是而此往彼來熙熙攘攘雖使天下萬國爲一家亦復何難歐西諸國百年來政治蒸蒸日上於遠交通市之道亦頗講求凡遇本國人民有與外邦人交涉事件並不袒護已民故抑遠人嘗考英律至第九章九十七條有曰凡唆人毆執瀆犯外邦出使駐劄本國之大臣及其隨員僕役人等者卽以犯罪論其刑法則載在九十八條曰凡犯九十七條者下常獄或鞭或罰由刑部隨時酌擬九十九條曰凡口講筆書無論辱駡惡詆外邦君上及皇族人等或外邦使臣及各大臣意欲令兩國不和者卽以犯罪論其嚴也如此其不欲已國之民開罪於外邦之人也又如此我華素爲文物之邦開闢最古文教最隆柔遠爲九經之一尤宜勿肯聖經力體　祖訓以敦固邦交勿爲遠人所竊笑則庶乎其可按乾隆時因華民賒欠英商貨物銀兩萬有餘金久索不還向官但擬杖責部議奏駁改爲杖流監追而　高宗純皇帝特降諭旨命查産變抵仍勒限一年監追再照部誰發遣如限滿不完卽令省中承問各官攤賠傳旨賞給洋商收領歸國以示體恤且謂洋商估舶冐越重瀛本因覔利而至自應與之公平交易使其捆載而歸方得中華大體若遇内地奸民設局賒騙致令貨本兩虧尤當如法訊究如僅擬薄懲而欠項聽其自行清結有斷無追竟令外洋孤客負屈無伸豈封疆大臣懲惡綏遐之道哉中國撫馭遠人全在秉公持正令其感而生畏方合政經若平時視之如草芥任聽地棍欺凌而有事鳴官又復袒護民人不爲清理徒令蓄怨於心歸而傳語其國人豈不意存輕視徒貽鄙笑此番處置非祗爲此事蓋有深慮漢唐宋明之末季多昧於柔遠之經當其弱而不振則輕忽而虐侮之及其强而有事則又畏懼而調停之姑息因循卒致釀成大釁而不可救宋之敗明之亡皆坐此病更不可不引爲殷鑒也方今國家全盛遠近震懾威靈自不敢稍萌異志然思患預防不可不早杜其漸此事問官方以爲錢債細故輕心掉之而不知關係甚大所謂涓涓不息將成江河者也我　朝統馭中外一視同仁凡年班來者必聯之以情待之以禮厚之以餼賚使之懷德戴恩卽如與哈薩克易馬必當按其所值與之市易始能經久無弊設或所給縀匹輕薄　减其價致所得不償所售彼貿易已非一日皆能悉其底裏口卽不言而心豈能允服卽違立法通市之本意其流弊且無所底止凡屬沿邊沿海省分洋人商務交易皆所常有必當實　籌辦遇有交涉詞訟之事斷不可狗百姓以抑遠人各省督撫當善體此意毋怠毋違自可寓久安長治之計世世子孫恪循罔懈億萬年鉦疆之慶詎不在是耶大哉皇言明燭於數萬里之外千百年之遠而允垂治世之帝經馭外之要法矣雖歴世久遠而要當守之勿失者也宣尼有言曰忠信篤敬行於蠻貊故凡遇交涉之事可了者卽了之宜速勿　是非曲直一循乎理可者許之不可者拒之勿始可而終否亦勿初難而後易一切開誠布公務先有以服其心平日與之交際往來尤宜浹之以性情隆之以禮貌勿預蓄輕藐之念勿先存逆億之心周旋揖讓所以謹其儀酒醴笙簧所以娛其意献酬饋遺所以悅其衷推心置腹所以感其懷平日旣有以覊縻而維縶之斯一旦有事可以斟酌妥商籌謀盡善從容循謹就我範圍自不至扞格而不相入　愎傲慢而不受一言也苟徒膠執人臣無外交之義或重已輕人尊已卑人巖巖之氣象示人以不可親一切悉憑禮法以馭之徵當時雖不能有所爲一旦有事從而簸弄其間簧鼓其際或始於瑣屑小事而旋至於不可挽回皆由平日不能善爲圖維處置之咎也然則懷柔遠人之道豈可忽乎哉凡百臣民其恪遵　聖訓以待之奉行而勿失墜焉可也 
[金陵淑景]  
　　南中以人日天氣晴朗爲人無災旨之兆相沿已久亦莫知其何所騐而云然今歳起元旦以迄人　均瞳瞳四照不啻黄人抱珥父老皆相賀以爲十年來所不多見主人畜茂育天下太平適兒輩問人日所由名乃檢魏收魏書序示之其序云帝宴百僚問何故名人日皆莫能知收對曰晉議郎董勛答問稱俗云正月一日爲雞二日爲狗三日爲猪四日爲羊五日爲牛六日爲馬七日爲人可見甚鳴燕降各有所本○有慕林古度之爲人葺綿蕝於雞鳴山下孑然一身簞瓢常不給而不廢吟咏者聞賈閬仙常以歳除取一年所得詩祭以酒脯曰勞吾精神以是補之此人于小除夕正在祭酒有偷兒瞰其俯仰忘情之際卽竊其林先生所謂好如孤鶴宿蘆花者以去次日寒至不得出門 
 
 

Page 2

 
 
一屠夫贈以敝緼袍乃始曳東郭上敝上穿之敗履向街頭謀度歳資人雖厭之而彼神色自若其楹聯云富貴骨頭貧賤命承平世界亂離身蓋紀實也然男兒志在四方君子則勞心小人則勞刀倘不安尺蠖之屈焉能爲神龍之伸吾願讀此語者當效劉越石之聞雞起舞○雞寒上距鴨寒下嘴人多不介意去歳封印後嚴寒澈骨點水皆冰踆烏躑躅寒帶盡失舉杲之色簷前鶴終宵相封吚唔子弟無公冶長不知其曾說今夕寒似堯當年否一旦偶過鴨欄見錦茸者皆藏其咮於翼間回顧雞樹其棲也果縮一足始怪老學庵筆記所載淮南諺語確有可　○語曰和氣致祥乖氣致戾此雖老生常談而不知確有至理存乎其間特可爲知者道難爲俗人言耳金陵評事街有某錢鋪局面壯闊平時出錢帖數不下巨萬時届歳除收帳之銀已纍纍滿櫃自以爲雄視市廛可安穩唱三箭定天山矣詎小除日有以帖取錢有櫃夥以午飯置其人睨而不理此人有事情急未免咆哮一少年遙擲錢與之惡其繁未免有送官等語此人已不暇與較但一路呌駡而去有問者則曰某店要倒票已不支錢矣此風一傳藏票者爭先恐後延至次早人益擁擠辦錢不及管事人大開銀櫃請衆閱視以示不空無奈人多嘴雜頃刻間已將櫃檯扳廢少頃什物皆已烏有矣迨江甯縣呵殿而至踏勘店本屬實第憑空遭此决裂欲拿人并不知由誰爲首只得吩咐該店暫時閉門料理而已街鄰左右僉諸該店平時過恃官塲勢力所致然則天下之多藏善買者曷思之○初二日天未曙紅土橋地方忽失愼僅焚去瓦屋三間屋主夫婦二人時尚未起致被荼毘論者謂其平日尚無開罪謝仙火之處正不知其何以罹此隂譴也○臘尾春頭非常沍凍棉衣一項俵散正當其時而又鶉衣百結之夀各分一領大街小巷竟無一夫不獲此爲從來所僅有因此人人皆知善後局穆觀察承制臺溼仲帥之實心籌畫成此嘉惠雖曰會逢其適而要知福有攸歸焉　二日有數緇流擁一羽士到上元縣前意將鳴官　前向有茶室爲公人捕風捉影之所然有時兩造氣湧如山到此一經澆灌或被人解勸或經人訕矣竟有由此撒手罷休者是日該羽士向衆自陳其顚末緇流齊俯首少頃更合十宣所號兩造皆幻怒爲笑由是旁觀指爲衆僧之諾諾不如一士之諤諤云○沈仲帥到江南振幽拔滯酌盈劑虚官塲自大法以迄小廉無不各捧一檄卽下至士農工賈凡能通一姓名于人廖者亦無不賙其闍黎飯後之鐘現在各局所冠帶之倫師師濟濟夫仁者已欲立而立人已欲達而達人仲帥此舉非得仁者之勇不辦惟蟣蛩之臣窮於處褌宇宙雖大終不得屢游相鬚曾經御覽 
[皖省新聞]  
　　江西候補道朱觀察臻祺於月之二十六日行抵皖境旋卽乘輿晉城謁見中丞并拜會司道各官按觀察籍隸江蘇此次告假回里新正卽徵赴豫章供職○皖垣以去臘多雨市中恐年帳難收幸二十八日漸露晴光各有喜色○西門外正街吳仁泰綢縀莊推爲巨擘店主平日待人甚爲嚴厲以至懷恨者多月之初六夜失去銀洋貨物約舉千金旋卽嗚保禀官勘騐據稱由鋪門而入然鋪門内外毫無形蹟未知以後能查出贓賊否○督辦保甲總局候補道李篁仙觀察統領安慶練軍馬步各營宋佩珍軍門慮及臘尾春頭各鋪户賭博興濃馴至生事爰飭巡員及弁兵等晝夜梭巡不得稍有怠惰故近來境内得稱安靜云 
[法無可逭]  
　　杭州朱觀察之次公子馳馬踏斃旗人一案已詳去歳報章兹悉封印前大憲已將公子舉人斥革飭差勒限拿送到官當堂招認情由並無隱飾遂照例擬定軍罪通詳各憲至臘杪批差起解有毋得沿途逗遛之語惟赭衣鎖練之屬一槪屏而不用隨行有家人四五名行李十餘擔風聞崧振帥因觀察治家不嚴擬奏請降作同知但不知確否也 
[武陵火警]  
　　新正初九日清晨九下鐘時杭州黄醋園巷織署掌案孫某家花廳八楹以及前後廂樓走廊平屋約共十數間不戒於火被祝融氏收拾凈盡幸四面圍墻堅固不致延及比鄰南首成衣鋪主某甲聞警之餘急將箱籠器用搬運他處家存棺木一具舁至街心火滅後率同妻子至孫家言箱中衣服都被救火者搶去門窓皆已碎壞靈柩無處寄存孫倩人調處再三償以洋銀數十圓中妻猶不滿於心拾路旁亂石擲門内直至欲指交地保始不復言 
[刦銀戕命]  
　　去臘十七日傍晚營口復興店夥某甲上街兌得寳銀兩大錠回時突遇暴客攔路搶刦甲孔武有力初時與盜格鬥扭住衣襟不放盜遂取利刃向後肋左腿額上連搠三下鮮血直射甲仆地氣絶盜遂携銀逸去後經該店報縣蓋平縣趙大令前往相騐斷令店主出錢一百六十吊作爲撫卹之資死者係破橋子地方人年未三十家有少妻弱子是可慘也大令相騐後勒令差約赶卽緝拿兇手西廳章幼樵司馬卽傳東營鄉約大加申斥並傳道標查街哨弁及廳署差役勒限五天緝兇到案廿三日限滿無獲將差約各責小板六十下展限十天如逾限不能破案槪行重比道憲亦因此嚴諭營弁加意梭巡云 
[鴛水棹歌]  
　　去臘廿七夜二鼓時有嘉興縣書辦盛某由大西門漕倉約伴回家行至東道弄口分道揚鑣盛年已老大加以酒後足力疲軟遂致跌入河中居人聞聲出視黑暗之中莫辨面目赶卽喊人撈起抹去面上鮮血始得認明扶歸其家奄奄一息延至次日斃命年約五十餘歳一醉陶然竟成千古太白而後　見斯人○嘉善平湖海鹽石門四縣大令陸續來郡拜賀府憲新禧連日鴛鴦湖畔冠蓋如雲官閣探梅湖慺把酒不知又添幾許雅人韵事也○新任嘉恊楊恊戎於小除夕到禾在關帝廟權時駐節頒發紅諭定於新正初六日寅時接印 
[火警彚登]  
　　新正初二日揚州舊城三元巷西首某姓家夫妻兒女方在歡飲屠蘇忽報回祿神煽禍於廚房急起視之則回回熊熊早已無從抑遏幸警鑼報處各善堂咸舁水龍以往始得免於蔓延僅燬平屋數椽左右鄰皆告無恙○甯波來信云初九夜二鼓時西門外潮音堂東首阿二水菓攤忽聞譆譆出出聲知是火正降臨急起鳴鑼求救少選江北天一水龍臨塲噴水本街各水龍亦爲之奥援百道天泉瀉同瀑布無如風威甚猛祝融氏遂乘新年佳興左突右衝直焚去二十餘家約房屋三十餘椽始漸漸斂威而退說者謂張良興紙鋪所傷　多云 
[串客宜禁]  
　　串客者何其人名不隸於樂籍而獨愛淫詞艶曲每一登臺扮演無非描寫兒女私情雨逗雲挑恣爲褻狎閨中弱質情竇初開往往因此而失節敗名不堪聞問郡治　經禁絶而窮鄉僻壤總難盡絶根株遂有無恥之徒乘黄綾裹篆之時官憲稍寛禁令公然演唱顧忘全無一時觀者如堵墻男女雜坐其間毫不知恥伏查優伶搬演淫戲例禁綦嚴况兹則淫浪更甚於優伶斷袖薰香甚且爲優伶所不屑爲之事奈何官斯土者竟甘爲聾瞶任其肆意誨淫耶嗚呼錄甯波友人來信 
[津門餘語]  
　　去歳被水成災直隸總督曁順天府府尹飭各州縣統將屬卜各村庄被災分數分别上詳奏乞　恩施蠲緩錢糧以示體卹欽奉　恩旨　發謄黄旨　兩屬二十餘州縣萬餘庄被災八九分歉收三四分不等一一分晰蠲緩伏見　皇上德同天地　恩重山邱身受者宜如何浹髓淪肌共銘　厚德哉○災民千萬待哺嗷嗷當兹歳事將闌情景尤爲慘惻籌賑局司道因將應賑錢米於年内妥爲散放西人義振亦要小除日下鄉發給法人所建仁慈堂復籌備振欵若干爲貧民度歳之資與各善社善堂並行不悖所惜災區過廣灾民過多推食解衣終難溥遍耳 
[諏吉開征]  
　　兩淮鹽課爲　國帑之大宗向例於新正開征以重庫欵本届江都轉諏吉初六日已時啓征除先期行知淮南總局各員飭遵外又頒發紅示一通略謂各商務各多備課銀上兌以應吉期此後按卯繳呈尤須踴躍想白鏹朱提定可源源而至也 
[預備行臺]  
　　揚州官塲探得新任兩江總督劉峴帥於客臘由珂里起程入都　陛見屈指餞臘迎春之候前驅可抵邗江因於東關街 
 
 

Page 3

 
 
某宅陳設行臺以便襜帷暫駐查福星臨照當在指顧間矣 
[議院述聞]  
　　陽歴二月九號正午時日本衆議院正當休憇諸議員在廊下閒行突有茨木縣人青木氏舉手摑議員井上角五郎之頰幸井上具有膽力直前將青木擒住送交警察署收押待懲又十號黎明貴族院假用之議堂暖室中爐火上騰黑烟迷目幸卽救滅然已驚懼非常矣是日衆議院中由總理大臣山縣伯爵演說要事議員羣起排擊騷擾紛更伯爵遂大爲憤怒將事暫停至夜九點鐘時奉命施行保安條例將青木等七名一併驅逐不准逗留計七人内羣馬縣人四名千葉埼玉縣人各一名茨木縣人二名 
[蘇垣火患]  
　　本月十一夜三鼓時姑蘇護龍街樂橋南某烟袋作因晚炊不謹遺火積薪中以致餘燼上炎沿窻壁而上於時風猛火烈毒燄上衝星月之光幾爲之掩店主慌張失措見勢難挽回急出鳴鑼報警各水龍由近而遠絡繹到來奮勇噴澆約數刻許始息計焚去房屋八九椽當火之熾也魁太守及長元吳三邑尊總巡保甲各官添派巡丁到塲彈壓隣人雖受驚不淺匪徒尚無乘機刼奪事情云 
[翠羽增輝]  
　　上海縣陸邑尊以名進士出宰百里歴任繁劇有口皆碑去歳東賑方殷曾捐助銀一千兩現奉　恩命賞戴花翎從此雀翠飄風益覺　煌焜耀矣 
[洗塵雅集]  
　　羅少耕觀察交卸日本横濵兼築地理事篆務乘三菱公司神户丸來申昨日上海縣陸邑尊設席署中邀請赴讌時交申刻一揖興辭隨卽回舟命解纜向吳門進發 
[派人佐理]  
　　本邑製造總局機務紛煩大憲恐總其事者力不能勝札委龔仲人觀察爲之帮辦聞日内已到局佐理矣 
[新充包探]  
　　法捕房包探李雲發於上月病故現以二十五號華捕沈錦榮接允是役云 
[訪拿賭棍]  
　　有沈駿發者前在虹口鬥鷄塲聚賭經捕拿獲解訊罰作苦工數月始得釋放而沈不思悛改終年以賭博爲生前晚復邀同賭客數十人在四明公所分設之新會節内開塲聚賭經八仙橋巡防局員王軍門訪聞當卽帶同局勇十餘人前往拿捉該賭徒等早已得信抛棄賭具在黑暗中奔逃軍門當將賭具取回又在長浜一帶茶寮中拿獲賭徒七名内有一名訊係無于當交圖董周永豐保去六名各笞責二百板枷號示衆 
[火焚村舍]  
　　本邑浦東楊涇廟人金阿三農家子也前晚不知如何遺火登時勢若燎原金夫婦見而慌張竭力澆熄身上衣服悉已被焚雖不致有性命之虞然已頭焦額爛矣 
[英界公堂瑣案]  
　　包探顧阿六禀稱寳康銀飾店夥陳品山董祥雲二人將張寳山窮追由某號巡街捕阻獲解至捕房據陳稱張往換銀臂釧二副正在評論價值間突被持之而遁張則稱已付洋銀十一元祗少些微矣問其釧在何處稱已抛在途間今特解案請訊陳訴稱昨日將晚時張來購銀臂釧二副自稱甯波人現在捕房當巡捕每四閱月爲明差四閱月爲暗差將來尚有交易此次務須索價稍廉告以此釧價錢十二千文毫無折扣伊堅稱須减讓二百文并持在手中再四察看旣而店中已具晚膳因告以爾如欲購願减讓二百文須照十一千八百文付下不料伊突然持釧奔逃是以偕董窮追由捕阻住今旣解案求將臂釧追還董所供相同張供稱小的係寗波人曾在某兵輪船當水手現已停歇昨日路經是處見　偕一身穿哆囉呢棉袄褲之人口角不忍袖手向之勸開不虞竟被指爲攫物蔡太守問然則爾在捕房時如何稱已付過洋銀十一元張支吾不答包探又稟稱陳董追睚由捕阻獲衆目共覩斷不悞拘曾在張身畔搜出對時表一枚云係已物太守傳到華捕問當時爾如何拘張禀稱小的見張奔逃陳董追赶是以阻住及向查問始知有竊釧奔逃之事問釧何在稱已抛棄路旁太守判令將張枷號一月追償釧價錢十一千八百文表暫存○去冬九江里空屋失火後由包探顧阿六查得比鄰俞仲連家甫經保險且新買火油一箱後門旁壁上有火油指印桌下亦有火油痕恐其種火因傳俞及車夫譚阿金解案蔡太守會同佛繙譯訊供踏勘諭俟緝查及新正之初俞之店主邵貫卿控俞私售洋貨四箱用去價銀六百餘兩太守着俞赶緊料理捕頭知俞又因事被控查得家中有火油燈三盞前次購得火油一箱閱一月始再購何以去冬十二月下旬所購火油一箱甫及三日祗剩四分之一種種形跡愈覺可疑因又送案請究俞譚各訴如前太守商諸佛君謂此事仍須稽查確據惟俞被邵所控價銀一案尚未了結仍須管押候訊譚交保○包探顧阿六禀稱陳銘齋周裕蘭等報失元色縐紗皮馬褂及各種綢棉衣經小的查獲竊犯施阿炳起到原贓送案請辦陳周均投案請領失贓施供稱小的初次犯竊與積年老竊不同叩乞施恩誓當圖報蔡太衬判令笞責一百板管押二十八天贓給兩失主領去○二百九十六號華捕禀稱小的奉捕頭之命在美界西華德路捕房守門昨晚夜已央矣楊阿四王阿鳳二人行過門前大聲喧擾告以西人已睡不得聲張伊等初時置之不理繼忽大言西人安睡與我何干滿口胡言喧擾愈甚小的意圖拿住反被伊等拖拉慌急之中高吹號呌始由他捕帮同獲住今特送案請懲楊王同供稱小的等在招商局北棧當小工昨晚有事過捕房前並不喧擾惟彼此閒談耳不料守門捕竟欲捉拿是以與之理說不敢逞蠻管碼頭西人某甲工頭朱三林投案求保蔡太守商諸佛繙譯官以楊王不認喧擾逞蠻姑准甲等保去俟查明實在情形再行訊辦○某號華捕禀稱昨夜小的出巡時見馬車夫王阿生停車四馬路更上一層樓前在車中打盹設或其馬溜韁而去必肇禍端是以工部局立有定章馬夫不准瞌睡今特送案請予嚴懲王供稱小的以後不敢如是矣蔡太守判令管押七天以儆從此沈沈犴狴儘可安眠不必假寐片時提心吊膽矣呵呵○包探黄四福禀稱張少卿犯竊獲案奉大老爺　發捕房管押旋卽逃至法租界竊物經葛大老爺懲辦今已期滿法捕頭命小的前往帶歸案下請科其脫逃之罪張俯首求恩蔡太守查閱前卷見張判以管押三月遂命仍發捕房管押三月期滿後加押二十七天以爲之儆 
[法界公堂瑣案]  
　　新包探沈金榮禀稱江北人湯坤和李國標在家與梁鵬賢賭博起釁兩相口角繼致打架當經梁出外鳴捕將各人一併拘押送案請懲同轉訊問之下湯等供偶然接龍爲戯並非大賭務求恩宥同轉謂賭具已獲豈可抵賴商之祁繙譯官判湯李押候各責二百板梁雖作首告因屢犯賭　責一百板以儆○劉四昌訴稱我兄在測海兵艦爲水手約有三月未回家中嫂嫂莊氏前晚十一點鐘時與對鄰王阿饋私將家中物件搬動意欲逃匿當經鄰右知覺特來送信小的將王阿饋並嫂嫂一併扭案請究同轉問王曰爾如何與劉莊氏深夜搬物答稱小的與該氏爲鄰伊囑我帮同搬物並無别故劉莊氏一味抵賴同轉問劉四昌曰爾之家室可在上海可否將嫂嫂領回家中答稱小的之妻在寗波現願另租房屋請嫂嫂安住待兄回來再行商議同轉謂劉莊氏曰照爾行爲本當重辦姑念夫尚未回家着交劉四昌領去安置王阿饋押候掌責八十以示懲儆○王阿雙與妻王高氏偕鄰女沈大寳到案王稱妻兄高文秀向以小車營生去年十二月二十四日憑媒顧金福聘城内虹橋頭再醮婦章氏爲妻當付英洋十元限日找付不料章氏於新正初八晚逃逸無蹤是日有衣包一个交與挑賣火油之朱子生帶往城申經沈大寳目覩當向媒人理論經章氏之伯父章溪明將朱子生交出爲此禀請追究同轉問沈大寳曰爾見章氏交衣包時有何言語答稱初八晚見章氏手持衣包一個囑朱帶去被我窺見朱遂不肯拿衣包後同章氏逃逸情跡確有可疑同轉問顧金福曰爾知章氏家中尚有何人常與何人往來答稱章氏家中祗有伯父章溪明因度日艱難託小的作伐轉嫁不知何故逃逸惟聞朱子生至我家謂我妻云章氏意欲進城令伊 
 
 

Page 4

 
 
携帶衣包等語同轉詰朱曰章氏旣令爾携帶衣包必然信爾爾必知伊之下落朱堅執不認同轉着管押比究雇金福交保限尋章氏至案再行核辦○女孩錢阿三去年由生母錢馬氏與周士林合串賣與妓院旋經本生父錢錫坤控諸法公廨當經葛同轉將周等拘押訊辦着女之祖母錢馬氏具到嗣後不再變賣孫女之結准卽領女回家嗣因錢馬氏延宕日久未曾具到切結同轉着將女孩送往善堂安置昨據錢馬氏投案求請將女給領同轉謂爾不肯具不賣孫女結居心殊不可問供稱實係寫結之人不肯加添此語同轉曰寫結之人定是白螞蟻所以不肯寫入此語供稱如今情願寫入請免發堂同轉予限兩日務須具結到案否則卽行送堂○源泰棧主徐少英唐錦初偕夥友李通安侯品卿等投案候訊同轉問李等曰是否在源泰爲夥是晚之火因何而起供稱其時我等在外及回時火勢已熾不能入内看視故不知底細侯供我於晚間一點半鐘脫衣而睡至五點半鐘忽覺濃烟迷目火已燎原只得跳窗逃命問火究從樓下起抑從樓上起徐少英稱其時上下皆火不能細視問爾屋可曾保險並稱未保謂起火之家本應枷責姑念業已吃虧不小從寛免究一併叱退○趙吳氏携女毛頭訴稱日前有朱得勝欲在我家賭博我不允致被打毁靈座蒙恩提訊判責八十板釋放詎料朱心有不甘昨日唆使幼童陳阿三行兇將我女毛頭打倒在地經我上前將阿三拘獲送案請究陳阿三稱毛頭因購買玩物起見與我口角不敢行兇同轉曰旣已行兇豈容强辯判責手心一百下管押捕房七天○江阿福費阿狗屢次犯竊經包探將江之姘婦蔣黄氏拿獲訊押着交同竊之丁阿初到案已紀前報昨以江在押日久經葛同轉提案判與黄阿狗各責三百板解回寍波原籍將黄氏掌責一百下以儆○朱瑞芳虧欠已故西人銀洋經公堂提押嗣飭令交保料理兹因無人具保帶案詰問朱稱如蒙釋放當於月底先交洋二十元同轉謂月底如能一併還楚當准爾出外朱一再求請寛限同轉諭令於一個月内將欠洋四十元一併還楚當卽具結釋放○通事稱李如碑向爲土業被開小烟館之張瑞山虧欠土洋十一元零李屢向索取張非但不還反敢揑詞朦控謂李搶伊家中物件當據張呈手摺一個約祗欠土洋兩元餘李稱手摺係以前帳目後欠土欵未經入摺另有帳簿呈閱張一味胡言同轉謂公堂非爭論之所不得胡閙管押至傍晚時交保料理 
[來信節登]  
　　上海邑廟後五老峰陳公館勸辦順直賑捐經陔蘭記助洋十元滬城歐陽春助洋二十元所有來信節錄報端　啓者春安貧求已不干外務隣有因租地轇輻者央春調處事逾三載始得告成兹分得中費二十元拜煩彚解災區更求轉乞登報則感德無涯矣草此拜達敬請台安 
[春澤覃敷]  
　　謹啓者頃奉到　公記遣介交來洋一百六十八元不肯道及居址大名但囑櫜解賑濟云云新正順直山東急電紛　不惟春賑異常孔亟卽多耔速宜籌欵給發否則無力佈種田園荒蕪民生何堪設想正在焦灼萬分爲呼奈何乃蒙徐大善士巨欵佽助適稱當之施抑且隱名不欲人知殆所謂廣積隂功之隱君子者歟拜領之下欽佩靡已謹登報牘藉申謝悃[  上海六馬路仁濟善堂籌賑公所施善昌 
等謹誌]  
[上海大馬路仁濟善堂勸募咸有一德一文願捐册啓]  
　　謹啓者敝堂經辦各項善舉凡有益於世莫不次第舉行經費之巨遐邇咸知全賴遠近善士互解仁囊始得集腋而成卽如常年施醫給藥一端查已丑年給藥五萬七千餘帖計藥本醫金洋五千四百元有奇迨至上年除給靈　外則施藥又增至六萬七千一百五十三帖計藥本洋五千四百四十八元六角加以合送純陽正氣丸萬應丹臥龍丹虎睛丸　备種丸散暑藥等計藥資洋九百五十四元醫生轎金洋七百五十元此項經費合計洋七千一百五十二元六角之鉅敝堂一無恒産所恃咸有一德一文願捐册陸續接濟而上年所收册捐共祗洋四千五百念五元四角銅洋四十六元已是不敷開支深以竭蹶爲虞非藉衆力何能支持况客冬十月以後雨雪稀少有似冬行春令恐今年疾病加多醫藥之費必更浩繁不得已仍照舊章分送捐册再請發棠萬望各埠大善士俯憐貧病苦　敝堂經費支絀勿責無獻之求慨賜接濟俾得共躋春臺免致呻吟待斃其間無量功德毋待贅言心香一瓣禱祝　涯除隨報分送捐册並　小柬　　新　外謹登銀章恭呈德鑒[  經理董事施善昌葛繩孝陳德薰將毓棻何芸思謹啓正月初六日]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
