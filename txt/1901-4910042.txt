# 1901 - 87 - 4910042

 

Page 1

 
 
[古今圖書集成减價] [  圖書]  
　　本局新印古今圖書集成一書除股印之外多印之書歴經售出現已所餘無多本局因　　　　　　所餘之書减價出售每部計九八規元二百兩是書間有誤釘處刻已查準補釘完全賜顧者請至申報　　房交易再前所出股票内有數股未經將書取去者亦請從速找銀取書幸勿再遲特此布聞 
[箴士續昨稿]  
　　一曰愼習近日士夫盤龍之癖牧猪之戲習不爲怪甚至父子孤注男女雜速心術之壞浸及風俗吾用憂之卽或角酒呼拳圍棋鬭采耗財猶小耗日良多要之皆犯賭也與其博奕猶賢不如飽食終日善會聖言毋　善意陶侃　具而投江林逋痛詈於擔糞凡斯惡習必子屛除洋烟謂能療疾此飾詞也茫茫浩劫習誤之耳他如　烟捲烟水旱烟縱於飲癖於茶亦習也瑩煌金玉被曳文繡起居裘馬無一而非習也丁此漏世日物翔貴從餓時想則口無擇食從　時想則身無擇衣膏粱酣豢必無佳士臣本布衣吾　戒哉一曰博學三者旣審體已立矣乃事讀書秦　　久人人得以私著鏤本踵行浩如烟霧孔孟復生未能徧讀寒士僻地購庋非易非無志士望洋輙退爲力學計　不必精目不必備如無雕本鉛鑄石印值省用便擇其切要著詳觀而熟玩之但作時文必陋必俗病在　理急則治　期收速效而資實用蓋由時文及箸作難由讀書及時文易我輩試自思撰管學文各歴年所若以一二成工夫才力刻苦　書卽斐然可　著作之林時文從虚處揣摩雖云雕蟲之技須學屠龍之巧如無天資不過中乘讀書從實處積累得尺則尺得寸則寸天姿稍絀尚可勝以人力未聞書卷撐腸而不能爲時文者且塲屋文字禁用子史涉時政忌諱　　程限　瑣舉子學案鄉塾師承專錮聰明但尊墨守有好讀古書者父兄引爲深戚有講求時務者朋儕相與在諱裁對孽　　及心術音調聲韻比於俳優弊非僅至尚書伏獵學士弄　而止汩没眞才銷磨年歳老於　下拙於生計卑鄙　　無不爲之已昔龍巖饒廷襄孝廉戲語林文忠公曰明祖以梟雄隂驚猜忌馭天下懼天下瑰偉絶時之士起而興之爲難以爲　　　賦皆須借徑於讀書稽古不啻傅虎以翼終且不可制求一途可以禁錮生人之心思材力不能復爲　書稽古有用之學者莫善於時文故毅然用之其事爲孔孟明理載道之事其術爲唐宗英雄入彀之術其心爲始皇焚書抗　之心　之以點名袒索防弊之法以折其廉恥揚之以鹿鳴瓊林優異之典以生其歆羡三年一科今科失而來科可得一科復一科轉　而其人已老不復能爲我患而天下之人盡矣而明祖之　畢矣　本欲便學者　歸於無用未嘗欲　學者深造於有用雖出一時諧　其流禍固未嘗不如斯也方今聖上銳意振興　議漸定新　之行可引領待顧行新政必先植人才植人才必先興學校變科舉近疆臣中已建議於各州縣設小學各府州　中學省會設大學京師　國學分門設教立課定程用北宋國學積分之法採各國學堂月計季考之制學校齊備課有成才和將科舉停止無　　漢無論何項進身非由學堂學成不授官職議未必行而事終必至然　向之沈迷於帖括之學　以空疏無　之　　倖一試者至此當亦廢然洋乞文字而無靈悔　明之誤用從而痛自刻勵力　虚無縱不爲圖家用我地　不爲　自用地夫亦可以悟矣可以返矣辦志明恥愼習博學四者旣盡自强之道不外乎是至若朝章國故吏　民生　校科舉軍制財政當因當革當省當倂則累萬言而莫盡亦一反手而無難是當軸之責也兹不　焉 
[本館接奉電音]  
　　昨日午刻西安行在飛電傅來上諭九道敬謹譯登○二月十三日行在内閣抄奉上諭陸寳忠現出學差兵部右侍郎著徐琪署理欽此同日奉上諭浙江杭州府遺缺著榮　補授欽此同日奉上諭善豫著調補廂紅旗滿洲副都統所遺廂黄旗蒙古副都統著上　院卿榮秀補授欽此同日奉 
上諭雲南糧儲道員缺著李懌森補授欽此同日奉上諭景澧著調補正黄旗護軍統領所遺正　　　軍統領著敬昌補授敬昌現在隨扈著松署理欽此○十四日行在内閣抄奉上諭升允著調補陝西布政使山西布政使著延補授欽此同日奉上諭四川鹽茶道員缺著黄承暄補授欽此同日奉上諭上　院卿著英　補授欽此同日奉上諭正旗護軍統領著崇勳署理欽此 
[行在宫門抄]  
　　正月十七日陝甘總督崧蕃到行在請安召見軍機崧蕃十八日崧蕃預備召見榮中堂請假五日召見軍機崧蕃十九日召見軍機 
[美人公論]  
　　南洋新加坡日新報云頃得英京來電悉美圃政府曾照會中國駐美使臣云中外議和務宜公允其中若有過事誅求之處切須向各使和平商榷以冀挽回其意蓋恐以後俄人或與中國爲　中國不免受其挾制也 
[英維公理]  
　　南洋新加坡叻報登倫敦來信云都人士以在華聨軍多行不法有碍聲名因相約創興議和公正會某日會中董事將聨軍背理之事逐欵臚列呈諸英相西供聲　稍存公道之心糾合美　禁各國軍人不得如前無狀并祈傅語華人知悉列國已將赫總稅務司所請施行西侯令幕友代答曰貴會董所言聨軍不法事竊恩除我國將佐所統諸軍外我朝廷難任其咎第據本閣所知則在華英兵不過將中國　所施於我之暴虐各情稍爲報復而已並無過舉也 
[德撥餉需]  
　　廣州越　報云某日得英京來電悉德國政府擬撥德銀一百二十二兆馬克充駐華兵士餉需當德皇第二次在議院中宣諭時衆皆以爲可行議遂定 
[英皇儉德]  
　　南洋新加坡日新報云英國執政大臣近已　定新主登極之後宫中一切費用計歲支英金五十七萬磅按歐洲各國之君以英爲最儉此外俄皇歳需英金二兆零五萬磅　皇歳需英金七十八萬磅法皇歳　英金七十七萬磅意皇歳需英金六十一萬四千磅惟西班雅則較英尤省每歳祗需英金三十六萬磅云 
[制軍請訓]  
　　西安采訪友人云新授陝甘總督崧制軍於正月十四日由汴中抵以鹽道署作行轅當日卽趨赴宫門請安皇上召見三次聞制軍雖未受篆　以振務爲憂日與各大憲　力籌商務期得一妥善辦法大約襜帷小駐卽須辭赴隴西也 
[秦中望雨]  
　　西安采訪友人云陝西春振籌辦方殷而南米到者寥寥尚不足供民食入春以後雨澤甚稀四 
 
 

Page 2

 
 
野魚塍依然龜坼上月某日岑雲階中丞委劉太守濟坤赴太白山取水以期渥沛甘霖至二十三日果密雲四布細雨如絲三輔農民　呼不置 
[衢案讞成]  
　　杭州采訪友人云浙江衢州府屬西安縣匪人閙教戕官一案現已經各大憲備錄供詞秉公定讞其中　道祖齡充發黑龍江衢州府洪思亮革職永不叙用衢州營都司周某斬立决其餘肇禍諸人擬斬者十七名擬軍流者三十餘名尚有民人四十三名訊係無辜卽行開釋 
[請留節鉞]  
　　鎭江訪事友人云長江水師提督黄芍巖宫保統率江勝五營駐防京口管規整肅兵民日久相安邇忽電商兩江總督劉峴帥辭去總統江勝軍之任仍回太平府節轅鎭郡各業紳董聞之以近處伏莽甚多全賴宫保坐鎭爰即聨名禀請道府各官禀詳峴帥堅留宫保仍駐鎭江未識能邀允准否也 
[續錄奏叅諱盜縣令及增訂緝捕章程]  
　　抑臣猶有請者刑罰世輕世重原貴因時制宜况嚴定緝盜之條尤宜變通辦盜之法前當軍務初平各省刦盜重犯拿獲訊明均卽就地正法本有通行章程光緒二十四年始經刑部奏明惟土匪馬賊會匪游勇情節較重案犯准其就地正法其尋常盜犯一律規復舊制歸案審辦等因通行各省而直隸四川廣西等省又經奏定仍將盜刼重犯就地正法在案豈各該督撫樂於從嚴蓋誠有出於不得已者豫省民俗獷悍盜風素熾其毗連湖北山東安徽直隸等處向爲盜賊窟穴出没無定句結尤易上年張城運昌夏邑薛王之變皆係盜夥嘯聚所致本年中外開釁各路散兵潰勇紛紛入境肆擾以及鄰省之票匪杆匪本境之刀匪乘機煽誘其燄益張以致盜案更甚於往年近以各省餉貢絡繹於途盜賊更因而垂涎防範尤易涉疏忽如此次　鄉縣刼案一月竟有兩起其他州縣之報案者亦不一而足此等盜犯愍不畏法本與馬賊土匪無異加以兵勇各匪互相糾結黨羽愈衆其兇悍殆尤過之若不亟加嚴懲將至釀成大患爲慮滋深現奉 
諭旨飭臣嚴定章程以靖盜風若再拘泥舊章稍事因循何以仰副朝廷戢暴安良之至意查强刼盜犯本干斬决斬梟罪名無關出入必待層層解勘分别題奏奉准部覆始行處决不特盜黨積聚獄中恐致日久生變而各屬之道路遥遠州縣之解費難籌者勢必視捕盜爲畏途以諱盜爲得計定章雖嚴奉行必多不力及至發覺嚴叅地方已受其害且此輩兇狡性成黨徒繁衆中途之奪犯解審之翻供又恐在所不免實於緝捕章程大有窒碍合無仰懇天恩俯念豫省盜賊充斥與他省不同刻下情形尤非昔比准援照直隸等省現行成案將强劫盜犯罪應斬决斬梟者覆審明確卽行就地正法以懾賊膽而靖亂萌仍按季彚報以符定章除飭署任闌鄉縣嚴緝贓盜務獲究辦一面再飭各屬認眞緝捕如有諱飾疏縱之員立卽從嚴撤叅外所有查明閿鄉縣刦案請將知縣革職并增定緝捕章程仍援照直隸等省奏案凡遇劫盜重犯立予嚴懲各緣由謹恭摺覆陳伏乞皇太后皇上聖鑒訓示遵行謹奏奉硃批汪鼎臣著卽行革職餘依議欽此 
[藥廠飛災]  
　　漢口采訪友人云本月十二日清晨漢陽赫山之麓製造無烟火藥廠忽肇飛災自某觀察以及司事諸人或死或傷大都肢體狼藉至其因何被禍傳聞不一尚難信以爲眞也 
[留意工防]  
　　漢口訪事友人云前者湖廣總督張香濤制軍目撃武漢一帶富有票匪蠢焉欲動因念漢陽槍砲廠爲軍械重地防範不可不加嚴當卽札派勇丁數百名常川駐守局前以資保衛現又更其名曰工防營飭廠中提調馮少竹司馬添延教習勤加訓練是亦備預不虞之道也 
[曲意懷染]  
　　鎭江訪事友人云去夏北方拳匪之亂鎭江各教堂教士深恐池魚殃及兢謀遷地爲良邇者和議將成中外仍　睦誼各教士重來舊地宣播鐸音常鎭通海道長久山觀察知之特飭丹徒縣及各防營妥爲保護復飛札所屬各營縣一體加意隄防以仰體朝廷柔遠之意 
[統領得人]  
　　杭州采訪友人云記名總兵顔梓琴鎭軍瓊林旣將駐紥滬上之安字營勇遺散卽經浙江巡撫余晉帥檄調來省本月初十日接奉札文命統領護軍右營兼帶左營隨即趨詣撫轅禀謝擇吉十五日到差 
[贛省官塲紀事]  
　　南昌訪事人云省垣洋務局向設北營坊近者江西臬憲柯遜庵廉訪命移至臬署東花廳俾得朝夕稽查免致事機貽誤○江西撫憲李勉林中丞迭准總理各國事務衙門咨文催結江西各屬匪人閙教案因札飭洋務局勒限速結並將各屬已結未結各教案按旬具報以便稽查 
[粤嶠春光]  
　　廣州訪事友人云正月二十四日駐香港日本領事官加藤本四郎乘某輪船來省赴督撫各轅拜會茗談良久然後與辭二十六日二點鐘時督憲陶芷芳制軍撫憲德靜山中丞以次出城報謁當鳴騶出轅時四營弁勇均沿途擁護戈矛耀日旗幟連雲八座威嚴洵令人望而生畏也○有陸西乾者積年匪首也曩由劉問芻觀察禀陳前督憲李傅相招令同傅贊開等投誠旋派歸肇慶恊吉鎭軍部下効力贖罪以爲從此可以革面洗心矣不意近日忽又糾集黨羽大開博塞之塲經紳士譚國治等赴督轅禀控旋奉陶制軍批示略謂陸西乾係投誠盜匪理宜安分力圖報効何以前往開設番攤公司所禀如果屬實殊爲不法仰緝捕總局卽飭南海縣迅速查明嚴拿訊究并將各賭館查封一面轉移肇慶協尅日禀覆○上月二十五日之晚太平門外眼鏡街大順鏡店被匪徒四人托名購物賺開大門胡哨蜂擁而入開槍指嚇將櫃内銀兩搜刼無遺 
[柳浪聞鶯]  
　　杭州訪事友人云署浙江臬司許豫生廉訪豸冠嶽嶽嫉惡如仇前已飭屬嚴拿地棍數名從重懲辦近又訪知賭棍錢某積惡多端立卽飭差拿獲重責五百板發交錢塘縣嚴辦聞擬拘入遷善所監禁五年再行察奪是亦除惡務盡之道也○俗傅二月十九日爲觀音大士誕辰各鄉鎭之佞佛者成羣結隊買棹來杭詣上天竺禮佛本年節氣較早近日此輩已絡繹而來松木塲一帶帆檣相接届時衣香鬢影當更如水如雲也○自新正以後晴曦久駐農民望澤孔殷本月初二日大沛甘霖土膏滋潤直至初五日始放晴光○本届杭屬縣試因錢塘縣黄鞠友大令兼署仁和縣篆故兩縣試事均由大令主政惟杭紹商童叧由運副高分轉嘉松商童由運判胡分轉分别考試前報誤稱府試蓋訪事人疎忽之過也 
[苎蘿春色]  
　　縉興訪事人云古越民風夙稱健訟往往多年積案糾葛不清事爲署浙江臬司許豫生廉訪查知以此中皆有劣監刁生及不法棍徒揑架虚詞唆訟漁利因卽出示申禁略謂如竟怙惡不悛一經訪聞或被告發定當盡法懲治决不姑寛○安昌鎭民人張某因事來郡途中突被匪人曳入荒塚劫去所携洋銀若干元旋復褫其衣服縛諸樹上閱二日始有樵夫過此見而解下然已凍餓欲僵矣○者義橋釐局委員侯大令資森交卸局務後詣郡禀見總辦蔡蓉如太守算清各欵然後回省銷差○紹郡匪人有天燈黨巡街黨黄昏黨諸名目專於夜間刼奪行人財物爲害閭閣近由山隂縣何黼庭大令訪拿天燈黨匪首王阿榮馬利生等到案盡法嚴懲并訊出餘黨　七金吳小富等諸犯因卽飭役四出訪查務獲究辦○浙省庫欵支絀大吏籌措維艱前有人禀稱西國茶酒烟三項征稅甚重如能酌議仿行鉅欵不難立集大吏韙之查得郡屬所造之酒到處行銷爲數甚巨向章釐金值百抽五似覺太輕因由藩司榮伯衡方伯札委丁憂在籍之前崇明塲大使鍾鹺尹志　承辦捐輸聞鹺尹須會同酒業公所商董約期議訂新章以便詳請核辦也 
 
 

Page 3

 
 
[軍麾雙蒞]  
　　昨日午前九點鐘時長江水師提督黄芍巖宫保由防次乘官舫抵滬下椗南市董家渡本邑文武各官咸往舟次晉謁亭午時前任蘇松太兵備道蔡和甫觀察在泥城外洋務局設筵來邀宫保赴讌先是江南全省提督兼自强軍統領李壽亭軍門自江隂蒞滬小泊董家渡昨日命駕至各衙門投剌 
[鄭重正供]  
　　昨日上海縣主汪瑶庭大令接奉江蘇督糧道羅少耕觀察札文内開爲通飭遵照事照得各屬徵運白糧粳糯米石爲 
天庾玉粒必須愼選好米加意舂辦備用雙套縝密緊厚麻袋運滬交兌倘用疎薄不堪之袋以致滲漏米粒者即由滬局監兌委員騐明押令駁换先經通飭遵辦一面由道出示在案兹據滬局總會辦鄧守等禀陳白糧口袋照章須用雙線縝密之布今則皆由各米行包去僅用單線麻袋眼大如篩易於漏撒昨兌昭文縣白糧口袋即蹈此弊已令更换以重正供等情前來合亟札飭立卽遵照本届兌運白糧務須揀用雙線口袋不得任聽米行仍用單線麻袋致煩駁换切切特札 
[梟匪解道]  
　　前日午後三點鐘時有梟匪數十人乘無錫快船至江灣鎭就關帝廟前開塲糾賭事爲駐紥彼處之某營官所聞帶領護勇數名前往喝阻梟匪自恃人衆分執手槍利刃起而抗拒致傷甲乙丙三勇丁營官見勢不佳回營召集各勇同往兠拿當塲拘獲丁戊已三梟連船一艘星夜押解來滬禀請蘇松太兵備道袁海觀觀察核辦 
[縣試步射]  
　　昨日爲上海縣考試武童步箭之期清晨八點鐘時提右營叅將廖楚材叅戎排齊全副執事鳴騶至縣會同縣主汪瑶庭大令教諭邱贊思廣文升坐大堂武童六十餘名張弓挾矢各奏爾能旋演掇石舞刀等持並默冩武經至午後三點鐘時始畢叅戎與廣文隨分道而回 
[觀察謁客]  
　　昨晨江南機器製造局總辦潘芸蓀觀察命駕赴蘇松太兵備道轅拜會道憲袁海觀觀察觀察延入花廳茗談要公良久始别 
[浦東盜案]  
　　本邑浦東二十四保十八圖有地名張家樓者蓋鄉間一小市集也市人屈振榮皈依西教資產頗　梟匪涎之突於本月十四夜十二點鐘時糾黨十餘人明火執仗緣屋後竹籬而入攫取其婦某氏耳上金環以致鮮血流溢旋復將箱篋窮搜至慾壑旣盈始呼嘯而去次晨事主檢查所失約值二千金當卽開單赴地方官署禀請履勘緝拿 
[包探獲盜]  
　　前晚法租界包探嚴頌眉王再宏在途拘獲盜犯王明榮一名解入捕房昨日克捕頭命解送公堂禀請讞員杜枝園大令會同費繙譯研訊王供小的係湖北黄陂縣人本月十四日隨同盜首劉明三並同黨九人乘舟至浦東張家樓某姓家至夜間三點鐘時用鐵棍撃毁後門而入由伊等刦取名物小的在外接贓現劉等匿跡南市老天寳烟館中求恩寛宥大令立飭通班包探前往將傅財喜張澤月李金生袁二豐李萬甫五盜擒獲連烟館主張正紀帶回在劉身畔搜出洋銀六十九元曁金銀首飾對時表等物大令再三推鞫劉供小的係湖北漢陽縣人行刼是實惟係夥盜爲首者實已遁逃求恩寛宥大令商諸費繙譯飭包探將劉等七人及張正紀一倂押送上海縣署請縣主汪瑶庭大令訊辦 
[縱火宜懲]  
　　前晚本邑小南門外石街左近邢氏所居屋後竹籬上被匪人潑以火油縱火圖害適屠夫某甲行經其地見火勢炎炎大聲呼救左右鄰人好夢驚回急攬衣而起爭往汲水狂澆得以熄滅不致成災次日事爲二十七鋪叚董張仁敏查悉立卽知照屋主將氏驅逐以弭禍端 
[示端風化]  
　　滬上淫風甲於天下冶遊之處除各妓院而外復有臺基小客寓之屬專供蕩婦狂且幽期密約傷風敗俗莫此爲尤英美租界公廨讞員張柄樞司馬亟欲禁革澆風因於昨日出示曰爲出示嚴禁事照得上海租界五方雜處人類不齊近來風氣偷靡日甚一日本分府訪聞租界内有等小客寓租價甚廉備有現成鋪蓋以便空身客商租賃往往不肖之徒勾引年輕婦女入内姦宿該棧不問來歴率行容留直與臺基無異開設臺基原千例禁節經曉諭嚴禁在案乃日久玩生故智復萌殊屬不成事體若不嚴加整頓貽害伊于胡底除飭差嚴密訪查外合行出示嚴禁爲此示仰英美租界小客寓以及諸色人等知悉自示之後該小客寓不准男女混雜致有姦宿情事至開設臺基之户尤宜悔過自新毋蹈刑章倘敢故違一經查出立卽提案嚴行究辦决不寛貸各宜凛遵毋違特示 
[令節停讞]  
　　今日爲清明令節適屇耶穌受難之期泰西人士例得於前後數日内暫停公事以誌哀思昨日由英總領事照會英美租界公廨及各捕房停辦會訊事宜兩日 
[嚴辦流氓]  
　　著名流氓張掌全張阿掌兄弟專在租界中訛詐打降擄人勒贖前因案發禁押西國獄中兹經蘇松太兵備道袁海觀觀察訪聞二流氓惡跡多端僅予下覊押若于時尚不足以蔽其罪爰札飭上海縣移文公廨押解到縣訊明詳辦昨日讞員張柄樞司馬接閱來文已飭書吏查卷照辦矣 
[英界火警續誌]  
　　前晚北山東路馬棚失火已紀昨報兹悉是晚馬夫偶不留意遺火馬料堆中致肇燎原之禍幸卽救滅僅焚去披屋一間 
[法員回國]  
　　前任駐滬法總領事白藻泰君於日前將署中一應事宜移交新任總領事勒君接管定期前晚啓行十點鐘時副領事蓋君繙譯費君咸詣法公司馬頭握手而别法界總捕頭克賴美則率同副捕頭及探捕等人在馬頭上伺侯旣而白君由小火輪船帶坐船至吳淞渡登公司輪船起程回國 
[電學奇聞]  
　　西醫李察爾德能用電氣之功爲人療疾邇來滬上一試其奇舉凡療者療者瘋者喘者與夫聾瞽跂　種種殘廢之人咸可藉電力以代針砭藥石技亦神矣哉聞之李自言曾在英屬買而薄五爲議員後退而研求電學者垂三十年索隱　深無微不至洵若是則橘井杏林之外又足别樹一幟爲斯世起沈疴矣爰書大略以告世之憂抱采薪者 
[涸鮒銘恩]  
　　日前本館協振所承山隂劉大善士源聲交來陝振洋鋃八十元滕以一函云邇者兒子駿達年幼無知戲弄筆墨開罪親友非特有干陽律且爲隂隲所不容現經諸親友說明從此作爲罷論源聲自願捐助振欵爲兒子挽回筆過并祝諸親友獲福無涯云云又錦記求合家下安助陝振九八元一百兩正又胡萬昌信局交來孔壠同泰德寳號代募無名氏助陝振洋銀六十二元又陳得機大善士助陝振洋銀二十元之數君者或輸修省之忱或廣慈祥之願仁漿義粟不吝解囊豈獨三輔飢黎食德飲和同深感泣行見天心好善三槐五桂福報彌隆感應之機捷於桴鼓謂予不信請書此以爲左劵何如 
[岑雲帥自潼關來電]  
　　嚴小舫兄鑒佳電悉道府奏明按四成實銀核收遇缺先按八成實銀核收外减道府三成遇缺先六成部飯照費在外並每日實銀另收匯費二兩頃包令家吉來禀云望輕難集巨欵擬附吾兄局内聊分賢勞亦免同辦一事各分門户以致捐生疑貳等語如許收爲指臂請卽諭知包令遵照晉當籌振籌防籌撫卹需欵萬急倘能墊解濟急尤爲感盼煊願嚴信厚錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賽會路由]  
　　今日爲清明令節好事者舁城隍神及四司偶像出游先於前晚舁至大堂仿照州縣官排衙點卯體制隨發出路由出廟朝東天官牌樓福佑橋朝西北香花橋轉南舊校塲過陳市安橋晝錦牌樓三牌樓縣西縣東彩衣街果子巷朝西太平街登雲橋朝南西倉橋凈土庵浜唐家弄中大夫坊瞿家灣道轅出談家弄過化龍橋陳箍桶橋大南門同仁里出小南門過吊橋進佛閣東西鈎玉弄外倉橋趙家灣鹽公堂花衣街豆市街毛家弄過大關朝北十六鋪沿城河一直到壇夜會進西門朝東過莊家橋進北弄叅府署楊家橋胡家弄守備署薛家橋王家弄朝東過陳箍桶橋朝北太卿坊縣橋朝東老學前過益慶橋朝西海防廳署朝西回轅 
[上海縣署瑣案]  
　　前日英美租界公廨讞員張柄樞司馬移送杜黄氏卽杜王氏毆傷王江氏一案至縣至晚縣主汪瑶庭大令升堂研訊王江氏供小婦人原籍廣東某邑由丈夫王阿水挈至滬上僑居虹口昨日清晨鄰婦杜黄氏向鄉人購蛋起釁小婦人偶往解勸無端觸杜黄氏之怒致被毆傷幸由巡捕拘解公堂轉送案下求恩騐明究辦阿水所供相同杜黄氏供小婦人與王江氏同鄉王江氏助賣蛋人辱駡故與爭執叩乞施恩大令飭仵役騐得王江氏頰上稍受拳傷著其夫舁回醫治杜黄氏掌頰十下著具保辜切結然後交人保出○日前改過所押犯鄔南山顧和尚張永林龔明華等穴壁脫逃事後經駐所委員李明府緝獲顧龔詰悉已革看役殷清得賄故縱爰連殷送縣請究前晚縣主汪大令研訊之下顧供本月十二日鄔南山張永林向小的言及已與看役殷清商定如出洋銀兩元卽可縱使潛逃小的以囊槖空虚尚未允許迨後鄔糾令龔明華出洋銀一元遂於十三日清晨在土地堂後穴避逃出求恩鑒宥龔供賄殷之欵共計八元由鄔交付其中鄔出五元張出兩元小的僅出一元殷供小的已於十二日午後經局員李老爺斥革因適逢西人禮拜日並無輪船開駛故未動身至十三日清晨由新役值班小的何能賄縱大令謂顧龔兩犯供詞鑿鑿毋庸狡賴爾若將所得洋銀如數繳還尚可稍從寛典殷堅執不承大令飭將顧龔仍發改過所覊禁殷押候覆訊核辦 
[上海巡局紀事]  
　　前日二十三七鋪巡防局員邱友林二尹督率勇甲巡至本邑小南門附近見某號東洋車夫毛春扣拉車不愼以致乘車之某姓老嫗由車中顚出隨飭勇丁將毛拘住笞責一百板以儆疏忽○邇者汛捕陸福捕務廢弛致境内竊繁案多昨日由二十三七鋪巡防局員邱二尹傳案大加申斥喝責一百板限三日内先將施人傑所失古銅香爐查獲違干嚴比○前日許周氏持小銀錢數十枚至某處購物行經花衣街突被流氓某甲攫去八枚適爲十六鋪巡防局勇丁某乙所見拘甲至局中禀明局員黄衡堂二尹二尹訊悉情由判令將甲掌頰五十下以儆 
[英美租界晚堂瑣案]  
　　邵可卿顧森林等投英美租界公廨聨名呈控李本成舞弊侵呑讞員張柄樞司馬准之前晚飭提集訊邵可卿供稱與顧等股開茶食店延李本成執事連年虧折所損不貲今查核各帳俱有弊端叩求究治李本成供小的雖在店中執事然另由陳可裕司帳烏能舞弊求恩明察司馬飭將李還押諭令公差協同原告及司帳人妥爲理處禀覆核奪○前者章陸氏控莊王氏蕭梅記藏匿伊媳孫氏經司馬訊明諭令將莊王氏押交孫氏前晚章陸氏將孫氏尋獲扭送至案司馬研訊之下孫氏供小婦人前被莊王氏誘至某繅絲廠傭工後又藏匿不令出外兹始伺隙逃回由姑領至案下叩求恩宥莊王氏蕭梅記一味求恩司馬判將孫氏掌頰四十下交其姑領回管束莊王氏掌頰二百下著具呈安分切結與蕭梅記一倂開釋 
[英租界捕房紀事]  
　　前者浙江路貽德里馬姓家火起比鄰楊錦如家被江北歹人楊陳氏沙扣長金雨卿等搶去皮衣九件旋由包探徐榮珊查獲帶入捕房捕頭令押候吊齊贓物解送公堂禀請讞員張柄樞司馬訊究○楊阿寳窮得某姓家脚踏車一輛經包探趙銀河拘獲并在身畔搜出手槍一枝尖刀一柄因卽解入捕房捕頭令押候解送公堂禀請究辦○王瑞林胡旺癸在福州路調戲婦女由五百九十一號巡街捕拘入捕房捕頭令押乞丐牢一宵以儆○范陸氏投捕房訴稱野鷄妓王高氏借住家中餘屋作賣笑生涯前晚留宿某和蕩適爲流氓所知叩門滋擾不得已勸令遷居反糾同王阿四李阿狗等人尋釁是以交捕拘請究辦捕頭以事屬污穢斥退不理惟王等不應多事管押乞丐牢一宵 
[法租界公堂瑣案]  
　　女伶劉金林控寳仙髦兒戲園主劉蘭波朱錫臣不付工銀經讞員杜枝阿大令研訊劉朱均避不到案由掌班人劉阿掌顧洛川代質金林供稱小婦人在寳仙園演戲三月有餘每月議定洋銀二百元另須分得花紅兹被欠洋銀一百八十元求卽究追顧供小的核算　目並未虧欠照合同劉尚少演二十餘日求恩明鑒大令諭令兩造退去算明帳目禀覆核奪○前晚女童姚高妹在途彳亍由某包探帶案請訊旋由賈張氏訴稱高妹係小婦人之童養媳上年十一月十六日私自逃出今蒙獲案求准領回高妹供苦被凌虐因此私逃大令著賈張氏具狀領回○前晚吴春榮在陳順興小客棧賭博被流氓麻皮德福打鐵阿茂兩人搶去金戒指兩枚洋銀二十七元並戳傷腿際因即投報捕房捕頭令包探將棧主婦陳王氏傅案請究吳聲訴前情陳王氏供偶然鬥脾不敢聚賭至吳被德福等搶物之事小婦人並不與聞求恩明鑒大令判罰陳王氏洋銀二十元吳交人保出聽候拘獲德福等到案再行訊奪○上年陳文彬控侯錦章朱雲軒等虧欠會欵洋銀二百三十元大令研訊之下朱雲軒當即呈繳洋銀二百十元供稱餘係侯錫章所欠自應由侯繳案昨日陳文彬投案求領大令飭提侯朱二人訊核侯供朱除所繳洋銀外尚欠小的六十二元朱稱侯實欠洋銀數十元大令飭一倂退去算明帳目禀覆核奪○葉阿福訴稱上月某日行經虹口被宋阿榮訛詐不遂褫去衣服二件昨在八仙橋途遇又欲訛詐因之交捕解案求恩究辦宋供葉欠小的賭帳因向索取不敢褫衣大令判枷號一個月期滿責三百板 
[美租界捕房紀事]  
　　甬人馬元海携其妻吳氏僑居虹口新武昌路第十一號門牌屋内近日訪知氏淫蕩性成與流氓龔錦才有染遂於　晚出其不意設法拘獲交五百三十五號巡街捕解入捕房捕頭略詰情由姑念馬夫婦求全顔面從寛斥釋○昨晨耶松船廠工人陳阿小竊取銅數十磅携之而逸被管門之印度人所見扭交一百八十八號巡街印捕帶入捕房捕頭令押候解送公堂禀請讞員張柄樞司馬訊辦○昨晨妙手空空兒劉阿二闖入外虹口招商局北棧行竊油魚若干磅被管門人林阿金拘獲交五百十一號巡街捕送入捕房捕頭令押候解送公堂禀請究辦 
 
 
 

Page 10

 
 
   
 
