# 1886 - 218 - 4904788

 

Page 1

 
 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房服龜　几椅以待惠　　　酉散筆硯貼膳均須自備其修潤不合式者隨時　　設遇有事可暫告假惟不得擅自帶歸倩人頂替致有損壞彼此推諉等事准於卽日開修尙望不吝指敎爲幸修字處分設在輔　里第五條　　該處有人承接卽請逕往可也 
[洋藥捐稅巵言]  
　　自洋藥議加捐稅以來僕曾發爲私議以爲此事第一要着惟有稅厘統歸海關收解庶幾可以無弊然猶慮其中尙有窒碍難行之處盖不難於稽察華人而難於調和西人無何而此說不行由商包辦稅與捐分而爲二如果能杜絶走私嚴查偷漏則亦於國事有裨於商情無擾乃自開辦以來緝私諸事動多掣肘誠有如港中各西商所禀謂木加稅以前走私尙少旣加稅以後偷漏更多者此邵廉訪所以有奉命赴港之舉也然所以赴港者固爲議洋藥一節起見而其　議之未必有成非早在人意計之中非議者之無能實事情棘手也夫欲在香港設局抽捐西人以爲碍於彼國之體面此說也在西人言之亦近似有理不可以相强也中英近來敦睦殊甚英國雅不欲違中國之意因而允中國在　設稽查之局意以爲其數旣有可稽卽其捐不致有漏然又以不肯獨示其異故欲中國與西洋共議在澳門亦設局稽查澳門可以設局則港中自可照辦言外之意見澳門若未允許則英國亦將援此以推阻也有此一說故邵廉訪雖　言旋不俟回音而赫總稅務司則前赴澳門聞回京之後尙須再往意者中國之意必欲此事之有成乎竊嘗思之英　之以澳門爲辭或未必以此爲推阻地步而葡萄牙與中國雖無和約澳門一隅時有後言然中國向以大度爲懷於　邦咸敦睦誼澳門一地旣已久屬葡國諒無忽欲索回之意外間謡諑不足深信葡廷亦未必爲其所動况加以赫總稅司多才善辯辦事精能或者一再伸說葡國卽子允從許於澳門設局稽查澳門之局旣立則英國更無可推說自當　允在港設局若是則中國之願可償而洋藥之捐遂有起色乎而不知非也夫洋藥之由印度運至香港然後再運他處其由港出口之貨非悉數運至中國者也港口出處甚多安知其不别有銷路故中國而欲在港設局則是由港他運之洋藥其捐皆爲中國所收此事之必不能成者也若謂分門别類不令混淆則其弊更不堪問勢必至於由港出口之　藥無一赴華境而後已卽使英國慨許抽收而亦未見其妥洽若不能抽捐而但設一稽查局則吾不知其稽查者何爲也假如局已開設悉數清查查得香港每月出口之洋藥若干箱其來華境者若干箱咨報中國各海關各海關則皆知其數矣而各海關中每月何處進口捐　何某　收進口稅幾何綜計而合算之則其數與所報由港出口之數相去　相倍蓰則固知其中偷漏者幾許矣試問此所缺之數將向港局賠　乎抑將令英員爲之追　乎有以知其必不能渴然則在港設局稽查必用委員必用司事必將開銷局用必將分支薪水此等費用必不能省而於洋藥之捐稅究屬何益之有載吾則以爲此事而必欲籌盡善之法必使稅捐並歸海關而欲一挜偷漏必須中西官和衷共濟而英官則尤應聯絡喻之以義動之以情甚或歆之以利必使西官亦與華官一律嚴緝乃足以使弊絶風清夫西官每謂租界之地不能任聽華官緝查顧亦思　西立約洋藥一項另有專條不得與别項洋貨相提並論譬諸西國土貨出口稅皆　　而獨於酒稅則極重蓋以酒非日用所必需且足以害人故也今洋藥之害人也則較之酒而尤甚矣英國創設禁烟之會原亦不欲以害人之物流毒中國故苟能與英官妥商俾緝拿私土之事一無掣肘或竟與工部局涌明巡捕等見有巡丁緝私不但不與爲難而且帮同拿獲充公之貨一律攤賞如此則耳目可周奸回難　而偷漏之貨日必漸少偷　旣少則捐欵卽可充盈凡有洋藥運到華境其捐欵無不涓滴歸公卽不在港稽查數目而亦走私無幾矣非然者港中出口之數則日見其增各處所收捐數仍日見其少又將何法以清其源而塞其流也哉 
[濟南灾况]  
　　西報載有濟南消息云近日該處有二災一係蝗蝻一係阿決蝗蝻所至皆擇禾而噬一處食盡則又飛至一處卽有食之未盡者亦棄而之他所最受其害者莫如高粱河决則共計三縣地面下民蕩析流離加以大雨時行更形困苦現有金苕人觀察帶銀三萬前往賑濟其隨從人等均自給资斧不由賑欵内開支可謂實惠及民矣又有外國牧師數人亦相助爲理但未知以後何如并有德人兩名至彼勘視河决情形現已回津不知有何舉動也 
[川中教案近聞]  
　　四川重慶府民教不和一案前已屢紀報端兹有友自漢臯來信云華官許賠各堂銀兩業經教士許可惟華官之意以當日被教中撃斃之某武童亦應撫卹以昭平允因此尙未畫諾不意一波未平一波又起初二日忽有該郡江北教民聚衆執械專向民家尋仇約被殺死三百餘人燒毁民房四百餘家甚至遷怒於官將撫民同知署焚燒凈盡毁其獄而釋其囚至今官尙未知下落官眷亦蹤影全無教民以無人彈壓結隊横行分起東下　其兇鋒本館以重慶相距甚遥一時無從細訪惟據來函所述綴録報端以符新聞體例并聞邇來漢口每晚巷棚早閉扃鍵倍嚴大約亦恐教民人境騷擾也 
[九江缺米]  
　　九江各鄕新榖業已登塲新米價亦不甚昻貴惟潯巿向無礱坊全賴上下江米販接濟盛夏之時各米船上塢油艌以故九江碣頭米船甚屬寥寥初三四等日祇有米船一二艘每担米價已漲至三千四五百文現已一律空艙無米接濟潯巿居民無不仰屋而嗟也 
[禾事掇録]  
　　初八日午後有口操北音之人手持利刃至北門内寳順典鋪口稱請與鋪内鑣客相見一角武藝高下另有四人亦帶利器逡巡左近又有一人用刀盤髻狀貌猙獰聲勢凶惡鋪夥無可奈何欲喊地保報官若輩始紛紛散去同日江西會館屋頂獲賊四人均係白晝行竊者也又有一藍頂花翎者居然長官模樣向店鋪索討青蚨百文數十文不等其錢由親隨手遞又至别鋪索討各店不堪其擾聯名禀請府縣妥籌保護之方未識賢有司何以除凶暴而安巿㕓也○北門外麗橋河　泊有換椀船一艘船中共有三四人前晚漏三下倚枕納凉　騰入夢一人忽由船上跌入水中同舟者聞聲驚起不見蹤影次日在東首木　下撈得其屍死者蘇人祇廿二歲尙未娶妻醉生夢死其信然矣 
 
 

Page 2

 
 
[定期出殯]  
　　前皖撫吳子健中丞在任仙遊柩停内署擇於本月十二日舉襄由水道至清江再行回籍首邑熊菊生大令遴派丁役在城外官碼頭預備一切想届期執紼臨歧當有一番熱閙也 
[撤局節流]  
　　皖堰大憲前在西門外創設機器局以統領水師澄清營張軍門捷書爲總辦候補直隸州周剌史辛丙爲提調局中工匠百餘名製造各式鎗砲省憲前奉節省糜費部文因查得該局所造軍裝有盈無絀遂札飭七月之朔將局暫停僅留工匠四名發交營務處以備隨時修理餘皆併歸金陵局一切什物封閉局中派弁看管聞每月所省實屬不貲云 
[皖省决囚]  
　　七月初五日清晨皖垣奉到釘封部文當由按照磨至司獄提出囚犯一名解經臬憲騐明當堂上绑該犯堅索火酒連飲數盞步履欹斜經劊子攙扶至法塲由首邑熊大令城守營朱都戎監視行刑該犯年約廿餘軀體痴肥狀貌兇惡聞係淮北某邑人在皖南圖財害命是以於讞實後明正典刑云 
[委解貢麻]  
　　六安州屬霍山縣土産白麻例須入貢每届收成之際上憲札飭該邑具領庫欵採辦若干　委實任府經或縣丞督解赴部以供上用今届解麻委員係懷遠縣主簿湯二尹潔聞日内卽須啓行云 
[豫章紀事]  
　　江西省垣之繩金塔建自唐天祐閒閱千餘歲矣赭宼之亂漸就荒廢劉峴莊制軍撫江時大加修治頓復舊規迄今又二十年塔有七層憑高一望數百里内風景宛然在目舊記謂此塔能厭火災本月初三日申刻天大雷電以風忽將塔之第五層欄杆焚燬延燒六層七層直至初四日辰刻烟燄未熄是不能自厭其災安能厭人之災舊記所言豈足憑耶當日南新二縣聞知火警督同水龍馳至見高高在上者苦於無從施救惟振武軍勇丁多人猱升而上手提水桶將火灌滅又有三四人以手相攀移足出塔外傾水澆滅餘燼眞乃餘勇可賈見者爲之昨舌有一勇以提水過促於石扶梯上失足跌下受傷頗重營官憫之飭卽抬回營中醫治○初四日下午雨勢傾盆雷聲大震新建縣署某書辦年已六十餘適與某甲商議一事尙未定妥忽見甲被電燒黑不似人形某書辦則被雷掣至中庭長跪不起張口露齒形狀甚惡時有多人見之欲爲扶起卒不能動徧身並無雷撃痕不知何以殞命久之萬目共賭始獲指屍而回人皆指該書辦必有虧心事當下與某申所商者亦必係損人利已之事故遭天譴也○日前藩署失夫皮箱四隻金鎖一柄計贓甚鉅粮署帳房同時亦失銀四百兩立飭新建縣勘騐賊蹤殊無影響新建捕役素有幹練名未識此案終能破獲否○微員末秩聽鼓多年無以爲生間有濳往他處者日前未入流董文治奉文准補永甯縣典史方謂一經棒檄差免臣朔之飢苦盡甘來其在兹乎不料董君竟不在省徧查迄無下落大憲已攺委試用道庫大使陶似龍署理聞者無不爲董君惜爲陶君喜也然董陶二君皆浙江會稽人此如塞翁之馬楚人之弓是非得失何容置喙哉 
[鄂垣試事]  
　　湖北學政張少玉宗師試畢黄州後回省消夏開考武昌循舊例也文旌於六月二十五日抵省示期諸生童于二十八日取齊七月初五日考試正塲聞試經古時有某生距服闋尙少數十天祗以志切功名違例應試宗師查悉卽于點名時將卷扣留面加訓斥并傳該學書辦笞責百板次日又傳府縣兩廣文斥其教訓不嚴之咎宗師塲規嚴肅異常而於夾帶傳遞等弊端尤爲深惡痛絶嘗出有示諭略謂查定例應試生童有懷挾文字當堂搜出者枷號一个月滿日杖一百其越舍與人換寫文字或臨時換卷及夾帶傳遞者捉獲發近邊充軍至隨棚帶考之槍手察出枷號三月發烟瘴地方充軍其雇倩槍手及包攬之人均與同罪保結之廪生杖一百倘有别情從重科斷等語朝廷例禁森嚴如此今木院按試該府於懷挾槍替各節力求整頓以期拔取眞才恐該生童等狃於積習罔知顧忌特再申明定例以資誥誡自示之後各宜自愛自重束身禮法之中設仍有以身試法如前項諸弊本院亦惟有按律懲辦决不姑寛云云仰見宗師冰鑑高懸風規特峻輪扶大雅不激不隨鄂州多士何幸而得此經師人師大宗師哉 
[蔣山秋影]  
　　金陵來信云大暑前後可十餘日每至卓午火傘當空寒暑針往往升至一百十一二度重堂邃室雖三足鳥翼影不到之處屏几亦皆炙手可熱居人如坐蒸籠上手摇六角大葵扇幾乎腕脫而汗珠滴瀝猶恍惚入蛟人之室但見其大珠小珠落玉盤欲就冰簟銀床尋片刻華胥好世界竟不可得有病暍者尤非尋常之浮瓜沈李所能熨其熱中秦淮向有熱水巿繋錦纜炙銀簧者指爲陽春第一今則闌干撲倚絃索低垂大中橋下雪藕調冰無復若曩時之紈素成雲牙紅拍雨說者謂如此江山可憐風月其零落凄凉之消息不在杜秋娘之色衰而在江文通之才盡也○白藏入律日正熱到無可奈何時候忽山木盡亞洪濤風來從西北角上雨點如爆栗一陣纔過清凉已習習襲人衫袖四五日來頓作新秋景象回憶欲覔凌歊臺避暑不得時正不料造物弄人一至於此○居民往往因食桃梅致染河魚腹疾　錦數日繼以瘧鬼糾　有指令焉善後局所造丙戌丸吞服者無不應手而愈黄秀生大令知此丸有起死回生之效特恐内重外輕未能慈航普濟因泒令親信在局前按藥施送一時喁喁者無論病不病皆得乞一刀圭以去因此一點楊枝甘露遍洒人間而尤以日無以飽夜無以棲之貧窶子爲廣沐仁施云○榖米爲民食所最重而又爲王政所宜先金陵一大省會事事皆有成規獨此日用所需無人籌及以故經紀升斗者往往藉以居奇緣金陵米有二種上等之米産自句容溧水由内河過通濟閘抵南門名爲南鄕米其價昻而色潔白次則由江北販運入口名爲江北米質糙且暗其價視南鄕米僅售三分之二平時巿價不甚畫一惟視江販之多寡定高下如江販兼旬不至則每石陡漲一百二百苟河下帆檣雲集則又必使販　折閲焉而後快市道之不公平如此刻下麥大有年加以秋收可望宜乎米價日廉而仍不免朝三暮四者此其故在經紀米市者爲之也○南鄉各邑所有山田圩田原田隰田稻穗俱穟穟下垂農夫動色相慶大有禾易長畝終善且有之望屈指數年來如洪範所謂極備極無之凶今歲可無此患不禁爲芸芸者額手頌之○上下游之救生紅船以下關局爲樞紐局員核水手之勤惰一視出没風濤之能否爲優劣故每當風狂水立時舵工輙使船如使馬一遇危險可以救垂斃之性命於呼吸間日前西風暴起有一湖廣划子恃其篷索舵力色色加人一等又曾在洞庭之君山側與封家十八姨角勝負是日沿北岸下駛擬收烏江口子不得一轉瞬已過三山風益猛轆轤爲風所吸帆再拽不下將近燕子磯自問一入黄天蕩不爲海舟之焚必爲膠舟之解因欲捩舵駛入觀音門詎船頭未轉回而船尾已向上時紅船相距不遠見來舟正犯行船所忌方教其逆來順受乃語未了而禍已見遂向前將載沈載浮之四人援出濁浪問之尙少兩人已一望無影響矣據岸上老涉江湖者云紅船之技實非率爾操觚者所可能非惟器利實亦工善夫豈偶然哉○日落放船卽有一種水丐赤條條寸絲不挂伺釵索角巾偎翠依紅之際輙　從船側凄吁長歎低唤奈何個中人方憐我憐卿之不暇最怕俗物敗其清興往往慨解慳囊揮之使去否則嬲之不已甚或雜以謔語學白髮宮人談天寳遺事聞内有曾爲鄭元和之坡舊衲衣乞食歌姬院者牀頭金盡夢斷春婆當亦爲金迷紙醉時所不料日前有豪客怒一水丐交河泊司笞二百枷諸水次以爲標榜說者謂其於此中别開生面 
[竹西秋汛]  
　　日前風雨交作雷聲隆然萬家橋殛死二人聞其鄰人云其一係劉姓螟蛉子父待之虐子蓄意謀害之會高姓木工與劉有隙聞之嗾其從速下手故阿香怒而雙殛之也然惡跡未彰而二人已斃其中毒計夫固誰知之而誰道之哉并聞鄕董等以其蓄心可惡令家屬暴屍三天以爲之警殮時屍皆腐爛背上青色字宛然可辨云○馬巿口某氏婦生有一女纔及晬週啞啞學語氏愛逾拱璧頃刻不離手中初六日午刻氏抱女午炊適隣嫗至見之曰如此炎天抱以向火不愁小嬌生炙脆肌膚耶遂接而抱之順手取毛荳一粒給與女食豆甫入口女忽 
 
 

Page 3

 
 
瞪目梗噎霎時氣閉一命嗚呼矣氏痛不欲生扭嫗拚命後不知作何了結○瓜傭某甲荷瓜入城行至東關街有老虎灶主某乙向購許以每斤六文甲不允旁有薙髮匠某丙聞之曰我給汝八文一斤可乎甲首肯乙大怒辱詈及丙丙忿而起曰我與汝各自購瓜如風馬牛之不相及有何宿怨而遽效山豪之駡人耶乙聞言詈益甚遂至互相揪扭毆破丙頭顱鮮血涔涔淋漓遍體登時暈倒昏不知人當經家屬扭乙至保甲局聲　騐傷局員以鬥毆見血受傷甚重不敢收受嗣經再四哀求遂移送縣署請辦吁以七八文之細故竟致毆破頭顱乙之兇頑因宜重辦然試問丙亦值乎否乎善夫宣聖之言曰忿思難 
[丁沽小誌]  
　　津人棉夾衣多於三伏之前摺疉藏於篋笥中至秋後則剪刀處處砧杵家家始作禦寒之計月初得雨後嫩凉一味沁人心脾非夾衣不能適體晚間尤凉尤非擁衾不可居人不及籌備多有瑟縮作號寒蟲者無不歎天公之狡獪也○江南織造貴尙衣缷任回京於初四日乘豐順輪船到津旋卽換坐太平船二號舿子船七號開往通州○麥秋以前雨澤深透津郡附近各處二麥收成頗好故現在大田被水而麥價不甚昻貴也 
[蕪湖官塲紀事]  
　　廣德州學正吳廣文愼旃六年期滿就近禀請徽甯道考騐雙觀察牌示仰于本月初六日赴轅察看○新任蘇松太兵備道江海關監督龔仰籧觀察至金陵謁見曾沅圃宮保禀請回籍省墓然後履新本月初七日道出蕪湖官紳多出境迎迓○蕪湖縣楊璞生明府於雙星渡河之日由省回蕪有禀請藩憲委員接署以便交缷調理之說然尙未見有明文也 
[倒號確信]  
　　本報昨登漢上貴州帮德升恒閉歇一事兹據友人函稱緣該號有貨物在路一時緩不濟急號主人染暑患痧身故並非自尋短見云 
[邑尊赴省]  
　　聞上海縣莫邑尊日内將赴蘇省叩賀新撫憲崧振帥任喜卽當回滬也 
[中元節景]  
　　節届中元本埠新閘西首廣肇山莊例由紳董延致高僧施放燄口計前後三日四方裙屐來觀者幾於轂撃肩摩莊中列花卉懸綵燈彛鼎圖書陳設精雅每年所費不下數千金去年將此費移作賑捐停止會事兹又届期探聞仍照去年之法祗延釋道禮懴三天並聞金陵公所棲流公所皆於今日起超度孤魂三日云 
[馬戯述聞]  
　　車利尼馬戯在滬開演時觀者無不撃節歎賞兹聞其在横濵開演又從美國招來兩男一女登塲扮演耳目一新故每　觀劇之人肩摩踵接較滬上更爲熱閙也 
[拔刃行兇]  
　　前晚有呂宋水手一人坐東洋車往來行走約及半夜及後車夫向索車錢水手不但不給反敢拔刀以剌車夫痛極聲喊一華捕聞聲而至水手卽以刀剌傷其左臂巡捕竭力相持又被戳傷右臂捕以木棍揮之水手始倒地該捕卽唤别車載至捕房經捕頭查騐後飭將水手送公濟醫院療治車夫及巡捕則送仁濟醫院醫治想傷愈後當送官發落也 
[民之訛言]  
　　昨日紛傳本城大南門内薛家橋左近泥墩下有席捲人頭一顆一時哄動居民往觀者以千百計迨亭午時本縣莫邑尊聞之立飭值日差周慶協同二十二鋪地甲前往查看並無形跡但見則瓦礫縱横亂𦆑野葛遂據情禀覆邑尊而訛言始息 
[瘟疫宜防]  
　　天時不正疫癘滋多前日將晚有年約三十餘歲之寗人某甲至英租界潮陽樓地方之薙髮鋪内修容甫剃一半甲忽患急痧薙髮匠用針剌之無效立卽舁送歸家旋卽氣絶瘟疫傳染何竟如是之速善養生者所宜於飲食起居加之意也 
[潑婦吞烟]  
　　本邑大南門内王家弄某姓棕榻店主之子嬉戯門前見比隣某縫工之徒貿貿然來戯拾磚塊撃之中厥額血湧若紅潮歸告縫工縫工往棕榻店理論詎棕榻店主婦非但不肯認差反誣縫工之徒毆其小孩向之饒舌毒署不休甚且赶往縫工家盡情撒潑作檯等物撃毁一空衆鄰大抱不平將婦批頰數下婦曰娘子軍所向無敵久已四遠馳名不圖爲此區區遽爾威風挫盡尙何面目生人世耶歸家潜服生鴉片三錢以圖自盡家人急爲灌救幸免性命之虞此前日事也昨日經其夫舁赴南局請騐局員飭送縣中以後如何訪明再録 
[兇刀已獲]  
　　昨報列凶手就擒一節已由包探陳阿九究詰馮和尙卽　正兇刀何在堅稱已棄在浦江該包探又問其同居之人始知棄在洋涇浜内卽往撈獲將刀暫存捕房以俟解案訊辦 
[詳紀騐屍]  
　　昨紀誣竊釀命一事兹悉肇家浜在徐家匯東三里許前日屍母周徐氏報縣後邑尊卽帶同刑仵書役人等前往迨蒞屍塲日將西逝地保莊維遠早已預備一切並將當日偕周恒德同行之張錦榮徐阿男徐順德毛阿弟宅長李錦秀等一併解候訊供邑尊先行周閱情形旋卽升座屍母訴稱兒子恒德實被徐雲華卽孫榮華毆傷身死乞恩究辦以雪沈寃邑尊諭以靜候本縣騐明俾可辦理旋問榮華據供小的久病在家並未兇撃此事實係寃誣錦榮等四人同供當晚回時確與恒德同行路經是處恒德向人口角我等遂先回家以後如何殞命寳所不知錦秀亦稱並未深悉邑尊飭仵作如法檢騐屍身早經腐爛不堪動手少頃喝報頭額有孔委係受傷後墮河身死邑尊親視無悮屍母匍匐案下哀請自行棺殮邑尊允之隨諭錦秀曰爾係宅中耆老此事須由爾協保查明據實禀覆並諭地保將張毛及兩徐妥爲看守榮華本當帶回姑念有病着爾一并收管俟本縣傳訊時帶案可也該保唯唯而退邑尊　命駕回署 
[諭換切結]  
　　一女三字案内指使邰朝福往金陵喚胡介生至滬自認阿大之許釗經翁太守着令交保具結邰押候懲辦已列前報昨將邰解訊許釗亦投案呈結翁太守閱見結中有不願領追咎由自取等字太守怒喝曰着爾換具切結如何如此刁狡爾在外間向人說將爾私押現捕房諸人均在究竟是私押是保出答稱保出在外太守謂本分府着結爾具原欲保全爾之功名爾如此逞刁當先將邰朝福發落再將爾送縣禀請卜憲詳革懲辦許俯首求恩太守謂祗要揑造庚帖並未付過財禮洋五十元及女阿大並未與爾外甥訂姻等事寫一切結卽可從寛免辦許遵諭而退邰朝福押待許呈結再行核奪 
[拐孩續訊]  
　　粤人李錦尤誘拐小孩一案屢詳前報昨復解訊粤婦某氏偕甯人王少林投案遞禀據包探嚴頌眉禀該氏昨在捕房門口說是李之女自吳淞來今日又稱是李之妻太守向王逐一詰問供稱甯波府人爲泥水匠家有老母因窮苦將女孩售與李姓與李向不相識憑中人賣洋十四元中人均是婦女不知姓名内有一婦其丈夫與小的同業身契是伊倩人寫就我去簽押六月廿六日在江北岸成交女孩今年四歲名阿順九月十九子時建生今由伊等信致中人喚小的至滬現住四茗軒友人處太守與以紙筆命簽花押與契上之押比較畢問李小孩究竟出洋幾元買來問至此某氏與李附耳竊語太守恐其狡供着先將某氏帶出據李供出洋十四元買來太守謂何以契上寫洋廿四元中人究有幾个供稱係二婦人作中我實不相識太守謂揆度情形雖非拐來必是販賣着將李還押候訊並諭王少林於明晨到捕　認孩再核 
[法捕房瑣案]  
　　昨日捕房將開彈花衣店收押緑皮之葉陶氏解訊原告李尤新投案稱在金利源招商局帳房緑皮是五號棧房中失去現在該氏家中查獲請爲根究太守問看棧人來否答稱未來葉陶氏供稱緑皮有一不相識之人携來押洋十元並拿去被絮四包現不知往 
 
 

Page 4

 
 
何處太守謂爾可知皮價若干答稱價值三四十元太守謂如現在有人將皮拿至爾處要押洋二百元爾肯押否豈有不相識之人向爾押洋爾肯應允乎不必藏頭露尾着將偷皮之人說出研詰至再該氏仍執前供太守着管押候交出偷皮及買賣之人到案一併懲辦並着李尤新令看棧之人到案質訊贓存捕房○姜法來稱昨過小東門携白布短衫一件被人搶去追獲後有人上前說是當公事人將短衫奪去押錢報捕拿獲解案請訊據解案人張姓供認不諱太守判將張押候吊贓過堂笞責一百板着姜福來明早到捕房領衣○捕房解送越界挑取自來水之李仁卿翁年珍請訊翁太守商之祁繙譯官判李罰洋二角俟繳洋再至捕房領取担桶翁年珍屢次越界汲水罰洋三角押候繳洋再釋 
[來信照登]  
　　嘗聞卑宮室而盡力乎溝洫未有自居崇高而以鄰國爲壑者也有之如今上海之浙甯會舘是已夫會舘爲浙甯商船而設坐落大東門外荷花池自光緒壬午起三閱寒暑而始告竣其規模之宏敞制作之精良誠爲海上諸會舘之冠頭門外曩爲往來要道該會舘建以東西栅終年關閉過客必於炤壁後繞道而行雖築有石板一經暴雨水深數尺往來者輙望洋而歎甚至二三日尙不能行走尤可憐者東西隣星皆屬貧民小户地勢較會舘尤低凡會舘之水流於街衢街衢旣盈漸入屋内甚至水没過膝雨後三四刻之久方能退去推原其故皆由四面均未築溝加之荷花池水泛溢以致時有此患受害匪淺僕寄跡灑南三十餘載月初偕友行至該處適大雨傾盆借屋以避頃刻間屋内已汩汩其來詢及居民曷不疏通溝渠曰餬口尙難焉能及此曷不請諸會舘啓民蹙額而告曰已不憚再三之請置若罔聞僕爲唏嘘者久之雨止倩人負之而回因思貴舘樂善爲懷舉凡有益於世者無不登諸報章以爲當頭棒喝爰不揣譾陋路述顚末敢乞删政登之得能邀該會館主大發慈悲四面築以溝渠不致積潦爲患則不獨該處居民合十焚香卽行路者亦感頌不已此則鄙人之所厚望也夫四明七十有二老人拜上 
[友人處見葉愼齋手書條幅詢知以賑捐單易得爲賦柳梢青一闋]  
　　妙筆天然怒貌抉石渴驥奔泉矯變無方魏如山鬼美若天仙 
揮毫落紙雲烟又說甚張顚米顚拂拂春風斑斑鐡涙都付行間[  監門後身拜稿]  
[蘇省撫轅抄]  
　　七月初十日新任蘇撫憲崧定於七月十二日已時接印公座○十一日候補同知金鍾彦禀辭奉委解京餉赴都探聞浙撫憲衛有於十七日漚節赴杭省○十二日藩轅牌示照得按察司獄胡崇本撤任遺缺查有試用從九品蔡恩錫堪以酌委署理限於本月十四日來轅禀見給扎赴任未入王解任未人王解生息銀兩赴太倉回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[續中法通商新約]  
　　第十四欵兩國議明洋藥土藥均不准由北圻與雲南廣東廣西之陸路邊界販運買賣第十五欵米榖等糧不准販運出中國邊關如係進關准其免悅至火藥彈子大小鎗礮硝磺青白鉛一切軍器食鹽及各項有　人心風俗之物均不准販運進關違者卽查拿全罰入官其軍火各項如由中國官自行採辦或由商人持奉准買明文須用關查騐明確方准進關日後可由中國大員先商法國領事官准將兵器軍火過北圻運進邊界則法國關全行免稅至一切兵器軍火及各項有壞人　風俗之物亦不准販運進北圻第十六欵中國商民僑居越南所有命案賦稅詞訟等件均與法國相待最優之國之商民無異其在邊關通商處所華人與法人越人詞訟案件歸中法官員會審至法國人及法國保護之人在通商處所如有犯大小等罪應查照咸豐八年條約第三十八九等欵一律辦理第十七欵中國邊界某某通商處所倘有中國人民照中國律例無論犯何罪名逃入法國人或法國保護人民寓所或商船隱匿者地方官照會領事官查明罪由卽設法拘送中國官審辦至中國人民因犯法逃往越南由中國照會法國領事官訪查嚴拿查明實侮罪犯交出照法國與别國所訂互交逃犯之約最優章程辦理其法國人民及法國保護之人犯法被告逃往中國者法國官照會中國官查明實係罪犯設法拘送交出法國官審辦彼此不得稍有庇匿第十八欵此次所訂陸路通商各欵如有未詳備者應查照中國通商各海關章程與現在遵　條約相符者辦理倘再有未訂之事應由兩國官員請示各不國於以上各欵將來如須續修卽照新約第八欵所載換約後十年之期再行商訂第十九欵此次會議通商條欵俟兩國　批准後應在中國法國及越南頒行週知一體遵守仍於畫押之後多至一年爲期在中國京都互換光緒十二年三月日西　一千八百八十六年四月日 
[鄂垣官報]  
　　七月初一日專辦樊口釐局候補府唐準經禀知赴兩院禀謝監利縣朱家洒主簿劉豫泰來省騐看赴兩院禀到候補縣王志章大桃縣王如松俱禀知奉藩憲委解第六批京餉候補縣　楊煥文奉臬憲委查仁壽二下鋪差赴兩院禀知委辦荆沙川鹽分局候補通　劉爾昌禀見赴兩院禀謝初二日候補同知薜華城候補州張瑞墀俱解第四批京餉禀辭武昌府李　江夏縣嚴俱赴兩院禀知謝降雨澤候補通判華聘三奉委辦樊口厘局赴兩院禀謝候補主簿范炯奉漢黄德道委查漢鎭由義坊差赴兩院禀知初三日藩憲牌示江陵縣典史事務詳委先用從九劉炳南署理初四日候選同知王運昌由四川來省禀到見赴湖南初五日候補府黄　黼禀見赴兩院禀辭奉臬　委赴黄州府會審案件候補同知直隸州李紹遠奉臬憲委武昌府讞局帮審案件武同　李奉飭知選授廣東鹽運同禀見謝候補典史呂耀墀奉漢黄德道委留查漢鎭大智坊差候補巡檢陳遇春奉臬憲委帮查蛇山候補典史俞世恩奉臬憲委調查崇文三四鋪差各赴兩院禀知初六日候補同知直隸州李紹遠奉臬憲委赴孝感提案餱補縣黄禮讓奉臬憲委赴廣濟提案署榖城縣張家集巡檢宋維清禀辭赴任俱各赴兩院禀知辭行 
[善女移放生資助賑]  
　　買物放生行善之一端也推其心不忍以動物之脂膏饜片時之嗜好心臧愛物悉流露於七箸之閒其殷殷然不敢戕生者未始不可以勸世近奉寓蘇俞曲園太史賜函聆悉吳下善女移放生资洋十元生鳩源信局寄來委助山東賑欵想身處閨門不知幾費躊躇而有以成此舉者救灾孔亟忖人物於重輕修德不遑幸須臾之權變用特　列報章以伸剴勸則世之爲女子者無事拘於成例可以奉爲良箴矣善女洵工於擘畵哉[  上海北巿絲業會館籌賑公所少欽施善昌謹誌七月十二日]  
[壽筵移賑彚誌]  
　　月之初四日杭省童芝雲善士爲五十壽辰助洋十元崑山有容堂爲六十壽辰助洋廿元初六日錢伯英善士爲母壽誕自青浦寄來賑洋一百元十二日本埠同豐永赤金鋪顧壽卿善士爲四十壽辰將壽儀壽筵移賑助洋五十元此數君者或因萱堂陰茂期頤默祝夫遐齡或因蓬島籌添撙卽免戕乎物命此爲倡而彼爲和異地同心困可濟而危可扶無施不報未經旬日喜稱觴者之共妙轉移預卜長春願益算者之咸深鼓舞仰希德鑒敬播仁風[  竹坪陳煦元謹啓]  
[玉洲以棹小藍田主人詩索和戯疉衡華館叉字均]  
　　銀鸚夢冷月西斜　　空留並帝瓜才子文章嗟逝水美人身世等盧花悔從鴛水新眙玦卷億鷗江舊浣紗欲訪秋墳酬椒醑募烟迷斷路三叉記曾妝罷繡簾斜膩粉親煩漬木瓜泥倣眉圖描柳葉戯燒果核放蘭花猜詳妾夢占紅蟢珍重郎詩護碧紗四句俱本事今日重來人已杳涙痕狼藉畵鴉又望斷銀河一水斜且將恨事訴匏瓜情根枉種王孫草雅態空懷君子花玉洲　主人爲蓮花佇月無心調録綺主人通琴理埋香有涙溼青紗黄泉碧落尋難見祗自營齋禮木又更魚躍盡一燈斜愁緒紛如斷蔓瓜化作紫烟原是玉彈來紅涙盡碾化已虚同空盟黄土只合多情哭莤抄庚信近來肅瑟甚哀詞欲和手頻又申左夢畹生 
[中元節祭小藍田主人曾疉悼艶詞韻以詩當哭意猶未盡復占一絶録請夢畹生政刊]  
　　掩映孤燈欲斷魂肅齋岑寂止黄昏湘簾不捲遮明月怕照覊人而涙痕[  署離恨大多愁使司小藍田懴情侍者草]  
[上海三馬路與昌經棧陳竹坪經募山東賑捐七月初九日第三百五十六次清單]  
　　杭省江干釐局第四次續募吳春盛怡記洋三元舒星五胡雲逵洪春輝堂隆裕周恆仁秦郁恆裕嚴仁和各洋一元又申字單于少彛洋八元于盧氏洋二元以上二册共洋二十元○如皁釐捐湯錦亭翁經募如城布業錢六千三百五十文永懋眞錢三千一百文復昌錢四千文恆豐錢三千文德　致和昌各錢一千五古文黄信昌錢一千二百文無名氏唐賜卿無名氏各錢一千文湯錦亭錢八百文以上十一户共洋二十元六角錢二百十七文綫蘇州鴻源局來武林王公舘洋一元○無錫保大興經募龔殿　祈妻肝氣速愈洋三元劉元　祈小女病速愈洋一元二户共來洋四元○斷郡補過齋主人芳　居主人經募補過齋病愈完愿洋五元芳　居洋三元王黄氏寡過齋琴友閣女史祈病愈各洋二元愛古　　槐堂佩　女史如洋一元王詞之留香居雲梯書星林　鄭宅易安居凍宅各錢五百交保立本堂三百三十六文　驪珠三百文百尺樓二百廿四六户各一百二户各二百以上廿六屬共洋十八元　印洋四元○川沙二三場正堂左創洋六元又募沈萬和屬夫岩亦是堂楊各一元延慶堂顧順齋倪良田張進才陳銘廷昆仲馬秉聰吳坤元龔同元各五角倚南錢五百文陳錫紳陳錫周隱各士各四百文瞿合興恊義米在張恊興陳秀良各三張炳元銀全各二百又册首甲廿六　錢一千三百文二甲十二愿錢六百三甲十愿錢五百四甲十四愿錢七百五甲十二　錢六百六甲十愿錢五百七甲十愿錢五百以上二册共洋十六元錢四千四百以上均塔册○祝同心先生第一萬三千九百十八號同字册劉河陶錙楣善士續募隱名氏居安氏各洋二元章補廷沛記各洋一元李長如徐海順各洋五角以上六户共洋七元○杭省沈薇仲洋十元○久孚南貨號爲新　浙寗茶食將筵席资移賑以代造福洋十元徐此心厘洋四元程姓銅洋三元萃華堂銅洋一元本日共收英洋一百十四元内爛板洋四元銅洋四元小洋六角錢四千六百十七文合併申明 
[上海四馬路文報局内恊賑公所經收賑捐七月上旬清單]  
　　初十日電字册電報總局交來總辦蘭谿電報局憲郭明府經　有心無力人求妻病速愈十元梁金榮求保父母平安三元有名無實人爲亡妻李氏求資冥福二元○急單武陽保嬰總局交來投省余先生募宋玉溪三元吳漢儒二元薜炳文一元蘇州桃　塢蔣交來行恕堂主募華清泉周春山六元芝三　各三百文隱名　無名氏二户各二百文周松濤一百文實收洋一元錢三百文○三馬路　報舘分帳房交來負薪社第二次潤資一元二角陳鶴山先生交來貧病子爲脚混氣許愿二元元本日共收英洋廿五元小洋二角兩三百文○本旬共收規元六百三十七兩另一分五　英洋一千八百八十二元計規元一千三百八十七兩九錢七分五厘銅洋三百八十九元烊見規元五十七兩三錢七分七厘九八半九八兌現銀一百七十五兩批申規元一百七十八兩六錢一分一厘虚對開三個小洋九角計規元一兩五錢四分九厘錢六千七百三十二文計規元四兩四錢八分八厘○六項共合規元二千二百六十七兩　一分五厘○連前共收規元二十七萬二千一百五十四兩三錢九分五厘○連前共解過規元二十七萬五千三百五十六兩四錢另二厘○實墊解規元三千二百另二兩另七厘合併聲明 
[上海四馬路文報局内恊賑公所經收賑捐七月中旬清單]  
　　十一日同字圖册一萬三十一百五十四號天順祥號交來全芸什翁募求順氏祈安氏知過齋憑心氏有餘氏五户名京平銀十兩實收申合規元五十一兩六錢○急單新巿鎭同茂永號交來邱鑑堂翁募沈天禄五角虞諸亭四百文虞庚生虞通更三省居士三户各二百文桐蔭草蘆虞高氏虞魏氏四齡子勉力氏陳留氏虞道南子緩氏陸小坡周曉湖藝蘭居士希逸居陳有初陳渭泉陳慶生沈芰薌湊圓子十七户各一百文實收英洋三元○三馬路滬報館分帳房交來負薪社第三次潤資小洋十六元○本日共收規元五十一兩六錢英洋三元小洋十六角 
 
 
