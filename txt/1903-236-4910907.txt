# 1903 - 236 - 4910907

 

Page 1

 
 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一識而其間發精義類皆詳盡無遺本齋前將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商摧一書爲王西莊先生所輯議論超卓考据詳明論世知人折衷至當有志史學者不可不加意請求兹亦用頭等潔白連史紙印成每部定價洋銀五角卽日出售 
[記客述浦左演說肇禍巓末]  
　　古無演說之名自北周令熊安生至賓館演說周禮咸究根本演說二字始見於史書日本師之凡舉一事必先當衆演說以發明其意旨中國拳匪亂後朝廷百度惟新詔下各省有志少年赴日本留學歸則凡事皆醉心日本日以演說鼓動人心其滬上之演說於張氏味蒓園者爲最著名大抵科諢兼施無殊演劇笑罵交作有類說書洎乎章鄒被拘此局始紛紛散有鎭名新場者在歇浦之東歸南匯縣轄治風尙樸實士皆彬彬好禮素不染浮蕩氣習不料近忽以演說興大獄幾步章鄒之後塵報章登之友人述之無遠無近幾於人盡知之本館終以語焉不詳未敢率爾筆之於簡乃浼客之誠實不苟者爲之偵訪情由昨得魚腹書備述事之巔末爰逐加删潤録諸報端曰去臘今春新塲少年諸子弟相糾爲講學會藉以開風氣之先顧規制尚未明章程亦未備乃先令五六人至滬日赴南洋公學育才館諸處縱觀一切以期仿而傚之旋聞章鄒及吳稚暉諸人方在味蒓園演說於是聯袂而往傾耳以聆不禁心焉契之於其歸也改講學爲演說會且酷慕滬人士之改裝斷髮者謂維新必自易服色始於是戴草帽穿革靴窄袖短衣時徜徉於街市一時從而和者多至百餘人適美利堅教會醫生步惠廉分設教堂於鎭上且令一華人之解英文英語者設館授徒鎭之人間有從而肄業者捱皮西提温多跌里琅琅絃誦蓋自此而濫觴焉鎭有永寗寺在街之北俗以北寺呼之上雨旁風頽廢已久近有比邱尼廣募諸檀越建屋三楹每屇觀音誕期必大興佛會鄉曲之茹素禮佛者歸之如水昕夕喃喃誦阿彌陀六月初旬忽有人遍發傳單大旨謂月之二十日敦請黄楚南孝廉顧氷畦明經莅鎮演說務請如期來聽云云楚南名炎培往曾肄業南洋公學於去歲登賢書顧則曾中副車近甫自東瀛返蓋皆自命爲維新少年者也十九日偕友數十人由周浦至舍館旣定有以佛會之事告者不覺興高采烈相約往觀至則見優婆夷桌上置有阿摩尼亞水一瓶詢之云痧藥也羣譁然曰此係迷人藥寺中必有不法事及入内大索則香積廚枯木林之外惟餘經卷鐘魚無所謂不法之証傳請地保地保以冷語刺之遂廢然而返籌所以制之之術或曰今之來此爲演說也且俟演說之後再籌此事如何炎培悌然曰是可忍孰不可忍鎭上有此妖言惑衆事尚望新學之能興乎是非焚其廬火其書不可或曰若是則曷弗於演說時當衆議之炎培勉允所請然猶曰不先了此事恐演說時無精神也時炎培居停其族黄某家族有德園者少跅𧿇不受法度專凌侮邑之爲富不仁者近已年逾五旬改而以種桑育蠶爲業不復如前之意氣矜張矣炎培其姪孫也時亦在座因戒之曰鎭人之敦請惠臨者爲演說也地方公事自有搢紳先生主之何事庖人越俎爲言未及終炎培勃然怒戟指詈之曰誰不知汝爲著名土痞我且不認汝爲同族汝尚以尊長面目向人耶德園遂亦拍案大怒經人勸之而歸德園旣歸炎培忿益甚謂諺有之曰一不做二不休地方公事我誓必有以干預之看有人能出而霸阻否此六月十九晚情形也迨二十日諸人羣赴市東城隍廟聽演說凡戴草帽穿革靴窄袖短衣者不期而至多至二三百人首演中國時事譬之曰國猶船也國之有皇帝猶船之有司舵人也司舵人一不得法船卽傾覆隨之必易一精明强幹之人爲舵工而後乃能保船之平安無事在座咸聞而鼓掌幾如百面春雷旣復演及永寍寺情形忽遷怒於城隍神塑象謂似此土木偶有何神靈我當對衆挫辱之不以雷火加我身顯見土木偶之無分曉也於是有舉掌摑其頰者有伸手擇其鬚者有將袍服斯之者旋復一擁入後官辱城隍夫人偶象益厲驀見庭中纍纍多瓦甕封以符籙若古篆然問之曰是皆道士所捉之厲鬼也乃撕其符籙擲其甕而破之當演說時有程某者起而與之辯甫一二語卽被摔至階下痛毆之或曰係炎培所爲或曰非也毆者寔奚姓謝明經某鎮之世家也其媳爲炎培妹故炎培以戚長呼之適過演說處聞有毆人事婉語勸之大爲諸人所詬詈炎培詈之尤毒及演說畢時已日暮鼓其餘勇復至永寗寺窮搜鄉人之喜茹素誦阿彌陀者謂似此一而再再而三是欲使我輩無寍宇矣遂鳴鑼集衆高呼捉舉人捉舉人立時糾至于百人尋日間演說諸人欲加以非禮諸人知寡不敵衆急抱頭鼠竄爭匿於相識者之家其來鎮也由周浦賃一船鄉人忿無可宣將船擊毁地保不敢出而彈壓惟營汛某弁帶弓兵入寺獲一江西人劉姓者指爲尼之私人或曰尼已七十餘無瑶光奪婿事劉奉西天門教蓋妖人也　此稿甚長明日賡續 
[本館接奉電音]  
　　昨日午後二下鐘時京師飛電傳來上諭二道敬謹譯登○七月初八日内閣　奉上諭本日召見之江西補用道丁乃揚著仍以道員發往江西補用並交軍機處存記欽此同日奉上諭周馥奏山東自閏五月二十日以後連得大雨各河同時盛漲東阿陽榖等縣猝被水災衝塌房屋並有淹斃人口之事福山縣烟臺一帶於六月初三日大雨山水下注海潮陡漲衝塌民房三千餘間淹斃人口一百五十餘人災情甚重小民蕩析離居深堪憫惻著該撫迅卽查明災區分投振卹毋任流離失所一面嚴飭堵合隄埝疎消積水以免久淹爲患毋稍延緩欽此 
[電傳宫門抄]  
　　昨日午後二下鐘時京師友人專電告知本館云七月初八日皇上召見軍機大臣及玉恒楊樞丁乃揚 
[中美交涉]  
　　京師訪事友人云中美旣訂商約朝廷决意將各省釐卜認眞載去并向美國商定進口貨 
 
 

Page 2

 
 
物認眞抽稅其有向不抽收者亦酌定限制逾限卽照稅則徵收或曰中國此次與美人訂立商約其中粤漢鐡路一事甚費唇舌蓋美人鑒於工程師前次在粤被困之故也現已互議妥洽矣 
[侍御封章]  
　　聞之廣州友云近有某侍御擬上封章大旨謂日本留學生編成義勇隊自稱抗拒强俄政府謂爲革命黨以致眞心向學之士亦多心喪氣沮請明降諭旨以慰其心謂朝廷所惡者爲革命黨如果學生實非主張革命專心向學朝廷絶不無故加以罪名待學成歸國仍當優子出身云云洋洋數千言頗足動聽 
[電借軍裝]  
　　聞之東粤友人云粤西匪亂所需軍械甚多廣東製造局中不敷調撥督憲岑雲師因電商鄂督端午帥借助若干午帥允之札委韓大令兆奎管解首途刻已將次抵粤矣 
[西粤軍威]  
　　昨得南寗來信云馮萃亭宫保於六月十六日抵雝帶有萃軍兩營聲威所至人心大定現在鄭鎭軍已赴武緣和統領帶勇進駐玎瑁一時官軍雲集匪首黄五肥及黄和順均有就撫之意其黨羽亦已散若晨星矣 
[武建行期]  
　　聞之廣州友云鄂省所調武建軍各營業已到齊統領鄭蘇龕觀察親詣各當道處辭行定期六月二十八日啓程西上並委陳守備文林先赴西粤偵探兼充前站委員 
[赶製槍彈]  
　　聞之東粤友人云西粤官兵所有軍械多由粤東解往督憲岑雲帥以槍彈一項實不敷用電飭善後局員移行製造局赶造八響毛瑟槍彈若干解赴行營聽候撥用日來製造局員飭工鼓鑄幾於昕夕不遑 
[飭興商會]  
　　聞之廣州友云月初某日督憲岑雲帥由營次備文照會省中五大善堂令聯合七十二行設立商會尅日妥議具覆切實舉行其文甚長兹特節録大綱如下第一商會爲振興商務大本急務之一第二商務稽查所爲研究商務急務之一第三商品陳列館爲研究商務勵商便商要務之一第四商報館爲開豁民智之一第五商業學堂爲造成商才之一第六注意外埠粤商爲振興商務原始要終要務之一 
[監造快船]  
　　金陵采訪友人云南洋各兵船購造迄今歴年已久鍋爐機軸損壞良多歴經前任督憲或賃作商船或改爲運船所存無多平時已不敷調遣一旦海疆有事更何以資防守而利勦攻兩江督憲魏午莊制軍下車之初籌策海防卽擬添造快船若干號邇又緣沿江會黨不靖非多備兵艦無以寒若輩之膽而壯軍威加以寰泰一船又報失事更不得不力籌巨欵添製新式快船惟南洋歴派出洋訂購兵艣之員無一能洞明船務雖糜公帑輙受欺朦因檄委水師學堂出身之饒千戎懷携貲出洋赴某船廠監督洋工師製造新式快船四艘以固南洋武備千戎奉委之下已於月之朔日禀辭啓行矣 
[門禁森嚴]  
　　金陵采訪友人云省垣各城門例於夜間二鼓時加扃非有緊要公文不得率行啓閉當魏午帥甫蒞兩江之際訪聞各門每有深夜縱人出入情事將司城員弁分别記過並飭善後局城守恊會銜出示申明禁約邇者長江一帶會匪蠢動防不勝防且時有羽黨溷跡省垣陰圖不軌午帥老成持重未雨綢繆特加派監司大員分佩各門鎖鑰計水四門委羅觀察仰經儀鳳門委黃觀察承雲通濟門委張觀察子采太平門委慶觀察錫庚神策門委劉觀察秉楨惟聚寳石城等門尙未委定蓋以地當孔道尤須愼選能員也 
[要差易委]  
　　金陵采訪友人云省垣軍械所爲兩江標防水陸各營存儲軍械火藥之處極峯委員管理每一年例須瓜代多亦不過二年自周子昻觀察家駒辦理以來迄今已四更寒暑兹經南洋大臣兩江督憲魏午莊制軍查得前由廣東奏調兩江補用之武觀察動諳練老成心精力果特於日前特檄令庖代刻下觀察已趨轅謝委擇吉到差矣 
[情深故舊]  
　　金陵采訪友人云兩江督憲魏午莊制軍由滇移節三江湘人士之攀龍附鳳而來者多若過江之龍而戟門深邃每有十謁未能一通者久之金盡囊空欲歸不得制軍情深故舊良有不忍於心爰飭城内外保甲總巡徐次舟觀察查明楚人之留滯省垣者共若干人酌給川資派令兵艦送往岳州以免異地飄流之苦觀察隨出示曉諭令各由相識之同鄉官赴局報名註册並自陳與制軍有何瓜葛以便頒發旅費載送登程隨於本月初二日親赴江干目視諸人就道然詣督轅禀覆銷差 
[備迓撫軍]  
　　九江訪事人云本月初二日官塲接武昌來電悉新任江西巡撫夏大中丞已抵鄂垣定於初六日赴江寗拜會兩江總督魏午帥然後詣赴南昌履新德化縣江雲卿明府因飭差灑掃官廳豫備迎迓 
[接篆有期]  
　　揚州訪事人云新任江都縣知縣盧肅卿大令將次蒞揚辦差書吏在古觀音寺預備公館隨接到紅諭擇吉七月初六日接印因紛紛至瓜洲口恭迎鳬蜀遥臨當在指顧矣 
[購緝巨梟]  
　　揚州訪事人云江都縣署接奉兩江總督魏午莊制軍飭拿巨梟札文并賞格一道略謂查有巨梟頭目曾幗漳者在長江一帶廣布黨羽無惡不爲兹特懸賞緝拿爲此格仰諸色人等知悉有能將該梟擒獌者賞洋銀三千元或將其致死首級解省騐明無訛者賞洋銀一千元知風報信因而拿獲者賞洋銀五百元如同黨將其拿解來省除往罪不究外仍照前給賞並酌量加獎等因縣主吳不令遵卽照録出示通衢想曾梟惡貫已盈指日定可弋獲也 
[鄉民閙卡]  
　　江西采訪友人云袁州府屬宜春縣秀江釐局分設東西南北四門旱卡委員司事刻意苛求某日有一老嫗手攜緑豆數升入市換米卡中人役勒繳錢數十文某甲攜有油紙雨傘二柄經行卡上勒繳錢數十文其餘雖半粟一絲無有不任情勒索者鄉人不服羣起爲難卡員自知不洽與遂商請宜春縣知縣劉明府及續備右軍哨弁蔣君帶勇守護東門旱卡鄉人與之齟齬致被毆傷兩名旋又拘去四名禁諸府城隍廟鄉人至此大動公憤擁至釐局恣行毁物復相約詣府城隍廟求將所獲四人釋回久之釋出兩人尚有兩人杳無消息明府知此事愈閙愈大禀見府尊傅子蒓太守太守嚴詞申斥喻以前飭四門旱道不必虚設釐卡汝不見聽今竟何如明府俯首無辭太守隨通禀各憲隨由藩司牌示轅門將明府撤任留緝批飭太守就近查辦 
[華亭劫案]  
　　松江采訪友人云郡城北門外烟荒草蔓瓦礫盈途中有敗屋數椽由泗涇人汪甲賃以棲梅鶴本月某日之夜四鼓時忽來匪徒十餘人毁門肆刦所失衣服首飾約值三百金甲妻見若輩塗臉掛鬚駭而蝟縮幸工人某乙乘隙從後户出訴知駐守城上之提標副營兵各兵皆以槍無子藥爲詞置之不理乙悵然而返遇盜於巷口脅以刃遂竄伏不復敢聲張其地去二里涇不遠居民半從天主教教民某丙家 
 
 

Page 3

 
 
有禮拜堂匪徒疑是富家闈入行刼嗣見室無長物乃呼哨出門或謂亦被掠去衣物若干刻尚未知詳細至初四日汪投華亭縣署禀報某司鐸亦持東至縣並向營汛報知 
[相憲將回]  
　　蘇松太兵備道兼江海關監督袁海觀觀察於日前赴金陵謁見魏午莊制軍而陳南匯按說滋事之案日昨將次返滬道轅執事人等已預備赴官馬頭恭迎矣 
[飭緩解犯]  
　　邇來天時炎熱疫痰流行跋涉長途者寔爲可處署江蘇臬司朱竹石廉訪因札飭所屬各州縣將應解命盜重案人犯暫緩起程免致途中不測昨已由前站嘉定縣移知上海縣道照矣 
[賭攤已收]  
　　昨報紀有甲乙二印度人携賭具入城在邑廳桂花廳誘人賭博保甲總巡朱森庭明府斥逐不理親詣上海縣署面述情形縣主汪瑶庭大令立派差役協同勇甲嚴行驅逐二印人始收拾出城大令擬候蘇松太兵備道憲袁海觀觀察回轅後禀請照會駐滬各總領事禁止洋人入城設賭以免滋生事端 
[蜰蟲爲害]  
　　前晚兩點鐘時本邑南市裏馬路某姓成衣店中人在樓上搜捕蜰蟲火燃牀帳霎時炎炎上熾一發難收店主大聲疾呼鄰右聞聲爭先取水救熄然已毁物不少矣 
[續上海李平書大令擬創設中西醫院章程]  
　　醫書儀譯室章程一中國醫書汗牛充棟不能備亦不必備其最要者素問靈樞神農本草越人難經仲景傷寒金匱巢氏病源皇甫甲乙經叔和脈經千金外臺諸書爲醫家根本萬不可少宋人書如聖濟總録活人書明人書如王氏證治準繩孫氏赤水元珠俱稱精粹不可不備其劉張李朱四家及國朝諸名家著述均須備考一醫圖如中國明堂圖與近傳西醫人身藏府圖不能悉合自以近來東西洋各國所刊爲精凡有刊行之圖均須購備一西醫用器如冷熱表聞症筩之類人人可知其用法實可助中學切脈審症之所不足其他如蠟人全體等均須購備一西醫必從格致入門凡化學應用之物均須購備○女醫學堂章程一中國古稱醫爲帶下是婦科至重矣惟中國婦女讀書識字者少故從來醫籍中罕有婦女所著之書卽有涉獵醫書者亦鮮通材絶學而天下婦女所患之病多於男子且往往有隠情不肯言者若收生一道專付無知老嫗一遇難産名醫束手任其妄爲尤堪憫惻近雖知西國有收生妙術而西國女醫來華行道者不多非海口及省會之地無從聘請是産科爲女科中最要而女科非女子不能備學也此所以急急於女醫學堂之設也一中國女醫道高者甚少若尋常讀書明理之婦尚易訪求但須編定課本令其教授再延西國女醫指授西法聞美國女醫共有六千人延請較易一女醫學生以二十人爲額不收學費選年在十二三歲者由父母具證書聲明始終願以六年爲異業之期如不待畢業半途告退者罰學成後先充學堂教習三年優給薪水三年後去留聽便一女醫學堂學舍寢室等處一應伺候之人俱用女僕不許男人擅入○軍醫學堂章程註詳細章程俟續訂一東西各國軍營俱有軍醫中國獨無現各省仿照西法練兵將來軍醫必不可少擬延請東西洋著名軍醫專教各省軍人學額以各省派來人數爲定一各省軍營派人來學者學費酌議一軍醫專習西法行軍所需藥物以簡爲要華醫藥味太多不易齊備不若西醫用法捷而備藥簡也一軍醫以傷科爲重凡跌打損傷等症中醫舊傳有妙法騐方亦須學習以助西法之不足○獸醫學堂章程一中國古有獸醫近則書已失傳無從考究外洋獸醫特立一門凡畜牧家所不可少不僅軍營馬隊所需也擬招聘西洋獸醫一人選學生二十人專習此學一獸醫爲中國風氣未開學生免收學費惟須的具證書如未屆畢業年限輒自告退者罰一旣設獸醫學堂學生學業時須有考騐應設治病所醫治獸疾以爲臨證考騐之資一各省馬隊營如願送學生來學醫療馬病者仍收學費其數酌議 
[上海官塲紀事]  
　　浦東保甲總巡謝岳松明府昨有要公命駕于上海縣署拜會縣主汪瑶庭大令互商良久而别○前日上海縣主汪瑶庭大令政體違和今已漸愈高昌廟巡防局員馬午橋叅軍及二十三七铺巡防局員韓二尹邦佑馬二尹毓和均於昨日到縣禀安○前任南匯縣知縣汪蘅舫大令交卸後尙有漕米未經掃數解清兹經署江蘇藩司效述堂方伯札委候補知縣李平泉明府前往催提昨日行經滬上命駕至縣署拜會縣主汪瑶庭大令晤談良久而别○昨日江蘇候補知縣吳伯麓明府寶書因公來滬假寓法界名利棧午後命駕至縣署拜會縣主汪瑶庭大令茗談片刻隨卽興辭 
[浦東總巡局瑣案]  
　　前日鄉人張阿海投浦東保甲總巡局控劉金雲朱召榮無端糾衆攢毆等情總巡謝岳松明府研訊之下以事因口角起釁著交人保出妥爲理處○水巡捕頭拘送船夥沈錫章陳阿二陳連升至浦東保甲總局禀稱二陳將沈兇毆受傷請卽訊辦總巡謝明府研訊之下分别笞責并追繳洋銀十元給沈爲醫傷之費 
[上海巡局紀事]  
　　無錫縣人任阿土家於南市蔡陽弄將餘屋賃與同鄉人榮有仁昨日忽扭榮至二十三七鋪巡防局控伊姦佔妻子向論逞兇等情局員姚谷蓀二尹著將榮交人保出赶緊遷居 
[馬路工程局紀事]  
　　南市捕房六十六巡街華捕蕭玉山向在督標續備右旗當勇並未銷差現經該管哨弁查知禀請管帶羅楚材遊戎函致馬路工程局總辦翁子文太守著將卯名革去驅逐出門 
[六月分缺單]  
　　員外郎刑部直隸司錢能訓升道廣東肇陽羅周炳勳故知府雲南大理邱淮革同知湖北施南楊萬慶捐升知州山東平度吳丙南革雲南石屏方紹濂革通判四川潼川程亨吉革雲南麗江倪瑞璜近知縣廣西博白胡永榮近江西分宜馮全琮四川石泉趙棣廣東和平郭壽鋆陜西華陰黄肇宏俱修墓直隸柏鄉江南金貴州普安陳鳴惠俱捐升甘肅伏羌李瑞徵調廣西天河趙鎭清降貴縣陳景華四川射洪祁兆庚蒼溪許文田廣東饒平黄恩雲南建水吳朝昌山東夏津玉田俱革博山胡湋山西盂縣潘松安徽涇縣汪贊綸俱丁直州判山西代州狄圻故縣丞安徽休甯鄧紹先故吏目甘肅岷州孫世榮已捐升雲南石屏康克明革巡檢安徽太湖宋恕仁開缺典史廣東文昌劉成修休致 
[再添名醫]  
　　啓者敝堂以前所添醫士五位實情不敷施診兹又添請内科楊君季明何君橘仙孫君鳳林李君意城四位名醫按期到堂施診不費分文敝堂因施醫日興每期不下七百餘號之多而經費紛繁實以應接不暇謹勸諸大善士樂輸好施以英洋一元爲一願或十願至百願自係多多益善施得貧病回春其功德豈有量哉敝同人等是爲厚望耳滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊賊奇思]  
　　西字報云日本某少年行竊脚踏車二百餘輛日前被獲訊問口供答稱近見年輕子弟皆喜聚踏車馳轢於路惟此車悉由他國連入著皆購此則銀錢不免流入他國余故蓄意行竊或則毁之或則售之爲往來各處之費用蓋亦爲國家餘稱源外紀之思也給其思亦奇矣 
[觀察過揚]  
　　揚州訪事人云淮北鹽塲督辦陳觀察桂森因有要公禀陳兩江總督魏午帥於月之初二日午後抵揚州拜會要可恩揚轉茗談良久然後揚帆赴白門 
[舉行警務]  
　　九江訪事人云江西廣饒九南道兼九江關監督瑞莘儒觀察創設警察局示期七月初一日開辦悉九江府孫景裴太守爲提調德化縣江雲卿明府爲稽查城内總巡則委張明府樹森城外總巡則委王州司馬人琨分巡則委楊經歴燡朱巡檢炳基江縣丞庭楷永從九興文案則委方經歴濟川劉巡檢文蕃陳巡檢寳邱巡檢榮桂支府委同巡檢楷舒巡檢和暢清理街道則委紳士趙文瀾劉楨　兩月才先期一日張貼告曰照得本道回任以始卽經訂定警察章程籌撥欵項詳奉護撫憲柯批准在案兹本總局定於七月初一日先行閒經一匠　員赴省請領槍枝并調取前次九江所募各巡兵回局補習交涉新章作爲頭班先令站街一面出示續招警察學生教練畢業作爲第二班分捕官差所有保甲商團卽於是日裁撤但講授新可温習操法非旬日不能嫺熟商團一撤地方稍形空虚本道特派哨弁帶同本關水勇駐紥於商團各該原處日則巡街夜則緝匪以衛地方而保商業俟巡警兵以次站街卽將該水勇等陸續撤回至各商月繳經費每月杪由本總局開一收三清單曉示通衢以昭大信爲此示諭紳商軍民人等一體知悉爾等須知警察之設原爲衛國保民起見舉凡稽查户口清理街以維持生理防救火災安靖良善防懲奸宄皆惟警察是賴本總局此後每辦一事必先曉諭爾等務宜各安生業樂觀厥成倘有違示不遵造言生事等情本範局一經訪聞定行分别訊辦勿謂言之不早也其各凛遵毋違切切特示 
[飭緝盜匪]  
　　聞之廣州友云上月下旬某日香山縣紳士麥葆元等人以海盜擄掠水陸阻塞等情繕制具禀兩廣督轅旋奉督憲岑霅帥比示略謂據禀盜匪張沾堅等在麾門外迭次擄所麥都益李皆升等貨船六隻又登岸搜劫萃村田廠據去紉户李鳳基等曲迭劫東濬口漁船如果屬實殊屬猖獗仰廣東營務處緝捕局卽飭香山縣速將被擄之李鳳基等吊放一面會營派弁梭巡嚴緝匪黨究辦查明各案甚詳毋稍諱泄 
[懸賞緝賊]  
　　揚州訪事人云郡城大準提庵左近王鴻基家於六月初六日之夜被匪行竊當經團勇拘獲李匪一名解交甘泉縣主沈大令研訊多次供出同黨張小狗子等五名匿蹟桃源宿遷一帶因卽比捕跴緝一面高懸賞格云有能將此案贓犯並獲者賞洋銀一百元拿獲夥犯一名賞洋銀四十元知風報信因而拿獲有賞洋銀二十元本縣捐廉以待决不食言 
[英美租界晚堂瑣案]  
　　浙江紹興府屬某邑人蕭桂卿控田王氏誘去學徒復來騙取洋銀等情讞員孫建臣直刺略訊口供飭暫行管押前晚升堂覆日蕭供小的在冶下開設煤炭店六月某曰失去男孩名曰安生至前日田于氏來稱安生在虹口某粤人家須酬洋銀二百元刀得導往領取小的信之偕至某茶館内等待許久不來訪詢氏已由粤人賄以洋銀五元是以指交包探洋請究追孔炳耀卽柯炳耀供小的與蕭係現戚失孩之後目見田王氏來通信繼忽不肯領往粤人處田王氏供丈夫田阿昌向在某輪船上執業與蕭孔均係戚串前日小婦人在孔家飲酒過醉孔闖入圖姦未成實無失去男孩之事直刺著一併逐出不理○某號巡捕送在路打架之史阿元江孝行無廨直刺研訊之下史供小的係浙江甯波府奉鄞縣人前有票據洋銀一百元囑江往取詎料伊取得洋銀逃來上海曾控奉鄞縣周大老爺差緝在案今小的追蹤到滬在馬路中相遇向論被毆因之鳴捕送案江供實遭誣指乞賜明察直刺飭將江管押限七天由鄞差來滬移提到不期不到卽行開釋 
[英美租界公堂會訊案]  
　　葡萄牙國人壳斯德投本管總領事署控中國紅帮裁縫張志祥於前年央楊玉堂介紹借去洋銀若干向索圖賴等情葡總領事據情照會公廨讞員孫建臣直刺准之飭差將張提到訂於前日午後會同葡繙譯官畢禮納君研訊壳斯德聲爾前年張將二畝數分之田單一紙浼楊抵去洋銀五百五十元立有抵據愚後屢次催贖非特置之不睬并積欠二十個月利息核算共需洋銀一千零三十二元二角四分所有因事酬謝之二百元亦在共内務請究追張供此項借欵本擬早日歸還緣楊赴天津以致未果今奉虎案可否付還所借洋五百五十元所有利息訟費等項乞恩酌减現在洋銀尙難湊齊請派差押至和盛莊繕付開票直刺不准楊供張刁滑已極等責令將洋銀卽日呈案以免小的株連直刺商之畢君飭將張押追洋銀一千零三十二元二角四分偃顧有某甲者爲張如數繳呈直刺著給壳斯　具傾一面將田單借劵給張 
[英美租界公廨紀事]  
　　吳裕春投控翁少村捲逃等情讞員孫建臣直刺飭差傳到保人馮子廉責令將翁醉獲押候傳吳質訊核奪○英商愛爾德投本管總領事控華人王阿九卽金仁强佔地畝起造房屋等情由英副領事瞿君函致公廨直刺正在飭提王自行投案候訂直刺著交人保人壽候訂期會訊 
[英租界捕房紀事]  
　　偷兒黄文炳灒入廣東路陳應堂家竊取衣服數件報經包探張寳成拘人捕頭令押候解送公堂禀請讞員孫建臣直刺訊辦○前晚周四朝寄居芝罘路之某洋人家圖竊適被某包探所見拘入捕房捕頭令押候解送公堂禀請懲治○周炳林者不知何許人僑居浙江路同福小客棧昨日忽然身死報由捕頭令包探張寶成往傳屍屬備棺收殮 
[法租界捕房紀事]  
　　昨日寗波人張阿金曳載貨車至公館馬路東洋車夫趙全德不及避讓致被碾傷足踝經巡街捕拘入捕房捕頭騐得傷勢尙輕罰張出洋銀一元給趙爲養傷費○扒手吳阿二竊得途人某甲衣袋内所貯洋銀三枚被包探拘入捕房捕頭命押候轉解公堂禀請讞員魏蒓塢大令訊究○偷兒某甲不知在何處竊得錫茶壺等物持赴某押鋪質錢爲不虞包探所見拘入捕房捕頭命押候解送公堂禀請訊究 
[美租界捕房紀事]  
　　昨晨小竊陸阿郎潛入乍浦路某姓木作塲内行竊木板數方携之而出適爲包探朱桂生所見連贓帶入捕房捕頭令押候解送公堂而請讞員孫建臣直刺懲辦○昨日甬人胡阿二在北河南路向同鄉人劉某索取舊欠以致互毆旋扭赴捕房呶呶伸訴捕頭以事涉錢債非捕房應理令自投公堂具控 
 
 

Page 10

 
 
[江西官報]  
　　知縣張遠猷往清汀查案縣丞盧耀委辦大學堂官書局林春煦義情保甲梁桂芳禀謝祁覆准補寗康典史行知張學儉接辦新建收發公文雷文銳由鄂解振捐來省萬長齡勸辦山東工願分指三品銜分放河南知府治萍鄉縣顧家相進京赴引通判陶鈞回新建米坊辦理煤礦皆傳泗解長江水師營並新老湘營餉往金陵良舍和貢院淘井指分知縣崔解醕禀到黄席珍丁本生父憂並回籍守制龍泉縣羅大冕撤省察看以候補縣陶壎酌署 
 
 
 

Page 11

 
 
   
 
 

Page 12

 
 
   
 
 

Page 13

 
 
事旣重大費尤不貲復經紳民請自光緒二十六年九月起再由食鹽每斤抽錢十文年約捐每年約銀百十餘萬兩乃始推廣西南各屬團營十九營分别添設邊要腹地八十二屬團哨尅日起限訓練棋布星羅邊遂固其糧欵則由地方官徵　鹽欵則派紳員稽收由各井提舉大使隨課報解雖偶因荒歉滯銷不無稍有蒂欠然每年所捐實可得銀五十餘萬兩於是每年復　銀十萬兩購置槍砲以資武備提銀十萬兩充學堂經費以興文教團欵不敷又飭各屬就地籌欵數萬兩以益之均經前撫臣李經義具奏光緒二十八年五月二十四日奉硃批該部知道欽此兹據籍翰林院庶貢士羅瑞圖編修陳榮昌德兵丁槐分省補用道王熾四川直隸州知州王玉麟禀稱滇民籌捐鹽糧兩欵計糧捐自二十五年起鹽捐自二十六年起至二十七年九月止除蒂欠外實已捐銀六十餘萬兩懇請援照四川成案奏咨加廣雲南癸卯科鄉試中額及以後遇科併計捐數加廣先行立案等情當經擬日司所核議去後兹據布政使李紹芬會同售後局團練處司道核明詳請具奏前來臣維　團以綏邊圉製械力裕軍實開設學堂以儲人材均屬當今急務然皆非欵莫辦滇省民非殷富乃一問保固疆土之叩詔遂卽激發忠義之忱不惜身衣之累後年等兹鉅欵踴躍輸將乃克次第興辦及游匪事棘而廣南復添團練十餘營遂得以肅清邊圉軍械亦勉敷支精本年創設學堂欵項亦均資挹注始得開辦值此時艱餉絀之際得此常年可恃之的欵共有裨於度支誠非淺鮮查前奉部通行内間外省捐輸擬請改爲一省捐銀至三十萬兩者准廣一次文武鄉試中額各一名又於光緒二十七年四月部議四川督臣奎俊具奏鶴收川省紳民光緒二十二三兩年捐輸銀三百三十三萬餘兩請加川省鄉試一次中額十一名經户部覈計銀數與歴届成案山符准於舉行辛丑正科時按數取中等因奉旨依議欽此咨滇欽遵查照在案兹滇省民捐糧鹽兩欵查核所捐銀數與推廣鄉試中額相符相應仰懇天恩俯准勅部立案嗣後遇有科場年分按照捐數三十萬兩照章推廣文武鄉試中額各一名武科已停請併廣爲文鄉試中額二名所有二十五六七三年糧捐及二十六年九月起至二十七年九月止一年鹽捐除蒂欠外已實收銀六十餘萬兩卽行於本年癸卯恩科加廣文武鄉試中額四名以廣登進而勸輸將實於邊務人材兩有裨益除咨政務處户禮都查照外謹會同署雲貴總督臣丁振鐸雲南學政臣吳魯恭摺具奏伏乞皇太后皇上聖鑒勅部議覆施行覽奏奉硃批該部議奏欽此 
雲南巡撫林奏知縣廻避乏缺對調開缺另補摺十七日 
四名頂戴雲南巡撫　林紹年跪奏爲知縣廻避乏缺對調開缺另補恭摺仰祈聖鑒事竊准吏部咨准調雲貴總督兼署撫臣魏光寶咨據准補恩安縣知縣孫家祥禀稱恩安縣治東與貴州威寗州連界該員係威寗州人與原籍地界在五百里以内呈明廻避咨部核覆到部查該員原籍距任所旣在五百里以内係在三月以内呈明自應按照定例於相當之缺對調或留省另補應令該撫奏明辦理相應咨覆等因咨復臣等查滇省額設知縣三十九缺僅有永善縣知縣一缺係煩難中缺與該員孫家祥准補恩安縣知縣缺項用同合例對調惟該縣仍係昭通府管轄呈否與該員原籍威甯州有無相距在五百里以内當經飭標署昭通府龍又申稱查威寗州城至永善縣相距三百八十里等情中覆前來核查該員原籍其永善縣仍係在五百里以内照例應行廻避其餘各知縣缺與該員准補恩安縣知縣缺項不同例不准調所有恩安縣知縣孫查祥山無可對調之缺自應遵例開缺留省另補據布政仲李紹芬按察使劉春霖查明詳請具　奏　缺消來臣覆查無異所選恩安縣知縣選缺滇省現有應補八員應請扣留外補容俟奉文覆准至日再行遴員請補除咨部查照外所有准補恩安縣知縣原家祥廻避開缺留省另補緣由謹曾同署雲貴總督臣丁振譯恭摺具陳伏乞皇太后皇上聖鑒勅部查照施行謹奏奉硃批吏部知道欽此 
雲南巡撫林奏調員辦理釐金局事務片十七日 
林紹年片再滇省釐金總局事務殷繁向係奏明派委可道公同辦理並委候補道一員總辦局務兹查現充該局總辦盧國熙請假回籍所遺釐金局事務在有委辦課吏館副館長補用道錢登理堪以接辦遞　課吏館副館長事務查有試用道凌心坦堪以接充除咨吏部查照並分檄飭遵外謹曾同署雲貴總督臣丁振譯附片具陳伏乞聖鑒謹奏奉硃批該部知道欽此淮安關監督恒奏報接收關庫錢糧摺十七日 
二品銜淮安康監督奴才恒啓跪奏爲接收關庫錢糧分别查核清楚恭摺奏聞仰祈聖鑒事竊奴才仰蒙恩命簡任淮安康監督於本年五月十一日接印任事當經恭摺奏在案兹查原任監督世綱於光緒二十七年十一月二十二日到任二十九年二月十五日因病出缺經漕臣陳興龍奏委淮揚海道洸瑜慶於二月十六日接護關務因係暫時代理未經接收交代奴才抵任後接按原任監督世綱之子内務府候補員外郎錫草等曁准護任監督淮揚海道沈瑜慶各造册送交前來奴才按歇遂一核對查原任監督川綱任内尙有接收前監督金聲自光緒二十七年十一月十二日新李起至二十一日交卸止計十日徵收各項錢糧此係兩任合徵一年關淮應卽截數奏世綱因弼躭延未及辦理由該監督之子一併列册交收聲請查核代奏奴才查世綱任内自光緒二十七年十一月十一日接收前任移交起至二十九年二月十五日出缺止淮宿海三關計共實收正項銀六萬四千七百四十六兩五錢六分二釐内有茶稅銀二十五兩七錢六分一釐海船樑頭鈔銀三百二十一兩六錢七分九釐外收火耗飯食罰賑銀九千三百八十八兩一錢一分四釐又歴年和程二成經費一成養廉六分减平銀二萬七千七百四十一兩七錢二分又歴年另欵存儲曁現徵菸酒加徵稅銀五千五百九十六兩二錢五分三釐沈瑜慶任内自二十九年二月十六日接護起至五月初十自卸事止淮宿海三　計共實收正項銀一萬四千五十六兩五錢續收正項銀二百六十一兩一錢五分四釐内有茶稅銀三兩八錢九分三釐海船樑頭鈔銀一百二十九兩五錢七分二釐外收火耗飯食罰賠銀一千八百四十五兩三錢七分又菸酒加征正稅銀三百八十兩八錢二分六釐又扣存减平養廉銀二百十九兩五錢九釐以上正設兩任除潑解支銀外統共實存庫 
 
 

Page 14

 
 
銀七萬九千七百十六兩一錢三分一釐奴才分别盤查均與交代數目相符惟查新季錢糧原任監督世綱自光緒二十八年十一月十二日起征九十四日三關共收正項銀一萬五千三百九兩一分内有鹽鈔蓆捆未解到銀二千五百一兩一錢三分二釐共短征正額盈餘銀七萬九千八百三十兩三錢七分六釐護任監督沈瑜慶自二十九年二月十六日起經徵八十五日三關共收正項銀一萬六千六百八十五兩三錢三分二釐内有鹽鈔蓆捆未解到銀二千五百一兩一錢三分三釐共短徵正額盈餘銀六萬九千三百四十四兩九錢七分三釐奴才接徵以後正當夏令極淡之月稅務未見起色加以洋單侵佔日甚日目擊時艱萬分焦灼惟有隨時體察悉心整頓嚴防際竇愼選丁胥不敢稍涉苟安務期徐圖補救仰副聖主委任之至意除循例造具印結報部外所有接收庫欵分别查核清楚緣由理合恭摺具奏伏乞皇太后皇上聖鑒訓示謹奏奉硃批户部知道欽此護浙撫翁奏籌解光緒二十九年第一批釐金京餉摺十八日 
頭品頂戴護理浙江巡撫布政使臣翁曾桂跪奏爲籌解光緒二十九年第一批釐金京餉銀兩恭摺仰祈聖鑒事竊承准軍機大臣字寄光緒二十八年十一月初三日奉上諭户部奏豫徽光緒二十九年京餉限五月前並到一半十二月初間全數解清不准截留有撥藉詞延誤等因欽此計戰開浙江釐金銀十萬兩當經轉行籌解去後兹據署布政使崔永安詳稱在於撥補光緒二十九年釐金欵内動支光緒二十九年二月分止報存新案減平銀五萬兩作爲本年第一批釐金京餉飭委候補知縣汪述祖管解赴滬由滬附搭輪船運津解京交納等情詳情奏咨前來臣覆核無異除分咨查照撥護並取起程日期咨報外理合恭摺具陳伏乞皇太后皇上聖鑒謹奏奉硃批户部知道欽此 
護浙撫翁奏報杭州關徵收華洋各稅並支銀各數摺十八日 
頭品頂戴護西浙江巡撫布政使臣翁曾桂跪奏爲查明杭州明第一百五十七結至一百六十結徵收華洋各稅並支捐各數目敬糧清單恭摺仰祈聖鑒事竊照前准部咨各關洋稅題銷改奏以外國三個月爲一結初結奏　一次扣足四結專摺奏銀一次以清界劃等因歴經遵辦在案兹據監督杭州關署杭嘉湖道宗培詳稱杭州關業將一百五十六結以前扣足四結新　午案兹自光緒二十五年八月二十七日第一百五十七結起至二十六年閏八月初七日第一百六十結止除按結開報外扣足四結應行專摺奏謂合將徵收華洋各商貨稅洋藥稅半稅子稅船鈔等欵銀兩查明統年收支各數分晰繕單詳請具奏前來臣覆核無異除將四桂清册分咨查照外謹恭摺繕單具奏伏乞皇太后皇上聖鑒謹奏奉硃批著照所請該部知道單併發欽此 
陜甘總督崧奏甘肅設立洋務局並派員辦理片十八日 
崧蕃片甬查甘省地處邊陲向來交涉無多是以未經設局近來東西洋各國遊歴官弁傳教士人紛紛來甘交涉事煩情形迥非昔比自應派員設立洋務局專司其事俾免臨事貽誤兹查有甘肅按察使黄雲熟悉洋務堪以委充總辦甘肅試用道李璜堪充會辦業分别檄委開局以專責成當年所需經費應准撙節支銷作正開報所有甘省設立洋務局緣由除咨部查照外謹附片具陳伏乞聖鑒謹奏奉硃批該部知道欽此 
陜甘總督崧奏請豁免遇灾田畝地丁銀兩片十八日 
崧蕃片再甘肅平羅縣通潤堡於光緒二十八年六月天雨連綿二十九日狂風大作山水暴發衝斷渠堤勢甚洶湧查明水衝沙壓共地二百四十一畝五分五釐於是年秋災案内聲明俟查勘清楚另行奏辦在案兹據藩司何福堃詳田寗夏道志崇寗夏府知府崇俊督同平羅縣知縣榮春覆勘得通潤堡於光緒二十八年六月山水衝壞地二百四十一畝五分五釐應徵地丁正銀一兩六分耗銀一錢五分九釐正糧一十石一斗四升五合耗糧一石五斗二升一合八勺實係不能徵收造具花名堪册繪圖貼說出具聯銜印結由司核辦加結詳請奏免前來奴才覆查委係實情除分咨部科並批飭隨時查察如果沙石稍薄堪以耕種卽行墾復升科外謹附片具陳伏乞聖鑒勅部核豁施行謹奏奉硃批户部知道欽此 
陜甘總督崧奏揀員請補都司摺十八日 
頭品頂戴陜甘總督奴才崧蕃跪奏爲揀員請補都司要缺以裨營伍恭摺仰祈聖鑒事竊奴才接准部咨陜西延綏鎭屬靖邊防營都司員缺按照新章係題補第一輪第一缺輪用儘先人員正命迅揀請補等因准此奴才逐加遴選查有花翎旨陜甘儘先補用都司延綏鎭標右營守備牛貫斗年富力强諳練營伍堪以請補合無仰懇天恩俯准以牛貫斗補授延綏鎭屬靖邊營都司員據實屬人地相宜如蒙俞允俟接准部覆卽行咨送引見以符定制除飭取該員履歴清册至日另咨送部外明遺守備員缺陜甘現有應補人員容另揀員請補謹會同陜西提臣鄧增合詞恭摺具陳伏乞皇太后皇上聖鑒見洋飭部核覆施行謹奏奉硃批兵部議奏欽此 
廣西提督劉奏請陛見摺十八日 
新授廣西提督山西大同鎭總兵奴才劉光才跪奏爲叩跪天恩籲懇陛見恭摺仰祈聖鑒事竊奴才於光緒二十九年六月初九日接准護理山西巡撫臣吳廷斌咨開准兵部咨光緒二十九年閏五月十四日内閣奉上諭廣西提督著劉光才藉授缺此聞命自天惶感無地當卽恭設香案望闕叩頭謝恩伏念奴才湘楚陋質知識加愚溯自咸同年間隨剿成繪名逆轉戰東南馳驅西北猥以微勞歴由蘇州城守叅將調補蘇撫中軍叅將升授江甯城守恊副將者江四九江　總兵各員缺資薦惟夫專關遂叅鎭於雲中未報涓埃時深兢惕兹乃　承恩命簡授今職查廣西乃邊徼　　提督有統轄專責　此時事多艱亟宜修明武備安内防外交涉事繁奴才種植輕材漢懼弗克勝任惟有仰懇鴻施俯准趨詣闕廷跪聆聖 
 
