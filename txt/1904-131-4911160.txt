# 1904 - 131 - 4911160

 

Page 1

 
 
[勸捐萬國紅十字會經費] [  申報館協振所謹啓]  
　　俄日興　生靈塗氓曠日持久尚無已時兩國受傷之兵例由泰西紅十字會救治獨我東三省黎庶連天烽炎骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之朢之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中羲士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸隨伫盻慈雲敬叩善安伏維垂鑒 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付　如　史者每以爲　當　更明唐變有見於此爰将有明三百餘年之事跡本之正史參之裨野以至　衆紀述凡可以訂興故之得失證史傳之是非者遠紹旁搜折衷至當　　明　鑑一書非惟讀正續二鑑者所當蟬聨而下卽彼究心明吏者亦不可不以此爲考鏡之資也兹由本齋用潔白　　　石印告成每部装釘十二本定價洋兩元卽日出售此佈 
[論俄日勝負旣分亞洲大局必将稍變]  
　　俄羅斯負北氷洋而立國其地居高臨下足以控制萬方歐洲各國忌之畏之苟有可以阻其雄圖者不惟并力恊謀多方牽制俄亦從不輕與人啓戰釁卽戰而穩固持重進退從容故雖以從前法皇拿破崙之梟雄驅兵入其水斯科都城而敗覆相尋俄仍無損毫末自後各國益不敢心存輕藐惟併力遏其兵船出黑海之路而不復輕以兵弋相加迨西卑利亞鐵路旣成俄人益顧盼自雄幾有氣吞亞洲之勢以中國之貧弱不敢與之抗衡固無論矣日本號爲亞洲强國然欲與俄較其地輿之廣狹人民之多寡亦實大相懸殊故論者咸以虎狼秦目俄懼其出而吞噬也此次日俄啓釁戰書宣布之日各國相顧動色咸謂日人以小敵大未必能勝算獨操迨旅順仁川一再交兵俄人竟多所傷損然　謂俄本立國沙漠海戰非其所長小有死亡無傷元氣至前日鴨緑江之戰俄復大敗喪其将卒幾至三四千名之多失去大砲二十八尊其餘軍械尚未計及於是俄於鴨綠江遂不能守連失安東縣九連城鳳皇城金州蓋平諸處俄兵則望風而潰日軍則乘勝而前旅順雖未失守然日人旣扼其背亦已有汲汲不可終日之虞據英京倫敦來電謂日兵雖迭次戰勝洙不足數若欲分勝負必得有一塲惡戰方足倫定語固未嘗不是惟俄當屢敗之後鋭氣旣挫且　　皆爲敵人所得基址已不能堅定不摇竊恐背城借一之餘遽思轉輸爲　亦殊不易以力厚思深之俄　一旦　　成名　於日人之手是非特俄人所不及料抑亦歐洲各國所深爲怪詫者也咄彼日人何其雄哉雖然僕觀於此次戰事而知此後亞洲大局又将稍變矣蓋亞細亞全洲以中國日本爲主其在亞洲通商最先勢力最巨者厥惟英人自餘諸國若法若　若德若荷蘭若葡　牙等雖各施權力於東亞然商務不甚巨魄力不甚雄此次俄日交綏俄果轉敗爲勝則中國東三省及直隸等處固在俄囊括中高　自立之權亦斷不能保各國懼俄勢力日雄難以抵禦不得不　自全而　分之　必将實見諸行事從此亞東戰謁無日能抒若俄終爲日所敗也日本乘戰勝之威必将俄國所駐中國東三箥之兵　令退出雖旣退之後日人事前所布不貪中國土地之説能否踐言能否不求别項責報然旣慮顺　公法又恐　　　邦有此顧後　前總可和平了結英日素有聨盟之説日人苟不以開拓土地爲事英亦何苦顯犯清　　啓　謀自　諸國但求於商業無妨皆願共保太平之局至俄人敗衂以後未必　忘拜賜之師而目前度勢　時或可　干戈　　中國於此時縱不必因俄敗而遽與絶交因日勝而益思聨絡然外交之道亦須相度時勢　　互用不　不　内　一切更宜隨時修明力圖自强之策如是則國基目固外患目消東亞風雲或冀無甚　　　乎　　相爭流　得其利　門失火池魚受其殃禍福無門惟人自召彼以奠安國家爲心者其亦思此言而知所以謀自全之計　 
[本館接奉電音]  
　　昨日午後二點鐘越二十五分時京師友人飛電傳來上諭一道敬謹譯　○三月二十七日内閣抄奉上諭吳士鑑奏懇恩開去差使回籍養親一摺吳士鑑著開去南書房差使准其回　養親缺此 
[電傳宫門抄]  
　　昨日午後二點鐘越二十五分時京師友人專電告知本館云三月二十七日皇上召見軍機大臣及崇壽聨芳 
[日兵又勝]  
　　華歴三月二十七日英京倫敦來電云日本第二隊派出之軍已至戰地在華峯巓屬譯者相近與俄兵相遇鏖戰之下俄兵大敗是役日兵亦以用巨砲取勝也 
[俄攻安州]  
　　華歴三月二十七日日本東京來電云二十五二十六兩日有俄國可殺克騎兵進攻安州爲防守是處之日兵及平壤日兵合力抵拒俄兵遂退日兵死四人傷大人俄兵傷五十人有俄二畫兵官爲日人俘獲據稱自海參威至鏡城一帶均有駐紥俄兵 
[俄開大道]  
　　京師來電云俄人深恐日軍由營口登岸因由遼陽至營口開　大道俾砲兵可以通行其路闊三丈有奇定於西歴五月號經始 
[俄築砲臺]  
　　山海關來電云俄人在奉天新民府附近遼河兩岸建　砲臺　其意似仍欲占據由溝帮子遽新民府之鐵路也 
[俄禁棉花]  
　　華歴三月二十七日英京倫敦來電云俄人現定以棉花一項死入軍中禁貨蓋以　花可製成炸藥也 
 
 

Page 2

 
 
[俄擬借債]  
　　華歴三月二十七日英京倫敦來電云俄人意欲向各國籌借國債由法國爲之主持現已有各國富商承借此債函致法國至如何章程則尚未定大約此項错欵分爲兩次先借英金二十四兆磅後再借英金八兆磅 
[記日占鳳皇城情形]  
　　日本東京某日報云頃得陸軍大将黑木氏公電悉東歴五月六日日本偵探兵在鳳皇城東北方週俄國騎兵鏖戰之餘死三名傷而未死者數名旣而日本騎兵将占據二臺子三臺子四臺子等處俄兵擊退隨分出一隊直入鳳皇城并　火焚遼陽市中兩旁房屋當俄兵之敗逃也人馬雜沓任意将衛生所用之物抛棄途間日人見而搶回用心敷療彼此受傷兵士鳳皇城内所有彈丸并火藥庫俄人於臨退時次第焚燬各處樹林之内村落之間時有俄兵向日軍投順其殁於陣上者俄人自行度地瘞埋聞之土人云俄軍之死傷者舁至鳳皇城約在八百名内外都計損害三千人以上 
[記日占普蘭店事略]  
　　日本東京某日報云頃得遼東電報惫日本陸軍第一分隊於東歴五月六日途遇俄軍數十名發砲擊退隨卽進占普蘭店将俄人所有鐵路電線一律毁去俾與旅順消息不通按普蘭店在旅順口之背面爲旅順遼陽間鎖鑰蓋第一要樞也 
[智利售船]  
　　華歴三月二十七日英京倫敦來電云智利國於一千八百九十七年在英國船廠製造快船一艘名西米拉笪載重七千零二十墩旣而於一千九百零三年又在是廠造一快船名加賈婆谷載重四千五百墩現此二船已買於紐約某洋行矣 
[湘停製造]  
　　漢口訪事人云前者湖南巡撫趙次珊中丞創興製造局與滬漢二局相輔而行已籌備一切事宜将次開辦不意近忽中止所籌之欵除留其半爲湘省練兵經費外餘悉歸鄂中俾令代爲製造以故日來督辦漢陽槍砲廠之陳復心觀察設法推廣頗覺日昃不遑也 
[查案述聞]  
　　漢口訪事人云漢口某局總辦某君近與司事人等在某票號内賭博致虧一萬餘金事爲上憲所聞已委員查察實情禀覆候核矣 
[請借軍需]  
　　廣州訪事人云粤省大憲接得黔省來電請借毛瑟槍二千枝配碼二十萬顆以濟軍需蓋因邇曰以來粤西軍務甚爲吃緊也 
[宜設枝路]  
　　廣州訪事人云由省垣直逹三水之鐵路現已将次告竣凡經行各處擬一律添設枝路以利轉輸聞鐵路局中人言若有商人集股願設枝路者總局必樂與贊成之按三水鐵路所經各處類皆繁富之區若能廣設枝路粤省商務必日有起色也 
[鎭郡試期]  
　　鎭江訪事人云鎭江府祥遂安太守接奉江蘇提督學政唐春卿大宗師札文内開四月初三日取齊　屬文童卽於是日按臨等因遂出示曉諭并札行所屬一體遵照 
[學憲起程]  
　　松江訪事人云江蘇督學部院唐春卿大宗師節蒞松江舉行歲試前已厢紀報端兹因試事已畢於本月二十六日頒發八學新生正案後隨升座發落然後命駕出轅赴各衙瘦投剌拜會旋至西瘦外祭江亭馬頭登舟合郡文武各官均赴江干恭送 
[革除銀貼]  
　　紹興訪事人云各典當贖物件進出洋銀不一以洋銀贖取質物者價值心較當時略短數文俗名之曰洋水是亦病民之一也上年經上憲諭飭進出一律同價而紹郡各典有遵行者有尚未遵行者近曰經同善局集議衍慶典遂於本月十二日標貼進出洋銀照市同價加惠貧民咸稱頌不置 
[茶務述聞]  
　　漢口訪事人云本年湖北茶荘較去歲十少其三湖南茶荘則反較去歲爲盛惟資本皆不甚巨因俄日事起故不敢放　爲之也岳州所産青茶較他處爲早白港毛尖業已到漢開盤時每百斤僅值銀二十四兩日前又貶至十七兩較之去歲誠有霄壤之殊矣聞之漢口茶業中人謂本年内地頭茶定於三月二十四日開秤 
[商務開局]  
　　廣州訪事人云廣東全省商務總局督辦曾經大憲札委督糧道王雪澄觀察刻下又由大憲委四川補用道羅與三觀察爲總辦分省補用道李覲楓觀察爲襄辦其局擬暫設於老禺山書院大約日内卽須開辦矣 
[松郡官場紀事]  
　　松江訪事人云本月二十六日江南提督李壽亭軍門命駕至南門外大漲涇馬頭乘舟赴滬中軍參将張冠廷參戎前營游擊王翰如遊戎率同駐松各營将備及正副兩巡警弁兵恭送如儀聞之提轅中人曰軍門已申禀兩江總督魏午帥請代奏朝廷給假四個月並請委員暫攝提篆○松江府知府田紹白太守於本月二十六日恭送學憲啓行後卽乘舟赴滬聞須前赴白門勾當公事 
[漢皋解佩]  
　　漢口訪事人云近日襄流陡漲武漢江河大有繼長增高之勢湍流甚急舟行者時有失事之虞某日之午亨逹利洋行駁船不知如何學某輪船相撞以致沈没波心且淹斃人丁數口泃可憫也○日本駐漢領事永瀧君元吉以日商在湘潭行駛輪舟小有　　命駕前往察勘情形兹已諸務告竣遄回漢口矣 
[上海官塲紀事]  
　　委署婁縣知縣黎子新明府乘舟來滬昨日命駕至道轅謁見道憲袁海觀觀察禀辭赴任○昨日提標右營參将周子安參戎命駕至道轅謁見道憲袁觀倧茗談良久而别○昨日上海縣主汪瑶庭大令籌防局魏蒓塢明府工程局總辦翁子文太守均蒙道憲袁觀察傳見○新委保甲總巡陳邵亭明府宗雍吳淞營統領戴棲田參戎鶴松萬航渡巡局委員楊聘侯二尹虹鎭巡局委員王肇之二尹改過局姚殿卿二尹均於昨日先後至縣署拜會汪瑶庭大令 
[詳述美兵肇事情形]  
　　美國音格而斯兵船停泊本邑洋涇鎭二十一圖浦江中倩和豐船廠修理船上各兵登岸滋事等情曾詳前報兹悉是日美兵三十餘人行至四十八圖徐家宅向彼處紡紗婦女任情調　經鄉民申斥致觸其怒遂回船携帶刀械復往尋仇鄉民畏其凶横閉門避之美兵忿無可洩遂将徐金全徐陌囝徐阿狗等家擊破其門并擊傷徐勝林徐嘉生陳向榮等輕重不一幸圖董蔡雲峯急奔至音格而斯兵船上訴知管帶遂派兵頭四名馳至肇禍處将美兵悉數拘去始得平靖現由董事潘偉績劉志濤等據情禀明縣主汪瑶庭大令請轉禀蘇松太兵備道袁海觀觀察照會美總領事查明實情從重懲辦并詳定防護章程聞大令已允如所請矣 
[俄船疑案]  
　　前有俄國捕魚船一艘停泊浦東楊家渡浦面新關河泊司元船上所懸紅燈天明不息閲二日夜皆然心竊異之因派人前往查看見船中男婦二人婦已氣絶男祇一息奄奄隨報知俄領事署将男移至署中並訴知英界老巡捕房捕頭立派包探李星福王長桂查閲一周問諸鄰船聲稱前日船上似有三四華人均已逸去捕頭欵卽此輩謀害所至因令二探認眞跴緝 
[逆子宜懲]  
　　前晚本邑大東門外篾作街居民張掌發與妻某氏反目致相扭毆其子助父行兇傷氏手臂氏忿甚因於昨日奔至縣署 
 
 

Page 3

 
 
禀請究懲縣主汪瑶庭大令閲詞大怒立出硃單飭差将張掌發父子提案押候訊懲 
[嚴究梟黨]  
　　本邑錢家塘鄉人錢廷貞被梟匪董兆榮擄去勒贖事後心不能甘投控縣署縣主汪瑶庭大令查知董住居奉賢縣境函請傅大令派差會拿前日鹽捕營勇拘獲董黨錢關寳送縣請究前晚汪大令提訊錢供小的本姓顧自幼由錢金發撫爲螟岭子嗣以寄母　彭氏生弟關寳寄父錢金發因小的之父别無次子飭令歸宗分給糧田十二畝今父親已去世小的在鄉耕種度日前月二十五日錢關寳糾合梟匪董兆榮等三人騙小的至伊家飲酒不料行至坦石橋卽被幽閉董兆榮家勒出洋銀一千元浼人再四懇求至本月初二日送去七百元始得釋回錢彭氏投案禀稱關寳係小婦人之子無奈專伍匪類不聽教訓此次糾董擄錢不法已極務求生懲錢關寳供父親曾撫錢廷貞爲義子迨生小的飭令歸宗曾撥田十二畝著令耕種不收租金刻下小的向之索還廷貞有意圖賴爲董聞知因此糾衆将伊幽閉空屋勒出洋銀七百元作爲地價當時由董分給小的洋銀一百元去年小的曾向地保顧惠卿借過洋銀三十元七月間母親賣去田價顧何卽如數扣去董知之曾向顧訛詐六十元求宥大令著将錢開寳從重笞責五百板釘鐐收押自新所候提董等到案再行嚴辦 
[拘獲匪棍]  
　　著名土棍陸文卿銅匠金發等由改過所逃出後匿跡浦東三林塘前日糾黨數十人至某廟中結盟拜會爲是處巡防局員蕭馥亭二尹訪悉立即來滬赴道轅面禀蘇松太兵備道袁海觀觀察札飭縣主汪瑶庭大令傳齊皂快帶領通班差役會同周鑑之千戎督率親兵及護勇四十名恊同鹽捕營統領吳福海游戎馳往捕拿匪首已聞風遠颺祇獲羽黨周子雲蒋月卿二名於昨日押解至上海縣汪瑶庭大令諭飭收禁候訊 
[研訊惡棍]  
　　惡棍朱華生自改過局逃出後被浦東總巡謝岳松明府拿獲移送縣署縣主汪瑶庭大令提訊之下判令仍發改過局收禁在案前日計陳氏以子木林被朱刃斃含寃未伸投案部陳求爲超雪大令提朱復訊朱供計木林係前已正法梟匪頭目鄧海青之徒與蕩婦金妹私識因被小的胞兄長華姦佔糾同梟黨将長華砍斃鄧梟不許報官請騐因卽棺殮厥後木林實被鹽販戳斃小的曾往觀看遂被伊母誣爲凶手求鹽大令駁詰至再矢口不承因令還押候查明復訊 
[未便移提]  
　　前者陳黄氏投上海縣署控陳英毓吞没産業等情縣主汪瑶庭大令查知陳在英商貿興洋行執業爰照會英美等國租界公廨讞員黄耀宿司馬派差移提歸案訊辦司馬准之卽簽差恊同包探李星福将陳傳案貿興行主投案聲稱商人用陳爲買辦一切皆資經理如有控案請訂期至公堂會譸陳供陳黄氏係商人之庶母此案應歸租界公堂訊核司馬商之英總領事署繙譯德爲門君著将陳交何候再傳訊 
[詳述英界火警]  
　　前晚七點鐘英界大馬路老旗昌附近失火情形略誌昨報兹悉此火起自四川路通泉園小茶館當經救炎會西人竭力救熄僅焚去樓屋一幢延及北鄰新德泰洋鐵皮鞋店樓面一角 
[英美等國租界公堂會訊案]  
　　日本商人日清佐四郎投本管總領事署控華人殷星燦不交定貨致受虧罰等情經日總領事照會讞員黄耀宿司馬簽差将殷傳到前日午後司馬會同日總領事署繙譯官松村君研訊原告延律師費烈聲稱上年十二月原告日商向殷定購骨植七千擔訂立合同先付定銀五百兩言明今年西歴三月間交貨不料到期向收無著查此貨業經日商轉售與西人　九每地者訂立合同今貨旣未交自應議罰共計虧折及罰欵九百餘兩請爲究追殷延律師佑尼干聲稱定貨與定銀確有其事然二月間殷先交骨二千六百擔原告不收定欲如數交足不得已将貨取回商将定銀退還彼又不允今原告稱此貨已轉售與人故需議罰及虧折合共銀九百兩請飭令将合同呈案候核費律師答稱合同儘可呈案且原告處尚有兩西字函容當譯出呈覽因其中有私語不便共觀今請将殷押候原告呈騐各據抑或交人銀並保均可司馬商之松村君著将殷押候人銀並保聽候訂期復訊 
[英美等國租界公廨晚堂瑣案]  
　　周鶴林控孫瑞初央保管夢熊擔保銀兩倒閉圖賴等情前晚讞員黄耀宿司馬提訊周供前者孫央管出立何單與聨泰荘往來銀五百兩嗣孫在商人處購去肥皂等貨除所保之數外透欠洋銀八十餘元向論不理叩求訊追孫供小的向在隆茂號爲掮客前瀺管立單保銀五百兩係小的一人名下並非已倒之聨泰荘欵司馬謂帳上載明確鑿可據安能圖賴孫語塞管供此項零欠曾經小的催令孫兄向周理楚無如伊等一味游約叩求明察司馬著将孫押交妥人保出限四月底繳還周洋銀七十八元仍取各結存案備查○筦文鈞控莫炳春已立合同悔議等情司馬提訊之下筦投案訴稱前者商人與莫炳春及鍾姓等繕立合同承辦清潔局務不料莫忽悔議致小的虧支費用銀若干向論不理求究莫供當會議時小的並不在塲實係筦擅自專主小的亦受虧不少司馬著钭莫交人保出候原告呈驗各據再行核斷 
[迷孩待領]  
　　前晚有一男孩年僅四齡因迷失歸途徘徊路側巡街捕見之帶至捕房捕頭令留候家屬認領 
[浮屍招領]  
　　三月二十六日本所救生船在蘇州河内撈獲男屍一具年約五十餘歲　已爛去有　秃頭赤足身穿藍布夾襖元色布夾褲内襯藍布短衫腰束藍布褡膊身已腐爛無人認領特乞登報招領如有家屬卽至本所認領可也[  滬北棲流所司董啓]  
[上海萬國紅十字會牛荘分會總董密勒書記魏伯詩德復張别駕周司馬信]  
　　丹榮政卿先生閣下逕復者接本月二十六日來信誦悉一切從者前來帮助萬國紅十字會救護難民之事余等聞之深以爲喜尊意擬暫不來營口先於新民屯田荘臺等處設立分所實與鄙見不約而同救護難民最關緊要敝處董事與陶君一再商辦業已頗著成效陶君總局在江北此間預備大客寓一所以便容留難民每晨必送之過江日約五十人左右均託站長及陶君由火車送往天津及他處余等辦理此事均得俄官允准蓋此乃最要關鍵也台駕現在前來牛荘雖甚安穩鄙見似以所示之處設立分所更爲有益嗣後尊意有添設分所之處一經議定卽請知照敝處轉知遼陽盛京分會遇有難民卽可送交尊處辦理如果此事持久在滿洲各處多設分所尤爲要著今牛荘失業及無路謀生之人指不勝屈敝處擇尤辦理亦惟查明其實係窮而無告者始子佽助然細行探聽已救待救之人不下九百五十起之多其中約有五百人確爲最苦最貧已經酌予食用餘則僅予遣送其或尚待遣送者則全仗鐵路公司之仁施所有救出難民均經隨時計數稍緩卽可詳細報聞此間食物甚貴斗米值洋銀三元黍一元小麥一元四角現已禁止出口暫時或不至再貴醫院内已備牀五十張一切應用均已齊備以待戰士及無關戰事之受傷者會中各事亦已整齊一遇意外便可隨意救施倘尊處擇適中之地多設分所必能使會中将來辦理救濟之　　爲完備也[  朱禮琦仲賓譯]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　三月十七日工部鴻臚寺正藍旗值日無引見皇上召見軍機大臣及溥　○十八日内務府國子監廂藍旗值　無引見棍貝子謝册封庶母恩桂公續假十五日掌儀司奏二十三日祭奉先殿親行禮節皇上召見軍機大臣及松鶴徐士佳遞封奏一件王誠羲陳璧各遞封奏二件 
[梁苑笙歌]  
　　河南省會友人來函云汴中酒捐每斤向征錢四文去歲十二月十一日欽奉加征雜税之上諭卽由撫憲陳小石中丞核定光緒三十年正月朔起每斤加錢四文通飭各州縣一律遵辦○汴省官錢局存有當十銅圓四十九萬餘枚近由局憲札發鐵路經行之處每縣四萬枚准其納税完糧贖當毋許抑勒阻撓○省城設有警察兵三百名站立各街巷藉以稽察匪人另有工兵二百名專司修治道路諸事每名月給工食銀四兩○省垣大學堂係将參署改建規模尚稱宏敞額收學生三百名現因房屋不敷先收一百二十名其中土著八十名客籍四十名肄業諸生多沾染平權自由惡習以致滋閙之事時有所聞日前曾有因飲食細故哄然散學者以中州風俗之厚而亦有此等習染殊覺出人意外也○汴省地産富饒物價之廉爲他處所罕見邇者市中白麫每斤售錢二十餘文小米十五六文鷄蛋每枚二文豬肉每斤七十文鄉間竟有百文可購三斤者山芋落花生尤隨意賤售将來鐵路一通貨物外流民間生計固可稍裕然物價说恐自此日昻矣○去歲春闈適逢陰雨連綿道途泥　以致各省公車不能如期到汴者甚多本屇諸孝廉有鑒於此無不先期起程故三月初四五等日各道公車已陸續到汴約計其數在四千人左右 
[上海縣署瑣案]  
　　陳瑞麟扭控妹婿陸筱山抛妻再娶等情前晚縣主汪瑶庭大令提訊陳供胞妹嫁陸爲室已閲九年當光緒二十六年拳匪作亂時陸擬将眷屬携回江北原籍當由父親将胞妹接回俾與庶母同居每月貼償膳資洋銀三元近聞陸另娶周姓之女爲妻定於今日成親胞妹聞知氣忿成病求恩究懲陸供商人年三十歲江北海州人向在好時洋行經辦火險之事父親在小東門内允章綢荘執事妻陳氏娶已九年因有病不能生育故浼浦愛春説合娶妓院曲師周松田之女爲妆共出金飾洋銀二百元因周欲用彩輿禮帖曲從其意陳不察貿然控案求鑒大令判不准用彩輿禮帖如周饒舌著卽扭案候究○浙江海運局員某君以朱俊楊福二人任情舞弊送縣請究前晚大令提訊朱楊同供小的等已函追主人來滬料理此事求恩寛限大令著發廳看管 
[馬路工程局瑣案]  
　　朱梅溪扭李銀錫至捕房控被强借洋銀捕頭解至馬路工程局總辦翁子文太守倩襄讞委員黄衡堂二尹研訊朱供浦東入年二十有四向在南匯縣大圑鎭裘乾豐烟店爲夥光緒二十七年店忽闭长同事李銀錫私刊圖章至上海謝立隆朱錦昌兩家冒取水烟被小的察知伊卽逃逸今始遇見向之理論反被軋住强借洋銀十元因卽扭案求恩究辦二尹判責五十板○董發廣被倪學友索詐洋銀十元扭控捕房轉解工程局黄二尹判責一百板○鐵店主朱鴻飛遣學徒任錫林撬取某姓東洋車上銅皮被車主扭控捕房捕頭轉解工程局黄二尹判責手心一百下 
[上海巡局紀事]  
　　浦東楊家渡巡防局員黄子新二尹移送沈帮玉至保甲總巡局聲稱沈在老折渡某酒樓沾飲大醉任情滋閙總巡謝岳松明府判責一百板○圑勇某甲拘獲竊取糖包之陳可炳解至保甲總巡局謝明府判責一百板枷示馬頭○汛捕某甲查獲深夜聚賭之張祥坤一名解至保甲總巡局謝明府判笞責若干板枷示通衢 
[英美等國租界公堂瑣案]  
　　前者范寳記控船户張金寳盜賣猪骨等情韺員黄耀宿司馬訊得原贓尚未吊到押候再核昨日午前范投案訴稱商人前将猪骨一百九十餘擔倩張所駕之船載至蘇州賣與鄉農以備耘田之用不料張竟行竊三十五擔賣與陸墓鎮泰豐行每擔收價洋銀九角今泰豐行已知涉訟将骨如數送還求鑒張供小的承載之骨實被船夥某甲所竊小的並不與聞求宥司馬商之英總領事署繙譯官德爲門君判張管押捕房一禮拜以示薄懲○前者應壽根在新閘某茶館被著名流氓宗金林索詐報由包探張天林拘案訊供司馬判責三百板管押西獄一年昨日應又将宗之羽黨沈桂卿扭交張探送案請辦應投案訴稱沈前助宗向小的訛詐今尚不知悛改勒索謝儀四元是以送請詔究司馬判責二百板發押西獄半年○六百零七號五百二十二號兩華捕以車夫王阿二湯才郎将包車招攬坐客拘案請安司馬判各罰洋銀三元王車業已破舊著交捕房銷毁外再責一百板以儆○陳阿生混入洋人奚治臣家行竊銅小共瓶一對報經包探解案請辦陳供小的前往訪友不敢胡爲司馬以陳膽敢行竊洋人之物判押西獄一年关○前者某洋人失去脚踏車一柄報經包探朱桂生查得此車押在楊阿福所　質鋪被收去洋銀十一元因楊已回潮州原籍故将店夥李阿榮傳案請訊某洋人投案領贜李供不知竊贓故敢收押司馬著李具改過結　案之車給洋人領去○某洋人控王鶴廷私拆德國書信館之函並竊用洋銀等情昨日解案司馬著钭王帶回捕房押候德繙譯官會訊核奪○三百九十八號四百零六號二華捕解在途拉客之流妓洪三寳及傭婦洪錢氏至案請究司馬姑念初犯從寛判罰洋銀二十元○偷兒張吉祥掩入洋涇浜所泊某姓船上竊取衣服棉被等物經包探竇如海查獲解案請辦司馬以原告未到判責張二百板枷示一禮拜贜存候失主認領○積賊陶阿福行竊張李氏陳阿龍蒋阿福三家衣物報由包探方長華查獲吊出原贓送案請究司馬判責二百板押三月○包探邊槐舟解剪綹賊胡阿三至案禀稱胡在賽馬塲摸竊行人某甲所佩銀表及銀練一條解案請究司馬判責二百板押一月贓存捕房候領○四百六十七號華捕解深夜開燈之烟館主翁阿莫到案請究司馬判罰洋銀十元○四百六十七號華捕解蒋陸氏至案禀稱此婦所開烟館未向工部局捐取照會有違定章請爲訊核司馬判罰洋銀三元一面補捐執照延于未便○包探徐榮珊解張紅高王五扣至案禀稱此二人在張家浜扭毆王係著名流氓情尤兇悍将張擊落門牙二枚尚不釋手爲此一并扭案求察司馬判責王二百板押二月 
[法租界公堂瑣案]  
　　女傭陳史氏扭張嚴氏至案訴稱小婦人來申覓就携有衣服十餘件寄與張嚴氏處昨日向其取回忽少五件求請追究張嚴氏供此項衣服係史氏倩人來寄小婦人並未吞没求鑒讞員陳楚生大令判出外自行理處○包探解曹龍生沈杜氏至案禀稱曹與杜氏将銅質四開小洋銀數十枚至法租界某店鋪混用被小的拘獲曹稱在小南門外施炳卿家兑來捕頭令往施處查抄詎施已逃去故将曹等解請訊辦杜氏供此項洋銀係丈夫沈福林囑小婦人持至該店兑換現丈夫已不知逃往何處曹供銅小洋係沈福林同小的至施處兑來是實大令判曹管押杜氏交保限交其夫到案再行訊辦○前日徐榮扭其子洪喜至捕房訴稱不務正業向之訓責反敢忤逆求請究辦捕頭飭探解至公堂徐因事未到其妻徐戴氏投案禀稱丈夫一時之憤具控忤逆現由親友解勸求恩免究大令准如所請給氏領回管朿○劉金才扭許洪春至案控被竊去東洋車二輛求請追究許供車　在舊貨攤購來車子向某車寓租賃並非竊取大令判押候查明再核 
 
 

Page 10

 
 
[美租界捕房紀事]  
　　前晚西國水手某甲行至百老匯路任意逞兇一百三十號巡捕覎之知已深入醉鄉恐滋事故拘入捕房捕頭令押至酒醒時釋出○前晚二百九十九號巡捕巡至北四川路見乞人某甲因病倒臥地上雇車送入捕房捕頭令押候轉送公堂禀請讞員黄耀宿司馬安插○甬人吳成章在虹口蓬路開設源豐小錢荘專将銅質僞洋銀及僞小銀錢任意朦混昨經包探朱桂生查悉将吳拘入捕房捕頭令押候解送公堂禀請懲辦○昨日午前王寳生至西華德路粤人胡阿邦所開水果店購物論價不全致起爭端突被用扁擔當頭猛擊以致頭破血流事爲二百九十三號巡捕所見一并帶入捕房捕頭見王傷勢屬實令送同仁醫院療治胡押候解送公堂禀請訊辦 
[江西官報]  
　　府經湯　銘謝准起服行知翰林院黄大壎拜會候補縣許德芬估修官銀號爐廠銀庫工程施謙辦姑塘釐卡劉澍稽查　站文案王贊中謝留課吏館肄業候補府唐耆年往江蘇勸捐府經徐楙華辦吉安土膏卡左營千總饒　萬　營德總徐兆熊均於軍改案内叅劾遺缺以左營把總馬福　升拔左營德總以裁缺之贑中營千總蔡雲嵩改補右營千總春夏季祭祀日期二月初八日祭孔子初九日祭社稷十六日祭關帝十八日祭文昌祭許眞君十九日祭龍神二十六日祭先農並行耕　禮三月初四日祭火神四月初二日祭常雲五月十三日祭關帝改指候補府洪壽頤禀到程祥藻解輕寳銀進京羅文昭查驗官銀錢號添修工程鄭紹康起服來江王萬育由　措資西孫啓昌禀到候補道魏敏修湖南公幹回前廣東高明縣李道南委辦萍屬分銷淮鹽另補知縣鄭恭赴儀棧催運府經陳同衡往贑州勸捐指分巡檢李啓元禀到知縣李繼　解京餉進京王萬育辦江西籌餉賑捐侯選郎中郭通典由南京來前廣西博白縣揚樹榮由湖南來江蘇候補縣郭希度由湖北來俱禀到府經曾紀祐往吉南　寗勸捐前德巡縣賀　玉勸辦山東工賑捐輸謝起源樂平解煤來省李　青禀謝准補宜春黄圃司行知嚴租亮解京餉進京翰林院黄大壎拜會前陜西試用道郭人湋　札奉委兼　衞隊袁州　陳步曾缷事回署鉛山縣何榮輝缷事回張元義九江公幹回袁屬楨三缺得一酌委一次通判鄭在彝准其起服州判程金鑑酌委州縣優缺巡檢周樹德周學濬俱酌委優缺一次葉　酌委司道首領一次布經連燧酌委州縣釐卡一次指分試用縣丞劉　東禀到 
 
 
 

Page 11

 
 
   
 
 

Page 12

 
 
   
 
 

Page 13

 
 
吏當此無可如何亦惟有懇切檄告屬吏激發天良各自堅苦凡有可以裁抑節縮之處再加釐剔併湊能得若干自應據實報効以仰答朝廷恩惠於萬一究竟節縮多寡集數若干臣等實無把握不敢空言欺罔其整頓税契一事當飭藩司悉心籌議兹據廣東布政使胡湘林詳稱粤東民屯田房税契於同治六年奏定每年通省以十萬兩爲額近來收數日絀往往缺額悉心考查一在民間匿契不税一在州縣短價私徵現擬由司弃局改用三聨契紙不用契尾變通章程将典業以半價徵税如果經理得法税收當有起色業已批飭先行試辦俟辦理有效再将章程奏咨立案至上年十二月准户部翰電現值練兵籌防需欵孔亟勿論如何爲難先籌若干當向洋行息借銀二十萬兩交商號赶緊匯京應用另片具奏合併附陳所有粤東各屬盈餘先已悉索無遺實難再提現飭自行節縮報効並擬變通税契章程先行試辦緣由謹合詡恭摺具奏伏乞皇太后皇上聖鑒訓示謹奏奉硃批户部練兵處知道片併發欽此 
[兩廣總督岑奏爲覆查釐務局籌議各節係實在情形物力商情各省互有長短粤東烟酒兩項勢難加抽奉派片初五日]  
岑春煊等片再准軍機大臣字寄光緒二十九年十一月初六日奉上諭百度之興端資經費現值帑藏大絀理財籌欵尤爲救時急務前經户部通行各省整頓烟酒税以濟要需乃報解之無多實由稽徵之不力據直隸總督袁世凱奏直隸抽收烟酒兩税計歲入銀八十餘萬兩以直隸彫敝之區尤能集此鉅欵足見該督公忠體國實心任事殊堪嘉尚卽著鈔錄直隸現辦章程咨送各省責成該将軍督無一體仿行並量其省分之繁簡派定税額之多寡直隸一省卽照現收之數每年仍派八十萬兩奉天省每年應派八十萬江蘇廣東四川各省每年應各派五十萬山西省每年應派四十萬江西山東湖北浙江福建各省每年應各派三十萬河南安徽湖南廣西雲南各省每年各派十萬兩甘肅新疆應派六萬兩通計以上二十一行省每年派定税額共六百四十萬兩殊於國計有裨仍於民生無損良以烟酒兩項徒供嗜好之用並非生計所必需雖多取之而不爲虐且可以寓禁於徵東西各國於此兩項皆槯税特重竟亦爲此經此次派定税額之後各該将軍督撫務卽遴選妥實明幹委員實力奉行認眞稽往並明定賞罰如有收數足額或逾額者准其将尤爲出力人員量子優奬以資激勵倘收不足額亦卽分别究懲督征不力並惟該将軍督撫是問其直隸經征出力之員卽著該督　尤請奬以示朝廷有勞必錄之至意各該将軍督撫等毋得視爲具文也除奉天吉林廣西暫行緩辦外将此通諭諭知之欽此遵旨寄信前來當經欽遵轉行悉心籌議去後兹據釐務局司道詳稱伏查粤東烟酒兩項原定釐則本已不輕而歴次奉文加抽實已三倍有奇溯查自光緒二十一年加抽兩倍約計歲可增銀四萬餘兩二十二年再加一倍共加三倍約共增銀六萬餘兩迫二十七年因新定賠欵分派攤還案内令将茶糖烟酒四項就現在抽釐數目再加抽三成統計每年約可抽銀十一萬兩准自迭奉加抽以來北江新産烟葉因釐收過重商販避重就輕大率改用海關三聨貨單納税販運以致釐金日形减色以迭次加抽之欵而所收僅得此數其爲難情形槪可想見且烟酒兩項粤省本屬無多興奉直秦晉齊豫等省燒鍋林立烟草　生出産旣盛徵榷自豐者大相懸殊粤省土製烟酒行銷不廣自洋酒捲烟盛行烟酒兩項商業日行彫敝倘再加抽恐商力不支轉致原抽之欵不能足額官商交困於事無裨等情詳請具奏前來臣等覆查釐務局籌議各節委係實在情形物力商情各省互有長短粤東烟酒兩項勢難加抽奉派每年五十萬兩實撫力籌解萬不敢稍涉推諉謹合詞附片具奏伏乞聖鑒謹奏奉硃批覽欽此 
[兩廣總督岑奏爲重息湊解洋欵起解限期前赴户部衙門報解等情覆核無異片初五日]  
　　岑春煊等片再准户部電開據練兵處稱十一月寄諭各省籌提州縣中飽及烟酒加抽之欵爲練兵之用聞晉豫山東各省鈞已籌辦囑令由部通電各省現值練兵籌防需欵孔亟之時勿論如何爲難務希先籌若干赶解應用等語特轉電照辦等因當以粤東艱窘情形日甚一日州縣盈餘剛毅所提已多無著嚴催迄難解呈迭經歴任撫臣及臣等奏陳其烟酒兩項辦理亦極爲難惟京師練兵需餉至要不得已會督司道重息湊借洋欵二十萬兩趕解應用電覆户部去後兹據廣東布政使胡湘林會同善後局司道詳稱重息凑解洋欵幸已借送二十萬兩於光緒二十九年十二月二十九日發交商號新太厚大德恒百川通日升昌志成信恊成乾蔚長厚恊同慶天順祥九家每家銀二萬兩領匯起解限定於光緒三十年二月初十日前赴户部衙門報解等情詳請奏咨前來臣等覆覈無異除分咨外謹合詞附片具陳伏乞聖鑒謹奏奉硃批户部知道欽此 
[署兩廣總督岑奏爲特叅治軍無術之總兵大員請旨懲處摺初五日]  
　　頭品頂戴兵部尚書銜署理兩廣總督臣岑春煊跪奏爲特叅治軍無術之總兵大員請旨懲處以肅戎行恭摺具陳仰祈聖鑒事竊查廣西匪亂雖迭經嚴飭痛剿而迄今尚未撲滅淨盡此非匪燄過於猖獗實各處防營積習極深非疲玩　堪卽　悍難制難期速效職此之由臣前已将各路統領營官擇其貪劣虐民者分别叅劾兹復查有管帶威字營署柳慶鎭繼兵楊發貴前經臣以該總兵平日剿匪尚爲勇敢當令率帶所部專勦慶遠之匪乃上年十月間其哨弁蘇得亮於剿辦九渡一役臨陣不進經楊發貴責問該哨弁遂煽感闔營勇丁持槍要挾楊發貴非但畏其兇燄不敢與較且仍派赴永順土司世方率勇防剿該哨弁於是益肆　横竟坐視匪黨蹂躙擁兵不前迨上年十一月間盛字營奉調防剿柳州楊發貴始與署右江道柴照密商将該哨弁蘇得亮正法而其部下悍卒仍未懲辦亦未陶汰且令前右兩哨駐防　容本年正月署右江道柴照交卸回省道經雒容該哨官吳慶祥因柴照将蘇得亮正法竟率其悍卒聲稱報仇因當時護送者有柳州廣勝軍吳慶祥遂未敢逞然因之中不自安竟率前右哨勇丁携帶快槍一百餘支登時逃潰柳州匪亂将平今忽添此一股逃勇且又帶有快槍地方驟形不靖臣據報前情憤懣欲絶當卽嚴飭楊發貴降将各逃勇迅速追回並将槍枝照價賠償乃迄今多日未遽追回一人槍頂亦未遵繳伏查西省營勇向來習於驕悍然楊發貴身爲管帶果能認眞鈐束及早陶汰何至如此乃竟一味容忍致令挾槍逃潰爲患地方事後又不能迅速追緝以致治軍無術亟應嚴 
 
 

Page 14

 
 
懲惟念該總兵上折於克復廣西懷遠鎭及攻硃高樓峒匪巢兩案均頗出力除仍勒令将逃勇追回槍價照賠外擬懇天恩從寛将管帶威字營署柳慶鎭總兵記名簡放總兵楊發貴卽行革職永不叙用以示懲處再威字營現旣逃去兩哨現存三哨恐亦難期得力業經臣飭令楊發貴将其馴謹可用者挑留歸併别營餘卽一併裁撤仍責成妥爲押遺不准滋事合併聲明所有特叅治軍無術之大員請旨懲處緣由理合會同廣西撫臣柯逢時恭摺具陳伏乞皇太后皇上聖鑒訓示謹奏奉硃批另有旨欽此 
[署兩廣總督岑奏爲實缺提督大員舉動傲慢恐致貽誤事機據實恭摺初五日]  
　　頭品頂戴兵闻尚書銜署理兩廣總督臣岑春煊跪奏爲實缺提督大員舉動傲慢恐致貽誤事機據實恭摺具陳仰祈聖鑒事竊臣接准廣西撫臣柯逢時電稱廣西提督劉乐才前在省卽欲告歸經婉商再四請其剿匪以答聖恩以副人望於槍械餉項月費一切皆如其願始肯勉留前赴柳州兹忽專弁來省示以開缺疏稿辭意甚决屬爲繕發因勿爲繕復用電商昨得覆謂忠毅軍營歲餉二十一萬餘兩山西旣可全解廣西亦不能籌今會同諸軍将大股蕩平卽全裁去才亦回里信誓旦旦不可復商更電右江道王芝祥就近察度情形據稱劉提督年漸衰老營勇亦多合湊人太　直若到龍州恐不相宜等語此爲全局所關敢請酌辨等因臣查柯逢時於劉光才如此委曲周全猶不能得其歡心統将衰老管勇合湊本難望其得力不過能其素負時望藉以維紥諸将士迅圖成功乃當合勦緊要之際忽爾一再刁難倡言退休将士聞之能不解體若在無事之秋劉光才自欲乞退臣亦何必以之先瀆聖聰奈刻下匪勢雖蹙悍黨尚多一有臨移觀望又将滋蔓燎原劉光才係實缺提督大員舉動如此傲慢恐致貽誤事機臣惟據實上聞聽候聖明裁奪謹恭摺其奏伏乞皇太后皇上聖鑒訓示謹奏奉硃批另有旨欽此 
[署兩廣總督岑奏爲廣西左江鎭本任右江鎭總兵丁槐堪以接署提督篆務片初五日]  
　　岑春煊片再廣西提督劉光才舉動傲慢恐致貽誤事機自宜卽令卸篆聽候諭旨其所統忠毅五營的餉難籌本擬裁遣兩營今旣稱其勇多合湊則其餘三營亦復汰弱留强重加整頓所有廣西提督篆務查有廣西左江鎭本任右江鎭總兵丁槐才略出衆資望較深堪以接署提督篆務所有裁剩忠毅三營查有廣西按察使劉心源韜略素習果敢有爲現在督剿省外堪以就近接統整頓除分别移委飭遵外謹附片具奏伏乞聖鑒謹奏奉硃批著照所請欽此 
[署兩廣總督岑奏爲請旨将貴州都匀協副将張興國卽行革職永不叙用並不准投効他省軍營片初五日]  
　　岑春煊片再貴州都匀協副将張興國於上年隨同已故貴州安義鎭總兵岑有富來桂助剿當委令該副将管帶黔軍中營並派赴象州剿匪乃該副将於匪徒功破寺村一役竟擁兵在城不往救援並敢向署右江道柴照朦混領餉經柴照據實禀揭前來臣以該副将旣如此荒謬卽令率帶所部回黔裁撤詎該副将又任聽書識周漢卿帶同婦女周江氏隨營回黔其勇丁行至永福復有互相槍殺之事種種謬妄實難姑容相應請旨将貴州都匀恊副将張興國卽行革職永不叙用並不准投効他省軍營以肅戎行所遺貴州都匀恊副将一缺卽由臣咨明雲貴總督貴州巡撫照例核辦除咨行外謹附片奉叅伏乞聖鑒訓示謹奏奉硃批另有旨欽此 
[兩江總督魏奏爲各標營如數添募俾資巡防而期周密片初五日]  
　　魏光燾片再現在俄日失和沿江海應行籌備事宜及防捕内匪保護教堂財産一切在在均需兵力前已将添募武威新軍六營武威左右翼兩旗及江陰吳淞一帶礮台護軍各旗均已添足成營奏明在案兹常備右軍添設馬隊一旗計一百二十五各派委千總任廷琇管帶又旗兵右旗改營添勇二百十四名駐防上海又鎭江砲台招募雷勇一哨計一百名江陰吳淞等處添募勇三百八十八名並修操添購雷具電綫電箱等物以備不虞又各標營裁存練兵不敷分布江蘇撫標滬軍營添勇一哨計一百名並先後接准江南提臣及蘇松狼山各鎭以提標中副兩營每營裁存練兵三百二十一名請援光緒二十六年成案各添募練兵一百七十九名合成五百名蘇松鎭原練兵三百名請添募一百名福山鎭標原存練兵二百十四名請添募一百名福山鎭標原存練兵三百十三名請添募一百名均經臣批准如數添募俾資巡防而期周密除咨呈練兵處曁分咨户部兵部查照外謹會同江蘇巡撫臣恩　江南提督臣李占椿附片陳明伏乞聖鑒謹奏奉硃批該部知道欽此 
[大臣奎順等奏爲察哈爾總管二次三年期滿又值六年任滿循例奏請陛見摺初五日]  
　　奴才奎順奴才奎福跪奏爲察哈爾總管二次三年期滿又值六年任滿循例奏請陛見恭摺祈仰聖鑒事竊據察哈爾正黄旗總管棟嘠爾布詳稱於光緒二十四年二月二十六日補放察哈爾正黄旗總管於是年閏三月初四日到任之日起扣至光緒二十七年三月初四日初次三年期滿詳蒙代奏奉硃批毋庸來見欽此欽遵在案嗣於光緒二十九年十一月間奏請調補察哈爾廂白總管扣至三十年三月初四日二次三年期滿又值六年任滿呈請具奏前來奴才等恭查道光十二年正月間欽奉上諭向來盛京五部侍郎及各省将軍都統副都統城守尉總管等有年班輪替進京之例嗣後著自到任之日起扣滿三年奏請陛見俱毋庸年班進京欽此歴經欽遵辦理在案今總管棟嘠爾布現届第二闪三年期滿又值六年任滿可否将該員送京陛見之處伏候諭旨遵行所有察哈爾總管二次三年期滿又值六年任滿謹循例奏請陛見緣由理合恭摺具陳伏乞皇太后皇上聖鑒訓示謹奏奉硃批著送部引見欽此 
[御史王奏叅同知知縣劣迹嚴行查辦毋令委員徇庇以期懲一警百片初六日]  
　　御史王乃徵片再川省吏治積弊已久上年督臣岑春煊叅劾多人稍加整飭而蠧吏正復不少就臣所確聞者威遠縣知縣徐　縱盜殃民鑽營巧脱往年署遂寗縣不准民間呈報盜劫經臣奏叅在案嗣查覆竟不得實上年署理涪州益以諱縱爲得計嚴戒代 
 
