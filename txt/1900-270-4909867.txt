# 1900 - 270 - 4909867

 

Page 1

 
 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備并請認明封面後有二林齋校本庶不悮購仍存上海文瑞樓蘇州緣蔭堂蕪湖河南文苑山房諸君就近選購可也此佈 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[論中國俄患宜由英日美三國恊力防維]  
　　予前論中國大勢宜由英日美三國恊力維持良以英國廣攬商務利權日本則有唇齒之誼皆與中國休戚相對美國素不以開疆拓土爲心此次津沽啓釁時美提督嘗出而阻止故論中國和局必先有賴於此三國且以俄人已正黑龍江别開釁隙兵連禍結非得三國牽制大局其何能堪故不憚大聲疾呼冀動當塗之聽不意三國皆袖手旁觀坐視中國之成敗漠然無所動於其中致令和議轉發諸俄人並首倡撤兵之議自是而法從之英許之日本亦無異言　　望和尤切總統麥根利氏聞中朝已簡李傅相爲議人全權大臣卽電飭駐京康使和平商榷務底於成猶恐他國意見不符事或中變特添派兵艦來華以免禍生倉猝蓋俄人之言識者早知其並不由衷且慮德挾戕害使臣之仇志在必逞是聨和雖已發議承平恐難驟期回憶此議甫倡時英日亦以未議和先撤兵深滋疑慮迨後卒從俄人之請各調兵士若干返津沽而俄人則旣得志於黑龍江復調大隊由西伯理亞西部及浦鹽斯德等處直薄滿洲近已取道卡伊逹路夫及司托立氣賢痕司苦城將齊齊哈爾三姓甯古塔琿春大孤山營口等處圍困漸次進偪奉天吉林諸處此而曰我無窺伺東三省之心誰其信之且其統帥之在京津者八月二十六日派兵二千名會同德兵三千名攻占北塘矣二十八日派步兵一聨隊砲兵一中隊攻占蘆臺矣本月初二日復攻擊山海關大營矣政府更密電飭其統帥督率大兵一萬五千名駐紥京師預備過冬之事在他國之兵必令撤退已則依然留駐或更四出横行計亦狡矣哉德與俄交誼最篤中日一役協同法國索還遼東之後卽乘機賃取膠州灣今藉復仇爲名必將償其大欲雖各國皆聲稱並無瓜分中國土地之意俄人亦謂如有倡議剖分中國者當實力排之而非我族類其心必異究竟將來有無變故我不敢知第觀目前所爲已自相矛盾故欲保全中國疆土各督撫必與英日美戮力同心庶足破俄人之狡計然俄人明以議和德中國名國苟起而抗拒未免跡近不情不知俄之議和非出本意其所以爲此說者猶是爲中國索還遼東之故智前之爲惠猶小已占取旅順大連灣今當存亡危急之科而欲其却各國之師使之棄干戈而修玉帛厥功尤偉責報自必更多試思俄人創設弭兵之會曾幾何時兵端已啓而謂不利中國土地其言尚可信乎哉善夫英相沙候之言也沙候傳電各與國政府略謂中國如有意外之變我聨盟諸國自當和衷辦理否則中國大局恐益不堪設想斯言也雖不專指俄國而防俄之心已溢於言表日本因見駐京俄軍較日兵尤衆凡事獨斷獨行幾不能制反懟英國所駐之兵太少以致俄燄日張美國則已向俄國聲明此後美兵之在中華者不再與聞戰事並謂德國爵臣華爾德西氏雖總統聨軍美亦置身事外蓋觀俄人舉動非眞有爱於中國且安知不暗結德法以爲奥援禍變之來正未有艾吾是以慮和局之難成而深望英日美共防俄患也 
[本館接奉電音]  
　　昨日午前太原行在飛電傳來上諭三道敬謹譯登○閏八月初六日奉上諭朕恭奉慈輿駐蹕太原將近兩旬該省適値荒歉千乘萬騎供億維艱食用皆昻民生滋累每一念及惄然難安且省城電報不通京外往來要件輾轉每多延誤不得已謹擇於閏八月初八日啓蹕西幸長安沿途供頓及途中起居服用祗求便適承辦各員不得過事鋪張致滋糜費至於籌糧籌餉責在疆臣著各該督撫實力籌畫源源彚解東南各省轉運較易著將籌定糧餉迅解行在以資接濟將此通諭知之欽此同日奉上諭岑春煊奏調員差遣一摺除廣西思恩府知府余誠本係實缺人員不准奏調外所有湖北候補道陳芝誥副將王世雄著湖北兩江各督撫飭令各該員前往陜西交岑春煊差遣委用欽此同日奉上諭御史彭述奏乘輿西幸敬擬尚途應辦事宜一摺此次啓鑾西幸准照該御史所陳隨扈人員分起啓行及沿途供應不得過事鋪張本日業經分别降旨矣惟各軍兵勇人數衆多尚須嚴加約束方不致擾累地方著統兵大員各按起數嚴加督察如有騷擾情事卽按照軍律懲辦至兵勇過境居民不免驚疑往往將鋪戶豫行關閉或居奇擡價致兵勇覓食維艱現經降旨責成各該統領嚴爲鈐束居民人等無所用其疑懼著山西陜西各巡撫速飭各地方官卽行出示曉諭張貼驛路大道俾衆周知至隨行太監及王公大臣等所帶跟隨人等沿途猶恐不免有滋擾情事著英年岑春煊隨時稽香從嚴懲辦欽此 
[雄關未失]  
　　昨日本報曾譯登俄人於本月初二日攻佔山海關大營一事兹得大沽來電云是日德國海軍提督班約門氏統領鐵甲戰艦五艘會同英法俄三國兵船鼓浪赴山海關擬將中國砲臺攻擊各國陸軍復繞出蘆臺前往助戰不料華軍異常精悍砲臺亦鞏固堅牢以致竟日鏖兵未經得手昨之所說大約半係烏有子虛也 
[妄思得地]  
　　日本長崎某日報云現聞俄德兩國互議將中國剖分俄人欲得長城以北之地德人欲得直隸山東兩省之地嘻彼之自爲計誠得矣亦思堂堂中國果能饜其所求耶 
[日本撤兵]  
　　日本長崎訪事友人云日本陸軍之在中國北省者計共二萬數千名兹者京師匪亂略平政府擬將一師圑中一旅圑先行撤去已由陸軍大臣咨行駐京之山口中將遵照辦理矣 
[俄兵被擊]  
　　日本東京來信云上月某日有從事於滿洲鐵道之俄兵七名突被上人襲擊殺斃其四餘三名逃至高麗義州州守派人送至鎭南浦 
[法又運兵]  
　　日本大坂報云東歴九月二十四日卽華歴本月初一日得香港來電知本日有法國運兵船由此間載軍士一千五百名鼓輪往北載書歃血會方列夫冠掌横海興師威又增夫荼火是何意見局外人誠未能懸揣 
 
 

Page 2

 
 
而知矣 
[傳電惟艱]  
　　日本東京報云由天津以逹京師所有行營電線刻經央日兩國鳩工安設然仍不免音書阻滯緣張家灣附近及楊村以北每有土匪暗中翦截故也 
[雲津物價]  
　　日本大坂報云聨軍旣入京師津郡重興市面然物稀價貴竟不倍蓰於平時者日來華人所設菜市中牛肉每斤售洋銀三角雞鵝每頭由洋銀三角五元售至五角雞卵每枚售錢五十文梨林檎每洋銀一角祗購得七八枚其他菜蔬亦罔不昻貴過於往昔 
[韓亂述聞]  
　　日本長崎某日報云高麗全羅道所轄全州慶尚道所轄梁山慶州均有亂民名曰活貧黨揭竿作亂勢甚猖狂 
[會籌轉運]  
　　武昌采訪友人云邇日湖廣總督張香濤制軍疉接山西來電敬諗皇太后上皇鑾輿西幸暫駐太原嗣後各省餉銀均須解往行在交納所有轉運事宜自應與各省合力通籌以免中途阻帶查卾省與山西雖壤地相接然運道迂曲難行不如取道汴梁較爲便捷但豫省頻年告歉資糧扉屨供億惟艱因電商兩江總督劉峴莊制軍擬聨銜奏請飭下河南巡撫妥籌轉運之法所需夫馬價値由江蘇安徽江西湖北湖南等省籌欵津貼以免竭蹶之虞不知能仰邀俞允否也 
[嚴拿票匪]  
　　武昌采訪友人云康梁諸逆暗嗾羽黨私售富有匪票煽惑愚民湖廣總督張香濤制軍以首惡旣已伏誅凡有悮被脅從者不忍概加刑戮爰飭武昌府余太守漢陽府施太守設櫃通衢准將匪票投入乃事經匝月投者寥寥制軍以此輩怙惡性成執迷不悟若非嚴加懲治何以寒匪膽而塞亂萌因將所獲簿箱逐一稽查摘取首要諸逆姓名開列清單發交武愷營管帶吳協戎護軍營管帶張游戎密派弁勇四出查拿以憑訊辦聞單内所載匪黨共八十餘名日來業已捕獲多名解交發審局員推鞫似此風行雷厲有犯必懲彼反側之徒諒不能逍遥法外矣 
[緝匪被圍]  
　　漢口訪事友人云日前謝友鵠軍門派勇至巴河稽查會匪有某甲者自稱願作線人誘某勇至匪巢意圖殺害幸諸勇繼至得以救出重圍旋拘獲匪黨數名解赴省垣聽候究辦 
[官賃輪船]  
　　武昌采訪事友人云鄂省沿江一帶伏莽甚多自康黨諸逆敗露以來若輩仍躍躍欲試疉經大府派員緝捕以遏亂萌惟解犯運兵皆以輪船爲便原有官輪船數號調遣尚屬不敷湖廣總督張香濤制軍體察情形札飭善後局租賃商輪船二艘以資差遣所需煤炭工價概准由局開支現已賃就利江利漢兩輪船聽候調用矣 
[潯郡官塲紀事]  
　　九江訪事友人云江西巡撫松鶴齡中丞委前署九江府候補知府聨敷青太守齎解御用之磁器綢綾等物赴太原行在上月某日行經潯上與明華亭觀察商議一切然後首途○統領江安軍王良臣鎭軍於上月下浣馳赴彭澤縣所轄馬當及金雞坡閱看砲臺○本月初一日九江官塲接南昌電音内開准補甯都直隸州知州緒紹先直刺經藩憲飭赴新任○撫憲松中丞札委候補知縣沙珠垣明府昌壽會同鎭道憲所委蕭鐵梅少尹及白都戎琨舲修築馬當及金鷄坡砲臺兹已告竣聞明府將往德化履新矣○前者長江水師湖口鎭標龍開河汛守備倪守戎瑞廷軍政卓異請咨引見已於上月杪回汛矣 
[蓬山清鳥]  
　　日本長崎訪事友人云自中國拳匪變起日本軍艦之首先衝鋒而進者名曰愛宕刻已駛歸載有負傷之海軍二十五名其中數名因傷重而斃○此次陣亡之島本勝藏等步兵一等卒九十九名日廷各賜撫卹金二百元内有三名各一百二十元○上月十日郵船會社小倉丸由宇品港出口載有補充野戰第五師圑司令部内將校兵士一百七十八員名步軍第四十一聨隊將士一百八十三員名○日本自興師以後所需軍餉多至金一千一百萬圓○日本駐華使臣西氏之夫人乘鹿兒島丸回國附有義勇隊將校十五員病兵九十四名○俄國駐華使臣之夫人從大沽乘某兵船來崎小作句留卽乘德國某商船赴横濱小住 
[珠江談薈]  
　　廣州東訪事友人云廣東全省釐金歸商人承辦後各行多意存觀望不能躍躍輪將商人因復瀝禀情形請改爲官督竌辦衆情始一律允洽現已委員設局舉行矣○省城河南烟膏商人敬信堂經大憲覈令抽捐繳局每煮一土抽銀若干詎料新開各烟膏店皆不肯照章以致每月虧銀數百兩日前商人據情赴藩轅禀訴旋由藩憲牌示俟飭釐務局查明各店有無違背再行核辦○劉淵亭鎭軍奉命帶勇北上行抵江蘇欽奉電諭以京師已無戰事著赴廣西邊防駐紥○下陳塘永利茶箱店中人被陳塘龜黨槍斃其二聞屍親索銀一萬兩始具私和○城西鴨乸塘凉亭余羅二姓被盗行劫所失不貲雖曾具禀控官日久未經破獲某日巡勇在某賭館拘獲積匪大頭田卽何田解至五仙樓嚴訊何堅不承認加以重刑始稱若予保出願拿匪首交案旋有人爲之具保然苟不能交匪仍須解案訊懲也○城西聨興街浩珍祥醬園年久失修棟梁朽壞上月二十一日午後中進房屋全行坍圮雖各夥不致被壓然器物已毁壞矣一空 
[豫章瑣紀]  
　　南昌訪事友人云署理江西新建縣知縣江雲卿明府接奉藩憲札文調署南昌縣知縣上月二十四日交卸新建篆務大約日内卽須擇吉履新矣○前日江西巡撫松鶴齡中丞札委劉明府世芳在省製造水雷一具上月某日親臨德勝門外義渡局督同司道試放○邇者撫州所轄崇仁縣贑州所轄贑縣皆有教堂被焚教民被劫之案幸教士行經有司護送至省轉送潯江得未殃及現在大憲分别委員嚴緊查辦不知能和平了結否也○兩江總督馨洋通商大臣劉峴莊制軍以江右各屬仍有匪徒閙教之事深恐有礙和局物鳱某員至江西查辦并通飭各地方官認眞保護如有閙教滋亂及造謡生事者訊明就地正法地方官保護不力亦卽從嚴叅處似此雷厲風行匪徒當不敢以身試法矣 
[螐磯秋月]  
　　蕪湖訪事友人云袁爽秋京卿昔年備兵鳩水時愛才下士善政及民迨擢任京卿士民愛戴不忘羣於永福庵滴翠軒諸蘭若供奉長生祿位雖寒暑四易至今仍稱道弗衰本年七月京卿因極諫被禍靈櫬暫厝京師以待聖恩宥罪優卹木主則由公子扶之南下上月十二日回松江西門外别野無人士卽於是日恭備剛赢務毛各一詣位前焚香頂禮感懷遺澤愴然神傷非恩德人人之深何以至此○今歳雨暘時若早稻均已登塲蕪湖縣張筱衫大令知天庾正供不容或缺因定於八月二十六日設櫃開徵下忙彼食毛踐土之倫具有天良當無不輪將踴躍也○甯淵觀碼頭前由蕪湖關道憲吳季卿觀察籌墊銀八千九百兩創建鐵橋由滬上招得美國工程師會同商務局劉子運大令蕪湖縣張筱　大令督辦其事嗣因劉大令另委要差張大令本有地方之責因又加委景松耘叅軍程子雋大令以資臂助近已將次告竣矣 
[二分月色]  
　　揚州訪事友人云來函云上月某日某鄉坊保散步田閒遥見草堆後人影憧憧疑必脚篋之流在彼俵分贓物遂躡蹤而往比至果有衣服一大包内藏小黃色旗數面不敢隱匿告知鄉圑旋拘獲甲乙二匪人扭送縣署縣主湯大令向之研鞫二人果係穿窬之輩自稱物由南門内某姓家竊來迨飭役至某姓家查問其家知逆情敗露已先其舉定偕逃刻聞大令方遴選公人四出跴緝也○淮南批騐所趙子獻鹺尹以讀禮去官兩淮運憲柯遜菴都轉查有候補批騐所鮑鹺尹誠堪以叙補詳奉督鹽憲劉峴帥批准照當卽飭知鹺尹特各部員現均巡避恐不免稍有躭延耳 
 
 

Page 3

 
 
[北固秋聲]  
　　鎭江訪事友人云常鎭通海道辦理江防營務處長久山觀察以鎭郡匪類繁多因飭水陸各營官曁水陸總巡周錦堂都戎保甲局員唐秩庭二尹各帶精壯線人潛往各處搜捕○管帶新勝水陸管徐寳山都戎訪聞各處鹽梟開塲聚賭且有蠢蠢欲動之勢因飭所部各管弁督率師船赴上海一帶巡邏 
[禀求作主]  
　　日前法界八仙橋迤西一帶衆鄉民投上海縣署禀稱工部局在新擴租界中建築馬路將房屋墳墓任情拆毁求恩作主縣主汪瑶庭大令禀明道憲余晉珊觀察擬俟與工部局董訂期會勘昨日又有鄉民五十餘人齊投縣署以前日祇停一日現又發掘如故懇求設法阻止大令立卽命駕赴道轅禀陳聞觀察以工部局旣立意欲築馬路勢難中止惟擬請洋員福開森君向法總領事白藻泰君商議可否酌給地價以洽輿情不知白君能允諾否也 
[明府撤差]  
　　前日法界讞員朱森庭明府命駕至八仙橋迤西法國新闢租界内閱視馬路工程鄉民麕聚百餘人叩求恩賜給發遷墳等費明府卽降輿升案飭提工頭錢順發研訊錢供稱小的由工部局打様西人雇令督工築路凡房屋墳墓之在衝要處者務須一律遷移明府怒謂爾旣願受西人役使何弗將髮辫剪去尚靦然作中國民大耶於是各鄉人羣起嘯譟欲得錢而甘心明府諭令錢暫楟工作叱退各鄉人靜候核示少選打様西人邵祿及管理馬路工程之藍捕頭聞信前來詢明原委帶錢至總領事署向白藻泰君據實禀陳白君艴然不悅照會蘇松太兵備道余晉珊觀察請將明府撤差觀察亦以明府辦理失宜未便委曲遷就遂將會審一差撤去候委他員代庖 
[設桶收票]  
　　日前兩江總督劉峴帥札行蘇松太兵備道署略謂富有票匪散賣票布潛圖作亂所有誤購該票之無知愚民不敢將票繳銷通飭各屬地方官設立木桶准誤購者自行將名姓塗抹投桶免究等因道憲余晉珊觀察奉文之下立卽飭縣在各處設立木桶准各匪投票於内並出示曉諭如有投誠自首者概予免究似此恩施格外不知若輩果能改過自新否也 
[示禁夜行]  
　　上海縣汪瑶庭大令接奉署松江府張子虞太守札開船隻夜行素爲匪徒垂涎以致搶劫之案層見迭出該船戶祗顧貪行不知利害刻因内河各砲艇防務吃緊紛紛徵調他處所以内河船雙亦覺險危卽航船亦不能再冐險夜行兹據華婁丙縣會禀前來請卽飭屬嚴禁並移各府一律照辦合行飭令禁止各船戶以後不得夜行須要辰開酉泊方保無虞轉瞬冬令更宜早泊如果該船戶不遵被劫實係甘心蹈險咎由自取行钎懲處等因刻已遵照出示嚴禁夜行矣 
[濬河工竣]  
　　本邑新闢公共租界中自派克路迤西至梵王渡一帶河道淤塞不通經工部局雇工疏濬刻已一律竣工從此居民食德飲和當可免綆短汲深之慮矣 
[局員行夜]  
　　前晚馬路工程局總辦程雨村大令親率差捕人等在所轄境内巡绰一周旣而二十三七鋪巡防局委員盛雨村二尹亦率勇出巡嚴諭栅夫每晚於二鼓時一律下鎖苟無要事不准私開違者重懲不貸 
[大令謁客]  
　　昨日午後上海縣主汪瑶庭大令命駕出城往大南門外江南機器製造局拜會總辦潘芸笙觀察晤談良久而别大約有要公禀商也 
[禁拾落花]  
　　上海縣汪瑶庭大令以邇來本邑四鄉棉花將次收摘往往有附近貧民藉口拾取落花任意採擷實屬有妨生計爰飭差傳諭各圖地保嚴行查禁如有恃蠻抗拒者准卽禀送到案嚴懲 
[惡棍成禽]  
　　流氓張龍標自稱英租界某號西包探夥役在四馬路設立茶會魚肉懦良昨日偕同黨朱掌生江陽生至葉福生所開烟館中借端訛詐磨拳擦掌聲勢洶洶事爲包探金立生偵知立卽拘入捕房捕頭查得引係著名惡棍令押候解送英美租界公堂禀請讞員翁笠漁直刺懲儆 
[誨淫判罰]  
　　英租界桂仙戲園因演捉拿張桂卿新戲經捕頭禀請英美租界公廨讞員翁笠漁直刺飭傳園主應桂馨訊罰應以包探擅入内室等詞投案聲訴直刺諭俟禮拜三覆訊核奪昨晨趙銀河潘應硅二包探投案禀稱桂仙戲園所演捉拿張桂卿新戲淫穢不堪務求究辦直刺商之梅繙譯謂應演唱淫戯傷風敗俗不法已極本當將工部局所給戲園執照吊銷姑念初犯略予從寛判罰洋銀二百元日後如敢再犯嚴懲不貸 
[秋賽定期]  
　　寓滬西商每屆春秋兩季例有賽馬之舉豪情勝概久已傳爲美談本屆秋賽聞已定於西歴十一月一號卽華歴九月初十日届時士女如雲定有一番熱閙也 
[捕頭將去]  
　　前日英租界四馬路老巡捕房柏總捕頭將回故國令美租界捕房各探捕齊集新巡捕房察騐一周然後照一小影帶回本國以示不忘 
[查察印兵]  
　　美租界下海浦提籃橋一帶所駐印度兵時或結隊成羣閒游滋事昨日藍副捕頭令邵潤初李佩芝二包探至外虹口百老匯路向各店鋪查問實情以便禀請統帶官秉公核辦 
[南市火警]  
　　昨日傍晚五點二刻時本邑南市裏鹹瓜街太平弄附近某藥材行不知因何遺火致肇焚如霎時行屋悉化刼灰旋復延及比鄰諸店雖經各洋龍吸水噴射無奈祝融氏勢甚猖狹直焚至七點鐘後火勢始漸式微約計燬去房至數十椽當火熾時上海縣主汪瑶庭大令以及各巡防局委員均命駕至火塲彈壓 
[美租界捕房紀事]  
　　前晚偷兒王某混入外虹口百老匯路某西人家竊取西衣携至某押鋪求質適爲包探沈阿岳拘獲起出原贓解入捕房捕頭令押候解送公堂禀請讞員翁笠漁直刺訊辦○昨晨江北竊賊張阿三竊取外虹口某馬頭上貨棧中所儲舊鐵適爲管門人所見扭入捕房捕頭令押候解送公堂禀請究辦 
[作善降祥]  
　　本館濟急局承粤東補不足子捐助洋銀一百圓又淮南陳孝廉玉樹致書本館執筆人云自奉光儀曠逾一歳金素再覯延企爲勞前者錄塵罪言一紙蒙爲刊入報章亦冀聞者足戒稍弭兵禍不意輦下失守皇輿播遷玉石蕭蘭同歸浩劫頃聞南中士夫倡爲濟急善會撰啓丐貲今有友人鹽城培德堂備洋銀五十圓屬樹作書送入貴館爲此會一一臂之助伏希察數掣回收條附登報章示遠信肅箋專布敬請撰安惟鑒不宣當兹烽燧連天戈鋋匝地流離瑣尾苦况誰憐諸君子慨解腰纏拯此孑遺黎庶凡在身蒙其澤得有不焚香頂禮祝無量福無量壽者哉爰志數言以爲作善降祥之左劵 
[陜災電音]  
　　頃奉陜西擣振局司道電開籌振公所席子佩楊子萱牌施子英善長鑒陜災甚重奏開振捐數微無濟切祈俯卹阽危廣爲勸濟功德無量實收捐册公函驛遞等因奉此查陜省各屬大饑早經見諸日報同人籌振多年極應投法募助所苦時事多鞙銀根奇窘有心無力勸助兩難謹鈔乞登報布告四方倘蒙好善君子慨解囊金指振彼處請卽就近送交各恊振所分别查收卽當彚總往濟以期仁壽同登臨池不勝感禱之至上海申報館電報局絲業會館仁濟堂各協振所同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡棍誘妻]  
　　前日本城巡防東局委員某君函送黃瑞堂汪黃氏汪品山三人至上海縣署至晚縣主汪瑶庭大令升堂研訊黃供小的係浙江蕭山縣人在江西某宦處當長隨挈眷賃居江西省會光緒二十二年十二月十五日隨主人赴某處妻子將次女玉貞嫁與汪品山爲妻汪稱在九江開汪怡源京貨店成親後甫五日卽挈女赴九江迨小的回家前往找尋毫無蹤影後訪之湖北黃陂金陵鎭江等處亦無音耗近接女兒來信始知被汪帶來上海逼令爲娼因卽來此與女商定誘汪入城扭控東局蒙局員老爺送案叩求究辦汪黃氏卽玉貞供小婦人年二十歳當十六歳之冬嫁汪爲室五日後卽被帶至上海先欲押在某妓院已議定身價洋銀五百元小婦人堅執不願以致未成後汪自開妓院逼令小婦人接客旋知汪先時已娶有二婦均被押入娼家一湖北人余氏押在胡家宅楊姓家一四川人林氏押在某處王姓家今者兩氏均與小婦人相會述及被騙情由與小婦人同出一轍小婦人曾勸汪仍操縫衣業願佐以女紅藉免作此無恥勾當汪非維不允反時時毆駡小婦人現患毒瘡兩腿潰爛幸逢某狎客憐憫代爲函致江西父親處父親得信來滬誘汪入城得以拘獲今旣到案求恩拔出火坑汪供小的係湖北人在江西賣京貨度日由周王兩人爲媒聘娶黃氏爲曾帶至九江後因貧苦不堪來滬賣娼以餬其口大令喝令笞臀二百板掌頰十下始一一供認大令飭再鞭背二百下從重掌頰一百下釘鐐收押著黃並具結領女歸家速將寄江西源信送案附卷備查 
[並未攫物]  
　　前日吳淞盛字營統領班馥齋車門派哨弁秦君來滬偵緝富有票匪突被捕頭拘解英美租界公堂讞員翁笠漁直刺研訊明確諭令交軍門所派家丁帶去旋由與匪人曹子清同居之王裕卿以探夥緝曹時將伊衣服及金約指乘機劫去等情投捕房聲訴捕頭遂將前日協同前往之沈朱兩包探解送公堂請訊王供小的係湖北某縣人向在西人薩逹人處執役本年正月隨西人來滬現與曹等七人同住熊錦堂已在顔大人處投誠當日緝拿曹等時小的因事出外以致室中衣物被探夥攫取一空求恩追給朱沈二探同供是日小的在途巡緝適遇奏福庵等多人問知緝拿會匪並無照會是以一併拘入捕房捕頭令四十三號西包探偕小的至大老爺案下禀請派差出票搜查違禁物件因隨憲差及西探至梅華里曹家將衣物起至捕房並無攫奪情事直刺商之梅繙譯官謂朱沈二包探係奉本分府公文前往搜查並無不合據供衣物均在捕房著自行往領可也 
[南市捕房紀事]  
　　昨日船戶邱啓發由某處裝運水菓來滬泊舟南市洞庭山碼頭浦畔不知因何忽與江北船戶喬銀堂口角旋被喬扭住兇毆邱亦乘間將喬子名大琴子者推墮浦江幸卽設法救援不致凶占滅頂事後喬扭邱至捕房聲訴捕頭略加詰問著押候轉解馬路工程局禀請總辦程雨村大令研訊○昨晨偷兒徐阿二潛至南市神記馬頭某姓燭店圖竊適爲三十號巡街捕所見拘入捕房捕頭令押候轉解工程局禀請訊究○昨日小竊曹松濤行至南市大馬頭見鄭金龍所開小烟館前有衣服浸桶中待洗因乘間竊之而逸迨鄭追獲喚令某號巡街捕帶入捕房捕頭令押候轉解工程局禀請訊懲 
[英美租界晚堂瑣案]  
　　公盛米店主蔡忠義控信大馬車行執事人陳邦相積欠糧食及馬料洋銀央沈其炯立摺拔還到期無著讞員翁笠漁直刺准詞飭提一千人前晚襄讞委員張柄樞馬馬研訊蔡供小的與信大向有往來陸續被欠洋銀八百元彼因力難理楚央中出立期票八紙言明每月拔還洋銀一百元迄今已逾四期置之不理爲此叩乞究追陳供蔡係信大股東伊所開公盛米店前與信大往來言明給小的回用銀五分現在結算帳目應將此欵扣除求恩公斷司馬限陳於五個月内分期措繳洋銀七百元○東洋車夫施春江前被王阿狗竊去車上捐照報捕緝獲解案後忽有陳張氏者投案訴稱王所御之車租自小婦人處並非行竊直刺諭候過堂覆訊前晚司馬研訊之下施投案請追王與陳張氏供詞狡賴司馬令補繳捐欵然後赴捕房領車 
[英美租界公堂瑣案]  
　　包探趙銀河禀稱前者夏文孝控張孟氏王李氏誘拐女孩帶往平湖牽涉蟻媒白頭太婆卽李王氏脫逃未獲今經小的緝得解案請辦讞員翁笠漁直刺商之梅繙譯令押候復訊核辦○包探朱順禀稱陸伯林潛至高昌廟左近孫載福家竊取銀五兩及綢布衣服十五件洋傘一頂銀質對時表一枚經小的緝獲人贓解案請究直刺判責五百板遞解回籍贓給還失主○包探朱順禀稱長發棧寓客鄭世祿竊取同寓蔡全泰所携洋銀一百二十元解案請究鄭堅不供認直刺著帶回捕房查明復訊○包探徐榮珊禀稱陸掌生行竊唐林方家車鈴一枚經小的拘解請究直刺判責一百板○二十七號西地探禀粤人阿桂將馬路恣情作踐是以拘解請究直刺判罰洋銀二元○三百七十四号號華捕禀稱王阿桃向奚毛訛詐洋銀未遂所求致相爭論適爲小的所見因之解案請懲直刺訊得所禀不實一併斥退○包探沈阿岳禀稱胡阿四行竊洋人費勒臣家所置報時鐘一架西衣二件經小的拘獲請辦直刺判責二百板帶回捕房管押三日○包探劉光震禀稱陳榮林朱阿金屢因犯竊遞解回籍今復乘間至滬行竊陳阿元家綢布衣服五件經小的拘獲解請訊究直刺飭帶回捕房近押一年朱笞責三百板遞回寗波○二百八十九號巡街捕禀稱前日葉阿銀酗酒滋事小的拘拿不服反敢行兇致將小的號衣撕毁今特拘案禀請嚴懲直刺判責五十板 
[法租界捕房紀事]  
　　前日有名啓康者妄稱讞員之姪現在招商局金利源棧房當司事串同無賴陸其祥至英界四馬路青蓮閣烟館開燈過癮見鄉民吳某貿貿然來知其曾遞禀公堂求追欠欵因倩陸語之曰爾欲批准須費番餅四十枚否則官中案積如山萬難爲爾清理區區錢債也言已出王朱氏控丁春濤一案僞批示之謂此案本不准理因倩孔方兄介紹故能使管城子爲如意珠吳驟聆是言疑信叅半徐思所語亦頗近理爰回店取洋銀四十圓將囑其打點適有親串某姓至詢知顚末謂此係騙局爾勿入其彀中遂設計誘啓康及陸入捕房歴訴一切並呈所繕僞批捕頭將啓康及陸痛斥一番驅之使出○長江積竊劉寳林屢次犯案由包探解經明府遞解回籍前日又來滬上竊取某姓家玉器適爲包探所見拘入捕房捕頭令押候解送公堂禀請讞員朱森庭明府究辦○偷兒某甲竊得乾麫一袋某乙竊得衣服五件均由包探緝獲帶入捕房捕頭令押候堂期解請讞員訊辦 
 
 
 

Page 10

 
 
   
 
