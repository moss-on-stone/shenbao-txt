# 1882 - 148 - 4903264

 

Page 1

 
 
[書沔潛械門案後]  
　　歴代疆域之制今合不同而以唐虞十二州夏禹九州爲最古漢世承秦郡縣之掉損益三代九州之舊而並行封　　侯王輿郡守縣令均重其權故有郡國之稱諸王之治其國與太守之領郡無異而專制一方則王不如太守國中民事仍以太守主之其時太守之上無監領之官吏治所以稱最自後世分道分路郡或爲州或　爲府雖統率縣令不攺其常而臨於其上者官愈設愈多因而無專制之權本朝沿前明之建置以督撫藩臬等官臨於地方言之上　其　舊之意非因有統率一省之大員而遂替地方官之權也惟旣有統率之人而地方官事事　承不敢　　遂覺地方之事皆順院司裁决而知府一項似不過爲承上起下之官此葢設有常員而流獘日滋以至於此非本意云爾也惟地方之事經上司裁決而後行於是各省各道皆存畛域之見此疆爾界不能相通貽悞亦　不少何也太守專　一方位不過四品祿不過二千石其權雖重究爲親民之官熟於地方民事有别郡之同僚而無治省之上司設使一事爲己郡之利而爲他郡之害則必與他郡守公議妥商始定計而行若督撫等官位尊望重綜一省之政令而未嘗親臨地方其有某郡與隔省相隣事有交涉者非不可會同辦理然其會同亦必於他省之督撫咨文往來各飭行於司道然後下　嚴轉旣需時日而又他省督撫意見未盡融合或至扞格不行於是各以疆域爲準此省之事但計此省之利害不暇會同　理矣吏治之不如古職是故也然一省之中至有此郡之事不顧彼郡之利害者則可異巳昨報有湖北之沔陽州與安陸之潛江縣有聚衆械鬥一案事緣沔潛接壤近年潛江築成一隄捍衞民田向苦水患者數年來竟可永免瘠土皆爲沃壤然沔境民田素賴此隄所障之水常年灌漑自有此堤頻苦於旱沔陽久有剷平此隄之意近乃紏衆數百往而從事詎潛人早有戒備曾招募散勇千人爲相抗計沔人本皆鄉愚與素爲勇者鬥立見其敗以致被戕百餘人目前已由兩郡太守申報省憲撥兵彈壓此後不知遂能安輯否溯此禍之緣起實由於潛人之築隄然民間苦於水灾極思有捍禦之策而當時議築此隄事由官主安陸旣與沔陽接壤豈不知沔陽之民田不以水爲患而轉有賴於此水者今此隄一築使沔陽之田皆成焦土何詳於自謀而略於謀人若是哉且知府僅治一府之事其爲民情所迫與潜江令所蒙或未可知乃湖北省中之大憲亦僅知有潜江而不知有沔陽其故何也豈同在一省均之屬郡爲聞見所不及抑當時潜江有此議而沔陽人實未聞之故漢郡尊不爲阻止歟古之白圭治水以鄰國爲壑其濳江人與安郡尊之謂乎竊謂此亦有大憲之故也蓋太守而有專制之權則地方之利害皆己之責也旣有上司則當民爲之請亦爲之轉請於省憲而可否聽之而巳其見得而成此隄也蓋省中批准而後行也假令巳得專主則本郡人之謳頌固所樂聞而他郡人之唾駡亦所惡聽其肯獨行其是不恤人言乎且築隄之後沔民諒必怨聲載道旣准其築以遂濳人之欲豈尚可令其　以徇沔人之私而於濳人之私招散勇准備尋仇又復毫無覺察以釀成今日之禍此更非地方官之分所應爾矣總之監郡之責改爲專官行省之設著爲常例則太守之權不尊而凡事皆得藉口以推　於上司何怪古今吏治之不相若也囊於咸豐初年髮捻肆擾之時各省之辦軍務者往往各守其界但以防賊爲事而不　以殺賊爲功賊旣出境卽報肅清隣省州縣紛紛以失陷奏報彼則置若罔聞也以爲畛域之見大抵如斯乃觀於沔潛之交閧而後知同在一省者亦　　　 
復如斯然則督撫等官之設朝廷以之綜一省之事者又何爲也耶 
[本館自己接到電音]  
　　本館於昨日接到在津友人專發電音到本館有四月十五日上諭一道敬謹譯登○四月十五日奉上諭張樹聲奏請派員帮辦水師事宜並請加卿銜以示優巽一摺帮辦大員及賞加卿銜向係出自特旨非臣下所得擅請張樹聲所請派翰林院侍講張佩綸赴津帮辦北洋水師事宜仿照吳大澂賞加卿銜之處着母庸議欽此 
[講求西學]  
　　香港向有華人創設公會習學西國語言文字并習規矩伍君秩庸主持其事已歴數年兹聞寓居新加坡之華人亦擬仿香港之式創設此會以中國駐紥新加坡之領事官爲會首業已聚會三次議立該會規條華人之究心西學亦云至矣 
[日本茶信]  
　　日本西字報言今年日本所出新茶西商競相購取價亦毫無減讓刻下横濵一處已售出新茶三萬七千担較去年多出二萬担大約西歴五月内可售出新茶五萬担而内地之源　　出者尚不少也惟其第一批所出之茶殊爲生色較之前數年高出數倍而第二批之茶接踵而至則大爲減色云 
[東報雜錄]  
　　東瀛報言前數日有高麗官員至日本頗喜外國諸法其隨從諸人中有二人巳改着外國服色云又言英國皇以照相寄贈日皇日皇得相大爲喜悦刻亦擬照一相以寄贈英皇也又言近接法國電報言日本駐法公使之某叅贊忽然不見不解何故查該叅贊在法京已有十餘年之久一旦去如黄鶴恐有虧銀避匿情事故刻下舊查該叅贊之帳目未識有無虧用否也又言東京有娶婦者過門之先一日雇東洋車将其妝奩等物載往壻家乃車夫見物起意竟推往他處私爲已物鴻飛冥冥無從弋獲是亦新昏時一敗興事也 
[譯西報論通商高麗]  
　　日本西報云現在高麗與各國通商是誠善策不但能免日高之轇輵臾可保全國家　　 
大局况高麗土地人民物産亦不亞於日本果能勵精圖治悉改從前之敝俗内修國政外固邦交亦不難與日本並駕齊驅今者廣開口岸我泰西各國聞之莫不深喜惟日本則有不愜於心蓋日高通商最久其利益向爲日人所專擅觀日本每年運去之貨産自歐洲者十之七八産自日本者不過十之二三因各西國未能與高麗通商日人得以轉運居奇今高麗口岸一開各國商賈自必如水赴壑其利益當爲各國所分潤此日人所以爲之四顧躊躇也然高麗果能事事講求新法将見創輪舶築鐵路開金礦他日帆檣如織商貨往來以我所有易彼所無則不特高麗受益卽各國亦未始無益也然則日本又何不悦之有哉 
[載貨科罰]  
　　香港地方近來東洋車亦復盛行而該處規例東洋車不准装載貨物近有東洋車多輛不遵此 
 
 

Page 2

 
 
　載運貨物故巡捕皆拘入捕房嗣經官斷分别科罰聞香港車輛有人專司其事故滋事者尚少否則必多生事矣 
[台匪近信]  
　　寍波西人來信言前報所云寍郡兵船改用粤人一節乃係新造之廣艇二艘其水手兵丁皆用粤人充當現在該艇泊於寍波城外以備攻勦黄金滿之用金滿前曾受傷迄今尚未大愈然頗不見有恇懼之意惟以官兵圍裏該匪不敢四出但人怕虎虎怕人官兵之攻圍該匪者僅遠遠圍定而亦不敢逼近耳 
[創開錫礦]  
　　寓居上海之各西人擬紏合股分創一公司往西蘭角地方開辦錫礦議定集股分二千五百股每股洋一百元欲購股分者先付定洋十元派股之時再付四十元乃該公司尚未出告白之前而知者已衆競向投股已溢出一千二百股之多故刻下卽於現在投股諸人中分泒而已聞此事係豐泰洋行經手也 
[水龍被阻]  
　　本月初五日二更時杭垣艮山門外失愼下城各集水龍得信先出乃行至艮山門却扃鎖依然衆人喧囂爭喚司門者謂非奉将軍令不能壇啓衆與爭論移時而望城外之火光已漸隱斂於是各龍皆掌號而返聞被災者係城外石弄口地方是處亦屬閙市幸祗焚去店屋四五間隨得救熄云 
[杭垣火災]  
　　杭垣下城之忠清里去臘初七夜失火慘死三命聞者已䀌焉傷之不意本月十一日午初該處又經失火黑烟冲天十分猛烈俄而各集水龍先後齊集而城守杭協及撫轅之洋龍皆到無如水道甚遠惟恃菜市橋一河及忠清巷内一蕩而已起火者聞係肅儀巷内之小茶店緣該店中有曠地畝許上搭草棚下設茶座是時方值午炊烟囱内有火星飛出盡落於草棚之上店主毫不介意突遇東南風一陣草　盡着滿店茶客齊聲呼救而店主反束手無策衆見火勢已成各自奔回火卽透穿屋頂隔壁之烟盤延着火遂冲天而起所有轎埠小酒店剃頭店如摧朽拉枯一時俱盡火卽樸入巷口之雜貨店該店存有洋油十餘箱一經爆裂致忠清巷口之四面拐角頭頭是火不可收拾其東面上岸則由長源烟店豆腐店熟肉店醬園藥店酒店點心店醃臘店肉店腐乾店羅磨坊麫館至恒泰醬園爲止幸恒泰之店屋與麫館之屋折斷火路始得撲滅其東面之下岸則自馮又興肉店羊肉店醃臘店南貨店席店洋藥店醬園肉店小錢店棉花店至王寶昌之火墻爲止其西面下岸則由南貨店米店衣荘豆腐店至萃源酒店而止故成大典屋得保無恙其西面之上岸則由雜貨店藥店蛋店飯館衣荘酒棧至允吉線店爲止其王元吉之帽店則已拆毁俱盡矣忠清巷内之酒店點心店剃頭店錫箔店粽子店茶館等共十餘家亦遭斯厄直至應敏齋方伯家後墻爲止其肅儀巷内若酒舖轎埠茶館剃頭舖烟盤等亦有十餘家遭災至張姓住宅後進而止計焚至十二點鐘火勢始殺統計房屋不下一百餘間此處正當市心舖屋皆係雙間門面比櫛而居故一着卽勢如破竹也是日城中自中丞以下文武各員無不齊到彈壓兼以各營練軍各局巡勇皆排列兩頭嚴拿搶火故匪徒無所着手惟火勢險惡猛疾尤甚幸在白晝不致傷人云 
[左相抵蘇]  
　　左侯相自金陵啓節後其行程迭錄在報兹得蘇友來函知旌節已于十六晚七點鐘逾三十分抵蘇胥門碼頭是時在在官廳迎接之文武官員皆冠帶濟楚鵠立以俟碼頭搭盖五色天幔皆以綢綾紥成燈火通明有如白晝鞭炮聲不絶於耳前導有利川濟川兩輪船拖帶侯相坐大號滿江紅船攏岸所有遞手本之迎接官員槪行擋駕計號房遞還手本高約尺許侯相旋命輿登岸但見憲躬豐碩奕奕有神年雖已逾古稀而精神矍鑠尚如五十許人身穿黄馬褂行装與某大員立談十五棉尼之久其他跕班官員惟頷之而已入城至蘇撫署答拜後隨進滄浪亭行臺聞十七日即須大閲十八日拜客二十日啓節赴松云或謂十七日係忌辰恐未必詣校塲閲操是則須俟續聞矣 
[窶人奇遇]  
　　松郡西門外秀野橋旁有敗屋兩椽蝸篆蛛絲久無人住行人或過而憩息向無他異本月初有賣魚阿土者行經是處響見一女從屋中出年二十許楚楚動人後隨一女年迨破瓜縞袂素衣丰神淡逸見阿土若驚若喜注目移時阿土亦神魂飛蕩留戀不去女子忽喚買魚阿土卽乘機就近女乃徐詢其姓氏里居並問有無家室阿土曰尚未締姻長女曰此余妹也新寡無依如不見棄願奉箕帚阿土喜出意外不知所答二女遂導之入内則見飛樓畫閣類富貴家歴門數重轉入垂花門一道廻廊朱欄繚曲迤邐前進則池石映帶花木叅差或鞦韆　索或畫橋籠柳心曠神怡目不暇給繼至一處庭關紅藥窗拓銀紗棐几湘簾纎塵不染入室讓坐卽有小曩數輩眉目如畫添香奉茗先意趨承茶竟婢引阿土往後室香湯已具囑令沐浴浴罷進衣悉爲羅綺更衣出外姊妹令攬鏡自照則徧身錦繡居然貴公子惟而目黧黑爲不類耳少頃設席東偏之小軒面臨緑水後繞修篁挽阿土首坐姊妹坐左右勸飲筵中羅列珍異多不知名惟覺甘美而已入夜少女嚴粧與阿土交拜行合卺禮姊爲秉紅燭送入洞房阿土魚腥未脱遽領略仙閨風味幾忘其身之尚在人間更何他慮乎惟問女子邦族堅不肯言聽其音似是本地女子但謂此後君勿復操舊業衣食妾自任之勿顧慮也又云姊旣爲爾我作合盍圖所以報之者姊尚待字君意中有可人否阿土云有同業某尚未授室恐不足當意女曰試邀來一觀如有緣卽中雀屏選矣翌晨阿土出卽尋某述及其事某欣然偕往姊果許可亦于當晚成親於是同往婿鄉樂難言喻越四五日某謂長女曰我出入必遭隣婦辱罵不堪忍受奈何女聞言大怒曰何物妖狐縱肆乃爾立喚婦至大加申飭婦不敢聲謝罪而退從此不復有詈聲矣後同業人見阿土與某衣服麗都窮致詰問阿土具述所遇有人脅令同往比至則門户全非惟見荆榛瓦礫不勝駭異衆因相戒曰君等必遇妖魅如迷而不悟恐有性命憂於是兩人不敢復往越夕少女赴阿土處曰君聽蜚言竟離鷖偶忍心哉實告汝余瓠仙也明晚不來當索爾命次晚阿土究去與否尚未知之此事據松友函述並謂該處傳説殆遍惟念天台路遠祗容劉阮尋踨何以雨笠烟簑並荷仙人青盼聊況　留仙聊齋所誌原屬子虚而此事原委頗與相似其一切奇奇怪怪僅出于兩人之口或者彼等得不義之財舉動較異因托言以愚人耳果爾則留仙戯筆竟謂非義人作退步也噫 
[江西官報]  
　　撫憲牌示諭調南昌城守營守備盧發元署左哨千總張得勝知悉該員弁等已經本部院考騐均各仍回署任特示○前署理贛州鎭總兵篆務南昌城守營副将巴君彦布頃已卸事回省旋奉院飭囘任遂於月之初六接印視事云○藩憲牌示署新城縣樓杏春調省差委所遺印務以候補縣楊際澐者理委署永寍縣典史巢先春無力赴任繳銷委札以試用從九端木璘署理委署貴溪縣典史胡恩佑改委署星子縣青山司貴溪典史卽以青山司周光祖調署特示 
[考試信息]  
　　昨接江西來信云探得廣信府科試於四月初八日限齊洪宗師由饒州志馬前往大約初十後方可抵僙信開考計端午時洪宗師剛可回省度節外此祗有撫建兩郡尚未科試也 
[瘋狗傷人]  
　　瘋狗卽古所謂瘼狗人經咬着便難醫救其瘋有數種有於驚蟄後食田間毒虫所吐出閉冬之泥而然者有誤餂蛇沬而然者有因悮食銅青者有傳染於他狥者瘋雖不同毒則一也能於被咬時卽忍痛剜去此肉尚可有救否則多不治凡狗一瘋目卽直視而瞪其尾卽下鈎緊夾於股際甚易識認必須木棍打之如用竹則空心通氣手卽發腫而毒附矣初四日揚州新城廣儲門外某村庄忽來一瘋狗庄上 
 
 

Page 3

 
 
入皆在田作活一女守門約十四五歲狗卽奔噬女辨其爲瘋狗妙手空空無可格拒只得攀緣上屋避之狗竟噬其村狗與雞女在屋上大號隣　 
有老媪不知其由急奔問故女未及言媪已爲狗咬仆村狗盡吠田衆遙聞急回取破魚網遙擲果将狗縳緊斃以鐵鉏媪傷三處醫者視之云難救村衆受傷者又有男婦三人尚可救治而所咬之狗恐其傳染另閉一屋鷄皆殺而焚之無敢食其肉者 
[昧良慘報]  
　　浙之瑞安縣屬九里地方有朱某者前曾販茶至蘇久寓客棧棧内向有老嫗澣洗衣服朱某不時往取因與媪之隔壁某寡婦相稔是年茶價陡落朱某資本大虧返里懼爲債迫終日愁眉不展該氏屢見其憂之深也時相問訊及朱某答以折本之故該氏慨以千金假之朱某爰復整舊業次年茶適昻貴除返本外尚餘數千金遂将所欠之洋本利一一歸楚該氏見其誠實可靠卽以終身相托當時言明室有正妻祗好　屋另住兩下各相願允惟俟約期偕往耳嗣朱某茶已售完兩三日内卽擬動身是以通知該氏赶緊檢點是晚該氏遂交朱某包袱一个先行携回客棧餘俟上船之際再來携取偕行詎朱某回棧解開包袱見盡係金銀頓起不良次早卽雇船獨行矣該氏届期在家相待自朝至夕竟無音耗卽囑洗衣媪前往探問始悉已作黄鶴該氏尚未深信復親自赴棧探問及見朱某所住之房空無所有卽向棧主商議詭稱朱某係我之表親曾約偕回里門兹彼獨自先去惟有再作計議但黑夜之中婦女難以行走可否借住一宵屋金照奉棧主見其如此情商勉允之而該氏竟於是夜懸樑自盡所幸該氏進門手内携有衣包等物故死後之事棧主尚無所破耗特該氏似此奇寃無人得悉實堪憐憫幸而天道昭彰報應不爽數年之後有凌姓平陽人販茶至蘇亦庽此棧此房或於黑暗見有人形或於寤寐聞有哭泣但凌膽素豪頗不畏懼因久苦其煩也焚香而默祝之曰如有沉隱寃情不妨夢中訴述倘可爲力必代謀之果夢該氏盡訴所遭懇求借箸嗣凌某事竣欲返復夢該氏懇求携帶赴瑞以圖報仇雪恨並言雨傘手巾切勿藏放固密以便魂有依坿旋凌某行抵瑞邑卽将二物故意遺落瑞邑碼頭並作一揖云此處是汝報寃之地卽可慢慢訪尋僕今過江不能奉陪等語不多時卽有挑賣醃蟹者将傘巾拾去懸諸担上挑往九里各鄉售賣而朱某自回家後出婦貲買田置　復閧藥鋪家内一妻一妾光景頗好是日正坐店内見蟹担上有雨傘手巾遂云是非本地物也汝何由得之挑蟹人直言不諱答以自碼頭拾來卽将兩物送請朱看朱方伸手去接遍身陡覺寒戰自此該氏之魂在朱家朝夕肆閙筆難盡述今朱某四肢潰爛一腿業已斷落妻妾三子無故夭折日間稍覺安靜夜竟現形滋擾朱某曾将該氏立位延僧禮懴超度以兾釋寃迄無效騐嗣復雇請平邑羽士作法遣送而鬼眇閙愈甚刻下朱某又患肺癰之病胸前爛成一洞大過於盌肝肺流出愈醫愈劇家内妻妾一患虚勞一患瞽目報應之慘聞者吐舌但此事本無人知今因朱某在各處廟宇遍貼黄紙疏文自已懴悔求神默佑是以遐邇傳揚云此係温友傳來姑錄之以爲見色思淫昧呑財物者戒 
[勘視城垣]  
　　松郡城垣年久失修間有數處坍壞故日前楊邑侯會同張邑侯繞城勘視将禀知上憲大加修葺云 
[美船開行]  
　　美國鎖答辣兵船近由津沽抵滬美水師提督式夫忒卽乘之以來前經列報兹悉該兵船已於昨日午刻啓輪開往日本長崎矣 
[失表着查]  
　　漢口輪船主白盖斯失竊金表一隻昨日英界會審署據該船主訴稱前次船到上海我因抱恙晝間解衣暫睡所佩之時辰表置於桌上旣而取表已不知去向祗存表鍊喚細罳王阿福不到惟見房門似已開動旋有他人之細罳馮阿金入房言王已登岸情殊可疑爰先将馮交捕繼又将王交捕今請辦理王供船主睡時我上岸有兩點鐘之久緣回家換衣並往旗盤街寳泰鞋鋪賒鞋一雙計價洋一元二角係本船管事給我字條向賒者船主失竊我不知情馮供船主失表我毫無所知如何相累求恩明察陳太守以該船主控失無憑碍難准理着王馮交保俟查有証據再行控究 
[援溺須知]  
　　昨報有過橋落水之人茲聞由善堂收殮後卽爲親屬領去蓋死者係金匱縣人來滬探親致遭溺斃當其失足落水時正在昏夜彼處有停泊之船聞聲持篙援救而慌促間放篙下水正溺者竭力冐起適觸篙尖鐵鈎上援者覺篙已碰着急爲鈎起用力頗重致鈎傷溺者之面因痛不能攀綠出水遂沉溺而斃在援者固存心濟人未可錯怪但将篙援溺事所常有此後舟子援溺竊願愼以将事須将篙横斜放下免致損傷溺者是又爲善者所不可不知也 
[串拐幼孩]  
　　太古之北京輪船由長江來滬於前日進口抵埠該船路過通州時有崇明口音者兩人通州口音者一人三人共領一年約六七嵗之女孩到船稱欲附搭至滬船中人見其形跡可疑卽将大小四人一併留在船内抵滬後通信於法捕房捕頭飭包探前往拘到管押昨晨翁太守臨捕房時傳出訊詰無如該女孩不肯出言故住居姓氏及如何走失被拐情形槪不得知及研諸所謂崇明人者一稱名施王扣仔前在本處當勇因有朋友陳錦標在通故往通州找尋至而不遇適逢同鄉顧姓友人名妙郎者稱十五日通州都天會極其閙熱約仝看過後再行回家故仝顧妙郎留看勝會至晚上見此孩在途啼哭有通州本地人朱兆芳者稱将該孩收領一同趁船俟到吳淞後再爲帶回今顧朱兩人均在請求訊詰翁太守訊及顧妙郎據供亦是崇明人因老母在通州帮傭前往探望餘與施供相同但稱與朱則不相認識詰之朱兆芳稱家住通州南門外離城里許因看會在西門相近之羅馬駒地方見該孩失路啼哭故而領得適與施會面同來滬地至該孩住處實不知曉翁太守謂人家失孩汝若是好人當卽送去交還倘不知住處通州亦有善堂當送交堂内何得三人同謀将其領到上海朱兆芳語塞旋據包探禀稱聞該船上有人與孩父認識已通信馳吿明後日卽可到來認領太守著将三人暫押候覆訊云 
[壬午客上海日本風雅士圓君大迂以天台山水畫囑作漢隷並手刊玉圖章及日本諸珍品以酬作此奉謝卽請和正]  
　　偶作江南客閒從海上游雅人逢日本高誼指雲流翰墨胸羅满圖書手信鉤天涯知已感携酒共登樓袖出天台畫横拖十丈長烟雲飛縹緲樹木鬱蒼凉螺黛撑山郭虹橋控石梁瀛洲仙境好遙指是家鄉我亦煙霞侣閒齋筆墨磨書宗秦漢上碑嗜晉唐多偏愛逢知遇留題樂嘯歌塗鴉還自笑敢擬換羣鵝[  中華席時熙春漁氏未定草]  
[日本岸吟香高士也博學善書精醫以藥濟人爲樂囑僕作八分書酬以靈藥及海外各書帖作此以謝]  
　　曈曈曉望紫雲開跨鶴僊從日本來數萬里天飛頃刻大千世界任徘徊圖　列屋人如佛翰墨臨窓品似梅頂上圓光瞻氣象靈鍾山水濟時才覔得龍宫藥最良靈芝採就满青囊中華傾葢交情古蓬島爲家姓字香宰相襟期施惠雨菩提心事渡慈航民胞物與吾儒志願乞先生海上方中華春漁席時熙甫草 
[席春漁先生爲宰有德政尤工八分書詩以美之卽乞諸吟壇政和]  
　　天下幾人工八分席公大　氣凌雲古香噴出生綃上定是黔中治譜熏[  漢南韵和汪昶未是草]  
[四十述懷錄呈大吟壇正和]  
　　繞廬手種萬梅花余家鄧尉山中撇郤山居客海涯先世恩榮蒙帝澤先大父光祿公箸有恩榮集及還讀書齋等詩文集行世累傳忠孝屬吾家六世祖處士公欽旌孝行先嚴奉政公蘇垣失陷殉難奉旨入忠義祠卹贈 
 
 

Page 4

 
 
雲騎尉世職恩騎慰罔替身經浩劫儲書佚藏書二萬餘卷兵燹後蕩然無存株守寒氈作計差自别鄉關将四載那教青鬢漸成華○擊劍談經兩不成可憐髀肉復重生文章自得中和氣湖海徒傳薄倖名崛强性難諧世俗疎狂書懶上公卿時清不作封侯想瀚海年來已罷兵○昔曾梜策走長安漫説箕裘紹冷官奉政公以秉鐸授太當寺博士後鴻年撫卹災民大吏入告奉詔亦除是職才短得閒聊借病交疎無札勸加餐久虚春草池塘夢胞兄以諸生積學辭世所箸詩文集待刊肯向侯門劍鋏彈聽曲千金曾一擲書生破例洗寒酸○同夢相隨唱與酬内子略通韻語與余同日生辰梧桐兩地各驚秋今年誕日立秋人情冷㬉何須問鄉夢迢遥只有愁良夜金尊容我醉華年錦瑟逐波流歸時一事差堪慰曾向名山十載遊[  吳縣何鴻年稿時客海上]  
[落月衰楊曲] [  爲隴西校書作]  
　　一鈎落月衰楊岸吹盡楊花頻葉亂當年揮涕别章臺陌上香車歸緩緩香車歸去畫堂開有客親歌得寳來樺燭薰天圍錦障瓊筵列座注金罍桃花誤被游絲惹辛苦西撏復東撦居然夫壻嫁金龜爭看佳人馱玉馬颯颯枯楊不久春彎彎纎月不常新忽増思婦高樓怨盼斷征夫綺陌塵薰香掩閣雙眉鎖間息尋消朝復暮十斛量珠怎慰愁六州鑄鐵終成錯自憐非鳳更非鴉惡夢驚傳小玉家李益多疑空鍵户張鶱訣别徑乘槎此時身世悲秋扇此際啼痕如斷線錯疑劉阮結同心翻學尹邢長避面平湖烟雨挂帆遲宿鳥驚飛計亦痴肯爲登樓伴關盼忽聞開閣放楊枝黄金買盡教歌舞飛絮飛花復塵土出水青蓮豈有心因風紅藥仍無主月色凄迷照恨多楊花輕薄奈春何琴絲漫譜飄零感聽取衰楊落月歌[  練水寄鷗初稿]  
　　贈王少卿校書少卿校書籍隷吳門徙居海上丰神雋爽色藝超羣不事鉛華自饒逸趣客臘余贈聨云綘仙秀色由來少紅拂豪情合讓卿紀實也今又率成四絶錄請倉山舊主霧裏看花客高昌寒食生二愛仙人瀟湘館侍者諸大吟　郢政并希賜和 
緑楊深處是儂家新影輕摇一路斜生小自憐偏命薄閒将心事訴琵琶蛾眉淡掃壓羣芳何必穠華鬥豓妆羅襪輕凌雲挽髻好風吹散舞衣香俠腸慧眼是天然一見情深劇可憐談笑偏多規諫語知心端的有前緣同是天涯瀹落身青衫依舊困風塵他年若得營金屋願把香花供美人[  梁溪醉花館主待删草]  
[浙省撫轅抄]  
　　四月十一日同知李攸叙禀謝釐捐局委楊廟厘局差禀見卽辭注榖知縣顧德恆俱禀謝給咨禀見叩辭赴都淳安縣李海鹽縣丞萬俱禀見叩辭赴任鎭海穿山巡檢林壽椿禀謝藩司飭知赴任禀見叩辭遂安典史何善芳叩辭赴任補用府經歴陳慰祖禀銷望江門差從九品陳振翮禀知本日到望江門差○十二日秦廣交缷鄞縣因公晉省禀見縣丞周榮棠禀銷滬局差 
[蘇雀撫轅抄]  
　　四月十五日知縣申保齡奉撫憲飭隨赴滬換巴西國約本劉錫祺禀辭回籍守制 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月初六日京報全錄]  
　　吕門抄○發抄旨二道○江督左等奏請揀補知縣摺○湖督李奏爲委員接辦關税片○将軍銘奏邊疆應設民官各綠由摺○又奏請将廳縣響歸兼轄片○川督丁奏　調署知縣中○雲督劉奏爲委署總兵夾　○　督李奏爲甄别道員夾片○四月初六日吏部翰林院正黄旗值日吏部引見四十六名○　信由東陵回京請安○湖北按察便蒯德標請訓○乍浦副都統慶山請訓○召見軍機　德標慶山○發抄吳大澂奏三姓防軍會同練隊搜剿馬賊　北地面大致齋清千總余廣源請奬其餘名員可否擇保奉旨覽奏均悉仍着飭戴宗骞　　力搜捕餘匪以靖地方余廣源　所請勵其餘出力人員准其擇尤保奏母許冒濫該部知道欽此○又請将統領綏軍之直候補直牧奬勵奏旨戴宗騫着照所請奬勵吏部知道欽此○○太子太保大學士兩江總督二等恪靖侯加一等輕車都尉臣左宗棠護理江蘇巡撫布政使臣譚鈎培跪奏爲揀員請補沿海要缺知縣恭摺　祈聖鑒事竊查接管卷内常熟縣知縣徐　福於光緒七年七月二十五日病故開缺歸七月分截缺所遺員缺係繁疲難沿海兼三要缺例應在外揀選調補該縣　海疆　務殷繁非精明强幹之員難期勝任兹　通省現任候補及各項人員内逐加遴選非現居要缺卽人地未宜一時實無合例堪調之員惟查有四用知縣錢保衡年四十七歲浙江入祖籍福建由附生中式咸豐辛亥恩科本省鄉試舉人同治乙丑科會試中式貢士殿試三甲引見奉旨以知縣卽用欽此簽擊山東親老告近攺擊江西在皖損局報捐同知　銜六年九月到省九年十一月丁父憂回籍十二年二月服闋隨於湖北協捐局捐離山東攺指江西是年六月初七日回省復在江西滇捐局捐離江西改發江蘇仍歸用原班補用於光緒四年四月二十二日到省堪以請補常熟縣要缺知縣據藩臬兩司會詳請奏前督臣劉坤一未及核移交前來臣　棠至任未及三月例不加考臣鈞培覆查該員才識練逹辦事勤能以之請補常熟縣要缺知縣人地實在相需洵堪勝任合無仰懇天　俯念員缺緊要准以錢保衡補授常熟縣要缺知縣　於地方有裨如蒙俞允該員係即用知縣請補知縣銜缺相當母庸送部引見亦無須查造叅罰合詞恭摺具陳伏乞皇太后皇上聖鑒訓示謹奏軍機大臣奉旨吏部議奏欽　○○李　章片再湖北新關徵竹木税局向委道府大員駐關督辦前經臣檄委布政使銜候補　楊宗濓辦理恭摺奏明在案兹查楊宗濓業經兩江督臣左宗棠奏奉諭旨革職查辦所有該關税務自雖另行委員前往接辦以專貢成臣在於湖北候補道府内逐加揀選查有道員用候補知府江麟瑞樸實精詳練逹穩眞堪以委辦除檄飭該員前得認眞經　俟接徵一年期滿再行酌核辦理外謹會同湖北巡撫臣彭祖賢附片具陳伏乞聖鑒謹奏軍機大臣奉旨知道了歛此○○奴才銘安　奏爲邊疆緊要　請添設道府廳縣以資治理而控邊防恭摺其奏仰祈聖鑒事竊奴才於前歲奏准添　賓州廳五常廳敦化縣三處復於上年請在省城添設道府及雙城廳伊通州各缺均已奏邀聖鑒在案夫腹地分職設官布置可期周密而邊疆内脩外攘治理尤賴賢能查寍古塔琿春地當冲要爲省城東南門户安輯撫循尤不可緩其三姓地方地廣民而置風未見而且寍琿兩處招撫溝民辦理屯墾三姓亦放閑荒人烟日密政務較煩命盜户婚仍就理於各然副都統衙門誠恐協佐各官吏治未　難期整頓竊維自强之計固在講武轉軍而求治之原要在安民察吏誠以吏治與防務相爲表裏者也今擬在甯古塔城内添設巡道一　名曰分巡甯姓琿地方兵備道俾令提綱挈領南北邊要周歴分巡彼此兼顧以期綏靖地方惟查奉天東邊道充當将軍翼長管理營務並設有道標馬兵二百名步兵五百名作爲兩營均歸　道親統現在吉省餉項支絀若緩照奉天章程設立額兵應發餉乾爲欵甚鉅經費難籌　擬作權宜之計飭令該道兼充防營翼長酌撥防軍數百名作爲該道親兵以備緩急如此辦理旣可節省餉　亦可聨絡聲氣實於地方防務均有裨益俟将來裁撤防軍再行奏請添設巡道制兵再甯古塔城内應請添設直隸撫民同知一缺加理事銜管　地方各事查元代名該處爲合蘭路現在新設同知即名曰何蘭廳琿春添設知府一缺名曰琿春府仿照熱河承德府奉天昌圖府之例仍管地面詞訟錢糧各事三姓添設撫民同知一缺加理事銜名曰三姓廳均歸分巡甯古塔地方兵俻道管轄又　塔城東南五百四十餘里之萬鹿溝地方距三岔口　四十里該處地當要冲必須添設縣治以資佐　當卽札泒差委知府李金鏞前往查勘何處可　修城建署飭令繪圖禀覆去後兹據禀稱勘得萬鹿溝地方北山下有平坡一處周圍約八九里中含　大山水環抱富海參嵗赴塔　途前臨綏芬河後當萬鹿　口於此處修城建署分設市　不但　轄該處人民而可進可退戰守亦足　資至與琿害如　分界之處則三岔口以南有分水大嶺爲限水歸緩芬北屬縣水歸洪溪河北屬琿界州分明無須再劃等語並繪地圖稟覆前來奴才等詳核該府所禀各節均尚妥協應講在萬鹿溝設立知縣一缺加理事通判銜名曰綏芬縣卽歸合蘭直隷撫民廡統屬惟琿春府現無屬縣查敦化縣分防之南岡地方距琿較近亦係冲要之逼前　奏講設古縣丞時曾簷明該處居　民有四百　户只宜設一縣丞分司其事俟數年後體察情形　設正印卽以唅勒巴嶺分界等因一儉将來該處荒地放齊商賈輻輳民户煩多　行奏請攺設縣治即歸琿春統屬以符體制現擬在琿春府另設照磨管事獄事一缺合蘭廳三姓廳各設巡檢管司獄事一缺綏芬縣另設巡檢管典史事一缺均係管理監獄惟邊地荒寒村屯較少各該處有一民官足資治理嗣後生聚日煩再行　擇地勢設古分防至教諭訓　各缺亦可母庸添設各該處文武生童仍　舊赴省考取如将來文風日盛請另設學額以上奀設各缺如蒙俞允應請旨　造關防印信鈐記迅即頒發以昭信守共定缺分籌俸廉修城垣建衙者募弁勇設馬撥應行詳議章程謹另繕清單恭呈御覽並繪其綏芬縣地圖貼説咨呈軍機處備查合無仰懇天恩俯念邊疆緊要亟應設立民官飭部迅速議覆以便奴才奉到部文卽行遴選　員奏明援辦試　俟一二年後如果辦理裕如再請寔授各官應發俸廉役食勇糧馬撥及建　各項工程仍請照奴才前奏照數槪發寔銀以重地方而求寔濟其餘未盡事宜奴才當再與督辦寍古塔　處事宜太僕寺卿吳大　隨時體察情形　心觴畫妥議具奏恭候聖裁所有邊疆應　民官各　由謹會間督辦寍古塔等處事宜太僕寺卿臣吳大澂合詞恭摺具奏伏乞皇太后皇上聖鑒飭部速議施行謹奏軍機大臣奉旨該部速議具奏單片併發欽此○○銘安片再　　新設之敦化縣擬劃歸琿　府統屬現查該縣距琿春六百餘理若請隸於該府屬下不惟遞送一切公牘殊覺紆折且審辦重案往返　差解送路遠山名並無旅店難免疏虞尤非眞重之道該處本係吉林廳舊地仍請将敦化縣師吉林府統屬較爲簡便至此次擬設之三姓廳侮屬邊疆要缺原議歸分巡寍姓琿地方兵備道　轄惟由姓至塔一路本非通衢崇山迭嶂渺無人烟此次雖譸添設馬撥一時恐難齊備文　不通不得不爲權宜之　請将三姓廳暫歸分巡吉伯何地方道兼轄俟一二年後該處馬　設齊民居漸密　時再請歸分巡寍姓琿地方兵備道　轄以符體制是否有當謹附片具陳伏乞聖鑒謹奏軍機大臣奉旨覽歛此○○丁寳楨片再署巴州知州孫清士調省遺缺查有樂山縣知縣張明毅任事誠實堪以調署所遺樂山縣知縣缺查有德陽縣知縣陶縉緩勤愼明晰堪以調署所遺德陽縣知縣缺查有改川縣知縣曾景福爲守俱優　以調署灭署東鄉縣知縣王烈調省遺缺查有新選温江縣知縣戴作基才具穩練堪以委署該員等正署各任内並無經徵錢糧未完展叅及承緝盜刧巳起四叅案件據　臬兩司會詳前來除檄飭遵照外理合附片陳明伏乞聖鑒謹奏軍機大臣奉旨知道了　此○○劉長佑片再署雲南臨元鎭總兵黄仁遺署事期滿撤省另候差　所遺鎭篆查有記名　督雲貴督標中軍副将張松　歴練營伍勇略兼優堪　前徑署理除　檄飭遵外謹附片陳明伏乞隔鑒謹奏軍機大臣奉旨知道了欽此○○李鴻章片再道府州縣無論何項勞績保歸補班人員應自至省之日起予限一年詳加　看出具切實考語奏明分别繁簡補用兹查有　補班先補用道水思霖到省一年期滿例應甄别由司轉詳請奏前來臣查該員水思霖敏練耐勞堪勝繁缺俟有應補缺出照例序補除咨吏部外理合附片具陳伏乞隔鑒謹奏軍機大臣奉旨吏部知道欽此 
 
