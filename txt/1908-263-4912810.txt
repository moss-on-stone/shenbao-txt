# 1908 - 263 - 4912810

 

Page 1

 
 
   
 
 

Page 2

 
 
   
 
 

Page 3

 
 
上諭 
　　九月初五日奉 
　　上諭戴鴻慈奏假期届滿病仍未痊懇請開缺一摺法部尚書戴鴻慈著再賞假一個月安心調理毋庸開缺欽此 
　　宫門抄召見軍機成昌誠璋樊恭煦 
論說 
[論滬上開萬國禁烟大會事]  
　　自奉旨禁烟以來。朝廷特派禁烟大臣。京師設立戒烟公所。屢次通飭禁種鷽粟。嚴查官塲吸烟。近來又議縮短禁烟期。限改爲五年。禁烟大臣。又嚴參職官欺朦玩法。政府對於此事。禁令不可謂不嚴也。各省督撫。亦各設立禁烟查騐所。除飭文武各官取具切結外。復派員駐所調騐。督撫或親自出結。以資取法。或飭藩學臬三司及巡警勸業各道。居所十日。以示準則。或飭各地方官嚴查私開烟。館造具烟民名册。以示限制或飭各州縣。調查種烟戶畝。限一年内斷種。以絶根株。則外省督撫對於此事。奉行不可謂不力也。各地方士紳。協助官塲禁烟。開設禁烟會。或擔調查之職任。或負宣講之義務。分投勸諭。不嫌勞怨。是地方士紳對於此事。辦理不可謂不熱心也。然而起視官塲之近况社會之情狀。成效仍未大見。豈禁烟者雖實力舉行。而吸烟者仍漠然不動甘自安暴棄耶。抑亦所謂禁烟者。得母僅於表面上循行故事。設所也。調騐也。具結也。參劾也。禁種也。限制也。徒相競以形式。而於精神上仍未能切實整頓耶。得母朝廷雖有嚴令。士紳雖有熱心。而官塲之奉行。終未能盡出以實力耶。夫鴉片之錮疾。誠未易拔除於一旦。然必兼程以赴。始克有達其目的之日。記者臆度當道諸公之意見。以爲十年禁絶之期限尙遠。不妨從容布置。苟於期限内設法禁絶。久人自無從藉口以相詰責。不知外人調查我内地禁烟情形最爲熟悉。竊恐外人藉口之處。不在限期將届之時。而即在西歷明年之元旦。何以故。曰西歷明年之元旦。即滬上開萬國禁烟大會之日也。查滬上特開萬國禁烟大會之議。發起於美政府。各國均須派員蒞會。以協商助我禁烟問題。此消息早見於中西各報。惟未見正式之公文。記者方謂此事外間謠傳已久。官塲必得確實消息。辦法當已預備。乃近見江督致外部咨文。始知滬道未得確實消息而請示於江督。江督未得確實消息。而請示於外部。外部昨覆江督。而始知外部與美使。往來已有照會。而此會之究開設與否。外間則仍未之知也。夫萬國禁烟會之設。關係如此重大西歷明年正月。即華歷今年十一月。會期如此迫促。茲事而作罷議也則已苟其舉行。則此一二月之間。我國政府作何預備。自應早爲籌畫。乃非但茫無布置。官塲且未得確實消息此非秘密之事。而猶且若此。則政府對於禁烟問題之不甚注意。已可見一斑。且所謂預備者。非僅預備以空言對付會塲上之討論也。當預備禁烟之實力。以間執外人之口。然則有禁烟之責者。應於會期未届時。上下恊力。以謀禁烟之進步各國見我禁烟之踴躍也。則開會之時。各委員必賛美我成績之可觀而樂於協助即有一二意存反對之國。亦不敢矯然獨異。自干清議倘。我國禁烟不力則開會時外人見我禁絶之難期或致翻然盡變其從前贊助之計。即不變計。而於賛助禁烟之熱心。苟逐漸冷淡。則我國禁烟前途。未始不受其 
 
 

Page 4

 
 
影響也。前日西字報載某國於萬國禁烟會。擬不列名。又載其對於禁烟問題。不用激進主義。似有不樂賛成之意。我國苟不實力預備。不將益予以口實耶。有禁烟之責者盍三思之。 
專電 
[電一（北京）]  
　　孫家鼐奏預備立憲推行新政需欵甚鉅聞直隸諮議局開辦籌備銀七十萬兩無非取償於民小民生計困迫挺而走險不無可慮請飭京外統籌並顧母以圖强反致速患原摺留中 
[電二（北京）]  
　　京官制已開議派王垿勞乃宣起草 
[電三（北京）]  
　　憲政編查館會議俟京外官制議定再行裁撤吏部 
[電四（北京）]  
　　江督端方奏編練江防江陰最當要衝即須建造礮臺請飭陸軍部遴派專員監造開辦費七十萬由陸軍部指撥常年費咨商沿江各省合籌奉硃批該部議奏 
[電五（北京）]  
　　農工商部奏請重建陳列所又報編成統計表進呈六本 
[電六（北京）]  
　　蘇撫陳啓泰奏錢寳琛祀禮奉硃批禮部議奏 
[電七（江西）]  
　　洪江會匪楊洪早蘇福成梁玉春僧人華燈昨日正法 
[電八（江西）]  
　　藩司沈瑜慶奉旨開缺頗怏怏今日面禀撫台求速交卸 
緊要新聞 
[某御史奏參陸軍部縻費北京]  
　　某御史奏參陸軍部虚縻國帑略云陸軍部自鐵良辦理以來遇事鋪張虚縻巨欵所辦各事僅有皮毛不求實際際此國步艱難庫空如洗宜如何撙節核實竭力整頓乃聞部中所設諮議等官在各部僅備顧問並不支領薪水而該部則不然各該員雖不到部薪水與他部掌印主稿相等何殊掛名乾修如各省所練陸軍僅成一協即准其設立兵備處自總辦提調以至員司幾及百人歲費巨欵所不惜也云云此摺聞已請旨留中或云曾抄原摺片交陸軍部知道 
[法部片覆刑求勒供之大槪北京]  
　　法部奏覆俾御史請停刑訊一摺已錄昨報茲悉摺中尙有覆奏一片内稱本月十七日由軍機處片交御史俾壽奏請飭京外問刑衙門審結案件分别有無刑求勒供隨時勸懲一片臣等查閱該御史原奏所稱各節大旨仍係爲停止刑訊改良裁判起見核與臣等所奏用意正同除將該御史原奏一併通行京外問刑衙門查照辦理外理合附片具奏八月二十二日奉　旨依議 
[附俾壽原奏]  
　　再非刑拷訊本干例禁即尋常撲責亦宜愼重無論罪犯之重輕衡情引律法自難逃若訊取供詞全在虚公詳鞫眞僞自分曲直自見萬不容武健嚴酷率以刑求自來寃獄未有　以鍜鍊誣服者昔程頣作令常於左右書寫視民如傷四字苟裁判各官均能時存此心則惻隠之念自生即不敢濫用非刑殘民以逞乃近來朝廷爲收回治外法權起見屢降諭旨通飭京外問刑衙門停止刑訊改良裁判而地方有司實力奉行者雖不乏人然亦有陽奉陰違變本加厲者或以鐵鍊墊膝名曰跪鎖或以木槓壓脛名曰壓槓其餘種種非刑名目指不勝屈一似忘其爲酷虐者夫三木之下何求而不得似此貪酷示威非但有負朝廷輕减刑律之心亦斷不免有逼供誣服等弊擬請旨飭下京外問刑衙門嗣後審訊案件如有不用刑求而能究出實情無枉無縱者准由該管官隨時奬勵其有暗用非刑逼勒供招屈抑平民者一經查出准由該管官從嚴懲辦其有扶同袒庇者一經發覺亦應一併嚴懲庶足以知儆戒而示勸懲 
[商辦鐵路公會第二次大會記事]  
　　昨日商辦鐵路公會開第二次大會到者粤路總理梁震東職員金冠蘇路總理 
 
 

Page 5

 
 
　　王丹揆閩路總理陳伯濳職員王子仁韻路總理陳伯巖職員劉三安浙路總理湯蟄仙亦扶病蒞會以不能久坐請浙公司董事孫問清代述意見乂職員鍾璞岑皖路帮辦孫季筠坐辦竇希文晋路協理崔文徵職員陳勵如川路代表施子謙陜路代表于右任李孟符汴路代表王摶沙滇路代表吳詩孫潮油公司代理張公善午前八時開會先由陳伯潜言公會應議草案己分送各處請宣示意見及以後公會辦事章程由大衆議决並議公會成立後應將前有之四省公所消滅當即投票舉定陳伯濳爲正會長　丹揆湯蟄仙爲副會長旋由正副會長議延竇希文爲庶務長鍾璞岑劉三安爲調查員兼書記李孟符爲編輯員又議定公會開支預算各公司每月攤派一百元開辦費一百元公司離上海較遠者按季完納較近者按月先納明年大會之期定於八月中旬旋又議定公會内容各件四時散會是日到者頗衆尙有新寗鐵路總理陳宜禧來電謂時期迫促不及赴會一切均從衆議公會成立務請列名云云合之共得十二公司云 
[三誌播寳輪船捕犯交涉]  
[粤督一再案犯]  
　　播寳輪船捕犯一案法領事始則以不能交犯飾詞駁覆旋由粤督以第八營官弁聲明在先并據實指明爲沙面打單匪徒陸蘭清餘黨并行刦西南輪船夥匪均經沙面各國領事官照會飭屬嚴緝等語詰駁法領事續有照會已承認播寶一事可作罷論嗣後捕犯自當相助但宜早行知會云云粤督再據交犯條約向法領事索回各犯惟法領事照覆謂各犯均已逃去現仍由粤督照會堅索原犯 
[粤督札廣府文]  
　　現准法國領事官照稱以頃聞有江紳孔殷擬約會集議將今早播寳輪船之事宣告粤垣商民等因本領事應將此等重要之傳聞奉達鈞聽敢望貴部堂極力禁諭江紳緘默無言並阻止此等重大事情蓋此事旣經由本領事預先奉聞所有責成即歸貴部堂担任也本領事現將此事奉告本國駐北京公使矣等由准此查本案因駐紥沙面緝捕營官照歷前法領事迭允辦理成案於十八夜派哨官向領事署知會旋由沙面工部董事給函該營幫帶官陳秀斌于十九早持投播寳船主閱後引拿將著盜羅阿狗即大頭九等五名綑到中國駁艇法領事官忽派副領事到駁艇將獲犯解釋綁縛帶回輪船正由本部堂查叙各該犯罪由照請法領按約交回此事應俟官與交涉無庸紳民干預致生枝節江紳素明大體何以創爲此議貽人口實亟應詢明勸阻合就札飭爲此札仰該府即便詢明江紳有無其事切勿張皇滋事藉口是爲至要速將詢明勸阻情形禀復核奪 
[廣府致江孔殷函]  
　　頃奉督憲札行一件抄呈台覽播寶事官爲交涉執事當不致有集議之舉或外人過聽亦未可知尙望賜覆數行以便轉禀設有傍觀竊議者並希代爲勸阻免滋藉口爲幸專此敬　台安卽候玉復不一 
[江孔殷覆廣府陳太守函]  
　　敬覆者昨奉鈞函并抄錄督憲札行詢明勸阻事件示囑具覆查播寳船捕犯釋犯事發表干本月十九日早晨孔殷傍午始有所聞未知詳細是日適因事于下午乘坐佛山夜輪往港二十一早由香山日輪回省連日因爲小兒婚事二十二日行聘二十五日親迎私事騷擾一切外事不暇研究且已定下月初二乘氈拿皇后輪船有上海之行更無暇擬及約會集議宣告之事遍訪外間亦未聞别人有此舉動且事關國際交涉大憲自有主權紳民豈得妄爲干預况發表伊始非不得已何必先事張皇孔殷深信法領事如果顧念邦交講求公理則不特孔殷一人必無集議宣告之事即别人亦必無約會集議之事但孔殷當日往返处港向坐餐房船主搭客共見連日舍下舉辦婚事親友共知播寳事在十九早晨孔殷尙未知此　細正當往港之頃乃即日竟有法領事聞江孔殷擬集議宣告之照會實堪詫異且播寳事非秘密早見報紙何特孔殷一人集議宣告商民乃如法領事照會所言諸不可解除將孔殷當日并無擬約會集議宣告商民未聞有别人集議此事無從勸阻各情專函具覆外伏乞代達督憲照覆法領事詰明究竟聞自何人有何所見并請其不可再聽旁言致多牽涉一悞再悞實爲德便 
[江孔殷致法領事函]  
　　頃接廣州府　來函抄　奉督憲札文内開云云核奪等因查播寳船捕犯係兩國官員按照條約力照成案辦理純乎國際交涉與紳民無干鄙人個人更屬不應過問鄙人平日研究法律深明公理不特爲中國官商士民所共信且爲貴國歷任沙面正副領事官及有體面之商人所共知所以此次督憲文内亦以鄙人爲深明大體札行分别查詢不知貴領事官照會督憲之文内何所據而謂鄙人有擬約會集議宣告播寳之事究竟約會在何處集議者何人貴領事官能切實指明其証據乎誠如貴領事官之言此等重大事情鄙人何至不明事由不審界綫妄有舉動是鄙人對於此事旣無行爲又無意思貴領事官何得以毫無憑據之言任意誣謗照會督憲在貴領事官照會之言縱非出自本心亦必係誤信旁言因欲加害於鄙人幸而鄙人平日爲人行事爲督憲所深知不至遽受妨碍然於鄙人最爲高貴守法明埋之名譽確已因 
 
 

Page 6

 
 
領事官之言大爲减損似貴領事官萬難不任賠償之責除將實情函復廣州府轉禀督憲照　外鄙人更有不能不爲貴領事官明告者鄙人對於播寳之事自應緘默無言對於貴領事官誣谤鄙人之處不能緘默無言鄙人現因有料理自已財産要事中歷本月二十九下午由金山夜船往港下月初二正午乘坐氈拿皇后輪船往上海俟事畢回粤後當釣期與貴領事官開正式之談判先此奉告 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[各省籌辦諮議局彙誌]  
　　（廣東）自治會發出公啟云今天下渴望立憲矣上書請願各省士民奔走駭汗非欲達國會目的乎國會不開監督政府之總機關未備則地方自治不能發達而各省諮議局亦同虚設斯固然矣然不得其上思其次处其次其上焉者亦將於日暮取償是諮議局議員之選舉又烏可須臾緩耶本年六月二十四日奉上諭各省諮議局限一年成立其每年常會以九月初一開始至十月十一止其選舉議員章程初選舉之期在正月十五複選舉之期在三月十五朝旨嚴切固明明授我以參政權矣而官民寂然熟視無覩抑乂何耶轉瞬春來一年之期乂將錯過延悞之罪咎將誰屬查欽定諮議局選舉章程廣東以選舉議員九十一名爲定額其辦法先由各廳州縣查明該地方紳商士民凡年二十五歲以上合選舉資格之一者造具選舉人名册申報於該府直隸廳州彙申於督撫即由督撫按照全省選舉人名總數視得數多寡即將議員定額分配於各府直隸廳州該府該直隸廳州照定額加十倍　配於各廳州縣卽由各廳州縣監督召集該地方人民舉行初次選舉如額選定申報於該府直隸廳州彙報於督撫即由各府直隸廳　召集初選當選人再行複選照定額選定申報於督撫分咨京師資政院民政部立案即由督撫召集各府直隸廳州選定各議員齊集於省城諮議局行開會儀式而該省諮議局於是乎成立所有該省應興應革各事即由各議員議決呈由督撫施行是各府廳州縣人民所舉之人即各府廳州縣人民之代表人也吾粤議員九十一人卽全粤人民之仜有也爲國家圖富强爲人羣謀幸福其事綦重而初選舉田各廳州縣複選舉由各府直隸州尤我闔省官紳商民人人皆有密切之關係者也夫憲政之行官與民同負責任然我國官制未改州縣之大責之親民者之一身事恒不理選舉事屬煩瑣地方官縱非玩視實亦有所不暇及今預備之以輔助官長之不逮此固吾士民之責無可旁貸者也本會不敢自棄用特遵照欽定章程開列今日應辦各事及選舉議員辦法廣爲佈告另刋印選舉人名册草簿式貢之左右以期各府廳州縣人民所舉之人即各府廳州縣人民之代表人也吾粤議俾吾粤諮議局得以如期成立吾士民躬逢盛典驟膺參政之權當無不聞而色喜者若以此爲多事甘自放棄則非本會之所敢知矣肅此敬請籌安諸惟荃照不備 
　　（福建）敎育總會陳鄭兩會長自接旅滬同鄉會薩鎭冰鄭孝胥等來電即孙催閩督松制軍速辦並錄電文送閱聞松制軍即覆函稱籌辦處業已商妥已飭司道卽日赶辦限九月内開局云云八月二十一日在東街簪堂開悞是爲福建籌辦處成立之日是日松鶴帥樸仁帥現任司道府廳縣及各紳士均到陳閣學袖出諮議局調查會章程略仿江蘇辦法與各官紳詳細研究並會議每月集議兩次局中坐辦官則舉定陶汝霖及留大令紳則舉定吳羲年劉孟純 
　　附錄閩督照會 
　　爲照會事案查前奉上諭欽奉懿旨著各省督撫均在省城速設諮議局并愼選公正明達官紳創辦其事等因欽此當經督飭藩學臬三司籌議擬暫借東街文昌宫内之簪堂先行開辦其自治研究所憲政調查局與該局相資爲用亦可暫附於該局之内俟辦有端倪再行分設專局派委藩學臬三司爲該局總辦並委省垣　缺道府廳縣合　通省公正明達士紳協同辦理該局事　重要自應遵照部章先設諮議局籌辦處　臻妥協茲據該司等呈報擇於本年八月二十一日開辦凡地方興革事宜由該司等會同士紳公議詳院决定施行除　飭迅議籌辦處章程送核外相應照會爲此照會貴紳煩請查照依期到處開辦並隨時籌議一切庶集思廣益漸臻上理母任盻切須至照會者 
[蘇撫巡閱太湖三誌蘇州]  
　　蘇撫陳伯帥於本月初四日出巡太湖一事兩紀前報現聞中丞此次出巡係爲太湖一帶素爲臬匪出没之區刻下刦案迭見意欲親詣東西兩山詳細勘察以便　扼要之區駐兵防護布置一切並先期調集飛划全軍五營及太湖水師等營齊集太湖閱看會操隨行者除蘇臬左廉訪外尙有督練公所三處總辦及監印收呈文武巡捕等多員聞回轅之期當在初十左右 
[西報譯要]  
[日擬撤退駐華大兵]  
字林報載初四日東京電云據傳日政府因北清現狀頗爲安謐已决議將屯駐中國大兵除京津山海關等處小隊外其餘悉行撤退日人此舉係爲和平政策起見不日當有詳文 
[嗎啡商標問題]  
　　又載初四日東京電云日日新聞載北京電稱日本已允中國之請禁運嗎啡入華惟須中政府實行商標律以示報酬中政府答稱商標問題與嗎啡問題絶無關涉未便并作一談 
[西報再論新法鐵路問題]  
　　文匯報載初四日倫敦電云倫敦　晤士報登有論說一篇詳載新法鐵路問題之歴史其結論有曰深盼日本駐華新使伊集院就廣義辦理此事以顯日本政治上之材能夫日俄兩國於滿洲鐵路所獲之地位已大償其願設兩國辦理此鐵路與所認之宗旨所許之保證不相違悖則他國當必無人懐挾姑心以起而與之相抗今中英美三國商民及各製造家之意見以爲此路之地位應即以本處所定之界域爲限不得延至遼河以西日人聞巳承尤此議蓋遼河爲天然之界線此外不得復有所要求也日本果有誠意以協助中國發達此滿洲之利益則於新法鐵路問題當稍讓步此事關於日本雖細而極易召中英之公憤也 
 
 

Page 11

 
 
地球報評論日本解釋條約詞意游移致各國怨言叢起使中英美三國起種種之難題中國現皆討論與美聨盟之舉美人對華政策於擴張商業一事頗爲銳利即不與中國聨盟亦必與華人締結工業條約果爾則各國於東方之均勢當復錯亂而遠東之和局亦將因而受害矣 
分類新聞政界 
[自治局員薪水之調查湖北]  
　　鄂省自治局各員薪水現經調查如下坐辦百五十兩會辦百兩提調百兩參事百二十兩調查課長百二十兩編制課長百二十兩編制課百兩編務課百兩譯輯課八十兩編輯課五十兩文牘課四十兩調查課三十兩庶總課二十兩會計課三十兩 
[釐局提調因烟撤差蘇州]  
　　蘇省撫藩某三憲據淞滬厘捐局提調呈送戒烟切結聲明前曾吸食洋烟現已戒絶惟因身體虧弱仍服林文忠公戒烟丸藥等情查禁烟六項表册並無准服戒烟藥品字樣茲核該員仍服藥品顯見並未戒絶有意朦蔽提調一差關係重要因特批飭將該提調暫行撤差以觀後效 
[電請續辦常賑湖南]  
　　湘省澧州水災迭經該州劉太守桐封曁委員周太守祚麟籌辦常賑原冀各處垸田補種雜糧可望冬收不意該處負勝寨一帶復發蛟水附近之處再被淹没加以鄰境南洲安鄉等廳縣紛紛阻　本地紳冨又遏糴自保以致米價頓增現在常賑已發二次津市减糶局分設兩處每日售米七八十石將來到米稍多尙須添設三處冬令轉瞬卽届復恐飿民流人匪黨劉周兩太守昨特將現　情形電告省憲並懇加籌欵項續辦賑糶除由官米接濟外擬請出示招商運米准予免釐則商人成本旣輕自必樂於從事云 
交涉 
[禀報花行影戤洋商抗捐情形杭州]  
　　辦理餘姚花布兼竹山港釐局試用知縣岑兆鴻通禀上台略謂上年十二月間有日商星農洋行在寗關道衙門請領三聨單赴餘姚慈谿等處採辦棉花先後經過職卡共計二千三百餘包向憑聨單查騐放行祇以花捐定章先捐後售貨在産地捐出賣戶行之多年相安無事自該行請單採辦各花行每不照章辦理常經禀奉釐餉總局出示曉諭詎各花行恃有洋商包庇置若罔聞嗣經查明該洋行的係華商吳亨堂胡元亨即胡源湘等於去秋集股開設每月以六十元雇用日人史星農出面經即禀准前撫憲馮援照鎭江關發給洋商土貨三聨保單章程切實辦理并請寗關道張移請商會查明胡商是否僅雇日商出面乃張關道并不遵辦該商突於本年二月二十一日運花五十包到卡每包印有該行華洋字牌記並無聨單呈驗當即電禀厘餉總局奉飭旣無聨單未便放行自應照章辦理詎該日商史星農以勒捐需索爲詞朦禀日領事照會前署寗關道張移請釐餉總局核辦旋據厘捐委員唐令繼勛查明該日商自認未呈聨單卽經移復關道謂洋商採辦土貨向以三聨單爲憑今該商旣自認不呈驗聨單咎由自取餘姚卡照章扣留並無不合按照條約本應充公姑略予通融請照復日領轉飭該商補呈聨單放行詎張觀察仍延擱不復反授意欲令賠償了結知縣以有礙大局　敢遵辦迨六月間喩關道回任後始行照復業准日領允飭補呈聨單在案而該商尙未遵飭補呈查通商條約及鎭江關章程凡請三聨單採辦土貨總以運往外洋爲斷續經職卡移請鄞縣吊有該行在甬私賣棉花帳簿禀經喩觀察札飭鄞縣差提吳亨堂胡元亨并照會日領飭令史星農投案備質乃該商倚勢抗提至今仍不到案仰懇卽飭寗關道轉飭鄞縣勒提股開星農洋行之吳亨堂胡元亨到案照章罰辦一面將該行並不遵飭補呈聨單情形照會日領並分飭餘慈兩縣立提在地行戶嚴追捐項以重公欵實爲公便 
[外部電請粤督妥辦捐廣東]  
　　粤督張安帥　前接外部電開查粤省瓊州地方開辦牲畜捐及抽收牛皮捐竟有捐及法人情事現據該國公使聲稱此事有違該國第二十四欵條約等語務請迅速查明妥辦以免外人藉口 
軍界 
[鄂督片奏湖北添足輜重營情形湖北]  
　　卾督陳小帥片奏略云鄂餉竭蹶年迫一年若一律擴充實屬力有未逮惟輜重　自兵車輛騾馬等項一切裝載使用諸法誠如部臣所議必須預爲置備勤加練習方能洞合機宜加之本年江卾會操在即事體重大先期又須校閱全軍疊准部咨及開送章程訓令於輜重營尤爲注意目不得仍前减少臣當督同督練公所在事各員陸軍第八鎭統制張彪悉心籌畫自應　輜重隊添足成營以臻完善所有該營目兵車輛騾馬自八月起已一律添足現嚴飭該營管帶等勤加訓練以期精熟其購備各項將來一律核實開報不准稍有濫支八月二十六日奉硃批陸軍部知縣欽此 
[蘇藩通緝揭帖梟匪蘇]  
　　督辦瑞方伯訪聞近有梟匪專在吳江震澤秀水大湖等處滋擾並有遍貼傳單專意搶刧典當等情爰特札飭飛划營陳統領派撥師船嚴加搜捕並飭江浙内河巡艦博統帶率艦前赴該處協力兜拿 
學務 
[粤督眚示謁聖典禮廣東]  
　　八月二十七日爲學生謁聖之期粤督先期牌示云案查奏定學堂章程恭逢聖誕例准在堂行禮放假近聞各學堂學生間有詣學恭祝藉表贍仰宫墻之意本無不可惟往往以衣冠未具率行三鞠躬禮伊川野祭其禮先亡殊嫌褻凟合行牌示申禁以後凡有學生詣學謁聖均應按照定章行三跪九叩首禮以昭隆重倘有 
 
 

Page 12

 
 
仍前三鞠躬者一經查出定行嚴加懲罰并將該學堂管理各員酌記大過以示懲戒爲此牌仰各學員生一體遵照毋違 
[通飭派委學務佐治員浙江]  
　　浙省提學司前飭各屬守令擬仿湖北等省　學務佐治員等情迭誌本報茲悉已酌定辦事規則專章通飭各府遵照並飭各委員尅日束裝馳往某府禀商該管知府聽候指定駐所按照規則悉心遵辦茲將派定委員銜名列後杭屬鹽大使張大猷嘉屬候補知縣劉紹晏湖屬補用知府羅鏡清寗屬鹽大使魏聖兪紹屬候補知縣蘇夢星台屬鹽大使鄧典謨金屬鹽大使龐維剛衢屬鹽大使李桂馨嚴屬試用縣丞楊心丹温屬候補縣丞楊鑑奎處屬候補鹽大使嚴慕清 
[紳界聨名上控藉學横行寗波]  
　　鄞西崇義學堂董應桂馨藉學横行鄉里一案前奉撫學憲嚴批飭令停辦無如該董健訟不休希圖翻案近聞是鄉章溪一帶合村紳耆鄭世鍔等咸抱不平昨已詣道府署聨名公禀請即提應桂馨正身到案以伸公論 
實業 
[商務分會電控違章重捐浙江]  
　　金華蘭溪衢州各商務分會趙璧輝等　各憲電云認辦浙東蓆捐范源朦禀上憲在蘭設卡違章重捐扣貨掯勤商民困迫乞迅電放運 
[部飭開採煤礦奉天]  
　　農工商部以奉天興京廳地方煤礦甚多苗質甚旺前　咨飭東督查明開採至今未見咨覆昨又電飭徐菊帥設法招集華商自行開採仍將開採章程咨報本部 
[粤督請補勸業道廣東]  
　　粤督張安帥請補勸業道摺略云查勸業道一缺　以務材訓農通商惠工爲要義粤省地居嶺南負山濱海物殖殷阜礦産富饒　市以來交通日廣徒以民智未啟　利莫興近年督飭地方有司加意講求設立農工商局力爲提倡而無專官以資董事仍恐實效　期自應遵旨設立道員認眞勸辦查有二品頂戴軍機　存記廣東候補道陳　曾迭次委署廣州府知府經前署督臣德壽岑春煊前撫臣李興銳先後保准送部引見並交軍機處存記傳旨　奬該員通達民情有爲有　合無　懇天恩俯准以候補道陳望曾補授廣東勸業道實於地有裨如蒙兪允該員係候補道，員請補道缺銜缺相當毋庸送部引　其　屬員辦　細則俟憲政編查館核定咨行到日再行查照辦理奉硃批另有旨欽此 
雜記 
[仁縣通逆倫要案杭州]  
　　杭州艮山門外東新關地方出有逆倫要案曾紀前　茲　仁和縣李思澄大令通禀各憲略云竊於八月二十三日訪聞縣屬東新關地方有殺傷二命情事旋據屍戚劉錦三周三十等禀稱伊戚宣長庚續娶郭氏曾收一幼孩取名文海欲繼爲嗣後因續娶生有一子二女文少長大又不聽敎訓故未定繼現年一十八歲本月二十二日文海因買菜遲回宣長庚略加訓斥詎料是晚三更長庚睡臥在床文海懷恨持刀戳傷其心坎等處長庚喊呌郭氏上前攔阻亦被戳傷臍肚當時逃逸民等聞喊赶看宣長庚巳經身死郭氏至念三日斃命報請詣騐等語隨詣屍所驗明傳集鄰佑戚其林黄岳明及宣長庚家雇工沈明法地保葉升逐細研訊核與劉錦三等報詞相同除懸立巨賞派差分投嚴拿文海務獲到案究明有無父子名分照例詳辦外理合肅泐禀報 
[灾區自此將無縣令矣漢口]  
　　漢陽府屬之漢川縣本年大水爲災一片汪洋漕收無望故該處縣令之託病他去者先後已有三員刻聞現任何石萊大令亦擬求請他調業已通禀當道略謂現署浙江諸曁縣何令蔭桐係余胞兄前與漢川縣紳劉道邦驥聨奏晋姻人心刁狡嘖有煩言應請迴避云云尚不知當道如何批示也 
[自治局電請典當仍照舊章蘇州]  
　　揚郡各典當禀准藩憲改用洋碼縮短贖期後經各紳士禀奉臬憲批飭府縣酌度情形仍舊辦理一節業紀前報　聞寳應自治局又電禀撫臬兩憲云寳應典改洋短期誠如憲批窒碍不便羣情洶懼細情縣詳叩恩電飭仍舊以靖地方自治局朱莘生等公叩 
[經手盜賣田單松江]  
　　松江西門夏紳等曾股開興記米行被經手吳錦川等串吞存本洋六千餘元致該行倒閉此係二十年間事聞吳某當時又在夏紳處借得方單數紙約一百餘畝轉向各處抵押久掯不還迭經夏紳禀官究追在案不料吳某欺夏紳懦弱近又串同徐某將所借田單活售於允康錢莊夏紳聞悉已禀請縣尊提吳追辦矣 
評事 
[播寳輪船案。]  
　　輪船交涉案。惟粤爲多。去冬西江緝捕。今春辰丸軍火。種種交涉。皆由輪船而起。不謂事隔半年。又有播寳輪船捕犯之案。 
　　西江案之得以和平了結也。惟紳民會議之力爲多。辰丸案之决裂。而杯葛日貨至今未衰也。亦惟紳民會議之力爲多。法領深知兩案之結果。由於會議。乃混指江孔殷開會。爲先發制人之　。不知事不合　。則人人皆有發議之權。不僅江氏一人。禁止一江氏。仍不能盡關其口也。然而江氏已赴滬。不敢開會矣然而此外各團體。亦已寂然不動矣。 
　　或曰。法領事之所爲。雖不慊于人民。堪結援于政府。蓋有此叚公案。而憲政館民政部。可無須再爲改訂集會結社律矣。 
新三笑（二）（十）（三） 
　　枝山笑道兄不可誤會。我並不與你爲難。不過聽見你說紳士亦要奪妓。小弟聽見。以爲奇文。故要請敎請敎。老兄不可多心。阿元始轉怒爲笑道。老兄要與小弟爲難。阿賴寗波人到不是畏事的。我雖不會讀過書。時常聽見幾　讀書人說言論自　言論自由。難道我做生意的人就不能言論自由麽。枝山道。那有此理。阿元道。　紳奪妓的事情甚長。待我講來。阿元說到此間便喝了一口茶說道。蘇州有個紳士。姓楊。號呌莘伯。是一個翰林出身。他曾做過監察御史數年。没有什麽好處。就改了一個外官。曾授漢中府以道員景移浙江。又充蘇岸　銷局總辦。後因丁憂居家。道些歷史。想你是同鄉人。必定知道的。那人是一個色中餓鬼。再世的登徒。現在年紀不下六十餘。仍一刻離不得婦人。他有個寵姬。十分姿色楊紳甚疼愛他所以家内一切事情多在那寵姬一人掌握之中。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[鄂督陳奏湖北省設立禁烟公所摺并單]  
　　奏爲湖北省遵章設立禁烟公所酌擬切實辦法以利推行恭摺仰祈聖鑒事竊維近年以來疊奉明詔嚴飭各省認眞禁烟本年春間復蒙欽派禁烟大臣查騐大小臣工分别辦理仰見朝廷清源正本令出惟行之至意欽佩莫名臣到鄂後檢查案卷訽訪僚屬本省禁烟一事已經前任督臣先後遵旨飭辦在案查禁烟事關通省頭緒紛繁非設立總匯之區不足以專責成而握樞紐當於六月間經臣遵照禁烟大臣原奏飭於湖北省城設立禁烟公所一區派委藩學臬三司巡警道總司其事會同籌辦一面刋發關防以昭信守酌撥經费以資辦公目下該公所業經成立一切辦法已由臣督飭司道等悉心擬議核定施行均係遵照政務處民政部及禁烟大臣先後奏定章程並參酌本省情形辦理緊要宗旨尤在嚴禁宜員爲齊民之表率認眞考核杜巧詐之弊端總期堅持定見始終如一官民有脫除沈痼咸成維新之一日應將現辦章程十二條開繕清單恭呈御覽其未盡事宜仍督飭隨時妥籌次第舉辦除分咨查照並將塡注表式及取具大小官員切結另咨禁烟大臣備核外所有湖北省設立禁烟公所酌擬辦法緣由理合恭摺具陳伏乞皇太后皇上聖鑒訓示謹奏八月二十六日奉硃批該衙門知縣單併發欽此 
[附章程十二條]  
　　一設立禁烟總公所即在本省警務公所内劃出房屋撥用該公所專司全省禁烟事宜如以下十一條皆是一設立官員戒烟所即將警察學堂向駐警兵之甲乙丙三樓改設凡職官有烟疾未除呈明遵戒者派入戒治該所自開辦之日起以兩個月爲度兩月後撤所倘有仍未遵戒人員即由總公所詳請照章叅辦一設立官員查驗所凡職官有自稱烟疾戒淨迹涉疑似者調所查驗一頒發表結各式按照禁烟大臣頒發六項表内第一項確無嗜好第二項實巳斷淨第三項陳明斷戒擬就三種切結並將六項表查照刋刻分别咨送以歸一律一派定分查人員分查之法由公所將結式分發各道轉發各府廳州縣及分發各局所學堂軍營轉發在差在營文武人員遵照塡注其不在任及候補無差各員由臣遴選各該同鄉官之公正者飭該公所將結式發交責成轉交塡注均由公所彙齊塡表呈送核辦一設立戒烟發藥所查藩司衙門去歲設有戒烟總會現改爲禁烟總發藥所專司考查方劑配製藥料分别施給考求效驗等事一設立商民戒烟所將師範庚壬堂騰出房屋改設名曰省城戒烟第一所以後如人數衆多經費充裕再行次第擴充陸續設立凡民人有癮未戒情願入所戒治者准其覓保住所施治每月收留若干戒斷若干隨時呈明總公所彙册列報以憑稽核一催辦外府州縣禁烟局發藥所戒烟所查地方官設局禁烟乃分所應爲况用欵尙不過多平時善堂公欵亦可捐注不致艱於籌辦擬飭該管官按季按年將設局若干戒斷人民烟癮若干據實彙報由公所認眞考核分别功過詳請勸懲一清查種烟地畝湖北省産烟之地以施南鄖陽爲最宜昌次之其餘六府一州零星種植並無鉅數擬飭各地方官查明從前每年所出實數將産烟坐落種戶姓名塡表責送再行派員調查確實另擬逐年遞减施禁章程通飭遵行　一設立公棧如漢口沙市宜昌武穴岳口仙桃鎭老河口等處均令土商開設公棧將從前積土槪行送入以後無論何處土藥到埠均送公棧官設委員駐棧稽而不征凡有買賣按照部章設立巡環簿逐日登載結報仍由駐棧委員會同地方官發給兩聨票不問售土多寡隨時塡報以憑抽查一製遺牌照按照民政部章程印製栽種憑照發給種烟之戶印製營業憑照發給膏店其吸烟民人牌照俟調查確實續行辦理一限期禁閉烟館查各屬烟館早經飭禁惟漢口沙市宜昌等處從前因係通商口岸有分期施禁之議現在爲期已久無論何處地方應飭　管官一律勒限禁絶如逾限尙有私開烟館之處查明從嚴罰辦仍將該管官一併示懲八月二十六日奉硃批覽欽此 
本埠新聞 
[外部電復舉行萬國禁烟大會情形]  
　　駐滬日本總領事永瀧君日前函詢滬道以中國禁烟一事已由各國協助聞定於西歷明年元旦各國遴派大員會議一切未知已否奉有明文有無的實消息等情蔡觀察以西歷明正在滬舉行萬國禁烟大會係由美國發起曾見西報而道署實未奉有明文究竟外部曾否與各使提議是否派員來滬代表電詢外部去後茲得電稱各國允派大臣考查東方禁烟事務前准駐京美使柔克義照會定於西歷明正元旦在滬會議届時再由美國總統委派熟悉此事之大臣三員到滬會同考查並由美國政府訂有各國所派之大臣等應預行担任代其本國考查鴉片之辦法三條（一）在所派大臣之國内或該國領十設法限制鴉片（二）所派大臣之國有在東方作鴉片生意者須研究極善之法使其歇業（三）届時開會各國所派之大臣可會同研究至善之法將該法報明本國及各國俾東方各國及各領土之種烟吸食販運等事漸漸停减以期襄助中國除此巨患現本部已札委道員劉玉麟關景賢鍾文耀等三員充作代表着即知照 
[陸軍部電飭赶造快鎗]  
　　陸軍部前飭上海製造局赶造新式鎗械已逾八月迄未解部茲該局張總辦又接部電囑令迅飭鎗廠赶造六密里五六密里八之新式緊口快鎗各一百枝勒限即日解部以便發給應用 
[通飭騐放秋操軍械]  
　　江督端午帥以前飭江南製造局定造秋操所用之各項砲件均應起解除塡給護照派員領運外並飭滬鎭寗三關道轉致稅司免騐放行 
[上海縣嚴諭胥役遵限戒烟]  
本縣李大令昨諭本署胥役云奉督憲端撫憲陳札開照得洋烟之害流毒日久有識者咸謂中國貧弱之原實由於此近來疊奉嚴旨申戒臣工伏見宵旰憂勤於禁烟一事尤勞聖慮前准部咨會奏禁烟章程業經本部堂院先後通飭遵辦在案惟查部頒章程以十年爲率逐漸禁戒原屬朝廷體恤之仁寛與期限然地方官吏果能實力奉行何難早日凈絶根株本部堂院除惡務盡祛患欲速體察本省民心輿論酌量變通另撰章程十條與部頒章程相輔而行除咨檄通飭外札縣按照章程次第舉辦等因並奉發章程到縣查章程内第六條吸烟人第六則各衙門局所胥役吸烟者由該管長官確查勒限三月戒絶如逾限不戒卽予斥革等語除分别遵辦外合行諭飭仰該差傳知該班有卯各役以及雇夥人等一體凛遵特諭 
該差傳知該班有加各役以及雇夥人等一體凛遵特諭 
[新築馬路告成]  
　　總工程局前因西門外法界開行電車恐碍行旅議定另築馬路兩條一在萬牛橋附近名曰萬生路一在周涇近肇嘉浜毗連處所名曰肇周路現均工竣由局竪立木牌數塊注明地叚以便 
 
 

Page 19

 
 
行路 
[查辦賄包馬路工程]  
閘北馬路工程曾由司徒逵禀奉警局批准承辦茲滬道蔡觀察訪悉此項工程現由張鴻森接充其中有行賄運動情弊爰特札飭警局夏參事官嚴密訪查禀復究辦 
[分别准駁日商開演影戲]  
　　日商春日和擬往吳淞及浦東開演活動影戲三天函請滬道轉飭保護聞滬道復函内開浦東地方工匠衆多流氓混迹深虞滋事所請在浦東開演影戲一節未便照准以免肇事至吳淞地方如在通商塲界限之内暫時開演影戲爲期不過二三天似可通融仍須由寳山縣查明情形辦理此外均不在其列云云 
　　按本報前日曾載此事昨接日本領事永瀧君來函言滬道覆函並無浦東一帶不在通商口岸之内洋人照章不得前往之語茲經切實調查特爲更正如右 
[花園累及洋商續誌]  
　　義國商人老羅禀由義領函請滬道發還封在寄園内之影戲機器已紀昨報茲悉蔡觀察以該商人之影戲器具現旣被封應由該商自向承雇之人理追函復去後詎該商向承雇之祝姓索追仍置不理昨日復由義領函請滬道移知閘北巡警總局迅提祝姓至案追還給領現蔡觀察己允爲照辦矣 
[城内]  
[毆辱繼母]  
　　沈鏡清被繼母沈孔氏控告吞欵逞兇前晚由縣提訊孔氏供丈夫沈東寳娶婦人爲繼室　年十月丈夫病故遺有東來衣莊由婦人喚同鏡清及次子泰清到場將該衣莊交鏡清執管婦人提洋三千元以二千存於鏡清一千存於泰清後泰清自措資本開設押店每月將利洋五元并交鏡清不料鏡清竟連自已應給之每月息洋十元一併吞没反將婦人兇毆其妾傅氏帮同行兇求究訊之泰清所供略同鏡清一味狡執判鏡清交差限半月將應給孔氏之八個月息洋一百二十元繳案如違押究並諭泰清將分據呈候核奪 
[勘驗命案]  
　　趙王氏控木匠凌阿海將伊夫趙阿土毆傷斃命已誌昨報昨晨本縣李大令帶同刑仵書差人等至打鐵浜尸塲相驗委係因傷身死遂由尸妻自行棺殮聽候究辦 
[盜賣庵産]  
　　淡井廟僧人慧德控程丁氐盜賣田地前晚由縣復訊得主郁鋆培供去歲十月買程丁氏坆地一畝五分立有賣地遷坆據呈電當時議定價洋一千元祇付過二百元程丁氏供該地並無單串收到遷費後即將棺木兩具遷往江灣安葬求鑒慧德供本菴有地十八畝丁氏所售之一畝五分亦在其内戶各宏愷僧葬有巨川師棺木不知今被抛何處大令閱據判候傳到蓋戳之地保人等復訊察辦 
[盜賣官地]  
　　塘工局董查悉地保包明卿與賈安金賈裕春盜賣官地禀縣提訊包等供係傅慶桃賈仁和王伯生盜賣判一併還押候再訊究 
[鏢師兇惡]  
　　鏢師朱金標在各店舖勒詐硬索巡士喝阻不服反被行兇由南三區送請一路巡局訊究判責二百板押候查辦 
[道批四則]  
　　商人丁其昌禀批此案續據衆商號馬源豐等具禀常經批縣傳諭兩造定限兩月借同証人前往營口與各舖查對往來帳據務在限内理結如營舖已閉無帳可查或任意料延逾限不結即照商會理算帳目各繳攤欵倘瞿子文限内執不往對即屬情虚仍由縣嚴訊究追在案著即遵照毋凟所稱瞿子文賄串捺擱一節查得該商初次禀批早於八月初九日發行取有上海縣收到回戳來禀顯有不實特斥孀婦費陳出禀批准立案並候分行縣局一體飭遵可也民人唐文豹禀批旣經兩造具情控縣仰上海縣核明秉公飭遵仍具復察奪鄉人王晉卿禀批據禀是否　實仰上海縣迅速查明集訊究斷具報 
[一路巡局批示]  
　　大爐公所柱首王國祥等禀批查閱來禀并咳業酌定章程自應量予保護倘有不肖之徒仍復陽奉陰違擾亂行規准即扭局一體祿究職員楊壽康禀批查此案業經據飭地甲查明禀復核辦左案茲據該職禀稱該堂督楊星橋情愿信還所佔地基洋三百五十了事即着准予銷案婦人王于氏民人沈效文等禀批查王賜氏沈龔氏曾經訊明實係背夫私逃來申當由本局巡警盤獲解究斥責發堂在案茲據該民婦自稱爲王龔氏之姑該民人自稱爲沈龔氏之夫禀請來仰提案查訊明確再予具領 
[官事]  
　　江蘇候補知府鄧文堉昨日到道禀見候補府府經經歷張玉泉禀銷代理虹鎭保甲局差委辦虹鎭巡防局委員黄祖恩禀知銷假即日到差提右營參將楊金濤禀知赴松道署法文繙譯萬鍾元懚假二天太陽廟巡局員汪鳴銓續假二天 
[南市]  
[榜示罰欵]  
　　總工程局裁判所昨將本年六月份起至八月分眒所收沈潘等三十戶罰欵大洋一百八十元小洋十七角分列榜示以照　信實 
[盜賣木植]  
　　木業董事干城因木排頭姜陳氏同夥李鴻春即三麻子）去冬承送胡裕昌行木排至羅店中途盜賣西木七枝值洋二十餘元函送總工程局請爲訊究李供願賠洋二十元判押限措繳省釋 
[訛詐鄉人]  
　　鄉人翁關關由高橋販花來滬被同鄉流氓嚴掌春紏同徐寳生王連生等挾　　詐翁付洋十元尙不遂意因即控由工程局提獲同黨楊金華一名訊究楊供認分洋一元判戒責四百下押候補提同黨訊究 
[並非茶足]  
　　王長高在生義弄某姓家　門圖竊由探夥協同巡目拘至工程局請究王稱在新裕輪船充當茶房並不行竊及遣人查問並無其人判戒責三百下押辦誡具銷毁 
[兇徒收押]  
　　祥和米行學徒陸福生前被賣油條之丁小家擊傷頭面由工程局判丁　還養傷費二元在案茲陸父雲山以福生傷勢頗重禀請嚴辦昨經陳　軍復訊判丁戒責一百五十下押候福生傷愈再核 
[私刑弔打]  
　　成衣匠陸連生至可貴輪船行竊庖丁唐阿南之衣包當被獲住私刑弔打旋由探夥查見一併拘至工程局請究孫明府以陸被毆受傷派探送至醫院醫治唐暫留候核 
閘北 
[巡士控告巡弁]  
　　三路一區巡士李子屏控巡弁劉家楷喝令巡長王淄擅行　打昨由總局孫裁判傳訊王供李屢在崗位犯規奉副局長命令薄責並非擅行責打求察判一併回局當差靜候核奪 
[竊賊尙有叔父]  
　　公共公廨解竊犯曹永林至巡警總局由孫裁判提訊曹認竊劉順明家希布二疋判押候傳伊叔到案再核 
[新租界]  
[碾傷小車夫]  
　　聘白耳四十號電車前日傍晚駛至新閘路蔓盤路口將小車夫姜狗郎撞倒碾傷腿際由捕帶入捕房飭送仁濟醫院醫治 
[失竊陳設品]  
　　派克路七百廿五號門牌譚姓家前晚失竊紅木揷鏡及磁器花瓶等物投報捕房飭探查緝 
[英租界]  
[無庸會訊]  
　　泰安棧庽客蕭松波偕見証陳華龍控名利棧接客夏德費姚玉泉張福義張順田王春鳳等爭奪行李肆行兇毆一案前因原告係西洋商人用人由公堂判將夏等收押候照會西洋領事會訊在案昨日復訊蕭投案求究夏等延哈華托律師辯稱被告並非西洋商人此係尋常案件毋庸訂期會訊應仍歸原審官英巴副領事承審王襄讞商之西洋副領事判夏等存捕房洋五十元保候禮拜五英領堂期解訊 
 
 

Page 20

 
 
[不還定銀]  
　　德商榮華洋行控甘霖生不還定銀昨由公堂會訊原告洋人供甘取去定銀一千六百兩向索不還求追訊之甘求恩寬限料理判甘還押赶向原告清理 
[洋商追欠]  
　　英商公信洋行控大春號主周椒山欠銀不還昨由公堂會訊原告洋人求追欠銀五千八百兩被告倩保人王良臣到案代表供周椒山現不在滬求請寬限判王赶速知照周椒山將欠銀繳案如違提追 
[各執一詞]  
　　劉沈氏遣抱汪趙氏控何錦高　賴借洋一千餘元前晚由廨提訊供詞各執判何交保候劉沈氏到案再核 
[墊欵紏葛]  
　　王礪山控魏清記周海銓串吞墊銀前晚由廨提訊王供羊與魏等承包工程曾墊銀二千餘兩有據呈核質之魏等不認欠銀判一併退去候函致廠董俟復到再核 
[不認販賣]  
　　濟良所昨解孔尤氏到廨復訊據稱由其夫得洋二十元賣與沈張氏汪林氏現因伊等意圖轉賣爲娼是以逃出訊之沈汪兩氏不認轉賣判兩氏斥釋孔尤氏暫留濟良所候核 
[人証未齊]  
　　沈成章控奥國公館用人李坤生串同陳阿二姦佔伊妻華氏一案昨由捕房將在押之陳阿二角請公廨復訊中西官以人証未齊仍判還押候禮拜四再訊 
[妓女欠債]  
　　陳曾氏控妓女陳湘雲欠洋不還昨由由訊中西官因陳妓未到判候禮拜四訊奪 
[武弁違章]  
　　徐寳興携帶軍刀在租界行走由探拘入捕房昨解公堂請究據供在某營當武弁因不知租界章程是以被拘判罰洋一元刀存捕房著於起程日自赴捕　具領 
[復訊盜犯]  
　　盜匪葉裕德蔡裕壽鄧玉永桃春桂等於上月初夥刦靜安寺附近鄉民潘姓家刀傷事主潘秋堂潘炳金携　至新閘　銷由探拿獲訊押在案　由捕房將該四盜解請公堂复訊中西官略詰數語判一併　押候原告傷愈再行解究 
[公堂瑣案]  
　　過犯陸阿炳竊洋人汽筒判押西牢半年逐出王君郎竊成興館衣物判押候禮拜四再訊潘周氏竊同居劉來興衣物五次判押女所二月過犯張桂寳竊張桂生缸　判押三月逐出犯竊吳瑞芳被伶人楊福生附控被竊銀表現洋判照原斷加押一月期滿逐出張元祥張扣子串竊顧炳章皮統判押候禮拜四再訊金阿三竊陶阿土衣物判押一月逐出雉妓王老五馬李氏違章拉客判各罰洋五元充公王阿妹竊巨誠昶洋燭等物判押候吊贓於禮拜四再訊 
[美租界]  
[撞損小輪]  
　　小輪舵工　興隆扭馬旺明至捕房稱在浦中被馬姓船隻　损船輪索償不允　飭賠修捕頭以事在浦江飭赴水巡捕船控告 
[孤苦無依]  
　　小孩顧正大前被匪徒拐賣於某粤人家昨日逃出在途　哭由捕帶入捕房聽候核辦 
[和尙行竊]  
僧人梁海子不知由何處竊 
得銀表衣服等件由探王四福拘入捕房押候查明失主送辦 
[法租界]  
[和平了結]  
　　茂興隆等三船局被卸任甬道喩兆蕃函請滬道飭廨澈究一案昨由公堂傳齊該三局經理唐讓生陳注清將雲村及江永輪船帳房吳壽臣研訊吳供與彼等往來有年却無僞票情弊惟此次未向船上關照碍難承認致被喩宦誤會求察景明府商之李繙譯官判唐等一併具結免予深究 
[打碎醋瓶]  
　　無領事管束西人路萱被曾人法籍之洋商司白丁延龍仁律師到廨控告稱原告與路萱訂立合同嗣因所做之醋不能如期交貨以致虧耗房金等費並被打毁料瓶共計銀數百兩請飭賠償並據見証錢亞苟禀稱目見路萱開門入内將瓶擊損被告延開達律師到案辯護判一併退去候下期再訊 
[不還貨洋]  
戚方林欠韓維周經手洋布貨洋六百餘元控奉公廨傳訊戚供詞支離判交保出外補禀再核 
[竊取衣服]  
劉定海在輪船碼頭竊取盛姓婦人衣服由探拘獲解廨請究判先將贓物給盛領回劉押候下期謀斷 
國外新聞 
[美艦隊擬在小吕宋大操]  
　　初四日東京電云小吕宋電稱美艦隊抵該處後雖不准兵士登岸然仍擬在港外舉行大操所爲難者惟各艦所需糧煤一事耳 
[英民集會反對國政]  
　　初四日倫敦電云昨日海受特公園聚集國民三十萬人討議反對特許狀　案辦法是日開專車一百七十輛載送各處派來之代表 
[布土交涉四誌]  
　　初四日倫敦電云蘇菲亞（布勒嘎利亞京城）有國民數千人大開會議决議要求政府保存東方鐵路土爾其政界對於布國之爭抗擬主和平辦法大約此事當可恊商調停 
[葡國革命黨圖謀大舉]  
　　二十八日倫敦電云葡萄牙革命黨現正部署一切擬圖大舉 
[美國政黨攻擊續聞]  
　　初四日華盛頓電云美總統羅斯佛致民政黨候選總統裴乃安之覆電頗賛許共和黨對待脫辣斯之政策亚痛詆民政黨度支員海斯開爾之無行據　裴乃安將與羅總統辯論此事以上譯字林報泰晤士報載初四日紐約電云民政黨度支員海斯開克業已辭職海氏自稱將控告羅總統及海阿斯脫以誣衊之罪海氏辭職後已由民政黨推舉紐約某德報主筆爾里特君接任裴乃安已電覆羅總統辨論民政黨選舉費不正當之事謂一千九百零四年選舉羅斯佛時其舉費以哈立門君所給爲最巨亦未嘗出以正當云云 
[俄國患疫近聞]  
　　初四日紐約電云俄國疫症之蔓延仍未稍殺 
[香港律師自盡]  
　　初四日香港電云香港哈定大訟師今日自盡而斃以上譯泰晤士報 
[各或干涉布事]  
　　初五日倫敦電云德奥兩政府已諭駐布使臣向布政府抗議占據東方鐵路事宜謂該路係外國之産要求布國規復原狀英國亦照會布國固據吐路於理不合惟布政府對於此事頗爲堅毅聲言政府雖願賠償該公司建築費奈國民堅持不允歸還此路亦殊無法云又初四日柏林電稱布政府不認布國有將宣告獨立之說 
[俄國火車失事]  
　　初四日柏林電云俄國屈蘭斯開斯賓火車近於某處脫軌致傷兵士七十餘人以上譯文匯報 
 
 

Page 21

 
 
[善治耳聾]  
廣東彭壽堂始得異法即愈耳聾丸○立服立愈○假冒甚多○購者宜愼○經售韋廉士醫生紅色補丸批發 
凡患耳聾者因腎水下虧相火上炎或鬱火傷肝以致耳聾日昏視聽不靈皆因陰虧陽僭而其症源尤在氣虧血脈不流通呼吸不能靈捷氣逆則虚火向上故有耳鳴耳聾耳脹耳痛言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇効轉聾爲聰補眞陰生津液攝納浮陽退除虚熱重者二大盒斷根輕者一大盒全愈妙在神清氣爽身强體健永無復發之患天下治耳聾之第一奇藥也虚言欺人罪我惟天每盒四元中盒二元小盒一元如兩耳扒挖損傷常流儂水另搽珠黄吹耳散即愈每瓶洋五角鋪分英界棋盤街中市朝東門面廣東彭壽堂啓 
[絲廠召賣]  
今有北河南路横浜橋邊第卅五號絲廠一所絲車一百五十部引擎爐子一切俱全計道契地二畝榜連花園一所道契地二畝六分進出水陸俱便如合意者向禮和洋行及後馬路謙餘莊議價可也 
[衛生要品固齒保險口香散]  
治牙第一良藥○男女咸宜○凡購此散必須認明始創一家出售○確問上海二馬路泰和里内便是 
宏仁主人創製犀麝氷片口香散係得歐州醫院醫學博士前充牙科正醫官朱君蓮珊先生最新理想最新發明研究化學考出一種擦牙良藥一家秘製市無二方其中功用罄竹難書諸人用之大有裨益無論蛀牙火牙牙漏牙癰牙疳牙痛口臭等症每日擦之不但齒白口淸可以益腎消汚殺蟲淸火降濁能保齒根堅固永無牙痛之患亦無摇動之憂與人對談自然滿口淸香大爲幽雅與市所售牙粉比較大相迥異惟願衛生諸君購而試之當知本主人實事求是無欺人歟每瓶價洋二角每打二元另製雙料重用犀黄氷麝獲益更大每料八角每打批價四角特製龍涎珠粉每瓶七角五分每打七元五角功過於上兼治喉症頭風效如神聖寄售處蘇州都亭橋新聞報分館又樽駕橋杜陸稿肉莊安慶南洋大藥房各處藥房均有寄售躉批分售當有特别利益遠埠郵匯原班回件　廣東宏仁堂謹啓 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（四十六）]  
　　第十二回酒地花天春申小住偎紅倚翠太史風流 
　　不想這位孫提學。却另有一番意思。他以爲我是個學台。全省的學堂。都歸我一個人統轄。不趁這個時候。安置幾個親族。還等什麽。所以孫提學來的時候。帶了無數的人。什麽叔太爺舅太爺舅老爺二老爺姪少爺表少爺外甥少爺一班人少說些。也有二三十個好似拖油瓶一般。挨挨擠擠的拖了來。想著到任之後。就可以設法的無論什麽委員。只要撤掉一個。就補一個自已人進去。難道還有什麽阻力不成。閒話休提。只說孫提學見了一班公所的委員。不問東。不問西。劈頭開口。就問一句道。公所裏頭。到底有多少敎習。多少學生。一句話問得一班魏員。呆呆臉。答應不出來要笑又不敢笑。只人一個總務課課長方堃甫。立起身來回道。這個公所。是辦理學務的地方。並不是什麽學堂。也没有什麽學生敎習。孫提學見自己開口。第一句話兒。就坌到枝路上去了。覺得不好意思起來。一時間面紅過耳。嘿嘿無言一班委員學台不開口。便也不便出聲。彼此對坐了一回。孫提學便立起身來。端茶送客。衆人只得退了出去大家議論這位新學台。是個不懂學務的。恐怕全省的學務。要受他的影響。彼此談論了一回。也就算了。隔了一天。孫提學去和前任的學台送行。那前任的學台。倒細細的把本省學界的情形。和他講了一遍孫提學方才曉得這班舊人。是一個也動不得的。心上便大不高興起來。暗想要眞是這個樣兒。我帶來的這班人物。却怎樣的安置呢。想來想去。想不出個法兒。又想著上海后班倌人。心上十分難過。便暗暗的同著一班官塲裏頭的人并一班幕友。成天跑到紫洞艇上。去吃花酒。看著那一班本地倌人。比上海倌人的樣兒。大大的不同。挺着個胸脯。仰著個臉兒。拖著　雙鞋皮。搽着一臉銀粉。好似個鬼怪一般。那裏有什麽如花如玉的丰婆。宜喜宜嗔的態度。孫提學一連看了無數没有一個中意的　人。没奈何。只得將將就就的做了兩個相好。 
專件 
[旅滬海昌公所職董爲塘工事上浙撫禀]  
　　爲塘上危險公舉代表回里禀陳情形叩請鈞鑒迅賜奏報籌欵修築以重要工而保民生事竊職等旅居滬上疊接鄉書並故鄉人來均稱潮勞洶湧塘　腐敗曾於七月初旬郵呈禀詞定蒙鈞鑒近悉帥節不日親自臨塘職等在海昌公所開會集議僉稱海塘從前每年撫憲必親臨一二次巡道屢次閱塘目前撫憲廖臨塘後近二十年來久不見大帥旌旗以致工員漫無顧忌欺飾偸减沿爲故習在汛各弁亦皆窳惰牟利　成如此危險之現象幸逢大帥親臨則海隅蒼生頓慰安　之望職等於集議時經衆公舉花翎運同銜候選同知沈元愷候選同知張寳儒回里禀陳情形以備憲鑒採擇查海塘爲杭嘉湖蘇松常鎭七郡生靈保障歷蒙列聖畛念東南詔諭疊頒載在專志誠至重也海寗東中西三防現以東防境内之鎭海汛及念里亭汛塘丄最稱腐敗而念里亭汛之柴掃工更爲危險自車駕字號起一千九百十六文柴掃殘缺低陷所在皆是其故由於前東防同知劉海房營守備王領欵不修三十年間經御史朱　恩奏參查實後應賠不賠後東防同知李金堂李鏡亦未修築李鏡被紳士朱寳箎等禀控飭令修築其承修時阿衡等十三號皆不拆底層草率偷减卽報完工現在宅曲阜微旦熟營等號坍陷聚水岌岌可危本年五六月間南潮洶湧幸而不直撲該處不致潰决否則不獨海寗一州爲澤國矣匡合盤頭以東大半殘缺坍陷甚爲危險其舊建石塘亦有欹斜突裂急宜修築念汛千總潘嘉福2刁狡性成獻媚取巧歷任廳員慕其偸减好手凡東防柴掃工程皆託其一人經辦工料愈省則酬儀愈重廳員長駐省城任其所爲絶不一到以故柴壩縮進行路滅迹土堰挑空搶修無備楊樹斫爲柴薪土戧被其剝削該弁與劉李各廳員非特同惡相濟並且爲虎作倀柴工之潰敗决裂職此之由向來大憲閱塘必由柴壩内之行路以次察看自此路旣　惟從溝槽内之行路經過外有子壩障蔽柴工無從望見應請飭令自後辦工宜將現在子　之基略爲縮進規復此路以備巡行至於東塘大避非開大工無從求完善非全拆築無以固柴工非明賞罰無以儆尤效非選人材無以勝鉅任環請大公祖大人奏報籌欵懲奸使能開局興修以全要工而救民命職等不勝馨香禱祝之至 
章程 
[上海四明儲蓄銀行營業章程]  
　　第一條本銀行禀奉度支部農工商部核准註册行中　一切欵項出入由商業櫃辦理外其零星存欵俱歸儲蓄櫃收付 
　　第二條本銀行以商業兼營儲蓄　由商業股本内劃撥規銀拾萬兩作爲儲蓄銀行之資本專代農工以及小本經紀之人收存零星欵項凡有銀元滿一圓以上九百九十九圓以下者不論何項人等均可　行存儲生息 
　　第三條本銀行遵守度支部奏定儲蓄鈒行則例於每半年結帳之時核算存欵總額四分之一或各種債票及各種公司股票付於就近大清銀行或其他殷實銀行以爲付還儲蓄存欵之擔保 
 
 

Page 27

 
 
　　第四條儲蓄存欵分爲定期存付活期存付二種其定期存付又分爲零存整付整存零付整存整付三種 
　　第五條定期存付如存期訂三個月者按長年四厘五毫計息訂六個月者五釐計息訂年者六釐計息訂二年者七釐計息以後仿此 
　　第六條活期存付卽零存零付按長年三釐計息如存滿一年本全本未付回者按長年五釐計息滿二年者再加五毫自後逐年加至七釐爲止 
　　第七條零存整付之法如存戶初次存入之時訂每月或每季或每年存銀元若干圓限某年某月支取毫無間斷者到期照章可付還本息共銀元若干倘半途間斷其利息卽於間斷之日起照活期存付計算或半途支取及支訖亦照此例若到期不來支取即將此息於結帳時併入存本項下利上加利 
　　第八條整存零付之法如存戶整存銀元若干圓訂明分每年或每季或每月支取者到期照章可按付至本息　清訖爲止　半途支取及支訖其利息視存期久暫照第五條章程計算若到期不來支取即將此息於結帳時併入存本項下利上加利 
　　第九條整存整付之法如存戶整存銀元若干圓訂明於某年某月本息一併支取者到期照章可付還本息共銀元若干倘半途支取及支訖其利息視存期久暫照第五條章程計算若到期不來支取即於結帳時一併利上加利 
　　第十條凡存欵計息日數無論定期活期零存整存均照銀行例長年按三百六十五天計算閏月注越如於午前存入者當日起息午後存入者次日起息其付還这欵均於支付之前一日止息 
　　第十一條每年六月十二月各結帳一次六月所結之帳結至五月底爲止十二月所結之帳結至十一月底爲止凡存欵之利息均於正月七月兩次分付憑儲蓄册支取 
　　第十二條凡存戶應得之利息如不於正七兩月來行支取即併入存本項下一同起息惟存期未滿半年者不在此例 
　　第十三條凡以各國金圓銀圓乃各埠平色不同之銀兩來行存儲者均照市價合作本埠通用銀元其角子銅元亦照市價合作大洋以歸劃一 
　　第十四條由存戶初次來行存儲者須將姓名住址職業告知本銀行本銀行當卽編號塡給儲蓄册由本銀行經理簽字交存戶收執以後續存或支取均憑此册收付 
　　第十五條本銀行所給儲蓄册每收一欵均由經手人於銀數之下簽字加蓋本銀行圖章爲憑其付出之欵亦照此例 
　　第十六條存戶所執儲蓄册如有遺失等情須立將存欵數目原册號數及遺失緣由詳細告知本銀行一面自行登報一個月後如無别項疁轕者可卽邀同保人來行補給新册照常收付其數較大者並由存戶禀明地方官存案備查 
　　第十七條凡儲蓄存欵如於存人之時豫先聲明或修學豫備儲金或學資儲金或婚嫁豫備儲金或養老儲金或學堂及各善堂各公所積存之欵惟須係定期存付無論零整其利息格外從優均按長年七厘計算活期存付不在此例 
　　第十八條本銀行除商業櫃照例於節日禮拜日停辦公事外其儲蓄櫃雖逢節日禮拜日仍於午前十二點鐘以前照常辦事並不停歇以便各存戶得於休息日從容來行收付欵項 
　　第十九條本銀行尋常辦事時刻自春分以後午前八點鐘起十二點鐘止午後一點鐘起五點鐘赴自秋分以後午前九點鐘起十二點鐘止午後一點鐘起四點鐘止 
　　第二十條本銀行儲蓄存欵本息總數至千圓以上者照章撥交商業櫃存付 
來函 
[寶山勸學所來函]  
　　敬啟者閱八月二十七日貴報來函欄内載寶山合邑鄉民嚴子琴張子良等一函論孫生啟麟事内有（禀請縣尊由學堂代辦現編之舉非圖自利實因地方弊政禀請學堂承辦）云云又有（當蒙縣尊面允准予照辦孫生始敢刋刻學堂承辦沿編圖記）等語查現編一編與學堂無涉孫紳以學員而適值現編故爲各編代表非以學員爲現編代表也己詳載第一次公呈中辦事權限未便率混今嚴子琴張子良等函中所云此中原委尙未深悉自係一二人之私言非合邑鄉民之公論可知弟等　於地方時事務求實在未敢稍涉虚誣爲此請登來函欄内以昭大公而成信史 
[安徽鐵路之怪象]  
　　安徽路礦會調查員報告書云蕪湖路局自李京卿去後主持皆提調王昭培號芝仙一人大權獨攬擁資自肥會辦孫季筠惟知奔走勢利現在局中虧空已近七十餘萬金聞有四五十萬無帳可核皆委員司事朋吞舉一總理則孫必有一番狼狽之運動路局委員司事終日花天酒地任意揮霍有月入十二兩薪水之司事月出必數百金其開明作弊可見一斑路事開辦數年用費百餘萬五處橋工尙未造成以一省脂膏任數十人揮霍良可浩歎現在江寗江西漢口均己先後組立皖路研究會均有監督路局之責尙望公舉本省正紳以維持之也 
振務 
[粤鄂皖等省賑捐第七次清單]  
　　陳王氏無名氏各捐洋十元又准蘇省商務局咨送吳紳韶笙領無怨堂留養妓女張寳琴花月仙爲遣配願捐龍洋二百元助振除備文移復掣付收條外合亟登報以揚仁風粤皖鄂江浙五省籌賑會總事務所啓 
[德發洋行蘇筠尙經收振欵第八次清單]  
　　黄厚甫先生壽筵移振安徽洋一百元揚汝麒君求腿　速愈洋二十元又粤漢鐵路股票五十股計股本洋五十元常州不書名善士振安徽龍洋二百元不書名薛君振安徽龍洋二十元不書名湯君振安徽龍洋十元台南柳記號洋四元以上共收洋三百五十四元粤漢股票五十股謹揚仁風並代叩謝 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
