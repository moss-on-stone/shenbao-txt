# 1911 - 110 - 4913725

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月二十八日内閣奉 
旨正紅旗漢軍副都統著卓凌阿兼署欽此軍機大臣署名奕劻毓朗　那桐徐世昌 
宫門抄三月二十八日召見軍機文蔭江朝宗 
交旨 
三月二十二日軍機大臣欽奉 
諭旨修訂法律大臣會奏刑律黄册繕寫呈覽一摺知道了欽此又奉諭旨禁烟大臣奏　續擬嚴定禁烟章程繕單呈覽一摺着依議欽此 
論說 
[新内閣官制草案書後（二續）（嘉言）]  
所貴乎建設新内閣者。以舊政府不能挈一國之政務。以統一其權限之故。而乃特任有當一國之政才者。俾得立於最高之地位。而躬自負其完全之責任耳。故各部雖列席其間。參知政事。然總理大臣。可奏舉同一政見而分任之。而非可以稍有所解免。而爲缷責之地也。乃今之所謂副大臣者果能恊同。總理大臣平章内外政事乎。此將來最可慮之一問題也。憶吾國自丙午以來。改政務處。改爲會議政務處。凡政事之施行。無不先經會議而後定。非不合於外國内閣會議之制度也。但王公大臣。及各部尚書。縱有參政之權。而無躬行之責任。故往往於其所主管之範圍以内。容或能不避艱難。而黽勉以圖成功。若關涉於行政全局之大綱。則遂不免以淡漠視之。甚至意見分歧。而其事因之莫由克舉者多矣觀。夫經營蒙藏。爲屏蔽西北。捍衛邊隅之一大政策。乃屢有所建議。而終不能見諸實行者。此何故歟。蓋其事之不能通力合作。即無責任擔其自身。而有所諉缷之弊也。例如今日之經營上最重要。而最不可緩者敎育任之學部。練兵任之陸軍部。敷設鐵道任之郵傳部。開設銀行任之農工商部。然無集中以實行。其責任之一人。則遷延觀望。而無復有進行之一日。迨至屢經蹉跌。而事機逝矣。吾國凡百政事之凌躐錯亂。而迄以坐廢不舉者。皆坐是弊。今左右副大臣。旣有總理大臣以爲之握樞機。而欲其能協同一致。其結果也。必無異於今日之會議政務大臣。非政見歧出。則必主義矛盾而成。爲三頭政治之惡現象。否則亦爲其妾媵。而有互分其政權而已矣。此所敢斷言者也。 
昔日吾國之内閣。豈非亦握有行政之實權者乎。自雍正間用兵西陲。而設軍機處於隆崇門。於是朝夕宣召諸臣籌畫軍國大事。厥後上諭。凡由軍機大臣字寄者。謂之廷寄。而大學士乃遂不復與聞機務矣。此吾國政治機關之一大變更也。至今日軍機處尚仍厥名。而已不兼任别職。固離各部尚侍而巍然獨立於其政巓。較之立憲諸邦國務大臣。匪有異焉。而不知雖操行政之實權。而有可以逃其責任之餘地。所謂軍機大臣者。不啻人主之一秘書官而已。苟有失政之咎。領袖者且以同班而爲分謗之人。况其資格較淺者。班次必居於後。舍唯諾以外。輙不敢有所建白。故一國之政事。其善良與否。仍悉視一人而措施之失當。君主則代其受過。諸臣并無與也。今旣知舊政府之不能負其責任。而組織新内閣。迺於責任之界說。辨之未清。不以擔之於總理大臣之一身。而復容其左右有推諉之人。吾不知對於責任上。果誰得而總攬之耶。不然政出多門。勢必益復叢脞。而庶績將莫由視此以爲考成。其與責任内閣之謂何。走襲此中央集權之美名。而移步換形。以搆成不新不舊之政體。是直治絲而紊之也。衡石量書。圖治而不知治體。庸有萬一之當也乎。夫限於大學士。則得大拜之臣。必如今日一二老朽之樞臣相等。卽特簡獨一無二之大政治家。俾之發揮其政見。而總理大臣意主於此。而左右副大臣則意主於彼。使各執所是。兩不相下。不僅稽憲政之進行。而且携同僚之交誼。廟堂之上。私意盛而公義亡。雖有管葛加俾之才。吾决其扞格而不治。則必依然無改於今兹也。 
嗚呼觀一紙總綱。是徒知變更舊機關而不知用新組織。則此内閣即同。 
 
 
 

Page 4

 
 
虚設。而將來必無政之可言。輔弼君主。代表負責任者其。建設之主旨旣不能公正明確。而其餘之。配置則虎皮蒙馬。以驚易雞者。復何待言。吾所不解者。自奉明。詔以宣统五年召集國會。而先之以組織内閣。方謂立憲政治最重要之樞軸。自今以往。殆將成立。以奉承聖旨而慰天下喁喁之望也。及此次草案披露。乃益嘆吾國無論如。何百變其名。而終無與於治亂之數。吾不知憲政館諸臣草此案時。亦嘗思世界各國有此閣制否乎。夫内。疾爲國家之公人機關。而非君主之。私人機關。乃唯仰承政府中人之意。旨而復資其擁護專制。把持朝局之虎倀。以軍機處之化身。而冒内閣之名。其曲學。阿世之居心。不可謂不巧矣。而將來行政之總樞。仍無改。舊觀。馴致憲政不成。而國無由治。則生心害政之咎。實館巨尸之。而無可逭矣。漢之劉歆。爲新莾文餙姦言。而大亂即至。今以立憲而爲政府造一假面具。則其爲患於前途。必有倍蓰於昔時者。聞此草案出。王大臣曾有面奏力駁者。而疆臣中。亦有封電奏陳其。細謬之處。吾願吾賢王。亦期期以爲不可。非特改正一二小節。而謂即可以頒發也。尚其勿熒於浮議。以期搆成眞正内閣之統一政治機關。而弼成新德也乎。（完） 
專電 
[電一（北京）]  
駐日使臣汪大爕連日召見泣陳某國行將大舉進兵路線己勘定 
[電二（北京）]  
汪大爕奏請皇上出洋游學 
[電三（北京）]  
汪大爕因英兵爲瘴氣退出滇邊非出本意昨至外務部密商對付方法丞參以下槪不准聽 
[電四（北京）]  
鄂商劉人祥虧欵由度支部電商瑞督决計由官紳籌欵收買劉之後湖地産以免抵押外人部允助撥十分之三 
[電五（北京）]  
日本借欵除提撥海軍經費五百萬外餘存大清銀行 
[電六（北京）]  
浙諮議局因部借日欵千萬指抵江浙折漕危害兩省今日（二十八）電致蘇諮議局聯求資政院開臨時會力拒 
緊要新聞一 
[蒙古人變叛駭聞]  
　　邊釁將開之引棧 
齊齊哈爾南面之蒙古境我國移民村落共二十六處前日突被蒙古人襲擊大肆焚殺黑撫周中丞聞耗特派討伐隊三千五百名於前日到目的地襲擊蒙古部落當塲捕斬巨魁數名正欲引還乃在中途又被蒙古匪人三千名要擊損失百名現此項兵隊己退還齊齊哈爾聞此次蒙古人倡亂係受某國人嗾使凡軍械等件皆爲該國人所供給云 
[俄國公議會頓變宗旨]  
　　是乃得寸進尺之慣技 
江督張制軍札各關道文云本年三月十六日准外務部移開案查俄國在東三省鐵路界内設立議事公會與本部議定大綱條欵意在保守中國主權並維持各國商民應得之利益極承各國關注實紉公誼迺本年三月初二日俄國大臣將本國宣布之傳單抄送前來查閱傳單所載不特於東清鐵路原訂合同之主義多所誤會即於公議會大綱之宗旨亦不符合日與日俄兩國在美京所立條約之意違背中國政府不能不逐節申辯旣由本部另即照會各國駐京大臣外相應移請查照轉飭各關道一體知照等情到本大臣准此遵即通行各海關仰卽知照 
[片馬交涉最近之態度]  
　　遷延復邊延貽誤復貽誤英佔片馬一事節經滇督搜索内屬証據電逹外部與英國駐京公使交涉日前外部又得該使照覆謂片馬屬土司非屬中國不能棄目前實情而憑昔日案卷倘中國以片馬歸彼英即可於界外另讓一段與中國云云經外部轉電滇督後即飭迤西耿道將登埂土司調至騰越騐其昔年所得兵部剳付朱印猶新尚有其祖湯明聰於咸豐年間所得六品功牌爲前騰越鎭所給復有木刻爲證毫無僞飾等因李督遂據此電逹外部照會英使以此地屬中證據確鑿英兵須從速退去爲言聞外部已照此駁復李督復於初一日電詢外部問近與英使作何籌商曾否照復並謂交平和會一著最爲扼要彼無滿理由或失其所挾因而氣沮又言經羲前議南北兩截劃分辦法須先指定蓋以南叚之必爭以示北叚之不能讓且片馬南附騰越之背東扼永雲之吭北牽麗江維西之鼻關係重要一有失敗則滇西數郡受制而 
[]  
 
 

Page 5

 
 
川藏隨亡又謂片馬之地内屬己有鐵證倘不能歸還則强鄰紛至沓來必皆以此爲口實何以應付務望大部毅然决然堅持到底昨又電致樞垣請將緬滇界約辦法及會議情形明白宣示大致謂英兵退駐他嘠部議如何辦法前電詢問迄未得覆滇省紳民妄起猜疑謡言四起請將英兵退出後與英使所訂辦法及會商情形速賜覆示以便轉示滇民稍釋君疑聞樞府己有電覆矣 
[京師大獄株連之眞相]  
　　瑞賢不賢子良不長直一傀儡耳 
京師伶人田際雲等被捕一案原因複雜業將各處函述情形彚錄前報兹又接到多函知與貽榖一案確有關繫摘錄如下民政部及步軍統領衙門會同順天府拿辦要犯數十人伶人田際雲亦在其列己見前報兹探悉此事之原動力實因貽榖之子鍾岳與李鵬年之妻涉訟近日李范氏旣經取保出廳遂遣其子李菊儕運動審判廳員代其運動者爲天樂茶園主人田際雲屈臣氏醫生瑞星橋事機不密被鍾岳偵知遂託人到廷尚書宅陳說此事如發露於故尚書之體面甚有關係廷尚書之子原係那相國愛婿遂令其妻回求其岳代爲息訟那相國始不應允旣因姑奶奶痛哭流涕誓不歸家那相國無法勉强首肯遂請瑞子良侍御過談那與瑞原係至交旣見面即請其設法瑞子良遂揑詞具奏摺上之後由軍機處片交步軍統領衙門順天府一體嚴拿於十九日下午五鐘有左翼辦案熟手光頭兒到田際雲家假充陳文啓（亦伶界人即今在本埠第一臺唱戲者）求見田云讓在廂房少時田出見光頭云外邊有人找田至門外見有十數人均不相識光頭向衆說道這就是田際雲大家手持刀槍索鍊將要牽走彼時有一天樂園掌櫃松月山與光頭相識問其原因光頭云此事重大係奉廷寄遂將田裝入車内彼時適遇朱旭東（音樂學堂敎習）向其詢問光頭問道你呌甚麽朱旭東告之光頭云亦有你名遂一同拉至左翼當時辦案人約有五十餘人是晚光頭等又在瑞星橋家○（長巷二條）將瑞星橋用䋲綁之二十日上午九句鐘又在崇文門外二條將蕭治臣拿獲（德森銀號掌櫃）到警區掛號時巡官問其姓名始知拿錯光頭說道有錯拿沒有放錯候全都到案你再回家罷蕭雖辯解亦不濟事光頭又在果子巷堂子胡同拿獲劉樹楠劉樹楠之弟問其所以光頭說道這件事大了又聞光頭於十九日晚七鐘餘到京都日報館打聽掌櫃的蕭七館役道不在光頭問家在那裡館役云蟠桃宫鐵轆把次日光頭到蕭益三家四次到處搜尋未得拿獲並聞十九日巳將李鵬年與伊子一同拿獲云此案未發現之前由御史瑞賢奏參某某等七十餘人藉事招摇擾害治安當奉交片着民政部步軍統領衙門一體拿辦聞瑞賢所奏之七十餘人上中下三等社會皆有其中固有當初貽榖行賄之說項過付者但聞原參中絕未提及貽榖一字則此參摺之由來亦可想見民政部奉旨後又拿獲二十餘人其餘諸人仍在秘密搜捕中將來必興大獄並聞此案係特旨拿辦之犯須交大理院審訊云 
瑞賢參摺之摺由爲京師匪黨充斥勾結外匪爲害地方請飭拿辦云云所拿獲之員外郎一員即法部員外郎安徽歙縣人鮑濙字良笙并牽涉外城六品警官馬榮謂有招摇誑騙情事均於十九晚拿交步軍統領衙門取具親供於二十日送檢察廳訊辦聞瑞賢此摺係受人賄囑外間已議論紛紛謂此案多有滋人疑竇之處云 
李范氏或曰是廷尚書宅女僕或曰非也初李范氏持公益銀行五萬元之銀票向公益取銀公益不與曰此貽宅捐助大舞台之欵今不付矣李范氏遂出訴於地方番判廳民事庭民庭擱之未審一日貽榖之子鍾岳囑巡警拘李范氏而置之區役所數日李范氏急乃使其所親出訴於地方審判廳刑事庭刑庭不能拒於是向警區索提李范氏矣李范氏旣到案承審者爲預審庭推事陶某李范氏供稱爲貽榖行賄此五萬元銀票乃其餘數今事結而掯不付實所不甘故訴之詞連廷杰承審官大窘迴避廷杰之子黨對陶某泣曰先尚書清節數十年今殁後乃遭此污衊爲人子者其何以安案延不决李范氏知勢不敵乃託其黨奔走運動田際雲其一也貽氏見李范氏之黨四出奔走思所以錮之未幾乃有瑞御史之秦托言匪黨充斥擾害地方請飭密拿當日民部及軍署交 
 
 

Page 6

 
 
片拿人應拿者凡十餘人多半就獲此十餘人中情節若何則不可得其詳云 
貽榖之子吏部朗中鍾岳因控李氏婦騙賄一案由京師内城地方審判廳於二十日飭警往傳質訊鍾大怒對該警駡曰你們廳丞怎不持牘來請咱反敢持票來傳咱那有這們混蛋你速去咱就來會你們廳丞該警唯唯而退少間見一四輪馬車中道而馳至審判廳門首車卽停止車中人出命僕人持名片付守衛警兵云咱們大人會你們廳丞警兵持入適爲張巡長所遇見即頃傳到案之鍾岳遵章阻令該巡勿得回堂并令代到畫到處畫到一面自行禀知檢察長檢察長即飭張巡長出若爲招待也者不料鍾岳大肆咆哮罵一聲混帳罵一聲忘八蛋口沬噴出如雨張曰做官的人是通逹事理的有理請到堂上講去何必動氣鍾聞之益怒即以手批張頰幸張退步得免鍾仍如王婆罵難罵不絕口拂衣而去且行日罵曰家回去你們審判廳一羣混蛋也不配和咱家說話云云長警因該地非法庭只得任其大步而去審判廳院内之候審及投呈各色人等觀者如堵咸謂貽榖未犯罪時威風無比鍾岳饒有父風焉 
[新内閣遲遲發表之八面觀]  
　　議歟能得其眞相者 
新内閣遲不發表之原因屢詳前報兹探得最近之原因二種（一）内外新官制現在雖將次開議而完卷之期尚需時日此項官制不定則内外權責不明故有謂新内閣官制須俟新内外官制議定後方能發表（二）因内閣官制全案之外又附加一暫行章程自外間得此消息時論多反對之而部臣中之稍有常識者亦多不以此項章程爲然故有謂須將此項章程修改後方能發表有此二因故發表之期不得不一再延緩云 
新内閣官制至今不决其中又有一大原因以各部說帖理由並不正確其所爭之點在保存奏事權此事關係甚大蓋不經閣議而率行上奏則行政機關何能統一何人能負責任刻己由樞府將此項說帖進呈監國閱看矣 
又聞樞府前日在政務處議及閣制内應添設秘書廳一節議將秘書廳之組織及責任權限詳細規定加入草案之内 
[京師近事]  
禁烟大臣陸中堂鳳石唐尚書春卿於昨日會商禁烟進行之法歷兩小時之久聞其大致約分四端（一）陜甘等省爲産土之區而民氣强悍時起反抗擬特簡專員前往調查妥籌禁烟辦法（二）禁吸功令於官較嚴商民雖亦嚴禁吸食實無成績可言擬會商民政部協訂嚴禁商民私吸專條以圖實效（三）蒙藏一帶吸食鴉片者甚多而地廣人稀殊難稽核卽禁烟功令施之該處亦未必有效擬商同理藩部壽子年尚書妥訂專章以資嚴密（四）欲收速效定律必須從嚴而戒净復吸之人尤屬怙惡不悛法無可恕擬先將此戒浄復吸之律從嚴更訂以儆冥頑 
趙次帥簡授東省總督已見明諭兹聞其政府要求多件大旨謂現在各省財政用人多有不克自由之處一方面固可以收統一之效一方而亦有碍難進步之害東省外交逼迫事機瞬變尤非有敏活行動難以挽回聞中央政府於其要求各端均巳奏明監國允准矣 
時評 
其一 
貽榖一贓吏耳。革職逮京以後。竟演出無數之大風潮。或謂某中堂得賄矣。或謂某尚書得賄矣。或又謂某法官某司員得賄矣。一再查覆。一再出奏。延宕三四年。行賄數十萬。始草草結。局定爲發配疆之罪。乃旣定罪矣復逗遛不即行。至於經月之久。親友祖餞。車馬闐溢。絲竹之聲。通宵逹旦。於是又演出女僕。訴訟伶　人捕拿之風潮。緹騎四出。全巿騷然。使京中大吏。果尚有耳目者。宜亟懲該犯官。以絕其禍患之根。奈何尋枝披葉。舍本不治。猶一任該犯家屬。掀風作浪於輦轂之下耶。斯亦可見大老之易與矣。 
記者曰。大老非易與。金錢眞好物耳。噫嘻。 
其二 
天下事防之於事先者吉。謀之於臨時者危。伊犁自曾左收回以後俄人心有不甘。無日不在窺伺之中近者兩國。强弱相懸。俄人窺伺益急。而邊吏不但不能預防。且不知爲臨事對付之。計。於是沿邊二萬餘里之土地。漸漸送入俄人掌握中矣。 
以今日情勢而論。非左文襄復生。伊邊疆土。恐不能有保全之望。非曾惠敏復生。伊邊權利。恐不能有挽回之日。今之往者。雖有用人行政種種特權。庸何裨哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[禁烟會亦涙竭聲嘶矣]  
　　外部諸公其亦有動於中焉否 
天津禁烟會日前又開會於事務所到會者二百五十餘人直隸山西分會代表曁萬國改良會長丁義華君皆蒞會是日一鐘三十分開會林會長致開會詞略謂今日開會之理由大端有四（一）歡迎各省代表（二）議决本會第二次呈外務部請廢烟約呈稿（三）研究協同各省分會一律進行方法（四）報告本會去冬成立至今事務旋朗讀呈稿一週案認可并議明日即請于副會長投遞衆贊成代表劉君致答詞隨叙述進謁外務部問答情形云是日外部三堂均在座代表等請發廢約公文部謂公文久已發出如須再發非特無益且恐無因云云外部之言如此代表等不敢信其有亦不敢料其無如再得貴會呈詞力爭必有効力代表杜君則謂禁烟之道須人人各盡職任公文之出發在外部廢約之請求在國民萬衆一心再接再厲不患無辦到之日丁義華演說謂英國議員六百人贊成禁烟者四百零一人英人本不知中國情形惟查據住居中國之領事敎士等報告中國實行禁烟之鐵證有三百餘件之多英議員實在佩服贊成得占多數以諸君之熱誠得英議員恊助果有一紙公文以爲引綫烟約之廢必能辦到敢爲中國禁烟前途惟外務部之果發與否不可知耳會員章君演說外務部之公文外務部自言已經發出明日副會長責呈時宜求外部堂官將所發公文底稿鈔錄一份萬一外部因守秘密不肯全文相示則請將前次發文之月日明白宣示亦足間執阻撓者之口而于廢約事務或能有效衆拍手贊成次于副會長報告會務情形次林會長陳說呈求廢約此爲對外問題而内部禁吸禁種禁運三者不同時協力亟圖進行不但外人有詞且於禁烟之本意未臻完滿遂將禁吸禁種禁運各方法臚舉一單聲明下手步驟請會員表决後印刷多張函商各省一律進行求于對内對外兩方面均能辦到方可肅清烟禍衆拍手贊成代表劉君請將擬刊之進行法以禁運一層列前禁種次之禁吸又次之衆亦贊成于副會長遂申說本日會議結果爲辦事之方針第一明日决議賫呈第二賫呈時請鈔錄公文底稿或月日第三通告各省恊同辦理運種吸三項辦法尅期進行議畢宣告散會 
京師代表于君邦華昨至外部見曹侍郎汝霖倍述此中曲折曹曰外間人言嘖嘖不知此中甘苦殊不知作事與議論雖相輔助必有不能盡同之處于曰人言殊有不實不盡即據予所聞有謂外部因他項交涉擱置不理者曹曰此項交涉外部何嘗輕視竭力爲之者己非一日若非因係人道問題恐早致决裂矣一曰此事係人道問題故英人亦多贊成我若趁此機會正好請其一律禁運曹曰禁運之議磋商已久于曰何以未出廢約公文曹曰今日辦法妙在不言廢約而約自廢若言廢約轉多窒碍蓋天津之約條件甚多以廢約爲名即幸見允准彼必自居莫大情面要求他項是因此一條件恐牽動他條件也不如只與言禁運且前此十年之約巳不符天津之約故不必言廢約而言禁運禁運辦到則約自無效矣于曰大部籌畫誠善但請求禁運之公文是否己出曹曰出非一次于曰自資政院議决禁烟後據此案而出禁運之公文第一次係何時曹曰今年正月干曰係正月何日曹曰須待細查干曰禁烟會以國民資格亦曾與英國國民交涉據英人贊成我者云伊政府言中國未出公文若果有禁運公文敝會即可以逹之英國國民請其協助縱内容難宣若確有時日亦一証據祈煩一查曹曰俟查出當即寄上于曰若未有此項公文仍請據國民呈請書出一公文爲盼遂辭出 
[黔撫奏陳辦理揷花之成績]  
　　胡文忠其含笑九原乎黔撫龐鴻書奏云竊黔稱邊僻僅有七十二屬而揷花地面無處無之良由　治之初悉仍元明衛所土司習慣及勦苗闢地未經逐一清釐各以所屬土田歸之一邑故參差糅雜以迄於今命盜因偏遠而覊延匪徒以交界而肆逞追征旣多阻滯詞訟亦苦奔馳而刁劣紳團更得因級爲奸藉端魚肉漢苗受害邊患潛滋固由撫馭之失宜實亦經界之不正前撫臣林紹年注重於此銳意經營甫有端倪旋即調桂繼任撫臣岑春蓂亦曾賡續舉辦數月調湘前功未竟　自到任後將插花一事悉心鈎考其類有三曰甌脫如治所在此而所轄壤地隔越他界至百餘里或數百里不等是也曰華離如一綫之地插入他境旣斷又續旣續又斷綿延至百十里之遥者是也曰犬牙如兩地本屬一邑中間爲他境參錯僅有一綫相連者是也總之甌脫必須逕撥華離犬牙必待兩屬會商此爲正當不易之曾法隨卽通飭各屬切實清理並不准以民情不願改隸爲詞積年以來呈報類多疏路或撥出撥入各便私圖禀牘交爭莫衷一是現在籌辦地方自治若不從此著手則劃分區域調　戸口必時有紛岐舛錯之虞然非特設機關恐清理難期實效去年春初札飭自治籌辦處附設一籌辦劃撥插花地界所遴選員紳審定舊日圖册以爲基礎並嚴飭各府直隸州會同自治公所職員各就所屬分投辦理 
 
 

Page 11

 
 
兩屬有爭執者由該管府酌决兩府有爭執者由該處酌决並嚴定期限頒發表式飭令切實塡註具報迭經催飭均巳陸續報齊由該處詳細審覈復派員查勘現經具報勒碑撥定者已有貴陽鎭遠安順等三府松桃郎岱歸化水城等四廳威寗黄平正安永寗鎭寗等五州畢節綏陽清豁施秉安平清鎭等六縣其餘各處或因地名互異或與原案不符當己分别駁令查覆容俟一律辦竣再行彚案具奏臣仍當督飭各屬實力趕辦總期早日觀成以仰副朝廷實事求是之至意三月十七日奉硃批該部知道 
分類新聞 
政界 
[蘇省驛站改歸勸業道管理蘇州]  
　　蘇提法司兼管之驛傳事務前奉陸軍部飭令移歸江寗勸業道辦理旋奉蘇撫程中丞札飭蘇提法司左廉訪趕將歷年　辦驛站報銷各册逐年造册辦至宣統二年分止其宣統三年以後報銷卽歸勸業道辦理以清界限現經左廉訪將歷年驛站報銷辦竣日昨檢齊各項驛站事務案卷文件飭派原辦寫生五名賫送江寗勸業道衙門接收辦理並呈請咨報陸軍郵傳各部查照該寫生等已於日昨乘火車前往矣 
[司法研究所暫緩歸併之原因蘇州]  
　　蘇省司法研究所併入法政學堂係於宣統三年預算案内奉部電飭歸併以期節省經費乃法政學堂監督仍欲每月請領經費銀四百兩以資開支藩庫卽遵照部飭駁復而左提法司亦無欵可撥是以此舉只得暫爲緩行日昨左提法司示諭報名候考各員云司法研究所範圍太廣且一時經費無著現擬改爲法官養成所兼監獄專修科俟籌有的欵再行定期考試 
[城鎭鄕自治董事計算法之規定杭州]  
　　浙省自治籌辦處近據金衢嚴處等府先後電禀以各屬自治會次第成立現正組織城鎭鄕董事及名譽董事當選逾額應否照四捨五入或循定章各情請示卽經禀奉浙撫咨詢憲改館民部現奉館部電復准咨自治職員額應照章辦理毌庸再行增設等因札處遵照本處查四捨五入屬於章程之解釋與違章增設不同細玩電文似於四捨五入之例是否可以援用未奉核復經二次電詢兹奉前因查核廳州縣所屬城鎭董事會應設董事名譽董事員額照該屬議事會議額數計算與四捨五入之例並無關係自應仍照本處前表規定員額辦理如下屆城鎭議事會選舉因人口增减致所定議員額數有出入時其董事會董事名譽董事員額應卽遵照館電援用四捨五入之例計算爲此札知各該廳州縣遵照並即通諭所屬董事議事等會知照 
[贛省城自治會之復活南昌]  
　　贛省南新兩縣城自治議事會業經南昌梁大令繼泰新建石大令守謙以議員假公濟私會文通詳各大吏請卽解散後經辭職副議長胡品蘭君及衆議員具書維持部辯始由馮中丞於南新兩縣原請解散議董兩會文後批云據詳己悉查該兩縣城自治會成立以來本撫院察核册報議長副議長總董董事均稱得人卽議員名譽董事亦儘有品學優異身家殷實向來公正之人預選方冀以省城自治爲各屬模範若如來詳所云不明定章不顧公益想亦未必無人然不能以個人而累及全體也方今自治萌芽改良進步手續正繁身任監督何難申明定章範圍於法律之中且查章程解散撤銷及除名有三項之規定來詳遽請解散有無窒碍仰自治籌辦處查明實情酌擬辦法詳復核奪 
軍界 
[鐵留守定期蒞鎭閱操鎭江]  
　　江寗將軍鐵寳臣留守以現届春操之期定於日内由寗蒞鎭校閱京口八旗馬步各營操演現該旗練軍各管帶曁各佐領每日督率兵士在南門外校塲訓練各種陣法免致臨時遺誤一面預備供張頗形忙碌云 
[江督關心邊務之一斑鎭江]  
　　江督以東北邊務日亟財政均仰給於東南各省而江蘇度支困難無事時尚虞不給設有轉輸急務如何設不自應先事籌維稍留有餘以爲匡助地步聞特諭飭藩司將各種不急之需統籌全局體察情形認眞撙節毌以去年已减七十餘萬此外卽無可删减稍涉糜費故日前又將從事裁汰矣 
[贛省軍官設賭串騙巨案南昌]  
　　贛省廣信府上饒縣沈大令廷焯現以縣屬船商支會董事余士純等串同防軍管帶劉懋政設局賭騙鉅欵一案地方紳學界大動公憤禀院請示核辦以平公憤等情現奉馮中丞批云查監生饒冬生具控船商會董事余十純串同劉懋政等聚賭串騙各節如果屬實均應澈究懲處惟劉管帶已於上　移駐廣豐因何私赴廣信殊不可解仰兵備處移行崔統領確切查明據實禀復 
學務 
[實業學堂風潮之平復長沙]  
　　湘省官立高等實業學堂前因借用工塲爲趙藩所阻監督曹耔榖直剌無可如何遂將關防文件呈交學使堅請辭職學生亦卽解散各節巳詳紀前報兹聞楊撫以該校開辦已將十年一旦解散甚爲可惜爰札飭藩司轉行官礦總處從速點交以免久廢時日趙藩雖别存私意而敎育總會諮議局皆先後函請點交深恐爲輿論所攻擊不得已於十五日移會官礦處將　鉛鍊廠　銅元局劃分所有銅元局機件房屋一槪封鎖惟以黑鉛鍊廠歸該堂管理聞各學生亦於前日入堂照常上課矣 
[中路師範又起風潮長沙]  
　　湖南中路師範學堂本預兩科學生因本月初三日擬仿古人踏青之舉特陳請管理員放假半日管理答以初五日爲去歲本堂被燬之期監督擬舉行紀念　於日是放假一日如諸君必欲今日放假則初五日之假應即取銷以免曠廢學課學生比即認可及初五日學生仍要求放假抗不上課監督謂學生聚衆要求停課罷學大干例禁况該生等以游戲小事竟敢全體罷課尤廳嚴行辦理遂即牌示各生如有曠課一小時者即記小過兩次滿九小過者開除學生聞言乃擬全體解散紛紛檢點行裝時有某敎員以因小故致學生全體出堂殊屬不值爰從中調停每人合計一大過兩小過將牌示取銷學生乃於次日仍舊上課旋又經學生查出前日牌示係出理化敎員某某之意竟於該敎員上課時大聲喝打即有學生出席動手該敎員見勢不佳隨即走出向監督堅請辭職監督以學生目無規則毆辱敎員非將各學生分别開除記過不足以示懲儆爰將爲首者開除四人其餘全體記過 
 
 

Page 12

 
 
並極力挽留該敎員仍舊上課云 
[江西測繪學堂亦有風潮南昌]  
　　贛省陸軍測繪學堂自陳道旋樞總辦以來寠務極稱腐敗並敢侵蝕公欵三萬餘金嗣經代辦許道查明禀院由馮中丞改委吳道慶燾接充總辦查明陳道侵蝕公欵一案據實禀院參辦惟該堂員司多屬陳道私人以致吳道到差不久煽動學生二百餘人起激烈之風潮查該堂學生二百餘人再分二三四班惟二班學生祗有三十餘人三班學生九十餘人現因天時漸熱三班講堂大狹新任吳總辦諭令該兩班學生互將講堂遷調詎二班學生堅執不肯藉口三班講堂光綫不足於製細圖不使爲辭不遵總辦命令鴇毁講桌肆意滋閙並不認吳道爲總辦吳道以是頗爲牢騷赴院請假己三四日不到雙方相持終非了局復經兵備處派委許鍾兩帮辦到堂對學生多方演說緩勸各語而二班學生亦不允從二十四日兵備處總辦張道季煜特到該堂並隨帶陸軍警察隊官張某排長王某及警兵二十人擬用强權壓令遷併不料二班學生依然不服而三四班學生亦謂用警兵來堂壓制太不以人格相待爲詞一唱百和衆勢兇湧欲打警兵王排長行禮作揖醜態百出衆學生仍一哄而上經該堂吳魏兩班長以身抗抵王始脫逃否則不堪設想而張總辦見勢不佳知非强權可以壓服者藉故而去陸軍警察官兵亦即鳥獸散云 
實業 
[贛省籌辦實業之方針南昌]  
　　農工商部札覆贛勸業道文云案據呈稱遵章續報宣統二年籌曾實業交通各事如蠶業講習所傳習科秧圃農報化分礦質局物産總會南洋别館曁調查實業編輯書報等事則係本年先後建設者如廬山森林塲景鎭西山造林塲各屬墾牧工藝各局廠公司曁農商船會等項則係本年改良推廣者如工藝局工業研究會勸工陳列所調查礦區礦質則係本年預行籌曾者如中等工業學堂各屬實業及藝徒學堂則係本年會同提學司辦理者詳具說帖表册呈請核示等情到部查閱說帖所開籌辦實業各事項於蠶業講習所附設傳習科農事試騐塲建造秧圃以資推廣盧山森林場景鎭西山造林場業經先後籌設工藝局勸工陳列所亦均規畫開辦而各屬墾牧工藝各局廠公司設法提倡漸臻發逹其改良工藝調查實業履勘礦域編輯報告等事均能次第籌畫兼程並進該道辦事認眞深堪嘉尚仰仍切實整理力求進步遵照部章並奏定籌備清單尅期舉辦隨時報部核奪除交通事項應由郵傳部核辦外合行札覆札到該道即便遵照 
[稅務處優待銻業辦法長沙]  
　　湘省南門外奏辦華昌鍊礦公司所出純銻異常優美去歲南洋賽會得蒙奏奬由是聲名益著銷場日闢各洋商向之購訂者絡繹不絕昨聞稅務處以中國銻業尚在幼稚時代亟應特予優待以示提倡爰議定辦法所有該公司出口純銻暫准照生銻完稅惟此係特别辦法應於宣統五年截止以示限制 
雜記 
[漁團局私稅病民杭州]  
　　温州漁團局紳董徐雨霖等結納官廳私設捐卡創立多數勒捐名目苛擾商民虐待行旅疊經各屬商民列名上控多至三十餘起由院兩次飭查府縣官袒護不復延擱又三閱月日前撫院續又奉到農部咨查該局被控不法各節中座異常震怒嚴札温州府文稱准農工商部咨據青田商會禀該屬商民葉又林　運貨赴樂清營業照章完釐無誤不料被漁團局巡丁沿途攔截勒捐環請禁革前來各等因到院卽經札飭勸業道查辦查此案被控纍纍即經本部院三令五申該董事分毫不知歛迹仍復任意抽收小民無辜何以堪此本部院素以恤民爲宗旨豈容劣董盤踞擾害巧立名目稅外有稅厘外有釐不獨違背定章亦且藐視禁令該守辦事認眞一經查悉情形略必立予禁革斷不容該董等再以騐費等項飾詞朦混合特札飭札到立將該董事徐雨霖即行飭革遴選公正紳董禀派接充其恃輦勒索之司事巡丁悉行驅逐一面出示曉諭將朦禀收捐各項一律裁革以安商旅 
[之江濱狂風大火杭州]  
　　近日杭垣天氣自二十五日起突然暴熱寒暑表逹九十五六度居民揮汗如雨實爲近數年來所僅見二十七晚九鐘暴風驟發走石飛砂下城祖廟延定宋高陶等巷居民屋瓦多被吹落樑柱摇摇欲折及至一句鐘警鐘三次報警官民水會相顧無所適從聞末次則在武林門大街因風勢過猛施救者無從着手致延燒三小時始得撲滅損失無數傷斃者六人 
文苑 
[石甫原作]  
碧鷄陳寳倦遊素。朱雀烏衣數幾春。（天琴在關中最久移吳亦數年矣）管領一彎三妹。水招邀幾。個六朝人。斜簪江左方。移俗。團扇吳中遍。寫眞願買青溪江令宅。前身我亦此。州民。（聞天琴與伯嚴貽書倩卿諸君有游覽湖山之盛賦此却寄） 
三分春色二分殘。老入花叢亦寡歡。（黄子壽自嘲語謂早年不作官老年作宫也）長吏總將名士待。邊氓猶作少年看。（此邦士民多疑余年甫三四十）但能謗我皆知已。未必勤民即好官。獄豈得情寗結早。兹言堪味歎才難。（高州官舍漫賦一首） 
[天琴和韻]  
清遊底。用判吳秦。渭北江南一例春。桃葉溪邊題。扇手公超霧。裏看花人。書來海外烟霜逈。山在城中面目眞。一自廟廊用王謝。簪纓。乃有葛天民。（石甫有詩羨余後湖之游次答 
對花飮酒莫留殘。不種將離種合歡。虎爪版從三少乞。龍筋判出。萬人看。凄其衛懷春女。顚倒天吳寫意官。屈宋以來君共我。清才濃福古今難（和石甫官舍一首） 
賜句大國虢兼秦。瘦杜曾吟上已春。今日輕烟樓上。女何如韋曲水邊人欲隨。鷗鳥尋三泖。忽憶騏。驎在。九眞南望高洲隔。雲海。衣冠猶是漢遺民。 
年顔少俊莫摧殘不負州名愛與驩。釵索任敎烏帽。挂鞋尖把出錦。裙看。香山夢。裏仙兼佛。百榖詩中妾。對官自見眉山。兄弟。後海邦得見此才。難（疊前韻寄石甫索和） 
說苑 
[唐薇卿軼事]  
甲午中。東一役。馬關和約成後。割棄台澎。台人大譁。時唐薇卿中。丞適作台。灣巡。撫劉淵庭軍門。亦駐台防台人。以兩　威。望公推主持一切。誓不　。屬　日人治。　中丞慷慨誓師。以大伯理壐天德自命。傳檄。遠近宣佈獨立。義聲大著。中丞與劉。分任扼。守台南台北兩路。台人踴。躍倡義。丁壯出力從軍。殷富損貲助餉。佈置甫。爭端倪。日人巳大進。軍攻踞台澎。台有某京　。當逾千萬。陰行通欵日人。備知内地形勢。日兵　進。劉倉猝。迎戰。餉械不足。一敗塗地。嗣是連戰。輒挫。士氣沮喪大局瓦解。中丞興。　　率内渡。以日　購之甚急。變服易形。狠狽萬。狀匿附某國。商艦。爲日葉偵知。搜查數四。幸而獲免。兩人去。後台地亦迎刃而下。隸屬日人矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英國禁烟會會議近聞]  
　　二十七日倫敦電云禁止鴉片貿易會開會之際有會員提議歡迎英日鴉片貿易條約並申賀政府對於該事之舉動及信目下兩國商訂之條約當不致准印度横加干涉以礙其早日議結該議當由會員採納中國公使劉玉麟君當時在會演說謂若無該會之助力則中國國民將永不能知英國輿論之贊助禁烟事宜今敢代表政府深謝該會之奮力云 
[英國下議院近事]  
　　二十七日倫敦電云下議院已討論反對否案權議案之第二欵有議員提出修正條文請將内國治制與該議案分别辦理反對者二百八十四人贊成者一百九十人按反對否案權議案　二欵爲凡財政議案已由下議院兩期通過而每次均爲上議院駁絕者則應呈交英皇覈准後即作定法 
[日本海上災事巡聞]  
　　有日本輪船一艘滿載進香之人在日本内海沉沒淹死者二十人不知下落者四十人 
[葡派專員辦理澳門界務]  
　　聞葡政府己派專員辦理澳門界務及關於該殖民地之各事 
[俄大臣催設遠東無線電報]  
　　俄國陸軍務大臣下諭從速將聖彼德堡至哈爾濱之無線電報開工裝齊不得稍延（以上譯字林報） 
[外人擬購中日借欵債劵]  
　　二十八日東京電云現有外人擬購中日借欵債劵以英人爲衆該債劵定期西五月一號發行 
[日報妄評四國借欵]  
　　二十八日東京電云報知新聞今晨復評論四國借欵事宜謂外間所傳該借欵合同之内容如果確實則殊背滿洲開放門戸及均等機會主義而尤以管理滿洲將來借欵之一欵爲最甚云 
[波斯發現疫症]  
　　二十七日柏林電云波斯蒲希爾地方近有疫症發現 
[土耳其青年黨近舉]  
　　二十七日柏林電云土耳其青年黨已將拜經堂（耶敎之會）停辦足見其抱守舊主義云 
[摩洛哥亂事續聞]  
　　二十七日柏林電云英國自由内閣官報載有社說深望法國不將摩洛哥占據以便免去各國之感覺並望其遵守阿爾其西拉斯條約文義云二十八日倫敦電云英國駐湯其厄爾公使接番土城西四月二十號電音謂宇里茄瑪路現已通行外國領事决議將願離該處之歐人護送出境 
[德國海底潛行艇之布置]  
　　二十八日倫敦電云倫敦晚報載稱近接最確消息知德國現造之海底潛行艇多艘除裝魚雷門外並裝三寸四分之快砲一尊（以上譯文匯報） 
本埠新聞 
[國民會代表開會記事]  
　　誠勇能赴事和平能成事 
留日國民會代表蕭溥二君昨日在法租界天主堂街五十九號開會招待紳商報學各界共籌辦法到者二十餘人正午開會來賓演說者甚衆沈仲禮君請國民會所持之宗旨爲提倡尚武精神與鄙見甚合鄙人年來辦理商團略收成效入團者人人有軍國民之資格小足以保鄕里大足以衛國家倘各省皆能如是中國何患不强但諸君旣志在救國須處處出以和平勿招政府干涉勿使外人嫉妬抱定宗旨漸次進行實所至望沈縵雲君謂人都言中國之不能强罪在政府吾則謂罪在國民假使國民能自强又何慮政府之不良諸君熱心國事不勝感激務望内存誠勇之志氣外用平和之手段方可得效楊千里君謂國民會非代表數人之事乃吾國民全體之責報界當引爲已任極　鼓吹以期其成後由傳君述國民會進行方法并感謝來賓厚意且甚願聯合各界組成一大團體作爲總機關以激發全國又由黄嘉梁君陳說謂雲南事機危迫萬狀且國民會事體重大自度才力綿薄本難勝任但國事至此不能不勉效馳驅以盡國民一分子責任至於成敗利鈍所弗敢計諸公平日熱心國事尤望時以宏論毅力極力勷助成立總機關以爲雲南及各省分會之中心則中國前途幸甚末由蕭德明君言國民會唯一之目的在於救國須大家努力云云至四時散會 
[復旦公學函請保護]  
　　滬道劉觀察昨接吳淞復旦公學函稱近日連接郵遞匿名信函要求本校將馬湘伯交出否則有不利於學校等語請卽設法保護觀察展閱後恐釀風潮卽飭吳淞巡防營梁統領速派弁勇就近防護 
[滬道對於信義存戸之勸誡]  
　　滬道劉觀察昨爲信義存戸與馬湘伯爲難一事發出牌示云照得信義銀行倒欠商欵甚巨疊奉清理甫有端倪各存戸困守於兹受累不淺現據各存戸禀陳一切情形本道深爲憫惜惟此案非空言押追所能了結兹有陳守昌年篤於友誼出爲担承願以湖北水泥廠紅利與造紙廠一并備抵本年償還較有實濟業經禀明兩湖總督部堂核准並奉蘇撫憲批行現在本道正在此飭陳守會同商務總會從長計議早定切實辦法以資結束至於馬紳一面應如何辦理業己電禀農工商部核 
 
 

Page 19

 
 
示應候奉到部示再行遵辦爲此牌示各該存戸等知悉靜候禀商辦理切勿輕舉妄動於本案無益而團生他項枝節自取咎戾致負本道爱惜存戸之心是爲至要 
[飛沙走石之大風]  
　　連日天氣鬱熱無殊炎夏至二十七日晚八時陡起狂風十一時半雨雹交下勢甚猛烈浦江各船隻驟遇大風倉猝無措幸有水巡隊挽救防護未致肇禍並聞其時有駁船戸吳杏松裝運荳餅七百片駛至同匯縣之杜家行迤東偷牛渡（地名）附近全船覆沒貨俱漂失船上之人泅至半里許始由民船救護得保生全昨日該船戸已倩熟嫻水性之人摸取沉貨其所受損失恐已不少矣 
[再誌王竹卿與暗殺案之關係]  
　　匯四捕房包探楊掌生查獲身帶手鎗藥彈之匪徒王竹卿徐應長（卽徐應祥）兩名因與暗殺金琴孫案似有關係禀奉捕房押候查明解訊在案昨晨楊探至公共公廨禀稱王匪經小的一再盤詰語多吞吐查王向居閘北混名捉老鼠阿香家内聞王所爲之事阿香與姘婦阿玉大都預聞應請知照四路一區巡警分局移提阿香等到案質訊實讞員准即飭承備文移提 
[法租界中國防疫醫院成立]  
　　今正在滬各國官商會議推廣上海防疫事宜公决城廂南巿及閘北等處由中國地方这自行辦理惟法總領事商請法租界内亦須有中國公立醫院以期防範周密當經沈仲禮觀察一力擔任聲請上海道通禀督撫憲奏請頒發上海防疫經費業己奉旨照准旋因法界西南隅外人住宅密布絕少相當之地址以致久未成立兹經沈觀察賃定福開森路之汪氏余村園組織開辦定名曰中國防疫醫院該園直逹馬路交通便利且洋房軒敞徧栽花木空氣充足極合衛生現已大加修葺布置一切聞與法領商妥悉照公共租界公立醫院辦法會同法公董局辦理查疫事宜並延訂西醫柯師亨司德峨利生香港著名華醫王吉民四君主任其程度極爲完備不日卽可開幕 
[商事訴訟之權宜辦法]  
　　松江府戚太守札上海縣文云奉撫憲札准法部咨開各省商事訴訟旣未别設審判廳自應歸併民事辦理今後遇有商人爭訟凡省城商埠應赴審判廳呈訴未設審判廳地方仍赴府廳州縣呈訴上控案件本部及勸業道槪不受理庶司法行政不致混淆惟以前未結之商事訟案自文到後限三個月仍由勸業道轉送各府廳州縣從速訊結具報 
[蘇藩派員澈查牙帖]  
　　上海縣田大令前奉蘇藩札飭牙帖定章不准冒名頂替合夥朋充一帖兩開均干例禁須澈查詳報等情曾由大令照會商會切實調查並傳諭各業遵照帖章赴局納捐在案昨大令又接蘇藩札文謂近來請帖開行甚少隠瞞私設者十有八九滬上南北各業開設行號難保一一遵章捐領帖照兹特派委候補知縣陳令廷楨來滬澈查如有前項隠匿情事查出定即罰究 
[三誌私鑄銅洋之敗露]  
　　紹興人徐榮甫在新閘長沙路六十號屋内私鑄銅質僞洋被蘇松常鎭偵探委員汪景龍偵悉協同捕房包探前往將徐與其同黨施進才陳裕記　阿土馮瑞福陳大蔣雪舟沈玉春王裕廷等九人及機器各物一併解送公共公堂押候查辦在案昨日復由捕房將一干人証解案請訊汪委員投案聲請提回巡警總局訊辦經寳讞員商之英康副領事判徐等一併還押候巡警局商定辦法復廨於下禮拜一再行訊核 
[查覆黄浦司巡檢之政績]  
　　本縣田大令詳復松江府戚太守文云奉憲台札開奉藩憲陸札奉撫憲程批上海縣閔行鎭諮議局議員顧言等禀爲巡檢俯順輿　環求逾格批示飭司照准由奉批據禀已悉該巡檢平日政績如何當地人民果否均無間言仰蘇藩司查明酌奪辦理禀發仍繳等因到司奉此查該巡檢徐宗一於上年曾據該紳等禀請留署奉前撫憲瑞批司查明政績飭據該府復稱轉據上海縣查復該巡檢到任以來於地方紳商士民均尚浹洽且曾習法政於籌辦自治要政亦尚得力當經批准留署一年在案奉批前因除將原禀先行呈繳外合就札行札府立即遵照查明該巡檢平日政績當地人民果否均無間言刻日復司核辦毌違等因到府奉此查前據顧紳等來府具禀即經批飭核議復奪在案兹奉前因合行札飭札到該縣立卽遵照查明該巡檢平日政績當地人民果否均無間言刻日詳復核轉毌違切切等因下縣奉此閔行鎭董顧言等前以徐巡檢宗一自奉接署以來辦事益加勤奮士民愛戴等語請再留任曾經禀蒙憲台批飭核議復奪等因在案兹奉前因知縣復查該巡檢自蒙准連留一年以來辦事奮勉平日與地方紳商士民頗稱浹洽帮同調查戸口及籌議新政各事措置稳愼政績昭着人無間言顧董等請再將徐巡檢留黄浦司署任實爲俯順輿情緣奉飭查理合具文詳復仰祈憲台鑒賜核轉爲此詳請照核施行 
[三次研訊抵地不贖案]  
　　英商羅白臣控地販葉薇生抵地不贖一案前日午後由廨復訊原告代表博易律師上堂譯稱被告所抵之地因逾期不贖允爲過戸有葉之親筆書信呈電請爲察核訊之葉延穆安素律師辯稱抵押之地定有圖樣請飭原告將圖樣呈堂爲証並據葉薇生訴稱信係原告勒寫旋據大清銀行代表沃沛律師投稱此案究與大清銀行有無關緊請爲示明如無牽涉請將大清銀行字樣註銷原告律師起而言曰此案前堂由敝律師之帮辦梅吉言到堂代表究竟此案與大清銀行有無關係須俟梅律師到堂述明寳讞員商之英康領事判葉仍還押候再訊核另一訪函云大清銀行前控葉薇生抵單不贖一案經上海縣提訊押追嗣　由英商羅白臣附控葉亦將單抵銀不贖經英領事照請公共公廨寳大令將葉移提到廨訊押追理在案兹悉此案經羅白臣查明此項抵單係由在南巿開設秦長盛雞鴨行主巳故秦爕廷向葉抵銀由葉轉抵爰請英領照請寳大令備文至上海縣移提秦爕廷之妻子到廨訊追田大令准飭差役持文投城自治公所請派偵探前往恊提秦妻周氏秦子企伯旋據自治公所復稱奏妻現住大生鷄鴨行内未便干涉該差無奈即據情禀復田大令移知寳大令查照核辦 
 
 

Page 20

 
 
[收發委員記過]  
　　道署厨役陶扣子誘姦女子等情己紀昨報昨被滬道劉觀察得悉立傳一區巡局德正巡官到轅詢知係本署收發金王兩委員徇跟班之請擅持觀察名片到局伯迫令將陶扣子（即小陶）劉彩人（即榮亮）釋放巡官不允復由兩委員繕具信函堅請釋出觀察聞之大怒諭將兩收發員立即撤差旋由該兩委員一再泣求奉諭從寛各記大過一次以觀後效至跟班二爺立飭逐出衙署不准逼留 
[尼姑具禀之費解]  
　　巡警總局批天竺庵尼僧常福禀云該庵久作公地曾駐鄕團巡防等局本總局開辦巡警係就原有地址派駐并飭該尼等另闢門戸該尼等果能恪守清規何至一聞警笛神志俱喪來禀措詞命意殊多費解顯有痞棍從中唆使特此嚴斥倘再呶凟心存嘗試定予嚴究不貸凛之切切 
[宣佈串吞水脚案之堂諭]  
　　英商太古公司控用人吳渭川與恒泰報關行主張炳生串吞水脚銀兩一案昨經公共公廨寳讞員與英康副領事命將吳張二人帶案審訊兩造律師亦到堂候示即經中西官將商定堂諭宣佈略謂英商太古公司控恒泰報關行主張炳生與該公司用人吳渭川串吞水脚洋二萬二千一百九十六元經本公堂會訊明晰實有欺騙情事應照刑事案訊辦判吳渭川張炳生各押西牢一年如能於限内將所吞之欵繳清准卽開釋 
[籌防局司事受罰]  
　　包車夫徐阿二拉車至浦灘適值該處修理道路經六十八號華捕喝令繞道徐恃主人之勢置之不睬因之一併拘入捕房由謝捕頭命罰小洋五角詎徐之主人沈夢石抗不遵罰故由公堂立出傳單飭探至南巿籌捐局將沈徐二人傳廨判罰洋一元充公以儆藐抗 
[西崽逼姦幼女續誌]  
　　陸趙氏控某洋行西崽何松林誘拐十五歲甥女陳連弟至行内鎖閉强姦等情己紀昨報兹經捕房查明陳連弟係蹺脚春華之女住在英界西新橋德源里六百零三號雉妓院内何與鄰居時往閒玩連弟亦時至行中此次被何留在行内私姦以致家人憤懣定欲硬賣於何曾在該處某老虎灶吃茶評理紛擾多日致釀訟案現該處近鄰各家咸抱不平於昨晨投廨作証捕房亦將夥妓張才寳及一九歲之討人一併解訊經聶司馬訊明遂商之顧副領事判何押捕房七天以儆 
[城内]  
宣示考期○本縣田大令出示云奉蘇提學憲札開檢定兩等小學敎員除靖湖太湖地方偏僻暫不設立此等學堂外所有應試該項敎員如舉貢生監以及中文通暢者仰四府一州各廳縣出示曉諭限定本年五月二十九日止將履歷各册由各該處勸學所轉知乘暑假期内於六月十五日齊集來省考試以定去留 
無此資格○十六保二十二圖地保楊希湘近由該處士紳舉爲圖董自治公所議員唐尊褘等以楊向充地保聲名甚劣且有賣買田産延不投稅情事不應舉爲圖董因即公禀到縣請爲查辨並又據勸學所函告到縣聞田大令昨已飭差將楊提案收押候訊矣 
火警○昨日午六時西姚家弄某　家不戒於火中各救火社趕往灌救幸即撲滅祇燬房屋兩幢 
[南巿]  
協緝逃犯○滬北虹口匯山捕房於西歷四月十八號即華本月二十日逃逸押犯陳毛毛一名年十四歲頭有疤痕除飭緝外移知南巿裁判所一體協緝昨已派控留心訪拿矣 
罪不至此○在小東門外吊橋畔擺設糖攤之湖北人尹德昌設攤碍路由巡士拘罰後依然違抗不遵昨又被一百四十八號巡士拘至裁判所尹復挺撞胡閙陳裁判以其兇暴可惡判責一百五十下逐出境外再違重究 
無可霸佔○覇佔邑廟萃秀堂前攤基之陳蓮芳逮案後奉判管押昨由伊叔陳少甫及倪奇麟洪順甫等將執照送至裁判所請驗又奉提到攤戸王吉甫經湯裁判復訊僉供向陳購照出給攤租詰之陳一味狡賴判罰洋十元充公交保釋放以後不准干涉倪等着赴中區領照所有呈案之照一併塗銷領回逃妻○永盛碼頭絲網船戸敎民楊興全去年在某花烟館價娶烟妓蔡小妹爲室嗣被寳司鐸查知蔡係有夫之婦有壞敎規函經南區移至裁判所蔡氏供無本夫奉判留堂候傳家屬質訊昨有無錫人馬錫榮投稱幼時聘定蔡小妹爲妻過門童養後即逃出至二十四歲完姻又被倪阿發誘押花烟館今願具領訊之蔡小妹亦供馬係丈夫判戒責一百下交夫領回管束另傳楊興全到案質明發落 
[閘北]  
抑何延玩○巡警總局批蔡連卿禀云此案前經批飭三路分局傳案覆訊迄今數月何以尚未訊結殊屬延玩據禀前情仰司法科立飭該局將全案人証尅日解送總局秉公訊結毋任延訟 
挾嫌尋釁○浦錦堂前日至四路分局控被粼婦時王氏之女阿林挾嫌尋　紏同女流氓多人將妻浦袁氏毆傷甚重昨經蕭正巡官提到時王氏母女質訊一過判令收押候查覆訊 
霸阻挑糞○陸樹堂至四路分局控稱小的承包义袋角裕通紗廠之糞被吳石根出頭覇阻昨經蕭正巡官提案質訊判吳挑至三月底止具結開釋 
[英租界]  
當舖被控○總巡捕房控寗波路恒大南京路裕祥等兩當舖收質來歷不明之珠飾昨經公堂傳訊先據捕房代表侃克律師投稱該當等收質此項珠飾殊違工部局定章應請鑒核旋由恒大經理姚滌源偕代表律師投稱此項珠飾係珠寳掮客曹寅生所當查曹向在滬北爲掮客均素深信何謂來歷不明應請追還本利寳讞員商之英領判着各原告備齊本利取贖 
人銀並保○祝蘭舫控奚朗如抵地不贖一案前晚由公廨德襄讞提訊原告遣丁祝升投案求追銀一萬兩訊之奚求寛限料理判奚交一萬兩人銀並保限兩個月理贖 
依據遺囑○已故信昌隆棧主王鶴齡之妾施氏控嫡子王吉慶（即先庭吞沒存欵銀一萬三千兩前晚由　提訊原告投案求追訊之王供存欵祇三千兩故父遺囑須俟庶母回籍方可給用並非吞沒乞鑒判王交保限兩禮拜先將三千兩交付原告至氏所領之子應否分拆家産俟成人後再核 
勒追抵欵○李叔莊控曹阿小抵單不贖一案前晚由廨提訊原告投案求追洋二百七十元訊之曹供詞推諉判交原保限十天清理 
調票遺累○裕豐莊陳福清控顧占元邵燧生不理往來銀三千餘兩前晚由廨提訊原告投案請追訊之顧等供稱此項銀兩係嚴其逹經手之調票紏葛並非往來欵項請爲提嚴訊追判均押限一月清理 
拐賣女子○王子香夏陳氏串拐朱家宅婦人陸吳氏之十四歲女兒婉珍賣於寗波昨晨由探將王與夏陳氏一併拘解公堂經德襄讞會同英翰副領事訊悉前情判分别押候　請鎭海縣將女送廨再行訊核 
控這押欵○兩人派克延高易律師控義成公司經理陳雨棠不理押欵銀二萬六千 
 
 

Page 21

 
 
五百兩昨由捕房將陳傳至公堂中西官諭陳退去候商明再核 
氣忿圖盡○妓女雪印軒家龜奴天津入穆增榮　日因被林黛玉家龜奴區打受虧蚕烟圖盡由捕查悉送請醫院醫愈昨解公堂訊悉前情判送天津同鄕會調停 
逼良爲娼○廣西路四百八十八號花烟間鴇婦周張氏因逼令十五歲女子李小紅賣娼並容留幼女王巧寳周珍寳被包探張寳榮查獲昨晨併解公堂訊明中西官以該鴇不應買良逼娼判押女所半年李小紅王巧寳併發濟良所留養周珍寳係該鴇姪女沈周氏所生姑寛准予領回 
容留幼女○雲南路二百三十七號妓院龜奴李梅伯與鴇李王氏因容留四歲幼女巧林八歲幼女杏寳被探查獲昨解公堂復訊李龜供稱杏寳等均因其母貧苦寄養現在學唱髦兒戲並不爲娼乞宥中西官以所供難信着將龜鴇分别各押一禮拜兩女併送濟良所又浙江路七百九十九號妓女藉香不榭因容留幼女陸金林被捕房查獲昨將該妓與女併解公堂龜究據女之舅母王張氏投稱因不知章程悮入妓院被拘求恩給領中西官准之著即覔保領回以後不准再入妓院藕妓着罰洋十元充公又粤妓劉阿瑞容留幼女王阿鳳昨經中西民復訊明白判劉妓罰洋三十元充公無力改押一月王阿鳳交其外祖母領回 
仍須領回○傳少卿之妾沈二寳即傳沈氏被沈陳氏即陳周氏並阿金姐即　朱氏與徐長春等拐賣於李萬甫爲妾得洋二百四十元昨由捕房將沈二寳提至公廨與周朱兩婦質訊明白中西官以徐長春無干開釋沈二寳　女所一月期滿准傳　回管束固朱兩婦各押半年 
怙惡不悛○無賴張金元專在虹口一帶設攤誘賭迭經公堂訊辦兹又在途誘賭被捕查獲昨晨解奉中西官訊明以王怙惡不悛着押西牢九月期滿逐出租界 
[美租界]  
匪徒報仇○方阿明昨報捕房云匪徒戴金赑有因攔路搶取妻子頭上之首飾經公堂判押西牢期滿開釋前晚突來門前以石擊碎玻璃窓請爲查辦捕頭准之 
巡捕騷擾○五百五十四號落差華捕前晚不知何故至天潼路張阿寳家與張口角相毆張即投報捕房請究 
男女無恥○楊阿土與蕩婦陳吳氏在有恒路拆姘互毆由捕併送　頭斥退不理 
西人逞兇○蔡仲良昨報捕房云行經北四川路無端被某西人肆毆受傷捕頭允候查核 
榻車傷人○塌軍夫計興元昨日推　至漢璧禮路橋撞跌行人左載如致傷足骨由捕車八捕房送往同仁醫院療治再核 
[法租界]  
敎堂追租○天主堂收租人投　控稱房客陳恂如積欠租金七日計洋廿四元五角又趙阿大欠六個月租金計洋廿一元俱延宕不付求請提追當經聶司馬提訊供求寛限判交保各限七天付清 
何堪狡賴○台義公司經放包車人沈金階虧欠車租一案昨又將欠租之鄧光榮拘解公堂訊追據供祇欠車資洋八十八角並無五百餘角之多聶司馬以帳據鑿鑿不容狡賴判交保限七天還洋 
自錢同類○江北人陳得高裘曹虎同在黄包車公司内做工近因賭錢起　陳邀黨類與裘爲難並欲將䋲套在裘之頭上置於死地嗣經旁人報知捕房拘解公堂訊究陳狡賴不認判押候查明再核 
海上閒談 
上海西商。不日賽馬矣。一般士女。或飾車馬。或製奇麗之服裝。紛紛預備爲臨時助興之舉。以他人及時行樂之事。而我偏預備助興之不遑。斯眞不可解之事矣。 
夫我欲行樂。則亦行樂耳。他人旣不許我參列樂之範圍。而我必作此無意識之舉動。其亦不可以己乎。謂予不信。盍憶返車經泥城橋時。 
 
 
 

Page 22

 
 
   
 
 

Page 23

 
 
   
 
 

Page 24

 
 
[ 
[化食　消毒　排瘴　防疫]  
[東瀛第一備急聖藥]  
仁丹ＪＩＮＴＡＮ　起死回生 
日本大阪備後町　虔脩老藥舖森下博大藥房 
主治功效 
傷暑中寒　水土不服　腹痛吐瀉 
頭痛目眩　酒醉船暈　癪痞瘤飲 
食積不消　虚弱貧血　時行傷風 
卒中昏倒　虫蝕牙痛　精神鬱結 
其外一切危急諸症俱服用此丹則能消毒除疫眞有起死回生之神效 
日本醫學大博士　三輪井上両大家合議方劑　日本陸海両軍醫總監保證 
仁丹價目 
試服用日金五錢 
小包仝拾錢　　裝一貼量 
中包　貳拾五錢 
裝三貼量添贈藥盒 
大包　五拾錢 
裝七貼量添贈藥盒　裝匣壹圓 
德用包壹圓　裝廿貼量　省藥盒 
[仁丹最大好所]  
開胃消食解毒通竅效騐頗靈是以每食後服用此丹必免膓胃各症之患 
仁丹揀撰精良高貴藥料係所悉心修合以故居常服用此丹能防四時邪熱瘟疫諸症於未發併補氣血轉弱爲强其卓效靈驗眞如神 
仁丹其香馥郁其味清秀僅哺二三粒忽覺心神爽快併除口熱口臭兼使聲音明晰玲瓏以故爲口中香劑亦頗妙 
喫煙喝酒之前後咀嚼服用此靈丹一二粒卽覺異常美味併能除煙毒酒害 
[以故雖現無病之人]  
上船搭車　出遊行旅　演說談論　聴戲酒宴　訪人請客　時疫流行 
等時宜須携帶此靈丹一日數次每回嚼服二三粒神氣彌旺盛絶無腦鬱 
總批經理發上海河南路老巡捕房北首東亞公司書藥局各處體面藥房雜貨行均代有售 
出遊行旅搭輪舩坐火車或乘轎輿之時必備仁丹一天數次嚼服二三粒絶無眩暈嘔悶之患 
精神鬱結元氣沮耗心思憂悶等服仁丹五六粒忽覺心神爽快 
頭痛目眩昏迷霍乱等症嚼服仁丹二十粒立奏偉效 
訪人請客或聽戲陪燕席或喝酒喫煙之時必須携帶仁丹嚼一二粒馥郁佳香心神自覺清爽並美煙酒之味併除酒害煙毒 
傷暑中寒水土不服續次服用仁丹二十粒靈騐如響 
吐嘔痢瀉極烈亦續次服用仁丹二三十粒病根立治又居常服用此靈丹即能豫防惡疫之感染 
[呢絨開剪]  
本號由泰西各國名廠定織頭等厚薄呢絨歷有年所早蒙各埠　仕商推許貨美色齊有口皆碑非敢自詡竊思當今衛生之家穿着首推呢絨如呢絨之色尤以白灰爲最白灰材料純凈潔白非舊毛棉所可攙入穿者旣愈穿愈潤温暖異常且能耐久不敝麤細咸宜今新到白灰厚薄細緻呢絨數種並特色數種深淺不一如蒙　賜顧請駕至英租界三洋涇橋弄内泰和利本號可也 
[廣告]  
兹者今有青厚呢西式舊大袍青厚呢西式舊褲袄以及哈扣布西式舊單褲褂舊皮靴鞋等件减價批發價值格外從廉如欲購者請　駕臨珊家園餘慶里第四衖威勝南號面議可也本主人啓 
[新到正雲南火腿]  
本號自辦正雲南宣威火腿發售貨甚鮮明取價克巳舖在上海四馬路巡捕房西首接元堂啓 
[告白]  
白馬牌爲四格久已馳名中外望爲賜顧各寳號均有發售 
[（拷綢雲紗批發）]  
本號由粤自運揀選各牌名機紅莨過烏生熟各色雲紗及紅黑拷綢批發價值公道如蒙賜顧請　駕惠臨接洽可也　上海棋盤街均益號啓 
[同永泰雲紗拷綢]  
本店各欵雲紗拷綢俱全倘蒙惠顧格外克已向在粤東陳村開辦多年寓後馬路同吉里口批發 
[廣東杏濟堂　一掃光疥瘡藥]  
專治諸般毒癢乾濕疥癩瘡小孩黄水瘡一搽止癢除根永無再發大盒五角小角半上海晝錦里中 
[（盤店聲明）]  
英大馬路二百五十五號怡和昌洋貨店今因别就一切生財貨物盤與小號開設倘有銀錢一切帳目往來概與協記無涉特此登報聲明　協記號謹白 
[（聯單作廢）]  
兹者皮箱業於光緒乙已秋經總司公議每司捐助小洋六角充作司友遇有不測給錢十六千八百文作殯殮之資并發聯單現因無力捐助總司復議允洽以後聯單不用仍照舊規特此聲明　皮箱業總司及協助司年仝啓 
[（嚴寳鏞鑒）]  
四馬路二百另一號房屋前由嚴寳鏞租開大福來酒店去臘私遁至今半載所有房租結欠洋二百六十元不來理處今特登報限三日内運來料理否則當將屋内生財等物拍賣抵租如尚不敷禀官究追特此廣告　廣利洋行經租處白 
[三日愈　癩疥瘡藥]  
每匣二角不效還洋上海英二馬路晝錦里保太和啓]  
 
 

Page 25

 
 
   
 
 

Page 26

 
 
專件 
[海軍部會擬海軍大臣副大臣曁各員司職掌事宜清單]  
海軍大臣海軍副大臣管理全國海軍行政事宜統轄海軍軍人軍屬及各省水師並暫行兼辦海軍司令部事宜參謀官掌承辦本部諮詢事件參訂艦隊學堂廠所章制並調查海軍水師應行改革事宜 
參事官掌參訂法津章制並承辦堂交參議各項事宜秘書官掌監守部印承辦機密文贖函電及不屬各司處支件 
軍制司掌海軍規制考績駕駛輪機及水師人員升遷調補叙功議過封典襲廕卹賞等項事宜制度科一承辦擬訂海軍禮節旗制服章一切章制事宜一承辦動章記章奬牌等事宜（俟新内閣賞勳局成立後畫歸辦理）一承辦擬訂海軍各項船制營制餉章等事宜一承辦擬訂海軍人員補官任職叙功記過遷調定俸卹賞以及頒發寳星功牌各項章程事宜一經管海軍人員履歷册籍事宜一承辦擬訂海軍退入後備官員之升遷進退各項章程事宜一承辦擬訂海軍人員退休丁憂告假賞假各項章程事宜一承辦修訂海軍人員常備後備之耳弁兵士銜名册籍事宜一承辦擬訂海軍官員轉任文官章程事宜一承辦核定各省水師營制餉章事宜一承辦編訂海軍警衞隊軍樂隊一切章制事宜一經管海軍警衛隊及軍樂隊人員履歷册籍並遷調黜陟事宜會同軍法司辦理一承辦擬訂關於軍紀各項規則軍宜分别會同軍學軍法等司辦理一承辦擬訂海軍徴兵各項章程事宜考核科一承辦恭逢恩詔加級開復事宜一承辦覈議海軍水師人員各項勞績請奬事宜一承辦覈議本部所轄學堂廠所請獎事宜一承辦海軍水師人員尋常勞績加級紀錄事宜一承辦檢查海軍水師人員保奬各案事宜一查核海軍水師人員事故一承辦海軍水師人員開復官階翎銜事宜一承辦發給保奬人員執照事宜一承辦海軍水師人員記功保奬註册事宜一承管收存記功保奬册檔事宜一承辦海軍水師人員陣亡傷亡病故傷殘議給卹賞事宜一承辦核議海軍各項學堂職員學生應行撫卹事宜會同軍學司辦理一承辦查核發給寳星動章功牌事宜一承辦核銷海軍水師弁兵燒匪銀兩事宜一承辦核議海軍水師人員參革降罰公私處分事宜一承辦各省水師官員五年軍政事宜會同陸軍部等衙門辦理一承辦海軍水師人員抵銷處分事宜一承辦海軍水師人員擭咎休致勒休事宜一承辦查辦廢員事宜一承辦查核水師人員交代遲延處分事宜一承辦海軍水師人員參罰記過註册事宜一承辦海軍水師人員請給封典事宜一承辦海軍水師人員恩廕改廕退廕還廕事宜一承辦襲爵襲職人員請發水師學習事宜一承辦恩廕難廕襲爵襲職學習期滿帶引騐放事宜一承辦海軍水師人員學習期滿事宜（以五條應俟新内閣成立後畵歸辦理）（未完） 
來件 
[鎭江造紙公司股東被騙詳實報告書]  
（前略）查商律第一百零三條公司有重大事件招集股東舉行特别會議若議决准行限一月内復行會議一次以實其事議畢施行以全廠出押借欵十七萬兩其事重大極矣必須於一月之内舉行兩次特别大會議决其事公訂正式合同規定所借之銀數清還之期限子金之多寡付欵之次序方生法律上之效力不接商律之倐文經衆股東議决由尹克昌一人之私意押則押之借則借之公司許如是乎况尹克昌有親致股東之函自尚不知借欵實數請股東調查實欠若干然則借信義之銀尹猶不知而謂股東知之耶此尹克昌違律誑騙者一 
自商律十八條至二十條大書特書公司招股巳齊始准呈報商部註册開辦股東赴商部查案尹克昌推曾少卿出名在商部註册商部亦以查實造紙公司招股己齊成效己著於光緒三十三年十二月二十三日彚案請奬奉旨允准賞加曾少卿三品頂戴此項奏摺載在戊申第一期商務官報斑斑可故尹克昌忽稱只招股本十一萬兩有奇故爾借債欺商部乎欺股東乎此尹克昌違律誑騙者二 
商律十一條及十二條創辦人每人先須自認若干股而後始准立案招股查造紙公司集股章程第三欵明註發起人先認五百股計銀五萬兩今查尹克昌交來股東花名單曾少卿身任董事且受奏奬之創辦人鍾勉之身任監工之創辦人竟皆無名己私還其股歟抑忘之歟前在上海縣署查帳見有不完全之股東題名錄一本内載尹克昌五二股股銀未收無怪乎尹克昌告股東曰己之五十股情願充公爲此假慷慨也章程之宣布則如彼花名軍及題名錄之内容則如此其設騙之陰狠雖蘇張亦莫爲之辯此尹克昌違律誑騙者三 
按商律三十九條公司不能自己買回及抵押所出股票查尹克昌交出股東花名單明書信義銀行認五百股收銀四萬五千兩又查交出所刊略帳則謂信義暫墊五百股撥入借欵内吾聞墊欵矣未聞墊股者凡一股有一股之額認一股則占公司一股之額非將所占股份轉售他人即永立於股東之地位斷不許公司收回股票虚此若干數之股本額也今尹克昌任意將信義所認之五百股改爲借欵變股東爲債權者試問所塡之股票將如何位置之乎又試問同此購有股票者可退股不可退股乎况尹克昌明謂紙廠借信義銀十七萬兩忽又謂由股份撥入五萬兩果借十七萬兩乎抑借十二萬兩乎矛盾如此何以自圓其說耶此尹克昌違律誑騙者四 
小說 
[言情小說投海孤兒（五十七）]  
巳而誦經旣畢。亞孟往而愛力森曰。聞密司迭克司。今爲君輩禁於一室之中。兹確否。愛力森見敎士面詰其事。以爲敎士責其罪戾。心乃大 
 
 

Page 27

 
 
震。鞠躬言曰有之。然吾輩之出此。滋非得已。幸先生諒我。爲我求赦於上帝。亞孟笑曰。君勿自引咎至於無地。老夫初無責罪之意。愛力森跼蹐言曰。果密司脫迭克司不脅此可憐之女郎。而欲與之結婚者。吾敢力决必無是事。亞孟悚然曰然。吾聞密司脫迭克司乃欲强娶密司富士爲婦。此事即爲彼靈塊中之絕大污點。吾至欲以善言醒悟其人。足下以爲何如者。特未知足下能許老夫面此密司脫迭春克司否。愛力森曰。此胡不可。即國家以法律刑人。而罪人臨盡之頃。尚許以敎士爲之懺悔。况密司脫迭克司固非罪人。先生欲見彼者。儘可立往見之。吾安敢禁。亞孟曰。足下果爲善人。吾以爲足下决不聽我入面迭克司。愛力森鞠躬曰。公爲敎士。無論何地。皆可自由出入。我安有禁止之權。亞孟曰。然則吾往面迭克司矣。愛力森曰諾。 
亞孟及麥克亨雷遂至迭克司許。沙遜見此敎士之來。似出不意。顧以其敎士也不能加以詰問。禁其勿入。則起立面敎士爲禮。亞孟曰。吾已得密司脫愛力森之許可。來此勸誨密恒脫迭克司。勿令存其妄想於心胞之中。致生懣悶。沙遜曰。君輩來此甚善。密司脫迭克司。心至不悅。幸君輩進以善言。托賴上帝之力。令彼愉懌。敎士聞言。乃進立迭克司之前。以嚴重之音吐。謂之曰。密司脫迭克司。君幸勿自苦如是。天帝愛人。其惠至溥。苟有一事之善行。决不令其淪於憂鬱之鄕。君雖以一時之悮。欲娶密司富士爲妻。遂釀此激戰之局。君果能澄心悔過。上帝必能佑君。亞孟語已。力執迭克司之手。迭克司本俯首而坐。忽舉首以親亞孟。目光一觸。亞孟卽立回其首。以避迭克司之視。大類海中之巨浪。飛觸礁石。即奔騰立逝。以理言之。迭克司目光之中。似藴有多數之心緒爲狀似喜。然而亞孟者敎士也。彼之來此。特欲勸導迭克司。令彼剷除其爲惡之心。勿生毒念。詎有意外之事然而事之變局。俄頃見矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
