# 1906 - 242 - 4911992

 

Page 1

 
 
 
　　 
 
 
　　 
　　 
 
 
 
　　 
　　 
 
 

Page 2

 
 
[電傳上諭]  
　　七月十八日奉上諭著派楊士琦爲會辦電政大臣欽此同日奉上諭湖北按察使著梁鼎芬補授欽此同日奉上諭禮部右侍郎著景厚調補壽勳著補授兵部左侍郎欽此 
[論預備立憲宜先組織政黨]  
人有恒言。今之中國無三人。以上之團體。無能支一年之黨派。吾悲其言。雖然。蓋有由也君主專制之國　朿縛其民。不復使知政治爲何物。而國中種族之糅雜。語言之隔閡。又往往不能通其情誼。而結合焉以共謀利害。斯其無政黨之根原也。惟夫立憲之國。内治政策日。求改良。而議會參預政權。相與論議。於是乎。政黨始興何則政黨之與立憲政治　譬如鳥有雙翼。非有立憲之政。則政黨不能興起若立。憲國尚無政黨則亦如鳥之無翼已耳。所謂憲政。烏足恃哉今日豫備立憲時代。其所應研究之事。千條萬緒。更僕難終而欲。占政治。上優勢之地位使立憲主義。標爲政綱。以種種言動。得多數者之恊力。逹其同一之。目的。殆非組織政黨不爲功矣。顧政黨標名主義種類繁夥。吾今亦不暇縷述。而爲目前所需要者。厥惟憲政黨今請歷陳組織之利。以告我國民。 
（一）使人民對于憲政有興昧。自十三日有立憲之詔。懷抱閎遠。者對此殊不滿。意而一般無意識之人民則又感情冷淡。方不解立憲二字爲何義。莾莾前途。殊恐怖也。自有政黨以後。此後凡有一政治問題。與憲政相關繫者黨中。可宣告理由。使之發表其意見。卽有不發表者。而或則贊成。或則反對均足以引起參預政治之興味。而有改良政治之希望其不至於冷淡而無所觀感。可預決也。 
（二）練習政治。以植議會之基礙以今日國民之程度。國中輿論。尚以議會爲不可行。斯固然矣。然議院政治之所以不可行者。因其無政治的素養也。專制國政黨木起。政府事事守秘密宗旨。一般人民。往往不能知之。故政治觀念。極爲綿弱有政黨以後在政府以立憲之故。而欲博其贊成。勢不能仍出於秘密。夫至不能秘密則黨中黨外。正可借此以習練其政治之能力。事之便利莫甚於此。且也。無政黨則非。爲官吏。不能預聞政治。之狀態。旣練習于平日。一旦選爲議員或入内閣。其必能以平素之經驗。而得公平之判斷。無可疑者然則今日之政黨。非卽他日搆造議院子楔子乎（三）預杜小政黨之分裂以運用憲制英美憲政之所以完善。以兩大政黨對立故。奥國國民不適於立憲之程度。以小政黨分裂故。（議員四百二十五人分十八黨最大黨大過六十人最小黨乃至五六人）若是乎小黨林立之。不適于。憲政也夫以我國民族。滿漢蒙回各種。錯綜分居于各地方。情性不通。語言各别。及今不思結合。最易蹈奥國紛亂之景象。自有政。黨以後。以一定之意見。爲共同之活動。（共同活動卽注重於公衆之事不膠執自已之意見）相與提携。相與聯合。使所抱之政見。期於實行所握之優勢。日益鞏固。而後各小政黨。乃得集合於大政黨同心併力於立憲制之運用。不然四分五裂紛擾喧囂。吾恐因政治問題。牽涉種族問題。而後患不堪問矣（未完） 
[俄國不得享大連灣自由贸易之利益]  
東報云大連灣已於西九月一號開放准外人前往贸易除俄國外各國人民船隻皆可任便出入所有去年西八月間日本陸軍部大臣訂立頒行之船隻進口搭客登岸各項章程均已出示通知自西八月三十一號起一槪作廢譯文匯報 
[西報紀南寗開埠近事]  
　　香港西報云廣西南寗府近擬開爲通商口岸所有公所街署皆擬仿造西式當道已派委員前往香港募用熟悉此項工程之工匠矣譯字林報 
[俄國簡派東三省各處領事官]  
　　十八日倫敦電云俄國在哈爾濱瀋陽省城吉林齊齊哈爾大連灣等處各派總領事一員以代從前所派辦理交涉委員譯文滙報 
[美領事由日本前往大連灣]  
　　十七日東京 
 
 
 

Page 3

 
 
電云駐紥大連灣美國總領事瓊司已於今日由横濱起程赴任譯字林報 
[德議院紳赴粤遊歷]  
　　香港西報云來華遊歷之德國議院紳士偕駐滬德國商務委員德利曷於西八月二十九號行抵廣東 
[德國議院紳將往長江各口岸游歷]  
文匯報云德國議院紳四人近由德來華考察政治商務情形今日由香港乘輪抵滬不日卽須往長江各口岸遊歷當其在粤時曾與岑督會晤 
[泰晤士報責備華官緝盜之不力]  
　　東方日日郵信報載倫敦電云倫敦泰晤士報以廣東海面海盜猖獗頗責備中國官吏謂其歧視寓華歐人應享之利益且深诋粤督之才不勝其任復警告中國謂中國若不剿辦海盜則英國將起而代謀云譯字林報 
[紀趙袁兩帥之衝突]  
　　大阪朝日新聞云趙爾巽之任奉天將軍也與袁世凱協商欲令其子袁克定爲營務處總辦袁不允趙將軍遂電逹北京政府言盛京軍政非袁克定總理不可請電調袁克定政府許之袁世凱亦承認袁克定往奉天後與趙將軍不甚浹洽趙雖面加以優禮實則敬而遠之凡袁黨在奉天者如張錫鑾錢鑅其勢力漸失而趙之腹心如史念祖等其勢力則漸增袁克定大憤遂於西歷九月十五日辭去奉天袁之去也趙贈以俸銀一萬餘元袁不受逕歸天津以情形面白袁世凱趙同時派遣密使多人餘元京天津偵察報告一切至二十七日復派人入都欲對於袁世凱爲反抗之運動乃袁已先一日入都而該密使至二十九日始逹袁已據袁克定之報告詳細奏上是以趙將軍之位置甚爲危險聞趙已自行上疏辯白云 
[蘇省大吏電請軍機處代奏振糧槪免釐稅江寗]  
　　江督周蘇撫陳江北提督劉致軍機處電云日前疊將江蘇境内米貴免釐運河開壩洩水各情形電奏奉旨照准欽遵在案現查新榖漸已登場米價漸減各處平糶局陸續停撤惟紳士仍請展限免釐馥復會商蘇撫江北提督將米厘再展半月免至七月十五止從十六起照章征收惟本年雨多水溢低田被淹徐海全受水災尤以邳州睢寕宿遷海州贛榆爲最重江寕鎭江兩府屬亦有被災之處近日晴多雨少洪澤湖沂沭之水來源仍斷徐海平地多有積水二三尺者汪洋一片秋收已屬無望深慮積潦退遲種麥不及災民流離失所焦急萬分今與官紳等商酌先于徐海災重處所辦理平糶一面撥用積榖一面在司道與各庫陸續湊借銀十萬兩一面請義紳勸捐接濟暫全平糶之用冬令仍接辦賑撫查海州贛榆濱海向奉天購粮爲便徐州所屬向山東安徽購粮爲便擬請旨飭奉天將軍山東安徽巡撫凡有持馥護照買運雜粮者槪免釐稅放行至本省運粮赴徐海賣粮者槪免釐稅其餘一切情形容查明再奏謹會同江北提督劉永慶江蘇巡撫陳虁龍合詞恭請代奏請旨施行（左） 
[練兵處致皖撫電（爲清查練兵經費造册呈明事）]  
安慶撫台恩鑒該省三十一年分應派練兵經費實數欵目僅及六成該司道有籌欵之責希查開職名某人在任内曾解幾批某人未解有欵造册送處援案核辦除咨行外望速電復練兵處佳（正） 
[電告運河水勢又漲令開新壩揚州]  
　　揚河水勢自車邏南關兩壩開放後河流雖未大落然亦未加漲堤工總辦王觀察遂於前日遄返維揚與趙都轉面商一切機要乃坐未暖席忽又接工次飛電云十三日湖水驟漲致運河水勢陡增尺餘觀察聞信即於十五日乘原船星馳前往聞觀察瀕行時上峰已電諭在事各員如果水不稍退卽酌開新壩以資宣洩（執） 
[續紀電請派兵彈壓造謡匪徒常州]  
　　常郡匪徒造謡滋事已紀昨報聞盛紳等公電省憲云昨有匪徒在城鄕遍貼匿名領米傳單詭稱盛宮保家十六日起發米萬五千石洋萬五千元無論何等貧戶至盛宅領錢米等語顯係激衆搶米肇亂事關地方隱患風聞有劣紳黨類通匪之說請飛飭地方官嚴拿澈究以遏亂萌等語省中得電已立派飛划營槍船數號由輪施帶來常彈壓保護並飭嚴拿造謡刋單之人重辦此事幸該處宫紳先期覺察由縣會營連夜派員弁持告示赴各鄕鎭開導解散城内亦復加意提防至十六日雖有多數鄕民到城幸両縣竭力開導措置得法旋即散歸故未滋事現槍船仍分紥各要隘防守一面已懸賞緝拿造謡滋事之人到案究辦矣（明） 
[專員澈查龍游閙學衢州]  
　　龍游縣士紳以縣學堂腐敗情形聯名百餘人赴省上控而唐大令亦以演說滋擾等情通禀到杭奉飭府尊查復茲由姚太守派委西委縣訓導范廣文鳳書嚴行澈查茲已到龍寄宿學堂内與余校長籌商改良并擬善爲排解以免官紳交惡期興學務有裨云（早） 
[擬封西園改作學堂蘇州]  
　　閶門外西園住持僧廣慧誘得盛紳之妾張金珠出銀三千兩在寺内起造花園住居其中卽俗所謂帶髮脩行也前日蘇撫陳中丞詣寺拈香覷出破綻當令憲眷向金珠查悉底藴立卽電詢盛紳聞回電略云是妾早已驅逐請照例究辦中丞因飭蘇府孫展雲太守查辦太守率飭詣園查詢廣慧自持衣衿出身出言挺撞現聞中丞擬將是園發封改作學堂不知能倖免否（且） 
[端午帥奏請速訂女學章程北京]  
　　日前端午帥專摺奏請飭下學部速訂女學章程當奉硃批學部妥議具奏（呂） 
[詳告東三省鹽務暫難開辦奉天]  
　　戶部議復東三省鹽務一摺又附片一件已見邸鈔語極吹求聞係某尚書 
 
 

Page 4

 
 
授意主稿司員而爲之趙次帥以内外隔膜辦事徒多掣肘日前特親繕詳函洋洋數千言痛陳東三省鹽務之利弊暫難一律開辦之實在情形如大部能寛以時期不責速效方敢放手試辦云云（丙） 
[李京堂咨皖撫文（爲皖北各貨捐允抽充路股事）]  
爲咨請事本年六月二十四日據皖北紳董議叙縣丞祝樹勳知縣萬興國附生晁伯寅等二十人禀稱本省自辦鐵路原期各保利權公司招股合資尤貴兼籌的欵本地出産以茶麻竹木爲大宗但求無碍民生有益公舉均可就地籌措職等一再公籌擬請援照六霍加抽學費成案於兩河口釐卡麻釐項下每麻一斤加收路捐一文並請於來年北茶每百釐金加收路股二文並提中飽廟厘等項統由鐵路公司收作路本塡給股票按年付息撥作學堂經費等因本京堂准此查就土産貨物加收路股生息之後撥作學堂經費誠爲一舉兩得之策且由本地紳董公議興辦合詞禀請似無窒碍之處相應將原禀抄錄拈附咨請貴撫部院請煩查核飭司議復出示曉諭示於抽收之法或由釐局委　代收或由本京堂鐵路公司選派紳董經理統候貴撫部院查照見復施行（正） 
[南北軍秋操隨觀員規則（續）]  
接待報館隨觀員規則 
第一條大操時各報館有陳請派員觀操者准每一報館派筆記者一人照像者一人觀觀第二條前條准派人員各將年歲藉貫姓名履歷本身相片一張限於七月内呈報練兵處軍令司候核第三條核定允准隨觀與否均於八月初十日以前分别頒布第四條已經核允隨觀之報館員如欲另易他人至遲限於八月二十日以前呈請候核第五條各報館隨觀員經練兵處核准之後應於九月初四日午後齊集彰德府至傳逹司報到聽候指示但因不得已之事故報到過遲傳逹司查其事由請總參議核定第六條傳逹官每人發給特别之記號懸於胸部以爲允許隨觀之証無記號者不許隨觀第七條該隨觀員觀操之際宜令着短式衣服以便乘馬不能乘馬者聽第八條關於隨觀之事應照閱兵處辦事細則第九十九條至第百四條辦理仍由傳逹司於大操開始前將各隨觀員所應知之件懇切說以第九條隨觀員宿舍火食均自九月初四日午後起至九月初八日午後止由閱兵處給與第十條隨觀員宿舍可酌派夫役數人以供使投各隨觀員不許自帶僕役第十一條隨觀員如能乘馬宜給與馬匹該員自帶乘馬亦可酌許第十二條隨觀員可給二萬五千分一之彰德府三十里鋪湯陰縣三張地圖及百萬分一之一覽圖第十三條閱兵式時可適宜指定一地令隨觀員陪觀惟不許任意行動致有妨礙第十四條大宴會塲不設隨觀員之位置另於適宜之地别供酒饌以饗宴之第十五條九月初八日午後宴會畢隨觀員應即解散如有欲仍住宿舍一夜者亦可照准併給晚飱第十六條隨觀員若有不遵諸規則命令者當請總參議禁止隨觀停止接待附摘錄閱兵處辦事細則六條如左 
一接待報館員每日照傳逹官之諭告將次日之集合地段及時刻通知報館隨觀員屆時導至車站或導至會操地一報館隨觀員不准在會操地任意馳騁如因不得已之故准其移動時應由接待報館員示以聚集之地段及時刻一接待報館員引導各隨觀員至會操適中之地約在閱兵大臣左近其時接待員須有二員分往兩軍查明該軍作戰經過之大綱於該日會操畢後彚作簡明戰報向報館隨觀員詳細解說其在中央引導者應指點所見情形一一講示均令心領神會記載確實爲要接待報館員分往兩軍時如隨觀員有願同往視察狀况者亦可酌量允許引導報館隨觀員無論在何地段均不得有礙會操一報館隨觀員若欲視兩軍夜間勤務者亦可帶往就近處所查看動作惟須明白講示使無疑誤爲要一大操時或有商報館隨觀員洩漏兩軍機密之時應嚴囑該隨觀員使勿宣洩爲要一報館隨觀員或發電報或發日報必先由傳逹官檢定允許方准發送倘有不合之處即行更正 
地方人民學生隨觀應守規則 
本年九月在河南彰德府附近舉行會操凡地方人民學生等應許隨觀倘在會操地段不得有礙軍隊之動作尤當細玩軍事之尊重藉以發育尚武之精神除飭憲兵恊同巡警依下列各條及臨時所發各訓諭剴切指導外並應先期詳密曉喩務使隨觀者聽憲兵及巡警之指示嚴守規則爲要一學生人民不得填塞道路妨礙軍隊之運動更不得任擇捷徑蹂踐耕地二學生編列隊伍者應在軍隊後面行走不得濫入行軍縱隊之距離内以免敵軍誤認爲軍隊三學生人民不得在尖隊之前行走以免彼軍察知此軍之接近四學生人民不得在戰鬥線之前或行或止以妨害軍隊之射擊並招意外之險又不得在援隊備分隊之前駐止以妨害軍隊之運動五學生人民不得在前哨線或露營地近羣聚露宿以免故軍誤認爲軍隊之露營地六學生人民服裝有與軍隊相混者應令速行更換或不准近於戰鬥線七學生人民應肅靜無曄以免淆亂口令之傷呼八憲兵或巡警如指定隨觀者應停止或應隨行之位置學生人民等應速從其指示靜赴該位置爲要九軍旗卽標旗係美章軍隊之恊力同心而保護　家者也凡我與民均宜誠心尊警故每遇軍旗必行禮致敬十閱兵大臣乃朝廷特振大員代閱兩軍操演者也几隨觀者對之必行禮致敬十一軍用電線爲軍事上最緊要之物倉卒之間原未架設穩固若隨觀者偶因登高瞻望誤將電線脫落致有　踏損壞之事或訝爲罕見以手觸線甚至有故意切斷等事貽害軍隊實非淺鮮如有故意損壞或竊取截斷者一經查明必當嚴行懲辦不貸一二此外如有續定之條屆時另行期諭（助） 
[禀覆滬米未准閩商購運]  
　　福州近因缺米由各米商集资擬赴一海採購禀由福州善後局轉禀閩督咨請江督周玉帥札　滬道應否驗放飭卽核明辦理等因瑞觀察以刻下滬地正在青黄不接之時食米頗爲缺乏似難照准驗放業已將情詳復江督察核矣（宜） 
[法敎士感戴敎皇之意不衰]  
　　十七日倫敦電云法國天主敎監督致電敎皇聲謝敎皇近時所降之諭旨並允願服從敎皇之命令雖有艱危亦所不計 
[日本擬不用電車以示限制]  
　　十七日東京電云今日東京居人開天會議定採用社會黨不用電車之策以示抵制外間紛紛謡傳下禮拜四將舉火焚燒電車云 
[英國海軍近聞]  
　　十七日倫敦電云英國新造戰艦納爾遜號已在嘉羅海口下水傳聞英國海軍大將貝列思福德伯爵將于明年西三月充英國海岔艦隊司令官 
[輪船公司推廣航業]  
　　十七日倫敦電云英公司中國皇后輪船已按班由坎拿大温哥華埠開行德美輪船公司宣布該公司擬添資本英金一兆磅加造輪船擴允航業云譯字林報○十六日倫敦電云德美輪船公司擬推廣中國之航業並添置輪船來往蘇丹及波斯海灣各口岸譯文匯報 
[曾中國顧問官之西人逝世]  
　　十八日倫敦電云西人史畢遂爾曾充故相李文忠公顧問官已在嘉爾斯俾德地方身故 
[土耳其設防自衛]  
　　十七日栢林電云土耳其政府宣言並無　勃爾加利亞國尋釁之意惟勃國旣誤會生懼則土耳其亦正不得不先事預所也 
[俄政府准猶太人興學]  
　　十七日柏林電云俄國内閣已准猶太人設立尋常中小學 
[俄擬施嚴厲政策]  
　　十七日柏林電云俄國擬在華駐省施行嚴厲政策大約任能肯娟夫將奉命接任華騒省總督 
[俄國不願以田地撥給農民]  
　　十七日柏林電云俄國内閣不認哥薩克兵之田産有將充公撥給農民之傳間譯文匯報 
 
 

Page 5

 
 
　 
 
 
 
 
　　 
 
 

Page 6

 
 
   
 
 

Page 7

 
 
 
　　 
　　 
　　 
　　 
 
 

Page 8

 
 
　　 
 
 
　　 
 
 

Page 9

 
 
[起建提學使署湖北]  
　　楚督張香濤保宮近委劉仲璋大令在省垣擇地起造提學使署刻已鳩工庇材不日當可竣事（亦） 
[紹府新猷紹興]  
　　新選紹興府貴壽鋆太守由省來越於月之初八日接篆所有執事儀仗槪行撤去并裁門丁改用委員收發文件學堂及警察局均親臨閱視以示認眞整頓之意（早） 
[籌畫水産學校經費湖北]  
　　通州張殿撰謇在上海創設水産學校爲中國講求漁業之基礎所需經費禀由商部通飭各省籌欵維持日昨鄂督張香濤宫保已接到此項公文矣（亦） 
[停止留學生旅費湖北]  
　　張香濤宫保日前電飭駐東湖北留學監督所有湖北留日學生應需旅費一律停發以節經費（亦） 
[創設行軍新式電綫湖北]  
　　此次南北軍在河南彰德府會操於軍政大有關係鄂督張香濤宮保因電直督袁宫保擬在行軍地段設立行軍新式電綫以便傳遞消息（兵） 
[絲捐改委漢口]  
　　漢口絲捐　趙漢琴茂才辦理茲因收數短絀已由漢陽府趙楚江大守改委朱森茂叚德昌兩家接辦（亦） 
[統領與哨弁訐控蘇州]  
　　節制太湖水師全軍歐陽　祥禀揭後營哨弁陳德勝虚名呑餉典質軍裝缺少洋鎗等情　臬憲批飭蘇府審辦各節已記前報茲悉此事業經蘇府孫太守提審陳弁供稱太湖營每船額定勇丁十人連火夫在内自歐陽統領到差後每船扣去一勇僅發九人之餉以火夫須由哨弁自行招人其洋鎗三支因損壞送　修理今被誣控云云太守以所供與歐陽副將禀詞不符自非傳質不足以昭折服已詳請臬　轉咨督練公所飭傳歐陽副將等質審明確已便援照軍律擬辦（永） 
[拿獲拐犯蘇州]  
　　蘇撫接據統領飛划等營郎桂林中稱中營領哨吳祖培本月初五日在閶門外拿獲形迹可欵之小寗波王阿二謝小弟楊浦氏又名鳳弟四名口類是拐帶　移送吳　牧訊等情據此查去年上海租界閙事案内曾據歐陽副將拿獲小寗波等三名由吳縣解送上　道收訊嗣後如何訊辦未據報明茲據盤獲之小寗波一名核與租界閙事案内之犯姓名相同究竟是否卽係此人以及王阿二等曾否拐帶婦女有無另犯别案自應訊明辦理札飭臬司轉飭吳縣訊明詳復（永） 
[通飭保護游歷日人蘇州]  
　　蘇關監督陸申甫觀察接准日本領本白須君函三有日人小林巖二郎擬　蘇屬之吳江盛澤等處遊歷請塡給護照飭屬保護除繕給護照外已通飭各屬一體妥爲保護矣（永） 
[破獲華紳家鉅盜案常州]  
　　前月十一夜無錫縣治北七房在籍紳十華錫旂家被盜劫去珠寶衣飾約値萬餘金報經前邑尊趙嶼秋大令履勘屬實緝獲正盜朱福香繆謂臣二名旋又拿獲王堯保余宗貴李筱亭王得勝余得勝五名并起出贓物當卽一併解縣訊辦縣主提訊之下七盜皆直認不諱聞日内須錄供詳請就地正法矣（且） 
[拆毁袄祠温州]  
　　瑞安西北隅豐積倉官地向　劉相公袄福（俗名無常廟）香火甚盛往年有積棍林某父子利用其迷妄之術煽惑愚民以致妖方日張祈禱者趾踵相接男女雜沓舉邑若狂而林則從中取利刻已由某某等聯名禀請張大令批准拆毁勘驗歸公矣（助） 
[禀呈調查温處學務情形温州]  
　　温處學務分處孫詒　禀呈浙撫畧謂照章按半年調查學堂一次茲將木年上學期報告呈核計温處兩屬男女學堂共一百三十九所温屬平陽中小學堂共三十九所於各屬爲最多處屬景寗尚未成立其成效之著温　以瑞安爲最東清次之平陽又次之處屬之麗水爲最松陽次之遂昌青田又次之其餘各縣率皆寥寥數校規模粗具成效未覩業已分别獎勸惟現時内地各學堂有萬難悉照定章整齊畫一者一各屬學堂中學學生年逾二十者十居七八甚至高等小學學生有年已二十七八者若皆律以定章擯之校外直使無堂可入終爲棄材此不得不稍事變通者也二各屬學堂所用敎科書籍類多雜拉引用與定章絶不相符而凡任監督堂長各職者率以資地推學求其於新學界略有門徑者十不得一師範學堂未開敎員異常缺乏有明　其不勝任而不得不勉强遷就者誠見夫剔除之後來者猶我大夫耳此父不得不稍事通融　也三現時中小學堂各添聘專員藉資整頓至管理一部竟有恊長幹事捐董等名目人數不一照章似應裁汰但各學現方創辦在在需人若不多覔替人探恐事事不舉况此項　員多住義務於經費無絲毫之損於學務有他山之助雖與定章不無違異而揆情度勢不亦可原此又辦事者之苦心而不龍不曲　原諒者也四現查温處兩屬處屬僅郡城中學堂一所其餘各縣均未能照章多設小學温州各屬則初等小學僅設五十八所而高　兩等已多至三十三所中學堂除郡城官設一所外樂清瑞安平陽王環亦莫不相繼設立以五十八所初等小學之學生而設三十三所之高等小學爲之升途不但財力有所不給亦斷無如許多數之畢業學生以俱其升以設有三十三所高等小學之地而設中學五所本不爲過但各屬所辦高等小學强半有名無實而求其可以畢業升入中學之學生絶不易覯學校雖多久無成效若不亟定學區統計何區容有及齡學章幾何准設何項學堂一所所需經費卽於區内籌定則學界紛爭正未有已此又亟欲設法改良而目前驟難實行者也（助） 
[贛撫批詞照錄九江]  
　　贛撫批江西商會禀云據禀遵章設立商會酌議會章公舉劉道景煕爲該會總理朱道葆成爲協理旣據聲稱商情熟悉衆望素孚自可准予委派以專責成除據情咨請商部查照加札委派并請援案刋發關防給領印用外仰農工商礦局迅卽分别照會遵照辦理仍將辦理情形隨時具報查核又批餘干縣楊令禀云該縣民情强悍械鬥成風仰兵備處迅移右軍李統帶察酌情形量爲匀撥該縣並不得藉此爲卸飾地步（地） 
[温郡學務温州]  
　　郡城中學堂自劉紹寛接辦後現當下一 
 
 

Page 10

 
 
學期劉君與學務分處磋商改良方法提出六項如左（一）遴選敎員（二）添聘學監（三）改良敎科（四）另招適當　學生（五）添籌經費（六）增置齋舍敎員聘定洪元祥任總敎習瑞安金恆照任理科敎習汪龍賓任英文敎習瑞案陳範任算學敎席惟國文體操諸科尚未聘定刻下故開學永嘉高等小學自開辦以來管理敎授諸多腐敗温處學務分處因商准永嘉縣陳大令照會陳紳壽宸接辦另聘敎員改良敎科以收整頓之效現敎員均已聘定山在磋商一切不日卽可開學瑞案德象女學校向租四南隅法屋六間開辦已歷一學期唯因規模太窄不能多容學生乃公議於下學期移置東北　玉尺書院現　督工修葺并添招新生議於十六日開學（助） 
今日尚有本埠新聞列入第三張閱者注意 
 
 
 
 
 
　　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　分部郎中榮小濤昨至道員辭行赴津○前阜陽縣知縣李應玨赴廣東○雲南礦務委員候補州同土鴻模赴天津昨日均至道轅禀辭○張季直殿撰昨詣縣署拜拜面商要公○閔行釐卡委員金兆蕃昨日至縣拜會○府經歷陳叔堂奉松府尊札委來申密查事件昨赴道轅禀知（宜） 
[滬道批鄧榮瑞禀（爲曾剛四强搶鄧榮瑞胞妹事）]  
案經兩次集訊已有端倪候定期復訊究斷該商未便遠離著卽遵照（宜） 
[釐局批王增騏禀（爲柴炭公所事）]  
此案前據柴炭公所董事孫鋆等禀請將炭捐拆出歸伊認繳或將煤炭一併歸該公所包認當以情詞虚誣批斥不准在案查認捐必須殷實同行素孚衆望者方能承辦今據禀稱柴炭公所實係船業公所該船戶等僅祇受雇裝載並非客商斷難准其劃銀貨捐局將該業認捐撤銷原爲息訟起見惟旣據禀稱歸局現捐後種種不便亦屬實在情形應如何辦事仰貨捐局速卽秉以查議復奪毋稍偏延切切此批（宜） 
[荷蘭領事赴青島]  
　　文滙報云駐滬荷蘭總領事于今日乘輪前往青島 
[商餘學會恭祝立憲]  
　　商餘學會體育部定於二十一日上午九點鐘在西門外斜橋南堍本會操塲中新建洋房内開特别大會舉行慶祝立憲典禮（望） 
[商學會傳單紀略]  
　　泥城外所設商學會昨發傳單擇於二十日午後公議更換稽查物産員又發傳單請商界諸君將議駁商部破産律定於二十日帶會轉送商務總會申詳商部核奪（力） 
[東區學堂開校]  
　　十六鋪地段現爲東區此處學堂甚少學現由姚子讓顧丹泉諸紳發起設立東區學堂暫借老馬路毛家弄口亞東公司内已於十七日開校公舉王一亭李詠裳爲校董商請第一師範畢業之葛伯超顧翕周担任敎課學生已有十餘人聞惟尚未足額云（助） 
[歸併公司案將次開議]  
　　南巿十六鋪橋堍永裕公司碼頭前擬歸併大逹輪步公司禀由江督周玉帥札行滬道瑞觀察轉飭大逹公司核議在案嗣因該公司總會辦劉李兩君均不在滬文案張君又奉浙撫札飭　杭以致未能卽日議復刻聞張君日内可以抵滬此案不難早日核議故該公司昨已將情呈復滬道查照（宜） 
[飭造屬員清册]  
　　滬道瑞觀察近接江督周玉帥札文飭將所屬人員一律查照所發之册逐一塡註明晰送呈以便稽考觀察已遵照辦理矣（尺） 
[故提靈櫬回籍]  
　　已故江南提台楊金龍之靈柩定於今日起行回湘省原籍（尺） 
[掘墳盜犯擬定罪名]  
　　太倉州解掘墳匪犯陳阿川周姜氏等三犯至道由瑞觀察勘明發縣禁押昨觀察已擬定陳阿川軍罪解司重勘周等男婦兩犯則擬徒罪發　太倉（尺） 
[建橋仍照舊基]  
　　浦東紳董禀准上海縣擬將北張橋移建北首因附近莊家宅鄕民謂其有碍風水出而阻撓以致相持不下茲經各鄕民願集資捐助商准各董照舊基修造不再另遷（尺） 
[飭查勒捐]  
　　滬　瑞觀察近日訪得外間謡傳有柴捐公所勒抽捐欵情事因飭上海縣王大令查明禀復（尺） 
[陳讞員恩及虐妓之惡鴇]  
　　惡鴇王吳氏卽梅卿前在英界凌虐妓女花四寶被濟良所控廨訪拿因卽避匿法界鴻源里仍設野鷄妓院又將花妓凌虐以致遍體鱗傷同院妓女張文鄕向之勸阳又遷怒張妓欲置之死地張妓懼而投控捕房飭包探拘解到案濟良　聞之以前案未經拿獲函致英捕房飭探王寶生偕二十九號西探投案將王鴇帶去懲究妓女花四寶李阿新則由法廨員陳令拘案判令發堂釋配今王鴇由英廨釋出復至法界重整舊業　投案　禀謂李阿新係所生女求准領出大令准之（深） 
[開釋誘婦捲逃人犯]  
　　毛子方前投公共公廨控陳王氏之子馬夫和尚勾引髮妻劉氏與劉龍飛通姦捲逃等情讞員關司馬判陳劉押候備文移提供出之劉氏到案再核前晚襄員孫耳三明府提集人証復訊毛子方供前娶留養城内普育堂之劉氏婦爲室嗣彼陳王氏誘令與某南貨店小主劉龍飛私識于四月間捲物同逃至寗波今蒙提案求恩訊領完聚訊之劉氏供婦人因被毛子方時常毆打不愿隨冋質之劉龍飛供與劉氏實無姦情明府將劉氏大加申斥判毛具結領回完聚陳劉各具改過結開釋（力） 
[美租界火警]  
　　昨晨一點三十分鐘西華得路一百二十號門牌瑞興押店失愼當經救火會西人　車救熄計燬洽泰帽店裕昌糕團店生裕媒炭店及某老虎灶房屋五幢（似） 
[會訊姦佔有夫婦女案]  
　　工部局機器匠凌根生即凌甫生姦佔蘇鄕人曹桂堂之妻楊氏一案經襄讞孫耳三明府會同英巴副領事判曹等開釋凌押捕房候查明解辦昨晨解案復訊曹桂堂供楊氏於九歲時童養過門至十七歲至上海傭工不知如何被凌誘姦霸佔前日始在新閘福海里第十號門牌内尋見訊之楊氏供被凌在妓院内引誘成姦租小房子同住小婦人曾交凌洋銀一百六十元托令存放取息又金飾三件均交於凌處求察律師郝門代凌伸辯訊之凌供所有房内紅木器具均被曹取去押洋一百六十元此外尚被取去衣服若干件求恩究追明府判凌發押捕房三月所有吊存捕房器具准凌具領楊交曹領回完案（力） 
[會審呈控局賭案]  
　　前者周明德邵才揚投公共公廨控顧根泉卽阿根誘賭輸去詎欵等情讞員關司馬准詞飭差協探將顧傳案交保候訊捕房以此案係屬刑律須禀請領事到堂會訊因此原被告各延律師中辯前　上午十點鐘美副領事白保羅君蒞廨與司馬會訊原被見証均齊集案下司馬卽命各人証一併退出先傳原告周明德至案由周所延之陸舌儒律師訊問周供向在長利洋行司帳與顧素不相旘今春二月初二日偕友人邵才揚在南京路同安茶居啜茗始與顧遇據稱在天津路開設洋貨字號當即約往閑玩小的與邵同往至則先已有數人在彼顧卽纠令同推牌九迨終局小的贏洋十元邵贏四十元而散至初四日下午小的與友人在二馬路清芬堂吸烟顧著茶房來請云今晚有客請去入局並囑多帶洋銀小的卽糾合邵才揚袁正發趙紀生等一共四人同往入屬仍推牌九小的輸洋二百八十元趙輸二百四十元袁輸二百五十元邵輸二百元而散初九日第三次仍四人同往是日小的輸洋五百七十元連前　輸八百零五元因見莊家手執骰子有四顆被小的看出破綻莊家即將骰子呑入口内故羣向理論後有金姓出爲相勸允即退還輸洋迨散出後仍置之不理因此控請追究袁正發供同賭二次共輸洋二百五十元趙紀生供同賭二次輸洋五百元邵才揚供同賭四次輸洋五百二十元均請追究被告顧根泉所延之恩特律師向周等四人詳加駁詰前後頗有不符處時又有婦人余王氏投案禀稱婦人在美商勝家公司縫纫機器行爲敎習 
 
 

Page 18

 
 
本年正月携洋至大馬路銀樓兌換金飾與顧根泉之妻遇見云有現成金飾正思兌去因卽邀往伊家迨至會香里堅留婦人酒飯後卽糾同賭博連賭三次輸洋五百七十四元後知遇騙向之詰問允將所贏之洋交還詎亦置之不理曾在彼坐索並至捕房控告捕房以事無左證斥不准理後聞顧亦誘賭　此投案請究恩律師亦向該氏駁詰一番卽傳顧根泉至案由恩律師訊問顧供與周等向不相識正月間有張姓友人偕周等同來欲借房賭博小的不允因此挾嫌所供二月間三次誘賭一節其時小的係在崑由無錫一帶裝運石子現有裝船禀呈禀可証司　將船票閱畢卽傳金姓到案詰以爾曾爲顧等調停有無其事金供與周趙等未無一面緣實被妄指被告恩律師起而言曰敝律師詳詰各原告之供詞前後均屬不符况並無的實証據請將原告控案註銷陸律師亦爭辯良久司馬商之白君卽書硃諭曰詳核原告供詞係屬挾嫌　控應將此案註銷顧根泉着交保開釋周明德邵才揚袁正發趙紀生余王氏等五人着各罰洋五十元充公完案（力） 
[總工程局記事]  
　　昨一婦人馬葉氏乘東洋車行經南巿大東門外被流氓王阿炳在背後攫去金簪一枚氏大聲疾呼經一百六十八號巡士拿獲解入總工程局奉飭押候訊辦贓給氏先行具領○前晚滬南生義弄夏蘭生家忽失去赤金首飾約重二三十兩常卽開單報局局員立飭包探巡士往勘毫無形跡是可異也○康永清在老北門内張順卿處學製衣服因被凌虐于昨日逃至大東門外駐防所巡士見其形跡可疑拘入局中收押候核○小竊孫阿仁昨至升安里莫阿大家竊得被褥一條被事主拘獲因卽解入局中收押候訊（尺） 
[上海縣案]  
　　　則文呑烟畢命一案前晚縣尊王大令提訊徐志訓供在楊月寶鞋作爲夥楊命小的送鞋一百八十雙至買客處小的轉託孫壽全作内之姜則文代送嗣楊查得所盖回單實係僞戳向小的及姜根究始知姜已將鞋質銀回單實係僞造軋至怡園烟館搜出鞋四十雙楊欲赴捕房控告姜卽央友作保賠償事已妥洽不知姜又因何呑烟至背上之傷係送醫院時在東洋車上擦破小的並不串謀楊月寶供姜欠作主孫壽全銀洋無可料理串同後志訓將小的鞋子質當假造回單小的並向之詰問並未加以逼迫孫壽全供姜在小的作内爲夥實被楊逼索以致呑烟乞鑒大令判徐收押楊孫交保再審○煙妓王富寶呑烟自盡一案昨由王大令堤王妓姘夫瞿棠生等訊究瞿供南匯人在法界當巡捕多年出洋三十元贖煙妓王富寶爲妻借住李褚氏家近指小的在外另有所私時常滋閙前日命伊執炊不允復起爭端小的即到捕房上差迨回家始知富實呑煙醫救不及而亡李褚氏供瞿與妻爭閙婦人在外吸煙並不知曉大令判瞿押候函請公堂斥革再行究辦○警察北局送小工胡坤泉至縣亦經大令訊問胡供因拆墻不愼損及金　氏老虎灶之水缸致被巡士拘局訊押金傅氏供被吳控告霸房奉前縣主斷令遷移今祇遷存灶頭水缸被小工擊碎吳反誣控行因求鑒大令判所損之物着小工頭賠償金傅氏仍遵前斷速遷俟房屋修竣每月加洋兩元接租胡交吳保去○船戶李桂香載藕來滬悞將泥水傾入浦江由水利局拘送到縣大令訊係鄕愚悞犯判交差帶往該局罰一元省釋（宜） 
[公共公廨早堂案]  
　　日前錢錫林控妓女金翠紅掯勒伊女林弟向論不　請提訊究讞員關司馬簽差協探將金翠紅於昨傳案金携同林弟供稱林弟於四年前由其父價賣與婦人處現年十五歲司馬商之美副領事白保羅君判將金翠紅與林弟一併交官媒看管聽候過堂訊奪○春間東亞公司控徐瑞林不交定買蠶繭等經中東官會訊之下　徐償還公司虧折銀兩在案原告因徐延不清理日前函請嚴追司馬正飭差傳提昨日早堂徐自行投案供稱緣該洋商須如數償還二百餘兩是以商人不願司馬判管押追償○平和洋行前控時漢章不出定貨經中西官會訊判時繳銀理楚詎時　不清理昨復傳案判押候過堂訊奪○妓女洪幼蓮投濟良所訴稱被鴇凌虐不願爲娼經所董送案請奪司馬飭將惡鴇宋氏提案判押三月一面傳提院主王阿味核辦昨王延穆安素律師到堂聲稱王係房主宋係房客宋之凌虐妓女與房主無涉祈將王開釋司馬准如所請將王交保開釋完案○三次犯案之無業流氓高寶芝前經驅逐出　日昨又復濳來爲包探倪順泉拘入捕房於昨解案請究高供現在並不犯事司馬商之白君判將高管押西牢三年期滿再行驅逐○二百十六號華捕將在途啼哭之小孩暫囑餅　江茂林之妻看守如有人認領卽可交還旣而江妻他也詢之江誘爲不知捕向之理論江反敢將捕之表練扯斷因此將江扭入捕房昨日解究該捕禀訴前情司馬判於工禮拜二查明訊奪○洋人喬斯登控趙桂林造屋不照合同經司馬飭差傳趙訊究趙抗不到案昨經原差據情禀明司馬飭再傳如再延玩改傳爲提○日前杭州人張高芬在小輪船馬頭失去小竹籃内有洋銀五十三元並零星物件報由包探楊掌生將搬物之小車夫王阿生拘案請究王稱此籃爲崇明車夫所竊原告謂崇明車夫是王喚來係屬同黨司馬反覆研詰王堅不承認因判先行管押二月如在限内交出再行禀請施恩○王松林行竊祝　林之脚踏車一輛托王寶生變賣寶生報知包探石錦榮將王與脚車一併于昨早解案祝投案領贓司馬判管押三月車交失主○前者某洋商控沈趙二車夫車失靛青一桶由探將沈趙拘案歷次訊供沈趙不能指出竊靛之人昨日又經捕房解訊司馬以沈趙旣不知情着卽開釋○管堯東陳林財在新閘路大街同相扭毆由七十二號印捕一併拘入捕房後經人各以洋銀五元存捕　將人保出囑于次日投廨質訊昨日早堂陳投案候訊管則並未到案司馬着陳罰　兩元管將所有洋銀充公完案（力） 
[公共公廨晚堂案]  
　　桑源控趙靜亭凶賴借銀襄讞孫明府提案研訊桑供山西人前因趙無銀定貨向小的借銀四千六百餘兩至今未還求請追究訊之趙供求寛限料理明府判押追○鄒瑞卿控姚阿四唆令岳母莊李臣藏匿伊妻等情亦奉孫明府提訊鄒供今年四月間妻子莊　被岳母接回嗣　接回被姚阿四出頭霸阻現聞已被賣於震澤地方求追訊之莊李氏供女兒實被名九娘姨者帶去賣在震澤小婦人並不知情訊之姚供此事與小的無涉忽被誣控求察明府判莊姚分别押限十四天交人如違重辦○朱東生控秦琴香圖賴借洋亦奉明府提訊朱供前有方單托秦抵借洋五十元詎被秦私行加抵求向追究訊之秦供祇用洋一百三十元餘洋未用明府判押限三天繳洋一百三十元開釋○金福基控莊震祥顧宏升圖賴米洋亦經孫明府提訊金投案呈賑求追訊之顧供所有米洋五百廿六七已經還楚求宥訊之莊供求寛限明府判顧押追莊交原保料理（力） 
[法租界公堂案]  
　　倪錫卿因保趙阿昆出外忽被遁逃提倪押交在案倪妻淡氏昨日投案禀稱上年徐金生被王少卿計阿妹趙阿昆由騙洋三千元蒙斷趙押追還洋五百元後由英界包探李星福央且夫與趙作保白保出後趙即逃逸向李追究置之不理求請拘李到案究追陳大令謂案已判定仍着交趙到案否則代繳洋五百元亦可開釋○已故梁福卿還有地二畝餘被地保鍾書堂盜賣與英工部局由梁戚譚文魁投控將鍾提到交保限理在案昨日譚投案稱鍾自保出後仍置度外請找大令判著保交案○陳裕昌前控木作頭王瑞詳造屋不照圖樣陳大令判陳給還究價銀二千兩在案昨日陳遣夥繳到票銀二千兩大令給王具領王抗携不敷仍求嚴追大令怒王抗斷諭將銀票存案俟王省悟再行給領○青鹽作主葉耀山前控夥吳壽全串竊貨物値洋二百四十元經陳大令提案訊究判押候减賠洋五十元由楊裕興外國麵包鋪將吳保出仍置之不理昨日原告投追大令判限楊裕興下期交吳到案否則賠償洋五十元（深） 
[美租界捕房事]  
　　章泉雲乘醉在新記濱路胡閙五十八號印捕喝阻不服反被拉斷警呌上銅練因卽拘入捕房奉飭賠洋覔保開釋○有混名鐵匠阿福者前曾出資娶某孀婦爲室前日忽然逸去昨爲阿福撞見扭交五百八十號捕帶入　房候禀明捕頭再核○羅鳳治向在百老匯路鄒中逹老虎灶爲　私售錢籌中飽爲鄒察破向論羅情急呑烟圖盡由鄒投報捕房飭探查復核辦○胡阿二昨在西華得路乘馬疾馳由六百四十六號捕拘入捕房奉飭胡姑退聽候　廨案　罰似 
 
