# 1917 - 209 - 4915975

 

Page 1

 
 
   
 
 

Page 2

 
 
時評 
[國力（默）]  
　　吾所謂國力有二義一爲武力一即政治上之能力是也此二者之有無均將於今日暴露之 
　　宣戰决定實行矣則對外之武力有幾今將發揮之南北勢將决裂矣則對内之武力有幾今亦將發揮之此國力暴露之一說也馮代總統到京而後新政府之重要問題將一律解决矣施政方針將依次發表矣此後中央新政令能推行無阻否西南今亦組織新政府能以政治上之手腕戰勝否此又國力暴露之一說也 
　　國力之爲物不試驗則已一試騐則虚實無可遁形也不用之則已一用之則非增加即減縮必不能保持其常態也我國之國力今已至試驗期矣又將用之於對外對内矣虚歟實歟增加歟減縮歟一旦暴露國家之禍福隨之矣雖然我國之國力又奚待暴露而始窺測之哉 
[命令]  
　　八月三日大總統令　農商總長張國淦呈秘書惲棨森殷松年劉榮笏唐進呈請免職應照准此令 
　　又令　陳光遠現經簡任綏遠都統督練新編陸軍事宜著交陸軍部接辦此令 
　　又令　田錦章授爲陸軍步兵上校此令 
　　又令　陸軍總長段祺瑞呈請授范士鴻爲陸軍步兵中校潘鵬李文林羅鳳鈞均授爲陸軍步兵少校應照准此令 
　　又令　陸軍總長段祺瑞呈請將陳振鳴盧明亮孫斌尋寳忠周日旦易秉鈞授爲陸軍步兵中校劉峯立加陸軍步兵中校銜羅良　授爲陸軍步兵少校應照准此令 
[專電]  
　　北京電　宣戰文已草定送府蓋印今晚或明日公布理由與暹邏略同性質與加入協約有異惟實行後對前交換條件仍有磋商希望（三日下午五鐘） 
　　北京電　三日晨至午國務院開加班急議已將宣戰手續决定（三日下午五鐘） 
　　北京電　荷使署昨開急議决將德滬領毓尼丙克領署秘書瑟爾養爾戰爭雜誌記者業爾凱津總司令哈湼格軍佐孫養爾德華銀行總辦哥爾狄斯行員葉凱林克七人送往爪哇餘留中國請警廳保護（三日下午五鐘） 
　　北京電　德華銀行已停營業（三日下午五鐘） 
　　北京電　荷使再質問錢案内被捕德人錫克語較嚴重 
（三日下午五鐘） 
　　北京電　今日仍開閣議詳議宣戰手續（四日上午十一鐘） 
　　北京電　美使謁段總理贊成速戰（四日上午十一鐘） 
　　北京電　馮通電各省謂到京後勸黎復職不從依法代行職權（三日下午五鐘） 
　　北京電　黎仍留京暫不赴津（三日下午五鐘） 
　　北京電　公府定本日起約閣員開聯席會議三天解决待行各要案即在府午餐（三日下午五鐘） 
　　北京電　贛督確定張敬堯（三日下午五鐘） 
　　北京電　昨馮往訪王徐段係問候性質（四日上午十一鐘） 
　　北京電　召集臨時參院與宣戰將同時發表（四日上午十一鐘） 
　　北京電　國務員與總統仍定每星期面訊數次（四日上午十一鐘） 
　　廣東電　程唐等統海圻等七艦到汕今日可到省各界定歌日開會歡迎（三日上午十一鐘） 
　　廣東電　陸使來粤無期聞譚督已率桂軍二十營離邕將抵蒼梧注重粤邊防務（三日上午十一鐘） 
　　東京電　日本衆議院各派交涉會决議派遣議員五人赴美游歷計政友會二名憲政國民維新各一名約本月下旬或下月上旬出發一二月後返國又就列國議員會議事件决議待至平和克復止中止加入列國議員會議同盟 
　　東京電　日本戰時利得稅目下方在調查中大藏省豫料可得一千萬元以上之財源 
　　東京電　日本政府决定以經費七百五十萬元建築議事堂豫定十年竣工已加入來年度豫算 
　　東京電　日本在美田大藏書記官綜合美國各種報紙及其他之觀察報告當局謂陸軍當局深信非運送一百萬以至二百萬之美兵於戰場戰事不能終止美參謀之計劃係以今後戰爭三年爲標準云云 
[外電]  
　　北京電　自内閣成立後即有從速對德宣戰之議今總統對於閣議已表同意但提出曖昧不明之建議謂中國宜單獨宣戰不聯合協約國内閣因無國會特將此問題通告各省徵求同意此乃一種周旋之手續數日卽可完事不致多延（三日）字林報 
　　北京電　今晨内閣集議已决定對德宣戰當由段祺瑞呈請馮國璋批准宣戰文已擬就大旨與暹羅同丁槐案一二日内將在軍法處開審以訊明丁槐收留印信之眞意（三日） 
大陸報 
　　北京電　昨日内閣特别會議討論宣戰問題歷四小時全體贊成段總理遂率全體閣員往謁馮代總統報告集議情形馮表示同意聞此事將通告各省然後實行宣戰（三日） 
　　香港電　香港英籍人民年在十八歲以上五十五歲以下者應得於召集時入伍執役之議案已由立法會通過第一讀（三日） 
　　香港電　西江賑欵之報告昨已交立法會賑欵 
 
 
 

Page 3

 
 
餘存六萬元此欵已移作建造肇慶附近福灣（譯音）地方模範水閘之用他處水閘雖未必照此形式辦理然亦可因以改良（三日） 
以上路透電 
　　北京電　馮河間定於六月以總統之資格接見各國公使已將此意通告各使館日本公使擬於是日午後晋謁傳聞馮氏或於是日以非公式將宣戰案面告協約國方面各公使 
（四日） 
　　漢口電　王督軍前爲完固長江防備咨陸軍部擬於湖北周家鎭砲台對岸之富池口新設要塞茲已奉部核准現派測量師實地查勘（四日） 
　　漢口電　長江之水激增刻已漲至四十四英尺武昌漢陽之市街有一部分爲水所淹洞庭湖因長江水漲之故怱生逆流湘陰縣附近爲水所没沅江資江水均增漲湘江亦有增水之勢沿岸洪水汜濫恐不能免云（四日） 
　　漢口電　王督軍於二日之夜招請商會聯合會會長盧長伯及岑春煊之胞弟岑春蓂囑托調和南方（四日） 
　　東京電　周自齊歸國臨行之時所言如左余在日本所學得者第一勤勉第二儉約第三磨練智能日進不已余歸故國卽以此爲土產贈諸國人今余歸國無論無政治之意味南北雖多知已亦無自進國使兩派持携之意蓋信將來兩者自能歸於一致也惟現中國政局變幻無常何年能歸一致無論何人均難斷言至中國雖有南方北方之謂然其所抱共和理想則一其始要求共和不過少數之有智識者今則共和爲中國全體國民之理想甚望日本好意指導使我中國成爲完全共和國云云（四日） 
　　東京電　海軍省徵諸歐洲大戰之實際以現在計畫建造之八四艦隊實難滿足認爲必需建造八八艦隊但照財政之現情祗得建造八六艦隊所需經費擬明年度預算要求似已與大藏省開始交涉矣（四日） 
以上東方通信社電 
[戰電]  
　　倫敦電　海格將軍報稱戰地仍有凄風苦雨昨夜敵軍復圖逐走芒希勒泊勒東面步兵山之英軍在廣半英里之陣線進攻於二地點奪獲英軍前鋒戰壕英軍旋回攻奪回失地一部分英軍在克安東南與伐爾勒登西北擊退敵軍（三日） 
　　巴黎電　今日下午公報云比境全陣線仍毫無霽色德軍在塞尼東南二面猛轟後於廣一千五百邁當之陣線進攻勢甚悍猛但均爲法軍砲火所敗受創甚重末斯河兩岸有劇烈之砲戰亞伏柯爾叢林與三○四山境尤爲活動今晚公報云比境天氣仍不佳戰局亦未變德軍希圖衝破塞尼東面法軍陣線失敗而退（三日） 
　　倫敦電　俄國公報云俄軍激戰後已在數地點退過白魯資河俄軍現於尼斯特河與泊魯士河間退走敵軍佔據法爾開俄軍已棄金波倫（三日） 
　　倫敦電　維也納公報稱奥軍已入成洛維資（奥國布哥維拉省首府在泊魯士河上）（三日） 
　　倫敦電　德國公報云德軍已佔據白魯資河下游數村德奥軍已佔據成洛維資並攻入稍南敵軍陣地奥軍現挨户力戰以爭金波倫（三日） 
　　雅典電　亞蒂加與波蒂亞二地因有皇黨希圖起事已由當道宣布處於受困地位（三日） 
　　巴黎電　今日内閣總理李博氏在下議院答覆詆責政府政策之詰問時重行申明恢復亞爾薩斯勞蘭二省與要求賠償損失之必要並謂社會黨之赴瑞典京城者將成受命於德皇之人下院以三百九十二票對六十一票通過信任政府案海軍總長拉加碩大將辭職暫由班勒夫氏署理（二日） 
[公電]  
　　湘督軍來電　上海湖南銀行轉歐陽駿民先生鑒東電悉報紙所登號電敝處並無此電除通電聲明外懇屬各報更正至叩延闓冬 
要聞一 
[東京通信（三十二）（心危）]  
　　滿鮮統一案之實行 
　　日本對我之外交 
　　日本經營滿洲之不遺餘力非自今日始顧至今日而其經營乃尤力如此次之所謂滿鮮統一問題乃其顯而尤著者也此案要旨在廢滿鐵之正副總裁而設置理事長以處置事務更以關東都督統裁之故其結果乃有關東都督府官制之改正以關東都督除外交事務須受外務大臣監督之外其餘一切事務則直接受總理大臣之監督蓋關東都督之權因之而擴大也（按關東都督向直遞外務大臣不過一外交官性質之官吏耳）凡諸設施皆本諸寺内内閣對於滿蒙政策之三大政綱而立所謂三大政綱者（一）以滿滿洲鐵道爲國有鐵道（二）以滿洲與朝鮮一視同仁（三）本此宗旨而開發東蒙古（見二十八日朝日新聞）惟寺内内閣之此種措置日本輿論亦有不表示贊同者如朝日新聞之論題曰（滿朝同視之非理）其言曰未經改訂前之關東都督雖其府署在租借地内而其土地則爲中國之　土都督者一外交官耳旣經改訂官制後之關東都督乃不啻一朝鮮總督旣不能得若何之利益徒授中國以猜疑之柄將來之不利可必也云云時事新報則曰此種設施苟行之於我帝國（日本自謂）於滿洲之特權有危殆之時尙不失爲得當（因關東都督府官制改訂中有改素來之巡警制度爲憲兵警察制度及以軍人資格之關東都督爲營業性質之滿鐵總裁）今特殊之權利毫無危殆而出此武人政治一以顯示日本將有以滿洲爲朝鮮之野心二以啟歐西各國之惡感其爲不利可必也云云觀於此則所謂滿鮮統一關東都督府官制改訂憲兵制度云云者在日本與論尙不甚以爲適當可槪見矣日本之對我國態度自寺内内閣成立之後即改變大隈内閣之方針而標其名曰中日親善矣我中國自張勳失敗段總理恢復共和後一意以收拾時局是念日本政府鑒於目下之狀態乃於二十七日開閣議時聞决定對我之方針如下（第一）了解中日兩國相互之地位（第二）穩固經濟上之提携今聞中政府有向日本借欵之說其即第二義之表示也歟 
[北京特别通信（一百二）（飄萍）]  
　　三十一日之國務會議 
　　馮代總統來京之關係 
　　七日三十一日國務院例有會議上午十時國務員均蒞會議至十二時半而散以關防嚴密外人無由知其詳情茲從某方面探得是日會議之槪略爲記如左 
　　（一）外交問題國人所注目之對德宣戰案其時期旣愈迫而愈緊惟馮代總統尙未蒞京以前實行當有待耳今馮公業已由寗起程到京後第一重大問題即爲此案故是日特提出加以討論據外交界某要人之談話從前所謂條件種種新内閣成立以來外交當局從未與各國提及此事此次宣戰政府爲實行預定方針不問條件之有無云云由是推測若果實行必爲無條件之宣戰聞是日討論結果大致已有頭緒但尙未爲正式之議題大約明日（一日）馮河間到京星期五（三日）之國務會議必以此案爲唯一重要題目或即决定實行亦未可知故苟河間到京後而無其他政治上之變動對德宣戰當不出兩星期之外惟有一點頗感困難者即宣戰之形式是否須有名爲國會或與國會相似之機關（如臨時參議院）通過乃足以影響於實行之遲速者然以愚所聞大約留待將來之追認而已（二）四川問題前次國務會議關於四川問題愚已詳記其眞相而昨日政府得四川種種報告戴循若之遇害似已徵實政府若再對於劉存厚爲姑息養奸之態度尙復成何政府故梁湯范汪諸閣員頗一致有所陳述均以處置川事爲目前内政上唯一要案段總理亦以爲然今日討論之結果究竟戴戡生死尙有疑問之處故决定先行電令周道剛速查戴戡下落俟其覆到再定辦法然以愚所聞戴氏之死似已成爲事實且黔軍僅餘兩團突圍而出其餘軍官均遭慘殺且如某檢察廳長某道尹亦皆爲劉存厚軍隊所害黔籍官吏無一存者此誠西南從前未有之慘變政府所宜速定嚴厲之處置者也 
　　（三）庫倫問題自庫倫辦事大員陳祿辭職該處即無主持之人前此任命李開侁李又不往即條約以内應有之權利亦幾無人過問矣政府頗注意於此故提出討論即以陳毅爲庫倫辦事大員間陳現尙在烏里雅蘇台於彼處狀况頗爲熟悉且内外兩方皆有相當之信用可謂比較適當之人物 
　　（四）吉長鐵道合同此爲外交上之宿題且前次已曾提出於國會聞今日曾提出審議（據孫君潤宇在中央公園與日本人談話）大約不久可以交換云 
　　馮代總統於今日（三十一）上午十一時四十分已由徐州開車北上明晨可以抵津入京時間爲明日（一日）上午十二時馮公此行之關係與國家前途影響甚大簡言之則總統問題宣戰問題四川問題兩廣問題及江蘇督軍問題皆將於數日内解决之在愚眼光中觀察則不失爲一供給新聞材料之要人明日以後愚當逐漸有所報告也（按此函係三十一號所發應排在昨函之前） 
[河間起節前之蘇防佈置（醒民）]  
　　馮代總統以蘇防重要江北各縣辮兵時有蠢蠢欲動之勢若不實行所定會剿計畫則後患終將不堪設想除已電商皖魯汴三省進兵會剿外聞已任倪嗣冲爲四省剿匪總司令張敬堯副之劉恂張樹元施從濱方王普寳德全等五人爲各路司令官據聞原定會剿計畫近又稍有變更茲將馮起節北上前一日所定布置蘇防之新計畫節錄如下（甲）第十四師該師所屬各團營除新編之步兵不計外即分别乘車迅速開赴徐州駐紥其任務及駐紥地（一）以徐州爲主要駐紥地其徐州南北各車站亦應酌派軍隊駐紥（但限於江蘇境内）（二）到徐後編成有力之混成支隊由劉師長督飭聯合魯豫皖各省邊界所駐軍隊及張鎭守使會剿徐屬一帶土匪（三）編餘之軍隊專任保持津浦隴海兩路站之安寗（指該師駐紥地段路線内各車站）（四）出發日期應用行車由該師迅爲計畫報明軍署備車（五）渡船輪船民般隨時商由軍署派用（六）　師原任本城警備任務由王鎭守使指定隊伍暫行兼顧浦鎭一帶防務由陸軍第六師派隊接替（乙）第七十四混成旅該旅駐省城附近各營及派赴徐州之兩營應即開往鹽阜一帶駐紥其任務並駐紮地及行軍路線（一）以阜寗爲根據駐紥地點（二）主任剿辦海屬及淮北一帶土匪並由馬旅長白鎭守使會同協助之（三）撥歸掩護隊軍隊應卽調回由禁衛軍派隊接替至分駐𥞊　關陶吴鎭小丹陽雨花臺製造局各軍隊應卽撤回交由紥衛軍游擊隊分别接防（雨花臺製造局交禁衛軍𥞊陵關一帶防務交游擊隊）（四）駐省垣之隊伍� 
應分期乘船出發駐徐之賈團長即向徐直趨漣水會合本隊沿途遇有土匪即責成賈團長擔任剿辦（丙）要塞掩護團該團本營仍於原防地點照常駐紥前由第七十四旅所派之軍隊旣經悉數撤回另應由禁衛軍撥機關鎗一連砲四尊附屬該團駐守江寗一帶（丁）江蘇巡緝隊該隊現駐徐州之步兵一營應卽調回省城惟該營應候第十四師軍隊接收徐州附近守衛鐵路勤務完畢始准離徐應需列車報明軍署籌備又𥞊陵關吴陶鎭小丹陽等處第七� 
十四旅軍隊撤防後即由該隊派兵一營前往接替駐紥幕府山烏龍山巡緝隊調紮揚州亦由該隊分撥一營前往接替（戊）禁衛軍第十四師舊兵均出防徐州該師原任本城警戒區域一切勤務歸禁衛軍指定隊伍擔任又禁衛軍應派步兵一營接收雨花台製造局第七十四旅所遺防地並派機關鎗一連暫歸掩護團馮團長指揮移駐江寗鎭（已）第七十六旅該旅全部應即開往南通海門崇明如臯泰興等縣駐紥所有原駐南通海門崇明第二師各營應卽開拔回蘇又該旅所遺十二圩防地應由第十九師派兵一營前往接替駐紮運輸應用船隻由該旅自行僱用（庚）第二師南通海門崇明等處派第七十六旅全旅駐紥該師現駐崇明海門南通一帶軍隊應於第七十六旅接防後開回蘇州駐紥運輸各項船隻由該師自行僱用（辛）陸軍巡緝隊駐揚州之第七十六旅全部移駐南通等縣所有揚州一帶防務即派巡緝隊全隊前往駐紥輸運應用民船由該隊自行僱用小輪可報軍署撥派（壬）第六師駐浦鎭一帶第十四師開赴徐州所遺浦鎭至滁州迤南防務應由第六師指定軍隊完全擔任（癸）第十九師陸軍第七十六混成旅由揚州調防南通海門如臯泰興一帶駐紥該旅分防十二圩之步兵亦合移防所遺十二圩防務應由第十九師酌派軍隊塡防所有各師旅營隊移防均應俟接防軍隊交替清楚始准　拔 
[南京快信]  
　　四省剿匪總司令張敬堯不日赴徐 
　　聞長江巡閱使不再恢復其公署卽留作四省剿匪總司令辦公之用 
　　皖蘇魯汴四省剿匪總司令張敬堯昨電軍民兩署索蘇地圖以爲剿匪之預備 
　　陸軍七十四旅機關連前赴銅津防剿茲因該鎭秩序業已如常聞不日即行回省 
　　沛縣劉文堯電陳剿匪情形並擬鎗斃盜犯王存修錄供候示 
　　駐紥臨淮關之辮兵第三十六營昨已全行遣散聞倪嗣冲發恩餉三月而該統領吴起恒祗發上月份餉銀一月該散兵不服擬即合呈向倪控告 
　　倪嗣冲以辮兵第七路統領康永勝呑煙自盡其志可嘉擬請以陸軍中將陣亡例優給撫卹 
　　徐州來人云劉恂部下兵士前日　南關外開鎗擊斃馬隊辮兵一名旋有劉之部下兵士四人入城購物卽被辮兵綁縛拖至某處用小刀剖腹挖心血肉狼藉現雙方意見極惡恐起衝突 
　　海州鎭守使白寳山被部下變兵開鎗擊斃說聞齊兼督尙未得電徵實 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内閣中黨系競爭之兩說]  
　　現在之内閣戴　北洋系之首領人物爲首領閣員之分子則以進步系交通系兩派合組而成乃近日内部頗有競爭某京報昨曾述其箇中槪情略謂據某方面人傳述近日國務會議席上某系與某系閣員已有暗潮其結果或云某某重要兩部總長均將出於辭職云云吾人證以四周之空氣知此種消息實在意中也蓋當分配閣員之初交系中人不便反對梁啟超但欲以交系中人爲次長此議由第三者提出梁不以爲然遂有進步系不加入閣員之一段文章而交系亦有段總理自兼財政而以交系爲次長之預備其後勉强出台者乃由段總理之雅意延攬而交進兩系競爭之胎已伏於此矣有人傳說梁負氣不出之時交系曾托人謂梁曰吾輩雅敬愛任公絶無排斥之意所不願與共事者惟某鄂人耳意蓋指湯議長也又梁之出長財政也本爲進步系之穩健者所非聞其所持之意見以爲吾輩出一兩位人物與段總理帮忙是情面上所不能已者但吾輩須自已立定脚根不令本系同歸失敗故以冷部爲宜（若司法部之類）及梁出長財政本系中重要分子皆抱悲觀最近並聞有直接之研究派中一部分人擬脫離該系以圖自存者此一事也又研究派中有一部分貴州人頗有勢力對於梁不能維持戴循若之地位與其生命頗有不滿意之處此又一事也云云次日某系機關報對於此事則力爲申辨自謂其所評内務財政實估之說爲望兩部澈底澄清絶非含有攻擊的意味又自述其向來主張謂丁此時局宜合北洋進步各派人物不分畦畛融成一片協力進行然後方有布望絶無軒輊之見介於其間云云綜上兩說觀察閣中黨派之近情殆窺見一斑矣 
[馮河間過津情形]  
　　一號早七時餘有馮河間衛隊一營到津稍停即開往北京總統車内有眷屬抵站時有曹督軍汪兼省長楊處長及五大區各署長水上警察局長趙鎭守使吴道尹姒縣長及軍務廳長等地方機關天津商會善堂聯合會體育社紅十字會保衛局公民會商團天津中學闔津水會各代表一體到站歡迎馮氏近日政躬稍有不豫在車内接見官紳至十鐘開往北京另函云直隸省公署前日得南京督署來電馮總統准於月之一日到津於是曹督軍趙鎭守使楊處長闔津文武官員順直省議會天津商務總會天津紅十字會公民協會督軍署軍樂隊護衛隊警察廳軍樂隊保安隊紳商保衛隊商團等於昨早均列隊於新車站歡迎至上午八鐘半時火車到站馮河間宣布北上在即不下車故曹督軍楊處長並各團體代表卽就車上謁見一一略談財政總長梁啟超司法總長林長民交通次長葉恭綽國務院秘書曾毓雋等均先於三十一日專車來津迎迓亦在車上謁見因來見者人太擁擠河間命將車門兩面大開左入右出魚貫而行故人數雖多秩序甚爲整齊時至九點已由京奉路將車頭換妥遂即開車北上進京當馮總統花車未到以前派有護衛營總司令程發祿率衛兵二營首先到津至七點三刻仍首先開去 
[處置川事之京訊]  
　　川亂之醖釀已非一日政府自派王芝祥前往疏通後隨啓兵端復派王人文充川省查辦使行抵重慶劉戴戰事已劇逗遛數月而返現在滇黔協力攻川戴督下落未明川事日棘聞經中央命令阻止後唐劉均有電候中央辦理之說近又迭經軍事會議决定二次查辦爲收拾川省殘局之必要但當此兵力對峙之時苟非派一强有力之查辦使亦於事無濟聞政府擬於吴光新蔣雁行張紹曾三人中擇一而任尤吴之呼聲爲高因吴有駐岳軍隊可就近統率入川也又聞政府方面頃得川黔兩方面之電訊仍各執一辭川督周道剛昨有警電報稱黔軍又在資陽一帶準備作戰節節進逼川局糜爛不堪再擾中央如何解决不勝待命之至聞政府隨電羅佩金停止進兵此關於川省一面之訊又黔督劉顯世亦電稱戴督尙無下落旅長熊其勳及其官長等皆無下落刻奉電業已停攻惟仍駐原防地點該官長等父兄子弟咸來告泣請從速雪仇士兵等亦有責言多怨中央無正當辦法請速解决以免再起戰爭此又黔省一面之訊也雙方如此爭執未知中央究竟如何辦理也 
[川局糜亂中之鄂聞]  
　　前川督戴戡與劉存厚戰敗逃出成都卽向簡陽而去茲聞漢口商界所得川中私人來電謂戴得羅佩金劉顯世之助力刻復返攻成都川軍各師長因多主調和觀望大勢不肯助劉致成都又被滇黔軍圍困川軍周道剛師長自量不能攝服全川軍隊尙未允暫代督軍重任已電政府辭職查二十七日大總統明令有着周道剛統率各軍進解成都之園及滇黔各軍亦不得再行前進等語以是測之成都爲滇黔軍合圍之說或非無因矣滇黔之攻川非報復劉存厚之積仇乃西南主義之發展斷非一紙命令所能阻止且派員查辦政府已有明令惟所派何人尙未披露以前次王人文張習之入川查辦僅至重慶返旆而觀則此次政府必派挾有兵力爲後盾者前往或可望根本解决聞段内閣本有遺派長江警備司令吴光新爲宣撫使率所部兩混成旅入川之議距今一星期前吴應段召由岳入都會商之時即將所部駐在鄂屬公安蒲圻等縣者抽調一團派輪於七月二十四日運抵宜昌本擬陸續接運所遺防地已由王子春督軍檄派二師砲隊及省防陸軍兩團前往塡紥詎武昌砲隊甫開而京師電至以馮總統電達内閣謂川事最關重要川人又弗願再增客軍吴光新入川查辦令命應再熟商暫緩發表於是吴軍遂又停止進行王子春所派接防之省防軍亦不果開拔蓋馮意以川中軍隊複雜劉存厚戴戡羅佩金三方面及滇黔二督皆非少數北軍所能制服川軍又素存一嫉視北軍之念吴光新率兵而往或反促成川軍與滇黔之聯合而岳州爲湘鄂交通孔道吴軍移動尤恐湘軍乘機進佔失却對湘設防之要隘則爲害於大局至巨以是之故萬不能不詳審商榷以圖計出萬全也現聞吴光新已於昨日過鄂復返岳州是否奉有查辦川事之命尙不得知第見鄂省所派之省防團三十日已由平湖門外登舟出發惟武漢現傳張勳之辯兵譁潰後多分竄皖豫成爲流寇近且在湖北邊境黄安麻城羅田等邑出現蹤跡肆其騷擾鄂當道前已命駐防黄州一帶謝團長派兵防堵茲省防團之開出有謂非赴新堤蒲圻塡防乃往黄麻剿匪者則未有確息也再者滇黔之攻川川軍中有半數表同情其勢力正未可等閑視之今日外間又傳言段内閣命陳樹藩吴光新率師入川揆其兵力至多不過兩師並聞黔軍現已由綦江合江逕出川東與重慶鎭守使態克武部下聯合者熊本南派中人恐難免不拒阻陳吴軍西上是則今日中央如欲以武力對川斷非一兩師之衆所能爲力刻下財政支絀若是又焉堪用兵於國内吾人不能不望當局者熟思而愼處之也 
[鄂豫之黨案與土匪]  
　　鄂省自在漢口租界破獲關後戒嚴益臻完密緹騎四出每日軍法處必收審警務處稽查處漢警廳軍署調查處各機關解來之黨人兩三名然多係裁兵土匪之流因無所事事冒名招搖眞正黨人則殊鮮見各犯又多在漢口拿獲省垣以防範嚴密無所破獲而警務處長崔振奎則謂爲警探輩偵察不力之故因添招探訪生二十八名直接於該處長按省垣内外七區署每署派四名常住本區密查旅館學社等處爲之上者旣如此急於求功則彼輩爲飯碗計恐又將啟栽證誣陷之風矣 
　　河南各屬近有辮兵勾匪到處搶掠日前京漢路鄭州站附近聞有大股匪行刦客商堆積未運之貨（因彰德被水至京之貨車又停）路警前往捕拿所持鎗械均被刦去嗣派防軍追捕僅獲匪一名餘均已挾械負貨而逃矣 
[湖南近訊]  
　　湖南譚組厂督軍昨准兩廣陸巡閱使來電謂海軍經費向由中央發給今海軍旣已宣告與中央脫離則所需餉銀自應由贊成各省共同擔負尊處每月能籌措若干乞卽籌畫見覆云云當即令行財政廳長袁家普飭即從寬籌措迅速呈覆 
　　湖南第二師軍隊前因準備北伐業已集中湘陰刻下北伐雖已停頓而軍隊尙未撤回乃駐岳總司令吴光新昨忽電致譚督謂大局底定各軍俱退回原地駐紮藉以息事寗人湘軍事同一律應請將開駐湘陰軍隊一律撤回原地以安人心云云說者謂吴氏之越俎代謀不知其意果何在也 
　　陸軍中將程子楷前由譚兼督派往粤省與陸陳譚諸氏磋商一切業已回省覆命頃陸巡閱使又有電來湘請其尅日赴粤商决重大問題程氏接電後已定於二十六日首途前往矣 
　　湘省議員易順豫等以現在時局日非應速召集省議員臨時會以便督促政府主張公道爰將開會理由函請議長報告大衆研究以期從速召集長沙總商會左蒼霖會長以海軍脫離中央人心搖動若不趕圖補救則變亂將無已時刻下人民所希望者第一在恢復國會爰卽電致全國各商會請一致電達中央主張從速將舊國會召集藉以維繫人心一面並電請馮段捐除成見以挽危局 
[粤省長之調任問題]  
　　不認命令有效 
　　粤桂兩省長對調之命令昨已電傳到粤粤省當道以粤省政務前已宣告自主對於此等命令不能認爲有效故接電後並無何等舉動向來大吏更調賀者盈門此次公署接到官報闔署内外竟無一人道及幾若不知有此事者其爲表示否認已可槪見日來朱省長對於本省一切政務仍舊進行不改常態即至昨日政務廳長羅樹森請假亦立即改任楊秘書以承其乏俾庶政不致停頓進行觀此兩節已足證明其並無去粤之意惟此消息傳布之後聞省議會已接各界請願書多起均懇挽留朱省長者該會以此問題所關非細特定期三十日召集各議員公同討論應否認此令爲有效同時議員中有林中靈等爲此問題特提出質問書其文云竊自國賊朋㚥叛徒羣起以武力刧持國　以兒戲弄兵都門馴至謬擁幼孩困辱元首傀儡羣兇私置妖邪以首禍居首功以逆兇易逆暴矯傳僞命秘匿軍符自欺欺人自賊賊友滅法叛國倒是亂非凡有血氣罔不痛心食肉寢皮咸動公憤我粤陳督軍尊重約法擁護共和朱省長同一决心并與廣西督軍省長取一致態度宣佈於我全粤人民謂如國會未經恢復以前兩廣暫行自主不受非法内閣干涉全粤人民額首相告深信我兩廣督軍省長尊法護國對於一切非法命令當然無效詎近閱各報登載電文均有令派劉承恩爲廣東省長朱慶瀾爲廣西省長劉未到任以前着督軍陳炳焜兼署等因是否訛傳是否事實全粤人民不勝疑駭蓋自黎大總統未允復任馮代總統又歸遠代理職權段祺瑞旣正式罷任内閣總理於前未經依法表明復任於後且總統印信未明副署何人畫押則此次命令從何自來全粤人民實爲大惑不解者也議員等深信陳督軍前經表示正當態度宣示兩廣暫行自主必不受非法内閣之僞命中道背馳而省長爲全省民政最高機關人民信仰關係密切應不受非法搖動議員等實受人民寄託應得明瞭態度轉晣全粤疑駭今依本議會暫　法第二章第十九條提出質問督軍省長曾否收到此項電碼有無確據明文及暫行自主期内此項僞命應作何等對付此皆本會議員等職權所宜質問者應請督軍省長查照限三日内明白答覆以釋羣疑須至質問者連署人譚民三李桐宋以梅楊吉張星槎容文鎭謝景濂陳瓊坡李輝光賴鑑明譚仲達朱炳勳 
　　朱省長不認調粤命令爲有效據各方形勢觀已可得其大凡惟同時頗有朱氏辭職之傳說其事由來蓋以粤紳潘某昨謁朱省長譚次詢問中央如果調公赴桂公意云何聞朱省長答稱决不被命移桂將向粤人辭職暫卸仔肩惟粤人待我極好此去殊難恝然也云云又聞警衛軍軍官等爲此事曾致函省議會云敬啓者現據報章電傳有所謂政府命令更調廣東省長之消息惟吾粤旣經宣佈自主敢信我督軍省長當决不承認此等命令爲有效且朱省長自到任以來已久爲吾輩軍人所信仰此次北方事起對於救國行動尤足令人欽敬似此實萬難任其去粤倘將來萬不得已出師或他故而行時按照自主辦法亦惟有由貴省議會另行選舉賢能接任省長是報載更調消息即使確實而在今日自主中之廣東對於此事固不成爲問題也同人等現爲維持大局計經决議分爲兩步辦法第一步朱省長將來若果以出師或他故離粤同人當一致爲堅决之挽留第二步萬一挽留無效時卽請舉吾粤人士素所信仰之前督胡漢民先生接任省長同人决當一致擁戴特行函達用佈腹心此候公安廣東警衛軍熊略謝昭李雍成國學李福林王德慶李耀漢周之貞黄志恒張天驥魏邦平唐維炯李芳李次臯袁帶吴鏡如曁各同人等謹啓 
[廣東黄埔公園之讌會]  
　　昨午孫中山設宴於黄埔公園邀請陳督軍朱省長陳師長坤培林鎭守使虎謝議長已原及省議員多人國會議員張繼郭同秦廣禮等數十人討論大局陳督軍述去年進兵湖南逐走湯鄕銘等種種計畫孫答之曰吾人甚願督軍以去年護國討袁之精神對付今日之北方陳應之曰吾輩軍人言必　行前之宣佈自主即係表示擁護共和之態度此後亦極願贊襄孫先生之救國大計務以掃除僞共和之遺毒而後已席散後林鎭守使言及數日前馮國璋曾有一電致陳督軍首言滇軍囂張跋扈宜設法阻遏之繼言中山之計畫徒害廣東不可聽從陳督軍閱電後立命秘書擬一覆電大意謂北京政府非法成立不獨滇軍憤激兩廣軍人亦莫不誓死反對孫中山主張恢復國會種種計畫西南各省共表同情今日之事固非空言所能調停云云或問陳督軍是否有以實力反對北方之决心林曰陳督軍初則甚爲審愼嗣因探悉各省之意見乃立具反對北方之决心嘗語左右曰如此次不能達到目的則予惟有棄職而去可見其態度之明瞭矣或又問兩廣是否有新招兵之事林曰現有軍隊尙慮缺餉焉可再添兵額若將來必須出師之時則現有軍隊儘可先發不足則臨時招募以廣東而論高州惠州欽廉等處不少退伍之經練兵何必在此時早爲招集空耗軍餉哉惟槍械彈子確未敷用此爲現在最焦急之問題矣云云又聞是口席間督軍省長面諭魏警廳將廻龍社烟酒公賣局舊址即行收拾完整以備國會議員南來駐紥之所并恐 
 
 
 

Page 7

 
 
地不敷用仍飭於長堤一帶相定公地以備撥用至於國會議員公費聞亦預爲籌備矣 
[大汛期中之黄河工程（續）]  
　　下游局長之呼籲下游局長王子豐昨上總局一呈文云查下游自七月十一號至二十一號河水共漲七尺三寸洪濤巨浪汹湧異常爲近數年伏汛期中所未有迭據防營報告南岸四營之閆家莊北岸一營之王家集北岸四營之柳樹坡三處新修之掃被溜冲刷蟄陷頻仍其距堤根最窄之處僅剩十四丈餘如水再落恐非添掃不可北岸三營之牛王莊宫家張家灘等處舊險掃工以上原有淤灘藉資防禦刻下被溜刷盡旦夕塌至堤身亦須添做新掃其餘各段掃壩平水者比比皆是幾至防不勝防此下游險工之危急情形也又查七月十三日自早一鐘起狂風暴起大雨如注至十一鐘始止據各營報告沿堤冲刷水溝浪窩旣多且大甚有一處須塡土二三十方者雖督飭各營兵夫加緊塡蟄但爲數太多恐非朝夕所能濟事此後大雨時行更屬不可思議務懇迅令各縣調集民夫住堤防守以資補助或有裨益此下游平工之緊要情形也再查三游河工實以下游最爲重要緣山東三游黄河雖均承洩陜西河南等省數千里下注之水而上游應守之堤兩岸相距十數里或數十里河面旣寬容水自多故溜勢散渙險工較少中游河道稍窄南岸上段一百餘里附近山麓並無隄防因有壽張東平東阿平陰肥城泰安長清等縣山河之水皆歸黄河每値大雨時行山泉暴發情形自較上游爲要惟中游地勢高阜應守之堤平時高出水面尙有一丈五六尺至二丈不等且兩岸石壩如林高與堤頂相平已有金湯之固下游爲入海之路地勢低窪河道窄小最隘之處如彩莊與對岸之小李莊兩堤相距不及一里即統工現守之堤平時高出水面僅八九尺至丈餘不等且兩岸險工林立掃壩櫛比稭掃居多石壩甚少一遇大汛盛漲承流數千里來源之水已有宣洩不及之勢再遇陰雨連綿加入本省數十縣山河之水澎湃奔騰建瓴而下勢如鼎沸聲似獅吼僅恃兩岸單薄之堤數處卑矮之掃以之抵禦洪流危險狀况可想而知誰有巨手能挽狂瀾惟有隨時寬備料物妥愼防護以期力保無虞但此後汛期方長險夷無定籌修籌防需欵甚殷務祈俯念下游工程險要源源接濟免致遺誤是爲至盼 
[魯軍擊散辮兵紀]  
　　江防軍官于榮先（綽號于三黑）於本月中旬徐州兵變時率領潰兵二百餘人由宿遷姚灣一帶竄至邳縣方面順沂河西岸直奔郯城縣碼頭鎭經駐沂第七旅孔團長飭派第一營顏帮帶帶兵兩哨星夜前往截擊在碼頭鎭之洪福寺與潰兵戰二時之久潰兵向西退却至莊塢學田莊等處旋又連夜竄至神山並佔據神山全村勢甚兇猛又經孔團長飛飭向城第二營派隊追剿當經分防卞莊之右哨率官兵六十名於二十三日早八鐘馳抵神山即與變兵開始攻擊至下午二鐘又從向城續來步兵兩哨並機關槍隊旋將神山包圍合力痛剿正酣戰間而該營分防蘭陵之一哨亦趕到神山於是奮力猛攻擊斃潰兵甚夥又値大雨傾注該潰兵隨棄圍𪧲急向東南奔逃追逐十餘里天已昏黑次日變兵僅餘五十餘人行至大青山附近又被顏帮帶所帶之隊圍住相戰約三時之久前後共生擒三十餘名擊斃張哨官一名係張逆胞姪斃變兵七十餘名奪獲官刀洋號快鎗等件不少而陸軍於此役亦陣亡正兵二名受傷者哨官一員兵士四名查此股潰兵旣已殲滅沂州一帶當不致再受驚惶矣 
　　日前有已遣散之辮軍步隊兩營開來濟寗翌日又開來馬隊一營均解除武裝雖髮辮仍然長垂而向之趾高氣揚者一變爲垂頭喪氣矣下車後卽分宿於城外各旅店旋由定武軍營務處戈奭請於盧縣知事備船十數艘分載該散軍令其各自回鄕昨日俱已啓行矣 
[姜桂題請調辮兵]  
　　熱河都統姜桂題本武衛軍宿將辮兵亦係武衛舊軍刻姜桂題來電欲調定武軍等赴熱防邊政府有允許之意故已電商倪嗣冲俟覆電到後再定辦法姜都統原電云段總理段香岩上將鑒正密電示均悉辱承慇勉自當暫任維持以期有裨萬一惟念蒙邊遼闊自顧現有兵力防範實難周密倘匪徒乘隙猝發殊覺可慮查定武軍數十營集駐蘇皖要害之地軍心旣未安帖設有變故何以防制鄙意該軍統領殷恭先周金城輩如願率所部北來立功邊陲則餘隊無多較易安插如此一轉移間旣可消弭隱患且足鞏固邊防事如可行擬請由中央電詢該統領等聲復題不徑與接洽也題統兵多年深知此中况味前軍曾將舊部撥給他省値此時局多故治兵尤難豈復希望多帶軍隊致增擔負旣叨厚愛敢布區區並將愚見所及專電再陳統希裁示爲禱姜桂題艶印 
[徐州兵匪近况之西訊]  
　　大陸報一日徐州通訊云近數日來徐州情勢略見進步商務逐漸恢復紳商兩界以尋常敷衍手段携金錢酒肉香烟等物犒勞軍隊蓋欲藉此以博兵士之歡心庶不傷害其生命財產此舉有效與否殊難斷言然記者固深願其有效也聞蘇督參謀長師景雲上月二十七日曾在南京宣言謂代理總統派兵至徐海兩處平亂今亂事已一律剿平云云師氏此言可謂不自知其所言爲何否則有意欺騙衆人耳實則徐州四周盜匪叛兵至今仍糜爛地方茶毒人民姦殺擄搶無所不至南京派來之兵士則安住車站固未嘗出差以平地方亂氛也聞某軍官言俟高梁收割後始可設法清鄕以往年習慣而言此間盜匪一届高梁收割時即自行匿跡何必勞動軍隊哉傳說徐州知事前隨張勳入京携去公欵數千元該知事在任時素有搜括之名凡與之接觸者莫不被其敲詐且浮開公欵如僅有警士三十人則呈報五十人記者不知中國他處今亦有此類弊端否記者深望徐州新任官吏當有一番振作不致蹈其前任之覆轍新來官吏苟欲善治地方施行新政注重公共衛生禁止賭淫等事則將見徐州乃大可作爲之地但若襲前任之伎倆卑鄙糊塗祗知舞弊發財而置地方治安於不顧則亦將見徐州爲營私致富之地蓋徐州人民習於官場虐政而不以爲怪也今徐人皆望清平時代之早至庶不致再伏處於黑暗之中 
[馮代總統北上後之南京]  
　　齊兼督自馮代總統北上後對於蘇省督軍事宜每日由督署派員送閱以免逐日往返其時間訂於每日下午二時至緊急公文則由參謀長師景雲隨時請示並不拘定時刻所有督署暫留人員照常辦公並不更動以故副總統府書記關文濤校對單修定鄧駿崧三員因河間北上副府無事可辦兼督特令歸併副官處辦公以示體恤至月薪則如常發結也署中應辦各事師參謀長昨飭書記繕具各項事件分别各條呈請兼督核奪每日收到文件先送參謀長核閱然後分交各處課代理主任分别擬辦呈閱發出文件須蓋督軍印信但此項印信刻已送交省署如須印信則由收發處送至省署加蓋後再行携回封固發出所有起稿事宜由督署秘書廳撰述然後送參謀長核閱加章此關於用人與公牘之大槪情形也至於防務方面亦有可述者軍署内外當河間在寗時悉用衛隊守衛迨河間北上後所有衛隊悉數隨行兼督以軍署機關最關重要特令江寗鎭守使王廷楨酌派禁衛軍分班站崗以資守衛一面令行第六師第十四師巡緝隊以及各鎭守使曁各警廳愼重防務母得稍忽 
[杭州快信]  
　　省會警廳定今日（五號）起實行檢查省城住户 
　　寗波第三旅旅長葉煥華因有要公於昨日來省面謁督軍及兩師長會商一切 
　　六區警備隊統帶戴任請撥快鎗二百桿齊省長已飭警務處派員查明原有槍械能否適用一面移請督軍核辦 
　　三區統帶常榮清昨電到省以該區防務緊要請添招臨時衛隊兩棚業奉照准 
　　第一監獄署長劉燾詳請高檢廳加派守衛士十名以資巡邏陶廳長已飭照准 
　　浙省各屬認捐早經財政　通令禁革飭統捐局切實徵收現張廳長查明奉行不力者頗多昨又重申前令嚴行取締 
　　吴興自治委員吴宗驤侵呑各欵疊經省長飭縣查覆延不呈報昨又指令錢塘道轉飭限日覆奪慶元鹽商楊仲清蔡祖西串加鹽價經醬商萬豐和等電呈胡運使已令飭該縣實行取銷 
地方通信 
[松江]  
　　戒嚴後軍事紀聞　松江此次戒嚴首由松滬盧護軍使電飭附頒條例七則次由馮代總統重申全省戒嚴令附頒條例十二則最近由防守司令何豐林宣佈特别戒嚴擬定松楓檢查辦法十條業已通飭軍警於七月三十一號起實行自此令實行後東西兩車站每逢旅客上下均須將所帶行李排列站上聽候駐軍驗看東西水關之出入船隻則由軍警會同查視出入城關之行人如携帶行李者亦須由軍警開驗夜間十時以後行人不携燈火軍隊所派步哨卽上前阻止經過軍隊駐在地須繞越而行軍人出差無論官長士兵均須隨帶護照否即扣阻此令行不三日已捕獲黨人一名業已訊實判處死刑於今晨（三號）綁赴城内合莊橋月皇閣下鎗决惟防守何司令未將罪狀宣布聞此人係北京陸軍軍官預備學校助敎舊充軍隊正目現該校正在暑假期内乃乘問投入黨人機關來松運動軍隊因與駐松輜重第四營某排長有同事之誼向之慫恿某排長不爲所動據實報告司令因得捕獲云 
　　幼稚園將組分院　育嬰堂以堂内幼孩編爲幼稚園聘定保母專司敎養六年以來卓著成效現該堂董事因嫌範圍過狹擬於城内組織分院收納院外孩提一俟覓定妥屋卽行舉辦 
　　松隱鎭匪擄崗警　金山縣屬松隱鎭於上月三十一日有浙境駛來匪船三十餘號内有匪徒百餘人均有快槍希圖在該鎭肆掠匪船到鎭後泊於市梢卽晚派匪登岸探聽消息詎有一匪因與某商店購物衝突致被鳴警拘局匪首聞之親至局中請釋並要求至拘留所中一認該匪面目當經徐巡官嚴詞拒却次日上午忽有崗警三人被匪擄去聲言須將拘去匪徒調換及至下午匪黨因警局無確切回復故率匪徒一百餘人一齊登岸該鎭商團團員四十人亦一律荷槍出發守住鎭栅雙方對壘勢將開戰全鎭商店因此罷市該鎭某紳因恐地方糜爛遂出爲調和允將所拘匪徒調換三警並要求匪船卽晚出境經雙方允許照行始寢其事 
　　驅逐可疑之客民　楓涇南栅外三里許之虹橋頭地方前有客民十餘人口音複雜稱來乞食住居該處廟屋日間祗有三四人至晚間六時後有十餘人聚集秘密議論並未出而乞食形跡頗有可疑故由自治辦公處函告駐楓陸軍十五團第三營營長馬元貞及該管警察分所胡景輝警佐核辦馬胡兩君以際此戒嚴時代旣有形跡可疑之人自應派警驅逐以靖地方當卽密飭便服長警兩名前往押逐出境 
　　何司令由杭回松　松江防守司令何豐林因所部十六團步兵現駐杭垣故於昨日前往檢視並點名發餉又晋謁楊督軍報告松屬防務及地方安謐情形現何君已於今日事畢旋松矣 
[無錫]  
　　承審員之遷調　無錫縣署承審員朱祖懋字省吾與新任淮揚鎭守使馬玉仁交誼頗厚現由馬鎭守使呈請軍署任朱爲鎭守使署參謀長已於昨日首途赴任遺缺由楊知事呈報高等廳委任殷田萃接任殷字金農浙江鄞縣人聞不日領憑來錫接事 
[揚州]  
　　軍人與郵員衝突　揚州駐防陸軍第七十六混成旅張仁奎旅長所轄之一百五十一團某軍人於今日（三日）上午至磚街郵政局以如臯郵局寄來之滙票兌洋因兌票之手續未能完備爲郵局員挑剔（郵局如遇滙兌須將受信人之信封及滙票上加蓋戮記）該軍人將洋兌出後出言不遜致與郵員衝突崗警不能排解吴局長遂着郵差四人將該軍人送交旅部旅部衛兵令其送往團部禁止入内適旅長因公回部郵差卽據情告訴始行帶進嗣由郵員徐公望面晤張旅長以軍人不應出言不遜請其懲戒張旅長允爲照辦聞郵局尙擬據情報告總局向軍署交涉云 
　　大宗米稻來揚　安徽太平等府米商以該處秋收豐稔特運大宗米稻來揚銷售米價祗售五元稻價二元七角較之此問山米每石相懸一元五角之多一般寒素之家遂均爭先往購 
[嘉興]  
　　東鄕發生刦案　嘉興東門外十八里橋附近趙家埭居民趙龍昌家於前晚突來盜匪多人將銀錢物件任意刧去該事主卽於翌晨報縣請緝當由張知事委派章書記員前往勘驗並飭水陸營警一體協緝贓盜解辦 
　　買瓜釀成命案　嘉興北門外沈家橋農民王老四紹籍人以種瓜爲餬口今午（二日）有一年逾五十之老者向之購瓜將鉛角一枚給王王與之調換不允以致口角王動手將老者一推即行跌倒在地旋卽斃命王自知肇禍即邀鄰證赴縣自首聽候懲辦 
[安慶]  
　　皖北辮兵之騷擾　皖北自定遠池河等處遭辮兵搶刦後附近一帶鄰縣人心惶恐寢饋不安昨五河縣菸酒公賣監察所電禀省城公賣總局云本月十三日由浦口來五河駐紥之定武軍一營中有兩哨於二十二日下午四時突然譁變槍聲隆隆四出搶刦市面大受騷擾搶至六句鐘始息并來所威逼所長將上月分所有徵存等費六百餘元以及内眷金銀首飾各員司衣物等件一併搜擄殆盡所屋亦被搗毁隨由所長報請五河縣查騐等語聞劉局長已據情詳報省公署查辦矣　又渦陽縣日前有田京解散之定武軍百餘人陸續返渦雖已徒手無械而結隊成羣民心亦生惶恐當經該縣知事帶同員弁出城迎阻不合進城并詢其旣已遣散何不回籍來此是何用意聞該散兵或答以看眷或謂來此取物并有直言因前次餉項糾葛來尋前趙營長爲難者當經該縣知事好言安慰並派員招待代覔客店安息不准遠離復集紳籌欵資遣回籍分别路程遠近墊給路費或一串三串不等并派警隊彈壓勒令出境該縣人心始安 
[九江]  
　　反對倉卒選舉之潯路新總協理　南潯鐵路第十次股東臨時會改選總協理經九江股東代表馬棖伯等當場辨論認爲違法等情已誌前報茲悉馬返潯後商同各股東一致反對當即拍電董事局發表意見誓不承認並向官廳呈遞說帖聞監督南潯鐵路之贛北鎭守使吴金彪亦頗不以倉卒選出新總協理爲然新總理黄大壎聞有此種阻力亦不願來潯就職昨日九江股東徐庭蘭等又函致董事局略謂此次開會事前旣不依限通知臨時又不依法選舉僅以一星期最短之時間倉卒召集以百餘權少數之股東互相推舉所推董事係由南昌商界股東推出十二人股東聯合會推出十人究竟根據何項章程殊難索解且所推之總理黄大壎曾充本路名譽協理應不支薪竟挪用洋八千元　旣虚糜路欵於前又焉能維持路務於後若任其復充總理則本路前途更不堪設想云云省垣股東熊季貞等亦有函反對其辭意與九江股東略同刻正擬召集各股東組織一股東恊會以爲最後之對付云 
　　知事兼任稅差　戚省長以九江縣知事汪慈蓀上年委充查勘烟苗委員長招待英使頗著勞績除呈請中央以道尹存記並晋授四等嘉禾章外非給予優差不足以資鼓勵昨特委任兼理就近二套口稅差聞汪擬於八月一號接事云 
[山東]  
　　聞韶臺被雨坍塌　濟陽城北三十里曲堤有聞韶臺孔子在齊聞韶處也此蹟最古載在邑乘日前大雨滂沱之時該臺因年久失修以致坍塌彼鄕人士爲保存古蹟計捐資興修現又聯名具呈縣公署請予撥欵修築未卜能邀准否 
[奉天]  
　　新民縣大水阻碍交通　奉省新民縣自十七號大雨大凌河巨河汛漲將京奉路橋冲毁三四孔鐵路冲毁數里雖經修復水尙未退行車每至是地須倒拽緩行現又連日霪雨以致火車又受阻碍客貨來往不便電報電話桿綫損失甚多各方交通阻滯當軸以關係軍事政務已令吕局長速飭各分局修理 
雜評一 
[馮陸最近之態度（一子）]  
　　自督軍團起人盼馮有所左右而馮則默然無所表示也自西南反抗起人又盼陸有所左右而陸亦默然無所表示也未幾情勢稍變矣人之盼馮有所左右者又盼馮爲調人矣人之盼陸有所左右者又盼陸爲調人矣然而馮陸之愼重如故也未幾情勢又變矣向之處調人地位者又變爲處主要地位矣於是北方盼馮蒞京爲總統南方盼陸蒞粤爲盟主然而馮陸之遲遲我行又如故也 
　　今則馮雖抵京而仍宣言代職陸雖屢傳起行面抵粤尙未有期且亦未有允爲盟主之表示馮陸所處地位之變遷同關係之重要同而其態度之表現於外者亦同然則要人之出處行動固應如是之審愼而周詳也歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[配定水陸軍隊防守區域]  
　　蘇省戒嚴總司令王廷楨以現値戒嚴時際所屬各要隘防務關係重要特將駐紮各處之水陸軍隊劃歸該管區域擔任防守各專責任業已分别配定除通令外並於前日將配定防守區域之軍隊名稱彙咨松滬護軍使查照茲將各軍擔任防範區域錄下一南京城内外區域由禁衞軍第五混成旅第七十四混成旅巡緝掩護隊水警第一廳之一部分别擔任之（細部區分另有命令發佈）一鎭江區域由第十九師擔任之一揚州區域由第七十一混成旅擔任之一清江區域由第一混成旅擔任之一寳應高郵區域由警備隊第二團擔任之一鹽城阜寗區域由第七十四混成旅步兵第一百四十八團擔任之一南通區域由第二師之一部及警備隊第八營分别擔任之一蘇州區域由第二師及禁衛軍步兵第四團水警第二廳分别擔任之一無錫區域由警察第一大隊水警第二廳之一部分别擔任之一江陰區域由第十九師步兵第十四團擔任之一靖江區域由第七十六團擔任之一常州區域由警備隊第一團擔任之一松滬區域由松滬護軍使所部擔任之一各戒嚴區域司令官由各該駐在地最高級長官兼任之 
[水警署長分派水道檢查員]  
　　水警第一專署長沈葆義以現値戒嚴期内水陸各要隘均宜嚴防以杜匪類混擾所有松滬各火車站已由陸軍派員檢查原可勿庸過問惟水道如沿黄浦之閔行及氽來廟五厙塘口北新涇閘港杜家行等處均係衝繁之區尤爲商輪民船往來要道匪徒最易混迹自應按照戒嚴辦法派員檢查以杜匪徒竄擾故閔行一埠現已派令巡官章弘毅爲檢查員又派徐士樑在氽來廟檢查吴家興在五厙檢查已於前日實行遵辦一面又令第三分署長王壽良第四分署長李耀樑速卽派員分往北新涇閘港杜家行等處檢查旅客 
[建康魚雷艇移泊龍華]  
　　原泊南黄浦兵工廠浦面之建康魚雷艇現奉盧護軍使命令以龍華港口距離龍華藥廠較近且龍華爲駐軍之處浦面防範尤應愼密令仰該艦移泊龍華浦面以資防護等因故該艦長任光宇已於前日將艦移往龍華駐防 
[浙省添調軍隊之周折]  
　　浙江督軍楊善德曾經電呈中央請添防軍赴浙以資鎭懾中央已有允意擬先抽㧞一旅南下赴浙嗣爲某浙紳電阻故未實行現楊督軍又迭電請撥經段内閣查得江浙皖贛魯鄂等省近已協議聯防該省所駐軍隊是否足敷調遣非派妥員前往偵察難以應付當即商由陸軍參謀兩部各派專員兩人赴浙調查復候核奪該兩部業已派定張某等四人南下且段内閣因有他項要公亟須磋商同時加派前財政總長周子異之弟周璽（蘭槎）等四員與參陸兩部委員八人乘津浦火車南下先至寗垣晉謁齊兼督軍磋商一切昨晨乘滬寗頭班火車抵滬午後赴護軍使署與盧護軍使晤商畢當晚換乘滬杭火車赴杭調查故此次浙省添調軍隊須俟彼等調查電復方可定奪云 
[敦勸薩鎭冰就職之爲難]  
　　新任薩交涉員當在京時曾奉中央命令囑其於到滬後敦勸薩巡閱使就職茲聞薩氏昨又奉海軍劉總長密電令其就近竭力敦勸乃叔薩鎭冰尅日就海疆巡閱使之職出發某處調和海軍惟聞薩氏已連日奔走乃叔之門一再敦勸無如薩上將因病未愈辭意甚决故尙未能就緒云 
[指拿暗殺趙禪之逃兇]  
　　浙江楊督軍近據駐滬稽查員報告有武姓者因知暗殺趙禪之正兇夏永生及同謀孫權五避匿滬上願充眼線引領緝捕等情當經楊督軍一再令飭該稽查員審愼辦理得母操切從事嗣因該眼線矢口不移謂如非確實正兇願甘反坐故又報由楊督軍電致盧護軍使協同辦理並令該眼線出具甘結一面由盧使委托交涉公署交際科長陳世光向法總領事磋商拘捕業已允可昨晨（四日）十時盧護軍使特派副官廖守忠及稽查員等會同陳世光君同乘汽車至法總巡捕房晤商施總巡蒙派副捕頭石維也及西探目阿而鳳西華探目沈德福包探陳順賈等均乘汽車至霞飛路漁陽里三百零七號將前後門把守由西捕等入内當由眼線指認夏永生爲正兇孫權五爲同謀無誤詎拘捕時夏孫等狂奔上樓似欲拒捕幸人手衆多擁上擒獲遂押乘汽車帶回捕房略訊一過押候解廨審訊一面由捕頭派越捕四名將該屋看守聽候核示 
[樹興里昨夜之盜案]  
　　昨晚七點半時有匪徒三人至法新租界徐家匯路樹興里三號門牌楊姓家以問信爲由敲門入内各出手槍嚇禁聲張當被搶去洋銀衣飾値洋二百餘元迨至探目沈德福到來各匪已携贓逸去旋即報告捕頭飭令緝拿務獲究辦 
[贓盜一併引渡]  
　　閘北寳山縣境香　港彭浦鄕居户凌友人家於上月二十七號夜半被盜刦去値洋數百元之衣飾業經總巡捕房包探耿得標與西探勞勃生查獲盜匪章阿二蔣小三兩名搜出鎗珠兩粒珠花一朶綢皮衣服數十件一併解送公共公廨經中西官訊供收押在案昨晨復訊先由中西包探上堂禀明被告二人搶得凌姓衣飾携至租界内求質得以查獲云云繼由事主凌友生投訴當時被刦情形並稱起案贓物確係原贓訊之章阿二供稱係由某某等糾黨搶刦並未隨往吊案之物係某某等囑令持至當舖付質是實蔣小三所供與章相同中西官以事出内地判章蔣兩人連贓併交淞滬警察廳來探帶回歸案訊辦 
[偵獲盜匪巢穴]  
　　昨日上午八時公共租界中西包探至法租界嵩山路捕房報稱盜匪徐萬生與某案有關現經偵悉匿跡喇格納路潤德里三十號門牌請爲派探協同拘拿等語捕頭准飭包探孫金禮協同前往將徐拘獲並在屋内抄出手槍及予彈數十枚一併帶入捕房經捕頭略詰數語諭交來探帶回歸案訊辦 
[幻術家不受嚇詐]  
　　廣東路一百二十二號門牌變戲法之朱酉山指控鎭江人盧偉王鳳持恐嚇信函來家勒詐洋一千元不遂百般滋擾等情昨由捕房將盧王兩人拘解公共公廨請究先由老閘捕房二百八十二號八百三十六號兩華捕投訴當時帮同將被告兩人拿獲情形繼由包探沈阿岳禀稱查得被告等曾向醫生毛玉書巢圖南與唱灘簧之范少山周珊珊及張鏡湖李其芳施顯卿等數十户先後拆梢洋一二三元不等各被累人以爲數無多均不願到堂作證供至此將在被告身畔抄獲冒充民黨向人嚇詐之信函十餘封及名單呈案請察據原告朱酉山供稱被告來信索詐已經三次昨日該被告等又持函來家稱欲借洋一二千元我以生意清淡婉言却之詎盧等聲言多少終須要借否則當以炸彈相贈等語訊之盧偉供稱前在北京軍界辦事來滬祗有兩月各種信函係向友人告貸並無嚇詐之言求察質之王鳳供與盧同鄕此次奉盧父母之命來滬找盧回籍餘不知情求宥中西官以被告向人嚇詐屬實判盧偉押西牢三年王鳳押一年期滿均逐出租界 
[軍需長携欵潛逃]  
　　陸軍第十師三十七團第二營軍需長魯鳳麟於本月二日上午赴閘北三十七團總部内領取該營應發之餉銀若干因係領到中國銀行鈔票聲言須至中國銀行兌現遂將餉需携去至晚不見歸營該營長始知魯心起不良有意避去立派兵士分投找尋迄無下落因即報告該團團長開明魯之籍貫年貌電禀陸軍部咨請各省督軍飭屬一體通緝昨日松滬盧護軍使接到部電令飭從嚴偵緝務獲解懲當即轉令所屬軍警各機關一體上緊協緝而該營長以餉需待發關係重要故將魯之行李等物悉數變價抵償聞不敷尙鉅云 
[通緝拐欵逃逸之差弁]  
　　松滬盧護軍使昨日接陸軍部令略謂前由高等軍事裁判處函稱五月九日有該處之差弁張汝貴拐得欵洋一千元逃逸無蹤今特開明該逃弁年歲籍貫面貌等請飭所屬一體注意協緝務獲解究等因當卽通飭軍警各機關一體協緝 
[星期六之金融調查]  
　　自上星期四（二號）至昨日止國外銀洋曁大條銀並無進出麥加利與滙豐兩銀行之大條銀由銀爐鎔化寳銀者計有一千一百十七條至國内往來計道勝裝赴漢口寳銀十萬兩中國銀行裝往九江國幣十萬元又裝往漢口洋五萬元客帮從天津九江來銀各五萬兩 
　　昨爲星期六調查中外各銀行曁各錢莊所存銀洋及大條銀確數如下　麥加利存銀二百三十萬洋一百七十三萬滙豐存銀三百九十萬洋三百十萬大條二百八十二條德華存銀五十萬洋四十萬正金存銀三百零二萬洋五十二萬道勝存銀一百九十一萬洋四十五萬通商存銀三十五萬洋六十萬東方存銀一百三十萬洋十萬花旗存銀九十五萬洋一百零八萬華比存銀三十二萬洋四十六萬荷蘭存銀三十五萬洋一百四十六萬中國存銀一百二十八萬洋二百八十九萬台灣存銀九十七萬洋八十三萬住友存銀六萬洋二萬南北錢莊存銀二百四十萬洋一百五十五萬交通存銀十六萬洋九十六萬有利存銀三十五萬洋十萬中法存銀四十四萬洋三十八萬綜計存銀二千零五十六萬洋一千六百六十三萬大條銀二百八十二條比較上月二十八號多存銀一百十六萬少存大條銀一千一百十七條又洋二十七萬元至龍洋跌去七毫半墨洋則漲一釐銀拆小去三分先令共長七五大條長一辨士三七五日本滙水小去一分小洋因出口稍稀故亦跌去一釐 
[外交團答拜交涉員]  
　　外交部特派江蘇交涉員薩桐孫君訂期往謁駐滬各國外交官已誌前報茲悉薩交涉員自往外交團拜謁後各國領事等官亦均訂期先後到署答拜昨日上午十一時俄總領事格羅斯已首先答拜其他如奥國總領事定於六日上午十時西班牙總領事亦定於是日上午十一時瑞黄領事則訂於七日上午十一時昨均照會交涉署預期知照 
[體育聯合會之籌備]  
　　上海縣敎育會正會長兼公共體育場主任吴懷疚君以體育一門提倡學風關係至重前於道屬聯合會開議時曾經提議創辦江蘇全省體育聯合會經衆贊成並通函全省各縣敎育會取决同意現據各縣復函贊成斯舉者居多故吴主任特擬具章程從事籌備以促體育之進步云 
[寶山敎育經費之支配]  
　　寶山縣張知事於本學期支配本年各市鄕敎育經費業已分呈核准照錄如左　城市一九四九　羅店三六六六　楊行一四四九　吴淞二九四六　眞如三一六一　江灣五三八○　月浦三七○　高橋一六九六　廣福八六一　彭浦一五一二　劉行一○一○　大場二三○○　盛橋八七二　殷行一三四二 
[觀濤學校之擴充]  
　　浦東魯家滙觀濤校產案經陸以鈞請議後近由省委到南調停劃給蕩田四百畝歸還該校聞創辦人徐君因其辦法與原卷不符尙未承認惟是校添建樓房以來寄宿生已達百餘人畢業生多考取師範商業工業農業等校且有介紹紗廠及織染廠學習者現擬收回市房擴充宿舍招收挿班新生下半年注重職業科目外並續辦童子軍一級以便加入本省童子軍聯合會云 
[青年會請人演說]  
　　四川路中華青年會於今晚（五號禮拜日）八時請聖書公會英國柯向榮君演講「本仁約翰傳」並請人傳譯華語本仁約翰爲當時道學大家熱心播道提倡人道足爲吾輩青年之模範凡有志聖道者届時盍往一聽聞無需劵紙均可入座云 
[女學生准予自由]  
　　勤業女子師範學校學生袁德貞日前投校報告因被父母價賣請求安挿等情已誌本報茲悉淞滬警察廳已查明此案眞相由司法科判令該女學生袁德貞完全自由發交新普育堂撫養成人自行擇配所有訊判詳情探錄如下　此案自袁德貞在大馬路某姓家逃出後卽由其養母吴氏分禀中外官廳立案查訪經在閘北地方由警廳偵探將中人李炳全查獲訊明該袁德貞實由其父袁伯笙得洋過繼與吴氏爲義女後由李炳泉赴法捕房請求將袁德貞帶交到案即經司法科預審袁德貞稱實因貧困由父親將伊過繼吴姓爲女當以父命難違故亦願意惟聞聽人言吴姓有將伊轉賣之說但未曾實有其事因心存恐懼故逃至前在讀書之學堂請求安挿現求作主云云當經訊明吴氏亦係良家轉賣之語係袁德貞聽人傳說全非事實當以該學生之父伯笙並未到案且袁德貞亦自稱知情願意故其父母出賣一節無從深究吴氏收繼義女出於善意轉賣一節毫無實據並不發生刑事問題應免追究但袁德貞聞聽轉賣投校安挿立志堪嘉故判予自由發新普育堂撫養成人自行擇配吴氏所出價洋當暫不理應俟袁伯笙到日另向追究 
[退職路員起程返國]  
　　滬寗滬杭車務洋總管烈德因合同期滿於八月一日辭職預備返國已誌前報茲悉烈德回國日期前定四號後因事未果改於五號乘大英公司返國故運輸公會昨特通告各轉運公司届期派員同往歡送茲得該公會通告錄下　本月四號爲烈德先生回國之期現因改爲陽曆本月五號（即今日）午後三點鐘到本會聚集准四點鐘同往外灘三馬路新關碼頭恭送届時務祈駕臨幸勿遲誤 
[景知事因事赴杭]  
　　調署海門縣景知事本擬即日履新現因有事須赴杭垣一行故於前日末班車匆匆赴浙約今晚或明晨返滬將滬事略爲部署再赴寗垣領憑前往海門任事 
[銀行循例休息]  
　　本埠中外各銀行除江蘇四明中孚興業中華等行外每届八月六日循例休息一天稱爲歇夏今日適逢星期日聞各銀行中西職員乘坐火車赴蘇杭内地遊歷者甚多云 
[大連營口油豆餅市之報告]  
　　本埠油豆餅業昨接大連來電謂油廠因豆價逐步增漲成本過重竟至虧耗相繼停工者已有十餘家而現貨豆油市價仍見增加餅豆市面尙稱穩定八月十五期貨與現貨市面相同九月份期貨價格仍極昻貴華商仍紛紛抛賣日商則大事搜羅昨日貿易所八月十五期黄豆每擔五元六角豆餅每片一元四角豆油二十元零二角九月份黄豆五元七角五分豆餅一元四角五分豆油二十元零七角黄豆交易共開出四百車豆餅八萬片豆油一千七百件都係日商抛進云 
　　本埠營口莊客昨接營口電告黄豆大半已經收穫收成尙豐貨身頗佳日商來營收買者頗多甚至赴各鄕挨户訂購所有頭批收穫之貨現已打包裝輪運滬約二十一二日卽可抵滬云 
[肥皂加價之畫餅]  
　　肥皂一項年來華商設廠製造者年多一年品質均佳故消場口見暢旺每年夏間爲消數最旺時期外埠如牛莊天津新加坡南洋暹邏等客帮購辦者亦以此時爲多惟本届入夏以來各路客帮均無大批交易據云因各埠亦均設廠製造以致消額大不如前况該貨原料牛羊油等近來價格驟漲成本加重該業製成售出無利可圖故前日邀集同業會議增價等事後因時局不靖且値各埠消數大減未便加價故仍照舊以維現狀云 
[法國戰勝之紀念]  
　　駐滬法總領事韋君以法國與德國開戰已届三週現接法政府來電迭獲勝仗故於昨日在新北門外天主堂舉行彌撒禮以誌紀念 
[驗放獵鎗之審愼]  
　　駐滬特派交涉員薩福慰君據華商蔡槐春禀稱伊在美國購得獵鎗一支現寄在美國書信館該鎗專爲圍獵及自衛之用懇請函致新關稅司照驗放行等情薩交涉員以際此多事之秋該商購得獵鎗有無其他隱情應候查明再核云 
[垃圾務須逐日清除]  
　　淞滬徐警廳長前因清道夫貪懶堆積垃圾曾取締各碼頭各街道清道夫役責令每日按照規定時刻打掃潔淨不准稍有囤積垃圾挑倒碼頭之後宜多備大號船隻依限運至浦東鄕僻處傾堆不准有尅扣船隻等弊如違定傳夫頭究問不料時隔未久故態復萌夫頭與挑夫勾通延誤以致南市萬裕碼頭新碼頭寗紹碼頭等處依然有垃圾堆積蠅蚋叢集穢氣四佈殊與衛生大有妨碍現經該處紳商函請警廳長從嚴查究貪懶各夫並責令承運各船按日運去以免傳染疫氣云 
[行風船形迹可疑]  
　　太古洋行之紹興輪船於上月間在吴淞口外裏同沙擱淺迄今尙在該處前日有江海關流星糧船在彼經過見有行風船一艘泊在紹興船旁邊上有多人形跡可疑誠恐若輩有串竊該輪雜 
 
 
 

Page 11

 
 
物情事遂將行風船扣留拘獲在船之顧才華蔡甫泉錢順英錢阿弟陶生泉葉子卿張寳林蔡春泉蔡順卿張阿發施進才蔡阿榮蔡阿順丁桂林蔡木金蔡金榮等十六人解入水巡捕房昨日轉送地方廳經檢察官預審之下判令分别收押候查明有無劣跡再行核辦 
[法官不識閆字]  
　　婦人周閆氏在地方廳訴被周來東毆傷頭額一案昨日下午經審檢廳推檢兩官開庭研詰問官命某檢騐員到庭指傷單中閆字詰之曰此爲何字該員答稱檢驗員所書傷單係依據書記官所書點名單　寫問官曰此字本官從未見過究竟載於中國字典抑係外國字典該員遂退下將康熙字典中之閆字檢出呈案問官閱竟卽命該員退去命提原被兩造出庭研訊一過判該氏回去自醫被告還押候示 
[嚴禁刺花黨硬奪貨物]  
　　米業董事張嘉年近據米商聲稱各碼頭米船駛運起卸時每有刺花黨流氓成羣結隊闖入船中恃强硬奪貨物兇横不堪稍不遂意即動蠻毆打此風以南市沿浦灘及浦東等處爲最盛各駁船户因强弱不敵咸生畏懼事關運米一經阻滯勢難流通更與商業治安兩有關繫是以函請縣商會轉呈淞滬警察廳通飭各區署所一體派警保護並將該流氓等隨時查拿解究現已由警廳繕具布告發貼各碼頭嚴行申禁矣 
[寶山小命案移送地檢廳訊辦]  
　　寳山縣羅店鎭鄕民倪竹山有女大囡現年十七歲昔年許字王嚴氏之子弟生爲室民國三年舊曆十一月倪妻郁氏病故王嚴氏赴倪家吊孝次日倪妾陸氏所生年將周歲之幼孩和尙忽爾夭亡倪以年逾六十祗此一子忽遭夭折疑係王嚴氏希圖其子弟生入贅繼承產業將和尙毒斃遂控經寳山縣公署將王嚴氏提案研訊判押延宕迄今向未判决倪復投蘇州高等廳上訴諭令寳山縣知事將此案移送上海地方審檢廳訊明辦理該知事遂於昨晨檢齊案牘飭警將王嚴氏與原告倪竹山倪陸氏倪荷池及該處十八圖地保李世榮與事後由王嚴氏央出向倪竹山私和之寳山縣公署書記張大金又在場經勸之王嚴氏夫兄王夢祥等一干人證移送上海地檢廳請訊到廳後經林檢察長諭飭靜候訊辦 
[搜出手鎗子彈]  
　　山東人劉月紀毛錦田安徽人張吉順湖北人徐萬順前日午後同在公共租界西藏路徘徊被總巡捕房包探張子卿與西探海明惠查見以其形跡可疑上前盤詰詎劉等情虚圖逃當被一併拘住在劉身畔搜出勃郎林手鎗一支裝有鎗珠七粒一併帶入捕房押至昨晨解送公共公廨請究先由中西包探上堂禀明前情並將手鎗子彈呈案請察經俞襄讞商之義副領事羅君判劉等帶回捕房候查明曾否犯案再行訊核 
[揭去拐婦之護身符]  
　　拐婦陳邢氏因拐賣丁榮氏之女小粉子及沈吴氏之女阿寳被控四區轉解司法科經段科員訊得該氏已迭犯拐案前曾兩次解請地方檢察廳懲辦詎竟怙惡不悛故此次要求司法官廳加等處罪俾昭炯戒已詳前報茲經四區姚署長訪得該拐婦與著名流氓陳阿大姘識連次犯案均由阿大從中斡旋並訪得該流氓與帮匪陳洪生等平日魚肉良民拆梢行兇等案指不勝屈受其害者皆敢怒而不敢言乃於前日黎明時特飭長警至安祥里將二陳一併逮獲略訊一過諭令收押聽候出示招告從嚴究辦 
[釋放絲廠女工]  
　　文極司路五號門牌大成絲廠女工徐張氏因竊取絲頭被該廠内之孫成伯查獲鳴捕拘留公共公廨昨由官媒將氏解案經中西官訊供不認且原告不到遂判徐張氏從寬開釋 
[流氓擾累妓女]  
　　汕頭路十七號門牌雉妓院妓女劉心寳前日至老閘捕房指控流氓洪寳寳（卽竹匠寳寳）王阿德混名老病鬼阿德楊扣子綽號汕頭路老土地與在逃之鐵尺毛囝等藉端圖詐洋一百元不遂百般滋擾等情捕頭准飭中西包探前往將洪等三人一併拘押昨解公共公廨請究先由劉妓偕證二房主周阿生上堂禀明被告等藉端拆梢情形並稱當時願將金戒兩枚質洋三十元給與彼等尙不應允定欲需索洋五十元是以控究訊之洪寳寳供稱前在某戲園營業時與原告姘識代爲贖身茲已失業而原告另有所歡因之邀同友人向之理論並非拆梢求察質之王楊兩人與洪所供略同中西官以洪王楊三被告均非善類判各押西牢二年期滿一併逐出租界 
[持刀行兇之結果]  
　　劉祝六前在法新租界内被范巧生無端突出小刀將腿部猛戳一下由捕到來一併拘入捕房捕頭飭將受傷人送往醫院醫治范暫行交保候劉傷痊再核後因范無保管押在案昨劉傷已痊愈解送法公堂請訊先由劉祝六聲稱買水葉爲生日前范前來强向民人借小洋五角不遂即取民人所用之切水菓刀戳傷腿部今已醫愈求請訊究范供劉於數月前虧欠民人洋銀此次遇見向之索取不敢行兇求宥聶讞員判范罰洋五元充公再貼醫費完案 
[肉店主對於債務之聲辯]  
　　猪行主唐維生前扭曹萬生肉店主楊小寳至法捕房聲稱楊前與商人往來貨物共被欠去洋一千二百七十五元避匿不面今悉該店將次閉歇故此扭案求追捕頭着楊交人銀並保出外聽候解廨核辦在案昨解法公堂請訊原告禀訴前情並將楊親筆所書之往來摺子呈案求追楊小寳供此店係曹老三所開由商人盤下並未與唐往來交易摺子實非商人所立曹有無欠唐之欵亦不得而知求察判交尋常保出外聽候覆訊核奪 
[淞滬警察廳批示四則]  
　　開明公司呈批　呈悉所請是否可行候據情轉函江蘇印花稅分處核奪復到飭遵 
　　丁紉秋禀批　呈及函件均悉查該商前訴崔長餘等迫索佣金當以事涉民事範圍决定將崔長餘等交保釋放不准再向商號嘵舌滋擾在案如果崔長餘確有應得佣金之理亦應向内地官廳請求初非外國律師所能干涉當然不發生效力自無庸鰓鰓過慮據呈各節仰候先行傳保查禁可也 
　　張湘蘭禀批　呈悉案經决定何得有異議倘該公司姚姓執事再有勒索威逼情事可卽鳴警解究仰即知照 
　　朱麗卿禀批　據呈如果屬實自應准予備案仰候併移公共會審公廨立案可也抄錄字據二紙分别存轉 
[婦人乘車跌傷續誌]  
　　婦人俞龔氏日前乘王路竇之黄包車行經法新租界有毛德興所駕之電車馳來不及避讓致將該車撞倒龔氏從車跌下傷及左眼由捕到來一併帶入捕房捕頭察得該氏傷勢並無大碍着令自行醫治聽候解廨核辦昨日傳齊一干人證解送法公堂先據原告俞龔氏稱是日因事乘車至某處不料被毛德興之電車撞倒跌傷左眼求究王路寳供當日民人拉車至新租界因兩旁有垃圾小車兩輛阻碍故此不能避讓致肇此禍詎肇禍後毛又下車扭住民人兇毆是實見證吴鶴林聲稱是日商人行至該處見王車兩旁有小車阻礙不能退讓並稱毛扭住王兇毆是實詰之司機人毛德興供是日民人司機沿途踏鈴甚響詎王置之不聞致肇此禍惟不敢行兇中西官判王路寳罰洋二元毛不應行兇着罰洋一元充公完案 
[妓女矢志從良]  
　　吴淞六區警署前日送逃妓陳愛寳一口至閘北司法科經段科員訊據該妓供稱被丈夫賣入陳春光妓院爲娼我甚不願因有狎客王三林家住吴淞人亦誠實可靠故偕王逃走婦人已矢志從良不甘再陷火坑求恩超拔判陳愛寳發慈善團留養聽候調查實情再行核辦 
[拐子尙敢行兇]  
　　住居又袋角恒康里江北人吴士隆之妻錢氏被鄰人劉世州拐逃無蹤日前由劉兄世高代該氏至顧成龍家標　被吴得悉將世高扭控四區二分所轉解司法科判交妥保限交世州到案究辦已紀前報茲悉劉世高保出後已逾多日延不交人前日由吴尋見世州正欲鳴警逮捕詎世州袖出小刀戳傷吴之頭部希圖脫逃幸四區二分所崗警聞聲趕來始得拿獲解經司法科轉移地檢廳核辦 
[婦人尋獲拐子]  
　　住居閘北四區境内之甬婦吴蔡氏有女名龍英年十四歲去年九月間被鄰居擺餅攤之江北人彭小二子拐往虹口賣與某粤人家爲婢得洋七十五元由氏尋見報告捕房控經公堂給予領回彭則在逃未獲前日爲氏遇見鳴警拘入區署轉解司法科經段科員訊明判移地檢廳核辦 
[婦人糾衆毆捕之辯論]  
　　滙山捕房一千三百三十一號華捕郎祖蔭指控住居華記路之婦人王高氏糾衆行兇撕破警服打失警笛等情昨由捕房將氏拘解公共公廨請究先據郎捕供稱昨在新記浜路驅逐乞丐被告挿身干涉糾同婦人四人將我兇毆請爲訊究訊之王高氏供稱前日被乞兒竊去衣服昨日在途遇見囑令原告拘捕詎被縱逃是以向之詰問彼自將號衣撕破誣控糾衆行兇乞鑒王崧生襄讞商之日副領事林君以王高氏所供無憑惟不應行兇判罰洋二元充公以儆 
[車夫承認串竊]  
　　黄包車夫王阿三前在滬寗車站串熏摸竊坐車人馮琴侯身畔皮夾内儲大小洋銀十一元莊票銀一千五百六十六兩圖逃由探查獲解送公共公廨訊供押候補提同黨解究住案昨晨由廨復訊據中西包探投訴前情並禀明案内同黨偵緝未獲訊之王阿三供認不諱中西官判王押西牢三月示儆 
[傭人不認行竊]  
　　丁茂卿在愛爾近路二十五號門牌李姓家爲傭前晚竊取女傭浦吴氏現洋二十五元並衣服等物被控捕房由探將丁拘獲昨解公共公廨經中西官訊供不認判丁押候查明下禮拜六再訊 
[酒店違章受罰]  
　　虹口蜜勒路九百二十九號門牌酒店主鄒雲德因深夜賣酒違章被五百二十六號三道頭華捕查見回禀捕頭轉禀公共公廨昨日將鄒傳案經中西官訊明判罰洋三元充公 
[巡捕追獲竊賊]  
　　美租界北江西路一百九十一號門牌陳有山家昨晚被王阿大行竊衣服携贓圖逃被四百六十號華捕查見上前追捕王即向該捕行賄洋一元哀求縱逃該捕不納連贓並賄洋一併帶入捕房押候解送公堂請辦 
[馬車違章疾馳]  
　　馬夫陳阿榮昨在黄浦路駕車疾馳被捕查見以其違章當即拘入捕房存車作保候解公堂請究 
[理髮店藝徒懷恨放火]  
　　滬城西馬橋理髮店主王友山前晚不知因何將學徒張喜子敲打張被打後乘隙逸出即於是晚二時許携取引火之物從該店窗内塞進然後放火焚燒以洩其忿一時濃烟滿室王從睡夢中驚起開門呼救附近崗警聞聲趕來張喜子正擬逃逸爲王瞥見知是放火遂上前扭獲交由巡警拘入二區一分駐所一面由鄰右人等帮同將火救熄該所杜警佐以案關放火遂於昨晨傳到王友山連同張喜子函送地方廳午刻經檢察官提訊一過判張喜子收押候究王友山退去 
[混用僞質小洋]  
　　福建人唐益寳陳金生專在市上使用僞質小洋受其欺者不知凡幾昨晨唐陳二人又至西門外儀鳳樓附近某店使用當被店夥察破鳴警到來在唐等身畔抄出僞質小洋二百九十四角遂將人證拘入二區警署申送警廳發交司法科略詰一過將唐陳二犯連同僞質小洋併送地檢廳請究午後由檢察官預審之下判唐益寳陳金生分别收押僞質小洋存案候核 
[串黨圖竊]  
　　顏和尙郭阿紅昨晨串黨至蓬路二百三十三號門牌日本人洋棧圖竊被捕查見將顏郭兩人拘入捕房押候解廨請究 
[迷路女孩待領]  
　　揚州女孩徐桂貞又名小娃子年僅十歲由其父母挈領至滬寄養閘北某親戚家每日至絲廠内學習打盆工藝茲該女因畏懼逃出至南市豆市街迷路由警查見帶入第一區署詰明前情論飭留候牌示召領 
中華職業敎育社通訊 
[提倡補習敎育案（續）江蘇省敎育會提議]  
　　（理由二）小學校中附設職業補習科原所以爲不能升學者之子弟專補修關於職業上之知能以爲謀生之準備然對於已有職業而未曾得相當之修養者亦宜與以相當之敎育使其利用工作之餘暇補習與本業有關係之學科以增長其知能而爲改良職業之基礎實業補習學校即含有此種目的而設者也現今歐美各國對於此等學校最爲注重而在德國爲尤著我國部章中雖有此項制度之規定然實施者甚少苟能提倡之使畢業於小學校而已有職業利用餘暇入此補習如此則非獨於職業敎育前途有至大之關係即於個人生產之能力上社會經濟之發展上均大有裨益也 
　　附擬辦法 
　　（一）小學校實業學校及其他學校均得附設實業補習學校 
　　（二）實業補習學校其敎授時問以夜間爲原則 
　　（三）實業補習學校之種類亦視地方情形分别授以關於農業工業商業及其他之各職業敎科 
　　（四）實業補習學校除授職業敎科外兼須授以公民科及國文算術等之普通敎科 
　　（五）實業補習學校之生徒凡農工商各業之徒弟傭工等均爲合格 
　　（六）實業補習學校之編制法有學年制科目制學期制折衷制四種創辦之初以科目制爲最宜或採折衷制 
　　（七）實業補習學校之畢業期限學年制則至少二年或三年科目制則可於數月或一年修畢一科 
　　（八）實業補習學校一切設施務須與社會上各實業家相聯絡並可請其恊力贊助進行 
　　（九）實業補習學校之經費當由各地方原敎育經費内指撥或另籌的欵充之 
　　（十）其他各種細則已詳部章茲不贅 
雜評二 
[袁德貞案（步陶）]  
　　女學生袁德貞之回復自由人爲袁德貞慶我爲女學生悲矣 
　　此案在未引渡之前謂吴老四爲鴇母謂袁之逃爲係吴逼娼所致今由警廳司法科訊判則吴亦良善人家矣其買袁也亦慈善之好意矣且袁之逃僅風聞轉賣而非有逼娼之事實袁之被賣乃因家貧且得本人之同意而於家庭問一無關係矣前後僅數日何案情之相越遂如此其懸遠也袁之父爲何如人其母平日待袁何似何始而有力俱袁入師校讀書繼乃併其自由之身而亦販賣之此中隱情當有大可研究之癥結何以訊判者槪未究詰袁之父若母旣居華界於案中關係良不爲少何竟放任之而不令一爲到案其用意又果何在耶 
　　此案疑點旣如上述此後袁之身世吾人蓋不能以其旣入新普育堂而不特别注意也 
來函 
[汪子實來函]  
　　敬啓者鄙人養疴海上久厭政聞昨聞報界友人相告近有人假借鄙人名字向各報館投送新聞等稿此等冒名函件無論所云如何鄙人槪不負責謹此聲明　汪洋字子實謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[題小萬柳堂碎帖圖贊] [  天虚我生]  
　　南湖先生以所毁帖䟦見示感而作此雖涉游戲亦寓良箴蓋願人人爲聖人母爲逆賊也 
　　去年百口稱聖人今年萬口駡逆賊聖人墨寳不易得得者寳之若拱璧逆賊手蹟不欲見見者往往生嘔逆人生立行乃第一涉世未可一足失忽面堯舜忽盜跖近朱者赤近墨黑或墮於淵或加　良知二字終弗　以人廢言　苛刻宜乎撕毁逆賊所題册 
潭帖　熟帖劦同山評書帖謂見　化的　　帖清　帖必爲官帖梢異本朝　祝石　　出　云利州帖者慶元仙館潘氏本來免寳邪虚君的此威莫　帖　釋文春本清雅可觀冬　　四日康有爲州安　人擇文字書爲印伯英　藏之　出之　利州舊郡名然可題　爲姚仲虞帖　　宋人可　山鴻堂祖東西誤　南以爲宋施氏海淩刻三　清動神采迫真培　深于帖學悔户且王著之刻　二刻一爲來禽館少能洒盖在此刻　重刻五　見清中　气象平原刻二年意与來东　出自　化　　吾家所藏右平登清堂帖去冬在愛　園陳列　爲逆賊康看爲　見借觀数日書長　一爲　流今康賊與銀賊在　這反此等　　不　行我祖帖　即撕去　志数言爲西　　悔中華民國　年七月二日 
　　附白　本月三號瞻廬君之游戲文章（字典中宜删除意見二字說）竟與某報同日披露自係一稿兩投照例合將酬潤取銷嗣後投稿諸君若恐本報不登尙須投寄别處者務請夾附郵票一分庶便不合卽退以免躭誤否則此等事實終不免有發生倘非同日而先後刋出是不獨妨礙報紙卽於投稿家信用亦未免有所損失耳編輯部啓 
工業須知 
[象皮印之製法（一）] [  栩園居士]  
　　近以來函詢問此項工業者多至數十起爰就曩時實驗所得之法揭載於左當予設商店時雇用日人爲此并購器械所耗亦不資及自發明簡法乃覺從前之笨且拙也願小工業家一細讀之 
　　（一）器械　小製造可以簡法自製令銅匠截取長五寸闊二寸半厚三分之銅版或鐵版二塊是爲底蓋又闊一寸長二寸半者二塊是爲牆板平釘於底板之兩邊定其名曰石膏盤又製長闊與底蓋相同之方鐵框一具如口字形高與低鉛（即排鉛字所用之空鉛）同中空處製木椬頭不拘塊數然後將底蓋覆合放平於四角上用長鑽自蓋達底鑽成四孔另做二寸許長之鐵釘四枚貫於四角自下而上使不致移動而仍可各自卸除是爲主器必須特製者也另向儀器館購木製螺旋厭榨器模型一具將木底換用鐵板是爲烘架或以此模型令翻砂作照翻付車床店車光尤爲適用但製一二具終不合算至少須一二十具則每具合價不過一二元耳其次爲烘爐最簡便者即用尋常之雙火頭洋油爐但火力不强另有一種專爲牙醫製石膏型用者其形式與洋油爐相似惟火頭係用圓帶中加鐵圓筒罩一具將火頭旋旺火色變藍發聲如嘯熱度極强其外表爲黄銅或鍍鎳者東洋店亦有售每具約四五元但亦可以簡法自製購取最大號之保險燈油壺及龍頭一具將玻罩改爲黑鐵皮罩做成直圓筒形上口略小接處不可用銲宜用扎笱或釘釘成庶受大熱不鎔此法最便購舊燈壺改製價不過一元許除以上二物外别無器械不過備剪刀一具刮鏟一把普通磁碗一只水盆一只足矣而烘架亦非必要之具即不用亦無碍手術旣純反以不用烘架爲便利也（二）材料象皮粉一罐或白色軟象皮一張（專售象皮輪之店或脚踏車行均有售）煆石膏粉一二斤雲母粉一兩（均中國藥店購）白堊粉半磅樹膠液一瓶圖書柄數打（均儀器舘購）所用材料卽盡於此（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第二十八章（二） 
　　羅倫聞語週身如沃氷雪厲聲言曰汝爲何人女不答而笑薄唇翕張冷然曰嗟乎夫夫也而不知其妻爲何人此誠創聞羅倫愕然曰誰汝夫者女曰汝聞此自詫蓋汝必不料人死乃能復生也言次逕倚身榻上態至驕蹇徐徐弄其手上結婚指環羅倫此時旣駭且詫又復失望中心杌隉無可自主久之乃曰嗟乎吾誠不知其爲何矣死人果能復活耶女笑曰吾親愛之羅倫汝妻安能死者而汝乃欲咒之死然此心願恐汝未必即遂向者紅瑤村中情景吾固未能去懷卽欲死吾亦不肯遽死必留吾身以磨毒汝實告汝汝今勿愠並吾身非特不死且健好甚於曩時言時目光炎然又露毒焰羅倫起而復坐者再似有針毯刺其脊股而女則愈冷雋見羅倫面色晦喪意乃益得曰汝不信乎然而我實汝妻當年如何結婚如何度其蜜月又如何至於反目吾固歷歷憶之汝今亦欲我言之乎羅倫面色大變亟曰止止此何必言然汝···女曰汝謂我如何復生耶嗟乎羅倫我實憐汝蓋吾之死僞也死者乃爲吾妹而汝竟不之察貿貿然以爲裘狄斯死矣汝思裘狄斯爲如何人其所含毒怨爲如何事焉能默默以終故特設此圈套以驗汝之行爲而汝竟入吾掌握中矣羅倫羅倫汝唯恨我至極乃唯願我速死而墮入術中亦易今汝不能怨我欺汝蓋汝實自欺耳今如何哉言次微俯身向前以視羅倫之面而羅倫心痛如剜容色灰敗盡失其支持之力久之女曰羅倫汝思我此法妙乎天實鑒之吾寗自減其十年之　不願不一見汝此時之面色也羅倫汝亦知吾心之快樂爲何如凡人而死其妻悲痛者有之今見其妻復活在理宜樂而乃侷促如此此又何故吾意汝爲信義之人終不致於坏土未乾乃又牀頭别娶且··羅倫不待語畢面色頓變切齒呼曰汝爲惡魔言次欻然而起女一駭亦欻然自榻坐出其手鎗直指羅倫之面厲聲曰止汝敢近我一步者吾鎗洞汝額矣而羅倫如不見頽然復坐女見羅倫初無惡意則亦釋然置槍於桌倚榻笑曰羅倫汝豈眞已重娶乎然則吾試問汝娶者果誰豈竟爲紅瑤村中之妖嬈女郎耶 
 
 
 

Page 15

 
 
   
 
 

Page 16

 
 
   
 
