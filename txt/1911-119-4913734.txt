# 1911 - 119 - 4913734

 

Page 1

 
 
   
 
 

Page 2

 
 
[今日本報目錄]  
第一張上諭交旨論說專電緊要新聞一時評 
後幅緊要新聞二分類新聞雜錄科學談 
第二張本埠新聞海上閒談 
後幅國外新聞專件小說 
上諭 
[監國攝政王鈐章四月初七日内閣奉]  
　　上諭奉天勸業道著蕭應椿調補趙鴻猷著調補安徽勸業道奉天興鳳道著俞明頤調補趙臣翼著調補江西吉南贛寗道欽此 
上諭趙爾巽奏已故大員功績昭著懇恩賞還原官照例議卹一摺副都統銜已革廣西巡撫史念祖曾任封圻著有勞績著加恩開復原官照副都統例卹賜該部知道欽此軍機大臣署名奕劻毓朗那桐徐世昌 
宫門抄四月初七日召見軍機　溥頲薩鎭冰李盛鐸 
交旨 
[四月初一日軍機大臣欽奉]  
諭旨貝勒載洵等奏謹陳現修崇陵工程情形一摺知道了又奏遴員派充監修一片看依議欽此 
[四月初二日軍機大臣欽奉]  
諭旨步軍統領衙門奏兩翼五營緝捕巡防均關緊要一摺該衙門兵隊着暫緩裁撤其未經裁撤以前所有欵項仍着照舊支給該部知道欽此 
論說 
[庚辛之際敎育芻議（陸瑞清來稿）]  
　　我國自疊受外界剌激以來。談救亡之策者。輙曰興學。興學十餘稔。據學部最近調之查表。全國學校三萬五千一百九十八所。學生數止有八十七萬五千七百六十人。平均計之。毎校三十人而弱。以四百兆人口除之。得千分之二有奇。卽五百分之一而强。雖四百兆中。老者中年者占有三分之二。而青年人及學齡童。必占三分之一以見時學生數除之。得千分之六有奇。卽二百分之一而强。敎育之不發達。不重可長太息哉。 
雖然敎育之不發達固已。卽發達焉。而握敎育權任敎育職者。無一定之鵠。正當之的。則猶駕駛於波濤漰湃之中。而無羅盤針以爲之指導。其不。至於飄泊無定。誤入歧綫也。安可得哉。甚矣方針之不可不定也。 
方針次序。首全國次各省各地。女學亦連類及之。而其總綱。則軍國民敎育。與實業敎育。兼營並進。誠今日至亟之務也。 
全國方針全國云者。必合我國現今時勢。各國潮流所趨。及對待我國之情形而定者也。列次如左。 
（甲）小學部。小學爲國民敎育之基礎。卽國家强弱貧富之根本問題當注意其身體之發達。授以道德敎育。及其生活所必需之普通知識爲宗旨。厥目有四。 
（一）注重體育國民健全。爲强國之基。我國學子之留學東西洋者。舉凡科學無不可與之頡頏。且或駕而上之。而體育一部。若蹴球也。網球也。野球也。遠足競渡。以及種種鍜練體魄之舉動。我國人竟望塵弗及。豈天之降材爾殊哉。亦以少成若天性習慣成自然曩時我國之辦學者初未注意於體育也。果注意焉。於徒手啞鈴柔輭游戲體操外。各科授課時。酌行二分間體操。放課以後。游息之時。敎習又導以種種有益之運動。童而習焉知而好。好而樂焉。養成健全之體幹。而後可立於競爭之世界。德之見挫於法也編通國皆兵之制。因以勝法。日人仇俄之干涉還遼也。婦孺皆疾視找人。至有狙擊俄皇之舉。卒以勝俄。此雖由於二國國民之敵愾 
 
 
 

Page 3

 
 
　　心而實基於小學中軍國民敎育之功也。我國之疊受外侮也。豈特德之於法。日之於俄而已哉。辦學者可勿注重體育也。 
（二）注重公德我國人之麤知私德而不顧公德也。我人固自知之。而亦爲各國所共詬者也。雪掃門前。瓦霜不管。各懷私見。不知公益。極其流弊。釀成爲我派之社會。東西列强則不然。小學課本。編及公花園圖書。館。以及慈善事業。地方公事保國保種等公共事務。無不尊崇公德。鼓舞其保全公益之心。蓋目幼即培養其公德心。習慣可成爲天性也。我國小學果注意於此。使公德之意義。深印於兒童之腦紋。確知非利羣不能利已之原理。而休息時。運動塲。寄宿舍中。尤爲製造公德之試騐塲。無宿舍者。宜與其家族聯絡注意。洎乎年長。學識愈進。未有不識見宏遠。急公好義者也。（未完） 
專電 
[電一（北京）]  
黑撫周樹模電奏黑河兵變搶劫廣信分公司俄幣十萬及金廠新金財物損失約二十餘萬嫩江滿洲里已布置周密截堵嚴勦奉電旨著妥速勦辦愼防竄擾邊境 
[電二（北京）]  
御史石長信奏鐵路關係全國亟宜核定辦法請將各省幹路槪歸國有枝路歸民有奉旨該御史所奏確有見地着郵傳部按照所奏各節妥核具奏 
[電三北京]  
新内閣制初六日本擬宣布慶邸以權限不清竭力梗阻遂定緩日頒布 
[電四（北京）]  
樞府奉旨電寄廣西提督龍濟光速帶提標八營馳赴粤東助勦該提督一缺關繫重要著陸榮廷署理以資統率 
[電五（北京）]  
軍諮處擬奏請派員密赴粤省偵察匪勢調度軍事并派毅軍前往助勦 
[電六（北京）]  
粤省新軍統領電告軍諮處張督不使新軍勦匪臨時則會摺入奏實有不合 
[電七（北京）]  
攝政王面諭東督趙爾巽卿到任後如遇要政准便宜行事我甚信卿毋負委任 
[電八（北京）]  
趙爾巽密陳預擬到奉後籌辦内政外交十條原摺留中 
[電九（北京）]  
某御史參劾趙爾豐依恃兄勢嗜利殘忍必誤川藏大局請開缺另簡原摺留中密交趙爾巽閱看 
[電十（北京）]  
趙爾豐奏請趕修打箭爐至察木多鐵路奉旨允准　 
[電十一（北京）]  
盛宣懷擬續借外款收回郵政 
[電十二（北京）]  
外務部密奏鴉片新約於禁運粤滬兩口一層未經商妥攝政王諭飭極力磋議 
[電十三（北京）]  
樞府密飭議裁各衙門如有實難即裁理由着即具奏請旨 
[電十四（北京）]  
攝政王諭令樞臣飭派倫貝勒澤公帮修資政院章程呈覽 
緊要新聞一 
[中國財政顧問官發表]  
　　顧問財政耶監督借欵耶 
文匯報載初六日北京電云現擬聘用荷蘭爪哇銀行總理維西林君爲中政府財政顧問官以經理四國借款按維西林君曾著中國幣制問題一書於一千八百七十七年出版該書蓋以一千八百二十一年馬端林（擇音）所刊中國幣制改革策爲藍本者 
 
 

Page 4

 
 
[廣州革命黨起事記（二）]  
　　初一日訪函云方亂黨起事時黨首五人洋服乘坐肩輿至督憲頭門外下輿卽响號放槍署門衞兵隨關左側門爲炸彈轟開衞兵退入大堂當先一人聞是黄興身軀雄偉面貌粗怪手持兩手槍向大堂直轟隨轟隨擲炸彈一面目瘦削者一手放槍一手吹號筒卽脚踏車响號數十人隨其後大噪而進當先者槍斃茶房一人各衞兵伏於大堂旁磚門後放鎗當先者中彈倒地斃吹號者僅聞七響亦中彈斃餘黨紛紛倒亡攻入二堂者十餘人管帶金振邦上前抵禦中彈陣亡亂黨直入上房不見一人乃縱火出大呼轟殺張督已得手至二堂外甬道爲西邊衞兵狙擊多斃鎗下逃出者兩人一爲陳少若福建人年二十歲一爲李海追至長堤二馬路爲水師公所兵生擒供稱隨黄興入襲督署出時已不見黄興同黨原擬廿六廿八日起事因準備不及改初一方起事乃今日三點鐘政界拿獲同志九人故各部會議欲解散黄興謂解散不成功不解散亦不成功倡議卽時進攻督署以盡義務想必已死云云初一早在大碼頭正法者即陳李二人也 
二十九日張督下令查捕亂黨在謝恩里機關部内獲一人又二牌樓某宅獲八人解東一區研訊方及四名而督署警信至餘三名不及訊亂黨以一隊環攻東二區欲圖刦回警兵力禦不得逞中有石慶寛者安徽壽州人識李水提部下某材官以一銀時計佩一水晶印贈之謂我必死我與若同鄉此晶印爲總統鈐記無論何處用之可得吾黨人保護晶印刊經武二字三十日獲一黨人年十八歲自認李生問其另有何名則曰不是李生必是李死見李水提望之而笑曰汝識我否李提問汝爲究爲何人曰我河南李慶孫也蓋即李慶春之孫向留學西貢去年新軍事起在宜安里口某屋放火者李提云汝等少年何故爲此另有一少年曰尙有某貴公子在内昨日已在督署拚命矣我輩何足云耶 
亂黨中知名者多湖南福建江蘇四川等省人黨首除黄興外趙聲胡漢民均未上省粤人雖多而知名者甚少胡漢民之弟衍鸞號毅生事前一日已由佛山火車往順德一帶組織是日并未在内 
法公司郵船於二十八日方到港途中遇霧阻遲兩日此幫黨人多未抵省三十日早香港來省各輪船被截留載回香港者黨中人居多聞張督已有電請港督查遣出境以保治安經港督照允辦理 
探報有餘黨一股在惠州澳頭擬欲起事仍以白帶爲識并有口號經張督電秦陸提防範并有兵在該處巡守惟未有秦提電報官塲疑不確初一日張督已准各火車翌日照常開行因聞順德樂從墟陸領黨豎旗起事之信通飭各火車只許載客往不許載客回并派兵多隊前往佛山駐守即晚由省派出江大江鞏兩兵輪前往石灣瀾石一帶遊弋俟其過河相機要擊初二日復派克虜等船拖帶新會東莞兩營前往助勦聞該處陸黨先日已刧去勇營軍械聚衆數百人初二上午鄉渡來省謂已解散下午營中得急足報謂復又蠢動但尙無搶掠之事初二午候於蓮塘街某裁縫店櫃檯底搜獲亂黨二名已疲餓面無人色身懷短鎗七枝碼子無算小北直街左近住屋瓦面搜獲短鎗碼子炸彈甚多是日下午水提派勇船數艘開往河南飭各勇登岸梭巡 
聞被獲亂黨言此次舉事本分十一部二十六二十八兩日各首領會議以官軍警備旣嚴欲暫解散惟黄興力爭不决二十九早再議有五部决意實行四點鐘始買毛巾爲標識五部中多是四川湖南安徽福建省人廣東實占其少數查黄興係欽廉黨首懸紅萬金前數年曾報其被官軍擊斃者 
亂黨起事時城外在南勝里會哨城内在司後街會哨并在觀音山收放號令二十九晚號令係用高竹懸掛紅燈將燈上落三次即收隊不開鎗三十晚號令改在法政學堂後狗頭山其佈置共分五路一股撲督轅及水師行台一股劫飛來廟藥庫一股出南門堵入援官軍一股由清風橋進逼旗界一股在觀音山左右窺督練公所其歇宿之所則在二牌樓司後街象牙巷等爲最多數餘則分住各處又多半在學界之寄宿舍云 
亂事起後南順交界樂從墟匪徒卽煽動鄉愚於三十下午竪旗起事李提聞報聞報飛派江固江鞏兩兵船載兵前往撲擊至初一早匪知省城平定紛紛竄匿解散人心漸安又省城謡傳潮州革黨起事查係香港總督電告烟台領事轉告汕頭謂有亂黨百 
 
 

Page 5

 
 
　　餘由港到潮希圖舉事與省城相應隨由汕頭某洋行電告沙面故粤人互相傳說其實該處早已戒備斷難竊發又清遠亦有不靖消息惟該處因閙捐後兵力甚足當無大變又初一日接欽州郭道電欽廉如常增靖可保無虞 
張督近因水師行台不敷辦公已遷往督練公所其瀛眷則在公所内之糧餉局至督署内已派員勘騐估修照壁前血痕昨派數十人用自來水洗掃其西邊被炸彈擊破之墻亦已用磚塡補矣亂黨旣敗紛紛向民居竄匿有數人潛入小北直街藥師菴内將菴尼嚇禁一隅隨將尼服穿起躱避連日在瓦面窺伺轟擊至初一日始由該處分駐所派剪髮兵二人扮尼裝僞稱探訪四處搜尋竟將亂黨二人捆獲又小北青雲里十號門牌住戶爲亂黨闖進霸匿後被拿獲巡警亦傷二名獅子橋某寓有亂黨二人跳下向某婦求救謂如通報當服藥自盡隨在身上出藥水一瓶服之登即睡倒迨婦往報兵警到時二人已死手掌口唇俱黑如墨不知所服何藥大北直街李扳桂成衣局拿獲一七十餘歲之白髮老人聞因窩藏黨人并在店内搜出炸藥其餘九如坊二牌樓蓮塘街一帶搜獲黨人被封屋宇不少大石街積厚坊内亦搜獲不少官立女學堂亦被搜數次現在警道會同府縣委員向城北一帶挨戶搜查大約一二日後方能逐一查竣云又日昨搜緝至正南街附近某公館突有黨人四名開鎗衝出各防勇均紛紛逃走後經兵警前後夾攻方被拿獲昨午大北門外有剪髮西裝一人由營勇拿捕搜其身有冷飯一包長衫二件尚有火藥味口操閩音神色不變當由小坪車站押解回省又日昨拿剪辫者甚多如方言軍醫等學堂學生多有被拿者後皆保釋云 
二十九晚旗界拿獲直認革黨之陳與申劉枕玉陳志等三名於三十日午刻在將軍照壁後斬决聞此三人臨刑時面不改色囑將伊等姓名寫清楚以備留後世臨刑且不肯跪三十日又由旗界拿獲羅仲霍一名押解南海縣卽行正法聞該黨供吳川人二十八日由永安船上省在縣署大堂海說革命宗旨大有視死如歸之槪當起事時旗界祝壽巷有黨人稅居於此欲在家中放火其婦人不肯被將張蔡氏何許氏兩人鎗斃三十日由旗民府會同丁委員前往相騐矣 
政界檢得辭黨之炸彈百數十枚均如千奶罐様井非極烈之品惟手鎗則盡屬新式刀亦新製甚鋒利各亂黨之身皆有無數現銀及銀紙間有毒藥一小樽以便自盡之用其銀多給與行刑者 
初一早七點鐘仙湖街始平書院忽轟然一聲全座傾塌官軍即入内搜捕亂黨開鎗拒捕卒被拿去二人一剪辫西裝一長衫少年起出炸彈壳二十餘枚高約三寸上有小穴又在　渠内搜出手鎗十餘枝外用白毛巾包裹當炸屋時勢極猛烈其堦石飛高數十丈將街石壓碎聞該黨因事已失敗欲將炸藥傾出在屋内埋下誤觸機關故被爆發政界此立刻飭關城門故是日各城忽開忽閉不定 
初一日下午警兵在小北附近搜查忽見排鎗打出巡士不敵通報水提新軍由吳統領宗禹親帶兵隊往查遍覓無蹤正在收隊其兵偶及吳統領三字爲亂黨所聞知爲重要人物即連擲四炸彈复放數鎗狙擊吳大怒立卽回鎗迎敵當塲斃亂黨數人餘亦拿獲 
當黨人攻入督署時張督適在洋花廳辦事新委巡防營管帶金鎭邦禀見出與黨首相遇將肥胖之黨首轟金亦連中四鎗殞命其跟隨一人亦死斯時衛隊始聞聲趨至與之相拒一面入内保護張督出走是役也衛隊死一人傷四人督署死一跟老太爺之人說者謂此次若非金管帶擋住張督恐難走脫云 
念九晚亂黨一隊攻督署又分一隊在督署西面吉祥街擲一炸彈將圍墻破一大穴又督署内及二牌樓一帶凡經炸彈爆過者其街石必斷爛或至粉碎督署頭門完好如故惟頭二三進皆糜爛不堪庽目 
財政公所總務科科長李守象辰是日因出城往送沈學司行回至雙門底途遇亂黨用鎗轟擊當塲殞命至初一日未時在德宣街公館入殮 
城内天香街丹桂里一帶日昨下午仍搜查甚嚴旗界各街徧派傳單令各舖戶住屋于日昨下午六點鐘不准出門云云因此城内居民異常紛擾搬運槓箱出城者不絶 
初一日起南番兩縣派仵作在城中檢拾屍身赴狗頭山埋葬乃各人正 
 
 

Page 6

 
 
　　在做工時忽有槍碼飛至或由小北而來或由蓮塘街而上隨派兵在蓮塘街搜捕拿獲數名查封公館多間聞南海縣屬地方共檢拾屍身六十八具番禺未知我少 
港官前日出示云現下各項輪船華船及一切船隻均不得由香港開往省城俟示期准往然後可去又省澳輪船公司刊派傳單謂奉政府命不准日夜輪船往省俟廿四點鐘内准否再行定奪 
初一日督院兼將軍張水帥提督李云云匪黨滋事已拿獲正法者百餘名昨因搜捕匪故將城門關閉禁阻行人免受波累現匪黨大半就獲特將大南歸德門照常放行夜間出入仍須携燈以便稽查 
三十早閉城大搜時督轅發出軍令略謂督憲諭軍民人等如有拿獲黨匪壹名無論生獲與首級俱賞銀百員至是日十二點鐘後即將此軍令取銷因首級亦得領賞恐防有誤殺之處亦政界之仁慈也此軍充在城内犯事地方遍帖用沙紙騰寫高約五寸闊四寸中蓋一督轅印信 
初二日訪函云省城紳商開辦商團刻日成軍已有頭緒惟於軍械一層頗費躊躇現聞江紳商准李提在軍械局指撥槍械在陸軍某廠指撥碼子分交商團應用 
初二日自治研究社議案（一）宣布省城招募安勇簡章總綱五條細目廿四條（一）宣佈團保總局來書謂吾粤入春以來匪風甚熾一月兩遭奇變現禍機甫定後患宜防定初三日集議合城廂内外聯辦街團以壯聲勢而定衆心（一）宣佈平糶局已購米二十萬石回粤以救被難貧民（一）宣佈高等業學堂學生劉玉堂方言學堂學生高光簿廣府中學堂學生高玉鼐等來書略云剪髮之議自資政院議案通過剪者頗不乏人今粤難陡起剪髮者多被留難學生出入學堂殊多不便乞請大憲給憑註册免有戒途之慮等語衆議應函提學司妥商辦法并函制府請其諭知營官府縣遇有拿獲剪髮人等務期訊確以免誤濫 
香港士蔑西報云訪事人曾與某西官接談據某西官說若輩起事過於切急又無軍械子彈倘使先攻軍械局得有軍器則其亂將遍佈南方各省復由南省播及北方彼輩係决意仇滿恐須嚴加設法方能止息亂機又云自將軍孚琦被轟後即有許多形跡可欵之人自星架坡到港據警界中人稱說近日到者不下五百人之多疑係會黨中人散居本港聞往省城者亦少若輩絶少成羣逐隊而行惟昨日則見此輩在某酒店聚議爲數甚衆迨密議後卽往郵局寄信港中巡差時留心察其舉動惟見其所行之事絶無犯法故難以干涉又云廣東播寳等各夜輪昨已照常開行往省而省中各夜輪亦已有電到港照常開行來港故人心稍定 
時評 
[其一]  
　　美國近年禁烟之令極嚴。蓋因醫生配用鴉片。不免過度。故欲。嚴訂法律以取締之耳。 
然因是私運鴉片入境之法。亦愈出愈奇。有藏香腸内者。有藏鳥籠中者。有用極華麗之馬車裝運。以掩人耳目者夫區區配製藥方所用之鴉片。其數究。屬有限。而締禁者猶如是其嚴。偷漏者猶如是其多。今我國流。毒逾百年。而謂發一牌照捐。加重入口稅。便可寓禁於。徵以期永絶根株耶。嗚呼。難矣。 
[其二]  
朝廷此次借欵之宗旨。日昨已昭然揭布于天下矣。竊意自今以往。資政院議員。可以不。必瀆請開會。諮議局聯合會。可以不必引爲口實。竭力愼節之作用。朝廷且有權衡。而一紙。如綸如綍之詔旨。固已昭示大衆。使人民無容喙之地。又安所用其喋喋。爲哉。 
雖然記者恭繹之下。尤不禁抱無涯之戚矣。朝廷軫念民生。仁至義盡故不惜大借外債以備改定幣制振興實業與夫推廣鐵路之用。袞袞諸公。其用心可。謂良苦。乃道路傳。言不以此爲。利民之端。而以此次大借外債之一舉。實足爲他年亡國之禍胎。謂今日財政竭蹶。由於賠欵之稠疊。漏巵之孔多。非因幣制之不一也。設使幣制改良。圜法畫一。苟非賠欵解。清漏巵永塞。亦無以致財政之充裕耳。若夫。振興實業問题。殆由。于三省之救亡。非因民生之困苦也。不然何不振興他省實業。而必沾沾三省一隅爲。况小民今日所。尤竊竊不解者。一千萬元之日金。郵傳部。固因他部需欵付國家鐵路之借項而决借者。約文中亦旣明言之矣。今則又引以爲推廣鐵路之需。欺外人耶。抑欺國民耶。否則或者一欵而。二用耶。果爾則度尚之懊悶。海軍大臣之悲憤連日。間鼓鐘而聲聞者。其又果何所指而云然耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[劃分行政審判司法審判權限]  
　　法部片奏云查刑律爲國之常憲無論官民有犯均有同等制裁此東西立憲各國之所同即吾國亦早有此不刊之例惟現行刑律所載官吏犯法各條有純粹屬於刑事審判範圍者亦應屬於行政審判或懲戒審判範圍者故同一觸犯現行刑律而斷罪則事隸法曹處分則向歸吏議訊辦之情形旣異卽制裁之方法各殊是以臣館奏進修正逐年籌備事宜清單規定行政審判院法應於本年頒布至文官法官懲戒各章程均爲官規内重要之件亦限於本年頒布施行正所以示行政審判懲戒審判應與刑事審判劃清界限之意現在以上各項法令尙未釐定頒行而省城商埠各級審判廳業已先後成立現行刑律自應由審判各官於施行刑事審判時分别適用惟官吏犯罪情不同若並應屬行政審判懲戒審判者而亦歸通常審判衙門管轄未免有權限不清之弊查官吏違法例准人民向該管上司衙門呈控現制司法旣應獨立内而部院各行政衙門外而院司道府各行政衙門按照法院編制法不准受理民刑訴訟案件如並官吏違法應予處分者而亦不准受理殊無以廣人民救濟權利之途擬請嗣後除職官有犯應按現行刑律分别科罪者如犯事在已設審判廳地方由該管檢察廳隨時提起公訴逕由該管審判廳審理及犯事在未設審判廳地方暫歸各該省高等審判廳審理外其餘官吏違法事屬因公按照律例應予以革職降調罰俸及一應參罰各處分者如係行政官吏由該管上司隨時查覺之案卽由該管上司各按律例辦理如有人民呈控之案並應由該管上司衙門查明照例辦理此外一應民刑訴訟案件不論是否上訴曁官吏犯罪應按刑律定擬者槪不准各該行政衙門違法受理其官吏違法之案如係經該管上司查覺或由人民控告而查核案情仍應按刑律斷罪不在尋常參罰虞分之列者自應送交該管檢察廳起訴以清權限如係法官卽由該省提法司查明報由法部覆核暫照現行處分則例分别奏明請旨辦理俟行政審判院法文官法官懲戒各章程頒行後届時一律欽遵辦理 
[禁烟近聞片片]  
○中美感情之一斑順直國民禁烟會全體會員因美總統塔虎脫君招請第二次萬國禁烟大會與中國禁烟極有裨益决定上書美總統用致謝忱又美國改良總會派代表丁義華君鼓吹禁烟問题實爲我國禁烟行之大臂助亦擬專函伸謝用示感激中美邦交之親厚於此可見一斑 
○聯合會與禁烟之關繫各省諮議局代表將在京師開聯合大會順直禁烟會决定派人赴京與諮議局諸公商論推廣禁烟會及振起國民禁烟思想之辦法聞已舉定宋君則久王君伯辰沈君祜辰爲代表於日内晋京商辦一切 
○福建禁烟會之廢約熱數月來福建禁烟會對於廢除烟約一事極爲熱心曾將丁義華君所作各種演說轉印發散並聯合十萬人簽名上書又數次向北京總會及外部電請廢約上月復舉代表入京面謁外務部請求聞日前又電外部云聞英願加稅續約烟禍靡窮同人抱痛海牙會期近各國多贊助懇力爭云云閩省禁烟會可謂見義勇爲矣 
○美國防範鴉片之嚴密前有美國波司敦城某名醫倡言美國醫界施用鴉片之過度若不從速禁止將來必貽禍無窮美總統塔虎脫君聞之現擬嚴訂法律取締此事美人之防抵鴉片眞是無微不至 
○販賣私烟之新發明上月太平洋艦入美國散凡西斯哥埠時關吏查騐客貨見有一人携帶香腸甚多頗覺奇異再一審視腸内物咸作黑色剖開檢騐則所謂香腸者乃滿貯鴉片焉又美國私烟多有自干阿大運入者日前美國北鄙某車部有極闊之馬車一輛自干阿大境風馳電掣而來見者咸以爲係王公貴人之車後不知如何露出破綻經關吏自車内查出許多私烟遂將車馬並烟土一併充公又干阿大常有販鳥入美國者賣烟奸商能造特别鳥籠使籠柱中空暗藏鴉片以圖漁利日前爲關吏覷破查出私烟若干照章罰辦自今以後販鳥人過關必有一番嚴密之查騐矣 
分類新聞政界 
[附加稅牽動全邑恐慌之結果杭州]  
　　新城縣自治會以自治爲 
 
 

Page 11

 
 
　　名在錢糧項下加抽附捐鄉民起而反對縣官趙雲生大令世芬已將前項情形通禀省憲略謂前據議事會呈請於錢糧項下帶收捐洋二角一分以充自治經費當經知縣轉禀省台奉批照准知縣遵卽出示宣布於三月十九日開征上忙錢糧起每正銀一兩帶收附捐洋一角二分詎告示甫經實貼先後據紳民徐省書等五十餘人呈求免收又據士民汪聖康等百數十人各執燃香聚集大堂求免附捐僉謂米價如此昻貴人情汹汹各懷杞憂實無力再任此項附捐知縣以自治爲立憲之根本議事會爲自治之機關不有經費何以辦公反復開導均不樂從而該士民等嘈雜紛紜團結不解知縣誠恐釀成事端非惟厥咎難任當即婉慰飭令暫退明日另有曉諭始各允散即邀同會董吳紳等熟商稍減以安民心當晚繕就示諭酌减二分以示體恤不料開征之日有鄉民五六百人紛紛至署一再求免衆口喧呼語甚激烈勢頗兇猛經知縣竭力阻止不准兇動並以善言勸諭幾至舌敝唇焦僉以附捐不予取消斷難允息人聲鼎沸無可理諭知縣伏思此項附捐人民旣不樂輸若强用壓力不惟於事無濟轉恐自治適以自擾殊非朝廷立憲之本意日於征收正項錢糧亦有窒碍體察再四不能不暫行停收當卽硃示大堂該鄉民等始行漸散 
[杭嘉湖三府聯名禀請截漕杭州]  
　　杭嘉湖三府去年秋收歉薄民食缺乏兼之近日奸商私販出洋而各處遏糶頻聞現在統籌各米行所存之米不敷甚鉅嘉興楊太守日前時行晋省與杭府英太守互商接濟之法以防患未然湖州府夏太守亦電商杭州府刻下英太守已備文與嘉湖兩府聯銜會禀撫憲轉請電奏截留本届新漕五萬石以杭屬派一萬石嘉湖兩屬各派二萬石以備秋黄不接之際濟平糶之用云 
[贛省裁驛改郵實行之手續南昌]  
　　贛省驛站積弊已深現值憲政進行自應亟籌通變以收機關敏捷之效業經馮撫與江西郵政長甘博斐商定蘇法自四月朔起各廳州縣曁佐貳分防處所一律分設郵局卽於是日將全省驛站一律裁撤各署局所公文包封槪交郵局毎重六錢七分收費三分作爲掛號要件擬將此次所裁驛站經費銀四萬餘兩分别撥充郵費遇有廷寄軍報夾板要件解餉解犯應需專馬雇夫各費一併在内核實支銷倘有不敷再將上年遵部電裁存銀三萬兩酌撥濟用業經分别奏咨通行辦理嗣郵傳部復電暫緩迭由馮中丞電求郵部始獲試辦兹將通飭各屬要電錄下江西各道各府及直隸州均鑒驛站全裁郵政推廣已由本部院奏准一律本年四月朔實行各該廳州縣所有夏季驛站費幸勿再發以免兩歧致干賠繳至四五六三個月各廳州縣郵費統由省算付郵局電到卽日轉飭遵照院漾印江西各府州鑒本省裁驛改郵准於四月朔實行所有業經在途文件應由各站地方官查明交郵並將何處來文寄交何處逐件開册具報如有遺誤庶便查考至廷寄仍專差飛遞希飭所屬遵辦院漾印 
外交 
[淮河不准洋商行駛小輪鎭江]  
　　淮河行駛小輪由利淮招商兩公司集資疏濬河道糜欵甚鉅冀開航路權利昨有鎭埠日商戴生昌小輪船局禀由駐寗日領事照會鎭關道請在淮河行駛小輪當經林觀察咨請皖北道轉禀皖撫核示兹據復稱淮河係利淮招商兩家集資疏濬若准洋商在該處行駛有碍華商利權林觀察已據復照會該領事轉飭該商知悉不准行駛矣 
[駐汕德領堅請再招華工廣州]  
　　德國於上年九月間擬在汕招工前往薩摩島一事曾經辦理汕頭洋務兼保工事宜委員林倅樹芬禀奉增前督批行薩摩島上年來粤招去華工屢據駐島林領事報告其苛待殘酷視各華工等諸土人野番之列業經袁前督咨請外務部與德使交涉今又擬續招華丁萬難照准等因由林委員照覆德領在案現駐汕德領又照會林委員略稱本國興盛洋行禀請再招華工前往薩摩島一事自去年十月初九日貴委員照覆後迄今已逾五月兹本領事得知當時駐薩華領業將招待工人各欵商諸薩摩政府已經妥改現據該洋行禀稱接到薩摩島各工主來函謂招工之事若蒙中國政府允准應擬再招工人七百名以代往日所擬招五百名之數等語理合懇請照會華官恩准施行等情本領事據此用特再爲照會貴委員查照煩卽申請兩廣督部堂准予該洋行招往並希見復等由林委員接文後已轉禀督院核奪示覆矣 
軍界 
[贛省水勇捉賭釀命之處分江西]  
　　贛垣内河巡警左軍代統吳攸濟禀院文云三月二十七日四更據駐紥廣潤門外煤炭坡汛中營第十號長江舢板哨弁蔣益友報稱有臨江船十餘號停泊煤炭坡下首是夜二更時忽聞該船幫人聲喧雜哨弁當卽率勇四名前往查察見有午後掛號上岸之漿勇劉文祥被該船幫人等扭住詢據該船戶蕭姓指稱劉文祥偕同數人上船聲言捉賭船中人等一時驚慌搭客楊吉成失足落水時值風狂浪湧撈救不及將劉文祥扣留其餘各人均已逃散等語哨弁當飭船戶將劉文祥交帶回營該船戶堅執不允已押巡警下一區將劉文祥解送警務公所並聲言閙事之時有李姓客人上坡未回失去枕箱一個内存官票拾伍千以及律墨簿書等件等情隨調該哨全船勇丁嚴行究詰僉稱劉文祥在外滋事伊等實不知情管帶伏查該槳勇劉文祥因掛號上坡膽敢私自捉賭致釀事端實屬藐玩已極當將該勇名糧開革由警務公所移送地方檢察廳歸案訊辦蔣哨益友於該勇掛號逾限未回並不查察迨經滋事又不急速來營報告實屬異常疎忽不知輕重應請撤換另行委人接帶以肅營紀巡員徐鏡明領哨黄連勝事前失於覺察應請各記大過一次以示懲儆 
[陸軍常年經費之統計湖北]  
　　張虎臣統制奉陸軍部　飭將湖北全省陸軍兵餉數目調查明白彚表送部等因當即諭令正軍需處詳細調查分别造册兹聞第八鎭統計表已成每年經費約在一百七十萬内外云 
學務 
[存古學堂停課之原委湖北]  
　　存古學堂定章以八年畢業其書籍學膳等費均由堂内備辦刻王學使以鄂省學欵支絀已達極點該堂經費無着不能支持故議定縮短年限所有一切均歸學生自備已禀准督憲於日前發表聞該堂學生已停課公議對待之方法云 
[礦業學堂併之風聞湖北]  
　　兩湖礦業學堂常年經費約銀三萬餘兩向賴兩湖米穀釐稅提撥應用刻來預算不敷甚鉅無可　措聞莘帥已飭該堂監督楊觀察覲圭將每年經費酌裁一半以期撙節又聞 
 
 

Page 12

 
 
　　該監督以裁减過甚不敷開支呈請督院將該堂歸併鐵路學堂肄業矣 
[小學敎育開會記事吉林]  
　　吉垣小學敎育會於日前午後一鐘開第一次研究會各小學敎員到者共六十餘人首由曹梅舫司使登台演說大致謂小學爲大學之基欲求敎育之適合須以單級敎授爲正當辦法次由峯旗官演說以文明程度之高下可覘敎育之進步與否並發表關於敎授上之作用再次由殷科員演說以敎育上必有新知識灌入然後敎材始能豐富並擬將關於敎育上所得之新見聞每星期編印數則發給各會員以資參考末由會長孫君宣布本會章程及宗旨並將提議事件錄於黑板（一）改用初等小學敎科書（二）初等小學擬一律改爲四年畢業（三）請各敎員各獻所知（四）推選速記員在坐諸君執以上數宗討論多時至四鐘餘閉會 
實業 
[瓊州港不能開作商埠廣東]  
　　上年部議開闢瓊州一島當經札　　行粤督查覆現聞張督業已復部以查得瓊州一島遠處海洋其所屬港澳不下數十處惟崖州轄屬之榆林港形勢頗佳其餘僅瓊州山海口各處因與雷海遥遥相對尙可避風此外赤溪羣島十六處澄邁羣島八處又有臨高之和合海灣擔州十里之海灣田頭海灣昌化之富豐港灣感恩之南客各港崖州九港陵水大港灣萬縣南冬樂會湯泉各港會同文昌沿海附近各港島均屬斜受颶風無處障蔽於開埠通商甚不相宜云 
[松郡菸巿競爭之一班松江]  
　　松郡西菸一業以西外阜成舖爲巨擘舖主爲浙省某巨紳用族人爲經理詎該經理歴年挪移虧耗至二萬金之巨客臘窘狀盡露素與往來之某錢莊幾被牽累年底進貨僅有正副號六箱遂祗敷衍門巿批發一槪謝絶事爲上海同業所聞立即賃屋左近另設一菸號協和福冀攬批發生理老店中人以百年商業將爲所奪各懷不平立電店東某巨紳匯欵三萬金另易經理與新店爭競目下兩店貨物均甚便宜以故來店購物者絡繹於巿 
雜記 
[松府訪提賭案松江]  
　　新十車梵區自治所打毁後新鎭賭風大熾無人過問有王姓父子時至該鎭湯寡婦家賭博並借金戒爲背城借一計事後屢約不還該婦向索爲王所毆詎爲府尊戚太守訪聞立於初六日派差督同縣役至鎭得婦到案管押候究 
[經師私窺少女吉林]  
　　吉林四區界内某學堂經學敎員某君因比鄰某姓家有少女年已及笄頗有姿色該敎員遂於前晚乘月色朦朧時至該姓板垣外隔隙窺探被伊家知覺當呼巡警扭往該區分所處罰 
[小輪被風傾覆鎭江]  
　　鎭郡一帶連日颶風大作江中白浪滔天停泊江干之船隻斷纜走錨者不可勝計此外七濠沿江等處居民草房被風吹倒者亦復不少並聞某公司之小輪船駛至下游某處江面亦被風掀覆淹斃搭客多人聞者慘之 
[魚船遭風損失山東]  
　　蓬萊城東直口村迤東上月二十一日早風浪交作有魚船兩艘被風逼迫搶灘聞船内之魚盡行失去約計估價總在一千餘金之譜現已報官請騐惟該處附近多有因此發財者 
[捕船縱竊可惡浙江]  
　　上月三十夜嘉屬新豐鎭到有捕船一隻系該捕班海鹽阿大帶同著名竊賊許德龍及其徒弟陳龍來鎭即於是夜三更時　鎭紳周姓家上屋登樓挖窗而入將房内衣裳首飾偷竊一空約值數千金之巨現失主已開單報縣未知張邑尊果能緝獲重辦追回原贓否 
[訟棍斥革可快揚州]  
　　泰州李州牧以州民朱鉞係著名訟棍劣迹多端詳請上憲咨革歸案訊辦當奉江督批云該州歲貢生就職縣丞朱鉞卽朱翔麟旣係著名訟棍控案纍纍經該州提訊復敢咆哮公堂實屬無法紀仰寗藩司會同蘇提法司核明詳候會核咨部斥革仍飭訊明實在劣跡另行錄供擬詳懲辦 
雜錄 
[紀白雲觀高道士事]  
白雲觀高道士。今已羽化。供職上清矣。稽其生平功行籙。實以神仙中人。兼政法中人者也。觀奉長春眞人。正月十九日眞人誕辰。都中達。官貴人命婦閨媛皆趨之。禮眞人者必拜高。道士。故言酬應者遂以是日爲道士生辰。拜時道士。或答或否。　者必其交疎或名位。未至。者也。若直受之而不報。則頂禮者以爲。榮僕少讀石頭記心異張道士。事謂以史太君。之貴王熙鳳之驕。買寳玉之卑視一切何至。與一老道周旋若是客有。爲述京師高道士。事者。乃知黄冠中眞有此。大人物。也客曰往者吾游白雲觀。就高道士談。旋有某客來與道士最稔者。道士語之曰。昨有某君囑。予道地。欲得海。關道。吾語之曰。且慢今朝廷方徵捐於官海關。缺肥。監司。秩貴屬望奢恐所得不。足以應上求。你可犯不着也。某曰僕有友某君以知縣分發山東。聞道士與中丞有舊。欲得一八行書爲之道地。可乎。道士欣然日此易耳中。丞新有。書來疏懶未及復復。時附數語足。矣 
一日遇道士於南城酒肆。談次道士語客曰。其侍郎之女公子明。日出閣予。幾忘之適。前日侍郎夫人。來觀談起方。記及匆匆不及備奩物乃以篋。中所。藻某總管貽我緞二。端緞乃大内物。總管。所受上賜者。又媵以某總管贈我物二。事亦。珍賞物。備禮而已。南城　肆者即楊梅竹斜街萬福居是也。道士入城。每以是爲居停其肆東偏一院境。頗幽寂。凝神煉氣。或無妨焉故。客欲以杯酒結道士歡及。道士飮人以酒悉。於是肆。肆善治鷄丁一品其。割烹術爲道士秘授肆。人名之曰高鷄丁云。嗚呼是亦近三十年來政治史中之小言也。 
科學談 
[動物之香腺說]  
動物之香腺。特因雌雄而有差。異大凡動物之雌雄。得以互。相識别者多依此爲。感覺吾人。之鼻。因有他器官爲補助。故不如動物之發達。一嗅。即能判。雌雄。也 
動物之香氣。多存於。皮膚之脂腺。及汗腺中往往雄以特。别之香。腺發射香。氣與鳥之以鳴聲使雌知已。所在者。同一用。意故雌一聞其香。氣非常快美。於不知不覺。之間趨赴雄前。 
例如有蹄類糜鹿科之麝。雄者腹部生香囊分泌香。液令聞者神經興奮。保進生殖機能以誘牝麝相。會 
食肉類　猫科之靈猫麝猫。（産於亞細亞與亞非利加）及嚙齒類之海狸。（産於亞細亞歐羅巴北部與北美加拿大）均有發香氣之腺囊。其位置在生殖。器與肚門之間以分泌。白色濃厚之香液。此二積香囊牝牡皆有。至生。殖期。時較平時。香氣更爲劇烈。爲雌雄相誘。之具。固不俟。言 
鰐魚。下顎亦有二。個分泌。香液之腺。雖雌雄皆具至生。殖期則雄。者尤爲劇烈。吾人嗅之覺。其非常。腥亞甚。爲可厭者。在雌鰐聞之則不勝愉快。也 
蛇至。生殖期。　其雄者　。肚門發出。香氣以　雌。蛇惟世人多不注意云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[粤省黨禍已平之電音]  
　　廣肇公所於前昨兩日疊接粤電報告黨事已平原電錄下四月初六早接江孔殷君電云黨事尙未擾及商民城鄉已平張督施行軍令主綏靖不株連乞普告同鄉初七早接粤商自治會電云請轉電沿江各埠粤亂肅清商業無損 
[旅滬閩人之愛國熱]  
　　留東福建代表到滬閩人極表歡迎特於初七日下午二句鐘開會於泉漳會館并邀集各代表商議協同進行辦法經該代表陳景松宋淵源陳鴻祺蕭敏諸君先後演說報告東京選派代表情形及歸國一切辦法並言國事危急非速辦民團不足以救亡加以廣東亂事迭起東南震動汀漳各府與粤毗連萬一亂黨竄入鄉里糜爛尤非速辦民團不足以資捍衛而保地方安寗語甚激切各閩商極表同情咸以梓里安危人人有責最後决議由旅滬商界選派代表聯合回閩協同勸導但以事體重大代表之資格非素有聲望者不足以當其任爰定初九日再行開會公同選舉 
[敎育聯合會第六日開會]  
　　初七日下午二時各省敎育總會聯合會續行開會仍由胡玉孫君主席討論變更高等敎育方法各會員援引各國學制參以本國社會經濟狀况决定主張將所有高等學堂就地方情形酌定爲法政農工醫礦等各種專門學堂而併大學堂與高等學堂爲一堦級預備將議案修正呈請學部施行又討論統一國語方法僅將議題通過其辦法尙未解决俟初八日續議 
[滬商採辦客米之不易]  
　　僅賸湘皖兩省猶在未定江督電復蘇撫云昨據滬道詳米商採辦客米一事甫據蘇藩司呈復謂四川路遠駁運爲難已由該司函致湘省採購五萬石又擬赴贛採購二萬石業奉尊處電商允准行知遵照等語此外應否再發護照給予滬商前赴各處採購及應由何處發照之處批候尊處示遵在案滬巿米少自當籌備惟陸藩司分購湘贛之米是否運滬接濟抑專爲蘇省採辦敝處無從杳悉至諮議局呈請電商贛撫採購三十萬石係專指寗屬而言與與滬商請購案各别贛撫電復祗允採運四五萬石已轉致諮議局酌辦今上海商會擬購二十萬石除四川路遠江西勢難再商外其湘皖兩省能否往購及應由何處給照請公卓奪分别挈名電商飭遵爲禱 
[陳昌年理結信義欠欵之辦法]  
　　其如紙廠股東不認何分省補知府陳昌年禀蘇撫文云竊知府前奉湖廣督憲瑞飭赴上海會商清理信義銀行欠欵一案曾將先後情形並酌擬辦法三條禀呈憲核在案三月初六日又奉瑞督憲函開據已革内閣中書尹克昌來禀愿將信義虧倒之欵劃清界限滬鎭兩行存欠欵項由該革員欠還存自行擔任漢武京湘等行由陳守代爲清理等情似此分辦則滬鎭各欵有紙廠等項可指武漢各欵有水泥廠紅利可指各不牽涉最爲簡便並可免隔省往復商酌徒費時日等因奉此伏查知府前擬辦法第三條與瑞督憲諭函分辦之意大致相同惟滬鎭兩行存墊各欵二十二萬兩而尹克昌擔伍僅紙廠押欵十七萬四千兩確有可指尙短四萬六千兩仍無差落雖尹克昌責無可辭而此案終難了結因與商會一再籌商於劃分界限之中仍寓統結之法所有武漢等行欠欵全由水泥廠紅利分年担任其滬鎭兩行欠欵二十二萬兩除鎭江紙廠原抵銀十七萬四千兩外所短無着之欵四萬六千兩併由水泥廠代擔分年攤還俾存欠相抵以資結束兹已由知府登明申新兩報宣布劃抵情形限令存墊各戶定期接受謹錄報底附呈鈞鑒伏乞俯賜立案實爲恩便除禀兩江湖廣督憲外肅禀恭叩鈞安（批詞錄後） 
查此案前據該守具禀到院當以所議辦法各條雖尙公允惟存戶與墊戶究有區别一則係該銀行未倒之前祗圖生利事涉個人經濟一則在該銀行已倒之後代發鈔票維持大局信用目的旣屬不同攤還應分先後第多延時日案無歸宿負累更深亦殊非計批飭蘇松太道會同商會切實開導宜如何斟酌損益折衷商定禀報核奪在案現尚未據復到據稱（中略）等情似此辦法此案不難結束惟現據造紙公司代表李近仁等禀稱紙廠股東不承認纸廠抵押信義巨欵無以紙廠劃抵信義存戶之理禀懇立案轉請滬道集訊公斷等情來禀意見各執究竟衆情已否允洽該道會同商會如何切實勸導案懸日久若不從速理結必致枝節叢生仰蘇松太 
 
 

Page 19

 
 
　　道遵照前批會同商會迅即妥議辦結具復核奪母再玩延仍候兩江湖廣督院批示繳原禀抄發 
[追繳義盛醬園抵欵]  
　　但求不誤部欵 
　　蘇撫爲松江朱家角兩處義盛醬園事札行滬道云宣統三年三月二十七日接准郵傳部宥内開漾電悉商會會議由各莊戶籌還二萬五千元歸部查該園原抵交通係四萬兩豈能以二萬五千元了局至劉道學詢浮抵一節原應着落措繳但商會旣持如此辦法不如即由尊處飭令該道繳還四萬兩仍以醬園歸還劉道尙屬兩全辦法正擬復間又據鄒司員電稱初四遵部電派楊丞前往代理卽有商會員陸廷爵姜渭濱出面擔任稱有善處之法致楊丞暫難接收代理兹查得會員陸廷爵存戶單上即有其名且部令招盤而商會令存戶接替原報兩園估值六萬六千餘元兹則報稱尙須折扣迭據牒稱不誤部欵兹卽僅許二萬五千元種種皆屬可疑其阻派駐員必非無故應請電知督撫飭属責成商會不誤部欵限期照數認繳免致脫卸遺誤等語似此種種情形均與該委員辦理提欵有碍事關部帑應請尊處嚴行飭屬責成商會切實妥籌必以不誤部欵爲第一要義曷勝禱盻等因到本撫院准此查此案前據婁縣具禀到院即經電商郵傳部並電飭該道查明是否劉道浮抵接收如係屬實著落清繳在案現尙未據復到兹准前因查該商會旣經擔認不誤部欵應即責成該道嚴飭商會究應如何分期繳足四萬兩之數妥籌辦法切實商明必以不誤部欵爲第一要義除先電復並分行外合亟札飭札到該道即便遵照轉飭該府縣責成商會迅速妥商具報以便核咨一面由道遵照前電查明是否浮抵如果屬實或即遵照部電由劉道繳還四萬兩仍以醬園歸還劉道以期兩全均毋違延 
[清查松屬牙帖]  
　　今非調劑之例差 
本縣田大令照會滬南商務分會文云准候補知縣傳賚奉蘇藩憲札現奉撫憲程札以牙帖定章凡無帖私開故帖朦充冒名頂替合夥朋充一帖兩開均干禁令實則眞正的名請帖開行者寥寥無幾其違犯以上禁令者十得八九各州縣以歲額無多不甚經意雖有委查成案而佐貳各官視爲例差自加徵牙稅之後委查例差又裁撤各牙行益肆無忌憚經收此項稅銀之經承又視爲利藪以致歷年奏銷列欠甚鉅行開則升稅閉則除稅旣有一行卽有完稅之人不難追繳與糧戶之有逃亡故絶者逈不相同自應澈查以裨餉糈合行札司遴委明幹之員發給川資分赴各屬會同印官吊取存案之牙戶牌號地址清册逐戶查騐如有以上情弊及地址色目不符卽寛其旣往押令刻日補繳如逾一月仍不遵領卽行押閉其應完一五成牙稅銀兩由縣督承按戶催完不准絲毫蒂欠等因到司奉此查有該令堪以派委札到卽便遵照刻日束裝前往松屬會同印官逐戶清查造册禀復務宜潔已奉公固不得敷衍從事視爲調劑更不可藉端需索有負委任毋違等因到縣合行照會希傳知各牙行聽候查驗毋稍隱匿云云該分會總理王一亭接文後昨即通告各牙行略謂此次清查牙帖確爲掃除積弊清理財政起見似非尋常例差可比幸勿視爲具文是所切盼 
[商團聯合會記事]  
　　南巿毛家弄全國商團聨合會事務所於昨日開始續招新會員自清晨六時半起至晚五時止赴會報名繳費者絡繹不絶各省投書捐欵者亦頗不少並聞沈葉兩會長因新會友操演時間恐與營業或有妨礙特與敎員朱少圻君等商定每日清晨操演自六時起至七時半止即令回店辦事星期一則休息一天云 
[衞生處幸勿漠視]  
　　南巿裕記等衆商號致書城自治公所衞生前自貴所設立小便處後不但街衢狹窄行人不便婦女出入亦多不雅並有不顧公德之人時在該處傾倒溺器此等有碍衞生之事應請切實整頓云 
[偵捕隊官之咬文嚼字]  
　　自稱閘北巡警總局暗探之謝洪標至南巿新春發客棧誣指寓客張晋泰等拐販人口藉端索詐業經裁判所詢據該局偵捕隊官汪禹臣函請重辦由裁判員訊明責押在案昨日該隊官又致一函謂閘北南巿同在華界非租界可比何謂越界惟謝冒名訛詐實與警界名譽大有妨碍應請交探解回再行究辦裁判員接函後准即派探將謝送往該局澈底訊究 
[吳作霖希望保釋之艱難]  
　　東益昌匯票號股東龐兀徵等控經理李某司帳唐某串吞鉅欵一案昨由捕房將在押之吳作霖（吳係李之外甥）解送公共公堂請究吳延律師博易聲請交保寶讞員商之英康副領事擬將吳改押本廨博律師堅請交保當奉寶讞員飭將吳帶至樓上公堂請原審官孫襄讞核示襄讞謂李一日不到卽吳一日不能開釋並謂此案毋庸律師于預而英副領事翰君亦再四情商准吳交保襄讞不允通融判仍還押捕房候再核奪 
[覆審一産兩抵之糾葛]  
　　英商羅白臣控葉薇生不理抵欵一案前日午後復由公共公廨傳訊原告代表博易律師與當時經手之李幹臣及大清銀行代表沃沛律師見証席德輝均到堂証明受抵房産及葉延不清理各情並將房屋圖様呈案請追寶讞員與英副領事康君以葉 
 
 

Page 20

 
 
　　將已抵於大清銀行之産再抵洋商情同欺騙應照刑事案件訊辦擬卽將葉改押捕房旋據葉之代表穆安素律師辯稱此項圖様於押欵未成之前交於原告迨成交後又將值價一萬兩之道契方單交付原告况前項單契均有來歷可查未便作爲刑事寳讞員商之康君判葉仍還押本廨候函請上海縣查明單據眞僞復到再核 
[城内]  
召募夫頭○本縣田大令昨出示論略云准城自公所　李紳鐘珏呈稱大東門外郎家橋行口籮間夫頭周姚兩姓因爭奪工洋投所互控當飭將論單呈案核奪嗣據繳到周福卯名論單核得周福早已故世顯見朦混合將周姚兩姓一併徹退將單吊銷轉請核示等因到縣准此合行出示召募仰熟悉籮間事務願充斯役者覓保照章加具七門夫頭保結連同認甘切結呈候傳驗合格給諭承充 
同族受累○翁三美翁海泉控族侄德咸不務正業並紏無賴來家滋擾搶物等情昨經縣署帮審承明府提訊翁三美與海泉同供德咸素不安分已經犯案數次禁押改過局近始釋出仍不痛改前非昨又到家硬索銀洋不遂竟於晚上紏衆來家將孫女及房内箱籠衣服等物强行搶去小的等竭力追上始將孫女奪回求恩究辦詰之翁德咸供認不諱惟求寛宥明府以其不法已極判押改過局三年期滿核釋 
凶犯患痛○浦東楊家渡附近鄉人黄阿炳去秋因寡弟婦徐氏向伊索欠口角將灶拆去黄一時憤極持取鐵搭肇傷該氏腰間登時斃命復將屍身掘土掩埋旋經二路巡警局查悉知會上海縣將尸掘起驗明棺殮並提凶手到案訊供不諱釘鐐收禁擬定絞監候罪名詳泰上憲批飭解勘在案兹田大令正在飭書備文預備起解該凶手忽於昨日陡患黄腫痛症勢頗危險業由禁卒禀知大令派醫診治俟病愈再核 
　子無方○陳汝南向在日商某輪船上爲夥家住舊校塲地方兹因其子文炳不務正業具禀一路一區分局請爲備案當奉德巡官批斥云汝子又炳在外不法理應家法處治毋庸備案 
局批兩則○一路巡警分局批寡婦張許氏禀云案經訊明張姚氏與羅重玉向屬同居並無姦拐情事葉庚山訛詐不遂誣告是實如葉犯果受該氏囑托代爲尋覓則案後豈容妄誣人罪且該氏先經屢傳不到何以遲至今日忽又出頭具禀來案求保顯係葉犯揑名作禀希圖朦釋不准並斥又批商民公益社禀云閱禀字迹潦草混以公益社具名不署原告人名姓無憑查核不准 
道轅記事○高陸行巡防局委員嚴善增昨日飭丁到道禀請感冒假三天 
[南巿]  
違背敎規○永盛馬頭絲網船戶敎民楊興全私娶有夫之婦蔡小妹爲室被寳司鐸查知函告南區移解裁判所訊究旋由小妹之本夫馬雪榮投案求領准予覔保領回昨日復由湯裁判傳楊審訊以其奸佔婦人尤敢狡避判令戒責一百下押三禮拜完案限期理算○王仁泰木作主謝芝麟昨至裁判所控稱前次股開源潤豐荳行被掮客趙希孫欠去貨銀除收尙欠一百餘兩向討圖賴求請究追經陳裁判傳訊趙供祇欠三十餘兩判交保出外限兩天理算 
車夫逞蠻○東洋車夫朱金修前晚在途載客被二十四號巡士查知該車未領執照上前拘拿朱忽動蠻扭至法租界幸由華捕帮同拘至捕房送回裁判所訊實判朱戒責一百五十下押七天尙有帮兇之王雨人責一百下押三天期滿仍着繳捐領照 
[閘北]  
能否管束○巡邏隊巡士吳福清前控寡嬸吳胡氏與馬得豐私姘經四路分局巡官判發棲流所留養在案刻由氏父胡老二禀求給領自行管束昨經蕭正巡官將氏提案給胡領回並看吳福清酌貼贍養費了案 
先還財禮○姚木全控顧沈氏將其媳沈阿秀另許於王福堂爲媳一案昨經四路分局蕭正巡官提到阿秀質訊一過判顧沈氏先將所受王姓財禮交還阿秀暫押候原告到案再核 
勒令遷居○高桂松控蔡克裕積欠房租洋十元向討逞兇一案昨經四路分局蕭正　官質訊一過判蔡收押勒令遷移 
[英租界]  
指提婦人○顔周氏等控朱旺章陳少章串拐伊女張顔氏一案昨經公堂孫襄讞會同英翰副領事復訊據包探禀稱奉諭移提張顔氏無着請爲核奪判陳仍還押飭探帶同朱旺章指提氏女到案再訊 
故態復萌○過犯張阿炳沈阿生何辰生復至租界竊取梁星海等衣物被探一併查獲昨解公堂訊實判何押西牢半年張沈各押二月期滿均再逐出租界 
私用客帳○自來火公司控用人滕小康私用客帳洋銀一案昨經公堂中西官訊明共有一千二百元之多因滕無力措繳判押西牢一年半如能於限内繳洋准其改押三月 
客棧賣烟○金隆街新春小客棧私售燈吃由捕查獲於昨日將該棧主婦王沈氏傳至公堂訊供屬實判罰洋四十元充公烟具銷燬如再違犯將棧發封 
懲辦流氓○流氓張仲林在寳善街攫取張連生銀表被探追獲昨解公堂訊實判先枷三天期滿再押三月 
捕廳驗屍○蕪湖路源泰小客棧庽客蘇州人陳桂林吞烟斃命已詰昨報前日午後由捕廳趙少尉至驗屍所驗明委係服毒自盡因查無屍屬在滬即飭地保報堂棺殮厝壇召認 
撫卹了事○甬人韓小金被某西人之汽車撞傷斃命韓之表兄陳忠裕因屍子未到不敢擅殮曾誌前報兹悉屍妻王氏業已來滬由該西人給洋五十元買棺收殮矣 
有何嫌怨○二馬路某烟膏店夥粤人黄阿林前晚被口操本地音之甲乙兩人持刀入店戳傷腹部逃逸嗣經店中人報請捕房派探將黄車入仁濟醫院醫治聞傷勢甚重恐有性命之虞云 
尚有同黨○匪徒祝興大王阿榮昨持僞金戒至卡德路晉昌當内混質當被櫃夥察出鳴捕拘押捕房解送公堂請究據包探陳雲忠投稱祝等同黨陳榮根王榮發均經小的在法租界緝獲現均寄押法界捕房請爲出票移提併究中西官頷之判祝王兩匪遠押候移提人証再訊 
姘夫串竊○住居武昌路一百五十四號之婦人王阿妹控姘夫施阿焯與梁阿焜串竊衣被等情昨由捕房將二人併解公堂押候將物交案再核 
貧不欲生○揚州人朱宗壽因貧無依賴於前晚至虹口斐倫路弄内自縊圖盡由捕查見救卜帶入捕房昨解公堂請訊中西官以其貧苦堪憐當堂賞給川資洋兩元着即自行回籍 
押店收贓○虹口元芳路五百零二號門牌押店主陳阿榮因收質洋人所失之絨毯等物被捕房查悉於昨日將陳傳至公堂訊實判罰洋二十五元充公又祥大來茂兩押店因收押勝家公司所失之機器被探查獲禀明捕頭於昨日將該店主吳金生翁福榮併傳到廨訊明屬實判各罰洋三十元充公 
怙惡不悛○過犯邱阿林在靜安寺路攫取印度小孩等銀圈由探查獲昨解公堂復訊不諱判邱押西牢九月期滿仍逐出租界偷竊脚車○陳阿和因竊西人值洋五十元之脚踏車被探查獲昨解公堂訊實判押三月 
[美租界]  
　　妓女强權○印人某甲前晚投報捕房稱被東有恆路猶太妓女匿去銀表銀練向索不還捕頭論飭八十四號西探查核 
洋兵用武○昨有某國艦兵一名乘許金狗之人力車至楊樹浦路不給車資反肆兇毆致傷許之面目當由印捕拘入捕房押候核辦 
口角鬥毆○張金順昨在北河南路與小販陳阿雙購物起　互相扭毆被印捕一併 
 
 

Page 21

 
 
拘送捕房押候究辦 
扭控妓女○粤人唐阿安販賣京貨爲業昨向海寗路粤妓夏阿妹索討貨洋六元忽起衝突扭至捕房捕頭諭赴公堂禀控 
[法租界]  
緝獲匪黨○德和烟紙店主被流氓小桂林等僞爲購物將繩套住頸項捋去金戒等情已詰昨報兹經包探訪知該流氓同黨小荳腐匿跡某處遂即前往拘住弔到贓物解入捕房候解公廨請辦 
咎由自取○姚妙林將鄉人劉全全扭至捕房訴稱頃間經過寳昌路被劉紏同流氓毆傷並打失大小洋銀及時表等物當由捕房解廨請訊劉供妻子由絲廠放工回家姚每尾隨其後任意調戲以致略人不服將伊毆打聶司馬以姚咎由自取一併斥釋不究拔還借欵○高玉亭控金增貴欠洋迭由公堂提　收押數月仍未措繳昨又提案詰問據供在押實難爲力聶司馬商之顧副領事　金出外每月拔還洋十元着具遵結存案備查 
筋疲力盡○童萬甫前控小東門剃頭店主鄭閩亭虧欠房金及借欵曾經公堂判鄭交保限於兩禮拜内付清房租一個月内繳還借欵迄已逾期仍未了結昨日復又集訊鄭供房金已付童不肯收實因有人挖租房屋之故今將房租呈案求請給領所有欠欵已由妻往原籍告貸求恩寛限判限至月底還清如違給償搬費另行遷移 
海上閒談 
上海城濠公地。汚穢不治。外人已嘖有煩言矣。今軍界中因爭奪管理權。而有改良整頓之說。如果實行則亦附近居民之。幸也。惟一則日軍用地。再則曰國有産。旣不解立憲之原理。又不明新軍之作用。强詞比附。徒貽笑柄。其僅僅爲保全租息規費之計。不已昭然若揭乎。 
夫人旣圖私利。必於公益一方面。無熱心毅力以。赴之故自治公所各議員。謂其改良整頓。徒托空言。實是誅心之論也。尙有何言可以自解哉。 
然而與之爭執者。苟亦稍有私意存於其間。亦不。足以執軍界中人之口。我知立憲國民。必不若是。試拭目以觀。其後。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部修訂存古學堂章程]  
第一章立學總義第一條存古學堂以養成初級師範學堂中學堂及與此同等學堂之經學國文中國歷只敎員爲宗旨並以預儲升入經科文科大學之選第二條存古學堂分設中等科高等科中等科五年畢業高等科三年畢業第三條存古學堂學科分經學史學詞章學三門經學門爲預備升考經科大學者治之史學門爲預備升考文科大學之中國史學門者治之詞章學門爲預備升考文科大學之中國文學門者治之第四條各省已設及將來添設之存古學堂均應按照此次所訂章程辦理第五條存古學堂每省以設一所爲限如財力實有不足者暫准緩設其在交通便利之處亦可聯合鄰近省分合設一所 
第二章學額及學生第六條各省存古學堂考取學生無論本籍外籍一律收錄第七條存古學堂每年級學生名額按照各地方情形酌定惟每級至少須滿六十名其學生過少不能成班之處應准緩設第八條存古學堂中等科學生以高等小學堂四年畢業生考取升入如人數不敷暫准招收讀完五經文筆通適之高才生甄錄入學（此項學生入學後於前二年省去補讀易書春秋左傳而以此鐘點補習高等小學應授之格致算學地理歷史等科）其舊日之貢生生員中文優長者考試合格准其插入中等科第三年級舉人之中文優長兼習普通學者准其考入高等科 
第三章課程第九條存古學堂學科程度及每星期授課時刻列表如左 
[經學門中等科]  
以上通習課共計三十六 
[經學門高等科]  
以上通習課共計三十六 
國外新聞 
[美總統申說公斷條約之效力]  
　　初六日倫敦電云塔孚脫總統已在培爾的莫亞開第三次國内和平會其演說之際聲明英美公斷條約僅爲世界和平之初步而達此目的之前必經種種困難蓋以他國之猜疑一時殊不易去也 
[土耳其戰耗近聞]  
　　初六日倫敦電云西汀其接有消息據稱土將愛特海姆率步軍五大隊由格信其開往土西行至隘峽爲阿爾巴利亞人所攻受損甚巨該將已率軍退回叛民現復攻擊土西 
[朝鮮總督不能問及軍事矣]  
　　據東京日日新聞載稱朝鮮總督寺内伯爵不日將辭去陸軍省大臣之職以便專心辦理半島之政務現任陸軍省次官大約將陞任陸軍省大臣 
[菲列濱島獨立問題]  
　　得紐約消息菲列濱羣島代表兩員已抵華盛頓請下議院議長及其他議員親赴該島調查以視該地是否預備獨立（以上譯字林報） 
[摩洛哥都城解圍]  
　　初六日倫敦電云據巴黎電稱兹得西四月二十八號番士消息謂白納芒將軍與叛民連戰四日獲勝之後已於西四月二十六號行抵該處死失兵士約三十人惟諸部落仍未征服湯其愛爾之交通現仍隔斷初七日倫敦電云據巴黎電稱白納芒將軍旣抵番士城後摩王之軍即出擊敵大敗敵軍現仍急需糧食軍 
 
 

Page 27

 
 
火初六日柏林電云據西四月八號番士城發來官電聲稱白納芒將軍已於西四月二十六號安抵番士城摩王現有大軍駐紥番士城内外故該城可安然無危法國官塲擬命縱隊行至距番士城兩日路程之地爲止卽在該處派摩軍前往番士城縱隊則取道曼克萊薩回至拉巴脫 
[德國在華發售股票續誌]  
　　初六日柏林電云德國在膠州及德領在中國駐紥之區發售小股票之議案已呈入國會覈議 
[俄國外務部大臣病篤]  
　　初六日柏林電云俄國外務部大臣薩薩洛夫君之病目下異常沉重 
[土耳其盜骨鉅案]  
　　初六日柏林電云桀納賽萊姆地方哇買禮拜寺之大長老因有人將蘇羅門時代聖人之遺骸由寺内墓中盜去故已奏請七皇捕拿罪人治罪按該寺已禁閉數百年（以上譯文匯報） 
[殖民小說華僑淚（一）]  
[第一章]  
　　看官聽說。天下的事情。不論是什麽事。不論是什麽人。斷不可趕盡殺絶不留别人的餘地。所以那班有見識。有學問的。人就是自已占了極優勝的地位。别人占了極劣敗的地位也一定要和别人留一條出路。决不肯趕盡殺絶的。把别人逼迫到死路裡頭去。若是當眞的不顧别人的。地位不問别人的死生。一味鐵錚錚的惡狠狠的。把别人逼得一個無可如何萬一個過猶不及。閙了個什麽亂子出來到了那個時候就要懊悔。也是來不及的了。從來孤臣孽子。每多出類拔萃的英雄。水盡山窮。方見撼地掀天的豪傑。這一班英雄豪傑也未見得一個個生出來的時候。就是什麽英雄豪傑。也都是受了許多的險阻艱難。骯髒困苦。方才磨鍊出英雄的格局。豪傑的精神來。所以天地生人到了那日暮途窮人鬼揶揄之際未始不是天地的成全他。造化的磨勵他洪爐。百鍊乃成繞指之鋼。作賦十。年終貴洛陽之紙。古來的英雄豪傑。大半都從困苦中來。也有受了别人的羞辱。一時激發。奮勵求名。到後來竟得垂名竹帛。紀績旗常。這様的人。當初若没有這般一激。那裡就會做出這様的大事業來。在下做書的還記得那。個時候的四川提督宋祝三宋宫保。本來是個廚子出身。在山西一個富戶家中服役。偶然有一天燒出來的餚饌。不中主人的意思。主人把他呌來。罵了一頓不算。還把他打了兩個耳刮子。他便别了一口氣走了出來。一直去投在軍營裡頭。當個馬兵。後來立了許多戰功直做到四川提督。偶然進京覲見。路過山西。想著了以前的事情。便呌把這位舊主人請來相見。這位舊主人。已經窮了。聽得這位軍門大人。就是當年被打的廚子。只道他票報仇。急得魂不附體。又不敢來。只得膝行進見。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
