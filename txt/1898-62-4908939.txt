# 1898 - 62 - 4908939

 

Page 1

 
 
[望甚雲霓] [  申報館協振所謹啓]  
　　啓者本報疊登嚴佑之先生來電縷述江北諸郡縣災况傷心慘目幾不甚言當此春日方長飢腸轆轆賣兒鬻女嚙草咽糠古之流民圖中亦未必有此苦景所深望諸大善士囊金慨擲拯此孑遺俾數千萬饑黎不致同歸於盡則銘心感德没齒不忘矣肅此佈陳伏維垂鑒 
[另延訪事] [  申報館主人啓]  
　　本館所延紹興采訪友人不甚得力擬另延他友承乏如有世居蘭亭禹穴間熟悉官塲事宜民風土俗性情誠實文理清通者請郵寄新聞數則并詳示住址姓名合格則卽當修函訂定不合恕不作答此佈 
[新輯自强學齋治平十議告成] [  圖書集成局代啓]  
　　近時風氣大開事事倣行西法喜談洋務者無不著書立說流播書區闕减擇之不精或語多耳食不特無以贊實用且更詒笑於通人是書采近人專作編成十種或則言利之可興或則言弊之當革或則言安内攘外之要圖但使謀國者簡練揣摩引而伸之觸類而長之漸漸收自强之效其中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹託本局用新字排印成書每部十二本盛以錦套價洋一元四角賜顧者向本埠棋盤街文瑞樓蘇州緑蔭堂察院塲文瑞樓漢口漁古山房長沙省富文書局均有寄售 
[論仿行西學之難]  
　　嗟乎時勢至今日岌岌乎其殆哉列國創瓜分之說民人興瓦解之思欲閉關而絶市則江海要隘輪舶縱横臥榻之　早爲他人鼾睡而門户無從固矣欲經武而整軍則度支告匱餉糈難籌且宿將重臣亦復漸形凋謝而兵威難再振矣君臣上下夙夜焦勞杞憂徒深一籌莫展於是有識時務之士奮袂而起曰中國國勢之弱由於人才之衰中國人才之衰由於所習之誤今日者欲振國威宜去舊習去之之法在講格致精製造開智慧廣見聞屏孔孟之陳言尊歐美之新學此種議論蓋自中日失和而後見於各省臣工之奏牘海内學人之箸述者久已雲譎波詭不可殫述矣而慷慨自命之士亦以守舊爲可恥盡棄其時文律賦試帖小楷之類從事於其所謂格致製造上自國都下及閭巷齗齗焉詡詡焉無不以此爲急務譚及國事則意氣激烈論辯恢奇蓋以爲今日中國轉弱爲强轉貧爲富之由誠不能外於此矣雖然蒙竊惑焉夫今日之中國貧弱誠無以加矣然其所以貧弱之故由於心志之不齊也政教之不一也繁文縟節之過多而掩飾蒙蔽之太甚也今乃不爲正本清源之論徒興見異思遷之心無論彼國於製造格致諸學經數百年之智力竭數萬人之心思始能臻此美備中國旣少師承又乏秘籍而欲遽與爭衡恐亦無此易爲之事且卽使竭盡心力得窺其奥甚或與之並駕齊驅不分軒輊而根基未能穏固吾恐奇技淫巧適足爲國家之害欲求富强而轉益貧弱也然則中國於西人富强之術果不必究心乎是又不然蓋西人之富强者其迹也其所以能臻此富强者則有道焉是在行之者去其迂拘懲其虚憍絶其浮僞除其偏私庶幾人才可以興國勢可以振何以言迂拘宜去也儒者讀書先貴洞明時勢今日歐美各國非從前惷愚野悍者可比其立國之道亦自有條不紊蔚然可觀偏執一偏之論而不爲之平心體察則若者可以效法若者可以仿行旣未嘗融會而貫通復何能集思而廣思何以言虚憍宜懲也今之譚時事者軒眉攘腕辯辭雲湧於西國一言一動無不譽爲神奇而於中國古昔聖賢之成法極口詆諆不稍顧忌夫中國回自有可議之端然一概加以駁斥亦未免近於虚憍矣至浮僞之風不絶則所習恐粗而不精西人之有格致製造也其心思之縝密志意之堅忍實有獨至之詣故能新奇日闢國以富强今中國迹象粗窺便矜獨得此種識解於茶餘酒後藉爲譚資猶之可也若以此爲致富强之基不亦令識者嗤乎至偏私之習未除則所知尤隘而不廣蓋格致天算之精微其難當數倍於時文試帖果能畛域不分潛心學習或可有貫通之一日若猶存尊已卑人之見爲浮光掠影之談則於此中之精深曲折實未嘗稍有所得更何能獲其益乎然則西法者並非不可倣行惟識見能不囿於流俗斯造詣自迥異於尋常而又須在上者變科舉以歆動之在下者開學會以聯合之庶幾人才由此興國勢由此振而轉貧弱爲富强之機亦於此原焉海濵下士請纓無志恤緯有心特獻芻言或亦愚者千慮一得之意云 
[華官抵日]  
　　日本訪事友來函云兩湖制軍張香帥派赴日本游歴之護軍統帶張游戎彪湖北候補縣姚大令錫光率同隨員五人於本月初二日午後五下鐘時行抵長崎卽日乘長門丸向神户進發 
[鮮亂未平]  
　　日本訪事友來函云前聞朝鮮東學黨有糾衆舉義之說近接朝鮮來信謂忠清全羅兩道復揚竿而起各道聞風響應勢甚猖獗恐一時難於平復也 
[英艦駛回]  
　　日本訪事友來函云前有英兵艦七艘下椗朝鮮海面嗣因謡傳英俄勢將開釁一時人心惶惑於是暫行移泊長崎港口刻已如數鼓輪往上海或謂實往舟山島未知其說孰是也 
[日購兵艦]  
　　日本訪事友來函云近接倫敦來信謂日本在英國推恩廠購得巡洋艦一艘名矮婆利有鐡甲船二艘一名拉華六拉一名富六利矮拿聞此三船原係西班牙所購今特讓諸日本云 
[示用銀圓]  
　　金陵采訪友人云省垣各錢鋪每遇銀圓出入不免吹毛求疵其意蓋藉此稍得蠅頭之利也大憲惡之屢經出示禁止刻下銀圓局昕宵鼓鑄所出甚多遂於本月某日分給各錢鋪一律通行江寍藩司松方伯猶恐若輩故智復萌爰會同銀圓局總辦任觀察人張告示曉諭軍民大旨謂本局所鑄銀圓應與墨西哥銀一體行用不准有彼此異同之别如敢稍從抑勒相率居奇定卽從重究辦煌煌憲諭徧貼通衢駔儈之流當不敢復肆其狡獪矣 
[藉壯聲威]  
　　鎭江訪事友來函云日内有新募江勝軍數營由皖來鎭以厚防兵之力嗣聞擬駐紥甘露寺北固山京峴山各要隘藉資防守而壯聲威是亦老成謀國者未雨綢繆之意也 
[資遣飢民]  
　　金陵訪事友人云金陵各粥廠刻已一律撤去大憲以粥廠旣撤飢民聚而不散難保不滋生事端查若輩大半籍隷徐淮於是特派委員六人招雇大號民船多艘裝載以小火輪船兩艘帶往清江先飭江安督糧道吳仲懌儲憲撥銀一萬五千兩交各委員易錢分載俟至清江按大口給以青蚨六百文小口三百文俾回原籍 
[甬試二志]  
　　寍波采訪友人云本月十一日提督浙江學政陳大宗師考試闔屬童生經古經學題復小而辨于物解農用八政解詩序非衛宏作說詩生民篇毛鄭異同得失評賦得小窗分與讀書鐙得分字五言八韻古學題中和節進農書賦以題爲韻賦得勸農曾入杏花村得農字五言八韻柳耳柳眉七律不拘韻算學題 
 
 

Page 2

 
 
有勾股形以勾弦交點爲心勾爲半徑作弧於形内於弧之内外各容一員設勾三股四求兩員半徑各幾何有一金類之物其重爲二百三十七兩又萬分兩之八百十六投入水中水高于原高八分容水之器爲正立方形其邊之分數與物重比若一與五六四四八比問金數之物爲何種金賦得九九見齊桓公得公字五言八韻性理題敬義夾持論賦得月到天心處得心字五言八韻心鏡智珠七律不拘韻十二日府寍慈三學生員正塲府爲四書文題君子人與君子人也鄞學君子者乎色莊者乎慈谿學君子哉若人尙德哉若人通塲經文題綏萬邦屢豐年通塲詩題賦得看山如讀畫得山字五言六韻 
[松試十志]  
　　有客自松江寓書本館云恩詩農太守初覆上南青三縣時有上海文童劉瀚一卷文理尙清順惟卷上未曾蓋戮恐有情弊遂黜不招覆○青浦文童郁大森前由青學中人公函薦舉稱其文理尙優太守置之不理迨初覆時郁童作仲子所居之室六句題文顯犯下文義字通篇跟上文蚓字俱寫作矧字其文理之不佳更無論已太守遂將此卷不録○南匯正場前列十名於初覆塲中遲至次日黎明繳卷者有四五本太守一概抑置於後蓋能如馬之工而不能如枚之速者正未易覬覦前茅也○某日頒發二覆案計華亭招覆八十名奉賢四十名婁縣六十五名金山四十名上海六十五名南匯六十名青浦八十名示期十四日覆試所有各縣前二十名及上海六十五名照録於左華亭顧永澂　姜世豪　胡毓台　吳在棟　沈　傑　耿善勛　廖元僖　瞿秉常　張　騏　沈　澧　顧際唐　沈志同　龔廷陛　姜保華　黄熙鼎　廖宇燮　顧鍾岱　宋景賢　周　冕　金聲鏘　奉賢吳玉良　裴汝昌　陳海龍　翁貽孫　阮尙敬　張昌泰　沈希約　朱文田　李乃福　徐鴻鼎　潘恩彬　陳時俊　朱　禮　張祖煐　唐　昶　何芳翰　張　傑　阮尙喈　莊禮槃　衛朝棟　婁縣丁繼庠　沈平康　陸祥雯　程雲鵬　沈家振　張樹勳　張安邦　章　平　王國瑜　張錫鬯　唐長華　陳世鳳　張忠清　朱　俊　許錫藩　章本衡　唐傳定　吳廷璜　李芳澤　金端法　金山丁式賓　陳顧言　孫念霄　金葆剛　倪廣心　何錫圭　徐其生　黄公龢　吳元楨　陳葆淇　曹駿猷　徐　炯　沈世駿　張作棟　朱光明　徐兆慶　翁駿業　張貴庠　金廷榜　宋　存　上海謝永炘　黄炎培　潘如樑　沈寳善　陳昌鳳　陳時夏　劉欽勵　張秀峰　王詮連　劉　瀛　陳瑞清　夏廷棟　葛尙迪　陳德清　胡宗瑗　唐祖鏗　顧視清　張汝鑫　黄公錫　王樹功　曹永恭　李景星　曹永達　徐元炳　曹永敏　蔡恭保　倪道原　徐文達　許繼光　黄　虯　唐寳晉　朱樹棫　吳光宇　丁咸熙　陸其鑫　陳帥咸　李維清　郁鍾鸞　梅祖蔭　毛經鑄　趙澄瀾　尤彭泰　劉至學　周文熾　金潤章　金保樂　陳乃斌　顧光煐　嚴　恭　徐善祥　吳寳地　汪慶燾　林祖浩　王藻鑑　沈日章　范熙祥　李景崧　唐書紳　陳宗鵬　周漢章　曾澤民　何　鈺　尤彭熙　朱文煥　施人傑　南匯潘守勤　閔垂鑒　黄之德　楊光照　朱煥章　周　鼎　周祖文　姚駿烈　倪贊清　吳耀奎　王保清　張文瀚　瞿　錱　周紹頤　喬敬修　徐應鵬　薛爾弼　許　阜　顧　瀛　唐憲章　青浦姚文江　吳有聲　葉世綸　徐徵榮　王懋功　唐寳淦　沈鴻熙　戴克寛　唐寳鐘　諸侯光　朱孝徵　茅承基　胡繼善　葉其寅　錢乃續　唐寳琛　顧承愷　汪魯芹　徐士亮　陳懋慈 
[維持風化]  
　　金陵訪事及人云婦女入廟燒香最爲惡俗雖歴經官長出示嚴禁此風終不能絶因向來未有禁廟祝容婦女入廟之文故也江寍縣趙小帆大令特出六言告示一通大致以禁止各廟僧道不准任婦女入廟燒香如敢陽奉陰違一經訪察或被告發輕則笞責重則驅逐出境是亦維持風化之一道也 
[米珠薪桂]  
　　金陵訪事友人云省垣自去冬迄今柴米日漸昻貴正月二十五日後陰雨連朝柴米價更有增無减二月初八日晚天氣愈寒李左車與滕六君連鑣而至白米每石竟漲至鷹洋四元六角有奇糙米亦非四元不可蘆柴每百斤值錢三百三四十文山柴價亦如之米珠薪桂咸自長安居大不易之嘆 
[衣鉢相傳]  
　　浙江杭州府學教授陳蓮舫廣文因病出缺前已紀諸報章兹悉繼其任者爲嚴伯經廣文寳騏夙與陳廣文有師生之誼某日挽以聯曰杖履恣優游忝附擔簦彈指履端纔半月箕裘宏纘述旋司秉鐸傷心師範已千秋亦足見其衣鉢相傳非同泛泛矣 
[武林春雪]  
　　杭州訪事友人云新正以來和暖異常至本月忽又轉寒初七日陰雲密布細雨連綿滕六君忽然戾止天亦奇冷非重裘不能禦寒翌晨見鴛鴦瓦上潔曰如棉積有五六寸厚而雪花仍飛舞不止春雪如此亦數年來所未見也 
[茸城雪景]  
　　松江訪事人云連日春寒料峭各考生晨興赴試者無不吟肩高聳瑟縮可憐七邑文童二覆之期點名進塲時凍雲壓簷玉龍飛舞迨至封門後滕六君始廢然而返樓臺入望一白無垠而簷溜聲淙淙不絶隨下隨融尙不致道途膠滯云 
[淛省官塲紀事]  
　　杭州采訪友人云日前浙西鹽捕營統領林觀察俞乘舟至省謁見廖大中丞面陳緝私公務聞因蘇省奸商充斥梟匪横行擬增設卡房以防偷漏繞越也○松陽縣典史一缺前經藩司詳請以本班海防先典史趙少尉宗仁請補兹由吏部覆准少尉奉到飭知卽赴各憲轅叩謝 
[鄂省官塲紀事]  
　　湖北訪事人云湖北漢川縣缺前由藩憲詳請以吳大令世璜題補尙未奉到部覆而大令遽歸道山現所遺之缺以藩庫大使傅叅軍光弼升補王芍棠方伯業已懸牌曉示矣○武昌府通判恒敷廷别駕請咨引見遺缺王方伯委試用同知張司馬作藩代理建始縣缺委本任長樂縣巢大令序鏞調署均州知州委通城縣舒大令恭壽調署遞遺通城縣缺委題補東湖縣夏大令時泰署理各員奉檄後均紛紛赴轅禀謝 
[白下官塲紀事]  
　　金陵采訪友人云商務局總辦仲魯觀察志鈞經湖廣總督張香帥電調赴鄂襄辦鐡路事宜其時兩江總督劉峴帥以觀察尙多經手未了之事咨請暫留兹觀察又經香帥電促起程遂命駕詣督轅禀銷商務局差使峴帥准之檄委候補道范季遠觀察德培接辦范觀察捧檄後涓吉本月初八日到差視事○江寗藩司松方伯檄令正任江寗府南捕通判屠興之通守與淮安府軍捕通判姚紀衡通守對調當姚通守未到任以前以理事同知崇司馬暫攝○句容縣縣丞劉二尹鼎元請假回籍修墓松方伯准之委試用府經歴番叅軍泰寛署理篆務○某日總理兩江營務處楊愼初觀察趨詣督轅謁見峴帥面禀要公迨辭出卽乘某輪船赴長江下游各要隘察勘砲臺形勢○候補縣吳大令錫官前經江寍府劉嘉樹太守委赴安徽當塗縣境丈勘洲地現已事竣回省某日趨詣督轅禀見銷差 
[扶桑旭日]  
　　日本訪事人云長崎大浦向有文廟爲寓日華人集資所建二月初三日係丁祭之期駐崎正領事官張子豫直刺率同隨員曁寓崎紳商等於是日五鼓詣廟行禮○神户華商鼎泰號夥李省善於正月廿八日晨帶同小工若干人至小野濵兵庫貨倉公司提取棉花至下午四點鐘工散後待之良久尙不見李省善回號四處訪尋殊無蹤跡復往貨倉啓鑰尋訪見有棉花多包墜地心知有異急飭人檢起數包忽露出兩足邑卽全行移開見李已壓斃於下急報知警察署延醫生騐視委係被壓身死並無别故身上肋骨壓斷五條亦慘矣哉○臺灣總督乃木氏由臺灣回日於二月二十號行經大坂聞有要公須至東京面陳也○山階宫晃親王於二月十七號薨於西京舊邸二十六號葬於西京皇族陵塚一切舉襄事宜均照前朝彦親王喪儀辦理查晃親王係前伏見宫一品邦家親王長子也 
 
 

Page 3

 
 
[漢水錦鱗]  
　　漢口訪事云大碼頭後某鹽號夥友某甲暗虧號銀四五千金無力彌縫遂於某日之夕乘人不覺吞服阿芙蓉膏斃命報知甲家不識能免轇葛否○郡尊余堯衢太守訂立章程凡市中新設錢店者務先報捐銀一千兩作爲公欵方許交易漢上黄陂街某錢店竟敢抗違不繳爲太守察知遂以一紙紅條封其店肆蓋以昭炯戒也○漢口巡檢署遷移一則已誌前報兹已擇定中路後叚隙地興工建造想經之營之轉瞬卽可竣事也 
[湓浦鵑啼]  
　　九江訪事友來函云本月初三日係致祭文昌之期又逢上丁釋菜潯城文武各官均於五鼓時齊往行禮冠裳肅穆俎豆馨香鉅典煌煌亦一時之盛也○代理瑞昌縣彭星階明府示期初八日縣考日來童子軍磨厲以須皆有爭奪錦標之想○興國州正塲案於初一口發貼首題可使足民如其禮樂次題以其乘輿濟人於溱洧詩題賦得雨中春樹萬人家得家字初二日初覆四書文題能以禮讓爲國乎何有經文題與詩題未詳 
[祀典矞皇]  
　　昨日爲致祭龍神之期江海關道蔡和甫觀察先期牌示頭門特委松海防同知劉乙笙司馬爲主祭官縣主黄愛棠大令預飭辦差丁役將南市大東門外龍王廟灑掃潔凈清晨七點鐘時黄大令偕縣丞劉二尹耀廷主簿孫少尹立幹典史蔡季卿少尉學師宣琴山廣文以及提右營叅將廖楚材叅戎守備程少菴守戎城守營張縵雲千戎先後戾止移時松海防同知劉乙笙司馬亦命駕而來各官迎入官廳小坐卽換穿朝服由禮生引赴丹墀行禮畢退至内廳略領茶點然後分道回署○今日爲致祭關聖帝君之期昨日上海縣黄大令飭差備辦牲牢等物午後差役將祭牛牽到署中典史蔡少尉騐明無悞諭飭帶往關帝廟伺候 
[道批照登]  
　　蘇松太道蔡和甫觀察於昨日發出批示一道照録於後上南引商祝恒順禀批據禀繳到私鹽變價錢十四千八百四十文刻已照收聽候酌撥充賞可也 
[大令宴客]  
　　前上海縣幫審委員蔣壽林刺史自交卸後由道憲札委楊樹浦巡防局員李葆初二尹接辦擇於本月望日到縣視事前晚上海縣黄愛棠大令在署設席特請刺史及二尹讌飲水陸紛陳直至二鼓時始各盡歡而散 
[考取北洋四班學生名單]  
　　正月二十八日及本月初二日盛杏蓀京卿在滬上考試天津學堂四班各生業已評定甲乙録取十六名兹將姓名録下　尤冕英　俞箴墀　馬雲駿　侯晨魁　朱鼎元　陳名楚　劉燕譽　陳　龍　杜　新　朱應杓　李　林　張嘉亮　黄錫廣　方燕廉　蔣　超　范端庠 
[客斃報縣]  
　　昨日午刻龔成莊偕廿五保三圖地保曹福卿投上海縣署報稱在治下三洋涇橋北首開設中和客棧昨日午前有一沈姓客由蕪湖乘江裕輪船來申假本棧六十六號房間居住箱上黏有蕪湖稽查輪船委員封條忽於傍晚時吞服洋烟自盡茶房察知倩人送往仁濟醫館救治無效延至今日黎明時身死查無屍屬在申故特來案具報黃愛棠大令飭豐保預備屍塲伺候蒞騐 
[拿獲逃犯]  
　　去冬滬南萬裕錢莊出店人馮阿長送銀過毛家弄被匪搶刦刃傷斃命地甲報縣後黃大令立卽詣騐拿獲兇犯姜松華朱連生朱長華張桂生等解案訊供交差看管今正初七日姜乘間脫逃昨日午後差夥行至虹口鬥鷄塲忽見姜松華在某烟間吸烟當卽扭入美界捕房捕頭飭一併收押昨日原差到縣報請黄大令備函前往將姜犯提回歸案訊辦 
[發局永禁]  
　　著名流氓高和尙在改過局脫逃後經馬路善後局捕勇拘獲解送總巡局訊辦前日鍾受百明府提訊之下飭加上雙鐐仍發改過局永遠收禁 
[流氓脫逃]  
　　著名流氓大金林小金林迭次犯事由上海縣差役拿獲解案黃大令飭看管候訊前晚二人乘看役不備扭斷鐵練而逸迨看役知悉已去如黄鶴矣 
[興電燈]  
　　本邑南市自馬路竣工後卽在沿灘創設電氣燈裏街一帶亦擬依樣燃點前經關道憲祭和甫觀察委程少菴守戎將各處街道期明註册日昨經理電燈西人大羅司在南市裏外鹹瓜街花衣街荳市街以及巡防局左右以次記明不日擬卽興辦矣 
[污衊難堪]  
　　本月初五日本埠游戲報載有習洋務五倫滅絶一則牽涉法文書館及江蘇候補趙君語涉詼諧意近污衊法文書館教習聞悉後而告知掌教賈司鐸徧查館中生徒並無趙君之子爰向游戲報館詰責欲罰銀一百五十兩以儆翌日游戲報卽以德文書館更正賈司鐸以滬上並無德文書館顯係飾詞唐塞言欲禀請法總領事傳案判罰云 
[婪索重懲]  
　　前者林耿照投英界公廨控郭稼生積欠土銀時適屠興之通守操讞政提訊押繳尙未了結迨翁笠漁明府庖代飭交人保出清理嗣是林屢投張賡三直刺案下催索直刺飭提保人沈子明管押此去歲事也前日差役將郭提到管押班房看役錢三和向索陋規無著卽驅至樓下污穢之處適沈遇郭告以被累情形同押陸秀槎許掌全陳阿三王阿四等聞之甚爲忿怒將郭扭住攢毆致受重傷差役恐肇事端據情入禀至晚直刺提案嚴訊郭訴稱小的係廣東某邑人積欠林土價銀保出後適市面蕭條以致不能繳案今蒙管押竟遭陸等老犯四人所虐胸腰等處均受重傷陸許陳王四犯同供稱小的等均因犯案被押每遇新犯入内看役恐身帶烟泡小刀等物責令小的等搜查郭不依將陸掌頰一下以致爭閙互毆錢禀稱小的在東班房當看守之役去年郭曾在押所倚醉胡閙踢翻便壺是以此次押在樓下班房不敢需索陋規叩求恩宥直刺叱令從重笞責一千板笞至五百板已氣閉不能言語直刺喝令停刑爲之灌救陸等各笞責三百板押候究辦復諭令郭出外療治傷痕將其妻張氏代押 
[期票轇轕]  
　　法界吉祥街信元小錢莊出有票銀一千兩前日屆期北市盛泰莊持票收取信元莊主以此票乃小主人私自蓋印未便照付收票人欲投捕房控訴旋經人出爲排解將兩造邀至清芬堂烟館開燈講論許先付五百兩其餘約期歸還兩造均首肯其事始寢○法界萬安樓客棧出有本月十八日期票洋六十元輾轉用至英界公廨前日由公廨差人赴棧支取棧主許屆期准付昨日英界公廨忽出傳單遣差役至法界捕房請派包探飭傳棧主至廨訊問棧主以票未到期爲辭公差迫不及待棧主卽遣司帳人某甲持洋送入公廨索還原票奉諭著俟禮拜一到廨領取 
[江北災電續登]  
　　奉嚴佑之先生十一日自窰灣來電内開承墊一萬乞卽匯鎭周少逸復電允一萬乞速墊解徐海災甚川災百倍切勿放手凍餓死者日有百數十人十有五六須急振如遲至閏月更不堪設想已電求杏翁籌墊十萬乞閣下協助功德無量○又奉十三日電開尊處一萬代周墊一萬乞速匯鎭交家克兄另函詳各等因查敝處會同申報館電報局仁濟堂三賑所湊解規元一萬兩當經電告淮揚道丁蘭生親家奉回電囑匯交清江德生錢莊卽於本月初六日照數匯去函請蘭翁轉交佑翁領放被災極重之區至囑代墊周少翁允助一萬金擬日内會同各賑所另行設法措解謹再乞刊報奉布仍求諸善長迅賜慨助俾濟要需至感至感[  上海北市絲業會館籌賑公所制施則敬謹誌]  
[照録南洋大臣留電諭]  
　　昭信股票一事業已文函詳切奉達查二十年息借商欵滬上一隅數逾一百廿萬足見紳商殷富好義急公者多此次實緣借欵要挾償欵難緩不得己自行集借需用之急爲難之情迥非往歲可比誰爲期悄遠而票係部頒又准轉相售賣揆之商情毫 
 
 

Page 4

 
 
　　　　　夙抱公忠爲紳商所信服但能認眞提倡集數必更勝於前此人臣報國之義亦良朋匡我之懷總之蘇省借欵憑執事是賴部限兩　　　　　及更望從速籌勸不勝切盼峴東印 
[]  
　　　　　　　　　　　工總督部堂碩勇巴圖魯劉爲札委事照得昭信股票官商借欵一案迭准户部咨電恭録上諭　　　　　　　　　　　　　　　　　　　數電報等因均經分别轉飭切實勸借在案惟此票之設係因日本償欵期迫數鉅商借洋欵多　　　　　　　　　籌措爲難之際不得已始爲此衆擎易舉之謀所有借欵許以周年五厘起息二十年歸清股票並許轉相售買抵完地丁　　　何等確實可靠朝廷體恤至此以求諒於臣民言之曷勝感痛查上海係富商會集之區光緒二十年籌餉案内息借商欵惟滬上集數最多計共借有銀一百餘萬兩是該處急公好義之商足見不少此次借欵係爲撥還償欵要需情形尤與往歲不同自應照案勸令出借查該道公正廉明素爲商人信服前次息借華欵深賴該道帮同力勸得以集成鉅資成效昭著此次借欵應卽札委帮同上海蔡道迅速勸辦總期多多益善早日集事以資急用而濟時艱部定章程經勸之員有能勸得鉅欵在十萬以上准從優獎叙五十萬以上准破格獎叙以示鼓勵該道務卽實力辦理毋負委任除部咨另行飭遵移知外合行札委札到該道卽便遵照毋違此札[  光緒二十四年二月初五日札嚴道信厚]  
 
 
 

Page 5

 
 
   
 
 

Page 6

 
 
   
 
 

Page 7

 
 
[上海鴻福來○又送月份牌二月號單到]  
鴻福來附送彩　記　 
本行彩旺中外　知今售呂三月票雙張洋十二元附送彩票一雙張單照算○　條大洋七角彩　里送小洋加水批發照呂紅票例兌函委卽奉指四馬路留神假冐 
[批發克已]  
屢獲大彩四遠馳名 
本行批售逐月呂宋大票收兌紅票並接匯兌呂宋香港粤東銀兩經歷有年屢獲大彩邇遐批售英三月份票兼售澳門新章彩票價皆大巿如蒙　諸尊欲奪錦標請早惠顧函購原班回件不悞此佈上海廣揚興謹啓 
[兼批老發記股票]  
亦中 
英三月票全張十二元分裁照算條頭六角半批發公道兼兌紅票上海法馬路 
[大彩常臨]  
必發 
英三月票雙張十二元單張四開照算分條六角紅票批發公道棋盤街四馬路口 
[洋棧出租]  
茲有老旗昌東面萃慶里內有棧房一所出租如欲意者請至小行棧房領看可也業廣公司啓 
[新到]  
雲南火腿 
本號今有正雲南宣威火腿寄售上海四馬路接元堂啓 
[聲明]  
茲有六馬路瑞源煤炭店今有錦名洋行拍下改號昇茂倘有瑞　各號欠欵向瑞源自理與昇茂無涉特此佈聞昇茂號啓 
[外科告白]  
世傳鮑國查耑治外科毒門限日全愈兼秘丸散膏丹按症用藥門診一洋出診四元包醫不效原洋奉趙門診二點鐘起在四馬路西兆貴里內 
[新鮮到貨白金紙]  
十二張每筒洋四元六張每筒洋二元一角耀華號光繪樓仝啓 
[輪船往長崎]  
茲者本行有厦門輪船准於十七日開往長崎各寳號如有貨物裝運及搭客等請早來行面訂水脚此佈寳源洋啓 
[速來提貨]  
本行平魯特輪船　由花旗進口計開　１，２１　１，６自鳴鐘廿七箱因海關要結故特先　聲明倘登報後如無認領小　先代報關完稅一　小費均要照算敬此佈聞仁記洋行啓 
[杏花樓]  
啓者茲本樓翻造一新擇於本月十三日開巿備辦大菜包辦酒席專製中外茶點各色糖果罐頭食物廣東臘味天津各色美酒一應俱全士商賜顧請祈惠臨乃盼四馬路杏花樓啓 
[尋婢賞格]  
廿九晚七點鐘走失婢女一口名茹簫年十六歲廣東口音着藍布衫黑布褲如有知風報信謝洋廿元收留謝洋卅元决不食言天潼路四百十號黃宅啓 
[告白]  
啓者本行新到香餅巴德混白蘭地爲司格鷹牌皮酒價亷物美名馳中外倘荷　惠顧務祈移玉至本帳房面議兼辦五金洋布大呢雜貨并紗廠應用雜件章程價値一切統容面訂　白渡橋堍中庸洋行告白 
[請收股息]  
啓者本公司准於三月初十日開派巳丑年至癸巳年之老本息又同日開派德興輪船第二屆老本息凡有股　諸君屆蒙請携息　來收可也二月初五日鴻公輪船公司啓 
[推股聲明]  
啓者先父邵美璋向係在萬裕馬頭摒設衡吉鹹貨行生理茲因管業不便情願照股拆出嗣後該行如有盈虧及銀錢往來保據一切等情概與邵氏無涉特此登報預告邵鴻元謹曰 
[上海華英大藥房]  
解烟玫瑰參片 
聲明假冐 
本藥房自向泰西採運藥材選擇經騐良方虔修丸散膏丹藥水藥酒療症如神是以名馳遐邇接購取而解烟各藥理法深參去宿癮如反掌惟玫瑰參片志在濟世照本發兌無怪老癮盡除其品超恆流方出枕秘故此片銷行尤廣近多不肖以形色名號冒充仿造購者切須審辨色香味並刋有凖英字樣外加隻龍封口仿單上印証　傳相賞齋匾額金牌乃是元家嫡乳庶作僞之徒無從觀視將外追分設各地趾分售各店號開載於下以便諸公就近購取○分設○蘇州觀前街西首○杭州高銀售口○漢口○官廠上街○南京實輝巷口○寗波東門大街○分售○京都華英○德承厚○漢口華英○天福○長沙華英○定海華英○石浦華英○餘姚華英○平湖華英○江西華英○撫州華英○溧陽華英○湖州華英○常州華英○松江華英○天津同昌○牛莊益盛遠○瑞成恆○恆昌德○昌記○天益福○煙台寳昌○順泰○合順○維揚西美堂○南京廣亨○杭州德記○蕪湖茂盛○九江興泰○江陰日新恆○泰　朱三餘○吳淞同升　○鎭江文萃○新昌○復　○蘇州德記○彭和泰○常熬天成祥○寗國府德大昌○　川點石齋○萬縣信　仁○寗波老源記○廣生源○文美齋○蘭谿同林堂○紹興蔣柳堂○餘杭稅成興○黃巖相公茂○硤石萃古齋○温州萃昌和○嘉興江左漢記○上海只設一鋪在四馬路東首老巡捕房對面紅磚大洋房便是 
[杭州萬利源]  
　三月份呂宋票金張二十元分條六角函購卽泰住上珠寳巷 
[嫩面玉容散]  
此散治男女面上油膩黑氣烟色酒刺雀班暗晦等患每晨搽擦自然嬌嫰滋潤清秀眞整顔妙品也每瓶三角每洋照拆四瓶上洋二馬路中巿京都天寳齋便是 
[金陵錦石啓]  
蔣亮　知悉初九問樵抵蘇晤庚生兄知梗概無礙但家中刻刻盼念寢食不安望爾速速回家以安親心切囑切囑 
[茂生香烟公司]  
此烟封口不用膠糊係以機器冒然軋成食之永保無患賜顧者認明洋文圖印庶不致悞 
本公司自向美國選購頂上烟葉並不惜重資製備新巧機器在上海浦東地方起建廠屋自運美味香烟數月以來蒙　諸君品評吸食均稱香味俱佳實較各老牌爲勝今在四馬路中一品香對面設立分行經理零躉批發各　寳號欲躉批者請至本分行面議兼售各色洋貨新式金邊彩花磁痰盂琥珀烟嘴手照鏡等一應俱全 
[洽昌土棧洋葯煙膏批發]  
本號擇於二月初四日開張 
在上洋三洋涇橋南堍坐裏朝西石庫門自運大小洋藥精製清膏每洋八錢○陳公烟　　第洋一兩四錢○　膏一兩七錢○老陳膏二兩二錢○陳膏二兩五 
錢○公膏二兩八錢○冷籠三兩二錢收灰六成平頭外如　紳商賜顧祈認牌號 
[靈捷機器出售]  
今有英國帶來眠式大引擎一副計實馬力一百廿匹能拖軋花車一百餘步之用各廠機器均各合用其價格外相宜如貴客欲購者卽請至外虹橋下有昌蓬行領看面議可也有昌蓬行啓 
[斷癮戒烟濟壽靈丹]  
專除新舊烟疾癮一錢服三四粒自然癮斷無遺精口乾便閉寒熱之苦能益精神開胃壯體培元養血潤顔之妙非同别家止癮面不能斷癮者比每瓶洋一角○頂上玫瑰露每瓶大錢百六十文○參貝止咳杏仁密露每瓶洋二角半○精製各種丸散膏丹藥酒午時茶神麯治百病藥酒發兌上海英大馬路石路口西首廣東濟壽堂選煉 
[至寳流傳]  
錢唐黃氏小蓬萊閣藏　拓漢石經尙書論語殘字久巳著名寰于同治初先中書公以重値購得診秘殊甚近海內諸鑒家欲一覩廬山眞面咸來借觀應接不暇因用照相法時黃本照出神氣宛合毫髮無遺所照十二寸片並不縮小裝潢成册公諸同好每部售洋廿元如躉購預定五部九五折十部九折三十部八五折在上海大馬路泥城橋寄觀閣二馬路因慶里倪公館望平街玉聲堂出售漢石經室主人白 
[耀華照像]  
上海第一等照像號價亷物美在抛球塲東亨達利對門 
[寳鏡治病]  
二馬路口興隆里內周公舘某公得有孫眞人方書張眞人符呪復向龍虎山請來寳鏡一面凡男女風痰臌脹五癆七傷斜飛鬼病立刻卽愈貧賤送症倘有妖魔鬼怪寃緣纏擾者七日內包治平安我輩受其全活特登報以告四方高源來李道生仝白 
[洋務要書]  
劉丹廷部郎游歴英法箸英政概法政概英　政概共六卷皆得諸耳目所經於英法各國理財治兵官制法律與夫制造之　敎化之美類能確鑿詳言使讀者如親其境　益見聞妙在條分件繫可案卷而稽洵三塲策論中必備之書而講求洋務者尤不可不讀也去秋出書實洋三角巳不脛而走矣别列國歲計政要實洋四元寄售點石分局及各書坊平和里富强齋啓 
[名醫來申]  
李君儀章先生汀南名下士也　源家學兼精岐黃向在金陵求醫者車馬塞塗遇危症隨手奏功僕有友人病入膏盲醫藥弗效請來申調治旬沉疴立瘳舉家額頌現寓高昌廟巡防局左近僕存心濟世用登報章　魯介彭徐秋濤告白 
[英文夜塾]  
舘設上洋老閘謝家橋西首中巷衖謝第敎授英國語言文字算學地輿等藝每夜七點鐘起至九點鐘止如願學者請至本塾報名可也謝橋惜陰居士謹啓 
 
 

Page 8

 
 
[賴家園橘紅]  
普仁堂上咳順氣化痰丸 
肺　最驕每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州賴家園橘紅爲最然所出無多本堂不惜資本親往園中摘取故無假胃且憑東醫寳鑿仙製半夏及自藏數十年老陳皮製之均以去痰化氣之品故去痰而不燥無論外感作咳及遠年咳嗽老年夜咳服之立奏奇功每瓶洋二角○并有正化州賴家園橘紅出售每個洋五角○廣東普仁堂分没上洋棋盤街開張 
[本行所有十四磅魚槍等]  
本行所有十四磅魚槍等牌斜紋布係用上頂棉花織成布身堅固堪用耐久眞上等貨也向承貴客屢顧已藉四海馳名則交易年多一年稱爲貨眞價實若布每疋皆有魚抱藍印貴客賜顧須認憑據庶免魚目混珠第布放各處大疋頭號均有發賣而總其貨者只有本行一家 
五馬路公信洋行告白 
[咀英日夜文書塾]  
滬　爲通商　埠　人之貿易于茲土者以英人爲最多故　闠中人每以識英文英語爲便本塾師精於英文尤工算學專敎英文算學繙譯信札地輿等課日夜用心敎導寄膳寄榻均可有志者請至二擺渡老旗昌斜對門本塾面議 
[庚興水險公司]  
專保各口洋面平安水險章程均照大概辦理設　不測立　賠償如　神商賜顧請至法大馬路密采里對門本帳房面議可也庚興　行經理人啓 
[拍賣貴重産業]  
啓者定於禮拜二卽華二月二十三日下午二點半鐘在四馬路第六號門　本行內拍賣貴重產業皆在上海美總領事署掛號　計開　地一方掛號第五百九十號工部局圖樣第二百八十一號照道契量見一畝九分零四毫二六　又地一方掛號第六百卅號工部局圖樣第二百七十八Ａ號及二百八十Ａ號照道契量見二畝一分九釐八毫　以地一方掛號第六百卅四號工部局圖樣第二百七十八○號照道契量見一畝六分九厘四毫　以地一方掛號第六百卅八號工部局辕樣第三千三晨五十三號照道契量見九分七釐七毫　又地一方掛號六百卅九號工部局圖樣第二百七十六Ｂ號照道契量見四分九釐九毫　地皆坐落虹口將造鐵路站相近從前打靶處之旁極合建造住房之用倘預期有人買定則到期不拍欲知一切詳細情形者請至本行面開可也此布　光緒二十四年二月十四日錦名洋行啓 
[上海頭等]  
美昌機器打米局 
啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐邇如蒙　貴商豪客惠賜敎益自當格外愼選上上頭等機車精益求精以廣招徠而昭鄭房致副雅敎以彰敝局之名望矣 
[圖章防假]  
小號夥徒　出不一近聞有私刻圖章冐取　物以後各寳號交往不論銀貨送到蓋印眞憑恐未週知登報佈聞易順泰告白 
[新到天平]  
茲者本行出售美國名廠好厚牌天平已歴多年早巳馳名遐邇今該公司專託本行經售中國各日座平每隻四百磅起至二千五百磅止並有絲廠紗局所里檯上擺平兩數起碼至十六磅爲止無不俱備其價批發格外巳　各貴商賜頋是荷　英大馬路晋隆洋行啓 
[燕製補丸]  
善能利大便 
背四肢等　 
此丸專治肝病膽汁不和胃不消化大便閉結身熱腦筋不安痔瘡膀胱與內腎等症無不統治凡各症宜川經瀉者此丸洵推第一小盒洋一角大盒二角五分此藥各大藥房發售 
[遷移聲明]  
本號　在法界三德里設立有年自運外洋名廠白銅藥水銅上等玻璃片靑白銅東洋各銅紅黃白銅絲　種五金等貨克巳發兌如蒙光顧請移玉　洋涇橋南堍臨平里內便是佑昌德謹啓 
[出售空青石]  
空靑之石形如鵝卵中藏精水用治眼疾其效如神不徒可治多年宿患卽瞽目京能使其復明眼科至寳素不易遘今特登報聲明如有想得此寳者價須千金　法界永安街利泰昌內王子渭啓 
[拍賣貴重地基]  
啓者今定於禮拜二卽華二月二十三日下午二點半鐘在四馬路第六號門牌本行內拍賣坐落吳淞貴重地基一方其地靠黃浦照契共十一畝倘預期有人買定則到期不拍又是日須另拍地一方坐落楊樹浦之西虹口迮家浜之旁在英總領事署掛號第一天九百四十八號工部局圖樣第一千三百卅五號照道契量見一畝九分六釐三毫　又地一方在英總領事署挂號第一千一百卅九號工部局圖樣第八十三號照道契量見一畝一分八釐二毫其地坐落虹口北河南路四至北至周浦路南至未掛號之地蚽至工部局圖樣第八十二號地西至第八十四號地上有屋二十幢皆巳出租與人欲知詳細情形請至本行面問可也此布　光緒二十四年二月十四日　錦名洋行啓 
[奉江海諭拍賣江寗輪船]  
茲於三月初四日兩點半鐘在船拍賣江寗輪船一只舊名公和關墩七百五十七墩貨墩九百八十八墩於英一千八百七十九年在祥生廠造鐵質暗輪長二百另四尺闊廿六尺一寸前因在浦遇險現巳撩起泊在第七叚抛描船身機器爐子鐵猫等件統歸一莊拍賣拍定卽付現銀貴客欲意者屆時請至小行同趁小火輪前往面拍是荷　壳件行啓 
[捉李葆楨賞格]  
江蘇候補知縣李葆楨號璋甫弟灜洲寗波人氏歴年在濟陽里　安里假照騙捐前年六月被控破案發　看管由縣裏挖洞而逃僕等被其騙去捐項甚鉅了無結局今願重出賞格購線緝拿如有能任其事者請來面商是荷寓仁智里六衖二百零六號薛同梁啓 
[塞門德坭出售]  
塞門德坭爲要工所必需老其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其廉倘蒙　賜顧請移玉英四馬路義記洋行面商可也 
[五馬路公館洋行]  
經理火險公司 
大英士干的士祐能拿臣那商火險公司 
此公司創自倫敦始於一千八百廿四年資本四千二百萬兩今在申江招徠倘荷　貴紳商買保險房屋棧房住宅保費從亷倘遇不測賠償迅速用特佈知 
[新開昇和號]  
本號開張在老閘橋北堍專辦官禮品物南北雜貨山珍海示閩廣洋糖浙寗茶食椒木檀降貨眞價實童叟無欺如蒙賜顧請認招牌不悞今擇於二月十七日開巿 
[二月十四日錢銀洋並匯票行情列左]  
新匯劃收巿　七錢四分八五　 
銀拆　一錢六分 
洋找頭　七錢四分九 
錢找頭　八百二十文 
巿錢　一百二十千文 
卡錢　一百十八十五百文 
衣牌　九百十文一 
足赤　四百零一兩七五 
遠期標金　無巿 
現貨標金　三百九十二兩二五 
銀行電匯銀票　二先令五辨士八之四 
銀行現銀票　二先令五辨士八之四 
銀行三十天期票二先令五辨士八之五 
銀行四個月期票二先令五辨士八之五 
[二月十四日進口輪船禮拜]  
北京　輪船　由寗波　太古公司 
四川　又　由香港　太古公司 
[二月十五日出口船禮拜一]  
寳華　輪船　晚往長江　鴻安公司 
杭州　又　晚往烟台　太古公司 
北京　又　下午往寗波　太古公司 
鯉門　又　晚往香港粤省　禪臣行 
江裕　又　晚往長江　招商局 
太陽丸　又　晚往長崎　壳件行 
桂林　又　晚往厦門汕頭　太古公司 
景星　又　晚往天津　怡和行 
[二月十六日出口船禮拜二]  
忌連希厘輪船　晚往長崎神戶橫濱怡和行 
瑞和　又　晚往長江　怡和行 
江天　又　下午往寗波　招商局 
富士山丸又　晚往神戶　三井行 
安平　又　晚往天津　招商局 
[二月十七日出口船禮拜三]  
德興　輪船　晚往長江　鴻安公司 
萃利　又　晚往長江　麥邊行 
承平　又　晚往天津　開平局 
厦門　又　開往長崎　寳源行 
鄱陽　又　晚往長江　太古公司 
永生　又　晚往汕頭香港省城怡和行 
新裕　又　晚往天津　招商局 
[二月二十日出口船禮拜六]  
長門丸　輪船　下午一點鐘開往長崎神戶橫濱釜山仁川郵船株式式會社 
 
 

Page 9

 
 
[葬身魚腹]  
　　金陵采訪友人云俗傳二月初八日爲張王神誕每屆前後三日輙有風雨初七日大風怒號林木爲拔有人渡江來言是日有擺江船一艘載客由江北岸浦口剪江逕渡擊楫中流之際飛廉震怒江中波浪滔天篙工力不能支登時覆没舟中老少男女約二十餘人盡爲溺鬼可謂慘矣 
[捕獲賭船]  
　　松江訪事人云七寳鎭左近司童地方有人開塲聚賭婁縣夏麗紳大令聞之密請城守營曾遊戎撥弁勇多人會同差役前往拘獲賭船四號聞其中皖人居多刻已解入婁縣待究矣 
[拘獲漏捐]  
　　南市籌餉貨捐局總辦戴星齋太守前因各店鋪時有偷漏捐欵之事爰釐定章程並派在局巡丁於各處馬頭街道嚴行查緝如有各店鋪漏捐等情務卽拘解到局從重究罰前日大東門外大馬頭朱義成洋紗莊在某處購得棉紗數十包並未赴局報捐私行雇車載回中途被巡丁查見詰以捐票何在莊夥言語含糊當卽扣住報知總辦戴太守立傳十六傳地甲將查獲之棉紗一併解局聽候查明照章罰辦 
[小工軋傷]  
　　滬北楊樹浦大德榨油公司内小工白金耕原籍常州昨日在機器房揩抹機輪偶不經心碾傷厥臂登時鮮血淋漓昏倒於地工頭某甲雇車送至麥家圈仁濟醫館求治未知可免殘疾否 
[上海巡局紀事]  
　　南市大東門外風箱弄内某姓家向居英界因被火災移居於此前跪夜半時有梁上君子潛入竊去首飾箱内儲洋銀三百餘元銀鐲三副鈔票數十紙計共值洋銀五百餘元比及知覺急報十六鋪巡防中局局員潘仲泉二尹卽傳汛捕陳金前往查勘并諭令赶緊跴緝○前晚南市蔡陽弄人汪某由北市乘東洋車回道經十六鋪橋突有江北人某甲肩負鋪蓋迎面疾趨而來不及避讓將汪撞倒於地車亦略受損傷汪卽將甲拘至十六鋪巡防北局請究後經地甲出爲解勸令甲向汪負荆請罪而罷○流氓王富卿陳阿三王小弟吳阿巧張奎榮顧春元等專在閘北一帶横行不法魚肉鄉民前日下午有鄉人某甲桃花衣來滬求售後行經胡家宅附近流氓暗號一聲將甲拖倒拳足交加並將身藏洋銀十餘元攫去甲遭此窘辱心不甘休邀同十二圖地保至新閘巡防局禀請飭差拿辦張杏農二尹准詞立卽飭勇丁前往拘拿旋於某姓家猪圈内拘獲六人解回局中二尹升座研訊飭將各犯重笞四百板著將王小弟張奎榮二犯枷號示衆餘暫看管候訊○沈家港流氓沈伯眞聚賭抽頭膽敢拒捕李葆初二尹聞之大怒將該圖地保蔡雲舟拘案限三日將沈交案等情已誌前報昨日經二十三保十一圖地保徐良圃查悉沈之住居據情禀局二尹卽飭勇丁同徐前往拘獲押解回局升府訊鞫令罰洋銀數元充作引翔港厚仁堂經費○王德心昨日至人純紡紗廠對面仁寳康烟寮内開燈乘間竊得烟槍一枝正欲出門被烟寮主覺察上前扭住送至近處巡防局請懲李葆初二尹升座研訊飭令賠償洋銀一元五角申斥一番從寛開釋 
[英界捕房紀事]  
　　甬人劉阿喜登徒子一流也夙與北新街蕩婦某氏姘識旣而氏厭故喜新又與馬夫阿囡交好前晚阿囡潛至氏處續舊歡適劉自外歸見之不禁忿火中燒大聲辱詈阿囡亦勢不相下以致各奮老拳由某號巡街華捕一併拘入捕房捕頭令押候解送公堂禀明讞員張賡三直刺訊辦○黄某穿窬中斵輪老手也前曾犯案管押甫釋出又竊取某姓家布衣數件報捕後捕頭令包探趙銀河緝獲吊出原贓押候解送公堂禀請訊辦 
[美界捕房紀事]  
　　虹口密勒路第四號洋房某洋人所雇細崽陳金才昨日與傭婦尤朱氏爭奪熱水致相口角嗣復磨拳擦掌將尤朱氏左眼毆傷氏心不甘休遂喚三百零一號華捕拘入捕房後爲洋人保出○改過所逃犯金正華昨日至虹口天潼路購物途遇流氓周金坤扭住口角被四百九十五號華捕一併拘入捕房押候解堂究辦張賡三直刺得悉卽咨會捕頭立時解送公廨○阮國清前晚闖至虹口天潼路第五十七號門牌某姓家撬開後門竊去醃肉二十磅三百六十七號華捕查見上前研詰一味游移爰卽拘入捕房押候解堂究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
