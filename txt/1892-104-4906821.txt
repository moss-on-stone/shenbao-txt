# 1892 - 104 - 4906821

 

Page 1

 
 
[諭旨恭印] [  申報館謹識]  
　　光緒十七年冬季諭旨本舘現巳敬謹　印或編　日出　計每本碼詳四分購　仍　　例 
[論鄞縣甄别滋閙事]  
　　余前者曾發狂言謂各地方作養人才其權與責皆當歸之學政與校官不必另設書院卽有書院亦須由學政及校官主政聞者或竊然議其後而不知其中實有關係焉嘗見鄉試之年或撫憲有事不能入闈監臨奏請學政代爲監臨則人心咸爲之一肅塲中必較往年爲寂靜點名接卷亦莫不恪遵功令凛凛乎若有不敢犯之勢何則所謂不怕官只怕管秀才皆由學政管轄取則取之棄則棄之優者優之劣者劣之官憲欲革一秀才必須咨詳學憲而學憲革一秀才則可以一筆勾消立時見效不過彚題一筆而已各憲或有以他途進者而學憲則未有非詞林出身故無有不服服斯畏畏斯敬矣縣府考時如其府縣宫係正途出身考童稍稍懼憚設或以他途出身則竊焉議之夫欲使人人皆服而敬之豈易事哉而於學憲則無不服無不畏無不敬然則苟以書院之考臨之以學憲安有滋閙之事乎校官則非學憲比矣然秀才之於校官雖不若學憲之心悅誠服而亦因爲其所管稍稍畏憚倘學政予以權柄則校官之所以取效於生童者較之各官似爲勝之而無如空言無補無人採納而於是乎書院之考時有滋閙情事嗚呼士習之壞莫壞於斯觀乎鄞縣鄮山書院甄别之肇事當益信楽言之非謬矣鄞邑尊定期借校士館以甄别各生童生童計千餘人晨而畢集適邑尊以道憲有戚之喪前往執紼有稽時刻自農至十點餘鐘而鳴騶未至遂以爲邑尊於考試甄别之事視同兒戲大肆咆哮棄文用武公然擁入宅門先至廚房搶其饅首夫此饅首者固邑尊飭預備以供甄别時爲各生童之小食者也邑尊以愛士之故而備點心以奉諸考生生童輩受邑尊之賜何等體面而乃出之於搶卽厥後守本分之生童自相　勸始得波平浪靜然猶先索饅首以去此其神情抑何可惡而可笑也若輩之來爲甄别來乎抑爲饅首來乎若爲饅首而來則其所以自待者直與吃施粥之災民無異邑尊雖受一時之辱吾則以爲鄞縣合邑士子其恥辱有更甚於邑尊者矣士人讀書能作文出而求肄業於書院而乃不知禮示不識事上敬長之理憑其血氣以開罪於長官官卽能大度容之彼其自顧居何等乎蓋不獨與考者之恥卽其父師平日失於教訓釀成惡習以致子弟輩不得附於衣冠之列其可恥尤甚也然則邑尊無所失乎夫邑尊旣定期甄别而另有要公有稽晷刻則亦當先令人關照各士子或再加體恤謂諸人久待或至枵腹卽以所備之饅首先行分給俾得療飢若此則　生童且感激之不暇何至於鬧事見不及此是亦一失也雖然士風之壞非自今日始矣鄞邑文風頗盛鄉榜中寗郡六邑其獲中者以鄞邑首屈一指卽縣府考以及院試鄉試其人數亦較他邑爲多而槍替傳遞種種弊端亦較他邑爲甚曾有友人歴數該邑著名槍手謂某也售過幾卷某也中過幾次某也以一人而包幾卷某也以一科而中數名某也於某考獲資幾何某也於某塲得利幾何言之若津津有味也者余喟然曰該處有如此之能人此該邑中者之所以多而該邑文風士風亦皆因此而壞也家中但有數千金卽可以令其子弟悉數出考無論其通與不通亦自附乎通人之列其爲通人也如此其易則其視通人也亦不以爲奇惟知恃其人衆倚其財多仗其勢盛以横行於一時初不知功令爲何物更不知考試爲何事地方官而遇此等冥頑不靈之類其將何法以治之彼生　輩狃於積習旣獲咎戾猶不自知徒貽旁人以笑柄而官斯土者則殊覺難乎其爲情矣假令校官早來彈壓何至若此吾故曰書院之事當責成學政與校官不必另起爐灶反多費擾也 
[本館接奉電音]  
　　昨由京友電傳上諭二道敬謹譯登○三月二十三日奉上諭胡聘之奏革員虧短交代請查抄備抵等語山西已革通判榮昌前在署清水廳任内虧短正雜各項銀兩業經奏叅革職勒追迄今並未完解實屬延玩著該護撫將該革員卽行監追並將歴過任所寓所貲財先行查抄一面提集經手丁胥人等嚴訊懲辦並著鑲藍旂滿洲都統將該革員家産一倂查抄備抵以重庫欵餘著照所議辦理該衙門知道欽此同日奉上諭奉宸苑卿著英年補授欽此○現換毡冠絨領棉袍褂 
[大蒐誌盛]  
　　十八日係金陵大　之期是日五鼓各營統領營哨等官率領帳下健兒齋集於城北大引壁之操塲但見旌斾揚風戈矛映雪軍容則如荼如火士氣則如虎如　　不愧爲節制之師干城之選也演武廳一所面南背北中設旗牌令箭並公案一座綵棚高起繡幕低垂檐前立　旗二面大書三軍司命字樣兩旁羅列武弁數百人腰弓挾矢盔甲鮮明三大營將官均穿戎朦肅肅然鵠立於旁鐘鳴七點瑞方伯馬儲憲謝巡憲李太尊上元縣陶大令江寍縣王大令及候補道府州縣等員先後鳴騶蒞止俄而　騎飛來砲聲震耳知峴帥已離節署文武各僚鵠立階下丁壯數萬跪伏道旁一刹那間聞鑼聲漸近望見儀　如雲侍從若水舁八人大轎緩緩而行時觀者如堵墻不敢發一言但聞西樂迭奏鼓吹聲喧而已峴帥甫降輿卽有中營恊鎭城守協鎭左營游戎率領員弁呈手版一束唱名跪接峴帥與方伯等略叙寒暄入内小憩旋卽升廳發令一晶頂官手執紅旗左右一麾帥臺之上鼓角齊鳴衆軍士遂忽東忽西忽前忽後排列陣勢五花八門又見晶頂官易五色旗立於中央甫一搖動洋鎗隊卽變爲長蛇一字勢鎗聲隆隆如巨霆之驚人如連珠之不絶又變而爲雙龍出水爲四方堅城爲九連環爲八卦陣名目不一而足而其整整齊齊桓桓赫赫眞令見者目眩神駭正當山鳴谷應風捲雲馳之際忽見前晶頂官又手執藍旗略一旋舞衆軍士忽寂靜無聲各還部伍向之紛然雜處者今則井然有條中軍旗鼓爲三軍耳目所繫觀此益信步兵旣退雜技迭陳各持籐牌短刀鋼叉木棍狹路交鋒儼蛺蝶之穿花恍蜻蜓之點水爭奇鬥勝餘力不遺惜合演未盡其長而天色巳覺不早峴帥遂命停止校閱各員步箭卽命歸輿時已紅日西斜鐘鼓五響矣大小將士得衣料銀牌之賞者甚多莫不荷戟歸營欣然色喜此時情景較酸秀才之登科及第揚揚自得者有以異乎至十九日峴帥赴下關閱看砲臺鐵甲及水師各船是日出石頭城聽鼓應官者紛然迎迓手版脚靴不絶於道郭軍門有統帶兵輪之責已於日前伺候江干峴帥卽由下關乘小火輪東駛淮泗邦溝間又可瞻都督之旌旗盼令公之德範矣此係金陵訪事人所述情形也又接揚州訪事人函云向例　憲閱操時舟抵瓜洲先閱鎭標水操再至揚城本屆因瓜洲總鎭吳朝傑鎭軍家榜偶爾違和峴帥體恤周至擬　至邗 
 
 

Page 2

 
 
江先閱陽州各營閱畢展輪北上赴袁浦大閱並順道勘視東西堤工其徐屬各營聞已檄調來浦迨合操事竣復由揚城渡江南下逕往吳淞上海校閱俟返棹時再閱江陰鎭江瓜洲水陸等營然後遄回節署此皆近日差弁專探之情形也運憲江都轉及其餘文武衙門得此消息遂於十九日下午命駕登舟往瓜洲大口鵠候憲旌並另派員弁在瓜洲口以上之泗源溝口門迎接蓋恐憲駕不至瓜洲逕由泗源溝入口各官便可由内河逕往迎迓聞江都轉預備小號江船數艘恐内河水小峴帥官舫或不便　駛便可攺坐江船海分司徐分轉軍廳蕭司馬均於十九日過揚遠迓常鎭道憲黄觀察聞亦北渡在瓜洲迎謁目下瓜洲口文武官員乘船　迓者一望如林由南門起鱗次櫛比幾不可以數計徐凝門碼頭則高搭彩棚三座皆各懸燈結彩中爲峴帥官舫寄椗之所左右兩栅略小係備營務處曁隨帶司道大員艤舟之處城内外各營均各排成隊伍迎至寳塔灣三汊河一帶岸上則各署流星探馬來往如梭直至三十日上燈時尙無消息各營皆不敢收隊按本館前晚接到電信知峴帥已於廿二日未刻抵揚矣至閱操情形俟接續信再行詳錄 
[回籍讀禮]  
　　廣西巡撫馬大中丞丕瑶奉諱後交卸撫篆星夜趲程遄　故里已於本月十九日過揚運憲江都轉及印委各員均对江干恭迓中丞一槪擋駕並不停泊揚帆逕去 
[桃渡晴]  
　　十八日金陵尊經書院翟山長師課文題足兵至去兵詩題衣錦尙絅得章字十九日午後投卷二十日文正書院鄧山長師課經題爵　蜩范至楂梨薑桂文題好仁不好學至小子何莫學夫詩廿一日午前投卷○金陵城北東嶽廟向例於三月十五十六日起賽神會排列旗鑼傘牌香亭羽扇龍舟鳳輦秋千等類遊行街市五光十色璀璨陸離舁神像隨其後鼓樂喧闐香烟繚繞凡緑髩女郎烏衣子弟莫不聨袂而來揚鞭而往幾至路爲之塞今歲因雨師灑道風伯清塵滑滑香泥欲行不得遂致十七十八日出巡屆期玉宇無塵銅街如洗游人百倍於往日南門外東嶽廟亦擬月杪舉行勝會想爭奇鬥巧必更有一番熱鬥舁平景象於斯可見 
[詳述日本東京大火]  
　　陽歴四月十號卽我華三月十四日日本東京神田忽報火災拉朽摧枯幾如風捲落葉直至焚燬一千數百戶回祿神始息怒而回按日本水龍會謂之消防隊其救火之神速實有令人思議俱窮者祗以民居皆用木料造成全不取材於磚石是以一經著火頃刻燎原也抑神田爲東京最繁富之區百寳千珍塊奇駢列深宵燈火游屐如雲車水馬龍正不讓春江花月此次燭龍煽燄一炬可憐回想勝游能無悵惘而其中最可惜者爲德川氏秉政時所建文廟地據山上最高之處雕甍刻桷巍然煥然爼豆莘莘冠裳秩秩門外環植榕樹緑陰匼匝塵翳全消赤日行天幾忘溽暑說者謂日人凡事悉攺從西法惟此處古制尙存不知今兹亦化作刦灰否也以上係東京電　本館特引申之至昨日傍晚六下二刻時日本郵船會社横濱丸抵滬接得東京朝日新聞所述災况甚詳急篝燈譯之曰東歴本月初十日鐘鳴一下天未破曙忽被警鐘聲驚回好夢急起視之見火起於神田區猿樂街倐忽之間黑烟蓬勃毒燄上騰嗶　之音聞於遠近轉瞬卽燒及小川街斯時火又分而爲三一燒裏神保街迄神保勸工塲一由猿樂街焚至錦街美土代街致警察署亦付一炬一由小川南街燒至洽集館法學院區役所旣而三處合而爲一火毬滾滾到處延燒以致新石街鎌倉街蠟燭街竪太工街松下街永富街干代田街旭街上白壁街塗師街皆川街鍛冶待以及日本橋區之本石街本銀街等處盡付祝融但聞人聲馬聲聲聲互答悲鳴者　泣者叱咤者負器具而走者狼狽而竄者曁巡捕指揮防隊之聲水龍噴水之聲蒸氣運轉機器之聲遠聞數十里外刹那間糜爛數千戶焚斃數十人喪財數百萬嗚呼亦慘矣勸工塲當火勢猛烈之際諸人不能逃出悉熸于猛火烈燄之中事後官差往查惟見有肉爛而身首異處者有手足腐爛而焦骨僅存者一時父哭其子夫哭其妻哀痛之音聞於天際罹災之戶合神田日本橋兩處共街道二十六處全燒民居三千九百五十三戶燒去一半者一百零二戶尙有木棧七十九戶石棧四十三椽罹災之人皆避於小學校内是夜慈惠病院卽特派醫生將負傷之數十人舁至院中醫治又聞神田錦街學校甚多東京法學院東京英語學校東京文學院斯文學會錦城學校皆歸烏有云所有細情明日再登報牘 
[甬東火災彚紀]  
　　三月十八夜寗波北門外柏樹橋孫姓家失火焚燬房屋四十餘間葬身火穴中竟有數人誠可慘也聞孫姓坐擁良田　勤耕耨火自牛欄而起孫從睡夢中驚覺勢已燎原不可嚮邇祗得各逃性命猛憶有幼孩二口尙臥牀上急轉身入丙則已烟霧迷漫莫辨門戶竟葬火窟比鄰有母子二人相依爲命突見火光冐出其母先將糞桶搶出然後登樓再取他物詎料樓梯已被火燒斷能上而不能下救火者雖麕集然巳無從施救矣其子尙欲入内取洋適墻壁驟倒竟遭壓斃迨火熄後扒得焦骸四叚形同槁木傷心慘目有如是耶又十九日上午渡母橋弄蔡姓義學後某姓家若男若女若老若少紛紛下鄉掃墓遂將雙扉扄鎖囑鄰嫗代爲照顧嫗唯唯及某姓出外嫗私自啓鑰而入携取手照火星誤落柴堆中當時未及覺察直至烟燄漫天鄰人始奮身搶救火己冒穿屋頂轟轟烈烈不啻摧枯拉朽霎時間兩進房屋巳化爲瓦礫塲矣 
[剿匪述聞]  
　　粤東新寗縣屬大人山有匪徒倡亂迭經列報兹聞官軍馳往剿辦天戈所指醜類披靡屢次大捷生擒僞元帥多名斃賊無算惟賊首仍嘯聚多人作負嵎之計山嶺險峻尙未能搗穴擒渠所獲僞元帥本擬解省審辦惟以路程遙遠恐有疏失督憲李　帥飛調候補府二員馳往軍前審明逆供立卽就地正法彼自外生成者其亦聞而悚惕耶 
[郊迎文駕]  
　　江蘇學政溥玉岑宗師取齊松江府屬生童前已列諸報簡兹悉文斾於本月二十一日巳刻在太倉啓行二十二日清晨頭站先到恩詩農太守及華婁兩縣宰各學廣文均卽出境恭迓正副兩營新兵亦皆列隊西郊祭江亭前以俟襜帷夨止 
[賽會肇禍]  
　　本月二十日松江選事之徒舁蕭聖明王偶像出廟門穿提轅繞道出北門迤邐而南過菜花涇出西大街度陶行橋進西門回廟會中鹵簿陸離光怪分外求新神像後隨有馬三四十四之多行過神廟官衙健兒手執大纛旗爭先捷足追風逐電鬥捷矜能當過楊家橋時有鄉下小孩年約十餘齡踡躅道中東張西望適一馬飛馳而至孩不及退避致被踏傷肚腹頓時暈絶道旁俄經某甲等急用　灌之嘔出鮮血數口始漸蘇甦孩父母無可計校喪氣垂頭負至舟中載回家内不識能免性命之虞否也 
[開河倒屋]  
　　蘇州省垣河道淤塞經大憲檄令營勇疏通自入今春衆工齊舉畚來揷往昕夕不休迄今已有一半工程而制憲將次按臨舉行大閱各營勇咸須歸伍操練以期純熟精良是以暫雇民夫代爲操作日來開至新橋巷一帶居民於沿河悉築石墈一經挑挖石易鬆浮砉然一聲房屋坍倒計自陳千戶橋起約倒去二十餘家幸在日中人口皆得無恙 
[因姦弑叔]  
　　某日蘇州府發審局提訊嘉定縣解來男女犯各一詢其案由據云鄉人某甲生有一子去春娶某氏爲媳如魚得水頗極諧和顧子餬口他鄉終歲常離桑梓氏性成冶湯不慣狐衾時與夫之堂兄某乙雨逗雲挑致成濮上　間之約簾窺賈午時贈秘香枕荐宓妃頗留影事陽臺雲掩好夢初回甲驀地闖入香閨見此情形不覺眦爲之裂大聲駡曰何物賤婢竟敢越禮犯姦豈以阿家翁眞癡聾者哉乙知已漏洩春光抱頭鼠竄甲復呼媳謂之曰一頂緑頭巾爾藁砧巳牢牢戴上今姑恕爾初犯不予深求他日如再搧動風情則莫謂我刃不利也氏旣羞且懼拈帶無言乙逸後意叔必興問罪之師嗣知以中冓不欲外揚默爲隠忍不覺淫心復熾重續舊歡氏潛以阿翁之言告之且諄囑以後務湏 
 
 

Page 3

 
 
歛跡乙不語而去越日甲在田間耕作乙陡起殺心驀以鐵鋤向腦後猛擊腦漿迸出倒地而殂旁人見乙殺人圍而拘之縛送至縣縣宰詣騐後拘氏至案嚴刑訊鞠直認前情卽著釘上雙鐐下諸囹圄及經發審委員接訊忽又翻供現仍收禁司監尙須再訊也 
[蘇省官報]  
　　十五日分發江蘇試用縣丞范一福直隸人由京騐看來省禀到從九魯國壽禀辭赴都十六日委署江浙太湖協鎭朱德明由金陵來同知李前晉請補鹽城縣方道濟均由江寍回知縣郁保章由江陰釐局來高守訓禀銷管解淮餉赴揚州回准補元和縣主簿趙光瑜禀銷常熟縣保甲差蘇州府照磨楊錫麈禀知奉府委押運金磚赴滬卽辭縣丞趙雲俾禀辭赴常熟保甲差倪文范未入余郭成均閶胥門外布倉大使周第榮東路縣丞李熊飛南路從九王維翰西路均禀謝奉委夏防巡查差十七日内閣中書丙子舉人宼從仁雲南人由四川來赴都知縣郁保章禀辭回江陰釐局陳鳳蔚由金陵見制憲回主簿葉葆齡巡檢吳晉均北路孫繼陞中路典史應德麟閶胥門外均禀謝奉委夏防巡查差十八日内閣中書丙子舉人宼從仁辭行赴都知縣許慶春由新陽騐收倉工回梅崇誥由海門公幹回分發江蘇分缺間補用知縣胡鈺順天人由京引見來省禀到縣丞金銘禀知交卸署元和縣主簿任事准補元和縣主簿趙光瑜禀知接印任事張繼勳中路兪尊度西路均禀謝奉委夏防巡查差 
[邗江官報]  
　　十二日奇兵營李游戎金洲李守戎桂芳十三日靑山營陳守戎家鑫三江營張守戎文傑十四日泰州營畢都戎化成泰興營文守戎家銀瓜洲營温守戎干城均到揚伺候大閱 
[雲間韶景]  
　　松江好事者定於三月十八日舁西門外東嶽聖帝劉郡王　神施相公楊侯北門内瘟天君六偶像出游繞道提轅迤邐至東郊諸寺院駐節十七夜五鼓時前呼後擁舁劉郡王以下五偶像赴東嶽宫滿載冥鏹於車謂之解餉事畢各持諸神名柬向各廟投遞如官塲之拜客然聚而觀者不啻肩摩轂擊十八日下午二三點鐘益復興高采烈扶諸偶像登輿自東而西各還本廟或經菜花涇或繞大倉橋鹵簿鮮明管絃嘹亮其最熱閙者則爲施相公除尋常儀仗外另有馬上鼓吹收毒放毒諸名目所過之處人海人山嗚呼盛哉當十八日東嶽偶像未啓行時有鄉人某甲貿貿然踞坐神輦中自鳴得意不踰時志亂神昏四肢厥　有人向神前虔禱始得漸蘇一時無識者流咸謂帝之　應而不知其暗中串合藉以淆惑愚人也是日西門大街有富家子某乙翩翩年少自命風流翹足於某店門前以觀盛會突有剪綹賊某丙戴玳瑁眼　穿綫縐珠皮袍寍綢坎肩捱近其旁暗將所佩之對時表袋竊去表上繫以金練袋中儲金約指二枚大小洋銀數餅銀票一紙計所值約二三百金幸旁人見之大聲喊破扭住髮辮搜出原贓並有磨薄大錢一枚乙以諸物未失毫釐不欲深究旁觀不服將丙飽以老拳○陸釣灣在洙涇之南婁金兩邑接壤處也近有無賴棍徒支搭蘆篷　集豪富家少年無夜無明作牧猪奴戲抽頭漁利藉以飽其貪囊誰歟官此土者亦嘗聞此　息否○撞沉菜餅船一案船戶陳四發無辜被累飽受官刑釋出後控禀上憲提省辦理此皆見諸前報者也兹監犯陳阿和等供認向陳逼勒情眞并稱由倉城内蠧役顧和經付並有監禁之賭犯吳德裕過手剛大中丞以見証鑿鑿務必歸案訊辦刻已札飭恩太守轉飭縣宰將顧吳兩犯解省己於十九日押解登程矣 
[滬北火警]  
　　昨日下午五點半鐘時捕房蒲牢怒吼俄而分明一下探悉係美租界失火其時英法美三界洋龍捕房藥水龍屋　電　而去捕頭督同中西捕前往彈壓查起火之處在飛龍島基址北首某姓家所住平房不知如何遺火遂成燎原之禍幸諸龍齊集謁力澆灌　得烟渭火滅然已焚去房屋約十間附近居人受驚不淺云 
[送局請追]  
　　昨日下午有本邑人某甲在大東門外雇某乙小車裝一衣包行至泉漳會館門外適其地行人擁擠車從人叢中出衣包忽被人搶去甲登時色變聲稱内有洋銀數元乙言語支吾甲恐其與搶者串合扭至十六鋪保甲局中請追 
[盜犯解申]  
　　去冬有某甲者雇舟裝棉花至滬行至崇明南匯二縣交界之洋面被盜刼去百餘包刃傷數人甲卽投崇明縣　報歲杪崇邑尊前往勘騐並會同南邑尊吳明府來滬據情禀明道憲聶觀察札委王雁臣司馬在上海縣署研訊各情曾登前報日内盜犯由定海　　玉卿總戎在寗波洋面拿案中盜犯兪四有羅壽生王小鳳周汝貴四人卽乘鈞和兵輪船押解前來前日傍晚抵埠解差立將四犯解　城内赴道轅投文觀察飭發上海縣收禁解差復押四犯至縣署袁海觀大令諭令將兪收禁内監羅王周收禁外監聽候訊供歸案訊辦 
[上海縣署瑣案]  
　　西南鄉人朱張氏挈子朱三泉抱呈朱玉堂控周琪生周阿晉行兇拉人隨有陳張氏者投案請追伊子陳兩堂袁大令飭提到案倩帮審委員宋莘樂二尹升堂提訊因兩造各執判令將琪生收所候補提阿堂阿晉再訊其詳巳見報章前日差役將阿堂兩晉解案晚間仍由二尹研訊朱張氏陳張氏均未到案三泉訴稱小的家在本邑西南鄉耕耘爲業上年七月親戚陳張氏因逢令節邀隣人聚飲氏夥周春發正在舉杯歡笑忽患急痧醫治無靈旋卽斃命春發之弟琪生屢向陳張氏滋擾小的爲之解勸琪生竟遷　於小的卽被奮毆並拉至某烟館烟館主將琪生等逐出復拉至琪生自已家中任意勒索聲稱如無洋銀須立期票否則不肯干休旣而伊等出門小的卽乘間逃逸及回家悉母親已經赴案具控矣二尹問然則洋銀可曾付出答稱未付問期票可曾繕立答稱未立阿堂訴稱小的亦本地人家世務農珙生向三泉訛詐小的爲之解勸反被拉匿他方旋幸老爺派差到來始得到案琪生供稱小的係楊世橋人向來安分守巳去秋春發在陳張氏家無端斃命　張氏素爲巫覡並與春發有私小的聞之卽向理論並無行兇拉人之事尙乞開恩周阿晋供稱小的小本營生安分貿易此事並不與聞實遭誣指二尹曰此案業經本委查訪明白喝令將琪生笞責二百板阿晋亦應笞責姑念苦求格外寛宥著各枷號一月發頭門示衆朱陳分别叱退○本邑小南門外二十七鋪一帶甲乙丙丁等數家被竊賊劉德貴等竊去衣服洋銀旋由英包探某戊在租界中獲劉太同黨陳雲亭童其昌解至公堂轉送到縣並由縣捕獲到帮同行竊之小慶阿四二人前晚袁大令倩帮審委員宋二尹提訊劉陳童三犯同供稱小的等皆係湖南人或小本營生或在營中當勇此次實係初次犯竊叩乞施恩阿四小慶同供稱小的等皆本縣人與劉同黨行竊自知該死縣捕將劉等身　搜出之質票百餘張呈案二尹令分别收入所中吊贓訊辦○林金心等毆斃葉順昌一案巳記報章昨日午後三點鐘時宋二尹提林嚴訊林一味抵賴堅不肯招二尹喝令上天平架歴一點鐘之久仍無確實口供乃飭令還押所再行訊辦 
[英界公堂瑣案]  
　　包探唐寳榮禀稱積竊薛阿桂近又竊取張海朝家衣四襲經小的拘獲吊出原贓送案請訊張供稱家中被竊主服旣由包探破案請准具領原贓薛供稱小的係上海人頻年失業食宿難謀不得已掩入張宅竊取零星衣物求恩赦宥俾得蓋愆蔡太守判令笞責五十板管押一月贓給失主領去○二百四十八號巡捕禀稱昨日小的因捕頭派至靜安寺一帶巡行見顧阿冬所駕馬車飛駛爭先超越前車五步有違定例拘請罰鍰顧供稱小的係寍波人昨日駕車游靜安寺因有他車轉灣是以爭先駛過以後不敢如此此次尙乞施恩蔡太守判罰洋銀五元撥充某處西醫院經費○一百六十四號華捕禀稱昨日小的巡至四馬路見虞永清雇坐馬車自己拉韁東倒西歪幾於肇禍且　違工部局定例是以拘至捕房虞卽存洋銀五元籲求釋出言明今晨投質豈知竟不到來历先將馬夫及所存洋銀送案馬夫供稱小的姓施名炳全原藉寍波現居治下當時虞執意欲自行攬轡小的見係主顧不敢違拗不料竟被巡捕所拘以後自當格外留心不敢再犯矣蔡太守以虞 
 
 

Page 4

 
 
臨審不到將所　洋銀五元撥充某處西醫　經費施當堂開釋○一百五十四號等華捕同禀稱昨日小的等於巡街時見徐　福諸人互相打架扭結不解向之喝阻置若罔聞因卽拘押捕房轉送　下請訊徐供稱小的係湖北人現在傭於治下某姓家當治庖之役是日有　阿順者與劉俗堂因索欠錢以致扭結小的見而排解致被悞拘王供稱小的亦湖北人與劉同鄉向索欠欵不給分文爭執之餘徐來解勸劉供稱小的亦湖北人王來索欠不覺忿而互毆現在如蒙恩賜釋歸自然不再滋鬧蔡太守判令將王劉各管押三日徐交人保釋諭以如再生釁定予重懲○二百凶十八號巡捕禀稱小的於巡綽街道時查得陳阿順王阿才所駕馬車並無捐照是以照章拘請罰　陳王同供稱小的等願補捐領照不敢紊亂章程蔡太守判令各　洋銀兩元五角撥充泉處西醫院經費然後准照章補捐領照 
[法界公堂瑣案]  
　　包探郁庭湘禀稱　春元前日在法界行竊水烟袋兩枝嗣爲英捕所拘轉解案下同轉訊問之下顧供前晚在永安街　得客人水煙袋兩　目下客人已乘論船赴他處矣同轉謂旣失主他去著將水煙袋蔣案顧　候笞　一百板○包探孫錦榮禀稱鄒美泉日前冒充京江棧　夫在濮陽輪船希　竊物爲船上人窺破指拘到案同轉訊問之下鄒一味抵賴著押候掌責八十下○三十六號華捕稟稱前日在路巡緝見江北人孔富手拖無捐照之東洋車一輛闖入租界小的向前查問孔瞻敢行兇致被撕碎號衣是以送案請究孔供稱小的由江北來滬　三日耳現住　南　昌廟地方度日拖車向北誤入租界不敢行兇務求恩宥同轉謂無捐照之東洋車行至界内例應充公汝尙不服查詢膽敢行兇將巡捕號衣撕碎豈容輕恕判笞　一百板枷號七天示衆○包探王榮培稟稱葉瑞水行竊鄉人布五疋今巳查獲送案請究同　訊問之餘葉供稱所竊之布三疋售在十六鋪　兩匹售與英租界賣魚人同轉著將葉　候查吊原贓冉行核辦○東洋車主徐金　控車夫柏方仁積欠車　錢四百九十文一案昨又提訊柏供稱所欠租錢情願每日拔　五十文同轉著押候交保瑆處○孫包探禀稱徐　福前晚不知從何處竊得　索一捆約重五十餘斤尙無失主認領今先送案請究徐供稱小的由浦東喚渡而西行經新開河地方拾得繩索並非行竊同轉著掌責八十下繩索　捕房待失主認領○春園烟館堂倌土文彬訴　江北孩子張阿四年僅十四前晚貿貿然來竊取烟槍一枝小的出外追尋張阿四己將烟槍恃往　店質錢立將原贓起出逆請究辦同轉訊間之下張　向在城中豫園張阿鳳所開圡器店内學業是晚出城游玩歸時已晏　門　鎖有江北人王阿桂令小的　竊旋據包　　榮培禀前日張阿四在捕房供認竊槍三次均付長生庫同轉著將張阿四押候　手心八十下傳其店主到案再核○郁包　禀稱積竊王桂亭專在長江輪船行竊物件日前又竊取大通輪船搭客衣物今已查獲土桂亭並吊到藍寍綢夾馬祖藍縐紗夾袍及布匹等共十二件尙有醬色寍綢夾背心等數件均巳典質約洋九元之譜同轉訊之王桂亭供稱衣係兩人仝竊當本洋四元巳寄回鎭江家中餘洋陸續用罄同轉著將王桂亭押候笞　四百板枷號三個月期滿解回原籍查到之衣十二件失主飭永寳棧夥朱桂堂到案具領同轉復著傳棧主到案候示○德康質店夥王瑞卿訴稱顧邱氏屢　僞銀首飾前來混質前日午後又將銀戒指兩枚典押至薄暮時又持戒指四枚來質被小的看出破綻詢問此物何來該氏支吾以答轉瞬卽去小的在後追赶至莫租界始得擒獲送案請究同轉訊　之餘顧邱氏供稱丈夫去世後小婦人守寡百日不敢軋姘頭今在虹口菜視街某姓家爲乳傭　戒指共有兩枚在路拾侍押票前往取贖不敢混用僞　同轉以該氏不肯直供著押候地究○包探王榮培禀稱積竊王桂生因行竊　雞妓女王如意銀表等　管押捕房至本月十七日始得釋放不　伊賊星照命復於十九晚在德善里内某姓家行竊水烟袋六枝衣服四件洋布一匹經小的拘獲人贓送案請究同　訊之王桂生供稱　住滬北垃圾　頭父親混名願皮今巳去世是晚有兩人同竊衣服由同　携去典押計洋一元五角同轉以王屢次犯　法無可恕判押候笞責三百板枷號兩個月吊到衣服交失主領去○張湧泰洋廣貨店主張金生　欠逃逸經燮昌等數十家赴法公廨控告　　張妻拘案訊押其詳巳記前報昨據張金狂自行投案供稱因虧欠欵項無力彌補故往鄉間向親戚處措借洋銀本欲來申料辦店中事務托兄代爲經理不知兄何以避匿同轉問爾共欠洋銀若干供稱往來帳共欠洋三千餘元存項約二千八百餘元莊欵約二千餘元問爾今日來案作何料理供稱懇請交保以便理算帳目旋據燮　自來火行宋懐仁等三十餘人投案禀追同轉略問數語著將　金生押候掌責二百下　交原告帶去清理帳目○義合公司收租人陳逸臣訴稱公泰烟館生財業已拍賣除去用費僅有洋十一元六角合算尙欠廿一元四角倘遇見公泰主人可否准小的扭交來案同轉允如所請著　去○傅新發在北京輪船失洋三百元赴法公堂控告將小工頭方阿康等提訊數次當將小工頭鍾寳和押候查明禀覆此已詳登前報者也昨日方阿康帶同鍾寳和之妻鍾兪氏投案禀稱　洋仍無下落鍾之祖母病勢甚重求請將鍾交保出外同轉允如所請著方阿康於三日内到案將查問情形據實禀覆候核○二月初十日有蔣其在法公廨控稱寡妹戚蔣氏被陸李氏誘騙來申將女孩售去並唆使戚蔣氏隨同車夫金阿三逃往江北當經公堂飭包探將陸李氏拘獲訊押繼又提到已售之女孩並將金阿三之兄金阿二提案押追嗣經其洋東代爲保出限十五天交到阿三等情前報已屢書不一書矣昨日金阿二將阿三及戚蔣氏一倂交案同轉詰問之餘戚蔣氏供稱小婦人在家守節比隣陸李氏巧語花言令小婦人來申先在西人家中爲乳傭乳汁不多因之停歇陸李氏又將小婦人作主將女孩售與粤人家得洋廿二元被陸李氏取去又合小婦人姘識金阿三同往江北同轉謂爾兄來案控告爾意如何供稱小婦人並無成見請大老爺作主同轉著將戚蔣氏女孩小毛頭車夫金阿三等一倂押候再訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[琵琶餘韵]  
　　九江德化縣羅少垣明府驅逐流娼并拿賭痞示諭　若日星無如惡鴇淫龜　不畏法日内新茶入市　客如　評量苦　之餘時不免寄情花月因之暗藏春色引蝶招蜂門曲巷之中時有　人微呈半面一日偶爲明府所見卽會同保甲局員四出清查如有娼妓者流一律作鷹鸇之逐特不知賭禁尙須重申否也○郡城内都天巷人　甲夙有劉盤龍之癖苟無牧猪奴在側幾於寢饋不安以致喝雉呼盧時時聲達戶外父母戒之不聽　朋　之不從邇者　木無靈八似者夷吾之三戰三北意欲取償於家内堂上屢呵責之乃於十三夜背人雉經頃刻畢命噫賭之　人如此奈人尙戀戀於龍之陣哉奈何官亦一任衣冠敗類設阱陷人哉 
[金陵官報]  
　　三月十三日　臺瑞四川藩臺龔照　安徽徽寗道楊儒辦沙漫　緝私鹽厘候補道楊鍾琛辦理蘇浙賑捐局胡家楨辦鹽法志書局王定安由蘇回知府許寳書交卸揚州府事回六位均到辦籌防局候補　曾廣照辦皖岸督銷丁葆元辭候補道王廷訓同知沈敦和上无縣陳委署句容縣舒霖辭赴任知縣倪光　李慶元廣西知縣張義澍提督賀長發吳隆海老湘前營謝得貴中協劉城守協彭督左營遊府李統領銘春武毅等軍行營中軍副將張邦才到卽辭管帶奇兵中營易至忠各位均見福建同知李聨琨辭典史何漢到交卸代理江淮司巡檢事回十四日統領太湖水師朱洪章總兵易文光湖南來二位均到上海水利局請補海門間知上賓到叩謝同知沈敦和廣西知縣張義澍謝委隨同蔡道經理洋務差二位均銷代理洋務差十五日藩臺瑞糧道馬候補道　世保羅廷玉胡家楨歐陽霖朱　穆克登布郭道直奏派兼辦閩省商事務會辦金陵洋務局軍機處存記江蘇補用道蔡鈞禀知奉札督同沈承張令辦理洋務局事統領朱洪章首府李知府阮祖棠　　王禮趙貽書陳鍾蕃請補　門同知王賓知州湯華衮奉蕃司委大閱隨員差守備楊占鰲　闋到標各位均　請補儀徵縣朱江禀謝奉飭　先行署理前代理安東縣周起魁知縣朱公純徐州回三位均到道庫大使劉隆禮銷句容冬防差十六日安徽徽寗道楊儒江陰協鍾明亮金陵營叅將謝詩才瓜州中營遊擊張華照三位均　中協劉城守協彭首府李福建同知余貞祥由滬鎭公幹回高湻縣陶在銘　叩謝調署上　縣請補儀徵縣朱江叩謝先行署　前代理安東縣周起魁各位均見　將楊慕時叅將熊天保二位均到由清江來縣丞　亮渠禀知到西水稽查差准補阜寗縣草堰司巡檢陳增沛禀謝奉藩司飭知赴任藩轅牌示阜寗縣草堰司巡檢員缺查有海防先用巡檢陳增沛請補現奉部覆准自應飭赴新任 
 
 
 

Page 10

 
 
   
 
