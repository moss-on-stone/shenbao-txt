# 1909 - 171 - 4913073

 

Page 1

 
 
   
 
 

Page 2

 
 
上諭 
　　監國攝政王鈴章五月初十日奉 
上諭此次京察一等各員業經召見完竣除吴烱榮光薛寳辰楊家驥余炳文夏啓瑜徐兆瑋趙東階鐵格孫笥經陳鴻翼宗室松溥饒寳書榮厚宗室海錕李坤毓麒王守恂蔡中燮熙魁高祖佑祥壽如銓謙順閔荷生銓秀郵集琛耿道冲虞興圻謙棨宗室裕舒宗樹枬崇耀春照楊履晉成允張丕基覺羅桂恩沈似廉王之綉顧祖彭宗室松嶲覺羅同林善英裕芳文俊倭什琿惠銘史履晉葉芾棠樂善唐烜春常樸奎母庸記名外連兆松茂文增崇山室室長紹左霈萬本端張啓藩謝崇基袁勵準楊兆麟榮元常泰文敬宗室恒燫吴錡豫敬弼良張官劭李廷颺宗室文瀛曲江宴舒鴻貽陸增煒熙棟全興喬保衡連印來存全順奎陳李毓芬董玉卿徐敬立栢年端緒聶寳琛李德炳麟祜楊熊潘慶隆鳳來逹春光裕覺羅耆昌連培型宗彛壽昌張其鎡熙楨長潤趙從蕃龍建章宗室庚耆陳應濤緒良舒志特蘇愼茹泰春興宗室浦琦趙炳麟徐定超聨惠博齊圖谷如墉均著交軍機處記名以道府用欽此旨連魁著調補荆州左翼副都統所遺廂紅旗漢軍副都統着載搏補授欽此軍機大臣署名奕劻世續張之洞鹿傅霖那桐 
　　四月初十日召見軍機谷如墉 
論説 
[論度支部議駁烟膏專賣事]  
　　問天下果有飲酖。以止渴焉者乎。曰無有也。問天下更有因噎以廢食焉者乎。曰無有也。然則欲禁吸食必先禁種欲禁洋藥肆毒。必先禁種土藥。事理昭然無足異者。且恭繹本年二月二十四日之上諭。明明禁吸禁種 
 
 
 

Page 3

 
 
　　及籌欵抵補洋土藥税三事相爲表裏。倘有一端辦理不力。則其二端不免牽制觀望。聖訓昭垂至爲明切。何度支部議覆江督烟膏專賣一事而顧爲此咄咄驚人之奇論也。 
　　度支部之言曰專賣洋藥約有五難間嘗就其所謂難者而熟思之亦適見其莠言之亂政耳數年以來朝野上下孜孜以禁烟爲要圖設禁烟大臣矣開萬國禁烟會矣各督撫奏報禁烟成績各部院會議禁烟方法明詔迭頒三令五申若惟恐其去毒之不速除惡之不盡者而度支部乃沾沾以禁吸爲言若一言禁種即有百害而無一利且藉口於宣統五年爲限誠不知其是何居心而顧爲此設難以扺制耶試條論之如左 
　　原奏云土藥洋藥昧有厚薄迫令盡絶土藥則洋藥肆毒益甚 
記者案度支部之難豈以各省之於禁烟一方面徒知禁種而不知禁吸爲洋商擴生計爲華民絶利源遂以禁種之説爲有妨歟夫便各省果禁種不禁吸也則其害固有然者若如今日辦法則種者固少而吸者亦將與之俱少全國各行省果能一律禁吸無論土藥無人顧問即洋藥亦何自以肆毒此其難之不足據者一也 
　　原奏云禁種土藥後洋藥價己漲若專賣洋藥勢必飛漲無底記者案禁種土藥則洋藥飛漲此定理也然試問中國之禁烟爲除害與爲分利與若果爲分利也則洋藥非但不可專賣且宜廣栽土藥以樹洋藥之敵非特不宜禁種土藥且宜專賣土藥以禁洋藥之輸入夫然後大利可以坐收財源不至外溢否則方沾沾焉餘害之不暇雖禁種後洋藥飛漲無底亦吸洋藥者自取之耳我何必借箸而代謀爲此其難之不足據者二也 
　　原奏云洋藥來源並不盡由自印度查察難周　 
記者案洋藥來源雖不盡由印度然實以印度爲大宗豈印度之士可以專賣而他處之土獨不可以訂約專賣况洋藥來源實不外於南洋一帶誠能於廣東各口岸嚴其入口之路則查察亦何慮難周此其難之不足據者三也 
　　原奏云東南各省吸食土藥者亦多可照西北辦法嚴禁吸食記者案各省之吸食洋藥土藥初亦就其地利之形更耳在東南各省爲洋藥輸入这地故吸食洋藥之人較多於吸食土藥之人而况洋藥專賣之舉初非以東南各省無一吸食土藥之人遂故創此説以爲洋藥輸入之地果何關於吸食不吸食哉此其難之不足據者四也 
　　原奏云現在辦理禁烟吸者日少照數賣後餘者何用日外人必令賣足十年種種窒礙應母庸議 
　　記者案部慮吸烟日少照賣無用則與外人訂約專賣時亦可將此意聲明酌定分年遞減少數令其逐漸减少進口初何必斤斤焉照數全買在外人尚不惜犧牲其永久之利益熱心襄助中國禁烟豈沾沾於十年之約而顧謂不肯相機熟商通融辦理可决言其必無是事此其説之不足據者五也 
　　總之度支部因迭奉明諭責成籌欵抵補之爲難遂不惜惝恍其詞支離其説藉口於照賣無用而甘心爲飲酖止渴之謀借端於藥價飛漲而不惜爲因噎廢食之計舉凡歷年議禁之微效遂不憚以一奏敗之不知慮洋商之擅利則可援以征爲禁之例與外人商定逐年重征以分其利慮查察之難周則可以廣州爲總局而於甯波上海厦門北海等處各設分局俾洋藥輸入時儘數收買以遏其流况烟膏專賣外部己與英使商定中國若能於本年禁絶自種土藥則洋藥專賣即可從明年辦起逐年遞减至宣統八年一律減盡然則外人亦何嘗照數掗賣耶度支部今日而有此奏竊所百思不得其解者矣 
專電 
[電一（北京）]  
　　度支部議覆東督錫良奏請延吉廳邊務經費六十萬難以再减擬即照撥奉旨依議 
[電二（北京）]  
　　粤督張奏報道員劉士驥被戕硃批著嚴拿兇犯務獲懲辦 
[電三（北京）]  
　　西甯辦事大臣慶恕奏報逹頼喇嘛起程並與塔爾寺交涉各節奉旨知道 
[電四（北京）]  
　　皖撫朱奏潁上縣前今兩令宋毓衡耆齡被參各節查無實據均請免議奉旨知道 
[電五（天津）]  
　　直督楊蓮帥病勢昨忽增劇今日出缺 
緊要新聞 
[直督病情補誌天津）]  
　　直督楊蓮帥自二十八日患中風症二十九日介弟楊杏城侍郎同法醫前往視疾到津後蓮師夫人主用中醫經侍郎再四商議始定准用西醫自西醫醫治後由二十九日至初圓轉如意據醫生云病在腦際某管中微破出血故有昏迷不語之情狀此刻以養心爲主不必急使言語反令着急於病無益並謂再有二十日 
 
 

Page 4

 
 
　　光景即可包好不料於初六日以後忽又沉重合署異常驚惶又一訪員報告云蓮帥小便曾患出血杏城侍郎己續假五日 
　　按直督己經出缺録此以見病狀之一斑 
[直紳對於李德順之公憤北京]  
　　現在直隸士绅對於李德順一事異常注意其擬上各當道書於李德順貪贓受賄各節凡未調查詳明者均不列入其列入者皆有鐵板佐證李德順聞之異常慌恐又直紳所舉代表進京上書至遲初八九日可以扺京 
　　天津某報爲德人所開初三日豋一論説極力爲李德順辯冤以外國人而爲中國人辯寃亦一奇事也 
　　李德順撤差之後改派詹觀察天佑爲總辦詹觀察未到差以前派該局帮辦任觀察鳳苞代理直隸圑體得此消息仍不退步蓋意在禀揭李德順之種種弊端不能以撤差而遂了事也 
[山東鐵道與德意志之關係北京]  
　　日前德國駐京公使對於山東鐵道要求三事己照會外務部第一件謂中政府可於近十三年内敷設德州至正定線及兗州開封線之鐡道惟當幕集外債時其借欵當由德國借人其技師亦須採用德國人又德國放棄膠州至兗州線濟南至山東之西部境界線之敷設權時可任中國自辦惟膠州兗州線與津浦本線之接續點宜棄膠州採高密其第二件德國放棄膠州兗州線敷設權時於千九百十五年一月即當起工若必需借欵時其借欵亦須由德國借入其技帥亦須採用德國人其第三件膠州兗州線濟南至山東之西境鐵路沿線三十餘里内之礦山採掘權依照舊約仍須讓與德人聞外務部得此照會後已咨照津浦鐵路大臣吕海寰徵其意見 
[外部對於銅官山案之窘狀北京]  
　　銅官山代表於日前進謁外務部籌商進行方法外務部一籌莫展惟卒然向代表曰本部對於銅官山案實係無法諸君有何良策可以自行交涉代表答以吾皖有兩辦法（一）文明（二）野蠻外務部問其詳代表曰文明辦法將麥奎捆送該國領事其依附麥奎在山之中國人概捆交地方官處置野蠻辦法則吾皖民氣激昻吾輩稍一卸肩即釀成國際交涉到時由貴部自辦非吾輩之所敢知外務部聞之大恐急切囑曰如此辦法萬萬不可刻擬俟那中堂到部再行籌議 
[豫人争礦之迫切河南]  
　　豫礦公會致河南京官及代表電云北京豫學堂轉京官代表均鑒福案迫切萬民待命諸公延宕多日毫無消息愼勿爲人誘喝詒誤大局連辦以免懸望豫礦公會叩紙　　又致外務部電云北京務部王爺中堂均鑒豐既撤福公司即係資挖中國礦産懇大部責其按年賠欵國權民命所關豫人誓不承認豫礦會公叩紙 
[錫督續委督署分科辦事人員奉天]  
　　東督錫清帥遴派叅事助理員分科治事己誌前報現聞各科助理員又添派多人裁缺承宣廳庶務科三等科員吴鳳周充秘書員一等助理員高等檢察廳委員李錦沅充秘書員二等助理員承宣廳文牘科額外科員冉楷充民政科二等助理員裁缺諮議廳正司書汪本然充民政科三等助理員諮議廳三等科員祝炳鋆度支科二等助理員承宣廳庶務科額外科員楊成蔚機要科二等科員魏璠充度支科三等助理員中書科中書銜許同藺充軍政科三等助理員府經歷職銜王鼎元充法科二等助理員諮議廳三等科員全治調查局副股員王沛充農工商兼郵傅科二等助理員旗務司三等科員文順充旗務科一等助理員書倫布充旗務科二等助理員蒙務局編輯委員劉乃晟充邊務科一等助理員承宣廳額外科員曾兆甲充邊務科三等助員理所有各員原差均行開去一等助理員月薪一百金津二十金二等助理員薪六十金津二十金三等助理員月薪四十金津二十金均由度支司支給 
[旅滬學會敬告全浙鐵路股東及各圑體文（爲挽貿湯劉總恊理事）]  
　　我浙鐵路總副理湯劉二公有四年期滿告退之文公大衆本會同人爲全浙旅滬之機關既有所聞不得不通告各圑體以責備湯劉二公之不應中道　職並問諸全浙父老應如何設法堅留也夫天下事得其人則治不得其人則亂此古今中外不易之理也二公任路事後外界無時無風潮内容無時無激剌全頼二公不辭勞瘁潔己奉公宛轉支拄以至今日就己成之路而言自江干之閘口南星等站以至嘉興嘉善之楓溼接滬軌凡十五站共正線二百七十四里二站線五十四里大共三百三十一里二此經郵傅部一再調查者共用去洋六百一十八萬二千七百元有奇除不涉建築等項及車輛另計平均每中里費洋一萬三千四百元有奇（一三五）合規銀九千九百兩有奇一切并計連設備添補在内平均每中里一萬八千六百元有奇（一三五）合規銀一萬三千八百兩有奇（以上節録原文）以營業論杭嘉售票日入己逹千以外滬票一隻當以倍計其營業之發逹不待言夫以三百三四十里之路線站線並一百四十四座之橋工三年告成而其所費又止此然則中國之商辦鐵路其成效以我浙爲最速其經費以我浙爲最省不待智者而决矣倘非二公不辭勞瘁潔己奉公而能如得乎無奈酖毒在前虎狼在側持之者愈堅則摧之者亦愈厲湯劉二公之必欲辭去其隐衷固可揣而知也雖然二公之毅然辭職二公自爲計則得矣其爲全局何浙路本爲中國第一 
 
 

Page 5

 
 
　　完全商辦之路浙路公司非尋常營業公司所可比擬路存則浙存路亡則浙亡大小各股東有稱貸而附股者有變産以入附者亦有食力擔夫節其汗血之工資而分期繳股者二公若中途卸肩其何以對全浙人不如自初而不任蓋浙路之成敗全視二公之去留無論繼起者之難其選即有其人而其受全浙人之信用不及二公集股必不踴躍萬一動用存欵直使浙路有粤漢之續將來之恐慌何堪設想此不能不責備湯劉二公之不應中途辭職也今則股東年會在即欲造成全浙鐵路非合力堅留二公不可夫以二公之不辭勞瘁潔己奉公無所私利於其間而毅然肩此重任者無他惓惓於父老之感情耳以二公惓惓於父老之感情不辭勞瘁潔己奉公以肩此重任而謂肯中道委棄父老之付託者必無是理也乃今讀其文詞旨懇切不啻乗涕而道者蓋外界之風潮與内容之激剌實使之然耳二公惓惓於父老之感情不辭勞瘁潔己奉公以肩此重任而父老竟不恊力同心以抵制外界之風潮以消滅内容之激剌使二公堅告退之　浙路有垂成之敗起二公無負於父老而父老不能無負於浙人也父老意中得母有不辭勞瘁潔己奉公如二公者乎苟非其人則風潮愈烈激刺愈多將來之恐慌有同人所不忍言者父老即不爲大局計獨不爲故鄉計乎即不爲故鄉計獨不爲身家計乎今以二公之不辭勞瘁潔己奉公繼起者之難其選不特同人所深慮亮亦父老所共認者也而二公且謂誠不足以動中央術不足以馭外人引爲愧負而同人之意以爲二公之所以能宛轉支拄以迄今日實其不辭勞瘁潔己奉公之心有以動中央而馭外人一旦以不如二公者當之則所以摧鋤我窺伺我必且什倍於此父老能無疚心乎爲今之計欲維持路事於不敢必以堅留二公爲第一義欲堅留二公必赶集新股趕繳認股使内不動用存欵爲第一義新股既集認股既繳存欵不動則風潮自靖激剌自泯是父老無負於二公即無負於浙人而謂以二公之不辭勞瘁潔己奉公惓惓於父老之感情者竟肯中道委棄父老之付託同人不敏竊以爲必無之事也敢以質諸父老 
[京師近事]  
　　振貝子初六日午刻起程由火車直往塘沽下船赴日天津並不有一中國兵船隨之行限三日到神户到神户時亦不逗遛即日乘火車入東京在日本約逗遛一星期即赶起程回國其出京時送行者則有肅王倫貝子吕海寰姜桂題奎俊聨芳張蔭棠凌福彭孫寳琦李國杰梁士語劉玉麟等數十人日本人送行者爲日欽使阿部叅贊青木少將等及東京日日新聞大阪每日新聞之訪員及正金銀行之總辦 
　　憲政竊查館日前電詢各省督撫略云此次奏頒各省之地方自治章程曾經本館聲明如有於各城地方風俗民情窒碍之處應准隨時將詳細情形咨復以便酌量修改查地方自治爲本年應行籌辦之要政希即迅飭各屬詳晣調查有無應需酌改之處隨即遵章辦理母稍遷就 
　　初三日内城右三區開辦地方自治研究會區官梁濟川紳界崇芳周月亭等及各辦事人均異常周到各學堂及貧民院學生皆排隊而往甚形踴躍來賓到者甚衆首由崇君演説開會宗旨次君警官演説地方自治之必要次來賓恭致祝詞兹將該會所定應行研究事宜列後一宣講所一閲報社一市巷政會一學堂一工廠一公園一救火會一育嬰堂一恤嫠堂一貧民教養院一全節堂一施醫藥局一施義材一自來水一電話一路燈一土水車一修治道途橋梁一凡關於公安衛生各項 
　　吏部覈辦卓異道府州縣等官每於未經升任日前請咨赴引由部帶領引見即以准其卓異加一級仍註册回任候升擬旨光緒三十四年十月以卓異人員有實在政績可考奏請府州縣各官卓異引見奉旨各以應升實在官階註册候升奉旨允行遵辦在案惟道員一項應升官缺皆由特旨簡放該員等所得候升之案僅在部註册未免虚有其名不足以資鼓勵現特奏請嗣後道員得有卓異之案引見時部中即以准其卓異加一級回任以應升之缺升用擬旨俟奉旨後咨軍機處註册俾覈名實而勸循良 
　　地安門外恭親王府昨因自來水公司安設水管挖至該處發見白玉橋一條南北相距約三丈有餘該公司照常掩埋並未挖動但未悉此橋係何代所建設云 
　　縮短恭修實録年限早有此議兹聞内閣某大總裁提議此事以爲列朝恭修實録必須延緩年限者不過希圖浮費欵項濫邀保奬現當庶政振興之時自宜核實辦理不必加此延緩惟縮短至五年或七年一節尚須體查情形方能决定該館滿股正提調裕隆於本月初三日上午十鐘到館認差首先調取世祖章皇帝實録册檔檢閲一切辦法該館前經奏定由欽天監選擇開館日期現聞該館提調奉總裁諭交咨行欽天監准五月内擇日行開館禮六月内擇日開滿漢兩館七月内擇日開蒙古館並咨行禮部敬查開館應行禮節以便預備一切 
　　都察院候補都事章濬涵呈請本衙門云該員情願自備川資赴東攷查財政現該衙門業己照准轉咨學部存案矣 
　　嚴幾道近曾在學部上一條陳請設審定名詞館其辦法擬設總纂一員副纂一員分纂五六員彚輯一員司務一員取定名詞分翻音譯義兩科並聞有調英國留學生伍君光建充當總纂之請 
 
 

Page 6

 
 
　　民政部測繪學堂去年畢業後酌留優等者六十名肆業高等測繪現在高等又届畢業各生皆殷殷盼望賞派差使不意仍令回家静候并未位置一人故皆異常失望云 
　　土爾扈特王早己回京現在壽子年鐵寳臣二尚書迭興政府提議以目下蒙古地方練兵興學爲不可緩之圖宜令該王爵回牧先籌畫練兵事宜慶邸深以爲然現己决計令其回牧無庸留京擬於日内即面奏攝政王酌奪 
　　建築资政院擬用貢院舊址一事現將决定惟其建築之制度迄未議决聞各樞臣有以欵項支絀擬從節撙者有以資政院即將來上議院必須規模宏闊方爲不失體制者故一時尚不能取决云 
　　梁溥兩尚書日昨提議整頓漁業問題其最重者爲省松嫩等江及與日韓交界之各海面蓋因韓國新頒限制華人沿海捕魚章程日人則不惟限制海面并干涉東省各處魚捐擬即向日公使極力争拒并妥訂海面捕魚條約以資遵守 
　　張相國因粤漢借欵合同將次簽押其原訂合同有粤漢路工程師聘用外國工程師一節昨特咨請外務部調查與約國所有聘工程歸章程及經騐事宜以備將來聘用時之布置 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
領事誣陷潮商陳載之陳若愚等爲革命黨特聨蓋圖章具禀督轅請詳加訪察檄飭有司勿事株累又謂潮漸營縣兵差有藉端至馬興順家抄掠情事請訪究辦並懇秉公懲罰左領事以昭公道而安人心等情張督據禀昨己札行按察司會同營務處轉移惠潮嘉道遵照前電辦理一面查明馬興順家有無抄掠分别堤究嚴辦 
分類新聞 
[政界]  
[整飭州縣諱盜積弊浙江] 　 
　　浙撫增中丞札飭各屬文云浙省伏莽滋多盜案疉出地方官相率隐飾遂令兇徒漏網盜劇稽誅本部院到任伊始首先嚴禁諱盜責令各州縣遇有盜案一經聞報不論遠近立即會同營汛前往勘騐詣勘之後限三日内通禀並責成接任官務將前任盜案有無諱匿確切查明限三月内具結通詳倘敢扶同徇隐别經發覺一體撤叅於光緒三十四年七月間通飭司道府一體飭尊在案迄今將及一年地方官諱盜之弊仍恐難免而各該後任出結詳報者甚屬寥寥實屬故違功令合再申明定章嚴飭遵辦除分行各道府一體飭遵外合亟札飭札到該司立即轉飭各州縣速將前任有無諱盜情弊具結詳報如再延宕或扶同徇隐定行嚴叅决不寛貸 
[武陽自治公所之開幕常州]  
　　武陽兩邑尊月前奉撫憲頒發城鎭鄉地方自治章程後當即照會勸學所教育會商會鄉董公所各圑體籌議辦法日昨各圑體假商會籌議此事並請兩邑尊蒞會擬以雙桂坊忠義祠爲自治公所公推惲莘耘觀察爲所長某紳爲副所長某紳爲駐接緊要新聞 
[長元吴通籌學欵問題]  
　　蘇紳鄒福保江衡孔昭晉張炳翔范褘祝秉綱吴傅紱吴蘇提學文竊紳等於閏二月二十日經蔣吴二紳邀集議事知係三邑附生柳宗棠等禀請澈查公欵等情一案當奉鈞批准理並照會蔣吴二紳會同原禀所稱各議董秉公集議覆候察核等因仰見大公祖愼重公欵俯採羣言之至意紳等是日會集尚未議决而散有改日再議之説議董有未到者方擬於再議日補到乃半月以來並未再邀集議近見報紙豋載蔣吴二紳覆呈内稱邀集城鄉各議董公同商榷又一一取决於公論等語深爲疑詫此事係屬地方學務公欵關繫重要覆呈内所稱各節既非議董公决又未將自定之稿傅送議董公閲乃冒全體議董之名紳等未便含糊承認理合擬實聲明再議董之稱屬於長元吴學務總匯處既奉鈞諭會議更定名稱則議董之稱應隨學務總滙處之稱一併撤銷除收紳等函知蔣吴二紳註銷議董外合併聲叙統祈鈞鑒按是日鄒紳並未到場與議 
[蘇紳歡迎新蘇撫電蘇州]  
　　蘇紳歡迎新新撫瑞中丞電云瑞莘帥鈞鑒昨聞簡命同深歡慶現在新政方興望公早日榮臨不勝欣盼長元吴三首縣赴申迎接新撫後擬在奉直會館預備行轅現聞莘帥之意擬到蘇後仍在藩署接受撫篆至接任日期據官場中人云今明兩日必有確信 
[蘭州毛護督電告甘災情形]  
　　致盛宫保電朔日電復度邀鈞察復奉東電重荷糾集同人至爲佩仰並承羅煥章顧公毅倪遠甫岳乾齋黃公續丁介侯陳潤夫焦樂山等諸君勸募捐銀四萬兩潤兄電亦佩悉吉帥感荷謹率饑黎南向泥首蕃曩在滬局與諸君氣義相孚今遠官隴上猬勞垂念災黎感同身受矣蕃自陜西行即聞甘境臯蘭敷縣久旱隴東較可愈西旱行至案安定則去秋即己議振春麥失種小民紛紛攔輿具禀或乞振濟或借籽種或請緩徵不絶於途蓋災區以蘭州近省各屬爲最至被災各州縣電奏頗詳兹飭電知滬局鈔呈奉覽用慰遠厪邊地高寒水泉缺乏崇山彌望道路險阻一遇荒歲民食至艱轉運勞費甘素貧瘠自去秋帥飭辦振臯金平復辦春振費己不資蕃三月八日受事即接辦振務此本藩司責任吉帥清正愛民屬望尤切惟辦振首在得人蒞官之初見聞未稔遴選誠實岸苦員紳悉憑推舉一一接見而别擇之籌畫災振銀兩分投四出查放听夕鮮暇辦法則先從被災最重之區入手承示數語實爲辦振金針曷勝佩服遠勞籌濟益當勉副厚期知念敬陳並祈轉逹諸君子爲幸蕃叩五月初七日 
　　按甘荒三年匿不報告人畜待斃置之問而曰愛民異哉各升允之愛民或曰升允非不欲愛民也第因近患心疾目熟視無覩耳傾聽不聞（升允請開缺奏摺語）故一切災民慘狀不聞不見耳 
　　又電唐歌等電敬悉我公一聞甘灾慨助五千復荷諸公合鹽振欵四萬兩今日蔚豐厚電匯到甘欵鉅匯速蓋盡周摯銘感非常羅顧焦諸君子均乞道感爲承示隨查隨放每户千錢皆至論也公事理精詳以後乞隨時指示匪獨灾黎之幸省至安定電綫時斷答復遲並陳蕃敬覆司上曰 
　　甘肅籌振公所致毛護督電甘肅護護督憲毛鑒前由蔚豐厚滙上庫平銀二千求一覆電竟不得捐欵救災何至亦擯士紳而不理望平街甘肅籌振所按此電當在未接上電時所發 
　　又電伊犂陜甘督憲長鑒甘省荒旱連年公來吾民其蘇此間發起籌振捐欵踴躍懇大帥電托東南士紳必得巨欵望平街籌振公所 
[禀控左領事誣陷僑商爲革黨潮州]  
　　日前駐星架玻總領事左秉隆禀開革黨姓名多人請飭緝拿究辦當經粤督札飭惠潮嘉道查明電覆略稱單開陳若愚一名查無革黨證據亦無回籍運動情事應免予查緝又謂左領事所開革黨姓名不盡可靠擬由道開單照會汕頭星加坡商便逐一查明凡屬被誣准由殷富衆商聨名出具保結禀請摘除均經張督電飭該道照辦在案現暹羅僑商劉聰敏等以左領事誣陷潮商陳載之陳若愚等爲革命黨特聨蓋圖章具禀督轅請詳加訪察檄飭有司勿事株累又謂潮漸營縣兵差有藉端至馬興順家抄掠情事請訪究辦並懇秉公懲罰左領事以昭公道而安人心等情張督據禀昨己札行按察司會同營務處轉移惠潮嘉道遵照前電辦理一面查明馬興順家有無抄掠分别堤究嚴辦 
分類新聞 
[政界]  
[整飭州縣諱盜積弊浙江] 　 
　　浙撫增中丞札飭各屬文云浙省伏莽滋多盜案疉出地方官相率隐飾遂令兇徒漏網盜劇稽誅本部院到任伊始首先嚴禁諱盜責令各州縣遇有盜案一經聞報不論遠近立即會同營汛前往勘騐詣勘之後限三日内通禀並責成接任官務將前任盜案有無諱匿確切查明限三月内具結通詳倘敢扶同徇隐别經發覺一體撤叅於光緒三十四年七月間通飭司道府一體飭尊在案迄今將及一年地方官諱盜之弊仍恐難免而各該後任出結詳報者甚屬寥寥實屬故違功令合再申明定章嚴飭遵辦除分行各道府一體飭遵外合亟札飭札到該司立即轉飭各州縣速將前任有無諱盜情弊具結詳報如再延宕或扶同徇隐定行嚴叅决不寛貸 
[武陽自治公所之開幕常州]  
　　武陽兩邑尊月前奉撫憲頒發城鎭鄉地方自治章程後當即照會勸學所教育會商會鄉董公所各圑體籌議辦法日昨各圑體假商會籌議此事並請兩邑尊蒞會擬以雙桂坊忠義祠爲自治公所公推惲莘耘觀察爲所長某紳爲副所長某紳爲駐 
 
 

Page 11

 
 
所辦事員俟兩邑尊照會後即可成立所有一切經費由惲紳担任 
[宿遷捕蝗之認眞南京]  
　　宿遷縣汪大令昨禀江督電云蝻患疉經防查現宿境長莊蘆地水涸生蝻斷續約三畝餘己會同清鄉委嗣姚倅親督撲捕兩日可盡他處現仍搜查第二電云長莊蝻竭四日力刈蘆開溝己捕盡昨又查得樊家灣蘆地生小蝻兩叚督捕一日夜亦盡他處仍搜查江督得電後當電致徐州奭道云宿遷汪令各電悉該縣三處蝗蝻數日之内一律撲盡辦理極爲迅速殊堪嘉許候飭司存記俟捕蝗事竣彚案給奬該縣仍須切實搜查勿留遺　爲害 
[限期催訊積案南京]  
　　江督端午帥批沐陽縣從九王宗元禀云上年十二月内欽奉諭旨飭將京控各案恪遵舊例辦理倘有逾限不結將承審銜名送院等情即由都察院奏叅懲處等因欽此當經抄單轉行欽遵在案查此案係光緒三十三年九月咨交且未經京控之先早經本部堂委員訪查明確禀復有案原可欽遵光緒二十年諭旨分别查案咨銷現一年有餘人証均己提解到道更不難質訊即明何致遷延日久迄未訊結其提到人証甚有在保病故者何能再任延宕應責成該道就現到人証查核全卷限文到一月内迅速質訊明確按例詳辦如再藉延定即查取職名奏咨叅處不貸 
軍界 
[禀請撥隊駐防靈璧安徽]  
　　皖北靈壁縣近禀撫憲略謂皖北一帶民情强悍盜風甚熾搶刦之案指不勝舉現在又當帮會各匪出没之時該縣雖駐有防營無如分防地叚甚廣鞭長莫及恐有顧此失彼之虞特禀請飭派馬隊一哨迅速前赴該縣註巡以資鎭懾 
[禁革武營攤欵問題南京]  
　　江督端照會水陸各鎭恊文云本年欽奉寄諭飭查武營攤欵一體革除等因查武營攤捐一事大千營紀久經嚴飭革除現在有無陽奉陰違仍前攤派之處青成各鎭恊標營認眞清查禁革禀覆查核迄今兩月之久多未覆到未免任意稽延合行照催照到該鎭恊立即遵照限文到十日内查明禁革禀覆查核案關特旨飭查之件勿再違延 
學務 
[江督對於學務之熱心南京]  
　　初七日南京實業學堂農工礦班學生畢業江督端午帥蒞堂演説略謂朝廷奬勵實業無微不至凡留學學生有入農工格致專科者皆官爲給費各省府縣設農林學堂外增設初等實業學堂自此以後實業之興蓋可預期本部堂竊願諸生習爲刻苦敦尚勤勉須知實業爲生利之事非分利之事尤須知實業學生爲職業中人非仕宦中人即異日從事專門學成受獎爲農師爲工官爲礦師仍願諸生知此爲職業家之職位非政治家之職位庶幾所謂實業人材總監根津一君柬請江督觀禮端午帥特派夏劍臣觀察代表蒞院演説藉伸忱悃 
[江山縣令辦學之成蹟浙江]  
　　浙藩顔方伯日前具詳撫轅案據署江山縣蒯令恩曾禀稱該員於本年正月到任提倡學務添設蒙小各學多至十所並遴舉廪貢生毛雲鵬爲勸學所總董現在卓著成效當即札派衢屬佐治員李桂罄大使復查去後兹據復稱江邑原有學堂僅祇三處學生不過百人官學堂又互相攻訐自蒯令到任加意改良城中高等小學另舉校長抉去前弊力求成效現有學堂十五處學生五百八十一名而官立各校尤多成效足資表率誠非虚詞敷衍應否酌予獎進等情增帥核准後當即酌記大功二次俾資觀感 
[札司妥議鎭屬學費南京]  
　　鎭江承太守前據鎭屬四邑中小各學堂監督等禀稱學費奇絀請將忙銀串捐接續帶收分充學費詳請江督察核兹奉午帥批示所詳是否可行輿情能否樂輸仰蘇藩司會同蘇學司確查妥議詳復察奪 
實業 
[創辦大金工廠計畫武昌]  
　　鄂督陳小帥因鐵絲鐵釘等金工物件銷路甚廣自各國輸入此種鐵貨後物美價廉遂致利權外溢現撥官商合集股本銀五十萬兩在省垣創設大金工廠一所專製鐵銅等項器物以期挽回利權昨特札飭勸業道鄒道履和妥議一切開辦章程以便咨部註册開辦觀察奉文後擇就望山門外白沙洲空地繪具圖説詳復督院核辦 
[請撥農務分會統費蘇州]  
　　錫金農務分會周總理日昨呈農工商局文云農會對於地方公益較諸商會職務尤重隨在動需鉅欵職會開辦經費業由職道擔任而常年經費毫無著落非籌有的欵萬難持久查錫金地方現有公欵大都分項撥定無可籌提惟出口乾繭爲土産大宗向例由釐捐總局每担帶捐洋三角歸繭業公所經管蠶桑附麗農政酌提捐欵自必樂從應請札飭錫金兩縣會商繭業董事自本年起每担酌提若干撥作職會常年經費又奏定領種荒田地蕩章程各局辦公經費准其於收價内逕支錫金未設墾荒各局應請嗣後凡有領墾荒地分别上中下三等應繳之價全數撥入職會由職會請局塡給執照付給領户應請札錫金兩縣查照辦理又田産交易係農界繁重事宜往往互生轇轕擬請將民間應領官板契一項改歸職會經理照章妥辦除照繳正項解欵並於兩造論價既定提出中金十分之一成或二成撥充職會經費在所立契據上蓋戳以示保証雖爲數甚微而藉資挹注不無裨益伏乞察核施行 
[漢口皖商人熱心保礦漢口]  
　　漢口皖南商畢鈞堂君近致銅官山共濟曾函云鄙人亦皖南一分子爲銅官山案各處均有電争惟旅漢敝太平縣同鄉不下數千人寂然無聞心焉恥之閲貴會章程第六條隨時可通函入會之例可否將賤名列入併願繳礦股五百元以爲之倡尚祈復示遵循云云現己經該會函復矣 
[公立中學组織出品恊會蘇州]  
　　蘇垣公立中學發起南洋勸業出品恊會日昨由蔣監督等在校内開會先由蔣君宣告組織出品恊會之緣由次由李君敏齋等相繼演説聞擇日再行會議組織一切辦法 
 
 

Page 12

 
 
[振新紗廠併股後之組織無錫]  
　　無錫振新紗廠併股原因一節己兩誌前報兹經唐君水成等重議組織於本月初六午後三句鐘開股東大會到者二十八人提議辦法並選舉鄒君靜山榮君華生唐君水成榮君德生俞君廷元五人爲董事所有銀欵出入及往來賑目己由舊董移交新董擔任又舉定夏君子坪鄒君慕陶爲查帳員均盡義務不支薪水車馬等費從前所有議重悉數屏除以清界限 
雜記 
[梁節菴來雞公山避暑湖北]  
　　開缺鄂臬梁節菴廉訪現在番禺原藉卜居昨鄂省學界中人接梁來函云目下天氣炎熱擬日内乘輪來鄂轉赴雞公山避暑但經濟困難擬懇寅好諸君量爲佽助一時門下士莫不聞而色喜有公集千元即日匯粤之説師生之誼可謂厚矣 
[藉學騙財之新奇安慶]  
　　合肥周玉章係高等巡警畢業生以運動蕪湖巡警差事未就不得己改變方針以創辦法政研究所爲名在蕪招生應者無人旋來省廣行招徠報名者約共四十五人定章先繳納証金一元及預繳一月之學費周又暗使甲乙某作倀力爲運動各生能繳多金者取列前茅於是有某生願輸巨貲助學慨然繳納攷畢揭曉時無分優劣悉行取録各生問其何時開學曰下學期問校所何在曰蕪湖刻有某生到蕪探詢始悉並無斯舉迨返皖後邀同各生尋周責詰而周某己杳如黃鶴矣 
[王文勤公賜祭記事浙江]  
　　王文勤公於初八日賜祭在停雲湖舍舉行（即公停柩處）先由杭府核送禮節單是日議定由接祭員（一某太史一某學博）恭詣府署導以黃亭鑾仗及蒙恩賜葬對牌由杭府行禮畢派員將謄黃祭文恭舁入亭送至殯舍門側承重孫等跪接致祭員隨亭入持文讀訖立奠三爵承重孫等服青常袍褂謝恩致祭員退禮畢所祭之品係四籩四豆一簠一簋一俎云 
 [P調查員辭退另舉蘇州 
　　江蘇諮議局研究會前開會時曾舉定吴紳本齊錢紳頌威爲蘇屬調查員等情己紀本報兹悉吴紳以此事責重事繁且近來體質不舒時受外感諸症即精神亦較諸從前大損恐滋貽悮爰於日昨辭退兹己公舉蔣君鳳梧繼任調查一切 
[生員考職彚誌常州]  
　　上月二十六日爲府學及武陽一縣考職之期現己揭曉計府學十九人取兪宗諫等十五人武進二十一人取蘇幬等十人陽湖二十三人取陳之藩等十人聞陽湖試題爲柳下惠不以三公易其介豈爲熱心功名者而發歟無錫於本月初六日會同儒學在縣署扃試照額録取申送提學司示期考試飭於報名時開具三代年貌出具并無各項違碍切結如己損貢監各生須注明原捐事例并何年月日詳請開除出學加塡廪增附各貢字樣隨帶執照呈驗至俊秀報捐貢監者不在應試之列聞報考各生頗爲踴躍且大都爲小學堂教員者 
[鄖府賑荒之計劃湖北]  
　　鄖陽府自春徂夏所屬地方從未得雨旱象己成糧價昻貴小民日食維艱鄖縣竹山竹谿等縣紳者紛紛報災求賑鄖陽府程少門太守昨特電禀鄂督以該府原有兩倉積穀共一萬七千零五十餘石本爲備荒而設現擬交申殷實紳首承領設局平糶俟秋後買還以濟民食再經陳小帥核准雲飭照辦 
[機匠罷工求加工價蘇州]  
　　蘇城紗緞業機匠現因物價騰貴銅元兌價又長所得工資不敷開銷日昨特一律罷工先在同春茶園等處聚議後到機業公所要求董事程吉秋請向各莊酌加工價現聞各莊連日在雲錦公所會商尚未議定辦法於此可見銅元充斥之爲害矣 
清談 
[新舞台一]  
　　昨日爲新舞台演戲之日也昨日爲新舞台演劇諸伶演甘肅旱荒新戲以助振之日也伶界如是則凡非伶界者若何 
　　一觀演劇者與灾氓之比例饑者甘樹皮甘草根甚而樹皮草根之不得食至輾轉以成餓殍而觀劇者啜雨前啜烏龍高座堂皇同是圓顱同是方趾同是　母之遺體而苦樂奚啻天壤我不知觀劇者對於甘肅旱灾新戲作同等之感情 
　　一聞演劇者與優伶之比例優伶下流也演劇末枝也然而聞甘肅之荒灾饑民之相食甘捐其精神奏其技術以補助之則凡非優伶而有能力以濟施人者聞新舞台之演劇助振又將作何等之感情 
　　一散振者與濟旅者之比例以大善士而作大富翁者多矣故曰善人是富今觀劇者見灾民之可憐也出囊金以助之聞演者聞伶人之熱心也解囊金以助之伶界諸人聞灾民之可憐也演劇以助这假令散振者惟利是圖不能絲毫歸公則非特無顔以對解囊助援振諸尚有何面目以對新舞台諸伶 
[新舞臺二]  
　　昨日新舞臺爲甘肅旱荒事特演甘民涙新戲一齣以資助振繪影繪聲形容畢肖觀者爲之感動當場擲洋捐助者鏗然震耳約逹二千餘元可謂見義勇爲夫演戲僅描摹飢民慘狀之萬一耳而我滬人之感動己如此若甘省之官場目覩甘民流離之狀况而乃漠視三年匿不報户抑何忍也 
　　夫以忍心　琿漠視民疾之升允而毛藩台猶以清正愛四字贈之宜乎今日清正愛民之官之多也 
[潘傑小史]  
　　（五）衡義 
宛南夫人曰契來一人在家獨不寂寞乎何不與之皆在契來不致冷落寡偶在我輩亦多一游侣 
　　黎姆司尸契來己赴美國約三禮拜方歸故必須三禮拜後方能抵此顧勾結留不過旬日耳鞅掌事務大不如人意 
　　潘傑忽喜形於色曰我輩雖少一游侣不能握手談心未免負此良辰美景顧在契來豈非一宰事 
　　黎姆司户然綦蒙居停注意獲有是行於經濟間題不無稍有補助第如此湖山風月不能領略長途酷暑備受此覊旅之苦不知刻己抵何處也道阻且長音書終杳語畢兩眶微紅涕涙欲滴 
　　潘傑曰黎姆司夫人何戚戚爲契來赴美直三禮拜旦暮間事耳以後且莫談契來事　　潘傑又語南禪曰汝來甚善弗侖痕將開一月下跳舞會邀請諸位蒞會南禪亦不辭讓頷之而己 
　　無何皓月在林凉風送袖南禪輩即辭宛南夫人而歸喬木新遷又添一番忙碌 
潘傑語寄南曰此間樂余將終老於此從此潑斯台溪旁永無妹之片影遺留矣 
　　奇南冷冷然答曰余有一言告汝母以個人之意識概人人母以表面之委蛇衡心理汝雖與弗侖痕頗契合第不知弗侖痕對於汝之感情果如何 
　　潘傑曰子誠愚騃在他人余不可知在弗侖痕有何疑義 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉聞票]  
　　山東魚台縣當選人八名馬鳴岡甄宜亭王玉年閻傅敬任國光劉紹萱馬汝橋房承謀候補當選人八名屈省三朱景山石近梅齊維楠仇維五張夢泉樊廣宇李超立 
　　甯海州當選人八曲卓新孫建偉常琦運孫鵬翰曹培蘅陳嘉禮唐嘉禾昌邑縣當選人三名邢平泉劉灜海王兆文候補當選人二名姜懋政李長庚 
　　愽興縣當選人三名張錫麟王西洲許鴻雲 
　　安邱縣當選人二十名初次八名孟憲良張介禮馬步元李傅曾周樹標張雲偉王鳳來田福昌二次十二名周大訓孫鴻業辛慶雲劉爾孝王晉囊趙爾珂王友适張錫岱馬鑣劉汝贊李廷瑞王壽祺候補當選人八名李延年張殿林王學泗别蘭臺沈應箕王錫齡都深培王文樹 
　　安徽（徽州婺源） 
　　婺源初選舉開票計實到投票者一千二百六十一人以十八除之折半計算以滿三十五票爲當選當選者八人王日含六十三票趙文光五十七票汪咸熙五十五票余鸞翔四十四票汪鏡芙三十八票王石麟三十六票方邦沐三十五票俞贊元三十五票仍未足額照章續投當選者又得十人金家鼎百四十六票查光斗百十九票董晉璧百十一票王廷佐九十九票汪開宗九十四票胡亹時八十九票程繼貞八十二票汪福禎七十四票汪大文六十九票胡鳳翔六十三票 
　　浙江（台州天台） 
台屬天台縣初選當選七人再選當選六人共十三人足額謝鍾瑞六十七謝惠寳四十四張逢鑣四十四陳保釗四十徐紹諧三十五曹掄啓三十五曹桂衡三十四金畬一百十四裘潮一百零一余雲華九十八謝瑞蘭九十六范大受八十四許心口八十五候補當選六人褚鴻誥八十一袁鼎六十九曹希燦六十九許壽衡六十八凌鴻圖五十九王文桂五十八 
[初選舉投票]  
　　直隸（保定安肅） 
保定安肅縣於本月初一日舉行初選舉是日有選舉員二人在投票處言語不合竟致用武並約聚鄉民持械毆鬥白日閉城該鄉民等並將城門打開全城商民爲之驚恐詳細情形訪明再豋 
[官長設立]  
　　華僑日前憲政報咨覆農工商部略稱前准部咨據廣東石城商務分會禀請準予華僑一律照章選舉議員等情現經核議嗣後各埠華僑按照人數多寡酌量公推公正紳商若干名作爲該諮議局叅議員遇有應行提議事件臚陳所見呈由使館咨明該省督撫分别提議昨己由部將此情分札外洋各埠商會遵照矣 
本埠新聞 
[江蘇教育總會開談話會記要]  
　　初十日下午二時江蘇教育總會以赴東考察單級教授楊君月如俞君子夷商君介藩業己回國特邀集會員并在滬學界開談話會請楊俞周三君報告考察心得會員來賓共到百數十人先由沈君信卿報告籌辦單級教授之緣起大意在節省辦學之經費以求教育之普及次由楊俞周三君次第演講心得繼來賓王君引才發表意見謂欲求教育之發逹在注意教員之信用繼由吴君懷久演説單級教授之方法雖非單級學校亦可以叅用之處末由沈君報告單級教授練習所開辦之期在七月以内遂即散會到會者頗服三君之講演確有心得云三君報告辭明日續録 
[總工程局禀滬道文（爲辦理選舉事）]  
　　竊董局於光緒三十一年蒙前升憲袁詳准督撫憲開辦後本定二年一選舉三十三年更選時曾設立選舉局禀奉前升憲瑞出示曉諭在案本年又值選舉之年適奉照請辦理地方自治當經邀董集議僉以城鎭鄉地方自治章程業奉頒發總工程局本己具城廂自治之模範所有此次選舉事宜應即照城廂選舉定章由董事會籌辦不必另設選舉局致涉紛歧因擬即自五月初一日起開辦選舉仍先從調查入手其閘北及江境廟各區統合爲城廂選舉區域除將辦理情形陸續禀陳外求請准先照案示諭裨衆咸知 
　附上海自治公所選舉事務所致本館函　總工程局於本月朔起遵照新章作爲自治公所並即開辦本年選舉業經禀明道憲詳請督撫暨蘇屬自治籌辦處立案所有選舉調查事宜特就同仁輔元堂設立事務所照章辦理並非即在該堂籌辦自治公所事宜合亟奉逹敬祈豋報爲荷 
[知照烟館遵限閉歇]  
　　英美租界第三次應閉烟館統限西歷七月一號即華歷五月十二日一律閉歇現限期將届捕房預飭中西包探至應閉各烟館挨户知照作經該探等查得湖北路辰園烟間己先期閉歇矣 
[拒絶洋人借住僧寺續紀]  
　　奥國人克里梅勒擬在崑山城内馬鞍山上華藏寺借屋避暑經該縣張大令禀請滬道設法商阻己誌昨報兹悉蔡觀察以洋人遊歷護照係備沿途官吏查騐保護之用未便以領有護照即在内地居住今該洋人欲藉遊歷護照借住該寺殊難照准且山前餘地現正開辦墾牧小工衆多設或滋事誰任其咎因特照會駐滬奥國領事飭令該洋人速即回滬不得居住 
[日商聲明起火原因]  
　　閘北永和里北弄東源棉花號係日商小 
 
 

Page 19

 
 
　　田休次郎所開保有火險近來迭次失愼致被隣居疑係縱火禀奉警局轉移滬道照會日本領事飭令遷移在案兹經日領飭據小田休次郎禀稱明治四十二年三月十四午前四時工塲内堆有棉花四五包因被小孩將火柴悮投花内致兆焚如幸即撲滅乃隣居華人遽疑有意縱火殊屬誤會不知此號開有三年之久何至出此下策况時在白晝耳目衆多斷無此事請爲聲明以全名譽等情日領永隴君以該商頗爲信寔必無縱火情事應准免其遷移惟以後當飭該商格外謹愼免再肇事昨己照復滬道查後矣 
[催辦上海出品所]  
　　南洋勸業會調查員郁司馬函催上海縣田大令赶辦出品所並報告勸業會坐辦陳蘭薰觀察準十二日到滬田大令接函後立即照會總工程局定於十三日午後一時假西門外林蔭路江蘇教育總會會塲開談話會先期邀請紳商學界届時蒞會磋商組織上海出品所辦法現己佈告周知矣 
[巡士擾害商民續紀]  
　　三路二區巡士高印堂唆衆罷崗己誌前報昨經總局汪裁判提案覆訊高供是日飲酒過醉至某雜貨店購買香烟忽與店夥口角以致違犯警章至同局各巡士罷崗要求一節並非由小的指使求恩寛宥判再枷號七天期滿禀陳總辦請示核奪 
[委查盜賣公地]  
　　浦東周家渡前有公地一方被人贿通地保蓋戳私自盜賣業由紳董禀奉江督札委查辦營地委員汪太守嘉棠就近查勘昨太守己帶同縣役亭耆丈量書手等下鄉勘丈矣 
[華洋官塲之虚文]  
　　駐滬法總領事巨籟逹君因蘇藩瑞莘儒方伯升授蘇撫爰於前日會同副領事羅福嘉會審領事博安繙譯官顧寳總文案唐助等各具名片飭丁賫送小沙陀行轅道賀新禧分省補用道朱桐生因公來滬寓居蜜采里飯店前晚接到雲南提台李慶堂軍門來電飭赴新授江蘇巡撫瑞中丞公館代爲道賀 
[定期集議建築鐘樓]  
　　内地救火聨合會定於十二日下午三時假信成銀行樓上開會集議建築鐘樓事宜昨己備柬知照各社並請將經勸捐欵實數預先報告 
[研訊冒官撞騙案]  
　　滬道蔡觀察札發假冒道員之韓瑞麟到縣前晚由田大令提案訊究韓供湖北人報捐通判前在奉天奉總辦陳光第委赴上海擬辦礦務尚未奉到札文亦未招股惟不應先刻官封致被包探指爲假冒職官獲解案下求鑒大令以所供殊難憑信判押候禀請道憲核示 
城内 
　　運司文告○浙江鹽運司王都轉繕發示諭略云照得沙釣各船所載萄乾每百觔准帶護鹽十觔今據引商禀稱所有醃腊鮝蜇瓜丁等每百觔衹准帶護鹽五觔萄乾事同一律現己飭定新章與醃腊鮝蜇萄乾瓜丁等一律改爲每百觔准帶護鹽五觔並示坊行所有醬油醬麯輕課之地不准行銷重課之地以儆取巧等語昨日頒發到縣田大令遵即代爲懸貼 
　　召賣田地○本縣田大令出示諭略云准公共租界會審官函稱周麟峰控朱秋江抵單不贖業經提訊朱實無力取贖理應將受抵之三十保一區九圖朱貴榮户名業田五畝三分四毫出示召賣變價歸償等語爲此出示招人售賣母得觀望 
　　變賣婦女○葉厚發控妻背　前晚由縣訊究葉供聘王阿全之姪女爲妻于光緒二十六年成親至二十八年背逃今在西門外周利泉家尋獲求究王氏供由義父葉阿林即厚發之父嫁於周利泉係由王連新顧鑒泉爲媒訊之王顧二人不認爲媒王阿全亦供姪女實係嫁於葉厚發爲妻刻己兩次背逃周利泉供憑媒娶王氏爲室經大令嚴詞斥退王氏掌頰二百下發官媒變賣價給葉厚發收領另娶餘人省釋 
　　依然出入○何桂堂前因私售洋烟由拒烟會送縣訊辦將屋發封在案刻經會董查得何仍在該房出入禀請縣令提訊何與地保蔣書田均稱在所封房屋隔壁總牆門出入求察判何押候查明核奪 
　　梟匪起解○著名梟匪徐子甫犯案纍纍由縣収禁在案兹由南匯縣王少谷大令查得該梟匪曾在南邑犯案例應對質昨特函致由大令請將徐子甫派差押送到南歸案訊辦昨田大令己派差起解矣 
　　縣此照録○監生李志仁禀批所禀孫龔發盗賣貨船轉抵與李姓欠洋逾限未繳殊屬延宕候飭差押令催繳至孫梧汀担保有無字押筆據未據叙明不能空言請訊 
　　官事○江西農事試驗場委員試用通判李連九昨日到道禀見新委巡警總局庶務課員日本東斌學堂警察畢業生陳紹年又浦東二路一區逼巡官日本警務畢業生龔肇煊又巡警課員日本東洋大學法政兼高等警務畢業附貢生楊鳳岡昨均到道謝委調辦三路一區巡副官周祖柱禀知到差 
[南市]  
　　米行倒閉○王家碼頭裕大米行虧欠各錢莊往來銀二萬餘兩無計彌縫遽於前日午前倒閉該行執事陳蘭生恐被訟累挾資脱逃現各債主己報請商務分會及總工程局請爲追究矣 
　　泥匠跌斃○泥水匠金桂堂年約四十餘歲係羅店人昨在竹行衖丁承大花行住宅修築大廳因所搭支架不甚堅固以致從高墜下跌破頭顱登時殞命後由工頭范寳榮訴知工程局報縣請驗聞刻己追其家屬來户預備收殮 
　　能否伸寃○己閉元源莊執事趙松坪之妾某氏前將婢女東梅毒虐致斃事後朦禀工程局請爲備案免再被控以致人言藉藉刻由該婢母屬聞耗來滬求情同鄉會代爲出首以雪奇寃 
　　女子自由○南京女子曹秋英嫁於某姓爲妻昨忽不願相隨奔赴工程局喊控當由局董飭探查明母屬及其夫李某均在滬軍營充當勇丁爰飭留候傅集人証再行訊擅　　緝獲逃犯○南匯鄉民楊聖堂前被陳敬如將僞造田單朦騙銀兩己將陳拘至該處總公所収押後因患病央高陞棧作保送在醫院醫治遂被逃出直至昨日始由南邑差役在南市緝獲帶至工程局禀明案由歸案訊辦 
[閘北]  
　　蟻媒狡賴○蟻媒林四妞從寕波誘拐寡婦林李氏李吴氏姑嫂二人來滬逼令與王寳元俞林生姘識由二婦偕其戚林士喧控奉巡警總局収押在案昨經注裁判將該蟻媒及王俞二人提案覆訊林四姐依然狡賴判一併還押候查明究辦 
　　遞解拐匪○殷得標拐賣任得標之姪長福去年經巡警總局訊實判發改過局拘押一年在案昨己期滿解回總局奉諭押候遞回原籍 
　　笞責馬巡○己革馬巡趙　生即趙彬鈞冐穿制服招摇撞騙己記昨報昨由警法科長聶司馬提案研訊判責五百板還押候辦 
[新租界]  
　　稍有頭緒○新閘路大順公南貨店宋正昌洋鐵店被焚後兩家均不認起火附近隣居亦言人人殊嗣經英廨幫審員王肇之夫令會同美副領事祜君履場查勘復經捕房派探詳查惟宋正昌于三年前縱火圖賠曾將店夥楊海海等三人各押西牢四月有案此宋次起火情亦可疑昨由捕頭飭探往傅　生解廨訊究 
[英租界]  
 
 

Page 20

 
 
　　惡鴇就獲○妓女洪月仙被鴇婦胡阿金即華阿金覇阻從良由廨判將洪妓暫留濟良所在案昨經老閘捕房包探錢壽生在雲南路三百九十四號門牌將華鴇拿獲解入捕房轉送公廨押候訊辦 
　　流氓拆梢○包車夫朱阿二前晚在南無錫路九十九號烟館訪友不晤突有張阿二等數流氓向朱拆梢不遂攫去夾袄一件朱即報知捕房由探錢壽生將贓查獲昨日復由朱將張阿二扭入捕房押候究辦 
　　人貧志知○向爲皮鞋生意之朱谷春近因失業僦居寳善街西上林里七十九號小客棧内前晚朱登樓圖竊被人覺察越窻逃逸旋經探捕查見拘入捕房押候解廨究辦　　物腐蟲生○湖北路清和坊妓女賽金珠之大姐阿小妹與姚金順姘識賃居厦門路仁康里一百六十號屋内前晚十一句餘鐘姚在里口突被匪徒兩人拔刀恐赫勒詐洋二百元姚給以皮夾一只（内有洋六元始得脱身事後奔至老閘捕房控告捕頭飭探往查再行拿辦 
　　土機収贓○汪阿全竊得法界某土行洋藥消於山東路十二號一興土機内兹汪被法界包探查獲昨晨帶至總巡捕房禀請吊贓捕頭即飭四號西探與華探阿正喜恊同法探至一興土機吊獲原贓大土半只當交法包探帶回捕頭以度土棧主周楊卿不應収買竊贓即誚公廨飭傅訊究 
　　深夜賣烟○天津路三十一號烟間深夜賣烟由捕查見禀明捕頭於昨日請廨出單傅烟間主裘寳琴到案訊罰 
　　洋人無理○馬車夫陳桂全昨至總巡捕報稱法國人某甲不給車資向索被毆請爲查究捕頭飭赴黃浦路十號門牌自向該洋人索取 
　更調巡捕○捕房卜總巡昨出示諭云照得楊樹浦捕房八百四十三號華捕管阿榮在差瞌睡並有毆辱長官情事該捕似此偷安兇横實屬荒謬己極着即降充四等巡捕九個月以昭儆戒又諭云總巡捕房二百二十九號華捕著與老閘捕房二百四十九號華捕對調滙山捕房八百五十二號華捕着調赴西虹口捕房承值楊樹捕浦房八百八十七號華捕飭赴匯山捕房當差 
　　竊案彚誌○周桂林竊取靶子路某洋人家什物昨被包探查獲解至捕房押候吊贓究辦芝衆路王姓家失竊珠環等物昨報捕房飭探往查福州路四海昇平樓茶館失竊大號柴銅茶爐一只昨晨由探沈阿岳在法界查獲原贓存候失主認領前晚江西路瑞記水火保險分行失竊賬箱一只該竊將箱棄於廣東路匯廣公司作場内昨經作頭陸春舟查見送入捕房飭傅失主領回葉金生昨在金隆街芳園烟間開燈失竊白春紗長彩一件旋經包探何阿春查到原贓存候失主認領 
法租界 
　　保人吃緊○夑昌號股東戚森經理人郁鴻翥同控昌記號主楊炳臣不贖抵押烟葉經公堂判由烟葉董事估價理處在案嗣因價賤貨劣致與抵價大相懸殊而楊保出日久又延不料理故由原告一再禀追並稱楊串令其戚邱惠卿揑詞赖欠在英公堂朦控務求責成保人王垣豐烟袋店主將楊父案聶司馬以楊刁滑實甚立提保人至案着交並即備文至英廨移提如果不到即將保人押追 
　　招用巡捕○前日有法國郵船船載來安南人二十餘名借宿新租界顧家宅營房内聞係派赴漢口充當法捕房巡捕日内即湏乘輪前往 
　　戀辦竊賊○饒阿福在碼頭行竊洋傘衣服等物由巡丁拘解公堂請究判枷押各一月滿期逐出租界又吴金生行竊船上衣服判押一月 
美租界 
　追繳貨洋○章四明昨至捕房控被西華得路萬新盛鹹肉莊欠去貨洋二百餘元延不歸還捕頭飭赴公堂禀控 
　　不允酬謝○陳九餘之妻俞氏日前被人拐匿南市在工程局涉訟嗣央劉和羣具保了案昨劉向陳索謝洋六元陳不應允互相吵閙由捕一併拘入捕房押候解廨局訊辦 
　　車夫被毆○小車夫俞阿三推車至公平路與丁阿根朱阿慶相揮被丁朱擊傷頭面旋即扭至捕房押候究辦 
　　木匠互毆○海寜路某木作甲乙二匠不知何故昨忽互毆甲被繫傷頭面旋由巡捕將甲送院醫治乙拘押候辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[直隸圑體上同鄉官津浦鐵路總恊理書（續）]  
　　一喪失權利濫用私人也查奏定借欵合同條約第十七欵言此路南北叚聘用英德總工程司各一人李道自禀督憲辦法亦言中國風氣己開學專門者衆此路工師先儘中國人用夫條必約訂明德工程司一人辦法又陳明儘用中國人固皆屬保護利權之計畫也即中國人尚不敷用隨時須添聘外人此宜若何愼重者乃李道言似忠而行則悖聞自去年土路甫築之始己驟用德人六十餘名目副工程司書記醫官立種種名目薪金月糜數萬甚至無事可作土法燒窰之事亦以洋人司之彼勢既大中國員司無敢查問李道亦藥挾衆洋人以爲盤踞把持之助是政府磋商年餘竭全力所争回之路權不啻被李道以私意送還也又鐵路局有羣指爲二總管者乃係李道之壻永某倚權圖利靡所不爲爲勒買謀利事被人在天津縣議事會呈訴有説帖可查又有李道私人李蓮溪者以候補道而專爲包此路工設一洪泰木廠此路承包運料當時雖亦招工投標然徒掩飾衆人耳目標不公開終歸李手以沙土冐爲石砂領價巨萬即李蓮溪所爲也人言有二李分肥之説窺其種種辦法此言不爲無因凡此皆其喪失權利濫用私人之確切可查者 
　　一虚糜巨欵工料多難保固也考鐵路定例凡窪地高築路基兩旁必多留餘地以爲固根培修之計此路自良王莊迤南多窪地築路有高至一丈者乃買地甚狹兩旁掘地取土有深至七八尺者其築坡甚南兩旁又不留餘地作法如此地價雖稍省而深溝取土工費己自不資車行又多危險將來雨水冲刷路坡易壞再爲停車補路非另行購地取上平墊舊溝不能再爲帮修是濫用私人不惜巨欵獨省此有限之地價而忍遺此路以無窮之巨患也又聞路缐應舗石子乃因石子未到竟沿路造窰燒磗以代之俟石子運來此磚又歸無用且他處造窰每窰只需百餘金而此路之窰每窰用數千金又特以洋人司之此等糜費李道均所不惜又聞此路全圖係以巨金購得者乃既設局購地李道終不獻路線全圖所發之圖或三四里一叚或七八里一節又不接連有相隔數十里百餘里者至使購地員司人等三日一遷局五日一停工川資工費消耗己多此等糜費李道又所不惜况去年所購之石砂即係其私人李蓮溪所包運沿路堆積如山由同人調查數處多係沙土有小樣可憑國帑民膏忍使隨風飄蕩或係其不明路工或係其私心用事如此委以路權安必其無所負也此其虚糜巨欵難期保固之在可查者 
　　以上數端既虚糜路欵又放棄路權路工又不鞏固以此總辦鐵路害將奚窮以害在目前者言之此路股票先招中國人購買現在因欵項不清人心惶惑相戒莫肯出資所有股票必盡落外人之手以害在將來者言之十年後國家雖與民以股票而成本既重集欵甚難且因此虚糜借欵遞增償還匪易倘異日還欵不足必至抵以四省釐金或外人乘機更要求以路爲抵之紙約是因李道曠廢厥職將我己經收回之路永落於外人債權之下也迨害端畢著衆唤奈何彼時雖欲追罪李道尚有裨乎同人等前既仰頼諸公保護全省命脈今更有所見仍敢直陳以備監察之資除另禀吕孫兩大臣暨直隸督憲外爲此懇乞大力主持轉矧同鄉京官諸公會議維持之法並請設法撤查路局用欵帳目逐欵宣布以破紳士之惑爲將來招股之餘地敬陳管見仰候鈞裁不勝翹企待命之至 
[農工商部京師勸工陳列所章程（續）]  
　　入覽規則 
　　第一條本所開門售票俱有定時　　第二條入覽時須購入覽劵凡軍人及學生劵價减半 
　　第三條本所特製優待劵持此劵人覽者特别優待 
　　第四條凡入覽者如攜有傘棍等件須交擕帶品收管處覽畢赴該處 
領取 
　　第五條入覽時須遵依路綫而行不得任意違越並止喧譁 
　　第六條入覽人不得擕帶犬畜等類 
　　第七條瘋顚及酒醉者不得八覽 
　　第八條入覽人不得吸烟 
　　第九條入覽人不得撫摩庋設物品儻有觸損按原價賠償 
　　第十條入覽人摹繪庋設物品或撮影者須由庋設課課長許可 
　　第十一條本所於星期一休息一日停止售票 
　　第十二條本所如有特别事故停止遊覽時先期豋報廣告 
　　第十三條本所門前置有鐵𥰕棕墊以便覽人去除履下泥土� 
[庶務課細則]  
　　第一條本所一切事宜統由庶務課稽查 
　　第二條經理本所房屋器具及購置修埋等事 
　　第三條約束本所各項夫役及其任免分派等事 
　　第四條點收各項陳列品登記總簿於陳列時點交庋設課 
　　第五條接待各項叅觀員如遇工商家有諮問之事當爲介紹該管課 
答復 
　　第六條稽查每日收發入覽劵數目列表詳記 
　　第七條按照四季晷刻長短酌擬入覽時限 
　　第八條凡遇本所開研究會及發給獎牌等事由庶務課先時布置 
　　第九條掌管本所關防各項鑰鎖簿籍 
　　第十條凡各課添購物件應寫聨票交庶務課送總理核定 
　　第十一條凡不屬於他課之事統由庶務課經理 
[文牘課絀則]  
　　第一條掌管一切文牘並撰擬繕寫文件各事宜 
　　第二條凡有收發文件隨時列號摘由分别豋簿 
　　第三條凡啓用關防應由本課躬親鈐印 
　　第四條掌管一切圖書商標雜誌報章編列號數妥存備查 
　　第五條凡遇講演工商要理及理化研究出文牘課員同試驗課員可擇 
要豋録報章編列雜誌 
　　第六條經理本所執事學生試表册核訂分數及繕擬講堂牌示 
 
 

Page 27

 
 
　　第七條凡每年考騐商品時應擬議一切規則報告 
　　第八條聨絡各省商會陳列所勸工塲徵集各項册籍章程物産一覽表統計表出入口貨調查表等 
[試騐課細則]  
　　第一條本課考騐於工業上應用原料及鑒定商品以資工業改良 
發逹 
　　第二條施行考騐分爲二部其一本所自行考騐其一京師及各省工業界請求考騐 
　　第三條考騐各物無論自行與請求以期得效果爲度但不能限以時 
日 
　　第四條自行考騐之物於工業製造上有重要關係尚未興辦者隨時設法提倡興辦 
　　第五條請求考騐之物每種應附以請求書但其式悉照本所規定 
　　第六條請求考騐之物得有效果本所將考驗法則及效果作報告書二分一與請求者一存本所 
　　第七條本所宗旨在提倡工業凡來請求考騐者酌收藥料費 
　　第八條凡於自行與請求考騐各物所得成績登載工業雜誌登行以資提倡 
[調查課細則]  
　　第一條本課於各省物産及工藝品皆當詳細調查並編纂各項報告　　第二條凡各省所産原料及貨品經外人購運出口或其貨來自外洋而暢銷某省者均須酌量採購以便公司研究 
　　第三條凡一應物品中外習用不同南北風尚亦異當調查其地方習慣之所宜 
　　第四條各省有原料精良而製法未善或製法雖善而原料不佳者應一併調查 
　　第五條如須派員調查各省物産應呈請本部酌給劄文護照 
　　第六條遇有各省新出製品實係物美價廉未經寄送本所者由調查員提議呈請本部調取 
　　第七條如有實業家或各處公司工塲咨詢事件其業經調查明晰者即由本課逐條答復 
　　第八條調查員應於本所開會時演説工商要理 
[小説]  
[俠情小説縵卿小傅（一名像片案）]  
　　　𥤯者（三十六） 
　　第二十二章縵卿匿跡 
　　漫正無聊之際。忽所謂老耿者來訪。漫延之坐。耿曰多日未見鬍公矣。聞公小不適。特來一候起居。漫謝之曰。勞君存注。行己愈矣。耿日歲月良速。轉瞬新年又十九日。矣漫曰良確。耿曰覩公狀頗岑寂。今日何不出城。一排積悶。漫躊躇一晌曰。亦佳。第將何往。耿曰大夫橋耳。於是相將而去。漫既至張家。己燈火熒煌。天久暮矣。耿擬就金保室中坐。漫曰仍以豋樓爲佳。乃相將躡梯而上。縵鄉之女奴迓入曰。姑娘他出未歸也。正時面目間遑念之狀至小可。掩耿訝之。漫急問曰何往耶。女奴曰招商局耳。耿曰既爲招商局則行即歸矣。我輩坐以俟之可也。女奴不語。即往瀹茗。漫知有異。或縵之匿跡正。在今日。亦未可知。正擬意間。而張素雲入。蓬首素面。掩衣曳履。似乍起未久。而初未梳裏者。强笑而言曰。二公來遲。奈縵卿己他往。矣耿怪其。語詰之。素雲乃語漫曰。鬍公不知耶。漫曰何説。素雲復笑曰。言之可笑。縵卿昨晚應招商局之招。今日午前。傭保往迓。局中人以久歸對再詰之。則語頗不遜。且格傭。保不得入。女奴往亦然。得不謂之怪事耶。復微哂曰。我固屢戒傭保等。宜隨時注意。緣邇來縵卿神氣時形恍恍。我久窺之。疑有他故。今果然。矣鬚公。竟不知耶　 
　　盖縵卿。之欲從漫。以終也知者甚衆素雲亦預有所聞故漫眞連日不出。所謂避嫌者。亦正爲此。以縵。倘匿跡必有疑漫所爲者。今素雲兩問於漫。亦正坐此疑耳。時漫乃淡然應之曰。既越夕而不歸。恐終不。歸矣我輩久候甚無謂。不如且去。容日再來一探確耗耳。素雲乃微語曰。曷不少坐以去。縵卿。之歸與不歸固一也。漫笑頷之。遂先。耿而去。　　 
　　漫既出門。轉念。至江西會館一訪燕山公。即得其消息。及往而燕己外出詢其家僕。則對以赴招商。局歸。無定時也。漫明日再。往復如。之漫悵　頗甚。蓋以牛氏與漫。僅半面之識。未便徑往。探詢也。 
來函 
[黃岱銘來函（投函者自擔責任）]  
　　敬啓者滬甯鐵路南翔車站賣票人往往多收票價調換銅洋甚至恣意詈罵種種野蠻舉動鄉民之受其累者不一而足鄙人於本月初五日由翔往蘇計需票價五角公司例小洋每角貼水十文當付小洋五角銅元五枚該賣票人定欲洋六角因以每角貼水十文之例與之辯駁渠詞窮理屈忿忿收進豈知一面收下一面即取出己經敲壞之銅質四開一枚二枚旋据旁人談及該賣票人專以銅洋調包且有收票價二紙而付給票子一張等情事夙欽貴報主持公論務祈登人來函一門不勝幸甚黃岱銘頓首 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
