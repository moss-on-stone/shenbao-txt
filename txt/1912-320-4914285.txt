# 1912 - 320 - 4914285

 

Page 1

 
 
　　社論 
[萬國商埠與永久中立（寒）]  
　　調停說之變相 
　　近來報端發見調停蒙約之說有二一爲陸總長之所主張卽以外蒙關爲萬國商埠是也一爲美人之所主張即欲以外蒙爲永久中立國是也聞美人將以此議提出於海牙平和會云竊以爲陸總長與美人未必竟有是主張卽有是主張亦未必能見之實行然旣有此傳說則姑就其性質一研究之亦非不急之務蓋二者雖同爲抵制俄人之意見而實則有毫釐千里之殊不可不察也俄蒙訂約吾人誓死不肯承認欲驅國人而與之一戰者因五族大同决不能割其領土之一部拱手讓人而兆瓜分之禍故不惜曉音瘏口以爭之也蓋國民之所欲爭者爭蒙古之地能否隸於民國與民國能否保有此土而已若外蒙之土地而與吾國脫離無論其何所屬或屬於俄或無所屬而竟獨立或爲永久中立國皆與吾民之心理相悖不能不竭力以爭之者也或有以爲永久中立則俄人可以絶其覬覦之心而亦不必預防吾國侵入其邊地蒙人亦無自大之基而吾燕趙遼濬邊疆可以安枕庫倫活佛亦能如心之所期豈非一舉而數善　乎雖然是忘我國之歷史也是忘　國之地理也是忘我國之政治也不但僅僅舉我一國之情由而忘之是并忘世界之公理也請言其由 
　　此何以故吾國合漢滿蒙回藏五族而爲一大民國就其原狀而論之蒙固在吾一國版圖之内也相安已數百年一旦爲俄人所誘煽遂有一時盜弄之驚美人乃欲以此主張爲中立國是於俄無損於我則已分割其領土之一隅而損失莫巨矣試問就一國中之一部領土因第三國之從中誘煽而曰吾將以此一部領土使中立而兩無所倚以平本國與第三國之爭豈得曰持平之道乎蓋其第一所當辨者此外蒙地若本爲中俄兩國間之甌脫則以此道施之免兩國之爭美人之主張誠爲公允如其否也外蒙之地本爲我國之領地則美人此言侮國莫甚焉故永久中立國之說吾人所萬不能認也 
　　若夫闢爲萬國商埠則異是領土猶是吾國之領土也不過開放門户而經濟之利益商務之利益不私之一國以與世界各國共之焉縱程度較低之國民不必能與程度之高者競開放之後或非無不利然因萬國薈萃之地文明之制亦易於輸入其利亦正未可枚舉耳蒙地利源未闢礦路之開辦尤在必要則闢爲萬國商埠之說尤爲列强所歡迎惟記者以此爲一種操縱外交之遊說資料其端不可啓之自我而當發之於列强吾乃利用其權以順導之耳此中機括宜愼之也 
時評 
[我爲各地方人民告] [  無名]  
　　我有身家性命託人保護之不如我自力保護之之更爲穏妥也是以雖若歐美之兵隊精良巡譬完備之國猶且不廢民團焉何况我國之今日 
　　我國今日承前清政治腐敗之餘孽各地匪類充斥又值近日解散軍隊失業好亂之人益多加以巡警不足恃則今日之所謂治安者已極危險若征庫之兵一旦出發則地方上鎭攝之力更形不足而身家性命更何所付託耶 
　　是故我謂今日地方人民可爲政府解决蒙事之後盾者莫如盡力以辦民團各地方人辦各地方事財力無所謂不足各人爲自保身家性命計亦所無容其推諉國家一旦有事退可以替地方鎭攝之兵使之盡向前敵進更可以自赴前敵以補國家兵力之不逮切實正當無有過於此者矣若乃一方面正在借債以解散軍隊一方面又因有事而招集舊部如此散兵招兵續續無已竊恐外患不加益而内治已不堪問矣𤍠心愛國者其靜思之 
 
 
 

Page 2

 
 
命令 
[十一月二十五日臨時大總統命令]  
　　參議院議决陸軍測量官官制陸軍測量官官俸法陸軍測量官服制圖說本大總統依約法第三十條公布之 
　　劉公特授以勳二位此令 
　　陸軍部呈核議正藍旗漢軍都統擬以增匯接襲佐領請予准襲等語應照准此令 
　　陸軍部呈核議鑛藍旗滿洲都統擬以惠昌接襲佐領請予准襲等語應照准此令 
　　交通部電政參贊洋員德連陞在中國電局供職有年勤勞懋著茲聞病逝軫惜殊深應於電政項下撥給卹金一萬元以示轟勸此令 
[專電]  
　　北京電財政部周總長與克利斯浦銀行代表接洽擬將未交之小借欵五百萬磅提前交付 
　　北京電六國銀行團亦有定期與財政部開議大借欵消息 
　　北京電駐科布多烏里雅蘇台俄領阻止新疆軍隊前進措辭極强硬 
　　北京電政團俱樂部定本日（二十六）在虎坊橋事務所開特别會討論俄庫重要問題 
　　北京電馬相伯因大學校借外債以校地抵押爲學生攻擊日前邀集多人到馬寓詰問盜賣大學之罪勒令去職敎育部次長專門司長皆主張盜賣一節旣屬悮會學生迫逐校長亟應懲辦范總長主從寛了結已允馬氏辭職 
　　北京電陸軍部接綏遠城將軍張紹曾急電探有大隊蒙匪來綏竄擾請調兵救助叚總長已電調陸軍四千人星夜往綏援助 
　　北京電内蒙古某王等三人新由長春到京昨面謁大總統請速調大軍開赴外蒙鎭懾一面由該王公等濳往庫倫開導活佛令其自行取消獨立 
　　南京電財政部昨電程都督現准鄂岸淮商等先借蘆鹽十萬引比照新章每引加餉九兩悉數繳由中央以六十萬兩撥補鄂餉其江蘇和項捐欵准予暫免以資體恤 
　　南京電程都督以蘇省米價飛漲特電商直督該省所購賑米限期截止至日本三井洋行購米台同亦已電逹該行作廢 
　　南京電都督府接第二軍長徐寳山來電索某項軍裝費三十萬元甚急程都督以財政支絀未允所請 
　　南京電第三師第七師兩師司令部同時宣布取消各改爲獨立混成旅程都督特任洪成點爲要塞總司令陳懋修爲高等軍事顧問官該兩司令部職員均作爲都督府屬官 
　　南京電章梓任軍事廳長不日可望宣布一俟應民政長來寗就職即當著手軍民分治 
　　南京電美公使嘉樂恒君於二十五號乘車抵漢游覽沿江沿海各口岸　　南京電黃克强電令許公武迅即招募光復南省舊部人員整備一切以便調遣征蒙 
[特約路透電]  
　　北京電倫敦借欵團駐京代表巴恩斯君已報告本團不以克里斯浦君在華設立銀行之計畵爲然故此　當作罷論 
　　北京電中國駐德公使梁誠因病乞休得政府照准梁氏現已返國遺缺由温振權（譯音）君接充　　北京電據西安府可靠消息該處此次騷動並無刧掠情事惟第三標兵土數名曾開槍恫嚇此外並無擾亂大約兵士當時擬使全體暴動惟他兵並不附和故彼等均亟思免脫尙未出城多數已被拘獲所有漏綱之少數則均逃往鄕間當道已將拘獲之叛兵一律正法此次居民所遭恐慌祇歷半小時云 
　　北京電駐紮海拉爾以南北皇陵寺（譯音）地方之華兵有一部份變叛並將未叛各兵繫退然後肆意刧掠現在該方面某某數處雖亦有騷動消息並未發現重大事故 
　　香港電此間華商現相戒不與華俄銀行交易以報俄蒙條約之恨 
　　香港電華人因電車公司不肯收用中國銅幣相戒不乘電車 
　　成都電陸軍官員今日開會集議對蒙方法决議陸軍第四鎭應告奮勇前往征蒙聞川省能派精兵四萬名胡都督願統率該軍効力疆場喇嘛崖（譯音）藏兵已爲華兵擊敗退至鄕城華兵戰死者約六十人巴塘之路已通 
　　成都電尹都督已離河口據稱僅擬進至巴塘或察木多爲止聞有藏人數千名携械聚處揚子江之西鄕城亦有藏兵甚衆大局的途殊難預決蓋藏人抵敵華軍之志甚堅故也 
　　成都電楊少川偕通英文之華人一名已抵打箭爐擬隨尹都督襄理政務 
　　廣東電廣東全省人民三千萬人有選舉國會議員之權者共約二百萬人 
　　廣東電現有華商組織輪船公司來往廣州香港二處定資本洋八十萬元 
　　廣東電警務長禁止私立之會社會議拒俄問题或籌集經費 
[譯電]  
　　北京電政府嚴禁請願與俄蒙開戰已命各省都督解散敢死隊及其他主戰之會社政府今深知欲弭外患須先定國内之治安云 
　　君士坦丁電土軍自在羅爾白茄斯戰敗後軍心大亂茲已漸就安靜且因小亞西亞之援軍業已抵此故軍威復振大約布軍此後將反攻爲守保守其所　各地云土政府恐敵軍攻擊逹逹納爾海峽已派援軍前赴茄里帕里却太爾茄日來並未開戰布軍因疫患盛行已退走數基洛密逹 
　　維也納電奥政府嚴禁各報登載軍事計畫並檢閱關於該問題之電文據半官報載消息奥國備戰各節大爲失實奥國之舉動全爲戒備起見至準備出師一說則屬子虚云塞爾白敎堂舉行感謝禮時斯拉夫民族之學生聚衆列隊遊行各街道旋爲警察所阻各生不服回之大聲叱駡旁觀者咸抱不平羣起攻之於是該學生隊遂一閧而散 
　　倫敦電德奥各報所載俄奥兩國準備出師種種駭人聽聞之消息因各方面所持態度均頗和平故並未擾亂歐洲之恬靜塞維亞對於亞特里亞的克海口間題顯亦有和平讓步之意英國第三艦隊駛回買　太更足微大局叢脞漸將消解目下與情大槪皆具樂觀惟德國某報載有一電殊似干將怒鳴之聲電内謂今料俄國必將卽出調和塞維亞亦將戢其狂熱又謂布人所持之態度已極恬定蓋已有厭戰之意云云維也納某報亦載有重要之紀事内謂奥國儲君此次赴德之後深信德意奥三國聯盟之局從未如今日之鞏固三國對於近東事務决意一致進行云 
　　君士坦丁電土耳其代表已於星期六夜行抵布軍大本營土布兩國全權大臣大約將於今日開議休戰事宜云 
　　蘇菲亞電據半官消息馬其頓現有希臘反塞維亞兩國大隊兵士預備開往却太爾茄休戰談判一旦决裂無成則即擬拔隊出發會同攻入君士坦丁云 
　　倫敦電前充土耳其陸軍之敎練員德國戈爾士將軍在栢林演說謂土耳其陸軍可謂無人蓋目下之軍全係預　兵也土耳其於一千九百零八年始按新法訓練陸軍其軍官人才極缺今欲造就一得用之士官團非有數年之經營不能奏功云 
要聞一 
[鹽務改革案之千變萬化（駐京訪員羽公）]  
　　鹽務案之來源甚長其最大之原因則在大借欵自六國銀行團提出監督條件交涉决裂後前財政總長熊希齡氏卽倡議無論借欵成否盬務要不能不改革以免外人干涉一時輿論和之政府亦表同情適駐京英使謁晤總統承認鹽稅不能倣海關辦法但須調查確情并表示對於辦鹽務者惟張謇氏最有信用願與一談云云總統卽電請張氏來京專商鹽事張氏應命此行即出改革計畫書繕成華英文各一册密示袁總統趙總理及周財政總長相約嚴守秘密袁趙亟稱善而周不甚置可否忽南方鹽商公電反對張氏計畫蓋張計畫書上午逹諸政府而下午已電報紛馳南中有關係者多讀其全文此必有故意通告之者周得電後亦表示反對意周爲大鹽商宜其然也經張氏告以引岸終不可保今大勢所趨一二人何力挽囘并勸其以國事爲重周氏無詞遂云可以贊成於是張氏之書暗中成爲確定之計畫財政部員某與其友書云張某力持改革說勢莫與京雖以財政總長之全力抗之且不可得所希冀一線生路惟在參議院之通不過耳嗣後鹽商羣集京師設爲合資公司號稱集股三百萬凡有關係者皆取潤焉并邀某政黨主持承認黨費若干張氏出京後各商益無忌憚内與部員勾結外引政黨爲援 
死灰後燃氣燄大張張氏之計畫書與其所擬之官制一筆勾消由財政部另議鹽務署與鹽務司官制而不提改革計畫僅竊取張氏原書之面目於重要處酌易數條如官專賣改爲商專賣破除引岸改爲不破除引岸改革改爲維持等等送交參議院作爲參考品部員猶　於衆日財政部之計畫與張氏計畫相同所異者略有字面之殊别也其情態可想而知後經黎副總統及熊希齡氏先後電責周總長不顧大局受屬員蠱惑云云周總長持示部員部員大憤一面擬全體辭職一面擬提起訴訟與熊氏相見於法庭實則姑發高興到底旣不辭職又不訴訟最後得一策卽周總長與鹽務籌辦處司員同時加入某政黨迨部案到院主持張說之一派欲向部員有所詰問主持部說之一派起而干涉彼此相持幾致大哄蓋前一派主張先問財政部對於鹽務究主改革抑主不改革如須改革須先將改革計畫交院議决再議如何設官如不須改革則維持現狀但有運使足矣何必更設新官至改革應用何策尙爲第二層問題今部中私意不欲改革又不敢明定欲借官制而偷渡其不改革之計畫除非參議員全體喪盡良心同受鹽商之運動而後可苟有一人知爲國家必不任財政部行此鬼蜮之技後一派則謂但論官之當設與否不必牽及計畫無絲毫理由遠不敵前派之振振有詞部員受質問後面紅筋暴不能答一語乃無結果而散此爲院中兩派第一次之交鋒後前派與後派暗中開談判謂部中提計畫後誰勝誰敗專就政見立論自當服從多數今主張不提計畫專議官制是爲無意識無論議場上通不過即令通過亦不甘休不如一面將官制付審查一面催部速將改革計畫正式交議於理旣合彼此感情亦不致過於决裂後派然之故第二次交鋒時照此表决於是財政部大爲恐慌日夜聚議所以提出之預備將來必又有無數次最劇烈之辯論鹽務案本爲開院以來最應討論之案積弊相沿數百年窟穴其中者千萬人一碍摧陷郭清夫豈易事必有一派主持其中亦必有一般人維護其間此即今日兩派之肖影也近來各省自由行動破除引岸財政部無權統一如院議於不改革一層否决之更無論矣可决後亦歸無效然則最可憐者猶是進寳獻銅之鹽商暮夜輦金四出運動耗去若干財政産無數精神卒之無絲毫成效阿覩彼坐收其利者則曰吾已盡心爲之可告無罪到此地步始行後悔豈可得哉記者於兩派無成心且於維持改革之利害輕重不敢輕下斷語專察各省事實引岸無保全之餘地不能不痛切言之冀鹽商一旦醒悟不將血汗資本擲諸虚牝而供無恥小人荒淫無度之資此記者之一片菩心也 
[嗚呼東三省之危機]  
　　政府日昨接到駐京日公使小田切照會一件係爲改訂滿洲善後條約事宜日本要求改訂理由及事實計有六項㈠日本爲聯絡邦交維持滿洲善後起見特照會中政府改訂條約㈠中政府對於南滿應准日本有自由行使權㈠南滿一带實業應予日本特許權㈠日本爲保護橋商特請中政府允許自長春至寛城子界内得派兵自衛㈠在此界内日本應有裁判權㈠在此界内除中日兩國得有一切利權外其他第三國嗣後不得與中日政府立約昨日奉天都督張錫鑾又有致大總統密電一通詳陳東三省近來情形危迫萬分若不設法預備則將來因循貽誤有不堪設想者請速定對待方針以圖目前之補救此外另有密電一道係陳日人在南滿一带最近舉動並遵照電令查覆 
 
 
 

Page 3

 
 
所增軍隊等情形及其確實數目云 
[咄咄暴俄之行動]  
　　雄師壓駐蒙邊駐俄劉代表昨日有密電大總統呈稱俄政府頃據駐庫監督廓索維慈報告外蒙活佛因受中國大總統兩次長電痛勸大有悔意並欲毁約迄速籌付等情俄政府當開密議預備精兵六師調駐外蒙各要隘請速防備 
　　呑蒙進行手續駐俄劉代表昨晚密電總統府略謂探聞庫倫俄國領事黎由但氏近上俄政府意見書内容係條陳對華政策進行手續五端㈠請設蒙古大將軍近來俄兵在蒙古各地已日漸增加雖有統兵上將數員恐難指揮如意宣速簡派蒙古大將軍以資統率㈡請增設蒙文報前辦蒙文報蒙人異常歡迎現宜增設一二種專提倡蒙古獨立以籠絡蒙人㈢請設蒙古銀行蒙古金融異常滞遲雖有俄東亞銀行支店爲之接濟流通無如蒙地邊幅遼闊僅一銀行實有鞭長莫及之憾故　俄人文通之機關甚爲不便宜設蒙古銀行以利交通而補俄東亞銀行之不足㈣請設蒙古公司設此公司專經營蒙古路政及開掘蒙古礦山謀俄國商業之發逹㈤請設蒙古學校在内外蒙古各設學校一二處專收蒙人入校肄業以俄文爲主科以便籠絡蒙人聞俄政府甚爲嘉　 
　　俄使强詞奪理外交部昨接駐京俄公使照會一道略稱俄國此次與蒙結約並未違背一千八百八十一年之蒙古條約且結約之先俄政府曾於千九百十一年照曾貴國並未答復俄政府認爲默許故與活佛立約至貴國政府欲解除此約請與活佛商議與本國政府無涉俄皇帝公維持遠東問題起見特立此和平條約云 
　　沿路密布師團政府咋接駐俄外交劉代表密電略謂俄政府自得中政府預備征庫之信後首相谷氏亟欲保護蒙民現已派出多數師團分駐自俄至庫各要隘以防中國進兵其地點及師團數目附陳乞政府束籌對付一由聖彼得堡至亞爾斯克儔共駐步隊二師團一由亞亞爾斯克埠至喀端喀拉蓋屯共駐步隊一師團騎兵一旅一由此屯至烏闊克共駐步隊一旅砲一旅砲一旅一由烏闊克到科布多共駐步隊二師團騎一師一由科城至庫倫共駐步隊三師團騎砲工輜各一旅 
　　阻止新軍援烏烏城正當吃緊阿爾泰迪化綏遠各處援軍雖已陸續抵鳥然統計僅足營不敷分布奉吉黑察等處援軍則以路程迢遙不能朝發夕至帕勒塔長官於十四日來電請電楊都督就近續派軍隊援鳥以厚兵力大總統已於十四晚飛電楊督加派軍隊迅速往援乃昨據楊都督覆稱俄人阻止新軍援鳥刻正與該國領事嚴重交涉俟交涉了結卽派兵前往云 
　　美使仗義執言政府前因俄庫私約照會各國駐京公使請求裁判各公使因此事曾討論多次有主出頭調停者有主不置可否者惟美公使嘉樂恒以此次中國若以主國討從國之例進兵庫倫非但第三國不能干預與庫倫結約之俄國亦不能有所異議惟恐中國不敢進兵耳昨將此意照會外交都聞陸總長亦以爲然已譯呈大總統察核矣 
[參議院之痛定痛]  
　　惜乎悔之晚矣參議院之質問政府文云俄蒙協約關繫中國領土存亡問題極爲重大報紙宣傳環球注目人民憂懼已非一朝夕之故前外交總長梁如浩職任所在事前旣泄泄查查不能防患於未萌及至協約　露計無所施乃以辭職二字舉極重極大之責任立時解脫逍遙於事外夫中國處此危近之境當其受事之初果自度才力不能勝任雖經政府人民之委託而本心不可欺不妨推才讓能退避賢路若旣經受事以後則一切責望皆在該總長之一身事敗即行遠颺何以對政府何以對人民何以對該總長之職守世界萬國安有此不負責任之行政官由此以推其當日受事之心純是做官主義决非做事主義抑思此事關係何等乃漫然以辭職了之此固不可援唐陸二總理之已事爲解也且聞該總長辭職後卽飄然往住天津一若民國之休戚蒙古之存亡與其無關也者是何居心殊堪憤恨設此風一長則國家有做官之人無做事之人天下事誰任其責者民國基礎未固治官無法律何以治民自治無法律何以對外雖今日一切刑法尙未定議而旣遇此重大事件發生卽應斟酌情形擬定暫行辦法爲無責任心者戒乃政府對於梁如浩不聞有如何處置事隔多日姑息養奸法治國豈應有此爲此查照院法第六十二條提出質問書轉咨迅盼答覆提出者胡璧城連署者陳時夏俞道暄秦瑞玠楊策王慶雲曹玉德王家襄歐陽拜聲王樹聲曾有翼江辛 
[蒙事歷歷傷心談]  
　　總統府軍事會議總統府連日爲蒙古問題大開會議其關於蒙俄交涉者槪歸外交部中所設立之恊約交涉處辦理其關於軍事邊防者則由總統府中軍事會議及參謀陸軍兩部解決之此近來關於蒙古問題劃分辦理者也日昨總統府又開軍事大會議當時到席者除大總統及參謀陸軍兩總長外尙有梁秘書長及各國務員是日會議提出案要部題數條㈠各地方之軍備及各地方之防務㈠項趕編五十萬兵士以討庫倫爲協約解决之根本計畫㈠征庫大軍統一之計畫及行軍條例㈠進兵路線之斟定㈠對於外蒙各邊城要隘一切防守之地均有俄防駐守進兵之時應如何對待㈠測繪蒙古形勢㈠籌議進兵前一切接濟善後辦法㈠訂定進兵期間以免貽誤軍機 
　　至各軍隊聯合召集進行之法政府亦曾屢次提議其分配規畫之法㈠前敵凡九省（山東直隷奉天湖北吉林山西陜西甘肅黑龍江） 
　　㈠中權凡六省（河南安徽江蘇湖南江西浙江）㈠後勁（此項不定統計全國預備軍在内） 
　　叚總長軍餇計劃陸軍叚總長因征庫問題首在軍餉連日與財政周總長商議以各省皆願主戰部中未便違言擬先出師十師團隨後分四大隊每一隊爲十師團合　　五十師團約兵十六萬惟軍餉太巨以一師而論平時需銀十六萬若戰時兵士伙食需公家發給餉銀照例加倍則一師需三十四萬以五十師計算卽有一萬萬元祗敷一月况戰事不能預計時日此項巨欵何從籌措周總長意擬赶辦國民捐及加重各稅以爲兵餉之補助刻已會同呈請大總統核矣 
　　崑源電告軍情熱河都統崑源昨日電告政府謂熱屬軍務現在大兵將次到齊奉軍攻其東毅軍攻其南禁軍及熱河軍隊爲之策　雖已布置周密足以防禦仍恐蒙匪西竄請　由中央致電察哈爾及多倫諾爾廳派兵防堵更爲詳密 
　　浙督條陳蒙事浙江都督朱介人日前亦有密電到總統府條陳蒙事計畫惟内容甚秘祗悉其大致云俄人此舉宜就兩方觀察一爲俄人單獨之行爲一爲各國協謀之發難假定單獨行爲亟宜列舉違法要點通告各國請其調停如係協謀發難務告設法使之復分再籌抵制之策（内列兩策係守秘密無從探得）至目前急務猶有四端一日速宜利用借欵一日不宜輕搖内閣一日聯絡蒙人感情一日調查各地情形聞此電約千餘言所陳各節頗中切要當奉大總統覆電略謂朱督所諭洞中事理所陳急務四端至爲精當洵足裨補中央政策至政府所持總以不失領土不失主權爲定義除通告友邦不認協約外並飭陸參兩部密籌用兵計畫該督所陳各節於輕重緩急權衡至當正與中央辦法吻合堪以告慰云云 
雜評一 
[憲法上議會監制政府之分際]  
　　聞袁總統近日宣言臨時約法對於政府限制過嚴余一舉一動受約法上種種牽制無廻旋之餘地致有今日現象其言亦自慨乎开 
言之 
　　顧臨時政府蛻嬗在卽臨時約法卽使有限制過當之處其缺憾亦將底止吾人所注意者則此後正式憲法之編纂於監制總統一方面或寛或嚴其分際至微而影響至大深願立法者多從事實上觀察一方爲議院着想他一方尤須爲政府着想而勿徒高談法理云某國憲法如何如何某國政府受議會之監制如何如何也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　 
[日人兩次購辦蕪米之合同]  
　　其一立合同安徽都督因准日本三非洋行在蕪購買米石出洋所議條件如下㈠言定出洋米石以四十萬（每石計重最一百五十斤）爲限運米出洋日期自在上海交銀之日起算一年爲止㈡安徽都督應發出洋免稅單及護照一律交給三并每張四千石共計一百張㈢議定須由安徽都督將允准三进購軍米石之事請中央政府知會海關查明放行以免阻碍㈣議定出洋米石三井認繳安徽特别捐每石上海規元一兩五錢現因安徽軍需緊急特商三井都督將蕪關免稅單護照一律交付三井三井即預交特别規元十五萬兩五由安微都督發給收據爲憑㈤所有出洋米石除所納特别捐外其餘關稅厘金等稅一槪在特别捐内開銷㈥一年期限滿時出洋米石倘未及預交特别捐欵之數都督即將已經運出石數核算清楚將所餘預交特别捐欵之數按常年七厘計息本利一併交付三井倘一年限期内三井未曾運米出洋都督即將三井預交之特别捐欵本利一併交還三井㈦議定兩面交欵在上　兌收㈧此合同一式三份一存安徽都督一存三井洋行一　日本領事署爲立合同柏文蔚 
　　其二　合同人安徽都督柏文蔚代表凌毅日本資本家矢部德三　代表中森繁岡八治兩方合議由都督派員代資本寡或資本家自行在安徽蕪湖地方購辦蕪湖石量之米三十四萬石所訂合同條件於下㈠皖省此次准米出口三十四萬石係爲敦睦中日邦交起見所有經過關稅厘金應照章完納㈡由都督派員購辦或資本家自行購辦但由都督派委保護㈢資本家因皖都督府財政支絀情願照蕪湖石量於應納厘金稅外報効中國市用英洋四十萬元幣㈣所報効之四十萬元統由上海正金銀行兌付於安徽都督分四期兌付另由矢部德三郎立十萬元報効証據二張十五萬元一張五萬元一張共四張所訂之期如左第一期於合同生効力之日三禮拜繳英洋十五萬元安徽都督給與收到印証并歸還証據一張第二期於合同一効力日後七禮拜繳英洋十萬元安徽都督給與印證並師還證據一張第三期於合同生効力後十一禮拜繳英洋十萬元安徽都督給與印證并歸還證據一張第四期於合同生効力後十四禮拜繳英洋五萬元安徽都督給與印証並歸証據一張㈤第四條所訂四期繳欵倘該資本家於十四禮拜期内或五個月期内所購之米如已買足則四十萬元亦即立時付清㈥期限以五個月爲限㈦凡安徽全省運至蕪湖地方無論何種米該資本家均可購　但以三十四萬爲限㈧所報効之四十萬元以購辦之米石數計算如不能購足三十四萬石即照已購之石減少但五個月不能購定三十四萬石即照第十一條辦理㈨由都督派員於蕪湖另設專局照該地商販禾穀價值平均賣買局中官員夫役薪水及各項雜支均歸資本家自給㈩堆棧運費各項使用均歸資本家自給㈩㈠　局以五個月或米已購足三十四萬石時撤銷所報効之四十萬元亦不退還㈩㈡該米出口由都督給與經過每關護照照會該資本家於何時運米若干出口都督即於何時發給米船出口後護照照會即繳回都督府註銷㈩㈢合同成立後若中國政府或海關阻止出口所有損失由安徽都督賠償資本家五萬元資本家不能履行合同條件不來辦米亦賠償五萬元與安徽都督㈩㈣用中文繕寫二分一存皖都督府一存資本家俟五個月或五個月内已辦二十萬石時即由兩方會同註銷 
[銅官山礦又起糾葛]  
　　銅官山礦爲晥人之命脈當前清時與英人交涉費幾許之手續糜幾許之金錢始出鉅欵贖回今柏都督又准陳麟趾自由招股開辦旅滬同鄕會恐蹈前轍特電請省議會提議并公舉起草員將該山前後歷史及陳某若何辦法手續與瑞記洋行有無紏葛列舉數條質問都督未知柏都督若何答復也 
[汴省移兵墾荒之規劃]  
　　汴省開封鄭州陳州歸德最多荒地前經省議會切實調查計共五百七十餘頃其他沙地尙不在内張都督因新招防軍皆係來自田間現旣籌餉爲難不如寓兵於農之爲愈已與王參議丕煥柴統領得貴劉統領宏順等會議當經議定辦法以各屬新招防軍計有三十八營之譜除將省編防軍改爲師團外其餘則一律屯田以開天然之利益並將各處支配地點按地分撥刻柴劉二君業已委人分赴各路確查一俟查復卽可定奪聞其辦法擬於開封境内約可開墾二百四十頃計支配防軍一千五百人陳州境内約可開墾二百四十頃計支配防軍一千五百人鄭州境内可開墾一百十頃計支配防軍一千人歸德境内約可開墾二百六十頃計支配防軍一千六百人以上辦法復經張都督邀請軍政紳商各界及省議長議員共同研究僉以此舉係爲正當辦法立時通過茲將所擬規則附錄於下㈠此次開墾專爲兵丁屯田地步各省難民不得混領㈡此次計可開墾者共有七百頃㈢每人墾地十五畝由官紳督辦之㈣規定操期不得荒廢軍事㈤由藩司籌欵二十萬以爲開墾之用度㈥各防軍除編陸軍外悉數墾荒㈦本軍退伍情願開墾者亦爲收入㈧劃分地段實行支配人數 
[拒絶選舉衆議員逾期增補之通電]  
　　衆議院選舉人名册早已限制補報惟近來各處墾請呈補者不一而足昨程都督接籌備國會事務局電開據河南都督電稱選舉名册關係重大迭經嚴催各屬如期申報乃定限將過册報尙未完竣或則補查補報至再至三或則僅電續報人數而未申送名册者其原因皆由議員名額按選舉人册多寡分配而黨派林立皆欲占選舉優勝之故爭相運動覆行調查祗求增加選民不恤逾限與否甚至有報過判定總數之後補報選民至四五萬之多者使不明定限制勢必互相效尤爭求增加名册不能彙齊何由計核選民總數報部茲擬通飭各府州縣除按法定手續凡已經宣示更正報過判定總數者槪不得任意逾限增補以昭愼重而杜紛擾事關緊要能否實行盼切電復等語查衆議院議員選舉法第二十七條宣示選舉人名册以五日爲期如本人以爲錯悮遺漏得於宣示期内請求更正並第二十八條宣示期滿即爲法定不得再請更正等語如有逾宣示之期請求更正者自應按法定期間一律拒絶所擬辦法正與法文相符愼須參照選舉日期令第一條延期規定辦理希即通飭各該初選監督遼照聞程都督已通令各縣知照矣 
[省長駐蘇之請願]  
　　蘇州市公所現因省長任命揭曉特分電北京大總統國務院南京程都督文曰江蘇省民政長已見任命奉識定駐何地現都督已駐南京蘇垣向爲省會重地全省財賦所從出　不可　大員坐鎭其間應請省民政長永駐蘇垣以裨地方而靖人心 
[蘇市公所補選無效]  
　　蘇城市公所此次補選缺額縣議員業由總董汪鳳澈决定當選人七名呈報民政長知會應選旋有公民陸某等以選舉違章等詞向參事會申訴要求公斷當經由會移查市公所曲爲彌縱復稱選民册内查無陸某其人爲申訴不實之証嗣有同具名中訴之宋某親到參事會署名負責該會乃調集市公所選舉投票簽名各簿據公同審查具名申訴之宋某確係選民是日并親到投票又查申訴所稱王根生投票兩次各節北區投票所内簽名簿上王根生簽名三次其投票簿則兩簽到字又查該投票所管理員原報告書内有無可如何囑今取保等語特於昨日會議公斷該申訴確實有據按照縣制選舉無效一律改選移知市公所趕速定期改選矣 
　　城市公所補選當選議員徐某此次亦被選民公呈參事會以當選票内有已死之賴則廷投票一紙應作無效亦經查明賴某向在林仁和皮絲莊内爲夥茲有該莊具書証明賴則廷確已物故並蓋有店章以作証信徐某當選應歸無效至與徐同票之落選人宋某申明確信得票可以當選一節參事會以此次市公所選舉無效自應一律改選均可無庸置議云 
　　陸墓鄕補選議員金仁壽經公民馬英申訴票數不實亦經查明選舉金某之金炳生赴民政長署聲明出外未歸不知有選舉之事並未投票被人冐頂屬實所有金仁壽之當選亦即取消　效矣 
[蘇漕劃歸地方稅]  
　　江浙漕米前經停運現浙省已改征補助金預備開辦經紀昨報而江蘇省議會前亦議决劃歸地方稅民政司頗極贊成此次財政部派出之調查委員到蘇對於該省議會之議決情形亦無違言日昨已由程都督電逹國務院及參議院謂將來議國家稅及地方稅時漕米一項務請鼎力維持劃歸地方稅云 
[贛垣兵匪放火謀亂詳情]  
　　南昌於本月十八日緝獲亂黨陳　庭已紀前報茲將警視廳總監陳廷訓呈都督文錄左 
　　竊查本年十月九號夜陳家橋地方第三十六號門牌陳福庭家失愼延燒二十餘家經職廳消防全隊長警馳往竭力灌救始行撲滅當據報告訪查是晚確有匪徒縱火情事惟火頭陳福庭携眷濳逃殊多可疑請予查究並據西一公署報告該署長警巡至張家祠地方第三十號门牌住户焦嘉德門首拾得洋油罐一口内浸表芯紙引火之物解送到廳據稱該匪早已遠颺當經分路追緝未獲等語是當晚確係匪徒放火意圖大肆刦掠謀爲不軌已屬無可疑義正在查拿間旋據孀婦萬陶氏及附近人民稟稱聚衆放火洪江會南方正舵把子陳福庭卽麻子身以烟賭囤賊爲業光復後在民團當副隊官曾　在子巷糾衆匪黨殺傷前西三區巡官熊家望幾致斃命民團解散後邀　匪目陳大草包陳三草包魏老六即　頭胡發隃滿根卽捨命王等日間带賊上街偷竊夜間在福庭房内搖紅寳又賣洋煙因房東屋已轉賣呌福庭出屋每家折錢三千惟福庭一人邀衆訛房東的錢二十千文議定陰曆十月初二出屋得錢後與匪衆密商將房東屋字放火燒完藉機搶刧其事議妥十月初一夜竟用洋油引火由福庭自家燒起比逃匿在南敎廠演武廳前左邊厠屋隔壁木八字門頭二重内有一麻婆子房匪黨均在内請派兵速拿究辦以除大害等情到廳據此當即飭科選派幹探多名前往分投嚴密兜拿先後拘獲陳大草包陳三草包魏老六即　頭胡後喻滿根等五名到廳恨首犯陳庭仍在逃未獲遂急切查拿於本月十三號夜一句鐘時始偵知確實藏匿黃牛洲蔡姓家中總監即刻親率巡邏隊带同偵探十餘名分四路前往緝捕匪首陳福庭勢窘難逃果於蔡姓屋内就擒一同押解來廳當飭司法科提訊據陳福庭供年三十一歲新建人住陳家橋地方淘沙爲業家有一妻生有一女入洪江會有兩三年爲總么滿之職平素吃烟有癮兼賣私烟這放火情由係小的約會獨立營調省駐紮都司前涇縣會館的三連左隊兵士蔣某忘其名字並兩個退伍兵士操湖南口音者於陰曆九月二十五六那一天同至我家各道貧難商議於陰歷十月初一夜舉火爲號以便乘勢搶刧至初一夜在我家買了洋油四斤半草紙二刀於十一句鐘時同至磨盤羞放火在離壁土經鄰救煌復至我家定要逼我答應在我家成事並允事成後先償小的家業被帳什物然後得財分用小的因房東要房總是初三要出屋的就允了他們復經小的正對門親手另買洋油一斤二兩就用草紙靠壁淋洋油燃燒起來後見軍隊人多不敢動手逾带妻女逃往鄕間不料被偵探察獲至陳大草包陳三草包兄弟係關銅店的胡發係賣牛肉的喻滿根係做竊賊的魏老六　頭係扣荒貨藍的均與小的向來認識那夜放火他們確不在内不敢評扳惟光復後殺傷偵探熊家望除胡發一人下鄕不在内這幾人都與小的在内先由西三區局差熊金山報信說熊某在區因此大衆去丁幾十人將區　住不知熊家望怎樣逃躲　子巷朱宅内係經魏老六扭住熊家望髮辫拖將出來比在那裹經喻滿根刺丁一刀那大草包拿了一把紅布包的尺餘長尖刀未動手刺殺陳三草包係在半路跟去手中未有拿刀等供訊被胡發供稱年四十一歲新建人小的祖住普賢寺地方前賣牛肉現在惠民門外擺設水菓攤那夜陳家橋起火小的患病在家並未出來有趙姓房東可問所有去年光復後他們與熊家望爲難小的未在省城實不知情訊據魏老六即　頭供年二十六歲南昌人現在担荒貨監子爲業那夜陳家橋起火我在豆　廠梅木匠店中睡了没有出來可查可考所有光復後那一天在筷子巷與熊家望爲難係小的路過那裹經陳大草包呌我在朱家將熊某髮辫扭住拖出是實刺他一刀係喻滿根動手餘供與陳福庭大致相同（未完） 
[浙省舉辦清鄕]  
　　朱都督行令民政提法兩司云照得各縣匪盜不靖亟應舉辦清鄕曾經本軍府訂定浙江清鄕章程飭發民政司查照劃定繁難重要區域呈由本都督持派陸軍將官督辦去後茲據民政司復　　　籌畫悉心考察查舊杭嘉湖屬土客雜處素爲浙西盜匪潤藪舊金衢嚴屬　建德關糧案起聞風思逞聚衆抗官之案層見迭出皆應定爲特别區域　泝重員實行濟查等情當核上稱各屬誠爲匪盜最著自應合爲一區特派重員督辦清查以期易收效果茲查有前第五軍參謀長陸軍少將周鳳岐堪以委充該處淸鄕督辦水陸防營總　查劉鳳威堪以委充會辦除委任並分行外合行　　同遵照並轉飭　一知照此令 
地方通信 
[浙江]  
　　請緩拆橋寧波鄞縣徐家渡石橋横亘大江阻碍數縣水　且有汎濫之慮迭經知事陳請紳民呼額公議改建鐵橋以資永久前經民政司特派正紳袁君總筦建築事宜現悉該邑紳界忽於二十二號電呈屈司長略稱徐渡橋改建鐵橋需費浩大據工程家言舊橋　作架子可省經費不少袁君奉司長委任總董來甬建橋未嘗不知此中底藴今爲奉江西凕所迫不集欵先拆橋勢必有破壞無建設鄞人惶急萬分乞電袁董先行繪圖雇工再事拆卸徐渡紳董王頌華等公叩養 
　　鄕議員揭曉定海蘆浦鄕自治會成立以來頗著成效境届改選半數議員業於前日開票當選者六人姓名列後甲級當選繆其　李哲誠張文璩乙級當選李哲堯陳才運吳宏盛 
[蘇州]  
　　驅子被拘金閒馬路惠中旅舘寓客胡某前日將鉛餅三千元分裝三箱僱人槓至城内大豐銀爐作云内中均係本洋現需回爐鎔寶當即向該作主商借洋一百二十元云有豆船在洋關急需納稅明晨即可奉趙該作主以箱中尙未開驗婉言辭却兩造正在爲難之際適偵探隊追蹤而至即協同崗警將人物一併押解總局按律懲辦聞胡某之妻亦住馬路蘇台旅舘廿號房内 
[常州]  
　　竣鳳凰河武進縣境之鳳凰河歧跨懷北循理安東三鄕長約十有餘里年久失濬淤塞已甚亟應設法開挑以禦水旱業經農會邀集三鄕鄕董一再會議擬訂簡章擇定三鄕適中之南莊橋鎭設立河工局推定吳　澍呂海鰲顧敬德三人爲河工董事常川駐局辦事而以吳君爲主任總理一切並請在河各圖圖正曁辦事員協同辦理當經三鄕公同議决移請民政長發給照會矣 
[湖北]  
　　澈查用欵鄂省軍學處處長吳元澤因浮開報銷至數萬金之鉅經都督飭出納審查廳派調查員范君義俠至該處當面清算逐條指駁約共虧挪浮冒三萬六千元呈由黎公將吳撤差勒令限期措繳吳不甘服於事後又將收支各欵改換廣刊傳單　散四處痛詆出納廳審查之謬妄茲范義俠以吳元澤揑報抵銷大肆詆毁有礙該處公正名譽極爲憤懣特於前日呈請黎公開軍法會議當衆秉公質算並願出具甘結如係審查不實有意誣　吳元澤情甘斬首以謝之黎公以兩造各執一詞非質算不儘明白爰命兩造於十一號各携带報銷卷宗齊集府内清算特　定參議官周拓疆鍾振聲二君當場監督以昭愼　而定是非　軍學處因此事名譽大爲損壞初擬併其職務於參謀處兼辦　以軍學與參謀純爲二事各具獨立性質未便强爲混合故飭改名爲軍事敎練處改委參議武丹書君爲處長至設科治事一切均仍其舊云 
[安徽]  
　　歡迎孫前督皖前都督孫君少侯此次由京回滬過金陵旅蕪湖赴大通隨處勾留頗受各埠人士所歡迎茲又於二十三日乘兵輪抵皖當由軍警各界在江干迎迓現孫君暫駐於國民黨支部云 
[雜評二] [  萍]  
　　地利隨時勢爲變遷而省會又視一省交通上便利以爲衡斷未有據片面之便利而强指一地爲省會者 
　　甚矣蘇人之爭都督駐在地不已而今又爭民政長也詰其理由不曰蘇垣向爲省會重地即曰全省財賦所從出然試問昔日一時代今日又一時代今昔旣已不同而地利自然大變此則不待言而自明者至蘇省財賦則又出於全省六十縣公同負担寗獨盡出自蘇人耶今蘇人乃引以爲辭亦可見其偏執而不通矣 
　　以蘇省論淮揚一都會寧鎭一都會蘇滬又一都會若心欲執蘇垣應駐省長之說則淮揚之人言淮揚鎭滬之人言鎭滬將見蘇民政長之駐在地轉環絡繹應接不暇勢將無一而可者矣 
　　鳴呼蘇人鳴呼蘇人之爭此省長駐在地 
本埠新聞 
[續演水陸飛艇之先聲]  
　　愛德華氏試演水陸飛艇種種成績已詳前報前日總機關部董事會又經開會會議第二次第三次大會事宜並報告會場盛况及缺憾先由愛德華氏報告准下禮拜二起程赴香港决定本星期六星期日仍在張華浜舉行旋由各董事會議錄其議案如左 
　　一議水陸交通及會塲設備多備輪船車輛坐位一議第一次售出之入場券如並未去角毫無殘缺者一律有效一議無券入塲及停泊浦　之輪船民船無券者當若何稽查收資一議　商添備大輪船任其自由售票營業以利游客一議滬寗車站先期出售火車來回票以免臨時購票擁擠一議入塲券每券一人入場一次每張零售一元每本十二張售洋十元一議軍學界團體票不必穿制服惟須有學堂軍隊主任憑票圖記及本處記章滿二十人以上減半收費多則每人遞加並要求滬寗車站滬淞來回票减收一角以示優待一議飛行家允全換飛行法每次不同並允任人觀覧機械一議經三次飛行不再到滬一議如有人願同乘飛船領略飛行趣味者額定乘船價目此款亦充善舉一議女界有入塲券者悉有座椅槪不取資一議滬寗鐵路專車開行時刻較前提早多開數　 
　　附錄飛行家愛德華報告飛行成績陽曆十一月廿四號下午二點五分離機器廠用十六人抬往浦邊二十點四十七分鼓動機軸開機發電三 
 
 
 

Page 7

 
 
點四分起駛由水面捷駛經新北京過寗紹輪船復離水繞行旋升高約一千尺以上至三夾水約高三千數百尺惟空中稍有迷霧空氣已寒衣服過單不敢再高繞三夾水往美國兵艦抛遞一信信内載三點四分由張華浜艇塢發斯時約三點十三分卽折回原處落下入塢三點十六分三十秒重御厚衣修拾萻電機令工人鼓動風葉七八工人力不能勝稍有延誤及四點廿一分始開駛沿浦灘向東北飛經寗紹船旁總機關部小輪沈仲禮朱葆三江趀丹君前舉手示敬漸次高飛往三夾水美艦旁落下浮水面十秒鐘取回信閱看上書（我敬愛之本國大飛行家造成海軍利器福國利民愛德華萬歲美國萬歲一千九百十二年十一月廿四號下午四點廿六分哈利氏具）迅即飛回斯時高飛約五千尺以上惟寒氣逼人愈甚不得已漸漸落下經陸地會斱碼頭前舉手道謝來賓盛意並默禱諸君諸女士樂善好施上帝福佑之意本擬作跳躍輪船法環繞法惟天氣已晚不能盡我薄技下次開演當悉換前法以博各界之歡心至該艇價值計美金二萬元下禮拜二赴香港之召約二星期赴南洋各島至北京天津漢口等處天氣過寒不合飛行不能與諸君子暢叙爲畢生之憾事至本飛艇絶無危險可水可陸下換橡皮輪軸可於陸地飛行即不能入水耳至禮拜六第二次飛行秩序計四次最高可至八千尺末次飛法最奇係離陸地會塲看客頭上三尺繞飛一週以酬來賓之盛意至第三次飛行容於禮拜五再行詳細報告 
[通令保護游歷日人]  
　　吳民政長接程都督訓令云外交司案呈准直隸都督馮咨十月二十八日據交涉使王克敏呈稱現准駐津日本國總領事小幡西吉送到護照一紙内開茲有日員松村利男外通譯一名從僕一名由津赴直隷山東江蘇湖北山西河南安徽江西通商游曆限十三個月繳銷請蓋印前來除將護照加印送還並函該領事切告該日員松村利男到山西游曆須與地方官隨時接洽後方可前進其江西一省亦經函請仿照山西辦法囑爲切告以昭愼重曁分别呈札外理合呈報核咨等情到府本都督據此除分咨外相應咨明貴都督請煩查照轉飭照約保護等因到府准此合行令仰該民政長一體查照於該日員松村利男等游曆到時騐明護照照約保護並將入境出境日期具報查攷 
[木匠又起衝突]  
　　本埠小木工人要求各作主加增工資罷工要挾已迭紀前報昨日下午又有本幫木匠百餘人擁至小南門外與温州幫木作主葉金毛大起衝突各持巨斧爭敵兩造俱各受傷當經崗巡報告南區派警拘獲本幫工人周瑞堂楊松泉姚友全蘇坤泉浦阿榮顧阿毛梅富泉温州木工施阿銀葉阿福葉金毛等解至南區察得葉金毛周瑞堂受有微傷飭送上海醫院醫治後即命移解第二初級檢察廳請爲訊究其餘各人卽由工黨領袖徐繼曾赴區具報自願和平解决不再暴動旣爲警務長訪悉誠恐肇事傳徐到所責令解散不許恃衆轟閙徐稱業已議有頭緒明日定可開工云 
[製造局嚴加防備]  
　　各處遣散兵士逗遛滬上者實繁有徒前日忽有勾結地痞至西南門一带刧掠之謠製造局暗探聞之立發電話報局陳督理得報後即易戒裝带同衛隊及保衛團全體操友分赴各處嚴密梭巡以防不測 
　　又聞陳督理以製造局爲軍火重地防務緊要現值冬防吃緊之際更應愼重故於昨日函請高昌廟保衛團團長邊君轉致各操友齊集砲隊營操塲操演陳君於下午二時親往閱操 
[實業銀行代表定期蒞滬]  
　　中華實業銀行事務所昨接南洋機關陸秋傑君來電陸君偕各股東代表六人定於陰曆本月十五日由新加坡啓程乘德國郵船（囉潮）（譯音）來滬大約二十三日可以抵滬事務所接電後聞已預備届時歡迎而招待所已定滄洲旅舘云 
[都督派員禁烟]  
　　江蘇都督以民國成立烟禁宜嚴昨特委任嚴濬仙君來滬設禁煙局於舊參將署會同民政長派員切實調查務於年内實行禁絶 
[孫襄讞判斷劉氏家事]  
　　浙湖南潯鎭已故富户劉貫經（即劉貫記）之妾席氏控嫡子劉某呑没存欵洋六千五百元前晚由公共公廨傳訊原告延梅吉言律師上堂請追被告延費信惇律師到堂辯護訊據原告劉席氏供稱前因親生之子夭折諸事灰心立志淨修故由丈夫出立一萬元之存摺交吾收執注明須至五十歲以後方可支用以爲養老之費用因隣近失愼　促走避未將存摺取出當經登載中西各報聲明存摺被燬自後收過兩次共計洋三千五百元尙有六千五百元呑没不付向之索討反以吵閙等詞朦報捕房求請究追訊之被告劉某供稱席氏實是先父之妾但先父在日早經離異原籍巡檢衙門有案可查至所稱存欵一節先父在日從未聞有此事况先父辭世多年直至前清光緒三十四年分席氏始藉口存摺被燬來家索取曾由劉雨蘋姚麗青從中解勸姑念雖經離異究是先父之妾故允給洋三千元詎僅越一載席氏又來索取復由劉雨蘋劉仲舟再三商勸又給洋一千五百元因恐後再藉口故於付款時曾邀席氏之弟到場作証詎今又藉口前項存摺來家滋閙應請明空復據案証劉雨蘋姚麗青二人先後上堂証明兩次經勸情形孫襄讞即諭劉姚二人日此乃家庭之事前旣由爾等理勸今保不再勸兩造和平息爭以免涉訟劉姚二人答稱現在兩造爭持不下殊難調停惟有請堂上公斷孫襄讞判被告限七天繳洋四千元由公堂移送城内清節堂請代存放月得利息作爲席氏養老費其基本金永遠不得動用迨席氏故後此項利息即撥充充該堂經費着即各具遵斷結完案 
[父子道德之懸殊]  
　　楊樹浦附近下海廟後面崑明路住户徐炳姚因與其媳姚氏通姦被其子徐紀生撞見將姚氏用槍擊斃並開槍自擊受傷詳情已屢紀前報昨由捕房將徐父子解至公共公堂請爲訊斷孫襄讞諭徐紀生曰此案雖據爾親族到堂証明供詞相符似可毌庸再訊惟爾如在姦所將姚氏擊斃尙可援例爲爾開罪若旣離姦所國法所在未便曲予成全徐紀生答稱此事實係姚氏淫蕩所致父親年老力衰不能久押且姚氏由我擊斃請將老父開釋我愿受罪孫君與美領蓋君聞之均側然憫之即在堂觀審之人亦莫不爲之嘆息問官磋商民久判徐父子仍带回捕房候會商判决書卽日宣佈 
[催理塘灣鄕自治公欵]  
　　滬西塘灣鄕議事會議長孫景福爲前鄕董錢椒經理公欵延不移交特赴寗稟控都督核辦昨上海縣吳民政長接程都督抄發原呈並指令云呈粘均悉查本省暫行市鄕制第一百一條市鄕職員各以該管民政長監督之該管民政長應按照本制查其有無違背之處而紏正之並令其報告成績微其預算决算表册隨時親往檢查將辦理情形按期申報都督府等語上海民政長爲該鄕公所之監督據呈前情仰該民政長迅卽查核督催清理以重公欵並照章申報來文旣據申明呈經該民政長核批有案粘件毌庸抄發此令 
[巡警澈夜巡防]  
　　警務長　杼齋君因近日外問時有謠言恐有匪徒乘機煽擾且値冬防吃緊之際非嚴加防範不足以安閭閣爰分知各區一體嚴防勿稍怠忽昨東區區員與君遵卽通諭各班長警略謂限制長警請　一事業經本區員令飭在案茲定於本月二十八號起夜差一律不准請假以資防範等語東區警務處亦發警令自本月二十七號起每晚六時至次早六時止選派精壯巡士整備槍械由巡長等分别带隊澈夜梭巡毌稍疏懈 
[海軍司令部敷陳兵艦功績]  
　　高昌廟海軍總司令部日前接奉海軍部來電飭將虎威登　　策電三軍艦停用因該三艦行駛速率過遲恐難得力現該司令以該三艦於去歲光復時勞績卓著虎威一艦行駛尤爲迅疾彼時左長江下游各要隘扼險坐鎭均出自該艦管带唐文森之力唐係海軍學生深於駕駛一術甚有把握擬設法維持呈復海軍部核辦云 
[地方防營之征庫𤍠]  
　　第三旅第一營連長謝鈞等前日具呈營長請將全體兵編爲征蒙軍隊該營管带曹肅清以該連長等所請具見關心國事深堪嘉尙惟本軍甫經奉令改編而上海尤爲華洋雜處之地邇來附近一带盜案迭出又值前日謠言甚劇防守滬地亦極緊要自未便照如所請頃已指令該連長等知照矣 
[移提盜犯]  
　　滬防探訪隊探員馮金發偵悉盜犯小毛毛龍根生李阿三王芝舜等四犯係搶刦浦東三林塘等處案内之要犯現在潜匿四馬路會樂里地屬租界未便拘拿曾經報由捕房包探將該四盜一併獲解捕房管押惟該盜犯等均係搶刧華界案犯應由地方審判廳按律訊辦前日特報告混成第三旅當經李旅長移文上海地方檢察廳備文移知公共會審公廨照會捕房總巡請將該犯四名照章解歸司法官廳訊明究辦 
[李旅長防範浙西劇盜之初步]  
　　混成第三旅李旅長茲查江浙交界之南蘇鎭以及亭林一带日來竟有大幫盜匪白日搶刧全鎭情事實屬　不畏法後患堪虞亟應預爲佈置除飭駐紮閔行之步隊第二團第四營及滬防水師分統等水陸會同防範外並於前日又令鈞和兵輪董管带迅卽駛輪前赴江浙交界之泖江一带聯絡公軍水師會同查緝盜黨以弭鉅患 
[外國兵艦來往計數]  
　　前日禮拜一由外洋駛來英國砲艦一艘名（鉛墨司）裝砲六尊兵士一百名現泊租界浦江另有前駐滬法國砲艦名（吼惟立）带有砲位十尊裝兵一百三十二名已於前日奉令開往長江巡查 
[船隖修理水閘]  
　　滬南造船所之船塢專爲修造兵商各輪而設現該塢水閘忽遭損壞以致漏水業由該塢洋工程司飭匠修理約在本星期六可以工竣日昨造船所特分致各輪船公司查照聞鈞和兵輪定於此次由泖江查緝盜匪返滬後亦須修理船底准於本禮拜六進塢云 
[孫中山近况紀]  
　　孫中山君來申後聲言卽日東渡往日本考察鐵道乞今仍徘徊滬上尙未出發前日由葉恭綽君送到袁大總統獎給大動位證書一道孫即發電伸謝並爲蒙古事急薦其黨人入京協辭一切聞袁總統已允如所請矣 
[閔行創設碾米公司]  
　　西南鄕閔行鎭商市本極繁盛又爲米業滙萃之區每年出産之富銷場之廣其數不下數千萬特業此者資本雖皆充足而無商學智識往往　於舊習不能逐事改良所碾之米用人力者居多若用機器非仰給滬地洋棧不可利源外溢甚可痛惜刻有該業多數同志集成資本數萬元自備機器組成一碾米有限公司取各公益現在該鎭西市建屋開辦 
[魯省定造大砲竣工]  
　　製造局前准魯省定造七生五口徑雙管退砲六尊曾由前總理飭匠趕鑄現已如數造竣其價每尊約銀七千兩左右昨由砲廠委員報告陳督理電請山東都督派員來滬起運 
[修配砲件之預備]  
　　海軍處近須修配炮件昨特開單派員赴製造局與砲廠主任唐君接洽倘能取價稍廉即由該局製配 
[城内]  
　　聲訴寃抑○女孩嚴阿妹被胡金生誘拐圖賣牽涉陳阿張由第二初級廳函送地方檢察廳訊供判押在案昨日忽據陳阿張之妻陳侯氏投廳爲夫鳴寃由檢察官傳案訊間據陳侯氏訴稱川沙人住胡家木橋丈夫向以賣菜爲生該女阿妹爲嚴順山之親女卽是丈夫之外甥去年舊曆八月十二日阿妹來家居住及至中秋出外游玩忽失所在本年夏間有胡金生之夥張全福前來報告指阿妹爲胡誘拐轉輾寄匿在湖州雙林鎭地方伊願作証當時氏夫與嚴往湖找尋多日迨返申後胡串出閘北警局偵探　德標並看管房屋之陸貴福等向嚴逼索阿妹之庚帖嚴以女早經許字葉姓堅執不允胡知事不妙擬領阿妹他往經嚴與氏夫尋獲扭　初級廳移送案下胡自知難逃誘拐之罪卽向阿妹恐嚇敎供因此丈夫遭此不白之寃但証據鑿鑿豈容狡辯爲此求恩查辦檢察官一再駁詰該氏執定如前判令退去候派警調查並傳各證人到案復訊核斷 
　　拐販女子○施榮生控李子林李孫氏夫婦同女小阿妹誘拐伊妹施翠雲轉　販賣爲娼由警務所派警往提李已聞風脫逃即將該氏母女拘送地方檢察廳昨經檢察官提案預審施榮生供在邑廟開設牛骨店翠雲係是胞妹被李夫婦價賣爲娼今始尋獲求究翠雲供今年五月中與母不睦出外被李夫婦藏匿數天領往牛莊地方賣於妓院爲娼後由郵政局中之王姓狎客出洋四十元將我設法送回滬上詎將近到家又被李子林在途遇見聲稱爾若回家性命難保不如隨我同去尙可過活當被領往北市珊街園王姓家住過數天繼又欲將我販往天津因此濳回家中報告我兄是實供畢在堂痛哭質之李孫氏小阿妹母女一味支吾詰問李子林何在供稱不知問官一再駁詰李孫氏供仍如前判李孫氏母女先行收押施翠雲交伊兄領回管束候調查各証人並提李子林到案再行訊辦 
　　負債纍纍○小東門内信成長絲線店主陳松青因虧欠頗鉅經房主朱席氏遣收租人李星聯控經地方審判廳將該店先行發封候提陳松青到案訊追在案茲又有債户朱心和等至第一初級審判廳聯名稟控陳松青拖欠往來銀兩呈請提追該廳以控追之數已逾三百元不在初級廳受理範圍之内着赴地方廳起訴 
　　欠租封屋○虹橋浜太平里房屋係張術山之産近因各租户虧欠房租屢索無着控奉第一初級審判廳於昨日飭派法警將房至一併發封 
　　地方審判廳民庭批○（屠振初呈批）狀悉查核所呈各節不無誤會如原狀謂實興長包海平公司承記瑞隆輪船燒煤實興長實係深信瑞隆輪船爲債務者主體試問實興長與海平訂約之時該船果係何人占有且訂立合同果係何人出面乎其不合者一狀謂章養和爲海平承記公司經理與陶春洲訂有瑞隆合同陶春洲旣未登報章養和又未聲明實興長何從知其内容實興長承包瑞隆輪船燒煤包期未滿而陶春洲中途扣船明係侵權行爲是實與長承包燒煤并未查明租船情形其咎純在實興長與章養和訂立合同并不附加條件與陶春洲絶無關係現章養和蒂欠租金陶春洲照約扣船毫不發生侵權問题可以斷言其不合者二原狀謂章養和代表瑞隆輪船陶春洲旣將該船奪回則章養和代表該船之權已失而陶春洲據有瑞隆即代章養和爲瑞隆代表是置瑞隆輪船租船合同於不顧而斷之於代度之更替否占有瑞隆輪船之主體爲海平公司海平占有該船時與第三者訂立契約自應由海平公司負擔完全責任毫無疑義其不合者三原狀謂民訴律第三百三十六條債權人有選擇權者得聲請强制執行使其選擇權今實興長因陶春洲扣船之故致意養和違背燒煤合同應選擇陶春洲爲負債人已與民律符合不知民訴律第三百三十六條之規定係指選擇債權之目的物并非選擇債務人而言况陶春洲扣回瑞隆輪船本係照約而行危害債權人與否非所問也其不合者四總之陶春洲旣立於第三者之地位絶無負擔債務之責所請併傳質訊之處核與法律不合仰仍遵照前次决定聽候飭傳章養和到案集訊可也 
[南市]  
　　查造門牌○城内中區重釘門牌一事已紀前報茲聞該區董楊君已將辦法章程於陽牌本月廿三號交由市董事會議决凡中區户籍查造門牌一切事宜仍由中區執行惟遇有抗違地方稅及違警等事均與警務所隨時聯絡商辦 
　　藏匿婦人○住居南碼頭滬軍營畔之江北人人力車夫夏日升有未婚妻高氏被其同業人唐惠德誘回家内藏匿樓上夏向索不認經其隣居李萬金通知後卽至樓上搜尋於床下拽出詎唐反敢持刀刺傷夏之頭額腿際遂互扭至南區控訴奉飭移送第二初級檢察廳請究 
[閘北]  
　　勒遷押店○鄭英圓違抗市政廳禁令在洪安里口開設聚成押店不領執照已誌前報茲悉鄭前日又以營業自由爲詞具呈到廳抗不遵遷昨奉廳長批示云查開設押店歷有取締規則斷不容藉營業自由爲詞破壞定章仰仍遵前批尅即另遷他處再行禀候頒發示諭執照以資保護如再藐玩藉延定即立予封閉以昭公允 
　　妖言惑衆○女巫陳王氏近在三區十一間地方租賃房屋開設佛店誑稱能治百病雇人在外遍發傳單妖言惑衆前日被該區崗巡查獲連偶像一併送至警務所經司法科訊實押候嚴辦　　冐領女子○前日爲婦人翁夏氏扭邵玉壽何梅二至一區控稱前由二房東王小馬將女子何阿英寄養我處邵何二人前來冒領見其形似流氓不敢給領致起衝突等語經張區長略訊一過解送警務所押候傳女父到案訊究 
　　女工行竊○寳康絲廠女工顧金氏因竊繭子被管車人周毓鈞扭控八區解送警務所押候查明核辦 
　　責成保人○恒興米店主陳都卿前日赴審判廳控葉連生欠米洋一百六十餘元由夏瀛洲擔保請追昨經董推事傳夏質訊判令交保着交葉連生到案再行核斷 
[公共租界]  
　　販賣婦女○紹興婦人曹馬氏被張金寳誘拐來滬得洋一百十元賣於水販潘金氏趁大臣輪船带往天津圖賣抵津後馬氏不愿登岸在船啼哭經該輪買辦詢悉前由將馬金兩氏一拼扣留於前日带回来埠報知留紹同鄕會由該會遣派代表謝維臧投報滙山捕房立飭中西包探將兩氏拘送公廨昨由官媒解案請究先由曹馬氏訴明被拐情形訊之潘金氏供稱係由吉林督署談姓文案托買爲婢並非販賣乞宥關讞員商之美領海君以潘金氏專事販賣婦女實屬可惡着押女所四月以儆曹馬氏交謝代表带去遣回原籍並飭補提供出之人到案訊究 
　　以僞亂眞○仇仁卿趙阿三沈和尙前日持鉛質僞洋至虹口漢碧禮路四百六十六號門牌煙紙店内混兌當被店夥陶仲賢察出鳴捕將三人拘入捕房昨解公堂經中西官訊知沈係過犯着逐出租界仇押兩禮拜趙押一月僞洋銷燬 
　　被告待審○英商愛爾德控陶金氏抵單不贖又美商匯泰洋行控王學泉定貨欠銀三千六百餘兩昨由捕房將被告兩人傳至公堂判金氏押候英領堂期解訊王交保候卽訂期會審又高孔氏控吳阿和欺孀奪繼又趙王氏控趙鶴舫騙婚虐待又黃輝控徐六均騙銀五百兩又許鶴亭控都廷甫不付米洋又沈雲飛控王幼芳欠洋又陸如松控吳阿榮不理伊父會欵等案昨由捕房將被告各人併傳到案分别交保過堂候訊 
　　自行理處○美商勝家公司控戴瑞林私收客帳洋一百十七元昨由公堂集訊原告西人投案請追訊之戴延逹商律師上堂代辯據稱祗欠洋三十餘元判戴交人洋並保限七天自向原告理處 
　　復訊拐案○騙子王計生潘振榮曾與丁金生等在三馬路四百十四號門牌虚設振康字號串騙金逹三等九户貨物丁等已由廨訊實押辦王潘二人亦經捕房續獲解送公堂押候查究在案昨晨由探將收贓蔡阿其與王等一併解廨復訊各原告投案　求究追訊之被告延穆安案律師上堂代辯中西官會商之下判王潘還押蔡交二百五十元人洋並保候下禮拜二查明再訊 
　　包探獲賊○陳桂甫偷竊阿德新衣物被探查獲昨解公堂訊供不諱判押西牢一年半期滿逐出租界 
　　僞造支票○馬明晣馮坤祥因將豫祥莊假支票向二馬路永泰客棧主朱少梅騙洋一百十元被朱報告捕房昨晨派探將馬馮二人一併拘解公堂訊供屬實判各押三月如能將洋交案准予隨時酌減押期僞票塗銷 
　　襄讞仁慈○江北婦人陳周氏與夫及子並養媳陳和氣（即陳荷七）逃荒來滬因夫病遺子送歸姑媳留滬不能度日遂將養媳押入雲南路五十一號門牌雉妓院中賣娼因深夜在途拉客違背定章由捕拘解公堂訊知陳和氣年未及笄判發濟良所留養在案昨晨陳周氏具禀公廨呈求給領孫襄讞以共境遇堪憐商准英領蓋君判陳和氣交其姑領回並賞給川資洋八元派捕送至輪船令其回籍陳氏姑媳稱謝而去 
　　旣罰又賠○葉方氏控汽車夫宋阿炳在南京路撞壞東洋車等情昨由捕房將宋傳至公堂訊明判罰洋四十元充公並賠修車費滚六元開釋 
　　巡官告示○英美捕房管理華補張正巡官昨出通告略謂照得本正巡現定於英十二月一號起所有工部局巡捕房前定之巡捕章程内從頭等至五等内新加添六等至七等兩班其工洋從十元至九元爲止嗣後凡招添之新華捕派往戈登路敎練所學習操者每月仍舊照領五等巡捕薪工洋十一元正但是新添此六七兩班者是專爲巡捕辦公時行爲不好降等之用不得悮會其旨再者各華捕穿着號衣必定要齊整潔淨且須有尙武精神否則無論行爲好與不好仍可照六七等科罰不貸勿謂言之不預也其各懷遵母違 
　　稍縱即逝○密勒路七百四十九號住户　登雲曾於去年光復時自稱軍裝買辦向龔某騙洋三十元前日被龔在法界遇見扭控法捕房移送美捕房核辦　稱情願還洋捕頭飭令出外　處詎仍脫逃龔又投案報請查緝 
　　凌虐婢女○北四川路仁智里談蕭氏家婢女因被主母淩虐濳逃出外由捕带入捕房飭傳該氏到案存洋五十元保釋候總公堂傳訊 
[法租界]  
　　西捕榮耀○法捕房二十五號西捕勗善夫前在黃浦灘查見某國水兵失足落河當即奮勇躍下撈救登岸當由該國總領事賞給銀盃一只經紀前報現問該軍管带某君以該西捕𤍠心救� 
人特製銀牌一面送至法總領事署請喇伯第君轉給喇君即飭總巡麥君傳齊各捕在大自鳴鐘捕房内排班鵠候喇君親蒞捕房會同麥君傳該西捕當面獎勵數語即將銀牌懸在襟上以示榮耀 
　　車寓售烟○車寓主朱興根私設燈榻售烟被捕房查悉起獲煙具四副解請究朱供係各車夫挑膏自吸並非私售判罰洋二十元充公如無力交洋改押十四天 
　　限交借欵○蔡倫之前控姜德興借洋三百元日久不還由廨判合交保限理在案昨又提訊姜供商人與蔡合做生意糾葛並非借欵須將帳目算明方能料理蔡稱實係借欵有中人許某可証判限七天交洋 
[雜評三]  
　　前清滬道劉燕翼逃官時交存比領各款據前道署中人言此欵雖係蔡乃煌放出之款然多屬各省攤解賠欵指定之的款非羡餘也 
　　乃一入民國則人人視此爲羡餘於是中國公學請欵則指撥之滬軍都督請欵則指撥之孫中山辦銀行則又指撥之至今日乃以抵償捷成洋行之借欵而滬商大譁而中國公學失望而孫中山銀行資本無着於是各方面均有怨言矣 
　　鳴呼蔡乃煌放欵圖利之流毒嗚呼劉喪生倒持太阿之餘殃 
　　 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[緞鞾致皮鞾書] [  了青]  
　　皮鞾老弟足下共事多年時得促膝聆敎歡躍何如然竊有不能已於言者下走與足下父兄交久矣初不過取其面厚如鐵滑不留水釘入不痛堪作雨具用耳自足下出世後偶隨西人之後塵略窺新學之門徑遂欲高視闊步凌　一切作翹然特出之想然僅出没於學堂洋行間及通商口岸等處故尙不予深校今則趾高氣揚儼然登内閣之堂入議員之室舉凡軍界警界工商學界亦無不有足下蹤跡竟敢與冠袍並置視吾輩如敝屣眞所謂疾足先登後來居上矣是以吾輩鞾兄鞾弟於九月九日（商界有稱九字暗碼爲鞾脚者）在登高亭發起大會經方頭鞾官鞾雨鞾絨鞾等一再討論舉　走爲代表向足下逐條詰責茲列於後凡事貴和平而足下强硬呆板常作討債面孔不若下走之務軟適意此不足取者一也近世最尙自由而足下有時用带束縳七穿八绊若自顯其善於鑽營無孔不入者不若下走之一套即是此不足取者二也交友宜誠實而足下用黃黑之油不時搽抹藏却本來面目不如下走之自然光滑此不足取者三也以足下應變之才自謂攸往咸宜無投不利而宜左者不宜於右宜右者不宜於左不若下走之東依西傍到處逢迎此不足取者四也有涵養者必鎭靜而足下吱吱作響槖槖有聲即欲自表其歷史又何至如此絮煩不若下走之輕便靈捷不惹人嫌此不足取者五也有此五不足取而欲與下走等並駕齊驅後先奔走多見其不知量矣此書逹後限於兩句鐘内逐條見答翹足以待立候玉音縀鞾泥首㈡ 
[自由談解] [  槁木子]  
　　予方搦管作自由談客有過而止之者曰君休矣此專當談非自由談也予愕然問故客曰予投稿者屢矣旣投之後如今才望榜心怦怦焉每晨必握銅元四枚呆立街心見有挾申報者過卽　而抽出第三張所謂自由談者讀之如是者月餘望眼　穿余之大著竟未一見中懷欎結有寃莫訴山此艱之非專制而何予曰客誤矣自由談者言論之自由也非登報之自由也官論自由　在我輩而登報自由則屬鈍根使吾輩旣肆狂談又欲强鈍根以必登是以已之自由而侵及人之自由也有是理乎然則勞心苦思以投稿者均等諸以石投海乎曰是亦有道焉使吾輩機杼一家心裁别出莊諧並用諷勸兼施大之足以振人情神小之足以供人噴飯夫如是則鈍根方百方羅之而患不可得又何忍得之而不登乎反是則笑而置之正爲魏修藏拙於鈍根乎何尤總之以佳文而敝屣視之固爲鈍根之過以劣筆而珠璣詡之亦爲吾輩之羞顯鈍根不能扼吾輩之腕而使之不成佳章吾輩亦不能掩鈍根之目而强之采登陋語所謂各保自由者非與客默然而去予於是乎作自由談解㈢ 
海外奇談 
[歐洲各皇后之服裝費] [  頌斌譯]  
　　巴黎新報載最近調查歐洲各國皇后之服裝費最鉅者莫荷蘭皇后若每年定額四萬六千元俄國皇后三萬二千元英國皇后二萬元德國皇后一萬元以上諸皇后實爲世界上服裝費之最鉅者云 
慷慨悲歌 
[書憤] [  山陽秦寄塵]  
　　風雲慘淡黯神州苦海沈沈带血流感慨凔桑多變局飄　身世等處舟縱横荆棘天爲窄擾攘干戈地亦愁俯仰茫茫安可託捫心徒抱杞人憂 
　　白晝陰靈太晦冥眼中鬼魅雜人形蒼天雖問嗟黃種赤地無端起血腥浩浩塵埃何限刧昏昏醉夢幾時醒而今多少傷心事觸處悲歌不忍聽 
　　大好中原乾凈土𧤀呑蠶食令人驚國家變故無終極世界强權太不情天地何因歸破碎江山如此任紛爭甘心異族欺凌慣百感蒼茫恨未平 
　　莽莽乾坤竟陸沈愴然泣下涙沾襟國權墮落悲何及人事猖狂恨不禁大局瘡痍奚用問頻年禍亂迭相尋憂時我爲蒼生歎世變如斯感喟深 
劇談 
[紀譚鑫培（九續）] [  曾言]  
　　北京花旦脚色向推小桂鳳名田桐秋容藝皆佳與譚鑫培合演烏龍院妙絶人寰桂鳳與老譚曾有芥蒂甚不相能然合演此齣乃更見其妙蓋兩人皆不肯放鬆一步虒處爭勝故情景逼眞也最後一場宋江數次往返連說再不來了一次有一次之妙决非他人所能摹擬老譚身分極大到戲場之時刻最遲往往届時不至則墊一齣然聞其訾議桂鳳云我最不喜與他伴戲人家已裝扮齊全等他他洗十個指甲都要半個時辰卽此可見桂鳳之細膩風光與其身分也 
　　譚鑫培演五人義頗自翻其藝能北京能演此劇者亦甚少數年前曾見黃潤甫張黑或王長林演一二次耳黃潤甫扮老大顔佩偉鑫培扮老五周交俊甩王珊子其手法絶難前清某親貴見此劇後緊欲鑫培授此手法鑫培云此功夫頗難若用力不到或稍有不愼腰必折矣旋用一枕當人左手夾起向背後甩去右手承其兩腿復向左甩去此人適半跪半立於地此一場也如舞刀之翻背花舞刀尙不離手此則全憑一甩一接之功夫功夫不到必有一人大受傷也然鑫培身幹雖小能提百餘斤大軀幹之王長林亦可怪矣 
　　鑫培唱戲之出名尙在當武生之　其先鑫培搭在大老板陳長庚班内尙未知名一日大老板有事不能來呌盧台子壓場而盧台子復有病不至鑫培與楊月樓計議云他二人不來我等如何能壓得住不得已惟有二人合演二齣一翠屏山一扮朱光祖之戲余忘其名果然甚好由是凡堂會之戲必煩鑫培與月樓合演此二齣鑫培之名乃大震㈡ 
[紀二十五夜老譚之盜御馬] [  玄郎]  
　　老譚此劇純以神勝不似時下之一味急莽　悍者蓋此劇 
奇幻非思慮周密舉動鎭靜不足以探出眞相也老譚年雖老　精神　　　英爽之氣溢於眉宇白口字字清勁（要把我全家問斬）一句將家字一頓徐徐說問斬二字音韻沉鬰含有無限悲涼神氣每至臨了二字必紓徐而出神采飛揚時下每有急促之病此足爲後學之津梁神氣慘淡一緩到底識與不識皆如其爲心事滿身之人請安得機得竅緊涘入彀之至入套後神氣處處機警不亢不卑越顯出天覇之胆略雄壯心思靈敏見馬時改去拜馬一段止間其馳驅之如何迅快奪馬欲騎勢如　隼敏捷絶偷說出眞名一思怒目豎眉聲聲激烈語語緊逼大有以死相拚同歸於盡之槪架子尤簡潔老當無半點鬆懈處金秀山之　二憞亦雄偉兇悍出色驚人 
小說 
[奇情小說鴛鴦血（八）] [  天虚我生]  
　　此三稔閒狄授室矣而媚梨則已爲老嫗之餌者兩次所結納皆紈袴愛則如掌珠憎則如眼釘俄而見棄夷然若敝屣也媚梨經此番之閱歷乃追念狄藹香之眞清懇摯爲不可再得適有司下牒捕倡户連及蘇嫗嫗遑急無狀女乃說其母求援於狄得免捉將官裹由是老嫗德之無以爲報佯作聾瞶聽媚梨之報酬狄藹香而已媚梨與狄生之愛情不可云不至但媚梨始終不願爲人妾狄藹香固有妻者故媚梨之視藹香亦曰狄生吾愛友也不可夫者果知彼二人之存見亦决料其他日無美滿之結果矣 
　　尤默恩自領老嫗之敎益以爲千金之酬可坐而致孰知竟失望趨候於孟氏之門者凡三日不一面載蘭詎知狄藹香已早爲先發之計躬自接引載　者入蘇氏之門矣且爲之殷勤撮合載蘭初心以　狄生必爲楚漢之爭而不圖竟作西川之獻　　喜過望啣盛狄藹香者正不可以言報而不知　　生狡也 
　　尤默　　狄藹香之記室也是日尤方據案作書劇擲其　日恨哉孟載蘭也汝食我千金之言吾必有以報汝狄藹香躡其後遽曰尤君汝恨孟氏子耶尤不防其背有人驚起立見爲狄藹香乃笑曰適間戲言耳狄曰孟氏子果可惡渠奪我心上人汝果能爲力吾必酬汝以千金苟不信可署券尤曰眞耶果眞則有素榰在汝當署之狄笑曰是不可以造次從事彼孟氏子勢力可以薫天吾接引之者不得已也汝當知我之苦衷尤曰然則子亦怨懟於孟氏子耶吾果能置之死地汝千金之諾毌亦如孟氏子之食言曰然尤曰吾明日當往索曩所許我之千金不則俟諸塗以手槍斃之狄笑曰汝殺人不怕血腥耶吾不敢贊一辭惟孟氏子食千金之言予亦爲汝不平耳言已歸寝㈡ 
[滑稽小說神鬼同悲（一）] [  瘦蝶]  
　　話說玉皇大帝一日駕御靈霄寳殿召集諸天神聖共商要政忽有一股黑氣直冲寳座其氣味之惡劣實所罕聞說他是臭却不是臭說他是香却也不香但覺氤氤氳氳不可響邇霎時間弄得諸天神聖一箇箇腦脹神迷幾同木偶玉帝知必有異立命千里眼順風耳二神速赴南天門察看情形據實奏報去不多時二神回奏道啓奏陛下奉旨飭查的事據小神等耳目所及係因下界安徽省地方實行禁煙皖督以極嚴厲之手叚仿林文忠故事焚棄煙土致有此等惡毒氣味衝犯御座伏祈察奪玉帝聞奏笑逐顔開向諸神道衆卿以爲何如諸神未能逆揣上意不敢妄論是非祗得唯唯答應玉帝又道鴉片一物自滿清中葉開禁以來塗毒生靈何止恒河沙數這也是下界人民之刧運無可挽回屈指算來幾及百載刧運將終煙威漸殺果　　厲風行的禁運禁種禁售禁吸不消數年自　　律肅清的衆卿須知下界國體已更國民都　　分責任若任再令鴉片横行則凡沈迷黑籍者何以合共和國民之人格故联聞此舉甚爲喜慰雖皖督未免過於操切然此種手段正可警醒一般因循自誤之煙鬼衆卿意見是否贊成諸神又唯唯的道陛下聖謨宏遠臣等均表同情㈡ 
 
 
 

Page 11

 
 
   
 
 

Page 12

 
 
   
 
