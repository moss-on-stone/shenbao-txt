# 1883 - 31 - 4903506

 

Page 1

 
 
[任伯年繪山水總神圖出售] [  點石齋啓]  
　　催殘臘鼓歲將更新萬家報賽莫不以祀神爲第一事本齋曾以重潤請任伯年先生用小李將軍山水神軸之式繪成一幅計長六尺由本齋石印舘　山水着以靑綠秀色可餐山水之間流雲四布長松挿天松下四神差立一城　一土地一灶君一招財惟并神則盤膝而坐松旁有白石橋一橋上爲符神位快馬飛騰神采發越又左有杏花亭右有石藏畫欄環繞曲徑通幽山之　則有天　一座奇峯並峙日月合壁則神位也其畫筆　不　人　　　中洵堪　目現在本舘申昌書畫室發售計墨色者價洋五角着色者一元已裱者另加裱工洋六角正此佈 
[再論地方之害]  
　　女閭爲地方之害已著爲論說嘅乎其言之矣客有進一解者曰子以妓爲虎吾以妓爲鼠雖足爲地方之害而貿易之盛衰市廛之興廢可得而占焉　見夫居人之患鼠乎丁口愈眾食指愈繁則鼠患愈甚於是捕之以貓斃之以藥殺之以機前者死而後者繼尸以示之鼠猶不去何也粒米狼戾糧有所資也泊乎舉宅能徙鼠亦隨之或家道中落間晨一炊雖視鼠暫留去之惟恐不速矣夫妓以市爲穴以商民爲糧市之興廢視妓之去來市之盛衰視妓之多寡今吾海上市面亦日見蕭疎矣而羣雌粥粥猶戀戀不去者以他處較諸海上豕之肥終不若牛之瘠尚足供其咀嚼去將焉往且住爲佳耳夫與娼妓同爲地方之害無貴賤貧富尤易入其彀中家不傾產不破而莫之肯止者厥爲賭博盖以狎妓由於好色嗜博由於貪財好色者近情貪財者近利利之所在人共趨之以貪財之故而從事於賭博皆倖獲之一念中之也諺云嫖妓全空賭輸一半惟其可輸可贏贏不知止必至於輸而後已旣已輸矣又將收拾餘燼捲土重來必至全軍覆沒而後已蓋當勝負之未决也自以爲必　合圍交鋒屢戰屢北又欲保其不輸贏則愈貪輸則愈戀旣貪且戀取敗之道也諺又有之久賭神仙輸甚言其不可以久也夫上下家主客旣有强弱之判門路復有多寡之殊如下家所賭爲泒注雖一可得三而得路一失路亦三焉所賭爲贏四走么或贏么走四贏三走二或贏二走三雖一可得二而空路一失路亦二焉所賭爲穿爲扛雖一可得一而路之得失亦相半焉若上家則不然攤分四路獨得其三以三償一勢處有餘且有水可提得注十抽其一謂之水水哉水哉何取於水以水貼費如灌漏巵是皆執牛耳者之所有鼎之聲　未可問也海上賭風昔盛行於城內迨華洋通市又盛於租界不逞之徒得榜其門懸燈照夜大書特書五分和記個中人一望而知爲博塲也近歲以禁賭之故會緝綦嚴租界之中賭風因以不競而外虹口又復大開圍塲凡玆逐𦤀矣之夫不啻聞羶之蟻雖屢經捕送公堂而開賭者每致潛逃就賭者不難保釋易聚易散時有時無鬼蜮其謀令人難測近則明目張膽無復顧忌矣有吳中貴公子某以畫舫載艷姬游海上丰儀秀美望之如神仙中人爲從者所誘目事手　旬餘盡喪其貲金珠釵釧胥付長生庫中懊惱欲死適其家人以書來勸之歸聞已解纜言旋一棹烟波不堪回首歸語細君將何以爲情耶又有相識某歲晚務閒小作游戲於合圍之次燈燭光中見有垢衣囚首者每攤必押押必一圓　其以鷹餅相投也每投必呼進龍個中人呼么爲進呼四爲龍故云於是聞呼進龍進龍手握銀錢厚三寸許轉瞬間妙手空空踉蹌而去諦視之乃其失意故人也所握銀錢係得諸告貸集腋而成者似此錢財來殊不易徒博數聲進龍遂致兩手精空進龍進龍精空精空其義雖異而音實同其口氣何不吉之甚耶其事可笑其情可憐其用心又殊不可解穆之家無擔石一擲百萬君子服其量而不欲效其人爰著之於篇質諸有必世道者 
[兵署被焚]  
　　○外國新聞紙言十一月初二日晚間日斯巴尼亞兵部衙門突遭回祿火由署內正中間起是處係藏文書案卷及兵法等書之所不知如何起火兵部大臣亟督率各兵士等奮力救援奈文卷等物極易引火取水之路又不甚便遂至無從施救直至次日天明該屋壓下火勢始熄西廷聞警亦命駕大騾之車親臨閱視所有文卷及緊要之書盡付一炬救火之兵受重傷者六人受微傷者十四人所幸止焚正中一處四面並未蔓延云 
[後宮繁盛]  
　　○澳門新聞紙云阿非利加某島主按時完成忽棄世其後宮之新寡者計有七百零六人其子襲位聞其後宮已有四百十二人是則視古者一后三夫人二十七世婦八十一御妻又駕而上之後宮佳麗三千人行且復見於海外矣 
[旱灾可慮]  
　　○香港西字報前曾屢言廣省旱象至今未退兹該報又言香港澳門兩處亦遭旱魃之虐澳門則井水大半皆竭某日某店失愼因取水不便焚去三家港中本有鐵池貯水目下亦多淺涸汲取殊多不便設有意外頗難措手不知何日方蒙膏澤也 
[犯婦自縊]  
　　○厦門某婦縱火焚夫訉供得實并緝拿姦夫某戲子等情已列前報兹閱厦門西字報知該婦在監自知難逃顯戮屢欲覓死而看守女監禁卒隄防甚嚴無隙可乘至初九日該婦如厠久而不出疑而視之則見該婦已高懸厠屋之梁上乃撕碎衣服接續成條以此自縊急喊人解救斷其懸欲爲灌救已氣絕體冰無從爲力報官請驗官疑監守之人或有得賄等情事尚須澈底根究也 
[袁江雜錄]  
　　○湖北駁船委員等以漕憲體卹下情恩澤疉沛特制萬名傘一柄德政扁一方牌四扇初九日恭獻漕憲用表微忱云○浦上冬賑施粥其弊難以枚舉最甚者如出錢購籌而到廠稍遲卽以粥經施完回對此固窮民所無可如何也前淮揚海道桂香亭觀察潔悉其奸出示諭禁限於已時始准開鍋乃今之岡利者仍敢復蹈故轍前日水渡口粥鍋爲委員察覺當卽由善後局罰彼粥籌二十根以示懲儆想嗣後或知所戒戄也○浦上烟館繁甚南北兩岸約計有二千家雖草屋蘆簾地方齷齪而一榻橫陳者猶復燈火熒然也○淸河西北鄉之包家河民便河關係桃源淸河兩邑水利自同治間挑濬後迄今十載漸次淤塞楊邑尊親赴履勘以若不及時興辦恐將有害農田禀請左侯相籌撥經費設局於板橋地方委員督率彈壓並諭令董事泒叚興辦按畝撥民夫從事畚挶復移請桃源許邑尊一體撥夫示此固左侯相關心民瘼飭由邑尊勘出禀辦者當必克底於成也○十四日淮揚海道徐觀察前赴桃源境內履勘雙金閘工程聞已由淮北鹽　中籌款開　矣按雙金閘下游爲運鹽河近來河身漸高時虞淺涸連鹽頗爲不便兹故 
 
 

Page 2

 
 
籌欵興辦然南河大勢在未決豐工之前淮河交盛常恐漲溢　今日則洪澤淮水非伏汎不入裹河自清河迤下一帶裹河所恃僅中運河之來源冬春之交更形淺少每歲河運難資浮送故預先蓄水臨時挑淤竭力經管始克竣事今雙金閘若再分其來源將來盛漲固宣洩得力而秋令運鹽之際未能蓄水兼顧漕船奈何 
[潯陽近事]  
　　○九江自長至以後日暖風和頗有仲春景象至臘八日晚上九點　時風伯揚威江濤驟湧沿江所泊商船不及預備大船受顚簸之險小划多挺撞之虞招商局碼頭撞壤籮葡船兩艘龍開河大關一帶船隻亦受傷不少號呼之聲終夜不絕次日狂飚愈勁晴旭無光似有釀雪之意也○城外三成錢店與仁貴鄉富紳孫某往來孫來城必帶某家丁同住三成店內習以爲常月初某家丁窺夥不在乘隙將錢櫃用鑰套開竊去該店錢票百六十千隨將鑰帶至客堂案賊几上而逸次日店夥找鑰開櫃徧尋不見繼至客堂拾得疑必失事開櫃查看果失去錢票告之店主店主疑學徒私竊卽重責　追適某家丁自外入店店夥卽用言誘之某家丁情虛失色詢之不認店主卽令送至捕廳嚴比某家丁供巳將錢票帶至城內勝成錢店換寶紋一封均未耗散卽如數繳出其事始明不然該店學徒幾遭不白之寃矣○客有爲銷寒之　者圍爐煮茗促膝談心座中有一彭澤人一言曾見某書載山居防蛟之法謂是山若有蛟起前三五日連雨時山草與樹葉均捲裹不開地上枯枝內含宿水一俟蛟起時草木均助水爲虐觀今夏霪雨情形與書中所載相似徧告鄉隣疑信參半或指爲妄談不數日蛟起果與所言不爽又云二十都某山嶺有大石一方長三丈餘高二丈闊一丈零形似棺材俗呼爲棺材石豆古常存不意前月此石忽不羽而飛土人見之深悔從前未將此石鑿開一看也又云蛟水退後溪澗激流中鄉人見一蘆枝從上流下隨水廻環每抵一處岸土卽卸一邊鄉人異之隨將蘆枝拾起劈而看之則內藏一蚓尺餘卽用捧打死不識是何怪物也以上數說姑不問其是虛是實聊存之以助談柄○城內八角石巷內黃嫗年近五旬　一子巳成童矣嫗早喪所天以揀茶洗衣爲業而子則賣水菓以自給有剃髪匠某年二十餘寄宿其家已及數載以寡婦而見鰥夫情不自禁遂結爲忘年交共食同寢儼如夫婦不畏人言嫗子尚有童心嫗每責罵某亦附和子因此懷恨於本月初旬子卽糾同族兄及外人撬門捉姦嫗與某正在同夢族兄等卽將衣物等件盡數搬出又於被中逼某出五十千錢票一紙私和而去次日嫗與某赤身臥牛衣中相對呻吟憊不能起事聞於某哨官令勇丁將捉姦者傳到實之曰當此嚴寒凜冽時汝等乃欲置人於死地於心安乎速將物件及票據如數送還如不遵定送汝等到縣重笞捉姦者唯唯或謂某哨官殆卽歡喜埸中之護法歟 
[師徒交毆]  
　　○有某甲者皖属之來安縣　河集人以負販起家積資頗厚兼獲保獎　翎晶頂　盼自豪其同里有某生名列膠庠素以舌耕爲業甲有一子年近弱冠四子書尚未卒業因託某乙延生設帳於家甲子性極頑劣甲亦不能實事求是生以其本　門外漢一切悉不與較前日因甲子背書不熟婉戒之甲子出言挺撞狀頗凶橫生不能堪勢欲扑作教刑甲子直前經奪夏楚物棄之門外生愈怒以手相搏甲子亦旗鼓相當不肯稍讓後竟同滾於地迨傍人拉散甲子不過略受微傷而生巳髪落血流頗爲狼狽生遂走告某乙乙亟慰以温語一面勸甲服禮甲不聽轉責生管束不嚴至釀成其子之過後有同學聞之咸動公憤令生控之於縣迨差役臨門甲始大恐急挽乙出爲調停率子登門叩頭並致送兩年束修始得和息然所費已不少矣噫生與市儈爲伍可謂不知自愛若甲子之當仁不讓某甲之老牛舐犢則何地蔑有笑足責哉 
[邑尊騐屍]  
　　○英租界正豐街地方恆興泰糟坊間壁有鎮江人汪炳文所開之𧀣髪店因前夜店主婦買麵二斤燒與夥等共食其時有夥名曹司務者適出外及回店主婦給伊一盌麵曹怪主婦給伊冷麵怒潑於地卽行出外主婦亦勃然作色疾趨而前掌曹之頰經旁人勸散及至次日曹邀人與舖主吃講茶評理咸以主婦不應掌曹之頰隨罰會茶鈔服禮完結嗣因曹巳講勝然邀人一切費用均將自已衣服質而用去因此忿忿竟自服洋烟尋死及鋪主知之急請陳竹坪救治無效而斃舖主查曹之薦頭己故又不知有無親属關照二　地保報縣請騐黎邑尊於昨日午後四點鐘帶同仵作書役人等前往相騐地保與汪申訴前因邑尊騐得曹某的係自服洋烟身死汪又禀稱曹年三十三歲江西人查無親屬故已備棺邑尊隨飭棺殮發封卽將汪炳文帶回再候覆訊云 
[水手行兇]  
　　○近有美國帆船由外洋運木料來滬舟至吳淞尚未進口該船水手兩人忽然滋鬧將一管事者之手刺傷船副亦受微傷隨卽送管事人至醫院調治並拘獲滋事之兩水手禁諸美領事署監房內以待訊辦也 
[出殯奇聞]  
　　○前日午後有無錫人某姓家從法租界大馬路出殯及過老閘大橋至唐家弄口突有一人身穿喪服挺身而前竟奪孝子所捧之靈牌互相爭扭雖經諸親友相勸然靈牌業巳奪碎觀者甚眾莫不掩口胡盧當詢爭奪靈牌之由始悉奪牌者兄也抱牌者弟也因兄已出嗣同族弟則隨父在滬貿易稍有積蓄兄常向弟借擾今父病故則所有餘資不免爲弟所得而兄則係降服子不得預聞因此忿忿欲爭爲孝子雖奪碎靈牌亦不顧也噫世之坏土未乾而角弓翩反者比比皆是其不爲某姓者幾希矣 
[銀樓倒閉]  
　　○年關在邇行棧之倒帳者層見疉出茲聞英租界拋球場北首之嚴寶鳳銀樓虧欠莊銀三千餘兩忽於前數日閉歇東夥均已避匿庄家得信尋獲司帳人逼令查交帳簿查得一切生財及被外人所欠者約有二千餘兩業由萃和錢庄等禀請陳太守發封一面自行派人看守清理帳目云 
[津黨逞兇案續聞]  
　　○會審津黨逞凶一案已列昨報玆悉此案除馬大士郁遠卿二名仍發捕房候示外其李占鱉張四等十五名及刀棍等件業經派捕送縣黎邑尊回署後立卽升堂判張四等十四名各責一百板枷一月分頭二三處地甲收管示眾期滿遞籍至李占鱉則仍行枷號日間發頭門示眾飭皂捕兩班差役看管夜則監禁再行查明舊案核辦刀棍存堂又聞關道憲邵觀察以津人逗遛在滬藉端訛詐動輒持－刀殊屬不成事體業己札知洋務委員稽查英法美三租界共有津人幾何其間或有開店爲夥與優伶手藝人等亦須覓保造冊若無業流民則一律遞回原籍至租界外之十六舖與浦東城內等處亦派委員嚴密稽查除奸宄以靖地方孰不頌觀察之善政哉 
[受傷頰誌]  
　　○江北人董春水向做小工度日前日在公和祥碼頭扛鐵壓傷右足當送同仁醫館調治又前日垃圾碼頭某小工在該碼頭用鐵鍬扒除垃圾誤將該處停泊柴船上之崇明人某甲紥傷面頰皮破血流聞甲卽鳴捕矣 
[欠銀被拘]  
　　○法馬路人和里有某甲開設士行不知如何虧欠沙𨓁洋行銀兩因被控於英會審署前日經英捕房三＋六號外國包探至法捕房請派捕協拘法捕頭飭法包探嚴頌眉同往詎旣到該行後該土行主竟不服傳喚初則驅逐來差繼欲閉門將來人毆打法包探見勢不佳隨喚西捕到來方能拘到送歸英捕房不知如何訊理容探明再錄 
[英界公堂瑣案]  
　○昨晨由捕房將津人張四之皮箱三只內有衣被零物及李占鰲之搭連袋一只內有洋三元四開四个一併解送英公堂陳太守飭將皮箱發封存堂○華捕至英公堂稱曾福全之柴船停泊在鐵路大橋繫纜於橋樁有違工部局定章是以拘案請罰曾供實不知租界規矩乞求施恩哲副領事謂橋樁不許船隻繫纜工部局有告示爾曾見否答稱我係目不識丁陳太守隨罰四開洋一个發充　 
 
 

Page 3

 
 
院經費以示簿懲○兪阿四稱雇鄭春榮張增祥扛運銅斤因發力資爭執被歐故訴捕拘鄭張二人及押捕房後伊卽換人再四　免業已應允乞爲開釋鄭張二人俯首求恩陳太守謂旣據原告兪阿四求免究辦姑准所請槪予開釋 
[法界公堂瑣案]  
　　○永安街生昌雜貨棧倒帳一案疉次訊理情由均登前報該店之棧主李俊方司帳王雅琴經人保出昨日原告順泰等三錢莊夥投案候示王雅琴亦遞呈控魏渭如弘盜貨物翁大守詰之李俊方據稱昨日接得鎭江電報知我弟於今日可到至鎭江怡昌大約有銀八九千兩可收其帳簿等均於來時帶滬至滬地底貨約値銀一千數十兩放出之帳約有八百數十兩光景內有壞帳極難收足至魏渭如處被欠銀一千數＋兩請爲追究翁太守詰之各原告鎭江電報之說眞否答稱却有其事太守詰之魏渭如稱並不欠生昌之銀太守謂爾是寶洪庄之夥生昌帳上亦欠寶洪庄銀七百数十兩汝却並未與順泰等同爲控欠豈知其中爾已一千兩用在裹頭似可不追日下此項銀兩當爲交出魏渭如稱所有銀兩寶洪巳經收帳倘不信可查對寶洪帳簿現在彼等東夥串通誣我太守謂王雅琴是爾親戚現　亦來告爾可見爾爲人若此在生昌棧做小夥生意另立戶名均是的眞不然彼棧中之貨爾外人何能提出着將魏渭如管押王李兩人仍交原保俟鎭江人到再爲核辦○益義竹布店倒帳－案已懸五十天矣法公堂連訊二十餘堂現巳將次結案爲再錄之昨日據煇合號之鄭耀廷遞呈期票五紙以本年十二月底至明年三月底止計按月歸銀二百兩四月分歸銀二百三十兩共計合銀一千三十兩乃鼎隆同茂兩行之票翁太守將票閱覓詢之宋長發願收與否宋長發亦將票翻覆看視稱期至明年四月底始可完結尚請追息銀十八兩太守謂鄭耀廷亦代人受過此項息銀可以讓去而宋長發堅不肯讓太守又着鄭耀廷另出筆據一紙計銀十八兩亦是明年四月底期連前呈之票遞給宋長發領去太守謂事已將結陳洽成處前據鄭樹堂稱自去商懇卽着鄭樹堂通知陳洽成着來銷案如陳洽成尚欲追銀三千兩則事仍不了　當押追鄭耀廷稱宋處之銀係益義所欠今我代出請着鄭樹堂出立筆據當如此寫法說畢於身畔取出底稿太守閱畢謂着其出立借票與爾可也又詢錢綢布各莊夥除收到之外尚短幾何答稱尚短錢四千兩光景太守着鄭樹堂以原告八家連輝合共計九戶出立票據九紙分別交執鄭樹堂請將衣箱－隻給還太守詢之各戶該箱估値若干答稱約値銀二百十兩光景太守着將該箱及前在帳箱護書內起到之艇船護照發還鄭樹堂領去所有前存公堂之銀票一紙計銀一千兩發還各原告領出併入公攤所有烟間樓上之益義空箱着起出存在捕房鄭樹堂着交保出外待陳洽成投案禀銷後再行釋放云○新北門外之蘿間涉訟一案經前任上海縣范邑尊到法公廨會訊後將張祥張才德蔡榮照等帶回縣署等情已列前報昨據十二舖地甲金文將枷犯張才德蔡榮照兩人帶到公堂禀稱小的奉本縣大老爺諭帶案請騐翁大守詰其尚有張祥何在此兩人何日枷起答稱係十九日所枷張祥因患病不能到案太守着該地甲將二人帶到捕房收管張祥旣稱有病亦當抬騐云○原告廬州府人沈以堂投案訴稱到滬尋叔不遇因乏川資不能回去欲暫做小工度日在太古碼頭有素不認識之沈寶生來問問我告以情伊稱扛棒中人可以引荐我卽託伊帶領據伊云須出洋一元作爲入行之費我無洋答之伊又稱半元斷不能少我不得己將身土馬甲一件脫下質押祇値錢二百數十文而沈寶生見我尚穿棉褲亦令脫下計二物共質錢一千零五十文此在十五日之事伊本約於＋六日引進而竟延約至二十日爲此鳴捕送案翁太守詰之沈寶生供認屬實生意雖不曾薦進但伊吃我飯六日連住宿之資亦是我出翁太守着沈寶生將騙押之錢追還沈以堂應出之房飯資亦當還清沈寶生着責二百板　儆○有婦人魏錢氏者住新街弄內花煙舘中法工部局收月捐之人謂其亦開花烟間向收月捐洋三圓該婦以並不開設不肯出捐因此將伊送案該婦稱租屋一撞共有三家合住因染病未曾搬去素來帮傭度日在潘姓處我家並不開花煙館等語翁太守詰何以住在該處答稱因有病人在內所以未搬太守謂收捐之人因見有烟燈始向收捐此烟燈從何而來答稱因病者吃烟所以陳設太守着包探查明再核 
[江北通州暴露骸骨宜購義地掩埋說]  
　　○余有海疆之役由輪舟東下九圩港登岸路過通州沿海一帶目擊海岸路旁瓦罈林立詢之土人云內藏白骨余問何不用棺木曰先有棺木年久敗壤近因海岸日就坍塌各將骸骨揀裝瓦罈便於安　余又問何不遷葬曰多是貧窮無力無地之故余見瓦罈多有破碎骸骨拋散日暴夜露行路之人尚且不忍爲人子者於心安乎卽望爲民父母者剴切示諭勸之掩埋嚴禁暴露陋習然善教使民從不如善政之得民心也尢望籌備公欵購買義地統令歸士掩胔埋骼古來報應不爽江北好善君子亦多務期官董一體妥定章程沿鄉一律遵行辦理不遵卽治其後人以不孝之罪倘有無後遺骸由紳董派工搬入義地掩埋並卽查取名姓或立石碑或立木牌以免湮沒死者得安生者咸感余　斯地觸目傷懷用效芻言冀成善舉尚望是處官紳叅酌行之 
　　楚北黃石山人來稿 
[和韻八首有序]  
　　前於張子書齋借觀申報內有方君詩句克稱清才捧誦之餘形神所服雖是緣慳半面何妨韻步同音名如附驥固知貽笑大方識類雕蟲幾欲忘情小技恭疏短引謹錄新詩　祈諸大吟壇並施斧政○簫聲　昔聞簫史住層樓今聽清聲况在秋無限綵雲臺上駐有如赤壁客中遊六么且付題詞意千古同悲乞食愁莫任賣餳相錯雜此間引鳳正悠悠○笛聲　響遏行雲駐碧空一聲長笛廳離終落梅可記江城月裂竹非關驛路風桓子弄來超晋代李暮擫處近唐宮有人尚在樓頭倚斷續餘音付遠鴻○柝聲　蟲聲新透綠窗紗柝驚深宵思更賒夢醒關山秋萬里音攙砧杵夜千家坐聆老屋圑霜重行促歸途趁月斜響罷又聞雞報曉可憐客感正無涯○砧聲　聲聲敲到月華殘清夜聞砧夢易闌思婦　應憐杵冷征人先已怯衣單隨風響挾樓蘭恨帶露忙催木葉寒最是漢宮秋報處何如笳鼓送歸鞍○燈影　燈下嶙峋傲骨支隔廉風動影參差詩情擬倩明明照書味多因夜夜知會對銀缸思舊事獨飄珠箔感新詞不須更詠秋江寺　　寒花落雨遲○鴈影　一行秋鴈影悠悠多少風霜動旅愁關月渚雲寒色逗楚鳧越乙幻形留飛過楓葉紅三徑銜到蘆花白半洲欲問寄書何處去瀟湘隔十二層樓○花影　春光滿院別愁縈花影當窗淑氣清疉疉芬芳新着態陰陰深淺不知名掃憐幾度呼童懶護到三分醉客情珍重月華移上處欄杆斜倚美人輕○刀影　月輪擁出碧空秋望遠懷人興自幽山水深深涵魄影海天夜照心頭寒生顧免渾難畫新誤驚魚宛似鉤領畧前身眞色相苦吟不覺報更籌 
　　甘泉孝通氏姚必達　脫稿 
[朱慧卿前輩以自壽詩見示恭步元韻錄請教政]  
　　○江左于今有數才先生那易便心灰蒼未許斯文喪我輩應從此地來大啟春風容客坐試聽玉樹報　開明年桂子飄香後　明年秋爲先生花甲之慶　更進南山作壽杯 
　　懺心　主人未是草 
[朱墨卿校書治宴西薈芳里爲顧曲生洗塵織花箋當筵索句醉後應之]  
　　○愛才女子亦英雄淺笑佯愼媚術工絕　花枝春蘭慢夜深扶醉出輿中　到處笙歌沸書樓登場年少競風流痴心遙視烟長再選申江女狀頭　蕊宮當日種靈因小謫人間也絕塵莫訝箇儂清澈骨蓮花本是女郎身　十載司香綸思濃卿垂青眼亦漕逢酬勲昨夜頭銜晋乞得妝樓一等封雛燕嬌鶯總絕倫莫教負却少年春癡心願化身牛億一朶名花護一人 
　　天壤王郎口占稿 
 
 

Page 4

 
 
[贈朱墨卿]  
　　○余嘗謂平康中女如失意才人雖具絕大經綸終爲見淺者所鄙况朝張暮李眞意難輸曠刼所　有過於水火刀兵萬萬者安得楊枝一點遍灑羣芳爲若輩超生淨土哉詞史系出名門秉小靑之薄命海棠憔悴柳絮飄零佛縱無情人何堪此酒闌燈炧憐我憐卿率成三絕句　誌今日因緣倘妙蓮華界兩證情禪亦天上人間一段佳話也　○塵海茫茫著此身靈山從此味前因縱教占得香閨福巳誤紅樓薄命人　歡塲容易負芳年回首怱怱歲月遷雍意憐卿無別語要將　業悟情禪　冷語間兠隱語挑者番相見　魂消圍香我願營金屋十斛珍珠換阿嬌 
　　珠江顧曲生周春萱未是稿 
[贈朱墨卿詞史各瘦詞人韵呈霧裏看花客高昌寒食生江東步兵吹玉生同政]  
　　○一笑相逢窈窕　綺筵紅燭　雙行芳心本是耽高澹洗　春風時世妝　詞史愛著黑衣○妙舜新歌小閣開　詞史所居曰評紅閣　太原公子選羹材　吹玉生招欽姬處　　闌夜　銀箏急更有何郎訪艷來　有觴月舘簫史何某夜半來訪定席而去○鴛鴦同命本相憐况是盈盈尚妙年　謂吹玉生　乞得花箋詩一首美人合掌謝請仙○第一花枝詎等閒尋常眉譜一齊刪却嫌脂粉污顏色但畫春痕兩角山 
　　碧秋鍊恨生稿 
[浙省撫轅抄]  
　　○十二月十五日同知劉度來禀知運司委江蘇五屬查銷数差叩辭　補義烏縣楊昌珠禀知奉藩司飭知准補禀安叩謝　州判葛奎禀知藩司委湖郡局申報差遣叩辭　縣丞楊炳焜禀辭赴嘉郡差遣巡檢秦　禀知臬司委稽查風山門差　○十六日陳汝濟交缷温州府事回省禀到　虞慶　由慈谿查辦湖田回省禀到叩見　請補樂淸縣林乃槿禀謝藩司飭知請補　前署加善主　　式恩交缷回禀到　候補府經歴屬　　禀銷鳳山門稽查差　○十七日烏鎭同知瞿永嘉交缷回省禀到　知奉藩粮會委海運差叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
