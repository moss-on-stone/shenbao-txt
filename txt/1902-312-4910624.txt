# 1902 - 312 - 4910624

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆简要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[湖北藝出書] [  圖書集成局白]  
　　此次湖北鄉試論策各題類皆簇簇生新與他省之謹守範圍者迥乎有别迨　墨刊行各藝果皆新頴異常有五花八門之妙本局爰急用鉛字排印以公同好每本價洋一角六分躉批從廉欲購者請速臨申報館中昌書室及各書坊選取可也此佈 
[論各國圖擴海軍]  
　　嗚呼近年以來各國之經營海軍誠可謂不遺餘力矣日本某報謂德國政府現飭希卡烏船廠製一砲艦以便遣赴中國游弋各處大河大約遲至西歴明年五月中卽可展輪東下而德國亞西亞艦隊總統某君咨行政府謂目下德人之在中華者利害所關亟宜防護將來此種艦隊愈多愈妙此德國之經營海軍也西報載邇來俄國政府遴派載重一萬墩以上之戰艦二艘載重六千墩以上之巡艦三艘水雷艇八艘增入亞東艦隊俄人之豫籌西歴一千九百零三年海軍經費者謂約計共需英金一千一百五十萬磅以四十五萬一千五百餘磅撥充旅順工程而以三十五萬磅開闢琿春口岸此俄人之經營海軍也日本自戰勝中國後整軍經武尤覺旦夕不遑此次執政諸大臣議定一切經費共日銀一億一千萬圓現擬先造二三等巡洋艦若干艘限吳軍港船廠務於七年内一律告竣至現已動工未經竣事之各艦如三等巡洋艦名新高者約在明治三十六年十二月告成尙有一艘名對馬者須於三十七年三月告成此外三等巡洋艦名音羽者限三十七年十月告成名宇治者約於三十六年七月告成又滅水雷艇四艘一名春雨一名村雨一名速烏一名朝霧皆在横須賀製造定於三十六年二月一併告成此日本之經營海軍也此外英美兩國雖有不再增添船艦之說然其海軍之盛本已冠絶一時故卽暫不加增亦足稱雄海上此固老成持重之見而不僅爲持盈保泰之謀也夫以今日之勢地毯各國相爭相競勢力之强弱皆以兵艦之多寡爲衡秉政諸臣固不得不於此略加之意然增軍艦則必增兵增兵則必增餉國家之入欵有定而軍營之糜費無窮彼俄德兩國雖亦國債纍纍然長駕遠馭勢力較雄故雖盡力搜羅尙不至情現勢絀惟日本係海東小島雖自明治維新而後國勢蒸蒸日上幾欲擅海權於亞東然兵力究不及泰西各大國之强財力究不如泰西各大國之厚卽甲午一役所得賠欵不爲不多然國不因之加富近且因庫儲日絀擬將九州鐵道向英國齊容排基公司抵押洋銀一千萬元俟本年第十七次國會集議後卽可成交國勢之窮已可槪見乃獨於增兵添艦不惜巨貲苟非思有以取償何必如是之孜孜不倦哉然則觀於是而竊不禁爲中國危矣夫中國南北洋萬餘里皆倚海爲險數十年來雖竭力振頓海軍然較之泰西各强國終屬瞠乎在後况甲午庚子兩戰竟至全軍覆没有一蹶不振之虞處列邦眈眈環伺之時公法不足據約章不足憑而自顧軍威又萬難自保吾不解袞袞諸公固何所恃而不恐也尤有可慮者日本與中國同處一洲觀其經營武事一往無前雖耗費不貲終未嘗有所懈怠窺其意豈眞欲與俄德英美爭一日之短長哉夫亦窺伺中國之心固未嘗須臾去諸懐也攬大勢於全毬溯往事於疇昔謀國者可以知所鑑哉 
[諭旨恭錄]  
　　十月初四日内奏事處口傳懿旨十月初九日至十一日賞丁振鐸入座聽戯在姜桂題之次欽此同日内奏事處口傳諭旨崑岡現在續假所有派出聽戯著即撤下欽此○初五日軍機大臣面奉諭旨本月初九初十十一曰俱著推班欽此同曰内奏事處口傳懿旨十初九日至十一日賞裕德陸潤庠入座聽戯裕德在敬信之次陸潤庠在張百熙之次欽此同日奉旨户部司務著譚桂森補授四川保寗府知府著文照補授廣東佛崗直隷廳同知著朱嶲灜補授廣西永安州知州著蕭立炎補授雲南鶴慶州知州著童瑾昌補授雲南大理府彌渡通判著玉昌補授湖南桂陽直隷州泗州寒州同著龔綿元補授四川遂寗縣知縣著繆延祺補授甘肅渭源縣知縣著梅樹南補授福建連江縣知縣著王榮綬補授山西孟縣知縣著潘松補授福建順昌縣知縣著陳勷光補授截取舉人史從周著以知縣用韓邦憲著以教職用翰林院筆帖式著舒明額補授都察院筆帖式著榮絢補授翰林院筆帖式著熾格補授户部筆帖式著文陞補授都察院筆帖式著長壽補授兵部筆帖式著鐵格補授吏科筆帖式著鍚朗泰補授刑部筆帖式著王長運補授國子監筆帖式著玉芳補授鑾儀衛筆帖式著慶鐸補授山東道監察御史員缺著貴銘補授截取國子監學正路由義著照例用奏留吏部繕本筆帖式烏爾公阿崇秀俱准其留部保舉湖北攸補道盛春頤安徽候補知縣陳懐棟山東候補知縣李志崇蘇嵩齡河南沿河候補知縣王承均俱照例用服滿前雲南武定直隷州知州左肇南著以直隷州知州仍發原省另行題補卓異在任候補知府順天西路廳同知林紹淸著其卓准異加一級仍註册回任候升卓異俸滿前四川富順縣知縣鄧維琪著循例俸滿准其卓異加一級仍註册候升開復前湖北榖城縣知縣章冕著准其開復原官銜仍留省補用欽此 
[宮門抄]  
　　九月二十九日理藩院鑾儀衛光祿寺廂監値日無引見卓公希璋各假滿請安湖北道許涵度謝恩橚貝子續假五日召見軍機皇上明日寅正至太廟行禮畢還宮小坐辦事召見大 
 
 

Page 2

 
 
臣皇太后皇上辰初至坤寗宮入座吃肉畢還海○十月初一日外務部八旗兩翼値日無引見鹿傳霖假滿請安欽天監呈進時憲書吏部呈進月官卷召見軍機皇上明日卯正至坤寗宮吃肉畢還海辦事召見大臣○初二日吏部翰林院侍衛處値日無引見孫中堂等磨勘試卷覆命沈家本因伊子中式舉人謝恩掌儀司奏十月初六日祭奉先殿茶王行禮内務府奏派致祭馬神派出文煦召見軍機皇太后皇上明日用膳辦事後至頤和園駐蹕 
[英報論俄]  
　　英京太晤士報云邇觀俄人之於滿洲似有久假不歸之意聞擬於某處設一總領事以掣英人之肘使不得在東三省擴其商權由是以觀遼東一隅中朝尙能思還我故物乎噫吁嘻 
[虎將蒙恩]  
　　徐家匯匯報云山東曹州鎭總兵龍覲宸總戎殿揚陛見時太后面問汝曾賞過虎字否答稱某年某月曾邀恩賞太后曰不妨再賞一次總戎遂免冠碰頭太后曰汝當在皇上前謝恩總戎再碰頭畢將出太后曰汝且在京靜候子將虎字傳出以後不必專摺謝恩　 
[制軍受篆]  
　　金陵訪事人云本月初五日黎明省坦官塲接安慶來電知調署兩江總督張香濤宮保已抵晥垣迨申刻又接電音知帥節已過鳩江護理兩江總督李薌垣方伯因率同所屬文武各官馳赴下關拱候未幾憲舟駛抵碼頭下椗方伯以次各官急登憲舟求見宮保飭材官道之惟傳上元江寍兩縣主垂詢良久洎辭出宮保即安坐馬車導以對馬十六騎頂馬兩騎由儀鳳門入邐迤達鍾山書院行轅少選延見方伯及江南提督李壽亭軍門雲南提督張蘭陔軍門江南正副主試戴黃兩星使午後命駕往督轅致祭劉忠誠公及回行轅則十里銅街已燈光遍照矣次日頒發紅諭定於初九日申時受篆届期方伯命督中協丁協戎恭齎兩江總督南洋通商大臣鹽政大臣關防及一切文卷送抵行轅宮保朝冠朝服望闕謝恩拜印隨更換公服升堂受賀方伯旣交卸旋奉宮保飭知仍回本任亥刻兼署江藩之江安督糧道胡硯蓀觀察遣員恭齎藩司印信文卷送入藩轅方伯接受如儀隨命駕詣行轅禀知固任視事 
[滇興地利]  
　　有友自雲南昭通府寓書云邇者滇中大吏通飭地方官出示曉諭民間廣栽樹木以興地利按雲南一省向來樹林茂成每逢盛夏萬緑如帷三十年前回匪之亂毁於兵火絶鮮存者迄今百姓無復留心培植長林濯濯山盡成童此次憲示中略謂有人能種樹一萬株以上者以頂戴給之果爾則數年之間當重復樹林蔭翳矣又聞近年昭通附近諸處民間多種蠟樹刻已葱鬱可觀藎雲南土潤而肥於種植最相合也 
[新疆地震]  
　　西字報云西歴八月二十二號新疆噶什爾地大震動屋宇林木摧毁無遺壓斃人民以百餘名口計附近亞士顚村則壓斃約四百人呂宜村則壓斃約二十人屋士格芝則全村房舍悉數傾欹自是連日地軸撼搖直至九月三號始止旣而印度接噶什噶爾來信云是日附近處所山搖岳撼屋宇摧殘英總領事幸卽奔逃得脫於險而鄰境亞打士韋毳韝幕無一存者人民之死於是役者約計六百六十七名口傷者約一千名口旋復有熱氣一陣因風吹來歴五日後其勢尙未平靖　 
[黔撫鄧大中丞奏請陳游匪退出黔境請獎在事出力人員摺]  
　　頭品頂戴貴州巡撫臣鄧華熙跪奏爲粤邊游匪竄及興義邊地經派官軍截剿擒斬甚夥現已退出黔境所有在事尤爲出力人員籲懇天恩先子給獎以示鼓勵恭摺仰祈聖鑒事竊臣於光緖二十八年八月初三日據調署安義鎭岑有富咨稱興義府屬之對岸粤地扁牙白樓一帶游匪分般麕集於沿江上下編紥竹筏聲言欲大舉入黔正在調布防營該匪已竄至册亨州同屬之板蚌地方圍攻我軍碉營等語查興義一路防地遼闊深恐兵力單薄不敷分布當檄派會辦營務處道員張勝嚴率帶省營並添募圑勇前往會剿一面飭該鎭府挑選精壯圑丁編死成營分據險要並咨署提臣何雄輝添募三營分駐中路飭副將徐印川嚴防河邊以扼羅斛入省要隘嗣於八月二十九日復據安義鎭岑有富興義府石廷棟報稱二十一日戌刻據派援册亨之鎭標營管帶等於十九日率隧行至册亨之㘭樂𪧲有板蚌守碉哨弁熊德芳報稱該弁勇等困守碉營已六畫夜被匪前後紥營截斷援路於十七夜用草龍翻至碉邊以洋油激射進碉再以噴筒轟燒該弁勇等力不能支奪路逃出現在該匪大股已進踞上馬黑𪧲等語該管帶等當即籌議連夜函防� 
營管帶伍樹棠哨弁張九仙等約定三更時齊抵馬黑攻其不備至時正値大雨我軍分三路奮撃該匪倉猝之間未成隧列遂向板蚌奔竄我軍隨後追剿天明至板蚌該匪齊隧相待我軍兩路與戰相持甚久適所調之圑營賀仕貴李心齋各帶圑勇赶至爭先截殺兵氣益奮該匪抵敵不住齊往江下潰逃各上竹筏船隻奔赴粤岸我軍赶及適其半渡放槍掩撃該匪被槍以及落水死者約三百餘人槍斃騎靑騾匪首一名及將收隧忽有匪黨數十人從山脊衝出我軍奮往追撃該匪泅水逃過粤岸者不及一半餘匪多爲槍傷及被水衝没取獲首級二十六顆生擒三名先後奪獲槍械數十桿牛馬百餘頭傍晚擇要分紥各等語前來臣查游匪爲患已歴六年其始不過竄擾劫掠近因粤邊兵力不及民多順從是以肆行無阻粤地本年又復荒旱糧食不繼因而蓄意入黔連月以來警信時至上而興義貞豐羅斛下而獨山茘波分股竄擾防不勝防經臣專摺並電奏在案臣思値此艱危之際非嚴立賞罰不足以激勵羣材因再三申明誠諭其辦賊奮勉者立加超擢畏縮貽誤者軍法嚴懲一面添募勇營嚴布邊要以防疏失此次該匪渡河攻奪板蚌其鋒甚銳並施其故智誘惑鄉愚探聞於十六日在板寡𪧲開會拜臺附近順從著已千百人之多若再遷延時日進逼府城卽有不可收拾之勢幸該鎭府曉暢戎機籌撥得力派勇前往經此懲創亦足以定人心而寒賊瞻此皆仰賴天威遠播將士鄉圑齊心捍患免致蔓延蹂躪爲害閭閻不無足錄所有在事文武員弁調署安義鎮總兵岑有富隨機應變調度有方道員用興義府知府石廷棟聨絡營圑籌維周密擬請俟撤防優子獎勵安義鎮標營管帶補用都司鄭錦堂中路遊撃正營管帶補用遊撃伍樹棠均能奮勇直前不避艱險鄭錦堂請免補都司以遊撃儘先補用伍樹棠請免補遊撃以絫將儘先補用其餘出力員紳可否擇尤保獎以示鼓勵之處出自聖裁所有粤邊游匪竄及興義經官軍撃敗各緣由謹會同雲貴總督魏光燾合詞恭摺馳陳伏乞皇太后皇上聖鑒訓示謹奏奉硃批鄭錦堂伍樹棠均著照所請給獎餘依議欽此 
[力屏虚文]  
　　廣州安雅書局世說編云向章屬員謁見督撫俱用手版兹者新署廣東巡撫李勉林中丞意崇眞實力屏虚文特於日前面諭南海縣裴大令遍告同寅嗣後上衙禀見仍用手版見畢卽交號房帶回尋常公事改用官銜名片其司道以上各員及各局總辦等員除禀見時仍用手版外尋常公事亦一體改用官銜名片 
[劇盜戕官]  
　　香港循環日報云廣東新會縣治江門附近吳村何村交界之處時有緑林豪客出没其間吳村著匪吳十三太保者更目 
 
 

Page 3

 
 
無法紀惡迹滔天官紳懸賞千餘金購綫偵緝吳懼伺𨻶而逃近忽潛回江門在某娼寮招妓侑酒龜奴羅某縣役也認明狀貎密往絫署報知絫� 
將張絫戎立飭弁兵會同駐紥猪頭山之張千戎廷標前往娼寮圍捕吳率黨抗拒鏖戰數時之久始敗而狂奔千戎奮力窮追吳埋伏暗陬施　洋槍傷及要害以致仆地而殞各勇捨命追獲三匪惟吳已乘間兎脫吳村人恐遭株累星夜避匿一空事爲縣宰某大令所聞勃然震怒立委弁勇馳往拘拿至則已巷無居人矣 
[琴堂綦屨]  
　　昨日江蘇候補縣吳耳似明府惟聰因事來申命駕赴上海縣署拜會縣主汪瑤庭大令大令飭丁擋駕○松海防同知劉乙笙司馬昨有要公詣縣拜會與大令互商良久然後興辭 
[總辦啓行]  
　　前晚江南機器製造局總辦毛實君觀察命駕至小東門外金利源馬頭乘招商局某輪船赴金陵賀署理兩江總督張香濤宮保任禧 
[無疾而終]  
　　署理湖南長沙府知府趙太守前經湖廣總督張香潯宮保奏保以道員用引見後航海南下道出申江前日赴江南製造局拜會總辦毛實君觀察觀察設筵欵之席尙未終太守忽呼腹痛未及延醫服藥遽邇撒手西歸觀察因卽電致湘中隨於前日傍晚在局中盛殮昨日午前將靈柩舁上招商局某輪船載回故里俾正首邱 
[河工已竣]  
　　由美租界裏虹橋至元芳路一帶河道久淤船行不便工部局董擬令糞船停泊是處爰於前月雇工開濬計河底深三尺河面寛一丈六尺每丈工資銀五兩共計一百六十丈已於前日一律告竣從往來篙楫可以行駛自如矣 
[格致書院八九兩月課案]  
　　策論張燿徐克家馮華第安欽丁逢甲陸文明徐克承董人鑑孫銖陶慶豐吳恩杰莊學忠郭慶培凌光華陳寳楨丁桂琪嚴桂培孫漢孫沅韓鎔張綱朱瑾懐金璈金鶴單毓華黃恭壽算學案陳其麔彭騑李雲垂孫聞遠趙文第曹衡達夏曰校孫杞孫沅沈樹本錢漢陽洪瑞祥許松雲朱瑾懐陶慶豐童莪村曹際昌潘廷棟董人鑑 
[上海縣署瑣案]  
　　毛經壽遣家丁周榮扭傭婦鄔姚氏及其子鄔木壽到縣前晚縣主汪瑤庭大令升堂研訊周榮禀稱小的家主住本城四牌樓八月初旬小的隨小主人赴金陵應鄉試至二十四日老主人之姨太太暴亡小主人得信回來查悉姨太太房中箱櫃内首飾匣三口蓋均撃碎首飾被竊約値一萬餘金及向鄔姚氏根究一味支吾是以連伊子送案請究鄔姚氏供小婦人在毛家姨太太處服役已歴七載前年某日長生橋義和洋貨店失火宅中相離不遠姨太太恐有不測急將首飾匣蓋撃碎取出首飾打疉成包意圖携之而出後幸火熄仍放箱中今姨太太已病亡小婦人並不行竊鄔木壽供小的素爲木匠今因失業時往探望母親蒙姨太太留在家中使喚素來不入内室烏能行竊大令謂鄔姚氏曰箱籠向由爾經管姨太太故後旣經失物理應向爾根究鄔姚氏仍稱不知大令飭將氏掌頰五十下木壽鞭背二十下均極口呼冤遂將氏暫交官媒收管木壽收押自新所中並飭捕役上緊查緝一面諭令周榮回去與小主人再行詳細稽查○日前小車夫谷木泉行至楊樹浦被莫炳春與所私淫婦姚小妹毆斃地保報縣請騐後英美租界公廨讞員張柄樞司馬將姚小妹拘送至縣大令研訊之下小妹供小婦人家住楊樹浦每日在某繅絲廠做工與莫姘識有年本月初六日母親有病小婦人往垃圾橋延醫隨雇坐谷木泉小車回家言明車錢四十文及下車時身畔僅有三十六文因許以日後再找谷堅不允從以致互相口角莫雖與爭閙並不肆毆不知谷如何身死大令盤詰再三堅稱並未互毆因飭交官媒收管聽候緝莫再訊○前日英美租界公廨讞員張柄樞司馬移送隆昌瑞等三十八家環控興昌衣莊執事人邵茂生倒閉捲逃一案到縣旋經各原告查悉尙有雲章綢縀鋪執事人洪慶豐受寄興昌質票十六帋因卽投縣禀請提究大令准之飭差提齊一千人於昨日升堂訊究邵供小的係寍波人向爲零剪店生意今在興昌執事虧欠各債計共洋銀七千餘元内有約値六百元之綢縀被黃慶泰縀莊扣留大令曰爾莊資本幾何答稱六百元另有存項一千餘元於六月初九日倒閉大令曰旣於六月倒閉何以四月内已將客貨質錢遂喝令掌頰一百下大和號執事人鄭耀璋供被邵欠洋銀一百零七元今聞質物之票皆交與洪慶豐收藏求向追繳洪供小的被興昌欠洋銀二百七十元并擔保裕豐莊銀二百兩興昌倒後小的連日偵尋後途遇其主王立成及邵向之詰責經黃輔卿解勸令邵將質票付與小的備本贖出變價以償若有赢餘則用以攤償各欠後邵逃逸小的因將票轉交與黃黃供被與昌欠洋銀一千元曾付裕豐莊支票一紙計洋銀四百七十五元詎料到期往收無著是以控請訊追且並未見洪交來興昌質票八月初一日張大老爺提訊洪旣有質票自當檢呈豈有轉交小的之理至十七日復訊洪仍不供出此事迨隆昌瑞查知指控始謊稱轉交小的意圖移禍當時洪因邵逃逸恐被株連故求美國總領事大人於八月初四日送至公堂請訊有信可稽大令判將邵重責二百板釘鐐收禁獄中餘人叱退　候查明再核 
[英美租界公堂瑣案]  
　　包探方長華解馬夫張阿生及陳金法陳王氏陳阿鳳夏起良陳正益到案禀稱張投捕房報稱被陳金法剪去髮辮拉入伊所開福興小客棧肆毆等情捕頭因令小的將一干人並剪下之辮送案請究張供昨夜小的行至客棧門首被陳拉入剪去髮辮誣指與伊妻王氏有姦是以報捕送案陳金法供小的之妻王氏先在垃圾橋某繅絲廠做工被張引誘成姦小的現居夏起良漆店樓上昨日張來圖續舊歡適小的回家撞破是以將其髮辮剪去夏供王氏與其母來租樓面昨夜忽然打架小的已睡不知何事王氏供今年六月某日夏老頭卽夏起良引誘小婦人成姦一時糊塗叩求宥赦司馬判將張責三百板押捕房二月王氏責手心二百下交其夫領回管朿夏責三百板押捕房三月○包探倪順泉解周得生到案禀稱此人攫取阮星海所携洋銀四元報由小的查獲並搜出銅洋銀二元今特在某請究司馬判責四百板枷號一月期滿遞解回籍○包探顧福其解陳阿生到案禀稱此人竊取周阿福家衣物請究懲司馬判責二百板○包探陳金標解吳阿二到案禀稱吳在某小輪船局接客昨日接得唐姓客付給洋銀時吳乘間掉換銅質小洋銀報由小的送請究辦司馬判責三百板逐出租界○包探方長華解游僧錦波到案禀稱此僧竊取錢之卿家衣物報由小的送請究追司馬判責三百板遞解寍波原籍○包探徐榮珊解王廣裕到案禀稱王竊取王阿三家東洋車上捐照報由小的送請究追司馬判責一百板 
[銀海生光]  
　　英國眼科醫士來士勞士先生術妙靑囊名馳碧澥昔來滬上其道大行兹復道出此間勾留數日征驂甫駐求治者已户限幾穿蓋先生能以眼鏡配準人之目力俾平時佩帶後患無虞以故鼎鼎盛名能超出醫林藥海也世有以目疾求治者請觀報尾所登告白便知一切細情 
 
 

Page 4

 
 
   
 
 

Page 5

 
 
   
 
 

Page 6

 
 
 [G包醫小腸疝氣限三日永遠斷根仙傳異法即愈耳聾神藥立見奇功 
　　天下馳名廣東宏仁堂大藥房仙傳萬分奇效異法卽愈耳聾丸此丸專治耳聾耳鳴耳痛耳響膏耳脹百發百中效若仙丹小腸疝氣之症治藥紛紛如欲立刻見功絶無僅有本堂獨得奇方秘製小腸疝氣膏藥專治七種疝氣無論陰囊腫脹陰核偏墜諸醫束手痛苦萬分但將膏藥貼上立刻腎囊縮小氣鳴脹消妙在能將膀胱寒濕之氣一掃而空重者二張輕者一張包愈屢試屢騐神效無敵如貼雙料則藥力大而取效尤速矣每張雙料一元單料五百六如内服神效疝氣丸雖數十年老症三日包能斷根愈後永不再發患此者一試便知每盒一元○本堂仙傳異法卽愈耳聾丸奏效之速製煉之精無出其右無論男子老少兩耳聾閉一切耳内之症服之包能全愈雖二三十年耳聾老症藥到竟可病除屢試屢騐神效莫敵因此丸奇效萬分敢稱第一絶非誇口凡患此者一試便知其眞正耳聾聖藥也每盒一元遠路託郵政局匯銀函購或滬友代辦最妥信局則不可靠至要至愼　鋪分上海丹桂戲園南首朝西轉灣正豐街中市宏仁堂兌 
　　富强戒湮善會傳方送藥不取分文 
　　上海富强戒烟善會 
　　嗚呼鴉片之禍中國未有甚於今日之盛且烈也富者化貧貧者化惰强者化弱弱者化病擲黃金而悞終身其愚誠不可及每見嗜此之人高堂白髮深閣靑春置如陌路値窮途而痛器惟仰屋以興嗟間有志士仁人苦口勸誡奈一日之良箴難抵一生之操守至若錦綉才人貔貅武士或貪戀而曠功卽因循而悞事凌辰未起久疎囊螢之工晌午猶眠定减射　之技其禍之烈毒之深有不堪言語形容者也本善會懷濟世之心數十年於茲矣直至去歲始得盡善盡美至妥至當之法以林文忠原方爲宗旨酌爲增减取精去渣屏去烟灰土皮之類不入攻伐覇道之品每日定章　送不限人數不取分文無論年邁身弱皆得限日斷根毫無疾苦仰蒙　江　浙撫憲通飭各屬一體曉諭本月又沐　兩江總督部堂劉太宫保俯賜察核　準立案區區善念迺蒙　大憲嘉奬許可有加無已時深慚赧伏望　海内外諸大善士宏濟時艱各襄分會或集資運丸或索方自製俾得挽回其弱息或能共起夫沈疴則禍雖盛　烈猶有見除之一日所謂天作孽非自作孽之不可逭也掃漳霧而覩靑天撥浮雲而瞻皓月其在此舉本善會不禁跂予望之上海英大馬路石路口富强戒烟善會啓　　石印各省學堂應用各種大本時務新書發售 
　　殿本大字宣紙廿四史○御批殿板通鑑綱目○御批殿板通鑑輯覽○正續資治通鑑○大板鋼鑑易知錄○王鳳洲綱鑑○遼金紀事本末○九朝紀事本末○皇朝經世文統編○最新經世文編○皇朝三通識要類編○三通考輯要○殿板大本康煕字典○殿板大本大淸一統志○五大洲政治全書○時務宏括○中西政藝策府統宗○西學通考○繪圖中西武備兵略十六種○鐵路圖考○海國圖志○各國政治藝學分類全書○正續時務通考○西學富强叢書○西國新政輯覽○關帝明聖經○如蒙　賜顧請向上海棋盤街北首寳善齋書莊購閱謹佈 
　　杭州劉子英庸醫殺人 
　　余媳八月間患乳癰徵求醫藥有杭州劉子英者自稱名醫踵門兜攬言包醫是症索責洋一千二百元余因急於求痊卽將洋如數交付訖不料診未一月遽而氣絶可見劉子英醫甚庸劣藥亦草率視人命如兒戲貪酬資如索賄惟利是圖罔惜聲名余與劉子英有不可戴天之仇特將其劣蹟豋諸報末以供　衆覽倘世之患乳癰雜症者愼勿再延劉子英診詒庶免草綠人命後悔菊及焉余旣受害以吿將來　杭州王愼旃謹述 
　　第一眼鏡眼科 
　　美國李惠醫生精理眼症兼售自造藥製眼鏡如購者必先用試眼機器考究人之老少或遠近視等眼配至妥合養眼之光明爲芳久用此種眼鏡可保永無壞眼之理本醫生在美國世傳妙手四遠馳名今已到滬倘蒙　士商賜顧者　至上海英大馬路東首第十一號門牌福利公司隔壁便是　　李惠醫生謹啓請 
　　大德膠州皇家印捐彩票十一月十三日開彩 
　　本公司自開設以來歴蒙遠近賜信惟是頭彩不過數千未足饜　諸君之望茲自十五會起將彩數加增票張减省庶中彩較易得彩較多特此佈吿計開等十五會票十一月十三日卽西歴一千九百零二年十二月十二號開彩額設六千張每張洋五元貴客如欲領額發售者請郵寄本公司或各埠經理處及濟南府化刧堂内本公司分局亦可　靑島仁濟公司謹啓 
　　奏辦湖北籤捐彩票頭彩五萬元十月二十一開彩 
　　本局奉　湖廣總督部堂　奏明開辦第九會額設票四萬張每張售洋六元中彩共四千八百三十九號計八張有零中彩一張以八成零派出彩銀之高比各公司爲優准期十月二十一日在漢口開彩得彩紅票憑本局對號單核兌銀元總局設在漢口鎭上海分局設在南市久大碼頭吉祥弄各　貴客如欲領額承銷請來面訂此佈○外埠往來信力票力本分局一槪不付統歸自給龍洋啞板槪有進出○再得彩紅票如無本分局騎縫圖章者槪不收兌因無票根可查也特白 
　　鎮江懷記參藥號 
　　謹啓者本號於去秋八月由天主街遷移大街交易以來未敢云乎濟世惟求是以利人但凡兌出藥材槪係請求道地　仕商賜顧遐邇知名所有婦科幼科外科等門丸散膏丹均擇天醫吉日恭延禪師禮懺虔製及法製半夏午時茶等茲已一律吿成發售今春令喉症夏令廣災其丹丸無不應症效騐如神已可槪見煎膠不惜重資採辦全張純黑驢皮關東鹿角取用金山寺天下第一中冷泉水較之昔年阿泉者勝矣其餘名色繁多彚成全集並附感應篇刊刻印送仰邀　共鑒　本號主人謹啓 
　　重印殿板初印武林竹簡齋原樣直行大字本二十四史出售股票廣吿 
　　科舉改章首重史學廿四史爲士林必讀之書惜卷帙浩繁購之維艱本局不吝重價覔得竹簡齋初印殿本廿四史書底一部覆加校修用上好扇料紙精工石印較之竹簡齋前印之書尤覺光彩奪目因於九月望起出售股票并附添編目四本以便易於檢閱且自首至尾行欵體例與樣本一律絶不似射利之輩樣本及首數卷尙稱寛大迨後所印則加闊行欵縮小字跡圖省工本以致首尾不同貽悞閱者本局精益加精不惜資本以期有美必臻將來全書共訂二百零四本其行欵字數悉與樣本絲毫不少以昭公允而廣招徠茲先售股票每股英洋三十六元分兩期繳足購票者先交定洋十八元當給股單爲憑至本年十二月底再交洋十八元先取史記前後漢三國晋宋南齊梁陳南史魏北齊周隋北史新舊五代十七史俟癸卯年二月底再取新舊唐宋遼金元明史全書吿竣股票繳銷並印樣本隨股票送覽惟股票所印無多請諸君從速購取此佈○總經售處二馬路立興洋行帳房抛球塲天來生紙號○奇售處上海　愼記書莊　千頃堂　鴻寳齋　漢讀樓　江左　點石　寳善齋　廣益書室　維新　文瑞樓　著易堂　會文堂　焕文　飛鴻閣○緯文閣　文淵山房　掃葉山房　農學報館○蘇州阊門　文瑞樓　綠蔭常○杭省太平坊德記書莊○紹興墨潤堂○寗波江北岸立興洋行　汲綆齋書坊○福建省　益記書莊○南京　詞原閣書坊○蕪湖順泰元○漢口　江左漢記○湖北　著易堂　蜚英館○湖南　愼記書莊○江西　愼記書莊　晏文盛堂○廣東　蜚英館　四川省　天順祥票行　崇文書莊○河南○北京　博文書局○天津　煑字山房○直隸　官書局　保定　籕雅堂　上海英租界鐵大橋堍中西書局啓 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　丁蔡氏率同其子福生赴浦東保甲總巡局訴稱無賴黃德泉紏衆　入小婦人家奪去棉花若干包叩乞嚴加追緝局員謝岳松明府飭差拘黃研訊黃供此事實係小福生小兎生等所爲小的並不與聞求恩明鑒明府令押候補提一干人復訊○日前浦東人朱金發以媳彭氏不安於室扭至唐橋鎭巡防局控請究懲局員蔣克生二尹研訊之下氏供小婦人嫁與朱家歴有年所邇來翁時時向之調笑小婦人拒之以致逢彼怒叩求明鑒二尹著候查明訊核○十一圖汛捕某甲見王阿毛徐連生在某處圖竊因卽拘至高昌廟巡防局局員馬午橋絫軍研訊之下判各責一百板以儆 
[南市捕房紀事]  
　　前晚　克明董六祥楊四朱阿四行經南馬頭途遇王大毛潘來甫自稱捕夥誣朱爲竊恣意兇毆致朱斃傷仆地嘔血不止薛等忿甚將王潘扭交巡街捕解至捕房捕頭令一并押候轉解工程局禀請總辦翁子文太守訊究旣而朱倩同帮人舁至二十三七鋪巡防局局員某君飭赴上海縣署禀請騐傷○前日傍晚葉榭航船户某甲被流氓某某等人將所携竹籃攫去追捕不及因卽投報捕房捕頭允派包探爲之查緝 
[法租界公堂瑣案]  
　　林照生周阿六在江天輪船上竊取各贓被包探拘獲解案請懲讞員孫建臣大令判各責五百板將周發改過所監禁二月林開釋○張阿三訴稱兒子紀雲年七歲寄養親戚江雲福家被張雲舟林阿二陳阿四拐至虹口藏匿某小烟館内洎小的尋獲尙阻不許領回故特扭案請辦林阿二供小的係廣東某邑人陳阿四供小的係南通州人詰以因何拐孩同供稱張雲舟抱孩出外閒遊並非小的等誘拐大令判各責二百板將孩交阿三领回○寳豐信大昌兩洋行傭人曹全奎阮阿榮串竊花絨毯三百餘條被行中執事人查獲吊出原贓二十九條將曹阮送案請辦阮供此項絨毯由某報關行夥托小的求售計共三十一條大令飭連曹管押候補提關行夥訊核○曹普才陳一表金鳳岐包辦法營所用磚瓦石灰堆襩羅家灣有洪耀春者亦有貨物堆積是處前日雇令車夫周金才運之他往悞將曹等所辦牆磚運去六百五十塊曹等知悉報捕拘案訴稱是處少去磚一萬一千餘塊求卽訊追大令著將洪押候查明訊核○榮順館飯店主劉掌榮偕店夥蘇彩寳投案訴稱流氓林阿慶張同士時來店中果腹不名一錢本月初十日紏同羽黨掌林炳生茂和等各流氓向小的强借洋銀五元小的不允卽被毆撃至十二日文來尋釁當塲拘獲四人行至聚寳茶樓門前被同黨劫去人兹將林張迅案請辦大令判各責五百板發改過所監禁二月○朱雲軒扭控車夫邱正福竊取洋銀一百元邱　涉水菓攤主杜阿六昨日大令命提復訊邱忽改稱小的一時悞扳其實杜無干涉大令著押候嚴懲杜交人保去○寗波人謝厚榮販猪來滬將鋪蓋寄與稱心如意樓茶博士朱阿康内有洋銀一百二十元被朱呑没控奉大令訊供著茶樓主柴甲向謝料理昨日謝投案求追柴供朱由値堂人雇用與小的無干六令謂爾不能置身事外著與朱一併押追○周小妹土福根崔林子王雲弟四幼孩迷失歸途經巡街捕帶回捕房昨日傳齊父母周阿七王桂芳崔趙氏王阿福解送至案大令著各領回管朿又以平時漫不經心各罰洋銀二元以儆○某兵艦細崽李紀芳竊取其父李阿明所置皮箱一口内儲衣服物件荷至某典求質被包探查獲傳同阿明解案大令判責二百板押捕房五個月著其父給還當本方准領贓　 
[美租界捕房紀事]  
　　前日傍晚有一白馬在外虹口一帶東奔西馳某號巡街印捕恐肇禍端設法帶至捕房後經馬主訴明情由捕頭始　領去○昨晨江北小竊某甲混入外虹口公和祥碼頭某號貨棧内竊取舊鐵若干司闖之印度人見之連贓帶入捕房捕頭令押候轉解公堂禀請讞員張柄樞司馬訊辦○僑居西華德路之甬人某乙傾倒垃圾有違租界章程被某號巡街華捕拘人捕房捕頭令押候解送公堂禀請訊罰 
[皖省官報]  
　　九月廿五日江蘇　補　陳際詳辭行浙江候補道劉竹祺到江西人遞雲樵候補道呂承　陳丈　評鼎霖均辭蕪湖委辦　河釐卡知府英　知　　鹽河並銷保甲總巡差卸辦鹽河厘卡知府黃　　知卸辦保甲總巡知縣陳寳知到差委署五河縣陳宗　六安州州同王福銓均辭署安慶蔣府通　乃慶知赴龍山送水指分安徽試巡檢王承紹到浙江人代理桐城縣謝　喈知州鄭洤知奉委大學堂文棄兼　習到巡檢陸景澄東門典史朱尙年大甫門均知奉委帮查内外冬防差李殿揚到由　北措資回廿六日署安慶府通判蔣乃慶知赴龍山送水回准補太平縣萬世章到由六安州公幹向委解棄　　補安府照磨虞　元辭指分安徽分觖先布經歴裘錫到浙江人儘先前補用巡檢袁鳳翔到湖北人試用巡檢于慶善到山東人麟松齡到浙江人候補知縣薛臨正知奉委暫代武備學堂提調差直隸同朱謙知奉變充大學堂理敎習廿七日安慶水師協陶樹息到湖南人號棠王情游辭奉皖兆道咨調差遣廿八日花翎同知衡安徽本班儘先補用知縣程廷鑾到江蘇人縣丞周文達辭赴漕運差委巡檢　　謝超委一次廿九日委辨大通厘卡知府許烟榛辭旌德縣李邦慶辭卽用知縣于鳳閣王元艇到山金陵　差回指分安徽遇缺先補用典史張金　到河南人試用巡檢張毓熙到湖南人委辦中檄河厘卡知縣　林辭並銷辦商務局文案兼支應差候補知縣劉家藩知奉委接辦知府黃　辭　京餉並解協濟會試　　縣丞朱汝　西門内典史　思沂東門外均知奉保甲局委查街道十月初一日本任績溪縣程蘭階到山金陵簾差回候補縣趙元熙辭赴上海一代　磺假彭鴻年到由滬公幹回州吏目曹　到赴淮北牙厘局解餉來省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年九月二十六日京報全錄]  
　　宮門抄諭旨均已錄前○兩江總督劉奏　員請補陸路都司摺○又奏匯解新案賠欵片○又奏已故臬司功德在民懇准捐諱專祠片○又奏延聘　習懇恩免扣資俸片○又奏留員教習算學片○又奏派員總辦河工片○又奏留武職人員片太子太保頭品頂戴兩江總督臣劉坤一跪奏爲揀員請補陸路都司員缺恭摺仰祈聖鑒事竊柘林營都司朱啓詠升補遺缺接准部咨係新章第一輪第缺應用儘先人員行令迅合例人員請補　因伏查是缺都司係陸路沿海要缺駐紥南匯縣城汛境遼闊緝捕巡防極關關要非　　韓絲之員難克勝任臣於兩江儘先各員中逐細遴選查有副將銜升用絫將兩江儘先補用遊撃張宏玉年五十七歲安徽合肥縣人於同治元年投入慶字營隨剿出力洊保花翎都司於續行查明剿平四捻出力案内經前直隷督臣李鴻章奏保同治九年四月初二日奉上諭張宏王著免補都　以遊撃儘先推補加副將銜等因欽此嗣於南洋海防出力案内保俟補遊撃後以叅將補用　緖二十四年經臣奏派以原官留於兩江儘先補用咨准部覆註册序補各在案該員年力强儘營務愼勤於該處地方情形最爲熟悉以之借補是缺都司人地實在相官洵堪勝任核與補限制亦屬相符合無仰懇天恩俯准以儘先補用游撃張宏玉借補柘林營都司員缺實於營伍地方均有裨益如蒙兪允俟　覆至日卽行給咨送　引見以符定制除飭取該員出身履歴曁在他省並無叅革朦保印結送部查核外謹會同江南提督臣李占椿恭摺具陳伏乞皇太后皇上聖鑒訓示謹奏奉硃批兵部議奏欽此 
　　劉坤一片再江蘇省　解旗管加餉銀兩經前督臣等奏明自光緖十二年起每年解銀三十萬兩江寗蘇州兩屬各半分認按春夏秋三季批解户部兌收　經江寗解至二十七年夏季分蘇州解至秋季分止在案上年接准行在户部咨江蘇省旗兵加餉全數提留新案賠欵每年匀作十二次解滬彚付又准部電關平百兩應加補水庫平銀一兩六錢四分三釐各等因當經先後轉行遵照所有江寗應解前項銀兩在於江安糧道庫月提銀一萬兩金陵釐捐局月提銀二千五百兩解過六次共計銀七萬五千兩另籌補水庫平銀一千二百三十二兩二錢五分蘇州仍由向派之司關道局照案分　亦解過六次共計銀七萬五千兩另籌補水庫平銀一千二百三十二兩二錢五分均交號商匯解江海關兌收轉付據江寗蘇州兩藩司按月詳報均經隨時分咨外務部户部查照除飭各該藩司嗣後仍按半年詳奏一次外理合會同江蘇巡撫臣恩籌附片陳明伏乞聖　謹奏奉硃批户部知道欽此 
　　劉坤一片再　淮揚道轉據山陽鹽城阜寗淸河安東桃源六縣紳士翰林院編修周鈞等一百六人聨名禀稱已故福建按察使徐文述安徽南陵縣人隨同故大學土曾國藩李鴻章剿辦髮逆疉克名城勤勞懋著嗣因捻匪事起李鴻章派委該故臬司辦理淸江轉運維時曾國藩駐軍　寗捻蹤沂逼餉械極觖清江戒嚴四境賊圍一夕數警該故臬司募軍百數十輛輕裝重載躬目督催間道疾趨四日卽至曾國藩嘉　冐險出奇深加獎勵論者以濟寗爲全軍根本若非餉械接濟應期大勢幾不可間該故臬司之功有足多者而淮海一帶亦得安堵無恙厥後服官江蘇補授淮揚海道三署運司兩護漕督力保運隄嚴辦教匪興利除弊白廢具舉迨光緖十三年鄭州河决淮海民田勢將淹没人心惶恐異宮該故臬司　集鉅欵開挑張福口窰河以導來源又將舊黃河淤塞之處獨任抽挑以疏去路湖流甚漲而宣導得宜淮海一帶安如磐石皆該故臬司之力也又復捐廉生息以爲舉人公車之費嘉惠士林至今稱頌該故臬司生平勲績原不僅此數端而清淮遺愛所留士民感念弗置伏查前漕運總督黎培敬經紳士禀奉奏准建祠有案該故臬司事同一律援案禀請轉詳具奏前來臣查該故臬司徐文述勤政愛民廉明寛惠○前督臣曾國荃奏奉諭旨徐文述在江南疉任監司並護理漕運總督均能盡心職事講求水利尤著成效著將生平事蹟宣付國史館立傳等因欽此嗣又經前直隸督臣李鴻章奏請附祀各省淮軍昭忠祠奉旨允准各在案兹據該紳士等禀請建祠具徵遺愛合無仰懇天恩俯准已故福建按察使徐文述在於淸淮地方由該紳士等捐建專祠列入祀典由地方官春秋致祭以彰勞勩而順輿情之處出自逾格鴻施謹會同漕運總督臣陳夔龍江蘇巡撫臣恩壽附片具陳伏乞聖鑒謹奏奉硃批著照所請該部知道欽此 
　　劉坤一片再江寗省城建設高等省學延聘翰林院編修繆荃孫爲總教習經臣於光緖一十八年四月初八日奏明在案兹據江寗布政使李有棻等詳向學堂創辦之始延訪教習遴選生徒以及籌商一切均惟總教習是賴該編修繆荃孫係請假在籍人員假期已滿例應回京供職現　學務緊要萬難另易生手昨讀邸抄山西撫臣岑春煊以晉省開辦大學堂奏請將延充總教習在籍户部主事谷如墉免扣資俸欽奉硃批著照所請該部知道欽此覈與繆荃孫情事相同請援案具奏等情前來合無仰懇天恩俯准繆荃孫自本年四月初八日奏辦學堂之日起作爲該編修銷假以後免扣資俸出自鴻慈逾格除分咨查照外謹會同江蘇撫臣恩壽附片陳請伏乞聖鑒訓示謹奏奉硃批著照所請該部知道欽此 
　　劉坤一片再江寗省城開辦學堂選派國子監算學助教崔朝慶爲算學教習兹據該員禀稱於光緖二十六年由京回籍措資本年三月國子監催令到署補缺曾由本　報明三月起程嗣因行抵江寗省城留充省學教習未能北上等情禀請具奏前來臣查算學一門最爲切用現當造就師範教課需人合無仰懇天恩俯念學務緊要崔朝慶准其暫留差遺出自逾格恩施除分咨查照外謹會同江蘇巡撫臣恩壽附片陳請伏乞聖鑒訓示謹奏奉硃批著照所請該衙門知道欽此 
　　劉坤一片再導旨興挑子嬰閘一帶河工業經臣等籌發欵項飭委候補道丁葆元總司其事奏明在案查該處地方本係淮揚海道所轄責無旁貸該道沈　慶條理精密辦事　眞於水利河務講求有素應卽派爲總辦惟職守所在碍難常川赴工仍責成丁葆元駐工會同沈瑜慶妥速辦理除檄飭遵照外理合會同漕運督臣陳夔龍江蘇撫臣恩壽附片具陳伏乞聖鑒謹奏奉硃批知道了欽此 
　　劉坤一片再武職投標學習人員歴經前督臣及臣奏請留省補用欽奉諭旨允准在案兹查有記名提督武交淸總兵銜補用副將龍鎮國升用叅將儘先補用遊擊張廣源補用都司楊如春補用都司羅楚材歴在湖北江南貴州陜甘等省疉著戰功洊保今職嗣經先後來江投効經臣派委各差均無貽誤於兩江地方情形尙稱熟悉現値整頓營伍需材之際合無仰懇天恩俯准將記名提督武交淸副將龍鎭國遊撃張廣源都司楊如春羅楚材等各以原官留於兩江補用俾資得力除將履歴印結咨部查核外理合附片具陳伏乞聖鑒訓示謹奏奉硃批著照所請兵部知道欽此 
 
 

Page 14

 
 
[光緖二十八年九月二十七日京報全錄]  
　　宮門抄諭旨均已錄前○陜西巡撫升奏遵旨裁撤忠武景字各營旗摺○吉林將軍長奏圑練獲匪出力懇准子酌保片○陜西巡撫升奏　解償欵銀兩片○吉林將軍長奏吉林現錢奇絀仂　銅元情形片○又奏巡檢積勞病故懇恩飭部議卹片○綏遠城將軍　奏莊頭積欠糧米懇恩豁免以淸拖累片○閩浙總督許奏閩省籌撥振欵運米平糶片○又奏劣紳恃符妄爲請旨革職提辦片 
　　頭品頂戴尙書銜陜西巡撫奴才升允跪奏爲遵旨裁撤忠武景字各營旗恭摺具陳仰祈聖鑒事竊於光緖二十八年六月二十六日承准軍機大臣字寄六月十六日奉上諭鄧增所統之忠武景字各營旗著卽裁撤以節餉需等因欽此遵旨寄信前來奴才當卽移知該提臣欽遵辦理兹准固原提臣鄧增覆稱忠武景字馬步各管旗截至七月初十日止遵旨一律遺散淸楚所有軍裝暫行收存固原提庫咨請查照等情奴才覆查無異除咨部外謹恭摺陳明伏乞皇太后皇上聖鑒謹奏奉硃批該部知道欽此 
　　長順等片再查匪首王和達卽王老道聚集大股在奉天通化縣海龍廳一帶地方乘亂燒搶時與匪首劉單子楊玉林各股合夥竄擾嗣劉單子等股被俄兵撃散後王和達負隅抗拒業經奴才等於光緖二十六年冬及二十七年春間疉次將賊情奏報在案上年夏間該匪首復聚衆數千曁旗倡亂在海龍　境内攻打城池殺人放火拒敵官軍勢甚猖獗屢次撲犯磨盤山幸均經吉林捕盜隊撃回未遭蹂躪而其盤踞海龍通化境内愈聚愈衆聲勢日城奴才等當飭駐紥省城酉南各隊嚴爲防堵相機進剿嗣聞該股匪被奉天官兵撃散並聞王和達有逃竄之信復飭各隊並民圑等留以訪緝去後兹據儘先守備韓登舉轉據南山紅石　子會勇孫振東將該匪首王和達並夥匪劉富趙鳳林李興義李雙王景山等六名解省審辦前來當交發審局訊據各犯供吐前情悉子正法查吉林南山圑練緝捕盜賊　最得力此拿獲逆迹昭著之王和達等雖由奉天官兵撃敗所致但開該民團四處設卡晝夜狙　始將該逆首要全數弋獲實屬異常出力可否由奴才等將該團練酌保數人以示鼓勵之處出自宸裁除奉天出力員弁咨由盛京將軍自行酌保外謹附片具陳伏乞聖鑒訓示謹奏奉硃批准其擇尤保獎毋許冐濫欽此升允片再前准户部電咨新定各國償欵本息陜省每年派銀六十萬兩又户部騰出之的欵陜省應解旗兵加餉銀十萬兩加復俸餉銀四千兩共銀七十萬四千兩自光緖二十七年十二月起按月匀解並申足關平每月共應解銀五萬九千六百三十兩五錢五分九釐匯交滬道交納等因查本年七月以前陜省應解前項賠欵均經淸解奏明在案兹値應解八月分償欵之期據布政使夏旹詳稱滬道衙門現有收存滬局及江浙廣東等省找解陜省捐欵銀三萬一千一百六十兩三錢一分應請全數抵收陜省　還八月分各國償欵其不敷銀二萬八千四百七十兩二錢四分九釐擬在庫存鹽斤加價等欵項下照數發交匯商蔚泰厚等號具領提前匯解滬道衙門收納併交詳請奏咨等情奴才覆核無異除分咨外謹附片具陳伏乞聖鑒謹奏奉硃批户部知道欽此 
　　長順等片再准户部咨開光緖二十七年十二月十四日奉上諭近來各省制錢缺少不敷周轉前經福建廣東兩省鑄造銅元輪廓精良通行巿肆民間稱便近日江蘇仿照辦理亦極便利並可杜私鑄私銷之弊著沿江沿海各省督撫籌欵仿辦卽就各該省搭鑄通行等因欽此欽遵行知遵辦前來奴才等查吉林現錢奇絀錢荒之患較他省爲甚自非鑄造銅元不足以資補救上年秋間因現銀缺少卽由製造銅元萬餘枚輪廓雖尙精良而花紋未見深細考求其故實緣原購銅斤成色過低且質性較銀堅硬一時難以求精以是中止今欽奉諭旨就現鑄銅元各省搭鑄通行在閩粤兩省路隔重洋艱於行運若僅就江蘇搭鑄亦未能供我取求奴才等現已由滬購買上等紫銅卽就銀元廠仿照廣東樣章先行鑄造當制錢十文之銅元以資利用將來造法精　必須當百當數十之大銅元再行變通擴充辦理謹附片具陳伏乞聖鑒謹奏奉硃批户部知道欽此 
　　長順片再據伯都訥廳同知朱兆槐詳據廳屬紳士沈景佺等聨名是稱竊查已故孤榆樹巡檢沈傳溶平日居官公正不擾獄市光緖二十六年邊釁遽開黑龍江等處相繼失守逃兵潰勇入境竄擾該故巡檢籌備圑防布置嚴密民賴以安迄閏八月初八日人心驚惶紛紛逃避是時印官先已離城捕盜營勇亦復星散僅有該故巡檢一員率同紳商妥爲供應土匪游勇復結股來犯該故巡檢勸募民團親率守禦剿撫兼施一月之久孤城轉危爲安而該故巡檢積勞成疾於九月間逝世紳等目撃情形受其保禦之功何敢安于緘默用特矑陳事蹟禀由該廳詳道轉請奏卹前來奴才查已故巡檢沈傳溶前在孤榆樹巡檢署任適値地方擾亂該故員籌備團防設法守禦繼而剿辦土匪艱險備嘗城池地面雖獲保全該故員卒以積勞身故洵屬因公捐軀殊堪憫惻合無仰懇天恩俯准飭部將已故前署孤榆樹巡檢沈傳溶照例議卹以慰忠藎而順與情除咨部查覆外謹附片具陳伏乞聖鑒訓示謹奏奉硃批覧欽此 
　　鍾泰等片再查糧餉廳經征米石向係解充綏遠兵糈兹據該同知吉泰詳稱所屬渾津黑河莊頭等户應交粮石自光緖十四五年以來災歉頻仍除照案分别征收外竟有遞緩至三十一年者舊久愈緩愈多新糧越累越重與其征收不起徒致煩擾莫如槪請豁免稍舒民力查自光緖十四年起至二十五年奏銷案内止積欠未完米二千九百餘石造具册結詳請核辦前來奴才查山西通省積欠歴年錢糧截至光緖二十五年底止已奉膡黃仰邀豁免在案今該莊頭所欠之米與各處經徵錢糧事同一律合無仰懇天恩俯准槪子豁免以淸拖累除將該廳册結咨送户部核銷外理合附片具陳伏乞聖鑒訓示遵行謹奏奉硃批覽欽此 
　　許應騤片再查閩省地瘠民貧本省所產糧米向不敷本省之食全賴外省糧米販運接濟本年江皖等省禁米出口來源驟絶以致米價日益昂貴爲向來所未有不獨災黎餬口維艱卽小康之家亦難支持臣飭臬司楊文鼎與法領事商籌電致西貢總督販運洋米由輪船分批運閩於省城内外分設米廠十處减價出售奸商不敢居奇囤積貧民爭先赴糶每日售米千餘石自夏徂秋源源接　閭閻受惠無窮地方賴此安謐不敷米價均由　　　　現在新榖登塲糧價漸平米廠暫行停止惟明春靑黃不接之時必須開辦平糶方足以蘇民困應仍飭該司設法商籌先期販運應需經費已另摺奏請援辦賑捐仰懇恩准所請藉資挹注以濟民食而廣皇仁謹附片具陳伏乞聖鑒謹奏奉硃批覽欽此 
　　許應騤片再查漳平縣在籍紳士刑部候補主事陳桂芳平日不安本分包攬詞訟魚肉鄉愚挾制官長大爲地方之害據該署縣彭大川禀由藩臬兩司詳請絫辦前來臣查該主事陳桂芳在籍揑誣詐告擾害鄉里聲名甚劣寳屬恃符妄爲大干法紀未便稍事姑容相應請旨將刑部候補主事陳桂芳卽行革職以便提案嚴訊確情按律擬辦理合附片具陳伏乞聖鑒訓示謹奏奉硃批著照所請該部知道欽此 
 
