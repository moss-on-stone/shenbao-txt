# 1919 - 85 - 4916565

 

Page 1

 
 
   
 
 

Page 2

 
 
   
 
 

Page 3

 
 
時評 
[續開和議之時期（冷）]  
和議之停頓因陜西戰事而起故和議之續開當因陜西停戰而生蓋和與戰不並立旣有戰不能和旣停戰即可和也此和議續開時期之定義一也 
停戰爲續開和議時期之定義然停戰而不確實與未曾停戰無異故停戰須求確實之證據是又研究停戰者不可少之途徑故確實之證據未備未能即開議確實之證據旣備即可開議也此和議續開時期之定義二也 
今者南方代表之對於證據尙不懷疑矣北京政府速於此懷疑之點而爲之設法消釋則和議必可續開何也和議爲全國之人所渴望而其餘各事皆當於和議中解决之也 
命令 
四月一日大總統令蘇王克圖巴圖爾授爲遐威將軍此令 
又令任命周茂冬吳中英爲將軍府參軍此令 
又令趙理泰段啓勳均授爲陸軍中將此令 
又令任命熙洽署東三省巡閱使署參謀處處長此令 
又令參謀總長張懷芝呈山西陸軍測量局局長井介福辦事廢弛請予免職應照准此令 
又令參謀總長張懷芝呈請任命李大魁爲山西陸軍測量局局長應照准此令 
又令陸軍總長靳雲鵬呈請授馬履恒爲陸軍步兵中校應照准此令 
三月三十一日大總統令參謀總長張懷芝呈請任命金麟閣署陸軍第六師一等參謀官應照准此令 
又令陸軍總長靳雲鵬呈准奉天督軍兼省長張作霖咨請以成鳳陞補佐領應照准此令 
又令陸軍總長靳雲鵬呈准鑲藍旗蒙古都統端緒咨請以海全陞補佐領應照准此令 
又令王豐鎬給予三等嘉禾章此令 
三月三十日大總統令司法總長朱深呈阿爾泰審判所所長張德馨因病懇請辭職應照准此令 
又令傳宗耀給予二等嘉禾章此令 
又令由岡豐給予二等文虎章此令 
又令參謀總長張懷芝呈陸軍大學校校長胡龍驤因病辭職明龍驤准免本職此令 
又令任命熊炳琦爲陸軍大學校長此令 
又令參謀總長張懷芝呈請任命立成署陸軍第二十七師一等參謀官劉春榮爲二等參謀官廳照准此令 
又令那木那蘇倫巴特瑪多爾濟那旺阿林羅布桑爾巴拉丹希爾寗達木定均給予二等大綬寳光嘉禾章此令 
又令劉文揆黃贊熙均晋給二等嘉禾章此令 
又令虞維鐸張弢史久紹均給予三等嘉禾章汪綿孫給予四等嘉禾章此令 
孫給予四等嘉禾章此令 
二十七日大總統令平石氏人晋給三等嘉禾章此令 
又令歐司愛哈同晉給三等嘉禾章此令 
又令桂芬張銜耀均晋給四等嘉禾章此令 
三月二十四日大總統令參謀總長張懷芝呈請任命李朝杰爲烟台鎭守使署中校參謀齊寶賢爲由東督軍公署少校參謀均照准此令 
又令董士恩給予二等大綬嘉禾章囗紹囗給予三等嘉禾章此令 
又令王國政晉給三等文虎章此令 
三月二十三日大總統令王貫一王德芳均加陸軍步兵上校銜此令 
又令陸軍總長靳雲鵬呈請將裴毓華馬振清呂長順張一山加陸軍步兵中校銜白家駿加陸軍憲兵少校銜房秉琮張慶元張奂賓王應標咸貴元王虎山白顯祖張景怡馬魁勝孫福全王錦湘冷占魁劉寶元劉起勇高玉海加陸軍步兵少校銜龐占魁加陸軍騎兵少校銜均照准此令 
又令漆英晋給二等嘉禾章此令 
又令楊汝康給予四等嘉禾章此令 
又令劉維騤給予四等文虎章此令 
專電 
北京電錢再電滬朱可否證明停戰後卽爲開議望與唐速商電復（二日下午一鐘） 
北京電陜陳電張抵三原劃界事于附有條件辦理甚形困難錢去電催張設法解决務五日内復到（二日下午一鐘） 
北京電陜督電據三原張使稱已商定劃區地囑轉駐乾軍先撤當遵撤退三里以免接觸（二日下午五鐘） 
北京電張瑞璣有電與陳商妥乾縣戰綫退後五里及關山各軍退至地點高峻犯郃陽已由于飭守原防三原已通電本日回省又電留陜辦賑萬不敢任請責成陜省官紳接欵承辦和議開後擬卽東歸（二日下午三鐘） 
北京電張錫元電現與高峻直接協商劃防事（二日下午一鐘） 
北京電粤七總裁電錢湘自停戰後各守原防靜候解决王道尹一德何得利用沅陵巨匪楊振初姜錫科肆行侵犯設牽大局咎將誰歸希將該道尹嚴行懲誡并將該匪迅拿究辦 
（一日下午二鐘） 
北京電錢復粤岑陳肇英部所執華孚兌現票已准浙督轉飭照付（二日下午一鐘） 
北京電鍾體道電廣元劍閣敵軍又增恐另有詭謀已飭嚴防 
（二日下午三鐘） 
北京電龔已出席閣議靳則不允銷假國員多袒靳龔以孤立仍求退徐意頗屬望張壽齡出任財政（二日上午九鐘） 
北京電彈龔案已聲請撤回修正因己未系内部不一致劾錢案未撤尙在疏通中（二日上午九鐘） 
北京電龔經徐錢勸慰辭意已消靳聞報又將提出辭呈 
（一日下午二鐘） 
北京電財部答復新公債質問案一發行係救濟政策一搭放債券限職員薪俸一依據國務會議議决並奉大總統明令一各機關人員同爲國家服務自應一律照辦（一日下午二鐘） 
北京電光雲錦質問利濟塘工兩種獎券是否營私違法詞極嚴厲（二日上午九鐘） 
北京電院部答復外團關餘按約應政府承受西南各省所請礙難允認（一日下午二鐘） 
北京電日本齋藤中將今晨由京起程回國（二日下午三鐘） 
北京電駐日章使電復詢據日政府並無與粤省訂有電報車話借欵事（二日下午一鐘） 
北京電外部電陸奉諭派伍朝樞參預和議（二日下午一鐘） 
北京電政府電復陸使對國際盟約加入和議與否願從多數取决（二日下午一鐘） 
北京電聞中東路已定議歸美日兩國分段管理長哈歸日哈崴歸美由三站經伯力至赤塔歸日由哈經滿洲里至沈木（有擬議）斯克歸美（二日下午五鐘） 
北京電泰平公司理事須田信次昨午由小徐導引入府謁見日使派參贊西田耕一同覲談半小時出聞須田要求履行軍械借欵合同内規定之條件徐極端否認繼允詢段再說 
（二日下午一鐘） 
北京電陸軍大學春季旅行定本月中實行地點在奉省 
（二日下午五鐘） 
北京電派赴邊防軍隊已有一部分開動（二日上午九鐘） 
北京電清明種樹大典定京西二招舉行徐派王達恭代 
（一日下午二鐘） 
北京電張敬堯電湖南財政廳長劉淇病故派楊從權試署 
（二日下午三鐘） 
香港電軍政府電詢王正廷設立中日委員會討論和會關於遠東事務之眞相又問梁啓超任爲委員各問題提交和會前須先得日本同意之說是否確實（二日下午四鐘） 
香港電政務議會接張瑞璣請速重開議和談判電後卽於三十一日開會議决電致唐紹儀和會應否續開請自斟酌 
（二日下午四鐘） 
各通信社電 
北京電陳樹藩電謂張瑞璣赴三原後恐爲于右任脅迫來函宜察 
北京電電陸徴祥以伍朝樞爲歐洲和會專使之一但無全權 
北京電陸榮廷電請尊重上海和平會議北京電許蘭洲電謂陳樹藩現仍力攻郭堅樊毓琇請發電阻止 
北京電光雲錦彈劾錢能訓案内容謂南北不應對等會議且麻電承認西南爲護法又不能愼選代表致與西南結合時向政府質问視其情形無非專爲抵制龔心湛彈劾案而發 
北京電今（一日）日電張瑞璣速將三原實况報告 
北京電張瑞璣勘電陷日（三十日）晚間到興平三十一日可抵三原 
北京電錢能訓擬籌邊防借欵三百萬元現正與日本接洽（以上一日）以上平和通信社電 
北京電閣議决照陳毅條陳電奉黑兩督照辦並向俄使交涉 
北京電政府答復八年公債抗議案今日送使館北京電政府再電勸朱唐倘再停頓於國際和會 
必生障碍中央准實踐前言完全負責 
北京電政府電委伍朝樞參預歐會 
北京電何佩鉻擬魚日（六日）啓行 
北京電政府將任沈步洲爲歐留學監督 
（以上二日）以上中華通信社電 
北京電李蘇督電告已專員向南代表聲明保證陜省實行停戰五條辦法商請迅續開議 
北京電章宗祥與汪榮寶有對調說 
北京電當局對呼倫貝爾主嚴密監視期望弭患 
無形不欲操切激變已將此意電奉黑兩督 
（以上一日） 
北京電兩彈劾案均撤銷龔心湛已回任靳雲鵬經徐樹錚之調和亦無事三日後可銷假 
北京電段合肥勸靳假滿即到部視事勿存意見北京電海交兩部爲敵船事爭執元首命曾毓雋出任調停劉冠雄已允銷假 
北京電邊防軍因經費關係擬分期開拔一星期第第一批可望開行徐樹錚已電各旅預備 
北京電院電張瑞璣陜中匪亂非剿不克能商于會剿最善否則劃界後宜要求南方擔任分剿 
北京電京鈔又稍漲至六九折（以上二日） 
福州電督署聞滬會兩方代表又有薩鎭冰林葆懌監視劃界之提議電詢中央是否承認（一日） 
香港電舊國會二十九日會議反對分治（一日）香港電西林因桂系單獨媾和之謡有碍大局特密電某代表催唐從速開議（二日） 
以上中孚通訊社電 
北京電内閣會議對於四國公使抗議八年公債以鹽餘爲擔保之件已議决回答略謂鹽稅餘欵中國有自由處分之權且於善後借欵契約條件亦並無抵觸之處將於今明日中照此决議答覆四國公使 
北京電美國資本家阿波多氏於前日偕美國公使謁見徐總統陳述關於在華投資之意見（二日）北京電政府關於蒙古密謀獨立事有美人從中煽動情形已接到詳細之報告（二日） 
北京電徐總統於本日午前特遣張志潭慰留陸軍總長靳雲鵬張與靳會見後即面覆總統云靳雲鵬一俟病愈即將消假視事一般人士皆不信靳氏如此輕易取消辭職之意云（二日） 
北京電財政總長龔心湛已首先改變辭職之意於昨日出席於國務會議（二日） 
北京電政府得巴黎中國媾和委員之報告曰中國向德國要求賠欵案擬暫不提出列國於取消庚子賠欵事多表同情故可望通過云云（二日） 
東京電陸軍將官之大更迭現已發表陸軍大學校長凈法寺五郎中將被補爲新設之朝鮮第二十師團長參謀本部總務部長宇垣一成少將被補爲陸軍大學校長平瀨又雄少將被補爲佐世保要塞司令官 
東京電駐日英國大使葛林氏將於五日回國日皇於今日午刻在宮中設宴爲該大使餞行（一日）東京電前聞巴黎媾和會議關於專門外交問題將特開各國外務大臣聯合會議英美法意四國外務大臣皆出席於此會議而日本外務大臣不在其列茲得確實消息日本方面將由牧野伸顯男爵出席於此會議其主要問題係波蘭問題云（二日） 
東京電東京大阪間之公衆無線電話已於本日開始營業（二日） 
以上東方通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
法國無線電 
一日里昻電波森中止之談判將在斯巴重開福煦上將已通告彼將於三日行抵斯巴而將協約國在巴黎所議决者授諸德國所指定之全權大使該大使德國已選定歐士白格氏現信福煦上將通告德國大使之决議辭句必極堅决福煦上將要求德國派一全權大使戻止而不使之事事禀承柏林政府顯欲避去各種延宕手段並信德國即將讓步德國那安無線電台所傳遞之文字鼓吹顯卽表示此意將來協約國關於于丹齊之規約問題將宣示所採取之决定云 
一日里昻電協約國國際經濟會議招德國財政委員六人赴法以備討論交付協約國所接濟德國糧食代價之方法並考慮德國對於協約國所負財政責任之其他數種問題該委員等現已行抵康班業附近之聖瑪克遜斯橋將寓居維勒脫堡 
一日里昻電歇爾波消息拖船數艘離歇爾波駛往英國之哈爾惠煦接受歸歇爾波調用之德國潛艇計有潛艇三十二艘有日抵此 
一日里昻電德國奇瑪號高奇拉號魯阿那號於今晨入港爲運輸糧食之用 
一日里昂電四月一日巴黎倫敦間匯兌率英金一鎊合二十七佛郎八五法國公債券市價如下三釐公債六十二佛郎五五一九一七年四釐公債七十一佛郎九五一九一八年四釐自由公債七十一佛郎九○一九一八年五釐自由公債八十九佛郎二○ 
路透電 
[歐洲和議近記]  
二十六日巴黎電和會現已縮爲四代表（威爾遜總統法總理克勒滿沙氏英相喬治氏意相歐蘭都氏）會議豫料不日可有决議以遏制俄匈妨害世界和局之危險及從速擬定和約正稿巴黎政界接匈政府已向羅馬尼亞捷克斯拉夫巨哥斯拉夫宣戰消息深爲懷疑奥京來電促請和會速定和約否則過激黨主義一旦在奥得勢和會事務更將棘手法國各報載羅國内閣外錫爾伐尼亞大臣樊達伏瓦伏氏之談片謂苟欲實力抵禦過激黨主義則急當鞏固自波羅的海伸至黑海之波蘭羅馬尼亞邊界俾保歐洲餘地不爲該黨主義所汚據有責任方面聲稱德奥匈布土四國和約似將併爲一約而與國際聯盟約章相綴合庶和局之成可較與諸敵國逐一訂約略早 
二十二日巴黎電覊留斯巴佛洛之德艦隊後數日内將在巴黎討論處置之法英國海軍部建議將各艦駛至大西洋深水而以莊嚴之禮沉之法國則主將此七十二艦由協約國互分 
二十二日巴黎電協約國與共同作戰國代表今日開會於法外交部由畢勛氏主席議决協約國應承認波蘭政府此爲波蘭國會近今開會確認波蘭内閣各總長政權之結果丹麥公使陳述希爾斯維一案該問題已移交比利時事務委員會查覆 
二十二日巴黎電據克勒滿沙氏之醫士聲稱克氏今已脫險克氏不日復將管理政務並力助和會進行一切行刺克氏之兇手因多讀無政府黨革命之文字其精神似已失其常度 
二十二日巴黎電協約國紅十字會委員會之美國主任欵宴會員時據稱和約簽定後三十日全球紅十字會將在日尼瓦開大會協同研究防治傷害人類諸病症之最佳科學方法 
二十六日巴黎電新任亞爾薩斯勞蘭長官米勒蘭氏宣稱彼有使新脫束縛之人民饜其需求之全權二十五日倫敦電茶葉供給分售價率三項取締條例已於昨日取銷 
二十八日巴黎電昨日四大國代表會議兩次第二次福煦上將裴興將軍維爾遜將軍狄愛士將軍均與會現信乃因匈京起變會商協同對付方法 
二十七日巴黎電四大國代表籌議和約進步頗佳其目的在使此和約此公道爲根據並使德國自認簽定此約有益於已雖係嚴峻之和約然不先爲正當可行之和約此四大國中未加入日本以純粹歐洲事件日本無甚關係處也法外交總長畢勛氏在國會辯論時稱法政府願俄國自行組織而成爲歐洲和平所必要之大共和國英法政府對於西比利亞事已有成議法國諧寗將軍爲該處總司令而英國諾克斯將軍統帶後路軍隊 
二十七日巴黎電在巴黎各大政治家現審愼考慮婦女協辦國際聯盟會將來事業一事婦女在永遠辦事部與委員會應得一位置以研究關於世界婦女之國際術生與工事難題 
二十八日倫敦電今日巴黎公報云四大國外交大臣今日開會議决卽行撤除禁止與日耳曼奥地利亞國通商之令今已設立必要機關阻止各物重行出口入德 
二十八日丹京電半官消息稱四代表會議仍在討論與德媾和草約條件目下所注意者似爲波蘭疆界問题與來因河左岸問題前一問題關於波蘭兼併二百二十三兆德人所居之土地一節四代表議會尙未得同意賠欵問題大約將較波蘭疆界問題解决稍速晨報載稱外交大臣會議曾討論供給愛沙尼亞糧食問題 
二十八日巴黎電美國哈河斯大佐向國際聯盟會瑙威代表團宣言極讚瑙威於戰時所盡之義務有益於協約國謂中立國中無一能過之苟瑙威京城於地理上能稍減其困難則早已建議以國際聯盟會設於該處云云 
一日巴黎電和會各界現正討論能否將媾和草約條件不在凡爾塞而在距巴黎較遠之鎭提交德人法英美日意外交大臣將於今日解决該問題國際聯盟委員會所派委員昨將聯盟新計畫全文提交委員會委員會將開會告竣修正文之研究一爲美國所提出關於孟羅主義者一爲日本所提出關於種族平等主義者 
[匈加利之近狀]  
一日巴黎電蘇里克報載稱匈牙利過激黨政府確曾向德政府提議彼此聯盟以拒協約國俄國里寗政府亦向德政府提出聯盟之建議 
二十七日丹京電今日匈京消息勞兵會下令宣布勞働國唯用手及用腦之工人可得生活之權利故特施行强迫工作制凡力不能工作及願工作而國家不能予以工事者悉由國家贍養之新任駐維也納匈國勞兵政府大使波爾加氏語柏林日報代表謂匈國已與俄國勞兵政府締結最密切防守性質之軍事與政治聯盟並决議以武力抗拒施於勞働迪克推多之攻擊又謂協約國提言擬施報復尙無動靜大約不致成爲事實蓋匈國之革命僅屬進至世界革命途中之一站也革命黨幹事部下令編立紅衛軍凡列名軍中之人無論何時得被召集以盡兵役勞兵政府命於協約國委員團離匈京時樹協約國旗於彼等所寓之旅館以留紀念且示尊崇 
二十八日巴黎電時報日尼瓦訪員電稱匈國勞兵政府已發請願書懇請捷克塞維亞羅馬尼亞工人加入匈牙利之運動各推倒其本國政府捷克社會黨似已决計抗拒過激主義侵入捷克斯拉夫民國社會黨領袖克洛法克氏今任捷克斯拉夫國防總長據稱凡圖於波希米亞建設過激主義之治制者捷克民軍必盡力遏除之不稍猶豫 
二十八日倫敦電聞匈牙利勞兵政府已向塞維亞及其鄰國宣戰法匈兵支隊已在四巨定衝突 
二十八日巴黎電協約國國際委員團已離匈京二十七日丹京電今日維也納消息匈國勞兵政府專使波爾加氏與方雅氏已以國書遞交日耳曼奥地利亞國會議長彼此演說希望賡續友好之邦交 
柏林消息匈牙利全國勞兵會成立甚速農民因有地可得殊爲歡迎 
二十六日丹京電維也納消息政府提出議案永遠取銷前皇室中人所享之權利並全行放逐之凡彼等之動産與不動産皆歸日耳曼奥地利亞民國所有此項産業所收入之欵悉以周濟戰時遇難之人皇室之私産悉不碍動 
[俄德國近事記]  
一日巴黎電瑞典京城轉來彼得格勒電稱俄京最近之紛擾殊足摇動里寗政府里寗氏之權力近已大减特羅斯基氏今寓莫斯科之克里姆材 
二十七日丹京電瑪格特堡今日消息唐格孟特之斯巴達克斯團刦掠載糧食接濟邊界軍隊之貨船數艘當道調兵抵禦彼此開槍死傷數人卒由軍隊戰勝 
二十六日丹京電韋瑪消息政府軍總司令諾斯克氏在國會否認俄外交總長致匈京電文所述德軍攻擊俄勞兵政府軍隊之說德軍不欲於古爾倫與立陶究取攻勢東陲防務固有須加鞏固之處但政府殊願與俄國爲和好之鄰云 
二十八日倫敦電自休戰以後免役者有軍官六萬二千員兵二百十四萬九千人 
二十七日巴黎電禁止德國出口之物表内有各項戰品又軍艦金銀及證券均經列入所許依某項條件出口之物爲煤顔料鋼鐵製品糖玻璃電氣及其他機器協約國政府得購買此種物品協約國代表將即赴柯洛恩等處與德人規定物價等事協約國所購者不得過德國所能餘出而售賣之數三分之二其餘一分德國可隨意運出惟所得之欵須撥充供給德國之糧價 
二十八日亞姆斯特丹電柏林消息協約國以哀的美敦書致德政府要求許波蘭兵在丹齊登陸並稱如加拒絶即視爲違背休戰條約政府覆稱對於此事不能負責惟擬設法使波蘭兵在斯台汀等處登陸 
二十五日柏林電德意志報載去年十一月九日德皇親筆致其長子一函其詞曰侍臣語余渠不復能擔保余在大本營之安甯以軍隊不復可恃也余聞此言方寸紛亂卒决定棄離業已崩潰之陸軍而往荷蘭望汝仍守職務至休戰成立而後已會當再見汝於更愉快之時也前皇太子接其父書後即馳書愛倍爾氏請准留職並擔任以有秩序方法率兵回國愛倍爾氏拒絶其請前皇太子乃以長函致興登堡上將說明其行動謂已决計出奔中立國並請旣未有人要求其放棄皇位彼未曾放棄之 
[法比近事記]  
二十七日比京電下議今日宣稱比國人民因德國殘暴而殞生者共有六千人戰時孤兒或達七千人而尙有十二萬五千人被逐出國比國所要求之賠欵爲九千兆佛郎經濟大臣宣稱凡所受損失均須令德人十足賠償 
二十八日倫敦電路透電社得確實消息比國來年之用費共英金四十四兆鎊而收入僅有二十四兆鎊所缺之數將增加所得稅死人稅啤酒烈酒烟草稅以彌補之比國政府且須考慮特别戰費英金四千兆鎊國家所供給賬濟會及賠償地方自治團體與個人之欵均在此數之内該欵將以借欵抵之而以德國賠欵爲擔保品首相近通告下院謂協約國擬允供必要之經費 
要聞 
[龔心湛辭職之波瀾]  
政潮又起 
財政總長龔心湛此次辭職表面原因雖似因彈劾案而起然其如此之决且速者則因前月二十九日陸軍靳總長往財部晤龔代索龍軍數月來所欠之軍餉約五六十萬元當由靳總長詳述龍軍無餉軍士之苦况談約數十分之久冀龔氏發動惻隱之心速撥此欠欵不意龔氏聞言亦若咨嗟太息然卒答以雖說如此本部一時實在無法籌撥等語靳即大怒拂衣而去移時靳龔復相見於閣議席上靳發言陳述蒙邊近日危險情形並述個人對於防邊之計畫最後一語謂但須籌邊費若干元未知仙舟能擔任否語畢以目注龔當時龔正與别人細語靳注目良久龔猶不覺也於是靳益怒大聲曰適間與你談餉項事說了幾多困苦的話你毫不動容我就知道你是一個全無心肝的人此時我們會議蒙古邊防大事應當如何注意你就會没聽見難道說你不是中國人嗎龔氏聞此忍無可忍回部即速遞辭呈有勸之者龔泫然泣下曰如此我還能混嗎龔氏辭職赴津後王揖唐特謁東海詢以對於龔氏之辭職何以不加維持東海謂余對財政總長龔心湛本極欽佩該總長屢次辭職屢經慰留至於外間各政團對於該總長有彈劾舉動是該政團之一種政策余不便過問云云王氏嗒然而退錢總理旋囑農商田總長赴津挽留龔氏徐樹錚亦親身往津勸慰經徐氏一度之談话龔氏心回意轉昨日（三十一）午車已翩然返京當即赴院與錢總理面商一切並宣言若軍費核减即可打消辭意仍到財部龔氏旣自已轉圜此項問題本已告一段落矣不意峯回路轉忽又因此發生軒然大波安福派之光雲錦鄭萬瞻等昨又針對彈劾龔財長案而提出彈劾錢總理案此項彈劾案之作用直接爲對於已示俱樂部之報復間接爲對某要人之示威但聞安福部之此一派議員雖對錢提起彈劾該派中與錢氏及某要人有幾分瓜葛之議員已同時起而調和結果或雙方各自將彈劾案撤回並無偌大影響惟龔靳之間旣已破面殊有不易調和之勢如果龔仍復職則靳又將出於辭職據政界傳說靳氏昨日已向東海請假三日是龔氏雖已允回任而政界暗潮尙未平靜外傳當局先日曾派人與李思浩面商欲其代理部務俟徐恩元借欵告成届時再提出徐氏繼任蓋當局亦知龔氏必不能久留也 
安福派議員光雲錦等爲報復彈劾龔仙舟案已於昨日提出彈劾錢總理案内容如次爲國務總理錢能訓失職違法謹依法提出彈劾事查國務總理錢能訓自就職以來措置乖方失職違法誤國殃民不一而足茲依約法第十九條院法第三十條提出彈劾案其理由如左（一）吾國南北問題經年不决大總統就任以來以和平統一爲職志凡在國人同深欽仰乃國務總理錢能訓昏庸暗弱罔識大體當上海議和之初首認南北對等會議中央威信從茲掃地無餘及上海開會以來荏苒數月一事未决以國務院所委任之代表竟敢明目張膽電詰中央南方之勢燄日增其要求愈甚中央讓無可讓終有破裂之一日吾人所日夕祈禱之南北和平仍無實現之希望錢能訓於派遣代表之初旣不能愼之於始已屬咎無可辭及至開議以後又無術以濟其窮坐使時局糾紛日甚一日長此遷延吾民將何以堪此夫和平統一本爲全國人民共同一致之主張今以政府措置乖方轉陷時局於不可收拾之境地推原溯始責有攸歸此國務總理錢能訓失職者一也（一）南北議和之舉本出於中央希望和平之苦心故不惜委曲遷就乃本年三月十日政府公報所載國務院麻日通電内稱此次會議緣起乃因護法以起兵爭則議題所列自應以法律爲重即因護法問題牽及事實亦必有一定之範圍迭次開議於彼方根本關係之法律問題未嘗一語道及等語是不啻承認西南護法爲正當之舉動中央政府自立於非法之地位况查西南迭次來電不稱大總統而稱徐菊人先生其否認元首摇動國本已無可諱言錢能訓身爲國務總理公然與之深表同情攀談法律爲此忘本之言宣之公報誠不知其自居於何等若以西南護法爲正當之舉動也則依法召集之國會以及依法選舉之總統均屬非法其他更無論矣且此種問題爲國家統治權所關若謂西南之護法爲正當之舉動則何以國會選舉之大總統爲世界所尊崇而大總統派遣赴歐之議和代表又爲列邦所公認則國家統治權之誰屬不已彰明較著也乎錢能訓只知獻媚南方而不惜摇動國本紊亂國憲是可忍孰不可忍此國務總理錢能訓失職者又一也（一）約法第十條四項議决公債之募集及國庫有負擔之契約爲國會之職權此次政府發行八年公債乃於國會閉會之期逕由大總統以敎令公布至及國會二次常會開會又延不交議謂非蔑視國會違悖約法而何募集公債須經國會議决明載約法錢能訓身爲國務總理寗並此而不知邪此國務總理錢能訓違法者一也（一）約法第三十三條大總統得制定官制官規須交國會議决乃前月政府之任命全國烟酒事務署督辦以及全國棉業督辦等官均爲現行官制之所無其時國會尙在開會期間政府何以不交國會議决而擅自任命蔑視約法莫此爲甚此國務總理錢能訓違法者又一也基於以上四端謹依法提出彈劾案伏候公决按安福派某報謂龔氏此次辭職原因頗極複雜初不儘因與某閣員之衝突龔自就職以來以時局紛擾中央財政困難萬狀羅掘俱窮因有減發政費及發行公債之計劃各方面果肯加以臂助依此進行未始不可維持現狀乃某要人以龔係異已不惟不肯加以提携反更遇事掣肘蓋某要人初原擬使現任烟酒督辦張小松出長財政後以各方面不予贊成當時遂突有烟酒專設官制之頒布蓋原期暫以此安置張氏俟異日遇有機緣再使之出長財政耳龔氏未察仍一意本其不合時宜之財政策以行行某要人乃得暗中拆台至於今日遂至陷於萬分困窘地位而某要人更令其部下在議會提案彈劾於是龔氏遂不得不借前日與某閣員之衝突而拂然去津提出辭呈也云云觀此則知光雲錦之劾錢案正所以保障龔氏也 
[防蒙消息之鱗爪]  
謝米諾夫勾串無知蒙人希圖獨立於日前在大烏里召集二次會議議决七項條件日來邊局已在萬分危急之中聞當軸已擬定出兵防邊計畫將由參戰軍抽撥三旅一團前往 
連日因黑蒙邊防吃緊邊防會議極多如西北邊防處連日極爲忙碌徐樹錚每日必以處召集職員舉行會議又聞徐爲邊防事務日昨曾赴天津軍糧城檢備一切如丁士源及西北邊防三旅長宋邦漢宋子揚李如璋均赴天津方面會議一切開拔籌備事宜連日合肥宅中亦多有會議又國防軍訓練處近以蒙邊防務緊急擬即組織交通隊一營卽由通縣所設之交通敎練所及南苑飛機隊分爲四隊（一）汽車（二）飛機（三）電報（四）運輸刻已組織不日當可成立 
據軍事機關消息庫倫都護使陳毅日前來電報告曾獲某外人運動蒙人之證據已派專員送京切盼政府速籌對待方法昨某機關因此開特别會議代理外長陳籙亦列席討論甚久聞已議有頭緒但應守秘密 
[中東路之軍事與借欵問題]  
據海參崴方面消息中東路之軍事會議於二十七號開會我國總代表劉鏡人軍事代表賈增洽及美日等國代表列席我首先聲明此次武官代表原爲討議西伯利亞聯軍軍事問題其權限不能及於我領土内之鐵路至護路事宜息應歸原有之武官代表討議等語美代表深韙此說並云中東路歸中國保護極表同情日代表則云中國代表此項聲明應先錄記俟各代表齊集奉政府訓令再行詳論另議及俄路墊欵事宜我代表亦經在會場表示認攤之意但各代表云俟奉政府確示乃始細論云 
又聞日昨駐崴委員劉鏡人有要電一道到京内係轉電略稱據司梯温司來電云監護中東鐵路目下各國議定分擔辦法中國此時如能投補資欵四百萬於中東路將來可保路權平均處分中國不致喪失固有之路權美代表極力贊成中國出資四百萬如有爲難可請劉委員與美代表直接商洽自無爲難之處云云此電到後聞政府已交部核議一俟核議妥協即電飭劉委員直接與美代表磋商 
[京華短簡]  
政府現因陸使已經委宸組勸駕回法任事前日特去一電謂頃奉諭特派我公爲全權委員長所有和會事宜專一事權俾資倚任 
西南擬提關餘三百萬兩由伍廷芳向外交團要求後曾經外交團與政府一度之接洽茲聞政府對於外交團此種聲明擬即正式答覆其文稿已由財政部擬具大致謂關稅餘欵按照條約應由政府承受西南數省原無承受資格所提一節决難允認云云一俟提交閣議討論妥協卽向外交團正式答覆 
財政總長龔仙洲對於新衆院議員提出質問財部發行八年公債案已特飭秘書廳撰就答覆書昨已送達聞所述理由約有數端（一）發行八年公債係爲補救近來財政之困難（一）搭配軍政各機關僅限職員新俸（一）依據國務會議之議决并奉大總統之明令（一）各機關人員同爲國家服務自應一律遵照辦理 
吉林省長郭宗熙來京後迭次晉謁府院當局商洽一切現中東路問題大致磋商就緒特於昨日（三十一）下午四時四十五分乘快車赴津以便回任 
洪述祖判處死刑後已覊押京師分監聽候執行昨日下午三時高等廳復以私訴關係派司法警察三名提押該犯過堂分監爲愼重起見亦派主任與看守各一名押送前往當經開庭審理先由宋遜初家屬所聘請之律師陳述私訴理由繼由審判官諭令洪述祖答辯該犯自知理屈垂頭喪氣不發一語遂判令出洋一萬元爲宋氏家屬撫養費當堂查告判决該犯亦已認可旋即閉庭復將該犯送押分監聞該犯在分監内日誦佛經禱告天主以自懺悔云 
[巴黎特别通信]  
近世報紙與戰爭之關係 
法國無線電社云近世戰爭之術殊有變遷之象戰器之價值輕重與昔懸殊曩者金城湯池視爲重要之利器者近已敝屣視之而昔日視爲無關戰事之物今竟大增其價值一變而爲攻城奪地之要品矣以近年來之經歷而言不獨國際戰爭有此變象即各處革命戰爭亦有同一之趨勢戰場中之决鬭今全恃理論家之筆鋒爲取决最後勝利之具昔時革命軍起時必先圍困王宫佔據營房以及車站銀行今則不然别有妙法起事之始必先奪據通信機關如電報局也日報館也皆成近世戰爭中最優之新砲台能得此者方能决最後之勝利蓋暗中能減去敵人之勢力報告戰勝之情狀者其獨一妙法厥爲通信機關故得此者其能操勝利之左券亦固其宜試觀數月以來各報館各印刷所門前羣衆圍繞聽戰爭之報告發同仇敵愾之氣者可以知其故矣 
俄羅斯革命成功之原因全在佔據中央電報局及凡斯德尼克電社而匈牙利革命中其最慘酷之戰爭血肉横飛者亦卽在奪據郵電總機關之時至於德國革命時軍隊之目的亦全注於胡爾夫電社革命軍先據有之政府軍復奪回之迭爲賓主不止一次雙方直以該電社爲大决鬭之戰場德國各大報館與俄羅斯在柏林之通信機關亦爲雙方互爭之物試觀胡爾夫報館之牆壁洞穿房屋傾敗亦足見當時攻戰之烈矣 
現代新發生之事業千變萬化一至於斯然社會中無上之勢力實賴此而顯著在競爭激烈衆意紛擾之秋報館主筆誠有可驚可駭左右時局之能力吾人於此傳聲器職業中估量其勢力謂爲指導人民道德决定國務方針之利器亦無不可而戰時報紙之魔力尤有莫大之價值蓋一紙傳佈其力量之宏勝於十萬毛瑟古人所謂秃筆一枝横掃千人者誠不我欺報館又如製造軍火廠報止一字一句竟不亞於戰場中之一珠一彈主筆政者靜坐斗室之中俯首凝意發揮思想斟酌字句竟如化學家之配合藥料利害莫甚當藥性炸裂時足以傷千萬人之生命焉報紙負有辨别眞僞之責任無論世之報紙種類不一有長短之分大小之别雜誌日刋之異然發抒言論研究眞理其致用則一是以當國事紛擾之秋羣民集於報館之門爭以先覩爲快又豈足異哉故報紙者爲戰爭之新利器所以供獻議論指導國人者也使其言論而眞確也則其價值之高貴殆莫可比倫焉 
[和約中之勞働條件]  
中美新聞社云此次歐和大會除戰事問題外世人最注意者爲勞働因其關係所及不限一地於是並有國際勞働立法會議之設美工黨首領工伯特來巴黎參預提出種種條件共開大會十數次將各節明白解决今已編成正式文字茲述其中要目如左（一）工人一日工作時刻祇八小時（二）十四歲以下小孩不准作工又十八歲以上小孩均須受强迫敎育（三）承認組織商業聯合會之自由（四）各國共定一最少之工價而依地方生活程度爲準（六）男女工作同等事者應受同時等工資（七）農工每日亦祇作八小時（八）應時時調查工商及農界之工人情形（九）工人自由出入本國或外國（十）研究比較各國工人之組織（十一）立一制度救濟閒散之工人（十二）倡明（工作非商品）之主義（十三）禁止强迫工作（十四）船停泊時水手得自由上岸（十五）監獄出口不准出口（十六）官吏經特准得入外國管理本國移居工人（十七）各團商業聯合會應彼此相顧 
[西報之朝鮮消息]  
路透社二十九日北京通訊云路透社探悉三月二十 
 
 
 

Page 7

 
 
四夜由九時至十一時漠城韓人依預定計畫發生要求獨立之活潑行動開始地點在某戲園約近九時觀客忽大呼朝鮮萬歲旋若潮流湧起莫可抵禦各戲韓人紛紛齊集呼聲大作遍於全城有一大隊韓人由鐘樓出發沿大街行而至東門電車被阻有被毁者日警挾刃而出擬驅散之但衆仍高呼萬歲歷若干時而止聞警署玻璃窓已被擊碎東門内韓人聚衆途五百人南門内逾三百人西門有學童五百集於公學之操場大街中韓人被捕者一百三十人鐘樓亦捕去八十人城西又捉出二十五人傷者不少漢城附近七村中亦有聚衆情事數自三百人至四百人不等咸大呼萬歲直至夜十一時後始息村中領袖多被拘捕三月十四日韓人十一聯名上書總督略謂三月一日朝鮮人民代表三十三人署發之宣佈文非出自少數人之意思乃表示全國之民情上帝實嘉尙之余等繼三十三人之後爲二千萬韓人發言願以期嚮佈告於世鈞座當知吾人非昔時之韓人但爲新時代之人物凡現時之精神與文化之眞詮吾人知之審矣感動吾人而證明吾人請求之正當者即此新時代之精神鼓勵吾人前進而促成吾人獨立思想者即此文化之眞詮是以朝鮮獨立爲國人之呼聲者乃依據人類之權利且適合時代之趨向與上帝之志願也鈞座亦知獨立要求不僅關係朝鮮且關係世界和平乎幸熱思之當兼併朝鮮時日本所佈告於世界者果何言乎宣佈之文無一不有朝鮮兵力薄弱介於强國之間仰其鼻息故朝鮮爲擾及亞洲和平之禍源等語此非日本所持以兼併朝鮮之理由乎願鈞座思之今者世界歷史中之新紀元已推翻武力觀念而注重公理人道矣鈞座亦以爲然否吾人不欲以武力爭天賦之國人權利但以公理人道爲根據而求自由與自治耳吾人宣佈獨立文中詎有背於情理之處乎遠東和平繫於朝鮮之獨立此豈非千眞萬確乎試舉此質諸中國再質諸俄國並質諸全球人士亦有謂吾人此言與公理相反者乎鈞座明達當不視此爲細瑣事而僅傳諭禁止之余等有二千萬韓人爲後盾發抒其思想以擁護余等之宗旨與請求吾人所恃者不爲武器但爲公理人道吾人當始終把持之非達目的不止鈞座苟訴諸武力以期暫遏公理與人道之潮流則不僅傷及鈞座之明達且碍及日本之尊榮云云署名於此書者旋皆被捕 
又路透社一日北京雲云中使小幡氏赴外部謂韓人在華運動尤以間島爲甚故日本請中國盡友邦之力設法禁阻之如中國力有不逮則日本將不得已派兵赴間島襄助華兵爲之 
[哈爾濱組設拒土會支部]  
哈爾濱組設萬國拒土會支部一節昨報曾據路透消息略紀大槪茲悉該會詳情如下此會由陶貴祥傳疆等發起得英美法俄日領事及中東路那中將稅務司柯必達等之贊成先期發布通告訂於三月二十九日在黑龍交涉總局開會籌議組設拒土會支部事宜是日下午四時半開會主席報告提議事件略謂邇來鴉片營業復活之圖謀盛行於中國而種植鶯粟尤以陜西貴州雲南及滿洲北部爲最其違禁販運鴉片嗎啡及他種麻醉藥劑入境者率由哈爾濱青島及南方各埠進口徐大總統已明白宣示現政府决心除此大害迭頒明令厲行嚴禁近在上海焚毁印土尤爲卓著之事實我國輿論對於徐總統此舉莫不極端贊成今幸中外人士齊集一堂應請各抒所見解决下列各題（一）議組織萬國拒土會濱江支部（二）本支部簡章原仿照北京上海各支部而來特本支部以歲納會費羗洋十元者爲普通會員入會時一次納羗洋一百元以上者爲永久會員而職員則以二十四名爲限仍請公同核定（三）議聯合中外官紳商民人等極力設法贊助政府禁絶奸商痞徒違禁私種私運私售鴉片嗎啡及他種麻醉藥劑以袪無窮之隱害（四）議請求尙未批准一千九百十二年海牙會議决定條欵之各國公使轉請其政府即行追認該條欵并與中國及其他各强國聯合協助實行之主席報告畢旋由傳道尹中東路那中將及伍運德博士等相繼演說隨推定支部各職員如下正會長傳疆副會長那中將珀總領事陶祥貴麥金的書記陳永漢會計亞國賢幹事伍連德沙里德亞爵士董事高士濱馬忠駿毛祖謨柯必達褘士豪張曾渠魏堯張促岩張伯言王允升繼由入會者署名宣告散會 
[閩省𦉍粟近况]  
閩省烟苗上年已告肅清乃自閩粤交戰以後下游各邑又見毒卉遍地此事曾誌本報同安之包庇種烟者爲蔡雨村陳少梧馬巷之包庇種烟者爲洪曉春練子瑞同安馬巷兩地與厦門相距均不過數十里前承上官下禁烟嚴令童葆暄且撥隊往同安會同高知事拔除烟苗然當時所拔除者僅居少數無何拔除之事又中止矣前此所捕之練子瑞亦已由辛團保釋日昨記者路經同安馬巷等地舉目横覧遍地盡是芙蓉花種𦉍粟之農民有豐收之慶矣此外則莆田也莆田烟苗亦與同安馬巷相頡頏去冬布種之際遍地青葱曾經駐莆英國美西敎士將種烟地畝撮成照片寄呈縣署劉蔭榛知事即赴東關外拔除而所拔者僅洋尾錦墩二村此外不過問也日昨據由莆田來厦者述云莆田有三數劣紳向劉知事關說納三萬金爲報酬該邑之劣紳一爲前充莆田禁烟局坐辦之蕭濬頣一爲前充莆仙禁種委員之游觀瀾一爲前清生員鄭祖勳日前劉知事到南關外調查烟苗雖目覩烟苗遍地僅巡視一週而回不爲剷除也現今已繳烟苗費者横山村二百五十元下陵村四百五十元浦仔村六百元霞臯村四千元其餘則尙未繳納此莆田種烟之情况也若夫仙游之烟苗初亦不亞於莆田茲經陳炯明嚴令剷除其所存者不過偏僻處之少數耳永定烟苗亦經拔除但委員足跡所不及之地尙有少數未除福清縣亦有烟苗甚多鳳跡一鄉栽種數十畝江陰一島計九十餘鄉分上江陰與下江陰上江陰播種較少下江陰則毒卉遍地一望無際其早期栽種者已有從事收漿者矣東際蒜嶺縣團等村亦有栽種聞蒜嶺之種𦉍粟係該地紳士蔡某包種因去冬有仙游縣人挑運𦉍粟種子路經福清縣之蒜嶺爲蔡某扣留並勒詐洋銀四十元蔡卽該種子買與農民栽種每盞售小洋六角並令每畝納保護費十二元彼負保護完全責任至於永春德化晉江安溪南安惠安等縣之烟苗有已拔除者有任其栽種而不過問者嗟乎閩省之烟苗如此其盛果何時始能肅清耶 
[鄂省議會禁賭案之用意]  
（詹詹） 
鄂省議員胡德剛提出禁賭案略云武漢賭風向熾近十餘年因賭暴興暴敗者不知凡幾如胡幼之以緞業起家五十萬資産一夕輸罄已故武漢總稽查劉有才舊參議員郭人漳均曾一夕博十餘萬之勝利此就其犖犖大者論其餘一場勝負成千累萬者更僕難數清季籤捐彩票其銷行爲各省冠未必盡因商務繁盛有以至此以張文襄之經濟猶不免迎合吾人之惡心理以爲理財之要素譚者猶有憾焉瑞莘如督鄂首殲徐升賭風因以稍殺辛亥以降傅昆山接踵交尤昨亦拘入囹圄其弁髦法律而爲今世之大詬病者莫若彩券是也上年漢口紅十字會王大海等想入非非發行福引券比經施北高律師反對因勢力能更變法律終無若何效果時人惜之幸蔡輔卿之慈善附券得達取銷目的然未受法律的制裁尙不足以快人心更無怪浙江塘工票上海慈善券充斥於武漢間矣刑律有曰發行彩票者處徒刑併科罰金且没收所得全部以絶對不能行使之彩票居然舉國若狂一倡百和幾不至國人皆養成賭痞不止是以知匪盜日劇有由來矣云云此項禁賭案已於二十六日大會交股審查蓋只以賭博爲言實取傍敲側擊主義意在反對軍事善後券而不敢明言云 
[贛省會保礦之進行]  
贛省議會特别委員會二十八日午前十一時開第五次審查城門鐵礦案仍由温肇祥代理股長主席盧常主張由會推舉代表二人將關於鐵礦案件及足爲省有之各證據携赴上海與南北和議唐朱兩總代表接洽在述詳情再由滬赴京與部院接洽誓死不認王李等請辦之案以期堅實黃秉鉞以盧常主張雖善但現在和議尙在停頓中且兼之本省已有礦業維持會之發起一俟礦業維持會成立後再由省議會與維持會同派代表前往接洽較爲妥善經衆贊成此議遂將盧常原議暫緩進行並决議辦法兩種如下（一）將反對此案原委及爲省有之確證致函周九齡（周爲省會議員經敎育會推爲和平聯合會代表在滬）請其將南北和會對於此案之情形隨時報告並請就近聯絡旅滬同鄉設法協爭務達取銷目的（二）通函在滬之李國珍王有蘭文羣羅家衡郭同徐元誥賀贊元謝遠涵諸同鄉一致盡力協爭表决後旋即推定温肇祥陳鏡第二人赴實業廳調查王揖唐等請辦執照究竟已否到廳以釋疑團温陳去後適夏同和及第三科長歐陽瀚存均未在廳由第二科長接洽並示收文簿與温陳二君查察乃自二月十一日查至二十八日止實未收有農部令發礦照之公文查明後又聯袂謁見省長詢其咨請令飭實業廳扣發礦照事戚省長答本署二十二日准貴會來咨即於二十三日轉令實業廳一俟呈復自當咨復並云城門鐵礦旣足證爲省有礦權自應力爭固有利源温陳表示滿意而出附上海唐代表覆電哿養敬三電均悉王揖唐等將九江鐵礦密押外欵現已抄原電函知朱總代表請轉北京政府將該廳領鑛權根本撤銷如該等與外人密約業經成立亦諸北京政府負責速向外人取銷矣特復唐紹儀感 
[蕪湖快信]  
財政廳胡思義近奉財政部指令嗣後京外各省來皖採購軍糴各米祇以蕪埠爲限不得闌入内地 
粤省採辦糴米指定在蕪購米三十萬内有五萬石稅釐全免其餘二十五萬石免稅不免釐皖財政廳已行知蕪湖米捐局查照 
皖省因軍政等費不敷又發行公債一百萬元除安武軍認二十萬元其餘由本省中交兩行及各知事代募皖省鹽斤加價案早經人民否認國務會議打消現有某派人運動各縣發電贊成加價並云此舉不過敷衍倪將軍面子日前有人來蕪運動去電附和未達目的魯省世匪余三瞎子部下小首領張太勝日前被此間警察捕獲供認在魯搶刦我案擄人协贖不諱宋廳長已電請蚌埠核示 
皖實業廳高炳麟刻派委李質生來蕪佈散美國新棉種已函知皖南各縣派人來蕪具領 
蕪湖裕中第一紗廠廠屋工程將次告竣一俟新棉登場即可開辦惟周學熙所認巨股至今尙未交出前日派其子周志俊來蕪察勘該廠工程後再行撥繳股欵蕪湖新關本擬四月一日遷入租界之南自築之新屋刻因工程尙需時日已改六月一日遷移 
[蘇省禁米出境之函電]  
蘇省禁米出口刻正雷勵風行茲將關於米禁問題之函電彙誌於左 
長江巡閱副使王廷楨日前由滬來函請將周銳記運往濟南大米放行齊省長一再復函拒絶其函云子銘仁促節使大鑒昨復一函諒邀鑒及茲接三月三十日惠書敬悉一一蘇省爲禁米出口省分凡蘇省所産之米祇准流通於本省境内其有非軍米運赴徐州以北地方卽爲私運出省一經查出即應扣留罰辦迭經省議會議决並經布告在案來函謂米號周銳記向由上海採辦大米一節是該商尙不知蘇省本有米禁殊爲可慨案經令委金委員彭年省會警察廳長會同查辦俟呈復到署再行酌核辦理以副雅囑此復敬頌台祺如小兄齊耀琳啓 
唐少川前日來電請在蘇省購米接濟粤省米荒並請將米禁重交省議會復議軍民兩長亦復電未許電云上海唐少川先生鑒巧電悉粤饑請糴迭准燕孫桂莘諸公來電分應接濟惟蘇省禁米出境歷有年所本届省會開會議决仍請申禁案經公布碍難再交復議至深歉仄希鑒諒爲荷李純齊耀琳印 
津浦路上時有陸軍部護照朦混軍米裝運出口非澈底查究不足以杜愉運齊省長昨電各稅所查明呈候核辦其電云上海吳淞崑太蘇州常海宜南無錫武丹丹徒下關各稅所所長浦口津浦鐵路貨捐局局長覧案查民國七年三月十月十一月間先後接准陸軍部咨在上海購運軍米共十二萬包又七九兩月准咨在浦口購運共六千包究竟此項米石起運時經過該稅所捐局騐明護照運過若干包數仰速查明具復毋延省長濟卅一印 
蘇省禁米出省查騐處業已成立李齊兩長昨電中央呈報略云北京國務院内務部陸軍部交通部農商部稅務處鑒蘇米禁運出省歷有年所現復由省議會議决重申禁令誠恐奸商朦運出省當於浦口設立江蘇禁米出省查騐處令委存記道尹高毓澎爲該處主任以便隨時查騐蒈據高主任具報於三月二十三日成立除另文咨達外命亟電聞李純齊耀琳印又省長復糧食研究會前准大函云函以報載奸商運米出洋請予嚴查以社偷漏等因查此案前經本署訪聞浦口各轉運公司囤米甚多恐有奸商偷運出省情事當經會同軍署派員在浦口地方設立查騐機關凡各省採辦軍米在浦站報運須經查騐員騐明護照加戳再向路局報裝皖米經過浦口運往他處應由查騐員騐明稅單加戳方准持赴鐵路貨捐局報捐路站報運如無查騐戳記貨捐局即不得給票路站不得裝車至蘇米如在本省沿站流通亦由查騐員騐明稅單加戳捐局路站憑戳給票裝運至指定本省地點爲止倘未照此次規定憑戳給票或裝運地點不符一經查出即行扣留罰辦經張貼布告並分别函令遵辦各在案准函前因相應函復查照爲荷 
[江蘇二次商聯會要訊（八）（重公）]  
淮安商會代表於此次會議提出振興商業意見八條由審查會討論結果分别報告之如次（一）組織商業銀行欲圖吾國商業自由發展首以使金融靈活爲獨一無一之辦法而欲使金融靈活又非組織一有統系之機關以提挈之不爲功應請大會公决按照原案通告各埠商會及内地各商會以便喚起商人之注意（二）廣設商業學校吾國商業之不振由於人才之缺乏今欲造就人才自應以廣設商業學校爲第一要義擬由本届聯合會請求江蘇敎育廳通令各縣知事於每縣至少設一乙種商業學校或於城鎭商業繁盛區域得於高等小學校附設商業科限期次第舉辦一面請願於全國聯合會建議政府設立商業大學俾人才不致缺乏至於商業敎育經費屬於地方者應由縣敎育經費擔任屬於國立者應由國家敎育經費擔任此外各商會如能自籌經費設立學校亦未始非吾商人自謀之道也（三）力爭商人參政權此案應照原案援據中央學會得有參政權先例建議於全國商會聯合會請願國會（四）速辦商業日報此項應建議於全國商會聯合會（五）國際稅宜力謀平等要求國際稅法之平等在上海已由各法團組織主張國際稅法平等會此次但須將要求理由由本會事務所將提案原旨詳細陳述商請主張國際稅法平等會併案彙辦（六）各常關宜力求裁併此案詳見裁併常關審查報告内（七）印花稅宜詳細定章此項關係國家稅法應請全國商會聯合會請願國會（八）行證目宜規定劃一此項各地習慣甲縣與乙縣不同乙縣又與丙縣各異財廳定章本係仍舊辦理各縣尙無異議遽然變更事實上恐有窒碍擬由本聯合會根據原案函請財廳通令各縣仍舊辦理不得中途變更至擬請願省議會以謀劃一辦法應俟各處商會調查清楚再議進行 
此次各代表提出裁併稅卡之議案不下十餘通先後併案付審查雖提議之主旨各有不同而有裁撤之理由固已毫無疑義第僅就一縣或一區立諭則對於具體辦法微嫌有偏而不全之處如或逕照各案函請財廳次第照辦然枝枝節節而爲之亦難免乐有掛一漏萬之虞審查結果擬由聯合會逕函財廳遴委妥員分赴各縣區會同各該縣區商會稅所三方面切實調查詳細商議定奪後會銜呈請財廳分别裁併於裁併後復行會銜公同布告以期周知不得僅憑廳委稅所一面之詞酌裁一二處以事塞責 
上海總商會提議歐戰後對外貿易意見書一件曁南京總商會交議農商部令海參崴邵領事戰後整頓商業意見書一件併案討論畢據審查會報告云查我中國幅員之廣天産之富甲於全球外人覬觎久矣而我國商情渙散每不能合羣力戰勝於商場之上以無組合公司故也今當歐戰告終商戰開始正我商業良好之機會兩案意見一設立通運公司爲代客辦理運輸性質一組織貿易公司爲與外人直接交易性質均爲目前切要之圖似宜合併辦理由聯合會號召全國厚集資本或無限或有限或合資或股分均期實力進行勿蹈空言無補之習先設總公司於上海設分公司於各國繁盛商埠聯絡感情交換智識凡裝製之精美物質之研究有此公司設立卽不難逐漸改良不僅海參崴一埠已也 
[南京快信]  
齊溴肯辭職北政府電李督慰留 
徐州陳旅長電軍署報告徐樹錚陷日（三十日）過徐來蚌 
上海菸酒公賣分局長李崇　虧短公欵數萬元棄職潛逃新任劉局長昨電總局文局長澈究 
前參議廳庶務丁偉濤捲欵潛逃茲由江西警察廳將丁緝獲昨解來寗歸案究辦 
軍事裁判處長周學源之撤差因於淮海匪案不收人民禀呈有棄職務李督已諭令軍法課長查辦 
各機關人員薪水搭發八年債票案省議會全體反對聞李督齊省長亦擬電京拒絶 
徐州鎭守使張文生昨來寗謁李督報告徐屬剿匪事軍署駐滬顧問胡慶培前日晚車來寗即謁李督報告和議最近經過情形聞有繼續開議希望王巡閱副使晚車即赴滬胡亦於昨日午車回滬 
地方通信 
[蘇州]  
反對查辦電燈之委員市公益事務所又電内務農商兩部略謂振興公司案蒙交通部派員澈查經縣署及警廳委員查報聞僅據該公司片面之詞所開各股東多非確實姓名查該公司名爲添股實則出售其欵由上海日商大倉洋行彙交臺灣銀行轉滙各錢莊交付猶謂並無外股試問委員能否爲之保證現經市民公議决計由本市集資自辦勿任朦請注册改選市敎育會職員蘇州市敎育會會長職員任期已滿特於前日開第八届選舉大會共到數十人沈昌齡得票多數當選爲會長陸恩榮得票次多數當選爲副會長其餘各項職員亦經分别選定由前會長胡如玉交代清楚並呈報縣公署轉呈省道各署備案矣 
知事失竊之抄贓吳縣公署值簽押房之男僕王二常至閒門馬路宿娼乃致偷竊本官衣服前日温知事欲更換棉袍遍尋無着心知有異遂詳細查點共缺值價二三百元之衣物該僕情虚突擬請假半月於是嚴加盤詰認竊不諱並言衣物尙在間門外某么二妓院中當派本署衛隊押同該僕前往將贓物起獲（尙未起齊）並拘押第一看守所候再復訊 
[松江]  
奉賢學務雜聞奉賢縣立乙種農業學校校長周鳳岐前因濫用學欵被奉縣敎育會邀往質問周在會塲上聲稱敝校决算即使稍有不實各校亦未必能弊絶風清云云因之激動學界全體之慣歷被林葆恒吳家麒等控請撤換上届省視學章伯英赴奉視察亦評周校長人地生疎衆望不孚周知不安於位因即棄職出走所遺校長一職現由縣立第四高小校長莊式如聯合學界分子二十餘人薦舉師範生刁文佑充任又奉賢縣公署三科主任吳景星已於上月物故遺缺現由三科科員蔣道謙升補 
松奉籌設農塲松江自奉省令飭於實業經費下撥欵籌設農塲後即經縣署實業科主任莊頌清規定在境内設立農場八區並由縣具呈實業廳請以吳小蟾李開福二人爲主任旋奉廳令准以吳步蟾爲主任李開福爲助理員現經吳君前赴各鄉相擇地點已經擇定者有天馬山亭林莘莊柘林葉榭官紹塘等六區天馬山塲積十八畝完全官荒亭林塲積二十畝零係市鄉公産莘莊塲積十九畝零係陳姓民産須由縣向陳租用柘林農塲分設城内外兩處城内九畝零城外十畝零係顧姓民産葉榭塲積十五畝係蔣姓民産以上兩區均須頂租改用官紹塘係積善庵庵産大二十餘畝現在八區中惟楓涇七寳兩區尙未確定奉賢縣對於此項功令亦已着手進行並保浙江　桑畢業生張冬蒼爲主任惟尙未奉到正式廳委昨日張君來松考察松縣籌辦農塲情形並與松農塲主任吳君商酌進行方法 
[鎭江]  
糧食最近市况鎭群郡米市近因米禁森嚴稽查　密不能出運故各行棧堆存秈米爲數甚鉅加以各路來源甚湧市價已逐漸低落較之最高時已賤去一元左右最近市價爲高白秈五元五角中次五元二角小麥亦以麵粉銷路不暢市面亦落現市自三元九角起至三元五六角黃豆因來源不湧市面極平現市江北貨售四元四角五分昨今兩日各帮收買不少價有看高之象 
盜匪砍傷事主鎭郡南門外官塘橋左近某姓家於昨晚十時被盜刦去衣飾等物約值百餘元並砍斃事主一人血肉狼籍慘不忍睹然盜匪已逃逸無踪翌晨報縣相騐收殮一面通飭警察捕役一體　緝 
[嘉興]  
盜刦購米銀洋北門外大盛米行於一日　舟裝洋一千餘元錢五十餘千開往硤石海寗等處　辦米石該船行到南門外學　塔地方特來盜徒多人手持利械借勘船爲名蜂湧上船將所裝之洋盡數刦去業由事主報縣請緝矣 
[杭州]  
電證公司股東會杭州大有利電汽司昨日（一號）下午一時開第八届股東會股東到者一百九十八人共計一千七百四十六權財張廳長派陸慶權爲官股代表由俞丹屏主席首報告七年度營業狀况次討論七年度盈餘利益分配案公决照董事會議定按照一分二釐給發次議電汽公司附股道一銀行事件多數贊成通過惟須將公司章程酌量修正次選舉監察二人開票結果吳厚卿吳位西當選次選舉董事七人開票結果俞丹屏樓映齋金潤泉陳文卿阮海珊吳鐵君沈新三均當選選舉畢散會 
[武昌]  
漢冶萍償還鄂欵漢冶冶萍交涉歷久未結近來舊事重提其原動出於漢冶萍還欵塡股之辦法亦爲漢冶萍所擬定人致謂漢冶萍欠湖北之欵五百六十餘萬除前張文襄提用外餘數作六百萬元由漢冶萍償還湖北四百萬元分作三期年限爲四年第一期償還一百萬元第二期償還一百萬元第三期償還二百萬元其餘二百萬塡給漢冶萍股票漢冶萍與湖北之交涉於此可結束矣 
吳光新過鄂上游警備總司令吳自堂於客冬北上棲留京津茲於二十七日乘京漢晚車抵漢事前並無通知迨下午六時抵大智門車站始以電話告杜鎭守鴻賓及該司令部住大旅館次晨（二十八）十時乘楚義差輪渡鄂王督軍派方參謀長渡江迎迓起岸入文昌門經過路線均宣布戒嚴軍官密佈王督就本署開軍宴用電話請杜鴻賓周際芸劉鼎臣尹同愈南元超程漢卿崔玉甫何少樂及團長五人列席四時散吳邀杜鴻賓鎭守使方日中參謀長同乘馬車至閱馬廠李子樵相命館算命給洋十元六時三十分始出漢陽門渡漢二十九日下午三點四十分王督軍由紗布碼頭乘楚義渡江答拜並派巡艦江雲送往宜昌 
雜評一 
[運米出境（邠）]  
蘇米問題自弛禁否决而私運之消息乃日至先有魯督之電告繼以省議會之質問至於報紙所記載則某也收買某也包辦某也經售某也代運一一可指而名其所運者總額若干已運若干尙存若干又一一可指而數然則欲謂爲無稽勢有所不可矣 
事誠有之則此纍纍者非壼　醬瓿之可以懷挾提挈也誠加推究豈不能得私運與私縱者之主名而繩以法然而未有所聞者何也將謂長官所特許耶則軍民兩長官固始終堅持米禁者將諉爲軍米耶則省長所列舉之護照皆在去年而今年則無是苟有運出則所運莫非私運無復疑也而不見有顯明之處置者曷故 
長江巡閱副使爲米商周銳記請求放行不惟爲一次請求也乃曰向由上海採辦并不知蘇省之本有米禁一若行所無事也者我不知向來之所謂米禁者其禁字究如何安放也今者設查騐處於浦口殆將眞禁矣乎夫今後而始眞禁也不將等前此之私運於旣往不咎乎 
蕪湖之運米軍界要人之所爲也（見一日本報）然固非皖省議會所許也皖省議會能不許他人而無術以處軍界豈惟是不許他人者正賦軍人以專利之權焉雖然湖南之軍人運鹽京奉之軍人運土今茲乃米耳我於蘇皖軍人乎何尤 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（三十二）]  
張瑞璣自西安來電（四月二日上午十一點到） 
大總統國務院參陸處軍政府岑伍兩總裁并轉各部長各代表趙其相先生參衆兩院林吳褚三議長唐朱兩總代表并轉各代表李督軍鑒與陳督商乾縣戰線均退後五里關山軍退至關道及下邽興市軍退至荊西北各村堡晨晉督及郃陽縣公民電報高竣侵擾郃陽一事已由于右任飛飭高竣速勒部下謹守原防矣三原密電亦通璣今日已回省敬聞瑞璣叩東 
唐總代表致朱總代表函敬啓者本月日接張君瑞璣由西安電稱與陳樹藩商各軍退離戰線等語該電由西安發出且電文含糊究竟所商已否實行無從知悉應請尊處去電詢問俾明眞相本日面承雅意催促開議和平願望中外所同賡議一事寗非所欲惟議貴有效和乃可恃前此雙方所同意數事此刻有無辦法尙希見示爲荷四月二日 
國民通信社消息蘇督李純與鄂王督贛陳督及吳佩孚師長聯名通電主張陜事另派大員查辦一面要求速開和議此電昨已接到或於和會前途不無裨補也電文錄下朱總代表唐總代表並請轉各代表諸君同鑒自諸君子集滬開議時局入和平之軌國家有統一之機中外聞之莫不喁喁向望方冀敦槃樽俎永息糾紛不謂因陜省一隅而議場忽然停頓樂觀之始旋抱悲觀人心皇皇大局岌岌而國際地位受其影響又險象之最著者也占元等兩年以來奔走呼號千回百折幸而達其目的者乃獨虧此一簣之功夙夜旁皇疚心何極竊謂中國之安危繫於和議和議之成否繫於陜事是陜事雖小而所關固甚大也自中央頒布嚴令一律停戰陜陳督軍固已通電聲明遵令實行雖于君右任尙無證明文電而劃界員張君瑞璣行抵陜省陜已一律停戰有張君迭電可證是則陜省方面解决有期自非傳聞異辭蓋由内容複雜此時所應商者辨明以前之是非保障以後之衝突而已占元等比復陳明中央一面另派大員查辦陜事以昭大信一面責成陜省切實約束以杜後虞在中央不惜委曲來全在各方當亦足紓憂念當此時機危迫一髮千鈞潮流所趨實爲公理人心所向咸在和平衆欲未可拂逆武力斷難存在故非迅速開議無以慰中外之望非愼循軌轍無以救國家之亡占元等所希望於諸君子者厥有三端曰卽日繼續開議曰雙方議題以一次提出爲一定範圍曰提出議題以合乎今日時勢及事實所必要而確能辦到者爲標準總期早日解决免致徒託空言諸君子類負一時重望同抱愛國熱忱尙乞俯采芻蕘重聯議席外以塞鄰邦之望庶國際地位得以保全内以安浮動之心庶四百兆民重登袵席時乎不再來者可追敢陳呼顧之詞冀達隸人之聽惟諸君子其圖之鵠候德音毋任翹企王占元陳光遠吳佩孚李純東 
昨日南方各代表因陜事久延會議停頓會商唐總代表處據李代表述膺言陜西東路因北軍進攻失敗刻已無戰事西路方面據子總司令二十五號來函尙言繼續戰爭似此純與前次張瑞璣梗有兩電相反正在磋議間由愚園送來張瑞璣自西安發來東電（文見上）各代表閱竟僉謂據此不獨陜戰已停似劃界之事亦了張君不久將東裝出關矣惟其中有不能不愼重者張瑞璣駐三原數日且三原電綫自前月二十七號已通竟渺無消息今自西安來電又如此圓滿是皆令人懷疑之點李君要求再加一度調查對於前日和會所提關於陜西事件再向朱總代表切實商詢云又張瑞璣自西安來電力辭辦理賑務并云前已聲明不受一方拘束此電亦可與前電互相參證特錄如下（街略）本日致北京大總統國務院電文曰一日由三原回西安始奉三月三十日令撥銀五萬元交瑞璣同官紳撫恤陜災瑞璣不勝惶詫瑞璣此次受雙方代表公推入陜監視停戰曾聲明不能受一方約束瑞璣主張以息陜禍促和議爲第一義陜戰能停和議能開瑞璣職務旣盡目的亦達便當束裝出關毁我譽我固非所計若留陜會同官紳辦理賑務瑞璣萬不能任請責成陜省官紳接欵承辦和議開後便當東歸瑞璣叩東等語敬聞又南代表辦事處通告各代表定明日（ 
三號）午後四時開緊急會議其詳俟續探報各 
聯合通訊社消息本日午間十二時日本寺尾亭博士在寶山路六三園招宴南代表全體並有谷鍾秀張耀曾及代表辦事處職員蘇理平日本新派駐滬武官佐藤三郎諸人陪席席間無非普通酬酢未涉政治宴罷各代表因前開電報關係和局至重特偕赴唐總代表住宅商議應付態度以今日形勢觀之和平會議得此有力之催促或可繼續開議惟李代表述膺接三原于右任二十五日快函據云戰事尙未停止乾縣隧道工程尙在急还進行則開議之希望又似在查茫中也下午三時頃南代表全體在老靶子路唐宅會議全體意見對於張瑞璣自西安所來電報證以于右任二十五日快函均極懐疑慮因日來陳樹藩旣謂三原可以直接通電何以張瑞璣不由三原發電直至遄返西安始以前線各退五里一句空話謂爲目的已達而于右任又始終無一字到滬今受各方催促雖應早日開議惟陜西停戰實無確切證明仍應電詢三原于右任俟得其覆電始能認爲眞相是開議之期仍須待諸三原來電以後也北京敎育部傳增湘電唐總代表略稱本部曾商美使向花旗銀行借五十萬美金美使爲愼重起見須先得先生同意務懇俯念敎育困難情形力予贊成云云同時又有北京大學校校長蔡鶴卿來電謂敎育部借美金五十萬并不移作别用美使電滬領徴取尊處同意祈速贊成美公使及美國人士之尊重和平不欲違拂我國民意於此可見吾人對之不能不表滿腔之謝意也 
[商業公團聯合會開會紀事]  
對於求和辦法决開大會討論 
商業公團聯合會因北代表約星期一開議迄未實行特召集各團體代表會議以决進行辦法已誌本報昨日（二日）午後四時仍以該會事務所爲會場到會各團之代表八十餘人公推湯節之爲臨時主席說明開會主旨并將經過函電擇要宣布旋由鄒靜齋報告經過一切情形而於唐總代表復函所指和平障碍四事討論尤詳次由主席提議雜糧公會來函痛陳津浦鐵路只顧運兵所有商貨一概堆積商界所蒙損害不可縷計請議救濟辦法當由張讓三起言本會宗旨首重除害鐵路阻碍商貨理應力爭陳良玉亦言此事不僅一業之害各業皆有關係公决先致函北京交通部旋有葉惠鈞言即就蚌埠一地而論積貨有四五車之多據該處來人言商貨欲求快運非賄以四五十元不能如顧北京交通部四號開議最好去電爲便公决函電付幹事會議執行次主席報告出口各業公會提議連日中外報載歐洲和會有我國親日派在彼受誘濟私阻碍和會取消中日密約之提議事同賣國請會速電政府及歐洲顧王兩專使及被嫌疑之梁啓超聲明政府已有全權委員六人在和會列席爲我國代表此外私人行動國民絶不承認致梁之電則請其速離歐洲免遭疑謗歐鏡堂主張通電全國申討沈卓吾鄒靜齋相繼發言梁現被嫌疑如不反省自當去電申討此時不妨稍示緩和遂公决去電請梁離歐遠嫌并電顧王兩使請速進行取消密約國人力爲後盾復由鄒靜齋起言本會求速和平進行手續初本預定程序今旣呼　無靈惟有實行力所能及之辦法藉求自保但茲事重大應請到會各團體共同討論彼時有主張立時停止貿易者有主張聯合全國一致進行者當由鄒君主張先開一大會請南北代表出席說明和議停頓之理由俾商民曉然於是非曲直之所在同時柬邀旅滬外商領袖到會旁聽以示大會全會一致贊成此議並决定由幹事會議决定開會日期愈速愈妙並請在會各公團每團添派臨時幹事一人帮同幹事會籌備開會事宜散會時已鐘鳴六下矣 
[旅滬贛人反對賣礦三誌]  
旅滬贛人因九江城門山鐵礦被主戰派抵借外債迭次力爭日前曾推湯祚賢等三人與朱總代表接洽朱以未能證實答之嗣山湯祚賢邀集同鄉開會討論一致主張再推謝遠涵羅家衡許森陳榮廣於昨日（二日）至德華銀行與朱總代表接洽並備函說明徐樹錚等之行爲純爲籌措戰費起見乃朱代表謂正值開會無睱接見遂轉至唐總代表處報告一切唐謂李盛鐸王揖唐徐樹錚皆非礦商而爲主戰派中堅人物行動自是可疑現已函知朱總代表當再與之磋商合電北京政府阻止並要求將該礦立案及各種文件抄寄來滬以便查明眞象云云茲將贛人致朱總代表函錄後逕啓者同人因九江城門山礦爲主戰派抵借外欵希圖破壞和平曾於日前推湯祚賢鄒維良湯漪三君　各貴代表茲復接各方函札均謂呈請開採該礦者皆係安福部之主戰派一也呈中初列假名經省會質問始行指實决非正當營業者所應爲其所爲别有作用可知二也北政府續籌戰費之事此時層出不窮而該礦實有抵押外人之事當然視同一律三也抵借外欵以圖續戰爲主戰派黑幕中之事與各種密約及各種名爲某項欵項實則移作内戰經費者無異國民暫時自無法取得其證據然亦無從反證其爲不實四也同人以事關和戰問題非僅礦權之爭非竭力設法阻其進行實爲和平之梗特再開會集議公推謝遠涵羅家衡陳榮廣許森四君請求貴代表速電北京政府詢明實情以圖挽救而保和平届時乞與接洽爲荷 
[第二批遣送敵僑今日離滬]  
候船所居留之敵僑前日已遣送二百八十六名下船惟兩湖敵僑三十二名於昨日遣送登輪一切手續仍與前日無異由所備電車三輛分三批遣送第一車載十人於上午七時半出發第二車十人八時出發第三車十二人八時半出發沿途仍由陸軍憲兵會同監護 
大小行李二百五十餘件用塌車十輛裝運亦仍由警察擔任照料該英輪（安狄勞克司號俟人物一併上） 
船後即於今日清晨（三號）開離招商局中棧碼頭暫停浦中俟午後一時起行出口聞尙有一英國軍艦偕行現該候船所中尙有敵僑二十三名内計男十三名女二口小孩八口除内有男四名係屬免遣者外餘俱在緩遣之列均暫時留所候請遣送局督會辦示遵 
此次遣送局配置隨船醫生問題殊費周折緣協約國醫生現均無暇他往曾經政府電令該局責成前次違章之德醫領袖康科醫生隨船看護當由督會辦委派陳世光知照康科醫生整備詎該醫生謂行期旣促且有眷屬不及預備並謂已經受免遣證故不願回國經陳科長一再商勸此係義務務請効勞詎該醫生謂我實有家眷不及遄行且待我商懇無家眷者隨行始於昨午得康科醫生之復現有布倫文士德醫生願隨回國惟須給以事畢自由回華之憑證經督會辦准行後據布倫文士德醫生謂尙須赴租界購物恐工部局欲辦前之違章須先商明不加干涉亦經該局商允一面派陸科長陪同布倫文士德醫生至租界購物畢仍回南市寓所並允今日（三日）上午上船預計起椗須在午後云又聞此次遣送第二批敵僑除德醫布倫文士德上並派華人西醫黃自雄沈承瑜陳魯汀趙華四人均給予委任月薪每人五百元先支兩月外給改裝費每人五百元此外尙有隨派配藥之醫生黃正化錢聚倫月薪一百五十元及五十元外加改裝一百五十元聞此項醫生係中國德醫學會江逢治所推舉云 
[注重回國僑工之通令]  
北京僑工事務近局有通令各省分局略謂查自歐戰以來華工之任協約各國工作者實繁有徒此項工人 
經數年之訓練或於工事上獲最新之知識或於實業上有特别之技能類皆具有專長回國之後亟宜博咨廣詢因材器使以爲實業之考鏡藉求工藝之進步惟人數旣多回國之後一經散處稽知即屬不易本局現擬就其回國抵岸時從事查詢摘要登記庶需要時按圖索驥易於招集茲發表式及證書式各一紙此後凡在外僑工回國即同各該管分局派員就其抵岸分别詳詢按表塡列附黏相片隨時彙報云云 
[續提租界納捐人常會議案]  
公共租界納捐人定期四月九日開常年會議其議案九條已誌前報茲復由華克氏提出一條列於第十文曰准上海工部局委任特别委員會調查公共租界之穢行該委員會有權向工部局各辦事處及其他方面微集證據編就報告臚列意見於下届納捐人會議中提出該特别委員會以九人組織之由工部局及上海進德會幹事部各舉三人餘三人卽由此六人推薦另由郝末氏提出第十一條議案舉派委員團查覆上海團練隊英國Ｂ字支隊狀况及管理上海團練隊規則 
[討論改良風俗之談話會]  
本埠中西七天團體組織之進德會因見近來滬上風俗之腐敗日漸加甚爰特於昨日（二號）下午五時假之國青年會會客廳開特别大會討論改良社會挽回風化與會者有聶雲台崔通約曹雪賡龐子賢等三十餘人開會後由曹妻賡主席報告開會宗旨略謂今日會長樂靈生因事未到各團體亦未到齊故改開談話會商議取締娼妓辦法請由廣學會西人梅益森演說略謂鄙人由敝國來滬已歷十餘年見近來滬上娼妓之狀爲他處所未有查滬上人烟稠密之區該娼妓竟街巷林立强行拉客醜態百出青年偶一不愼誤被陷害甚至染毒禍患匪鮮若不設法挽救後患堪虞鄙人擬請滬當道仿英之倫敦美之紐約禁酒之法以禁娼妓若謂全行消滅殊非易易不過限制改良務希中西各界團體爲之協助得一良好之社會至尙有何等良法請衆表示云云次由馮釗光起言近來竟有未成年之小娼妓亦列其中殊非人道聶雲台起言云限制娼妓年之大小固不必論然非從根本着想不可現工部局開董事會在邇擬先函請該工部局諸董開會時以如何取締之辦法見諸實行迨經公决要求該局派委六人進德會亦派幹事六人切實調查並議由曹君將致工部局之公函日内向各團體簽名後再行呈送云散會時已七點矣 
[滬粤電報不能直達]  
文滙報云自滬發往廣州與沙面之電報現不能直達僅能由香港郵寄達之 
[關於虹口閙事之往來函件]  
本星期工部局報告載有日總領事與工部往來函牒數通茲節譯大意於下 
日總領事有吉明二月十三日致工部局總董函略謂一月三十日關於虹口閙事之來書業已讀悉工部局對於余一月十一日函中所發之意見不能贊同余殊以爲悵故賠償亂時受損失各日人問題與日捕殯費之問題將由有關係者呈交領事團公堂辦理至於余前函中所言懲戒華捕一事余尙請工部局討論之聞與閙事有關係之華捕今仍在其原有崗位此事果確則在余觀之工部局處事未免失當尙希工部局注意及之 
工部局總董不爾斯三月十三日致日總領事略謂工部局擬請本届納捐人年會核給去年七月間虹口閙事時生命死傷或財産損毁之賠欵茲爲結束此欵賠償數目之估計起見特請君代工部局調查日人福田之醫藥費聞此人於閙事時眼受槍傷渠不願在滬受愛克斯光之療治法故赴神户就醫聞槍彈業已取出尙請君覓取關於此彈之報告以供工部局硏究蓋此法報告或可有裨益於捕房之調查也 
日總領事三月二十五日覆工部局總董函略謂接讀三月十三日來函請余調查福田之醫藥費並覓取關於槍彈之報告茲覆者余今已函致日本俟得關於槍彈之報告卽當送達備覽至於福田之醫藥費余歉未能調查之此人擬將此案呈送領事團公堂辦理 
工部局總董三月三十一日覆日總領事函略謂二月十三日來函末段所言與閙事有關之華捕仍在原有崗位一層全不確實蓋自去年七月十九日以後凡此華捕皆未在閙事地點服役也再閙事前吳淞路與文監師路向有武裝華捕五人用以防禦持械盜匪者自閙事後立即撤回迄今未曾派人茲送上關於賠償之詳單一紙凡受傷日人之醫藥費日舖貨口之損毁及日人産業之損失皆已詳載而華人之損失與亂時殞命某日人家屬之撫卹一千元亦將由工部局請納捐人年會核准再日人福田之醫藥費尙未算列單内俟接到詳報後再行酌給（單内開各受傷日人醫費共洋六百十元四角九分文監師路二二五三號日舖損失洋三百八十四元一角文監師路二二五四號日舖損失日洋一百六十元又各日人財産損失洋三百六十一元五角） 
[偵查由俄回華之過激黨]  
淞滬徐警廳長昨日通令各區署所文云案奉省長公署快郵代電内開本省敎育實業廳各道尹各警察廳密覽頃接國務院巧電開近據確報有華人二千餘人曾投入俄國境内過激黨中近有三百餘名將行回國該黨宗旨謬戾擾害公安此次華工濡染已久回國後難保無煽誘軍警工黨情事亟宜切實防範弭患無形所有沿邊各省區於該華工回國時務當切實偵察即時設法遣散勿任煽聚全國軍警兩界以及工廠學校於招募軍警及工人學生時寺當隨時注意考察勿予收錄以免散布謬說淆亂人心各軍警檢察機關有維持治安之責遇有此項華工到境務須注意偵防如果有勾結煽惑情事即應查拿從嚴究辦茲事關係重要希通飭認眞辦理以杜亂源等因除分電外仰即分别咨行一體遵照注竟偵防勿稍疏忽切切等因奉此合亟訓令并發表式仰各署所遵照飭屬一體注意偵防遇有俄國回國華工以及外來俄人務須嚴密查明按表塡註隨時密報核辦勿稍疏忽是爲至要切切此令北市總商會昨日接實業廳長函云逕啓者案奉省公署電開頃接國務院巧電開近據確報有華人二千餘人曾投入俄國境内過激黨中近有三百餘名將行回國（中略）以杜亂源等四除分電外仰即分别咨行一體遵照注意偵防勿稍疏忽切切等因奉此除分行外相應函請貴會查照 
[潮州會館不租土行之函覆]  
全國自治禁烟會前因潮州會館將租土行恐其破壞烟禁曾經去函勸告已紀前報茲聞該會館覆函禁烟會云敬覆者頃奉大函内開鴉片流毒已數十年前經政府設限禁止去歲焚燬存土又耗去數千萬之金錢而各處烟民不稍悛悔者良以一般奸商勾引外人包運包銷破壞法紀上海一隅尤爲鴉片輸入之策源地同人等發起斯會原冀各界志士仁人共相贊助庶達剷除烟害之目的頃聞貴會館房屋將有租借土行之說如果成爲事實是鴉片之輸入内地貴會館實階之厲也茲峙來函勸告請勿將此房屋租借土行以維烟禁等因捧誦之下足徴貴會諸君熱心烟禁莫名欽佩惟房屋將租土行之說確非事實查敝會館從前租客中本有以此爲業者已於正月間由敝會館知照令其擇地搬遷斷無再行租借士行之理萬一將來各客不肯搬遷如有交涉再行函達貴會乞爲帮忙爲禱 
[照錄和平聯會彭兆璜覆書]  
全國和平聯合會彭兆璜昨復高登鱸等書云爲答復責頃據高君登鱸等向評議會提出質問書尾開選舉關係公權主席并未先期知會又於退席代表不予通知復席即行選舉實不啻主席剝奪各代表之公權且蔑視會章以阿所好等語殊堪詫異查三月二十九日本會開正式評議會先足法定人數而後報告文件報告畢經評議員兼總務科主任幹事安君迪生依照慣例臨時動議提出本會幹事部應行改組以策進行案高君登鱸等首先附議詢之大衆對於變更議事日程均表贊同遂以該案先付討論不意正討論間謝君君欽忽然情詞激烈最後拍案高呼言語龐雜言已推案離席旋有高君登鱸等繼之是日到會者共四十餘人謝君離席後當經查點人數仍有十五省區二十八法團超過平常開會之法定人數（平常開會以滿二十四五人即足數爲通例）终以該案改組字樣改爲正式選舉字樣付表决得全體贊成通過復由安君迪生動議凌君雲等附議主張本日卽行投票選舉衆無異議乃始依法投票選舉幹事此事先期安君旣未提案主席焉得知會且當該案開始討論時高君等同在會場並無未先通知之疑問而於臨時動議及變更議事日程均表同意何以境過情遷轉來責備此以未先期知會相質問之無理由也又查是日謝君石欽等旣悻悻然出會場秩序爲之一亂經主席再三阻止謝君等不顧而出何事前自由離席事後反以不予通知復席責主席且當通過正式選舉幹事案而公决卽行投票時法定人數固足凡開會旣足法定人數固無必由主席請回離席者之規條高君等果何所根據而以不通知復席即行選與相非難此以不通知復席相質問之無理由也以上兩項質問旣無理由則所謂主席剝奪各法團代表这公權其立論之根本已失自無庸置辯若夫籌欵員之發生評議員張君繼宗於三丹二十七日提議二十九日以其提案首列議事日程選舉幹事旣竣乃依次提付討論并無異議遂行推舉手續事實具在何得謂爲突於法外發生耶至謂蔑視會章不知所指何事以阿所好不知所指何人當日璜忝主席自問祗盡職責並無不合行爲凡在會場者共見共聞豈容不問眞相任意攻訐茲特就當日主席行使職務之範圍答復卽希查照答覆者彭兆璜 
[江浙皖絲繭業常年會紀事]  
本埠江浙皖絲繭業總公所於本月一日開常年會三省絲繭業各分公所各繭商均派代表來滬蒞會者一百數十人公推總理沈聯芳爲主席下午四時開會首由沈總理報告民國七年分絲繭市况並謂絲繭兩業連年損失甚巨備受痛苦現在絲市仍復寥落先令仍未見跌恐本年市面尙難起色凡我同業幸各謹愼將事勿蹈前轍宣告畢遂將提出各項議案付衆磋議經衆代表公同討論逐一表决時已七句鐘尙有應行磋商之事甚多不及討論經衆决定改日再行開議並據嘉興分公所代表蔣萊仙聲稱本日第一議案對於嘉屬各行商極有關係應行討論該分公所近日亦將開會務望辦繭各廠届期前往預會共策進行云云遂散會茲將是日提議各案錄下一總公所提議本届收繭應如何撙節費用取締放價案（議决）（甲）由本總公所知照各分公所轉知各繭業各就該區先期一月邀集各繭行討論取締善法聯絡團體俾得因地制宜（乙）各繭行所任經理人及秤手應鄭重選擇不可隨時遣派庶有節制（丙）各同業如有何種補救方法望各行將所見函告到所酌奪施行二總公所提議禁止蠶種出口案（議决）請總理酌量核辦三總公所報告請求省部酌減繭捐案（議决）應派代表到京面求酌減而維商艱四蠶桑改良會報告經過情形改良方法及請同業協助經費案（議决）此案由嘉興公所首先贊成應照上年原議每乾繭一擔納洋一角附於公所經費項下隨同正捐帶收衆無異議通過照辦五蠶桑改良會分配蠶種案改良蠶種因開辦之初産出尙少祇五千餘區並另由滸墅關杭州等處蠶桑改良學校買得五千餘張共一萬一千之數實不敷分送大約來年可以多産再行推廣今將三省分送之數開列於下江蘇八千五百張以錫常爲多浙江一千九百張安徽六百張六江蘇督軍省長訓令與水警廳磋商繭市運送銀貨辦法案（議决）本届繭市應請水警保護除由一總公所呈請督軍省長分飭外其開辦各繭行應先投該分公所報明以便轉報警署妥爲保護七江陰繭業函請照章改選江陰分公所董事案（議决）江陰公所總董吳汀鷺對於公所辦事熱心毅力極有功績現在公所尙未成立萬難任其卸肩須待建築竣事再行改選决由總公所去函慰留至選舉事務仍照向章由總公所辦理送至江陰開匭 
[尋常刑事案不得劃歸軍法]  
高等廰近令各縣知事審檢廰略謂各省區關於普通司法案件每受軍事牽涉現奉司法部令已與陸軍部會議辦法嗣後不得以尋常刑事案件劃歸軍法業已通行遵照矣 
[藝徒戲犬釀成命案]  
新北門内盧家弄中二十號門牌長康祥翻沙機器作爲計文彩所開昨晨九時許該作藝徒石阿春出外泡水而回行至該作附近有一犬横臥街心石即戲用熱水澆灌適爲對鄰柳順昌紅木店夥張銀寶所見以其太覺殘忍向之面斥石不服與之爭論又有計徒即石之師兄李阿榮在旁帮助因此互相爭毆張銀寶手持木斧一柄行兇其同業雷萬興紅木店夥劉小林王順狗亦來帮助計文彩聞警趕到上前排解詎李阿榮已被張銀寶等毆傷天靈蓋等要害登時倒斃屍横途中計文彩亦被毆傷頭額等處後經附近崗巡先後馳至查悉肇事情形將張銀寶劉小林王順狗等三人一併拘獲搜出木斧一柄傳同計文彩併送一區二分所二警佐以案關人命着送地方廳請爲騐究午後經該廳賀檢察官預審一過判將張劉王三人分别收押木斧存案計文彩所受之傷着回去自醫一面帶同沈檢騐 
 
 
 

Page 11

 
 
員並錄事法警等　慮家弄屍場相騐三舖地甲與計投訴前情並稱已死李阿榮年十八歲鎭江人原籍家中尙有父親聞其胞兄在申貿易不明地址今被若輩無端毆斃叩求伸雪問官得供騐得李阿榮委係因傷致斃塡明屍格判計備棺成殮聽候將兇手究辦計又稱屍屬不到民人不敢擅專問官諭令趕緊收殮勿延 
[大場鎭大閙屍場案四誌]  
寳山縣警察大場分駐所巡警毆斃鄉民葛杏元縣知事下鄉勘騐鄉民不服毆辱縣知事一案迭詳本報茲悉此案滬當道昨據該知事電報聚衆鄉民已督同該處防軍曁縣警察解散惟葛杏元屍身現已暫殮候騐等情滬當道對於此案專候委員查復到署再行核辦並聞上海地方檢察廳昨已先派法警密往出事處調查有無鄉民聚衆未散一面并電高等廳特派專員勘騐以昭愼重 
又函云寳山縣大場鎭巡警捉賭毆斃葛杏元一案因該處鄉民大閙屍場經該縣張知事詳報高等廳令飭上海地方廳派員覆騐該廳恐該鄉民再肆野蠻申詳上台請派巡警同往蘇州高等檢察廳據禀後立時詳請江蘇齊省長核示昨日午後地方廳林檢察長接高等廳快郵代電略謂此案詳報省長之後已奉諭令飭淞滬警察廳長徐國樑加派巡警至地方廳隨同檢察官下鄉相騐云云林檢察長現正靜候警廳撥警來廳以便派員往騐 
[兵士兇毆滬杭路票員續誌]  
前日（一號）午後二點三刻南火車站慢車抵站時有藍色領章之兵士十餘人與旱橋上二收票員衝突將票員兇毆受傷等情已誌昨報茲悉該二收票員一名王慶林腰部受傷頗重一爲俞某傷勢尙輕當由駐站醫生察騐後業將王慶林送往醫院療治俞收票員仍留供職路局各員以該兵士等行兇時該營副官李某在旁並未喝阻頗爲不平昨日據情陳明局長請求函致該團長查究一面已由路局函致駐滬京畿憲兵營請派兵來站保衛以防該兇兵等復來尋仇又一說謂該管上官接路局函後查無行兇兵士在外横暴業已據情答復路局云 
[第二届檢定敎員定期舉行]  
上海縣知事接江蘇敎育廳訓令云檢定小學敎員委員會案呈案查第一届檢定事宜業經辦理完竣並將經過事實曁檢定成績呈報敎育部曁省長公署備查在案惟查各縣小學敎員應受試騐檢定者尙多第二届試騐檢定自應賡續舉行查檢定小學敎員規程第十二條第二項舉行試騐檢定須於三個月前宣布日期並同時呈報敎育總長當經依照前項之規定擬定本年七月各校署假期間舉行第二届試騐檢定並規定試騐地點卽在省城備文呈請敎育部及省長核示茲奉敎育部指令内開中悉查該廳擬定第二届小學敎員試騐檢定日期曁地點尙屬妥洽應即照准此令又奉省長公署指令内開呈悉案據併呈仰候部示遵行可也此令等因奉此茲定本年七月中在省城舉行第二届試騐檢定該縣應受試騐之小學敎員迅飭遵照法定手續塡且各項書紙並繳納檢定費於五月三十一日以前呈由該縣知事彙送到廳以憑審核至分縣試騐日期及試騐場所應俟規定後再行令知除分行外合行令仰該知事知照此令 
[水産學校運售罐食]  
吳淞砲臺灣水産學校成立有年内分二科漁撈科學生每自行出海捕魚製造科學生則於校内工場實習製造所製物品頗多而罐裝食物如魚蛤禽畜蔬果等類均鮮美耐久尤爲社會所需要上年寗省聯合運動會開會時該校略帶數種前往瞬即售罄供不應求本年聯合運動會業已定期舉行且運動畢後繼續開省立各校成績展覽會該校除檢送成績品外並將各種罐裝食物大批運甯以供同嗜蓋預料此次銷路必廣也日來已裝箱多件由淞運滬轉運至前南京云 
[商界挽留徐國樑之原電]  
本埠商界因悉淞滬警察廳長徐輔洲有升調魯省警務處處長兼警備隊總司令之說曾經公電政府挽留請爲暫緩升調等情已紀昨報茲將上海總商會正副會長朱佩珍沈鏞等挽留原電錄下北京分呈大總統國務院内務部鈞鑒近聞淞滬警察廳長徐國樑調魯消息羣滋疑慮查淞滬地當衝要且爲租界腹背商務人烟超越省垣之上徐廳長蒞任七年中外感情融洽地方秩序井然又值南北和議未成敵僑遣送未竣一切防護事宜均關重要未便遽易生手更有進者警廳直接親民有地方安危之責與其他官廳不同尤宜久於其任徐廳長夙與商民契合聞其升調應爲歡忭不應阻撓然爲地方公安計不能爲廳長個人計謹以凟陳懇即電知山東省長俯念淞滬地方緊要暫勿升調莫名感禱上海總商會朱佩珍沈鏞等叩冬 
[長沙美領事回國過滬]  
前公共公廨陪審西官現駐湖南長沙美國正領事博金式君前日偕同眷屬由湘乘輪來滬假寓滬西靜安寺路滄洲旅館九十五號官房昨赴駐滬美總領事署謁見薩總領事聞有要公不日即須回國云 
[永績艦呈請派員勘修]  
海軍第一艦司令官林頌莊近呈海軍總司令文云前駐福建馬江地方之永績軍艦日前因閩厦洋面海盜猖獗擾害商旅派令該艦前往閩厦一帶弋巡以來海盜歛跡航旅稍安近據該艦艦長呈稱疉奉要差尙無隕越茲因該艦航行日久機械損壞船底滲漏恐有疏虞請予派員勘修可否將該艦就近駛入馬江船政局勘修之處乞示遵行等情藍總司令據呈後已轉呈海軍部請爲核辦 
[浦東公所開董事會]  
浦東公所前日開董事會到者張伯初王彰孚李國卿龔曉江丁賡光沈一亭盛羹梅倪菊裳傳佐衡等十餘人午後二時開會首由傳佐衡報告次表决草草改爲暫行章程次討論辦事和序至五時始散 
[促進屯業繳價之會令]  
上海縣知事接財政廳官産處會令云案照清屯繳價本廳自奉部令歸入官産範圍辦理計踰四載迭令各縣所上緊嚴催滯納期限已展無可展而照章遽予召變則産權剝奪單寒者永無回復之機桀黜者得行包抗之實行政處分之限制未克臻於劃一甚非所以樹威信裕收入也此次因舊蘇州衛屯業代表陳財政部訓令開查蘇衛五縣額田三萬餘畝經該處分别等則定價呈奉批准在案迄未遵章繳納茲届春租之期自應勒限嚴催勿任狡展該衛屯業如其煽惑各衛把持包繳情事仰即封租毋任違抗以戢刁風而維産務等因奉此查封租辦法爲一種拘束權利官産處分範圍内實與滯納加價及充公召變同爲促進屯業繳價之必要方法部令對於蘇衛抗繳旣從嚴飭辦則凡有屯縣分情形相同自應就取締手續上通案規定以便一致進行除由處訓令各事務所依照規定取締屯業繳價辦法爲相當之執行外合行會令該知事一體遵照查明現時屯業繳價情形妥速辦理促進收入隨時具報查考此令 
[清明舉行植樹典禮之預備]  
四月六日卽舊曆三月初六日爲清明節期各縣應舉行植樹典禮是日本邑沈知事擬親往浦東東溝縣苗圃旁植樹場舉行是項典禮是日由浦東塘工善後局專備小輪停泊公共租界大馬路外灘銅人馬頭上午九時開行渡浦沈知事昨已通函農會及各市鄉經董請届時蒞臨參與矣 
[少年宣講團發起旅行隊]  
少年宣講團諸團員爲謀個人身心進益起見乘茲春季組織旅行隊定本月六日出發赴杭游覽西湖名勝考察社會敎育狀况隨機宣講並沿杭滬綫至各處調查人情風俗等歸報總部以便參考 
[辦理撤消官中之手續]  
本邑官中自奉省令撤銷後即經沈知事諭令催徴吏紛向各官中處限令吊銷諭戳聽候籌辦結束在案茲悉各官中諭戳業經各催徴吏分别吊齊故沈知事除令第二科趕辦結束呈報省署備轉外並擬繕發告示於即日實行撤銷官中各目以免浮費 
[縣警察所騐看馬匹]  
上海縣地方警察全縣四鄉共設六區前年起添設騎巡隊分發各區辦公茲經事務所警佐領袖王敬常訪悉各區騎巡有尅减馬糧致馬匹瘦弱情事故於昨日午後飭將各馬匹一律帶到事務所分别騐看並而詰承辦之人有無尅减馬糧以便整頓 
[木梳店失愼即熄]  
前夜九時半老北門内穿心街一百五十八號門牌劉恒盛木梳店灶披下因煮膳遺火柴薪登時透頂經崗警報告救火會由各區所車馳至灌救得即撲熄祗燬去披屋數椽事後經二區一分所馬警佐飭傳事主劉恒久到區訊詰一過旋即斥釋 
[男子投浦自盡]  
昨午有年約三十餘之不識姓名男子躍入浦江自盡由福州路捕房六十三號印捕瞥見趕即撈起奈其頭顧已被石碰破氣息奄奄勢將垂斃當雇車送醫院救治及至抵院不及醫治旋即身死經捕報明捕頭將屍轉送斐倫路騐屍所候報請公廨相騐 
[汽車撞傷廚役]  
昨晚八時許有某西人開駛一千三百五十四號汽車行經洋涇浜將交通銀行厨役戴金桂撞倒受傷由大自鳴鐘捕房二百七十四號巡街捕到來帮同扶受傷人入汽車載送醫院醫治一面抄錄汽車號數歸報捕頭備核 
[鷄鴨販猝斃之免騐]  
滬南十六舖合美雞鴨行江北販客王步海在行投宿怱然病死由行主與王之同伴人李登奎報告一區警署飭十六舖地甲報告地檢廳請騐已紀昨報茲悉林廳長於昨日午後三時委凌檢察官會同毛檢騐員蒞塲相騐即據尸見王步厚投稱胞弟步海年四十歲如臯縣人此次來申脫貨偶爾愚病身死並無别故請求免騐自願備棺收殮等語檢察官准之飭具切結存查 
[勒補花衣稅欵之衝突]  
航船户姚阿三承裝周浦北市大街陸阿弟軋花廠内花衣四十包來滬在董家渡碼頭起卸因此項花衣經過浦東嚴家橋時已經納繳稅欵領有執照不料被南卡巡丁指其貨多捐少勒令補繳七十包之稅欵姚不服爭辯口角報經浦江水巡隊經潘隊長詰得事關稅務未便處理當飭自赴稅務所陳述乃甫經退出即被該巡丁等將姚扭住毆打致姚立足水穩跌入浦中幸由旁泊各船户上前救援將姚救起該巡丁等又報水巡隊指姚行兇因之將兩造併送警廳司法科頂審一過移送地方檢察廳訊理 
[限遷老白渡碼頭之划船]  
浦東老白渡碼頭爲八長渡之一自被江北划船佔據以來攘奪生意互起衝突之事日有所見茲由渡夫頭陳寳坤檢齊官廳佈告呈奉淞滬警廳徐廳長核准令行該管楊家渡三區一分駐所就近　逐在案昨經該所許警佐飭派長警傳到划船夫劉殿祥丁常林尹漢柱仇季亮等四名諭令自即日起將各划船移泊新大板棧小碼頭聽客乘載以免爭端並着各具切結以備存查 
[客民混入鐵廠行竊]  
昨有客民周阿三馬年富施寳紀王金生等四名扮作小工模樣混入浦東陸家嘴祥生鐵廠竊取鋼鐵當經買辦察破飭派巡丁將周等四人一併拘獲函送三區警署請究經曾署長略詰之下判各拘留一星期以示薄懲 
[誘拐婢女偕逃之截獲]  
向在法租界嵩山路大和烟紙店爲慵之抗人王祖英現年二十四歲昨日午後誘拐法租界張姓婢女陳小寳（蘇州人年十六歲）乘坐人力車至老龍華車站擬乘三點時快車偕往杭州正在購票登車力際被該站路警查見以其形跡可疑上前盤詰言語支吾始知拐逃立即交由路局偵探將男女二人一併解送南站警區訊供後轉送檢廳訊辦 
[牽牛行兇之涉訟]  
西南鄉馬橋鄉民陸虎全前年勾合寡婦張氏醮與妻弟曹同生爲妻甫及四月同生病故陸又將張氏轉嫁與黃蓮塘爲妻當因曹姓不允遂串黃將該氏强搶致涉訟於上海地方檢察廳陸又藉以向人詐財嗣因兩案俱發經該廳將陸虎全判處徒刑邇來虎全刑期届滿釋出又唆使張氏與夫弟曹同增爭分財産不遂陸於前日將曹同增家所蓄耕牛一頭牽回並將同增之母毆傷昨日下午曹同增倩人將母舁至地方廳具禀請求騐究林檢察長諭着靜候核示 
[賭徒分别懲罰]  
法新租界善鐘路捕房捕頭日前晚上偵悉居民張文玉家聚賭牌九抽頭漁利有違定章當即親自督同包探及暗差捕數名前往抄出賭具拘獲賭客陳阿狗王文寳王啟祥沈阿林四人連張一併帶入捕房諭令存洋出外候示昨日傳到張等五人解送法公堂詰究先據捕頭上堂禀明前情並將賭具呈鑒詰之張供認聚賭抽頭不諱陳等四人供稱實係張邀民人至伊家賭博是實中西官判張罰洋五元並查得内有賭客沈阿林曾犯竊案着押三天期滿逐出租界三月陳等三人各罰洋三元充公無洋改押三天賭具銷燬 
[趙叔萬並未犯事]  
法捕房探目黃金榮包探程子卿日前巡緝至法租界大馬路查見湖南人趙叔萬在途徘徊窺探當以其形跡可疑上前盤問言語支吾當即帶入捕房昨解法公堂詰究趙供民人日前由長沙來申找尋胞姐無着故留落在申不敢爲非請求查察中西官以趙並無犯事行爲准予開釋 
[房租分别限繳]  
德和洋行昨遣收租人至法公堂控房客方姓蔡姓王仕國孫福堂陳發棧等數户虧欠租洋三四十元不等請求訊追方姓等供認欠租均求寬限措繳中西官判各退去分别限令三天七天還洋 
[甬婦凌虐婢女之科罰]  
住居閘北虬港橋之甬婦徐陳氏因將其婢林榮毆傷頭面經崗警葉恩漢拘送警署孟署員命解司法科訊辦已記昨報茲悉此案已經段科員訊問騐得該婢傷勢沿輕從寬判徐陳氏罰洋十五元飭具妥保將婢領回如再有虐待情事重辦不貸 
[車夫攫物被拘]  
前在某姓家爲包車夫之徐學三（即徐二）近因中黨在寗波路攫取某西人之銀手表一隻鈔票洋五元被包探奚德安陸連奎偵知禀明捕頭協同四十號西探目潘林士將徐拘獲帶回捕房押候吊贓解究 
[强搬行李之拘究]  
青口人李錦華與魯人毛三在公平碼頭結黨强行代客搬取行李勒索酒資昨見毛三被捕竟向碼頭包探翁松林杜桂亭爲難致被喚捕拘入虹口捕房捕頭諭著押候解送公堂訊懲 
[茶館聚賭紙牌]  
塘山路五百零一二號門牌茶館主沈王富因容留茶客聚賭紙牌共有三桌被二百四十七號華捕查見當將賭具帶入捕房禀明捕頭斌廨出單將沈傳案訊核 
[鴇婦容留糼女之禁押]  
蘇州婦人王小妹容留糼女張阿二王二媛在伊所開公共租界雲南路六十六號門牌之妓院内學習彈唱業由包探顧阿根與一百八十四號西探將張王兩糼女拘送公共公堂訊判發交濟良所暫留候傳王鴇到案訊究等情已誌本報昨晨由該探等將王小妹傳至公堂請究並由濟良所將張阿二送案證明該妓院確係王鴇所開詰據王小妹供稱此女係梳頭傭婦帶來進院時我在他處故不知情中西官核供磋商之下判張阿二仍送濟良所留養王小妹容留糼女屬實着押女所一月以儆 
[路旁砌造坑厠之科罰]  
英美工部局衛生處西員指控滬西康腦脫路鄉民談雲堂擅砌坑厠於馬路旁邊有碍公衆衛生等情昨由捕房將談傳至公共公堂請究即據該西員上堂譯訴前情請究訊之談雲堂供稱該坑厠在工部局未闢馬路之前早經砌造計有二十餘年現工部局令我拆毁不允被控是實關讞員核供商之美丁副領事以談不應違章判罰洋二元充公示儆 
[攫帽匪徒禁押半年]  
匪徒王根生迭在公共租界漢口路一帶攫取行人洪兆林殷三明等呢帽質洋花用被控捕房於昨由探將王拘獲吊出原贓押解公共公廨請究經中西官訊實判王押西牢半年　交該原告等認領 
[公共公廨訊理竊案併紀]  
黃包車夫周阿三串黨王阿三前日在山東路兜欖生意乘間行竊顧霖莊皮夾現洋當被察悉鳴捕將人贓一併帶入捕房昨解公共公廨經中西官訊明判周押西牢二年王阿三押九月期滿均逐出租界贓交陳告領回 
南京路水安公司仍人郭標指控沈子林前晚在漆貨部行竊内儲值洋八十元漆器之皮袋一只昨由捕房將沈拘解公廨經中西官訊明判沈押西牢半年贓交原告具領 
愛爾近路三百十九號源昌路九十五號北河南路五百六十號等門牌居户顧祝氏陳阿根施昌惠各家均因失竊衣飾等物報經捕房派探陸連奎奚德安協同西探目潘林士查獲關係人李炳基李老五潘少廷張阿大楊福生聶炳福李小三馬阿根八人昨解公堂由中西官略訊一過判各被告均押候查明於下禮拜三解訊 
過犯張阿四行竊虹口百老滙路五百五十四號門牌居婦陳張氏華記路七百元十號葉阿清元芳路四百九十五號邵蘭生新記浜路三十一號沈全福等家衣被雜物逃逸昨晨由探陳廣義張林泰違贓查獲解廨請究經中西官訊悉前情以張逐出租界十有餘次仍不悛改可惡已極判押西牢二年期滿再行逐出租界 
向在北四川路九百十五號門牌老太房茶食店内爲庖丁之鎭江人唐阿素因乘隙撬開鐵箱竊取鈔票洋一百元銅元二百枚逃入法租界置衣放債被該店主蔡阿標察悉報捕派探徐阿華將唐拿獲昨解公堂經中西官訊據原告蔡阿標偕證陳姓相繼上堂訴明被竊情形詰據唐供因原告雇我每月祇有薪工洋一元不敷開銷是以偷竊云云中西官核供判唐押西牢一月以儆 
[道尹公署批示兩則]  
南滙縣民康以榖等呈爲案未集訊請求飭縣提案依法審辦以整吏治而息人言由呈粘均悉查此案前據范揚海等聯名來道呈訴當令南滙縣知事提案依法審辦具報在案茲據呈孫有容等行賄私和騙寫筆據等情是否屬實候再令南匯縣知事併案集究具報仍候敎育廳核示此批粘存 
南滙縣民廣祿等呈爲吏役校長藐法串賄請求飭縣革職究辦以肅法紀而平士氣由呈悉已於康以榖等呈内明晰批示矣仰即查照此批 
[誌謝]  
昨承商務印書館惠贈第十卷第三號小說月報一册謹謝 
來件 
[奉賢士紳爲封閉鹽場事呈該縣知事文]  
竊上年丁會辦提議封閉鹽場問題迭經松奉金紳民電牘分馳又經省議會議决咨行業蒙省部顧念地方治安曁板户生計均關重要令飭緩辦在案詎近復發生先行封閉青村等場之意見沿海數萬户大起恐慌恃鹽爲生之窮黎更蹙額呼號僉稱封鹽即制其死命不僅海隅强悍扼吭奪良挺險堪虞昨奉召集全邑紳耆及公團代表並兩場知事與各厫鹽董等到署周諮紳等輾轉磋商實無封閉後之善後方法若作移民計劃我國人習慣祖宗墳墓所在大都憚於安土重遷若謂失業頑民如果流爲盜賊可以兵力壓制萬一閧抗地方糜爛窮於撫恤責任誰肩試問軍民長官能保護不殃及池魚否肯忍心效屠民之流寇否且封閉祇片面的觀念蓋因怵於松屬鹽稅收支參差特封松場而捆運蘇鹽要知蘇松港汉紛歧難保無私鹽之浸灌沿海桀點之舊板户亦難保不私曬私銷旣不能聚殲千萬之土著海民又不能聽老弱轉於溝壑是需籌防費復需給恤金無異以子之矛攻子之盾總之鹽産爲海濱天然之利上關國課下繫民生議整頓則可圖改良議封閉則殊非政策譬如人患　疾理宜投以藥石未聞因咽廢食尋繹丁會辦第十一條意見洞明　結洵爲扼要之言紳等執兩用中以兼籌並顧爲惟一辦法以根本解决爲惟一要素遵當認從整頓入手嚴厲進行敬擬辦法兩條一繳鹽每年分作三期每板至少年繳一百三十三斤自二月至六月底爲第一期七八兩月爲第二期九月至十一月底爲第三期每期繳鹽三分之一繳不足數由官廳予以相當之處分由場署查明板户清册訓令各團保會同各鹽董傳諭各板户尅日取具繳鹽切結載明每團板户若干每户曬板若干每板認定繳鹽一百三十三斤分三期繳足虧短願甘處分字樣是項切結共備兩份由鹽董團保加具保結分呈縣場兩署互專責成似此官廳有稽察之權董保有督促之責厫收可期暢旺民生庶幾保全至鹽商之支索鹽民誠如丁會辦所言亦應如何嚴加取締俾昭公允容當另訂妥章今先將議决切實情形呈請縣長鑒核轉呈軍民兩長迅電大部取銷封閉鹽場之意見以奠民心而維國計公便上呈地方士紳陳翊鴻程龢沈惟賢朱家駒阮惟和汪桂韾宋經湛王渭范鎔陸渠陶望侃孫熾昌敎育會長莊正貴商會會長蕭耀范光祖農會會長朱聲夏各市鄉助理員計三十四人 
雜評二 
[箴聯合會（庸）]  
和平聯合會旣非政黨尤非法定團體其組織之目的不過呼籲和平向兩方當局表示其所謂第三者之意思固暫時的結合而非永久的組設但使和議成立和平一朝實現此聯合會即無存在之必要更無延長命運之理由以目的至簡時期至短之團體辦事人員有何可歆之權利甲得乙失寗有措意價值而不謂此次改選職員竟引起糾紛釀成内部之破裂也 
一方則嚴詞詰問一方則峻意拒駁一若此選舉問題爲聯合會成立之唯一職務呌囂紛　相持不已長此内訌將和平與聯合之謂何吾不知會中諸君顧名思義得無嗒然若喪否耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十九）] [  一之]  
昨述兩國間學術上兩種交換乃就其交换上表面之利便而言至實際上不易窺測之利用法尙非寥寥數行之所能盡茲姑言其著者讀之或可因舉一隅而以三隅反也外國赴美大學敎授其第一種利用法即以授課之暇出向各大埠演說隱爲祖國任鼓吹此類大學敎授第一必須國學精深第二必須擅長英文第三秘須習於辭令三者不可缺一而以第一種爲更重要因國學不精深者不獨不能因大學敎授一席宣揚祖國文化且反因此駢拇枝指之人物而爲外人所輕視也各國派赴英美德法諸留學生大抵均在本國積有若干年辦事之資格或若干年切實求學之資格故其祖國即令爲文言合一之邦而此類有資格有經騐有學識之人才大抵能爲極簡鍊極明達極優美之文字此正其人對於本國學術文化悉能融會貫通之表徴也如今駐美顧使美國哥侖比亞大學某名敎授之同足也方顧使執贄受業時某名敎授嘗言所謂一國之上等人物必具五種重要資格其第一種即爲精通本國最高尙之文字彼其所謂高尙文字實非不成格局浮泛冗長之白話而已以記者之所知美國今大總統威爾遜即爲著稱當世之文豪其餘在美政府居要位者其知識固屬加人一等即其文字亦遠非市井凡俗諸作所能妄事比擬惟德國以數十年敎育上特具功能中下社會之人亦漸有能文者然其當局廟要人固絶無不能文者此足徴文字之普及國中與否其首要原因尙在敎育文化之能宣揚國外與否其唯一方法亦惟借端夫敎育也 
以言專利局登錄法我國若不能與其他各國通聯一氣則我國之工業與制造界决無大加發展之望凡在歐美各國無論何種發明事業因在朝者有文報之互换而在野者可各得新聞雜誌等參考之資耳濡目染者衆趣味自見増長平日借鑑旣多一日臨機觸發遂覺智珠在握疑難迎刃而解我華國内諸學子恐不能有若此之利便也我國報紙之科學智識一欄非有一定主旨即令言中有物亦不過如尋常之科學書耳若留學海外者即有所發明往農商部註册更有登天之難如華文打字機一物紐約祁生發明最早歐西報紙贊許尤深徒以政府不加裨助卒令捷足先登之日商於大正五年十一月告厥成功而一般中國學生從事發明業者無復當時勇往直前之氣概矣嗚呼誰實爲之而竟至於此極耶 
老申報 
[太歲辨（見光緒二年正月十六日）]  
古有干支而無太歲之說今欽天監時憲書則言太歲如今年之新曆云太歲在丙子又以今年爲太歲在正北子们凡堪輿家星命家皆重太歲堪輿家謂太歲所在之方不宜動土犯則大凶每有疾病死亡之騐俗語所以有太歲頭上犯上之諺也星命家以太歲爲歲君子平命書有云日犯歲君災殃必重如今年太歲在丙其壬日生之人日干之壬水尅犯太歲之丙火如以臣犯君故災殃必重也其言亦珠有騐余則不信而疑焉今天下壬日生之人不知其幾萬豈今年此幾萬人皆有災殃耶即如堪輿家謂太歲之方動土必凶其不向太歲方動土者天下又不知幾萬人豈皆無疾病死亡耶其言可信耶考太歲之說始於漢之王充論衡嘗讀論衡難歲篇云工技之說移徒抵太歲凶負太歲亦凶此太歲之說所自始也祀太歲則始於元定於明考明何孟春餘冬叙錄云元時每有大興作祭太歲明太祖乃定祭於山川壇之正殿按昔蘇州元妙觀毘羅閣下之正殿塑有六十甲子之太歲像一年一太歲凡爲像六十或冕　或甲胃或華衣其貌有慈善者有兇惡者有笑者怒者有喜者厥狀不一且均有姓名焉各太歲之前皆立神牌而書姓名未知何據亦可笑也亂後重過毘羅閣則　毁無存矣宋太祖不信太歲與余意同而論最透快考宋岳珂程史云建隆三年詔修大内時太歲在戍司天監以興作之禁毋繕西北　大祖日東家之西即西家之東太歲果何居焉使兩家皆作歲將誰凶於是即日涖撤一新之此千秋之快論也再考他書則太歲又有作肉形作物形者其說與蘇州之六十神　何又不合耶考贊寗傳略云吳越時人重表儀欲撤屋掘土陰陽家言太歲居此方不可興工旣而掘深三尺許得一肉塊人言即太歲也因投之河後亦無禍又有言太歲作物形者考廣異記云晃良貞性剛不怖鬼神嘗掘太歲地見一白物鞭之數百送通衢夜使人陰聽之三更後車騎甚衆問太歲何故受此屈不讐報之太歲日彼正榮盛無如之何此二說雖怪誕亦奇聞也然亦可見太歲之不能爲禍矣 
新拾遺 
[印度之彈蟲魚（譯科學常識月刋）] [  半痴]  
比圖乃魚將射蟲時在水面之動作請注意其銳利之眼 
魚爲蠢物盡人知之西人每遇其友之愚魯者輒目之爲魚而其人亦不莫知爲譏己也然天下事多有不能以外觀而判其智愚者如射魚其一例也蓋射魚雖蠢然一物與常魚無異而其智則足以禦敵且能射飛蟲以充飢所奇者彼之射物不用槍彈祗憑一口水耳當射魚遨遊水面時或遇腹餒則必游行至距岸一尺之處覔樹枝上棲息之蠅若見有蠅棲於枝間則伏而不動蓋欲攻其不備也因以口含水對準枝上这蠅將水極力由口中噴出以擊射之蠅爲水力所擊則落水面而果魚腹竞能百發百中此種異魚産於印度每遇河水漲時即結隊游行有時亦見其獨游惟必擇海岸有樹木之處蓋欲便其射擊飛蟲云 
雜錄 
[世界小新聞] [  陳恨石]  
○冰糕中之手槍波蘭書賈施達尼者因詐騙一富人被逮於獄家人以其　弱日以三餐送入獄中獄卒亦聽之不之禁也一日舍湯肴外益以冰糕一塊巨如盆獄卒妻及其兒女見之均垂涎三尺擬染指焉剖之刀格格不下大愕以示其夫亟剖四邊則中　手槍一并子彈七枚遂上其事於官執施鞫之供謂黨在越厭故囑家人以手槍進將殺獄卒而逃也乃置之法後獄卒嘗謂人日由是　之　　亦非惡德也設非予妻貧食此者則予將飲彈而死矣 
小說 
[市車秘手] [  雄倡]  
柏累堪翻覆此信封如有所思且持向光中覘之似其中但薄紙一小方柏累堪　其肩　疑半晌遂剖其封則有畫牋一小幅　落於地面乃下嚮拾而翻視之乃不禁駭呼心則滋慰見紙上亦作八七兩字如封面然並有MK二字母其下則略圖一王冕之形圖綫之上密密皆斜鋒細痕柏累堪乃停睇不瞬如痴如迷已仍如封納入已衣囊中其衣笥則仍蹴入牀榻之下遂復轉入客座嚴加搜索冀覔得已失之公文案屜開者則引出而傾覆之其加鍵者則以鐵杵抉發之地上亂紙叢積柏累堪吃吃笑不已且喃喃自語日不審亞蘭德見此懊憹當如何者然吾非得此片榰則其令我懊憹又當如何故今不可不有以懲創之也吾今自謂已直抵其瑕隙然其人殊精警而陰很直一愍不畏死之人語後獨坐於亂紙堆中安然吸菸搜檢旣窮仍未得其公文然屋中已傾筐倒篋棼亂如麻矣因而滋樂忽聞電話機上鈴聲大振則立趨引其聽器應曰唯然吾柏累堪也足下其即福山君乎彼方行耶何者彼乃嗤汝且斥汝爲醉人爲狂人乎勿介介更一二分鐘間彼一已將見嗤見斥矣俟此間事畢後行來奉謁語已置聽器復吸菸以待未逾五分鐘已聞轉鑰拔關聲俄又聞甬道中有人趣步聲而一年可四十許之美丈夫入矣口中尙微微作歌忽爾劃然頓止柏累堪不期已探手於已袴囊中摸槍而來人已發聲言曰噫胡爲句語未竟斗見柏累堪則疾探手身後柏累堪始起立曰足下其殆即密司忒亞蘭德乎幸勿摸槍吾槍已先及汝汝今所見者非耶故不如仍藏爾槍爲佳吾亦非將久　足下吾此來特求索爾盜自秘書福山君之公文此公文乃不在是蓋吾已在爾室中覔徧矣亞蘭德則已坐於榻沿狀尙温文言曰吾今日所遇狂人此爲第二矣吾家具寗復供爾掀翻如亂草者柏累堪仍從容續言曰吾乃未覔得此公文然已别得二物亦不爲無益吾今已在爾臥榻之下覔獲彼秘書之公文箱矣試問汝復何權據有是物者此外尙得一小楮片上作二數目字及二字母並一王冕亞蘭德聞言驚躍喉間作聲乃格格莫吐而其手又不期探向身後柏累堪厲聲曰止吾方言覔得片楮昔吾曾著書一小册專叙歐洲中各秘密社黨中有一章專言MISHUIKARVAU譯言塞爾維亞宗社黨其黨員從未滿百人之數其標識則各於左臂黥一王冕之形並一號數汝之號數爲八十七其黨員大抵皆年壽至促在塞爾維亞中此等黨員人視之不啻爲陳死人今汝苟不舉爾盜自福山君之公文見還者竊恐汝不復能歸爾入籍之國土以吾將以此片楮郵致其國之長官汝若更入其國境則不能一日生矣斯二者汝將孰去孰從將擲還此公文以自由圖生乎抑或句言未畢亞蘭德已不禁嗢噱色固灰敗然尙自如亦從容對曰此爲吾生絶大機緣汝竟敗乃公事吾遲日必且與汝决鬭所以吾隱忍偷生者即以是故言時倒卷其袖露一王冕之形並紅藍間色所黥之號數柏累堪曰誠告汝汝果以此公文見還吾亦緘默决不宣爾之隱曰然則請俟我半句鐘汝得之矣柏累堪諾然不逾二十分鐘柏累堪已挾得公文在途直嚮外部而去 
[自由談之自由談] [  不冷]  
安福與乙未同爲政府黨之議員然而乙未彈龔安福即彈錢以爲抵制而錢與龔又同爲政府中人其事已陳奇觀矣况乎彈龔之原因實爲靳龔衝突之故靳龔均屬段派又均係安福中人乃一變而涉乙未再變而涉錢不更奇觀而又奇觀乎近時人往往忘事本原愈弄而愈入歧途多此類也 
 
 
 

Page 15

 
 
   
 
 

Page 16

 
 
   
 
