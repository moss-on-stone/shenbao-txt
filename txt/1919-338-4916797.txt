# 1919 - 338 - 4916797

 

Page 1

 
 
   
 
 

Page 2

 
 
   
 
 

Page 3

 
 
時評 
[美參院保留山東問題]  
　　此次美國參議院之對於和約所保留者雖不止山東問題而山東問題實與我國最有關係也 
　　蓋自美總統十四條宣言之後世人之對於和議抱有至佳之希望不謂事與願違迨和約成而最足使人失望者莫如對於我國之山東問題事爲勢迫當亦非美國人之本意今美國參議院能補救之是中美兩有所益也何則美國能恢復其對於世人之信用而我中國則有公理不滅之後望也（冷） 
[命令]  
　　十一月十九日大總統令衍聖公孔令貽纘成明德代襲榮封奉祀孔昭無沗厥職茲聞溘逝惋惜殊深着交國務院從優議卹并給予治喪費銀三千元派王逹前往致祭靈柩回籍時着沿途地方官妥爲照料以示優禮聖裔之至意此令 
　　又令茲制定京畿衛戍總司令部組織令公布之此令 
專電 
[北京電]  
　　吳光新昨來京力言長江一帶咸贊成周長財部中央信用不可失徐靳視爲大助徐樹錚電靳切責蔑視國會謂如有意破壞卽興問罪師靳以此電呈徐徐謂且看他問罪法 
[北京電]  
　　閣員問題經王郅隆疏通靳已允將周之財政取消改提李思浩安系亦允餘部照單通過乃徐大不爲然仍主提周段聞報謂苦衷旣乐爲元首見諒惟有謝絶調停本日形勢靳安之爭將變爲徐段之爭（二十日下午三鐘） 
[北京電]  
　　段以閣員事與徐意左今日起謝不見客靳仍主停頓俟得當派署（二十日下午十五鐘） 
[北京電]  
　　王揖唐復傅良佐電閣員通過與否應從多數意思議長無指揮權安福部已推曾毓雋王郅隆接洽（二十日下午三鐘） 
[北京電]  
　　王揖唐眷屬到京王亦有離滬訊（二十日下午四鐘） 
[北京電]  
　　陸徵祥復電允入閣薩鎭氷亦允卽來並催發五萬元收束淸鄕（二十日下午四鐘） 
[北京電]  
　　閩李厚基昨來三急電報告日人圍毆學生及傷警察釀成重要交涉省會敎育會先後來電詞尤激切政府已令外部飛飭閩交涉員查辦並準備向日使質問（二十日下午三鐘） 
[北京電]  
　　閩省日人毆傷學警外部除訓令交涉員外頃派刁秘書訪日使交涉（二十日下午五鐘） 
[北京電]  
　　福州各校敎員及各團體續電請嚴重向日抗議日人傷害學生事（二十日下午四鐘） 
[北京電]  
　　日本有派驅逐艦赴閩保護日僑消息昨外部商日使請停派（二十日下午三鐘） 
[北京電]  
　　昨美代使訪陳籙述福州美領報告中日衝突事件并詢應付方針（二十日下午三鐘） 
[北京電]  
　　日來財政當局向外國及本國商行成立借欵總數三千萬專充提高票價及裁兵費但須正式閣成方能動用 
[北京電]  
　　財政委員會訂二十一開僵約徐恩元出席報告借欵經過（二十日下午三鐘） 
[北京電]  
　　政府聲明德約决不補簽（二日十下午三鐘） 
[北京電]  
　　收回呼倫貝爾計畫先從恢復金融着手長春交涉已結較原提條件削减不少（二十日下鐘三鐘） 
[北京電]  
　　新參院預算案限四星期完竣（二十日下午三鐘） 
[北京電]  
　　陸錦案部員反坐羣情頗憤有人勸當局持重現又將命令提回修改（二十日下午四鐘） 
[北京電]  
　　陸錦案徐靳主嚴辦經人調停且謂以下告上得直將來難乎爲上二人意爲動現定陸調將軍府原告悉免職部員大憤（二十日下午三鐘） 
[北京電]  
　　張廣建篠電藏番内犯玉樹吃緊請速示辦法（二十日下午四鐘） 
[北京電]  
　　馮玉祥巧電周則范所部廖團長與周脫離周並有被害消息（二十日下午四鐘） 
[北京電]  
　劉存厚電謂鍾體道虚餉被控撤差查辦一說鍾已被劉逐（二十日下午三鐘） 
[北京電]  
　　劉存厚電二十一師長鍾體道侵餉營私羣情憤激恐生意外已將該師長先行撤任所有該師職務暫由存厚兼理 
[北京電]  
　　港電岑春煊莫榮新均赴桂與陸協商和局俞沈靜雙方文電亦甚稀（二十日下午四鐘） 
[北京電]  
　　李厚基電稱岑電謂我軍在泉州莆田等處節節增兵並無其事彼電所云想係另有作用（二十日上午十二鐘） 
[北京電]  
　　張甘督電據馬麒稱藏事日亟陳遐齡與熊克武意見甚深又以餉械缺乏有退入内地之意萬一不守事關大局安危請賜接濟俾維邊局 
[北京電]  
　　吉電富拉爾基江橋等處前有俄兵及韓兵分駐路線業向霍爾瓦特交涉霍允卽日撤退又稱中東路鄂爾加站一帶鐵道橋梁前被激黨擊毁現已修復（十九日下午三鐘） 
[北京電]  
　　熊克武來電川軍因廣元後方蒼溪屬土匪騷擾經就近派隊往剿而劉存厚就此揑造蜚語藉口破壞用意何在（十九日下午三鐘） 
[北京電]  
　　廖宇春奉命赴粤接洽和議定二十起程帶隨員二人公電 
[海參崴來電]  
　　上海申報館俄黨在崴衝突事已了華官僑商均安請登報宣布並告乾齡鍪皓 
[旅美國舊金山華僑來電]  
　　上海各報館及中國朝野均鑒山東失敗罪在鬩牆苟能轉愛權利之私念而愛國家那至危如纍卵乞億兆同心共挽沉淪堅持不用野心國之貨物振興吾國固有之物質敎育文化務逹收回吾蒙滿藏滇川魯粤等領土主權路礦利權而後已否則國亡可立而待華僑新會陳建典 
[鹽城來電]  
　　各報館曁全國學生聨合會鑒鹽城同裕祥號奸夥王佩珩率衆搗毁商學聨合會强搶議决焚燬之劣貨並毆傷學生請申公論學生聨合會叩 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
[北京電]  
　　東海盼組閣殷切如某派仍再堅持决意親與該首領疏解 
[北京電]  
　　靳氏對於閣員抱定决不更換名單若一日疏通不妥一日不提出免起政府與國會間之惡感 
[北京電]  
　　政府將派王正廷伍朝樞汪兆銘爲外交委員並召來京已電徵西南同意 
[北京電]  
　　王揖唐來電謂竭盡疏通之勞未見絲毫進步中央對南進行至何程度祈見告 
[北京電]  
　　郭宗熙入覲條陳中不路拒絶收養俄兵已交外交委員會核辦 
[北京電]  
　　屈映光入覲面陳和局進行意見對組閣問題並擔任向某政團疏通 
[北京電]  
　　閣議討論西藏問題結果由政府直接電告熊克武照中央意旨辦理勿與陳遐齡發生意見（以上二十日）以上中華通信社電 
[北京電]  
　　王郅隆頃謁段段告以財政可望改提勸轉知各議員勿再爭執（十九日） 
[北京電]  
　　倪嗣冲電某要人云前電靳贊成閣員乃應酬語此事非疆史所應參預 
[北京電]  
　　財長問題昨晚靳從段言已主改提現東海仍主提周 
[北京電]  
　　吳炳湘又續病假 
[北京電]  
　　將准姜桂題辭職由參陸妥議毅軍善後 
[北京電]  
　　院電李厚基南台日人傷斃巡警學生望設法防止風潮擴大并趕速搜集確證以便交涉 
[北京電]  
　　新任山東運使夏繼泉對於日鹽侵運擬設法查阻昨向鹽務署商辦法 
[北京電]  
　　海參崴高等委員報告崴埠兵工受過激黨之煽惑發生事變 
[北京電]  
　　西林委員丁某武鳴委員鄭某熊克武委員尹某先後來京尚有滇代表一人聞均爲接洽和事 
[北京電]  
　　後藏班禪喇嘛派人勸阻外蒙取消自治說已經新省楊督證實 
[北京電]  
　　吳光新昨（十九）日到京今日入府報告各將領贊成裁兵情形裁兵令不日可下 
[北京電]  
　　令免陸錦調唐在禮回參次已内定卽發表（以上二十日）以上中孚通訊社電 
里昂無線電（路透電社送） 
[十九日巴黎電]  
　　高等議會昨晨開會由克勒滿沙氏主席議决對布和約定十一月二十七日簽字高等議會並决議通千希臘首相維尼齊洛斯氏謂關於希軍佔領士麥拿之臨時性質一唯和會前所宣布之意見是從高等議會接赴匈協約國專員克勒克爵士來文謂自郝齊將軍之軍入京後秩序頗佳惟軍隊曾拘捕社黨領袖數員彼已提出嚴重抗議 
[十九日巴黎電]  
　　據羅馬電稱意國選舉之結果尚未完一揭曉惟衆意社會黨與天主敎黨實居前列兩黨之中孰得多數尚在猜測之中 
[十九日巴黎電]  
　　彭漢貴族星期一日在伯明罕英法會社演說謂英法兩國就道德社會實業三端而論實應密切結合並堅請製造家與商家以種種利便給予法國用貨者與商家 
[十九日巴黎電]  
　　新衆議院將有議員六百二十六人（前議院爲六月零二人）所增之二十四席將屬於亞爾薩斯與勞蘭 
[十九日巴黎電]  
　　日政府電告法政府謂日艦分隊不日將游於土倫 
世界路透電 
[美議院保留山東問題]  
　　十五日華盛頓電參議院今日通過和約保留案三案一不承認山東問題解决辦法二授權國會處理委派參與國際聨盟會及國際委員會美國代表事三宣布唯美國能解釋門羅主義此事全在國際聨盟範圍之外美國對於和約第一百五十六條一百五十七條與一百五十八條不予同意並保留美國對於中華民國與日本帝國間因此條欵所起爭端之完全自由行動權 
　　十六日華盛頓電自限制和約討論案宣布後共和黨在參議院中之多數遂破除各種之反對參議院幾已通過一案其未通過者惟外交股員會之保留案二條耳一爲美國於慮被侵略或將作戰之時有權增置軍備無須得國際聨盟議會之同意一爲美國有權許破壞國際聨盟約章之國民住於美國之外者得與美國人民通商民主黨已召集贊成和約者於下星期開會討論以期覓一調處方法 
　　十六日倫敦電美國參議院通過保留案之决議無異註銷和約此事已造成倫敦與巴黎大爲注意之時局當此吃緊之時威爾遜總統病未告痊更使人難以豫料解决之策今所未知者美國人民是否贊成參議院之推翻威爾遜總統在和會中全部辛勞耳 
英議院辯論俄亂問題 
[十七日倫敦電]  
　　下院今日辯論俄國問題先由自由黨領袖美克林氏起言俄國事務應任令俄人自行營救之干涉政策業已失敗過激黨日見强盛彼意俄人今漸怨及外國之干涉故英國對俄政策應加修改又謂英國在印度與東方之政策多賴吾人能否於該二處和平進行吾人之任務薛西爾貴族謂今日歐洲國際現局之嚴重不可勝言臨時承認之美國保留案其範圍甚廣無異拒絶國際聨盟約章且無異取銷和約時局至此可謂嚴重已極惟時局無論如何艱難縱美國决計脫離國際聨盟而聨盟之舉仍必進行過激主義爲歷史罕有極殘暴之專制出兵干涉絶對不能現望柯爾恰克與台尼金將軍停止進取莫斯科之計畫而整頓其所已據有之區域設立鞏固政府此舉果成足以收拾人心英政府宜絶對明白切實不行曖昧之舉動工黨漢德森氏重述工黨地位說明其反對干涉俄事之意見謂協約國政策已增重反對者之力量現請政府撤銷其對於柯爾恰克與台尼金將軍之物質上與精神上助力華德氏則稱干涉或不干涉之問題不僅關係英國又稱柯爾恰克將軍乃民治黨末稱英國派兵入俄原爲自己起見唯一之目的乃在援救自己人民今已救出盈千累萬之國民矣故未可厚非喬治首相答稱經此次之辯論各方面皆以過激主義暴虐爲言過激黨旣非民治又非自由近日過激黨文告曰吾人已整頓軍紀矣尤當整頓工紀由此觀之過激黨所謂工黨自由者不過强迫工作耳英國曾助俄國之有效力但英國不能以金錢接濟俄國無窮期之内爭吾人第一注意者厥爲自己國家而與過激主義交通最近之路則爲財政破産英國反對過激黨甚於任何他國即法日美三國合計之亦不如英國所出力量之大今義務已盡政府對於俄事不能使國民再負捐稅之重擔矣俄事最大困難在俄人趨向不一柯爾恰克等欲恢復全歐愛沙尼亞·里特倫·立陶宛欲爭獨立而反對過激黨者則爭當地國籍之獨立故不能有一定之政策彼贊成干涉俄事者往往不贊成干涉羅馬尼亞也德人現仍在波羅的省苟不逐出之則歐洲不能安寗首相繼發問詞謂俄國之大幾及一洲凡干涉之者無論國家或軍隊莫不受其惡果試問今有人主張恢復此稀國家之安甯而願負其責者乎若余則不願負責也 
歐洲和約近聞 
[十六日巴黎電]  
　　協約國以新牒文致羅國切實宣布協約國希望匈國於一星期内解决下列數事（一）羅兵應退出匈境至高等議會畫定之羅匈邊界（二）羅國簽定對奥條約及保護少數民族條約無所保留（三）羅國在匈所占之物産應歸協約國委員管理 
[十九日巴黎電]  
　　高等議會决議以希布兩國間移民條約提交希布代表團明日高等議會將聆波蘭代表某員陳述東加里西亞問題 
[十九日巴黎電]  
　　福煦上將貝丹上將今日抵美資 
[十九日巴黎電]  
　　瑞士决議加入國際聨盟 
英美棉紗問題 
[十五日倫敦電]  
　　紐約電稱所傳英國出口商人抵制美國棉花之說此間未有所聞惟英國收棉商人輒以其裝運之棉花向英人水險公司保險耳此舉半由英國棉織家多係保險公司股東之故美國公司並未集合團體設法保復但有個人舉動請美銀行等施其勢力以阻止美棉專由英公司保險云 
[十四日倫敦電]  
　　紡紗工人以關開夏紗廠近日昻價出售事向紗廠聨合會徵求意見茲聨合會答稱紗廠售價遠不若起築新廠之貴再紗廠價值旣高其效力可使實業與工人現狀因以穩固 
[十四日巴黎電]  
　　法人各界皆注重法總統游英時之政治談話法外交總長畢勛民曾與英相喬治氏並與克松貴族邱吉爾氏貝爾福氏會晤討論協約國對付俄國及土耳其政策關於對俄政策聞議决不與勞兵會接近免增過激黨之聲勢關於對土政策議决法英兩國應一致行事 
各國近事記 
[十九日巴黎電]  
　　克勒滿沙氏今晚由巴黎赴拉凡台休息五日 
[十九日巴黎電]  
　　比皇因社會黨於選舉中得佔優勢已開始處置新政局昨會接見社會黨閣員凡特維爾特氏及凡丹氏 
[十五日巴黎電]  
　　逹倫齊哇氏率驅遂艦一支隊離阜姆在柴拉地方派兵一隊登岸後旋即回抵阜姆 
太平洋路透電 
[十九日伊爾庫次克電]  
　　政府各部由沃木斯克至伊爾庫次克之遷移業已完畢秩序甚佳鐵路運輸極可滿意過激黨近未攻擊路綫 
[十九日北京電]  
　　安福部得倪嗣冲之援助頓形强硬復力與新内閣爲難 
[二十日北京電]  
　　半官消息稱蓋逹將軍部下之兵與俄兵間已發生惡戰蓋逹將軍發表文告時居於海參崴鐵路車中協約國並不理會其文告但鄂於斯迦科之水兵率許多船廠工人往視蓋逹舉爲領袖時蓋逹聲稱沃木斯克政府今已不存在各人皆可自由行事如其欲願於是搶案發生協約國軍隊遂圍蓋逹之住處而持其人同時俄兵則驅除其黨與蓋逹近來時懷不逞曾請其回國蓋逹兩次堅辭自願留居西比利亞實則蓋逹早已解除俄軍司令職矣蓋逹現無軍職衆意未必逹審因其曾統率提克軍横越西比利亞著有功勳也但衆信行將遣送出境 
國外要聞 
[美國之新式學校]  
　　中美新聞社紐約通信云美國敎育前途近呈一活潑飛躍之象則康乃的克州之施丹福鎭（在紐約附近）中有敎育家泊林司霍金司君將創立一自治之新式學校也霍金司君爲美國少年敎育家中卓著之人物創辦加立芬尼州之兒童夜校而爲之長其他關於國中之敎育事業亦力爲提倡頗負能名最近擬組織一新式學校以明年秋間實行其格式如模範村内有公共之廣場鎭廳咖啡店劇場公共圖書館救火會火車站及工廠等各部執事人員咸爲兒童至如郊外近鄕之地則復立花園果園牛乳房及其他有關農業場所亦均由兒童爲之主持美國敎育界本極發逹此校出則尤可謂别開生面紐約城内外有學校十餘類能於根本上着想施行其各種切於實用之敎育其與等常公共學校不同之點在能培植兒童品性於不知不覺中啓發其自治之心不曰扑作敎刑爲貴霍京司君之新式學校擬擇其他位於高處與通衢遠離風景務求淸幽而能見長島海峽之山水者其間有平坦之地可供設置球場及火車軌道之用其下通衢中則築一小路曲折向逹小山之巓與學校相通左近林木間則復貫以小徑並立一小草場爲兒童馳馬之所環山則佈設小鐵道并以小運河繞之小舟可行駛共上此小鐵道作爲横過大洲之大鐵道觀沿道立小車站而以鹽湖城烏麥哈詩家谷克利扶倫紐約諸君城名之自假定之加立芬尼州海濱起此小運河折而西向至一地曰日本之伊查此帶即名之曰太平洋運河由紐約東流此一帶名之曰大西洋小舟蕩漾可入阿抛土海口其餘水陸則遵其方向之所在而假定其名稱如奈泊爾斯馬那斯德及康士丹丁等於是此環山之水陸不啻一環繞世界之模型兒童等於此即可爲貿易上之往來與各國通商正復相類不特此也更可將歷史中所讀大事一一演習之如向西方大築鐵路或哥倫布發見类國等其有益不待言矣外此尚有一法足爲肄習歷史之助者則於校地之上部將歷史上之人物製爲石膏像按其年代依次排列其距離以寸爲一年一端爲古之哲學家第莫克立傳司氏一端則爲今之發明家湯麥司愛迪生氏其他軍事上之英雄則概不列入蓋思想家及建設家等殊不以作戰爲重也此等石膏像之後則依諸名人生時之年代添置金字塔廟宇城堡敎堂或工廠等用爲背景足資觀感除以古代精神昭示兒童外復宗以近代之情狀校址之所以擇定施丹福者職是之故其地施行敎育易於推陳出新可與尋常學校中之課程截然不同紐約城相去甚邇有博物院有演說場其各種工藝實業及美術文學俱極會逹自課堂至彼一小時可逹往來甚覺便利且施丹福産生植物絶夥皆足供兒童爲研究資料者兒童在校中亦能精習各種手工令自造小屋合爲村落并試築小鐵道由村中逹一小湖湖之源流爲溪即由兒童自製平臥輪水車架之溪畔以水力製爲電力用以運行火車且污濁停流之水則用灌溉之法汲以灌田園菜蔬花草因而滋生凡一切進行事務均由兒童作爲論文或筆記載之新聞紙中此新聞紙及印刷部亦兒童自辦者也以上所述僅其一斑面物理算術地理生物學及作文諸科似日概括其中矣外此所有空地則建花園或鋪草作草場怕爲牧牛并立一模範的牛乳房令兒童榨取牛乳焉每日每人均須作此項身體上之運動敎員亦加入此外尚有温室爲喜園藝者冬間種花之用全以玻璃建築一切佈置較尋常温室爲精進俾一入寒冬兒童尚能荷鍤挽鋤從事於花事也兒童臥床悉置一室中其通風與熱度皆相等惟每一床前均以壁板相隔中留甬道如鎭中街衢然甬道之盡處有巨廳狀如城中廣場兩旁皆公共場所故一室一闥其壁板之裝置等皆須參照公共場所讀書室前立四圓柱上加尖形屋頂榜其門曰公共圖書館餐堂門外則亦標之曰咖啡店及餐館縫衣室外則顔曰紡織廠其置水龍軟管及化學中熄火機之室則稱之曰救火會其通至體操場及游泳池之甬道則美其名曰湖畔散步場其他諸室亦各有定名廣場之前爲劇場場上有演台凡兒童音樂上及戲場上之作物均演之此處并有廂座以供他兒觀賞凡此種種皆物質上之特點也其精神上之特點則爲自治校中所有普通事務由委員七人治理之全校兒童分工業科四部每一部舉一委員尚有二委員則由校中職員兒童父母或與斯校有關係之人舉之其第七委員則仍由兒童中公舉一品行最優者充之霍金司君嘗告記者（通信員自稱）曰此學校自治之制度某嘗施行於加立芬尼州生他白培拉之兒童學校中頗爲滿意此等制度旣許兒童發言表其意見自足去其不平之念且足使善良之兒童負責任心而使頑劣之兒童知所自歛也今施丹福之新校说將施行此制并引起兒童仁愛之心常使出外慰問病人或作有益社會之事皆兒童所不可不習者某之計畫固不求斯校之過大惟因施行種種實用的敎育設備上所費不資學費因亦不得不昻然亦仍以適當而止决不令兒童之父母荷重大之擔負也開辦之第一步擬於世界每一國每一人種中取一兒童合於一堂面敎練之俾潛移默化盡去其國界及種界之見第二步則擬添義務額若干名凡兒童之有志入學而家境困窘者可免費入學惟其體質德性及智識均須較尋常兒童略高此可由考試定之此學校並不爲牟利而設故每年年終結算如有餘資則留存其半爲後來擴充之用半則予職員及發起人等分得之提其百分中四之一爲加給敎員等薪水之用另提百分中四之一則爲償還兒童父母或保護人之用云 
國内要聞 
[安福派仍在反對閣員案]  
　　組閣問題近日仍在疏通中昨日（十八）午後靳氏進謁東海報告接洽經過情形並請示一切當經東海面諭以議員方面旣無不可挽回仍以極力疏通爲是並云余擬於日内當請合肥再爲勸告云云聞安福方面目下所爭者實爲黨費問題前日雖經靳氏允爲維持但該部以靳氏口頭答覆不足爲據仍請由段合肥明白表示方允通過業經推定王郅隆向政府及合肥兩方聲明此意惟王現尚在津大約日内回京接洽之後卽可解决 
　　倪嗣冲本爲安福部所借重之人乃此次忽來電贊成閣員安福中人大爲駭異於是打電去質問并派人去游說倪乃打一含糊兩可之電致該部文曰閣員如何支配此間本無所聞前接翼卿來電歷叙組閣員名并謂元首與芝老皆已同意故照復一電謂慶得人其實不過尋常應酬之語初不知翻雲覆雨政潮上湧也以理而論閣員屬諸何人疆吏本無參預之權翼卿亦何能以疆吏贊成爲藉口近來無事不爭無人不爭前途不堪問矣如何如何云云安福部得此以爲獲一救兵而態度益强硬矣 
　　又據某方面消息内閣問題靳氏前日赴公府及府學胡同之結果表示無論如何决不更動並有負氣不幹之語東海當面挽勸謂當盡力疏通段氏亦謂安福太胡閙實屬不成事體允爲開導昨日公府派出秘書二員專爲靳氏疏通段亦召集議員中著名者爲剴切之曉諭結果並無責任回答但言當再開會討論乃能表示從違昨日下午更有一離奇之新聞卽謂此次閣員之波折安福背後有外交關係緣十六日有某國人宴請著名議員曾表示希望不使周自齊上臺之意云云此種謡傳固不必深信然安福所反對者以周之財政爲最則亦事實之不可掩者聞該部昨日（十八日）上午又開秘密會議結果於夏壽康之敎育張志潭之農商似已同意周自齊之財政則絶對不能贊同已由李盛鐸劉恩格再見靳氏報告此意 
[煙酒借欵與徐恩元]  
　　徐恩元氏業於昨日（十六）上午十一點四十分乘專車到京並偕同美資本家愛恩泥斯等六七人日内卽向政府接洽烟酒借欵及組織中美懋業銀行事宜聞烟酒借欵當局有擬擴充至五千萬元之說已派周自齊及徐氏與美資本團接洽據外間傳說此項借欵政府前曾與日本磋商日本允借五千萬以條件不妥而罷故政府以二千五百萬爲少而令磋商擴充云 
　　又聞財政界要人某氏近語倫敦某報記者云烟酒借欵之實數爲美金二千五百萬元其中除扣還芝加高大陸商業銀行前借五百萬元外實收二千萬美金九一交欵六釐息十年還淸合同上載明並非以完全烟酒稅擔保但至該稅收入增加時仍可作大借欵之擔保徐恩元簽字後已帶來美金五百萬元其餘明年四月以前完全付訖聞政府將向該資本家方面爲進一步之磋商其額爲五千萬一俟内閣組成即當着手進行云 
[籌議中之裁兵問題]  
　　裁兵計畫自吳光新與各省各處長官接洽後由直隸曹錕領銜會同各省正式入告當局連日會商决定先發命令申說裁兵之必要諄囑各處切實奉行原文計有千餘言一二日内即可發布 
　　各省區所派裁兵委員到京者已逾半數靳翼靑業於十八日在國務院内接見各該委員告以裁兵主旨甚盼各就本省區兵隊情形核實報告俾可妥計辦法不致有始無終並云俟經諸君將手續籌畫完妥即當定期實行 
　　參陸辦公處於十八日上午特開會議關於軍隊名稱統一案已无全通過其大要分爲兩項（甲）屬中央者爲直轄軍隊即稱第幾師或第幾混成旅（乙）屬於地方者爲省轄軍隊於第幾師或第幾混成旅上均冠以某省字樣其他如巡防營飛虎營鎭嵩軍威字軍（武安宏威等）之類名稱一律消滅改爲省軍又各省區軍民長官所部衛隊多至一旅少亦一團總計此項衛隊兵額將近二十萬人參陸處以此種不正當之軍隊亟應大加核減特於十八日通電各省軍民長官請將所部軍隊核實裁減並盼電復 
　　昨據參陸處負責之某君云全國裁兵之計畫全案尚未脫稿中其全國陸軍應留軍數已規定各省區爲六十師「邊防軍十師在内」駐軍各省分爲四級一級駐軍三師二級二師三級一師四級一混成旅邊防軍十師以八師分駐滇川新甘外蒙東三省沿邊一帶共二師留駐首都俟邊防必要時再行出發 
[十八日之開議與參陸會議]  
　　昨日（十八）星期二閣議例會重要議案計有三起一川邊防務日急熊（克武）陳（遐齡）互存意見所有陳氏歷次來電及篠日院政熊電均調出傳觀之後隨即討論辦法結果再由院部會電熊陳兩氏囑即無論如何務須互相策應聨絡進行不宜再有隔閡貽誤邊局二東三省辦理淸鄕張作霖請簡王順存爲督辦一案討論結果准予簡派但應先電張氏迅將各項章程細則擬訂呈閱以便核定三關於烟酒借欵擬擴充爲五千萬元或六千萬元結果未詳此外尚有例案數起議畢由靳田南人赴府報告 
　　參陸辦公處昨日上午曾有會議聞除參謀次長陸錦未列席外靳雲鵬張懷芝及張羅南陸次長均出席討論之件一爲關於裁兵問題一爲各省齊軍來電陳述意見問題一爲接濟鄂西朱廷燦等軍費軍火問題一爲長濟湘西馮玉祥軍費及電覆佈置防務問題議畢由靳　親往集靈囿晋見東海報告一切 
[京華短簡]  
　　公府外妆委員會日昨曾開會議所列要案一爲調查回國華工數目及在國外者尚有若干均須設法保護一爲租船問題實行後推廣國外航權一爲討論駐外公使是否改稱大使及添設駐外武官一爲南方要求力爭澳門交涉此外尚有關於山東各案因無結果擬日内冉開會議討論 
　　李家鏊林建章近由海參威來電俄新舊兩黨互閧邊防異常吃緊蓋逹司令　部之捷克軍將在海拉爾獨立沃木斯克政府無從取締請中央向霍爾瓦特磋商共籌抵制俄使無能力不必與之交涉如何請示辦法聞政府昨已將此電轉知吉督鮑貴卿矣 
　　組閣問題目前正在擱淺之中昨政界有人傳說政府對於地言上亦有一種計畫正式内閣成立後各省督軍將有一番更動有某君條陳政府擬設兩湖巡閱使調直督曹錕擔任王占元則調任直隸又聞姜桂題已表示不願再回熱河意在河南督軍惟政府以趙倜在預甚久一時礙難遷動故未决定 
　　日前和議代表吳鼎昌曾有電呈請政府將庚子賠欵列爲免釐抵欵以資培養全國商民元氣當局曾將原件交付財政委員會詳細討論昨聞財政委員會對於此電討論結果以各國退還庚子賠欵早經閣議决定撥充敎育實業兩項經費已可補益全國民商元氣此時若義變更實與外交上有難辦之處旋由該會將此意咨送國務院現國務院决照委員會主張將原呈否决昨院中已將駁案咨行各關係機關矣 
　　駐产意大利公使前以該國政府修改貨物進口章程禁止茶與絲綢蔴髮等件輸入國内函請我政府查照辦理當經外交農商兩部會核結果以意國此次禁止上列各貨入口與我國輸出商品極有關繫其中絲茶兩項尤爲重要惟茶品一項按照新章所載係歸該國國家運辦并非禁止入口在我可無庸置議現時所應爭者僅爲絲綢一項查該國新章雖經公布施行但其第三四條内載稱財政總長遇有必要情形對於各種貨物得取銷其進口禁令等語是尚不無變通之餘地茲爲維持中意兩國商務起見絲綢一項未便認列禁令之内業由外部根據上述情形函知意便請其電商本國政府仍准照舊進口 
[有煽惑回敎徒者]  
　　狼頭會蔓延已廣 
　　京津泰晤士報載開封消息自上月以來此間發生三種有趣傳單一爲組織拒毒會二爲創立童子軍三爲狼頭會以上二項傳單不過爲地方上關係至第三項則由山西陝西傳來其文爲中日對照專爲鼓惑中國中部回敎徒獨立反對政府而設觀其言論與從前滿人排滿若合符節指爲中國同胞薄待回民據重要回敎徒云狼頭會勢甚猖獗流佈甘肅陝西新疆各省政府如不早事防範其流毒必延至河南及中國北中二部將來結果必演成第二回敎之亂即四十年前左宗棠在甘肅陝西所平定者也且據報告此次因有外人與回敎徒混合若發生禍患必較前尤烈今陝甘已有 
 
 

Page 7

 
 
徒黨二百萬人其他如河南等省亦無不有之彼輩並有充足軍械專爲待時而動聞新督近曾來電謂現今土耳其情形已變可令陝甘之冋敎徒赴米克（冋敎宗敎發祥地）拜其敎主政府鑒於狼頭會之猖獗欲取愼重手段遂電告新督以巴黎和會尚未將土耳其問題完全解决恐中國人前往或有不測之險令其切實阻止 
[濱江通信（鴻）]  
　　錢棹鬼變相之活動 
　　當局無實行整理之辦法 
　　哈埠金融棼亂如蔴益以錢棹鬼之從中播弄圖漁人之利遂致市面騷然挑剔折價百物飛漲勞働家幾無生活之餘地當局至此地步始行覺悟非嚴加取締錢棹不可於是有上月二十六日一律驅逐之舉何如大隊錢棹鬼子冤魂不散仍暗中進行其陰謀沿途兜拉賣買亦並不加以禁遏日來行動尤覺高妙無論何種商舖（鞋店醬園甚至水菓舖）門前加懸一方某某錢莊或某某銀號之招牌以收賣荒金兌換鈔票爲名而實則錢棹子之變相且即爲錢棹鬼所經營哈埠商店營業非經警廳核准不能開始是項錢莊是否資本充足姑不具論第於茲金融混亂人心皇皇之時公家極宜設立幾處公平兌換所以利小民不此之圖而仍允許大批錢棹子變態之錢莊大放光明意究何居然此亦足徵當局實無整頓金融之誠意矣 
　　奉天會議對於統一三省錢法案僅有推廣東三省官銀號之計畫將以三省官銀號之紙幣收回永衡廣信等所發行之官帖以爲取銷永衡廣信等之張本並未聞有若何整理之辦法夫以紙易紙之利害識者類能辨别之徒托空言而無實力以爲後盾者於事甯有濟乎三省金融且無法整理尚復有何暇晷顧及羗毒其實鐵路公司之收用與否關係甚小且一日問所發出（購買軍裝及糧食）决不止共收入之數票額愈多價格愈落此必然之勢也俄幣失信於世界已非一日將來難保其無藉詞廢止之舉邇近商家逐漸改用大洋對於羗票似有拒絶之動機萬一竟不行使則此項形同廢紙之俄羗國家能否爲之收回以與交涉此根本問題也記者鑒於某國領事館之每爲該國僑民保障破爛羗票事（市間不能行使之破羗可交由領事館與之交涉）而不禁感慨係之 
[莫伍兩氏之最近行動]  
　　莫督軍單身赴桂莫榮新於八號晚乘通海兵艦赴桂一事已略誌前報茲查莫氏此行係因南北媾和事親自赴桂與陸榮廷面商决定方針莫氏瀕行曾下令警廳飭對此次先施風潮用嚴厲辦法并飭在長堤架設機關槍多派警隊遇有滋閙之人無無何界均執行警律對付又據軍署中人言莫督此行純爲軍府問題及對付北方事宜故赴邕陸總裁籌商大約不日當可返粤至别一方面所傳陸氏提出某事交莫督辦理莫不允行謂寗可去職此行赴邕即爲下臺地步日内譚浩明當來粤一督任此種風說省中雖有所聞但可决其心非事實且據署中人言莫督自數月前迭　代表謁見陸氏疏通一切後陸氏對莫意見已稍釋然現莫之赴邕一爲避僚　賀禮一欲晋謁陸氏有所籌商現莫督瀛眷仍留署中毫無舉動　此可證譚浩門來粤接任之說實無其事云云此言或可信也 
　　伍博士避入羅浮總裁伍廷芳前次因警廳拘拿查貨各學生由學生代表聨請保釋伍當轉電警廳保釋在案嗣以學生對於公司風潮愈閙愈大曾兩次傳學生聨合會會長張啓榮進府勸導張當面允許召集内部會議提出條件解决此事已經過多日詎忽又閙出先施風潮據警察方面言當時警察游擊隊第四中隊長熊威在場勸諭被學生搶去槍枝復被綑綁嗣總隊長楊其偉馳至勸令交還槍枝了事學生不允且有毁壞該公司貨物情事聚衆不散楊乃下令閉門翌日始將爲首滋事學生十一人解廳魏警廳長據報大怒當親赴軍署請示遂有拘送懲戒場罰辦之舉而學生方面則欲將當日實在情形往軍府報告請伍總裁保釋伍事前旣接有探報旋復與魏邦平電商魏告以必須嚴辦之意伍乃卽乘摩托車離　往沙　不允接見學生現學生團以此事必欲謁伍仍日派代表多人赴軍府請見　伍意决不允予理會並　定於十四號赴惠州羅浮一行藉避纒繞矣 
[閩厦之中日兩交涉]  
　　福州福州近日發生最新之中日交涉案係因十月三十一日爲日本天長節旅居福州之日本人是日在南台日本領事館宴會後晚八句鐘即舉行提燈沿途大呼事前並未照會我國長官其提燈所經過各街商店紛紛閉門熄燈迨提燈入福州城管我國學生數十隨其後沿途大唱國恥歌站崗警察誤認爲學生游街向前干涉彼日本人即以燈柄挑巡警之帽且沿途强迫人力車爲其効力不給分文於是福州全城商人犬憤一律閉門熄燈越日我國交涉員王壽昌照會日本領事提出抗議略謂十月三十一日貴國民因慶祝天長節舉行提燈游街貴總領事並不先行通知貴　僑民及籍民竟由南台直入南大街至軍門前站崗巡警以人衆向前防護竟將巡警之帽挑下且至督軍署前呌囂跳唱並有强迫拉車等等舉動本交涉員以貴國僑民此舉與中日感情殊有妨碍如貴國人民因慶祝必須提燈游行亦宜先行磋商以便派警保護今貴總領事不通知於前若地方釀出事端本交涉員實不敢負責本交涉員以此深爲遺憾相應函逹貴總領事查照云云日本領事至昨日始函復王交涉員略謂此事在先並無計劃國乘餘興突然發起致未先期知照至人力車不給工錢請調查人名號數送署究辦云云結果尚未知若何惟中日人民之惡感將愈結愈甚耳　　厦門旅居厦門之台灣籍民販賣嗎啡鴉片開設賭場等行爲不可勝舉日昨有辛桂芳團長所部兵士四人到梧桐埕入台灣人所開設之賭場賭錢不知如何起釁兵士謂我欲捕汝見團長台灣人謂我是日本籍民兵士因是不敢逮捕台灣人則急至日本警察派出所（即在梧桐埕上年日本設警察派出所於此當時厦門道尹及福建省長迭次電京交涉卒師無效）告急謂支那兵士攻搶住宅請速援救即有日本警察數人隨往將北兵捕縛送至鼓浪嶼日本領事館經訊問後送回厦門交辛團長辛訊詰兵士稱我聞該屋内有賭博聲欲入屋捕賭反被日本警察捕去辛桂芳即照會日本領事謂貴國籍民在我厦地開設賭場應設法取締云云聞日領已函復允予查捕台灣人所設之賭場烟厠矣 
[江西反對弛禁之兩大會]  
　　聨合會之會議今日（十六）各界聨合會爲米禁事又召集團體代表開緊急會議討論賡續進行方法到約五十餘人午後二時摇鈴開會由錢志銘報告軍民兩長及財廳長對於米禁意見須取决大多數輿論但其態度甚爲游移我等應如何繼續進行以期有濟某職員主張將各界反對弛禁情形及米價提高有關民生事實彚呈廳署劉野樵主張由各縣旅省同鄕會聨名禀請官廳不准開禁余醒愁等贊成先由聨合會遞呈再以各縣旅省同鄕會爲後盾主席綜以上意付表决謂贊成用本會名議呈請兩長及財廳者請舉手全體繼又云贊成另函各縣旅省同鄕會請一致呼籲者請舉手多數次主席報告赴滬代表盧任華熊韞華來函畢復提議本會經費等問題而散 
　　學生會之會議今日（十六）上午十句鐘學生聨合會全體學生爲垊制弛禁組織游行演說團長開全體緊急大會到會者百餘人公推劉子池主席其提議各事如下一敎務部之演說團人數太少不敷分佈應如何設法擴充議决全體職員分三隊出發二第八中學學生劉餘慶等來函聲稱發起聨合會被校長開除本會應如何援助議决由文牘擬函請第八中學校友會調查確實再定辦法三本會各校捐欵以何日收集議决以下星期日收集四請本會爲禁米事晉謁軍民兩長之代表報告經過情形議畢遂推舉演說員四十餘人分三隊出發第一第二兩隊往城外一帶游行第三隊演說員由各界聨合會散會後再行出發聞今日之演詞大致爲禁米出口實爲顧全民食起見乃許鏡藻曁少數不肖嗜利之徒反四出運動開禁不知是何居心各界聨合會諸君已公推代表晋謁督軍省長爲民請命雖蒙督軍省長表示　從多數民意但許等拚命運動無孔不入其神通之廣大可想而知現我等知此次米榖出口關係貧民生計且與國際攸關應即竭力設法抵制以免死於少數見利忘義之徒之手中等語沿途演說至五時後始陸續散歸此次出發人數雖已增加秩序益見整齊亦可見贛省近來敎育進步之速矣聞明日對於此事尚將開特會討論以期周密 
[蕪湖快信]  
　　蕪湖政界近得蚌埠消息知倪督病危皖南鎭守使馬聨甲十六日在省垣接蚌埠電旋即乘差輪當晚來蕪十七晨仍乘原輪下駛赴蚌埠 
　　皖省鹽斤加價事在必行警務處長劉道章通電各屬謂有學生聨合過激派開會反對情事從嚴拿辦 
　　財政廳長陶鎔定二十二日開財政會議已電召各縣知事與議明於鹽斤加價案有關 
　　蕪湖農業學校學生近日與校長吳光祖暗潮頗烈敎育廳已派員來蕪調停前日鎭守使署參謀長儲莘警廳邱鳳五均詣該校勸導 
　　蕪湖裕中紗廠一切早經佈置就緖本擬日前開車刻因鍋爐不合尚須展期 
　　蕪關監督王守善已奉令調署東海聞王擬於下月先赴魯省一行關務暫由方總務科暫代 
　　蕪湖警廳邱鳳五以長街過窄兼之兩旁各貨攤攤塞街心殊於交通有碍日前親往長街履勘擬嚴加取締刻因士紳湯鈺泉陸廷楨鳳吉廷等代各攤户請求故警廳對此已作罷論矣 
　　安徽公益維持會定二十日爲前故皖岸榷運局長寗祖武開追悼會各縣重要人物均紛紛晋省 
[皖省近事]  
　　皖省公署昨日召集政務財政實業敎育各行政委員開行政會議所議事件（一）各機關預算增减案（二）整理内務行政案（三）推廣敎育案（四）發展實業案警發處呈請省公署擬在蕪湖租界添設警察分署並將新增捐欵與違警罰金作爲臨時及推廣費用聞呂省長以案關預算特咨交議會核議 
　　皖淮水利協會請撥工振鹽捐餘欵開辦皖淮河海工程學校呂省長已將此案咨交議會並請追加預算 
　　銅陵縣紳章家祺等電稱該縣商人莊汝藻朦領葉山冲鐵礦盜售外人並盤踞該處聚賭貽害地方較諸昔銅官山麥奎之禍尤甚懇請省長轉咨農商部迅予取消礦權以保礦業 
　　舒城中梅河釐局苛征舞弊業經省長委員查辦昨又接該縣公民李壽山等電稱該局杭埠分卡聚賭闘毆迅予澈究 
[浙當局調查缺現實情]  
　　前日浙財政廳致杭州總商會函云逕啓者案奉省長公署函開據杭總商會呈稱據省城錢米各業來函近日現洋異常缺乏擬將應解中國銀行欵項暫以劃洋過帳轉請維持等情查劃洋過帳流弊滋多疉經嚴令禁絶所請劃抵解欵未便稍予通融至於花米上市現洋缺乏市面竭蹶亦當籌救濟之法即希貴廳會商實業廳召集各銀行行長妥速籌議等因並准貴會函同前情到廳查征收機關照章應征收現金征起之數應直接解送就近金庫兌收不准由錢莊經手况金庫收欵關繫支放軍政要需豈有不收現欵之理且現升革除以後已無現劃之分彼此即有匯劃亦不過爲手續上便利起見豈能與現洋分而爲二更何得有劃洋過帳名目所請萬萬不能施行惟現值花米上市需要甚繁自應查明實情妥籌接濟之法本廳長籌慮所及以爲杭州現洋之缺乏由於近來上海金融之緊迫擬即查明情形商令銀行多作放欵經於本日親往中國銀行調查乃知中國交通實業興業四行現在放與各錢莊欵項已有一百四十餘萬元之多照各錢莊資本約略計算殆已超過一倍實不得謂非盡力維持尤可怪得洋釐規元之漲落當然視其需要之多寡互爲伸縮近日上海行市因現洋缺乏是以洋釐奇漲規元日短杭州如果與上海同一枮竭則規元之價當與滬市相等或更低於滬市乃查杭州元價合諸滬市每千元反長至二三十元之多元價旣高必是需銀甚亟而現洋充裕方能有此現象今錢業旣將元價抬高而復謂現洋缺乏　則現洋究竟流存何處是否各錢業從中别有作用實所不解現在貴會旣謂市面岌岌此中實在情形必須調查明白方能籌議辦法相應函致貴會希即切實查明尅日詳晰見覆以憑核辦 
[蘇議會紀事（五）]  
　　居然開會了 
　　蘇會自上月二十八日行開會式後以人數未足未能開會計虚度者二十日十七日三議長宴議員於金陵春宣言二十日一定開會請諸君轉輾關照衆皆允諾乃於昨日發出議事日程第一號錄之如左中華民國八年十一月二十日（星期四）午後一時開議一省長咨會查核見覆八年度本會經費案二省長咨交覆議八年度省地方預算案三省長咨交覆議八年度省立各營業機關特别預算案四省長咨交南通警察改所爲局經費請增列入八年度預算案五省長咨交補助小學敎員遺族卹金暫行辦法案六省長咨交併案議决禁米出省查騐處八年度預算案七儲議員南强辭職案八王議員贊臣辭職案九胡議員允恭提議修正議事時間藉除積習以利進行案十盧議員瀚蔭提議修正本會議事細則以維會務案第一議題聞雙方疏通决計減少惟揚屬尚有一二人尚不以爲可然不過意氣而已非眞有成見也 
[南京快信]  
　　省議員章紀綱提議請飭靑浦縣知事宣布歷年附稅實數開嚴追前任欠交以重公欵案朱國恒提議江柴遵章免稅案金山縣農會會長潘玉振請議爭回老鴉嘴海灘案上海顧履桂請議免除麩皮稅案即列入議程付大會討論 
　　南京學生聨合會以日人在閩槍斃學生實屬目無中國昨電京請飭李厚基嚴重交涉以重民命保國體張作霖曹錕昨亦有促和電來寗 
　　美國海軍艦隊司令某氏昨乘美艦來寗泊下關江中上午十時入城晋謁李督晚七時美領事在署設宴歡迎並請李督齊省長陪席 
　　昨日第六師之步兵第二十三團與第二十一團在江東門外演習對抗戰鬬齊師長宮張二旅長均往指揮李督派參謀王恩桂副官高占元前往參觀 
　　前日由天津開來之特别快車在濟南大汶口東北堡之間與貨車互撞斃司機人兩名傷七八人快車延至昨晚十一時始開抵浦站 
　　莊壩稅所長舒霈因病辭職財廳改委任用縣知事張景祜接充 
　　金陵關監督兼交涉員曹豫謙聘閘北水電廠長蔣宗濤充關交兩署顧問 
　　浙實業廳長雲海秋昨來寗公幹 
　　句容縣勸學所長陳祖濂自備川旅費赴魯參觀草帽工場並赴山西調查義務敎育施行狀况已由省署函致魯晋兩省長准予接洽 
　　廣西特派來蘇考查棉業委員邱頤齡已事竣回桂 
[杭州快信]  
　　省議會特務審查股昨報告議員觀光團及政治調查會名雖異用意實同惕然於世界潮流日新月異以考查所得供本省參酌認爲有成立之必要擬將名稱及内容合併修正改爲浙江政治考察團合中外各區域共分十組繕具條文五則請付大會公决 
　　籌設公立工業專門學校議案昨經省議會庶政股審查報告修正原案辦法共六條及預算付大會公决 
　　各縣收解稅欵向規定交就近中行彚解省庫不得中錢舖撥解現每不遵定章故財廳昨又通令取締 
　　總統府秘書胡晴初前日來浙寓舊藩司署嘉禾里昨今兩日軍政各要人公讌於西湖葛蔭山莊等處 
　　日本德川公爵昨午乘特别快車返滬 
　　運司莊邦彦定本月二十五日出巡金華各屬鹽務永嘉地方檢察廳長徐驥騏以律師陳汝强有失誠信呈請提付懲戒業奉指令照准 
　　高檢廳昨委章國楨充象山縣管獄員 
　　上海商會朱沈等助浙賑一萬元督長聨電致謝 
地方通信 
[蘇州]  
　　籌設女子職業中學省立第二女子師範附屬小學主事楊衛玉及省立第二農業學校敎員林在南等發起組織私立女子職業中學校經第一師朱師長及其夫人之贊助暫假湖南會館爲校址擾先行籌集五年間之經常費一萬餘立除由發起人擔任五分之一其餘不足之數再行從事勸募已托江襁銀行爲收欵處一俟部署妥善即將陳請省署轉咨敎育部立案 
　　米船因被迷失竊溧陽人楊實生與丁樹森合夥販運榖米一百餘擔雇江北人翟香木船裝載來蘇出賣先在木瀆售去一百十四石得價銀二百零九元開船到蘇停泊聞胥間馬路河埠尚有新米數石賫與附近某米行因守待米欵故未開船十七日米客楊寳生因事登岸丁樹森亦偕同伴吳聽人至閶門城内傳賣捕魚線網船中祇有米客雇夥任樹大及船主翟香木二人看船所有木廣售米價銀即交船主置於平基卜而忽有宜與人范源福及鎭江人胡福海二人到船手携茶壼强令船主翟香木飲茶不圖入腹後頭昏目眩神志不淸由范胡二人促令看船之任樹大登岸找尋楊丁兩米客回船及至返舟檢查則米洋二百元已少去一百元立向查追始悉以上情形該米客等遂據情呈報間區警察署派警將范源福胡福海武永昌二人捕獲預審屬實於昨日移送吳縣法庭辦理即晚經藍承審員逐一傳案研訊原告所供大略相同又據被告范源福供稱宜興人住胥門小日暉橋成衣爲業昨日携有茶壼往該舟探望該米客因舟主索取茶飲不期甫經入口即稱頭昏並無毒藥迷惑被竊銀洋實不知情法官詰以身畔抄獲丸藥一顆從何處購來答稱從門前經過之走方醫生處購來又傳胡福海武永昌二人均供稱鎭江人並未到船與范源福在茶館吃茶認識其餘均推不知法官命看船人任樹人指認有否此二人上船答稱實由范源福胡福海二人上船武永昌未見登舟法官得供後判諭先將該被告等帶下收押俟將解案丸藥化騐有無毒質再行核辦 
[松江]  
　　勸學所演說會紀事勸學所於十九日上午邀請敎育家黄韌之陸規亮等開會演說先由陸君演講身歷閩臺情形稱述巨商陳嘉根捐資興學之熱心及閩省風俗官僚之腐敗并台灣人民脫離祖國後生活之慘象次由黄韌之演說敎育原理用言至親切有味大致謂現今敎育之根本問題在輔助兒童發展耳天賦之能力不可行使消極手段致消失其固有之本能我儕辦學果能從此點着力則二十年後必有可觀云云　　省署徵集敎育狀况省公署第三科因欲編輯江蘇省敎育志一書特函本邑勸學所徵收敎育狀况計分學校敎育狀况社會敎育狀况市鄕敎育經費狀况及學校地點圖四項勸學所奉函後業已從事徵集矣 
[鎭江]  
　　議定秋收成數省委秋勘員張銘齋頃已公畢回省張知事特召集十八市鄕董到署會議旋經議定本邑只有七成西收成該鄕董等並由知事留宴傍晚始散 
　　學務彚聞溧陽縣敎員參觀團沈宗璜方騰驤等三十餘人由南京參觀便道蒞鎭參觀中小男女各學校各學界頗爲歡迎又世界道德會組織之穆源學校已未演說會演說員數十人每逢星期分至城鄕各處化裝演講本星期開始演講題多關於道德得 
[揚州]  
　　鄕民對於陸陳行之激憤江都大儀集商務向以陸陳耕牛爲大宗該處農人以各行擅用大斛（較通行便斛每石大二斗二升）私扣底串（每千文扣錢十四文）任意盤剥曾在縣署禀准示禁各該行以習俗相沿未便更移公推董事邱文俊赴縣申辯該鎭農民王瑞卿等聞之大動公憤聚集百餘人於十八晚至縣車申前請情頗激烈佟知事令該農民等推出代表五人詳加問訊令彼等切勿暴動聽憑理楚特於十九日派委警所三等警佐張淸泉前赴該鎭調查一切呈復核奪 
　　灣邵所長接事新委灣邵稅所長陳常鏵業將蔣壩稅所任内報支辦理竣事於昨日蒞揚拜謁江都佟知事定十九日前往灣頭接事 
[南通]  
　　甲種商校畢業式甲種商業學校昨舉行第一次畢業式張嗇菴及當地官紳均先後蒞臨校長職敎員來賓行政長官皆致訓辭計畢業生列中等者樂起翔等十名列乙等者易明等十七名列丙等者張毓凰等三名 
　　土布漲價四鄕農民現值種麥之際各機户因皆停織刻關縣兩布莊雖將布價提高如大布公秤一觔價九角餘小布每正價一元二角而來貨仍不踴躍又因機户停織故紗價亦照舊不動 
　　來賓參觀水利南通水利特設專會成績爲國人所知日前銅山縣胡君爲整理該縣微山湖水利起見特蒞水利會參觀以資借鏡昨又有湖北黄安縣之陳石琴來會索閱圖幅以資則傚云 
[嘉興]  
　　禾城學界近事嘉興縣勸學員趙琴一周克生計友璋三人業已出發各區勸學並調查各校狀况又嘉興城區樂羣學校校長莊秀甫以校舍不敷擬將鄰近秋字圩無主房屋三間撥充校舍日前呈縣核示王知事以該圩無主房屋内容複雜會於張前知事任内令飭區自治委員查覆現尚未據覆到應俟該委覆到後再督批示該校長知照矣又嘉邑學界陸某沈某等擬籌設一敎育研究會規定每星期日召集各校敎員研究敎育上一切事宜刻止集議簡則定下月初成立 
　　水警徐廳長離禾内河水警廳長徐允中日前由省來嘉巡視防務經俞區長面告一切並檢閱水警操演現已公竣於前日離禾前往吳興一帶巡視矣 
[杭州]  
　　金融評議會開會杭縣金融評議會於昨日函致各會員云近時杭垣銀根枯竭市面摇動正擬召集金融會議籌商維持辦法適接宓福衡倪壽柺等來函以今庚生金輸入各處現洋輸運出口不可勝計而上海洋釐又陡然飛漲致市上現底缺乏際此花米油上市各業需用尤夥若不設法維持金融停頓可翹足待希即召集金融評議會討論救濟方法以紓金融而維商業等由准此自應定期召集議會共圖良策茲定本月二十日下午一時在本署（即杭縣公署）開會務希撥冗蒞臨同策進行是爲至要云云 
[安慶]  
　　殺弟自首舒城縣民人王昭桂日前邀同日操北音者多人向其胞兄儀齋强行索詐兄以其行同無賴他日將禍及家族遂糾集族人乘其弟不及備時用繩縛緊舁往幽僻之處勒斃掩埋事後赴縣署自首現該縣知事暫將儀齊管押候傳集鄰右訊明有無别情再行擬判 
[濟南]  
　　裕源紡紗機暢銷濟南商埠津浦貨棧迤西裕源工廠自製木質紡紗機器靈便異常取價極廉以便提倡實業每架六十五元每日以二人之工用棉十斤即可出凈紗八九斤可獲利三元之譜以故購買者頗形踴躍云 
來件 
[北洋大學工科本預科學生之報告（再續）]  
　　（六）趙校長庇護克敎員停止四班上課已激起全校公憤乃更欲藉此解散四班倒行逆施至於此極稍有人心能無憤概同人等聆此消息特開大會齊赴校長室質問趙校長自知羣情憤激難以歷抑曾向衆表示辭職决心此即當日之實情乃外報謂是晚趙不在家不知何所根據且赴校長室時保守秩序由代表數人發言除質問解散四班理由及聲明同人與四班一致行動外他無所及而外報謂學生排闥直人揚言誰欲斥革諸生必圖報復等語尤屬揑造 
　　（七）自此事發生以來天津學生聨合會關切垂詢者不乏其人同人以事在一校無向聨合會提議之價值是以自始至終勉用已力不求外助乃外報竟稱同人得有北京排美政客及少數北京大學學生之贊助天津聨合會則表示反對事實全非不知所指何在 
　　（八）外報又謂本校學生有街市演講攻擊各敎員及趙校長者查此事僅關一校於社會無所重輕向平民宣示有何益處雖在至愚絶不出此此種毫無理由記載殊不值識者一笑 
　　驉數端事理昭然眞僞實虚寗待智者而辯然三人成市虎之謡屢至起投梭之懼誠恐告者失眞德者不察轉相傳述愈出愈奇與同人愛護本校之初衷大相違背興言及此能不痛心茲者趙校長旣向敎育部堅决辭職繼任者尚不知誰何用人之權操之敎育當局同人等原不宜過問乃外界竟妄稱安福部從中主持以爲誣衊之計若不明白宣佈萬一誣言實見同人等何以自明今特加聲明嚴行拒絶安福派人爲本校繼任校長耿耿此心可質天日海内明逹幸諒察之王起元楊梯劉崇謹夏道澍季步鰲董秉銓施泱周保淇過銘忠張漢威等二百六十二人（名不備錄）公啟雜評一 
[蒙藏問題（默）]  
　　自來中國邊事每敗壞於邊吏之不和而不謂今日民國猶仍此現象也辦邊事之人不和則主張彼此各異不能一致進行而人乃得乘我之隙以入此邊事之所以不可爲也不和則彼此互相攻訐中央助彼則此憤助此則彼憤不敢爲左右袒而兩方敷衍則爭終不了不敷衍而懸斷或不當於專理之平則遺誤事機尤鉅而邊事更不可爲是故辦邊事之人不和而能得好果者未之聞也奈何今日辦蒙事之徐陳辦藏事之熊陳仍欲蹈此覆轍耶 
　　然而中國人之不和尚有甚於邊事者區區蒙藏安足縈當局之心哉 
 
 

Page 8

 
 
   
 
 

Page 9

 
 
   
 
 

Page 10

 
 
　　湖北水災圖（二十八）房屋衝毁狀（三） 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[七大團體致南北之兩要電]  
　　閩日僑斃學生巡警請交涉 
　　粤警長拘學生主筆請嚴懲 
　　江蘇省敎育會等七大團體昨致南北兩政府要電各一則原文如下 
　　致北京電北京國務院外交部鈞鑒報載福州日僑無故刃斃學生巡警并刃傷多人滬市震動請與日使嚴重交涉以平衆憤江蘇省敎育會上海縣商會寰球中國學生會中華職業敎育社上海歐美同學會華僑聨合會上海救火聨合會哿 
　　致廣州電廣州軍政府鈞鑒報載魏邦平濫用職權拘捕學生及報館主筆多人羣情駭詫軍府方標護法之幟而省會警長竟有此不法行爲較之天津之楊以德尤爲蠻横應請將該警長依法嚴懲無使輿論指南北爲一邱之貉江蘇省敎育會上海縣商會寰球中國學生會中華職業敎育社上海歐美同學會華僑聨合會上海救火聨合會哿 
[學生聨合總會要電兩則]  
　　質問舊國會請撤張敬堯 
　　致廣州國會電廣州參衆兩院鈞鑒魏邦平拘辱學生釀成罷課實與馬良楊以德等一鼻孔出氣安福議員形同猪仔彼前之緘默固分所應爾公等本以護法爲名何竟無一言以主持正義特市質間中華民國學生聨合會總會叩 
　　致北京府院電北京總統府國務院鑒自張敬堯督湘以來劣跡昭著近復侵蝕學欵阻碍敎育實屬不法已極尊處受國民供養甚深何竟置此事於不顧望速將該督褫職查辦以贖前愆中華民國學生聨合會總會叩 
　　全國各界聨合會消息 
　　爲閩事致全國通函各界聨合會學生聨合會各團體鑒日人恃蠻槍傷閩省學生軍警多人國權民權從此墮地（中略）日人之處心積慮非滅芟我民族不止也反而觀之吾國南北戰爭迄無悟意非盡斷送我國土亦不止也哀哀小民慘遭殺戮積弱之國夫復何言所望全國同胞亟力憤起勿再觀望速籌一根本解决爭回民權恢復國權天職所在豈可缷棄此時不謀一自救方法前途何堪設想星星之火尚可燎原防微杜漸古有明訓况以日人之狠毒在人道公理倡明時代不惜冒大不韙爲德意志之不敢爲者其意深矣高麗台灣殷鑒不遠心所謂危亦以告也夫敵抗日人爭回民權恢復國權當非徒尚空言及赤手空拳者所能爲功吾輩現時旣無正式保联人民之政府生命財産危險已極所賴人心不死羣衆努力繼續吾輩對日不流血之戰爭抵制日貨效力甚大自五四以來此議大倡因國民意向堅决一致行動竟收莫大之效果邇來日久玩生各地日貨漸次出現據上海一埠之調查月增數倍此等惡像實堪痛心所望各界同志急起直追極力提倡彼邦經濟窘裕吾人實可操之若能繼續進行持久不懈彼雖悍厲終有民窮財盡之一日及時再言民權再言國權尚不爲晚方不見笑於外人願國人亟圖之全國各界聨合會啓 
　　催各地速組各界聨合會函逕啓者吾國内憂外患相與俱來國局瀕危朝不保夕推原厥故實由民如散沙不相聨合一任當局横行吾民未如何也故五四運動後而有學界之聨合六五運動後而有商界之聨合然局部的聨合終不敵具體的聨合之力爲大故中華民國學生聨合會總會發起組織各界聨合會後復與天津學生聨合會一再遣派代表馳赴各地經營數月次第成立者逹六十餘處又慮夫各不相謀仍難逹我國民共同希望之目的於是由滬鄂直魯豫各界聨合會派出代表發起在上海召集全國各界聨合會於十月十一日着手籌備各地代表相繼來滬者三十餘處七十餘人遂於十一月十日開成立大會開會後各地繼來函電委派代表又有數處此本會之發展情形也本會之目的對外注重國際聨盟會議之解除我國之種種不平等條約與防止種種殘民借欵借械以立國民外交之基礎對内提倡國民自决以防奸人之利用所抱宗旨則迎合世界潮流自救救人救國救世而對於特殊階級之當局無望也本會之辦法係彚集各地意見統籌妥善辦法通知各地一致進行以收合羣互助之效而免少數操縱之嫌本會爲永久機關標本兼籌務斯盡善需費浩繁純由熱心本會者個人捐助此本會内容之大略也貴會熱心國事對於本會宗旨當表同情敢請聨合貴地各界組織各界聨合會並派五人以内之代表來申共策進行事關國民發展當必樂於匡勷也卽頌公綏此致□□學生聨合會並轉各團體全國各界聨合會啓 
　　爲維持米禁致贛省電南昌督軍省長省議會各界聨合會學生聨合會各團體九江商會各界聨合會公鑒側聞貴省將開米禁民食攸關外溢可慮有百弊無一利萬不可行請竭力維持米禁勿爲少數奸人所乘也全國各界聨合會叩號 
　　調查科會議昨日（二十日）全國各界聨合會調查科開第二次會議由劉淸揚女士主席郭維海紀錄首由主席報告前派王君奠華郭君維海調查上海各界聨合會一切組織及内部情形茲因王君奠華由本科派住福州調查槍擊學生事復以上海各界聨合會組織手續甚繁故將上次之調查報告書略由同人稍加修改今晚可請郭君依據新式報告書再行從事詳細調查明早十時開會討論如何分派調查上海加入各團體内部情形届時再行定奪不知衆意然否衆無疑義復由主席報告本科科員缺乏不敷分派外來代表不曾列入職員者希望諸君介紹加入後又由宋君提議本科職員到會多有不依定時請同人每日應定一準時間開會衆人皆以上午十時爲宜遂通過散會 
[上海各界聨合會職員會紀]  
　　上海各界聨合會自得福州日人槍傷學生軍警電後卽發出通告於十九日開全體職員緊急會是日到會二十三人推總務幹事劉振羣主席一報告所得福州日人傷斃學生軍警函電情形並討論辦法（甲）顧惠民主張電北京外交部李果反對（乙）張志鵬李果黄宗漢主張由本會及各分團體均各發白話傳單（丙）主席提出並向全國父老發文話警告書（丁）李果顧惠民並主張通告學商各團體均舉行大隊演講藉振抵制熱度四說均多數通過並擬徵集各團體意見改日再開各界大會二報告廣東警廳摧殘學生濫捕記者情形付討論全體主張電責軍府懲辦魏邦平釋放記者三報告所得意艦運大批軍械接濟北方及英某公司與北方軍閥又締飛機借欵草約消息討論結果致電英意兩公使及法美公使表示反對四討論會務由會計汪星齋報告上月淸算隨山崔奇峯提出維持本會經費意見主張經常費由各團體按月照議繳納臨時費先籌是千元儲存有事用去若干即添籌若干彌補衆贊成下次評議會卽提出籌集方法由各國體分籌茲將會發出各函電錄下 
　　致各團體函逕啓者迭接福州急電及據報紙紀載竟有日本領署警官督率日人無端槍傷吾國學生商人軍警及外人死二人傷十數之駭聞吾國爲獨立國家莊嚴具在日人遽敢横行若此興念及此憤慨何似事關國威主權凡屬炎黄之胄共深剥膚之痛自不能以福州一隅之屠毒稍存膜視除經本會職員會議决電責北京外部嚴重交涉並警告全國父老兄弟外并準於本月二十三日下午二時假西門公共體育場開各界大會同抒義憤共洗國恥幸祈貴會校廣印傳單屆時務希全體到會爲盼 
　　致北京電北京外交部鑑僑閩日人無端槍斃我學生與軍警行兇至此目無民國公等旣以政府自居作何感想務速嚴厲交涉若稍恢違視與敵等上海各界聨合會叩號 
　　致廣州電廣州軍政府鑒學生抵制劣貨記者主張公道愛國同也北方非法賣國公等號稱護法舉動宜極相反何北方軍警捕學生捕記者公等粤區軍警尤而效之且加甚焉何南何北是二是一共和主權在民公等無非公僕何竟倒行逆施至此衆怒難犯果何所恃而不恐也上海各界聨合會叩號 
[商界關心閩事]  
　　五馬路商界聨合會昨爲閩事亦有急電致北京政府電云萬急北京大總統國務院各部總次長鈞鑒報載銑日閩省日僑無故持械擊斃吾國學生并傷軍警商民此皆政治不良外人乘間肆虐應請提出抗議嚴重交涉以保國體而全民命臨電悚惶不勝迫切待命之至五馬路商界聨合會同人公叩 
[潘祖臣等致李厚基電]  
　　江蘇旅滬公民潘祖臣陳滄王昌詒等昨致福州電云福州督署李鑒日人無故結衆槍擊學生軍警并傷商民公平日自居坐鎭三閩近在咫尺何竟任彼横行辱國喪權莫此爲甚此非一省之事團體攸關民命尤重應如何辦理以平公憤之處公共好自爲之江蘇旅滬公民潘祖臣陳滄王昌詒等公叩號 
[上海交通問題之外論]  
　　字林報云公民會昨夜集議通過議案鑒於上海街道之現狀與將來之發展主張由工部局派路政專家條議最善方法以應付今日上海所遇之困難議案文字現由該會書記草擬尚未發表會場中發言最多者爲休士氏論上海交通問題共分三層（一）今日上海交通情形何以竟危及行路者之安甯而致怨言載道（二）今尚有法可施對於在此現狀下之車輛往來加以管轄否如竟無法則將何以善其後（三）現狀可否改變以使之適合需求休士氏謂從前租界中負行政之責者其所措施固多可感但關於路政則未免目光太短致有今日跼蹐不敷應用之情形不獨行政者不能辭其咎即一般納捐人亦與有責因其不甚注意市政也如前有穩健公正之評論則上海街道早已寛大有以符合上海之地位而應付其將來之發展矣即在十四年前上海當局猶未知上海必成世界大商埠之趨勢焉北京路固當放寛而與南京路平行之九江路尤宜放寛務使南京路與九江路合成一條寛關通衢而於其問留一狹條之房屋如是交通可形便利休士氏又言及公園問題謂工部局已失去購買地基築造中外人士皆可入游大公園之機會預料政治變遷終必有上海各項居民皆得入園游玩之一日故須覔一隙地築一大園以免彼此磨肩擁擠種種改革非經費不可捐稅勢必增重繳捐人願否擔任此爲問題是則公民會有以疏通之耳云云 
[擬請修改租界章程之近訊]  
　　公共租界各馬路商界要求市民權所擬修改租界章程意見書現須各路商廠行號加蓋印章茲探聞公共租界熱心分任蓋章事務者北京路爲榮泰朱榮林恒泰楊少亭孫烈昌老協泰楊友之黄利昌黄舜齋韓順興韓蘭生汪坤記汪坤九木器公會王兆豐天津路爲謙泰棧張亮欽謙益祥席裕徵潘和懋祥潘其鈞老咸章潘壬林德潤沈學文協順祥王應冬永裕泰邱金林何元通何鹿山邵宏泰邵榮堂朱瑞昌朱貴章二馬路爲萬源號永源號滙源號寳源漆號張益豐號鴻裕當太和園一泰棧全盛信局同興館廣西路爲道勝號陳厚載永升號馮仰唐富潤煤礦公司雲南路貴州路勞俣路中旺衖西藏路爲江榮昌號江順品周盛興號永生祥號張延德張靜安大同號同順公號益泰號張啓堂分任云 
[各路總聨會慰勞請願代表]  
　　上海各路商界總聨合會於昨日午後八時開會慰勞商界赴京請願代表顧君唐如到會各路代表數十人由總董陳惠農主席述開會宗旨并致慰勞詞次由顧君報告在　一切之經過與在他處報告大略相同一聽者頗爲動容對於挽救外交積極不售劣貨之辦法　會者尤具同情云 
[留歐學生出發]  
　　寰球中國學生會留學招待部消息云今日有留學瑞士學生李祖芬李祖武李祖彝及赴歐美等處考察敎育之劉北禾留英學生常策歐等五君於午後在新關碼頭乘太古公司船Iher出發先到英國云 
[民治學會演講記]  
　　前日民治學會開會由劉鐘主席請上海靑年會西總幹事駱韋廉君宣講其演詞云兄弟旅華多年中華情形略知大概此次由美而來於美人最近對華之態度亦甚明瞭諸位當局者迷兄弟旁觀者淸今日以客觀的資格對中國所需要之大問題一一解釋中國第一需要是山東問題此爲全國人士所注目美國對華態度亦表同情兄弟在美國時見美國上下兩院及國内婦孺人人腦筋之中皆有一中日交涉且於强權公理一一分明此爲國際上最好樂觀請諸君注意第二需要改良政府中國目下最需要者是有一良好新鮮政府能統一南北其他政治法律皆爲第二問題中問題第三需要是工廠此事若果有辦法不但國内生計優裕並免利權外溢貴國現在棉布兩項多仰給日本大宗欵項年年送人第四需要是敎育問題凡國家欲良好共和須要良好敎育貴國敎育尚未普及所謂上等社會所辦之學校除上海以外多半皆舊式敎育普通平民因文字太難一時不易受敎現在注音字母爲平民識字之終南捷徑但推行尚未普遍云何羣衆運動吾美國凡有兒童未入學校父兄當受刑事制裁至學欵之補助及校外兒童書籍之分散亦有一定辦法第五需要是文化問題中國自堯舜以來聖哲疉出學術亦頗完備現在新潮輸入固當歡迎然舊文化亦不可完全廢止也以上所云皆重要問題其他一時不能盡述然辦事當以犧牲二字爲主體美國華盛頓林肯辦事之犧牲精神其不居功績又願受過受苦故能成就大業耶穌基督云我來非欲人服待是爲要服侍人貴國五四運動以來有若干人犧牲一已爲羣衆効力可欽可佩且中國地處盪帶礦産居全球首席人民誠懇耐勞加以數千年歷史上重要位置果能人人誠心救　則未可限量云云演畢由劉鐘登台將比利時王之女代表某女士此次來華募賑撫恤比利時人民顚沛流離無家無食之困苦原因一一說明並云比國全境毁爲平地凡戰時亡國狀態及罷戰後之近情日後定用影戲演出兄弟受人之託頓生悲憫觀念尚望熱心善士踴躍購買戲票云云是日又有姚君以道德發揮民治主義後因天時已晚遂散會 
[昨日之金融消息]  
　　今冬滬上洋釐之驟躍爲罕有之市價外間僉謂各銀行裝現洋赴東三省帶以抵羗帖之故然昨得一消息則謂此項現洋現由某國人購往北省私燬鎔化大條銀仍裝來滬求售蓋大條銀價昻貴可得厚利之故所以現洋日覺缺乏洋釐勢必難小云 
　　昨日上午鎊價雖無改動東匯仍掛三錢五分惟至下午正金等銀行將東匯改至三錢欲吸收現銀於是上午往結者（三錢二分半）咸受暗虧不少今日先令恐尚有變長之勢銀根如此緊迫國外之股票價有減無增而本埠之股票價反有漲無跌此種市面皆係投機所致也 
[銀行行長會議救濟市面]  
　　上海銀行公會因昨日（二十號）洋釐又漲至七錢六分一釐爰於午後二時許由華商各銀行行長在會集議僉以若不設法稍平長此以往殊與商業有關公决由中　兩行電致寗廠加額趕鑄國幣運滬由兩行分撥市面以資接濟并聞昨日甯杭兩處雖有來源二十餘萬仍不敷用云 
[近日進口之日貨]  
　　（上海學生聨合會調查科編） 
　　買　號　船　名　來埠　貨　色　件　數　價　值和昌咸　近江丸　大孤　橡皮線　四擔三十斤　九六○元又　　　竹島丸　又　化妝品　七百三十打　九○元又　　　又　　　又　煉乳　一百五十打　　一三五元又　　　又　　　又　衣針　一千米　　　一五○○元又　　　又　　　又　又　　五百米　　　七五○元 
又　　　又　　　又　毛絨等　三十七件　三○○○元鼎記海味行　　又　神户　海竿絲　一百四十擔　八五○元豐記　　又　　又　蝦米　六擔　一八○元又　　　又　　又　海參等　二十二擔　九四五元 
[轉運公會規定朦運罰欵]  
　　滬杭甬轉運公會會長孫少卿等近查得邇來杭州洋貨各號曁海味同業均有某貨攙入混售考其運杭由來因轉運各公司雖不承運某貨但無開箱檢查之權致被將箱包改換裝置或冒充他國之貨交託轉運同業代爲輸送現在欲杜絶某貨不予流入内地各處祇可各由同業互相訪查並招人報告一經證實按照該貨價值之半數議罰如該貨值價一百元者罰五十元餘類推所罰之洋以一半奬給報告人一半捐作地方慈善之用以杜朦混現恐訪查遺漏故於昨日函致杭州學生聨合會請爲嚴密檢查以杜偷運一面分致同業各公司秘密訪查 
[租界華人貼印花之實行期]  
　　滬海道尹公署接江蘇省長公署訓令云案准財政部第五六一三號咨開案查租界内華人實行貼用印花一事迭經本部擬具辦法咨由外交部照會各國駐京公使從速商定現准外交部來咨照錄領銜英使照會附開意見本部完全予以承認復將原擬辦法另行逐條訂定茲定於民國九年一月一日所有各處租界均按照本部此次訂定辦法一律施行至自開商埠及通商口岸未經劃定租界者關於警倧及司法本歸我國管理仍照印花稅普通法令辦理除分别咨令外相應刷印本部訂定租界内華人實行貼用印花辦法咨請查照轉飭所屬一體遵照可也等因准此除分行外合行檢鈔原咨附件令仰該道尹即便轉行所屬一體遵照此令（辦法已見十七日本報從略） 
[請議免除麩皮稅之草議案]  
　　上海縣商會會長顧履桂與榮宗錦方賓穆高汝琳陶起鳳等請議免除麩皮稅提出議案於省議會原文如下爲請願事竊查麩皮卽最粗之麵粉前淸本無稅則民國以來苛徵微細商民艱困萬分前於六年一月呈奉財政部批准照麵粉成案一體免稅並無限而蘇財政廳查核全省麩稅比較每年二萬六千元呈請復徵經麵粉業全體迭向財政部請免行廳議復仍以爲麩皮外銷製造皮酒之用無免稅之必要又以賑飢無採辦麩皮之案謂與飢民無關並稱如恐留難阻滯儘可指名禀控等語復查外銷麩皮係上海各廠裝運由江海關徵稅卽前兩年免稅之時亦照章繳納與内地行銷之麩毫無干涉若製造皮酒業經農商部考騐咨明財政部麩皮不能成釀至飢民以麩皮充飢隨地皆有飢民自行購食自無採辦之案本年自奉復徵之令沿途如常關稅所托丁舞弊節節留難控不勝控商民隱忍何敢結怨於官廳總之麩皮以喂養牲畜爲大宗近年或以充肥料方在試用時期徵稅加價肥料銷路頓絶我蘇省以農業爲重工廠收養貧民發展實業姑不伸論即此製造之民食肥料自應扶助發逹保護流通在商廠納稅猶輕而於農事畜牧所需民生日用所急實加重日擔以致營銷減色是麩皮納稅不啻剥削小民而摧殘實業一再思維惟有備具願書呈請貴會主持公道議决將麩皮一項仍予免稅咨請施行不勝敬謹待命之至謹陳 
[水産製造公司成立]  
　　江蘇省立水産學校爲發揮畢業生成績俾抒所學於實業起見特由該校校友會附設水産製造股份有限公司於前十六日開創立會於吳淞該校到會股東六十餘人發起人代表報告後公議簡章繼乃選舉董事監察計張楚卿夏頌萊張君豐曾經五陳飲和當選爲重事秦衡江張社澄當選爲監察各董事於十八日開董事會全體一致推舉張公鏐爲總理張君已允就任正在積極進行該公司製造範圍共分罐頭貝鈕乾魚鹽魚四部資本五千元分五百股各校友之認股者計敎職員佔古之五在校學生佔十之一强畢業生佔十之四弱是項辦法在國内實業學校中尚屬創舉影響於後起者必甚大也 
[麫粉業新貿易所改期開幕]  
　　上海機器麫粉公會内所設之貿易所前經會長榮宗敬將所中章程修改另組新貿易所規定由號商客家雙方各繳定銀始准入所貿易已函請商會轉呈北京農商部立案定期陰曆十月初一日開幕等情迭紀前報茲聞該所内容雖已完備尚有手續未經妥貼故所訂開幕之期不及實行昨日該業齊集公會開選舉理事員大會一俟佈置妥洽再訂開幕之期實行交易聞須至十一月間方可就緖云 
[淮商函請電阻壩斷雙星閘]  
　　江北淸江附近之雙星閘河道爲各項船隻運貨必經之所上月間因築壩阻截水道以致淸江以下之水頓被阻止各貨船不通行者有一月之久旣而將壩基開通各船始得活動行駛近旅滬淮城客商聞該壩現將繼續築斷當以值此冬令正各種客貨往來運送之際設再築壩阻止船隻不能行動各貨俱難流通商業頓成困難是以公函上海南北兩商會請轉電呈江蘇李督軍齊省長迅行令飭該管營縣傳諭該處防營將壩開通使各貨船照常通運以維商業 
[機器碾米公所常會紀]  
　　南北市機器碾米同業昨日在總商會三層樓上該業公所開常會下午二時董事張樂君錢貴三評議員曾影毫蔣敬文黄守仁朱安生張杏園鍾華林及同業各廠會員先後蒞止即由司月永大昌報告云現值新貨登場來貨擁旺火車運來之貨所有押欵轉運公司所發之提單恐有弊端應請我同業注意繼議近來同業中將糠粞價格不照定價暗中抬高實屬破壞公所定草衆議調查實有證據報告公所議罰後又議十月上旬糠粞價目因米價無大漲跌仍照前届所定未動 
[集議杜絶米船户攙水辦法]  
　　南帮米商公所前因載米各船户往往將所載之米攙水爰會同仁榖公所禀請各官廳示禁但各船户仍未能遵行故昨日又邀集各米客至公所開會由董事嚴少泉提議擬製用洋鐵樣筒五百隻分送内地各埠米行於此後裝船運米來申時即將所裝來之米樣封入該樣筒内寄交上海各該經銷客人俟船到後將此筒内米樣與船上之米比較俾可分别攙水與否經衆議决即日實行 
[浙滬軍隊調防來往紀]  
　　駐防浙屬海門之第四師步兵十五團第一營營長賈萬勝現奉令調來滬業已率領全營官兵及軍裝槍械子彈等件親自押乘超武兵輪於昨日上午八時抵滬輪泊兵工廠碼頭賈營長督同官兵登岸後即晋謁何護軍使當奉令飭往斜橋南之老營内駐防 
　　步兵三十七團第三營營長王幹臣所部之官兵奉令調往浙之臨海黄岩二處駐防刻因超武兵輪抵滬故由王營長傳令先派兵士將軍用各件運送上船准定今日（二十一日）親率全營官兵乘坐該輪赴浙駐防並於昨日分往各軍隊辭行 
 
 

Page 11

 
 
[特别巡捕隊行將解散]  
　　大陸報云上海特别巡捕隊下星期四日經工部局總董及董事校閱後即將解散彼等之職務將於十一月二十六日告終工部局將給予機會編成巡捕後備隊俾遇急要時仍得藉助於該團體該後備隊大約每季將打靶兩次按特别巡捕隊計有外人一百五十人服務一年有半每三夜出巡兩小時今因巡捕人數已增故加裁除 
[沿途開槍之懲處]  
　　俄國人裴立克司毛羅松哥於本月十七號夜乘坐黄包車在虹口百老匯路沿途開放手槍經匯山捕房六十二號西探目柏生華探陳金揚及該處站崗華印各捕聞警兜獲後查其並未向俄國駐滬領事署註册故於翌日解由公共公廨訊問之下諭着收押於星期四解究等情已紀本報昨日届期由捕將該俄人解請張襄讞與美約副領事升座第二公堂質訊之下判着發押西牢二月期滿俟有船開行時押令登輪離滬 
[滬杭路紀事三則]  
　　聨運議員游杭返滬交通部第七次全國鐵路聨運會議各議員因慕西湖名勝特組團體南下於日前赴杭等情已誌本報茲悉該團體中計有洋顧問佛類君京漢路車務長錢墉洋員何圖白良白慮依挨京奉路車務長史梯理副長陳逹華津浦路車務長周善同路歐陽月（皆帶同夫人）京綏路車務長佘垿會計長李懋勛檢查長黄福明及京奉局長王景春等並滬寗杭甬兩路各車務總管共約四十人在杭游興正濃天氣驟冷故於昨日（二十）上午十一時由杭州城站乘座專車聨袂返滬下午三時三十分至上海北站當由站長預僱汽車五輛送各員赴一品香旅社休息昨夜在麗查西飯館店叙餐今日暢游一天即擬明日夜車北上各歸本路云 
　　橋工場受風雨損失滬杭甬鐵路管理局任小山局長昨據寗波段養路工程師報告略云德僑鮑艾德奥僑俚璧加（均譯音）所留橋工機件房屋汽船等件向由本路代爲保管在案惟日前大風雨三晝夜橋工塲濱江地勢本低致遭水没幸機件尚未受水惟濱江之竹籬爲風吹倒數丈云云任局長據報立飭該工程師着手整理以免損失 
　　運送浙省採購軍馬浙江盧督邇以各軍隊需用軍馬曾經派員親赴張家口一帶採辦已誌本報茲悉此項馬匹已經陸續購齊於昨日（二十）由寗運滬計有軍馬二百餘匹分裝滬寗鐵路牲口車二十餘輛抵滬後復經滬杭鐵路特開專車於昨日（二十）下午四時將寗來原車送杭就中尚有撥給駐滬砲兵第四團應用馬匹若干故至新龍華車站解去牲口車六輛轉掛杭滬四等車之後直抵上海南車站由第四團砲兵缷去其餘車輛則由專車直逹杭州分缷云 
[救火會擬裝西南區龍頭]  
　　上海救火聨合會以近日西南區迭肇火患每逢救火車到場因無龍頭無從取水施救爲難昨特派員前往滬軍營迤南火車站望道橋兵工廠西栅口龍華路方斜路中華路等一帶查勘擬裝四寸龍頭五十處連接管須銀七千餘金該處店舖稀少募捐不易祇得各就龍頭接近之業主勸令分别擔任裝設以期易於普及其擬裝龍頭地點如下 
　　滬軍營舊址東南轉角龍華路織呢廠路口轉角滬軍營舊址西南轉角龍華路造紙廠東首滬杭車站東潮州山莊口龍華路造紙廠西首車站路大同學校門口龍華路金業花園即南洋補習所口車站路大同學校北首龍華路南洋學堂大門滬杭車站大門前龍華路南洋學堂後門滬杭車站東首三山會館後門龍華路江境廟大門口華商電車公司大門前龍華路謹記路口三山會館大門前龍華路孤兒院大門口沈家花園路口轉角龍華路軍署後面半淞園大門口斜橋路玉皇閣口自來水廠大門面前斜橋路海軍養病所口製造局路吳興里後面斜橋路劉式訓住宅口製造局西楖外徐竹山門口斜橋路營本部門口龍華路格致書院門口斜橋路徽州會館大門口龍華路魯班路口方斜路斜橋北塊龍華路湶漳别墅前門方斜路體育場後門龍華路湶漳别墅後門方斜路婦孺醫院大門口方斜路小菜塲舊址中華路茶食公所門口方斜路萬生橋南塊中華路巡警派出所門口中華路槐蔭廬門口中華路民立中學堂大門口中華路春輝里門口中華路西白漾衖口中華路蓬萊路北首中華路東白漾衖口中華路尚文門轉角中華路同仁里口中華路長生會門口中華路永興路南口以上共計應添四寸龍頭五十處接川四寸鐵管一千尺計滬杭車站一帶係十六十八寸街管者十二處連接管每個約計銀一百四十兩共計銀一千六百八十兩計中華路一帶係十二寸街管者十二處連接管每個約計銀一百二十兩共計一千四百四十兩計龍華路一帶係八寸街管者十處連接管每個約計銀一百兩共計銀一千兩計斜橋路方斜路等處係六寸街管者共十六處連接管每個約計銀八十兩共計銀一千二百八十兩總共約計銀五千四百兩 
[小學敎員研究會緩期舉行]  
　　本埠各小學校敎員組織之研究會按照預定表每兩星期齊集西門外體育場勸學所會議室舉行本月二十三日（即舊曆十月二日）爲普通科研究會期乃是日勸學所會議室開縣敎育會行政人員聨合會議故研究會祇能展緩一星期舉行昨由研究會分致各校通啓謂届時再通告期限邀請諸君蒞會云 
[殖邊又被兩債權人控告]  
　　已經發封之殖邊銀行又被新利公司及周根源在公共公堂呈控不理殖邊鈔票等欵昨晨經關讞員與英早副領事升座第四民庭傳訊因人證未齊原告代表律師請求改期堂諭展期十四天再核 
[控告恐嚇案註銷]  
　　虹口乍浦路四百二十九號門牌紅帮裁縫曹鶴庭之成衣店内於上月十八九號迭接到揑名恐嚇信及兩香烟洋鐵罐合包之炸彈曹疑係本邑人吳少亭所送希圖迫往本城審判廳禀消所控錢債案遂據以報告該管閔行路捕房派令中西包探將吳及信彈拘解公共公堂迭次訊供諭吳交五百元人洋並保候核等情已詳前報昨届本案辯論之期由探將吳少亭解至第二公堂經捕房代表律師與吳之代表律師開始辯論歷時頗久終結後由承審官張襄讞與美約副領事磋商之下以原告曹鶴亭所控吳少亭投遞危險物品希圖謀害生命財産等因證據並不充足硃諭將案註銷 
[密棗簍内抄獲烟土之質證]  
　　楊福生私帶大宗烟土四十六斤藏在密棗簍中到滬後爲海關扦巡洋員破獲除將烟土送往海關候燬外將楊發送上海地方檢察廳訊辦在案茲悉此案連日經檢察官研訊楊狡展不認問官據情面禀梅檢察長函致稅務司於昨日午後令飭當場查獲之扦巡洋員卽處買司（譯音）到地檢廳質證卽由問官將楊提案質訊該洋員上堂證明抄獲烟土情形質之楊福生始俯首無詞問官諭將楊還押候究該洋員着回關供職 
[中西女塾校友會之臨時會期]  
　　中西女塾校友會定於本月二十四號下午四時在漢口路該校開臨時會討論會務并備有茶點云 
[江浙學校將開五周紀念會]  
　　虹口文監師路德鑫里民立江浙學校開辦以來已届五周茲定於夏曆十月初一二日下午一時開五周紀念會披露成績表演學藝已由該校分送入場劵請各辊届時蒞會矣 
[上海武術會評議會記]  
　　上海武術僵於本月十七日晚七時由評議長楊小川指定假座一品香開評議員會到者除議長楊君外有副議長王一亭評議員李英石馬驥良徐維繪顧韾一黄奠華盛紹恒謝碧田及莊以麟梁福屏許綬丞謝復初羅述祖方鴻聲諸客由臨時總幹事吳志靑佈置一切並由兩議長臨時委託謝復初代表主席俟議决各案後始叙餐暢談散會時已鐘鳴十下矣 
[民生女學藝術會消息]  
　　擬參與明晚藝術會之中西女學學生三十餘人與該校美國敎員數人於昨日同至北四川路維多利亞戲院練習舞蹈唱歌由民生女學校長胡女士在塲招待聞女靑年會亦將於今日前往練習云又聞民生女學特印藝術會紀念刊共十餘萬言分送賓上海學生聨合會亦於是晚分送該會日刊併聞沈甫霖君及其同志數人插入是會演講注音字母及唱國音國歌云 
[華工校演說紀]  
　　昨日午後本埠辛家花園中華工業專門學校有美國紐約總領事周啓濂漢陽鐵廠機器股長郭承恩到校參觀該校特開歡迎會請其演說周君演說略謂余到美國雖當歐洲大戰爭之後而社會情形之繁富依然蒸蒸日上其所以臻此地位實有二種原因（一）進取（二）冒險其此二種性質錤而不舍致有今日繁富之象云郭君演說略謂我國貧弱情形無可諱飾其故由於人民無合羣性而不肯有所犧牲爭權奪利各顧其私今自五四運動後全國人稍稍有所覺悟即以抵制日貨而論如能堅持到底勿貽有始無終之誚未始非轉弱爲强之機也演說畢參觀該校之拳術並技擊部而别 
[神州醫院之董事會]  
　　滬南神州醫院創設於南市鹹瓜街太平衖開始門診已閱兩月現籌備留養事宜大致就緖將擇期開幕昨假一品香開董事會到者五十餘人由發起人葛吉卿報告創辦緣起王祖德報告經過情形並述救濟貧病及發揚國粹之意旨院長李平書演說研究中醫藥爲救濟病家之民要並述十餘年之經歷對於醫院辦法之宜愼重陳良玉云董事會旣經成立應推定經濟董事當即舉定朱葆三莫子經顧韾一蘇筠尚姚紫若王一亭秦潤卿聞蘭亭八人姚紫若演說對於參藥醫所辦醫院於藥物上定能選擇道地而貧病同胞得受實惠至議畢叙餐後散會已鐘鳴十下矣 
[奬勵經銷印花人員之手續]  
　　上海南北商會正副會長近接駐滬印花稅辦事處主任郭詩煇公函云案奉江蘇財政廳長胡翔林印花稅分辦處處長李湛田訓令内開案奉財政部令前據江蘇省長咨稱推銷稅證之各機關於民國六年七年份經銷出力之各人員按照印花稅定章應請分别給奬等情前來應准照案開呈各該機關各分處及縣公署商會等各員姓氏履歷以憑頒給奬勵等因奉此遵即分函外應請貴會正副會長開明履歷四份到處以憑轉詳等由該兩會已分别開具履歷函請該主任查照轉詳矣 
[新補警察須加訓練]  
　　淞滬警察廳長徐國樑近查得各區署所新補警察未得該上級官佐訓練警章未熟故出勤時間對於一切職務均未合法值此冬令防務加嚴時代警察以保衛地方商民爲天職服務何等重要豈容漠視警章任意濫竿充數是以訓令各該警正佐巡官等嗣後務將新補各警察一律將姓氏提出特别訓練並應將警章隨時明白宣講務使純熟後方有資格之可取本廳當派員分赴各區域實地查察是否進步如查有仍前疏忽違背情事惟該管長官是問云 
[席氏兄弟公推管理遺産人]  
　　匯豐銀行買辦洞庭山人席立功與弟友于德輝雲如聚星因分析故父席正甫遺産糾葛涉訟於公共公廨年久未决昨晨又由公廨傳訊兩造各延律師上堂請諭派席雲生爲管理遺産人當經關讞員與英卓副領事簽判准派席雲生爲本案遺産管理人其管理之職權應於該管理人自願擔任之日起發生效力 
[押欵准予展限理淸]  
　　劉寅生前將大新旅館股單向劉叔培抵押銀二千五百兩洋二百元到期不贖由劉叔培控於公共公廨判决被告照契約履行在案茲劉寅生未曾遵諭故昨晨又經以廨傳訊得被告願再限一禮拜似可了結中西官遂判展期七天再核 
[不理存欵案原告勝訴]  
　　傅培德呈控胡迪卿不理存欵洋三千元一案迭經公共公廨傳訊因胡供原告之欵係合開元益絲廠未成虧折並非存欵故諭候查明賬目再核在案昨由中西官飭將被告提案將兩造呈出之賬逐一向胡訊詰之下以所供與賬目殊多不實判歸原告勝訴 
[控追定炭銀洋之質訊]  
　　洽大號主昨延巴和律師代表投法公堂控稱原告於上年九月間與被告陳祖英訂立合同購辦温州炭三萬三千擔當時言明須最佳之物並付定洋二千元不料甫經十餘天即有保人至原告處聲稱被告行爲不好不願擔保是以原告即至温州與被告將合同取消並向索定洋被告稱一時無力措置可否以二千元之貨物歸還原告應允故又另請保人擔負後原州與被告將合同取消並向索定洋被告稱一時無务措置可否以二千元之貨物歸還原告應允故又另請保人擔負後原告又陸續給被告洋一千元託辦貨物嗣由被告寄與原告炭二十八擔原告察得係最次之貨故即退回直至現今被告貨洋均不交還請求追還定洋三千元被告陳祖英亦延逖百克律師代辯稱原告稱合同已經取消何以雙方仍舊交易且從各證據及往來信札上研究即知合同實未取消被告前將貨物運來上海暫寄與王榮利處由王與中人至原告處催出貨物原告置之不理察其原因實由市價較訂立合同時跌落故原告不願出貨惟原告所稱合同已經取消被告未曾允洽豈能作證况被告已將原告之定洋付與别人致原告欲追回定洋被告决不承認繼據原被律師互辯良久中西官判各退去候傳齊人證到案再行訊核 
[欠欵再限一月償還]  
　　焦永保欠馬文順洋二百七十元被馬控由公共公廨訊明判决被告償還茲已届期焦仍不理故昨日下午由中西官傳訊之下判再限一個月着被告照前次判定之數償還 
[兩債案改期再訊]  
　　樓廣崑呈控殷聨芳不贖抵押羅卜票洋七萬三千元及欠銀一千五百兩又婦人金施氏控王福記不理欠欵兩案均由公共公廨訂於昨日下午集訊因臨時樓之律師請求改期而金施氏之案則以天暮故均經中西官將以上兩案判各改期一禮拜再訊 
[無端闖入團長住宅之拘訊]  
　　陸軍第十師砲兵第十團張團長之家眷住居閘北王家宅地方前日有一淸江人王洪無端闖入該團長住宅當由張之家丁喚警拘入五區警署經王署長訊問一過轉解司法科訊究 
[撞沉石船溺斃女孩]  
　　鹽城船户姜才元與妻某氏及所生子女三口向來依舟爲家此次姜從嘉興方面裝載假山石大小一百零五塊來滬向北鄕曹家渡楊公館交缷復有船户陳阿炳陳阿囝等由江陰裝載白米九十餘石來申舊曆九月二十六日午後雙方駛過北新涇石船在前米船在後米船揚帆直駛致將石船撞翻在船各人俱皆落水當經鄰船瞥見紛紛趕來施救將姜夫婦與十一歲姜子及四歲姜女先後救起惟六歲姜女名阿弟者已遭溺斃遂報告水巡隊飭警將阿炳阿囝分别拘送警察廳當因案關人命着送地方檢察廳昨晨姜才元將女阿弟之屍撈獲知照該圖地保張仲平將屍置於河灘投報地檢廳報請相騐下午梅檢察長委派許檢察官毛檢騐員等前往北新涇附近屍塲相騐矣 
[汽車碾斷行人左足]  
　　昨午十二時許有某號汽車駛經公共租界北京路撞倒江北人徐小和尚碾斷左足骨由老閘捕房四百四十一號華捕瞥見前來抄錄汽車號數另雇車送受傷人往醫院醫治一面呈報捕頭候示 
[少婦請求離婚案辯論終結]  
　　少婦李氏在公共公廨控夫魚販李根才虐待並將妝奩典質不顧贍養請求斷離一案原告證供前已訊畢昨日下午由陸襄讞與美約副領事續訊據被告李根才供原告所控均屬不實且此事係原告之父與翁姓從中作崇我不願離異等語並邀見證男婦八人作證計到堂爲被告證明未曾凌虐原告者三人尚有五人因時已暮且原告之代表林百架律師聲稱承認該五人與此三人所證一樣而被告之律師亦主張本案毋庸辯論故承審官陸襄讞與美約副領事會商之下諭候下禮拜四宣佈堂斷 
[非禮待遇幼女之科罰]  
　　婦人孫陳氏在老閘捕房指控庽居公共租界福建路六百六十五號門牌通利公客棧十六號房間内之山東人呂竹坡將其十一歲幼女三媛强行非禮致下體受傷等情業經包探姚錫卿與西探鼐鐵將呂拘解公共公廨研訊吕不承認諭着押候查明實在再行核辦在案茲經捕房查明眞相於昨傳同孫陳氏母女將呂解送公堂請究即據中西包探上堂禀明曾向該客棧内調查咸稱實有其事應請核奪訊之呂竹坡供仍推賴俞襄讞核供商之美丁副領事以被告强暴脅迫幼女爲猥褻行爲且致受傷違犯二百八十三條現行刑律格外從寛判呂發押西牢三月示儆 
[誘拐女孩之懲儆]  
　　住居法租界寳裕里内之婦人王陳氏有十歲女孩王巧貞於日前被匪徒王卿雲婦人張李氏兩人誘至虹口兆豐路某姓家希圖售管經事主報告捕房現爲包探陳三林魏志餘張鏡波偵悉王等匿跡法租界小北門外文元坊内前往將王及李氏拘獲帶至虹口將小孩吊出帶回捕房管押昨日解送法公堂請究先據該探等上堂禀明前情繼據原告王陳氏投訴被拐情形請求訊究王巧貞稱是日女子在門前游玩兩被告前來聲稱帶我前往某處游玩即領至虹口圖賣是實詰之王及李氏同供認誘拐女孩圖賣不諱中西官以王等誘拐女孩罪已成立着各押西牢二年以儆孩交原告領去 
[私賣鴉片各罰二十元]  
　　法租界束捕房捕頭日前偵悉沈文祥所開之客棧内容留蔡榮林在内私賣燈吸洋烟有違禁令故於前晚帶同包探前往該棧抄出已經挑就之洋烟數十盒當即連同沈蔡兩人一併帶入捕房諭令交保候究昨日傳至法公堂請究先據捕頭上堂禀明前情將洋烟呈鑒詰之沈蔡兩人供認私賣洋烟不諱中西官判各罰洋二十元充公抄案之烟銷毁 
[帶烟土押十四天]  
　　鄂人陳慶志前日身藏鴉片烟土一包在黄浦路爲一千四百五十二號華捕查出拘入捕房押至昨晨解請公共公堂中西官訊據陳供上係友人託帶等語堂上以其不應違禁判押十四天示儆烟土送關焚燬 
[賣吸鴉片之科罰]  
　　粤人雷開林韋記同在江西路五號屋内開設私烟間秘密賣烟被總巡捕房捕頭偵悉於前日派令中西包探協往查有屬實當將雷開林韋記及烟客陳玉雷林陳福記李招榮梁炳均楊炳均鍾四等連同烟具一併帶入捕房昨解公共公堂經中西官研訊明白判雷開罰洋三十元林韋記罰洋十五元餘人各罰洋三元一併充公烟具銷燬 
[匪徒攫取珠花]  
　　匪徒毛雲元前日下午在西藏路攫取婦人李錢氏值洋八十元之珠花　朶逃逸經氏報掃將毛拘獲押至昨晨解送公共公廨請究經中西官訊供一過判毛押候吊贓再訊 
[查獲花會賭徒]  
　　閘北偵緝隊士張福張用浦前日在寳山路義品里四弄第六家查獲花會賭犯賀月炎一名及帳簿紙條等證物解送司法科訊辦 
[誌謝]  
　　昨承商務印書館贈第二百十五期英語週刊一册又銀行週報社贈第百二十五號銀行週報兩册書此併謝 
來件 
[擬請修正上海洋涇浜北首租界章程草案（續）]  
　　第二十三欵控追欠捐倘有人不肯付捐（即照此章所收之各項捐欵）及不肯遵繳間欵（即後附規例内各犯例之罰欵）由市曾或所委之經理人投該管官署控追俟奉准後按律施行以便將欠捐追回若欠捐人係屬貨主無從查尋市會即訴請該管衙門判决後即將該貨（即應完各捐之貨有不付遲延等情）扣留賠抵或另行設法將欠捐追回若查係房地業主即酌取其産業若干以足抵其欠捐之數爲止 
　　第二十四欵追繳規例内罰欵凡違背後附規例内應罰各欵或不付執照費市會均可投該管官署呈控該管官署查明屬實即飭犯例之人遵繳（或付出罰欵或存項充用）並飭將訟費付出（即公局控追犯例人罰欵所費之項或云堂費）均由該署按律辦理至按此章之（現在已定將來酌定）規例内一切罰欵等項均登記簿上以資充裕而便照章支用 
　　第二十五欵修改章程此項章程將來如有更改增添或所載語言所給權柄等項有可疑惑之處即由各領事或中國官廳會同商擬必俟各國公使及中國政府批准方可定規 
　　第二十六欵用語釋例本章程所稱執業租主指外人租地者而言業主指華人原業主或新購地産者而言納捐人指第五欵有選舉及議事權者而言稱租主業主有時所指第八欵有權之義本章之上海道即指現在之上海道尹及以後繼承該項職務之衙門而言又本章之上海審判廳即前之上海縣衙門及今上海地方審判廳或將來繼承該項訴訟之衙門而言本章所稱工巡捐局即現在辦理工程事宜之局所或將來繼承該局之機關而言（完） 
雜評二 
[租界華人貼用印花稅（庸）]  
　　財政部所定租界華人貼用印花辦法滬總商會已有電反對其持論之要點一因租界華商與洋商交接極多華洋不能一律旣病偏枯必多窒碍二因檢察之權授諸外人太阿倒持與國家主權有損此兩義實持之有　言之成理雖財政部箕會爲能急於增加收入度亦無以難也 
　　雖然吾人之意以爲印花稅之施行今已七年内地商人嘗以租界華商因中國官廳治權所不及得免貼用引爲詬病「當時南市商界亦屢以此爲言」租稅之負擔當以平均爲原則吾人一方面固認現行之稅制繁苛擾累亟須修改一方面亦主張凡屬中國商民亟須平均負擔蓋租界方面外人有條約上關係華洋一律未易驟言然未便以印花稅不能施諸外人遂併華商而亦常在免貼之列同爲中國人民以住居區域之不同而負擔常失於偏枯其爲不平孰甚就事實上研究財政部所訂辦法第一步先統一租界内地商民使之平均擔負而屬於條約規定者再徐籌補救方法亦未始不可爲相對的贊成也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　斐然題 
　　自由談三字皆用當代名人字跡每星期調換一次今日係斐然先生手書 
新談 
[游戲運動史談（七）] [  秦之銜譯述]  
　　網球導源於希臘羅馬後由法而傳入於英十世紀時有一種游戲操脂衣所製拍據馬背鼓球此即網球之始未幾捨馬不乘化爲來白台Laboude爲一種王族遊戲常魯易第十L　　x以游戲過度受寒而崩時此戲已經盛行據邱叟Chue所述社戲嗜者甚衆歐陸敎士靡然從風主敎者惡其費得失業特令勸阻實爲其證麥哥鐵Vargt十二世紀之皮笳司地鐵Vulln　Bntedt也以善於反手打球著英王亨利第入以少年而熱心此戲法王魯易第十四以絶大王室經費之一部供其宮廷球戲防護者之揮霍上有好者下必有甚焉故一時有巴黎一城網球戲者多於英吉利一國酒徒之諺同時英國網球製造業大盛獲利無算且復要求政府予以保護稅以抵制入口之球具十六世紀以前戲網球者均用掌其後始易以球拍汶叟Windsor砲台塲之大比賽開瑟而Uasjle王連勝其敵十五球以後者用掌其勢不逮王之用拍也然中世紀游戲多有侍以賭博欺詐者網球亦不能脫然於此惡名說者謂嘗有某無賴以勞濮突Lombarj之能驕於亨利第八王下鉅法與之博卒失巨資王疑其詐後遂僅與淸客戲不敢輕易與人博王又嘗與曼克西米蘭帝Eiuperor　NNxmillan合夥以與奥蘭痕及Orange王子贊勃蘭騰跑羅Brgndenloicu侯爵比其事頗著名於史乘 
　　網球爲貴族游戲哥而夫球爲富室游戲然哥而夫球之盛實始於平民說者都以爲此戲剏於蘇格蘭其實導源於歐洲北部其始戲於冰上爲冬令運動之一蓋以其性質特宜於北方諸國之地勢也復改在農田中爲之通行於勃呂乎其Brugen如某書所述有三人各持一球一棒玩於草地上者即此戲也蘇格蘭之盛行哥而夫球實自十五世紀始其勢幾直零射藝之席嘗爲搿姆司第四列入有害無利之一類游戲中然蘇格蘭人上下皆好之王之所爲未免大怫民意哥而夫球與網球同亦爲男女皆宜之戲施泰鐵氏Nary　Siuart書中謂嘗見有女一人在薩登Seton近旁戲哥而夫球冒險從事絶不以其夫之幸福爲意云云是其證也羅馬人前亦有一種游戲用羽毛充塞之球名曰攀加你加Paginica以其爲平民之所戲也似可目爲近世哥而夫球之所由脫胎並可證明其出身之低下 
　　今世各國人民其最嗜游戲運動者莫英美若美人之嗜游戲實秉盎格盧撒克遜之遺傳性故凡二三英語之人共處雖遠至阿拉伯之巴革逹德Bajdal阿根廷Argenin之伯偉那愛司Buegos　Aires無不感情融洽蓋縱談所及無非游戲嗜好相同有以造成其爲良伴也數年前有東方苛官僚游倫敦見豪家宴飲裙屐聨翩怪而問於人曰何西方人自廿出其妻若女歌舞以娛人也吾儕生長理汶陶情養性自有女樂寗有此種異舉蓋其遠處異邦俗尚不同宜其不能識英美人之所好也盎格慮撒遜人之喜登山喜壘球喜散步喜其他種種游戲其習性實與有生以俱來不可一日或廢故雖殖民新大陸者亦輒挾英國游戲器械以俱往流風所煽蔚成國俗雖以總統之尊萬幾之暇亦樂此而不疲如華盛頓好游獵其日記之載此者幾不絶書如克利和蘭Urover　Cleveland喜釣魚如林肯尤有堅强之體力活潑之精神嘗中夜燒松節大得人喝采美人常以自開國以來無有一惰懶之總統自豪不知其所以不懶惰者皆游戲運動之所致也此外大人物亦幾無不喜游戲者如佛蘭克令Bonjarnn　Franklin愛惜寸陰寸金者然獨於購球具之金錢費於球戲之光陰獨不之吝蓋以所獲於游戲運動之利益有足以償其所失耳 
 
[新大陸美景四十五　馬首天高（秋之點綴）] 　　美國各街口銅像巍然令人想念古英雄虎跳龍拏之氣概（丁巳晚秋[  一之]  
游談 
[埃及近狀錄（五）] [  雲舫]  
　　埃及女子敎育雖未十分發逹然英人特注其全力於發展埃及女子敎育一方面此埃及敎育部之英國顧問敦羅勃先生Vr　Dunlop之言殆非虚語也考英人之來埃及乃在一八八二年迄今三十餘載而綜計埃及各初等女子學校中（國立私立統計之）所有學子不過三千四百三十有七人而埃及居民則不下一三○○○○○○人以彼擬此其數目相去之遠奚止倍蓰哉 
　　埃及婦人喜雜還電車中此間電車分頭二等二等專以供給婦人他人不得混入也惟男婦偕行者如夫婦之類不在此例埃及博學之士頗少統計全國學問稍佳者不過百分之八耳埃及政府以撒兒坦（Sultan　國王之稱）爲之領袖第國王居尸位而無實權國中事無大小悉取决於英國高等委員會British　Lligh　Commissioner此等委員會係由英人互選而組織之者也委員而外復有顧問數人以匡委員之不 
　　逮此外更有立法院亦由英人自行組織埃及有行省十四每省設總督一人號曰茂迪（Aludirs埃及府尹之稱）悉爲英政府所遣派者也考英人之所以不敢深信埃及人民者以其缺乏自治之能力故埃及國事咸操諸英人手中而英人亦樂於利用埃及之生貨以爲發展英國實業之種子英人旣張其聲勢於埃及一隅漸欲展其勢力於耶魯撒冷巴革逹德開爾克逹等地駸駸然有亞洲以南入吾榖中之想矣據此間老於政治者言英人之戀戀不肯捨埃及者非眞欲化埃及爲自治之邦不過欲乘此壟斷埃及出産之生貨以自利耳英人之志不僅在埃及一隅而埃及究爲英人所最注意以其北有地中海東有紅海而蘇彝之利便開羅之富厚尤爲埃及之特色也且其人民勤樸耐勞土地肥沃善産無怪英人重視其地有逾他處近今航空事業日增發逹英人已議擬於倫敦開羅間創設空中旅行團而以開羅爲樞紐果若是則開羅將來之發展更有蒸蒸日上之勢矣 
　　埃及之南有蘇敦地方Soudau　Kegion者面積不下八三四二二○方英里與埃及地理歷史財政諸方而俱有英大之關係英人現方注意於此思假其地爲振興農業之計埃及之人僉謂蘇敦爲埃及固有之疆土尼羅横貫其境埃及之人稱此地河流爲「生命之水」Ihe　Water　of　Life英人近於蘇敦地方築長堤二一在藍尼羅之上一在白尼羅之上灌溉之事尤所注意傳聞蘇敦爲埃及産棉最佳之地此處於一八九八年間爲英人所克服克復後凡十有六載英人始圖改造之方該地居民不下三百萬北部多埃及人南部則爲黑奴之鄕焉人民以畜牧爲業山羊駱駝之屬散處殆遍要而言之蘇敦重農所産棉花極豐此間有鐵路支綫北逹紅海之濱蘇敦之東北則有阿比興里亞蘇敦地方之商務漸就此地爲出路自麥萊里克王King　Neuelik卒後迄未有人來此爲革新之事邇來英人頗在此間活動近方籌棗興辦鐵路之事云 
醫學談 
[梅毒最近之問題（總目）] [  上海愛仁醫院醫學博士周森友]  
第一章梅毒發生之歴史 
　　梅毒之起點梅毒較各種疾病爲害尤烈在動物中惟人類獨有之其傳染性亦至易速患之者匪僅害及本身且能遺傳及其子孫故此症殆爲百病之源而於社會上亦最爲危險近世醫學家深知其害不容不力謀遏止曾多方研究然尚未得圓滿救治之法考各種疾病之歷史莫不初起甚微逐漸蔓延其勢乃盛惟梅毒則不然猝然發現歷年雖無多而已傳遍全球然則其傳染性之速概可知矣更考梅毒之初起在哥崙布尋獲亞美利加洲時代即西曆一千四百九十二年也在初無人重視其害故各種救治及預防諸法亦無所發明迨至一千九百令三年至十三年此十年中各醫學家屢經試騐於梅毒一科之知識始大有進步遂發明各種療治及預防諸法 
　　花柳病分三種此等病之發生原因複雜世有謂好作狹邪游者方得此病實非精確之論也且其名目亦未可概以花柳病稱之可約分爲三種曰梅毒曰淋濁曰類於梅毒之瘡依醫學而論淋濁及類於梅毒之瘡除所患之一部分外猶不致傳染全體若梅毒則不然病雖初起其毒已倲杂週身血部故其爲害亦較前二者爲尤烈也 
　　古時無梅毒症嘗攷東西各國之古書雖亦載有生殖器之病因上古時淫風亦頗盛也然就其所言之病狀詳細細究絶無梅毒一症即中古時代之書亦僅有皮膚病直至十五世紀之末尚無有論及梅毒者足徵古時實無梅毒也 
　　梅毒最初之流行一千四百九十四年之秋法皇查禮第八（OHABLES　VTTT）率歐洲西部兵一營往攻意大利拔奈卜城（NAPLES）維時意人淫風甚熾荒縱無度國人體質多因此衰弱兼之各省内亂頗盛是以法兵方至多半潰敗法兵遂得横有無忌姦淫擄掠無所不至查禮意氣亦甚豪頗有欲在奈卜城永遠稱皇之志詎意未及一年法兵以姦淫意人多得梅毒之症精神頽喪軍威大挫意人乃復乘機逐之時一千四百九十五年夏也法兵退時形容愁慘毫無紀律迨各返故里後梅毒之種子於是乎下焉 
劇談 
[東籬軒雜綴] [  柳遺]  
　　戲劇演至悲慘之境觀者每爲之涙下感人之深入人之微有如是二十年前滬上有天娥旦者以善演燒骨計名於時翁姑斃於中途孤苦悽愴情狀逼眞閨秀咸競擲金飾以拯救其窮厄幾忘其足戲劇迄今人艶稱之譚鑫培在日足使人下涙之戲更多茲舉其最著者則桑園寄子鐵蓮花狀元譜天雷報南天門連營寨九更天一棒雪法塲換子等皆是也近世新劇中如血涙碑黨人碑一縷麻等雖與古悲劇觀念不同而描寫人生失望悲慘之事其旨則一故動人亦多較之專以男女私愛爲主體面導人入於邪僻之途者甚間相去不可以道里計矣花衫以綺農哀艶爲貴而能以細膩出之者厥維田桂鳳一人而已問嘗觀其演紅鸞禧劇于穆生登第後更易命婦服時之一種不自然情狀描摹如畫令人拍案呼絶而爲戰宛城之張繡嬸娘思春一塲能繪其情而略其跡意多含蓄有樂而不淫之長其實張濟之妻究係命婦即有敗德舉止行動之間萬不可形以卑穢也路玉珊爲之於兩鼠苟合時以巾掩面作不忍卒覩狀亦絶佳時下伶人以淫行爲第一要件苟能絲毫無所隱匿而和盤托出者更足以得社會之歡心世風愈趨愈下識者悲之 
　　學黄三（潤甫有活曹操之譽）者有郝壽臣侯喜瑞二人郝得其正而候得其偏狀章澤英雄如盜御馬劇之竇爾墩則侯萬不逮郝若描奸雄狀態如戰宛城劇之曹孟德於馬踐靑苗　蹶不能勒止之象則侯爲佳間或有過火之處是學力未至也黄三晚年齒盡脫落迫於生計不得不粉墨登場藉博戲份以度殘喘然奸態雖逼眞而吐字已不能淸晰嗓啞氣促遂以扒字調（調之不够絃者謂之扒字調）敷衍門面究竟功深養到之老伶工扒味仍能佳美楊小樓之長板坡陽平關戰宛城等劇曹操非黄三座客不歡也其見重於前台如此郝侯二人知取法乎上自是可嘉惟均致力於扒字上而吐字亦强爲齒脫之音一若學劉鴻昇之并其跛足而揣摹不遺餘力者然取其形不法其神卒之貌似神離而徒得其皮毛郝侯二人其抑知所以愼之也歟 
小說 
[納嘉與納禮（一）] [  鳳生譯]  
　　畢彬客莎兒生時口中有一黄金之匙因是知所以揮霍較知所以獲取者二倍之其天然之歸結不外不能久居其所生之宅畢彬年少脆弱貌和藹精音樂顧拙於業務而尤不長於生活上之競爭其走生活上之路猶之甲干納斯車之輪其不適用蓋可料及被其高尚生活之慣習乃自不克久治理之幸其時納嘉方自華德法庭爭回財産意欲組織一「劇學研究會」畢彬旣具音樂之才納嘉喜延之入會納嘉本一「學士」有生以來未嘗稍受放佚雖一富家之子而起居飲食咸有一定時刻一定點鐘今忽爲畢彬所惑如人之入酒癮矣嘗與畢彬討論樂劇之結構至於餐冷眠稀戴頑嘗譽其主行檢之端其惟一瑕疵者即愛畢彬過甚耳納禮則常怒其夫謂其虚糜一生於此不吉之猴能早日與之脫離者覺此身舒適更多納嘉稔其妻之似妒非妒心中不禁愉快之至常笑念女子之心祇知世間有一男子即其所歡其他男子非所計焉又念女子中嘉言　行　得社會之尊禮而湮没不彰列傳未載者或亦不乏其人大抵女子所心愛者即男子常以婚姻法術聒其耳中即如餐事之微脫誤其夫之常時者女子恒引爲慮至其夫之所倚賴者無論其或有或無女子桓不計之是婦女之偏性不無可貶之處而納嘉處之恬如也納嘉之於妻前其讚畢彬不無過甚或亦惹其妻之佯嗔酒怒以資笑樂耳然此二人者樂而畢彬苦矣宅中僕役慣見主人遇寄食者漠然不加以禮於是侍畢彬更漠然不禮貌之且一切聽其自行自動而畢彬之痛苦乃無告矣一日嘉禮斥其僕人普泰曰汝近來日以偷懶終日何爲者其僕囁嚅曰吾之女主吾終日奉馬哈納嘉之命侍候於畢彬巴布之前耳納禮責之曰汝之畢彬巴布一大財主耳噫嘻！普泰領其旨次日遂不至其前有時并食品亦不爲之掩藏畢彬旣不習此碗碟常洗碎偶時乃至無餐彼亦水以此事告之納嘉非畏使役自降其身也蓋畢彬不以此事爲懷舉動一仍其舊納嘉之所喜者日甚納禮之所惡者日深卒之兩人皆不識畛域矣 
[自由談之自由談] [  不冷]  
　　自信凡人初行一事而自信太深者自後必漸遇艱難而自信之心漸薄若初不自信至後愈久而愈自信者方得眞謂之自信而其事必有把握也 
 
 

Page 15

 
 
   
 
 

Page 16

 
 
   
 
