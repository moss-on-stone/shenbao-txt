# 1912 - 281 - 4914246

 

Page 1

 
 
社論 
[論整頓鹽務之必要（續）（鳴）（秋）]  
　　今試就近而論之兩淮鹽務素稱發逹場商運商不計其數固一大利藪也上年南京政府提議販賣鹽商不可指定數家應由各地商民照納稅項自由販賣實爲最平允之辦法無如淮商羣起反對事不果行但欲整頓鹽務非於運商一層剔盡弊竇必無善良之結果在運商世守其業坐收大利一旦欲其甘心讓棄是亦勢所難必積之旣久恐成相持不下之局此固兩難之事也今爲變通辦理計老商旣不願國家另招新商意欲一仍其把持之素制亦應别開報効之門略盡整頓之責他姑不計先令其分認股本若干創設兩淮鹽務銀行以爲他省之倡局面不求其大辦事全歸實際務使成爲整飭鹽綱之根本機闗預蓄勢力徐圖更張較諸操切從事者收效之難易當不可以道里計是固籌議整頓所不容漠視者銀行之辦法　稱完備一面更於塲商運商之間革除其歷久相沿之積弊而於運商納稅運銷種種取巧之術亦應盡情剔除如此秉公辦理我國鹽務庶乎其有整飭之望也 
　　兩淮鹽務銀行之總行應設於都會商埠之處推而遠之凡淮鹽行銷之地如皖豫贛卾諸省亦可酌設分行以便匯劃貯蓄之流通各地運商所入之股仍照普通股份公司章程按股撥給官利惟每年結算出入如有赢餘應悉數報効國家蓋性質雖係商辦餘利全歸公家可視爲運商特别輸將之事業也且旣支官利則運商所出股本亦非化爲烏有則此舉之在運商其不可視爲徒有損失而絶無利益也亦彰彰明矣俟基本完固赢餘豐盛後再行提撥若干成歸諸股東亦無不可將來信用旣著倘有運商以外之人欲照章入股亦可收納如此累月經年徐圖發逹則根基旣固聲譽大噪行見鹽務銀行普及全國將躋於國家銀行商業銀行之林鼎足而三矣豈不盛歟至時鹽務積弊旣經掃清入欵頓增於曩時又有此補助銀行推波助瀾於其間則我國鹽務蒸蒸日上其繼長增高之度曷可限量哉大海之成始於細流是在當局之善爲經營耳 
　　鹽稅爲國家歳入大宗光復以來收數頓减長此因循不圖更張則江河日下伊何底止前次六國借歀欲將鹽稅作抵而外人因我鹽稅多弊公然以監督鹽政相要挾因此議歸無效迄今解决是鹽務一項無論對内對外均應切實整頓不可稍 
 
 
 

Page 2

 
 
緩須臾也但欲爲根本上之計畫固惟有偏重運商一面運商旣無殘缺不完之點則私販不禁自絶於是全國所銷之鹽盡出一途銷路旣大收利自富一面更設鹽務銀行以爲流通金融之機闗旣可吸收存項以供整頓鹽務之用又可憑藉放欵以博積少成多之利一舉數善是又整頓鹽務萬不容輕視者也我國鹽務積習相沿已數百年欲一日蕩滌舊污煥然新猷其　甚難亦惟有期以歳月徐圖成功而己至若創設鹽務銀行實爲整頓鹽務入手辦法一俟規模完備基磯固定則銳意整飭不慮事機之叢脞矣一得之見用備商榷及早舉辦幸母遲延否則空言整頓將無由措手也至創設鹽務銀行之種種手續容於他日更詳論之（完） 
[專電]  
　　北京電廣東以地稅抵借外債一案總統交叅議院决議議員中以我國闗稅鹽厘礦產鐵路各重要收入均己作爲外債抵押只有地丁一項尙稱完全如再作抵則一省發起各省效尤全國土地將盡入外人抵當權之下將來欲整理財政改良租稅直無從下手實爲民國生死問題多數主張反對此案昨日開議己付財政審查 
　　北京電陸軍部以軍事外交急應研究現與外交部商定兩部會議辦法以便交換意見己派定該部秘書長兼兵馬司司長徐澍　與外部接洽一切 
　　北京電内務總長己决定仍由趙總理暫行兼任 
　　北京電大學校長嚴復業己赴津章士釗又不能即來現有請馬湘伯代理之說 
　　北京電王寵惠本日出京 
　　武昌電黎副總統聞孫中山來卾特委郭森甲領歀萬元備迎中山在高等學堂設行轅 
　　武昌電副總統現委賀國昌爲内務司長程道存爲次長 
　　南京電程都督因直商要求購米十萬石免完厘稅昨復以軍餉無著勢難照准案十五號專電欄内粤商收米系直商之誤附正於此 
　　南京電程都督接外交部電闗係外人重要交涉槪歸中央政府辦理 
　　南京電程都督接財政部咨催江蘇歳入歳出預算册儘十二月初十前送部 
　　南京電財政部派方寛嚴來寗清理大清銀行事宜 
　　南京電財政部允撥江蘇遺散軍隊費計十五萬金磅月内可到程都督以徐州勦匪需餉孔亟特催請速兌籌匯十萬元來寗以濟要需　　南京電鄭汝成昨日來寗與程督會商裁遣軍隊事宜 
　　南京電程都督派于定一赴丹徒督促該縣民政長辦理選舉調查事宜 
　　南京電造幣廠廠員反對廠長夏翊宸風潮未息經程都督特派財政副司長金鼎南京府知事辛漢前往調停尙未解决 
[特約路透電]  
　　北京電審查廣東借欵議案之特股員已報告全院反對此舉多數議員皆痛駁該合同之條欵卒將該案駁絶 
　　北京電參議院於昨晚宣讀大總統爲廣東以地租抵借外債事致院咨文内謂廣東都督近電告政府言擬向美國公司商借金洋五百萬元設立銀行以抒粤省經濟之窘困該合同之條歀如下利息六釐每百實收九十八分二十年償還以地租爲抵押物並聲明該項地租與土地主權無礙且承借人不能管理粤省財政所訂條欵頗寛而袁總統咨文云以地租抵債向無此例未便開端蓋土地爲國家之根基與人民之生存有極要之闗係各省地租係供中央行政費用如以抵借外債此端一開爲害甚巨今政府各入欵幾盡以抵押外債故不得不藉此地租以備未來急需用特交院核議以便答覆云云議員楊某質問政府如駁絶該借欵則將有何辦法政府委員答稱政府今另有意見惟須俟大借欵成始能見諸實行政府反對該借歀實因地租爲中央政府之稅源未便移充他用之故今粤省旣欲借債則不妨以釐金作抵每年數約二百萬云該案現付股員審查 
　　北京電袁總統提出更改選舉律議案（一）直接稅不限定地稅（二）原文不動產應易爲動產蓋因前清選舉律不准滿人有不動產今滿人境狀如舊若照原訂之文實行顯有歧視殊欠公允云云參議院討論此案時頗多爭辨卒因多數否認遂致無效 
　　北京電參議院現提議購用嗎啡懲罪律議案其懲罪律如下凡無政府執照以碼啡爲藥料而製造銷售及存儲該物或由外國運主中華境者應罰洋三百三十元凡有招引他人用嗎啡針者應罰洋一千二百元無欵則以監禁抵罪該案巳付法制股員審查 
　　北京電參議院秘書宣讀袁總統來文請全院贊成克里斯浦借欵因政府委員未到故遂展緩討論某議員起謂政府委員於有事之際時常缺席應請議長以此事通報政府云 
　　北京電中政府今日命在上海解付賠欵英金四十四萬七千磅按此欵係由本闗入稅中提出若干存儲以專供此用者此次解付之賠欵計結至去年十月三十號爲止 
　　北京電法政府參列日本明治皇帝之代表里邦將軍已於今日正午抵此英國海外軍隊總監查哈米爾登將軍亦　晚抵此當時外交家及軍官在火車站歡迎者頗盛 
　　北京電參議院會議時議員李某起謂叅議院會議時刻　已更改而仍須坐候遲到議員以滿法定人數始能開議此何故耶 
　　北京電據漢口領事電音大來公司借欵（英金一百三十萬磅）合同己於本月十二號簽押以五厘起息每百　収九十七聞草合同須寄美國批准 
　　武昌電有官員數人赴京與袁總統面商要政礦務局之曹君亦在其内傳聞黎都督亦己赴京惟黎都督似不致輕離此聞今殆難証明其確否也 
　　武昌電據大漢報戴稱有兵士若干名革命之際曾出入於鎗林彈雨之中今各願回里以杼國家財政日來聚宴作别計用去猪肉三百磅酒八　每人領川資洋三十元并他項贈品又新製灰色軍服一套該軍服僅准於　兵之日穿之并約明奉調時不得有所抗命違者須受　詞 
　　武昌電各學校近己紛紛開學 
[譯電]  
　　北京電聞大來公司己於星期二日與鄂省訂定童造漢口之借欵合同計洋一千五百萬元 
　　北京電粤省向美國咨本家訂借欵洋五百萬元一事美國公使署並未知其底藴 
　　北京電前任俄國駐華公使廓羅維慈巳於十月十號行抵張家口前往庫倫華人聞此消息異常驚疑皆謂廓氏此行必與中國有所不利現信俄人必欲與活佛締結條約承認蒙古獨立此即俄國前向中國行文要求之舉俄因中國未依要求且未以公文覆之故似已决意扶持蒙古之獨立云　　巴黎電法國首相卜横卡爾對於召集萬國大會解决巴爾幹戰爭問題一事並未有功實之提議法國今切望與各國維封所定契約據法相自稱彼不過含糊言及萬國大會終須實行而己柏林對於此說殊爲冷淡以爲不合時宜 
　　倫敦電英國内閣今日集議甚久以討論巴爾幹戰事問題爲主各國對於萬國大會一舉一俟時機已到均擬承認倫敦外交家皆信數星期内土耳其與布爾茄利亞决一大戰之後屆時各國或可出而調停云羅斯却爾特貴族代表英國紅十字會懇乞各社會助特别捐以拯救戰士德國外務部大臣在栢林演說復謂德國政界深信巴爾幹戰事必可限定範圍一俟戰事告竣各國將各盡友誼協力從事建設事宜土耳其公使巳離培爾格萊得及蘇菲亞豫料本星期之末必將開戰駐士巴爾幹各國公使仍未接政府收旗回國之訓令 
　　巴特戈里柴電芒台里格洛大隊已佔據皮邙地方擄獲大砲十四尊土兵七百名芒軍死十人傷三十人 
　　君士坦丁電據土耳其檢查電稿員遺漏之電稱目下有戰艦二艘巡洋艦二艘已雌大逹納爾前往巴斯福納聞土政府之計畫擬以陸軍攻入布爾茄利亞之沿海一帶地方現有運送船多艘及兵士甚多守候開往黑海各口岸據蒲却萊斯脫電稱伐拉及白茄斯兩處現皆在興築砲臺以防土國海軍攻擊某輪船駛抵康斯丹柴據船主聲稱曾於海兵之外見兵船三艘土政府聲言布爾茄利亞及塞維亞之公文不值一覆並謂深望列强鑒其維持和平之善衷巴爾幹諸小國蔑視列强正與視土耳其相同云 
　　君士坦丁電土政府巳向布爾茄利亞及　維亞宣戰布爾茄利亞及塞維亞邉界業己開戰土政府己命陸軍出發並以護照送與布爾茄利亞及塞維亞駐土公使 
　　雅典電今日（十七日）正午兩軍己開戰豫料土國海軍與希臘海軍互爭海上雄勢他日交戰必爲戰局要點之一云 
據希臘海軍大臣宜稱今長有希　砲船兩艘冲遇　里維匯土爾其砲臺砲火駛抵伏里柴 
　　倫敦電土政府巳將宜戰理由宜告各國（一）巴爾幹各邦之公文干涉土耳其内務（二）各邦準備出師（三）土政府雖極欲維持和平而各邦邊界戍軍日與士軍衡突令人不能復耐希　國並不在宣戰國之内 
[公電]  
　　國務院通電今春共和宣布五族贊成當又奉天趙都督等撰具漢蒙合壁告示并諄切勸導派員分赴三省各蒙旗慰問張貼解釋共和之實利期免疑慮之濳萌迭准趙都督等電稱各旗莫不欣悅内向獨科爲沁右翼前旗札薩克圖郡王烏泰陽奉陰違奸形屢露於八月之初聲言附和厙倫聚衆倡亂右翼後旗鎭國公喇喜閔珠爾應之到處張貼僞示驅逐官軍等情趙都督猶復迭派員紳往勸均被驅回猝陷鎭東靖安置直記洮南燒殺擄掠情形異常慘苦幸事前粗有預備分兵堵抵一面　集陸防援師分路進勦大小二十一戰所向克捷吉江南省出兵援勦亦連戰皆捷奉軍先後攻克烏泰王　及其弟主持倡亂之齊黔特嵩府鎭旗烏印軍巢穴鎭國公府自焚烏泰率逆黨逃入索偷山喇喻閔珠爾不知去向我軍尊重人道除轟斃外絶不輕於殺戮釋放脅從蒙人給照安插至二萬餘口之多現招撫流亡妥籌振恤疑懼逃避之蒙户亦漸來歸現洮南府札鎭兩旗地面己安謐秋稼收獲民食無虞籌辦善後一切着着進步奉省大軍分駐洮遼及各屬要地吉江援軍駐紮長嶺安廣大赍等處其西北界連熱河之康平彰武法庫亦有二十八師師長馮德麟所部沿邊分紮與洮遼連合一氣仍加意防範深恐各處道遠未知辦理此事始末情形特撮要通知以靖人心而免誤會文 
　　大總統通電迭接各省來電此次國慶禮成中外歡治回思武漢起義不過期年全國翕然基礎大定求諸中外歷史亦所罕聞是誠國民傾向共和巳成一致非各都督苦心毅力保持秩序豈易得此惟願速乘千載一時之會專以國利民福爲心使於萬斯年永慶無極然後可以對吾國民願各都督共勉之 
　　内務部通電警察計畫及現時情形并機闗區域先後刊登公報通行在案現本部籌畫一切正資考較特再電逹希卽迅覆并將經費一併計畫確切施行 
　　程都督致濟南周都督電沛縣民政長高梅仙電稱沛縣上忙銀於湖東夏鎭設分局徵收該處與東省接壤詎來鎭之山東江防第三營士士見局員剪髮信口嘲駡九月十三號將局中錢物搶去值悍匪攻城未及詳報經駐鎭巡防管帶張烈沛董年肇平調處許將失物交還嗣十月一號開局接收前兵又滋閘搶刧毆傷局役糧户從此槩不完納現糧局停閉懇示遵辦等因特此電逹務乞我公電該　長妥爲約束以維國稅免滋事端是荷并盻示復咸 
　　宜興公民挽留民政長電各報館鑒宜興爲挽留儲民政長電向都督力爭己十餘起連日開會公議如再不獲命各機闗一律停止 
　　福州某部致華僑聮合會電華僑聮合會鑒某支部幹事林斯　陳景松昨晚被拘聞係他黨假社會聮合會名目　陷木　羅織無辜百餘人遍發傳單任意妄指將興黨禍以快私　巳電大總統速電岑鎭撫使查明確情慎重辦理不得以外間影響之談奸人譸張之語妄入人罪並望主持公論以弭黨爭爲幸閩某支部叩 
　　華僑　合會致福州岑鎭撫孫都督電福州岑鎭撫孫都督鑒林斯琛陳景松被拘請速交法庭審訊保守約法以正人心華僑聮合會叩巧 
要聞一 
[臨時政府半年大事記内容]  
　　臨時政府編纂半年大事記已載前報茲悉臨時政府成立以來迄今己及半載其間内政外交雖不無紛紜擾攘之象然南北漸趨於統一地方秩序曰卽恢復最近數月來亦實多成績之可言近因上海大陸報擬刊中英文合璧紀念雜誌藉以表揚民國之政績由總統府秘書廳約同各部局擬辦臨時政府半年來大事記將數月間政事之最重要者撮而記之以成績昭著或制度改良者爲限彚齊後即送交該報館登載宣示中外其各省政治情形及邊事雜件逕由秘書廳擬稿原書共分十二門外交整理部務駐外各使館及各領事館情形通商情形外人傳敎情形内政京師警政各省警政衛生事項宗敎事項户籍事項自治事項禮俗事項改易服制財政會計制度鹽務釐金闗稅幣制銀行軍政裁兵實數安置退伍軍官兵士軍事敎育司法改組京師審判衙門改組各地方審判衙門改良監獄編纂司法法規頒布律師制度培養司法人材敎育開中央敎育會頒布學制審定敎科書編纂敎育法規社會敎育事項改歷農林農會制度開墾計畫林業計畫調查水災工商基本實業採礦制度工商法令交通鐵路計畫孫前大總统籌畫鐵路全權各省政治情形政權統一裁撤南京留守府裁撤甘肅秦州軍政分府裁撤安徽皖南軍政府裁撤江蘇上海軍政府裁撤四川重慶軍政府裁撤山東烟台軍政府裁撤伊犁軍政府代議機闗各省臨時省議會成立籌備選舉國會議員選舉正式省會議員 
 
 
 

Page 3

 
 
各府州縣議會情形邊事平定烏泰平定川邊優待蒙藏雜件張方事件孫黄北來袁孫黎黄共訂八大政綱並由總統府秘書廳致各部局函云敬啓者臨時政府在北京成立以來雖國務總理及國務員時有更迭而大總統日昃不遑主持於内各省都督顧念大局維持於外半年以來地方秩序次第回復中央政權逐漸統一政治成績確有可言然外人因國務總理屢次動摇議會黨爭始終未己頗疑共和前途尚有無限危險借欵之有意爲難承認之不能實行未始不由於此上海大陸報擬於陽曆十月初十日（即中國國慶日）發刋一種中英文合壁紀念雜誌呈請大總統賜文一篇照像片若干該報爲中國美人經營之大報館此項雜誌外人閱者必多竊以爲宜趁此機會將大總統受職以來所辦各種大事及各院部局半年以來所有成績撮其大要作文一篇題曰臨時政府半年以來大事記表中央之威信明國權之統一舉共和之成績示政治之改良庶使外人知民國眞象而不至爲莠言所惑匪惟於借欵承認二事多所裨益即於民國成立基礎亦大有影響擬請貴廳秘書陳明貴部總長貴局局長特派專員一二人速將貴部貴局半年以來所辦大事赶於十月初三日以前摘要錄交本廳纂文譯送該報舘如有可登報之照片一併交本廳轉送機不可失務請赶辦是爲至禱 
[范總長脫黨後之態度]  
　　辭職范總長因非國民黨列席於國民黨内閣日内特提出辭職書大總统當卽切實慰留謂現在國中留心敎育行政者尙不多見君何得遽以入黨不入黨問題脫缷責任吾母論如何决不許君辭職同時趙總理亦諄諄勸誘且謂臨時政府期内當以維持現狀爲主吾董母論何人均無辭職之必要君亦何必獨生異議乎范總長聆言頗有左右爲難之勢聞將勉任現職不再堅辭矣 
　　入黨敎育部長范源　於日　向共和黨通告脫黨已誌前報嗣後入國民黨與否外間紛傳不一多係揣測之辭茲聞范總長决不加入政黨日前乂專函向共和黨聲明矣 
[國慶日紀念餘聞]  
　　十一日是日爲共和紀念會第二日到會者各界男女資並外實約數萬人下午一　蒙古活佛章嘉呼　克　代表札薩喇嘛偕活佛之父及其弟與二十八廟代表　實君蒞會軍樂大奏一時會期拍掌歡迎者聲如雷並由三千喇嘛委派二十六座代表到會修經　懴追悼先烈均由紀念會總理陳家期接洽引導遍觀會場各處無不贊稱咸悅活佛代表甫到曾陳君以軍樂隊歡迎備極敬禮代表札薩喇嘛到追祭壇行三鞠躬禮對於死事先烈深表哀敬之意旋觀運動　並劇場各處及到黄鶴樓正值人道女學堂學生在黄鶴樓下開幕演唱慶祝共和歌曲活佛代表觀之甚爲注意陳君向該代表略爲解說人道左學發起原理該代表以爲民國共和自由平等博愛主義實行及於　娼各界五族平等决非虚談頗爲歡忻鼓舞活佛之父一時神經活助莫可名狀向陳君云我於庫倫獨立自外民國頗不贊成今晚我卽寫倍告知我侄速行取消獨立蓋庫倫主張獨立者乃章嘉活佛之弟而其父之侄云其各學校到者丞相胡同女子第一高等學堂校長董　江堂長余志學敎習范議諳女十帶同女學生五十餘人到會先至内場唱歌畢到運動塲　走唱歌舉行各種游戲秩序整齊精神踴躍又有貧女院女學并習　走均足昭女學發逹劇場除演舊戲外由陳君　鼎與新劇　領袖陳　龍闗天僧周鑄民　君妥　請其於　戲　格外注意於五族感情上有闗之戲均爲取消專注意於發揚共和龍泉孤兒院與貧兒院男女諸生在場演樂歌舞尤爲精彩貧兒院設有收捐處捐欵多少隨意頗爲踴躍尙有外人熱心輸捐者至晚紀念會多數會員發起提燈會並聘東洋著名技師在天壇演放煙火於是夜七時由會中備辦各色花燈發給來賓一時簽名領燈者約數千人俱集會内之運動場各手一燈由執事會員案之每兩人一排分左右列按次徐行前列軍樂隊而數十騎馬隊壓其後至中華門行三鞠躬禮衆呼萬歳聽臨時號令爲左右旋步武整齊禮畢復由北而南目正陽門直排至天橋道旁觀者挨肩搭背累足而立沿途軍樂迭奏爆竹轟鳴萬口歡呼過天橋入天壇正門歷御道越石墩升層階至　之絶頂佇立而　見壇門外燄火燭空如萬道金蛇斜舞天際又衆目仰瞻拍手喝采聲即數里已而演畢衆將下壇旋有　人多數提方式燈上書四川死事諸烈士名蜂擁而來亦登壇上旋同衆取舊道歸出壇門而散時己九時矣斯會有二跛者步履頗艱亦提燈偕往略不畏阻足見吾一般　民醉心共和並忘其足之不良於行也 
　　十二日上午十二點卅分由總理陳家鼎報告開會演說十一日會場之意趣並報告章嘉活佛蒞會等情開即介紹孫君少侯爲本日會場主席少間活佛入場由陳君曁各招待員歡迎　場　時　樂並孤兒院樂隊一齊並作備極　　會場鼓掌之聲如雷次　沈鈞君報告活佛蒞會慶祝情意遂請活佛演說活佛操蒙語李君爲之繙譯活佛謂本佛今日到會本分内應來慶祝緣共和是五大族的共和五大族當同深歡忤但承各同胞歡迎實深感激從前五族同胞不知有共和之眞理蒙古地處邊陲風俗蔽塞更無怪乎於共和未能了解致滋疑慮本佛忝户萬位深愧未能統一早收五族一家之美果今日到會察君同胞歡樂情形實爲從前專制時代所未有足見共和樂利　族同胞均可共　本佛旣居蒙古表率而蒙人案信宗敎本佛對於蒙民亦甚有信用自到北京見過大總統頗蒙優待巳　然於共和政體之美善今到紀念會親見慶祝共和盛典不覺感幸至極不日吾必給庫倫活佛去信將共和美政備述敎他们赶速取消獨立不要瞎　傷却我五族同胞感情不但蒙古獨立本佛主　取消卽西藏背叛民國我也担任勸說使一同歸向共和等語場中歡聲雷動幾於一字一鼓掌演　畢陳君偕招待諸君導引活佛到　祭所行三鞠躬禮卽到劇場觀演新劇旋又到黄鶴樓觀人道女學諸生演唱均久坐備形歡悅正在黄鶴樓時有西人拍照活佛像而去是日演說者自總列陳家鼎　告聞曾宗旨外主廣次孫毓筠演說安徽革命史并發表民生主義次賀振雄演說紀念會與各國承認民國闗係次陳瑞五演說陜西革命歷史次周詩演說江北革命史次彭佛公繼續演說京津報界革命歷史張瀛甫演說羅明典吳定安革命史次宋大章演說闗外革命史唐羣英女士演說女子世界及秋　女士詳史王云樵女士演說通州革命慘史次甘華黻報告黑龍江同盟會機闗　秘密運動情形潘大漢報告田又横慘史鄭人康演說瀏醴之役及劉烈士道一之慘史次顧人敏演說莊復起義　史次趙元壽演說闗外革命事略均極淋漓透快云 
時評一 
[十七日參議院之議場]  
　　谷鍾秀之凌暴 
　　劉顯治之拍案 
　　參議院覆議衆議院選舉施行法案谷首反對斥政府爲荒謬糊塗劉和之拍案大詬并謂委員强辯尤屬無恥記者曰凡論事必平心和氣辯其眞理之所在以定是非非可以嫚駡了之也巿井屠販之夫猶知以暴戾恣睢爲不合而况爲國民之代表高尙如參議員者乎又况參議院議場與巿井之地異多闗於國家之大計尤當平心和氣以辯眞理之所在而無所用其暴戾恣睢乎如谷劉之行爲在常人重則爲違警輕亦有妨於個人之道德道德不可以責巿井赌販之夫而未嘗不可以責中流以上之士也谷劉輩所辯之是非姑勿言而態度若此吾不知其自待如何其視議員之地位又如何 
　　吾國自昔之政府驕慢之氣不可嚮邇在下者皆順而受之不敢爲逆鱗之批此其憑藉專制之餘威雖以無道行之亦必可畏革命之原動力或者其在此也不意革命之後共和告成此種驕慢之氣乃爲參議院議員得之政府爲集矢之的本不足責其如個人之道德何又其如議員之資望何 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[岑來彭去後之福州]  
　　閩議　籌畫善後具報告書議長宋淵源議員陳祖烈朱騰分朱金紫鄭德元竊源等赴京請願理由經於請假書中明白宣布茲不贅述彭濤松於閩省光復之後把持政權廣植黨羽且擁兵數千自衛對付稍近激烈難保不負隅反抗縻爛大局故欲保全地方安甯秩序當以和平解决爲上策源等途經上海即商諸前南京留守黄興及前　軍都督陳其美電招壽松隨同陳　出　考察實業壽松不聽於是源等知欲使壽松睢閩斷非函電所能爲力適聞岑君春煊居滬遂往請其來閩鎭撫岑君惘閩人阨於　政慨然許諾惟須俟中央命令且籌足兵餉方得啓行源等遂並要求旅滬福建公會及南洋華僑聮合會各派代表協同請　旅滬公會還派代表藍建樞華僑聮合會選派代表莊嘯國白　洲源等到京卽會同藍莊白諸代表並旅京福建公會會長張　奇副會長劉冠雄福建參議員劉崇佑林翰周翰李兆年連賢　等磋　辦法謁見袁大總統詳陳　省危急情形並赴參議院上書請願旋經參　院議决咨請　府簡員率領軍隊到閩鎭撫未幾而福建鎭撫使岑君春煊之命下矣現岑鎭撫使已率領海陸軍隊到閩彭壽松　於岑使聲威辭職離閩　以和平解决而本會之目的已逹然壽松雖去　餘黨尙多一切善後之策　如何規盡如何改良尙　本會諸君同心協力一致進行以謀吾閩之福利則庶乎本會代表人民之責任稍告無負矣特此報告 
　　岑鎭撫不受供給此次岑使到閩在船政局暫駐孫都督派委員朱俞二君先期會同船局楊翁兩局長將洋樓修飾一新及六號岑使兵艦抵馬江司令官許崇智曁民政司高登鯉交通司　能光等均山船局派機輪拖帶洋官座駛到海容兵輪恭接岑使在津頭登岸直進两洋樓　局長亦敬候參見岑使所帶隨員由船局備辦使席衛隊二百名亦隨岑使進署更有兵隊先　一千名上岸分紮天后宫馬限山海潮寺等處是夜岑使下令不受船局供給於七號起所有隨員膳食及兵士人等一概自備只諭趕辦早草一千擔以爲軍兵臥宿之用而己 
　　彭壽松離閩狀况彭壽松於本月九號一點鐘出城城外一帶欲觀彭氏者不下二三萬人是日社曾學堂及各界均到埠歡送而彭氏身上绊有白緞萬民姓氏彩一疋與旌旗德政匾輝映於途尙形榮耀彭氏旣到中洲時已四點即由夾板船拖往馬江附搭輪船及十號即由馬江出發十一號抵厦同行及其眷屬約百餘人彭氏自知爲閩人公敵恐途中有不利於己者乃向得忌利士包租海潦輪一艘船資约定一千六百元食費二百元聲明不准另搭别客僅允附載貨物後因中途遇風遲至是晚五句鐘方始到厦厦道原鴻逵因平日受彭氏知遇故得彭氏　職之信　電省挽留此次彭氏到厦原道知其與下遊各社會感情素惡乃陰行聮絡政界多人同曹司令陳府長等到輪迎慰彭氏不敢上岸厚道乃將酒筵四席送到輪中以表其感恩之意聞該輪於十二號午始行起錠駛往香港將在九龍暫住云 
　　彭蔭祥託故　職延建　道彭蔭祥係彭壽林之胞姪彭晋榕之長子從前不過一游蕩子自閩省光復後先舉爲延賢招待後竟任爲延建邵道到任後任意　營不下數萬金近聞其督辭職自知無可作爲日昨晋省託故辭職政府經巳允准此缺經民政司委延建　道防營管帶朱震先先行代理 
[廣東國慶紀念會紀盛]  
　　東郊大閱本月十號國慶紀念日胡督遵奉中央命令舉行大閱典禮是日上午七時各軍隊集合於東校場按照地點分列八時胡都督陳軍統鄧陳軍司先後蒞止各軍隊奏樂歡迎總指揮官魏邦屏下令敬禮如儀繼面胡都督陳軍統鄧陳軍司分立旗官二人捧持國旗軍旗各一面胡都督以下均向旗行鞠躬禮禮畢首行閱兵式都督軍統乘馬繞行各軍隊一週各軍隊均奏樂舉槍捧刀爲禮次行分列式都督軍統分　　　　工輺炮各營各依順序成一横隊逐排上前敬禮禮畢都督軍統退場各軍隊以次散歸計是日參觀大興者步兵二團炮兵一團工兵一營輜重兵一營軍樂一隊皆軍容嚴肅步伐整齊大有可觀云 
　　敎育大觀是日八時開會先由鍾司長率署内各職員排班進禮堂詣國旗前行三鞠躬禮齊向國旗呼民國萬歳堂内肅然次由司長宣佈開會理由九時禮畢導來賓往學校園敎育博物館等處縱覽十時在舊考棚宣講同時在運動場開女生游藝會赴會者爲第一師範第二師範及女子體育學校十二時休息一時復在運動場開男生游藝會赴會者有優級師範嶺南南武進取等校音樂亭上佐以聖心書院之軍樂博物館因休息時問内暫時閉館至是復開四時頒各生奬品并在九曜石拍照五時散會來賓極盛尤以學界中人爲多外國來賓則有嶺南學堂聖心書院中德學堂各敎員及前北京清華亭學校敎員等多人及日本德國領　府員等由鍾司長導游藥洲九曜石各古蹟一一解說衆皆喜悅洵盛會也晚八時復請白話戲共和鐘諸志士在演劇場排演自由鏡一　聽者千餘人至十二時止聞是日紀念會費除由公欵額支外餘悉由署内人員捐助云 
　　優界巡會是午優界改良研究社扮演紀念活劇游行街道共先扮一盛宣壞手捧鐵路收歸國有格殺勿論之條繼扮慶王攝政王及清太后背負宣统數人狼狽相　均有悔恨不及之狀再扮奶妈運蚱彈并一班鐵血烈士形容畢肖中更抬一專制前車以示爲後人鑒戒之意繼以頂馬儀仗鼓樂旗幟等亦有可觀　　長堤烟火是日長堤一帶各商店多懸旗張燈點綴花草并以電燈結成種種慶祝字樣同盟會則騎樓上下遍懸電燈數百枝并以電燈結成國旗軍旗各一面中結光復紀念四字入夜則在八旗會館前燒放烟火製成轟炸鳳山焚攻督署漢口大戰各景煞是可觀會館面前一帶游人麕聚無插足地水上各畫舫環繞灣泊燈火如同白晝至爲閙熱云 
　　提燈慶祝是晚共和政　專門學校商業學校花地培英學校各學生　行提燈會巡行長堤及城廂内外一帶并有軍隊隨行先行有二大燈籠每個須用四人抬行其餘各種纱燈均有可觀云 
[嶺東西人慶祝聖誕之盛况]  
　　廣州本月七號卽陰歷八月二十七日爲孔子誕日粤省商團召集行商恭祝聖誕七點鐘時各團軍及軍樂隊公安會員七十二行九大善堂總商會孔聖會共數千人齊集商團操場聮赴廣府學宫謁聖團軍行舉槍禮　員行商行鞠躬禮歸途行經老城西闗一帶軍樂則聲韻悠揚團軍則步伐齊一沿途觀者均稱羨不置十一點鐘回操場請　濱閱操十二點鐘開懇親會先由主席宣布開會理由略言孔敎與商人及商團之闗繫孔敎存則國存孔敎亡則國亡並詳言商人選舉權之重要商人萬不可放棄權責次由譚麗垣何耀廷鄭星橋諸君演說孔敎眞理淋漓盡致及勸勉商民須注重選舉權以免自蔽喉舌掌聲如雷復由團友佈告商團現辦情形並勸勉商人逐漸　張并開辦商業學校以增益商人智識來賓欲演說者尙有十餘人因昨巳三點餘鐘時間追促遂茶會而散是日陳軍長　軍樂全隊助慶而商會亦張燈結綵同人拍照以留紀念云 
　　梧州同日梧城各界亦休息二天懸旗燃　紙花紙燈懸掛門外以伸慶祝是日學界則有梧州中學高等小學城南城北各小學校及長洲蠶業祺山各學校均皆列隊往聖廟行謁聖　喇叭銅鼓之聲不絶於耳軍界則有黄督帶謝督帶所部各軍隊及梧州民團亦陸續前往謁聖巡行街巿隨卽聮集總商會次第演說至於商店一律閉門休業陳列各種花木供人玩賞各街閘則搭蓋棚廠供奉聖像雇請梨　吹唱絃管之聲通宵　旦共陳設之可觀者以五坊街爲最如五洲藥房則以生花結砌門額門聮生和致祥綿昌各蘇杭店則以綢縐結成蝙蝠花籃等等五光十色最足令人竚視是日遊觀者人多如　頗極一時之盛云 
[粤省棺材店罷巿紀詳]  
　　罷巿情形粤警察廳前此取締長生行條欵須將死生男女姓名藉貫里居門牌號數職業報告並規定罰欵自一元至十元以下限賣棺從六點鐘到該死者所管警區呈報因此羣起反對及木月九號警區傳出該行禡首兩人拘留警署翌日該行商衆齊集會議羣情洶湧竟於十一日一律罷業各店門首書有東家算數暫停交易八宇至下午聞巳將該　首兩人釋放而各店仍未開巿云 
　　喪家苦况是日初只長生行一業罷巿後則抖工殮工各行隨之此三數日間死者無棺可購萬分爲難方便醫院以道斃送院及在院病斃者應即殮埋均難延緩特召集各董會商辦法聞巳定　暫用木板釘製另雇郊外鄉人埋葬若不能繼則在義　搭棚停貯以便安置是夜有十五甫坊衆送一跌斃小孩不敢收領有某君到某西醫院訪友有一西人在院病斃該院乃親自製棺理司後街張姓病死一女十二號芳草街榮棧歇業店病死一婦均因無棺自用床板裝釘殯殮西闗賢思里某姓則陳尸地上旁置許多冰塊其餘種種色色不可方物云 
　　警廳佈告警廳　告云前次所發長生店填報售棺册表係就前衛生司式樣發填茲特改換新表祗填某號某日售棺若干具及購棺者住址門牌昨己將表式發下各區飭令各長生店一律照填以期簡便特此通告又通告云取締棺材店原爲調查死亡確數保護國民生命起見乃有棍徒從中鼓動集行罷巿以爲要挾本靡己另訂最單簡之辦法俾易依照辦理猶復不恤實屬野蠻之尤用特諭知各棺村店知之如再梗頑不化則本廳必有最正當之辦法以爲對付勿謂聮行罷巿足以擾亂治安須知本廳爲國民公僕執行者爲公共法律有妨害於社會者不能不改革也特此通告 
[蔣翌武又被嫌疑]  
　　卾省首義之蔣翌武與張振武交館最密此次因張謀亂伏誅卽去卾赴燕　日卾中謡傳蔣巳潛返匿跡漢口租界擬於國慶紀念會期内將有非常舉動或以明殺或用暗殺以完張振武未　之志以故黎公近來戒備甚嚴雖國慶大讌會亦不敢親臨一面密派偵探多人四出　廳現聞蔣尚有一妾住漢口法租界如壽里四十號又附住有隨員僕從十數人係本月七號由京來者漢口著名偵探劉貴狗探得該宅由京來者形跡頗涉可疑乃於九號（即國慶之前一日）遣一探喬裝持函上書（面呈蔣翌武先生親收）往投蔣宅堅欲見蔣面交蔣之岳翁錢某出答云蔣在京未回請將函留下並叩來人姓名竟不留函亦不通姓名而去蔣宅遂大以爲異知必武昌政府因謡言而注意於蔣矣次　十號劉貴狗忽率同兵警數十名及法捕房探捕人等將蔣宅前後門堵住劉執刀在手首先冲入厲聲間蔣翌武何在蔣岳劉翁聞聲驚起問故劉曰聞說你们謀反要殺都督特派我來拿你们的言畢即指揮隨來兵警搜索各室箱籠一槩翻動據劉貴狗報告官廳謂抄出秘密往來信件甚多（係藏於一皮夾包内）此外惟手槍一枝别無禁物當將蔣之隨員趙某拘去因係國慶停訊暫在漢口警廳拘押十一號始解過江未知若何辦理也據蔣岳報告謂蔣因京中費用浩繁不支故令隨員等十餘人回卾暫寓本宅巳有函託軍務司長　緒民爲籌安置遣散並無不法　動而劉帶兵警搜查趁勢搶掠物件不少所開失單如下軍務部長委任狀一件銀元鈔票五百念三張官　票三十張金手釧一對金耳環一對罩呢青袍一件手槍一支　事若何容俟續聞 
[漢口巡警與法捕房之交涉]  
　　漢口如壽里　連法租界馬路法捕房屢次越界派捕並徵收舖户居民捐稅經外交司交涉多次爭回該里故弄内得由巡警署派警站崗臨馬路則由法捕房管理本屬讓步辦法本月十二號下午五句鐘有警察十四署巡警在如壽里弄内巡還適與法捕房之安南捕遇該捕卽驅逐巡士出弄巡士以地屬華界乃我主權所及與之爭閙以致互相扭毆巡士力大當將該捕扭赴里後鐵路旁擬帶冋警署不料衆安南捕聞聲追至欲將該捕奪回且須將巡士捕去　觀之人大怒羣往助巡士毆打該巡士遂得脫身衆亦呼嘯而散而安南捕則有數名徹傷衆捕大怒竟將旁觀不相涉之人拘去一　　至捕房訴於捕頭該捕房大怒卽命捕並守租界之安南兵二十餘名荷槍佩彈馳至如壽里後尋拏警士幸各警士預紏必有此舉已罷崗回署故無一獲者斯時遠近閧傳警察與法捕房爭　趕往觀看者數千人法捕房愈有戒心各隘口均命持槍之安南兵攔阻成羣之人入界警視廳長聞知此事立派員在鐵路邊將觀者勸散並委交涉股員二人往晤法捕頭磋商解决該捕頭要求須將肇事之警士送至捕房懲辦交涉員謂此事屈在安南捕非華警越界　事萬難交出爭執再三該捕頭惟恃强硬不講公理領事又不在署該　涉員遂回廳復命是夜法界滿布安南兵列隊巡查未知是何意見也 
[九江稅闗被焚]  
　　九江稅闗於本月十一號夜三更不戒於火且兼大風不可撲滅前後屋三進盡付一炬所有収稅底册及簿籍等燒焚殆盡戈鎭守府及九江　知事警察署長聞警後卽督率軍警馳往施救巳經不及當時幸有楚秦兵輪停泊闗下水兵數十人卽架水龍竭力施救故九江闗間壁之義渡局幸免波及後由新闗洋人用藥水施救火遂漸息計燒　兩人或云四人其中一人間係甘楚兩鄉鄉董葉蘭蓀君因來潯觀紀念會寄宿闗中算書房故及於難 
地方通信 
[蘇州]  
　　營官被控（一）蘇軍飛划第四營湯管帶日前在無錫地方見船户吳阿虎船上有錢當卽連船捕拿來蘇指爲一匪類藉端嚇逼吳阿虎當時出洋一百數十元始得釋放現在吳阿虎赴都督府具禀控告湯管帶藉端嚇詐銀洋等情經程都督　原禀發交軍政司慮鹿萍君派委妥員訪查明確據實呈請究辦又宜興縣民吳廷珍等赴都督府控告飛划第四營湯管帶驅匪殃民求請委查澈究懲辦以安閭閻等情經程都督閱禀以所控情節重大亟應查明核辦特訓令宜興民政長先行查訪確情據實呈復本府聽候核辦（一）又駐紮宜興縣陸軍七十九團第二營營長吳保恕迭次被人控告經程都督派員查明日内即當行文撤差聽候查辦乃日昨軍政司中突接一電云蘇州軍政司長盧鑒營長吳保恕駐宜人地極宜光復時保守秩序羣情感悅聞將易員民心慌亂况届冬防萬勿遽易乞留鎭懾以期衆望宜興公民徐保慶商會徐應軫等公叩文軍政司閱電後以列名之徐姓不識何等人何得遽予發電尙須查明核辦 
[楓涇]  
　　熱心敎育黄君腐白送鈕君鐵生至滬道經楓涇參觀養正小學校概助洋二十元并代函致浙都督請予維持想該校成立至今己閱七載得遇熱心如黄君者寸裹亦可以稍慰矣附黄君致浙都督函介人吾兄都督鈞鑒今日因送客至楓涇參觀養正小學校學生繁盛成績良好成立以來巳閱七載而辦事諸公又熱心異常去歳因鬧荒爲愚民所毁今春經創辦人慘淡經營重又開學參觀之下無限同情因念該校經費支絀當由弟捐洋二十元外（因出門所帶不多）敢再爲該校作將伯之請想兄平日維持學務不遺餘力且屬隸下有此成績之學校亦吾兄之政績也該校係屬嘉善縣治下尙祈有以扶持之幸甚此請公安愚弟黄郛 
[揚州]  
　　祀事孔明揚州尊孔崇道會發起人方紫亭鄭小江等議决於孔子誕日仍舊沿用樂舞牛羊常於陰曆八月二十七日公推八十九　之　紳周炳南領銜主祭因周年歳過高不良跪拜另舉郡紳　巽　代祭當通告各官署舉行至該會會員均爲此祭陪祀人而軍警行政司法各官則均一概不與所用經費除淮鹽承轉所方澤三撥助引費外餘俱由方柴　等籌墊 
　　　漢畢命前清時拘捕梟匪朱大獅子弟兄之飛划營巡查徐增（渾名鐵金鋼後充新軍營巡查）光復後曾因武力獲任南通縣水師司令九月間忽因舞弊逃走奉徐軍統飭令各營各汎查拿近查得該逃員在東海縣躱避由馬隊營緝獲解揚禀經軍統令飭如法槍弊聞其受刑時閃避槍彈至身中八處然後畢命宜其有金剛之號矣 
[時評二（萍）]  
　　異哉宋敎仁帶兵入閩之奇想 
　　謂藉以平亂也則岑西林巳先往矣謂藉以示威也則都督一職所以鎭撫地方而非以震懾地方者都督自都督帶兵自帶兵初何得混爲一談不允帶兵即不願前往耶 
　　記者曰吾於以見大政治家之用心幸也閩人福薄尙未得一領遯初先生之雄威而親隸其麾下耳 
本埠新聞 
[慈善團推定職員]  
　　滬南巿政廳秋季議事會議决慈善團辦法大綢第二第三第七等條之規定應有經理一人協理一人六科主任各一人均由董事會推舉任事茲於本月十六日開董事會當即推定郭聘之爲經理凌伯華爲協理蔡北屏爲第一科主任辦理恤嫠贍老矜孤濟貧事宜劉景輿爲第二科主任辦理施棺賒棺賒塟義塚事宜胡慎堂爲第三科主任辦理育嬰保赤事宜陸伯鴻爲第四科主任辦理養老院殘廢院貧病院事宜張逸槎爲第五科主任辦理貧民習藝所事宜葉棣華爲第六科主任辦理婦女工藝院事宜昨已由總董分别函知即日任事 
[福字營尙須參列祝典]  
　　福字營軍隊奉都督命令開赴金陵聽候改編己紀前報惟該營司令長劉福彪以陰曆九月十三日爲光復上海及攻克製造局之一週紀念日尙擬參列祝典届時在營中升旗懸燈並令兵士舉行提燈會遊行城廂内外業己商請法捕房給發照會以便經過法界各馬路並須在司令部邀集全營軍佐合攝一影以誌紀念 
[私鑄案同時定斷]  
　　徐家匯路避暑花園舊址私鑄龍洋一案及巨籟逹路永記織布廠鑄造小洋一案均由法公堂迭次審訊詳情曾誌前報茲又由捕房於昨日將在押之馮正元董子金朱長林李昌橋胡維庭屠明桂潘小山王根堂胡景芳王錫華等十犯解廨請示定斷　中西讞員商就堂諭判馮正元押二年董子金押年半以拘案之日起核算各押滿四個月後准予罰銀贖罪李昌橋朱長林二人各押滿四個月胡屠潘等六人各押滿三個月以示懲儆 
[養正學校舉行紀念會]  
　　城内巿立養正學校係項蓮生君所創辦成立以來己十有餘年昨日又屆周期紀念晚間舉行提燈會各生徒興高采烈游行街巿甚爲熱閙 
[歡迎出洋學生紀事]  
　　前晚八時寰球中國學生會闗會歡迎出洋學生到者頗衆陳君貽範應奥領事之請未曾赴會先由主席王君正廷報告開會並致歡迎詞次伍朝樞君演說云諸君此去於求學之外所見彼國種種事物莫謂較中國爲優而生羨心吾中國事物較之西國優勝者甚多願諸君須先注意　學術待學成歸來仿行改造之中國不爲無望余前在英國時中國學生不過二百餘人倫敦一處約百數十人惟英人性皆沈靜不喜多言不如我人初次交友輙詢姓名住址殷勤可觀要知英人非藐視我等對於本國及他國人態度一致似形落寞蓋其風俗使然故美國人常以滑　之語諷英人之特性彼國亦有中國學生會成績頗佳諸君此去　必　其優侍今日本會以諸君榮行特開會歡迎亦卽歡送將來尙欲開會歡迎歸國必較今日尤盛也次王正廷君演說謂伍君所講美人多滑稽語信然信然余曾在美國時聞莫滑稽家言有一人欲圖自盡手持一繩自經惟恐不死復　手棺以自擊而猶恐不能致命又備一種毒藥並　火油於身乃懸頸於樹又服毒藥後以火燃衣又出其手槍自擊其腦不意槍彈誤中其繩繩斷而其人正落於池中火油得水而不燃毒藥因吸水而嘔出所設種種自盡皆失効力求死不得乃慶更生云云凡若此種滑稽家言美人每於宴飲之餘引爲笑　不如中國人猜察飲酒有妨衛生　笑語能助腦力之發展莫謂非敎育之助也赴美求學有南法 
 
 
 

Page 7

 
 
　得榮譽一係勤於功　者考試時得八十分以上即能受奬牌　此奬牌即爲特别之榮譽一係代表本校與他校比賽運動如　球賽船等能爲本校爭得勝利者卽奬以本校名字一個本會　員鍾文耀先生曾在美受名字之賜因其賽船　勝　奬也次李君登輝演說謂余於十二年前來中國憶當時吾人留學美國者寥寥可指形同散沙不相聮絡故返　後卽發起寰球中國學生會意在聮合全國遊學同志以交通聲氣研究學術凡欲建造强盛之國家全賴乎學生學生貴有團體互相聮絡故欲建造强國必先有學生團體願諸君此去專心學問將來學成歸國助國家之進步鄙人實深期望次鍾文耀君勉勵學生次書記王志仁君報告會務情形並勸常通消息次學生任鴻　張　生二君答　道謝會畢茶點而散 
[何嘗拔人拆梢]  
　　華字聮合同志會江子卿陳友棖前投檢察廳控告同業人許恩林妨害正當集會等情經檢察廳諭令被告交保聽　集訊核奪乃許自保出後忽以江陳拆梢及越界拔人等詞　訴法租界捕房江陳以當日許在會所吵閙後往南奔逃至京江公所前追獲地屬華界是以就近送至西區轉送檢察　並無不合具呈聲訴　法公堂聶讞員諭江交三百元人銀並保陳交保候函詢檢察廳再核在案昨日覆訊聶讞員以已得檢察廳函覆當日雖無拔人拆梢情事然未經投報捕房亦欠周到判江陳各罰洋二十五元銷案而許以江陳在檢察廳控案未了禀求移請銷案曉　不休聶讞員以華界控案本廨未便干　叱之使退至江所存之銀洋三百元除去二人罰欵共五十元外其餘理應發還想巳至捕房具領矣 
[嚴爾時之慣技]  
　　前清蘇州織造局書吏嚴爾時乘去年光復時　取公欵並呑没局中全體工　工食等費約萬餘兩逃至滬上若居新閘重慶路六百十二號屋内旋經該局差役人等偵悉來申向嚴素取被呑工食嚴以該差役等來家滋詐等情報捕拘解公堂訊辦巳有多次以致衆多畏　不敢與較嚴亦恃有　符置之不理前日又有該局差役夏蘭孫向嚴索取嚴仍以從前所施之手段報捕將夏　押昨解公堂請究夏歷訴前情孫襄讞與英　到　事會商之下將嚴大加申斥喝令退去並諭夏曰嚴果呑没大衆工食　可聮名正式起訴今遽至其家吵閙實違租界定章着押三天以　 
[通俗社宣講預約]  
　　通俗宣講社總社定二十日卽陰曆九月十一日午後一時假座南巿大東門　老白渡街巿立隆德小學校内開第二十二期宣講會請　佐衡奚生白沈丹丞三君宣　並有第二支社經理單貽孫君亦假該處開成立會該總社　代表袁頌豐君與該支社接協 
[學生自治會選舉職員]  
　　南巿貧民半日學校主任袁頌豐君發起學生自治會以立成學生自治會之基礎其自治之範圍或增長智識或强健身體或娱樂旨趣或補謀生計與學生皆有裨益組織以來一年於躉近因袁君經理通俗宣講社社務不及兼　巳請敎員俞元爵君爲經理並舉學生唐松齡爲書記駱耕生爲會計王樹福張玉麒爲幹事整頓會務力圖進行 
[演講宗敎預誌]  
　　法界寳昌路石牌樓尙賢堂定於陽曆十月二十日下午五句　由美國人李佳白君演說題爲各人　敎貴乎自田毫無勉强信奉何敎必出眞誠不可虚假並請前駐英參贊王省三君爲主席李君此次演說實與萬國宗敎有重大之闗係故巳邀　各界鉅子共相研究想屆時必有一番至理名言飲人開聽也 
[黄浦江中之防務]  
　　警務長穆君訪悉浦江中各項船隻甚貨遇滬時有被盜　刧之事自應實力查察以絶匪蹤業巳諭知總船目連製堂轉飭各項貨船夜問切勿開行俾免遇險一面令水巡隊逕員每夜乘小火輪船帶　游弋巡緝南自龍華至閘港閔行北至浦柬等處並備　械隨時捕拿一而仍飭將在逃各匪緝獲懲辦以安地方 
[張天師參觀道敎公會]  
　　張曉初天師昨赴城内火神　九皇曾拈　畢即至道敎公會事務所參觀一切　由廟住持羽士二十餘人專誠招待外另有陳潤夫君陪同茶點并討論總機闗部進行事宜 
[救火聮合會追悼會員]  
　　　火聮合　會員夏書林君前因西門内許姓家失火往救跌入火中灼傷殞命巳迭紀前報茲出上海救火聮合　議决於本月二十號卽陰曆九月十一日上午在會設奠公祭下午一時舉殯茲將通告公函曁夏君小傳出殯路由分别錄後 
　　救火聮合會通告各救火　會員逕啓者本會會員夏君書林身後蕭條業己代分訃書矣茲定於本月二十號卽舊曆九月十一日星期上午在本會所設幕公奠下午准一時運柩發引至西門外集義公所寄厝凡我各社同步一律制服體育部諸君一律戎服荷槍恭送以慰幽魂而伸哀悼屆期務請早臨幸弗延悮爲禱 
　　又通告各團體敬啓者敝會會員夏君書林救火傷身醫治罔效聞者惜之茲定於本月二十號卽舊曆九月十一日星期上午在敝會所設幕公奠同仲哀悼下午准一時運柩發引至西門外集義公所寄厝倘蒙惠臨矜恤以光泉壤而慰幽魂無任感激除通告敝會友一律制服體育部諸友一律戎服荷鎗　送外特再奉佈 
　　會長李鍾　毛經疇王納善致紳商學各界函敬啓者敝會果育救火會會員夏書林君原藉會稽遷居上海持躬誠謹辦事熱心嗣入果育救火會凡遇失慎無役不從上月西門内闗帝廟後許姓家遺火夏君勇往直前捨身撲救以致遍體焦灼繼而腐爛醫治罔效聞者悼之家本清貧囊無儲蓄寡母妻子何以爲生惟祈大君子垂憐辛苦體恤未亡或集腋以成裘或脫驂而爲賻計安窀穸兼謀　飱庶死者得正首邱卽生者常銘心版也肅陳　况代乞鴻施如蒙厚賜請交本城小南門内救火聮合會代收　　會長王引才君撰夏君小傳火火火兒啼婦哭災發於江欄杆橋許姓家樓上是爲八月十七日下午一時夏君方在許姓同居之家午膳聞警輒投箸而起不及頂盔易靴遽以常服　手挾一被奮登火樓其時火油燈火油瓶翻潑滿擡滿地夏君但知傾身撲滅火勢不圖油點横濺紗褲飛焰隨而肆毒遂令我仁勇無雙常爲社會干城之壯士兩腿齊陷於火窟迨經救火助手爲之撕棄火窟而夏君己不啻親試炮烙之虐矣急送上海醫院求治則左腿尙可着手右腿焦爛無完膚不去腐肉無從施治去則痛不可忍又以體弱難施悶藥由是醫家束手夏君亦不願更由西法醫治遂舁回家中卒以無法可施延至九月二十七日寅時謝人世之仔肩而歸大化此四十日中以孱弱之體秉勇毅之　陷慘苦之境其情狀雖罄字典之形容詞而莫由描寫鳴呼哀哉清年之寡婦何依二歳之孤兒誰托夏君旣爲社會而死吾社會又何　不爲夏君恤其妻子夏君先藉會稽家寒早孤成丁之年即爲上海縣署櫃書時則巳爲救火會會員聞警無不奮勇從事嘗以急奔血暈途中此卽體弱不任受傷之根也旋以偏勞公益轉致失業而夏君更一意經營果育救火社蓋果育社之成立成績昭著固夏君之主動力也去歳光復上海君以聮合會體育部隊員　急備常彌極勞瘁直至臥病而始輟防務此病體不任受傷之本也傷病中常諄囑同志母因華救火致死而生畏憚並作遺囑一通以資紀念共熱心公益生死不渝也如此吾社會同胞其何以慰死者而策將來乎 
　　出殯路由出會過吊橋由小南門大街往北老馬路往東出外毛家弄由新罵路至十六舖往西朝南老馬路大碼頭進大東門大街往北東街往西小東門街往北天官牌樓朝西福祐路往南舊敎場往東廟前街遇長生橋往南四牌樓往西民政署太平街杜家灣出西門經肇周路至集義公所 
[警務所招人投標]  
　　上海警務所原有平屋十餘間現因開辦禁烟事宜不敷應用議就巡警敎練所改建樓房十八幢平屋二十八問刻巳繪就圖樣妥定章程定本月二十號起招人投標准二十八日以前擇其價廉者　之訂定剋期興築 
[李旅長體卹病兵]  
　　　軍混成第三旅派長李君前日通令所部水陸各營文云查本軍各營目兵有疾者病故者時有所聞究其原因實緣衛生之不講及至忠病因無錢購藥又不能從事診治以至病勢加劇遷延不起者日見其多若不從速設法則此項病兵不特虚縻公帑妨碍公務且非慎重生命體卹軍人之道按照陸軍部定軍人遇有患病廳歸陸軍軍　局診治所有藥費槩由公給前滬軍陳都督有見於此曾在巿江公所特設滬軍醫院專供軍人治療疾病之所法至美意至善也營兵患病自應遵章送入該院以資調治而期勿藥乃近有以來經費無出現巳取消是本軍營兵有病仍無診治取藥之地勢不得不通融辦法病兵由各營軍醫診治其藥費准由各營每月按章開報此係一時權宜之計如果將來設有軍人醫院藥費開支仍舊截止惟際此餉源支絀各該營須知領欵之艱務宜核實給領不得浮耗再營中士兵如其身體柔弱不合軍人體格者或向有宿疾雖醫而久不見愈者應由各該長官詳加考察一律剔退力求撙節公帑藉免濫耗藥費爲此令各該營長一體遵照母違 
[函請迎提逃兵]  
　　滬防福字營兵士陳長才於今年三月間逃逸之後卽在租界内犯案由公堂判禁西牢七個月茲屆期滿准於禮拜六開釋公堂闗讞員因恐福字營尙須查辦故於前日函致該營劉司令長請於十九號派員迎提歸案訊辦 
瑣聞 
[城内]  
　　　端哄騙○著名蟻媒殷陳氏等前在宜興誘拐婦人蔣萬氏來申販賣行至浦東東溝地方爲前裁判所偵探查獲解送上海地方檢察廳訊供之下判殷陳氏等押候究辦蔣萬氏留候家屬承領在案嗣據蔣萬氏之母萬俞氏在籍得信來申投廳具領廳長陳松生君以蔣萬氏旣有丈夫蔣順大在家理應由其本夫來案具領萬俞氏所請一節著不准行萬俞氏不得巳乘火車回家報告行至車站跌仆受傷歸家後即行斃命蔣順大料理喪務後始到廳具領但檢察廳巳起訴同級審判廳著赴該廳具訴請領蔣遵諭照辦連候五天未奉批示蔣即在應署前之太平樓茶肆樓上借宿候示事爲該茶肆主婦葉陸氏偵知蔣之内容卽向蔣哄騙廳中須開銷規費洋十元方可將爾妻包領出外蔣卽允之不謂昨日審判廳已將遵領蔣萬氏之批示發出懸掛葉陸氏聞之潜將批示擅自揩去當爲門警巡士目覩入廳報告陳廳長立飭法警　蔣傳到詰問始知葉陸氏藉端　騙復命法警將氏提到研訊詎該氏口出大言一味挺撞陳君命蔣當堂質對該氏始俯首求恩陳君判令收押一面移請審判廳將蔣萬氏提出給伊夫領回管束 
　　第一初級審判廳民科批示○李韻芾訴陸太孚僞造簿據請求移送檢察廳實施刑事之程序批狀悉此案經本廳移送檢廳辦理之後當據該被告聲請愿將所有該帳　呈案請爲加蓋廳印即日發還當經本廳批示着卽將各帳簿刻日呈案一面傳知原告督同核明再行加印移送辦理等語去後准檢廳以被告聲稱己願將該帳簿呈案公訴可以消滅當將該案移回本廳核辦各在案乃該被告竟於檢廳聲請及本廳批示之後至今尙未將該帳簿呈案實屬有意玩延不知是何居心候叩再行派吏前往飭令該被告飭卽遵照本廳疊次命令將帳簿廿五本立刻呈案不准稍有濡宕如該被告果敢再事藉延則是有意侵佔本廳惟有如狀將民事一概停止一而移請檢廳嚴行偵審按律辦理决不姑寛仰即知照 
[南巿]  
　　西人遇暴○前晚十點餘鐘時有泊在浦東之太古公司某輪船上二副某西人乘涁板船渡至南巿登岸被流氓四人口操西語誘行至賴義馬頭復記樹行隔壁小弄内將該西人咽喉义住搜去鈔票洋八十元銅表一枚又用巨石猛擊頭顱并攫取西帽一頂而去該西人急報東區查得此事發生於南區境内卽派三百三十四號巡士同至南區呈請緝兇追贜究辦 
[閘北]  
　　第三初級審判廳批示○王雪香呈訴錢榮榮措香田價案批據訴錢榮榮措呑田價旣無証據且查遍舊案又不符合其情節支離姑不必論即就爾遞本廳二狀始稱裁判所提訊因未見堂諭故不到案繼則謂錢榮榮囑爾不必到案前後訴詞自相矛盾尙復飾詞瀆訴殊屬謬妄不合特示 
　　認還一半○榮成懋控丁阿小丁阿三兄弟不還麫粉價洋五十一元三角前日午後經第三初級審判鑒董推事傳到丁阿小開庭研訊據阿小供稱我祇欠五元早己歸清尙少四十六元係阿三所欠現實不知下落判認還洋廿三元分三期拔付交保開釋 
　　曾否懇託○王月林控隣婦華談氏倪王氏希圖將伊妹王　子價賣等情由三區解送警務所轉送初級檢察廳侯　在案昨經檢察官王君提訊據兩氏供稱係由南林里鑫記成衣店主張祥生轉托作伐當飭司法警察將張傳訊據供王月林囑令與伊妹留心親事確有其事問官以原告本人未到判氏等交保候再訊核 
　　勿再賣娼○女子洪小寳去年被其母押入英界棋盤街新長春么三妓院爲娼得洋一百元立據一年茲己期滿由狎客王阿根托友胡阿根將女帶往蘇州被　婦趕至火車站追獲將女扭區解送警務公所訊供收押在索前日女母王氏投案求領凌司法長傳訊一過諭氏繳洋二十元充作慈善經費並着具不再爲娼切結存查准予領回擇紀 
[公共租界]  
　　減折賠償○粤婦黄唐氏因唐馮氏不還借去值洋七千元之珠花投控公廨迭經訊判理處在案前晚由廨傳同馮氏之夫唐遠尤到案復訊先由原告代表穆安素律師偕証唐元龍上堂証明請追訊之被告由葛福來徐思義兩律師到堂互辯　時王襄讞以此案迭經訊明並由唐露園函稱被告曾經托爲理勸願償原告洋二千元因原告以吃虧太巨未允等語可見借用屬實而馮氏之夫唐遠尤事前雖未據馮氏告知然亦未便置之不理判唐馮氏原保唐遠尤交殷實妥保若折赔原告洋三千五百元完案 
　　仍須集訊○鎭昌久源德森三錢店在公廨禀控某銀行副買辦某甲不理欠銀四萬六千餘兩因被告屢傳不到判照各原告所控之數理還在案前晚由被告代表梅吉言律師偕同被告投案聲稱前之臨訊不到實因患病並非故意抗延應請堂上仍准訊核並將西醫騐單呈案旋據原告代表高易律師上堂駁稱前因被告迭次不到己奉宣布堂諭今所請訂訊敝律師不能承認孫襄讞以旣據被告到堂聲明有病並呈騐醫單所請訂訊應予照准候即訂期訊奪 
　　一女兩字○太倉人王鶴亭之女阿福本由顧如生爲媒許與吳二官之姪吳根生爲妻距王近又托李仁泉吳金奎爲媒將女改嫁與松江路聚興洋鐵店主楊阿喜之弟楊阿六爲室前日被女之前夫偵悉報請老閘捕房派探沈阿岳將楊弟兄與女並李吳兩媒一併查獲昨解公堂經闗讞員會同英領康君訊悉前情判楊氏弟兄與女交保吳金奎與李押候補提人証再訊 
　　攫奪皮包○陳寳林徐阿二前日在望平街攫取郭林氏之皮夾内有金戒四枚現洋十三元當被五百四十五號華捕追獲昨解公堂訊知陳係過犯判押西牢半年期滿逐出租界徐押兩月贜交原告領回 
　　補傳人證○三馬路復泰煙紙店夥董天龍控帳房倪芝芳竊取白縐紗昨晨由探將倪拘解公堂訊供不認判押候補傳人證再訊 
　　包探獲賊○王阿根陳阿泉與劣孩張炳生串竊姚福泰等各户衣物匿居蕪湖路小客棧内前晚被包探陸桂山查見當將三人拘入捕房昨解公堂訊明判王押西牢八月陳押半年張孩發押改良所六個月 
　　將錯就錯○北京路六十號住户甘雨亭家之婢女何鳳珠來喜二人被顧姓厨司誘拐出外將鳳珠寄匿新記浜王李氏老虎灶内帶同來喜逃逸詎鳳珠被李氏之夫弟王槐生引誘成姦前日被甘偵悉報捕將王李氏與女拘獲昨解公堂訊悉前情讞員以顧與來喜逃匿無蹤鳳珠與王槐生旣己兩願應予成全判女交其主領回另挽媒証正式迎娶王李氏斥釋 
　　違背烟禁○徐六易在裹虹口街九號屋内私售燈吃被捕房查悉昨將徐傳至公堂請究孫襄讞諭曰現在烟禁森嚴胆敢私售實屬不法徐供租界内烟膏店林立捕房並不限制我家祇有一燈一槍並非私售乞鑒孫君商之英領翰君以徐故違禁合着押兩禮拜烟具燬去 
　　不還存欵○陶希泉控合盛元票號經理王子平不還存銀八千四百餘兩昨由捕房將王傳至公堂交保過堂候訊 
　　私收帳欵○英商怡和洋行式拉夫吳勤甫因私收帳洋四千八百餘元被該行買辦祝蘭舫查悉控奉公廨昨將吳提案押候訂期會訊 
　　聚賭受罰○虹口柬栅街一百六十號住户金阿土及婦人王朱氏均因聚賭違章昨由包探將兩人拘解公堂訊明判罰洋十元氏罰五元與金處抄獲之大小銀洋九元數角一併充公賭具消燬 
　　謊騙機器○李順昌金文林等同控曹和生騙租縫衣機器昨由捕房將曹拘解公堂訊明判押西牢半年起獲機器三部交各原告領回 
　　定貨不出○和商望賫洋行控　晋康定貨不出昨經公堂傅訊判龔交保候照會和領訂期會訊 
　　前後矛盾○挑糞夫張順咸住愛爾考克路念七號上月二十一私自將糞售賣與人被頭目張阿二查悉喚往鄧脫路茶館内一角相毆順咸受有拳傷歸家臥床不起延至前日下午傷愈沉重由弟張鳳咸報告捕房送往醫院巳經氣絶當送驗屍所昨經英領與闗廨員蒞所相驗並傳屍弟訊問詎鳳咸忽稱因病身死中西官以其前後訴詞不同嚴加究詰始稱阿二允償棺殮費一百五十元囑爲翻供云云讞員論將兩造一併還押捕房飭屍屬先行收殮候禮拜三解堂訊究 
　　葡人無理○紅　成衣姚森記昨報捕房云被吳淞路念號某葡人拖欠工洋向討逞兇捕頭令赴葡署控追 
　　私刻圖章○天潼路六十三號水菓店主趙潤生控歇夥莫阿忠私刻圖章冒取貨物請爲查辦 
　　小孩受傷○小孩劉阿珠昨在吳淞路被電車碰倒幸未受傷由捕送入捕房交孩母郭氏具領 
[法租界]  
　　素車白馬○法捕房寫字間内之副捕頭徐古君辦公巳二十餘年克盡厥職茲因年老多病禀請辭退當由法總領事核准並仍每月給俸銀四十兩現徐君己於昨日因病逝世由其夫人備棺成殮安葬該國旅滬官咸商往執紼相送 
　　拍賣田產○金祥卿前控樊順田將田單抵銀一千兩由陳嘉德錢旺慶保息保贖現樊己病故該田祗值洋數百元黨經公堂訊判樊妻王氏交保限一月料理嗣因逾限不理昨又提訊判將田單交案拍賣缺少若干候再核辦 
　　馬夫罰洋○徐月生駕馳馬車不照定章行駛由捕拘入捕房轉解公堂請究徐供實爲替工所悮求宥聶讞員判罰兩元充公 
[時評三]  
　　蘇米甫准出口而米商之請領護照者己日有數起蘇督無如之何擬爲之限制商家不准踰越定價以爲維持民食之地 
　　雖然程督誤矣貨物之貴賤以多少不以律令商貨之居奇在暢消不在定價是故程督而無志民食則巳苟尙有志於民食也與其徒事虚文之限制母亦於貨物聚散之間加之意耳 
專件 
[上海總商會呈江蘇都督文爲米照特捐事]  
　　爲米照特捐阻碍商業攸闗民食據情呈乞鑒核減免事竊查南米北運一案前奉冬電内開新定運米出省章程業己發表運米一石應先在本府財政司繳納特别捐一元由承運人呈明路由石數採米地處前赴何地指定何種運輪機闗並由本省商會或省垣殷實舖户擔保出具限期繳還護照之保結方能填發護照准其購運希即轉知照辦等因奉此並於四十九期江蘇公報公布運米出省章程十一條通令周知各在案茲於本月十二號接浙江杭州湖　全體米商代表來襄蘇實仁等略稱蘇省公布運米出省通令凡運米出省除應按照本省所定貨物稅法完納貨物稅外每石加收特别捐一元官廳爲籌餉起見亦出於不得己之苦衷苟於民食商情無甚闗碍亦何敢故持違言惟浙江產米不敷本省之用素來全恃蘇皖鄰省接濟近時浙省財政困難情形與江蘇相同今以運浙之米勤令出特别捐一元浙民不堪負擔食爲民天尤非貨物可比似不應苛征若　現值出新之際浙省雖無乏食之虞然來源頓絶米價必然飛漲是蘇省加浙運之特捐鄰境視同敵國浙省受江蘇之苛稅樂歳亦等荒年所謂共和者何在所謂民福者何在况浙屬温處水災爲從來所未有青田一縣全城覆没淹斃人口二十餘萬現在無衣無食待賑者數十萬人今蘇省行此新章則是敲骨吸髄及於鳩形鵠而之人豈仁人君子而忍出此代表等爲顧念全浙民食兩省商業起見除略請本省商務總會轉呈浙江都督民政司省議會咨商江蘇都督取消前令外相應略請貴總商會主持公議力予維持浙民幸甚大局幸甚並據鎭江南民全體代表李振遠陳慶年柳暹胡舘等略稱竊閱四十九期江蘇公報公布通令運米出省章程十一條並頒行護照式樣具見於民食商業之中寓兼顧餉需之意各業商民開會研究咸謂行政經費固宜兼籌而商力艱難應求　恤其中除嚴禁出洋以生民食外其闗於商業財政者似尙有　碍之處因公舉振遠等爲代表晋謁陳述以資貢獻一貿易自由商業通例保護政策乃對國外貿易而設非對於國内也米石國於民食應由商人酌劑盈虚自由販運庶無缺乏驟貴之虞致勞都督之董籌若省自爲界互相限制反碍民食農商交病本年可証一商業瞬息千變貴在靈通巨額貿易雖千里之外往往成於頃刻一電之中若購米之省須有該省都督來咨本省連出須先請都督護照且輸運數目及時期亦須由都督定之縱兩省都督府無片刻之延兩方商人往返道路己需多日不便如此商民將視爲畏途何有貿易更何從抽捐一出省米一石除現在貨物稅及闗稅厘卡各地方原有特别捐外都督府再加特别捐一元每石米所值幾何捐稅如此煩苛似闗政體若謂係取諸購米之省除本省外皖贛湘卾亦出米之省是否亦然否則購米者何必定到江蘇多加此一元特别捐乎爲叢驅爵坐失利源捐雖重而無從徵收法愈密而轉成陷陫非第財政無着商業且大受影嚮尙乞轉懇俯念民困商艱兼顧本省實業財政量予變通全省幸甚（未完）來件 
[招商局股東呈叅議院交通部文]  
　　招商局股東鄭崇禮王石如楊潤之等呈爲請追償損失以昭公允而維航業事竊以招商輪局自開辦以來股東散處一切局務向歸辦事人經理嗣因弊竇叢生復經全體股東議設董事會爲全局代表互相維持歷經循辦無異向有施子英施子欽施子薌施肇曾等或充董事或屬員司倚仗大股東盛宣懷爲狼狽結親戚子弟爲黨援把持盤踞蔑視羣倫去年漢上光復子欽爲該局總辦當時漢商存積堆棧貨物合計價值銀一百二十餘萬兩屢經各商持單往提該總辦竟已帶管鑰潛逃無跡以致堆棧貨物全行損失如謂該總辦懼禍遠颺是與商貨無涉何必帶鑰避匿如非先事搬運何以兵燹之際他棧並無損失而招商獨貨物全空該總辦事前旣不許提貨當事又無保護之方種種情形即非監守自盜亦屬辦理不善則此項損失如公家賠償固屬無因如股東擔負實多屈抑際此公欵萬分支絀股價逐漸跌落而以個人釀出之損失轉累公衆賠償揆情度理股東萬無認賠之責公家更無代償之由况當漢商索賠該總辦不商董事不白股東竟與子英串通擅將匯豐押欵加抵十萬兩以作償費似此專横其平日把持盤踞概可想見應請令招商總局將去年光復時漢商所失貨物價值一百餘萬兩責令該局總辦施子欽如數賠償以昭公允以後一切局務施姓諸人概不得干涉庶害羣之馬旣除而航業可事振興矣爲此呈請核議施行不勝瞻望迫切之至謹呈 
　　交通部批呈悉漢口招商局損失情形已派員　查矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[登高會] [  了青]  
　　陰曆九月五日了青因事過滬留故人陶半潛家陶君風雅士也以藝菊爲業隠於此者有年矣隙地數畝傑閣三層牆角籬邊無非菊也因了青至效汝南桓景故事約良友數人預作登高會銀燈旣張白衣自至酌春梨之佳酿餐秋菊之落英隔座送鈞分曹射覆雅令旣畢巨觥再斟約賭說登高事繫以成語須有一二字闗合題面並帶切秋景爲合格但成語中不得明犯秋字不能者罰依金谷酒數半潛謂題太寛泛宜就滬地所有人力能至者爲限且須先言其較卑者然後挨次傳說愈進愈高方有趣味否則一說便盡難乎爲繼矣衆稱善乃由半潛起至了青止團欒圍坐者八人也 
　　主人飲令杯畢即開口道我登四馬路五層樓江面山樓月照時樓是題面月是秋景 
　　第二人卽說道我登自來水亭成語是明月自來還自去未知可否自第三人至第五人有說登警鐘樓的有說登徐家匯天文臺的有說登龍華塔最上層的却一人忘點了題面一人犯着秋字各飲罰酒畢輪至第六人躊躇了半晌道滬上再高之處却己不可多得但未知今日雖無而從前曾有者亦能充數否且我於詩詞一道素未究心可否通融說一古典便算主人答道但非杜撰即俗語亦可至前一層似亦不必拘拘庶免門徑過窄衆亦謂然那人即說道我登空中飛艇成語是乘槎犯斗牛正在評論間 
　　只見第七人拍案呌好道我是信敎的我隨救主肉身上天不知天上宫闕今夕是何年衆人就大譁道足下旣不信敎且上天一事又豈人力所能及該罰該罰那人不依道我明日就人敎會只要誠心向道安知不可登天諸君太小覻我了彼此爭論嘵嘵不休却只有了青默然不語 
　　半潛回首問道先生如何 
　　了青徐徐答道高至登天更有何說然却不能窮我我將今日之會做一篇游戲文章高高的登在自由談上凡諸君所登之處我巳無一不登豈不是更高一層麽 
　　衆人　請問成語 
了青又慢慢的說道（舊曆壬子九月初九日申報自由談）這十四字不但不是杜撰而且闗合題面又切秋景合座齊聲道了青滑頭就免了他罰酒罷 
[瘦蝶招黄華小飲啓]  
　　黄華道人清鑒自違雅範隣己經秋每企孤標時勞夢轂鄙人自春間與梅處士偕遊香雪海後卽振翼歸來旋以南園春盡處士乃亦别去索居草莽俯仰寡歡舉世悠悠不堪酬對際此橙黄橘綠秋景澄鮮大好重陽更無風雨敗人清興正宜及時行樂結伴登高因念道人倣骨凌霜騷魂泣月冲澹淵雅兼而有之雖寄人籬下而挺拔自如不爲緇染欲覓良儔微子莫屬特設小酌秦迓高軒務乞賁然而來共享釀熟螯肥之樂幸勿遲遲命駕辜負良辰使鄙人抱明日之愁也謹啓 
海外奇談 
[百有三年編成之大辭典] [  頌斌譯]  
　　法國文學院大文學家吐克利君等編輯世界植物大辭典全書一部現己告竣巳付特泥哇印刷廠刷印此書内容專爲博爲家參考植物家研究之用全書將世界所產三千萬種之植物詳細注釋并將每種植物附圖一幅以留眞相書分六十卷計八百七十八章六萬九千三百八十六頁其着手編纂之初係法國買爾堪博士爲總編輯員後由克利司潑博士繼之卒由吐克利博士成之故是書自編纂之始迄今巳有百零三年總計從事編纂之人共九十八人此次告竣可謂宏編鉅製不朽盛業矣現各處學界聞是書將届出版爭先往購預約劵者日夜不絶亦可見是書之價值矣 
心直口快 
　　袁總統下弭盜之令固爲治國之要而以捕獲重辦爲先不免失於愛民之旨噫爲盜匪者亦我四萬萬之同胞未嘗不欲學習文明相趨爲善而甘爲下流趨盜跖之徒行强暴之舉者亦因水旱連災流離失所上無撫養之方衣食不能自願豈其本心哉不得己而爲之也弭盜之計當以擴充實業普及敎育爲重擴充實業則各得其所無飢寒之患普及敎育則咸注文化具愛國之心敎養兼施行以德善以此弭盜何盜不弭又何汲汲行嚴威之令哉予望項城勉之 
　　弭盜令中有全在慎擇强幹之地方官准其招募土著小隊量其煩簡酌配數十名云云不知分配小隊乃引盜之媒非弭盜之法通同一氣狼狽爲奸徒有捕盜之名終無捕獲之日然而地方官己可藉此位置多人前扶後擁出入榮耀追美前清之縣吏矣 
　　又云總之用人者時時視民如傷見爲害於民者如鷹鸇之逐鳥雀今日羣董囂張相欺爲惡之地方官行之恐難吾將易其語曰行政者時時視民如仇見有利於民者如螳螂之捕黄雀庶幾易行也[  篤庵]  
戲評 
[初八夜之新新舞臺] [  玄郎]  
　　玄郎入座適演雙溪皇莊趙小廉蓋俊卿去褚彪小廉神情差可然丢鬚一場稍嫌雜亂俊卿年輕火重不合老英雄身分架子又不著勁與小福安奪刀一塲亦欠緊凑惟配角人多於鯽把子新奇跌撲繁多熱鬧殊勝於大舞臺 
　　孫菊仙因病請假八義圖改九更天殺女一塲唱做平庸不如小連生常春恒等之有聲有色滾板一場跌撲甚少以橡皮釘貼於虎頭牌上身伏其上頭脚俱提不起又無精采 
　　晉陽宫高福安之裴元慶唱做均工馬長德之老楊林跌甩勇很爲裴錘擊時連尾至十一交精采爲全劇之冠尙和玉之李元覇到處神氣惡很很架子好整以暇工力悉敵 
　　拾黄金爲楊四立之拿手好戲久己風行滬上每演客必滿座惟是晚則不甚歡迎滬人多好奇四立則墨守舊規依樣葫蘆不肯翻陳出新以致歷久生厭此其不得人歡之一大原因李吉瑞之請宋靈前以時促而未終劇恐楊虚糜時間（四立每唱必至二小時之久）而壓桌戲又不能窺其全豹再蹈前日之覆轍不得不割四立之愛移於吉瑞之身此又其不得人歡之一大原因也 
小說 
[短篇小說情絲（續）] [  青溪玉]  
　　自朱生長逝後獨學無友且心常戚戚憂無喜色父母憂之一口謂之曰兒何悲鬱若此我老矣尙未娶媳兒其自謀之生見有憤怒之氣遂諾之曰待我自擇需能替父母之勞才可主持家事者而后可議起鄰里之爭求入贅日必數有而生目之非勢即利歎世人何擾擾若此耶 
　　殘冬已過寒雪已融春光明媚春日怡怡際此良辰美景何不作長日遊以消胸中所懷抱者曾生念春光之不再長日無聊遂有翠山之遊焉 
　　翠山在生家附近約七里許風景幽殊而古寺凋落泃足觀瞻生步行至麓憇息於岸石之旁出懷中太白詩而長吟適有蓮步珊珊者年方及笄荳蔲含葩玉骨冰肌秋水芙蓉疑是廣寒仙子臨凡生見之不禁神　眼花撩亂目眩神迷而彼美臨去回頭秋波一轉生意若此者始足以償我之缺憾矣惜未能詳其身置心志忑不寗豈知事有湊巧適一杖者過生詢之曰彼迺萊村徐家女也喜弄丹青自負頗高故至今未作他人婦嘗遊山玩景留戀而忘返者也揖而退生始恍然念除却巫山之句而返焉 
　　萊村徐姓者祖代書聲唯生一女名素翠視之若掌上珠少時卽敎其讀女則天性聰潁目過不忘慕戀風景專事弄墨辨朱辨赤以爲恆事閨中滿架圖書陳設精美入則倚欄憑眺焚香默坐消遣世慮有瀟灑出塵之想或主婢二人探桃源餘景訪翠雲彩壁必至日落西山遊倦而返是日則不然一見生之年少風流飄飄絶世知其爲多情種子也平日視鬚眉皆凡夫俗子而付閒情於山色今則情絲易擊池電他連心不能無動嗒焉而賦歸去來辭 
　　生返里後孤燈獨坐憶彼妹姿態雖不甚華麗而舉止風韻绰似大家洵可人兒也且無抹脂障袖習氣請命堂上欲訂百年之約父母詢僕以徐家情形僕曰萊村距此約十里許在翠山之東也僕常過之或琴也或書也音聲相應似出於粧閣間者其卽徐家乎隔里褚姓與彼有親戚之誼若有所事亦稱便矣時適萊姊在旁前曰我聞之褚姓云彼家素以文名然不合於時故至今而衣白屋也清潔自高視世如浮雲我哥有緣不亦美乎議决請楮姓執柯覆云事已諧矣於是龍飛鳳舞盼殘冬快去望暖春早來燕期告至樂河如也 
 
 
 

Page 11

 
 
   
 
 

Page 12

 
 
   
 
