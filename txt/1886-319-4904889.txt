# 1886 - 319 - 4904889

 

Page 1

 
 
[石印綱鑑易知錄出售] [  點石齋主人啓]  
　　山陰吳楚材先生纂輯綱鑑易知錄一書行於世者百七十年於兹矣啓迪來學示以議史之法至簡至括無踰此書坊刻陋劣閱　厭目本齋因爲善本精繕而精校之而其中白圈黑圈點讀鈎注凡有關於讀法者悉照善本綴入眉目淸朗一展卷便知其佳妙而紙張之潔白裝　之整齊久己見重蓺林無煩贅述刻己悉數售於大順號准於十二月間出書此後荷蒙賜顧無論零售躉售請至新北門外大順號开城内太平街信和錢　購取可也 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如耳城頌萱室主人竊有憾焉爰取同人名手搭題窻稿以及歴屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其巳見於近時石印諸書中者概從割愛准於十一月中出書每部分訂八本定價洋四元四角在上海南北申昌發售如願躉售者其價格外從亷向點石南局帳房面議可也此佈 
[石印藜靑閣典匯出售] [  點石齋主人啓]  
　　藜靑閣典匯一書合江何二先生四書五經典林而作也其核沓繁冗者斟酌删去其簡略遺漏者選擇補入而天文時令古人地名諸類復採各　類書以增益其未備分類編輯務極精詳依次校警别去訛謬江何二先生典林久巳膾炙人口而是編又多于原書什之二三洵藝林之拱璧極　苑之大觀也至於字跡之匀整印訂之工緻猶其餘事現巳竣工每册分裝六本外加錦套的於十一月初可出全書每部價洋三元六角正寄售　南北申昌及各埠申昌書畫室如欲躉售者請至外洋涇橋馬立師洋行帳房面議 
[石印新科鼎甲策墨跡] [  點石齋代啓]  
　　新科之鼎甲策星雲競睹紙　洛陽然版印失神翻刻尤多粗態石印固妙縮照易失美觀兹蓉鏡山房主人獲具墨於宣南傳奇觀於海上付石　惜重價映鏡悉照初書翰墨家當奉爲圭臬定于卽日出書每部價洋一元二角躉售從亷請至南市萬裕醬園沈宅面議寄售在各書坊華衆會　裕馬頭盛大板行所印無多期顧勿遲 
[增選石印小題眞珠船初續兩集出售] [  點石齋主人啓]  
　　粤東向有小題眞珠船之刻久巳風行海内惜字　　　舛誤甚多加以抉擇未盡精純殊不足供有志者　　三　　　主人心　　之爰　江　宿學重加剔選分爲　續兩集計初集　文一萬二千有奇其原刻中聲希味淡讀不經意之作並巳見於宗海嫏嬛文藪等集者概行　汰以避　見雷同外又裒集同人摘本及書院課窗作復得文二千餘首以補初集所未逮名之曰續集交本齋石印兹於是月十八日出書分裝二十本價　八元正此書一出較諸粤東原刻眞有上下床之别矣想簿海文人自能辨之售處在上海各書坊南北申昌以及各省申昌如顧蔓買詰于二洋　橋同泰號面議此布 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中意作居多而家藏名稿亦採取二三理法一　手淸　　氣必宗諸時尚　文　　餘首萹之尾備列評語俾文之妙處易於專驛後用分韵試帖詩四平餘首亦皆眉樣入時者校對不厭精　字跡　極匀整至於開印之時　　　　火力故墨色黑而匀更無燕瘦環肥之消現巳竣工每都分訂十三本九月初十出書價洋五元五角法馬路南申昌書坊與外埠申昌發售　　　　　躉買祈至新北門外天主堂街大順行及還讀　面議可也 
[補藥宜愼論] [  海上種榆山人胡悅彭稿]  
　　古昔聖王之設醫藥也憫黎元之疾苦而作亦是補偏救弊之法寒病用熱藥熱病用寒藥審其何臟何腑之虚卽以對病之藥一二味投之俱中病卽止然後以榖肉菓菜調養之起居一切謹愼之不假絲毫勉强以終其天年攝生之道莫過於此豈若當今之世無病而思補藥有病而思議藥並有人以攻能令虚虚不受攻之說中患虚諱病之人心自藥從彼必援求於醫生而醫生卽因兹而得利謀無不合言聽計從彼以爲一服補藥可以添精益髓却病延年孰知有大謬不然者夫補藥一法耳可以却病并可以延年内經無是說也仲聖無是說也後世諸賢亦無是說也惟近代卑鄙之　作爲營謀之捷徑嗚呼二百年來遂羣然趨便易之門走　頇之路昧昧於古人之治法者皆若輩之作俑也夫人之臟腑猶一室也疾病之起猶賊之入於其室也驅之之法惟有開其門而逐之於外然後高枕無處豈可掩其扉而搜索於内徒滋擾亂漫不可得今之喜服補藥者毋乃類是當其用藥之際不思治其致病之由徒以數味之補藥調可以延年却病我恐病之不能却并將平昔素藴之邪補之入内遺患無窮眞可嘆也此風惟滬上爲最盛每到交冬之際稍有資斧之輩卽召醫生到家訂一膏滋補方以爲一年之内可以恃而無恐因兹以酒爲漿以妄爲常縱恣於曲房隠邃之間旣竭其精又耗其神不知保養肆情放逸試思以有限之精神置之於無底之愆壑乃欲以區區之膏方以爲彌補之備其可得乎每見此輩華服障其外精血枯其中未寒而先寒未熱而先熱每交節候渾身筋骨痰楚年未半百即巳衰矣更或稍襲風寒病者自慮其虚思有以補之不知身體雖虚而賊邪之致患者本自不虚以不虚之體强欲用補以泥之遂致虚者愈虚寳者愈漸至不可救藥豈不寃乎當其病之初入也不思開門閂而驅賊反欲掩門而靜待其遣患胥由於此然不能歸咎於有病之人以本不知醫豈識病之虚實症之表裏想有識之士洞悉内經之典精通諸家之方者决不書此蠻補無現之方要皆不學無術之徒胸無點墨　頇從事營謀計巧工於語言不識陰陽之變化氣血之消長居然言虚道實偏見由其月旦指熱爲寒肆言出於唇肳祗知肥已遑顧他人此之謂醫中之賊其罪可勝誅哉夫補藥非謂不可服服不如扶多見其害服之中病未始無益要亦病已卽止非如五榖乃可久服以養身然而五榖之中尚有分别如榖食宜於東南麥飯宜於西北盖西北風氣剛强其脾胃之性最喜香燥麥飯是也東南之人風氣柔弱其脾胃之性最喜甘温榖食是也以五榖有情之物尚有攸分豈草木無情之品可以蠻補而常服乎質之明哲之士其以余之斯論以爲善乎否乎 
[勘界述聞]  
　　傳聞法國派勘滇越邊界之使臣現由滇省而至欽州以俟鄧鐵香星使到彼會商一切再行出關勘辦鄧星使遂於本月十六日率同隨員等搭附輪船前赴欽州矣 
[蘇臬到任]  
　　新任張屺堂廉訪業已抵蘇聞定於二十六日接印 
 
 

Page 2

 
 
[東電告成]  
　　昨得友人來信知吉林安設電綫已於九月廿四日設至琿春復接設至長嶺邊界與俄交壤處廿八日全工一律　成佘澂甫觀察回琿開局淸釐善後分别遣撤奉軍一哨津工百餘名由陸路折回觀察帶華洋員匠等二十餘人於十月初七日由琿起程假道俄境之摩口崴俄官親送上船頗稱恭敬十一日附俄輪名北海又名曰卡拉出洋十四晚抵長崎十六日内渡二十日早抵烟臺觀察小住兩日仍附輪回津云 
[匪勢披猖]  
　　法庫門一事本館已將訪事人兩次所述列入報章兹悉十九午後營口商家得信云肇事之馬正芳手下羽黨異常勇悍内有抬槍手二百數十名本屬是處商會鏢避中人用以捍衛市塵終日習練放槍頗能百發百中左軍門所率兵勇五百餘名接戰數次竟至三戰三北先前匪黨止作負嵎自固之計現則益形猖獗時時乘軍門之隙欲決雌雄并公然出隊屯紥野田日來探知該處商人有襄助官兵之事啣之剌骨四出搶掠致商家不敢開門且馬黨共有千餘人除抬槍外其餘均用新快槍及格林礮使非有奸人暗中販運接濟何以得此觀此益知私販軍裝者之罪不容誅也 
[粤撫行程]  
　　新簡廣東撫憲譚序帥聞於十月初九日由湖北起節赴粤約計十一月間可抵羊城矣 
[粤東火警]  
　　本月初九晚鼍更四下粤東南關增沙街馬家巷陳宅失愼望樓更練見之鳴鑼告警來幾印委各官帶隊出城分投彈壓各街水龍亦至吸水噴救東方欲白回祿氏始行返轡計燒去房屋三四間有匪徒五人手持利刃意欲乘機搶奪旋被營勇拿住送縣審辦 
[甬城火警]  
　　廿三日初更時寍城湖橋頭天官第後某姓猝遭火患警鑼驟報紅光燭天水龍紛紛馳救城内文武官員亦均出署彈壓督飭水龍竭力施救得卽澆滅僅焚去房屋三四間然四鄰之受驚而失物者正不少也 
[福州紀要]  
　　閩督楊石泉制軍赴上游一帶查閱營伍牌示略云諭塘鋪兵役人等知悉照得本部堂欽遵諭旨查閱閩省營伍官兵除厦門水陸各營於本年二月間渡臺之便順赴較閱其長福興化泉州漳州汀州邵武建寗延平陸路營伍曾經奏明俟秋間再行較閱兹本部堂定於十月二十日由省起程前赴所有各屬公文無論尋常緊要凡由省城經過者及提塘遞送京報部文並不由省城經過之尋常公文俱投交中軍衙門彚送省署其廷寄夾板曁六部馬上飛遞排單公文并不由省城經過之各處排單緊要公文一概飛送行轅仰卽遵照毋違特示○開濬城河一事已登前報近有某紳復以西湖淤塞爲憂投禀督轅楊制軍批云西湖爲閩省農田水利所關自道光年開濬以後迄今六十年不治淤塞特甚亟應及時修濬俾復舊觀察閱來詞條章利弊規劃井然具徴所見者遠所慮者深惟工程浩大經費支絀且城河甫經興工約須兩月方可竣事若同時舉辦力量不及並查沿湖被民居侵佔不少應如何先行淸理界址將規模劃定一面籌備經費俟來年秋後水落興工仲善後局司道遴委幹員會同紳士委籌辦理應否先行奏明并卽酌議詳辦○閩侯兩縣童試定於十一月初一日在貢院考試至現任侯官縣陳大令慶家已與永安縣甘大令常俊對調矣○福州本年水患延建受災最重普安堂福善社竭力籌賑現蒙劉省三爵帥倡募米石集成巨欵赴被災之區核實散放洵可謂好善不倦者矣○達明里每逢丙辛年卽建水陸道塲沿爲成例今年自十五日起迄廿一日止計經醮約有三十壇燈綵燦然一新並排設各種珍器以爭奇而鬥勝元善明善等社又有人宣講太上感應篇以發人深省其聲與佛鼓梵鐘相應答街衢之上人　嘈雜直至蓮漏三下始散○傳說某鹽館有倒閉之說按某鹽館係某觀察承辦或謂觀察素以廉介爲高用人多不得力致有此變豈其然耶 
[賢令口碑]  
　　九江黃梅縣所轄三十六鎭水鄉山鄉各居其半連年霖潦爲災水鄉民歎其魚而山鄉反禾苗枯橋每遇征糧之際糧差與經承串合裁串下鄉催繳擇肥而噬作福作威其中暴虐情形有非柳柳州捕蛇者說所能形容盡致者今年李明府蒞任以來勤政愛民凡事必躬親裁判近訪悉糧差訛詐各弊乃於開征時傳集各經承面諭照章征納錢粮不許分文婪索其遲緩未完之户亦不准裁串交差致令從中舞獘洎撤櫃後明府親帶經承糧差各一名分往各鎭親催每至一鄉或住祠堂或住廟宇查明未完各户飭地保邀族長至喻以大義責令代催該縣鄉民無不爭先完納積獘一空民間有口皆碑咸頌召父杜母云 
[京口魚函]  
　　鎭屏山西麓新開一有樓烟館器具精潔伺應周詳誠芙蓉洞中極樂世界也一日薄烟客某甲戲書三寸小紅箋喚某校書前來侑坐校書應召而出蓮步姗姗行至大關後面樓上水手悞傾盆水蝶裙鳳履鸞帶麟衫點點沾濡無異名花著雨水手見之急認失誤校書眉黛微顰無言而去及至甲問故校書載對曰適經關後水手在樓上殺斃數人致衣履爲血水所濺奴胆小如鼷幾被嚇破至此心頭猶突突跳也客愕然不意有水手移伴正在隔房作烟霞供養閉其語穴壁隟窺之知係某校書急馳歸告之水手立興問罪之師謂吾等旣已認差爾何得造言生事小妮子嬌羞荏弱烏能當此赳赳武夫惶急之餘面若紙色適捕役某乙至此覔友卽懇令解紛多人隨鳥獸散校書見有素識之四五人在此開燈遂招姊妹花四五枝來脆竹柔絲盡情獻媚不覺報時鐘巳一下矣巡夜某員聞其事而惡之究以投鼠忌器未便拘人因待烟客散去飭傳烟室主某丙及乙至前痛加申斥諭于明日再辦後不知若何了結也○某藥棧小主人某甲時至西門大街某烟館遣興烟館係一孀媪所開媪有一女年方二八妖冶異常日往月來漸與有染甲遂央媒說合欲以金屋貯之媪謂若得聘錢四十六番則不吝天孫下降否則癩蝦蟆莫想天鵝肉也甲謂倘納幣後卽可過門則當惟命是聽嫗謂若然則聘資須加倍甲怒乘夜糾人將女搶歸媪之二子出爲攔阻並受兇　嫗遂控諸縣署奉批調處迄今尚未得魯仲連其人也○春生柴篷曾失去鷹洋三十八元棚主疑司帳老翁所爲不豫之色時現於面且欲着人誘翁沐洛以覘兠　有否洋元旋爲解事者諫阻翁思從事十年並無貽悞兹遭不白之寃未免懊惱已極遂托詞家務請假回家旋復來棚甫及二日竟以舊疾告終時翁之二子尚不知其父已故棚主招令來前擬備靑蚨十千爲翁喪費二子不肯收納謂厚賻斷不敢當且待回里集資再來殮瘞可也棚主怒其訛索幾欲成訟後得戚友轉圜勸棚主從豐棺殮費去洋銀四十餘番始得息事 
[彝陸雜錄]  
　　前因已故四川總督宮保之靈柩將由宜昌經過宜昌鎭卽飭兵弁在河西壩上跕隊迎迓已有十餘日至初十日靈柩始到各船均泊鎭川門河下俟江通船抵宜載往漢口迤邐回原籍安葬云○武童滋事時有所聞日前又有武童某甲在南門外廣貨鋪買棉線帶計錢十一文而尚攙搭小錢適鋪主他出其子尚年幼必欲以小易大始肯收受兩下遂致口角甲邀約多人數次到舖將鋪主之子及其母打傷甚重所有洋廣貨物搗毁一空又攫去乾菜甚多武童多人又往東湖縣衙門迫令縣尊出火籖將該鋪主拿案責枷一時人多手雜將衙署之儀門擠毁縣尊無可如何旋拘該鋪主管押武童始散按近日各鋪凡與武童交易者無不柔顔悅色以冀免釀事端而各武童仍一味蠻横此殆積習使然非一朝一夕之故也○近日江水漸退江通彝陵兩船往來甚速搭客載貨亦甚多彝陵船開往漢口時因艙位已滿有欲搭載而不得者○城内有某甲者家資巨萬而作事頗不滿於衆口咸以爲富不仁目之今秋甲死其子不能繼父之志先是曾與某姓女有嚙臂盟許以父死卽納爲妾近怨自食前方某姓女遂興問罪之師登門大閙夫幾又伺縣尊出外攔輿禀訴縣中差役莫不喜其有事現聞甲子亦已具禀申辨不知若何斷結也 
[袁江雜錄]  
　　徐州煤礦出煤較盛現於浦上設廠開賣自本月二十日起其價則較嶧　爲廉每担只四百五十文云○三河越壩尚未 
 
 

Page 3

 
 
告竣道憲恐廰汛員弁或未得力親自赴工察看復籌措經費以速其成○王大宗師已於十一日抵淮行香下學旋卽於十四日開考各屬生童○淮揚鎭標中營游擊陳遊戎懐中到任後例需赴部引見兹巳由省請領咨文俾卽就道所有遊擊印務暫令中營守備護理○奸詐之徒於開之左近冐充關役偵緝私貨以謀生計近爲關督察知飭令各邑嚴行搜拿一面出示禁止所以保商賈而淸積弊也 
[潯陽官報]  
　　新簡袁州府賈太守由京南下於十九日單同　眷乘坐不寛輪船抵九江碼頭暫寓春和客棧聞小作勾留卽雇紅船晉省○九江洋藥局副總辦自胡别駕丁艱後尚無人接辦現經關道李觀察札委岳少尹敬先到屬接辦○署德化縣周雲耕明府聞奉藩憲調署瑞州府高安縣同城各官均詣署道賀 
[廉訪辭行]  
　　升任豫臬邵筱村廉訪於昨午後排道至各衙署辭行及至英會審署蔡太守命家丁擋駕 
[定期答拜]  
　　曾襲侯於昨午前排道出轅至各衙署拜客並聞訂於今日答拜英刑司及駐滬各國領事 
[家丁猝斃]  
　　上海縣莫邑尊派家丁劉某在曾襲侯行轅承値差使前夜用膳時尚如平時未幾忽覺腹痛急請醫至則已氣絶當舁屍至天后宮之戲臺下襲侯聞之給洋五十元以示撫卹製造局總辦聶伸芳觀察則給洋三十元莫邑尊飭人置辦衾棺於昨午後成殮劉係揚州人其妻女在滬聞耗趕至親視含殮云 
[訊明誣控]  
　　華涇鎭武生侯震在縣控諸雅堂鑑堂昆季演唱花鼓淫詞一案經帮審委員王雁臣司馬訊究各情曾登前報前日之晚司馬飭棍覆訊侯申訴前情二諸同稱小的等安分務農從不爲非作歹此次侯將小的庶母購出給人經小的等尋見向之理說侯挽地保　處出洋一百元嗣以心有不甘遂稱演唱淫詞砌詞誣訴司馬轉詰之侯堅稱武生並無誘伊庶母之事所控實係眞情司馬再三研詰各執如前司馬遂着侯具並無誘賣切結候查至其所控演唱淫詞無憑不准 
[解犯過境]  
　　南匯縣蔣邑尊將輪姦圖賣案内之犯人四名批差解府昨過滬江由差投文縣署莫邑尊飭値日差將該四犯分别收禁以待批解赴松 
[副保接充]  
　　二十五保二圖刑名地保馮錫昌因案斥革不得冒名承値差使曾列前報兹悉已由正保陳景山告知圖董另選夏春和爲刑名地保承値一切差使矣 
[緝獲會匪]  
　　前晚法包探嚴頌屬王榮培巡至浦灘見一形跡可疑之人疑爲小竊盤問行蹤其人言語支吾因卽拘進捕房搜其身畔有刻就金龍山等字之木印如錢板大另有方印一顆印成之紙數張的係哥老會中黨羽當卽管押至昨晨備捕頭研詰之下其人供稱向習　館業諸件由烟客押下問旣云押下如何帶在身邊其人無言可答遂着押候解案訊究 
[法界捕房瑣事]  
　　某甲不知何許人飲酒過醉䠥𨇨街心無端扭住一挑菜人踼翻其擔適巡捕至將其拘進捕房捕頭差管押數點鐘釋之使出詎其人宿酲未醒又將豆腐担踢翻因又拘押以待解送公堂想當酒醒宵殘瑟縮圜扉之内必將自怨自艾曰杜康無賴悞我至斯○小車夫某甲在八仙橋相近碰撞他車致車上所載山芋包繩忽中斷時適有流氓長順偕同黨數人過此將車夫拉住訛索錢文車夫以無錢對卽被縛諸自來水鐵管上肆意兇毆車夫衆寡不敵祗得任其所爲嗣逢捕至拘住兩人扭入捕房管押○昨晨翁太守親臨捕房飭提在押之潤庭山人葛志恩至案問爾何挺押不保葛稱胞弟已不知下落因要保銀是以無人肯保太守謂爾弟用空東人之銀多至五百餘兩又虧莊銀五百餘兩爾等究是弟兄豈有不知下落之理爾總不能置身事外膜不相關可寄信出外赶緊尋覔保人隨飭還押 
[惜字條欵]  
　　今夫人孰不要識字卽自己不識字孰不望子孫識字乃往往褻凟字紙相習成風全不知攺者何也亦以狃於習俗無人爲之創率耳非不知字之當惜也刻下時際上元應敦厚俗尚祈各寳號將後開各條惜字欵目或創而行之或踵而舉之向來用字者盡改花樣各業各立規條以垂永久庶幾不費錢而功德獨宏科第卜蟬聨之慶能惜字而天神共佑經營看駿發之隆謹勸一勸當質小押鋪中包裹物件切勿以多年舊帳簿字紙作包致無知者隨手抛棄一勸各錢業各寳行號包裹銀洋須用無字棉紙切勿以字紙報紙等作包一勸綢縀鋪凡有機頭上字號碼子另爲翦下安放空簏送交善堂字藏焚化一勸機坊織機之户勿織卐字花樣至機頭上字號式樣須改換花鳥記式切勿織字以免褻瀆一勸顧繡京貨各業一切裙花繡袖繡邊荷包扇袋眼鏡袋上切勿繡詩句字樣用舊後不免抛棄小枕頭上尤不可繡同心合意等字樣切不可再繡雙喜壽字邊字樣甚有鑲於裙幅褲脚者更爲造孽切宜戒之一勸椀業信致各窰凡盌盞壺盆但　花卉概勿　寫字句免致燬碎抛棄庶昭敬惜一勸染坊刷染店中凡遇有字之綢綾切勿用眱洗去重染以致裁作裙褲等件盖字樣雖去字跡猶存尤爲褻瀆一勸紙貨各號於各紙棋頭切勿蓋印店號將字跡分碎已爲罪過用刀切下改作還魂紙尤爲不惜字跡倘改作紙筋粗紙其褻瀆更不忍言罪孽匪淺一勸南北貨各號切勿於包札粗紙上標記物件斤兩價式致鄉愚無知輕於穢汚一勸各書坊糊褙書籍切勿輕用舊書致邊上切下碎字隨手抛棄至刻字之友鐫下字邊亦不宜混於柴内作煨茶之用須另爲焚化灰送浦中或送善堂字藏一勸各烟業包烟紙上切勿蓋印招牌致隨手抛棄并有老烟舖店號做於包紙夾裏之中人或不知尤易輕棄此與紙貨一條能勸杭州廣東業此生意之人亟爲攺換功尤無量一勸花爆店切勿用字紙作爆一經放開徧處狼藉尤爲穢汚一勸零剪鋪户及成衣司遇有機頭字跡及鈕扣包紙匣子并綢業碼票布角上染頭另爲剪下愼勿抛棄凡有店號字樣者愼勿裁作衣樣襯紙一勸鞋襪及釘鞋鋪户切勿於靴鞋夾裏上印店號及碼子須換用花樣一勸茶食業及點心店荳腐店凡糕餅及荳腐乾上均攺換各式花樣切勿印用店號并吉祥字樣致食於腹中便成穢物尤爲褻凟一勸藥材鋪外包招牌紙須改換爲記花樣内包丹膏丸散飲片貴藥仿單不能禁止凡有稍貴之藥另用白色紙包印某堂店號此可禁止以免無知者抛棄一勸絲線店包紙印用天官中有某某線莊須攺換花樣一勸金線店紙板邊上切勿印純緯金赤字樣另換花樣記式一勸各鋪户做工之人切勿以字紙捲作紙焠致字飛揚須行主店主隨時察看一勸各婦女切勿將字紙剪作花樣并將有字之書作針線簿並以字紙糊窗揩桌等一勸大小各寳號及醫卜星相先生切勿多貼招紙卽有初到揚名勢難禁遏宜於潔凈地方略貼數紙免致風雨飄零墮於坑厠庶昭敬惜至貼賣春方春藥者本干例禁尢宜愼諸一勸各絲茶業銷洋莊之貨或包或箱内必有仿帖說自家貨物道地此祇華人所曉洋人未能深悉一到外國此等仿帖未識安置何處夫用仿帖原爲揚名起見不知此中有褻瀆字紙之罪近來各絲茶業生意减色安知不由於此願各絲茶莊將仿帖更換或用龍牌鳳牌庶免字紙抛棄也以上各條不過略舉習見者以奉勸此外尚有未盡開列之處總祈惜字積功消災納福目下名榮利茂迪吉迎祥 
[再求勸募]  
　　前以山左告災曾託寓安南西貢之陳君小雲吳君蓉齋邊君夢酣廣爲勸募卽承三君子在西貢堤岸兩埠竭力募捐該埠諸大善士亦皆惻隠爲懐集有成欵寄來所有台銜銀數業經詳登九月初六日報内兹聞陳吳兩君辦有蘇杭雜貨紗羅綢縐運往該埠發售因仍懇帶去上海賑局塔圖等件續籌賑事還望諸大善士垂念災黎慨發囊金源源接濟功德實非淺鮮[  陳煦元拜啓]  
 
 

Page 4

 
 
   
 
 

Page 5

 
 
   
 
 

Page 6

 
 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[官傳述]  
　　蘇郡官場傳述崧鎭靑中丞升任總督譚序初中丞調補江蘇巡撫然雖有此說尚未見明文也又聞吳江縣夏明府宗彝調補吳縣將於十一月到任現署吳縣之馬漁珊明府海曙則調署上海云 
[和作]  
　　海上空携緑綺琴風塵何處覓知音相如不賣長門賦誰贈文君取酒金徐墨琴晴窗麝墨手親磨黛色濃分十斛螺金粉江南已消歇眉　重見顧横皮顧佩卿尚湖西畔玉梅花認得前身蕚緑華冷豔自矜高格調果然天半有朱霞朱筱卿紅牆一道隔銀河昨夜曾停織女梭從此支機有人問星槎天上客經過[  淸谿惆悵生初稿]  
[有贈]  
　　薰香小閣理瑶琴遺世何會遇賞音獨向棗花簾底立畫裙簇蝶颺泥金徐墨琴年華似水枉消磨對鏡羞拈染黛螺老向紅塵苦難撇怎當臨去那秋波顧佩卿那有心情再訪花瘦腰減郤舊才華佳人畢竟憐詞宫甘向紅樓賦落霞朱筱卿淡淡星辰窄窄河自嫌孟浪惹投梭早知未了天孫債　漢前頭不敢過方巧仙[  雙古罌齋主人倚裝作]  
 
 
