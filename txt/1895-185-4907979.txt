# 1895 - 185 - 4907979

 

Page 1

 
 
[四百十五號畫報出售] [  點石齋啓]  
　　日人佔據台北後意謂台中台南指日可克不料林蔭棠觀察在台中桃仔園及中方地方與日兵接仗疊獲大　日兵幾至全軍覆没奪獲格林砲並戰馬甚多日人爲之膽落至台南劉軍門設計誘日民入阱殲斃九百餘名無一生還又某英人投謁劉軍門軍門忽化身爲五面貎服式相似令人驚疑不測皆時人所津津樂道者分繒爲圖餘不一一附送户部奏陳籌欵萬難情形稿卽日出售此佈 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑篋笥已空茲以問價者多　爲印釘照向例每部六十册實價洋四元售處仍從其朔此佈 
[申論海防以鞏海疆]  
　　今者海軍旣不可廢陸兵亦在所當練卽軍火器械要當亟行製造精益求精夫然後嚴固海防講求備禦而先自立於不敗之地矣至於洋面島岸遼闊何處應築礮臺何處可安水雷何處可扼何處可堵何處可救應截撃何處可設伏安衆所有形勢夷險不等應早周歴細勘參酌布置務在完善精審以重防務卽以山東一省而　各海口地勢平衍洋舶喫水深者雖不能傍岸而礮艇無難載人登陸延袤千數百里口岸林立防之不勝防今惟於威海烟臺設戍置兵與旅順遥爲犄角專設巨礮可以命中及遠更於登萊青三州要隘之所分駐各營俾得互相呼應若其紆徐曲折可以屯士卒藏船舶突出以邀撃者莫如膠州旣入海口紆遠取勢尙有四十里而遥此眞天設之險也昔英人戈登爲中國籌備海防曾云所有鐵甲戰艦鐵架礮船如欲中國實受其益要必先有藏聚各船之埠以便暫時避匿毋使敵人得乘其隙蓋可以退庶可以進交戰之時勢有利鈍故也苟或不然則必先有强兵猛將以輔翼之然後可今之膠州卽其地之一也海軍所重在鐵甲今雖購自外洋將來亦必自行製造卽歴年久之亦須自行修理南北兩洋似宜創設修造鐵甲之船塢以期一勞永逸福州上海天津三處並嫌其狹隘粤東黄埔所設或者尙可試辦然恐未能也試觀日本設立船塢於長崎規模廣遠形勢雄壯足以有恃而無恐堂堂中國不如蕞爾一日本詎不貽笑於遠鄰今莫若擇地於膠州以興此鉅工膠州兩岸海口遼緩而紆曲地險水深無逾於此竊維船塢之設厥有數要一地形寛廣二形勢鞏固三轉運近便有此三要實爲妥善此外應須築造礮臺與船塢相輔而行藉壯聲勢而杜覬覦乃克有濟考之西式有尖圓蓋露之殊或作聨堡子堡或建大壘以當陸路之衝或蓋浮臺以守水路之險或用鐵或用石或用英三合土泥其制不一英國穴地藏礮亦爲靈捷中國瀕海沙磧鬆軟易於傾頽尤須堅實相應各就地勢酌量興築以鞏海疆以固防務若造洋式砲臺亦必取材異地洋師洋匠德爲最宜美丹次之英則必先有明健幹敏者爲之駕馭此外人多夸詐不馴　可假手要之監督之人亦必深明西法庶洋匠不敢售其欺至其工之優劣費之贏縮全在經辦之得人必當選派廉員庶免影射侵漁之弊至於大砲有戰攻守三等之用而以守砲最爲重巨近來不明洋務者所購各砲往往不適於用徒耗金錢漸至廢棄砲臺之砲重足以鎭守長足以及遠必使敵人鐵甲戰艦之砲不能及我而我砲臺之砲一發足以制其死命則敵人自然望風生畏不敢輕犯矣砲臺之後必設重砲臺所用攻砲戰砲務使近砲與遠砲張砲與鉅砲相間排列藉以取效不得於此卽得於彼易所謂王公設重險以守國者是也大砲之式有船砲臺砲行營砲之異砲身筒箍有鋼鐵之分砲位口徑有寛窄之判英國之砲日阿姆斯脫郎日法華士德國之砲日克虜伯日萬魯力拂皆穩固可用者也砲之外佐以鎗德日毛瑟美日林明敦法日墨迭爾魯士近來其製愈變而愈精舊時所有鎗砲僅足供團練之用而不可用之於戰陣中國採辦者所當所也各種水雷以魚雷爲上其兼船砲雷三等之用者最爲猛捷有浮沈撞伏伺射各制其艇較小易於配製德國所製裹以鐵　並安大砲可攻鐵甲且可禦哈乞開思連珠砲每艘製造之費約需九萬金此皆防海之所要也大抵海防一處所用槍砲　以一律平日用之純熟操演打靶遠近有準應手從心彈碼均期畫一以兔手法參差此亦行軍者不可不知海防旣固外侮不生各國之前來互市者皆涵濡於聖澤汪洋之内中外一家於斯爲盛日本因我中國之能自富强轉而親我作唇齒輔車之相依未可知也由此觀之重設海軍關係豈不重哉 
[諭旨恭録]  
　　閏五月初七日奉旨褚成博稽察祿米倉烏爾慶額稽察南新倉　維侒稽察舊太倉林燦垣稽察海運倉英樸稽察北新倉宗室載存稽察富新倉楊福臻稽察興平倉恩溥稽察太平倉聨錦稽察本裕倉慶祥稽察儲濟倉國秀稽察中倉曹志清稽察西倉管廷獻稽察豐益倉李念慈稽察内倉欽此同日奉上諭此次散館補行引見之庶吉士張瀛着以部屬用欽此 
[星軺蒞滬]  
　　去年王芍棠星使之春奉命赴俄羅斯吊唁舊君并賀新皇踐阼刻已事畢偕各隨員秉節遄回旣抵香港卽乘法公司亞拉輪船來滬前晩十下鐘時駛至吳淞口外換登小輪船入浦江十二下鐘時傍法公司碼頭隨入天后宮畔行轅駐節聞星使在俄時俄之君臣莫不隆以禮貎推心置腹欵洽逾恒繼復游歴英之倫敦法之巴黎隨時問俗采風以期不負輶軒之職及辭别俄廷而返俄皇犒勞有加廷臣之以珍物見貽者不可勝數戒行之日俄皇親出宮門乘火車相送至四百里之遥始珍重數言握手而别說者謂我國之出使他邦者從未有如此光耀云至前傳星使在西貢被剌客槍傷左腕實係無稽讕語不足信以爲眞也 
[臺勇内渡]  
　　閩友信云臺灣散勇之來閩者日以千計或百數十計不等督憲邊制軍以此等散勇逗遛内地恐滋事端飭令城守恊朱祺祥海防廳唐蘇亭司馬保甲局梁爵臣剌史於其來也派令上下横直路阮徐唐崔四委員妥爲安置廟宇點名列册酌給口糧一俟官輪起行卽令下船一路給以川資俾得各歸田里旣使該勇自遂田園之樂免生飄泊之嗟而於地方亦裨益不少惟承委是差之文武官吏夙夜宣勞極形勞瘁眞是異常苦差也○客有從福清縣來者據稱臺勇之由福邑經過者每日不下千百人幸經新任張大令派令勇役一路彈壓并發給口糧出境地方賴以安謐邑中向有花會爲害民之陷阱大令下車甫二日卽購眼綫拿獲會首吳阿光到案訊責之下差役舞弊爲之鬆刑大令洞知情僞立予痛責二三千下遠近聞之無不同聲稱快治亂民用重典但使法令行則花會自能絶跡而散勇亦不敢逗留滋事矣 
[法兵已撤]  
　　天津訪事人云去歲倭人侵犯遼瀋京師昕夕戒嚴各國使臣栗栗危懼均由本國調兵入京保護使館及傳教等臣刻下和議已成可免心驚風鶴計法國兩次調兵一百半駐京邸半駐天津本月初六日將駐京之 
 
 

Page 2

 
 
兵撤至天津暫屯領事署内聞領事官擬留住一月然後送回意者因各處所遣勇丁易於滋事故欲藉以保衛租界乎 
[裁撤勇丁]  
　　天津訪事人云曹藎臣軍門總統津勝全軍三十營今忽奉旨裁减十八營酌留十二營亦令交與鄧善卿總戎統帶所撤之勇每名給發兩月餉銀俾得遄回原籍日内營哨各弁甚難爲情蓋以是差謀幹甚難得之匪易往往虧空未經彌補一旦陡遭遣裁未免進退兩難云 
[城失火]  
　　初十日上午寍波絲巷弄外科醫生周姓家不戒於火黑烟直冐赤𦦨横飛警鑼亂鳴人聲鼎沸遠近各水龍雖聞警馳至無如河水枯涸難以爲力幸各龍夫拆斷火道祝融氏始歛威而退僅焚去房屋二三間然四隣已受驚不淺矣 
[火未成災]  
　　金陵李光明書莊在狀元境内開設有年凡四書五經及一切童蒙常用書籍均屬校對無訛洵稱善本價目劃一不二最爲著名家本在秦狀元巷内工匠數十輩前因午炊失愼燃及積薪頓時火勢上炎炊夫情急大呼工匠等正在刷印書籍聞聲趨至帮同灌救附近水龍亦卽馳至吸水狂噴得以轉危爲安回祿氏故未能大肆厥威云 
[尼菴疑案]  
　　三姑六婆實爲淫盜之媒故朱柏廬先生治家格言垂以爲戒有室家者自應如何加愼近有一種女尼携帶輕年尼徒肩荷布袋每至公館大家募化月米燈油旣得謀面官眷卽百般獻媚親密異常或因其家稍有口角卽從中播弄接眷屬進菴以消悶養靜爲名得以漁利而菴中往來難免男女溷雜遂至物議紛騰皂日莫辨金陵胭脂巷内觀音菴原屬清凈佛地内有女尼志修供奉香火歴有年所近因有某紳眷屬在家口角寄居該處藉以養靜間有男親乘輿至庵慰問地方無賴遂藉事生端見有輿至卽擁塞庵前大肆喧閙幾釀事端旋爲江寗縣翁笠漁大令所聞飭差往查隨將滋事之人陳某拘案收押後經地方紳耆禀稱滋事者固屬有人而陳某實屬安分之人無辜被累翁大令批暫准保釋候查實再行核辦 
[嶺南竹素]  
　　廣東省垣訪事人云邇來西北兩江水源盛漲大憲恐各縣基圍衝决傷害農田遂札委各員分投查勘如此隄基薄弱崩决堪虞者卽據實禀明撥欵修築曱洋烟一物流毒無窮嗜之者莫不廢業失時漸且窮無聊賴芙蓉孃子眞善於崇人哉馬玉山中丞深惡之凡署中幕友丁役等人無有敢私行吸食者兹聞擬將烟膏店牌費加倍抽收務使烟價驟昻貧民不能購取如果屬實則粤民之福誠哉靡有津涯矣○烟館客店最易藏奸某日卓字營勇丁在靖遠街某烟館搜獲劇盜二人加以黑索連主人牽之而去翌日南海　發出官符一道將烟館標封以爲容留匪人者戒○本月初三晩十八鋪品心茶樓廚下忽濃烟縷縷冐出其時諸夥伴在瓦面納凉見而大驚立卽涿水灌救旋卽救滅不至成災○某日下午有甲乙二人同赴油欄門碼頭相約入水澡身以泳以游甚自得也詎料歴時稍久氣力漸衰沈入波心不能出水岸上觀者咸代爲驚悸設法打撈少頃撈獲一人其一則響滅音沈杳無蹤跡矣○某日有某甲者由香港附某輪船至省抵岸時稽查行李失去一枕箱是時碼頭上棼若亂絲無從察訪哀哀欲泣甲自言箱内存銀數百兩皆從半生銖積寸累而來一旦不翼而飛能無懊喪言已欲投水以殉幸旁觀再三解勸始悵惘而歸○順德縣某鄉自閏月初一日至初五日連日划賽龍船慶賀閏端陽佳節遠近士女咸結隊來觀車水馬龍何减南唐上苑○五月十三日相傳爲關帝誕辰本年適逢置閏好事者擬再集資賽會自本月初十日起至十五日爲關聖　添壽大憲聞之深慮匪徒爲害地方遂先期出示禁止 
[浙省官話]  
　　海運滬局總辦莊太守人寳業已回省銷差昨奉藩憲札知仍辦省城洋貨落地捐務蓋太守未赴滬時曾充是差故也○正任餘杭縣吳大令士愷去年調簾到省後業已請調海鹽現在奉准部復潘憲卽令飭赴新任听遺餘杭縣缺已擬定以新海防補用知縣程大令忠詔請補按大令籍隸江西現充讞局差使平時辦事精勤持躬廉潔其缺雖瘠而以大令處之自必措置裕如满縣花封可拭目俟之○秀水縣寗大令本瑜石門縣劉大令毓森均因事調省秀水遺缺以優頁知縣請補分水縣金大令廷棟署理石門遺缺以候補縣熊大令志方署理 
[機坊打架]  
　　有甲乙二人皆係越産在杭合開機坊業有數年去冬因生意不佳彼此拆夥將坊閉歇甲本勤於操作本年三月間復在岳家灣地方重理舊業乙則貧苦無聊向甲借貨已非一次甲漸不能應允本月某日乙復向甲索許謂上年拆帳後尙有三十洋存於汝處未曾取歸甲以當時均有中證彼此交清並無瓜葛乙以此係存欵不與中人之事以致兩相口角拳足交加申處人多乙不能敵頭面俱受微傷遂奔至仁和糧廳署中喊寃張二尹將乙略問數語隨命差傳甲到案甲一一供訴並傳中證到堂當面對質乙無可抵賴二尹將乙重責百板並令出具不敢再行滋擾甘結一面諭甲日彼雖不情汝旣與之同業且曾合夥開坊亦當稍存厚待之心若恐其糾纒不清無端索詐不妨邀人調處或請官斷結豈可擅自打架爾亦有不是之處責令罰洋五元與乙作養傷費 
[豫章錦字]  
　　客有自金陵至江右者據稱張香帥振作奮興規模廣遠將一切積弊掃除盡凈近日籌集鉅欵向外洋定購鋼甲兵輪數艘並擇水師學堂學生數十名送往外洋學習海道駕駛及攻戰防守諸技皆爲整　南洋海軍要務也自蒞兩江以來適值中日事　辦理諸務朝夕不遑内　刑名錢榖之幕友外無門稿執帖之家丁凡　而奏摺中　咨會下　書札公私案牘皆必躬親從未假手他人恒數日夜目不交睫而不見有倦容奇材異禀實罕比倫聞任督撫二十年南皮原籍未當置有田産而地方義舉如振災　傷及書院廣學會之屬動捐廉俸曾不少吝公忠廉正兼而有之眞當代这賢豪國家之柱石也○江省自五月初旬　雨後亢陽特其不啻三伏景象農田望澤維殷署南昌縣何梅閣署新建縣朱少莊兩明府關心民瘼於初二日出示禁屠設壇祈雨幸上蒼感格翌日卽沛甘霖各屠户星夜禀求開屠以趁閏端節利市兩明府俯順輿情卽飭開禁日來天氣陰凉黑雲悉墨玉女岡邊猶時有披衣之象焉○宋頌臣軍門奉上憲命署理九江總鎭由長江來　章謁見德中丞面商一切句留數日卽往九江履新 
[九派江聲]  
　　九江訪事人云江西巡撫德大中丞之文孫乘坐官舫帶以紫電官輪船於本月初八日午刻抵　文武各官俱至江干迎接文　旋附招商局江孕輪船東下以便由滬取道入京○新簡饒州府吳太守祖椿俶裝赴省謁見上臺旋奉飭履新遂於某　至潯挈眷就道擇吉閏五月初十日接印○文芸閣學士廷式籍隸江西萍薌縣近忽請假回籍省　本月初六日乘祥雲官輪船抵潯旋易楚功官輪船赴南昌省會○有某甲者父子叅商經　父送請保甲局懲辦局員易子　叅軍偉著送縣究辦以懲其違忤之　○某晩某局員巡至八角市見某烟館燈火煌煌烟客如蟻惡其違章售賣將館主等人送至總局請懲館主信口胡　倔强不服總辦吳明府飭家丁帶　局員處請罪并諭以自後應按時閉户不得違章如敢不依定子重辦○前報載蔡又臣司馬奉憲檄至潯查辦廬山賣地案隨帶王蘭航明府書城襄辦一切兹悉所帑者實爲王少尹名燮厚○署理九江總鎭周德泉軍門有才於十一日　時在任仙逝長城遽倒軍民共深悲悼按軍門係本省廣信府弋陽縣人由軍功起家從左文襄立功甚偉曾署巴里坤及河州掛印總兵官旋統　江西撫標親兵等營德大中丞倚之如左右手自光緒十九年臘月初十日履任以來整飭營伍嚴加訓練去年倭氛不靖軍門義憤塡胸請赴前敵各大憲以　陽地當孔道未准所請乃日與關道誠果泉觀察講求籌兵籌餉及防堵一切事宜以致積營成疾觸發舊恙然病雖劇而辦事仍不稍懈招募飛虎一軍親自督領練成勁旅無如病日增劇迨和局告成卽乞卸調攝張香帥已委宋頌臣軍門接署未交卸而將星遽隕夫　割股求代公子朝名山寫血表爲父求壽均無效騐死生有定豈不信然○候 
 
 

Page 3

 
 
補縣沙明府昌壽奉憲檄來潯管解關部餉銀進京已於本月初十日釘鞘十二日起程矣○辦理龍開河厘卡委員崔顯　少尹榮達　卡多年商民　便卽提修新壩街道一事閭閻感頌輿論翕然現奉分局憲聨太守札飭調辦小池口卡交卸之日士民贈以　一方傘一柄牌四扇以誌愛慕云 
[考試吏治]  
　　金陵候補人員督憲張香帥訂於每月十二日輪流考試吏治今届五月分由藩憲瑞方伯主政是日黎明應試大小班約一百餘員衣冠楚楚齊集藩署二堂點名給卷然後扃門考試題目録下中日和議已成應如何善後策 
[木厘攺委]  
　　金陵上河木厘局一差去歲三月間由江督劉峴帥札委候補道倪觀察文英辦理至今歲春間因海氛未息木商滯跡是以厘稅减色不敷比繳觀察遂具禀辭差懇請攺委江督張香帥准之攺委候補道王觀察立清接辦業已到局接事新政初頒宏綱聿振所有各卡委員司事當又有一番更調矣 
[白下帆飛]  
　　金陵近來城廂内外每有孩童失去蹤跡杳然上元江寍陳翁兩大令眡拐案疉出遂各飭捕役四路訪拿於旱西門外鬼臉城拿獲一名上橋拿獲一名馬巷拿獲一名俱已押解江寍縣諒翁大令自必照例究辦也○太平門外某甲素以務農爲業有子年十九秉性執拗常　父母訶天斥地幾非人類所爲甲因自幼嬌養亦只聽之而已本月初九日甲妻正在晩餐見子自外歸責日田園將無不耕何食似此　手好閒將來必成餓殍言猶未畢子卽勃然大怒挺身近前將母手中飯碗抛擲於地旋卽奉以老拳詎知上干天怒霎時狂風暴雨雷電交加立攝其子於大路旁轟然一聲登時殛斃背上有忤逆二字其屍不能移動後其父母焚香哀告閱三日始得入殮按此則語本陳陳頗類太倉之粟以其意存勸孝姑録之以警世 
[閩中話雨]  
　　福建臬憲張笏臣廉訪現拜寵命升調山東藩司寅僚交賀祖餞留連閩人士傳爲盛事現奉憲檄於初八日卸事所遺是缺上峯以現任張鹺憲升署遞遺鹽篆卽以現任福州府唐蓉石太守升署其府篆一缺遴委現辦善後局提調秦太守炳直接署一時脚靴手版叩轅道賀車馬紛紜頗形熱閙○福州時疫盛行後街桶石店後某甲家不出一旬連斃數命麗文坊李家以縫衣爲生亦連斃數命廣積營鄭　猝染時疫立赴重泉布司埕某匠正在操作忽一跌而逝若此類者甚多岐黄家莫不行市三倍○布司埕某甲家日前有戚眷某婦帶病而來正在入門之頃同居某乙以爲病人入室恐爲所染急下逐客令互相阻止不料某婦係臥在門板之上倉猝間悮墮於地登時氣絶親輩聞之咸以乙爲不是欲向吵鬧幸經鄰里調處著乙出鷹餅十枚爲收埋之費事始了○廣叙樓道有某婦以捕魚爲生現在茶棧包載　葉因與鄰船水手口角遽起爭鋒婦心有不甘具詞南臺保甲局懇請拘究但未知有判事之責者能俯子所請否○閩中每遇端節向有賽門龍舟之戲今年五月五日因大水初退民困未蘇鄉村市鎭雖有輕舟一葉蕩漾中流不過略作點綴而已現届閏節又值天氣晴和螺江蘇岐下江一帶互相賽門不下七八十艘之多其有隨波而來在南臺大橋下廣資樓前爭先奪標約有二三十艘都人士女紈扇羅衫逐隊往觀十分熱鬧初三日某港正在賽門有三艘竟覆水中與波臣爲伍約有三四十人之多至初四五兩日賽門之興爲之稍减○水部門有著名土棍十數輩平日犯法多端非南山之竹所能罄其罪狀近日又因與薙髮店尋釁將店捽毁經店主禀控閩署方大令立飭拘拿詎料該差有意遲延且圖蒙庇竟將案外無名之某内解案搪塞大令察知其許不禁勃然大怒將差重責并限令拿獲眞犯從嚴懲治聞者咸鼓掌稱快不置 
[涼夜失竊]  
　　近來杭城頗多小竊撬門挖壁者不知凡幾雖保甲局憲嚴飭勇丁督率更夫勤加防範而冷街僻巷之中無栅門關閉巡夜稍疏卽爲其所乘本月某夜天氣清凉人耽熟睡螺螄門許衙巷某生家有妙的空空兒撬門入内直至二廳將其陳設之满堂紅燭臺及廂房内衣包水烟袋等盡行竊去生家房屋寛大而人口無多住居樓上竟未得知次早起身已重門洞開查點失物約值七八十千文數聞該宅自大門至二廳計有四五重門户一一撬開毫無聲息偷兒之技固屬高妙而深入黑甜鄉者亦未免樂而忘返也或云此必門未關時賊早掩入匿於空處待至深夜從内開出故致人不及知此言亦似有理格言云關鎖門户必親自檢點居家者當奉以爲法 
[續紀運河水勢]  
　　前報紀運河水勢由前月中旬後陡漲至五尺有奇兹接續信知届下旬水又繼長增高滔滔汩汩極飛濤捲雪之觀本月初間跌落少許似呆無慮惟恐日後當伏秋大汛時所有北門外以及閘口栗大王廟各處水尤汹湧預備誅茅掩土興築草壩一道以防决裂而准揚一帶每至夏間均以水患爲至要之務幸近年以來辦理皆甚得手是以長堤數百里安堵無虞不待霜降後始能共慶安瀾也 
[水鬼作崇]  
　　金陵聚寳門外機器局前有土塘一方約計數畝傳言向有水鬼討替是月初三日有一童子年約十齡嬉戲塘邊偶一不愼失足落水隨經旁人救起而腹已膨脝魂遊水府矣聞該童襁褓時卽遭孤露寡母年祗三十許一聞兇音哀痛欲絶聞者莫不爲之酸舅也初七日又有某酒菜館内走堂某甲下塘洗物因鍋蓋飄浮水面伸手探取當卽隨落水内經人救起亦已溘然逝矣同日又有附近某姓塘内淹斃某乙年約二十左右時未亭午適有老媪至塘見局脫落鞋襪下水詢問何爲答稱欲採荷葉媪視塘内並無荷葉心知有異亟卽呼救而乙已没水不見矣 
[豸節已臨]  
　　署理江蘇臬憲黄幼農廉訪將次蒞滬已登昨報兹悉廉訪於昨日午後三點鐘抵埠舟泊觀音閣碼頭本縣黄大令躬往迎迓廉訪駐節舟次尙未登岸 
[涃水喪身]  
　　泥城橋外靜安寺路美查花園左近大興牛奶棚對門有清水一泓澄澈見底前日因天時炎熱有二童子同浴於池以泳以游自鳴得意不圖漸涉深處竟占滅頂逾時浮起已腹大如瓠矣有知者謂兩童皆係獨子故莫不爲之惋惜也 
[謔言評理]  
　　挑糞夫某甲向某姓家爭論酒錢傍有泥水匠某乙與鋸木匠某丙戲言相謔漸至認眞丙以乙爲辱已邀約小流氓多人將乙軋至法大馬路某茶館評理唇槍舌劍爭論不休事爲捕房所聞恐滋事端立派巡捕四名到塲彈壓衆皆一哄而散 
[續獲流氓]  
　　捕頭查辦流氓不遺餘力前晩又遣八號西探偕何瑞福黄西福兩華　四處巡邏見有某某等十餘人遇事生風向野雞倡恣情調戲因之先後拘獲送押捕房想今日須解請讞員究辦矣 
[縣案紀聞]  
　　周朱氏偕子三寳扭養媳沈氏案証耿文喜日前到上海縣喊控誘拐等情黄大令准飭看管候訊昨倩帮審委員夏明府升坐花廳提訊周朱氏供奉賢縣人寄居華邑莘莊鎭氏子三寳聘定沈氏於十二歲時過門童養今年二十歲尙未成婚去年十月言明暫回母家後向母家詢問據言並未回來方知被拐伊母大爲吵閙向小婦人索人無奈祗得同子各處訪查至今年四月在治下西門外八仙橋耿文喜家尋見已與耿姪阿和成親是以扭案請斷周三寳供周朱氏是母親小的年十九歲在南橋鎭做雜貨店生意餘供與母相同周沈氏供年二十歲母家住莘莊鄉間十二歲到周家童養去年十月向婆婆說明回家幾日耿阿和之母向來認識行至半途相遇誘騙到申耍玩小女子一時受愚隨同來滬行至七寳與其子阿和相晤卽在親串人家住過三夜後到上海住八仙橋伊叔處擇於十二月初六日成婚到今年四月原夫周三寳同婆婆尋來小女子實係受騙尙有衣飾均在他家求恩寛宥耿文喜供做玉器生意阿和是姪因未聘娶憑熟悉之王徐氏葛湯氏爲媒出洋八十元娶沈氏爲妻當時祗說是醮婦沈氏於成婚後亦並未說明是以小的毫不知情小姪阿和日前一併到案現因發痧暫回醫治俟痊卽行 
 
 

Page 4

 
 
投　媒人王徐氏葛湯氏亦扭來案皆被中途脫逃小的實不知拐尙求斷追身價明府怒日爾不問明來歴貿然娶有夫婦女成親現已到案亟宜究辦尙敢請追身價乎喝笞責一百板收所沈氏交官媒原告飭退候示飭差補提耿阿和及媒人王徐氏葛湯氏到案再行訊辦耿文喜一再苦求免押情願卽交阿和到案明府准之飭覓的實人保去○江西人劉錫棋前投本縣喊控被棋盤街陸洪氏妓院内毆傷請騐一則黄大令騐明後飭提陸等到案訊辦已詳前報昨據原差將陸洪氏見証周銀寳解案亦經夏明府訊問劉周氏投案供劉錫棋是丈夫自被毆傷之後至今未愈是以小婦人來案代質周銀寳供寗波人在棋盤街爲打婦夫某日陸洪氏呌小的代倩劉錫棋到院做工裝修板壁言明拆卸裝好共洋一元當時拆下囑令遲日再裝先付錢四百文候裝好再付錢六百文後來劉錫棋屢次去做回稱暫緩至五月廿四日劉又去做仍稱要到閏五月初二日方可裝做劉稱工旣不做錢又不付是何意思陸洪氏之子名和尙將劉毆傷有妓女素英采英喝打質之陸洪氏一味裝聾差役附耳高聲問他情節答稱素英采英均已逃逸兒子限三日交案周供兩妓女皆是伊姪女决不逃逸明府飭將陸洪氏交的保限三日内交到伊　和尙並素英采英兩妓女到案復訊原告見証斥退 
[美捕房瑣事]  
　　前晩七下鐘有山東産之父子二人溷至美界公和祥碼頭某輪船上竊取銅鐵等物登岸後經二百三十號巡街華捕拿獲解入捕房押候解送英公堂訊究○北山西路春和館飯店主婦於日前失去金戒指一枚告知捕房昨晨經包探張阿五查知係該店之學徒甲乙丙三人串竊當時吊出原　因將三學徒一併拿送捕房捕頭略詰原由飭令押候解請英讞員訊核○蜜勒路三興押店主翁某昨晨投捕房控稱劣子被同鄉人梁阿悅哄誘游蕩指使回店竊去衣服值洋一百餘元求請飭提梁阿悅到案懲辦捕頭諭爾子亦當扭案送懲一面飭包探查拿梁阿悅究辦○前晩有某西人在百老匯路滋閙經九十號印捕拘入捕房管押至昨蜄由捕頭呵斥數語釋出同時又有一西人喚坐東洋車指東劃西不知意欲何往車夫因奔疲力盡不能再拉囑令換車西人大怒揮之以拳不得已拖至捕房控訴捕頭命覊押捕房亦於昨晨釋放○寗波人宋紀海駕駁船裝運石塊前晩駛近虹口浦中突與美國夾板船碰撞致將夾板撞損該船二副卽告知水巡捕經捕將宋拿至水巡捕船看管因夾板船上不復深究故於昨日午後放出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局紀事]  
　　前有新閘巡防局移送某流氓到保甲總巡局函稱該流氓成羣結黨專在茶坊酒肆滋擾時以千觔　爲玩耍之具横　不法請爲嚴懲當　夏　府提訊供出同黨董三福等四人明府判令笞責枷號并飭新閘十圖地保補提董等到案併究前日由該地保陳惠亭解到董三福一人夏明府訊問之下董供小本生意不敢爲流氓明府日爾所穿服式高領闊帶顯類流氓毋庸抵賴笞責三百板枷號一月發　事所示衆明府又以犯共四名陳保祗解一名甚屬辦事解怠亦笞一百板限五日赶提餘黨三人解辦　陳保唯唯遵諭而退○某竊犯在南市竊海運局洋龍號衣七件携至河干木排上拆去字跡被划子船止人瞥見搶去四件該竊急携其餘三件飛奔上岸適爲捕役撞　拿解保　　局夏明府訊究之下該犯俯首求恩聲稱素做小本生意實因患病日久無以謀食出此下策明府姑念病體免笞著枷號一月發犯事地方示衆○本城晝錦牌樓某姓　前日獲住一賊竊去綢夾襖一件縐紗裙一條解送總巡局請究夏明府提訊該竊犯初不招認笞責三百板雖認行竊詰其贓物何在支吾以對當交捕甲限三日吊出原贓俾得給主具領○住居本城二十鋪之寡婦吳氏行同女棍前日不知何故到太平街麗生園浴堂滋擾　將小衣褫下赴煖房坐候索錢衆浴客大爲不平喚七鋪地甲拿解巡防局請爲訊辦楊二尹提訊之下吳氏供與　浴堂因有糾葛　令交人並非滋許二尹姑念寡婦貧苦着該浴堂主給洋兩元具以後不再滋擾結存案飭退 
[英廨晩堂瑣案]  
　　本邑人鮑桂幅控已革一百八十六號巡捕王阿根姦占其妻沈氏業經包探拘解公堂訊究前晩帮翟委員鄭瀚生大令升坐二堂　訊鮑訴稱小的向來小本營生妻子日往虹口某繅絲廠工作本月初四日清晨出外至晩不歸次日四處訪尋至十一日始悉被王誘至沈王氏臺基姦污及往理論王大言　嚇反欲逞兇不得已奔訴捕房承捕頭遣包探將王及沈王氏并沈王氏之姘頭沈方永拘至捕房轉解案下沈氏供稱　四日清晨小婦人出門工作途與王遇卽　誘至二洋涇橋某客棧寄住二宵至初六日偪令至沈王氏臺基扃閉臥　不許出外大令問爾典王曾否相識此次曾否被姦沈氏一味含糊王供稱小的前充巡捕今已斥革與沈氏素不相識事由某號巡捕小幅生　引此次亦由小幅生誘匿沈王氏供稱方素與王爲友本月初六日王携沈氏來轉租一席地小婦人本不應允實因畏王兇猛無奈勉留在　　歴五天卽已破案大令判令沈王氏及沈分别掌頰笞臀王笞責一百板沈氏給鮑領回　束○日前無賴方馥長由蘇州誘領顧阿招張阿金　女郎至新閘意圖價　事爲十圖地保陳惠亭及汛捕某甲所知向之詰究方知事已敗露乘間脫逃陳保及甲捕因將二女郎送至巡防局請究局員藍　如二尹飭局丁將二女郎函送英公堂旣而阿金之母張錢氏聞信來滬將方扭案請懲鄭大令庭訊之下判令將阿金交張　氏領　管束阿招覓人保出領回原籍交伊姊夫沈瑞廷收管方交差押候核辦至前晩宋通刺升坐花廳發落阿招訴稱奴年一十有九家住虎邱文母俱亡胞姊已嫁奴未習耕作惟藉賣花以博饔飱日前方　貿然來蜜語甜言多方引誘謂以卿姿質何至長貧如此赴滬傭工定可籨資　富奴悮墮其計相與附某航船前來抵埠後方竟欲　與倡寮幸有地保等人上前詢問乃方畏罪逃逸得脫綱羅阿金供稱奴命薄如雲椿　　　自幼傭於大姓殘茶剩飯餘瀝叨沾此次亦被方誘拐而來今奉訊明願隨母親回去張錢氏供稱女兒被方誘拐小婦人並不知情日前接　向在　下開玉器　之某甲來函告知顚末因卽買舟來滬將方扭案請懲方供稱小的原籍安徽向住蘇州元妙觀東首阿招及阿金二女屢　小的帶來滬上並非小的誘逃通刺著重笞四百板方尙嘵嘵置辯通刺命加笞一百板交差管押候備文遞解長洲縣嚴行管束阿招及阿金給張錢氏覓人保出挈之回籍毋任再犯不端 
[英界公堂紀事]  
　　顧熊萬與陳順發因索欠欵在路忿爭四百六十號巡街華捕見之立卽拘入捕房轉解公堂請訊宋通刺飭一併　行管憮○沈范氏與羅德奎互相詬詈旁人有向之排解者羅大言日此事非向公庭涉訟終不得明適四百四十三號華捕得得而來一併拘入捕房請捕頭詰問捕頭遣人轉解公堂通剌著押候訊核○胡阿坤混名小廣東串同姚賚臣葉濟堂將其營所失之空白獎札售與焦竹齋並許其薦至紡織局當執事旣面焦察知獎札已視同廢紙因卽據情投報捕房捕頭遣包探何瑞福將胡姚葉三人一併拘入捕房解送公堂請訊　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五朋初七日京報全録]  
　　宮門抄○諭旨二道録前○步軍統領榮等奏拿獲賊犯請交刑部審辦摺○又奏請將步軍校交部議處片○豫撫劉奏查明下忙完解丁耗銀數分數摺○又奏查明下忙新舊錢糧完欠數目摺○礦務大臣唐奏委解頭批京餉摺○又奏收到銅本銀數片○刑部尙書松等奏外傳人証到案畏等自抺身死請旨遵辦摺○大臣文奏守衛值班揀員兼管摺○豫撫劉　奏飭司道赴任片○護黔撫崧奏調補守備片○閏五月初七日理藩院鑾儀衛光祿寺廂白旗值日内閣引見一名兵部二十元名廂黄蒙二名○瀅貝勒等各謝調署缺恩○汪鳴鑾常明堃岫德壽各假满請安○啓秀謝授總管内務府大臣恩○鄂多台謝授頭等侍衛恩○玉璋因伊姪謝授三等侍衛恩○文樸等謝頭等侍衛恩　　見軍機啓秀榮惠皇上明日用膳辦事後還海○○奴才榮祿等謹奏爲拿獲結夥偷拆城墻磚塊賊犯請旨交刑部審辦恭摺仰祈聖鑒事竊據左翼翼尉烏什哈等督率章京福壽會同副尉雙凌等帶同弁兵在官書院地方拿獲結夥偷拆城墻碍塊賊犯成二卽成立小陳卽陳文茂小高卽高玉大德子卽德柱恩二卽恩喜文二卽文喜並買贓人犯杜茂等七名起獲現贓賊具等物一併解送前來奴才等督飭司員詳加審訊據成二卽成立供係廂黄旗满洲馬甲在安定門城上頭堆值班本年四月二十六日夜與小陳小高大德子恩二文二文大瑞子分持器具由安定門東中心臺馬道冐充值班溷跡上城將頭堆迤西城珠口女兒墻城磚偷拆一百零四塊分運下城賣錢分用現經官人連杜茂拿獲起獲現贓賊具等物實不知文大等逃往何處小陳卽陳文茂供係内務府正典旗幼丁小高卽高玉供係内務府正白旗閑散大德子卽德柱供係廂黄旗蒙古養育兵恩二卽恩喜供係廂黄旗满洲馬甲文二卽文喜供係廂黄旗满洲閑散均供認與成二等結夥偷拆城磚屬實杜茂供係大興縣人四月二十七日用錢買得大德子城磚一百零四塊實不知來歴各等供查成二原係在城上值班胆敢商同結夥偷拆城墻磚塊實屬藐視刑章大干法紀小陳小高大德子恩二文二均係旗人僉供認結夥偷拆城磚屬實亦屬同惡相濟亟應嚴切究辦除將因病之買贓人杜茂取保聽候刑部傳質外相應請旨將成二卽成立小陳卽陳文茂小高卽高玉大德子卽德柱恩二卽恩喜文二卽文喜等六名交刑部審明辦理未獲之文大卽經文瑞子卽瑞福仍飭嚴緝獲日補送刑部爲此謹奏請旨○○步軍統領衙門片再安定門馬道是日值班之員查係廂黄旗蒙古步軍校全祿在彼值班該員宜如何勤愼認眞稽查乃於成二等結夥偷拆城墻磚塊竟自毫無覺察實屬疏懈若不據實叅辦殊不足以儆效尤相應請旨將廂黄旗蒙古步軍校答祿交部議處以示懲儆爲此附片謹奏請旨○○頭品頂戴河南巡撫臣劉樹堂跪奏爲查明光緒二十年分下忙完解丁耗銀數分數考核藩司功過恭　仰祈聖鑒事竊查前准部咨各省地丁錢糧考核藩司督催功過　奏令豐年以額徵爲準蠲緩之年以應徵爲準上忙匀爲三分下忙匀爲五分於徵收截止後上忙限當年十一月底下忙限次年五月底分晣成數奏報等因歴經遵德辦理在案兹據署布政使桂霖將光緖二十年下忙完解丁耗銀數分數造册開單詳請奏咨前來臣覆查無異除各册送部外敬循例繕其清哩恭呈御覧爲此恭摺具奏太乞皇上聖鑒謹奏奉硃批户部知道單併發欽此○○頭品頂戴河南巡撫臣劉樹堂跪奏爲查明光緒二十年分下忙徵收新舊錢糧完欠數目恭摺仰祈聖鑒事竊照下忙微收新舊錢糧完欠數目例應專　奏報歴經遵辦在案兹據署布政使桂霖查明光緒二十年各屬下忙徵解地丁正耗錢糧銀數分數及帶徵光緒十八十九等年地丁銀兩並據糧儲道王維翰將光緒二十年漕項完欠數目分晣開單造册呈請奏咨前來臣覆查無異除册送部外理合彚繕清單恭呈御覧爲此恭摺具奏伏乞皇上聖鑒謹奏奉硃批户部知道單併發欽此○○三品頂戴督辦雲南礦務臣唐炯跪奏爲委解十五起頭批京銅運員考語及起程日期恭摺仰祈聖鑒事竊據雲南布政使史念祖詳稱十五起頭批京銅現當起運自應遴員委解准糧儲道英奎轉據署雲南府知府興祿申稱查有試用同知張書辦事精詳諳練銅務堪以委運由道覆查該員辦事勤愼年力富强加考咨司該布政使查騐屬實詳請委解前來臣覆加查看尙與考語相符並據該運員禀稱於光緒二十一年五月二十日自滇起程臣已檄赶緊赴瀘兌銅雇船開運毋得躭延至委員鈐結隨解樣銅應俟該連員到瀘兌收禀報至日另行轉咨報部合併聲明所有委解十五起頭批京銅運員考語及起程日期除咨部查照外謹會同雲南巡撫兼署雲貴總督臣崧蕃恭摺具陳伏乞皇上聖鑒　奏奉硃批户部知道欽此○○唐炯片再據布政使只念祖詳稱天順祥商號匯解到湖北湖南銅本銀各二萬兩廣東五萬兩於三月初三二十九等日飭庫騐收訖理合附片陳明伏乞聖鑒謹奏奉硃批户部知道欽此○○經筵講官刑部尙書臣松　等謹奏爲外傳人証到案畏罪自抹身死據實奏明請旨遵辦事准步軍統領衙門咨送慶王氏等與慶富氏因找伊女吵　一案據慶王氏原供係内務府正黄旗齊克森布佐領下已故匠役慶愛之妻伊憑媒將伊次女說給慶富氏之子爲妻過門童養後慶富氏　伊家稱說伊女走了伊向慶富氏不依因此分爭赴官廳喊告據慶富　原供憑許氏媒說將慶王氏次女昨給伊子爲妻過門童　後伊上街買物兒媳不知去向各處查找無着被慶王氏將伊控告取保伊隨　伊胞姐平宣氏家查找見伊　在平宣氏家内伊要帶回平宣氏等攔阻因此分爭赴廳喊告解案據平宣氏供係正黄旗漢軍百齡佐領下馬甲平安之妻伊胞妹憑伊婆母爲媒說給慶富氏之子爲妻過門童養後不知去向慶富氏找伊男人說合未管因此分爭伊實不知胞妹去向各等供該衙門以供詞歧異案關丢失人口送部訊辦等因簽分江相司審辦當將慶富氏傳訊至二十三日據慶富氏供童養兒媳實係在平宣氏家内伊於二十二日晩間平宣氏家將伊兒媳找獲交送地面官廳復質訊平宣氏據供現雖經慶富氏將伊妹找著係經慶富氏之姐給伊送至家内各等情該司員等以該氏飾詞狡辯卽向研究確情該氏理曲詞窮云現有憑據卽用手由懷内掏摸乘官役等不防用薙刀自抺咽喉身死據該司員等據情面禀臣等查平宣氏旣係拐帶慶富氏童　兒媳被拐之人業由伊家起獲卽屬確有證據現旣自抺身死有無别項情弊亟應詳切根究除片行都察院先行飭委指揮相騐外相應請旨簡派大臣會同臣部研訊以昭愼重所有臣等　請緣由伏候訓示遵行謹奏請旨奉旨已録○○奴才文瑞跪奏爲守衛值班差務緊要揀員兼管俾專責成恭摺奏聞仰祈聖鑒事竊奴才恭查菩陀峪萬年吉地一切守衛事宜前於光緒五年經前任奴才景瑞奏請揀派郎中達桑阿兼管守衛常川承值内管領景星隨同值班辦理人丁户口錢糧米石事務如值闕額隨時奏明補派等因具奏當經奉旨允准在案兹查郎中達桑阿現在病故所有菩陀峪萬年吉地一切守衛事宜自應揀派妥員兼管方昭愼重奴才查有孝陵掌關防護軍叅領銜郎中文錦年富才長精明勤愼擬派兼管菩陀峪萬年吉地一切守衛事宜常川承值以專責成而昭愼重理合恭摺奏　聞伏乞皇上聖鑒謹奏奉硃批知道了欽此○○劉樹堂片再補授河南布政使額勒精額現已到省應卽飭令赴任署布政使關歸陳許道桂霖飭回本任以重職守除分飭遵照外謹附片陳明伏乞聖鑒謹奏奉硃批知道了釟此○○嵩崑片再畢赤營中軍守備劉永齡威寗鎭標左營中軍守備龔紹樑整頓營伍勤愼操防均臻妥恊惟察看該二員於風土情形龔紹樑似與畢赤營守備之缺相宜應請兩相對調以期均有裨益合無仰懇天恩俯准將龔紹樑調補畢赤營中軍守備劉永齡調補威寍鎭標左營中軍守備庶人地相宜更於營務有裨除咨部查照外謹會同兼署雲貴總督臣崧蕃合詞附片具陳伏乞聖鑒訓示謹奏奉硃批兵部議奏欽此 
 
