# 1884 - 171 - 4904024

 

Page 1

 
 
[論借洋債利弊]  
　　國債之説中國向來所無而泰西各國則往往有之前者中國軍事方亟用欵浩繁不得已而亦仿泰西國債之舉先後共借泰西之銀四次第一次在同治十三年計借英金六十二萬七千六百十五磅陸續償還外迄今尚欠六萬二千磅第二次在光緒三年計借五百萬磅本利均已還淸第三次在光緒四年計借海關平銀一百七十五萬兩除繾尚欠十千兩則以爲時無幾故尚未淸還也第此四次所借之銀中國頗爲吃虧並非外洋息銀之重亦非經手之人從中舞弊盖轉手太衆而外用過多故也外洋遇有他國借欵亦皆糾集股分而此四次之息則皆以八厘起利其經手集股之銀行則先加二厘息銀於是爲一分之息然前兩次皆係英金英金以磅計與中國之銀以兩計者不同先時英金每磅值先零五個有奇其後則每磅止值先零五個不足借於外洋者以磅計則還時亦以磅計假如借時一磅值六先零還時一磅值得五先零則不足一磅之數必須貼一先零方爲足數故中國之經手此事者於一分之外再加數厘之息以備將來作貼補之資而中國所出之息遂加至一分五厘而先零驟貴則所加之息僅敷津貼即使先有小贏統盤合計則亦無可取贏而國家之所耗則甚鉅矣查第二次所借之銀現既本利淸還而經手之匯豐銀行已獲利三十萬元其間除去各項外用之外所獲尚不下二十餘萬而各股交來之銀則又先除一九五扣頭每百磅止付九十五磅迨還時則還足百磅外加利息按時計算無少欠缺故中國之借洋債耗費殊爲不少蓋以中國銀數核英金磅數稍有漲跌即折耗不貲先扣九五更爲吃虧而其實則出銀相借之人所得仍不過八厘而止此外七厘在中國則實爲吃虧而要無非外用兩不合算特中國則尤爲失計耳今者中國鐵路之舉漸有成議聞朝廷已有允許興辦之説雖其始諒必小試其端所費尚不甚鉅然既有所創而知其爲益滋大則必漸推漸廣將使鐵路火車遍行於各省亦如電線之無遠弗届其地愈廣其費愈鉅國家歳入有限安得有此閑欵以興巨工即使聽民間自行開辦而有幾處不得不由官辦者必費國家之帑銀竊以爲此舉既經開辦擴充愈廣則獲利愈豐國家而苟慮經費不敷則不如借資於外國外洋聞中國告借投肢極爲踴躍盖以中國借貸必有抵押其抵押之件又皆十分可靠如前四次皆以海關爲抵最足取信若今次聞中國開辦鐵路更爲樂於借助即以鐵路爲抵而外洋之銀斷無吝借之理僕前論曾言外洋借欵止需五厘息銀定必樂於相借此説實有所見而云然非虚言也第中國苟欲告貸於外洋必當悉反乎前轍輾轉經手雖無私弊而染指者衆所費必多計不如徑直商議毋使多人參預則耗費省而厥事有成泰西各國之開辦鐵路無不先貸國債而後成日後陸續歸還自無窒碍之處况現在中國欽使四出歐洲各國皆有駐節之大員如由總理衙門咨請駐紥各國之欽差徑與其國相商言定數目議妥息銀限定作何歸還日期則不但息銀可以大减於前即與各國言明照中國銀數而不問外洋磅數度外洋各國亦决無不可之事若此則大工可以廣開大業可以早定於中國有萬世無疆之利而又無一毫耗損之端爲中國計當無有善於此者矣非然者有此美舉而因經費不數而中止則硃爲可惜若貸於外洋而輾轉經手致多耗費則又不甚合算中國倘鑒於前此之弊而因噎廢食則不敢復行告貸而鐵路永無開辦之期富强之基將何所倚賴哉僕深望此事之有成而又深恐中國之仍前受虧故特歷陳利弊俾懲於前此之弊而或有以收今日之利此則區區之志也夫 
[諭旨恭錄]  
　　○五月念六日奉上諭陳士杰奏堵築十四户等處决口均賴　河神顯佑謂加　朱大王陳九龍將軍黨將軍劉將軍封號一摺着禮部議奏欽此同軍機大臣面奉諭旨王賡榮奏請旌表孝行等語王志璋着准其旌表禮部知道欽此 
[本館接奉電音]  
　　○昨由通州電局專發電音到本館有閏五月初二日諭旨六道敬謹譯登○閏五月初二日奉上諭工部尚書福錕理藩院尚書崑岡都察院左都御史錫珍工部右侍郎徐用儀內閣學士兼禮部侍郎銜廖壽恒均着在總理各國事務衙門行走欽此同日奉旨正藍旗漢軍副都統着德魁補授欽此同日奉上諭理藩院奏遵議回子郡王請領卹賞銀兩並懇借支廉俸一摺新襲庫車回子郡王阿密特吐魯番回子郡王瑪木特均因墓署待修遺櫬待葬各請領伊故父卹賞銀兩着照所請即由劉錦棠就近照數給發祗領報部核銷並准其借支三年俸銀以示體恤餘依議欽此同日奉旨胡瑞瀾補授太僕寺卿欽此同日奉上諭烏拉布着轉補工部左侍郎未到任以前着嵩申著理熙敬著調補工部右侍郎兼管錢法堂事務禮部右侍郎着慶福署理欽此同日奉上諭松溎着充國史館淸文總校欽此 
[輪船失事續聞]  
　　○前報載香港有麥波拉輪船失事一節兹閲港報知該船搭客及船上諸人皆由德國之安敦輪船救出惟留大副在船上并以中國砲船六艘看守至晚間派兵十四名上麥波拉船備預不虞其　該船雇小工人等搬運貨物而海盜已乘勢混入争取物件經看守之兵覷破拿住盜船二艘繫於船尾及至夜深盜黨將繩斬斷揚 
 
 

Page 2

 
 
帆而去幸即知覺砲船亦即揚帆追之放炮相擊仍將盜船獲住并殱盜船上之舵工一名解往海口地方送官辦理至該輪船後身入水潮漲時盡行葢過船底亦有尖石嵌入恐一時未便救援但貨物則已救出其半聞官憲尚須查究也 
[越南近事]  
　　○兹閲西貢法字報得悉法越之新訂和約已於前月十三日經法國新公使巴德諾脱及越王各畫押矣法公使現取道赴京師與中國擬立條款而法員靈訥暫行駐紥順化都城以補充駐越大臣之缺以辦理事務焉目下邊宣一省盜賊已平人民安堵法越所立之約其大旨言前者兵戈擾攘崇奉西教之人多爲受害法廷當賞給貲財以恤其家屬至越南員弁其向與法人和悦者悉皆因赦不行懲罰前者中朝錫越之印綬現則悉齎行送回中朝法人將永遠駐兵於順化城砲臺且隨時擇要設兵防守設立税關徵收厘餉云又十九日西貢法字報云昨日法國東京運軍船到西貢泊於口外有搭客六十名軍需七百頓俱用小艇盤運具運軍船之所以不入埠者因是處有時症恐傳染故也以上皆見循環報 
[吕宋大風]  
　　○昨日本埠有人接到小吕宋電音云是日早該處之東北邊忽起大風頗有飛沙走石之勢云 
[印度風災]  
　　○印度報言印度之阿基亞伯地方於四月二十三日突遇暴風泊在該處之帆輪等船有數艘被風吹壞餘則皆吹上灘岸刻已救出三艘此外則不知能否救取至岸上屋宇則有幾處衙署洋房均被吹坍該處之麥加利銀行亦遭摧損其時該銀行總辦及管事人與法領事官正在聚談陡遭此變幾致不測繼而得逃尚屬幸事有一屋面係鐵爲之方二丈被風揭去有五百碼之遠掛於樹上而止樹木之拔起者不可勝計房屋損壞大小不等口外燈塔不知吹往何處約計所壞各物須一百五十萬羅比方可修整亦可謂非常之災已 
[緬甸風災]  
　　○循環報載五月初三日加辣吉打信息云昨接到亞葉處發來電音謂前日是處飛廉肆虐爲灾甚鉅損傷物業不勝屈指有遊擊附小輪船廵閲海面適遭飄泊遂被傾覆船中人盡間諸水濱幸皆諳水性泳遊登岸故不罹於厄也然計是處之屋宇吹塌者已有百餘椽而船艇之遭損壞者亦有三十餘艘矣幸未聞有溺斃人命耳 
[汕頭近信]  
　　○汕頭西人來信云汕頭地方民教時有不合情事日前美欽差楊大臣曾與華官言及此事必須預爲禁止華官即出示曉諭不許民間欺陵教中人如違定當重究此亦未雨綢繆之法也 
[港報摘錄]  
　　○泰晤士日報舘訪事八戈爾固恒在津時曾謁見李傅相數次談及時事傳相之意總期大加推廣凡鐵路輪船必須處處通行則商賈雲集於國有益於民有利各口皆聽西人通商如南三省倘有西人行商其處則法人亦不敢生覬覦之心云云現在戈爾固恒已經啓行聞須前赴雲南也此説見諸香港西字報 
[兵數紀略]  
　　○兹聞奥國於一千八百八十年統計居民共約三千七百七十四萬一千四百三十四名於太平時共有軍兵二十六萬七千零五人管兵官一萬七千零六十三名於有戰務時則可得兵一百零六萬四千零二十五人管兵官三萬一千八百零八名其水師戰船共有四十艘中有十一艘乃鐵甲船云北利士一國於一千八百八十年十二月時共計國內人民有五百五十一萬九千八百四十四名口於太平時軍兵共得四萬六千五百七十五名若於有戰務之時可得兵一十一萬一千七百四十名其國中並無戰船祗有商船六十六艘及漁舟三百零七艘云丹國於一千八百八十年計得居民二百零九萬六千四百名而軍兵共有五萬零五百二十二名戰船四十四艘共載砲二百五十二萬水師兵及員弁共一千一百二十二人其國中商船共有三千二百一十八艘云 
[新出紙船]  
　　○以紙爲船會列前報兹聞有人在俄都聖彼德羅堡處用紙製成一船甚覺輕便可載人而游行水上是亦奇巧中之罕覯者矣計長英尺二十五尺廣五尺食水甚淺故可在淺河駕駛無礙云 
[緝獲私土]  
　　○上月廿三日有輪船名　雲由香港至粤省帶有私土二百六十塊爲廵丁所查獲其土由印度裝來本係用蒲包盛貯每包八塊而該船則去包而散置壓船石塊之中以圖弊混而不圖終難漏網也 
[水手言旋]  
　　○南琛南瑞兩快船上之德國水手現皆言旋已行抵香港以便附輪回國然其中有大半不願回國聞須往舊金山其餘則皆將遄返也 
[學憲接篆]  
　　○新任學憲劉叔濤大司成於前月念四日抵省後即在部院倉橋之大行臺內小駐襜帷至念五日上午祁總憲即委杭州府教諭暨本署廵捕恭齎印信文案卷箱送至大行臺交新任接領劉大司成恭設香案向闕謝恩當即接篆任事陞堂排衙一時砲聲震地鼓樂喧天兼以各大憲之親來道賀者車馬如雲旌旗夾道硃形擁擠祁總憲於交缷後次日親往各處辭别於念八日已刻出署由武林門外下碼頭登舟北上城中文武各員皆至碼頭恭送文旌寄請聖安宗師接印後聞出月即須出棚先考金衢兩府回省後再出棚考嘉湖及杭州云 
[撲地而踣]  
　　○杭垣同升坊之同元樓飯館上月十八日上午時突有三四客或推或挽共掖一人擁之上座欵若嘉賓入座後即喚酒選肴咸爲把羮揣其情似係與人争鬧爲衆人勸解而來者故雖高據席首羅列佳肴而未一下箸衆方勸食勸飲笑語喧呶乃酒過數廵忽見其人神色頓異撲地而踣衆争爲之扶掖但見其口角流涎如蟹吐沫且有烟膏流出衆始知其已服烟毒急喚肩輿舁送回家無如身軟如棉不能起坐只得以門板仰臥之舁至天主堂請西人療治然甫出店門氣已將絶必不能救藥也其人身衣竹布大衫鞋襪套褲皆係一律京式年約三十餘歳但不知其是何氣急竟甘死於道路間 
[甯郡決囚]  
　　○上月二十九日早晨寧波南門外决囚二名聞年前搶劫象山柴船之案犯也內有一名已於去秋在監病死故將屍棺抬到法場開棺戮屍其首級發解犯事地方示衆監斬者乃　邑尊朱司馬城守營松遊戎及管帶防城勇馮守戎三人護衛兵勇甚夥觀者填塞街衢云 
[甯郡辨志文會閏五月分課題]  
　　○漢學　繻有衣袽解　蒙彼總絺解　深衣考○宋學　君子以同而異解　成德達財説　静中有知覺説○史學兼掌故　戰國四君封號考　五經博士各有家法論　論子淸端治行得力所在○天文兼昇學　古厤以平氣置閏今厤以定氣置　論　問鑿壁偷光穴徑一寸偷光二寸書去壁一尺五寸燈去書幾何　以纜繫舟與風水兩能力相對纜爲併力風與水方向相交成直角爲分力一力九十六斤　力四十斤求併力及大小方向各幾何○輿地　昆明池攷　富良江源流攷　水經注漸江水萹錯簡攷○詞章　吞若雲夢者八九賦以　字爲韵　儗唐李渤南谿詩序　繭扇　芡糕　五古不限韵 
[騐收快船]  
　　○南瑞快碰船來滬已列前報兹悉曾沅帥泒委湯小秋陳展堂孫仲山三觀察來申驗收初一日三觀察及邵關道製造局 
 
 

Page 3

 
 
三總辦長江水師提督李軍門成謀同至泰來行午餐後前赴祥生船塢驗船李軍門極爲審愼長短大小悉加量度逐細詢問騐得與原帳符合莫不極口稱譽而返聞今日須開輪試行由下海浦祥柱碼頭開至高昌廟以騐其遲速云 
[日員回國]  
　　○日本駐滬總領事品用君忠道莅任以來已一十有五年矣德綏　旅惠逮商民所有一切興利除弊無不綱舉目張中日交涉事務辦理一秉至公往時介危疑之際他人處之有甚難者君開誠布公悉循常度用是和衷共濟交誼愈殷日商之貿易於滬上者隱受君德而不知口碑載道名譽久而彌隆蓋君之政教歷十五年如一日以此可見焉去之日不獨日國商民攀轅臥轍請留者至再至三即中國之人亦無不深惜其去滬上故冠蓋往來之地碩彦名流投刺往謁者君皆與之周旋弗倦禮貌優隆衷懷謙抑有足多者君之愛才下士於此亦可見一斑或有贈以楹聯云理事若作真雩綿密無間愛民如保赤子撫教孔殷蓋紀實也今月初三日乘三菱公司郵舶言旋東京中外送行者三百餘人可謂盛矣聞君回國擢在外務省大臣叅賛樞務日廷任用得人可頫首交慶矣 
[星使到滬]  
　　○許竹篔星使於前夜十點鐘乘保大輪船到滬船泊金利源碼頭星使即登岸進虹口天后宫行臺英會審委員黄芝生太守聞信隨赴行臺禀安昨早邵道憲劉司馬黎邑尊陳叅戎英法兩界會審委員洋務委員齊赴行臺拜謁並諭敬神戯暫停以免嘈雜也 
[西官到申]  
　　○日斯巴尼亞欽差薩時錦同領事佴英多夾滬同寓密采里飯店前日英會審委員黄太守往拜薩欽差與佴領事亦於昨日午後答拜云 
[嚴查軍火]  
　　○私販軍火本干禁令現悉曾制憲訪知各輪船常有私販之人是以通行各海關一體稽查亦防微杜漸之意也 
[堂諭照錄]  
　　○前報寶生船失事一案其在英領事衙門連次訊供情形均曾列報昨得水師公堂之堂諭合即照登　華歷五月二十六七兩日本署因寶生輪船失事查訊談船怡和洋行係於一千八百八十二年在英京購造船勝九百八十三墩五月初三日在捕魚島擱石棄守自應照例諭該船之船主大副二副頭二三等管機器人等到署將行船失事情節分别詳稟以便核斷兹審得該船船主大副等原屬謹愼行船均依各程圖並各駕駛之法無錯奈猝被霞霧障翳致船觸石然被觸後仍設法保護全船人物船主亦非擅行回滬均由怡和公司作主船上大副等亦遵船主一切囑委水手等俱能安分盡職而未有供詞能指証水手等乘勢刦掠搭客行李等事今本署判將寳生船上諸人如船主大副二副管機器人等執照給回准其日後仍向船上充職本署即照此情節察核甚欲得通商局設法推求此事因華人兵船係奉派往泊寳生船近處保護者乃竟於華五月初四及五月二十兩日被漁人搶掠寳生船上什物保護之謂何也此諭 
[失珠可疑]  
　　○前日有江北口音賣珠寳之婦女手持一包至虹口地方某粤婦家求售啓包交閲粤婦揀取幾粒因價不合故未成交江北婦去後復至聲言失珠數粒價值至五六百元兩相争執粤婦以其圖訛報捕拘到捕房再候解訊云 
[失兒覓死]  
　　○鉛捕頭至英公堂稱有嘉定人施近揚在小菜市傍用褲帶繫住樹枝欲圖自縊華捕見之阻放帶至捕房搜有寃單一紙并言因年祗五歳之兒遭蟻媒婦人名常熟阿三誘領價賣曾扭獲送案訊供着交兒子業已日久因無錢出差費恐無領子之日爲此尋死等語今特送案請究寃單呈閲黄太守閲得並非寃單係言爲銅匠因妻亡後遺有一子現年五歳逐日挑擔至街坊兒則挈同隨行有常熟阿三假意見憐招留代爲照料豈知將兒價賣向索一味支吾爲將阿三交捕送案奉飭着交在案然施本係窮人賴此銅匠擔一日不做一日不吃因訟停工只得將衣衫典押銅匠擔亦已抵與他人兒仍未領度日維艱乞求仁人君子見憐擲錢以濟窮困云云太守謂此案本分府究辦甚嚴業已訊據阿三供明孩在南市地方已經押令着交俟孩到案尚須集訊今且問爾誰要你錢施答稱自己飯都無着那裏有人要我錢太守又問然則究因何故而尋死答稱失孩已蒙嚴追奈我飢寒交廹朝不保夕不得已而求乞亦屬無濟只得尋死捕頭命包探問施如何在捕房所言與現在供詞兩歧施曰我實没有説過要差費之言諒必聽錯太守隨飭送施至棲流公所安身俟交孩到案再行傳案質訊呈閲之單存堂 
[捉犬起釁]  
　　○一百七十八號華捕至英公堂稱昨午後同工人出外捉拿無主之犬至天后宫前見一犬頸上無牌爲此拘拿旋據此人言係城內衙署中之犬有人出來接欽差犬亦隨至囑勿帶去我就放下豈知又被大聲辱駡與論被扭并有人帮他把我拖進天后宫毆打以致左膝右額受傷旋有一百七十四號華捕同三號西捕到來始得拘獲此人送案請爲驗傷究辦一百七十四號供訴前因并稱見一百七十八號被拖入內我即欲進去奈多人擁塞門口爲此知照西捕一同進去將此人拘獲西捕供亦相同顧阿三供是海防署之轎夫有人帶犬出來犬在門口詎被華捕拿捉其人告明並非租界居人之犬故未領牌該捕初未允從放犬以致傍人不服鬨然吵鬧我則帮同解勸詎被妄拿毆打左腰等處受傷我實未毆捕至捕欲扭我時有兵勇將捕拉拉扯扯則有之黄太守謂犬既在行轅之門口該捕何得妄拿該捕答稱犬無挂牌者由捕房命捉既已言因釋放又遭毆傷請辦以儆翟副領事謂該捕穿有號衣拘犬且已放犬何敢恃蠻毆捕應請懲辦何反斥華捕太守謂顧阿三先行逞蠻原屬非是然顧亦稱遭毆今既獲顧到案理合送歸其主人處治翟君謂顧阿三既毆工部局之廵捕應歸公堂治罪請爲判押一月以儆太守謂未便遵命翟君謂然則非公堂係私堂也貴分府恐辦錯乎如果有錯本領事可以担當或邀其主人前來觀審儘可辨駁太守謂公堂會訊衡情酌斷决不能拘執一見翟君怒甚拂袖而去太守亦怒形於色聽憑告辭斯時虹口捕房尚有各案未解捕頭亦令各捕將各人証帶回太守飭將顧阿三暫押就此退堂 
[保人該打]  
　　○前月廿五日報登蘇鄉人周才元尋獲養媳朱秀寳恊同媒証扭送法捕房並拘到鴇婦沈王氏並經手作保之沈開有一併解送法公堂由翁太守訊供飭將人証送縣訊辦前日經蔣明府訊據周才元供於三年前憑媒在籍聘朱丙卿之女秀寶爲養媳當出財禮洋四十元接秀寶來家住將一年詎忽逃逸四處訪尋始知在滬爲娼故邀同媒証來滬尋獲送案求恩給領明府質之媒人邸趙氏崔朱氏供與周同又問朱秀寳據稱現年十七歳十三歳時確配與周才元子爲養媳嗣後因事回家被我父朱丙卿領同來滬托沈開有經手將我抵押與沈王氏處得洋一百三十元我父向充長隨不知去向現在情愿跟周才元回蘇明府問沈王氏據供由沈開有作保將秀寳抵押秀寳之父曾取去洋一百三十元現在自知不合情原不追價洋惟求開恩免究沈開有供與沈王氏略同明府謂朱秀寶既愿跟翁回蘇從寬免議沈王氏買良爲賤咎有應得雖據供稱不追價洋難免再踏前轍着將該氏遞解囘籍沈王氏一再求恩准覓妥保於一月內自行回籍沈開有擅作此等保人决非善類着責一百板開釋朱秀寶交周才元覓的保具領 
[英界公堂瑣案]  
　　○包錦亭至英公堂稱在洋行做侍者昨有西人到行購買鐘表此人亦入內觀看詎被竊金戒一只帶在指上欲遁被 
 
 

Page 4

 
 
我看見獲住人贓交捕送案李海亭供湖南人經過該行入內觀看取戒在手細玩並非竊取圖遁翟副領事謂人贓並獲豈容狡賴請判押一月以儆黄太守照斷贓交包領○本埠新閘地方之江蘇藥水廠時常失竊銅鉛肥皂等件疑是工人行竊報由捕房包探陳阿九在工人何長受處搜出肥皂大小五六塊何處尚有林阿炳譚阿福二工人定係串同行竊爲由該包探將何林譚三人及原贓一併解案藥水廠西人投案申訴前因并稱時常失物值價至五六百元且何長受前曾竊鉛百斤從寛未經送辦今又串司林譚行竊既獲原贓請辦以儆何供在廠做工已久從未犯竊至前次之鉛係更夫挾嫌誣陷洋東亦已查明故得仍舊做工至肥皂係各工人等順便取出洗手者林譚二人同供不敢通同犯　翟副領事以該西人控竊有據奚容抵賴請判何押三月林譚從寛各减爲管押一月黄太守允之贓交西人領去 
[法界公堂瑣案]  
　　○追繾身價一案翁太守諭令原媒錢友如偕原告齊姓至鄉將張姓交該處地保等情已列前報昨日太守臨捕房原告又赴案請追太守飭將在押之奚蔣氏及齊妾提訊據奚潘氏稱齊姓交來之身價銀俸實被吾女之前夫張姓取去現自願將己産變賣理還齊姓之原價齊妾亦稱惟求將吾女交保方可出外設法設使張姓到案彼亦無錢可還太守駁奚潘氏曰爾女既被張姓休離何得再交銀洋與彼况爾收齊姓身價洋三伯十元據爾言被張姓取去亦有三百元之多汝僅用十元想來决無此理現既據爾自願變産理還亦從寛不予深究 
惟交保出外限五日內將洋如數繳案如有違限定當嚴追○法捕房經包探陸續拘進之竊犯昨經翁太守悉予分别發落此等皆係租界積竊其贓或經失主領去或尚存捕房待失主認領太守將該犯等責畢諭以嗣後務須痛改前非各歸正道如再犯案加倍重辦着一併開釋捕房中暫爲一淸耳 
[電音補注]  
　　○上月廿九日報登電傳五月廿六日諭旨內有東撫陳馬丞中丞奏黄河合龍保奬案內上諭一道頗有缺字間又有電音傳誤之處兹接邸抄亟爲補注如下　鹽經歷岳廷棟　州同施如山　通判沈傳義　叅將黄兆昇　守備沙明亮　都司常炳勝　衛守備季榮甲 
[勸理露棺]  
　　○昨有慮受時疫人交來一信言僕昨因偶歩西關沿城直至南門中道瞥見浮厝頽棺一具血水淋漓滿地穢氣逼人刻當盛夏之時恐近叚居人及途中來往者沾染此氣即是時疫之根苗倘善堂諸君子亟爲收理斯真莫大之功德也 
[輪船來滬電音]  
　　○招商局豐順輪船於初二日早普濟船於初三日早均繞烟台囘申 
[浙省撫轅抄]  
　　○五月二十六日學台祁拜會　浙西廵務袁州恊韓晉昌禀見即辭　通判徐光鑾甯郡洋廣局來省禀謝留辦飭知　青田縣高禀謝藩司飭知赴任　調署龍游縣薛貲襄禀謝大計保薦由臨海交缷來省禀謝調署龍游縣事禀到叩見　候補縣歐陽治禀安　○二十七日學台劉差人謝歩　候補府尹彦釗禀知藩飭摇奉部文准其起復禀謝　同知黄貽橋桐盧查屯田囘省禀到　趙㑺解京餉囘省禀到　仁錢二縣禀請初一日各廟行香　候補縣徐懋簡禀知臬委淳安公幹　縣丞朱方達防軍局委解海防餉並軍裝回甯禀辭　定標外委方炳顯來省呈表文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月二十五日京報全錄]  
　　宫門抄○上諭一道錄前○選單○御史恩奏請飭嚴查保甲摺○直督李奏查明甯河糧税船捐分别核减辦理摺○大臣永奏請奬勵各員摺○又奏請從優奬叙片○大臣鍾奏揀充税務委員摺○署晉撫奎奏請建坊片○將軍崇奏報交缷日期摺○五月二十五日户部通政司詹事府廂黄旗值日無引見○廣壽謝管咸安宫官學恩○崑岡謝管雍和宫事務恩○明安假滿請安○內閣奏派驗放之王大臣派出怡王奎潤徐致祥廖壽恒○召見軍機醇王○光緒十年五月分選事知州雲南安甯高其崿河南拔知縣四川岳城沈士鑅直隸甲甘肅文縣米恊麟山東甲四川南部李保芳湖北附按經廣東按察司齊鼎煌順天監　○○稽察正黄旂滿洲旗務掌廣東道監察御史奴才恩隆跪奏爲盜案甚多請飭嚴查保甲以靖地方仰祈聖鑒事竊維我國家設立緝捕各衙門原以除暴安良而設近來搶刦之案層見迭出破案絶少固由人心良莠不齊亦因員弁兵役等徇庇之故竊以淸盜之方莫如保甲章程前雖日久奉行祗因視爲具文以致毫無實效去臘東城之山老胡同户部司員奎順家中被刦今春左安門外及孫河高麗營等處皆有劫案累經奉旨嚴飭該管營官認真緝捕閩有一二被獲之案而盗風仍未全息總由平日廵緝不嚴而玩愒因循盜匪藉以肆　捕務因之廢弛且輦轂重地雜聚五方奸宄尤易溷跡亟宜興辦保甲使盗賊無可容身偶有形迹可疑之人亦屬易於盤詰至外營中緝捕勤能者聞以左營爲最此兩次拿獲之案皆由左營盤獲應請飭下歩軍統領衙門順天府五城御史督飭各屬興辦保甲實力奉行務期盜源可淸閭閆安謐倘再仍蹈因循故習即行叅辦奴才爲靖盜起見伏乞皇太后皇上聖鑒謹奏奉旨已錄　○○前大學士署直隸總督一等伯臣李鴻章跪奏爲查明甯河糧税船捐分别核減辦理仰祈聖鑒事竊臣等欽奉光緒九年十二月十一日寄諭御史方學伊奏順天寧河縣之北塘抽收糧税吏胥人等種種需索較例税不啻倍蓰每糧一石輒費使用京錢二千以致糧價益增有妨民食等語該處徵收糧税豈容吏胥人等任意勒索着李鴻章畢道遠周家楣查明嚴行矦禁倘有需索情事即行從嚴懲辦等因欽此當飭天津籌賑局司道遴委候補知縣孫淸華前往認真確查並令通永道葬福辰一體查辦旋據稟覆前來臣查寧河縣北塘海口例有應徵糧米等税爲河工弁兵俸餉之用由該縣設局照則稽收商民相安尚無異議惟訪聞海船進出口税局吏胥有飯食東錢二千並掛號印子等費東錢數百至一二千以致嘖有煩言又北　蘆台有船捐局係光緒七年經臣裁革該縣官役陋規减定收數爲順屬教養之用委員駐局經理並收京城廣仁堂善捐每糧一石計善捐銀四厘其船捐分爲七等以船身之大小爲等差本尚平允惟近來四百石至二百及二百石以下之六七等小船往往裝糧不足每次仍須捐銀一兩至三兩六錢不等未免稍多廵役等亦有飯食東錢一二千臣等往返咨商嗣後六七兩等小船應各照原定船捐銀數减收一半一百石以下之船概令免交船捐以示體恤凡税局船捐局吏役飯食錢及掛號印子等費一律永遠革除吏役人等飯食工貲仍均由官籌給以前得費之人飭即查明嚴懲以後税捐照則徵收應需照票即日給發不准格外需索任意稽留倘敢違犯從重究辦一面由局道將應收税捐數目明白出示曉諭隨時認真督察務使永無流弊以便商民所有查明辦理緣由理合會同兼管順天府府尹臣畢道遠順天府府尹臣周家楣恭摺覆奏伏乞皇太后皇上聖鑒謹奏軍機大臣奉旨該部知道欽此　○○奴才示德跪奏爲遵保籌辨賑務安撫災蒙尤爲出力各員懇恩奬勵以昭激勸恭摺奏祈聖鑒事竊查前因軍台段內亢旱成災水沍草枯蒙衆奄奄待斃牲畜悉就傷殘以致台路脱節差徭停輟仰荷皇仁撥欵賑恤安輯流離災蒙悉獲全生購發駝馬台路藉以疏通現既籌辦完竣所自承辦各員均能實力將事或自備資斧晝夜赶辦不辭勞瘁或採辨賑米購買駝馬悉皆妥速跋涉千里夜行露宿不憚艱苦運解散放無悞均屬異常出力倍著辛勤曾經奴才陳請可否擇其尤爲出力者分别給奬等因具奏接到原摺後開軍機大臣奉旨准其擇尤酌保毋許冐濫欽此欽遵跪讀之下仰見我皇太后皇上微勞必錄恩施優渥曷勝欽感奴才遵將在事出力各員弁兵核實删减擇其尤爲出力者謹繕淸單恭呈御覽合無仰懇天恩俯准照單給奬以昭激勸之處出自逾恪鴻慈其出力稍次弁兵由奴才衙門分别給于功牌升階以示鼓勵除咨部查照外所有遵保籌辦賑務尤爲出力各員緣由理合恭摺具奏伏乞皇太后皇上聖鑒訓示遵行謹奏軍機大臣奉旨該衙門議奏單併發欽此　○○永德片　再查前因台站亢旱成災籌撫整頓一切事宜需員經理當以奴才衙門四品頂戴俟選缺後以理藩院滿蒙郎中遇缺即補左司掌印員外郎存祥幹練才明兼暗滿蒙文語又記名先行拔補副將二品頂戴花翎恊領玉璞蒙古恊領塔淸阿儘先前即補恊領補恊領後換戴二品頂戴現署恊領花翎恊領銜佐領景祺等三員隱練精詳均能實心任事經奴才委令承辦總司其事維時台站數千里爲灾停頓差徭未能盡發牲畜悉就傷殘蒙衆奄奄待斃哀鴻遍野情屬堪憐如此奇灾實爲軍台從來所未有深慮灾區綿遠欵不易籌而該員爲自備資斧無分晝夜赶辦竟能設法督飭台路及早疏通並購運賑糧分撥駝馬使蒙衆保全活命差徭得以暢行是其竭力禪心多方籌籫措置機宜各台報灾之初即飭該員等承辦歷時既久勞奮異常洵爲出力之尤深資指臂之助若非從優奬叙不足以昭觀感而勵將來奴才昨擬請保在事出力各員奏奉諭旨准其擇尤酌保毋許冐濫欽此欽遵除將在事尤爲出力各員開單請奬用示區别外合無仰懇天恩俯准將員外郎存祥請俟補郎中後在任以知府不論雙單月遇缺即選恊領玉璞請俟補副將後在任以總兵遇缺請旨簡放蒙古恊領塔淸阿請以察哈爾總管缺出排列在前儘先前升用佐領景祺請仍先換二品頂戴以昭激勸之處出自逾格鴻兹惟查佐領景祺係前於淸釐積案督隊緝捕出力案內保換二品頂戴經部議令補恊領後冉換二品頂戴此次籌辦賑務實屬勞績異常是以奴才破格請奬如蒙特恩允准不獨該員等當差倍益奮興奴才亦收得人之效所有遵旨酌保緣由謹附片具奏伏乞聖鑒謹奏軍機大臣奉旨該部議奏欽此　○○奴才鍾濂跪奏爲遵照新章揀員派充税務委員恭摺仰祈聖鑒事竊奴才於光緒九年十月二十五日接奉部文蒙恩派管奉天牛馬税務當經遵照向章經理在案兹於十年四月初九日准盛京將軍來咨以該將軍前奏省城牛馬税局擬由監督查照左右翼税務監督委員成案在於省成各署官員內擇其妥實可靠者酌委一員責成常赴總局綜理一切税務其在總分各局當差之家丁書吏廵役人等統歸稽察等因經欽差查辦事件大臣徐桐等奏准照辦轉行知照前來奴才遵即悉心遴選查有盛京兵部員外郎音德亨額爲人樸實辦事勤愼堪以委令前赴總局綜理一切認真稽查倘總局當差之家丁書役有勤索賣放等弊一經查出應由該委員禀知奴才即行從重懲辦若該委員如有扶同徇庇情事亦由奴才隨時叅撤以防流弊而重税課所有奴才揀充税務委員緣由理合恭摺具陳伏乞皇太后皇上聖鑒謹奏軍機大臣奉旨知道了欽此　○○奎斌片再據開喜縣知縣張貽琯詳稱上年直東兩省河水爲灾鴻嗷徧野奉凡勸捐助賑該縣已故同知銜任作柱之妻節婦任高氏首先倡捐銀一千兩實屬深明大義救灾恤隣請予建坊由淸源局司道轉詳前來臣查定例士民人等捐助地方善舉銀至一千兩以上者准其建坊結予樂善好施字樣今該節婦任高氏因聞鄰省被灾概捐銀至一千兩之多洵屬樂善好施與建坊之例相符應請旨將聞喜縣節婦任高氏准予建坊以昭激勸理合附片陳請伏乞聖鑒謹奏軍機大臣奉旨着照所請該部知道欽此○○奴才崇綺跪奏爲恭報交缷日期仰祈聖鑒事竊奴才於上年十二月間因患病未痊奉蒙恩准開缺囘旗調理當經恭摺叩仰天恩在案數月以來力疾視事類越時盧兹新任盛京將軍慶裕於四月十六日到奉奴才於二十一日飭委兵司掌關防恊領董永春驛廵道　敏將將軍印信總督關防令箭並內務府金銀庫鉛子庫印鐵暨　民地方公事一切文卷移交將軍慶裕接收奴才交缷後擬即東裝就道輿疾旋京設法調養務痊再竭董駘用答高厚鴻慈於萬一所有奴才交缷日期理合恭摺具陳伏乞皇太后皇上聖鑒謹奏軍機大臣奉旨知道了欽此 
 
 

Page 11

 
 
[光緒十年五月二十六日京報全錄]  
　　宫門抄○諭旨六道錄前○教職單○川督丁奏審明定擬摺○又奏叅革知縣片○直督李奏請改奬各員片○將軍崇等奏撥定文武學額摺○署皖臬丁奏恭報接署日期摺○將軍崇奏揀補尚膳人摺○五月二十六日禮部宗人府欽天監正黄旂值　無引見○左中堂專摺謝仍在軍機大臣上行走恩○德福陳蘭彬各假滿請安○順天學政孫詒經到京請安○禮部奏派搜檢之王大臣派出肅王恩承熙敬阿昌阿嵩山湍多布本謙徐用儀吳廷　胡瑞瀾○召見軍機孫詒經慶麟○光緒十年五月分教職單正諭吉林五常廳王蔭南遵化州山西陽城關承先平陽江西進賢左輔建昌俱舉訓導直隸廣宗陳价翰天津安徽建德唐際盛鳳陽安徽東流張榕甡廬州湖北建始黄定鏞襄陽俱舉福建閩淸鄭思詔福甯挨湖南鳳凰廳王錫疇寳慶拔湖南醴陵劉堮衡州挨復諭直隸淶水袁　政正定廪河南泌陽邵廷杰光州河南林縣王澔陳州歳河南羅山孟樹楷許州湖南藍山曾廣生常德廣東普甯伍蘭成廣州開建岑鳯鳴廣州俱舉福建福安鄒學魯邵武江西東鄉何中藻袁州江西德興張國瑞南康俱恩廣東始興王龍章瓊州拔廣西藤縣劉人和慶遠拔四川長甯曾佩璜松審廳恩雲南蒙白戴愼修楚雄恩復訓山西曲沃衛虎變絳州　河南河內曹詢河南舉鄧州申德馨衛輝廪甘肅平羅唐應淸慶陽福建長泰江輝文建寧湖南茶陵謝堃岳州俱挨湖北黄陂張鑑施南廪廣東惠州陳昌潮廣州附　○○太子少保頭品頂戴四川總督臣丁寳楨跪奏爲審明逆倫重犯按律定擬恭摺奏聞仰祈聖鑒事竊據署安岳縣知縣吳燦綸詳報縣民李萬邦因瘋砍伊祖母李文氏越日身死一案臣因案關逆徇情罪重大批提全案人証卷宗來省發委審辦去後兹據署成都府知府黄毓恩等審明按律定擬由兼按察使松蕃解勘前來臣覆親提研鞫緣李萬邦自幼父故母醮經李文氏撫養成立李萬邦平素孝順並無違犯光緒七年李萬邦染患瘋病時發時愈李文氏之子李萌瑞同家族約隣佑人等均欲報官鎖錮李文氏鍾愛伊孫李萬邦並未滋事不願具報亦不允鎖錮隨時延醫調治九年十一月十九日夜二更後李萌瑞在門外住宿看守糧食李文氏在房睡臥李萬邦瘋病復發手執菜刀進房亂跳亂舞李文氏瞥見起身呌喊攏向奪刀致被砍傷偏右額顱左額角相連左太陽穴腦後左右肐肘右手背左手無名指倒地適李萌瑞在外聞喊趕即進屋查看見李萬邦執刀萬在跳舞當喊隣人楊榮茂攏前同將李萬邦捉獲奪下菜刀並將李文氏扶臥床上細詢情由次早李萌瑞授知隣約人等攏前看明延醫與李文氏調治將李萬邦捆送報案並經廵役訪聞稟縣正詣騐聞李文氏醫治不愈至二十四日早因傷殞命復經李萌瑞報經該縣前詣騐明提訊該犯李萬邦目瞪神昏語無倫次實係患瘋形狀無憑取供監禁醫治訊取族隣等供通詳批飭提省審辦兹據該府等審明由司解勘前來臣親提犯証到案查騐李萬邦目瞪神昏語無倫次委係始終瘋迷研訊族隣人等據供前情不諱詰無裝揑情弊及起衅别故案無遁飾查律載孫毆殺祖母者凌遲處死又例載孫毆殺祖母之案無論是否因瘋悉照本律問擬於審明後恭請王命若距省在三百里以外即在省垣正法仍將首級解回犯事地方梟示各等語此案李萬邦因瘋病發將伊祖母李文氏砍傷身死始終瘋迷無憑取供雖由瘋發無知實屬行同梟獍自應按律問擬李萬邦合依孫毆祖母殺者凌遲處死律擬凌遲處死查該縣距省在三百里以外臣於審明後即恭請王命檄委按察使如山督標中軍副將琦明將該犯李萬邦即在省垣綁赴市曹凌遲處死仍將首級解回犯事地方梟示以昭炯戒犯叔李萌瑞族証李幗愛李萌塘李幗陶約隣黄梓桐楊蘭茂均合依瘋病之人其親屬隣佑容隱不報不行看守致殺他人者照知人謀害他人不即阻當首報律杖一百例各擬杖一百折責發落無干省釋屍棺飭埋除供招咨部外所有審辦緣由理合循例恭摺具陳伏乞皇太后皇上聖鑒勅部核覆施行謹奏軍機大臣奉旨刑部知道欽此　○○丁寶楨片再查州縣一官有徵解錢糧之責允宜廉介自持不容絲毫挪用兹查南部縣知縣張宗瀛於户房徵存公欵擅自提用以致該令門丁劉鈞亦相率效尤私向户書挪借實屬有忝厥職據該管府道稟揭由藩臬兩司詳報前來未便稍事姑容相應請旨將南部縣知縣張宗瀛先行革職一面由司行提丁書來省究明提用何欵若干兩有無别項侵虧情弊從嚴審辦以肅官方謹附片陳明伏乞聖鑒訓示謹奏奉旨已錄　○○李鴻章片　再上年天津辦理海運出力請奬各員內有三品銜在任即補道前天津府知府調補揚州府知府宜霖請從優議叙同知直隸州知州用候補知縣姚爲霖請俟歸同知直隸州知州後加知府銜候補直隸州知州潘青照請從優議叙道員用候補知府陳慶滋請俟歸道員後加二品頂戴知府用候補同知史善詒請俟歸知府班後加三品銜大挑試用知縣劉中鶴請加同知銜儘先選用從九品書吏董遇春請俟選缺後以縣丞用經吏部以宜霖係於光緒八年十二月調補揚州府是否派辦九年海運姚爲霖所請加銜已逾限制應改爲加五品銜潘青照是否係直隸候補同知直隸州知州陳慶滋史善詒於何時保舉道員知府升案劉中鶴於何年月日赴直派辦海運應均查明覆奏董遇春所請與章程不符應另核請奬等因臣查宜霖係光緒九年六月交缷天津府事會辦是年海運請　從優議叙姚爲霖前於同治十二年辦理海運已保同知升銜廿次部議五品銜係属重複請改爲從優議叙潘青照實係直隸候補同知直隸州知州請仍從優議叙陳慶滋係於同治九年辦理海運保有道員升案十一年六月二十八日奉旨允准應請俟補知府離任歸道員後加二品頂戴史善詒係於同治十三年隨軍赴台灣剿服番社保有知府升案光緒元年十月十六日奉旨允准應請俟補同知離任歸知府後加三品銜劉中鶴於上年癸未科會試後適值咨取到班於四月來直就近繳照派辦海運請仍加同知銜董遇春既與章程不符應請改俟選從九品後以縣主簿用又上年永定河南五工搶辦合龍出力之知府用直隸候補同知劉篤慶請俟歸知府班後加三品銜吏部改爲加四品銜惟該員劉篤慶前於光緒三四等年委辦晉賑出力已保補同知後以知府先換頂戴於六年二月二十二日奉旨允准現既有四品頂戴部議四品銜係屬重複應請改俟補同知離任歸知府班後加三品銜以上均核與定章成案相符理合附片具陳伏乞聖鑒勅部核覆謹奏軍機大臣奉旨吏部議奏欽此　○○臣崇綺松林朱以增跪奏爲撥定文武學額恭摺仰祈聖鑒事竊查接准禮部　會議新民廳請立學校設官定額摺內定爲文武學額各五名今於承德廣甯兩縣學額內酌撥一名奏明辦理等因抄錄原奏知照前來臣等會同查得承德縣文學額十四名武學額十四名廣甯縣文學額四名武學額四名若以文風而論則承德較優以武技而論亦承德較優惟承德文童入塲人數三百餘名廣甯文童入塲人數亦二百餘名如由廣寧文學額內撥出一名未免備枯惟有於承德文學額內撥出一名廣甯武學額內撥出一名均歸入新民廳奏定文武學額各五名之內方昭平允嗣後新民廳居住之文武童生概不准附考别城臣等再四商酌意見　同所有撥定學額緣由理合恭摺覆奏伏乞皇太后皇上聖鑒訓示遵行謹奏軍機大臣奉旨該部知道欽此　○○布政使銜署安徽按察使安廬滁和道臣丁峻跪奏爲恭報微臣接署臬篆日期叩謝天恩仰祈聖鑒事竊臣接奉兩江督臣左宗棠安徽撫臣裕祿會劄飭知署臬司徽甯池太廣道張蔭桓遵旨赴部引見所有臬司篆務委臣暫行接署隨於光緒十年三月二十二日准張蔭桓將臬司印信文卷移交前來當即恭設香案望闕叩頭祗領任事伏念臣西江下士知識庸愚廿載從戎愧無寸績於光緒九年七月渥蒙聖恩裕授安廬滁和道昕宵兢業未効涓埃兹復奉奏委暫權臬篆撫衷循省悚惕逾深查臬司綜理刑名詰奸禁暴察吏安民責任綦重如臣　昧深懼弗勝惟有殫竭駑駘倍矢勤愼隨時隨事禀承督撫臣實心經理不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱謹　摺叩謝天恩伏乞皇太后皇上聖鑒謹奏軍機大臣奉旨知道了欽此　○○奴才崇綺跪奏爲尚勝人出缺揀選擬補恭摺具奏仰祈聖鑒事恭查嘉慶五年六月二十一日欽奉諭旨所有送京引見之茶膳香燈拜唐阿等俱係微末之差道路遥遠往返不無糜費嗣後遇有缺出着交該管大臣揀選奏補不必送京引見以示體恤等因欽此遵在案今昭陵尚膳人德寛所出一缺奴才揀選　廂黄旂四官保管領下食餉拜唐阿恩承平日當差尚稱勤愼堪以奏補理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
