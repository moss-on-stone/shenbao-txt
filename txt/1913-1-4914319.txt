# 1913 - 1 - 4914319

 

Page 1

 
 
   
 
 

Page 2

 
 
　　聲明遺失股票 
　　今遺失　路第一萬零零三十四三十五兩號姚詩亟户一整股股票息單兩　已向公司聲明作廢此佈 
　　上海申源土棧擇於陰陽曆 
　　十一月二十日十二月念八號 
　　新增零剪 
　　本向在上海英界五馬路東棋盤街第二弄坐北朝南口軍門内開設數十餘年尃　大小洋藥原箱批發埠馳名今　設門莊零剪以　招徠凡蒙　客賜　請認明本號招牌庶不致悞本主人白4781　　上海厚餘土棧北號擇於 
　　陽曆正月三號即陰曆十臺月廿六 
　　重新開張廣告 
　　本號向在五馬路東棋盤街弄内調設有年尃運領土大小洋藥川雲西土原箱批發輸運各埠久　四遠馳名人人　用現因巿面呆滯　貨豐厚特在四馬路口大新街迎春坊對面公設厚餘北號尃爲走銷存貨起見零　批發精製　陳各膏格　　眞以　招徠如蒙各界諸　賜顧請認明本號招庶不致誤本棧謹白0781A 
　　源大土棧擇於舊曆十一月初十日開張 
　　本號由東棋盤街公設盆湯弄坐東朝西石庫門内自運大小洋藥輸消各埠久已馳　遐邇今緣存貨　厚分設零剪批段以廣招徠凡蒙賜顧請認明本號招牌庶不致悞電話三千五百零三號8181
A　 
　　集成公司股東公鑒 
　　集成公司於陽曆五月初經股重會　决准將　成公司總分局悉數出盤與民國第一圖書局所有集成舊股作爲四成應給債票二　新股票二成敬請諸股東每日午　二時至四時携同股票息單至大馬路民國第一圖書局　换并請從速是爲至盻集成公司董事局謹9781 
法商麥克司好時台現銀收買精圓珍珠 
　　本行在法大馬路七十七號老大昌樓上尃收買精圓饅圓等珠如有惠然肯來者無不格外重價購買此告8881
A 
社論 
[民國一週年前後之感想]  
嗚呼吾最關切最希望之民國自誕育出世以來忽忽已一歲矣此一歳中保抱提携之責惟政府王之政府賢則發育滋長乃有望政府不賢則羸弱積瘵遂以終吾民國自一歲二歲以及於千萬歲而傅之無窮或其不然皆吾第一年政府尸之也吾第一年所望所民國種種之事欲求財政之優良海軍之冠絶如英吉利民氣之發抒社會之開展如美利堅思想學術之高尚如法蘭西整齊畫一之規模如德意志以寧馨兒視我民國固以爲一齡之童宜無不可以嶄然露頭角也今一歲告終而吾所希望之種種諸事悉飄忽浮散於無何有之鄉如泡影然於是不得不以第一年之所希望者希望於第二年而今也第一年之歲月方終而第二年之歲月正始矣 
　　嗚呼吾人已經歷此一歲之光陰矣一歲之中吾政府所建設者幾何事其建設而有成效者又幾何事亦殊覺虚擲此一歲之光陰耳去年今日南京政府成立之日也其時北京政府雖未取消而新機焕發大有一日千里之勢南北之統一亦肇於此於此時也白中國數千年所貽傳之尃制餘毒一日掃蕩而廓清國民快意列强側目以爲誔此寗馨兒彌月而肥茁半載而發育一歲而鞏固矣由是保抱提携之英吉利之沈　美利堅之活潑法蘭西之優美德意志之嚴肅可以步趨而至矣孰意自去年今日以來經歷三百六十餘日求其所以進步者僅此荏苒之光陰而他無可言也孰意此三百六十餘日之中日日希望進步而足以籌吾人之希望者猶待諸今年今日之後也 
去年新政府成立人人意中方以爲垂紳晋笏而來者必有非常傑出之國務員應運而起然而冗　無能結黨營私　如故共和政治政黨爲主斯時必有謀國忠公之政黨應之以與文明各國竸美然而攻撃排擠强取官職也如故各地倡義多革黨人望爲之奔走斯時爲一省之長官必多爲民擁戴而敝屣爵祿塵土功名之士然而挾兵自重權利是竸也如故蓋自革命方成之頃列强皆動色相戒刮目相視及乎暮氣乘之紛擾自起於是外患乃日亟借欵問題則棘手矣蒙藏問題則坌起矣前此生育之　蓬勃而不可遏至是而畢露其沈淪悲慘之象焉荏苒至今乃有此日吾人當此其感想又復如何 
雖然危則危矣自悲觀一面言之　之沉疴有增而無已然自希望一面言之則所經營而調護之以收施治之效者惟今後之數月易言之卽民國之前途其有望與否皆懸於今後數月之間也故吾人直可視今後之數月爲民國存亡之所繋蓋借款問題蒙藏間題以去年卒卒未有成議而解决之期皆在此數月之間幸而成也其條件之不利已足制吾國之死命若其不成則騷擾風雲詎有寗日皆於今後數月之間始披露之也故善調治之則可以轉危爲安不善調治之則奄奄一息以遂至於斃蓋去年此日尚有優游補救之餘地而今年此日已有迫不及待之　吾人之所懷抱者雖多悲觀之態度然危機一髮稍縱卽逝則今後之歲月皆一刻千金之歲月也不特此也以前之歲月猶在臨時政府之時代也成立已及一年而列强承認之消息杳然政府及人民皆以爲承認非急以吾正式政府未成立也正式政府之成立即在此數月之間由今之後吾民國是否有爲列强承認之資格亦悉披露於此而無可諱言矣故曰今後數月間之歳月乃民國存亡關鍵之所在也 
抑尃制之國維持保護之責尃自政府主之而共和之國政府主持於上而國民京未嘗不與有責焉此後之歳月不特政府當注全力於此以矯其弊而袪其疾即我國民亦當注其全力以恊助政府爲朝野之一政亡亦今日存亦今日由弱而之强亦今日自新政府成立以來種種危險亦已備嘗而至於今日猶有可以施治之望則此時之歲月視尋常之歲月尤可寳貴而喁喁以望焉亦屬人情而吾政府責任之重大益可知矣 
時評 
[民國二年之希望] （無名） 
我望勿奢諸君其聽 
　　我望我民國上下自二年始以赤心根示勿 
存絲毫欺已欺人之心 
　　我望大借欵之後自二年始我民國勿徒於 
借債中求生活 
　　我望我政府外交及國民外交自二年始處 
處脚踏實地明眞利害勿務空名 
　　我望我政客勿以國家爲兒戲 
我望我全國之人所行盡如其言 
我望我國人盡致力於其職業 
命令 
元年十二月三十日臨時大總統命令 
王廣圻爲駐比國公使此令 
安徽都督柏文蔚電呈敎育司長鄧藝孫呈請辭職應照准此令 
任命江暐爲安徽敎肩司長此令 
領參謀總長事黎元洪呈請任命肅展舒爲安徽都督府參謀長余定華爲福建陸軍第十四師參謀長應照准此令陸軍少將唐　加陸軍中將銜此令 
楊蓋誠殷承　　授爲陸軍少將並加陸軍中將銜此令易棠　授爲陸軍少將並加陸軍中將銜余道南楊玉生劉文　均授爲陸軍少將此令 
劉一清雷壽榮張聯棻姚任支史久光　師范朱和中黃　松應龍　邵保范熙續胡龍驤均授爲陸軍少將黃篤　授爲陸軍測量　此令 
黃　祥授爲陸軍少將此令 
王者化授爲陸軍少將此令 
周道　羅佩金管雲臣賈德耀均　爲陸軍少將此令 
　欽保孫烈臣張海鵬　金純舒和鈞張承治陳義周緒史藩劉英林紹斐朱壽同顧希曾師景雲蕭展舒艾忠激趙南森龍光林德軒孫淵方玉普張文馬錦春隆世儲顧品珍王賓均授爲陸軍少將此令 
徐華清授爲陸軍軍醫監此令 
任命孔繁尉充山西第一師步兵第一旅旅長此令 
陸軍總長段褀瑞呈核覆寧夏將軍擬以景琪坐補恊領請准其坐補等語應照准此令 
指令國務總理據該總理等呈稱續行荐任之交通部秘書陳毅袁長坤視察陶遜曁轉任技正沙海昻等四員均擬按照初任官叙列五等等語應卽照准此令 
　　元年十二月三十一日臨時大總統命令 
兹制定陸軍衛生材料本廠條例公布之此令 
張謇汪兆銘特授以勳二位此令 
山西民政長谷如墉電請辭職谷如墉准免本官此令 
任命張瑞璣署山西民政長此令 
任命徐元誥爲江西司法司長此令 
任命陳融爲廣東司法司長此令 
任命張　爲奉天軍務司長此令 
張　授爲陸軍少將此令 
馬安良張行志均加陸軍上將銜馬褔祥柴洪山馬麒陳正魁　平安均加陸軍中將銜陸洪疇周務學　正午吳炳鑫丁士偉馬占奎馬麟馬忠孝姚炳義董恂均加陸軍少將銜北令 
黃漢湘授爲陸軍中將此令 
陸軍少將王文錦吳醒漢徐逹明均加陸軍中將銜此令 
張鍚元授爲陸軍中將王鈺錦王毓秀均授爲陸軍少將此令 
陳其采顧琢塘劉鴻思張春詔許瑞蕭奇斌林仲墉華産雲吳振黃吳祜貞劉祺　延訓饒景華姚金　朱兆熊陶雲鶴楊丙羅虔均授爲陸軍上將此令 
　　沈同午譚學夔楊言昌均授爲陸軍少將此令 
任命劉袓武爲　軍第一師第一旅旅長張支貞爲滇軍第一師第二旅旅長並均授爲陸軍少將此令 
任命張鍚元充河南第一師師長此令 
　　任命　　錦充河南第一旅旅長王　秀充河南第二旅旅長此令 
　　任命黃愼元爲陸軍第八師第十五旅旅長王孝　爲陸軍第八師第十六旅旅長此令 
　　任命胡萬泰爲皖軍步兵第一旅旅長　振　皖軍步兵第二旅旅長此令 
蘇鍚第　爲陸軍軍電監此令 
　　陸軍總長叚褀瑞呈請任命蔣肇鑑楊載雄闕龍黃允吉蔣秉忠甘績熙錢雲生石龍川紀光漢曹進劉　劉鴻逹陶澄孝章祖衡李先　萬德尊張棆許崇灦　澤需王安中王爕賜均爲陸軍步兵上校並加陸軍少將銜解朝東爲陸軍騎兵上校並加陸軍少將銜田書年劉斌一黃大偉龔光明徐朔均爲陸軍砲兵上校並加陸軍少將銜鄧承拔危道豐均爲陸軍工兵上校並加陸軍少將銜胡袓舜爲輜重兵上校並加陸軍少將銜殷學璜爲陸軍憲兵上校並加陸軍少將銜應照准此令 
陸軍總長叚祺瑞呈請任命張叙忠爲陸軍一等軍需正並加軍需監銜李學　姜文熙均爲陸軍一　軍醫正並加軍　監銜應照准此令 
　　陸軍總長叚祺瑞呈請任命殷學潢充憲兵學校校長應照准此令 
　　陸軍總長叚褀瑞呈請任命陳榥充上海製造局督理王享鹽充德州兵工廠督理應照准此令林葆懌授爲海軍少將此令 
　　劉冠南陳兆鏘均授爲海軍輸機少將此令 
海軍總長劉冠雄呈請任命何品璋何心川馬員玉鄧馳保鄭綸宋文　曾兆麟　懷文鄭袓　湯延光曾瑞麒劉傅緩施作霖蔣拯林頌頌蔣甘聯敷葛保炎林永謨朝詒杜鍚　吳振南吳　禮毛仲方鄺國華均爲海軍上校王齊辰黄履川均爲海軍輪機上校鄭誠爲海軍造艦大監應照准此令 
吳德章授爲海軍造艦主監此令 
交通總長朱啓鈴呈航政司司長曹汝英呈請辭職曹汝英准免本官此令 
交通總長朱啓鈴呈電政司司長榮永青呈請辭職榮永青准免本官令 
據陸軍少將吳介璋等電呈前萍鄉分府胡謙光復有功嗣爲胞兄復仇槍撃鍾震川斃命經江西都督當場飭令鎗斃及舁尸歸宅施救復生可否量予特赦貸共再死等語胡謙有功民國且因復仇羅法論情尚有可原本大總統依臨時約法第四十條准予特赦以示矜恤此令 
新疆都督楊增新呈請以盧殿魁補奇臺縣知事謝袓耀補昌吉縣知事易炳章補輪臺縣知事應照准此令 
署綏遠城將軍張紹曾電呈稱烏盟烏拉特旗扎薩克等傾忱民國翊贊其和請予加封等語烏拉特前旗扎薩克鎭國公克什克德勒格爾後旗扎薩克鎭國公拉什那木吉勒多爾濟應均進封貝子中旗扎薩克輔國公巴寳多爾濟應進封鎭國公此令 
指令國務總理據該總理呈稱擬將法制局局長施　蒙臧事務局總裁貢桑諾爾布署副總裁榮勳臨時稽勳局局長馮自由銓叙局局長許實　印鑄局局長俞文　均叙二等語應即照准此令 
指令國務總理據該總理轉據銓叙局呈稱擬將該局秘書徐仁镜僉事夏循坦等均叙五等等語應卽照准此令 
　　二年一月一號臨時大總統命令 
國務總理趙秉鈞呈據蒙藏事務局總裁貢桑諾爾布呈請任命文斌爲秘書應照准此令 
任命魏懷署福建敎育局長此令 
此次政體更新在京蒙古王公首贊共和勳勒卓　除　經給獎外應再普加封鍚以昭激勸敖汗貝勒得色　都布應給予郡王俸科爾沁貝子博迪蘇應給予貝勒俸科爾沁輔國公逹　喀爾喀輔國公崇誠武褀克坦應均進封貝子喀喇沁頭等塔布　都淩阿卓淩阿科爾沁頭等台吉阿拉坦巴圖爾喀國喀頭等台吉鄂多台應均進封輔國公敖汪輔國公色丹巴勒異爾應進封　國公並加貝子銜此令 
舊國爾扈特扎薩克親王帕勒塔首贊共和勳勤夙著嗣經簡任阿爾泰辦事長官統率軍隊方持邊局厥功尤偉自應特加獎勸以昭優異帕勒塔著加陸軍上將銜並給予二等嘉禾章此令 
喀爾喀扎蘇克親王那彥圖喀喇沁扎薩克親王貢桑諾爾布首贊共和忠誠夙裕自應特加優獎以酬殊庸那彥圖無爵可進應移獎伊子頭等台吉褀克愼多隆武均進封鎭國公貢桑諾爾布著給予一等嘉禾章並支親王雙俸此令 
指令國務總理據該總理轉據蒙藏事務局呈稱本局荐任各員照初任官分别擬叙官等等語應即照准此令 
尃電 
[北京電]  
　　初一日大總統接見各國公使傅外交部主任司員到府通譯 
[北京電]  
　　昨早（一號）簡任以上官均謁袁總統由趙總理代表致賀袁謂一年來幸無隕越皆國民同心恊力所致此後百廢待舉望贊助諸延聘之顧問洋員多有諛者今午（二號）更招待外賓晚間招待議員 
[北京電]  
　　賠欵展期事各公使因俄使梗議竟未决議上月三十號六國公使議决財政監督須由六國保證如不實行即予干涉並調查革命損失三十一號由日法兩使代表晤陸總長聲明此議 
[北京電]  
　　財政部年底開支尚缺六十萬元無法可想曾向正金等銀行商借短期借欵未經允洽 
 [P北京電 
　　年末京中商店困極票號已倒三家即著名之百川通亦虧三十萬二十三家票號中平均計算虧五十萬一年來除小貿易外餘幾同歇業現各票號合擬請政府借二百萬維持願出期票否則罷巿連日開保商會會議至舊曆年底當更困 
 
 
 

Page 3

 
 
[北京電]  
　　庫倫活佛知中俄交涉正在進行恐於獨立有碍密使賓圖王來京面晤俄使商量一是聞該王將於日内由西伯利亞起程 
[北京電]  
　　蒙藏事務局貢總裁擬修改該局官制一節久有此說特因時機未到恐參議院反對所以遲遲未發現適值籌辦内蒙各王公來京會議大舉而各王公亦已先後齊集事務日見其繁聞將於日内擬具草案呈請大總統發交參議院核議 
[北京電]  
　　熊希齡任命熱河都統後尚無到任確期日前熊向趙總理請欵一百萬始肯履任 
[北京電]  
　　湖南譚都督派遣蒙古調查員何晏唐果等二十餘人刻已到京 
[北京電]  
　　外交部答復英使禁烟抗議謂我已實力禁烟貴使所指復種各節究係何處請切實指明 
[北京電]  
　　昨日（一號）開放東西兩長安門禁衛軍大憤竟任意毆打行人被毆者百人以上無大傷向警區報控不敢理彼等竟拒絶警署接收今明日爲該軍假期更恐閙事但决不至大變 
[北京電]  
　　去年十二月二十七日參謀部在總統府會議早八時各員齊集總統府均戎服佩刀並掛參謀帶十時由參謀次長陳宦率領上堂時大總統已蒞堂亦戎服佩刀並掛參謀帶所有侍衛武宫及軍事處各員均鵠立蘭旁容儀甚　先由陳次長　大總統行一鞠躬禮　由參謀部各員行三鞠躬禮大總統答禮如之禮畢大總統訓詞曰世界各國無不以軍立國故國家之事稱之曰軍國大事即吾國歷代開國帝王亦往往以軍事爲前驅史册班班可考但軍事之發逹與不發逹雖屬陸海軍部事而能使之發逹與不發逹者究在參謀本部也陸海軍部譬之刀參謀本部譬之操刀之人操刀之人而善雖鉛質亦能一割操刀之人而不善雖利器亦歸無用即其他各部亦皆輔助謀本部爲一致之進行如外交部必權衡於全國之兵力而後爲外交之進退交通部必按照國防上之計畫而後定全國之路線内務部在整理人口之總數爲徵兵之預備王商農林亦無不與軍事給養有密切之關係財政部不待言矣中國步武美法兩大而立國國體雖同辦法不能無異當斟酌時勢體察物力以爲備兵之標準現時國基未周對外問題　難解决然而有軍然後有國種種計畫不可一日無也諸君負有職守尚其勉　詞畢復一鞠躬而散 
[北京電]  
　　陸軍平時編制經陸軍部會議已久聞日前該部已將草案擬妥呈請核准詎大總統閲後謂此項編制關係甚大當再邀集曾經戰事軍官詳細研究 
[南昌電]  
　　江西汪民政長因軍警反對激烈不願就任今已赴滬特約路　電 
[聖彼得堡電]  
　　　　因　伏　　　報載庫倫電稱逹賴喇嘛心腹特　　夫頃由拉　行衹該處據謂西藏業已宣布獨立逹賴喇嘛　已登祚今　以時　至蒙商訂藏條約　　　　同以期　約將西藏歸英俄兩國保護　　商安此事則逹賴喇嘛擬以通商之便利許與英俄兩國民人而免繳納捐稅並准英俄任藏開濬天然利源及築造鐡路與辦電政各項權利（上年十二月三十一號發） 
[倫敦電]  
　納爾君今日（三十號）在下　院質問外交次長阿克倫君能否將六國銀行團中英國一部分之銀行五家關於分利辦法詳　宣布阿君答云不能琴納爾君又間六國銀　中俄國之一部分全以非俄國之公司組織而成旣如是則俄國於該團何利之有阿君答曰俄國一部分代表該　俄國之利益俄人是否满意須由其自决云（上年十二月二十號） 
[北京電]  
　　贊助六國銀行團之六國公使昨日（三十日）下午集議之後德日兩國公使聞於今晨赴外交部討論借欸及辛丑賠欵問題六國公使旋於下午復行集議同時六國銀行家與中國財政總長亦會議其久聞六國借款之最後條件已完全議决條件之中規定一俟借欵合同由各外國批准之後則所欠賠欵即將如數解付各公使對於賠欵　期解付一節並不十分注意現　此事談判所以有良好之轉機者多因俄國之態度現已轉爲和平與　前之强硬不屈已顯然相反故也（上年十二月三十一號發） 
[北京電]  
　　今悉海關入稅除付所抵之各借欵後尚餘銀一千零六十四萬六千兩加以上年存入外國銀行關稅入項應得之利息豫料可餘銀一千一百萬兩以二仙令十便士半兌價計算共有英金一百五十八萬一千二百四十八磅足敷解付辛丑賠欵至上年五月十五號爲止惟聞所餘之數擬另作他用蓋將用六國借款第一批人項解付欠交之　欵故也（一月二號發） 
[北京電]  
　　外人要求民軍起義時所受之損失一事嘗爲借欵談判之主要阻力中國卒允從長計議惟六國公使不得緊加追　日後將設一中西委員會會同估計損失之數大約將另訂借欵以抵此用云（一月二號發） 
[北京電]  
　　今日（二號）袁總統開迎新大會政府宫員咸往與會各國公使除俄使有病外餘均詣會總統府盛張燈彩　爛奪目來實皆由正門而入門内左右有壯兵　　恭迎旋抵大　由梁士詒及各有名官員爲招待員接引至應接室旋由該室引至内廳袁總統與各國務員海　　大將數人皆立於　之中央袁總統喜動顏色一一與來　握手相賀旋與諸　同入大廳與諸　友　坐多時繼　衆中同攝一　總統退時　外　　向高呼袁總統笑容可掬鞠躬答謝旋用精美之茶點乃各與辭而出惟各國公使不認是日之蒞會爲各國承認中華民國之先聲現但信美國擬早日先爲承認云（一月二號發） 
[奉天電]  
　　元旦日已安静而過政界皆一律遵行陽曆各商店亦多　門体業張掛燈彩　督府舉行新年祝興到者　業（一月二號發） 
[張家口電]  
　　外　　傅俄國現派哥塞克兵一隊來此　護俄國郵政局惟此事尚無確徵北京近來常有軍隊開抵此間惟據現狀觀之該軍似不致於此聞府近與　人交戰（上年十二月三十一號發） 
[北京電]  
　　英使宋邇典君已允各國公使派代表赴袁總統新年讌會惟尚未便用正式名義前往耳（上年十二月三十一號發） 
[武昌電]  
　　黎都督元旦日接見西賓甚多聞有　事　人亦往賀年惟非正式而已（一月二號發） 
[武昌電]  
　　此間已在舉行新年祝典城中現有兵士晝夜嚴防（一月一號發） 
[重慶電]  
　　此間各公署各學校各軍營及大小商舖甚多舉行陽曆新年頗形熱閙（一月二號發） 
[香港電]  
　　洋藥贸易之危機已由各大銀行暫行挽回蓋各銀行防起恐慌不復催逼各商重行繳付欵項以抵所押洋藥跌價之數（上年十二月三十一號發） 
[成都電]  
　　據官場聲稱鄉城之敗實因兵士不信統將地理上之示告抗命行軍爲藏人乘機襲撃之故近接巴塘消息謂華軍由鄉城前往巴塘時戰死者約百餘人又謂已塘於六月間即爲藏人園攻旋爲守軍　退旣而復回軍猛攻西征軍行抵該地之前守軍與藏人曾見大戰目下該地隣近已無敵人蹝跡（上年十二月二十 
六號發 
[成都電]  
　　據　　消息尹都督現已向成都進發（上年十二月二十六號發） 
[維多利亞電]  
　　英属哥倫比亞（坎　大之一省）首相此届　年　該省國民之書中謂彼望坎拿大政府能准哥倫凡亞之請立法禁止亞洲移民入境又謂坎　大與大英國當通告中日兩國吾人今擬禁止亞人入境故顧聽令兩國亦以相同之禁例加諸吾人並聲明吾人易於從事發發逹與中日之商業關係惟關於社會及經濟之交際則未便通融云（一月一號發） 
雜評一 
[今後政府之責任]  
去年今日臨時政府之始日也今則將由臨時而入於正式政府時代 
　　臨時政時代各國未允承認也故種種交涉棘手談判困難今則各國將承認矣此後之交涉談判果能較前順手否 
　　臨時政府時代國會尚未召集也故種種法律無甚効力政治無甚起色今則國會將召集矣此後法律政治果能較前改良否臨時政府時代南北未統一人心未大定故種種事業觀望而不進行種種機關廷擱而不進步今則南北已統一人心已大定矣此後之各事業各機關果能推行盡利而無阻否 
　　我以是待諸正式政府成立之日 
[今後國民之責任]  
我國素無紀念日徒於每歲始日作無　之頌　無謂之希望以取快一時而已今者爲民國成立改從陽曆第二年之始日又值臨時改府成立之紀念日則吾人對於今日之感情當更何如也 
　　政府方面之希望姑不論論吾人民所力能自謀者禁煙嚴令去歲所頒布以待今年實行者也吾望我人民自今日始永永戒絶省會國會選舉去歲所籌備以待今年舉行者也吾望我人民至覆選日産出極有學識才幹之議員他若地方自治也實業界也敎育界也去年受光復之影響停頓沈滯於一年中者願自今日始立放異樣之光彩以植我民國鞏固不拔之始基 
 
 
 

Page 4

 
 
   
 
 

Page 5

 
 
   
 
 

Page 6

 
 
譯電 
[倫敦電]  
　　路透電社得悉星期三日媾和會議如土耳其提出之條件巴爾幹各邦仍難承認則各邦所主之辦法將含愛的美敦書之性質云媾和曾復於今日（三十號）集議由布國代表特萊夫博士主席土耳其代表謂所接政府之訓令仍未完全尚須續行請示政府該會遂延會至星期三日續議兩方面對於亞得里亞那堡一地今仍相持不下路透代表謁見巴爾幹各邦代表據謂土耳其代表在會宣稱土政府意欲以所争各問題多半付交列强解决土布邊界問題則由土布兩國自行解决云 
[君士坦丁電]  
　　各國大使已　戒土政府從速與巴爾幹各邦媾和若一味延宕則危險頗大蓋小亞西亞之大局現亦揺動故也 
[柏林電]  
　　土政府從長計議之後已主張與巴爾幹各邦續行談判以定和局故復訓示倫敦本國代表土耳其陸軍黨仍執前見謂土國陸軍已準備一切以待効命疆場故土政府與陸軍黨之衝突非常激烈士軍前敵統帥賴齊姆與内閣總理大臣基亞米爾及希夫開特將軍之交情亦極參商布國揚言將停止休戰已以愛的美敦書致與土政府聲明如土國之條件各邦難以承認則卽將轟撃亞得里亞那堡云安佛培將軍已赴却太爾茄　統將三十日媾和會議仍毫無結果而散現已廷會至星期三日續議士政府殆欲故意延宕以便列强逼而割讓諸地蓋士政府現殊無力抵抗土耳其青年主戰黨故也 
[華盛頓電]  
　　美國新舉總統威爾遜君在斯托登演說謂余殊贊成使菲列濱羣島早日獨立後有人請其明白宣布對於此事之意見經威君謝絶謂目下尚未便有所宣布云 
公電 
[安慶共和黨支部通電]  
　　申報曁皖南同鄉會諸公鍳何　君到皖本黨支分部連日開會歡迎何君主張安徽軍民分治及移欸籌辦安鄭鐵路事關皖省福利希諸公主持鼓吹一致進行地方幸甚共和黨安徽支部 
要聞 
[去年十二月十五日以後之俄蒙交涉]  
（北京特約訪員一棄子） 
對於蒙古問題之解决方針在政府一面倡以平和手叚解决之說而無平和解決之希望在國民一面主張以訴諸武力爲最後之解决然成算如何亦無有名論卓識政府所洩漏之消息相傅總長折衝得宜俄國亦大有讓步大總統稍稍有樂觀之態民間自孫中山爲始以及各方面之主戰諭者以爲俄國不足恐而自局外觀之則平和解决樞府旣有成見　方解决民世亦漸覺悟惟其　决之交涉遷延復遷延政府之樂觀旣慮不富而民間之敵愾亦次第冷淡又安知非政府爲成行主義而民間爲空燥主義乎蒙　問題前星期所經過之交　已略述兹更記十二月十五日以後之情形如左 
　　十二月十七日俄國公使到外交部其交涉之始末雖不得而知據所傅聞則俄國公使十一日與陸總長會見時因陸總長前言關於　　從前之提議須協議後　行同復至是而益促其答復矣 
　　然陸總長告以尚未協議决定此時不能爲答復更 
須俟協議之决定然後可行答復焉此會卒不得要領而止二十一日陸總長訪俄國公使館與公使會見要求之曰一時盛傅之蒙古謝恩使杭逹　王近復接有二十二日自庫倫出發由西伯利亞鐵路赴俄竭見俄帝之報現在中國對於蒙古問題欲與貴國爲圓满之解决其交涉猶未了结而蒙古使者有謁見俄帝之消息恐對蒙事件益臻紏葛此時應由貴公使之幹旋使蒙使暫緩赴俄並竭見云 
　　俄國公使即答曰對於本使所提出之問題不予以何等之答復目遷延致無期限俄國所不能待也今又　出如此之問題而對於俄國之要求則絶不提及是又本便所不能受理也况蒙使奉蒙王之命使俄俄帝引見之此係俄國自主之事欲其暫爲停止是在本使權限之外而非本使所能爲力以一言拒絶之矣其餘除相互爲交换之言詞外無何等交涉之進步此曾亦卒不得要領而止邇來政府幾次開議皆注意於此問題之解决方法然其會議殆絶無卓見僅恃法國公使往來於中俄之間紹介兩方之意思一時不至繼然决裂亦不至遂爾解决其狀態依然相續而不變焉據所聞政府有以俄國之要求爲基礎參酌折衷一千八百八十一年之中俄陸路通商條約與此次俄蒙恊約而於中俄間訂結一湊合的條約將由是解决中俄間之對蒙事件政府尚以此意漏洩於法國公使之前欲以希望其出而調停焉 
　　此固傅說不足信若以平和交涉而解决則不可不歸著於此點然欲湊合折衷此二種條約以造成一互相满意之新條約則應探究俄國提出五條之要求其原因何在始爲參酌折衷其原因爲何卽彼世間所喧傅俄國因俄蒙密約而獲得之權利及特權是也俄蒙密約於俄曆千九百十二年十一月二十一日俄國全權代表廓索维慈與蒙古王代表在庫倫所訂結之者凡十七條其條文已畫揭於二十一號路透電惟由外交團傅出者其語氣旣有輕重詞句亦復出入備述之以資參攷 
　　第一條俄國臣民無論在蒙古何地有移轉居住經營商業建築工場又處理决定關於一切俄人蒙人華人並個人或團體事件之特權及權利 
　　第二條俄國臣民所販運俄國蒙古中國及他國之物産及製品亦如從前悉不課稅無論何時有輸出輸入之自由贸易權但俄國臣民或中俄兩國人民之組合在貨物之原産地私行販賣者則失此特權 
　　第三條俄國銀行得在蒙古設支店及與個人或團體爲商行爲 
　　第四條俄國臣民得以貨物交换或現金或信用交易爲貨物之贸易 
　　第五條蒙古官吏不得禁止蒙人及華人與俄國臣民之贸易且不可妨礙其從事於俄人商工業之起業 
　　不許官吏　設公司或個人在蒙古有商工上之專　權但此恊約以前經蒙古政府之特許所得者許其迄於期　爲止繼續享有 
　　第六條俄國臣民有在蒙古各　巿有土地所有權及使用權并建築商工業場家屋商店及倉　又在農著上有借入空地之特權 
　　是等之十地許　蒙古現存之例租借於俄人 
　　但因牧場及宗敎上目的而使用之場所不適用此特權 
　　第七條俄國臣民關於礦山深林漁業及他之商工業特許得與蒙古政府自由恊議 
　　第八條俄國政府就認爲必設領事館之場所有與蒙古政府隨時恊議之權利蒙古政府若必須派遣使臣於俄國國境時亦可與俄國政府恊議 
　　第九條凡俄國已設領事館或其事業業已實行之地俄國領事得爲其臣民營業及居住以開拓贸易租界地之事與蒙古政府恊議是等商業租界地應置於俄領事管轄之下 
　　不有領事地方之貿租界地應歸先至之俄商管轄之下　　第十條俄國因輸送自蒙古至俄國國境之郵便特得在蒙古一帶置設郵政局但其費用由俄國担負 
　　一切關於郵政局及事務之行政依第九條之規定屬於俄人之管理 
　　第十一條俄國領事在蒙古地方因輸送公文書得使用蒙古郵政局 
　　但在一個月間許其無費使用牲口不得過馬百匹及駱駝三十頭 
　　俄人雖在個人亦許其使用之 
　　惟須支付與蒙古政府恊定之使用費 
　　第十二條俄國臣民因與在通俄境各河川及其支流之沿岸蒙古人貿易有以俄國船舶航行之權利 
　　俄國政府可援助蒙古政府改良是等河川之航行及運河蒙古政府從協約第六條之規定得租借沿岸土地爲是等船舶停泊場且許設置倉庫上貨場 
　　第十三條俄國臣民爲輸送貨物運載人畜有使用蒙古一帶河川及道路之權利且因架築橋梁得與蒙古官吏恊議决定其費用由俄國担負惟俄國臣民可向人民徵收橋梁使用費第十四條属於俄國臣民之牲畜其輸送中有使用草場之權是等之土地三個月内無費至三個月以上時應支付相當之使用費 
　　第十五條從前在國境有狩獵漁業刈草特許權之俄國臣民接續有此特權 
　　第十六條俄國臣民得以口頭或書而與中蒙兩國人爲商業契約 
　　是等契約者須以其文書呈地方官吏注册 
若地方官吏於是等文書檢查上認有障害時得知會俄國領事恊議以期除去誤解 
　　關於不動産之貿易以文書契約行之其契約必須呈報俄蒙兩國官吏 
　　關於天産物之契的應呈　於蒙古政府如有争論則不問其爲口頭爲文書得由兩契約者指定公判若争論不决時應提出於混合裁判 
　　混合裁判自永久與臨時二種而成 
永久混合裁判所設於俄國領事所在地由於俄國領事或其代表者及蒙古官吏或其代表者组織之 
　　臨時混合裁判所在無俄國領事之地且認爲必要時而設之者由被告現住地之俄國領事代表者及蒙古王族之代表者臨時組織之 
　　混合裁判所得依蒙人及華人俄人請設陪審官之席 
　　在裁判决定之時關於俄人由俄國領事執行關於　人或華人則由蒙古王族執行其判決 
　　第十七條此恊約簽押後即生効力以俄蒙　國文製成一千九百十二年十月二十一日簽字交换 
[年前中英之藏事交涉信]  
中英西藏交涉英公使曾於數月前奉到該國政府訓令向我政府提出抗議書我政府因中俄蒙古交涉情勢日益緊急遂將中英西藏交涉稍爲遲緩於年前十二月二十三日始行備文答復兹將兩方面所争議之要點略誌如下 
　　英使提出之要點（甲）中國不得干涉西藏之内政并不得於西藏改設行省（乙）中國政府不得派無制限之兵隊駐紮西藏各處（丙）英國現已認定中國對於西藏有宗主權應要求中國改訂新約（丁）英政府前曾遵據條約特設通信機關後經中國軍隊擅行截繼以杜絶印藏之交通（　）如中國政府不承認以上各條件英國政府亦絶不承認中華民國之新共和政府 
（一）政府答復之要點（甲）中國按照一千九百零六年之中英西藏條約除中國之外其他國皆無干涉西藏内政之權今謂中國無干涉西藏内政之權理由甚無根據至於改設行省一事爲民國必要之政務各國旣承認中華民國即不能不承認中國改西藏爲行省况中國對於西藏并無卽時改設行省之意此中頗有誤會惟現在中國認定不許其他一切外國干涉西藏之領土權及其内政（乙）查中國並無派遣無制限軍隊駐紮西藏之事惟按照千九百零八年之通商條約英國以巿場之警察權及保護印藏交通委任於中國故中國於西藏緊要各處當然派遣軍隊（丙）中英關於西藏之交涉已經兩次訂立條約一切皆已規定明確今日并無改訂新約之必要（丁）中國政府從前並無有意繼阻印藏交通之事以後更當加意保護斷不阻碍印藏交通（　）承認中華民國是另一問題不能與西藏問題併爲一談深望英國先各國而承認中華民國 
以上爲雙方問答之要點我政府將此項答案於廿三日送交英國使館不知英公使對於此事意見如何但此事爲今日外交上最重大之問題我國人幸勿輕忽視之也 
[民國二年度節减預算之大略]  
財政部前公佈民國二年出入預算計歲出項下經常費四萬萬元减債積金一千萬元臨時建築費八百萬元整理鹽務三千萬元裁兵經費一千五百萬元暗欵還欸六千萬元短期内債六千萬元基本金及整頓纸幣費一萬萬元　兌基金一萬萬元整　中國銀行三千萬元振興實業一萬萬元　共支出九萬萬三百萬元歲入項下田賦五千二百六十九萬零九百八十八元鹽課四千九百九十五萬四千二百五十九元關稅五千三百六十九萬六千四百六十九元釐金一千八百二十九萬二千零零二元正雜各稅三千二百六十三萬一千一百三十五元正雜捐六百三十四萬二千二百十七元官業收入一千二百五十四萬九千六百二十七元雜項收入二千八百五十七萬四千五百十五元合共收入二萬萬五千四百七十三萬三千二百零八元兩項相抵歲出仍虧六萬萬四千八百二十六萬六千七百九十二元在財政部預算民國二年臨時收入尚有克利斯浦借欵七千萬元六分内債二萬萬元大借欵二萬萬元除收入不敷支出外尚虧一萬萬七千八百二十六萬六千七百九十二元前日開國務會議周　長特將二年支出之欵擇其可緩者酌量從緩兹已决定將减債積金一千萬元整頓纸幣金一萬萬元匯兌基金一萬萬元中國銀行三千萬元振興實業費一萬萬元暫爲從緩以上司緩者三萬萬四千萬元仍不敷三萬萬零八百二十六萬六千九百九十二元擬再將田賦鹽課關稅三項增加收入二萬萬照此更改辦理歲出只虧一萬萬以外之數而歲出經常費若再一核减可抵銷外債云 
[聯合會調和兩黨機關報之好意]  
政團聯合會於上年十二月二十八號開特别會公推劉君聲元主席由康君士鐸劉君聲元提議以近來京師各報對於秘密談話一事互相攻訐勢若水火應請各黨知照各機關報對於此事一律停止評論徐君紹楨謂此事發生以來於各黨聯合上頗有障碍現在各黨正初在接近之時更應極力維持調停各報評論於中國政黨前途大有關係云云旋由衆議決除致函國民共和兩黨設法維持外並推定徐紹楨龔焕辰康士鐸劉聲元王印川前往兩黨接洽次徐君紹楨宣言謂現在國會尚未成立憲法編纂應先從事研究以爲將來編纂張本本會亦應注意衆贊成並預定明年一月三號開大會討論一切緊要問題時届六鐘遂散會 
[外交部將訂取締洋商專章]  
外交總長陸子興以洋商不遵條約常於未經指定商埠地點私自開設行店建設之時旣不禀報一有意外　向中國肆意要求賠償遂致常生轇　此項洋商在内地旣涣如散沙難悉其數勢不能一律遷徙現擬會同工商部訂定章程除凡有條約關係通商口岸及指定開作商埠地方其餘洋人贸易均須呈報（一）營業事項（二）資本若干（三）是何國籍（四）營業地點以上四端除由地方查明後仍在外交部及工商部分别註册立案如敢故違本部不負保護之責政府不擔賠償之任云 
[日本今後政變之風雲]  
吾將觀日本人之能力 
日本唯一元老山縣有朋之邸　於上年十二月二十四報有刺客持短劍　入行刺以防範太嚴不能如願（已見前夜路透特電）此事與日本政龑大有關係兹一母將新内閣發表後種種情形列詳如下 
（一）政變之原日本政治界自明治以來實以元老爲最高階級政友會以附和元老乃得有多數刺取一部分之政權然元老派以軍人及官僚爲後援尚屢加蹂躝此次西園寺内閣之倒卽元老謀略所致而以山縣有朋氏爲主動者桂太郎氏卽山縣之嫡派近已與山縣稍有睽　山縣旣　去西園寺本欲以朝鮮總督寺　代之而其結果竟歸桂氏桂初拜侍從長曾宣言不再入政界此次忽食言復執政權故日本與論界羣集矢於此二人而共恨桂氏則尚不如山縣之甚此山縣被刺之由來也 
（二）桂内閣之聚怨再園寺以承認海軍增加經費而反對陸軍增師故爲藩　所乘此次桂氏繼任乃擬將陸海軍增費事一併延期海軍部又起反對故其組織甚爲困難而其最失民心者尤在任用大浦兼武爲内務省大臣川上晴親爲警視總監蓋大浦旣著名爲武斷派川上前爲警署屬官時於檢舉日比谷燒打事件最爲嚴酷此次辭京都巿長而爲總監卽以蠻勇自詡且謂政友會開　事會時曾有人宣言用炸彈暗殺手叚於法不能默視言下之意直視政友會如無物似可一舉而推翻之者國民尤爲憤慨 
（三）民黨之聯合政友會向附藩閥在議院中占得大多數少數之國民黨無能爲力以是兩派水火及此次政友會爲元老所欺政客乃知官僚派畢竟是官僚民黨畢竟是民黨於是政友會與國民黨聯合之議大起據國民黨健者犬養毅氏所宣言似政友會之有力者已大表同意故據此間有力之日本人之觀察二黨或遂歸合併以抵抗此恃軍警爲後援之元老派官僚派亦未可知 
（四）國民之大會自政變起後各政黨之各支部分部於各地方爲激烈之决議者不計其數而其最可注意者莫如最近之憲政擁護大大會其性質實係一種國民大會其演說者有勢力之著名政客甚多若犬養毅尾崎行雄杉田定一關直彥井上角次郎花井卓藏等皆其發起人據會中所報告並西園寺候亦贊成此會之趣意到會者政界學界工商界農業界各種階級皆備無慮五六千人諸氏之演說淋漓盡致幾帶有一種革命的意味警官臨場制止竟被座客閧斥演說者洋洋終席而下此眞十年以來日本政界所希有變化也並有場外演說有一少年學生謂報纸多載稱不良青年之檢舉此後當有不良老人之檢舉檢舉此不良老人之責任者卽吾輩之青年也聞者大拍掌足見民氣之盛矣 
[前清國璽流落海外軼話]  
有自署袋江生者投書於日本大阪每日新聞云前清皇室之國璽現保存於新嘉坡一華人之手考其來歷因一千九百年義和團之亂各國聯軍入京清帝載恬出奔美國一水兵當擾亂之際獲得此璽　平後該水兵至馬尼拉旅費缺乏遂以此璽抵押於中國領事館領事思以此物奉還皇室珍重保存不料因病　卒　　存其家中頃其家人郵送此璽於其戚陳　託其求善價賣去陳以此物爲天下珍實或　還前清皇室或贈呈共和政府以爲紀念品庶可永久保存决不 
 
 
 

Page 7

 
 
忍落於外人之手　五寸方形其質爲翡翠玉碧斑點點爛然有光握手處雕刻雙龍所刻皆古　字盛以錦箱附以黃絹極爲精美云 
[財政部調查銀洋折銀之價值]  
財政部致各省都督民政長電云我國通貨向用銀塊其成色分量形式素無一定國庫出納人民交易均受其害近年各省雖已漸次改鑄銀元然幣制未能統一行用尤屬紛歧本部現擬明定章程凡民間完納丁課稅厘並發放俸餉官疑及一切出納事項槪以銀元計算由沿江沿海交通利便之省分先行改革再以此推行於内地在幣制未頒布以前所有銀兩改折銀元辦法另由本部酌中核定公布施行一面由中國銀行迅速推設分行經理國庫出納事務以爲劃一幣制改良征收之基礎惟各省情形不同向來銀洋折合價值以參差不一如此辦理於現在事實有無空碍希即　明　復以憑核辦 
[香港破獲日人僞造廣東纸幣案紀詳]  
上年十二月下午廣東警察廳長陳景華偕其偵探長黃伯英與香港警官多人在港拘獲售僞廣東纸幣之日本人九名並搜獲僞纸幣約百數十萬元有奇略情已紀前報兹又詳紀於左 
僞纸幣破案初有華人彭敬三與該日人等同謀適爲其友某君所覺責以大義彭頓悟言誓不取無義之財以害我廣東三千萬之同胞且願將該日人之奸謀露出某君乃將此事語崇如銀號之司理人杜仲文知杜乃廣東審計處長杜貢石之弟也貢石遂以此事語知胡督胡遂飭陳景華辦理此案陳乃於是月十九夜偕偵探多人到港並以此事商諸港官港官亦願竭力恊助陳乃使彭偕已往見該日人言有某富商欲購僞纸幣四十萬元於是日上午在上環合與華寓舖交易日人以爲奇貨可居並不疑惑且言須要港纸二十萬元方得四十萬元僞幣陳慨然　之蓋陳已帶有此款來港以作甘餌之計斯時日人雖不疑陳然亦恐爲港官所覺及延遲至下午始允偕陳往因是日適爲星期六日下午各衙署皆停辦公事倘不幸而專敗亦無從可出拘人之票然陳早已料及故先與巡理府希士倫及正副巡捕官等商妥請政府先發此拘人之票而後行之復先命偵探長黃伯英等扮作富商身衣麗服指佩巨大之鑽石約指在合興燕窩店内等候街外則密佈華英暗差以　地雷砲爲號陳遂偕日人往至時曰人覺勢不佳對陳言此地不能交易須往别處方可然尤以僱小輪在海中爲更妥陳見如此亦不能强强則恐爲失敗遂再約各人尾其後後日人在上環三角碼頭下輪駛往海中輪内早有僞幣二箱每箱二十萬元未幾小輪復回碼頭差人等竭力上前常彼拘獲未幾苦力二人又扛大木箱而來有四日人隨其後時適副警道亦坐車到此黃請警道落車謂此箱即是纸幣警道遂呼差上前將四人拿獲帶往永樂碼頭木屋搜其身上有給號數之印及鎖匙一條卽將大木箱打開满貯纸幣隨著人扛往捕房黃又將苦力二人扣留詢其自何處來苦力謂由東京酒店而來併索工價二元黃照給之卽告副警道派　十餘人往中環東京酒店搜獲僞纸六大箱每箱亦載二十五萬元另有小箱及皮袋數個又在中環日人所設之梅谷影相館搜出甚多共拘獲日人九名梅谷之主人亦在其内計其數約在二百萬元之譜須費三四天之久方能知其實數内多是五元者此次之破案副巡捕官活候氏三巡捕官景氏亦親自到埸恊捕各差亦異當踴躍故能收此效果至於此事極有關係之馮殿英現尚在逃未獲汪代表電告駐日汪代表電云神巨領事呈稱警察密告有粤人數名私印粤政府五元十元鈔票　用畫工石版工日人多名於十二月内附日本船赴港所有鈔票銅版隨身帶港日人均未携旅劵等語僞造鈔票關係甚大希嚴查電復爕叩 
犯案人姓名二十四號朝美道提訉日本人六名其姓字如下（一）古川武一（二）一柳淑吉（三）角石幸太郎（四）長尾景紅（五）西山清人（六）佐野福藏其被控之罪是於一千九百十二年十二月念一號在香港域多利未得有合法之權限及無合法之辭可托特藏有纸張若干每張載有交銀五元之命令之一部份及每張俱當作是陳烱明命令之一部份而當時該　烱明則居於中國包理律師主控梅臣律師爲各被告代表（下略） 
[鄂都督反對部辦兵工廠]  
漢陽兵工廠製造陸炮快鎗等軍械頗稱適用現陸軍部總長以各先進國所有製械廠所均歸中央主持辦理卽前清末造亦由部委員接收滬漢各廠刻下邊　吃　日俄環伺無論　固邊防開　鄰疆需用軍械甚夥擬卽將　廠收歸部辦以免撥用時多費手續故派蔣次長作賓來鄂磋商黎都督以此廠自張南皮苦心經營耗費鄂省公欵一千餘萬歷十數年之久至今始獲略具成　以後各省向該廠購辦可以稍獲盈餘彌補鄂中公虧略輕人民負担中央驟奪其利鄂人必起反對再該廠内債外債糾葛紛繁若歸部辦應先將積欠清還不能空言接收聞蔣次長在該廠考查再四已將黎公反對理由電告段總長查照矣 
[鄂省將起鴉片交涉]  
駐京英公使以鄂皖　浙蘇五省禁烟手續過於操切所有英商損失一千萬磅應由中政府賠償措詞極爲激烈并請英政府派柯向森君爲中國管理鴉片專員以便辦理關於鴉片一切交涉刻柯君以漢口勒閉土膏店舖將印土　運出境專賣處專售土藥明明排斥外貨阻遏印土特親來漢調查以爲交沙資料鄂省軍民二府特飭外交司妥爲招待接洽惟據外交界消息英公使謂漢口英領事於鄂省官廳規定專賣土膏排拒印藥章程之時置若罔聞不向官聽抗議深責其無能實則該領以鴉片貿易有乖人道漢口所存鴉片又屬華商已購之物與英商毫無所損故不爲無理干涉　日前武昌焚燒印土二十六箱無國家思想之中國土商因運動外援無效刻以柯氏來漢正擬預備控訴至内務部所派調查鄂省禁烟委員朱心愓君來鄂竭黎夏二公亦以禁烟交涉棘手爲辭云 
又鄂省禁煙局總理張漢自任事以來辦事過於强迫所派調查員亦或不免良莠不齊以致招人允怨日前黎公因聽某庶務員之言竟欲將張漢及其局中　司人等一概鎖拿來府治罪報　問馮開濬在座力諫不可謂禁　之事本難辦好今拿辦張其則以後無人敢負此責矣宜先查實然後　罰黎公始稍息怒特派參曦　查辦現張漢聞之大爲惶恐决計上書職辭略元竊漢奔走時事十有餘年統顧兼等不能以敷衍粉飭違反初裏兩月以來辦理禁烟事宜内外兼　畫夜無聞精神耗散舊疾叢生十九日由司返局陡發昏昡甚形危險據醫家之診治以静攝爲得宜前呈請假兩日原冀速痊以竟任命而體察現在情形數日之問實難奏效當此迫促進行不能稍事游移功虧一　而疾勢沉重又難支持敬求選任賢能准予辭職以資調攝 
[揚州當户暴動]  
揚州東關匯源與於去年十一月四號失愼後迭經賠償損失維持會　求全償及至臘底迄未了結竟於去臘二十八號各當户强將商會總理周榖人住宅打毁兹將詳情分述於左 
應省長指今略云查接管卷内據該該縣知事呈匯源公典失愼請示賠償一案查此案并　匯源典東張平氏呈請核示前來察核該縣所呈各團體要求賠償辦法及該氏援引賠償成數均非持平之道本民政長衡請度理計惟有分别開賠方足以昭公允上年陰曆八月二十日武漢起義以前凡值十均可常五應令該典商照本五成扣利賠償八月二十一日起至本年失愼日止凡值十者不過當一二再令减賠受虧更巨應照本八成扣利賠償當本在一元以下者多屬貪民尤宜格外體恤應照本扣利賠償似此　理庶乎恤民保商雙方並重等語江都縣知事鄭頌周君奉令後卽將該令宣布俾衆周知 
維持會禀告自應民政長宣示後各當户於廿八號紛紛赴知事署及商會總理周榖人家要求并疑周總理有納賄事賠償損失維持會得此消息恐有暴動急邀明白事理當户禀呈知事略云竊某等恭等恭讀縣長宣示奉省民政長應指令某等　讀之餘不禁涕零竊思某等皆貧苦細民自光復後生計愈艱當興質價愈苛查揚州當興溯庚子以前大率值十當五庚子以後卽行把持手叚凡值十者僅當三成迨去歲光復則變爲值十當一矣昔年同益典失愼其時金融尚在豐富時代乃猶按本全賠不扣利息而該典乃係自行放火尤當科以重　方足以昭平允今某等不敢别有希望亦擬按照　例光復前值十元當三元者令該興循例賠償七元光復後值十元當一元者賠償九元均不扣利况該典東張楚寳當有貪　今觀其具禀竟用一婦婦出名其狡猾更可想見街談巷議皆謂此等主謀均係某典典夥王　臣及商會總理周榖人得賄任意把持所致某等心實難甘不得已聯袂呼號激切公禀伏乞我縣長體恤窮黎即日電詳都督等語（下略） 
各當户暴動此禀去後二十八日尚未得鄭知事批答是時維持會又將開會各公民之環集二郎廟外者約有數千餘人由木區巡　區長金子丹到場彈壓并勸切勿暴動嗣有王漢輔汪濟才等登台略演數語并將巿議員朱伯明之失愼十可疑油印說帖對衆郎讀此時會衆紛紛要求金區長及演說諸人同赴知事署當被軍司令護軍營兵中途　阻旋經王漢輔等說明始允　行至署後鄭知事满允雷禀詎出署後又赴周榖人家邀周出而周避不見當有憲兵營唐　司令巡城　劉營長等帶隊彈　突有某兵向空開放一槍羣情大憤齊抛磗碟戴副官少受微愓衆怨未已謂周挾勢凌人遂各進門冲打打毁門　格扇各什物約值百數金嗣由　副司令等及演說之王漢輔二區之金區長鄭知事諸人竭力排解允於三日内有切實回復衆方散去鄭知事回署後立卽電省請示矣 
周榖人畏避周榖人家自被毁後翌日即由其父實純出與衆團體接治且恐更來摀毁當在宅外黏貼遷　字樣繼恐貧民行动於二十九三十兩日悉將財産運出婦女之膽怯者亦紛紛遷避周則與知事鄭頌周交涉要求賠償云 
巿議會轉圓江都巿議曾於念九號開會請各黨會旁聽惟以各黨會在場所議賠償議案未敢輕减僅議光復前當一賠一光復後當一賠四云 
開槍者處罪當滋事時憲兵營有一兵開槍向空繋射以致激起衆怒現該營副官戴君已請方柳江司令夥該軍士處以營倉懲罰云 
[南京陸軍與憲兵衝突詳情]  
南京第八師函云本月（去年十二月）二十二日午後六時本師副官長彭樹煌由寧路火巿進城適值工營一連連長蘇明蔚身著軍服因公附車至師部遂與該副官長對坐談心及抵總統府車詀忽有憲兵數名嬉笑由月台衝入後一名趨近蘇連長身邊突行敬禮蘇連長以車中逼窄距離太近忙即舉手答禮未及起身　憲兵遂　目怒視曰汝知中華民國陸軍禮節否蘇連長曰知之該憲兵等卽屢斥曰旣知之何以不起身答禮汝何配當官長該副官長見事勢不佳即獎許憲兵能守禮節蘇連長以車内逼狹未及起身或是疏略請息怒勿言該憲兵見該副官長身著便衣怒目此曰汝係何人該副官長答曰僕亦陸軍人言時火車已抵中正街續有憲兵四人蜂至羣扭蘇連長下車向腰背等處痛毆該副官長又從中排解亦遭老拳該憲兵等大呼拿回司令部内部内一憲兵告以此係八師副官長阻其勿拿彼等不顧竟手持拳銃扭迫蘇連長及彭副官長一同前去沿途揪扭其勢洶洶且禁止彭蘇二人通言由中正街經娃娃橋遊府西街至該司令部會是該部陸維逹接談之下不得要領該副官長即欲借用電話報告本師該憲兵等竟將　關拆下阻不許用該副官長無法乃商之陸維逹祇留蘇連長在此自請先回旣行矣該憲兵等復追至頭門以手槍迫令復返該副官長乃問各憲兵姓名陸維逹答係第七連之兵姓名尚須查問旋該部參事黃朝元出見一味道歉意欲含糊了結並緊請該副官是帶同蘇連長回師該副官長答以不知貴憲兵據何法律凌辱毆打并迫拿蘇連長與余同來余職司副官長祇有報告之權决難一時處斷該參事詞　即電告　　令長廼封隨約該副官長同至茅庽蘇連長以被毆傷重僵臥該部未能同往臨行據稱身帶銀幣百六十元已遺失矣該副官長隨乘馬車由該司令部往晤茅司令詳告原委茅不得已遂斥罵憲兵七連連長並道歉　自言查明　法憲兵明日當親起貴師商辦满口敷衍甚欲　預了結仍請勸合蘇連長暫行回營該副官長答以　　所在萬難　　婉言却之臨劉之時該副官長而請妥爲看　蘇連長並言明蘇連長傷痕輕重因貴部不許　言未能詳悉應俟醫官診察再定云云現在都督府已將蘇連長遷往江蘇陸軍病院醫治骫法憲兵拘送陸軍監獄聽候審判此此案經過之實在情形也 
地方通信 
[蘇州]  
樂極生悲蘇軍内河水師第三營管帶彭九思君於去服三十號在閭門外馬路某校書處先叙麻雀及晚盛筳宴客在座者皆軍界巨子一時名花畢集歡呼暢飲及二更後始各　　散席彭君已酩酊大醉卽與衆客一同出門詎行未數武彭君竟突然跌倒同行諸人以爲酒醉方欲命人扶起彭已氣超矣混成旅旅長朱熙係彭女壻當經就近通知朱旅長立刻前來料理惟彭管帶素無疾病此次究竟因何猝斃尚屬疑問詳情容儗續探再登 
[鎭江]  
烟業閉歇鎭江各土膏店迭次請都督延緩烟禁迄未照准現在各店已於去年十二月三十一號一律停閉另圖他業矣米巿開辦鎭郡米巿已奉程都督令准於令年正月一號開辦以興巿面昨又奉到都督宣示通令十二條爲取縍米巿起見不日發表現聞旅鎭廣潮寧各帮已大張旗鼓廣收　茶各米矣 
[湖北]  
黃禎祥末路都督府參議黃禎祥被逮下獄交軍法處審訉已供認十罪黎副總統决意置之於法以儆效尤詎孫堯卿黎本唐季雨霖諸君均爲求請寛免謂渠於起義前四處運動頗涉艱險陽夏之役隨軍督糧亦頗出力後來民國成立奔走南北亦不無微功衹以心組氣浮罔識義利致所行多涉專横不法其罪該死其愚可矜應請以功抵罪黎公當以諸人情面難却貸其一死擬處以一等有期徒刑俾資磨練孫君等因不便再瀆復請黃克强督辦爲之緩頰謂黃某胆量過人亦今世有用之才去歲漢陽失利之際諸軍官佐多棄職不顧黃獨死守糧台不去今小懲足資大戒可否從寛開釋黎公以旣經黃督辦說情乃開軍法會議議决照准惟以後不准逗留湖北致有招摇訛詐之事聞日内即將押送出境矣 
[浙江]  
電控奸商定海永康錢莊股東鄔天鍚控甬莊益豐等二十一莊電云杭州都督民政提法財政各司長鈞鑒甬江錢巿賣買空盤積久成風一呼吸間進出鉅萬金融頻危各業影響其因而破家　産者不一而足頻年財政時起恐慌商號相繼倒閉各業衰敗民生凋零推厥原因未嘗不禍起空盤前清厲禁律有專條或爲貪官所利用從而分肥分或爲奸紳所把持相與狠致禁令等於弁髦賭博成爲習慣廼者天鍚等股開定海永康錢莊爲股東兼經理胡汝舟倒騙鉅欵禍起空盤業經查　甬莊益豐等二十一家與胡汝舟串做空盤及轉帳等信函數十件証據確鋻向鄞縣法院起訴由二十一家代表到案供做空盤不諱並謂賣買空盤係商行爲之一種官廳雖加示禁實際行之甚衆且法律亦無禁止明文等語法官謂賣空係前清律有專條何得謂無禁止明文判令永康對於甬莊債務除已履行者不能請求債還外其餘少數之欵作爲消滅詎甬莊不服裁判哄庭要挾當經法官查辦在案乃次日又在商會集議朦電鈞座借罷巿爲挾制託勢紳以運動明目張膽肆無顧忌鄞縣知事且欲以行政官而干涉司法參加訟事種種怪狀言之實堪痛哭伏思空盤旣無益於國家之經濟　有害於社會之秩序証據旣確自應嚴辦僅判消滅債務已屬寛容萬分尤敢朦聳鈞聽殊屬不知自愛商　恊理係二十一家經理之一串同一氣非法妄爲敢將此案判决詳情從實　禀仰斬都督　民政司長通令嚴禁賣買空盤以懲將來而弭隠患定海永　莊股東代表鄔天鍚叩 
因貧弑母杭城第五派出所警官報告云陽曆十二月二十九號下午四點鐘時據警長報稱城頭巷口忽有司令部内之兵士　名聲稱該共内有民人某姓持刀行凶意國殺母報請逕往救護等語當卽馳往該宅查看果見圍繞多人詢問情形據鄰人云其人姓王名炳江蘇人稍有精神病與七八十歲之老母時起衡突現因天氣寒冷日食不敷竟持鐵劍一口聲言先殺其母然後自刎我等解勸不聽等語旋將鐵劍一口一併帶回參觀鐵劍銹爛不堪即詢其爲何殺母伊亦一味支吾語無倫次實有精神病爲此據情報告並將王炳一名鐵劍一口送請前來警官覆據王炳供稱坐守七年毫無位置又無資本小販專賴母食飢寒促迫不若自　爲愈恐身死後母失依持故令同歸一途云云警官查該王炳持刀逼母爲飢寒所逼又有精神病雖非故惡情節重大未便輕與釋放爲此將該犯王炳連同鐵劍解送局長察核訊辦未識張局長如何核辦也 
[河南]  
紗廠開工彰德函云廣益紡紗廠本由鄭君子固創辦資本一百餘萬元嗣鄭君因事北上由許君仙洲接充總理不幸於去年十一月望日工廠失愼焚燒廠房機器損失約在三萬餘兩之上自回祿後商民恐慌工人失業者不下三四千人若不設法維持彰德全局必至摧殘現經許君仙洲禀商保險公司已認賠銀十五萬復通禀各憲懇爲資助擇於民國二年一月一號從新開工云 
[陜西]  
振興水利鄭自二渠灌漑涇　陵原四縣獲利已久近數年來故道壅塞天然美利竟致廢棄幸近有屯軍總理楊君辦理水利事宜極形熱心督率屯軍挑渠引水并招集石工數十名修建堤防以期永久故凡舊日之所謂老龍洞塞珠洞汜濫於涇水者今皆收入渠道水量亦增加數倍今秋天氣亢旱此間鄉民多利賴之以資漑灌云 
雜評二 
[西藏又步外蒙後矣]  
蒙事交涉末了而藏事交涉又棘手庫倫獨立未取消而西藏宣布獨立之消息又至活佛僞位未取消而逹賴宣布登極之消息又至俄蒙密約未取消而藏蒙請訂密約之消息又至且也藏將與英訂約又將與俄訂約此後藏與蒙連蒙與俄連藏與英連蒙藏又交换與英俄連嗚呼蒙藏之前途眞不堪設想矣 
[黃禎祥]  
黃禎祥之下獄也黎副總統欲殺之後經人哀求而改爲徒刑又經人請託而改爲逐也卾境及黃未出境而皇皇然授爲少將之命已下忽而下獄忽而少將加膝墮淵恩威莫測亦新年之趣事也 
或曰黃不下獄不成少將或曰黃且將中將上將者吾於是爲張振武抱屈不置 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
憂時涕淚 
[危哉中華民國之二年] [  鈍根]  
得過且過得過且過民國元年居然捱過去了大家老着面皮還說新年恭喜今年如意咄懶奴汝去年如意着甚麽來强鄰侵侮無力抵抗國庫空虚專恃外債軍餉無着亂兵肆刦日坐積薪厝火之上憂傷不暇如意着甚麽來　守錢奴坐擁厚資寧爲盗劫不肯出一錢助公益聞某志士勸輸征庫軍餉亟倉皇引避聞某長官募公債私計公債祇六厘息弗及我貸於鄉民取息三分者遠甚則蟄伏暗室不敢出去年末日非吸鴉片之截止期乎汝則預購洋土纍纍埋地下計亦良得以爲一燈相對可與外人不通往來終身爲煙霞散人矣嗚呼汝亦知將爲亡國奴乎雖然汝嘗與人言亡國之後不過多出捐錢而已身家性命無害也鳴呼汝誤矣汝何不願捐輸於國人而某供獻於異族耶汝以爲國亡後身家性命可保耶恐慘酷之政逼汝而來不　年而汝將憔悴死也 
守錢奴無責矣汝輩有爲少年何自某暴棄若此去年革命之役攘勳冒功沽名獵利貪　旣飽則鼓腹　去沈湎荒淫不復知有國家事俄庫恊約初宣布猶能使酒狂呼曰戰戰戰大借款初發生猶能張其空手而言曰不承認不承認速集國民捐以代之速集國民捐以代之今也俄人態度愈蠻橫戰機迫矣債團條件不讓步實行監督用途矣然而一閧之氣已完所謂少年者方擁洋裘挾美妓團爐飲酒賞窗外殘雪或舉杯向妓戲呼中華民國萬歲以爲笑樂也鳴呼少年中國而亡汝輩其罪魁　 
事急矣事急矣今年之新年非可喜可賀之新年乃可驚可懼可悲可痛之新年也同胞而稍有心肝者其速　棄游樂預備艱難辛苦之救國事業不戰勝侵略殘暴之强鄰不能過今年不助集　千萬磅之公債不能過今年不組成眞實穏健之國會不能過今年不徧設安置游民之工廠不能過今年 
天佑中國使於今年一年之中内政修明外患消弭吾國民安然而過今年　明年新正當與諸同胞置酒相慶掦眉吐氣而祝中華民國之三年 
游戲文章 
[雪美人傅] [  蝶仙]  
美人姓滕氏其先人以字行行六人稱之曰滕六年時喪偶東谷之黃冠名嚴四者爲之執柯娶狐女而生美人（演用牛僧　幽）怪録事）美人誔於冬至前三十日維時天女散花繽紛满室白鳳落其羽毛玉龍墮其麟甲珠　之屑　满階除瓊瑶之光照耀庭户人莫不以爲祥瑞之徵迨及成人則胸懷透亮高潔不可爲儗而容光照人雖玉之瑩珠之潤不足以方其萬一也惟天性冷僻常默默寡言笑喜爲縞素之妝亭亭玉立實有一塵不染之槪舍甘后宫中之玉人外殊不能彷彿似之其顏色尤嬌嫩非惟吹彈不得卽偶呵之亦必盈盈欲泣蓋其孤高娟潔之性實天賦之也其子姊曰阿青尤嬌弱惟夜深之際凝妝而出迨夫日上三竿轉復避入至無蹝跡故美人之稱於世者較阿姊爲著人或以其輕盈之態擬爲風前之絮是蓋不知美人之潔操耳旣長擬字冬郎而冬郎之父乃爲冬烘先生初欲爲冬郎聘江氏　采　者爲之室旣而偵知業爲宫中所選稱爲梅妃知禁　不可復得且知梅妃之色猶逊三分於美人乃倩滕氏之契友號巽二者爲　上人（巽二司風見幽怪錄）聘美人爲兒婦焉美人旣歸冬郎而一種冷僻之性曾不少改偶爾温柔輙復羞潮暈熱汗涔涔然滲其肢體竊以冬郎熱中於少艾爲苦時勸冬郎讀書而已則甘伴梅花寒同不睡冬郎愛其顏色之皎嘗笑謂之曰卿之容光直勝照乘之珠映我讀書雖太乙青　弗足喻其美满也美人則以冷笑對之冬郎曰嗟科如卿者殆所謂鐵石人歟然而鐵者黝然而無光也石者蠢然而無靈也卿固聰明人安所願而居於鐵石人之列豈世所謂可玩而不可狎者其惟卿乎美人於是含睇淺笑迥剪水之眸展如花之　以表其親愛之情而殊不背爲投懷之玉燕以就其撫惜也美人時多病苦患熱大寒縞衭絶弗自憐輒喜於風露中獨立而冬烘先生時復　　　問美人惡其頭腦之可　每一近之益覺焦灼至不可耐遂不復近冬烘先生冬烘先生則憤然對於人曰有媳若此是犯六出之條矣人皆以美人爲孤潔性成不足爲怪先生乃貶之於白玉之堂病乃益劇冬郎固愛美人憐惜備至日者朝　满窗室内寒煖計　升黨籠旣撤而温度弗减美人苦熱至不能勝乃與冬郎含情相對自謂不久人世偎傍方際直以淚珠洗面而香汗如沃亦已滲透重襟冬郎乃爲之緩其約東陳其玉體使　禓面臥覩此粉　玉琢之軀憐愛之至於無可如何乃效苟郎之所爲向中庭以取冷歸而擁之極盡其温存熨貼之至誠而詎知陽臺夢醒則美人者已魂銷而骨化矣檢點　裯不知是涙是血東坡居士聞而哀之爲之挽曰也知不作監牢玉無奈能閒頃刻花美人之年纔二九耳冬郎旣雪安仁之涕遂冷高柔之心不復再娶第從藐姑乞得粉孩兒以爲之嗣　美人於峨眉之　外史氏曰彼神瑛侍者　謂世間好女兒悉是水做吾夙以爲痴兒之誔語觀於雪美人之化爲水也則信然矣世之清白女兒如雪美人者得幾人哉是不可不爲之傅（二） 
[一年兩歲說] [  燕賓]  
三十一號之午予偕二弟坐庭前負　談天小弟曰今晚是新年夜弟几歲便要變十歲再過舊年夜又變做十一歲了二哥明年十一歲豈不興弟一樣大弟曰不然我十歲過新年夜十一歲過舊年夜又是十二歲了爾不能追及我也予笑曰新曆長一歲舊曆長一歲世人從此多壽算矣（三） 
劇談 
紀第一台近時案目拉桌一道術益進步往昔不過於年關前包其包廂官廳各請一般熟客賞光欵以果點綴以花綵以請客之美名而博其犒賞之金錢三四夜即止今則闔園之案目聨合一團摒檔巨欵向園主包下預印戲劵各懇稔客兜銷又請各藝員勉演拿手好戲以資號召每晚所得除包銀七百元外利益均沾彷彿一公司辦法該台試行此術垷將半月園主案目雙方俱得收美满之效果　　爲利之術亦工矣哉今又添聘小寳義三客串羅致羣才以廣招徠營業之益徵發逹更可預决小寳義亦錐伶耳年與七歲紅相若所演諸劇與筱菊笙一派聞其每晨至第一台練工有許多絶技實爲菊笙所不可及云 
紀大戲院該院除案目拉桌外又多外客承包之戲一般闊少平時則酒地花天揮霍無度至年關節近床頭金盡羅掘無術挹注無方遂出此摇尾乞憐之舉先向園主包下繼請相識之票友臨時客串　爲一臂之助兼以轟動座客後以戲劵四出兜銷如水銀潑地無孔不入失之東隅藉冀收之桑　以彌補債台前數日連續承包該院者頗多闊少其人今始歸入本院吾知此風至陰曆年關必然更形發逹也年來之學堂學曾學社商曾等每逢經費支絀往往乞憐於伶人以補　公益事宜然究其實又多不可問之處劇場誠爲求利之終南第一捷徑哉 
小說 
[政治小說鐵血男兒（二十一）] [  當覺獨鶴]  
烏默然不語顧僧人支詞蔓語剌剌不休自道此行將赴培古納尋兄兄爲該處富商並詢烏將至何處亦同道否烏躊躇不能卽答適尼古拉趨過目視僧人脫帽示烏烏乃注意蓋兩人曾預約途中如臨時發生事故須警備而又不能明言者則脫帽寫號云 
烏秉性正直素惡欺始至是不得不作誑語告之曰僕行程較君爲遠尚須過君士坦丁而東也僧人聞言嬉笑自語曰幸矣哉乃佯作不慣旅行狀旁置報纸亦不取閲特謂烏曰長坐車中令人昏悶不若彼此暢談聊破岑寂惟君如意興少倦願静憩片刻則老枘亦不敢多事絮聒轉滋煩擾烏默念此僧人雖突如其來然態度頗慈祥當無惡意遂曰清談亦清遣法固僕所願也僧人大快即與烏　論古事盛道埃及昔日文化並喟然曰埃及爲開化最早之國乃今日竟淪爲英人奴𨽻殊可嘆也言次復叩烏以英埃戰事詳情此爲烏生平第一得意事雖話僅三分未宣底藴而口講指畫已不免津津樂道略露鱗爪僧人傾聽久之忽詢曰覩君狀貌英武又熟聞戰事其殆軍人乎烏未對尼適偕白來特自外來且行且笑至二人前白躬身與僧人爲禮復以手中報纸授烏曰白來特君且讀此當令君大發一　也烏聞白語已會意即取報纸觀之見一圖畫旁有尼古拉字跡鉛筆筆書數語曰（注意君此後须認爲白來）特其勿忘彼僧人曾向他客詳詢吾儕行止必係奸黨偵探愼防爲要）烏默誦畢微笑僧人欠身前曰君何事解頣其絶妙之滑稽談乎能借觀以博一笑否語竟將取報白固機警者即烏手中奪報纸去謂僧人曰是固諧談惟事涉宗敎上人觀之當不豫不如方命尚祈恕之（二） 
[滑稽小說外國便桶] [  鈍根]  
孫中山先生幸松江萬民瞻仰夾道歡呼先生與其從者陳英士戴天仇兩先生乘馬疾馳過西門街轉瞬已杳觀者相與歡息曰偉人風度殊可驚惜未能仔細領略小民眼福淺可憐可憐 
然則眼福最深者當爲陳公祠先生行在之招待員 
先是先生未至松江之前一日供張已周備有某黨員入先生臥室審查有無缺失忽有一事觸動某黨員靈敏高尚之腦筋蓋先生吃飯後必大便大便須便桶而此臥室中尚無便桶也黨員大驚失色倉皇至車站乘快車赴上海詣某洋行購極精緻之外國便桶一具急乘火車返松旣下車捧外國便桶趨先生行在途中喘息語人曰微予先時審查則行在中有大缺點不幾慢先生而爲通國所笑耶 
事過先生去松人士乃相與談論曰智者某黨員待先生如此其忠且敬也 
或曰先生以中國屁股而坐外國便桶母乃不適或曰先生二十餘年出亡在外坐外國便桶已成習慣惟某黨員見及此故不辭勞苦奔赴上海購外國便桶歸奉先生也 
或曰先生御外國便桶而適亦與某黨員握手稱謝否 
歡迎團中人亦與某黨員道乏稱辛苦了老兄一　否 
或曰先生去後先生之大便當永永保存爲紀念品 
或曰外國便桶何幸而得承先生之大便 
或曰外國便桶外應　以恭楷曰中華民國元年某月某日孫中山先生大便于陳公祠 
 
 
 

Page 11

 
 
   
 
 

Page 12

 
 
   
 
