# 1920 - 191 - 4917028

 

Page 1

 
 
   
 
 

Page 2

 
 
   
 
 

Page 3

 
 
時評 
[决戰（冷）]  
　　直皖兩軍今己在北方開戰矣余謂旣興師動衆則必當戰旣戰則必當至决勝負而止不當半途而又調和而又停戰也何也曲直是非今姑勿論爲軍人者應當如此也 
然而其爲與戰事無關係之國民者當専力致志於事之曲直是非而不問其戰之誰勝誰敗是非曲直是有一定不能以勝負而淆如是方得謂武人心外尚有國民國民尚知有天職 
[専電一]  
　　北京電警廳通告直軍將包圍京師現己實施戒嚴（十四日下午四鐘） 
　　北京電段昨入京謁徐求發令息戰現段將移居使界（十四日下午四鐘） 
　　北京電段軍十四晚由琉璃河開始進攻據安系消息段軍己於十五晨據涿縣并進越高碑店直軍敗但據外訊則稱段軍第三邊防軍爲直軍抄擊某旅降直軍京奉方面段軍十五師亦於十五晨用大砲進攻吳軍在落垈衝突段軍亦未得利（十五日下午八鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　北京電定國軍下總攻擊令後各軍仍相調停冀免交綏至今午己將絶望（十四日下午四鐘） 
　　北京電奉張致段侵電謂返奉後拿獲胡匪八人皆持定國軍委任狀破壞東三省秩序此事公或不知然羣小如此殊堪痛恨作霖誓率關外勁旅入清君側段以此係有人中傷去電解釋（十四日下午四鐘） 
　　北京電令各軍退原防令修攺數次今晨始下立言空間不着邊際（十四日下午四鐘） 
　　北京電姜桂題張懷芝羅開榜袁乃寛等歸告保定條件太苛調人實難爲力靳赴奉行中止（十四日上午九鐘） 
　　北京電段頒軍令（一）前方將領應維地方秩序（一）追敵時不得擾害人民尤應保護外僑（一）非奉令不得後退（十四日上午九鐘） 
　　北京電徐意仍請奉張作調人（十四日上午九鐘） 
　　北京電張有十萬火急電來報告東省近狀對時局取武裝調停（十四日上午九鐘） 
　　北京電直曹電詰綏奉路六百萬新借欵請取消政府復電否認（十四日上午九鐘） 
　　天津電文日下午六點駐紥廊坊西北軍約七八連步隊分兩路向楊村方面前進被混成第四旅猛烈射擊邊軍立散據該地商民云退回邊兵狼狽暴常均無戰志（十四日上午十二鐘） 
　　天津電琉璃河今晨有小戰邊軍聞槍聲卽棄壘遁死傷十餘人吳軍戰線推進一里許（十四日上午十二鐘） 
　　天津電順直省議會津商會致總統暨各省討段電云段専政禍國致西南獨立今復以總統罷黜小徐構亂興兵神人共憤本會不忍京畿淪於塗炭將士化爲蟲沙特電呼籲彼殘不省黷武窮凶以邊軍殘殺同胞並云直軍仗義執言爲國除奸非爭政柄故周組閣聽總統自由大義昭彰豈是直皖尋隙乃段以議及彼之私圖卽視爲大逆寗借外援賣國請總統明正其罪與天下共誅之勿使宋張邦昌韓李完用復用於今日國家幸甚云（十四日上午十二鐘） 
　　天津電張作霖致曹錕曹銳張叙五電云歌眞電悉己備二十七八兩師步兵暨馬隊兩旅二十八師先進關馬隊作後盾此次出師弟親帶往現正趕速調集二十八師車到卽全數出發目前奉軍之入關内者與貴軍合計約有七八萬如有戰事儘可先行支持令張叙五速往前方與曹面商率一師曁鮑旅許部籌畫進行並云論兵力我衆彼寡論公理我直彼曲斷無不勝彼此骨肉至交當危急存亡關頭不能不竭力相助請釋厪念至聯銜通電請速拍發現戰事己得力足見天道至公恃强横者終難得善果眞印（十四日上午十二鐘） 
　　天津電奉軍馬隊砲隊步隊約五千人抵楊村（十四日上午十二鐘） 
　　天津電田中玉來電調停（十四日上午十二鐘） 
　　天津電由京來津各調人尚未離津（十四日上午十二鐘） 
　　天津電八省聯盟討段通電己發（十四日下午二鐘） 
　　天津電據可靠消息免曹吳之命令非總統蓋印總統被困行動不能自由據直系云縱有息兵命令亦不遵守蓋恐其僞（十四日下午二鐘） 
　　天津電記者訪直軍東路總司令問以調停事據云若段通電罪己答應直軍要求則不須調停兵爭亦息（十四日下午二鐘） 
　　天津電段己將團河家産付託第九師保護（十四日下午二鐘） 
　　天津電曹錕方面絶對無調和之望（十四日下午二鐘） 
　　天津電靳雲鵬今晨専車過津赴奉（十四日下午二鐘） 
　　天津電京奉徐局長賴外人調停今日復任（十四日下午二鐘） 
　　天津電京津火車通行無阻祇略誤鐘點（十四日下午二鐘） 
　　天津電今日東西中各路均無重要戰事發生直皖軍尚未定正式開戰期直軍謂於必要時擬封鎖海口以防皖軍水路北上（十四日下午二鐘） 
　　天津電倪嗣冲被外人逐出北戴河狼狽回津寓意界其衛隊被曹軍截逼繳械（十四日下午二鐘） 
　　天津電總統爲保全北京治安起見特派毅軍分守京外要隘防止段系敗軍竄京搶掠（十四日上午十二鐘） 
　　天津電北京糧食不足十日因豫湘來路均被截斷天津各界聯合會爲直軍籌欵（十四日上午十二鐘） 
　　北京電蘇李電告稱各團體商准浙督撤回防軍各守疆線（十五日下午七鐘） 
　　北京電晨報經衛戍部認爲妨害時機飭令停版（十五日下午七鐘） 
　　北京電外團因路線中斷提出抗議故府分電直蘇尅日修復（十四日上午九鐘） 
　　北京電吉鮑文電日向滿站運去物品十一車己飭嚴防（十四日下午四鐘） 
　　北京電稽鏡文電阿省赴崴代表攺由四黨各派一名與日議和（十四日下午四鐘） 
　　香港電軍府爲邊防軍照會各領事請阻日人助段（十六日下午七鐘） 
　　香港電軍府連日會議圖西南發展備派幹員勸各省銷意見一致討段如就緒卽分三路出師北上（十六日下午七鐘） 
　　香港電軍府覆鄂王蒸電謂護法討逆宗旨相同己飭譚延闓就近聯絡（十六日下午七鐘） 
[公電]  
　　段祺瑞傳檄通電本日祺瑞發出檄文一道文曰爲檄告事案查曹銀吳佩孚曹鍈等目無政府兵脅元首圍困京畿别有陰謀本上將軍業於本月八日據實揭劾請令拿辦罪惡確鑿誠屬死有餘辜九日奉大總統令曹錕褫職留任以觀後效吳佩孚褫職奪官交部懲辦令下之後院部又迭電飭其撤兵在政府法外施仁寛予優容該曹錕等應如何洗心悔罪自贖末路不意令電煌煌該曹錕等不惟置若罔聞且更分投派兵北進不遺餘力京漢一路己過涿縣京奉一路己過楊村進窺張莊更於兩路之間作擣虚之計猛越固安乘夜渡河暗襲我軍是其直犯京師震驚畿甸己難姑容而私勾張勲出就重謀復辟悖逆尤不可赦京師爲國家根本重地使館林立外商僑民各國畢届稍有驚擾動至開罪鄰邦危害國本何可勝言更復分派多兵突入出東境地逕佔黄河岸南之李家廟嚴修戰備拆橋毁路阻絶交通人心惶惶有岌焉將墜之懼本上將軍束髮從戎與國同其休戚爲國家統兵大員義難坐視今經呈明大總統先儘京畿附近各師旅編爲定國軍由祺瑞躬親統率護衛京師分路進剿以安政府而保邦交鋤奸凶而定國是殲魁釋從罪止曹　吳佩孚曹鍈等三人其餘槪不株連其中索爲祺瑞舊部者自不至爲彼驅役即彼部屬但能明順逆識邪正自拔來歸即行錄用其擒斬曹錕等獻之軍前者立予重賞各地將帥愛國家重風義遘此急難必有屨及劍及興起不邊者祺瑞願從其後徴到如律令祺瑞咸印 
　　保定曹錕通電各報館鑒邊防軍稱兵近畿擾害商民近仍進行不己以衆大之兵力佔據涿州固安淶水等處於寒删兩日向高碑店方面分路進攻東路則佔據梁莊北極廟一帶向楊村攻擊砲火猛烈槍彈如雨敝軍力爲防禦未即還攻而彼竟愈带愈緊實爲有意開釁事實如此曲直自在惟有激勵將士嚴陳以待固我防圉而衛民生特電奉聞諸維察照曹銀咸印 
　　吳佩孚等又一通電各省巡閱使督軍省長各護軍使各鎭守使各師旅長各報館各法團學校均鑒民國八載海内分崩追原禍始段爲戎首謹爲我邦人君子袍澤兄弟剴切陳之段氏祺瑞秉性凶殘専擅恣睢陰賊險狠自受知項城厠身軍界嫉梁華殿爲愈己而暗殺以逞凶妬馮河閒爲比肩而排擠以搆怨泊乎共和肇造入綰軍符高下在心黜陟由己援引小徐朋比爲奸購械吞欵庇惡亂法視總統爲贅旒視國疆爲敝屣視民意爲芻狗視約法爲弁髦以國軍爲一己之爪牙以疆吏爲一家之私産以他人之從違爲黜陟以一己之喜怒爲禍福膜視民瘼輕啓兵端嗜殺以爭殘民以逞唆使劉存厚禍川而令吳光新攫奪川督排斥譯延閩離湘而令傳良佐盤踞湘省卒至重慶喪師長岳敗衂連年烽火滿目凔痍波及閩秦牽及滇粤誰生厲階至今爲梗尤可恨者専横暴戾性與人殊用徐賣國籌邊則曰爲國進賢引賊擾亂内蒙則曰爲國啓土森林路礦則抵押净盡民膏國帑則斵喪無餘利用參戰以供内争對外則宣而不戰對内則戰而不宣騰笑全球坐失機會愧對友邦亦當無地自容稍有心肝何忍出此乃復藉端遷怒毆辱議員國會天絶西南禍起製造安福系以禍國殃民剏設邊防軍以窮兵黷武我袍澤本不願爲箕豆之煎彼段氏偏欲作犬羊之鬥私借日債不下六億萬元盡爲鷹犬狐鼠所銷費鬩牆無底止之秋同室罹操戈之慘清夜捫心當知自悔溯其覆前清而専制甚於前清覆項城而狠戾過於項城覆黄陂則危敎軍人犯上覆河間則使同氣相殘茲對今大總統又行故智段氏之肉其足食乎試問定武誰設計而賣友試問友邦誰作悵而賣國三膺揆席毫無成績分崩離析統一無期稍有廉恥當知退避乃權利熱中亟作馮婦假藉邊防督辦暗中操縱政權凡此逆跡昭著罄竹難書元首罷除徐樹錚原爲府從民意段氏以翦其羽翼因羞成怒圑河會議凶燄鴟張特派徐樹錚親率軍警包圍公府軟禁元首奪出印信擅發僞令都門喋血津保弄兵謀爲不軌窺竊神器鎭守使師旅長等忝列戎行密邇敬轉居晉鄭勤王之地效李郭撥亂之舉本救國衛民之志出討賊敵愾之師爲擁護元首計爲俯順與情計爲保存國民人格計爲培養國家命脈計不得不整飭戎行訴諸武力殲厥渠魁取彼凶殘攘除姦凶以紓國難公等或任封疆或居軍旅或屬商學團體或係言論機關救民救國諒有同情除惡除奸决無反顧如能助軍助餉均爲全國之同胞否則附逆盲從自有相當之對待旣非黨惡助虐必不觀望周章若能前途倒戈必當脅從罔治凡屬明哲之士必知順逆之分應天順人時不可失掃清君側奠我神京謹紓至誠海内共鑒西路總指揮陸軍第三師師長吳佩孚·東路總指揮薊榆·鎭守使兼第四混成旅旅長曹鍈·後路總指揮第一混成旅長王承斌·四省經略使署總參謀長潘榘楹·第二混成旅長閻相文·第四混成旅長蕭耀南·第五混成旅長商德全·新編第一旅長王用中·第二旅長李榮殿·第三旅長彭壽莘·冀南鎭守使周符麟·第三師第五旅長董鎭國·第六旅長張福來·參謀長李濟臣·率全體將士同叩文 
　　順直三團體通電大總統國務院各省督軍省長各省省議會商會敎育會各報館均鑒民國不幸迭遭變亂兵匪縱横民窮財盡國權喪失億兆離心推原禍首皆由爭權奪利倚恃外援剛愎自用晚節不終之段祺瑞於此數年中喪心病狂倒行逆施使我國家操縱於鄰邦軍閥之手人民宛轉於武力慘暴之下國危民敝遺害無窮今復媚外逞兵脅迫元首靡爛京畿擅開兵釁吾直民商痛恨　齒特將該凶段祺瑞罪狀宣布天下使全國曉然於該凶段祺瑞之萬惡滿盈同聲致討以明是非之所在一段祺瑞自袁項城去世以後三總閣揆愈變愈奇目無總統任意横行囂凌氣燄等於操莽以致寛厚大度如黄陂患難舊交如河間亦均凶終隙末莫能相容至於東海就職事事承敎倚畀敬信過於項城宜若可以相安矣乃段祺瑞恃勢而驕逹於極點視東海若愧儡待同官如奴隷頣指氣便炙手可熱靳雲鵬雖其門生然旣爲總理論體制應在督辦之上乃段祺瑞於院部有關係之文函均親筆批有交院交部字樣其下屬奉命轉逹於院部者則直書曰奉督辦諭交總理總長辦理等字樣儼以元首自居今更擅攺元首己蓋印之命令逼取元首之印綬自由擅發試問紀綱何在此其大罪一一段祺瑞於民國三年日本要求二十一條之時自言於衆願與日本一戰以雪國恥曾幾何時大變宗旨信任曹陸借用日欵五萬萬元將東三省森林礦産及滿蒙熱河鐵路之權拱手以售於日人又將山東膠濟高徐順濟等鐵路路與日本訂立合同致成爲靑島問題使山東亦將爲東三省之續甚至訂立軍事協約而日本軍隊侵入北滿假藉參戰練兵而日本軍官攫我兵權於是贊成簽定德約主持直接交涉無一不爲媚外之作用以自亡其國與李完用張邦昌謝米諾夫之徒何以異此其大罪二一段祺瑞於袁項城時往往以項城任用權術利用金錢收買下級軍官唆使反坑上官之舉爲不然不料彼自執政以後變本加厲暗使陳樹藩驅逐陸建章以去陜陰令劉存存戕殺戴戡以犯上唆使陳復初反對譚延闓以亂湘其餘廣用金錢結合各省軍隊以自固凡有所求增兵增餉者無不允許以致軍隊日多財源日竭至於今日不可救藥此其大罪三一段祺瑞自來頗惡政黨暴徒之所爲故有解散舊國會之舉不料復辟以後組織安福俱樂部以金錢百元以至千元最少者亦每人每月三百元以議員四百餘人之衆平均每人每月五百元年須五百萬元比外黨員薪水收買舊議員造作上海私和運動孫唐等又費去五百萬元此外一切黨費又須數百萬元合計年在數千萬元以上其爲擴充個人之勢力私自盜賣借欵人民不知政府無案者尚有十餘次此項經費源源不竭而對於所有軍隊則數月不發薪餉致使兵隊潰擾釀成民后怨恨不平之聲盈於海内大變由此而作非僅使人各破産廉恥喪盡貽害於天下後世也此其大罪四一段祺瑞任用其爪牙徐樹錚種種作惡旣縱使欺凌黄陂以成復辟之役又令威嚇河間致演三湘之舉近且以西北四混成旅授徐樹錚以入蒙古將辦理取消蒙古自主大功垂成之都護使陳毅用兵包園阻止通電取其利以爲己功而欲以欺飾天下豈非可恥可笑自是以後徐樹錚益無忌憚借辦路興業開荒爲名濫借外債供私人揮　操切從事蒙人日益猜疑致有近日熱河各蒙王私聯圑體勾借日本欵項辦理銀行林礦以圖抵制徐樹錚之事見之各報確實可據是徐樹錚僅收取銷蒙古之虚名而釀成爲叢敺爵之後患皆段祺瑞昏瞶之咎也此其大罪五一段祺瑞向以清廉自命海内不知其底藴者不免爲其所愚今試查天津意租界段氏之宅爲誰所賄送乎則徐樹錚於民國元年所得漢陽之款以十三萬元分潤於段氏也又試查北京新造段氏之邸第爲誰所賄送乎則曾雲霈以安福系之黨費爲之興造春夏秋冬四季式之房屋以貢獻於段氏也復避討逆所餘之欵二百萬元盡入囊中中日滙業銀行一百萬元之股分衆所共聞其他各銀行各公司之股莫不有段祺瑞之堂名清廉者固若是乎陽飾清廉陰實貪瀆以致爲徐曹等僉壬所牽制爲所欲爲貽害國家此其大罪六一段祺瑞吸食鴉片行賄賂者以此爲大宗僚屬窺探意旨從風而靡故其同系親信如陜西之陳樹藩湖南之張敬堯福建之李厚基甘肅之張廣建無不開禁種烟且購買種子給與各省農民以爲中國之大害又因籌安福黨費及要結同系軍人心縱令販米售與外人合計一年以來出口米至二千數百萬食日缺米價日騰全國人民無不受累是以一人之貪私致殘億兆之生命此其大罪七一段祺瑞迭次文電自謂談泊無欲維持國家紀綱以欺天下耳目試問結公民團打國會以脅黄陂縱徐樹錚軍隊以脅河間皆爲一己登台之計此次免徐之令本己贊同乃以東海提出周樹模而己無與遂興無名之師淡泊者固若此乎無怪乎復辟之時檄文中所云事後歸田之言等於東風過馬耳也七年徐樹錚之自稱司令并無元首明令傳良佐棄城而遁并不置諸軍法爲黨系撤馮玉祥之旅長部衆不服而攺予以巡防統領以私意易孟恩遠之吉督致遭反抗而收回成命維持紀綱者固若是乎無怪乎此次呈文中之自稱本上將軍又無明令而設立定國軍委任無數司令也己不能正而以責人遂令是非不明賞罰不嚴國事由此敗壞此其大罪八八罪之外更有該系黨員司法部總長朱深希承意旨濫用法權有異己者則周内以致其罪其有法官之執法不屈者則假他事以黜其人賄賂公行人民側目吞聲飮泣怨積寰區如是者舉行政立法司法三權無不爲安福派所壟斷即無不爲段祺瑞所操縱是安福派之惡皆段祺瑞之惡也曹汝霖陸宗輿之賣國皆段祺瑞之賣國也徐樹錚曾雲霈等之殘民皆段祺瑞之殘民也段祺瑞不滅則全國人民無再生之望且將使國家傾覆夷於朝鮮安南之列願我各省軍民同胞齊心努力衆志成城共伸義憤以彰天討此實爲全國存亡之所繫非僅直隷一省之關係也至有謂此次八省義師似以軍人干政爲嫌者不知弔民伐罪方爲仁義之師湯武之誅桀紂非以臣而犯君乎華盛頓主創美國非以屬地而叛祖邦乎此次歐美協商各國之戰勝暴德非以武力而維人道乎是在起義軍人之宗旨果否出於正義也爲民而戰爲國而戰爲正義而戰夫何干政之嫌敢告各省聯軍速殲元惡勿稍姑容庶幾保國土安我黎民國家幸甚人民幸甚順直省議會天津總商會直隷全省商會聯合會同叩寒印 
 
 

Page 7

 
 
世界路透電 
[斯巴大會九紀]  
　　十五日斯巴電協約國代表方在討論如何佔領魯爾區域時德代表忽稱願依協約國要求供給煤斤協約國今將决定所須要求之德國履行義務之保證 
　　十五日斯巴電茲悉協約國曾於今晨開會福煦上將與維爾森上將均與會晌午德代表致牒大會議長謂德國願從協約國之要求每月交煤二百萬噸另附條件協約國現正考慮此項提議 
　　十五日巴黎電法國佔領軍總司令台戈特將軍己起程前赴斯巴 
[俄波戰事記]  
　　十四日華沙電波蘭參謀部今日發表公報云波蘭兵支隊在維爾拉東北受過激軍之大壓力退至維爾拉河南岸過激軍己佔據米加里資基優勢之過激軍激戰後佔據米洛特克齊諾現沿維爾拉至米洛特克齊諾鐵路進攻過激軍己抵斯摩爾加尼至里斯土巴諾夫陣綫該陣綫刻有大戰過激軍在哥姆加諾夫至斯魯資基陣綫進攻爲立陶宛兵支隊擊退波蘭軍現正按預定計畫退走魯尼尼至薩爾尼路線有武裝火車一輛從事偵察擊散過激兵一支隊並獲大批戰利品杜白諾鎭波蘭戍兵勇戰之後今日己委棄該鎭退至西南兩而過激軍攻擊瑪索希尼資爲波蘭爾兵第十八師所敗過激軍在他處力攻者亦遭挫衂波蘭軍獲機關槍三架來福鎗千枝俘敵兵甚多烏克蘭軍支隊在波杜里亞擊退過激軍 
　　十三日倫敦電華沙電稱據柯夫諾消息立陶宛現與勞農政府協商且召集數級兵士入伍波蘭軍因此或不得不退出特文斯克南面之地於是勞農俄羅斯將有路通入東普魯士 
　　十三日華沙電今日此間發表公報承認波蘭軍己失明斯克但稱明斯克南面及東南面戰事仍在進行中 
[英日聯盟繼續之近信]  
　　十四日倫敦電國際聯盟發表英日兩政府七月八日在斯巴發出之公文署名者爲駐英日使珍田與英國外交大臣克松内稱英日兩國於一九一三年七月十三日所立之約雖與國際聯盟公約精神相合然究與國際聯盟公約文字不相符合英日兩國甚願尊重國際盟約之文字故特聯合通告國際聯盟如英日盟約須於一九二一年後繼續存在則其形式必與國際盟約適合此乃英日兩國所承認之原則也云云 
　　十三日倫敦電每日郵報云英日兩國政府己通告國際聯盟謂英日盟約延長一年以後此盟約可逐年賡續 
[俄國對外之近事]  
　　十三日紐約電勞農政府駐美代表馬丹斯氏宣稱己與加拿大銀行家商定以金洋一千萬元由俄運至加拿大以購加拿大貨品該金將取道愛沙尼亞輸運或向瑞典瑙威丹麥三國銀行提出存欵充之 
　　十三日倫敦電據斯巴消息英相喬治己接過激黨來電接受協約國休戰之議此說尚未經徴實 
　　十四日柏林電昨日有一不知姓名之人聞入興登堡之宅槍擊興登堡未中兇手逃逸 
太平洋路透電 
[東方近事記]  
　　十五日海參崴電阿穆爾省政府之代表現赴海參崴會商組織遠東統一民國事謝米諾夫允加入會議但須集議地點在哈爾濱耳海參崴政府答稱集議地點惟海參崴爲最宜否則不能接受伊滿四周情勢頗不穏定該處武裝民兵人數缺乏故反對革命黨在境内肆虐捕殺居民雙城子電稱日人準備兵房以便招待　從後貝加爾撤退之日軍 
[北方戰事之外人觀]  
　　十五日北京電息爭命令下後北京即宣布戒嚴令而西陣線之砲撀亦作段祺瑞前謂總統命令即下彼擬阻止其軍隊從事攻擊故今日人皆詆責段氏食言惟有名望之華人以爲戒嚴令之宣布戰爭之開始非出段氏之主張即仇對段氏者亦抱此見主之者厥爲段芝貴與徐樹錚以期破壞調停蓋今日之情勢唯犧牲小徐之軍權雙方始可接近調停也昨日終夜有散漫之砲 
聲今晨砲聲復作現信雙方尚未開始大戰前敵未有死傷兵士運回惟國際新聞俱樂部午後發出傳單謂京漢鐵路一帶之直隷軍今日侵晨由涿州攻擊其結果直軍敗退晨九時邊防軍佔據高碑店直軍第二防線云云按該俱樂部之中國會員幾全爲安福系上述消息迄今未由任何方面徴實昨日雙方軍隊之地位如下邊防軍第一師駐涿州與蘆溝橋之間左爲邊防軍第三師駐固安之後右爲第十五師跨門頭溝支路列陣於第一師之後第十三師仍駐海甸第九師駐南苑吳佩孚第一第三直軍混成旅在涿州境外而邊防軍列陣並置軍於涿州保定一帶今開戰者必爲第一邊防師與直隷混成旅各使署不信雙方己見大戰且謂安福部近以調停爲政系迄無效果今雙方之衝突或或使調停早成或因此打銷調停之議戒嚴令宣布後首蒙其影響者爲晨報今日己被封閉因曾登載張作霖通電之一部分也又據各報載稱北京現禁止售賣天津之益世報此外戒嚴令尚未有何影響居民夜仍外出 
　　十五日北京電今晨第十五師前鋒藉大砲之助力攻擊吳佩孚軍前哨而敗之午後有邊防軍之傷兵二十一人運抵北京落垈附近亦有哨隊戰事邊防軍用法國舊飛機以華人駕駛往事偵察據直隷派中人聲稱吳佩孚軍圍攻邊防軍一旅而擒之且有第十五師之兵兩團投降吳佩孚 
　　十五日北京電直隷派各界聲稱星期三日安福軍攻擊琉璃河南之吳軍爲吳軍所敗死傷六百人今晨戰事復作第十三師之兵一旅被吳軍抄擊勢蹙而降旅長生死未明同一方面傳出消息謂馮國璋舊部之兵兩旅己降直軍聞山東督軍己宣布中立並允如馬良之軍攻擊直軍則擬援助直軍 
　　十五日廣州電粤督莫榮新現與贛督通電擬組織防守同盟而譚延闓代表湖南亦與鄂贛兩督同樣之磋商聞湘卾贛粤同盟數日内可望成功軍政府向此間領袖領事提出抗議反對日本以軍餉彈藥接濟段黨請北京外交團向日本交涉 
[收没奥船之新波瀾]  
　　十六日上海消息奥國勞合船公司前有之輪船其最後處置聞己有重要之發展此事與中國甚有關係頃勞合特里斯狄諾船公司之遠東代表以也述消息通告路透社據云勞合特里斯狄諾船公司總理電稱英政府己承認勞合特里斯狄諾船公司之意大利國籍並追認亞歷山大里亞與阿典兩處英國捕虜品裁判所之判詞卽斷令暫將勞合輪船柯爾白號與飛蝶南號兩艘拘留俟和局實現再行交還是也故此兩船日後將仍歸還勞合特里斯狄諾公司查休戰時該公司所有之船分爲三類（一）由奥國駕駛者（二）爲協約國扣留者（三）建造未工竣者今日第一類由公司管理縣掛國際旗幟俟意國批准對奥和約後即攺换意旗第三類註册行駛皆掛意旗至於第二類則英國己首先决定將所拘　奥公司之船交還目前意公司中國於一九一七年曾扣留奥公司船隻二艘爲波希米亞號（卽華丙）西里西亞號（即華乙）中國號（即華甲）中國方面曾提出不能將此三船交還意公司之理由而英國迄未交出所拘奥船之說即爲中國理由之一今英政府旣有此决計　　則此項理由顯失效力矣 
國内要聞 
[戰事己開之外訊]  
　　大陸報昨日號外載十五日午後四時二十分北京電據云北京南面京漢路綫十五日晨開始交戰自清晨起遙聞重砲之聲連接不斷安福自稱得勝療救所業己設立以收傷兵衆信京津之間戰事亦將發作因叚刻己派兵出援也聞此次興釁叚負其責又同日午後八時北京電云十五日午後二次開戰聞段軍前進將至高碑店段砲隊占優勢故得前進張作霖先發隊己抵京津間之楊村張電致總統謂率兵來京保衛京城與總統不參與戰事但若有阻其進行者則無論其爲何人必痛擊之段得此消息頗爲狼狽 
日人某通信社十五日北京電云曹段兩軍令晨在京漢路之涿州方面激戰曹軍之第一防禁綫被段軍突破又電云奉張以次所謂八省督軍昨日連名電請解散安福部又電云直省長曹銳爲籌軍餉向天津造幣局要求通融八百萬元因被拒絶乃向該埠美商商議借欵五百萬元以紡績工廠設立之利權爲抵押又電云直軍連日由京津京奉兩路分兵北進以壓迫定國軍進窺京師在固安方面近日戰備己成瀕出窺探口口（電碼不明）方面惟國軍士氣頗盛十四日午後開始攻擊固安方面之直軍直軍漸次退却欲牽制定國軍以輕減涿州方面之進擊力又據某方面可靠消息涿州方面之定國軍自昨日下午追擊直軍至涿州暫止進攻而直軍突來反擊自本日拂曉起有激烈之戰鬭至午前六時定國軍遂占領直軍第一防禦綫高碑店附近之車馬店（譯音）十一時又占領其第二防禦綫之河卒店（譯音）又電云廊房方面之直軍屢次進擊定國軍唯取守勢不取攻勢昨夜直軍又來襲擊今朝卒爲定國軍擊退又電云段祺瑞呈報總統謂曹錕抗命進兵因組織定國軍而討之云云又報告定國軍以段祺瑞爲總司令其他各路司今如左第一路劉詢第二路曲同豐第三路陳文運第四路魏宗翰第五路徐樹錚第六路李進才第七路吳光新第八路馬良第九路鄭士琦第十路吳長植騎兵總司令苑尙品 
十五日奉天電云此間自昨午後五時起嚴加警戒遮斷城外交通蓋有靳雲鵬來奉之報告也但靳氏迄今不來又電云此間接到奉軍第二十八師十六混成旅己於昨日午前十一時由錦州開始出動之報告又第二十七師第五十三旅第百五團昨日由新興縣搭京奉車出動之報告但此項軍隊係一部特科兵之行動當爲京奉鐵路守備云又電云張作霖有親率大兵南下之豪語據長氏與某要人談云余待靳雲鵬來奉先調一部軍隊入關俟靳氏抵奉之後協議一切决定態度等語又電云日本警察今晨會同華兵四十名由長春方面護送華人十三名抵奉刻在警察訊問中傳聞此等華人曾爲高土儐　下暗殺張作霖之巨魁及其一派或云鬍匪巨魁其實猶未判明 
十五日漢口電云聞張作霖之特使到鄂謁見王督軍對於北方政變提議條件以爲調停然王督軍主張無條件並希望須以國家爲前提文電云吳光新軍隊因在豫省與吳佩孚軍一部衝突此間吳光新其餘軍隊全部向信陽進發 
字林報昨日號外載十五日午後八時北京電據云自黎明起三處戰線皆有小戰京漢路線方面有重砲聲傳來安福部稱第三師己入固安縣第十五師己前進越過高碑店京津鐵路交通中斷聞落垈亦有戰事安福部自稱勝利並謂今夜可佔據楊村破曉後飛機出發飛行不己聞以炸彈擲擊西陵附近之吳軍後備隊各方面所搏消息互相予盾安福某要人稱段軍仍不允開戰而吳佩孚仍堅持須懲辦段祺瑞罷斥安福閣員解散安福部後方可言和現有傷兵若干由京漢路入京 
[查持未發之戰局]  
　　政局形勢昨仍無甚發展安系方面亟欲以另法驅除政敵故暫不下攻擊令聞更將堅請總統下一命令以段氏督理近畿各軍加以使宜行事特權其呈文之方式以參謀總長各義呈請元首行之届時恐於用印問題上不免又要費調人口舌也至若天津方面陸宗與姜桂題見曹銳之結果謂曹錕苟能認錯則段合肥决不咎旣往曹銳以此意電致曹錕曹錕覆電云東海免我的職我知决非東海之意但要我認錯則盜賣路礦糜爛中華認賊作父之徒亦應認錯我等大家向國民認錯同時下野則亦何難我非一日無權不能做人者曹銳以此方轉告調人調人認爲無辦法然曹此番論調尚非表示即行攻擊皖軍之意也公府消息東海於十日晚間又在集靈囿後樂堂召開緊急會議一次列席者爲姜桂題張懷芝李思浩張壽齡王懷慶馬龍標吳炳湘王逹李進才専爲研究應付段曹之種種計畫最要之點聞東海仍主調停及切實保護京師地方治安秩序惟姜桂題向東海聲明嗣後决不再任調人無論段曹鬧到何等地步渠槪不過問據與靳雲鵬接近者云靳氏現在態度異常鎭静對於直皖兩系戰爭確己抱定不問不聞主義靳之弟雲鶚旅長亦有宣告中立消息段芝貴原擬於十日晚六時乘京漢専車赴保定勸慰曹錕祇緣段氏預先拍云一電徴訽對段之意向如何乃曹氏覆電謂段徐無特别讓步之處似無疏通餘地因之段氏亦不便前往乃於昨早（十一日）五時乘専車分往長辛店琉璃河涿州等處前敵視察定國軍佈置作戰及固防等事一般預測雙方破裂至此决無轉圜之望故討伐令之頒布與否實無何等關係大約前方之發動亦只在此一兩日問也 
前綫究己交戰與否至昨日尚均傳說不一有來自蘆溝橋者謂連夜聞大砲之聲頗似前方己有戰事然據知其詳者謂砲雩聲乃由炸礦而來並非交戰而晚間忽又有謂某軍己敗退四十里者雖言之頗若有據而謠言時代究未敢信以爲真姑將所得消息較確者披露於下 
（一）據軍界消息邉防軍第一師第一旅（先鋒隊）開至涿州附近後即設帳棚駐紥並築高壘以爲防衛至昨日（十一）己與直軍對峙三日之久確未正式開始攻擊蓋雙方均未定有開始戰鬭之確期兩軍設備亦未完善但聞直軍己在高碑店築砲台伺機而發又據由涿州前綫觀戰歸來之日人云在鐵路左近之直皖兩軍隊略有小戰卽行停止觀京津路上軍事行動如何再定進止 
（二）團河方面昨日黎明己將重砲兩門以四百餘人之駕駛於午前九時南行聞此砲可容轟藥二百磅口俓二十五生的每彈重一千磅彈之炸面二百平方密逹射程二日哩半（合中里二十餘里）爲日本有名之八幡鐵廠所煉之鋼口東京帝國兵工廠名手之製造係第二批軍械借欵中之物又團河方面所設之定國軍辦事處己將臨時各項職員妥爲分配内劃戰區留守兩大股所有辦事各員均係各軍軍佐分任惟聞秘書一席係某議員擔任（三）日前開往前綫之第十三師刻己將某營編爲前線斥堠隊至涿州後即將附近各村嚴行搜索並設步哨以備大隊開到後駐紥設防又據某方消息定國軍斥堠隊至涿州某村搜索時與直軍步哨相遇立即衝突所幸雙方人數不多未至構成劇烈戰爭（四）據保定歸來某君云曹吳及第三各師參謀長各高級軍官近日會議討論作戰計畫除將前線各軍分佈妥協外尤注意大本營之援軍並聞曹仲三己派代表劉志陸赴中立各省游說冀獲最後之援助（五）直軍方面第三師之一旅騎砲兵各一團亦己全數開到高碑店附近並以王承斌蕭耀南兩旅任左右翼之警戒持滿待發而己至若京奉路方而形勢據昨日所聞似較京漢路爲急聞曹鍈所部之一團與駐廊房之西北軍宋子揚一旅相離僅三十餘里現兩方前衛均己出發並風聞有己衝突之說（六）馬廠左近直軍己經集中曹鍈刻又調撥炮兵二營開至韓柳堡並從榆關調馬步隊兵各一營汪駐北倉一帶均日夜爲軍事上之預備此外又據報告直軍旅長商德全日昨因軍事上關係曾將津浦鐵路在德州境内之北段炸毁兩段以阻敵軍之前進（七）倪嗣冲現有密電一件到京逕逹段合肥電中大要係聲明願以安武軍二十營援助定國軍（八）曹鍈所部直軍己抵固安安設電話昨日國務會議安系議决以直軍直逼京師請派段督辦督理近畿軍務並派戒嚴正副司令東海因派覃師範前往保定勸曹尚未回京不肯遽下此令昨晚傳出消息直軍己下攻擊令邊防西北兩軍今日或明日亦將下此等軍令戰端即在目前矣京師秩序近日甚爲安寜金融問題亦無極端恐惶現象段芝貴司令前日約請北京各銀行領袖在司令部會議以維持北京金頭爲囑並請各銀行擔任籌欵又據漢口消息吳佩孚己電調李奎元范國璋派兵助戰 
昨有友人自保定來者云吳佩孚氏之作戰計畫係分二路以王承斌等之軍隊循京漢鐵路作戰彼將親率第三師之第五旅出奇兵直搗團河與段祺瑞氏相周旋又聞當直皖兩系將决裂時直軍曾向邊防軍西北軍寄出敬告書及宣佈徐樹錚罪狀文昨聞團河方面曾派飛艇翔至高碑店保定一帶由空中散佈曹吳罪狀善以爲報復 
政變風雲據昨日之形勢觀之其戰事中心業呈分爲二處之現象一即在涿州一帶一則在廊房一帶涿州一帶則定國軍駐紥琉璃河保定軍把守高碑店兩軍相持勢不相下而邊防軍之第一師第一旅自開至琉璃河以後即與駐在涿州迤南之直軍前哨稍起衝突雙方互有傷亡前晚（十日）所傳有傷兵運回來京之傳聞即基於此然正式戰端固未開始也至直軍方面則吳佩孚所率之第三師第一旅昨聞確己開至高碑店並令該旅第十二團在該處嚴加防禦即築高壘安置大砲數尊且開挖戰壕佈置前哨尖隊以窺定國軍之進攻據某方面消息謂直軍在高碑店設防之際被邉防軍第一旅之先鋒隊窺破刻己設法消除以免進攻時之阻礙但雙方雖力事作戰而尚未正式接戰者一因首先發難爲責任之所歸寄二因雙方軍隊尚未完全開到也至廊房主面則曹鍈所統之一混成旅己自馬廠開拔前往而馬廠則將以某便之軍充實之昨日京奉車十時二十分至京之車延至下午一時餘始至十二點十分至京之車延至下午三時餘始至者即由於此 
按自津浦路中斷後北京信件頓形遲滯故上述消息尚係十二日以前情形也 
　　尚有要聞二及地方通信轉入後頁 
雜評一 
[戰之責任（默）]  
　　今日皖直之戰其有九世不共之仇耶抑有堂堂正正之名耶如其無有則此次戰事可也而不己者也可己而不己則孰先開戰釁者卽孰負戰事之責任蓋無端擲無數之生命財産於一戰中不必論是非而罪有攸歸矣 
兵凶戰危古人所戒况乎當國内凋敝之時值災荒迭告之際人民方謀偷息殘喘苟延性命而彼輩有兵在手一怒即發師旣無名而又勒索商民運動土匪以種種盗賊之行徑開此戰釁櫌害我無辜之國人我國人安得不對此開釁之戎首而大聲以問其罪乎 
在彼輩之弄兵者亦未嘗不自知首關兵釁之不容於國人故雖明明釁由己開而必諉其責任於人其實事實俱在國人豈盡無目者耶嗚呼今日之戰事自有負其責者國人其勿漠視之也 
 
 

Page 8

 
 
國内要聞二 
[交通方面之戰事說]  
　　京津線中間（即楊村張莊落垈廊坊等處）己佈滿曹鍈及徐樹錚陳文運軍隊是以京津間往來之火車每至一站即須檢查一次所有由津來京之車時常誤點至六七小時之多並聞昨早（十一）駐通縣之邊防軍第三師軍隊（約有兩團之衆）变由京奉列車開往廊坊等處駐紥有云楊村至廊坊中間不久亦須發生戰事未悉確否駐德州之直軍商德全旅長恐山東馬良獨立或出兵攻之前日己將該處車站以南之鐵軌卸脫以斷交通美使署昨亦接到濟南美領事高斯報告云津浦路德州以南交通阻斷昨日京張路局通告環城火車暫時停開開専爲運兵之用前日起京漢路己不通行目下京師左近惟京奉尚照常開車外人己預備以嚴重手段維持該路之交通以符條約之規定又得某方報告京奉路之楊村車站昨又新開到曹鍈所部之直軍一混成旅及直隷警備隊二十營邊防軍接此警報因廊坊僅駐有西北軍宋子揚一旅兵力較軍恐有疏虞特將原駐通州之邊防第三師所屬之兩團調往廊坊帮同宋旅扼要駐守此外聞德州方面馬良與商德全己開始衝突某機關昨接馬電内再所部兩團奉令來京行至德州爲商軍攔阻現正力鬭恐難如期開到云云此一說也另據政府方面消息謂魯督田中玉蒸日拍來急電稱頃據平原陳旅長急報本早由北來直軍一列車開至運河南岸李家廠地方駐紥似有預備作戰之勢等語查直軍無故侵入魯境應如何應付迅請核示遵行云云據此則運河南岸恐亦不免擾攘矣 
[風雲緊急中之天津]  
　　直皖决裂兩方同時備戰天津逼近京保爲我通重要地點現地方尚安惟各方行動多關軍事茲將調查所得詳誌如下省長曹鋭因京畿將有戰事嚴加戒備業調第四混成旅守備隊游擊隊分駐宜興埠韓家墅李公祠前曹家花園一帶至省長辦公地點現亦移人花園省公署并加派衛兵所有出入人等盤查甚嚴海軍總指揮吳毓麟奉曹督電令調派大沽海軍砲船四艘於十日上午九鐘到津茲將其停泊地點探誌如下靖海砲船駐法國橋下海鶴砲船駐金湯橋下輪船公司海燕砲船駐金湯橋前飛龍砲船駐金鋼橋下均整軍經武以資防衛頃據軍界確息駐防草廠庵四省經略使署憲兵營長宋錫全現奉保定電令擬挑選憲兵百餘名赴豐台前線聽候調遣薊榆鎭守使曹鍈奉督軍命乘帶汽車十餘輛來津入曹家花園關於軍事上有所預備奉軍副司令張景惠於昨夜來津住地緯路恒聚德軍衣莊聞此次來津係某當局對於軍事上有所協議聞日内卽行返奉京奉路局前日（九日）下午六鐘即宣佈停止開駛上行各列車至昨晨（十日）九點四十五分之快車又依舊開行聞係部電令開據别方報告因外交團有責言故也軍餉籌措最不容緩聞曹銀除己借有妥欵外又將其不動産作抵押向某銀行備欵七百萬元以充軍需 
[直皖奮鬥中之山東]  
　　津浦路之交通斷絶田中玉之態度一斑 
　　邊防軍之最近行動火車中之搜索張動 
自直皖閧起山東南鄰安徽北接直隷形勢險要人心惶恐無論官民人等咸以牽入戰争漩渦爲懼加以自春徂厬旱象己成赤地千里哀鴻嗷嗷非藉水陸交通運輸焊食我四千萬人民即陷於延頸待斃之絶路乃數日以來風聲鶴唳昨日上午津浦路線之南北車己實行斷絶濟垣當局又截留民車一百餘輛有謂係裝運軍械由旱路南赴徐州北遠商河鹽山直赴天津者有謂馬師長己於前晚實行北上者茲經切實探詢馬師長並未離省其截留之民車係裝運軍械屬實惟尚未宣布方向也閆雲卿爲張動之中軍居住濟垣雖係賦閒而兵馬之蓄養非常廣多久爲各方注意前晚突被軍士多人抓住軍署田督詢以張勲之南下有無消息閆氏供稱不知而前往勦捕之軍士則呈出張勲與彼往來信件證據確鑿故令將閆氏嚴行看管以免不測截至昨日下午尚未放出查田督前以通吳之嫌疑扣留張善義今以通張之關係逮捕閆雲卿其趨向己昭然若揭矣惟軍民兩長意在保衛地方前日曾發出嚴守中立維持地方之電大致係力勸兩方勿走極端妨碍大局聞此電并得馬鄭師長之同意將來我山東方面或不致有戰事發生昨日早九鐘軍民兩長及地方士紳又開重要會議其結果卽係對於中央表示保衛地方之意對各路鎭統則令飭嚴防土匪此項通令亦己發出昨係星期日各機關例不辦公惟外交公署則照常入暑辦事聞其原因係駐濟各領事以直皖關係共同詢問我山東官憲能否保護各國在濟商民外交公署承當局意旨即派委分告各領事謂所有東省外人之生命財産由山東政府完全負責並以膠濟鐵路之特别關係専請日領注意匪徒用固邦交云云城内外銀行業以數日來謠言四起大滋恐慌乃於日昨共同請求督軍表示意思大致謂軍政當局如果牽入内爭則各該商行首先閉歇免遭危險嗣經田督一再勸慰疑團盡釋矣 
昨日傍午軍署召集緊急軍事會議討論防務事宜田督宜示保守中立局面免致客軍誤會又馬第二師長預備一二日内親赴黄河沿岸佈置防務邊防軍有己陸續全體出發說惟濟垣内外近亦間有該師兵士出入則開拔似尚未盡也邊防軍現揀選表有訓練之軍士一連駐紥人民輻輳處輪流值日梭巡市面查禁謠言又洛口各商近因邊防軍陊駐該地極抱不安晨間卽全體商議休業今尚未復 
昨軍事當局接中央某方面火急密電謂張勲乗車南下赴徐皖一帶將有某種舉動路經濟站務即截留云云當局赶即委派邊防第二師副官某率兵士多人荷槍實彈馳赴津浦車站守候及至昨夜三點餘鐘汽笛嗚嗚北來之特别専車倐己抵站某副官當即引兵數名躍登車上將乘客二十餘人逐一察認竟無張之蹤影攘攘一宵至此只得空手覆命又聞十號晚八點應行抵濟之津浦北來别快車因李家廟鐵軌被某軍損壞難以通行旋因外人干預重行建築故於夜三點始行開到僅掛列車四輛中外乘客不過二十人均在濟南站索還票價下車 
[南京快信]  
　　軍署接津電報告魏宗瀚所部第九師劉詢所部第十五師奉段命攻直軍魏劉歸營召各級軍官演說衆咸默然魏劉謂如反對開戰請舉手舉手者幾全體段聞爲奪氣 
蘇浙齟　現經蘇浙魯皖四省督軍協商結果咸以保境安民爲宗旨各不侵犯前嫌盡釋 
省垣各公團赴滬清何息爭代表陶保晋甘鋐昨由滬返謁軍民兩長陳報一切 
李督昨派馬孟驤蘇謙高桂榮分赴蘇錫徐浦視察防務米價　跌一元餘軍署所訂米禁嚴令因之暫擱 
警備司令王桂林現着手組織司令部士兵由各營挑選七月底成立 
陸武鳴代表黄自希昨由贛來即轉車赴滬 
江寗律師公會昨開選舉便因人數不足攺開談話會議决三案（一）全國律師公會聯合會定八月一日在天津開會公推阮性言代表赴會（二）組織江蘇協會公推陸炳章陶保晋丁鶴年劉伯昌王國鴻籌備一切（三）繳納月費因時局影響延長兩星期 
地方通信 
[松并]  
　　金山搶米風潮日來江浙接壤之松江·平湖·金山等縣發生擒米風潮而被害之烈區域之大以金山爲尤甚該縣除洙涇張堰·兩處幾於無地不被災及茲將連日搶掠情形詳誌於下古曆五月二十七日有温台州人四五百名勾結本地人擁至廊下鎭西市朱志賢宅内搶去食米三百餘擔該鎭商團遂即荷槍彈壓并向人叢中鳴鎗一排斃一鄕農商團見己肇禍即四散逸去·各鄕民誤認放槍者爲警察於是蜂擁至警察局内恣意搗毁並將局内戕帳傢具等物搬赴空地悉付一炬餘威所及復搗毁朱姓開設之和康醬園及開智兩等學校即將死者移人和康醬園尋獲警避巡長圍住毒咬直至遍體鏻傷不能行動始用巨鎖將其鎖在死者足上翌朝由商圍集洋二百五十元另有朱姓富户捐洋二百五十元作爲死者恤欵遂由家屬將屍身抬回成殮聞死者亦係小康之户被其鄰衆挾與俱來謂汝若不去我儕即就汝家膳宿死者懼被殃及不意竟首被殺身之禍也同日東市朱仲賢宅亦被搶去二百餘擔距廊下北六里之吕巷鎭顧李姚等姓搶去二百餘擔有籃店一家亦被搶去旋即全鎭罷市二十八日干苍鎭面二里白米窠紳董徐兆蘭家搶去十餘擔農人陳阿四家搶去七擔餘毆傷陳阿四等三入幽涇董事陳體臣及其姪仰山兩家搶去二十餘擔干巷鎭東市丁乾泰米行搶去二十餘擔吕苍蔡姓等兩家搶去三百餘擔顧姓第二次被搶二十餘擔距吕巷南三里之五區頭何姓七八兩房搶去三四百擔吕巷西北三里之馮張等姓搶去三十餘擔王家浜潘欣甫叔姪·搶去二十餘擔·秦山董事高望之家先數日己在開倉平糶每斗祇售七百文詎料二十八日上午竟有鄕民千餘擁入宅内自由搬取高見事己至此遂開倉命其自取惟囑勿亂秩序擾攘一日共被搬去食米三十主國每囤四十擔五十擔各半二十九日千巷西北之鹿巷村戚小弟家搶去三四擔圖董金思永家搶去五六擔金懷先·金霽靑·搶去三十擔廟浜周姓搶去十餘擔太平寺屠姓揚姓等搶去二十餘擔新涇沈其智家搶去二十餘擔干巷倪廣心家搶去五囤約二百擔倪姓係金山著富此次聞廊下發生搶米後連夜僱匠趕造複門門閂均用整木製成異常堅實搶米者自二十八日起攻門一日夜不能破最後用三脚架中懸巨石移擊後户始得入内同日樓屋董事陳雲江等家搶去百餘擔五區頭何姓第二次複搶又五餘擔聞可姓現己粒米無存矣 
[蘇州]  
　　扣留私運米船唯亭鎭警所日前查獲私運米船二艘連同船户解送吳縣公署收押·當此項米船爲唯亭第九警察所陶艾生所長扣留時訊據該船户俞阿根供稱船中載米三百四十石由上海陳某王某向蕩口某米行糶運至申迨查騐所呈上海縣知事護照二紙與所供情形諸多不符經陶所長向該船户嚴加盤問始據供明實係滸關裕大米行運之米雇伊船載運等語旋經該鎭公民朱繩武等多人聯名具呈縣署請求將此項米石充公全留唯亭撥充平糶以濟民食縣署尚未批准現聞縣署審訊數次後准將該米運回滸關裕大米行自行平糶未知確否 
來函 
[松滬護軍使署來函]  
　　逕啓者頃閱近日報紙新聞關内載有寗滬間軍事調解之經過一節内稱何代使提出三大條件向李督軍要求云云殊屬毫無根據實足淆惑聽聞用特函逹貴報館即煩查照更正並請將此函登入來函門以昭核寳是所至盼順頸日祉松滬護軍使署啓七月十五日 
 
 

Page 9

 
 
   
 
 

Page 10

 
 
本埠新聞 
[蘇議會議長請懲安福罪魁電]  
　　江蘇省議會議長錢崇固昨致北京電云北京大總統鈞鑒此次中央政爭幾累江浙幸經地方父老竭誠敦勸雙方諒解然人民己飽受虚驚備蒙損失推原禍始悉出於安福系倚外弄權殘民以逞此害不除國何以國伏望我大總統當機立斷迅令解散該系並將罪魁徐樹錚曾毓雋等先行盡法嚴懲以謝天下然後推究各方曲直予以公平處置庶國家尚有紀綱人民得以蘇息急切陳詞伏希垂聽江蘇省議會議長錢崇固銑 
[救國恒心團主張實行民治電]  
　　聯合通信社消息商業救國恒心團今因國事糾紛特致公電與全國各界人士要求實行民治政策原文錄下全國農工商士諸君公鑒直皖搆兵武人自殺之期南北縱分統一促成之局吾人正宜趁此時機投袂而起自衛以衛國愛國以受身本民治之精神行社會之政策建設雖千端萬緒大綱不外標本請爲諸君述之（一）標綱（甲）截留賦稅（乙）不借給軍需（丙）不借軍隊及軍需之運輸（丁）不製造軍用品（戊）不爲武人籌帷幄（己）要求外人保留關鹽兩餘（庚）要求外人不借給軍需及借欵（二）本綱（甲）自辦民團自徫地方（乙）將截下之賦稅辦理地方事業（丙）建設自治團體丁）普及平民敎育（戊）修築道路（己）覺悟現役兵卒退任爲農工商士（庚）組織各種協社自行爲均平之分配（辛）組織外交委員會實行國民外交以上二綱即速實行屏武人於生活之外迫之明白小工無食之意義云 
[寗滬間風潮之結束]  
　　護軍使署通電松滬護軍使昨發通電云北京大總統國務院段督辦鈞鑒各部院各省督軍省長護軍使各鎭守使各司令各師旅長各報館均鑒前因蘇軍突於本月蒸日開赴崑山南翔平望等處並有掘毁鐵路拆斷橋梁安放炸藥破壞交通情事當爲保衛地方起見不得己於眞日酌派軍隊馳赴南翔防堵並將詳情通電聲明在案嗣由蘇督迭次來電聲明蘇省派兵委係出於誤會並提議雙方撤兵辦法當經電復照辦於文日起將開赴南翔軍隊先行撤回原防以表示息事甯人之誠意所有蘇軍損毁路綫業經修復火車己於元日午後照常通行地方安謐人心大定誠恐遠道傳聞未明眞相謹此電陳伏維垂察盧永祥何豐林代删印 
　　南翔駐軍撤竣此次護軍使署派赴南翔軍隊於本月十二日起奉令陸續撤回原防迭誌前報此項軍隊截至昨日止一律撤竣前日留駐在南翔車站之步兵一排及駐在眞茹車站步兵二排於昨日（十六）一併撤回原防由滬寗路常州站加掛車三輛至南翔眞茹陸續裝運回滬於十二點十五分抵申换車至滬杭路於下午一點三十二分開機車至龍華故現在南翔眞茹等處己無兵士駐紥矣 
[皖贛兩省覆寗杭滬商會電]  
　　贊同永守和平辦法 
蘇浙皖鄂贛仿照庚子辦法五省聯防不入政爭漩渦由滬寗杭總商會聯合各處商會進行并通電各處軍民兩長及商會電復表示電文迭誌本報茲悉總商會昨日接皖贛督軍及南昌蚌埠商會復電表示極端贊同請爲一致加入云 
[北方戰訊中之軍界防務]  
　　偵查敗兵游民逃滬松滬何代護軍使昨諭全體稽查員略謂蘇浙軍隊雖各撤回原防惟西北等處戰事甚殷難保不無敗兵游民逃滬遁跡滬上爲輪軌交通之樞紐希爲認眞分頭偵查無稍疏忽致貽鉅患各稽查員无遵諭四出偵查矣 
　　保護滬杭路電桿綫滬杭鐵路沿路綫所設軍用電桿綫係盧浙督軍蒞任後所安置専備傳遞軍事緊急消息近因時局不靖恐有毁損此種電桿電綫阻礙軍事等情故由盧浙督前日分電所屬各軍隊曁松滬護軍使署迅飭駐紥松滬楓涇各處之步兵各營長務將該管境内沿鐵路安設之軍用電桿綫發令所部各官后妥爲保護以重軍用 
　　飭水警協防火藥庫松滬何護軍使以浦東楊思港口所設之火藥庫係爲存儲軍械重要處所防有意外之虞曾飭松滬警廳調撥游巡隊一排駐於該庫藉以保護在安惟該火藥庫設於浦江沿灘水道亦屬緊要爰於昨日令飭駐滬水警第三隊調撥師船兩艘駛往楊思港口常川駐泊會同淞滬警廳游巡隊妥愼防護以昭鄭重 
[加派軍艦駐防武漢]  
　　鄂督王子春督軍以湘戰失利張敬堯退出岳州後鄂省武漢荆襄一帶防務甚爲吃緊前經電請海軍第二艦隊司令杜錫珪調派軍艦數艘往鄂駐泊當經杜司令派令在湖口會操之楚謙·楚泰·江鯤·拱辰·建中·永安等艦分往湘潭城陵磯新堤等處擇要防堵在案今因直皖政爭鄂省亦受影響王督軍又請加派數艦往鄂協防杜司令准電後又加派楚有·江貞·兩艦分往武漢扼要駐防杜司令又擬就往鄂省查察一切己將調艦分防湘鄂情形呈報海軍部曁海軍總司令公署備案矣 
[郵局暫停收寄包裹之區域]  
　　本埠郵務管理局昨發通告云爲通告事凡何險包裹曁代收物價包裹並保險信函寄往後列郵區内各處者現均暫停收寄至該郵區内各局於上項包裹信函寄往無論何處者亦不接收寄發仰即知照此布計直隷·山東·北京·山西·江蘇·上海·浙江·湖北 
[英領事詢問時局情形]  
　　日昨駐滬英總領事謁會江蘇特派許交涉員面詢蘇浙事之經過及直皖戰爭情形茗談良久而别 
[關於辦理平糶之消息]  
　　荷花池平價糶米處之縣署布告上海縣公署昨發布告云案據上海食米平價局函報第一糶米處人多擁擠婦孺向隅茲於南市荷花池地方借浙寗會館添設平價糶米處専爲婦女幼童購米之所定於七月十七日即陰曆六月初二日開辦除咨行警區飭警彈壓外令將糶米辦法開列布告仰縣屬諸色人等一體遵照特此布告計開（一）南市荷花池浙寗會館添設平價糶米處専爲婦女幼童購米之所如非婦女幼童不得在該處購米竟致擁擠（一）糶米時間並購米升數以及售米價目與平價局同不再錄 
　　湘省允濟食米之覆電中國義振會等各慈善團體近因滬地米缺價昻擬採運湘贛食米以資接濟曾分電兩省當道請速照准等情曾誌前報茲悉該義振會等昨接湘省譚　菴覆電大致謂滬地缺米殊爲系念救災恤鄰誼不容辭准由該會等購運湘米五萬石一切捐稅槪予豁免籍輕成本而資接濟云云該會等接電後現正與食米平價局磋商共籌米價前往購運云 
　　臨時慈善轉體之平糶虹口西華德路今有南北市諸慈善士等發起臨時慈善團假塘山路崇義公所爲平糶處己於昨日開糶每升銅元十枚至多三升爲限貧民糴米者不下萬餘人糶出者約二百石工右並有各路熱心份子輪流在塲照料所糶之米較原價每石須虧耗三元故一般貧民爭先恐後頗形懽躍云 
　　中西女塾襄助平糶中西女塾學生分會於上月間曾應允上海女子社會服務團之請於暑假期爲該圑籌欵各項游藝均屬新頴業己練習純熟兹因上海學生會爲平糶籌欵特由該分會與該團磋商將該分會所擔任二十八二十九兩日游藝所得之劵資提一半爲平糶之用業己得該團同意一準加入上海學生聯合會平糶籌欵演劇足見該校學生急公好義於社會服務不遺餘力也 
　　興華廠平價售賣麵粉垃圾橋北北蘇州路興華麵粉廠近發行一種紙包麵粉本埠各米店均有寄售每袋價小洋一角前日該廠主爲憐念一般貧黎受米貴之痛苦除捐助紙包麵一千袋託閘北慈善團分贈極貧客民外並央該團照半價出售俾得實惠均沾以濟民食 
[牛涇港搶米案續誌]  
　　西鄕漕河涇鎭張信和米舖雇沈伯全船赴泗涇李萬隆米行購買白米三十九石五斗裝運回鎭船過牛橋港被飢民刦奪等情己誌昨報茲悉該米船於十四日午後五點餘鐘行經牛橋港時突來該港附近田中耕作農夫四名跳入船中不問情由每人各搶一袋而去船户沈拍全不敢上前阻止祇得尾隨搶米人目見該農民入村進屋鄰近田中農人見此情形一哄上船卽將全船米石却奪一空而去事後該船户回店報告聲稱搶米人之住所均己目覩請店東前往報警拘捕云云業由該店東商之本鄕前副經董楊元福帶同店夥船户人等下鄕投報警區請卽派警指認領往拘捕該處農民吊取被搶白米以憑究辦 
[紀仁榖公所之特别會]  
　　討論購米結賬了囤問題無結果而散 
滬南大東門外米業仁榖公所因前次市價飛漲大衆所賣最高大五六元價格之米後米廠米行·米客·米店均有因市價跌落延不斛出至月底無從結賬了囤特邀四團體開會議訂解决辦法昨日下午董事張樂君米行一百十三家及各米客嘉榖堂米店同人到後磋商二三時之久緣數目如有多少損失各有大小以是意見各殊少數者均能限日斛清多者咸各反對於是不得結果紛紛散去須俟攺期再行議决 
[滬寗路吳淞機廠罷工續紀]  
　　吳淞滬甯鐵路機器廠工匠要求路局加給工錢全體罷工己誌昨報茲悉此事於前日（十五日）下午由代理大班韋燕君·及機務副總官搿蘭君到廠向各工匠勸導略謂爾等安心工作工錢增若干須禀請交通部核准俟七十二小時後方能定奪云云但各工匠於昨日（十六）晨尚未工作經銅匠工頭周阿保車床工頭金生冷作間工頭順生向各工匠再三相勸而各工匠謂須得正式答復始能照常工作云 
[滬寗路分路夫脚夫加薪照准]  
　　滬寗路全路分路夫及脚夫等現因米薪最貴所得工資不敷開支要求局長加給工錢現己照准由車務總管韋燕君通電各車站站長凡分路夫及脚夫自七月起加給大洋一二元不等 
[絲廠女工罷工餘聞]  
　　上海縣公署昨發布告云案據江浙皖絲繭業總公所函稱案照每届新繭上市以後各絲廠女工工價必較上半年酌量加增本届工資業經總所於七月六日召集各絲廠同業全體會議議决照上春每工加給洋二分計每日工洋三角二分並加特别賞四工禮拜賞每月洋八角又自夏曆五月初一日起因米價奇貴再加給貼每工米價洋三分統計每日工資己逹四角以外實爲從來未有之最高工價廠家體貼女工如此優待可謂仁至議盡詎料慾壑塡猶嫌未足該女工等敢於七月九日自閘北起串哄多人至長安路瑞豐絲廠迫便在廠作工者停工任意滋擾蔓延至於光復路之百司廠新閘橋北堍之沅記廠藥水廠之振錩泰廠潮流所至愈集愈衆敲毁抛擲各該廠己受損失復於七月十日聚由華界滿洲睡之壽豐廠起再行肆擾延及租界阿拉白司脫路之振盛·開泰·振業·文極司脫路之沅錩裕等絲廠驅散廠作女工隨手將各廠中鐵勺檕毁玻璃梗以及門窗等年甚至樓上絲繭由窗抛下無數恃衆妄爲肆行無忌秩序大亂損失尤鉅查本届議决工價各廠商優待工人己逹極點特是工作旣多良莠自然不一乃竟演此現象廠家重受其害固不待言然於地方治安　係重要亦未可漠視竊謂此中必有流氓地痞唆弄指揮隠爲策略女工受其愚廠家當其累彼從而漁利之其計彌工其害何極自非查實嚴懲不足以儆刁蠻而維商業除函請警察廳署曁寳山縣公署並總巡捕房分别示禁查辦外請煩查照先行出示嚴禁實貼通衢俾若輩知所警戒如有前項情事發生不分首從立即拘拿盡法嚴辦勿稍寛貨等情到縣據此合行布告仰各絲廠女工人等一體知悉本届各廠工價旣經該同業議决增加爾等自應照常工作安分營生如再有無端要挾情事恐其中必有流氓地痞唆弄生事陰圖漁利一經查有主名定當拘拿嚴辦决不寬貨其各凛遵母違切切特此布告 
[聯合保險公司進行記]  
　　各馬路商界所發起之商界聯合保險公司業於愛多亞路十三號設立籌備處股份定額聞爲二百萬元發起人四十人亦經各路認定每一發起人均經擔認巨額之股本前途進行極爲順利刻聞該公司定於七月十八號（即禮拜日）午後八時在籌備處開發起人會議開并討論章程協商成立一切手續云 
[商帮會議增加機租問題預誌]  
　　華商旅滬維持會昨致各團體函云逕啓者太古輪船公司增加棧租一事前經各團體會銜懇請取消新章照舊辦理頃准太古公司復稱頃接貴團體本月五號關於棧租問題之惠函敝公司邇聞貴團體僅函敝公司一家惟除敝公司外尚有重要各輪船公司與此事頗有關係者且該公司等對於貴團體各商家之要求己經詳愼審度倘貴團體以此事尚需研究敝公司擬請貴團體應並函尚各該公司等語准此倘尚仍未有滿意之答復惟恐延宕愈久我商帮受害愈深用特訂於陽曆七月十八日下午二時假老靶子路粤僑商業聯合會開特别大會再籌切實應付方法届時務希貴團體舉派代表蒞會討論一切進行事宜幸弗延却是盻 
[夏繭市價之錫訊]  
　　昨日本埠某商接無錫快函云今届夏繭收成祇有四成初開盤時適滬寗火車不能直逹上海以致繭價跌至二十一二元今日（十六號）己漲至四十七八元云 
[新苧蔴之市况]  
　　苧蔴現届新貨上市前星期間由招商局江華·江新·太古·安慶·武昌·吳淞等長江商輪由鄂省湖北陸續運到白苧共一萬二千餘梱滬上各同行自貨到後初開盤頭號白苧每擔元十六兩八錢嗣因京津政潮忽起市面搖動執貨者遂不敢奢望前日跌爲十六兩二錢卽由江浙嘉興湖州各絲織廠·及織綢廠·蔴紗廠等購去共開出四千餘梱後批日内陸續亦有運到據産地消息本年苧蔴收成尚豐可得八成云 
[友華銀行銀市報告]  
中美新聞社譯友華銀行十六日報告云昨日倫敦銀價近遠期各跌一先令八便士紐約銀價跌至九二倫敦纽紐約匯價漲至二九○此間定價與昨同惟金圓價一百元市况終日鬆動金磅尤甚有依定價購進近期者金圓市况穏定買出近期一百元遠期一百○一元本埠目下市况極沉寂出口交易絶少進口商亦少要求外國銀市仍皆相同云 
[各公司輪船消息]  
　　甯紹公司經理元一洋行之萬利號輪船此次從大連天津來滬裝來煤七百噸荳餅一萬一千九百二十五塊黄荳三百五十包卸清各貨即於本日開赴大連 
太古洋行往來甯紹之新北京輪船原定昨日到申嗣因忽發大風該輪在寗未開故未進口寗紹公司之新寗紹則照常行駛聞昨日開甬該輪裝去白米四百二十包該洋行開赴香港之頴州輪船裝去之出口貨有大批乾電均裝入鐵管之内形如快砲約有百餘件又有建築房屋鋼條數千條及棉紗百餘件又行駛長江之大通輪船裝來出口打包機花八十件白苧二百餘件裝出各貨中有隆記之夏而二百餘件廣生行化妝品五十餘箱蔴袋二十餘件肥皂一百餘箱本日開往天津烟台之通州輪船裝去淮北復盛興之小麥三百餘包·靛靑四十件並香烟五十餘箱各種肥皂百餘箱銀塊五件 
英國輪船公司行駛中日印航線之Ｔorilla號十三號由滬開發定二十號抵日本之神户二十六日至香港八月三日至星加坡十八號至印度取道檳榔嶼及仰光云又有泰克逹號Ｔakada本月七號由印發今日接得日（卽十七號）從印度之加拿吉打開發來華矣該公司行駛歐亞路綫之Ｐlassy號自上月二十六日由倫敦出發現己行抵哥倫布到申之期當在出月之八號公利洋行之Ｗest　Ｒaritans號係専爲運貨而行走香港·星加坡·南洋·至上海者大約在本月杪可抵上海卽在八月初旬仍開往香港 
法蘭西輪船公司之阿賣悚號（Ａmazone）昨日（十六）午前五時離香港帶有法國郵件約於明晚或後晨抵滬停泊巩黄浦灘工部局碼頭 
中國郵船公司昨得消息謂南京號於七月十四號由舊金山開駛經過檀香山及横濱約於八月九號抵滬昌興輪船公司亞少皇后號今來電攺十七號晚十一黠鐘抵吳淞接客小火輪十八號早九點半鐘到新關碼頭再開往小吕宋香港送客小火輪攺十八號晨九點鐘由新關碼頭開往吳淞 
[地檢廳私縱監犯案近訊]  
　　趙阿寗現己緝獲 
上海地方檢察廳晝記官程冠吾得賄私釋判送决監執行之案犯劉刁根趙阿甯等各案迨案發後程即棄職逃逸至今無蹤因此案懸未結其私釋在外之劉刁根趙阿寗等均經該廳諭派法警嚴緝在案茲查趙阿寗係常州人前因私販烟土運往内地圖消爲警查獲拘送地方審檢廳訊判監禁十個月並科罰金洋二百元趙奉判後請求易科未准及送地方分監執行後約歷四月而趙妾三小姐之女友金妹姐與該分監看守士周福相識當與周熟商挽回之策周一力擔任可以逹到釋出之目的惟必須運動費三小姐與金妹姐允之託其帮忙周福即轉商小西門外利涉橋朱雲記賬簿店主朱景雲爲之經辦蓋朱素與程冠吾交好且該審檢廳應用一切公交簿據等件悉由朱店承辦於是往返熟商言明易科洋三百元罰金洋二百元外加酬勞洋六十元共洋五百六十元由三小姐等在朱店樓上點交朱景雲收去二次交付收條二紙上蓋官廳印信至次日即民國八年十二月十七日由程冠吾發出提簽飭派法警王正元赴分監將趙阿甯提出囑令中途開釋不必帶回廳中以上各情爲趙阿寗行賄得釋及牽步人證之情形也迨奉諭捕拿迭由該廳法警徐懷寳李受之等廣購線索到處偵查茲探悉趙阿寗與伊妾三小姐匿居蘇州盤門内乃於前日午後前往將周與周妾一併拘獲當晚乘火車返滬立解到廳禀請訊究其時己届十一點鐘經梅伯孫檢察長開庭研訊之下復飭值日法警星夜將朱景雲王正元並周福等先後一併傳案仍由梅廳長親自隔别預審良久趙阿寗又將當時取到之收證呈案請騐梅檢察長訊供之下察得該收證係屬僞造旋以天將黎明判趙妾三小姐無干斥釋趙阿寗朱景雲王正元周福等分别收押候辦 
[四明公所北廠募捐成立會紀]  
　　四明公所爲建造虹口北廠募集捐欵二十萬元分峙中山雲霎山育五山仙居山一百團（以四明名山名圑）每轉由團長擔任募集二千元各團團長俱己有人擔任昨日（十六日）下午就老北門外民國路四明新公所開城立大會開會秩序（一）搖鈴開會（二）主席宣讀成立詞（三）報告組織情形（四）演說（五）籌議進行方法（六）茶點（七）散會昨日該會所門前懸掛旗幟並雇軍樂隊接送來賓到者爲葛虞臣項如松陳蓉館矜蘋石運乾袁履登陳良玉等百餘人三時四十分搖鈴開會首由葛虞臣宣讀成立詞次由陳蓉館報告募捐團組織情形次由項如松報告葉氏捐助北廠基地情形略謂鄙人係江蘇人而非寗波人但寗波人此舉鄙人極願贊助查葉氏在虹口原有基地數畝價值九千六百兩今因四明公所建造北廠由鄙人居間說項讓歸公所建造北廠之用並願捐助五千兩云云次由任矜蘋石運乾袁履登三君演說大致鼓勵同鄕踴躍捐助散會時己七句餘鐘募捐期以夏曆六月初一日起至六月底止如照原定額溢出則造北廠外並造醫院等公益事業該所陳列銀杯五只將來分贈分數（以募得一元爲一分）最多之五團長對於同鄕捐欵之人如捐一元得贈酬贈劵一紙其辦法略如獎劵但爲非賣品其首獎可得三千元云 
[再誌閘北水電廠之整頓]  
閘北水電廠昨日遍發傳單通告各用户略云近來用水之户日見增加本廠長蒞差後節經通告各用户注意愛惜茲届夏令用水更繁月前曾呈明省長添築大池一口日内即可竣工今夏可無缺水之虞然各用户若不知愛惜任意蹭蹋來源雖增恐距離本廠較遠之處仍不免抱無水之憾合再剴切通告務望大家注意如遇龍頭水管有損壞破裂等事隨時報告本廠飭匠修理不取修費云云 
[汽車撞斃人命案易科罰金]  
匯業銀行會計科員張督逢（卽張賢寳）因於本月五號上午在北西藏路開駛四百五十一號汽車不愼撞斃協興機器銅匠店學徒邱阿韋由捕將張拘解公共公廨訊實判張禁錮西牢三月等情曾誌本報茲因張之家屬不服判决延高露玲許理兩律師禀請公廨復訊己經核准昨晨經陸襄讞會同英包副領事升座第一刑庭即據張之代表高許兩律師相繼上堂譯稱當時被告開車並不迅速實因死者肩荷排門欲跑過馬路致肇斯禍然被告開駛汽車己有三載頗有開車經騐故復邀衛生西員韋儀到堂證明被撞情形應請堂上酌核易科罰金云云而捕房刑事科代表高易律師役案聲稱被告律師到堂請求並無新證據呈出且經衛生西員韋儀前堂己經證明母庸再問請照原斷履行又據屍父邱金根之代表律師上堂反對被告律告律師之請求中西官核供退入憇息所磋商良久復升府宣判被告准予易科罰金攺罰洋五百元充公以儆 
[證劵物品交易所消息]  
　　昨日證劵物品交易所發出有關棉花與元年六釐公債之通告數則於下 
市塲揭示第二十九號云棉花等級表（一）本表以民國九年七月期起至九月期止爲施行期限（二）本表價格以一百斤計算（三）本表所定各種棉之等級均有審定禁準封存本所交割 
時如與僄準比較低次不能適用（四）本表暫定之禁準等級均係上年之花一俟新花登塲重行審定（五）本表未列人之各種棉花如欲加入交易者須俟新花登塲重定標準時請求加入審定後開始交易通州花審定標準審定標準以上按照標準加六錢審定標準以下按照標準除六錢上海花審定標準審定標準以上按照標準加六錢審定標準以下按照標準除六錢北市火機花審定標準審定標以上按照標準加六錢審定標準以下不適用如非北市之同一貨品按照標準一律辦理陜西花審定標準按陜西花種類緊多參差過鉅從頭號中選定標準祇右標準一種標準以下槪不適用 
市塲揭示第三十號云第五號經紀人陳冕卿兼做棉花第三十 
 
 

Page 11

 
 
二號經紀人徐樂卿做棉紗特此通告 
市場揭示第三十一號云元年六釐公債之交割以六月間己經中交兩行付過利息者爲限曾經揭示在案但六月三十號以後新發也之債票如經政府公報公布指定上海發息並由賣出之經紀人於交割時附繳殷實銀行　保十二月間一期利息之保證書者亦可適川否則不能作爲有效又六月三十日以後所發之債票如代用現金時亦須附有擔保一期利息之殷實銀行保證書特此通告中華民國九年七月十六日 
[船廠工人罷工併紀]  
浦東沿浦一帶各小船廠及陸家嘴英商祥生造船廠工人因要求增加工資不遂罷工等情己誌本報茲將該兩項罷工經過情形併誌於下 
　　小船廠罷工業經旬日該工人等並無團結領袖之人故由小船廠公所開會議决每工每日加錢四十文由公所業董離羡前陳茂全呈請三區警署將那資情形出示公布前日有工匠數十人齊集沈家弄船廠公所聲稱工人等得聞加資之訊萬分感戴無如近因米貴百物隨之漲價所得實不足養家要求再予增加經該以所董事一再開導擔任再加十文合成五十文工人方面由顧福林施全福徐進生負責事遂解决昨日己一律上工矣 
　　造船廠該廠罷工之工人爲打鐵間一部份約計二百餘名罷工以來己經三星期其爭點在要求解除工頭包工制度而點工給資廠主不允遂相持不决現聞廠主方面甚爲堅决倘該工人等不肯入廠工作則擬另行招雇云 
[彚誌各學校消息]  
　　神州女學北四川路神州女子中學年來學甚衆成續頗佳茲聞該校於暑假期内特設圖畫専班仍由李超士江新丁悚楊清磬諸君敎授學科有鉛畫水彩石膏模型油畫等准七月十九號起八月二十一號止每日上午八時至十一時半上課學額祇及三十名有志美術者可從速報名簡章函索即寄云 
　　和安小學新閘成都路上海市立和安小學校本學期學生一千餘人昨日舉行高等科第九届國民科第十一届畢業式本邑敎育行政人員及來賓到校觀禮者甚衆茲將高等科畢業生姓名列後謝金山高福寗華申保鄧季厚忻元華蔣世朗祝景瀛胡葆齊吳清巢錦章楊碩王鳳儀俞克昌薛之梅陳吉元王維新沈世興俞建章曹士餘楊良佐錢苕生許鴻聯胡洪興奚竹林秦國宰胡全根石金生陳孝峯管玉焕　仁康吳佳亭何廉生何誦孚楊承禮張書常　　朝宗小學大東門外中華路南市立朝宗男女國民小學校係潘友梅爲校長現有學生一百六十人本届畢業男生史習文張德銘凌鴻烈葉洪德沈成福趙有才劉頤安費鳴岐等八人生陳菊卿陸月琴二人定十八日（即初三）上午舉行暑假及畢業式業由該校長將畢業各生姓名繕列表册報請市學務員到校給證書秋委始業定八月二十五日 
　　省之小學小南門外大街馬家廳私立省之第一單級務小學校男女兼收前時係施省之管趾卿捐資創辦己歷多年凡入學者不納分文聘顧拍畬爲校長本學期有男女幼生一百十四人定舊歷本月初四暑假上午並爲男生顧炳良張根林二人行畢業式該兩生己由顧君荐入商界某號學業下學期開課爲七月初九日 
　　巽與小學小南門外大街蔡陽弄市立巽與男女國民兼乙種商業學校係高世良爲校長共有學生四百六十八人昨日暑假上午與行畢業禮商業科學業生爲沈壽昌楊錫基瑞生陸志直四人國民科男子部爲錢志傑等三十八人女子部爲戰藕湘等十一人秋季開課定八月二十三日 
　　蘇州旅滬公學蘇州旅滬公學定夏歷六月初三日下午一時假平江公所舉行暑假休業式并開懇親會昨己具函邀請各界届時前往矣 
　　上海商業學校北四川路三多里上海商業學校於今春開辦各級俱係單式編制每級學生以四十人爲限學費甚輕關於商 
業一科多係某大公司中之職員擔任義務學理應用兩者無缺現定於七月十七號縣假假期内每日上午八時至十時新舊各生俱得到校補習不收學費校係唐紹儀王正廷盧信易次乾諸君損資所設立故設備頗完全云 
　　紹興旅滬公學紹興旅滬公學在虹口東唐家弄自民國六年由紹紳所組織完全義務性質學生己逹三百六十餘人現定古曆六月初六日行暑假休業禮校長宋堯臣爲謀學生免荒學業預備升級起見於暑假期中開辦補習課課目爲國文修身算術每日上訂三小時十一日開課槪不取費 
　　聖保羅學校北四川路白保羅路聖保羅學校於十五日上午舉行第三届畢業式計畢業者國民科十人高小科三人先由陳繼鐸校長致訓詞後由校董王正廷博士請乃兄懦懷君代表給憑禮成己鐘嗚十二時矣聞下學期起該校添聘敎員擴充校吉裁去國民科専辦商小科注重國文英文算術商業等實川學科並特設紀念額不收學費業由王博士規畫一切云 
　　東吳二中夏令補習科崑山路二十號東吳第二中學校於本届暑假期内開設夏令補習科原定學額四十名分國文英文讀本文法信札數學代數幾何等各科當七月十二號開課時除程度太淺者不能取錄外溢出預定學額多各而日來報各者益衆不得己再推廣學額四十名凡有來自遠道者亦可寄宿校内云 
　　上海美術學校第二届展覽會成續攝影 
第六届西洋畫科畢業生陸永森（右）錢鼎（左）之自畫像 
[星期兒童演講會消息]  
　　閘北滿洲路靑年會商業夜校學生會國民義務學校於七届敎職員會議議决每逢星期日有兒童演講會利用暑假餘暇增加兒童知識本星期日該校校長孫道勝己聘請民生女學校校董郝賦天主講講題爲兒童夏季衛生該題深切時令届時必有一番議論指引兒童也聞該校巴分發通告與該會會員並歡迎來賓云 
[中法儲蓄會在津開獎之滬聞]  
　　中法儲蓄會第二十二次開獎在天津法租界下平安電影圍舉行上午九時起開球至正午竣事茲將十大獎抄錄如下首獎第一千五百八十四號（上海朱君獨得）二獎第五百八十三號三獎第一千九百六十九號（上海）四獎第一千六百三十八號（上海）五獎一千三百七十七號（上海）六獎第一千四百七十獎第七百十五號八獎第一千一百五十四號九獎第二千一百六十八號（上海） 
[綏遠副劵第五期開獎紀]  
　　昨日第五期綏遠工賬善後有獎副劵開獎在南市久大碼頭舉行自上午九時起至下午兩時止茲　開出大獎及經銷各票號錄下頭獎第一千三百五十三號（寗波甬利公司）二獎第五千八百三十七號（杭州協記公司）三獎一萬三千八百三十九號（杭州２ 
協記公司）四獎一萬二千五百七十九號（七埠萬利發）又三萬七千九百號（本埠葉宏茂）五獎三千六百六十號（天津鑫記）又七千一百九十四號（嘉善聞恒裕）又九千零二十八號（福州大逹利）又一萬七千八百五十一號（申湖大利公司） 
[昨日午後公共公廨訊案紀]  
　　昨日下午公共公廨民四庭山俞襄讞及美約副領事會訊（一）杜炳釗訴夏興甫等違背事同案杜以分發南北市錢業行單爲業前曾禀謂公廨給論保護未邀核准攺請立案又爲其司業夏等延律師到案反對故立案猶未辦到杜因専利目的被夏等所阻遂起而控告據杜供被告所營之業其牌號早經女股東楊周氏租賃與伊訂有合同今春氏故合同更换月納租費小洋三百二十角但己有兩月未付等語被告等亦延律師到堂向杜盤駁謂杜心思極其齷　爲爭此營業一控於華界官廳再控於法界官廳今又到貴公堂朦控云云結果改期再訊（一）婦人姚錫生訴姚祥生借去地皮方單不還案被告飭傳無着茲由原告偕其律師上堂訴明案情要求缺席判决結果准如所請（一）徐樹榮訴戚明軒不理賬銀一千零三十二兩五錢案原告不到由律師到堂請求攺期被告延律師要求准其無保開釋結果戚交二百兩舗保改期兩訊（一）婦人王傳氏訴曹福祥錢錫福傳福春擔保周金發抵押方單不　案結果攺期再核 
[北四川路之火警]  
　　前晚二句鐘北四川路祥順里七十九八十號甬人姚賢記所開設之洗衣作因烘衣起火幸察覺尚早且該處係華租交界經鄰人急以電話通知警所即由五區二分駐所牛所長電告救火會迅速施救復飭楊玉田率同警士到場照料待華洋各段救火會趕到火己冒穿屋頂遂即帮同施救得即熄滅僅焚去屋椽二間並衣服千餘件洗衣作主姚某即由警帶所候查明起火眞再行核奪 
[僞造香煙贈劵之押儆]  
　　英美烟公司在公共公廨指控陸炳生與施祖蔭陸金翰串同浙江路新新印刷所内之郁定獻金根生僞造扇子牌香烟贈劵向各烟紙店内混銷騙洋分用等情由捕將被告各人先後拘解公共公廨迭次訊供詳情屢誌本報昨晨由廨復訊即據捕房刑事科代表律師詰據見證楊榮林供稱被告各人祇金根生一人認謝彼時新新印刷所機器尚未佈置完備無處可印傳單由我介紹至四川路鼎新里日本人家印刷惟印刷何物並未目覩不知伊等僞造贈劵情事求鑒訊之被告郁定獻延高露玲律師代爲辯護中西官核供以被告等己在捕房供認遂將捕房所錄供戰察閱一過宣判陸炳生押西牢三年施祖蔭陸金翰各押二年郁金兩人訊無關係着與見證楊榮林一併開釋僞劵銷燬 
[賣買鴉片之科罰]  
新閘捕房捕頭偵悉嘉定婦人張金氏在新閘路二千一百三十二號屋内開設私烟間於前日派令中西包探協往將氏及吃烟女子沈杏英連同烟具一併帶入捕房昨解公共公堂經中西官訊供推諉判金氏沈女各罰洋十元充公如無力繳洋攺押西所十天烟具銷燬 
[違犯煙禁案兩則]  
法租界大自鳴鐘捕房捕頭日前偵悉陳正保家有私藏烟王土情事爰於前晚帶同包探等前往抄出烟土十餘兩帶入捕房諭令交保候究又幼孩王禮生日前携帶烟土數磅雇坐黄包車行經法租界菜市街爲捕查見拘入捕房昨日併解法公堂請究先據捕頭上堂禀明前情並將烟土呈鑒結之陳供此項烟土實係朋友寄在我處不知違章求宥質之王孩供烟土實由在逃之周姓令我代爲送至某處允給酬勞若干詎在途中即被拘案不和係烟土求宥中西官判陳罰洋五十元充公王孩聞釋聽候攺提周姓到案究辦烟土没收 
 [P汽車撞翻人力車> 
昨晚八時許有寓居法租界自來火街五十八號門牌之本地女子趙佩文雇乘人力車由大世界行至公共租界西藏路九江路口適有六百八十六號汽車由南往北駛行避讓不及自後將人力車撞翻趙女從車中跌出與人力車夫皆受重傷當經老閘捕房一千零四十一號華捕到來押令載送二受傷人往仁濟醫院醫治旋即帶該汽車夫入捕房禀候捕頭發落 
[兩汽車夫違章科罰]  
　　汽車夫夏才福於本月六號開駛五百六十八號汽車在静安寺路及焉華德路鼓機疾馳不聽站崗捕指揮又汽車夫周愼之於四號開駛三千一百六十號汽在南京路司機不愼幾肇禍端均經各該處巡捕摘錄號碼歸廪捕頭轉請公共公堂昨晨將兩汽車夫傳案由中西官遂一質訊之下科　　罰洋二十元周罰洋十元充公示儆 
[買良爲娼之押儆]  
　　江北女子孫巧洪於四年前被陳王氏拐來上海串通陳鳳山價賣與法租界寳興里某號門牌婦太李張氏家爲娼現爲女母孫王氏得悉來申薄兒報告法捕房飭探程富生前往將李張氏陳鳳山及女子孫巧洪一併帶入捕房惟陳王氏己聞風逃逸昨將李張氏等一併解送法公堂請究先據捕頭上堂禀明前情斷據原告孫王氏投訴女兒被拐情形請求准予領回詰之女子孫巧洪稱實被陳王氏誘拐來申賣與張氏計身價洋一百二十元是實陳鳳山稱民人祇爲保人實不知係拐來事後分用洋二元李張氏供認出洋一百二十元買來不諱中西官判李張氏押女所一年陳鳳山押三個月以儆女子交原告領去一面攺提陳王氏到案併究 
[和姦案之宣判]  
　　新閘牯嶺路一百八十四號門牌内之寗　人王金生向在某西人處爲侍者素與愛爾近中七百三十號門牌居人奚阿三友善時相過往遂與奚妻倪氏私通前日王送信往虹口順道至奚家適奚他出乃同氏人内室將房門關閉未幾奚歸呼妻不應叩門不開旋由鄰人到來帮同將門撬開氏即乘間逸出王被當場扭住交由巡捕帶入滙司捕房昨解公共公廨先由華探奚德安·金福壽·西探比爾·上繼上堂禀明自王拘入捕房後奉捕頭命往查實有其事倪氏至今尚未尋獲云云次由原告奚阿三投訴將門撬開目覩王與妻同臥床上妻逃王獲情形質之王承認由氏將伊唤至家内臥室閑談是實李襄詘核供商之英赫副領事以王和奸屬實從寛判押西牢十四天示儆 
[相騐溺斃男屍]  
　　十六保十八圖地保洪金發昨投地方廳報稱　行鎭西市殺猪橋地方小橋邉有一無名男尸查無家屬·報請相騐梅廳長立委熊檢察官沈檢騐員等前往騐得該尸年約四十左右周身無傷委系失足溺斃塡明尸格令由善堂棺險 
[銅匠擔碰倒男孩受傷]  
滬南陸家浜居民湯德元之子長興年祇八歲前日下午出外泡水而回行至中途被周兆富所挑之銅匠　碰撞倒地滾水澆灌上身致胸部肩背手臂等處燙傷極重兼之銅擔上所插鐵鑚跌下在該孩膓上戳成一洞傷上加傷該孩痛極昏暈由警到來將兩方拘送地檢廳立經檢察官提案騐訊之下以湯長興受傷頗重飭令湯德元伴送新普育堂醫治周兆富收押候該孩傷愈後再行發落 
[爭風打架]  
俞寳元曾德泉二人均與婦人李劉氏姘識前日因爭風起釁在逾到毆據崗警一併拘入四區警署經顔署長質訊一過判解司法科核辦 
[攖取金圈]  
　　昨有年約五旬之婦人張徐氏從愛爾近路小菜場購買蔬菜而回途經克能海路突被杭州人包　發由後攫取耳上所戴金圈一只飛奔圖逃經氏大聲喊捕被包探金福壽帮同攔獲帶入捕房押候解廨訊究 
[誌謝]  
昨承保安堂送來蟾酥丸卧龍丹各一百瓶又午時茶一百袋謹當代爲分送又商務書館贈第七卷七號一册誌此併謝 
來函 
[四明公所來函]  
　　今日各團共繳到捐欵六萬零四百十元茲將細數錄後聯硃山團靑陽山團竹嶼山團浮碧山團赤堇山團（均錢業公會）共洋一萬元東山團姚明生二千零十六元杖錫山團朱哲甫二千元覺海山團沈飄舉二千元鷄鳴山團孫衡甫二千元瑞岩山團陳瑞海二千元虎撙山團陳韻泉二千元翠岩山團石連乾二千元饅頭山團謝運卿二千元白雲山團李欽揚二千元玉几山團何　軒二千元陽堂山團樂振葆二千元飛鳬山團邵聲濤二千元香山團又二千元育王山團謝蘅牕二千元拂頂山團謝蘅牕一千元松嶺山團李志惠一千元印山團陳文鑑一千元天童山團劉星耀一千元省窑山團長生會一千七百二十五元柏香山團泰西食物公會一千五百元招寳山團長生會一千四百十六元長命山團葛虞臣一千二百元獅子山團王蔭亭徐棣蓀一千元茂嶼山團周茂蘭一千元望春山團陳蓉館一千一百八十元福泉山團張延鍾二千元鵬山團本公所六百零五元雨微山團又七百五十八元澥浦山團陳良玉五百元同山團王　運何鹿山一千元照霞山團范回春五百元闞峯山團沈轉卿馮芝　一千三百元龍山團姜炳生五百元普陀山團朱葆三二千元衆仰山團方俶伯二百元 
[松江各界聯合會來函]  
閱貴報主日本埠新聞欄内有張堰厚生國貨陽傘　王天成私進劣貨二十三箱係上海良心救國團報告飭松江各界聯合會調查等因敝會當即派會員三人往詃廠審查昨昨伊等返告該廠所進之貨係香港同興洋行採自土著者箱數祇十四箱均有發票樣本商標　準云云同人等遂以此樣本商標請老於商業之粤人曾郭二君復爲審查確係香港土産事關維持國貨起見合亟申明祈登來函欄爲盼即請撰安松江各界聯合會啓七月十六日 
[振興鮮果行來函]  
　　茲者敝徒今下午在店門口拾得鈔票數張誠恐遺失人無力贈償是以特懇代登報章加原失人洋票數目合符三天内可向本號領還倘數日不符槪不繳還過期後即將此洋充入善舉老閘橋南塊振興鮮菓行啓六月初一 
雜評二 
[開始攻擊（訥）]  
　　今日北方之戰事正在開始攻擊而各省各團體對於段派紛紛發表宣言亦正在開始攻擊之時夫戰事之攻擊孰勝孰負固未可知也偶因器械之精利而邀倖一勝亦爲事所或有然而最後之勝負則必視民意攻擊之力若何爲斷今各團體之文電皆理直氣壯振振有詞其攻擊之力亦可謂偉大矣古人有言得道者多助失道者寡助以全國一致攻擊之則多助寡助之數己大分明勝負不可預决哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　吾輩少年入校求學原以仔肩重大非有眞實功夫不能處世而由學校轉入社會則艱險困難雜陳吾途非具堅强不撓之心志者莫不失敗而欲俱堅强不撓之心志當於求學之時養成之若當求學之時而怠惰畏難習久成性雖未出於社會戰爭吾早知其前途無望矣今吾見有靑年之自學校暑假回者非終日昏睡無所事事即賭博游戲視爲常課中等人以上之子弟無論矣即中等以下之家庭父兄旣以血汗所得之金錢供子弟之學資矣而視其自學校中假歸也又若神明之降臨其家供給待遇惟恐不力而此種少年亦以爲我讀洋書識洋字畢業後將爲吾家致巨福吾旣辛苦半年矣吾當於此時稍享安閑之福吾父母之劬勞事我亦不爲過也蓋其學校中敎師母畏難母怠惰之訓言早置之腦後矣以若是之少年而望其卒業後有所造就於社會吾知讀者必不加思索立决其不然矣嗟吾有爲之靑年爾欲救國乎爾欲爲社會謀幸福乎如其否也吾亦無言不然請以五分鐘之光陰默思爾之所爲與爾居學校中之所志 
筆剳 
[洗心記（下）] [  張枕綠]  
　　不數月猝要以嚙臂之盟芸娘惑以爲若而人不之許將誰許許之與易約指以爲信而亦甫不知也暑假旣屆遄歸故里芸娘私度其母愛己素溺求當必應逕以情告且請婿朱不圖其母聞之以爲有女不肖痛哭之餘三日不食其母氏之言曰吾聞今之謀有婦者趨重女學生吾之不惜耗鉅資以使吾女成女學生者正有見及此方欲爲覓一金龜婿作半子之靠而吾女讀書十年並一孝字而不識竟敢自作主張罔顧廉恥嗚呼吾栽培以金錢視吾力匪所不至乃將不獲一粟之收穫則爲人父母者寗有閒錢以造就不肖之女哉記者曰今日之爲其兒女肯犧牲敎育費者固挾有以本求利之望比比然也迨芸娘假滿蒞滬忽獲朱生自法來書謂己於新秋起程自費留學彼邦期爲我待五年償願匪艱其相矢守無貳芸娘立覆之軟語温存極多情人之口吻從茲益致力於學以冀他日之刮目相觀時或觸景生情不無秋水伊人之想則以相思滋味歷重洋寄予君家細細嘗然而惟見投桃曾無報李乃使晨占喜鵲夕卜燈花百結愁腸化爲兩行血涙矣時陸生己入商界間時或來不攺曩况芸娘漸覺其於平淡中實有誠擊之情爲人所莫及顧亦漠視之秋月春風等閒易度及期朱生不來惟以一書貽芸娘並附約指不具地址略謂使君今己有婦幸君尚留清白之身以前種種譬如昨日死去芸娘獲書寸心如割念前塵之似夢矢志以丫角終旋於無意中爲陸生偵知其秘薄加慰藉而己嗣後陸生蹤跡益疎又明年忽有書致芸娘曰朱某負情不齒人類吾聞其事蓄志己深近知其己來滬得於前日之夕以槍彈直貫其胸洩吾不平之氣詎非快事茲即被逮入獄且不免於死亦無稍憾吾爲斯舉實本良知不以私隙願上帝與姊共鑒之芸娘曰負我者吾始終愛之愛我者吾始終負之又使伯仁由我而死匪盲於心寗復出此嗚呼昔吾不屑爲朱生死今其可以爲陸生死矣乎乃乗夜投浦而死記者曰洗心記之作爲陸生也 
劇談 
[歌壇賸語] [  民哀]  
　　戰長沙一劇今人莫不知爲程長庚傑構殊不知前乎程者尚有一米喜子米荆州人爲漢班名角余洪元之師祖（余洪元現隷漢口新市場）初至京師専演關公劇觀者不甚歡迎一日赴某會館堂會見中懸漢壽亭侯畫像米若有所感翌日演戰長沙於廣德樓裝束意態全摹畫像神采奕奕望之威重觀者咸肅然謂得未曾有采聲雷動自此米之關戲遂傾動一時嗣後長庚演此劇則亦以米爲法今人談關戲者竟有并程不知遑論乎米僅嘖嘖道王洪壽是眞數典忘祖矣 
笑林 
[滑稽問答] [  廋鵑]  
　　問　中國武人與女子何故如黄梅天氣 
答　因皆善變之故 
問　報館編輯人何以如鼠 
答　均在夜中動作 
問　政客何以如水銀 
答　善鑛 
問　可種湯爲男子所最喜吃而又最怕吃者 
答　妓院中之迷湯 
問　何種魚爲魚類所無而人類中却有之者 
答　安福魚 
問　中國文字中以何字爲最長 
答　重字因以二十里并成者 
新聞拾遺 
[伯姪何必鬧意氣] [  立德]  
　　無錫電話局對岸河畔泊有販冬菜船一艘共有四人日間擔冬菜營生而伯姪二人常有齟　該姪年約十六對於乃伯憤恨異當前日竟起毒心至北門外某藥店購砒礵百文歸船待煑夜飯將砒礵放入鍋内其伯同够不之知誤食之夜半毒發呌號違旦鄰舟中人向該姪堅詢始謂伯父時有殺吾之念故出此辣手云幸藥在鍋煑過其毒不烈經鄰人代爲救治云 
[父子都去做和尚] [  雪巢]  
　　紹屬陶家　楊某向遊幕粤東家本小康其母陳氏樂善好施不善治家以此中落而楊自辛亥以後館榖所入亦至微薄家用不寄信息久杳於是家中債臺高築其子鏡芳年己廿六尚未成室欲入學讀書又無學費索逋者踵相接乃佯言出外訪友經月未歸家人大恐拍電召楊返後探得其子己削髮爲僧但不知究在何處楊自嘆年己半百膝下只此一子今復不見遂亦僞稱尋子遁入空門現象人及各債户偵騎四出然終不得父子下落云 
[探親家代演武劇] [  吳秉恬]  
　　西門張姓子聘引翔港某氏女爲室月前完娶女貌寢而性傲致爲張子所不喜翁姑惡之尤甚昨日女母自鄕來張姓夫婦以憎女故略不爲禮言語間更多譏諷女母初尚隠忍繼亦反唇相譏因起衝突口角之餘繼以用武登時扭結一團鄰人解勸亦歸無效旋偕女悻悻以去謂非逹到踵門負荆之目的决不送歸云 
[大嫖院忽偷手表] [  聲]  
　　本埠新民慶某妓院前晚有某客在院中大排花酒邀客不少盛筵散後繼以碰和散時己近二时不料某妓之金手表亦不翼而飛某妓以院中相帮均極可靠决不出此堅請某客賠償某允之昨日某與前所請客中之一人遇其手上嶄然新表確係妓物當卽扭至妓院勒令服禮其人面紅耳赤當場認和酒一度以爲懲罰云 
小說 
[社會小說衆醉獨醒（九九）] [  瞻廬]  
　　第十七回誤靑春抱無夫主義坐藍輿誇中將家風厚卿藏着名單没口子的答應離座出室又不曾將門兒掩上慧姑也想告退遠遠的聴得校門外　喝聲響校長揭開窗幔從玻璃裏望將出去却見四個黄衣軍士分站校門兩旁又見四個轎夫抬着一乘錫頂寳藍呢的大轎四平八穏的抬入甬道後面還隨着兩乘小轎聲勢異常顯赫校長忙道張中將的女公子來了便唤慧姑退出自己直搶的出去迎接（出室迎接）慧姑退出室外回頭看時校長挪動又肥又胖的身　迎上甬道這時大轎己打了戳停着不動在後的兩乘小轎先落了地轎簾揭開跑出兩個媽子三脚兩步的抄到大轎前面左右站立大轎才去了戳轎夫唤了一聲落平這乘大轎便安安穏穏的歇下一個媽子打轎簾一個媽子捧出這位中將女公子從前是大脚的服侍小脚現在是小脚的服侍大脚這位女公子裙下一雙天然脚倒要呌那蓮步姗姗的媽子從旁攙扶他女公子見校長出接立正了行鞠躬禮校長趕忙答禮校長的腰比學生折得還下學生折成九十度的直角校長卻折成四十五度的銳角（有靑巖向門生磕頭便有校長向學生折腰） 
[自由談之自由談] [  鵑]  
　　吾人處事欲知其成功與否須視所事之是否名正言順設其名不正而言不順則雖能逞快意於一時其結果未有不失販者今之人奈何不思及此耶 
 
 
 

Page 15

 
 
   
 
 

Page 16

 
 
常識 
常評 
[說時（續）] [  老圃]  
　　辦事時間之八小時 
所謂愛惜光陰者非日夜勞頓而不息之謂辦事時間固當愛惜即游息時間睡眠時間亦當在受惜之例凡人遊息愈快足者其工作之成績必愈優睡眠愈安暢者次日必能多用心力故游息時間定爲八小時雖爲本人之修善計亦爲辦事之成績計也睡眠時間定爲八小時雖爲本人之安適計亦爲辦事之必力計也每日辦事時間固不嫌其多而每日能用全力於八小時實己不嫌其少故辦事時間亦定爲八小時 
西人有恒言曰汝當工作之時當注全力於工作汝當遊戲之時當注全力於游戲此言適與中國之習慣相反中國人工作之時間漫無限制然時間旣太長其勢不能太勞將有延宕敷衍之弊工作旣太勞終日無活潑之趣將有精神不振作之弊則其名爲工作過於八小時其實所得成績仍與八小時等或并不及八小時故蓄貨多者不如蓄貨精良用時多者不如用時得當人第患不能用全力於八小時耳苟能用全力於入小時固不嫌其少也 
此八小時不可等閒視也人生天地間所以維持其生活增進其幸福者在此八小時人居於社會所以裨益社會使社會進步者亦在此八小時故一人之成敗一廠一肆之盈虧一國之治亂興亡一種族之蕃耗存滅皆於此八小時卜之凡有血氣者固當竭其聰明才力求所以利有此八小时者至其利用之法及分配之法則旣以職業而異亦且因人而殊固無俟余之喋喋也（未完） 
道德叢話 
[眞道德家] [  愛人]  
　　中國社會専以安分守己保守服從等主義爲道德於是社會上多一道德家即多一無用之好人須知道德有屬於消極的有屬於積極的如下侵害他人不破壞公益道德也而屬於消極的以不侵害他人爲未足必進而裨益社會以不破壞公益爲未足必進而注意建設道德也而屬於積極的矣是故舍衣施食慈善家也而論其道德上的價值不如實業家之設一工廠使千百工人得恃以衣食而無恐 
眞道德家斷非無用之好人必持積極主義以實行其道德發揮廣大爲社會造福者也茲述眞道德家必備之條件如左 
（一）眞道德家有獨立的思想不拘古義不妄從他人 
（二）眞道德家有獨立的判斷不隨俗浮沉攺變其良心上的主張 
（三）眞道德家有善良的意志不以才濟惡不以難灰心 
（四）眞道德家有實行的能力不但以道德存心必以道德做事 
（五）眞道德家有愉悅的感情重大的責任心（六）眞道德家必犧牲一己服務社會（甲種酬） 
[西方格言（一○）] [  謝介子選譯]  
　　隨處有眞理萬物是吾師邰哥爾（Ｔagore） 
購而不讀之書籍猶木片耳英吉利諺 
鷲之勝鳩不足爲榮意大利諺 
負債即爲債權者之奴隷佛爾克林（Ｆranklin） 
商業者金錢之母也英吉利諺 
操作之勞者其睡酣德意志諺 
同情爲人生敎科書之第一課談而復得（Ｔalfourd） 
播種於無泥之地斯徒勞而無功英吉得諺 
作長途之旅行雖携一草儼若重負意大利諺 
偷快爲健康之花施高潘傲爾（Ｓchopenhauor） 
業叢話 
[我國商業不振之原因] [  丁厚恩]  
　　國之負富以商業之盛衰爲轉移我國之所以貧且弱者大半原於商業之不振也欲求國家之富强固不可不研究商業而欲求商業之發逹尤不可不先研究商業不振之原因今以余所見聞撮要如左 
一關於本體者分爲四項 
（甲）商人分爲七項 
（一）小營業家得衣食即足無進取精神 
（二）無團結力不能以托辣思（Ｔrust）方法壟斷専利 
（三）不善觀察市情 
（四）一旦虧本即減小其貿易 
（五）無謙遜之性（購物不成則冷淡之情形於顔色招待亦不及外國商人之從容而有禮） 
（六）信命運不求學術 
（七）店主不能耐勞（如開一大店必有許多助手徒費金錢外國商店則鮮有之） 
（乙）商業道德分爲三項 
（一）破壞信用 
（二）虚抬物價 
（三）欺詐 
（丙）商品分三 
（一）無摹彷性 
（二）不求合外人心理故國際貿易額未能擴充或反減少 
（三）不與外貨比較不知國貨之窳陋 
（丁）商學分三 
（一）廣告學缺乏 
（二）商事諸要項缺乏 
（三）無商業普通知識 
二關於外界者分爲二項 
（甲）政治關係分爲五 
（一）無保護稅制以鼓勵商人 
（二）土貨之稅反多於外貨之稅 
（三）無軍艦保護商船及商人 
（四）度量衡制不統一 
（五）政府不足信仰（如中國商船或懸外國旗） 
（乙）商船過少外洋航路之權全操之外人夫商船猶人之足也人無足焉能行遠商業無船焉能發展國際貿易（如歡戰之際正爲發逹國際貿易之好機會當時日本之貿易幾佔世界第一位即以其商船之多航路之衆也而吾國當時之商業反受損失者即原於所有商船過少而外洋航路之權全操之外人也（不受酬） 
[商店學生須知（續七月九日）] [  鴻鼎]  
　　人要有氣力又要有精神弗要像隻煨灶貓弗做氣來不做聲年經的人應該要有些活潑相不要有氣無力像那呆子和病人的模兒也不要像那隻煨灶貓吃了就困連那捉老鼠的應盡義務也不幹這隻貓兒恐怕列位也不要他的所以我勸諸位現值學生的時代要有氣力有精神纔可得到學業進步的目的 
坐像鏡立像松睡眠要像弓這就是做學生的姿勢隨常我見一般商店的學生坐的時候有垂頭喪氣的也有搖腿的也有東歪西倒的這完全是懶惰腔立的時候有彎腰曲背的也有兩手棒了下顎爬在櫃檯上東張西望的這是對於主顧很不雅觀的睡的時候有伸手躺脚蚊帳七歪八斜甚至被褥跌下在地板上也有的這成何體統呢諸位想想也要啞然自笑了但是我眞正的希望就是要請諸位拿上面没規矩的樣兒攺成有規矩的姿勢 
做致老學不了玲瓏的人學了生意覺得店務並不甚難不論那一件事一聽就慬一學就會不免有點兒驕傲起來對於那師兄師弟的這語舉止露出一種趾高氣揚的樣子好像他的本領没有比他再大的了也好像他做學生時代的本領一氣被他學完的了要曉得世上的學業斷然學不完的俗語說的滿飯好吃滿話難說提起别人做事總是說人家不中用的因此自己就慢慢的怠惰起來品性越變越壞所有的本領到此爲止再也没有長進了要知謙讓和誇張就是成功與失敗的原因所以我勸諸位終要拿那滿招損謙受益的兩句古訓時時刻刻的放在心裏纔好 
見人作個揖走到天邊總認得學生們往往遇着不明白的事情不會請敎人家那麽人家那裏會告訴你呢所以心裏什麽不明白儘可請問人家雖然不必要作揖總要恭恭敬敬的稱名道姓呌聲某某先生那麽人家見了你這樣認眞没有不明明白白的告訴你俗語說呌人弗虧本舌頭底上打個滾這兩句話就是我們得到一些便宜的好法兒 
（乙種酬） 
衛生 
[夏令之衛生] [  夢廬]  
　　夏令天氣炎熱蚊蠅叢　痧症疫癘易於發生一至秋凉瘧疾瀉痢亦復相繼而至蓋亦夏季藴毒之所致故我人於夏日衛生一端尤應注意庶免疫癘之傳染瘧痢之發生今當夏令預防之道不容緩矣爰就飲食起居二　應注意之事項約略述之 
（甲）飲食 
（一）母多食生冷之食物及飲冷水體虚者尤忌 
（二）攤上玻杯中之冰其林及剖開陳列之西瓜不可飲食（三）井水製之凉粉不可飲（此風鄕間尤盛） 
（四）母食腐爛之水菓 
（五）母以隔夜之冷茶解渴 
（六）餿粥餿飯均不可食（稍餿之飯棄之可惜可用沸水攪洗二三次嗅之無酸味而後食之） 
（七）餿菜亦不可食（欲免茶之易餿烹調時可多投鹽少許） 
（八）出蛆之物不可作爲食料棄之母惜 
（九）空膓與臨睡及劇烈運動後忌飲清凉劑（如嗬囒水冰其林等） 
（十）房事初畢母飲清凉劑（前年滬上某魔術家以是致命）（乙）起居 
（一）睡眠時至少蓋戰被一條免受感冒 
（二）盍間不可隨意睡於通風之處 
（三）起卧時間當較冬季攺早 
（四）乘凉時間不可過久入秋尤宜注意 
（五）劇烈運動後母遽用冷水揩擦當先用乾申揩乾然後入浴 
（六）洗澡須日日行之不可怠忽 
（七）蚊蠅須竭力設法撲滅之驅除之 
（八）居室中及污濁之處當常灑石炭酸（卽臭藥水） 
（九）排泄物當施完全消毒法 
（十）夫婦以不同牀爲妙有嬰孩者尤須分眠 
以上云云不過就思索所及者舉之其他應行注意之點尚不勝枚舉要在我人時時注意飲食起居務必求合於衛生母以細徽而忽之則夏令衛生之道思過半矣（乙種酬） 
小說 
[商業小說模範商人（三八）] [  瘦鵑]  
　　那時嘉德正覆看他的文章編緝室的窗外却有三個人在那裏張望一會就悄悄地踅將進來嘉德一聽得門聲疾忙回過身去瞧斗見羅品生大衛和那礦師賴西直挺挺的立在他跟前賴西的臉色陰沈大衛的臉色兇狠羅品生的臉色奸惡三人當門立着都向嘉德瞧又像彼此等着誰先開口說話似的嘉德先向三人瞧了一眼便正色問道列位在這夜半到這裏來可有甚麽事見敎大衛咆哮着答道我們很有幾句話要和你說因此星夜趕來羅品生恨恨的說道你怎的如此不識趣平白地來干預人家的事賴西忙接口道且慢且慢你們不要太性急没的一拍就拍到正題上去大衛道誰耐煩正題歪題你要說儘着你說只不要說得太軟了賴西遲疑着還没有開口嘉德却生了氣銳聲說道你們倘有話兒和我說請趕快說來我的光陰是很寳貴的可不能供你們白白浪費呢羅品生冷然道你的光陰旣寳貴爲甚麽好端端趕到人家礦中去說時握着兩個鐵拳像要發作賴西向他丢了個眼色纔頓住了不動只還惡狠狠的喊着嘉德把兩手伸到衣袋中去當下那賴西便不慌不忙的說道先生是這麽一回事今夜羅品生先生忽的發見一個人到他礦中去不知道是甚麽用意那時還有人親眼瞧見那厮奔出礦口没命的逃去　那模樣兒是一個很活潑的少年這少年是誰就是你嘉德先生嘉德冷笑了一聲道好乘覺的羅品先生先生下佩服得很羅品生道不用多說閒話我只問你你可承認今夜到過我們礦中麽嘉德毅然答道承認的羅品生道如此你己不打自招並不抵賴麽嘉德點頭道正是並不抵賴羅品生道你到了我們礦中待要怎樣 
 
