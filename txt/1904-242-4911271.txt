# 1904 - 242 - 4911271

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[四書五經義大全] [  圖書集成局啓]  
　　坊間四書五經義汗牛充棟且互相則襲十九雷同本局有見於此特讀名夙廣收古今名人經義之作彚爲一編題有未備埃次擬補共五十七卷爲文五千餘管類皆編運匠心詞嚴義正本屆鄰會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[勞工說]  
　　海內何治乎治其民而已民何以治使之安其居樂其業衣食飽煖有室家之戀不敢失職而妄動焉則民治然民之性有智有愚民之業有巧有拙士之於學也農之於耕也工之於製造也商之於權子母逐什一轉運四方之財利也類雖不一要皆以智勝以巧勝而非愚且拙者所能爲也士而愚且拙則學不成農而愚且拙則耕不穫工而愚且拙則器苦窳而製造之技不能精商而愚且拙則徵賤徵貴要領不得無以綜集其財利然則西民之業智與智競巧與巧競智巧不足以相競愚且拙者卽非其業所能容不容斯失養失養斯不安至於不安雖有室家之戀而寒以迫之飢以驅之急不暇擇惟以自救其死爲亟亟矣地方繁富四民豐足或以戚或以友或以鄰里鄉黨相周䘏希附末光藉分餘潤以自漑使其不得則乞匄矣乞匄而又不得則攘竊矣而又慮偵邏者防之密也故竊無可竊强者必去爲劫盜而又慮逐捕者購之急也故盜與盜合狡者必多其黨徒天下無事結盟拜會蜷伏草莽以幸鈎距所不及及其有隙而得梟且桀者提其緒而爲之魁則必雲集而響應揭竿而景從而亂以生焉亂生則不治不治而欲治之非誥教所能諭也非刑禁所能止也勢必討之伐之斬之馘之其怙惡者則禽獮草薙而殲絕之募民兵習攻戰殺賊致果是固治亂者之所恃乎嗟乎亂民者擾民之賊也禦亂民者衞民之兵也以民爲兵爲民殺賊理至當勢至順然而兵何人也自兵與農分有業之民願爲兵者十人不得其四五其餘皆無業者也無業之民樂於犯難而爲兵其情亦救死者類耳幸而得募則兵矣否則槁項黃馘轉徙溝壑吾未見其能安之也如此是兵之與賊判而二者蓋從其後以言之其始皆窮民窮民無告而爲賊而因募窮而無告而爲兵者以殺之名爲兵殺賊實則以窮民殺窮民使其同類相兼併也同類相殺仁人矜之以兵殺賊而遂不原其本以矜恤焉必非人情此平亂之兵當世君子所以不得已而乃一用也且用兵矣亂平矣糜餉養兵勢不可久則不用之兵亦可撤矣顧撤之爲良農辨土宜擇耔種問晴課雨兵弗習也撤之爲巧工應規矩成方圓審曲面勢兵弗諳也撒之爲商賈析錙銖握籌算操奇計贏兵弗善也以不農不工不商之民曩所仰於公家以自給者一旦奪其所仰而汰之而遣之而不爲謀生業以安置之是仍驅爲窮民而已矣昔之窮也第疾貧也由兵而民而更爲窮民非惟疾貧且又好勇好勇疾貧無所事事則宼攘奸宄之害將復起而亂之所伏必將如新伐之木根株未盡而又有萌糵者愈益滋如是則又募兵以剿之剿之而盡猶吾同類相殺之說也剿之盡而又汰兵猶吾驅民藴亂之說也更迭起伏若循環然伊古以來或數十年而一小亂或百年而一大亂豈眞運會爲之哉亦漸積之勢有必至也故防世亂莫大於廣民業廣民業莫大於多勞工勞工者有水工有土工有木工有金石之工有雜役之工勞以手勞以足勞以負戴肩荷之强力此皆無俟智巧別乎技藝之工而名之者也天生蒸民拙者多而巧者少愚者多而智者少勞工旣興然後四民之業所不容者無不並以勞力爲翕受是勞工亦養民之壑也何則民猶水也民之謀生猶水之趨壑趨之不得則必爲之疏通焉利導焉尾閭旣闢衆流有歸是以其水平水之性習於平民之性樂於治其理一也今使任執一人而語之曰汝亂民汝亂民其聞者必色然駭怫然怒矣駭且怒者何也亂非美名惡其名之加於已也夫加之以名人且惡之居乎其實人詎樂之然則奸法犯禁甘蹈大戮而不顧者亦如水之失其性己也水失其性順而導者有歸壑民失其性順而導者爲勞工勞工之所受可以容惰農可以容劣工可以容滯商民得所容世無游手微特兵可不用卽受汰之兵其於民業無所習而强力所在猶可以任重者抑亦勞工所不棄也不棄則得養得養則相安海內雖大由民所積民安而謂海內有不安焉未之見也故曰治海內者治其民也見南洋官報 
[本館接奉電音]  
　　昨日午前十㸃鐘越二十分時京師飛電傳來上諭一道敬謹譯登○七月二十一日內閣抄奉上諭本曰召見之湖北補用知府葉景葵著交軍機處存記欽此 
[電傳宮門抄]  
　　昨日午前十㸃鐘越二十分時京師友人專電告知本館云七月二十一日皇上召見軍機大臣及葉景葵 
[遼陽大戰官電]  
　　日軍在遼陽大捷情形已登昨報昨晨駐滬日本總領事官小田切君復以本月二十晚十㸃鐘四十分由東京發來官電見示較爲詳晰故重譯之內開當未戰之先敵人盡佔約距遼陽二十二英里半沿湯河右岸一帶之高原據山巓而堅守之致使我軍竟不護一相宜地叚以列隊伍而所携戰砲更無從使用故均安置於大路旁至是我軍遂分三隊進攻於本月十五日夜半時我中隊率全營砲兵以攻公昌嶺註譯音及鄰近諸山敵軍中心所集之地短兵相接遂奪其地而有之惟敵軍此時忽得他處援兵勇氣頓增負隅堅拒遂彼此奮戰血肉相薄迄十六日向午而敵軍仍始終死守同時道平註譯音左右之敵軍砲隊又發彈猛轟故我軍當時情境眞有牛死一髪之 
 
 

Page 2

 
 
機嗣因不顧危險堅持陣地竟將敵人逐至湯河東南之某地至我軍右隊亦於天未明時攻敵軍之左翼紅沙嶺及公昌嶺北紅沙嶺南兩山間之吉盤嶺其右翼當爲擊敗但未及佔據其地此次之戰計自黎明以迄傍晚方止亦烈矣哉我軍左隊率引全營步砲兩隊亦於天明時進攻敵砲隊卽與我砲隊接仗自午後二㸃鐘戰至四㸃鐘敵軍砲聲雖漸稀然終不能使其全行絕響旣而敵砲隊又得援兵因猛擊我軍左翼覺勢漸危岌故攻擊因之略緩頃之我軍復波勇前進衝突敵軍中堅將其分作兩隊惟入夜以前猶未克將其二翼所據之地佔領也至十八日下午四㸃鐘復向之猛攻烟霧彌漫彼此不能相見敵人屢次從西溝方向壓陣侵攻但均不能得手我軍乘勢佔據紅沙嶺并奪獲大砲八尊十九日我三隊合力冒霧進攻無奈敵人抵死抗拒故只奪得湯河左岸昌嶺對面沈家塞迤南大西溝北紅沙嶺一帶之高原據此次諸戰當推公昌嶺及紅沙鄰近之役最稱猛烈敵軍高據山巓就月色瞭望見我軍潛進卽發彈擲石紛紛若雨故傷死無算亦云險矣然我軍忍勞耐苦力敵諸艱卒能踰山鄰越嶺深抵敵陣一戰捷之統計敵軍共有步兵六十五小隊戰砲一百二十尊目下大半已退走遼陽餘者仍安營駐札與我相距甚邇我軍現方設法向前追逐也 
[日攻遼陽專電]  
　　昨日午後七㸃三刻鐘接東京專電云頃據日本大本營發出公報攻圍遼陽之日本軍於華歴七月二十日天尙未明之時拔隊進攻是時俄軍仍據麻姑坊註譯音北方之高地逶迤至四方屯之南保家屯之東及新立屯西方之高地周山堡西方之高地連成一綫日軍右翼隊攻擊麻姑坊四方屯一帶中央隊攻擊保家屯新立屯一帶左翼隊攻擊周山堡一帶曰俄各軍皆以全力互相鏖戰甚爲猛烈二十一日黎明仍激戰不已直至午刻尙無變動迨午後十二㸃二十分時日軍左翼之一部占據新立屯西方之高地是役俄兵約有十二三師團 
[俄報軍情官電]  
　　昨日午後駐滬俄國辦理軍務大臣德希路以本月二十一日由盛京發來官電媵函見示內開本月十六日日本提督黑木奧保鞏那地齊統日軍三大隊進攻我之蘭田塞及鞍山店地方因我軍預定方略並不欲於此地堅守故特令就蘭田塞略爲抵禦卽與其他三隊一同自鞍山店逐漸退向遼陽前面所擇之某地計自本月十六日一戰後我軍西比利亞第三聯隊及第十軍隊均已移往彼處矣二十日日軍復攻擊我向遼陽進發之兵但皆經擊退無甚損傷 
[俄報戰耗]  
　　本月二十一日法京巴黎來電云頃據俄京聖彼得堡電稱俄提督阿立幾息夫報告俄政府略謂本月二十日有日兵多名來攻彼此各以短兵相接并用極猛烈之砲火互相轟擊戰至下午我軍旋將日兵擊退是役我軍共傷兵士約三千名曰兵則死傷不可勝記 
[遼陽將陷]  
　　七月二十一日錦州來電云有人於本月十九日由遼陽至錦州據稱遼陽現已被日人圍困日俄兩國兵數無甚參差惟日軍砲隊及所用砲彈均較勝俄人觀其情形恐十日以外俄人未必再能在遼陽堅守矣 
[俄艦卸械]  
　　華歷二十一日東京來電云彼處得有消息據稱逃往西貢之俄艦地亞那現已將軍械拆卸矣 
[幽囚水手]  
　　華歷二十一日東京來電云德政府已允將俄艦中水手幽囚於靑島日本現要索中國將上海俄艦阿司苦耳及克沿沙維兩艦上之水手亦須一律辦理 
[誤發傳單]  
　　西字報云邇來日本有報館數家知旅順將次攻陷因逆計關係此事之緊要各新聞預印傳單一俟接到攻陷確電卽可刊入傳布上禮拜日有某報館亦將此項預印傳單寄至代售報章處囑一得捷電卽行發送詎經理代售之人悮會其意逕將傳單先行發出迨發送將畢始悟其非急將傳單逐一收回而此事已哄傳遐邇矣又東京某代售報處亦蹈此誤當時鄰近各村莊接到傳單後相率升旗慶賀雀躍歡呼而不知紅旗報捷因尙托諸空言也惟旣有此波折恐將來旅順果被攻陷捷電傳來居民亦難免懷疑必待官電頒行始能深信不疑也 
[江督魏制軍奏銅元盈餘留充本省興學練兵一切公用摺]  
　　奏爲江南銅元局增置機廠改章整理餘利撥充興學練兵等用恭摺仰祈聖鑒事竊查江甯前因制錢缺乏於光緒二十八年經前督臣劉坤一奏明仿照福建廣東章程籌欵在江甯銀元局開鑄當十銅元發巿行銷以濟民用聲明每鑄本銀一萬兩能鑄銅元一百四十萬枚約可盈餘銀千兩之譜旋因行銷尙暢鑄數無多於上年正月間經前署督臣張之洞奏明添購新機增建廠屋擴充鑄造歲獲盈餘爲三江師範學堂經費之用在案臣上年二月到任其時三江師範學堂已擇定基址撙節估造工費約需銀十萬兩常年學費銀二十萬又臣上年夏閒奏設練將學堂練兵營房購地建造約地價工費及開辦用項共需銀二十餘萬兩常年薪餉除抵支外約需另籌撥銀三萬兩尙有陸師學堂高等學堂留學外洋各學生官費新設農務局官報局農桑工藝局各經費無不於銅元盈餘項下取給此外新政急待舉行亦在在需欵而銅元新機未到新增廠屋亦未竣工舊廠日鑄銅元旣少且有代鑄代銷名目盈餘所入不敷所用當經督同司局妥定章程核實整理并催新機陸續運齊廠屋加工趕造現在新廠甫經裝設開鑄連同舊廠每日約可出銅元一百萬枚以外照現　銅煤等項價值估計每鑄當十銅元一枚約需成本制錢六文之譜此本爲救濟錢荒藉裨公用而設江南興學練兵如以上各項歲需巨欵際此餉源奇絀撥欵浩繁旣乏正項可挪事關新政又難延緩不辦全賴銅元盈餘以資挹注臣當督飭藩司局員實心經　所有盈餘除提給修理機器開支局用獎勵在事員司人等外其餘悉數歸公由司先行提還購置新機添建廠屋曁以前借撥鑄本各欵餘卽充作本省興學練兵各項新政一切公用藉資周轉理合會同江蘇撫臣端方恭摺具陳伏乞皇太后皇上聖鑒謹奏 
[續錄松江府禀金山徐阿照等投誠能否照准請示稿並批]  
　　旣蒙各憲嚴示諄諄自當愼而又愼何敢稍涉大意竊思外患未平內匪時慮蠢動總之以防微杜漸消患無形爲第一要義必須整頓團防以禦外侮嚴查保甲以清內匪卑縣境內如泖灣胥浦塘張堰　下各鎮辦理團防尙稱認眞徐阿照等自投誠之後於兹數月疉次面諭團董紳士嚴密巡防並察探徐阿照等平日行爲據稱徐阿照等黨羽已散安守農業並無不法情事卽兇犯張阿補亦是徐阿照等協同拿獲本月初三日帮匪瞎眼阿榮陳三瞎子逃匿華金交界之錢圩附近劉家堰橋地方乃徐阿照等來縣密禀卑職督帶兵勇親往兠拿而該匪風聞夜遁揆之現在情形凌沈旣蒙招撫匪勢已散除阿照等或不致再蹈前轍且有紳董親鄰保結該董等身家攸關亦當隨時勉力誥誡也除督率紳董整頓團防嚴密查拿匪徒務獲以期匪戢民安外理合禀祈詳辦等情前來卑府復查徐阿照等兇惡性成辦理投誠實不得不愼之又愼顧及後來惟查蔣令現禀徐阿照等自願投誠之後尙無不法情事且協獲兇匪張阿補一名本月初三日帮匪瞎眼阿榮等逃匿華金交界之劉家堰橋各處地方亦由徐阿照等禀縣督勇往拿未獲揆其現在情形似稍得其投誠之意 
 
 

Page 3

 
 
且具有紳董親鄰保結徐阿照等如果日後故智復萌必惟該董等是問該董等均有身家揆情度理當不肯自取咎戾據禀前情應否將徐阿照等網開一面准其投誠或責令徐阿照等拿獲一二匪首自贖前愆然後准其投誠之處理合據情禀祈鑒核俯賜批示祗遵實爲公便批匪犯或剿或撫無非爲地方免禍起見據禀金山縣蔣令禀稱匪犯徐阿照當日負固錢圩一帶辦理窒礙情形亦事所應有旣據取具紳董鄰族保結收撫後又經徐阿照協獲兇犯並查悉帮匪蹤跡密請協拿如係詞無粉飾辦理原無不合該守令身任地方耳目較爲親切民生安危責無旁貸自新固有寛典縱匪尤關大局應否照准仰蘇臬司轉飭遵照仍飭候撫部院核示遵行 
[電催軍械]  
　　嶺東報云自西省匪燄復熾全粵震動日前省垣軍械局奉到岑雲帥由西省發來電諭命將局中所存軍械悉數委解前來毋得稍遲該局總辦奉電後查得局中所存祇有已經用過之毛瑟槍五百枝因向各委員詢以此項槍枝是否合用各委員均答以局中所存祇有此數應卽將此項槍枝先行解赴西省俟訂購之件運到再行續解楊委員紹蘭則以爲此項槍枝雖係新式快槍惟徑口以多放而見寛槍機亦殊欠靈捷設有疏虞恐多未便總辦與各委員正在計議間雲帥催解之電文又至總辦急於應付將此項槍枝委員解往旣抵西省雲帥親自騐收大爲震怒卽傳電至東省將總辦大加申斥略謂局中辦事人員似此敷衍殊屬不成事體應將各員開列名單電復以憑核辦總辦旣奉申斥之電深悔不從楊委員紹蘭之議故除楊委員外將局中所有委員開列淸單電禀雲帥旋又飭將單開各員一律撤委惟楊委員則仍司舊職 
[松滬通電]  
　　松江訪事人云松郡爲江南全省提督駐節之所惟向無電綫軍報往還不免羈遲近因新署江蘇巡撫端午橋中丞秉節過滬由提憲楊鏡巖軍門與之熟商中丞許自到省後籌欵將滬上電綫接至松城聞日內泗涇迤北等處已在雇匠植立電桿轉瞬當接至提轅從此羽檄星飛消息益形迅速矣 
[欽使行轅紀事]  
　　昨日午前襄辦練兵事務兵部左侍郎欽差大臣鐵寶臣星使乘馬車赴南巿製造局查閱一切並至商務總辦四品京堂王京卿清穆候補道那觀察良上海商務局總辦周觀察晉鑣處報謁至亭午時始返午後工部尙書商約大臣呂鏡宇尙書電政大臣吳仲懌侍郎先後赴行轅拜會經星使延入茗談良久旣而江南提督楊鏡巖軍門福山鎮徐鎭軍傳隆參將周參戎明清蘇松太兵備道袁海觀觀察內閣學士劉學士宇泰釐捐局總辦陳觀察兆璜候補道沈仲禮觀察並沈觀察瑞　王觀察存善均赴行轅拜謁星使命巡捕官擋駕今日午前聞星使先赴南巿閱砲臺營操演後至龍華查閱火藥廠 
[上海官塲紀事]  
　　帮辦總巡兼製造局文案袁舜欽明府前因事請假數日兹已假滿前日投道轅禀請銷假○日前救生局委員陳嵩屏別駕奉道憲委赴蘇州謁見撫憲兹已公畢昨日由蘇回滬卽投道轅禀知○道署洋務局英文繙譯關綱之司馬前日偶佔淸恙禀知道憲請假三天以資調攝觀察允之○欽差大臣鐵寶臣侍郎前日特傳道憲袁海觀觀察至行轅盖欲詳詢一切情形也○信昌營帮帶劉季安干戎祥吉昨日䇿騎至縣謁見縣主汪大令○候補縣丞曹慈航二尹登瀛候補縣丞劉乙軒二尹鴻圖均於昨日先後至縣署晉謁縣主汪瑤庭大令○昨日管帶巡緝浦江砲艇之沈都戎春山命駕至南巿馬路工程局拜會總辦翁子文太守延入茗談移時始行辭出 
[裁撤砲艇]  
　　南巿浦江向有巡防砲艇四艘近經蘇松太道袁海觀觀察將此項砲艇一律裁撤並行知馬路工程局飭總辦翁子文太守核擬倘欲在浦添設捕務不妨移備等因太守奉此已遵照辦理矣 
[封閉私行]  
　　前者陳國華吳勞鎭等在南巿開設開昶泰緝私報關行禀經江海關稅務司批斥不准詎陳復勾串吳勞鎭勞安之在老白渡開設報關行並設巡船誑騙銀兩經人禀知稅務司好博遜君立卽函致蘇松太道袁海觀觀察請飭上海縣派差查封並著查拿陳國華吳勞鎮等究辦觀察接函後卽札飭上海縣主汪瑤庭大令派差金瑞持封條五紙會同十六鋪地甲投馬路工程局禀請總辦翁子文太守派差協同將天昶泰封閉惟人已先期逃逸不知能緝獲否 
[大令騐屍]  
　　美租界老閘橋北堍海宴樓烟間堂倌郁福生於前晚吞烟斃命事爲捕頭所聞立傳是圖地保投上海縣署禀報昨日午前十㸃鐘時縣主汪瑤庭大令帶同刑仵書役人等蒞場相騐仵役騐得委係服毒身死大令離座親視無誤令塡明屍格因無屍屬在滬遂由某善堂備棺收殮發壇標封以便家屬前來認領○前日本城內有無名男子倒臥路側經地甲送入普育堂醫治旋卽斃命堂董查得該屍係吞鴉片烟而斃函請上海縣主汪瑤庭大令相騐大令遂於前晚帶同刑仵書差詣騐仵作報稱該屍委係生前吞烟自盡大令飭塡明屍格令善堂棺殮發壇標記候召家屬認領 
[英美等國租界公堂會訊案]  
　　甬人林子章以廢田單挽張蘭生翁錫三爲中保向曾入英籍之黃震篆抵借銀五千兩旣而林避匿不面黃遂投英總領事署控追由副領事德爲門君照會讞員黃耀宿司馬疉次會訊互相商酌以原主旣經避匿應向中保人追不本銀五千兩另息銀一千五百兩計共銀六千五百兩前日下午傳集兩造嗣兩造所延之律師栢倫博文二君亦到堂聲辯中西官會判之下發下堂諭大旨請林子章應還之本利銀六千五百兩林旣避匿寗波無從查緝該欵應向中保人張蘭生翁錫三追賠每人呈繳銀三千二百五十兩限三禮拜呈繳公堂以便轉給司馬與德君將堂諭向衆宣讀一通兩造律師各遵斷而退○英商利記醫生控華人陳金呇將單抵押銀兩延不肯還一案曾經會訊昨日九㸃鐘英副領事德爲門君復蒞廨會同黃司馬訊問陳金堂供稱前者將單向利記押銀確係小的畫押惟僅收到洋銀二百一十元詎被中人唐焯光抵銀五百兩現在加利照算須銀八百餘兩蒙恩斷减繳銀七百兩願爲覓保清償尙求恩准陳建堂供是本圖地保與金堂同族當蓋戳時未將押據查看况小的亦不識洋文致被唐多押銀兩求鑒司馬商之德君著限於一月內照數理償違干提訊 
[英美等國租界公廨晚堂案]  
　　朝鮮商人金亨玉控余愼齋一案前經會訊斷余先交現銀六百兩票銀六百兩前日晚堂余投案呈繳現銀六百兩至票銀六百兩請俟次日交案司馬准之余又稱商人前次控追王興隆吞沒帶貨銀一千三百餘兩尙求訊追司馬著靜候提訊○前者桂泳堂扭控沈鏞賡圖賴代借票銀一案前晚由黃司馬提案研訊桂供稱前代沈借票銀四百五十兩當時言明於四月底歸清詎届期延約不付併將豐順昌及怡昌兩洋貨店潛行拍賣避匿不見兹因在途相遇扭案求追訊之沈鏞賡供稱此項票銀實係買賣貨物之欵若積欠本無此數又被加上利息致有四百餘兩之多求恩鑒察司馬衡情酌斷著於中秋節先還二百元餘俟再議隨著將沈還押候訊 
 
 

Page 4

 
 
   
 
 

Page 5

 
 
   
 
 

Page 6

 
 
　　奏辦湖北籤捐彩票頭彩五萬元八月廿三日開彩 
　　本局奉　湖廣總督部堂　奏明開辦第卅二會額設票五萬張每張售洋六元中彩共　千五百零七號計七張有零中彩一張以八成零派出彩銀之高比各公司爲優准定期八月二十三日在漢口開彩得彩紅票憑本局對號單核兌銀元本總刑設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給○再得彩紅票如無本分局騎　圖章及長方上海分局小印者槪不收兌因無票根可查也特白 
　　奏辦廣東恒豐公司籌餉彩票頭彩四萬圓八月十一日開彩 
　　啓者本公司籌餉彩票係奉　大憲奏准開辦咨行各省　大憲及上海關道憲准其内地一體通銷以顧餉　現額設一萬　内七千二每號分爲十條每　一員三千號每號分爲五十條每條大洋二角其中式銀按號照派以八成派彩額少彩多比各彩票爲優第五年第　會於八月十一日在廣東城西北帝　戲臺當衆開彩届時由　大憲委　監督以叩公道面昭愼重如　貴客領額批發請移至上海南市潮惠會館後棉陽里中分局預訂　再中式紅票如無分局鉗口圖章槪不　兌因無票根可查請諸君仍向粤東　局兌取此佈　駐滬恆豐公司分局啓 
　　　警　　　　　實　效 
　　吾皖乃八省通衢莠良雜處向有保甲局稽查匪類一經盤獲懲戒攸分此不過弭患於已然究難防患於未然此大較也客秋濮紫泉亷訪攝篆待有鑒於此爰禀請　誠大中丞及　聯方伯力籌巨欵創辦警察　件　心研究于湖北天津各警察章程斟酌損益面後施行所委皆清亷幹員督同巡勇昕夕梭巡各分段落各巡各段自去秋開辦將近一載不惟匪　難　潛路卽止醜穿窬亦皆　颺異地甚至鼠牙雀角亦化爲烏有地方賴以安謐鷄大賴以無　且　頭巷口均設　燈以照行人又　小工數十名灑　　道以除垃圾而防　氣　謂　穢　而爲　淨見澆　而爲雍熙　未始非我　中丞之厚澤　方伯之慈祥　亷訪之遺愛某不勝受恩感激縷叙以聞　皖城仕商太平清節救生普清義渡永安因和等局各紳董么 
　　真不二價義昌珠寳玉器 
　　本號向來公道批發已經十餘載早蒙同業信悅現因存貨繁多所以添設門莊比衆格外克己專選冠正貨物照批　　劃一不　誠實無欺以廣招徠如貨不合包退回換倘　紳商仕　賜顧請至上洋新北門内邑廟内後花園即第五家便是 
　　美國英其博大律師廣告 
　　本律師向在美國肄業各國律法得有頭等文憑今特航海來申專理英法美各公　華洋一切交涉詞訟案件並代理產業契據合同轉換道契等事悉依律　秉公辦理現延繆君思敬梁君伯常爲繙譯倪君貴珊賈君春華辦理文案又請顧君潤卿爲買辦經理銀錢出人照料一切如各紳商有要公請隨時移三至黄浦灘外洋涇橋堍大英醫院隔壁霍羅醫生樓上第二號　牌本公館寫字房面談或至望平街四馬路口第二百八十七號門牌大隆藥房帳房接洽亦可特吳廣 
　　北平兵險巴勒先賠 
　　本號等所裝北平船之貨爲　艦捕去扣留幸均在該公司保有兵險共合元七千八百兩己於十七日如數收到查兵險賠欵章程若非熟悉其中條規辦理殊多窒礙此次西平北平兩船之欵深　該公司初十日首將匹平船先賠其餘　尾績賠今又將北平船之　亦比别家獨早先賠足見該公司誠實可靠殊堪佩服特登報章以告　仕商保險者　　同順成　信昌永　南順泰　天合東同啓 
　　盤店聲明 
　　茲有英大馬路楊啓和甡記銀樓於七月十七日盤與愼記執業從前甡記往來各賬統歸老楊慶和自理與愼記無涉恐未　知特此登申新日三報聲明　楊慶和愼記啓 
　　元芳禮拜五拍賣 
　　准於廿三日下午二點半鐘在本行拍賣方格面巾四百打條頭肥皂六百箱香皂各塘磁杯盆食鍋檯燈地蓆各種水菓痰盂羹义汗衫鏡子東洋車脚踏車及木器什物不計此佈　元芳洋行 
　　禮拜五拍賣 
　　准於二十三日十點鐘在本行拍賣各種雪芥烟二百餘盒紙烟二箱各種　酒百餘箱以及打字機器留聲機器脚踏車全副馬鞍子鐵床木器白塔油五箱花露水五箱燈筒毛巾香皂二十九箱洋琴電氣風扇銀箱風箱什物等不計此佈　瑞和洋行啓 
　　香港太古糖局　車　出售 
　　本行由港自運　唛五温Ｂ唛四温半CW唛四温二五　唛四温曼禮三温七五H唛　　車糖出售如　客欲買新請到本帳房面訂買定卽　定銀如過期不出將定銀罰去　此佈聞上海老大古洋行　白 
　　禮拜五　賣 
　　准於廿三日二點半鐘在老垃圾橋西首甘肅路源昌里捷記書局内不限價拍賣四　力引擎機器印書石四十塊雙料印書機器車二部夾墨機器車一部落石機器車一部餘貨不計此佈　瑞和行 
　　聲明票歸原根 
　　茲因小　被各寳　借去期票到期不來應介小號無力枝持故暫停交易清理帳目期票槪歸原根理楚誠恐士商未知特此登報申明望各　號早退原根切勿收用祥餘莊告白 
　　禮拜五拍賣 
　　今日十點半鐘至吉祥街河浜拍賣火焚地塲衣裳銅鐵木器雜貨洋廣各貨不計當日出清此佈　泰茂行啓 
　　禮拜六拍賣 
　　准於廿四日十點鐘在本行拍賣四門聽五百桶鳥鎗鐵絲食罩洋酒吃食拖鞋椅色烹銀器畫鏡大鏡寫字檯鐵床紙烟剪刀鐵裁縫棉花毯一應什物不計此佈　意師摩啓 
　　禮拜六拍賣 
　　啓者禮拜六卽廿四日十點鐘在本棧不限價拍賣各色海馬牛牌鵝牌無牌獅牌龍牌等呢各種漂布及各種洋紅標加官海馬三星大紅嘰印花標羽綢等貨此佈　義記洋行啓 
　　禮拜六拍賣 
　　准於廿四日十點半鐘在本行内拍賣各種金鋼鑽戒子數十只金鋼鑽環子等物不庋眦佈　瑞和行啓 
　　禮拜一拍賣 
　　魯意師摩洋行始創自同治十三年即英一千八百七十四年 
　　准于二十六日十點鐘前在泥城外王家沙卡得路第四號拍賣書檯大菜間房間廚房一應　琴木器什物不計此佈　魯意師摩 
　　租店聲明 
　　小東門外仁記野荸齊茶食店今租於如寳記開張倘有公私等項均歸前東自問於如寳記不涉特此登報聲明 
　　美國曾伯廉止痛藥 
　　曾伯亷所製止痛藥最爲奇妙如人割傷刮傷火傷用以治之痛可立止且甚易告痊凡他藥之須三日而愈者此藥一日卽愈又如人因鐵物將筋捩傷無可用以療治每有人傷及腰穴祗一二日夜卽平復如常患風濕痛者僅敷一次其痛卽輕敷至多次病根永絕茲除分寄各藥鋪出售外另倩新晉隆洋行總經理 
 
 

Page 7

 
 
　　英大馬路華興公司 
　　减價售現 
　　燕窩糖精 
　　功效無匹遐邇馳名近來仿冒甚多遠近仕商務宜留心大匣五元小二元半 
　　珍珠牛髓粉 
　　功盖參茸男女老少皆宜味甚甘美無外味官禮尤宜每聽一元每打十元 
　　上品白木耳 
　　補土生金養陰益腎婦女尤宜上等每兩四元中等每兩三元三等每兩二元 
　　雪白官燕 
　　家用白燕顏色旣好氣味又正發頭又多官禮裝潢尤宜每匣半觔實洋十元 
　　頭頂毛燕 
　　毛燕種類甚多　公司特揀上品不圖厚利以招信實頭等五元二等四元正 
　　去毛機器　 
　　毛燕功效人人皆知本公司將去毛機器壺以公同好大號五元小三元 
　　吐血全愈 
　　僕久患吐血醫藥鮮效幸購上海莫大馬路萬康醬園對門德仁里内廣東陳恆德堂神效吐血藥膏六元依法服食果然當日立止至今三年有餘未見復發功德欽佩無量乞登報伸謝吳江縣暑中許師爺誌 
　　新開順和呌貨行 
　　本行向在北京路專做各種進口洋貨食物久已馳名中外今遷移至三馬路南首江西路開張兼設順和呌貨行代客經理拍賣各種雜貨木器及房間什物等件倘蒙貴客賜顧用金格外公道訂期拍賣再行登報此佈德商永順洋行謹啓 
　　零躉均宜 
　　茲有　布衞生衣香皂香水鏡子各式檯燈燈罩及一切玻器等百餘箱出售另躉均宜如荷賜顧請移玉自來水橋北四百十四號　鄭源泰蛋行 
　　盤店聲明 
　　英大馬路錦華洋貨號現盤與鑒記爲業改爲錦華鑒記自盤之後一切盈虧往來帳目槪與前股東無涉特此聲明錦華前股東白 
　　遺失莊票 
　　今因遺夫恆豐莊第五千零零六號本月廿五期票一紙計元六十四兩已向該莊說明作爲廢紙登申新兩報望各寳莊號切勿收用此佈　泉記 
　　英大馬路京都同德堂 
　　咳嗽靈藥 
　　參貝陳皮 
　　能滋陰和陽潤肺柔肝消痰止咳開胃健脾生津寗神解鬱理氣和中化滯老少咸宜大匣四角小二角 
　　延齡佛手 
　　惠治男婦老少氣促喘逆解痰結抑肺火清喉利竅順氣寬胸療急喘氣喘等症大匣四角小匣二角 
　　順氣化痰丸 
　　治男婦氣急咳嗽痰壅塞胸腹滿閟生冷傷脾夜不成寐咳嗽哮喘勢成癆症神效大匣一元小半元 
　　順氣化痰糖 
　　胃火　冲面赤口臭令人生厭　酒後烟後暢食辛辣氣味難聞惟服此糖滿舌芬芳大瓶五角小一角 
　　消痰半夏 
　　凡男婦老幼氣急咳　痰涎壅塞胸隔滿閟上焦不通胸口不開食物不化包治大匣四角小匣二角 
　　化州橘紅 
　　橘紅化州者佳蘇澤堂　橘樹官物也欲求其品尤推賴氏本堂親至賴園購回大號一元小半元 
　　永泰經理福建大票 
　　本行開設上海南市萃豐碼頭批發福建彩票門莊兼售各省彩票分條格外公道外埠函購原班立奉此佈 
　　批發各省彩票 
　　本號逐月向售湖北江南及副票浙江廣東福建各種大票批發公道門庄照市小號經售以來大彩屢獲諒早洞鑒函購原班回件上海南市新馬路揚家渡大發源啓 
　　狀元樓聲明 
　　本樓房屋期滿故已暫停交易另覔房屋成就另行開張尚有各書客菜票存貯請移至壽聖庵對過東順興里本月初六日起限一月爲滿如期過後該發票無用作廢特登申新二報恐未週知此佈 
　　幸勿自誤 
　　啓者小店跑街朱乾忠假冒本號圖章在外　取貨物現己停歇不用如有在外賒取貨物銀兩等祈各寳號　勿付給卽小店取貨亦望送到店盖給回單爲憑否則一槪與店無涉特此登報聲明抛球塲長和吕宋烟店謹白 
　　英大馬路京都同德堂 
　　戒烟靈藥 
　　鎗上戒烟三香膏 
　　培元固本開胃健脾化痰止咳清心明目滋陰益腎無論大小烟癮槍上照常裝吸吸之三天槍内老膏鼻中烟油去凈一日斷癮每兩八角 
　　眞龍涎香戒烟丸 
　　龍涎人參爲君戒烟極易無論年深日久祗要四十九天除根不熱不燥惟妙惟精男女皆獲神效一戒之復永不復發大瓶一元小一角半 
　　林文忠公戒烟丸 
　　林文　　烟害己論之詳矣本堂䖍　修合男女服之能抵烟癮久服其一路癮漸除誠戒烟藥中亷而　安　每兩一百六十文每包八文 
　　戒烟善後紫金丹 
　　戒烟美事全無藥力藥不得法百病叢生此丸功效甚速及新斷烟癮之　　服此丸精　萬倍百病立除洵善後金丹大瓶一元小二角半 
　　神效一粒金丹 
　　此丹流行中外神效無匹　瓶百粒計重三分能戒烟一兩價洋一角五十粒老價五分可見藥少功大服後當日除槍永不　烟 
　　眞陳白補烟膏 
　　有等人因病上癮欲戒旣慮病發欲吸又無工夫本堂憫其苦况特製此膏如癮一錢此膏三分過癮萬穏萬當一月後烟癮自除每兩三元 
　　英大馬路京都同德堂　閨閣妙品 
　　百花露香水 
　　功能明目清心如一滴灑手巾上香遠益清十日不退男女合用四時相宜每瓶一元 
　　花露艶容粉 
　　專供内用芬芳細膩且能去皮膚之蒼色故曰艶容用水晶螺絲瓶裝大瓶一元小半元 
　　漱膚潤面玉容粉 
　　雀班汗班酒刺黑光因日曝風吹井臼辛勞所致下堂此粉專治此患大匣二角小一角 
　　珍珠去班粉 
　　雀班羅列嬌麗反爲所掩抱憾終身聞有能去之者必不惜千金消此雀班每盒一角 
　　　髮香水 
　　髮名血　栽培不易或病後血衰產後血枯陰虚血熱均必枯燥搽此卽生每瓶四角 
　　生髮香油 
　　芬芳可愛善　血餘秃髮可以重生潤膚補血凡血枯落髮搽之卽生每斤一元六 
　　上海英大馬路京都同德堂有限公司 
　　因杜假冒○包退回換 
　　種子靈藥 
　　創製五鞭參茸種子丸 
　　五鞭鹿驢馬海狗外佐以牛鞭人參鹿茸修合不熱不燥添精固腎培補元陽服之强健百病不生添丁之速其效無窮男女同服更妙大瓶四元中二元小一元 
　　　品御製良方生生丸 
　　有天地日月五行陰陽千百年之精氣䖍製而成治五癆七傷腰膝酸軟心胃腹痛小腸疝氣男子夢遺滑精女人赤白帶下極虚極虧之症大一元六角小八角 
　　神效眞方參桂鹿茸丸 
　　此丸爲保身第一要品治男子氣虚血少憂思遇度夜臥不寗飲食不思應試搆思夢遺滑精小腸疝氣大便糖泄及婦人月事不調久不受孕等症每觔八元 
　　神效第一善治遺精丸 
　　内傷之症多生於腎腎水枯竭心火上炎銷鑠肺金脾土不運故有夜臥多溺遺滑精陽痿不舉精薄寒滑等症無論十廿年未愈之病此丸保治每兩半元 
　　神效參茸扶陽乾剛丸 
　　治腎水不足勞心過度夢遺泄精夜溺類多下元虚冷陽事不舉等症艱于子嗣者宜服此丸外貼種子膏藥卽種玉添丁眞種子仙方大瓶一元六角小瓶八角 
　　經驗參茸濟陰坤柔丸 
　　經水不調赤白帶下子宫寒冷頭昏腹痛瘀血積滯閉經發熱吐酸咳嗽飲食無味久不受孕求嗣者男服乾剛女服坤柔能種玉添丁大瓶二元六角小瓶八角 
　　神效婦科勝寶女金丹 
　　治婦人氣血虚弱身體黄瘦經水不調或前或後胎漏血崩常患小產骨蒸潮熱腰膝酸痛心胃氣疼腹痛閉經成病久不受孕胎　產後等症每斤三元二角 
　　人參立止赤白帶下丸 
　　調經種子除腹痛去頭昏治骨痺化痰涎舒鬱結補眞陰煖子宫五色赤白帶下十廿年老症此丸一服卽愈且易懷孕旣孕　能安胎大瓶四元中二元小一元 
　　婦科眞正人參必孕丹 
　　此丹重用人參爲君佐以珍貴之品共六十四味合成八卦之數如婦人天癸未絕服之必孕兼調經養血開胃健脾順氣化痰潤肺和肝止痛止帶每顆一元 
　　眞神效婦科玉液金丹 
　　易曰乾道成男坤道成女乃自然之理婦女之性屬陰最易拂鬱鬱則停經痛經不調不孕此丸疏氣和血導滯養陰調經種子治赤白帶下大瓶二元小瓶一元 
　　神效第一安胎得意丸 
　　善治懷麟胎漏腹疼難忍半產淋帶筋酸骨痛如素有小產者始覺受胎之時每日服此丸保不墜落臣能强腰膝止崩漏瀝血淋等症大瓶二元小一元 
　　天下無　　　催生丸 
　　專療婦人產育艱難或秉質素弱或氣血兩　調攝失宜或動胎胎漏或子死不下或產後敗血不盡變症多端此丸不傷小兒身體且保大人安全每匣四元 
　　利源洋行遷移 
　　茲者本行由香港路遷至漢口路卽三馬路泰和洋行對面豐泰洋行西隔壁第九號門牌新洋房第一層内交易專售各國洋糖花色布　五金雜貨如蒙　貴紳商賜頭價格外　己以廣招徠特此上聞　利源洋行謹 
　　日本郵船會往 
　　啓者本公司平羅輪船准於本月二十九日卽禮拜四上午九點鐘開往長崎神戸横濱等埠小包收到禮拜三午刻客票賣到五點鐘止倘蒙各寳號如欲裝貨　輪者務祈早臨爲幸郵船株式會社 
　　京都天寳齋中外第一耳聾丸 
　　耳聾丸一　　上售者雖多祗有稍瘥之功實無復聰之方惟本齋選藥以騐而知　　方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
　　聲明退股 
　　虹口西華路門牌三千二百七十八號永興水菓生意今因李盛隆堂仁志堂黄　慶堂歐陽瑞自愿退股另圖别業日後生意興隆與他無涉此佈　永興告白 
 
 

Page 8

 
 
   
 
 

Page 9

 
 
[廣東開建金礦開辦章程]  
　　廣東友人來信云開建甬鎏金礦業經督憲岑雲帥遴委某某等員再三察勘切實試騐所有　石機器將次購到將來出金多寡獲利厚薄雖未能預知而其爲產金之礦已屬信而有徵近復經雲帥詳加審度以爲入手之初規模不宜遠大經費必求節省除開建縣城設一總局委陳太守武純爲總辦並設文案兼支應一員外並於礦次設一分廠委莊少尉鶴淸傳二尹銀礦分辦委員常川駐廠凡礦中一切事宜以及收支欵項等事由分廠具禀總局總局具禀善後局以總其成當將目前緊要辦法略開數條札局　　一局廠查　建金礦不止一處今先辦甬流石金擬於開建縣城設一總局該礦設一分廠分廠𨽻於總局總局𨽻於省城善後局一委員　建總局設總辦一員文案兼支應一員金礦分廠設分辦二員以一員專管尋線采苗洗金督工等事以一員專管銀錢出入造報稽查工程等事此爲各專責成免涉推諉起見倘遇應商之事仍應不分畛域彼此和衷商辦不得株守異限致誤要公其總局應給關防一顆文曰廣東開建金　　局關防分廠應給鈐記一顆文曰開建甬流金礦分辦委員之鈐記均由善後局刊發領用其程牧商辦時所領鈐記應飭繳銷一薪工經費開礦之事倍極辛勞礦金爲至貴之品絲毫爲重旣欲在事員司潔已奉公本宜優給薪水惟現當試辦伊始礦利未豐不能不力求撙節所有局廠各員薪水應由該總比照各局向意從中酌定將來辦有成效仍當隨時遞增並從優請獎加給津貼以爲辦事出力者勸一司事工匠總局分廠各應用司事工頭雜役若干名護勇若干名每名應給薪糧工食各若干每月局用火食若干應由局督同委員陳守等核定一官商界限查開建金礦前據程牧錦文禀明自本年正月起改歸官辦所有商廠留交器具什物已山莊委員㸃明收爲官用現應如何估價發商領回其商辦時工本前據程牧禀明共用銀一萬四千餘兩惟商辦一年有餘决非一無所獲究竟實在用過工木若干收回金價若干現在統除統算是否有盈抑有虧墊應由局督同程牧錦文逐一清算妥爲議結一領欵開建金礦前經札局提銀三萬兩專備礦務之用隨據程牧請領銀二千兩莊典史請領銀一千兩由各該員陸續支用現在已用若干尙存若干應由局督飭查明截清數目另册銷訖以淸界限自此次定章後一切用欵槪由總局陳守具領支發以歸畫一其訂購椿石機器價銀已分此照付此後如有續購機器亦照此辦理　一礦金自本年正月改歸官辦後委員所收礦金應令儘數解交善後總局兌收此次定章以後應如何分批報解其解到之毛金應否傾　足色再行變價抑卽以毛金出沽田局酌核辦理至礦 
務局章應於餘利之內提幾成作爲花紅酧資現在此礦旣係官辦涓滴歸公似毋庸另提公積其獎賞酬資一項原爲鼓勵在事出力之人而設現在試辦伊始固難預計盈虧其每成銀數之多寡係隨餘利之多寡爲增减此時亦難先定成數應俟辦有成效年滿結總之時再行隨時酌議提結以獎勞績砝一平碼查收金解金必須有較合極準之砝碼隨時平兌方免參差應由局製造平碼一樣三副一存該礦分廠一存開建總局一存善後局以爲兌收礦金之用一沙金查金裝墟產沙金現在官力旣辦金礦似難同時並舉兼辦金裝惟該處沙金士人隨時淘取經年不斷程牧錦文曾經設局收買現在應否將金裝圩碼仔灘一帶沙金田金仍任土人隨時採取由官定價收買不准私賣偷漏亦不准他處商販來建攬收應否另派妥員常駐金裝專辦此事由局核明酌議並飭程牧將金裝分局經手事宜料理清楚禀局察核 
[嚴緝匪徒]  
　　前者南市葆泰碼頭船婦沈秀林船泊浦江被匪徒丁仁發等於深夜時糾衆上船攫取衣飾并被持刃刺傷當投上海縣署請騐經縣主汪瑤庭大令飭差捕查明禀復並知照馬路工程局協同查拿丁仁發等究辦近復嚴限差捕赶緊查拿毋稍玩延于咎 
[上海縣署瑣案]  
　　張志祿之女前被張子光誘出售賣控經縣主汪瑤庭大令訊責押令追繳身價前晚提案復訊張供實在窮苦不堪分文難措求恩鑒宥大令判責二百板發改過局羈押四月以儆○日前川沙廳陳司馬至所屬某鄉捉賭被是處土棍及梟匪拒捕以致受傷嗣經訪知內有鄉民楊凌卿綽號野武松等多人飭差查拿未獲遂禀請道憲飭鄰近各縣會拿汪大令接奉道憲札文卽派幹差嚴密查拿前日由差役薛貴設法將楊拘獲解送縣署至晚大令提案研訊楊供係川沙人年三十有九自二十一歲起在上海某繅絲廠執業至今已十有九年素來安分並不與匪爲伍小的父母棺木向浮厝於祖墳上去年族中楊朗巖等將棺木遷去與之理論不服投廳署控告廳尊訊斷不公重全道轅上控詎仍飭由廳尊審訊陳老爺或因此懷恨誣指小的爲匪亦未可知大令得供判押候飭差查明再核○清江人林長耕之妻忽於日前逃逸無蹤旋查係鄰居顧阿三及包松林誘拐故於前日扭顧至縣署請究至晚縣主汪大令研訊林供上月妻子逃出後房主言及顧阿三悉知底藴迨向顧詢問顧稱係被包松林誘拐倩顧一同往尋顧不允反囑包避匿爲此扭案請究顧供與林鄰居眷屬往來閒譚此係常事林失妻後尋獲不到卽誣控小的實爲可笑大令得供判林自行訪尋不准與顧阿三纏擾一併叱退○竊賊朱桂福串同黨羽劉德標至西門外某銀樓竊得銀臂釧七只銀練二條洋銀一百十六元被縣捕查獲解案訊供收押前晚提案復訊朱俯首求恩大令判釘鐐收所候查明失主再斷 
[英美等國租界公堂瑣案]  
　　前者石子榮朱烜煌控祁德隆律師處文案包文蔚藉案誑騙洋銀又據祁律師附追私用洋銀一案當經襄讞委員王松丞刺史會同美總領事署繙譯官白保羅君訊得包誑騙私用各事均屬確實隨判限十日理楚昨已屇期祁律師帶同包文蔚至案石子榮朱烜煌同稱包已將各欵理清祁律師曰欵旣理楚請從寛免辦刺史謂包旣充律師文案理宜潔已本應嚴辦姑念祁律師代爲緩頰格外施恩商之白繙譯判從寛罰洋銀一百元仍著帶回捕房俟繳案後省釋吳氏婦僑居虹口乍浦路昨投公堂禀稱本年正月初七日管婦某氏稱有住居顧家橋之常州人屠渭榮伊父在絲廠執事渭榮之妻欲赴親戚家賀喜挽小婦人代租飾物當卽應允初八日下午四㸃鐘時由屠渭榮親自來家取去金鐲一雙金壓髪金荷花簪六枝眞珠花一對金戒指二枚金對時表一枚尙有珠翠等物約值二千元當收洋銀五元言明三日歸還詎竟爽約至十一日小婦人親往索取稱至十四日送還不意傭婦竟爾逃去直至三月渭榮挽劉姓金姓等前來理　謂各物已爲僕婦竊去質錢故將質票取回祇能作價一千元立據拔還每月五十元至一千元爲止豈知立據之後仍分文不交是以投案請追拔摺當票一併呈案刺史質之屠渭榮供稱借物是實後爲僕婦竊去質錢刻下情願賠償刺史將呈案各據檢閱見各質票均係正月所質隨謂屠曰爾於借物後卽將各物付質所供爲僕婦行竊各語顯係飾詞隨商之白繙譯判屠限七日內先將質去之物贖出當從寛辦理如仍前游約定當重究○新閘路萃昌典朱筱卿禀稱有僧名輝麟者手持銅質小僞銀鎖四十餘把强欲質錢告知僞物伊竟胡閙因訴諸包探錢少蘭拘案請辦僞銀鎖呈鑒刺史問輝麟此鎖何來答稱在蘇州蘇恒泰買來每把計洋銀三角五分不知銅質但此鎖上　　煞開通字樣無非藉以募化香金兹緣缺少零用將鎖付典不敢行强求宥刺史得供商之白君判僧管押捕房二十一日假鎖充公○黃長生在福州路摸竊行人洋銀六元六角由包探劉元震解案請究刺史以原告未到命將贜存捕房認領黃責二百板管押一月○包探陳金標解行竊衣物之羅志道至案請究刺史訊得竊係過犯隨商之白君判責二百板發押西獄六月○前者朱阿四向陸連卿借錢不遂朱拾取石塊擊傷陸之嘴唇由包探顧阿六拘入捕房陸送醫 
 
 

Page 10

 
 
院療治曾將朱解案請究判押捕房俟陸傷痊再訊昨日陸已傷愈仍由顧包探將朱送案陸供稱朱向小的借洋銀四元無以應付遂被拾石擊傷兹已醫愈求鑒刺史以朱細故行兇殊爲可惡姑念已押十日著再押四日釋出○禪臣洋行控王榮全行竊東洋泥　一座昨由包探顧福祺送案請究刺史以原告未到著押候再訊○虞培基控朱琢庭吞沒押櫃洋銀等情昨經包探劉光震將朱提案禀知刺史著押候過堂訊理 
[法租界捕房瑣案]  
　　木作頭徐金元前因虧欠木料銀八百五十兩爲木行主吳祥生具控公廨奉讞員陳楚生大令訊明判交的保限半月理楚迄今日久挺押不理昨日原告投案求追大令命提復訊徐供稱所欠各債計銀七千餘兩所存木料約值一千餘元此外別無抵補求准勻攤吳供稱徐現有房屋二十餘幢田若干畝家產甚豐有意刁玩求請嚴追大令著還押再限三日赶緊清理如延嚴比○教婦朱范氏將生女賣與李三爲妾得身價洋銀二百元爲教堂查悉以其有犯教規將朱范氏送案奉大令訊供提李三之妾交母族領回另行擇配所得身價二百元著押候交還在案迄今半載尙未了結昨日命提復訊朱范氏供實因無力措置求恩明察大令以案懸日久未便再延著責手心二百下完案○車夫金顯之陳炳友在途互相碰撞金受有微傷爲巡街捕拘入捕房解奉大令訊供昨日命提到案陳著責一百板釋出金自行醫傷○偷兒沈阿生詹根寳王阿四均奉大令訊供昨日命提到案著各責二百板開釋 
[美租界捕房紀事]  
　　前晚鄔阿金至華記路葛起鳳家向葛索取舊欠一言不合互相兇毆葛力不能敵被鄔擊中要害立時斃命爲一百十七號巡捕所知將鄔扭送捕房後經地保再三勸解令鄔出棺殮費洋銀若干始了其事○昨晨廣東著名流氓曾阿海林錦等五六人在天潼路向同鄉楊阿九借端索詐洋銀不遂將楊肆行兇毆並抽利刃向人亂刺致傷旁人余阿增王阿吉二人血流不止爲六百六十二號巡捕所見將曾當塲拘獲林等見勢不佳始各逃去遂將曾等帶入捕房捕頭見余等傷勢屬實令送同仁醫院療治曾解送公堂禀請讞員黃耀宿司馬訊辦昨日無賴陸坤林向許秀亭强索洋銀七元事後陸心不能甘卽投捕房控訴捕頭令包探張才寳將陸拘入捕房押候轉送公堂禀請懲辦○前晚有形似水手之某西人因飲酒過醉至百老匯路肆意行兇爲某號巡捕所見設法拘入捕房捕頭令押至酒醒時釋出 
 
 
 

Page 11

 
 
   
 
 

Page 12

 
 
　　京都天寶齋秘製痴癲第一奇藥 
　　癲狂　鎭心丸除痴如神 
此丹專治男女文武癲狂及羊癲猪癲或　心作呆服則立愈方用安神通竅順氣癖邪　火補心化痰利濕解悶平肝鎭魂寗魄之品大凡染痴癲一症皆因痰迷心竅憂　　恐痰滯胸隔糊塗不醒或事結於心或功名未成或見色而痴或爲財而癲致染失魂落魄之症則自言自語大呼小呌弄文作武嘻笑怒駡染此之症受累無窮本齋覔得海外奇方何認秘藏心存濟世非　漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購堂班回件認明鋪分上海二馬路中市西鼎新里口石庫門内交易 
　　匯豐銀行告白 
　　　者本行收足資本洋一千萬元公積英金值洋一千萬元又銀洋六百五十萬元共合洋一千　百五十萬元另議定備用股本洋一千萬元總行開設在香港分行在倫敦厦門　羅包帶維亞孟買加拉吉打古隆北福州德國漢口神戸長崎意陸伊羅法國吕宋紐約檳榔晏貢西貢舊金山新加坡蘇拉巴啞天津北京横濱其上海行　各商往來皆存本行之銀每日結帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者共息照長年三厘算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞 
光緒三十年正月十五日 
　　老太古告白 
　　勞洽公司　火險公司　　　定火險公司　倫敦　　　火險公司　柯里仁火險公司　家定火險公司 
　　　　　　行經理以上五保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨而議可　特此佈告 
　　告白 
　　刻有西商經　雲南鐵路工程擬招請中國打樣人員鐵路督工及司帳日人至該處任辦事務倘有曾在鐵路當差熟悉此事者爲尤妙惟須能操法語兼能語官話者方爲合格入選如有願充此職者請　駕至法界二洋涇橋南堍大羅洋行主而訂可也或繕札亦可　上洋法界大羅洋行白 
　　批發彩票 
　　本號逐月向售廣東湖北江南各種大票批發公道門莊照市小　屢獲大彩遠近如名信購原班　件　上海南市老北門廣揚興濬利源同利源 
　　密彩里西菜館告白 
　　啓者本館設在上海法租界精製法國大菜刻下大菜間重加裝飾另　一房名曰　廳凡官紳巨商請客極其相宜每日正午至二點鐘午餐每晚七點鐘至九點鐘晚餐每餐每客洋一元酒賬另加倘諸客欲另定餐房或點菜由客自便此佈　密采里經理人啓 
　　杭省和通票行 
　　專批廣東福建湖北浙江各種大票外埠函購原班回件住太　坊石庫門内 
　　浙江票三彩聲明 
　　第三十一會浙江票三彩一千三百五十號由本號售與本城朱葉興綢　獨得附彩批票源源利票號售出特此聲明　南京萬寳通謹識 
　　來往尺牘 
　　同德堂台覽茲寄上法國郵局匯票大洋二十元卽乞察收除佛郎漲落及郵寄資費淨剩洋若干外請將寳堂妙製龜齡集儘數秤足用小盒裝固交中國郵政局寄至雲南省城内磨　山開化府正堂錢唐許公館查收并祈惠寄膠磁器藥一瓶此頌台安許鄂　手啓　六月初　日 
　　敬覆者頃接手函并匯票當卽往取祇收到十九元今特寄呈龜齡一匣計二兩五錢合洋二十元又膠磁器藥計洋二角兩　欠洋一元二角有便寄下亦可寄物郵費　由敝堂認付以報隆情下次祈由中國郵匯以免佛郎受虧也手覆卽叩　文安　上海英大馬路京都同德堂覆 
　　寶順洋行保險 
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克己倘荷見顧請至二馬路外灘本行帳房面識此佈　 
　　新法照像 
　　從來照像多費時日使人不能立取本主人深以爲憾現新悟得一法立刻可取價錢照舊賜碝者請到抛球塲或跑馬場耀葉照像便知 
　　同慶堂戒烟各藥 
　　吉祥參片一粒金丹如意參片 
　　本堂戒烟各藥早以風行各省四遠馳名而一粒金丹加粒製煉更爲靈妙批發定做無不克己光顧者請至陸家石橋南外　瓜街北口便是 
　　新屋召租 
　　法界文元坊南首卽烈昌自來火廠舊址新造朝南市房數十幢又三樓三底二樓二底號房廿餘宅每宅均裝自來水租金從亷合意者請移玉英界新聞報館對門瑞康號面定可也　壽康公司啓 
　　新到大小車床 
　　本號由日本運來大小車床數部從六尺長起至十四尺爲止以及鑽床老虎鉗彈花車軋花機噐恆泰祥青灰皮棍並沙廠應用大小紗管添配花車鐵噐一應俱全批發格外克已凡蒙賜顧者請至新橋下北蘇州河邊鄧永泰號内面議 
　　永昌洋行 
　　本行開設四十餘年專售各色金銀首飾各色鐘表千里鏡眼鏡打樣量天尺機器一切俱全 
並修理打樣機器鐘表等物凡仕商賜顧者請至英大馬路黄浦灘第一號便是 
　　中外馳名秘方興陽延壽廣嗣龜齡集 
　　興陽延壽廣嗣龜齡集　世間最難得者　富貴之外　壽與嗣矣　盖耋耄康健　桂蘭盛秀　此間有命　亦有天也　然人定勝天　此補身之藥　不可不早服也　男子以葆精爲主　女子以調經爲主　本堂秘製此品　爐火合乎週天　藥品配夫八卦　五運六氣　較準不差　專補先天不足　以培天一之水　後天不足　以補地二之火　水火旣濟　外患全消　補益心腎　不生相火　延壽廣嗣　由此基之　無病服之　精神百倍　有病服之　百恙立除　治症服法　略列於後　一治諸虚百損五勞七傷精神恍惚　一治夢遺滑精陽痿陰枯　子情殷　一治誦讀用心作事勞神寢食不安　一治心腎不交夫婦時多反目　一治肝胃不和四體不舒　一治濕熱凝聚氣血兩虧　一治咳嗽氣喘遠年痰飲　一治婦人經水不調子宫寒冷　一治婦人經來腹痛赤白帶下　一治男女食烟身體瘦弱　目青暗　功用甚多一筆難盡述　仕商有已經試騐者　定能代敝堂傳揚也　上海英大馬路京都同德堂有限公司謹 
　　遺失提單 
　　今遺失華順棧五月廿三瑞泰輪進口　　菜子一百零八包提單一帋又　唛菜子二百零五包提單一帋已向　記洋行聲明望各寳號切弗收用作廢　東盛興白 
　　合同遺失告白 
　　光緒十五年合股永昌泰席少巖名下三股當面說明議據遺伯恐落他人之手特此登報聲明作廢席敦和堂啓 
　　茂生經理火險 
　　啓者本行經理皇后火險公司代客　火險事務其費格外公道如有不測迅速賠償不必函問外國總局此佈華正月十一日三馬路　生洋行啓 
　　失票 
　　今遺失壽豐莊支申愼餘莊七百零七號七朋二十期九八元三十一兩八錢已向該莊說明作爲廢紙望各寳莊號切勿收用特此聲明　湖州北森盛 
 
 

Page 13

 
 
   
 
 

Page 14

 
 
始准保題各等語閩省陸路實任各副將非現居要缺卽人地不宜未便率請調補惟查有福建督標左營叅將唐光耀年六十四歲湖南善化縣人由武童隨軍勦匪著績迭保花翎儘先叅將補缺後以副將補用　留浙省歸標　　製補浙江太平營叅將給咨送部於光緒二十八年十二月二十四日引見奉旨准其補授十二月二十八日任事續經調補福建督標左營叅　於二十六年三月二十八日領劄任事該員沈篤敢任躁釋矜平歴俸已滿任內並無違碍事故於閩省地方情形極爲熟悉與例亦符合無仰懇天恩俯准念順昌營副將員缺緊要准以唐光耀升補於營伍地方均有裨益如蒙　　　允俟部覆到日給咨送部引見除飭取履歷隨案咨部其所遺福建督標左營叅將員缺容臣接准部覆另行遴員請補外謹會同福建陸路提督黃臣少春叅摺具陳伏乞皇太后皇上聖鑒敕部訊覆施行謹奏奉硃批兵部議奏欽此兩廣總督岑等奏爲選員請署知縣摺初三日 
頭品頂戴署理兩廣總督臣岑春煊廣東巡撫臣張人駿跪奏爲選員請署知縣恭摺仰祈聖鑒事竊准吏部咨缺單內開廣東淸遠縣知縣錢祖蔭革光緒二十九年十二月初七日奉上諭等因應以奉旨後第五日行文按照限减半計算扣至三十年正月二十六日限滿開缺於二月初六日接准部咨應勒歸正月分截缺辦理係知縣叅革遺缺毋庸簽掣查定例知縣叅革選缺係專用軍功候補人員應將軍功候補與軍功候補班前並軍功候補報捐本班儘先人員合爲一班酌量請補等因兹會選有軍功候補知縣李光襄年三十六歲湖南湘鄉縣監生遵新海防例報捐縣丞　分廣東試用光緒十八年十一月初九日到省請假赴江南措資赴甘肅投効湘軍留甘差遣於甘肅全省肅淸前敵異常出力案內保奏免補本班以知縣仍歸原省候補班補用在　並無經手未完事件給咨囘粵由粵請咨赴京二十八年三月初四日引見奉旨著照例用欽此於是年六月初六日到省該員才識明通留心時務以之署理淸遠縣知縣洵堪勝任與例亦屬相符據藩臬兩司會詳前來相應請旨准以軍功候補知縣李光襄署理清遠縣知縣仍俟試署一年期滿如果稱職另請實授該員係候補知縣請署知縣銜缺相當毋庸送部引見除咨部外臣等謹合詞恭摺具陳伏乞皇太后皇上聖鑒訓示再廣東省補缺例限九十日此缺係勒歸本年正月分截缺一月初六日按准部咨應以是日起限辦理今在限內選員請補並無遲逾合併陳明謹奏奉硃批吏部議奏欽此 
　　山西巡撫張奏爲奏銷山西省光緒二十九年分驛站錢糧遵照新章改題爲奏摺初三日 
山西巡撫臣張曾敭奏爲奏銷山西省光緒二十九年分驛站錢糧遵照新章改題爲奏恭摺仰祈聖鑒事竊查前准戶部咨彚辦處酌定額徵驛站正耗錢糧較多之州縣除本地留支外餘剩銀兩解交藩庫如有不敷扣支者徑赴藩庫請領其所需夫馬工料等銀仍令年底核實造册題銷等因歷經遵辦在案今屆奏銷之期據布政使吳廷斌按察使豐伸泰將山西省光緒二十九年分驛站夫馬工料差使廪給脚價買補馬價等項造册詳請奏銷前來臣覆查舊管光緒二十八年分下剩官支銀八千三百七兩七錢零實存小建銀二千四十九兩二錢零新收光緒二十九年分連閏驛遞原設驛站並藩庫動撥不敷夫馬工料等項共銀一十九萬四千八百三十六兩七錢零開除光緒二十八年分下剩官支銀八千三百七兩七錢零實存小建銀二千四十九兩二錢零由布政司另册造撥光緒二十九年分連閏夫馬工料差使廪給脚價買補馬價共支銀一十八萬二百兩三錢零又大寗縣蠲荒缺額銀二百三十四兩六錢零實在光緒二十九年分存銀一萬四千四百一兩七錢零按册稽核均屬相符除分別咨送部科查核外所有銷山西省光緒二十九年分驛站錢糧緣由理合恭摺具陳伏乞皇太后皇上聖鑒謹奏奉硃批該部知道欽此兩廣總督岑等奏爲知縣奏銷後續完錢糧應行改議摺初三日 
頭品頂戴署理兩廣總督臣岑春煊廣東巡撫臣張人駿跪奏爲知縣奏銷後續完錢糧應行改議恭摺具奏仰祈聖鑒　竊查定例各直省地丁錢糧經徵接徵各官或續報全完或續完幾分該督撫將應减應免處分別題咨均於文內收銀儲庫月日聲明卽予减免開復又光緒六年戶部奏定新章錢糧奏銷一面具題一面先將未完一分以上各員名開單奏報具有具奏後續完者准其續行奏請歸本案開復等因歷經遵照辦理在案兹據布政使胡湘林詳稱廣東省光緒二十八年分奏銷地丁銀未案內原奏前署嘉應州興甯縣知縣馮如衡經徵銀米除完外尙未完地丁充餉銀六千一百六十五兩四錢二分又未完耗羨銀一千四十一兩九錢五分六釐又未完米一千一百七十一石六斗一升以本折通融計算實未完六分四釐二毫九絲五忽經將該員馮如衡職名分別開單及造册彚案奏叅尙未奉部議覆兹據續完光緒三十八年地丁充餉銀一千七百一十兩八錢六分四釐耗羨銀二百八十九兩一錢三分六釐已於光緒三十年二月十九日兌收司庫自應照叅後續完之例辦理查光緒二十八年分錢糧奏銷開報該員馮如衡未完六分四釐二毫九絲五忽今於參後續完一分五釐三毫四絲六忽實未完四分八釐九毫四絲九忽等情造册詳請具奏改議前來臣等覆查無異除嚴飭將未完銀米趕緊掃數全完並將清册送部查核外所有知縣經徵錢糧參後續完銀兩例應改議緣由謹合詞恭摺具陳伏乞皇太后皇上聖鑒勅部改議施行謹奏奉硃批該部議奏欽此 
調署江蘇巡撫端奏爲查明蘇州等屬光緒二十九年應徵地丁等項銀米完欠各數摺初三日 
頭品頂戴調署江蘇巡撫湖北巡撫奴才端方跪奏爲查明蘇州等屬光緒二十九年應徵地丁等項銀米完欠各數恭摺具陳仰祈聖鑒事竊查接管卷內據蘇州布政使效曾詳稱蘇州等屬每年經徵地丁等欵正耗錢糧例應於次年五月底截數造册題銷歷經造報至光緒二十八年分止在案今届查辦光緒二十九年地丁等項錢糧奏銷核計蘇州松江常州鎮江太倉五府州屬並蘇州太倉鎮江鎮海歸併金山等四衛幫應徵地丁驛站祗應俸工屯折等項除蠲减緩徵外實該徵熟田正銀一百二十九萬七千八百九十四兩零耗羨銀七萬七千二百三十二兩零由原熟項下正銀一百一十九萬一千五百三十三兩零耗羨銀七萬一千七百八十五兩零蘇州鎮江二府屬清賦增征正銀一十萬六千三百七十一兩零耗羨銀五千四百四十六兩零又應征扛脚正銀 
 
