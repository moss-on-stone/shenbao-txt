# 1913 - 154 - 4914472

 

Page 1

 
 
論說 
[鹽之研究（遯庵譯述）]  
　　今試將日本專賣前後内地所行之特别製鹽法而說明其大槪如左 
　　第一煑海法 
　　此法行於東北瀕海交通不便之地方將海内輸送屋内而煎熬之其輸送海水大抵從木樋（卽水管）直注釜屋内之海水溜槽亦或視土地之遠近有以担桶肩挑海水者有於一定之場所設備漏斗舟運海水注之再由木樋輸入釜屋内者 
　　第二利用温泉熱法 
　　此法施行於青森縣東津郡野内村陸粤灣之東方其方法借用地中湧出之温泉其上排列蒸發鍋傾入海水利用温泉熱俾漸濃厚更煎熬之而爲製鹽之裝置計温泉面積二百四十坪内設備梓面三十三坪蒸發鍋二百零七坪（方六尺爲坪） 
　　第三天日製鹽法 
　　此法係引潮水曝天日而成鹽與歷來鹽田法有異創之者東京府岩松某也經多年之研究受政府之特許其後以特許專利之權讓與愛知縣寳飯郡太塜村小林仁平小林君迺卜地於同村大塜字丸山築造此種鹽田迄專賣後仍從事此種製鹽其設備如左 
　　甲流動鹽田 
　　乙海水段區（設備甲乙二個以豬溜海水者） 
　　丙海水汲上場 
　　丁鹹水段區 
　　戊鹹水汲上場 
　　已乾燥盤（設備甲乙二個） 
　　庚水道 
　　辛鹹水道 
　　壬釜屋 
　　先於海水汲上場將汲上之潮水通過本樋流入海水段區而貯溜焉其段區之側面下部有一小孔從此處開放而流入水道中更從其側面所設之小孔放瀉於流動鹽田之盤面上盤面極爲平坦其從小孔放瀉之海水爲最薄層徐徐蕩漾流動之間經日光之照射與風力寖寖濃縮放入鹹水道集溜於鹹水汲上場於是騐其濃淡收容於鹹水段區或乾燥盤中其收入乾燥盤者更經數日間日光之乾曝濃縮合度再移於鹹水段區照此順序而得鹹水及從事煎熬則與普通之方法無苏 
　　第四枝條架法 
　　此製法盛行於德意志及法蘭西日本專賣之初島根縣簸川郡杵築町及山形縣西田川郡念珠關村二處亦用此法製鹽嗣因成績不佳而廢止二者之中島根縣之設備較爲完全可供將來參攷兹略紀其設置構造等如左 
　　甲屬於採鹽之裝置及構造 
　　（子）輸送海水之裝置　於海中埋設鐵管承以竹管更使連續於喞筒 
　　（丑）海水段區 
　　（寅）機關室 
 
 
 

Page 2

 
 
　　（夘）温水器 
　　（已）職工場 
　　（午）淡水井（未完） 
時評 
[今後之時局（默）]  
　　前數日之時局一猛進之時局也贛鄂各屯兵於邊境兩院議員各激鬥於會場四都督與各都督紛爭於文電各省商民奮興於開會南北各盡力以謀對付而一般不預事之普通人亦紛然好爲無責任之言論非助彼之瀾卽揚此之波颷舉遠發不可一世 
　　今則已由猛進而入於停頓之局面贛鄂之兵各觀望於邊境可進亦可退也議員協商於兩院可和平亦可决裂也四都督與各都督嘵嘵之文電已止各沉默以待調停各省商民囂囂之會議稍靜袖手以待解决南北各有略示讓步之意而無責任之言論雌黄信口亦漸漸息矣北京訪員謂此時政府尚待一種時機而此時機不出二十日以内余謂待此一種時機者不僅政府一方面也 
　　特不知過此沉靜之局面而後將仍奮起精神整轡而進歟抑將掩旗息鼓而返也整轡而進則必達於接觸之點交戰之線紛擾將甚於前數日非國家福也掩旗息鼓而返各謀所以休養之方事事以和平解决處處以眞誠相見各守其職各安其業而後徐以圖共和國之建設此國家之福也然則所謂此時機不出二十日以内者我卽卜之於此二十日以内之時機 
[命令]  
　五月二十日臨時大總統命令　張我權授爲陸軍中將此令 
　　王傳炯授爲陸軍少將並加陸軍中將銜此令 
　　宋安樞陳朝政授爲陸軍少將此令 
　　湖南都督兼署民政長譚延闓呈稱民政司長仇鰜呈請辭職仇鰜准免本官此令 
　　任命蕭仲祁爲湖南内務司長此令 
　　任命徐鍾衡爲湖南司法籌備處長未到任以前劉庚先暫行代理此令 
　　陸軍總長叚祺瑞呈請授劉成貴張文松爲陸軍步兵上校並加陸軍少將銜應照准此令 
　　海軍總長劉冠雄呈請授張洪基張天輝李式同俞俊偉廖德星黄開烈黄碩藩楊廷綱齊植榘劉承謨王世宇尹祖蔭戴文俊劉瑁祺爲海軍中尉林朝丰爲海軍輪機中尉阮守霖郭起敬劉道仁張同渠伍自立鄭體慈陳宏毅嚴以章劉安國林渠藩陳拔翁螽沈作人汪肇元沈夔葉心傳陳孔翼孫維城陳稼祺陳式藩張衍學丁士彦袁方喬羅忠敏于慶　梁文松唐籌吳紳禮田煥章劉勳達唐得煌蔣啓麟程耀樞雲維佑王定中褚鳳章周文炳林其湘李賡熙張運陶丁國忠繆慶福蔣元福陳有根王峢毅戴希彭毛邦彦周家駒范學湘傅祖肇李孟亮李繼珩楊簡章煥文任光海吳同章齊粹英鄭耀恭鄭沅鄭耀樞李宜和沈彝懋何傳滋蔣英林培　鄧則勳張其芋盛建勣邵鐘李世甬曾冠瀛趙梯昆戴熙經盧景賢邵新林郢林自新馬賓興棣夏鼐周希文倪則烺許清渠陳君濤陳培任謝爲良趙競昌歐濟郭治鏗陳先啓鄭世璋謝渭清劉煥乾莊蔚青曾偉沈春祥胡文溶翁敬蕃劉德浦陳汝昌鍾星耀鄭貞銀杜功新王世英楊紹宸蔣元基黄勳王鈞爲海軍少尉葉宜彬陳淦秋李孟衍張汝玉邵華瑞楊福悌岑楨任治根吳謙朱葆清任日亮翁炳貞朱藩陳劼誠陳培康薛在鋆林春山張正平陸實鄭益謙陳得榮陳世華吳以貴劉武爲海軍輪機少尉應照准此令 
　　陸軍總長叚祺瑞呈核覆黑龍江都督擬以瑞春瑞麟富興阿繼夀錫慶補驍騎校請予准補等語應照准此令 
　　陸軍總長段祺瑞呈據湖北都督咨稱陸軍少將銜步兵上校吕丹景陸軍騎兵少校武丹書濫交匪黨素行驕恣請褫革軍官等語應照准此令 
　　陸軍總長段祺瑞呈據湖北都督咨稱陸軍步兵中校竇家法任性譸張不安本分請褫革軍官等語應照准此令 
　　陸軍總長叚祺瑞呈言湖北都督咨稱留日陸軍學員陸軍步兵少校方學純徐紹孺不遵命令擅自歸國請褫革軍官等語應照准此令 
　　陸軍總長叚祺瑞呈據湖北都督咨稱陸軍步兵少校管新源係潛謀倡亂案内主要人犯請褫革軍官歸案審辦等語應照准此令 
　　五月二十一日臨時大總統命令　任命　蔣國斌爲陸軍第十四師步兵第二十七旅旅長此令 
　　代理國務總理叚祺瑞呈稱據奉天都督兼署民政長張錫鑾轉呈中路觀察使張翼廷呈請任命黄義爲秘書陳德海爲内務科科長李宗元爲財政科科長聞啓元爲教育科科長戴瑞珍爲實業科科長應照准此令 
　　代理國務總理段祺瑞呈稱據奉天都督兼署民政長張錫鑾轉呈東路觀察使朱淑新呈請任命張勵學爲秘書陸永恒爲内務科科長吳元爲財政科科長岳式禴爲教育科科長蕭晞隨爲實業科科長應照准此令 
　　代理科長蕭晞隨爲實業科科長應照准此令 
　　代理國務總理叚祺瑞呈稱據奉天都督兼署民政長張錫鑾轉呈南路觀察使王樹翰呈請任命商寳忠爲秘書王鑑清爲内務科科長温文爲財政科科長鄭漢臣爲教育科科長應照准此令 
　　代理國務總理段祺瑞呈稱據奉天都督兼署民政長張錫鑾轉呈西路觀察使錢傑呈請任命沈嚴爲秘書朱運昌爲内務科科長李樹滋爲教育科科長應照准此令 
　　代理國務總理段祺瑞呈稱據奉天都督兼署民政長張錫鑾轉呈北路觀察使王秉酆呈請任命戴武爲秘書管葆元爲内務科科長高文垣爲財政科科長王廷禎爲實業科科長應照准此令 
　　代理國務總理段祺瑞呈稱據黑龍江都督兼署民政長宋小濂轉呈黑河觀察使張夀增呈請任命卞調元爲秘書惠榮爲内務科科長陳繼夀暫署實業科科長應照准此令 
　　蒙藏事務局呈據卓索圖盟長東土默特旗札薩克親王色凌那木濟勒旺寳呈稱本旗廣化寺班第達堪布道呢雅都遵率僧徒忠順民國請奬給名號等語達堪布道呢雅都翊贊共和深明大義應給予諾們罕名號用昭激勸此令 
　　蒙藏事務局呈稱西藏卓呢納厦仲阿旺益喜傾向共和來京謁見請予奬叙等語厦仲阿旺益喜輸忱納　忠順可嘉應卽給予諾們罕名號用昭激勸此令 
[專電]  
　　北京電　頃得歐洲確電大借欵債票二十一日全數出售歐洲人民咸信袁總統必能實踐其所公布以實力整頓内政之命令票價已漲至九十一磅半且可得完滿之結果云云 
　　北京電　外交部陸總長昨與駐京德使會議二事一膠濟鐵路二洪述祖引渡問題 
　　南京電　政府來電謂上海組織之鐵血監視團風潮甚急恐於治安大有妨碍即請都督實行干涉 
　　南京電　省議會連日開臨時會議員到會均不足法定人數不能提議事件昨（二十一）開會仍不滿六十人議長實屬無法乃改開預算審查會 
　　南京電　黎副總統電召金鼎赴鄂 
　　南京電　昨講武堂考試屬官揭曉正取四百名備取二百名定六月一日開學 
　　南京電　教育司長黄炎培現擬開辦體育學校 
　　南京電　程都督　以改編軍隊尚未統一告成特飭蘇軍政司暫緩撤銷 
[特約路透電]  
　　北京電　此間接有私電謂五國借欵在歐洲發行頃刻即盡已大爲勝利 
　　北京電　蒙匪近在内蒙恣意刧掠民心殊爲不安 
　　北京電　加藤男爵今日（二十二）往游頤和園定于二十四日離京 
　　哈爾濱電　華俄銀行此間支行載有廣告發行中國五釐利息借欵每百實收八十九磅半限二十三號截止 
　　哈爾濱電　據哈爾濱某報載稱齊齊哈爾俄國領事通告哈爾濱商會謂擬向黑龍江都督抗議禁止抛盤買賣糧食該領事復通告都督謂中俄政府非訂有特别條約則此種禁令俄國糧商不能視爲有效 
　　哈爾濱電　據新生活報載稱泊里阿穆爾者總督康達底將軍在俄京東方會社演說力主限制阿穆爾省華人商業權利莫斯科商會代表反對此議 
　　哈爾濱電　黑龍江都督現在哈爾濱昨夜由鐵路管理處在鐵路俱樂部欵宴 
　　長沙電　日本華族團於今日（二十二）清晨離此下午稅駕岳州兩小時登岳陽樓遠眺洞庭湖景該團於星期五日可抵漢口乘京漢火車北上 
　　長沙電　日本華族團上午九時由湘潭回此今日往游各名勝並由湘督請午宴日領事亦在座晚間應日本紳商之請赴日本俱樂部宴會 
　　成都電　昨日（二十日）四川陸軍第二師團各軍官在某處集會當衆發誓擁護政府民團恐有風潮列隊出防旋知各將士未携軍械故即散歸當時各軍官演說頗形忠奮全城民心爲之大定 
　　成都電　紙幣兌價現由商會公定各錢舖均須遵守 
　　成都電　五國借欵告成民心大慰 
　　貴陽電　漢口某報近載北京電音謂黔政府商訂外債英金二百萬磅一節查無實證恐屬不確省議會某議員語路透訪事謂當道現與香港某英公司商訂借欵洋五百萬元尚未就緒 
　　大理府電　當道出示禁止售吸紙烟違者處罰 
　　東京電　華日商業信用公司已刋布發起書該公司定資本日洋五百萬元華日各認一半其宗旨在投資路鑛爲日本資本家及華商經理一切股東中有三井洋行三菱公司日本實業銀行正金銀行臺灣銀行第十五銀行第一百銀行大倉洋行總行設在上海並設支行于東京聞與國民黨有關之商家多將認股預料孫逸仙及希白薩華（譯音）男爵將爲該公司總理 
[譯電]  
　　倫敦電　中國借欵購者極形躍踴英國之一分由銀行五家於今日（二十一日）發行一小時後卽行截止英國各財政界皆謂該借欵殊爲優美英國發行之數約英金七百五十萬磅内有三百萬磅豫先有人定購所餘四百五十萬磅今日募逾定額四倍有奇售價漲高一磅 
　　倫敦電　斯丹達報載有經濟問題社論謂中國雖財政紊亂需欵孔急而輿論皆謂袁世凱之勝利正如其於革命後之整頓政務其政才卓犖已可槪見且今之借欵專以整頓庶政故袁之地位將益鞏固又謂該借欵發起書中附以外務部函件内稱中政府已聲明遵守合同其繼續者亦然云云其餘四國政府亦以同式函件發與各本團足徵五國政府保全投資者目下及將來利益之苦心云 
　　倫敦電　新孟特萊四釐半起息借欵英金一百四十三萬零六百磅保險銷售者須擔負百分之六十六該借欵已折價一磅之四分之三 
　　倫敦電　墨西哥國會已核准政府與法國銀行訂定之借欵合同數額英金二千萬磅利息六釐售價九十十年爲限以關稅百分之三十八抵付聞英國資本家亦將加入各議員責詆財政總長不能商訂條件較優之借欵財政總長答稱因需欵孔急不得不稍遷就 
　　倫敦電　倫敦孫逸仙友人接有消息知孫不日將至倫敦 
　　柏林電　據巴黎時報載稱俄國外務部否認中俄已訂蒙古條約之說且謂俄國現仍候中政府答覆其最後之條件 
　　北京電　國務院開會議决依照代理國務總理叚祺瑞提議召集各軍統至京討論維持全國治安增重軍隊操練應行辦法 
　　北京電　署理財政總長梁士詒提議本年官俸照豫算案規定之數發給四分之三邊省軍隊暫緩遣散俾可節省銀二千萬兩解付一九一三年到期之外債 
　　北京電　據吉林都督電稱日俄兩國現在吉林邊界增加戌軍 
　　巴黎電　納伊萊地方之聯隊一隊於星期二晚營中吹號之際聚集示威其情形與土爾及培爾福特兩處微同卽由下士鎭壓安靜政府已派特别委員調查詳情聞將嚴懲爲首之人云第一百三十四步隊兵士約一百名列隊游行各街高呼反對三年兵役且唱激烈之歌詞某士官勸令解散抗不從命卒乃回營並未閙事 
　　柏林電　國會預算案股員會已贊成陸軍議案規定步砲兵大隊由四十八增至五十五工兵大隊由三十三增至四十四傳信大隊由十八增至三十一故該會除將政府要求增加之馬兵聯隊由六減三外已贊成擴張陸軍至六十六萬一千人之計畫政府要求國會須於今夏通過國防議案並謂未便容准擱至秋間 
　　柏林電　公法學家狄克斯君今日於某報載有論說衆極注意狄謂英德兩國不日將締結極有關係之條約英國將以中斐洲及比葡兩國殖民地優美之經濟地位予德以抵其所獲貝達特鐵路之讓與權 
　　倫敦電　星期三日因美日爭端詢問保險市價者實繁有徒運貨報險費時漲時落由百分之五仙令至二十仙令不等 
　　柏林電　德國某官報載論歡迎詣德參與德皇公主婚禮之各員賓而於英皇英后俄皇尤爲注重據謂二君之來雖爲參與家禮然亦足見與德皇交情之篤厚云 
　　奥京電　奥國財政大臣今日（二十一日）通告預算案股員會謂自去年十一月起從事特别軍備至今已用去英金六百九十五萬九千鎊 
　　倫敦電　路透電社得悉駐英列强大使昨日（二十日）會議時一致主張巴爾幹各邦應卽簽定媾和預約然後始可討論由列强公决之諸問題巴爾幹各邦媾和代表曾開會議歷時頗久議定草擬媾和預約應加修正之文於今日呈交列强布國代表達萊夫博士並未提議修改惟促從速 
 
 
 

Page 3

 
 
簽定該約 
　　柏林電　列强對於巴黎財政大會意見歧出而於應否准巴爾幹各邦與會一節尤多爭點至該會之决議應否卽有效力或僅作爲提議條件亦無一定意見 
要聞一 
[奥國斯哥達公司借欵内容（續）（北京特約訪員一葉子）]  
　　二號　二百萬磅案 
　　驅逐艦十二艘建造契約 
　　海軍總長劉冠雄代表北京海軍部與在京阿諾爾特加爾卑西公司（以下稱瑞記洋行）間締結之契約如左 
　　第一條　因中國政府與瑞記洋行間所締結之金貨二百萬借欵契約海軍部允依後條詳記之驅逐艇十二艘向瑞記洋行定購瑞記洋行亦從後條所說明之條件允包攬定造此艇 
　　第二條　十二艘驅逐艦與已自司泰勃爾的蒙脫山去連克屈利盎脫公司供給於海軍部其艦型及建造相同卽機械爲最新式者 
　　艇身長　六十七密達 
　　寛　　　四密達 
　　馬力　　六千馬力 
　　至其餘細目協定及特種契約條件應與公司供給於海軍部者相同 
　　第三條　其武器之積載排置如左 
　　一十二吋口徑之斯哥達速射炮一尊及炮彈二百發 
　　二三吋口徑之斯哥達式速射炮七尊每尊炮彈各三百發 
　　三十八吋之魚雷發射管二門及柏林製勃乃黑頭式之魚雷四發 
　　第四條　各艦艇之價格在脫利盎港交付每一艘爲六萬六千一百五十磅 
　　第五條　艦艇之交付如左 
　　一千九百十四年間　交二艘 
　　一千九百十五年間　交五艘 
　　一千九百十六年間　交五艘 
　　造艦者遇有同盟罷工或其他不得已之事項卽有遲延亦不負其責任 
　　第六條　艦價之交付如左 
　　一本契約確定後對於各艦艇每艘交付一萬六千五百磅 
　　二各艦艇進水時於其一星期内每艘交付一萬六千五百磅 
　　三各艦艇轉運試有良績時於其一星期内每艘交付一萬六千五百磅 
　　四在脫利盎脫港交付各艦艇時每艘交付一萬六千六百五十磅 
　　第七條　瑞記洋行得依海軍部之希望在中國之港交付 
　　艦艇但此際因之生有危險及費用應由海軍部擔負之 
　　第八條　海軍部欲監督艦艇之建造及於告成之際交付 
　　艦艇均得隨派代理人赴瑞記洋行之造船廠 
　　第九條　在本契約有效期限内中國政府欲變更其建造之計畫及艦型因之價格有變動時兩契約者可各指定代理人於代理人相互協商之後决定因此所生之價格差額 
　　兩代理人協商不能得良果則兩契約者得别行指定公平之第三者以其决定爲最後之决定 
　　第十條　本契約以英文爲之作成二通兩契約者署名簽押各持一能 
　　一千九百十三年在北京海軍總長　劉冠雄　署名瑞記洋行　署名見證人　吳毓麟　署名 
[各黨之最近消息]  
　　政友會之進行　國民黨員景燿月君近日組織政友會擬不久組成第三黨已誌前報昨有人往訪景君據其所談該會已與景君爲會長舉于右任彭占元二君爲副會長兩院議員現爲會員者已有一百餘名其中屬國民黨者居五分之三屬共和民主統一三黨者占五分二其會綱分爲七項一鞏固共和國體二發展國民經濟三力謀教育普及四完成國内交通五增厚邊防軍備六經營拓殖事業七維持國際平和云 
　　進步黨之新職員　進步黨之理事本有七名其姓名曾誌本報昨據所聞該黨已决定推舉理事更加民主黨之蒲君田駿統一黨之王君印川共爲九名政務部長舉林君長民充之黨務部長舉丁君世繹充之至其他新職員於昨晚開會討議决定之並聞該黨成立大會擬於湖廣會舘不日開會 
　　民主黨會議合併　昨民主黨員於四單牌樓白廟胡同大同公寓開大會商議三黨合併問題蓋由三黨合併已有成議唯以新政黨内容仍有波折未能舉行成立大會故民主黨亦將新黨規模實心研究預圖改良現在民主黨於三黨合併問題毫無異議特擬於理事以外另設名譽理事昨將此事黨衆商議唯尚未確定特舉委員以資解决擬於明日三黨聯合特别會提出望其採擇此議云 
[衆議員田桐三次遇刺之查究]  
　　日前國光新聞附有傳單載衆議院議員田桐三次遇刺事昨經京師警察廳指令外右二區警察署長何絡呈妥籌保護略云據行政處案據該區署函稱據第四路巡官瑞徵報告本日國光新聞報内附有傳單紙載衆議院議員田桐三次遇刺事殊駭聞聽附呈原單請予核辦等情查保護議員迭經通令各區隊特别注意在案衆議院議員田桐三次遇險兩次均有人放鎗一次經該報館工人親見賊人由屋上遁去决非毫無聲息可知何以該議員迄未到區報告該報館屢見危險何以亦不知照警察旣據稱該報社迤北有守望所東有分駐所何以兩次鎗聲皆無所聞入夜一時尚非甚晏鎗聲驟發附近居民亦應驚覺事後亦必有所談論該區署何以始終未悉此事爲此令仰該署長即赴該報舘面見該議員詳詢一切並察勘兩次槍彈毀損窗格情形詳細具覆仍遵照迭次訓令妥籌保護辦法毋少疏忽 
[外交實業兩會紀]  
　　保和會準備會　保和會將次開幕關於本國提議問題亟應預爲籌備政府前經委任陸君徵祥籌備保和會事務現聞陸君組織準備會成立並請將所派會員由政府加以任命以昭隆重其名單如下　會長陸徵祥會員外交部參事唐在復戴陳霖署外交部參事顧維鈞外交部司長陳籙外交部僉事曾宗鑒王繼曾劉符誠林志鈞王廷珍陸軍部司長徐樹靜海軍部司長施作霖參事馬德潤造艦主監吳德章聞將來擬即派在會人員參預保和會俾得貫澈辦法一致進行云 
　　民生實進會　陳秀珍女士發起中華民生實進會特於昨日下午三鐘在儲庫營開成立大會男女來賓到者約有數百人首由施君報告一切次由臨時主席陳秀珍女士登台演說謂其當年曾在上海辦過女子師範學堂曁女子工藝廠本卽欲爲女子界謀幾希之幸福誠以女子之所以有依賴性質者皆基於無自謀生活之能力故有鑒於此特到京聯絡同志組織民生實進會不敢云爲女界别開生面實欲爲女子謀有生活之能力並痛陳女子之不能自立因以受種種限制語至此涙隨聲下全座爲之動容繼有勞女土演說大致謂天生男女本無區别惟男主剛女主柔各有職權萬難牽强等語嗣又經男賓曾許劉三君相繼演說均以輔助該會爲詞後遂推定張筠蘭爲正部長朱敏吳相兩女士爲副部長勞女士爲名譽會長并舉行全體撮影極一時之盛云 
[雜評一（無名）]  
　　中國之借欵　中國之借欵已在倫敦發行而議院尚曰不承認英國之購債票者均信政府能實踐其言而國人反曰不信任中英人之見解何相異若此雖然英人亦僅爲購借劵者之一部分耳中人亦僅反對政府者之一部分耳何能槪諸其餘 
　　墨西哥之借欵　墨西哥之革命後情形有與我中國相似墨西哥之窘於財政而借欵故亦與我中國相似唯墨西哥以利息六釐故議院一質問財政長一答辯其事已了尚非若我國之以咨文退回相持十餘日而算結果也 
[]  
[]  
[]  
[]  
[]  
[]  
[]  
[]  
[]  
[]  
[]  
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤省駁壳會狓猖近狀]  
　　粤省反正時起義者往往借助悍匪授以利器近日解散後若輩利器在手更聚而爲盜其勢甚悍近粤省有所謂駁壳會發現卽已散之民軍所聚集者也開檯拜會動輒數百人酒席百數十桌鎗械均是新式以駁壳多者居首席大有數鎗以對之勢亦一異聞也以故近日來鄉曲間大遭其害卽省城亦受影響其巢穴聚於番禺花縣交界之地自花縣三華店以至番禺屬高塘墟一帶所謂駁壳會專以包開賭博勒收行水刧掠擄人爲宗旨聲明有駁壳者方得入會同享利權查省北一帶自駁壳會出現以來刦掠擄勒之案幾於無日無之兹將連日情形彙錄如左 
　　驅逐警察　花縣畢村與清遠毗連向稱盜藪自該村籌辦警察後盜風爲之少戢邇來花縣出有駁壳會匪在高塘墟開設賭館十餘家各匪前往高塘每由畢村經過該村警察時出干預匪等殊形不便因而懷恨十三日午竟糾率黨羽十餘人身負駁壳前至該村故意尋覓警察與之爲難崗警見來勢洶洶知難抵禦紛紛退入村内以避其鋒匪等亦不前追揚揚得意而去 
　　行刧住户　番禺縣屬二沙尾私鹽滘地方有梁亞華住户前夜被匪十餘人賺門行刧各掛有駁壳會襟章入屋後將事主綑禁旋卽翻箱倒篋金飾衣物盡掠一空臨去時復在門前放鎗十餘響示威有流彈由大門穿入鄰户轟傷梁鄭氏面部傷勢甚重當時叫喊無人赴援匪遂逃遙而逸 
　　搶掠全村　清遠縣屬横石車站附近金斗角村十三號突有匪徒百餘人持械蜂擁而至將全村居民搜掠一空紥駐横石墟之陸軍一排聞警前往救援奈以衆寡不敵爲匪黨圍困不能過海互相轟戰至次日天亮始散聞是役該鄉被匪擄去數人刧掠耕牛財物甚多云 
　　擾害車站　粤漢幹路番禺縣屬郭塘車站昨十五夕二鼓時候突被匪徒十餘人蜂擁入内將所有衣物銀兩搜刧一空失贓約數百元 
　　搶燬捐局　番禺城北慕德里司高塘墟地面駁壳會匪近日披猖已極十五日適届墟期匪等聚集尤盛是日十點鐘時乘各捐局商人向各行催收餉項之際慫動多人持鎗向各捐局亂行搶刧并將屠捐公司全間焚燬牛捐公司焚去頭進其酒稅局煙捐局鹽埠等則刧搶後止將其家私物件搬出街外焚燬此外又有永生田料酒米店亦被搶刧殆盡查是役所失贓物爲數甚鉅尤以屠捐公司爲最緣該公司中人兼辦從化全屬屠捐者適是早從化有餉項數百元解到該局擬彙齊由午車解省不料遭此意外聞該商承從化知事代帶公文兩件來省亦并失去云 
　　縣知事親剿　花縣江知事以番禺高塘人和兩墟劇盜數百名聯結駁壳會勒收行水貨船已停行三禮拜貨物騰貴異常迭經從番兩邑商會呈請代剿以蘇民困遂於十四號會同陸軍蔡營長天漢督帶縣游擊隊及陸軍二百名由石角潛坐貨船前往高塘墟該匪瞥見官軍登岸卽放號鎗一聲前來拒捕卒以勢力不敵竄往人和墟官軍追出墟外當場轟斃著匪劉蒲一名奪獲駁壳一枝在瓦面生擒李潘戴招二名窩家戴耀坤一名後兼搜人和墟截獲煙賭等犯我名烟賭器具無算當場焚燬人心爲之一快其戴耀明一名是日適與劉蒲同走經已轟傷卒被幸脫云 
　　當道派兵嚴防　駁壳會近日已聚匪千餘人由番禺蔓延花縣一帶當道以兵工廠地當衝要恐生危險昨已調撥第一師二團三營兵士一百名前往駐守防患未然又以該處陸路與大北相連尤當防其竄擾昨特調撥軍隊前往大北鎭守並飭馬巡游擊隊加意巡防以資保護隨擬派兵往該縣痛剿毋使滋蔓 
[唐紹儀北行之粤語]  
　　溝通南北問題　粤函云粤省當道日前因宋案借欵致電中央措詞極爲急激一般平和派頗不謂然自袁總統有電切責四省都督及連日梁士詒來電與當道商議後聞已得要領故當道近已主持和平態度並力請唐紹儀君晉京一行溝通南北意見至陳炯明對於此次風潮力持鎭靜無所主張儼若守中立者聞日昨胡都督有電致梁士詒略謂中央屢促唐紹儀出山經漢民敦勸至再刻已赴港乘皇后船北上矣知關厪注先此電聞比來舉國擾攘謠諑紛乘中央與各省情形不無隔閡之處惟唐公知我最深粤事可與共商當能得其眞相云云 
　　内閣總理問題　又聞唐紹儀此次在港接奉北京急電催迫進京聞係參衆兩院粤議員電請北上到京後袁總統將任以重要職位或謂將來正式總理一席大約非唐莫屬唐本不出山祇恐南北意見釀成分裂祗得暫出維持唐臨行對鄉人聲明半年暫别卽復聚首惟其眷屬則已同行北上矣並聞唐紹儀近有電致北京規勸袁總統謂政黨内閣之制不行元首之座難穩多年腹心敢不直告總統囑梁士詒覆電謂法制如何豈有成心但不能以少數人之私意而輕擲國家於不顧在位一日盡職一日君勿多疑云云 
[鍾祥兵變紀聞]  
　　湖北駐紥沙洋鎭第三十團步隊原屬第八師刻已編入第三師該團分紥鍾祥之一營（聞係第三營）因要求發給半年恩餉退伍未能如願密謀暴動已一月之久團長劉鐵屢次誥誡未見服從本月十二日該營突在縣城大肆擾亂放鎗行刦各紳富家損失巨萬但該變兵等恐沙洋聞信派兵前往搶後卽各携贓物向北面宜城縣而竄適劉團長得報赶派第二營馳往鍾祥分途追剿當在河口地方與叛兵相遇鏖戰良久奪回鎗枝財物不少該叛兵等旣棄軍械可無復擾亂之虞昨劉團長已迭來電報告都督府矣 
[紛擾聲中之中流砥砫]  
　　維持軍民食米　北軍近日南下者約二萬餘人一切支應供給極爲紛繁自非設立兵站不可聞陸軍部已電商鄂都督札委趙子菴張厚德於黄孝漢口黄州田家鎭各設兵站一處令趙專任轉運張專任採辦以清權限而專責成其北軍之駐紥信陽一帶者因河北旱荒軍食不敷經部電鄂擬在漢口採運軍米五萬石由火車北運關稅釐捐一槪免收民政長以軍食極關重要未便拒却已允所請飭員採辦但武漢自湘贛阻禁米穀出口來源已絶現在惟恃襄河各屬接濟河下存米有减無增總計只敷武漢人民本月之食亟應早爲設法補救現武漢總商會已呈請軍民二府電商川督准鄂商入川購米未識能達到目的否 
　　保衛地方治安　自宋案借欵二事發生謠言四起人心惶惶黎副總統責任保護誠恐商民無端紛擾特於十六日佈告云照得武漢輪軌交通五方雜處匪徒出入警變時聞哀我商民創鉅痛深元氣未復驚魂頻擾生命何堪本都督有鑒於斯是以乘改進團謀亂之時於督率本省三師兩旅嚴加防範外並經電奉大總統命令將信陽第六師曁江南留鄂第一師均歸本府節制調遣以一事權原爲保護爾等商民之用乃自宋案借款兩事發生謠言蜂起一似南北戰禍卽在目前一般偏激淺躁之徒聚衆開會言詞暴烈致我商民益增疑懼日來銀緊票跌貨物停滯稅收短絀市面恐慌固由造謠惑衆者破壞大局之所爲亦由該商等不明時勢無事自擾之所致須知共和國家諸事均由法律解决萬無再起爭戰之理卽或有剿匪除暴等事須用武裝亦必遠在匪徒肇亂之區斷不能擾我市驚我商旅現在兵力雄厚布置從容保護境内治安綽有餘裕爾商民等務須照常營業毋惑浮言免墮奸人之術中同受無名之實禍本都督忝握軍符有保護地方之責如果該商民等隨聲附和無端紛擾致有抑勒市價妨害商務情事必係奸人從中把持一經查明定即會同民政長依法懲治以維秩序而保安甯其各遵照毋違此佈 
[湘省兩大會之搗亂]  
　　省議會之搗亂　湖南省議會議員素分二黨一政府黨一非政府黨前黨人數極少但甚專横後黨人數頗多尚占勢力兩黨界限甚嚴而國民共和兩黨之爭執亦因此而漸融洽矣政府黨以彭兆璜齊璜羅良幹諸人爲最著非政府黨以彭熙治徐明諤諸人爲首領前次政府提出招募實業公債五百萬一案非政府黨堅不通過政府黨則反對甚力以致拍案叫囂而被警衛干涉昨十五號又議取消籌邊會一事政府黨不肯取消後經多數表决取消取消之後齊璜袁守仁段段峨等十餘人任意胡閙以爲手續不合鼓掌蹬足拍案喊叫一時人聲鼎沸秩序大亂延七八分鐘之久議長不能禁止而警衛不敢干涉嗣以多數議員極力阻止請議長開議他案風潮始息 
　　公民聯合會之搗亂　湖南六十四屬聯合會與公民團於日前先後開會討論宋案借欵兩事已誌前報十四日又有公民聯合會假教育會開會公民聯合會者係湖南六十四屬聯合會與公民團及湖南公民聯合會三者合併之團體也專爲研究宋案及借欵兩問題而設是日到會者約八九百人首由臨時主席劉况報告該會宗旨略謂今日開會專爲研究宋案借欵二問題其各抒意見以謀進行仇鰲略云公民聯合會由上海發起凡有公民之資格者皆得加入我湖南旣有公民斷不能立於公民會之外本會出三團體合併而成目的旣同性質亦自無異但公民會之意義有宜解釋省至此會塲秩序大亂調查原因係有某校學生數人欲入會場招待員以無入塲劵不之許學生謂同是公民何不可入會乃直衝而入入場後又向招待員大閙場内各員不知何故卽紛紛出走警察見秩序已亂即持鎗到場彈壓場内人更形恐慌有打玻璃窗而走者有破門而逃者經半小時許始定經各人相繼演說及議决辦法而散聞該會成立後以教育總會爲辦事機關其經費由湖南行政費項下開支云 
[皖省會之大紛擾]  
　　皖省議會自開會以來秩序不甚整齊每日到會者或七八十人五六十人而已凡提議一事無不經吵閙之一階級日昨兩句鐘開會陸續到會者約六十餘人首由議員王善繼等提議盈餘一事謂盈餘本是中飽現柏民政長將此欵混入國稅提歸省有不可承認本會一日不解决則各縣一日不解欵財政困難危險萬狀此案不可不急研究云云周行敬謂今日不過宣布尚未討論言未畢卽有姚慶元起立狂叫跥脚聲振屋瓦復有邢元偉和之大聲呼鬧吳爾梅欲按議事細則阻止詎逢彼之怒即將坐位之竹椅抛擊一時議場中摩拳擦掌者有之拍桌打板者有之喊叫吵鬧者有之從中排解者有之喜笑怒駡跳進跳出者有之紛紛嘈雜擾亂不休經議長再三央求秩序稍定鬧聲又起有責議長不能維持秩序者有責議員太不自愛者有請議長懲罰者有請議長保險者又有謂不如從此閉會者此來彼往議論紛紜復搖鈴三次始得休息遂一鬨而散終未議决一事云 
[皖省近事紀要]  
　　軍隊逮捕議長　皖省鳳陽縣蚌埠鎭自治副議長高安仁君因田土事宜與阜豐公司爭執乃有駐紥懷遠軍隊從中干涉强行將該議長逮捕刻經該鎭紳商學界電請省議會主持公道現省議會已據情轉咨民政長電令懷遠縣知事迅將高議長釋放並令查明詳細情形呈復核辦 
　　知事逮捕議員　歙縣張知事於五月十三號將縣議員兼省議會候補當選人王藩誘至公署下獄一時輿論大譁刻經該縣南二鄉區自治議事會議長汪涵等電呈柏民政長謂該知事無辜逮捕人民不根法律未經判定卽剝奪身體自由殊於民國約法大相違背卽使該議員果有犯罪行爲亦當開庭審判始可加人以罪未有不依法律而能服人者伏祈電達張知事傳集人證秉公開審或一併解省質訊以免誣害而重人權云云 
　　都督府又告發運動差缺　前次有李照連賄賣差缺曾經都督府馬弁出業已發交地方廳傳訊對質兹又有周宗勃者運動釐差經都督府差遣汪應傑出首當將周某并贓洋一併發交高等檢察廳究辦嗣因此案應屬懷甯初級廳管轄遂由高等發交地方轉發該廳訊辦現聞該廳檢察濮建猷以周某狡供不認非有出首證人不能得其眞相特具文呈請柏都督將汪應傑發廳對質以便提起訟訴 
[江西省會之三問題]  
　　省長議案之發還　贛省議會業經决議不認李督私用高等顧問官彭程萬代理民政長以保約法主張極爲堅執雖經李督派人四出向各議員說項以冀轉圜然亦無效果所有行政公署名義交議案件現經議會一槪封還不肯提議彭程萬亦知民政長位置不甚穩固故五月分薪水英洋仍照顧問官例支給二百元云 
　　訛傳江西獨立之解釋　十五日省議會開會宣佈省會聯合會涂潘兩代表由上海來電一通（電見前報）宣佈畢楊賡笙忽在席上拍叫狂駡衆人爲之愕然多回責楊云不妨平心靜氣發言楊不允一時秩序大亂顔議長卽搖鈴遏止曹和濟登台謂夏盧等不應造謠破壞大局吾輩宜籌激烈對付當時又有人主張專電江蘇省行政官拿解十二人來省治罪葛第春登台報告夏敬觀羅朗山與李督惡感之由來旋又有人發言此不過夏等一種之言論究竟曾否電達中央不得而知拿辦一層似可不必惟須電參衆兩院表明贛無獨立之舉當由議長擬出電稿書於黑板經衆逐句討論修改而散按電稿已見前報 
　　三百萬借欵之答覆　省議員金光錫提議云報載都督電向上海借欵三百萬查參議院議决省議會暫行法第十六條四項議會得議决省債之募集集庫有負担之契約是本會對於省債有議决之權已無疑義此次借款是否係以本省名義抑或代商家挪移係何銀團息金如何規定有無抵押扣折一切本會毫不得知應行質問當經該會公决咨請都督答復昨都督咨復略謂本都督向上海借欵曾有其事惟係以個人名義非以本省名義亦並無抵押物與省債性質不同云云 
[贛省近事紀要]  
　　官廳籌商接濟民食案　贛省各屬米穀缺乏鬧荒肇禍極爲可虞業經李督令飭内務財政兩司籌放鉅欵委員領咨馳往皖鄂購辦米榖運贛平糶惟鄂垣復咨亦禁米穀搬運出境殊難採辦現由李督電諭駐鄂特派員戴秉清就近磋商黎副總統及民政長通融酌定數目發給護照從速採辦裝運來贛以濟民食而免荒亂實業司呈請交議案云江省各處水旱偏灾時時見告糧價騰貴尤爲可驚加之光復以來農多改業以隸戎行軍隊因散伍而成游手遂至地變荒蕪民嗟瑣尾若不預爲計籌殊爲國家隱憂再四思維惟有由公家人民組織之公司籌備資本辦理大叚墾荒或許人民領墾零荒庶足安集遊民亦使地無棄利但一議墾荒則刁紳把持土棍冒混勢豪紛爭種種弊端相因而起往往利未興而害麕至非定章程不足以資遵守復將所議章程咨交議會公决 
　　商會力爭槍斃二副案　贛省商務聯合會爲福康公司飛渡輪船二副劉致美被兵隊開槍擊斃一案開會提議根據法律要求都督從重懲辦文云連長劉篤無故飭令兵士開鎗擊斃飛渡二副夫軍人以服從命令爲天職當下劉連長若無飭令開槍情事該兵士何敢擅行開槍彈如雨下假曰劉連長曠官離次並無飭令開槍情事則該兵士矯令開槍形同暴亂何以不登時查捕主兇送交軍事執法處訊辦而乃任其逃逸代爲受過且在伍兵士連有棚棚有號值日有班領班有長如果一二兵有事不難據籍鈎稽按棚搜索何以當時未獲正兇事後並無主名劉連長身爲軍官無故飭令兵士開槍擊斃人命毀壞商船據刑律第三十條教唆他人使之實施犯罪之行爲者爲造意犯自應依正犯之例處斷乃執法處對於劉篤僅處以一年零五月之輕禁錮而不科以刑律第三百十一條之殺傷罪與第二百十二條之妨害交通罪果係根據何種法律查劉篤身充軍官而縱令部下兵士槍斃商民損害商船確係刑事正犯據法學通論特别之解釋此種罪案應消軍人資格送交普通法庭裁判而執法處竟以軍法處斷又援引北洋暫行陸海軍刑法不適用之條文其判决果有效否惟我都督首倡民權素重軍紀方當修明刑律蔚爲法治之邦豈肯紊亂情實致開殺人之衅敝會惶惑未審辦法理合呈請都督指令軍事執法處卽爲開示以伸法權而舒公憤地方通信 
[杭州]  
　　校長責辱教員之公憤　浙江第十中學校教職各員電教育會及各報館文云第十中學長黄共望學疏行薄逞意侮辱學生因旅行練習鼓號携入自修室輒厲責體操教員張錕語多悖慢中史教員施樹勳授元史引十字軍之役終於一千二百七十年望望輒上堂妄改七十爲九十一年斥施教員爲疏略經兩教員同往質問輒敢動手毆打張教員不配校長資格學生全體大憤停課除請民政長另委賢員主持外特此奉聞乞持公論中學全體教職員屈應洛等公叩 
[湖北]  
　　岑西林來鄂　粤漢鐵路總辦岑春萱君此次爲調和南北感情來鄂住招待所已於昨日往都督府晤黎宋卿暢談甚久聞黎氏頗表贊同擬雙方調停云 
[雜評二]  
　　武人之通電　近日各方面之電報稍息而軍界之通電則仍紛然也奉天軍界也四川軍界也湖北軍界也河南軍界也各以其全體名義紛電於中央夫武人不應干涉政事爲各國通例非特不應出激烈抵抗之言卽調停亦非其本分軍人能曉此義紛擾可消弭其半也 
　　調停之紛起　唐紹儀之調停國事也或云政府意也或云胡督意也或云唐自願也或云唐任調停而唐内閣將復活也或云雖復活而仍將消滅也紛紛推測而究未知何說爲當總之調停之時機至矣繼唐而調停者必將紛紛也 
　　省會之搗亂　百事有休息而此議會之搗亂無休息兩院搗亂有休息而此省議會之搗亂無休息非此卽彼彼倦此起今者皖省會湘省會之搗亂又見告矣閉會又展期矣多展幾日會期不過多搗亂幾次會場而已（默） 
　　敬告各省裁兵者　裁兵之道代謀生計爲上而資遣歸農次之至不得已而以保衛治安之故出於剿洗出於刑辟乃其下焉者耳 
　　唐末黄巢之亂始於裁兵而終於亂天下明末李闖之亂始於裁驛而終於覆宗祀是故裁兵不難而難於裁兵後之鼠牙雀角一塵不驚 
　　光復以來競言裁兵矣其間號爲海龍改進諸匪團無不有退伍兵涉足其間近日粤省駁壳會又發現矣昕夕之間嘯聚數千以夙昔製造偉人之健兒今忽變爲擾亂治安之匪黨哀哀斯民進殺退戮何不幸而一至於此耶 
　　吾以是不得不歸咎於近日之辦理裁兵者（萍） 
[]  
[]  
[]  
[]  
 
 
 

Page 7

 
 
本埠新聞 
[宋案今日觀]  
　　英法領事之注意　駐滬英法兩領事前日特飭公共捕房及法捕房各派包探至城内審判廳詢問宋案開庭日期當由張代理廳長答以刻下尚在研究案卷以致開庭日期尚未訂定一俟定期卽當函請蒞庭觀審云 
　　審判廳定期開庭　地方審判廳自同級檢察廳將宋案起訴到廳後已由刑庭推事董永昌君將案内要犯應桂馨朱蔭榛提案預審現在一切手續將次完備訂於五月三十號午後二時公開法庭從事審判已於昨日傍晚懸出牌示矣 
　　法庭容積之侷促　審判宋案法庭業已組織就緒惟容積不甚寛廣除中間敷設承審官坐位原被律師席及犯證等站立處外左右兩旁應設觀審坐位除去新聞記者席僅能容納一百七十二人故昨日午後已照數刷印旁聽劵以便酌送公私各機關届時觀審至中西各報館擬每館分送五劵私人槪不致送 
　　京廳覆函未到　國務總理趙秉鈞秘書程經世因宋案涉及嫌疑經前地方檢察廳長陳松生君繕備傳票兩紙函送京師地方檢察廳請爲協傳在案日前本埠各報北京專電載有趙總理接到傳票後致函京師地方檢察廳申辯已與宋案毫無關係並謂現正請假在法國醫院治病未便赴滬擬援刑事訴訟法草案第三百零三條之規定請就所在地詢問囑爲轉致上海檢察廳知照等語昨日（二十二日）本埠某報又載京師地方檢察廳長蔣芬已將此函錄轉上海地方檢察廳請爲核解云云各界中之注意此案者爰至審檢兩廳探詢對於趙總理之要求作何辦法但據張蔡二廳長答復均謂兩廳尚未接有京廳來函云 
[陶煥卿案與應桂馨之關係]  
　　前代理浙江都督陶煥卿君交卸後因病來申在法租界廣慈醫院養病嗣被匪人夤夜闖入院中開鎗傷害曾經法公堂中西各員蒞院驗明並由陶君之妻孫氏呈請前滬軍都督陳英士君諭飭諜報科長應桂馨查緝兇犯查無影響嗣由該氏一再禀催復詣應處面詢一切應告以事已查明不必宣布以免另生枝節當時該氏不敢窮究以致陶煥卿之沈寃至今未雪今該氏見應桂馨已因宋案逮捕收禁爰特邀請律師至地方檢察廳提起訴訟昨由該廳發出批示照錄如下　陶孫氏請求將應桂馨另案預審以雪夫寃由批狀悉旣據聲請移送審判廳預審應准所請仰候審廳核辦可也 
[歡迎丁義華君紀盛]  
　　昨日中美英睦誼會陳國權連聲海鄭權君等假赫德路愚園爲萬國改良會全權代表丁義華君開歡迎大會中西來賓頗極一時之盛三時開會由陳國權君以英語宣布開會理由表示歡迎誠意繼言近來本埠西報對於國民黨一方面每有所抨擊推厥由來殆於君國内部情形尚未分析入微故不免多所誤會云次由孫中山君之代表陳博士亦以英語演說首述國民黨改組之歷史及其内容（國民黨係四黨合組而成同盟會中人僅爲四黨之一）繼言國民黨宗旨在各省實行地方自治除應歸地方自治者外其餘政策中央政府皆有施行之權俾五族共和人人得自由平等予等周遊東西洋各國實未見有如吾國之貧者孫前總統所定鐵路計畫亦無非爲福國利民起見使各處竊盜之風因之而息西報（二星期前）不察竟謂孫前總統反對外人實爲悞會之尤華字報中含有政黨性質者措辭或不免間有過激更有譯之西報以訛傳訛處然亦未便以槪全體自宋案發生國民雖憤激殊甚然仍隱忍靜候法律裁判現在各政黨均希望平和不願再見戰禍時局雖危不久必能轉危爲安云陳國權君又言前清時中英以鴉片事而成戰事亦因英人未知鴉片之毒以致悞會釀成釁端今則可無慮此云次由丁義華君以京話演說中國以專制政體一躍而爲共和政體改變之速殊出尋常意料之外現欲求自由謀發達保利權以鞏固共和總宜以國事爲前提不宜以黨見爲前提中西各報尤不宜互有異同淆惑觀聽報館記者近來每以亡國二字形諸筆墨予以爲此二字刋入報紙徒損國體故期期以爲不可西國報紙有時或亦以黨見之故不免互相嘲駡然所嘲駡者不過關於個人甚或關於一黨而止要皆尊崇國家未有以國家爲嘲駡資料者自後言論界亟宜注意至政黨運動無國蔑有然運動者皆適可而止大槪不逾一黨範圍終不失人民代表要素未有如北京參衆兩院運動之烈者予以爲欲免人民代表爲一部份人所利用似宜注意於運動之証據爲正當遏制之張本以儆將來或者此風可息又見英德等報往往詆中華殊無共和國之資格予雖美人繫懷中國甚望中華四萬萬同胞不分畛域合力進行不但得與各國平等且得爲世界出人頭地之共和國則中華民國萬歳次由田綠君（係中山業師之同學）以英語演說略謂國家以人民爲主體人生以健全爲幸福日本戰勝强俄由於日人身體健全所致又美國昔年開鑿巴拿馬運河始因地氣之不良致開鑿工人死亡相繼鉅工因之中輟嗣經美政府於衛生手續注意講求布置完備大工於以告成予望華人健全卽所以望民國發達也云云次又由陳國權君言丁君贊助吾國掃除煙毒其功與掃除專制同現在南方實無開戰之意目前之布置實爲時勢使然僅爲正當防衛起見應請丁君赴京時向政府善爲說詞爲幸陳君又言煙毒現將除盡戒烟同胞驟失鴉片救濟體質不無軟弱現有中山業師某君　曾救中山於使館中）行將來華設一醫學研究會爲補助同胞身體健全之張本云旋至草地合攝一影而散 
[糾舉久不出席之議員]  
　　上海縣議事會議員王煥功因本會議員錢椒等久不出席妨碍議事機關放棄代表責任爰在議會臨時提議請卽切實整頓議員李味青王積澐韓孝先三君亦均贊成兹將議案錄後　查地方議會爲採擇民意之機關議會議員卽貢獻民意之代表責任何等重大卽使黽勉從公猶虞隕越乃竟有藐視頑延永不出席之議員如塘灣鄉代表錢議員椒者查本議事會成立以來已開會三次上年第一届常會期内四十日之中僅出席兩次上年及本届臨時會共二十日竟未出席亦不告假如此兒戲機關阻閡民意議員資格實已喪失使全體議員尤而效之議會將永無開議之日機關停滯之咎將誰任之應請議長諮詢全體可否切實整頓以保尊嚴而儆尤效再查孫議員旂勳自去年曾告病假三個月現已逾期並不銷假出席本届臨時會尚有張議員士杰趙議員澄瀾潘議員鎬旣未告假亦不出席似此永久缺席必有特别原因請并案諮詢全體調查取决俾期符合本議事會之規則不致淪爲具文是否有當請裁奪 
[城内大火餘聞]  
　　滬城救火聯合會各會員以新北門内盧家弄之大火由於内地自來水公司不允開足水機所致曾將管機人張殿臣扭送上海縣公署禀請澈究奉諭暫行交保候示在案兹悉張殿臣以救火會員不應糾衆突至公司行兇將其拖扭受傷乃請楊景斌律師於昨日同至地方檢察廳控被救火聯合會調查員冷子薌等行兇毆傷當經危檢察官及沈檢騐吏驗得張殿臣周身並無傷痕遂令退去候向知事署移查明白再行核辦 
　　又聞上海縣吳知事前日在市政廳開談話會之後卽與警廳長穆君市總董陸君及李平書君等同往自來水廠將内部各機關逐一察看何者爲善何者爲不善分别紀錄旋由該廠總理當場報告自將食户推廣以來已達八千餘户每日出水須四百萬加倫若逢地方火警驟欲用水一時難以得力須得變通辦理或將各處用户之水臨時暫扣移付災區以爲救援之助一面將水管推廣實力整頓方無後患衆皆允洽遂分道而散 
[南北之阻隔]  
　　湘滬警察廳長以總廳設在閘北所有南市各分署隨時發生事件解交總應司法科預審中隔租界諸多不便爰擬於第一區警察署内附設司法科以便就近預審昨已令知一區長龔颺生規畫一切定於六月一號實行 
[楊營長約束軍人]  
　　混成第三旅步兵一團第二營長楊錦堂君訪聞近有退伍軍人勾串不逞之徒以反對大借欵爲名運動軍人破壞大局爲自私自利之計爰特通令所部各連長轉飭各官兵務各鎭定勿爲所動以保護地方爲天職遇有事故並着隨時報告倘有扶同徇隱情事一經覺察定須從嚴懲辦云 
[又有西藏兵民來滬]  
　　虹口公和祥碼頭吉生輪船前日由香港載來西藏兵民五十餘人公舉李某至混成第三旅要求安插卽由李旅長派委步兵第二營楊營長前往招接上海縣吳知事亦即派員引導入城妥爲安置一俟查明原籍即當代購船票轉送回里 
[爭奪奉賢營地之結果]  
　　奉賢縣屬之青村港營地前因縣議會提議未能確實証明縣有之理由故由省長令飭收歸省有嗣因縣會爭執特派蔡鍾秀君前往該縣詳細調查兹經蔡君會同縣會議長吳振寰君等在奉賢縣知事署議决仍歸省有惟該營田若令王孟培以個人名義繳價每畝二十二元承買則全縣人民不能承認故擬按照王孟培之繳每畝加洋三元以三百二十四畝計算共須價洋八千一百元准由奉賢公共團體繳價承買欵歸省用業已呈復省長請爲查核兹奉省長指令云查前項營田該處士民旣經認爲非屬縣有並已議定准由本地公共團體價領曁允每畝加價至二十五元並貼還原領户王孟培等繳欵息金自可照准仍應由該公共團體與原佃户接洽妥帖以順輿情並即將所繳價洋由縣知事移送調查營地分局長解省備用至所請於地價内酌撥四成充爲地方公益一節查此項營田價銀應存省庫動用碍難照撥地方經費惟念田由地方公共團體價領允加價銀較之原領户認繳之數多至九百七十二元即以地方人加繳之價仍撥還地方濟用事尚可行應准在繳價内提撥洋一千元仰候分别令行調查江蘇水陸各營官地分局查照辦理等語昨調查營地分局亦已奉文飭知矣 
[整頓傳提事宜]  
　　公共公廨關讞員以本廨管理傳提事宜祗有包探一名難免延悞爰於昨日訊畢捕房瑣案後與美領强君商妥辦法當堂宣佈如下　本廨案件繁多往往抗傳不到習爲故常殊非尊重法庭之道以後應多派人役分途飭傳以免延悞要公如第二次抗傳不到卽照藐視公堂改提到案懲辦不貸 
[查究販運煙土]  
十六舖外灘新泰客棧茶房王阿福私將煙土四百九十九包土及一大包裝在火油箱内爲巡警查獲解送地方檢察廳訊供管押各情已紀前報兹復經該廳一再駁詰王供出棧中寓客施宗林等有販運烟土情事業已由廳派警往傳施等到案候質矣 
[截留被拐小孩]  
　　捕房暗差巡捕在某輪船上拘獲拐帶男孩四口之粤婦張方氏等五人解廨請究男孩王羊童王丫頭同供鎭江人父母均亡被沈芝孫拐來上海領至方氏家又趙阿囡小學子兩孩年均幼小無從取供訊之沈芝孫吳蔣氏同供係由張方氏陳殷氏派往各處誘拐來申帶回廣東售賣是實方氏殷氏亦同認起意遣人拐孩不諱夏張氏供婦人係南京人因被張方氏欠洋今知乘輪起行故追至船上索欠巡捕誤爲同黨致被拘案並無串拐情事求察中西讞員判張方氏吳蔣氏各押四年陳殷氏沈芝孫各押三年夏張氏交保王羊童王丫頭送徐家匯學堂讀書趙阿囡小學子送婦孺救濟會留候父母具領 
　　又某暗差在圖南輪船上查見粤婦王楊氏帶有男孩四口亦於昨日解廨訊究楊氏供楊小三子沈小喜子兩孩係在江北收買爲子有契可証並非拐販另外兩孩並非婦人所帶實不認識訊之沈楊兩孩同供江北人餘不能知又詢楊阿弟高連海兩孩住址及有無父母均不能答判氏管押候查明再核 
[保證二字之研究]  
　　浙江鐵路公司因潘渚訂立合同承運東洋枕木騙取銀三萬兩避往東洋故將合同簽字担保之李伯勤控奉公廨迭次傳訊在案前晚復訊先由原告代表律師上堂請追被告亦延律師到堂辯護多時聶襄讞判李仍交原保候函請商會於下禮拜一派會董一人來案証明合同所載保証二字究作何解並應否担負責任再行核斷 
[迎賽劉郇膏塑像]  
　　聞近有好事之徒擬將滬西靜安寺内所塑前清官吏劉郇膏之像迎賽已經禀准工部局給照定期隂曆四月念三日舁像出巡惟工部局不許於王家庫東首經過各會首正在預備一切云 
[謝贈]  
　　英國沙士比亞爲著名大戲劇家所著脚本人多歡迎其中尤以稱汝之心一劇爲最本埠中國青年會以西童書院全體已將是劇排演純熟特定於本月廿四號卽禮拜六晚八時邀請全班到會開演全本昨承惠贈入場劵一紙書此誌謝 
[城内]  
　　地方審判廳刑科批○應夔丞委任律師楊景斌抗告由批閱狀又大詫卷查該律師前狀中有本案聲請理由如上述被告受害各節在本省法廳恐遭駁回各語末尾有先後電呈司法部聲請特開司法會議准由江蘇高等審判廳指定北京地方審判廳爲管轄本案之審判衙門等語則揆諸該律師之用意不過將所以請於司法部之理由及所爲請求之目的輕輕向本廳聲明絶不欲生正式聲請之效力固甚明也本廳旣知該律師以本省法廳恐遭駁回而請於司法部矣亦是無從適用付送之程序惟關前狀措詞諸多荒謬不能置之不理特予批斥乃該律師發生客氣提起抗告妄訾本廳之誤該律師亦知本廳之不爲付送必付送卽對於不爲付送當然不能抗告如該律師自審對於司法部之聲請未能合法斷難邀准因欲轉聲請於本廳則非有正式聲請移轉書來本廳固始終不負付送之責也悻悻之爭於事何濟該律師其知之 
　　地方審判廳民庭批○（郭侯氏呈訴請領田單批）呈悉此案前經照會慈善團（卽同仁輔元堂）請其發單給領該堂以未查明正用未允發給兹據呈稱夫死未葬等語如果屬實尚係要用候再照會慈善團將原存田單檢送到廳飭由郭氏遵照前批會同嚴郭氏來廳覓保具領可也（吳禮彩呈訴追償名譽賠還損失批）狀悉此案旣經兩次開庭審理則言詞辯論已屬終了自應靜候判决兹復以追償名譽罪屬刑事範圍應赴檢察廳起訴乃至本廳聲明何訴訟程序不明若是耶至移送刑庭一語尤屬不合碍難照請（何桂堂呈訴虚僞告訴懇求按律判决批）狀悉查誣告係屬刑事範圍應候本案裁判確定之後再赴檢察廳起訴所請轉移之處不合法定程序碍難照准 
　　傳聞不確○地方檢察廳長前因訪聞有流氓宗福全糾同羽黨在本城四牌樓地方毆鬥當經函請淞滬警察廳查辦在案兹由穆警長飭派徐偵探前往調查旋據禀復謂奉諭調查宗福全於本月十三號在四牌樓地方毆鬥一節一再偵查實無其事云 
[南市]  
　　兩得其宜○南市第一初級檢察廳看守所向設於第一區内兹由該區第二分署長報告穆警長謂該廳在區内組設看守所罪犯進出殊多不便請卽轉知檢察廳迅卽遷移等語現經檢察官與該署長互商定妥將該區消防隊房屋騰出遷至比鄰三號門牌石庫門内俾將看守所遷入消防隊舊址昨已紛紛遷調矣 
　　但求撫卹○江北小車夫丁咸春前推恒豐鷄鴨行之活鴨兩籠行至鹽碼頭地方被市政廳路政處之洒水馬車碰倒丁卽仆地水車車輪從其左臂碾過骨折血流當由第一區飭送上海醫院醫治馬車夫蔣昭園存洋十元暫行保出在案詎丁於昨晨因傷身死卽有妻子等到來請給撫卹區長立傳該馬夫到區責令償給棺殮費三十元卽由屍屬備棺收殮 
　　串攫金圈○住居吳家弄之陳少萬昨因其幼子在門外玩耍被無賴甲乙二人串攫金線圈一枚當卽喊捕由巡士拘獲王阿土一名解至一區詰問王供向爲木匠此事係同黨阿二所爲遂卽移送第一初級檢察廳轉解地方檢察廳訊究 
[閘北]  
　　累及大婦○閘北禁煙調查員喬漢章前日在四區崇福里第五弄内粤人鄧顧氏家查出烟具十餘件解經司法科移交檢察廳訊問據鄧顧氏供夫妾某氏素有烟癖卜檢察判存保證金三十元開釋限三天交某氏到案送驗 
　　查獲烟犯○禁烟調查員蔡錫蕃會同一區巡士在永順里查獲吸煙犯徐紀卿一名解送司法科移送禁煙局調驗核辦 
　　顔拐婦女○南京人曹仁德扭控林西周串同李明園誘拐伊妻金氏前日由二區解至司法科移送檢察廳訊辦 
　　流氓行兇○新記磚灰行扛夫項通源湯春標陳雙全陳炳成何紀有陳阿掌等前日在曹家渡卸貨被該處流氓薛老裕之子薛善貴紏衆兇毆以致項等六人受傷甚重當由曹家渡警察署拘解檢察廳旋經新記行經理陸珍餘投廳起訴卜檢察判送地方檢察廳核辦 
[公共租界]  
　　並無證據○婦孺救濟會調查員前晚在楊樹浦碼頭西京丸輪船上見有婦人王楊氏張楊氏與嚴三王金貴趙耀青高連三高阿二等帶有婦人劉葉氏嚴朱氏孫趙氏黄顧氏曹陳氏吕高氏高沈氏女子孫阿寳女孩小連子等疑係拐賣報由美捕房派探目陳雲忠前往查得王楊氏與嚴三前經公堂訊辦有案遂將各人一併帶入捕房分别拘留昨解公堂經聶襄讞會同英領哲君逐一研訊以並無拐賣証據遂判一併開釋 
　　拐賣小孩○王采均與南京婦人楊劉氏近在浦東串拐錢金生家三歳男孩寳寳來滬圖賣由探查獲昨解公堂經中西官訊知事出内地判解檢察廳訊辦 
　　鎗彈何來○邵仁根陳阿大不知何來鎗彈三百八十六粒藏匿於九江路五十六號屋内被包探尤阿根查獲昨解公堂請究因邵等不能指明來歷判各管押三月示儆鎗彈充公 
　　欠欵不理○羅稚雲控陳立朝又張榮貴控諸同生又顧伯華控倪希齡均不理欠欵昨由捕房將被告各人傳至公堂分别交保候訊 
　　夫婦重叙○張卞氏前因被其夫弟圖賣不愿在途吵鬧由捕拘送公堂判留棲流所候核在案昨由其夫張錫林投案求領經中西官訊明並非冒領遂將卞氏交張領回 
　　車夫行竊○永興戲班主俞玉林控包車夫王阿六陸續竊取值洋一千餘元之衣物昨晨由探錢夀生將王拘解公堂訊實判押四月贓交原主領回 
　　又訊一堂○徐州人顧夀山與其姘婦（卽顧前妻之姊）陳俞氏買良爲娼一案屢詳前報前日午後復由公廨王襄讞會同英康副領事飭將各女孩帶案研詰之下質之顧及俞氏仍延律師到堂代辯良久判顧與俞氏仍存洋保出各女孩帶回濟良所候再訊核 
　　銀行追欠○交通銀行控李明遠不理欠銀及孫問清不理押欵等情前晚由廨一併傳訊兩造各延律師到堂代表孫襄讞以李旣已挽人料理判李交原保速卽理處候原告具禀銷案孫臨訊不到惟據代表律師聲明因事離滬請緩訂訊准予展期兩禮拜候孫親自到案再訊 
　　殃及比鄰○前夜一時天潼路光裕里口五百九十七號某新衣店樓上起火延燒比鄰蓮記剪髮店鄧姓紙紥店恒興雜貨店新號車衣店及里内九十七號至一百一號止居户袁姓等樓房五幢當由救火會到場救熄捕房特派中西探查明起火情形禀復核辦 
　　强搶金釧○住居塘山路某號洋房内之粤婦某氏前晚雇坐黄包車歸家行至半路突來匪徒四人將車夫拖住並將該氏手上之金鐲搶去逃逸該氏當卽報告捕房捕頭准飭中西探查緝 
　　車夫衝突○小車夫宋三昨日推車過北蘇州路與東洋車夫金和尚相撞致起衝突金之頭面被宋擊破由印捕拘禀捕頭飭送醫院療治宋押候核辦 
　　男孩待認○前晚有年約八九歳之男孩一口名和尚在西華得路迷途由捕帶入捕房飭送濟良所留養候領 
[法租界]  
　　各得一半○王阿小投廨控稱上年十二月間由談進德爲中向宋根生盤頂粥店卽用談爲經理至日前商人往查賬目詎盈餘之洋均已被談吞用向論不理求請訊追談供店係宋姓所開商人在店中爲夥並無吞用銀洋之事宋根生供並未將店盤於王阿小盤據係王揑告求察讞員以兩造各執一詞判將該店拍賣所得之洋王宋各半分派 
　　仍須交還○法人細啞哈前控俞朝宗出售脚踏車已經損壞不允退還由廨限令交洋在案迄已多日仍未交洋昨日又經提訊俞仍抵賴嗣因判令押追始將定洋三十元交出判交原告領去脚踏車當堂發還 
[雜評三（訥）]  
　　縣議員之取締　兩院議院之不出席一種對付手段也省會議員不出席或忙碌於兼任之職務或奔走於無謂之周旋而此縣議員之不出席何爲乎 
　　省議員之不出席會中設種種方法以整頓之懲戒之而卒無效力然則縣議員之整頓與懲戒雖嚴結果亦猶之省議員耳竊譞非取消其議員資格無他辦法也 
　　宋案之開審　地方廳組織已就緒宋案開審有日矣吾不知開審而後以達判决將需幾何日律師之辨難若何各犯之口供若何證據之解釋若何案外之牽涉若何洪引渡不成將若何趙傳提不到將若何判决而後輿論將若何各方面狀態又將若何雖皆不可預測而其案之不易了則固人人能料之者也 
來函 
[閘北防疫所衛生處滅除蚊類通告]  
　　一蚊蟲之毒害　能傳帶瘧疾及别種疫毒人若受其毒害輕則致病重則致死 
　　一蚊蟲之發生　潮流不通之河浜低窪之池潭屋頂之簷溜地面之隂溝皆爲蚊蟲産育之總匯以及水缸水桶瓦鐵器皿設令盛積雨水亦最容易生蚊 
　　一減除蚊蟲之良法　凡屬積水不通之河池溝渠潮濕低地可用垃圾坭土塡平或開小溝引水外出如在未經塡塞通水之前宜用煤油澆洒水面則蚊蟲之遺卵不生而蚊蟲之種子亦卽滅除水桶水缸瓦鐵器皿須將宿水傾去自無蚊蟲發生 
　　一煤油之効用　煤油之効力能殺滅蚊蟲之遺卵因蚊蟲産育之螬蠐生活於水内七日後卽能成蚊若用煤油澆於水面結成油衣螬蠐不能吸受空氣立卽悶斃蚊蟲之種類現已殺滅而蚊蟲之毒害亦因之以除絶 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[談鬼] [  瘦蝶]  
　　隂山鬼谷之西有窮鬼焉窮鬼非鬼也奸詐如鬼而窮特甚求爲鬼而死者數矣鬼懼其弄鬼也不欲其逞於鬼所逐之出鬼門關以後窮鬼亦半爲鬼而半爲人然窮鬼知鬼性熟鬼路善劃鬼策而又書談鬼話人樂其擣鬼也愛之暱之窮鬼乃自易其名曰活鬼而日以談鬼爲事其言曰地獄多苦鬼苦鬼善哭曰鬼哭地獄多惡鬼惡鬼善嚷曰鬼閙地獄多也鬼怨鬼善愁曰鬼愁地獄多痴鬼痴鬼善戲曰鬼戲鬼之剛而　者曰强鬼鬼張鬼勢鬼之頑而劣者曰厭鬼鬼頭鬼腦鬼之美而滑者曰色鬼鬼眉鬼眼鬼之貪而狠者曰凶鬼鬼謀鬼計在山曰山鬼在水曰水鬼長眠者曰　鬼迷局者曰賭鬼醉而不醒者曰酒鬼吞雲吐霧者曰烟鬼問柳尋花者曰　鬼有氣無聲者曰隂鬼亦曰暗鬼富而吝嗇者曰嗇鬼窮而負債者曰極鬼寒酸而澀縮者曰酸鬼亦曰抖鬼横死者曰屈死鬼索命者曰催命鬼熟習者曰煉熟鬼冒昧者曰冒失鬼助惡長禍者曰扛喪鬼依勢附力者曰摸壁鬼咬文嚼字者曰斯文鬼任奔走探消息者曰地理鬼頎而白者曰無常鬼跛而跳者曰獨脚鬼魁梧而奇偉者曰青胖大頭鬼專圖小利者曰荳腐羹飯鬼人死爲鬼鬼死爲　　鬼之鬼也鬼復爲鬼而有鬼裏鬼焉故謂之鬼窠路云鬼王所居之廟臼鬼廟才鬼俱集於廟作鬼詩獲雋者登鬼籙頑鬼之被黜者入餓鬼道鬼亦有鬼趣焉逢鬼節而作鬼樂築牆於鬼廟之北牆角立棚曰鬼棚張燈彩於棚中曰鬼火設鬼筵招鬼友其食禽鳥魚腥則有烏鬼鬼車鬼螺螄其飽而可啖者曰鬼饅頭衆鬼每爭食之有不饜所欲者輒動鬼氣鬼醉而奕曰鬼局演劇曰鬼串一鬼唱而衆鬼和之曰鬼和調其笙簧簫管等則曰鬼叫亦曰鬼吹嘯其有桀驁不馴者曰鬼雄招　兵購鬼糧密謀起事推翻鬼王曰鬼革命功成身退博虚譽者曰鬼客氣亦曰鬼討好鬼又有鬼工焉勤鬼推磨積錢以養鬼族凡殘疾鬼懶惰鬼老鬼小鬼雄鬼雌鬼俱就食之小鬼欺老鬼雄鬼懼雌鬼懷鬼胎而生小鬼頭則老鬼已受制於鬼子鬼孫而不敢違其鬼意雄鬼亦受制於鬼妻鬼妾而不得專其鬼謀甚且有爲雌鬼鞭鬼背心打鬼耳光者其淫而悍之雌鬼每乘鬼興以開鬼心鬼口饜肥甘鬼身被羅綺鬼臉塗脂粉鬼頭綴珠玉倚鬼門者曰野鬼浮鬼雄鬼雖知之而莫敢禁此鬼俗隂盛陽衰之勢也雖然以鬼論鬼而惡鬼之不如善鬼也遠甚以非鬼論鬼則假鬼之不如眞鬼也又遠甚鬼有厲鬼無毒鬼有莽鬼無詐鬼有隂鬼無險鬼有直鬼無佞鬼有任性鬼無昧心鬼有大胆鬼無假面鬼有向人乞錢乞食鬼無鬼與鬼謀鬼害鬼殺鬼刦鬼鬼故曰鬼亦有鬼追也鬼亦有鬼法也惜乎予之但爲活鬼而不得爲死鬼竊恨此爲鬼所笑也窮鬼所談之鬼如此君子曰噫嘻窮鬼談鬼非談隂司之鬼乃談陽世之鬼也噫嘻四 
[鳥語記] [  如愚]  
　　護巢之下必無完卵鳥類處花花之新中國恐旦夕有覆巢之患故其言也善其鳴也哀大有足爲吾人之借錢者 
　　燕子語曰議院議員代議時宜以國家爲前提一秉大公消除私切忌排斥異已授陳於四夷（此忠告之箴言兩院曁各省議員其毋忽） 
　　雄雞振其翼而鳴曰國......國......國國會呵雛雞附其尾曰私意呀私意呀（蓋雄雞謂國會爲中國之創舉大聲疾呼是示人以鄭重然雛雞則帶諷刺矣） 
　　鵲語頗憤激曰拆：拆：（意謂暴烈分子將拆毀國家也） 
　　鳩語則反復無常曰窠窠：不顧顧：不顧顧：（蓋謂國家猶窠一般人何以不顧也） 
　　八哥學人語曰不可......不可......（蓋鑒於鷸蚌相爭漁人得利勸同類切不可相殘也） 
　　鳥語若此寓意亦至深遠可以人而不如烏乎可以人而不如鳥乎 
海外叢談 
[謀夫案宜用女陪審] [  鈍根]  
　　去年美國發生謀夫案兩起一在新新拉底一在支加哥皆爲男陪審官所輕縱利腦哀司國家律師惠門君曾痛駁其判詞且謂將來有謀夫案須以女子陪審因男陪審官易爲女被告所惑一見少年婦女涙流滿面唇白手顫種種可憐之狀即不免心存姑息而判事乃致顚倒惟女陪審官能深知女被告之心理且易察别女被告供詞之眞僞云云此說一出有羅斯福新黨之著名女黨員亞丹姆司女士極贊成之蓋女士嘗於芝加哥窮巷中設立化爾堂爲貧家婦女之俱樂部故深知婦女之心思非男子所能體察也 
　　某處有居民曰朋司坦者忽於睡時腦後受槍擊未卽死自言爲妻所害法庭立拘其妻訊之妻言當時因發瘋故失手爲此而被告律師且爲之辨護曰女本猶太族後爲夫所偵知棄而之他女以被棄爲巨辱求夫復返及夫返决計不令復出言至此卽爲惠門君所駁謂謀殺之情顯然若堂上釋放此女則國家以後無需法律然裁判官商議至二十六小時之久卒釋婦去 
劇談劇本考實 
[過五關] [  便便] 　　 
　　五關斬將一齣出諸演義而史未詳載蜀志公本傳第云公斬顔良盡封曹所賜拜書告辭而去奔先生於袁軍並不言及道路間事他書如蜀記英雄記等亦不言及則知此事在有無之間未足信也且僧普凈亦無可考在編演義者事事求眞未必絶無來歷或其書已逸或便便謭陋而不獲見是書亦未可知也姑存以質諸博學者二 
小說 
政治小說 
[鐵血男兒（一百三十二）] [  常覺　獨鹤]  
　　陶切齒曰白實吾儕巨蠧僕非不知奈......黑攙問曰君亦與斯人相熟識否曰僕非獨識其面目且亦悉其蹤跡曰異矣哉君旣知之甚稔何猶任其逍遙自在耶陶亟曰僕未嘗不思有以制伏之奈渠係英産不易威脅又機警絶倫屢布網羅終歸失敗其帽上彈孔尚係僕所爲惜乎擊之不中耳君胡苦相責 
　　黑起立取冠作欲行狀曰區區一白來特尚不能制及僕舉以相問乃僅以彈孔塞責不知君久居是邦所爲何事可笑甚矣僕今乃知目前之陶米洛甫與昔日之陶米洛甫其智愚怯勇已判若兩人僕即久留此間亦無良策可籌請即告别事之成敗一任君意可也陶聞黑肆口誚讓忿不可遏復强自容忍卽謂黑曰君且少安毋躁容僕細陳其說白實梅麗情人傷之必觸梅怒而事且立敗僕是以投鼠忌器也黑曰梅旣與吾儕合謀豈無術足令其情人改變宗旨歸附吾儕耶陶搖首曰白旣狡而愎决難控制昨日之夜吾儕曾困之於梅麗室内百計恐嚇梅亦竭力陳詞求勿再與英倫通訊彼卒不爲動僕知無效思禁錮之或即置於死地梅忽力與僕爭謂如損白毫髮者必走告烏王捕僕而置之法黑疾曰然則君何以處之曰僕無奈何乃任其兎脫 
　　詞未畢黑遽詈之曰陶米洛甫乎汝眞耄而無能矣虎已入檻而又縱之何其傎歟充汝所爲何事不敗請從此辭言已卽行陶亟挽之曰黑生！汝不明事理任意責備吾亦不與汝　惟汝究有何術足以裨益大計請明告吾否則僕僕至此豈專爲問罪而來乎至白來特旦夕必入吾手固毋庸汝過慮汝勿欺吾過甚吾雖無他能力然汝苟無所忌憚將令汝不得生離西奥司其愼之黑面露鄙夷態狂笑曰吾以孑身經劍戟叢中直達此處尚能履險如夷其他又何所懼汝幸勿以虚詞相恫嚇惟聆汝所言謂必去白來特以除患又知求計於吾是孺子尚可教也吾固胸有成竹因特就商於汝汝其細聽陶曰然則請速言勿徒費詞二 
言情小說 
[麗綃記（十九）] [  栩]  
　　翟愛接電以爲若霞病危彼伉儼之篤直如共命之文鴛乃因麗綃之故坐使爲無端之離别亦旣數星期於兹今聞若霞之病直將惶急以死急乘汽車返則若霞固無恙也至以爲慰第不見麗綃又轉疑麗綃爲病而麗綃則轉以腆腼相迴避耳若霞因舉以告而翟愛懊懣無狀至詈喜尤爲賊旣而又不知復作何想則曰吾必一面喜尤而後與麗綃相見乘予行裝未卸亟趨吳門若霞曰是又奚用亟亟翟愛則謂必當往見喜尤而若霞亦無如何矣遂逕返身促裝乘輪舶以造喜尤 
　　喜尤方在嚶社翟愛至亦不復爲寒暄之語卽請喜尤屏去左右移座近之曰君誠惡作劇乃必以此惡情魔貽我喜尤笑而謝曰舍君莫屬幸勿故爲道學之態翟愛曰我與年齡相差已可十稔且其正當妙齡又何可使爲孀雌今誠告君蓋我此身已不啻如檻獸籠禽朝生暮死乃在不可自知之數復何忍於誤人哉喜尤愕然曰是何言福分如君而乃存此厭世消極之心則予輩又將何如翟愛顧左右無人則出其凋蔽之聲曰嗟乎予胸中之隱憂雖親如吾妻亦未嘗與言除我自身與夫對待之外惟席顔知之耳今則不得不以告君惟君必當秘之喜尤乎君蓋不知我爲黨人也喜尤愕然乃曰保皇黨乎革命黨乎翟愛曰此不必問惟予已犯黨中之死刑三月以前業已宣告特緩執行於一年後耳二 
愛情小說 
[自由花彈詞（六十七）] [  天虚我生]  
　　第二十回　笑囬 
　　看官大凡說書的人最犯一着毛病明明一件事三言兩句可以交代過的他偏要彈着三絃慢慢的唱一回不了兩回不完最是惹厭如今在下就應該力矯此弊話体絮煩待我拍上下下醒木且與列位交代个明白那个文明結婚的排場已在十六回上叙過的了如今到了冬至這日若華學校裏的一番舉動自然免得說了那穆紫瑛嫁這楊世空乃是聊以解嘲的一个辦法没甚好說如今且說竇愛蘭這一方面當下儷簫把自已的樓下三間給愛蘭做了妝閣這一所屋子本是十分幽雅只見...... 
　　梅花如雪繞廻廊　花氣濃於百和香　六槅玻窗明似鏡一重紗幕白逾霜　長檯八尺居中設　靠椅分排十二張花插滿瓶香簇簇　華燈照地亮汪汪　左邊是書房小小舒陳雅　滿架牙籖束硬黄　筆硯琴書均楚楚　杯盤几椅盡雙雙　右邊是洞房點上了如椽燭　賽過个盧家白玉堂　寳鏡當窗開翡翠　錦毹貼地繡鴛鴦　珍珠絡索同心帳　蘭麝芬芳百寳箱　畢竟是雅人饒雅致　此鄉只合號柔鄉 
　　當晚酒闌席散秦公兄妹便教玉梅將萬書和愛蘭兩个送入洞房却令戀春去陪儷簫這是正中儷簫之意他便携着戀春先自出來却和萬書遞个眼色萬書會意只是心裏戀着愛蘭到得房中直待愛蘭卸妝先睡他纔没奈何借个因頭走到窗外咳嗽了一聲使那愛蘭不疑他便悄步登樓却那儷簫已把戀春的外衣寛了等着對摸萬書見他姊姊只穿了一件小袄生怕凍了忙把自已衣服卸下給他披上儷簫早就推他快去戀春心裏好笑没奈何也只得下樓去了儷簫已自笑得和花枝兒一般招展萬書見他這等有趣却把一手去搭在他肩上道姊姊我和你去到窗外看他們怎樣个舉動儷簫嗔道偏要你這般着急快還不穿上了外衣仔細凍了可是苦了自已萬書道已是什麽時候我還穿這外衣什麽旣是姊姊不看他去咱們不如早些睡了儷簫却只不理兀自側着耳朶聽着樓下當被萬書撲的一口把个燈兒吹熄了只聽儷簫駡了一个你字下文不知怎講說書的未曾留意也就任他去了二 
　　空閒子特捐銅版費一元謹登誌感 
　　野人鑒君欲補購舊報請備價致函本館帳房吳劍青君 
　　馬君子鑒肯賜玉照最爲歡迎不拘大小請卽寄來 
 
 
 

Page 11

 
 
   
 
 

Page 12

 
 
   
 
