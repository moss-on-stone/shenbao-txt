# 1917 - 173 - 4915939

 

Page 1

 
 
   
 
 

Page 2

 
 
時評 
[近事雜感（冷）]  
　　組閣之成否乃與各省賀電有關前數日間各省無賀電而李甚少興今日賀電至者已有十餘省而攻擊者亦少和緩矣我不料賀電之效力一至於此 
　　黑省之事變一中國事變之小影也挾兵力以逐其上自謂擁護中央然而黑省之變總理震怒而至欲以兵力平之中國之變則總理亦祇得依附其間以成今日之局勢此即古人所云竊鉤者誅竊國者侯也 
　　張勳與張勳之兵請之再三而始至今望其去亦有請之再三之勢歡迎示歡送之意留軍之打消則稱之曰可望其疾之甚歟抑懼之深也嗚呼 
[命令]  
　　六月二十七日大總統令　王安瀾調署廣西桂林道道尹高培　調　廣　田南道道尹此令 
　　六月二十八日大總統令　任命王治國爲熱河陸軍步兵第二　　長此令 
　　又令陸軍次長代理部務張士鈺呈請　命田鎭南爲陸軍第十三混成旅步兵第十二　圑附應照准此令 
　　又令陸軍次長代理部務張士鈺呈請任命徐卓爲暫編浙江第一師步兵第四圑第二營營長應照准此令 
　　又令陸軍次長代理部務張士鈺呈請任命韓占元爲陸軍第十六混成旅少校副官虞勃　陸軍第十六混成旅砲兵圑副軍　官應照准此令 
　　又令陸軍次長代理部務張士鈺呈准察哈爾都統田中玉咨　以　魯巴逹爾胡補公中佐領應照准此令 
　　又令陸軍次長代理部務張士鈺呈准正白旗滿洲副都統兜　咨請以志泉　　世管佐領應照准此令 
　　又令陸軍次長代理部務張士鈺呈准黑龍江督軍畢桂芳咨　以　玉補佐領應照准此令 
　　又令陸軍次長代理部務張士鈺呈准綏遠都統蔣　行咨請　　　補　領全順捕防禦應照准此令 
　　又令王國翰齊寳堂均給予四等文虎章此令 
　　又令陸軍次長代理部務張士鈺呈准察哈爾都統田中玉直隸省長朱家寳咨稱軍官戚美成因案判處三等有期徒刑三年惟念該軍官前時督隊剿匪頗著勤勞擬請特赦等語本大總統依據約法第四十條將戚美成原判徒刑准駵特赦免其執行此令 
[專電]  
　　北京電　第二批閣員又有司法江庸農商李盛鐸敎育張一麐内務熊希齡或錢能訓朱家寳外交陸徵祥或高爾謙之說（二十九日下午四鐘） 
　　北京電　二次提出之閣員外交陸徵祥内務熊希齡交通龍建章敎育張一麐司法江庸農商李盛鐸（二十九日下午三鐘） 
　　北京電　司法江庸農商李盛鐸交通龍建章已確定今明發表（二十九日下午六鐘） 
　　北京電　李内閣聘衛興武丁錦爲院顧問責調和段派（二十九日下午三鐘） 
　　北京電　熊希齡已允來京聞與借欵有關（二十九日下午三鐘） 
　　北京電　李所徵五部長頃已全行回絶惟張謇電最趣謂公爲菩薩主故不妨入地獄以救衆生僕非佛化身安能隨公同入（二十九日下午三鐘） 
　　北京電　李派人疏通岑西林請贊成代表會議並轉與兩廣疏通又李對研究會亦派使赴津接洽（二十九日下午四鐘） 
　　北京電　張其鍠今日赴津與熊希齡接洽欲以内務相屬如不能來則關於憲法國會等問題請其相助（二十九日下午四鐘） 
　　北京電　陸榮廷感電贊成李速組閣尅期依法召集國會（二十八日下午十一鐘） 
　　北京電　元首昨召海部曹次長密商軍情約兩小時並諭令對於部務應負全責（二十九日下午一鐘） 
　　北京電　交通系龍建章入長交通同時葉恭綽任鳳苞尙要求一稅務督辦或會辦（二十九日下午四鐘） 
　　北京電　李思浩以某外人贊揚其對於鹽務之經驗似與各國解交鹽欵有關故不更動而以中行總裁畀陶家瑤（二十九日下午四鐘） 
　　北京電　昨日李已得各省賀電十餘通張敬堯亦在其列交通系機關報攻李已漸緩和（二十九日下午四鐘） 
　　北京電　反對李派揚言李與兩廣交換條件已成一方緩和交通系及段系形勢將漸變（二十九日下午四鐘） 
　　北京電　夏貽霆赴北戴河與陸徵祥接洽（二十九日下午四鐘） 
　　北京電　張勳請留軍數營衛京黎以徒滋物議極端反對此議可望打消聞張將下令定武軍之一部先行　回餘充護衛月初自率還徐（二十九日下午一鐘） 
　　北京電　鹽稅抵補項下餘七百萬商准由津滬川粤中行提回（二十九日下午三鐘） 
　　北京電　美借欵已繼續進行條件甚苛要點烟酒稅歸美人監收仿鹽署例設稽核所（二十九日下午三鐘） 
　　北京電　畢桂芳到京述被逐狀李總理震怒立電許蘭洲來京另候任用語極嚴厲擬以徐樹錚督黑未到以前由吉督兼已命孟恩遠赴黑布置如許抗命即用兵力拿解（二十九日下午一鐘） 
　　北京電　康有爲到京係參預會議而來（二十九日下午一鐘） 
　　北京電　元首政躬不豫說已打消（二十九日下午四鐘） 
　　北京電　李王張昨晚會商閩浙蘇贛鄂五省聯防策擬就兩種辦法連夜電請馮河間裁决（二十九日下午一鐘） 
　　北京電　閩督電據三種報告（一）厦道稱得港信朱慶瀾與李烈鈞組定北伐隊粤滇合軍兩師攻閩陸榮廷陳炳焜互被利用力主用兵莫鎭使爲陸校生運動亦已附和李福林魏邦平均加入北洋海軍被動唐紹儀温宗堯不日返粤組新政府實行分割主義（一）唐旅長稱查出滬致粤電吳淞軍艦已往攻閩程璧光在港無何表示（一）康南海函海軍擬擾福州各等語如何對待迅賜機宜又電閩防設備駐漳泉軍隊皆隨厚基歷經戰陣粤有兵來尙足抵禦聞中央復令應以維持地方秩序爲前提軍事布置毋過張皇（二十九日下午三鐘） 
　　東京電　前此美國各大報紙關於美國對華警告事殆全是認日本之主張近日論調稍變謂美國對於中國爲友誼的忠告何以必先請日本之承認而美政府同意於日本之提議於不言不語之中承認失敗該問題於事實上可視爲已經解决日本外交界某謂美國報紙論調之不平由不知日美間默約而然云云 
　　東京電　大阪商船會社本期純益金六百九十六萬元擬定分配股東紅利四成事業擴張費五百萬元並决定於七月二十三日開股東大會 
[外電]  
　　北京電　李經羲組織内閣未有進步其所提議之人皆不願就職李内閣僅屬暫時過渡機關且係張勳指使故稍有聲望者威不願與李共事南省態度仍令人猜測不定張勳所主張之調處方法不爲南方承認擅改憲法將釀成南北分裂此已顯然可見銀行圑允從鹽務署儲積金内提出二百萬元借與中政府由七月起按月在鹽稅餘欵扣除分四月償清（二十八日）字林報 
　　北京電　馮副總統對於時局之態度言人人殊路透訪員因南京造幣廠總辦昨已來京今日特往見之叩其意見據稱督軍圑宣佈脫離中央關係後馮副總統即注其全力冀從中幹旋自解散國會之命令發表以來馮屢電西南諸省請其捐除黨見蓋馮之政策乃欲謀國家之統一保持共和擁護總統實行法律與憲政也馮以此政策爲解决時局之唯一方法彼又謂馮副總統無時不竭力爲國家增進福利及偏護任何黨派但於此次時局中爲國家之柱石云云（二十八日） 
　　北京電　昨夜日使設筵招待張勳今日張赴法使署讌會（二十八日）以上路透電 
　　北京電　就今日情勢觀之政府如趕速重選國會陸榮廷定可調和南方（二十九日） 
　　北京電　徐世昌王士珍切實聲明不願入元老院（二十九日） 
　　北京電　交通系刻運動欲得新内閣位置此亦爲李經羲組織内閣遲遲不成之一原因（二十九日） 
　　北京電　英文京報云有數省不解欵接濟中央故數日前道勝銀行雖僅繳付鹽稅餘欵洋二萬元而政府已大鬆動（二十九日）以上德文電 
　　北京電　江庸司法李盛鐸農商龍建章交通之三總長皆係署理之名義公布命令（二十九日） 
　　北京電　北京昨爲取消内蒙古獨立如何一事特開蒙古王公會議西部蒙古王主張附屬内蒙古之小庫倫（此句電文似有疑義）東部蒙古則欲乘此機會主張自治制因之大起衝突終無結果而散（二十九日） 
　　北京電　李内閣閣員中司法江庸交通龍建章農商李盛鐸之三總長業經確定今夜以命令發表（二十九日） 
　　北京電　李經羲内閣一總長擬定三四人然皆未得本人承諾故現仍無頭緒據接近李總理之某氏談現内閣有種種之理由故内閣員完全决定至早尙需二星期云（二十九日） 
　　東京電　勝田藏相在貴族院演說關於財政經濟施設之事其中述及滿蒙及對華金融大要如左滿蒙金融問題有普通金融機關如横濱正金銀行朝鮮銀行及他普通銀行固無何等不便之感惟長期固定之事業資金現今實行者係正金銀行之特别貸付方法逹其目的恐難充分故政府擬取改正東洋拓殖會社法令該會社於滿蒙行此種金融事務之方針所有法案當於本議會提出又云對華金融政府期於將來設立中日合辦銀行惟其時期現尙未熟爲遺憾耳然對華金融一事一日不可付諸等閒故應急之施設十分利用正金銀行興業銀行台灣銀行朝鮮銀行等此外並取助長普通銀行向中國經濟發展之方針云云（二十九日） 
　　東京電　寺内首相今日入覲天皇詳細奏陳内外重要政務當蒙下詢一切首相一一奉答 
（二十九日）以上東方通信社電 
[戰電]  
　　巴黎電　今日下午公報云赫特比斯境砲戰進行仍甚劇烈法軍於二十五日奪獲之敵軍防禦工事内有名龍穴者設防甚固且積聚大批軍需亦爲法軍佔有法軍迄今俘虜三百四十人内有軍官九員今晚公報云赫特比斯至克拉盎拉及亞伏柯爾境與摩朗維萊爾南面之高地雙方砲隊轟擊更烈（二十七日） 
　　倫敦電　奥國公報云奥軍所失南蘇加拉流域之陣地仍在敵軍掌握者今全克復敵軍屢次回攻均遭失敗被俘者一千八百人（二十七日） 
　　羅屬電　美塞格羅報薩洛尼加訪員聲稱土耳其愛薩特將軍反對意國宣布阿爾巴尼亞爲其保護國（二十七日） 
　　倫敦電　海軍部宣稱上星期内駛入英港之商船共二千八百七十六艘駛出者共二千九百二十三艘被沉之船共二十八艘計載重逾一千六百噸者二十一艘不足一千六百噸者七艘被 
 
 
 

Page 3

 
 
攻而得脫險之船共二十二艘（二十七日） 
　　　屬電　本月二十四日止之一星期内駛入意　之商船共五百八十三艘駛出者共五百三十六　被沉汽船一艘帆船兩艘（二十七日） 
　　　　電　大英公司之蒙古號郵船（九五○五　）於本月二十三日觸水雷沉没救生艇已載來搭客與水夫若干人詳情未悉（二十七日） 
　　倫敦電　聞蒙古號有英國機師四員印度水夫兩人炸斃尙有歐洲搭客二人波斯搭客一人不知下落（二十八日） 
　　倫敦電　勞拉勞氏今日在下議院宣稱意政　已取消規定意國稅則稅務之商約僅　其二法政府亦有此意英政府刻正討論該問題此舉使各國政府得於戰後自由締結新約（二十七日） 
　　　京電　海軍大尉特比台夫現暫任海軍總長陸軍總長克倫斯基氏現巡閱高加索俄軍陣　（二十七日） 
　　　　電　新内閣已成立以維里齊洛斯氏任首相兼陸軍大臣（二十七日） 
[公電]  
　　　太炎致桂議會電　南寗省議會公鑒拜誦徑電懇懇以擁　　注興師討逆爲言而責僕等緘默自倪逆叛亂以後僕　　發通電專電凡五六次以爲大義旣明防閑復密執兵柄者　　聞風而起逮　會解散　下遂不復重述前言蓋以征討　　不須辭有枝葉也二旬以來陳譚李雖有電文宣言討伐　又以爲必得陸使蒞粤爲之主帥乃克出師逡巡生誤竟爲　延之役敝處曾接眞日陸使密電云張勳北上磋商可望和平解决其後議員自京來滬者亦云張勳據陸使密電謂除推　總統以外兩粤必不動兵以此面告黎公始有解散國會之　是時約法存亡議會聚散陸使本漠不關心而陳譚二督手　兵符猶須禀命外以不受中央命令爲言内則藉口籌餉不　出師是則討叛爲虚職而割據爲事實所謂聯合六省同盟　　者乃誇大戲弄之言僕輩雖不敢以不肖待人比合心跡不　無疑昔人云不可與言而與之言失言僕等何人而敢冒　　君代表桂人言爲經制當促陸使譚督刻日進兵以雪公　　　之恥而杜人心疑惑之端當知人望無常正直是與罪　功首豐必異人華父督之狡詐復何足效乎言之濟否在乎　　非僕輩所能納牖也章炳麟豔 
　　　　衛復李總理電　北京李仲仙總理鑒來電敬悉總理亦可爲　縛張勳截其辮斷其頭再議其他豈惟三月雖三年可　　兆銘 
要聞一 
[西南反動之疏通與觀察]  
　　　　　於兩粤宣告自主一節尙不抱悲觀以爲　　　次言論乃督軍謀叛國會解散後應有　文章且西南如此說法亦可稍折倪趙諸人之　　　之容易就範至於所謂非法内閣云者則　　　氏尙係兩院通過如舍却李氏則此外更無適　者在此種情形皆從樂觀方面着想故對於兩廣之要求恢復國會卽一面致電陳譚二督一　又　人赴粤疏通使兩廣督軍各派遣代表　　　會議以解决國會組織問題但求代表派來　　作爲無甚不了之事惟兩粤督軍必非輕易發言輕易下台者旣聲言護法而又派代表與於張倪諸人所要求之會議卽不啻承認彼等之舉動蒸電亦未免多事故政府之此種觀察未必可恃也至於兵事一層則政府實未預備及此昨日李厚基來電謂粤省軍隊旣開赴詔安左近事實上不免衝突而海軍又將開赴福州洋面福建境内必難免於戰事請政府先撥給一混成旅應用之子彈鎗械以資抵禦粤軍政府當即覆電謂廣東並未攻閩兵爭之事亦不至出見該督軍但應以維持地方秩序爲重不必請兵請械駭人聽聞徒資紛擾云云故李厚基欲以兵力抗粤又政府所不許也李烈鈞日前曾有一電致總統於此次違法抗命之軍歸罪徐段請治其罪又謂張勳倪嗣冲以武力追脅總統違法力請征討此電雖已留中然政府方面以李烈鈞之一腔憤氣必有以慰之而後所謂調停者乃有可著手聞總統親筆作一手書勸李君暫勿動兵中央自有正當辦法以慰人望並派程某賫之赴粤程君今日即有起程之說不知其奏效又如何也李總理就職以來倐已四日每日下午二時許蒞院除與王聘卿密商處置海軍方法及對付西南各省疏通意見拍發密電數件外不過接見來賓數人其餘重要政務毫無表見秘書廳惟電務科略爲忙碌其餘各科一無所事與李内閣未成立以前不相上下 
　　大阪朝日新聞長崎電話云俞應麓者李烈鈞之知己也當三次革命時俞實參贊李之帷幄負供給軍資之任嗣至南洋從事於橡樹園栽培事業旋以患病乃至長崎縣之小濱温泉地療養茲得李氏急電已於十八日由長崎出發向廣東進行俞氏曾語人曰此次六省聯合而起義軍全然以維持共和擁護憲法爲目的不僅民黨之結合而已較之第三次革命之旨趣逈然不同從南方各省觀察其程度如僅僅謂民黨之關係實爲大謬兩廣及雲南之立意極爲堅决四川雖羅佩金與劉存厚不睦然實由段祺瑞之故今雙方意見已解當可無事且重慶鎭守使兼師長熊克武殊盡力於民黨湖南雖有一部分爲北方派然民黨勢力較彼爲厚不足慮也貴州一省在地勢上與軍事關係上雖不能與雲南四川比然劉顯世係唐繼堯之部下有此種關係是亦可抱樂觀也至云此六省之兵力兩廣巡閱使陸榮廷則擁有四師李烈鈞至廣東號召其部下之兵約有二師在兩廣之兵數約得六師（七萬人）此外廣東有警備隊一百三十營廣西有六十營湖南雲南貴州三省各有兵二師四川原有兵四師此外尙有羅佩金由雲南帶來之兵約一混成旅貴州駐四川者亦有一混成旅較第三次革命時勢力殆增三倍有餘矣至經濟一層可不必憂其缺乏此次義軍之起但問南方人民之意響如何果其贊成此舉者則籌措經費殊易易也再述軍械果不能十分充足然此不獨南方而已北方亦然况此非國際的戰爭故此等事情殊不足顧念也今李烈鈞之部下方聲濤將由江西進兵莫榮新則向福建進兵廣西省亦有進兵湖南之報第三次革命之戰嘗按兵不動此次之事决計李兵北上尙有龍濟光在海南島雖有兵五千然李烈鈞部下之林虎則有兵二十營在彼對岸雷州半島高雷地方鎭守監視其行動龍濟光雖狡獪恐不容易出瓊州一步也云云 
[商會聯合會請速召集國會]  
　　國會爲共和國萬不可缺之原素故速復國會或依法速召集國會爲時局中惟一之問題茲聞全國商會聯合會爲此事曾上呈大總統其文曰本會前據黑龍江評議員高崑陜西評議員聶家楷甘肅評議員雲維儒四川評議員胡炳堃等提出議案内稱伏查全國軍政商學對於共和國體罔不力主維持而共和之主體惟在國會現在兩院議員紛紛辭職兼以各方之請求解散業經大總統明令公布而依限改選之命令似應及早分行各省并籌備選舉之機關亦應在早日成立庶與共和精神貫注無間本會爲全國商民代表機關亟宜呈請大總統迅發明令政府迅予宣布依法改選限日召集以慰民望而重國務實爲公便是否有當尙希公决等情當經交由評議會討論僉謂恭讀六月十二日大總統命令内有此次改組國會本旨原以符速定憲法之成議並非取消民國立法之機關等語仰見大總統委曲求全權衡至當薄海人民孰不共體斯意惟國會爲共和國體之要素旣經組織内閣卽當尅期改選至如何籌備選舉機關尤應徵求眞確輿論規定正當辦法如減少額數嚴定資格防黨派金錢之弊竇樹法治軌物之正鵠皆爲挽回時局者所宜注意萬不可曠日持久貽國民之口實滋國體之嫌疑應請由會中呈請大總統明令政府宣布尅期改選迅將改良辦法公諸全國實行籌備以昭大信而固邦基云 
[李内閣閣員之分配難]  
　　李經羲所擬定之新閣員二十五夜曾由李分電通知惟電文係用華密各處接電後以無此密碼無從翻閱或竟退回或遂擱置無一確覆李不得已又於前日用明碼拍發昨日嚴範孫首先來電謝絶謂山居八年不解政治年力衰邁敬謝不敏詞氣决絶絶無商量餘地又聞農商一席張嗇公亦已電辭餘如趙次珊汪伯唐湯濟武三處均尙未有確覆然其無一能來則固人人意料所及也李氏此次延攬名流之電文茲舉其致湯濟武者餘可類推矣原電云天津探送湯濟武先生鑒華密經羲謬忝閣職累辭弗獲瞻於危局勉肩鉅任顧念國事綦重惟賴閎才碩畫共圖匡濟公爲法界重望羣流宗仰業商首座擬以司法一席奉屈政府久虚邦基岌岌及時建設一髮千鈞以經羲輇庸無似猶不敢惜衰朽之軀期於國家有濟執事摰誠愛國夙有同情務希慨念時艱仔肩共任豈惟經羲之幸國家實柱賴之脂車何日翹企德音一切詳情另由王君信敷代陳統維鑒察並盼速復經羲有云云李氏對於名流本明知其不肯來故仍擬第二批之夾袋人才聞不日便當發表其中似有李盛鐸龍建章李開侁等之名然至昨夕仍未發表聞日來李氏所居投剌請見者一閧如市其大事多由斐君公子主持李曾命駕拜謁陳師長光遠以資接洽 
　　財政總長由李自兼本定昨日就職臨時忽又變卦有今日到部說惟據又一消息則謂月内暫不赴任所有財政部及鹽務署公事由次長齎送李處核閱口授辦法惟不畫押下月政費一無著落李意頗焦急已命電飭各省經徵機關先行報解但各省對李感情極劣恐未必能如願雖據某方面消息中美運河借欵近已成功額定一千萬不日簽字然此項借欵日美兩國久有交涉近來消息並無足以證實日美交涉業已妥洽者則不日簽字之說或尙不甚可恃也 
　　陸軍王總長已於昨日上午十一時到部視事接見各員司辭極謙和次長秘書大約不致更動而其辭參謀總長之呈文即於昨日正式提出但元首如何批示現尙未有確息汪伯唐之交通本是看板主義内幕中之運動仍以鈕傳善爲最力鈕於此次本爲奔走最力之一人籌墊用費亦殊不資故必欲得交通然因此而内部分配頗形爲難第二批閣員至今未能確定 
　　李氏就職時原定即晚移住國務院已而改定昨日然至昨日忽又中止其所以再三改期之原因固非局外人所能懸測特聞李氏態度日來頗甚消極院秘書長至今尙未派定秘書六人留涂林張三人餘三人亦迄未派出意者外圍之事勢極有足阻李氏之意興者乎 
　　各省反對李内閣之聲勢日内表面上雖無何等表示暗中進行實甚劇烈聞皖魯直陜諸省現已互相約定抵制辦法（一）不解欵（二）不奉院令（三）不通往來此說如確則諸省雖號稱取消獨立而暗中仍有斷絶關係之勢李氏於此似尙宜加意疏通期收内外統一之效又聞鄂督王占元昨日尙有電致王聘卿極言李氏長閣之非宜謂無補時局徒滋紛擾則是反對李内閣者又不僅皖魯直陜諸省而已 
[財部賄案宣布判决]  
　　昨日（二十六）下午二時京師地方審判廳刑事第二庭在大法庭開庭宣告財部賄案判决旁聽者較初次開審時尤形擁擠審判長王克中審判官李文翥王超孫檢察官王維瀚律師孫潤字張孝琳辛漢顏澤祺陶潤波鄧鎔謝作孚（唐寳鍔林行規缺席）就席畢審判長召被告陳錦濤虞熙正吳乃琛張興漢金森柴瑞周丁長錦入庭獨賈士毅未到審判長展讀判决文共分三段第一段事實大意謂鍊銅廠一案確有賄賂事實同時查出辛亥年大清銀行分紅一案亦係不應批准等語第二段證據謂歷次已在法庭宣布略之第三段理由分兩層（甲）受賄行賄案商人張興漢對於官吏行求賄賂行爲證據確鑿當然有罪金森柴瑞周不參與張興漢行賄之事自無共犯之可言丁長錦則全不知情均應免訴虞熙正與張興漢有共同行求賄賂之行爲且認爲確有犯意當然爲行賄之共犯陳廷銘犯罪之理由與虞同陳錦濤爲受賄之正犯其理由一陳曾對殷汝驪說商人欲報効欵項俟公司成立後報効爲公用云云是陳於不肯收受之中而寓收受之意二三月二十六日商人第一次交欵時中有期票二萬元被陳駁回是日陳國務會議已議决之煉銅廠章程上加簽註緩辦二字是明明故意躭擱以爲求賄之地（乙）詐欺取財案大清銀行辛亥年旣無贏餘自無紅利之可分當該行員呈請分紅時陳錦壽批交參事泉幣司官產清理處合議而賈士毅虞熈正吳乃琛等並未開正式會議討論遽以私意呈請照准陳錦濤身爲總長亦竟行批准均係成立詐欺取財之罪次朗讀其判决主文如左 
　　張興漢犯新刑律第一百四十二條之行賄罪處八個月之五等有期徒刑金森丁長錦柴瑞周無罪 
　　陳錦濤犯新刑律第一百四十條之受賄罪及第三百八十六條之詐欺取財罪處三年二個月之三等有期徒刑並剝奪終身爲官吏權及選舉權虞熙正犯新刑律第一百四十二條之行賄罪及第三百八十六條之詐欺取財罪處三年二個月之三等有期徒刑並剝奪終身爲官吏權及選舉權陳廷銘犯新刑律第一百四十二條之行賄罪處一年半之四等有期徒刑並剝奪五年間爲官吏權及選舉權吳乃琛賈士毅均犯新刑律第三百八十六條之詐欺取財罪處三年之三等有期徒刑並剝奪終身爲官吏權及選舉權 
　　審判長宣告畢並聲明被告如有不服儘十日上告聞陳錦濤已準備上訴云 
[懋功藏匪進擾川邊]  
　　字林報六月四日打箭爐通訊云懋功藏匪已據丹巴縣該處原有滇兵一隊約七十人係由打箭爐派往防守者藏匪進攻時雙方接戰於橋側滇兵不勝拆橋而退此役滇兵拒戰似未出力蓋鎭守使所派之調查員以爲滇兵人數雖少應能驅退藏匪也藏匪不直接攻城折至下游約七英里然後渡河滇兵聞之大恐連夜退至大茅里約二十英里是鎭在直逹打箭爐之大道丹巴知事先未知兵已退後次晨始悉不得已追至大茅里與之偕行者有天主敎敎士一人難民避至打箭爐者不下數百人内以漢人爲多鎭守使出示諭居民善待難民有一賦性慈善之商人發賣糧食取價較原值減少三分之二嘉惠難民實非淺鮮聞藏人附和僞皇帝謀亂者約五千餘人此事起點尙未詳悉傳來消息彼此歧異惟懋功藏人實爲原動鼓起亂事有勇無謀餘者多由隣境被脅而來蓋勢力不敵無可反抗惟有從亂而已一遇勁旅則此烏合之衆自必潰散無疑藏匪軍械窳陋彈藥缺乏傳說成都發出接　漢人之彈藥一批已爲藏匪截奪然藏匪似僅有新式來復鎗三四十枝子彈亦甚有限此外軍械則爲銃鎗　鎗刀劍矛刺而已藏匪自誇有大砲數尊實則舊式　砲或以鐵製或以木製聞藏匪兇悍不畏死因喇嘛曾告以槍砲不能傷其身也今已在被佔境内擅派官吏對於漢人與外人顯抱仇視之態度打箭爐刻已派出援兵携帶快砲前往迎勦以大保山下大茅里爲根據地居民頗有以藏匪將進摸打箭爐爲慮者膽怯之人已移居他處惟多數居民以爲藏匪必不趨往此方或將擁至門平及成都平原耳第蜀軍駐於茂平附近者兵力頗厚足以遏其進行區區小醜旣無紀律又無統系苟軍隊奮勇臨之則一鼓可殲奈察官場計畫殊未見有奮勇直前之象也軍債之籌募刻正緩緩進行其數今已决定六萬元籌欵手續簡單而有效力其法乃分商界爲若干欵視營業之大小定認債之多寡如茶商爲此地生意最大資財最厚之商家故攤認二萬元嗣由茶業同人自行分配其他商業如麝香綢緞絲布金煙藥各行皆照此辦理無一遺漏即藏人亦須認繳一萬盧比此債無利息商家運貨至打箭爐者準減收入境稅百分之二藉以清償債欵之一部至於完全償清則以三年爲期 
[南京快信]  
　　軍署李諮議昨由滬來電稱薩鎭冰辭職似爲海軍獨立並非爲足疾現經敦促再四薩仍堅辭不願北上就職 
　　李琴軒昨赴滬宣慰海軍 
　　李經羲欲挽丁寳銓入閣前日來電徵丁同意聞丁不願陷入政治漩渦已復電謝絶 
　　段芝泉之代表曾毓雋昨日已乘車赴杭晤楊善德並聞徐樹錚赴贛靳雲鵬赴奉曲同豐赴魯均段氏所派 
　　晋省討閻軍司令景慰文昨通電數閻在晋六年罪狀並稱如中央允褫閻職卽解甲待罪云云鄂督軍王占元密電馮副座稱湘省積極籌備軍事吳光新已嚴陣以待湘鄂之間恐不免有所衝突請派兵來鄂以固省防 
　　軍署副官長何紹賢已乘輪赴贛會晤李純商贛防浙督軍楊善德派參謀長趙禪來寗謁馮副座接洽蘇浙聯防計劃 
　　閩省李厚基昨又有通電來寗告急馮副座當即去電詢確實狀况 
　　此間閑散軍官近日多赴滬轉輪赴粤投効 
　　江蘇陸軍敎育圑學員均屬閑散軍官張圑長恐學員棄學他去昨特牌示限制各學員請假以防中途輟學 
　　倪嗣冲已回蚌昨派秘書長斐景福來寗謁馮副塵陳述一切 
　　駐浦定武軍第六路統領吳起恒昨入城謁馮副座聲明張勳並無增兵浦口意 
　　碭山大股土匪崛起徐州鎭守使張文生已派第六七兩營馳往會同駐防該處軍隊合力進剿省城近日仍加緊戒嚴惟車站輪埠檢查稍鬆 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法國會與南北意見]  
　　國務院消息李總理昨晨在院署會同王聘卿總長等審核政務案畢曾提出自擬定期召南北各省分派代表齊集中央討論國會憲法諸要政之意見及預擬之命令各一件聞擬卽緘送天津徐段等及京中張勳等閱看並電知南北各省長官廣徵政見尅日待覆聞其所提出意見警中之要綱於憲法國會兩事擬俟國民代表會議召集後即將前國會所革之憲法分别簽注必須修正之條文加以說明交由代表會議核定一面依約法改選國會議員最速在三個月期選定俟召集國會時再將經過代表核訂之憲法草案提出國會作最後之審定至改訂約法及另立議憲機關各節决定取消前議如得各方面之多數同意召集國民代表會議之明令三五日内准可發表又聞中央自得兩廣自主號電後各要人連開特别會議籌畫相當對待辦法除已急電馮副總統陸巡閱使相機疏通外多數主張和平解决在李王等意見以該兩督所電陳内有或即恢復舊國會或尅期重組新國會是亦並非絶端希望舊國會之恢復其中大有伸縮之餘地擬卽依法選舉召集新國會庶仍可望和平解决現正入手籌畫一切惟某要人及各督軍中尙多有堅持修改約法參預憲法及變更選舉法者又是顯立於反對之地位新國會之召集更恐遙遙無期矣政府於日昨曾接到江西督軍李秀山來電報告贛省近狀頗甚危急請迅籌相當解决　局辦法俾東南各省不致興反動之師大局前途始有結局之望否則人心不定深慮南方各省均致搖動云云此外湖北王督軍浙江楊督軍湖南譚督軍等亦均有大致相同之電報並有條陳意見擬以不得變更約法及從速召集正式國會爲正當解决之辦法云云惟滇粤護法軍業已出發分抵川贛邊境現大總統除責成李總理等速會馮副座陸巡閱使及鄂湘贛各督軍儘力調和外昨晨　用大總統名義致電該兩省督軍等勸慰停止進兵聽候解决並以共扶危局期保國本相勉不識南方行動能否因此稍爲和緩也 
[許蘭洲電訐畢桂芳]  
　　黑龍江許蘭洲今日（二十七）電告中央謂畢督軍係旗籍種族觀念自不能免陸軍騎兵第四旅長英順步兵第一旅長巴英額圑長吳士傑亦均旗籍素有宗社黨嫌疑英順前曾與該黨有往來函件落於省城警察手中交内務部有案可據以故海拉之役不惟伊等　惑畢督軍不事征伐且私付以委任狀給予管帶名目至六七人之多陰謀復辟進行不息並暗以函諷示日領幾生外交纏縛此次畢督軍離江本有政治關係外間宣布僅係表面交替理由今巴英吳等旣公然背叛意圖擾亂無可爲諱用敢陳其終始蘭洲本有帮辦名義治軍守土與有責任自當秣馬厲兵痛加　擊請將督軍省長從速任命解去暫時兼權之軍民兩長俾得專事征討云云中央對此電文之辦法尙未詳聞惟知畢氏到京後亦曾分投進謁府院自訴苦情而中央對於此次黑省事變亦頗有認眞處辦之風傳未　結果將復何如也 
[奉天獨立之經過（化險通信）]  
　　奉天自上月三十日宣布獨立至今取消爲期不過半月當初張氏本意擬轟轟烈烈作一驚天動地之事業自謂此次獨立猶如二次再造共和故敢大言不慚以蔡故上將自况原來張一鹵莽武人不明理勢不曉是非悍然爲之而無所忌憚倪嗣冲於二十九日發難五日前軍署參謀長楊宇霆由京回奉說明督軍圑之計劃意在即促張氏獨立當晚開秘密會議發電要求解散國會懲辦羣小種種條件其實此等條件乃督軍圑會議閉幕時所預定者電稿由秘書廳關海清擬妥時有某廳長在座應請省議會長及各 
鎭守使旅長圑長等一律簽名張氏從之乃邀省會佟議長到署强迫簽字及佟義長至張氏說明原委佟乃大駭曰鄙人爲一省議會代表省會者乃全省人之議會非余一人之議會軍長若强迫余簽名余須回議會開臨時緊急會議徵求大家同意否則此電雖發絶無力量張氏拍案大怒曰甚麽徵求同意不同意余爲奉人且爲奉人之軍長我之意即奉人之意汝若不敢簽名可速去佟乃唯唯而退時在二十五日晚十一鐘也翌晨拍賣招各路鎭守使晋省及吳馬到省則電已發名已代簽矣馬尙未表示如何態度吳則宣言曰此等重大事件須大家商量若不待知會一聲即代爲簽名未免孟浪留省一日夜即去後屢召馮到省馮終不應命反對中央之電文拍發第二日馮乃拍電政府决心擁護中央然對於張氏之行動則始終未表示贊同與否某要人謂此次獨立張氏意在携同吉黑以厚聲援其實黑龍江畢軍長本不欲附和許蘭洲師長由奉回省後一意促畢氏獨立然對於中央並未極端斷絶關係吉林則孟恩遠疴養津門决意觀望形勢托故不回任張氏質問郭省長郭氏又諉之曰須督軍决定在鄙省長實無權促其獨立張不得已電調高參謀長來奉商量大事高氏亦曰須禀承督軍命令刻督軍滯留津門未有表示在上亦不敢擅專云云故得敷衍至今實不失爲見機也 
　　自張勳出而調和適天津總參謀處瓦解之耗至外交圑又表示反對之意張氏至是乃始知爲人所愚刻下頗有悔心而師長使節往還京津間旁觀態度旣覺眞切拱衛中央之誠心乃益堅故至今始終未到省垣倘入關之混成一旅有所動作馮氏當有斷然之處置故刻下京奉路一帶軍隊均爲馮氏部下之健者此誠爲國家之重要關鍵也此次獨立主謀各事者有文武二人文爲關海清（前法政校長運動國會議員未得乃轉爲軍署之秘書）自命爲名士武爲參謀長楊宇霆二人言聽計從現在兩師高級軍官頗顯恨之可見張氏之無能矣 
[京綏路警局之扣餉風潮]  
　　京綏鐵路巡警局近因扣餉致起風潮由第一局分巡程得年控告管理局長任傳榜派員澈查茲聞此事係因路警每月餉銀如九元者由總局領出係現洋五元搭中票四元而該警局則換發中票五元現洋四元以此數推之則全路所差極鉅此外所傳尙有指列虚報差費盜賣軍裝販運烟土等皆謂　巡黃承璋親信之稽查員張紹集庶務田輝獻所爲惟黃曾任京區署長調任福建厦門警察廳長歷任以來聲名似尙不劣此次被控或屬用人不當亦未可知聞日昨張家口劉分巡等關於風潮事特呈管理局其表面固爲和解也原呈略謂呈爲懇請免追以示體卹事竊第一分局程得年禀控總巡黃承璋一案已成事實其中眞僞尙難臆斷惟值政局變故本路各站皆駐有軍兵正賴警察維持何能自相衝突分巡等不揣冒昧出爲和解懇請局長俯念下情免予追究則感大德無旣云云又聞黃已呈請辭職任局長擬將照准其缺則擬派該警局總敎員兼管理員汪述曾暫行代理 
[人心稍定之濟南]  
　　檢查撤消荒象可免 
　　倪嗣冲氏日前派至良王莊之安武軍五營及楊柳青之安武軍二營茲因獨立取消良王莊之五營已於二十四日早八鐘乘車過濟回皖其楊柳青之二營則於二十五日早晨過濟該軍志高氣揚若奏凱而旋攫得戰勝厚利者噫異矣 
　　濟南宣布戒嚴以來省會警廳卽派員二十餘名每日在津浦車站檢查爲意外之防範現因戒嚴取消該廳已將該檢察員一律撤回予以他項差委而商旅往來亦得稍爲安寗矣 
　　濟南津浦鐵路事務所日前奉交通部訓令　云查各路所設巡警論地位爲鐵路行政之一附屬機關論事權則實具有獨立性質以故在站偵邏槪由巡官監督隨車防護不受車守指揮行之有年已成慣例惟是創設路警之本旨原期於所轄各路一體保護治安而大路里程動逾數千小路亦以數十里或數百里計雖巡警可星羅棋布而巡官則未免分配難周近頃以來巡警違法事情層見迭出經本部澈查根究各該警官督察不嚴固屬咎無可貸而巡警行動自由不歸路員節制亦實爲其最大原因故欲路警之剷除積弊端賴監察之多方而欲監察之攸往咸宜自應予路員以兼管之責嗣後所有各該路站長廠長所長軍隊長等對於所在路警應有指揮監察之責如查有不法行爲或有虧職守者應准隨時糾正並得知照該管官長分别處罰以資儆戒而彰勸懲但一人兩警恐權限或有所混淆仍仰各該局妥議辦法呈覆到部以憑彚核除通令外合亟令仰遵照云云 
　　兵燹之後旱勉爲災自入歲以至今茲省東各縣赤地千里一般窮黎扶老携幼覓食四方輾轉溝瀆前仆後繼相續於道其中人之家與紳士各界則設神壇頌佛號終日祈禱延頸企踵以望膏澤之下逮者比比皆然省城以西土質較鬆正二月間猶未感若何之旱象孰知兩月不雨至於播種無期麥苗就萎梅雨節中點滴猶靳且也大風時作萬丈黃沙乾燥異常農民日盼甘霖望穿兩眼仍是驕陽當道旭日炎炎也幸而天不絶人之路濟寗一帶則五六日前即有得雨消息且復霑足諸城日照即墨安邱蘭山郯城等十餘縣境亦有透雨之報昨晚省垣忽大雨傾盆甘霖沛降從此人民恐慌賴以稍定糧價亦必因之漸低本年麥季雖已報荒然秋成仍有希望天時人事均有轉機是亦魯民之大幸矣濟寗道道尹鄧際昌在任兩載有餘政續無甚可觀現聞張省長以該道一缺南連江皖西轄曹濮盗匪蔓延民俗强悍非有熟悉軍事之員難　治理擬即以前任濰縣知事陸榮棨升任道尹而予鄧君以他項位置未知確否 
[西南聯盟聲中之鄂聞]  
　　二十三日爲舊曆端午令節又爲夏節王子春督軍因時事艱難故對於僚屬慶賀讌會均持冷靜態度凡禀賀人員則令承啓處擋駕槪未接見僅與各師圑上三級軍官就東花廳茶話約歷一小時始散次日星期日午後一時王子春督軍因有緊要政務又召近畿第二師長王耀庭以次各圑營官長及警務處長崔玉甫水警廳長何少樂至署會議約兩小時内容大率關於中央政局及西南情形注重防務一切計畫最後頒發各部隊訓令七條四點鐘散會 
　　王督軍前因國會解散後對於中央有所條陳故特派副官張濟安代表北上分别接洽茲已立理完竣日昨張副官已搭車返鄂逕赴督軍署報告一切聞湖南譚督軍代表秘書陳初此次亦同張副官南來過鄂返湘矣 
　　西南六省聯軍護法之聲浪愈唱愈高故鄂贛聯防之計畫已積極進行昨王督軍以通城雲夢崇陽通山等邑爲湘省陸路入贛之孔道特令第二旅長劉佐龍於湘邊一帶加意嚴防並飭江漢道尹迅飭各該知事一體遵照至前令撤回防軍之舉該數縣須隨時變通 
　　聞鄂省長署昨准内務部來電准國務院咨奉總統諭交改選國會一案於本星期一經國務會議議决應由内務部組織籌備國會改選總事務所主持一切呈請公佈在案相應函逹貴部知照等因除派專員趕速進行外謹先電逹觀此則改選令之發表自在目前也 
[舊曆端節之鄂州社會]  
　　鄂省商業停滯金融恐慌舊曆端節期中羣料必有商號倒閉孰知竟平安而過查其原因蓋由近年經商者以時局不靖咸抱謹愼主義錢莊放欵亦愼之又愼各業皆不敢架空鋪張場面故值茲潮流並無多大危險而中交二行及官錢局因奉王督軍命令力維市面預先已籌撥六十萬元交商會轉貸各帮取用應收各欵亦放鬆轉期展限此比期遂稱平穩社會亦隱受其福端午之日各界循例放假休息互相道賀及時行樂市廛上頗呈熱鬧盛况惟迎神賽會競爭龍舟等項應時點綴之陋習竟一無所見說者謂由人民知識進步不知係受戒嚴束縛爲警察嚴行禁止否則殊難挽此頽風也至駐在武漢各軍隊亦因戒嚴期内只准在營中行樂飲酒亦定有限度不許請假外出結隊閒游故是日武昌黃鶴樓抱冰堂商品陳列館勸業場漢口劉園等處游人雖衆殊鮮軍人混雜擾省秩序之事乃無由發生各軍警之犒賞亦循例頒發每名銀二角然聞軍人之樂並不在酒食各營中是日無不公開賭博自官長至兵夫皆大賭而特　毫無顧忌輸盈甚鉅即某署中亦然因是警務處亦令各區行動於商民賭博亦放任一日云 
[湘省會閉幕後之所聞]  
　　省議會閉幕後隊不議正案外關於地方要事仍由常駐議員協商辦理茲將最近事項分紀於下 
　　（一）組織聯合會之問題黑龍江省議會前次發起省議會聯合會時湘會已覆電贊成惟因國事紛擾故未成事實茲粤省議會以值此國會解散民意無所附　之時省議會聯合會之設萬不可緩故主張每省推選代表二人在上海集合組設特通電各省議會請速遴定人員見復以憑定期齊集彭議長准電後决定即日召集常駐人員討論定奪大約當可得多數贊成也 
　　（二）唐陸關於時局之答覆省議會關於時局問題曾電唐督軍陸巡閱使請其聯合西南各省一致主持在案茲悉唐陸二公業已先後電復到會由彭議長告知在省各議員知照矣其答覆大致如下（一）唐督軍覆電云現已聯合黔粤桂等省提出和解四大條件并下動員令如不逹到目的定必爲國致討尙望貴會一致主張正義（二）陸巡閱使覆電云政局如解决持平應卽息事寗人否則陸榮廷定隨諸君子後主張正義以維國本 
　　（三）解决時局法之詰問省議會常駐員以此次張勳解决時局辦法除國會已經解散外餘尙有赦免政治罪犯改良國會規則招集憲法會議組織責任内閣減少議員額數屏退左右僉壬等條件據倪嗣冲等取消獨立通電謂元首已全數認可究竟其中内幕如何認可之程限如何特公同商定致電大總統詰問請速明白宣布以釋羣疑而安人心刻已命秘書擬稿矣 
　　（四）通匪議員之噩耗議員傅進德因在永順原籍有通匪燒殺案未了經該知事一再電索省長據情咨行議會依法辦理該會因其已請假回籍故置不理茲譚省長以傅議員覊匿常德並未回籍值此閉會期内可否逕行逮捕解縣訊辦特咨商議長核辦彭議長以在閉會時且傅現在會外應准由行政官逕行逮捕已咨省長查照如是則傅議員恐將難免矣 
　　（五）招商租礦之條例省議員李容巨等提出之虧損公礦招商租辦案已於六月十五日作爲建議案通過矣茲將所定租辦條例錄下一招商各鑛除水口山外另表訂之二承租人以本國人爲限三承租人須照礦業條例辦理四租與礦區由總局派員畫定界址竪立界碑以免各項紏葛五礦山租金每年鑛產所得贏餘十成之四提歸公有六前項租金每年分兩期交付不得以賑項作抵違者以押金扣除七招商承租以投標定之標中者以所投金額即作抵押金八前項押金租期滿時即行退還九租期以十年爲限如有繼續租辦另定租約但須得雙方之同意十未滿租期即將該鑛停辦者所有押金不得退還該鑛另行轉租十一承租人不得加入洋股十二承租人須將該鑛收入支出數目月終彚報年終總報以便稽查十三每一鑛區由總局派員一人駐山稽查該員薪資由公家酌給十四對於該礦計畫及用人各項承租人有自由處理之權總局不得干預十五總局有隨時審賬之權承租人不得違抗十六指定招商承租各鑛限四個月内一律出租十七該商遇有股東會議時總局得派員參議 
[李内閣與李督軍]  
　　贛省李督軍以國會問題雖已解决而内閣尙未成立各省督軍中贊成王聘老出任總理者已有十餘省且揆度大勢欲得各方面允洽非聘老莫屬日前特電請大總統俯念時事糾紛速强聘老出山主持閣事以挽危局並通電各省敦勸聘老出任艱難必期逹到目的云云昨接中央通電謂李内閣已經成立閣員亦將一律發表國事擔負有人時局當可解决等語李督軍接電後雖尙未表示其承認與否之態度然論者謂此舉决非李督軍所同意也 
　　李督軍自回贛後以整飭軍隊保衛地方秩序爲務近雖謠言蠭起而督軍除飭嚴防外仍持鎭靜態度故商民於陰曆天中節仍循俗例家家蒲劒户户艾旗早食角黍午飲雄黃紅男綠女攘往熙來拜節之聲洋洋盈耳午後二時至六時百花洲東湖畔一帶游人如　　摩踵接幾無隙地是　贛垣承平之景象也 
　　贛省印花稅務處長洪鑄奉財部内調所遣處長部咨戚省長着以會辦朱大嶼坐升遞遣會辦一缺委任饒延年接充朱處長饒會辦亦於日昨接奉財部此項委令已訂定七月一號接事但饒君爲本省育嬰局董事此次奉委兼任印花處會辦已决定不另支薪蓋因該處經費不敷故將會辦二百餘元之薪移助經費以促進行是亦蒲節中之一官場新話云 
[粤省籌備出師之近訊]  
　　粤省出師討伐不日卽見實行聞最近消息已决議由李烈鈞統率軍隊四十營向某省進發此項軍隊先就滇軍抽調不足再由粤省警衛軍凑足此數擬分三期出發李烈鈞自任前敵總司令張開儒方聲濤二人佐之日間籌餉局成立卽可立撥鉅餉尅日出師决不延緩并聞李烈鈞昨已函致廣州電政局索取各省電線地圖數種以備行軍之用并請該局選送熟悉電政人員數員隨同出發觀此情形則出師之舉當在旦暮間矣 
　　昨二十四號十一點陳督軍請各機關各統領各社圑到軍署會議先由陳督軍起言現在兩粤宣布自主並非獨立諸君愼勿誤會蓋自主之用意係不承認非法之内閣將以護法並將以矯正其一切非法舉動至省内治安本督軍當負完全責任商民不必驚疑旋將提議各條交水警廳馬濟宣布（一）督軍圑以兵力脅迫元首解散國會此次屈服武力違背約法之命令本省認爲非出於元首本意（一）尊重元首擁護共和爲吾始終不渝之本旨以後除遙戴元首外所有中央之非法内閣以及憑藉一方面勢力僞主竄改約法臆造憲法等機關名目本省槪不承認（一）中央無國會卽無政府可言在此期間所有本省軍民政事暫自處理仍隨時呈報元首（一）本省全境治安由督軍完全擔任（一）本省各項軍隊槪由督軍直接管轄以期統一軍權籌畫大計（一）本省爲西南重　對於全國有舉足輕重之勢必須操縱得宜庶可提挈全局務望各界協力同心與督軍爲一致之行動（一）李協和軍長自請督率留粤滇軍尅日出師極爲贊成其應需餉械由本省擔任儘力籌濟其應有之計畫請李軍長提出商定（一）本省各軍隊應　 
 
 
 

Page 7

 
 
若干兵力記備出發應留若干兵力防衛境内由督軍統籌全局决定進行（一）本省現决設籌餉局歸督軍直接管轄所有籌餉事宜望各界竭誠贊助（一）本省對於解决大局方針由督軍商同西南各省一致進行（一）以上各種計畫除由督軍决定外並隨時秉承兩廣巡閱使命令辦理宣佈後朱省長起立發表意見對於第三條所有本省軍民政事暫自處理及第五條各項軍隊由督軍直接管轄兩項略有討論陳督軍言所謂暫自處理係指本省自行處理而言非指個人本省民政事宜仍係劃歸省長處理至各項軍隊統一辦法因有第四條擔負保全治安責任故不得不然然此仍可容後磋商旋由陳督軍介紹新由北京回粤之參議員郭椿森曾彥衆議員龔政覃超出席演述國會被解散各情形四君皆廣西人昨早始抵軍署郭覃龔三議員次第演說督軍圑在京集議至解散國會之經過次復由謝議長已原李軍長烈鈞起立演說出師討賊不宜再緩語皆憤激謝議長謂當代表全粤人民贊助進行最後由陳督軍飭馬廳長將宣佈各條件詢衆有無意見并請衆起立贊成第四第五兩條衆起立遂散會 
　　朱省長自粤省宣布自主軍權統一以來去志極决已飭人預備結束聞俟中央政局略定即電京懇辭至解職後决不北行擬即往南洋各埠聯絡僑商籌辦實業本省紳商學界探知消息昨已聯具公呈極力挽留如不獲請尙擬續開全省公民大會會議挽留方法務逹目的云 
[交部咨請浙省交還電線]  
　　數月前浙省當道曾咨交通部請借用滬杭第四線當經部中咨　惟現在越時已久部中屢接上海等處電局來電謂自此線與杭局合用電報多受延擱等語刻下部中已據情轉咨浙省請其交還其咨文略謂前准咨請借用滬杭第四線直逹上海業經咨准以三個月爲限旋將期滿復准五月敬電商請繼續借用等因查自滬杭第四線截接貴署與杭電局合用以來迭據上海等局呈稱窒碍殊多茲又據上海局呈稱自浙督軍署截接滬杭第四線自由開放滬杭一帶往來電報多受延擱不得已將滬杭各電繞蘇轉遞然滬杭火車極速報由蘇轉極形遲滯况近來各省通電驟增長篇累牘以三處重要之局同在一線通報更屬困難等語查該線原爲疏通江浙閩粤報務而設加掛甫竣即爲貴署借用本部前爲浙省軍事起見勉爲通融乃近來滬廣一帶報務壅塞之報告紛至沓來在貴署借用一線以爲無足重輕且於浙省軍事所增利益有限在電局減少一線報務頓形阻滯况近來官軍各報在在均關重要本部統籌全國交通該線礙難繼續借用相應咨請貴督軍查照原案將滬杭第四線交還電局至紉公誼並希見復云云 
[杭州快信]  
　　警備隊三區統帶常榮清因公來省昨謁見省長面商一切防務該區四營管帶馮秉正亦奉召不日晋省 
　　財政廳昨撥解六月份警備經費銀九萬零九百三十二元投省署交納 
　　警備隊司令部秘書長已調陸宗渭承充另以警務秘書袁長春爲副 
　　高等　檢察官徐繼騏奉命委充金華地方檢察廳長定一號赴任是日全體同僚公餞於錢唐春菜館 
　　普安街體育學校發現學（學生）警（警察）衝突案全體要挾罷課現尙風潮未靖 
　　各屬繭捐局已定下月十五日一律結束未解捐欵由財政廳派員守催本届鮮繭出境責成按日具報并特派稽查絡繹不絶此蓋取諸汪遠曾之條陳也 
　　第一師第一旅司令部參謀少校王民　因民婦張唐氏女被姦賣控奉楊督飭童師長秉公查究 
地方通信 
[蘇州]  
　　蘇城烟禁廢弛之一端閶門外渡僧橋下塘郭煜興印花土棧閉歇後店主郭老三即郭靄如將烟土寄存隔壁福來康參店内暗中私賣日前郭之夥友陳鳳祥携取皮包内藏烟土十餘包欲帶至無錫銷售旋有已革巡長邵善之某部商圑操員孫楨祥吕百川三人伺於半途將陳攔住假稱禁烟檢查員欲行搜檢陳無可奈何即將皮包解開取出烟土四包（每包二兩二錢）交邵善之等取去始得脫身邵等即將烟土變錢分用事後爲警廳崔廳長所聞卽飭偵探密訪確實當將邵孫吕三人拘廳移送吳縣公署審辦陳鳳祥聞信亦即赴縣具狀控訴經周裁判員提訊陳鳳祥堅供並非私賣烟土孫楨祥吕百川邵善之均供詞遊移不肯吐實周君諭以爾等前在偵探隊已經供認假冒檢查員攫奪烟土此次何得翻供始據孫楨祥供稱印花土取消後郭老三托我等三人代爲私售烟土以九五折扣共計已代銷去洋八百三十元應得扣提洋四十一元五角郭老三僅給我等洋二十元尙欠洋二十一元五角　討未付是以沿途攔住其夥陳鳳祥在小茶館中催討前欵並無冒稱檢查員奪取烟土之事質諸吕邵二人供詞相同周裁判員諭將人證收押聽候調查核辦 
　　盜案上訴之核准施家勳上年結合帮匪百餘人糾搶南橋方橋各鎭擄掠鎗械船隻等案當經吳縣偵緝隊潘隊長親自督隊駛至東橋落鄉剿捕旋將施家勳擒獲並獲快鎗二桿匪船二隻及衣服飾物文件一併解縣經吳縣知事派周承審員提訊四五次施已供認糾黨搶劫多案旋即判决將施家勳處無期徒刑詎施不服立即上訴經高檢廳核准起訴同級審廳定於六月二十八號開庭審理並已函致吳縣孫知事飭令原拿人員偵緝隊長届期蒞庭質證以免狡避 
[松江]  
　　駐軍確數此間所駐第八旅軍隊自浙江楊督軍到任時即將十六圑步兵三營調赴杭垣故現駐松江者唯十五圑步兵一二兩營及第四師輜重一營工程三連機關槍隊一連尙有十五圑步兵第三營全部係常駐楓涇至近日盛傳盧護軍使飭調駐松步兵兩營至龍華駐防一則實無其事蓋駐松軍隊自去冬以來從未有一卒調防也 
　　暑假中之敎育譚暑假期近小學敎員夏季講習會又將舉行惟因縣費奇絀已由千元減至四百元乃此戔戔者仍亦由縣市鄉分任計縣任百元二十四市鄉合任三百元業於敎育會常會時議决並推敎育會長姜文傅君主辦其事即以姜所辦之縣立第二高小爲會址本邑敎育界人對於敎育部利用假期令學生留校補習之通令主張不一如縣立第二高小之姜校長則以松江向例敎員束修僅支十月年暑假内照章不能支給欲强敎員在假期内留校供職勢所不能學生留校補習一事亦即因之不能辦到聞已暫緩舉行縣立第一高小之陳校長則决議照部令實行已向縣署請欵六十元作爲敎員膳食費惟能邀准與否尙未可知其餘三四五六各高小聞亦將向縣請欵以資舉辦至各市鄉國民學校則以各學委均主實行均無異議惟如何籌費如何舉辦均須待下星期日市鄉敎育會開會議决後再定辦法本届學期終結縣立六高小均各舉行畢業考試前由各校造具簡表呈報縣署由縣轉報省署後奉批卽由知事派員監試現李縣長已將監試人員支配定妥大都以學委充任惟縣立第四高小獨派學務科主任顧稼軒前往 
　　訓令取締戲劇松江旅滬同鄉某君等前曾呈請縣署取締戲劇未有結果嗣某君等即轉控道署業由道尹已於今日訓令來松飭令縣長嚴加取締 
　　救火會演操水龍救火聯合會西外第一區於二十八日午後三時許將水龍抬至　廟内奉高台前竪立標桿按次演操　勢動作頗覺敏捷活潑一時觀者如堵直至傍晚始收隊而去 
[鎭江]  
　　募兵補充缺額駐鎭陸軍十九師楊春善師長以時事多艱防務自應加緊惟所部各軍懸額甚多昨特派員分赴南京徐州等處招募以補缺額 
　　米價鬆動鎭郡連日大雨滂沱江湖驟漲往來内河金溧航路已貫通無阻故南帮米船到鎭者逹七八十艘之多而銷場反形冷落價亦鬆動矣 
　　錢莊倒閉鎭郡天主堂街某錢莊於日昨忽然擱淺虧欠廣豐各帮烟葉客欵有六七千金之多各烟客等聞信前往提欵　已店門扃鍵闃無一人該店東王某又閃躱不面尋找無蹤嗣以偵實匿跡該店問璧某行内當即報告一區派警同往查緝該行主亦拒絶不納不得已始扭該行主到區勒令將王交出到案後經蔣區長備文詳送警察總局復由局轉解丹徒縣署歸案訊追 
[嘉興]  
　　鎗斃不法退伍兵駐嘉陸軍步兵於前日在北門獲住退伍兵士徐得豐胡得標安德標三名當由來旅長略加訊問後卽於二十五日押送鎭守使署按律懲辦經王鎭守使訊據供稱本月 
十五日曾行刧杭屬板橋關不識姓氏航船一隻得洋分用不諱王鎭守使以該退伍兵士不安正業膽　聚集行刧實屬不法依照治盜法第二條曁施行法第二條宣告死刑電請督軍核准於日昨綁赴嘉興東門外馬路附近執行鎗斃並將罪狀佈告週知 
　　組織夏假補習社近有敎育界張某陳某等以各校暑假期近擬即組織一夏假補習社每日上課自上午七時至十一時止延聘各校敎師輪流敎授俾就學子弟不至荒棄學問云 
[杭州]  
　　浙路公園擬建湯祠舊十一府屬旅杭同人曁前浙路同人對於新昌金知事提出爲湯蟄仙氏范鑄銅像一事昨經多數决定應改爲建立專祠即以清泰門外湯前總理所造浙路公園撥充祠址惟該公園基地雖非路局所必需曾於民國三年間一併收歸國有此次改建湯祠不便擅自主張擬呈請督軍省長會咨交通部核准辦理以昭鄭重 
　　改組分庭之調查自審檢所裁撤後改組地方分庭及縣司法公署均已定於九月一日成立茲聞高等審檢廳長陶思曾以成立在即亟待籌備進行凡屬地方分庭之地址及積案若干非派員勘定及調查明確不足以作將來之準備昨已派委本廳書記官王崧會同高審廳所派之金廣恩前赴嘉興吳興兩屬分投着手調查 
[九江]  
　　會辦晋升處長贛省印花稅分處長洪鑄因該處經費過少難期發展遂藉故入都别尋門徑聞已覔得烟酒公賣銀行行長將分處長一席辭去財政部以分處經費旣嫌不敷特以該處會辦朱大璵改升處長其會辦一席暫不設置俾便節省薪俸庶於辦事不至棘手聞朱處長定於七月一日正式接任 
　　潯路終日借債南潯鐵路以負債纍纍逐月收入爲債權人提去以致職員薪資竟遲至數月未發李總理等遂不免有變賣鍋軌之舉然杯水車薪仍屬無濟頃聞籌畫至再仍不得不出於借債一途昨該公司人員均欣欣向人樂道謂李總理在京向中國銀行借得現欵十六萬以濟急需並謂此項借欵成立卽可爲政府將來收受之證明果爾則前派三代表入京請願不至虚此一行矣 
雜評一 
[陸榮廷速組國會之感電（一子）]  
　　今之論者謂西南省苟稍讓步不遽主動兵者則時局可望解决人民可不再受禍嗚呼能如是者非吾人之所深　耶陸榮廷氏之感電不曰請速恢復舊國會而曰請速依法召集新國會非讓步而至和平之主張耶然自督軍方面親之以爲依法以組新國會則將來產生之國會議員依然從前之國會議員耳解散猶之不解散耳其非始願無待再計是故今日他且不論卽以國會一事言之西南縱讓步能承認其讓步之要求耶不能承認其讓步之要求而能望西南再讓步以允其非法之組織耶兩俱不能時局能遽解决耶我人日日渴望和平而日日憂不得和平之道者正以此後之難關尙多不能僅言讓步而卽可丁之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍要人之行蹤及態度]  
　　海軍總長新任海軍總司令程璧光氏前來滬宣布海軍宗旨後有謂已經北上有謂仍在滬濱外問因最近海軍行動對於程君行踪頗爲注意茲聞程君於發電後曾往南京訪晤馮副總統即溯江上駛行抵漢臯本欲北上嗣因要公復又折回南京現尙在寗對於新任職務尙在觀望云 
　　新任海軍總長前海軍總司令薩鎭冰氏因病電請辭職迭經中央挽留慰勉交至茲聞薩氏昨又電辭謂不敢有誤國事云 
[法總巡禁止不正當之會議]  
　　本埠前代理法總領事那齊君曾於二月十七號發出佈告取締在租界内開不正當之會議茲施總巡以近日華界軍警戒嚴謠言四起除飭探調查實情外以開會集議難免煽惑人心故遵照那君取締辦法飭各捕房詳細偵察如有人在界内開不正當之會議者一律禁止云 
[各銀行結束上半年賬項]  
　　明日係陽曆七月一日爲本埠華洋各銀行循例結束上半年賬項之期是以一號至三號無論滙票等營業槪行停止交易至華商之押欵等項亦儘今日一律結束以清界限前昨兩日銀拆飛漲因此故也 
[棉紗貿易之對外對内觀]  
　　今夏棉紗一項對外貿易異常發逹緣高麗仁川曁東三省一帶向銷外貨自歐戰迄今航路阻梗日貨推銷以上各埠供不敷求滬上各紗廠之大包紗亦被日商購運一空以致價格飛騰東洋三品紗昨日漲至二百九十餘元爲通商以來未有之價然對内貿易頗爲清淡蓋因時局不靖銀根暗緊各貨銷場因此呆滯而最可慮者江陰常熟嘉定及浦東等處之本廠布因紗價昻貴成本旣大照舊盤脫售尙無受主故積貨如山業此者皆愁眉雙鎖 
[階沿石上發現炸彈]  
　　昨日清晨六句餘鐘美租界北河南路圖南里五百四十七號門牌居人張廷棨家門首階沿石上忽發現形似香烟罐之炸彈一枚尙未爆發張見而大恐立卽報告滙司捕房捕頭派探往查屬實當將炸彈帶回捕房禀明捕頭諭著用水將彈浸透以免危險並著嚴緝置放之人務獲解究 
[續獲身帶炸彈之同黨]  
　　湖南人劉桂卿皖人方殿選於本月二十六號夜身藏炸彈二枚行經雲南路被老閘捕房中西包探搜獲一併帶入捕房解經公共公廨諭着押候查明訊究已紀前報前日又經包探姚阿生續獲劉等同黨朱炳南（即朱葭）一名昨日押解公共公堂請究即經姚探上堂禀明前情俞襄讞得禀商之英白副領事會判朱帶回捕房候下禮拜三與劉等解案併究 
　　又一訪函云日前公共租界新閘捕房拘獲身懷炸彈之某甲已誌前報茲經英捕頭訊得尙有同黨薛杜兩人匿居法新租界奥利和路鼎祥里二十三號門牌屋内當飭西探帶同包探王寳生投法捕房向總巡施美德君報告前情請爲派探協拿施君立飭西探目阿而風西帶同探目沈德福包探楊振富任水揚前往該處將薛杜兩人拘獲抄出曾寫字樣之委任狀及未寄出之恐嚇信數十封並圖章等物一併帶回捕房經施君略詰之下諭交來探帶回歸案訊辦 
[包探指拿遞函嚇詐人]  
　　公共租界廣東路（即寳善街）丹桂髦兒戲園迭接恐嚇圖詐信函曾經報捕請緝在案茲悉前日經老閘捕房包探王寳生查得此項嚇詐信函係皖人朱永康薛二華（即薛麗生）兩人所爲禀經捕頭與十五號西探目依克協往將朱薛兩人緝獲昨晨解送公共公廨請究即據中西包探上堂禀明前情中西官判朱薛兩被告還押候切實查明再訊 
[夏月潤妻辨認盜犯]  
　　住居公共租界長浜路七號門牌新舞台藝員夏月潤家被盜搶刦鑽戒洋飾巨贓後於五月八號經法捕房探目黃金榮韓邦逹等破獲盜匪周鄂等十三名由法公堂預審解送護軍使署發交軍法課迭次提訊供多推諉難以定讞故於前日經軍法課長函致法捕房請飭原拘該盜等之包探來案詰問一面並傳夏妻譚氏赴署指認法捕房接函後查得原拘該盜等之韓探有恙告假故於昨日派會同拘捕之鄭芝卿前往使署備詢當經軍法科長升座提周等各盜嚴加盤鞫後令夏妻逐一辯認當由該氏詳細察視認出八人均係是案眞盜並指明入内時何人動手何人將氏所帶釧戒捋下頗爲清晰鄭探亦陳述當時拘捕及吊贓情形各盜知難推賴均各俯首無辭當由科長飭書記將供詳錄退座擬俟韓探銷假後再行訂期續問一次方始錄供電詳軍民兩署核示以昭愼重旋鄭探卽回總巡捕房將審問各盜及失主指認情形禀復總巡銷差 
[淫毒女押候會商堂諭宣判]  
　　住居英租界北海路（卽六馬路）仁壽里三百三十七號門牌甬人馬來福之妻陸氏於本年夏曆三月初一日被十八歲養女湖州人馬仁寳暗購鏹水僞稱治病藥水給飲毒發斃命一案業由老閘捕房西探目奎兒包探陸桂山姚錫卿將馬仁寳及購買鏹水之李順金（即李金生）一併拘獲解經公共公堂迭次研訊明晰判李順金開釋仁寳押候會商核辦旋因原審官王肇之襄讞以仁寳毒殺義母證據確實擬解内地檢察廳處以死刑而陪審西官美柯副領事念仁寳年幼誤犯擬從輕辦理經中西官一再磋商判詞未能同意故判仁寳押候另易會審官訊辦各情迭誌本報前日午後由捕傳集人證將馬仁寳解廨請究經王崧生襄讞會同美領博金式君升座刑庭研訊先由工部局刑事檢查科代表牛門律師上堂陳明案情並據馬來福上堂供稱仁寳現年十八歲於八歲時我在湖州出洋一百元買養爲女我因乏嗣於去年十月十三日招婿與仁寳結婚我妻陸氏年逾花甲於舊曆閏二月二十三日因患病至鄉醫愈於月底回家至翌日即被仁寳給飲鏹水毒發時我適在家突聞妻子大呼救命我急即趨詢見其咯血兩痰盂當據吾妻聲稱仁寳給飲毒藥水並云不可被父知道我即將妻送院醫治無效斃命後在家内檢出鏹水瓶一隻及銅鍋内煎成紅頭火柴汁一併送交捕房研究云云並據見證薙髮店主金三才投案證明本年閏二月二十六日馬仁寳曾至伊店内欲購砒礵小洋三角被我拒絶等語堂上即命馬仁寶上堂供稱年十八歲於去冬完婚吾夫張元祥現在湖州做生意吾母陸氏於閏二月二十三日患病下鄉醫治約一星期回家手足尙患麻木我託李順金購買藥水給母吞服希望痊愈不料食後忽喊腹痛瀉血知係誤投毒藥肇此巨禍故我購買紅頭自來火柴三盒煎汁吞服希圖自盡以免獲罪豈知被人撞破未能了命至於購買砒礵之事實係住居虹口之小姊妹頭髮生虱託我代伊購買等語問官得供反覆駁詰之下卽據牛門律師聲稱此案堂上已經訊明因原審中西官判詞未能一致以故另行復訊但被告馬仁寳所犯之案情重大按諸中國律法處以死刑而照西國律法中有姑念年輕誤犯從寛辦理之處總之被告年輕智識未開不知律法之輕重是以敝律師要求堂上格外從輕發落云云中西官核供會商之下判馬仁寳毒殺義母罪已屬實因着押候會商堂諭宣判 
[西報贛省將與西南聯合說]  
　　大陸報云上海國會議員所派之代表已從江西歸來述及贛省將聯合南方征討叛督聞贛督李純指北方督軍爲叛徒且謂時機一至卽將興師逐之李部下軍隊多係北人大約因此李須俟南省先起義師然後響應如粤桂兵士越入贛境則李將以除與南省聯合外别無他法之理曉諭其部下云 
[縣署啓徵上忙之布告]  
　　上海縣知事公署布告云爲布告事案奉通飭各屬徵收錢糧查照舊章將開徵日期及斗則科徵銀兩曁由單串式告示式樣詳報查考等因奉經遵照在案茲於陽曆七月一日即陰曆五月十三日設櫃啓徵本年上忙錢糧遵將各項田地科則核出本年上忙應完銀兩按照定價科準銀元數目逐一開列除呈報外合行布告仰闔邑地保業户人等一體知悉各業户務即查明管業田地科則遵照後開細數將本名下應完本年上忙錢糧趕緊赴櫃掃數完納立時掣串安業每完銀一兩折收銀元二元零五分每納銀元一元帶收徵收費銀元六分並帶徵水利經費三林塘河工經費於串内加蓋紅戳水利經費每忙每畝帶徵銀元一分每年上下忙合計二分三林塘河工經費每畝帶徵一分五釐上下忙合計三分其餘無絲毫浮費自啓徵之日起以二個月爲限如有逾限不完者照章加徵二十分之一續限二個月加徵十分之一以徵滯納各該業户倘有遷延拖宕定干提追其各遵照毋違切切再三林塘河工經費專以南二十四保共二十五圖界内爲限其餘各圖並不帶徵三林塘河工經費并即知照特此布告 
[請改補繳墾費之呈文]  
　　川沙縣公民呈齊省長文云爲補繳墾費苛累擾民陳請轉咨改除以豁民累事竊本省沙地鹽田先後奉行清理而清理鹽田章程第四條謂老額灶田年代已久輾轉售賣已非原墾灶户槪令補繳未免苛累本條辛項復謂前清准墾有案業已入册完糧執有官廳印串者現在改灶爲民查照淮南墾務續改章程每畝補繳准墾費銀五角等語實爲名目不正節經奉南川三縣公民阮維藩等呈請鈞座咨部修改有案現原章未奉改良而着手清理者更不加聽察致此次清丈竟比照淮南墾章收費名實兩乖奚甘默認公民等謹將灶田歷史及補繳墾費實有苛擾之處敬爲省長陳之查川邑本係上南邑分設南滙縣志在唐開元迄明萬曆年間先後築捍海塘及外捍海塘沿塘灶地之墾種成田誠如原章所謂年代已久輾轉售賣已非原墾灶户則爲千百年世守之民業非比淮南之試墾可知明係民業偏以准墾爲名責令補繳墾費殊爲苛累况此項灶田自前清乾嘉年來迭經清丈給單執業掣串征糧現在滋事清理質言之不過舊單倒換新單耳非新漲之沙田地爲國有尙須補價領照方准開墾也今於歷久執單之鹽田强加准墾之名藉爲歛錢之的何堪以人民有限之膏血使受此國家非分之誅求要之利國先在便民而仁政始自經界清理鹽田章程第二條甲項謂此次清理正本清源應先令業户呈驗契串逐畝統丈繪造坵形圖册確定畝分云云夫旣須令業户呈驗契串逐畝統丈則清丈時必當憑老册挨號核準丈見實地與原畝有無出入詳細註明方足以昭核實而便稽考乃近聞清丈手續並未查明舊册户號漫爲無順序無規則之編列與原有單契無從核對倒行逆施流弊滋大此又亟應陳明者也公民等事屬切己利害相關爲合瀝陳呈求省長鑒核轉咨財政部將原章第四條删除辛項補繳准墾費名目除候清丈完全準　換給新單時收取照册費一角外不向人民多取分文一面令行江蘇官產兼沙田局遵照將清丈辦法切實改良以豁民累而利進行深爲德便謹呈 
[救火會請撥海神廟基之續呈]  
　　上海救火聯合會前擬將南市海神廟廢基呈請財政部撥給改建第七區救火會業經由部批行江蘇官產處查議復奪已誌前報茲悉該會昨又詳陳地方情形備文續呈財部請爲迅賜撥給原文云呈爲援案請撥海神廟建築火會事竊敝會前因改良火政將上海原有各救火會歸併七區各於適中地點籌建總滙龍所添購精良救火器具以期化散爲聚施救得力保衛地方又因上海北半城毗連租界外人每以華界之地方行政不能改良藉此而推放租界並援以爲口實歷來喪土地而失國權半由於此是以上海地方士紳對於整頓火政爲惟一之職務現在第一至第三區首蒙上海城濠官產丈放局總辦陶湘詳奉大部撥給城濠基地三畝四分八釐建築火會業經先後成立第四至第六區亦蒙上海縣知事曁工巡捐局分别撥地又正在籌備之中惟七區偏屬滬南苦無相當地點可資建築因查南市已廢之江蘇海運局東首有海神廢廟一所約計基地八分有奇向來本設有鎭安洋龍在内已歷多年壬癸之際並已呈准縣署有案今雖暫駐警察而以之撥給建造第七區救火會之用甚屬相宜因於三月二十日繪圖貼說並將上海火政設備情形備文呈請大部俯念火政關係地方公安准將是項廢廟基地撥給應用並分函江蘇清理官產處核轉業奉鈞部批開呈悉海神廟基地值價若干能否准予撥給候令江蘇官產處查議復奪圖說姑存此批等因奉此正在靜候查復間又接江蘇官產處函復内開查此項海神廟係在海運局範圍以内敝處前奉部令接管海運局房屋即經繪具全圖呈報接收在案嗣省公署有將是項房屋建築商品陳列所之議咨部請撥復奉部令以陳列所爲地方應辦之事未便撥用官產飭處仍遵前令接管今貴會擬請劃撥局内海神廟改建救火會事例相同敝屬旣奉令於前未便以一部分之劃撥再事轉請禀准分呈除俟奉到部示遵辦外相應先行函復即希查照各等因到會竊念敝會籌備火政本爲保衛地方公安而設且於人民生命財產實有重大之關係較之設立陳列所殊有緩急之别况第七區地段處於滬市之西南隅與兵工廠及火車站等處有連帶關係工廠林立人烟櫛比關係自非淺鮮加以該處一帶本無消防機關萬一遇有火警各區救火會遠在東北未免有鞭長莫及之虞現在每區建築龍所添購器具約計須二萬餘金共計七區當在十萬以上近來市面困苦募捐不易若再加以購地則財力益覺爲難現查海神廟處所實爲第七區之中心點交通利便馳救迅速以之撥建上海第七區龍所最爲適宜况敝會各區龍所大半均在官產公地内撥給成案具在足資援引爲再具文呈請總長顧念籌備火政關係公衆安寗較之設立陳列所提倡商業其性質實爲緩急輕重之别城濠官地旣蒙奉撥於前則此項海神廟廢廟舊基爲地僅八分有奇價值不過二千左右以之撥給第七區救火會建築龍所之用於國家收入無絲毫之影響而於地方公安實蒙莫大之利益冒昧上陳伏望總長饑溺爲懷痌瘝在抱准予援案撥給俾海上蒼生而頂首焚香以頌德也除再函江蘇官產所外謹呈 
[鍾局長有回任消息]  
　　滬寗滬杭甬兩路局長久未遴員補充聞交通部擬令前局長鍾紫垣仍回原職已得英公司同意但須與鍾君接洽方可正式委任昨由交通部電致鍾君徵求贊助未識允否擔任也 
[第二女子師範招考預科生]  
　　縣公署昨發布告云案准省立第二女子師範學校函開案查敎育部公布師範學校規程第一第二條師範學校設預科及本科預科之設爲升入本科者施必須之敎育又第四十六條凡志願入學者須由縣行政長官保送並由妥實之保證人具保證書送校長試驗收錄等因奉此竊敝校前年所招預科業已先後升入本科茲於六年八月學年開始續招預科一級定於七月十五日招考相應函送招考簡章並保證書請煩通告境内如有合格學生願入敝校肄業者希照簡章備文及保證人所具之保證書送校聽候試驗爲此函逹貴知事查照施行等因並簡章到署合行黏附簡章出示布告仰女子高等小學校畢業生或與有同等學力者一體知悉如願應試者務於陽曆七月十日以前先由女校校長具函向本公署報名以便備文保送幸勿逾期自誤特此布告 
[中華鐵路學校畢業式預誌]  
　　新閘路辛家花園中華鐵路學校定於陽曆七月三日即陰曆五月十五日舉行第三届中學畢業及暑假休業禮敦請名人演說並由學生試演各種技術其開會秩序如下一學生試演技術二開會三校長報告校務四名人演說五給憑給奬六敎員致學生訓詞七茶點八散會 
[暑假期内之英文補習社]  
　　法租界愷自邇路中華高等小學校於暑假期内設一英文補習社定於夏曆六月一日開學每日上午七時至九時授課納費甚廉有志者盍往報名乎 
 
 
 

Page 11

 
 
第三張第（十一）版 
[通俗宣講社夏期宣講日期一覽表]  
　日　　　期　　　　　　講　　　　　　　　　　　　　　　　　所　　　　　　理　事 
陽曆七月初一日星期日　小西門外安瀾路康莊里民德學校（本社西區宣講所）　　　汪春波 
陽曆七月初四日星期三　新閘三角場和樂里口新民學校　　　　　　　　　　　　　朱文華 
陽曆七月初八日星期日　龍華殷家宅市立江境學校　　　　　　　　　　　　　　　錢福渠 
陽曆七月十一日星期三　派克路富華里一弄振新學校　　　　　　　　　　　　　　徐惠施 
陽曆七月十五日星期日　愛文義路池浜橋東首晋福里啓明學校（本社北市宣講所）　汪春鑑 
陽曆七月十八日星期三　大南門外復善堂街迎春高昌廟（本社南區宣講所）　　　　俞元爵 
陽曆七月廿二日星期日　大東門外裏倉橋王信義浜小雲巢明新學校　　　　　　　　葛雲韶 
陽曆七月廿五日星期三　浦東塘橋鎭　　　　　　　　　　　　　　　　　　　　　袁頌豐 
陽曆七月廿九日星期日　大東門外老白渡街内市立隆德學校（本社東區宣講所）　　單貽孫 
陽曆八月初一日星期三　本社西區宣講所　　　　　　　　　　　　　　　　　　　汪春波 
陽曆八月初五日星期日　大東門内火神廟（本社中區宣講所）　　　　　　　　　　洪賡揚 
陽曆八月初八日星期三　浦東楊家渡鎭　　　　　　　　　　　　　　　　　　　　袁頌豐 
陽曆八月十二日星期日　本社東區宣講所　　　　　　　　　　　　　　　　　　　單貽孫 
陽曆八月十五日星期三　浦東爛泥渡鎭　　　　　　　　　　　　　　　　　　　　袁頌豐 
陽曆八月十九日星期日　本社北市宣講所　　　　　　　　　　　　　　　　　　　汪春鑑 
陽曆八月廿二日星期三　本社南區宣講所　　　　　　　　　　　　　　　　　　　俞元爵 
陽曆八月廿六日星期日　本社中區宣講所　　　　　　　　　　　　　　　　　　　洪賡揚 
陽曆八月廿九日星期三　大東門外王家碼頭内知新學校　　　　　　　　　　　　　葛敬業 
陽曆九月初二日星期日　盆湯衖橋南直隸路中市務本學校　　　　　　　　　　　　朱稼甫 
陽曆九月初五日星期三　大南門外中道橋南首市立貧民學校（本社事務所）　　　　袁傾豐 
　　每次宣講時間逢星期三午後四時至六時逢星期日午後三時至五時天雨不更浦東各處宣講以渡浦關係開講時間與星期日同倘遇天雨則改期舉行閘北講處講期臨時定之 
[乙種農校招收新生]  
　　上海縣立乙種農校本年第一届學生畢業後餘額尙多除該校自行招考外並呈請上海縣公署轉飭各市鄉經董保送數名聞該校肄業之學生隸本縣籍者學膳費一槪免繳云 
[湖州旅滬公學之新設施]  
　　湖州旅滬公學爲吳興同鄉所創辦校長凌銘之熱心任事校務日臻發逹本届男女學生逹八百七十餘人茲定於七月十一日舉行休業式並陳列各科成績已邀請各鄉董曁學生家族前往參觀暑假後仍設補習科以國文英文算學爲主要校外生亦可報名學習聞下學期尙須擴充校舍添設班次並擬組織學校新聞及學生販賣部俾一般學子得習社會智識云 
[縣敎育會提議學生帽章佩草案]  
　　上海縣敎育會查得本境内公私立中小學校二百數十處學生不下二萬人而男生帽章女生佩章多未置備轉不如内地學校之整齊特由職員會一再研究議决辦法八條其宗旨在起學生愛校之心自重之念現已向縣署建議一面徵集各校已備徽章式樣調查價格務取費省易行茲將議案錄後公私立男女中小學校應爲學生製備帽章或佩章案學校以精神爲重形式爲輕爲學生經濟計自不必定着制服或操服惟男學生帽章女學生佩章要爲不可少之記識非特遵部章辨等差而已並可使學生起自重及愛校之觀念亦敎育精神之所寄也酌議辦法列左（一）各學校指上海公私立中等程度以下之男女學校而言（二）各學校男生帽章或女生佩章由各該學校置備學生繳價領用無論寒暑晴雨校内校外均應佩戴（三）帽章或佩章質料或銅或塗鎳或以玻璃紙製均可惟每具工料以銀元數分爲度至多不過一角（四）帽章或佩章式樣須標明學校名稱能兼及學生程度尤善（如中高小等字樣）（五）帽章或佩章式樣凡公立學校由縣敎育行政會議决定私立學校由校長擬定仍送由敎育行政機關查核（六）由縣敎育會先行調查及徵集各學校沿用之帽章或佩章式樣以及制帽工料價格藉備參考（七）鄉僻地方之小學或貧兒學校不易置備制帽之學生其帽式應如何改良簡單之處另行酌定（八）以上建議辦法呈由縣公署核復施行 
[寗波同鄉會將建大會所]  
　　旅滬甯波同鄉會自去年徵求會員收集鉅欵議决自建會所集欵二十萬元已在英租界西藏路購地數畝現正繪圖包工内有大議事廳學校俱樂部閱報所藏書樓音樂室彈子房西餐室同鄉寄宿所等極爲完備一俟預備完全即可鳩工興建 
[慈善圑施醫給藥]  
　　上海慈善圑向例於每年夏季施醫給藥以惠貧病現届夏令經該圑董事郭聘之凌伯華循例舉行敦請内科醫士劉卓如張杏生王友蘭外科醫生程竹君等於本月初六日起每日八時至十二時止掛號施醫給藥連日天時酷熱就診者甚形擁擠 
[修理兵工廠房屋]  
　　兵工廠頭門一帶及各廠房屋均已年久失修每逢天雨滲漏不堪經謝總辦飭由工程處僱匠逐一修理刻已動工興修矣 
[兵工廠追繳房租]  
　　高昌廟一帶市房均係製造局公產所收房租充作局用茲由兵工廠謝總辦查得各租户虧欠房租均有半年之久統計被欠房租約有一千餘金當此局欵支絀之際萬難被其拖宕致碍局用爰特函由淞滬警廳轉飭高昌廟警區李巡官傳各租户到案勤限追繳欠租以清欵項 
[麵粉價格回漲]  
　　本埠麫粉市面前因時局不靖銷路疲滯同業買賣亦甚冷落每袋市價驟跌銀一錢五分近因天津牛莊大連廣東等客帮頗有辦動價已回漲五分現在新麥上市麵粉市價本當下跌今不跌反漲者其原因有二新麥成本重甚來貨不旺一也囤户居寄不肯即售二也有此二種關係市價不得不漲調查近星期内各廠共開出十五萬包内二號粉居多云 
[芝蘭花頭批上市]  
　　芝蘭花昨日頭批上市祇有二擔開價每擔三百八十元各茶葉店爭先購辦每店祗分二十五斤聊爲應酬此貨係蘇州運來者 
[縣署研訊香店違背行規案]  
　　滬城杜家灣慶雲齋香店主李少琴串通把作陳三郎破壞同業工帮行規經工帮代表楊俊效等聯名具禀上海縣公署請爲維持曾經縣沈知事示期本日二十八日下午集訊等情已紀前報前日届期於午後由沈知事升坐詰訊據香業工帮並瞽目工人等所舉代表趙章卿楊俊效等訴稱吾業香工入行規則於前清道光二十二年分成立至同治十三年間在治下起造公所禀准各官廳立案同業各工人俱各遵守至光緒四年西門外同業萬和泰八年朱信隆宣統二年西門外張萬生均曾有破壞行規之事當時以朱信隆破壞最甚全用耕牛工作瞽目等各工人均遭屏棄於是訴之縣署府署始奉判結悉遵舊章如違提究查同業範圍南至高昌廟東至浦東西北至法界此次慶雲齋主李少琴與把作陳三郎等雇用江北帮做工每日做至二十五張之多行規被其紊亂且李陳等自行破壞後復暗中唆使王大有張萬生萬和泰王聚興等相率效尤各工人及各瞽目生計頓忙不得已來案稟訴叩求維持供畢又將宣統二年間前上海縣田令判斷張萬生破　行規之堂諭呈案沈君閱畢命李少琴上堂詎李不到案遣伊姪李國祥投稱我店所用各工人皆係自願工作云云又據江北帮工人代表張少卿及陳三郎投稱我江北帮香工城廂内外共有十餘人均在李少琴店内或作場中做工如我等遵章入行李少琴勢必將我等棄而不用將如之何沈君謂張少卿陳三郎曰爾等少數十餘名之工人豈能破壞數十年來禀准立案之行規耶遂判令張陳出外傳諭李少琴迅速入行領單遵守以安營業如再抗違惟有將慶雲齋店作分别發封以儆效尤若陳三郎等失其營業則命趙章卿頭各代表代爲舉薦兩造均遵諭而退 
[警廳規定電車防險辦法]  
　　淞滬警察廳昨通令各署所文云照得華界電車常有遇險不停致人死傷情事即如昨晚本廳街道東口又發生電車碾斃八歲男孩一案該司機人玩忽業務輕視人命釀成慘禍情實可恨現正由廳訊辦我警察職在防止危險保護商民迭經令飭如電車路遇危險由崗巡立卽舉手令其停止以免危險在案本廳長爲尊重人道思患預防起見茲特訂定防險辦法五條除分行外合亟抄發令仰該署所卽便遵照並詳細告諭所屬巡警一體切實奉行須知玩忽業務上必要之注意致人死傷在律自有治罪專條惟何如事前防止使不致發生危險較爲兩全自此通令之後如崗警不能切實奉行咎在巡警若電車各司機人不受巡警指揮其咎在司機人當依本法第二第四兩條辦理仰各遵照此令計抄電車防險辦法（一）電車在路行駛無論何地何時如有危險時崗警應立卽舉手令其停止（二）電車路遇危險經崗警舉手令其立卽停止而司機人並不聽從致發生危險時准即將該司機人拘解來廳依法懲辦（三）行人車輛擁擠之時崗警應先時指揮驅散俾利交通並令往來人力車勿近軌道行走一面仍注意於電車軌道有無危險（四）電車軌道崗警最宜特别注意者如左年老之人耳聾眼花步履遲緩遇有電車行近走避較難年幼孩童無知無識遇有電車行近不知躱避無目瞽者不辨方向遇有電車行近趨避必遲婦女行路遲緩或帶病之人精神委頓遇有電車行近趨避難速以上諸色人等如在軌道經過遇有電車行走勢在危險之際無論是否車站該警立卽舉手令其停車倘司機人不聽指揮致生危險即將該司機拘解來廳訊究（五）年老者年幼者聾者瞽者有病狀者以及行緩之婦女及鄉間初來上海之人如有在軌道上或軌道旁近行走應即告以危險令其離去至附近軌道居住之無知幼孩在軌道往來戲跑並當令其親屬隨時管束免致危險 
[兄弟爭屋須查所分家產]  
　　陸聖銓前延愛倫律師代表投法公堂控稱陸有市房若干間被胞弟陸根生擅收房租向論不睬請追等情陸根生亦倩逖百克律師代辯稱此房屋實係根生之母在日分與被告因單契被陸聖銓乘伊母亡故之時私自取去故聖銓欲將房產據爲己有請察判候覆訊核辦在案昨又傳訊聶讞員將原被略訊之下諭限於七天内各將所分家產若干詳細列表呈候察閱再行核辦 
[一地兩賣案不准覆訊]  
　　徐文晋前投法公堂控稱前憑中向沈阿狗購地三分有零當付定洋及遷墳費洋一百二十元立有定單後知沈又將該地售與營業公司向論不睬求追等情經法公堂傳到營業公司經理人質訊之下以該公司購地手續完全並無不合故判地歸該公司執業沈阿狗不應一地兩賣除交還原告所付之洋一百二十六元外再罰洋五十元充公押追在案昨日徐文晋投稱地歸營業公司心不甘服求請覆訊核斷聶讞員以營業公司所執之賣契已由地保王國祥蓋戳徐所呈定單未經地保蓋戳豈能有效所請覆訊着不准行沈無力繳出收徐之洋及罰欵當着押兩月完案 
[石子船撞沉菜餅船]  
　　船户王信有裝載石塊由浙運滬於二十七號夜下水駛至閔行附近之沙港口浦面適遇楊德林之菜餅船迎面而來因潮順水急不及避讓兩相碰撞楊之菜餅船當即沉没該船水手急行喊救由駐防該處之水警巡船援救得慶更生即由巡船將石子船追獲扣留連日該船户送交第一專署沈專署長以案關刑事於昨日飭派巡官王金祥將王與船一併解送地方檢察廳請訊 
[大圑鎭創設電燈公司]  
　　浦東大圑鎭爲南滙縣轄境商肆林立市面熱鬧邇有商人黃友麟等糾集資本創設耀昶電燈公司於本月二十四日開幕茲該公司經理以鎭上路燈向燃煤油近因煤油價昻以致停辦行人甚爲不便爲顧全公益起見爰飭工在該鎭裝設路燈二十餘盞業於昨日起從事裝設不旬日間即可通衢明亮矣 
[禁止馬路上納凉之布告]  
　　淞滬警察徐廳長昨發布告云現在時届夏令天氣炎熱馬路旁邊居民往往有在馬路之上納凉者查馬路爲交通要道車馬往來如織在此納凉非但有碍交通且易受危險若遇電車馬車行駛之處危險尤甚本廳長爲保護人民生命起見除令行各區飭警隨時嚴禁外合亟布告仰地方居民人等一體遵照自後祗准在馬路兩旁人行路上納涼不得在馬路之上倘敢抗違則是有意嘗試定即拘案究罰以示懲儆勿謂言之不預也其各凛遵勿違特此布告 
[拆毁祖墳之請究]  
　　閘北潭子灣鄉人陳松桃陳廷槐等日前投四區派駐所報稱有祖墳坐落金二十三圖境内近被李百祥徐翼生串同族中寡婦陳陸氏欲圖私自拆毁賣與地販馮振揚請求派警禁阻保全祖宗骸骨等情已記前報茲悉馮等已於本月二十四號夜間糾集數十人將此墳拆去墳中骨殖遷往他處嗣經陳姓訪悉拆墳時有某鄉董及地保談木生在場指揮昨特邀集族中人繕具訴詞赴地檢廳起訴請求澈究 
[署員詳報信局包封被刦地點]  
　　日前本埠全盛永義昶等民信局脚夫在潭子港被盜刦去包封一節屢誌前報茲悉此案淞滬警廳偵緝隊長翟世清曾派隊士往查未明眞相昨據四區三分所藍署員詳報徐廳長文云出事地點在寳山縣境陳家宅之北已不在該分所管轄區域之内並查得所失僅包封一個内祗銀洋兩元其餘各物亦值價無多云云徐君得報後已飭探警等一體協緝盜匪務獲究辦矣 
[電車撞斃小孩三誌]  
　　華商電車公司十九號電車前晚（二十六）八時半由小南門往北開駛至淞滬警察廳東首中華路撞斃無錫八歲男孩薰秀榮（即全榮）詳情兩記前報茲聞此案經地方檢察廳預審後卽提起公訴由同級審判廳開庭辯論終結依據淞滬警察廳保安隊等四隊士投案質證以該電車二號司機人並不預先踏鈴警告致肇此禍當即口頭判决擬處該司機人邱桂林拘留十四個月一面着該公司酌給撫恤洋一百元給該屍親具領聞該公司各股東得悉前情大不爲然有提起上訴之意一面訂期開會集議對付辦法云 
[悮認髮妻不端之兇劇]  
　　紹興人葛炳福同妻某氏住居法租界菜市街第三弄門樓上向爲煤炭生理近因失業賴妻洗衣度日葛屢向妻索錢化用日前又因取錢不遂懷恨在心前晚葛行經東新橋見某姓樓上有一少婦衣服面貎均與伊妻相同遂疑妻作不端之事頓萌兇意回家後於昨晨天甫黎明時用剪刀將妻頸部猛戳三下該婦大聲喊救經站崗捕聞聲前往將葛拘獲並將受傷婦人一併帶入捕房捕頭着該婦送醫院救治隨飭包探姚金福前往該處調查實情得悉葛前見之婦仍高臥未起始知葛係誤認據情禀覆捕頭諭着葛管押俟該婦傷痊解送公堂訊辦 
[移提雉妓院龜奴]  
　　華界居人錢寳善在地方檢察廳呈控妻母郭黃氏將伊妻郭招弟誘入公共租界押與寗波路二百七十四號門牌龜奴朱順卿所開之雉妓院内化名王寶仙賣娼等情業經該廳照准於前日派警持文協同老閘捕房中西包探將朱龜拿獲昨解公共公廨先由中西包探上堂禀明前情並據來警帶同原告投訴郭氏被伊母押入朱龜院内賣娼情形中西官核供判朱准交來警帶回歸案訊辦 
[牌照產銷兩稅均歸公賣局徵收]  
　　江蘇第二區烟酒公賣分局謝局長曾奉高省局長令飭併徵烟酒牌照稅烟酒產銷稅等因業與上海縣署及稅務總公所接洽將案卷移併接收茲聞該局已訂定七月一日起實行徵稅云 
[又查獲賬簿漏貼印花]  
　　檢查印花稅一事日來經淞滬警廳委員會同縣署委員協同巡官先從南市第一區署轄境開始查察已查獲協和豐等三家賬簿上均漏貼印花稅當即酌罰在案昨日下午各員又在南市大東門外郎家橋南堍久記鹹貨行之批發賬簿上查得並未加貼印花當將簿據帶回該署存候飭傳該行執事到來照章酌罰仍令補貼印花 
[中人不負還債責任]  
　　夏習傳投法公堂控稱前有陳永桂借去洋五十元至今未還核計本利共洋八十元向索不理求請訊追並將借據呈鑒訊之陳稱此欵係東家蔡姓向夏商借共計一百元還過五十元民人不過作中現蔡不在上海須蔡出面後料理求察聶讞員察閱借據陳實中人並非欠主將案註銷 
[鄉民帶烟被獲]  
　　江灣鄉民姚阿四前日身帶洋烟數盒被六區一分所崗警查獲連同證物解經閘北司法科段科員訊明判移地檢廳核辦 
[過犯串攫現洋之懲儆]  
　　鄉人顧連生指控匪人王福生李蓮奎朱德明等在北蘇州路串攫其所携現洋鈔票二百九十八元等情由捕將王等三人拘押昨晨併解公共公廨請究先由中西包探上堂禀明前情繼由原告偕證曹金發董阿文盛阿三等相繼上堂證明當時先有一人搶洋逃逸後由三人將原告拖住假意盤問以阻追拿訊之王等三人均供原告之洋係由在逃一人在地上拾取而去不敢串攫王崧生襄讞核供商之英卓副領事以被告均係過犯怙惡不悛判王福生李蓮奎各押西牢五年期滿帶堂再各押二年朱德明押四年分别示儆抄獲之贓洋給原告領回 
[串攫金環各押半年]  
　　崑山人沈阿福俞金海前日在新閘大沽路串欔王敖氏金耳環圖逃當由包探高萬生追獲昨解公共公廨請究經中西官訊實判沈俞各押西牢半年示儆 
[攫洋傘判押兩月]  
　　南京人王阿根前日在天潼路攫取崔徐氏洋傘由捕拘解公共公廨訊供收押在案昨晨復由捕房將王解經中西官研訊屬實判王押西牢兩月示儆 
[訊明小孩私自取物之原因]  
　　新唐家弄二百九十二號門牌居人宋謨控吳鶴林江朝發指使同居人范海全家男孩小狗竊取衣服銀表質洋分用等情昨由捕房將吳江兩人及范孩一併拘解公共公廨經中西官訊得范孩因撞碎他人花瓶向吳江二人借洋一元五角賠償後擬向宋謨借洋歸還吳江二人適宋不在家自行取物抵押與吳江兩人無干判均開釋范孩候派捕送交其父范海全領回管束並償還當本 
[監獄醫官調任管獄員]  
　　上海地方監獄醫官席素行於醫學一道頗有經驗對於醫治獄中病犯頗爲認眞本年夏初因天時久旱不雨獄中發現猩紅熱症不數日獄犯傳染者多至二三十名當經席君悉心醫治得以先後告愈曾經讞官敖雲亭臚列該員成績詳請高等廳准以管獄員存記錄用昨日席君接高等廳命令着調任太倉縣管獄員席君遂禀准敖君定於日内赴太倉履新 
[道尹公署批示三則]  
　　黃長順等呈爲私立公司壟斷覇持懇飭水警禁止以維主權由查前據昫礁黃砂公會會長唐兆熊等呈報設立沙棧擬定簡章請准備案給示等情到道當經前道尹周轉飭上海崇明定海三縣知事查明情形復候核辦在案閱時已久尙未據各該知事呈報到道來呈各情是否屬實候訓令崇明縣知事查明依法阻止並查照本署前飭妥擬辦法呈候核奪此批 
　　吳家振等呈爲籲請飭縣禁絶劇社由呈悉仰候訓令松江縣知事查明嚴行取締以維風化此批 
　　崇明縣民瞿怡同等呈爲藉公勒□騷擾鄉民呈請委查禁究由此等費用名目奇異究竟向來有無是項立法候令崇明縣知事查明禁止具報核奪並着彭位三將收支賬目核實公布可也此批 
[工巡捐局批示]  
　　商人李芸谷具禀工巡捐局請在閘北光復路設立義渡經朱局長批示云禀悉該商擬就光復路沿河設立義渡前經批准在案茲據抄呈章程七條到局與本局原定章程尙無抵觸應准備案惟該項義渡經費由何處指撥抑由該商自行捐助禀内未據叙明再該處人烟稠密渡客較多兩岸攬載非備有兩船不可如將來市面發逹經本局查明有添備船隻之必要應由該商隨時遵辦仰卽逐項禀復並具送切結備案聽候結諭承辦可也此批 
來函 
[招領搭客行李]  
　　逕啓者陰曆四月二十八日敝輪抵漢時查有統艙客一位忽然失蹤遺下鋪蓋一個網籃一隻竹篾扁箱一隻當衆詳細開單内有名片一匣上刻楊孔淑號有蓀河南商城縣人又有公文一件乃廣東省會警察廳訓令楊孔淑充當書記者復據同艙之客云過黃州時尙見該客步來踱去口中自言自語若有所思厥狀似有神經病者今將遺下物件暫存帳房敬請貴報照錄詳情登入來函門内俾該客家屬知悉儘一個月爲限速來領取候過限期不來領取卽行拍賣捐助賑濟招商局江孚輪船謹啓 
雜評二 
[電車股東之人道（庸）]  
　　電車行駛極速年老及年幼者行近軌道往往以自衛力之弱不及躱避致於死傷此在人道主義言之其悲慘已爲社會所公認而就法律上之責任言之則司機者之玩忽業務有時更不能辭其咎卽如前日民國路之電車撞斃老人雖司機者曾爲相當之警告刑事上自無責任可言然以八十餘歲之老人兩耳重聽行步紆緩司機者於警告之外不爲相當之注意就道德言之良心上能無愧怍又如中華路之電車輾斃八歲男孩司機人且未履行警告律以刑律三百二十六條之規定其責任更無可逃乃電車股東對於地方廳之判决尙表示其不滿試一設身處地若諸大股東之家屬而罹此慘劇其寃憤又將何若果能輕恕此玩忽警告之司機人而不問乎甚矣其不恕也 
　　嗚呼人道兩字殆難爲今之有力者道矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬護法韋馱討逆文] [  靈藥]  
　　昔姜尙封神曾屈羣仙之駕唐僧遭刧屢勞三界之靈誠以旋乾轉坤之偉業非神力不能爲降妖捉怪之奇勳惟衆擎斯易舉也况夫西方極樂我佛慈悲八面圓通十方瞻仰作低眉之態度未嘗少露鋒芒仗大肚以包容不問是何黨派久已以不聞不見爲上乘豈眞有無法無天之大罪而乃太柔則弱無妄罹災致六賊之跳梁陷一身於魔窟則有妖鯢肆逆毒螫横加擁蟹將與蝦兵遽興風而作浪招得五方厲鬼從五路以興師竟將四大金剛當四兇而驅逐解散無遮之會頓敎說法無從重開選佛之場未卜招魂何處阿修羅掀翻帝座妄希一戰成功孫行者大鬧天宫不及此番聲勢遂使十洲震蕩八部沸騰三千偈諦旣無法之可施八百阿羅亦不知其去向雷震子居然助虐不是寃家不聚頭張天師浪說調和又做師婆又做鬼誦波羅密多之呪難敎此輩頭點下哀的美頓之書不待他人首肯乃人方奮怒而佛竟無言爲救衆生甘居地獄嗚呼王靈官之不作二郎神之已亡不仗神威誰扶法界願興義旅共掃妖氛某曾依法座夙具武裝覩浩刦之當前敢偷閒而中立誓奮降魔之杵殲厥兇頑全憑金甲之神救茲苦厄惟望黃巾力士值日功曹孔雀明王大鵬靈鳥六丁六甲須一致以進行善女善男各竭誠而擁護將見神鋒所指妖霧全消鐵血有靈重開地水火風之局金輪普照一洗魑魅魍魎之蹤復龍華之勝會豈容無故蹂躪保獅座之尊嚴依舊不可侵犯嗚呼洗甲於八功德水豈須手挽銀河成功等七寳浮屠只要心堅金石靈山不壞塵刦終消請看今日之佛門竟是誰家之法力（三） 
家庭常識 
　　裁玻璃片以木尺按於當裁之處用火石利邊依尺用力劃一白線翻過玻璃片將火箸燒紅隨線烙之自一端起隨烙隨開聞有響聲再往前烙[  情仙]  
　　木塞翻新用過之舊木塞有鑽眼者置之水釜中猛火煎之仍與新者無異 
　　揭玻璃塞大凡香水瓶之玻璃塞緊塞之餘久之往往揭開爲難可將瓶置熱水中片刻取出啓之極易又法之用麻綫環瓶之頸力牽之使熱然後啓之栩按用火酒燃之使熱亦即啓 
　　啓鎖我國老式銅鎖鎖簧簡單偶失鑰匙可用粗棉線滿塞匙眼則鎖自啓[  鐵兒]  
　　香萊菔乾買極嫩之葡萄切爲細條約二寸許長以鹽醃過傾去其水舖篩匾中晒乾覆以糖茴香末（於藥店中買小茴香炒鬆研成）緊閉瓶中隨時取食香而且甘[  吳瑛女士] （不受酬） 
　　糖山查山查以沸水泡之去其皮復剖爲二去其核置磁甌中取白糖層層相間經一來復糖溶成汁呈赤色鮮明山查則紅如珊瑚味甘而微酸食之沁齒牙[  仲禹] （不受酬） 
工業須知 
　　水玻璃之製法用矽酸（即石英）四十五分炭酸鈉（即晶碱）二十三分木炭末三分加熱煉融迄冷則成爲透明之半流動體卽爲水玻璃（如加入鹻土金則即成透明之玻璃）其用途有種種試分述如下（一）共砂及石灰揑和之得造任意形狀之人造石（二）與石灰水調和之可用以縫合他玻璃及陶磁等之裂片（三）塗於木料及牆壁可以防腐及防火（四）用於肥皂之製造即所謂泡花鹻 
　　製銀硃法先以同量之硫黃與水銀混和於鐵罐内磨碎其色黑而後置於鐵頸甑内加以火熱約一日夜開之卽成銀硃（俠男） 
　　洋金粉製造法先將純錫溶化漸漸倒入冷水内使成極細粒狀之錫珠（倒時愈緩愈妙因愈緩則所結之錫珠愈細珠愈細則與硝酸易化合）取出盛於磁器内再將硝酸徐徐倒入錫珠内隨入隨攪至全成白色粉末爲止取此白色粉末置於鍋内加熱以蒸去其硝酸氣味去火冷後以篩篩之其有未變粉末之錫珠則另置一處以待下次再製後將此白色粉末十分傾入硫磺末四分内充分攪匀置於坩鍋内將蓋固封以火熱之至不發硫磺味爲止去火冷後即成上黑下黃之海棉狀塊取出擇其色佳之處用刀切斷置入藥店所用研藥之鐵船内研之再用篩篩之即成洋金末[  醉生]  
集益錄 
　　析晶　濃厚糖液冷後雖漸結晶然終有一部不能結晶是謂糖蜜凡糖液置冷處經七八時至三十餘時後（器小者結晶速大者遲）結晶已畢更當設法將糖蜜除去方能成爲白糖其法亦至不一最易者用此糖漿入遠心分離器用力運轉使糖蜜因遠心力之作用向外流出自易與糖晶分離惜器值亦鉅爲便個人研究計不可不另求較爲輕易者爰述舊法以便試驗法以木板造箱更用麻布袋盛糖漿置其中（袋形宜與木箱同大）袋上蓋板板上壓石（或用木榨緊而以石懸木之一端）箱下有口可使榨出糖蜜由此流出至翌日傾出袋中結晶略洒糖水以杓杪匀再入袋壓如是反復行之每日一次至經四五次後取出陰乾乃成白糖 
　　以上所述不過製糖法之一斑僅可供試驗上之參考耳若欲經營大規模之製糖廠非有研究有素之製糖專家爲之措置不可徒憑文字必難詳其底藴也如欲深造而能讀英文則鶴敢以下舉二書薦（一）Abraham,K-Steam　Economy　in　the　Sugar　Factory　一九一二年版價三元（二）Dearr,Noei.-Ｃane　Sngar　一九一一年版價合華銀十元[  雲鶴]  
長篇小說 
[寫情小說柳暗花明錄] [  常覺小蝶天虚我生合譯]  
　　第十五章（四） 
　　吾書至此宜捨薏德而言裘狄斯矣裘狄斯者貪心毒念兩兩俱熾顧其生長貧家眼孔至淺年入四千鎊在裘狄斯視之實已溢出初願心中亦未嘗不喜特一念及所見女郎則又不能無妬故於羅倫别去之後尙不捨遽行乃循花徑繞出帳後將一覸女郎顏色果有如何妖媚乃能顚倒羅倫其時適得帳門一幅中有燈光沁隙縫而出裘狄斯知此中必爲跳舞場矣乃搴幃内覷則帳中歌舞正酣華燈百隊炫爲五色之光中有紅男綠女翩躚往來如春風之吹花海亦莫能辨其誰媸誰妍裘狄斯生平未嘗覩此盛會目迷神眩竟不能捨之而去直至半句鐘後始返身而行則羅倫已不知何往但有月光皎然照遍幽徑而月光之外則尤沈黑有同鬼窟裘狄斯獨行踽踽頗生倦意計距早車之時尙遠不如覔一僻靜之地坐而休息因信足而至爵邸草場之上亦不問其何地竟自倒身而臥仰面向天籌度其將來之計劃覺有萬千頭緒爭先乞其清理顧又無從得其一緒旣而得其一緒矣則即就羅倫之身加以毒詈並回溯其今日相見之情狀及念年給四千鎊之約則又不禁自喜又念跳舞盛况而己竟莫得厠身其中則又大恨旣恨羅倫復及女郎恨之不已乃起狂念則不禁自嚙其唇曰咄汝以我爲魔鬼乎誠然吾但有日能捉汝於手掌中者亦不使汝有生望矣裘狄斯言時其聲至低且厲而其心中且如鐵物經火旣赤且堅大有爆裂之勢直至月色西沈曙烟四合乃始起立以指自理其棼亂之髮獰笑一聲舉步逕趨車站而每行一步則其怨毒之心亦加深一層正於行次忽聞遠處車笛呴然一聲怪呌其聲慘銳以長乃令裘狄斯聞之頓觸一念全身血管立沸目光赤如熛炭復自咬其唇曰吾必爲此一法雖然將誰爲我助者旣而思之則又齞唇而笑登車坐定四顧無人七月之晨曦已穿車窻而入有如金霧裘狄斯思久而倦乃以兩手扶頭倚身椅墊思欲入睡而其面上則猶現爲獰笑之　時時牽動其唇角不止迨至車動則裘狄斯已鼾聲起矣但其適間所起之一念猶在夢中與車聲相雜遝盤旋其腦際不去（第十五章完） 
 
 
 

Page 15

 
 
天現銀出清此佈壳件洋行啓 
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之言論 
[擬向日本購求古本經書議（好古書生）（見本報壬申年十二月二十七日）]  
　　向見知不足齋叢書中有孝經一種首頁上行書漢魯人孔安國傳下行書日本信陽太宰純音後註云通計經共一千八百六十一字傳共八千七百九十四字又攷堅瓠集謂孝經每章末引詩朱子作孝經刋誤俱删去以爲後人附會然觀匡衡土疏有云大雅無念爾祖聿脩厥德孔子著之孝經首章由漢以前所傳如此則非後人附會可知故云古書未可輕易删改又雜記載温公在洛爲人講孝經有父老前問曰自天子章以下皆引詩二句庶人章獨無何也温公沈思良久曰某平日見不及此容思所以奉答父老笑而謂人曰今日難倒司馬端明朱子删去豈爲温公解嘲耶觀此則宋儒聚訟紛紜各逞臆斷惜皆未見漢時古本故也今各塾讀本仍守宋儒所定之本未免以誤傳誤矣昔漢成帝時以書頗散亡使謁者陳農徵遺書於天下今古本經書皆遭秦火即漢以後流入外國者正多近有蘇州蔣某從日本歸述及彼國有古本樂記與中國本不同計共七頁文義古奥他種亦頗多特未暇訪求耳秦始皇二十八年壬午遣方士徐市齋戒與童男女數千人往海中求神仙及不死藥徐市有心人並挈去書籍若干流傳海外今日本國有徐市墓焉云云又考歐陽文忠日本刀歌有令嚴不許傳中國之句可見宋代名臣未嘗無購求古書之志今中外通商兩無猜忌兼之海舶往來尅期可至值此文運昌明海宇昇平之際果執政大臣有心文敎宜奏請勅下日本各領事歸告伊主凡徐市所携去之書並漢唐以後流入外洋者當盡數載歸中國卽各種異書亦可附載以來如東醫寳鑑中所引用者皆中國歷代醫書也我國或賜以金帛或錫以四庫全書中外國所無者數種如此則敎化遠行推廣聖澤無有涯涘矣他日史策書曰某年某月某某奉詔向海外購古書得若干種豈非藝林一佳話哉予日望之（１０） 
尊聞閣筆記 
[鴛鴦錯（見本報壬申年九月二十一日）]  
　　沙頭鄉有一小户比隣而居二人年齒相等各已有室此鄉風俗凡女子嫁而未抱子者居夫家日少歸寗日多兩婿俱出外謀生故與其妻相見無多時也一日兩婿回兩家之母同日接婦而婦亦同日歸及抵家日已昏暮彼此各認錯門户不特其婦誤而弗覺即姑婿亦茫然不知相安如己室及天曉取鎖匙啓篋揀故物一無相合者遂相咤怪仔細辨閱始知一誤而兩誤矣幸二婿素相識俱無如何更換遂初 
文苑 
[無題六首（見甲戌一月十八日）司香小史]  
　　屢向天如拭目看神仙隊裏故盤桓赤繩偶繫秋江上不信人言蜀道難 
　　桃葉桃根兩入時阿姨生小最嬌痴自誇妙試探香手攀到春風第一枝 
　　石榴裙子稱身輕鈿盒金釵證夙盟最是蘭池新浴罷嬌無力處不勝情 
　　花陰移上月黃昏酒力微酣　　痕艶雪濃酥看欲醉最宜人處是温存 
　　寶扇經搖撲面凉回頭低語訊檀郎不將螺髣梳時欵可是新妝勝舊妝 
　　一溪流水漲紅霞合住仙人綠　華我縱痴情似摩詰安能摕室待移花 
神話 
[蛇王生日（見本報癸酉年四月二十七日）]  
　　俗傳四月十二日爲蛇王生日進香者駢集於廟焚香乞符歸粘户牖能遠蛇毒是日雨主壞麥蓋謂已日屬蛇收麥忌雨有此諺也案錢希言獪園蛇王廟在蘇州婁門外葑門捕蛙者祭獻其中廟旋廢不知何年重建於婁門内負城臨水傑閣巍然與毘陵蟻舟亭相似前殿塑蛇將軍特　蛇耳至時祭賽者不獨捕蛙船矣或傳蛇王爲方正學正堪噴飯十四日爲吕仙誕俗稱神仙生日食米分五色丸醫士或招樂部伶人集廳事　牲以酬或酌水獻花以慶仙誕是日官爲致祭於福濟觀觀中修崇醮會香客殷闐相傳神仙化爲藍縷乞丐混迹觀中而居人之有奇疾者至日燒香往往獲瘳謂神仙憐其誠而救度也謂之軋神仙觀中舊有迎仙閣是日衆仙聚飲閣中後建玉皇閣吕仙恐朝參遂不復至蔡雲吳歌云洞庭飛盡到姑蘇笑逐游人倚酒鑪今日玉皇高閣下猶聞醉後朗吟無案史纂云神仙姓吕名巖字洞賓曾祖延之浙東節度使祖渭禮部侍郎父讓海州刺史唐貞元十四年四月十四日已時生舉進士不第遇正陽眞人鍾離子得道施肩吾有鍾吕傳道記然則實有其人矣吾吳風俗尤可觀者爲買神仙花是日游人多集福濟觀爭買龍爪葱歸種則易滋長賣者皆虎阜花儂前後數日又必競擔小盎草木本鮮花入觀求售號神仙花沈朝初憶江南詞云蘇州好生日慶純陽玉洞神仙天上度青樓脂粉廟中香花市繞廻廊注云四月十四日爲純腸生日滿城妓女俱炫粧靚服至廟中兩廊市花謂之神仙花自經兵燹之後不復見此藥矣（８） 
雜錄 
[敬告患喉痧及麻疹者之家族（續）（張近樞）]  
　　合併症合併症者症之附屬於本症而同時發生者也苟合併症劇可將本症之經過變更或因而致斃如喉痧之有白喉腎炎頸間淋巴核炎中耳炎心臟内膜炎及骨節僂麻哲斯等麻疹之有肺炎中耳炎及淋巴核腫等是也紅痧愈後患腎炎或心臟内膜炎而死者甚多至於白喉則自發明白喉血清後死率大減麻疹愈後因患肺炎而斃者亦數見不鮮 
　　治法中法治喉痧謂宜用清肺藥而麻疹則用温散藥俟痧子盡後始用清解藥（曾見病家小兒患麻疹連延數醫甲曰是麻疹也切忌涼藥乙曰是喉痧也宜用涼藥（蓋麻疹亦間有患喉痛者由是病家無從下手就正於余始爲之解疑是心不專一多延醫生之害矣）至於西法則不然一言以蔽之曰對症　治而已設患者脈力細微則用强心諸劑肺部有病則以清肺除痰之藥治之對於白喉則有白喉血清對於血中毒現象則有練狀化膿菌血清虚脫現象則有以脫或樟腦油生理學的食鹽水注射等至於普通社會心理以爲西醫但能治外症内症則非其所長是由缺乏普通知識所致即於診病一層而論西醫除診脈外尙有聽筒以聽其心肺二臟有寒暑表以測其熱度之高下（有時熱高而脈緩熱低而脈數非用寒暑表以測之烏能得其底藴）有顯微鏡以驗致病之各種微菌與病人之血液痰味大小二便及各種組織等故其診斷也能確切至於藥物大抵取各種草木金石之精及用以毒攻毒之各種血清是已故其治病也能迅速或曰子揚西抑中抑若西醫各病均能治痊者曰不然病之不可救者雖盧扁復生亦無從施其技西醫自無法治之但審病確切究能少寃死耳 
 
 
 

Page 18

 
 
   
 
