# 1898 - 188 - 4909064

 

Page 1

 
 
[海軍需材論]  
善醫者必察人受病之原而後投以刀圭病可擢然而愈此其理不獨治病爲然也其於治國也亦如是今中國之天下病甚矣日人割我臺灣德人租我膠州灣俄人據我旋順大連灣英人佔我威海衛昌猶人於肢體之間遍處生直也洋債賠欵如此之鉅不得已以海關所收之稅爲抵授其權於外人而國家帑藏日漸空虚是猶　　俯之爲患歛貸之不能入也貧民以米責之故刧掠頻仍而各處匪徒又以民教不能相安造言生事煽動愚民以致刧　教案層見疉出書不勝書上厪宵旰之憂下貽閣閻之患是猶人之失於調攝而病或寒或熱也謀國是者以爲中國之病如是其甚一言以蔽之曰不能自强　能自强則海外各國斷不能侵削我關　所入斷不致牽　我辦理教案斷不敢要挾我區區内訌更何足患卽便今者旣　削我矣牽　我矣要挾我矣而亦不難挽回使之不敢憑凌不敢蔑視　海寳服天下清平於是國用以足　民生亦以富百姓隅喁飲和食德變亂之事何由而生太古庥風豈不於斯未墜哉雖然欲謀自强其策安在曰昔之治天下也以文今之治天下也以武昔之治天下也在海以内今之治天下也在海以外是故修車　講武事當今之急務也而尤莫要於海軍海軍之强在有堅船有巨艦有快　非是則不足與各國爭雄當國者知其然也乃在英國安士頓船廠定造一等快艦二艘一名海琛一名海濟其速也每點鐘能行二十三英里又在德國士得　船廠定造二等快　三艘一名海容一名海鎮一名海勝其速也每點鐘能行十九英里半復在德國斯機哥船廠定造水雷艇四艘一名海龍一名海虎一名海鳥一名海鯨其速也每點鐘能行三十二英里此數船或已造成或尚在造　餘定而未造之艦尙有多艘中國之於整頓海　可謂不遺餘力矣然我聞泰西各强國若英若法若德若俄若美無不以海軍爲目下制勝之具　甲鋼甲魚艇雷艇多或數百艘少亦數十艘中國　有此數艦何足與之　頏爭雄長於海疆之上况器者末　猶病之有藥也病不能離藥而治而要先有治病之人察病之或爲温或爲凉或宜攻或宜補然後用藥而　始者功否則雖有參苓亦不見效欲國之强而徒知以整頓海軍爲事造　大之艦購至扶之船以爲能如是已足令國之强矣是不啻治病者不求良醫但求良藥雖感風寒微疾亦烏足以令厥疾之瘳蓋愈病者藥而所以能使藥之愈病者人敵人者器　所以使器之制敵者人中國講求海軍前三十年已致力於此乃甲申之役用文弱庸劣之張佩綸爲督帥而海軍半摧於法蘭西甲午之役以責佞奸貳之丁汝昌爲督師而海軍盡燬於日本是非戰艦之遜於彼國能督率戰艦者無人也前車之覆後車之鑒故論中國此時不難在水師戰船難在水師將領秉國者苟知此意先於水師武備學堂中培植人材選擇將帥然後振興海軍則海軍方始有用今試　中國水師武備學堂中能知風濤險惡者有幾人乎能知測重沙線者有幾人乎能統領水軍不愧爲將材者有幾人乎不致意乎　而徒以整頓海軍爲名是舍本而逐其末也是猶病者之不知求醫而但於肆中求愈病之藥也徒見其擲黄金於虚牝而已質之醫國者想不以余言爲河漢 
[本館接奉音]  
　　昨日傍晚京師飛電傳來上諭五道敬謹譯登○五月十六日奉上諭建設大學堂工程事務著派慶親王奕劻禮部尙書許應騤迅速辦理欽此同日奉上諭總理各國事務衙門奏議覆卸史曾宗彦奏請振興農學一摺　務爲富國根本亟宜振興各省可耕之王未盡地利者尙多著各督撫督撫飭各該地方官勸諭紳民兼採中西各法實興辦不准空言搪塞須知講求農務爲富國之道是在地方官隨時維持保護實力奉行如果辦有成效准奏請奬勵上海近日創設農學會頗開風氣著劉坤一查明該學會章程咨送總理衙門查核頒行其外洋農學諸　著各省學堂廣爲編譯　資肆習欽此同日奉上諭李安堂著調補直隷通永鎮總兵正定鎮總兵員缺著監斯明補授欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨榮禄現已補授直隸總督所有菩陀峪萬年吉地工程仍著榮禄會同奕奕劻辦理欽此同奉上諭總理各國事務衙門奏覆陳秉璋奏山東州縣承辦昭　股　聞有勒派富民恐致輾轉抵買請飭切實查禁等語昭信股票原期上下流通著各將軍督撫責成地方官遵照部章妥爲辦理不准稍有勒索如愚民無知或有轉相抵售以致轇轅滋弊卽著切實查禁毋任吏胥人等藉端騷擾以恤民隐并杜弊端欽此 
[粤西民變]  
　　廣州采訪友人飛函告警云本月十二日督轅接到粤西電禀悉容縣及陸川縣同時被叛民　偪以致全城失陷譚宫保聞而震怒立派威武輪船載廣毅軍一千名取道廉州靈山進發旋又派安勇一千名由梧州前往統帶官係宋叅戎國安蔡遊戎珠目下城廂内外及四鄉所駐安勇均調　省垣以俟開往粤西剿洗至因何事而起尚未得知按之輿圖容縣爲梧州所屬陸川爲鬱林所屬與廣東廉州合浦毗連 
[稅司返沙]  
　　沙巿訪事人云上月二十日沙巿亂民滋事稅關遣燬聶稅務司乘舟東下以避兇鋒至本月初九日始乘快利輪船返沙照常供職 
[江撫閲操]  
　　江西訪事人云撫憲德靜山中丞將出省巡閲管伍先於本月初七日大賢省中陸軍屆期藩臬糧鹽道府縣各官及提鎮副叅遊都守千把各弁督同撫標左右營城守營振武後營親兵營各勇齊集大教塲已刻中丞排齊儀仗自順化門至演武廳降輿入講武堂小憇未幾升坐大堂下令開操一時鼓角齊鳴各兵勇列成陣勢步伐整齊隊伍嚴肅操演雙龍梅花方圓荷包各陣五花八門各極其妙中丞顧而樂之閲畢回轅　日落　　矣翌日復蒞箭道接閲各弁打靶初九日大閲省中水軍德勝門外章江岸先期搭蓋官廳五光十色旗幟諷揚屆時各砲船齊集辰刻中丞戾止内河水師先後布成各陣廻環轟擊左右圍攻各哨弁皆親立　頭新旗號令如對壘然操畢時方下午　十日中丞復蒞箭道接閲各弁馬步弓箭 
[照常行駛]  
　　前紀揚屬内府新設小輪船被清淮邵伯各船帮中無賴糾督游民　截於五　山浮橋前與之爲難旋又將其南北碼頭拆毁兹接揚州訪事人來函悉　案業經地方官曁保甲局先後查獲滋事者數人照例訊微所毁之南北碼頭亦由地方官飭匠修整現在往來揚鎮清淮各輪船均已照常行駛矣 
[添兵護庫]  
　　金陵訪事人云自本月十三日有飢民掠米之事民心頗覺警　奸宄亦怦怦欲動藩憲松方伯防患宋然恐亂民乘勢騷擾致生意外之變乃禀明督憲添兵防守潘庫以備不虞 
 
 

Page 2

 
 
[截留販米]  
　　松江采訪友人云通才者采價昻貴民心皇皇巿井奸商仍前私運帆檣銜接幾於查不勝查本月十九日西門外丁乙兩航船裝出曰米二百石郡紳姚松泉比部探悉立卽親往阻止將米全數起出暫存各米行旋復將領有護照之一百石給償原　發交平糶局周濟貧民無護照之一百石則由平糶局價買惟按石罰减洋銀一圓二十日華亭縣劉謙三大令婁縣屈吉士大令東請城廂内外各紳董齊集東嶽廟西房公同商議旋復會銜出示云照得米價昻貴氏食維艱業經禁止販運出口籌辦平糶在案兹奉蘇松太　憲蔡札以上海木　之地産米無多現經籌欵派人分赴青浦金　常昭無錫　江蕪湖等處採購運　以救民困除由　酌發護照分投採購外飭卽遵照騐放等因到縣並據各紳董以日内米價飛騰各米行借護照爲名每日出連不計其數函請示禁前來查郡城存米無多尙恐不敷民食若再紛紛販運勢必更虞缺乏除禀覆道憲並移營一體嚴拿外合再出示嚴禁爲此示仰各米行販户航船及　民保甲人等一體知悉爾等須知現奉道憲　内並無派赴華婁境内採買米石字樣况業經由縣將郡城缺米情形據實禀覆自示之後除奉憲由他處採運過境外其餘因公到郡採買不論何處護照非由縣騐明概不准運米出口倘有奸商販户仍借他處護照爲名　爾軍民保甲人等一體截留送縣以憑分别查明如係　射矇混私行販運卽將米發交平糶公所以一半充公助糶以一半飭照糶價繳錢充賞卽行賞給拿獲之人以示鼓勵船只一併充公米行販户從重究治其各凛遵毋違特示 
[食米免厘]  
　　金陵訪事人云省垣大憲邇因民食維艱雖江西之米不日可到仍恐民不敷食業已出示招商販米運省而商賈仍裹足不前推原其故皆因米厘過重有礙成本藩憲及厘捐總局有鑒於此禀請督憲劉峴帥豁免米厘當蒙允准卽日出示曉諭想此後當可源源而來矣 
[示平米價]  
　　金陵采訪友人致書本館云本月十三日省垣各米　忽被亂民糾衆滋閙將米搶奪一空事爲兩江總督劉峴帥所聞立卽出示曉諭曰照得本部堂於十二日夜間聞有貧苦小民　米價昻貴度日維艱羣向各米行店鋪滋閙當以各該貧民勤苦終　難博并斗之者而平糶設局需時急切斷難開辦是以曲體民隐　爲定價上色米每石洋四元八角中色米每石四元四角次色米每　四元分貼示諭在案兹據司道督飭府縣諭紳開辦平糶設局五處於本月十六日開局原爲接濟貧民而設每人祇准買米二升毋逾限制是貧民已可赴局糴米自無食貴之虞其向各米行店鋪告糴者無非　　之家物價隨時漲跌本屬恒情無俟官爲定價以後應仍由各米行店師自議行情酌中定價揷籖標明以廣招徠而示體卹如再　奪米滋擾情事　係亂民本部堂惟　用重典以治之除分飭府縣營恊隨時查拿外合行出示曉諭爲此示仰軍民人等知悉務各安分營生平情交易慎勿以身試法　各禀遵毋違特示又江寗府劉嘉樹太守出示云爲示平價事應得省城采價昻貴業經由府傳集米行剴切勸諭出示平價並奉督潘憲飭購米石先　運省由縣發行領售在案乃近日米價仍復日見增長顯係行户屯積居奇把持牟利正在飭縣　諭平　間據米業師户同春和等以同業米行屯積盜賣分派匀等情上控奉督憲諭飭查辦除飭縣嚴查懲辦並一體出示平價外　亟出示曉諭爲此示仰米業　户　等知悉爾等須知官購米石接續運省各屬商販又進於内地流通販運何以米價有增無減其爲各行屯積居奇已可概見前次米貴之時本府卽傳集爾等　　勸諭不卽勒令定價並節次　奉督潘憲分飭採辦查照原來斗斛價值發行售俾裕民食已屬格外體卹爾等自應激發天良公十售賣若如該米業所禀行户於領米之後種種居奇牟利殊堪痛恨自示之後各該米行務須卽日將米價一律平减凡有屯積之户從速公平出　倘敢抗違准各米業指控定卽提案嚴辦本府言山法隨决不姑寛其各凛遵毋違特示 
[民望平糶]  
　　寗波訪事友來函云寗郡米價日益　昻現在白米每升需錢五十四文雖經官憲出示曉諭禁止各米行米店不得擡價居奇而若董仍置若罔聞　增無减日前聞由北京輪船運到第一批官米一千餘石存儲最興等棧當俟第二批運到一并發商定價平糶貧苦小民一聞此信無不望賢有司早日開倉以暫救目前之急也 
[公議十糶]  
　　邗江訪事人云揚城米珠薪桂各貧民藉口於各米行私運擡價驀於本月十二日清晨將南門外某某米行兩家存米　棄於河至晚是處又有兩行被攫城内委各官飛輿前往　壓叅將袁叅戎等直至三鼓後始各因城翌日地方官卽邀集本城紳士公同會議將倉厫存榖儘數發出招工承碾一俟碾成卽假瓊花觀内减價平糶將來俟秋榖登塲　行如數補糴入倉其間折桂概由地方官紳分别　攤一面又飭傳各鄉地保來城著傳諭各該鄉富户各戕囤積榖米卽日平價出售以濟民食而免意外之虞府尊沈太守復發出簡明告示遍貼通衢云恊城米價騰貴通城民食攸關但禁販運出口境内向不阻攔務令流通接　商民其各相安倘敢偷漏滋擾察氏立提懲奸聞者咸謂各官紳之矜恤吾民可稱無微不至矣 
[四明火警]  
　　寗波采訪友人云郡城鑒橋畔泰來典肆對門吴姓家後牆之外有小屋數椽堆儲雜物比鄰瞽子甘甲秦青之流亞也每夜出外鬻歌以博蠅頭之利本日十九日之夜四鼓時步月歸來煮酒獨酌不隄防遺火積薪之内以致上炎迨警鑼　鳴遠近水龍及寗防局洋龍知飛而至所苦門狹不能直入只得隔河吸水遥噴旣而江北岸天一會洋龍由大門進接連皮帶盡力噴射火始漸漸告衰然已焚去小屋六七椽矣 
[鐵路工程]  
　　淞滬鐵路自開築以來屢記本報日本自吴淞鎮起築有五里之遥鐵軌亦已裝就每日有火車二輛滿載石子鐵條等物來往路中以便陸續接至滬上聞此工約於九十月間可一律告竣矣 
[行船須知]  
　　欽命二品頂戴監督江南海關分巡蘇松太兵備道兼管銅務加十級紀録十次　爲出示曉諭事案准新關造册處稅務司送到第三百二十號行海傳單請　收等因到道除呈報北洋通商大臣榮並行捕盜局及輪船支　所轉飭各官輪一體知照外誠恐往來商船未盡周知合就抄單曉諭爲此示仰各商船舵水人等一體知悉毋違特示計開一福州府福清縣海壇地方大老到島之棕嶼西邊查有礁石一叚南北約三十五丈該礁之中生兩尖石彼此相距約有八丈於朔望潮落時水深　過四尺該礁現卽名爲南澳礁石自兩尖石視棕嶼爲東二度四十八分　十五秒南視西落嶼爲南一度二十四分二十四秒東視半角　爲西南五度三十七分三十秒西海道圖説凡船隻經遥海壇水道如從南邊駛待至視牛角山爲西北西卽可避其牛角山東南七里之暗礁再過西落嶼西邊一百二十丈一路照此行駛行至小鍊嶼西角與西落嶼西角視成一線再望南八度二十六分十五秒西待過棕嶼西邊左右一百二　丈駛近南澳石曉尤當謹慎留心不看小鍊石　在西落嶼之西邊俟至大龍嶼南角可以看在棕嶼北邊卽由北東駛過棕嶼西邊約六十丈以上　隻　來該處水道如照指示而行庶免觸礁之患再查光緒二十三年九月初八日南漢輪船係觸該礁　沈是處並細詢漁　西落嶼西邊有無暗礁無奈雖出賞銀兩而該漁夫總以不知對之 
[輪船遇險]  
　　二十日午前九點鐘時飛龍小輪船由吴淞載客百餘人鼓輪來滬甫離　淞半里之遥機器房中忽然濃烟密布火星四射諸　見而大驚幸各機匠竭力灌救始得撲滅所有機器等件尙　太損安復　輪行駛不料甫至張　浜左近詳離　淞祇有三里機房中火 
 
 

Page 3

 
 
星又發較前尤甚諸客更驚惶無措正在危急之際幸此處泊有杉板船數艘立卽駛近將諸客次第渡登彼岸船上之火雖由　匠人等竭力救息而機器已大受損傷不堪復駛乃由某輪船拖至滬上暫停下海浦俟人廠　理堅固始可重行開駛 
[領事鶯遷]  
　　駐紥上海之英副領事官薩君允格在任多年兹奉英國政府之檄調赴鎮江租界升授正領事官不日卽須束裝就道矣 
[領事來申]  
　　駐湖北漢口法蘭西領事官德的買君於昨日由漢口因公來滬附某輪船抵埠法界捕頭聞之急飭包探至碼頭伺候禮也 
[接辦局差]  
　　本邑爛泥渡巡防局委員劉穆庭二尹奉江海關道憲蔡知甫觀察札委襄理英界公堂讞政所遺爛泥渡巡局一差另委李二尹暢榮接辦 
[傳騐探捕]  
　　前日洋經浜北工部局值年董事飭傳英美租界各捕房中西探捕逐一騐看並令演試各種技藝自午前十點鐘時起至午後三點鐘時始竣事 
[不准住持]  
　　本邑西門内慈悲菴係已故江蘇候補知府楊子芳太守捐資所建香火頗不寂寞嗣因住持僧朗照容留婦女不守清規被沈嵩齡等禀控黄愛棠大令飭將該僧驅逐出境菴宇發封兹有職監那仁壽等七八人聯名具禀道署屬此庵荒閉已久時有鼠竊匿跡其中殊足爲地方之害爰保舉寳山僧人寳時接管務祈恩准等情蔡　察閲禀後查得該菴自　封閉已撥交保節堂歸人善舉遂批飭不准 
[諭禁碍路]  
　　滬南　路工程局委員兼城廂内外保甲總巡帮辦朱森庭明府查知南巿各處竹器　任意將竹竿沿街堆積殊屬有　行人因飭差知　各店主赴局聽候諭話 
[查究吞烟]  
　　法界　聖　福生客寓主張某將養媳肆行凌虐致媳投河自盡經人援起又將女衫質錢購買生烟背人吞服察出後舁送仁濟醫館求救因受毒過深不及醫治而斃事聞於捕頭飭包探查明拘案究辦 
[幸未成災]  
　　本邑美租界武昌路第五十二號門牌某姓家前晚因捕臭蟲偶不留心延燒蚊帳立卽設法救熄未致釀成巨禍可稱幸事 
[膄訂絲蘿]  
　　蘇州人吴阿掌向在滬南恒生馬頭浦江中駕一葉扁舟藉資餬口其妻某氏生有一女年未及笄略具姿首本年正月　駁船户計掌寳偕同業吴和尙偶至吴阿掌船上　謂吴妻曰子代爾選擇佳婿婦何吴妻漫應之日前另有沈氏婦等爲媒將吴女許字外國　瓦近林　松議定財禮洋若干元擇於十九日行聘計償知以前已允字於吴何又另字他人因節向之饒舌因糾同張阿珅等同帮十餘人將吴阿掌之划船拔至岸上聲稱酬以酒餚二席始肯從中緩頰英不允所求卽奬十六鋪地甲到來偕至新　路望月茶樓評理彼此紛紛擾擾各不相下地申一再勸解計等不肯甘休欲與吴妻爲難吴不得已表人　就禀詞赴上海縣喊控值日差據情入禀黄大令飭補詞候提研究 
[沽界公堂瑣案]  
　　前者戴王氏控小東門龜子色廣根措阻伊女從良經鄭夫令出票拘提包知事不得了託人商之戴王氏並貼以盤費洋銀數十元仍在包處爲倡戴王氏遂投案求銷大令以其起滅自由顯有不實不准所請飭探帶至小東門將包廣根拘押捕房昨禮拜六堂期解請　大令何繙譯會訊戴王氏供前以生女押與包廣根爲娼現包情願交還筆據呈電大令謂爾將生女押入花烟間得洋若干此次出立筆據是否出自已意前據何在何不檢呈包供初次筆據已交還伊子銷燬矣大令問戴女現在何處戴王氏供仍在小東門外花烟間内又問爾旣情願將女爲偕何以控告據上所寫何詞竊可復述一遍前據究竟如何出立戴王氏語塞大令以包不應擅押良家婦女爲娼又將筆據捎勒　屬不法著　候將戴女交案核奪○周趙氏控平張氏母子勒逼寡媳胡氏爲娼經鄭大令訊供補提龜子王一亭　將筆據檢呈復核昨日堂期王一亭將筆據呈母大令訊之平胡氏供姑因家計清貧將小婦人押爲娼妓旋由周阿新贖取爲室不料周忽身故姑又欲領回小婦人恐復墮人烟花求　發堂超豁大令准之著將平張氏等一并斥逐平胡氏發堂擇配王一亭交保○已閉德大小錢莊主鵠德方去年濫出空票虧欠巨欵倒閉　避爲各債主環控追究經鄭大令訊供責比押候究追迄今已逾半年案懸未了後馬央人向各原告再三相懇請　銷案出外陸　清理昨日堂期俞厚記等九户聯名具禀並具銷案切結大令檢閲原禀各姓尙有不符問各原告曰爾等是否情願求銷衆供情願大令謂此係貼票收取重利現在各處告災求賑爾等旣願求銷著每百元提洋二十元助賑各原告同供馬央人相勸以會項作抵並未收可分文大令謂爾稱旣願求銷著遵斷辦理焉德芳交保開釋○嚴炳文前倩西人羅　偕趙曉峯投案控夏長榮馬夏氏欠洋五十元大令以借據名姓不符顯係朦控且不應倩西人到堂帮訟著押捕房二十日罰洋四十元昨日堂期西人偕舌人某甲投案請從寛辦理大令不准飭將嚴炳文還押照斷辦理一楊張氏前控傭婦陳吴氏乘主人外出誘領婢女　逃經鄭大令訊供飭提原薦之陳世金并赴蘇州移提陳吴氏到案昨日堂期陳吴氏已經提到供稱自將此婢領回家内已於四月間因病身死大令以原告有病不到著押候病愈到堂質訊○季長生前在太古碼頭被西人毆擊受傷經巡捕拘案鄭大令飭傳西人到案質訊昨日太古西人偕管碼頭西人到堂向何繙譯訴稱季等共有十餘人與西人爭毆太令以季之手指並兩腿傷痕顯然可證爰與何繙譯會商著將季釋出包探禀稱積竊陳阿金屢次犯案前日又王護城河畔竊取某姓小孩金鎮片一枚報捕拘獲後供認祗竊銀表一枚金鎖片實係楊金和陳金福　竊因將楊陳一併拘案請訊陳阿金供楊與小的素識曾被糾人將小的毆辱故挾恨誣攀至陳金福專以翦刀翦取人物前在天仙戲園竊取鼻烟壺一枚值銀五十餘兩陳金福供向在城内小試探囊之技租界中則不敢犯案大令飭將楊金和交保二陳各　號一月笞責二百板銀表存候失主認領○川沙廳差役徐德投案禀稱張勝榮因誘拐婦女被控到案現奉廳主大老爺諭來滬拘提信票呈電大令著將張勝榮交來差帶回歸案辦理○潘桂生誘領孫南昌之妾昭雲逃逸被控到案經大令訊責枷號二月昨已期滿飭送上海縣遞回寍波原藉 
[美界捕房紀事]  
　　昨日粤婦鄧王氏至南潯路一百五十六號門　李夏氏家索取借洋三十元李夏氏因一時無錢交付約遲數天鄧王氏不允欲將七歲之婢女領去作抵以致互相口正在爭吵之際適爲三百七十二號華捕所見遂一并拘入捕房押候究辦○百老匯路十號門牌外國饅頭店係寗波人徐者興所設每至晚間蒸煮饅頭殊爲喧閙比鄰係美國人寗司洋所居以其有擾清夢廳陛不依前晚又當工作之際美人竟施放洋槍雖未實以彈丸然轟然一聲已將徐之玻璃窓鑒　徐遂據情役控捕房捕頭飭至該管領事署喊控○昨日小竊李阿慶至北河南路十四號洋房某西人家竊得衣服等物爲包探吴志剛費阿艮所見拘入捕房押解英界公堂究辦○昨晨吴淞路北首例斃無名男屍一具衣衫藍　形似乞丐爲某西人所見報知捕房捕頭卽傳是圖地保報堂收殮 
[珍帙旗來]  
　　前日阿蘇松太具備道兼江南海關監督蔡和甫觀察頒到增廣騐方新編喉症雜治聯璧科塲異聞録勸戒録各兩部伏讀之下仰見觀察惠心仁術濟衆博施擴民胞物與之懷具覺世牖民之志心香一瓣殊切欽遲矣并聞觀察將騐方新編每縣給發一百册由地方官交團紳拘贮俾氏間皆可抄傳餘書則發交各輪客棧收儲以便行旅取閲如斯善政晚近　聞謹跋數言以揚盛德 
[招領幼孩]  
　　謹啓者頃奉到香港東華醫完與禪臣洋行李躍川翁來函爲龍門輪　由上海開往香港有誤上該輪幼孩一名年十歲鎮洋人父殁祖存其祖名丁炳　在該孩暫住香港禪臣洋行待龍門輪船開駛來申帶回爲此請登報章俾家屬速來認領完聚布告公覽　 
 
 

Page 4

 
 
海六馬路仁濟善堂司董謹啓一 
 
 
　　 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通漕務]  
　　通州訪事友來函云北壩倉憲騐米情形疉 
三十八起漕糧初二日提騐江蘇第三十七起第三十八起漕糧初三　報五月初一日倉憲提騐江蘇第三十六起漕糧又浙江第日提騐浙江沙船被災漕米三十船又江蘇沙船被災漕米四十　三日提騐江蘇第三十九起漕糧又浙江第三十九起漕糧初四日浙江漕米掃數報完又騐江蘇第四十起漕糧初七初八兩十一船初五日端陽節照例停騐初六日提騐浙江第四十起漕糧是糧亦掃數報完○浙江海運會辦韓蔡二太守因本月初六兩日因米船未到停騐初九日提騐江蘇第四十一起漕糧是日江蘇漕道鄭芝巖觀察今夏在海軍津局偶抱微疴未免親赴通壩交米刻下浙江全漕告竣觀察病勢雖漸痊可尙未復元卽由天津附船旋南不復來通向各當道禀辭○江蘇糧道陸春江觀察初九日交漕完竣卽於是日禀辭倉憲進京旋乘火車赴津大約在津小作勾留卽須南返○江蘇海運總辦陳太守擬於本月十二三等日起程回南○江浙兩省欠米剥船户照例留通追繳刻漕務已經完竣凡小有虧欠之各船户當准取保釋放俟明年春運時由水脚項下扣還其虧欠過巨之各船户派差押赴天津送交天津縣覊押會同兩省委員比追以重公欵 
[整頓營規]  
　　松江訪事友來函云直省緑軍半中暮氣久爲有識之士所詬病然苟統帶得人未必盡無所用松地正　兩營自新任提督李壽亭軍門酌量裁汰後合營兵弁懾於軍門聲威一洗舊習每日清晨角聲烏烏然必整隊至教塲操演其統帶官如張華園叅軍曾鏡庭遊戎帮帶官如張冠庭叅戎及新調之中軍守備蘇守戎慶隆時或策馬登城下騎並坐作壁上觀有玩涖者立卽指交哨弁懲治以故全軍肅然操演之期正營按三六九副營按二五八至營規亦較前嚴肅有南門外人名阿木者向隸軍籍本月初十日二鼓後俟閉栅點名畢持竿踰墻而去由巡更人報知哨弁輪禀幫帶令密爲伺察翌晨正在整隊下操守戎策騎隨後遥見此兵荷戈而出立命拿下詰以夜來何往此兵支吾以對守戎謂現正整頓營伍之時豈容汝曹紊亂遂欲爲懲一儆百之計以軍法從事兵弁皆爲代求乃飭重責千餘棍並揷耳箭押游營内外一周然後除汰卯名逐出 
[擴修犴獄]  
　　武昌訪事友人云署湖北按察使岑馥莊廉訪履任以來見省中各獄蕪穢不堪囚徒伏處其中易生疫竊因之禀商督撫兩憲擬將司府縣三處監獄一律撥欵重修張香濤制軍大爲嘉許立卽檄委湯大令炳堃高司馬松如估工興辦從此圜扉被澤誠哉造福無窮矣 
[上海縣署瑣案]  
　　王宗林挈同胞妹秀英禀請准予發堂守志經襄讞委員李二尹提案訊問王供胞妹秀英許字顧阿坤爲妻自幼過門童養現已成婚一年有奇邇來阿坤甘入下流專爲鼠竊狗偷之事曾被失主拿獲送官究辦仍不悛改欲將胞妹賣與伊弟爲妻勒令同至坦直橋伊弟家内交納幸爲妹所覺察洋訴小的乞爲留養小的不得已允之而阿坤常來滋閙逼勒歸去妹恐其再圖價賣囑小的挈至案下求賜恩斷發堂守志秀英供與相同二尹准如所請飭差送至普育堂留養俟顧阿坤改過自新准覓保領回團聚王及妹叩頭稱謝而去○寳山縣文生陸某投上海縣署具控李某誘拐其妾請爲提究黄大令准詞飭差將李提案候訊○流氓楊佛生被人挖去兩目并受刀傷數處由伊父楊廷良倩人舁至縣署請騐前晚李二尹升坐花廳提訊楊佛生供家住楊樹浦相近引翔港昨日收得會洋二十餘元携至本鎮倩某店夥估看不料爲流氓王姓所見聲稱借洋十元如果不允定須加借二十元小的知伊等兇横婉言回覆迨回家時行至中途王已率領同黨追上先肆兇毆復提刀戳傷腿足等處旋又將兩目挖去攫洋而逸現在小的已成殘廢叩乞伸寃其父廷良供稱王等結盟四十人專事行兇訛詐無惡不爲求提懲究二尹謂爾子曾經屢次犯案實非安分之徒此次定有别情答稱兒子昔時曾與彼黨爲伍自經拿案責辦已經痛改前非故此次致遭毒手尙求明察二尹飭仵騐得足腿等處果有刀傷一目被挖出抛棄一目懸諸眶外絲尙未斷血肉模糊不堪逼祝二尹飭送仁濟醫館醫傷候查明起釁實情從嚴究辦 
[英界晚堂瑣案]  
　　去冬十一月間已閉坤元錢莊股東陳再齡扭控恊泰南貨店執事閔琴生倒閉欠銀經張賡三直刺訊判交保限日清理兹陳以閔抗延不理投案控追前晚劉穆庭二尹升堂提訊陳供紹興人與友合股在英租界盆湯弄開設坤元錢莊與恊泰往來被欠銀三百十餘兩曾經將恊泰執事閔琴生控案蒙張大老爺交保清理迄今已有半載一味延宕小的受虧不起是以叩乞究追閔供湖州人前在恊泰經理帳目欠坤元莊銀是實惟恊泰股東有銀三百餘兩存於坤元有股單爲憑此欵可以作抵求恩鑒核二尹以案懸已久不容再延飭將閔交的實人保出限十日内將恊泰股東　到理楚原告叱退○莊餘山控張陳氏圖賴真珠吊到原物請爲訊斷前晚經劉穆庭二尹提訊莊供寗波人明珠一顆乃小的向黄太史處借來托張陳氏向陳蘭士抵洋四百元詎料張陳氏與陳蘭士另有糾葛扣住真珠但此珠值價甚鉅屢經太史追索小的情急故特控案請追張陳氏供陳蘭士借欵已有田單抵押今又扣留此珠殊爲不合求鑒二尹飭將張陳氏暫交官媒看管珠給莊收領并派差役二名押往黄太史處面交禀覆核奪 
[英界公堂瑣案]  
　　粤東某邑人梁雲軒生有一女前日小立門前忽被歹人周阿榮攫去臂上所籠之釧女駭極而啼梁聞之飛步窮追將周扭獲送入捕房昨晨捕頭令某包探解案梁投案聲訴前情周供稱小的拾得手釧不敢强攫叩乞施恩代理讞員鄭瀚生大令商諸福繙譯官然後判令笞責一百板枷號一禮拜○江北某邑人朱阿三向在邵宦家當車夫某日乘主人出外竊取綢衣二件及主人回報知捕房捕頭令包探顧阿六緝獲昨晨送案請懲邵宦遣家丁某甲投案領贓朱　稱小的因有急需是以竊衣付質以後不敢再犯矣求大老爺恩恕一遭大令判令笞責二百板管押二禮拜贓給還失主○陳小狗陳阿福二小孩串竊胡阿三家布褲一條報捕後捕頭令包探劉升堂緝獲送案請懲胡投案領贓陳供稱小的係浙江寗波府屬某邑人陳供稱小的係本邑小南門人大令判令各責手心一百下旋將陳發回捕房遞解回籍○車夫施富郎不知因何與同業楊根壽口角將楊扭住兇毆　爲三百九十六號華捕所見一併拘入捕房捕頭令解案請究楊供稱小的無端被毆務求究辦施供稱小的係太倉州屬崇明縣人不敢行兇求恩寛宥大令判令笞責一百板遞解回籍○歹人程朝宗前曾犯案遞解回籍今又來滬被包探張阿五所見帶入捕房捕頭令送案請判程供稱小的係浙江寗波府屬某邑人有事來此不敢久留大令判令笞責一百板遞解回籍○流氓劉阿永藉端　陸永福訛詐洋銀以致口角包探倪順泉見之拘入捕房昨晨捕頭令送案請判陸投案聲訴前情劉供詞一味支吾訪事人不能細述大令判令笞責二百板枷號三日○賊犯葉錫康竊取王阿四所開鐵店内銅板四方報捕後捕頭令包探金阿三緝獲送案請懲王投案領贓葉供認行竊叩首求恩大令判令笞責二百板然後遞解回籍○工部局稽察牛乳之洋人送無照私賣牛乳之唐阿大請訊大令判罰洋銀五十圓 
 
 

Page 10

 
 
   
 
 

Page 11

 
 
   
 
 

Page 12

 
 
   
 
