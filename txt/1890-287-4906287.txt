# 1890 - 287 - 4906287

 

Page 1

 
 
[續解順天振欵] [  申報館協振所啓]  
　　北方水患靡有已時順天爲畿輔之區安輯無綏尤不容綏本舘承諸大善士槪據賑欵積少成多陸績解往分施早已詳登於　兹又集銀二千兩會同各賑所郵寄順大俾輦下飢黎得以稍資果復惟是塞威漸逼瞬又隆冬旣藜藿之難充復風霜之莫禦艱時蒿目寢食難安　　仁　　漿及時下逮則災民旣拜仁人之賜平舘益難名感偑之忱已 
[點石齋發售各種精本石印書給]  
　　硃批雍正上諭御纂五經經策通纂五經文準經藝淵海五經備旨三層偑交韻府三層淵鑑呈朝各直省地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手杶元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希允顧爲盼售處一在三馬路申報舘東隔壁又設分局在二馬路橫街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[良相良醫論] [  鶴沙浮槎仙吏郁周張文彬稿]  
　　宋范希文遇異僧談相問能爲良相乎曰不能能爲良醫乎僧訝之曰頃者立志何大兹何小希文曰不然良相可濟人良醫亦可濟人耳可知醫雖小道其理實精妙而入神爲此道者必具過人之識又能屏去俗事專心志數年得明師傳授而後能對症用藥無疾不治其術旣高濟人自衆其名旣盛得利亦豐猶之爲良相者必其草茅伏處稽古讀書學飬精深經猷宏遠而後能以卓識遠見思患預防措天下於太平良相良醫功業雖殊其濟人則一也鶴沙浮槎仙吏乳際近思一塊捫之大逾鴿卵堅硬類石極爲痛楚先就某醫治之曰此乳疸也敷以膏藥似覺較前更痛日者余戚志賢居土家適延巢君崇山診病因語余曰此塊逼近心口若不速治恐久而腫潰勢將不可收拾性命堪虞誠所謂心腹之疾也曷順請一視乎余聞而韙之卽趨其家請治巢君視畢曰此實乳癧也由肝火上升鬱結成塊其來甚漸非一朝一夕所能成初自不覺耳及今治之尚屬易化當承敷以膏藥兼開養陰消納之方連服數劑痛楚人止噫嘻是非粗讀湯頭歌懸壶市上詡詡然聲價自高以人命爲兒戲者所可同日語　顧人身心腹之患貴得良醫早治對症開方隨病用藥方能逐漸告痊苟其因循不治必致養癰　患異日性命堪虞迨至病勢日深始汲汲焉求醫服藥不已晚乎彼治國家者亦何獨不然今天下心腹之患豈少也哉自各省撤防以來遊勇無歸到處棲身加以水災旱荒連年不絶四方流民何止億萬其中狡而橫者遂聨盟結黨私立教會如哥老金丹麻團大被等名目不一最甚者爲哥老會匪濳身通都僻壤間幾於各處皆有謀爲不軌敗露就獲見諸報章非止一次此外結夥成羣如萍梗之飄忽無定以逞其刼奪搶掠之謀居者行者莫不遭其荼毒封疆大吏守土有司亦未嘗不以除暴安良爲念無如黨多迹隱察之則不勝察防之則不勝防欲聚而殲旃則誅之不勝其誅萑苻不靖釁故時間重以水旱助虐漂人居蕩人產使之無以爲生不得不挺而走險輾轉入黨以圖餬口茫茫四顧幾無尺寸淸凈土譬若人身之生癬疥其初固小疾耳忽而不治漸至肢體脈絡上下遍生勢必至潰爛而不可治今日之匪黨亦猶是也故余以爲目下心腹之患莫甚於此而論者徒斷斷焉講如何强兵如何富國如何攺效西法豈非緩近圖遠舍本逐末也乎古者弭盜之法莫良於行保甲盖行保甲所以淸户口户口旣淸奸宄自無所容其身近日保甲未嘗不行而言之者視爲老生常談行之者大都奉行故事以故有保甲之名無保甲之實徒縻費耳養愚主人日者與仙吏縱談及此曰子不見日前報章登滬上咪吔洋行招工之事乎據言荷蘭國特簡欽差在厦門關招華工往蘇門答臘種烟恐華人有鑒於舊金山凌虐之事不願應募特咨明我國總署載明此次爲開闢地利起見决無如從前舊金山之私行開招事後凌虐等語此事之有裨於中國地方賢覺不小不特　地流氓拆梢樂於應募而去卽他處遊勇及各省災民亦可以藉圖餬口蓋流民之聚而爲匪遊勇之橫行無忌豈甘身犯刑章以性命輕嘗試哉特迫於飢不得一食寒不得一衣凍餒相交實逼處此欲歸無家欲商無業欲安分則坐以待斃欲行乞則人不肯施不得已而出此下策其迹雖可惡其心實可憐今一聞招工之信知身可安利可圖有不相率赴募者乎卽彼流民之有室家者應募時有銀洋可以安家兩三年後依然重歸故土何不樂之有得此爲若輩安插之所實於中國大有裨益此後得利還鄉仍爲安分良民不亦兩得其當哉仙吏曰此舉雖屬有益然究非正本淸源之道古　智者弭患於未著防禍於幾先盖實見夫涓涓不塞將成江河星星之火可以燎原使待至横空燄起始謀所以撫治之方則貽禍家國天下事已有不可問者猶之附骨疽成一朝潰决斯時雖有良醫其能卜勿藥有喜乎秉鈞者固不可不防之於預也然耶否耶幸勿視爲無疾之呻吟而河漢斯言 
[本館接奉電音]  
　　昨由京友電傳上諭一道敬謹登○九月初五日奉上諭升泰奏請調員差委等語四川儘先叅將喩立成順慶營遊擊何長榮着四川總卽飭該二員前赴西藏交升泰差遺委用餘着照所議辦理該部知道欽此 
[火警疉聞]  
　　近日鄂省天氣晴旱已久白物枯燥火燭堪虞上月下澣省垣望山門外火災焚燒　屋數十户幸風力不大得以隨手撲滅三十日夜初更時望山門迤北又火適値狂風如吼火勢愈熾直向鮎魚套　去篷屋瓦房約焚日餘家延燒套内泊船一二十艘火光照耀江水爲赤近處居民驚魂甫定方謂可保平安不謂曾不旋踵平湖門外又兆焚如瓦房篷舍拄雜延燒比張香帥聞警卽令啓城俾城内諸水龍得以馳出灌救約燒兩點鐘之久始得救息焚去烟户三百有奇是夕十點鐘時漢口洪益巷亦肇火災聞係痞匪所縱事後拘獲兩人認係近處光棍本欲送官嗣經多人緩頰從寛釋放 
 
 

Page 2

 
 
[火災述聞]  
　　八月廿九日有客從徐州至維揚據云途次聞得安徽毫州地方於八月中旬走水延燒火虊局　時地裂天　四圍房屋咸遭殃及傷斃人口牲畜甚多亦非常之災也 
[鹿耳秋濤]  
　　基隆煤務自歸商辦後一切制度由總辦蔡碧溪太守重新整頓較前日見起色右井每日可出煤五十墩現因石閘太多車路下嶺之炭愈採愈深經費不免稱巨日後辦理旣熟每日尚可增至七八十墩云○前機器局提調四品銜留臺補用同知馮司馬聨芳前由藩憲沈吉田方伯以全臺營務一差須員調用卽將司馬攺歸營務差遺所遺機器局提調一差則由宮保另委前充鐵路支應委員薛小亭大令接辦局憲張瑾卿觀察又以馮司馬在局日久熟悉一切公務適有洋火藥廠委員缺出當卽禀明宮保委司馬兼辦足見上游之器重已○爵宮保前以政體違和請假調理所有撫署一應公事均由藩司代拆代行現聞官塲傳説宮保以假期將滿病體未見全愈擬仍具摺懇請開缺内渡就醫傳言如此想宮保爲國家柱石臺地甫攺行省創制一切方賴大才擘畫奠上下於又安雖經宮保疉請開缺恐未必能邀恩准也○斯美駕時兩船現歸商務局調遺專走上每香港等處生意日見起色惟宮保以臺地只比兩船所收水脚等費雖足敷來往用度而府城設有商務局一所用人切需費甚巨現將此船擬照煤務章程槪歸林時甫星使一手經理臺地傳説如此成否尚未見有明文也○匪人某甲身着羅衫手持紈扇翩翩顧影自命風流不知者幾疑其爲濁世佳公子也一日王艋舺某綢縀店買杭綾數丈須洋三十餘元囑送至公館取價店夥允之同行至酒肆前　是處有佳釀試一嘗之店夥固酷嗜杯中物連連首肯相與入座突有某乙與甲握手言歡殷勤備至甲回顧店夥曰請君稍待余當歸取洋銀扇及手巾暫留桌上幸毋爲妙手空空兒攫去也語畢揚長而去一轉瞬乙亦躱避無蹝店夥坐待移時不見甲至將手巾包開視則紙裹斷磚一方不禁駭然急出追尋早已杳如黄鶴心知被騙垂頭喪氣而歸○新竹縣人陳某各作海貨生意携妻僦居於大稻揑之大龍洞地方旣念萱堂遠隔侍奉無人遂　養焉曷裘一易母卽無故而終陳亦因哀思過甚未幾病歿妻以家無長物别抱琵琶因貧攺嫁識者猶或諒之乃上月之杪忽私語喃喃如與人對質者未幾又手持剪刀自割其耳舉以示人曰此天亡我也予前夫之母氣體素强前歲偶染微疴予以堂有尊者未能操縱自如濳購巴豆煮湯飭之以致告殂自念幸無人知私心竊喜詎料神目如電誓不我容行將飭差拘拿押赴陰曺治罪特命先割其耳以示顯報我命亦不久矣言畢狀甚畏縮至是晚用剪自破其腹呼號逹旦大言我去我去而死友人傳述如此世之爲人媳者其鑒諸 
[宜昌近事]  
　　重慶新設通商口岸洋關税務司好君雇定數船擬偕英國派駐四川禄領事官同去後聞上海工部局董欲往重慶領事官須稍待數日税務司遂先於上月十十一日率同巡役等人入川矣○上月二十二日江通輪船抵宜上海英工部局董附之而至小住數日攺坐民船入川聞句留三閲月卽須返申云○前次江永輪船來宜時貨物甚多約有四千數百件此次江通所裝則惟千餘件矣○中衡朱游戎因病出缺由公子扶柩回貴州原籍聞安葬　眷屬須仍返宜昌因有房產故也○雲南礦務局在上海賤辦機器甚多前曾裝運來宜存放現由雲南派員管解入滇分裝民船三號不日將啓行矣 
[三山雁字]  
　　督辦保干局楊晴川觀察接到滇電驚悉令兄用之太守噩耗卽日請假成服聞用之太守甞手刃父仇吏議斬立决穆宗毅皇帝以其痛父情切攺斬監候在監二十餘年兹於八月初二日病故其胞叔楊爵軍門玉科效命越南與法人打仗中傷陣亡朝廷振卹甚厚並賜謐武愍論者謂其忠孝萃於一門云○遵山鋪何氏祠門前有古井一口深約丈餘附近居民咸往汲水以資日用日前有某甲瞥見男屍倒臥井中大驚失色號召衆人將屍撈起因無人承認由地保報官侯官縣陳大令飭暫備棺收殮一面出示召認死者年約三十餘云○著名地痞綽號鐵面和尚無惡不作黨羽甚多人皆畏之如虎現已獲案刑訊數堂官因其積案纍纍出示招告凡軍民人等平日被其陷害未敢告發者准具指禀以便按律定罪聞者稱快不置○前通賢里七聖廟住持僧德鏞不守戒律經龍泉憲籖拿到案供認與某婦通姦判在照墻外笞責數百枷號示衆遠近稱快現在枷號期滿已蒙開釋暫在開元寺中棲止未知此後能洗心革面否也○三牧坊鍾太史大椿之太夫人於上月二十八日出殯親友執紼相送絡繹於道生榮死哀其太夫人之謂歟 
[津門雜誌]  
　　從前屢有盜賊夤夜升屋嚇借錢文中秋節後若輩韜光養晦茅店鮮鷄嗚之盜柴門無犬吠之聲説者謂盜亦有道彼從來處來者亦從去處去江北之河運糧船卽若輩之渡海慈航問津寳筏也粮船旣去伊等遂不便勾留其然豈其然乎○淸查保甲實足弭盜安良彼奉行故事者祗以張貼門牌爲塞責遂使良法美意等於告朔餼羊良可惜也天津道胡雲楣觀察現飭府縣督同城廂内外十八叚委員編查保甲務令詳晰靡遺所有男女大小人數行業姓名籍貫一一備登朗若列眉瞭如指掌從前敷衍了事之習一掃而空合計十家爲一牌如有窩藏盜賊及爲非作歹等情互相覺察如違連坐觀察以實心行實政此一事可槩其代餘行見盜賊濳蹝閭閻安堵矣○泰利挖坭船從利津口折回旅順經列前報此船由茅觀察延年協同法人吉利豐乘坐新盛輪船拖帶赴東滿擬交割詎至利津水淺不能逕入而口外又波濤洶湧不便久停茅君丐其勉强拖帶入口法人聲稱如入口後卽算交代淸訖當如尊命拖入倘至半途膠滯進旣不能退又不可而張大中丞又不允於中道騐收或有意外事君能任咎否茅君語塞又丐其於利津守侯大潮而法人已飭新盛鼓輪將泰利拖往旅順遺散船中人等再候進止日間又由新盛拖泰順挖坭船與泰利同泊旅順矣○六月初間九河盛漲潰隄决防地方之受害者不少嗣經天津鎭吳崙峯軍門天津道胡雲楣觀察協同練軍統領黄麗川軍門督率兵丁分投堵築除次第合龍外現在北河東岸如漢口趙庄南倉北倉堤頭新庄白衣廟各口門仍是汪洋一片現在鎭道曁麗川軍門撥隊鳩工並由楊村分府朱别駕派撥剝船供給料物備用兵勇村夫昕夕不遑通力合作當此霜淸水落時想不難次第合龍俾免其魚之嘆也 
[搶妓述聞]  
　　中西坊看管女犯被匪劫去一事已見前報兹悉此案原由因再録之其始有慶侍御祥以小霸王魏七南霸天張二販賣良家婦女逼娼漁利並於南城聚匪設局開賭等情密上封章旋由樞垣密傳諭旨令中城侍御嚴密查拿崇唐兩侍御接奉廷寄密飭中城副指揮酈炳奎立時密緝小覇王魏七南覇天張二而魏七近在石頭胡同開設春桂妓寮張二開張山泉妓寮指揮率役往拿不意春光漏洩二人已避匿他處復往各妓寮搜拿未獲遂將該妓寮封禁而將春桂妓寮之李氏王氏拿交官媒看押待質一面派役跴緝魏張兩犯旋由魏七賄雇張某頂充寮主投訊至八月十三日忽有僕婦三人至官媒家服侍妓女官媒以爲魏七恐妓女狼狽故遺僕婦服侍並未致疑不料中秋晚十點鐘突有凶徒二十餘人手持槍械蜂擁而入將李王二妓並另案看押之從良妓女王氏搶挾而出嗣因王氏喊呌不絶後由凶徒抛棄只將兩妓及傭婦扶置車中飛馳而去官媒赶報坊主飭投追緝毫無蹝影酈子佳指揮上禀城憲崇唐　城憲聞而大怒勒限緝拿各犯一面先將張某詳請送部旋經刑部掣分奉天司訊辦而張某見此案情節過重未便桃僵李代遂供明代替並將魏七現在京南釆育街宋某家内藏匿和盤托出司員立卽飭坊往拿而魏七聞知搶妓一事遂卽進城投首崇唐兩侍御卽以已獲人犯未能認眞看守致被匪衆持械搶去李王二妓請將疏防之副指揮酈炳奎議處呈飭五城順天府步軍統領體嚴拿旋聞該凶徒携妓逃出京城行至黄村鎭馬家店止宿店夥見三十餘人皆非安 [ 
 
 

Page 3

 
 
分之人中有二婦不似眷屬暗中探聽知係妓女其中必有轇轕密報地方官役入店盤問言語支離上前拘拿凶徒膽敢抗拒彼此各有損傷只獲十餘人餘皆逃逸未能追獲有謂中南兩城已派練勇往提各犯解京訊辦如何定讞當待續聞 
[閩中官報]  
　　同知朱之濤卸深坑釐局知縣成心中禀接辦交代事件縣丞彭源崙奉委湖雷釐卡從九周泰臨奉委北嶺商税差管帶恪靖親軍正中營總鎭戴名山到督轅牌示漳州鎭總兵篆務查有委用提督張朝棟堪委暫行署理 
[星軺訪古]  
　　黎蒓齋星使持節東瀛文彩風流久爲彼都人士所欽仰公餘之暇每喜鈎沈訪古上月自奈良至新宮訪徐福墓舟至大島阻風三日越第四日始逹墓在田壩中央平土一塊約寛三四丈上有古樹二株墓前積竹筒數十百具中插花朶或樹枝日本祀神之禮如此有短碑題秦徐福之墓五字相傳爲朝鮮李某書文元元年立當乾隆元年丙辰後天保六年乙未仁井田好古别撰旁有七塚相距數百步係福所親也星使紀之以詩共得十二首中有斷岸風漂著軸艫里人猶自説秦須之句自註云古老相傳福初到時在新宮東北海岸七里許日本里故其地名秦須尚有碑誌地甚狹隘後乃徙於此又有句曰嫡裔如雲飄散盡更從何處問秦人註云或言福之子孫多姓秦者今皆散處各地或言藤澤驛福岡平一郎係福之後人嘗有贈物寄神社或言有徐姓在和歌山充醫士皆疑莫能名相傳捕鯨之法得自福授故今捕魚船上水手第一人猶稱秦士得鯨必至墓前報賽星使到時地方官如村長郡長均喜而出迓樂與追陪星使甚喜新官人士爲之封樹建祠故有封墓建祠留古蹟海風吹起伯牙琴之句又曰我勝南陽劉子驥二千年後一畸八蓋自徐福入海至今已二千一百數十年矣詩旣脱稿一時交相傳誦索觀者甚衆星使乃用石印法印成橫幅分送中東士人而東人好詩尤甚得之珍如拱壁到處抄傳星使之詩徐福之墓並垂不朽矣 
[放帳被倒]  
　　長崎領事楊星垣都轉蒞任時適建廣三江三帮商家議立現錢交易章程都轉前爲叅贊在東有年深悉日商情弊凡華人爲倒帳案控官追究者日本律例辦錢債案甚寛旣被倒欠鮮有能索到資本者華商吃虧不少因是俯　華商攺立新章備案並通飭各商此後如與日人貿易一槪現銀出貨或仍有賒欠致被倒空等情一經察出或禀官請追須照章罰洋五百元計自定章以來迄今三年商家奉行稱便然仍有貪利背章者因見日本紡織所素來殷實爭以棉花售與計虧空華商共二萬多金初時因恐議罰不敢聲言至上月廿六日紡織所突然倒閉被欠各華商受累不淺所有建帮之恒記泰昌等號江帮之三餘豐記等號不得已皆自具願甘罰處禀詞請官追欠一面復雇日本訟師請官封產備抵現雖將機器等封其大半然恐所得終不償所失也覓利之難如是較之二十年前不啻宵壤有心人不能無今昔之感也 
[勸募出力]  
　　今年順直一帶受災甚重冬春接振爲日尚長李傳相於無可設法之中再設一法特備捐册數百扣咨請各直省督撫發給紳商廣爲勸募月前湖北憲接到捐册數十本分給各屬勸募漢口關憲接奉此册邀請招商局總辦董君仁伯太古買辦張君寅賓等竭力勸募前請漢鎭八大行紳董同襄義舉張君勇於爲善曩年廣東水災曾邀吳君朗珊同募鉅款以惠桑梓此次面奉關憲囑付自必仰體憲意多方設法使北地災民同霑實惠也旋向各洋行勸募經俄商順豐洋行慨書銀五百兩阜昌洋行書銀二百兩英商怡和洋行書銀一百兩匯豐太古各書銀五十兩至各洋行買辦亦皆解囊相助毫無吝色據云是册已募成二千餘金足見善士之多集欵之速飢饉餘生孰不同聲稱頌哉 
[别鵠聲悲]  
　　江都林邑宰之夫人孱弱多病月初玉體違和延醫診視未能痊愈函招淸淮某醫診治服藥後依然無效延至八月某日遽爾仙逝靈櫬暫停署中擬俟七終之後再行擇期出殯邑宰素敦伉儷値此鸞絃中斷鳳翼分飛讀黄門感逝之篇因未免愴焉欲絶但旣一行作吏不能不以報國愛民爲念節哀順變是所望於逹觀者 
[齋呈官]  
　　薙髮匠徐阿狗曾娶北新涇人顧氏爲妻挈之來滬僑寓法界北新街詔生涯亦頗不惡顧氏性成輕薄時爲逐水楊花出外不歸動經數日徐自問力不能制因向大東門内暢叙樓包定生意將店閉歇携眷入城上月間該氏竟夫脱逃避匿不面至二十日始有人告以被同鄉車夫蔣福慶誘去寄居新街小烟間主陳阿九家傍晚時徐至彼尋見該氏卽從披屋上扒至比隣某槽坊披屋而下走不知所之陳知事不諧頓生反噬之計將徐勒住扭送捕房誣以被竊烟鎗請爲究辦葛同轉屢次研訊着徐回至北新涇鎭向岳家找尋陳交保蔣押追一時觀審之人咸謂同轉明鏡高懸彼淫婦奸夫當不能幸逃法網矣事後槽坊主夥以婦人登屋恐致不祥與陳評論是非陳理屈詞窮遂於前日置備香燭三牲向槽坊主賠禮盖卽俗所謂齋星官云 
[烏龜難作]  
　　春申江上花月成林銷金之鍋不知幾許顧龜鴇多空無所有而狎客亦未免金玉其外敗絮其中非但賴債不還反以彼中人爲魚肉以致枇杷庭院時聞索欠之聲節過中秋紛紛閉户聞公陽里内某妓院係寍波人某申所開日來避債無臺致欲呑烟畢命各債户懼遭人命反以好言慰之嘻烏龜難做竟如是哉 
[縣案彚録]  
　　朱關茂同妻劉氏控被錢永淸兇毆陸邑尊飭差將錢提案堅不供認當由錢之舅母吳楊氏投案供稱被朱調戲經帮審委員竇明府訊供之下補提關茂之兄鑑堂及該處三十保十圖地保唐勝三到案質訊此皆詳登前報者也前　原差將朱鑑堂等傳案明府升堂提訊朱關茂携妻劉氏投案伸訴前因錢永淸供爲靛靑生意於八月十四日回家因關茂調戲小的舅母向論是實並未兇毆朱鑑堂供關茂是小的堂弟此事實因吳楊氏托朱關茂賒取鍚箔一塊劉氏聞之前往吵閙以致涉訟地保唐勝三供本年八月十三日關茂與永淸爭毆迨小的前去已經理妥至十六日關茂失去羊一頭向錢追問以後不知爲何來案喊控叩求明察明府得供以此案情節支離着令該地保向兩造調停來案禀覆核奪○王芝記等八户控同昇錢庄主沈炳順倒欠銀兩一案當經陸邑尊提訊之下斷令沈折償七成五成現銀二成票銀遵斷取結在案邇來王赴松翻控由恩詩農太守准詞札縣提集覆訊前日由帮審委員竇明府提訊王供實因吃虧太甚是以上控黄連春等同供前蒙訊斷具結不料王芝記翻悔上控叩求明鑒明府得供卽着經勸之龐月明等理處明白禀候察斷○英公堂解送秦子蘭劉耀亭至縣前日經竇明府提訊秦供本邑人爲鞋子店生意上月間有同業之劉耀亭紏同小的股開鞋店生理先後付下資本洋一百五十元不料前日劉將店中之貨一併運出我之資本無着爲此扭交捕房解由英廨轉送到案求請明察劉耀亭供天津人與秦股開鞋店言明伊出資本洋二百五十元我出鞋子九百餘雙先後收到秦之資本洋七十餘元尚有餘洋延約至今前日秦約小的同取洋元路過捕房反被扭進移送公堂轉解來案明府得供卽着値日差往查實情禀候核辦 
[英界公堂紀事]  
　　某兵輪管駕劉雨田被陳國藩誑騙衣服將陳送入捕房捕頭命包探沈金隆移送公廨朱森庭明府飭押候原告投公堂質訊核辦○秦子蘭控劉耀亭借欠不還朱明府飭差提劉研訊各執一詞隨由秦邀介紹之龔秀甫沈梅軒備質劉仍不認欠洋明府飭移送上海縣訊理按此卽縣案中所紀股開鞋子店一案惟詳略互異故兩志之 
[上海六馬路仁濟善堂籌賑公所施少欽接到黄愼之殿撰告災乞賑書]  
　　少欽年伯大人閣下暌違大教倐已十年軫結之思無時或釋比維行道有福善體康强爲傾無量姪京華從事建白毫無今夏永定河决口畿輔一帶皆成澤國時霪雨未霽姪於六月初五日首先邀約同分 
 
 

Page 4

 
 
人籌辦拯濟打撈浮屍親赴右安門外散放餅餌米麫等物桑田忽爲滄海陸地郤少行舟勉强以木筏笸籮從事時時有性命之虞技窮力竭無濟於事寢食爲之俱廢　悉大溜橫貫南苑由西北破壁而入直趍東南經采育武淸東安寳坻天津入海所過皆麋爛目不忍覩其時各義振亦皆向右安門外二十餘里之村莊紛紛散振溜急無船雖南苑亦無敢入者東南遠處更無論矣姪與江錢兩君子冒險入苑涉水五里許深者浮胸淺者泥陷屢蹈危機召災民戴負餱糧往振之此六月十六日事苑内十七村及不成村之散户將近萬人糧盡垂斃從此日日散米審户旣定以圖振法行之旋又赴釆育開留養廠二所止流民勿來京師又爲楚友開振米廠於通州之漷南永樂店又往武淸東北受災極重之二十四村查淸户口設廠於桐林村東安一縣被災三百七十餘村七萬餘口哀鴻嗷嗷再四求姪爲辦常振刻已淸查户口寳坻辦振較緩災民來京者道路絡繹不絶皆由張家灣行走該處雖有粥廠災民無處棲身一口粥旣不能飽日晒夜露不餓死亦必病死卽擬再往該處設留養廠儘數收養災區耕牛宰食甚多又創立當牛局於苑内得牧地兩處可畜千頭七十日之久終日碌碌爲此百事俱廢拖泥帶水以爲常暑雨淋炙飢飽無定未殶一日履險如夷眞幸事也當義振之重疉於右安門姪建言宜分地叚勿令遺濫後又創移近就遠移輕就重之議頗蒙同人許可圖振留養當牛三事當道無不稱善惜人情畏難狃於成見無仿行者耳姪此舉曰百善堂義賑以數十金辦起並未勸捐而聞風相助者頗不乏人同事四人曁愚父子三人皆自備資斧一切經費極力撙節捐欵悉以買米現存米祗一千數百石南苑釆育桐林張家灣等處由京兆撥米五千石東安全賑非三萬石不可缺米甚巨不忍中止計無所之爰呼將伯因思年伯大人曁滬局善士諸公義聲久著不分畛域於首善義舉自更樂予臂助姪冋不求人惟爲災民請命在所不恤倘蒙賜協巨欵專用於東安一縣卽謂該縣義賑爲尊處所辦姪爲作嫁人亦所甘心再此信陳明合肥師相由津轉寄協欵卽請解由師相處轉發姪處以爲將來移奬之根據務乞先賜電復數言是所至禱坿呈拙擬三説卽敝處現行章程並求賜教爲幸專此敬請福安滬局諸公均祈代逹回信請將諸君子台銜名號示知以便下次通信年愚姪黄思永叩上八月十四日 
[上海文報局東賑收解處接到東海關來書]  
　　少欽心如詠南子美蕃甫澄衷蓮山子　仁兄大人閣下頃奉第二十四號公函並承湊解庫平銀五千兩已　海晏輪船照數交到當卽轉解災區及時散放矣據放賑員董節次來函靑州所屬之高博樂壽及沿河之濵蒲齊利各州縣或居河套或當下游歴年沈災困苦最甚麥季多因無力未能播種秋季又爲黄水冲淹殆盡現在猶賴草根樹皮藉延餘生一交冬令竟有束手待斃情形昨已蒙中丞奏請截留漕米五萬石銀十萬兩大約至少尚須募捐二十萬金方能舉手現請謝佩之總辦沿黄河州縣韓仲萬李少亭總辦小淸河州縣並已敦請嚴佑翁前來酌辦遷民之舉尚求諸君子俯憐東省連年積潦較他省猝被偏災者尤苦伏乞多多湊濟俾義賑不致中止飢黎不致坐斃實深感禱肅復敬請善安不一[  愚弟盛宣懷賴首八月廿九發]  
[隱名助賑]  
　　謹啓者頃奉王介眉大善士交來隱名氏大善士助順直賑洋一百元囑解災區方今遍地哀黎風朔霜濃蔽身之襲田淹堤决果腹無粮今蒙推解藉免號啼拜登嘉貺同深感戴旣隱名之不我知是特臚陳報端叩謝鴻施上海六馬路仁濟善堂籌賑公所董事施善昌等謹誌 
[助賑愈病]  
　　浙寗姚朝章大善士日前患病甚劇默禱神許助直振洋二十元旋卽轉現已將次康復特由啓興號如數寄交敝處委解災區夫以一念之慈祥遽邀彼蒼之呵護桴鼓影響之理益確信無疑矣除將來　彚解外亟先登報謹代叩謝上海四馬路文報局協賑同人謹誌 
[浙省撫轅抄]  
　　八月十九日前富陽縣歐景芬禀知京餉本日釘　寄存外庫候補府照磨盧士鴻禀知釐捐局委西墊釐卡差叩謝○二十日候補縣丞王維鋆由京起服來省禀到巡檢蔣廷模禀見卽辭赴台州輿圖局照料差○廿一日李鐘祜寗波典史張承霖紹興均禀知輿圖局委赴照料差叩辭署東陽縣典史陳振　禀辭赴任　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[九江近事]  
　　九江自七月初迄今久無雨澤北岸田畝距河相近禾苗尚覺靑忽南岸俱係山鄉塘堰俱乾田塍龜坼農民無不望天叫呌苦昕夕憂煩德化縣張玉珊明府嚴禁屠宰設壇求雨求之數日依然赤日當空關道李觀察九江府鮑太守念切民休憂心如擣連日在府城陖廟拈香祈禱嚴禁五葷不識蒼蒼者能鑒此精誠甘霖大沛否也○夏秋之交洪水泛漲德化湖口彭澤等邑濵江田畝俱被水淹鄉民紛紛具禀報災九江府鮑太守遂于上月二十九日輕車减從次第履勘災情王事賢勞不　啓處其太守之謂歟○前辦育嬰堂委員來少尹興現在輪委到班經藩憲牌示署理臨川縣温家鎭分司所遺育嬰堂差使由關道李觀察札委郭贰尹模接辦○某氏婦前因夫故轉嫁營勇某甲挈之返山東迄今已歴十餘年日前忽獨自回潯鬂髮蓬鬆衣裳𧟋褸有識者問之則云甲家人口因黃河潰决悉數漂沒無存我幸經漁船救援得免喪命然飢寒交迫孤苦無依不得已效伍相吹簫得以言旋故里云云旋訪得前夫之女已適賣菜傭某乙靦顔而往兾其收留不意女詬詈交加復順手取便桶摔去木犀香味幾至親嘗旁人俱抱不平嗾令向有司衙門控訴後有人爲之調處不識以後如何也○銅匠吳某日在城外工作兩餐脱粟飯俱由家中送往晚則工歇歸家上月二十七日正因求雨禁屠濳淸人至小池口購得猪肉二觔囑妻烹飪午餐時其母送至工處謂之曰汝妻貪食懶做此肉甫孰已偷食過半矣甲聞而大怒隨母回家與妻口角妻被誣不服遂服芙蓉膏尋死甲駭甚急爲之設法灌救雖未香消玉而殞已驚懼不堪矣以口腹之事而險釀人命愚人之見竟如是哉 
[卾渚官報]  
　　八月二十二日分發試用典史喬南自京騐看來省禀到本任黃州府歧亭同知蔣垣禀謝飭知赴任二十三日兼署漢陽協副將常遠藻署漢陽水師左哨都司周正發俱禀謝藩憲牌示黃安縣中和巡檢事務詳委海防新班先用巡檢方爲霖署理二十四日代理漢陽府沈調署漢陽縣朱俱禀知移壇關帝廟祈雨候補巡檢張益修奉漢黃德道委查漢鎭義坊街道差銷鐵廠堤工差禀知二十五日候補直隷州李紹遠奉委赴漢德兩府淸查積案禀見知候補縣歐陽柄榮候補典史歐陽棼俱禀見奉委赴淸來常三屬覆勘煤礦候補縣高培蘭奉委赴寳慶府屬勘煤礦湖南候補典史王天爵奉委赴寳慶府覆勘煤礦俱禀漢鎭升字營統領兼署漢陽協副將常遠藻任事署漢陽協副墏璞卸事俱禀知候補道徐進見奉督憲委率同各員前往湖南衡州府查勘煤礦禀知辭候補府許炳恭奉委交代捐輸局禀知候補縣鍾期濬奉委武黃二府各屬州縣淸查積案禀辭卽用縣周垣奉委荊宜施候補縣程恩培赴安襄鄖荊門各府屬淸查積案候補縣黨述奉首府委赴咸寍縣催漕禀知試用從九凌鴻哲起服來省禀到候補未入胡灝奉委查漢鎭大智坊街道禀知並銷鐵廠堤工 
[海寗附賑公所八月份第九次月報]  
　　淸風室錢助英洋十元署鎭安府正堂羊廣西鎭安府知廳范知廣西天保縣事慈谿洪杰天保縣右堂李秀水縣人盛渭前署下雷 
土州吏目事褚鎭安府城守千總卓泰山郡寗氏鎭安府刑錢席徐浙紹虞西餘慶堂陳陳浙紹敬義堂魯黌善賓興局十二户共合來規銀一百兩付羊辛眉兄募來交高幼渠兄寄丁橋諸祝橋等處親隣族九户規銀四十兩本月底除付共收規銀六十兩英洋十元五月底結存規銀四百十六兩另另五厘紋銀三十五兩四錢礬平銀四十兩本洋二元英洋八百五十五元七角五分銅洋八元正八月底共結存九八規銀四百七十六兩另另五厘紋銀三十五兩四錢礬平銀四十兩本洋二元英洋八百六十五元七角五分銅洋八元正解付聲明[  寓滬海寗附賑公所同人謹啓]  
[上海北市絲業會舘籌賑所施少欽經收順直山東賑捐八月初十至十四日第二千五百八十至八十四次淸單]  
　　衢州府江山縣姜氏保父母延壽由王成興號來洋一百元錦記十七元京口潤昌號李肩吾允傅同募合肥崇儉堂求合第平安十六元益記洋貨號節省中秋酒筵十元閩省馬俊甫司馬五元鳴鶴場葉雪航三元泗涇倪秋記求内肝胃氣痛速愈三元杭城姚淸祺爲媳費氏阻經求痊二元揚州淮南總局施紹餘祈合家平安二元又祈自身平安二元又求四兒諸病安吉二元蕪湖邦勳氏二元崑山張寳三求母康健一元無名氏銅洋二元乍川寓愼餘沛國塞香子募雲隆昌銅洋三元萬盛號洋一元銅洋一元無名氏對開洋一元以上初十日願生氏由朱火全號來漢平銀二百兩合規元二百零九兩九錢六分四明勾章東海隱名氏求母病速痊洋五十元又求子廿元仁裕三十元還心　十元江門陳氏求瘰節症速愈十元常熟正泰王仁詒求父病速愈十元姜思堂八元姜孝洪姜孝棟各二元東來升吳師杰求孫肇祥喉沙卽痊五元合順質衆友中秋酒移助三元浙寗我亦人間一苦人一元乍浦汪雲門募受屈子求合家平安身體康健一元成章泰四角松江四知堂楊對開洋一元以上十　日蕪湖元昌參號由李心源先生來洋廿元萬成莊中秋省酒席移助保佑合店衆友平安由徐石翁交來十元　時儂由蘇州人和震寄來十元嘉定葛壽全祈病速愈十元昭文何憶琴爲室人病愈由錢鑑堂兄來十元益愷彝衡春由蘇州人和瑞寄來二元錢一百文東台劉公館家人杜升病愈完願洋一元行素居士一元淮城周煥農　元方復泰祈保各船平安一元以上十二日邱松泰花　邱樹　求痢速愈由沈位卿兄來洋五十元滸浦崇禮堂四十元長沙無名氏十元揚州有心無力人求母病平安八元　門祖氏爲病求速愈五元孫士逹二元蘇城夏鏡　翁募北平留餘主人節省麵資壽諼室求保子孫平安無知小子保平安三户各二元淸江陳寳書爲子病愈完願二元陸子陶爲次媳病愈完　四角恊和信來　灣陳雲記洋四十元楊莫記顧方記陳容記復甦氏四户各廿元曉薇仙舘十二元王永記揚得顚各十元金瑞記八元路江知拙書屋陳習記喜助五元又陳信記喜助一元餐霞堂無名氏各四元無名氏二户各二元王則記可玉氏各一元熊輝記匡壽記朱文記徐政記耀記王記五元李華記王勝記陳炳記吳典記謝德記五元嚴新記簡金記陳旺記陳壬記陳雲記五元趙耀記葉庠記李春記黄德記方堯記五元共二十七户合洋二百元寳和莊來金陵介福昌東號募崔大愚居士洋廿元無名氏五元极名氏張沈育記求妻病速愈各四聶徽記送陳壽屏分移助三　嚴毓　三元無名氏二户各二元無名氏嚴景范陳鑑嚴景范筆耕居士五户各一元無名氏六角陳子裕陳吉生劉晏濱葉仲衡陳會川鍾榮生葉墨林陳子　無名氏陳直甫陳鶴山劉厚卿賓友芝劉文蘭十四户各錢一百文共廿八户合洋五十元以上十三日重慶日昇昌渝平銀四十兩合規元四十二兩零六分　河海關蘇洋十六元錢七百八十文河東氏由壽康莊來洋十六元章啓元十元姑蘇義興祥徎少柏募積善堂許求合宅平安古閩　了節省醫藥移賑各十元森和店賴佑平安乏資人祈冥福各十元小兒夜　睡回思求醫不如助賑默然之間卽能安睡五元友人三十歲得子平安蒙諸君賜儀并湯餅費移助十元友人求父母康强四元無名氏一元蘇垣汪公　保合家平安虐疾速痊八元無名氏求病卽愈由張秀夫兄來五元無名氏四元公和隆質衆友求保平安中秋酒筵貲移助四元吳淞佐福氏爲志端子求病速愈四元屠鎭徐靜蘭募曹翰香四元王詠記求痢疾速愈三元乍川源隆昌衆友月餅貲移助二元銅洋四元蘇州豫　典斗齋居士求妻產平安洋二元滸如關鹽公棧程福保求父病速愈二元虹口可熾鐵行折月餅貲移助二元無名氏六角無名氏求病愈一元陳永淸一元尤氏求財一元以上十四日 
[上海北市業會籌賑公所施少欽經收順直山東賑捐八月十五六七日第一千五百八十五六七次淸單]  
　　蘇州老人和震記山陰沈志周求病速愈由恊茂莊來庫平銀五十兩合規元五十五兩壽州鹽厘局徐得子將送蛋資移助曹平銀廿兩安吉居士求家合家平安洋廿元陶鳳儀續助求身健目明廿　豐源莊衆友移節酒十元甬江萬興祈子氏十元無錫黃蔭森十元陸源泰湯餅資移助十元安慶安廬道署王聘侯爲　子兩足麻木求速愈六元餘大莊移月餅費四元寄粤梁溪求保平安子四元九章號各友月餅資移助三元心記三元源恆隆中秋省酒餅三元漢口長春棧祈寧無名氏爲妻產示安完願二元無名氏二元守訥齋主人朱秋甫爲妻病愈完願一元尚古堂嚴中秋香斗資移助一元歐長珊先牛交來杭州李子槎爲子還姻蒙親友賜儀並謝筵資移助爲諸君造福各銜列後徐　卿夏樹庭各洋二元朱花韻金芝壽二元章士逹倪策堂劉德豐吳茂榮福興愼錢麗春陳少亭恆源倉彭炳金盧少豪周尚禮貴魁彭菊亭邵仁宇徐靄臣張韻甫程養記柳咸　汪敦甫遂記莊徐潤之翁又魯廿二户各　元馮利泰雲衢一元樊魯臣張可行一元李作霖李鋆一元勝春信豐一元邱谷樵李藝甫一元茹曉春朱春泉一元劉立三黃賓臣一元胡屏三汪漢章一元烏國榮張仁齋一元同益莊葛震珊一元徐龍浦儀堂一元茂裕生徐守齋一元嚴蘭淸沈柏靑一元同昌義符鶴汀一元萬和祥仁和祥一元程丙　馬泉甫彭　珊一元龔銀槎倪克俊兪雲泉一元顧俊夫同信昌李幹臣一元沈廣慶周松亭郭紹榮蔡二卿阜生莊岳論李丙童裕堂章榮發孫德甫李美英袁子彝少梅裕春莊陳鴻茂趙墨耕李永甡熊大平章茂華何子修廿户各五角吉元盛永年各角范湘洲三角楊杜生陸錦洲各二角共六十八户合洋五十七元對開一元金陵沈紹笙募致遠堂陳洋四元楊哲卿募劉長林王壽之太太顧德源詞源閣授經堂恆茂號六户各錢二百文汪太太徐寳林無名人隱名人四户各一百文萬慕韓募王沈氏五百文郭靜人二百文陳益昌徐少臣夏起盛蔣靄　道楊氏楊月秋沈吳氏沈徐氏八户各一百文共廿一户合洋七元蘇城華天益王半痴生同募八月上旬桶捐錢二百七十三文陸仲殷二百文江棟臣一百文以上十五日梁溪李務本酬願由同康莊來洋三百元龍尾硯齋主人求病速愈由鄂垣劉公舘蘇建初翁寄來洋一百元合規元七十三兩葉英齋求子驚風速　洋廿元寗郡兪翁廿元誠心子求母病速愈十元無力人求病速愈二元下沙時蘭逸史爲媳病求愈十元無名氏爲母疾求速全十元讓德堂十元無名氏由洪順　來十元愼獨主人八元無名氏六元南匯縣署沈熙伯爲子詒珠病求愈五元沈永奎求妻產平安二元無名姓爲妻倪氏求病速愈由太倉繆朝芬寄來二元嘉定水之鑫二元何仁元一元溧陽學署洪量甫一元周氏求銷抱歉一元大圑浙乍商香斗月餅貲移助五角銅洋一元盛川江餘記平安氏不留名各洋五角合肥同泰莊由恆興洋货號來日本洋一元毛本洋七元銅洋二元以上十六日求安子洋四十二元對開洋一元紹寄户雲樓氏因父恙愈酬願由寳順莊來洋三十元仁和枕湖氏求兄餘菴牙癅速愈由寗波内關朱綺孫寄來廿元又朱陳氏病愈續助求復原三十元盛澤永亨德汪汝珍求濕瘡卽愈並祈合家平安廿元求母病速愈子由　省恆孚銀樓寄來廿元又十元無名氏爲母目愈還願十元山陰多病子十元高郵武廟賑所丁瑞昇募後樂園吟叟八莫山人各洋十元大圑姚祖賢求合家平安十元京兆　萱子由宋文茂來四元八角黄松南由閔行同源典寄來四元二馬路淸分堂諸友省節費三元南市悦昌桂記布寓同事省節席費三三元傅爕臣病愈還願二元慈谿吳鳳洲求妻病速愈二元陳鳳洲銀一兩田姓求病愈洋一元張運甫求母病愈康健延年一元淸江無名氏求父腿患卽愈一元維揚裕和成節省月餅等費錢一千三百文董仲勳四百文晋康三百文共三户合洋二元以上十七日 
[庚寅年八月二十六日第四十一期戒烟名單]  
　　呂桂棠年三十一歲寗波府餘姚縣人現住外虹口菜市街行船爲業上癮七年年日吃烟二錢作二次吃保人盆湯衖中裕源錢莊○姚品山年三十六歲江蘇省元和縣人現住珊記馬頭永興樓茶舘整容生意上癮十二年每日吃烟二錢四分作三次吃保人珊記馬頭發昌絲頭店○賈德林年三十五歲鎭江府丹陽縣人現居後馬路向業洋货上癮六年每日吃烟三錢作二次吃保人棋盤街萬得來呂宋票店○葉善成年三十一歲安徽省婺源縣人現居南十六鋪巡防局上癮四年每日吃烟三錢作三次吃保人仁濟醫舘○張矅山年四十一歲江蘇常熟縣人現住珊記碼頭永興樓茶舘生意上癮十一年每日吃烟一錢五分作三次吃保人亦珊記碼項發昌絲頭店○朱文海年二十四歲江蘇吳縣人現在二擺渡薛鳳山處正容爲業上癮一年每日吃烟五分作一次吃保人薛鳳山正容店○王椿年二十九歲浙江鎭海縣人復亨怡醬鴨店爲夥上癮四年每日吃烟四錢作二次吃保人復亨怡王育章○鄭如九年四十九歲浙江寗波府鎭海縣人現住虹口玉器生意上癮九年每日吃烟三錢作二次吃保人二洋經橋義隆店曹金山周生年三十七歲廣東省香山縣人現住寳善街奇珍宵夜舘傭工上癮十五年每日吃烟二錢五分作二次吃保人奇珍○沈眉孫年三十一歲蘇州吳縣人現住　家渡業儒上癮十四年每日吃烟三錢作二次吃保人打狗橋面義順石灰行○顧德凝年五十四歲江蘇吳縣人現住小東門爲藥業上癮十年每日吃烟二錢作三次吃保人鹹瓜街怡記藥材行○左耀年三十八歲廣東香山縣人現住靑雲里上癮二十年每日吃烟一錢八分作二次吃保人永安街大古昌○楊慶甫年三十一歲浙江省鄞縣人現住法馬路寳興里向作錢莊生意上癮七年每日吃烟三錢作三次吃保人大東門外恆昌熟货鋪○方益受年四十一歲浙江省餘姚縣人現住泥城橋作酒舘業上癮七年每日吃烟一錢作二次吃保人新閘西市施洪泰烟紙鋪以上各名八月二十六日均已除鎗第四十一期名單俟後再録以供衆覽　　上洋平康里恆濟戒姻局李經馥何鏞鍾洪南啓 
 
 

Page 10

 
 
   
 
 

Page 11

 
 
   
 
 

Page 12

 
 
   
 
