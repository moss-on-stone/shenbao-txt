# 1907 - 158 - 4912265

 

Page 1

 
 
   
 
 

Page 2

 
 
評論 
[岑督果應歡迎乎抑應阻拒乎（煩）]  
　　岑宫保自奉再督兩粤之命。粤人紛紛電賀。省城各善堂行商。議定歡迎儀節。刊派傳單。預備慶祝而留東兩粤學生。致電軍機處。謂其驅民爲盜。破壞路政。請代奏收回成命云云。以煌煌封疆重臣。而旣受一方面之歡迎。復受一方面之阻拒。迎之是乎。抑拒之亦不得爲非乎。是固不可以不論。 
　　夫天下之最難確斷者。是非二字而已。甲之所是。乙或非之。乙之所是。甲或非之。甚或出於一人之論議。而始以爲是。繼且以爲非矣。始以爲非。終竟以爲是矣。人羣無眞智識。世界遂無公是非。雖然。苟推究其是之非之者爲何如人。則所是所非之合乎公理與否。自可下確定之判斷。岑宫保之始督粤也。以鐵路籌欵事。逮捕黎紳國廉。粤人大起衝突。而當時七十二商家。尤爲激烈。然宫保豈有惡於粤人哉。彼惟恐路事之無成。急不暇辨。乃出此專擅壓抑之手叚。輕躁之咎。誠不敢爲宫保諱。而其心之光明磊落。固未有不可告人者。君子不以一眚掩大德。陰雲四捲皎日依然。粤路雖風潮迭起。而太阿之柄。不致授權於外人者。微宫保之力不至此。觀其致廣肇公所電。有三年督粤。殊少善狀。所望總協理早日舉定。大股踴躍速交等。語可知粤路一日不成。宫保即不敢一日弛其責。豈惟全粤食其福。而大局所關。尤非淺鮮。故各善堂行商之决議歡迎。吾敢據理以斷之曰。直道。尙存。人心未死。 
　　然則兩粤留東學生。又曷爲而電阻乎。曰是可見宫保之剛直果斷。不避讐怨。有以招之忌也。督粤而粤之官吏人人危。入京而政府諸權貴又人人危。一旦重拜恩綸。移節兩廣。則粤之貪官汗紳。惕於往日之積威。惴惴不能自保。留學生遠適異國。桑梓狀况。或不克燭照數計。電逹軍機一事。安見不受若輩之搆煽。而爲此不經之謗言耶。不然。善堂行商。獨非粤之圑體乎。於粤之前途。獨非有密切之關係乎。宫保果驅民爲盜。破壞路政。彼非無耳目者。而謂曾留東學生之不若。誰其信之。 
　　近數年來。關於行政上之布畫。留學生輒函電交馳。抗詞聲辨。其間合理之忠告。誠非淺寡。而無當於事情之眞者。亦往往而有。吾故抉其是非爲天下告。 
[學生重乎抑警察重乎（熊）]  
　　中國誤以保甲巡捕之法辦警察。而警察遂爲人所輕視。雖然警察者。保全治安者也。其立品宜高。其見事宜明。行人有不規則的舉動。而或不服警察之干涉。則屈在行人。行人絶無不規則的舉動。而警察濫欲干涉則屈在警察。警察固不易爲也。必是非之判斷。明確。斯干涉之界限清晰。蘇州巡警之凶毆學生也。學生非有不規則的舉動也。學生無不規則的舉動。而濫欲干涉。干涉已非矣。而復用野蠻手段。夫巡長之刀。警察之棍。以禦强暴耳以備不虞耳今乃任意揮舞凌辱學生豈學生與巡警曾結不解之仇耶。則共屈明明在警察。 
　　學生以被屈於巡警故。於是合羣停課。公議辦法。條陳於大吏。太吏亦知屈在警察也。允爲重懲了事。吾所望者。學生此後。當益自尊重。益自約束。則旣不失爲高尙之人格。復何至受他人之干涉。 
　　蓋服從法律。本爲國民公共之義務。警務者。法律之一部分也。學生者。國民之一部分也。學生欲完其國民之資格。則益當尊重國家之法律。不然苟因此而大張其勢燄。無論警察未嘗不有報復之心。而學董之資格失矣。警察不足責。學生將如何。 
　　烏呼。中國誤以保甲巡捕之法辦警察。而警察遂爲人人所輕視。中國又以縣府就試之童視學生。而學生乃爲人人所詬病。學生乎。人縱視汝如就試之童。汝亦能以就試之童自視乎。學生其勉之。吾重警察。吾益董學生。 
 
 
 

Page 3

 
 
專電 
[●電一奉天（五月初三日申刻）]  
　　徐督唐撫初二日到奉謁昭陵後卽接印徐駐督署唐駐財政局朱撫後至趙軍帥定初六日起程入京陳璧不來（熙） 
[●電二北京（五月初三日亥刻）]  
　　岑春煊片奏請實行預備立憲奉旨交各衙門閱看慕） 
[●電三北京（五月初三日亥刻）]  
　　駐京英使面告外務部稱夔州敎堂被燬請電飭地方官實力保護（愈） 
[●電四北京（五月初三日亥刻）]  
　　新簡駐英欽使李經方請留陳貽範左秉隆爲使館叅賛（章） 
[卜近聞]  
　　日前御史徐定超呈遞封奏附片一件略稱御史黃昌年前請刋發摺奏已由政務處核准覆奏在案乃迄今日久仍未宣布擬請嗣後凡有各省創改章程曁各部院條奏事件業經奉旨發抄者均著政治館一律刋布昭示天下以免測疑夫今日非預備又憲之日乎立憲國之政治君民共之又何猜疑之有若僅以無關得失之閣抄塗飾耳目則十年以後豈但人民猶無立憲資格也乎 
　　内廷傳出消息兩宫現以駐蹕頤和園逐日所需經費爲數甚鉅昨日諭飭内務府卽將開銷各欵一律核減二成以重庫藏嗚呼吾國無皇室費之裁制而但曰核减若干核减若干庸有濟乎 
　　東三省督撫於四月念六日啓程已由軍機大臣奏明二十五日兩宫特由頤和園交出密諭一道派員叠送徐督庽所聞諭中有交辦要事四件并有各該督撫等務須和衷商榷勿得各懷意見致誤要機以副重寄等語又賜徐督西番蓮芝子花各二對君恩優渥極矣吾知徐唐諸公當不僅於諭恩摺中作照例之文章曰圖報高厚鴻慈於萬一也 
　　慈宫近以各省事務殷繁兼之交涉日益棘手每於辦事後單傳慶邸曁瞿于玖相國密商多時故近日慶瞿退朝不敢散值必伺候良久以備傳問股肱耳目其慶邸瞿相之謂乎然而用人之際宜稍愼重焉勿爲岑督面參之言所倖中也 
緊要新聞 
[電請駁拒法人在滇設立民政局北京]  
　　日前外務部接到雲貴總督來電略稱駐滇法領擬在蒙自設立民政局此事關繫　大萬難允准務請與該國公使辯駁以保主權云云現各堂憲已允據情照會駐京法使嚴詞拒駁矣（義） 
[俄國爭攬長江航業之先聲漢口]  
　　漢口俄國公司因英法德日各國俱爭揚子江航業惟俄國未有輪舶往來未免受虧現特聯合某公司在外洋購就快輪三艘一名利納斯一名古特馮一名琛喴（均譯音）行駛長江各埠其漢口停泊之處已擇定俄界一馬頭聞該輪船約西歷七月間卽可到漢云（泰） 
[札飭勘地劃作比國租界漢口]  
　　外務部軍咨鄂督張香帥略云本部現據駐京比使照會比國在漢口商務日見發逹商人之來漢口者絡繹不絶非有專界庽居不足以逹商業競爭之目的應請貴部　商鄂督就　指一周妥之地作爲敝國租界本公使亦不要求所難中此邦交上之和睦從此益可鞏固云云本部准此相應電咨貴督酌核施行香帥接電後當卽札飭江漢關道相度情形劃定地址以作比國租界現關道桑鐵珊觀察已委員勘地二次擬將洋火廠德界下漢關後之地址或京漢火車站左之官地（現尙荒廢）劃爲比界但駐漢比領事以該地不便交通尙擬商請另指地段云（遺） 
[俄日駐兵長春之交涉]  
　　前者寛城子傳言將右馬賊來襲俄人卽借此爲詞將駐守寛城子車站守備隊撥出三百名駐紥長春城内聲言保護領事館後知此說水確亦不將城内軍隊撤回故日人亦將駐軍若干於城内以爲對待之法譯大阪每日新聞（頴 
[蘇撫派兵防緝大股梟匪蘇州]  
　　震澤縣治震澤鎭於上月二十九日突來大股梟匪駕船二百餘艘停泊鎭稍梟黨六七百人掌號登岸各持槍械排隊游行一時合鎭驚動間有閉門罷市者幸駐 
 
 

Page 4

 
 
紥是處之巡防隊第二旗管帶劉都戎及震澤縣主張大令聞報立卽電禀省憲請兵防護現蘇撫陳筱帥已派委水師某營於三十日駛往防堵矣（出） 
[卾省派兵彈壓敎民械鬭湖北]  
　　鄂屬羊樓峒地方產茶甚多春夏之交商務頗旺乃該處福音敎民近日不知何故忽然互相齟齬持械痛毆各傷數人該地茶釐局委員及蒲圻縣知縣持飛電至省請兵彈壓鄂督張香帥接電後卽派襄河水師統領馮少竹太守管帶官孫國安率帶兩營星夜馳往彈壓以免釀成交涉（安） 
[民政部將設鴉片專賣局]  
　　民政部籌出開辦費二十萬兩擬仿照日本在台灣鴉片專賣章程設總局於北京譯大阪每日新聞（頴） 
本埠要聞 
[關讞員辯明西報訾議廨監]  
　　四月二十八日字林西報載有新聞一則備言卑廨女所污穢擁擠情形並言男所有吃食鴉片情事卑府伏查該報所言污穢一節實屬不碻廨中女押所在上房之後由卑府嚴督看監男僕及官媒人等勤愼灑掃且有西醫蘭生隨時查察污穢何自而生所以該西報亦有並無瘟疫甚爲可怪之言夫西牢常有死人而廨監並無瘟疫其爲孰潔孰穢不辨自明廨中官醫蘭生爲美國最有名譽之醫見報大爲不平昨已遺書該館屬其更正至擁擠一節誠所不免盖自女西牢撤廢之後女犯悉押卑廨早經慮及所以請疑改造正爲擴充地步乃工部局代定圖樣至今尙未繪送則擁擠之咎正不得獨責諸卑廨該西報藉爲口實實非探原之論至男所服食鴉片一節卑府到差以來已不啻三令五申並隨時認眞查禁然耳目所及百密難免一疏若云風清弊絶誠不敢言然亦决不致如該報所言之甚該報稱每人床上均有烟具云云豈押廨之犯盡吸烟之人不能自圓其說己可槪見伏查捕房西牢均備有戒烟丸藥現擬略仿其意延專門戒烟醫生一人各犯之吸烟者視其體質量定方劑似較用戒烟丸藥尤爲周妥伏祈憲台照會領袖比總領事轉飭工部局迅將女押所圖樣繪送前來以便興工改造俾不致有擁擠之慮而卑廨不致担遲延之咎實爲公便（括 
[滬道禀蘇撫陳中丞電（爲常州煤油交涉事）]  
　　何福記案疊向美領函辯並派員晤商頃鮑總領復稱中外條約洋商可否在内地用華人非由商約大臣解釋不明茲暫定和平辦法何福記經理二字暫改自運字樣云云（中略）此次英商勝家縫衣機器公司及日本青木麟回春堂藥肆已據禀報均由華人收回何福記煤油號事同一律如果何福記悔悟願將經理改爲自運尙與簽字原約相符仍須何福記呈明地方官辦理與美孚洋行無涉不必干預除函復並電常州府外謹復（利） 
上海禁烟事八誌 
○蘇撫批滬道禀禁烟政策自以愈早愈妙據禀滬上地方該道先經示　轉瞬六月限滿亟需塡用膏店食户應領各照辦理其見認眞已飭禁烟局趕速刋印移送轉發矣仰卽知照仍候督部堂批示繳 
○預防匪徒藉端滋擾總工程局因禁期將届恐匪徒藉端竊發原有巡士不敷分布特禀請道憲咨調滬軍營及留防隊等各軍到局保護並擬於初六日午前九點鐘函請商學補習會商業體操會滬西體操會商餘學會滬學會等各曾員詣局協商防範之策（夜） 
○城外先辦習藝所總工程局上滬道禀略謂前以禁烟期限將滿擬設臨時習藝所以爲善後之計現查城外東西南三區烟館計共有三百餘家城内亦約有三百餘家各烟館店夥業經遵諭調查不願入廠習藝者實居多數其願習藝者苟有别項營業尙思另謀生計照此情形似習藝人數尙不甚多現擬請遴聘議董祁祖鎏主任其事届時就城外先行開辦如將來人數增多再行推廣分設以省經費 
[臨時習藝所章程]  
　　一此次習藝所之設稍帶强廹主義所中應派警察二人駐守開口聽主其事者指揮二習藝所設在總工程局東南西三區内如人數實在擁擠再擬城内添設三銀錢一切開支由總工程局派人管理四所中除延訂各工師外另請監察司事一人月薪念四圓經理買賣物件司事一人月薪十六元均歸主其事者節制此外茶房二人信差一人五所習各藝擬先辦裁縫操衣號褂等小木匠檯椅噐具等編纔匠藤椅腰帶本機織柳條布等銅漆匠零星什物等四項如查得實有利益可做者隨時的添六所中須有習藝處四所飯廳一所大小便所盥洗所并帳房等處飯廳擬用長棹如寺院内之式菜一葷一素每人伙食費大洋一角七每星期三下午四時至六時請人到所講道使習藝人稍開知識八每星期六下午四時至六時請總工程局體操敎員到所敎以體操使一其心志九各習藝人如學習一二月後能自已做物出售者即是出售价十成之二歸其本人或隨時支領或代爲存儲俟六個月總領均聽其便十各習藝人如有中途輟業或倔强懶惰不受約速等事應追究保人酌量議罰 
[所中規則]  
　　一晨八時到所上工十一時半放舘十二時半上工五時散工倘晨到逾時三次者即行斥退仍追繳飯食費一到所後非至散工時不准無故出大門一飯食洩溺盥洗等務須遵照各處定章違者議罰一每星期給假一日此外非有父母大事簽不得請假一非假期内不到者即斥退仍追繳飯食費一各人有故違規則並毆打滋擾不受約束者即交巡士送總工程局懲辦仍追繳飯食費一作工懶惰或倔强不聽工師敎導准由工師告知監察員酌量議罰一各人習藝有成或能自造各種噐具出售之後即於售價内提十成之二酧勞倘一月内學成者或技藝精良者當格外提給一每晨到所卽將本人名牌翻至紅色一面下午散工即翻至黑式一而一所内洒揩揩洗并搬取飯食茶水一切等應聽監察員指承辦理一各習藝人立有功過册一本由監察員擯日塡注隨時查考 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[續學部議覆候選道許玨條陳學務摺]  
　　且定章中學堂外國文鐘點不過十分之三其餘修身讀經中國文學以及歷史地理均以中文授課實占十之六七果使咸守課程自無偏重西文之弊擬卽分　各提學使申明定章嚴行督查務期造通才而保國粹至原奏所稱分别裁减之處擬俟中國科學大明承學之士各有專家一切專門學問皆能以國文授受再行酌議辦理又原奏内稱西式操服必宜禁革今學堂多習體操未甚爲非乃因體操而遂著西服宜由學部通行各直省亟改各學堂西式操服等語查本年臣部會同陸軍部議覆都統吕海寰摺内聲明練兵處奏定新軍服式尙以爲便學堂操服應仿照辦理惟學堂以外不得濫用奉旨尤准在案是學堂操衣准用軍服并非准用西服應本原奏再行嚴飭各學堂一體遵照且聞京外各學堂操服多用洋呢洋布旣多漏巵亦有乖於土物愛厥心臧之義應請由臣部通飭各學堂嗣後一律改用内地自製土布以昭畫一又原奏内稱女學堂宜遵守中國禮敎不可叅用西俗近日學部奏定女學堂章程學齡以七歲至十四歲爲限似已深知各省女學之弊而思拔去其根株惟是此輩好新尙異多視功令爲弁髦卽如外城女學傳習所一處其招考學生告白顯與此次奏定章程相悖近日復有婦女藉口江北賑灾屢次開會出賣茶座列市售物女學生登台唱歌此等情形學部宜查明嚴禁並申明女子學齡卽女敎習亦必年過四十方許充當並乞將順治十三年御纂内則衍義一書命儒臣敬謹校刋等語臣等查女學關繫至重東西各國以踰閑蕩檢爲可憂未嘗不以坐食交謫爲大戒本年臣部奏定女學堂章程内稱凡東西各國成法有合乎中國禮俗裨於敎育實際者則仿之其於禮俗實不相宜者則罷之等語實於啟發知識保存禮敎二者之間權衡至熟本年二月南城開女學慈善會以江北賑灾列肆售物令女學生在會執事於中國禮敎實不相合經臣部督學局查知卽日諄切曉諭尅期禁阻並咨行民政部會同示禁在案嗣後京外女學堂凡與此次奏定章程有相抵牾者均由管理學務人員及地方官隨時考察實力紏正以杜流弊至原奏所稱女　習必年過四十始許充當一節現在女學敎員至爲缺乏若過於限制轉恐遷就似宜查其性行未便過拘年歲女學興辦伊始修身一科莫要於涵養德性實踐躬行臣等恭讀世祖章皇帝御纂内則衍義一書爲卷十六爲目有八允爲化民成俗之要典擬由虑部敬謹刋刻成書一律頒發京外女學堂隨時宣講以端敎化之原立家庭之則如蒙俞允卽由臣部遵奉施行所有臣等遵議縁由謹繕摺具陳伏乞皇太后皇上聖鑒謹奏光緒三十三年四月初六日奉旨依議欽此（章） 
内治部 
[條陳改良警察之批詞南京]  
　　江督端午帥批南洋巡警學堂畢業生朱平藩警務條陳云金陵巡警本多缺點但爲地方情勢民人資格公家財力三者所限不得不漸次改良徐圖完備該生所陳六事均有見地惟揆時度勢除弊去其太甚立法期在必行如棧房洋龍兩項規則自應從速取締其餘飲食醫藥風俗僧寺四條必須次第組織因勢利導現各種程度尙未收整齊劃一之效强用驅迫徒滋煩擾仰巡警局行將棧房洋龍兩項規則妥速籌辦其餘各節隨時參酌議行以興警政並飭該生知照（克） 
[西藏從緩改設行省北京]  
　　政府以西藏毗連印度爲西蜀之屏蔽久有改設行省之議乃近來屢與駐藏大臣往復電商始知前後西藏地廣人稀統治殊爲不易兼以設官分職舉行要政欵巨難籌一時實不能興辦擬俟商埠開通察看情形確有把握再議改爲行省（同） 
[襄河釐局請設復查卡湖北]  
　　湖北襄河綿亘約千餘里爲秦晉各省往漢之要道從前沿途均設有釐局自改設統捐後老河口一局收數最旺其餘各局亦稍有加增惟蔡甸從前每年收二十八萬現僅收三萬餘串究其原因葢因奸商每於中途無局之處將貨物卸清復將統捐通行票轉售於他商赴下游之局卡照票放行以致收數短絀刻蔡甸局委員已將此情禀明省城牙釐總局請設立復查卡以防弊竇（今） 
[奉文催解稅契欵項鎭江]  
　　蘇藩陳方伯日前通飭各屬略云查稅契欵項並未依限掃解各州縣故意拖延實屬不成事體現在國家需疑正急豈容延緩不解著各該牧令依限掃解和再因循遲延定行詳請院憲參處云云初一日鎭屬四縣均已奉札遵照矣（退） 
[飭究書吏浮收稅銀安慶]  
　　安省稅契係照湘省奏定新章辦理凡田地房屋山河各產業均按買賣價值銀一兩收正稅銀六分耗銀六厘油硃紙工銀一錢以五分解司五分給歸董保乃金椒縣稅承房禹長春每銀百兩收正稅銀十二兩有奇現爲該處紳民合詞禀控當經皖撫恩中丞批示云據禀已悉如果屬實該承玩法已極殊堪痛恨仰布政司轉飭嚴查極力整頓並將該縣自照新章收稅帳目逐絀調查及該承舞弊情節澈究明確覆候究辦（化） 
外交錄 
[紳士禀銷奉新敎案南昌]  
　　江西奉新縣天主堂神甫安汝東與該縣馬大令齟齬一案迭紀前報並經委員余太守會同查復回省而該縣合邑紳士二品封職徐士信等現亦具禀洋務局公懇詳銷原禀錄下禀爲事已調釋公懇轉禀銷案事竊奉邑天主堂安敎士與地方官兩相齟齬前經局憲大人札委余守下縣查辦自應聽候秉公查覆非紳等所敢干預但以案關中外未便袖手旁觀謹查此事緣起因革役張成等串 
 
 

Page 11

 
 
通詐騙語涉敎堂該敎士以爲有損敎堂名譽亟請馬縣主懲究張成聞風遠颺經馬縣主懸賞緝拿未獲該敎士屢詣縣署始而催辦繼則辨論此該敎士與地方官兩相齟齬之實在情形也紳等不揣冐昧於本月初三日赴省面晤法國謝總敎安東開誠布公告以敎堂與地方官必須共敦睦誼而後地方可享治安之福亦獲優美之名並一面向馬縣主公同勸妥彼此現已盡釋前嫌仍歸於好用特邀同合邑紳耆公懇俯念事已調釋准予轉禀銷案實爲德便上禀（因） 
[日人撤去防軍]  
　　初二日東京電云日人前以關東地方不靖故調兵前往駐守現據官塲傳來消息謂已平靜如恒故將調駐該處軍隊撤去祇賠留少備巡邏譯字林報 
[中俄協約歸外務部辦理]  
　　關于滿洲之中俄協約外間風傳中國政府已派某某爲議約專員其實不確此約將由外務部堂官協同會議惟俄使則對于此事始終游移至今未訂會議日期云譯大阪每日新聞（穎） 
[趙將軍之强硬交涉]  
　　奉天將軍趙爾巽照會該處日本官吏謂以本月初七日爲止所有日本人民居住開放地以外者從速退去以符約章譯大阪每日新聞（穎） 
[欽賜各國使臣節禮北京]  
　　二十二日外部照會駐京各國公使敬送皇太后特賞十一國使臣節禮計每使臣蘭花四盆芝蘭花四盆中國茶點八匣當由荷蘭使臣西得司分别轉贈禮也（玉） 
軍事界 
[北移軍滿洲]  
　　北洋大臣袁宫保以滿洲軍備空虚已派出第三鎭新軍移駐滿洲計共九千人又以奉天所建營房狹小故將該軍暫行分駐遼陽鐵嶺兩處譯大阪朝日新聞（穎） 
[設防陸軍講武堂九江]  
　　江省督練公所以軍隊官長由學堂出身者不過十之一二若非槪令普授敎育不足以收整齊劃一之效緣遵練兵處奏定章程設立陸軍講武堂分班輪調講習業已定五月十二日開學（端） 
[常備軍營房將次興造九江]  
　　常備軍起建營房經前饒九道瑞莘儒觀察迭次禀修雖蒙批准而每以庫欵支絀輙作中止去歲標統陳玉田遊戎復又上禀切懇始有成議當經藩台沈方怡札委九江同知嚴孟蕃司馬委員王劍秋直刺會同租定鎭標南司大校塲公地並添購民地作爲營基昨又札委候補知縣鄭幼戟大令來潯估計工料銀四萬兩業已禀請核奪矣（異） 
[派員赴淮續徵兵士蘇州]  
　　蘇省前派軍官赴淮徐一帶募得新兵八百名帶回省垣補充步砲工輜及第二標第二營缺額茲悉督練公所總辦司道以所招各兵以之補充缺額尙有不敷擬再續招五百名昨日復派陳守備德源前往淮安會同地方官竭力勸徵以期迅速集事現陳守戎已起程前往矣（應） 
[防營會議剿辦梟匪鎭江]  
　　揚鎭各防營因近來江北裏下河一帶時有梟匪肆擾爰擬齊集邵伯鎭會哨藉議勦辦事宜鎭郡新勝揚州虎字留防緝私各營統帶弁目均已陸續帶隊前往矣（應） 
敎育誌 
[飭究賄匿學堂文件安慶]  
　　繁昌縣籲俊學堂管理員李梯雲等禀控吳守端賄匿文件姤害悮公奉提學司批示云據禀已悉吳守端等果將該縣頒發學堂之日本學制册藉表式等件賄差隱匿實屬擅行姤害仰該縣即提吳守端等到案訊明前頒文件因何攔截隱匿飭令逐件繳還並取具切結存案母任阻撓誤公准卽詳明以憑核示懲究（化） 
[寗道組織師範研究所寗波]  
　　寗紹台道喻庶三觀察近於道署左側崇實書院舊址開辦師範研究所每夜講習二小時業已於上月二十八日邀集學界開特别大會預備布置一切矣（第） 
[組織武學研究會松江]  
　　金山縣洙涇鎭巡警學堂内現由張良朔君等十六人發起組織一武學研究會暫定學額六十名分學科術科隨意科三門以六星期畢業所需經費均由入會者分别酌繳並不禀請公欵云（宫） 
實業類 
[批示開掘礦產之界限北京]  
　　日前有職商德傑等請開淶水縣牛家垞山砂礦當奉農工商部批示云禀及章程均悉查本部礦務章程内載請辦之礦地不得逾三十方里並非指苗綫而定卽以苗綫論之長有三十里寛僅一尺是長處逾闊處至數千倍之多亦與定章未合該商等如果勘騐確實祇應遵照部章於三十方里以内劃定礦界另繪四至詳圖呈核不得籠舉全山礦界以外無論何人禀請探驗開採俱非該商所得禁阻以杜壟斷此批（天） 
[部准續辦曲陽煤礦北京]  
　　陳念新禀請續辦曲陽縣煤礦前經天津商務總會申請農　商部鑒核茲奉部札略謂曲陽煤礦准歸陳念新續辦惟須轉飭另訂合同並將原照呈繳到部另行更正（天） 
瑣事欄 
[女士放足被逼斃命駭聞海州]  
　　沭陽上馬台地方徐嘉楙之媳胡仿蘭女士平日以振興女學爲已任謂欲興女學必除女害除女害必自放足始遂以身率先詎女士翁姑竭力反對始則陰謀暗算欲用桎梏主義驅使奴僕强令復纏繼則變爲鴆毒主義將女士於三月初八日鎖閉房中給以鴉片令其自裁不予飲食者四日嗣由徐媪潛報母家肩輿往接翁姑不允女士遂仰藥畢命窮鄉僻壤凌辱兒媳一至於此尤可異者沐陽宋敦甫觀察因公蒞沭初聞其事猶未深信繼訪沭人士乃得其 
 
 

Page 12

 
 
詳而沭人非獨不以女士之死爲無辜之寃反謂因放足而死有應得之咎風俗錮蔽殊可矜憫現觀察已備叙始末分佈各處爲女士伸雪此事於女界前途關係甚巨將何以除此公敵耶（宫） 
[己革統領交縣看管寗波]  
　　浙撫張中丞去年查明已革統領胡家正原係匪首投降茲因案叅革退居某處恐有接濟匪黨情事擬將胡嚴加懲辦當時經吳吉人軍門力求獲免現聞有人上控胡之劣跡適浙提吕道生軍門因公晋省張中丞卽備密札面交軍門飭將胡家正先行監禁勤獄軍門回轅後當電知鎭防吳統領帶同胡家正來轅一面飭傳鄞縣高子勛大令到轅命將胡帶至縣署監禁嗣經吳統領極力擔保遂飭縣看管再行核辦（目） 
[知縣誣良爲盜之下塲蘇州]  
　　睢寗縣民人吕希臣等上控捕役胡俊等誣良爲盜拖斃二命等情當奉撫憲批飭徐州府親提訊明將捕役胡俊擬定監禁二十年林德監禁十年具詳請示蘇臬朱廉訪以該前胡令保聯聽信捕役朦禀遽拿朱益幹吕希澤等濫押迨經練董禀請仍不開釋移交後任因病交保以致朱益幹吕希澤於保出後相繼病故實屬荒謬糊塗非記過所能蔽辜知縣失察捕役誣良爲盜濫責濫押例有應得處分自應照例奏參當卽具詳兩院憲核奪（物） 
[寺紳上控劣董南京]  
　　阜寗縣大王廟僧昌智遣抱告妙香在督轅具禀上控略稱已故高曾茹苦蓄金陸續置買熟地草灘十餘頃經劣董于柏林等勒捐辦學在盧前縣任内捐錢五百三十千後繳官四百七十千在案復將草灘撥出六頃充中學經費歸僧包租完錢三百元餘灘爲本廟香供之資三十一年十月于柏林等率領匪棍二百餘人各持刀械强割灘草旋將僧廟抄擄一空串出隔縣訟棍王以昭季龍伸並賄囑八灘司抺煞霸搶情節朦禀史前縣將僧收押令繳學費禀奉江寗藩憲飭縣立提人証訊究爲此情迫叩請親提訊究以全蟻命云云當奉端午帥批示該僧所捐草灘六頃歸僧包租每年認繳洋三百元撥充中學堂經費前經抄契黏串呈明該府批示有案何以朱士奎朱士坤等竟敢率領多人强割灘草並敢抄去衣糧財物等件且旣經禀縣提辦復賄八灘司于巡檢朦禀該前縣押繳經費任憑書差等舞弊凌虐究竟是否屬實亟應澈底查究仰淮安府立提全案人証秉公研訊斷結具報毋稍徇延（音） 
[哈爾濱之恐慌]  
　　奉天特派員來電云哈爾濱地方有俄國工人五千名與該處革命黨紏合恐不日有暴動之事譯東京朝日新聞（穎） 
[批飭追繳盜賣公產安慶]  
　　蕪湖縣區董王軼羣等禀控王祚源等盜賣石山私吞學欵奉提學司批示云查該石山旣係公業王祚源等胆敢勾串盜賣私吞巨欵殊屬不法案經前縣沈令詣勘明確應卽核斷究追仰新任謝令立提王祚源等到案集訊斷結將所吞公欵如數追繳並移知鐵路局查照辦理（若） 
[贛省銷毁銅元鋼模江西]  
　　江西銅元廠改歸江南併鑄等情己紀前報茲悉該廠所有各種鋼模均擬銷毁以杜後弊現該廠總辦文芝塢觀察己札委軍裝所提調楊太守德鋆前往監視銷毁以昭愼重（因） 
[驛站私拆夾板公文蘇州]  
　　陸軍部火票遞送考察政治館發行蘇撫部院緊要公文一角加用夾板日前遞經山東郯城縣紅花埠轉遞到江蘇宿遷縣時查見公文有私拆痕迹當將該紅花埠驛夫唐有隨同公文押帶來蘇解送撫轅經陳中丞飭將該驛夫唐有押發臬司轉發蘇府提訊該驛夫供稱此項夾板公文原來有破損痕迹並未私拆現撫憲已將該驛夫飭令遞回宿遷縣提同該驛書夫人等質明辦理並通飭有驛各州縣嗣後遞送公文不准有私拆情事如違定干參處云（具） 
[詳請分設痘局兼辦戒烟之批詞南京]  
　　金陵北城牛痘局擬另派員分設下關由財政局詳請改撥經費奉江督端午帥批示據詳已悉牛痘爲保嬰要政該職婁圖華承辦北城官醫痘局旣屬有名無實自應卽予撤換據稱城内痘局已有數處尙能認眞辦理惟下關一帶尙付闕如擬於前項裁欵内撥給一百五十兩在下關分設一局餘欵多製戒烟丸麯擇北城適中地方設一投診施藥處廣爲施給究竟北城裁去兩局是否足敷民間佈種應否酌留一處且下關地方於光緒三十年間曾據馬路口西法牛痘官醫程善之來禀借下關靜海寺内添設分局卽經周前署部堂批飭支應局核明照案預放經費在案是此局早經成立倘程善之辦有成效似可不再添設若無實惠及民亦應酌量整頓仰卽確切復查妥議具復察奪至所請將前項漿藥費餘欵移設戒烟投診施藥處一節應俟痘局議復定案報明餘欵實有若干再行核飭遵照繳（克） 
[東京通信]  
　　自駐日楊欽使所派監察員取締學生致犯衆怒後全體留學生卽公議逐去副監督土克敏廢棄監察員自行組織清國留學生會議定十八省學生每省舉出會長一人凡遇一切事宜悉由各省會長與公使協議風潮乃漸平定乃近日廣東暴動事發有謠傳創議者卽係留學生而孫逸仙及章炳麟諸人又發行民報鼓吹革命風潮致中國政府懼疑不已遂授意楊使從使館派出秘密員至大阪等處僞稱考察學校實則窺探留學生是否與革命黨聯絡恐此端一開不日又將有大風潮矣 
[新疆通信]  
　　科布多叅贊連大臣派委辦理蒙古事務粮餉處會同考查科布多轄境東距科城六十里有喀爾喀什屯田地額設管理屯田漢蒙各官十二員漢蒙兵丁三百三十名共種地一百零六頃十一畆九釐每年秋收三色屯粮約在四五千石不等儲備科烏兩城滿漢蒙及台卡官員兵口丁粮之用此外多係蒙人牧廠並無民墾之地至沿邊卡倫計程十六站由科城以至昌吉斯台延長一千二百餘里原管呼吉爾圖布拉克等八處共設有卡倫待衞二員協理台吉二員台吉八員卡兵八十名自昌吉斯台起凡卡倫侂處曰烏松胡吉爾圖胡木蘇托羅蓋霍通淖爾呼吉爾圖布拉克塔木塔克薩斯克森阿什齊阿克塔斯阿拉克别克等名各卡倫上皆堆鄂博一座上立界牌此八卡均在阿爾泰烏梁海兩翼旗境應遵旨劃歸阿爾泰山辦事大臣管理已由科布多連大臣咨報考查政治館矣 
[更正]  
　　昨日本報外交錄第一則手民誤將兒島氏排作鬼島氏合應更正 
 
 

Page 13

 
 
　　各業行情表 
　　匯票　五月初三日老中庸洋行報 
　　上海匯至倫敦 
銀行電匯　二先令十一辦士八七五 
銀行即期　二先令十一辦士九三七五 
銀行夲日期　三先令 
銀行四月期　　三先令零一八七五 
商匯四月期　　三先令零五六二五 
商匯六月期　　三先令零八一二五 
大條銀　　　　三十辦士八一二五 
　　上海匯至法國 
銀行電匯　三佛郎七十六分 
商匯四月期　三佛郎八十三分 
商匯六月期　三佛郎八十五分 
　　上海匯至德國 
銀行電匯　三馬克零五分半 
商匯四月期　三馬克十三分 
　　上海匯至紐約 
銀行電匯　七十二個二五 
商匯四月期　七十五個二五 
　　上海匯至印度 
銀行電匯　二百二十個 
商匯即期　二百二十二個半 
　　上海匯至香港 
銀行電匯　七錢三分七五 
商匯十日期　七錢二分七五 
　　上海匯至日本 
銀行電匯　六錢八分三七五 
商匯十日期　六錢七分二五 
　　金銀錢洋　五月初三日 
現貨驃金　三百三十六兩五錢 
遠期驃金　三百二十六兩九錢 
足赤　　　三百三十二兩五錢 
沙亦　　　三百三十四兩五錢 
新匯劃收市　七錢四分 
本洋　　　一兩 
小洋　　六錢三分六釐 
銀拆　　二錢四分 
洋找頭　七錢三分五釐 
錢找頭　九百文 
銅元　　一百四十八千六百文 
市錢　　一百三十九千文 
衣牌　　一千一百文 
　　洋貨　五月初三日 
　　○怡和羽毛　人馬　在紅每疋十五兩五錢六分　桃紅十五兩五錢四分　深洋十四兩三錢　淡黄十五兩八錢五分　藏靑十四兩一錢二分　金黄十四兩九錢九分鵝牌　大紅十五兩三錢六分　桃紅十五兩四錢　新綠十四兩六錢　○嗶嘰　大紅馬頭　每疋七兩五錢六分　大紅虎圈七兩五錢二分　大紅雙鳳七兩四錢五分大紅虎牌六兩二錢七分　○羽綾　元靑雙鳳每疋十兩零零六分　頭號馬頭十兩零四錢二分　○彩呢　大紅單鳳每碼六錢二分　洋藍六　七分二　玫瑰紫七錢二分　大紅雙鳳六錢三分　○原布　七磅藍蟹每疋一兩七錢九分半　八磅四黑瓶二兩零六分　又紅蟹二兩三錢　又紅鐘二兩五錢四分二五　又藍鐘二兩六錢七分半　又紅瓶二兩六錢九分半　又藍瓶三Ｄ二兩八錢五分半　又雙瓶三Ｊ三兩一錢二分半　又藍雙瓶三兩一錢四分七五　十磅紅七子二兩八錢八分七五　又紅蟹二兩八錢九分半　又圑蘭二兩九錢四分　又藍蟹三兩零六分半　又藍鐘三兩零八分半　又藍瓶三Ｄ三兩二錢六分半　○細布　十二磅將軍每疋三兩二錢六分半　○漂布　藍一等四兩五錢七分半　金一等五兩零五分半　金人鍾三兩八錢五分二五　○洋標　七磅紅瓶每疋一兩八錢四分半 
　　棉花　五月初三日 
四牌子花　每担十九兩 
太倉花　又　十八兩八錢 
通州花　又　十九兩四錢 
火機花　又　十八兩八錢 
漢口花　又　十七兩 
上海花　又　十八兩六錢 
姚花　　又　十七兩二錢 
子花　　又　九元三角 
　　棉　紗　五月初三日 
　　○三品紗　今日來電西六月售出價一百廿五元三角　西七月一百廿五元五角五分　西八月一百廿六元八角 
　　○印度紗　美大洋行開出十支船橋念五包每包價銀六十二兩七錢五分　又十支四洋房二十包價六十二兩五錢 
　　○印度紗　廿支五彩美人八十三兩　十六支金鹿七十七兩五錢　十二支小緣龍六十七兩　十二支機器六十二兩二錢五分至六十六兩五錢　十支牛耕田六十六兩五錢　十支地理六十四兩五錢　十支洋房六十四兩 
　　○東洋紗　廿支三圈九十七兩　十六支立馬九十兩　十六支福島八十八兩五錢十六支金象八十九兩　十六支三馬八十九兩　十六支雙喜八十八兩　十六支花蝶八十八兩二錢五分　十六支三朶八十七兩五錢　十六支伏龍八十五兩五錢　十六支財神八十七兩五錢 
　　○本厰紗　十六支紅圑龍八十一兩　十六支雙龍八十五兩二錢五分　十六支紅龍八十二兩七錢五分　十六支藍龍八十一兩五錢　十六支雙虎八十一兩七錢五分　十六支天官八十二兩　十六支鐵貓八十兩零五錢　十六支丹鳳八十兩零二錢五分　十六支雲龍八十兩零二錢五分十六支雲鶴八十一兩　十六支財神八十兩零五錢　十四支雙龍八十三兩二錢五分　十四支紅龍八十兩　十四支紅圑龍七十九兩五錢　十四支藍龍七十八兩七錢五分　十四支雙虎七十九兩七錢五分十四支天官七十九兩　十四支鐵貓七十七兩　十四支丹鳳七十八兩　十四支雲鶴七十九兩　十四支雲龍七十五兩五錢十四財神七十五兩七錢五分 
　　十二支雙龍八十兩零七錢五分　十二支紅龍七十五兩二錢半　十二支藍龍七十二兩　十二支雙虎七十七兩七錢五分 
十二支天官七十六兩　十二鐵貓七十五兩　十二支丹鳳七十五兩五錢　十二支雲鶴七十六兩　十二支云龍七十二兩七錢五分　十二支財神七十三兩　十二支紅圑龍七十五兩 
　　米麥　五月初三日 
　　機噐白米　每石八元八角次八元五角 
常白米　八元七角次八元四角 
錫白米　八元四角半次八元二角 
蘇同白米　八元五角半次八元三角 
周庄白米　八元三角次八元零五分 
松江雙轉　八元六角次八元三角 
珠角雙轉　八元五角半次八元三角 
楓涇白米　八元二角次七元八角 
常白元米　七元七角半次七元四角 
錫白元米　七元五角半次七元二角 
蘇同白陰　七元六角次七元三角 
安　秈　每二百磅七元 
常小麥　每担四元零五分次三元六角 
錫小麥　三元八角次三元二角 
　　油餅荳　五月初三日 
船規牛籽油每担價九兩 
萊餅　　每担價二兩三錢五分六 
靑中餅　又　二兩一錢七分六釐 
新蠶荳　每担價三元二角次二元八角 
煤　油　五月初三日 
　　老牌現貨　每箱價一兩七錢四分半 
月底貨　又　一兩七錢五分半 
六月份　又　一兩七錢六分半 
咪吔現貨又　一兩零四分 
月底貨　又　一兩零五分 
六月份　又　一兩零八分 
鷹牌現貨　又　一兩零四分 
月底貨　又　一兩零六分 
六月份貨　又　一兩零九分 
十字現貨　又　九錢二分半扣三分用 
月底貨　又　九錢三分扣三分用 
六月份　又　九錢五分　三分用 
　　郵政　五月初四日收信時刻傳單 
寄往各埠　交由　本日截止收信時 
崇明堡鎭　小輪　又　上午八點半 
南翔鎭如沙頭無錫　火車　本日上午七點半 
蘇州巴城　　又　　又　　又　 
太倉黄渡　火車　本日上午七點半 
安定羅店　　又　又　　又　 
瀏河浮橋　火車　　又　　　又　 
珠家角白鶴港小輪　　又　上午九點鐘 
嘉定　　　又　　　　又　　又　 
靑浦重固　又　　　又　又　 
奉賢新塲　民船　　　又　　又　　 
江灣寶山　火車　　又　又　　 
閔行南橋　　　小輪　又　上午十一點 
南潯湖州　　　又　　又　　又　 
泗涇七寶　民船　　　又　　又　　 
大場　專差　又　　　又　 
平湖　　　小輪　　　又　下午一點半 
川沙南匯大圑民船　　又　下午二點鐘 
海門廟鎭　小輪　　　又　下午五點鐘 
周浦　專差　　　　　又　上午十二點 
寗波　　　輪船　　　又　下午三點半 
松江亭林　小輪　　　又　上午八點三 
張堰莊家行　又　　　又　　　又　 
洙涇楓涇　　又　　　又　　　又　 
章練塘　　　又　　　又　　　又　 
杭州嘉善　　又　　　又　　　又　　 
石門灣　　　又　　　又　　　又 
莫干山　　　又　　　又　　　又　 
以上每逢禮拜日上午十一點下午三點半掛號信件應於所限時刻前一點鐘送交郵政局 
寄江各埠　下午九點鐘 
　　每日更改單五月初三日 
寄往各埠　輪船名　截止收信時刻 
福州　樂生　又　又晚九點鐘 
香港　　公司　又　下午六點鐘 
廣東　　　又　又　 
廣東　財生　　又　晚九點鐘 
汕頭　　又　　又　　又　 
威海衛　連陞　又　又　 
烟台　又　　又　又　 
塘沽　　又　　又　又　 
天津　　又　　又　又　 
北京　　又　　又　又 
烟台　　海口　又　又　 
牛莊　　又　　又　又　 
烟台　　新濟　又　又 
塘沽　　又　　又　　又 
天津　　又　　又　又　 
北京　　又　　又　　又 
 
 

Page 14

 
 
   
 
 

Page 15

 
 
   
 
 

Page 16

 
 
 [G商務印書館各種新書廣告 
　　總發行所在上海棋盤街中市分設　　京師奉天天律濟南太原開封成都重慶漢口長沙福州廣州　　新譯日本法規大全出版全部八十册附解字一册定價洋銀二十五圓 
　　日本法律之書以此爲最完全朝延宣布立憲並諭廣興敎育清理財政整修武備普設巡警使紳民明悉國政以豫備立憲基礎此書於日本官制敎育財政武備巡警等事言之綦詳且爲同洲同種同文之國尤足爲我國官紳士庶參孝之用全書二十五類約四百餘萬言用上等中國連史紙四開鉛印分裝八十册并附法規解字一册裝入木箱或布函十套預約及現售已有三千餘部兩江總督啇制軍訂購二百部頒發寗蘇兩屬並飭皖贛兩藩司備價各購二百部一律頒發以爲政界參考之助是書聲價無待贅陳遠地函購郵費如下輪船火車已通之處每部郵費一元　輪船火車不通之處每部郵費一元二角陜西甘肅雲南貴州四川五省每部郵费二元四角 
　　高等小學　國文敎科書　第一二册每册二角是書謹遵敎育宗旨尤詳愛國合羣採擇精審圖畫鮮明爲初等小學畢業生不可不讀之書全書八册陸續出版 
　　暗射　東西兩半球圖　甲乙二種各三元半丙種二元二角半是圖長英尺四十三寸闊三十八寸甲種布裱掛軸上蓋明漆乙種布裱摺疊丙種彩套摺疊五色彩印極爲鮮明 
　　世界暗射地圖　甲種三元　乙種二元半　丙種一元是圖長英尺五十二寸闊六十寸用潔白堅勒紙張五彩粗印最爲醒目與兩半球圖均合學生實驗練習時之用 
　　最小新說　尸櫝記　洋裝一册二角五分英人某得珍寶實藥尸腹置窟室中同黨殺而刦之情節極奇詭其間夾寫奥特等四人愛情尤見曲折錯綜之妙 
　　林譯汴說　霧中人　洋裝三册大洋一元此書敍二英人欲得赤玉故三月行瘴癘中冒種種危險不圖旣得復失轉於意外獲其故產奇事奇文令人叫絕 
　　以上各書丁未年正二月出版 
　　小學唱歌敎科書　第二三集每集三角本館小學唱歌初集出版以來蒙學界歡迎茲復編著二三集　譜務精撰歌務雅間以李杜名作尤爲本書特色 
　　中學　代數學敎科書　分上下兩册第册七角半是書薈萃日本名家譯著各種代數　其精要輯爲二卷法新理澈無美不搜凡一例一題必反覆詳明無涉率路 
　　師範學校物理學　書成一册大洋三角是書爲日本飯盛挺造氏原本能以尋常事物證明深妙學理詳路適宜新說備載譯筆尤明爽易解無艱澀之弊 
　　環球勝地名畫錄　裝一巨册大洋四角日編計圖百幅鉛印極精凡五洲通都大邑高山巨川以及勝蹟名區罔不備具有志遊厯者展覽斯圖可當臥遊 
　　以上各書丁未三月以前出版 
　　各種雜誌 
　　東方雜誌　　全年十二册　　預定三元　　零售每册大洋三角郵費每册五分美國留學生　實業界　　第一二册四角五角　　第三册亦已出版　每册五角早稻田大學校　政法理財講羲錄　全年十二册　預定五元五角　零售每册大洋五角郵費每册五分外交報　　全年三十二册　預定　本埠四元五角外埠五元　零售每册大洋一角六分　郵費照加敎育世界　全年二十四册　預定五元　　槪不零售　　上海商務印書館　京都成都　奉天重慶　天津長沙　漢口開封　廣東濟南　福州太原　分館同啟 
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十九]  
　　霍拉斯閱畢膛目不語。仰首若有所思。旋聞福乂續言曰。以此種種可疑之問題。證諸以上種種可信之實據。是雪倫爲斯案之正兇。於焉已確。雖然。余當日之意念中。但决雪倫爲謀殺其姊之人。而其所以欲殺之者。則或以憾其伯父故。并憾其姊。而大致必因財而起。蓋雪倫不事正業。致盡蕩其貲。故彼自美洲返。卽極力慫恿其姊。以十分迫脅　手段。日索海太之財。而己乃得從中以取利。繼或因所欲不遂。遂并殺其姊。而盡括其所有以。去此固在人意想之中。而爲余當。日所始料者。又孰意被殺者非其姊。竟别爲一不知誰何之婦人。而其姊不特不死。且與之同出一孔。而亦爲兇手中之一。斯誠不可思議之變局哉吁。亦可怪矣。 
　　先是余自海太宅中出。旣勘得各種形跡。知雪倫必關涉斯案者。因思卽往一探雪倫舉動。並其昨夜所爲。則此事不難立决。且勘得雪倫以外。必有一婦人爲之助。倘更探悉其同黨所在則一并捕之。毋使漏網。於是遂囑我友先歸。而余則逕赴市中。購舊衣一襲。僞飾爲工人狀。而自往雪倫宅前。方徘徊門外。忽聞疨然一聲。門遽啟。一蒼顏白髮之老僕出。余覩此。陡生一計。卽僞若舉步忙迫。怱怱過其側。且行且探手袋中。作取物狀。而悮落一半金元於地。又故作不知。逕去弗顧。彼見之。卽呼余曰止。客乎。汝失物矣。余止步。彼即拾而授諸余。余大喜。再三向道謝。作感激容。已而詢其姓氏。並邀之赴市中小飲。彼始却我。繼强之乃可。遂欣然從我去。 
　　飲次。余但絮絮作閒話。絶不及其主人事。酒及半。彼欲先辭去。余不允。彼曰。恐我主人臥將起。或呼我。乏人以應耳。余乘機問曰。汝主人病耶。何斯時猶臥未起也。彼搖首曰。否否。我主人昨有事。竟夕僕僕。至今午後始返寢耳。余曰。彼何所事事。而至竟夜不歸曰。我主人昨遇一失意事。蓋我主人之姊。即本村海太君之夫人。昨夜不戒於火。致不幸被焚以死。余曰。然則汝主人殆。聞警而夜出。故未寐耳。曰否。昨我主人本忙甚。晨起卽赴倫敦。至晚八句半鐘。始歸。歸而復出。甫及門。忽來一不知姓名之婦人。皇皇然人。適與我主人覿面遇。遂共返室。 
國外新聞 
[日美官民之用意]  
　　初二日英倫電云據華盛頓傳來消息言太平洋沿岸各處日人已鳩集多金供給本國進步黨以爲推翻内閣之費用又據他消息言華盛頓官塲以日本現狀如此意頗不安前者大統領秘書官某君將往小吕宋擬順道至日本行通問禮日來情狀若此則秘書官此行恐不僅修交際之儀而别有用意矣初二日東京電云據路透電稱華盛頓消息日人集資輔助進步黨推翻内閣之說日人並不承認有此事 
[日美之惡感情]  
　　初二日東京電云舊金山柏葛里地方有一日本花園日前忽有美人三十名羣集該縣肆行滋閙並將花房損毁 
[法日協約之旨言]  
　　初二日英倫電云法國巴黎傳來消息言法日所訂之協約實欲維持全亞細亞之平和並非爲法日兩國私利起見也 
[議院討論酒工暴動事]  
　　初二日英倫電云因南境酒工暴動孟得比利亞等處官吏辭職後法國當日卽開議院討論此事當有議員聲請法國度支大臣佈告各酒工自行妥議除禁止製造惡劣之酒每年應共出酒若干再核云 
[日本公使歸國]  
　　初二日東京電云日本駐京公使林氏已於初一晨起程返國第此行須先向滿洲視察一週再取道歸國 
[亂民被拘]  
　　初二日英倫電云法國孟得比利亞地方暴動之事該處所有咖啡館大受損害凡桌椅等物均被亂民折毁以代軍器與官軍摶擊亂民被軍士拘去者不少以上譯字林報 
本埠新聞 
[滬道致上海縣函（爲浦東路政事）]  
　　啓者頃據塘工善後局董事謝源深朱日宣以開辦巡警必先講求路政浦東道路奇兀不平若不及阜設法恐失路權擬就沿浦義渡航船酌加渡資以濟工用每人三文遞年推廣幹支各路國計民生大有影響等情開具節略前來弟查路歧巡警本宜相輔而行祇以經費難籌辦理往往掣肘如閘北馬路未能迅速興工職是之由浦東築路誠爲目前要圖而財力　限以致不獲同時並舉言之歉然今謝董事所擬酌加渡資積少成多似屬輕而易舉亦於路工有裨但未知是否可行有無窒碍特抄節略奉商尙祈執事會局調查情形攷詢明確見示以便核　爲荷 
[附抄節略]  
　　敬略者竊開辦巡警必先講求路政查浦東地方遼闊道路素未修築在廛市則奇兀不平在鄉村則荆榛不剪天雨泥濘行人裹足跕崗巡士寸步維艱設開東擄西刦阻滯不前曷克　時蹤緝按之事實似宜工程警務相輔而行分投辦理其效果遲速必可操劵今沿浦華洋厰棧林立交涉　起紏葛不清急宜先就洋商地外自南　北折東築一𠏉路限制外人購地若不及早設法竊恐坐矢路權昕　籌思公同集議現在各廠工匠甚衆日夕往來不計其數擬就沿浦各義渡航船酌加渡資以濟工用照每人三文計算通年約可收二萬甲之謂以千萬人輸納之錢爲千萬人公益之事是亦因民之利也如能實事求是遞年推廣幹支各路定於國計民生大有影響勤修内政即所以抵禦外憂查二十四保内西新塘 
 
 

Page 19

 
 
　　起白連涇張家浜止沿浦老塘基及塘溝公地或由地　投升串賈或被洋商佔用似應逐一清埋追價歸公積儲以充闢路之資茲事重大尤屬創舉非得大人提倡鮮克濟事謹擬浦東推廣巡警與闢路政情形恭呈憲鑒 
[槍斃西捕案准由英領派員觀審]  
　　愛而近路泳康烟紙店被劫槍斃西捕一案英領前擬派員到道觀審函請瑞觀察訂期復訊等情已紀本報茲悉觀察昨已函復略謂查案議結條欵内載凡遇内地各省地方或通商口岸有關係英人命盜案件議由英國派員前往觀訊此事應先叙明以免後日彼此另有一辭原告爲何國人其木國官員只可赴函審官觀看之員以爲辦理未妥可以逐細辯論等語於光緒　年間奉總理衙門咨行各省遵照此案旣已盡法處治貴領事猶欲派員觀斷無非抱住定章不使淹没之意似可照行云云（括） 
[劇賊王阿仁斬决]  
　　太縣李紫璈大令昨日奉到督憲端午帥電諭飭將刃斃義勇隊副排長黃勳伯之劇賊王阿仁絞决等情滬　瑞觀察得悉之下以該犯兇悍異常若僅處以絞决不足蔽辜因又電禀督憲可否改爲斬决以慰幽魂而　人惡昨接督院向電准如所請當由瑞觀察轉飭到縣因係忌辰故於午後五句二十分鐘由大令片請城汛周監之千戎到縣護解旋卽升坐大堂飭役將王提案畧詰數語卽命綑綁押赴九畆地行刑斬决（尾） 
[縣訊巨盜誌]  
　　　督派弁來滬緝獲巨盜宋開美等男婦十名由廨解縣後昨奉李大令訊究李供在丹徒原籍烟館倒閉後卽偕妍婦居胡氏到滬與宋開美同居卽被拘拿實不知宋有犯刼情事夏開明供由宋李二人邀到伊家住宿致亦被拿惟聞宋等云於二月中到過鎭江不知何事居胡氏供　家搬取衣物被探捕拘送妓女朱阿金傭婦鍾沈氏供與前堂相同大令判鍾沈氏交媒管押覓保候示其餘男婦十犯候即解往江寗聽候審辦（事） 
[道批二則]  
　　職董顧蓮等禀批上海米糧　都仰給内地近雖奉禁出口而松滬照常流通此次給照赴採係爲沿途便於查騐起見如其自顧不遑必須商販暫停呈應呈縣禀報華婁同在轄境之中本道豈有歧視之理今未先將情　呈請轉陳率將所發護照一筆止驗辦理似欠周妥惟所稱松郡民食難敷自係實情業已轉商官米平價局暫停給照並將已給之照暫飭停運矣仰松江府分行華婁兩縣諭該職等知之○陳良臣禀批陳家渡船隻往來併行李挑運是否歸爾等領管有無案據現擬公舉夫頭以資約束係杜爭奪擾害起見惟其中有無窒礙所請是否可行仰上海縣查明辦理具報（軌） 
[法國領事歸國定期]  
　　本埠法總領事巨君定於西歷七月挈同眷屬請假回國遺缺聞以現任漢口領事賴伯第君庖代 
[滬道請給普陀輪船修費]  
　　日前滬道致稅務司函云接江南船塢總辦來函以普陀輪船早與理船廳接洽商辦修理工竣動修各項業經理船廳派員驗過簽給騐單茲連修理洋單並洋文清摺併送希將　料款銀一千七百兩三錢九分飭撥到塢以便列收等因查普陀輪撥充吳淞防疫院之用所有在船員弁水手等薪　等項均歸防疫經費項下支給批項修費自應卽在防疫項下動支今將洋文單二分清摺一扣一併函送卽期貴稅務司查照撥還爲荷並望示復（建） 
[地方公益記事]  
　　初二日下午七時城内地方公益研究會開第十三次常會先由袁觀瀾演講衛生之道謂夏日停柩城市之内最易釀疫滬城此風未絶多有暫停路側者急宜設失禁絶并提及禁烟問題言嗜烟者肯自痛戒宜如何設法鼓勵之繼由陳紫侯接講戒烟方法及火政警政利弊最後又有人提議收高各店鋪招牌離地須在九尺以外以便行人往來至九時始散會（哲） 
[再禁賽行龍舟]  
　　滬北大王廟賽會溺斃多命曾經上海縣李大令詳奉臬憲批飭緝拿會首人等懲辦在案現届端陽龍舟競渡之期誠恐再滋禍端茲奉蘇撫陳中丞特行札附轉縣查禁一面移會工程局再行示諭該處浦江船户人等遵照如違提究會首以示懲儆（永） 
[會勘客棧失愼]  
　　英界山西路三元客棧主王紫雲前因無端失愼捕房疑其縱火圖賠將王拘解公廨訊供判押在案茲奉關讞員訂於今日會同美日副領事前往該棧詳細履勘再行訊核（舟） 
[廨差解縣究辦]  
　　公共公廨關讞員查得本廨差夥宋子全每將緊要公事延擱日期正欲查　而滬道瑞觀察亦有所聞札廳查辦關太守遂於昨日將宋子全解送道署當　瑞觀察諭發上海縣訊究（舟） 
[好行其德]  
　　鎭江人殷　福前日行經英界山東路口忽然倒地身死當有榮記報關行司賬某君見而憫之市棺代爲盛殮（舟） 
[賊亦風流]  
　　曾宦紀駿日前因公由滬赴蘇詎在鐵路公司門前被偷兒竊去何紹基鄭板橋眞正墨跡兩幀及端硯一方價值頗鉅經曾宦飭丁赴廨請緝關太守立飭幹捕上緊查緝務獲（舟） 
[上海官事]  
　　五庫巡防局統帶知府徐嘉霈　到道禀見緝私局委員試用縣丞姚錫康由杭回申到道銷假浦東巡警局巡官謝崇聲到道禀銷病假虹鎭巡防局委員楊永康禀呈查明各處烟間清册（車） 
訟案 
[總工程局紀事]  
　　楊家渡供秦南貨店樓閣前晚失愼經各叚洋龍馳往救熄未肇巨災工程局以該店保有火險因將經理人馬孟起夥友馬秀卿提案由陳參軍訊判罰洋二十元○英界肉店王虞瑞興與南市長源猪行交易短欠猪價洋一百七十七元該行向保人方阿琪追取無著扭控到局奉孫明府訊判令保先還百元餘限中秋節歸楚○西區解董九州因伊女銀兒被同居之胡榮生張小　周　　陳阿福拐賣　虹口徐姓家得身價洋四十元汪董查悉扭控訊判胡戒責四百下周張各責一百下候緝到在逃之陳阿福再訊○成衣匠張大發扭沈祥龍至東區控被伊夥李才白竊去紡袖料逃避判交保限五天　李尋交到案再核（律） 
[公共公廨早堂案]  
　　英捕房包探米順查得廣東路老椿記棧客揚許氏有凌虐婢女受傷情事故昨將許及婢拘廨請辦並禀該婢因傷在醫院療治不克到案王明府質之揚許氏供該婢年已十歲因貪吃懶做故薄加訓責求宥旋有張沈氏王違氏等投案呈遞公禀稱該婢實屬懶怠許氏並不虐待明府商之美白副領事判楊許氏罰洋二十元婢女發幼女所留養○沈阿保將電線拉斷洋人疑爲圖竊報捕將沈解案判押捕房七天○翁桂林違章深夜賣烟傳案　罰洋二十元充公○鮑子仁前以拆梢犯案奉判押三月開釋後昨又串同徐順卿僞造　春嘉期票洋三十五元向徐索取保以並無此事顯係訛詐鳴捕將徐鮑解案徐投訴前情訊之鮑供並未向伊索洋求察明府以各非善類判押一併申斥逐出票據銷燬○顧阿根竊葛阿四家衣服判押一月○沈同春竊洋婦鈔票洋二百元逃避報捕解究判押一月○汪梅林金榮桂藉端將王加林打傷判各押三禮拜（根） 
 
 

Page 20

 
 
[租界公堂案]  
　　　源押店主王茂生因倒吞丁裕生金釧元賓被控押追在案昨王妻投廨遞禀請求保釋料理聶司馬不允所請判赶速理楚以憑核辦○奚愛堂爲鄰人唐順興帽子店失愼殃及經公堂刋店主唐柏香罰銀一百兩償奚捐失銀三百兩嗣唐諉稱保險銀無著抗不遵交奉提押追仍挺押不理昨奚又投廨禀催並稱唐之保險銀早爲唐弟佐仁領去司馬命退去候提佐仁到案訊究○王少卿王順堂騙取徐金生卅元一案迭經公堂訊追雖陸續遵交贓銀外尙少洋二百元昨捕房將王及順堂之子一併着保交案判限三天將洋交案違干押追○沈六九偷木板判押七天○王榮生搶火場絨毯判押一禮拜（契） 
[美租界捕房事]  
　某艦兵乘醉至蓬路胡閙由捕拘入著押候醒釋○吳淞路高興押店投捕房報稱前晚有人來店求押衣被詎被廣東流氓將押票提去請究摧頭當飭包探查辦○董慶善及伊子阿惠向在福利洋行服役屢竊行中物件由探將父子二人拘入押候解辦○巡捕查得徐紹蘭王阿招二塌車未帶照會併送捕房各存洋五元保出候訊（西） 
來件 
[蘇州商務總會上農工商部禀]  
　　爲醬坊利薄重征難堪瀝情環叩大部保護維持以安生業事竊上年十月奉本邑尊諭飭奉蘇省籌欵所憲札飭舉辦醬缸捐復奉札委莅查缸數成本節經董事葉祉齡等禀復在案本年三月奉籌欵所憲札飭計缸定數核本定捐正缸之外副缸備缸同一造醬釀油每缸成本統作三十五千照產地捐值日拙五行銷半之共抽七五每缸一口每年完捐錢二千六百二十五文自本年正月起捐等因商等正在集議又奉飭吊取五年流水簿據呈核殊堪駭異伏查醬坊一業係民間食用瑣屑行銷之路遠至附郭而止門市尤形瑣碎並無太宗貿易統年綜計幾無利可圖年來各物昻貴成本益重且製造醬貨以鹽斤荳麫組合而成鹽斤迭次加價荳麫均繳落地捐醬坊不過加以人工此而欲捐何異旣捐布帛復捐成衣乎迹近重征商民何以堪此醬商在蘇營業附隷浙鹺前因賠欵各案鹽斤加價至八文之多雖全數繳浙内有二文劃歸蘇省是醬商之報効於蘇省爲不薄矣醬坊請領缸口奉頒執照正缸一口准設副缸二口爲騰注醬油之用若正副悉以釀造則釀出之油置於何地所以歷届捐案均以正缸核計從無以副缸併算者副缸之外又有備缸二口係光緒三十年分浙省海防捐案各坊報効捐輸每正缸一口捐銀二兩嗣以此項捐輸上憲未及奏請奬叙允准加給備缸二口以爲酬報然此項備缸幾同虚設今若一併計捐一缸之貨抽五缸之捐是以三十五千之成本而欲抽十五千一百二十五文之捐不啻值百抽三十七八此固稅則之所無亦各業之所駭聞者也朝廷軫念商艱特設大部以爲保商恤商之計聖恩廣被大地臚歡不謂外省局所未能仰體大部鄭重商政之意病商之政變而益厲前經醬業董事奉文勸諭擅自禀稱擬令每正缸一口照值百抽五例歲捐錢一千七百五十文商等以迹近重征商力實有未逮未能承認正在邀集同業公議辦法而籌欵所憲誤爲已允又爲得寸得尺之計忽令吊取五年流水簿據呈核尤爲駭人聽聞以致商界嘩然羣相　愕夫吊取帳簿惟商家詞訟牽涉帳目者有之或虧倒閉歇欠繳官項者有之此外惟股東有查帳之權然公司律尙　關於營業之秘密不敢遽行宣布者不准率行查閱之條誠以帳簿爲商家緊要之件須臾不離猶官府之印信文卷未可漫以予人大地一轍不獨中國商界爲然更不獨醬坊一業爲然若因勒捐不遂遽爾弔取帳簿竊恐商界　此騷然不靖矣商等雖愚曷敢胷天下之不韙而爲天下先致商界之唾駡且貽笑於至球乎上憲奏設籌欵所爲　省財政之樞紐自必槃擊碩畫務其大耆遠者豈僅僅爲勒捐商業而設朝廷方顧加稅免厘以恤華商而奉行者反務爲苛細商人之策似自殘同類己屬誤會朝旨而又於小民食用所需者一再重征度非上憲設所之本意即使加捐亦爲籌欵之一端則一供一求立於主客對待地位供者固當諒求者之苦心求者亦當諒供者之能力譬之向人借貸尙須諒其力量之如何無所用其恫嚇亦無所用其　駡而况空口求人貲助乎此亦事理之平人情之至也今乃略主客之勢而行御奴之威所求不遂動自商人爲刁詐天商人將本求利與徒手致富者不同何刁之有何詐之　　駡之不已又恫嚇之曰弔取帳簿軔限三日幾自忘其爲向人求助之地位矣蔑視商律作踐商人商等實不能堪此强硬之手段横暴之壓力爲此情追叩求大部　禮商力艱窘重征難堪轉飭該所毋再爲無法之誅求俾商界各安生業無　感　悚惶之至 
振務 
[保安堂經收淮徐海振捐四月初二日起至五月初一日止清單]  
　　丁蘭　　洋一百元黃高氏朱文圃各捐洋二十元隱名氏捐洋十一元吳敬祖無名氏黃顧氏各捐洋十元無名氏鳳儀堂各捐洋五元姚妙生捐洋四元馬毛毛義興盛各捐洋三元隱名氏無名氏馮元培久大號戴聚興宋麗泉凌隆茂洪記行鴻發祥各捐洋二元鍾廷振李阿五汪治平史致湘程志澄魏君沈枝珊德記崔裕記張文記租記李長榮各捐洋一元西天桂子捐小洋五十角保安士捐銅大洋十一元無名氏銅大洋四元無名氏銅洋三元銅小洋八角隱名氏銅大洋一元銅小洋二角以上共收大洋二百卅一元小洋五十角銅大洋十九元銅小洋十角●又經募淮徐海桶捐四月初一日起至五月初一日止清單本堂門口第一號桶并見大洋八元小洋四十五角五分錢四千零七十八文銅大洋十五元銅小洋八十一角紅廟第二號桶并見大洋六元小洋四十六角五分錢三千六百九十一文銅大洋二元銅小洋念五角同安居第三號桶并見錢三百七十文丹桂園第四號桶并見錢十一文銅大洋一元張園第五號桶并見小洋五角錢八十八文銅小洋二角大王廟第六號桶并見錢一百五十五文城隍廟第七號桶并見小洋十角錢七百文銅小洋五角星宿殿第八號桶并見錢五十二文天后宫第九號桶并見小洋十二角錢四百七十一文以上共收大洋十四元小洋一百十九角錢九千六百十六文銅大洋十八元銅小洋一百十三角以上二項共收大洋二百四十五元小洋一百六十九角錢九千六百十六文銅大洋卅七元銅小洋一百念三角保安堂司董謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
