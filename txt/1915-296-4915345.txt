# 1915 - 296 - 4915345

 

Page 1

 
 
   
 
 

Page 2

 
 
時評 
[英俄法日之勸告（冷）]  
　　國體問題國内之反對者已銷聲匿跡矣乃忽來英俄法日各公使之忠告其忠告維何則曰恐啓内亂而請維持現狀以待將來也夫各國公使之恐啓内亂者爲其恐有損於彼國之利益然中國之民苟有内亂則所損之利益視各國何如然而中國之民僅聞請願不聞有勸告者豈其計利害之不若人耶抑勢有所不敢也嗚呼可以傷心矣 
[命令]  
　　十月二十八日大總統策令陸徵祥加上卿銜此令又令徐邦傑加陸軍上將銜此令 
　　又令紀雲鵬劉基英周維權孫鍾均給予四等文虎章此令 
　　又令本月十八日覲見之蔡法平著交政事堂存記此令 
　　又令政事堂存記之蔡法平著交農商部酌量任用此令 
　　又令浙江巡按使屈映光電呈政務廳廳長吳品珩因病詳請辭職吳品珩准免本職此令 
　　又令任命張紹爲浙江政務廳廳長此令 
　　又令交通部呈請任命曾子模署技正應照准此令 
　　又令陸軍部呈請將陳厚餘授爲陸軍工兵少校應照准此令 
　　又令陸軍部呈請將程慶曦王志琛均授爲陸軍二等軍需正應照准此令 
[專電]  
　　北京電直湘吉三省昨電報投票情形均一致贊成君憲 
　　北京電政府以冬防吃緊通飭各關嚴查輸入貨物前晚津車站有搭客行李甚多拒抗搜檢用手鎗擊斃巡警一名隨逃遁 
　　北京電東海移交清楚擬赴津養疴 
　　北京電自首特赦令有廢止說 
　　北京電俄擬築愛齊鐵道以便軍商 
　　北京電有奬實業債劵早議發行昨經財農兩部會呈聞已批准 
　　北京電張嗚岐電告養日起程北上 
　　北京電陜巡按請添募警備隊一營已准 
　　北京電華新紡織公司條例擬刪專辦三十年一條 
　　北京電礦商王秉鉞因農商部取消夾山金礦旣得權處分違法提起行政訴訟聞平政院已咨請農商部答辯 
　　北京電邱廕魁以直巡按將伊私産充公擬陳訴平政院 
[譯電]  
　　北京電日使署一等書記小幡氏昨日代表日政府至外交部聲稱中國恢復帝制進行太急南方已因以略起騷亂日政府深恐歐戰未了之際中國發生亂事日政府不欲干涉中國内政但忠告中國宜展緩更變國體云（二十九日） 
　　北京電中政府復與五國銀行團商訂借欵以充實行帝制經費（二十八日） 
[特約路透電]  
　　東京電外交省今夜發表重要公文泛論中國時局且謂已命駐華代理日使照會中政府日本以爲就日政府所得之消息觀之恢復帝制足以召亂而危及遠東之和平及目下從事歐戰各國之利益此舉究竟能否實行日政府殊有疑問中華民國大總統能否自信實行此舉而無禍變日本願得聞之公文中又聲明日本不欲干涉友邦之内政惟主張中國所擬恢復帝制之計畫宜展緩實行（二十九日） 
　　北京電日使署小幡氏昨日午後至外交部向中政府口頭傳述日政府之忠告請展緩恢復帝制小幡氏謂反對黨舉動將激成中國之内亂擾動遠東之和平又謂日本無干涉中國内政之意英使朱爾典俄使克羅邦慈基皆同往所可注意者英俄公使雖皆參與此次忠告但發言人則爲小幡氏也法公使本擬加入嗣不果聞因尚未接到訓示之故陜奉吉三省選舉已竣陜代表九十人奉代表五十六人吉代表二十七人（二十九日） 
　　紐約電小吕宋電稱大風經過吕宋南境死二百人傷八百人蔴米收成大受損失（二十七日） 
　　東京電松井君已任爲駐荷公使前駐荷公使幣原君已任爲外交副大臣（二十九日） 
[戰電]  
　　其一（英人路透電） 
　　巴黎電内閣有辭職消息果爾則將組織國防内閣國會中之上材均將加入首相欲物色一能員繼台爾加塞長外交竟不易得聞白利安君大約將任新首相（二十八日） 
　　巴黎電内閣已辭職新内閣大約以白利安任首相兼理外交以加里尼長陸軍以賴茄塞長海軍以維亞尼長司法除員仍舊（二十八日） 
　　巴黎電德報雖登載希臘將與英法啓釁之消息然希臘首相照會協約國公使謂希臘對於英法兵士並無仇敵行爲之意（二十八日） 
　　亞姆斯特丹電布人謂已占據譬勞特要塞圍線之咽喉（二十八日） 
　　雅典電布國半官報稱英法軍隊行抵馬其頓故土布兩國駐希公使刻與希相薩米斯談判此事希臘之態度似不能使布政府滿意云（二十八日） 
　　巴黎電雅典電稱塞軍在伐爾達爾西面凡勒薩附近力拒布軍故摩拉斯蒂爾陣線之塞軍當能整隊而退法巡艦一艘駛抵阿爾巴尼亞海岸桑狄荆蘭太艦員當即登陸察視海港及房屋聞協約國之濳艇一艘擊沉裝載軍械粮食前往加里波里掛土旗之奥商船一艘（二十八日） 
　　雅典電塞國方面消息謂塞軍克復庫泊魯魯後後現向伊斯蒂白進攻（二十七日） 
　　巴黎電今晚公報謂比國希薩斯至斯坦斯特拉特陣線亞拉北面安哈琪叢林羅格蘭柯爾境均有劇烈之砲戰歷時甚久香巴業敵軍猛轟太胡爾及美森法軍陣地法軍排砲回擊德軍戰壕甚力伏斯巨法軍復在里區薩開爾柯夫獲有勝利毁德中軍之戰壕擊退回攻之德軍（二十八日） 
　　巴黎電今日下午公報謂前敵僅有斥堠隊戰事法軍輙勝（二十八日） 
　　巴黎電今晚公報謂法軍在勒維爾聖伐斯特東南南亞拉至列里大道附近炸猛烈之地雷數枚毁德軍戰壕及障碍物法軍步隊繼乃衝鋒占據炸陷之處敵軍發砲猛轟且回攻數次損失甚巨未獲效果法砲隊且重損蘇瓦松西面敵軍之陣線德軍復在萊姆東而施用煤氣進攻法軍預先防備處處擊敗敵軍（二十七日） 
　　羅馬電意軍奪獲柯爾台拉那山坡之德軍砲台一座戰壕内死屍纍纍奥軍夜攻尼洛山兵力頗盛意軍俟其行近時始發槍砲斃敵甚衆加沙高原砲戰仍未止意軍衝擊戰壕數道（二十七日） 
　　彼得格勒電今晚公報謂英濳艇在波羅的海復擊沉德國汽船四艘德軍進攻者仍爲俄軍所敗里加附近尤甚俄軍乘機側擊德軍有時且取攻勢亦頗得手（二十七日） 
　　羅京電昨日俄艦隊復轟擊伐爾拉及布格哈斯歷七小時之久二地均受重要之損傷（二十八日） 
　　倫敦電公報局宣稱巡洋艦埃珙爾（一○八五○噸每小時行二十三海哩一九○五年下水）在蘇格蘭東海濱觸礁海中風浪甚大恐將毁沉將士均遇救（二十八日） 
　　倫敦電今日午後殖民部大臣波拉勞在下議院謂政府極注意東斐時局但目下未便宣佈波氏旋告議員華生曰基里滿桀羅附近邊界或有若干德屬斐兵但彼等並未侵入英屬領士英軍艦一艘在漢薩海灣擊沉一船聞此船裝載軍火接濟德人（二十八日） 
　　倫敦電下議院質問時喬治氏聲稱英德始終未有早日議和之談判首相愛士葵前在商業協濟會所發之言今仍有效（衆歡呼）吾人除依據協約國同意外决不作議和之想云云（二十八日） 
　　倫敦電今日午後陸軍部次官丹南特在下議院聲稱馬漢中將刻統帶援塞之英軍與法軍聯合行事（二十八日） 
　　華盛頓電威爾遜總統前爲英國封鎖海面問題欲致通牒與英政府延宕日久今始發出（二十八日） 
哈佛爾電東斐比國官報謂九月十一日羅齊齊台爾太倫附近猶文琪附近布軍與德軍互戰甚烈德軍大受損失被迫逃亡比軍獲機關槍一枝來福鎗子彈及其他戰品甚多（二十八日） 
　　亞姆斯特丹電里愛巨來電稱德人又槍斃平民五人（二十八日） 
　　紐約電美訪員自柏林來電謂德巡艦亞達爾伯特號白晝行於黑海時忽有魚雷兩具同時而來擊中該艦頃刻問艦身爆裂沉於海底據遇救者云曾見魚雷兩具之行跡成平行線大約英濳艇裝有新式隻魚雷管（二十八日） 
　　昨二十六日倫敦電陸軍部宣稱英國運送艦瑪奎特號爲魚雷擊沉救起者僅有九十九人一條救字上爲電局落一未字特此更正 
　　其二（德人德文報專電） 
　　華盛頓電駐美奥國大使署宣布十月二十六日維也納公報云俄軍在恰土里斯克西南進攻爲奥軍擊退被俘者五百人德軍聯隊在恰土里斯克西北逐走大道兩方面之俄軍俘軍官四員兵一千四百五十人獲機關鎗十枝（奥俄戰况）意軍進攻杜白杜力竭而退奥兵一聯隊之陣前倒有意兵死屍三百名　意軍進攻土爾美及哥爾士橋端要塞用力雖猛仍遭失敗意軍已停止進攻薩巴汀山意軍近進攻薩巴汀山者損失將士至少有二千五百人意軍以毒性煤氣進攻波特哥拉未獲效果（奥意戰况）（二十七日） 
　　華盛頓電駐美奥國大使署宣布十月二十七日維也納公報云意軍昨日繼續進攻伊森沙陣線所用兵隊子彈均少於前戰時頗現竭蹶之象意軍進攻克恩土爾美及泊拉伐格洛白拉橋端砲台爲奥軍擊敗意軍仍在轟擊哥爾士橋南叚意軍曾攻入戰壕一小叚夜分爲奥軍回攻奪回意軍進攻柯爾第拉拉及錫夫薩台爾均遭失敗羅夫里土之醫院曾爲敵軍擊以炸彈（奥意戰况）奥軍現於塞境各地進攻（巴爾幹戰况）（二十八日） 
　　柏林電（由塞維爾轉）十月二十七日德中軍大本營公報云德奥軍斥堠隊在多瑙河萊平薩伐區之白里柴巴蘭加東面與布國波茄第愛夫將軍麾下之斥堠隊會合德軍已占據維斯格拉東面之杜白倫柯丹士與加爾維資二將之軍遇敵輙勝大軍已抵伐爾桀伏摩拉伐斯基土波拉且於稍東渡過雅斯魯夏河拉加河及在斯維拉奇拉克兩方面越里薩伐而進德軍已占據貝克流域里萊斯尼斯恰現於哇索伐南面進攻且於克拉杜里獲重砲十二尊該軍右翼由里哥汀向西北西北西南進追敵軍克拉斯伐克之戰事仍在進行（巴爾幹戰况）自列里至亞拉一路有無關重要之戰事利於德軍法軍在瑪細巨東北攻入德軍前鋒戰壕夜爲德軍逐出陸軍中佐伊末滿擊落第五號法國雙葉飛機機中英員均就擒又有敵飛機二架墜於敵軍陣後一爲德砲隊所毁一飛於沙歇之北因輪折翻落（西境戰况）興登堡元帥之軍已於廣一二基洛邁當之陣線攻入由哇白里至杜拉堡鐵路上之俄軍陣地俘軍官六員兵四百五十人獲機關鎗一枝炸彈砲兩尊所得陣地雖經俄軍回攻仍全固守僅於夜間委棄哥布洛伐加東北之斯柴細里塋地（東境戰况）林辛干將軍之軍已向自加瑪洛夫至瑪特里爾東南加米魯恰高地之陣線深進（東南境戰况）（二十七日） 
柏林電（由塞維爾轉）十月二十八日德軍大本營公報云柯凡士與加爾維資二將之軍續向前進加爾維資將軍之軍自十月二十三日至今共俘敵兵二千零三十三人獲機關鎗數枝布將波茄第愛夫已占據柴伊加布軍已於克拉斯伐克北面廣闊之陣線渡鐵摩克河克拉斯伐克已爲布軍所有譬勞特西北二十五基洛邁當之克里洛伐克拉伐高山亦入布軍之手（巴爾幹戰况）興登堡元帥之軍已在加布洛夫加東北擊退進攻之俄軍復獲進步斯柴細里塋地復爲德軍奪得且俘軍官二員兵一百五十人俄軍在歇斯乞細附近攻擊里哇波爾特親王之軍受挫而退（東境戰况）林辛干將軍之軍已占據恰土里斯克西面之羅特加（東南境戰况）（二十八日） 
[東方通信社電（日本人組織）]  
　　北京電日本代理公使小幡氏昨奉本國政府之命與英俄法三國公使同赴外交部對於變更國體問題熱誠以友誼的勸告其大要謂中國變更國體問題目下似已着着進行惟由半面觀之反對者似亦不少難保不因此勃發騷擾等事日本常希望維持東洋之平和因此不勝憂慮故特勸告中國政府此際宜仍維持現狀延期變更國體云云英俄法三國公使亦作同一之勸告（二十九日） 
　　北京電日英俄法各國公使對於中國帝制問題昨日特向中國政府警告先是北京政府曾得駐日陸公使電報豫知此事遂電各省將軍令將地方平穩無事等情電報政府北京政府即將此電公表爲對列强辯解之准備云（二十九日） 
　　東京電文部副參政官任命中正會代議士小山谷藏氏（二十九日） 
東京電石井外務大臣昨與英國駐日大使古林氏會見協議至一時許後復會見中國駐日陸公使交涉重要問題其與英大使會見之内容不明大約係關中國帝制問題云（二十九日） 
要聞一 
[俄國之兵力]  
 
 
 

Page 3

 
 
北洋德華日報曰現在英國因議行徵兵制之故大起黨爭致令内閣命在旦夕工黨抗議而俄法兩國則安然創定多徵新舊兵之法夫俄法兩國人民本無論老幼皆在兵籍而應徵入伍之年齡皆有定限今俄法兩國所定新法遠過其國民應當服役之制限然苟非如此俄法兵力將再無復原之日如俄國者於今年春季凡舉國十八歲之少年旣已盡數調赴前敵故今國内再無合格可徵之兵也若謂俄國少年平均計之多於德國而尤多於法國固屬實情然十八歲以下之少年俄亦未嘗敢調用蓋其年齡旣未届限而其體格亦未强也故俄國擬於今冬先召集明年方滿十八歲之少年入伍訓練以備明春前敵調遣俄國此項少年如果全數召爲新兵約可得五十萬之衆用之彌補今冬損失之缺額固足敷所需然俄國若圖於一千九百十六年從新大戰則除砲火軍裝籌足以外至少當再練一大軍其數與一千九百十五年之損失相埓方可有望也查俄國於一九一五年之損失除未來者不計外死亡殘廢及被俘者至少當有三百五十萬至四百萬之譜爾今其同盟國如英法等雖屢傳檄天下謂俄將有八百萬新軍而據吾人觀之非特英法之言不足爲信即四百萬新軍亦恐非俄力所能及蓋俄苟能有許多新軍必不先破其定例而召集老弱殘卒也俄國老年國防軍以四十六至四十八歲爲定限而俄於去冬旣已召集四十八歲以上之男子由是觀之可知俄國即四十八歲以内之男子凡合例可徵者必早已盡數調赴前敵矣爾今又安得許多新軍哉俄國此項老年軍人皆係由西伯利亞及滿州等地所調去至於爾後俄國尚召集老於此者否則無人敢斷言然俄國尚有續備軍兩種可以調補其徒有空名之軍額一卽每年挑選新軍所剔退之惟絶非少年耳而且此種續備軍於今兹大戰期内曾經一再挑選所餘當已無幾即有亦非上等材料矣若據吾人所揣度言之則此種人至多亦不過尚能編成五十萬人而已其二即俄國各家長子照例免服兵役今所决定破例召集者今姑就俄國所計算俄人長子悉數入伍亦不過四百萬人然俄能否不惜民力舉國一擲亦殊可疑蓋俄若再悉數召集此種兵以赴前敵則國内空虚將無丁壯也如就情理言則俄國至多不過能召集二百五十萬新軍以備明年前敵之需若然則此僅能彌補其向來之罅隙仍不得謂爲可以作戰之新軍而且所能彌補者亦惟有後路軍裝器械惡劣不堪之軍至前敵則難得其益也 
[歐戰後之日本發言權]  
　　字林報云日相大隈伯於上星期宴請國民黨代表時卽席演說論戰局中日本關係大可玩味其言曰將來議和會中日本不獨希望能有發言權且按諸情理日本應有發言權蓋日本剗除山東一隅之德國勢力始得保全東方之商務及其交通日本對於協約國可謂已盡其扶助之力也但前車可鑒吾人不可自信太過懈其防備昔日薩狄尼亞在克里米亞一戰中助英法而攻俄詎罷戰議和時英法竟置薩狄尼亞於不理云云按日本與薩狄尼亞情勢不同未可比擬今日戰局中日本爲協約國方面之一國不獨青島一處即太平洋日耳曼之勢力亦泰半賴日本剗除之日本之重任在於東方今旣成就明確事業之大部份將來至議和之時機日本確有直接之關係蓋青島問題須至戰後始可有最後之解决也從日本有直接關係者言之吾人絶無理由而謂英法將置日本於不理從日本無直接關係者言之吾人亦無根據而謂日本願意參與他項談判也惟協約國鑒於日本之助力將來磋議他項事件時或與日本一商榷耳大隈伯發此演說之目的當係欲使日本政治家確知日本必有發言權而又抑揚其說以求政治家不與政府爲難此外未必寓有他意也 
[比人將紀念華盛頓誕辰]  
　　大陸報九月二十七日紐約消息云比利時如能恢復本來面目復爲世界自由國家之一則二月二十二日華盛頓誕辰不獨爲美國之國慶節且將爲比國之紀念日英比人之意以爲尊重華盛頓卽所以感激美國於歐戰中賑濟比人之德昨日比國賑濟會宣言曰今年二月上旬比國各省邑長及其他官吏咸開會集議討論以華盛頓誕日爲比國紀念日之問題本會兹接胡台摩特鎭邑長之文告一紙及通諭各學校届期停課之公函一通大旨謂當全國顚沛流離之日美國慷慨好義主特人道散給糧食惠我黎民吾人屢受美人眞正友誼之舉動當思所以報之查二月二十二日爲美國國慶節是誠吾人對此大共和國表示感忱之機會爰以是日爲吾人尊敬美國之日云云 
[日本對我帝制問題之三說（東京通信社社員飄萍）]  
　　（十月十六日東京發） 
　　贊成乎旁觀乎干涉乎 
　　日本近來對我帝制問題　採如何態度其密謀日急一日是有三大原因（一）各國態度有决定之消息（二）我國帝政之熱爲不規則之昻進（三）反對之熱亦與運動帝政者爲比例有是三者日本上下遂日促政府速决對我之態度計近日以來密議不止一次其大要則有下之三說 
　　（一）贊成說此派所主張謂袁總統之即帝位不僅爲旣定之事實且居今日而能維持中國之現狀者除袁總統以外不可再得苟今日而加以干涉亦不過得干涉他國内政之惡名不若從而贊成之俾可以維持中國之現狀此說頗有力云 
　　（二）旁觀說此派所主張言袁總統爲平地風波之暴舉帝政必行殆爲旣定之事實日本欲加以干涉當及早圖之今已逸去第一次之機會干涉亦屬無益且干涉須有大决心旣行干涉必須貫澈其主張頗爲危險故今日對於中國帝政問題贊成爲無意味干涉亦頗危險惟當速整自已之實力不問帝政之有無苟有妨東亞平和日本直以實力負維持和平之責任蓋日本自定其方針不僅關袁氏個人之行動如何（此數語頗爲有特見者可懼也）今日以實力待時機爲最要云云此說更爲精闢且眼光放大甚爲有力 
　　三）干涉說此派主張爲上兩說之折衷言贊成帝政固屬不妙而袖手旁觀亦非得策蓋中國變更國體倘無他種可慮自不妨聽之然目下情勢益急反對方面非可輕視不測之變亦未可知不如忠告中國政府請其反省他日亦可有所藉口此折衷說也 
上之三說各報所吐露殆皆云尚未確定然昨晚每夕新聞則謂致電小幡代理公使大意謂帝政問題日本不加可否倘有事變不得不求袁總統之自省又世界世聞則謂新外相之意見乃以出兵爲條件之承認即帝政可以承認倘有事變日本直出兵是也惟如朝日時事等又云未定約一週以内必見明白宣布矣 
[閩人對於國體問題之别報]  
　　大陸報二十三日福州訪函云北京籌安會請派代表至京與會之通電到閩後許巡按與李將軍即各派親信人員兼程北上惟恐或後刻閩人之爲北京政界要人而提倡帝制者有劉冠雄薩鎭氷林萬里等人凡改民主爲君主之請願書莫不由此輩領銜此外尚有陳璧其人者前清曾爲交通部大臣今亦自命爲福建代表此流人物果足代表福建民意乎此誠一問題也此間曾有一般大人先生曾組織籌安支會但未實現實則多數人民只求安寗無擾對於共和旣無所惡對於帝制亦無所好而少數明哲之士率皆摇頭捫口不願談論此事近日略有鄕間起事之謡言然未證實質言之目下福建全省固甚安靖也許巡按參案已經解决早見總統命令惟聞肅政廳猶未滿意又有第二次之彈劾吾人觀之許雖有瑕疵然能厲行新政尚不失爲政界中之能手如改佛寺爲公園改舊署爲陳列所化無用之廟宇爲有益之巿場放寛街道建築馬路等事頗能差强人意云 
雜評一 
[伏他日之因（無名）]  
此次變更國體他日外交上之困難夫人而知之也然其困難之伏線則今日所謂英俄法日之忠告其明著者也忠告明知其無益然雖無益而此忠告者外交固如是也 
[三馬路石路萃豐綢縀顧繡格外放盤壹月]  
新增新出品愛國最時特色奇樣綢緞　轉角七間洋式門面　電話一九六八 
本號專向蘇杭兩垣名機定織國産新出品各種最時綢緞貨質精良花樣玲瓏均係純絲純絨織成甚是受用且價値極和平是以向蒙各界愛用國貨同胞所歡迎有口皆碑無待贅述其外省函購者亦因此紛紛而至推銷日廣爲此特再别出心裁定織各樣新出電光四以閃緞三色百合緞閃光鏡中天緞各色絲槍閃緞純絨緯成緞及花素加重杭庫緞眞頭號摹本羅紡線春湖縐實地紗等於本月内皆已到齊其貨皆别選眞上等加重實事求是非尋常漁利者可比今爲擴充營業起見定價格外克已於舊曆八月二十日起特别放盤一月聊酬　諸君子雅誼際此秋高氣爽之時務希　各界士女賁臨敝號選購無任歡迎時機難得幸勿交臂失之謹此露佈 
[真牌沈製鏡面散留心冐牌]  
　　五彩洋鐵匣子上有餘年氏小照○藍龍　商標兩面銅版印仿单均有小照○商標嚴禁　假冐告示方是真牌切記人壽醫藥室　　 
　　沈製珠粉羊指鏡面散○由餘年氏考出之秘方○上海惟人壽醫藥室一家總批售○行銷十餘載○中外馳名○所裝五彩洋鐵盒子○盒面上有餘年氏小照藍龍商標○仿單用銅版兩面印○均有商標○小照以及○上海英美會審官嚴禁冒○告示○方是眞牌○邇因人心不古○仿冒疊出○最可惡者○將粗劣僞藥○依樣影戤○向外埠巧言欺騙○不顧害人衛生○言之實深痛恨○本醫室主人以嚴杜假冒鄭重衛生起見○精選○國產材料○親自督製○功效有非常靈騐凡○賜顧諸君及各埠○各大藥房總之名譽與衛生第一要緊○萬勿貪賤價受其混朦○在上海認明地址○外埠寄郵政直接本醫藥室○批售格外公道○郵政如無滙票○郵花可代銀謹布廣告幸埀鑒察○治証無論男女面上○雀斑○粉刺○烟容○酒剌○瘰癧○黃黑○油光○汗斑○疤痕等類○包用包靈○用法仿單細詳○門售價雙料加重珠粉羊脂每洋兩瓶每料六瓶洋二元五⾓○單料每洋五瓶每瓶大洋二⾓五分○ 
　　總批發行上海山西路即盆湯弄大街第二百廿五號門牌人壽醫藥室主人餘年氏謹啓 
[感謝上海虹口東方貴里新濟醫院敦請]  
葉潤甫女科楊百川内外葉氏小兒科汪大房眼科 
[汪家田醫士]  
余咳嗽氣急痰多吐血九年承汪先生連診三四次只取號金三四角均已斷根又介紹李氏三年白帶王君七年疝氣錢兄白濁下疳横痃趙君痔瘡出血蔡君眼痛亦承醫院先生治好故而登報揚名　　徐魯村同友敬謝 
[紹介中國杏林醫院西醫符研輝先生]  
符君研輝醫理湛深閲歷宏富内外各科接生種痘悉心精究尤擅眼科並戒烟爲醫界所稱許凡求診治者無不應手奏效且對於貧病踵門求醫祇取號金送診給藥蓋心存濟世者也●先生上午送診下午門診一元出診四元覆診减半貧病不計如遇急症隨請隨到院設英界三馬路跑馬廳對面西藏路二號洋房同人等見其成績素著故特登報紹介俾抱恙者知所問津也　　紹介人唐少川吳滌宣貝潤生虞洽卿陳良玉徐小圃 
[普明眼科醫院聲明]  
鄙人前因滬上醫院如林獨無專門眼科醫院致患目者有失明之慮故於辛亥年開始創設普明醫院治愈大症不知凡幾多年瞽目經本院診治復明者亦有二十餘人此皆滬人士所共見共聞者也乃近有仿式冒名藉此圖利不顧人之生命本院因有關名譽不得不切實聲明於患目同胞注意○一本院醫士乃五世秘傳中西合參專門眼科其他内外各症一槪不診○一本院並無分院在外亦無與人合做等情○一本院治目能醫者出立保單限期包愈不能醫者當面辭謝槪不索酬○一本院包醫大症另有詳細章程總之出立保單限期包愈至期無效藥資如數退還毫無需索○一目疾百有八種除八種損傷瞳神之症不治外俱可來院包醫無論年月遠近内外障翳雖十年二十載瞽不見者亦有診治復明○一外埠來滬來診者尤宜留意幸勿誤投門徑貽害終身○一門診爲濟世而設只收小洋五角每日上午十二時開診下午五時停診過時不候上海跑馬廳二馬路口普明眼科醫院院長傅文山啓 
[敬謝廣嗣金丹]  
驥雲先生有道不倿先天不足後天失調甫届强仕年華竟爾春行秋令尸居抱恨膝下猶虛伯道之憂其何能已屢次求醫問藥爭奈影響毫無幸承摯友指引尊廬廣嗣金丹善能强身補血益壽延年不倿聞之歆動當即匯洋購丹一料如法試服不半料已覺四肢和暖萬象春囘閱書無廢卷之虞枯楊得生梯之兆精神煥發步履康强尤喜山荊珠胎已結日前坐蓐則呱呱墜地者果然其聲雄壯筵開湯餅慶衍宗祧飲茲神丹功深再造爲此略陳顚末敢藉登報以揚名謹告四海同胞速服金丹而强種虔修蕪牋敬頌壺安甬郡駱駝橋盛其忠鞠躬附價每匣洋二元每料十六匣收囘藥本洋二十八元雙料又名丈夫再造天功效神速每匣洋五元試服一元上海盆湯弄𠬆業會館北首寧波路轉⾓五開間門面崔氏瓣香廬驥雲氏總發行所抄登本廬分設天津北門獅子胡同　長沙城內糧道街⊙安慶城內軍署西⊙杭州陳列所⊙南京花牌樓慶豐和隔壁⊙無錫北門江陰巷 
[京都天德堂]  
奚占一大醫士祖傳家藏毒科秘方靈丹妙藥每付八⾓無論新舊危險各症●來堂包醫出立保單●過期不愈●●即還原洋●醫金藥資分文不取●●特備男婦養病房間●用有招待●●專司病人●代煎湯藥藥不忌口●●膳宿靜養隨便往來●不誤公事●謹防假冒諸公愼之認明上海四馬路羣仙戲園東隔壁平望街天德堂便是 
[楊梅疥瘡]  
　　服藥淸內搽藥除根三日脫淨五天保好不犯 
[五淋白濁]  
血淋遺濁小便剌痛難忍當日立止四天保好 
[魚口便毒]  
横痃腫硬疼痛當日内消破口流膿五天保好 
[下疳腫爛]  
下部内疳吃藥下毒上藥止痛二日消腫保好 
[痔瘡漏瘡]  
不用刀剪服藥内消擦藥拔管七天連根脱落 
[小腸疝氣]  
左偏右墜小肚上下走痛三天消淨包愈斷根 
[馬培之徵君傳秦絅孫外喉科醫例]  
門診上午十時至三時特號一元常號四角號金加一出診下午四時至七時特號五元常號二元號金加一車資二角過界照加藥金隨人酌送貧病不計内服丸丹照値收取診庽三馬路新聞報館正對面藝苑眞賞社内 
[葆元戒烟醫院]  
本醫院開設在上海數年于茲專用西法戒除積年老癮不留遺患成效昭著勿待贅言頃者内地禁絶烟苗　申烟禁已經大總統明下命令私吸者絶不寛假而租界禁絶限只一年亦經工部局董議决有烟癮癖者此後將無地可適本醫院應時勢之需要爰擇地於英大馬路泥城橋之西跑馬廳之前空氣鮮潔適于調養飲食招待必期周到俾住院諸君有賓至如歸之樂毫無不便之憾有志自新諸君請速戒除沉疴勿逸此機住院頭等每日三元二等每日二元三等每日一元本醫院另有住院及走戒詳細章程如蒙函索請寄郵票一分即行郵奉不誤　　　大馬路泥城橋西十號本院白 
[彙享專收珍珠鑽石]  
上海三馬路中美仁里口發兌珍珠鑽石兼收各種珍珠鑽石等件出價格外從豐此啟電話三三六四　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體聲中之北京政界觀]  
　　日人之警告昨日北京某日文報云中國帝政實行時帝國（日人自稱）惟恐累及故講求相當自衛之法今廟議業已决定日本政府不出數日即當向駐華小幡代理公使發一種重要之訓令使之相機以出適當之手段至對於英國僅以同盟之誼告以帝國政府之意見伹不必有何等恊同的動作其他列國對於中國之内政問題多取觀望的態度日本負東洋和平之責任有所警告决無何等障碍惟政府亦當竭其最妥善最周到之手段以出之云云 
　　政客之評論順天時報載某政客之談話其文略云我國自楊孫諸人借研究學理爲名主張推翻共和恢復帝制其内幕中之主動力極大足令天下人民無施展反對之餘地故各省贊成之多寡直無可問之價值以此種掩耳盜鈴盧張聲勢不過一件運動手術從前之鼓吹革命及選舉大總統皆用此法奏效然對於中國人之程度雖甚適用惟後世青史之評奈何恐有不可掩藏者蓋名不正則言不順言不順則事不行耳倘當日南軍起義長驅直入竟陷北京推倒清廷更立新主乃歷史上興亡成敗之常轍今某公方力保共和宣諸公令載諸約法豈三五大員所應妄議變更雖託諸民意然中國人民號稱四萬萬又誰得而遍問之此而可隨意變更凡關於法律上於若輩不利之處又何在不可變更乎失信於人民之事小失信於軍人之事大失信於本國之事小失信於列邦之事大據吾所見所聞凡政學軍商各界態度甚不一致而且内患已伏於蕭牆外憂將起於邊地固已曲突徙薪之不入但望焦頭爛額之有功云云 
　　楊氏之談話日前有某外人往訪政事堂左丞楊士琦君談及時局楊君略謂變更國體之問題原預定於十一月十五日在代行立法院開票但近見各省之報告關於國民代表大會迅速組織者固屬不少然尚有多省迄未進行以故全部之投票非至十一月杪不能告終故國體解决當在十二月内也又國體變更之後一切官員均仍其舊絶不更迭云云 
　　意見之提出日前總統令内史監對於國體變更事宜提出意見書其大端如下一國體變更後對於清皇室適當之待遇若何二對於清室舊臣而有勲勞於民國者新朝禮遇若何三清室王公及旗制之改革若何四君主國體確定後新朝所採用之制度若何 
　　各省之防務政府以冬防吃緊之時且值國體問題發生自須特别留意迭經電令各省將車巡按使嚴加防備已誌本報近因南省各地力謡言日盛當人又時思乘機蠢動政府决擬派遣要員不日向各省出發協問布置一切大約不致疏愼矣 
　　徐相之慰留徐國務卿正式遞呈辭職略載前報兹聞前日呈上之後總統立派楊左丞錢右丞前往政事堂公所傳諭慰留並將辭呈交兩函持去却還不收徐國務卿本已　擋一切預備即日遷回五條胡同私第因此一留遂復中止至外傳銷假之語實無其事良以徐國務卿此次正式提出辭呈實因抱病日久終非長局故决計乞休此亦當然自處之道又聞徐氏一時雖暫爲情面所碍然公所一切公文已飭分投清理不日終須實行去職惟外間或謂其因周樹模免職時少了一次慰留面子不甚好看周本徐氏没引之人故激而爲此則實不確蓋徐氏與總統之感情及與周樹模輩之交誼其底裏固非泛泛者所能盡知也 
[紀二十六日之參政院會議]  
　　參政院代行立法院十月二十六日下午二時三十分摇鈴開會參政列席者計三十七人政府特派委員列席者三人黎院長請假未到由副院長汪大燮代理主席宣告現在已足法定人數開議之前尚有文件應行報告乃命秘書長林長民登　報告前次開會議决關於國體解决投票標題參政院代行立法院咨大總統文報告舉主席宣告按照議事日程開議第一案民業鐵路法案（大總統提出審查報告）先由審查委員長陳國祥登演壇報告審查之結果略謂本審查會會議對於本法案原案認爲很妥當全體一致贊同所修正者不過文字間耳是否有當尚希公决云云主席付討論衆無討論主席以審查報告之能否成立付表决多數贊成成立改日再開二讀會主席宣告續議第二案違警罰法案（大總統提出二讀）秘書長林長民登壇朗讀標題通過以　逐條朗讀主席逐條付表决均以多數同意一一通過惟第十三條（違警之法則爲主罰及從罰主罰之種類如左一拘留三十十日以下一日以上二罰金三十元以下一角以上三訓誡從罰之種類）梁士詒起謂就經過事實看之違警者大都中流以下人其生活能力不甚强大罰金之規定多半以一元爲單位則平民過於吃虧如易罰金爲拘留則此類違警之平民豈肯多拿錢贖罪在警署拘留一天便可省錢一元違警者概願拘留則拘所必患人滿事實上斷不能一區置許多的拘留所今本員意思以爲五角易一日可也（時附議者在五人以上）和樹德謂第十三條無須討論此乃第十五條之問題汪有齡謂此兩條關係密接應合併討論仍須先討論第十三條（第十五條文爲罰金者每一元易拘留一日）梁士詒重申前議黎淵請梁士詒提出修正案以便討論趙惟熙請將第十三條之第二項第二欵改爲（十五元以下）胡鈞主張亦同謂照原集所定必致病民致怨政府委員起謂前清所定違警律原是十五元以下現時賡續行之照所經過情形看之實在太輕日前東三省及各處來電陳明違警律處罰過輕請政府加重故才改爲三十元以下仍請貴院討論維持原案云云胡鈞謂按歐美各國普通人收入每日平均約十五六元社會經濟個人經濟非常充裕日本一般平民所入亦比我國爲高罰金須按照國民生活程度定之所罰雖輕與刑法之本意並無衝突政府委員起謂違警事實不僅無錢人犯之有錢人犯法在在都有法律仍舊釐定處罰時以警官之自由裁量看犯者有錢無錢而伸縮之可也汪有齡謂政府特派委員之說不能自立欲設此而使上等人有錢人不敢違警實在舍本逐未欲使人不違警在於敎育與風氣不在處罰之重輕云云汪有齡並主張修改第十三條之第二項第一二兩款爲（拘留十五日以下一日以上罰金十五元以下一角以上）鄧鎔謂據政府委員之意欲維持原案以爲與刑法相啣接尚有可通如欲借以維持治安使有錢人不犯罪實在無理至於（三十日以下十五元以下）之修正本員大不贊成違警罰法不管是行政法還是刑法然而總之是强制法是懲治法應以身體刑爲重財産刑次之中國立法者或以財産刑爲重實在無以成立汪有齡謂一二兩欵改爲十五日與十五元黎淵主張先以梁士詒之修正案付表决主席宣告旣由秘書長將梁參政之修正案報告並非朗讀梁士詒復贊成汪有齡之說政府特派委員又謂刑法以加重爲主旨理由自然不充分但應伸縮稍寛總使官吏能自由决擇判罰以示公平且法律拘束人民之處必要有彈性方能使犯者悛改故從政治上看來應該加重請貴院研究應將其期間數量加大汪有齡謂違警罰法不是行政法不是刑法行政法之效力將人民拘留十五天狠已恥辱則十五天拘留亦已足矣往往有主張加重於實際實無補益云云主席將汪有齡之修正付表决通過第十五條胡鈞主張維持原案五角錢易拘留一日不便於計算程樹德等附議梁士詒仍請改爲五角易一日鄧鎔謂依原案罰一元易拘一天如修改則罰一元者應拘二天豈不拘留上又加重歟趙惟熙謂梁參政於本條法文稍有誤看處本條是罰金改拘留不是拘留易罰金胡鈞請先表决原案梁士詒取消先所主張主席以原案付表决通過第二十一條（審查違警者之素行心術及其他情節得酌量減輕一等或二等處罰）汪有齡謂可以減輕亦應得可以加重此次新刑法提交本院亦是本此意使官吏得有權衡旣是現在東三省等處來電違警處罰太輕如此特别情形儘可特定一條規定今旣有此一條正好規定在内第一層與新刑法同其理由第二層官吏得以自由處擇今加三字加重或在減輕字之上（五人以上附議）主席付表决通過第二十二條鄧鎔提出修正案經胡鈞駁議打銷第二十三條（本條所稱一等四分之一而言）鄧鎔又謂計算不便應修正梁士詒謂可仍舊由官吏酌量辦理主席以原案付表决通過（第三十二條以下各條凡規定拘留日期罰金數目均照原案折半修正）第三十二條第五款散布流言者梁士詒謂刑法上已處罰此處可否刪去汪有齡謂此款有間題違警罰是並通的刑法是特别的此欵本是刑法上專條現在可以解釋爲除刑法上散布謡言外之散布謡言者可以適用刑法則以刑法支配之不然可以從違警罰法政府委員復因梁士詒之請求誦讀新刑律第十七章之條文謂與此欵意義稍有不同第三十四條第五欵汪有齡謂三讀時尚有文字上修正第四十五條第五款原文任意於人家牆壁或建築物張貼紙類或塗抹畫刻者審查會加有礙風化四字趙維熙謂刪去此四字仍照原文因爲新修牆壁偏有小子任意胡畫或畫人馬或寫子跡甚與成功不可損壞之旨相違且於觀瞻大有妨碍京師爲外國人士所集之區此等事尤所多見不可不將範圍加寛（五人以上附議）第五十條第二款施催眼術者鄧鎔謂科學發明此種之試驗在在都有如此規定恐有不當政府特派委員謂敎育部現在規定章和不許學生習學且無此種學校因爲此物之爲害實屬危險故此定之鄧鎔謂敎育部之規定只能限制學生一種此外普通人民還多世界日益文明此類學問發達日加迅速在刑法上須要以此術爲偷竊姦淫乃論何以本法如此定之黎淵謂醫學上須用本欵定者甚多梁士詒請加寫幾字爲條件政府委員加濫用於句首黎淵請加以不正之目的幾字主席以黎淵之修正案付表决通過此外皆仍原案主席宣告續議第三案修正著作權法案（大總統提出二讀）陳國祥請休會下再開議鄧鎔等附議主席付表决衆贊成遂宣告散會時四時十五分也 
[葉恭綽回任消息]  
　　交通部葉次長前日奉令銷去停止處曾之後即擬自請辭職不再與聞部事曾上呈總統致謝其文云竊平政院裁决津浦鐵路一案本月十九日奉大總統申令葉恭綽被劾各節旣查無實據准免置議并銷去停職處分等因奉此伏念恭綽學謝五車才慚十駕閉門虚造媿無合轍之能列部忝參夙凛僨轅之戒顧迂疏之鮮效卒尤悔之交乘衆呴漂山厥聲載路雖平亭判牘可期霜府之無私而照耀覆盆實恃天陽之曲被伏遇我大總統機衡齊政簪履叨恩不輕屈法以伸情終荷知仁於觀過矜其躓垤策以識途不憂履道之爲難益覺康衢之可樂恭綽惟有勉規方軸更鑑前車偕大雅以扶輪祝盛猷於同軌但本屬輇材復邀寛典雖云就熟終媿妨賢永維向日之微誠尚冀他途而自効心明孤月敢希涑水之襟期首戴靈山先表蘭成之謝悃所有恭綽感激下忱理合呈請大總統鈞鑒謹呈聞呈上後總統派員勸慰一次外該部梁總長亦派某秘書前往葉氏私宅勸其回部任事昨日麥次長又親赴葉宅請即回任聞葉氏　已允認回部並有即日到部視事之消息云 
[粤報紀澳門華僑之傳單]  
　　粤省某報載澳門華民維持國體聯合會近刋之傳單佈告略云敬啓者本會請准澳門政府於本月十日民國紀念日假座捷成戲院開華僑全體大會議决議本會成立今將章程付上請煩查收速速通告國民繼續發起協力進行選派代表加入本會先行電覆並望高明勿吝敎誨以匡不逮俾得以中華國民全體代表名義限期十一月一日以前呈請肅政史參政院彈劾及向平政院控告並電訴歐美各國政府及國民記念初年承認中華民主共和國體美意曲予保全使我中華全體國民維持民主共和眞正意願得以表現於世界以盡國民責任而免再受君主專制之毒當爲我漢滿蒙回藏五族愛國同胞所樂爲贊助也已云云 
[東三省軍制之新條陳]  
政府近擬將東三省現在之陸軍制度大加改革進而從事於具體的研究聞有人爲一種奇妙之建議其内容爲廢除現今之新式組織規復前清時代之巡防隊其理由以爲因東三省介在日俄兩强之間邊防吃緊固宜增設軍隊且須新式制度此項經費甚巨惟退一步思之一旦有緩急之需以數箇師團之兵安足以敵强大之日俄無寗用外交上之手叚對付兩國以圖牽制之爲愈廢現在之陸軍而復舊時之巡防隊專供征剿馬賊保衛地方之用以防日人雜居以後滋生事端至其削減之軍事費則用之行政方面以圖刷新政治振興實業其實益固倍蓰於設置新軍以上奇異之說不知爲何人所主張政府亦未必同意外傳數月以後將見諸實事者或不確也 
[鄂聞紀要]  
　　日本議員團之游鄂日本衆議院議員松龜一郎等刻組合視察團來華游歷業於二十四日由北京乘車抵漢特派交涉員丁士源因曾奉部電招待特設筵於江漢關監督署爲之洗塵並派周科長導其游覽武漢名勝各地及兵工鋼鐵紡紗織布綶絲製麻勸業模範各大工廠該團員共十二人於各廠均不過參觀大概惟於漢陽鐵廠考查最詳二十六日起程往大冶考查鐵鑛採掘情形次日起程赴滬 
　　洋員觀審座之位次鄂交涉署頃接部飭准英公使照會近日長沙鎭江各口岸遇有華洋訴訟案件承審知事每使領事座位不與知事平列或另座一席或在正案旁坐請飭嗣後華洋訟案領事座位應照歷來成規與承審官員平列且三四年前本館參贊在天津觀審狄敎士命案亦係按此列座云云查觀審員座位英使援引天津祁州敎案爲言自係注重向來辦法所有各埠華洋訟案自應一律援照辦理業已照復該使合將天津觀審狄敎士命案座位圖式刷印附送仰即轉飭地方官遵照丁交涉員以該圖規定洋員觀審位次在正案之左與承審官平列繙譯則在洋員之左側列坐刻已通行各縣知事漢口會審公所委員一體知照矣 
姚雲龍虧欵之結果前武昌船舶稅局收支姚雲龍虧挪稅欵百萬濳逃迭經通緝並查封漢陽原籍房産備抵事隔兩年餘始自投武昌地方廳到案兹經該廳訊明姚之虧逃有三種原因一個人親朋借貸二被賊竊三當時薪俸月僅二十元衣食酬應恆苦不敷臨逃之前一日已於存欵簿尾註明自已虧挪公欵合錢一萬零五百二十四串六百文等字樣並加蓋私章是其無侵佔意思毫無疑義現據繳出省城猪巷房屋契約一紙計值五千兩存財政廳備抵故認定其侵佔罪不能成立判决宣告無罪 
　　金光灼脫罪之原因前荆門知事金光灼於上年卸任後忽因交代不清犯侵款嫌疑經吕前使呈請褫職歸案訊辦金適因事赴奉未能來鄂曾經通緝蓋因其時荆紳之怨金者又控告之也延至今夏金忽投案兹由地方廳訊明竟獲宣告無罪其所持理由則以撥借前第八師長季雨霖餉欵五百串一項雖未奉有飭撥公文然經季雨霖來函證明並由京師地方廳派員詢明季氏實已領收在手散給沙洋災民又漏交稅欵六百五十餘串一項其原因由於金光灼交卸在三年三月四日以三月分祗收稅一二日雖係應行册報之款然移交新任於三月底一併彚報亦非違法不料財務課長羅文錦從中舞弊不將現欵移交且於造册移交新任時未將兩日稅捐列入又於移交册内聲明截至闪卸前一日止致金犯有侵佔嫌疑現羅已死無從追究金自認賠償了給而撥借季雨霖一欵亦由金賠繳另皆金向季索償損失故審判廳認定金無犯罪事實宣告無罪至荊紳控金各節則因巡按未交檢廳起訴已隱消矣 
地方通信 
[蘇州]  
　　西華鎭連出盜案吳縣西華鎭鄕民趙正林家被盜搶刧一案曾誌前報兹悉該鎭董事朱人釗家日前亦被盜匪十餘人各執刀械撞門入内恣意搶刧事後亦經報縣勘明飭緝又經該事主趙正林朱人釗同赴蘇常道署上禀請求嚴飭縣警迅速偵緝昨經殷道尹據禀飭行蘇警廳及吳縣知事迅派幹警勒限追緝聞已由警廳偵探隊潘隊長派探拿獲盜犯劉金生等六名解由崔廳長訊供轉解吳縣知事署昨由周承審員提訊劉金生等已供認搶刧朱人釗家一案日内正在偵緝逸犯追起原贓獲案併辦 
　　鹽捕統領尚須來蘇浙西鹽捕全軍統領蔡和林日前曾來蘇面謁蘇常道殷道尹商議要公後即乘淺水兵艦啓行由嘉興至杭州禀見浙運司胡君唔商一切聞日内尚須來蘇攷查鹽捕後營各汛地情形故杜鶴峰管帶已預爲伺備矣 
　　中央宣講員蒞蘇陸軍第二師朱師長昨晨接上將軍電開有中央統率辦事處特派來蘇之宣講員三員於昨晚乘特别快車蒞蘇飭卽招待云云朱師長接電後親自戎裝率領部下官佐及偵探並軍樂隊前往車站迎迓該宣講員抵蘇後寓惠中旅館 
[鎭江]  
　　議設水路巡警水路巡警原爲保衛航商便利行旅而設鎭埠至今尚未籌辦現丹徒縣章知事以鎭江係水陸交通華洋雜處之區亟應設立此項巡警故於日昨會同王警務長商酌一切惟經費難於籌集擬以原有水陸總巡及航路巡查改編水路巡警以資節省 
[杭州]  
　　　　學聯合運動會紀事昨日（二十八）杭縣城鄕各小學借大　門直街大營營址舉行聯合運動會至會參觀者計有宗文中學第一師範曁其他各校女校有復新職業等校並男女中西來賓數百人縣知事姚寅生縣署敎育主任唐小瀾均與會參觀其運動事項均係柔軟遊戲體操等惟運動科目以礙於各種事實不免微有變更其開會詞首叙前二届之開會地點及運動情形繼言其目的在歲歲舉行而感想則有二端一爲漸進感想一爲比較感想其歸結數語云本屆運動主義不取激烈而取漸進 
 
 
 

Page 7

 
 
不尚分爭而尚比較其優勝之歸宿在團體而不在個人俾從此進行無阻歲歲可舉以養成公共秩序而收整齊敏活之效是則本會所厚望者今特共　矢焉耳云云此外有頒詞三則（文從略）又臨時新聞論說一則順爲小學聯合運勲之旨趣大旨發揮聯合運動與單獨運動不周之點並以注重平日運動爲各校勸勉全文約百四五十字此開會之大概情形也 
　　鹽業協會開會兩浙鹽業協會昨日爲善堂經費事開會經各會員逐條討論其結果擬請將各場所化私爲公之陋規或重斤罰欵移作善舉其自愿特捐者亦於日内集有成數一併具文禀復至銀行附股一節乃營業性質與前次報効不同大多數不甚贊成討論移時迄未解决又組織公會諸多困難現在商人擔負已屬不資無論組織後開支如何減省恐會長坐辦諸人終不能枵腹從公仿協會名譽職辦法即使勉强辦到而嘉湖不聯合一氣與兩浙公會名義亦不相符衆議俟鹽公所開會時再從長討議遂散會 
[廣東]  
　　試演飛機之預備將軍府順間官李實於十八號上午詳報龍上將軍謂飛機師譚根現定期月之三十號三十一號兩天在大沙頭實行試演飛機届時請派軍警保護龍將軍當即照准並飭行警察廳長將譚飛機師所有同事人姓名一律開列到署以便切實保護王廳長奉此即日查明具覆計開飛機師譚根副飛機師譚榮機器師歐陽堯副機器師譚仰漢文書記劉毅夫英文書記紐文夫人司理員來紐文美政府特派員間拿士蔑英政府特派員馬路鳥扶雷時遜共十一人聞龍將軍已通飭軍警妥爲保護並派本府委員王廣成曾文健二員偕飛機師譚根明日赴港搬運飛機來省現已撥定賡金廣玉兩兵艦爲之代運預期擇地陳列俾粤人一新眼界又聞省城警察廳長以試演飛機時人必擠擁特規定章程十條以維秩序其章程如下（一）場内售賣入場劵六人由該飛機師派充俱由警廳發給憑照（二）場内設驗票六人由本廳派員經理（三）場内設招待四十人由本廳派督察員及區員充任另由該飛機師派司理人麥紐文總共成（四）場内外禀請龍上將軍派撥陸軍及由本廳派出警察遊擊隊一百名到場彈壓以維秩序而顧治安（五）飛機由港運到之時即安置大沙頭地方（六）凡於飛演時有欲附搭飛機者由本廳派員搜查搭客有無夾帶危險品物（七）已勘定大沙頭爲飛演地點無論何人不准阻碍（八）飛機存貯大沙頭之時除飛機師及帮飛機師外别人不准妄動（九）凡非購有入場疬者不得到場參觀（十）凡入場看演飛機者無論何人不得私携鎗枝以上各條經王廳長呈報龍將軍核准公佈俾到場者一律遵守又龍上將軍以譚氏此次到演係屬水面飛機誠恐珠江輪舶來往頻繁於飛機試水之際或有阻碍昨特飭行水上警廳届時派艦到場保護並將四江兵艦調回一艘以備臨時邀請英美等國領事登艦同往參觀 
　　覺魂報館之被封十九號晚省城警察廳長奉龍將軍令飭派出本署警兵會同警察第八區署警兵馳至西關第八甫覺魂報將該報編緝人黃笏南校對人黃益階及經已辭職之編輯人賴逸民等四人一律傳案審訊並勒令該報停版是晚即將上列各人傳案質訊兹錄王警廳長飭文如下案照本廳長現奉上將軍面諭覺魂報連日論說諧談詆毁大總統應行將該報編輯發行人傳案訊問並勒令即日停版等因奉此除飭第八區署執行外爲此飭仰該報即便遵照刻日停版母得違延此飭 
[哈爾濱]  
　　破獲黃天敎機關續誌哈爾濱黃天敎首領李紹先在租界中國十三道街福盛園飯館設立機關業被破獲等情已誌本報兹悉吉林交涉局接到省中捕拿若叢之電李匪與該飯館執事即得消息當即遠颺故僅將餘黨拿獲五名本月二十一日被捕之匪又供出同黨者聚源興執事董聚三義昌公司執事王亞山及天福樓之執事劉佩卿三人當由交涉局將該三人拘至局中經承審員胡展軒堂訊一次並無何等證據遂一律釋放現在詳細調查王亞山平素與該敎匪最爲反對凡有入其敎者經王知之必力爲破壞故該敎中人恨之剌骨今日之誣報實擬借此報復也至董劉二人是否曾與李匪往來外間殊難懸揣云 
雜評二 
東三省軍制條陳之理由（步陶） 
東三省軍制近有以改新制復巡防爲條陳者其理由謂用外交以牽制日俄改巡防以征剿馬賊保衛地方防備日人雜居之爲端云云是誠可謂特殊之見解矣夫在東三省而言交外如馬賊如地方治安如日人雜居爭端等問題固皆日俄人所素視爲資源（外交資源四字外交界之專門語即制彼國政府以爲我用之意）最豐富之點也乃一改巡防遂足轉移外交資源俾强大之日俄無所用其手腕是必所謂巡防者其武力實已十百倍於數師團之新軍而導於其前又有若干查理古孚伊藤博文等之大外交家庶乎近似否則任何解釋終不能爲圓其說詞也或曰巡防爲前清舊制今旣事事可恢復舊制於軍制必不多吝即稍爲一二躋躇滿志之語誰復持之以爲異日考證者嗚呼此其所以爲奇妙之條陳與 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌謡言黨人起事之防備]  
　　淞滬警察聽長徐君因近有黨人起事之謡言已飭所屬各區署所加意防範兹以約期已過防護仍宜周密故又通飭所屬於每晚九時以後凡有由北往南之行人須悉心查察並仍於各要隘及華洋交界之處注意巡防不得稍有疏忽 
　　近日各區署長警上差出勤必由巡官密授口令並諄囑崗警不宜呆立務須往來巡察如有巡邏隊梭巡到境彼此舉手接應其雙崗地點或在橋樑及路角等處均須分處站巡不得任意接談致疏防務如違察出記過 
　　步兵三十八團馬團長以望道橋與西栅以内均爲重要地點防範益宜謹愼除日間准予商民照常通行外每晚十點鐘以後至天明爲止應禁阻交通業於前日傳諭該兩處守衛兵士切實遵辦以免奸徒混人 
　　江寗將軍行署駐滬巡緝員昨日訪聞浦東一帶現有大帮梟匪受黨人運動聚集一千數百名分屯各處擬俟浦西舉事起而響應當赴鎭守使署報告請爲防備鄭鎭守使得報後以浦東一帶素爲梟販麕集之區無論虚實亟應偵查當飭淞滬警察廳派員查察禀候核辦 
政府因南方近有謡言加派北軍三千名南下駐防此項消息傳播已匪朝夕兹聞其派駐上海浦東一帶者約有一千餘名日内即可蒞滬現本邑官廳已將駐紥地點預爲擇定業已派員布置一俟北軍到滬即可前往駐紥 
　　一區三分駐所警佐因奉徐廳長飭拿造謡匪徒現已飭派長警連日在太小南門等處拿獲高談闊論者多从現均由該所拘留候究 
[法捕房破獲黨人機關四誌]  
　　法捕房探目黃錦榮包探韓邦達方福林任水揚於本月二十三號晚在法新租界愷自邇路蔭餘里三十八號門　破獲黨人機關並先後拘獲唐耀輝等四十七人當在王效定身上抄出炸彈一枚解經法公堂向唐王兩人研訊等情已三誌前報昨日捕房又將唐等解廨請訊經聶讞員會同副領事德君升坐特别公堂研訊供詞錄後 
　　曹德明供九江人向爲小販度日艱難因有親戚汪月希在上海某菜館爲夥故於本月初二日來申找汪覔就未遇寓在小客棧内後與劉長勝相識由劉介紹始與唐耀輝認識唐云爾旣無事何不當兵每月可得洋八元至二十三號晚唐囑我出外招人我祇招得李錦山一人後唐對我言今晚往打巡警總廳靜候信息正在言論之際即被包探拘獲是實 
　　李卿山供黃陂人向在閘北恆裕泰猪毛廠執業於二十三號日間在老虎灶與曹　明遇見曹囑我招人隨伊前去每月工洋八元我即招得廠中工人十餘名同至蔭餘里三十八號屋内曹稱爾等吃過晚飯靜坐家中聽候帶同前往某處詎尚未起行爲探拘安 
　　胡洪生供漢陽人在恆裕泰廠中爲工人二十三號由李卿山招我同去言每月可得工洋八元並未言明所作何事即被帶至蔭餘里囑我暫坐等候旋被包探拘案至欲打巡警局之事實出不知求宥 
　　胡道生供通州人亦在恆裕泰内爲工人餘供與胡洪生相同 
　　訊至此時已過午中西官會商之下判各人一併還押於下星期三再行訊辦 
[再誌新道尹寓所之炸彈]  
　　上海總商會總理周金箴君現奉政府任命爲滬海道道尹已與前任楊道尹接洽預備交替並赴江寗晉謁齊巡按使於二十七號返滬詎是晚即有人至周君寓所即靜安寺路五十二號洋房外抛擲炸彈祇炸毁圍牆一方幸未傷人當經報捕勘緝在案兹悉新閘捕房捕頭除將檢獲之炸彈壳洋鐵兩片帶回捕房研究外並選派華探兩名華印巡捕各一名日夜分班至周君寓所週圍巡邏以資保衛英美總巡麥高雲君亦於前日乘坐汽車至周君寓所内外察看一週而返而鄭鎭守使得信後擬派衛隊數名赴周君寓所保護至本埠官紳商各界及周君之親戚故舊亦於前昨等日前往慰問故該處一帶之來往車馬絡繹不絶云 
[再誌拾獲炸彈之蒙昧]  
　　住居公共租界松江路吉慶里二百六十號門牌門樓上之甬人夏寶寶在弄内拾獲鉛桶一只携回啓視有小洋鐵罐十二枚均係炸彈夏因不知其爲危險物品將洋鐵罐上螺絲釘逐一鉗去内中火藥悉棄於畚箕内於次晨傾棄弄内詎藥性炸裂將呬　汀澆成之垃圾桶炸毁夏亦炸傷由捕車送仁濟醫院醫治等請已誌昨報兹悉前日由老閘捕頭派探錢壽生協同西探前往查得夏寶寶又名胡子卿向爲排字現在失業其妻某氏臥病不起生有男女小孩各一十分貧苦詳查此項炸彈之來歷據人云前晚有黨人某甲雇乘黃包車携帶是項炸彈至法租界西新橋附近永昌客棧内約會同黨於是晚携往内地圖謀起事詎至該棧門首預由法捕房派探守候即將甲拘捕該黃包車夫見坐車人被拘即拖車逃至公共租界松江路停車於吉慶里口見車上所遺鉛桶分量極重啓視之知係炸彈深恐禍累棄於里口而去是時適該處附近火警故胡下樓觀看見此鉛桶貪小携至樓上致遭此意外之禍害云云並悉胡之右目已被炸瞎即無性命之虞亦已成爲殘廢矣 
[保護租界治安]  
英美總巡麥高雲君以近日内地忽有黨人約期起事之謡人心惶惑而公共租界靜安寺路及松江路均發現炸彈殊碍治安昨特通諭各捕房捕頭於即日起加派中西探捕日夜分班按段梭巡以免匪徒混跡而保公安 
[馮軍督調艦巡防]  
　　江蘇馮上將軍訪悉長江上下遊一帶帮匪近被黨人煽惑謀爲不軌江防自應加嚴惟查沿江各口所駐兵艦刻尚不敷調遣故於昨日電致海軍司令部速即派艦駛往長江游巡聞李總司令已飭張字魚雷艇及江貞砲艦預備出巡矣 
[匪首開鎗拒捕續誌]  
　　巨匪沈阿福（綽號烏龜阿福）曾與現已伏法之廣東桂林即許桂林等迭在英美租界搶刦傷人聞拘逃逸日前濳入法租界爲探目黃錦榮沈　福包探韓邦達方福林等查見上前拘拿沈猶膽敢開鎗拒捕當經各探奮勇擒住收押候究在案昨由捕房將沈及續獲之同當李長卿李錦標等解送法公堂訊究沈供民人前與許桂林同押英界西牢故此認識餘供一味支吾聶讞員商之法副領事德君决定本廨判沈管押一年期滿永遠逐出租界兩李一併逐出惟沈等犯事地點係在英美租界故仍移送公共公堂照律訊辦 
[尸親大閙尸場]  
　　住居胡家木橋附近積善里八十三號門牌之鞋匠張明清因於夜間携帶鞋片衣包爲巡警檢查不服致被扭住撳倒及張歸家後當夜氣絶而死經尸父張元奎尸妻張周氏尸叔母張王氏等同投地方廳具報被毆受傷致死請求驗究諭候派員往驗等情已紀昨報兹由地方廳鍾檢察官帶同沈錫慶檢員等蒞積善里尸場相驗該處二十五保二圖地保邵錦堂投案候示尸父張元奎又携同尸妻張周氏等投案伸訴堅稱兒子張明清實遭兇毆受傷致斃請求伸寃當由鍾君命沈檢驗　相驗良久報稱驗得張明清腦後有擦傷痕迹餘無傷痕委係病後氣急致斃鍾君親視無訛着令具結是時張元奎率同各尸親手執長香長跪案前聲稱張明清平日體氣充足素無疾病况每日出外收貨來往於英法租界奔走數十里何來疾病且小民合家老幼數口全靠明清賺錢過活今遭毆斃置小民全家大小於死地務請覆驗以雪沉寃鍾君謂曰張明清之腦後微傷確非致命其餘周身清潔並無致命傷痕實係因病而死爾等不必固執張元奎等各尸屬仍一味哀求詎鍾君復向開導間各尸親將所持之香羣向鍾君身上擲來鍾君知難理喻急思退避不料各婦女已一律趕上將鍾君衣服扭拉不釋所有跟隨法警並五區三分駐所派來照料之巡警等均上前保護驅散無如各該尸屬人數衆多該警等竟無濟於事鍾君覩此情形立飭法警報告該分駐所張警佐添派全班長警到場竭力彈壓各婦女始行分散鍾君乃返廳禀復林廳長請爲核示 
[給還蘇路股欵之艱難]  
　　蘇路股欵清算處因給還第八期股欵一事已與交通部失次電商尚未就範兹將往來電稿挨次錄後 
　　八月二十一日第一次北京交通部鈞鑒九月一號爲給還第六期蘇路本息之日早經備文詳請諒邀鈞鑒大部何日撥付敬祈先期電示爲盼蘇路清算處馬 
　　八月二十六日第一次部覆蘇路股欵清算處馬電悉蘇路六期股款因九十兩月部欵萬分支絀無可騰挪兹定於十一月底先付一半其餘一半於十二月底付清希察照交通部有 
　　八月二十六日第二次北京交通部鈞鑒有電敬悉持劵人屢以愆期相責本處無辭應付第六期股欵斷難展緩務望如期照撥仍盼電復蘇清算處宥 
　　八月三十日第三次北京交通部鈞鑒宥電諒荷察覽欵尚未蒙撥到不勝惶惑蘇欵迭次愆期本處旣向大部催索又須爲持劵人解釋筆秃唇乾應付已窮值此時局尤不可失信累商益滋誤會務望星夜電撥俾得如期給領非特持劵人滿意即一般人心亦賴以安定豈惟本處拜賜急迫待命蘇路清算處三十 
　　八月三十一日第二次部覆蘇路清算處宥電悉本部九十兩月待付各欵爲數極鉅無米之炊極形艱窘蘇路六期股欵前電改於十一十二兩月底各付半數實非得已卽希察照婉爲說詞仍照前電辦理以紓眉急無任盼禱交通部三十 
　　八月三十一日第四次北京交通部鈞鑒頃奉三十電知本處三十電尚未邀鑒政府經濟困難不始今日但蘇欵究屬無幾應請查照本處三十電迅速撥付鵠候電復蘇清算處三十一 
　　九月三日第五次急北京交通部鈞鑒迭上三十三十一兩電欵未照撥又無復示惶惑莫名持劵人紛來詰問户限爲穿本處如何應付請急電示最後辦法蘇清算處江 
　　九月六日第六次急北京交通部鈞鑒三十三十一江三上電迄今未得覆惶惑實甚大部如執定有電辦法本處萬難以空言向持劵人解釋切盼速示方針蘇清算處魚 
　　九月七日第三次部覆　蘇路清算處迭接來電均悉蘇路六期股欵延期本部亦極知尊處爲難無如萬分支絀再四籌維竟非□至十一月底無可設法惟仍照前電辦理即希察照勉爲其難婉詞對付至紉公誼交通部魚 
　　九月七日第七次北京交通部鈞鑒魚電敬悉部款支絀非不相諒但空言展期勢　遵辦前第四期欵遲撥三月曾電請援照三期加息俾有辭以對持劵人乃未蒙照察不遽承認致此項加息之款尚無結束本期又堅持展緩三月本處實難婉辭對付再四籌維仍懇大部俯察本處爲難情形勉予迅速照撥若果萬難籌措祇有加認利息或尚可向持劵人解釋言出至誠伏祈諒察仍盼即賜電示蘇清算處陽 
　　九月十一日第四次部覆蘇路清算處陽電悉股款延期加息恐别路援例相要必致窮於應付再四籌維實難勉爲通融尚祈尊處仰體本部爲難情形設法對付仍照前有電辦理曷勝盼禱交通部灰 
　　九月十三日第八次北京交通部鈞鑒灰電敬悉三月加息已成事實今旣未蒙照准惟有懇請大部照有電提前一月撥付俾持劵人無先例之詰責本處尚可設法可付至祈俯賜體諒蘇清算處元 
　　九月二十二日第五次部覆蘇路清算處元電悉本年内部款奇絀來月十日應付口路四期欵已商定展至明年正月半開付竭蹶情形非可言喻尊處付欵前允於年内分批撥交並非已有的欵尚待極力騰挪所請提前一月事實上實難辦到統希察照勉體本部爲難情形至紉公誼交通部馬 
　　九月三十日第九次北京交通部鈞鑒第六期欵瞬逾一月持劵人紛來詰責節經宣示部電衆以部屢失信詰責更甚本處爲持劵人代表機關斷難專徇部意仍請查照本處迭電迅賜撥款萬勿一味遷延徒費筆墨立盼電示蘇清算處卅 
[日人充任工部局董之第一人]  
　　上海花旗銀行經理葛倫君因回國在即故已告退公共租界工部局董事之任其缺席將由上海日本郵船會社經理石井徹君補充石井徹君爲上屆選舉之被選人因得票較第九名之桀齊爾斯基君較少故未獲選日人之任公共租界工部局董事者以此君爲第一人云 
[滬寗車站添設問詢處]  
　　滬寗鐵路向於時宜所需各事無不整理適當今因各車站搭客日盛其餘國有各鐵路各車站之搭客亦日益增多爰特在上海北站售票廳内添設問詺辦事房旅客到此即見最易接洽派有售票領袖司事管理其事并以有經驗之司事數人及通事一人佐理之以便各項問答并指道旅客購通車票至日本各鐵路及海陸遊歷中國日本朝鮮等處云 
[貧兒院菊花會之先聲]  
　高昌廟貧兒院園　科所栽菊花向多名種今年培植尤佳定於隂曆本月二十九日起關會九日將所栽名種陳列各室逢土曜日曜並請崐曲家吹唱另備茶點酒蟹以佐清賞現已備柬邀請各界蒞院入場並不收資場内亦不募捐云 
[歡迎日本議員團預誌]  
　　日本駐滬總領事有吉明氏因該國衆議院議員遊華團（共計十二人）已於日昨下午四時由滬寧火車來滬爰擇於本月三十一日下午六時在公共租界虹口文路日商俱樂部設筵歡迎並請本埠各官紳會宴昨已分送請柬矣 
[南洋路礦學校運動會記事]  
　　二十八日爲北四川路南滚路礦學校成立三週紀念日特開運動大會上午十時起預賽下午一時開幕計各種運動當場奪得錦標者百碼賽跑甲組（朱錫蕃）乙組（周祥鸞）跳高（唐槐）四百四十碼賽跑（陳成業）八百八十碼賽跑（劉南策）擲鐵球（陳成業）跳遠（范鑄）專科預科替換賽跑預科獲勝（陳成業趙憲成吳國賢成拔）三足競走（施學禮）（周祥變）一英里賽跑（劉南策）由校長敎員每人各奬以銀牌一塊運動畢全體學生合唱校歌來寶約五百餘人一一欵以茶點又佐以各種餘興歡笑之聲不絶於耳散會時已鐘鳴五下矣惟聞是日尚有單雙網球比賽因前數日秋雨連綿未能預賽故勝負尚未判决云 
[演說德國醫術之進步]  
　　寰球中國學生會江逢治君於前晚八時演說德國戰時醫事情形先由楊德鈞君推舉朱少屏君爲主席介紹後遂請江君登壇演講略謂德國醫術經德政府極力提倡進步甚速此次戰鬥各種專門醫學家皆從事戰場大抵於三萬人中設醫院一醫生五看護者數十人院中容病人約五六百人惟近來每次交鋒砲彈交飛必三四日方止故誤斃者不少凡爲砲火所傷難治者爲頭腦與肚腹餘如脛斷骨折亦可得痊此醫術進步之實效云云詞畢復經朱少屏君道謝並報告下星期四晚八時本會有交誼大會願諸君届時蒞臨同襄盛舉遂宣告散會 
[勸用國貨會紀事]  
　　本月三十日即舊九月二十二日下午四時爲勸用國貨會報告常會仍請鍾衖臧講述工業大要無論會員非會員均可到會聽講又該會刋有一種德帝提倡國貨談解釋純用本國紙印刷現印就數萬部分送各界並不取值遠處寄到郵票亦可寄送云 
[慈善團定期會議]  
　　上海慈善團前接上海縣知事公函擬將該團在西門外斜橋附近所有之公地組織公共體育場當經該團董事呈復否認在案兹又接縣公署來函商酌故由慈善團董事郭君定於本月三十一日（即隂曆九月二十三日）午後一時就該團開會邀集各董事商議能否贊允以憑呈復 
[三十年紀念之國貨]  
　　城内三牌坊大茂綢緞皮貨號歷年已久營業亦頗發達現值三十年紀念特將各貨放盤一月藉廣招徠當此提倡國貨之時想往購者必實繁有徒也 
[尚賢堂之星期會]  
　　租界石牌樓尚賢堂中外敎務聯合會因受美國波斯頓璧令各法司演說會之委托由李佳白博士擔任演說耶穌敎所以贊成宗敎之理由業經四月於兹各敎已篇兹定於明日星期下午四時半由李博士四次演說（敎理之統一與萬敎之聯合）以爲本演說題之終結云 
[楊道尹之去思]  
　　廣肇公所潮州會館潮惠會館大埔同鄕會各粤帮昨在廣肇公所設延公餞楊道尹先由同人致頌詞楊道尹答詞謙謝繼由伍秩庸王文典杜梅叔黃少岩諸君相繼演說楊君到任以來之德政至十時盡歡而散 
　　國貨維挎會伍廷芳王文典王介安及全體會昨日已發通告訂於十一月一日午後二時在後馬路錢江會館開會歡送　　滬上南商會等八團體以楊道尹交卸在即特假也是園設筵公餞以表去思昨日届期午後一時楊道尹乘馬車蒞園旋有淞滬　察廳長上海縣知事稅務總公所所長吳靜山道署秘書官杜楊叔公共公廨帮審王崧生上海地方審檢兩廳長袁林二君官地局長鄭瀚生等陪坐各團體代表到者約數十人各致頌詞並公共攝影以留紀念 
　　又聞　君本信奉回敎者抵任以來凡關於回敎慈善及學校等事皆盡力提倡近復創立冋民務本工藝廠聞已在斜土路購置基地預備建屋進行現在楊君將次離滬回敎俱進會滬支部與清眞董事會同人特於昨日在日暉港清眞别墅設筵恭餞以誌去思並歡迎新任周金箴道尹（因有事未到）是日陪座有西賓李佳白君上海縣知事沈韞石君審檢兩廳長袁麟伯林仲立君商會新總理朱葆三君紳士陸菘生毛子堅諸君席次先由回敎團體代表某君頌述楊道尹在任對於回敎之感情與地方之善政次由楊道尹答謝回敎同人並勸勉數語歡聚一堂頗極一時之盛 
[租界自來水援案通水]  
　　上海英自來水公司擬在閘北吳淞路接裝支管以便通水曾由英總領事法磊斯君援案照請楊交涉員請飭該管警廳勿生阻力　經楊交涉員飭警查復並詳請江蘇齊巡按使核　陳明援照成案辦理嗣奉允准照復英領去後兹悉該公司已於昨日（二十九號）上午九時派人開工淞滬警廳長當即飭行該管警區隨時照料並聲明此係援案通水租界曉諭商民勿生誤會云 
[撤銷閘北審檢分庭續誌]  
　　閘北審檢分庭奉上級官廳飭知儘月内清理積案撤銷歸併已誌前報兹悉該庭推檢官陳李二君前日已會銜出示略謂本分庭因日來訟案漸少區域亦將變更故由高等廳詳准法部於十一月初一起實行歸併地方廳所有閘北一應民刑訴訟另在地方廳内組織簡易庭一所以便受理云云 
[盜犯改用斬刑]  
　　本埠官廳凡有緝獲執持槍械夥結三人以上之　犯均歸軍法訊辦處以槍斃兹奉部飭以盜犯僅予鎗斃尚不足蔽辜嗣後凡判處以列刑之盜犯一律改用斬刑等因現聞軍署已飭匠造成鋼一把以備斬决盜匪之用云 
[男女盜匪解送警廳]  
　　前搶城内紫金路陳姓及鐵路北夏家觀音堂案内之盜匪徐三白大箇子王桂卿等匿居新大橋南戈登路捕房境内由閘北偵緝隊查悉協同該捕房中西包探將徐等男女八人一併逮獲抄出手鎗一支已詳前報兹悉此案業經公共公堂預訊明白於前日移歸閘北司法科由段科員訊問一過昨解淞滬警廳請辦 
[詐欺騷擾者另有其人]  
　　商人李伯賢至鎭守使署禀控警察廳偵探吳錫生許欺騷擾等情當奉批飭警察廳長查明詳報在案兹由徐廳長飭傳李伯賢並吳錫生到案於昨午發交司法科研訊李訴稱今年四月二十四日偵探到店詐欺騷擾吳亦同來惟出場恐嚇者則另有一探不知其名問官判令退去候調查肇事偵探再行核辦 
[且待法庭判决]  
　　青藍淺批染業大行代表章安泰等至上海縣知事公署禀控業董溺職營私請求斥退另舉等情業奉沈知事發出批示云禀悉據稱該業董馬尚傑僞造圖章朦認靛捐等情如果屬實自應撤消另舉旣據該同業起訴法庭應俟判决後禀候核辦仰即知照 
[代薦生意之騙局]  
　　顧文彬在公共公廨控告孫鳳來鄒子範孫祥裕沈金福以代薦天然礦務上海分公司賬房爲由騙去押櫃銀五百兩昨日上午由關讞員會同美領畢君升坐民庭研訊原告延律師上堂代表聲稱曾由鄒子範等介紹原告爲天然礦務上海分公司賬房騙取押櫃銀五百兩祇收回一月薪水洋三十元當時立有合同請爲訊追訊之被告沈金福等延律師到堂辯稱被告等合同上註明爲見議不負責任應請察核中西官判被告一併交保候傳齊人證再訊 
[不理賬欵之訴訟]  
　　同益轉運公司控楊詠村不理賬款一案昨經公共公廨聶襄讞會同英副領事卓君傳訊原告延律帥上堂譯稱此項賬據理存滬寗鐵路公司請將賬據吊案理算即能明白中西官判候函致鐵路公司吊到賬據再行訊核 
 
 
 

Page 11

 
 
[押追往來貨欵]  
　　榮福昌控張榮昌不理往來貨欵一案昨晨由公共公廨傳訊　告延律師上堂聲訴案情請追被欠洋九百七十元訊之被告亦延　師到堂代辯中西官判張押限一月還洋 
[承認舞弊吞欵]  
　　英商裕昌洋行控用人嚴福棠（即李福棠）報關舞弊吞用稅餉銀二千五百兩昨晨由公共公廨傳訊原告西人偕海關西人坎立上堂訴明被告舞弊各情並稱被告於去年五月間逃匿今始尋獲請爲嚴究詰之被告供稱原告所控各節均能承認中西官判李還押候再復訊核辦 
[情節離奇之陳訴]  
　　婦人周陳氏前晚携帶未週歲之男孩一口擬乘飛鯨輪船他往被水巡捕房與救濟會偵探查見以其形跡可疑拘送公共公廨昨晨解案請究據住居新閘路之婦人宋劉氏偕其夫周阿友投案供稱該男孩是伊所生於十七日被救濟會内之敎讀陳鴻鳴抱去訊之周陳氏供稱該孩有張姓婦人出洋二元囑我抱至船上不知拐來乞鑒會審員王肇之君商之英領康君以原告所供各節定有别情判周陳氏押候補傳人證再訊 
[並無串攫證據]  
　　劉小義因被匿徒沈阿福唐少卿患攫龔陳氏金耳環一案牽涉由捕拘解公共公廨訊供不認與沈等串搶判沈唐分别懲辦劉則管押候查在案昨晨由廨復訊以劉雖無串攫憑證實非善類着押兩月以儆 
[行人援溺]  
　　沈祥祥昨在美租界順泰碼頭投江圖盡當由行人救起交於三百零一號華捕帶入捕房捕頭命送同仁醫院醫治 
[誌謝]  
　　中國青年會定於三十號晚開演活動影戲承贈入座劵一紙又上海貧兒院於十一月六日起開賞菊懇親會九天贈劵三紙書此誌謝 
[氣候報告]  
　　（上海徐家滙天文臺天氣測候報告） 
　　十月二十八日反旋風在揚子流域及黃海濱岸間吕宋附近有新颶風發現琉球有大狂風南海之颶風今至安南海濱 
　　二十九日天氣晴而且燥氣壓度數與累年平均相近 
　　二十九日下午四時三十分預測菲律濱颶風將向泊拉太斯島南面進發中國海北部天氣甚惡劣臺灣海峽信風甚烈海浪頗大海濱及北直隸灣有霧氣及南和風上海天晴 
　　二十九日下午四時前二十四小時内上海氣候温度至高七五六至低五二五去年同日至高六八四至低六○八 
雜評三 
[謡言較炸彈爲尤烈（宇）]  
　　邇來上海租界本甚安靜乃最近數日内法租界忽有兩處炸彈之搜獲英租界亦有兩處炸彈之轟發此種危險物品相繼發現於租界以内則租界之防務自不能不較平時爲加嚴然而住居租界之商民則仍安然無事也而住居華界高昌廟一帶者雖未見危險物品之發現已無不惴惴然不能安枕且視租界爲樂士焉是何故哉蓋設阱陷人釀成謡言者之所賜也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬陳柳氏控蘇軾損害名譽狀] [  濟航]  
　　禀爲名譽被損女德有傷懇請按律懲罰借以賠償事竊維名譽爲第二生命本在法律保護之中毁譽雖屬於無形而芳臭即由此表著况女子守身如玉豈容信口雌簧倘清白稍污即爲終身之玷氏偕夫陳慥隱居光黃夫旣不羡功名氏亦自甘淡薄固人所共知也乃有名士蘇軾者本眉山之望族任太守之黃堂嗣因諷剌朝廷遂致謪居黃地因係氏夫舊雨偶來舍下談心適氏以庭幃細故與夫稍有煩言偶被竊聞遂誣氏爲悍澄夫魚水同歡固家庭之樂事夫妻反目亦婦女之常情而軾乃言之不已復爲詩以嘲之云龍邱居士亦可憐談空說有夜不眼忽聞河東獅子吼拄杖落手心茫然以致氏悍潑之名風傳殆徧凡世之譏人懼内者不曰有季常癖即曰河東獅吼藉藉傳聞遣人笑柄皆緣蘇軾之一詩也氏伏思世間卑鄙丈夫何嘗不懼内如獅者然官吏之中實居多數或借妻妾之運動而得優缺美差遂以暮夜乞憐驕人白盡一身進退操於婦人此借其力而得官不得不懼者又或其妾出身北里闊綽性成日常寶馬香車風頭大出而花粉費衣飾費觀劇費遊園費均得任意開支倘或差缺不優不足供其揮霍則詬誶之聲時達户外此因經濟之故不能不懼者若氏夫隱居光黃超身世外旣不借氏以求富貴氏亦荆布自甘亦未向夫日索金錢氏旣不大發雌威夫何事低心小膽况氏夫游俠性成閭里所仰馳馬試劍自昔已然此固軾所自道者好勇如是雖威武恐不能屈若施以頂花磚跪踏板之私刑詎能忍受且彼旣與氏夫爲友氏之品性諒有所聞乃竟以口角之細故遽加以悍婦之徽號似此舞文弄墨有意誣衊若不懇請訊究則閨房瑣事奚止京兆之畫眉肆口譏評則氏之名舉掃地矣夫書其罪名雖不必罄南山之竹而洗我污點要難盡决東海之波氏系出柳門出身書香稍受庭訓寧甘玉碎豈可瓦全若名譽蕩然悍然不顧非獨氏夫婦之奇辱抑亦柳門之大恥也爲此敢將蘇軾損壞名譽情由具禀上陳伏乞提案訊究按律科罰并令其登報俾氏名譽得以恢復則感德無旣矣謹狀 
海外奇談 
[家庭便用兩表種種（英國培司冬著）] [  甦]  
　　阿培尼泰者著名博士也嘗發明晴雨表一種製法極簡而測晴雨實能確凖其法取薑汁餅乾一枚中鑿一孔繫一線懸之空中視餅乾脆則晴軟則雨其理亦殊易明蓋餅乾之脆軟無不隨空氣之濕度而爲轉移也博士另又發明晴雨表一種製法略複雜即用郵局秤信之小天秤與鹽兩種取鹽一兩唯所用之鹽須先焙燥者盛小鉛罐内置秤之右端左端置碼使兩端適平用硬紙剪成一矢向上揷於桿之中軸復取卡片一枚左邊書晴右邊書雨晴則矢斜左雨則斜右蓋鹽之爲特遇晴則鹽燥而重量滅雨則濕而重量增之故也 
　　予於舊籍中嘗見載有秤錘晴雨表之製法頗饒興趣今略記如下其法取一乾燥之絃索下繫秤錘懸之壁間取卡片一枚劃一横線線之上書雨字線之下書晴字當天氣適中之時黏卡片於壁上使所劃之線與錘底適齊雨則絃索縮而錘升至線上晴則伸而錘降至線下 
　　吾人所戴之帽如能預報天氣之晴雨豈不便利然驟視之此事實爲難能予有女友某嘗於無意中發明得帽子晴雨表焉其帽蓋一平常之草帽已敝舊矣一日取檸檬汗與鹽之混合液洗滌其帽（譯者按草帽用檸檬汁與鹽洗滌最佳）一經洗滌之後細察其草凡遇雨時則潮而軟晴時則乾而硬故予女友每出遂先視其帽而知應携雨傘與否焉 
　　若取硬紙一塊剪作圓形浸入鈷綠膠水與水三項之混合液中乾後取而襯入帽頂之裏則此一片圓紙即能預報晴雨蓋雨時紙作淡紅色隂晴不定時作紫色晴時作天藍色其配合法爲鈷綠一分膠水十分水一百分鈷綠膠水可向藥房購之初非不易得之物也如用白呢一小方浸之裹於雨傘之柄視其顔色即知需用與否焉 
栩園詞選 
[翠樓吟贈瀔水翠林錄事] [  華痴石]  
　　寶鏡團香名花妬玉怎敵伊人多態歌筵重譜恨便斜撥琵琶輕快琵琶休怪那管得悽悽敎郎愁壞嬌無奈可憐吹瘦一條裙帶盼睞嗽得珠喉道近來翻痛笑聲都礙江巾私裹語又低問畫船何在玻璃屏外怕不獨秦淮月兒無賴羞描黛也防儂醉再三規戒 
[采桑子過秀娘舊居感賦]  
　　驚心猶認妝臺路燕子簾前淡月成烟是處看花憶並肩留香擬借陳思枕偏又寒天酒後誰憐一樣青燈兩樣眠 
筆記 
[醉靈軒瑣話] [  小蝶]  
　　洋菊之種凡四十有四而羣芳譜未列其名嘗讀清高宗御製詩有題洋菊四十四種各錫嘉名並鏤形狀皆自昔譜中所未見者洵可謂品崇天上名重人間一曰金佛座色黃花心作微綠外抽細莖色白瓣彎環重疊作蓮座形黃爲菊之正色莊嚴妙麗宛若鋪金此海西菊品之最絨錦心淡紫色瓣作卷簡狀花心正黃攢簇成毬間以細紅絲燦爛如錦綬帶紫深紫色花心亦深黃中攢綠點瓣長而密層憎相繞有臨風飄舞之勢承露大可尺許淡黃色瓣端欹韠如玉簪幹極高花開莖端宛若仙掌萬點紅花心黃瓣粉紅色細垂如絡線柔而多態微風觸之輙自摇動點點錯落可愛嫺嫺枝黃心藏瓣中花瓣洋赤如鐵綱羅珍檀心暈花心有小瓣裹之不露近心作淡綠色漸暈淡黃以次深淺至老黃色止瓣之大小隨之雪蓮臺花心淡黃瓣純白中舍嫩綠層起如臺對之覺寒香侵袂紫雲珠花深紫瓣密而尖中小瓣層裹類西京紫繡球而差小蜜蠟蓮黃色分老嫩簇疊如千葉蓮大六寸許佛手黃類鶯粟花心作黃金色瓣淡黃曲卷玲瓏如佛手紅繖蓋紺紅大尺許花心作紅點中碧簇以金星瓣偃仰亭亭如華蓋桂叢紫徑尺許花瓣蕆蕤單層作鱗次心正黃攢簇儼如金粟大如花之半杏子黃一名杏黃球瓣細密圓厚起樓色如檀心暈而深麝香盂心深黃如桂叢紫瓣長而闊作正黃色香最郁烈大可七八寸形如覆盂搓粉粧作淡胭脂色如玉頰暈紅花之最撫媚者紫流蘇紫瓣黃心縷縷紛披如綴瓔珞卷雲綃花如玉樓春瓣勢旋轉縈　作細疊羅數之狀玉井蓮一名銀佛座大五六寸厚三之一花心正黃似金佛座而白金背紅蓓蕾正黃開時正赤　而赤背黃乍開時紅赤相間莖不甚高而朶亦差小粉玉環與　雲銷相似而小色淺紫瓣勢皆内撳纍纍如環碧霞剪瓣尖　如　　剪成花心圓整黃中暈碧色與他種特異葉圖而小　　臺花瓣二層作赤黃色花心凸起圖如彈丸中淡綠由深黃　淺徑寸許厚如之宛然江家綠也（未完） 
小說 
[家庭小說嫣紅刧] [  常覺小蝶合譯天虚我生潤文]  
　　第七十章（續） 
　　安西來笑續之曰然蓋雪笠兒特雅耶此語出三人乃同聲而呼曰雪笠兒耶安西來曰雪笠兒特雅也渠告之此生實唯梅麗然吾知梅麗必不喜嫁是人故亦不置可否至其究竟則仍須問梅麗耳梅麗時已鎭定唯雙頰仍酡似有失望狀曰父吾安能嫁雪笠兒哉安西來曰吾亦知汝之不願也故已復之亨利曰然其人亦可謂奇想特不知渠娶吾妹亦將如何供養安西來曰此則未嘗言及以吾思之彼殆欲作齊髠之贅耳於是一座均笑梅麗笑尤甚曰以吾嫁雪笠兒吾寗嫁窶人子耳亨利曰然則汝曷不嫁惠而斯將軍方言間門外忽有履聲安西來問曰誰歟則有一人推門而進蓋威廉也雙眸英然似有笑容丰度殊翩翩亨利乃自語曰以是人之品行性情而實之雪笠兒軀壳中則梅颶亦且嫁之矣時威廉已入方向安西來夫婦道晨安故未聞亨利　彼薑正欲赴廠順道來見安西來將與之同行耳旣見安西來尚早餐未罷匆匆乃欲先去安西來笑挽曰之姑少留吾亦將去威廳敬諾乃傍窗而坐亨利呼之曰威廉汝今晨何作來此乃特晏威廳曰方愛克有書來自漢白理區大學須作復故不禁遲至耳亨利曰吾正欲問汝聞愛克已卒業敎會學校轉入漢白理區大學邇來近狀佳乎威廉曰甚佳渠好學一如茀來克茀來克近雖作苦學生於沃斯福而其來書每多愉快語盛言讀書之樂彼蓋深知人生立足之基非爲學不可也 
[奇情小說秘密汽車] [  東埜譯]  
　　第十一章（續） 
　　時交半夜那火車開足速率進行輪軸轟轟然震得怪響車中乘客大半打着欠呵倒身思睡有的已經鼾聲雷　和車聲混合得不分明丁惟勃立南有事在心昨夜雖然勞碌了許多時候不曾睡足今夜依然精神百倍把睡魔趕得退　不遑他見時俟不早料想火車已經越過意國邊界便走出房來囑咐鳥麥萊幾聲呌他在房外留心巡察自已又走入柳仙房内打一招呼坐在帝邊問道密司柳仙你我談話的時機現在已經到了你只揀緊要的關鍵替我說個大略我等不宜多談以致失睡今夜不可不安息幾時明天一到倫敦還有許多要事須得振作精神前去趕辦柏利德未死之前曾告訴我此事頂要緊的　键是在我們膝肯公司裏承造的一輛汽車之上他不曾說上去就暈絶了接着又被人家暗殺了這個悶葫蘆好不令人難受要請密司替我表白一番柳仙道子爵一語破的萬事只在那汽車上面勃立南道這汽車具着何種魔力他們借重至此柳仙道論他魔力說出來未免辭費質言之便是一種殺人的利器子爵不知歐洲各國的革命黨前幾時在意大利佛魯林司大會舉出代表凑集巨欵預備大舉先把倫敦議院做一個犧牲勃立南道倫敦議院如何可以作他們的犧牲達而登和他手下幾個黨　不多是在議院中列席的嗎他們對於議院有何深仇宿恨必欲破壞之以爲快呢 
 
 
 

Page 15

 
 
   
 
 

Page 16

 
 
   
 
