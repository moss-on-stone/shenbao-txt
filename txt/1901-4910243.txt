# 1901 - 221 - 4910243

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價値昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而　書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以　時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論武童閙考事]  
　　國家之設武科有百害而無一利者也當同治朝沈文肅公總制兩江曾疏請停罷旣因格於部議事寢不行迨光緒戊戌朝廷銳意振興知武塲之弓矢刀石斷不足以資訓練而壯聲威爰特降旨鄕試自光緒二十六年庚子　爲始會試自光緒二十七年辛丑科爲始童試自下屇爲始一律改試槍砲部臣及各督撫詳議章程預防流弊方謂雖不能卽與革除而稍示變通亦或較爲得益不意八月間康梁亂作朝廷因噎廢食一切新政悉令更張而武試亦遂仍舊貫海内之譚治者罔不惜之至今年七月十六日欽奉上諭武科一途本因前明舊制相沿旣久流弊滋多而所習硬弓刀石以及馬步射皆與兵事無涉施之今日亦無所用自應設法變通力求實濟嗣後武生童考試及武科鄕會試著即一律永遠停止所有武舉武進士均令投營學習其武生武童均准其暫行入伍俟各省設立武備學堂後再行酌定挑選考試章程以廣造就至二十九日又降諭旨現在整頓兵制停止武科亟應於各省會建立武備學堂以期培養將才練成勁旅草莽小民恭讀之下旣舉三百年來有名無實之積習一旦掃而空之而又慮武科既罷彼糾糾者或上進無階於是有許投入營伍之條及建設學堂之舉所以體恤人情者無微不至彼　兎人才宜何如各矢天良以報聖恩於萬一乃不意綸音所布各省武生武童之紛然而起者實繁有徒邇者江蘇提督學政李大宗師按試通州文事既畢遵旨停考武塲各武童竟聞而大　　　多人擁人貢院滋閙宗師見來勢洶湧立飭　門拿獲甲乙二人發交提調官研訊旋援照聚衆閙考例荷校頭門而在外各武童依然躍躍欲試宗師恐釀成大禍電告兩江總督劉峴莊制軍未幾接制軍覆電大旨謂武童等如敢不遵肆意滋閙卽照違旨論宗師遂將電文牌示轅門遍行曉示夫武科之有害無利固夫人而知之朝廷毅然决然卽時罷去上可省國家無益之度支下可端閭閻獷悍之習俗其爲裨益何可勝言彼以武勇自矜者果稍知朝廷用意之深當亦俯就範圍斷不致或啓　争之習而乃糾集人衆竟欲與宗師爲難原其爭此之由豈以一人武庠卽可致身靑雲藉博顯掦之名與毋亦思得靑一衿即藉此爲護符可以訛詐良民欺嚇鄕里耳嗟乎以國家考試之大經而祗供若輩恃勢凌人之具迨經改革猶敢藉衆挾制任意囂張此而不懲其流弊將何所底止哉雖然政府諸公亦有不善處置者在蓋前歲弓矢改爲槍砲尙須俟至下一年始更章卽此次上諭各項考試改時文爲策論亦以明歲爲始而現屆鄕試及歲科試仍以時文命題蓋稍寛其期俾與試之徒知所遵從而僻壤遐陬之信息較遲者亦不至因此或生齟齬今武試並不援照此例竟於奉旨之日爲始如一律永停彼各省欽奉綸音或縣府試已經舉行或雖未舉行而各生童負笈擔簦大半已經齊集驟聞停止之說所費旣屬不貲而功名竟無可冀心懷怏怏亦在情理之中倘當時旨下之日樞府疆臣能體察情形合詞奏請緩至明年再行停止則懷才欲試者當亦聞之曉然何至復有此變哉涉筆及此當世君子或亦 
不以斯言爲謬也 
[本館接奉電音]  
　　昨日午刻張茅鎭行在飛電傳來上諭一道敬謹譯登○九月初十日行在内閣抄奉上諭甘肅西寗鎭總兵著張行志調補劉萬勝著調補江西九江鎭總兵欽此 
[蹕駐張茅]  
　　昨日午前本館得張茅鎭行在所發專電云本月初十日未正皇上恭奉皇太后慈輿行抵河南省陜州所屬張茅鎭駐蹕謹按是日淸晨大駕由陜州啓行出東門行十里抵東十里鋪又五里抵横渠集又五里抵山莊頭又五里抵泉腦上又五里抵磁鐘鎭又五里抵嚴家窰又五里上衛店嶺又五里始抵張茅按之路程共行五十里 
[續紀中俄訂約事]  
　　此事决裂之由實爲日本挾索還遼東舊恨多方煽感上海某報從而附和之謂各國將干預此事繪聲繪影一若信而有徴實則俱係架空之詞各國並無此意而好事者更乘機簧鼓迭次糾人演說甚且當衆足踏俄旗以辱之蓋亦爲日人所惑也方事急時星使曾電請我國出使各國大臣遍詢政府皆無决詞以對蓋無一國肯出爲調停者全權大臣李傳相亦曾以此事詢諸駐京日使謂假如滿洲之約果不畫押俄必駐兵永據貴國究竟有何主見能爲中朝臂助否日使雖有所答語極含糊傳相因電告星使謂日人狡猾可恨旣而駐俄美使告星使曰以我觀之中外之好未復安有人願出兵力以相助不如姑且畫押之爲便鄙意美使上語但據事勢斷之未必果欲利俄而損華也當去年英德互訂新約之際德政府宣言不欲干涉滿洲事英則謂宜注意然英人之力已疲於南非洲故俄戶部德特氏謂英不値一唾其無所顧忌蓋已可知日本非力能阻俄亦非有愛於我不過欲俄人厭其糾纏許在高麗多得利益耳此意外洋各報近皆昌言之俄人謂東省之釁自我而開俄以兵力取之按之公法無人可以干預中朝既不能畫押當駐兵據守靜待異時此言於决裂後曾見之俄國官報迨楊星使告病朝廷欲調出使德國大臣吕鏡宇星使來俄而俄人不允觀此知舊案不久可了但恐約欵未必能大加删　耳近日俄皇與法總統相見俄 
 
 

Page 2

 
 
外部大臣從焉外間謡傳爲滿洲立約事西藏亦遣使至俄我使署中人有往觀者見俄武員伺候於旁藏使操俄語問答形迹亦頗可疑上海各報有以滿約未成爲幸者此無異矮人觀塲盲於所見豈謂事已了結耶德特氏年未五十而操政柄者已十年其人手辣心敏係桑孔一流人滿洲鐵路爲俄財政所係故立約之事戶部得以與聞至近日俄外部諸臣則性皆平易尙不難與之籌商惜乎權不專屬耳再者俄于近日貸財於法頗如取之内府法外部大臣於今春至俄德特夫人陪宴極盡聨絡之術按德特夫人係猶太種宫廷筵宴向不能與蓋俄俗輕賤猶太故也色極美麗工於测度銀巿號稱智婦故俄京人咸謂德特氏家甚富其財多積於美國在閨中時卽與德特氏相識後以六禮迎歸崇爲正室此亦通國所皆知者也 
[試期又改]  
　　前報曾紀本年陜西鄕試奉旨遲至十月舉行昨得本館派赴西安訪事友來函媵以陜撫升中丞摺稿始悉秦中秋試又須緩至明年爲特照錄左方以爲三輔士人之賦槐黄者告其摺曰頭品頂戴陜西巡撫奴才升允跪奏爲擬懇緩辦陜省鄕試請旨遵行恭摺仰祈聖鑒事竊查陜省鄕試日期前經奴才　請展緩奉硃批著展至十月舉行欽此自應欽遵及時舉辦惟查鄕試事務最繁歴科皆於前三月次第籌措臨期方免貽誤兹以秋節倐屇恭値回鑾諸司部署供支所有科塲事宜一時未遑兼顧且貢院現充外務部及刑部公所必須扈從各官員赴程後方能修葺號舍維時已在八月底距十月初其間僅隔一月爲期迫促諸務紛仍卽使極力經營亦恐難臻周妥儻或備辦不及致誤塲期大典攸關轉滋咎戾可否仰懇天恩俯准准陜西庚子辛丑恩正兩科鄕試緩至明年舉辦以重大典而免窒礙之處伏候聖裁所有鄕試擬再展期請旨遵行緣由理合恭摺具陳伏乞皇太后皇上聖鑒訓示謹奏七月二十六日奉硃批著緩至明年舉行欽此 
[中丞籌欵]  
　　蘇州采訪友人云江蘇巡撫聶仲芳中丞以和議告成所償甚鉅蘇省須每年解銀百餘萬兩昕宵焦灼莫展一籌旋憶及各州縣所徴漕米每石例收運費錢一千零五十三文除去一切開銷所餘尙復不少爰與藩臬兩司籌議擬每石抽取靑蚨五百翼統計每年可得二十四萬金藩臬韙之中丞隨於本月某日傳長元吳三縣主到轅面諭元和縣王大令以爲不然向中丞爭辯良久中丞則志在必行大約不日卽當行知各處矣 
[設堂練將]  
　　蘇州采訪友人云江蘇巡撫聶仲芳中丞以標下世職及千百把總外委之無差無缺者半皆年力精壯大有可爲爰擬度地省垣創設練將學堂令此輩入堂肄業惟經費遽難籌集遂於本月某日與藩臬兩司互相計議以便酌核施行 
[借才異域]  
　　金陵訪事友人來函云湖廣總督張香濤制軍前署兩江總督兼南洋通商大臣時創設江南自强軍專習陸操特聘德國將弁來春石泰等數員來華指授事經數載成效昭然迨戊戌年各將弁皆期滿回國自强軍隨由吳淞口移駐江陰兹者兩江總督兼南洋通商大臣劉峴莊制軍以各省營伍迭奉上諭仍令改習洋操遂電咨外務部大臣浼德國駐華總領事官代聘陸師名將數員尅日至江甯訓練督標軍士似此整軍經武可謂餘力不遺矣 
[贛省課吏]  
　　南昌訪事友人云江西撫憲李勉林中丞關心吏治特設課吏館藉以鑒别人才定章先考同通州縣各班次及佐貳雜職前者本報所登題目尙簡而不詳今特補錄之以告留心時事者計同通州縣題第一問近奉明詔飭裁胥役考之咸豐間馮桂芬即有易吏胥之議謂宜併其事於幕而名之曰幕職其說可行否或謂宜以候補佐貳雜職承治其事此與馮說孰得體要近日州縣白役之多懮民之甚誠非盡撤不可然撤後凡緝捕催科諸事當如何部署或謂可以西人包探巡捕之法行之能否有利無弊其詳議以對第二問重祿所以勸士吏治廢弛由於廉俸太薄於是有爲加俸之說者或謂宜就郡縣設官田以赡之或謂宜檢核諸郡縣出進之欵截長補短均其貧富或謂宜裁冗員以節省之俸益其未裁者此皆可行歟抑别有所以調劑之術歟第三問中國貧弱日甚各行省類皆人不敷出計利者或辦畝捐或辦房捐或於釐稅之外别立名色取諸商捐並有令屠戶完肉捐者此皆不得已而爲之然其中利弊輕重要不可無辨更有議抽人稅議行印花稅者其事如何試一一推究之詳議以對佐貳雜職題第一問歴代兵制久而不變迨髮逆事起以緑營不能得力改募練勇大功之成全恃湘淮諸軍今閱三四十年各省勇營舊規漸隳又不得不别爲整飭之先有何術可使之復成勁旅或謂宜改用團練其說然否試就近日情形叅合泰西兵制變而通之詳議以對第二問泰西圜法金銀銅三品交相爲用而以金爲主幣中國則向無金磅凡關稅之出入商貨之交易借用洋債之本息一以銀價折合剝蝕甚大今欲收回外溢之利當有何術就目前而論金礦尙未盛開難以自鑄金磅或廣鑄銀圓銅錢可資挹注否鑄銀之法或謂宜别定一兩及五錢一錢諸式不必沿七錢二分之衡此於民間利用何如其一一詳議以對第三問泰西各國皆有國債說者謂其國債愈多則國本愈固今中國負債亦云鉅矣而幾以坐困其故何歟借外國之債而於民間籌欵歸還則何如竟借諸民間尤可使利息歸民而不外溢然昔年昭信股票略試行之已多流弊當從何張木方能有利無弊其詳議以對八月二十五日覆試一等同通州縣十員次日出榜祗取八員計候補州判方履中知縣濮賢懋陳奎齡李啓煃張鼎銘李嘉芬汪鴻葛明遠均著於九月初一日人館肄業宣聖云仕優則舉學優則學中丞此舉殆深得其意歟 
[求免裁俸]  
　　金陵訪事友人云各省疆臣因庫欵奇絀紛紛奏請飭裁世俸兩江總督劉峴帥飭自本年十月起將督標各世職月俸停放札甫下江甯安徽兩省向隸督標之各世職卽邀同江寗駐防各員麕聚督轅求免峴帥曉以大義各員同稱某省世職之所以裁汰者緣恩騎雲騎騎都各尉均食全俸所耗實多至本省督標世職人數雖衆食俸者僅得五十員必俟缺出始能叙補且此五十員中又有停食或食半俸者卽不裁汰費亦無多况襲職雖有大小五等之分期爲勳舊者則一若僅裁小五等之俸似尙不公倘併大五等悉裁恐王公侯伯子男勢必出而撓阻務懇宫保仰體聖朝篤念勛勞之意具摺人奏仍給俸銀一時衆口呶呶瀆訴無已峴帥乃諭以事關奏案容再籲乞天恩衆如唯唯而退 
[派船運漕]  
　　鎭江訪事人云江安兩省河運漕糧改爲海運經升任江蘇按察使本任江安督糧道效述堂廉訪派員分赴三河及高寳汜諸處招商購米載抵鎭江交襄辦海運事宜之恩楚香直刺照數騐收暫儲貨棧月初某日廉訪親赴申江謁見會辦商務大臣盛杏蓀丞堂面商一切迨初八日丞堂派招商局公平輪船來鎭載頭批漕米三萬石赴塘沽由火車運至京倉交兌其餘儲棧之米爲數尙多尙須陸續添派輪船分批裝運 
[軍斾遄回]  
　　鎭江訪事人云新湘全軍統領陳宇山軍門前赴　山三江營閱視湘軍操演事畢後於月之初七日乘舟回潤麾下各營將弁均赴江干迎迓 
[令君仙逝]  
　　蘇州采訪友人云正任江蘇靖江縣知縣董大令觀瀛於九月初八日午時在省城盤門内新橋巷公館中病故當經嗣君飭家丁赴各憲轅禀報隨筮期初十日已時大殮是日午後江蘇藩憲陸春江方伯卽牌示轅門遺缺以代理是缺之截取同知高司馬繼昌改爲署理 
 
 

Page 3

 
 
[長袖善舞]  
　　金陵訪事人云此間富商巨賈平時每捆載南方貨物前赴京華綢縀綾羅高積如山自去夏拳匪作亂兵烽滿地遂相率裹足不前近日皇上恭奉聖慈由秦回蹕京城巿景頓復舊觀一時長袖善舞之流咸赶緊運貨入京以冀利巿三倍千金三致豈讓陶朱公專美於前哉 
[羣適樂郊]  
　　金陵訪事人云此間各國牧師司鐸各以耶穌天主之敎勸導華人宣講福音信從者衆自去年北方拳匪起事各省震驚省垣所有教堂大都暫加扃鐍迨和議將就始相率重來現又日有所增其數不减曩昔大憲恐滋事故迭次剴切曉諭俾知西人傳教載在約章且教士傳播鐸音無非勸人爲善以故新舊諸教照常傳道並無出而爲難者皆大憲維持保護之力也 
[鷺江小志]  
　　厦門訪事人云八月二十八日之夜三點鐘時厦門火燒街成隆錢鋪突來盜匪十餘人明火執械破扉直人横肆搶掠鋪夥濳至門外呼救街鄰麕集赴援盜匪怒開槍擊之街鄰有中彈者衆遂趦趄不敢上前任其携贜呼嘯而去事後檢點所失約値洋銀一千五百餘元習日開單赴厦防廳署禀報廳尊張司馬帶同捕役親臨勘騐勒限跴緝務獲究追○厦門山仔頂某甲夫婦年皆不惑膝下祇一六齡女愛如掌上明珠上月某日甲約同其友某乙携女閒遊人叢中女忽不見四處找尋杳無蹤跡大約悮入匪人之手恐難望合浦珠還矣○厦門冬防事宜向章十月初一日由道憲札飭開辦本年盜匪充斥劫案疊出道憲延少山觀察遂先於八月二十八日下札上叚委縣丞許二尹沛霖巡檢賴少尹木成中叚委巡檢易少尹鳴鳳阮少尹世良郭少尹祖培徐少尹焱下叚委典史屠少尉寳泰巡檢李少尹英定期九月初一日爲始按叚梭巡毋許疏懈 
[泖水丹楓]  
　　松江訪事人云前署華亭縣童米蓀大令缷篆之日曾贅郡人顧小孟孝廉爲東牀佳客逾年産一寍馨兒未幾孝廉物化夫人童氏仰藥以殉遺孤由大令携往皖中撫育邇日大令缷署安徽和州篆務鳧舄來松華亭縣林霨生婁縣屈吉士兩大令聞之相率張筵署中柬邀赴宴○南鄕巨棍胡阿土横行鄕曲稔惡有年前經華亭縣林大令訪拿到案釘鐐收禁刻有沈某者投縣控稱前納奉賢某姓女爲妾曾耗去洋銀四十六元突被胡棍搶回姦佔今旣獲案叩求追給聘金大令准詞行文奉賢縣關提女父母到來以憑訊核○邇來郡城東鄕華陽橋東鹽三四圖時有無賴匪徒搬演花鼓淫戯雲情雨意描繪逼眞事爲華亭縣林大令訪聞立派公役徐榮馳往驅禁鄕民竟置之不理習日黎明大令托名拜客帶徐馳往拘拿至則各無賴紛紛毁垣逃逸僅獲周順根一名帶回研訊從重笞責荷以巨枷發犯事處示衆其先獲之周木松則刻尙收押待懲 
[示期查船]  
　　昨日本邑南巿馬路工程局總辦翁子文太守會同水利局員高邕之司馬出示曉諭曰照得南巿新馬路沿浦一帶馬頭林立浦江船隻分帮停泊叅差不齊大小混雜難於稽考歴來抽收船捐亦難保無規避遺漏現在沿浦巿面日益繁盛商貨福凑帆檣雲集亟應逐一淸釐分帮停泊馬頭或浦江空闊處所不論大小船隻均應分别查明登簿編號給照以便稽察除定於九月十六日起本局選派妥愼司事挨帮淸查並飭水巡差甲分别傳諭管帮等遵照外合先會銜出示曉諭爲此示仰沿浦各船戶及船牙管帮一應人等知悉爾等須知查騐船隻係爲淸釐浦江各帮船隻起見自示之後務各自分帮類一體停泊馬頭聽候查騐以憑登簿編號給照執守俾便稽考而杜混雜爾等屇期務各一體齊集勿得隱漏抗違致干究辦各宜凛遵毋違特示 
[示淸河道]  
　　昨日本邑水利局員高邕之司馬出示曉諭曰照得水利局之設原爲淸理河道保衛商民起見定章凡大小船隻　泊向來劃派地叚不得擁擠阻斷客船往來官輪行駛之路居民垃圾及船戶抄泥皆須運往浦東楊家渡堆積勿許傾人浦中其所以展寛江面愼防淤積之故法至善也本分府奉道憲札調委辦局務以來已將半月業經督飭認眞照章辦理惟訪聞浦灘一帶近有各木行在彼　放木植過多兼有艒艒船停泊擁塞均於水利有碍現奉憲飭查催一律遷移之際尤當竭力整頓除派巡丁常川巡查外合亟出示曉諭爲此示仰商民船戶人等　悉務須遵照定章愼勿故違致干未便倘本局巡丁水手以及假冒本局中人在外招摇藉端需索許即指名禀控提案嚴究不貸其各凛遵毋違特示 
[水廠興工]  
　　本邑内地自來水公司經理人雇工在南巿包家宅營造洋房安置汽爐機器並度地大馬頭高建水塔工程甫及其半因事暫停刻下忽又土木大興大約不日卽可告工竣矣 
[嚴飭更正]  
　　本月初四日采風報登賭風未戢一則略謂日前有新充包探某至虹口賭臺索取陋規致被賭首兇毆忿無可洩遂邀同印捕將賭徒拽出任情毆擊直至皮開肉綻始解送英美租界公廨判責一千板覊禁一年云云事爲捕頭查知以包探係辦公人役究竟有無索賄情事亟應澈究如該報揑詞妄登亦宜究辦因於前日禀請讞員張柄樞司馬發出傳單飭傳執筆人研訊昨晨包探錢榮堂協同五十四號西探將采風報館主余逹夫主筆詹子餘訪事廖啓臣送案捕頭禀訴前情余供職商經理館務所有新聞係主筆訪事所司尙求明察詹供此事由訪事人報來請向訪事人詰究廖供凡在報館司采訪之人例得有聞必錄此事外間言者紛紛用敢照登祇以尙無憑証故未著姓名並無挾嫌誣指之事包探錢榮堂禀稱目下虹口新充包探者僅小的一人此案大老爺出票飭提是以小的協同西探前往何能索賄叩乞究明司馬商之白繙譯謂此案係朱吉君被賭棍尙毛朗兇毆因之來案控告經本分府批准飭提並非該包探自行拘解不得指爲索詐且賭棍解案時並無傷痕顯見該報所登不實本應究治姑予從寛著於習日報内赶緊更正違干未便 
[英界火警]  
　　昨日午後五點鐘越三刻時英租界廣西路福寗里第五百四十號門牌某姓家不戒於火突兆焚如暸望臺上鳴鐘報警後各救火會西人齊驅救火器及皮帶車往竭力施救移時始滅祇焚去起火之房屋一幢延於比鄰二幢 
[上海巡局紀事]  
　　日前本邑大東門外大馬頭正大恒洋貨店夥王梅生私將棧内所存煤油若干箱運出前日司帳人趙平山察知扭解十六鋪巡防中局請追價銀二百三十四兩局員黄衡堂二尹研訊之下限王於三日内理明○南巿浴堂弄有任毛毛者向業小販前日與妻趙氏偶占脫輻之爻鄰人陸全嘉聞而勸解致觸任怒扭控二十三七鋪巡防局局員邱友林二尹升案研訊將任申斥一番飭具呈改過切結然後釋出○前日十六鋪巡防北局委員蕭子文二尹親率勇丁至南巿楊家渡吉祥小客棧拘獲賭徒盧阿福等九名帶回管押昨日升案研訊飭各責二百板各具呈改過切結然後交人保出旋命地甲速提爲首聚賭之棧主潘阿四等到案訊懲 
[英美租界公堂瑣案]  
　　前有贺梅生者自稱斯瑪洋行買辦向仁泰春記振東陞祥三家騙去綢縀等貨約値銀一千三百餘兩控經讞員張柄樞司馬飭提未獲昨日始由包探何阿春拘解至案各原告延律師侯魯公到案聲請訊追賀供各貨均由斯瑪囑購今斯瑪已逃逸無蹤叩求明察司馬商之白繙譯飭暫管押捕房限三月内赶緊淸理如違改收西獄二年○積賊阮四福陸續竊取劉文祥許阿增等五家衣服經包探張全林拘解請究司馬判責四百板遞解回籍○李阿二錢根朗串竊胡金林家羽綢絨布等物售與陳慶和報經包探邊槐洲拘解請究司馬判將李錢各責五百板遞解回籍陳責五百板具呈改過切結然後開釋○張嘉春向蔡金和訛詐洋銀五元不遂所求大張兇燄經四百五十九號巡捕拘解請究司馬判責五百板枷號兩月 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前有蕭姓者控其弟之妾汪氏於家主逝世後諭令回籍堅不允從前晚縣主汪　庭大令升堂研訊汪氏供小婦人原籍金陵父母俱殁由姊夫賈春梅賣與蕭姓爲妾寄寓台州去秋家主欲回四川爲其子完姻不幸至申病故友人張明德李明照電訃至台促令小婦人扶柩入蜀時小婦人方懷孕暫住外祖母家今者家主之兄欲將小婦人贈與張明德小婦人心有不甘求恩作　大令署發普育堂留養聽候擇良婚配○富有票匪張振恒前經法界包探拘請讞員杜被園大令訊供轉解縣署遞回湖南原籍今又潛行來滬復經包探獲送公堂轉解至縣前晚大令研訊之下張供小的前蒙大老爺解回刻已改過自新叩求鑒宥大令申斥一番著卽自行回去毋許逗留○前日十三圖地保趙茂坤　縣禀稱小的圖中有楊福官者將屍棺兩具抛棄　姓田内向論不理求恩提究飭遷大令准之飭差傳楊研訊楊供小的無力營　故將棺木暫停大令限十天内擇地埋葬如違　　不貸○何晉煕控白衣菴女尼某氏掯贖田單大令訊明口供判將菴産歸何暫管前日何又扭胡德松至案訴稱此單由胡串同王　松私自向人求售爲此扭請訊追胡供此單由王交與小的出售現在尙未覓得受主大令著交人保出聽候補提士到案質訊核斷 
[英美租界晚堂案]  
　　張仁芝控劉雲卿拐匿伊妻劉氏等情前晚讞員張柄樞司馬升堂研訊張供小的係丹徒縣人　業織綢去年北方拳亂生涯寥落不能顧及室家因囑妻子劉氏傭工餬口自十月出外迄今音信杳然近日小的重操舊業略有生　因之來滬偵尋遇　劉雲卿家欲　領回劉堅有肯放聲稱須償洋銀十元爲此扭案請辦張劉氏供小婦人由喬姓帶至此間因無就緒曾至花烟館賣笑劉來遊玩得與相識現願隨夫回藉求賜恩寛劉供張劉氏曾向小的借去洋銀十元立有筆據叩乞訊追　馬將劉從寛開釋欠欵不准理追張劉氏著交其夫領去 
[法租界公堂瑣案]  
　　歹人李菊生陳金生詐稱洋貨掮客匿跡東新橋南首唐小弟所開小　館内專至各妓院乘間行竊前日經某包探緝獲在身畔搜出當票百餘張押至唐處復搜得各種竊贜旋持票　各當鋪吊出原贜數十起昨日解送至案　　杜枝園大令研訊之下李供小的所竊銀水烟袋一枝質在城内某當鋪得洋銀十八元餘贜不及備述初次犯案尙乞施恩唐供小的不知竊贜悮買烟槍三枝今已由包探吊去求恩免究大令商之費繙譯判將李陳各枷一個月責五百板贜存候失主具領唐罰洋銀八元○積竊王阿四王掌生昆季行前在法界犯案由包探拘獲解訊供稱有鈔票一紙被英界某包探夥役徐寳生取去大令因飭將徐拘訊阿四供小的向在某烟館當値堂之役現已歇出掌生認竊不諱徐供小的由英界某包探雇充夥役王前在英界犯竊被小的拘解公堂訊明遞籍因之挾怨誣扳尙求明察大令判將掌生枷號一個月責五百板驅逐出境阿四及徐押候查明覆核車夫沈阿狗闖入西人總會適某西人失去皮夾一枚内儲洋銀若干疑　所竊送案請追徐供小的送飯至總會適西人在彈子房不敢直入徘徊樓下旣而西人因失去皮夾下樓找尋驀見小的搜查身畔並無失贜叩求鑒宥大令知係無辜著卽開　○前日湖南人毛大來持衣服至某押店質錢包探知其迭經犯案拘解請懲毛供衣服均係小的自已之物枕頂二副則向四馬路天成　津雜貨店購來大令飭探查明並無其事遂判令荷枷一月笞責三百板○魯鱗洋行失去洋布數十疋報捕拘獲竊賊陳國泰查知贜已售與林阿四陳太基二人遂一併拘案請辦大令研訊之下判罰林洋銀十元陳洋銀二元陳開泰枷號一個月責五百板○孫管氏訴稱故夫孫金榮在日曾充句探併與寗波人王行成在小東門外股開鹹貨店各出資本洋銀四百五十元本年六月店已閉歇資本票據均被丈夫所私蕩婦某氏取去小婦人並未收到分文故將王扭案請訊王供此店閉歇後小的先還現洋銀九十元其餘出立期票分期拔還大令與費繙譯會商飭將前票作爲廢紙著王於年内先繳洋銀六十元尙有三百元分三年拔還取具限狀備查○有楊小狗者專以收買竊贜爲業前經包探解請大令訊明判罰洋銀五十元後因挺押不繳遞回原籍未幾復來滬上收買沈先進所竊之海帶二百餘斤事爲失主查知投報捕房捕頭倩某包探緝獲解案大令判罰洋銀三十元押候繳案如違嚴比沈責四百板○前日午後一點鐘時揚州人陳榮恩在浦灘　水自盡幸爲包探所見倩人設法援起昨日解請安揷陳供小的家住淸江浦　當僕人兒子現年二十一歲前在江西盧陵縣署當家丁刻聞勾留滬上是以來此訪尋不料蹤跡杳然久之衣食不繼不得已而出此下策大令賞給盤費送回原藉陳不願回家大令飭送普育堂留養○包探禀稱偷兒陳子亭竊取火腿三條洋布一疋釘鞋雙售與城内六露軒麫館主韓兆言是以拘案請辦大令判罰韓洋銀三十元陳責五百板發改過所監禁三個月期滿開釋 
[美租界捕房紀事]  
　　昨晨西華德路某薙髮店主楊阿生投捕房訴稱一昨之晚有流氓混名麻皮少卿者偕其黨海文叩門入内强欲借宿因不允許突被毆傷請爲究辦捕頭允之○東洋車夫姜非扣拉車至黄浦路飛馳適西人麻立司乘四輪轎式馬車迎面而來不及避讓致被撞壤麻立司怒指交五百七十七號巡街捕拘入捕房捕頭令押候解送公堂禀請讞員張柄樞司馬訊辦○昨晨車夫劉大然在西華德路拉車疾馳適有信大馬車行皮篷馬車停於路側偶不留意致被撞壤　輪馬夫某甲訴知行主扭劉入捕房捕頭令押候解送公堂禀請訊究○前晚妙手空空兒陳阿才不知在何處竊得衣服數件携至漢璧禮路某押鋪求質適爲某號巡街捕所見連贜帶入捕房捕頭令押候查明失主然後轉解公堂禀請懲辦 
[金陵官報]  
　　九月初六日皖岸督銷候補道宋辭候補道倪文英辭赴蘇見　憲知府田承煕奉藩憲委管解北洋　械赴山東卽辭平　輪船縣丞馬儉餘禀　過　判班府經歴查鴻翥縣丞胡蔚林巡檢沙訓義何錦芳鄭崇麟均禀知到省統領銘元正字馬步　營陳鳳樓見辭　初七日濯憲　洋務　候補道機器局候補道吳　務局候補道劉正陽關鹽釐候補道　光典到候選府馬守中海門協丁華　到護軍左營余炳文辭知縣勞道傳周用成均見指分江蘇試用縣丞　　傳之舜巡檢周賦均禀知到省欽差出使日本大臣蔡鈞會初八日記名提督萬國本叩謝服滿帶湘軍勁字營遊擊　世　到由岳州率遊擊楊如　　　先鋒官委辦鹽城縣陳　函謝委知縣程慶明禀知到機器局提調差浙江縣丞但承慶安徽典史方承慶均奉示騐看典史張炳榮順禀知由直捐案保遇缺先　　 
[上海陳家木橋電報總局籌賑公所經收江皖水災急第四次淸單]  
　　謝　亭翁經募洪承義堂洋五十元又謝務本堂洋十元又祁　無氏洋十六元任逢辛觀察交來鎭洋縣學任因堂兄寄翁八旬壽辰壽儀移助洋一百元陳懷萱翁交來四明淸白後裔性　洋十元又　茹生翁經募洋二百元電報學堂來交求保平安洋五又求病速愈洋五元徐冠南翁經募益壽堂洋二百元養素書屋洋一元正和堂藥號夏彦周翁交來夏宜軒奉二十元蘇州潘濟之翁　募信記洋五十元又陸　經堂洋一百元涂子巢洋十元盛丞堂交來陜廿總督部　湘平銀二千兩原合來規元二千一百兩蘇州尤　甫翁經募孟居士喜筵移助洋三十元又潘詠之洋一元又潘璧臣洋二元又張月　洋二元又葉　章洋一元又王駕六心　洋二元又朱晉卿洋一元又林夔卿洋一元又怡　　一元又尤遂　鶴臯　潘賓如兄文孫湯餅曾禮移助洋二元又程雲卿移助洋一元又浦麗山祝三移助洋二元又張　圃移助洋一元又陳芝山蓉山助助洋二元又　定生移助洋一元又張少移助洋一元又　眉之移助　一元又計煥　移助洋一元又王再腴移助洋一元又無名氏移助洋一元又汪辛生移助一元又白花居移洋助洋四元又汪吉甫　瀛客移助洋一元又王愼思洋五十元又王　氏洋十元河南府電扃鄧經募吳寳齋　平銀二兩八錢又　　泉汴銀八兩又田立堂　四元端木適安洋四元又滕士洲汴銀八兩又除榮齋汴銀五兩又　芬室女史洛平銀四兩又朱子　洛平銀一兩又鄧思庭洋廿元以上九戶原合來洋七十元二角七分四釐襄陽電局王洋一百元蘇州吳碩卿　　募洋一百元又五十元又五十元又五十元紹　電　　經募洋三十元○以上共收洋一千三百四十九元二角七分四釐規元二千一百兩正 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[奏疏彚錄]  
開缺另候簡用廣西巡撫臣黄槐森跪奏爲梧州關通商第一百六十二結期滿遵將徴收稅銀並奏報仰祈聖鑒事竊照前承准總理各國事務衙門函稱西江通商以梧州府城設埠奏明廣西梧州關監督事件卽令桂平梧州道辦理等因飭行遵照去後嗣據桂平梧道梧州關監督向萬鑅呈報光緒二十三年五月初五日開關辦理援照各關成案所收正半各稅洋藥稅曁船鈔罰欵銀兩按三個月奏報一次將收支數目造册分别呈報察核所收洋稅毋庸分别四成六成除應支一切經費外餘銀按三個月一次全數解部以充京餉船鈔一項以七成解交總稅務司爲建塔樓等項之用以三成解交總理衙門作爲同文館經費罰欵銀兩以三成解交總理衙門三成歸監督四成歸稅務司用資辦公所有自光緒二十三年五月初五日開辦起截至二十六年十一月初十日止爲各關第一百六十一結之期收支數目開單奏報在案兹據桂平梧道梧州關監督廣敏詳稱自光緒二十六年十一月十一日起至二十七年二月十二日止係各關第一百六十二結期滿所有徴收稅銀自應按結具報兹將本結徴收正半各稅並船鈔罰欵銀兩及支銷銀數造册詳請奏咨等情前來臣覆核無異除將淸册咨送總理衙門曁戶部戶科外所有梧州關按照第一百六十二結徴收稅銀並船鈔罰欵銀兩及支銷銀數理合繕具淸單敬呈御覽謹會同兩廣總督臣陶模恭摺具奏伏乞皇太后皇上聖鑒訓示謹奏七月二十二日奉硃批該部知道單併發欽此 
頭品頂戴新授浙江巡撫管理鹽政臣任道鎔跪奏爲恭微臣到浙接印日期叩謝天恩仰祈聖鑒事竊臣前在東河總督任内欽奉恩命調補浙江巡撫當即具摺謝恩籲請陛見奉到硃批著卽赴新任毋庸前來行在欽此遵於交缷河督篆務後五月初六日自汴梁啓程並因病請假一月取道濟寍就醫業經專摺奏報並附片陳明在案嗣在濟寗承准軍機大臣電開本月十九日奉旨浙江海防吃重任道鎔著力疾迅赴新任等因欽此遵於二十八日力疾就道由運河水路南下亦經專電馳奏兹於六月二十五日行抵浙江省城准署撫臣余聨沅委員將浙江巡撫關防曁兩浙鹽政印信並王命旗脾文卷等件齎送前來臣當卽恭設香案望闕叩頭謝恩祇領任事伏念臣忝領河防慚無報稱兹承簡命調任是邦查浙江爲繁要之區巡撫有表率之責舉凡吏治民生海防軍需以及鹽漕關榷海塘工程在在均關緊要况値時局艱難之會加以積年疲敝之餘民教齟齬外交先貴乎内治庫儲支絀開源仍在乎節流臣以衰疾之軀深懼勿克勝任惟有提挈綱領廣集衆思殫竭血誠認眞整頓力戒因循之習勉抒盡瘁之忱以冀仰答高厚鴻慈於萬一所有微臣接印日期理合繕摺叩謝天恩伏乞皇太后皇上聖鑒訓示再現因行在不進題本是以不另具題合併陳明謹奏七月二十二日奉 
硃批知道了欽此 
開缺另候简用廣西巡撫臣黄槐森跪奏爲同知通判試看一年期滿堪以按班補用恭摺仰祈聖鑒事竊照定例同知通判等官凡補缺應具題者試用期滿由該督撫詳加甄别留省補用等因遵奉在案兹查廣西試用同知夏承輅現年二十八歲係江西南昌府新建縣人由附貢生於光緒二十三年六月在廣西遵新海防例報捐同知不論雙單月分發省分試用是年九月在湖南捐指廣西試用赴部引見領照來粤於光緒二十六年三月十六日到省又試用通判鄭潤樑現年二十五歲係廣東廣州府三水縣人由廕生於光緒二十二年九月十三日奉恩旨給子六品頂戴請咨送部光緒二十五年六月十一日由兵部帶領引見奉旨著以通判用遵新海防例捐通判三班指分廣西試用光緒二十五年十二月十七日到省均已試看一年期滿詳加察看試用同知夏承輅幹練有爲審愼安詳試用通判鄭潤樑精明穩練辦事實心歴經差委均無無貽誤應請留子廣西遇有相當缺出照例按班請補據藩臬兩司出具考語會詳前來謹會同兩廣總督臣陶模恭摺具奏伏乞皇太后皇上聖鑒訓示謹奏七月二十二日奉硃批吏部知道欽此 
黄槐森片　再梧州府設立通商口岸於光緒二十三年五月内開關徴稅開辦之始經前撫臣咨商兩廣督臣報明總理衙門委運使銜候補知府謂國　佐理旋派提調關務前據該監督廣敏詳稱譚國恩熟習洋務招徠有方布置得宜商務暢旺稅課常盈梧州本屬内地從前洋人罕至通商之初人心不無惶惑　國恩善爲開導藉資輯睦且於踏勘展拓通商碼頭　議華洋交涉事務倡設西學堂教習語言文字風氣漸開民情以和均得該員盡心臂助查譚國恩奉派佐理開辦通商旋充提調關務已越三年諸臻妥帖勤勞卓著應請奏奬以示鼓勵等情臣查所詳皆係實在情形譚國恩精詳穩　尙屬知府中出色之員因鬱林剿匪案内在事出力保以補缺後以道員遇缺題奏今據梧州關監督以譚國恩佐理關務著有勤勞詳請奬勵　否給咨送部引見聽候恩施出自鴻慈理合附片具陳伏乞聖鑒訓示謹奏七月二十二日奉硃批譚國恩著送部引見欽此 
二品頂戴署湖南按察使關法長寳奴才繼昌跪奏爲恭報奴才接署臬篆日期叩謝天恩仰祈聖鑒事竊奴才于本年四月初七日奉旨補授湖南鹽法長寳道缺謹具摺叩謝天恩仰蒙召見訓　周詳莫名欽悚當卽束裝起程馳抵湖南省城奉撫臣俞廉三行知署按察使本任糧儲道但湘良升署布政使所遺按察使篆務委奴才署理旋于六月二十一日准但湘良將印信文卷等件移交前來遵　恭設香案望闕叩頭謝恩祗領任事伏念奴才内府世僕　屬備員　筴甫膺未履新除之任刑章驟　彌慚弼教之才惟有矢愼矢勤隨時隨事禀承督撫臣委爲辦理不敢以暫時攝篆稍涉因循以冀仰答高厚鴻慈于萬一所有奴才　署臬篆日期並感激下忱謹缮摺叩謝天恩伏乞皇太后皇上聖鑒謹奏七月二十三日奉硃批知道了欽此 
俞廉三片再查湖南歴年支發防協各餉動用藩糧兩庫銀兩均經隨時奏咨在案兹據善後報銷局司道詳稱光緒二十六年正月起至十二月底止動撥藩庫地丁銀七萬兩驛站銀四萬兩糧庫南秋銀一萬兩又動用裁併局務薪糧節省銀五萬兩總計銀一十七萬兩均湊作協甘餉及本省防營勇糧等項之用應請歸人善後經費項下作正開除等情呈請奏咨前來臣覆覈無異除咨戶部外理合附片具奏伏乞聖鑒謹奏七月二十三日奉硃批戶部知 
裕鋼片再查西藏定例每年秋成後駐藏大臣輪流一人前往後藏定日靖西等處　閱營伍就便巡視各處隘口若値一人在藏不及親往之年卽照章委員代巡本年巡期查邇帮辦大臣安成尙未到任僅奴才一人在藏凡鎭撫彈壓事宜均關緊要未便遽離自應委員代巡以照周妥兹資有駐藏夷情　京　藩院候補郎中榮椿人尙穩練堪以前往其沿途應藩犒賞及减半巡費均照歴屆成案支給除檄飭遵照外理合附片具陳伏乞皇太后皇上聖鑒謹奏七月二十三日奉硃批知道欽此 
 
