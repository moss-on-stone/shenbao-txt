# 1906 - 3 - 4911753

 

Page 1

 
 
[儲蓄銀行宜由政府保護説]  
合世間工商兩途欲求資財之蓄積必先求資財之流通不蓄積則經營所得零星屑散而無紀不免易於耗蝕不流通則日用所積雖有餘資然無總匯之區代爲營運亦何能外於存儲滬上爲各省工商薈萃之區銀行林立大宗欵項均恃以爲轉輸而各廠工人及小本經紀之流日護青蚨數百文除衣食外未必悉無餘財祗以爲數細微消費極易卽極力撙節亦不能營運生息以漸幾小康此中國工商業之所由日衰而財源之所由日耗也商部三等顧問官周君廷弼慨然思有以挽救之爰禀准商部就滬上設一儲蓄銀行以備各項工人存積工資自一元以上皆可憑資易票憑票取資凡滿一月卽給以相當之息其餘諸色人等亦准概予存儲憑票給息章程美備閲者稱之雖然尙有不能不顧慮者夫儲蓄銀行之始濫觴於意大利日本維新以後踵而行之自明治二十六年政府實施儲蓄銀行條例以後國中儲蓄銀行相繼開設然當時尙祗有銀行二十四家二十七年即增至二十七家二十八年增至九十二家二十九年增至一百九十三家迨三十九乃至二百二十八家其貲本之額明治二十六年通國儲蓄銀行共僅資本五十六萬六千五百元二十七年尙僅六十八萬三千元至三十年通國儲蓄之資本驟增至二萬一千三百五十四萬五千四百二十元發逹之速深可驚異然聞其創始之初貿易並不興盛嗣得政府出示曉諭人民謂銀行如有意外當由政府擔在小民聞之深相信任因之貿易蒸蒸日上不及五六年而儲蓄銀行之資 
 
 
 

Page 2

 
 
本竟占全國各銀行三分之一良由儲蓄銀行之宗旨在代小本經紀及行棧店夥食力之人收存零星欵項一一爲之公息而卽以所收之銀營所應營之事業故來存者爲數雖微然積少成多銀行固可營大宗生業民人逐漸積聚子母相權不數年亦可由窮簷而至中産彼此交受其益固無有逾於此者惟銀行收入欵項亦必展轉借出斷不能悉存行中萬一或遇謡傳如前年有人僞造銀行銀票之類零星存户遽行持票向銀行中收取存欵苟無現銀以繼之其事必至立敗是宜由國家銀行盡力保護維持大局始足鎮巿面而安人心雖此等意外之事未必果遇然亦不能不預爲綢繆良以天下非常之舉創始最不易苟無大力者設法保護或竟不名功廢半途以中國通商數十年而儲蓄銀行創首者祇此一家粤東雖有成議尙未實行則是此行之設於中國工商各業之前途關係頗爲不淺愚故於此事深爲創辦之人喜而又不能不代爲籌慮彼有整齊財政保全商業之責者其於此加之意哉 
[出洋大臣定期起程]  
　　初八日文匯報云澤公尙其亨李盛鐸三大臣定於西正月七號（卽華十二月十二日）乘德公司郵船前往日本 
[補録江督自滬致鎮道電]  
　　（爲滬上罷巿力保鎮郡商民事） 
鎮江關道洪滬英公廨案竟至罷巿火捕房此事必須撤領懲捕方有辦法因電部力爭各使均允照辦滬地已安靖如常深恐風潮所激連及各路務望密派員弁力保華洋商民身家財産遇有囗囗囗囗立卽解散以免别生枝節至要至要馥印（思） 
[魏部郎勛上外務部條陳]  
　　（爲公堂閙事事） 
第一條英副領事德爲門當堂喝捕毆差辱官一案仍應照上海道原議辦法（甲）按照中美條約及會審章程有華民在租界内犯事應歸捕房管押之明文（乙）會審公堂本有管押華人之權該委員並無不合（丙）會審委員不能照章辦理是以不能開堂故不開堂之責任應由英副領事擔任 
第二條罷巿停工一事係因英副領事違章激成一切責任應由英副領事擔任（甲）華民因英副領事違章無理辱及我國體面是以各不能平流氓因乘機擾亂勒衆罷巿停工致華人生命財産大受損失（乙）此次罷巿停工皆因英副領事而起凡在租界内之華民其一切責任應由英副領事擔任 
第三條此次租界内藉端滋事之流氓仍歸會審公堂委員辦理（甲）所有在租界内之中外人等公私産業生命倘有被擾害者應自向公堂控請究辦（乙）此次在租界内藉端滋事原係當地流氓與在滬經商工作各等良民無干（丙）我國在租界内無警察之權不能擔任保衞租界之責任（丁）租界内一切華民旣經納捐則租界應盡保安之責任 
以上三條九節擬請飭滬道照會領袖領事 
勛伏按租界内華官僅有裁判之權原無保安之責苟責地方官以保護不力則不獨非情理之平抑且自任不能保安之咎後患滋多謹就愚見所及一併瀆陳鈞聽仰後憲裁（調） 
[湘省洋務局札永州府零陵縣文爲禁止私行開礦事]  
爲札飭事卷查浙人唐乃安於光緒二十八年與鄔世英等在滬私訂合同串同洋商樸老克來謀汀礦當經俞前部院查明分别奏叅懲辦復於二十九年偕同英商羅斯璧士來湘開礦亦經趙升部院飭由本局駁拒去後各在案茲唐乃安仍行勾串洋人多名來省併有前往該處之説合亟飛札飭知札到該縣立卽遵照選派幹役嚴密巡查如遇面生形跡可疑之人及唐乃安潛行抵境務須偵探作何行止卽將確情電禀本局或由驛馳遞請示飭辦如實係私行開礦應卽竭力阻止仍一面善爲保護母稍疏虞併將湘礦定章曉諭士紳勿爲外人所惑是爲至要切切此札（初） 
[直隸山東江蘇三省會議鐵路北京]  
　　二十八日下午直隸山東江蘇三省京官在松筠菴會議津鎮鐵路已誌前報茲悉是日到者有二百餘人徐菊人鹿芝軒兩大軍機及劉博泉嚴範孫兩侍郎均先後演説并籌議股集勘路購料招工設立公司公舉督辦各事宜至日暮始散（龍） 
[張大僕電覆催辦閩贛廣鐵路廣東]  
　　閩廣鐵路以及由江西贛州至廣東之鐵道早由岑督推任張太僕籌辦聞日昨又經商部兩次電粤催問旋由岑督照會張太僕促令速行計畫興辦張太僕已經電覆謂閩廣鐵道已有頭緒至贛廣一道尙須另行籌畫云（署） 
[英使力爭廣九路權北京]  
　　聞駐京英使兩次照會外部要求承辦廣州至九龍之鐵路當經餐部答以此路現經粤省紳商籌欵自辦英使不理復赴部提議此事謂此路業經貴國允許英人承辦且粤省紳商現正籌辦粤漢鐵路安有餘力再辦此路等語某大臣頗爲所動擬卽借用英款歸英承辦而由中國執其主權限定若干年備欵贖回唐侍郎紹儀堅執不可乃罷其議聞唐侍郎擬電商中外各埠紳商招股自辦已覆英使仍盡力爭執云（列） 
[電覆法商請開黔礦事北京]  
　　前外部電咨滇督將法商請開黔省印江磨鐵嶺等處鐵礦一案查明電覆昨已由滇督覆到略謂法商所訂開礦日期按照合同業已逾限應如何辦理請電示（吕） 
[皖省財政問題安慶]  
　　皖省財政極形支絀故新政多未舉辦除藩庫外支應局實爲安省財政槿紐聞日前該局提調將進出各欵編列歲出歲入綜計表又復將近年出入情形編列比較表計現在每年進欵僅五十二萬餘千而每年出欵增至七十二萬之外不敷二十餘萬該局提調擬將此項表册呈請藩司設法 
 
 

Page 3

 
 
以資周轉（墨） 
[詳紀湘省銅元局司事舞弊實情長沙]  
前報所紀湘省銅元局司事私賣銅元一節茲探悉並非私賣實係該局銅元庫司事孫某與椿餅摇洗印花三廠司事共十三人通同舞弊因該局向章凡各廠司事所有職務均屬互相牽制非串通一氣不能舞弊該局每期發出銅斤應鑄銅元若干常有盈無絀近來各司事非特將餘銅匿報且陸續報有短欠從中吞匿銅元提調處已早有所聞而各司事又以分贜不匀暗中鼓譟一日某提調至某司事房中見有整包銅元驚疑查問（該局非庫中不應有整包銅元） 
某司事答係孫某所寄語涉含糊該提調往詢孫某孫承認不諱惟不肯供出同人迨嚇以送官究治且謂此事斷非一人所爲始由孫某供出十三人確實情形聞其中有爲某大吏戚誼者有爲某巨紳親屬者未便認真究辦且以弊端甫成尙未虧耗鉅欵遂從寛罰令各司事共繳洋銀五百元一併斥逐以示薄懲（初） 
[銀部會議頒發仁學法委章程北京]  
日前學部尙書榮大軍機與熙嚴各堂會商擬飭先訂仕學速成章程並商之刑部伍少司宼速將法律學堂章程咨送本部刋刻以便頒發各省遵照推廣舉辦以免觀望（師） 
[禀請撥款出洋安慶]  
　　日前婺源縣附生汪鐘敖具禀學務處願赴日本留學請撥官欵給文咨送當經該處批示略謂前據該縣選送學生出洋學習速成師範已經洋請給咨遣送現在該縣賓興項下是否尙有餘欵本處無從查悉仰仍回縣禀請地方官查實有無的欵可籌給文申送可也又績溪縣附生程某亦係禀請撥欵咨遣出洋批示云查該縣賓興項已撥入學堂此外是否尙有餘欵仰仍禀請地方官妥籌的欵給文申送可也（墨） 
[舉人作爲如縣北京]  
　　吏部示略云四川雲南廣東福建陜西雲南貴州湖南甘肅等遠省舉人過一年者與直隸山東山西河南浙江江西湖北安徽江蘇之近省舉人過三年者均准赴部註册作爲揀選知縣又聞吏部十二月初三日奏事内有摺一件係准舉人揀選知縣並給以分發字樣云（閨） 
[新撫奏請添練新軍北京]  
　　初一日新疆巡撫聯魁召見時面奏應辦要政畧云新疆爲邊疆要地回漢雜居兼之時有俄人勾結滋擾且聞該處礦産極多外人久已生涎尤宜嚴加防範惟念地闊兵單恐難控制懇准俟到任後查看情形酌量添練新郓分紥要隘俾固邊隅而防後患並力陳整吏治肅官方興學務振工商等事所奏頗慰聖懷聞該撫奏對之語先有某大軍機指授機宜是以融洽上意得荷嘉許云（師） 
[電飭聯絡軍鎮辦法北京]  
　　練兵處王大臣現已擬定奉天吉林黑龍江新疆伊犂等省將所練各軍分爲六鎮以奉天編爲兩大鎮統轄各鎮隨時電通消息庶於徵調之時可使聯絡一氣昨已電飭各該將軍互相妥籌辦法卽速電覆本處查核（之） 
[俄允賠償海參崴華商財産北京]  
　　海參崴之亂華商損失財産约有一千萬兩前山外部向俄使按約索賠現聞俄使已允認賠償照請外部確查實在數目外部卽電飭駐崴商務委員將華商損失之財産逐一查明列册呈報以憑照覆（吕） 
[擬奏派李家鰲兼充駐韓總領事北京]  
駐韓使臣裁撤後仍須在該國京都設立總領事料理華民商業嗣後遇事須與日官交涉必曾經歷驗之員始能勝任聞外商兩部現方會商擬奏派海叅威商務委員李家鰲兼充駐韓總領事常川往來漢城海參威兩埠並假以獨當一面之權云（日） 
[濟南開埠情形山東]  
　　濟南商埠於本月開埠試辦已誌前報茲悉地界在濟南西關外東起十王殿西至南大槐樹莊南沿長清大道北抵膠濟鐵路四址竪立界石地畞分作四等以福禄壽喜等字編號福字每畞每年租洋三十六元禄字每畞每年租洋二十四元壽字每畆每年租洋十六元喜字每畆每年租洋十一元租地每户至多以十畝爲限租契則以三十年爲期云（吕） 
[請開南昌商埠江西]  
　　日前有某司員具呈商部略謂贛省地方廣袤土産富饒擬請咨行贛撫遴派幹員考查各屬商務情形一面籌備的欵先將南昌開爲商埠再於吉安等處次第推廣將來九南鐵路告成運輸旣便商務必可大興等語（吕） 
[粤督電告外部禁阻外人購地廣東]  
　　粤督岑雲帥電致外務部云據九龍關稅務司巴函稱現在九廣鐵路將次開辦近有某洋人串通華人私將邊界至省地畞廣行購買以備届時居奇等因除已飭屬出示嚴禁外應卽電知大部倘該國公使赴部要請之事須反復辯論嚴爲拒絶（列） 
[札飭核議洋人合同廣東]  
　　粤督岑爲札飭遵照事案照各屬舉行一切要政或延洋人充當教習工師或與洋商定購機器物料卽有合同每由各屬自行商訂未據禀報有案此等合同動關交涉自應詳核妥訂以昭慎重合就札飭爲此札仰該司卽便移行各屬及各局所遵照嗣後凡與洋人訂立一切合同應卽先將所擬合同底稿禀呈本部堂飭發洋務處員逐一核明妥議再行札飭遵辦不得逕由各屬遽行訂實以免窒碍其各屬及各局所學堂從前有無經與洋人訂立合同之事並飭查明抄録所訂立合同條欵禀呈察核備案云（暑） 
[刺客吴樾之意見書京師]  
　　刺客吴樾之意見書已傳布各處書中自述所以捨生行刺之故謂立憲之舉有益於滿洲有大阻碍於革命欲行某命非破壞立憲不可欲破壞立憲非刺殺考求政法之五大臣不可肅邸振貝子之主持立憲乃係鞏固大清皇祚之無上法門故不惜犧牲一身以破壞之等語（日） 
[韓教練官中毒斃命案解蘇候訊鎮江]  
 
 

Page 4

 
 
日前駐鎮常備四標教練官韓樹棨中毒斃命一案屢紀前報茲悉此案業經両江督練公所總辦朱菊樽觀察蒞鎮密查據情禀准江督周玉帥移請署江蘇按察司朱竹石廉訪提省訊辦故日昨署丹徒縣郭子華大令接奉來文遵將案内之已撤四標各營官及文案周某怡和緞鋪吴某妓女小京子龜鴇等一併派差押解起程赴蘇聽候臬憲研究（此） 
[省憲札查僞造銅元鎮江]  
　　近日省憲訪聞江北東臺一帶每有私鑄匪棍自備手摇機器僞造銅元亟須查拿故已札飭揚州府迅卽寗派幹役馳往拿辦矣（常） 
[江督札各關局文（爲鐵冶兩廠釐稅事）]  
札飭事光緒三十一年十一月囗囗日准商部頭等顧問官翰林院修撰張咨查泰西各國以商致富商以工爲因工又以機器爲利用今我中國工商雖亦遵奉明詔於各省仿照西法多設機器廠舉辦紡織麻紙陶革玻璃酒皂等事然機器取之於外洋終難占其優勝因於光緒三十一年就通州唐閘附近紗油麯廠之處擬建一鐵工製造廠仿中國今日相宜之實業利用諸器一面選派學生前往外洋考察購農工鐵器木模型仍慮民間風氣未開一時未能獲利查食鍋一項爲江北一帶行銷最廣之物品而鄰近通境之七八州縣中絶無業此者民間所需悉運之隔江無錫上海等處道阻價昻咸稱不便故並設爐冶以資民用卽以行銷較捷之利爲鐵工廠發逹較遲之補助所需資本集股規銀廿萬兩共千股取名資生鐵冶公司現在冶廠建築先成已於十月二十日開冶其鐵廠亦卽鳩工趕造明年春夏之交約可完竣惟鐵冶兩事一爲中國創舉一爲江北倡行通州僻在一隅集資備料事事艱困若開辦之始卽爲捐稅所困則勢必窘東後更不支應請俯念振興工業之微忱格外體卹擬鐵工廠製成各種機器物具冶廠製就各種訜鍋均請變通各國廠稅章程計值定稅凡行銷本境者值百稅二五行銷江蘇本省各埠者值百稅五行銷各外省者值百稅七五一稅後關津釐卡概不重征其鐵工廠採辦之鋼鐵銅鉛及各種物料冶廠採辦之廢舊鐵料本省各關各捐均照稅熟不稅生例一例免完稅釐懇請貴大臣飭知關道分别發給應稅應免護照仿大生紗廠花紗捐稅辦法編號交由公司領填票根隨同捐欵彚繳庶於稅欵商情兩有裨益再此項鐵冶工廠稅欵本非關卡固所有或請撥爲貴大臣通商衙門擴充商務之用較爲覈實所有創設資生鐵冶公司集股章程及議定稅欵各緣由除呈商部立案外理合咨請察照核飭施行等因到本大臣准此查張殿撰現在通州唐閘創設鐵冶兩廠係爲便民起見惟該兩廠製造之貨擬請變通各國廠稅章程分定行銷本境及本省外省完稅數目以及採辦各物料均照稅熟不稅生之例辦理是否可行於釐稅有無窒碍應由江蘇各關局會同妥議再行咨請商部核示除分行外合行札飭札到該囗卽便遵照刻日會商察議具詳核奪毌稍遲延（容） 
[江督札上海道文（爲委員籌議天生港開埠事宜事）]  
札飭事照得通州天生港自開商埠前經札行滬镇両關會商稅務司派員到通州將河道淺深泊船處所何處可設埠頭設立分卡應隷何關每年進出貨物若干約能收稅若干逐一詳勘訂期約會張殿撰同往妥籌辦法在案嗣准張殿撰文稱通州天生港設立分關前請由鎮關設立與例未符應請更正又經照覆在案惟查該港旣爲滬關分卡應歸滬關管理所收稅項應先儘作開埠諸事之用惟如何騐單收稅應由滬關道稅務司會同籌畫又該處江水淺深泊船處所建築碼頭處所建立關署設巿造棧修路等項工程坐落何處統需工費幾何如何撥欵借欵應否卽歸紳董監造將來如何於收稅内陸續撥還應逐細勘籌估報次第興辦查有劉道慶汾熟悉關務應卽委令會同滬關道稅務司及通州紳董張殿撰等早日詳議具報以憑核奏除分行外合行札飭札到該關道卽便遵照辦理毌違此札（經） 
[在蘇捕獲閙事要犯]  
　　昨報紀派探赴蘇名拿肇事莠民一則茲悉包探趙銀河抵蘇後卽將著名逸犯小黄牛又大頭阿四二名拘獲本擬卽行帶滬因蘇撫陸春帥尙須派員研訊故該探業已回滬俟公堂行文到蘇再行提解來滬訊辦（調） 
[莫斯科開巿]  
　　初五日倫敦路透電云莫斯科之政今已經復舊商業亦已照常開巿初六日莫斯科革命之舉其勢已衰惟損傷之財産殺斃之生命尙難計算至亂黨之爲騎兵所殺者其第一次計算之數實覺言之過甚此次亂黨勢衰政府實獲大勝利譯文匯報○初五日柏林電云莫斯科及波京握騷兩處之政令已恢復且頗有進步譯德文報 
[聖彼得堡止亂]  
　　初七日倫敦路透電云莫斯科開巿後聖彼得堡亂事亦止已於今日一律開工俄政府深信革命黨之頓變方針實有鑒於莫斯科之勢力已衰云譯文匯報 
[俄工黨另圖作亂]  
　　初七日倫敦路透電云聖彼得堡之工黨在工黨議院決議停止罷工而另謀全體叛亂之方法使俄境不得安寕俄政府亦已恊議用最强硬之手叚遏阻革命 
[俄調兵鎮守沿波羅的海各省]  
　　初七日倫敦路透電云俄政府因沿波羅的海各省之亂勢最爲劇烈預備調集兵隊爲冬令之防禦刻已四處調兵往冠倫進發 
[摩洛哥會議定期]  
　　初六日倫敦路透電云摩洛哥問題已定期西正月十六號在阿勒支西勒斯會議 
[德國互調公使]  
　　初七日倫敦路透電云栢林消息德政府以駐華公使調往日本而以駐日公使調往中國譯文匯報 
[德美商約]  
　　初五日栢林電云德國與美國所商關於商業界交誼之事已有進步譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[催覆擅責舉人之案揚州]  
　　日昨蘇州撫臬兩憲飭府查覆甘泉縣擅責張舉人一案揚州府榮太守屢次延宕昨又奉文嚴催詳覆矣（仕） 
[搶攤旗人正法廣州]  
　　旗人李亞安劉榮根日前刧掠早亨坊攤檯錢銀經巡丁當場拿獲發交營務處審辦認供行刧不諱南海縣於二十三日奉到大憲批斥就地正法由監吊出該犯兩名當堂捆赴法場依例絞决（谷） 
[派員緝捕裏下河鹽梟鎮江]  
　　常鎮道郭觀察因各處梟匪充斥大爲地方之害而裏下河一帶多有無業遊民四處騷擾當卽札委陳有勝督率師船馳往下河認真緝捕業於日昨起程矣（常） 
[諭拿剪辮妖術廣東]  
　　番禺縣柴爲出示曉諭事現奉巡警總局憲札開現據西關南路正局轉據第十二分局禀稱本月十四日下午兩點鐘時候據寳源大道李紳炳樞到局面稱昨日晚八點鐘有第五子名喚湛光在睡熟忽被剪去髮辮尙畱餘髮寸許適傭婦入房看見床口地下有截斷髮辮一條當卽驚醒主人旋喚該孩子尙迷懵不知卽經遍搜門扇及瓦面均無損壞形迹又據報同街李龐氏有婢名喚瑞意年方十三歲同於是晚十一點鐘時該婢在椅坐著髮辮亦被剪去僅畱餘髮約二寸許其截去之髮辮則遍搜不見又據寳貿坊黄蘭携婢女阿應到局稱本月十五晚八點鐘該婢阿應坐椅上做工暈然一陣忽被剪去髮辮及醒在地尋出斷辮其時道門尙仍關閉屋内並無形迹又據第六分局禀十五早九點鐘永寗里李宅育女平安在床上忽然髮辮斷落又據南路正局轉據第七分局禀光雅里陳太史第婢女瑞和十六之夜七點鐘譫語喃喃髮辮猝被剪去門扇並無響動各等情先後到局據此查雅術惑衆爲害地方亟應偵緝究辦以安民心除通飭外合就札飭札縣卽便尊照迅卽出示曉諭以安民心一面嚴密查拿此等雅術之人務獲解究訊辦毌違（來） 
[滬城官事]  
　　新任松江府戚升淮太守揚昨日由蘇領憑來申舟泊南巿杉板廠聞定於初十日接印○候補道何觀察維樸又李觀察宗棠昨均因公來申到道拜會○候補縣陳希超明府定遠昨日由蘇來申住西門外又両淮補用鹽巡檢丁味清少尉沅住漕務處○本埠救生局委員陳嵩屏别駕昨日由蘇恭送撫委候補道胡觀察返省公回到道禀銷○新委陽湖縣主簿本邑　察北局汪少尉昨到道轅禀知卽日交卸局務起程赴蘇履新所遺北局一差聞道憲札委馬午橋參軍接辦（近） 
[江督行轅紀事]  
　　昨日午後日本總領事永瀧久吉君帶同譯員小村君乘坐馬車至製造局行轅拜會江督周玉帥○玉帥昨在製造局行轅飭傳隨員江寕洋務局總辦羅道忠堯及譯員沈桐來轅駐局辦公（欣） 
[桂撫研求製造]  
　　廣西巡撫李中丞以省中匪亂初平趕辦團練善後事宜需用毛瑟鎗及無烟藥槍擡槍等件均由外洋購置或鄰省撥用現擬由本省設局仿造日前移請江督周玉帥轉飭江南製造局及江寗軍械局兩總辦將現製各槍及所置機器何種最爲合用價目若干運費若干從速禀復（近） 
[浙江海運滬局開局]  
　　滬南浙江海運滬局總辦楊太守毓璋前日到滬整頓一切卽於昨日開局辦公（欣） 
[同僚公宴]  
　　電政大臣吴侍郎商稅大臣吕尚書前閩省學台王季樵宗師松海防秦司馬木縣汪大令等時假辛園設席特請江督周玉帥與雷瓊道張子詒觀察滬道袁觀察等飲宴玉帥滬道因有要公未赴（近） 
[示期道課]  
　　道憲袁觀察牌示十四日蕊珠書院道課（近） 
[諭繳墨領]  
　　蘇松道屬各員十二月分及預支正月分墨領昨奉道憲袁觀察諭限初十交齊給發（近） 
[法總巡捕逝世]  
　　法捕房總巡捕頭克賴美君年已七十有四任事十餘年辦事和平商民悦服詎於前晚七點鐘時病殁捕房住室定期初九日在大自鳴鐘捕房大殮故大自鳴鐘及小東門八仙橋各捕房均下半旗以誌哀悼（居） 
[傷斃報殮]  
　　業清音之戴桂生上月二十二日租界閙事時在南京路快利洋行門前受傷由家屬擡回醫治曾誌本報茲悉戴舁回南香粉弄家中昨已因傷斃命由家屬備棺收殮一面報知地保轉禀地方官核奪（見） 
[盜犯歸案訊辦]  
　　通州行刦某姓巨贓之盜犯陸四沈三張阿元朱老五四名由捕獲縣汪大令並未提訊卽命該捕解歸原縣究辦（近） 
[美界火警]  
　　前晚北河南路生生泰洋雜貨店失慎當由救火會西人驅車救熄計延燒比鄰萬新銀樓等房屋三幢（古） 
[少尉騐屍]  
　　昨報紀某甲渡浦失足身死報由捕房將屍載入驗屍所候騐一則茲悉地保赴縣請騐後汪大令因有要公委捕廳趙敬臣少尉於昨午後二點鐘率同刑仵人等蒞驗委係落河身死並無别故亦無屍親當飭地保報堂收殮（古） 
[上海縣案]  
　　夏炳生控夏小弟强搶寡姪媳顧氏經大令於前晚提訊小弟供妻亡四載本年十月間顧阿松稱有姪女夫故無依願醮小的爲室出洋一百二十元由顧倩顧永清書立婚據呈電地保包錫卿亦供小弟出洋娶夏顧氏並非强搶陳召其供亦地保案中要証顧阿松已被顧永清引逃無著故將永清解案求究永清供阿松兩目不明不知何往大令判限小弟三天將夏顧氏交案顧永清限五天交到阿松訊奪○瞿炳榮控追抵欵亦奉訊究瞿供開老虎灶所住房屋由房主徐王氏抵與小的訃洋五百元並不回贖忽逐搬遷求請究追大令判候查明察奪○船户王阿根偷漏子花釐捐由閔行卡送縣押責該卡今將王補繳捐洋四十餘元解縣函請罰辦大令提王至案略詰數語判飭差帶往該卡自行禀求減罰了案（近） 
[總工程局案]  
　　久記樹行主控作頭歐樹基欠銀判歐出立期票付清到期無著復請飭追昨日副裁判官陳二尹提歐覆訊歐求寛限二尹判展限十天缴清仍交原保○郁寳金竊得烟鎗一支在某押捕押錢被包探拘獲解局判責手心一百下逐出○沈幼甫竊某木作木料由巡士拘訊陳二尹判責手心三百下（欣） 
[英美公廨早呇案]  
　　流氓王祁法藉工部局驅逐帽帽船爲由向船户陳阿三李阿四張金餘等訛詐洋四角由姜金元袁永興等收洋經工部局垃圾洋人查知報探拿究襄讞金大令商之美繙譯安君判王押捕房三月袁姜姑念亦經被索小洋四角從寛開釋○公興里醫生俞鑑波卽俞見寳夥同任惟鎬等私鑄僞四開小洋判俞押西牢六年任押三年在案昨日包探李星福禀查得俞尚有漢壁禮路信業里三百八十五號門牌内地擱板下匿有鑄洋機器兩座請給諭單往提大令准之○陳聚泰草帽號執事朱聘三控號夥駱吉昌私收帳銀三萬八千兩請追並由包探趙銀河起出原臟 
 
 

Page 10

 
 
洋一萬一千四百二十二元交案請示大令以尙有吕某在逃未獲判駱還押捕房再訊○九江小孩張金大年十二歲前日在下水輪船遊玩不及登岸開至上海在途迷路由包探王長桂禀請安插大令判押候資遣回籍○胡致文竊海防廳署救火皮帶用竹箱裝出寄存美界某茶館内經探查獲解案大令以供詞狡展判移送上海縣訊辦○顧阿寳劉福生周阿金竊陳公館等家衣物報探解究判各押捕房三月○楊阿四違章用磚擲捕朱其森周月芝竊葉阿東等家衣服烟鎗由探解訊判各押捕房一月○飛划營兵曹錫安因犯規逃避來滬由該管哨官徐漢斌移廨提獲昨日解究大令判押候移送蘇州該營核辦○蔡洪泉竊張如海花衣售賣與陳順成報探拿獲請究判花衣給張具領蔡押捕房三禮拜○朱毛毛犯竊九次今又串同夏仁堂在馬路圖竊由探獲究判朱押西牢一年夏押捕房三月○張雲同以磚擲打一百號西捕陳阿三竊取王金泉衣服朱金友竊周元昌等家煙鎗包探解究判張押捕房両月朱押一月○徐桂祥欠古太太銀洋不還傳案交保限禮拜二交案詎徐避匿不面昨由廨差將保人陸毛卽張秀泉及陳建松解究大令判押交徐桂祥到案開釋（見） 
[法租界捕房事]  
　　輪船代寫客票局之嚴某被某客機接客陳阿二及司帳人張某糾同流氓多人至局尋釁搶去大洋五十餘元扭至捕房請究捕頭命押候解堂訊辦○俞三寳盛來廷手持衣物在某押店求質包探見其形跡可疑拘入捕房押候解究（居） 
[美捕房事]  
　　馬夫李順興駕車至百老匯路撞跌包車内朱姓女孩由捕將兩造帶人捕房奉飭李押候送辦孩送同仁醫院求治○前晚有流氓多人擁至武昌路米仁德所開烟紙店强搶大小洋數十元由米報緝捕頭允之○包探倪順全拘獲形同搶犯之李阿根王阿三二人押候解辦○塌車夫楊阿四在百老匯路將五百五十六號捕兇毆由五十八號印捕帮同拘獲押候送辦○馮阿三馬車在百老匯路撞傷林品慎手足由捕將馮拘入捕房奉飭姑予開釋聽候出單傳訊（古） 
[十月十一日份經收月捐清單]  
　　道署洋六十元陳亭洋十五元祝蘭舫洋十二元泰昌洋八元怡情軒李雪巖韓潤生綸華周湘雲南順記六户各洋六元陳志雲洋五元永裕成小洋四十二角徐貫雲韓山曦老順記戴生昌祝源昌萃豐徐俊良七户各洋四元廳竹卿小洋四十角久成小洋四十八角源豐潤洋三元六角莊源大洋三元二角貿孚何瑞棠金松泉唱昌四户各洋三元允章升和二户各小洋廿四角朱葆三戴運來汪萃利存濟堂蘇寳森老悦生錦章慎餘堂順泰復泰天餘老德記道信申茂瑞昌順江南煙雨樓元昌聚昌源昌王陽生華興怡泰昌葉天德大慶樓永豐廿五户各洋二元怡園小洋念角泳記小洋十八角思補齋章佩華二户各小洋十五角介福嘉綸九章北天成恆升五户各小洋十二角第一樓大觀樓燕慶園芳園可熾可熾順董天頤七户各洋一元萬有全益晶李珊記梁煥南隆昇湯蓮笙宏源易安居侂户各小洋十角夫園洋九角復新園杭恆富大昌德三户各洋八角中和洋六角五分其萃樓徵昌怡昌宏章泰咸章義盛六户各洋六角青蓮閣一壺春曹德大三户各洋四角施德豐晉昌恆茂三户各洋三角源迎官銀號錢一千八百文和康壽康晉和慎餘餘大元甡元茂衍大恆益永豐存德恊昇宏大宏元源吉寳和寳順承裕正大升在彚康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽豐鎮昌鎮豐志大鉅元怡豐鼎康鼎裕同餘久源明德同福鉅亨元鼎瑞裕洽餘恆興瑞豐祥豐信大順康豫源會餘六十户各錢一千二百文豐裕官銀號錢一千文永餘慶裕張家鶴元成九和五户各錢六百大章錢三百怡大鐵號怡大莊恊成祥永慎萬興五户各錢二百文鉅康錢一百文英法美三界一文願小洋八十九角錢十一千七百七十文以上總共收大小洋二百九十六元九角五分錢九十千另九百七十文滬北天后宫前廣益善　司董嚴信厚施則敬曾鑄朱佩珍祝大椿葉貽到周鴻孫等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
内歸結米六百三十七石零仍未完米五萬六千六百六十石零内係荒緩米一萬三千二百一十八石零災緩米四萬六百五十六石零熟田緩徵米一石零各存屬未解米八十八石零仍未完米二千六百九十五石零現催完解另報其未完荒災緩徵米石歷於秋災情形案内奏准分别緩徵在案理合造具隨奏清册詳請隨同奏銷另片具奏等情前來奴才覆核無異除清册分送科道外謹會同署兩江總督臣周馥江蘇巡撫臣陸元鼎附片具陳伏乞聖鑒敕部核覆施行再此案遵照新章改題爲奏合併陳明謹奏奉硃批覽欽此 
宫門抄九月初三日工部鴻臚寺正藍旗值日無引見李國杰假滿請安記名總兵葉玉標謝恩坐補原缺副將雙全謝恩橚貝子續假十日召見軍機李希杰 
[署兩江總督周奏爲恭報光緒二十九年上半年淮南徵收課釐數目摺]  
頭品頂戴兵部尙書銜署兩江總督兼管兩淮鹽政山東巡撫臣周馥跪奏爲恭報光緒二十九年上半年淮南徵收課釐數目仰祈聖鑒事竊淮南鹽務於同治三年奏定新章徵收課銀按半年奏報一次鹽厘隨課並報歷届循照辦理光緒八年湖南湖北安徽三岸經前督臣左宗棠奏加新引接准部咨自光緒九年起將兩淮新舊各商課釐數目收支各欵分欵造報又光緒二十一年署督臣張之洞奏准續加鄂湘皖三岸新引所收課釐備還瑞記洋欵各等因遵經造報至光緒二十八年十二月止在案茲查二十九年正月起至六月底止收舊商課釐銀一百三十六萬二千四百四十九兩有奇收新商課釐銀十萬三千五百七十七兩有奇又收續加新票釐銀三萬四千二百六十兩有奇共收新舊各商曁續加新票課釐銀一百五十萬二百八十七兩有奇又收湖北襄陽鄖陽等府試銷淮鹽釐稅錢一萬二千四百二十千文萬户沱抽收川釐錢一萬三千二百八十九千有奇比較二十年上半年連同預釐銀錢各數有盈無絀據署兩淮鹽運使恩銘分造清册詳請具奏前來臣覆核無異除將清册咨送部科外謹彚開清單恭摺具奏伏乞皇太后皇上聖鑒敕部查覈謹奏奉硃批户部知道單併發欽此 
[署貴州巡撫林奏爲揀員請補守備員缺以實營伍摺]  
頭品頂戴署理貴州巡撫臣林紹年跪奏爲揀員請補守備員缺以實營伍恭摺仰祈聖鑒事竊查提標左營守備郭受恩准補清江恊左營都司遺缺接准部咨係推捕第一輪第五缺應用儘先人員行令揀員請補等因臣於通省武職人員内逐加遴選查名次在前之儘先守備李良益有案張步高徐振邦業經病故張樹清現居要缺苟忠仁已請補清江恊左營守備劉鳴盛已請補羅斛營左軍守備陳德芳已請補畢赤營中軍守備章奎已請補荔波營中軍守備葉青雲已請初安少鎮標右營守備杜鎮南楊天青顧尙高文鴻魁謝着珊張得勝熊騰蛟蕭得順王占春均與此缺不甚相宜惟有儘先守備提標右營右哨千總儲玉貴現年五十二歲貴州開泰縣人由武童投効楚軍剿匪出力給予六品軍功頂戴克復台拱廳城保以外委儘先拔補並戴藍翎攻克排羊等寨並克復丹江凱里各城保以把總儘先拔補攻克黄茅嶺並盪除黄颺白堡一帶苗巢保以千總儘先拔補並加以守備銜剿減丹克亂苗盪平四脚牛等處賊巢出力由前湖南撫臣王文韶奏保光緒三年七月十八日奉上諭着以守備儘先補用並加都司銜欽此旋因遣撤赴省收入撫標左營効力拔補安順城守營左哨千總調補提標右營右哨千總奉發劄付承領到任嗣於剿平普安廳妖匪劉燕飛案内出力奏保請免補守備以都司補用旋奉部覆改爲俟補守備後以都司補用奉旨依議欽此業經咨部註册在案該員槍法純熟以之補授提標左營守備員缺與例相符合無仰懇天恩俯准將儲玉貴補授提標左營守備員缺實於營伍有裨如蒙俞允俟接准部覆卽行給咨該員赴部引見以符定制除咨部科查照外所有請補守備緣由謹會同雲貴總督臣丁振鐸署貴州提督臣徐印川摺具陳伏乞皇太后皇上聖鑒訓示謹奏奉硃批兵部議奏欽此 
宫門抄九月初四日内務府國子監廂藍旗值日無引見江西饒州府知府張檢謝恩開原城守尉明志謝恩河南參將劉輯謝恩伊立布續假五日毓秀請假十日掌儀司奏十五日祭奉先殿恭王行禮召見軍機張檢明志 
[案徽巡撫誠奏爲該提督馬玉崑等慨捐鉅欵以助學堂經費洵屬好義急公自應援案請奬以示鼓勵片]  
誠勳片再查士民人等捐助地方善舉公欵例應請旨奬叙以示鼓勵茲據布政使聯魁詳請渦湯縣禀稱該縣設立學堂因地方瘠苦籌欵綦難經邑紳直隸提督馬玉崑仰體時艱捐助湘平銀一萬兩又河南試用縣丞劉鴻慶捐助湘平銀一千兩均充學堂經費以資開辦查前湖北江夏縣紳士高文濱捐助學堂銀一萬兩奏請將其子高廷傑以知縣卽選又職員劉準經捐助學堂銀一萬兩奏請將其胞弟五品銜安徽遇缺先補用府經歷劉鶴年以知縣卽選並加同知銜均奉硃批著照所請該部知道欽此欽遵在案今馬玉崑等事同一律自應援案請奬以示鼓勵等情由縣造具册結詳經藩司核明請奏前來奴才伏查該提督馬玉崑等慨捐鉅欵以助學堂經費洵屬好義急公有裨學界旣與成案相符合無仰懇天恩俯准將該提督馬玉崑之孫馬朝樑由俊秀奬給監生並以郎中不論雙單月分部行走該縣丞劉鴻慶之弟劉鴻儒由俊秀奬給監生並以府經歷雙月選用以示 
旌揚而昭激勸除咨部查照外謹會同署理兩江總督臣周馥附片具陳伏乞聖鑒訓示謹奏奉硃批著照所請該部知道欽此 
[安徽巡撫誠奏爲辦理交涉教案出力人員遵旨先行酌保謹繕清單摺]  
頭品頂戴安徽巡撫奴才誠勳跪奏爲辦理交涉教案出力人員遵旨先行酌保謹繕清單恭摺仰祈聖鑒事竊查安徽地襟江淮民情狡悍洋務交涉頭緒繁多歷年以來在事各員始終勤奮備極辛苦前經奴才奏請援案先行分别請奬以後辦理洋務人員照南北洋成案扣滿三年請奬一次欽奉硃批該部議奏欽此接准部咨安徽省庚子前後辦理洋務交涉教案出力各員據該撫奏稱援案先行分别請奬核與各省辦理洋務交涉教案請奬成案相符自應准其先請擇尤酌保嗣後扣滿三年請奬一 
 
 

Page 16

 
 
次應援照南北洋成案辦理等因奉旨依議欽此仰見朝廷激勵人材有勞必録之至意當卽轉行欽遵在案茲據洋務總局查明出力各員開單請保前來奴才覆加查核擇其尤爲出力擬照異常勞績請奬者七員出力稍次擬照尋常勞績請奬者十一員一併繕具清單恭呈御覽合無仰懇天恩俯准照給奬叙以昭激勸而勵勤勞出自逾格鴻施除查取各該員履歷咨部外所有辦理交涉教案出力人員先行酌保緣由理合恭摺具陳伏乞皇太后皇上聖鑒訓示謹奏奉硃批該部議奏單併發欽此謹將擬保皖省庚子前後辦理洋務交涉教案出力人員繕具清單恭呈御覽計開安徽候補知縣分省試用同知黄瑞勳擬請以知府分省補用安徽候補知縣嚴國棟擬請免補本班以直隸州知州補用安徽試用典史唐清鈞擬請免補本班以縣主簿前先後補用安徽試用縣丞厲存憲擬請免補本班以知縣補用分省補用鹽運司運同許鑫擬請以知府分省儘先補用安徽試用知縣梁鼎壎試用知縣張其濬均擬請仍以知縣歸候補班補用以上七員皆在事尤爲出力均照異常勞績請奬以昭激勸二品頂戴安徵安廬餘和道毓秀擬請交部從優議叙二品銜安徽遇缺卽補道馮詠蘅擬請賞給三代從一品封典安徽儘先補用道許鼎霖擬請賞加二品頂戴儘先選用知府户部遇缺卽補郎中聯恩擬請得知府後在任以道員用道員用安徽補用知府瞿世琬擬請歸道員後賞加二品頂戴安徽候補直隸州知州陳麟瑞擬請俟補缺後以知府在任補用安徽候補知府丁翰年擬請俟補缺後以道員用安徽大挑知縣余鼎鏞擬請俟補缺後以直隷州知州補用安徽試用府經歷汪昌燾擬請俟補缺後以知縣補用縣丞職銜王煜擬請以縣丞不論雙單月儘先選用安慶營左軍左哨千總方德元擬請以守備在任儘先補用以上十一員出力稍次均照尋常勞績請奬以昭核實奉硃批覽欽此 
宫門抄九月初五日理藩院光禄寺八旗兩翼值日無引見祥普假滿請安景恩請假十日　召見郓機景灃 
[安徽巡撫誠奏爲安徽省奉派練兵經費每年認解銀二十萬兩摺]  
頭品頂戴安徽巡撫奴才誠勳跪奏爲安徽省奉派練兵經費每年認解銀二十萬両恭摺具陳仰祈聖鑒事竊奴才於光緒三十一年六月初六日承准軍機大臣字寄光緒三十一年五月念四日奉上諭練兵處户部奏各省應解練兵經費擬令按月匀攤報解開單呈覽一摺著各該督撫按照單開各節如數按期籌解儻再延逾短絀卽著練兵處户部按照亦餉甘餉成案隨時奏參至三十年分户部奏派各省先提二百二十萬両一欵著一并掃數報解不准絲毫蒂欠原摺單均著抄給閲看將此諭令知之欽此遵旨寄信前來原奏清單内開安徽省每年原派銀三十五萬兩每年祗認解銀一十萬兩應令遵照諭旨酌提差缺浮收整頓契稅並加徵烟酒兩稅安徽省每年共派銀三十五萬兩奉經由司將各州縣契稅實力整頓加倍徵收同各官報効並酌提各州縣丁漕盈餘每年共籌銀一十萬兩自光緒三十年爲始專欵存儲聽候撥用聲明甲年之欵祇供一年之用其加徵烟酒兩稅仿照直隷稅則减半徵收通飭先行試辦約計可得錢七八萬串分别詳奉奏咨嗣奉户部奏撥北洋添募常備軍餉派提安徽銀一十二萬兩當以認籌各欵尚未收有成數經司設法籌墊分批掃解清欵各在案茲奉諭旨安徽應解練兵經費令照原額三十五萬兩籌解自應欽遵辦理何敢稍事延緩致誤要需惟皖省民貧地瘠籌欵實較他省爲難前項加徵契稅及各官報効並酌提州縣丁漕盈餘等銀一十萬兩已屬不遺餘力所提州縣盈餘出自丁漕歲事豐歉靡定銀價長落無常近來錢價驟賤州縣徵收錢糧凡以錢易銀者批解已多賠累設遇災歉　徵盈餘更屬無出所提之數將來能否不致短缺尤覺毫無把握勢難再行加提其契稅錢糧雖經力加整頓收數未能暢旺核計每年僅可增出銀三四萬兩至烟酒兩稅本係仿照直隷稅則減半徵收委員馳赴各屬竭力勸導直至上年秋間始有端倪按照各州縣開報之數認真清查截算每年約可得銀八萬兩再加報効酌提兩項八萬餘兩應請每年認解銀二十萬兩較上年原認一十萬兩加增一倍款關緊要不敢拘執甲年祗供乙年用欵之原案謹籌部議自光緒三十一年二月至十一月常年按十四個月匀攤每月解銀二萬兩由司籌解不稍延誤皖省貧瘠之區籌此一宗的欵實已筋疲力盡幾同竭澤而漁此外不敷銀一十五萬兩委實無從再籌詳請奏懇寛免以恤民艱而免貽誤等情前來奴才覆加查核司局現詳各節俱係實在情形安徽省著名貧瘠近年因措賠欵捐項重疊民力異常拮据各州縣酌提盈餘先後四次辦公業已竭蹶司庫撥欵繁多其中如廣西恊餉東三省善後經費親貴出洋經費黄浦江工程經費類皆屬新增左支右絀應付爲艱今奉撥練兵經費勉湊二十萬兩實已羅掘無遺擬請以此欵爲定額常年按十個月攤解其不敷之一十五萬両惟有仰懇天恩俯准寛免出自　 
高厚鴻慈除分咨練兵處户部查照外謹會同両江總督臣周馥恭摺具陳伏乞皇太后皇上聖鑒訓示謹奏奉 
硃批著仍遵前旨照數撥解欽此 
宫門抄九月初六日外務部欽天監待衛處值日吏部引見四十八名户部十三名廂白滿十二名增崇請假十日桂伯請假十五日召見軍機張百熙 
[署兩江總督周奏爲籌議淮南北各塲加增産額謹將辦理大概情形具陳摺]  
頭品頂戴兵部尙書銜署兩江總督兼管兩淮鹽政山東巡撫臣周馥跪奏爲籌議淮南北各塲加增産額謹將辦理大概情形恭摺具陳仰祈聖鑒事竊准部咨飭將通泰海各場近年實産鹽數切實考查另行分别定額並將出桶成引各數一併核定總期産數與銷數交相　繫事關更定考成仍應妥議奏明辦理等因光緒三十一年四月二十四日具奏本日奉旨依議欽此欽遵抄單咨行到臣當經札飭兩淮鹽運司籌議在案查鹽斤出産之數應與銷售之數互相維繫産多則易濟私産少則稅脫檔然祇可産溢於銷不准銷溢於産誠如部臣所云未有産絀於銷數而可著爲定額者歷年南鹽銷數不過四十萬引左右惟光緒廿九年分岸銷偶暢銷至五十餘萬引未便以一年之銷數遂定爲永遠之産數是以上年清釐額産内暫照光緒十八年所定四十萬四千五 
 
