# 1900 - 134 - 4909731

 

Page 1

 
 
[廣學會精輯中東戰紀本末三編每部一圓李傳相歴聘歐記九九新論各三角半新學彚編八角翻刻罰懲]  
中東戰紀初鑟編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華使美使電報作和戰定論條約公牘作戰後關鍵中西論議作和後箴吉是皆林樂知進士蔡芝紱徴君之精心結撰中國久安長治實括於此四十萬言其與初續編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售圖書集成局代啓 
[新印各書籍發售[  圖書集成局啓] ]  
欽定二十四史全書實洋五十六元○欽定四史書實洋五元○十一朝東華錄實洋十元○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽炡六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫　碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋地元二角○紅樓夢補六角○閲微草堂五角踷君欲購者請移玉至三馬路申昌　書室或申報館帳房可也此佈 
[名實相副説]  
嘗謂中國之名實最不相副者其惟秋審與大閲二者乎古者天子愼重民命雖至法無可赦猶必審愼再三而後肆諸市朝與衆共棄此秋審之所由肪也古者天子五載一巡狩親簡車徒卒乘以時蒐之朂以有勇知方一其坐作進退此　閲之所由　也今者秋審則屬之各省巡撫大閲則詔下督撫代行凡身任封疆者宜何如鄭重乃心無負朝廷之倚畀乃我見今之舉行秋審矣每歲夏秋之際臬司必札行各州縣將應入秋審之犯解赴省垣州縣乃委典史城汛諸末員封雇舟車點派營兵小心護解遇有犯之桀驁不法者沿途滋擾時以非禮相加典史固寢饙不寍城汛更時嚴防範迨旣抵省寄禁獄中直至各犯解齊巡撫乃牌示審期札派執事堂皇高坐氣象森嚴執事各員如鵠之列由大堂以逹轅門之外戈矛矗立兵士如雲由其外而觀之似乎嚴肅整齊非常愼重矣乃提犯跪階下從無略訊口供者祗由書吏照供單朗誦一周卽簇擁而出官旣不問其有無寃抑犯亦從未聞有向官鳴寃者不過給以葵扇饅首錢文而事已了矣試問明愼用刑之謂何而若是之潦草塞責也至於大閲督撫卽奉旨恭代卽檄下各營各汛定期按臨各營各汛旣奉檄文卽先事綢繆日勤訓練舉凡刀叉藤牌戈矛槍砲此來彼往若演劇然蓋恐臨事生疎或被上官所斥也洎乎節麾戾止一切伺應之周至供億之紛繁祗期獻媚上官不復計慳囊之罄否上官旣升帳庶司百執事分班排列肅靜無譁旣而砲聲隆然令旗招展貔貅十萬出自布城鎧甲鮮明步驟井或排雙龑龍搶珠陳或排三才一氣陣或排蟹螯陣或排梅花陣按圖布置幾如刻板文章上官稍坐片時卽翩然而入所有各弁步射則例得委隨員代閲不復措意於其間閲畢惟稍稍叅劾衰老疲苶之一二員以奄人耳目而營制之宜若何整頓陣法之宜若何講求若何而可禦侮折衝若何而可殺敵致果不暇問也噫吁嘻兵刑二者責有攸歸奈何竟循例奉行視同兒　而欲望庶獄之無枉無縱士卒之同澤同袍其可得耶其可得耶善夫湖廣總督張香帥之洪山蒐軍也今歲適逢湖北大閲之期香帥乃於三月二十六日調齊營伍就洪山舉行典禮先期擬定營規十三則叅用西法一洗從前因陋就簡之風并飭知屬下各員有欲觀荼火之容者咸准隨之而往惟須一律策騎不得安坐肩輿其操法分派兩軍各占一方作對壘之勢俾營哨諸弁悉心體會知進必有可進之理退必有可退之理庶他日疆塲戮力成竹在胸不致臨事倉皇旗靡轍亂一時中西人士憑軾而觀擊節之聲無異春雷百面噫香帥亦翰苑中人物耳而身任兼圻之寄卽　心武備精益求精效法西人舊觀盡攺使各省督撫皆能以香帥之心爲心平時旣刻意精研臨閲更實事求是又何患兵律廢弛致堂堂大國敗於蕞爾之東鄰乎顧僕尤有進者香帥之於大閲一事旣已不厭精詳如此其於錄囚大典亦望體天地好生之德施　　朝廷寛大之恩細意推求無使絲毫出入庶各省聞風觀感舉兵刑二大政一一求名實相副而不徒粉飾外觀乎跂予望之 
[本館接奉電音]  
　　昨日午前九下鐘越二十分時京師飛電傳來上諭二道敬謹譯登○四月二十一日奉上諭巡視東城御史英壽等奏遵保拿獲强刦盜犯出力之司坊紳董開單請獎一摺著吏部議奏單併發欽此同日奉上諭巡視東城御史英壽等奏遵保拿獲迭次强刼盜犯出力之司坊紳董開單請獎一摺著吏部議奏單併發欽此 
[租界續例]  
　　日本新闢厦門虎頭山租界民人不服羣起爲難幾費調停始得訂立章程共相遵守現又續議條欵十二則經正任福建延建邵兵備道調署興泉永厦防兵備道延觀察出示曉諭日照得日本國在厦門議開租界一案前奉督憲派委周前藩司來廈會同本道與日本上野領事勘劃定妥分立約字公同簽押由司繕摺詳咨並經本道抄發約字札飭廳縣出示在案兹前定約内尚有未盡事宜復經本道與上野領事仿照福州租界續議條欵十二條照繕淸摺詳請轉咨總理衙門察照立案除將條欵抄發出示外爾等務須遵照後開條欵各安本分常以和睦爲懐切勿生事倘敢故違拘究不貸毋違此示計開第一欵議定租界内所有馬路警察之權及界内諸般行政之權皆由日本政府管理界内道路橋梁溝渠碼頭由日本領事官設法修造并由日本領事官管理但租界内應設道路之外日後爲兩國人民往來交通叧開道路日本領事官須與地方官協商辦理第二欵租界内地價區分上中下三等每等每畝應償租價須照三年以内相等地基價値公平酌定中國地方官不准中國人民高擡時價日本人民亦不得抑勒日本人民願租之時禀由日本領事官照會地方官　勘方准租用租界内地基如有官地自應另議租價稍爲從廉日本人民淸交價値卽當讓地若未讓地之先中國人民業户用地　可本人及家眷居住又租界内不准新造　墓一層應由中國地方官出示禁止將來如欲另擇地區以設日本人民墓域届時由日本領事官照會中國地方官商辦第三欵日本人民租地者必須禀明領事官照會地方官　勘印發租契三本由日本領事官會印將租契一給租户一存日本領事官署一存中國地方官署業經承租之地照此章程永歸租户不准何人强行退　所有租契式　由中國地方官照會日本領事官定成式樣第四欵租界内應完錢糧區分地基上中下三等每等每畝應完若干托日本領事 
 
 

Page 2

 
 
官按期向租户照數代收缴回地方官給串爲憑第五欵已經租給之地袛准出名承租之人居住倘有不得已事故非轉租不可之時仍於轉租之前由日本領事官照會中國地方官可換給租契第六欵日本租界之前已經外國人向中國人租定地基不准違碍應照他國租界之例辦理惟歸日本租界地基不准中國業户向外國人以地抵押或行租退讓違者由中國地方官懲辦第七欵租界前面海道水利均歸中國地方官管理界内所有公用井口溝渠道路居住日本人民無庸納税第八欵租界内地基惟許日本人民承租亦准中國人民外國人民在租界内居住營商倘有不安本分之中國人不得私在界内開設店鋪行棧違者懲辦第九欵租界内中國人民如有形跡可疑不安本分不奉章程者中國地方官察出可照會日本領事官日本領事官察出亦可照會中國地方官會同查確由中國地方官罰辦又租界内如遇人民涉訟應歸中國地方官辦理或領事官派員會審如係兩官交涉事件仍照約章辦理若中國地方官派差至租界内拘傅犯証將信票逕齎日本領事官簽字并由領事官派差協同拘傳不准日本人包庇容隠所有租界會審公堂章程另議制定第十欵租界内火藥炸藥及一切有害人身家財產之品物概不准收存夾帶運送一經由官察出或他人告訴查實各照本國律例憑辦第十一欵所有外國租界及將來設有開拓之外國租界施設事宜如别有優待處日本一體均霑第十二欵以上所載各條欵外其餘事宜未及備載者彼此另行補議商訂 
[星使過蕪]  
　　蕪湖訪事友人來函云本月十四日欽命巡閲長江水師大臣李鑑堂星使乘保民兵輪船抵蕪湖地方文武各員咸掉扁舟出江迎謁水師蕪湖營遊擊劉藎臣遊戎曁左右哨都司督率全部杉板排隊江心旌旆飛揚目迷五色手版旣進星使以次接見諮詢江防及戰守機宜約歴一刻許卽展輪東下各營鳴砲恭送如儀 
[募勇述聞]  
　　安慶訪事人云本月十六日江岸泊有民船十四號滿載勇丁聞係易陳二軍門由湖南新募擬于訓練成軍之後駐紥淮壖連日官塲傳述新任安徽巡撫王芍棠大中丞蒞皖時帶有湘中宿將潘趙兩軍門日内須赴湖南各州縣再行招募五營以便練習洋　藉資保障 
[皖省練兵]  
　　蕪湖訪事友來函云前年渦匪肇亂時本省兵力太單致煩三省會剿事後大憲毖後懲前就鹽觔加價項下奏准添募精兵兩營號日長慶軍歸澄淸水師營統領兼帶兹者王芍棠中丞入京請訓奉有到皖後叧練精兵之旨爰委藩憲湯小秋方伯爲營務處籌備的欵卽日先募精壯五營加意訓練以備緩急所有原練之長慶軍二營裁撤歸并以一事權 
[浙省慮囚]  
　　杭州訪事友人來函云浙江巡撫劉景韓中丞示期本月初十日舉行秋審大典是日卯刻由臬憲榮伯衡廉訪委員將各前縣所解人犯押解至頭門外伺候有頃各官相繼命駕而來至七點鐘時中丞傳黠升堂各官謁見後以次列坐隨由巡捕官傳諭提犯聴審各委員將人犯由東角門押入計四十二起男婦四十四名口逐一審訊錄供按名分給靑蚨二百翼浦席草扇手巾各一角黍四饅首二隨由西角門押出 
[武林火警]  
　　杭州訪事友來函云本月初十日申刻忽聞警鑼亂鳴各水龍飛馳而往歴一點鐘許卽奏凱言旋旋探悉火起於行宮前周公井某姓家焚去房屋五楹 
[皖江火警]  
　　安慶訪事人云本月十八日之夜更魚四躍正在睡鄉忽聞警鑼亂鳴擾人淸夢起而視之知火起於南門外招商局碼頭某姓柴堆延燒附近民房以致不可收拾旋由懹寗縣陳大令及保甲局員臨場弹壓指揮各叚水龍夫極力灌救約焚兩點鐘之久祝融氏始返駕 
[浙江省官場紀事]  
　　杭州訪事友來函云本月初九日浙江巡撫劉景韓中丞牌示本部院定於十一日親臨常　壇行禮仰闔屬文武員弁一體遵照○本月初九日藩轅牌示臨海縣知縣缺現請以溧水縣陳廷勛調補慈谿縣知縣缺以曾任實缺知縣袁學灝請補鄞縣典史缺以部選是缺之任體曾飭赴新任○新中軍中營砲隊教習由撫憲札委候補游擊薛游戎金玉充當○嘉善縣客民開墾田畞人數較多其中良莠不齊未免易滋事故因由藩臬兩司札委候補通判閻别駕希傳辦理保甲以專責成 
[蕪上官塲紀事]  
　　蕪湖訪事友來函云調任雲南巡撫鄧小赤中丞交卸皖撫篆務入京陛見本月初七日道出蕪湖印委各官咸登舟晉謁中丞分班接見勉勵有加○前月下浣皖南鎭總兵黃錦山鎭戎命駕至皖垣晉謁王芍棠中丞並順道赴白門恭賀兩江總督劉制軍回任之禧迨本月十四日返斾回轅道出鳴江小住一宵卽向宛陵進發○駐紥東西梁山砲臺之精健前營統帶陸副戎前因部下勇丁夤夜出外被遊兵營兵丁挾嫌誣盜以致互相揭叅兹悉遊兵營係安慶協標制兵事後由安慶協某協戎札委李陳二弁前往密查至副戎則奉撫憲批飭撤差聴候委員查辦所遺精健營勇另委游擊銜儘先都司劉華堂都戎接帶本月十六日都戎謁見統領趙協戎旋於十九日渡江視事○統領長淮水師沈繡川協戎近奉撫憲王中丞調省委以練兵之職所遺長淮水師以駐壽州之威靖營統領張仁松副戎接統遞遺威靖營以皖北團練統帶某總戎接統 
[蘇省官塲紀事]  
　　姑蘇訪事友來函云本月十八日署藩司吳仲懌方伯牌示調補吳縣署理吳江縣知縣朱秉成開缺另補遺缺查有候補知縣宗能述堪以署理○某日藩轅牌示崇明縣縣丞員缺前以靑浦縣縣丞閔榮甲調補上海縣吳淞司巡檢員缺前以新班從九品沈孝請補均已奉部覆准自應飭令赴任署金匱縣望亭司巡檢丁方　署事已過半年應飭令現署婁縣小徴司巡檢部選斯缺之潘明發赴任署宜興縣知縣郭曾程期滿撤回遺缺查有請補期缺現署江陰縣知縣劉樹仁堪以署理遞遺江陰縣缺查有准補元和縣知縣現任鎭洋縣知縣吳鏡沆堪以調署遞遺鎭洋縣知縣查有候補知縣陳官慶堪以輪委署理○留防太湖水師全軍統領李湘帆軍門祥春因事經上憲撤差所遺太湖水師由撫憲鹿大中丞委江蘇候補道韓古農觀察慶雲接統觀察奉札後卽於本月十七日到營任事 
[江城玉笛]  
　　武昌訪事友人來函云湖北籌辦振捐將届期滿本擬依限停止嗣因捐欵多至數百萬頭緒煩造册報銷不免羈延時日湖廣總督張香濤制軍體察情形擬奏請展限半年以便淸理欵目至承辦振捐之各委員不無微勞應請照章給獎業由署藩憲瞿賡甫方伯查明在事者約共四百餘員開單請獎制軍以人數太多恐干部駁諭令方伯嚴加删汰刻下獎案尚未揭曉故在事各員不免得失縈懐夢魂顚倒蓋亦熱中者之常情也○司門口爲闤闠最盛之區轂擊肩摩行人络繹藩轅照壁外尤貨攤林列終日喧譁藩經歴梁叅軍見而惡之飭卽一律驅逐其有搭蓋蓆逢者亦勒令迅速遷移以昭整肅○本月某日宿雨初霽路滑如油湘人某中乘人力車至平湖門附近所給車値雜以鵝眼小錢車夫向之調換甲不允遂致互相口角甲怒其無禮也舉所持洋傘作當頭棒喝不料遽中要害鮮血如流路人咸抱不平將甲扭住甲自知理屈願出醫資當卽倩人舁送善堂延醫調治或可無性命之慮然亦可爲好勇鬥很　戒矣○來往武漢之小輪船創興未久居民同聲稱便嗣因划船聚衆阻止遂爾匿迹銷聲近日江水頻添風波險惡往來行旅咸有戒心安得賢長官設法維持使輪渡復行行人咸歌利涉乎○楚中爲屈大夫故里每當榴花照眼居人例賽龍舟鬥靡爭奇最易滋生事故刻下浦節伊邇江夏縣主陳介菴大令特申禁令出示通衢是亦體古人不作無益害有益之意也 
 
 

Page 3

 
 
[漢水明珠]  
　　漢口訪事友來丞云漢場通濟門外邇因各國開闢租界鐵路亦於此興工地價遂驟然昻貴不法之徒乘間肆其盜賣伎倆鼠牙雀角屢涉訟端兹又有馬逹亭者將某姓地基盜賣與洋商爲數甚巨現爲某姓查悉禀控夏口廳署廳尊陳少石司馬飭差將馬拘案訊懲○茶市正開寓漢西商咸專注於此所有牛皮一律停購四鄉贾客聞此信息均裏足不前須俟暑退凉生再行來漢求售也○日前倫敦會某牧師在黃崗購地造教堂土民或爲匪人唆使起而阻撓幾致釀禍幸經地方官竭力調停大約可以相安無事矣○張叅戎虎臣吳軍門元凱均奉上憲派往日本游歴所有護軍營一切事務統歸王副戎得勝兼理○會辦漢鎭商務局陳觀察到差之後卽將章程逐一查閲面諭在局各員勤愼從事旋赴道轅拜會岑馥莊觀察商辦一切事宜○粤漢開　鐵路督辦盛杏蓀　卿一再委員查勘所有經由之地早經摹繪成圖惟購地需貲是以遲遲未辦兹聞京卿刻已籌有的欵不日卽須畚锸齊施矣○夏口廰官衙囚獄均已落成惟試院需地甚多刻下尚在選購○德國租界修築江岸刻已告成並創設輪船起貨碼頭瑞記美孚二洋油棧竣工後現方塡修馬路興造洋屋規模宏大較之英界尤覺氣象一新○漢口招商局現在創設電線俾與各局相連藉通消息 
[局憲辭行]  
　　江南機器製造局總辦林稚眉觀察志道交卸局務後將次束裝赴省昨日午前命駕赴各衙門辭别至上海縣署時縣主戴子邁明府飭丁擋駕 
[新令來申]  
　　昨日午前新任上海縣汪瑤庭大令由蘇抵滬舟泊南市大碼頭闔署書差均至舟次迎謁大令旋命駕登岸由大東門入城先詣道轅禀見余晉珊觀察及辭出卽至敬業書院公館頒發紅諭定於二十三日寅時接篆午後又至縣署拜會戴子邁明府明府延入花廳暢談良久而别 
[讞員記過]  
　　前者英界某包探因某西商失去鷄鴨擅至新閘迤西周太僕廟釐卡吊贓并將卡員凌辱英美租界公廨讞員翁笠漁直刺置若罔聞不爲禁阻蘇松太兵備道憲余晉珊觀察聞之心滋不悦一再委員　查屬實因念此卡遠在租界之外包探擅自越界搜贓讞員亦竟毫無覺察不知所司何事應記大過一次　已札行到廨不知此後果能　勉從公不再素餐尸位否也 
[札催欠欵]  
　　署江蘇藩司吳仲懌方伯札行上海縣署内開據上海縣戴令會禀王令上海任内經手錢糧交代一案已於三月十七日會同算淸王令應交正附各欵除現抵外實應交銀三萬六百五十六兩零又應專案移交詞訟等案繳存銀八千五百二十二兩零卽由卑職豫熙赶緊如數措齊　限分别解交等情到司據此除批查王令任内欠解　交各欵除續據戴令申報移交銀四千四百餘兩外尚短銀三萬五千四百三十餘兩之鉅殊駭聽聞且内有應解司庫光緒二十五年五分平餘一欵前經由司通飭交卸人員不准自行認解欵未淸楚交代不准結報又駋昭信股票奉部撥作抵交瀏河工費關係司庫墊欵其餘應解應交各欵項亦關緊要豈容任意挪用王令在任一年並無事故而短欠公項爲近來各屬交案所僅見實屬不顧考成戴令係承接交代之員豈不喻例文無虧則結有虧則揭旣經集算淸楚存庫銀兩依限認定堂期方可禀報算淸乃以赶緊措解一語搪塞迄今逾限兩旬有餘仍未據王令報解庫欵所禀碍難照准仰松江府速飭遵照尅日查取王令職名詳辦劾叅隨又　明遲延緣由以憑詳咨展叅一面巖飭王令將欠欵分别解交淸楚如敢宕延卽行據實揭叅該府有督盤之責毋稍徇隠遲延切切仍候巡道批示此繳摺存卽發並札前提烟酒捐錢委員王丞桐森一併守提外合行札催札到該縣立卽遵照移崔王令速將前項除交實短銀三萬五千四百三十餘兩卽日措交委員分别報解並交由現任收還歸欵毋稍藉延致干叅咎切切轉札 
[議興馬路]  
　　英美租界工部局董事現議由义袋角裕源紡紗廠門前起直逹小沙渡迤　建一馬路已與有恒洋行主金世美訂立合同令妥爲經理日來由金世美相度地勢布置機宜並與圖董張某會商一切以便擇日開工蓋以是處已劃入各國公共租界故工部局不惜巨費爲之締造經營也 
[易人經理]  
　　本埠德律風公司開辦迄今已歴十載英美租界工部局董以前次所訂合同業已期滿須重訂章程再行接辦公司中人意見不合不願蟬聨故此事刻已易人經理矣 
[不如歸去]  
　　湖南大憲前委候補知縣彭大令宜輝來滬向法界沈泳興林發記兩皮鞋店定購拖砲馬鞍議立合同言定價値旋忽翻悔被兩店主控諸法界公廨讞員朱森庭明府訊取口供詳請道憲余晉珊觀察核奪觀察札飭署上海縣戴子邁明府妥爲理處不意彭竟於前日由法界名利棧將行李遷至大方棧而自投英界三馬路仙源客棧攺姓王密約家丁附舟回去事爲沈泳興店主知悉據情投報捕房捕頭禀知法總領事白藻泰君照會觀察請飭彭　行留滬候公堂將案訊結方可啓行 
[馬路工程局紀事]  
　　前晚南市捕房二十三號巡街華捕張榮落差後赴老白渡馬頭永泰樹行門首與行主婦某氏互相調笑行主某甲見之不禁忿火中燒出其不意突揮利刃刺傷其腕痛極踣地血湧如泉後由其友聞知舁回捕房倩傷科敷治事爲捕頭所知禀知馬路工程局總辦程雨村大令大令飭將張捕立卽解案訊懲○前者恒生馬頭駁船夥王阿弟王鄒鄒范老富等無端將喚賣五香荳之小孩王二攢毆受傷適爲巡街捕查見將阿二舁入捕房延醫療治一面由捕頭先後拘獲得兇手解至馬路工程局禀請總辦程雨村大令研訊前晚復由管帮人計南全續獲正兇王阿弟解送至案大令訊鞫之下王供稱小的係浦東人向在浦中駕舟度日此事並不與聞訊至此忽有秦本幹者遺人持函投案聲稱王係平空牽涉請煩訊明釋去大令　王膽敢紏衆行兇未便寛恕因命管押捕房限計南全迅將在逃各人解案訊明按律懲治旣而阿弟之父王海匍匐案前大呼寃枉大令斥退不准○本月十六日之晚有一小孩年僅十飭齡行至南市新馬路中迷失歸途某號巡街捕見之恐入匪人之手因卽帶至捕房及捕頭盤問孩呆若木鷄惟稱小名阿弟爰禀請工程愕總辦程大令函送普育善堂留養至昨日有王行如者投捕房聲稱家住寳山縣境眞如鎭二十八保南十二圖日前兒子阿弟因觀賽會以致失散今知留養請准領回捕頭據情禀明程大令大令飭差往普育堂將孩挈回交王領去 
[英美租界公廨紀事]  
　　電報局司事某甲由姑蘇挈眷乘戴生昌船局同春船來滬中途失去衣包内儲綢衣九件約値洋銀百元登岸後禀知提調飭人向戴生昌理論置若罔聞遂函致讞員翁笠漁直刺請派差前往理明直刺准之卽飭差諭令戴生昌局主照價賠償○日前英界胡家宅左近濟和紹酒店失去紹酒五十飭罎後至法界萬三元酒店查獲由濟和店主孫瑞堂具禀公廨請卽吊贓直刺准之昨已飭差往弔矣○德商美最時洋行主投該管領事署控駁船户羅連生王阿虎割破麻袋竊去米麥等情德繙譯佛君據情照會直刺直刺卽飭差將羅王拘獲押候計期會訊○昨日寡婦黃陳氏扭女婿陳丙生長女陳黃氏幼女興弟到廨控稱長女適陳後被陳一再押入娼寮敗壞名節後復紏鵅將幼女興弟劫去藏匿無蹤今始尋獲是以扭案求究直刺著分别看管候訊 
[申報館協振所經收山東河南江西皖北浙紹崇明振捐四月十一日至四月二十日止第十一次淸單]  
四月十一日寳順局來潘竹記求子平安洋十元彭城郡助山東票元廿兩零五錢六分葉翰仙爲丙人抱恙將藥責移助洋五元○十五日成順泰絲棧來苕溪隠名氏保產平安票元二百兩蔣敦記洋二元祿星堂求闔家大小平安洋十元○十六日溧陽退思齋主人助崇明洋一千孟○十七日順局來洙經曹克仁來吳福奎罰欵洋二元○十九日湯頴子洋一元顔禮齋洋五元○二十日億大局來潤東子阮氏洋一元無名氏洋一元以上總共收洋一千零三十　元票元二百二十兩零五十六分 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江上琵琶]  
　　九江訪事友函云本月十四日之夜二鼓時城内府隍廟對門劉福興茶室不知因何失火熊熊之燄勢將上炎幸人手衆多得以登時撲滅不致釀成巨災○前有吳某者將龍開河對岸荒洲賣與粤人李某事爲九江鎭總兵宋鎭軍所聞以洲係營中牧馬之塲何得擅行出售遂會同德化縣前往履勘將吳拘案管押待懲○欽命巡閲長江水師李鑑堂星使旌節所至以整頓營務爲先日前在潯時頒有示諭云欽差巡閲長江水師頭品頂戴前四川總督部堂李今將隨帶砲船各員弁兵丁每月津貼銀兩數目明白開示於後一管帶砲船兼隨員當差哨官四員江陰營後哨守備于步瀛田鎭營後二千總李士章漢陽營後三把總周光元陸溪營左四把總曾正才每月每員津貼長沙平銀六兩正一隨帶之砲船每船舵兵頭兵砲槳兵共十二名每月每名津貼長沙平銀三兩正一槳兵提充戈什漢陽鎭標藍翎候補外委朋光漢陽鎭六品軍功王煥文督陣舵兵頼有培每月每名津貼長沙平銀一兩正一撥帶字識陳模一名每月津貼長沙平銀一兩又筆墨等項銀一兩一每次閲操一營所有隨帶之砲船由本前部堂自行賞給每船酒十斤肉十斤不准再有　派　福名目以上各砲船員弁兵丁除應領本營廉俸口糧仍向各本營照例支領外所有此項津貼均由本前部堂公費内自行提給本年三月初一日起每月朔日給發自此次明白開示之後各標營官哨官務當凛遵曾文正公彭剛直公釐定軍制章程曁本前部堂示諭辦理此後斷不准再有攤派巡閲操費餽送門包禮物酒席神福各項各目願共遵守違定叅辦○前者川商黃龍章鄂商甘受益携巨資來潯禀明關道憲在西城外建造房屋開設榮昌火柴公司現已工竣開張每日男女工人之在廠工作者約計二三百人地方官深恐人多易於滋事特出示曉諭并派役悉心彈壓目下四鄉居民之藉此營生者方源源而來日見繁盛也 
[上海縣署瑣案]  
　　已革地保吳阿桃困塗攺田單爲淸丈局員察悉送縣縣主戴子邁明府令判訊責枷號遊街示衆期滿之後收押在案兹經淸丈局員函致縣署請將吳押解到局以便查問前日襄讞委員吳端甫明府復飭得吳到案諭令原差押往淸丈局俟訊畢然後帶回○前者某洋行主投英美租界公堂控陳子峯不交貨物讞員翁笠漁直刺提訊押追陳旋在押所吞烟斃命直刺遂函致縣署請署理縣篆之戴子邁明府蒞騐嗣又驔得當日陳所吞之烟實係同號押犯田世坤所給而田現已釋出因飭差復行拘獲押解至上海縣署日昨吳明府提田訊究田供稱小的雖與陳子峯同籍湖州在押又同號然洋烟之癮早已戎除並無給烟吞服之事明府飭收押候核○葉奚氏訴稱被某尼姑喝衆毆傷吳明府研訊之下氏供小婦人家住浦東洋涇鎭與本鎭某庵住持老尼素來相識日前庵中忽失去幼尼欵小婦人　匿後卽尋獲小婦人以無端受屈向之理論反被惡尼紏同無賴多人訛索洋銀一百元小婦人不允致被毆傷求騐明府飭仵役騐得略有拳傷諭候飭差查明核奪○滬南馬路工程局總辦程雨村大令函送唐順林盜賣米石一案到縣前晚縣主戴明府升堂研訊有邵子雲者投案供稱在同吉泰米行爲夥三月初四日雇唐順林駁船裝白米五十石至下海浦開平局交卸不意被唐盜賣至初九日將唐拘獲解至工程局今已轉送案下求卽訊追唐供稱是日小的在家中祭祖無暇裝貨惟船泊鹽碼頭或者被人冒裝亦未可知陸漢川羊阿寳供小的等係駁船管帮查得是日唐順林確在鄉間有楊海咸者私撑唐之駁船冒裝同吉泰白米五十石盜賣與下海浦徐順興布米莊馬正元供小的在同吉泰米行供出店之役是日執事人命小的雇唐駁船親見唐與楊海咸均在船中裝貨沈坡生供在同吉泰司帳唐順林將米裝畢同楊海咸來行索取發票明府復詰唐順林究竟有無其事唐供馬正元並非同吉泰出店實係江北划船户或伊串楊盜賣明府察得雨造供詞各執馬正元更難憑信遂諭令原差協同陸楊　唐到徐順興問明禀復核辦 
[法租界捕房紀事]  
　　前日洋涇浜畔某西酒肆細崽何二竊取肆中洋銀二百元逃逸無蹤肆王某甲投報捕房捕頭倩某包探往查僅獲其弟何三押候解送公堂禀請讞員朱森庭明府訊究○前晚泰來洋行買辦朱某家被賊竊去珍珠首飾約値洋銀六百餘元因卽開列失單投捕房報請查緝捕頭允之○前日有粤孩名阿增者彳乎街頭嚶嚶啜泣由巡街捕帶入捕房捕頭詰知此孩年甫八齡家住美界百老匯路因派包探帶往交其家屬收領 
[美租界捕房紀事]  
　　前晚元芳路碼頭畔浮有無名男屍一具年約三十左右察其服色似係小工旋由巡街捕回報捕房捕頭令查明有無屍屬再行定奪○昨日午後小竊張阿虎混入百老匯路某小烟館竊取烟槍一枝適被事主所見扭入捕房捕頭令押候解送公堂禀請讞員翁笠漁直刺訊辦○前晚甬人王海榮在百老匯路酗酒滋事巡街捕喝阻不依因卽拘入捕房捕頭令押入丐牢俟酒醒釋出○前晚偷兒趙阿森至裏虹口某鄉民家竊取衣物携往某押店質錢適爲巡街捕所見帶入捕房捕頭令押候解送公堂禀　訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
