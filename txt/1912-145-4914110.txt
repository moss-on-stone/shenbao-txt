# 1912 - 145 - 4914110

 

Page 1

 
 
評論 
[會計年度平議（）]  
　　中國無會計年度之名稱並無會計年度之規定無會計年度之國家其國財政必紊亂錯雜决不能收統一之效果會計年度云者爲整頓財政於一定時間以内所生收入支出之事實（事實二字在年度上最宜注意如甲年度應支出之欵無論其實際何時支出但屬甲年度應支出者即屬甲年度之預算）與以一定之界限也且所謂會計年度者專爲便於會計而設與曆法上所謂一年者不同故各國會計年度之長短原無一定之制限（德意志聯邦之薩克遜及巴比侖二年一開國會亦二年一次會計年度）然東西各國定爲一年者最多蓋因每年開國會一次即每年審議預算一次故會計年度亦定爲一年誠以短於一年（如八個月爲一會計年度）徒增行政上之煩雜若長過一年（如十八個月爲一會計年度）在極小之國家財政之收支簡單尚無弊害而欲以整頓錯雜繁難之大國則决不能時間定爲一年在中國爲一定不移之原則但年度開始於曆法上之某月（如四月一日正月一日等）在新定年度之國家不可不加以愼重之研究苟貿然從事一經决定將來預算上生種種問題欲再行變更頗爲困難是又不可不知也今姑就年度問題規定時之應研究者約略舉之其標準有三 
　　一年度開始時期當參酌國情及收入支出關係預算成立時期定之如預算完全成立時期在二月或三月之末則年度之開始時期當然應與預算成立時期相接近而不得相隔時期甚遠至其間又生若干之變動預算成立又因一國之情形而異是非可以人爲之力所能使之强同設預算最終之成立在三月末則會計年度之開始不待論而應採四月一日制矣此第一標準也 
　　二年度開始當通盤籌晝全國内收入支出之最多之時期中國以農立國以地租收入爲大宗此地租之收入當以徵解至國庫時期爲斷不宜以各州縣催科時爲斷蓋催科與徵解其間相隔平均須兩月有餘此第二標準也 
　　三年度開始時期須與國會開會時期不相衝突如國會開會期每年爲四月則年度之最終期當然在三月之末即開始期應百四月初開會期爲七月年度之最終期當然在六月末即開始期應在七月初非然者年度開始與國會開會或相距時間甚遠或開會期卽在會計年度之中間則預算不成立而財政必召紊亂之結果此第三標準也 
　　是三標準皆規定年度者所應特别注意之點而不可冒昧決定者也記者因參議院正爲會計年度開始之提議故特筆而出之以供參考 
[專電]  
　　聞某國藉口貴州兵變由緬甸進兵雲南甚危屢有急電到京請速阻止 
　　財政部擬暫發行五厘息公債爲整頓政治推廣實業之用額定一萬萬元十年内付息不還本以契稅印花稅爲付息之用 
　　國稅司將先在北方數省開辦擇前爲財政監理官者充任 
　　財政總長熊希齡辭職未准暫行請假十天 
　　交通部總長施肇基堅請辭職唐總理恐他部有人繼起未經允准 
　　外交總長陸徵祥昨日到京尚須赴津接眷定初六日接印 
　　唐總理語胡維德以財政交通兩總長現俱辭職請胡自擇其一 
　　東交民巷使館界開放問題各使又主張延期 
　　林長民已推爲參議院秘書長 
　　法制局長章宗元因袁統總竭力慰留允仍任職 
　　今日（三號）參議院正式會議借欵事唐總理因被丁世嶧質問派員到院答覆 
　　北京七十餘團體定於九號開國民捐大會 
　　中央新聞社因記載烏珍事失實昨晚（二號）被步軍署派兵將社中人全體拘去 
　　新任直隸都督王芝祥因被直人反對暫不赴任袁總統决意令其辦理南方軍務（以上北京） 
　　留守府定六月六號取消己電催程都督速即來寧接收 
黄留守電京主張實行不兌換劵毁去借欵條約（以上南京） 
[特約路透電]  
　　參議院議員議决請孫中山來京調和政黨因恐黨見紛歧致使政府瀕於危險 
　　駐京各公使謂中國政黨向懷忌嫉外省又時起衝突頗足損害政府並阻碍各國承認之先機 
　　交通總長施肇基請假十天業邀允准 
　　昨晚警員突至中央報館將陳主筆拘去謂其毁謗内務總長趙秉鈞及各國務長　按此可與專電參觀 
　　政府擬另向銀行團以外之經濟家代表商借外欵（以上北京） 
[譯電]  
　　熊希齡宣告政府謂處今日時局欲理全國財政苟不許借債惟有辭職而已蓋陽曆十月底以前銀行團所墊之七千五百萬兩實屬萬不可少内國公債彼亦贊成惟不能不先以此款濟急耳 
　　外交總長陸徵祥現有徵恙據傅下星期内准可受任 
　　孟買商人對於中國鴉片貿易之意見各領事報告亦與相同政界視此問題非常重要　　（以上北京） 
　　俄國皮里生伯爵將組織公司開採蒙古金礦並在該處推廣俄國商業該伯爵己得蒙古貴重之讓與權 
　　某某數報微倡意土息戰之說在爲意人反對有某某數國擬阻意人佔據米的里里島　此舉將令土爾其重封違　爾海峽也 
　　摩洛哥各部落圍困番士城更得他 
 
 
 

Page 2

 
 
部援助聲勢益大番士大局益危各國領事均擬離埠 
　　法人已在摩洛哥籌進攻之策以免番士四面被圍（以上柏林） 
　　外交部各股總長貢底君將簡駐華公使至現任駐華公使將回國以繼貢底君之任（巴黎） 
　　美國海軍已在古巴登岸蓋得古巴總統之同意也（鈕約） 
　　意大利首相告某報訪事謂意土戰爭不致延久土耳其若不從早屈伏則意國更將猛攻（羅馬） 
[公電]  
　　南昌李都督電　急北京袁大總統國務院參議院鄂黎副總統各省都督均鑒民國肇造經緯萬端而用人爲百政之本尤宜首加别擇前淸不道政以賄成宵小盈庭豺狼塞路專制黑闇勢所必然若今艱難締造之民國亟宜去邪用正挽此頺風斷不容以仁人志士所犧牲仍坐爲貪人敗類之窟穴大總統大公無私自必擇賢而任國務院諸公求賢若渴亦必爲國儲材特恐燭照或有未周聰聽因而偏蔽一有不愼即失知人之明而爲國事之累用敢貢其愚慮請此後凡一切用人必考其歷史或係素抱共和著功民國或係聲望夙著才識優長即舊日滿淸官寮如果品端學粹亦宜借用其長其餘民賊曁從前墨史刁衿聲名惡劣之輩一概屏棄已用者即予淘汰毌便害馬敗羣奸人誤國庶治本既立百政可得而理鈞爲國利民福起見不辭僣越伏維採納施行民國幸甚贛都督李烈鈞叩東 
　　粤商曁華僑代表電　報界各團體均鑒借外債救燃眉是中央萬不得己辦法救亡歸結舍募債集捐别無良法現民氣騰漲責負興亡若各省一律同籌以集捐爲前提募債爲後勁成效定見敝省己電中央求訂募債專章乞貴省同意舉行救急挽亡端在於此望速行之廣州商務總會長陳鑑持粤商維持公安會黎亮太香港華僑各國代表鄧仲澤等叩 
　　廣西陸督電　袁大總統參議院國務院黎副總統黄留守國民總會各都督省議會各報館公鑒財政日以不支借欵百端要挾民國前途將陷危險黄留守豔電提倡勸募國民捐以減少外債輸入深謀遠慮欽佩無己南京皖粤均從軍官認捐入手以爲表率風聲所樹足興觀感敝省亦擬照此辦法現正籌議一俟實行再當通告惟此項捐欵端在普及中人以上之產即可量力輸將應如何勸募收集以規統一而資鼓舞請參議院國務院速訂章程通行俾有遵照桂都督陸榮廷叩寒　 
　　安慶柏都督電　北京袁大總統國務參議院財政部鄂黎副總統寗黄留守各省都督均鑒借欵問題爭議頻起兩派堅執取决莫由一切進行因以停滯文蔚之愚竊以爲事勢危險莫大於是夫外債亡國盡人皆知然目前軍隊林立亟待淸釐非有大宗欵項無從措手長此放任餉需不應譁潰堪虞各省窮於支付仰給中央而中央不利用外資豈存他術查各國於特别政費舉債維持幾成公例而新造之邦民力彫殘舍此更無以養兵今議者多侈言舉辦國民捐及内地公債以爲濟急政策然劃一辦法迂緩需時用款之途萬分急迫勢不得有以外債爲過渡而以國民捐及风地公債爲後盾今核算之約猶有限制尚與監督不同似不必膠執成心苛責當局推拒借者之理論原以預防干涉不知目前險象設有决裂仍不免授人口實啓干涉之端而内部損失因之轉鉅蓋飲鴆止渴固類於自戕而因噎廢食亦殆於速斃不如暫借外債稍濟燃眉一面盛倡國民捐又行内地公債以爲淸還張本時處今日雖管商復起不能不出於借債一途甲是乙非肆意攻訐前者既仆後者將無所適從文蔚迂陋無文罔知大計事實所在利害較然輕重熟權實不敢附和虚矯之論乞俯鑒愚慮共救危亡無在惶悚皖署都督柏文蔚冬印 
　　貴州唐都督電　大總統國務院參議院副總統黄留守各都督各報館均鑒黔反正後匪衆横行北路尤甚鹽道東阻商旅不行堯抵囗後適援川滇軍將次旋滇乃商請張統帶繞道遵義藉淸土匪該統帶行至遵義據該地紳商面稱上年六月以後川協黔餉分文未解有寳興隆天全美各鹽商尙欠川公欵若干黔財政極艱無妨由該鹽商等撥用以濟眉急將來再與川督結算云云張統帶當傳諭各鹽商擘稱尙欠七萬餘金惟一時難籌足數僅能交現金一萬兩張統帶將該款一萬兩收訖并出有正式證據交該鹽商嗣得川鎭撫府來電謂此欵純係商欵滇都督及堯卽飛令張勿庸提取餘數此一萬金現存敝處堯已飭財政司派員赴遵調查果係商欵自當由敝處歸還除電復川鎭撫府外特此電達俾釋羣疑而免誤會黔都督唐繼堯叩沁 
　　常德楊藎誠電　袁大總統國務院陸軍部長黎副總統黄留守各都督各報舘鑒竊誠率師北伐行抵武陵適共和告成自應率八千子弟歸見江東茲閱數月尚復停兵常德者實因黔人黨禍相軋引虎自援滇兵反得佔據黔省拒我征師誠恐彼此互相衝突牽動大局故按兵不進又迭奉中央命令就此駐紮以待解决若以修武枕戈爲個人爭權攘位嘖嘖指誠者是以小人之腹度君子之心黑白是非終當表見勿俟誠分辯也惟黔軍駐常情形不能不亟爲海内共白之蓋自滇軍入黔大肆殺戮反抗者死投誠者殺勿追隨誠出征軍外罪及身家故駐常黔軍聞此消息大動公憤誓與滇軍不兩立必滅此朝食以報殘殺之仇誠多方開導幸得安靜無虞曾將此情電達中央請示辦理未幾北京貴陽一同來電謂將出征黔軍繳械遣散衆軍聞之咸疑兎死狗烹鳥盡弓藏幾於暴動誠忿駐軍湘境設變生不測必至貽禍隣封故立誓保全幸復少安當此財政奇絀豈不知遣散軍隊爲目前第一要着無如黔省素囗練兵無多在省之軍己被滇軍誘殺殆盡僅此數千爲黔省之純全軍士而已焉有遣散之理由如必决爲解散以滇軍梟惡異常狡詐多端車鑒不遠黔軍死不敢歸如此弱者必轉死溝壑强者必逼而爲盜治安擾亂誰之咎歟誠復屢將前情電達中央請其派兵接管或由黔軍中擇兵帶回豈知一電飛來仍命如前辦理一時官佐目兵奮不顧身拔隊直前誠於無可收拾之時勉思保全黔局之計當奉黎副總統電令兩方軍隊各紮原地不得越雷池一步以待中央解决旋接國務院電亦如此云云當將兩電情形通告全軍並飭開發前隊駐紮軍巡殊我軍方守功令而滇軍竟違令由鎭遠來攻銅仁殺戮身亡投河隕命者計二千餘人我軍全體以滇軍如此野蠻行同禽獸迫欲往救誠力爲阻止堅持仍待中央表决昨副總統己派趙君均騰譚都督復派危君道豐陳君書田陳君斌生等爲代表直赴洪江與唐派之員牟琳等及我軍派往之員王鍊蕭偉之劉開桐劉世傑等議决此事惟趙代表等道經常德時誠即面商擇員統率軍隊就此卸肩以遂初志無如各代表等咸謂俟洪江會議解决後再定辦法勢又不能不暫負責任約束軍隊免生意外波瀾是誠之久駐常德不能亟於解脫者實爲軍隊未得妥爲安置之故豈貪位慕祿不惜殺人如彼求一世二世千萬世之都督哉惟冀各代表早日告厥成功俾誠得早日歸田誠之幸亦黔省之幸也特恐海内關念謹此電聞楊藎誠叩 
要聞一 
[中央官制新舊之比較]  
　　袁大總統提出修正中央官制七種新訂官制一種交參議院議决上月二十八日特派法制局長章宗祥編纂員汪爔芝到院陳述意見茲將修正案曁原案比較分别於左修正者七種（甲）國務院官制原案（見昨日要件欄）僅有第一條定國務院之組織法而不列舉國務員之種類修正案增第二條以明之原案第二條不甚與總理職權相合修正案三條說明總理責任專重統一行政原案第六條總理於必要時得中止各總長之命令處分第九條對於地方長官之命令處分認爲建法越權侵害公益時得停止或撤消之修正案以必要二字過於廣泛侵害公益範圍太廣於前條改爲專適用於有礙統一之時於後條除去侵害公益四字原案第十一條以下俱承宣廳官制修正案以其不應攔入本制提出另單行法他條另有更改俱無關宏指（乙）各部官制通則原案（見昨日要件欄）第五條各總長對於地方長官之命令處分認爲必要時得停止或取消之修正案以各地方詳情非中央所能盡悉且有省會監督中央監督權不宜過重特改爲專以侵權建法爲限并增定各級官任免方法（丙）承宣廳官制即就國務院官制原案第十一二三四五六等條（見昨日要件攔）改定爲七條作爲單行法除秘書專管機要外别設僉事主事分掌一切應務（丁）法制局官制原案共十條（見今日要件欄）修正案故改爲十一條次序亦有更動原案之編纂參議統改稱叅事我名額照舊庶務改任僉事主事（戊）臨時稽勛局官制原案共九條（見今日要件欄）修正案改爲十一條而於應稽查之範圍添一輸貲助餉者并於南京廣州武昌等處增設分局俾可實地調查（已）銓叙局官制（原案見今日要件欄）（庚）印鑄局官制（原案見今日要件欄）以上皆略有名目上之修正 
　　新訂者一種法典編纂會官制法制局專掌行政法規事項而現須編纂大宗法典如民法商法民刑訴訟等非另設專門機關斷難刻期編成特設編纂會會長由法制局長兼任以便溝通一氣另設編纂員調查員並别聘顧問員 
　　記者按以上各節理由尚稱充足惟於員額之限制參議院宜加意焉稍有討論付法制審查會 
[共和黨歡迎革命元勳壯况]  
　　孫武及張振武二君爲武漢首義之原動力昨由鄂到京二君皆民社發起人現合爲共和黨故由共和黨在石橋别墅開歡迎會湯化龍主席其演說大旨如下 
　　湯化龍　孫張二君本黨最佩服之人非佩其破壞事業之首領乃佩其爲破壞事業之首領而又爲建設事業之首領也各國革命後恢復不易者皆由破壞者醉心破壞一往而不返欲建設者又苦力不足必破壞者轉而謀建設方爲有力今二君既爲革命元勛又爲熱心之建設家全國人知與不知莫不祟仰况同在一黨之人乎今日之懽迎二君并望吾國之破壞家咸以二君爲法也言短意長衆大拍掌 
　　孫武　先致謝詞繼謂破壞之初即知建設不易非有正當偉大之政黨無從着手故發起民社猶苦偏於一隅今幸各黨合併爲共和黨員社會之望者悉在其中發揚而光大之建設之功非異人任黎副總統殷殷記念囑轉告諸君本黨事業正多全頼羣策羣力某雖無知願勉從諸君之後語亦誠摯動人 
　　張振武　政黨不能無對待之團體今日之同盟會是也互相競爭乃有進步然此就政見言之若彼此感情仍應連絡一氣各國黨派之爭極烈然出門握手言笑絶無芥蒂吾國政黨初興或不免有所誤會昨見唐總理頗憾吾黨之攻擊某請其專重政見彼此不施無謂之詰難各以救國爲前提唐總理爲这下涙吾黨多爲達者必以鄙言爲然惟望同盟會亦同此志耳婉而多風聞者爲之氣平 
　　劉頌虞　共和黨之成由於有共和國而共和國之由來實頼二君之力故本黨對於二君之歡迎實發於誠心語不支蔓 
張伯烈　今日之歡迎爲形式的吾黨全體黨員苟能萬衆一心建設一莊嚴燦爛之中華民國方爲對於二君精神上之歡迎衆大鼓掌 
　　孫發緖　略述二君之歷史遂散會 
[孫中山來京有日]  
　　孫中山前日由粤來電言六月初旬即行北上聞其來京原因（一）調停黨派（二）擬來北方提倡民生主義（三）因滿蒙一帶對於共和恐不能確實承認擬徧遊一次以偵察北方之眞情（四）因外債累起波折擬竭力提倡國民捐將粤東設箱街市之辦法行之直豫魯晉一帶以期收效神速（五）華僑要求代議權中山極爲贊成特來代爲說明理由以求叅議員之同意（六）因南洋華僑對於國民捐極爲熱心特來與總理商定鼓勵辦法 
[袁總統經國之偉畫]  
　　袁總統日昨與唐總理曁各國務員在總統府會晤時袁總統宣布其經國計畫謂一面派名譽素著之人爲政府特派員分赴各省調查各省軍政財政之眞情列表報告然後會同各省都督籌商解散軍隊淸理財政之唯一辦法一面電致各省都督請其取銷軍政府以符南北統一之旨蓋中央政府已成立各省自不能再有軍政府且軍政府之設原爲一時權宜之計其性質近似專制故欲實行南北統一非取消各省軍政府不可並聞是日尚會商解散軍隊整頓財政之詳細辦法云 
[海陸軍旗又須覆議矣]  
　　臨時大總統咨參議院文云准貴院議决國旗曁陸海軍旗式一案咨請公布前來查貴院議决以五色旗爲國旗自應查照公佈惟所定陸海軍旗式以星旗天日旗加綴於五色旗之左方上角占全旗四分之一采色紛綸配置未當形式參錯瞻視易淆且陸海軍旗尤以利於遠望爲主而於海行尤關緊要今以星期天日旗分綴於國旗左方風際颭颺僅見旗之右幅殊不足以昭識别考之各國旗制於軍商各旗多將國旗縮小置於旗之左方或於國旗中間分别加以微誌或竟加用一種旗式而制度精意在使國旗範圍完整無缺若照貴院所定之式國旗不免破損之嫌至原咨所謂軍旗與國旗尙少關連等語陸海軍行動之時向應先以國旗繼以軍旗自然聯貫本不必以同綴一幅之上始相關連按貴院所以主張分用星旗天日旗爲陸海軍旗之符號者原以一爲武昌起義之旗一爲革命倡始之旗將以彰勳伐垂記念而不容偏廢也茲擬仍以星旗爲陸軍旗天日旗爲海軍旗不必加入五色旗之内兩旗通用已久既可免於更張取義各殊亦無嫌於並重形式得歸於純一采色亦足壯觀瞻應按照約法第二十三條叙明理由咨送貴院覆議至於原咨所稱商旗適用國旗及星旗中央增繪一星合成十九星各節深表同意俟陸海軍旗式覆議决定後再行一併公佈此咨 
[劉總長整理海軍談]  
　　中國海軍本未完全成立劉總長到任後亟思整理惟需欵甚鉅一時無從着手劉當國務院會議時特提議案謂現在國民捐可劃而爲二其在内地捐欵自作各項行政經費及維持現狀遣散兵隊之用其華僑國民捐欵專作海軍經費果能實行則事有頭緖以下自當順序而行云云唐總理唯唯亦未有正式之解决也 
[新軍服之五光十色]  
　　陸軍服制己由叚總長議定分爲靑黄藍三種其袖章肩章均照官制等級分配茲特照錄於後（一等軍服）靑呢（一級）大元帥袖章肩章均一道邊一粒金扣（二級）師長袖章肩章均一道邊二粒金扣（三級）旅長袖章肩章均一道邊三粒金扣（二等軍服）黄色（一級）團長袖章肩章均二道邊一粒金扣（二級）參謀袖章肩章均二道邊二粒扣金扣（三級）營長袖章肩章均二道邊三粒金扣（三等軍服）藍呢（一級）隊長袖章肩章均三道邊一粒金扣（二級）班長袖章肩章均三道邊二粒金扣（三級）軍務長袖章肩章均三道邊三粒金扣 
[軍民分治實行先聲]  
 
 
 

Page 3

 
 
法制院擬實行軍民分治問題特於前日提議新官制其對於各省仍留省制設總監一缺專司民事以下設縣知事直隸總監之下軍事則另設都督府以控制之道府州階級全行裁去只留縣知事縣知事以下之秘書及科長均係委任人員而每省於總監都督外另有觀察使一二員以代省總監出巡一切至行政區域仍照舊　 
要件 
[田駿豐等建議咨請政府速定服制服色振興呢業案]  
　　民國建設首易冠裳示萬國以大同新一時之觀聽勢所必至理有固然然開國已近半年而服制服色尙無規定以致官吏人民自由擇料棄中用外日有漏巵報載社會黨員萬鈞等調查武昌各處因改西裝衣屢冠服輸出金錢已逾二千餘萬又報載海關調查津埠春季進口之洋服洋帽二項已達一百二十五萬兩一埠如是上海各處可知春季如是去冬今夏可知雖報紙所載不盡可據然合吾國四萬萬人計之除老弱婦女及原裝不改者折半得二萬萬再折半得一萬萬再折半得五千萬改裝者當有八分之一即最少以一千萬人改裝論每人每年平均約費五十元一年輸出當有五萬萬元際此民窮財盡之時而全國經濟又受莫大之損失推厥原因則以服制未頒服色未定遂使利權外溢莫可挽回東隅雖失補牢未遲謹陳愚見祈付公決 
　　一國家成立首重標識年號國旗而外冠服共最要矣在昔黼黻綉明五采之彰施近者雀翎蟒袍遭萬國之譏笑古今中外無不以冠服爲觀瞻所係首求畫一共和改建五月有餘而定制頒行遲遲未發對内則尊威莫辨對外則交際困難形式尚不能完全外人遂艱於承認擬請擬請咨催政府除人民冠服聽其自由外所有文武官吏服制迅飭分級製定交院議决公布施行 
一服制現雖未頒而服色不妨先定查吾國　桑爲出產大宗綢緞行商及織造工人何止千萬自政府改裝以來風氣所趨官民競用外貨以致綢緞　棄工商歇業資本日以消耗勞動多有流亡爲他人闢絶大之消揚使國民受改革之奇禍人心動搖國本不固不速補救何以國存竊以爲吾國織業極稱優美春秋兩季制服以玄靑寧綢玄靑貢緞爲最通用玄靑實地紗亦爲夏服最佳之品較之外貨并不減色擬請咨明政府卽將玄靑寧綢玄靑貢緞玄靑實地紗定爲官吏制服服色常服自由擇用本國綢料布料人民如改易西裝其服色亦依照官吏歷代冠服之制掌於禮部前淸會典於服色詳細規定立有專條民國因仍舊例著爲典章外人無從過問而國貨卽頼以維持救貧之策莫過於此 
一冬服用呢毫無疑養而織呢以羊毛爲原料論者謂世界羊毛以澳洲爲最中國羊毛種類揉雜尚居中等故欲挽回呢業利權一在擴充呢廠一在改良畜牧查吾國呢廠僅有四處直隷一廠湖北一廠上海一廠每年共可出呢五十萬嗎甘肅一處前淸光緒三十四年聘比國工師穆　購機開辦出品數目未見報告當亦無多吾國產羊之地爲直魯豫晋秦隴川蒙以甘肅蒙古爲最千八百八十五年至千八百九十四年十年間天津輸出羊毛平均每年九萬千五百五十五担千八百九十五年至千九百四年平均每年十七萬八千五百六十七担逐歲加增近年尤甚以吾國毛織物原料之富而令外人以生貨去以織物來　轉生利益以運費價尤奇昻其故在本國呢廠不多而所謂四廠亦不能十分發達擬請咨明政府速由工商部添設呢廠並於舊有呢廠補助資本設法擴充至吾國羊毛粗硬紡織固宜研求而畜牧尤須注意凡攷察土宜改良羊種以及飼養剪毛等事先宜由農林部在西北擇地籌辦模範牧廠以爲國民向導 
　　以上三端均關重要以外西帽草帽革履各種上海廣東山東各處均有仿造應請政府咨各都督隨時提倡扶持以期振興今依參議院法第六十五條連署在五人以上提出建議案謹請公决建議者　田駿豐　鄭萬瞻　贊成者　王　潤　李秉恕　孫孝宗　李國珍　吳　鈞　曾有瀾　宋振聲　劉成禺　張伯烈　時功玖　丁世嶧　周樹標　郭同 
[法制院擬修改新官制草案]  
　　法制局官制 
　　第一條法制局直隷於國務總理掌理職務如左　一承國務總理之命擬訂法律命令案　二對於法律命令有應制定廢止及修改者得具案呈報國務總理　三審定各部擬訂之法律命令案 
　　第二條法制局置職員如左局長一人簡任秘書三人荐任　　編纂八人荐任　參議四人荐任　庶務二人委任　錄事委任 
　　第三條局長總理局務監督所屬職員 
　　第四條秘書承局長之命掌理文書事務 
　　第五條編纂承局長之命掌擬訂法律命令案事務　 
　　第六條參議承局長之命掌審議法律命令案事務並隨時補助擬訂法律命令案 
　　第七條庶務承局長之命掌理會計及庶務 
　　第八條錄事承上官之命　寫文件輔助庶務 
　　第九條局長得商承國務總理酌聘顧問員 
　　第十條本制自公布日施行 
　　臨時稽勛局官制 
　　第一條臨時稽勛局直隷於國務總理其職掌如左　一稽查開國前各處倡義殉難者　一稽查開國前爲國盡瘁身亡者 
　　一稽查開國時關於各地方戰事宜力著功者　一稽查開國時於軍事上建議晝策或奔走運動成績卓著者　一稽查開國前後輪貲助公者 
　　第二條臨時稽勛局置職員如左　局長一人簡任　審議員專職十人（兼職無定員）荐任　調查員各省專職若干人（兼職無定員）荐任秘書三人荐任　庶務二人委任　錄事委任 
　　第三條局長綜理局務監督所屬職員 
　　第四條審議員承局長之命掌審定調查員報告事項經會議後由局長裁决 
　　第五條調查員承局長之命掌第一條所列應行稽查之事項 
　　第六條秘書承局長之命掌理文書事務 
　　第七條庶務承局長之命掌理會計及庶務 
　　第八條錄事承上官之命稽寫文件輔助庶務　 
　　第九條本制自公布日施行 
　　銓叙局官制 
　　第一條銓叙局直隷於國務總理掌職員任免升遷及給與皆位勛章榮典賞卹事務 
　　第二條銓叙局置職員如左　局長一人簡任　秘書三人薦任審查六人薦任　錄事委任 
　　第三條局長綜理局務監督屬職員 
　　第四條秘書承局長之命掌理文書事務 
　　第五條審查承局長之命掌理審查事務 
　　第六條錄事承上官之命繕寫文件經理庶務 
　　第七條本制自公布日施行 
　　印鑄局官制 
　　第一條印鑄局直隷於國務總理掌製造官用文書票劵勳章微章印信關防圖記及其他品物並刋行公報及職員錄事務 
　　第二條印鑄局置職員如左　局長一人簡任　秘書三人薦任編纂四人薦任　庶務二人委任　工正二人薦任　工師委任　工手委任　錄事委任 
　　第三條局長綜理局務監督所屬職員 
　　第四條祕書承局長之命掌理文書事務 
　　第五條編纂承局長之命掌編輯事務 
　　第六條庶務承局長之命掌理會計及庶務 
　　第七條工正承局長之命工師工手承上官之命分掌技術事務 
　　第八條錄事承上官之命繕寫文件輔助庶務 
　　第九條本制自公布日施行 
[淸談（萃）]  
　　抵制外債之輸入惟有提倡國民捐之一法誠哉是言 
　　近日函電紛馳痛哭呼籲凡有血氣莫不感動而全國人心爲之大震某團體捐集矣某學校捐集矣某軍隊某政府且紛紛節餉以助捐矣此可見愛國之心有生同具而革命元勛之登高響應尤非可以小視者矣 
　　雖然其曷念民生之不易而國用之不可以不節愼毌取如錙銖用如泥沙一蹈曩日之覆轍耳 
小說 
[俄王之偵探　　（九十）　　（無名）]  
　　余又同道這事的巧妙有些頭緖了没有科拔醫生道現在還没有檢察長曾經到醫院裏去問過那鉛忒鉛忒遇着這樣的事好似極爲平常似的絲毫不肯說出當時的情形因此也便没法余旣聽了科拔醫生這般說話便又辭了醫生去見那檢事長到他家内恰好他又出去了便在他家中看那報紙約有一點多鐘忽聽有人呌我道葛蘭先生你來的正好我極要看見你你己知道來納克房子裏的奇事麽余道我己略知一二我想這事必與來納克樹林裏的案子相關檢察長道正是如此來脫考脫夫婦的逃走眞來的奇怪還有那被毒的鉛忒他爲何不肯說出和來脫考脫的關係來余道那鉛忒的名字呌做甚麽檢事長道他的名字呌做海呑余道那是海呑鉛忒了檢察長又道這裏的奇事近來爲何這様的多來納克樹林裏的案子一件未了一件又起如今來納克房子裏案子又出現了余忙說道這些事都還不足爲奇你可知道前次我說死在來納克樹林裏的　林忒如今還活在倫敦麽檢察長跳了起來道還活在倫敦麽那麽死在樹林裏的人是誰呢余道那是他假裝了的我當時在藏屍室内看他屍首不但面貌體格相像而且面上的痣也是一樣的檢察長道那麽你當時看的淸楚麽余道我雖是看的淸楚郤是人死之後必然和生前有些走樣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇省遣散先鋒隊情形]  
　　程都督擬將蘇省先鋒隊第一二營先行遣散當派混成旅長朱煕率領步隊二營前往山塘虎邱駐紮妥辦遣散事宜一面並令淺永兵輪統帶張連陞立派淺水兵艦一艘開往虎邱地方駐紮巡防朱旅長奉命後卽率隊至山塘一帶（先鋒隊第一二營分駐虎邱吉李二公祠尚有一隊在光福鎭一隊在木瀆鎭）駐紮後親赴吉李二祠傳集先鋒隊全營官弁目兵等先行勸諭一番旋諭以都督命令各發恩餉一月繳還軍械回籍後各自經商歸農勿得妄滋事端致罹法網各官弁兵士等尚知大義均願立刻繳械領餉而散當由朱旅長將各弁兵等所繳軍裝等件逐一收齊立赴財政司處請領餉洋一萬元（内有該營五月分之餉亦同時飭發）分别按名給發己於六月二日一律遣散竣事矣尚有駐紮光福木瀆鎭之二隊須明後日調令回省再行收取軍裝給餉遣散 
[蘇垣先鋒營謀亂續聞]  
　　蘇省　紳佐同兄弟二人勾通先鋒隊朱統領圖謀不軌業經逮案訊辦詳情己紀昨報茲悉此事尚有先鋒隊第三營管帶吳丙生亦係同時飭捕之人當時並未獲到吳竊私幸以爲可以無事矣竟於六月二日親赴軍政司謁見卽經程都督立命將吳拿下發交衛隊管押是日午後程都督親督軍政司及軍法科各員提朱葆成吳康壽吳丙生三人逐細復審旋以吳康壽尙有妄拿光福鎭桐坑董事顧培甫一案亦須併案審究審畢後仍將各人分發衛隊憲兵隊分别管押聞若何判决尙在籌議一俟議定即當發表至蒯際唐蒯佐同兄弟二人已於六月一號在軍政府内鎗斃即經軍政司飭人購辦棺木二具將二屍收殮飭發十畝田地方浮厝標記俟其家屬來領當蒯氏弟兄被捕後其母亦被拘捕現己發交該管警局看管聞須將其家產（約數十萬）查抄歸公故暫將其母拘留至其妻妾子女等則均己逃避他處矣 
[蘇軍軍需過鎭]  
　　蘇軍步隊第八十團三營軍需長戴松甫君於日昨由蘇州解運單軍衣三箱軍靴一箱及軍用零星等件運過鎭江改由戴生昌小輪船轉運淸江以備軍需當抵鎭時該軍需長商請駐鎭交涉局長王顯華君給發護照一紙至鎭江海關簽字當經稅務司戴諾爾君查閱此項護照從未見過原照擲回所有箱件不准放行該軍需長旋請駐鎭水陸總巡局吳周二君給以免稅條一紙呈關戴君始尤簽字放行 
[鎭江取銷偵探隊]  
　　駐鎭十六師長顧忠琛君以衛戍隊附設之偵探隊自開辦以來迭獲匪徒地方頼以敉安惟現値財政困難餉糈支絀於保衛地方節省經費兩方面不得不兼籌並顧所有本部附設之偵探隊於五月三十一號一律裁撤以節虚糜嗣後衛戍事宜仍責成各該營按照原定　點認眞巡緝不得稍有諉卸 
[金華閙米焚署之詳情]  
　　金華縣知事朱郁荃會同警署長鄭廷甲通呈都督民政提法兩司云元年五月十一日突有在城泥水匠王啟富因米價昂鳴鑼聚集莠民千數來署要求禁運平糶知事當以今年各省各府災欠甚多待賑孔殷迭奉都督及民政司命令内地必須流通不宜擅自禁運際此共和民國尤宜痛癢相關憂樂與共方不失同胞親愛之誼金華素稱產米近雖價値稍昂每斤不過四十七八文比之他府便宜遠甚詎若輩逾聚逾多要求益烈不得己暫准禁運即經電聞在案詎該莠民等一面要求一面己將上船之米悉數扣留當經米商允許平糶由支食會定價每斤三十六文嗣經紹商要求電諭追還扣米護送出境並拿首要懲辦適値知事連日下鄉勸導至十九日始得回署捧誦諭章不勝慚悚復經商會總董丁文越報告該莠民聚衆不散米擔裹足城内乏食岌岌可危不懲首要恐難解散遂卽拿獲王啟富陳彩華蔣景標等三名據王啟富供認鳴鑼聚衆不諱當卽收押其陳彩華蔣景標二名供係爲從並願解散支食會不再滋事即經汪詠台俞阿賢具保在案不料二十日知事復到白沙鄉開導該莠民等竟敢乘虚聚衆搗毁衙署大堂公案敲毁一光民團警察急趨保護開槍恐嚇傷斃王阿飯一名衆始一哄而出折至知事所居太史第住宅肆行焚掠倐成灰燼繪圖呈覽眷屬逃避得免當經廷甲前往勘明計共焚三層樓一座樓屋七間平屋四間估計價約値洋五千元並查損失財物約値洋九千元容俟探明首要從嚴懲辦外所有閙米情形曁搗署焚屋緣由開具失單照片繪圖據實呈報察核示遵 
[浙軍已退伍矣]  
　　浙省自寗軍凱旋後餉需尤窘朱介人軍長慨念時艱赶商退伍辦法會同都督遴派威望素著之虞參議專任籌備前後兩星期布置已極完善特於六月二日將戰功最優之一二標退伍兵弁槍械全數收繳再定五日起先將金衢嚴籍者按隊派員伴送回里其餘以次出發惟籍𨽻外省弁兵約計二百餘人資遣極爲困難聞擬酌量變通會送上海再按各該員原縣購給船車票任其自由 
[溫防營緃匪擾民]  
　　瑞安商界劉際淸等聯名具禀都督府云該邑塗瀆鎭積匪李順欽等黨羽蔓延匪患日熾藉官　禁烟命令輙敢勾結飢民煽惑種户連合四五十村共吃香灰酒以圖抵抗並在該村設寨備械擄刧行旅曾經軍政府電檄平陽朱管帶及原紮瑞安大嶨之黄哨官王哨官等合兵會縣協同嚴勦不料朱管帶奉令俄延並未一到塗瀆日前忽然帶兵駐宿山溪勒迫鄉民盛備供養及魚肉酒果等物而會勦之黄王兩哨則逗遛大嶨毫不在意兼旬貽誤不發一兵致匪勢愈形猖狂購備槍械、 
子彈於上中下港三鄉等處偵探官兵行蹤郡城翁哨官領餉過境該匪黨竟敢開槍攔刧飛彈如雨官兵見機潰逃獲免等情蔣都督得禀當嚴電該防統領梅某嚴密查辦矣 
[杭垣米市有轉機]  
　　浙屬缺米情形迭誌本報茲聞汪知事爲未雨綢繆之計諭令即日起將貧民購米減給五合（原係一升）且隔日攙糶麵粉致城厢訛傳平米停辦民間愈形憂疑商店糙米遂續漲至九元八角幸杭紹嘉三府米商昨日急電杭總商會云蘇米禁運萬無轉圜設果絶糧大局糜爛公同商决星夜改道馳赴蕪湖以下各埠急切搜羅己購定十萬擔現先將杭紹所購之二萬餘包（每包卽石）准三日内星馳赶到其餘七萬餘包十日内亦可趕齊請先飛傳各商號知照 
[皖垣亦獲宗社黨]  
　　合肥人呂文卿近日投身宗社黨竟於前日由寗來皖圖謀不軌希圖煽惑同鄉軍人乘機起事幸有某憲兵報告憲兵司令長宋君植枬當由宋君立命憲兵往拿獲交警察廳研訊據供同伴尚有五人在寗渠與黄某來皖下船時黄某又往江南殷家匯鎭有事等情即由警廳禀呈都督當派兵隊前赴殷家匯鎭緝拿矣至呂文卿一犯日内即須明正典刑云 
[皖江魚鱗片片]  
　　前淸安徽知府英華在靑陽縣屬置有祭田七百餘畝光復後經前大通分府黎宗嶽查知即將六百餘畝賣與該邑紳梅某計價洋七千餘元惟時梅僅繳洋六千餘元尙有一千餘元因黎取消分府不及繳淸頃又爲大通民社支部偵悉知此項田欵尚有一千數百元未繳隨即禀懇都督批准撥給民社作爲開辦經費以資津貼現聞滿員英華以民國統一五族共和所有個人財產未經告發者應由公家保護特援大總統命令禀請都督將原有祭田七百餘畝追查賞還己同栢都督批飭靑陽縣知事查明該員田畝所有未售者先行　　其己售者分别造册呈送核辦 
　　鄭君贊臣前被公舉爲安徽民政司長於昨日抵皖當經同盟會及各團體連開大會歡迎至袁大總統正式任命安徽軍政司長吳君　英日前因病留滬茲因病己痊可亦於昨日抵皖聞省垣紳商各界曁各團體均訂期六月二號假臨時省議會開會歡迎云 
　　安徽菸酒稅在前淸時代設局稽征者僅宿松桐城懷寧蕪湖等處其餘均由各屬代征藉資撙節日前有趙麟召者覬觎廬江菸酒稅差入欵甚豐禀請財政司札委前往開辦當奉批駁在案詎該員心猶不死昨又在都督府運動竟奉栢都督批准開辦矣 
[蕪湖提倡國民捐]  
　　蕪湖去電　北京袁大總統國務院參議院武昌黎副總統南京黄留守安慶栢都督省議會均鑒蕪湖國民捐由各界發起於今日組織總事務所成立收捐辦法俟政府章程宣布後遵行謹聞發起人孫萬乘李振標吳雲湯鈺泉同叩靑 
　　安慶來電　蕪湖國民捐總事務所孫品三諸君鑒宥電悉公誼熱心至深佩慰惟此項捐務必須持以和平勿稍强迫乃能免口實以收實效不日中央有定章頒布希卽遵照辦理可也署皖都督栢文蔚咸叩 
[蕪湖聞見錄]  
　　蕪湖自光復後警察腐敗己達極點自新廳長汪君到差後雖擬竭力整頓奈經費無着特於日前商請商議兩會維持經該會公議由常關行政經費内提撥三千兩其餘不敷由地方公認汪君乃晉省面禀都督請予核示辦理業經柏都督允准現聞汪君擬先設敎練所養成人才並恢復一切原有之雜捐故此間臨時議會已因此事定於三十一號開會籌議此項問題矣 
　　蕪湖新關稅務司梅爾士君現奉總稅司調往烟台另派阿立士司君爲蕪關稅司已於前日乘隆和輪來蕪矣 
[朱督辦騐看洛口橋工]  
　　五月二十日津浦鐵路督辦朱啟鈐與前淸郵傳部徐世昌由津乘專車來濟午後五時抵洛口下車騐看黄河橋工一小時旋卽登車來濟時己七點鐘矣翌晨該督辦即同本路副工程司曁在事人員同赴滕兗濟泰一帶調查該路一切工程云 
[齊魯商業近况]  
　　登鹽增價　登州之鹽以八角口爲生產地惟該處地屬福山縣管轄鹽務向不歸官辦以故鄉民均到口販鹽藉謀升斗舊日八角口鹽價每斗値京錢一百八十文運至鄉市售四百六十文故登州一區例征鹽金而無鹽商全頼負販小民爲轉運近則海盜猖獗鹽船路梗登州之鹽遂萬分短促每斗竟增至一千六百文鹽價之貴實爲向來所未有云 
　　湖田設官　汶上縣之湖田佔全境四分之一惟當湖水涸没之後湖地界限殊難辨識各田主每有因此互相侵佔情事因之釀成人命重案者層見迭出近該縣叅議兩會擬禀上憲派委湖田專官以資整頓 
　　山查抽稅　嶧縣土產以山查爲大宗其樹多在北境岸隙地每斤約値京錢三四十文不等經客販由運河運往上海售賣故嶧縣此項歲入每年約得數萬貫近聞該縣議會擬在運河附近設一稅局所抽稅厘卽作爲工業學堂公費業經該縣王知事批准立案矣 
　　禁種罌粟　金鄉蒙陰等縣徧種罌粟現己花開燦爛該縣令恐干處分特飭差赴各鄉區調查鄉農得此消息已有除而去之者 
[瀟湘近聞錄]  
　　漢奸結果　宜章李楷平當去歲反正時曾爲敵人眼綫陷害起義諸志士即經該縣士紳禀請緝拿現己拿獲報案昨由譚都督令行司法司提省究辦以儆奸邪 
　　組織銀行　督辦粤漢鐵路譚君人鳳己於日前回湘面商都督籌議鐵路進行方法並擬開辦路業銀行目前正在組織又中央交通部持派調查湘路員張君通典亦擬組織礦業銀行因湘省礦產最富非有銀行爲之周轉不足以資提倡所需資本擬請在借款内籌撥三百萬元並聞路業銀行係由孫中山先生担任向某國籌借云 
　　會勘垸界　湘省南洲廳爲三十年來新淤之地陸續墾成垸田近因垸民釘塞支河大起爭鬨彼此互控不已曾經都督令行財政實業兩司查辦在案昨由兩司會委易榮　易勛繪二員馳赴該廳會同知事履勘以憑核奪 
　　赶造賽品　湖南磁業公司近以比國曾有通告來華徵集民國工肆商場出品於本年冬初在比利時都城開萬國出品展覽會該公司坐辦特催促各磁廠工人赶於兩三月内製造精美物品以便先期寄滬轉送比京陳列 
[漢口盛氏地產之糾葛]  
　　漢口英租界大智門有盛宣懹私產基地一大段値銀三十餘萬前經其管理經租人吳鏞赴都督府報明請飭淸理公產局騐丈充公並酌賞吳鏞獎金五百元此地已由淸理公產局會同租界委員請英工部局派員偕往插立鄂軍政府界碑詎有靑年會長王中因向借該地爲會員操塲竟出頭干涉謂係盛押於揚子江公司之產擅將界石拔除聞王與盛氏有私交故意夥同揚子江公司經理人王光藉某洋員勢力計　抵抗刻公產局己禀請理財司咨請外交司照會英領事飭王光呈契騐明以憑定斷但某洋員勢力甚大旣允爲王光等出面將來此案恐須大費周折也 
[贛江近事錄要]  
　　電燈交涉　省垣開明電燈公司開辦以來資本不足所有機料均係賒自日商議約簽字分期還欵後因欠欵七萬無力應付業經日本高田商會與前淸官府極力交涉經淸臬陶大均担緩至本年七月間一律照款付淸此問官府墊款五萬亦約七月歸還現在爲期伊邇該公司尚未籌備屆時必起交涉李都督恐其遺累公家諭飭實業司將該公司總理龍鍾洢扣留在省籌付期欵措詞頗爲嚴厲惟該公司窘迫萬分設無公欵維持恐難籌此鉅欵也 
　　公典賠款　南昌萬子祠地方肇元公典失愼一案調查損失不下十萬餘串該典總理樊廣曾報告都督飾言電燈炸裂藉圖脫罪李督聞言大怒以其情節顯然尚圖脫卸業諭警視廳迅將各要犯從嚴鞫訊期得此案之實情惟一般小民典物被燬蜂擁該典哭訴情形甚爲可慘己由李都督諭飭商會勒令樊總理如數認賠萬不能使小民吃虧云 
　　鐵路翻案　南潯鐵路改爲公有業經議會提議辦法全場通過並舉定新總協理籌備借債實力進行在案惟原有股東仍擬主張商辦由陳君三立說明理由贊成者頗居多數決定舊曆四月十四日開股東會議以反對公有主張商辦爲目的云 
　　擴充警察　贛省警察統一之後經警監伍建威吳照軒會同整頓日見起色惟九江爲通商要埠警政爲内務要端關係國體甚爲重大現經伍總長在李都督處禀假十日赴潯省親并資改良 
[九江關稅報告書]  
　　潯陽電云南昌李都督鑒潯關上年舊曆正月至十一月十二月收支數目無案可查陽曆元年正月至六月預算收欵正月至四月係就實征數計五六月加倍計共十二萬四千八百六十三兩三錢九分三厘支欵除洋稅内不計外薪水連稅司常稅一成經費共一萬四千一百十七兩七分三厘辛餉七千四兩五錢三分雜費二千九百六十七兩八錢八分八厘統計二萬四千七百八十九兩四錢九分五厘支薪水連支稅司經費共一萬五千九百三十兩七錢一分九厘辛餉照薪案支一萬二百三十二兩四錢雜費四千九百二兩三錢八分八厘統計三萬一千六十五兩五錢七厘謹電告潯關監督周斌叩 
 
 
 

Page 7

 
 
本埠新聞 
[陳阿四之强盜性]  
　　匪人陳錫奎（即陳阿四）李友山（即小獅子）劉永順（即劉麻子）因與同黨羅阿四徐春山曹阿金劉馬英等於曆西正月三號夜間在公共租界三馬路大舞台戲園附近串搶陳姓女子向王靜芝借插之珠花又於二月二號搶刧北河南路李炳生所設之同康錢莊内鈔票洋一千元二月四號夜間又夥刦福建路李召豐所開之大有豐烟紙店鈔票洋一百七十元又德康烟紙店鈔票數十元又二馬路趙學橋等所設之廣仁信煙膏店現洋鈔票並在貴州路附近開槍擊傷探夥唐阿二該匪陳阿四並於正月十五號在法租界金神父路廣慈醫院内擊斃浙江志士陶煥卿業經捕房將各匪先後查獲解送公堂訊供收押在案昨由美副領事强君至公共公廨會同副會審官王崧生君升座研訊先據匯四捕房包探楊掌生禀稱以上各案發現後奉諭嚴密偵緝查知係七次過犯陳阿四等所爲並悉陳與劉麻子同居閘北南林里當偕西探協同二區巡警往拿陳已知風預遁旋在内河小輪拖船上將陳拿獲拘至捕房盤詰自認以上各案係與徐春山等同爲惟陳姓女子珠花係徐與小獅子王十子等搶取贓托蘇州榮義棧主婦消去由王十子分給伊洋十元至探夥唐阿二及其同黨徐春山因向伊借錢不遂欲圖破壞是以鎗擊唐阿二並斧砍徐春山嗣陳在押拆毁鐵栅圖逃未成自謂惡貫滿盈尚有重大案件亦願承認遂令其據實告知捕頭等語旋據捕房代表侃克律師譯稱在捕房供認擊斃陶煥卿因案在法界内發生故未詳細詰問業已知照法捕房查究所有陳等開槍夥刧各錢店時墜地槍珠與陳阿四李友山處抄出之槍珠形式相同應請澈究並將陳等供單及手槍三支槍珠一匣馬刀剌刀各一把及陳之護兵護照徐春山之鐵血隊偵探印札各一紙呈請察核次由各原告先後上堂証明陳等開槍搶刧情形訊之陳阿四供稱所犯各案儘可供認惟要求一事爲堂上不允死不直供問官詢其所求何事陳供所犯各案死有餘辜惟父故母老死後無人供養所有捕房起案之現洋金戒綢衣足値數百金且非贜物均係自置即是刦來贜洋亦將性命換來求將各物轉給老母領去爲養老之費堂上如能照准雖死無恨問官以其中恐有贜物未允准飭將陳帶下所有探夥唐阿二因傷未平復由醫院用軟床抬至公堂卽據唐供與陳阿四相識已久是晚與楊榮海王福昌二人同行至貴州路牛莊路附近突遇陳阿四未及交談即由身穿黑色大衣之人開槍擊傷腿際一哄逃逸現傷未全愈餘事不知嗣有楊榮海王福昌二人上堂證明當時情形詰之徐春山供與陳等素識去年十一月間投充鐵血軍偵探嗣因南北統一遣散回滬卽遇老閘捕房包探翁松與十三號西探囑令偵探陳阿四蹤躋後遇友劉馬莫向索借洋十元並詢陳阿四居址詎劉陳一黨次日劉稱阿四現在三馬路興申里雉妓院内賭博促令同往迨至里口陳遽用鐵斧猛擊致頭額受傷倒地並被陳誣　串搶所有家内公文等件悉被捕房搜查一空叩求明鑒質之劉麻子供認與陳串竊其餘重大各案均未預聞供至此阿四在旁大呼暗殺陶煥卿實由囗囗囗指使結義弟兄王竹卿來滬轉托小的與劉等將陶擊斃所有酬洋亦各分用何必貪生圖頼云云問官壯之惟因時已過午不及研訊遂着將一干人証帶回捕房候再訊奪 
[集成圖書公司股東會紀事]  
　　昨日集成圖書公司開股東會於康腦脫路之徐園到會者約百人占股分一萬一千餘股（總股數一萬五千餘股）首由經理人席君子佩報告歷年營業情形次由周君金箴報告辛亥年正月至壬子年三月止之帳略次由股東公推主席夏君頌來歷述公司現狀謂公司印存書藉因與政體牴觸吃虧甚鉅如欲重振旂鼓非厚集資本不可然今日公私交困獲利之公司集股尚難况已虧折過半恐投資者望而裹足卽使有人入股而經營以求發達不知幾時（言至此有某股東云公司卽吃虧爲股東者但有收回些資本之望斷不肯再出資本以謀不可必之利今不妨援中國圖書公司辦法設法盤出）夏君又云現在有人願接受此局詳情仍請席子佩先生演述遂由席君報告有人願以債票購買公司若以此項盤價抵還外欠之外各股東可得新股票二成公債票二成惟應否讓去應請公决在場股東全體贊成當場議决辦法三條 
　　一議决集成公司盤出之欵除還欠外尚餘四成均攤與各股東計公債票與新股份各半其數之是否足數由經理人擔負責任 
　　一議此後新公司否有限公司尚未標示如係有限公司則全股東承認入股如係無限公司則此股歸經理人担負繳還各股東股本 
　　一議决限三個月内由經理人交出公債票與新股收條與各股東并先期豋報通告遂由臨時書記汪壽人臨時主席夏頌來公推股東代表龔子英金西林丁价侯周金箴周舜卿及經理席子佩諸君一一在議案簽字乃搖鈴散會 
[開辦平糶之會議]  
　　滬上米糧昂貴民食維艱己由上海民政總長與市政廳長商議採運湘米來滬接濟詳情經記前報茲民政總長等又因近日來源不暢滬地居民甚多恐將不繼復於昨日邀集南北兩市米業商董開會提議分設平價處於西門外南門外東門外大王廟閘北等處旋由副市長顧馨一君演說謂當此民國初定民困宜紓而米價之昂反較前淸時代尤甚舉凡熱心志士自應各抒意見量力維持顧君遂首先提倡在採運湘米十萬石内提出三千石　理平價每石僅收洋七元五角旋有湘省米商某君亦願撥助三千石平價出售聞者咸稱頌　　 
[再誌巡警與營兵衝突]  
　　福字營兵與巡警衝突一事己紀昨報茲悉此事因兵士無端騷擾關碍警界名譽故各崗巡士均欲罷職　内四區巡士已不肯上差事機緊急隨由警務長知會各區嚴加防備並有商團會友分隊出巡幸獲安靜惟昨晨小南門外崗巡又被兵士三人推入護城河中任意侮辱區員得報後己允爲查究矣 
　　另一　員報告云西門外西區崗巡陳蓮生旋毓俊等　日被福字營排長砍傷後各巡士即畏懼罷崗　由陳區員一再勸諭始照常辦事惟每一崗位派有巡士二名設遇變端即可報告並由商團各員整隊出巡妥爲照料又派巡士四名荷鎗站立西區門首以資保衛聞陳區員現擬邀請紳商兩界磋商辦法再與福字營司令長設法調和免生後患 
[證明盜案發生之地點]  
　　昨日法總領事巨頼達君向滬軍都督索回盜犯歸案訊辦謂起事地點在寳昌路西奇旂路租界範圍之内理應由法公堂辦理等語陳都督即令軍法司蔡司長咨請陳交涉使證明該處是否租界以憑核奪茲據答覆謂新闢法租界之地址以外國坟山爲界今事主王人文住宅係在外國坟山之西南不在租界範圍之内等語聞陳都督刻已函復法領矣 
[工藝傳授會第一幕]  
　　昨日工業建設會借新舞臺開工藝傳授大會以所收入場券費充國民捐到會者頗踴躍一時許開會先奏軍樂繼以唱歌歌畢由副主任鍾衡臧君報告開會趣旨大要在本會傳授工藝種類均取手續簡單本輕易做者爲主尤恐不能充分明白故輔之以說明書如更不明白可憑說明書於閉會後到本會來問本會斷無不告之理衆拍手歡迎次行各種實騐每試效輙鍾君一一在旁檢點說明理由製法衆頗注意演至第七節沈女士實騐製造光髮油時總主任陳英士君適欲起行臨行時演說發起緣由十分盼望到會諸君照法舉辦以興工藝勿鄙其爲小而不屑爲也云云衆拍手歡迎逐次演畢無不有效而各項餘興亦頗有可觀想今日第一臺開會到會者必更形踴躍也 
[蒙藏交通公司禀准立案]  
　　工商部批蒙藏交通公司呈云來呈曁附件均閱悉現在共和成立五族平權蒙藏地處邊陲道里遼遠欲普大同之治須謀便利之方諸君子以國利民福爲心發斯宏願組織蒙藏交通公司擬就上海爲樞鈕而推廣於各行省及邊徼地方以期聯絡進行無遠弗届所定辦法及籌辦處暫行章程各條思慮精詳條理縝密爲全國國民計者至大且遠碩畫宏規無任欽佩異時實業振興羣情聯合非獨遐邇一致化畛域於無形抑且富敎兼籌享文明之幸福四海皆爲兄弟中國合爲一家保護維持本部專責自當隨時協贊以觀厥成除請政府撥欵一節須由財政部核辦外應即照准立案 
[商團會友被誣]  
　　閘北商團友陳耀惠張紹先湯仁耀葉永生王仁彛陳桂子俞阿黄七人於前晚十二句餘鐘由張園賽珍塲散出同乘四十二號電車迨至南京路不知何故與賣票人口角旋有查票人江北阿金出爲干預强指陳等調戲婦女並令坐客印度人某甲作証扭赴老閘捕房控究一時見者大抱不平羣向指斥約有百餘人隨往捕房欲爲陳等剖白既由巡捕擱住不准入内一面經捕頭逐一詢問均稱實被誣指捕頭著各存洋二十元交保候派探錢壽生往查起事實情再行核奪 
[關於淸潔事宜之文告]  
　　南市市政廳長莫君出示隢諭云照得市區城淸潔事宜東南兩區業已諭令沈昌記辦理　區及城内中區地方仍復於上午下午任意挑倒漫無限制刻下天氣炎熱亟應繼續進行以昭淸潔前據商人宋如玉禀稱顧承辦中區西區地方情潔事宜能使衆情和協利益均沾保無衝突等情並帖呈辦法前來查中區西區地方糞夫係圖地帮居多如該商能聯絡兩區内舊有之糞夫不令失其生計並使得其　圍之用自可照准當經諭令該商先行聯合中區西區原有之糞夫妥議辦法復候核奪定期開辦並分别呈請民政總長曁民政長核准備案各在案茲據宋如玉禀　商奉諭後遵卽邀到各段深明事理者如胡海桃吳綏之吳祥根黄順卿等磋商和平之法傳知各糞夫令其仍舊承挑卽不阻絶生計又得灌園之便特改用鉛桶並穿號衣無論何段概須淸潔一切務遵定規等情商惟力求於衛生無碍於地方有益一切事宜悉加整頓茲慮有痞徒從中煽惑肇事懇請照會警務處飭巡警隨時保護並給示曉諭至開辦之日再當禀報等情前來該商既能聯絡中區西區舊有之糞夫仍舊承挑並不阻絶生計又得灌園之用事既無礙推行卽可定期開辦合先出示曉諭仰中區西區園地帮各糞夫知悉現在該兩區地方淸潔事宜開辦在卽爾等報名一俟開辦卽各按地段照舊承挑切勿觀望自誤其各遵照 
[著名翻戲之罪惡]  
　　甬人裴堃控顧瑞卿與姘婦沈氏等串騙洋五千元由廨判顧與沈氏交保候訊在案嗣經捕房查得顧係著名翻戲顧阿根混名飯桶阿根犯案纍纍去夏局騙裴子裴松樵巨欵以致松樵投浦自盡尸身迄未撈獲且當時尚有倪瑞卿張志雲二人在場業已禀明中西讞員將顧與沈氏追回押候補傳人証再訊 
　　○謝贈　中國靑年會定於今晚八句鐘開泰西音樂大會遍請西國著名男女音樂家彈琴鼓曲泃爲未有之特色昨承惠贈入座券兩紙書此誌謝 
瑣聞 
[城内]  
　　都督府批示○商人陶渙姜顯亭呈批呈悉該商人熱心社會掃除烟毒製藥發賣呈請化騐以明有無流弊似可照准惟未將藥品名目及其量數詳細抄呈其中合宜與否効力若何均無從研究且禁烟事宜係屬民政範圍理合將所呈藥丸轉令民政總長辦理仰卽另行禀請民政總長驗示遵行可也 
　　民政長批示○三林公民王政禀批來禀並單均悉據稱三林鄉内有年在二十一歲以上年納稅洋二三元者趙富文等六人該民等世居本邑而產在南邑可否將國稅併計等情並據該鄉鄉董專函請示前來查市鄉制第十六條第四欵雖未規定國稅之限制然歷届辦理選舉均以本縣納稅爲範圍若將隣縣之稅併計勢必隣省亦須併計方符國稅之義於事實上勢難辦到該公民援據第四條文理由殊不充分碍難照准惟事關選舉推究不厭求詳究竟該民等於本制第十六條第二項條文或于第八十九條第三項資格能否合符仰該鄉董姑再移送該議事會審　　查議决以昭詳愼　商民張月卿禀批禀悉查前准顓橋鄉公所來函以爾繳呈合記膏店舊照請換合興牌號新照當因合記膏照無根顯有不實不盡姑免深究着照日銷二兩補繳兩月捐欵准予換照函復去後旋准該公所一再商懇滅核照日銷一兩五錢補繳一月捐錢二十二千五百文已據繳到茲又遵章取結禀呈前來准予換給新照領回挑膏售現繳捐卽入五月收册補發捐照此後按月繳捐不准延欠各結附 
　　檢察廳批示○陳奏慶呈批據訴已悉爾妾如果能守婦道何慮被人勾引其母顧陳氏如實有誘逃行爲本廳自當究辦乃察閱來訴僅因顧陳氏時來爾家卽指爲有誘逃之意思請求懲辦查犯罪之成立與否當以意思行爲結果爲標準斷無僅有意思卽可認爲有犯罪事實者且他人意思犯罪之條文該民以思想爲理由以空言爲事實率爾呈訴殊屬冒昧所請傳究一節着不准行　黄恐鈞呈批來呈閱悉所訴各節核與所請求之條文不符查刑律三百四十二條係關於遣棄之罪於毁　婚帖等情未便通用諒係刑律四百零四條毁棄關係他人權利義務之文書之罪之誤此案究竟是否屬實姑候票傳姚敬其等到廳訊奪可也　詹子忠呈批訴悉吳伯裕因索取欠洋果有强暴行爲料搬貨物情事自在刑事範圍之内惟所搬貨物究有若干未據　單呈閱候傳吳伯褡到案爾亦繕具淸單帶呈候訊可也 
　　檢察廳告示○爲出示招領事據法租界會審公廨獲送拐犯潘郁氏王寳山及原告王于順徐金順夫婦被拐人徐大松子等到廳當經豫審據王于願供稱帶妹王秋蘭偕徐金順夫婦其女徐大松子在寗波秋蘭徐大松子先後被郁老太婆誘匿迫尋至申徐金順將郁老太婆尋獲交出大松子王子順向索秋蘭有王寳山出爲担保交人日久無聞爭吵被獲求究追等語質之王寳山潘郁氏供亦無異並稱王秋蘭至今仍在郁老太婆家中將犯收押原告飭退候傳一函備文派警前往寗波提到郁老太婆及王秋蘭質訊據供王秋蘭係由徐金順帶來託伊爲媒聘與其侄阿元爲妻計財禮一百十元交與徐金順收受訽之王秋蘭供亦相同并稱父母已故别無親屬等情在案察核所供與原告所訴大相逕庭其中究竟如何情節自非傳到王子順來案不足証明飭查原告并無一定住址無從傳知案難久懸亟應出示招領爲此示仰王子順等知悉自示之後限一星期内來廳指証明白認　如過期限則該原告所訴必係　妄卽將王秋蘭仍交郁老太　具領一面仍究以經控之咎母得延悮自貽伊戚 
[南市]  
　　軍裝暫留○昨有浙江陸軍中學畢業生傳作珪在該省軍政府領得舊毛瑟槍五十支及皮件等從火車運滬欲領出口護照轉運寧波中學内以應需用不料雇車兩乘運往太平馬頭南康旅館中途被南區巡士查見以其無人押送立卽帶區迨由傳到區訴明原因該區員以軍火要件非旅館所宜安放仍着暫留俟領到護照再行送上輪船運甬應用 
　　各執一詞○茂興磚灰行執事吳士琦至裁判所控告前在木作頭蔡雲記處爲夥之龔愼祥欠貨欵洋四百零三元六角現在蔡已逝世而龔則有意將蔡在日承造之監義記土行房屋奪去自造置欠欵於不問求請追繳等情當卽傳龔研訊不認在蔡處爲夥裁判員因兩造各執一詞判交保限令邀土行主來案質訊並着吳邀同蔡之妻子等候質 
[閘北]  
　　查究縱火○長春坊住户吳竹庵因於舊曆三月十一夜起火逃逸茲經隣人凌利秀等查知吳保有火險銀三千五百兩起火之前早將衣箱運出顯係縱火圖賠情虚逃避前日公禀市政廳請爲查究當奉市長核准移請裁判所諭飭司法警察查拿解究 
　　竊案訊實○共和路恒源染坊協愼雜貨店等同控積竊陳阿四楊得富陳得福等串竊衣物一案昨由警務所凌司法員提訊據供贓物已售與吳祝三趙阿榮卽飭拘提二人到案質訊屬實判楊押三月二陳各押一月趙拘留十天吳罰洋十元充公分别示儆 
　　市政廳批示○商民王捷三趙厚生陸福福等禀批閘北係於上年九月十三光復爾等禀稱店舖遭焚之後旋卽開單呈請都督撫恤能否核准都督自有權衛直至七個月以後禀請本廳代求殊多未便碍難照准　商民周佐成禀批延燒一百餘家不能以偶不經心一語了却隣居許多財產本廳行查裁判所處五等有期徒刑拘留六個月實已衡怡酌理無枉無縱有力則罰金無力則拘留所請輕罰斷難照准 
[英租界]  
　　舉行祝典○昨爲英皇喬治第五生辰本埠各當道咸往英領事署道賀滬北各洋商及浦江兵艦商輪亦均懸旗慶祝 
　　無可卸責○福建路咸亨洋貨號因保險起火情節可疑已由捕房將該號股東徐振家等十人拘押候究在案茲悉拘獲各人除徐外一係經理人陳慶龍其餘王鐘煕　成全時明甫林子生任聚寬項生囝羅時芬趙鍚等八人均是夥友及學徒昨經捕頭逐一盤詰據稱係在逃之店司所爲捕　以徐陳均有專責未便諉卸着一併押候解廨訊核 
　　殃及比隣○三馬路朝宗坊第三百八十一號門牌石庫門内共設恒源恒盛德祥厚仁記永裕盛祥裕興永聚興成等天津號七家於前晚十二句餘　忽然起火延及比隣振裕洋雜貨號共燬石庫門兩　 
　　匪徒攫物○雲南路住户曹阿弟前日傍晚行經牛莊路勞合路附近被匪攫去金戒一枚追拿未獲遂投捕房報請查緝 
　　病斃免驗○賣報人傳益帆向寓滿庭坊三十七號小客棧内前日忽然斃命當由該棧主報知捕房將尸舁入驗尸所報請公廨中西讞員蒞驗旋由尸弟傳浩生投捕房訴明實係因病身死請免報驗捕頭准其自行棺殮 
　　西探降級○總巡捕房二百叧三號西探因辦公不力經代理五十號西探目查悉於昨日禀奉卜總巡諭着該西探降充西捕仍留本捕房當差 
　　請緝贓賊○錢俊生前日在廣東路外灘失去値洋三百六十元之珍珠一百二十粒又福建路費公甫家失竊値洋一百元之綢衣又新閘路德和洋貨店失竊大衣兩件業已分投該管捕房請派包探查緝 
　　包探獲賊○徐阿康昨日竊取浙江路三百二十五號某姓家棉被由探查獲拘入捕房押候解究 
　　雉妓拖人○雉妓王阿寳前夜在南京路違章由捕查獲拘入捕房轉送公麻押候訊究 
[美租界]  
　　姦夫逞兇○昨有住居乍浦路三十九號之張阿寬投報捕房謂髮妻毛氏與鄰人金阿香通姦今晨歸家撞見反被兇毆請爲查究捕頭因張所控無憑斥退不理 
　　遇人不淑○婦人王陳氏住嘉興路一千五百廿一號昨報捕房謂其夫王阿二與某　婦姘識不顧家用向之理論反遭毆打捕頭諭令退去　候查辦 
　　車夫鹵莾○塌車夫徐正相昨　塌車至西華得路　將四百五十一號印捕之皮鞋　破當被拘押捕房候辦 
　　男女　毆○徐忠良王阿三趙桑氏高李氏四人昨在西華得路互毆巡據喝阻不聽併送捕房收押候辦 
[法租界]  
　　有無產業○劉煥章前控吳理卿呑用經手地產找價洋三百七十元經公堂提訊判令交保限理在案迄已日久挺押不睬原告復又求追並稱被告在法華地方尚有產業並非無力實屬有意圖呑聶讞員判吳還押候查明有無產業再行核奪 
　　水落石出○閩商劉水官帶洋一千元來滬辦貨借寓福州樓旅館嗣因失竊洋五百元控經公堂判令棧主先墊洋二百五十元給劉具領一面將管房間人李六友及樓下茶房周谷生徐阿才等一併管押候究在案昨日復訊周徐仍　並無行竊之事請向李追究質之李供多支吾判周徐開釋李交人銀兩保限一月交洋五百元 
　　原告銷案○俞郎記控張星甫不還借銀六百三十兩疊經公堂審訊判候邀到人証澈究在案茲張保出後已晚人向原告調停妥當由原告投案請予銷案品讞員准如所請將註銷 
　　安插小孩○昨日寗波男孩張阿順在途啼哭由巡街捕送廨請示安插孩供家無父母又無親族聶讞員命探送往四明公所請董事妥爲安置 
專件 
[共和黨黨員報告統一黨合併情形（續）]  
　　附章太炎提議條件　（一）上海所推理事長理事應由北京開成立大會時公衆分别認可或不認可理事長或不便住黨則必於其餘四理事中推一人常住黨内籌措本黨一切事宜惟住黨理事對於本黨應負完全責任（二）基本幹事本合併前暫設因有關於合併事宜則每黨必舉基本幹事數人迨合議迨合併後則此等幹事必應取消應另行組織某組織法二種（一）公共選舉（二）住黨理事選派其理由一則便於黨員之優長者由公選而得展其才一則求理事之便利而得劃之效惟選舉者仍當由理事分别認可或不認可至各幹事均應住本分科辦事不得徒擁虚名但特别交際科不必定住本部　（三）未合併以前各團體所負之債共和黨不能承認惟現時各團體所存之欵項應一律收入爲維持共和黨之用（四）各團體於未合併前之各種純粹機關報應於合併後直接歸本部管轄共有進行方法則該經理人得自由籌畫設遇有缺陷之時本部得設法維持而紏正之 
　　按以上所提出四條件如第一條所謂理事長理事皆須由北京開會認可則不特與上海所定之條約根本衝突卽揆之法理亦萬萬無此辦法蓋滬上所舉理事乃在滬本部及各團所公舉者今乃必由此間開會認可是不啻將上海之成立會取消且太炎不過爲一黨理事焉有以各團所公舉之理事必歸其認可之理又如第二條所設基本幹事不過因各團合併時人數多少不齊若純用投票之法則團體人數少者以一人不能選出必致不能合併此即基本幹事每政團限以四名之理由也然既合併之後則此名義早己取消亦無反對之必要至所謂幹事半由公選半由理事指派並云公選者必須理事認可然則所謂幹事寳不　全爲理事所指任如或指任不當卽爲本黨分裂之虞各國政黨均無此種辦法以理事過於專制亦非政黨之福也其餘第三第四皆屬事理之當然故不復　及幸垂鑒焉　　（完） 
來函 
[警務長來函]  
　　啓者福字營兵士毆打巡警各報載惟僕與劉司令交誼素深且同任保衛地方之責決無有　尋豐之理　亦並未與劉司令交涉此保一時　然之事務　　入大報　　民幸弗　疑上　　務長　　　　售 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[鰥夫致寡婦書] [  醒吾]  
　　寡婦先生妝次久仰芳名無緣覿面私心繾綣夢與神馳竊思僕抱鼓盆之戚卿失所天之依綠窗之下固少談笑之人牀第之間尤乏雨雲之會時或一燈如豆嬌體轉而對影成雙獨擁孤衾春心動而口咬被角吾知卿與有同心其稍異者不過僕書齋獨坐時懐莊子之心卿繡閣孀居常作文君之想耳夫自由之說盛行於今日離婚之事時見於歐西夫在尚可離婚則我卿何妨再嫁然與其嫁未婚男子不諳擒縱之規何如嫁亡室丈夫夙悉合迎之法蓋個中滋味只可爲知者道不可與俗人言也僕自荊妻亡後寒暑數更顧未亟覔續絃者實因娶黄花女子開荒地而費多工毌寗娶半老徐娘駕輕車而就熟路今知卿不願守貞惟冀改醮用是不揣冐昧乞附昏因如蒙許可即賜酬答臨頴神馳欲言不盡鰥夫頓首 
海外奇談 
[馬肉造絹]  
　　德意志某名士發明一新法以馬肉爲原料製造天然絹之代用品價格低廉說者皆知其將來使用必廣其製法極簡單即加酸類於馬肉内使分離織維乃以此纖維鞣之如鞣皮然則其光澤無異天然絹惟長僅二寸用是織物方法尚待研究若以之浸於像皮油内並加以壓力空氣及水毫不能透入其中故可用以製作脚踏車汽車之輪圈或氣球飛船之氣囊並以其性不傳電又可爲電氣絶緣材料云 
尊聞詞選 
[津門紀事] [  綰塵]  
　　聯轡芳郊汗漫遊無端邂逅顧眉樓相逢惆悵相知晚見過思量見面羞錯被旁人傳鈿盒翻勞特地下銀鈎章臺走馬尋常事此際渾難說去留 
　　一樣年華十五新郤從嬌小見天眞車停竹葉初回路舟泛桃花别有津佳話終慙黄學士盛名何讓顧夫人早梅待向江南折恐負枝頭綺旎春 
　　療盡情痴更惹痴者番遇合費尋思郤因紫府雲深候未失藍橋水漲期好事本來多反覆良緣成就總離奇從敎顛倒鴛鴦券莫枉當年繫足絲 
　　年來消渴病文園又向情田種恨根無可奈何惟斂面不曾眞個已銷魂漏長漸覺銅龍冷香燼猶餘實鴨温一笑搴帷人靜後嬌羞脉脉兩忘言 
　　卸罷殘粧分外嬌燈前倩影畫難描雙弓細碎淩波步一尺輕盈抱月腰芳訊春風含荳蔻愁心夜雨展芭蕉此時情景渾疑夢祗恐離魂不耐銷 
　　寒宵紙帳伴梅花淸福何如艶福賖别有深情柔似水共將綺思散成霞楚人澤畔蘭　佩越女溪頭茜浣紗滄海月明鴛夢穏可憐同是客天涯 
　　挑燈擁被話殘更旅枕今宵有笑聲梗泛萍飄成一聚蘭因絮果證三生祗愁好夢如雲斷又觸離情對月明無奈天津　下水安排萬里送人行 
　　銀河冰合數歸期此後相思祗自知俄頃濃歡俄頃别幾曾薄倖幾曾癡如何花底逢君日便是樽前送客時芍藥祗應和涙贈可堪心事訴將離 
心直口快 
　　民國建立合五大族爲一家疇不聞之而色喜乃近閱報章不曰蒙人獨立藏民仇漢則曰回民抗命新疆叛亂而宗社黨又潛伏各省煽惑起事某海關發現軍火至値銀二百餘萬兩之鉅内訌未已外侮乘之我不知靑天白日旗下何時重睹太不景象乎急煞 
　　屈蠖之於葉也食黄而黄食蒼而蒼上有行者下必甚焉今大借欵尚未成立而各處之小借欵幾乎無省無之傳染之速有類百斯篤怕煞 
　　自光復以來草帽也呢絨也洋貨旺銷無不利市三倍而我國之綢業帽業幾乎無人顧問臨河而羡魚不如歸家而織網我深有望於我國之提倡土貨者 
　　南京下關大觀樓名妓白蘭花等四人共助國民捐銀三千元嗟乎匏巴鼓瑟而淫魚出聽伯牙鼓琴而駟馬仰秣物且如此况其爲人乎我於是歎感動之神且速也奈何富而豪者反處之淡然一若無關痛癢者是則非但不如妓并魚與馬之不若矣　[  虎癡]  
　　河南各大政黨於前日開國民捐大會有乞丐季長興者願捐積蓄資一千文嗚呼一乞丐尚知大義彼守財虜可以死矣 
　　袁氏挽留唐總理有云亡國不亡國全在吾輩自爲之吁袁氏之論固矣未知袁氏能置中國於不亡之地否耶 
　　藏事日緊未聞政府發一救兵豈政府中人尚在大夢未醒耶嗚呼痛哉[  雲]  
　　某國首先破壞東亞和平暗助外蒙獨立未識彼何所持而豪横乃爾將謂爾海軍利乎此區區之艦隊實與吾國相等將謂爾陸軍利乎則吾國戰勝之軍隊銳氣未挫爾亦未見必操勝算將謂吾無軍餉以資開釁乎吾四萬萬人民既能認國民捐以抵制借款此區區之軍費寗不能籌集乎咄莽莽中原不知鹿死誰手吾黄帝子孫决不甘將 
 
 

Page 11

 
 
千里雄藩拱手讓人也[  不觚]  
　　千鈞一髪之民國方在岌岌當軸者挽救且不暇尚何黨派紛爭之有噫兄弟鬩墻恐非民國前途之福　 
　　昨見某國人所開之東亞公司其發票仍用宣統四年字樣彼心目中固未嘗有吾民國在也嗚呼富人遇貧人如狗彘而貧者亦幾不以人類自居是絶大罪惡關心社會者宜出而救正之平等之福其庶幾乎[  丁悚]  
滑稽叢談 
　　我想在禁烟分所爲董事時查獲的私土不少運到上海開一爿膏子店大可以賺幾個錢但恐怕怨氣太深曾經受我借端苛罰之人必將借此報復奈何（可以託他人出面） 
　　我想化幾塊錢弄兩席酒請請朋友選舉民政長時可以運動多投幾票但恐怕兩席酒請了十來個客倘然弄個次多數偷鷄不着落把米奈何（先下個帖子說舉定了民政長再請酒） 
　　我想去學唱戲借此𢬢𢬢帮子省得跑堂子化寃� 
錢但恐怕我破毛竹喉嚨正廳客人不愛聽還不打緊萬一包厢内女客也裝起假勁來見我出台就立起身跑了去奈何（早上起來多吃幾枚生鷄子） 
　　我想去投營効力拼了我一條没飯吃的性命被我打了勝仗時可以高官得做駿馬任騎一世受用但恐怕也像今日開了一個歡送會說道糧餉匱乏一律遣散依舊解甲歸農奈何（我也對答不出由你去做强盜罷）[  虎痴]  
　　我願學成催眠術暗示一般守錢虜將錢財盡數獻出充作國民捐 
　　我欲製成一飛劍斬盡佞人頭 
　　我願學得孫悟空七十二變使彼白種驕兒無所施虐　　[  劍鋒]  
戲攷[  健兒]  
[拾玉鐲一名假買雄雞]  
　　孫家莊之孫寡婦所生一女名玉姣碧玉年華丰姿絶世母女二人零丁孤苦針黹之外兼以養雞度日有世襲指揮符朋者翩翩濁世佳公子也久耳玉姣美無緣一覩乃假作買雞者信步抵莊適玉姣之母出外進香未歸玉姣獨坐茅屋中拈針刺繡丰神搖曳秀色可餐符不顧孟浪趨前揖問玉姣見符風流跌宕亦便心傾脈脈含羞欲言又止符乃備陳欽慕之情贈以玉鐲玉姣羞怯掩面 
[新服裝龜拔式之馬甲]  
却之符遂委鐲於地而去玉姣見共去遠始拾而藏於袖不圖兩情繾綣之際爲鄰居劉媒婆窺破登門相見玉姣正在摩挲玉鐲一時遮掩不及劉詰問鐲之由來玉姣頰暈紅潮言語支吾劉道破其事玉姣知不可欺懇劉隠其事以全顏面劉索回贈之物以遺符公子玉姣乃以繡鞋與之後劉子彪見鞋圖奸遂演出種種慘劇頼劉瑾澈底根究昭雪沉寃（劇名法門寺）詳情己述於鬚生戲中此劇去劉媒婆之彩旦亦甚緊要李百歲楊四立善起此等角色唱出各種調門頗耐尋味做工亦淋漓盡致 
小說 
短篇寫情落花魂（十一）[  龍]  
　　美人方低首尋思中懷忐忑而簾角侍兒竊窺己久悄然進曰小姐何若有不豫之色得毌謂被王家相公欺負耶婢觀個相公大是志誠决非薄倖者比惟日來逡巡花下若有所失不知是何用心言罷掩口嗤嗤作笑美人覩狀大疑乃訽侍兒侍兒曰日間遇相公於花下遮問小姐起居言自與小姐一面夢魂顚倒眠食俱忘眞痴郎哉此時諒又對月傷懐柔聲低訴矣雖然少年倜儻我見猶憐如此風流夫壻小姐爾做夫人便做得過也美人嗔之曰咄痴婢爾任口胡言獨不畏主人家法耶侍兒曰誰不畏來日間任他倚闌長歎小姐緊閉紗窻裝聾作唖此時正可撒手使他死心塌地不復作裴航游仙之夢乃偏不能委决重復抄至花前以謀一面撩雲撥雨惹起他透骨相思却又掉頭不管小姐獨不畏罪過耶主人歸期尚遠小姐苟不自言主人將焉知之小姐但泥婚姻之約必由父母之命媒妁之言獨不思天賦平權婚姻自由耶 
　　美人聞侍兒言一天愁恨撮在眉尖脈脈情絲已牢𦆑肝腸深黏肺腑怎經得蘭因絮果早聯宿世因緣蠂使蜂媒又復多方撮合於是迫於痴情不能自已慢拈弱管輕拂花箋書柳枝詞一章曰 
　　牽春恨柳枝牽離恨柳枝折贈情深流水知柳枝訂佳期柳枝寫黛眉柳枝數腰圍柳枝一縷𦆑綿萬縷絲寄相思柳枝 
　　噫美人之詞綢綿悱惻一往情深抑亦大可憐矣庸詎知一聯佳句隨流水有斷送玉容人上天之慘乎 
　　美人塡詞既訖翻覆審視心煩意亂憂喜交攻方寸益不能自主躊躇良久默與孤燈商議而鬱鬱痴情乃卒占最後五分鐘之勝利爰取錦函密爲對貯置諸妝臺之畔覺熱血來潮羞見簾前明月因喚侍兒扶上銀床覆以錦被冀將恒河沙數諸思潮盡付諸游仙寳枕豈知輾轉反側偏難成寐極欲歛氣平心而胸次波濤著意更番迭起此情天付與此恨只天知彼天魔何惡於美人而必播弄其間使銷受萬千磨折也　　（未完） 
 
 

Page 12

 
 
   
 
