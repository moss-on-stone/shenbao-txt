# 1912 - 262 - 4914227

 

Page 1

 
 
社論 
[省官制案改正問題（四）（寒）]  
　　聯合自治體之剖解 
此次修改案之内容定省爲聯合自治體其理由以省之區域廣漠各國亦無地方自治故認爲聯合自治體即爲州縣自治力不能舉者更聯合一省自治爲之於此可得草是案者二種意見一草是案者亦知如省之自治區域爲世界各國所無二卽認省爲自治體亦爲聯合之自治體而非純單之自治體凡此皆以省爲自治體爲理由不甚足不能自圓其說而思以斡旋之也然所謂 
聯合自治體之說則竊所不解由自治體之實質論之則省非實有其土地與人民由各州縣之土地與人民集而合之也故省祗可爲各州縣自治體之聯合而非純單之自治體然此不獨行省然也州縣亦如之州縣之自治體即市鄉自治體之聯合與行省爲各州縣自治體之聯合無以異也以此推之則州縣亦聯合自治體也更極端言之市鄉之内有另設自治區者則市鄉亦可謂之聯合自治體也今主張德制者以自治體斷無如行省之大於是文飾其詞而名之日聯合自治體抑知所謂聯合者固不必强加行省之上卽州縣一級亦皆由市鄕聯合而成不能謂以省爲自治體於義有 
所未備以省爲聯合自治體卽於理無所不合也此不可解者一各國有所謂郡縣組合有所謂鎭鄉組合亦即名義上聯合之一種惟其性質爲就某種指定事項如學校組合之類是也此蓋因地理上之便利與人民程度之適合就某種事項合若干郡縣或若干鎭鄉爲一致之結合以盡力於特定之事業乃任意之聯合而非法定之聯合也任意之聯合由自治體任意加入之非有强制之性質凡爲獨立之自治體視爲便利則加入之否則已加入者亦可分離而回復其舊若以此義求之行省是去行省之性質愈遠也何則行省爲法定之圑體不能任意加入與否也修正案之意趣在以州縣自治力之不能舉者則聯合省自治爲之意若謂省本無可爲一級因以補州縣自治力之不足而認爲一級也此不可解者又一 
　　要之主張此制者其誤在認行省爲自治體以世界各國無如此之大自治體則又倡爲聯合自治體之說以補救之蓋根本上之謬點無可飾也即各國法例之所無者未嘗不可自我創之然政治之組織有其統系在焉自中央政府以及地方政廳並自治機關其間有互相維繫互相消息之道以省爲自治體不知其能與中内之政府地方之政廳互相維繫互相消息否也施行自治之國其自治機關無不有位乎其上以爲之監督者如省制之自治體吾不知其監督之權在中央耶抑在省官治之行政機關耶權在省官治之行政機關旣非主張民制者之所願權在中央則事實上亦嫌迂遠以此例之則省自治之說恐終無以善其後也 
來稿 
[法内閣般氏之赴俄觀（續）]  
　　（遠東通信） 
　　然以上所述不過就英法方面之行爲而言之至於俄法方面之舉動如關於北海黑海巴抵渠海及地中海之各海峽之協約法將簽字於聖彼得堡此亦極堪注目者也且前幾天俄皇接見瑞典王此事就目前觀之原無何等之關係然使一旦歐陸有戰則瑞典非暗助俄國則明告中立此亦法俄英聯合之利益也論者謂俄國目下無海軍之實力而言俄法將有海軍協約之事勿乃　乎而不知俄刻已着手預備軍艦計千九百十七年可得最新式之大艦十二艘並能配全應用之各小艦且俄於畜蕪牙地方亦已興造海軍船塢然則法俄何以必無海軍聯合之事乎法俄海軍旣有聯合之機則法總理般加海之赴俄其關係重大自不待言矣夫由前觀之英法之布置旣如彼由後觀之俄法之進行復如此則英法俄三國勢力之前途何可限量也所惜者日皇崩駕桂太郎因之東旋遂令絶代人才之般氏遠涉俄都不獲 
 
 
 

Page 2

 
 
　　與桂氏相晤不然則法俄日三國外交家折衝樽俎之間或能使各國得免戎馬之勞亦未可知蓋因日爲亞陸最强之國其勢力足以維持亞洲及太平洋均等之主義日旣能保此均等主義而俄於亞洲方面又持平和進取之策是則吾歐可無東顧之憂也總而言之此後日俄法英四國當能益相親睦蓋日自千九百五年與俄和約之後復屢聯合至於近日益相接近彼蓋深知際此中國革命時代兩國在滿蒙利益正當協力圖謀不宜互相排擠然日俄之接近其原委或爲千九百二年及千九百七年之英法協約有以調劑其間耳至於英俄之在波斯刻亦日相親睦且極有與法聯絡之心觀於英俄現欲借法欵以建築向波斯方面之鐵路可知矣倘此路果能成功則將來由倫敦至笨比僅需五天是亦英俄之絶大利益亦卽英俄法三國政治上之絶大進步也 
要件 
[熊希齡呈大總統文（續）]  
　　又該圑面稱五年專利係爲保証債票信用起見不知債票之能否信用專恃中國財政基礎之鞏固及地方秩序之安甯果其鞏固安甯則債票自易發行否則人心搖惑即使該圑允借亦恐因而停付如上年前淸幣制借欵合同業經簽字至八月革命後該圑卽聲明展緩交付足　確証也况美國托辣斯公司不過壟斷一宗實案石煤油鐵路之類尙爲美人所不　今以中國全國財政獲爲六國銀行圑之托辣斯無論中外商人恐均從而反對此種辦法實古今萬國所罕聞此第一條要求之萬難辦到也至於第二條則尤爲中國人民輿論所反抗盖從前海關之任用外人原爲通商之始華人未悉洋貨價値貴賤及一切徵收稅則不得不借材各國且在沿海地方其情形與内地不同故易用此種辦法今鹽産遍於十省灌場交錯遠則數千里近則數百里製鹽販鹽之戶數至千萬鹽稅鹽捐之名多至數十甚且私梟橫行緝罰匪易種種困難豈能仿照海關辦法而主權所在萬難授之外人况庚子之役拳匪擾害外人財産生命賠欵多至四萬萬未聞有此要求今民軍起義以來對於外人財産各埠租界加意保護未損分毫而該圑乃以此爲請豈非輕重倒置此第二條要求之萬難辦到也又第三條財政部延請顧問員一節財政部長曾答以五月間新奉大總統命令各部均須延聘專門人材以備顧問但須由本部自行延聘不能出於銀行圑之薦舉况前淸時代遇有新政借才外國者各國紛紛要求甚至隱起爭端今銀行圑係屬六國聯合而成其中更不能多所牽制何如本部自行選聘之爲公允此第三條要求之萬難辦到也（未完） 
命令 
[九月二十八日臨時大總統命令]  
　　前據陸軍部呈稱威武軍司令官張鴞翎主令參謀陳星樞將所領公債票磋商折變係屬侵占公務上之管有物給軍法會審判决張鴞翎處有期徒刑八年陳星樞處有期徒刑六年並各於十五年以内褫奪全部公權等語當經批准在案茲據李書城等四十七人呈稱張鴞翎陳星樞論功似有可原且公債票已全數交還等語本大總統依約法第四十條特赦張鴞翎陳星樞於所制定之主刑及附加刑均准免其執行飭陸軍部查照此令 
專電 
[北京電]  
　　今日共和黨推陳敬第丁世嶧兩人進謁趙總理先詢政見趙總理云余於三個月内志在恢復秩序流通金融並增外交信用後又詢以政黨内閣之意見黃克强主張全體閣員加入國民黨是否贊成趙總理云余不知黨爲何物各黨送來之證書有拆視者有未拆視者皆留在案頭外人謂我入某黨亦不與辯政黨内閣之說旁人力倡與我無涉 
[北京電]  
　　張云（當是張季直）袁總統亦不主張政黨内閣 
[北京電]  
　　范源濂受共和黨員之勸已允洋辭職 
[北京電]  
　　朱啓鈐周學煕亦堅不允入國民黨故黃克强之主張已歸無效 
[北京電]  
　　國民黨參議員李肇甫云閣員即勉强入黨本黨亦决不承認其爲國民黨政黨内閣 
[北京電]  
　　黃克强昨日召集理事幹事各員議定國民黨之機關報須以和平爲宗旨凡妄肆攻擊即爲假託衆均贊成當即簽定議案 
[北京電]  
　　北京財政漸見活動皆歸功於熊希齡之倫敦借欵 
[北京電]  
　　黃克强定二十九日出京南下 
[南京電]  
　　程都督昨令各軍隊武昌起義紀念會改陽曆十月十號舉行 
[南京電]  
　　津浦貨捐問題前派晉京代表陳陶遺雷奮二君會同與議現復加派盧懋善 
[南京電]  
　　程都督電各初覆選監督凡旅蘇皖人應查照資格一律入册 
[杭州電]  
　　金嚴土匪甚爲猖獗防兵力難抵禦今已派劉某督二標新軍往援 
[杭州電]  
　　東防海塘驟坍二十餘丈杭嘉湖甚爲危險屈民政司已親馳搶救 
[南昌電]  
　　謠傳有匪徒煽亂商民惶恐兵警戒嚴 
[南昌電]  
　　口口改進黨人衆品雜贛都督令警廳派兵勒散並有魏治川楊標借該黨名義收羅洪匪密謀起事旋被拿獲於廿八午鎗斃 
特約路透電 
[北京電]  
　　參議院昨開秘密會議討論借欵問題議員贊成與反對者數幾相埒有議員多人意謂借欵磋議應以政治之思慮支配之政府商訂該借欵得免監督條件固屬愛國之功績然已爲六國反對之力完全埋沒云即政界中人對於此事意見亦未能一致而路透電報關於發售債票之消息甚少目下所聞之消息僅得之於承攬該借欵之人耳 
[北京電]  
　　借款問題之引人注意與時俱進中政府接英使朱爾典所呈一千九百十三年六月底以前必須繳付之債欵詳單後即詢問新借欵之承攬人能否將借欵增至英金二千萬磅承攬人答稱殊願增至此數惟須視第一次債票發行之結果如何再爲定奪據私家來電所言極相抵觸今日所接各電内有一電謂購買債票者不甚踴躍預計認購者將肩任該債票十成之五（按照購買債票章程所謂認購卽係債票經衆購剩之數均由認購者任之）而餘電則謂購買債票者絡繹不絶 
[北京電]  
　　六國銀行圑現與中政府磋商重議粤漢鐵路借欵事宜 
[北京電]  
　　中政府已允重行勘劃上海租界界綫惟未允許推廣租界然此舉當能令各方面爲之滿意也 
[濟南府電]  
　　昨晨孫中山君往遊新莊（譯音）營　校閱第五鎭陸軍下午在省議會接見謁客旋游大明湖今日乘客車前赴靑島 
譯電 
[北京電]  
　　參議院曾開秘密會議討論袁總統委任孫中山辦理全國銕路問題爲時頗久交通總長宣稱此任與政府無關政府並未予以行政權陸軍總長亦出席解釋政府議案内有將目下之陸軍一百萬名减爲五十萬名有議員數人竭力反對現定於明日（二十八日）解决此事 
[北京電]  
　　倫敦借欵之說明書已載見此間報章其内容極足令人驚詫蓋該借款以第一批鹽課爲抵押物查鹽課之抵押借欵賠欵者已有六次之多（一）一千八百九十八年英德借欵（二）庚子賠欵（三）一千九百零八年京漢鐵路借款（四）一千九百十一年粤漢鐵路借欵（五）改革幣制借欵預交之欵（六）六國銀行圑預交之欵又内謂由中政府擔保盈餘銀二千三百萬兩一節財政家皆爲茫然不解據外國專家估計鹽課常年所入僅勉强敷解現負之各款何來盈餘 
[北京電]  
　　新借款發行之結果北京極爲盼望外間對於此事傳說不一有謂已募逾原額數倍者又謂不致發行者六國銀行圑代表現皆靜候其結果新借欵以鹽課抵付一層各公使不日必將提出抗議蓋庚子賠欵曾以海關入稅爲抵不足則以鹽課補之故也 
[柏林電] 　 
　　財政界中人皆竭力辯明六國銀行圑與中政府未嘗詳細商訂萬國借欵之條欵此項條欵將與從前商妥之鐵路借欵之條欵相同六國銀行圑從未要求含有政治性質之條欵外間流言殊不足信 
[倫敦電]  
　　新借欵今日（二十七日）購者並未擁擠惟投函認購者絡繹不絶 
[倫敦電]  
　　各銀行將發中國借欵說明書時門外聚集人數頗衆皆守候發出 
[倫敦電]  
　　各報皆登載克里斯君（商訂中國借欵者）肖像及其行略譽之曰新財政家並以之與歷史上偉人大維德戈萊茲及阿桑拉西曷之抗拒世界相比較謂其抗敵世界歷史上最有勢力之圑體已獲全勝該借欵旣由英國銀行家訂成且歸英國扶持倫敦之人咸信此舉必能使英國在遠東之地位因而進步各報論說大槪贊成該借欵而晨報則不以各報評詆外務部昧於遠東時勢爲然且對於大局頗具疑懼之觀念各報今皆質問大衆將否欽佩克里斯君之魄力信用而購此債劵 
公電 
[黎副總統致程都督電]  
　　敬電悉去歲倡義爲陰曆八月十九日卽陽曆十月十號若以今年陰陽曆對照則八月十九自與十月十號不符惟民國旣用陽曆故以陽曆周期爲紀念免致年年更改日期自應從陽曆十月十號永歸畫一特覆宥電 
[浙省致籌備國會事務局電]  
　　省議院選舉法第九條承攬本省工程之人及承攬本省工程公司辦事人公家工程與私家工程有無分别浙省商辦鐵路總理及建築科辦事人員應否停止被選舉權又選舉票及當選証書定式未奉頒示可否按照前諮議局選舉票與証書式製成並希電復爲盼浙江都督朱瑞民政司屈映光有 
[尹都督通電]  
　　各省都督鑒乍了於九月十三號投誠我軍先鋒劉瑞麟　書禮於九月十六號由昌都西進攻破俄洛橋　僞大都督根據地也該僞大都督潛逃我軍計程西進矣尹昌衡宥 
[閩社會來電]  
　　福建議會各代表鈞鑒彭壽　　使旅閩議員　閙議會勒逼商民電岑緩來又假市民及華僑名義電京阻止岑鎭撫入閩現又命其爪牙造作謠言致人民驚惶望即到岑鎭撫處勸駕請速來閩以安閭井福建社會聯合會叩 
[總統府秘書廳通電]  
　　民國統一寒署一更庶政進行每多濡緩欲爲根本之解决必先有確定之方針大總統勞心焦慮幾廢寢食久欲聯合各政黨魁傑捐人我之見商救濟之方　孫中山黃克强兩先生先後蒞京過從驩洽從容討論殆無虚日因協定内政大綱八條質諸國務院諸公亦翕然無間乃以電商武昌黎副總統徵其同意旋得復電深表贊成其大網八條如左（八條已見前報故略）此八條者作爲國民共和兩黨與總攬政務之大總統之協定政策可也各省元首與各政黨首領互相提携商定政見本望先例從此進行標準如車有轍如舟有楫無旁撓無中阻以專取於國利民福之一途中華民國庶有　乎特此通告宣布爲幸徑電 
[内務總長通電]  
　　九月二十日奉大總統令茲按照衆議院議員選舉法第一百二十條制定衆議院議員選舉法施行細則公布之此令等因除細則内所載之各項定式業經下行郵寄外合將全文電達（下略） 
　　按衆議院議員選舉法施行細則全文已　昨今兩日本報第二張本埠新聞後 
[程督致鎭江淸江覆選監督電]  
　　蘇州潘監督電詢覆選監督對於初選監督應用何式查政府規定公文式下行曰令擾選監督對於初選監督自可分别通令訓令指令用之除電覆潘監督外希查照辦理宥電 
要聞一 
[民國之三大紀念日]  
　　參議院議員張伯烈劉成禺提出三大紀念日之建議案已由該院開會通過咨行各省照辦茲將原案錄下自民國成立以來有足爲紀念日者三八日十九爲武昌起義之日剷除專制創造共和與法美各國並駕齊趨其足爲紀念者一正月初一日爲南京共和政府成立之日約法數章自此發生民國基礎賴以大定其足爲紀念者二三月初十日爲北京共和政府成立之日淸帝退位民國告成五族平等四海統一其足爲紀念者三但正月初一日及三月初十日斯時業已改定陽曆紀念之日自無異議至八月十九日尚屬陰歷若每年以陰歷日作紀念殊與改歷之義不合且陰陽二曆對照愆期月日變更紀念斯失查客歲陰曆八月十九日即陽曆十月初十日武昌發難世界周知莫若永以陽曆十月初十爲武昌起義紀念之日最爲適宜本員爲此建議請即通知政府宣布天下自是之後每年以十月初十日爲武昌起義紀念之日以正月初一日爲南京共和政府成立紀念之日以三月初十日爲北京共和政府成立紀念之日屆日無論軍民人等遍樹國旗同唱萬歲庶幾民國之歷史彌光而共和之精神永懋也未知當否祈付公决贊成者時功玖鄭萬瞻湯化龍 
[曹議員六大質問之答覆]  
　　參議員曹玉德提出質問書一件曾由參議院咨請政府答覆現經國務院逐條辯答照錄如下查各國正式承認民國一節端視我政治之能統一與否至外交上之視察運動良自不可偏廢政府對於此事深費經營其經過情形殊難一一盡述祗以各國多互相觀望不肯率先承認招他國之猜疑而聯合承認之局又以利害不同意見參商驟難一致政府已疊飭駐外各代表不時偵察報告以資因應此答覆曹議員之質問者一也蒙藏計畫關係軍事外交有當暫守秘密之處政府對於領土　無漠視之理其詳情容於十六日秘密會時陳述此答覆曹議員之質問者二也曹議員謂借欵條件要求太甚磋商已成决裂該欵之外未知有無他欵可以另借抑或整理財政疏通餉源各省接濟源源而來使涸鱗不致坐困一節查借欵因條件過酷暫時中止目前用欵多出於北方稅務及官營事業項下餘利更有急需隨時向洋商挪墊小欵各省間有勉力接濟目前頗費支持至所稱數月之内不假外款國内之由入能否敷支出之用云云專靠外欵勢亦難恃惟有俟貴院將各項財政官制稅法案迅速通過後從速整理國内財政以資彌補此答覆曹議員之質問者四也議會爲立法機關共和政體之精神賴以維繫河南省議會案政府除嚴飭該地方長官從速破案並籌度善後方法後經先後遴派專員馳往查辦已將　事及辦理情形咨行貴院現得陜西都督來電稱拿獲本案首要各犯七名已解送汴省一經研鞠當可水落石出甘省前議長李鏡淸被戕一案正在飭查嚴辦所稱蛛絲馬迹尙無根據查軍人干涉政治屢經大總統迭令嚴禁由陸軍部轉飭各軍隊一體遵照可期杜絶此答覆曹議員之質問者五也徐州兵潰係報紙謠傳第九師師長冷　業已專電聲明曹議員所稱政府將調張　軍隊前往彈壓等語自屬傳聞失實毋庸置辯至張軍盤詰過客係濟南兵變數日後東省戒嚴故稽查奸宄以靖地方似不得謂爲故意留難又八月問　曹州匪熾由陸軍部奉大總統令電調張　軍隊移駐曹州並分駐直豫　界地方以資鎭　乃兗州紳民一聞此信紛電請留情詞懇切出於至誠乃令其暫緩移駐以慰兗人之望以云盤踞未免失詞此答覆曹議員之質問者六也 
[趙總理發布新政見]  
　　趙秉鈞任命國務總理已由大總統提交參議院多數通過任命在案茲悉當未通過之前有某君者往詢趙總理政見趙謂現在大局未定宜先從維持入手亟宜辦理者有五（一）解决蒙藏問題（二）實行統一政治（三）實行開誠布公（四）調和黨派意見（五）普通國民敎育 
[袁黃二人之傾倒談]  
　　二十一日大總統公宴黃克强時前席致詞略謂克强先生在他人祗知其光明磊落其實乃一誠懇君子其任南京留守時政府撥餉一時不繼賴其竭力維持軍民翕服此次來京一切政務尤賴竭力籌畫苦心調停話語誠懇曾滌生先生有言竭忠謀國百折不回克强誠可當之黃克强起立答詞略謂共和成立百政待舉大總統一面收拾破壞一面籌畫建設種種困難苦心孤詣令人感泣我輩咸深知其困難務必竭力輔助大總統以期國基之鞏固云云說畢宴飲盡歡而散 
[二大政黨之合併思潮]  
　　國民黨同盟會曁五政圑合併一大圑體名曰國民黨已有日矣近日甘肅共和實進會忽聲明並未與該黨合併通告各圑文云本年四五月間統一共和黨黨員商議與本會合併本會未允八月間有五圑合組國民黨之議統一共和黨黨員復與本會議併當經開會公决均不贊成復函謝絶現在合併國民黨之共和實進會是否另一政圑確與本會無涉特此聲明以免淆混 
　　民主黨共和建設討論會與共和統一會國民協會共同改組民主黨一節已誌本報近聞三會代表商定政綱五條及黨章四十餘條大致以普及政治敎育建設强固政府爲最要其組織法取單獨制以幹事長爲一黨代表又舉常務員二十人輔之 
 
 
 

Page 3

 
 
　　幹事部分五科司政務文書會計交際庶務等事别設政務研究會以爲議决政治方針之機關一切規制現已决定三會當各自開大會報告改組情形由共和建設討論會委托劉崇佑國民協會委托張嘉澂各回上海開會至共和統一會則擬在北京本部開全體大會一俟三會會畢民主黨即可宣告成立矣 
[交通部之煥然一新]  
　　交通部自朱總長視事後頗有振作氣象茲探悉部中近日規畫如下 
　　（一）東西鐵路幹線問題全國鐵路幹線多南北行鮮東西行者川漢鐵路雖東西行然告成後影響只及於江南而不能及於黃河流域朱總長現特籌畫北方東西鐵路幹線該線起自江蘇近海處經河南取汴洛已成鐵道西北出陜甘二省達嘉峪關以便將來與蒙藏鐵道相聯路款擬藉外資建築此項建議案稿已擬就不日提交國務會議轉咨參議院議决施行 
　　（二）浦口開放問題浦口爲津浦鐵路南叚終點自工竣開車後行旅往來日就繁盛南中公民迭次致電交通部呈請開放該口爲商埠旣有益於路務尤便於商賈現此項議案亦已擬就不日提交國務會議矣 
　　（三）郵便儲金問題郵便儲金爲利國裕民之善策特以我國郵政未發達幣制未統一種種阻碍難見實行近日國民屢次呈請開辦朱總長有慨然允許之意一俟開辦方法議妥卽擬實力進行 
[川兵勘定西藏紀事]  
　　川西收復問題此次尹都督率兵西征連獲大勝節節進攻裏塘克復昌都保全貢覺收回巴安圍解近以藏番肇亂以襄城稻壩爲主動而貢噶嶺以當裏塘南路之衝襄稻恃爲屏蔽該處地險而固逆番麕聚重兵不先行克復則我軍深入拉蕯伏兵攝後處處堪虞尹都督特乘裏塘克復餘威攻破貢噶嶺要隘襄稻逆番聞風落膽頃由西征軍行營專電云自朱支隊長於江日克復裏塘後尹都督命令分路進兵刻邊防新軍第十一營已攻開貢噶嶺江卡乍了指日可定巴塘番兵業已聞風逃散現在顧占文之軍當會同大兵直抵拉薩巴塘一切善後亟須整理鑢邊黃宣慰使柳靑特詳委劉德　署理巴塘知事留兵一營長駐該府以資鎭懾一面招徠内地商民販運雜貨隨往買易以期實行殖民政策 
[藏東設治問題]  
　　四川籌邊處黃總理日前呈請尹都督改劃察木多附近之碩般多拉里江達等處地方分設府治略云川藏唇齒相依從前勘定疆界自打箭鑢起至巴塘以西察木多以東之寗靜山止竪立界碑山以東屬川境山以西屬藏地曩歲總理躬往關外調查回川建議淸政府將察木多全境劃歸川省管轄於是我川疆域遠及於察屬之恩達卽今改流之昌都察雅甯靜察隅等府廳州縣是也然自恩達迤西而碩般多而拉里而江達袤延千數百里北連靑海蒙古南達英屬阿薩密等處地非甌脫悉屬要區查碩般多距恩達四百七十里北通蒙古三十九族南達工布波密二土司地當衝要人烟稠密僧俗雜居民情悍野其疆域東自洛隆宗擢恥塘界西至阿南多界南至洛隆宗界北至達隆宗界又查拉里距碩般多七百九十五里居達隆宗之西北實察本多與西藏中通之咽喉林拉一山爲哈喇烏蘇大道直通靑海且據桑楚河上游下達緬甸憑河守險形勢天然其疆域東至夾貢塘界西至常多塘界又查江達在拉里之西南相距三百六十里爲西藏往來衝衢依谷憑山最爲險要氣候温暖物産豐饒地稱沃壤其疆域東自拉藏常多塘界西至磊達界以上三處胥爲藏中要點向皆安設糧台今請一併改爲府治於所在之地各設府知事一員以資控制至疆界應否仍舊屬縣如何分設靜候都督核准奉批後再行派員前往查勘妥爲規定以免窒碍 
時評一 
[國慶日]  
　　國慶日由參議院議决爲十月十號然各省内地未及周知而先事預備者類多於今日舉行記者自不可不有一言以和其興至屆期舉行正式祝典則記者當謹隨諸君子後以同歌民國之萬歲云 
　　共和之治有以數十百年求之而不得者吾國以數月間得之其人力耶抑天幸耶淸帝禪讓國民鼓舞皆順勢而利導之遂以成今日共和政體之治而不知皆漢　諸烈手創之勞與夫海外革命大家奔走呼號之力也天相民國五族大同自義旗肇舉以來迄於今日寒署蓋一周矣吾人何以脫專制而沐共和之化木本水源千載而下尙有低徊瞻仰而不能置者况屈指計之凡其風發泉湧之事狀歷歷如在目前者爲時無幾耶記者不敏謹弭筆而進言曰 
　　漪歟休哉惟我民國滿淸以前如獅之睡列强耽耽且割且宰爰有偉人革命鼓吹筆力腕力手叚種種以種族始以政治終故能傳檄而定不血刃而五族大同嗚呼可敬哉革命之功武昌肇造金陵接踵專使和議南北一統伊誰之力惟我袁公於斯時也瞻民國之前途如嬰兒之墜地風雨寒暑毁之彌易保抱提携賴有諸頣策勵進行奮勇而前今雖財政不綱邊疆未靖然皆外來之感而非膏肓之症吾苟政府盡其才國民殫其力政客進其辭論者鼓其舌合衆成羣相與爲一吾知民國之前途如時之方春如日之始升如木勃發如草怒生一載而匍匐兩載而充韌三載而獨立四載而强盛五載與列强握手十載而享環球一等國之隆名嗚呼可敬哉革命之效罘嗚呼可愛哉民國之前程 
小說 
[無名罪人（九十二無名）]  
　　無名罪人道便是二月二十七日恰好和那太克同一日到巴黎的我到了白布爾之後我便去問美國來的輪船幾時好到船局裏的人說今日便到我便往那埠頭上去尋恰巧船便到了黑兒律師道你和太克當時遇見了麽無名罪人道他從船上下來我便見他的黑兒律師道你失去了證據的話曾經告訴了他麽無名罪人道我沒有告訴他以前他付我錢時從沒看過證據我便沒有證據他也一樣付錢的我想等他付淸了錢之後然後告訴他失了證據的事因爲人心難測他若知我失了證據不肯付我的錢我也沒奈何他的黑兒師律道你們兩人見面之後說了甚麽說話沒有無名罪人道沒有多大說話我們兩人見面之後便坐了夜火車同來巴黎車中太克向我說道今夜到了巴黎休息到明日十二點鐘到了十二點鐘便往銀行裏去取錢取來之後等到夜間十二點時給你你可十一點時到我庽所好了黑兒律師道那麽便在喇寨兒車站分手的麽無名罪人道正是到了車站之後太克他便往急登街的客棧裏去了我因這樣下等的客棧不願和他同住黑兒道那麽你的客棧借在那裏 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[徐州匪亂調查錄]  
　　程都督前派軍事顧問官呂祖綬赴徐州一帶調查匪亂情形及剿辦狀况茲得其回甯報告如左查徐州亂匪約可别爲三類一曰土匪一曰客匪一曰兵匪客匪之害甚於土匪兵匪之害甚於客匪而此次匪亂則土匪客匪兵匪一時蜂起者也有十八圑者素爲徐州八縣中著名之逋逃藪地屬浦縣距銅山北境約七十里北接山東魚　滕縣東濱徽山昭陽兩湖從前此地一片　土土著甚鮮經山東流民來此强佔田地開墾成熟且當前淸時代素不納賦其地縱長約有百里橫長約有四十里總名曰十八圑内有五圑六圑七八九圑等名目各圑均築堅圍與外間劃然分界平日匪徒結黨成羣或往山東騷擾或至徐屬鄰近搶劫有時軍隊勦捕勢力不敵則遁入圍内爲負嵎計故此地儼爲匪徒牢不可破之根據地數十年來從未爲軍隊所攻破也 
　　土匪著名頭目混名李四抓子客匪著名頭目混名李四考屢次懸賞緝拿未獲徒黨甚衆狡黠異常徐州原有巡防隊十八營專爲防勦匪徒之用故匪徒稍有忌憚尙不至十分猖獗近來匪勢膨脹爲歷來所未有嘯聚人數號稱數千快鎗子彈異常充足不特肆行搶刧竟至圍攻沛縣城池其勢熖之浩大可知究厥由來有數重原因一以原有之巡防十八營今已無存難保此項防營不有投入匪徒二以北方三次兵變敗潰四散聞由山東迫入徐州者有千餘人三以南方光復時十三協與張勳部下潰散之兵及退伍兵無所歸着亦來附和此兵匪之所由來而匪勢之所以猖獗也 
徐匪除十八圑大股外若沛豐蕭碭界内數百成羣數十成羣在在皆有卽銅山宿遷睢寗邳州亦搶案疊出日有所聞特人數無以上各地之多聚則爲寇散則爲民此土匪之所以多也據云此等土匪視大股匪勢之盛衰爲消長日前旣經山東江蘇合兵會勦祇須將大股匪徒一面痛勦一面堵截去路俾令無處旁竄然後聚而殲之其餘土匪卽可聞風解散不難指日蕩平也 
　　現在剿匪計劃卽注重痛剿大股山東邊界聞防禦甚嚴北方匪蹤料難竄突徐州出發軍隊一由第九師十八旅張旅長率混成一旅爲東路支隊直抵沛縣一由第三師步兵十二圑尹圑長率所部並機關槍一連　砲若干爲西路支隊直抵豐縣兩支隊均於日前抵境與匪接戰數次力挫兇鋒憔聞本軍將士亦陣亡數人目下東路支隊由沛東進勦直搗十八圑匪窩苦戰三日始將大屯堅圍攻破斃匪無算奪獲牛馬糧秼甚多現正在大屯附近搜索餘匪俟匪蹤肅淸卽向西南一路勦　西路支隊由豐東南進勦專禦十八圑西竄之匪　備截擊魯軍會剿業已行抵沛縣與東西兩支隊接頭是則　西北三而皆有重兵步步緊追匪有無從漏綱之勢所慮者此股匪徒異常强悍所謂困獸猶鬥稍有疏縱奪圍而出竄入南方蕭碭之間與小股土匪連合爲患則南可竄至皖之宿州西可竄至豫之永城夏邑一帶蕭縣原有江北護軍使所派防兵一營駐紮在此碭山有第九師步兵一營惟蕭碭地方遼闊刻無重兵駐守似覺兵力單薄尙有鞭長莫及之勢冷師長已命令該營嚴加防禦並照會蕭碭民政長請各鄉鄉圑預備臨時助勦庶幾厚增兵力防患未然但不知豫皖邊界有無防兵駐守萬一此勦彼竄勢必又成流寇也語云徐州八邑徧地皆匪細加考察殊不盡然即如此次行軍出發之際據稱沿途前去頗有鄉人肯爲衢導卽鄉圑中亦有率其圑部奮勇助勦受傷斃命者甚多安可以此等　言重誣良民耶又云徐人即不爲匪亦暗中通匪又不盡然蓋本地人民之稍有身家者因僻處窮鄉不得不　匪問旋且平日與匪徒接近時多與軍隊接近時少久已飽受　　若一遇軍隊壓境匪徒躱藏其家或不爲之隱瞞或不爲之通信使之遠局致被軍隊拿獲及至軍隊一去立有身家不保之憂此徐人通匪之苦衷也夫豈其本願哉然軍隊職在滅匪如匪徒盤踞一村死命抵抗則玉石俱焚亦所不免此亦非軍隊之本願也故徐州匪亂一日不靖則用兵一日不已即徐人之遭厄一日不除不特此也徐爲四省交界南北咽喉自古視爲重鎭自黃河北徙商務凋零加以連年飢饉民生傾顇不堪近則津浦路通今昔情形又爲一變將來商務可冀繁興轉輸從此發達徐人又特開一生利之途然而匪徒充斥無論内地之實業難興卽南北商旅亦將大受其影響矣竊謂此次將大股匪徒勦滅後亟宜標本兼施從民政上切實着手徐事庶有豸乎 
　　又上海徐家匯聖敎雜誌社來函云九月十四日官軍抵五叚有天主堂首被其殃一夜之中將堂中所有錢物席捲無遺某司鐸旣遭毆打又剥去身上之衣此等兵隊皆營長王某連長孟某所部本係積惡巨匪爲去年所招撫者故終不能改其野心也某日至沛縣之大屯匪已退避屯内派五老人出迎官軍不問情由執而盡殺之屯民大怒閉寨抗拒官軍於是不攻匪而攻民至念二日將該寨攻破屯民之被殺者無算當由被害人民公舉三代表赴營聲訴匪惟不理反將三人管押一人出錢賄放其二人則至今尙未釋出云（按此係敎會來函確否尙待調查惟願各軍官有則改之無則加勉庶幾造福徐民免釀交涉也可） 
[襄陽火藥局浩刦續紀]  
　　襄陽火藥局爆發慘狀已記昨報茲又接鄂友報告續錄如左 
　　襄陽舊有火藥局一所爲滿淸時綠營製造彈藥之用現劉仲文軍統駐軍襄陽仍令該局造藥本月十九日下午因廚役失愼引燃前棟勢甚猛烈不可收拾霎時彈藥橫飛轟聲雷震藥局房屋悉得崩塌所有附近之六鎭駐兵營房及民屋被冲倒震塌者不計其數合城之人聞聲大爲驚惶劉軍統當調第三十六標三營前往救護不料一彈飛來致將該營督隊官某炸斃并及兵士數十名而附近一帶居民被炸斃者亦數十名毗連藥局之營房内炸死兵士三十餘名傷七八十人民人傷者數亦近百一時火光燭天哭聲震耳慘狀殊不忍睹直至夜靜藥彈悉盡之後始行撲息誠浩刧也當藥局爆裂時地方秩序爲之一亂士民奔逃甚屬喧闐劉軍統恐有意外當卽會同地方官紳分途彈壓並亟出示曉諭所有炸斃軍民均當分别撫恤秩序始復安寗蓋當時有匪人趁勢造謠謂藥局係劉仲文主持開工今肇此禍應令劉担承賠償也 
[鄂民政長規定各縣行政經費]  
　　鄂省民政長劉心源君以本省各縣區域之大小不一事務之繁簡不同各項行政經費因亦各有差等誠恐各縣有任意浮冐情事昨特明白規定通飭各縣一律遵照凡各屬行政經費未經臨時省議會議決公布以前即以此次規定數目爲準所有各屬從前所造預算經費一律作爲無效茲將規定之數目紀下 
　　員役額數行政經費一最要縣月准支錢一千六百四十串二大縣月准支錢一千二百四十三串六百文三中縣月准支錢九百七十二串四百文四小縣（如與山長陽巴東長　宜恩來風咸豐建始鶴峰保康竹山竹溪等縣地　事簡）月准支錢八百串 
　　徵收錢漕行政經費一地丁正銀在三萬兩以上漕米在五千石以上者每年支銷不得過四千串二地丁在三萬兩以下二萬兩以上漕米在五千石以下四千石以上者每年支銷不得過三千串三地丁在二萬兩以下一萬兩以上漕米在四千石以下三千石以上者每年支銷不得過二千串四不及上列額數者另行列表呈請核定照支 
[贛省近政叢談]  
　　警界死爭權限贛垣警察官兵人數將近二千於去秋光復時推翻滿淸官場另組機關領欵開辦嗣得李協和都督嚴辦洪匪極力維持一切權限逐漸恢張是以五月間將外屬警務劃歸警視廳統轄以一事權現内務司長王有蘭以警察係屬内務行政之一部雖有考核之權尙不心服特提出議案請將外屬警察仍歸司轄而以警視廳直隷都督惟行文内務司須用咨呈以明隷司體制業經李督召集政務會議議决預備實行現聞警察全體不肯承認特於九月念三號在警察協會討論辦法到者極多决定死爭務達平行公事往來用咨目的而後已否則全體解職以爲要挾現已備文呈請都督秉公解决聞其措詞甚爲激切云 
　　派定覆選監督　省李都督烈鈞奉文充當覆選舉總監督一職業經查照衆議院議員選舉章程分爲六區從速辦理並限十月十號以前將選舉人名總數電報查核以昭愼重現經派定徐元誥駐南昌爲南昌九江兩府覆選監督湯祚賢駐贛縣爲南贛寧三府覆選監督燕善達駐鄱陽爲南廣饒三府覆選監督徐鳳鈞駐淸江爲瑞袁臨三府覆選監督朱念祖駐臨川爲撫建兩府覆選監督劉存一駐吉水爲吉安府覆選監督昨已分别委任通電所屬一體知照矣 
　　藥庫爆裂實情城外永平庫藏儲火藥炸烈一案現經李都督核委軍務司軍械科長李柏年前往調查有無縱火情事現經李君查明呈覆都督確係北庫藏有黑炸藥一百六十磅五生七過山砲八尊切片無烟藥兩箱炸藥料十五件其餘白藥及土藥等件因天色過於乾燥以致爆裂所有以上諸軍需槪付一炬化爲烏有並焚燬庫房三楝等語李督閱覆當令軍務司將駐庫官兵分别撤換矣 
　　派定赴鄂代表贛省籌辦光復週年紀念會業經李督飭司放欵委任總務　長王良箴爲總裁會同各機關人員預備舉行惟武昌紀念會爲肇造民國大祝典關係尤爲重大現經李都督派委參謀處長何文斌携帶聯文駐往鄂垣赴會代表以昭盛舉茲將聯文錄下領吳頭楚尾小河山黑子彈丸遣一介使銜命章江觀光漢水幸獲與雍容樽爼接中朝上將威儀嗟余治劇理繁追隨未克祇遙望晴川閣聳黃鶴樓危最相期國士無雙慷慨重論天下事是旋乾轉坤大紀念去年今日正八閱月金風肅殺鐵血飛鳴竞混同南北車書極千載難逢盛遇此際星移物換節序初周看當前五色旌旗萬方冠劍數並世英雄有幾聯翩高會武昌城 
[共和黨浙支部選舉支部長記事]  
　　共和黨浙支部因選舉繼任支部長前日假協和講堂開特别大會到會者約二百人各分部代表計三十餘人公舉孫俶仁君爲臨時主席入席宣布朱支部長脫黨原因請各黨員選舉繼任之人次由孫江東報告本黨成立以來卽着手組織分部計成立者已三十餘縣其餘悉派員前往組織約於一月以内分部及分事務所皆可一律成立至辭職之幹事員均照章推舉補充並謂朱支部長之辭職實爲脫黨起見本黨亦未能强留雖由朱部長介紹蔣百器君蔣君亦一軍人且不在杭恐未能就職是以開會選舉遂分票計應德閎君得三百零七票當選爲支部長次多數沈鈞業得九票選舉旣畢遂由孫主席將關於選舉亟宜注重情形當衆演說謂各黨員宜爲正當之運動馭一致之進行云云語極懇切遂搖鈴散會 
[浙稅司催解賠欵之迫切]  
　　浙省攤解新約各國賠欵鎊虧等項每月應繳銀八萬三千三百三十兩零向由浙東貨釐指抵自民國光復釐金奉裁經濟艱窘是欵遂致延宕迭經稅務司正式交涉前都督湯君勉任艱鉅商由高前司極力挪解洋十萬元以後迄今十餘月分文無着併計自上年陰曆九月初十起扣至本月初十日止共欠應解銀九十一萬六千六百餘兩現任稅務司鐵君疊據總稅司函電督催奈督司紛更現狀掣肘不得不姑與委蛇此次張司長視事復經鐵君函電催詢並以欠解過鉅萬難再事含混且浙東貨釐改設統捐計自開辦至今收入必有成數應請即將是欵抵解並要檢查各屬統捐月收底册以資取信連日親蒞軍政府嚴重交涉致未都督應付爲難異常焦灼云 
[浙都督愼重海防]  
　　浙江海防自改編後僅留四十九旅分駐寗温幅遼闊全恃防營輔翼近日金衢嚴台紹寗各屬匪氛不靖人心浮動海盜猖獗警報瀕來轉瞬冬防又將吃緊前已電召外海統領官王君來省面授機宜限定組織水上巡警兼顧陸歸所部艦隊一律更換快槍添配小口徑快砲昨日特派本府軍械科長王崇年督運火藥四百桶子彈二百八十箱及服裝器械等件馳赴寗波除接濟水陸名師外暫存該郡軍需局俾便各路防營就近請領以重軍備 
　　浙洋盜首坐船近已改用兵輪器械異常犀利致師船遇盜每爲所窘朱都督力主嚴勦前已召商統領授以全權准發新式槍械並以浙洋艦隊以超武兵輪爲中堅惟年久失修機械窳敗特於前日電呈都督派員赴滬估修約計需價四萬金左右限四星期竣工加添新式砲位若干門以禦劇寇現奉上峯核准飭令經理科長袁文伯即日馳赴上海監督赶修以壯軍容云 
[高夏今歲産棉總額]  
　　山東高唐夏津兩處地質肥沃素爲産棉最盛之區茲據最近調查兩處種棉多寡無甚差别凡有百畝田者約種棉花五十畝雜糧五十畝今年收成雖較往昔减色然平均計算每畝可獲八十斤每斤値大洋一角（專就生花而言）高唐全境地畝實數八千餘頃産棉總額計在三千二百萬斤以上獲金三百二十萬元而夏津地畝實數七千餘頃産棉總額約在二千九百萬斤獲金二百九十萬元共計兩處産額六千餘萬斤獲金總數六百十餘萬元然銷行本地者十之三四輸出海外者十之五六若能於紡織一業力圖改良則獲利尤豐矣 
地方通信 
[湖北]  
　　執法無私財政司長潘祖裕强佔黃長盛之未婚媳張玉娃爲妾經黃控由民政長發交司法司轉發地方審判廳秉公訊斷潘司長大爲恐慌已稱疾辭職並極力運動司法界人員冀消弭於無形孰知地方廳人員異常公正毫不畏勢徇情日昨特先傳玉娃之父張用江原告黃長盛并媒証柳黃二姓到廳質訊判事張君首問張用江曰方爾與黃姓對親時係屬何日張答曰我並不認識黃某爲何許人烏從與伊對親黃長盛旁駁之曰於今是財政司長之岳老太爺自應不認得駕划船之親家矣判事又問張姓之原媒柳某云張黃二姓結親係爾爲媒否柳早已受張賄託堅稱毫不知情係黃長盛硬挪扯其爲媒請究誣控黃于旁証之曰今正張姓族人調解此事令用江勸潘祖裕給我兒另娶聘費一百四十串有爾在場簽字否柳俯首無詞張用江强答云彼時蓋爲爾等術弄受愚耳判事聞張此語無異自盡供招復詢黃姓之原媒黃某黃乃直道其結親始末並云由伊經手送過張用江聘金錢三十六串判事乃厲聲問用江曰此事實否用江囁嚅答曰彼時亦不知何故伊等要苦苦送此禮費判事當拍案怒斥用江一番着黃長盛於五日内將其子帶同來廳報到聽候訊辦並諭張曰俟黃子到時定傳潘及玉娃一併到廳質訊遂閉庭潘聞此耗恐慌已極已央人向黃說合願給予銀五百元息訟然黃尙未承認也 
　　支給薪水鄂省軍務司久有實行薪水之議因省議會反對中止茲司長吳醒漢君突於二十二號下午傳知各科人員赴會計科支領薪水當時會計科擁擠異常然各具一種悲歡不同之態度有喜其較前加多而哭者有怒其較前減少而逃者是一亦快現狀也茲將各員所定薪水辦法紀下正司長月薪四百元副司長三百元參議二百元副官長一百元副官六十元書記長八十元書記三十元一等科員八十元二等科員六十元三等科員四十元自司長以至書記一律八折每人每月扣伙食五元所有雜役什費均歸自備所以書記等人以實行薪水反不如支領津貼之爲愈也 
[蘇州]  
　　連遭盜刦洞庭東山白沙村嚴廷誥家於本月十九號（陰曆八月初九日）夜十一句鐘突來頭裹白巾口操鄂音之盜匪二十餘人由大門右墻攀竿入内隨將大門洞開持刀恫嚇事主當被刦去金銀首飾現洋等共値四五百元之數當由隣右鳴鑼呼援盜已聞聲逃遁一路放槍示威村人乃追蹤至本村嘴角河邊盜船早已遠駛不及追獲不料該盜慾壑未盈翌晚夜半三鐘時踵至嚴姓家撞開後戶直入肆刧幸嚴姓是晚已盡室避開未受驚惶宅中僅留傭僕兩人一名莊福壽被盜用刀背猛擊面部腰脅等處受傷甚重計又被刧洋數十元衣服數十件迨村中人聞聲赴援盜匪早已呼嘯而去事後嚴姓開具失單投報檢察廳及警察局詎該廳並不卽日候勘及翌日連刧後又報官廳徐廳長曁李警察長始於二十一日到村勘視許爲行文嚴緝但不知能弋獲否也 
[松江]  
　　共和黨成本月二十六日共和黨樏涇事務所假座米業公所開正式成立大會到會者三百餘人先由葉景秋君　告開會宗旨次由松江分部特派員馬逢怕君葉禹卿君演述黨　一　當場入黨者極形踴躍旋即　　職員用無名連記法投票舉定沈君　百郁彤　君爲正副所長葉子善君懐子　君郁桂　君葉景秋君郁頌　君沈玉儕君張漢泉君張引生君爲幹事員梭由黨員汪友竹君郁頌閣君相繼演講鼓掌如雷閉會時已鐘　五下矣 
　　以漕抵餉松軍水師五營陸師兩營曁衛隊等軍月需餉項二萬餘冬季軍服及輪船煤斤等類又共需銀三萬元迭向蘇垣請領昨奉程都督電飭華亨謝民政長著將徵餘忙漕劃給謝君即傳兩縣漕總而商本月分餉銀允卽墊劃現已電復郁督矣 
　　選舉訴訟金山縣公民禀陳民政長略謂奉都督通令調查入册時本市鄕居民接續至三年以上者不得以兩區迭互居住同時爲兩地公民乃西鄕一區彭議長元鼎貿然註　洙涇市臨期投票伊子彭　城一遷洙涇入市區只民册本年尙當選爲市議員距縣會選舉之日兩地奔波同日投票市區投畢往投治安鄕經籌備所查驗票根確鑿應請提交參事會公斷以爲植黨營私者戒 
[鎭江]  
　　鐵礦進行鎭江南門外八公洞發現鐵礦一節已紀報端茲由代表王鶴亭邀約八公洞住持僧及張二皮條子兩業主議定礦地價値出立允許字據持赴南京都督府呈驗已飭實業科發給探礦執照諭令探明該礦深淺可以出鐵若干據實呈復以便換給採礦執照該代表已於二十六日到鎭電致上海股東速請礦師前往探明俾得早日開辦云 
　　預備祝典國民黨鎭江分部以九月二十九號爲武昌起義週年紀念之期特函致各圑體於二十六日午後二時假縣議會會議辦法届時各圑體代表到會公舉民政長張君翼雲主席報告開會宗旨略謂二十九號及武昌起義紀念之期擬開紀念會以誌盛舉至如何辦法應請公決廬潤州部長以此次開會誌盛乃中國數千年來未有之慶典凡屬國民皆有應行慶祝之義務並不必分别圑體以便一致進行旋公議開會地點决定在鎭舞臺是晚舉行提燈會即以該台爲集合地點此外城内外各店舖亦懸旗掛燈以慶盛典 
　　師長閱操陸軍講武堂自開辦以來諸學員孜孜研究頗有進步十二五日諸講員率領全體學員在東門外京峴山地方練習野外操演並請駐鎭十六師顧忠琛師長臨場閱視憲兵營營長韓天慰君亦率同憲兵前往照料 
[時評二（萍）]  
　　今試問人以國務重乎黨爭重乎則人必正襟危坐而致詞曰黨務不如國務之重 
　　顧自共和告成南北統一以來僅僅八閱月間號爲國務總理者已三易其人混合内閣失敗超然内閣又失敗遞相推演以至於今又變爲假國民黨内閣之時代矣區區一總理若與黨見爲轉移者抑獨何也 
　　雖然今茲趙内閣甫告成立而所謂候補之内閣者若黃内閣若宋内閣已紛紜錯雜環伺於趙内閣之左右如野老之與人爭席者然 
　　記者曰惜乎黃宋皆湘人耳吾不知異日之孫中山意見何如吾更不知他日之袁項城意見抑又何如 
　　嗚呼内閣嗚呼民國競爭之新内閣 
 
 
 

Page 7

 
 
本埠新聞 
[六黨合併開會紀]  
　　滬上同盟會與統一共和黨國民公黨國民促進會共和實進會全國聯合進行會等合併改組國民黨昨日在南京路同盟會交通部開成立大會午後二時各會員先後蒞會約有百餘人當未開會時先有某君主張再行登報聲明改期在張園開會繼由某君宣言今日各黨會員到者甚爲踴躍應先開成立大會擇日再開選舉大會遂互相發言或主張改期或言今日應先開會無一定見旋忽振鈴開會推舉呂天民君爲臨時主席呂君登檯宣告開會宗旨未畢即由馬君武君宣言今日開會選舉但選舉票祇預備五百餘份而到會者人數甚衆不敷分派自以改期爲妥呂君接稱鄙意改期明日惟是星期日須得多數贊成方可定議一時互相發言主張不一秩序紊亂當由謝武綱君登檯宣言謂今日開會因前所推舉之籌備員一應手續均未預備致今日開會諸多掣肘應記大過三次遂將粉筆於墨板上大書籌備員着記大過三次檯下各會員請書明籌備員姓名並削去選舉權一時人聲嘈雜忽有一人離座大聲曰同盟會會員辦事如此莫怪局外人謂同盟會員祗有破壞之能而無建設之才觀此信然似此開會成何體統還請諸君靜言討論旋由張昭漢女士登檯宣告謂今日開會到者甚衆本係討論聯合進行方法乃竟互相爭閙殊失價値且今日開六政黨合併大會竟無書記員布置殊欠周到即女界開會亦從無此種現狀人謂男子程度高於女子今辦事若是之草率且又互相爭閙可笑孰甚繼由某君登檯宣布定期下星期日在張園再開大會如有反對者請舉手舉手者少數某君請再舉籌備員數人與前舉之籌備員協同辦事經衆舉定馬武君及張昭漢女士爲籌備員舉畢散會其時檯上某君復用粉筆添舉陳鴻璧鄧家彥王傳三君爲籌備員檯下會員聲稱各會員已散未便添舉某君接稱因恐所舉不妥是以添舉又相持良久而散 
　　統領傳騐屬員 
滬防全軍李統領通令所屬水陸各營云爲訓令事照得本軍各營各級將校及差遣等員光復以來迄今一載各員分防出勦籌備悉驗事務紛紜辦理日無暇晷本統領久欲親詣各營以覘各將校之精神藉申慰勞之意又據點騐時各營管帶所呈各級將校成績表其間辦事熱心閱歷深遠學術精明者固屬甚多而辦事懈怠閱歷疏淺濫竿充數者亦復不少本統領履茲秋高馬肥之候正宜親見各將校詳加考騐當面詢問以决定其成績之優劣用整軍容而示懲勸惟本軍防地較廣本司令部公務甚繁水便親歷各地致稽時日茲令駐滬各營各級將校差遣等分别日期先行傳集到部騐畢再行依次查騐駐閔各將校仰卽按照擬定規則條例齊集到部聽候查騐須知此次舉行查騐雖係藉覘各將校之精神亦即代舉秋季大考之重典自應遵照規則一律到塲不得藉故規避爲此令仰該管帶轉飭所屬一體遵照自令到日起無論何事不得藉端請假毋違切切此令 
　　考騐規條一傳集日期滬軍營本月二十七號上午十時（已考）步隊第一第二營及第六營駐滬之一部二十八號上午十時（已考）第七營及砲隊營三十號上午十時第八營三十號下午二時駐閔各營十月一號上午十一時在閔行辦公處齊集二傳驗人員各營自副官起至司務長止如敎習差遣巡查調練員等一律到場（軍佐不與）三各員各自携帶筆墨試卷由本部備四如長於術科而短於學科者准臨時報明單驗術科如學術均不見長而辦事閱歷優長者亦准臨時報明當場試以口頭問答五傳驗各員各營應具人員職務姓名手摺一本以備傳點六如有措詞或借故不到者作爲臨時躱避該員差使着卽撤銷 
[尙賢堂陳列所開幕之盛况]  
　　二十七日下午爲法界尙賢尝陳列所開幕之期四時許中外士女連翩而集皆由該堂之東門入首至者爲女工室次爲書畫室樓上二層則首爲廣東室次爲浙江室再次爲江蘇室三層首爲中國西南部室次爲江西室再次爲中國西北部室外更有敎育成績品室幼稚玩具室佈置井然有條不紊雖在創辦之初徵集物品限於時地未能立臻大備然内容之精美已綽有可觀循是以往當不難日見發達也六時許更由伍秩庸李平書李佳白諸君相繼演說欵待來賓茶點而散 
[滬西商圑改期開會]  
　　滬西商圑本定於今明兩日開慶祝紀念會嗣因各學堂函索入場劵紛至沓來一時不及置備故於前晚開職員會提議改期昨已發出通告准於陽曆十月十號舉行並加入提燈會繞遊街市以襄盛舉 
[救火員犧牲生命]  
　　本城救火會會員夏書林君前因西門内關帝廟後面許姓家失愼奮力施救跌入火中灼傷多處延至前晚身死昨日午後由各會員帮同治喪身穿軍衣軍帽胸掛金奬牌從豐入殮該會體育部會員均戎服站立連放排鎗三通以伸哀敬一面由該會董議决每月貼恤洋十元以三年爲限並定於陰曆本月二十六日舉殯安葬想届時尙有一番熱鬧也 
[維持國貨會演劇籌費]  
　　維持國貨會創辦伊始籌費實艱現由文明大舞台主人熱心贊助准於十月五號演劇一天除開銷外餘數悉充會費想各界愛國者届時必聯袂而往也 
[警局取締妖巫]  
　　海門婦人陳袁氏在西門外黃家闕路擺設僊壇惑衆歛錢受其愚者不知凡幾昨爲五百九十三號崗巡查獲拘解西區警局供稱不知犯禁求請從寛經理事員飭探押令該氏至家將偶像當塲搗毁並具永不再犯切結始行釋放 
[女工同仁會自起自滅]  
　　江蘇都督飭查女工同仁會是何宗旨曾紀前報茲由穆警務長查明同仁會原設英界乍浦路一百十八號門牌現在各女工因値新絲上市無暇顧及且辛工有限不願捐納一月三角之費業已自行解散復由民政長呈報都督查考矣 
[花草浜亦將塡塞]  
　　城内花草浜年久未浚大半壅塞茲域濠事務所路政處會同規畫擬將該浜塡沒建築馬路一俟界線劃定即可籌欵興工 
[烟霞窟裏之密語]  
　　老閘捕房捕頭惠爾生自榮壽里台基破獲後以界内秘密賣淫之處甚多嚴諭中西包探分投查緝在案前日夜間由包探朱阿巧至北京路五百十九號門牌淸江婦人李張氏家見有新閘振昌絲廠管車人王姜甫與繅絲婦人陸陳氏陳李氏在房内絮語向之盤詰言語支吾並觀各人形色俱甚慌張知係秘密賣淫之所遂將各人一併帶入捕房分别拘留昨解公堂請究先由朱探禀明前情據李張氏供稱並不開設台基將後櫢轉租與王月得租洋四元是實訊之王姜甫供稱向有烟癮因外間無處開燈吃烟故向李張氏租住後樓與李陳兩氏素識並無苟合情事並據陳李氏供稱家居新閘福海里丈夫現在南京謀生陸陳氏供稱住居新閘張家浜丈夫在漢口營業與李氏同在絲厰做工與王相識同往遊玩並無不端之事王襄讞商之德裴繙譯官以李張氏不認開設台基然容留男女三人同宿一房究有不合著押女所三月房屋發封王姜甫勾誘有夫婦女本應究辦姑念該婦等不認犯奸從寛著罰洋二十元充公押候繳洋開釋李陳兩氏始寛免究一併斥釋 
[董事分撥公産]  
　　滬城民政署前大街向有濟善堂一所前淸時代由邑人推舉葉棣華爲堂董專辦施醫給藥各善舉堂中經費均由各紳擔任籌墊並不在外募捐亦無公欵指撥去年光復以後有夏應堂殷受田等組織之紅十字分會暫以該堂爲事務所嗣因市政廳慈善圑欲思歸併卽由夏殷二君再四力爭取銷前議茲堂董葉君以該分會不無徵勞况後來經費該分會亦允擔任故將該堂北首房屋一所劃給該分會爲辦公之處業於前日由會中主任雇匠修葺以壯觀瞻矣 
[催造選舉人名册]  
　　滬南南政廳總董陸松侯君致各調查員函云頃接民政署函開此次合併調查衆議院省議會議員選舉人資格事極繁重查第一批各市鄕送到此項名單尙屬寥寥爲特再函奉催請轉知各分任調查員務於九月三十日（即陰曆八月二十日）一律查齊會送以便接續編造免悞省限爲此備函請執事曁分任調查員將此次調查務祈按期查齊從速交下以便　送造册 
[店夥溺斃之口實]  
　　滬南高昌廟附近有一香烟公司爲童濂吉張晋全汪信甫等合股創立雇用馬胡氏之夫馬某爲夥日前公司中令馬赴浦東收得賬洋七八十元渡浦回來不知如何滋斃當時竞無人覺察嗣該氏因伊夫久不歸宗迭向公司查問下落並派人四處調查始將馬尸撈獲身畔之洋則已無着該氏卽以丈夫身死不明爲詞協同夫兄馬紹根將童王張三人扭入該處警局昨解警務所核辦穆警務長以事關命案着送上海地方檢察廳留候預審核奪 
[小流氓尋仇報復]  
　　西門内小流氓杜小眼（混名大小眼）去年因誘拐賣頭髮之女子逃逸事爲女父告發經南市裁判所訊明判决將女交父收回管束杜發押習藝所三年在案今春遇赦釋出仍不安分昨日胆敢持刀至女父處尋仇報復適女他出由店夥周榮桂沈阿金李根泉將杜扭至四區警局求請究辦當由尋區員命送警務所轉解地方檢察廳押候訊明懲治 
[發封同和客棧之不易]  
　　著名翻戲劉榮齋因串黨袁擇章周志文局騙四川人吳養泉現洋五千餘元被吳控奉公共公堂訊實判周袁各押西牢半年劉押一年半再繳芝蔴膏洋一千二百元除將料膏八箱抵扣洋三百元外餘洋挺押不繳昨晨吳之代表海司律師又至公廨聲明前情請將金隆街十九號劉所開之同和客棧發封拍賣抵償被告代表聖文律師辯稱同和棧係是股開非劉一人獨創應請免封且劉已在押儘可向伊追究王襄讞商之德裴繙譯官以此案係聶襄讞承審諭各退去候下禮拜六將劉帶案再核 
[安揷殘廢軍人]  
　　去秋武漢民軍起義時熱血男兒之爭赴前敵者甚衆當時受傷者亦屬不少均經紅十字會醫愈其受傷較重斷臂折　各勇士光復後均留養鄂省茲黎　總統以該兵士等不惜犧牲生命遣成共和應予優恤爰特商由江蘇程都督擬在滬南擇地創一殘疾學堂以資安揷此項軍人約有百餘名業由該軍領袖率帶來滬暫駐閘北昨日一併帶往滬南安置道經公共租界由該軍領袖至總巡捕房聲明派捕護送至界外而回 
瑣聞 
[城内]  
　　地方審判廳弄庭批示○陸芝山聲請集訊批此案現已移請民政署將已受訴訟上拘束之　增祥産業單契一律註消一面另立新據發交變賣得價履行債務其不敷之數准卽作爲執行訴訟刻日傳集各方面訊諭可也 
　　地方檢察廳批示○王　金訴胞弟德生毆傷尊親呈請驗傷提起公訴由批訴悉爾妻王翁氏騐明並無傷痕究於何日被毆何人動手來狀均未叙明惟已另案飭傳姑俟集訊併奪此批 
金少堂等訴石金忠等串拐屬實設計圖賴懇再提究由批訴悉查金鴻興之妻逃去已有十三年如果爲石金忠串匿金鴻興焉有不知之理當時即應向官廳呈請核辦何以遲至今日始出而主張其中顯有不實不盡之處况前日豫審時金鴻興旣不能舉出証據石金忠亦堅稱並不知情本廳未便遽予押追因令石金忠取保出外尋交郭紀生到案再行訊明核辦該民等事不干己毋庸越爼代謀所請提究之處碍難准行此批 
[第一初級審判廳民科批示]  
　　陳文靑訴王松泉私逃請追保賠償損失批候再命令承發吏勒令保人王松泉將洋交案一面將丁福春轉租屋發封如該保人再有違延即予傳案訊追此批 
[爭論用錢]  
　　華厚卿前在上海地方審判廳起訴張啓承等不還欠洋昨日午後由推中金鳳翔君開民庭審訊原告延狄梁孫律師輔佐被告邀請秦聯元律師辯護據華厚卿供稱鎭江人年念九歲向爲扇業前在大東門内同源興扇店爲跑街已有多年後由我店股東張啓承托我代銷私貨言明九五扣頭迄今有三年之佣錢未取每年立有摺子爲証共計洋五百十餘元除收過四百元外尙欠一百餘元請求追究張啓承供稱紹興人年四十五歲我是同源興扇店股東華叔卿是本店夥友被伊私收帳洋拖欠四百餘元至於佣錢一層在店銷貨係夥友應盡之義務况每月給有薪俸何以反稱我角伊銀周嘉福供稱杭州人年五十三歲在同源興扇店爲經理所有華厚卿之佣錢照商界習慣若有薪俸則無須佣錢請堂上明鑒狄梁孫律師起言曰張啓承所欠之洋有確實摺據爲憑可與帳簿核對況張啓承不應登報廣告毁壞原告名譽應請堂上追償名譽損失秦律師曰原告前次私收帳洋揑刻圖章避匿不面故登廣告至於佣錢一層並未有確切証據應請堂上查察問官得供將摺上之洋數與簿上核對共計五百十六元有另諭曰此摺應當作爲有效今日此案即當决定候即日送達判決書被告如有不服再行控告至原告所請追償名譽損失一節着另赴檢察廳提起訴訟可也 
南市 
[表揚功德]  
　　上海醫院女醫士張竹君曾於去秋民軍起義時以紅十字名義赴鄂施救活人無算昨日午後兩時上海敢死隊兵士特送牌匾等件至院爲張女士表揚功德 
[追繳公欵]  
　　市政廳總董查得去年光復時由各舖地甲經收前淸時代房捐積欠未繳者甚多議將此欵暫歸市政項下公用嗣後仍將此項房捐事宜移歸民政署收辦曾經催令速繳迄未淸楚茲又查出延抗之頭舖地甲張鑅欠洋四百三十一元二角九分十五舖地甲顧森欠洋二百五十元九角三分昨已知照陳裁判傳案研訊供求寛限一月姑准交保先繳半數餘限一月内掃數繳淸 
[毆打兵警]  
　　法界公館馬路某湯糰店主因被店夥竊去洋若干元向追不認遂即料同四五十人軋至南市中華茶樓聚吃講茶由四百七十一號巡士姜長榮上前阻止始行散去迨該巡士回至馬路若輩竟挾嫌毆打毁及警服該巡士立吹警笛由隣崗巡士上前解勸亦被兇毆傷及臂腕失去警帽等件適有滬防營兵士林天珍經過解勸亦遭兇毆後始獲住張天友一名解至東區轉送警務所審訊 
閘北 
[裁判所通告]  
　　閘北地方現已奉文改設第三級審判廳開庭在即所有本所現正淸理結束一切民刑等事案件毋庸再遞訴狀應俟審判廳成立後前往起訴其違警律一切仍即遵章赴警務公所呈請核辦爲此通告訴訟人等一體知悉 
[改派區員]  
　　閘北四區區員沈海觀因得賄縱賭撤差遺缺以水巡區區員調補已誌前報蔣警務長又以該區員深悉水上情形仍着辦理水警事宜所有四區區員一缺卽着行政科第一課員鄧常彰升補第一課員令第二科課員調補二科課員令第一課一等書記李寳琛升補昨己分别到差供職 
[船戶遇盜]  
　　船戶金杏春近由羅店裝運空煤油箱來滬售得大洋一百十元小洋八十二角仍回原處裝載駛至六里亭地方遇盜將洋如數刧去時有一盜舍舟登岸金亦上岸尾隨至九區　子灣金即鳴警將盜拘區據稱姓張名　阿三奉飭解送警務所請辦 
公共租界 
[勞譯員]  
　　昨日禮拜六公共會審公堂輪値德副領事師謀君陪審因師君另有要公未到祗有繙繹官裘尼赤君一人蒞廨會同王襄讞在樓下公堂升訊各捕房瑣案直至午後二時始行退座 
[冐名行騙]  
　　英美電車公司已歇廚工葉國華因冐洋東名義至南市阜豐參號内騙取値洋六十四元之高麗參十六支賣與謝阿生得洋四元八角經阜豐經理王菊章查悉報捕昨將葉與謝一併拘解公堂訊明判葉與原贓併送滬南初級第二審判廳訊辦着謝自赴該廳候質 
[藏匿女子]  
　　常州婦人周金氏將十八歲同鄉女子陳了頭送至　王氏薦頭店内托薦爲傭詎被張張氏以代薦至吳姓家幫傭爲由將女藏匿經金氏得悉控由捕房昨派包深將王張兩氏一併解廨請究王氏供被張氏將女藏匿訊之張氏供稱其女實被夥友張阿掌誘逃判　王氏交保張押限將女交出並補提人証再訊 
[被告待訊]  
　　德商波彌文控陳可揚不理定貨虧銀又郭漁舟控胡子宗虧欠貨銀四萬餘兩又張兪氏控陳掌生不理抵借洋一百元昨由捕房將被告各人併傳到廨分别交保候訊 
[投河遇救]  
　　朱江文前日至洋涇浜投河圖盡由捕救起帶入捕房昨解公堂訊據供稱嘉興人來滬謀事不就以致流落判派捕代購船票至輪船自行回籍 
[小孩待領]  
　　男孩陳小六仁恩均在途啼哭由捕查見帶入捕房昨送公堂請示陳孩供年十歲父母雙亡流爲乞兒仁恩供年八歲江北人家有父母判一併留候認領 
[凌虐婢女]  
　　女孩張生美日前在靜安寺路徊徘啼哭由捕查見帶入捕房據稱年十一歲廣東人在張姓家爲婢因遭主人凌虐逃出捕頭即飭送至公廨昨由官媒將女解案訊明前情判送濟良所留養 
[包探獲賊]  
　　劉芝農因竊金飾鈔票計値洋八十元被包探張子卿查獲昨將劃解廨訊實判押兩月示儆 
[違章受罰]  
　　金存香前日因帶刀棍在租界行走被抽查見以其違章帶入捕房昨解公堂訊知違章屬實着罰洋兩元充公刀棍發還 
[私換龍頭]  
　　石小弟私換自來水上龍頭被自來水公司查悉報請捕房昨將石拘解公堂訊實判罰洋五元充公 
[夜行遇匪]  
　　許兆植前晚一時行經崑山路突有匪徒三人從弄内奔出攔路行刦許即高聲呌喚幸爲時尙早行人未絶該匪等情虚逃逸並未失物當報捕房請究 
[拐失男孩]  
　　薛和尙往漢璧禮路二千零二十九號有六歲之子名連生前日被匪拐失昨薛投報捕房請爲查緝 
[姑媳不睦]  
　　住哈爾賓路之計吳氏昨日與媳王氏口角相毆由捕併送捕房經捕頭询明斥釋 
[失火即熄]  
　　靶子路七十六號某葡人家昨晨幾釀火災由鄰衆帮同救熄捕房聞報派探查明再行核奪 
[行人被疑]  
　　前晚有身穿短衣之沈友才沈阿桂等四人行經肇勤路被麥副捕頭查見疑係匪類喚捕拘入捕房昨有開硝皮作之金阿華投案一併保釋 
法租界 
[此推彼諉]  
　　朱雲庭投廨訴稱於光緒十一年間由祖父將坐落八圓内戶名朱金玉之田單向吳其祥抵押洋五十元今備本向贖據稱已轉抵與朱善卿處故即偕往理贖詎原單竟被串匿以僞單搪塞當時察出向論一昧逞蠻莫可理喻求究質之吳供出單已轉押與朱有八年之久未知如何掉換實出不知訊之朱供並無抵單情事所有僞單一節亦不預聞請向吳雲祥追究可也聶廨員以吳朱供詞推諉判一併交保候查明再核 
[查究家産]  
　　胡經芳欠普濟藥房貨欵二千餘元經公堂訊判交保出外料理在案迄已在押日久原告復又投稱胡在原籍家産甚多非無力者可比實屬有意刁玩須求嚴追胡供尙有帳目不符須求釋出收帳料理聶讞員判還押候備文至杭州查明有無家産再行核辦 
[情節支離]  
　　皮鞋作工匠倪晏泉控韓楊桂剥衣拆梢等情經公堂中西官提訊據韓供與倪是同業同事前因急用借伊之衣質洋三元有之今被挾嫌誣控聶讞員以當票旣在倪手不得謂之拆梢所控支離揮之使去 
[時評三]  
　　去年之今日爲起義諸烈士被難之日更爲起義諸君子發軔之日亦即爲民國肇造之第一日然則是日者爲我民國最有榮譽之一日我國民永永不可忘之一日而一日之中且含有哀悼與慶祝兩義我國人民之　念果何如乎 
　　雖然國慶日已由參議院規定十月十號則正式之祝典固宜俟至十月十號舉行而我人民對於今日之感觸則已勃發而不可遏矣 
　　竊謂今日者非特宜悼非特宜賀而亦宜凛凛然有氷霜之懼我國之共和外人尙未承認政府之組織目前尙未鞏固人民之程度尙未進步蒙藏之反抗尙未平靜凡此種種皆足爲我民國前途懼然亦在我人民自爲之耳我人民知其可懼而毅然奮與則此種種可懼者皆不足懼旣有以慰起義諸烈士於地下更有以示我民氣之奮發於全球而今日之日眞足爲我民國前途慶矣 
專件 
[衆議院議員選舉法施行細則（續）]  
　　第二十二條投票人因有事故退出投票所外及有前條各欵情事受令退出者投票管理員廳取回投票紙將該投票人姓名並退出緣由記載於投票錄 
　　第二十三條係前條退出投票所之投票人欲投票時管理員得於投票所未關閉以前准其　所投票但受令退出者不在此限 
　　第二十四條投票人因錯誤污損投票紙及封筒時得請求換給 
　　前項投票紙及封筒之換給管理員須將該投票人姓名記載於投票錄 
　　第二十五條投票管理員認爲必要時可給選舉人以投票所入場劵及入場號數 
　　第二十六條投票　閉鎖後凡未送達開票管理員以前不得移出投票所外 
　　第二十七條投票紙及封筒分配於各投票所時須記明數目俟投票完畢後由投票管理員將用過數目報告選舉監督並將汚殘餘紙一律繳還 
　　第二十八條遇有天災及其他事變發生致不能投票時投票管理員得呈報選舉監督改定投票期日但至能投票時不得延至三日以外 
　　第二十九條開票管理員於檢票完畢後須會同監察員决定有效票若干無效票若干分别記載於開票錄 
　　第三十條開票管理員須會同監察員將投票總數與投票人總數分别記載於開票錄 
　　投票總數與投票人總數相較有增多或減少時應附記其增減理由 
　　第三十一條選舉人得請求管理員給與入場劵入開票所參觀開票事宜但至座位不能容及遇有必要情形時管理員得臨時限制入場人數 
　　第三十二條届投票開票時刻該監察員有因事故缺席者由選舉監督或其他監察員於本選舉區内之選舉人中選派代理 
　　前項缺席監察員及代理監察員之姓名應分别記載於投票錄或開票錄 
　　第三十三條依本法第六十五條規定之選舉　　　　　舉區酌給 
　　第三十四條選舉人名册選舉人資格　　　　　　　　　投票匭並投票錄開票錄選舉錄　　　　　　　　　　　　擔 
　　第三十五條依本法第二　　　　　　　　　　　　　　則所設委員其公　　　　　　　　　　　　　　　　　　　　第三十六條投票　　　　　　　　　　　　　　　　　或被選舉　　　　　　　　　　　　　　　　　　　　　　　第三十七條　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[花酒大王北上留别南中諸校書八股文] [  天聲追擬]  
　　（全篇套用周犢山我將去之文句） 
　　不忍去而去大王之心歉然矣夫去非大王所忍言而亦非大王所得意也而今竟去也大王其何以爲心哉想其告南中諸校書曰天下黯然銷魂者别而已矣夫酒地花天之日而謂分袂即在目前有情人當不願及此而今已矣一房歡洽無幾時矣校書們何愁乎寂寞所難甚者吾大王耳吾將久任於滬督滬督無可任矣羣情不諒報章多攻擊之辭則憤煞吾也吾將留戀於申江申江無可戀矣輿論譁然都督有楊梅之誚則羞煞吾也今爲吾計其去之乎吾豈效颦薄倖之郎也哉而去也念數月游治於茲口福享之艷福享之迄今日而忽然遠别染花柳之疫校書們亦難爲庇護之詞也爾其奈吾何吾豈獨無床第之情也哉而去也念終朝留戀於茲食則同之寢則共之迄今日而遽爾分飛登紅木之床校書們更應生孤零之慨也吾其奈爾何吾不知旣去之後余一人之旅况何如但願寃家避吾美人顧吾則吾去猶之不去也然而迂矣已南方之難安遑問北方吾不知旣去以還校書們之新知奚若但願揮霍過吾恩愛勝吾則吾去賢於不去也爾其勉哉事新客之殷勤應如舊客吾不能試接神之術（巢湖帮中擄人勒贖謂之接財神）吾不能盡花界之歡則吾今去也而已愧其晚矣睹陶遜之電文幾乎魂飛魄散吾不能辭妄殺之嫌吾不能籌彌縫之策則吾今去也更别有深意也閱報端之揷畫直覺憤懣塡胸所冀者朝夕間左擁右抱余亦自知歡樂異日房中話舊尙期少涉譏諷所惜者數十戶燕鶯散處未能遍訴離情他時柳巷遙傳深幸廣爲細述吾將去矣幸謝校書們勉事新知毋以吾大王爲念 
[寳塔詩] [  瘦蝶]  
　　烟鴉片水火煉戒弗連牽刻刻打呵欠過癮要省銅錢一包丸藥吃三天 
　　賭碰和四角坐也算功課輸得一塌糊隔夜就要賴過弗然剥衣上當舖 
　　嫖逍遙渾淘淘膀子濫弔碰來個個好到節總弗開銷生子毒瘡爛百鳥 
　　酒嘸趣吃弗休胡言亂語只怪拳頭邱惹别人呌酒鬼歸家甩倒尿坑頭（按此首以土音叶韻不普通） 
　　着闊客會想法套褲馬夾油跡到處搭實在自家躐蹋一千家當穿八百 
[勢利黨簡章] [  木偶]  
　　一定名本黨以勢利爲前提本滿淸顯宦之爪牙作民國權要之走狗故命名勢利以副其實 
　　二目的本黨抱自私自利主義以達世界最勢利之目的 
　　三資格凡於勢利學有根柢見富貴能趨承見貧賤能踐踏者悉認爲本黨黨員 
　　四職員於本黨内公舉一工於吹牛善於拍馬扛肩縮頸而能鑽狗洞者爲黨長其餘職員量才任用 
　　五黨約崇拜權要壓制善良重富欺貧見利忘義乞憐昏夜白日驕人有勢即依無孔不入以上規約宜永遠遵守 
　　六出黨如有迂頭腐腦違背勢利宗旨誤以卑鄙齷齪之行爲可恥而行之不力者以犯規論即除其黨籍 
　　七經費由經手欵項内吞撥 
　　八附則本章程臨訂草率有未盡勢利事宜得隨時加入 
海外奇談 
[止絶果虫費] [  鈍根采]  
　　檀香山埠農務及森林部總理基佛接美京昆虫學家考挖來函云日前加拿大省下議紳根氏遞禀於議院求撥欵三萬五千元爲止絶檀島菓子蚊虫之費經上下議院贊成通過呈於總統塔夫脫簽名七月一號即將該款發出云 
[地學家縋探火池]  
　　紐約大學敎習第戴灼活兩君專究地學者也前數月赴檀香山調查企盧火山該火山陷有一穴如大池然人以火池稱之兩君倩人在火山頂以繩縋彼而下落於火池之旁攷察數點鐘時間詳細記之今已返本處據彼所述有許多問題耐人研究然非冒險不可得也按企盧火山高出洋面六千英尺火池之口周圍闊約九英里或有時噴出熱液黑烟障天以最近時期而論一千九百十年時發洩爲最甚焉 
尊聞閣詞選 
[金陵歸來過蔚雲廬校書病中話舊口占二絶名贈之] [  酒純]  
　　一種嬌柔意態眞病來寳鏡欲生塵盡屏休訝秋花瘦儂亦工愁善病人 
　　水晶簾底笑言温爲訴游踪憶白門臨别秋波休更轉不曾眞個已消魂 
[秋晚廻文體三韵可讀] [  韞石]  
　　霧鎖靑山晚烟凝綠水寒騖飛驚日落蟬噪送秋殘 
[咏秋風調寄滿江紅] [  李玉川]  
　　夜永更阑紗窻外幾番搖曳試起看無形無影滿　殘月上　敲扉花影亂穿簾入幕孤燈滅猛回頭疑是玉人來關情切聲細細悲鳴咽寒慘慘愁重疊怪音容何在傳紅葉驚我單　添冷落催他　扇輕離别恨秋聲偏綫舊春闹閙新時節 
遺聞軼事 
[袁簡齋先生軼事] [  了靑]  
　　袁簡齋先生未第時偕友游西湖某叢林信步隨喜不覺深入偶至一院落花木幽雅禪關外扃伏窓以觀則婦女三四輩在焉先生性機警急掣同伴衣曰此秘密地宜速去言未竟數僧突出攘臂邀之遂幽兩人於薪室其友惶急無措將圖自盡先生曰茲事宜鎭靜徐商或有生理旣見牆角立舊錫杖一乃啞然喜曰君勿聲但從我指揮自有脫險計遂藏其友於積薪中而自携錫杖破屋瓦並斷一椽俄聞門外足音跫然遠至乃故作焦急聲曰君何獨逃盍携我同去門外僧聞之大驚急破扉入則二者止留其一矣先生徐指梁間曰吾友已去若不釋我官差且頃刻至時衆僧畢集伏地膜拜許以重報乞速追其友代爲道地先生乃振衣出行至山門外回告僧曰吾友尙在薪中其速放出不爾則吾將告官矣 
　　鄭板橋先生軼事 
　　興化鄭板橋先生少赴郡試偶迷途街巷間適經一陶肆門因往詢問行里許覺不相似復問之始知陶肆之紿已也蓋應東而反西矣先生憤甚思小有以報之乃循舊路復至陶肆故作鄉愿狀指一巨缸問價曰此缸約若干斤每斤合若干錢肆中人初笑之旣以爲可愚也乃故高其値出秤衡之爭論良久始成交先生探囊作羞澀狀曰此行適未携錢可給送貲令兩人同舁去出肆門數武復告送缸人曰我足力已竭可否多予爾錢坐缸中抬我去兩人允之比抵庽先生先入告同庽者以故持錢出曰爲我敲若干斤下送缸人大譁正爭持間同庽羣出詰問佯作大怒狀曰天下豈有買缸而論斤者乎是明欺童子也兩人見勢不敵急舁缸去先生乃遙呼之曰我非故與爾戲可歸告爾主此後有人問路勿再相戲也 
心直口快 
　　鄂軍界最後致參議院之長電如鑄鼎然犀將張振武以舞弊營私之欵與某某等浪游滬上復借與某辦機關報借與某買妾種種醜狀和盤托出此電雖以黎公阻止未發而已有人通函報告秋士於是恍然該院之質問政府再接再厲一若天可崩地可坼國可亡種可滅張之寃不可不雪曾幾何時又變爲烟銷火息者此電之力由前言之某某等可謂不負死友由後言之則情虚氣餒廉恥毫無秋士楚産也爲某某等羞爲鄂人痛爲民國哭 
　　好人所惡惡人所好好惡不與民同何足爲人民之代表而猶日挾一册結隊入院呌囂跳踉與政府作無謂之胡閙出則徜徉於八大胡同卽張振武之交情亦置不問矣此等人格全無天良喪盡之輩尊之曰議員淸夜自思豈不可羞 
　　此數人是否由選舉而來該員等自己明白可不必問但拂鄂人好惡之情只圖自遂其私不顧大局一犬吠影百犬吠聲幾致鼓動人心破壞民國是爲民賊人人得而誅之鄂人於此亟應聯合各省電請大總統明正其罪以謝天下以快人心即不然亦應從旅滬鄂人之請開全省大會另舉議員一面將某某等鄂籍取消以示投畀豺虎之意　鄂人皆不計及豈不可痛 
　　日本學士佐籐知恭論及此案咸歸咎於議員曰參議院者羣盲之淵藪也罵得痛快固羣盲自取其咎然見笑外人貽羞鄰國稽成立之時日促瓜分之進行簇新民國斷送於羣盲之手卽人食其肉人寢其皮庸有濟乎豈不可哭 
或曰秋士何憂懼之甚也近有大人物創議築二十萬里之長鐵路計日告成將來上達天宮下穿地府凡古人之曾經滄海五嶽歸來皆不足以傲我樂且不暇夫何憂何懼秋士蹙然應之曰余窶人子耳不善吹牛術無此游歷費不敢生妄想恐有識者噴飯而目爲囈語也况星星之火勢將燎原割裂之慘行且膚受吾憂其能己乎[  秋士]  
陳其美此番進京被各報形容盡致有少數報謂其光復上海以來七鬯不驚是大功臣有多數報謂其日事嬉游不識政治是大嫖客我謂譽者毁者本無定値在陳君自爲之耳豈知從陳君北上諸君竟有損壞陳君名譽至不留餘地者嗚呼陳之價値可知矣 
　　嗚呼讀蔡都督脫黨宣言書而不涙涔涔下者必非人類今電致大總統文一字一涙甚至以有渝此盟皇天不佑八字相要結嗚呼我四萬萬人盡如蔡都督之存心之行事即使貧無立錐亦不至於亡國嗚呼各黨派所爭者何事乎恐淸夜自思亦將涙落沾襟矣我不禁爲之長歎曰嗚呼嗚呼江浙富人不肯任議員首先報告有煙癖其實非也今趙秉鈞亦以嗜好自認眞耶否耶抑短命總理不足以稱其心耶嗚呼時局如斯忠厚長者如唐紹儀已逃避無蹤矣外交敏捷如陸徵祥已攻擊無地矣趙公趙公曷不勉任其難[  熱廬]  
戲評 
[沈華軒之長板坡與艷陽樓] [  諤]  
　　星期四夜大舞台新到武生沈華軒初次登檯飾長板坡趙雲自紮營起演至過橋止前後塲數以及唱工白口做派直與楊小樓相同遇糜夫人一場描摹驚惶急迫之狀情景宛然與張郃對戰一場手法緊湊均擅勝場雖統觀全劇從容鎭定稍遜小樓而勇健之槪則有過之無不及焉 
　　星期五夜艷陽樓沈飾高登白口宏亮做工周到足與小樓頡頑而使槍時將槍抛上右手緊接即穿左腿灣而出使刀時將刀從右肩滾落左肩手法均靈捷異常觀者眉飛色舞其能號招看客賣坐擁擠良有以焉 
小說 
[滑稽短篇光復大紀念] [  鈍根]  
　　今天是舊曆八月十九日是去年武昌革命軍起義之日是中華民國開始之大紀念日 
　　東也紀念會西也紀念會今天的會塲不知有幾千百處 
　　館傭送進一疊傳單來順次看去甚麽某園開演說會某舞臺演紀念戲某某票房紀念大會串種種色色筆難盡述最可奇者間有傳單兩紙一曰光復紀念大笑會一曰光復紀念大哭會 
　　余欲窮其異逕詣所在則兩會塲所相連大笑會定於一句鐘開會大哭會定於三句鐘開會余乃先至大笑會塲鈴聲初振來賓滿坐余雜稠人中見冠裳華美鑽飾光輝相形之下余便覺窮酸不能相稱正痴想間台上忽發大笑聲如怪鴟台下拍掌以和之如鳴雷掌聲稍稀台上乃含笑而言曰諸君今日臨會度皆身受光復之利益者宜各陳述所遭鄙人請先言之鄙人在滿淸時代不過一游手耳專恃不規則之生利度日而常苦不給迨聞革命軍起鄙人首在本地發起敢死圑手持假炸彈嚇走滿淸官吏鄙人便踞其衙署自稱都督他處都督亦來相聯絡鄙人盤查前淸倉庫所得不下數百萬又收得國民捐助軍餉銀數百萬中央政府成立又收得中央接濟銀數千萬深幸發餉購械之外頗爲盈餘鄙人及時行樂遂廣蓄美妾大營華屋出入以摩託車飲食必外國菜享盡豪華今日知難而退安然作富家翁鄙人初不料光復後之國民竟有若大之幸福言已撫掌大笑台下聽者莫不笑逐顏開若表同意又相繼登台演說有以前淸逃官而仍爲民國大員者有以前淸微秩而驟膺民國疆寄者有以賣文寒士而躍爲國務卿者有以科舉酸子而得爲參議員者有以草寇而爲軍政府長者有以小卒而攫得鉅資者莫不自述其窮漢暴富之樂趣說畢全塲笑聲大縱有如千疋粗布同時並裂又如萬個毛竹同時並破屋柱爲之震撼樑塵簌簌而下余見隣室已設盛筵花圑錦簇主者邀客入席客皆捧腹就筵余乃出復至大哭會場時已三時有半會已開始台上立一人涙流滿面頓足推胸且哭且說台下皆愁眉苦眼俯乎而聽欷歔嗟歎取巾拭涙之聲瑟瑟不絶演說者曰兄弟本一鄉人有田千餘畝子孫繞膝家庭之樂融融然不料革命軍起秩序大亂鄉之土匪先來吾家米麥雞犬搶掠一空旋有劇盜將吾藏金剽刧而去繼有武裝軍人來家勸捐逼余捐銀五萬兩余無以應乃悉將吾田入官云是代收租息以償逋捐吾與家人蜷縮屋中相抱涕泣不敢出不料復有大隊兵士突來駐紮將吾屋宅占作行營合家被逐而出妻離子散懷中剩一幼孫半途以乏乳死吾焭甇一身飄泊來此後顧茫茫何以爲活言己視其敝衣破舄號啕大哭台下亦大哭蓋同是傷心人血涙迸湧不能自己也余斯時鼻酸喉梗不覺涙珠翻滾而下默念革命潮流中破産失業者不知凡幾雖曰有大破壞然後有大建設爲生民造福於將來者至遠且大而目前覩此災黎竟無術以拯救之亦仁人志士所引爲深疚者也一霎那頃塲中涙流成湖余襪履盡濕踉蹌出門日已啣山愁雲滿天惡霧凝結河水不流籬花盡落行里許猶聞哭聲動地如錢塘夜潮之洶湧也 
[短篇寓言引狼入室] [  龍]  
　　某翁富有産業子孫衆多而一切家政均親自料理從不假手於諸子 
　　翁病歿諸子羣起爭握管理財産之權 
　　運籌握算收支出納均非諸子素習然以大利所在雖自知不學無術未嘗經騐亦謀之維力爭之維堅 
　　得了一些甜頭各自安分守己和衷共濟蜷蜷頭縮縮尾得過且過到也罷了偏是醜人多作怪賣弄能幹明明不知道假說是知道明明是外道假說是内行還要三個一黨四個一黨分起黨派來你說我的不是我說你的不是天天閙脾氣反把那正經要事擱了你裝不知我做不曉 
　　某翁家裹閙得墻坍壁倒滿目凄凉今天說某房失竊明天說某房被盜某房死了幾個兒子某房死了幾個女兒眞是家翻宅亂鬼哭神號 
　　家丁們見小主人專事胡閙老大不服有持農器的有持門閂的有拾磚石的聚集堂上大聲謂主人道你們如此吵閙直欲把老主人留下的産業斷送絶我們的飯盌了我們是帮同主人創家立業的不容你們淘氣必以武力從事 
　　可笑那一般主人見家丁要用武就一個一個藏頭縮舌不敢聲張漸漸的消除意見 
　　不料那些家丁見主人懦弱可欺就逐漸的强橫起來吃飽了飯不顧職守專事游蕩有人說他一句話也就與這人尋事主人的親戚看不過每每背後談論那家丁們知道了就將這親戚拘禁還要將他家裏的什物打毁不多幾日就打毁了數家後來也沒有人敢說了 
　　咳可恨那一般沒志氣的主人引狼入室種了這個禍根不知要閙到甚麽樣纔歇哩 
文字因緣 
[再酬瘦鶴] [  息影廬]  
　　救時從古仗功勳措大襟懷豈足云已負機雲慚入洛幸逢燕許得論文冰壼曾濯心如洗星斗難攀仰轉殷似我飄零何足道望塵敢與鶴爲羣 
　　贈我新詩美意晐豔於雲日淡於梅亦知高曲難爲和豈有能文　　才鴻爪偶然聯雨雪馬蹄容易滯麝俟隨身剩有酬鳳劍何日同君共引怀 
 
 
 

Page 11

 
 
   
 
 

Page 12

 
 
   
 
