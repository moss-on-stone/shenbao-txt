# 1881 - 147 - 4902905

 

Page 1

 
 
[畿輔興辦水利論]  
　　畿輔水利前　直隸各屬旱灾　後天津河間兩府又被水患饑饉　臻之際曾有人為探本之論者以為賑一時之饑不如防將來之荒救目前之害不如與萬年之利其大端不外治水一事苐地廣事繁　欸旣難用人亦慮　得嘗非統籌全局預計成功則辦理無從下手本報亦曾為論說而深以其事之難行為慮乃昨恭讀　皇太后懿　知此事前經左侯相奏請當　論醇親王　酌核具奏茲已奏稱與修水利機不可失事同創舉等語　特派恭邸　邸會同左相李相童兼尹妥議章程奏明辦理因此一舉而直隸全省之民從此旱有所　僚有所洩不至屢　凶　疾苦矣查畿輔水利從前經怡賢親王修治數年之間而直屬增出腴田數萬頃至今實賴其利此次經左相首先奏請而　朝廷特諭醇邸酌核具奏摺中又請飭恭親王總司其事而　懿　果以二王會同二相兼尹辦理然則二王　足以繼怡賢親王之軌而為直隸之民與利尤無窮盡矣夫直隸之易於成災也以河流　徙不行故道上流不能渟留而下流數處河身皆匯入於津河而出海其來甚猛而其出海之口止有一處激盪衝湧溢　害於農田故　處易於旱而天河兩屬又極易於浸今　朝廷特命二王與諸公商辦其必通籌綜算先攪全省之輿圖而考核之西來　流　某處本地之小水匯合者某處又歴考某府州縣之地勢高下河之分流出海者向有幾處窮其淤塞衝刷之迹相起隄防溝洫之宜又先實成各地方官各以境內之形勢河水之隆殺田地之高下穀種之異同一一臄陳其說然後擇其要者而識之殆已粗具規模熟知工程需幾時蕆必經費需若干　撥於是選派幹練之員分設局務以開辦之或即責成地方官尊奉憲示如何辦法而次苐以行之總在事求實濟而欵不　糜始於民生大有裨益想此數公者必能勝任其間也　論古人治水之法神禹之後葢無人焉列國分崩各守疆土設有水患我障禦之　壅注於他人境內斯已耳孟子與曰圭所曾即此類也葢諸侯守土不能越境以治人國隄防之法各盡其所為而人之利害不計焉河水故道之失亦正由此九河舊迹今皆平原後人因時制宜但得其出海之道以為不患氾濫矣而孰知河流善走愈速則沙隨壅積久之下流淤淺不堪容受而且不能達　入海之路中間漲溢為害農田甚者且衝　千里民居覆沒死亡千萬良可慨也夫隄防之法行之於封建之世猶曰各為其國若一統之朝則治水而設隄　非善政也以水入境內而遏之使不得來則我之上流受其害決之使不得留則我之下流被其災統籌全局　必於上流寬其瀦　之處於下流疏其奔騰之力然後水過之地有小河多支以引之入而旱時可以徧通溝洫而農田養其澤上流既分其勢則順行入海無奔突衝馳之猛而下流各處可免淹浸之虞今津河上流河凡三四大支水盛之時全力注於津河而無從分殺其勢者以向北一帶無支河以引之也故河水縱有盛漲之日而民田仍不免　枯槁河水即有入海之路而平地更不免於淹沒自來治河之功以藥隄堵壛為事然以施之淮黃交會之處則急切尚可以救災若畿輔各屬恃河水以利民田則惟有多開支河以分河流而達於田間之溝洫則上流無旱涸之苦而下流免汎溢之災此誠千載一時之功也不禁拭目俟之 
[呂宋地震]  
　　○呂宋於四月十八即禮拜日早上七點鐘至八點鐘該處禮拜堂正値教中人在彼　頌之時忽覺地震諸人恐懼皆奔避不遑有一地名拉古馬者因眾人奔逃勢極擁擠致斃女子一人小孩一名云 
[德使東行]  
　　○前日東洋三菱公司納格約麥魯輪船出口有德國總領事佛君附輪前往日本云 
[創設醫院]  
　　○呂宋新聞紙言寓居呂宋之華人具稟於呂宋工部居請開設一華人醫院所延醫生仍請華人其所用藥餌亦皆用重話藥籠中物從此華人之旅食該處者當不必以暝眩為患矣 
[電線物料抵津]  
　　○天津來信云該處近日別無事端惟有一帆船名愛麥載有電線所需之木料怕和行之順和輪船載有鐵線等物均已運至津沽想電線之設當不日舉辦有此物料可由津直達鎮江矣 
[蘇垣近耗]  
　　○昨聞蘇撫憲吳大中丞之老太太於初五日申時壽終　署此信從官場中來想必的確也 
[賊有賊智]  
　　○盜有道賊有智蓋雖穿窬胠　生涯亦不宜鹵莽為之也上月十五日蘇城某姓裁縫鋪聞後戶有挖壁聲披衣起視杳無所見既寢其聲復作如是三數次疑為鬼物作耗不以為意比至天明則前門洞開所有衣料棬括殆盡蓋該賊聲東擊西使人防也有齊門外某姓子自上海趁航歸家行李頗裕舟中遇一少年傾蓋如故到埠登岸少年餽某禮物數種送某至家某留之晚膳彼此暢飲旣畢時已不早少年乞借一宿某特為下榻欵待甚周及明門戶盡啓少年不見而家中被竊為數甚鉅云又邇來蘇郡巡緝城頭由各營撥兵輪班値宿上月十八日有營兵某甲輪値當差是夜天正陰雨而甲又酒醉模糊昏昏睡熟比曉方醒則營房中衣服被褥被竊一空甲自知當差巡緝原為捕賊起見此次不惟不能捕賊而輪為則倒　傾筐一無覺察將欲報官而先恐以悞差干咎惟有嗒然喪氣　諱不言人謂該則胆大吾謂該賊計狡此三賊者均可謂有賊智矣宜其易於得受而不致被擒也 
[鬼畏節婦]  
　　○蘇城有王氏婦者少貧而寡矢志守節無親族兒女終歲為人縫袵以資餬口三十餘年如一 
 
 

Page 2

 
 
日邇來白髪衰頹凄凉更甚婦之隣舍某翁富而長厚生一子甫十齡多病且常作譫語遂成瘋症自言有鬼憑身每見婦至貴輙斂避如是年餘百計千方迄無效騐勢且危殆翁甚患之一日禱於城隍夢神告之曰許以此子為節婦後病即瘳翌日告婦且許承祧兩姓婦自樂之擇吉登堂拜母不數日病見霍然人謂翁之子垂死而生婦之子自誤而有鬼之畏氏即神之所以佑氏也夫疾風迅雨布入節婦之門蓋含蘗茹荼不異吞氈　雪其為神欽而鬼畏也理足信之矣 
[鎗斃棍徒]  
　　○天津西門駐有淮軍控守要隘其統領系趙鎮軍津人因名之為趙營兵相安向無嫌　四月三十日營兵忽與西門之混星子鬥毆混星子者津地無賴之稱也彼此受傷而營兵實車當由少并派兵強壓查拿肇事者混星不服胆拒捕傷人營兵當放火鎗一人着鎗倒地彈中要害哨弁滐恐激成事端不為已甚即便帶兵回營受傷者由其家屬舁回上重難醫翌日斃命天津縣郭明府於初一日前往驗屍案關人命恐難即了其細情俟探明再錄 
[夜行墮溝]  
　　○京都每届春夏之交各胡同陰溝均須通濬溝深丈餘動工後磚石揭開夜晚行人每患失足雖大柵欄同仁堂設有路燈百盞然每夕僅點至十二點鐘行人遲歸者仍不能無慮為前月望夜有開客棧之天津人某姓出外招攬南省雇船客商兩點鐘時回至打磨廠地方該處溝口頗多某手持之燈籠被風吹滅黑暗中不能辨路遂致跌入溝內頭顱磕傷幸此溝尚未戽挖其中積泥甚厚不至跌斃隨有過人聞其呌喊援之以出然身上已徧染污泥穢水吾不知某即性非好潔亦必片刻難耐恨不挽西江水而濯之矣 
[歛錢賽會]  
　　○有其舉之莫敢廢者其即南昌節會之謂乎當此八音遏密在祀典者且皆暫停設祭而各廟之賽會及彩龍船等仍預備舉行是可異也聞首事人擬將城廂舖戶分為四十八坊坊各定界劃若鴻溝彼此不得侵佔各於坊內指定一廟籍以為歛錢計故俗以其隸於神者即呼之為某少爺謔雖近虐而實比擬確切也其首事人又必招同一二差役以為護身符其所認之神亦不拘定甚至關帝火神城隍諸神廟亦皆以營坊者目之災言者固惟知藉飽會囊而聞者亦毫不為怪但聽其妄言謂某日係仙壽誕向來賀年慶節隨在皆有科派而尤以端午為一歲之大舉自四月中旬起該首事結隊成羣挨戶書捐越數日即挑簏但收錢少與之則聲言將神抬進汝家以相恐嚇然其伎倆實衹盡於此而人之畏之如虎者遂在斯詎知遇有此等訛索苟經稟官未有不拿辦者亦何必生畏乎嗚呼水怪潛形燃犀可燭山精變相鑄鼎難逃安得筆墨有權藉以挽斯澆　耶 
[糞車藏土]  
　　○南昌載運貨物每用手車故街衢雖寬常為擁塞而往年城門有人稽查之時六門一日所進多至萬餘輛以此布散各街接跡尾開關震耳道路為之輾壤且就中糞車最夥行人觸臭易致疾疫前會有官禁止而習慣難強令卒不行乃始　令糞桶用盖泥封其隙以掩穢氣至今仍之然但有由城載糞至鄉從無反而行之者詎前月十六日有甲乙各推大桶四隻照樣封盖隨他車百十輛結隊而進輕進賢門外旱卡巡丁等見而訝之攔住盤問一面揭蓋查騐則盈盈者非糞而鴉片土也遂將夫挾貨偷漏往往弄巧成拙然此並不能言巧直係弄拙載糞進城有何消場何待巡丁而始疑耶 
[懷恨行兇]  
　　○杭垣竹竿巷內之井字樓前於前月新開一薙頭店店中祗有兩人均江右人一為開店者毛姓一為拼東周姓初毛姓挪湊本資甚微祗夠租屋而一切生財裝摺無錢置辦乃欲招尋拚東到處揚說奈杭城同業皆知毛之奸險無肯與合股者周姓者向在頭髮巷某店為夥已四五年錙銖積累攢得英蚨二十餘枚毛偵知其實餂以甘言勸以重利兼奉以店主之美名惑之詭詞以店主而出所積付毛毛得其洋鋪排一切店中陳設煥然開店後不復更用他夥惟兩人并力合作焉越數日毛忽携一半老婦人至在店居住周怪問之則以舊好對謂令其代炊之勞免吾倆人兼此役也周口應之而心頗不適不意開店未幾即遇　國制門課張羅毛見店基已立遂思乘機獨佔屢次下逐客之令周忿氣塡膺惟向索還原洋毛曰洋已用盡祗有性命聽君發付可也周悔恨又無所為計誓欲從此教而手刃之前月念三日清晨店門甫啓周乘毛洗面突然揪其髮辮掀之於地手廚刀劃其項下毛但覺頸邊一凉倉猝間不意刀割也猶呼好打不住周又舉刀亂砍肩際左右額左臂均着刀右臂骨斷時毛血流如注不能聲喊店之左右無鄰惟對門有一米鋪見兩人扭作一團以為毆鬥及見地有血痕方始喝禁然尚不知其用刀也周聞聲恐鄰人奔集遂儘力在毛背上一砍擲刀而去其時刀口已捲故通體刀痕受傷皆重而此處僅有皮傷然毛縱步傷命而右手已成殘廢矣周則或見由永福寺巷飛奔出武林門去云按周之資剃刀上來却遭誑騙毛之命幾從廚刀上去難保安危此事如打五關財三分氣十分色三分惟酒則蓋毛騙財周負氣中間雜一半老婦人亦勉強可謂之色也 
[節期停公]  
　　○本月初十日即下禮拜一為西人節期奔埠各銀行皆閉門一日按察司衙門於初十十一停辦公事兩日云 
[庖人保出]  
　　○前報所載愛迷里帆船庖人在津逃走為巡捕緝獲解由英按察司　令暫押一節兹悉該庖人名李阿洪昨日巡捕又解往英按察司公署待訊以該帆船尚未到滬仍令暫押是日下午經人保出俟該船到時當令投案后質也 
[賣桌還椅]  
　　○奔報前論美人里忒欠工部局捐銀一節每領事會將里忒寓處之桌椅取以備抵現悉所取之桌業經拍賣得銀六十二兩約計捐項及堂費等已可敷用故將椅仍復交還矣 
[捕頭回國]  
　　○奔埠英國副訊捕頭福而歴隨總巡捕平福利辦公在大巡捕房勤愼督緝素稱得力為中外商民所悅服今以十餘年在外特請假回國昨已親詣陳太守處稟辭即日趂船起程矣 
[互控誘拐]  
　　○昨由英捕房解送爭毆一起人至公堂請訊據徐慶發稟稱子名高元年祗六歲被友人汪阿三誘拐藏匿請究汪稱妻馬氏在洋人出幫傭被細崽徐慶發誘佔子名高元亦在徐處今因我同母親向伊追問故伊誣訴匿云其母汪華氏供詞與同陳太守飭將 
 
 

Page 3

 
 
人証一倂管押聽候復訊核斷 
[捏票圖賴]  
　　○華捕至英公堂稟稱周錦元在瑞典飯店吃飯將洋一元押錢二百餘文執有押票旋向贖洋則該店已經閉歇屢次延約無付昨周又往取贖豈店主吵嚴阿金捏造一票相示謂票已購銷洋已贖去因致爭毆同投捕房控訴由捕頭查明鈎銷之票與其底簿合同圖章不符周供與捕相同嚴仍稱押洋實已贖去陳太守謂洋旣贖去則周執之條從何而來况經捕頭查明情節顕係圖賴殊為可惡判令嚴繳洋二元以一元給周某一元罰充一元經費 
[帶擋充公]  
　　○本月初一日報登烟舘被騙一案原斷限張錦堂於二日內繳洋五十元人發管押繳洋再釋初四日公堂復訊金寶由吳淞來滬伙偕同張錦堂甥女馬愛寶投案求准張先行保出洋卽措呈翁太守仍論先繳洋蚨昨日又訊張錦堂已將洋五十元繳到捕房由法包探帶呈太守將張錦堂飭至再謂將妻賣娼實應嚴究今姑從寬免予遞籍著領妻赶速囘里不得逗遛設使再蹈前轍一俟查知或被告發斷不輕貸所繳之洋五十元着充養舉摀婦余朱氏聞斷叩稱前項帶擋實借五分利而來求免充公太守謂將洋給爾又將買人坑陷毋庸多瀆一倂斥退余朱氏又叩求畧為分給太守謂爾今尚有徐二一案亦須澈究如再饒舌定予押比云該摀乃始退出 
[求恩判罰]  
　　○前報寄車滋事一案昨日法公堂覆訊翁太守問林小金受傷如何答稱今覺略愈太守謂平空何至搆釁兩造均有不合阿培前次庭訊曾認毆林卽無二三十人而三四人亦已供認知林將寄車載客自應控告何得聚眾逞毆飭將阿培責一百板而阿培央洋東求恩中外官乃着罰洋十元充公當堂繳案開釋完案 
[烟舘瑣述]  
　　○昨法公堂據捕房解到瘋人徐大成稱在小東門外徐桂林花烟間滋事經徐桂林來報遣九號華捕往拘該捕反被毆打當經喚人幫仝拘押云烟妓徐桂林訴稱彼來吸烟未帶錢文取出時辰表一隻囑為押洋一元及押洋回彼卽大肆咆哮逢人便打被打斷翡翠圈一隻初猶不解其故比捕至彼又毆捕出言無狀方知其痴斷圈及押票洋蚨呈騐翁太守詰之徐大成立爾不跪口我又不犯法何當屈膝卽見皇帝亦不應跪况我係老實人到處聞名問其因何肇事答稱打花烟舘並無別事中外官見此情形止在斟酌處置卽有徐文蘭投案稱大成為其胞弟住居虹口於三月間發痴禁閉在家本月初四日被伊乘間逸出致生此事求恩免究官謂汝一人領囘恐難制伏徐文蘭稱有同件數人偕來官乃論將痴人帶回看守押票交徐文蘭收領其洋給徐桂林以償斷圈之値完結有據揚州人朱裕春訴稱開花烟舘度日於二月間遷小東門外有陳阿四等五人向我索取使費洋十元時來吵鬧我斥之卽被陳打破頭顱毀壞物件太守令將頭上所紮之布解開騐傷騐畢問烟舘中有妓幾人答稱有夥妓三人太守謂花烟舘控人都係妓女上堂汝今挺身而出諒因受傷之故不得不然卽詰陳阿四據供駕船為業前日遇同幫人偶往吸烟曾有口角致被誣控安有向花烟舘索費者官問同去等人答稱海定船當差人太守謂即無索費情事而逞兇情眞飭責五十板以儆 
[洋行被竊]  
　　○英公堂據廣豐洋行寫字洋人訴稱失洋七元初疑細崽王雲卿所竊却無證據旋在其臥房內搜出顯微鏡一個西式簿一本係行內西婦失件並有白洋布三卷據王謂相識之婦人所送比及將伊交捕由捕房查明此布係伊自買者顯見竊洋購物請究王供顯微鏡西式簿我已置辦多年洋布亦我買來做衣者至竊洋實無其事哲繙譯以王行竊已有實據請判押半年陳太守從寬判押三个月起案之件交洋人收領又據薛捕頭稟稱徐阿海疊次犯竊送　判押旋因患病放出在案計釋放為日無多昨九十八號華捕又見徐手携天津呢夾馬褂藍布長衫短衫緞帽等件執住盤問直認栽怡和洋行扒墻竊得者足見前番詐病請為重辦失主尚未投案云哲譒譯謂該犯怙惡不悛請判押二年以儆陳太守再四商滅判押至年終發　　存捕房待領 
[更正]  
　　○昨報憲旌過滬一則謂潘琴軒中丞由津抵埠其行轅在吉慶公兹悉實係法租界大馬路吉星公棧非吉慶公也用特正之 
[訪倉山舊主於楊柳樓頭未遇]  
　　○相將北郭訪袁絲咫尺偏慳會面期弱柳劇憐新雨後高樓最好夕陽時安排圖書皆天趣消遣琴書亦自宜想見主人饒逸與命儔嘯侶日吟詩 
[  吳縣徐邦逸生待定草]  
[光緒七年四月二十五日京報全錄]  
　　宮門抄○選單○上論一道錄前○放都將軍恒等　奏剿辦雷波夷務一律就撫肅請摺子○四月二十五日戶部通政司詹事府正藍旗値如無引　見○實中堂等謝寬免處分　恩○徐郙假滿請　安○浙江副將會清遠謝　恩○內閣奏派騐放之王大臣　派出怡王耀年潘祖蔭梅啓照○吏部奏泒騐看月官之大臣　派出文煜萬青藜麟書董恂程祖誥文暉許庚身崇禮○欽天監呈進日食圖○提督衙門奏拿獲盜犯王二黑等十三名又拿獲在逃捕打牲獸賊犯孫水兒等二名均交刑部○召見軍機○○光緒七年四月分選單　小京官翰林院孔目關棠　天拔　知府甘肅慶陽高土龍湖北附　通判廣西柳州趙派淶彥浙江監　知縣江蘇震澤張東瀛山東甲河南澠池周壁順天舉廣東會同孔昭珍河南附雲南河陽馬恩榮順天舉江西永豐鄧宣猷四川監廣東長樂魏庚吉　南舉湖北漢川薛福祁江蘇恩　盬經歷兩淮盬運司吳光樑浙江監　縣丞江西安仁戴穗孫浙江優　主簿浙江德清歐陽赫江西監　巡檢江西吉水劉肇唐四川附南康馮澤山西供　典史山東定陶李壽頤直隸監貴州甕安梁之珍山西稟山東合浦官懋廉四川監　○○成都將軍臣恒訓四品頂戴署理四川總督臣丁實　跪　奏為官軍剿辦雷波夷務迭破堅巢殲除悍匪內外二十五支各夷一律投誠就撫邊境肅清恭摺馳陳仰祈　聖鑒事　臣等前於奏報莪邊蠁境肅清摺內聲明雷波夷務迭據總兵李培榮稟報連獲大勝匪勢已形窘迫投誠甚眔容報肅清再行馳奏在案先是臣等查得雷波夷匪以鳥拋　忽庚札等支為強悍庚札向分三大支內又各分十餘小支歴恃路險人強出巢滋擾非大加創則犬羊之性　驁難馴 
 
 

Page 4

 
 
終為邊境大患因隨時切論李培榮機妥辦去後旋據陸續稟稱自攻拔由家灣一帶後步步扼險屯營抽派精銳　同添募嚮導土勇四路搜剿九月二十七日夜軍功袁得勝帶領勇隊出巡至竹根窩遙見林內火光起伏倐有賊匪四五百人乘勢冲來袁得勝督隊施放槍砲暗中斃匪多名旋卽潰退續於而是八九兩日有雙土地黃葛坪之勝該夷人因我軍節節進攻兵勢甚盛夷酉楊曲賀盧恒學朱黑達曲　揚曲耕姑基曲哈散達等均各釋械來營求撫十月初八九等日負王寨夷酉米月鵲盧那巴胡木千八欠丁洪午等各在對面山頭喊稱投誠當令守備張世傑傳誰如能捆献為首兇繳出搶擄難民始准歸　詎該夷卽期　繳連日毫無動靜李培榮知其意緩兵別逞狡謀當傳各將弁面授機宜十四日進攻負王寨是日副將張占鰲總兵周得勝提督邵　齡　導督隊行至阿托地方夷匪悉衆二三千人憑高立拒我軍以槍炮仰攻斃賊數十人軍功安天壽立斬紅衣悍夷一名割獲首級賊猶拚命撞樸總兵劉興旺叅將楊斌把總孟廣勝胡萬貴土司楊得壽分率兵勇有後路抄截而出喊聲大震賊衆驚潰延路漂漂石抵拒正相持間遊擊汪期紳都司郝錦富將張開吉曹正海等亦帶隊從小路馳至孟撲十數次殄斃悍夷二百餘名逆勢不支始紛紛敗退我軍　過河岸立將山腳蠻房數百間一律焚燬適總兵劉鎮湘副將李修德傳定升都司黃仕明等由長河　後山繞出因見各軍追賊過河揮隊急前夾攻該夷腹背受敵驚惶無措我兵乘勢奮殺又斃賊三百餘人生擒四十二名外委卿祖訓湯有龍大旗徐連升均因中槍陣亡劉鎮湘等跟追至負王寨碉口時已天晚卽收隊就寨外札營是日都司謝文英千總毛延魁協同普安右會又於西蘇再葱子坪等處與該夷另股竄匪相遇亦獲勝捷殺賊約百餘名生擒九名十五日天猶未曙汪期紳郝錦富等率隊由中路邵永齡劉鎮湘等由左路楊斌張占鰲　修德等由右路各帶　丁螘而進該夷悉數攻撲經中路汪期紳先登手刃守碉賊數人砍倒木柵左右兩軍一齊緣柵而上奪擄要隘槍炮環　　矛並舉斃賊四五百人生擒五十七名喊殺之聲山鳴谷應逆夷倉皇失措奪擄狂奔落澗墜澗不計其數立將負王寨攻克平毀碉樓八座焚燒蠻棚八百餘間餘匪俱由母狗坡遁入大小谷唯隨著石祖吳奇阿著阿陸今區補節阿合熟租板都各支見我兵勇悍莫當於十八九等日率其土目赴營泣求免死李培榮察其情眞優加犒賞而庚札阿黑等支仍恃其人衆地險負隅如故李培榮察看大小谷堆一綫羊腸壁立萬仞為悍夷　聚堅巢石卡林立若不盡力攻破恐不足以寒該夷之胆而服其心隨飭張占鰲　分督勇丁在負王寨左右山梁脩築碉成犄角之勢並於菁林中虛竪旗幟設為疑兵而自率勁勇千名進札母狗坡相機剿辦並拿獲奸細訊知庚札搬來凉山悍黨千餘人為抵死拒敵之計適二十五六兩日大霧彌漫該夷以我兵難於出擊羣在對山呼跳李培榮見其有恃不恐密派李修德劉鎮湘濳由山徑帶兵埋伏一面令汪期紳等出營誘敵二十八日黎明後夷匪　千蜂擁來撲王期紳等領隊迎擊哨弁賈保勝帶悍勇數十人殺至山腰猝被飛石打傷腦頂陣亡勇丁丁高全張和保曾占春奮勇冲突生擒庚札敢戰悍夷鵲窩迭忽嗞吚三名立卽陣斬該夷見悍酋被戮忿恨異常拚死鏖戰經黃仕明親督洋槍小隊迴環施放擊斃夷匪　十餘人守備黃仕瀛躍入賊對砍斃夷酋三名迭遇兇酋牛嗞阿擂二人乘間用矛刺中小腹登時殞命外委丁高全等三員亦中弩矢陣亡黃仕明忿弟之死鼓勇大呼立將牛嗞阿擂刺殺各夷見悍逆殄除殆盡心胆俱落悉向老林竄逃不虞　澗深阻拋擊又斃匪二百餘人生擒二十七名該夷奔逃無路擁擠撲河約　百名我兵追殺而是餘里將大小谷堆立時攻克平毀堅卡二十三處搜殺著名兇夷十數名生擒十二名是役也傷斃夷匪極多而我軍亦傷亡三十餘名軍威大震庚札等望風股慄又見各夷多已投誠勢成孤立中情惶恐卽令夷酋到營誠懇　順李培榮以該庚夙稱狡詐根株之盤結三十固黨　之頑悍復多現雖悔罪乞降恐其心猶未死未經允許因其時積雪封山李培榮仍日日激勵將士鼓勇前進不少休息庚札等　官軍略不畏難益加悚懼於本年正月二十四日有庚札亡弟簡巴躺之寡妻母子同其妯娌孀婦五六人率領黑夷眷屬男女數百邀集已降之揚曲等代具連環　結傾巢詣營伏地哀懇施恩至再至三並願全繳　民軍械以表真　李培榮宣布　朝廷伐叛服柔德意曉以利害反復開陳各夷酋指　誓日永不敢再萌叛志自千誅戮仍各支認論派令黑夷在雷波　衙門上班當差隨卽照例賞給鹽酒布疋將歴次擒獲未經斬戮之夷娃等悉交領回各感泣歡呼而去夷一律肅清具報前來臣等查雷波夷地緊接凉山遠近共二十餘支其間庚札阿黑吳奇石租等支各自為雄不相統率　屢經蹂躪便將實屬罪魁禍首歴來進兵勦辦官車以該處山深箐密進退俱難無敢深入該夷亦從未歸化此次與峨邊雅札胃　等支狼狽為奸出巢滋擾逼近雷城勢極鴟張加以界連滇省之　善縣付官村金沙江等處又為匪徒出沒之區更　乘機勾結滋曼難圖目李培榮帶兵勦辦又添募鄉勇引導前驅並約會滇軍嚴密防範阻其勾結竄逃逸之路籌維布置備極周詳於是節節進勦屢挫兇鋒歷險入深層層掃湯將田家灣長河　羊子橋負王寨等處該夷自恃為堅巢者悉予焚燬而大小谷堆一戰尤為得受緣該處險峻異常為該夷第一要隘歷來官兵所部及到今一旦奪其所恃則扼　死命該夷自知無能為力自不得不悔罪輸誠計前後殄除悍匪約一千餘名生擒一百八十餘名奪獲牛馬猪羊數百頭柴弓弩箭刀矛一千餘件救出繳　難民男婦數百餘名從前侵佔地方均行收復　天威遠播遂使內外二十五支蠻衆數十萬人動魄驚心歸誠恐後及時戡定雷境全數肅清而用兵部過八月之久實非臣等初料所及且查投誠之簡巴躺孀婦母子最有胆識伊支人衆均聽指揮李培榮以該夷婦此次深明大義又能約束夷　事無大小呼應極靈特優給賞需用示羈縻而資箝制復經妥擬着後事宜以該夷支數過繁議添設土　戶九名夷兵二十七名酌定章程嚴保甲肅營伍修碉堡平斗秤禁漢奸以及按期關發夷餉貴令黑夷上班九條均屬謀深慮遠洞合機宜臣等已飭該廳文武遵　刊碑永遠照行並委員前往勘明應添碉卡要隘籌欵典修期於一勞永逸一面飭李培榮將所募嚮導土勇妥為遣散歸農以用副　聖主綏邊節餉至意此次在事將領員弁枕戈臥雪出入於深林峻坡之中攻深戰苦備極艱辛與用兵內地不同不無微勞足錄謹擇其冒死出力者籲懇　天恩先行鼓勵花翎提督銜新授松潘鎮總兵 
 
 

Page 5

 
 
勝勇巴圖魯李培榮擬請以提督交軍機處記名請　旨簡放並　賞換清字巴圖魯花翎儘先遊擊克勇巴圖魯汪期紳擬請免補遊擊以叅將儘先補用並　賞加副將　花翎補用總兵儘先副將劉鎮湘副將李修德均擬請以總兵　記名簡放並　賞加勇號花翎　將銜留川補用叅將楊斌擬請以副將仍留四川補用並　賞加勇號督標中軍都司潘澤擬請以遊擊儘先補用並　賞加叅將銜都司銜儘先守　郝銘富擬請免補守備以都司留川補用並請　賞加遊擊銜花翎留川補用副將瑚松額巴圖魯張占鰲擬請以總兵　記名簡放花翎儘先都司黃仕明擬請以　擊儘先補用並　賞加勇號督標中軍藍鯨守備劉冠凱擬請以都司儘先補用並　賞換花翎守備銜松潘左營千總毛廷魁擬請免補守備以都司儘先補用千總洪成炳李春榮二員均擬請以守備儘先補用把總孟廣勝　請免補千總以守備儘先補用並　賞戴　翎四川試用道員黃錫　錦瑞　擬請仍　道員歸候補班補用山東補用知縣吳樹　擬請補本班後以直隸州仍留原省補用知　用試用縣丞桂斯香擬請免補縣丞仍留四川歸候補班前補用並　賞加同知銜縣丞銜侯選從九品芮福嵩擬請免選本班以鹽大使分省補用並請　賞加五品　戴河南補用同知郭培基擬請免補本班以知府仍歸河南補用郎中嵩連擬請分部用文生海全擬請以典史留川補用委前鋒文基擬請以驍騎校記名遇　卽補候選縣丞宋安　吳念章均擬請免選本班以知縣歸部選用舉人候選知縣董汝明擬　以知縣留川補用並　賞加同知銜其餘尤為出力員弁可否容臣等查明稟　請獎　自　鴻慈趙　陣亡總兵向集梧守備黃仕瀛外委卿祖訓湯有能丁高全張和保鄢正邦　保勝等並　　勅部分別從優議卹以慰忠魂此外陣亡勇丁由臣等再行查明分別奏咨請卹其餘受傷各勇現均查明給賞醫調以作士氣而勵戎　所有剿辦雷波夷務迭破堅巢殲除悍匪內外二十五支夷衆一律投誠就撫邊境肅清緣由　合詞由弊五白里馳陳伏乞　皇太后　皇上聖鑒謹　奏章　旨已錄 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
