# 1900 - 28 - 4909625

 

Page 1

 
 
   
 
 

Page 2

 
 
[賀年小啓] [  申報館主人拜手]  
爆竹千聲碧宇焕新晴之旭神芝五色黄門呈瑞應之圖蒿宫秉　範九疇聖母正垂簾訓政萃野歌鹿鳴三疉諸生咸負笈觀光欣逢化日之舒長同樂慈雲之覆幬恭維諸君子迎年佩璲長命絲牽問絳絲之生時齡增算亥指黄圖之展處詩誩由庚謨獻彤廷鵷鷺仰班行之肅輝生翠管鴛鴦叶福祿之宜敝館同人學愧測蠡才　倚馬深願捕箋紀事附庸箸作之林敢云納諫陳詩上佐輏軒之采特馳尺素藉貢寸丹敬領新禧伏維雅鑒 
[立嗣解惑]  
　　我穆宗毅皇帝之馭宇也時當粤宼方張之會名省大邑淪陷賊匪海内騷然苦罹兵革兩官皇太后以　皇帝冲齡踐阼深恐時事方棘庶政殷煩縱使敦敏徇齊生而神聖而歴練未久卽畀以祖宗託付之重未免有弗　負荷之憂爰踵宋代宣仁太后之遺徽遂定垂簾聽政之大典嗣是數載削平大憝宗社以安游宇重睹澄清士民咸登袵席熙熙然皥皥然非我穆宗毅皇帝之聖德兩宫皇太后之慈訓曷克至斯是以普天被服之民海外窮荒之國莫不羣奉我毅皇帝爲一代中興之聖主懷帝德而畏天威方冀垂治百年永安覆幬乃不意天崩地裂僅十有三祀而龍馭上賓　聖嗣未生無以仰承大統我皇上爲醇賢親王之子聰明睿哲孝悌仁慈夙爲我兩宫皇太后所鍾愛故雖於毅皇帝爲兄弟而特以大寳畀之當日即欽奉懿旨云大行皇帝龍馭上賓未有儲貳不得己以醇親王之子承繼文宗顯皇帝爲子入承大統爲嗣皇帝俟哃皇帝生有皇子卽承繼大行皇帝爲嗣嗣於光緒五年三月惠陵永遠奉安吳侍御可讀痛我穆宗毅皇帝之無嗣也請豫定大统之歸上疏陳言繼之以死旋又恭奉兩宫皇太后懿旨云前於同治十三年十二月初五日降旨俟嗣皇帝生有皇子卽承繼大行皇帝爲嗣原以將來繼緒有人可慰天下臣民之望第我朝聖聖相承皆未明定儲位彝訓昭垂允宜萬世遵守是以前降諭旨未將斷統一節宣示具有深意吳可讀所請豫定大統之歸實於本朝家法不合皇帝受穆宗毅皇帝付託之重將來誕生皇子自能愼選元良纘承統緒其繼大統者爲穆宗毅皇帝嗣子守袓宗之成憲示天下以無私皇帝亦必能善　此意也懿訓煌煌昭垂萬世然則去年十二月二十六日之硃諭我皇上曷爲而出此也日皇上自前年以來龍體違和迄　總未康復春秋雖富皇子尚未誕生敬維我穆宗毅皇帝撫治天下垂十有三年剪滅亂匪奠安社稷聖神功德　人甚深而我皇上一日未生皇子卽我穆宗毅皇帝一日未有皇嗣揆之我皇上仰承託付之重固有所不安卽揆之皇太后恩勤鞠育之心亦有所未了且下而揆之薄海士庶沐毅皇帝撥亂反治之化當亦未慰於心是以下詔爲穆宗毅皇帝立嗣上以慰皇太后之願中以慰毅皇帝之靈下以慰海内氓庶之望故此舉者我皇上之孝亦我皇上之弟也而或以諭中有　將來大統之歸一語以爲此必出自皇太后之意乃不建儲之建儲不廢立之廢立水知有皇子而建儲固爲背祖宗之訓無皇子而立嗣正以杜窺竊之端倘竟不言爲大統之歸則是僅爲毅皇帝立嗣而大統將誰屬耶不與前時懿旨所云其　大統者 
爲穆宗毅皇帝嗣子相違背耶且明日將來則皇上此時固萬無禪授之心也又安所謂廢立不廢立哉草莽　蟲之臣爰爲敬　聖意以釋天下之疑而頌我皇上之孝且弟并慰我穆宗毅皇帝之無子而有子也天下人民庶共曉然於此義而不爲衆口所淆乎 
[本館接奉電音]  
　　去臘之尾及今歲新正連次　京師飛軍傳來懿旨二道上諭十一道旨三道敬謹譯登○光緒二十五年十二月二十六日欽奉慈　端佑康頤昭豫莊誠壽恭欽獻崇熙皇太后懿旨禮部奏元旦朝賀恭行禮儀各摺片明年元旦皇帝在寗壽宫行禮後予仍御皇極殿受賀　阿哥溥㑺及王貝勒貝子在皇極殿内行禮二品以上文武大員在皇極門外行禮欽此同日奉旨廂藍旗漢軍副都統著溥顧補授欽此同日奉旨廂黄旗護軍統領著載瀛調補正黄旗護軍統領著秀吉補授欽此○二十七日奉旨奕劻那彦圖著補授總諳逹欽此同日奉上諭陜西漢中府知府員缺著楊崇伊補授欽此同日奉上諭奕劻等奏循案酌保軍營人員擇尤請獎開單呈覽一摺所有此次神機營出力各員均著照所請奬叙另片奏翼長明惠等請酌給獎叙等語調任涼州副都統明惠著　部　叙刑部右侍郎培岫著賞還花翎廂白旗漢軍副都統蘇　岱慶恒正黄旗漢軍　都統永隆均著賞加都統銜該衙門知道單併發欽此同日奉上諭吏部奏遵議處分一摺出使大臣鴻臚寺卿慶常應得革職處分著加恩攺爲革職留任江蘇候補知府汪璋應得降三級調用處　著加恩攺爲降三級留任餘依議該部知道欽此同日奉上諭吏部奏請爲更正一摺己革江西餘于縣知縣何其坦前經盛宣懷以　辦庫倫電綫出力奏請開復兹據吏部查明該革員被參原案情節較重奏請更正將前准開復之案撤　著依議行向來　職人員投効各處　先行咨部立案如獲咎原案情節較重仍不得率准差委著該部申明成例通行各省遵照辦理餘　議欽此○二十八日欽奉慈譆　佑康頤昭豫莊誠壽恭欽獻崇熙皇太后懿旨明年皇帝三旬壽辰應行典禮著各該衙門查例具奏欽此○二十九日奉上諭明年朕三旬壽　著毋庸舉行一切典禮所有升殿禮儀著停止欽此同日奉上諭明年朕三旬壽辰允宜特開慶榜嘉惠士林著以明年庚子科爲恩科鄕試次年辛丑爲恩科會試其正科鄕試會試著遞推於辛丑壬寅年舉行用示行慶作人有嘉無巳至意欽此同日奉上諭明年朕三旬壽辰　公百官仍著穿蟒袍補服七日欽此同日奉上諭明年朕三旬壽辰各省督撫及將軍提鎭等俱不准奏請來京祝嘏欽此○光緒二十六年　月初一日奉上諭本年朕三旬壽誕内廷行走王人臣　勞素著允宜特沛殊恩御前大臣慶親王奕劻克勤郡王晉祺喀　喀扎薩　　　那彦圖端郡王載漪均著賞加二級並賞給御筆匾一面軍機大臣禮親王世鐸大學士榮祿協辦大學士王文韶均著賞加二級並賞給御　　一面協辦大學士剛毅禮部尙書啓秀均著賞戴花翎刑部尚書趙舒翹著賞給紫膆貂褂用示恩綸錫羡至意欽此同日奉上諭本年朕三旬壽誕適屆履端初吉推恩之序允宜首重親親恭親王溥偉醇親王載澧均著加恩賞給蟒袍一件御筆壽字一方貝勒載濂載瀅載　貝子奕　溥偈溥汜鎭國公載澤載洵不入八分輔國公載瀾載濤鎭國將軍載載浙溥侗溥僎均著加恩賞給棉兩疋福字一方用示篤念宗　至意欽此初二日奉上諭張之洞于蔭霖電奏前奉電諭令各省將關稅鹽課釐金裁去陋規以充公用迅將實在數目奏報據稱湖北稅釐鹽課三項及州縣丁漕平餘皆經逐加整頓無可裁提又極言近年來户部提撥之多該督等籌畫之苦著以後每年總督捐助銀二千兩巡撫以下分别遞减共捐銀七千七百兩等語現在時局艱難張之洞等　握疆符受恩深重目擊庫欵支絀自應通盤籌畫極力删除浮費以杜中飽而充正用芥令其搜括民財亦非令官吏勉强報効也如實在無　裁提亦應據實奉明詎可敷衍塞責昨據裕畏奏到願通省捐銀十萬兩當以欵非陋規中飽地方官應加體恤諭令免其　扣張之洞久任封疆創辦各局聞支國家經費奚止鉅萬卽以湖北一省而論豈竟弊絶風清毫無陋規中飽乃以區區之數訐名捐助實屬不知大體張之洞于蔭霖均著傳旨嚴行申飭所捐之項著不准收嗣後如實在事關緊要准其簡明電奏若尋常應行奏咨事件均不得擅發長電以節糜費該部知道欽此 
 
 

Page 3

 
 
[榮任兼圻]  
　　金陵采訪友人云正任江蘇巡撫鹿芝帥欽承恩命升署兩江總督兼南洋通商大臣客臘十有七日遵旨交卸撫篆由蘇起節沿途察看營伍砲臺二十日安抵江寗就奇望街行臺暫駐二十一日頒發紅諭定期二十四日午時接受關防屆期辰刻前兩江總督兼南洋通商大臣劉峴帥委中軍王幼山副戎恭齎關防文卷至行轅迨屆吉時芝帥朝服朝冠望闕行謝恩禮拜印升堂屬下文武百官以次叅謁洎禮成復遵例封印然後退入内院恭具摺件奏謝天恩 
[壽域宏開]  
　　金陵采訪友人云去歲十二月二十二日爲南洋通商大臣兩江總督劉峴莊制軍七秩晉一嶽降之辰聖朝優待耆臣特行賜壽之典三江文武久蒙培植咸願捧觴上壽祝天保九如先期推江寗藩司恩藝棠方伯督中協王幼山副戎爲之料理壽辰前十餘日卽傳集庖丁徴齊鞠部並預製黄縀龍亭以備迎迓兩宫賜物旣望以後屬官之赴省祝嘏者星聚雲聨迨二十一日署中幕友家丁奴僕吏役燃樺燭鳴花爆設華誕進美酒爲主人翁預祝千春中堂供奉壽星蓮炬騰輝通宵逹旦屆期天剛破曉省垣司道府縣副叅游都以下文武各員弁齊集轅門分班晉祝洎乎一輪紅日高掛銅鉦驀聞鑼聲鏜鏜然呵殿聲嗚嗚然則將軍崇右文留守署兩江督憲鹿芝帥與夫長江江南兩提督外府各鎭道紛紛來此共進霞觴亭午時督轅内外大開綺筵除恩方伯崇留守外若增尙衣若額統制若江蓉舫都轉若徐叔鳴鹽道若柯遜庵糧道以及蘇松太兵備道余晉珊長鎭通海道長久山蕪湖關監督吳季卿三觀察長江水師提督黄芍巖宫保江南提督李壽亭軍門皖南鎭總兵黄總戎雷瓊鎭總兵申總戎湖口鎭總兵許總戎九江鎭總兵宋鎭戎淮揚鎭總兵潘總戎瓜州鎭總兵高總戎蘇松鎭總兵陳總戎福山鎭總兵楊總戎狼山鎭總兵曹總戎以及中軍城守兩協司道府縣佐雜各員無論現任候補均開樽歡飲略分言情峴帥北面主席酒半各官以次稱觥敬祝使君無量福無量壽斯時也冠裳滿座袍笏登塲對酒當歌主歡賓洽洵一時之盛事三省之美談也至於賜壽諸珍交正任江蘇藩司聶仲芳方伯恭齎南下目下方伯尙留京邸是以九天雨露未能尅日頒來耳 
[軍械解杭]  
　　杭州訪事友人云浙省海防各營需用軍械前經撫憲劉景韓中丞咨請南洋大臣劉峴帥在江寍製造局代辦新式後膛槍一千杆擡砲五百杆大砲二尊未幾檄委候補知縣彭大令循堯葉大令世疇赴江寗領解去臘二十一日兩大令回省禀見銷差隨將槍砲交軍　所收存以便轉撥各營應用 
[贑學行期]  
　　南昌訪事友人云江西提督學政楊伯虞大宗師自吉安試畢於去歲臘月初九日行抵臨江初十日開考至二十一日竣日回省度歳定於事次新正二十日取齊九江府屬然後接考南康 
[示禁索擾]  
　　杭州訪事友人云省垣各衙門差役輿夫人等每屇端陽及歲暮兩委輒向各鋪户需索陋規名日節包不滿其慾不己前趙展如大司宼陳臬浙江時曾出示嚴禁責成保甲局會同地方官認眞查辦此風爲之漸息近年來若輩故智復萌時向市廛索擾大爲商民之累保甲局提調王太守錫奎聞之特飭在城總巡分巡各員重申禁令大旨謂衙役人等本有工食可領豈容復向民間滋擾索取陋規前己嚴加禁止此風斷不可開爾商民等切弗以所費無多略爲給與殊不知若輩貪心無厭日後卽視爲應得之資必致糾纏不己情何以堪嗣後如再有索取節包者許卽捆送至局從重治罪决不姑寛各宜凛遵毋違特示 
[鄂試兩誌]  
　　武昌訪事人云客臘湖北提督學政王勝之宗師按試武昌業將生正塲各題錄登前報兹者連日考試文童江夏首題由是則生二句　題後車數十乘三句詩題賦得墨翻衫袖吾方醉得衫字武昌首題陳良楚産也至未能或之先也次題不及貢以政接於有庳詩題賦得夜霜穿屋衣生稜得霜字 
[象叶文明]  
　　金陵采訪友人云去歲嘉平月二十三日節逢祀竃黄羊祭罷緑螘斟餘滕六君忽興高采烈而來遍散瓊瑤花大如掌五更夢醒衾冷於氷正思殘夢重温避寒於黑甜深處忽鉦聲聒耳人語喧呶旋聞轆轆之聲殷如雷鳴自遠而近知其爲火警也急披嚴子陵之裘蠟阮孝緒之屐衝寒往探悉祝融氏稅駕於顧樓大街某銀樓延及某烟莊某南貨鋪堆棧等八九家瓦屋數十椽悉付祖龍毒燄直至次日辰刻火勢始衰所可慘者烟莊主人好夢驚回不及奔逃以致葬身火窟然說者謂今歲恭逢皇上三十萬壽慶榜特開靑溪桃渡間必有歌鹿鳴而登蕊榜者火屬離爲文明之象以故歲闌時節豫兆休徴歟請爲賦槐黄而踏省門者卜之 
[九峯翠色]  
　　松江訪事友人云每屆隆冬必有鶉衣百結鳩形鵠面之流口操異鄕音自稱難民百十成羣駕小舟至四鄕獵食所至之處騷擾異常去臘婁縣西南鄕華亭東北鄕十字莊等處來者尤衆婁邑主屈吉士大令聞信立遣幹差前往驅逐至北門外一帶後經營汛派兵彈壓乃折而東後不知所往說者謂若輩如秋鴻春燕習以爲常豈眞有不得意之苦衷耶何竟扶老携幼僕僕不憚煩也○每歲封篆後牧猪奴革乘間漁利往往大開博簺之塲婁邑主屈吉士大令聞而惡之特於嘉平月某日出示嚴禁略謂每届封印後所轄城鄕各境恒有不法棍徒借年興爲名開塲聚賭抽頭肥巳亦思農工商賈求利之途甚廣何必不務正業甘蹈刑章而不悔本應訪拿嚴辦因不忍不教而誅特先出示禁止爲此示仰諸色人等一體知悉自示之後倘竟沈迷不返一經訪實定必拿案重懲窩賭房屋發封入官差保鄰居徇隠不報一併嚴辦不貸似此三令五申若輩其能稍知歛跡乎○去臘二十一日代理上海縣事之戴子邁明府派差押解英租界北香粉弄謀斃李鴇之兇犯劉大及劉高氏夫婦二名口至府署過堂府尊濮紫泉太守略詰口供飭發婁縣獄中收禁○前者張堰航船行至郡城南門外大漲涇迤西婁縣金山交界處被盜行刦一案己紀本報事後鄕人某甲在相距錢家圩三里許之某鎭賭塲　　皖人某乙所穿皮袍確係當時失贓密告於衆當塲拘獲連夜雇舟解赴金山縣署禀請訊究 
[天威咫尺]  
　　元旦天未黎明文自蘇松太兵備道余晉珊　察武自提右營廖楚材叅戎以下各員弁咸至西門内萬壽宫排班朝賀禮畢分道回署時己晨光熹微矣 
[備迎憲節]  
　　昨日代理上海縣篆之戴子邁明府探悉卸任兩江總督南洋大臣劉峴帥日内將由滬入京覲見遂飭辦差人役預備供張 
[皖撫抵申]  
　　去歲除夕新簡安徽巡撫王芍棠中丞由蜀交卸至鄂乘某輪船抵滬暫駐美界北河南路天后宫側也使行轅獻歲以來本邑文武各官咸往道賀江海關道憲余晉珊觀察特於昨日午後四點鐘設筵於徐氏雙清别墅爲中丞洗塵聞中丞定於初七日乘招商局某輪船至天津以便入都陛見 
[旗旆旋申]  
　　蘇松太兵備道兼江海關監督余晉珊觀察提右營叅將廖楚材叅戎松海防同知劉局笙司馬均於去臘十八日赴金陵恭祝兩江督憲劉峴帥懸弧令旦至二十六日之晚相率附某輪船回滬 
[迎春東郊]  
　　今日爲立春令節昨日代理上海縣篆之戴子邁明府循例舉行迎春大典黎明時卽令排齊全副儀仗偕縣學教諭邱廣文率同縣丞劉二尹主簿孫少尹典史周少尉朝衣朝冠乘輿出大南門至太歲廟迎芒神春牛以歸由大東門回至縣署在大堂上飲春宴禮畢大令入内各官亦相率遄回 
 
 

Page 4

 
 
[西員賀歲]  
　　元旦駐滬各國領事均命駕至蘇松太兵備道轅拜賀新禧道憲余晉珊觀察以禮延入花廰欵以西式果點茗談良久始握手而别 
[電局易員]  
　　去臘二十四日欽奉皇上硃筆以前星未耀籲懇太后另立多羅端郡王載漪之子溥儁爲穆宗毅皇帝嗣上海電報局總辦經蓮珊太守聞之糾集同志聨名電逹政府求王大臣奏請皇上力疾臨御忽存退位之思刻下聞之官塲中人謂太守於嘉平某日猝發瘋狂隨由陳王二會辦電禀督辦電局事務之盛杏蓀京卿撤去差使回籍養疴所遺電局一差暫委直隷候補知府朱子文太守代庖新正己到差視事矣 
[擇期開吊]  
　　前上海縣藍雲峯大令因丁母憂卸任眷屬尚住署中今巳擇定本月初七日開吊然後扶柩回里想屇時素車白馬自必爛其盈門也 
[德員祝嘏]  
　　去年臘月二十七日爲德意志皇萬壽之期駐滬德領事署舉行慶賀典禮德商咸往祝嘏江海關道憲余晉珊觀察英美租界公廨讞員翁笠漁直刺亦先後命駕前往道賀禮也 
[鄰封相騐]  
　　湖南人劉張勝向在砲隊營當勇其妻夏氏在高昌廟左近賃屋而居迨裁革遂以小本營生去夏某日妻因事歸寗妻姊顔夏氏堅留止宿劉意不樂至晚親往邀回岳母與妻姊再三挽留劉怒持刀戳斃妻姊并傷及岳母地保報知前縣主王欣甫大令騐訊屬實解省過堂去臘二十日發回監禁旋卽患病延至二十九日倒斃獄中代理縣篆之戴子邁明府立卽飛禀道轅道憲余觀察札委寳山縣尹輔卿大令相騐三十日午後大令鳴騶莅滬旣升座卽傳訊禁卒提牢書官醫人等同供劉自省垣發回卽患寒熱日漸沈重飲食不進委係醫治無效而死同號犯人劉道士供亦相同大令飭仵騐視報稱並無傷痕委係因病身死大令親視無悮飭某善堂給棺收殮厝諸義阡取具案下各人切結旋與典史周少尉揖别詣道轅銷差遄回寳山任所 
[禁放爆竹]  
　　去臘代理上海縣篆之戴子邁明府函致保甲總巡局略謂地方居民每於臘尾年頭購買爆竹燃放藉以迎神查爆竹一物試燃時其高無比其禍實烈設或悮墮凉棚屋椽最易燎原因特一體分飭嚴禁云云局員周秋江司馬遵卽傳知各叚巡防局轉飭地甲荷牌鳴鑼沿途曉諭馬路工程局總辦程雨村大令亦頒發四言告示張貼通衢是誠　患未然之道也 
[限緝巨竊]  
　　去臘二十七日之晚本邑大東門外施家弄乾元錢莊被賊竊取銀十八錠執事人某甲開明失單投報十六鋪巡防南局局員曾二尹立傳更栅夫到案以其疎于防範各責二百板協同地甲赶緊緝獲旣而莊主復投上海縣署禀知代理縣篆之戴子邁明府明府飭差傳十六鋪地甲裘鎭到案限令從速跴緝 
[英界火警]  
　　去年臘月二十七日之晚三點鐘時英界三馬路石路南首廣同發小烟館忽然火起捕房鳴鐘告警救水會各西人急驅皮帶車馳往灌救無如水勢甚熾霎時間延燒對面房屋祝融氏東衝西突銳不可當迨將火道拆斷始漸撲滅然巳天色平明矣計共燬樓屋二十八椽亦巨災也 
[上海巡局紀事]  
　　去歲之冬流氓金阿炳至南市春江得月樓茶肆恣情訛詐由茶肆主沈某控諸二十三七鋪巡防局局員邱友　二尹提訊之下判責竹梢五百下枷示局前至除日沈求恩開釋二尹提金復訊令具攺過切結交其母領回管束○去臘二十六日南市劉姓家收租人賈竹如因事至三泰馬頭宋裕春家不知如何忽與宋妻　氏口角致相扭毆事後賈心不能甘奔　二十七鋪巡防局探訴局員某君提氏研訊惡其刁展令掌類五十下限於本年二月底遷居○去臘二十六日有難民十餘人扶老携幼麕集南市豐記船號呶呶求食號主恐肇　端卽遣人投二十三七鋪巡防局禀報局員某二尹立派勇丁馳往彈壓若輩始一哄而散○前日午後有流棍鄭子明之黨羽混名小蟹者糾約同黨多人至南市倉橋大街某姓酒釀店適見店内互相賭博肆行索詐不遂所欲突出利刃多方恐嚇悮傷店夥某甲之腕事經是處董事顧某所知立卽禀明二十三七鋪巡防局局員盛雨村二尹派勇本馳往拘拿若輩見勢不佳早己遁去二尹遂傳房主徐瑞生到案勒令具結不准再借房屋與人賭 
[馬路工程局瑣案]  
　　本邑南市王家馬頭明香園茶肆值堂人奚桂春前與鄕婦沈阿金私識賃屋而居儼如伉儷去臘二十八日偶因細故齟齬在新馬路中互相扭毆經某號巡街捕拘入捕房捕頭立卽移解馬路工程局局員程雨付大令訊悉情由判將奚笞責一百板連沈移送上海縣署禀請代理縣篆之戴子邁府訊究○前日本邑南市靑龍　左近向操帽業之龔文安偶見同業人張金發與妾某氏喁喁絮語疑有私情向之詰責口角之餘互扭至捕房聲訴捕頭卽解送馬路工程局局員程大令研訊之下判將張責手心四十下諭令不准再至龔家致滋事故 
[英美租界公解紀事]  
　　自元旦停訊以來本擬禮拜一卽初六日訊案嗣因讞員翁笠漁直刺於前日赴蘇垣叩賀各大憲年禧須於明日始返故各捕房應訊各案攺遲至初八日解請判斷○歲杪某日有自稱法國商人之左治禮　公廨訢稱向在香港上環永樂街廣乾祥號經理一切被治下廣易安謙和兩號主及經理江南籌振彩票之某人共欠銀八萬餘兩向索無著請卽提追讞員翁直刺准卽飭差往提不意三被告均非華籍租界領袖大西洋總領事不肯簽字左治禮遂投本管領事署控告○去歲德領事照會讞員翁直刺内開德商立中洋行主前由地保王明揚在契上蓋戳購二十八保八九圖王巧雲之地一方曾呈請照會會丈局轉立道契不料王保忽稱此地實係盛阿士之産被唐焯光王巧雲二人盜賣致會丈局員不允申詳道轅换立道契立中行主以王保當時不應蓋戳請卽提案訊究直刺准之卽簽差將王保拘獲押候照會德領事訂期派員會訊 
[英租界捕房紀事]  
　　獻歳以來陰雨連綿天不做美游人大半掃興各馬車行及各戲園生意大爲减色惟劉盤龍一流人則莫不興高采烈日夜聚賭前晚有無賴十餘人蜂擁至四馬路迤西胡家宅向某賭檯需索陋規不遂所欲竟爾拔刃相向傷及多人事爲惠副捕頭所聞立派包探蔣錫林朱阿高傳知各賭棍自昨日爲始一律不准賭博以免滋事○去年臘月二十四日滬上接奉電傳硃筆爲穆宗毅皇帝立嗣等因好事之徒謠諑紛紜肆無忌憚捕頭聞之恐有意外之變特知照各包探留心偵察如遇事出非常迅速報知以便拘捕是亦備豫不虞之意也 
[美租界捕房紀事]  
　　去歲臘月二十八日江北積竊楊保其及祁某混入招商局北棧碼頭萃利輪船圖竊適爲小工頭目衛某所見向之喝阻楊祁不服糾集同黨將衛刦至裏虹口袖出利刃傷其頭顱血流如注事後衛忿甚奔赴捕房聲訴捕頭卽派某包探將楊邨拘獲押候解送公堂禀請讞員翁笠漁直刺訊辦○新正初二日外虹口有粤人百餘名紥就五色龍燈沿途翔舞以相娱樂捕頭恐肇事端卽派某某等包探向之禁阻若輩不服恃衆爲難捕頭大怒遂令通班探捕前往拘拿當塲拘獲數十名連龍燈解入捕房捕頭命將龍燈充公人則從寛開釋以示體恤 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試題補誌]  
　　湖北學政王勝之大宗師於去年九月初二日出轅按試德漢黄武四郡至臘月二十日一律試竣所有考試生童經古正塲覆試及調覆各題本報均遺未登載兹從友人處展轉傳抄次第照錄於左以供衆覽至四書文題因限於篇幅付之闕如德安府生員題經學爾雅釋地以下至九河皆禹所名條證學子所服衿佩攷史學通鑑不采新唐書說漢宣帝綜覈名實論算學環形内依外周作通弦切於内周以此通弦爲徑更作一圓其面積必與環面積等試證其理三角形兩腰和十八中垂綫五底十二問兩腰各若干律學明季三案聚訟紛紜莫衷壹是能據理以折之否奥布俄三國割分波蘭　託爲平權之說試糾其謬掌故廣校邠廬籌國用議仿宋時弓箭社之法廣結民圑議格致諸行星中有發光體有受光體試析言其故植物子核有糖質油質二類試分舉而詳辨之性理劉忠定得其剛健范正獻得其純粹論東林黨禍攷詞章去害馬賦以爲天下者奚異牧馬爲韻秀才箴登白兆山尋李白讀書處七古德安府安陸雲夢二邑童題經學禮記中有漢人書攷爾雅楚有雲夢是一是二辨史學朱雲蓋寛饒合論漢書藝文志書後算學設有一平方一立方平方邊等於立方邊三分之二平方積等於立方積十一分之二問兩方邊各若干設有股弦較十六句弦和句股和相乘積九千八百問句股弦各若于掌故唐時九流百家之士並附入國學受經論日本新政述略性理洛蜀異學同道說謮中　悟性命之理說詞章古書澆胸賦以古書澆灌塵俗不生爲韻漢水游程記駢體文和王漁洋秋柳詩四首德安府應城應山隨州三邑童題經學榖梁近孔子說内則揟穛二字釋義史學讀三朝政要書後劉晏興江淮鹽利論算學設有直綫長六寸分爲二分令小分與大分比若圓容五等邊形之一與半徑比問大小分各若干句弦較二十五句股和一百零三問句股弦各若干掌故紀國朝編纂四庫全書始末論驛傳積弊性理歐陽永叔天資近道論讀余子積性書跋詞章願乘長風破萬里浪賦以題字爲韻鬭蟋蟀檄文駢體　羹七排十二韻生員覆試經學讀江氏漢學師承記書後史學金史用兵先强後弱論算學句股形外各以句股爲徑作半圓又以弦爲徑過句股交角作半圓其弦半圓外　截兩鐮形面積必與原句股積等試言其義秋分後十日三小時二刻八分求太陽距赤道緯度若干律學論吉爾杭阿甲竊上海定約事掌故擬補輯農政全書序例格致諸流質之折光差角大小各異其故安在試臚陳而疏證之性理吳康齋布衣就聘論詞章許冲齎說文解字詣闕上書賦以卽日受詔朱雀掖門爲韻童生覆試經學爾雅與孝經同家攷史學揚雄蔡邕合論算學等邊三角形内任一點至三邊各作埀綫其垂綫之和等於元形中垂綫試證明其理掌故西國以工致富說性理讀魏鶴山師友雅言跋詞章天池鵬鳥賦以其翼若垂天之雲爲韻按以上德郡童生經古題少律學格致兩門 
[上海縣署瑣案]  
　　去臘滬南馬路工程局員某君函送奚桂全誘拐女子沈金寳一案到縣代理縣篆之戴子邁明府於除夕升堂提訊沈金寳供年十六歲松江東門外人家有祖母胞弟耕福年十三歲在洙涇鎭習業本年五月某日來滬傭於南市花衣街某姓家甫及八天卽被王家碼頭茗香園茶肆中值堂人奚桂全勾誘僞稱薦至鄕間爲傭每月可得工資洋銀兩元一時被其所愚遂隨至浦東北蔡鎭不料被匿其家竟欲强佔爲妻旋乘隙逃回奚追至新馬路卽被巡捕拘獲解由工程局老爺移送案下求恩鑒核奚供小的係南匯縣北蔡鎭人年二十四歲本年五月憑媒娶金寳爲妻並非誘拐明府問何人爲媒奚莫能對明府知奚誘　情眞命笞二百五十板收押嚴辦沈金寳暫發普育堂留養候傳家屬到案認領○前者松江府屬婁縣人陳福生因犯竊案被代環縣篆之戴子邁明府拘獲笞責之後薙髮示懲陳仍怙惡不悛除夕又往本城侯家浜某姓家圖竊當塲被事主所獲解送巡防北　局員某君判令鞭背一千下轉送上海縣戴明府提訊之下以陳不知攺悔可惡己極惟北局巳經鞭責未便加刑飭暫收押以便重辦○地保董文祥前因串同業主盜賣充公田畝事發到案訊押己久除夕戴明府飭提至案申斥一番從寛交保○浦東人潘阿迷前因毆辱釐卡司事由卡員某君送縣請辦戴明府飭暫行收押至除夕提至案下略詰數語交人保釋○巡防北局委員某君解送竊犯朱阿三至縣戴明府研訊之下供小的係稱松江人因飢寒交迫在顧姓家圖竊未成卽被拘獲北局己笞責六百板可否施恩明府騐得板痕未愈諭令收押所中候再究辦 
[英美租界晚堂瑣案]  
　　去臘四馬路恒裕通洋廣雜貨號股東張燮曜控張載宏與顧佑朝串騙銀兩讞員翁笠漁直刺提案研詰張夑矅投案供稱監生向在金利源司理帳目前年九月張載宏邀同監生合開恒裕通雜貨號張載宏得一股監生二股每股出銀三百兩尚有七股係馬謝兩姓出資共計股本銀三千兩訂立合同議據倩顧佑朝經理一切不料張載宏與顧串通恣情　賭以致監生所有股本悉被花消向論不理不得巳來案控告叩求究追張載宏供是號監生祗有一股且並不在號如何虧折須問執事顧佑朝司帳周茂才監生並不知情今被張夑曜誣控串吞實出意外叩求究懲顧佑朝供此號自開張至今實因市面艱難毫無起色以致虧銀三千四百兩均有帳目可稽司帳周茂才係張夑曜之妹壻此中細情可請質對小的並無串騙情弊現尚有某洋行定貨未出約計價銀二萬兩求恩鑒核直刺謂兩造供詞各執俟新正初旬飭差邀同各股東與司帳周茂才算明各帳禀覆候訊顧交妥人保出○關太史冕剛遣丁關升控二馬路裕興福信局舞弊漏寄匯票信件直刺升堂提訊關升投案供稱上年九月二十三日家主有信一封内附源豐潤銀五百兩之匯票一紙交香港太和隆信局寄往上海二馬路裕興褔信局轉寄京都政大源信局送呈某處迄今未接收條向京都政大源查問則稱並無此項信件顯係上海裕興褔有意侵吞特遣小的來案陳明求恩追繳裕興福信局執事人蔡沛恂供十月某日關太史由香港信局寄往京都信札一件上書内附匯票並未註明銀數小的局中卽將此信掛明號簿當日寄往天津分局後因無回條到申己函催數次現值北地封河旱道往來諸多未便求恩寛限俟天氣融和親赴津沽查明底藴不難原璧歸趙也直刺以所供尚屬近情准如所請俟新正恊同關升往天津追還原物○沈厚堂控木作頭顧申懋樂四茂串同居間人任恒三攬造房屋延不竣工直刺准詞提案研訊沈供顧樂前倩任爲中保包造房屋議明工料洋銀六千元跟日完工立有筆據不料顧等心懷叵測領足價銀工未及半忽思增價停工向催罔應不得己來案控陳叩求究辦顧樂任三人同供實　房主悔議不肯加工小的等不敢故延求恩明察直刺令顧等具結限於新正月二十日從速完工違干未便所有應加工價著沈仍照前議酌付 
[法租界捕房紀事]  
　　自元旦至初四日暫弛賭禁劉盤龍一流人皆高張旗鼓喝雉呼盧本年爲天雨所阻此輩皆意興掌然間有設攤誘賭者流氓地痞欲向分肥致相爭執扭入捕房捕頭從寛斥釋不予准理○前日傍晚時流氓某甲在城河浜一帶　取行人小帽巡街捕　之拘入捕房捕頭命押候解送公堂禀請讞員朱森庭明府訊究 
 
 

Page 10

 
 
[金陵官報]  
　　光緖二十五年十二月十四日委代護軍右旗余炳文謝委登瀛洲兵船何心川叩謝委帶寰泰后船辭赴上海接撫臺通判朱廷佐灣頭知縣張鎔萬六合　謝委厘捐差奇兵營遊擊李羲信辭赴任祥雲輪船耿朝泰到奉電調來寗藩轅牌示碭山縣陳諴獲盜送部引見遺缺查有現署鹽城縣蕭仁睴堪以署理遞遺鹽城縣缺查有正任斯缺之劉　　堪以飭回本任○十五日總理兩江營務處候補道席叩謝兼辦陸師學堂同知崔鼎叩謝覆覆請照原獎以知府仍留江蘇補用並明保給咨赴引知州許炳常東知奉釐捐局委　局差遣卽到差知縣能育銳禀知奉札委沿江查拿積匪禀謝卽辭○十六日陸師學堂候補道禀知考試投考新生通州直隷州汪樹棠華亭縣王得庚　岸　市分銷鹽大使席信芳叩謝鄂岸黄安比較案内獎補缺後以知縣用並禀知賑捐案内獎給同知銜均到○十七日知縣葛毓清禀知寳應任内交代算清會審咨案覆詳回知府王毓苹到交卸署鎭江府事來知縣禹崧齡分發廣東知縣陳詩均由京引見來○十八日湖北宜昌加抽川鹽釐局候補道楊兆鋆吳淞開埠工程兼寗滬蘇浙淞滬鐵路駐　官書局候補道潘學祖由上海來奉憲臺委赴日本東京公幹知州汪喬年知縣禹崧齡江西知縣劉世芳謝酌委一次副將銜補用遊擊王得標謝委帶威靖兵船直隷州方喜　趨　委襄辦河運差○十九日機器局候補道吳商務局兼南洋保商事宜湖北候補道劉由滬回江西湖口掣騐候補道何維樸銷抽查冬防保甲差祥雲輪船耿朝泰辭解龍洋赴上海水雷輪船馬超羣辭赴湖口公幹○二十日署理兩江總督鹿傳霖到會徽寗見吳景祺到見准補淮揚道任銷銀圓局差並交代清楚銀圓局趙詒書禀知到差總理兩江營務　上徽候補道席禀知接辦陸師學堂候補道錢德培禀知交卸陸師學堂兼會辦營務處○二十一日文武各官均禀賀預祝蘇松太兵備道余候補道錢志澄淞滬局來林志道許蒙　海機器局來翰林院許鄧起樞親拜○二十二日文武各官均祝壽壽春鎭郭寳昌江陰恊李全彪鎭江府向萬鑅海門厘捐知府田承熙上海輪船支應所知府朱其昌孟河營　擊彭兆林寗國府通判錢應豐泰州孔祥霦六合縣吳大照鎭江關彈壓知縣邵文炳池寗陸路緝私李芳七灣口稽查縣丞胡鵬翥鈞和輪船馬廷樹均到稅務司安格聯水師學　管理洋敎習何利得均見藩轅牌示泰興陸銑病故遺缺查有知縣龍璋堪以請補○二十三日蘇松太道余聯沅徽寗道吳景祺皖岸督銷候補道錢松年江西督銷逹斌湖北督　王立清松滬厘捐錢志澄揚州保甲王澧上海機器局直隷候補道林志道皖南茶釐候補道趙有倫五河鹽厘陶森甲襄辦上海機器局許夔揚州府沈錫晉鎭江府向萬鑅知府王毓苹員外郎曾廣銓壽州秦霖泰州孔祥霦句容縣張紹唐高湻縣李普潤均見溧水縣殷以恕叩謝淮徐海賑捐案内蒙憲恩奏獎建坊孔家涵厘捐通判姚壽春樊興厘捐知縣本責森泰興厘捐陳其璟安徽撫轅巡捕知縣王開甲知州趙謹琪鄂豈沙市分銷鹽大使席信芳淮揚鎭潘萬才皖南鎭黄本富湖口鎭許雲發褔山鎭楊金龍瓜洲鎭高光効統領　字等營廣東環瓊鎭申道發統領銘武元字等旗陳鳳樓統領盛字等營班廣盛太湖恊朱　明提中恊楊福田帶銘軍水師總兵程映山提右營叅將廖得勝裕溪叅將彭源洽南琛兵船徐傳隆南瑞兵船吳克威提前營遊擊吳炳辰瓜洲中營遊擊胡忠勝三江遊擊張有亮松南遊擊周廣才蕪湖遊擊劉炳庭狼山中營鄧業良鹽捕營都司劉玉泉安慶恊劉先均見辭奏調兩江差委廣東候補道武勷由蘇回知縣吳袓梅禀知奉籌防局委往江西樂平縣探煤價辭鹽大使曾家彦于猷廷均辭回淮湖南辰州府敎授傳毓湘到高郵釐捐同知李文濤六合釐捐知縣張鎔萬前候補道通判劉大僑均到 
[蘇省官報]  
　　光緒二十五年十二月二十二日知府查濟元禀知聞訃丁父憂同知吳其昌禀辭赴上海清理積案通判郭廷沛禀辭赴滬領運槍子火藥　陽縣蘇事丁來省禀謝飭知准調長洲縣缺巡檢徐鍾毓禀謝飭知甄别加考咨部留省補用○二十三日知縣賴豐熙禀知前署吳縣任内交代於初限算結並由四川賑捐案内獎給花翎又　　森由吳江會審案件回從九李　由丹陽沙洲差次専丁來省禀知奉到實收指項府照磨 
 
 

Page 11

 
 
   
 
 

Page 12

 
 
   
 
