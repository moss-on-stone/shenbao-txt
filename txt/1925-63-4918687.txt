# 1925 - 63 - 4918687

 

Page 1

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *   
 
 

Page 2

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *   
 
 

Page 3

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *時評 
[相類之事（冷）]  
　　今日於此擾擾之中而相類之事甚多胡憨軍之戰於豫與孫陳軍之戰於粤相類也唐軍之入桂與熊軍之窺鄂相類也溥儀之走津與吴佩孚之走岳相類也其外較小之事相類尤多誠所謂無獨有偶者矣 
　　是故覘國之士推測人心之動靜者卽可以是衡量苟僅一事發生而無其他相類可認爲偶然而不必鄭重注意若相類之事既見於二數以上則必有所以釀成之之大原因在而其結果必不止僅僅一二已也謀國之人安可等閑視之 
[國内專電]  
　　北京電灰（十日）善後會到一百十四人差九人許世英到湯漪主席改預備會任可澄動議請休會表示勸令胡憨停戰寇遐劉朝望反對以休會勸阻非辦法江亢虎動議（一）促法制股審查各案須定期限（二）自動組機關草憲法（三）促政府將整理軍事財政委員會組織法交本會議决（四）組臨時民意機關設參議院或參政院褚輔成否認善後會爲行政會議性質謂北方以各代表到會認爲統一南方代表出認爲對等和會政府委員賈德耀報告豫事謂政府接劉鎭華憨玉琨電已退至洛陽以西胡景翼電已退至鞏縣以東和平協議有望主席云十六起已滿一月擬休會一星期爲會外協商各案均候本星期五大會表决（十日下午九鐘 
　　北京電　段擬提財政整理委員會條例於善後會議李思浩將條例草案擬好交法制院核議畢咨回財部部擬明日提執政府會議後即交善後會該案十六條内容與軍事整理委員會條例相似將軍事易財部字樣而已府擬提臨時參政院組織法草案於善後會并非參議院刻由法制院起草雖係政府諮詢機關但權限稍大起草者鍾賡言潘大道用意在安頓拒賄議員 
　　北京電　眞（十一）申刻府議討論財政整理委員會條例段以善後會未了事律付諸兩個整理會使實力派自已商至會議延期一次後不再延云云（十一日下午七鐘） 
　　北京電灰（十日）閣議陸交敎農次長出席餘均到參部請將駐外武官經費由外部使領費支决交陸外財三部核整理軍事委員會草案决交善後會廬陵道陳方賢免杜天驥繼九江關督黃祖徽免景啟繼宋珂爲四川建昌道黃大壎爲贛賑務處 
 
 

Page 4

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *長（十日上午十二鐘） 
　　北京電灰（十日）劉之龍由張口回謂馮對豫戰此時尙未决定應否援助胡孫等語馮軍原議務將京漢路完全置於國民軍勢力下現稍謙讓將京兆二十縣務須駐國民軍故琉璃河涿州須駐馮軍但尙未出發 
　　北京電　吴新田轉來劉憨洛陽電口氣稍緩 
　　北京電　鞏路員電劉憨又在黑石增兵西安軍似已到洛（十日下午九鐘） 
　　北京電鄭州電胡軍抵陜州確 
　　北京電　馮玉祥介紹部下二萬餘户存欵於金城銀行馮已將察綏妓館禁絕烟館尙未斷察綏兩區匪股仍多剿不勝剿京綏路時間已準比京奉京漢好 
　　北京電　馮軍參謀長劉驥請爲内戰死者設國魂社（十一日下午七鐘） 
　　北京電　馮派蘇珠呼圖克圖回旗調查開拓内蒙辦法張作霖亦託伊戚逹爾罕王調查内蒙警備計畫政府有人建議東北西北兩督辦權限以東四盟西二盟劃分先辦内蒙民政漸次及外蒙内蒙人口併於外蒙（十一日上午十二鐘） 
　　北京電　班禪眞（十一）見段言外蒙内嚮惟靑年勾結俄人破壞故至今未能實行請政府與俄使交涉將外蒙收還本人已日夜念經感化靑年又謂藏事非民族自决係民族他决（十一日下午七鐘） 
　　北京電　李家鏊電　蘇聯撤退蒙兵表面上中俄會議少一種葛籐但俄欲使我中央與蒙古地方政府直接談判等語查中央向來爲蒙古王公所包圍故蒙情隔閡今王公仍反對中央與蒙古直接商决蒙事爲種種妨碍政府以蒙新黨無人來報告眞情只有聽王公包圍之一途現有蒙古民黨白雲槎將辦一蒙藏通信社將外蒙眞相輸入内地關内情形告之蒙藏民衆免内地人士以外人之宣傳與王公之朦蔽中索蒙藏消息（十一日上午十二鐘） 
　　北京電　孫傳芳電段軍事尙未收束完畢一切手續待淸一俟竣事定當以蘇屬之縣仍歸蘇轄（十一日下午七鐘） 
　　北京電　中英公司函部軍界干涉京奉路現未復原請速向奉天當局將關内外路線及抵與本公司之進欵迅速收回以保條約信用（十一日上午十二鐘） 
　　北京電　浦口商埠原合同未履行吴鴻昌主取消另與中法實業銀行商訂辦法洋商提出意見書十五條正接洽中 
　　北京電　本年五月十八滬杭甬應付英國借欵本息五十七萬五千元該路存欵只剩十萬請部凑足（十一日上午十二鐘） 
　　北京電　梁士詒聲明否認一萬萬大借欵說　　北京電　中東路覆部本路築路價値及外債數目與歷年盈虧三項欵目浩繁一時難編只據東路賬簿歷年平準書呈送請察聞加拉罕方製東路提案極爲詳密亘半年之久始編成吾惰彼勤交涉前途不難推知（十一日上午十二鐘） 
　　北京電　崇文門查到憲兵慣運貨物經押送關署半路爲憲兵刧去并將兩稽查凶毆拘留憲兵司令部請將貨物上稅完案稅署主張照章貨充公犯游街兩相持中 
　　北京電　義水上飛機本月自羅馬往日本及澳州經厦門靑島上海著陸府批准入境 
　　北京電　蕭耀南電告返籍黃岡省墓已回署 
　　北京電　王揖唐已由張口晤馮回京 
　　北京電　孫病克利醫士公布形狀危急 
　　北京電　孫病脈過百六十呼吸僅十八孫科準備後事（十一日下午七鐘） 
　　北京電　戴天仇爲孫草遺囑孫尙未簽字因不合本人意（十一日下午七鐘） 
　　天津電　某方息溥儀有赴大連說 
　　天津電　李督有今日回津惟現尙未行 
　　天津電　侯家後同德成等鐵舖製造避毒瓦斯鉛鐵嘴二十五箱係軍用品被督察處查没帶懲 
　　天津電　總商會代捲烟商八十二家函請特捐事務處變更徴收烟捐辦法恤艱蘇困 
　　天津電　省署准交部咨用水線電報無論任何機關一律收現欵（以上十一日下午四鐘） 
　　奉天電　齊（八日）張諭鎭威總司令部撤消賑務局未結事歸軍署善後處辦 
　　奉天電　昨下午張偕段宏業及各省要人參觀兵工廠今日三省長廳長道尹在省署開政治會議 
　　奉天電　張壽所送壽幛估洋十餘萬擬在蘇放賑駐京義使送上等電車一輛法使送金柄電橛機槍一支彈五千粒荷使送一等大綬寳光章一顆共和再興匾一方段派軍樂一連來奉賀壽張賞五千元九日返京佳（九日）鄭洪年王占元各要人各省代表離奉者三百七十餘人戲資賞共九萬五千餘元（以上十日下午八鐘） 
　　吉林電　俄會議將開幕吉代表已往 
　　吉林電　鄭政廳由哈來省（以上十日下午八鐘） 
　　哈爾濱電朱眷今晚回錦縣 
　　哈爾濱電特警處長王順存昨向王樹翰呈辭後任盛稱金榮桂 
　　哈爾濱電據黑河探報俄官苛歛民不聊生甚有不繳船捐拆毁輪機變價歸公者 
　　哈爾濱電海林一面坡日僑均被盜日領函促愼重保護（以上十日下午七鐘） 
　　濟南電　財廳呈省署改委孔令煦稽徴處長 
　　濟南電　鄭以豫局緊張派員分赴各地視察防務（以上十日下午五鐘） 
　　靑島電　靑濟長途電話灰（十日）日開通至四月一日爲試騐期不收電費 
　　靑島電　灰（十日）太古凉州輪查出烟土九十五包販者吴某潛逃（以上十一日下午三鐘） 
　　漢口電　　吴在黃州得杜錫珪電告林建章派江鯤艦來黃拘捕囑暫避吴遂逃岳馬濟事前確未與聞馬眞（十一）由漢赴長並代湘軍向漢廠領去子彈二十萬發湘趙召軍事會議决請吴離湘否則解除武裝退居衡山現正派鄒序彬鄒禮向吴交涉中 
　　漢口電　湘趙派陳强灰（十日）過漢赴京陳述吴避岳湘當局先不得知及今後對吴辦法湘軍師旅長亦均電鄂聲明吴赴岳湘人未與聞現正商解其武裝 
　　漢口電　川兵輪漢華在巫峽撞沉 
　　漢口電　江蟄艦率小魚雷艇兩隻灰（十日）過漢赴岳聞係奉令拘吴軍署得訊當派員截回現泊鮎魚套蕭眞（十一）晨由黃岡乘楚振艦返省午可到（以上十一日下午六鐘） 
　　長沙電　吴佩孚以現政府派艦追捕甚迫擬舍兵艦個人上陸游覽湘中徴趙意旨趙派鄒序彬赴岳如吴果去兵艦不妨隨地優游聞吴有來省意又息川楊森及袁祖銘均派代表到岳迎吴入川 
　　長沙電　定桂軍白崇禧以沈部鄧右文陳某各率潰部四五百人竄入城步巴岡又沈潰兵約千餘竄桂嶺電趙請派隊協剿 
　　長沙電　議員李佐周周蔭棠二人蒸（十日）在大會提出質問書對於熊克武久駐湘西 
認爲係陽假聯治主義之名陰行破壞湘憲之實究竟政府曾否促其出境如熊藉故不去有無排除方法限政府三日内答覆比由王副議長報告大會衆均一致贊成送逹政府限日答覆 
　　長沙電　川軍第二師之一部及騎團共兩千又川東邊防軍第五混成旅長周爕卿率部 
四千均由秀山出發抵辰不日開往常德　　長沙電　宋鹤庚部師長方鼎英與汪磊二人現擬帶槍枝兩千由湘南文明司繞道湘西勾結蔡鉅猷事爲唐生智所聞經已派員將汪方兩人捕獲電趙請示趙覆令將押解來省核辦（以上十一日上午十二鐘） 
　　重慶電　段代表黃雲鵬涂鳳書昨抵渝謂承段意促川人自行協商妥籌統一中央即照川人意執行决不如前政府之挑撥或利用又主將軍隊分布西康雷馬屏等邊地屯地（十日下午十一鐘） 
　　香港電　陳炯明乘海籌同永績楚觀吉安大有等艦船載兵二千餘抵黃岡洪兆麟部仍扼豐順三河壩一帶圖反攻 
　　香港電　許崇智佳（九日）偕數俄人抵汕 
　　香港電　共產派在汕派傳單多種商民不敢開門營業張民逹因此佳日在擎天樓宴報界否認與共產黨有關 
　　香港電　蔣介石佳（九日）晚可抵汕 
　　香港電　范石生楊蓁在梧佈告能殺滇唐及其鷹犬者賞一萬至十萬奪得洋烟即以充賞 
　　香港電　許崇智調吴鐵城陳銘樞鄭潤琦梁士鋒各部赴淡水平山警戒防林虎暗襲　　香港電　滇唐軍大隊由邕浮江而下集中貴縣下游之大墟柳州唐軍亦斜出平樂窺梧范石生與李黃約分兩路應敵范任大河李黃任撫河現兩軍前鋒相距不遠俟范到梧下總攻令傳劉震寰將助范拒滇唐 
　　香港電　廣州大小船艘因爭撤消船舶稅契不行眞（十一）盡停業各商已電港滬暫停付貨因無船盤運駁載工會已電港滬暫停付貨因無船盤運駁載工會灰（十日）發停業宣言指船舶稅契重剝苛民謂吾等最苦之勞工安有餘皮以供割剝 
　　香港電　范石生佳（九日）再通電討滇唐謂係遵孫前令秉承楊希閔令此行要旨在固粤除奸援桂 
　　香港電　省署限公安局十日内再抽租捐二十萬充軍費 
　　香港電　劉震寰眷昨由省遷港 
　　香港電　眞（十一）省河輪船拖渡尙未停業須再協商始停其他船艘則已停 
　　香港電　聞胡漢民以籌餉棘手擬文（十二）離粤北上交省長代帥與許崇智惟許願古應芬任省長自任代帥（以上十一日下午八鐘） 
　　厦門電　永定息粤軍確由三河壩退大埔已有一旅入城傳許軍已克三河壩又黃岡亦發生戰事閩邊居民多逃漳訊粤軍分三路退閩（一）謝文炳入永定（二）李雲復入平和（三）尹驥入詔安尹部入詔已實 
　　厦門電　某方息陳炯明在東山登陸俟大隊到將轉入詔安另訊陳由南澳赴詔警備司令部以聯鯨江元永績守東山 
　　厦門電　德化民軍徐飛龍歌（五日）兩次攻城被李金標擊退（以上一日下午十鐘） 
　　福州電　蕭財廳長有抗交意薩蒸（十日）晚任蕭爲經界局長 
　　福州電眞（十一）午前中亭街又發生學生阻售魚案被捕者三人均東瀛學校學生日以係旁觀索放（以上十一日下午六鐘） 
　　蚌埠電　尤（十一）上午七鐘新淮泗道尹唐啓垚專車來蚌督署趙秘書長曁軍警軍樂隊均到站歡迎唐下車後駐督署聞關於接收第二旅軍隊有所討論（十一日下午六鐘） 
　　安慶電　第一旅長倪道榮等電京李傳業前電並未參加始終一致服從王督 
　　安慶電　新實業廳長方時简今日接印 
　　安慶電　李傳業昨由唐啟垚率謁執政願遵令交卸皖事無問題（以上十一日下午四鐘） 
　　淸江浦電　今日午後忽起暴風伐木盡暴移時始息（十一日下午五鐘） 
　　揚州電　犯奸案之緝私排長崔振海尤（十一） 
日槍斃 
　　揚州電　今日酉刻狂風缺口門内外大火燒百餘户斃數人（以上十一日下午八鐘） 
特約路透電 
[孫中山病狀更危]  
　　十一日北京電　孫中山左右深慮孫漸近彌留之境克里醫士終夜不離孫側今晨布告稱自作日起孫之狀况更惡腹水增多設法去之以减壓力及免嘔吐孫體温如常脈搏一百五六十次呼吸十八次 
[班禪之蒙藏談話]  
　　十一日北京電　班禪喇嘛今晨謁見段執政據半官消息班禪喇嘛曾語執政希望中國與蘇聯代表談判恢復庫倫渠擬施其宗敎權力勸蒙人效忠民國班並與執政討論藏務 
[善後會議與金法郎案]  
　　十一日北京電　善後會議大約將於星期五日討論金佛郎問題彭養光動議警告政府凡犠牲中國權利之解决辦法輿情不能容忍 
[溥儀之行蹤]  
　　十一日天津電　溥儀通告京津時報謂渠擬無限期寓津蓋恐出游海外引起嫌疑日員保護周至殊堪感慰又謂渠之私產今在調查淸宫委員會之手所有地契均由該委員會掌管渠之器物恐多被竊云云溥儀今仍寓張彪花園僅於至英租界及跑馬場時出門一次溥儀述及渠由京乘火車逃津時車中有馮玉祥部下軍官多員竟不之覺殊堪發笑云 
[廣東戰事]  
　　十一日廣州電此間當局正式宣布已安然占據汕頭叛黨領袖均已逃亡 
[德國新總統]  
　　十日柏林電中央黨馬克斯博士今日在四四三票中得二三二票復被選爲普魯斯總理 
[日内瓦之新印象]  
　　十日巴黎電　微言報日内瓦訪電稱日内瓦有一種印象以爲英德兩國反對裁軍公約及小恊約惟出席行政會之十國内有六國業已簽定裁軍公約其中有主張聯合抵禦者亦有游豫徘徊者云新時代報訪電稱抛棄現有之波蘭邊界乃絕對不可能事云晨報訪電稱不允以友好的擔保給與法國者乃英之殖民地澳洲與紐絲綸不信任與黃種人所立之公斷條約但欲有英艦隊以保護之裁軍公約不能立即銷滅九月間必再討論之届時或有意見變更之處如不以擔保盟約代替之或日本仍忠守裁軍公約之主張則屆時當有一種新行動而置英帝國於不愉快之地位云 
[印度改革計畫之報告]  
　　十日孟買電　去年所組織之委員會友調查孟台格與查穆斯福執政時所施改革計畫之辦理情形者今日已發表報告書分多數人報告與少數人報告兩種多數人之報告謂憲法實施後時間尙短不能遽定憲法成敗之意見但並無憲法失敗之明證多數人主張（一）凡遇純粹印度事件英國印度事務部宜對於印度政府稍放棄其管轄權（二）帝政府與印政府對於重大問題雙方 
宜有聯合考量（三）省長除無關重要事件外不宜違反各部長之意見（四）凡持異議之少數人無論其爲部長或官吏或議會議員宜較前更切實聽取其言論（五）受壓制的各階級宜予以更多之參政權（六）前麥斯頓之解决法庭應儘速在適當時機加以修正少數人之報告則要求廢除兩政府制而代以省自治制並希望及早認眞設法以增進自治之條文置憲法於可垂久遠之基礎 
 
 

Page 5

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *特約路透電二 
[美金運德]  
　　十日紐約電　紐約聯邦儲備銀行已以價値二百五十萬元之現金運往柏林此爲德政府所購五千萬元現金之一部 
[茶葉跌價]  
　　十日倫敦電　威斯明斯報稱茶葉之零售價格下星期内第磅將跌去兩便士此後尙有續跌之象因市場貨多而購者缺乏故也 
[各國近事]  
　　十日華盛頓電　參議院於辯論匝月後今日以四十一票對三十九票否决以華倫爲檢事長之任命案華倫前充駐日大使當否决結果宣佈時旁聽席掌聲大作 
　　十日倫敦電　下院今日一致通過首相包爾温之提議取銷工黨議員寇克武出席權之停止 
　　十日巴黎電　土政府已在古爾人叛變區域之四周境内下動員令三月七日古爾人擬襲取台埃比扣聞已失敗 
　　十日杜白林電　南愛共和黨領袖伐勒拉氏否認曾接有比國某團體請書往比京演講情事 
國外要聞 
[維也納通信（貫日）]  
　　奥國婦女會中國婦人之演說 
　　本年二月二十日『全奥婦女會同盟ＢｕｎｄｏｅｓｔｅｒｒｅｉｃｈｉｓｃｈｅｒＦｒａｕｅｎＶｅｒｅｉｎｅ』聯合『奥國女權會ＶｅｒｅｉｎｆｕｒｐｏｌｉｔｉｓｃｈｅＦｒａｕｅｎｉｎｔｅｒｅｓｓｅｎ』延請中國王李昭寳女士演說東方婦女生活以及女權運動之奮鬥演詞甚長不克備錄要旨可分六節（一）述中國帝制時代婦女生活（二）述中國婦人之特長與其在家庭之特權（三）述民國以來中國女界之進步如女醫士女敎育家女商業女律師女記者（如談社英女士）婦女組織之銀行公司及徐沈儀彬夫人所辦女子法政學校之類奥人士聞之對於婦女銀行及女子法政學校兩者甚爲欣羨謂歐洲諸國雖有女議員尙無此特别之設施也（四）述近年中國婦女運動之成績如婚姻自由社交解放廢除妾媵男女同校平民敎育職業敎育等項並以德譯張默君女士一九一九年秋渡蘇彝運河之詩相示以表中國女子思想之美翌日各報爭先傅載暵爲一時佳構（五）述中國在十四世紀之初版圖蹙狹甚於今日之瑞士與奥但其擔當東亞文明重任却不因三時之弱小而稍形放失奥爲西方文明古國之一東西兩國大有相需爲用之益（六）歐洲人士每謂中國文字太難殊不知中國之大過於歐洲識得中國字即能行遍亞洲之大半部非若中國人游歐至少須識兩三種以上之文字也末謂天下無難事女權運動尤仗萬國合作云云是會全場無容足地維也納日錄ＷｉｏｎｅｒＪｏｕｒｎａｌ女主筆滔白女士ＦｒｌＥｌｓａＴａｕｂｅｒ與警士爭辯良久始克入會其餘被擯不得入場者有百餘人之多 
國内要聞 
[政局變動之醖釀（孤帆）]  
　　附西報張馮備戰消息 
　　北京通信自胡憨戰爭起而北方局勢𨺗形緊張吴子玉由黃赴岳時局更呈一異態刻以胡憨和解絕望孫岳爲自身地盤及同系相助兩種關係有不能不加入胡方之勢於是野雲四合風雨欲來矣聞憨劉與奉方確有一種諒解而直系重要部分近日因某氏與李景林之聯絡進而與奉張接洽奉張以下滿意於國民軍故乃釋怨而與直系長江上下游實力派携手滬瀆撤兵徐州集合隴海線增防其目光頗有所注馮玉祥氏爲自衛計自不能不有所準備聞連日馮軍增兵京郊近二萬七八千人（原只五六千人）張之江有二三日内來京任指揮說數日前駐京陜西督軍辦事處招揭本已收去後奉軍辦事處力任保護始又懸出此雖細末要亦可以微見雙方之聯合矣又倪道烺在京被扣李傳業下令免職皆與直系聯合有事於長江相關經倪李之被扣免職不識能否貫澈中央威信抑或促成長江變化之迅速皆未可料以上據所見所聞而彙告讀者至日後如何變化殊不易言直系中與奉方不能合作之一部分恐因是而另有所圖亦難保不收反響之果故局勢如何雖不能預斷而北方政局之不安則確已露其朕兆矣 
　　大陸報七日北京通信云中國内戰行將復起其中心人物當然爲張作霖其同系則有張宗昌李景林及其他 
奉派人物另一方面則爲馮玉祥馮氏將得有胡景翼孫岳之助力惟馮於彈藥一項似未能得有充分之供給場所此次胡景翼之攻擊憨玉琨殆即因欲取得兵工廠之故近因外間謠傳謂蘇俄將供結軍械其運輸方法係由庫倫用汽車運載至張家口此事並非不可能馮并有已扣留各種汽車二百輛之訊此傳說頗堪注意又洛陽如爲胡佔則山西之閻鍚山亦將與馮聯合或守中立至張作霖吴佩似已有相當諒解吴如得奉助馮之地位頗屬可危現在所最關重要者厥爲張之態度如何惟據記者觀察就奉軍中俄兵之行動即可知之俄兵在上次戰事中佔重要之地位近加拉罕雖抗議此事亦並未有效云云 
[倪案預審四日記（新）]  
　　倪道烺已自由逃到日醫院養疴矣 
　　北京通信關於倪案開始偵查一節記者已於五日具有報告矣茲因本案自五日開始偵查以來値得紀錄之新事實尙復不少用復分别詳述之如左 
　　（一）偵查之經過倪道烺之被傳訊爲本月五日下午二時唯檢廳之傳倪則始於本月四日之下午六時其傳票非普通傳票乃含有强制拿捕性質之拘票結果倪繳現金三萬元并覓舖保兩家一面保人一面保其餘之兩萬元始獲出庭六日地檢廳仍以下午二時傳倪爲第二次之預審所經時間亦在三小時左右其結果如何雖不可知但倪畏罪之狀則已形於色同時執政府并决定下對皖之兩令旣免其心腹李傳業之職復將其所部軍隊悉數裁减二成交新任淮泗道尹唐啓垚改編（一說倪曾偕李傳業赴吉兆胡同謁段段不見）於是倪乃大驚欲以一逃了之遂以是夕佯稱感冒風寒逕逃至東單牌三條胡同日本人所開之同仁醫院矣（二）倪道烺逃入同仁醫院之兩說倪道烺逃入日本人所開之同仁醫院情形京中現有兩說一說倪道烺之逃往同仁醫院係爲預備出奔之初步倪因本身財產豐富可得日本浪人之援助故先入同仁醫院以就醫爲由與日本浪人接洽一切俟接洽竣事即由日本浪人負責設法將其運出北京其逃往同仁醫院不唯未得地檢廳之許可且未得法警之同意係忽乘汽車而逕逃者至目下法警之所以尙能在同仁醫院門前任監守之責則係事後捨命跟蹤而者又一說則謂倪曾以正式文書附同診斷書向地檢廳請求而得其許可此兩說現雖尙未能確實證明其孰是但以當局之行動卜之則前說實爲可靠蓋倪之往同仁醫院係六日晚間之事而七日當局則並未宣佈及本日京中各報咸載倪道烺業與李傳業已逃往天津之消息始將倪尙在同仁醫院之事宣布可見倪之入院確係出於當局不意之逃而非已得當局許可之就醫也 
　　（三）章士釗之聲明倪旣逃入同仁醫院則以下之兩問題即隨而發生（一）東單牌樓三條胡同雖非有外人管理權之地帶而同仁醫院則爲日本人所開設之醫院將來拘傳之際是否不發生困難（二）拘傳發生困難尙係指倪道烺不更由同仁醫院而言若倪道烺竟再由同仁醫院出奔則本案又將如何結束蓋此二者均爲當前所不能不研究之問題也雖關於本問題首當其衝之章士釗今尙對某通信社爲負責之聲明謂倪入同仁醫院因地點在中國警權及法權之下不至發生拘傳上之困難同時法警今尙緊緊跟隨勢不至於逃逸最後且謂本人無論如何總不令其脫逃然倪旣能自由逃入同仁醫院則法警監視之能力與倪道烺有無脫逃法綱之圖謀已爲世人所懷疑矣 
　　（四）停職歸案之擬議倪道烺逃後之第二日即本月七日執政會曾議决定將倪道烺先行停職歸案候審在表面上未始非執政府維持法律决心之表現停職乃暫時停止職務之謂與免職之意義完全不同倪道烺乃久經通緝之敎唆殺人嫌疑犯執政府前此公然任之爲鳳陽關監督已屬弁髦法令之行動今旣欲稍加以糾正則免職實爲當然之舉乃沿以倪所犯正在偵查爲辭僅爲停職之處分吾人實所不解也（按停職令星期六已决定然延至今日下午八時尙未發表有無變化尙不可知） 
　　（五）法官受賄之嫌疑本月五日即倪案開始偵查之第一日有已停職之地審廳推事皖人金殿選者一面密遣廳丁敎倪以推諉罪名之方法又一面則大宴其舊日同僚爲倪疏通事爲地審廳之沈祖彝廳長所覺察乃一面遣法警將其逮捕又一面則密呈司法部請示章士釗閱呈後當即將其免職并下令即行嚴訊今已在偵查之中雖金之所以爲倪謀解脫者究係何故法庭尙未有所宣布而外間則盛傳其有受賄嫌且謂所牽涉者人數甚衆也 
　　（六）高一涵决提反訴至大學敎授高一涵等因質問姜案移京問題亦曾二次傳訊茲據某通訊社記者晤高詢問此事高云前日報載檢察官指出余等對質問姜案移京呈文應負責之理由三點全非事實因該項理由毫無價値法官斷不能以此相難並謂司法當局指余爲誣告余對於此事現擬向地檢廳提起反訴至余誣告不能成立之理由即足據爲反訴司法當局之理由要點如下（一）非陳述虚僞因原呈文中鄭重聲明輦金入都云云是不敢據信爲眞之傳聞（二）是質問不是告發是請示姜案移京理由並不是告發何人（三）並無意圖加何方以罪的意思即不是意圖加受賄或行賄罪於司法界或倪道烺 
[聯治案在善會之形勢]  
　　多數贊同惟湯漪尙持異議 
　　尙局擬召集臨時參議院說 
　　雲南代表周鍾嶽徐之琛馬聰湖南代表鍾才宏蕭堃貴州代表劉燧李華英廣西代表嚴端蒙民偉岑德廣等提出關於聯治制案於善後會議聞政府以此次提案均爲西南實力派代表對之非常重視並聞素主聯治之湯漪對於以此案列入善後會議議事日程一層 
甚持異議現該案已由江亢虎林長民李兆甫楊永泰朱淸華等連署不日即可提出會議至執政府方面爲先事預防起見聞擬召集一臨時參議院業已交法制院起草内容除查照民國元年成案外並擬參酌各聯邦國家先例最遲下星期四可以提出閣議通過後即交善後會議議决外傳當局將提出臨時政府組織大綱或即指此案而言也 
[救國聯合會討論委員制]  
　　徐謙褚輔成等一致主張以委員制救國 
　　昨日（八日）上午九時救國聯合會在北河沿北大三院開會到者二百餘人徐謙主席首由徐謙報告開會宗旨略謂前推舉起草員已將委員制大綱擬出今日即討論此案並舉審查員因大會上逐條討論很不容易所以推舉審查員大家有意見仍可交審查員互相討論今日並望注意實行之時期次即演講委員制大意謂民國十一年救國聯合會成立之時即應實行無如全國輿論界並未十分注意彼時如已注意即可免去從前非法之選舉發生欲謀日後之安全起見今日應速謀實行以免日後再蹈覆轍現有人以廣州七總裁之爭端爲慮實則委員制與總裁制不同蓋七總裁不啻化一總統爲七總統委員制則不然民國制度只有兩種（一）有法統（二）無法統二者之中又有蘇菲埃今日之主張委員制非以委員爲絕對的萬能而在委員制之内容如何故今日起草之大綱一以借此討論二爲提出國民會議之預備他如責任内閣制及總統制行之旣久均有不利故採委員制但非全取蘇菲埃制度今日以委員制爲救國之第一良法須求切實施行倘有反對者或其他制度吾儕當竭力反對云褚輔成對提案二點極表同情（一）打破三權分立而歸於一權十九世紀以來三權分立行之已二百餘年實非善良制度（二）救國聯合會委員制之提案輔成七八年來本以主張學者對此雖有反對與贊成二派然輔成以爲非委員制不能定時局十三年來之禍亂蓋皆爲爭總統而起現以曹錕倒後希望段祺瑞出而維持故西南來電僅有維持字樣並未承認北京政府有統一之能力欲使西南受命北京非但歷來主義不同即於面子上令其投降亦辦不到現在只有採用委員制之一法無論爲治本計爲治標計均以此爲救國良法云鈕永建演說略謂現在野心軍閥甚多欲一時削平頗非易易亦斷無其事只有委員制足以救之本會主張以人民團體爲基礎則軍閥無所施其伎倆而軍人亦入人民團體則軍人亦談政治可免以前隔閡之弊云結果推舉審查員九人如左鈕惕生褚慧　梁松雲鄧潔民陳潛元廖叙疇馬濟生白雲梯王汝璵 
[各法團力爭提案及表决權]  
　　在太平湖大會議 
　　昨日（八日）下午三時各省區各法團領袖共三十餘人假太平湖飯店開茶話會公推湖南省議會議長歐陽振聲主席首由主席報告開會宗旨略謂同人此次應召入都加入善後會議爲專門委員惟僅有審查權無提案表决權且審查後大會可以覆審是此審查之權亦等虚設同人均公法團代表與民意有密切之關係應否力爭提案表决權請共同討論旋由戴秉淸胡董陶懷琳段茂森范先炬安迪生黃藻奇謝復初姜郁文李世俊先後發言一致主張力爭主席以有無異議付表决均無異議遂一致通過可决公推主席歐陽振聲領銜起草先以書面向段祺瑞許世英表示函稿朗讀後衆贊成遂由到會者親筆署名即日發出茲覔得函稿照錄於後「敬啓者此次善後會議同人等被邀而至自當罷勉以從惟尙有不能已於言者即提案表决之權致被削奪是也善後會議關係國家前途至鉅組織法中網羅國内軍閥政客名流耆勛學博薈萃一堂大矣溥矣顧獨於民意機關不令有提案表决之權將所謂主權在民之義何我國十四年來紛爭擾攘之原實起於蒭狗民意主張個人國會旣以賄自滅矣所能集民意之結晶者獨有各省省議會商會農會敎育會耳茲之會議意在解决歷年紛亂以期有利於國有裨於民而於利害切膚見聞眞切之純潔民意機關乃拒而遠之於專門委員以爲裝飾門面之具而彼之會議者則莫不各有所受其結果恐不免遠於人情即將來施行必不能得人民这贊助以是而求公明以是而望解决其爲道豈不遠乎同人等再四思維迭次商榷以爲各法團代表應占會議員名額三分之一即爲遷就事實而言至低限度亦當與善後會議會員一律取得提案表决之權始足以昭平允此非人調人爭權利實承公意而伸民權爲公計爲國計均應如是辦理應懇容納輿情修改條例則國家幸甚民治幸甚 
　　湖南省議會議長歐陽振聲河南省議會議長常三省奉天省議會議長范光炬四川省議會議長熊　𤍠河省議會議長沈默山西省議會副議長王鴻運察哈爾小議會議長李世俊江西省議會議長戴秉淸京兆區省議會議長段茂森湖北省議會議長馬佩蘭浙江省會議長沈鈞業湖南省農會會長曾希陶直隸省議會副議長吴得祿𤍠河總商會會何宗翰黑龍江省議會副議長潘萬超黑龍江總商會會長傅崙江西省敎育會會長胡薰湖南省商會會長黃藻奇𤍠河敎育會副會長周憲章綏遠總商會副會長王大勳河南敎育會會長陶懷琳河南總商會副會長馬元杰京兆敎育會會長段茂森江西南昌總商會會長盧芳浙江敎育會會長李傑山西太原總商會會長閻毓芹𤍠河農會會長王均西康總商會會長姜郁文江西省農會會長辛壽恒杭州總商會會長王祖耀河南省農會會長籍樹勳」 
七日之執政會議 
[仍令孫岳調停豫局]  
　　昨日（七日）星期六執政會議仍僅外沈内龔法章三總長及財張（李思浩赴奉）陸賈（吴光新尙未到部）海徐敎馬農劉等出席（交部缺席）十一時二十分開議段主席秘書長梁鴻志報告各項文電後當對於豫西問題有所討論結果决定致電孫岳令其就近迅謀和平解决方法勿使戰局擴大又議决即晚發表關於皖省軍事之兩令又議决由財政部籌撥蒙藏院籌墊之班禪招待費三萬七千九百六十二元三角四分又班禪每日膳食費四百元整月爲一萬二千元一併交財部如期撥付次議决例案二起披露如左（一）内務部提議永定河堵工程借欵案議决永定河工關係民命時機緊迫所有中外銀團借欵以鹽餘作擔保一節係屬慈善事業自不在十一年一月二十日指令範圍之内即由内務部咨行財政部轉行鹽務稽核總所並知照中外各銀行（一）蒙藏院呈請將呼倫貝爾蒙旗併入蒙古待遇條例之内議交内 
務部核辦又昨日下午三時段祺瑞召集姚震梁鴻志湯漪張樹元林長民等討論整理軍事委員會組織條例案及其整理財政委員會組織條例案 
[外蒙俄軍完全撤退]  
　　聲明儘先撤兵以示誠意 
　　願我國乘機解决中蒙問題 
　　俄人方面消息六日午後六時蘇俄大使加拉罕邀外部參事朱鶴齡至大使館交以致外部照會一件宣告外蒙俄軍已完全撤退照會譯文如次「中華民國外交總長閣下遠在一九二一年白黨爲赤軍所敗一部退入蒙境勾結敵視蘇維埃政府分子造成攻擊蘇維埃共和國領土以推翻農工權力之基礎謝米諾夫與恩琴等之匪黨在蒙自由行動蘇俄屢請貴國政府加以取締貴國政府皆漠然置之白黨旋益猖獗集合黨徒組織軍隊外受帝國主義者之援助準備由蒙境再攻蘇俄蘇俄爲靖邊計遂迫於遣軍入蒙以平匪亂以平匪後蘇俄因顧及地方安寗及防範餘黨復起仍派兵駐紥外蒙此後蒙地漸靖正當掌權機關隨之組成蘇俄即續漸遞减赤 
 
 

Page 6

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *軍名額惟斯時中俄邦交未復且貴國乃敝視蘇俄聯盟中之一員赤軍入蒙問題因之不能解决直至一九二四年五月三十日中俄協定成立此問題之解决大綱始臻决定依協定所載候撤兵期限及維持邊境安寗之辦法在中俄會議决定後蘇俄始行撤兵而會議之舉行則須在協定成立後一個月内但貴政府因内政關係未能如期履行按此則蘇俄原可暫不撤兵以待撤兵期限及保證安寗辦法之决定然蘇俄政府現已决定不待中俄會議之舉行立即實行撤退其軍隊矣敝使現謹通知貴國政府蘇俄政府業得蒙古當局之同意開始由外蒙撤兵目前業已撤盡敝使希望貴國政府尊重蘇俄政府此友善之舉並望今後情形變更後蒙境不至再有使赤軍必須入境之情况同時敝師敢表示深信貴國政府將不失此良機與蒙古人民藉和平的了解解决兩兄弟民族互相關係之問題也蘇俄政府對此問題認爲完全屬於中蒙兩民族的𤍠望及公正之基礎上以保證外蒙及西北區之經濟進步及促進中俄間經濟及其他關係也加拉罕一九二五年三月六日 
[旅京蒙人之自决運動]  
　　反對少數王公之販賣行爲主張就地選舉代表 
　　一日東皇城根開蒙古旅京同鄕會一致主張二日赴執政府及善後會議請願修改法制院所提出之國民會議組織法内關於蒙古國民代表名額及選舉地點其議决案如下（一）國民會議蒙古國民代表名額修定爲内蒙每盟五人外蒙每部五人唐努鳥梁海科布多阿爾泰新舊土爾扈特呼倫貝爾察哈爾各五人阿拉善額爾額西土默特伊克明安明安特塲商都牧塲兩翼牧塲各二人靑海七人（二）請將國民會議條例草案中蒙古選舉地及監督修定爲内外蒙古靑海之選舉在各該盟部或旗場之職業團體公選出一人呈明政府任命爲選舉監督（三）請在國民會議條例中增定非内外蒙古靑海西藏之人不得被選爲蒙藏之國民代表（以杜在京少數王公販賣之弊）以上三項議决外尙有一重要宣言謂嗣後在京若再發生少數王公販賣蒙藏議員剝奪蒙民權利情形時即開全體蒙民大會開除蒙籍或向國内法庭起訴宣告其罪狀並一致主張嗣後關於蒙藏選舉均在各本地舉行之絕對反對在京舉辦以免少數王公販賣蒙民權利之弊云又聞近今有王公黨徒假藉蒙古同鄕名義秘密提出有利於王公之條文特爲聲明除以上三項議决外凡有議案均係少數王公所私加全體蒙民絕對不承認云云 
[旅京蘇同鄕促盧實行感電]  
　　南京盧督辦勛鑒奉讀感電偉畫藎籌同深感佩就吾蘇論兩次被兵地方糜爛百業凋敝田廬蕩然吾民何辜罹此荼毒猶冀大難削平流亡復業施仁布惠撫我瘡痍乃接故鄕來訊則戰事定後兵額益增餉額益重勒派之令急於星火駐兵之地村落爲墟吾民焦爛之餘無復來蘇之望殆我公所目擊而心傷者也尊電所述各節皆全國人民所馨香而禱祝公建此策必期實行實行請自蘇始編軍制劃軍區在蘇爲尤亟公手握閫符責無旁貸賢者急難而起必將所抱政策貫澈到底然後釋除兵柄解甲歸田豈惟吾蘇之幸抑國家實利賴之合電陳詞伏維省察江蘇旅京同鄕省治促進會江蘇旅京軍政同鄕會蘇政善後會江蘇自治請願團同叩微 
[徐州暫定爲國軍區域]  
　　段祺瑞昨接江蘇軍界朱先志等來電請毅然施行盧永祥感電廢督辦劃軍區之辦法原文如左「各省軍民長宫暨各法團父老昆弟均鑒讀盧嘉帥感電主張廢督辦劃軍區以蘇省爲之倡心長語重苦口仁言循誦再三欽感交併夫以年來國事多艱兵民交困至於今日苟一溯循環再復之跡與流離之慘舉國上下應莫不憬然動心知覆車之不可尋而廢督之不可緩然廢督之議創之多年卒莫實行者固以從前有位怙勢自便無確實覺悟之誠而軍區未定因循苟且無補救歸來之地實亦最大原因自江浙事起東南騷亂蘇省人民無日不在飄搖震　之中現幸大難旣平亟宜謀久安之計徐州一帶形勢利便暫定爲國軍區域最爲適宜應懇我執政毅然施行泯糾紛於無形開郅隆之先路豈惟蘇省之福抑亦大局之利也先志等情關桑梓分屬軍人痛切陳詞伏維垂察朱先志張斯麔解朝東馬錦春汪嘯澄高兆華等同叩魚印」 
[豫省戰事消息]  
　　孫岳聲討劉憨東西兩路現無大戰 
　　孫岳以檢查各軍之名負調解雙方之責赴鄭旬餘終未見效而劉鎭華歌日來電且謂其已派兩團加入戰線調人捲入漩渦形勢更見緊急而且複雜聞孫在豫軍隊葉荃一師原駐鄭州以北新鄕原武武涉數縣孫以已向劉胡兩方宣言劃洛陽偃師鞏縣滎陽爲中立地點故派兵分兩路前進一路由懷慶往孟縣擬渡河由孟津赴洛一則由河陰開入鞏縣軍隊皆以白旗前導表示調停意味惟劉憨對孫之軍隊拒絕前進故雙方亦在鞏縣北方開火孫現不肯抛棄調人對劉憨尙未取對敵行動故尙未以開火之說電告中央也 
　　豫省戰事東路胡憨兩軍仍在距黑石關五十里之燧道前相持蓋是地居高臨下極形險要憨軍一面以重兵扼守道口一面於山澗四周遍挖狼阱上敷電網以遏胡軍之西漸西路張治公與田維勤兩部彼此勢均力敵各不相下鏖戰一星期以來仍未出距禹縣三十里之兩路口一帶至孫岳所召集之偃師會議在憨玉琨方面因榮陽登封相繼陷没頗有議和之意但劉鎭華以陜軍後方援兵陸續開到且認爲孫岳軍隊有助胡之嫌拒絕排解孫岳方面昨已有魚電報告政府此外胡景翼昨有電來内容略謂憨玉琨以武力威迫接收河南印花稅分局擅收稅欵如何應付請示辦法云 
　　據新自鄭州來京之豫省某局長所述戰况云憨軍作戰計畫分三路一路爲右翼由郟縣進攻禹縣並由登封策應密縣以張治公爲司令作戰軍隊有張治公之一師李成霖之第四補充旅張崇勳之第三補充旅及匪軍四混成團二路爲中路由距鄭州六十里之榮陽進攻鄭州另由密縣出兵進攻新鄭以抄鄭州後路由劉鎭華任指揮作戰軍隊有鎭嵩軍麻允傑第六路馬河淸第四路衛隊混成旅等約三萬餘人三路爲左翼由黃河南岸之汜水進攻河陰以拊鄭州之背由憨玉琨之第三十五師同馬汝淞旅約一萬餘人作戰胡軍以樊鍾秀一師鄧寳珊李虎臣蔣朗亭三旅扼守左翼憨軍猛攻不敵胡軍鄧寳珊部早已克攻登封抄襲密縣後面且中路胡軍方面由岳維峻任總司令除所部之一師外有米振標毅軍六旅王子文等兩混成團兵力至厚密縣憨軍張德勝孫魁元兩部不支相率潰退至伊河以西胡軍旣克密縣登封遂從軒轅關側攻偃師於是榮陽鞏縣憨軍均形動搖兩地於三日間相繼失守現戰事最激烈之處即在鞏縣與偃師間之黑石關等地 
皖局變動之原因 
　　王揖唐在來今雨軒演說治皖方針 
　　皖局前途未可樂觀 
　　王揖唐此次來京其主要目的即在去李（傳業）今此層已完全辦到安徽旅京同鄕吴某等昨日（七日）正午在中央公園來今雨軒設筵歡迎王揖唐並請龔心湛湯漪許世英段運闓等作陪賓主共二百餘人致歡迎詞後王起立演說略謂揖唐不才承執政命令赴皖已有數月成績毫無此次來京因有重要事件向執政報告今日承同鄕各位先生厚意歡迎實爲感謝茲將皖省軍財兩政情形及揖唐將來整理方針爲各位册鄕先生言之（甲）軍事方面在倪前督時代原有軍隊五旅經裁去二成祇有八成迨馬（聯甲）督理時代於恢復五旅原狀之外又增一補充旅其後李傅業又私加兩團每月共需軍費四五十萬元每年不下六百萬皖省每年收入祗有六百餘萬耗之軍費一項當虞不足故治標之法非裁兵不可安武軍在皖之歷史想在座各位先生早已洞悉現在欲救皖省人民痛苦非逹到省軍祇留五旅之八成額不可被裁之兵使之設法屯墾亦不致令其流離失所發生意外（乙）財政方面皖省省庫收入每年僅有六百餘萬已如上言於軍事整理就緖之後擬畫一部分作敎育實業經費就釐金一項而言皖省三十七道祇收入一百五十餘萬認眞整理免去中飽等弊當可增加四五十萬因受當地軍閥把持非徐徐下手不可其他稅入亦當如是總期逹到收入支出兩抵之目的（丙）吏治方面皖省共有三十縣其各 
縣知事僅換去三分之一揖唐素抱寗使一家哭不使一路哭之目的返省時必先從澄淸吏治入手此爲皖省軍政財政吏治三方面之大略情形各位先生以後如有見敎揖唐無任歡迎云云至下午三時始散又聞馮玉祥昨派鹿鍾麟薛篤弼劉之龍劉驥等多人爲代表在中央公園董事會備筵歡迎王揖唐又聞王因此次來京皖省軍事問題漸告解决一切善後事宜亟待辦理定於一二日出京回皖其行程先至蚌埠後至安慶段昨亦囑王早日回省王稍事摒擋即行出京 
　　據某通訊社云關於處置皖事之兩明令完全爲王揖唐所主張王之呈文於上星期四日送府翌午復面謁當局各要人陳述利害要求即日下令以免别生枝節當時段之左右頗有主張愼重者王則堅持非下不可隨由秘書長梁鴻志交諭主管人員趕辦令稿以便呈請執政核定王始滿意辭去迨令文擬就適値段氏休息之時所有簽署蓋印各手續都未完備故是晚不及交局王至星期六之晨未見兩令發表疑爲有意壓置遂驅車入府大發牢騷經梁鴻志多方解釋乃坐待兩令交局而去外傳此案係由閣議加以决定者實屬不確至兩令發表以後有無反響現尙無從判斷但據熟悉皖局者之推測前途似未可樂觀蓋皖軍五旅長官皆爲倪嗣冲舊部與李傳業大都一致兎死狐悲情難恝然益以其他種種關係斷不能無所動作也聞王氏於此後局勢若何亦殊無把握刻下擬暫留京中察看中央所發兩令其效力究至如何程度再作回任之計又聞李傅業已秘密出京返皖一般人預料安徽省内日内恐有若干變動但王揖唐未北上前已令唐啓垚預爲完妥之布置縱有不穩亦可即時鎭壓絕不至於擴大也 
[李傳業免職之皖訊]  
　　安慶通信皖軍第二旅旅長兼四省剿匪副司令李傳業忽於本月七日奉到政府命令免去本兼各職聞與倪道烺頗有關係王揖唐蒞皖三閱月關於軍政方面事事受倪挾制倪得帮辦又進而謀奪督辦日前有人爲倪畫策促倪趁此機會赴京運動先將姜案設法消滅然後運動政府調王内用一面則由皖軍各旅長公電籲請放倪爲督辦此即倪道烺赴京之目的猶恐力量不足到京後復電召李傳業前往以爲之助不料此項消息爲王揖唐得悉王氏到京即先謀制倪故未幾而倪遭京師地檢廳之傳訊李傳業亦受免職處分聞倪之軍務帮辦曁鳳關監督免職命令日内亦將發表有謂皖軍勢力大半屬於倪系範圍王揖唐此舉將不免引起皖局之不寗惟王氏事前亦已有布置據來自蚌埠者云皖北滁淮一帶奉軍駐有五旅之衆至於李傳業之第二旅軍隊已預備由唐啓堯前往收束改編爲全省警備隊此唐啓堯任爲淮泗道尹之原因也李傳業雖欲反抗亦無能爲力矣 
　　皖省敎育各團體刻尙定期召集緊急會議反對姜案移轉北京法院審理此係接到北京敎育界王撫五高一涵諸人之來電謂我等與部力爭司法章總長幾將我等扣押是以敎育界聞之非常憤慨今日之消息傳來欣悉倪道烺運動法界已被王揖唐打破且有流底根究之希望并得北京同鄕快函云王揖唐定於十四五日由京起程回皖由此觀之王氏内調恐難成爲事實也（三月九日） 
[吴佩孚在岳行動之京訊]  
　　尙否認聯絡西南　有向蕭提出三條件說 
　　吴佩孚抵岳州後首先要求湘鄂兩方當局擴充衛隊一師雙方當局本有一種默契當然不成問題吴氏現以一師不夠基本之活動近日特又宣言非編兩部不可吴氏所携軍械據確實調查實有步槍三萬枝左右輕重機關槍九十餘挺重砲四十餘挺子彈各色俱備並聞其槍械均爲新製至吴氏態度究竟如何外間所傳不無幾分空氣作用昨據漢訊蕭派專員赴岳勸吴仍返黃州免致外間誤會並鄭重聲明本人别無他意聞吴所表示有三首謂余之移岳全爲自謀安全起見並非與珩珊（即鄂蕭字）有何意見次謂炎午（趙恒惕字）素持門羅主義與我友誼甚深我之來此意在借此游覽洞庭風景以終暮境原無何等企圖終則謂近觀西南各省形勢日趨破裂狀態尙何結合之可言外傳余將聯絡各省有所動作之說絕無其事云云一說吴佩孚昨派馬濟來漢向蕭耀南提出三條件（一）在岳州設局徴收兩湖米捐稅撥充軍費（二）合併吴佩孚馬濟部下及兩湖警備軍編成一師駐屯岳州其軍費由兩湖負擔（三）岳州百里内不得駐紥他項軍隊蕭耀南對上項條件有業經拒絕之說英文楚報則稱星期四日吴佩孚派遣馬濟晋見蕭耀南告以吴擬聯合湘川黔滇四省並請鄂省加入同盟之意據稱蕭已拒絕其議 
　　此次此佩孚秘密赴岳章士釗曾有電致趙恒惕詢問眞相茲已得復電云「司法部章總長勳鑒山密支電敬悉吴子玉突然來岳事極離奇昨專電奉告想已逹覽派員前往探詢尙未回報湘省辦法以秉承中央意旨不啓糾紛爲主諸請放心並轉伯毅趙恒惕叩微」據長沙電訊吴到岳州係由趙恒惕所敦請趙事前並與部屬商議故一部湘南將領甚形反對聲言吴如往岳須將衛隊解散儕於平民之列因之趙氏頗感困難至吴氏此行絕不能如在黃崗安居之消極將聯合西南聯治派省分爲聯治大同盟湖南之趙恒惕四川之楊森貴州之袁祖銘廣西之沈鴻英廣東之林虎均有加入表示吴之第一步將先擴充衛隊爲一師其舊部有前往投效者吴均親加慰問其意可知且接近吴氏者言吴本不願離鄂只以蕭耀南相逼太甚爲防衛自身安全起見不得不赴湘吴現將正式請蕭合作蕭如不同意則其多年袍澤感情恐不免破裂云云說者謂長江上游恐不免從此多事矣 
　　據重慶外人方面消息袁祖銘鄧錫侯等確已聲明與吴合作近兩星期新編之軍隊約計四混成旅所需軍械聞係唐繼堯供給此項新軍陸續開往川鄂交界地帶其必向鄂發展自無疑意所以未至積極動作者或與侵入湘西之熊克武軍尙未聯絡一致也 
[吴佩孚抵岳後之湘鄂消息]  
　　蕭趙對吴之態度 
　　七日漢口通信吴佩孚率决川濬蜀楚信三艦於三日淸晨秘密過漢赴岳各情已見前報茲據可靠消息 
吴以鄂人開會請其出境早覺黃州非可久居之地適馬濟潛行至黃勸吴遷岳且以張學顔赴京祝壽急宜早日成行否則張自京返即不易通過武漢吴深韙其計遂决定離黃赴岳當吴準備離黃時有某兩淺水艦停泊於决川艦之對面决川艦以旗語謂其不應停此兩淺水艦置不答吴疑爲係拘捕已者遂於二日夜遁鄂蕭得報吴率三艦過漢當派騎兵團長李耀庭乘粤漢快輪尾追勸阻相遇於簰洲吳堅欲赴岳故僅停輪數小時仍行上駛此吳艦被阻簰洲之說所由來也决川艦駛行最速三日午後七時即抵岳州濬蜀楚信二艦後至岳州士紳及兩湖警備司令部職員均至决川艦歡迎吴當派參謀長張方言至馬濟所部武衛軍司令部接洽馬則爲避嫌故次日始行赴岳吴在岳仍居决川艦上其部隊則登陸散居岳陽城内之祠堂廟宇中紀律亦頗嚴肅四口吴有長電分致湘趙鄂蕭謂彼在黃州絕未預聞政事乃執政誤聽謠言竟密令海軍拘捕决川濬蜀二艦且欲拿解佩孚至京故爲自身安全計不得不離黃遷岳云云鄂蕭代表李耀庭在岳晤吴詢其來岳意見吴亦云僅在企圖安居並無他意李於昨日回省吴令放楚信艦偕行返鄂湘趙接吴電後即派唐義彬至岳問吴起居吴語唐彼此行來岳不過畏鄂人麻煩欲於湘省假一隱身之地想炎午好友當不見拒唐歸報趙隨派一副官至岳招待又助吴煤炭若干以供艦用惟湘人恐吴居岳惹起各方注意對吴態度頗不一致趙擬召集軍政要人開一會議取决對吴迎拒問題昨日聞有電致蕭詢鄂省對吴移岳意見蕭特派顧間張某赴長與趙接洽至蕭對吴之眞實態度如何據某要人云蕭爲人極忠厚且與吴私交不薄如吴安居岳州决不過爲已甚但恐其受人利用遄往川湘以與袁祖銘熊克武等有所舉動日前曾密電湘趙請其監視吴之行動並電令王汝勤王都慶胡念先等防吴由湘西入川聞段執政亦以川滇黔方高唱北伐而吴適於是時潛行赴岳對於鄂省防務極爲注意除已密電鄂蕭嚴密預防外又電令海軍第二艦隊許司令加派數艦來鄂協防昨有江貞江犀湖隼三艦自下游上駛到鄂停泊文昌門江面尙有三艦日内可到許司令亦定隨楚觀艦同來今日蕭又遴選大批幹探分赴上游各要區嚴密偵查隨時電告是吴即欲圖一逞恐亦不易也（蕭蕭） 
　　六日長沙通信湘省人心日來忽大起震動者即爲吴佩孚到岳之一問題吴自避居鷄公山時執政府信據謠傳謂吴運動湘趙歡迎入湘深恐藉此號召爲困鬭之行動當時即特加注意電令鄂蕭阻止入湘并加監視乃吴自伏居黃州以來鄂省一部分人又主驅吴出境吴心不自安加之胡憨戰事日益激烈執政府又恐吴從中利用有所活動對吴益不放心而吴遂於三日乘决川濬蜀艦避地岳州矣此信傳來湘省人心遂大震動湘趙初得馬濟自漢來電謂吴子玉於冬晚乘决川濬蜀兩兵艦向上游開駛惟開往何處尙未探悉嗣復得蕭耀南來電報告情形此時尙祗知吴已失蹤開往何處不得而悉未幾又得吴佩孚自岳來電始知吴已到岳趙氏得電甚駭蓋湘省近來時與執政府信使往還無非欲勵行聯治吴如來湘恐引起外界誤會故甚難處置比即以電話告知岳州守備司令鄒堯仁商榷處置辦法因鄒與吴尙可接洽五日上午并令鄒親赴岳州詢吴行動及其眞意五日下午省議會開會時即有省議員李耀湘提起動議云報載吴佩孚已抵岳查岳州有洞庭湖岳陽樓諸名勝如吴係個人行動遊覽山水固無不可假使别有作用則岳州連年兵燹民苦不堪究竟報載是否屬實如果屬實請議長散會後往見省長詢問一切并報告同人楊宗熙云吴已抵岳似乎屬實查吴之一舉一動足惹國人注目現在吴電表面係云逃避來岳内容不知是否如此務請議長向省長說明能立時請其離岳固好萬一要勾留數日即應解除武裝以免各方面誤會議長於散會後立即晋見省長詢問一切六日開會時當即報告謂昨晤省長詢吴佩孚行動省長答謂吴子玉到岳屬實但已派人與吴接洽并聲明湘省態度如吴個人來湘任何地點都可居住如帶軍隊來湘則須解除武裝軍艦則阻止入境各議員對此報告均甚滿意但以後吴之軍隊果否解除武裝軍艦果否駛出湘境則尙未有所聞也（萍） 
[奉張壽辰誌盛（一粲）]  
　　奉天通信今日（三月六日）爲鎭威上將軍張雨亭氏五旬晋一壽慶張雖預先聲明謝絕各方賓客不予招待而中央及各省代表東三省軍政兩界人員及各團體代表仍然紛紛來奉以申賀忱所有情形歷見連日通信茲再將六日間情形分誌如下 
　　（一）中央及各省來奉代表張之本屆壽辰各方派來代表人數截至本日上午十時止已逹九百七十餘人之多惟人數過多分寓城關及日本屬附地内散漫難稽不能爲詳細之調查重要代表已見本報專電茲不贅述其中足以令人注意者爲曹錕所派之代表張曹之兒女姻親締結有年兩方内眷常相往來情誼尙洽此次奉軍戰勝曹氏被幽奉張在津時曹錕之大夫人即行來奉請求緩頰不得結果現曹又派其大夫人來奉藉祝嘏之便爲第二次之說項本月二日午時張接曹家電報謂大夫人將來奉爲親家祝壽張即復電擋駕不謂四日晚四時許曹大夫人已乘京奉車抵站柳昌年局長張委爲京奉車站招待員因聞張對曹夫人有擋駕之電不敢擅自招待因請曹夫人在車稍候一面親由電話向張請示辦法府内各夫人均主張歡迎張乃派副官處長兪沐潭率人員數名又由府内派員數名乘汽車八輛赴站歡迎曹夫人帶女侍八人僕役十餘人一同乘汽車晋城逕入張府以後招待情形則不得知矣（二）祝嘏人員晋府祝賀情形壽單上原定各人員正式入府祝壽期間爲上午十一時因府内各項職員均爲軍政兩界要員恐十一時後各方賓客畢集無暇自申祝禮乃於上午十時先行爲張致賀十一時外來賓客悉集依次晋祝首中央及各省代表次東三省軍界次東三省政界次各國駐奉總副領事及一切外賓次學界次東三省各公法團體代表次東三省商工農界代表先由招待員引賓客至壽堂列齊武官及外賓由贊禮官張煊氏唱行三鞠躬禮張氏在壽座左側答禮張學良張學禮張學成等數人在壽座右側陪禮文官至壽堂祝賀時由文官演禮官鄭彬氏唱行三鞠躬張氏及張學良等答禮同前由上午十一時起直至下午四時方畢每當一起賀賓禮畢時張皆有一简單之演說對中央及各省代表先致謝意末致褒揚之詞對東三省僚屬亦先致感謝之意末多爲勗勉之詞 
　　（三）壽讌情形各方賓客祝壽畢即由各招待員分别引至帥府或省公署讌塲外賓由總參議楊宇霆主席中央各省賓客由吉督張作相主席午刻開讌直至晚十時方畢張學良張學禮張學成等往來帥府省署間應酬賓客極其忙碌 
　　（四）對中央及各省賓客之宣言此次壽辰中央及各省賓客來奉至多極爲各省注目恐滋各方誤會故於五日上午派吉督張作相歷赴各代表寓所答拜並宣言大帥對此次壽辰本不欲舉辦惟因衆情殷懇難於竣拒只得勉强應酬現經决定純取歡會性質决不與時局上發生關係請諸君於每次晋祝時勿作與時局及政治有關之談話云云按此項宣言不過對中央及各小普通代表而言若中央及南中與奉最關切各代表雖云來奉祝壽暗中無不附帶接洽時局及磋商政治之任務數日來張府中與外省代表討論時局者不知凡幾蓋均取秘密主義普通賓客固不得與聞也 
　　（五）演劇情形此次壽辰邀致各方名伶共計六百八十餘人如由北京天津邀來者有梅蘭芳楊小樓等著名角色二十九名又由大連邀來之最著劇家歐陽予倩等二十餘人分别在帥府省公署兩處演唱又邀本城公餘俱樂部人員如納禹竹劉竹友王桐軒等二十餘人德勝舞台之坤伶全紫玉賈潤仙癡瑞樵癡瑞恒賈仙玉名伶郎笑癡鄧蘭卿等會仙第一台坤伶瑟淑芳小菊花等在德勝大舞台演唱均由五日起一連接演三晝夜頃聞某要人云歐陽予倩來奉奏技並非由此間所邀乃爲歐陽氏個人爲張祝壽而來獻身奏技純盡義務不受戲資一以表示對張傾慕之誠並欲保其爲學者身分也寓鼎昌棧名人拜訪頗多又梅蘭芳來奉演劇要求條件某督辦聞之大怒曰他媽拉個巴子其就會賤他要是個女的也好他又是個男的我將來非打他一頓出出氣不可免他再擺架子云云聞者爲之捧腹 
（六）各種游藝美國駐奉總領事特派副領事宗田氏帶領美國技帥十餘人在帥府開映電影又爲種種魔術及各種雜技羣歎觀止下午二時許皇姑屯車站鐵路員司所組織之公餘俱樂部組織高蹻龍鳳船秩歌等雜技赴帥府要演並在各街市游行又禮敎人員（俗稱在禮所組織之同樂會亦集會六十餘人作該敎育内之音樂並作各種要舞張甚爲喜悅賞賚甚厚 
　　（七）各方之壽禮此次壽辰所接各方禮物至多收發處預備壽禮儲藏室九間均已貯滿金銀器皿最多壽桃壽麵次之壽幛又次之最名貴者爲各重要人員所送之古瓷花尊花瓶花插及各種瓷器玩物段執政送古艮鼎一尊爲現時罕見之品張極加贊賞盧永祥送古瓷養魚缺一對斑爛可喜梁士詒送金襄玉古瓶一對萬壽玉供器一對駐奉日本船津總領事送金魚兩尾係特由日本國内軍來大可盈尺金麟燦然人所罕見又送戲電匣一具内外蒙各王公代表來奉者共三十餘人所送禮物均係古器此間人士多不能舉其名至東三省人員壽禮以金銀器皿居十之六壽幛居十之三桃麵居十之一最奇者某旅旅長送大壽桃一對每桃重一百二十斤價洋二百餘元桃上帶有綠葉並有八仙人物作上壽形式見者無不稱異至曹夫人壽禮爲　石眞珠寳石及各種翠花四大項並對於張公子女公子均有物品贈貽 
　　（八）壽辰之卹賞張以此次壽辰國内各省十九皆派代表來奉京津滬漢哈各外國公使領事及外國紳商亦多來奉相慶比較往年繁盛數倍張撥私欵五萬元以卹賞榆關戰役効命疆塲之將士家屬悉照死亡名册給卹多者數百元至少者十元以資體卹而慰幽魂兼以激厲各軍將士忠勇之心 
　　（九）貧民之賞賜近年以來内地各省頻遭水患又以戰事屢興人民之流難失所出關覔食者至多由去年十一月後奉省貧民驟見增加然東省土著者不過十分之一其餘悉爲直魯豫等省人民鶴衣百結沿門乞討狀至可憐比聞張之壽辰皆集成股夥少則五六十人多則四五百人男婦老幼均與其例麕集於帥府左右街市中各舉代表呈送布製紅色壽幛以申賀忱張聞而憫之除將市幛璧還又令庶務處查點貧民口數每名賞奉洋二元又各旅兵士亦多倣此辦法張亦令將壽禮璧還每名兵士賞奉洋五元惟自五日晚十時許北風漸緊陰雲密布至夜午降下微雪翌日晨風狂雪密街市上游人驟稀各代表均冒雪晋賀直至上午十一時風雪始止故是日飛機不得駕駛祝賀甚以爲憾（三月六日晚） 
[奉天將開中俄細目局部會議]  
　　討論東路與航權問題 
　　某東報載稱中俄細目交涉之一部現已决定在奉天舉行會議會議塲所似仍以交通銀行之樓上大廳充之交涉範圍將限於中東鐵路及松黑航權兩問題其他盧布損失及俄國革命時僑俄華商之損害賠償劃定國界通商條約外蒙赤軍撤退問題在華俄國難民之取締赤化宣傳之禁止等案概行讓諸北京政府之直接交涉至於雙方代表問題蘇俄方面加拉罕大使當爲北京細目會議之代表奉天之局部交涉則以大使館頭等參贊現駐奉天總領事庫滋湼佐夫爲代表委員奉加拉罕總代表之指令辦理局部交涉奉天方面則以東三省交涉總署長高淸和爲代表委員長關於中東鐵路問題由代理中東路督辦吕榮寰擔任松黑航權問題由沈航警長擔任並以交涉總署各處長爲秘書不日當可正式任命但一說將以于冲漢爲代表委員長若于果爲總代表張作霖自必極力贊同惟於四圍之形勢觀之恐不能見諸事實大約俟張壽辰過後本月八日至十日之間當開會議决定代表人選發表 
[張口軍隊謀變未成]  
　　大陸報張家口通信云張家口去年十二月譁變之軍隊尙有一部留張近因此項軍隊曾惹起地方之不安其中有五百名現經解散當某日之晚該軍曾謀再度譁變開槍十餘響後經允給回家川資等費各給十四元始覺滿意將槍械繳出陸續遣去驚慌中之人民乃得復行安定聞是夜兵士已變者已不在少警察亦離崗不肯巡守至天明始行返崗至張北及察哈爾其他各地仍有從前之張口駐軍近來仍在刦掠新到軍隊已分防貼協此項軍隊因衣服不足禦寒經强迫後方行開出張口現仍戒嚴行人除有必要之外一律於九時後不准通行聞近有一警察夜間被人槍殺馮玉祥今仍寓此間人民之意當局頗恐有人謀剌馮氏云 
[熊克武出兵前之訓辭]  
　　長沙通信熊克武近以北伐時機已至故一面電其善後會議代表張錚退出議席一面分派部隊實行出兵鄂西（昨據某方傳聞解决賀龍部隊之說係某方面所造之空氣並非事實云云）昨特訓令所屬川滇黔湘鄂各軍將士加以勗勉觀此訓令可見其意旨之所在矣令云往歲曹吴擅柄禍國病民羣起義師同聲致討本軍將士効命馳驅轉戰經年備歷艱苦原期改建邦國勉盡厥職再接再厲未敢稍懈自黔入湘以來已値曹吴覆敗决開善後會議冀謀公平解决方以國政可入常軌遂輕吾輩責任屯師常澧靜候處置今會議已開而臨時執政府高下在心舉措任意善後會議等於虚設竊恐時局紛擾今昔無殊國是前途尙多荆棘凡我將士責任未終允宜淬厲精神共圖宣力國事合行通令仰即轉飭所部切實遵照務各貫澈初志勉力前驅用策全功不勝厚望切切此令上項命令頒發之後各軍即已陸續移動開往澧州臨澧各地集中候令前進 
[杭州快信]  
　　浙省自民七宣布戒嚴令後迄今七年未曾解除孫督昨特下令解嚴 
　　孫督以時局已靖各軍官正宜研求軍事學識特設軍官敎育團自任團長盧陳周三師長爲隊長不日開辦 
　　浙省保安隊改編第三師現内部組織業將完備不日可以成立師長一席聞即以夏省長兼任 
　　前夜在城站與憲兵尋仇之馬弁錢夢熊昨經孫督親提訊問獲犯出力之憲兵宋希德等兩名給賞洋十元一面令行閩軍二師司令部趕將爲首肇禍之馬弁安五全解署歸案訊辦 
　　前代政務廳長錢顯曾上月奉贛長胡思義之召赴贛已於前日返杭回任省署機要秘書原職　　 
　　常山管獄員陳炤因病出缺經該縣知事電告到省高檢廳昨令委熊任周馳往接替 
 
 

Page 7

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *游藝叢刋 
[「月宫寳盒」之述見] [  王石農]  
　　「月宫寳盒」爲電影鉅子范朋克最近傑作價値猶在「羅賓漢」「三劍客」之上該片攝成之初在美開映轟動全國詫爲得未曾有欣賞贊歎無不一致雖事屬荒誕而范氏鄭重出之博考羣書表演之能設想之奇俱足使人嘆服近爲上海大戲院租運來申逐日開映一時觀者雲集座無隙地其盛况概可想見 
　　是片初映演員等之名表多至四五十俱一時俊彦若者爲導演員若者爲助理某也爲置景員某也爲繪景員各逞奇才各極妙思以佐成此偉大之影片足見范氏製片計劃之精密煞費苦心而是片開場第一章文字大書曰（幸福非一蹴可得）覩此一語則全片宗旨昭然若揭矣是片取材於天方夜譚一書叙巴逹之賊因胠　入王宫鍾愛公主甘冒巨險入魔窟穿火燄山探水晶宫乘飛馬升月宫盜取寳盒卒與公主結婚其間以三王子求珍記（亦該書中之一節惟不相連屬）爲襯托極委婉曲折離奇怪誕之致實與吾國西游封神同一有味惟其詭秘尤見引人入勝范氏飾巴逹之賊亞麥行竊於市妙在手腕靈捷狡猾百出令人撫掌呌絕又如援繩上下矯若猿猴登山越嶺捷出飛燕而其一舉一動無不妙造自然亦詼諧亦肫摰亦狡獪亦忠直隨地變化即景生情與「羅賓漢」「劍三客」有異曲同工之妙喬司登飾公主表情細膩風姿嫣然黃阿媚之侍女頗有精采而飾賊黨惡鳥之史乃士尤爲滑稽可喜處處不脫賊氣雖屬配角固無殊正角也他如三王子之各如其人宛然逼肖其餘諸角形形色色莫可名狀而俱足助長此劇之興味是亦置配角色之得法耳 
　　是片製景繁重如巴逹皇城之深宫俱係臨時建築物工程浩大規模宏壯水晶宫純以玻璃製成其所費亦殊不資其餘如月宫魔窟雖屬假景粗視之殊莫辨眞僞也至若天馬仙氈之飛行空際月宫神甲之隱身無形不啻觀一幕大套魔術驚疑萬狀 
　　攝法尤多變幻之妙其極微之一端如攝亞麥假寐街頭由遠而近凡三易其狀皆可師法者也兼之光線軟美染色濃淡得宜所不滿者描摩東方人之鄙劣腦後髮辮之垂垂皆屬有意調侃古代蒙古人而有髮辮吾未之聞不知其何所根據也 
[夏令配克將演舞台劇] [  志聖]  
　　夏令配克戲院將於本月十六日起奏演馬而納著之Ｌｉｌｉｏｉｎ戲劇由德中將ＭｒＥｒｄｍａｎｎＪＥｓｓｎｉｔｚｅｒ君主持云 
　　Ｌｉｌｉｏｍ一劇約述一少年貧而勇居常輒怨天後被人傭以擾亂魯來公園結婚場秩序但此少年忽鍾情主人之女婢事覺遂失業而墮落匪黨匪令少年擄一人被捕入獄拘留十六年得釋返家以年華漸老妻不之識遽認爲生客少年憤擊其子復被捕因犯虐兒之罪也 
　　飾Ｌｉｌｉｏｍ者爲范克司開君ＭｒＦＭＷｉｔｋｏｗｓｋｉ君自言在德國時對於戲劇上經騐甚富飾少年妻者爲能里夫人ＭｒｓＲｅｎｎｅｒ夫人爲上海著名之音樂家及演說家其他尙有克恩夫人ＭｒｓＫａｎｎ及ＭｒｓＧｅｒｅｃｋｓＭｅｓｓｒｓＭａｓｃｈｅｒＳｃｈｕｅｒｅｒ等均爲該劇之要角云 
[影劇之鼻祖] [  嵇履水]  
　　溯自照相術發明後科學家均進而研究以使景象活動而成所謂電影全球聞名之安笛孫對於斯事亦曾煞費心力雖見成功然當時祗用以開映實地風景並無情節可言至影片之逐幕表演以成戲劇實爲施密史所首創 
　　施密史ＡｌｂｅｒｔＳｍｉｔｈ爲英之千德Ｋｅｎｔ人父業捕魚於一千八百八十八年率族遷美入其國籍時施氏困甚身畔祗遺二三先令乃傭於書肆以自給繼而厭之投身於戲院中操音樂某日院主令其往晤安笛孫偶在其室見有影片機不覺神往遂思所以效之其時安笛孫初發明用電力射影並搜求各種像片以供應用施氏乃出其助力爲之奔走攝取稍久觀者以其景物不相連續漸露倦意施氏因得感觸腦海中遂發生一種理想以爲苟將事實攝成影片絡釋開映當可博多數人士之歡迎嗣即據此研究於一千八百九年造成一片名曰「鬼屋」（ＴｈｅＨａｕｎｔｅｄＨｏｕｓｅ）情節至簡内演巨宅之主據案而坐作仰首沉思狀繼忽來一面目可憎之鬼其人大恐周身戰慄計映一分半鐘即竣蓋首次試作所有表演攝影等事皆由施氏與其書記生數人任之並無導演及佈景也然此片頗能哄動社會維塔格勒夫公司ＶｉｔａｇｒａｐｈＣｏ且繼之興起以專事攝製劇片今則全球各國風起雲湧其盛况當非始料所及施氏經此成功積　頗鉅距今三十六年曾一度返英已面團團作富家翁矣 
[廣舞台顧曲記（一）] [  光磊室主]  
　　余嘗以舊劇本比諸古派文含英咀華幾經雕啄頗有研究價値新劇本有類白話文注重個性描寫但求通俗兩者權衡輕重固无軒輊惟以吾輩戲迷眼光視之自以舊劇本最合胃口不過近來盛行新劇本而演舊戲者絕尠雖欲多睹亦无機會也日曜日（八日）珠江艶影排演兩齣絕妙老戲「五郎救第」及「碧玉離生」正中下懷飱罷匆匆往觀焉 
　　邇際粤班之演於滬上者每値日曜日必加插一神話趣劇「反宫妝大送子」藉以振刷座客精神故是日亦不能例外應有盡有陳佩珊之狀元出場兩句道白本作（奉旨遊街道何方瑞氣當馬前）而佩珊忽將末句改念爲（可憐袋裏没個錢）不但大背劇情抑且儘失原句精義似此妄易曲詞等於換金得矢大可不必以云　科更爲陋拙 
　　「五郎救弟」爲小武東生之絕唱允推前无古人後无來者厥劇之楊五郎唱做吃重本錢（術語即質地）勿够者莫敢輕於嘗試東生以外祗靚仔昭尙能演若坤角則首推黃絳華矣簾内三句二簧首板極妍鍊（東生於未唱前先墊「酒多了」一句白口尤佳）被石絆倒及推山門踣地兩塲跌仆頗爲乾凈（今日殺來明日殺殺來殺去殺楊家離别爹娘千里遠槍槍要剌我楊家肉）四句引子吞吐有致活像醉人口吻（中途偶遇一班好朋友···這個說道楊五哥那個說道楊五郎···左又拉右又扯拉拉扯扯···扯上酒樓···大盃酒···大塊肉吃得哀家沉沉大醉）等句極手揮目送之妙呌山門時三次做作亦殊周密先則慮師傅責駡繼則欲縱火焚等終則斬關直闖入内旣睹師傅即問笳籃殿内有客到否此場稍有不符蓋原本乃係先聆六郎呌苦聲而懷疑其師品行不端迨廉得 
其實纔接續叩以何客到此始勿　唐突也 
[談戲曲（三）] [  堃生]  
　　論戲曲於近今可分五種（一）崑腔出自蘇州（二）高腔出自直隸（三）御製腔出自淸廷内府外間未傳（四）梆子腔出自秦晋流衍所分乃有小東梆子河南梆子直隸梆子南梆子之别而名其源所自出者曰老調梆子以其源出北方故多高抗殺伐之聲（五）二簧出自湖廣故一名湖廣腔則柔曼婉妙矣詞曲之正宗而最商貴優美者莫如崑腔自明以來早已擅場勝朝相延流傳較廣乾嘉之際京師曲院盛行此處外省菊部羣起摹仿搢紳士夫靡然從風風雅之遺賴茲未墜時則宫商恊律節奏雍容耳目所及潛移默化洵所謂一片承平雅頌聲也道咸以降秦聲競作急管繁絃淸廷所嗜風氮自北而南和平宛轉之聲一變而爲噍殺粗厲之音每當春筵奏伎侑觴娱客滿座嗚嗚殊傷雅趣甚者抑　悲楚過爲變徴之調以相悅耳而知音之士輙掩耳欲走自是崑腔一派遂漸如廣陵散不可復得而南北曲之傳幾成絕響曲師之精於此道者亦寥落若晨星惟吴越間騷人學士或於茶餘酒後引宫刻羽攬笛長吟爲陶詠性情之具而崑調戲劇亦僅於鄉村下邑迎神賽會之際間一寓目正襟靜坐輙擊節不置偶遇一舞臺伶士奏班樂工之孄此者與道近况輙欷歔於曲高和寡緬述由盛而衰知音難遘如聽白頭宫人說天寳異事不其恫歟皮黃之視崑曲猶元曲之視宋詞雖品介雅俗其起也晚授受不出敎坊又未經通儒之斧藻而不得謂非絃索之遺製燕樂之偏裨例以崑調家法雖殊臭味猶近曲餘之䘮斯爲不愧較諸繁音促節之西腔實有過之而無不及有心人觀於崑曲競尙而海内晏然秦腔風行而國中多故禮曰治世之音安以樂其政和亂世之音怨以怒其政乖此之謂也若夫弋陽諸腔崑曲導師已成古調未能當場外此如亂彈調粤謳灘簧或附隸而未成爲壁壘或草創而不譜於樂章無關宏恉姑付闕如至於歌謠坊曲樵歌漁唱與夫村劇雜弄今之鄭聲誨淫而已無與於樂忍污我筆放而斥之是在其人 
[劇場雜感] [  譙北伸衡]  
　　年來海上一隅大有人滿之患良以此間爲繁華之區中外人麕集之所即内地人民亦莫不爭先來游一似足跡未至春江確爲畢生之憾事然以故海上戲館林立座無日盧流水高山知音者固大有人在竊謂此中人之抱風頭主義者吾恐什之八九此非記者好作驚人語而善於挖苦亦非記者據一管之見而横加武斷年來聽歌海上耳濡目擊雜感殊多茲就其最顧著者捃摭略書一二或亦爲世之有周郎癖而與我同情者所默許也 
　　吾人每見一坤伶或一旦角登台常一句引子未念出或啟簾初出仍未作聲彼觀衆已掌聲彩聲閙得鎭天价響不知彼等心理究屬重在色而重在唱抑彼登台者之此句未出吾知其此句必能博吾采聲故預爲之喝是誠令人百思而不得其解者 
　　婦女幼童知音者絕鮮吾人苟涉足劇場常見其盛裝豔服一似儼然以鍾子期自許實則若輩不但不明台上所作何戲吾恐並詞句亦且不懂顧曲云乎哉尤可惡者台上出一衣飾稍奇之角色或有一二諧語以及滑稽舉動若輩則盡情狂笑旁若無人否則二三聚語嘮嘮不休甚有於劇場中大談其家務者劇場之　莫此爲甚昔評劇家楊塵因君謂吾人苟評一名伶之戲未評之先腦筋中萬不能存一「名伶」之思想蓋欽其名而後評其技爰是不得不從虚無縹緲中一味頌其佳妙要知吾人觀劇又何獨不然欲聆音節之妙必閉目會神細加玩嚼今之劇場則不然果名伶登台尙未掀簾走步而掌聲已起若雷鳴尤有進者吾人之聆劇不外看做工聽唱工聆說白之三大要旨譬諸捉放曹」「四郎探母」「打漁殺家」諸戲全重在唱而每段之末句或末數句其抑揚頓挫尤爲全劇中最大關鍵亦是聆劇者聚神欲聆之處但於此聚精會神數句欲聆之時餘音未子而彼觀衆已喝采若狂餘音更無從聞及此爲現在劇場中最大之通病爰傾其技精於是采聲不期然而脫諸口但祗圖遂一已之慾而甘擾人聽聞致令彼知音者徒化去一元幾角博得個鬱鬱而而歸淸夜捫心亦自安否更有王孫紳賈自命知音每遇一抑揚略多之句彼等以爲歎觀止矣於是怪聲贊好拍膝搖頭更有獒獒若犬吠者可惡亦令人可晒他如劇場中之小販尤爲可惡每當傾耳臨神之時彼則甘蔗量旦也蜜橘也陳皮梅也嘮嘮就而呼問吾深望戲園主人速思法以制止之總之今日劇場中之種種不良現象筆難　述吾深願此後劇場中不再有此種不良現象之發現然此不良現象之發現與否其責任尤在吾觀衆個人道德觀衆勉夫企予望之 
 
 

Page 8

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *   
 
 

Page 9

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *   
 
 

Page 10

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *國内要聞二 
[蕪湖近信]  
　　蕪湖總商會聞王揖唐省長將有内調之說於八日電呈段執政要求准予王氏留任並懇迅令王氏即日回皖以奠皖局惟據接近王氏者消息則謂王氏赴奉磋商長江問題後定即返皖對於皖局圖根本上之解决並聞尙有某實力派予王氏以相當之援助 
　　蕪湖上游荻港地方水警第三隊隊長劉忠庭於本月四日接得署名劉廣才畏罪告密函一件内稱有巨匪趙金標（即趙老么）等將於荻港一帶在二三月内大舉搶刦請先事預防並云其總機關設於蕪湖云云劉隊長據函即嚴密偵查當於五日破獲一品園茶館匪黨通信機關一處拿獲羽黨王老二及黃某二名當場搜出信件多封均係各處同黨寄來皆屬謀亂之語且日前峨橋刦案亦發現確證爲該匪黨所爲劉隊長當即將二匪解交繁昌縣收押一面將所獲函證呈送皖南鎭守使署鑒核鎭署據報後即分飭各機關一體嚴密本防矣 
　　皖省鹽稅在馬聯甲任内逕行扣留派員稽核致公使團向政府提出抗議前次王揖唐進省過蕪時曾與皖岸洋稽核祝開福一再磋商每月在鹽稅内酌撥六萬元作爲中央恊餉由皖省銀行指撥歸中央轉賬已經接洽就緖聞由上年截至今日共有四十餘萬元但該洋員對於截留鹽稅甚感不快故連日向各鹽商洽商以後在滬欵惟各鹽商皆表示反對 
　　前次贛軍張楊殘部入徽婺源電局即被監視以致軍密各電不能收發頃聞皖南鎭守使署已接到三旅徐營由婺源發來軍事密電報告抵婺後及張楊退出徽境情形是婺源電報已告恢復矣 
　　蕪湖平民敎育促進會曾於上年呈請財廳以皖南茶釐附加指撥一部分補助平敎經費頃該會奉到財廳指令由各茶釐包商照繳共一千七百元此後平民敎育得此大宗的欵將來可期發展矣（三月九日） 
[南京快信]  
　　蘇錫宜常各縣代表聯袂來省擬俟張宗昌到寗時請願撤兵 
　　本城暫設殘廢官兵留養所所容納之殘廢軍人有自願離所回籍者韓令該所查明呈請給與卹金並發免費護照以示體恤 
　　松江各公團推代表來寗與卸任知事吴鎭南淸算地方公欵韓令該知事即日會算淸結毋得玩延 
　　寗垣長途汽車公司在門帘橋第四師範門傍建築房舍及車塲不日開始營業該師範學校内有走讀男女小學生數百名日必往返數次道路狹窄諸多危險且汽車往返塵土飛揚尤碍衛生有多數學生家屬要求學校向該公司交涉遷移地點但現在已成事業恐難更變　　敎育廳長蔣維喬因新委謝福元充東灌區捲菸特稅局長發生糾紛電灌紳杜廷鸞（現在京）即日回寗商 
議解决 
　　陸軍第十師長鄭俊彥昨在司令部召集在寗軍官諭令約束兵士嚴申軍紀並出示曉諭謂凡我軍人務顧全名譽不得稍有騷擾或向商店强賒硬欠云云 
　　江陰縣商會電省以選舉會董溢出定額請示是否有效省令實業廳核明飭遵 
　　吴縣議事會議長孔昭晉等於蒸日致段執政曁南京盧宣撫使韓省長轉鄭省長杭州孫馨帥奉天張雨帥轉張效坤軍長電請速撤吴縣境内軍隊 
地方通信 
[松江]  
　　冬漕展限辦法十三年度冬漕因陰曆年底業户俱避兵災是以完者甚鮮當即展期一月詎知仍未踴躍迨再展半月亦已於本月十日期滿期内完者雖屬不少然楊知事爲體恤業户計復續展限期半月以陽曆二月底爲止逾限即加徴十分之一所有二限兩月因頭限一再展期故已諭令撤銷矣 
　　松市警官對調松市一區巡官慮子修四區巡官周漢臣奉楊知事委令對調已於十日分别接事矣 
[崑山]  
　　各公團哀求撤軍之三電（一）南京盧宣撫使韓使韓省長轉徐州張軍長鈞鑒去秋江浙戰爭禍及崑山人民轉徙流離困苦萬狀今又屯駐大軍麕集城内時近匝月在貴軍隊紀律嚴明誠爲可感在地方智能盡索實難持久皇急情形臚陳鉄電早蒙洞鑒現因大局和平來蘇有慶哀求軍長俯念下邑褊小疊次兵災逾格矜恤早飭各軍調駐國防地點以蘇民困不勝感激迫切待命崑山縣議事會叩庚（二）奉天鎭威將軍署轉江蘇鄭省長鑒崑山自去秋江浙戰爭爲蘇軍後方兵站地方辦差實已智窮力盡今奉軍駐崑萬二千人馬千餘匹地方供應業經旬月公屋民房塞滿柴米油鹽蔬菜告竭乞諸鄰縣亦難久恊助以縣城周圍六里商號大小百家辦兵差至半年之久百事俱廢痛苦難言公長蘇政聞以早撤軍隊爲治蘇急務仁言同感崑邑受禍最烈萬祈就近轉商雨帥倘能俯賜矜恤則吾崑民有田要耕有商要營業有子弟要讀書有家室要棲止不敢望軍隊全數撤退但得地方能容或一營或二三連駐紥俾人民喘汗稍息流亡稍歸則雨帥之仁亦即公之盛德也流涕籲請幸賜援救崑山縣地方法團聯合會會長方還叩蒸（三）南京盧宣撫使韓督辦張軍長鑒崑邑地小民瘠經江浙軍興元氣至傷畏兵甚虎幸戰事告終滬上撤兵而蕞爾崑城駐軍萬餘紀律縱極嚴明商民時深戰慄殘創之餘不遑寗息何以爲生益以供應軍需日不暇給尤喘汗欲絕此縱一時忍痛惟全邑生命之源祗賴農田瞬迫春耕設致失時更何堪設想讀撫使感電感極而涕切乞根本收拾量爲移駐拯我垂絕之民瀝血告哀幸賜矜卹省議員崑山農會長蔡璜叩蒸 
[無錫]  
　　商界之善後消息錫邑商業善後以整頓舊歲年關賬項一節爲維一入手辦法自經縣商會議决以二月底爲甲子年關結束之期後各業已遵照辦理現錢業酒業已散發傳單紙業已派員下鄕收取舊賬至於鄕鎭各商參照城垣辦法亦於陰曆二月半起開始收討舊賬至二月底爲止茲悉城市之前洲鎭全體商家亦散發傳單一紙通告各界仿照縣商會議决辦法以期早復市面 
　　駐錫奉軍調動之準備東三省陸軍第三十二旅旅長畢庶澄奉令率部來錫駐防迄今已逾一月畢庶澄旅長前以駐軍問題於上月廿三日赴寗謁見盧宣撫使秉承一切旋即轉車北上赴津茲已公畢於九日夜車由寗返錫記者昨特晉謁叩以無錫撤兵確訊據云不久即須遷調至三十二旅撤退以後將由盧宣撫使另派兵隊接防其額數幾何及何項軍隊刻尙未能預知也至於此次奉軍撤退原因有下列四點（一）錫地係商市農業繁盛之區現在商市尙未完全恢復而又値春耕飼蠶之候兵隊移駐庶不妨礙農作（二）錫邑風物繁華兵隊久駐不免生懈怠婨安之習（三）市廛多而絕少曠野又無適宜之操塲於訓練至不適合（四）地勢卑窪兵士水土不服有此數原因故錫地駐軍不久將實行調駐也 
[常州]  
　　宜興撤兵消息九日下午十時許有第一軍第二路第十梯隊營營長丁喜春五十四團副官李書城等率領學生兵三十餘名由宜興乘舟來常住宿一宵十日上午乘南京車遄赴奉天又駐防分水墩之馬隊及步兵一營日内開拔來常寓宿地點已擇定洪都會館爲營舍 
　　各業請免預借認稅武邑煤鐵綢緞油蔴南貨等業昨致商會函云接展貴會公函准武丹貨物稅所轉奉第一軍糧餉處電開軍需急要限日提交預借認稅半年嗣後按月照扣等因爲此認商等奉邀到會集議僉以吾常於去年兩經軍事溯自七八月間軍興經過商埸喘息未寗而歲暮正値結束之期齊軍又後負隅擾蘇遂致交通頻阻貿遷悉停賬欵無從收取前途幾於危以致曩認稅欵按月墊繳勢殊不支遑論預備此種槪况貴會知之頗詳尙希將各業切身剝膚之痛苦喘息殘慘之情狀煩代瀝血呼籲冀邀諒恤不勝戴德 
[南通]  
　　通城駐軍之調查南通城廂一帶除駐有警備隊工商團曁保安隊外並由張鎭守使兼旅長派遣陸軍分駐各要隘玄妙觀爲一五一團二營五連西門小營盤及祭祀壇爲二營六連天后宫爲砲兵連鎭署爲二營七連及機關槍連營長趙彥龍逐日往各駐所考查勤務頗爲嚴緊 
　　狼山路汽車開班通城西公園與狼山間之公共汽車停駛迄越數月茲悉路工處鑒於天氣和燠已屆香汛五山游人漸多爰於夏曆十五日起恢復公共汽車班次以利交通 
[揚州]  
　　電話振捐展期揚州電話局長汪墨君前以附加振捐期滿（該振捐用户每月五角長途電話五分）呈請交通部枋示刻已奉到復電展期六個月（至本年八月底）此項振收移作維持八校經費之用徴收手續槪照前案辦理即經通告各用户查照矣 
[漣水]  
　　劉連長燒殺良民之公僨新編江蘇陸軍第三師長馬玉仁部下駐漣劉連長兆杞藉案轟斃七命該縣參事會議事會等公團大動公憤公電段執政盧宣撫使韓省長請求昭雪電文略云第三師駐漣劉連長兆杞率隊至縣境下營地方燒殺抄擄勒詐一案曾經據情電陳在案迄今未奉明令惶惑莫名查去冬台營局辦理黃河屯田糾葛發生禹尊德潘永和兩命案已由當事人呈縣勘驗轉詳在案乃連長聞知該處居民多係温飽又復希圖敲詐竟率全連兵士前往不分皂白大肆搜捕居民驚避者輒令兵士開槍轟擊被禍者死傷枕藉在 
押者乞命未　相率飲淚吞聲莫敢呈訴綜計此次下 
營被劉連長當場擊斃者爲吴天元等七人轟傷者爲陳福堂等六十一人逮捕押營勒贖者爲陳德華等六十一人解使署訊辦者爲吴天祥等十一人又燒毁民房十二間抄擄民宅八十餘家沿途搜索民人保衛土槍五十餘枝現該連長猶偵探四出株連無已是不特蔑視司法行政官廳直以人民生命財產供其蹂躪敝會等處積威之下原不敢冒眛直陳遭忌賈禍無如劉連長自此案發生後現已兼旬未見長官有若何處分實以案關重大萬難緘默用再合詞籲懇鈞座俯賜迅派專員密查依法懲辦以肅軍紀而雪奇寃臨電母任惶悚待命之至 
[寗波]  
　　江厦大衜頭大火誌甬埠江厦大衜頭九日晚九時半忽兆焚如火光燭天如同白晝縱橫延燒至十一時許始行撲滅時香豐糖色店郭滋生酒坊人和祥密餞店正大信局恒生鹹貨店養和菜館源潤餅店榮昌水菓行逹昌烟店老日生燭號致和醬園愼德燭店豐和祥茶食店裕福園徽館巨茂醬園瑞祥烟紙店正和信局大逹利獎券店太和興化店震和祥五金店景福銀樓等二十餘家均被焚毀約計損失二十萬金當起火時城廂各水龍均馳塲施救而鎭署警廳曁各分署均派兵警到塲維持靑年會服務團警火隊亦臨塲帮同兵警維持秩序 
　　拒毒會籌備會紀寗波國民拒毒籌備會九日下午二時在靑年會開會到者有靑年會律師公會甬江女校崇德女校等十四團體公推謝介眉主席首請中華國民拒毒會全國大會籌備會會長朱懋澄先生演講次討論進行事宜如下（一）徴求會員自即日起塡送志願書交於事務所（靑年會）（二）游行日期定三月二十一號下午一時在甬江女子中校取齊出發（三）成立大會日期定四月十一號下午二時議畢散會已五時矣 
[紹興]  
　　集議續辦淸鄕手續紹興淸鄕經各法團各士紳議决續辦現又於本月九日午後四時在商會開會討論續辦手續到會者三十餘人公推王叔梅爲臨時主席决議（一）由各法團及公民蓋章具呈軍民兩長展緩淸鄕期限（二）改組淸鄕董事會並增加董事名額爲六十六人除前董事仍就聯任外復推定朱承恂等二十人爲董事 
[蘭谿]  
　　官橋愼言堂棧房失火蘭谿官橋愼言堂棧房本月六日夜間十時因不戒於火倐時火熖冲天幸爲時尙早當即鳴警警所洋龍及各坊龍會聞警馳至竭力施救得熄計燒去該棧前後樓屋十餘間餘均無恙亦云險矣 
[安慶]  
　　江安輪船之人命案本月八日上午六時許招商江安輪上駛抵皖靠躉時船上人聲鼎沸省會警察廳偵探查獻廷水警廳稽查徐某遂率領南水巡數人登輪查勘乃知該輪在途釀出人命據稱江安由蕪湖開行時有太平縣衛隊兩人身穿制服搭乘該輪上駛船過大通查票聞該衛隊等均未買票因之與茶房人等發生衝突茶房人衆即將該兩衛隊中有名孟照祥者打落江心是處江面甚寛水勢亦激孟照祥落水後無法施救聽其葬身魚腹滿船旅客均抱不平甫經靠躉即報告水警指出肇禍之茶房兩人交警帶案該兩茶房一名朱義永南京人一名周全上海人該輪買辦以責任所在當時亦隨赴警署說明肇事根由江安輪是日上午六時靠躉迨至下午二時許始鼓輪上駛躭擱數小時之久聞肇禍之兩茶房已由警廳轉法庭訊辦矣 
[和縣]  
　　禁演神戲釀成命案和邑西鄕壹都練舟嘴地方於 
前日（七日）起演戲酬神戚橋鎭警察分所巡官王某乃於本日（九日）午後二時親率武裝巡士八名馳往該地極端禁止不料當時台下看戲之人即聚衆拍掌歡呼要求暫演一日明天停演該巡官不允衆鄕民益形憤激厥後該巡官無法制止乃令巡士開槍十餘響欲以武力驅散一時人心大亂於是看戲之鄕人蜂擁登臺刦去巡士手中之槍即以槍柄毒打諸巡士以致巡士李某頭破數處血流如注已不省人事王某身受重傷命在旦夕孫某以頭破身傷投入河中以便脫逃鄕人包圍於河之兩岸並以泥團擊之致斃命河中而巡官不知下落鄕人遂即四散警所巡長王某來縣報案 
　　失愼燒傷老媪和邑城内聖廟西邊之居民葉某昨日（八日）上午十一時許因煑午飯不戒於火遂致烈燄騰空火光燭天各坊義務救火會及商會消防隊聞警咸集極力灌救始得撲滅計焚房屋數幢惟一年逾六旬之老媪因倉猝取物致將兩臂燒傷又將左腿跌破慘不忍覩幸鄰近居民均未殃及 
敎育消息 
[專電]  
　　北京電　王九齡定諫（十六）日就敎長 
　　（十日下午九鐘） 
　　靑島電　北京醫專學校學生視察團不日將到靑（十一日下午三鐘） 
[公電]  
　　鳳陽敎育會等來電上海申報館轉各界均鑒魚申淮南中學周朱兩姓行結婚禮安徽省立第四中學學生因往參觀發生誤會致起衝突現經地方各法團解釋平息和好如初恐遠道傳聞失實特此奉聞即祈亮察鳳陽敎育會勸學所商會同啓靑印 
要聞 
[國立東大易長風潮擴大之昨聞]  
　　尅日成立評議會及取銷董事會之二部令日昨敎部訓令東大取銷校董會尅日成立評議會茲將原文錄下（一）查國立大學校條例第十四條規定國立大學校設評議會該校應即遵照辦理並由該校敎授等自行互選評議員尅日成立評議會所有該校内部組織及各項章程迅速詳細擬訂呈部核定俾校務進行有所依歸此令（二）查國立大學校條例第十三條國立大學校得設董事會原爲恊助學校之進行起見乃該校董會近年以來常有侵越權限情事勢將益滋糾紛應即暫行停止行使職務爲此令行該校仰即遵照此令 
　　南商東大畢業同學會滬分會昨日開會南高東大畢業同學會今因胡敦復就職母校事特於昨日下午四時假上海商科大學會議討論對付方法到會者計三十餘人首由寗校代表報告寗校詳情繼由到會同人議决辦法兩項如下（一）一致援助母校同學（二）通電驅馬 
　　胡敦復之對付方法日前胡敦復被逐與其弟剛復復均被擲 
傷全校遂發生極大紛擾彼時反郭派以勢力薄弱未敢出而抗衡胡被逐後該校所有兩派一維持校務委員會一校務改進會即各發電致其本派有力分子要求積極援助胡亦發電至北京孫中山行轅轉揚杏佛託就近商决辦法一面準備開具傷格向寗檢廳提起刑訴矣 
　　任鴻雋辭職東大行政會副主任任鴻雋來申後昨已宣佈辭職謂東大自校長問題發生以來鄙人以學校大局爲前提盡力維持校務兩月以來辛苦備嘗不料近來校内竟發生軌外行動鄙人無法維持理應引咎辭職以後東大一切校務鄙人槪不負責特此通告敬乞公鑒 
　　赴滬學生代表來函主筆先生大鑒敬啟者報載胡敦復先生致敎育部佳電語多失實故淆聽聞查胡先生同剛復先生突然蒞校迫用校印自出佈告以致激動公憤全校同學羣欲往校長室（時胡先生居此室内）請其離校一時人多嘈雜幸經學生維持委員會諸君竭力維持秩序此時除任叔永先生帮同維持外並無其他敎授在旁結果由胡自出佈告并通電各報館表示態度永不就校長之職同學等深感之餘爰共攝一影以留紀念不意胡先生佳電竟謂敎授陸志韋撕去佈告敎育科主任徐則陵月台演說鼓動學生喝打等情全屬子虚不知何指至雇同流氓吹號哨把校門等更屬憑空揑造不知用意何在幸當時情形有照片可證當續行寄奉以供衆覽藉明眞相至其他實情申新時及時事新等各報均有詳細記載不贅耑此敬請撰安國立東南大學全體學生赴滬代表朱子淸陳　瑜三月十一日 
[敎長王九齡將就職]  
　　京訉王九齡已有就敎育總長職之意執政府中某要人已爲王向敎育界疏通惟因邇來敎育經費無着師大工大等校均將停閉擬即函王陳述困難情形又日昨段祺瑞派左右赴南池子八十九號雲南代表招待處訪王九齡接洽西南方面善後事宜並促其即日就職王答以尙待考慮云云惟聞近日敎育界來電促王就職者亦頗有其人昨全國敎育同志會致王氏電云現在敎育界爲一黨一派所把持世所共知務盼我公早日就職主張公道爲學界開新生面挽旣往之頽風洪陶成之化雨全國敎育界幸甚國家前途幸甚全國敎育同志會庚印 
[江寗小學罷課風潮已解决（依）]  
　　定今日一律上課 
　　蘇省江寗公市立小學校全體敎員爲索薪事於前日（九日）全體罷課昨（十日）上午又在夫子廟敎育會開會到會校長敎員等一百數十人先由主席宣布開會縣敎育行政人員陳學仁孫濬源出席報告昨日往縣署與各方接洽情形大衆討論結果以爲二月分經費旣經當局陳述之困難實况目前發七成其餘三成準在本月二十内發出姑且允之至以後三月分經費最遲不得過下月十五即須發淸隨後逐漸提前以期恢復元狀又加薪自十四年一月起所收省欵補助每月一千元按照次序補發去年自五月起所欠之加薪俟本年下忙稅收充足時當儘量補發五月以後所欠各月之加薪議至此適昨日所印之宣言書已來當衆發布孫敎育局長云鄙人看宣言書上所指之貪婪等字鄙人自爲敎育局長除薪水外未多拿一個銅元事前未支過分文薪水且收捐各員皆前任欵產處舊人鄙人未換一個親戚故舊大衆云孫先生固可淸白自表然吾輩此次宣言非爲孫先生而發然孫先生職責所在當思所以整頓以免代人受過敎員中有互相謂語者曰平心而論孫先生對於經濟淸楚可告無愧如　學員胡玉蓀辦牙稅李西垣管雜捐恐怕保不住乾凈呢　座哄然有謂孫先生若不肯代人受過不必有所顧忌最好掀開内幕以逹經濟公開目的孫於此不辯而自明矣繼議决十二日一律開學至對於經費事宜當場推定十人籌備擬組織縣敎育經費委員會散會時已十二句鐘矣 
[蘇省貧兒院員生請勿換院長續誌]  
　　江蘇省立貧兒敎養院長周其永業經省署　委　陳芬　接辨以資整頓該院學生聞訉後全體於前日（九日）赴省署要求收回成命由第二科梁公約代見云後任賢於周必獲改進令出惟行母爲人判用無結果而出後由全體敎職員項瑞生等三十五人具名函敎育蔣廳長略謂周院長其永自承接敝院後辛苦締造功業燦然十四載於茲去秋江浙戰事董事不得法維持省立各校均提前放假返黑而敝院長則不然今各省立學校因經濟問題尙未開學惟敝院由院長籌墊經費及同人竭力維持開學將及一有忽先生呈請省長更換院長敝院長究有何罪必須忽於更換此敝同人所不解者一也查去歲董事制一節經省長明令來院開會試辦有案可稽今董事未表開會一次突呈更換院長是否有違省令此敝同人所不解者二也况敝院乃慈善機關敎養兼施若言慈善事業不由貴廳節制無用代籌若言學校亦 
在學期未終之時更換院長是否有背部令此敝同人所不解者三也董事制度必經省議會通過方合手續貴廳所召集之董事會未經立法機關通過是否有效敝同人不諳法律所以不解者四也更換院長誓不承認云云又全體學生呈函敎育廳請勿更換校長原文從略學生全體並於昨日（十日）赴敎廳要求先由第三科長陸規亮開遵勿自誤堅持不聽後經蔣廳長面訓代表詞窮而退 
[浙省中等校職敎員請省廳發欠薪]  
　　浙江省會中等以上學校職敎員聯合會昨呈省署敎育財政兩廳云呈爲呈請將本年一二兩月學校經費一起發給以惠寒畯而重敎育事竊敝會同人前因敎育經費　關重要迭經呈請維持并推代表晉謁荷蒙採納延見仰見鈞長注重敎育體恤寒素之灰心莫名欽佩惟本年一月份迄今未見發給二月份連續未發轉發二月份又將屆滿若不迅賜撥發則積欠愈多恐將蹈京中及他省習憤延期之弊而無以副鈞長之盛意查學校上下學期起向以陽曆八月至一月終爲一學期陽曆二月至七月終爲一學期職敎員每有更動即在此時其薪水支給亦依此爲起訖今一二兩月旣延未發給凡舊職敎員在本學期去職者人已離校而一月份之薪水尙未獲給領又新職敎員之在本學期始就職者任事月餘而二月份之薪水尙分文無着似非人情之所宜基上情形一二兩月經費有同時發給之必要又當此學期開始時各校所收學費頗多此項學費理應彙解省庫倘蒙移抵經費雖多寡不一尙可抵一個月經費上下然則假貨兩月併發省庫所實在支出者僅需一月左右基上情形一二兩月經費有同時發給之可能明知官中財政困難而學校經費理應由主任負責職敎員等似可靜候措置惟此中苦情容有爲各校長所未便明言而官廳所未能詳盡者用敢本休戚與共之義爲利害切身之謀剴切陳冀冀淸聽敬祈察核迅賜將本年一二兩月學校經費一起發給以惠寒畯而重敎育嗣後按照預算月淸月欵勿稍延遲免致積欠藉楊盛德不勝迫切待命之至謹呈 
[京師大敎職員注意預算案]  
　　北京國立師範大學預算案經上次執政府議决交財政部核議昨日（七日）下午一時師大敎職員學生又開會議一次僉謂此項預算關乎師大前途甚鉅亟應籲請當局一致通過當議决（一）請向執政呈遞呈文請轉令財部照案通過（二）推舉代表晉謁財政當局請勿否决或駁還原案（三）致電天津敦促范源濂回校 
[京國立工大校長問題近聞]  
　　北京國立工大校長問題喧嚷已經數月自全體大會議决馬君武吴稚暉黃炎培三人爲校長人選之適當人物後該校敎職員學生一致表示同情並堅持到底除三人外無論何人在所反對本屆新總務股成立後復開班長總務股談話會討論進行方法一致决議除發表第二次宣言外預定三種步驟徴求各班同意一總務股聯合評議會一致向敎育部請願二全體同學向敎育部大請願三如兩次請願不能逹到最後目的則敎育部是無誠意維持工大勢必出於最後手段云 
蘇省立第九中學發生風潮 
　　江蘇省立學校年來迭有風潮發生結果滋事學生除名或校長退職自江浙戰事後除公立醫學專校發生驅長風潮外尙無繼起者諒必動極思靜也詎知省立第九中學校於前日（九日）開始上课即發生風潮業由學生及校長敎職員已互電省廳攻訐各執一詞究竟是何實情想派員查明可得眞相現聞省廳正在鄭重考量辦法也 
本埠 
[新任敎廳長沈彭年已到滬]  
　　新任江蘇敎育廳長沈彭年確於前日到滬昨晨晤敎育界某君商就職問題某君告以東大風潮之原委謂以勿取急進爲宜聞沈君赴寗接任與否尙在詳加考慮云又寗訊省立各學校校長反對沈彭年任江蘇敎育廳長非常激烈以故沈雖到滬未遽來寗就任免生重大糾紛昨日在寗各校長在省敎育會分事務所開會 
[昨晚第二次萬國籃球奪標比賽]  
　　美國與英國··五十一與二十八··美國勝 
　　中國與加拿大··五十六與十一··中國勝 
　　萬國籃球奪標比賽昨晚爲第二次仍在法租界遠東籃球埸舉行中西人士前往參觀者更形擁擠與賽者共二組（一）美國與英國結果爲五十一與二十八之比美國勝裁判員葛萊監察員漢瑞（二）中國與加拿大結果爲五十六與十一之比裁判員施蒂華監察漢瑞茲將二組比賽詳情錄下（一）六時二十分裁判員鳴笛後美英二隊開始比賽其初英前鋒籃味斯（ＬｅｖｉＳ）先罰進二球又攻進一球後馬倫（Ｍｏａｌｅｎ）亦獲得一球至四分後美隊前鋒反占勝勢克倍立（Ｋａｂｅｌｉｔｚ）施密司（Ｓｒｎｉｔｈ）相繼破疊得較英隊爲多然英隊聲勢仍壯故二隊在後七分鐘内所獲球數不相上下但美隊在最後時間内忽多得二分故上半時結果爲十七與十五之比美隊勝下半時英隊先得一球至球數又相同但英隊守衛稍形疏忽乃爲美隊前鋒乘隙得分甚多英隊前鋒雖極力攻擊但以美隊内衛防守嚴密難得獲球機會下半時結果爲三十四與十三之比美隊又勝總計五十一與二十八之比美國隊大勝（二）七時半中國與加拿大二隊比賽加拿大内衛忽進例連被中國談　　罰進二球厥後李大宸亦擲進一球此後中國隊前鋒主文華談　　李大宸大形活動進退攻守均有步驟觀者呼聲四起羣相贊許加拿大亦曾奮勇進攻但爲中國内衛李祖監視異常嚴密遂無擲抛之機故上半時結果中國隊有二十三分之多而加拿大僅得罰球三分下半時後加拿大隊先猛力前攻萊特勞（Ｌａｉｄｌａｗ）羅司Ｒ（ｏｓＳ）亦獲數球但不久聲勢又弱反爲中國隊得分甚多中國隊之李祖祺談逹　李大宸相繼離場休退乃由趙仕明侯紹倫饒宗漢代替至七八分間加拿大健將譚（Ｄａｙ）馬亨（Ｍａｈｏｎ）二人均以四次罰規相率退出但加拿大隊人才欠多至無後備代職惟能以三人應戰故斯時中國隊勝之尤覺易事下半時結果爲三十三與八之比中國隊乂勝總計五十六與十一之比中國隊大勝明晚（十三）六時中國與美國將作末次决賽仍在原埸舉行本屆奪標之賽該場以中西來賓之專往參觀二隊决賽者必衆特爲普遍起見另行售四角之入埸劵云 
[敎局請縣署定查收期及速發欠欵]  
　　上海縣敎育局長李宗鄴呈上海縣知事文云敬肅者鈞署自二月二日起至二月二十八日止徴起漕附稅銀三萬二千七百二十七元四角七分九厘計敎育費六成銀一萬九千六百三十六元四角八分七厘帶徴學費銀五千四百六十五元七角七厘兩共銀二萬五千一百二元一角九分四厘除於二月二十八日三月九日先後領到漕附稅銀八千元帶徴學費銀二千元尙欠一萬五千一百二元一角九分四厘又悉鈞署徴存田房契附稅六成敎育費銀一千三百五十三元六角八分三厘十三年長期營業附稅銀四十元未奉發給計共欠銀一萬六千四百九十五元八角七分七厘應請准予如數照發查民國十一年一月省公署頒發整理地方欵產簡章第七條各縣知事每月收入地方欵項應悉數發交地方欵產經理處掣取鈐收爲憑各縣知事不得借端裁留私自挪動並將收交欵目按月造册呈報財政廳查核前存留縣署之地方欵項亦掃數發交地方欵產處收管掣取鈐收備案呈報財政廳查核十二年三月省公署又准省敎育會函請將陸會員規亮整頓附稅簡則五條頒發各縣其甲條每徴收員由本縣公欵公產經理處及勸學所公舉廉正人員承辦逐日照收數劃分正附稅將附稅分别交会勸學所及欵產經理處收儲乙條曰每値月底由公欵公產處及勸學所會同派員向徴收處結淸附稅照具領丙條曰公欵公產經理處及勸學所於開徴時派員常在徴收機關檢查收數劃出附稅照數報領各等因在案十三年一月經縣議事會議决遵令整頓附稅規定施行日期並收交手續函請沈前知事令行徴收忙漕及契稅人員遵照省令定十三年一月二十五日起另立收交地方費專册准敎育局及二方欵產經理處妥派專員近日本賬收欵仍至月底結賬加具鈐領在案從前如有未淸之欵應即尅日分别交淸勿稍扶徇隱匿敎育局局長經理處妥派總副董皆負完全責任錄案函送查照辦理同年四月十五日奉縣公署第三零九號訓令内開案准上海縣議事會函開姚議員才等提議遵令整頓附稅規定施行日期並收交手續案一件請查照辦理見復等因並錄案到縣除提交參事會議决照案執行並函復曁令行外合行令仰查照此令等因距縣議事會函到之日已逾二月有奇亦未將施行日期另行規定以致無從派員查收嗣後江浙事起知事都係軍閥委任蕭規曹隨虧空鉅萬迭經本局會同欵產處呈請省長通緝追繳在案總之地方敎育附稅帶徴各項與國稅省稅不同鈞署不過代爲徴存左發右收原屬楚弓楚得省令及縣議事會參事會議决懇請迅賜規定日期派員查收至欠發敎育費一萬六千四百九十五元八角七分七釐尅日掃數發淸現値敎育經費萬分竭蹶所有各校應領經費積欠已及四月縣長下車伊始正在軍事結束之期郇雨忝苗公門桃李栽培灌溉衆望喁喁務祈准如所請庶上海十九市鄕四百餘校敎職人員五萬餘學生咸曉然於賢長官之用心超出流俗萬萬地方幸甚敎育幸甚云云 
[日本女學生視察團定期抵滬]  
　　日本外務省對華文化事業部現决派東京女高師學校及各女子專門學校之女學生來華實地視察全團共二十四名内團長一名爲東京女高師敎授下田次郎又敎師三名學生二十名豫定本月二十四日抵滬留滬三日至二十八日赴杭二十九日赴蘇寗三十一日赴漢云 
[德敎授籃德雷今日抵滬]  
　　國立自治學院爲歡迎德敎授籃德雷氏昨發通告云逕啟者德敎授籃德雷氏乘日本郵輪上海丸來滬十二日下午二時可以到埠請即通知貴處代表屆時前往歡迎公宴業定於十四日下午六時在一品香菜館舉行務請準時蒞臨爲盼 
[浦校校友會請董事會續發津貼]  
　　浦東中學校友會理事會爲母校津貼畢業生中止問題昨致黃任之沈信卿等十五校董書請將津貼畢業生升學之基金收支賬目照章公開如實有餘欵應請照發云云 
[廣肇公學圖書館公開閱覽]  
　　廣肇公學圖書館在北四川路橫浜橋交通便利該館本爲師生參考而設現校長盧仲虔鑒於社會敎育之重要特將該館開放以便各界男女前往瀏覽並不取資該館收藏中西圖書日報雜誌甚夥已請程葆成主任館事程君對於圖書館事業研究極有心 
得該館暫定公共閱覽時間上午八時至十二時下午則須持有上海圖書館協會介紹證始得招待館長一席仍由鄧演存君兼任云 
[景平女校請民惲君講學]  
　　靜安寺極司非而路景平女學於昨日下午三時請上海大學敎授惲代英蒞校演講婦女進化問題　述古來婦女進化之程序及男女並等之重要末述婦女應具革命思想革命精神團結同志及抗一切外界之壓迫　論風生鞭辟人裡聽衆咸極滿意 
 
 

Page 11

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *   
 
 

Page 12

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *常識 
經濟 
[公經濟與私經濟之區别] [  拂蒼]  
　　財政學上有所謂公經濟與私經濟之名詞所謂公經濟者指其經濟行爲屬於公權之主體如國家之財政是也故亦可直名之爲財政所謂私經濟者私人所營之經濟而不關公共團體及國家之財政行爲也但兩者之區别頗爲複雜讀者每不易明茲就其要點而區别之爲四項 
　　（一）私經濟之價値可得而評定而公經濟則不能例如私經濟生產費之價格及給会與反對給付皆可得而評定之若公經濟則不能也 
　　（二）私經濟以得財爲目的故先有收入然後方有支出所謂量人爲出是也至公經濟則不然以得財爲手段故先有經費支出之必要然後定其收入所謂量出爲入是也 
　　（三）私經濟純係關於個人一家之經濟行爲其所定計劃祇圖眼前便利絕無永久性質若公經濟則關係於國家一切行政經費所在當必含有永久計劃 
　　（四）私經濟祇靠個人之能力而獲取財物若公經濟則因其屬於國家財政故有强制獲取之特權如規定國民應納租稅等是其例也（乙種酬） 
衛生 
[孫中山先生肝病之我見] [  成都易上逹]  
　　孫中山先生之肝癌一症在中國古醫書中無癌字近代醫書中有乳巖一症查乳巖症與此症相類今詳述之就形勢而論外症中不過癰疽瘡三種而已癰者擁也擁而不通爲之曰癰凡血脈受濕𤍠運行更速失其常度行至夾窄處擁擠不通則成癰疽者阻也因肉脈筋骨受毒阻滯血脈不得流通所發曰疽瘡者倉也其中有膿有血有水總名曰瘡如倉之裝載也今夫乳巖之類肝癌者乳屬二經外候足陽明内候足厥陰足陽明胃主表只能作癰足厥陰肝主裏若受毒阻則發疽凡癰症至遲者不過二七日自潰疽則不然疽症至快非一月外不得自潰甚至有數年或數十年始潰者癰症初起易潰潰後易合疽症難潰潰後亦不易收口故疽有潰後腐爛如巖者正此之謂也讀仲景書病有在經在府在藏之分如太陽經病用麻桂湯太陽府病則有五苓散少陽經病有麻黃附子細莘湯少陽藏病則用四逆湯是以先生病在藏也乳巖在經凡疽症與結核症大多發見於肝胆如瘰癧之耳下結核氣瘤之腋下結核梅毒之兩胯結核耳下腋下皆屬足少陽胆兩乳兩胯同歸足厥陰肝由是觀之核癌之見於肝胆又何奇焉但此症不宜妄割恐再傷肝肝屬木二傷則不生火三焦爲火藏内經云三焦爲决瀆之官肝木生養失其權則水道不利故割後而見水腫者此也且三焦自固不暇何能再生脾土由是則食量日漸減矣 
道德 
[北巖氏之遺範一斑] [  功惟]  
　　已故之英人北巖爵士ＶｉｓｃｏｕｎｔＮｏｒｔｈｃｌｕｆｆｅ舉世嘗譽爲新聞界中之泰斗者也其生平事業卓犖多端彪炳史册固無論已即其立身處事律已以嚴亦有足爲後世模楷者偶閱西報見載有「北巖氏之遺範」一文寥寥數百言於氏一生成功之秘訣　發靡遺喜而譯之以供世之有志靑年欲逹成功之途者一借鏡焉 
　　氏每日開始作事之時在晨間六時半即謂爲七時前三十分鐘亦無不可彼殊信淸晨之一小時其效力足値下午之兩小時也居常自警似與人有約惟恐失時以故未嘗虚擲分陰對於正務或酬酢不能準期赴約以爲無禮之尤 
　　氏年十五方謀得一業孜孜從事捨例假日外不稍休息四十一年如一日世之好高鶩遠者每多不安於位氏感而益奮 
　　氏所深惡痛疾而絕不能寛假者厥惟作無益之談有竟夕喋喋不休或時逾午夜猶謔浪笑傲者氏輒爲之愕然 
　　氏之襟懷常如光風霽月故無論何事從不稍抱悲觀 
　　氏之關心事首推衛生嘗曰「惟身體健康者可以任大事而底於成功」此即其成功之惟一方針也 
　　繁劇盡去一日之事畢矣乃從事於休息或瀏覽書報或散步園林安享其心靈上之自由 
　　氏又深信觀察事物須憑已見更須出外游歷以擴一已之眼界世事日繁而世人好游歷者不見其多囿子一隅而欲洞悉世變此皆氏所引爲大惑不解者也（乙種酬） 
法制 
[組織幼年法庭之芻議] [  諸時]  
　　從前刑事立法多採用報復主義事實主義自法學昌明遂一變而爲感化主義人格主義故幼年之犯罪處分實成爲當今刑事政策上一大問題蓋少時血氣未定偶罹罪網出於無心者爲多設審判不得其宜即自認爲有罪之人亦末由洗拔轉以汨没其良知惡習復從而浸潤之則累犯未免日多也查幼年犯特别審判制度爲東西各先進國法學家所主張如瑞士早已編制法案期於實行凡不滿十六歲之幼年不滿十九歲之少年均歸特别法庭審判至其對於幼年與少年犯罪之審判又各有不同之點試分述如下 
　　（甲）幼年犯罪審判衙門得察其性格及本身關係依敎育原則施行處分其處分亦分四點（一）譴責（二）交付學校管理員懲罰（三）於適當之處爲八日以下之拘留令敎誨師監視（四）交付其家庭敎育醫治監護並於此項判决不得視爲刑事之宣告 
　　（乙）少年犯罪則適用刑律而以譴責代罰金及禁錮或以罰金代自由刑少年非與成年人同時爲公判者審判均不公開 
　　由是以觀特别審判制度無非欲消除其桀驁不馴之氣使趨於感化向善之一途意美法良較減輕責任年齡之學說尤爲適用我國對於司法正在力圖改良曷不於地方法院内附設此幼年法庭耶（乙種酬） 
科學 
[鷄蛋] [  趙石民]  
　　鷄蛋亦重要食物之一與牛乳同含滋養品甚富分析之蛋殼約占百分之十一蛋白百分之五十七蛋黃百分之三十二蛋白及蛋黃中含水約百分之七十蛋白物百分之十二脂肪物百分之十二此其大槪也蛋白蛋黃中含有各種鑛物質與吾人身體發育最有關係之鑛物如鐵如燐如硫磺如鈣亦應有盡有蛋黃中之鐵係有機化合物與血中之鐵性質相同尤爲不易得之補品蛋黃中之燐亦係有機化合物能補腦若蛋黃者稱之爲補血補腦聖樂庶幾名實相符也 
　　食物中含滋養品種類最多者首推牛乳能與之相抗衡者厥惟鷄蛋惟牛乳中含炭水化物較多鷄蛋中則含　較多各有其特長也 
　　吾國每年輸出之食品鷄蛋亦爲大宗之一揚子江流域一帶鷄蛋日見昂貴未始非係外人收買所致出口之鷄蛋可分數種（一）雞蛋粉其法將蛋白蛋黃與殼分開置於一鋅製之盤中烘乾之使成粉惟時或發現鋅少許於其内近年來美國對於吾國輸出之蛋粉取締極嚴苟蛋粉中含有鋅萬分之一或防腐劑如硼酸之類即拒而不納有用機器製粉者然强半係外人在華經營之事業也鷄蛋粉可以之代新鮮鷄蛋製造餅乾或他種食品用之尤覺價廉物美（二）蛋白粉法將蛋白與蛋黃分開乾之使成粉即得可作食品及各種工業上用途如製造藥品人造牛乳油等紡織工業上亦時用之（三）蛋黃分有鹽與無鹽兩種有鹽者蛋黃中加鹽百分之十至十二以爲防腐劑工業上用之無鹽者蛋黃中加硼酸百分之二不再加鹽以之製造各種食品蛋黃鮮有以之製粉者因製粉時須用極高之温度蛋黃中之脂肪物易揮發而減少也 
敎育 
[春假爲兵災籌振之良機] [  權]  
　　東南半壁均遭慘刦災區之廣災情之重災民之多實所罕有據兵災調查員所得江蘇十餘縣兵災區域難民當有一千數百萬之衆不久將陷於衣食絕無之境而司空仰屋省庫破產環顧國中大都漠視振災之事寂無所聞惟冀良心未死愛國之靑年於春假休業期内組織募捐團即在通都大邑之區照上屆辦法手持竹筒游行街衢擔任輪流勸募俾災黎多得一金即多活一命回溯上屆各學校提倡游行籌振此種𤍠忱不可多覩潔已奉公勇於任事其社會之信用效力之偉大超出於尋常勸捐者萬倍矣願吾𤍠心靑年再盡一二日之義務救濟數千萬之生靈實獲匪淺不禁爲災黎三鞠躬以請（乙種酬） 
 
 

Page 13

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *本埠新聞 
[孫寳琦請緩頒淞滬市自治制]  
　　昨據京訊孫寳琦近上呈政府請緩頒淞滬市自治制原文如下　 
　　呈爲請將淞滬市自治制稍緩頒布先在淞滬商埠督辦公署兼設市自治管理處事法制局擬訂淞滬市自治制草案採用普通選舉制並酌定施行限期洵爲厲行民治之良圖查地方自治條例雖經民國二年民國十年兩次頒示而各省因形勢所格迄未施行現在淞滬一地業奉明示畫爲特别市自當首先實施爲全國市制之嚆矢惟淞滬適承兵事之後居業遷移流徙無定使租界與内地輕重懸殊故地勢民情比之膠澳其性質不同而衡之廣州亦情形各異凡撫輯流亡整理工商及劃分區域調查户口事極繁重恐非三數月所能告竣又查各國市制除美國尙用普通選舉不加選舉與被選舉以嚴格之限制餘如德法比意各國各有特别規定故市民選舉市廳組織恒爲法政學者研討之點即如此次淞滬改市以後市民及各方主張亦不一致有主市參事會者有主市民直接選舉市長者有主市長由 
市議會互選者且有主市政用委員制者皆持之有故言之成文究竟何者適宜似非熟察情形廣徴輿論不足以策萬全若淞滬行之無弊將來天津漢口及其他繁盛商埠不難次第仿行創辦在先始基宜愼擬請將淞滬市自治制稍緩頒布交由各關係機關詳加討論折衷至當一面在淞滬商埠督辦公署兼設市自治管理處暫行監督及預備調查各事宜以期逐節進行務逹完全民治之希望是否有當伏乞訓示遵行 
各團體聯合會議致虞洽卿函 
[請電政府力爭市長民選]  
　　中華民國各團體聯合會議昨開代表會議討論虞洽卿君報載談話事公决虞君旣有如此主張應請其向政府實行力爭當交文牘科去函表示茲錄其原函如下洽卿先生惠鑒讀報載先生談話力爭市長民選並謂市長產出後督會辦不成問題足見先生主持民權不愧人民代表然敝公團等猶有疑焉自督會辦命令發表以來迄今已月餘矣此一月之中先生固無日不在京師未聞先生以前日意見向政府建議而獨於抵滬之日向新聞記者發表談話則人之以不肖之心測先生者將謂先生本無爭市長民選之意不過迎合市民心理以冀緩和反對督會辦之空氣耳敝公團等素仰先生淸高望重固不願以不肖之心妄加揣測竊願致其忠告惟先生採擇焉爲先生計宜即致電政府請於市政條例中明定市長民選不設督會辦名目而於條例附則中規定市長未選出以前暫由政府任命督會辦各一員執行市長職務籌備第一次市長選舉其任期以三個月爲限如政府允納先生意見則我人目的已逹如政府不允先生所請則先生掛冠而去以謝市民如此則先生力爭市民權之心可以大白於天下矣抑敝公團等尤有進者方今世道衰微人心變幻鄕黨自好之士咸以高蹈爲得計而稍稍顧問地方公務者又往往漸爲官僚接近致失其平民本色以致變故頻仍迄無寗日國家益感才難之歎人民竟無可信之人敝公團等對於有名人物一本忠厚之懷不願妄施攻擊者實有感於此耳願先生勉之此頌公祺中華民國各團體聯合會議謹啓三月十二日 
[特别市籌備會請華顧問與會]  
　　淞滬特别市籌備會昨致函上海公共租界納稅華人會云逕啓者敝處籌備淞滬特别市組織臨時市議會查照章程公共租界納稅華人會華顧問五位得充任代表前日臨時市議會開成立會已分别函請列席特此奉逹祇祈察照爲荷 
[特别市起草委員調查市鄕續訊]  
　　淞滬特别市市公約起草委員會主任張君勱偕同該會顧問韓森等連日赴淞滬一帶各市鄉實地調查俾便起草時有所根據前日調查寳山之大場羅店及太倉之瀏河等處昨日調查浦東川沙南匯等處預計今日回滬再從别鄕進行云 
[兩團體定期歡迎虞洽卿]  
　　上海公共租界納稅華人會各路商界總聯合會兩團體定於月之十三日（禮拜五）下午二時假座西藏路寗波旅滬同鄕會開會歡迎由京返滬之淞滬商埠會辦虞洽卿君云 
[淞滬市政協會昨訊]  
　　淞滬市政恊會昨接特别市籌備會來函請正副委員長隨時前往該會指示一切並將各會員意見見示俾可集思廣益共策進行其原函云（上略）本會開第五次籌備會提議函請淞滬市政恊會正副委員長請將恊會諸君意見隨時見敎等由當經議决照辦爲特錄案函請察照並希台端隨時蒞臨指示一切俾利進行爲荷又該會接法華鄕農會函補推代表一人其原函云敬復者前奉大函及簡章各一份當時敝會長出外未及推舉代表殊深抱歉茲援壬條之律敝會推舉代表黃羲字思九爲會員通訊處法華鄕公所後開大會請求示知伏希查照云云 
　　淞滬市政恊會會所本設於閘北大統路慈善團内現爲交通便利起見已設臨時辦事處於北山西路德安西里二弄底某號并定於今日下午二時在該處分别舉行審查會及市政計劃起草會議其通告如下（一）通告各審查員云逕啓者三月一日第二次委員會公推執事爲審查員業經開會二次嗣以人數不足尙未脫稿爰設臨時辦事處於盆湯弄橋北首德安里西里二弄底交通較爲便利茲訂於三月十二日下午二時續開審查會屆時務請台端撥冗蒞臨爲荷（二）通告各起草員云逕啓者二月二十四日第一次委員會公推執事爲淞滬市政計劃書起草員事已半月亟應釐訂茲定於三月十二日下午二時開起草員會屆時務請台駕蒞臨盆湯衖橋北首德安西里二弄底本會辦事處討論一切至紉公誼 
兩路商聯會發表淞滬市政意見 
[福建路文監師路商聯會致虞洽卿書]  
　　本埠福建路文監師路商界聯合會昨致函虞洽卿君陳述市政意見云洽卿先生鈞鑒夫自江浙問題發生兩省人民大受戰禍之痛苦生命財產損失甚巨幸我公不辭勞苦各方調停收容潰兵遣送原籍使上海市民得以安全實賴我公之力也今者段執政用根本解决之方爲一勞永逸之計淞滬之間百里以内不駐一兵一卒改兵工廠爲商工廠又任我公暨慕老爲督會辦二公德高望重才具卓識下風逖聽共慶得人惟茲事體大關係匪輕故滬上各團體亦紛紛組織市政會研究辦法以備我公之採擇敝會等是以不揣冒眛敢貢芻蕘是否有當尙祈高裁（一）調查市民以爲選舉民意之代表（二）組織商團以保地方之安寗（三）權度劃一少市民之爭執市無二價固商業之信用（四）嚴禁烟土絕毒物之來源（五）取締彩票免平民之受害（六）多設貧民工廠濟生計之困苦（七）提倡國貨商場廣國貨之貿易（八）普及平民敎育以灌溉人民之智識（九）建設道路橋梁以增交通之便利至其他應興應革之呈種類紛繁不勝枚舉竊上海爲中國第一商場人才薈萃之區尙望我公謙以接物俯納輿情蓋集思則益廣衆擎則舉易合羣策羣力以期淞滬市政得臻於至美至善如是則上海市民之幸福不啻爲我公所賜矣特函瀆陳諸希諒察順頌公綏福建路商界聯合會文監師路商界聯合會同啓 
[浙孫調松江閩軍赴甬]  
　　浙江督辦孫傳芳前由嘉興調往松江明星橋莘莊新龍華之閩軍第十混成旅孟昭月部下第二團第一三兩營嗣由奉浙兩軍和不解决當將該項軍隊悉數撤回松江駐紥現悉該旅第二團第一三兩營昨奉浙孫命令由松江開拔赴甬於昨晨（十一）由浙江督辦公署飭知滬杭路杭州閘口站調集空車十七輛掛往松江一面由松江第二師第五團司令部派副官兵士來滬向上海南站調掛廂車三輛車頭一輛即於昨日（十一）下午五時由南站專車掛往松江待由閘口調來之空車十七輛銜接併成一列車計掛二十輛預備昨夜或今晨由松江裝車開拔赴杭至南星橋下車換乘小輪渡江再乘滬杭路甬段火車運往寗波云 
[浙軍回防後概况]  
　　浙江孫傳芳前調赴湖長等處各軍隊經已陸續開回至杭分駐筧橋及省城各地原防茲特詳誌如下近畿第二師第一旅第二團駐紥筧橋大營又近畿第二師第四旅第八團團長米梅村所部駐紥筧橋大營内浙軍第二師第一旅步兵第二團第三營駐紥杭州海潮寺近畿第二師第四旅旅長顏晋宗司令部駐紥杭州大獅子巷又近畿第二師第一旅第一團第二營駐紥杭州造幣廠内又浙軍第二師第四旅旅長汪鎬基所部第六團駐紥南星橋大營内陸軍第五團團本部駐紥杭州鎭東樓督軍衛隊團駐紥旗下武林近畿第師司令部駐紥蒲塲巷浙軍第二師砲兵第二團第二營駐紥樓東高橋浙軍第二師第四旅第二團團長張國威所部第二營駐紥樓東高橋 
[蘇崑一帶車輛已歸還路局]  
　　遠東通訊社云昨晤第一軍滬寗路軍事管理局某副官云近日自管理局派人與路局前往各站淸查車輛後所有蘇州崑山一帶軍隊扣留之車輛已一律歸還路局開回滬上裝運貨物常州無錫軍隊所用之車輛均係來自他路者因與滬寗路無妨故仍借用但日後亦須運還原處云 
[麥根路站奉軍撤防]  
　　駐麥要根路滬寗貨棧之第一軍副官李玉和曁護兵數名昨日（十一）奉命撤防現該貨棧已無奉軍留守該站兩路裝卸貨物及客家提取貨物將於今日起恢復原狀云 
[閘北撤除各街木栅]  
　　閘北保衛團爲拆除閘北各馬路木栅令行各支團云爲令遵事查閘北前因潰兵麕集閭閻驚惶之際經各路商界聯合會曁地方𤍠心志士於各馬路裝設木栅以謀捍衛具見𤍠心公益深堪嘉尙今者大局籹平戰事早經結束地方秩序規復如常各馬路所裝之木栅本屬暫時防堵均應一律拆除以利交通除分令外合行令仰該支團長迅將所屬地段内各路木栅會商原辦人或商聯會一律撤除以利交通云云 
[滬杭路上下行貨物車恢復舊章]  
　　滬杭路自北站恢復通車以來行將兼旬所有上下行貨物車因某項問題祗可由南站裝卸北站客家大感不便茲聞該路已與蘇浙各當道商妥訂於今日（十二）起上下行貨物車恢復舊章仍由北站出發及到逹昨經車輛管理科通電各站遵照矣 
[龍華廠檢查日内結束]  
　　兵工廠龍華廠只有子彈及製藥兩廠由監理委員會派委員三人會同該廠管理姚志宏徐淑逹趕速檢查該廠除地皮房屋尙未就緖外廠務明日即可結束云 
[監理委員昨日結束製鉛廠]  
　　兵工廠監理委員檢查各廠極爲迅速昨日監理委員宋玉珍按照檢查程序於昨晨七時起結束製鉛廠午後四時手續即行完竣云 
[兵工廠失業工人之安插]  
　　一部分工人赴漢工作 
　　公平通信社云上海兵工廠自經總商會接收後所有工人同時失業湖北兵工廠總辦劉亮章爲愛惜工界人材起見特飭各廠匠目挑選若干以便送往漢陽工作並發給各被選工人工餉一月聞該廠中工人有皖籍六七十名之多在該廠充當工匠或十年或二十年工藝甚佳此次間有落選者聞已推舉代表向監理委員長宋玉珍請求安插云 
[浙孫招致兵工廠工人]  
　　公平通信社云浙督孫傳芳因所屬各軍槍砲機件損壞待修者甚多特飭杭州軍械總局派員來滬向兵工廠砲廠匠目吴裕隆招致是項工匠赴杭每月給薪甚優聞應募者已有三四十人 
[省會促盧就職之請究]  
　　各報載蘇省議會電致中央促盧永祥就職致頗引起各方之反對王議員景常昨又電請撤查原文云南京省議會致中央一電有裁兵廢督尙非其時等語閱之不勝駭異議會在閉會期内議長代表赴京何人借假本會名義揑發此電應請澈究省議員王景常叩眞 
[淸鄕局進行之現狀]  
　　宣撫第一軍淸鄕局組織以來因經費關係頗形困難其組織之内容約分兩團一團分駐瀏河由張團長督率一團駐閘北中興路全皖會館由項團長督率其所部兵士除張部舊屬百餘人外餘均招募而來共計實不滿千人現正從事操練一俟訓練成熟再行給械編隊云 
[寳邑舉辦淸鄕近訊]  
　　寳邑業已奉令舉辦淸鄕除定於本月十二日在升順里兵災善後恊會召集各鄕董事會議外並訂於十三日下午二時召集各團總甲赴縣署聽候訓諭淸查方法以靖匪患云 
[令飭大塲保衛團派隊淸鄕]  
　　閘北保衛團昨令大場保衛支團文云案准大場鄕公所函開奉寳山縣公署函開奉宣撫第一軍淸鄕總局公函辦理淸鄕事宜茲經會集紳董議决以縣警察保衛團合組淸鄕警衛隊分區淸查尊處應抽撥保衛團六名其姓名籍貫先行開單送署以便定期成立等因奉此除逕函本鄕支團查照外相應具函奉逹至希鑒察飭照爲荷等因准此查該支團成立於今祇有團員而無團丁此項襄辦淸鄕事宜旣以警察保衛團合組淸鄕隊分區淸查自應照准應派團員或團丁前往襄辦合行令仰該支團長核議具復以憑核奪此令 
[總商會保衛團之編制]  
　　上海總商會所組之保衛團因駐防兵工廠責任重大故江團長對於所設崗位加意巡查以防疏忽茲覔得該團之編制如下團部團長副官文牘員書記員會計兼軍械管理員庶務員稽查長兼敎練員各一人稽查員五人並附護目傳事伙夫等八人每隊分三排每排分三班每班正副目各一人一等團丁二人二等團丁七人伙夫一人另設游巡隊亦一排分三班每班連伙夫十二人 
[漕河涇鄕各法團開聯席會議]  
　　請從速解决團警衝突案 
　　漕河涇鄕各法團昨日在鄕公所開聯席會議以龍華軍隊撤去後地方空虚曾呈請縣署及警察所添設分駐所以資鎭懾奉批照辦在案正在開始籌辦間適因提收遺械龍華保衛團藉端反對致起衝突故分駐所迄未成立討論之下擬再呈請縣長將團警衝突事從速解决并實行設立分駐所以安地方而免紛擾云 
[華洋義振會消息]  
　　滬寗路綫一帶此次重遭兵燹災區廣大待振孔殷華洋義振會特於上月電請中央政府撥欵救濟昨接財政部復電文曰上海華洋義振會鑒宥電悉查蘇省上年慘遭兵燹又罹天災自應設法撥濟振欵以資撫卹惟現在中央庫空如洗實無另欵可籌應俟海關附捐商妥開征後即行核撥財政部蒸 
[莆田商會請代辦賑米]  
　　福建莆田縣商會因該處迭遭荒歉米珠薪桂民生困苦故托恒康號東黃磻候在申代辦白米五千石請宏生輪船公司陸續運往平　以救窮黎事屬義舉與普通營業不同擬函請江海關監督公署發給護照以便運行 
[西報紀俄艦互轟情形]  
　　文匯報云十日吴淞口兩俄輪之衝突乃一俄輪名蒙古格號者欲自張華浜移泊龍華附近所致當時另一俄艦名渥霍治克號者攔阻該輪移泊遂開砲互擊致渥霍治克輪上傷二人蒙古格輪上傷一人而拖帶蒙古格輪之拖輪亞力山大號亦受微損蒙古格輪上受傷者爲貝屈洛夫中佐渥霍治克輪上受傷者爲愛佛拉度夫中尉及曲諾夫上士今皆在公濟醫院治療據稱兩輪本用鐵鏈相繫十日晨間蒙古格號轉船時將鏈解去渥霍治克號遂開砲轟擊並派二十人駕小舟欲登蒙古格號攔阻蒙古格號乃發砲還擊迫二十人退回本輪按兩輪猶係前年秋間來滬當初俱屬格萊博夫將軍統轄其後蒙古格號又改向阿薛聶穆夫氏輸誠云 
上海泰晤士報云據未徴實之消息十日有紅黨俄人若干人往吴淞圖襲據兩輪輪上兵士開火抵抗後紅俄人割斷蒙古格號之鐵鏈獲登該輪並擬順流開駛而去渥霍治克輪見狀遂開機關槍及來福槍並派兵若干挾手槍來福槍駕一小艇希圖奪回蒙古格號當爲紅黨機關槍火所擊退遂致有數人受傷其載來本埠治療者聞有紅俄兩人白俄一人云 
[十俄人在江陰被害案之澈查]  
　　江蘇特派交涉公署前據俄僑聯合會函稱有俄商人卜納司脫庫未克夫司克紫赤靑離哈羅夫等十人於去臘齊赴江陰售賣呢絨忽然失踪後聞被齊軍團長誤爲間諜捕而槍斃屍首無踪並没收貨洋三千餘元等情經陳交涉員迭電江陰縣知事查復因無確復屍身亦無着落故特派交涉公署俄文秘書周鼎馳赴江陰澈查茲聞周秘書去後對於俄人之屍首業已查有頭緖一俟翻掘證明後即當回滬 
[趙晋卿對太平洋國民會議之意見]  
　　主張發表中國關稅提案 
　　趙晋卿君昨致函總商會發表對於太平洋國民會議提案之意見原函如次本年七月一日太平洋沿岸國民外交會議吾國推派代表參與會議擬提各項提案關稅問題爲討論之一刻正籌備徴集資料論文及意見書等日前籌備執行委員召集惟恩先向關稅委員接洽并向各方徴集資料以備代表開會時提出查關稅片面恊定產生於道光二十二年中英江寗恊約各國繼之待咸豐八年中英續約修訂時重行聲明稅率以値百抽五計算并謂「此次新定稅則并通商各欵日後彼此兩國再欲重修以十年爲限期滿須於六個月之前先行知照酌量更改若彼此未曾先期聲明更改則稅課仍照前章完納復俟十年再行更改以後均照此限此式辦理」試問上述條欵自咸豐八年以來修改幾次道光二十二年之稅率已定爲値百抽五今日之稅率有無增加民國十二年所修改者祇加一「實」字而已稅率恊定影響國家財政之收入實業發展之阻礙人民生計之削减地方治安之危害各國稅則不僅徴收自由且有保護稅率而吾國竟將自定之權剝奪凈盡查條約性質應有均守之義今觀吾國則不然吾國一有疏忽他國遂責以違背約章他國不履行者藉詞抗爭反詰於我事之不公莫甚於此吾國實業因關稅片面恊定而失敗甚夥除由籌備會徴求國内碩彥對於本題論文外貴會函致各總商會及本埠各業采集卓見早日寄滬以便蒐集擇要提出如荷速布尤爲感激云 
[婦女界定期討論國民會議草案]  
　　上海婦女界四十餘團體爲要求修改國民會議條例加入國民會議起見特訂於本月十五日下午二時在寗波同鄕會開會討論茲將其發出函電刋錄如下 
　　（一）致北京全國國民會議促成大會代表電北京全國國民會議促成會代表大會台鑒國民會議應以人民爲主體方不大遠於共和國家主權在民之旨今段氏命法制院起草之國民會議條例草案一　巧立名目使大多 
 
 

Page 14

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *數人民不能參加一方公然限制使二萬萬婦女完全除外至於婦女團體代表參加國民會議之請求在段執政更認爲不値一盼似此蔑視民意蹂躪女權無怪與論沸騰羣情惶惑有安福舊政復臨之悲也敝團體等除於十二發表宣言力爭修正外特請貴會代表全國人民與善後會開一聯席會議將國民會議條例草案限制職權限制選舉二點根本修正並請依男女平權原則修正該草案剝奪女權之第十四條第四十八條兩條條文另以明文規定婦女團體得派代表參加國民會議事關國家前途務望積極進行上海女國民大會籌備會等四十餘團體同上眞 
　　（二）致各校校長函校長先生大鑒敬啓者國民會議條例草案規定婦女不能有選舉權及被選舉權將二萬萬婦女完全擯諸國民之外其爲不平孰逾於此是而不爭寗得爲人敝團體等除發表宣言函電力爭外并定於本月十五日（即星期日）下午二時在西藏路寗波旅滬同鄕會召集女國民大會協商對会夙仰貴校敎育注重人格女權尤樂提倡望特定時間將女國民大會意義詳加解釋并訓令學生全體參加豈獨女權之幸抑亦國家之光如邀惠允請將校名地點及人數先期通知無任公感中國婦女協會女子參政協進會女權運動同盟會婦女節制會中國國民黨上海執行部婦女部上海婦女運動委員會上海女界國民會議促成會愛國女校等四十餘團體公啓 
　　（三）致全體會員函逕啓者本會籌備就緖茲定於本月十五日（星期日）下午二時在新世界附近西藏路寗波同鄕會開上海女國民大會屆時務請本會各團體諸姑姊妹全體到會共策進行倘能邀約戚友同來尤爲歡迎之至上海女國民大會籌備處謹啓 
[中國婦女協會消息]  
　　中國婦女協會自發起後曾通函各省函電答復廣東女界聯會已電推伍智梅女醫士爲代表江西女界聯合會除月前電復外昨又有快函作答並聞其餘各地函電回答或詢問者甚夥 
[閘北市選請緩一日之函商]  
　　閘北絲廠同業會商處昨因市選改期致上寳兩縣閘北市選事務所公函云逕啓者頃閱報載閘北市選選舉日期已定四月十八日舉行查是日爲星期六閘北地方遼闊赴所投票半皆遠道而來且有選舉權者皆係工商學各界巨子凡遇星期六日較諸平日更形忙碌假使抛棄職業而從事選政未免强人所難殊非普及選舉辦法此次閘北辦理市選實爲地方自治基礎之始尤宜法律人情二者兼顧庶能選政普及人民不致有向隅之憾况次日即星期日工商學界皆爲休業之期應請俯念多數選民之便益起見改於次日舉行則選民方面不致妨礙職業而與原定日期祗遲一日選政進行並無關礙敝處爲工商業一部份之代表機關管見所及敢盡忠告務乞貴所迅予轉呈市選監督體念民情准予正月十九日舉行以便選民而擴選政實級公誼云云 
[第七區户籍開始調查]  
　　塘灣鄕第七區户籍事務所户籍員劉東海迭奉縣署令催編查除將辦理情形詳報縣署外並委周徴爲該區辦事主任何謙張鍚驥等爲編查員刻日偕該員協同 
董保分頭調查積極進行云 
[塘灣鄕議會春季常會紀]  
　　塘濼鄕議事會於昨日下午二時開奉季常會計到議長丁及成副議長錢朗蟾議員何謙何毓桂彭士高陳漢章龔祥林等已足法定人數照章開議並鄕董彭召棠等參與旁聽是日提議各案分錄於下一件去年議决各案因戰事延擱如何處置案（議决）修正後併入本屆呈報案内一件公民張少岩請議暫借公欵以濟學費案（議决）移咨鄕董訂立條件以免虚糜 
公欵一件公民張蘭士請議恢復學校案交學務審查一件公民褚宗亮請議推廣學校案交財下審查云 
[違禁物品稽查處之權限問題]  
　　淞滬警察廳昨訓令各區署所隊文云案照前據偵緝隊曁四區四分駐所先後呈報海疆防守總司令部違禁品稽查處與警察權限混淆如何辦理請示遵行等情並據地方商民迭次函稱違禁物品稽查處敲詐商民擾害地方請一併嚴禁各等情當以海疆防守總司令成立時雖奉督署令知有案惟查原令所載係指蘇省海州一帶而言淞滬地面當然不屬其管轄嗣接白總司令來咨亦無淞滬設立違禁物品稽查處之言今該稽查處貿然在此暫行職務旣屬不洽與情且與本廳職權有碍即便據情電呈第一軍司令部請示在案茲奉指令内開已函白總司令詳查有無其事此令等因奉此除分行外合亟調令該區署所隊仰即遵照辦理切切此令 
[美按署開訊挾帶危險品案]  
　　大晚報云麥隆雷氏一案今晨在美按察使署開審潘使　訊之下以所控挾抰帶違禁危險軍器一　根據不甚完善因命暫停進行俟後續審而美檢事胡薩氏則聲稱所控各節之根據可令滿意將於今日下午續行開庭時呈送節略蓋據潘使意見原控所根據之可侖比亞地方法律條文實含兩種條件第一挾帶危險軍器第二挾帶此項器械意圖傷害而此兩項條件不可分并而胡薩氏意見則儘可單獨根據第一條件起訴而本案則照此辦理者也故結果間官暫行停訊准胡氏呈送節略爲其主張辯護至今晨開審時僅傳證人逹尼爾斯氏上堂據稱上月十八日渠與前充巡捕之華人顧某在北四川路某咖啡店與被告相見談論軍火事被告謂可代覓致當議定槍價四十六元被告遂去未幾帶一手槍來售與顧某而顧某遂呈報捕房云云 
[徐州同鄕會董幹聯席會議紀]  
　　十日下午三時徐州旅滬同鄕會在二洋涇橋人和里臨時事務所開董幹聯席會議到四十餘人曹幹臣主席報告本會會所現在建築尙未竣工尙需洋三千元之譜暫由姬覺彌君墊借洋二千元不敷者當自行籌墊大約舊歷三月内定可完工屆時舉行落成典禮並望諸同鄕一致協助募集特别常年捐欵俾會務日益發展云云經衆討論將來會所完工之前數日再召集會議籌備落成典禮一切手續並修改會章及預備選舉並推定潘松林爲建築會所監工員蔡　樓李聿德副之所有工頭支領欵項須由監工員簽字蓋章方可付欵繼由朱遐九報告同鄕陸軍總長吴光新來電道謝又會員陸永康翁必勝高士淸三人來函稱於本年正月十五夜被無賴周長福率領亂兵搶刦銀洋衣物本會曾派人調查屬實已囑令陸永康自行赴地檢廳起訴經衆公决將來如陸永康等被刦財物不能追出本會自當加以援助繼馬耀先提議張宗昌軍長在徐州加徴貨捐各處商會均有電到京請予取消本會亦應電陳段執政奉天張督理徐州張軍長懇請停止苛捐以紓商困經衆公决推舉朱遐九擬就電文立時拍發時屆五句鐘議畢散會 
[航業雜訊]  
　　西比利籌辦聯運每年吾國出口貨物之運赴歐洲者占對外貿易之大部份即上海一埠而言已有直接中歐航輪公司二十家以上可見輸出額之巨矣今聞蘇聯政府爲發展其西比利亞鐵道聯行業起見亦擬將遠東貨物運歐由西比利亞鐵道輸運謂如果實行則時間上較輸行可以减少三倍且可减免𤍠海該政府刻已與該國在華東所組之運輸公司恊議促進計劃現聞運輸公司已派斯雷白氏等决先從南滿東省實施以次推行至揚子江各埠又聞德商方面亦頗贊成此舉云 
　　大洋丸初次入港東洋汽社之大洋丸今次由港來滬改進吴淞港停泊招商局北棧以利搭客及運貨上落今次該輪至北棧滬上中西各界均往船中參觀共有一千四五百人日領事及其滬社社長金野秋藏氏均往船中招待該輪爲開航後第一次進港昨日已開赴北美云 
　　兩兵艦急赴宜昌揚子江上遊春水已復通航在邇本埠駐泊浦江之外國兵艦中英驅逐艦蜜蜂號與日本長江警備艦伏見號刻下均因急須赴上江護輪故昨日已同時開赴宜昌矣 
　　昌興輪失竊湖絲昌興輪船公司二月八日由滬裝運之湖絲有在船中被竊之事被竊湖絲計共四十件以現市每件値滬銀一千一百兩計共値六萬餘元之巨據聞當時在招商局北棧碼頭裝載此項湖絲總數有六七百包上船之後並未覺察及船到坎拿大提取此貨之時方始查悉遂電滬行請爲追究並聞已懸賞偵查願提十分之一之貨價酬給報告人云 
[濬浦局復高橋鄕公所函]  
　　高橋鄕公所接濬浦總局來函云逕啓者頃奉二月二十八日大函内開近因本局在高橋港口北首舉辦灌泥工程以致港口又甚淤塞並囑停止工作等因查本局現在該處進行之工程其効力祇有使港口深度之加增斷不能再令其淤塞貴公所對於塡泥工程與港口之關係諒未悉其眞相故有斯言至於將該港口重行挖浚一事本局目下尙無餘機可用俟將來遇有餘機當往港口重挖也云云 
[淞滬舢渡聯合會呈工部局文]  
　　請整頓船規 
　　淞滬舢渡聯合會昨呈工部局文云爲整頓船規保全捐務　收善後辦法剖切上陳伏祈鈞鑒事竊查黃浦工船家習惯法舢板船每月向上海工部局納捐停泊在十六舖橋外洋界上營業划子船每月向滬南工巡局納捐停泊在十六舖橋内華界上營業各守範圍相安無事不料划子船日肆侵佔竟散布於洋界上擾亂舢板船營業爭端迭起而水巡捕置不爲意彼以爲水面範圍屬於巡江吏管轄而捐欵爲鈞局獨收一般水巡捕陰有反對雖舢板船以洋界營業認捐與不認捐一律故鈞局徴收月捐漸有逃避之事而捐務遂受其影響查舢板船惟寗波及江陰兩帮船數在千餘艘以上而鈞局所收入之月捐未及其半雖逃捐爲舢板船應得之咎而　端之開實由划子船紊亂舊規所致假使水巡捕能尊重鈞局捐務對於有捐無捐略分軒輊則舢板船决不敢有意規避如賜照察徇敝會之請與划子船劃分區域以淸權限而請舢板船仍然抗不遵繳則下令驅逐不容在洋界停泊收彼皆帖首而而無復怨言況軍事發生後人多事雜每有浦東僻靜地方潰兵逃卒　夜逼渡舢板船人寡膽小見其行色倉皇聽其口音奇異先時驚避百呼不之應獨划子船或利其多金或知其 
響音上前偸渡迭有所見惜船上人不識大體有知之而不敢言言之而不敢盡之意以鈞局在陸路防維日求周密而獨於水路一帶並無增改似百密尙有一疎之虞惟是水上事情本逕江吏職務所當盡徙焉左右水逕捕所蒙粉飾太平一若無所事事敝會不揣冒味一則爲鈞局捐務一則爲船家生計一則爲地方治安據實直陳伏維採擇擬將善後辦法一面請派印捕會同敝稽查按船徴收知其情形以杜遺漏一面請移文河舶司會銜布告不許划子船在洋界混擾并切實照會水巡捕率同敝稽查駐守於華界交接地方與陸路巡捕相策應以厚防護如是水陸兼顧併力而行則互爲牽制不敢疎忽庶堵截更見周到如蒙俯允敝稽查願盡義務俟水面平靖而捐務果有起色應如何獎勵之處聽候鈞局加恩赐賚略酬其勞至敝會之請求祗得舢板船照常營業船埠上不生是非於願已足是否有當伏乞貴局長鑒准專候訓示祗遵并請照會河舶司相煩查照施行謹呈上海工部局局長公鑒 
[羅店開浚小川沙河辦法]  
　　寳山縣知事公署昨發布告云爲布告事案據羅店市代理總董孫啓麟呈稱本市議决開浚小川沙河一案業經呈奉鈞署給示布告並派員勘丈在案茲查該河年久失修河身非常狹窄前於二月十八日開第二次委員會議决應擇河段中之灣曲過甚者必須另取直徑分段截直開浚旣可减少將來之淤塞并可維持久遠至所有截直河段處應用田畝議定參照國家使用土土地權辦法曁參酌地方情形給以相當代價再該兩河旁侵佔河形者前經出示通告一律拆除誠恐仍有鄕民觀望擬再呈請嚴令飭遵又查截直改道中如可免排除及佔用河身面積作其他應用者亦應出示令其一律照出價額歸入浚河經費項下庶公家下致受損爲再呈請准予批示遵行等情據此察閱該代董所呈各節係屬正當辦法除指令照辦外合行布告仰該小川沙河沿河各户一體遵照毋違切切此布 
[請取消溥儀優待條件]  
　　閘北八路商聯會滬北商學會昨電北京執政府文云北京段執政鈞鑒滿淸推翻民國成立共和政策首重平等優待溥儀之條件因一時之權宜其後野心不已勾結私黨肇成復辟欲使光明燦爛之共和國體死不復活而行其專制之流毒雖未能違北民意遂其私衷然其破壞國體之罪惡全國人民應視爲公敵此次馮玉帥廓淸淸室掃除餘逆一時痛快人心雖然帝號不除終成禍種務乞鈞府取消其優待條件例同平民免他方之有所利用貽恨異日用敢冒陳至希俯察人民幸甚國家幸甚八路商聯會滬北商學會叩眞 
[駐巴公使定期返國之函知]  
　　江蘇特派陳交涉員昨徇中華民國駐巴西公使夏霆治（挺齊）之請特致函江海關監督及津海關監督云逕啓者准駐滬巴西使館函稱駐巴夏公使奉部准回國隨帶行李計二十餘件約於四月間抵滬轉赴北京查公使及使館所用物品照章免稅相應函請貴交涉員先期知照沿途海關監督轉飭稅務司曁沿途關卡免驗放行等因相應函逹貴監督查照轉知稅務司照章免驗放行爲荷 
[陳交涉員昨已返滬]  
　　江蘇特派交涉員陳世光日前因公晋省與盧宣撫使韓兼督辦有所洽商聞已於昨日公畢返滬 
工團聯合會開會紀 
　　籌備週年紀念　參與勞働大會 
　　本埠工團聯合會於前晚六時開各工團代表聯席會議到二十餘團體代表公推胡佩如主席討論週年紀念及改選委員事宜陳鍾柔主張本屆星期日（二月十五號）開籌備大會解决張翼成附議公决通過次徐鍚麟卞仲飛提議推選籌備委員負責辦理舉定八人爲籌備員王光輝報告工聯會提出全國勞働會議案經各省工會通過業經發起組織各省區工團聯合會京兆總辦事處業經成立國内各大埠得設立分辦事處現各省成立者已有數處應有組織辦事處之必要請衆討論公决討論組織大綱於本月十五日籌備週年紀念大會選定辦事職員宣布成立至八時散會并當即發出通告云 
[工部局衛生處討論衛生狀况]  
　　公共租界工部局報告云英國醫學會香港中國支會中國敎會醫學會上海和明商會上海英商會聯合會議衛生科主任致工部局關於上海目下衛生狀况之函件已付預備考慮工部局衛生處委員評論此事主張由專家及代表諸有關係方面之要員先爲偉大之衛生調查以爲入手之初步且當得代表其他重要方面如羅基菲勃基本金處國際衛生局及國際聯盟之專家襄助辦理渠悉國際衛生局對於有關世界衛生之事業旣得政府機關之知照且在往日苟其主張有將爲政府採用之希望則盡力提倡雖費不借云云嗣於上月十九日經衛生委員會討論後各委員僉以此乃上海商埠未來發展上基本問題之一重要無匹故對於衛生處委員所擬大規模調查衛生狀况之主張一致爲原則上之贊成並請其從速提出詳細計晝如調查之範圍若何經費之籌措等項以便切實討論云 
[絲繭女工會昨開職員會議]  
　　本埠絲繭女工會會長穆志英於前日下午召集春季職員會議到會者百餘人穆會長主席提議轉瞬春繭上市各廠開工商業盛衰關繫匪細本會亟宜預籌整頓之策俾勞資兩方互相維持均受其益並定陽曆本月十五日星期日召集全體會員大會討論會務合攝一影以留紀念 
[姚福同辭保衛團長及救火會長職]  
　　南市保衛團長姚福同致該團董事會總董等函云予讓先生暨董事諸公均鑒福同不敏承諸公謬許以南市保衛團團長委任成立迄今已將半載滬上屢經軍事南市亦時切隱憂賴諸團員悉心匡輔得以相安此中經過福同固無微勞足錄所幸免貽隕差堪自慰入春以來賤軀多病肝陽痰嗽時愈時發屢費醫治據云必須靜心調攝方能見效念滬已實行不駐兵隊將來團部必再擴充團長責任重要旣任其事自應力予籌劃豈容置諸漠視福同現以多病事雖躬親且須北上養疴西山撫躬自問在滬則旣不能任其勞在遠則更無兼顧之慮思維至再斷難再事因循所有南市保衛團團長一職謹以告辭俾息仔肩藉資調養團務關係重要即希另選賢能庶幾兩無貽誤地方之幸福同之幸也謹布祗頌台安云云 
　　姚福同又致上海救火聯合會函云救火聯合會諸公先生均鑒逕啓者福同無似辱承采及葑菲先後舉任爲聯合會副會長及南區會長自顧僑寓多年忝附市民之一地方義務不敢固辭用是追隨諸君子後迄於今附驥之餘幸免隕越顧自入春以來肝陽舊疾時愈時發少一用心夜難安枕醫家謂爲怔忡之漸力戒思慮並須靜心調攝方能就痊因思消防爲全市安危所係何等重要斷難以病鉅濫竽其間况滬上旣不駐兵將來市廛之成自在意中本會各事亦必隨之發展未雨綢繆自非運以精心任以毅力恐不足以副地方之望瞻念前途如是　弱之軀何能勝茲重任目下遵醫家之誡且須北上擇西山空氣淸足之處藉資靜養病魔迫不得已敢將聯合會副會長及南區會長謹以告辭俾得安心前往務祈垂念區區並轉致南區諸公一併准如所請擇賢另舉幸甚幸甚附繳制服肩章等件並乞檢收臨頴主臣祗頌均安諸祈荃照 
日僑居留民會複選揭曉 
[小南醇夫當選議長]  
　　旅滬日僑居留民會十日晚舉行臨時民會選舉正副議長及行政委員等七時開會到議員五十七人來賓八十餘人矢田總領事委野田副領事及連署長到會監視公推年長者篠田宗平主席加藤正雄池田重雄檢票先選正副議長二人次選行政委員七人末由議長指派會計檢查委員五人選舉畢當選議長等相繼演說并議决感謝日本義勇隊等至八時半散會茲將當選人姓名錄下「正議長」小南醇夫「副議長」篠田宗平「行政委員」靑木藤五郎河端眞次犒雄太郎倉田源三郎菊池虎藏福田千代作「候補三人」「會計委員」松尾商太郎播磨大助安籐博和田榮太郎坂本甲午郎 
[請轉函查禁輕質雙毫之得復]  
　　閘北寳通路各路商界聯合會致函上海總商會請轉函江海關查禁輕質雙毫等情已誌十日本報該會昨接總商會後函以對於此案前曾函請江海關查禁旋接復函謂已盡力搜查而市上充斥如故若再函請效力亦不過如是爲自衛計對於新雙角應相戒不用外埠聞亦有此議舍此竟别無方法云云 
滬北六路商聯會職員會紀 
[請取締新色雙毫]  
　　滬北六路商界聯合會前晚（十日）七時舉行第六屆第三次職員會副會長陸文韶主席郭叔亮紀錄首由華海靜提議取締幣制事略謂邇來洋價陡漲商民備感痛苦推原其故胥由輕質銅元曁新色雙毫充斥所致本會爲商業樞紐關係非淺應亟函致江海關嚴禁入口藉資救濟議决通過次討論徴收米捐案主席略謂當局以公債不克實行遽有徴收米捐之提議詎知此議一成爲害倍蓰苟當局不顧民生貿然進行本會即當表示反對議决通過次由朱樹森報告房東加租案經衆討論僉謂本月份聚餐會將屆屆時再行提議旋散會 
[滬南六路商聯會開會紀]  
　　滬南六路商界聯合會昨日下午二時召集臨時會議到者樂樹滋王奎元等二十餘人議董樂樹滋主席議决各案如下（一）溥儀出洋問題公决一致反對并設法爲有力阻止（二）輕質雙毫充斥市面案議决由會通告各商店拒用　擾含　（三）收回公　案僉主函請納稅華人會積極進行末由哥柏生報告滬南烟纸商業業聯合會假座本會第一次籌備會之經過情形　振餘散會 
[菜場聯合會會議紀]  
　　各路菜場總聯合會昨日下午三時開會到八十七人　允良主席議案如下（一）銀毫私板市面充斥案議决函總商會錢業公會稅務司取締查禁一面各攤拒絕通用（二）魚業討讑洋價案議决委潘冬林調查情形及各方接洽（三）法租界菜塲要求取締沿路菜擔案議决函致該管當局（四）報告正月份　略及法總巡回信議畢散會 
[南市捲烟業討論印證辦法]  
　　南市捲烟同業爲討論前存印證事昨日午後二時召集開會到者五十餘人由李子卿主席略謂各同業售存之捲烟印證雖經上寳區公會與特稅局一再交涉要求按照票數統用迄已二月仍無確實表示應如何辦法等語經衆討論之下僉謂此項印證自前局長張淸澄售出因受戰事影響各同業營業淸淡擱存至今尙未用罄所受損失已屬不少旣經不能適用亦應由稅局備足原價收回决不能因局長更易將印證作廢結果議决致函特稅局將前印證從速收回免耗血本繼由同業沈某報告近有奸商假借同業代表名義與宫廳方面接洽希圖包辦特稅從中漁利議决通告各同業切勿受若輩之愚並推定張五沈李四同業詳查確據後再行籌議對付方針議至五時許散會 
　　尙有本埠新聞轉入後頁 
 
 

Page 15

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *本埠新聞二 
[閘北慈善團收容過境難兵]  
　　前晚七時餘閘北慈善團門前忽來軍服便衣不完之兵士十四人請求該團收容資助詢據該兵士稱伊等係第四師陳樂山部下陳敗後該兵等被租界收容旋押遣登輪至天津登陸未幾送往山海關改編奉兵至關則忽稱奉軍人數已足毋須收編當將該兵等即在山海關强迫解散餘衆有投往别部受編者有流落該地者彼等十四人則間關數千里求乞至滬因彼係江浙人至滬後原擬求人資助回鄕因衣衫不整客棧中不敢容留故來慈善團請求收容資助各兵言及沿途苦况聲涙俱下該團主任王彬彥恐該兵等流落有碍地方當收容於閘北施粥廠並給與稻草食品等物擬即詢明各兵原籍確實地點分别給與川資回家俾免流落云 
[山西工藝廠機器今日起運]  
　　山西閻督軍近在太原創設軍人工藝實習廠一所當在上海某洋行訂購全廠機械曾派賈委員來滬輸運北上昨經賈委持陸軍部頒給之甲種一八九四號半價運輸護照前赴滬寗路北站索車載運計裝平行轉床二部·馬逹五部·車床十部·洗床五部·刨床五部·插床五部·計大小機件二百二十七件裝三十五噸車五輛訂於今日（十二）經由第二十七次貨物車運寗轉過北上 
[華善洋行智利肥料之暢銷]  
　　科學肥料種類雖多但以智利肥料爲功世効速自本埠華善洋行開始運華銷售以來日臻發逹茲因春令施肥期屆聞該行已在閩魯湘浙皖豫諸省次第設立分行以期早日普及云 
江灣剪淞橋間將築馬路 
[閘北水電廠之要求]  
　　閘北商辦水電公司爲在剪淞橋建築新水廠事曾於日前由辦事董事陸伯鴻朱壽丞營業董事侯春榮等前往勘視廠基對於進行工程計劃業已大致决定擬不日招工劃線進行建築惟因江灣至剪淞橋尙無馬路交通頗爲不便業已函請滬北工巡捐局李局長請在該處建築八尺寛之馬路一條以便建築水廠聞李局長以水廠關係於閘北市政頗大非從速建築不足以解閘北人士所受官廠時自來水之痛苦已允令工程處從事興築矣 
閘北救火會添裝租界電話 
[便利報警]  
　　閘北救火聯合會近爲報警便利起見商准正副會長添裝租界華洋德律風公司電話已由交通部上海電話局允准接線俟德律風公司手續辦妥即可通話矣 
[北山西路將添設無軌電車]  
　　北山西路近有多數工人日夜在該處裝設無軌電車電線據云現已將次竣事不日即將通車其止點爲外洋涇橋云 
前松江知事侵欵被控案之訊結 
[保銀五千兩准予移送松江縣署]  
　　前任松江縣知事吴鎭南侵佔公欵潛逃來滬被捕解由公共公廨諭令交五千兩保出後屢次開庭均不到案業經决定十四天内再不到案由兩造律師聲請將保銀處分在案昨晨又屆審期吴鎭南仍不到案據吴之律師稱業將公堂迭次堂諭函寄被告着其投案被告復函謂係省長令彼住於南京云云旋由現任松江縣楊知事委任之律師到庭聲稱此案所控吴鎭南（一）盜用公欵（二）越獄脫逃現被告避匿不到當係願將保銀抛棄據松江兵災善後會代表某君言吴鎭南報告兵災用費三萬八千餘元其實祗用去一萬數千元有賬可稽尙有一萬餘元則係虚報應請將被告保銀移交松东縣公署以便轉給云云吴之律師續稱如將被告保銀移交須請將所控被告之案撤銷並將覊禁於松江縣獄中被 
告之妻及四歲男孩釋放因其妻孥並未犯法不能無辜久押云云關讞員與英馬副領事磋商後遂下諭云保銀五千兩應移送松江縣知事署核辦被告律師請求將被告妻子釋放一層此係内地官廳之事本廨不能預聞 
中國女子體育學校控案之發落 
[堂諭須呈請敎育廳辦理]  
　　中國女子體育學校校長華豪吾因被該校董事會查出私用學校所募欵項四千入百元及價値一千一百元之鑽戒兩枚禀奉江蘇敎育廳蔣廳長於去年十一月十三日下令將華豪吾撤任同時並委該董事會所舉之王季魯接替校長職務迄今數月華尙未遵令卸職該董事會乃推朱志堅爲代表延律師昨晨投廨狀控華豪吾覇佔校舍抗不交卸並私用校欵請求傳案訊追經孫羹梅襄讞察核所訴各節以多屬敎育廳職權範圍之内主權所關公堂未便受理雖被告住居租界而原告苟欲起訴亦應禀請敎育廳咨由交涉使令行公堂辦理方爲正當手續遂與荷副領事磋商之下諭仰呈請江蘇敎育廳辦理可也 
兩路高級職員之公讌 
　　滬寗杭兩路各課處高級職員於前晚（十日）六時假東亞大旅社公讌沈成栻局長並柬邀前局長鍾文耀任傳榜兩君作陪席間三局長互有演說（詞略）至八時半始各盡歡而散 
[綁票匪徒之訊判]  
　　虹口元芳路東桂芳廣昌丸藥店主翁雪樵之子士明前被嵊縣綁票匪架去嗣乘間逸出並經捕房緝獲匪徒八名内楊寳華張桂老（即王雲臯）張紹祥羅錦榮項阿喜五名業經公共公廨訊畢昨日下午續審周志豪沈規妙陳玉林三名先由被告之證人楊芬蘇言淸上堂證明渠等開設東南滬商兩學校沈係渠校之敎員並將與沈同攝之照片呈堂又由證人張祥亨上堂供稱在閘北永興路開設茶葉店因買茶葉與周往來過兩次質之周供業茶葉生意此次從嵊縣來滬被捕之夜因友人張興寳託我送其往廣育醫院生產據院中人言樓上有室遂上樓坐甫定包探到來致被拘拿而各被告除沈規妙外我皆不識等語即由探目楊阿泉包探陳儒海劉寳善等上堂禀稱周志豪在捕房並未言送婦人往醫院生產之事當時詢以在醫院何故及因何與各被告同在一處彼初稱係往訪女友繼則言語支吾云云質之沈規妙供稱爲敎員因我妹係陰曆十二月十二日在紹興出閣故我往周家請周妻同回紹興在周家晚膳畢與周同往張興寳家張託周送其妻赴醫院分娩我亦同去致被逮捕等語又據陳玉林供鎭海人因妻患病與其乘輪來滬由趙杏卿介紹往廣育醫院醫治我去看房間遂被探拘捕而陳妻丁氏則到堂爲乃夫作證所供與陳不同末由被告代表露雪臣海思克穆安素三律師與原告翁雪樵代表羅傑楊國樞兩律師及捕房律師梅脫蘭氏相繼辯論終結關讞員與陪審葡副領事德維禮君退入休息室核供磋商之下升座由關君諭謂近來租界發生各案以擄人勒贖爲最重本案第一二兩被告係案中主犯第三五兩被告則爲帮同犯其餘各被告旣不能證明其確無關係本公堂應認各被告均屬有罪云云旋判楊寳華張桂老各押西牢五年期滿帶堂復核張紹祥項阿喜各押五年期滿逐出租界并資遣回籍羅錦榮周志豪沈規妙陳玉林均着逐出租界並分别資遣回籍而葡領則判張桂老監禁二十年楊寳華監禁十年 
[拘獲接函嚇詐匪之經過]  
　　閘北恒豐路百司絲廠經理朱子堂迭接匪徒王天標之恐嚇信岡許洋二千元報經四區二分所拿獲白永桂戴良芝二各已誌昨報 
茲悉朱所按之第一函係陰曆本月初七所寄函云昨日踵府請謁適駕他出令郎由傭婦抱在門前玩嬉當因免傷感情未將令郎接去請借洋二千元限五日内在同羽春接洽等語朱置之不 
理至十一日又接第二函改約在西藏路近水臺翌日朱去一覆信約王來廠面談十四日白永桂持宣撫軍諜報員劉明岐名片到廠會朱約翌日在明月茶樓商議朱遂報告四區二分所將二匪拿獲於白之身畔搜出朱之覆信及劉明岐卡一紙當票鎖鑰等物解科後當即轉解警廳司法科秘密訊究矣 
[卡德路前日之刧案]  
　　前日（十日）下午四時卡德路七百六十八號某姓家被盜匪四人破門而入一盜取出手槍嚇禁聲張餘盜跨進内堂搜索得衣服數件並銀洋若干共計値八十四元一併刧去盜等得贓後呼嘯逸去事主等未敢阻止後投該管捕房禀禀報迨派探捕前往　拿則盜已遠颺無從緝獲云 
[金隆街同豐莊被刧詳情]  
　　東南通信社云金隆街同豐錢莊於昨日下午被刧詳情如下該莊昨日上午十一點五十分突來盜匪四人兩人在門外把風兩人進内袖出手槍嚇禁聲張將賬檯所有現洋十九元鈔票九元角洋四十角一併搶去出門轉北而逸時櫃内僅有學生三人該盜進内二人一穿藍布短衫褲頭戴鴨舌灰帽面龐長瘦一穿黑布短衫褲無帽披髮面黑門外二人均着藍布短衫褲一戴黑禮帽所持手槍較長一無帽年稍長四人均在念餘歲事後該莊報捕房查緝又其時櫃外有兌洋人亦被搶去角洋二十餘元 
[查獲販賣槍械之兩匪]  
　　五區長警前日查獲販賣槍械之李學義·薛銀山·兩名抄獲步槍四支子彈二百粒昨日又續獲此案共犯陶恭臣狄學明兩名一併解科轉解警廳究辦 
[亨司逹公司昨晚讌客]  
　　亨司逹烟公司係西人楊義堂（譯音）君等所創設其華總經理爲陳順卿君現市上盛行之愛字牌香烟即爲該公司之出品自前年以來營業日臻發逹遂於虹口自建廠屋規模頗壯并添置機器三部日夜趕製以應市售現又新出特别牌分十支五十支裝兩種十支者售小洋一角十支裝劉海牌每匣售銅元五枚十支裝金鷹牌每匣售八十文該項紙烟裝璜極爲美觀烟葉細嫩味香適口該公司於昨晚六時假座五馬路復興園宴請各界中西來賓及大小各紙烟業同行客商領袖等到者共四百餘人由陳鴻文君等殷殷招待席間并分贈該公司新出紙烟六包直至深夜賓主始盡歡而散 
[平民醫院請發還施種牛痘傳單]  
　　滬南平民醫院致上海市公所總董函云逕啟者敝院於去年五月由沈潤挹顧翕周張仲熙朱　臣顧鏡淸陸介孫鄧源和等發起呈准淞滬警察廳立案專以療養貧病爲宗旨常年施診給藥並於春秋二字施種牛痘本月五日飭院役往裡馬路一帶分發施種牛痘傳單突被承辦滬南廣告稅務局人查見因該項傳單尙未蓋印將院役扭至該局内拘留七小時之久午膳未進當由敝院院長親赴該處聲明因未明章程誤未送印以後自當遵章辦理並請該局俯念慈善事業特予通融乃該局聲稱須罰銀五元方可將發傳單人開釋否則改送警局懲辦並將三百餘張傳單没收無如敝院常年經費全賴慈善家捐助以入抵出頗形竭蹶故五元罰金實力有未逮再三懇商未獲允許惟有任其拘送警局拘留一夜由發起人顧翕周保出竊維敝院旋種牛痘與貴市公所施種牛痘同爲預防天花且關係施種均屬義舉爲特具函貴公所伏乞轉飭該局將没收之傳單送遠以便分發俾衆周知事關慈善事業有益公衆衛生想貴董事會必樂於玉成出專此佈逹尙祈鑒核賜復是盼 
[紫金路之小火警]  
　　昨午後二時滬城東馬橋紫金路口永壽坊高牆内某姓後披柴房内因死灰復燃致成燎原立時冒穿屋頂各區火會皆蒞場施救得即熄滅祗燬柴房一間并將屋旁所種小樹亦焚去二三顆二區一分署已派警前往偵查失火情由云 
[卞仁慶騐係因病身死]  
　　小工卞仁慶前日在虹口菜市街與同類金元口角起衅互毆致卞受傷倒地立時氣絕殞命當經下之同伴宣阿根報捕派探車學曾往將金拘入捕房一面將卞尸體舁送騐尸所於昨午刻報請公共公廨邵襄讞與英威副領事蒞所檢騐得卞仁慶委係生前因病身死當即塡明尸格升座公位捕房傳同見證宣阿根將金元帶案經中西官略訊一過判飭尸屬具結領尸棺殮被告金元候帶公堂發落 
[南永吉里之命案]  
　　法新租界望志路南永吉里某號門牌向由某國婦人在内住居詎於前日該婦忽被人謀斃法捕房得悉飭探前往查勘屬實當將屍身收殮聽候偵緝兇手到案核奪 
[寓客吞烟自盡]  
　　鎭江人江昌有年二十歲向業裁縫於前日至法租界愛多亞路三百六十三號咸豐客棧内借寓房間一所不知因何江忽萌短見吞服洋烟自盡當爲棧主得悉報告捕房飭探前往將江車送醫院醫治無效身死旋又舁送同仁輔元堂騐屍所報經中西官蒞所騐明屬實因無家屬判令由堂棺殮候核 
[陳杏郎騐係病斃]  
　　民國五年四月十日有大帮匪徒他處拐得男女小孩來申擬乘輪往閩省圖賣當爲本埠救濟會探員查獲計同被拐小孩王明昌陳杏郎等一并解送法庭訊供判决分别監禁其王明昌等各孩發送救濟會留養院留候家屬認領在宁但此案發生以來將近十載獨陳杏郎一孩迄今乏人認領一直在院留養邇來陳孩怱染疾奉發救濟會醫院醫治無效延至昨晨在院斃命該會以電話報告法庭午刻委派蕭檢察官等乘車蒞院騐明陳孩周身並無别故確係因病而死塡格判由該會備棺成殮 
[鏹水澆傷兩人]  
　　住在老西門附近之婁寳榮其妻婁吴氏又名吴秀林本與小南門外爲成衣匠之周立生平素親𤍠故該氏不時在周家往來詎婁寳榮别生意見疑妻與周有噯昧情事該氏一再力辯婁竟不信昨日上午周因事往西門内曹家橋南首同業祝文金所開順興店中詎人未坐定婁寳榮自外走入不問情由將硝　水向周頭部頸項等處亂澆以致周受傷倒地所穿衣服亦遭燬壞祝文金之弟明和時亦在旁一時避讓不及以致面部頭額亦受重傷且作檯上所放已成綢衣服亦被硝　水澆着損壞其時人聲嘈雜附近崗警聞到來查悉即將婁寳榮吴秀林等拘送二區二分署連同傷人等函解法庭下午奉王檢察官提案騐訉一過見周立生祝明和所傷頗重判發堂分别醫治婁寳榮婁吴氏判令押候究辦 
[請追承銷火油巨欵]  
　　立興洋行昨延普萊梅律師代表投法公堂控稱德記公司股東錢啟豐陳善之吴文元何鴻賓顧子毅等前與原告訂立合同承銷野人牌火油每年六十萬箱每月五萬箱當時並有董洪茂顏料店隆記靛油號同春白　號冠亞肥皂廠等四户擔保立據可證豈知被告等均各違背契約曾於上年原被雙方均同意將棧貨變賣所有不敷之欵歸被告各股東如數賠償業已將貨如數變賣核計被告等應還原告價銀五萬八千六百四十八兩零八分應請堂上着各股東連帶負責所有保人當時書明如德記公司與原告交易一萬元先付五千元尙有一半歸保人負責今被告旣係虧欠巨欵各保人應負擔保之責亦求照據追償被告錢啟豐陳善之吴文元三股東同延巴和律師代辯一切保人董洪茂同春號亦延農復律師代辯稱保人等不過擔保五千兩之出貨墊欵今查貨物並未出去各保人當然不負責任求請明察陳讞員商之法副領事辣君判各退去聽候宣布堂諭飭遵 
[刦案關係人押候查明再訊]  
　　陳廣順因與楊樹浦蘭路緯通紗廠陳雁秋等被刦銀洋衣服一案有關昨被包探吴長愷拘解公共公廨中西官質訊一過判陳押候查明再訉 
[匪徒行刦人贓並獲]  
　　夏金初於前日上午十一時行至北京路某弄内被匪徒攔住將夏撳倒於地搜刦其身畔鈔票洋一百元飛奔而逃夏即狂呼由六百零二號華捕與包探葛玉庭聞警追獲一匪抄出原贓帶入總巡捕房詰悉匪名徐阿大昨解公共公廨中西官質訊之下判徐押西牢六月期滿資遣回籍 
[冒刻圖書騙物案候查明再訊]  
　　戴炳良向在北京路杜昇昶木器店爲夥近因被歇無案遂與本地人候根生冒刻杜社昇昶之圖章揑寫字條先後向直隷路二百零四號王永祥漢口路一百六十六號兪炳方寗波路三百五十九號林東君等三家店舖騙取値洋五十餘元之紅木椅鐵床呢布各物質洋化用被控由老閘捕房包探王得標恊同西探將戴候兩人拘獲昨解公共公廨中西官質訉一過判令押候展期七天查明再訉 
[美人酗酒毆人之訊判]  
　　文滙報云美人哈蓋台氏前於六日下午酗酒滋事毆擊捕房人員拘捕後今晨在美按署開審判監禁三十天期滿遞解回美 
[定購木料糾葛]  
　　永大行昨延農復律師代表投法公堂控稱原告前向捷裕行定購木料一百三十八根迨至出貨時被告忽稱大木料内有三根不在其内以致原告不服惟當時原被兩造同至浦東察看貨樣現今忽然改變求請訊斷被告捷裕行由博勒律師代辯稱貨物内有三根木料確非原告所定之貨等語並據見證何文劍張錦榮等上堂證明一切中西官判退去聽候定布堂論飭遵 
[請追廣告費之堂諭]  
　　法商露明廣告公司前延律師代表投法公堂控亞洲汽車公司袁鳳仁大北汽車公司等不理虧欠廣告費等情一案昨經中西官商明堂諭判曰此案經本公堂訊問被告確係美商原告應投美領事署起訴所控駁回堂費原告負擔 
[公共公廨訊案彙錄]  
　　昨日公共公廨訉理民事訟案併誌於下（一）荷商隆培洋行訴恒泰洋貨號欠貨欵銀七一百餘兩案堂諭兩造有和解希望准予展期二十一天再訊（一）陶趙氏訴陶中虎離婚並追赡養費案被告延楊國樞律師辯護堂諭不經媒證私通苟合來去自由均屬行爲穢　本無所謂夫婦之道也所請貼贍養斥不准理將案撤銷被告反訴駁回堂諭原告免被告照繳（一）王駿記訴李連生角欵案堂諭准予登報公示傳逹（一）沈福記訴王萬年不理担保借洋案堂諭被告王萬年不到補傳張廣得一同到案質訊（一）統益號等訴張兆賡等等欠貨欵案堂諭張兆賡請求開釋不准着將重要賬簿交出再核（一）恒大號訴嚴時梅欠欵及不還股票案堂諭華商證劵交易所繳案洋三千元准給原告具領其股票賬目各事應着各造互商和解否則具報改期一個月後排訉（一）三和新煤號等延樊克令律師訴魏眉峯等欠貨欵案堂諭改期續訉（一）萬利行訴大中華水火保險公司不賠保險費銀三千五百八十兩案被告在外挽人向原告和解賠償了結由原告代表詹紀鳳律師呈請銷案奉諭照准（一）杜少記延甘維露詹紀鳳律師訴范兪氏等不理押欵案堂諭原告所訴各節經第一二三被告承認屬實無事爭執惟第四被告無保證責任應判令第一二三被告共同償還原告銀一萬兩俟范兪訴寳興長案解决後執行海寗路房屋由被告處分是否有違本廨十一月十一日禁諭仰原告律師查明再核被告等於三日内先交一萬元妥保（一）恒豐永號延台維斯律師訴張秉三欠銀案張被軍隊拉夫拉去未歸堂諭准予展期兩星期着被告到案審訉如再違延即予缺席判决（一）胡季卿訴恒盛絲廠股東袁寛夫顧厚卿欠銀五千兩案袁有病不到其代表楊凛知律師請求將股東錢敬之加入被告地位同負責任堂諭袁寛夫仍因病未到顧厚卿亦未到案錢敬之旣係該絲廠股東准予加入被告地位原告請求缺席判决並呈出證據兩張應判令恒盛絲廠袁寛夫顧厚卿錢敬之共同負責償還原告銀五千兩並自起訴日起至淸償日止按年八厘之利息及堂費限各被告於三禮拜内與原告料理或履行判决否則分别飭令到案交保 
[半月『武俠號』出版]  
　　周瘦鵑主幹之半月現已出至第四卷第六號本期爲武俠號内容極有精采尤以小蝶之「異史補」海　之「包四閻羅」及瘦鵑自釋之福爾魔斯偵探小說「拯艷記」爲最可誦封面由謝之光繪「疏籬　影」淸氣襲人洵佳作也零售每册大洋四角總發行所四馬路大東書局 
[來函]  
　　中國紅十字會南翔分會來函 
　　敬啟者敝會職員兪麗三於本月八日在滬採辦藥品途中被竊白地紅十字第五號袖布一方除布告聲明將該袖布作廢並陳報中國紅十字會總辦事處備案外特此奉懇希將此函登入貴報來函欄中以防流弊實爲公感中國紅十字會南翔分會謹啟三月九日 
公布欄 
[上海地方審判廳]  
　　批示一件伍金氏聲請執行由狀悉仰即行調查伍正元現在住址報告候奪此批一件魏厚齊請咨催縣署回復户名由狀悉候再函催仰即知照此批一件趙如國請領銀洋由狀悉仰另覓切實舖保再予給領此批一件王桂生具保趙如國按月交會欵由狀悉查該氏係供用恊順昌店戳據該店主柴萬春聲明誤會不願担保所請應毋庸議此批一件歸林根聲請 
迅予移送由狀悉本案應依民事訴訟條例第四百六十九條第三項之規定俟判决確定後檢卷移送仰即生照此批一件銀根寳請領勘費由狀悉仰於本月十日下午一時來廳具領此批一件范致平請求查封由狀悉已貴令債務人限期交欵矣仰即知照此批一件張雨霖聲請銷案由狀悉應准銷案此批一件趙同紀聲請銷案由狀悉應准銷案此批一件宋竹富具保顧三元限期交欵由狀悉准保此批一件印玉麟請領銀洋由狀悉查此欵未據交請仰候飭傳訉追可也此批一件吉廣喜等請領簿據由狀悉仰於本月十七日上午十時持證來廳具領此批（以上三月七日） 
　　刑廳主文一件判金吉生傷害一案（主文）金吉生致包長生張泉福輕微傷害之所爲各廳五等有其徙刑三月廳執行徙刑　五月未决羈押日數准予折抵剪刀一把没收一件判吴孔氏鴉片烟一案（主文）吴孔氏帮助吸　鴉片烟之所爲處罰金四十元未决羈押日數准予折抵如無力完納准易監禁烟土十二兩没收一件判郭義寳等鴉片烟一案（主文）郭義寳吸食鴉片烟之所爲處罰金三十元開設館舍供人吸食鴉片烟之所爲處拘役二十日併科罰金三十元應執行拘役二十日罰金五十元未决羈押日數准予折抵如無力完納准易監禁周本務吸食鴉片烟之所爲處罰金三十元未决羈押日數准予折抵如無力完納疚易監禁烟具等件没收一件判張永昌鴉片烟一案（主文）張永昌吸食鴉片烟之所爲處罰金三十元未决羈押日數准予折抵如無力完納准易監禁烟土二兩四錢没收一件　判朱三全鴉片烟一案（主文）朱三全吸食鴉　片烟之所爲　處　罰鑫三十元又開設館舍供人髣食鴉片烟之所爲處拘役二十日併科罰金三十元應執行拘役二十日罰金五十元未决羈押日數准予折抵如無力完納准易監禁 
　　民庭主文　一件判凌稷臣與程沛霖米欸訟費由被告負担本判决應予假執行一件判陳老和與后伯生田畝涉訟上訴一案（主文）上訴駁斥第二審訟費由上訴人負担一件吴金龍與王生林貨欵涉訟一案（主文）王生林廳償還吴金龍貨洋三百二十六元九角六公訟費歸王生林負担一件判翁愼傅興顧桃桃貨涉訟一案（主文）被告應償還原告貨欵洋一百零一元零七分訟費歸被告負担一件判沈蘇氏與唐桂林等房飯費涉訟一案（主文）原告之請求駁斥訟費歸原告負提一件判曹慶與咸夢鯉等房租涉訟一案（主文）被告咸夢鯉應淸付原告房租大洋六十九元小洋十二角被告傅芝成應淸付原告房租洋一百十元小洋二十角被告邱飛熊應淸付原告房租大洋八十八元小洋十六角被告潘慶增應淸付 
原告房租洋一百十元小洋二十角被告虞瑋桂應淸付原告房租洋一百十元小洋二十角被告黃雨亭應淸付原告房租洋八十八元小洋十六角被告趙顯吉應淸付原告房租洋八十八元小洋十六角被告陳靑來應淸付原告房租洋六七元小洋十二角訟費由咸夢鯉比例負担原告假執行之請求駁斥一件判吴國　與徐德壽米欵涉訟一案（主文）被告應淸付原告米洋二百九十三元四角五分訟費由被告負担 
　　公示送逹（全文在本廳揭示場公布）一件判王乾泰與成明　貨欵涉訟案件本廳定於三月三十日下午一時爲公開審理日期除選任律師全子廉爲該被傳人成明麒特别代理人外仰該被　人遵期到廳辯論毋自延誤此示右仰成明麒知照（以上三月七日） 
[上海地方檢察廳]  
　　批示　陶佑生狀悉爾妻旣稱受傷應即投案騐明民憑核辨仰即知照此批鄭龍池候偵查核辦此批楊洪釗等狀悉仰覓殷實舖保來廳聽候核辦此批（以上三月七日） 
 
 

Page 16

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *商業市况 
[北京專電（十一日下午五鐘）]  
　　前塲玖陸開盤三二四低至三二二高至三二八二五收盤三二八成交二百二十餘萬柒長開盤七一二收盤七一四整陸開盤七七八五後塲玖陸開盤三二八五高至三三四收盤三三三五成交一百五十餘萬整陸開盤七八一柒長開盤七一四伍年開盤八四八鹽餘劵開盤一七七二五 
[釐漲拆借]  
　　昨日洋釐早市價開七錢二分三厘午市略小價七錢二分二厘八毫七忽半與上日收盤比較則大六毫二忽半三月底期洋價七錢二分一釐一毫二忽五午市開盤七錢二分一厘一毫二忽五收盤七錢二分一厘較前日又大半厘銀拆早午兩市伯懸掛白借與前相同一無變遷 
[國内滙兌市况]  
　　上海銀行三月十一日國内匯兌行市報告云今接津來電稱申滙未動厘價再漲二毫半故滬津洋滙内盤亦續見提高惟懸牌行市反見跌小實緣今晨申厘又漲二毫半有以致之計公砝爲一千○五十二兩行化爲一千○六十兩京洋爲一千○○四元津爲一千○○三元各跌一元漢電已到銀洋均跌洋例爲一千○三十一兩跌去二錢五分洋爲一千○○二元濟南來電申滙略鬆此間濟平匯價爲一千○三十六兩漲起一兩七錢五分洋仍爲一千○○二元烟台洋跌一元計爲一千○○六元青島膠足爲一千○七十兩跌去一兩洋爲一千○○四元與昨市相同云 
[神户英美匯市電訊]  
　　昨日神户滙兌市午前電日美滙兌賣價四十元○二五較上日高一二五買價四十元○三七五較上日高一八七五日英賣價一先令八辦士二五較上日高○六二五買價一先令八辦士三七五較上日高一二五正午來電日美賣買兩價均高一二五賣價爲四十元○三七五買價爲四十元○五日英賣價一先令八辦士三一二五買價一先令八辦士四三七五較上午均高○六二五午後來電未有變動 
[外滙掛牌略有升降]  
　　昨日星期三先令揭曉未動仍掛三先令零七五印滙則大二五改掛二百零三羅比七五法匯小十法郎改掛一千四百二十法郎美滙勿動仍掛七十三元香匯亦無變化仍掛七十四兩五錢東滙大二五改掛五錢五分半荷新兩匯亦未變化計荷滙仍掛一百八十三盾新匯仍掛七十六兩五錢 
[先令市况堅穩]  
　　昨日星期三先令揭曉弗動内價初時尙平定後漸見好收盤時仍回平銀行五月份賣價爲三先令零八一二五至三先令零八七五此價雖有而無人肯進買價爲三先令零八七五至三先令零九三七五嗣後因華商向銀行扖進故價見軟三菱銀行即結出六月份先令二萬鎊價爲三先令零八一二五由協豐永金號買進銀行買價仍爲三先令零八七五嗣後銀行前價又不肯結出較前又好零六二五銀行五月份賣價爲三先令零七五買價三先令零八一二五其後市况仍回硬人心尙稱平穩收盤銀行五月份賣價爲三先令零八一二五買價三先令零八七五午後無市 
[美滙市况平穩]  
　　昨日星期三美滙掛牌亦無變化内盤堅定交易仍淸淡銀行五月份賣價爲七十三元五角至七十三元六二五買價七十三元六二五至七十三元七五嗣後賣價爲七十三元三七五買價七十三元五角 
[東滙市况堅好]  
　　昨日星期三東匯掛牌又大二五内價初時平疲銀行略見抛出嗣後銀行扒進故價回緊銀行初時五月份賣價爲五錢五分三一二五買價五錢五分一八七五三菱銀行買進六月份東匯二十五萬元價爲五錢五分三一二五由協永金號賣出以此價即見緊零六二五賣價爲五錢五分三七五買價爲五錢五分二五台灣大通等銀行買進五六月份東匯二三十萬元價爲五錢五分二五嗣後價仍有零六二五上落交易尙旺銀行五月份賣價爲五錢五分三一二五至五錢五分三七五買價五錢五分一八七五至五錢五分二五十一時後銀行進胃頗暢正金安逹東亞住友等銀行扖進東滙二百餘萬元價不一計五月份賣價爲五錢五分四三七五緊至五錢五分五六二五買價五錢五分三一二五至五錢五分四三七五嗣後市况略淡價亦稍鬆銀行三月份賣價爲五錢五分三七五至五錢五分四三七五又至五錢五分半買價五錢五分二五至五錢五分三一二五又至五錢五分三七五 
[標金堅穩]  
　　昨日星期三大條銀來電近期縮一二五遠期縮一八七五花旗滙兌開盤大一二五收盤大三七五銀價小一二五日美大一二五日英弗動四月份標金毛盤時人心見疲因傳說日本有地震之訉恐東匯價見鬆以此開盤即小去五錢價爲二百七十二兩八錢故其時賣户甚湧金價又小至二百七十二兩四錢（全市最小價）但結果銀行匯票並無牽動迨至先令揭曉東匯則見大二五故人心見定金價在七十二兩六錢又高至七十三兩七錢銀行進胃亦暢進出在零六二五上落金價亦有六七錢升降嗣後因某銀行扖進東匯二十餘萬元大連帮紛進以此金價從三兩四錢高至四兩一錢嗣後市面尙稱平定有四五錢漲落最高至四兩五錢（全市最高價）後至十一時三刻銀行進胃雖有而大連帮反抛出三千餘條金價曾跌一兩許價爲七十三兩三錢其後市面復好人心堅定計收盤價爲二百七十四兩二錢烚赤做過四五平價爲三百三十一兩較上日又小五錢登眼價格三月份二百七十二兩四月份二百七十三兩補水二百七十二兩午後市况平疲交易不多銀行匯價無市全市祗八錢上落計開盤價爲二百七十四兩二錢小至三兩四錢高至三兩九錢收盤 
盤價爲二百七十三兩八錢較上日收盤價尙大五錢全市最高低相差爲二兩一錢補水二百七十三兩 
[公債回漲]  
　　昨（三月十一日）各債現貨市况忽形寥落期貨交易仍頗暢旺合計全日期貨成交額逹二百八十七萬五千元内整六最盛計一百九十三萬五千元金融次之計六十六萬元七長祗二十八萬元現貨交易僅三十七萬一千元内中九六遠遜於前祗三十一萬三千元整六稍佳計五萬六千元七長整七各僅一千元至各債市價昨後回漲惟趨勢尙穩定漲跌遠不如前日之甚在前市開盤時各債平均已好起五六角收盤復略上漲後市仍續漸趨堅惟整六於收盤時稍見回疲但較之前日均一律回漲如九六現貨回漲一元一角七長整六近期貨各漲高九角金融近期貨及七長遠期貨回漲八角整六遠期貨七角金融遠期貨漲半元整七略漲三角惟整六現貨續跌二角半七長現貨續跌四角又據華商證劵交易所前日公告九六現貨交易定以五千元爲單位但昨日尙未照行茲述各債市况如左 
　　金融公債金融現貨千元票前後市仍未開出期貨三月期九十二元五角較前市好四角比前日回漲八角四月期（除息）九十元零一角半比前市大二角較前日回漲半元 
　　整理六厘整六現貨七十八元五角比前市漲高六角較前日續跌二角半期貨三月期七十八元七角半比前市好起一角較前日回漲九角四月期七十九元一角半比前市小一角較前日亦漲七角 
　　七年長期七長現貨祗前市開盤做出價七十一元四角較前日續跌四角期貨三月期七十二元一角半較前市漲二角比前日回漲九角四月期七十二元六角半比前市好起一角半較前日亦回漲八角 
　　九六公債九六現貨價三十三元一角比前市漲三角較前日回漲一元一角 
　　其他各債五年現貨祗五小於前市開出一盤價八十五元半與前日價同整七則僅後市做開價八十一元四角較前日回漲三角 
[外股市况甚暢]  
　　海利洋行報告云昨日外股市面良好橡皮股稍軟股市雖祗半日而成交頗有可觀價格如下英工部局一九二四年六厘公債一百兩藍格志聯合股三月期二十四兩單股現盤十一兩懇植五兩三錢半三月期五兩三錢七分半至五兩四錢半五月期五兩四錢六月期五兩六錢至五兩七錢半銀公司八兩一錢三月期價同怡和三月期十二兩六錢揚子洋四十三元五角崇新九兩八錢德律風八十兩公和祥二百兩耶松（除利）三月期一百二十二兩六月期一百二十六兩安姆厚司脫六月期四錢二分半英爪華八兩八錢半白結三月期一兩四錢别由三月期八錢半康沙利特三月期三兩一錢生加杜利七兩八錢太拿米拉九錢七分半天傍三月期一兩五錢半 
[紗花轉疲]  
　　現紗交易仍有三千餘包 
　　通花又到千餘包價略鬆動 
　　昨日星期三美棉初因華爾街帮售出而跌旋因出口大增及現貨活動市勢回堅計期貨漲五至十磅者現貨不動英棉期貨漲跌二點至五點現貨跌二十四點印棉孟加拉跌一羅比奥姆辣及白羅溪均跌三羅比大阪現紗二十支藍魚跌四元二十支紅財神跌一元十六支福島跌二元十六支三馬跌三元本埠紗市因一部分大户多頭已願轉售漸趨疲勢惟現紗因客銷仍旺市價續挺又據定帮跑街者言在舊歷淸明節前各帮尙有大批交易故紗價一時不致有大跌之勢至通標方面則因日商抛出而疲茲將期現紗花市况分列於後 
　　期紗紗布人鐘標準前市因人心反動多頭了結加之外商售出市勢趨疲近遠期跌九錢至一兩六錢後市因現銷活潑市氣堅穩近期漲一錢遠期平平全日共成交二萬六千四百包收盤價列後 
　　　三月期　一七五·二０　跌·八０　六月期　一七二·七０　跌一·五０ 
　　　四月期　一七四·四０　一·００　七月期　一七一·八０　　一·六０ 
　　　五月期　一七四·００　一·００　八月期　一七一·七０　　一·六０ 
現紗客銷方面交易仍旺川帮進二十支砲台·三羊·寳鼎·地球·金城·聚寳盆·天女散花·人鐘·五福·牧羊·火車·鴻福·採花金鷄·十支金鷄·金城·孔雀·大發·童子軍·等二千餘包牛莊帮進七百餘包天津帮進三百餘包其餘烟台江西長沙蕪湖寗波廣東内地野鷄等帮共進五六百包價漲五錢左右恒豐紗廠開出十二支富貴二十五包扣佣價一百六十五兩五錢公茂紗廠開出十二支天官二十包扣佣價一百六十五兩均現貨餘牌巿價列後十六支人鐘　一七四·五０　二十支人鐘　一八五·００　十支富貴　一六一·二五 
十六支雙象　一七四·二五　二十支五福　一七六·七五　二支童子軍一六０·００ 
十六支立馬　一七五·００　二十支牧羊　一七八·二五　十支麒麟　一五二·五０ 
十六支豐年　一七七·００　二十支鴻禧　一八０·七五　十支孔雀　一六一·五０ 
十六支紅團龍一七二·二五　二十支豐年　一八七·００　十支鴻福　一六二· 
十六支仙桃包小一七五·００　二十支水月　一八五·五０　十支大發　一五八·五０ 
十六支日光　一七六·七五　二十支雲鵬　一八三·五０　十支金鷄　一六二·００ 
十六支水月　一七七·五０　二十支金城　一八九·００　十支金城　一六二·二五 
十六支藍鳳　一七六·００　二十支鴻福　一八五·五０　十二支富貴一六五·五０ 
十六支鴻禧　一七三·００　二十支砲台　一八五·００　十二支天官一六五·００ 
十六支寳星　一六八·五０　二十支三羊　一八七·００　十二支金鷄一六二·００ 
十六支金鷄　一七五·００　二十支寳鼎　一八二·００　十二支雙喜一六四·七五 
十六支雙虎　一七二·二五　二十支地球　一八五·００　十二支孔雀一六七·七五 
十六支大發　一七四·五０　二十支聚宝盆一八０·００　十四支四喜一六四·二五 
十六支丹鳳　一七一·五０　二十支火車　一八三·五０　十四支地球一七一·二五 
二十六支天女一八六·００ 
　　期棉通州標準前市因外棉平疲日商抛出買方獲利轉售近遠期各月跌一錢五分至三錢五分後市因人心平穩回漲五分至一錢全日共成交二萬八千六百擔收盤價列後 
　　三月期　四三·六０　跌·一０　六月期　四四·０五　跌·一五 
　　四月期　四三·八０　　·三五　七月期　四四·二０　　　二０ 
　　五月期　四三·九０　　·二五 
　　現棉公會消息碼頭到通花一千餘包呌價四十二兩五錢略形鬆動其餘廠商號家進胃尙健市價如左 
　　天津花　四一·六○　鴻興進　　　六○包　現貨棧交　　西南河　四二·五○　崇信進　　二五○件　現貨送廠 
　　本花　　四一·五○　統益進　一○○○擔　現貨送廠 
　　通州花　四二·五○　日信進　　　五○包　現貨棧交　　通州花　四二·二五　三井進　　一三○包現貨棧交 
　　三品依然浮動　　　　（十一日大阪電） 
　　三品昨日前市頗有反騰氣勢後市忽趨軟弱行情漲跌不出二三元今晨原棉稍漲而各月期貨仍跌去一元内外市中現貨輪出帮本欲乘此廉價略行購進故跌風稍殺賣方亦乘未漲時補進兼以股市堅俏故至二盤趨勢稍堅然交易無大進步市况帶浮動性恐仍是往來於小高低之間也 
大阪紗市依然閑散（十一日大阪電） 
　　近因滙市迭趨漲風棉紗輸出帮依然觀望市中交易仍極淸淡惟三品期市尙形堅俏故人氣不惡行情漲起三元中等二十支 
三月期呌價爲三百四十元成交零星 
　　雙鹿　十四支　現貨　三百十四元 
　　鶴鹿　四十二支現貨　四百九十五元 
　　丸Ｍ　　二十支現貨　三百二十六元 
　　大阪布市不動　　　　（十一日大阪電） 
　　棉布市况昨日後市二幅布五月期貨交易大形進步今晨三品堅俏買氣潛存惟賣方抛貨無多交易又形清淡各貨行情不變 
[洋莊絲交依然不弱]  
　　昨日洋莊絲市仍然趨暢歐莊方面需胃逐漸轉股加以匯率步鬆以致交易不弱昨計怡和藍樂璧等行績抛進上中等滬廠經一百五十包價仍堅挺逹昌進烏鎭干經十包價尙堅定又進上等大經三十包絲價稍疲信孚昨進川黃廠經十包行情平穩克昌美大二行計進過盆保棉黃粗絲五十六包價均平定灰絲經依然無市 
[怡和呌莊銷路疲滯···各價趨軟]  
　　昨日星期三輪値英商怡和洋行第一千二百七十八次拍賣之期該行循例有限價與不限價者兩樣拍出排列羽毛羽綾嗶嘰彩呢泰西緞羽綢寗綢元絨毛布原布市布漂布等疋頭九十三件計四千一百十四疋拍妥八十一件計三千六百十四疋比较上期少十三件計六百四十九疋未拍成者十二件計五百疋所拍市况亦見疲萎客帮銷滯人心不振大朋趨軟之勢計拍出者（羽毛）三件計三十疋桃紅人馬跌五錢大紅小二錢淡黃則漲九錢（羽綾）三件計六十疋虎牌跌二錢五人馬跌四錢馬頭小去九錢五（嗶嘰）二件計六十疋馬頭跌二錢虎圈小五分（彩呢） 
一件計六疋大紅單鳳漲五分半（泰西緞）十一件計三百三十疋跌自二厘半至二分亦有漲起二厘半至一分（羽綢）六件計二百三十疋跌去五分至二錢七分五漢家宫一牌增七分半（寗綢）一件計三十疋音樂會小去五分（尺六元絨）三件計六十疋桂子跌三分運動會漲七厘半（毛布）六件計四百三十疋僧帽漲五分七磅藍蟹漲一錢綠蟹跌二分六磅藍蟹跌五分（原布）十一件計六百七十八疋漲自五分至一錢五分然亦有小去一分至八分（市布）八件計四百疋跌自一分至七分亦有漲三分至六分（漂布）二十六件計一千三百疋漲自一分至二錢九分亦有跌二分至一錢三分者 
[粉市盤旋]  
　　客胃觀望　廠商堅持不鬆　 
　　昨日粉市初疲後堅緣各客帮對於期粉均以價不合算京津烟威等處存粉甚厚市價較滬埠爲廉更以洋粉來滬之說瀰漫市場以致標準粉價具盤旋之勢上午開盤後市場賣氣較盛客帮觀望交易淸淡尤以現期爲盛價跌分餘三月份及遠期均因廠商從中維持跌度較微午後市場人氣預料洋粉來華一時尙難實現客帮三四月份期粉稍有辦進閏四月及四月份貨廠商堅持不肯放鬆故收盤結果本月份價爲二兩三一七五較前日收盤價計跌二厘半三月份仍爲二兩三二二五不動四月份價爲二兩二五七五漲一分閏四月份爲二兩零二分七五跌二厘半期粉成交額上午十九萬三千包下午八萬八千包收市八萬九千包共計三十七萬包股票未開現粉亦無出口 
[寗茶振植公司續免稅厘]  
　　寗茶振植公司設在江西修水縣白鵬坑地方係田陳君翊　等所組織資本十三萬元自行買山種茶購運機器純用新法製造其出品之精良及辦示之完善曾經前財長梁士詒派員察視駐漢英俄各領事親臨參觀均稱爲全國製茶場之模範惜創辦以來所費浩大業務未能積極擴充且呈虧折之象是以上年該公司陳君翊周呈請准免内地稅厘一年現滿期將屆復經陳君請續免一年已得財部照准茲將財政部第五十一號批示錄下原具呈人陳兆　呈悉該公司出洋茶葉免徴内地稅厘一年一案將屆滿期旣據聲稱歷年營業虧折茶場行將破產姑准展期一年限滿不得再行援請以示限制除令行江西財政廳仍照前案核塡護照並咨稅務處轉飭九江關所屬之姑塘常關一律遵照外合行批飭遵照此批 
 
 

Page 17

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *本埠增刊 
[潮商擬組織潮汕銀行]  
　　旅滬潮帮因汕頭銀莊招商私家七兌紙幣抑低七二三二之固定國幣經潮州會館議决電汕勸告維持回復固定本位已載前報惟口久未復昨晚八時鄭培之假倚虹樓邀各同鄕宴會藉資討論首由張詠琴演說紙幣壓低國幣其害甚於洪水猛獸僑居内外勞動家大感困難非丞籌補救恐無以聊生等語鄭培之就席間發起組織潮汕股份有限銀行規模頗大一切收付匯兌概以國幣爲本位目的在救濟生計即扦定鄭建明鄭淇亭郭輔庭陳靑峯·黃少岩·李香閣·郭振鳴·鄭友松·鄭讚臣·吴秉初·郭靑閣·鄭鑑之·鄭宜賓·鄭培之等二十餘人爲發起人并認定股額外擬招南洋羣島潮僑入股現正積極籌備進行云 
[春季女衣料發售]  
　　惠羅公司新近由英國運來春季女衣料數十種現均陳列其中以印花綢花樣新頴最合女界製衣之用價每碼二元九角半昨日女界選購此種綢者甚衆又印花麻洋紗花式十餘種極細薄每碼一元五角又條子毛巾布甚美麗每碼價二元五角又印花軟綢計數種售價每碼三元二角半紗製者每碼二元九角半一元半云 
[惠豐號春季减價]  
　　南京路大慶里口惠豐綢緞呢絨洋貨號大批新貨刻已到齊於今日始舉行春季减價特將直貢呢·嗶嘰·毛葛 
·絲搶呢·馬褂呢·香美綢·緞錦綢·印度綢·未也納·羽紗·緞帶邊·呢帽等各貨三律削碼出售云 
[呢絨嗶嘰之廉售]  
　　五馬路寳善街盧信隆近由歐美運到呢絨·嗶嘰·羽紗呢直貢呢及合時新式呢帽甚多嗶嘰價目由四角三分至七角五分新花直貢呢則沽二角三公云 
[安定染織營業之發逹]  
　　浦東新塲鎭安定染織廠創立十餘載所出雙象球單象球花蜂海陸各牌絲光線襪行銷各省早爲各界所鑒賞該廠曾得巴拿馬賽會甲等奬憑農商部物產品評會優等奬憑福建省長公署一等奬憑江蘇省地方物品展覽會一等獎憑並給金質奬章上海總商會國貨展覽會一等奬憑並給金質奬章使用商標亦經農商部商標局註册並由稅務處核准免完半稅出品旣屬精美關卡又無重征種類齊全交貨迅速爭相採辦銷路日多現由本埠三馬路慶和里同豐號滿庭坊廣 
福里鴻裕號九畝地高墩路餘慶里華孚號三家經銷每日出貨可逹四五百打日夜趕製尙應接不睱茲聞該廠自建廠房擴充電機針線部添加出貨以供社會應求云 
[立興門市部今日開始營業]  
　　本埠甬商創設之立興號現因營業發逹爰於今春在大新街三馬路轉角添設門市部出售各色綢緞顧綉呢絨嗶嘰以及日用化妝品等等曾誌日前本報茲悉内部一切佈置均已齊全定今日起先行開始營業各貨特别廉售云 
[綢綾公所通告領染]  
　　上海綢綾染業公所於昨日通告已解决之各綢莊一律領染並須遵照本年新訂行價辦理如有違者加以重罰至未解决之丹陽綢莊仍繼續停染至於上年尙有未結賬之各坊應從速報告公所積極辦理云 
[龍華預備香汛]  
　　龍華駐兵撤退後龍華寺住持僧連日將寺院修葺並佈置一切預備恢復香汎接待各香客惟龍華塔向例香客進内遊玩須費香洋二角此項收入爲數頗豐茲有兪某者現已與該寺僧接洽先繳現洋一百四十元將香客遊塔香資歸兪姓承攬包收云 
[警廳禁幼女入澡堂沐浴]  
　　淞滬警察一區第三分署署長馬述援爲嚴禁女孩入澡堂沐浴事昨發佈告文云案奉警察廳訓令内開照得保安隊隊長陳緯報稱竊查滬地一帶各澡堂多有十歲以下之女孩入内沐浴雖年齡幼稚究屬有關風化應請飭區查禁等情報告前來合行通令知照仰即油印佈告分貼各澡堂内一律嚴行查禁仍將辦理情形呈覆備查此令等因奉此除呈復外合行佈告一體嚴禁勿違切切此佈 
[閘北票房移遷]  
　　北火車站陰餘集票房（即閘北票房）近鑒會務日形發逹會員加入者頗衆原有房屋實不敷應用故於日前（八日）移遷至同路華安坊一弄内該處交通頗稱便利電車可直逹弄口又聞該票房本年各部大加整頓除添設各項游藝外尙擬再聘靑衣敎師一人及全日琴師一人以便會員隨時可以到會學習云 
[集會表]  
　　本月陽曆時間　地點　　　　召集者　　　　事由 
十二日下午二　蒲柏路明德里第　上海女界聯席　籌備女國民大會 
　　時　　　　三弄二十一號　　會 
十四日　　　　基督敎大學同學會　基督敎大學　游藝會 
　　　　　　　　　　　　　　　　同學會 
十五日午時　　假大東旅館　　　　南洋公學同學　常年大會 
　　　　　　　　　　　　　　　　會 
[天氣報告]  
　　徐家匯天文台昨日下午四時三十分氣象預報云天氣晴暖或將變因中國中部氣壓低降之故馬鞍島以北風來自西南方至西北方不等其南有不穩定之微風並間有降霧地方日本北部天氣惡劣又昨日下午三時前二十四小時内本埠氣温最高七七·九最低四二·六去年同日最高五一·一最低三五·六 
 
 

Page 18

 
 
1;第一萬八千六百八十七號;中華民國十四年 西曆一千九百二十五年三月十二號
星期四 * *   
 
