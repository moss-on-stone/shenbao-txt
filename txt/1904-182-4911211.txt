# 1904 - 182 - 4911211

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[馬賊論]  
　　馬賊者賊也非兵亦非民也民既踐土食毛必深知愛國忠君之義兵雖强弱勇怯不一致而一隸軍籍自無不恪遵將今同澤同仇獨此盜賊之行爲則惟是暴戾恣睢不知法紀爲何事殺人越貨視若等閒跳刀拍張恣其桀驁既不識恩仇之别更何知君國之尊然則如日本某報所紀馬賊之出没於遼東者自稱愛國馬賊凱旋隊詎非若輩中之生面别開者歟曰是語也意必出自齊東野人在無識者信而不疑可也我壹不知明通事理如日報執筆人而亦以耳食之談筆之於簡雖曰新異足娱俗日獨不顧見哂於通人乎今夫賊我見其爲賊也而賊必諱言已實穿窬盜我見其爲盜也而盜必惡爯已爲響馬彼爲馬賊者探丸鳴鏑嘯聚萑苻其行徑固明明賊也而彼必自名爲紅鬍子卽人之遇之者畏其加害也亦不敢名其爲賊而以紅鬍子呼之庸詎有大書特書竟以馬賊二字自揭諸旗幟者我知其决無是情也且馬賊亦烏用飾爲愛國哉所謂愛國者惟是昔歳之康梁孫文與夫近日之鄒章諸巨憝欲圖傾覆我聖清宗社深恐無人肯入其黨故托言愛國以招徠之彼馬賊何所用其招徠卽有所招亦不過探丸鳴鏑之徒以嘯聚萑苻爲得計更何必飾言愛國效康梁孫文鄒之所爲乎然則有某報焉自獻歳以來屢紀馬賊之與俄爲難歷歷如繪俄之電綫則謂毁於馬賊也俄之鐵橋則謂斷於馬賊也俄之軍糧則謂被馬賊所刼也俄之哨隊則謂被馬賊所戕也一若馬賊之於俄人其仇不共戴天誓必滅此而朝食者乃日前忽謂俄兵之闌入鏡城等處其統帥帶有馬賊三　人與前說竟目相矛盾試問馬賊之宗旨果忠於日乎抑忠於俄乎將助日以攻俄乎抑助俄以攻日乎則應之曰馬賊有何宗旨亦維是殺人越貨跳刀拍張耳彼報前之爲是言蓋以形容俄之既敗於日人又爲馬賊所困進退維谷勢將不支後之爲是言則欲故實俄人之罪以明俄雖堂　大國暗與宼盜勾連背公法而報私仇全無正大光明之概我竊意蜃樓海市幻自空中雖有是言未必果有是事也然則馬賊固華人之流而爲賊者使竟乘機而侵日或伺隙以陵俄俄人日人勢將藉口而向我華詰責而中立之局詎不虞其自此而隳乎曰此不必慮中國果兵力充足將賊討而平之可也苟或不則賊既侵日可聽日人之誅鋤賊既陵俄可任俄人之捕治我中國仍得中立於局外日俄當亦曲諒其苦衷抑公法家嘗言之矣謂我既爲奉公守法之國要當恪遵戰例倘遇劫掠剽殺不可以理論者不妨卽子痛懲又曰盜既行刼非一國之害實天下萬國之害故公法不得論及之約舉其類蓋有三焉一聚衆行劫全無法紀者一藐法之徒專事刦掠者一遇兩國相仇明爲兩助之實則兩害之者又曰既爲害於萬國遇有犯案隨地可以審斷不必問原告爲何國人盜犯爲何國人由是以觀則凡馬賊而苟陵俄俄固得而誅殛馬賊而侵日日亦得而剷除既非中國之與日爲仇而使之侵犯亦非占國之惟俄是惡而嗾令憑陵則中國仍局外中立之友邦耳惡覩其因區區小醜跳梁致與邦交有損哉矧此次俄日搆兵之始奉天官吏卽已與外務部商定戰地界限旋由交涉局議訂章程十則禀請核準施行中有一則云如有匪徒竊發在戰地限外者歸華隊剿捕其在戰地限内者與何國兵隊相近卽由何國剿捕惟均不得越界以免别滋事端今馬賊既陵俄軍是明明在俄之戰地限内既侵日軍是明明在日之戰地限内既以剿捕之權畀俄日俄日曷爲而復向中國有責言蓋以馬賊者賊也非兵亦非民也賊則中國威權且不知畏憚更遑知畏憚俄人日人是以一見卽可剿而洗之務使根株盡絕中國因不之問俄日亦無須顧慮惟不得藉稱勦捕而累及中國之民與夫中國之兵耳於是援筆而作馬賊論 
[本館接奉電音]  
　　昨日午後二點鐘越一十五分時京師友人飛電傳來上諭一道敬謹譯登○五月十九日内閣抄奉上諭魏光燾等奏鎭江開辦警察匪徒藉端滋閙分别查辦情形一摺鎭江爲通商口岸五方雜處警察之設本不容緩該地方印委各員于此等要政應如何審愼周詳因勢利導乃限遷菜市致匪徒藉端滋閙廹令各　罷市甚至有焚毁局屋器械擊斃人命情事實屬辦理不善委員候補知縣竇鎭山從九俞箴署丹徒縣知縣洪爾振著交部議處江蘇常鎭道郭道直鎭江府知府祥福著一併交部議處仍著認眞整頓遴委妥員接辦務除積弊而收實效餘著照所議辦理欽此 
[擊沈俄艦]  
　　昨晚一點鐘時日本東京來電云東鄉司令長官報稱我第十二隊水雷艇於五月十四日夜半時攻擊在旅順口外之俄國巡哨艦是夜我戰艇進逼旅順口外敵窺知之以探海燈照射砲台及軍艦均發砲猛攻我軍冐砲火襲擊於黄金山下將敵軍二枝桅一枝烟囱之哨艦轟沈此時敵驅逐艦攻擊我艦隊甚猛我還砲擊之見敵軍驅逐艦一艘露其艦腹亦卽沈没以上各艇均因敵之探海燈而見是役戰死海軍大尉　籘勳義以下十三名負傷海軍中尉矢野助太郎以下二名 
[俄艦難行]  
　　英京倫敦來電云頃得苦崙司他秃來信言俄之波羅的海諸艦究竟無從損害日軍其新製之戰艦若干艘工作甚遲急切不能應用欲於俄歷八月中出口恐尚不能至於各巡洋艦祗能追擊商船使敵國聞而慴懾煤則雖在黑海邊高如山積必有艦隊護送方能載至亞東弗論何人罔不謂此事難於措置也 
[俄設浮橋]  
　　日本東京某日報登中國錦州來電云營口中俄銀行執事人經俄帥授意采購華船所用鐵錨 
 
 

Page 2

 
 
五千具麻絙二萬斤以便運赴遼河上游支搭浮橋便於軍士來往 
[俄報述海參威兵備]  
　　露西亞烏愛獨謨司氣俄文報云目下海參威防務益復加嚴所築碉堡砲臺多至二十有二處配置六其由伊謨至十一其申伊謨之大砲一百尊各種小砲六十餘尊　其由伊謨係俄語一其由伊謨卽一英寸海上則有鐵甲巡洋艦四艘　今已失去一艘運船數艘二等大魚雷船註重一百墩以至二百墩速率每一小時十九海里至二十一海里及舊式小魚雷船共十艘日人祗能用水雪艇攻擊此外無術可施但水雷艇而無艦隊護之以行烏能破浪乘風駛至一千海里之遠以故俄人得乘隙派令重二百八十墩至三百八十墩之苦伊司吞比鐵利式滅水雷艇六艘前赴日本海游弋加之海參威港須由薄司夫唖路海峽入内東西二水道扼守已極鞏固日人若令艦隊山此闌入非常損害可豫期也 
[俄艦指烟]  
　　日本大阪某日報登佐世堡來電云東歷六月二十三日午後旅順諸俄艦奮其全力衝出口門中有滅水雷艦四艘突將針路轉移駛向烟臺海面我日有一滅水雷艦自遠望見急卽鼓浪窮追俄艦乃轉舵而回仍駛入旅順口内 
[探敵中彈]  
　　日本大阪某日報登中國烟臺來電云頃得美國芝加哥省電音言此間由迭利尼烏斯日報訪事船電稱自西歷六月二十二號迄二十三號清晨時聞旅順口外砲聲隆隆陸上則自二十三號午後起直至翌日黎明鏖戰不息臺上有一砲彈擊中日本某號水雷船蓋以二十三號午前日人又以水雷船及滅水艦巡洋艦編列成隊試探旅順敵情以致互交兵火也 
[靉陽戰事]  
　　日本東京某日報云東歷六月二十二日有俄國步兵一隊騎兵二隊砲兵一旗由賽馬集前進直抵靉陽邊門自正午以迄昏黄與日軍互相鏖戰入夜日軍退至新開岑少佐窪田氏陣亡兵士之戰死者五名傷者二十餘名俄人死傷亦頗不少 
[西人論戰]  
　　聞之西友云刻有人來自奉天述及九連城之役俄弁薩蘇佛處率兵七千名扼守鴨綠江要隘既而統帥見日軍之涉江迎敵者多至五萬餘人衆寡之勢懸殊急傳令暫時退守薩蘇佛處違令開戰歷數分時之久陣亡至二千餘人始敗績而退然日軍亦已死傷良多矣厥後金州南山一戰俄以萬人敵日軍五六萬而自曉至夜猛鬥歷十六小時日軍死亡不下五六千人之譜得利市一戰尤猛鷙異常然則日之迭占名區謂非戰士以血肉換得歟 
[受傷未甚]  
　　某西字報云客有由戰地避難至烟臺者述及華歷五月初九初十兩日俄日兩國海軍戰於旅順口外外間譁傳有甲乙二俄艦受傷實甚一艦則中砲而沈云云其實所傷者僅司發司秃皮一艦敵彈中於水平綫之上稍加修繕仍可駛行卽日統領東鄉氏所報情形亦祇稱俄人艦隊中有似是培旬司烏衣秃者中彈而沈並未確指其爲某艦也 
[日本設官]  
　　日本大阪某日報云東歷五月二十五日日人在大孤山上開設軍政廳所雇民房曾於明治二十七年由將軍福島氏置民政署日廷氢簡廳長爲陸軍中佐木村宣明其下有憲兵隊長小高某及譯員緒方二三佐賀鐵次郎水谷彬護以末弁四員兵士二下名刻方辦理戰地郵政 
[淫雨爲災]  
　　日本東京某日報登門司來電云東歷六月二十六日此間大雨傾盆洪流汎濫崩壞山嶽數處壓毁人家房屋一百八十餘所傷斃八人警察署急鳴警鐘招人救護而雨益急下水益横流正不知受害伊於胡底也又下關來電云今日大雨驟至闔市摧殘坍倒民屋四十五家崩壞危峯四十餘處出島津有一山岡頽然墜下居民二十户適當其衝致淺田氏之甲乙二子死於非命又有某氏溺斃於驚濤駭浪之中六連島亦陡崩幸只壓斃一人聞之天文家謂自設測候所以來從未見有若斯暴雨云至下關市中則田市町二千家田中町一千家奥小路五百家長門町五百家新地町一千家水皆高出牀上三尺許又山口縣來電云二十六日之曉忽逢古令希有之大雨衝毁橋梁多至一十五座破壞房屋多至四十八家另有三千二百五十家水皆漫溢屋内山峯崩頽五十四處壓斃九人溺斃二人又三田尻來電云此間大雨時行致由船木抵厚狹由厚狹抵下關宛在中央火車不能行駛又福岡來電云夜來天大霪雨以雷翌晨測量師衡以玉尺匀計每地一坪得雨二石五斗　川汎溢鐵路不通由遠賀川至赤間火車爲之阻滯電綫復多被雷火焚燬傳消遞息頗極艱　此外如小倉如長崎如佐賀如佐世堡如廣島諸處亦次第以水患告當此禍結兵連之際加以天災流行十洲三島間民生當益爲困憊昊天不弔胡竟若斯耶噫 
[直隸總督袁宫保河南巡撫陳中丞會奏設局合辦火車貨捐摺]  
　　太子少保北洋大臣直隸總督臣袁世凱河南巡撫兼管河工事務臣陳夔龍跪奏爲直豫合辦火車貨捐擬於河南安陽設立專局以維榷務而杜漏巵恭摺仰祈聖鑒事竊查盧漢北幹鐵路火車開行不日將抵安陽縣境該處爲由直入豫省首站商賈輻湊一經開車賣票所有直南豫北往來貨物勢必改由火車裝運沿途向設釐稅各局來源頓稀若不先事圖維不但失可闢之利源卽從前釐欵必至無著於餉需大有關碍查南幹鐵路上年開車甫至信陽州卽經湖北督撫臣咨商河南前撫臣籌擇扼要地方另設專局派員抽收火車貨捐按欵平分撥解迄今　辦經年華洋各商遵行並無歧異　幹鐵路與南幹事屬一律應卽援照辦理當經臣等督同司局籌議僉謂火車運貨較之車馬人力轉輸者快捷奚止百倍商人趨利乘便自在意訂之中非開辦貨捐不足以圖補救非統收分撥不足以杜紛歧現經議定先於河南安陽火車站側設立直豫貨捐局兩省派員會辦專收火車貨捐沿途各車棧裝貨時應照新關征收進出口貨物辦法須執有該局捐單方准裝運貨捐科則統照值百抽一五騐收如有隱漏不符按章科罰征收捐欵均按五成平分一切詳細節目查照湖北現行章程參酌辦理將來鐵路加長如有應行變通盡利及未盡事宜均由臣等商酌妥籌因時增　至兩省境内停車處以所 
　應隨時添設分卡查騐補抽以杜偷漏總期直豫聯絡一氣實力稽征以爲抵補釐金之計現雖甫議開辦收數多寡尚無把握而挽回一分利權卽公家可得一分實用臣等爲預塞漏巵維持榷務起見往復商榷意見相同除分咨查照外謹合詞恭摺具陳伏乞皇太后皇上聖鑒訓示再此摺係臣夔龍主稿合併聲明謹奏奉硃批該部知道欽此 
[撫過省]  
　　金陵采訪友人云本任湖北巡撫簡署江蘇巡撫端午橋中丞由鄂垣起節赴吳履新道出江寗亟圖與兩江總督魏午莊制軍良晤官塲聞信先就察院置備行轅本月十四日節麾遥蒞白門隨鳴騶詣督轅與制軍傾談良久洎辭出次復第赴各當道處謝步然役至行轅小　征驂閱片時制軍新臨報謁越日中丞傳令於十七日簡閱督標綠標各營演陣聞二十日卽須乘某輪船至滬江以便折赴蘇州省會云 
[上將養疴]  
　　松江訪事人云正任江南提督李壽亭軍門因病呈請給假四月延醫調治五月初二日將印信文件移交署任楊鏡巖軍 
 
 

Page 3

 
 
門後卽部署行裝移書兩江總督魏午莊制軍擬小駐吳淞湘軍公所旋慕杭州山水之勝謂滌蕩宿疾足開豁靈襟遂擬一棹烟波逕赴　子湖邊爲消夏養疴之計 
[輪船觸礁三志]  
　　招商局海琛輪船駛至距福州二百餘里之洋面觸礁沈没情形已登本月初十十三等日本報兹得福州訪事人來函知是船造成迄今閱二十餘載雖屢經修理而閱時既久機器已不甚靈此次由滬赴閩於初二夜十二下二刻時駛過三沙二百里突肇變端閱一小時卽漸漸沈下附船之客計二百餘人其幸得脫逃者不過三分之一上杭街恒盛布莊主黄占鰲之弟占雲司馬及其少君某孝廉與在閩浙督憲李勉帥之快壻某君不惜巨金雇令某漁艇援之出險有鄭孝廉者已登小艇仍罹斯難豈亦有數存乎其間耶吁慘已 
[潯上官場紀事]  
　　九江訪事人云江西廣饒九南兵備道兼九江關監督瑞莘儒觀察以潯上爲通商巨埠宜開設商務總會以聯中外商情特請招商局總辦鄭月巖觀察爲之提倡某日在署設席柬請各商飲宴計茶土錢典各業到者一址七人既議定一切章程隨令戕所舉商董姓名籍貫開報到道存案備查○九江城外警察總巡局員南康府通判安舜舉别駕禀報丁憂遺差經府尊孫景裴太守委城内警察總巡嚴孟蕃司馬兼辦 
[蘇撫行程]  
　　昨晨本邑官場接金陵來電知本任湖北巡撫簡署江蘇巡撫端午橋中丞已於本月十九日午後由江寗乘某兵輪船南下沿途尚須查勘各要隘砲臺大約二十二日黎明到滬聞中丞到滬察閱江南機器製造局然後赴蘇履新上海縣主汪瑶庭大令爰派令辦差丁役在新閘大王廟碼頭置備供張並雇就官舫數艘停泊江滸法界捕房謝副捕頭則恐中丞或在法界招商局金利源碼頭登岸特派探捕前往伺候 
[琴堂賓從]  
　　前任長洲縣知縣王少谷明府因事來申昨日午後命駕詣上海縣署拜會縣主汪瑶庭大令大令延入花廳茗談良久而别 
[嚴緝流氓]  
　　蘇松太兵備道憲袁海觀觀察訪悉前晚有流氓七八十人瞻敢各持刀械向人尋仇實屬不成事體除嚴諭各巡防局認眞查拿外並移請提標右營參將周子安參戎一體恊緝參戎立飭城汛周鑑之千戎每晚督帶兵丁悉心巡綽旋由城廂内外保甲總巡朱森庭明府親赴南市董家渡左近拘獲寗波阿四一名立卽解送上海縣署請縣主汪瑶庭大令訊究 
[試演水龍]  
　　日爲試演水龍之期先由二十三七鋪巡防局員姚李兩二尹飭勇置預備一切午後三下鐘時城廂内外各水龍二十餘架先後馳至大校塲汲水噴射銀泉萬斛飛灑長空保日總巡朱森庭明府以及各局員均在演武廳校閱蓋遵舊章也 
[求免騐屍]  
　　前者英界包探竇如海所雇夥役胡金榮拘拿匪人陳春亭卽王松林被陳開槍擊傷足踝因舁送仁濟醫館療治至某日業已稍愈遂舁回百花里家中迨前日忽又變而沈重延至昨晨而殞家屬投報捕房捕頭派地甲禀報上海縣署午後縣主汪瑶庭大令帶同善吏仵役命駕臨場屍妻徐氏跪禀前情求免相騐大令准之著具呈甘結隨卽呵殿而回 
[夜游禁令]  
　　本埠英界大馬路泥城橋迤西至張園愚園之馬路工部局圖上謂之抱孛林路路旁多由洋人搆屋而居每屇夏日炎炎遊人達旦通宵高駕馬車納凉逭暑輪蹄馳逐喧闐如雷前年工部局曾禁令高懸夜間以十一點鐘爲度逾限不得經行近又在賽馬廳前新闢馬路二名之曰白格路曰愛文義路亦可繞道入園爰訂立新章自西歷本月一號起夜間乘馬車出游皆須取道於此不准仍在抱孛林路行駛昨己傳知各馬車行矣 
[倡寮獲盜續聞]  
　　倡寮獲盜已紀報端兹悉當時所獲九盜除馬得芳等三人經人保出外餘爲葉子青即葉子紅之弟曾在蘇州犯盜案劉耀亭曾在浙江犯盜案李老么張喜成戴有才日前在本邑英界搶斃西洋阿生且李曾在蘇州犯盜案胡老九曾在蘇州犯盜案宋玉美前行劫金陵李宦所開當鋪蓋皆響馬之流亞也 
[賭徒入網]  
　　山東人董筱山持廣學會總辦李提摩太西字信函投老巡捕房訢稱來滬辦貨被素不相識之諶鏡瑞尹阿狗宓滋靜誘往美仁里馬小寳校書妝閱用倒脫靴術騙去寳銀六錠計三百餘兩後訪悉若輩窩留佛照樓客棧請即拘拿捕頭立派包探李星福邵仁福及十五號西探前往將尹宓二人獲住起出董所輸寳銀六錠併僞金僞鈔票僞洋銀旋又在寄園烟館將諶拘獲押候傳同棧主及馬妓女解送英美租界會審公廨禀請　員黄耀宿司馬訊辦 
[英界火警]  
　　昨日天色黎明時英租界山東路帶鉤橋北首三百七十四號門牌稻香村茶食店不戒於火遽兆焚如警鐘既鳴救火會善士急驅水龍而至開取自來水龍頭吸水噴救逾時始熄北首延燒彭壽堂丸散店并焚去永興土棧危樓一角南首殃及人和飯館共燬房屋八九幢迨午後一點鐘時河南　卽棋盤街華洋大藥房又肇火災幸工部局水龍房近在咫尺飛馳前往竭力圍噴然己焚去門面及後進各三幢蔓延至右鄰通社書鋪盡付祖龍虐燄惟廣福和藤器店僅焚去樓半面左鄰則未延及 
[尚賢堂暑期解館紀盛]  
　　月之十九日午後四點鐘時本邑六馬路尚賢堂暑天解館之期堂中總辦兼總教習李佳白先生美國名進士也預期點綴一切頗極輝煌并于廳事中高揭中英美諸國徽章以示邦交輯睦一面柬請駐滬商約大臣工部尚書吕公鏡宇英國學士現任江海關總稅務司裴君世楷以及周觀察金箴白領事保羅以下中西各官紳届時次第戾止衣官裙屐濟濟一堂首由李君陳說半年中諸生之勤惰次由裴君爲領袖遴選中西高才生七人以次登臺朗誦著漢英文論說終則中公出文房雅玩賞給品學兼優之學生四人且起而言曰本大臣久聞爾諸生發憤勤學今日躬逢斯盛樂何如之惟際兹時事多艱需材孔急爾諸生務須逸益加勉勤益求勤他日學業有成出而濟世上以報君父教養之恩下無負李君栽培之雅本大臣有厚望焉諸生欽感靡已鼓掌鳴歡賓主遂一揖而散今將堂中肄業生大考案照錄左方　英文策論　沙　慶　裘冠英　漢文策論　秦百里　許卓然　各國地理　胡文耀　裘冠英　沙　慶　英文歷史　沙　慶　裘冠英　林志誠　英文修辭學　裘冠英　沙　慶　頭等文法　沙　慶　嚴善坊　劉季康　二等文法　龎善慶　伍　鑄　吳桂堂　三等文法　周雲章　陳啓承　上等算法　陸仁齊　胡文耀　裘冠英　中等算法　龎善慶　伍　鑄　嚴慈孫　英文特　　裘冠英　劉季康　蕭定安　頭班　胡文耀　胡博源　一班　吳桂堂　龎善慶　陳梅奎　三班　陳啓承　趙兆鏞　沈幼琴　四班　徐承宗　眉敬臣　許卓然　五班　徐承宗　吳邦　　徐志香 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　五月初八日工部鴻臚寺正藍旗值日無引見郭曾炘假滿請安並謝賞廕生　卓公等揀選　缺覆命麟公續假十日伍廷芳續假五日太常寺奏改派分獻大臣派出延康皇上召見軍機大臣皇上於　日丑正二刻至地壇行禮畢還宫辦事召見大臣後還海王誠羲遞封奏一件○初九日内務府國子監廂藍旗值日無引見玉璋謝賞廕生恩亨公續假二七日掌儀司奏本月十五日祭奉先殿醇王行禮皇上召見軍機大臣皇太后皇上於明日辦事後至頤和園駐蹕○初十日理藩院光祿寺八旗兩翼值日無引見克王假滿請安善豫稽察中左門覆命塔克什訥謝賞廕生恩　貝子興伯各請假十日派出繙譯會試閱卷文海恩順皇上召見軍機大臣徐堉遞封奏一件提督衙門奏據中營副將鮑湧泉參將王文煥遊擊張德海等督率署都司袁德亮千總寗國宸帶　弁兵在安河橋地方拿獲奉旨交拿假冐總兵胡榮翼之僕役趙福勝一名請交刑部○十一日外務部欽天監侍衛處值日無引見姜桂題等謝賞廕生恩睿王續假五日皇上召見軍機大臣外務部遞封奏二件夏敦復遞封奏一件 
[所傷實多]  
　　日本大阪某日報登廣島來電云南山一戰日軍之在陣上受傷者陸續載回療治計第一次之載至廣島者二百六十人其中末弁一十五員餘皆士卒有步兵上寅楠及前田已之助二人殞於船上第二次分兩船載到二百四十餘人中有武弁五員爲恒川安太郎青木源次郎竹内源三郎石黑豐助加藤正家第三次載到二百九十八人刻皆留住島中病院觀此此一役也日人所傷實多雖幸占據南山毋亦得不償失歟然日人則固視沙場喋血甘之如飴也 
[嚴追鹽課]  
　　福州訪事人云省垣郎官巷如蘭課館專銷延建將樂一帶食鹽主人何吟泉司馬承辦有年近以經理不得其人致欠官課甚巨事爲鹽局總辦鹿觀察查悉月初某日會同海防同知中司馬查弔帳簿將館標封聞其中商民存放之銀不下數十萬突遭此變未知將來尚可追償否 
[上海縣署瑣案]  
　　金陵人季文華在五馬路股開皮貨號倒欠各錢莊至三千餘金各莊主投縣控請訊追縣主汪瑶庭大令飭將季暫行收押著交各股東到案前晚有馬雲生者自行投到大令可之詰訊季供馬亦股東向在京師坐莊與上海往來帳未清算馬供季出股本洋銀一千元一切胥伊經理小的係坐莊夥並非股東貨物往來帳均算楚實有盈餘並未虧折大令飭將季還押馬交人保出著邀股東哈某等人到案料理○王瑞餘控陸樹堂掯贖所抵田單等情大令升堂研訊王供有田六畆光緒二年由故父抵押與陸今小的向贖陸不允從務求公斷陸供此田實於同治八年經伊父賣與小的之父至光緒二年索加錢十餘千永遠賣絕大令飭將陸交人保出限兩日内檢呈單契○顧阿順控林掌生匿單掯贖等情大令　之訊究顧供去年三月小的有方單一紙押與林處得洋銀二十元至十月卽備齊本利向贖據云單已　失從緩尋覓遊約至今仍無著落林供顧所抵方單於去秋寄與同居之趙阿蔡處嗣趙往天津作工至今未回求恩寛限追到繳案大令限五日内繳到 
[上海保甲總巡防局紀事]  
　　本邑南市二十三七鋪巡防局員姚李兩二尹前奉蘇松太兵備道袁海觀觀察諭飭嚴密巡查毋任匪徒混迹因卽傳知各地甲每晚到局伺候以便將各叚烟館客　一律清查○前者無錫人王金生以其妻吳氏私奔來滬倩友人吳根有爲之偵尋前日遇諸南市葛家灘遂扭赴二十三七鋪巡防局控訴局員姚二尹研訊之下令吳邀王到局領回 
[南市馬路工程局案]  
　　前日歹人李阿狗見孩子沈小林徘徊於南市恒生馬頭遂起意誘拐小林嚶嚶啜泣經巡街捕拘入捕房轉解馬路工程局總辦翁子文太守倩襄讞委員黄衡堂二尹研訊小林供年十一父母均在北市頃間偶至南市忘却歸途李供小的見其迷却歸路意欲送回並無他意二尹判責二百板枷號一禮拜小林函送某善堂候其家屬認領 
[英美等國租界公廨晚堂瑣案]  
　　英商盧毅控三和五金公司總辦陸鼎隆卽陸道生不付造屋價銀等情經讞員黄耀宿司馬會同英總領事署繙譯官德爲門君訊供著陸於一月内與徐洪記算清帳目如不算清當於四月底繳銀九千四百餘兩本月某日陸將三和公司造屋合同檢出以其中並無英商盧毅之名欲延律師愛禮司到堂申辯司馬以案已斷定不能翻悔諭令靜候商定示遵前晚司馬將陸傳案問曰今事已若何陸供已與律師愛禮司說妥待禮拜一查明前者如有此類案情作爲引証方可定奪司馬諭令赶緊料理隨限禮拜一與律師商定禀覆候核○娼婦吳玉梅投案鳴寃前晚司馬升堂詰訊吳妓供小婦人在龜奴靳阿虎處作賣笑生涯積欠各債洋銀一千一百三十元今年三月廣東人鄭姓欲納諸簉室鴇兒索價三千金鄭祗允一千五百元致未成就今小婦人爲債户所廹度日如年不得已奔投案下叩求超豁司馬著暫交官媒看管靜候發落○四百八十八號華捕送迷路女郎潘阿珠至廨禀求安揷前晚司馬升堂詰訊阿珠供奴年十九在廣東人潘順波家服役主婦不稍體恤時時恣意鞭笞是以乘機逸出司馬反覆駁詰見其似痴非痴言語不甚清析因著暫發棲流女所留養候再訊核○某號巡捕解送迷路女郎朱明珠至案司馬研訊之下朱爯家住虹口兆豐路因購熱水迷失歸途司馬詰其有無父母答稱父母現在山西當三年前寄與虹口戴國春家司馬飭公差王升傳戴具領○孩子周林標迷失歸途由某號巡捕送請安揷司馬升堂研訊供稱小的係海門廳人家有老母由楊四春送至滬上小東門内銞架店習業司馬著留候飭差前往查明然後給領 
[英租界捕房紀事]  
　　歹人曹富生乘前　滿庭芳失火時攫取壽康客棧棉被一條被包探劉銘芝拘入捕房捕頭令押候解送公堂禀請讞員黄耀宿司馬訊辦○道勝銀行傭人王阿三在某處行竊棉被一條被包探徐阿華拘入捕房捕頭令押候解送公堂禀請訊辦○熊阿根於前日寳善街火起時攫取壽康客棧棉被一條被包探李星福拘入捕房捕頭令押候解送公堂禀請究辦 
[法租界捕房紀事]  
　　流氓某甲在小東門外護城河畔攫取途人所携象牙骨摺扇適爲包探所獲連贜解送捕房捕頭令押候解送公堂禀請讞員陳楚生大令訊辦○偷兒某乙竊取某丙所拉東洋車上坐墊適爲巡街捕所見連贓帶入捕房捕頭令押候轉解公堂禀請訊懲 
[美租界捕房紀事]  
　　昨日妙手空空兒李阿福掩入寓居乍浦路之甬婦李張氏家行竊衣服若干件携之而出適爲包探陳三林所見連贜帶入捕房捕頭令押候解送公堂禀請讞員黄耀宿司馬懲辦○昨晨有某國兵船上甲乙丙三水手醉態瞢騰行至百老匯路一帶恣情胡閙幾釀禍端三十七號西　見之急吹號呌召集他捕帮同拘入捕房捕頭令押至酒醒時釋出○甬人施州蘭在南潯路第十五號門牌某西妓家執役前晚妓令彳亍街頭招攬往來過客適爲三十一號西捕所見拘入捕房捕頭令押候解送公堂禀請訊　 
[安徽省官報]  
　　五月十一二日直隸州判馬長儒皖南措資王廷樞知奉臬台委查輪船縣丞程廷琛請期服假廿一天十三日指分安徽試用知縣吳瑋慶到前　山 
 
 

Page 10

 
 
縣郝廣涵辭巡檢王啓尊請假赴皖北措資典史鄒洪訓辭仍囘蕪湖差遣十四五日花翎二品銜分省補用道王善荃到新選太湖縣敎諭譚家豫騐看委辦烏溪厘卡知縣錢元稿辭直隸州陳　敬皖南措資州判王廷樞知稽查輪船到差府經王壽春到由籍請咨註册回並謝知核准註册十六日三品銜分發安徽試用知府秦霖到請補天長縣揭　　謝奉行知准補鳳頴道差遣州判李　蕃專丁謝部文發給花翎鹽提舉銜執照祗領當塗縣丞朱汝傑辭陳耕三到由壽鳳閱卷囘周兆鏞到由清江提餉回張其濬知奉洋務　委查勘各栅碼頭府經顧松面試 
[州潘赤文先生交來恊德善堂四月下旬五月上旬經募紅十字會捐欵第六七次清單]  
　　左克齋祈神佑合家曁同居親戚人口平安尹祺銘李證平各助洋一百元温州吳順發助洋五十元李陬脩太太助洋廿五元翁印修太太戴杏舲節省生孫湯餅費各助洋二十元承　堂祥發夾板船無名氏無怒軒各助洋十元怡怡堂周臯記號通久號元興號元大　通益號翁武　吳文敏節省生孫湯餅費張祖良盧祖光張雲卿各助洋五元協昌棧助洋三元集善堂安樸堂關關厚齋聚和莊衍一莊費松年史鼎輔　永興許惠堂利泉莊高拱宸穗昌茶棧張畊查徐雲川恆昌茶棧同和當各助洋二元沈頌閣蔡蓂生沈芷生沈天佑商肅清羅香岩王廷傑沈金元盧本裕無名氏吳祈元吕宏才李梆楷許二房大有裕號天泰昌號黄惟善阜通棧成號恆春和德成堂周茂正裘調笙傅蓮卿吳雨　蔡再棠施維八協康莊翔豐莊周槐英福甡恆伍田氏裘文煒童濟昌錦福莊馬韻松汪永亨馬樸記久章莊咸章莊嚴少記徐良記同和當各友陳同興陳辛槎王合興張雲衢俞元利王恊興久大同章聲甫沈公明馬濟堂張大賓　鶴臯樓張成齡林則繁無名氏各助洋一元許五房振達順各助龍洋五角王保福老王各助小洋二角以上共收大洋六百零四元小洋十二角次角二枚正第次計開葉温氏病愈遠愿耕藍室主人各助洋一百元大同辛記莊助洋二十元挹翠山莊助　六元壽萱草寠助洋四元榮錦堂小記寳義堂佑記聞子記錦春號錦泰號各助洋三元恕致堂沈敦化堂胡江惠　堂徐古珊沈嘵堤傳圓桂安居樂耕人求子安　春林頤豐號天和號各助洋一元誦德堂姚欣箎朱杏林陳守青王竹卿黄忻甫房仲輝徐聖甫志成厚劉和焯　助洋一元續收朱爲景助一百元正以卜共收大洋三百七十五元正[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
青州副都統奴才噶嚕岱跪奏爲懇請開復革職留任之佐領恭摺仰祈聖鑒事竊青州廂黄旗佐領薩勒哈畚于該佐事出雖知愧悔認眞辦理惟　能弭于未萌事先禁止咎亦難辭曾經奴才于光緒二十九年十一月初六日附片奏　革職留任以觀後效兹查該員數月以來深　愧奮於應辦一切旗務力圖振作後効可觀卽近來　隊　演尤屬不辭勞瘁現准部咨本年正月十五日恭逢皇太后七旬萬壽恩詔條内開内外武職官員自三品以下降革留任處分准其開復等因查該員緣事革職留任係在恩詔以前合無仰懇天恩請將佐領薩勒哈畚革職留任處分俯准開復出自鴻兹逾格所有奴才懇請開復佐領革職留任緣由理合恭摺具陳伏乞皇太后皇上聖鑒訓示遵行謹奏奉硃批著照所請户部知道欽此 
[署貴州巡撫李奏請旨將儘先守備張家考唐得衆二員卽行革職嚴辦片初五日]  
　　李經羲片再查前管帶西路前營練軍儘先守備張家考前經邊防營務處候補道張勝嚴查點該營練軍缺額六十三名禀經前護撫臣撤差查辦復查有遺失毛瑟快槍五杆並已故哨長楊德雄之妻楊覃氏控其拷搕編餉等情署安義鎭總兵楊昌魁飭拿解訊乃敢抗拿潛逃現經拿獲解省又有西路前營右哨哨長儘先守備唐得衆因其缺兵額侵蝕餉項前護撫臣委員查點該弁胆敢抗調不到兹經該鎭一併拿解請訊前來臣查黔省營務廢弛積習甚深管帶哨弁動輒缺額冐餉任意抗違以至互相效尤一經拿究卽行颺匿紀律蕩然若非嚴辦數員立正軍法兵事將不堪問此案該管帶張家考所部練軍缺額甚多復遺失快槍多杆並有被控拷務編餉情事犯罪甚重乃尤敢抗拿逃匿唐得衆是其所轄哨弁亦復相習　風胆敢冐餉抗調均屬貪婪　玩目無法紀除發交營搕處督飭貴陽府審訊追繳再行按照軍法　懲具奏外相應請旨將儘先守備張家考唐得衆二員卽行革職嚴辦以　貪劣而肅軍政除咨部查照外謹會同署雲貴總督臣丁振鐸貴州提督臣潘萬才合詞附片具陳伏乞聖鑒訓示謹奏奉硃批著照所請該部知道欽此 
[署貴州巡撫李奏爲審勘擅殺姦拐案犯按律定擬摺初五日]  
　　三品頂戴署理貴州巡撫臣李經羲跪奏爲審擅殺姦拐案犯按律定擬遵章恭摺具陳仰祈聖鑒事　准部咨嗣後外省命盜死罪案件除例内載明應專摺具奏者不計外其餘無論凌遲斬絞立决監候舊例應會題者應由各該省遵照諭旨一律改爲專摺具奏仍備錄供招咨部於光緒二十七年十二月十二日具奏奉旨依議欽此等因咨行遵辦在案臣查前據貴定縣知縣王會同詳報楊青澐等聽糾擅殺拐犯秦鈺涎身死一案經前護撫臣批飭審解去後據該縣審擬解司因案情未確札委貴陽府審訊兹據署貴陽府知府胡汝林同局員審擬解田署按察使袁開第覆審解勘前來前護撫臣未及審勘交卸臣　准移交提犯親訊無異緣楊青澐籍隸四川巴縣早年移至貴定縣居住與已死秦鈺涎素識無嫌秦鈺涎與樊亮先交好往來樊亮先之妻樊敖氏習見不避光绪二十九年三月初九日早飯後秦鈺涎至樊亮先家閑坐適樊亮先出外赶塲秦鈺涎卽與樊敖氏調獻成奸樊敖氏道及家貧常被樊亮先歐罵秦鈺涎遂以與其在家受苦不如同逃遠處可作長久夫妻之言相告樊敖工應允卽與秦鈺涎一同逃走是日傍晚樊亮先赶場轉回不見樊敖氏訪係秦鈺涎拐逃於初十日早激約楊青澐楊仔青同往追拿楊青澐等應允十一日下午追至馬圖河見秦鈺涎與樊敖氏在路旁坐地說笑樊亮先卽將樊敖氏捉獲　其盤問姦情一面令楊青澐等追赶秦鈺涎楊青澐赶上用刀從後戳　秦鈺涎左腿肚秦鈺涎轉身奪刀楊青澐復用刀戳傷其右太陽左額角楊仔青亦用刀戳傷秦鈺涎左臁肕秦鈺涎彎手拾石楊青澐閃至秦鈺涎身後用刀戳傷秦鈺涎左後腿穿透左胯　面倒地經周老二路過喝阻樊亮先亦卽踵至向秦鈺涎問明姦拐情由詎秦鈺涎傷重移時殞命楊青澐等逃走樊亮先隨帶樊敖氏赴縣報經該前縣詹愷詣騐獲犯未及訊詳卸事該縣王會同到任接交訊供通報批飭審解據該縣審擬由府覆審解司因恐案情未確札委貴陽府督同局員確訊妥擬由司覆審解斟前護撫未及審勘交卸臣接准移交親提覆鞫據供前情不諱究詰不移案無遁飾查例載非應許捉姦之人如爲本夫糾往捉姦殺死姦夫者無論是否登時俱照擅殺罪人律擬絞監候又和誘知情爲首擬軍被誘之人减等滿徒又擅殺姦盜案内餘人無論刃傷折傷悉照共毆餘人律杖一百各等語此案秦鈺涎與樊敖氏通姦誘拐同逃楊青澐等聽從本大樊亮先糾往捉拏戳傷秦鈺涎身死查秦鈺涎身受各傷惟後被楊青澐用刀戳傷左後腿穿透右胯登時倒地爲重應以擬抵雖例内並無聽從本夫糾捉拐犯因而殺死作何治罪明文惟捉拐姦無異自應比例問擬楊青澐應如該縣府司所擬合依非應許捉姦之人如爲本夫糾往捉姦殺死姦夫者無論是否登時俱照擅殺罪人律擬絞例擬絞監候秋後處决秦鈺涎姦拐樊敖氏罪有應得業已身死應毋庸議樊敖氏亦應如所擬除和姦輕罪不議外合依被誘之人减等滿徒例擬杖一百徒二年係犯姦之婦杖决徒贖給與本夫樊亮先領回聽其去留楊仔青在場帮毆戳傷秦鈺涎左臁肕合依擅殺姦盜案内餘人無論刃傷折傷悉照共毆餘人律杖一百例擬杖一百折責發落周老二救阻不及應與並未縱姦之本夫樊亮先均免置議無干經縣省釋屍棺已據飭理兇刀供棄免追是否允協除全案供招咨送部科外所有審勘擅殺姦拐案犯按例定擬緣由謹遵章恭摺具陳仰祈皇太后皇上聖鑒勅部核覆謹奏奉硃批刑部議奏欽此 
[署貴州巡撫李奏爲審勘鬭殺命案按律定擬摺初五日]  
　　三品頂戴署理貴州巡撫臣李經羲跪奏爲審勘鬭殺命案按律定擬恭摺具陳仰祈聖鑒事竊准部咨嗣後外省命盜死罪案件除例内載明應專摺具奏者不計外其餘無論凌遲斬絞立决監候舊例會題者應由各該省遵照諭旨一律改爲專摺具奏仍備錄供招咨部於光緒二十七年十二月十二日具奏奉旨依議欽此等因咨行遵辦在案臣查前據餘慶縣知縣朱永錫騐報羅老喜因口角爭鬭用刀戳傷唐二身死一案經前護撫臣批飭審解去後兹據該縣審擬解由署平越直隸州知州謝廷佐署 
 
