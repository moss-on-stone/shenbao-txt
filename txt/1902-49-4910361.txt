# 1902 - 49 - 4910361

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○繼鑑易知錄白紙價洋一元五角竹紙一元二角○潘頤福咸豐朝東華錄寳洋一元三角○王益吾咸豐朝東華續錄實洋二元五角○左文襄公奏疏碼洋四元○隠園三十六種實洋五元○刑案匯覽洋七元○景岳全書碼洋三元○資治新書碼洋一元五角○繒圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[觀連日本報所登英日聨盟事及俄人所改約章感而書此]  
　　執筆人喟然而嘆曰嗟乎哉何各國猜忌之深竟若此其甚哉夫天下惟利之所在人爭趨之中國雖旣弱且貧然一藴利之藪也鐵路未盡築輪船未盡通五金之礦未盡開二十一行省之地未盡闢苟得由漸整理其利殆取無竭而用不窮外人涎之因是互相忌之英素以商業雄於華近十年來過於保泰持盈致商業漸有被人攘奪之勢奪之於德奪之於美奪之於日本猶之可也所可患者俄人之築西伯利亞鐵路一旦火車往來於歐亞航海之利勢必被俄人囊括無遺英人明知其然然欲與俄抗衡則兩雄並爭恐於己或有所不利適與俄爲仇之日本日夕臥薪嘗膽誓欲一挫俄人而又自顧兵力未充財賦未裕民貧地狹徒抱雄心乃相約刑甡設盟訂立互保中國及高麗之約噫英日豈眞有愛於中國及高麗哉其所以越俎而爲此者實以備抵禦俄人耳亦豈竟懼俄人之執牛耳於亞洲哉實恐其奪中高二國之利耳俄人詎不見及於此因於中俄之約逐加删改句斟字酌務令妥帖平頗其第四條附注之文謂此次交還鐵路須中國自爲保護不准他國兵隊駐紥並不准築橋過遼河其防備英日之心至明且悉豈非以英日有利可獲卽俄之不利故不得不豫爲之地便英日不能逞志於遼東歟或曰英日聨盟實中國之福攷各國之與我接壤者惟日與俄顧俄旣存鯨吞蠶食之謀日亦有鷹隣鶚視之槪他日以垂涎中國之故陡起兵端必致以中國邊境爲戰塲無論日之勝俄俄之勝日中國必首被其禍而民人益塗炭不堪今以英日二國敵俄俄自必知難而退從此中國土宇得以宴然無金革之驚豈非陰受聨盟之益耶或曰不然俄雖有貪我中國地之心然懼各國之羣起而攻如昔年土耳其一役然故不敢首先發難若日本則戰　之後時存開疆拓土之思向惟懾於俄人心尙有所畏忌今得英人以爲之羽翼俄必事事退縮而中國遂日被其欺凌遠交近攻一言日人久奉爲枕秘矣而謂其能眞心爲我之輔車脣齒乎哉然而我正可乘此機會致其力於富强焉俄與日旣成不共戴之天無日不躍躍欲試其不於目前生釁者以西伯利亞鐵路一日未　卽運兵轉餉一日不便於日人也然鐵路之成尙未易程功於旦暮若夫英日同心之約旣經限以五年則此五年之中英必以維持商務爲要圖日亦未便遽背前盟而暗中灒有所　觎我中國旣可暫免外人之侮自當合朝野上下銳意圖新築鐵路以駛火車購輪船以收權利開五金之礦闢二十一行省之壙土使之興地利而鼓商情迨西伯利亞之俄路告成英日五年之約期旣屇勢不免强鄰環特迭起風雲而我旣國富而兵强更何慮外人之生心窺伺非然者譬彼病夫尫羸己甚而欲藉旁人之力以與桓桓赳赳者爭持彼旁人不狎而侮之己幸矣安望其出死力以助之抵拒哉牖下書生井蛙之見貢之當道以爲何如 
[電傳宫門抄]  
　　昨日午刻京師友人專電告知本館云正月十五日皇上召見軍機大臣是日並無明發上諭 
[借箸而籌]  
　　美國舊金山某日報云中國振興之象現己略露端倪聞有某逹官奏請朝廷聘用美員以資輔導每年賞給官俸洋銀一萬五千圓惟須愼選賢良不得濫竽充數從此採擇泰西良法以佐聖清行見二十一行省四萬萬民人日進於文明之治豈非謀國之要圖哉 
[相約撤兵]  
　　廣州廣文書局越　報云傅聞北方聨軍統領近經商定各勸本國政府將所駐洋兵酌量撤回祗照和議大綱所載人數就指定之處擇地安營各國政府皆以爲然惟德統領未經應允 
[逃荒被逐]  
　　西字報云俄國枯伽師司省連遭歲歉民不聊生其農人之素入回教者相約逃往土耳其屬小亞細亞洲以冀苟延殘喘突被土官驅之使出俄國政府付之無可如何 
[大帥示疾]  
　　金陵訪事友人云兩江總督兼南洋通商大臣劉峴莊宫太保向有怔忡之疾時發時痊雖迭次乞骸而朝廷倚　方隆未能如願去　欽承恩命促令入京以備贊襄一切宫太保撫時感事寤寐焦勞不覺觸發夙恙獻歲之後復感受風寒益難力疾從事乃於十一日由電奏請賞假半月俾資調攝所有督轅公務於初五日起委江寗藩司吳仲懌方伯代拆代行 
[委查教案]  
　　香港循環日報云去冬十二月某日有寄居廣東南雄州屬始興縣之法國傳教士及華民之入教者突被土人戕害大憲聞報立卽電奏朝廷並將地方官解任現在此案尙未了結督憲陶芷芳制府因於正月某日札委徐别駕書祥會同法國教士凌君前往督率地方官秉公辦理 
[示捐土藥]  
　　九江訪事友人云日前江西全省土藥統捐總局督辦布政使司柯方伯督同補用道丁觀察出示曉諭曰案奉撫憲李札開光緒二十七年九月初六日准行在戸部咨本部具奏新定賠欵數鉅期迫亟宜合力 
 
 

Page 2

 
 
通籌分派攤還一摺光緒二十七年八月十六日具奏本日奉旨依議欽此欽遵刷印原奏恭錄諭旨由五百里飛咨到院此次各國賠欵江西奉派之數甚鉅亟應及早圖維庶免臨時無以應付致悮大局所有粘單内部議各案應卽速由派辦處司道逐一妥議辦法呈由本部院核定卽可分歸各衙門次第施行如土藥加徵一節與現辦之膏捐相爲表裏似可即責成膏捐局一併議妥仍會同牙釐局舉行等因札飭查照辦理計粘鈔單一紙内部議第八條開載一各省土藥一項非民生日用所必需重徵本無妨碍擬令就抽釐定章數目再加成抽收奉此遵經由局酌擬章程呈奉撫憲發交派辦處議詳核定飭令妥速照辦除卽於省城膏捐局合局分辦並於贛州九江吉安等處設立分局辦理外合行示諭爲此示仰通省軍民人等一體遵照須知此次土藥加徵事關大局非比平空科歛擾累商民况土藥一項非民生所必需實有害而無益當兹度支匱乏重徵尤屬無妨嗣後該商民等販賣土藥到境務必隨時赴局報明以憑查騐黏貼印花收捐給照不復再徵倘敢任意違抗或舞弊偷漏一經拿獲定即按例重辦仍將土藥充公如有各局卡司巡丁藉端格外需索故意留難亦許據實禀明自當立予究辦决不瞻徇其各凛遵毋違特示 
[雷州試事]  
　　香港循環日報云去臘廣東督學使者文大宗師試竣惠州回省度歲挺於今正十九日乘伏波兵輪船往雷州舉行歲科兩試日前己發出火牌飭府縣各官預備一切矣 
[潯陽試事]  
　　九江訪事友人云江西提督學政吳絗齋大宗師試畢南康府屬生員於去歲臘月二十五日到潯示期二十六日行香放告二十七日補闔屬生員歲考二十八日考試闔屬生童經古二十九日闔屬生員歲試本年正月初一日發文武生童經古案初二日發童生經古案初三日考試德安瑞昌湖口三縣童生兼發生員招覆案初四日覆試一等生員初五日考試德化彭澤二縣文童兼發德安瑞昌湖口三縣提覆牌初六日提覆德安瑞昌湖口童生旋發招覆案初七日考試教官兼發德化彭澤二縣提覆牌初八日提覆德化彭澤童生旋發招覆案初九日合覆五縣新進童生旋發正案初十日奬賞一等生員及新進童生然後起節 
[客店獲盜]  
　　京師訪事人云去歲臘月中旬忽有一永平府人至前門外西河沿四合客店稅居旋於行李中出寳銀六錠交店主人收存居十數日翩翩裘馬意氣甚豪至二十三日有某甲者物色而至自言途中與此人結伴同行行至僻靜處突被劫掠致失襄金今幸相逢愼毋失之交臂店主人至此始知其爲大盜立卽奔赴本地營汛報知隨經營官派兵往捕搜出洋槍一枝曁各項贓物加以刑訊矢口直承殆諺所謂天網恢恢疏而不漏者乎 
[湓城火警]  
　　九江訪事人云本月初六夜五鼓時都天巷陳宅失火延及劉宅燒斃一八旬老翁手足皆化爲灰燼可謂慘矣是夜胭脂山胡宅亦遭回祿之災幸得立時撲滅大關前河沿下某鐵匠店則於是時失火延燒房屋二間 
[金陵火警]  
　　金陵訪事友人云去歲除夕都人士方圍爐守歲萬家歡樂笑語通宵迨獻歲之初類皆早進夜膳三杯輭飽一枕華胥正心怡意適間忽街巿鉦聲驚回好夢紙窓紅映疑是朝曦俄而人語喧呶共道東花園忽稅祝融之駕焚去茅屋三十餘椽附近瓦房幸未殃及同時白酒坊某宅亦兆焚如僅燬廚屋二三楹旋卽撲滅至初二夜小牽牛巷某姓家又報火起急倩陽侯驅逐吳回氏遂遁往淮清橋某宅鼓其餘勇烈烈轟轟噴救移時始漸烟消火滅并聞初三夜四鼓後南門外某柴篷所儲蘆荻千百束亦復一炬成灰 
[揚城火警]  
　　揚州訪事友人云客臘小除夕郡城北河畔棲流所迤西謝某家突兆焚如之裀各善堂水龍聞警馳至吸水狂噴得卽應手而滅事後查檢僅燬中進瓦房三楹焚斃一未嫁啞女聞火起於女之榻下而壁間鑿有一穴意者匪人縱火圖劫不圖女適罹其殃也現聞謝己將情禀諸地方官不識能弋獲否先是數日缺口門外所泊某姓船夜半忽然失火鄰舟恐被延及併力推至河心船中人急鳬水而逃得免於難惟船主之子不知去向諒己與伍大夫把臂同游矣 
[蕪邑官塲紀事]  
　　蕪湖采訪友人云安徽皖南鎭總兵黃鎭軍於去臘初十日附招商局某輪船至皖垣謁見撫軍聶仲帥蓋有要禀公陳也○去臘某日蕪湖商務局總辦許九香太守乘某輪船赴皖垣叩謁新任撫軍聶仲帥○當塗縣烏溪釐金局員華萼樓大令於去臘某日至蕪遍謁各當道旋卽回局辦公○拳亂甫平庫藏告竭大吏遂於房捐之外籌辦酒捐肉捐非朘削也實出於萬不得己之苦衷耳去臘商務局總辦許九香觀察更會同蕪湖縣柳小汀大令示定烟膏捐章程計烟寮中每燈一盞日售烟至五錢者收錢二十文各烟戸具有天良無不按期認繳說者謂裘成集腋亦可爲捐欵中一大宗云 
[蘇堤春曉]  
　　杭州訪事友人云省城炭橋一帶河道乾涸舟楫不通去歲由里人集資禀請府尊開濬業奉批准遂於正月初八日興工○新年無事各茶肆中每有柳敬亭一流登塲說書以娱人聽保甲局憲聞之特飭各分巡嚴加查察如係淫詞艶曲一律示禁違者照例治罪○新正以來賭禁稍寛有劉盤龍之癖者率多興高采烈旗鼓大張仁和錢塘兩邑宰訪知其事特出示嚴禁云開塲聚賭久干例禁雖在新正不得稍寛如有仍蹈前轍局賭歛錢者無論軍民人等一經拿獲概行照例治罪並不得以逢塲作戯爲詞希圖寛宥各宜凛遵毋違特示○省城彩橋左近某機坊夥阿順最好賭博新正無事日與牧猪奴輩在賀衙巷一帶團坐抹牌五木無靈屢戰屢北致將所積工資盡行輸去某日向人借得錢千餘爲背城借一之舉曾未移時囊復告罄索欠者欲褫衣作抵以致兩相爭執翌日醉後觸及前事掣取廚刀奔至博塲意圖報復中途立足不定跌仆於地左臂被刀劃傷血流如注口中猶怒駡不己幸相識者見之命人舁歸否則己釀成一塲巨禍矣 
[滴翠軒語]  
　　蕪湖采訪友人云去歲鼓平月十有四日寺碼頭左近某染坊忽然火起各水龍一聞警報急往救援精健保衛各營統帶官更紛紛率勇馳往彈壓祝融氏旋卽敗陣而回然失火之家一顆掌中殊己萎化於斷柱零椽之内矣○天主堂外有八角亭焉昔人取天際識歸舟之義以識舟二字顔之雲窓月牖近己頽廢凋殘矣去歲教士翁君函請前署道龔幼甫觀察鳩工修葺觀察置之不答刻聞翁君欲乞皖撫札下道轅逐加整治不知撫憲聶仲芳中丞能准如所請否○自嶧磯至橫街綿長數里瓦礫盈途旅蕪各西人近擬興修馬路刻己捐集四五萬金并請天主教士翁君捐銀五百兩行以工代振之法若是則貧民千百受惠良多豈第行旅之出其塗者有如砥如矢之樂哉○惠潮人之流寓蕪湖者往往橫行街巿魚肉懦良行道之人爲之側目去臘某日有邱姓子在門前嬉戯一見若輩急思閃避若輩見其懦弱遽仆之地血流被額負痛長嘷邱向詰緣由若輩反鳩聚數十人登門尋釁邱不得己赴河口司署鳴冤曾少尹怒而斥之若輩始散去○去臘某夜鞔工馬玉山聞門 
 
 

Page 3

 
 
外有呼救聲啓戸視之則薙髮匠某甲食湯圓不給值反持門楗擊賣湯圓人乃爲之秉公排解甲非惟不服更惡聲詈罵且出數寸許霜刃嚇之馬怒髮上衝奔赴河口司署聲訴曾少尹准詞飭差拿甲到案訊明重責以儆兇頑○唐李淳風墓在蕪湖鶴兒山麓去冬教士畢君思購其地而有之商諸縣主柳小汀大令大令不敢自專據情申禀關道吳季卿觀察觀察允歸教士管業刻己劃定界址牆圍百雉高與雲齊矣○臨江寺規模宏敞奄有江山之勝近由劣董將寺址售與西人而闔寺緇流皆不願飛錫他往不知官斯者將何以處之 
[潤州新語]  
　　鎭江訪事人云每屆新正賭風甚熾呼盧喝雉逹旦通肖今屆常鎭通海道長久山觀察有鑒於此特於本月初四日面諭署丹徒縣洪鷺汀大令出示嚴禁略謂訪聞本境賭博三五成羣愚民不知法紀誤爲新歲可行用特申明禁令務各改過回心倘敢故違有犯定提到案嚴懲○鎭郡房捐將次開辦曾經上憲委令任别駕派出司事分别稽查城内堰頭街等處旋復加派司事會同縣差赴銀山門外大街各叚逐一稽查○常鎭通海道長久山觀察訪聞肆中行用鵝眼小錢大爲民生之害因於去臘之杪札飭保甲總局委員楊大令會同地方官嚴加查禁以維巿面而惠閭閻○上年巿景蒸蒸日上其中木商獲利最厚餘如綢縀藥材雜貨米麥亦皆有贏無絀惟油荳等北貨不免稍有虧折○署丹徒縣洪鷺汀大令接篆後因前任張允臣明府尙未出署特假郡廟左側紅梅閣暫安眷屬○常鎭運河己於去冬由上憲撥欵疏濬迨嘉平二十八日各工人暫停度歲刻由工程分局各員禀知督辦沈期仲觀察擇吉正月初六日開工嗣聞觀察以工程浩大加雇民夫赶緊開挖以冀早日告成 
[飭備盛儀]  
　　昨日蘇松太兵備道袁海觀觀察以本月十九日爲開篆之期特飭上海縣先期傅集樂工人等　時到轅伺候並令本署書差預備一切以崇體制而肅觀瞻 
[諭保民食]  
　　蘇松太兵備道兼江海關監督袁海觀觀察訪悉邇來有等奸商私運米石出口從中漁利以致米價日昻爰諭令本邑米業董事嚴行查禁以保民食前日米業中人齊集大東門外龍王廟會議章程當必有以上副憲意也 
[催科文告]  
　　日前上海縣主汪瑶庭大令出示署前曰爲明白曉諭事案奉蘇藩憲札飭徵收光緒二十七年分冬漕折價現奉奏定章程完折色者每石收錢三千三百文另加公費錢一千文完本色者每石亦收公費錢一千文遲至年外無分本折一律加錢五百文其例定隨漕費脚每石錢五十二文照章一併徵收並奉頒發告示飭卽徧貼曉諭催令各糧戸無分大小一律赶速完納等因奉此將發到憲示徧貼城鄉曉諭一面示期啓徵在案兹查本年漕糧按照應完永减定例無閏科則一律於易知由單内分晰刊載填明戸名額數按圖著保挨戸分給所有櫃收查號票費等錢久己革除誠恐不肖差保復萌故智用特遵照通飭將上中下不等則田每畝應完米合錢數按照定價逐細核算準確明白曉示爲此示仰合邑糧業地保人等知悉爾等各自查明管業田地科則高下遵照後開細數將本名下應完漕糧赶緊掃數清完聽候掣串安業此外並無櫃收查號票費等錢至呈繳折色或錢或洋悉聽民便櫃收洋價向章照巿减錢二十文現經本縣詳准從本屇冬漕爲始按照錢巿開報每元减錢一十文以示體恤逐日劃一條示倘有經胥差保人等巧立名目暗地需索准卽指名减控或經本縣訪聞定卽嚴提究辦决不姑寛要知力裁浮費無非體恤我民爾等旣沾實惠務各激發天良輸將恐後倘敢包攬刁抗貽悮運限無論衿民定必從嚴究辦不稍寛恕其各凛遵毋違特示 
[廟貌宜崇]  
　　本邑大南門外南馬頭滬軍營附近先農壇年久失修墻垣頽敗經守壇人告知十二圖地保顧桂榮禀請上海縣主汪瑶庭大令勘明集欵興修以重廟貌 
[局員請假]  
[前日清晨本邑南巿馬路工程局總辦翁子文太守因有他務特命駕詣道轅謁見蘇松太兵備道袁海觀觀察禀請賞假]  
五天 
[日相啓行]  
　　日本前内閣總理大臣伊藤春畝侯蒞滬後蘇松太兵備道袁海觀觀察特於昨日午前命駕詣虹口武昌路日本總領事署拜謁伊侯迎入茗談逾刻而别十二點鐘時滬上各日商特假英界黃浦路正金銀行設宴洗塵至一點半鐘時始散迨傍晚六點鐘時伊侯卽乘小輪船赴吳淞登德國膠州輪船航海回國 
[美界火警]  
　　昨午十二點鐘時虹口密勒路閔行路轉角處第六百九十四號門牌某姓洋鐵店樓上火爐内火星飛爆燃著板壁以致蔓延回回熊熊不可收拾救火會西人急驅皮帶車往救越二刻許始得火滅烟消而己延燒三興押鋪恊義雜貨店等數戸房屋六間矣事後傳聞被焚各家中惟三興與洽義曾保火險其餘未免大受厥虧 
[英美租界公廨紀事]  
　　前者粤人陳成厚控繼妻林阿蜡串同母舅張玉堂捲逃等情業經讞員張柄驅司馬訊明將阿蜡交其庶母領回張玉堂押追洋銀三百元在案旋有山西人初文銘者以伊妾林蘭英卽阿蜡彼陳拐逃投法界公堂貝控讞員杜枝園大令移文到廨請查司馬旋卽據情移復未幾初文銘又赴上海縣控告日前陳成厚投公廨聲請移縣與初質訊司馬准之○陸慶祥控王鶴生浼戚仲康擔保賒欠米價洋銀九十一元等情司馬飭差查得王鶴生避匿不面戚仲康延約不理因於昨日據情禀復司馬頷之 
[法租界捕房紀事]  
　　去年蕩婦麻皮阿寳誘得許姓家婢女携至南翔鎭售與某姓家得洋銀二百元嗣婢不耐勞苦因於前日逃回向許泣訴許怒甚立即投報捕房捕頭派包探將麻皮阿寳拘獲押候解送公堂禀請讞員杜枝園大令訊究○昨晨糞夫張阿四在某烟館過癮乘間竊取烟槍一枝後經包探查獲送入捕房捕頭命押候解送公堂禀請訊究○昨日積竊某甲潛入某輪船竊取某客所携皮襖一襲携至某押店求質適爲包探所見連贓送入房捕捕頭命押候解送公堂禀請訊辦 
[定期開塾]  
　　易曰蒙以養正聖功也知古人於童穉之年何等鄭重無如人家子弟無力從師者所在皆是致令一丁不識貽悮終身甚可惜也敝堂義塾之設幾二十年似於蒙養之功此心略盡兹循曩例於正月二十一日開館其有清白人家子弟先期到堂報明年歲登記姓名至開館之日卽由家長親送至堂入塾攻書修脯均由堂出所用書籍及一切筆墨紙硯亦由堂中給發不費分文惟額以十六名爲定多則不及兼收又每逢四八另請名儒宣講鄉約風俗人心冀收小補幸勿謂老生常談也乞附報章藉供衆覽滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭徒藐玩]  
　　元宵令節南巿二十三鋪地甲錢德行至董家渡附近見某小茶肆中有人團聚賭博因之喝令停止未幾又至公義馬頭某繩店驅賭適爲前次被驅之賭徒所見責錢不公將檯上所置洋銀悉數攫去時適保甲總巡朱森庭明府巡行至此喚令兠拿衆始紛紛逃逸明府旋傳令地甲嚴加偵緝務獲重懲 
[上海縣署瑣案]  
　　前日李王氏投縣訴請騐傷時適縣主汪瑶庭大令赴省賀年由縣丞劉耀庭二尹升堂研訊氏稱小婦人家居大南門外二十七鋪桑園左近丈夫在某署當長隨兒子年六歲前日在門外嬉戲突被鄰人楊介福之女撞仆小婦人聞哭喊聲出外抱回詎料楊妻竟誣指小婦人詈伊拾取碎瓦擊傷小婦人頭顱小婦人訴知二十七鋪地甲令往楊家責問乃楊自恃管帶砲船一味大言欺人難以理喻爲此叩乞騐明訊究二十七鋪地甲陶升禀稱小的曾往楊家勸令稍給養傷費楊堅不依允致肇訟端二尹飭仵役騐得李王氏受傷屬實諭令回家醫治一面飭差恊同地甲赶緊調處如仍不服禀候提案訊供○揚州府屬東臺縣人張阿二挈其子九仔投縣訴請騐傷二尹向之詰訊張供小的駕舟來此鬻柴本月初八日同鄉人高粉仔與妻薛氏反目至十三日氏不别而行高誣指小的兒子所拐糾人將兒子毆傷兹聞氏己逃回母家而兒子受重傷叩乞騐明提高訊究九仔供詞大略相同二尹飭仵役騐得傷勢甚微諭令回去自行醫治候飭差查明再核 
[英租界捕房紀事]  
　　工部局定章各小押鋪限於晚間十點鐘時閉門不准收押衣物以杜竊賊銷贓日前福建路合和長泰二押鋪逾限收押適爲某號西探所見告知捕頭捕頭擬禀陳公廨請傳二押鋪主訊究○某鞋店學徒向各女工家收得所製鞋面行經墳山路突被流氓一搶而空因卽投報捕房捕頭允遣包探查緝 
[美租界捕房紀事]  
　　昨晨施阿南混入新記浜路某姓家竊取衣服數件適爲包探劉光震所見拘入捕房捕頭令押候轉解送公堂禀請讞員張柄樞司馬訊辦○前晚磚瓦匠陳阿冬投捕房訴稱行經司考脫路被寄居七十三號屋内之粤人某甲無端扭住兇毆傷及面目捕頭允令包探查明起釁情形再行核奪 
[江蘇官報]  
　　光緒二十八年正月初一日知縣鄺兆雷禀謝奉委發審局差直州同王希曾禀謝委署太倉直隸州州同事初二日知府沈鳳韶由海運滬局來同知嚴恭壽由常州來初三日兩淮試用運判唐彭年由揚州來初四日首府向禀辭赴金陵同知鄧文　由吳淞江釐局來知縣王敬銘由奔牛釐局來李祖壽禀銷宜興催兌差范一福禀知赴吳縣各鄉鎭並赴太湖查房捐差卽辭初五日湖北督銷局江蘇候補道沈邦憲由甯來浙江候補知府韓紱由杭州　通判陶鳳威禀謝撫憲委辦洋務兼學堂文案差知縣張晸禀辭赴鎭洋公幹魏詩銓禀謝勸辦奏晉賑捐出力保俟補缺後以直隸州用並加四品銜卽辭赴滬見道憲又揚榘巡檢黃耀洪從九梁慶眞均禀辭赴滬見道憲管帶撫標滬軍營補用副將龍鎭國由滬來管帶蘇防左營候選知縣龍贊綱由黃渡來補去歲大除夕指分江蘇試用知縣譚從貴湖南人禀知先行到省巡檢李約禮禀謝半年期滿比較盈收二成以上奉飭留辦主簿朱鍾瑺巡檢劉炳均禀謝奉委徒陽阿工差卽辭初六日候補道毛慶蕃知府林文炳王仁東揭傳淇知縣劉怡戴運寅朱杖均由上海來知府沈鳳韶禀辭回海運滬局同知左念慈禀辭赴甯見制憲何希曾禀辭赴海門公幹知縣鄺兆雷禀知到發審局差黎耀森禀謝奉委發審局卽日到差廖倬清禀知交缷江震絲捐局差回省龔鴻揆由丹陽工次來同知銜試用知縣張桂鼎由甯來禀知由道庫大使過班驗放回省委署震澤縣縣丞徐家修上海縣黃　司巡檢王維翰常州府照磨應德麟震澤縣典史李寳賢均謝委縣丞洪湘禀辭赴滬見道憲主簿項兆騮由黃埠墩厘卡來改指江蘇試用巡檢趙耿光陳祖虞未入流陳受周均福建人由籍領咨來省廪到 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彙錄]  
　　江蘇學政吏部左侍郎臣李殿林跪奏爲江蘇南菁書院遵改學堂謹擬試辦章程恭摺具陳仰祈聖鑒事竊惟郅治之道興學爲先伏讀八月初二日上諭著各省所有書院於省城均建大學堂等因欽此又恭讀十月十五日諭旨蒙恩頒發山東試　章程著各省仿辦仰見皇上育才廣學銳意振興凡有血氣之倫應無不感激圖維力求通變臣查江蘇書院在江寗蘇州兩省城者己由督撫臣分别改辦惟江陰南菁書院自前學臣黃體芳創設後以經古考課通省士子通才碩學多出其中院中事宜歸學臣管理光緒二十四年詔改書院爲學堂經前學臣瞿鴻禨奏以南菁雖隸縣治而入院肄業者爲通省人才所萃請照省會書院之例作爲高等學堂當邀恩准今又疊承明訓改訂教規自應照省設大學堂章程辦理臣惟山東章程學生分齋督課其次第則先辦備齋正齋後辦專齋此自爲風氣未開宜循序漸進起見江蘇爲人文淵藪年來講求中西實學頗不乏人卽南菁諸生平日所肄習者如經史政治輿地天算格致各學皆門徑己通可期深造若非徑立專齋俾資精進恐無以鼓舞高材及時奮勉之心臣謹擬專齋正齋備齋同時並立章程於明年正月先行試辦由臣延請在籍紳土之學通中西士林翕服者爲總教習又分延天算格致測繪東文西文各藝學教習俾得陶成多士啓迪新機以仰副皇上求治作人之至意至辦事支銷係就書院原有經費酌爲區畫未能添籌計開辦事宜如改造講堂加建號舍添置圖書儀器等項費用己屬不支故額設學生止限百人之數祇可將來再議擴充合併申明所有江蘇南菁書院遵改學堂謹擬試辦章程開具清單恭呈御覽緣由理合恭摺具陳伏乞皇太后皇上聖鑒訓示謹奏奉硃批著照所請辦理務須認眞考核期收實效單併發欽此謹擬江蘇南菁書院遵改學堂試辦章程十條恭呈御覽計開一恭繹光緒二十七年八月初二日諭旨著各省所有書院於省城改建大學堂等因欽此查南菁爲江蘇全省經古書院建設以來各府舉貢生監皆入肄業特因事歸學政管理是以黌舍建於江陰原爲通省士子肄業之地院生執業素尊英才斯萃每屇優拔之科率取諸此光緒二十四年詔行新政經前學臣瞿鴻禨奏准改爲高等學堂今更欽奉明諭改訂章程請得比照省設學堂定明江蘇全省南菁高等學堂以崇規制一查政務處頒定各省大學堂章程第二章内開大學堂課程分爲備齋正齋專齋三項今按備齋者卽各州縣小學堂應辦之初級淺近學正齋者卽各府直隸州中學堂應辦之普通學惟專齋肄習專門之學叅酌中外學制分爲十門實爲大學堂應辦之主義又章程第一章内開現中小學堂未設大學堂無所取材當先立備齋次立正齋俟各府州縣學堂有成再立專齋等語專齋之設須俟正齋學生卒業之年現時未能卽辦竊惟蘇省風氣早開南菁尤爲通省人材所聚年來講求有用之學如專齋所隸之經學中外史學中外政治學測繪學以及農工商礦之類諸生平日本事考求允宜卽立專齋俾資精進至諸生普通藝學各門多有未備今擬變通補習併日程功期以四年普通專門同時卒業以速成就而備任使專齋課程列後一省學堂募考學生本屬權宜辦理今南菁爲書院改設事歸學政管理應由學政調取原在院之肄業生及各學高等生百人充各齋學生嗣後學生缺額仍由學政於各學調取其舉人貢監願入肄業者由各該縣具文申送准其附課俟及三月由總教習核定去留如其文學較優者遇有額出卽補入班次一正備齋學目悉照頒定章程其專齋學目原定十科今開辦伊始先立經史政治測繪四科餘分年次第興辦一聘請總教習一人藝學分教習天算學圖繪學格致學東文西文各一人將來農工商礦各學添立專科隨時添請各學教習一調取學生百人到堂由總教習先課三月再由學政親加考騐明定班次以經史政治藝學有門徑者爲專齋學生其次者爲正齋學生餘皆爲備齋學生各給膏火有差一諸生課程曰日記曰月課曰勤業總教習與藝學各教習司之及半年總教習察諸生治業之勤惰及課第之高下用積分升舍法各班遞升以資誘掖其有學業不進者核分數以退其班次有不率敎者斥去之凡升退斥去者總教習書其狀以聞於學政歲終仍總記諸生班次進退之數簿而呈之學政以備考核一學堂舊有藏書樓一所兹將舊庋新購各圖籍編刻書目備諸生檢用儀器並附一屇專齋正齋四年卒業之期由總教習考察諸生學業遴取合格者以專門學己深而普通兼備者爲專齋卒業生以普通學完全而勤習專門者爲正齋卒業生出具切實考語以逹於學政親考騐之各發給卒業學生憑照餘仍留堂肄業至備齋學生卒業升入正齋卽照頒定章程辦理一學堂經始責掌之事權限宜明學政有管理學堂之責凡延請總教習委派提調經理各職事調取學生及學生卒業親加考騐之事皆學政主之總教習有管理學務之責凡定立課程添置圖書儀器延請分教習稽考學生德業分别班次出具學生卒業考語皆總教習主之學堂經費收支歸董事經理至於稽查銀錢出入管理一切堂務督率司事及執役人等皆提調主之附課程經學小學理學附周易尙書詩三禮春秋三傳論語孟子爾雅考經右十三經分七類諸生各就夙究心者擇一類精研之曰有所心得記於册目終考之必期年而後可更其所治之類願温故仍習舊類者聽之月課一藝以騐其益否小學爲治經必由之徑理學則士人檢身不可須臾離者諸生研精之暇隨時討論有心得並記於册史學輿地學附史之類三曰歴代史鑑曰國朝掌故曰各國史志輿地之類二曰中國輿地曰五洲形勢以上兩門學均繁重通貫爲難諸生先各即一類精治之一類竟再治一類必半年而後可更其所治之類日記月課如治經政學農學商學工學礦學附政之類七曰吏政國家官制及各國官制之屬曰戸政國家歲用出入丁賦漕糧鹽課商稅圜法郵政俸餉倉儲蠲貸荒政及各國財政之屬農事如種植墾荒漁牧蠶桑及各國農政之屬商務如土產物價口岸貿易公司賽會及各國商政之屬曰禮政國家典禮貢舉學校及各國選舉教育之法曰兵政國家海防邊防水陸兵制餉需軍械營規操演砲臺城守保甲民團及各國兵政之屬曰刑政國家律例及各國刑律之屬曰工政國家河防海塘直省水利船政鐵路機器製造及各國工政之屬工學礦學附此門曰外交政國家與各國交涉如互巿分界傳教通使遊歴一切國際公法私法及各國交涉之屬右中外政治七類諸生先卽一類精治之各類繁簡不同不定期限然必一類竟再一類始免淺嘗躁率之譏日記月課如治經農工商礦本列專門第須考騐實事方臻精詣諸生有志各學者姑就前賢論肄及之爲將來專門學之豫備藝學體操附藝之類五曰算學天文學附曰測繪學曰格致學凡重學代學磁學電學聲學光學熱學水學地質學生物學全體之屬皆是曰譯學外國語言文字曰體操學右天算門在各國學校爲普通學諸生素通習者益精治之亦日課劄記月課一藝以時考騐其不能者補習之測繪門在各國學校亦普通學於兵學工學輿地學尤關切要須補習諸生算術素精者尤宜勤肄以成專門之用格致門在各國學校亦普通學與精治之日記月課如天算不能者補扭認習外國一國語言文字在各國學校亦普通學今立東文西文二科隨諸生擇便補習柔輭體操在各國學校亦普通爲學人衛生要義須補習以上補習詳細課程由總教習會同藝學教習隨時商定奉硃批覽欽此 
袁世凱片再臣部留京各營宿衛都城近依輦轂亟須有諳練營務之員約束稽查以昭愼重查有記名道翰林院編修徐世昌器識閃　才猷卓越前在臣營襄辦營務夙爲將士所悅服現在京供職業由臣檄委該員就近辦理留京各營務藉取臂助而資得力除分别咨行外　人附片具陳伏乞聖鑒訓示謹奏奉硃批知道了欽此 
 
