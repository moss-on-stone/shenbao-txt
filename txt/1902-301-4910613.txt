# 1902 - 301 - 4910613

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東　續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖二國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃　碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲　者請移玉至三馬路申昌書畫室或申報舘帳房可也此佈 
[湘撫兪大中丞陳奏賀金聲煽亂情形摺]  
　　湖南沅陵縣附貢生賀金聲傳檄遠近糾黨仇教情形本館已早有所聞祗以展轉相傳尙未悉其底藴不敢以道聽塗說遽列報端兹得湘友手函言賀於夏秋之交在寶慶糾集黨羽二萬餘人按日發給口糧　期九月初一日起事並頒發僞示煽惑愚民迨寶慶府潘太守通禀上峯賀乃嗾令十六團紳耆公禀憲轅言實歛費招團保衛鄉里並未自稱義勇仇教滅洋撫憲兪廙軒大中丞恐釀事端批飭兩司會議具復旋又通飭所屬地方一體嚴緝上月之杪在離省七十里之金口緝獲立正典刑隨將首級解至省垣懸掛南門以示之儆一面具摺入奏曰奏爲附貢生刊布揭帖惑人挑釁藉圖不軌褫革緝拿情形恭摺由驛馳陳仰祈聖鑒事竊查光緖二十六年五六月間變故猝起沿江各省不逞之徒咸思蠢動湘爲尤甚所在教堂岌岌可危臣督率文武官紳盡心防範或開導彈壓或設法消弭大底隨宜措置不止一事其爲術亦不止一端六月初旬衡州教堂教士驟遭焚燬傷害其餘洋人雖均遷避教民散處尙多急當力求安全不使再釀巨患維時訪聞寳慶府屬邵陽縣東鄉團總附貢生賀金聲矜尙氣節頗爲鄉里所惟服其放言高論人多信從而畛域成見錮蔽莫解深恐以迂誕浮議動搖人心該鄉緊接衡陽更覺可慮密訪之久任邵陽及紳士中與之相識者所言相同且言其辦團年久手下頗有丁壯素來不願洋人深入内地之見時流露於口吻間適其於七月初來見言辭深抱忠憤詢其本鄉團丁可用者據稱有數百人遂飭回籍分起召募編爲翼字右營附紥距省城十五里之金盤嶺健字四營中歸提督張慶雲督同操演蓋因其生平未出里閭識見弇陋置諸省會營伍之間一則暫予覊糜免生他故一則募集壯健或可曲成有用之兵當初見時首請派兵入衛卽告以藩司錫良已帶勁字五營北上迨乘輿西幸又請拱護行在復告以勁軍早已折赴山西嗣又屢述欽奉上諭各直省督撫更宜整頓邊防力固疆圉之辭亦答以自當隨時遵旨辦理嗣復請廣籌軍餉召集楚粤盜賊奸民編入營伍無任擾害閭閻臣察其所陳殊難施用然皆託諸忠義未可厚非且素負虚聲别無過犯又難遽加拘管迨至回鑾事定遂亦不復多言因於本年二月將其一人派歸營務處當差而將翼字全營勇丁析入緝私三旗叧員分帶賀金聲乃稱急須省親掛號請假徑目遄歸八月十五日據寳慶府知府潘淸署邵陽縣知縣陳玉麟禀報賀金聲在鄉借時疫流行匪徒採生合藥民間訛言疑及教堂刊布揭帖並捉獲民人朱二指爲拐匪欲行處死該府縣聞信立刻專差阻止飭將朱二送官查訊並傳令入城賀金聲抗傳不至當將朱二用火燒死且稱必須將城内洋人送往焚燒否卽帶人進城搜捉等語行爲悖謬瞻敢搞官當將其附貢生斥革飛檄飭拿旋據賀金聲自行禀稱捉獲拐匪朱二處死並叙及曾經致死搶匪滕代魁及將所刊奉勸各國揭帖遣人分投各衙門各局臣復飛飭該府縣設法將其拿解慮及賀金聲徒黨衆多不服拘帶叧派管帶健字左營守備李忠達以防邊爲名帶勇馳往並飭現駐衡州統帶健字營提督張慶雲密爲戒備與寶慶府會商妥辦揭帖板片查起銷燬十八日忽據賀金聲專人投遞密禀内稱生前者救京師有書救行在有書救桑梓藉以報効朝廷又有書此皆切實可行成功立見而均不蒙錄用則誠失計之甚也雖然往者不諫來者可追若肯攺絃更張當可補救於將來身名俱泰誠以生圖報知已之心猶惓惓如前日也脫猶躊躇不决過此以往生亦不能爲大人謀矣蓋以生進盡忠言湘省士民莫不共知而未能察納湘省士民亦莫不共知固已謂大人不足恃矣所幸倡定霸業一書大人詐以時至舉事此猶足繫湘省士民之心現洋人殘害我湘省挖眼割腎剖胎者有之肆放毒藥死亡枕藉者有之旣敲擊我膏髓而又殘踏我性命人情洶洶在在皆然遂致我湘省豪傑莫不握拳透爪而欲發所謂時至事舉者不在是耶莫若當機立斷誓與湘省豪傑努力同心圖濟於事湘省豪傑必義我大人所爲愛如父母佐成霸業用以上報君國上庇桑梓不朽之業可立致也 
[本館接奉電音]  
　　昨日午前京師飛電傳來上諭一道敬謹譯登○十月初二日内閣抄奉上諭三口卿銜記名簡放道出使大臣梁誠著以四品京當候補五品卿銜外務部員外郎汪大夑著開缺以五品京堂候補欽此 
[俄人之言]  
　　俄國卑士地納路報辯明俄人並未與中朝訂有西藏條約大旨謂我俄若竟佔據西藏實無益處因由藏以達印度悉屬山路崎嶇况此事若成英人勢必協助中朝使不割棄此地今者我俄注意亞洲别處早已頭緖紛繁政府諸臣斷不欲又因西藏事宜自行束縛也 
[總統遇險]  
　　美國總統勞士維乘馬車幸某處中途遇險一事本館已早有所聞插語焉未詳不敢輕登報簡兹閱西字報云總統於西歴九月三號率同某總督及諸隨員由逼士麥省乘馬車啓行是日驕陽似火炎熇偪人行約二里許御者遙見高槐蔭道淸風拂人遂越鐵路斜行以迎涼爽不意大有電氣車如飛而至致駕車之馬驚駭跳躍車隨傾側左輪損傷隨員乞力氏見之急聳身躍赴電車輪下致遭碾斃御者亦從車上仆地裂腦而死總統幸乘隙下車 
 
 

Page 2

 
 
得全性命而面部及膝蓋已受微傷其餘各員所傷輕重不一事後總統以乞力歿於王事甚爲慘惻擬發帑厚賚其家并執電車司機人治以應得之罪 
[日路付質]  
　　日本長崎訪事友人云九州鐵道經費支絀擬卽抵與英國齊容排基公司近已議定共抵洋銀一千萬元俟本年第十七次國會集議後卽可成交矣 
[法使量移]  
　　日本長崎訪事人云前者法國簡駐日本使臣矮而門君因公他適法廷特簡修排伊由君瓜代兹修排伊由君擢陞出使中國全權大臣所有駐日使臣仍飭矮而門君回任已定於西歴十一月初彼此交替矣 
[四川鄉試題]  
　　首塲漢置博士弟子論集衆思廣衆益論翟方進孔光論唐租庸調兩稅論胡瑗立經義治事齋論二塲養材任地樹藝孰先策開礦利弊策周秦諸子工藝之學與泰西同異策立公司以維商務策泰西兵法　之古兵家言孰合策三塲爲人臣止於敬義君子博學於文約之以禮義先知稼穡之艱難義 
[再續京師管學大臣張大冡宰奏定蒙學堂章程]  
　　第三節教習授徒不得貪多大致每班至多以十餘人爲率一堂之内多或三四班少則一二班第四節自正月開學至暑假休學爲第一學期立秋後開學至年假休學爲第二學期以後類推以上班期第五節學生入學之後非有事故不得半途廢學第六節凡蒙學以六七歲爲入學之年今開辦伊始姑展其學年至十歲以内第七節凡生徒之不可教誨者大都過時失教習與性成有以致之在童蒙之年似無慮此然間有氣禀頑劣及體孱弱過甚者仍可由教習辭退第八節凡兒童痘疹時瘟目疾傷風一切病症急宜暫出學堂以免傳染以上學生出入學第九節凡學生行動坐立飲食語言教習必教以一定之程式方位毋得譁譟失禮第十節凡學生出入學堂教習必教以排習步法不得紛亂第十一節凡學生早間由家到堂晚間由堂還家必由堂中或家中派人護送第十二節學生衣履必求潔淨並不得携帶玩物食物等入學以上堂規第十三節每歲恭逢皇太后皇上萬壽聖節皇后千秋節至聖先師誕日春秋丁祭日均由教習率學生行拜跪禮第十四節開學散學日朔望日均由教習率學生在至聖先師位前行拜跪禮第十五節學生每早見教習一揖致敬以上禮儀第十六節每年年假暑假約七十日之外恭逢皇太后皇上萬壽聖節皇后千秋節至聖先師誕日仲春仲秋丁祭釋奠日端午中秋節各停課一日曁每十二日學課一週後各停課一日其餘教習及學生因事休假每年不得過三十日第十七節學生因事請假須由其家屬到堂知會教習方可准行以上休假第四章堂内規模第一節蒙學規制校簡固不能有特殊之建置然於幼童衛生上有害之事必須考求禁戒一曲房密室不通空氣二破壞狹隘難避暑混三光線不足耗壞目力四房宇寛廓冬寒太甚五登高臨深易遭危險六喧囂不靜妨於講授七汚穢不潔疾疫易滋以上各端由該地官立小學堂總理教習查察期於合法方准設堂第一節凡學生有在堂飯膳者無論豐儉首重精潔飲水尤忌汚濁第三節堂内宜懸挂天文圖地球圖地輿圖各動植物圖算式圖或一切玩物之有益見聞者以感動孩童之知識第四節堂内飯膳必須叧設一所並須人照料第節凡盥沐所厠所必須備具並須派人照料以期潔凈 
[原任兩廣總督陶芷芳制軍遺摺]  
　　奏爲微臣病已危殆勢將不起瀝陳依戀感激下忱叩謝天恩恭摺仰祈聖鑒事竊臣因病籲蒙天恩准予開缺滿擬交卸之後回籍靜心調理詎料七月二十五二十六兩日喘恙大作吐血數甌并嘔出肺葉一片勉强支撑至八月二十日交卸督篆後病勢益甚連日飲食不進胃氣已絶自問萬無生理伏念微臣自詞臣改官邑令疉邀非分洊列疆圻待罪新疆陝甘前年更蒙聖恩量移兩粤事繁責重本已竭蹶難勝加以臥病經年事多叢脞旣荷聖慈不加督責復蒙矜全逾格准予歸田高厚之恩百身莫報當此商約將定大局甫平一切應辦事宜無一不上厪宵旰而微臣行將就木神智已昏誠不敢多所陳列惟在粤兩歲深知粤東虚有殷富之名實已民窮財盡而迫於時勢仍不能不百計籌欵閭閻益困盜賊日繁長此不已後患正多可慮惓惓愚忱竊欲朝廷深加之意至粤西匪事近聞勢尙猖獗而夏潦之後之苦亢晴晚稻若再失收辦理更爲棘手此尤臣夙夜疚心而暝目難忘者也臣受　深重報稱未能伏枕哀鳴無任依戀感激之至謹口授臣子葆廉恭繕具奏叩謝天恩伏乞皇太后皇上聖鑒謹奏　 
[禁米出洋]  
　　廣東海防兼善後總局爲出示曉諭事光緖二十八年九月十一日奉署兩廣總督部堂德署廣東巡撫部院李會札開照得廣東米石出洋前經奏明從權弛禁每石收經費洋銀一元以五十萬石爲限由九龍拱北兩關徵收并給發護照以資稽考如遇歉歲隨時停止在案現値天時亢旱米價騰貴所有米石出洋應截至本年九月十八日起暫行禁止販運以裕内地民食如有商人於限内販運米榖出洋經過各處關廠應即扣留押運回省售賣以免有妨民食除札飭九龍拱北兩關稅務司遵照辦理并一體迅速出　曉諭仍將遵辦情形尅日申覆察核外札局卽便移行遵照一面由局迅速出示曉諭並將遵辦情形及出過告示日期報查毋違等因到局奉此應卽遵照禁運以裕民食除申覆兩院憲察核及移行通飭釐廠並輪巡各船和帶員弁一體遵照認眞查緝外合行出示曉諭爲此示諭仰闔省業米商人遵照爾等須知此次禁運米石出洋係爲内地亢旱米價騰貴起見卽自本年九月十八日起一律禁止販運倘有奸商於限内販運出洋一經查出卽由各關廠及輪帆各船扣留押運回省售賣以免有妨民食各宜凛遵毋違特示 
[遠迎帥節]  
　　漢口訪事人云上月下旬某日南洋南琛兵輪船由江甯到鄂就龍王廟江濱下椗蓋恭迎調署兩江總督南皮宫保赴省垣也 
[德船抵鄂]  
　　漢口訪事人云近有一德國兵輪船由下游鼓輪到鄂甫就鮎魚套江濵下椗管帶某君卽剪江赴省垣乘輿至督撫轅入謁不識有何要公也 
[俄船肇禍]  
　　烟臺訪事友人云上月某日有俄國輪船名小北海者開赴旅順甫抵之罘洋面突遇一華船由奉天揚帆而至不及避讓以致撞沈淹斃水手二名餘人幸經鄰船救起 
[鄂省官塲紀事]  
　　漢口訪事人云湖北候補縣丞王二尹永成奉上憲札委巡查渡江小輪船已於上月下旬某日上院禀謝到差○調任兩江總督張香濤宫保啓行在卽就武備將弁兩學堂畢業生内挑選若干名超升各防營營宫亦鼓勵人材之道也○漢陽守備某君前已因病出缺所遺營務暫經漢口千總彭仁甫千戎代理尙未悉接任者何人也 
 
 

Page 3

 
 
[邗郡官塲紀事]  
　　揚州訪事人云兩淮運庫每年例由大憲檄飭常鎭通甚兵備道船查一次以昭愼重本届道憲長久山觀察遵奉憲檄於九月二十五日鼓棹抵楊府縣各官均出城迎迓觀憲隨命興至運轅循案盤查訖運憲程雨亭都轉迎入花廳輰談良久旋卽命駕回舟揚帆南渡各官仍恭送如儀○前者兩淮運司程雨亭都轉申禀督轅請將淮北鹽掣同知及烏沙河巡檢白塔河巡檢三缺曁永豐壩差缺一併裁撤旋經原任兩江總督兼鹽政大臣劉忠誠公札行運轅大旨謂兩淮巡檢二缺旣一併裁撤其裁出及候補人員如有志在補署者應歸長盧河東有缺省分照章補用抑或援照鹽知事降攺地方巡典之例凡到省試用在五年以上者准其呈請攺歸江蘇省以地方巡典補用俾得及時自効等情係爲巡檢無缺可補力籌安插起見其有不願攺者應仍照常差遣以免向隅等因誠可謂矜恤周至第不知都轉若何核覆也　 
[蘇省官塲紀事]  
　　姑蘇訪事友人云丹徒縣丹徒司巡檢金少尹孝熙現屇署事滿期藩憲陸春江方伯爰於上月二十四日牌示以正任斯缺之程少尹廷獻飭令回任○現届新榖登塲長元吳三縣主奉府尊向子振太守面諭各赴本境騐　秋收蘇金田三大令遂於上月二十五六等日各帶差役下鄉履勘併查閱各處團練 
[恭備祝釐]  
　　本月初十日恭逢皇太后萬壽聖節道轅牌示仰各屬員届期隨班祝嘏旋由上海縣主汪瑤庭大令餾辦差人役將萬壽宫灑掃清潔陳設整齊以免臨時隕越 
[星使辭行]  
　　出使比國大臣楊誠之星使由京南下駐節天后宫側出使行轅定於本月初八日起節出洋昨日午刻命駕赴道營廳縣　　各署辭行至上海縣署時縣主汪瑤庭大令飭丁擋駕 
[上海官塲紀事]  
　　江蘇善後局會辦錢怡甫觀察由省垣赴金陵道經滬上昨日命駕往各署拜會至上海縣署時縣主汪瑤庭大令迎入花廳淸談良久而别○昨日午前欽命商議條約大臣吕鏡宇大司空命駕詣縣署拜會大令以禮迎入互談良久而别○江南輪船支應局總辦王旭莊太守昨有要公乘輿詣縣署與大令晤談良久○前江蘇溧陽縣知縣曹大令文昭及江蘇候補縣李筱川大令均於昨日由省垣到滬先後詣縣署拜會大令飭丁擋駕○昨日美國教士貝德禮遣人投函縣署訂期翌日兩點鐘時拜會大令以届時適有要公婉詞覆之　 
[新閘火警]  
　　前晚二點三刻鐘時新閘大街一千八百六十九號門牌成裕京廣貨店不戒於火突兆焚如經救火會西人馳集施救得卽熄滅然已焚去房屋十餘幢矣至昨日午刻鄰近被火延燒之萬昌南貨號死灰後燃霎時烟燃騰空火燃猝發復經瞭望臺鳴鐘報警立時救熄 
[上海縣署瑣案]  
　　前日顧順德投縣訴請騐傷縣主汪瑤庭大令升堂訊究顧供小的在治下開石灰行近被木作頭徐阿大賒欠磚灰計洋銀二百餘元聽從同業王某唆使圖賴分文不付今日向索被徐毆傷乞卽騐明提辦大令飭仵役騐看並無傷痕叱令退去聽候查明核斷○前者引翔港鎭萬生槽坊等家被刦之後由租界包探拘獲形迹可疑之徐福生卽混名閙天宫者移送至縣屢經大令研究堅不承招前晚升堂覆訊徐供萬生劫案小的實不知情小的與某包探素有仇隙致被裁誣今叔父願具保結保小的出外謀生叩求恩准大令飭交差管收候伊叔具狀保去如再犯事定予加等嚴懲 
[馬路工程局紀事]  
　　上月僑居法租界之匪人金榮鼎誘領英租界九江里流妓洪文蘭卽周才寶至新馬路中巡街捕見之解請工程局總辦翁子文太守研訊將洪妓送歸普育堂擇良婚配在案前日有陳華甫者投局遞　聲稱小的係浙江甯波府屬鎭海縣人向業藥材邇因中饋管人願娶洪妓爲妻求恩作主太守批示曰據稱鰥居三載無力續絃璨願覔保求娶本居發堂擇配之洪妓爲妻查洪妓卽周才寶係甬產旣與爾同鄉且兩相情願事屬可行仰候函致普育堂董事取具保結給配可也○前日無錫船户楊銀福與同帮黄惠金口角爭鬥扭控工程局太守飭押候訊案未幾黄浼人調處願償楊洋銀十二元爲養傷費楊乃具禀求銷　 
[騐棉局紀事]  
　　日前鄉販劉阿奎楊相海販售攙水棉花被騐棉局巡丁查獲解經局員何吉生明府研訊斷令枷號一禮拜昨已期滿明府著帶案疏枷交人保釋○前日顧信園自稱騐棉局司事私向鄉販勒索錢財事爲明府所聞飭地甲查拿到案研訊之下判枷號一禮拜押今遍遊各馬頭以昭炯戒 
[英美租界晚堂案]  
　　前者孫思恭遣家丁唐雲帆呈控席鐵珊等股開恒隆靛靑行串同胡翔鷗呑沒股本逃逸無蹤等情讞員張柄樞司馬查得股東陳喬生已逃回廣東廉州因簽差齎文關提到滬前晚升堂研訊唐投案禀稱主人與席陳等人股開恒隆靛靑行倩胡總理一切未及數月卽被胡陳乾沒股本席捲各帳而逃今旣將陳提到叩乞究追陳供恒隆共分十股小的由股東鄧義臣囑在合同上代爲畫諾旋派小的至廉州坐莊滬上之事歸胡經理小的概不知情司馬以陳在廉州時倚洋人之勢抗不到案殊屬膽玩且旣在據上書押未便推諉著押候向孫查明胡是否將各帳携去以便秉公核奪 
[英租界捕房紀事]  
　　前夜福州路廣南隆烟館深夜開燈有違租界章程被包探張寶成查知回報捕房捕頭著禀請英美租界公廨讞員張柄樞司馬傳案究罰○王阿四等在虹口協茂煤炭號執役昨日用車載貨至某處行經某處馬路中漫不經心碾傷小車夫某甲之足五十號印捕見之拘入捕房捕頭著將受傷人送仁濟醫館求治王押候解送公堂禀請懲辦○前日凌國安掩入某公司竊取某洋人之金戒指等物報由包探劉光震查獲連贓解入捕房捕頭著押候解送公堂禀請訊究 
[美租界捕房紀事]  
　　昨日江北小竊吳阿仔混入外虹口某棧房竊得米若干石旋經包探顧福其查獲解入捕房捕頭令押候轉解公堂禀請讞員張柄樞司馬訊辦○昨晨鄉民張阿才行經下海廟左近突被衆流氓索詐不遂所欲肆意兇毆張心不能甘奔投捕房聲訴捕頭著扭交巡捕以便解送公堂禀請究辦○前日傍晚楊樹浦路某紡紗廠女工某氏乘間竊取棉紗若干携之而出適爲司閽人某甲所見扭入捕房捕頭令解送公堂禀請究辦 
[勸募四川山東振捐啓]  
　　敬啓者本年四川洊飢山東决口赤地千里道殣相望山東連年告歉補救較難四川適當有事之秋更恐乘間竊發若不亟籌振無爲害何可勝言惟是兩省災區緜延太廣轉瞬冬令交迫飢塞各災民露立風餐命在呼吸敝所頻年籌振羅掘殆空難爲無米之炊敢作發棠之請爲此乞登報尾告募諸大善長或解囊樂助或竭力勸籌庶幾垂斃鴻哀得沾駿惠其爲功德容有津涯如荷恩施欵交敝所彚解多固益善少亦無妨不勝爲兩省災黎稽首頓首以乞命[  上海陳家木橋電報總局振所謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日浦東保甲總巡謝岳松明府飭差拘獲流氓傅小毛一名研訊口供　明蘇松太兵備道憲袁海　　　　　移送上海縣署訊辦○前日朱金壽無端將張裕所開老虎灶茶肆挑水夫方金生毆傷方忿不能平投控二十三七鋪巡防局局員某君查得方傷勢頗重諭令自行投縣請騐 
[法租界捕房紀事]  
　　高太金持小銀錢赴公館馬路榮泰小錢莊兌換洋銀錢陸續騙去四百元被莊上執事人倪伯恒控諸公堂讞員孫建臣大令飭將高押候訊追兹倪查悉高有洋銀二百元交伊父大秋收藏因禀請提案訊究昨日包探持信票至城内協同地甲往提大秋瞻敢將探甲閉諸家中不令外出旋經捕頭知悉特派探目顧紀生入城將大秋拘入捕房押候解送公堂禀請訊究○英界某姓家幼婢因被主人痛責濳逃出外行經法界由巡街捕帶入捕房解奉大令訊明交家主領回好爲看待昨日此婢又逃至法界經巡街捕帶回捕房捕頭向之研問　稱主人仍日事鞭笞求恩超豁捕頭命留鍏解送公堂禀請核示○前夜更魚三躍有某甲者踽　獨行巡街捕以其形迹可疑拘入捕房捕頭向之詰問自稱向在蘇州大觀戱園爲夥昨因事來此並未犯案捕頭命押候查明然後解送公堂禀請訊核○前晚積竊某乙在途行竊由某包探拘獲在身畔搜出質劵數紙因卽送入捕房捕頭命押候吊到原贓然後解送公堂禀請訊究　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年九月十六日京報全錄]  
　　宫門抄諭旨均已錄前○四川總督奎奏爲揀員請補知州摺○又奏爲委解重慶關應提出使經費摺○又奏爲請奬學堂教習片○盛京將軍增奏爲内倉徵米不敷發放擬請提撥外城倉米石以資接濟摺○直隷提督馬奏爲留員佐理軍務片頭品頂戴兼署成都將軍四川總督奴才奎俊跪奏爲請補綿州直隷州知州員缺以資治理恭摺仰祈聖鑒事竊查四川綿州直隷州知州張蔚增於光緖二十八年四月二十六日在茂州署任丁憂經奴才奏請開缺聲明所遺綿州直隷州知州係衝繁要缺例應在外　員請補在案查例載各省道府　直隷州知州通判知州如係奉旨命往或督撫題明留於該省候補者無論應題應調應選之缺令該督撫酌量才具其人地相宜者　准補用又題調要缺以候補人員酌量請補時該省如有截取記名分發人員應先儘酌量請補如果實係人地不宜始准聲叙　各項候補人員請補又各項開缺每月截取一次自初一日　至三十日止俱作爲本月之缺如有缺項相同者簽掣缺之先後按班序補應歸酌量者仍由該省酌量補用各等因查光緖一十八年四月分直隷州一項僅出綿州直隷州知州一缺歸五月二十九日截缺勒歸四月分序補應歸酌量毋庸掣簽　已報缺自應照例揀員請補查該州路當孔道政務殷繁且管轄五縣有表率之責必須精明幹練之員方足以資治理兹於　省現任直隷　知州内逐加遴選非現居緊要卽人地未宜實無堪調之員其正途出身曾任京職記名分發候補直隷州知州成都縣知縣柴作舟現年四十八歲貴州修文縣人由廪生應同治癸酉科並補行甲子科本省鄉試中式舉人庚辰科會試後大挑二等以教職用因在浙江海運出力保以知縣不論雙單月選用光緖十三年三月二十七日奉旨依議欽此旋在貴州試俸抵捐案内加捐同知銜十二年丙戌科會試中式貢士殿試二甲引見奉旨以知縣用欽此籖掣四川領照起程光緖十三年四月十二日到省因前在浙江海運出力保奏十四年三月二十五日奉旨著俟知縣得缺後以直隷州知州用欽此十九年題補南充縣知縣先行署理二十六年六月二十二日到任旋奉准補部咨二十三年因順直振捐奬叙花翎二十四年甄别以直隷州知州在任候補二十五年補行二十四年大計保洊卓異二十六年調補成都縣知縣先行署理三月二十二日到任二十七年奉准部咨各在案該員係在任候補直隷州知州例得請補查該員柴作舟除暴安户勇於任事歴任地方循聲卓著現署崇慶州知州辦理裕如以之請補綿州直隷州知州實堪勝任其正署各任内并無降革留任展叅案件及未結詞訟五十起承緝盜案五起以上經徵錢糧不及七分其餘因公處分例免核計與請補之例相符據藩臬兩司會詳前來合無仰懇天恩俯准以候補直隷州知州成都縣知縣柴作舟補授綿州直隷州知州於地方實有裨益如蒙兪允該員本係卓異人員俟准部覆併案給咨引見所遺成都縣知縣缺係首縣要缺例應在外揀員調補外理合恭摺具奏伏乞皇太后皇上聖鑒訓示再此案應以光緖二十八年五月二十九日截缺六月初一日起限四川七十日除小建一日應扣至八月十一日限滿合併陳明謹奏奉硃批吏部議奏欽此頭品頂戴兼署成都將軍四川總督奴才奎俊跪奏爲川東重慶關第一百六十六結應提出使經費委解江海關存儲恭摺仰祈聖鑒事據川東道監督重慶關寶棻詳稱前奉總理各國事務衙門札開具奏各關提存出使經費解交江海關存儲一片光緖二十一年十月十四日奉硃批依議欽此鈔錄原奏行知等因各關監督自奉旨之日起按結一律解交江海關毋庸再解江甯藩庫等因查重慶關出使經費前已解至一百六十五結止在案兹自光緖二十七年十一月二十二日起至二十八年二月二十二日止第一百六十六結期滿共徵各項稅銀四萬七千二百八十五兩除存票抵稅傾鎔折耗關用經費稅務司經費又加增稅務司經費外實存銀二萬六千四百七十五兩零照章統作十成核算再以六成作爲十成應提一成半出使經費銀二千三百八十二兩零所需解費援照宜昌關章程卽在上項經費銀兩如數加提並不作正開支現於二十八年七月初九日如數撥出委員解赴江海關交納此後每届期滿照章源源提解等情詳請分别奏咨前來奴才覆覈無異除分咨部科曁南北洋大臣察照外理合恭摺具奏伏乞皇太后皇上聖鑒謹奏奉硃批該部知道欽此奎俊片再查川省於光緖二十二年創設中西學堂在堂之華洋教習及監堂委員曾經前督臣鹿傳霖奏請如三五年後大著成效准予酌量保奬嗣准總理衙門議照廣東新疆章程如教習三年期滿著有成效係有官職人員准保加升階一層等語咨行在案兹查該學堂英文教習分省補用知縣長德法文敎習分發洋務省分遇缺卽補同知恩禧於光緖二十二年由總理衙門差派來川自是年五月初八日開堂日起扣至本年五月初八日已届六年期滿該教習循循善誘已閱六年不無微勞足錄應請將分省遇缺卽補同知恩禧俟補缺後以知府分省補用補用知縣長德俟補缺後以直隷州知州分省補用合無仰懇天恩俯准照議給奬以示鼓勵除飭取各員履歴咨部查核外謹附片具陳伏乞聖鑒訓示謹奏奉硃批著照所請該部知道欽此奴才增祺薩廉跪奏爲内倉徵米不敷發放擬請提撥外城旗倉米石以資接濟恭摺仰祈聖鑒事竊查盛京内倉每年額徵粟米一萬八千餘石並由錦州廣寗易州三倉照例提歸内倉米二千石計收米雖有二萬之數而應放官員俸米宗室覺羅養瞻及差役口米監犯月米每歲共需米二萬九千餘石前雖入不抵出厫内素有積米兼由外倉酌量提撥尙可通融發放惟庚子之變厫積一空是年徵收亦未開辦業經奏奉諭旨分别蠲緩在案其二十七年應入各項米石待領孔殷自應極力籌前經奴才等援案由遼陽等十一倉提米八千石咨准户部准覆亦在案現據内倉監督等票稱二十七年内倉僅徵米一萬零六百餘石並前由各倉提撥之項儘數發放二十七年春秋兩季俸米役米及二十八年春季官俸尙虧一萬三千三百餘石各項待領無米可發等情呈請核辦前來溯查光緖二十一年因甲午兵事地方凋敝内倉徵不敷放經前將軍裕祿前侍郎良弼兩次奏由部庫提銀六萬兩購米三萬石藉資撥放今庚子之變奉省幾無完區内城倉厫部庫蕩然一空其難窘情形較前倍甚奴才等日夜焦思接濟無策隨飭司查據遼陽等十二城册報新徵存米二萬餘石在各該城存儲尙可藉資撥用合無仰懇天恩俯恤時艱准將各城存米提撥一萬石歸入内倉撥放以資接濟恭候奉到硃批卽行遵辦所有倉米不敷發入酌籌提撥藉應急需緣由理合恭摺會陳伏乞皇太后皇上聖鑒訓遵行謹奏奉硃批著照所請户户部知道欽此馬玉崑片再奴才所部各營内衛近畿勞防邊要營務一切在在需才襄助查有記名提督前伊犁鎭總兵王鳳鳴久歴戌行熟諳韜略同治年間隨同前大學士臣左宗棠前將軍臣金順轉戰伊犁新疆等處卓著戰功歴保賞穿黄馬褂賞　綳武巴　魯　號與奴才共事　陲爲日最久相知最深現經函邀到營委辦總理營務處贊畫軍事心精力果膽識兼優又三品銜候選道崑源精　穩練有守有爲該員係前黑龍江將軍臣恩澤之子禀承家訓曉暢戎機亦經派委幫辦營務處兼理發審事宜合無仰懇天恩詂念營務緊要准　該一員留營佐理以資臂助除分咨外理合附片具陳伏乞聖鑒訓謹奏奉硃批著照所請該部知道欽此 
 
