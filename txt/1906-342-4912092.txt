# 1906 - 342 - 4912092

 

Page 1

 
 
   
 
 

Page 2

 
 
[電傳宮門抄]  
　　十月三十日召見軍機孫寳瑞 
報湘省先生書（二）（續）（僇） 
何以謂歸墟義也。曰今日欲救中國。無論何事皆次也。不可不以攺良社會爲第一義。今日而欲救蘇省。無論何事皆緩也不可不以攺良社會爲第一義。夫救國必從改良社會人手者。所謂正本淸源之法也。社會誠改良。則一切有所措手。不知以改良社會爲基礎。雖日行新政。所謂重裘以止暍。郤行以登山。未見其能濟者也。雖然某以爲改良社會一事。以蘇省爲最急而亦以蘇省爲最難。何也。蘇省紳士多權勢盛其熱心桑梓者百不一二遌。而把持公務。壟斷地方者則十九焉耳。先生宜密查其賢不肖。其賢者留之。俾與共事。其不肖者去之此其。一吳俗尙鬼自春秋時已然。數千年來。莫之或革。本朝康熙中湯斌甞毁淫祠矣然官吏權力所及者能變其外觀。而不能破其迷信。至於今日。則庵觀寺宇。彌望而是。去歲張天師至蘇設醮迎拜者風靡雲涌。即此一事。可槪其他。先生宜令人以科學淺易學理編爲白話。以移易其性質（某非謂迷信不可有也。特不當如今日之習俗耳此事關係絶巨拙著中國宗敎因革論甞以其前半登申報當繕倦全稿以進）凡一切淫祀悉毁去。以爲興學之用。此其二。蘇省風俗之敝也。極矣浮靡一也。體質脆弱不能任遠二也夸而妄作輕而喜事三也。其俗之壤者曰淫賭淫風賭風之盛。皆由於淫棍賭棍之多。往往有世家子。而爲賭棍淫棍者。若輩不知詩書爲何物。恃其閥閱莫敢誰何地方有司。其賢者畏之。其劣者且故縱之。致風俗之敝日益加甚。先生執法宜嚴。凡遇若輩。宜盡法懲治之勿少寛假。此其三。凡此者　蘇省攺良社會之要圖也雖然。某尤有一言爲先生正告者。某與先生約。願先生行之以漸。持之以恆勿始勤而終惰。願先生遇事必求其眞相務採輿論勿搖惑於人言。凡是所謂歸墟義也。詩曰。憂心悄悄。愠於鮮小遘閔旣多受侮不少。言正人君子欲行其志之難也。蘇州爲鮮小之集合塲。願先生其三。復斯言幸甚。幸甚某得先生書後。屢欲奉報於記室。以他事遲至今日。長夜無寐。以一夕之力力疾奉佈。老草不盡欲言惟先生有以敎。之（完） 
[專電一南昌]  
　　萍醴匪　散十月二十七日萍鄉醴陵匪徒盡散官兵已搜山合捕（百） 
[專電二北京]  
　　要政列表刋布御史趙啟豐奏請將内外各要政分别列表逐年刋布以便全國國民之研究爲他日議院基基礎奉旨政治館知道著内外衙門遵照辦理欽此（同） 
[專電三北京]  
　　民政部擬攺官制 
民政部議攺内外總官制合兩廳爲一名曰警視廳廳丞改總監副總監視侍郎京卿爲平等可專摺奏事去知事改四司設課長爲正五品餘皆推升一級擬冬月初一日具奏（孔） 
[萍醴亂勢漸平]  
　　三十日萍鄉電云亂匪現　於萍鄉以北九十里之瀏陽縣境江西湖南所派之軍隊皆與亂黨接仗亂匪指日可平萍鄉鐵路十四里以南之煤礦頗爲平定工作如常譯文滙報 
[江西紳商致上海商會電（爲詳述匪亂事）] 　 
江西商會諸公鑒十月念一據湘撫致贛撫電稱瀏陽醴陵會匪蠢動請卽派兵會剿贛撫旋電派袁郡防營赴萍截堵二十二接萍令電與瀏連界之上栗市被匪破入贛撫又派張觀察帶兵往剿二十四萍令來電述及該匪聞大兵將至遂棄上栗市桐木等處分竄宜春之慈化及退回瀏醴各處贛撫派兵甚速萍城礦局皆得保全此次匪擾蓋由湖南瀏陽醴陵地方起事竄及萍鄉遞及宜春萬載界内現經两省派兵會剿繼以秦廉訪奉命督兵惟贛勝則竄湘湘勝則竄贛情勢可虞所幸會同剿滅庶不難立奏蕩平也特此奉聞俾紓藎系江西　省紳商公叩 
[郵傳部接管鐵路輪電諸要政]  
　　西十二月入號訪函云郵傳部已奏明請將袁督所管督辦中國北境鐵路及籌擬建造之津鎭鐵路各關防移交該部輪船電報局電話各事不日亦將袁督移交郵傳部管理郵傳部尚書張百熙侍郎唐紹儀與政府商議擬選派前輪電两局叅賛楊士琦督辦輪船電報電話三事歸郵傳部節制按楊士琦現任農工商部左叅議乃魯撫楊蓮帥之弟袁督信用之人也譯字林報 
郵傳部參議補人之消息北京 
　　郵傳部將補滬電局總辦周萬鵬爲右參議聞周一時尚不入京仍令駐滬管理電政事宜云（白） 
[朝廷用人不分滿漢之見端]  
　　西十二十月九號北京訪函云皇太后簡派新定各部尚書當無成見惟如學部陸軍部財政部民政部尚書皆係滿人故漢員皆爲之疑慮日前 
上諭曾申明用人不分滿漢然由前而觀則此旨之竟蓋僅令西人知中國之將實行新政耳雖然裁缺漢尚書各員内固已有四人簡授蒙古各旂都統矣譯字林報 
[車捐緩辦之原因北京]  
　　民政部於前日奏請開辦京師車捐鋪捐以補助警察經費是日爲民政部値日班期毓趙兩侍郎均入値朝房内而太監等均餽送茶點環訴於兩侍郎之前謂聞大人開辦車捐每車捐洋八元某等充當苦差實在無力捐欵求在人設法寛免趙侍郎以捐數並不若此之鉅告之少頃奉召 
 
 

Page 3

 
 
入對兩宮卽詢問現己開辦車捐否聞捐數甚鉅汝等須酌量辦理毓侍郎對言現尚未開辦本日始行具奏俟奉旨兪允再行辦理兩宮頷之又言汝等務須減輕捐數勿致苛細擾累民生兩侍郎出卽飭令内外總廳暫緩開辦云（王） 
[九龍船塢西員爲華人戕害之警聞]  
　　二十九日香港電云九龍船塢頭等司事西人葛列克於前禮拜四晚在其住宅内爲一華人用刀戕害甚爲殘忍兇手當時復登樓欲害葛列克之妻但見其妻已持鐵棒自衛因卽退出逃避譯字林報 
[唐侍郎赴營口與日員商議路事]  
　　西十二月八號北京訪函云郵傳部侍郎唐紹儀奉旨於五號（即中歷十月二十日）前往天津與袁督商議關外鐵路事七號（卽二十二日）唐侍郎復帶隨員二人由天津前往牛莊與該處日本官員恊商大約大五號（即三十日）始能回京譯字林報 
又接北京函訪郵傳部唐侍郎因公前往榆關營口溝幇子新民屯等處查辦事件已於日前出京茲悉二十一日到津禀見督轅勾留一日二十二日遂赴榆關此次查辦事件所有鐵路電報郵政認眞稽查以便歸京後辦理新政聞回京期約須半月云（閏） 
[江督批准開造運鹽鐵路南京]  
　　候選道史濟禮等禀稱通泰各塲運鹽向由泰壩循河道達棧甚多阻碍擬集股開造泰州至十二圩鐵路一條運鹽達棧並搭載客商貨物等情昨江督端午帥批示鐵路業經商部派總恊理辦定商辦鐵路公司該職等應宜禀請公司核定開辦禀報立案並轉通泰各場該職等或集齊股分或暫撥水脚欵籌妥當再行開造以昭營務之信實（耳） 
[淮軍公所買地之交涉天津]  
　　天津逸信洋行孫仲英私買淮軍公所地基建築花園係向看管義塜之門丁私自購買並無契劵其地有數十畆方廣爲淮軍義塜殉難軍人多葬於此至孫氏建築時掘發棺木至一千餘口之多其骨殖均已抛棄淮軍同鄉大動公憤聨名公禀袁宮保務求澈底根究以慰忠義之魂宮保批令營務處查辦聞孫以事干衆怒運動德商出而干涉大約又將交涉矣（白） 
[英人邀求狼虎山金礦之交涉山東]  
　　前日山東楊撫電外部謂英國邀求狼虎山金礦以爲係在威海衛租界内然實係在威海界外碍難允准請向英使據理交涉並將往來交涉案件一併咨部查核（署） 
[議結銅官山礦約未果安慶]  
　　日前英領事孫德雅君由蕪乘坐兵輪上駛二十五日始抵皖岸南門外卽與帶兵官中佐馬爾鼎君管駕官班伯爾君醫官師習章君繙譯張驥英同坐小輪登岸至撫院謁見恩中丞卽日午後出轅乘吉安官輪答拜探悉訪領事係奉伊政府來皖議結銅官山凱約開礦一案恩中丞執定照合同逐條指駁謂旣已逾限應作廢帋不能聽該礦師麥奎藉名在山修路持之甚堅並無開礦權利應令該礦師卽日離去銅官山否則不任保護該領事知不能議結當謂再請我政府之命令可也是日薄暮即展輪上馳（士） 
[晉礦不能復爭山西]  
　　山西礦務經全省紳商力爭近又有李培仁因此投海爭競已到極點日昨政府電致晉撫謂福公司事經外部再三會商允在五處之内先指一處磋磨至再况立有合同斷無不認若空言支吾必致另生枝節只得按照圖說發給憑單准其買地開辦作爲了結此事請勸諭晉省紳民務必酌量輕重勿再固執（日 
　　按中國大吏均以本國之利權讓於外人之手晉礦其尢著者耳　　彼哉外務部愚哉李培仁之蹈海 
[專員會議傳教善後杭州]  
　　浙台海門兩敎械門情形歷詳前報因甬道喻庶三觀察赴台查辦奈兩敎各執一詞未能了結茲禀浙撫派委洋務總辦世益三觀察前往會同英法領事并敎士妥理并議善後辦法略謂本年九月二十三二十四等日台州海門地方天主耶穌兩敎華民聚衆械鬭一案當經本部院電飭地方文武彈壓解散保護敎堂並飭新任寗紹台喻道帶隊乘輪前赴海門確切查明一面訪拿就地痞棍不法敎民安人心而平敎勢迭奉外務部電示歷經電復辦理情形在案查台屬敎案之多爲浙省冠非但民敎不和亦且舊敎與新敎互鬭習爲故常勢不兩立地方官依違其間衍敷了事但圖目前苟安不顧日後釀禍從前應萬得王錫彤等案率由於此本部院調閱原案卽經嚴飭各屬認眞整頓母得仍前將就致生枝節遇有敎案督飭洋務局指示辦理已結多起此次海門兩敎械門意在爭界築牆實係七月間兩敎因菱角細故起衅臨海縣蕭令邦愷辦理不善所致現將蕭令撤任遴委左令宜之前往接署喻道現已由台向寗飭令查拿滋事首要革除不法敎民按律懲辦並由本部院照會英法領事聲明内地會華司事郭愼言天主敎華神甫阮振鐸司事阮瑞銘等均屬罪有應得除札寕紹台道喻道飭拿滋事首要革除不法敎民並飭各屬一體會同地方文武實力保護毌稍疏懈外合行札飭札到該道即便遵照定期起程前赴寗波會同喻道與駐寕英領事及駐滬法總領事所派委員副主敎田法服會商傳敎善後規條以期兩敎相安仍將辦理情形隨時電禀毌稍率延（外臨海蕭令有通禀稿叙述亦詳可與前日所登呂統領所禀之詞互閱明日續錄）（陳） 
[外務部致成都總督電] （爲保富公司事） 
二十日電悉查川省設立保富公司自行籌欵購地原爲華洋商合辦礦務轉租開採以杜其攘佔起見乃保富公司尚未購地奸民王靜軒潛串洋商立德樂先行囤買殊屬有違定章自應仍飭保富公司向立商理論設法購向以符原案至王靜軒串謀漁利應如何懲罰之處即由尊處轉飭照例辦理外漾（臣） 
[南京軍界大更動之原因南京]  
　　近日南京軍 
 
 

Page 4

 
 
官大爲更動係因玉帥在任之時所用軍官大抵皆本省人尤以江寗鎭江两府之人爲衆午帥到任有某觀察者力言徵兵官長合力營私且多倡革命宗旨剃辮髮者尤多午帥信其言故陶駿保孫銘等均經撤差而以鄂省學生補其缺（外） 
[添設槍船巡緝梟盜淸江]  
　　新勝水陸緝私營管帶徐寶山都戎以洪澤湖小港甚多向爲梟盜出沒之所非用鎗船緝捕難期得力現擬自籌經費添設鎗划若干艘所有勇丁即由本營杉板撥用不再招募以節餉糈（特） 
[鄱陽縣請兵冬月邊江西]  
　　鄱陽縣陳朗儕大令前日具禀報撫謂本埠地方遼闊水陸交衝轉瞬時交冬令宵小易於竊等雖城廂保甲業已改爲巡警嚴密梭巡其鄉間保甲事宜亦已由官紳實力整頓惟縣屬之童子渡油墩街田板街漳田渡響水灘陳家嶺朗埠横冷溪松林村泥灣茅山洞等處離城甚遠如安徽建德及九江景鎭往來大路商賈絡繹且時有洋人游歷年交冬令屢出盜刦案件加以原設汎兵前已裁撤故行旅恒有戒心若非派勇分處駐紮實不足以資保衛查上年冬防曾經前縣移請駐饒之巡防隊右軍後營自十月初一日起派撥哨勇三棚分紥童子渡油墩街田板街漳田渡以資巡緝其餘朗埠等處卽由該三處哨勇不時梭巡一俟冬防事畢即行撤回在案本年冬令正防務吃緊之時現値匪徒滋事之後更宜加意巡防以昭周密擬請仍由駐饒巡防隊右軍後營派撥哨勇六棚馳往童子渡油墩街田板街漳田渡響水炊陳家嶺六處分紮巡緝以期匪徒斂迹消患未萌云云（用） 
[天足會總會及各處分會之報告紀畧]  
　　本天足會在西歷一千九百零六年所辦之事其最要重者莫如是年西三月念五日下午在上海大馬路市廳開設之大會是日會員未經到會之前已有多數來賓齊集會塲會塲固屬廣闊雖高朗演說之聲猶不能達其全所而開會後不久竟無插足之地門外彼往此來絡繹不絶蕯軍門之海軍音樂隊亦到塲作樂助興演說壇上供有天足會女學生手製之花卉先由主席沈仲禮觀察宣佈開會宗旨次由嚴又陵觀察演說纏足之害聽者莫不大受感動呂尚書海寰適有要公於散會時蒞會本會長李德立夫人曁工部局董事長赫利戴君各用英語演說俱由博士李佳白用官話述譯統計是日共派去勸勉放足文件二千紙沈觀察又賣去徽章六十份使婦女帶之者能表白於衆彼等未經纏足之故非因無人照理所致實因彼等乃天足會會友也此項徽章又非人人所得購置値價兩元惟體面高尚之婦女方能購買也 
本會會長又特赴杭州天津北戴河等處開會演說計是年在上海共發印文件九萬五千五百九十六紙倘若將在成都曁西安府所發文件合而計之當有十萬紙之多是爲向來所未有之巨數也 
本會會長李德立夫人定期不久回英而復來中國與否尚未可知按德立夫人十載殫精竭神百折不撓始創成此艱難之事業本會當銘感其功德永矢勿諼並仰企前型以自加勵焉 
本會承加拿大敎會雅意嗣後分派於四川貴州雲南等省之印件可借用該敎會印字機器刋印庶幾可省運載費用且西部各省工錢與紙價較平於别處昔日本會在西安府又蒙沙爾洛君厚意允代本會將文件在該處浸禮會印字館翻印分派陜西山西甘肅各省查陜西有三縣婦女纏足以取悅於男子以致不能行動祇得以膝頭爲脚匍匐躝行不啻六畜也由斯觀之以上五省分派文件之費用除印費派工外本會辦事員無庸别籌欸項至于廣西省雖印費派工亦無庸籌備以該省無纏足之惡俗故也直督河南北山東北山西等省所有費用自有本會天津辦事員籌措無須總會辦事員顧及蘇州分會殊屬大有進步不特無須總會協助且能勷助總會焉 
廣州厦門汕頭重慶叙州府等處亦皆如是並無庸總會資助且幸甘肅總督亦仿效别總督之舉傳諭改革纏足之俗今惟福建省尚未有督部堂之告示勸禁纏足而已極望新任閩督亦將傳諭勸禁也按本會會綱第八欵曰一本會雖爲西人組織但數年以後可望全爲華人之會也一現在本會在香港九江厦門重慶等處皆有名譽華書記員是以本會之希望不久可達其目的 
山東濰縣書記員馬地亞夫人報告云是年開設婦女大會歷十天久專爲研究纏足之害起見到會者四百餘人其中一百名業已解放二百零五名應允解放自開會後數月查悉放足者有一千名之多云 
浙江杭州書記員葛崇德夫人報告維新派於天足之事頗稱出力放足人數日見增加雖有多數人不願即速放足但彼等已知纒足之害並悉時尚更改嗣後當不爲女兒纒足可見此事大有進步是年五月間李德立夫人來杭開會兩次人心大受感動 
江西九江華書記員石醫士報籉是年本會雖未聚衆開會惟覩各處情形可知人心大有更變之象余因醫務勿促未遑顧及别事茲有一事可見天足會進步之一班有一宦家女童在醫院放足回家開導父母後由父母之力勸勉三百餘家應尤嗣後斷不與女兒纒足 
蘇州書記員安德臣女士報告日前設立之天足會今已有會友數百名該會每月聚會一次皆在會友家内叙會惟男女分所該會所有傳單文件俱歸會友自行著撰刋印謂無庸余之幇助盖彼等自能辦理云 
其餘如山東登州府西摹女士烟台尼維斯女士濟南府懷德來女士泰安府貝博士江蘇省揚州府麥金叙女士四川重慶府紀爾本女士綏州府傅雅士先生福州德維士女士漢口傅洛德女士香港謝女士張家口史來矩女士陜西西安府謝洛克先生天津畢克女士河南彰德顧福士女士直隸保定府女士各將其一年辦事情形函告本會謂會事日見發達將來不難推廣使凡爲女子者皆脫離此苦云 
[今日尚有各國要事移在第二張]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[部咨酌加民局總包郵費杭州]  
　　浙撫張筱帥奉到北京稅務大臣來電議加民信局總包郵費等因當即通飭各屬出示諭知後茲又奉到咨文仍寓體恤民局之意咨文照錄於左查郵政官局代民局寄送一　曾於光緖三十一年十一月二十五日申請外務部核定資費尙米奉到部文附錄原文申請酌核示遵等因前來查原文内開郵政官局代寄民局總包酌收資費一事前經迭次申請鑒核至今尚未大定其現在辦法凡用輪船火車運送者如往來通商口岸代寄則准免費如非通商口岸則僅完半費雖經如此定辦而各民信局等於火車代寄尚無異言惟於輪船代寄者始終阻撓欲全行免費不思郵政輪船經費已成鉅項支欵而各項經費即於寄件取償所有郵政推廣章程業經奉旨核准現在郵務異常擴充寄遞郵件日見加多一切脚差工費辦公開銷勢必異常浩大照章應收代寄之費自不能永免不交今欲辦有把握須令民局按照郵例國内郵資全數交納（即係每重五銀洋銀二分按總包每重二觔六角四分）若恐取資較重則先行通融减半收費亦可但必須通行遵辦方免各處有所藉口等語查各省郵政局原係國家所設最爲要政現在郵務擴充開銷浩大近户部撥款津貼興辦此舉年至數十餘萬两計尚不敷甚鉅所有郵政官局代寄民局總包自應酌量收費藉資彌補惟驟令按照全數交納似非體恤之道應先行通融辦理嗣後無論輪船火車運送郵政官局代寄民局之信包一律暫按半費收納以示體恤而歸晝一相應咨行貴撫轉飭各該地方官出示曉論各民局遵照辦理可也（陳） 
[重辦華法銀行之風說北京]  
　　華商高爾嘉與法商沙札郎訂立合資開辦銀行一案已因期滿未能開辦前由商部將其開辦合同咨北洋大臣撤銷現聞該法商尚欲來京與高重議開辦銀行恐交涉又將起矣（呂） 
[息借海州開埠經費鎭江]  
　　海州開埠需用經費曾由周玉帥札飭籌欵局籌撥二萬五千金以資應用嗣因該局欵項支絀一時難以照撥而海州飢民衆多急需以工代賑當由辦理開埠事宜之竇守以珏禀請江督端午帥另撥濟用現經午帥飭由該守向裕寗官錢局息借三萬金以便迅速開辦云（想） 
[廿肅鐵橋估價京師]  
　　聞甘肅黄河鐵橋已估工十六萬現已運料興築現甘肅已有電致京云（呂） 
[淮北災情彙誌]  
　　一劉紳愼之由淸江致上海商會函盛宮保少卿子英觀察鑒增於二十夜抵淸江復到淮謁見張太尊又見新任楊道台商酌一切楊觀察十六日接印安插灾民大費心力淸江災民約二千萬刻大口日給錢三十文小口二十文日需數千金現在災民築住土城如同營制開有東西两門委員守護計五十餘城尚無滋鬧情事所慮者無此長欵接濟耳淸江各物皆貴稻草每担一千八百文蘆柴每担八百文籼米每担五千八百文重至一百四十斤雜糧亦貴飢民終日不飽面容焦瘁慘不忍覩較諸去年崇沙今春湖南之災更重什百倍矣此時尚好挨延轉瞬隆冬一經雨雪數十萬災黎飢上加寒恐無生理况每户只有蘆蓆兩張以爲遮蓋能當雨雪耶覩此情形將來誠有不堪設想者爲今之計别無他法惟求諸位活佛大發慈悲運大神通拯無數命書至此不禁爲災民焚香九叩并求早日打算晚今前往沭陽海屬之災沭陽最重祇蒙發錢三萬四千串深恐不能濟事務請早籌接濟不盡感盻南京之錢畱請盛朗翁轉運昨已去信告知先到沭陽請其由浦徑送沭陽矣 
二劉紳愼之自沭陽致上海商會電盛宮保曾少卿施子英朱葆三大人鑒沭陽災重非十萬不可乞籌欵增叩 
三宋紳培之自海州致上海商會電盛宫保曾少翁施子翁鑒經電敬悉遵義賑章程辦理并與官紳會商惟海贛沭地廣災重較昔尤甚且匪亂未靖急宜冬春賬撫保安地方一州兩縣灾民約有四五十萬認口刻查放亦需一二十萬口一旦流離歸來更無把握欵少難救大災海州係南洋海疆江蘇上游門户還求大發慈悲廣籌鉅欵接濟多辦雜糧應急治基敬代數十萬災民焚香叩禱沁（外） 
[江督嚴禁米糧出口南京]  
　　江督端午帥查米糧出口民食攸關經前署江督周春間疉次通飭上海鎭江仙濠各處嚴禁出口茲屇冬令各處米粮收有成數至今價未低平又淮北大受水災饑民甚衆急宜賑撫恐有奸商牟利販運出口内地米粮仍屬日漸價漲特此通行嚴禁毌問官口私口如有販運出口一經查獲毌問軍民人等以一半充賞查獲之人一半充人賑米惟在内地販賣者各關卡亦勿准借端需索（耳） 
[淸賦限期解欵蘇州]  
　　蘇省淸賦一欵現經藩憲陳方伯核定府屬九縣應繳銀九萬兩分三期解淸計十一月十五爲第一期十二月十五爲第二期明年二月十五爲第三期如各屬逾限不繳第一限記大過一次第二限罰俸第三限撤叅如遵期解省第一期記功第二期酌調優缺第三期升補加獎業已札飭各屬一體遵照矣（銀） 
[調查江𡩋正誼津逮兩學堂情形江蘇]  
　　敎育總會調查員袁希濤日前報告總會略謂正誼中學校一案始由校長徐君渤禀將救生局救濟洲加租銀二千元撥充經費救生局秦君際唐等以須自立津逮小學不能分撥禀復旋奉府批詳准各撥一千元爲持平息爭之計而秦君等又禀督院以正誼不令巾學程度且收學費碍難分撥奉批以後每年減撥五百元并飭由總學會查明正誼課程辦法具復於是徐君亦禀訐救生局董侵蝕把持藉興學以遂私圖當由學務處移請確查希濤承本總會之委託親自抵寗詳細調查一切除侵蝕公欵一節應候江甯府確查外檢閱正誼各生成績聞有一二人能企中學初年級者其預科則實高等小學初年級及初等小學之程度也則規畫確未完備程度亦不吻合據徐君告稱則謂一由欵絀二由屋少云至津逮小學係就鳳池書院設立此院本係民居計五進其第五進仍爲舊山長秦際唐眷屬所居第二進以板隔兩楹爲初等小學敎室業已竣工開學現就第三進隔兩楹爲高等小學敎室工未竣第四進作休憩室後隙地一方作操塲甚小其敎員半係董事子姪當調查員到堂考覽時値授讀經課鬨堂誦讀略同私塾又其課本施之甫就學之兒童頗嫌太深查核該堂簡章所刋定之各科敎法與所實行頗不符合云云按寗垣之地學校林立而正誼津逮兩校其内容竟若此噫。 
 
 

Page 10

 
 
[病瑞典國君主重]  
　　三十日倫敦電云瑞典國君主患病甚重皇太子已奉命充攝政王按瑞典國君主生於一千八百廿九年現年七十八歲 
[英國議院議事]  
　　三十日倫敦電云英國上議院第三次宣讀商人行船經商爭辨之條件同日電云英國下議院第二次宣讀工人酬金之條件 
[德國之政事]  
　　二十九日柏林電云德國政府現在懇告國人謂德國他日得列於强國與否尚須冐險前取各報亦爲之鼓吹全國之民除中部各境及社會黨外亦皆贊成德相之辦法 
[南美洲總統患病]  
　　廿九日柏林電云南美國委内端拉國總統患病 
[日本大將墜馬受傷]  
　　廿九日東京電云日本乃木大將今日由宮内回府中途墜馬不省人事情形甚爲可危譯文進報 
[美國擬造巨艦]  
　　二十九日倫敦電云美京消息謂美國海軍部大臣擬建造與曲國巨艦無畏號同樣之戰鬥艦一艘排水量二萬墩砲力加厚已請諸國會核議矣譯字林報 
[京沽滬各局海運委員名單蘇州]  
　　京沽局（總辦）知府萬立銳（會辦）知府張壽鏞延齡（提調）知縣宋乃謙（差遺）通判顏緝斯知州黎明知縣潘升嶽汪廣生張篤鼐陳學鑑王佑之劉炳靑潘起鏞葛誦燨理問沈明棻府經定棻鄉澤鑾羅肇煥縣丞德章朱承基簡錫恩徐坤芝魯寳淸巡檢朱世昌滬局（總辦）知府湯在衡（會辦）知府長泰榕興（差遣）直隷州陳德球同知蔣育棻通判吳汝繹知州楊寳紳知縣龍標梁濬年竇以棻錢浦嚴寳騏府照磨趙士元朱倫縣丞龔繼文賀錫璜王嘉熙陶昌賢孔昭敬吳縉彤從九張嘉鑫（且） 
[蘇府勘荒續誌蘇州]  
　　蘇州府何太守赴各屬勘荒一事已誌前報茲悉抵常後以常昭二縣鄉民聚衆鬨鬧求准免荒因與蘇藩陳方伯電商辦法飭該二縣出示曉諭低窪之區准予免賦高阜之田仍須照納由是衆鄉民皆帖服而散太守遂於二十八日返棹回省翌日即赴江震崑新四縣查勘（且） 
[松府閱視海塘松江]  
　　松江府戚太守前日乘舟赴南鄉沿海一帶閱視海塘旋復繞道葉榭亭林後岡松隱等處察訪一周而返（歌） 
[改良巡警蕪湖]  
　　蕪湖巡警督辦黄潤九觀察現擬開設警務學堂已延請倪旭初翟又新兩君充敎員並須於於前定七區外添設三區重定崗位云（九） 
[常昭設立巡警學堂蘇州]  
　　常熟昭二縣擬在城内設立巡警學堂額設六十名槪招本籍人肄業一切章程悉照省學堂辦理刻已禀請上憲派畢業官學生許某充當敎習日内即當開學矣（且） 
[委勸蠶桑蕪湖]  
　　江南實業學堂畢業生王慰時君奉委巡回寗國府屬調查蠶桑事月初由府到南陵縣大爲學界所歡迎請其整頓一切利業惟馬大令以經費難籌現在尚無頭緖云（牧） 
[運司保留武員揚州]  
　　江督端午帥近擬以署揚州營叅將戴鶴松與海州某武員對調運司趙部轉得信後亦以揚城飢民甚多冬防吃緊未便遽易生手特禀請江督保留三月俟來年再行更調云（引） 
[電飭解送革弁赴寗松江]  
　　提轅巡捕朱光點近經提台徐軍門疊接郵政局遞來或稱學界公具或稱商界同具或稱五營公禀等三函遂據以咨參二十六日奉江督回電飭將該革弁解送來𡩋以備細訊軍門接電後即傳朱到轅詢問朱稱革弁從無不法情事咨文中盜賣軍人姦佔婦女楊前任發落在案等言均無其事可訪可查且盜賣何項軍火姦佔誰家婦女三郵信並未指出口吻相同顯係一人構陷故極願赴寗剖白請交馬千總暫保一日俟部署家務即時動身軍門准之（夕） 
[敎士請兵保護寗波]  
　　慈邑東埠頭地方有耶穌敎民王申初與天主敎民趙某稍有嫌隙趙即禀知主敎謂土仇視該敎意圖糾衆與之爲難主敎得信後即函請寗道喻觀察撥調勇兵前往保護（易） 
[提學使通飭分别學務名目蘇州]  
　　蘇州自提學使到任後卽將學務處裁撤改作敎育會現周提學涌飭各屬凡官立者稱爲學務公所紳立者爲敎育會以分權限而符名實（銀） 
[提學使札飭催造學堂册表蘇州]  
　　學務公所昨得周提學由遞來札文飭各學堂赶造姓名籍貫年歲形貌册表呈候咨送學部俾學部派員調查限即日申復（銀） 
[通飭保送優生杭州]  
　　浙省前奉禮部咨行奏准考試優貢新章茲已奉張筱帥札知支提學通行各屬著遵新章保送其出洋留學各生亦須造册具詳云（陳） 
[批飭另籌學堂經費寗波]  
　　鎭海縣養正學堂現因經費竭蹶擬以鎭海漁團驗費撥給若干藉資貼補日前由廩貢生吳廷採等具禀道署旋奉批示云該生等辦理養正學堂旣有實效自應布置完備以期久遠惟鎭海漁團歲收驗費本道在寗波府任内據郡紳公請常年撥給闔郡帥範學堂洋五千餘欵無多須留備海防經費案經禀定挹注爲難該生等應即另行設法免致延誤仰寗波府轉飭知照（易） 
[上海官事]  
　　候補知縣汪從新出使文報委員分省補用通判李景軾候補縣丞陳祖德等昨日均到道轅禀見稽查沿海保甲委員巡檢黎寳麟現已過班知縣訓道禀知（宜） 
[預備歡迎安徽提學]  
　　新簡安徽提學使沈子培前赴日本考察學務現在事畢已於上月二十八日在東瀛乘郵船會社之博愛丸起程回華准於初三日到滬安徽旅滬學會特發傳單於學使蒞滬之日假徐園開歡迎會云（孝） 
[禀請改良鄉約]  
　　本邑紳士李平書明府等日前　禀滬道略謂現下朝廷頒布立憲地方端賴有自治之權其自治之道首在紳民聨絡但庶民有愚智之分即進化有先後之判若非隨時曉愚者以大義自必愚者終愚斷不能潛移默化以日進於高明是以向長各處遍設鄉約局宣講所以聖經賢傳開導愚朦卽古者持鐸設 
 
 

Page 11

 
 
敎之遺意立法不爲不良特惜祇將聖諭廣訓朗誦一遍未以闡發其奥旨使聽誦者均不甚解不無遺憾現已向米業董事商允假邑廟萃秀堂創設講習所擬聖諭廣訓及一切經世善書衍成白話按期宣布有志之士均可到所演講俾聽百無論智愚皆能猝解現已備齊檯櫈雜器將次開辦請爲立案並懇扎飭通屬一律改良等情瑞觀察已准如所禀辦理矣（宜） 
[上海格致書院九月份課案]  
　　（策論）李成蹊謝崇實魯國雄孟季良錢肖石吳焱章單毓秊方轂李茘泉單志和李炳章蔣啓彤黄志曾顏叔屏單肇蟾吳曉巖魯忠誨鍾英周御張康齡堃申趙志淸單陳煜丁逢甲朱濟淸王文王蓀瞿文彬唐春雅隗杰毓秀潘世祥（以上一名三元二名二元三名至五名各一元半六名至十五名各一元十六名至三十二名各五角）○（算學（毛文德黄志曾潘廷楝虞守煌姜臣顏曹璜姜石愚陳驥雲徐遠峯席儒陳其鴻（以上一名三元二名二元三名至五名各一元六名至十一名各五角）（助） 
[江督札飭保護敎堂]  
　　上海縣王大令近接江督札文略謂大江南北今歲灾歉頻仍所有灾黎難保無匪類煽惑向各處游行滋事擾害地方又恐各該處十棍勾通一氣借仇敎爲名因以生事爲此札飭通屬各州縣移會營汛嚴密查拿一面諭飭地方董保隨時查察遇有此種匪棍滋閙情事即须禀縣請究毌得徇隱並飭營弁董保加意保護敎堂免致釀成交涉云云大令接奉之下即飭承繕就示文將次曉諭周知矣（宜） 
[示禁攙售料士]  
　　駐滬查驗土藥委員劉明府查知近有奸商攙售料土食之易生他害因禀請八省土藥膏稅總局核准咨奉户部札飭各省一體查禁勒令閉歇並將查獲之料土以一半賞給巡丁一半充公如有得賄庇縱一經查出援例重懲不貸等因劉明府已出示嚴禁並派丁勒閉矣（尺） 
[起運電燈機器]  
　　南市電燈廠定購各種汽爐機器早已到滬存在浦東棧房茲局董已議定今日雇人起運到廠以便裝配所有電桿已先在城内各叚豎立矣（尺） 
[被刼請捕]  
　　前日有上邑人葛秀芝在滬收得賬欵至開所雇車擬往曾車鎭中途被巨棍受江糾同光蛋攔路攫奪並將葛連戳數刀而逸事後經葛報知各巡局並赴縣禀緝究追（九） 
[土棍被獲]  
　　著名土棍老佛近日冒探拆梢行兇索詐爲道轅包探楊金山拘獲連同凶刀解道奉發上海縣收押自新所候再訊究（宜） 
[禀請移提流氓]  
　　昨日縣差在江灣鎭遇見流氓王仲山當即馳赴寶山會同寶邑差役前往拘獲寄押寶署該差回滬後即禀明王大令候備文移提歸案訊辦（宜） 
[皖商復議妓院命案]  
　　皖人汪挺俊被姚瑞生在迎春坊妓院踢斃身死一案旅滬各皖商以仵役驗報不實因此羣起公憤在道縣進禀請爲復驗乃事隔多日尚未奉批因於昨日復行會議對付之策紛紛擾擾未知如何了結也（力） 
[收殮路斃]  
　　無錫人張掌生向爲烟館夥前晚忽然倒斃於老閘橋北首大街經巡街捕報告捕頭奉飭二圖地保報堂收殮發壇招領（力） 
[凌虐婢女]  
　　湖州婦人吳孫氏僑居英租界德源里前日將婢女春蘭砍傷頭顱並以鐵練鎖脚同居李四明將情訴諸濟良所昨由西董將該婢及氏一併送請公共公廨訊究襄讞孫會同德師副領事訊之吳孫氏供並未用刀砍傷惟因該婢偷吃鄰人食物以鐵練恐嚇是實春蘭供十四歲四川人于四年前賣與吳姓此次因失去尿布故遭主婦痛打並以鐵路鎖住不放求察李四明供與吳孫氏同居每日晚間該婢必遭毒打或以火鉗燒紅烙手啼哭之聲耳不忍聞因此代訴濟良所尚求驗明傷痕明府將春蘭傷痕察驗畢隨商之師謀君判將春蘭發交濟良所留養吳孫氏發押本廨四月以儆（力） 
[賒騙貨物發押西牢]  
　　新閘路祥泰仁帽子店主顧子卿以本店票洋向緞客太同業中賒騙貨物昨捕房至公共公廨請究包探王長桂禀稱顧共向各家騙去貨物洋二百數十元已由小的查明茲將各原告傳案請爲訊奪祥泰源彩鳳齋二帽店請追緞帽毡帽陶義興請追緞子紅布沈老二請追緞子洋五十二元任少卿請追女帽價洋三十五元王關林請追緞帽一百十四只襄讞孫明府訊之顧子卿供店係寗波人顏姓所開小的爲經理現顏携貨脫逃不知何往求交保出外理楚明府商之師謀君判顧發押西牢一年示儆（當） 
[會訊定買香烟案]  
　　英商萬相洋人前控哈松亭定買香烟延不出貨經公廨襄讞孫明府飭差將哈妻劉氏提案訊知伊夫已往天津判交保出外追回等情已詳前報現哈已到滬前日午後經孫明府會同英巴副領事復訊原告洋人稱哈松亭定買香烟短交價銀九百餘兩貨亦不出茲將樣烟呈請堂上察追訊之哈供實因烟味不佳故此不出現願貼補惟小的一貧如洗求恩公斷明府商之巴君判哈認還洋八百元交保出外自向原告理楚力） 
[總工程局記事]  
　　烟妓周氏被姘夫劉某在金陵原籍誘來押入花烟間得洋三十元今由木工商阿順措資贖出另由同業龔同春沈夢熊爲媒販賣與唐和尚爲室議價六十元因不肯立據口角被巡士查悉拘解南區送局經孫明府判將氏發查高戒責一百下龔二百下沈三百下押十四天其餘交保○董家渡吉昌泰花行在南區報稱廿二夜失去大洋一百三十元鈔票三十元小洋二百角後由學徒錢元通指出店石老成形迹可疑即由司賬陳大來扭控到案明府訊得錢所供不實著陳帶回盤問○鞋底作主韓法華扭控夥計郭三與學徒謝四妇串竊鞋十餘雙質錢分肥一鞌官判各戒責一百下謝著韓帶回管束○高阿茂張阿牛闪因串竊瑞記洋布店貨物値洋一百餘元押繳硬挺昨日帶比判再各戒責二百下高押攺過局八月張押六月（尺） 
[公共公廨早堂案]  
　　陳星發控吳仲甫張禮中陸子香王來生等取竊錫燭臺銅機器等物質六十除元分用昨由匯三捕房解送到案吳等同供實係陳欠付三月工資是以搬取抵償求宥襄讞孫明府判各押七天完案○某洋人控莊富南售 
 
 

Page 12

 
 
地不交昨由捕房將莊傳案莊供商民並未將地賣給洋商至今自已管業判交保候訂期呈契會訊○某洋商控北京路黄永仁舊貨店收買洋人被竊衣服由探解究黄供貨向拍賣行拍來有賬爲憑求察明府謂如能將該衣之賬查出方可免究黄供實因不識洋文且不知何時拍下判罰洋三十元衣交該洋人取去○利康洋行控楊霖泉定貨不出昨由包探傳案楊供事已理明求恩開釋明府准之○吳松桂在某洋人處服役乘隙竊取楊金榮綢衣及洋東衣物寄頓於法界龍江路第廿九號門牌阿四處兹經洋東報由包探陳云忠拿獲解究判押候補提人証復訊○馬夫馬四開魏一章攔路調戲女子姚阿英經其母姚王氏扭入捕房解訊判押在案昨解讀訊判各罰洋两元○魏阿土張阿五串竊瑞和洋行滕椅由捕解究判各押三禮拜○陳榮生竊取王生元等家衣物判押三個月○王金寳潘曾榮攫取洋人金練由捕解究判各押两禮拜贓留待領○尹聚興毆傷醫生趙本瑞控奉提訊趙妻供被打失馬寶四两並蘭針數百根現在受傷甚重請究官判尹交保俟下禮拜六令趙到案再訊（力） 
[法租界公堂案]  
　　名利棧庽客陳寳榮失竊洋廿七元經公堂判限該棧調處在案嗣因調處未妥陳又偕執事王仲卿到案請示官判除房　金五元二角不給外令該棧再給川資洋五元了案○銅器店主徐龍海因接濟盜匪軍火由英公堂拘獲移案審訊昨日飭探仍將龍海送交英公堂訊辦○偷竊八僊橋萬源押店珠寶之許開昨又解訊許狡賴不供奉判押捕房半年再查贓物○仁和烟紙店甫經開張忽被間壁森康失悞殃及經公堂斷給卹銀二百兩昨該店主居伯根投領卹銀准予具領○張子鑫被畢浩根控呑沒股銀一案經公堂斷張交洋一百元昨張妻先交洋廿元給畢具領候核○劉竹亭趙老大徐阿貴張阿金等串竊薜心齋考籃及文憑要件迭經訊究始交案除將贓給領外特將爲首之張阿金押捕房二月餘人各押一月趙因房主從寛開釋○金寶弟控傭婦潘李氏偷竊首飭箱一案又經解訊仍不肯供官判還押候追○吳阿生竊銅茶壺官判押廿天○陸桂林陳竹英朱利嘉淸晨在碼頭私圖行竊爲太古公司巡丁獲案判各押五天○王阿四竊衣包判押一月○李竹林竊芝蔴判押三天○曹云山在新開河攫陳九雲帽子判押半月○夏三元因其子在某西婦處服役竊洋二百五十元逃逸將夏拘案限半月交子訊追○王阿小竊考籃烟筒押二月（深） 
[美租界捕房事]  
　　某西人昨偕包車夫姜德榮報稱前晚被流氓林紹先拆梢洋元請究捕頭當飭包探張才寶往查並未拆梢姜實賭負捕頭得復將姜嚴斥釋出○高阿珠報稱前將銀表一枚至西華得路楊姓鐘表鋪修理前日往取店已閉歇請究捕頭當卽飭探將楊拘人聲稱此表實被某甲竊逃等語捕頭除飭探查緝逃夥外並著楊帮尋送辦○塘山路陳會亭家養犬二頭未上嘴套由捕頭查見飭探請廨單傳訊罰○寶德西國麺包行出店朱三仁送貨至有恆路七號洋人家被傭人强賒不遂被毆由朱設報捕房飭探查辦○鄔友標李阿順昨在源昌路因賭互毆由七百四十四號捕併送捕房捕頭以因賭起釁一併斥釋○碼頭探目王湘洲巡至公和祥碼頭附近浦灘見有孩屍二具報知捕房咨照水巡撈起理葬（似） 
來函 
　　 
[新陽徵兵張紹一之歷史]  
　　新陽茂才張紹一素性伉直任俠好義於本年春間聞蘇州徵兵令下槪然以身先倡導爲已任報名應徵於是邑中人皆開　興起相率入伍徵兵官遂舉紹一爲長紹一能約束同伍記大功一次併挑取憲兵詎前月中紹一憤黄標統虐待同伍於是禀請上峰攺良軍政時値袓母病重告禀遄歸省視標統即誣以故行脫逃禀奉拿辦若將陷之死地者然現在紹一尚未到案聞者皆甚爲不平以徵兵官之資格而所爲如此其辦理情狀不敢言僅舉張紹一之歷史以告當世之留心軍界者 
[大呼將伯]  
　　滬上爲通商總埠而貧苦小民無衣無食者何可勝計當此風霜凛冽砭人肌骨設竟恝然置之幾何不爲溝中瘠乎敞堂每歲季冬承海内大善士槪以棉衣千餘套糧米千餘提助敝堂施給窮黎際此轉瞬隆冬又至敝同人不得不爲之代呼將伯尚祈亷嚢槪解集腋成裘源源而來多多益善而作善降祥報捷於影響不禁跂予望之矣滬北天后宮前廣益善堂司董等謹誌 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
