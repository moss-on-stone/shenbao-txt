# 1903 - 154 - 4910825

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏諾集部都八百三十二種其大恉自開國以迄嘉慶二十四年以　與事例皇朝三通六部則例彚　爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華　錄爲主而叅之邸鈔奏案各部通行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政西　經奏定通行者亦　陳終妯備舉　遺方今崇尙實學朝野上下　究心經世之務官書卷帙繁重購寘匪易私集事育龐雜抉摘尤難是編總裒諸書采輯精要　　　冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博　典之　海矣益用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股粟一千號每號减取十六元印有序例總目一卷及編目二卷引用書目一卷有欲先觀爲快者請至申報館索閱樣本可知全書之厓略矣外埠各坊均有出售此啓 
[論粤西近事]  
　　粤西匪亂歴二年餘蘇熙帥鎭之而不能平王芍帥征之而不能定於是易剿爲撫招令投誠而烏合之徒旋降旋後自鎮南關以下而潯而梧而桂紛紛擾擾西竄東奔縱火劫財習爲常事蓋以頻年饑饉民不聊生兼之文武不和裁兵令下凡向之隷名軍籍者一旦奉檄撤去無計謀生遂聯合奸人日以劫掠鄕村爲事憂心時事者輙鑒及昔年洪楊之亂深切杞憂謂苟不及早蕩平他時竄入湘中或蔓延至東粤坐令勢力漸大必致塗炭生靈而好事之徒乘機散布謠言指芍帥陰以利益許法人借兵入關平亂電音四達糾合成圑藉抗洋兵以圖革命嗟乎天心尙未厭禍而奸人又好亂若此匪黨安所得而平靜地方安所得而敉寍哉而以我所聞則匪亂情形實有與外間謠傳大相懸絶者蓋粤西之匪非匪也無一不平民也粤西之民非民也無一非匪類也平日山林嘯聚跳刀拍張一遇大軍到來則戢影潛蹤匿不敢出及師退卽又成羣結隊恣意披猖往往有今日爲良民而明日即入於匪黨亦有今日在匪黨而明日投戈就撫卽導引大軍剿匪人者是豈習與性成甘作緑林暴客哉亦以田隴旣遭荒歉而宼盜所過蓋藏又被掠一空遂不得不以行劫爲生涯妄冀命延旦夕是以大吏屢上肅清之摺不久而又匪燄鴟張說者每怪邊帥優柔撫軍諱飾實則非遇年書大有恐奸宄不得而平卽暫乞降未幾亦終於反側耳或又疑匪類安所得軍械必有人意圖作亂陰以軍械濟之僕則以爲不然獨不見匪黨中半係各營散勇乎當丁撫帥之量移至桂也與熙帥互有意見奏請裁去邊防營顧營雖已裁械尙未繳邊陲瘠苦之地安得容此數千輩游手好閒之人適小民苦於旱潦爲災因之各訴苦衷互相糾結揭竿斬木肆意驛騷軍械之來其以此歟或曰然則子安見芍帥之不陰借法兵法人之不陰謀粤地則更明告之曰法縱視中國如礍上肉獨不懼英人之聣於其旁乎今越南旣在法人掌握中廣州灣又被法人所占果得據有粤西全省地則中國西南一角法人可襄括無遺詎非計之至善者然亦思英已在梧州開商埠粤西果被法人所得則梧州一埠介乎其間進退兩難英豈不欲與法人敵法亦不乏謀深慮遠者何至貪此邊圉磽瘠地而與鷹瞵鄂視之英國爲仇我是以知芍帥固决不借助於法人卽有此心法人亦萬不至爲芍帥所用也觀夫昨報所紀法人以西亂未已慮及匪人或竄入越南因調兵駐海防嚴爲之備芍帥則恐匪人之侵入越界檄令大軍扼守龍州是兩國皆恪遵所訂約章無虞無詐烏覩所謂有陰謀詭計於其中耶雖然粤西之亂正未有艾也溯自法越事定之後邊營散勇數以萬計賴熙帥加恩卵育得以果腹有資今者熙帥已奉詔入京黃帥繼之若輩未必盡畏威懷德一遇天災洊告口食難謀各屬飢民蠢蠢欲動勢必撫之而無可位置剿之而多不勝誅加之東粤欽廉又無不處有叛亂之事雲集響應誠未易轉危爲安矣未識袞袞諸公將何術以平此跳梁之小醜哉 
[硃筆恭錄]  
　　五月初三日奉硃筆圈出蔣式芬補授吏科掌印給事中欽此 
[本館接奉電音]  
　　昨日午前京師飛電傳來上諭十道敬謹譯登○五月十三日内閣抄奉上諭四川綏定府知府員缺著漙來補授欽此同日奉上諭廣四廣遠府知府員缺著王祖同補授欽此同日奉上諭江寗布政使著黃建筦補授胡湘林著補授湖南按察使欽此同日奉上諭山西冀寗道員缺著連甲補授欽此同日奉上諭江蘇蘇松糧儲道員缺著陸鍾琦補授欽此同日奉上諭廣東高州府知府員缺著英麟補授欽此同日奉上諭浙江温州鎭總兵員缺著葉祖珪補授欽此同日奉上諭四川成緜龍茂道員缺著沈秉堃補授欽此同日奉上諭貴州安順府知府員缺著瞿鴻錫補授欽此同日奉上諭四川成都府知府員缺緊要著該督於通省知府内揀員調補所遺員缺著福潤補授欽此 
[宫門抄]  
　　五月初一日刑部都察院大理寺廂黃旗値日侍衛處引見五十員刑部十二員内務府十員孫中堂等會試完竣覆命並請安博公榮公伊立布各假滿請安孫中堂等謝寛免處分恩銘勳賴清鍵預備召見車王續假十日吏部呈進月官卷召見軍機及孫中堂等銘勳賴清鍵○初二日工部鴻臚寺正黃旗値日侍衛處引見四十二員鑾儀衛八員値年旗三員廂白漢九員兩　十三員松溎等塲差完竣覆 
命署貴州巡撫李經羲請訓莊守和因伊子補主事謝恩豐陞額志全預備召見慶王松公各續假五日 
 
 

Page 2

 
 
徐中堂續假十日德茂請假十五日禮部奏派稽察中左門派出兠欽値年旗奏派値年之王大臣派出那王大額駙倫貝子　　召見軍機及李經羲豐陞額志全 
[電傳宫門抄]  
　　昨日午前九下鐘越二刻時京師友人專電告知本館云五月十三日皇上召見軍機大臣及崇啓盛桂 
[調軍赴滇]  
　　鎭江訪事人云南洋常備左軍總統正任雲南提督張蘭陔軍門向來駐守清江邇因雲南匪類滋擾邊陲奉命督帶士卒馳赴滇中辦理軍務月之某日秉節赴白門謁見兩江總督兼南洋通商大臣魏午莊制軍籌商機要事畢卽於初十日附某輪船抵京口拜會文武各官鐘鳴二下時南洋常備右軍統領杜雲秋觀察假總巡局肆筵設席柬請軍門讌飲以伸東道之情　座者爲常鎭通海道兼鎭江關監督郭月樓觀察署鎭江城守營參將吳養吾參戎租界總巡周錦堂協戎直至日墮崦嵫始盡歡而散聞戎旌小駐卽須回至清江部署一切拔隊起程 
[藩臬鶯遷]  
　　蘇州采訪友人云本任江蘇藩司陸春江方伯奉旨陞署漕運總督所遺藩篆經督撫憲札委臬司效述堂廉訪升署遞遺臬篆於本月十一日下札著前曾九權斯篆之牙釐總局督辦朱竹石觀察署理觀察奉札之下涓吉十二日未時受篆治事届期廉訪飭掌印官某君恭齎關防至局觀察降階迎入敬謹接受時方伯亦飭掌印官某叅軍將印信恭置黃亭導以鼓籥送至臬轅廉訪望闕謝恩然後拜受升座 
[漕督啓行]  
　　蘇州采訪友人云升署漕運總督本任江蘇藩司陸春帥於本月十二日清晨交卸藩篆午後卽排齊儀仗迤邐出胥門至官馬頭登舟望袁江進發撫藩臬以次文武官員咸往江皋送别撫標水陸各營勇次第鳴槍致敬長洲縣知縣兼理吳縣篆務蘇大令及元和縣知縣金大令送至寶帶橋始叩别而返 
[三續京師大學堂譯學館開辦章程]  
　　第二十節遇有要事必須請假宜將事由告知教習並當呈有必須請假之憑證經教習特許於名籍上註明請假幾日再行告知提調館取名牌並於名牌上註明請假幾日始能出館銷假回館時須面見教習第二十七節請假期内所曠功課應於星期輟學之日自行補習是日教習不上講堂自向同館學生求教第二十八節學生遇有疾病應卽告知教習並告知　調聽其指揮第二十九節待伺役人等宜從寛厚不得橫施毆擊肆行詈駡如伺役實係不堪使用應告知提調驅遣另雇第三十節帋片棄墨及他破壞之物本館有特設受贮之所不得隨意抛散第三十一節身體宜潔居室宜凈凡衛生事理宜自知講求勿以一人之疏慢延害衆人第三十二節食必至食堂浴必至浴室便溺必至厠所不得於他處隨意爲之第三十三節食堂不得碎碗潑羹如飯食不豐不潔應告知提調整頓第三十四節門户窓壁及一切器用不得有意毁壞第三十五節外國文課本格本筆墨石板之類凡習外國文所必需者由本館按時發給宜愛惜用之其有意濫耗者槪不補給第三十六節如有萬不得已之故欲中途輟學者須出具願結叙明情由經監督曁總教習允許方准告退並須核計該學生在館年分館中爲該學生所用經費幾何責令繳償第三十七節不敦品行屢加戒斥而仍不悛者學期試騐屢不及格者困於疾病或累於他事難望成學者違背規則有犯第七節所揭示者一月之内請假逾期限及其他犯規各節按照情節輕重分别開除記過其記過章程均照大學堂一律如有心違犯規則志在剔退出堂者仍須繳償學費第三十八節譯學館功課以語言文字爲重課有定程亦有定日宜整齊畫一不便參差凡入學諸生卒業後旣優與出身自不必再應科舉此次核定章程不得不與大學堂略爲區别諸生投考時應申明情願不應科舉字様凡遇科舉年分託故告假即作爲中途廢學追繳學費第六章館中禮節及學期第一節開學散學之日每朔望日由監督總敎習教習曁辦事人員率學生詣至聖先師位前行禮禮畢學生向監督總教習教習曁辦事人員三揖退班第二節開學散學由監督申請管學大臣到館學生行禮後應由監督帶領謁見管學大臣第三節每歲恭逢皇太后皇上萬壽聖節皇后千秋節至聖先師　日仲春仲秋上丁釋奠日皆由監督提調總敎習教習曁辦事人員率學生至禮堂行禮如儀第四節學生見管學大臣總教習教習皆執弟子之禮遇監督及辦事人員一揖致敬第五節每年以正月二十日開學至小暑節散學放假爲第一學期立秋後六日開學至十二月十五日散學放假爲第二學期第六節小暑節散學放假爲暑假十二月十五日散學放假爲年假兩假期合計在七十日之外每歲恭逢皇太后皇上萬壽聖節至聖先師誕日仲春仲秋上丁釋奠日端午中秋節房虚星昴日各停課一日 
[泉州盜案]  
　　福州訪事人云邇來泉州府屬盜風甚熾搶劫頻聞居民惴惴於心咸有寢饋雖安之勢有黃廣文者冋居城内金魚巷上 
月某日之夜忽有盜匪六七十人蜂擁入室將家中人幽閉一隅然後搜括金貲呼嘯而去計共失衣箱四十三口内存洋銀七百元票銀三千餘兩事後已禀請地方官勘明飭捕查緝矣 
[孝廉荷校]  
　　福州訪事人云福建提督學政秦佩鶴侍郎於本月初一日科試閩侯兩縣文童與試者約二千餘人閩俗搶手呼爲馬是日顧視清高氣深穩者不下數十騎昻首而入咸思與人一心成大功不料點名時忽被諸童同聲斥逐不得已相繼托病出塲惟陳仲起孝廉名震者已先混入號舍未幾被人識破據實禀知侍郎卽令巡役將孝廉及李高兩馬交提調梁司馬冠澄懲辦司馬研訊之下判令枷號示衆於是向之追風逐電者登時喪氣垂頭旋經孝廉之弟求彭山長爲之解圍即於是夕保釋 
[福州火警]  
　　福州訪事友人云榕垣南大街步雲天鞋鋪於五月五日亭午時遺火布屑中勢忽上炎致成一炬幸保甲局員陳梅生少尉孫靜珊别駕率福勝軍援救不至過於蔓延然已上至花巷口常聚酒庫下至錦巷口萬宜樓碧蘭亭點心店約共焚去二十餘家矣是日宫巷口華記書店渡鷄口甡甡藥店及錦巷某民家同時失火次日南街塔巷某薙髮店樓上又以火災告焚去房屋二十餘家同日宫巷口某點心店及新中街某店均有回祿神駕臨　 
[湧金夜巿]  
　　杭州訪事人云浙省土產除絲茶綢三項之外錫箔亦一大宗曩皆出自杭州兵燹後紹興亦開坊製造邇者絲茶綢三項捐欵均由商董包收包解惟箔捐尙付闕如日前候選通判鍾别駕樹德禀請牙釐局願將此捐每年包認若干已蒙批准由局札委卽用知縣郝薌彩大令毓椿前赴杭紹清查並命别駕隨之而往○本年蠶汛尙好絲價驟平紹興臨浦鎭開盤時每兩售錢五百文旬日之間减至四百文左右嘉郡新巿鎭每兩祗售錢三百七八十文杭省各絲行於五月初六日開秤初定每兩售錢四百一十文繼因買客寥寥不得不略爲貶抑至端 
 
 

Page 3

 
 
午後僅售三百八十文業此者謂尙當日有所减也 
[四明瑣紀]  
　　寗波訪事人云甯郡緑營馬匹各馬夫任意放縱往往踐踏禾稻傷害路人迭經歴任提督嚴禁在案現在日久玩生提憲吕道生軍門特重申厲禁略謂嗣後各營馬匹日間放青須揀擇閒曠田地馬夫亦宜隨時看守倘再有前項踐害情事一經察知或被告發定將該員弁從重懲辦○甬江魚膠魚翅等物進口釐金向歸商人承繳現有許東甫者具禀牙釐總局請照從前捐數加繳鎮海卡洋銀四百二十元甬濠河卡洋銀五百四十元總局憲潘太守允之除令許出具保給外復曉諭各海味行棧凡魚膠魚翅等物進口捐欵自四月朔日起統歸該職員查收倘有偷漏等事准該職員來局禀明究辦 
[邗水笙歌]  
　　揚州訪事人云日前運憲程雨亭都轉聞泰分司宣分轉有虧空積榖欵項情事密派某某兩分轉前往訪查屬實卽札飭宣分轉交卸來郡所遺篆務委現署泰壩鹽掣同知胡分轉光國庖代○日前南門外賈家橋路隅忽有一無名男屍坊保報由前任甘泉縣張大令騐得身有刃傷數處旋查悉已死某甲住秦家橋其妻某氏與鄰人某有染某日甲因事入城傍晚回家乙遇於途誘與同行頓施毒手遂簽差將乙曁甲妻拘獲研訊之下乙直供不諱因飭釘鐐收禁語曰天網恢恢疏而不漏豈不信哉○揚州營自奉文攺章後合營弁兵均習練洋槍打靶上月二十八日叅將袁叅戎請運憲程雨亭都轉至大教塲校閱午刻始畢 
[軍麾蒞滬]  
　　廣西提督軍門兼欽命邊防大臣蘇子熙宫保於前晚由粤東乘招商局某輪船到滬假英界泰安棧暫駐軍麾在滬印委各員咸往行轅晉謁 
[督辦回申]  
　　督辦鐵路大臣盛杏蓀宫保入京陛見日前由天津附招商局新裕輪船東下昨日午前九點鐘時抵埠卽乘馬車回斜橋左近行轅 
[獲匪訊供]  
　　月前上海縣主汪瑤庭大令奉兩江督憲魏午帥札飭查拿會匪因卽飭差嚴緝前日縣差獲解文克明文林初文福浚三名到案至晚大令升堂研訊福浚供小的係湖南湘鄕縣人前在保民兵艦爲成衣匠去年裁撤來滬賃居南巿正心菴隔壁與兒子林初縫衣度日並不爲匪林初供小的是福浚之子何業成衣在江南機器製造局洋槍樓做工從不與匪人來往克明供小的與福浚同鄕同姓前在營中當勇今已裁撤小住南馬頭爲人縫製衣服與會匪從不相識大令飭將福浚父子暫交的實人保出克明押候查明訊核 
[白日行劫]  
　　前日有甲乙丙丁四紹興人至本城東姚家弄李姓家收買楮錠灰議定每斤小銀圓四角五分李姓均係婦女時適大雨四人乘其不備强將楮錠灰搶去婦女扭住狂喊被毆仆地受傷迨起立則若輩已負灰逃逸因俟李姓回家以白日行劫等詞投縣禀控縣主汪瑤庭大令怒甚立飭差頭薛貴協同十五鋪地甲張榮上緊查緝務獲嚴懲並擬出示嚴禁毋許若輩在滬上逗留 
[南令謁客]  
　　昨日亭午署任南匯縣知縣戴子邁明府命駕至本邑南巿馬路工程局投刺拜會由總辦翁子文太守迎入花廳茗談良久而别 
[維持風化]  
　　租界中演唱花鼓淫戲以及各烟館雇用婦女値堂最爲傷風敗俗歴經前道憲照會各國駐滬總領事嚴行禁止此風遂因之稍衰不謂邇來又有刁猾之徒借影戲爲名唱演花鼓淫戲男女混雜顧忌毫無事經當道所知大爲震怒聞已諭知各處如再不停止定行嚴究不貸矣 
[上海格致書院四月分課案]  
　　策論單毓元王純言王錫韓楊伯琴孫肇圻王家栻朱金節徐洪度孫觀圻 
夏執中魯豹文葉與仁劉燕棣秦百里張國祺虞式如吳寶地唐翊之李成蹊韓宗愈管圻張尙思安欽 
朱允甲單肇蟾陸文明姚葆棻沈惟燿曹岳　單毓年于長慶楊希震沈惟煒瞿鉞徐克承石　榴張維新 
椿庭施人傑虞中懋蔣全垚卜萱汪錫增馮本豫熊同德秦之鏡陳寳昌錢允祥郁贊廷葛忠清張恩翔 
潘世祥黃金錡○算學顧鳴岡陳其鏖孫光圻金其堡吳彤錫劉福祥郁贊廷管封千顧鳳華周志伊朱保錫 
何壽豐郁耀　錢端泰徐志清潘廷棟熊懿德徐克讓張增爵熊承德方頤懃徐之振張銘元 
[上海縣署瑣案]  
　　陳大榮控陳洪昌霸阻造橋恃蠻兇毆等情前晚縣主汪瑤庭大令升堂研訊大榮供小的家住浦東高廟宅前河内向有一堰淤塞不通以致河水穢濁飮之易生疾病月前小的會同前宅二十餘家將堰掘去集資起造木橋後宅陳洪昌以此橋有碍風水擅自毁壞向論被毆叩求明斷陳慶堂所供相同陳洪昌陳秀堂同供此堰築有數十年用以蓄水是以不願攺造木橋大令諭候傳訊該處耆民並各宅長然後核斷○王高氏控夫兄王永和霸贖田產大令提訊之下氏供王姓弟兄三人丈夫居次夫弟早歿前年夫亦病故祖遺田產由翁抵押在外小婦人無可度日擬贖回二畞五分自行耕種夫兄永和霸阻不許尙求公斷王桂春供小的是族長餘語與氏相同王永和供祖遺墳地七畝係三房公產由父親抵出季弟早故應得之地由小的暫管俟將來付伊嗣子執業某年小的曾將地四畝半贖回另有二畝半被弟婦高氏贖去抵與洋商近將出賣小的故向阻止大令飭永和劃地二畝半給高氏耕種墳地方單著高氏交出歸永和管理桂春抗不遵諭大令喝責五十板以儆○日前浦東倪鑑明家被劫報經大令飭捕拘獲盜犯王小洪等研詰之下供出邱臘梨一犯現匿蘇州因飭捕赴蘇訪獲就近解送元和縣收押昨日回申禀明大令請給公文重往蘇州帶回歸案訊鞫大令准之○昨日長泰米行主某甲送盜賣糧米三十石之船户楊招林到縣請訊大令飭値日差暫行看管 
[江南機器製造局紀事]  
　　前日江南機器製造局砲廠内失去銅器若干件駐廠委員禀知總辦趙渭卿觀察嚴飭汛捕偵查旋查得工匠劉五形迹可疑向之盤詰言語支吾遂禀奉觀察飭送上海縣署請縣主汪瑤庭大令訊究 
[馬路工程局紀事]  
　　上月某日某駁船户裝運槍子行抵滬南浦江中忽遇焚輪以致傾覆旋經小船户劉阿寳撈獲四箱被水巡捕所見帶入捕房轉解馬路工程局翌日泰來洋行買辦胡瑞堂函致工程局中聲明此項槍子實係行中之物隨於昨日投局請領總辦翁子文太守准之 
[南巿捕房紀事]  
　　前夜法租界蘭芳里某花烟館倡妓名阿三者被無賴三麻子誘至南巿馬路中八十五號巡街捕見其形跡可疑拘入捕房捕頭令分别押候解送馬路工程局禀請總辦翁子文太守訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示用銅圓]  
　　江西訪事友人云月初某日江西布政使司陳廉訪會同督糧兼南撫建道丁觀察總理江西牙釐統捐局司道出示曉諭曰照得本總局現准派辦政事處移以製造當十銅圓現已開工每圓計重二錢一面用龍紋英字一面正書光緖元寳兩旁平列寶昌清文上書江西省造下書當十輪廓圓整字紋光亮將來鼓鑄日有加增均當按日發交官錢號照十足制錢核算合作巿錢應以當十銅圓九十五枚作巿錢一千文通行使用幷准完納漕糧稅釐等項移局飭令各府州縣及各局卡一律行銷等因前來除通飭各府廳州縣各釐卡遵照一體行用外合亟出示曉諭爲此　仰商民人等一體知悉爾等須知製造銅圓原爲維持圚法利用便民起見嗣後無論完糧納釐悉可赴本總局官銀錢號按照巿價兌換銅圓卽與制錢一律行用並無絲毫折扣倘州縣丁役及卡中司巡敢藉端需索准卽赴省控告定卽從嚴分别撤究决不姑寛其各凛遵毋違特示 
[英美租界晚堂瑣案]  
　　胡富南控曹悅卿圖賴所保洋銀等情前晚讞員孫建臣直剌飭提訊究胡富南供數年前潘榮昌因有需用將南匯縣境某圖田單二紙浼曹悅卿介紹押去洋銀三百元言明照典章起息上年潘忽病歿屢次催曹取贖一味游移僅收過利息洋銀二十四元叩求追給曹供小的係本邑人潘胡本賓主此項田單押抵時確係小的爲中自潘病故後屢催潘子明山回贖置之不睬因在南匯縣境鞭長莫及且明山蠻橫異常可否求恩行文南邑關提到案直剌飭交保出外尋交潘明山到案以便訊追○承製茶箱錫　之汪義泰全　昌程祥源舒安順蔣大順利順祥主環控工頭陸成章卽陸錫卿霸阻工務藉端加價求提究懲等情直刺研訊之下同供向章每罐工價洋銀三元二角禀請上海縣主給示遵守今陸成章糾約各工人同稱米珠薪桂定欲加給洋銀二元但小的等包自洋商所賺無幾若照加二元萬難應允乃陸竟唆令各工人一律停工現正洋商販茶出洋之際貽誤工作小的等不能身受其咎叩求恩斷陸供議加工價一事非小的一人主見實因米　新桂兼之洋銀巿價甚低不敷日用查工頭共有五六人叩求傳案公斷直刺飭差押　出外傳諭各工人卽日開工致加價一事聽候復訊核斷　敢故違定將陸枷示 
[英美租界公堂瑣案]  
　　包探錢盈堂解沈阿桂華德惠到案禀稱小的查得伊等冐充包探夥役向袁管氏訛詐洋銀五元兹已拘獲送請究懲讞員孫建臣直刺商之美總領事署繙譯官白保羅君判將沈責三百板枷號一月期滿之後遞解回籍華責二百板○包探張天林解　人雨　到案禀稱此僧至郭阿來所開烟館開燈過癮乘間行竊烟槍一枝報由小的送請究辦直刺判責二百板遞回原籍○包探劉阿炳解張和菱到案禀稱此人無端擊傷沈和秀頭顱報由小的送請訊辦直刺判責二百板枷號一禮拜○包探徐榮珊解邊阿松到案禀稱此人係安清道友昨在新閘向小車夫高有萬索取小銀元由小的拿獲解請訊懲直刺判責三百板枷號一月期滿之後遞解回籍○包探趙銀河解陳金福到案禀稱此人行竊陳阿寳家雨衣報由小的送請究辦直剌判責二百板○包探倪順泉解陳阿鴻到案禀稱此人先後行竊謝阿生等家衣物報由小的送請究懲直刺判責二百板○包探竇如海解廖錫堂到案禀稱英商萬昌恊主人控廖定貨不出等情小的奉大老爺飭提是以解案請示直刺著押候覓妥人保出靜候照會該管領事訂期會訊○包探倪順泉解王四喜到案禀稱此人在某洋人處服役倩用酒帳洋銀二元報由小的送請懲辦王供洋人尙欠小的工貲可以作抵直刺判枷號一禮拜追賠洋銀二元 
[美租界捕房紀事]  
　　昨晨跑灘賊張阿寶掩入蘇州河中某駁船上竊得舟人周某所藏銀質對時表一枚携至某押鋪求質適爲包探倪順泉所見連贓帶入捕房捕頭令押候解送公堂禀請讞員孫建臣直刺懲辦○昨日午前東洋車夫吳阿才在北河南路載客疾馳偶不留心將甬人某甲之子撞倒於地碾傷面頰某號巡街捕見之拘吳入捕房捕頭騐得甲子傷勢尙輕令給養傷費若干從寛斥釋○前晚小竊某乙濳入寄居唐家弄之某甬人家行竊水烟袋等物不隄防爲某號巡街華捕所獲連贓帶入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
