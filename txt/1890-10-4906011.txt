# 1890 - 10 - 4906011

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑亷泉分惠感泐五中現計積有剡原文鈔十部金綱經墨蹟一部刻絲壽字中堂一　士女中堂一軸六書通二部歴代名人畫譜三部　　今古奇說一　經藝五　六部山水一軸歳朝鬭一軸泰西　談一部津門雜記一部石印七十二家評註楚辭一百冊邃懷堂詩文全集十一部石印求治管見七百冊博物志一部聖教序一張玄秘塔一張皇甫府君碑一張多寶塔一張郭家廟一張象牙築版一塊計九兩童木　綱鑑易知錄全部省來柄　　表一枕圖章四方白緞花邊一方玳瑁邊賑　一　伏望諸君子　　解　　臨購辰　護楊棧一　得以護遲蒼　生乎 
[墨寶巨觀[  申報館協振所謹啓]  
　　兹有京捕隱名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀托本舘銘經所代爲出售悉數充入賑捐計對聨每副洋銀半元堂幅五角此係助賑價特從諸君子欲廣種福田并得墨寶者尚其移玉惠臨閔堂選購乎 
[書板求售] [  申報舘協振所謹啓]  
　　昨承金陵董實菴大善士以家藏大學中庸木板助入本舘恊賑所其板倣目鑑本而校讐刋刻精美絶倫不特與坊板逈判低昂卽官局所刋亦未必有斯佳妙童蒙人塾必以此二書爲始基一經刷印流傳無患不利市三倍倘有力者配以論孟益爲有美必臻如能從速購歸印釘行世不特災民藉以活偮而塾師得此善本亦不慮句讀差訛矣用志數言以遲良賈 
[勘荒論]  
　　荒政多矣賑荒難勘荒尤難徒曰某府某縣水災報荒若干分某府某縣旱災報荒若干分而不知一邑一鄉一保一圖一區一圩之中豐歉懸硃榮枯迥異雖老農老圃有未能周知詳悉者焉從來高亢之田多患旱低窪之田多患水此其大較也然高亢中間有低窪者則不甚畏旱而獨患水低窪中間有高亢者則不甚畏水而獨患旱旱之甚者千里龜坼顆粒無收矣旱未甚則高亢被其災而低窪猶未也水之甚者一望汪洋顆粒無收矣水未甚則低窪被其災而高亢猶未也叅詳崖略分别等差易地換形隨時異勢此勘荒所以尤難也昔袁可潛有踏災行一首載褚石農堅瓠集紀曉嵐閱微草堂筆記中其詩曰有一老翁如病起破衲𧟋毿瘦如鬼曉來扶向官道旁衷告行人乞錢未余時捧繳離江城邂逅一見憐其貧倒囊贈與五斗米試問何故爲窮民老翁答言聽我語我是東鄉李福五我家無本爲經商只種官田三十畝懇祐七年三月初賣衣買得犁與鋤朝耕暮耘受辛苦要還私債輸宫租誰知六月至七月雨水絶無潮又竭欲求一點半點水却似農夫眼中血滔滔黄浦如溝渠農家爭水如爭珠數車相接接不到稻田一旦成沙塗官司八月受災狀我恐徵糧吃官棒相隨隣里去告災十石官糧望全放當年隔岸分吉凶高田盡荒低田豐縣官不見高田旱將謂亦與低田同文字下鄉如火速逼我將田都首伏只因嗔我不肯首却把我田批作熟太平九月開旱倉主首貧乏無可償男名阿孫女阿惜逼我價賣賠官糧阿孫賣與運糧户卽日不知在何處可憐阿惜猶未笄賣向湖州山裏去我今年已七十奇飢無口食寒無衣東求西乞度殘喘無因早向黄泉歸旋言旋拭腮邊涙我忽驚慚汗霑背老翁老翁勿復言我是今年檢田吏纒綿悱惻仁人之言誦之令人太息涙下而不能已今之勘荒者有能如可潛之虛己下人不自文過也哉抑吾　是而有感焉今歳入秋以來江浙兩省蛟水陡發霪雨兼旬各縣報茫沓來紛至大憲據情入奏天庾止供分别蠲緞國帑鉅欵酌量頒給乞賑之書應不勝應募賑之策籌不勝籌其爲災也不可謂非深且重矣故鄉民之報荒乞賑實出於不得已顧江浙兩省之田大都佃户完租業主完糧糧從租出俗語可徵是追租卽爲催糧張本也且同一業户貧當不一一家老幼男婦衣食所需有恃無恐者賴此租耳故業户之開糧追租亦出於不得已今將藉報荒乞賑爲口實謂朝廷猶且發帑减徵業户何得控官比佃若有開糧退租者地方官輒以爲誅求太甚逼勒過嚴置之高閣不准不理於是佃户相率效尤而覇阻抗欠之風由是以起爲業户者租籽未得催收糧曰從何設掝一時情急事迫嘖有煩言甚且謂報荒爲揑飾謂乞賑爲欺朦又從而揚言曰今歳收成較去歳收成尤好安得言荒信如是則被災深重之處必將朘蜰削膏以供業主嗷嗷哀鴻坐而待斃其如此災　何嗚呼此皆私心偏見膠執不通之論也據佃户之意必以報荒乞賑爲是而以開糧追租爲非據業户之意必以關糧追租爲是而以報荒乞賑爲非吾獨以爲皆是也皆非也所爲難者惟勘荒之官長耳勘之而得其實則何處當報荒乞賑何處當開糧追租斟酌悉協寛嚴得中用能盡善盡美而無弊勘之而不得其實則未荒之田反爲之報荒乞賑佃户藉詞以吞冐業户藉詞以掛欠其弊也上誤漕糧下誤祖將已荒之田又爲之開糧追租佃户之家資旣罄業户之租額未清其弊也民窮財盡職爲亂階今之勘荒者尚愼旃哉 
[本館接奉電音]  
　　昨由京友電傳諭旨二道敬謹譯登○十二月十八日奉上諭禮部奏遵議御史余聨沅條陳科塲事宜嚴定章程本日復據御史牟蔭喬奏請嚴查科塲積弊各一摺近年以來科塲弊竇滋多必應認眞整頓以柱倖進該部所議於點名時責成出結官從勞識認及嚴杜槍替傳遞等弊立法尚爲嚴密全在實力奉行嗣後順天鄉試著責成稽查接談換卷大臣及監臨監試等各省鄉試責成監臨　試等各督場内外執事各官按照該部所定各節切實辦理備該管官並不嚴查致有各種情弊一經發覺定卽從嚴懲處至錄科取送本有定額着國子監堂官各省學政於錄遺時嚴加考覈查明例定人數錄送不准稍涉冐濫牟蔭喬所奏順天府添設號舍墻垣太低應如何增高揷賴之處並着順天府府尹親往履勘相機辦理欽此同日奉硃筆着恩明桂年文敬俊乂稽查一年旗務欽此 
[都門賸語]  
　　兵部以演放水師礮位繕單奏請欽派奉硃筆圈出御前侍衞左翼前鋒統領惪銘御前侍衞正白旗漢軍副都統明安欽此隨由兵部司員禀請定期演放惪明兩堂憲商定十一月二十九日己初在東直門外東　褪坡閱視○總　内務府大臣爲傳領事所有本年冬至恭備壇差之廂黄正黄正白三旗侍衞人員應領朝衣貂皮坎肩緣貂朝裙等件已准衣庫呈稱於十一月二十六日辰刻開庫放給相應傳知貴侍衞處派員賫　印領屆時 
 
 
] 

Page 2

 
 
赴庫領取○十一月二十八日由内傳移皇上明日辦事用膳召見後於卯初二刻出乾清門走後左門升太和殿看視祝版禮成後仍由舊路還宫在養心殿小坐己初出乾清門經景運門進熙和門出午門端門天安門大清門正陽門由石路進壇門至皇穹宇拈香閱祝犧甡爼豆畢入齋宫無量殿致齋所有應行執事備差各項人員均穿蟒袍補褂○前門内御河橋地廣人稀夜尤光杳無人跡有山西人單姓向在内廷方略館供差上月某夜因大内要差遂於四更時行至是處身後忽來兩人手持巨棍飛步窮追單大驚疾行趨辟兩人追尤疾單急將手携包裹擲之兩人乃携包而去聞包内只破靴一雙别無他物盖因行路不便故將靴脫置包中也○上月十五日超提憲飭涉營員弁打掃前門大街蹕路並飭南營於冬至前三日令兩旁蓆　及各項零傾攤一律遷移他處盖因二十八日皇上親詣天壇大祀故也○南營張子芳參戎因皇上於十一月二十八日已刻親詣天壇次日卯刻還宫乃於二十七日清晨遵照上次成章與唐遊戎分往前門大街左右兩廳點派千把外委世職各弁充當站槍架站巷口看帳房四外巡聲等差並諭令各鋪户不准燃放鞭砲及高聲喊嚷云 
[江岸坍塌]  
　　鎭江德勝門外一帶江岸昔年甚爲熱閙木行店户密若繁星繼因江岸時時坍塌居人店户不敢居此紛紛遷徙他處其未搬者惟馬合興魚行及草屋數家而已十二夜三鼓時馬某夫婦子媳及夥伴共五人正入睡鄉突聞有聲如霹靂江岸霎時坍塌魚行房屋人口盡入江中幸馬某及夥等三人手扯浮木順流而去經人救起得慶更生子媳二人竟遭淹斃亦云慘矣所塌江岸約長二十丈云 
[學憲過鎭]  
　　京口官塲按得電報知江蘇學憲楊大宗師將過鎭江道府縣等官均在江干迎接宗師官舫於十二日行過鎭江並未停泊各員乘坐紅船徑赴舟次呈遞手版俄而官舫順流下駛遄回江陰各官遂各回衙 
[太守回郡]  
　　嘉興府宗太守日前赴省恭賀許星臺方伯壽辰旋於十五早六點鐘回郡往返皆用小火輪拖帶官舫故迅速如此也 
[失火卽熄]  
　　十三晚二鼓時嘉興東門内王姓家廚房不戒於火幸爲時尚早赶急撲救得卽熄滅祗燬去柴棚一間及城外水龍駛到火巳熄矣 
[承緝盜案]  
　　上海縣捕役柴樛由蘇臬憲劉亷訪派員提省發交吳縣管押等情曾列前報兹據傳言長元吳三縣因有竊盜之案急須查緝禀請將柴樛釋放令其留心跴緝先是有木瀆鎭玉屏寺僧人投吳縣具報被盜撞門而進明火執仗拒傷僧人手臂刼去銀洋衣物等件凌邑尊卽飭柴樛往勘情形再會同木瀆司及汛官等理鄉踏勘據柴樛勘得門閂毫無損傷閂眼裏塵屑依然不動其非破門而入可知二門及三門亦無被盜形迹而僧人之臥房外有吃素修行之某氏居住並無墻壁之隔情殊可疑當卽據實禀報迨後邑尊詣騐所見情形相同詰問該僧語多支吾及騐手臂傷痕則　小洋刀割傷計有四處其非被盜砍傷可知詰問盜黨行刼如何情狀據僧人言有十餘人頭戴毡帽脚穿蒲鞋身着破衣手持刀械其時附近居民皆來觀看該捕役向之查問皆不知有盜刼事邑尊以僧人所報不實帶回縣署并傳某氏訊究刻下長元吳三縣均有竊盜案件諭令柴樛緝拿云 
[罪人斯得]  
　　廣東香山人盧湘柏於今正航海至日本長崎至二月間忽擊所雇東女名阿西埋喬妝遁至申江事後被女之父母告發日宫將媒人及舢板舟子收繫獄中一面照會中國理事請卽發電追拿及電信至申野鴛鴦己比翼遠颺無從搜獲此案遂懸擱未結上月二十三日日本公司高千穗輪船自高麗駛回下椗後有一華人頭戴風帽墨晶眼鏡喚舢板渡登彼岸及舟子飛漿而來一經照面卽大聲曰爾非前次誘走倭女之盧某耶我爲爾受累二月今當奉以老拳遂在船扭毆不已適冰上人之家主在隣舟提貨聞呼救聲奔來解勸及一問訊卽勃然曰前者我妾亦爲爾所累今日尚思輕易放過耶遂將盧行李雇車推至其家徐徐與之理論翌日理事署接得警察所照會急派捕協同英捕提盧至案當晚升座研究盧供稱此女自願相從並非誘拐現留在香山家中理事謂爾所供屬實否設至香山並無此女定須將爾重懲稱盧所供是實理事間爾何以重來此地豈又欲使此伎倆乎供稱此次由元山來欲往香港問畢命下之獄以此犯關繫非輕恐其食時擊碎椀片自戕因之改用木椀云 
[重建公署]  
　　中國派駐日本横濱神户二處領事早經建造公署惟長崎向借大浦十番洋房爲辦公之地去秋房主議加租值遂遷至二番閩人張姓屋中今春張自願出售與人楊星垣都轉思無公欵可籌特諭令三帮董事與有本各商議集貲財相助各商咸以我國派宫駐此保護商民受恩非淺當卽遵諭集得洋銀二千五百元將房買就嗣都轉以此屋不甚堂星屋旁棧房外無所用因將棧售與昇昌鐵行得洋一千二百元另行籌集欵項重新改建現在土木方興經之營之擇於新正立柱至辦公之地則擬暫移至隣居廣商永同字號内云 
[書辦舞弊]  
　　省會建設書院所以育英才也福州每月官師之課按文字之優劣定名次之高代其名次在前卽有膏火花紅以奬之所以鼓勵人才者不可謂不書無如利之所在弊卽生焉有一種人竟敢串通閱卷委員之家丁暗中播　神通所得膏火彼此派分經書院肄業生禀控在案近來風氣愈趨愈下鳳池書院某書辦　敢將某生之卷任意挖補并添改榜上名字經肄業諸生查知弊竇禀官請究旋蒙審出舞弊情由喝將該書辦笞責數百以爲營私玩法者戒聞者快之 
[冒名撞騙]  
　　有某甲者不知何許人工書法借洛陽之紙爲吳市之簫在京南各州縣書送條愊對聨告帮資斧自稱某科舉人係某觀察之壻一時闤闠中人信者半疑者亦半中有哀王孫者謂他鄉落拓寒士之常筆墨餉遺文人結習爲之適館授餐請作尺一書代達某觀察當不至有洪喬之誤蓋將以覘其底藴也甲果作書略不遲延向之疑圑滿腹者至此亦信之而甲更居之不疑絶不慮圖窮而七首見也觀察有女公子於前歳結褵其壻家遥遥華胄方興未艾斷不至如父爲相而子負薪令人有廉吏可爲而不可爲之慨觀察接書大惑不解明知城狐社鼠依草附木爲獵食計不可不洗甥館之羞雪門楣之恥爰遣轅門聽鼓差弁往偵虛實以爲温太眞燃犀牛渚魑魅罔兩當匿跡不暇詎甲見弁來更好整以暇玩之如嬰兒役之如奴僕弁見甲慘緑少年氣象落落不敢鹵莾從事於是具湯沐備車輛載以抵津沿途伺候維謹實亦防其逃逸也甲至此始如鳥之在籠魚之吞餌欲脫無由現經訊明實係假冒業已發縣遞籍矣 
[混混游獄]  
　　天津混混械鬥滋事愍不畏法經前任直隷總督恒制軍奏定新章混混鬥毆聚衆至三人以上者斬立决從前地方官憲辦理羅仰義魏洛鬥毆一案照章處以極刑前年又將王傻子斬决爲若輩儆嗣開三面之恩留一生之路於斬絞軍徒而外又定游獄之條游獄係未經定罪由津解赴外州縣監禁十年視其改悔與否再行發落名較軍徒爲輕而自若人視之實較軍徒特重蓋混混一經發配多半逃回至游獄則需監禁又以十年爲期不比軍徒之可以兎脫故最爲若輩所畏聞天津縣獄現有混混裴二司二趙祥隋六等四名業經上詳奉憲核准游獄不日卽當起解又有逃軍杜十犯罪被獲亦以游獄處之遠父母别妻子赭衣載道黑獄埋頭十載歸期一身遠竄撫心自問其亦悔過否耶 
[鄂督新政]  
　　新任兩湖總督張　帥到任以後勵精圖治以辦賑爲第一義鄂境今年遍地哀鴻朝廷軫恤民艱發帑濟困鴻施所被黎庶早知感戴香帥復能仰體德意籌辦米石委員分詣各郡核實散放凡屬災黎有不感憲恩於無旣乎前月奉到裁併各局之諭香帥殫精 
 
 

Page 3

 
 
竭慮議定牙厘局善後局歸藩憲總理保甲局歸臬憲兼辦督銷局歸鹽道憲總攝似此一律裁併節省經費不少外各局再行詳核以定去留香帥於吏治尤能加意整頓每於傳見時殷勤察訪藉以知其才調之優劣考試候補人員分爲五等列第一等者卽可補缺第二等者可得差使及厘局各差第三等者取備雜差若列第四等囑令學習以待異日覆考列第五等則差缺均無望矣又聞香帥以冬賑雖辦明年春賑爲日方長不得不籌接濟擬令現任各官量力捐助登高一呼衆山皆應於賑務豈小補哉 
[小孩作賊]  
　　蘇州五方雜處每交冬令鼠竊横行本年冬防加意從嚴各員弁皆稽查勤愼而白日闖門之賊依然不减於前飢寒生盜心古人豈欺我哉某日西貫橋某酒肆有十三四齡之童稚混入内室袖去水烟袋一支店主赶急追查人贓开獲念其幼小隨卽釋回 
[頑佃逞兇]  
　　蘇省雨災四野盡成荒歉上憲據情入告仰蒙深宫頒發帑銀以賑并分别蠲緩冬漕在稍有人心者宜何如感激涕零頌浩蕩皇仁于不置乎乃各鄉頑佃有以恩施廣被反長其抗欠之刁風者甚且聚衆横行致元和縣斜塘鎭有聚衆毆官之事某日角直鎭又拆毁鄉董沈姓住房現巳捆解數人到案行將盡法嚴懲矣嗚呼何冥頑不靈竟至於此哉 
[招考電生]  
　　本埠軍報學堂現因電綫推廣人手不敷遂登告白於報章招集額外學生學習電務世有聰頴子弟盍亟前往報名乎 
[勸捐述聞]  
　　浙江候補道鍾元翰觀察來滬勘辦賑捐已列前報兹悉觀察係由兩江總督曾制軍札委爲總辦并委郭太守爲帮辦聞英會審員蔡太守擬查浙江人之寓居程界或開行號或有産業卽當分别勸捐 
[糧道過滬]  
　　江蘇糧道景月汀觀察由蘇來滬旋乘江永輪船赴金陵謁見曾制軍已列前報兹悉觀察由金陵起程於前日將晚時來滬觀察之坐船泊在英租界觀音閣碼頭伺候觀察卽過坐船本埠道營廳縣以及英法會審員海運局總辦等均至舟次會晤觀察急欲回省因於當晚十點鐘解維在新閘地方暫泊潮來時開往蘇省 
[履勘陰溝]  
　　昨日下午三下鐘時江海關道龔觀察會同紳董騐看新北門内大陰溝騐畢登振武臺小憇傳到守城員弁諭以際兹歳暮務當小心防範不可稍涉疎虞各員弁唯唯遵諭觀察隨卽回轅 
[上海縣署瑣案]  
　　英公堂移送王協南并東洋刀二十八柄到縣前晚裴邑尊升堂訊究王供稱小的係生意中人有友自日本帶來腰刀二十八柄把小的出售言定每柄價洋一元未經售出卽被拘拿邑尊謂私販軍裝罪有應得姑念爾未明例禁格外從寛着交人保釋刀則存貯庫中○三林塘人張廷杜扭姪富桂至案訴稱姪子癖嗜烟霞叩求懲辦裴邑尊訊究之下張稱小的荐富桂至某布庄習業詎伊日與無賴爲伍以致癖染烟霞日久虧空銀錢屢訓不改叩求懲儆俾免漸入下流富桂供稱小的願卽戒烟日前向叔父乞錢未經乞得是以不能購藥裴邑尊飭收入所中着將烟癮戒絶自具悔改切結方准釋回 
[英廨瑣案]  
　　留春戯園按目畢福壽等投英會審公廨控園主紹興人陳芳水欠洋不還請爲追究蔡太守准詞飭提去後尚未到案前日午後突有木作頭傅阿揚同散工等扭陳芳水到廨據言去春經陳邀做工程迄今未將工料銀洋付下爲此杻案請追值日差禀明蔡太守飭將陳芳水暫押候訊○喬谷卿扭唐朗山至英公廨控被唐欠銀延宕年關在邇情急請追蔡太守飭將唐朗山押候訊理喬谷卿交保候質○寧人忻大榮扭戴國秉至英公廨控被戴欠洋向索圖賴扭案請追蔡太守飭將忻交保戴暫押候訊 
[補述法界捕房瑣案]  
　　前日禮拜三係葛同轉莅八仙橋捕房發落之期晨間一切案由已詳昨報至午後兩點二刻重復升座飭將十一月十八日陳文金控拆梢之王金生陳　春錢阿七並包探拘獲行竊輪船上小鐘之陳有成十月二十日巡捕拘獲之賭徒周阿玉九月二十五日向許永清拆梢之張阿金巡捕拘獲在護城河畔賣春宫之王正江李清香十二月初二日包探拘獲在新開河泰新里火塲攫物並推人落水之施福元十一月二十七日巡捕拘獲之賭徒朱阿五及紅黑籌賭徒林阿元十二月初八日包探拘獲之竊賊洪錦芳等十二人帶案略加詰問謂尚等枷期尚未屆滿今因歳暮格外施恩將爾等逐一釋回必須自知悔改若下次仍有前項情事定予嚴懲各人同聲叩謝並稱嗣後决不再犯因着一併開枷釋去○日前保民兵艦水手張阿忠控稱妹子雲香被方氏誘領來申住在新街吳趙氏花烟館内小的聞信來尋吳趙氏稱妹已經方氏挈回甬上曷同轉着吳趙民派人偕張至甬追尋再行投案禀訴昨日下午張偕吳趙氏投案訴稱小的等追往甬上雲香已於初九日嫁周姓爲妻同轉謂周是否安實之人者稱由親戚作伐人甚爲可靠問方氏何不交案答稱已由是處地方官解至奉化原籍請懲矣同轉准其銷案諭令一併退去○妓女楊素　控被父親楊清豐屢次逼令賣娼經薙髮匠楊尊賢代償身價而父親仍欲售入花烟間葛同轉訊明情節將渭鹽管押着交出素蘭幼時許字人家後復退婚之據渭豐挺押不交反求追還銀釧衣箱等物同轉飭包探傳尊賢並素蘭覆訊此月前讞詞也昨日下午尊賢挈素蘭投案訴稱小婦人母死之後父親貧無立錐安有銀釧等物同轉命將渭豐帶出問爾言有物在素蘭處現可當堂質對渭豐供稱女兒不認亦出無奈只求恩斷可也同轉謂須將嫁婚據呈案方可料理渭豐堅稱並未退婚安有筆據同轉詰素蘭曰爾父言並未退婚　可知其中詳細否答稱小婦人於三歳時由叔祖爲媒許配吉姓至十八歳時父親出洋銀約三十元令吉退婚此事故母曾向小婦人言及日前問過叔母央其檢出筆據據云在父親處渭豐泥首求恩同轉謂爾屢次將親女價賣幸經尊賢贖身援出火阱爾尚敢復逼至花烟館賣娼實屬恩義已絶本應嚴加究辦如今格外從寛准爾當堂具結用左手拇指盖印嗣後不得再往素蘭處纒擾著尊賢於下期將先後各情明白補詞存案贖身據給還若渭豐至爾處吵閙可鳴捕拘案究辦尊賢叩謝而退 
[法界捕房瑣紀]  
　　鄉人錢桂山訴稱女兒高錢氏嫁寗波高阿士爲妻因阿士病故卽由其兄送還後被人誘出不歸近始在治下八仙橋附近尋見葛同轉訊明情卽將所供誘女之人提案笞責高錢氏暫發善堂着錢邀高兄來案具領此己屢詳前報者也日前錢偕高兄投案請領高錢氏回寗波同轉飭包探於昨日赴果育堂將高錢氏帶至捕房暫押候堂期解案訊明給領○前日行駛長江之某輪船掛得買司夥某甲背負寃單在金　源輪船碼頭含涙行走某輪船西人見之喚捕拘送至捕房備捕頭向問情由甲稱在掛得買司名下爲夥船上失去報時鐘一具掛得買司在西人處搬弄是非扣去辛工洋銀十元並將生意停歇實因抱屈難伸故繕就寃單背負行走捕頭著押候解送公堂請訊○前日下午某甲手持一包至吉祥街粥店啜粥啜畢而去不給粥資店夥向之紛爭適有包探行過上前盤問見其形跡可疑問包内何物甲不能對當卽拘至捕房管押據甲自稱爲陳金龍之姪兒云○某甲至某烟舘吸烟與店夥某乙口角互扭至捕房甲稱失去帽子乙稱失去烟鎗備捕頭著一併押候解案究辦 
[仁漿溥濟]  
　　謹啓者頃奉到春齊舫大善士求父病愈樂助敝堂施粥白米七十石祗領之餘不勝欽感際此嚴冬飢寒載道敝堂粥廠就食難民窮黎不下二千餘口每日煮粥需米五石經費之鉅已可概見而又毫無恒産竭蹶堪虞今蒙接濟而來適稱當厄之施且大善士爲親抱恙疉助鉅欵以救災復助施粥以療飢純孝之誠定邀神鑒病魔潛化勿藥可待豈特啼飢號寒者飲和食德齊祝福壽無量而已哉是特臚陳 
 
 

Page 4

 
 
藉申謝悃[  上海六馬路仁濟善堂董事施善昌謹誌]  
[鉅欵接濟]  
　　昨承洋貨公所振華堂助施粥洋五十元際此待欵良殷蒙頒駿惠拜登之下感佩奚如作德日休行道有福可爲諸君子敬頌也除經掣奉收條外謹代窮黎九叩登報誌謝[  虹口寶順里元濟善堂同人謹啓]  
[售物助賑]  
　　兹有如皋隱名氏寄來托爲代售貼絨四尺耿絹壽星麻姑中堂兩軸四尺耿絹人初山水屏一堂三尺耿絹小中堂四軸三尺耿絹花鳥屏一堂五色板綾人物花卉帳沿五箇五色文絹人物花哉帳沿十箇價極公道所賣之欵全數充賑並爲子求目疾速愈現已由施少翁處求得靈符焚嚴在助賑之人原知杯水車薪然樂善勤殷必獲天庥之佑如有喜愛此物者祈卽速移玉至三馬路同慶公棧購買以備所賣之欵匯解災區災黎幸甚盼切禱切[  籌賑處趙禹功謹誌]  
[書物助振]  
　　章武麗生氏致書本館協振所云各處被難災黎隱霑實惠時屆嚴冬施衣爲要竊欲稍爲佽助無奈羞澀囊空兹奉上綱鑑易知錄一部小八音琴一具想諸善長包與爲懷當不以煩瑣見鄙祈卽變價以振災黎云云各省告災在富者固宜急公好義乃以塞貧儒素長物俱無而亦大發慈悲慨然樂助其物雖細其心更仁矣爲志數言以鳴謝悃 
[弢園經學輯存序]  
　　弢園王君隱居　北今秋將彙刋其生平箸述三十餘種爲一家言而别以春秋左氏傳集釋春秋朔閏至日考春秋日食辨正春秋朔至表皇清經解校勘記國朝經籍志六種名爲弢園經學輯存屬予爲之序余以未覩全書久無以報今始得其朔閏至日考日食辨正朔至表讀之而後信其書之有用必傳無疑也古之學者通經將以致用非苟爲訓詁已也本朝人學問偏重考據乾嘉以還風氣尤騖浩博然易自張氏惠氏書自閻氏孫氏詩自二陳氏禮自江氏胡氏而外求其總貫全經殆亦無幾春秋一　疑竇實衆杜氏集解義主簡嚴而訓詁稍略又其籢引前賢義訓不詳所自出亦元凱著書之體例使然未可輕議然服賈以降羣儒之說具在别集一編使與杜說相輔抑河不可至於朔閏日至日食之故非精疇人術者不能言弢園始尚經濟詞章繼乃進於經學又幸生今世秝法大明之後能通中西秘奥以上推春秋二百四十年難解之結眞如燭照數計此孟子所謂千歳日至可坐而致者也其他洋務論著亦多可採錄見諸施行不僅此輯存足貴而已嗟乎太史公言虞卿非窮愁不能著書以自見余謂虞卿身爲上卿有黄金白璧之賜爵土之封其後雖與魏齊閒行去趙困梁而以後世情事揆之尚不失爲士大夫有力者之家卽著書亦必有賓客之助窮愁猶未至於甚今弢園孑然一身行年六十有二漂摇江海而此經學之成乃在大瀛數萬里外之蘇格蘭爲余昔所遊歴地此尤足異矣以弢園之才之學使得見用於世發皇盛業不且與漢學諸公絜長較短炳著一時門人學徒奔奏後先之不暇而顧顚倒困厄至於此極使白頭垂暮之年拳拳爲敝帚之享未知天之生此才何也是余之所重惜也光緒十五年十一月下澣遵義黎庶昌序於日本使署 
今歳秋杪弢園老民擬刊行其全書以傳於世集其生平箸述凡得三十六種兹計舊刻九種新刻四種餘將次第授諸手民顧刻貲無從出不得己爲醵貲之舉海内名流頗有樂助之者出使日本大臣黎蒓齋星使所佽助尤多更爲之序以弁其經學諸書之首其愛才好士之誠實爲近今大臣中所罕覯者已宜弢園老民知己感恩拳拳在抱而彼都人士咸敬佩勿諼頌聲藉藉載道也杜陵廣厦曰傅長裘後先媲美矣本館附志 
[接電信知族姪相山由川泉調擢湘藩喜而賦此調寄滿江紅]  
　　把袂春江曾囑付無須挈眷也料是君山湘水定將重見今夏入都陛見時道出申江曾言及携眷入川殊多　便余笑謂之曰安知不開藩湘省曷　暫留眷屬今果然矣先澤芬芳餘玉尺族兄小笠少宗伯曾督學蜀中舊遊蘭芷輝瓊弁喜今朝秉節下三巴人爭羡聞省墓方回汴雖千里仍如面更無勞靈鵲佳音傳電薇省花香磚駐景草堂春暖陽微扇有一言迢遞寄者知勤休倦[  高昌寒食生]  
　　自新丹桂改爲天成蘇伶盡去無復崑戲余亦不再觀劇臘月十六十八兩日天仙茶園全演崑戲觀者極盛十六日余往略遲至不能容足而出十八日早去乃得觀之因賦七絶一章以誌感 
雅樂何嘗遜鄭聲無勞時作不平鳴賦聽此夕鸞凰奏鴟呌猿啼敢與爭[  高昌寒食生草]  
[蘇省撫轅抄]  
　　十二月十五日候補縣方蓀禀銷解京餉差上海縣黄浦司巡檢陳寶濂禀辭赴任○十六日布政司銜江蘇候補道程儀洛服闋回省候補縣馮壽鏡禀銷鎭江上游厘局差並謝委署崑山縣事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[避債無臺]  
　　有西人馬里者薛丹島之酋長也獨據一州自立爲王儼然民主而賦性不覊以本島勝景無多難豁心眼隨遨游於法都巳黎僑寓某酒樓數月而用度不節且一州之衆餉不能供一已之私債因欠酒樓法金七千佛郎克店主屢向索討逼其割地王祗願立寫揭單俟課餉期如數清債店主堅執不允王報知州民藉資來援而已被禁監牢似此辱身辱國較之周赧王當更顔赧矣 
[閩省官報]  
　　藩轅牌示屏南縣盧慶雲調補沙縣遺缺以委署屏南縣之本任沙縣任宗泰調補又請補福防同知徐承褚現已奉到部覆准所還靜田縣缺以本任建陽縣祁徵祥調補陸中軍叅將樂文祥到省通判張慶釣由邵武水聨甲禀到鹽塲楊希漣委辦莆田課厘知縣王汝霖委辦連城厘局仁壽縣氶徐洪業卸事到副將鄧斌儀丁憂禀辭回籍 
[邗上官塲紀要]  
　　十二月十一日周分轉曜辭赴通泰查探水勢十二日江蘇學政楊歳試事竣由泰州抵揚遄返江陰十三日江蘇知縣梅長元由京來揚禀銷押解京餉差 
[上海文報局東賑收解處接到嚴佑之先生前經名友交來隱名氏東賑細數開呈公鹽]  
　　計開聲手尹毛氏曹平銀九百三十九兩五錢素行堂三十兩無名氏二百兩不留名洋七百零二元合曹平銀四百八十四兩三錢八分裕通祥五十兩霖手文報局規元七百兩折曹平六百五十二兩四錢求安堂二百廿三兩不留名一百三十兩隱名氏洋一百四十一元合曹平九十五兩八錢八分不留名十五兩二錢八分二厘樹手六　六錢四分四厘共計曹平銀二千八百廿七兩八分六厘總數已登前次東賑報銷摺内兹將細數再呈以供衆覽古潤嚴作霖謹登○再有木易明主人送來存心堂揚平銀五百兩又木孫主人規元一千兩囑霖携至蘇省災區擇尤加給不欲歸入賑欵報銷二公皆陰行其德不求人知亟登報端以誌欽佩之沈嚴作霖拜登十二月十六日 
[己丑秋八月南游新嘉坡邂逅惺噩生葉君懋斌談詩滄波浩淼間雅相契合臨别蒙以長古贈行冬仲返遏濱次韻知寄]  
　　火維荒怪天所開雕題胥宇横戈來千年不聞雅頌響笑呼落日爲金杯銀濤如馬從空下枯槎上天海客詫中有搜奇儻𦳝人破　來說炎洲話筆耕留滯非凡才終年吟屋生蘚菭鬲間此物不得吐時無同調心悠哉我探異蹟窮高厚龍伯國人來相友崖岸相逢千古姿滄溟共吸一尊酒中朝賢相求珠遺君今不歸空爾爲海上當春思杜宇苦效叅軍作蠻語此才落拓海水湄瀛寰灝蕩吾知汝[  晚霞中田嵩岳稿]  
[韞寶詞人廳題姚君月軒山水畫册勉成一律錄塵指正]  
　　興到揮毫筆御風居然寸管闢鴻濛玲瓏世界蒼茫現縹緲峯岩點綴工水綠山青人跡沓雲高野曠涯群空凝神展玩幾忘倦宛似身藏片紙中[  蘺芬女史就正草]  
[大雪後三日值省齋仁兄大人有杜浦尋師顧孝廉芷卿先生習醫之行用申蚓唱聊當驪歌就請天南遯叟霧裏看花客正刊]  
　　判袂江干几斷腸漫天雪意朔風凉纔開銀甕陳雕俎便得金繩泛野航馬帳傾談言鋸屑貘屏題句字聨芳君習醫兼學詩歸來定熟靈蘭旨好奉萱幃歳月長[  南槎舊釣徒孫乃延小颿甫草]  
[兹以歳月之乘除而懷親朋於遐邇率呈拙句敬賀新春并希諸大吟壇教政]  
　　檢點芸編逐蠧魚客中歳月又乘除悔從利藪交流俗恨不名山讀異書天地多情容我老衣冠懶着任人胠甲申秋時僦居寶和里遇胠篋者十失其九自知筋力猶康健未合年年禮節疎海上忘機客拜稿 
[上海北市絲業會舘籌賑公所施少欽經收棉衣藥丸另登清單]  
　　六月初九日恆豐信洋貨號助山東紗布廿疋隱名氏紗布廿疋八月廿三日松工王安記大棉衣一件小衣裙二件九月初六日同福昌提莊舊棉衣六十件○初九日徐繞秋鹽尹經募惇裙堂新棉衣八十件顧愼菴五十件祝恆順張恆和吉允升三户各三十件馮怡軒東海秦環曹仁泰三户各廿件東海十五齡童子秦環記各十件共十户合三百件來洋二百元代做○十月初三日湖北省城内花提惜字公局董事由　商局來棉衣二百件○初五日順泰棧同人助舊大小棉衣襁六百三十七件○初六日順泰棧舊棉衣七十五件○初八日常熟義隆莊義力子募徐仲鳴洋廿元常昭思義堂錢業　元鹽公堂諸善土十元德記本記義記三户　三元劉懷泉徐柳池丁世德永記震源五户各兩元大生正泰各一元五角恊成乾生戴子城義大昌袁安塡　世德堂源通萬茂張永茂和豐　永茂廣恆豐同慶堂無名氏廣陵記無名氏林記同盛益王鶴山晋順豫詩記杜源豐合興昌范靜芝守信居不書名億德堂楊掃閒軒主人孫直記周記丙記震大魏叙興不書名瑞昌蔣魁豐萬春時晋而豫合興周同福鄭恆源永豐莊隆泰馬正昌張榮記四十五户各一元顧少莊六角王源興廣豐馮裕茂高萬裕王隆昌不書名周記　秀記恆康徐復盛程義和　裕和恭義仁朱幼亭同盛興王源興陸全記廣豐元盆洪天順蕭春陽沈永茂黄雅卿張韻和無名氏蔣維善信順祥恊大恆大祥源三十户各五角胡靜芬四角殷惠堂銅洋三四義盛興李泰和吳恆和公正盛大吉祥五户各銅洋一元錢同順七百文吳冠　錢四百虞東隱名榮豐各三百六十文王允記二百七十文無名氏二百文顧永盛一百八十文共一百零三户合洋一百廿三元錢三千四百七　文文銅洋八元作洋四元六角零三厘買成舊棉衣合來五百件○初八日漢口敦實善堂新棉衣男二百件女二百件小一百件二十日允昇油坊　韻初求合宅户安　棉衣十五件章練塘守戎黎漢西翁　樂天命舊棉衣十五件○十一月初四日又募無名氏舊棉衣四十件○初六日海門福同濟無名氏助江祈舊棉衣廿件○十四日杭省徐柳亭　合家平安助山東舊棉衣一百件○十六日通州厚德堂助江浙原棉衣二百件○十七日嘉定祥泰木號墓雲衢書屋且東原棉衣六十件○廿六日泉唐馮云萬代賠子求親壽助嘉郡新棉衣廿四件○廿七日漢口陳藴叔由招商局來助山東新棉衣一百零八件又莊銘三求重闈康異新棉衣三十件○又第二次丸藥清單○七月初九日漢口羨來氏助山東純陽正氣丸廿服○廿九日揚州連文生神效萬應散一百服○八月初三日杭城聚仙閣吳因伯捐募宇宙丸四千服○廿三日杭省章立山奉壇諭合助純陽驅疫丸一千包武林吳因伯募楊通慧求妻肝氣血棚速愈宇宙丸甽千服楊志忠許願三千五百服飛仙閣公助二千五百服 
[虹口廣育堂報銷謹登]  
　　竊維樂善好施固仁人之雅願而鈎稽出納亦司事之明心敝堂旣承諸君子之捐助自應樽節應用俟年終彙刋徵信第爲日較遠仍恐未得先覩爲快特將十一月分各欵呈列在左唐茂翁六元陳善翁五元徐棣翁春翁闕鳳翁朱寶翁黄佐翁王欣翁譚幹翁各二元周蓮翁向瑞翁趙馥翁張金兄韓山兄各一元莊源大六角復泰恊興各五角洪記角半何立昌兩角徐雲巖錢一千文共收洋三十二元另分錢一千文○又收一文愿散捐各户樂助數目附登乾生泰胡萬昌李永豐各一角福順軒春申福棧公興各二角長泰木行一洋春申福五角福如質五百千頃堂三角生昌三百六十源利裕源合記永昌利生昌陳祥茂老種德北萬與正陽舘聚源各百春生二百文○共收洋兩元七角錢二千另六十文○又收英美租界各善信士按月樂助一文愿收數美租界各户樂助洋兩元七角錢廿四千一百六十六文英租界各户樂助洋二元二角錢十四千另廿四文 
[上海虹口元濟善堂施粥捐欵第六次清單]  
　　廣成合麥齋陳麗明三户各洋二十元黄振篆德新號二户各十元陳源盛募振元號十元洽源棧范德盛厚安號三户各四元愼和泰二元○鄧善初募趙榮昌公和同福聚公三户各十元陳麗明募吳春池十元黄景村愼宜堂二户各五元吳積善萬順永利益信增祥益益昌號五户各四元黄坎義成二户各三元翰泉二元永義泰一元陳瑞遠儼五　本信質四元黄子如三元興合號馬澤洪大茂莊彭季良三樹氏鄭錦城六户各二元廣南號鄭劍譚鄭漸逵三户各一元蔡宅銅洋一元陳春瀾來陳聚德堂助白米五石無名氏米三石春記綢莊米二石江馥米一石瑞成號米六石○振豐號米三石○○以上共收洋二百一十元銅洋一元白米廿石合併聲明 
[上海四馬路高易公舘内籌賑所陳詠有經收山東江蘇浙江十月廿一至廿三日第一百三十七次賑欵清單]  
　　廿一日仙鎭元康莊吳伯寅翁募知愚子三元補過子二元駿記王恆元敦異堂餘陰堂旺記各一元求安子銅洋一元蔣鐵生聞不忍各錢六百崇文堂汪乾太陳德興劉氏子俞復興各五百文周氏子四百文無名氏四百五十文顧德大旋順元各三百文共捐洋十元錢五千一百五十文申洋五元銅洋一元揚州莫公舘募百忍堂狀元齋雙福齋福耀堂一品齋各一元惜陰書屋大雅室降雪齋對山樓各半元共洋七元鎭江昌頤堂心菴堂各三元共洋六元乍川百不如人募不如人募隱名氏一元蔡裕記銅洋一元無名氏一元偷懈四角京口運昌隆募積慶堂一元潘尚卿三角蓮温波蓉鈞李少卿各二角李春發一角共洋二元蘇垣汪馮氏退容十四齡童子各一元常熟袁生生號募返僕士等廿二户二　豐藥堂穉若子分緣軒無名氏張博雅堂各一元共洋五元無名氏一元畢悟軒子彭氏求痔漏腸紅卽愈五元張珂珍二元松江劉愷之十元無名氏二元姑蘇　友章顧壽卿周榮生合助一元錢四百潘旭堂二元蔣興和五元同硯軒三元蘇垣藩署房得趙姚季羅錢陳　許吳平合洋一元○廿二日寄居邗江信女無名氏三十元漢口怡　號募張恆豫雉士氏謝少松謝樂村保安堂十錢二千願心氏六百文汪敦目二百文共捐十千八百文申洋十元揚州起舞山房四元漢口貽甡莊募姚愼修堂半元貽甡莊一元錢二百十五利記朱章各錢一　亨記汪春平勤旋勤各五百文共捐一元五角錢三千七百十文伸洋三元五角杭　署黄竹軒募崇善氏黄竹軒無名氏四户各一元共六元廬郡合肥同泰四元六角義和同人四元四角金治臣朱蘭如各一元共捐十一元大通勉力堂募徐用之李尚德孫錫恩無名氏　愼德堂各一元查廣和　生和恆昌各半元職大錢五百徐萬豐祥泰崔雲章怡隆恆錦華億和坊萬泰源茂榮茂三　坊胡泰茂又太店各錢三百無名氏萬泰棧裕源崔和泰信泰杜田宇崔賓如李觀景徐錫堂各錢二百共捐洋六元五角錢五千九百文申洋五元二角蕪湖德成號募業啓東無名氏三户各二角謝盌亭葉慶東各一角共洋一元漢口五福棧房募務本堂補過齋陰光堂求安居各文一兩餘慶堂無名氏各七錢無名氏六錢共捐文二兩合規元六兩錢二分二厘杭省豐順號募孫子延求嗣五元浙紹南塘署胡嗣福翁募胡慈儉堂二十元京口廣潮氏二角鴻昌源三元五角顧秋差陳雲記各本不一元相桂山顧秋記嚴佩記阜昌成各一元公泰曹炳廷各半　共捐本洋二元英洋八元五角李子庸募安昌二元代募氏一元二角無名氏程仲華豐泰仁各一元翁翰臣翁益卿仰止訂汪萬功方德方德生莊　錫五各五角陸汪信士合洋元程鳳池益之各三角吉祥居士兩角共捐洋十元金之壽三元朱花韻程　記程丙初劉立三宋藝甫邱谷樵各二元顧俊夫鄭韶榮敦甫葉智臣黄賓臣林采芹各一元共捐洋廿一元漢口茶業公所寄來補思氏楊沛泉不留名保安氏紫荆堂富春氏無名氏四户不留名各洋一元平安氏錢六百六十文隱名氏無名氏各三百助與人二百六十文潤田氏不求報無名氏各二百共捐洋十一元錢二千一百二十文作洋二元○廿三日張如心　五元主爕堂注竹齋袁炳釗楊純熙各局共捐洋九元沈克孫善士來三略堂黄善士助洋一百元歳寒樓求益齋延壽處各一元○無名氏十元力不及四元不忍聞一元京口吳種德堂洋二千云○陳　馨三元余性和佘宏禮各一元陳　能　蘭李氏各半元共洋六元五角鎭江新德和行募無名氏大慶堂黄氏各一元尹氏楊維氏各半元丁氏錢三百新德記二百三十魏氏張氏各二百楊氏乙元共捐　四元錢一各零三十作洋一元百民厘局江右杜棉力人各洋一元清江范少廷翁來敦依堂洋一元楊州張石臣翁募誠愼堂一元環翠山房小主人焦東梅溪道人各半元楊州劉恆豐洋十元海門黄錦符翁捐汪保和汪聖臣無名氏秉衡各一　項懷毅堂汪敦厚堂李達泉各半元李培卿錢四百文不書名一百十共捐洋五元五角錢五百十伸洋五角○平湖縣署楊曉　兄捐清白善　雙如意室主各半元○○以上總共收規元六兩一錢二分二厘英洋四百十二元七角本洋兩元銅洋二元錢四百文合并聲明 
 
