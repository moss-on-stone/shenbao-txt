# 1887 - 128 - 4905056

 

Page 1

 
 
[古今圖書集成第一批出書告白] 　[  圖書集成印書局主人美查啓] 　 
　　本局所開印古今圖書集成截至三月終巳印遇原書三千八百五十六本尙存未印者一千一百六十四本約至八月間全書可以排竣擬定分後　箱其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齊因本局所用排手多至數　人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全卆一部計　　如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該　　向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[新出石印典制分類文稿告白] 　[  點石齋主人啓] 　 
　　近來石印小題文之多坊間不下數十種從無别開生面獨出新意者宜畫樓主人仿四書類典之例分類四十有四專選名稿窗作得文二千餘　精摉精校交本齋石印一切數見不鮮之作槪屏弗錄旣足以資揣摩之助亦足以補類典之缺自是一舉兩得想海内文人當亦有目共賞焉約四月中旬成書裝訂十册價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
[發兌石印綱鑑易知錄告白] 　[  點石齋代啓] 　 
　　綱鑑易知錄一書淺而顯簡而賅史入門之易尤勝史略約編等書坊刻漫敗　者厭目本齋覔得善本倩人一律工寫　點眉批悉仍舊貫　已爲協記儘數售去分釘十二本外加套子定價每部三元五角願購者祈向南北申昌及文瑞樓書坊取閱可也此佈 
[敬印雍正硃批諭旨招股告白] 　[  點石主人代啓] 　 
　　雍正硃批諭缇一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而致治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文本箱子一只提攀鎖匙悉用雲銅隸字顔蓋精　絶倫凡在同心幸早賜顧售股處在上海點石齋南局帳房候敎 
[勸妓女從良說]  
　　今之講道學者動謂靑樓爲陷人之阱聚脂妖粉魅摩登鳩盤障袖迎風盡情獻媚少年人血氣　定一入其内漸至樂而忘歸小則破財大則喪命儘有翩翩　緑顧影自憐腰槖十金揮霍　吝不數年而牀頭金盡百結鶉衣遍體毒瘡淋漓臭腐旨之朝夕狐媚者至此卽面冷於氷落魄無聊久且流爲乞丐噫月地花天不知坑陷多少好人家子弟矣而我則以爲妓女雖足害人究之適所以自害當其少年時節玉貌花　傾國傾城遙馳芳譽起居服食事事求精頤一動卽有侍婢趨承其側大有邀人傅香粉不自著羅衣之概時或乘繡?駕馬車遨遊於金迷紙醉之塲頗極車水馬龍之樂客或一不當意則威生醋海星眼圓嗔開罪於人毫不介意纏頭之入歲得數千金在旁人見之或以爲閨幃供養無異神仙中人矣而不知其苦寳有難以言語形容者當其初入教坊也歴齒蓬頭一鄉村女子耳鴇兄乃爲之修飾教以應酬擫笛搊筝心思費　穿耳裹足痛苦兼嘗在聰頴秀麗者鴇兄或意存愛惜不致作踐十分否則罚駡之扑　之甚且烙以火剌以針種種非刑無殊阿鼻地獄雖一經發覺公堂立子嚴懲掌頰荷枷游行市上妓則發堂留養爲之擇配從良究之發覺者十無二三未及知者十有八九坐令沈淪苦海寃　覆盆荏弱花枝百般蹂躪小妮子有　罪惡而竟令其受盡折磨哉其有被拐匪誘入者身不自由猶曰難於專主耳我獨怪貧家父母心薰銅自自願將女送入靑樓以爲他日發財地步噫嘻梟獍尙不食其子儼然異於禽獸而意將子女推陷火坑乎蓋妓女幼時之苦已如此及至盛年技巳成矣名已噪矣車馬塡門履綦滿座枇把花下韻事良多或得一二素心人爲之脫籍　鴇不能管束儘可自在逍遙似乎稍勝於幼時矣然而朝秦暮楚報往跋來舉凡駡座灌夫多金黨尉自頂全踵雅骨全無一入其門不得不歎顔　對而有情人或阮囊羞澀反不能晤對昕宵啼笑俱難炎凉互變憂愁抑鬱誰可與言一或不愼與客忤違則凌辱相加甚至稱戈花窟鏡籨脂盝擣成粉碎虚花此中委曲情形豈粗魯者所能體帖乎然猶曰盛名鼎鼎不致寂寞終朝也乃無何而鶯老花殘韶容漸攺徐娘半老丰致都非平昔章氣飛揚輙以靑白眼對客一至門庭冷落在輕薄子卽輕侮之揶揄之誰肯以臺上千金市歸駿骨馴至迷香洞裏跡絶履絇衣食全無婢僕散盡欲求一賣菜傭終身厮守且不可得而王孫公子巨賈豪商更無論已客言有名妓朱素仙者裔出邗江賃居滬瀆咸同之際豓冠花叢近已白髮蕭條龍鍾老邁矣日提一筠籃貨糖餅爲活向人言少時影事歴歴如數家珍或當風雨寒宵抗聲歌玉抱肚哭小郎諸小英如怨如慕聲淚俱下下塲潦草一至於斯謂非姊妹行前車之鑒乎而我竊怪妓女之何以不思及早從良也其爲討人者或懾於鴇母之威不能自遂縱有護花旛在其如毁妝之風何顧昔之時從良尙非易易近則公堂之上大抵以惜花爲心一經奔投無不立時援手或發善堂擇配或卽令客領回斷無有發交龜鴇帶歸仍理舊業者從良之便莫使於此矣至於旣已贖身則此身可以自主更不煩公堂判斷始可適人尙何戀戀此苦海生涯耶原妓女之心或以爲旣墮風塵卽使及早從良人或且鄙而賤之反不若送舊迎新轉形快樂不知人無分高下要在已之有志耳稽之史策梁夫人始亦爲娼妓後識韓世忠於微賤中委峰而事卒乃大名表著千古流芳關盼盼以歌姬而能守節燕子樓中卅年獨處流芳百世傳者皆艶稱之卽近時湘中郭子美軍門亦納某妓爲簉室洎軍門殁僅十有七齡耳而能矢志絶粒地下相從表里旌門榮於華袞以視彼早年盛氣凌人垂老而萍飄絮泊者兩相比較不誠天壤　殊耶嗟乎霜鬢暗催蕣英易謝茫茫　海彼岸非遙寄語團雲曳雪之儔錄事都知之侣尙其迷津跳出共賦宜家莫再如朱業仙其人墮溷飄茵天涯淪落致令輕薄少年笑其害人而適以自害也可 
[本舘接奉電音]  
　　昨晨接到京友發來電音内有本月二十二日諭旨兩道謹敬譯登○四月二十二日奉上諭陳彝奏甄别知縣一摺安徽東流縣知縣王敘奎嗜好頗重聲名平常着勒令休致望江縣知縣何榮楠徵粮聽訟均欠講求舒城縣知縣張成瀚年力已衰志不在遠均着攺爲教職歸部選用以肅官方餘着照所議辦理該部知道欽此同日奉旨張蔭桓補授太僕寺卿欽此 
[宫保抵鄂]  
　　彭雪琴宫保由珂第秉節啓行沿長江查閱水師營伍適李與吾軍門翦江而至初六七等日偕漢陽鎭高總戎中鄂上迎太省各大員亦皆出境迎迓宫保隨乘一葉扁舟于十二日行抵省垣 
 
 

Page 2

 
 
[榕垣雜述]  
　　福州鼓樓前筆店主某甲赤手成家備嘗况瘁其子某乙則少年無賴癖嗜洋烟尤喜作　蒱戯中屢責不悛遂迸諸門外不復收留一日所生四歲男孩忽失所在乙亦數日不歸乙妻痛失掌珠親出尋覔行至鹽道前某家鞋店遇乙詢以子所在不答不覺搥胸跌足暈倒於地移時始甦一時道旁觀者如堵牁莫不惜其遇人不淑云○有人從鎭江販烏喙將軍至宰而貨之無人問價蓋傳言鎭江人家所畜之猪平日食草與糞其肉臭穢故人皆不欲購之也○新授延平協副將恭副戎普邵武營叅將惠叅戎麟水師營叅將余叅戎致庭湄州營遊擊虞遊戎先步業俱奉到部覆由楊制軍飭赴新任矣 
[嶺南日記]  
　　前月某日有緑林客多人明火執仗行刼佛山大基尾某　欄雖經鳴鑼號救而賊勢猖獗鄰右皆不敢兠拿以致連刦兩家始揚長而　事後被刼者赴縣禀請緝拿迄今仍人贜無獲邑宰遂懸賞購求略謂如有能將此案首犯拘到審實者每名賞洋五十元想重賞之下必有勇夫也○十三日有一游勇在西門某店購物店夥向換小錢因之爭論磨拳擦掌大肆咆哮旁觀咸抱不平立將該勇扭交保甲局局員訊悉情由喝責三十板○初十日東莞縣某侍衛中石龍埠附舟來省行至中途飛廉肆虐以致覆没江中親屬聞信四處打撈而屍身迄無着落嗚呼慘哉○寳源中約閘外魚塘口有茅屋一椽經鄉人蟄居其内十二晚五更時忽然失愼一時火光燭天鑼聲震地水龍赴救紛　沓來幸是處四無居鄰不至延蔓○十二日廣協左營練兵在西海拿獲刼犯區亞錫區亞永二名解交營務處審辦○善後局籌撥瓊軍有餉銀一萬兩委候補縣李大令元芝解往○督標前營添募砲隊六十名委童千戎鳳山帶往燕塘訓練十二日永安兵輪伏沙曹冲洋面緝獲私　五萬餘斤船二艘由管駕龎游戎玉璞押解來省交局騐收○檔子女戯班藏垢納汚實與流娼土妓無異前任臬憲于廉訪惡其有害地方出示嚴禁一時雷厲風行　敢違犯乃日久懈生復萌故態現經王魯薌廉訪出示訪拿想若輩聞之咸當匿跡銷聲不敢公然賣俏矣 
[九江紀事]  
　　督辦川滇等省電線委員盛司馬富懐自光緒十一年九月由九江電局奉北洋大臣札委帶同洋匠勇弁沿途安設電線中鄂進川至雲南蒙自縣　綿亘七千餘里現已一律工竣回津銷差日前乘江永輪船下駛泊九江碼頭時電局徐委員以及各司事均詣舟次晋謁征塵甫洗舊雨重逢握手言歡情何能己○西關外湓浦港　有木橋一座年久失修板朽而柱欹南北往來者咸慄慄有戒心經九江茶上幫善士捐貲雇匠重新修造今已竣工並於橋之兩旁添設欄杆煥然一新從此雁齒凌波虹腰映　馬蹄人跡一路行來可免臨流興歎矣○南門外炎帝廟上年被風吹倒經衆檀越醵資重建現已落成十五日相傳爲炎帝誕辰乃雇梨園子弟演劇數日以答　庥丁歌甲舞翠暖珠杳履舄駢闐笑歌互答極形熱閙○梁湘南文宗按試九江畢於十五日發落新生十六日清晨起馬晋省乘坐大紅船四艘用白雲官輪拖行九江府縣各員均坐划船恭送出境先鋒新勁等營兵弁亦列隊江干施放排鎗以申敬意 
[蕪城草色]  
　　甘泉縣舒明府抵任以來無日不以除暴安良爲念近訪間孔家橋鄉間土棍陳廣流椣行鄉里魚肉艮民遂密飭幹差前往拘獲研訊之下該棍毫無懼色竟敢在堂上出言不遜明府怒其藐法已極喝責數百板暫行收押一面出示招告略謂如有曾受該棍擾害者許來縣明白控訴卽當按律嚴懲决不有累來告之人切勿觀望自悞云○揚州教塲各茶社比櫛如鱗有盧陸之好者每於午後聮袂偕來或煮茗談心或　窓眺遠陶情遣興良足樂也一日下午有一少年翩翩華服顧盼自雄小試月團怡然自得旁立一叟衣裳襕縷垂手鞠躬衆見之以爲告貸也者不爲意久之叟忽盤辮於額大聲曰汝眞不顧我我尙要此老命何爲卽以首觸少年懐少年聲色不動茶博士恐釀禍端急急將叟抱住隨有好事者問以故叟慟哭指少年曰此吾親生子也現在某處當勇腰纏頗裕數年來竟置父母於不問吾夫婦年已垂暮貧極無聊轆轆飢腸萬難忍耐故來拚此老命也衆　而大異有欲效魯仲連之排解者少年反憎其多事盛氣凌之嗣路人咸動公忿欲恠其捆縛送官少年始懼而屏息茶社主復爲之調處令少年給叟洋一枚始各散去噫嘻若此忤逆兒尙可齒於人類耶碧翁翁有知何弗以豐隆椎擊其頂○有一外路人手持破被一條至邗江某典鋪求質典夥不允其人復欲質一便壼典夥惡其猥褻順手抛諸櫃外其人遂大肆咆哮定　索賠躺臥櫃前百般吵閙嗣坊保勸其他往其人曰欲吾何往非送官不能出此門也典夥無奈將其人悃送保甲局局員訊責數十棍釋之使出昔有講笑話者謂某大令係直隸人其僕則姑胥産也一日具手版謁大憲大憲未出遂與同僚悶坐官聽中偶呼僕取鼻烟壼來僕應之曰諾久之仍不齎至大令怒詰之　雙手持便壼呈上曰取到已久恐猥褻不敢持呈耳蓋言語不通以致悞鼻爲便也由是觀之便壺旣可上官廳何獨不可上質鋪乎擲而碎之毋乃多事 
[營口雜談]  
　　蓋州南關外有某田去年赴北城種地頗得微利今春作書與其弟令其挈眷同　弟接信後卽雇車送其老母與其嫂及兩姪前往有同堡乙丙兩人亦在北城種地其眷屬亦欲同去商之甲弟附車同行三月廿四日起行計車上婦女孩子共九人因是處道路崎嶇不易行兩旁高而中央低車轍　低霪處行稍一疏虞卽致覆轍是日午後行至南關相近路愈險甲弟下車先至前面察看車夫不俟回報揚鞭直駛忽聞轟然一聲車已翻覆及至旁人赴救甲之兩子一五歲一三歲者皆在車下碾　甲妻年廿三歲懐孕七八月一手一腿均被壓斷甲母頭額破傷次日死甲　吐血三天亦死乙丙兩家共五人毫無捐傷甲弟以車夫冐昧駕駛致遇大禍控告於官斷罰車夫出東錢三白吊償甲弟市人聞而異之謂三家九口同車而行何以甲家四口無遺類他人則無恙也其殆有數歟○蓋州城守尉府中之門政高姓年逾花甲寅有兩萬金尙乏嗣續老妻年亦知命娶妾尙少艾止生一女纔七歲掌上明珠愛之彌甚然終不可以代讥宗也月前因買磁器由磁鋪送到署中甲見送來之學徒年未二十温雅樸訥心愛之乃戲之曰爾肯認我爲父耶學徒笑對曰某那得有此厚福作大爺兒子一生無憂矣遂亦　出未一月甲病亟後顧茫茫中心感之遂令僕輩至磁鋪呼前學徒去至前泣謂曰老夫知爾家惟少妻又常在母家此外並無他人我之前言非戯也爾已許我矣今我將死家産約值二萬金凡室中所有盡付汝收管出籍檢交畢又呼老妻至指謂曰此卽爾母供養　薄又呼妾前指　曰此爾庶母亦宜善視又指幼女謂曰我只此一點骨血爾須同胞視之將來覔一好人家我無憾矣又令套小車接媳來曰爾夫現爲我子爾卽欠媳也一同諄囑暝目而逝學徒夫婦叩首高呼如喪考妣日前出殯哀毁哭送亦不異所生一路觀者不下數千人學徒姓王惟不記其籍貫云○蓋州南關外鳳皇山下化緣陀堡中某姓世業農家稱小康月初其女自夫家歸傭工某甲頻入游語女不之理也前日女婿來接女某姓卽令甲買辦魚肉以飯婿甲雖佯應而實不去買主人候久不見甲歸乃向隣家借以應之正要　出供食甲倐入内減半出供主人初不知及知覺已不及乃不敢言恐婿知也遂留婿宿允明日備車送女同歸婿允之詎夜膳後婿腹大瀉不止一家惶遽亟覓甲　請醫生至其臥處甲正在酣睡作囈語曰爾這小忘人今日吃了兩顆巴豆怕不瀉死耶家人始知爲甲下毒乃卽依法治愈次早送女與婿歸去欲辭甲未决鄰近聞之無不切　衆欲毆甲主小不允然甲之居心亦毒矣 
[嚴辦捕役]  
　　漢皋黄陂街下首四官殿爲該鎭熱鬧之區十二日將暮時忽由關署發出站犯一名其籠貼硃批字條姓李名廷限十日繳案否則治死云云該犯植立籠中猶可以坐不過示衆而巳詢其案情蓋李本爲捕役適有事主告發失金四十兩該賊尙在漢口戲塲剪綹被 
 
 

Page 3

 
 
李捕看見立卽拿獲未幾李又利其財而縱之使去被關憲查悉卽拘李捕治以得錢賣放之罪并拘伊徒某甲亦因是獲咎者現有人保其替徒師捕盜務得原竊之賊以銷站籠之罪但不知果能依限拿獲否 
[四明紀事]  
　　甯郡有孫某者向在杭州紙行爲業日前歸家儼如蘇季子之面目黧黑形容枯槁家中人詢其故則以店中負欠無可抵償對遂解衣而臥比至次日不見其起家人呼之不應排闥而入則已僵臥床上始知吞服洋烟急延西醫救治終不能活後查其虧欠不多挖肉醫瘡儘可料理乃以一時短見竟至輕生是殆數之不可挽回歟○甬江半邊街德興鮮貨行之某客於日前路過老江橋上身畔幣有洋銀二十元被閩人剪去當卽追獲將閩人反縳之懸諸該行門首所泊漁船之桅杆上痛毆之不半時突來許多閩人手執利器聲勢汹汹將所縛之人搶去該行夥伴兩人前出攔阻皆被拘去衆鋪見而不平一齊鳴鑼喊拿幸駐防濱江廟之衛安勇聞警兠拿將某夥兩人搶回並獲閩人五名送縣未知朱邑尊如何懲辦也○烏樓廟跟鄭某卽廣東候補道某之季弟也某於去年以布理問候補江蘇旋因事歸家濳與周姓傭婦有私情同伉儷許以得缺後娶爲小星被其妻所知隠含醋意俟某又往江蘇逐婦出門以爲不能防範於旣往當思杜絶於將來也不知逐婦後已爲鄭某所聞心尙戀戀不捨函託　甥出資蔣婦迎歸賃屋别居而其妻聞知反出錢財將婦仍歸周姓收領婦歸家羞忿交加由此抑鬱病亡此去年事也今某又歸里訪知周氏巳死頓足哭曰彼爲我死我何生爲將投井自盡幸家人救阻得不死現在鄭某如醉若痴日肆吵閙與妻尋釁甚有誓不兩立之勢有知其事者咸謂其妻閫威太嚴所致也 
[福州官報]  
　　藩轅牌示永定縣三層山領巡檢葉秀珊病故遺缺應以先用巡檢陳善謨咨補海防新班先用縣丞吳鈺請補莆田縣平海縣丞已奉部覆飭赴新任羅溪縣丞魯餘廻避遺缺應以候補縣丞張霞咨補候補道許星翼交卸華稅局差同知胡宗彦交卸洋口稅厘局通判鄧錫璠交卸厦門稅厘局提調鹽大使徐申錫交卸仙遊課厘局同知周定安委辦洋口官運局鹽道庫大使朱三棨委辦白石官運局浦下關華晋恩委署鹽道庫大使鹽大使宋尊望委署浦下關大使同知張重颺禀銷福州華稅局提調新選布庫大使張鑑文從九王廷俊俱自京來閩通判林逢年解餉進京順便引見刻巳回閩 
[毆傷請騐]  
　　住居虹口地方之江北人邵阿全昨晨投英公廨喊稱因與隣人細故口角詎被行兇打破頭顱請爲騐傷究辦等因值日差將情禀明蔡太守着邵明白具禀呈候察奪 
[准充地保]  
　　英租界二十五保二圖地保陳某充當　滿由　紳保舉張潤翔投縣接充經前任莫大令允准張潤翔承充已經給有諭單云 
[歸案辦理]  
　　前有人誘拐蘇城中八齡女孩由金某及某氏携至滬上賣與某妓院適有某客認識女孩該女孩亦哭訴父母之名姓住處及被拐各情客令報明陳君竹坪知照捕房派包探立將販賣之金某與該氏等三人拘解公堂一面將女　送陳君處暫爲留養　由祭二源太守訊明各節飭將金某及該氏等三人分别暫押女孩仍准留養陳君處俟函追女之父母來滬具領嗣由蔡太守移文吳縣衙門請緝在蘇拐誘之犯　經其父母託向在滬上之某親戚保領女孩回家太守則於昨日將金某及該氏等飭差送者吳縣歸案辦理 
[賭棍逼人]  
　　有榮某者不知何許人日以花骨頭誘人財物卽滬諺所云牌九司務也一日誘令南市米業中人胡某入局呼盧喝雉采烈興高一局旣終負洋至一百七十餘元之譜當由胡交出現洋五十元餘書票據兩紙邇日票期已屆榮向索無著前日遂糾約黨羽多人扭胡至萬裕碣頭某茶肆多方摧辱逼令交洋事聞於胡之叔父尋蹤至茶肆詢悉情由擬欲報局請辦榮等見勢不佳紛紛鼠竄而胡叔不肯干休定欲控官究辦云 
[命案上控]  
　　紹興人徐順德等赴上海縣控被丁錦泉吞銀致父泉源情極雉經一案報經前縣令莫邑尊親臨相騐提丁詰訊並關提措勒憑據之沈保三並徐侄源林覆訊分則交差以上各情已登前報兹悉順德已於前日潜赴臬轅上控源林亦於次日乘間脫逃看役知之急出找尋遇諸英界當卽扭赴捕房解請英公廨訊究蔡二源太守略加詰問派差押送入城 
[法界捕房瑣案]  
　　王雁臣司馬飭提冐充包探之許兆福及伊夥楊永豐紀理仁陳德和等至案先問紀曰車夫託爾信致寓主取洋五元究竟如何分用紀一味遊移研詰再三始稱楊得三元周桂林得二元司馬謂爾昨在公堂供稱周得一元爾得一元今日何又攺稱周得二元遂喝笞責紀稱小的所得之一元卽由周分給司馬隨詰陳曰爾是否幫同上銬究竟幾人動手陳抵賴不承司馬喝掌頰二十下陳仍不認司馬謂昨日爾曾認過帮同上錢今何抵賴乎遂着笞責二百板陳始稱小的實帮拉一把司馬又詰紀曰此等不法事爾曾做過數次坐車者是何人紀稱有車夫陳子文央小的寄信小的惟取伊車資二三十文至坐車者何人小的實不知悉司馬亦著笞責二百板又問楊到滬若干年何時至許處爲夥店中烟鋪共有若干答稱小的來滬已九年本在北益泰本年三月許新開烟舘託小的帮忙遂至許處許所開烟館計店面間夥友兩人卽小的與阿珠也司馬問此　鎖鳏共鎖過若干人尙有别項刑具否答稱並無别物且未鎖過一人司馬亦着笞質二百板復飭提許研究許供小的於十六日往吳淞至十九日回滬十八之事實未在場知曉後已將夥友申斥司馬謂爾旣非捕役如何家内藏有刑具答稱前因畜小犬所以買來鎖縳司馬謂旣是鎖狗之物何得用以鎖人亦着笞責不計笞數血流爲止責至二百板兩腿已作胭脂色遂令停笞將鎖鍊　交紀陳曰爾等擅敢鎖人究竟如何鎖法可照樣將許鎖起陳等遵諭鎖許之頸司馬又着將練收緊隨標封條着爲　貼又判將紀楊陳三人荷以頭號巨枷旋謂許曰爾可將洋五元赶　繳案否則懲辦後尙須送縣重懲昔人謂木匠帶枷自害自今司馬卽以許鎖人之具令自鎖其身不誠深合卽以其人之道還治其人之身二語乎○昨報列包探解送游勇楊國標高沛臣席友珍等云云昨日包探復齎呈該勇等所帶竹箱鋪蓋并將正泰棧主婦孫陳氏傳案王司馬詰問之下該婦訴稱彼等於十七日來棧同黨共四人至二十一日有一人先去司馬詰其可有洋元存在爾棧答稱業已取到計楊交存十九元由小婦人借用一元高交存九元彼等到寓時又借過一元司馬問房資若干答稱每人每日四十五文司馬謂然則祗住四天無須一元可卽找還所用楊交存之洋亦須交出隨着將各人竹箱開看見並無犯禁之物惟高之箱内有小銅帽一小盒因諭爾等所帶軍器當留存於此竹箱洋元則一槪發還又恐在　逗遛或致生事遂着將三人及洋物飭會捕局差曹錦堂送縣請爲遣送回籍 
[贈周月琴眉史]  
　　相逢無可奈何天半爲卿憐半自憐鳳泊鸞飄非想刼蘭因絮果有情禪韶光回首剛三月花事關　又一年莫對東君怨淪落宵來豔迹宛如仙秀慧天成雅不佻泥人情緒念奴嬌芙蓉笑日雙渦臉楊柳驚風一搦腰後約妙從言外訂離魂黯向醉中銷黄梅知釀誰家雨欲問江東大小喬閙紅庭院碧窓紗春色依稀蘇小家半榻香雲留枕席一樓明月罷　琶盒中分得相思豆鏡裏羞將解語花影事如塵無着處東風吹恨夫天涯酒塲跋扈更詩塲顚倒紅裙小杜狂芳草入簾春影密飛花着枕夢痕香蜃樓海市空彈指檀板金尊續斷腸煩惱頓成大歡喜人天境界兩茫茫[  意琴室主]  
 
 

Page 4

 
 
[清明日山塘泛棹乞諸吟壇政和]  
　　結伴山塘載酒行笙歌畫紡閙清明桃花十里金閶路楊柳千條茂　城斜日侵江人影亂春風吹水櫓聲輕歸來且試新茶味分得隣家賜火烹[  蟾窟分香樓侍史太憨生稿] 　 
[再題田芃卿叅軍自繪卷石圖]  
　　磊落嶔崎慣自娛他山攻錯可相須知君不乏好奇癖袧笏曾經下并無看山久愛一卷多邱壑烟雲筆底羅淡墨生綃留數點此間亦有小嵯峨[  松堂氏錄稿於海上小樓]  
　　告白 
　　般鳥告示大英駐北般鳥沙巴新打根等處總督爲出示曉諭事照得北般鳥國家深欲中國農工商賈安居此地並願給予地叚以爲基業不取價值茲議有一定章程以資治理爲此特示○章程計開一欲在此土居住者須赴所給之地尙有樹木生長其間須自行經理將樹木清伐二國家允給地叚若係男人或女人每名准給地一英畝至於小童無論男女年在十六歲以下者每口給地半英畝三凡開耕種植之人自擇取地叚之後五年内須將該地開墾種植所擇領之地將由國家給予批紙爲據凡來此土居住者合卽赴見　官將家眷姓名年紀報冊免失機會致于報册不須分毫費用四領取地叚及旣經開種之後國家將按地每叚給予地批一紙以九百九十九年爲期而領地業主每地一畝每年祇須輸納稅銀十仙十每地半畝納銀五仙士將來國家保護業主免受同鄉之人或别國之人欺凌也五凡開耕種植之人若未領批紙以前又未經國家允准不得擅將地叚發售惟旣經領批之後方可隨意將地發賣倘領地批之後連續三年不能依期輸繳稅銀所領之地卽繳歸國家六凡開耕種植之人倘欲領取地叚多過一畝者可由國家處購買至五英畝之數每畝祇須給價銀半元而每畝稅銀亦祇十仙士七凡有欲來此居住者倘欲知一切詳細在香港可到　行或巴利行詢問在新嘉坡可到贊士頓公司查問由香港來般鳥船箏艘共有帆船十艘由新嘉坡來者共有火船三艘依次開行週而復始八華人來是土者可無驚懼之憂蓋現下華人之居住於此者爲數巳衆皆得操作自如而國家並不干預其事惟拜會聨盟則禁止綦嚴也大英一千八百八十七年三月十七日示 
　　石印殿本大清一統志招股啓蜚英館石印書籍告白 
　　亘古幅員之廣無逾本朝乾隆年間詔修一統志計五百卷蒐羅旣博體例尤精每省先立繞部冠以圖表其諸府及直隸州又各立一表属縣系焉首分野次建置沿革次形勢次風俗次城池次學校次户口次田賦次山川次古蹟次關隘次津梁次提堰次陵墓次寺觀次名宦次人物次流寓次列女次仙釋次土産部分廿一門囊括數萬里以及外藩朝貢諸　無不備錄一展卷而九州之砥厲八極之會同皆可得諸指堂間非　堂故中之鴻篇實亦經濟家之要典也是書殿本外僅有活字板本旣非完書今亦鮮覯僕有家藏殿本因屬蜚英舘石印以公海内每部分訂八十本裝潢精美儲以文木之箱惟卷帙浩繁　本較鉅仍仿韻府招股之法以一千部爲額每股洋廿八元先收八元出書時再收洋二十元付書一部約年内可以成書書成後每部售價價洋五十六元至於字畫宏開校對精詳印有樣紙隨股取閱想爲經世之學者必當先覩爲快也各省寄售股單處揚州左街街元亨利莊新勝街立生莊漢口復源盛號湖南省城怡長街湘泰厚鹽號福州招商局上海大馬路鴻仁里晉記啓 
　　留春園 
　　四月廿四日演 
　　永平安沙陀國掃秦檜九龍盃桑園會審刺客李陵碑賣首計 
　　四月廿四夜演 
　　河澗府滾紅燈羣臣宴萬法掃北盤絲洞 
　　老三雅茶園 
　　四月廿四夜演 
　　疑懺别母鵲橋蜜誓亂箭絮閣驚變刺虎埋玉彈詞别弟演官惡夢報喜挑簾裁衣勢僧對刀步戰福圓 
　　天仙茶園 
　　四月廿四日演 
　　打鑾駕蘆林鐵蓮花盜甲善保庄覇王庄落花園送灰麵小宴太平莊 
　　四月廿四夜演 
　　進美採蓮四杰村打花鼓雙冠誥說親回話文武新戲八郎探母魚藏劍 
　　詠霓茶園　 
　　四月廿四日演 
　　反五侯孝義節摩天嶺武家坡鐵弓緣狀元譜送銀燈趙家樓奇雙會探皇靈 
　　四月廿四夜演 
　　雙龍會蝴蝶夢取帥印萬佛山大嫖院全本新戲隂陽報 
　　禮拜一拍賣 
　　啓者本行于廿四日兩點鐘拍賣雪芥紙烟手槍表鞋子皮衣鈎市香水洋皂三角皂必得四法藍絨另物不計此佈永發啓 
　　禮拜一拍賣 
　　啓者准於廿四日二點半鐘在本行内拍賣　破豐裕花旗粗　細斜公平八磅四紅鷄原布花洋紗公信鰲魚粗斜等凈貨裕昌鷹牌小呢餘貨不計届時而拍可也特此佈安得利洋行啓 
　　禮拜一拍賣 
　　啓者本行於廿四日二點鐘拍賣舍利酒洋藍分各式板鎖新到新式鐵裁縫數只小漬六寸木鐘存底各樣台鐘漿各式大菜盆東洋老定帋顔料樣花旗二號　草花旗大號二號三號燈頭三號燈筒手照燈各式全料白脚台燈餘物不計此佈豐裕洋行啓 
　　禮拜一拍賣 
　　啓者准於念四日兩點鐘在旗昌棧拍賣ＷＷＳＳ藏斜企３Ｚ４元羽綾ＲＲ色羽毛白袋小人棉羽綾附拍履泰洋房色哈等貨此佈麥葛林行啓 
　　禮拜二拍賣 
　　啓者本行於廿五日准十點半鐘拍賣各色象牌呢象牌英牌天鵝牌鷄牌各色羽毛八磅八藍僧帽原布七磅日牌洋標虎牌象牌英牌天鵝鴨牌元羽綾等貨此佈錦名洋行啓 
　　禮拜二拍賣 
　　啓者本行於念五日兩點鐘拍賣水漬墨料各色洋酒數十箱小刀水手刀剪刀數百打顯微鏡一百打花茶杯數桶白磁烟管數十箱半磅烟絲數箱橘餅五十箱鷄絲數百磅花布天秤等什物不計此佈倍發洋行啓 
　　禮拜二拍賣 
　　茲于廿五日兩點鐘在本棧房　賣八四ＸＸＸＸＸ無字飛鳥布Ａ綠獅步獅布十磅０十一磅０００市布九磅十二人馬龍市布七磅中國地圖洋標等此佈寶順洋行啓 
　　再催告復 
　　余自登報速望告復後已越二日音信寂然何進銳退速若是因思席李楊羅陳五君自謂不平毅然代人之弟詆人之兄毁人之戚何肯冒昧如斯甚所不解然戚必有姓名可徵劣跡可指方敢肆口特書若以畏縮含糊傷人體面勢不得不追索告復以期明白望勿再延切切又泰來行謹白下無姓名詆余素爲荒謬究係何人使余無從尋究殊爲可笑且匿名揑帖本干例禁想塲面諸君必不屑爲其中必有包攬主持者兹特再催明示尊名並指荒謬憑証爲要胡鐵梅再白 
　　新到各貨 
　　本號茲有新到上細萬絲凉帽片天津馬尾片紅黑大小馬宗結及零剪廣東韋馱金等如蒙光顧其價格外克己誠恐貴客未能週知故特登報開老瑞生啓 
　　船主告白 
　　贛　縣興庄口灘擱金安順埠船一隻已奉臬憲札上海縣查　茲已請文往領但該船除折舵外摃具齊全如有缺少惟有禀請追還特先報知 
　　禮拜四拍賣 
　　啓者本行於禮拜四即廿七日十點半鐘拍賣路燈船牌九佬圖羽毛人鎗小呢之之色嗶嘰船牌人虎九佬色羽綾十一磅彩三元銀洋錢十磅十二彩人鎗彩忠孝十磅紅四美紅三元紅人鎗藍人鎗紅忠孝藍忠孝銀洋錢九磅十二花邊藍獅市布八磅四銀洋錢藍馬頭彩忠孝紅忠孝五子登科紅三元紅四美彩人鎗藍三元藍四美藍人鎗洋房雙人七磅藍三元藍四美藍人鎗藍忠孝六磅藍三元雙人原布八磅彩三元雙Ｘ眞飛鳥花邉 
藍獅七磅紅三元雙Ｘ眞飛鳥花邊藍獅彩人鎗藍三元藍人鎗藍忠孝挺市洋標十五磅老人頭十四磅雲獅粗布十二磅雙單松鼠旗鹿人鎗九獅圖市布金三元洋棉紗八磅雙松鼠孔雀細斜紋十四磅老人頭人鎗松鼠劉軍圖十五磅跑鹿斜紋綠金三元白竹布紅金星白金三元七十二線紅二喬紅雙路燈六十四線烏金三元藍雙路燈二千號洋房毛光漂布等貨特此佈聞四月廿三日元芳行啓 
　　專科回滬 
　　金陵世儒醫張秉衡先生專治痔疾漏管外症等限日除根無不應騐余亦向患痔疾經先生手除而愈者頗衆去年有友邀往鎭江今復回滬留寓小行敢告有患痔疾漏管等症者速來一試立見神妙以信余言不謬四馬路高易公舘對門申康啓 
　　尋狗 
　　茲於初九日走失長嘴赤黄色長毛細尾雌狗一頭名喚福羅如有人收養者卽送本行酬謝英洋五元决不食言此佈大馬路科發藥房啓 
　　聲明 
　　謹啓者回與合開同興之凌香泉凌一峰合夥開張在大東門外大馬頭南首承茂糖北貨店歴年以來毫無盈餘　因僕遭叔病故乏人照應不願開設此店耳聞凌姓人稱殷實特將承茂股分歸倂與凌姓兩相情願日後盈虧總與嚴廣茂　涉所有店内貨欵帳目存項及各莊各號往來銀欵亦與嚴廣茂無涉特此佈聞申南嚴廣茂伯經氏特白 
　　　　出售 
　　啓者本　出售上等線　價格外公　每担洋五角加有躉當包定亦可如另拆以五十　起碼貴客賜顧者　至藥水兩内　　作面議可　 
 
 

Page 5

 
 
　　通利聲明 
　　本公司新章票連十號洋一元分條洋一角頭彩得洋五百元餘照吕宋號單分泒詳明票後華英文字頭二三彩覆準電報售處例兌現洋按月盡數上海抗州辦去並有吕宋大票遠埠批拆零沽亦向申杭購辦近有倣造影戤務必騐明各號印記售票處上海法界億中易中至善棋盤街北阜成杭城泰來恊發廣昌環山堂 
　　新到玲瓏蝴蝶 
　　兹有新到金銀洋蝴蝶各種異樣銀絲洋花及寄售眞壽州烟斗批發如蒙光顧其價格外克己誠恐賓主未能週知故特登報佈聞寳善街爱香號啓 
　　必奪增彩錦標 
　　茲接英五月號單本公司售出新章三大彩得翁台銜切囑隱名庶免招遙其餘彩繁多請來兌洋現售六月新單票雙　單張四開照算分條足洋二角兼售大票價照大市遠處函購當班奉件棋盤街北萬利行啓 
　　咨照兌洋 
　　本行售出四　六彩向不登報早經洞悉現卽紅票升降不一外埠有信　照仰速兌洋接售六月大票如欲奪彩祈卽購辦函至上洋抛球塲指明招財童子爲記不悞 
　　棉花藥 
　　本廠有硝强藥水及荷水合放製造棉花藥之用者平常可用者略有分别如各貴客欲辦者請至新閘大王廟對岸本廠面議可也此佈江蘇藥水廠 
　　發賣 
　　本厰有黄强水發賣該價可格外克已欲買者請至三馬路西首申報舘間壁申昌書畫室可也此佈江蘇藥水厰啓 
　　咨照領彩 
　　英五月份號單已到本公司售出大彩早登前報刻查小彩繁多不及細錄望得彩○諸君速來兌洋今售英六月新舊章吕宋票一概照常如蒙○賜顧認明上洋棋盤街杭州衆安橋餘無枝此佈壓味　天祥仝啓 
　　四彩誌喜 
　　英五月號單己到查本行分條售與本埠李陳戴王戚吳外埠蘇城鄭姓江北劉莘莊徐合得洋一千元其餘六七彩甚多不及細載英六月大票雙張單張四開分條照市來信註明上洋棋盤街南同得福洋行 
　　誰曰不然 
　　疊閱申報胡氏事告白訝其手足相傷殊出意外初胡氏昆季雖析居多年而素敦翕好茲因家庭瑣務殆悞聽讒言爭辨未已特恐逾白逾政倫常各失爲天下痛故吾儕深望賢伯仲念一脉相傳化參商以禦外侮篤友恭以復天良想胡氏子必不一誤再誤也戚末陳榕生許旭初曉樓曾實君直白 
　　新到 
　　本公司由外國辦來百種綢縐奇色花頭嬌艶異常時樣絲手帕鑽石女客所用各樣花邊金色花邊銀色花邊其價極係相宜此佈福利公司　　輪船往基隆淡水 
　　茲有兆亨輪船定於廿九日開往基隆淡水等處貴客欲裝搭者請至本行面議可也其水脚格外公道搭客每位至基隆六元淡水七元船上買票加一元此佈壳件行啓 
　　英六月大票頭彩六萬元 
　　雙張單張四開分條價照大市 
　　本行售票以來屢獲大彩誠實無欺並無分枝别處○諸公欲得頭標速來購取來信指明上洋寶善街 
　　大吕宋公司英六月大票出售 
　　英六月份大票雙張十二元單張六元四開三元分條七角　設二萬五千號頭彩六萬元二彩二萬四千元三彩八千元其餘各彩另列章程隨票附送開期華歴閏四月十三日在吕宋開彩卽晚有電報到申如得彩欲隠姓名者悉聽其便遠處寄買務祈指明吕商公司牌號並乞騐明各號信式回件圖章是要此啓大吕宋公司分設各洋行列後吕商廣揚興必得廣惠和天成中建禎萬豐同得利天生同啓 
　　頭彩六萬元 
　　英六月大票雙張單張四開分條價照大市兼收紅票格外克已賜顧者註明棋盤街北原班回件不悞 
　　大得利英六月票 
　　本行自運吕宋發財票出售批發照市公道外埠函購請至上洋棋盤街利源大得利仝啓 
　　良醫到申 
　　陳全眞夫子本姚江積學之士有病習醫其按脉定症如矢之的固無出其右者適正我母有病全賴治愈愧無可謝故特表之寓四馬路胡家閘鴻文書局西首施瀛川啓 
　　逐月吕宋票批發 
　　門售雙張洋十二元單半照算分條七角躉拆公道專收彩票克已小行並無出外抖銷及分枝别處外埠函購上洋棋盤街 
　　吕宋票吕宋烟行 
　　自運吕宋本廠超等舊吕宋烟大小欵式俱備兼辦烟絲紙烟遠年官　鼻烟英六月發財票均行公道批發仕商賜顧指明三馬路 
　　拍賣車糖 
　　本行准於每逢禮拜一早十點鐘在本棧拍賣Ｂ唛四呍半糖約千包不限價拍定後卽收定銀限一禮拜出淸如過期不出將定銀局去下期另拍此佈老太古帳房啓白 
　　大票已到 
　　英六月大票全張半張四開分條照市專收彩票卽兌現洋兼售吕宋烟仕商惠顧原局回件上海抛球塲 
　　遷移告白 
　　益昌興綢莊向在公順里開張今遷於大馬路亨　利對過　仁里内素荷賜顧者請至該處可也裕記仍附一處此啓 
　　或祖或盤 
　　今有錦祥源外國印字房鐵車機車鉛字花樣俱全如合意者請至棋盤街北首面議本店告白 
　　三大彩誌喜 
　　本公司英五月份新章票今接吕宋電報頭彩三萬零四百七十八號二彩四千二百廿四號三彩一萬一千一百十九號頭彩拆與漢口二彩售與崇明諸翁三彩售與本埠虹口金姓所得今售英六月份新章票着彩章程照吕宋大票六十股之一售全張十號洋二元半張五號洋一元分條一號洋二角並售吕宋票雙張單張四開分條等價照大市如蒙賜顧速來購取拆價一概公道收兌紅票格外克已外埠函購原班回件决不有悞上海棋盤街北首　和啓 
　　告白 
　　啓者本號開設扇莊數十餘年今於三月初四晚六點鐘近鄰失愼小號店　臨街被燬幸貨物無傷卽於次日在内廳交易店屋亦卽改造雙石庫門擇於本月二十四日仍在外廳開張特此佈告各省仕商如來信件書明太平坊大街朝東雙石庫門便是不致有誤 
　　香港分設杭州漢口等處 
　　英五月二彩本公司售與蕭山品三齋三彩售與漢口大源號○今售六月公司票每條一角頭彩得洋五百元一張十號售洋一元得彩紅票售處卽兌現洋信購原班回件批折格外公道惠利公司啓　　起首吕宋票老行 
　　本英商起首運售吕宋票今售六月份大票雙張單張四開條頭照市棋盤街北 
　　揚名 
　　余患咳血 
癆症一年在滬經醫屢屢不效今楚北朱又溪先生一診就效大病已退上報揚名以痊我恙祈勿錯過兪世德白 
　　新設英文學館 
　　今有美國女師貝氏善教英文己在中國教授十餘年矣現於上海廣西路十二號設舘擬于午前教良家女子晚間教端方男士願學者請至女舘面議或至三馬路格致書室訪問亦可此啓 
　　吕宋公司票出售 
　　本公司向在香港運售吕宋大票誠信有年中外馳名現售英六月份票雙張十二元單張六元四開三元條頭足洋七角並售新章彩票照大票六十股之一每張十號售洋一元半張五角分條足洋一角躉拆格外公道本公司新定章　待頭二三彩電報到後將電覆准卽日付現其餘小彩號單到後照兌得彩　程　票送覽兼售外國各種藥水戒烟參片丸散等俱全今分設杭城大井巷口東首　昌洋行内交易如蒙賜顧認明本公司圖記不悞外埠函購原班寄奉此佈 
　　英六月大票已到 
　　二萬五千號 
　　本行預早採辦雙張大票出售價洋十二元單張四開均可分條七角○紳商欲奪六萬元從早購辦是幸外埠函寄卽奉回件上洋棋盤街北吕商天成啓 
　　揚名 
　　吾友李金波先生金陵世醫也向從吳瑞生軍門防吳淞隨調嶺南出鎭南關活人無算今錦旋話舊論及滬醫行習先生惻然爰請姑留以濟世寓長發棧貧病送診招商局何國華太古東吳耀廷謹啓 
　　英六月大票 
　　六月票增彩票開期　閏四月十三雙張十二元條頭七角速來購票來信指明上　棋盤街北長豐綢莊對門 
　　女科遷移 
　　儒醫張遇卿耑治胎前難産女科方脉倘逢深夜難産者亦可出診向在倒穿衖今移老學前後街敬業書院東首於胡公壽家同居是以登報以免請者往返特此佈告 
　　大票 
　　雙張單張價照市來錢足大次缺當退賜顧指明棋盤　　　貨店隔壁原班回件 
 
 

Page 6

 
 
   
 
 

Page 7

 
 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文並有雙料哮喘洋金花裝在烟筒作烟吞吸喘則立止每包錢一伯文一分寄九江廣泰源洋貨店○江西省城磨子巷羅春臺○安慶小南門内羅春臺號○湖州府城泰和坊申昌書畫室發兌棋盤街北首梁愷悌啓 
　　眞殿板佩文韻府 
　　是書同文局石印其紙潔白墨印裝訂校對精工早已風行海内現在書出已久統由抱芳閣發售股票及躉定零售之書外餘剩之書今抱芳閣全數轉售本莊發兌合行登報聲明倘蒙賜顧請至新北門外吉祥街源泰烟號内本莊交易如躉售者格外克已書箱欵式悉照前樣末本頁仍須認明有抱芳閣圖章庶不致悞上海元昇莊謹啓 
　　石印文　類編 
　　是書爲四明周子青太史所編藝林　秀花樣翻新别類分門成裘集該板行已久兹用楷字勝　重新石印一函四本價洋一元二角寄售文玉山房抱芳芸緗各書莊躉　另議　　室啓 
　　簡玉山房發兌書籍 
　　局刻廿四史百廿元白紙百六十元讀史碎錦十六元建炎繋年要錄廿元通鑑長編廿元又拾補四元古香齋淵鑑類函廿元又史記四元半春明夢餘錄十元金石萃編七元分類字錦六元局白紙廿二子廿元卅三種叢書八元金華叢書八元昭武徐氏叢書八元述古叢鈔四集全六元竹柏山房叢書八元俞蔭甫叢書七元曾文正公全集十二元王船山遺書十二元正續左海廿元王氏玉海廿元容齋五筆二元武俻志十八元白紙謝刻三通百元禮記集解二元半廣博物志八元登臺必究十六元尺素遺芬六元璿璣碎錦五角硃批駢體正宗二元趙氏水經註六元餘書繁多賞鑒者請至上海二馬路千頃堂購取 
　　黄帝甲乙經 
　　晉皇甫謚撰其於針經素問明堂孔穴針炙治要等損其精要以成是經并論藏府之生化而合外貌可證引諸脈象詳加主治實醫林之寳笈洋二元素問校議二角外科眞詮五角急救奇方一角棋盤街北芸緗閣出售 
　　旗昌軍火公司告白 
　　本行通商以來卽在各國埠頭股立分行已六七十年疉奉北洋大臣李傳相札委經理採辦事並蒙督辦軍務左侯相及閩浙總督楊部堂委辦外洋軍火等因茲不惜重資特請外洋名厰精於機器製造船械之人承辦各項前後膛槍炮鐵甲炮臺各樣鐵甲鋼快水雷等船以及造船炮槍彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鎔練五金與製造局需用各材料各機器無不皆備如蒙賜顧請至本行軍火處看圖議價價必核實貨必道地袪除一切情弊並能尅期辦到因本行各口有行航海有船辦運較易故也此佈 
　　石印佩文詩韻釋要出售 
　　是書周蓮塘尙書所訂探源孫顧上證羣經凡集成合璧等書所誤者可藉此書攷証之實爲韻學之階吳門吳子實先生視學粤東時取是本手自校錄一時推爲善本今將原板縮成石印書式仍舊精雅異常毎部定價洋八角躉售從廉賜顧者請至三馬路陳與昌絲棧面議梓記啓 
　　新開大同書局 
　　本局加工精製石印銅板各種書籍字畫碑帖設於英大馬路泥城橋堍擇吉開張現在億鑫里中先行交易工作則格外求精價目則則格外克已凡賜顧者當以先覩爲快而不吝玉趾也此啓 
　　通商約章成案彚編 
　　叩關互市後交涉之事日以繁講信脩睦之經或載條例或憑案牘日增月新不但草野所未喻卽當事者亦莫得而詳知也海上洋務局中曾刋條約易簡錄　塢謝氏曾刋和約彚鈔顧皆弗及案牘兩湖督軍使者李公始綜例案爲一書凡三十卷部分爲六洵洋務中必備之書也兹用點銅鑄板印行訂作十二本護照關單悉依原式刋入旗幟寶星寶帶之類用洋法煊染五采鮮明一目了然毎部售洋八元零售託抛球塲同文分局發兌欲購者請早賜顧可也二馬路廣百宋齋啓 
　　石印小題宗海 
　　是書選文八千首與文藪珠華等無一題一藝之雷同屢蒙購閱諸君貽書褒美計十六本價六元五角上海二洋涇橋法馬路文匯舘發售 
　　致語道謝 
　　竊維志在濟人訣發枕中之秘功能種子方傳海上之仙此在昔所嘗聞迨於今而始見得斯法者其爲梁愷悌堂乎該堂創從粤海開設申江以其所得良方製爲各種丸藥兼臻衆美獨步一時治則對症必廖名已不脛而走矣僕弟兄年過三十虛熊夢而求子情殷椿萱壽並六旬感麟趾而望孫念切禱神未應乞藥無靈亦旣意沮心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義别男女以分餐日服數錢月雙坐喜甲申九十兩月先後各舉一男二老藉以開顔衆親咸來稱賀筵開湯餅慶集堂階旣而語及緣由罔不詫爲奇異其有未曾得子者彼此傳言相率購服近聞各皆懐孕從此應效如神此外則同里郭肯堂多年白濁中表朱雲甫素患遺精服乾健而均愈内戚何范氏每病經期鄰婦張李氏常流白帶服坤順而並痊事豈偶然功誠偉矣設非該堂方藥良美製煉精純惡能若是也耶余弟兄旣愜心期不忘所自特登申報略表寅忱所冀芳名愈播咸欽種子之丹吉兆可徵不羨宜男之草謹佈姑蘇閶門陳亷石鏡秋拜啓 
　　石印多寶船二集出售處 
　　是集專選各書院及名家文稿得文六千餘首凡與文府及近時石印各集其有一題一藝雷同者概從割愛合之初集堪稱全璧毎部八本定價六員至墨印之精工紙張之潔白尤爲士林中稱賞也售處在京都蔣同泰莊福建南台啓豐木號湖北省城公濟益官銀號江西省磨子巷廣泰盛號漢口宜昌江適輪船帳房内杭州鹽橋大街蔣恆記蘇州掃葉山房緣潤堂書坊天津廣東九江安慶揚州南京寗波各電局上海法馬路和昌成陳家木橋電報總局後馬路義隆棧乾記弄蔣同泰内怡軒書莊如蒙躉買請就近面議格外克已 
　　復成烟膏 
　　上洋棋盤街中市精製清膏毎洋一兩三錢陳膏還灰洋一兩九錢公烟二兩二錢冷籠二兩五錢熱籠三兩二錢平頭外加祈蒙賜顧認明牌 
號 
　　永祥豐壽器號 
　　本號專辦隂沉香楠桫枋獨幅壽板婺源上品壽器俱全蒙 
　　仕商賜顧請至三馬路石路西德潤里石庫門便是 
　　電報總局告啓 
　　督辦電報事宜盛照會風聞各局有將送出之電報先爲譯出而立索譯費者有未經譯出送入局内託其代譯因無譯費而竟不譯者有不應寫洋碼而故寫洋碼者且有意潦草直欲使局外人不能自譯藉取譯費且聞電報新編匿而不願發售違章牟利實堪憤恨嗣後送出之報不准先自譯就索取譯費如有託譯得亦必須隨時代譯照章收費亦不准硬行索取若非通商埠頭華報一概改寫華碼並由津滬兩學堂督飭學生兼習華碼以期手熟以上三欵如有違悖者報生罰扣薪水司事辭退局員記過撤委此啓 
　　上海匯豐銀行告白 
　　本行所存原本洋五伯萬元並招新股尚未交足計股洋二百零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州廈門漢口小呂宋西貢新加坡並外國倫墩法國印度新金山美國日本諸凡貿易繁盛之區無論零躉匯票俱可由津匯兌並代押欵及在銀生息請至本行面議可也特此佈聞 
　　召租 
　　四馬路三山公所南首德臨里新造石庫門毎所五幢兩廂後披一應全俻又會香里北洋房兩所内餘地並樓房念二幢一並招租合意者請至大馬路億鑫里謹記帳房面議 
　　機器軍械 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅帳粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞同治十三年六月日地亞士行啓 
　　新到上貨 
　　墨晶二元茶晶一元翡翠玉鐲三元一只戒指一元如假已退金利源碼頭昌順隆 
　　石印淵鑑類函告白 
　　御定淵鑑類函四百五十卷體例本唐類函而博採諸書益以唐宋元明詩文事跡較之太平御覽搜羅尤富類書至此實已囊括古今綜駭圖籍堂皇美備於斯極矣顧殿本難求坊刋多誤前雖有石印縮本而毎頁分列三層書樣字跡均未饜學者之欲今本局以家藏初印桃花紙殿本重如修潤一律匀淨讐校再三付諸石印書樣旣大字跡極清墨色紙張務臻盡 
善現在印訂將竣準於四月底成書毎部訂成四十八本分裝夾板六函計價洋四十元躉售從廉如蒙惠顧請向本局帳房曁各分局購取同文書局啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀班藥半元十日退淸髮秃藥六角半月重生淋漓癬藥等兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂仝啓 
　　英六月大票出售兼批發 
　　雙張十二元單張六元四開三元條頭七角批拆比衆公道目下滬江票行林立艮莠不齊甚至有隠戤假冐等弊惟本行由吕宋分設上洋起首第一家老行並無分枝在外賜顧者請至四馬路中市遠處函購回件須騐明票封有天官爲記不悞 
　　寄售烏龍茶 
　　新到眞臺灣小種烏龍茶其味甚佳毎瓶洋五角仕商賜顧者請至抛球塲南首天益祥靴鞋帽店可也 
　　正西洋鼻烟出售 
　　本號兹有久藏正西洋舊鼻烟發售仕商送呈官禮零躉均可價極克已倘蒙諸君光顧請細擦有銅板金花樹碍唛爲記兼售頂高艶色花紅粉在上海二擺渡廣肇公所隔間關榮記謹識 
 
 

Page 8

 
 
   
 
 

Page 9

 
 
   
 
 

Page 10

 
 
　　新書籍發兌 
　　漢學師承記宋學淵源八角古文辭類纂一元半又續刻一元二席輯唐人百家詩十六元元本尚書表註一元足本經義述聞三元杜詩註釋一元許選古文八角陳氏毛詩傳疏四元半套板金石三例二元續刻金石三例二元原板畫史彙傳四元清河書畫舫一元四角李申耆五種二元原板沈文肅公政書一元二菰中隨筆三角白紙錢塘遺事五角此木軒雜著六角郎濳紀開初二刻一元春草堂三種八角絶妙好詞四角正續字學舉隅二角半舘體書法正傳二角五經類編七角重刻儀禮韵言二角套板隨園尺牘五角套板增注聊齋志異三元套板臨證指南三元徐批外科正宗一元增廣大生要旨角半傅青主男女科五角繪圖陽宅十書四角陽宅愛衆四角泰西水法三角增圖易經筋拳法二角半徐氏勾股算學四種四角正續駁按新編附秋審實緩比絞彙按白紙三元二竹紙二元四矮屋必須初二編五角金臺課藝四集全七角楹聯集錦二角百體千字文三角石印四名家棋譜一元其外鉛木銅板石印各書無不全備另有書目一册以便覽購上海北巿抛球塲並城内彩衣街掃葉山房啓 
　　保險讓價 
　　本行保險洋房及洋棧房貨物向歴有年蒙諸君光顧今將保價格外公道如有貴商欲保請至本行面議可也公平洋行啓 
　　咨照領彩 
　　英五月票對號單己到購票諸君請來取閱所有得大小彩者遠處除函報外均祈速來對號收洋可也此佈老廣豐新廣豐萬福來萬寶來乙 
　　江左書林書籍出售 
　　重校刻内經知要四角海防籌餉事例合七角藝苑名言二角半錢陟園通鑑鋼目白紙十四元竹紙十二元辨證奇聞醫書六角神相彚編三角八家四六竹紙六角大板廿一史約編八角觀聚古今要方六角增篆文袖珍康熙字典并考證四元國朝畫識五角重校四書匯叅大全二元半分隸偶存三角燏中秘棋譜三角說文管見二角重校刻仁在堂全集二元硃批管注秋水軒尺牘四角隂陽二宅集成二元華佗中藏經四角保赤存眞六角馬氏繹史六元高歌集三角唐駢體文鈔一元六角火龍經六角周懶予圍棋近譜二角沈文肅公政書一元二角白紙大板重繪百美新詠圖傳四本六角後全註七家詩四角性理新綸一角六分得月樓賦註釋白紙一元鉛版大題品彚二元四角鉛版　跖賦一元鉛版虚字韵數一角袖珍增補事類統編白紙三元六角增註詩料集錦二角此外名目繁多不及詳載另有書目一册以供備採價均格外克已賜顧者祈請惠臨是荷上海四馬路中老巡捕房南首江左書林啓 
　　眞芙蓉散東洋香皂香粉 
　　専治面上斑點酒漬粉刺浮黑油黄等氣能活血潤色化滯生光每早夜開水調擦數日自效每瓶錢八十四○東洋香粉此粉以異品香葩集成能使容顔少嫩色潤肥消每瓶洋二角○東洋芝蘭香油肥皂每匣四塊計鈛一百四十文向寄大豐布號今移寄上海寳寶街恆鎰祥布號出售 
　　包治經期腹痛丸 
　　婦人無子世多謂命裏生成而不知月信失調百無一産是以婦科一道首重調經經症一門最多腹痛故或經前作痛或經後作痛或常時作痛爲痛雖各不同總不外血積血虛挾其寒熱之爲患調治倘無善法將必漸成痼疾欲望其生育也難矣僕醫治婦科不敢自詡精通然考究二十餘年博訪名公頗知端的茲特配製此丸斟酌盡善統治經行腹痛各症曾經服食者幸皆見效故敢公諸海内俾知艱於孕育者儘可以人力挽回也每丸大洋一角滾水開服廣東延春閣蠟丸號分設上洋棋盤街北首 
　　地球錄思痛記 
　　環游地球新錄四卷鉛板早售罄嗣有人翻刻近亦漫漶且多鉛字今李君小池重刻木板用連史紙裝訂每部四本價洋八角思痛記二卷一大本每部二角均由上海申昌書畫室出售 
　　石印增廣小搭珠華 
　　兹編久蒙藝林鑒賞今以巧題而文新者增廣之得千四百庶精鈔石印紙墨精良外加錦套價洋一元四角寄售文玉抱芳千頃南申昌各書庄躉者另議從廉 
　　十三經對聯大成 
　　是書集十三經成語數千聯每部五角○經史問答統論十三經念四史之大旨每部八角○歴代職官表六角○國朝名人傳略四角○四書五經字考兩角四書對聯彚編一角○詩法舉要兩角○左文襄公大事紀兩角四馬路文海堂啓 
　　三鞭壯陽丸 
　　此丸能固精滋腎壯陽扶脾滲濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開胃進食養血駐顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　精校兩般秋雨庵隨筆 
　　此書清新典　雅能開人智慧久已膾炙士林錢唐汪氏原刻毁於兵燹各省坊本惡劣不可寓目兹特精校重刋選用上等紙墨加工裝訂毎部八本價一元五角上海掃葉山房代售 
　　順氣化痰丸 
　　痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦順膈不利飲食無味一切咳嗽之症並能治之每早晚用淡　湯送下三錢服後利氣開胃化痰咳嗽自止耳每瓶大洋二角另有綠水甜油玉桂發兑價面議上洋英巡捕房對門廣東接元堂何均年謹啓 
　　靈效麝香痧藥 
　　本館虔製各種痧藥百發百騐皆由藥料眞實功效神速凡遇時疫痧疹中風中暑中痰一切危急等症服之藥到回春挽臨危之命奏起死之功諸君好行善事隨時預備此種丸散存心普濟方便世人其功不淺亦可爲修德之小補也所製救急痧氣丸毎洋一百瓶大瓶十五瓶○神效臥龍丹毎洋十瓶小瓶四十瓶○諸葛行軍散毎洋十瓶○八寳紅靈丹每洋五瓶中十瓶小四十瓶○萬應午時茶每洋七盒○甘露消暑茶毎洋一百包○人馬平安散毎洋廿瓶○時症白痧散毎洋卅五瓶○救苦萬靈丹毎洋卅五瓶○太乙紫金錠○霍香正氣丸○萬應保和丸○應騐霍亂丸○太乙菩提丸○六合定中丸廣東鹿芝館分設上洋三馬路老巡捕房斜對門 
　　漢口吕宋票行 
　　自吕宋分設漢埠河街洪益巷口逐月運售吕宋票歷年均獲大彩遠客信購原班回件不悞 
　　敬謝積善堂 
　　前閱貴報云滬北老旗昌後積善堂有戒烟藥可裝在鎗上代烟吸食故可除心癮余隨託全盛信局往購四兩服之至半月後果然面轉紅潤精神甚健刻下將及一月竟不想吸烟矣余感其靈騐濟世故代爲登報佈聞以此鳴謝願海内紳商受洋烟害者速往試吸更知奇騐並非余阿私所好妄言饒舌也嘉興許公館具 
　　海上大願船戒烟藥 
　　僕創製自止戒烟散拌入烟内隨吸隨戒由漸而除永無他病脫離苦海者千百其人故能不脛而走神效戒烟丹戒法雖異功效則同腸胃中烟積從毛孔及大小便而出故善治心癮一錢之癮用丹兩塊癮前吞服清香滿口津液自來不吸鴉片較之吸烟適意一洋卅塊立志戒烟諸君如欲嘗試雖一塊之微亦可應命其丹是否神效俟出戒者之口庶無欺焉鋪設上海棋盤街北福瀛書局内廳三十五日戒凈 
　　新出秘籍 
　　石印搭截精華千篇荷葉摺訂每套一洋又竹紙心矩齋三種内文震孟蘇賢小記桂馥札樸沈欽韓蘇詩補註價共四洋又白紙影宋本鐵花舘六種價共十洋蘇城元妙觀前綠潤堂蔣宅上海蔣同泰寄售 
　　屈臣氏 
　　香口化酒糖 
　　此糖專能解酒辟穢及一切口氣不潔如吃了葱蒜及吸洋烟土戒烟等物防有穢氣薰人者將此糖含化自然芳香滿口穢臭全消且能化解酒醉頓使宿酲立醒卽無口氣酒醉等患亦宜常將此糖含化不但芬芳可愛兼能浸潤齒喉也貴客光顧各藥請認禀准用龍麟伴塔招牌爲記庶不有悮每大罇二角小足一角正 
　　鯨魚肝油 
　　此油能療色傷勞傷吐血破金哮喘隔逆上焦停患頸生瘰　等症有病服之去病卽無事平人亦宜常服最能長養精血無論男婦老少均合服食宜於飯前一點鐘服一匙羹每日早午晚各服一次小兒則服半匙羹少壯童子加多些亦可每瓶大一元中半元小足二角五 
　　四月十九日漢口各茶市行情列左 
　　德昌行 
　　魁芽工寗七百九十八箱三十五兩 
　　乾馨又峒六百箱廿一兩五 
　　乾馨又又六百四十二箱廿一兩五 
　　怡和行 
　　惠香工寗五百廿箱三十四兩 
　　天寶又又二百十二箱廿九兩 
　　馥馨又又七百六十箱廿四兩七五 
　　恊和行 
　　蘭芽工祁二百九十箱廿八兩五 
　　怡馨又又四百六十箱廿七兩二五 
　　新馨又寗三百廿箱廿六兩 
　　太古行 
　　茗芽工祁二百十六箱廿七兩七五 
　　順豐行 
　　天寶工寗六百五十二箱三十一兩五 
　　茗馨又又六百四十八箱廿九兩 
　　惠香又又三百十九箱廿八兩二五 
　　亷泰又峒一千零三十五箱廿一兩五 
　　洞馨又又一千一百箱廿二兩五 
　　洞蘭又又三百五十八箱廿二兩五 
　　怡蘭又又七百七十七箱廿一兩二五 
　　福葆又又七百三十三箱廿一兩二五 
　　鮮枝又云五百五十五箱十六兩五 
　　紫茸又又六百十六箱十六兩五 
　　旗鎗又又六百七十八箱十六兩五 
　　飲香又又七百八十箱十八兩 
　　珍藏又北七百廿一箱十九兩 
　　珍藏又又七百三十五箱十七兩七五 
　　泰寶又屯五百九十八箱廿三兩五 
　　天馨又通五百六十五箱廿兩零五 
　　峯芝又元七百箱十六兩五 
　　阿化威行 
　　壽眉工屯八百六十箱廿三兩五 
　　寶順行 
　　云芽工祁三百零二箱廿七兩 
　　奇馨又寗一百廿箱四十五兩 
　　生生又又六百零六箱下 
　　祥泰行 
　　洞昌工祁二百八十五箱三十二兩 
　　春芽又又三百四十四箱廿七兩五 
　　旗昌行 
　　福蘭工通六百五十二箱廿兩零五 
　　福茗又北二百七十四箱十八兩 
　　永成又祁三百零八箱廿八兩 
　　淸和又寗四百零四箱三十兩 
　　信和行 
　　風芽工祁二百七十三箱廿八兩 
　　琼記行 
　　品香工祁二百廿箱廿七兩 
　　香芽又又三百七十箱廿九兩 
　　德昌又又一百五十箱廿八兩 
　　德和又又一百七十三箱廿八兩 
　　元芳行 
　　如蘭工寗四百零九箱三十兩 
　　蕊香又祁二百十六箱廿八兩五 
　　仙露又云九百三十五箱十七兩 
　　珍藏又北七百零五箱十七兩 
　　生元行 
　　奇珍工祁一百八十一箱三十兩 
　　佳茗又又四百十五箱三十兩零五 
　　魁芽又又四百十五箱廿九兩 
　　日新又又三百三十一箱廿七兩 
　　阜昌行 
　　福葆工市七百八十箱十六兩七五 
　　芽魁又又八百八十箱十六兩七五 
　　生芽又寗三百零九箱廿四兩 
　　紅杏又峒一千箱十九兩 
　　杏香又又四香八十四箱十九兩五 
　　云芳又又五百箱十八兩 
　　天寶又又一千零九十八箱廿一兩 
　　奇茗又又八百零八箱廿一兩五 
　　艶香又云六百五十六箱十七兩 
　　鮮芽又市九百廿箱十六兩七五 
 
 

Page 11

 
 
[粤東官報]  
　　藩憲牌示揭陽縣缺詳請以興寗縣沈春輝調補海豐縣典史缺委試用巡檢張繼壽署曲江濛裏司缺委從九品秦瞻淇署准補南海黄鼎司徐佐清新選順德典史朱集奎准補樂昌典史孫其濬長甯典史張步靑乳源典史楊貽順均飭赴本任○四月初一日嘉應州姚克濬禀到卸事回初二日補用縣李洪毓禀知委查東西北各江厘廠候補縣鄒兆麟禀謝委營務處文案卽用縣史繼澤禀知委善後局文案初三日選用府蔡錫勇禀謝保舉補用巡檢張恩麟禀謝給子揷班委署一次初四日試用典史劉鑅禀到由京鶆初五日補用縣程錦文禀知委東莞沙田分局補用鹽大使朱彬禀知委東關督配初六日補用縣敖式槱禀辭赴瓊差遣補用巡檢孫魯禀知委解福軍月餉赴瓊州初七日卽用縣薄紹緒稟到服闋回初八日候補府顔禀謝超委一次補用縣方大甡禀辭赴龍門查勘礦務初九日候補府尹恭保禀謝飭知酌委優缺一次初十日補用通判潘志嘉禀知委總辦陳村厘務從九品石紹祖禀謝委製造局鑄錢局差十一日鹽知事程端拱禀謝奉運司札委管理育嬰堂事 
[朱九妹傳并引]  
　　金陵朱九妹與母同被髮逆所攎以母老故九妹難遽死適賊酋楊秀靑妻憐之收爲婢入僞宫叨其庇諸賊無敢犯其母旋忤賊賊殺之九妹思報仇遂以僞宫虚實使報官軍尅日攻城彼則搆左右爲之内應謀已定而愆期不至事泄賊究同謀者嚴刑煆煉九妹獨自任之不牽涉一人惟厲聲痛駡被磔而死同謀者和免盖忠孝節烈備於一身矣張鈍民作傳略以表彰之其辭曰大丈夫志切勤王呼風雲而奮臂奇男子憤思殺賊矢天日以損軀史册所傳古今共仰不謂娉婷弱質偏能慷慨成仁如彼九妹者豈非巾幗之英雄閨幃之烈士乎九妹姓朱氏江南城内人也生居蓬蓽性秉蕙蘭讀書而大義能明不愧徽國眞孺之胄待字固幽貞自守正當洛陽鄰女之年痛椿蔭之早摧家無兄長依萱花而作活孝類嬰兒詎期變起非　禍生不測咸豐三年金陵城外警傳風鶴之聲鐵甕江邊毒煽天狼之燄啓北門之鎖鑰失南國之金湯以龍蟠虎踞之邦成蟻聚蜂屯之地榱崩棟折燕巢幕以難安巷哭衢號雉罹羅而莫脫時九妹與母同居城内致陷賊中耿耿孤忱恨不作男子而敵愾錚錚一命計維隨匹婦以自經詎肯隠忍偷生須臾求活也哉乃以白頭待養烏戀難忘灑淚陳情冒險入雄狐之藪毁顔見志辟兵乞雌虎之符雷破柱而不驚堅持窮褲風捲茅且尙住智連靈珠然而虎口多危狼心靡定始也居藏深巷幸無剥啄之驚久之釁起短垣不免咆哮之狀蓋其母年老罔知忌諱語多突觸凶狂寃將釜底之魂慘作刀頭之鬼九妹忿深搶地痛極崩城銜曹女之悲何惜攖鋒碎首抱龐娥之恨却思懐刃報仇適有桑柘里鄰芝蘭子弟橋通朱雀望衡宇而相識似曾劫共紅羊修戈矛而同仇是與讓彼暗張赤幟通偵謀於外援待余投作靑衣探奸謀於内閫苦操密算甘蹈危機大伸插皿之盟衛州女心雄貫日巧試盜符之手魏如姬贍烈包天計時日以斬關約會同而搗穴果使三軍雷厲四應雲齊乘夜雪以啣枚亂平淮蔡仗義風以反戟俘獻孫盧則吳頭楚尾之間早奠鳭居而奏凱而秦首蛾眉之績應同燕頷以論勳其功不旣偉哉其計洵爲得也而乃高駢怯進莊賈緩期有約不來所謀頓洩擊梅芳而不死癎室寃沉誅常侍以無成清流禍酷九妹挺身受戮不教累及他人引頸餐刀但欲化爲厲鬼奮　山之舌怒囀嬰喉完竇女之貞屍歸馬革嗟乎機宜孰失桓桓者讓此裙釵果毅誰如皦皦兮愧他冠劍鐵任九詶聚出錯莫鑄斯石憑精衛銜來恨難塡此今者大軍報捷小醜　平洗兵甲於秦淮吊國殤於蔣阜傳其逸事幸乾坤之正氣猶存闡厥幽光俾頑懦之頽風足振蓋本貞而鑡烈實因孝以成忠彤管垂徽待借史公之筆芳型不泯合鐫幼婦之碑 
[和濮陽明泉客中感懐元韻]  
　　浪遊十載别衡門磊塊頻澆酒滿尊南浦潮來千尺練東郊草引萬家村君携書劍因觀海我愛林泉願闢園不是放懐忘世事菲材何敢答天恩松堂氏稿於海上小樓 
[春郊卽事]  
　　　緑陰籠四野小憇試新茶穿柳鶯工織啣花蜂放衙莓苔沿古砌鸛鷺掠晴沙連轡人歸緩前村正暮笳花月廬主方錦川稿 
[春郊卽事步花月廬主韻]  
　　有客尋春倦茅亭共品茶村姬閒結隊牧豎學排衙芳草没遙岸垂楊低淺沙農人驅犢返相與弄鳴笳竹泉崔守灝未是艸 
[題方錦川花月廬錄請高昌寒食生大詞宗示削]  
　　到門靑不了簾捲白雲飛樹老人同瘦草濃山更肥晚烟穿徑出野犢戴花歸乳燕儼留客呢喃話落暉○初霽游鹿鳴山寺錄請高昌寒食生奏緑主人同政鐘聲何處落塵寰一路春風鳥語閒野鶴與人爭仄徑白雲隨我度前山遙天霧過峯排出曲院苔深門久關日暮小窓茶話　採芝僧背夕陽還[  後學三衢渭川鄭永禧待刪稿[   
[寒食作錄呈高昌寒食生夢畹生同削政]  
　　客興日無奈時艱末路嗟忽逢寒食酒遙憶故園花怨女燈前淚征夫夢裏家年年歸未得獨自感韶華[  太憨生徐慶齡草]  
[懐筠香館主震百譜兄錄呈桂笙夢畹同政]  
　　相思一日勝三秋每到花前憶舊游歇浦風光同領略大明山色任勾留遙知得句收吟篋獨自尋春典敝裘若問憨生萍寄處上元時飭下蘇州[  丁亥春日太憨生徐晵齡拜稿]  
[遙和種榆山人胡悅彭社兄見贈原韵錄請高昌寒食生斧正]  
　　疎慵久已倦吟眸廡下傭舂跡尙留糟粕功名嗟末路芙蓉城郭動鄉愁交深投分欽羊仲旅思無才媿馬周花事眼前春正好壼觴準備續清游[  西岷葛筱石稿於烏鎭之攻玉山房]  
[上海北市絲業會舘籌賑公所施少欽經收山東順直賑捐四月初七八日第一千三百三十八九次清單]  
　　現成功德莫要錯過機緣救命摺第五千七百九十一號浙寗宋餘庵募杭州朱曹氏餘庵氏朱李氏朱其儀四戶各一元恊興局來○又二千九百四十七號龍游益豐號募漱芳書屋錢一千三百文何式郊二百文浙西居士濟陽氏沛國氏頴川氏栽杏山人淡加氏六戶各一百文共八戶由恊興局合來洋二元又五千三十三號耕讀堂韓求合家消災平安洋八元又陳氏二元浙紹全盛局來○又八千六百七十又五千三十三號耕讀堂韓求合家消災平安洋八元又陳氏二元浙紹全盛局來○又八千六百七十三號荆楚無名氏洋八元銅洋八元蘇州鴻源局來○又八千七百四十六號陳星涵完願先繳洋四元又募勤儉堂二元周宗坊願同春和衡泰和來寅康陳祖善袁修仁信大裕泰同裕宏豐福餘仁和十二戶各一元共十四戶合洋十八元浙省福潤局來○又八千六百四十二號蘇州鹽公堂蘇募公司記錢九百五十文江盛記五百文潘庚符劉召大孫雲林三戶各二百文又募無名氏不留名各一元張松泉蕭望安華念椿三戶合二元共十戶由全盛局合來洋六元○又六千九百二十七號同里金小蘇募金維坎張賜林各洋五角無名氏銅洋一元共三戶全盛局來○又四千二百五十七號嶺南祈如意洋十三元保安樂十元一角又銀一兩五分作帶資并貼銀水移經資洋十二元共四戶由百川通號涯來洋三十五元一角○又九千四百五十九號徐春泉募鄭秋槎王争隆各洋一元劉受坤一元錢一百二十文孫蓮溪孫友生各洋五角王金魁錢七百文張正明六百文虞變堂李金林各五百文虞廷榮丁芝山各四百文陶彦卿三百文鄭庭芳張谷伯沈子譜三戶各三百文共十五戶由金壇寶順局來洋八元○又二千五百六十號常熟信懋順募沈永茂三百文恆隆莊信懋各二百七十文無名戶宋伯華陸文海寅記河鍾　順記屈二字何福生七戶各二百文周世德堂陸文海鶴記陸積善三戶各一百八十文雲湄黄元茂錢氏各一百文共十六戶由寶頓局來洋三元○又七千三百八十四號敦潤堂洋二十三元三角虚對開一元○又六百六十九號通州恆大號募不要名費彩記各二百文無名氏一百五十文不要名六十文徐樂黄垓記各一百文無名氏三戶各五十文蔣有爲胡靜山葛子勤唐松顧榮五戶各五十文汪德王梓各三十文共十四戶合洋一元錢二百二十文○又七千三百八十三號廣泰豐募尤于明章殿臣劉宜之三益堂四戶各一元高辛垣李星齋各五角共六戶合洋五元○又五千九百九十二號江西潘薌谷錢一千文又募無名氏洋七元七氏四分吳爾翁何養言各二百文方潤生汪贊臣吳丹桂潘寶森楊玉聲趙啓後何松富方敬立八戶各一百文吳埈珍趙恆茂趙奉璧余小慶裴萬興五戶各五十文共十七戶由銓昌祥局合來洋十元○又九千四百六十八號建平縣知縣崇桂樵洋二十元又募富喬氏求喘疾愈三元無名氏各二元金子集求宿疾愈餑餑錢二元無名氏二戶各一元富李氏求宿疾愈銀子集餑餑錢各一元王坤鐵均鐵椇小墨鐵祐集六戶均餑錢各五角共十五戶由立大莊來洋三十六元○又六千四百七十六號大團謙吉堂募唐棣氏手談凱旋助湊錢七百三十文不留氏二百文錢士春一百文共三戶由日生局來洋一元○知足子祈保一路平安人口康寗合境烽烟永息洋五元陳生求子病速痊一元慈谿劉巽言求父病速愈十元羅店沈石氏求子世匡病速愈由老正大局來十元亦政堂吳保平安四元揚州益來堂四元以上初七日○現成功德莫要錯過機　救命摺第九千五百七十二號杭州胡新寶募葉桂記洪春記李蔭垣恆茂張照庭五戶各洋一元洪鎡園汪華甫林心齋無名氏汪玉坤王仲記無名氏七戶各五角邵繼昌葉榮記余漱記葉須記萃泰路聚潮六戶各二角半共十八戶由順成局來洋十元○又四千一百三十二號蘭谿水門人六册由恆利局來銅洋十二元○又五千六百八十四號浙寗鴻昌行募源記號黄亮卿各洋一元徐味蘅黄德馨陳秀山三戶各五角林子衡三角邱葆初李姒佐翁敬齋黄子麟四戶各二角半甡號二角共十一戶由恊興局來洋五元○又五千四十七號全　堂黄書生篤志軒恭記錢滋生寳滋堂寬記榖我氏王槐庭信記無名氏敏記孫榮祥惠記周福泰梅厚安十六戶各五角由廣大局來洋八元○又八千八百四十八號吳江北門外確坊頭厘卡吳募益川氏求資先人冥福洋二元二角許文山五角汪旭齋許文清各三角吳應麟朱瑞楊各二角吳幼崧莫彬甫各一角益川氏錢四百六十文貝珍山沈珍林貝锦華三戶各三百文吳玉琴方啓豐陸杏林三戶各三百文張天棋一百文共十六戶由姑蘇全盛局來洋六元○又九千四百五十號蘇城吳子述募吳老太太查太太陳太太三戶各二元吳子述隠名子各一元趙季笛語花子各五角芙蓉　錢四百二十文無名氏醉緣氏各二百文無名氏舊　屋賞心齋無名氏四戶各一百文共十四戶由全盛局來洋九元二角對開洋二元○又七千六百八十一號應能堂角保胎平安洋一元○又六千五百四十一號馬橋辛卯七夕生募樂讀草廬洋二元誠心三省書屋敏愼居三户名一元共四戶合洋五元又九百四十七號雙山悔初生募眉壽如求來氏各二元愼思堂一元共三戶合洋五元二摺由元來 
 
 
] ] 

Page 12

 
 
與來○又一千六百九十一號福州船政局董子珊募前帶横海兵輪潘洋一元董姓高姓四戶各一元李氏二角葛紹綏洋守欽毛鴻章董國吉林姓周姓六戶各錢二百文陳康保林宗枝鄭幼彝林鴻務林居雲胡秀如名侯朱潮宗許亦成李永滋范姓鄭姓林鶴鳴十三戶各一百文又募豐字冊陳氏鄭一元陳心塏錢三百文黄孝棋無名氏劉子和暉草書屋聿修堂浚雲閣林芳榮無流董王良村陳宗瀾林逢春薛啓昌敦怡堂陳旭暄氏林介圭高莊凱高榖陳銓侯十八戶各二百文陋甓堂魏陳配林無名氏聚奎堂陳四戶各一百文共四十九戶合洋十三元六角銀五分六厘由義昌號來交○八千三百十四六十號二摺湖北公濟益募無名氏錢一千文又七百文力不足人八百九十文鄒姓六百文　姓三百文沈文姐柯委各二十百文悟凡子一百六十文五名氏一百五十文共九戶由全泰盛局來洋四元○又五千號如臯孫厚甫募姜和興洋一元金啓源陳春浦各八百文劉明經堂五百興心張闊齋張澤氏吳世太張應和張居安翹戶各三百六十文婁勘齋三百四十戶由老福興局來洋五元○又五十千百八十五號無名氏銅洋二元隠名氏銅洋一元姜堰老福龍局來○九千八百二十九號秀水吳幼無募顧吳氏洋一元吳翹記沈吳氏各五角吳購記錢五百文共四戶由天凝莊全盛局交來洋二元錢五百文○又四千六百二十八號秉芻維楨周琴邨募十鄒鎭字之龍秉心各洋一元許東海四角趙桂生鄒英才葛紹明三戶各二角鄒緒恭周琴邨徐復泰鄒鎭松鄙濟廷李承綬記賜生超桂和周理堂李恆興十戶各一角共十六戶由太平府政大源局階來洋四元○又四千二百五十二號廣東陳公館募隨緣象成善隨便成美童力六戶各爛板洋二元政大源局來○又八四百九十九號嚴子邨募更善修記各洋一元王敏愼桐致移善三省堂徐銘樂齋槐蔭堂恆吉齋七戶五角貽榖園三角麗波軒輔幼記致和韵和飲和錦和六戶谷二角共十六戶由　州永利　來洋七元○又七千三百六十八號崇明戶寨　名募無名氏　氏各錢五百文瀛客張際各四百文四百文列記德記衡容三月各三百文寶記如情記記志記紹基六戶各二百正記不列名各一百文女記五十文共十六唐由橋城永其昌局來洋四元○又八千三百七十九號浙紹韓福彝不病速愈銀四兩○又九千十七號湘潭力不達者募馬松記錢一千八十文金普記沙壽記各一千文小孫懋記　翁源壽楊蓮記石記元隆昌六戶各五百無名氏李介記無名氏仁記德永記德記永記六戶各三百文林偉記李翰臣各二百文共十七戶由森昌　來洋八元○合　軒求太常洋二元和記保　吉十　蛟鎭氏一元印溪勉力子求保合室平安諸事順遂四元杭城陳招弟種花平安完願二元四月願一元由老福潤局來沈壽　　子病速愈洋一百元由平熟永義澍局來宣三堂爛板二元薛沈二後人爲鄰夫愼幸獲平安酬　移助二元西山氏六十壽筏移助十元恊源莊黎陽儂松女史為慈姑病愈完願二元嘉定錢壽萱寄永義昶　來欽二角天涯遊子求病速愈十元閣華求生意順遂一元黄春甫爲次子彌月承諸同人惠賜湯餅負移助四十元振葉厚齋爲子天安完願二十元以上初八日 
　　積山書局石印各種書籍碑帖價目○ 
　　本局不惜重貲購得殿板初印康熙字典子史精華各一部付諸石印校描印工紙張墨色均極精美兹將告成如欲躉售到局面議本局開設上海鐵馬路廣東花園問壁自辦各種石印書帖并可代印兹將己成書帖價目列左新科朝考卷彚編四角加批四書味根錄兩元四書典林一元六角小題文藪二集四元四書合鏡一元六角無情巧搭兩元陸宣公集兩元巧搭清新兩元說文續字彚八角小搭徑寸珠兩元四角歴科殿試策一元二角多寳船二集六元毛詩品物圖六角賦海初編六元戴文節墨蹟附摺楷三角詩文錦繡一元二角詩韵聨珠三元戴文節畫絮五角詩韵合璧附標韻兩元精楷牙牌數二角詩韻钱璧兩元四角精選玉堂楷則訂四角裱七角文腋類編一元二角爭坐位臨本五角姚鳳生吳歙楷則三角俞太史隸書横幅裱五角○讀史諸家於全史則嫌其繁於易知錄正史約編則又嫌其簡惟史　一書帝紀列傳一仍史書之舊而去其繁冗擷其精華曾非易知錄約編所得而比者　皖南朱筠如先生　畢生之精力以成之者也惟是書雖己風行面苦無善本余乃于藏書家覔得善本不惜工資托積山書局付諸石印縮成八本紙墨精良裝池雅潔以便舟車携覽每部價洋二元五另加夾板一角准四月念五出書寄各書坊各埠申昌出售如躉售希至申報舘帳房面議價更從亷街月軒啓 
　　佩文韻府告成交書地址啓 
　　本號去歲向點石齋訂印殿板佩文韻府一書原额三千部續增一千部本定於正月底交書因去臘天氣嚴寒水墨冰沍機器印書遲緩以致一再展期曾由點石齋自行聲明登報查石印書籍裝訂偶不小心毎多缺頁此項弊竇本號向所深悉與點石齋議定格外加工載明合同成書後復由本號延派多人毎部逐頁點查期於盡善盡美無毫髮之遺憾現已一律告竣准于四月初十日起請持股票並二期洋向本號取書可也至外埠分售之股票原議至滬取書但恐附股諸君諸多不便是以特將全書裝往各埠經售處所見票照兌以歸簡捷並揭明日數俾閱者一覽而知其有展轉販售者本舘無從查悉仍一律在上海兌書尙祈原諒交書地址列後舊股第八百零一號起至第九百五十七號止新股第三百零一號在京都煤市街源豐潤取書舊股第七百零一號起至第七百八十九號止新股第二百零一號起至第二百廿三號止在天津針市胡同源豐潤取書舊股第五百零一號起至五百五十號止新股第一百廿一號起至一百四十號止在漢口郭家巷復源盛取書舊股第五百五十一日起至六百零六號又六百五十一號至六百八十四號又六百八十六六百九十八九七百號又九百五十八號起至九百六十四號又七百九十六八九八百號又新股一百零一號在揚州元亨利取書如以上所開號内有已將股票寄滬者仍可在滬照兌如京　天津漢口揚州取書必湏由申覆查卷頁裝固箱篋方可寄往大約下月上旬祗能持票逕向售書處發兌也上海大馬路鴻仁里長順晋啓 
 
