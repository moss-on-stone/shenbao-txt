# 1881 - 106 - 4902864

 

Page 1

 
 
[諭匯豐鈔行代人收儲銀洋新章]  
　　本報登有匯豐銀行增立行規告曰一則言定於華三月二十一日起增立新章代人收儲銀洋每次自一元起以百元為限每人每年以一千二百元為限每人連年各存以五千元為限每洋百元每年付息洋三元五角以此　核給以簿據存提皆於簿上註明其立法可謂盡美盡善矣彼其意蓋為中下之戶設法使之積少以成多也夫銀行錢莊皆可代人收存銀洋而其數則至少以百計一二元十數元者皆不能存而中下之戶或偶有數洋餘存帶之身邊則錢在乎頭食在口頭未免　漸用去藏之家中則或者寄跡於客寓或借住於人家恐有照顧不到之處如欲由一二元而積至數十元巳屬甚難今得有人為之代收則不至隨得隨用而或可漸積以成整欵此其利一也存項官利雖多以一分起息銀行則僅得三厘半似乎獲自成過少然存項非百金以上無人肯收此則卽一元二元之極瑣屑者亦皆收之其有所存之欵提用數元者總照每月底所存之淨數付息如一月之中逐次存入則按日計息倘能積而久也一年總可稍獲利息此其利二也他處存放如本人有事提用必須先期知會或當銀洋用塲正緊之際竟可不聽提取而提用數元尤屬不使此則今日存入不難明日提取無論多寡總可應手合用此其利三也孤客單身財帛每易喪失今一有所獲卽舉以存諸該行簿據則輕而易舉雖帶之隨身亦屬甚便是不啻以該行為已之管　而可以不勞關心此其利四也如積之既多或另有穩當可靠而利息豐厚者卽不妨向該行提出轉存於彼初無留難阻止之時此其利五也銀錢藏之身畔則不免出見紛繪而悅偶一鬆手所藏立罄今皆藏之該行卽偶見可樂之事可愛之物而身畔無錢必欲填該行提取究亦有所不便惟有望望而去之則浮費可以稍省此其利六也有此六利人亦何憚而不令其收存哉或者疑其息銀按照極少之數算給似乎意存取巧然中下之戶雖有所存未免輒有需用不時提取如照所存之現數算給殊為繁瑣如照先存之數算給而提者不與扣除則該行吃虧不小如曰酌科其中則又恐有治地莫不善於貢之誚故不得不照極少之數非取巧也或又疑利息過輕不知外國銀行卽所存至數十百萬而其息本不甚大如中國之分半起利二分起息甚至有三分五分者西人向無此例且此舉也該行原以便人非以便巳雖曰存入之銀洋不無調用之處然隨時存進媽可隨時提出則亦何從自利乎故吾謂該行此舉實與借錢局章程相為表裏其便於貧民也實甚借錢局則以錢借給貧民而不　其息彼欲為小販經營而苦無資本者得此借欵卽可藉回營運茍生意順利則數月之後借欵拔還其本錢卽係已有或者從此得法亦未可知則貧者可使之不困而該行代為收儲而略給以息彼獲有微貲而苦於不能存積者有此存積之地可以由散而聚積少成多數年之後微貲轉為巨欵可以置產立業其成就實非淺鮮借錢局教人以服勤該行教人以節儉能勤而儉又何患其窮困也乎中國錢莊以存欵為利已之端該行以存款為利人之計其用心已不同矣而況以銀洋存放生息每慮其有倒帳而該行人所共信斷不慮此利息若重或猶防其滾積過多拔提不易茲則利息不多欵又細碎隨存隨提絕無隔礙故但見其利而不見其害其為法良意美斷然無疑吾知此法推行可以使貧者不貧富者益富其利賴為無窮矣積有微貲者曷不一嘗試之 
[恭錄　諭旨] ○三月十七日奉　旨這所叅陳防監犯越獄之管獄官甘肅狄道州吏目劉作楫着卽革職拿問交楊昌濬提同刑禁人等嚴訊有無受賄鬆刑故縱及別項情弊按律懲辦有獄官署狄道州知州李望洋雖因事公出究未能先事預防著先行交部議處仍勒限將逸犯趙夫恩等嚴緝務獲儻限滿無獲卽行從嚴叅辦該部知道欽此同日奉　旨這所叅疎防監犯越獄之管獄官甘肅署安化縣典史劉渙着卽革職交楊昌濬提訊刑禁人等有無賄縱情弊按律懲辦有獄官署安化縣知縣傳秉鈞着照例議處仍勒限將逸犯吳景檉緝拿務獲儻限滿無獲卽行從嚴叅辦該部知道欽此○十八日奉　上論周恒祺奏請將虧短交代之知縣革職查抄嚴追一摺山東已故前任博平縣調補齊河縣知縣吳準仁前署茬平縣事候補知縣胡廷耀於各任內虧短正雜各欵銀兩為數甚鉅迭經嚴催未據完解實屬無延吳準仁胡廷耀着革職分另監追及嚴追家屬完繳並將任所庽所資財嚴密查抄一面由周恒祺移咨兩江總督江蘇巡撫將該二員原籍家產一律查封備抵仍提集經手書吏人等嚴訊是侵是挪按律懲辦以重帑項該部知道欽此 
[落旗志哀] ○大行慈安端裕康慶昭和莊敬皇太后初十日戌時　仙馭升遐天津官塲卽於十四日得信在城裏鄉祠舉哀是日　城文武均白袍布靴冠摘纓在官人役從同所有文書標判告示圈點與及印色俱易藍色來往信封面上　條概用粟色衙前紅示及春聯等洗刷淨盡婚喪兩事禁筵宴罷鼓樂自示之日戲園停演劇民間概不薙頭連日店舖招牌及燈籠等均易藍字行人帽結聞未換藍黑色而招搖過市者卽被差人當頭棒喝務使換而後已駐津各領事署亦懸掛半旗三日以申哀敬云 
[兵旋續聞] ○招商局永清輪船載回兵丁一千零八十四名由北邊不滬其統領係湘毅軍劉瑞雲觀察聞 
 
 

Page 2

 
 
該兵丁多係湖南湖北等處人氏本擬逕至漢口因缺少煤觔故由滬一轉卽日送往漢陽矣又聞日新輪船來滬亦載有兵丁七百餘人云 
[巴使回滬] ○前巴西使臣來華由滬北上已經列報茲悉該使臣巳於昨日早晨坐招商局海定輪船回滬矣 
[西人行樂] ○今日下午一點半鍾西人戒酒會中諸人皆往跑馬廳戲耍跳舞為樂想近日天氣和煦風日晴暖諸西人以　以遊式歌式舞當亦興復不淺也 
[復查烟舘] ○杭垣烟舘林立屢經各憲嚴禁不准添設所以清保甲而絕匪類也前日有縣尉某公躬帶僕從七八人差役二十餘人親自乘轎至城外香市一帶清查烟舘該差等或手執皮鞭或肩負小板以及鎖鋉掌頰小枷刑杖等具自錢塘門外松木場起至茅家埠天竺止然後轉至留下鎮由東　廟一路而回每至一鎮先傳該處地保帶路每至一烟盤門首卽令該保帶同差役入內清查查畢給予告示一紙門條一紙及清查小票一紅其給小票門條以及告示等誠未知差役有索及紙筆費否也 
[捕盜被黜] ○漢陽府所屬之茱　山為多年盜藪其行刼在外地居多附近之鄉小有攘取不為大害其地有外委彈壓然亦無如之何盜等亦戒其夥眾不准生事故茍相機度勢而行雖不能掃除匪類亦可安謐無虞也近一外委秉性浮躁值盜與某姓有　奪一牛其事主指名報案外委不自量力帶領兵了三四人竟探賊巢拿獲一人卻非盜犯乃某姓武紳之戚回至中途遇武紳擁眾搶去並捉去一兵榜掠一夜始放外委又不平心度事竟以劫犯傷兵上禀協憲飭黃陵　把總就近查明禀覆把總到彼訪察情形詳敘禀報協憲見此事皆外委浮躁所致卽行撤委云 
[拐徒控拐] ○蘇入周世勳者年念許充營卒在四川巴縣姦拐一女袁沈氏年相若饒豐致伉儷頗篤相將回蘇不見容於父母携之赴漢初囊中尙裕坐食相安年餘床頭金盡逼女作娼女不允漸至　飱不繼周復委婉商之女不得巳忍恥相從女以姿艷竟名噪一時周行任性揮霍積四五年色漸衰纏頭減不滿周意詬誶幾無虛日女甚苦之會相知者同里人某甲憫其苦濟以資陽為帶回四川家中而陰欲納之既登舟周糾眾搶甲銀物約四百金並扭甲以誘拐控縣邑尊廉得其情杖責周某拘眾追　判將周與女遞解到川歸案審辦周與女皆不願欲邀恩免解情願斷離不知邑尊允准否也 
[時症漸行] ○章門近來五風十雨氣候得中惟自月初起城內漸有時症聞皆虐疾居多說者以為初春過於凝寒至此始行發洩然則保身者可不知先時防患哉 
[拾洋還主] ○松郡南門外鄉人陳某擇於本月十四日娶婦日前携洋二十元入城購物因路旁有木人戲駐足觀看英蚨由袖中瀉墮卻未知覺少問欲赴店購物見袖內巳無所有疑為扒手竊去驚惶失措懊惱覔死業巳投河經人救起詎洋為藥鋪夥葛某所拾葛復經是途詢悉前事問陳洋元巾包情節皆合遂出而還之陳稍欲分酬葛堅不受感激　謝而去夫葛不利　來慨還原主救人性命完人姻事陰德既大古道可風而陳之得遇葛某亦云幸哉 
[哀詔將到] ○聞上海縣署巳接奉上憲札知日內　哀詔卽當臨埠故莫邑尊飭差雇匠在大東門外大碼頭搭盖接　詔亭預備一切云 
[出殯誌盛] ○上海縣莫邑尊之外母太夫人疾終署中因原籍遠在貴州故暫假本城慈雲禪寺卽沉香閣停放靈柩於前日出殯由署發引排齊全副職事并容亭香亭菜亭銘旌亭　誥命亭等以及僧道清音一切齊備送喪官弁甚盛昨日卽在沉香閣領帖開喪車馬往來紛紛不絕云 
[圑兵操演] ○昨午後二點鍾時本埠西商圑練槍隊五六十人及美兵船之槍隊一百七八十人銅砲二尊炮兵三十餘人並有樂工數名從英租界大馬路至泥城外跑馬廳前操演四點鍾始回至英公舘門前散歸沿途觀者甚鬧云 
[淫畫宜禁] ○法巡捕於前晚在小東門地方見某甲所擺京廣洋貨地攤上排列春宮册子卽向盤詰共搜出一百數十張巡捕以此等物件久干例禁當將册子盡其所有携進捕房捕頭以甲為異鄉小經紀人諒非自繪姑不深究惟將册子付諸丙丁詎甲不自知咎竟投大自鳴鍾捕房索還故捕頭將甲管押昨晨翁太守臨捕房時提出究問據供名殷聚揚寍波人因失業來此抵埠未久在小東門外擺攤為餬口計因見他人均有此種擺賣故亦購售嗣後不敢再犯云太守詰以從何購來答稱在邑廟豫園中洋廣貨舖購得太守仍飭管押再行核辦按淫書淫畫向奉憲諭禁售有犯必懲而畫為尤甚盖淫書惟識字者能觀若春宮則人人能解最足傷風敗俗故每加等懲責如殷某所供果確則邑廟某舖何其不畏法紀如是耶 
[行竊誣竊] ○前法公堂據小東門外租界某客寓送穿穴圖竊之庽客劉愛亭一名請訊經翁太守詰問而劉見原告未到卽自稱原告禀謂有褲子一條為間壁花烟舘竊去覺後索還等語官飭暫押俟傳到寓主質對前日庽主王阿元探案訴稱劉愛亭到庽借宿付錢三十五文睡于閣樓其間壁卽花烟舘劉竟挖成一穴伸手向間壁撈摸烟館中人見而呌喊劉卽縮手而將自己之袴由穴擲過反稱烟舘行竊爭論不休為此鳴捕太守謂圖竊未成本可從輕發落今冒原告誣他人以為脫身地步狡猾巳極飭責百板以儆 
[買基轇] ○英商昔林投領事公舘控稱在八仙橋四二十五保四圖地方價賣華人杜心川地基一方立有賣契所載四至西向以沿浜出水為界然初曾言明半浜為界況基上多浮厝棺木請為辦理等情由公舘照會公堂昨早中外官會訊並傳該處地保鄭炳華到案昔林申訴前情卽將賣契呈閱太守見契首寫賣契二字巳屬不合應得寫永遠出租契其餘語句頗有不通文理處隨問地保寫契者誰筆資若 
 
 

Page 3

 
 
于答稱由社託周　豐書寫送潤筆洋三元此契計三易紙而就太守謂此種文理應向案還請　又問地基西　初議究屬如何答稱實係言明出水為界洋人又稟設須如此我亦不要此地請傳社心用令還價　太守商之賈副領事判謂四至尚未講妥則　棺不必先議着鄭炳華知照社心用邀同原中人等說明一切稟候核辦云 
[飭查工帳] ○公和祥碼頭之扛棒小工頭目控李選芝於英公堂稱被欠工錢八百餘千今生意已歇尚存頂首銀三百兩求為訊追據李供將頂首銀除去外祗應找朱錢七十千有帳可稽太守以兩造各執着邀同原保人潘禹銘轉保人嚴乾泰到案再行訊理等情已列前報昨日覆訊兩造仍各執如前太守謂朱向帳房支錢應有憑摺朱稱憑摺為李藏匿李稱憑據隨寫隨交實在朱處質之保人嚴乾泰供稱朱承做公和祥扛夫頭目央我仁記木行為保我因與李不相認識故邀英工部局中之潘禹銘担保我另立轉保據付潘既為轉保設朱有錯　自當出為理直今係朱控李欠項與我無干且不知其如何被欠太守覆閱原被稟詞令李先還頂首銀兩至工帳着保人嚴乾泰秉公查明稟候核斷李又稟除扣頂首外實在祗應找錢七十千頂首銀三百兩殊難先繳太守乃飭虹口地方之公正商人葉成忠協同二保人潘禹銘嚴乾泰秉公清查稟候察辦 
[押繳空欵] ○昨日英公堂據開上源舘飯店之陳錦山程坤堂投控稟稱店中用方沛林管帳係由曹金福荐到因視方為人難　故欲知照荐頭將伊停歇豈方知覺卽於昨日夜半携帶衣物遁逃幸卽看見扭住令伊交清銀錢則巳少洋八十八元是以交捕送究方供陸續用空洋八十八元是實然店中盈餘應分之花紅尚未給我至用空洋元寶因家中作　所致陳錦山又稱時常查帳銀洋無錯今實方　良圖吞至分給盈餘飯店向無此例陳太守諭方還洋八十八元押令繳案延則比追云 
[行竊作記] ○包探姚阿二赴英公堂稟稱路遇曾犯竊案之江得元見其向各家門戶窺探盤　何為言語支吾身畔　出行竊器具幷刷帚一個問伊刷帚何用據稱看定門戶便以刷帚作記云竊具呈閱江供揚州江都縣人年四十五歲叩求施恩陳太守判發捕房管押四个月竊具銷毀 
[光緒七年三月十三日京報全錄]  
　　宮門抄○諭旨六道錄前○將軍銘等　奏試開煤窑酌擬抽收厘稅章程摺子○蘇撫吳　奏兩季拿辦盜匪緣由夾片○將軍銘等　奏　章稽查參山事竣　子○大臣景　奏循例奏　聞摺子○將軍銘等　奏請補通判摺子○三月十三日○　書謝議敘　恩○　儀司奏十五日祭　奉先殿載　行禮○召見軍機○○奴才銘安玉亮跪　奏為試開煤　酌擬抽收厘稅章程恭摺具　奏仰祈　聖鑒事竊奴才等前因吉省經費支絀擬請試開煤　抽收厘稅以裕餉源於光緒六年五月十九日具奏奉　旨知道了着照所請試辦開採　當認真經理毋任滋生事端一切詳細章程卽着妥議具奏欽此奴才等當卽遴員分往各處查勘去後旋據知府周炳　領富奎查明石碑嶺大　子溝二處同知毓　防禦德祿查明杉松之泥球溝子一處同知芝慶雲騎尉慶徵查明　盔頂子一處雲騎尉恩　查明柳樹河子一處均名顯露煤線煤苗豐旺堪以開採且與禁山　墓風水毫無關碍取具山主四隣情願招商甘結繪圖貼說加結具報前來奴才等當　協領富爾丹知府劉光煜等秉公招商詳擬抽厘稽查章程茲據稟稱酌擬按照縣呈先後招得商民李萬福等承採石碑嶺煤　張際庚承採大　子溝煤　楊茂齡承採杉松之泥球溝子煤　田枸川承採　盔頂子煤　尚昌莅承採柳樹河子煤　共新添五座連舊有三座共煤　八處查吉省煤　納稅舊章按年每　僅收稅銀十七兩六錢零八厘此外別無輸納現在籌餉之際擬請舊　停納稅銀與新　一律抽厘以二分為額如賣中錢十千納厘稅錢二百文買賣各出錢一百文其賣主應納之錢責成該　就近扣留以歸簡易卽於開刨之日起徵由工司發給新舊各　蓋用關防大小帳簿用完計其隨時赴司關嶺不准私立帳簿以免朦混如有前項情弊及偷漏等事一經查出從重懲辦其經理收厘稅及隨時查核等事應委妥員設局經收以專責成而免遺漏請派協領一員會同工司掌關防協領總司其事再派佐領防禦筆帖式等官承收厘稅至於冬令煤斤暢行之時卽派該佐領等前往各　巡查帳目所收錢文按春秋兩季　總交庫惟既設局承辦該官吏等日需工食心紅擬請仿照吉省厘捐章程提出一成作為官吏心紅工食其九成存庫以備提撥所招承採商戶均係土著殷實陳民取有切保惟煤　聚集挖夫人數眾多非商人所能約束應札飭總理等官稽查彈壓如該　煤工恃眾滋事卽將該商執照追繳另招承採等情稟覆前來奴才等詳核該協領等所擬章程尚屬妥善卽派花翎協領富爾丹掌公司關防二品頂戴花翎協領金福總司其事督飭佐領筆帖式等認真稽查照新章抽收盡數呈交已於光緒六年十一月十八日出示曉諭日起新舊各　一體遵照新章交納厘稅如此量為變通較之從前定額所增奚啻倍　似於餉項不無小補惟創辦之初稅收多寡難以預定擬俟試辦二年後體察情形再行酌定正額奏明辦理奴才等仍不時密派委員周歷巡查倘有影射偷挖鉛礦等弊將該商照例治罪卽時封閉以昭慎重除將原查煤　委員繪到圖說及各商人年歲籍貫咨報戶工二部查照外所有試開煤　酌抽厘稅各緣由謹恭摺具陳伏乞　皇太后　皇上聖鑒謹　奏軍機大臣奉　旨該部知道欽此○○吳元炳片　再光緒六年正月間准刑部咨嗣後各省拿獲馬賊土匪並伙眾持械強劫案犯解由該管府道審明情罪稟候督撫批飭就地正法按季　案具　奏等因奏奉　諭旨通行遵辦經　護撫臣譚鈞培行司飭屬遵照辦理因查江北淮徐海三府州各屬分隸淮楊海及徐州二道各屬稟獲強劫案犯距省寫　有批飭該管道員提訊者亦有批飭各該府州就近訊辦又經飭司分別移行查開　報去後茲據　司許應　將上年春夏二季正法各犯查明詳請具奏前來查有山陽縣盜犯姚吉兼等二名桃源縣盜犯汪守潰一名又單三卽單欣文等三名徐州道督隊拿獲　宿著匪　鳳藻一名又迭劫盜犯　見　卽何　　一名又營并會同　唯州縣汛役獲解迭劫盜犯許興堂卽徐興堂等三名洞山縣盜犯謝　等二名又李洪浀卽李兆紅一名又宋開月一名沛縣盜犯十星月卽王振一名又劉四一名　州盜犯馬鳳先一名又王作中等二名又傳振標 
 
 

Page 4

 
 
卽傳老漢一名又徐仕修等四名宿覆縣盜犯周大本等四名睢甯縣匪犯王狗熊卽王保城一名又靖希夢一名海州盜犯喬雲松一名又李綉得等二名或係紏眾搶劫巨盜或係著名匪犯擾害閭閻實屬罪不容誅經駐防營弁並各該州縣管隨時拿獲飭據徐淮二道暨海州親提覆審明確錄供禀經前護撫臣譚鈞培及臣先後核明批飭就地正法以昭烱戒除秋冬二季另行奏報外所有光緒六年春夏兩季各屬拿獲盜匪就地正法緣由理合附片具陳伏乞　聖鑒謹　奏軍機大臣奉　旨知道了欽此　○○奴才銘安玉亮跪　奏為循照定章巡查參山一年事　恭摺具　奏仰祈　聖鑒事竊查吉林所屬產葠各山自咸豐三年春明停採酌定巡查章程每年春秋冬三　酌派官員按季分查夏令草木暢茂稽查尤為緊要由內外據副都益親歷督查一次以昭慎重統俟結報到齊當案具奏歷經遵辦在案又因前經停查之鳥蘇哩綏芬二處其江河西岸仍係甯古塔三姓二城管畧仍由各該副都統派員分季稽查結報其吉林所屬之英頗　一帶產參山塲上所夏間奴才玉亮及各外據副都統應資參山因分　驍勇營統領吉升阿委營總祥魁等帶兵入山搜捕餘匪曾經隨時奏明暫行停查在案至春夏秋三季　　應查之英額嶺經派雲騎尉永安騎都尉永全騎都尉奎祿甯古塔應查之綏芬據派雲騎尉春慶　騎尉　仁佈雲騎尉春和三姓應資之鳥　哩據派佐領隆　　　佐領成安花　佐　清　　　楚喀應查之　执密據派雲騎尉萬倉雲騎尉　喜二品頂　協傾富興等查明並無偷挖老山參枝情事均經先後結報前來除仍按季　　　　遵照定章實力　查以杜弊端並取緒存查外所有一年內稽查參山事竣理合恭摺彚總具奏伏乞　皇太后　皇上聖鑒謹　奏軍機大臣奉　旨知道了欽此　○○奴才景瑞跪　奏為循例撩補委副內管領併茶膳香豐拜唐阿　　恭摺奏　聞仰祈　聖鑒事恭查嘉慶五年六月欽奉　諭旨　東陵　西陵所有應行送京引見之茶膳香　拜唐阿等俱係微末之差道路遙遠着交各該管大臣捒選奏補不必送京引見以示體恤欽此又道光七年四月欽奉　諭旨茶膳副委內管領等缺讀係金頂虛銜若概令咨送引見資斧未免拮據嗣後若照該處茶膳拜唐阿之倒專摺奏補毋庸咨送引見等因欽此欽遵各在案茲　孝陵出有膳房拜唐阿一缺奴才捒選得閑　拜唐阿一壁擾補又　景陵出有茶房拜唐阿一缺奴才將捐　到班名次在前之蘇拉榮麗擾補又　裕陵香燈拜唐阿兼　副內管領　齡於光緒六年十二月十五日坐補　惠陵副內管領之缺其榮齡　出　裕陵委副內管領一缺捒選得　景陵膳房拜唐阿富存擾爾又榮　　出　裕陵香燈拜唐阿之　據選得閑散拜唐阿榮德　補俟　命下之日奴才照例分咨吏部戶部內務府查照辦理謹循例恭摺奏聞伏乞　皇太后　皇上聖鑒謹　奏軍機大臣奉　旨知道了欽此　○○奴才銘安玉亮跪　奏為捒　請補要缺通判　以資治理恭摺仰祈　聖鑒事竊照光緒六年十二月十十九日准吏部咨開諸覆奴才等奏請將坐補吉林長春廳理事通判　呢揚阿以簡缺歸部銓選一摺內　應令該將軍飭訟該員交代清楚給咨回京所有長春廳理事通判員缺廳由該將軍等捒員請補以專責成等因具奏光緒六年十二月十四日奉　旨依議欽此欽遵咨行前來除蕯呢揚阿一員飭令交代添彩上下文咨回京外查長春　地方等民就虞改務殷煩揖捕撫綏均關緊要非精明幹練之員不足以咨治理奴才等於　發候　各員內　加　選查有現署長春廳理事通判候補理事　判鍾彥現年四十三歲係　黃旗滿州明喜佐領下人由　譯生員咸豐十年考中緒本筆帖式同治元年補充吏部　本筆帖式行走三年期滿奏留補授吏部筆帖式二年　　實錄　　錄官四年考充　國史館　　官七年充神　　委員十年由神　　係以理事通刮升用先換頂　光緒二年十月　吏部呈　　捒發吉林差委人員蓋單　奏請本日奉　御章鈐出鍾彥着發往吉林差遣　甲欽此三年正月到省派委刑司會審資案出力保眾　賞加同知銜四年二月理長春廳理事通判十一月交制六年六月復委署理長春廳理事通判該員年力才明　示吏治且兩次委署該廳　務辦理均能裕如以之請補斯缺實堪勝任與例亦屬相符合無仰懇　天恩府念員缺緊要准以候補理事通判鍾彥補授長春廳理事通判實　地方有　如蒙　俞允該員係捒發候補人員釬缺相當毋庸送部引　見除飭取該員履歷造冊咨部外所有捒員請補要缺通判緣由理合　摺具奏伏乞　皇太后　皇上聖鑒訓示遵行謹　奏請　旨軍機大臣奉　旨吏部　奏欽此 
[共省撫轅抄] ○補三月二十一日同知宛志逵禀知銷冬防歲並　辦夏防差　知縣汪思培禀知兼辦夏防差　從九高元　禀知換蘇差委未入嚴館三段縣永興　杰四段　周德銘水巡　禀知到　門外夏防差　理問劉開泰按經屬玉森道庫大使裕森縣丞胡殺聯林廷堦從九王級章均禀知兼辦夏防差　○二十二日通判朱瑎縣丞葛思　均禀知兼辦夏防差　撫署傳諭奉禮部知　前來黑得大小衙門大二堂花　更換藍色各官出門均照忌辰檬式於廿三日紀又諭所有一切公事仍用紅印標判用黑筆　牌示黑得署　　縣甲保齡署事期滿所遣員缺應以正任武進縣王其塗飭令回任江陸縣李文燿　缺另補遣缺查有昭文縣知縣陳康祺堪以調補 
 
 
 

Page 5

 
 
   
 
 

Page 6

 
 
   
 
 

Page 7

 
 
[聲明脱逃]  
啓者昨漢口本號來關照十四日有源裕張姓購定ＷＳＳＪ唛須片蔴三百五十件十六日裝怡和行公和輪船載滬不料張姓當晚携提單逃匿無蹤今與漢申怡和洋行説明此提單作爲廢紙祈　貴客見此紙者幸弗收用特此佈知　義昌鴻昌號仝啓 
[書畫扇册助賑]  
李仁麟先生翖毛花卉每件洋角半人物同吳一山先生墨蘭五十文陳聘三先生墨梅行棣書同上小楷紈摺扇二百文均交邑廟保嬰局收付五日取件大件另議 
[英五月呂宋票]  
今有英五月發財票出售每票洋六元半票三員遠處欲買者寄信到取不悞棋盤街口榮昌茶樓内　新記啓 
[呂宋票出售]  
啓者英五月份票已到每票價洋六元半票亦分倘蒙貴客賜顧卽來購取外埠由信局寄带不悞此佈别發洋行 
[詠記發財票]  
英五六月份票出售每張六員半張亦可諸君賜顧遠由信局带至二馬路興讓街口福潤信局對門便是 
[必得呂宋票]  
英五六月份呂宋票出售每張六元半張三元遠處信來原局带回不誤望平街外國墳對面必得啓 
[地基轉租]  
陸家渡東棧招租倘貴客欲租者請往觀看地步得宜如合用前來面議可也特此佈聞辛已三月初七復昇木棧啓 
[呂宋票]  
今有英五月份票出售每張六元半張三元貴客賜顧請至大馬路望平街長豐綢莊對門便是　必發啓 
[永康照相]  
本店新式西法照像并有山水畫鏡出售其價格外公道仕商賜顧請認招牌爲記本號開設四馬路巡捕房對門此佈 
[呂宋國發財票]  
英五月份票出售每張六元分半張亦可蒙顧者遠處均便寄信至上洋棋盤街北首郭恆豐對門便是元號行啓 
[新開英華醫院藥房]  
本院秘製各藥均選上品物料精工監造所備各種要藥一切藥水丸酒對症服用立著神效茲特加造發司夫對晤銕酒卽壯陽酒專治男婦氣血兩虧大有補弱培元之騐每瓶計洋一元并製銕丸功用並駕每匣計一百粒價洋一元小匣五角此時新張發售格外克已不求美利但播美名仕商賜顧者認明租界抛球塲南首三馬路口便是　本院主人謹啓 
[精刻書籍出售]  
白紙張溥史論一元半竹紙張溥史論一元宜稼堂叢書六元十四種叢書六角大板四書　纂二元四角文献徴存錄一元四角文選各家詩五角白紙賴古堂尺牘初二集二元雙桂樓叢書六元欽定授時通考三元醫經原旨八角宦鄕應酬便覽二角賦鈔箋略五角白紙岳忠武集六角京板小腆紀年二元四角大板子史精華兩元半類書天中記八元方興紀要天下郡國利病書廿元林文忠公五種一元七角十子全書六元仿宋千金方坿翼方十元才子古文一元五角觀聚方要補六角醫門法律七角選擇求眞三角七十家賦九角本草述二元五角 
上洋二馬路千頃堂恊記城内紫文閣謹啓 
[上洋大藥房告白]  
啓者本藥房創設日久常有各欵上品藥料丸散膏丹發售兼有各等製煉藥材器具頂上好花露水各欵香梘影相藥水器皿電鍍金銀藥水器皿時樣什物亦常有香港屈臣氏大藥房精製馳名戒烟精粉補氣補血丸追風膏藥生髮香水肥兒疳積餅並各項膏丹丸散藥油藥水香水附賣不能盡錄諸尊光顧細認招牌庶不致誤舖在第二十四號南京路開張上洋屈臣大藥房謹識 
[新到妙藥]  
本藥房今有新到安神養血妙藥如經營過勞神魂不定以致夜不安寢如服此藥則能髙枕安睡更兼開胃又有百補鐵酒此酒非但補而有益兼治百體内損化生新血如四肢乏力精神耗散夢遺等情若服此藥無不見效每瓶各計洋一員特此佈知　上海大馬路科發藥房啓 
[廣豐呂宋票]  
英五月六月票出售每張六元分半亦可小行並無分出如各處由局寄購務祈指明信到　奉并祈細認圖章以杜假冐　四馬路廣豐洋行啓 
[寄售秘製止痛葯水]  
啓者本行現有大美國百里得未司醫生寄售秘製止痛藥水無論内外症應用如神立時見效内症如夏日發痧復瀉瘧疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用已五十年試過者靡不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也　上洋大馬路晋隆洋行啓 
[自來水公司告白]  
本公司前所買定之股份現議得第二次抽提之銀計每股提英銀五磅須在本年英四月初四日以前付楚不得過四月初五日之後如在中國或香港或日本等處之買股份者其銀必須付在上海之豐匯銀行轉交本公司照收爲盻　德興洋行啓 
[告白]  
竊維輪船招商局之設也上以裕國下以利商奉辦以來尚稱順遂第查原定章程擬集商股一百萬兩爲額業已集有八十五萬兩尚少股分十五萬兩現旣局務日見開柘而缺額股分亟宜招足以符定章今訂於本年三月底爲止貴商欲附股者務望於期内交銀來局如在外埠者卽交各該埠分局匯交總局以便塡寫股票可也特此佈聞　唐景星徐雨之仝啓 
[永吉呂宋票]  
今有英五月票發售每票洋六元半張三元如　貴客蒙顧者交信局亦妥請至棋盤街北首永吉洋行 
[同發馥呂宋票]  
英五月票出售價六元分半亦可并收買得彩票格外克已仕商賜顧請至二馬路南首九章綢莊斜對門便是 
[萬福來]  
英五六月份呂宋票全張六元半張照價遠方由信局來購者原班寄奉並有呂宋烟出售此佈舖在上洋大馬路望平街 
[怡和隆呂宋票]  
今有英五月份票出售每張六元半張均可外埠分售托各信局寄賣以便買者往返其各處代售局名前以登明今不贅述倘　蒙賜顧請速購是荷　怡和隆洋行啓 
[新増乾坤戒烟丸接嗣丹]  
新刊戒烟書分送詳述受癮之害吸烟日久以致臟腑積毒每逢戒烟藥都用土皮灰膏誤人非淺惟本局誠採金不換草外加補藥修合乾坤戒烟丸立除大癮能療百病飮食加増所有烟毒從便代出永不發癮眞盖世良方每料二元又接嗣丹補先後天虧損色慾過度精關不固夢遺滑精兼婦女天癸不調赤白带子宮虚冷男婦犯此症絶嗣可嘆此丹立起痿固精種子仙品藥性温和寒熱之體皆可常服自然養元回春每料五元　耳聾復聰丹兩元半　大造膏化痰順氣　狐臭轉香丹各一元　艶容膏退雀痣風班秃髮散復生光彩各半元　犀珠丹治痬梅毒淋立止痛消腫賜顧者由信局致上海石路中同慶里口廣濟局不悞　 
[租賣均可]  
今有地一方計五畝有零坐落在老閘新大橋南堍沿河西首卽炒茶棧後面現有召租牌在處欲租者卽至大英工部局寫字房内法别立司處面議可也三月初三日 
[搽凍皸紅白玫瑰香蜜]  
冬月北風勁起凡手足拆裂面耳紅瘃者此凍皸也初屆若不調好來歲相沿殆有原根之種本藥房製有紅白玫瑰香蜜旦晚匀搽當令肌潤膚澤凍顏開春　賜顧者請來購取可也　上海老德記藥房啓 
[百補固精丸]  
竊謂人之所賴以生者曰精曰氣曰神三者而已三者之中精之關繫最重精如一耗神氣亦隨之而萎殆將與鬼爲鄰矣盖精足則目能視而足能步勞而能禦體成充積之可以實渾身之骨髓泄之可以傳無限之螽斯衛生人之極宜愛惜若少年色慾過度或體弱操心每患夢遺滑精之症延之日久漸成虚癆深爲可憫今本藥房特採各處邇地藥材不惜重價合成此藥名曰百補固精丸專治夢遺滑精每服一粒每天服三粒白湯送下連服數天自然病減體强飮食倍進精神爽健嗣續繁衍功効非常難以盡述凡士商賜顧者須認本藥房庶不致悞　大馬路老德記藥房告白 
[得來號]  
英五六月份呂宋票每張六元分售亦可外埠客商由信局寄带俟對號單到得彩諸君卽來兑洋開設二馬路望平街中 
[看書卽知戒烟法]  
此書蒙　克王爺賜章鑒定　倉塲督憲宗室鐘　曁　上海道憲沈　賜序最奇者服藥後腹中積滯烟油悉由毛孔而出故能除心癮益百病増飲食豐容顏冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有　　狐騒臭藥每料一元三日除根　雀斑藥半元十日退淸　髮秃　藥六角半月重生　淋　癬藥等二角　瘧　痢　瀉　目疾等藥一角賜顧者送書一本上海只此一家金陵另有一鋪其餘各省各碼頭並無分鋪上海北門外吉祥街如意衖金陵城内土街口生生堂同啓 
[告白]  
刻接漢口來信知本號於十二日有源裕號張姓買去定烟二百箱當晚裝福和輪船寄申不料十四日源裕號張姓逃匿實屬有心拐騙刻向怡和洋行説明所有十六日進口福和輪船所裝　唛定烟二百箱之纜儎字作爲廢紙深恐在外押銀用特申明各寳號弗爲所誑此佈　義隆公號告白 
[找尋洋布]  
茲於初四日在二馬路太古棧出洋貨五十八件内缺八四洋布一件刻扛班同駁船兩下推諉曲折難分凡事總有水落石現如有人將貨查出實情何人所爲愿謝花紅規元一百兩决不食言此佈　太古輝告白 
[告白]  
啓者本行今自運有沙佘多尼水出售此水性能健脾開胃補血强筋裝璜如小香餅酒色水亦甚類之上口味和可以代酒可以益中該水出自大英所到中國皆歸本行總理而别埠各家抑有亦是買諸本行倘承　賜顧請來商之是也　晏德信洋行謹白 
[機器出售]  
本行有移得的機器及機器錫其機器有十二匹馬力并機器上所用一切物件均皆齊全卽日出售如有合意欲買者請至本行面議可也　耶松洋行啓 
[明鏡臺]  
異授管公演禽新法不報生庚能知八字父母兄弟妻財子祿富貴貧賤過去未來不對分文不取寓望平街大吉祥棧内 
 
 
 

Page 8

 
 
[春季搢紳]  
文武每套八角秃文六角另有新出小題津逮一角六籍元文社二角左海全集八種白紙七元半竹紙六元王芝田注秋江集白紙一元六竹紙一元二小學韵語白紙三角竹紙二角　秋印譜一元近今新出各書多繁不及備載鑒賞者請至上海二馬路味三堂並仁濟醫舘南對門醉六堂謹啓 
[鉛板書籍發售]  
國朝名人著述十三種六角林文忠公政書一元四庫未收書目一角二書目答問四角近九科賦三角四家賦一角六鳴原堂論文二角六湖海詩小傳二角感舊集小傳二角韻字鑑二角古文小品一角示樸齋文三角獨學廬文一角莫寳齋文一角西漚制藝一角五經文漪二角三江文纈白紙三角六竹紙二角八賜顧者請至上海二馬路味三堂並仁濟醫館南對門新北門内醉六堂均可 
[精校善本書籍]  
十萬卷樓叢書八元仿宋足本夷堅志二元五仿宋通鑑釋文白紙二元何義門讀書記二元月河精舍叢鈔一元二仿宋本王氷内經白紙二元五類書天中記八元三蘇全集十元曽文正公奏疏詩文集七種二元五景岳發揮六角白紙一元四書攷異一元五説文通訓六元通俗編一元二醫學集成附針炙圖一元成案新編一元二庚子消夏記二元硃批桐陰論畵六角原板英字入門四角鉛板英字指南二元海錄三角上海二馬路味三堂新北門内醉六堂發售 
[包戒洋烟斷癮藥]  
今有新到外國包戒洋烟藥粉每服英洋一元買藥粉六十包如烟癮一錢大每日服藥一包半三日後減半以後逐日减服减盡自能斷癮倘癮大者照上遞加服藥時用熱水亦可本藥房開設上洋大馬路東首巳經多年今所售各藥皆係自運名山佳品公道濟世只此一家並無分出近有無恥之人假冒本行招牌將次藥銷售以魚目混珠服之無益兼損諸公貴體凡士商賜顧者須至本行認明招牌庶不致悞特此佈聞上海大馬路老德記藥房告白 
[恊記呂宋票]  
今有英五月份發財票每張六元分售半票亦可貴客賜顧早來得彩如外埠由信局寄購指明某號原班卽奉此佈　開設在棋盤街北首 
[大西洋跑馬股份]  
啓者本行代售跑馬股份五千號每號收洋一元所售之洋照數中足票上註明其開彩一切與舊大不相同將所勝之馬一百七十七條並售出之號均用玻璃箱逐號抽彩當衆開看誰號得彩若干比卽中外字註明卽印對號單佈散以便照號領洋現在買者甚廣已經售出大半惟開彩只有半月尤望各埠諸君踴躍賜購爲幸五月呂宋大票照常售賣三馬路發記洋行末士應佳能興仝啓 
[興記呂宋票]  
今有英五六月票出售每張六元半張三元貴客賜顧請來購取遠處由信局寄購祈致大馬路抛球塲便是此佈 
[羣能呂宋票出售]  
今有英五月票出售全張六元半張三元兼收得彩票卽兑現洋貴客賜顧者請速來購是荷棋盤街拿能洋行 
[老祥記呂宋票]  
英五月票出售每張價六元分半亦可　紳商賜顧請至上海老巡捕房北首本號購取爲荷 
[神手揑像]  
維揚袁潤之善揑男女各像鬚眉必肖面目如生精工技藝久遠馳名賜顧者請至西棋盤街寄園隔壁鐘表店樓上 
[泳記呂宋票]  
英五六月票出售每張六元分半亦可茲恐魚目混珠故於售票後今加三點兩字貴客信顧務宜指明九章斜對門併在漢口黃陂街太平巷内陳志海兄處照售除外别無分設及無寄售尚乞細認圖章庶免假冐至禱 
[ＢＬＡＩＮ　ＣＯ]  
茲本行自製英國頂上顏料其頭號藍二號藍之色格外鮮濃易於鎔化而淸較比别家之藍色竟然倍勝價亦相宜瓶上乃有雙龍招牌爲記如有　貴客欲購者請至本行面議可也此佈　公道洋行啓 
[咸北的蘭士押蘭特火燭保險有限公司]  
啓者本公司代理咸北的蘭士押蘭特火燭保險有限公司事務價比别家相宜凡照顧者請至本行帳房面議此佈　辛已二月十五日代理人上海禪臣公司謹啓 
[元記發財票]  
英五六月票發售每張六元半張亦可並收逐月得彩票卽付現洋遠處由局寄至棋盤街北首天源洋行對門便是 
[和順呂宋票]  
今有英五月呂宋票出售每張洋六元半張亦可分售如欲買者請來購取寗波漢口均有和順分行發賣此佈　上海和順洋行啓 
[呂宋票人參戒烟藥片]  
英五月票出售全張六元半張亦可人參戒烟藥片發兑遠處信局來購卽奉回件棋盤街中市老誠濟啓 
[新開]  
啓者本號開設上洋五馬路坐北朝南門面自運外國銅鉛鐵錫蓬布鏈錨顏料各色洋貨俱全蒙　士商賜顧須認招牌庶不致誤　南順記號啓 
[大英醫院聲明]  
發司夫對晤藥酒乃泰西壯陽酒也本院創製歴有多年馳名遠邇各省來購藥者接踵而至是以本院格外誠心監造不惜工資選擇上品藥料配製之法務期精益求精向蒙　中外仕商深加推許何如近來　肆中競相效　假造本院式樣亦稱發司夫對晤藥酒名目遍貼招紙混冲欺世買者不察眞僞服之茾　無益並且有損盍泰西藥性最猛治病極速藥苟對症無不立奏奇功否則受害不淺也至於製煉之法務極精良佐配藥品必以和平爲主庶幾藥不妄投功歸實效假冐者止知弋利不明藥性不按方法損人利己殊　本院招牌故此登明告白望勿再受愚欺耳 
再者本院應騐丹丸藥酒均有仿單詳載服法如欲閲看均可隨時來取倘蒙各省　紳商代爲寄售以廣銷路遍濟世人更爲幸事批發躉賣價目格外公道倘蒙　仕商賜顧務請認明本院招牌圖記庶不致悞上海外洋涇橋北堍第一家大英醫院謹啓 
[機噐軍械出售]  
啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有　貴官紳應需各種各式祈至小行視樣面議價目格外公道特此佈聞　同治十三年六月日　地亞士行啓 
[恒吉昌洋貨號]  
本號新開上洋小東門外大街中市坐南朝北門面選置哈喇大昵羽毛緞綢東西洋貨各色咈布克已發客先行交易擇吉於十六開張如荷惠顧卽請移玉此佈 
[増立行規]  
本銀行現定於中歴二月二十一日起増立新章代人收儲銀洋每次由一元起至一百元止皆可代爲收存計每年内只可代一人收存洋一千二百元連年積存極多每一人祗可共收存洋五千元本銀行利息每百元每年計洋三元五角准本銀容有抽提故利銀須按月照極少之存數算結所存之或銀或洋隨時可以抽提此存項或照洋欵算或照銀欵算均可凡有來存銀者本行給以帳簿收付時須帶簿來行註明　匯豐銀行啓 
[新設保險公司卽扣三分之一]  
新設保險公司所有　中國貴客貨物銀兩等項往來既可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟臺牛莊漢口九江鎭江一切等處倘有　貴客賜顧請至本行面議特此佈聞　同治十三年六月吉日太古洋行謹啓 
[名醫]  
兪君炳然四明名醫士也客歲來滬適有數友均染喉症並患頭痛食眠不安急請諸醫百藥無效幸得兪君診治投二三劑卽愈眞岐黃之妙手也今春兪君重來滬地設局大馬路昌記衖因知兪君精於内外方脉而眼科尤其神效用特布知　王松堂啓 
[往長江客位價目]  
搭客每位上海至鎭江　一元二角南金　一元六角蕪湖　二元七角大通　三元二角安慶　三元七角九江　四元六角武穴　四元九角漢口　洋五元上海招商局太古行仝啓 
[三月二十四日各錢洋行情列左]  
英洋　七錢三分六厘二五本洋　七錢八分銀拆　四分洋拆　二分洋找頭　七錢三分八厘錢找頭　一千一百文貼新　一元七角卡錢　一百五十二千文衣牌　一千一百四十文 
[三月二十四日各匯銀票行情列]  
銀行現銀票五先令一辨士八七五六個月期票五先令二辨士三七五商人票六個月期五先令三辨士 
[三月二十四日進口船禮拜五]  
海定　輪船　由天津　招商局永寍　又　　由温州　招商局托局唛魯又　由東洋　三菱公司 
[二十五日出口船禮拜六]  
江表輪船　往長江　招商局興盛　又　往天津　招商局江天　又　下午往寍波　招商局 
[二十六日出口船禮拜]  
白來刻好耳司輪船　天明時往長崎琿春　裕昌啓 
[二十七日出口船禮拜一]  
惇信又三點半鐘往寍波太古公司 
[二十八日出口船禮拜二]  
士顚打輪船往厦門香港　老太古不獨碌架士日往香港黃浦老太古 
[二十九日出口船禮拜三]  
蕪湖輪船　晚往長江　太古公司托局唛魯輪船　早九點鐘時往東洋等處　三菱公司 
[卽日出口船列左]  
福州輪船往燕臺牛庄　太古公司 
 
 
