# 1920 - 227 - 4917064

 

Page 1

 
 
   
 
 

Page 2

 
 
   
 
 

Page 3

 
 
詩評 
[逢武人之惡（冷）]  
　　武人思想簡單其預聞政治也能有益於國家者少然又以思想簡單故其爲害於國家也亦决不多唯以武人之勢而濟之以政客之運動於是國家之受其害乃無限矣前之安福之結合段派也如此今之所謂殘餘之新國會者又復弄此手段矣設華筵以謝曹張不解散之恩其卑鄙已甚可歎矣今復用選舉副總統之説以誘武人使其説而得售則今後所謂新國會所謂副總統之結合其有異於以前安福與段派之結合耶然而其惡則皆由政客逢之而武人成之也命令 
　　八月二十日大總統令罔治脅從古有明訓現在近畿亂事已戢所有肇禍及附亂諸人業有令分别褫奪官勳嚴緝懲辦其餘人等或迫於威脅非出本衷或罔識内容誤趨歧路自應寛其旣往予以自新經此次明令之後除個人行爲犯有關涉刑事案件應另行依法辦理外餘均從寛免究以彰寛政此令　　又令前迭據四川廣東湖南江西四省經略使曹經電呈懇辭經略使兼職等語該經略使宏濟艱難勳勤夙著瀝辭兼職具見體國之誠旣據稱揆察目前情勢無設置經略之必要應准將四川廣東湖南江西四省經略使一缺卽行裁撤此令　　又令特任曹錕爲直魯豫巡閲使此令　　又令南陽鎭守使吳慶桐著即免職此令　　又令任命李治雲暫署南陽鎭守使此令　　又令南陽鎭守使吳慶桐業經免職其所統先鋒營隊應一併交李治雲接收並著任趙倜將所有軍隊切實考核分别整頓以一事權此令　　又令内務總長張志潭呈准兼署奉天省長張作霖咨試署安東警察廳警正張德鑫懇請辭職應照准此令　　又令内務總長張志潭呈准兼署奉天省長張作霖咨請任命顔景魯試署安東警察廳警正應照准此令　　又令杜德給予二等大綬嘉禾章海陵格給予三等嘉禾章此令　　又令李世中晉給三等嘉禾章此令專電一 
[北京電]  
　　兩院議員今日讌請曹張兩使由劉恩格發起將欲活動副座問題（二十日下午一鐘） 
[北京電]  
　　曹張面請總統此次奉直軍軍費約二千萬元以上儘先以鐵路收入以資彌補（二十日下午一鐘） 
[北京電]  
　　本日令全國經界局着卽裁撤張恰鐵路現經停辦該路督辦一職着卽裁撤派孫培儒籌備國會事務局委員長派關賡麟兼粤漢川鐵路督辦（二十一日下午四鐘） 
[北京電]  
　　自减政令卜府院顧問及各部行走大淘汰至少須裁三分之一（二十一日下午四鐘） 
[北京電]  
　　靳擬度支計畫政費佔全國歲入五分之二軍費佔五分二實業敎育佔五分一（二十一日下午四鐘） 
[北京電]  
　　總統交諭參陸處仍由張志潭兼主任（二十一日下午五鐘） 
[北京電]  
　　陳籙有使法説外次非劉鏡人卽章祖申升（二十一日下午四鐘） 
[北京電]  
　　張作霖派許蘭洲爲奉軍總參謀長（二十一日下午四鐘） 
[北京電]  
　　魯田電請飭宋中將來濟接收邊防軍（二十一日下午四鐘） 
[北京電]  
　　靳復贛陳電吳佩服張景　　惠曹鍈已由院存記優先擢用 
[北京電]  
　　陳光遠電張宗昌所部精整可用請撤銷暫編字樣改爲陸軍正式軍隊（二十日下午一鐘） 
[北京電]  
　　徐部高在田等反對陳毅使庫甚力（二十一日下午五鐘） 
[北京電]  
　　李厚基電陳炯明部在粤境大埔黄岡等處與桂軍已發生戰事閩省守中立（二十日下午一鐘） 
[北京電]  
　　軍府篠（十七）電李厚基所稱粤政府派兵攻閩非確 
[北京電]  
　　奉張效（十九）電讀諫（十六）電仰見整綱飭紀本省用人行政查無變更已通令遵照定章 
[北京電]  
　　贛電閩省戰端已開賴世琳部竄赴定遠贛東吃緊已飭駐軍嚴防（二十一日下午六鐘） 
[北京電]  
　　劉存厚電田頌堯所部眞（十一）日進攻劍門關激戰終日將守關盧占魁部擊退五里坡劍門關完全佔領（二十一日下午六鐘） 
[北京電]  
　　滿站電日軍第五師長鈴木篠（十七）日抵滿謝氏於皓（十九）日由大烏里來滿此間日軍有感（二十七）日可撤盡説（二十一日下午六鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　吉電謝軍由赤赴烏中途衝突票車停駛赤塔震動已派員交涉（二十一日下午四鐘） 
[北京電]  
　　東京電日政府對中東路主聨英制美（二十一日下午四鐘） 
[北京電]  
　　哈爾濱電日將大井命令駐哈日員下野少將設法破壞張煥相整頓護路軍計劃（二十日下午一鐘） 
[北京電]  
　　王占元電請開復李奎元陳德修原職官勳（二十一日下午六鐘） 
[漢口電]  
　　公府顧問吳元澤奉命來鄂檢閲軍隊（二十一日下午二鐘） 
[香港電]  
　　粤軍昨早到澄海離汕僅十餘里料今日可抵汕陳炯明通告汕頭領事各界謂日間到汕如桂軍繳械可免攻汕商界已停營業昨午桂軍敗兵百人及劉志陸眷屬搭粤華船到港外傳劉志陸衛隊變劉逃避海圻艦海圻已離汕有三錢莊被搶粤軍用飛機散佈傳單陳肇英浙軍守中立莫榮新連日調重兵駐惠州又調李祥祿旅由桂來粤助防陳軍皓（十九）日佔五華縣現由興寗進攻惠州（二十一日下午三鐘） 
[香港電]  
　　聞效（十九）夜粤軍洪部支隊抵菴埠别一支隊抵東墩卽由汕商派代表歡迎謂桂軍已聞風逃潰劉志陸失踪請勿開砲糜爛地方粤軍哿（二十）早整隊入汕陳炯明擬暫駐汕急圖惠州派軍趨潮陽與潮城許部夾攻惠州（二十一日下午八鐘）公電 
　　孫唐伍通電飛急雲南參衆兩院議員唐總裁貴陽劉總裁成都吕總司令楊省長并轉川軍各官長均鑒諸公養陷東梗皓魚各電均悉天禍民國喪亂頻仍南中護法於茲三載不圖奸人内𤐐致兆離析大法未伸嗟痛何似迺者國會在滇宣言移渝重建中樞復欣諸君克仗斧鉞肅奠巴蜀昔殷少康以一旅重興商祚華盛頓率十三州建設美邦前徽未遠敢自後人文等謹當携遷隨諸君後共奠邦家以新國命專此奉復并希察照孫文唐紹儀伍廷芳馬世界路透電 
[俄波戰局之更變]  
　　十九日巴黎電華沙電稱波蘭軍之左翼現緊逼向華沙進發以圖包圍之俄軍縱隊又據波蘭公報宣稱紅軍三師在華沙之外被殲就擒者數千人　　二十日巴黎電華沙電稱波蘭軍左翼已克復距華沙東北三十五哩拉　夫河右岸之浦爾土斯克鎭現正向末拉瓦方面取攻勢波蘭軍反攻獲勝足徴其陸軍改編之完善波蘭軍此次賴迅捷之行動及良將之指揮已於戰地各方面占得優勢　　十九日比京電比政府决議對俄波戰爭嚴守中立候明斯克談判之結果如何再定主張　　十九日華盛頓電國務卿柯爾貝氏通告波蘭代表團謂美國不能以實力輔助波關惟凡情勢上所能爲者美國自當照行 
[非洲之亂事]  
　　十九日倫敦電陸軍部宣稱美索波太米亞復發生巨變巴格達東北與西南兩部尤甚各部落人民曾截斷自巴格達通其佛里與扣庫之鐵路與電線該處防兵之一部分已被包圍路橋數座被燬幼發拉底河拉瑪第與菲烏加兩處防兵已與境外斷絶交通巴庫巴區之文官有被辱者有被驅逐者且有他種暴行巴格達南面之部落殊形安頓希里區亦平靜庫法防兵仍堅守不屈革命行動初爲政治性質今已成無政府質舊日之首領怵於事變現已傾向和平方面印度援兵刻已源源出發 
[加土維資之亂事]  
　　十九日柏林電據加土維資最近消息該處現已安靜惟情勢仍危當道已宣布戒嚴令星期二日戰鬥甚烈尤以兵房周圍爲甚羣衆於該處以機關槍及手擲　彈轟擊法兵法兵死一人傷八人聞德人死二十人傷七十人保安警隊長亦在内 
[俄國存金之原數及分散]  
　　十八日倫敦電孟台格公司國外匯兌之報告載有全俄政府財政次長諾維資基氏關於俄國存金如何分散之談詁略謂歐戰初作時俄國存金逾英金一百六十兆鎊存儲之多甲於全球嗣定運金出境支付戰品及國外僨欵之計第一批八百萬金鎊遂乘夜秘密運交距亞昌格爾三十哩之英巡艦但德人竟偵知此事沿途密佈水雷雖英艦卒抵利物浦然已受損毁故政府不復利用此航路後用火車運六千萬金鎊赴海參崴其中一部分由日艦運往温哥武餘則運入日本俄國餘存之金約有半數已付與德人而德人復依休戰條件將此金轉付協約國今存於法蘭西銀行者是也餘剩之六千八百萬金鎊則過激黨於一九一八年七月被迫退出加桑時挾之而去去年輾轉流至沃木斯克内有一部已運送香港購置軍需柯爾恰克近棄沃木斯克時以特别火車裝運餘金四千四百萬鎊分載至四十輛之多護以裝甲火車不意途中車輛互撞因以着火金貨失去若干柯氏死後此金流落何處則莫可查悉矣 
[美國現金之運出數]  
　　二十日華盛頓電六月三十日止之財政年度内美國運往各處之現金值金洋之數如下中國五四五六六○○○元日本八五八五二○○○元香港五九九○二○○○元總計四六六五九三○○○元運往各處之現銀值金之數如下中國一一七五○○○○元日本三九四六○○○元香港二四三八○○○○元總計一七九○三七○○○元運入美國之現金共值金洋一五○五四○○○○元香港占二三六三三○○○元運入美國之現銀共值金洋一○二九○○○○○元太平洋路透電 
[朝鮮海關税則]  
　　二十日東京電今日閣議通過朝鮮海關税則之草案定九月内實施除糖紡織物與煤油外凡由朝鮮輸往日本之貨物皆免繳税聞暫時將徴某種特别税以免日洋七百萬元之收入頓形減少 
[海參崴之盜患]  
　　二十日海參崴電美領事夫婦與英軍官一員今日從避署地乘摩托車而回中途爲俄盜六名所阻所有諸物悉被刦去　　二十日海參崴電昨夜持械盜匪分乘摩托車二輛疾馳城中向民團開鎗轟擊民兵長官擬兜拿之不意有一槍彈飛入日本郵政員之室日人乃將民兵一律拘禁今晨始釋放之 
[太平洋聨合會]  
　　二十日北京電今日午後北京飯店舉行會議考慮建設太平洋聨合會支會事宜該會書記福德氏宣稱徐總統允助欵千餘元以充會費旋由美國會議員史摩爾氏等及中日名員演説乃組織幹事會 
[美議員團到津之歡迎]  
　　二十一日天津電美議員團今晨抵津美總領事美商會總董及重要美人皆在車站迎迓美國第十七隊步兵列隊保護省長派軍樂隊來接美議員分乘摩托車赴中英美俱樂部午餐議員戴益爾演説言中美間之友誼謂返美後當設法修正外僑入境法俾中國青年得往美國研究工商業直省當道與省議員天津總商會留美學生會聨合舉行茶會以歡迎之前總統黎元洪於午後六時開園游會招待之今夜美議員卽啓程赴北戴河　　二十一日北京電美議員團今晨乘專車赴津 
[總統府之閣員茶話會期]  
　　二十一日北主洋電徐總統擬仿黎元洪在總統任時舊制每星期邀閣員在公府開茶會兩次討論政務以免彼此隔閡 
[旅京山東同鄉會之逐馬]  
　　二十一日北京電山東會館今農開會周自齊之弟主席决定請求政府撤去馬良蓋恐第二邊防軍減爲一混成旅後仍以馬良爲旅長駐於魯境也 
[旅京閩同鄉之迎吳]  
　　二十一日北京電旅京閩人現設法運動冀以吳佩孚督閩聞政府已派張紹曾赴閩察視民意 
[前北總代逃日]  
　　二十一日神户電王揖唐今日抵此國内要聞 
[大陸報之京訊]  
　　大陸報二十日北京電云美議員團定明晨乘專車赴津天津官津與各團體現已籌備歡迎即前總統黎元洪亦將招待美議員星期日美議員可到北戴河北京男女學生已致書議員團説明其運動之目的大太平洋聨合會之北京支會因美議員游京之結果已於今日成立法使署與另一協約國使署會同勸請中政府繼續將俄國應得之庚子賠欵交與華俄道勝銀行與俄使署聞外交部對此請求頗爲不懌　中國官場消息日本兵車五十輛由赤塔開往海參崴裝運日兵與謝氏軍隊及皮革等貨品華官在邊界停止軍行並將俄兵解除武裝謝兵現四散多竄入滿洲日本所裝之軍械現運入哈爾濱恐係接濟謝兵之用中東路綫華兵被逐之説今尚未證實 
[新内閣完全成立]  
新閣員中外交顔惠慶敎育范派據抵京後猶以才不勝任一再謙辭嗣經事方一致敦促始允擔任顔業於十七日上午九時到部就職並於十一時出席閣議范則定十八日上午九時到郁就職但因次長亟須發表故前日閣議亦先蒞會參與新内閣至此已完全成立矣　　十七日爲國務院舉行例會之期靳總理及全體閣員於上午十點五十分先到齊越半句鐘開議重要議案計有（一）任命潘復爲財政部次長兼署鹽務署署長結果通過呈請明令發表（二）任命汪士元爲財政部次長結果通過呈請明令發表（三）敎育部次長傳嶽芬免職以王章祜接任結果通過呈請明令發表（四）特任張弧爲幣制局總裁結果通過呈請明令發表（五）任命翁敬棠爲總檢察廳檢察長結果通過呈請明令發表（六）任命梁宓爲京師檢察廳檢察長結果通過呈請明令發表（七）法制局參事何鴻基辭職以楊蔭杭接任結果照准呈請明令發表（八）派徐世章爲交通部鐵路審查會會長結果通過呈請明令發表（九）修止法律官制案結果通過此外對於靳總理提倡減政政策略有討論主張各行政機關職員不准兼差亦不得添設駢枝官職以節經費擬請總統明令發表俾衆遵守下午一點散議由財部周總長入府報告　　敎育總長范源濓前日晋謁東海時除示謙遜及略述部務整頓困難外並將關於敎育前途之計畫一一面陳探其至要者一爲擴充全國國民學校建設敎育基礎一爲中學以上畢業學生圖謀出路一爲劃分全國學區擴充大學一爲中學以上各校注重實科其餘關於敎育行政尚有數項陳述　　葉恭綽出長交通實由直奉首領推荐所致惟自就職後各方面所來攻擊之函電日必數起因之心頗不懌且萌有辭職之念惟靳氏則竭力勸導以免甫經告成之内閣再有蹋臺之虞 
[南北和議消息]  
　　南北議和問題自李總代着手進行以來西南方面亦提出統一條件六條一似議和可以即日開會但據確訊李總代雖已授以全權但一切辦法仍須秉承東海靳氏及曹張兩使意旨以爲進止目下當局對於法律事實兩項問題均尚未决定如何辦法故李總代之行使全權尚須有待且西南軍府旣提出條件以爲議和預備北方自亦須提出相業之提案刻下此項提案政府亦因法律事實尚未議有頭緒故無從爲具體决定曹張兩使關於此節曾與東海爲一度之討論聞須再加斟酌之後姑能有所定議而以指示李總代以上係關於開議前辦法籌備上之事實至於代表問題北方分代表方樞旣奉令拿辦李總代曾來電請示應否派人當局對於人選刻正擬議又聞分代表中如江紹杰等因安福派關係甚深當局亦擬一併更動以謀議和實效繼任人物亦亟須遴選非經審愼决定不能發表以上係關於代表問題之調查中央對於西南更易總代一節當局之意有主張祇須温宗堯能得西南各重要方面之信任北方自無須加以何種之反對也　　近聞靳雲鵬與南京李純有一電報討論和議大意謂和議問題岑西林陸武鳴代表西南揆之事實説不過去而孫唐代表西南其病正同現在川滇黔形式上已有一種勢力未能一槪抺煞故川滇黔之事不能在廣東解决猶之孫唐等不能代表兩廣與湖南也現在若與粤桂湘妥洽而川滇黔自成一派亦非國家之利故雲鵬主張對於川滇黔亦須放下疏通工夫方能着手進行云云又聞鄂王督主張解散新舊兩國會於六個月以内依舊約法召集正式國會以謀時局之解决 
[京聞拾要]  
　　曹張吳之行止曹張二使以抵京日久本省政務各極冗繁又以正式内閣業已成立一切重要問題自當一任内閣處理至待商各事已與總統理及各省代表接洽就緒故無滯京之必要急思各回本省聞預定於十八日聨袂出京祇緣有緊要軍事尚待接洽故有改於星期六（即二十一日）聨袂出京之説惟聞東海特囑靳氏代表向兩使示意暫緩出京俟將國會問題及全國軍區分妥協更經一度之籌商後再行出京但曹使因回保整頓某部軍隊仍欲速仍至吳子玉將軍此次來京晋謁東海陳述關於駐軍事宜並參與前日公府大宴會後無留京之必要已於十七日午前十時二十分搭乘京漢專車出京返長辛店行營矣　　中東路之消息日本在中東路哈綏哈長沿站分駐重兵經外部於上月七日提出抗議日使館近外務省關於此案之訓電謂中國要求中東路日兵撤退一節應卽根據下列二理由備文駁覆（一）俄領沿海洲方面亂事尚未平定日本爲防備不虞起見所有中東沿線仍有駐兵之必要（二）關於中東路守備事宜前經列國高等委員會議决由各國分任其責日本依照此項决議自不能放棄責任而將全路守備事宜委諸中國一國故須繼續屯駐以上爲外務省訓令内容之要點聞小幡公使準於日内正式照覆外部拒絶撤退之請求　　安福議員之手段副座問題近日安福部議員又大爲活動已連絡庚申俱樂部及己未俱樂部由某某之周旋欲以此席獻於於某使某使在津時却已拒絶於前但其左右之依草附木者仍不能恝然置之故安福之計謀得逞查安福之爲此狡計者實乃挑撥奉直問題以達其雪忿之目的勢昨之徒不察竟爲所動且欲藉此以保全新國會故政潮又有展開之形勢説者謂安福雖死其鬼猶厲吾民刼運猶未已也　　東海口中之吳師長吳佩孚師長於十六日上午謁見東海談話甚快據公府確訊總統近與某府員談及吳將軍頗贊揚不置且謂人人皆云子玉有學識余尚未深信於十六日晤談後果然名不虚傳實係我國軍界之第一流人才最可佩服者此次在西路戰勝身居首功見余後竟未提及一字至余垂詢交戰情况子玉僅以幸叨大總統宏福更賴將士聽命始將逆軍戰敗還我中華民國大好山河數語答之余又深奬子玉此次之戰功子玉竟以極謙極敬之辭却而不受更言安福逆黨旣除佩孚三年以來所抱志願已達現在所希望者厥爲國民大會早日開始俾將一切不能取决之問題積極解决余亦允許但須徐圖進行子玉並無異議嗣又談到廢督裁兵問題子玉的主張實在高人一籌故余曾以中國軍界罕見之人物勗勉子玉將來國家干城重任非子玉莫屬云云　　國民大會之悲觀國民會議之呼聲至前日而有一種停歇之形勢實以政府方面無一贊成者而軍閥官僚深知國民會議成立之日即彼因襲勢力之末日故不惜出其種種手段以妨礙進行加之此回之倒段係以甲種軍閥推翻乙種軍閥之結果並非國民推倒軍閥之結果故國民對於政治興味尚在淡漠之中召集國民大會之舉頗覺費力有某記者以舊交關係與吳佩孚談及國民大會吳曰予已將本人之意見貢獻於國人予亦不過國民一分子若以兵力助長國民大會則予自蹈干涉操縱之譏予决不爲也又謂若國民淡於此事予亦無法予乃上一條陳陳於國民之前批准不批准自在國民予不好强求云 
[北京通信（靜觀）]  
　　中國銀行設立集中行中國銀行總行近以各處分行散在各省區埠平日不相聨絡而一經有事則又借用紙幣以資通融總行遠在北京道路阻督旣苦難周辦法理欠統一加以各分行發出紙幣時日旣久亦須設法收回從事銷燬以便補侵越但各分行旣遠處四方運輸不便一出一入必欲以北京爲總匯之區不免諸多困難乃由總司券一再籌畫特陳明總裁請於上海天津漢口設立集中行三所用以代表總行其職員卽派總行職員兼充不另支　已經總裁認可日内即可宣告成立惟漢口一處經該行議决暫行緩設據聞集中行所司任務約有五端（一）集中行代表總行總司劵行使其職權（二）附近集中行之各分行所有發行紙幣均須受集中行之檢查與監督（三）附近集中行之各分行除酌留紙幣若干外餘均由集中行收存（四）集中行收回附近各分行之舊紙幣應一律銷燬（五）總行分發新紙幣於各分行時所有加印地名簽名等事均由集中行代爲辦理此其大略也現在集中行章程正在草擬中尚未正式公布但職員業已派定並已有出發赴上海者矣其職員分主任與辦事員兩項上海方面主任派孫方尚充任孫係總行副總司券辦事員派楊慶熊王毓斌朱揆甲充任派浦義煇充任浦係總行總司券室第三組領組辦事員派梁上樞葉振元朱藻荃充任亦爲總行行員并聞集中行設立於上海天津兩處者均不另賃房屋僅就該兩處分行闢出空屋數間以資辦公而於門首另懸一牌其名稱曰駐滬集中行辦事處或駐津集中行辦事處上海地居重要所有附近各分行如南京蘇州杭州等處營業均異常發達所發行紙幣之數亦較他處爲多故特派副總司劵經理其事以示愼重 
[中國北部之商業機會]  
中美新聞社譯密勒評論報載愛雷斯氏文云美國駐華商務參贊安諾得氏在美國游行演説謂中國已發生一新國民精神將來國勢必大擴張恐世界最大之商場將由大西洋而移至太平洋云按日本五十年來由一小島國而成爲世界一大强國三十年前其對外商務值價一萬萬元現已逾十萬萬元中國土地大於日本五十倍人口多八倍天産富數百倍民智聰慧决不遜於日人三十年來其對外商務已由八千萬金圓增至五萬萬圓將來必再增多數倍美國在華貿易其得根據地也爲日較淺但與華人交誼頗厚因吾美經商之方法一秉公道與他國不同也中國工業上如欲大發展尚須消除許多障碍其最主要者爲缺乏交通方法中國能否發展其商業於世界全視其能否大造鐵路若交通便利則全國煤價可以劃一則製造家將勃興人民皆有工作中國將從此興盛矣美國在華經商有一大困難卽日本握有勢力範圍吾人深望此種勢力範圍爲新銀團所掃除日本旣佔據高麗而滿洲最大之進出口埠牛莊亦在彼堂握旅順大連以及青島現均爲彼所有中國北部之公共商埠其不在日人之手者僅有天津烟臺秦皇島與龍口而已然天津每年須封河兩月不能經商於是蒙古滿洲以至山東直隸幾盡爲日人所囊括以種種方法優待其本國人而排斥他國人但一二年來日本貨之運至東方各國者已大減少一九一四年其出口貨值價二萬九千二百二十二萬五千元一九一八年增至八萬二萬九千二百二十二萬五千元一九一八以後西方各國照舊運至東方日貨出口遂大減少一九一九年九個月内英美對東方貿易均大擴張日本則跌至八千五百六十三萬二千五百元矣美國在華經商尚有一困難厥爲釐金此税不除外貨須納數重之税再有一困難爲一般外人所未確知者即外商不明中國商業之情形華人之經商恒於杯酒閒談中爲之不容急遽蓋中國社會階級向分官士農工商五等商居最後商人每爲官吏所魚肉當國内有戰亂時受痛苦者厥爲商人嘗聞一華人論此事云凡華商谥大都會露其頭角而不得保護者必爲刦奪之犧牲故華商恒在恐懼之中換言之中國商業之全部組織乃以恐懼爲基礎也按近世商業以信托爲基礎托拉斯者即信托是也苟華人不明此義則外人之不了解華人商業情形者與之通商其事絶難華人爲天生之商人然不之行商之法試觀其店舖不將貨物陳列顧客必須向之詢問某物始能知其有無也（未完） 
 
 

Page 7

 
 
[近畿農民救濟會近訊]  
　　近畿農民救濟會邇來辦事上進行甚速其故一由於在事諸人不辭勞瘁一由於外界慈善之士熱心相助所致茲將該會近日所得調查情形略紀如左　　美使夫人之熱忱住北戴河之美公使夫人憫此次近畿人民慘遭戰禍田廬掃蕩死亡相望自經該會技術部主任唐少山往述一切後慨然自願捐助洋千元請先購買糧食衣服散振災黎並欲派幹事三人在中東西三路災區相助爲理如此見義勇爲殊屬難得云　　災地情形之報告該會近據技術幹事朱少雄自榆垈發來報告略謂於四日赴南次榆東黑垈西黑垈常各莊中堡大藏村天官苑等村調查以南次榆東黑垈捐失最大該處地土最宜種瓜農人半以資生自遭兵燹後頓成一片荒土矣五日赴龐鎭張公垈定福莊梁家務李家窰棗林皮各莊馬房桑垈馬村等村調查以桑垈馬村受害最烈炊烟不繼者舉目皆是又據幹事錢寳鈞自涿縣來報則謂是地因接近京漢軌道運輸便利故邊防軍所劃戰線至爲寛廣全縣四百餘村受災者竟有百八十有餘聞該會散放蒿麥到境蜂擁而來者爭先恐後鳩形鵠面不堪逼視近由該處全境士民舉出鄉董茅協元等代表全體呼訴當道辦理善後並請該會以此次目擊慘狀遍告國人以冀共襄善舉又悉該處以災後疫生死亡相繼近又苦旱若再不得雨其災象當更不堪設想云云　　政界方面之關心該會辦事認眞所有大批蒿麥種籽業經發放完竣正在籌辦小麥種籽及恢復農民各項損失事宜除京内外各界捐助外日前税務處孫督辦首先代募現洋一千元警察廳殷總監捐助中鈔四百元電話局羅局長審計院莊院長山西榷運局景季冶等均踴躍慨助并蒙徐總統特捐現洋五百元天津黎前總統亦正在代募贊助云　　軍事當局之注意該會於救濟之中寓善後辦法業經張巡閲使曹經略使先後發給通行證以利救濟旋又蒙農商部代電各省軍民長官募捐去後當經甘肅督軍兼省長張廣建首先電滙洋一千元其安徽河南湖北福建等省均先後電復集有成數即行電解吉林鮑督軍霆九因兵旱之後災農深堪憫惻特電由吉省速解吉洋五千元到會救濟 
[北京皖事改進會之通啓]  
　　宣佈議定之五辦法申報轉各省安徽同鄉均鑒安系雖已伏法而皖難未已吾人若不乘此時機内除奸黨外絶强暴恢復民權共求福利則吾皖三千萬同胞將永無復蘇之日矣爰集安徽旅京各界連日　定辦法五條（一）驅逐倪倪嗣冲及其黨羽從此廢督　求政府特派馮玉祥帶隊入皖解散新舊安武軍編練地方警衛隊維持全省秩序并拒絶罪跡昭著及目不識丁之人督皖（二）請中央解散安徽公益維持會并剝奪由該會指買出身省議員之資格（三）查抄倪嗣冲家産（四）請懲辦禍國禍皖之眞正罪魁段祺瑞（五）主張國家根本問題由國民大會解决以上各條本係敝會全體一致所主張於本月十五日在安徽會館開會誰知一方袒護倪嗣冲一方爲張姜運動之江朝宗竟敢强藉武力阻止開會羣情憤恨非言可宣爲此特將敝會意見宣達同人務希一致主持達到目的皖省幸甚皖事改進會啓八月十七日 
[東三省通訊（隠）]  
　　東三省之韓僑問題韓國自被日本合并後韓人皆以我國之滿洲蒙古爲尾閶據最近調查沿鴨綠江圖們江一帶韓僑之多無論已即奉天及吉林兩省各縣亦莫不有韓僑之蹤跡其扶老携幼負笈擔囊而來者咸覓地以耕蓋韓人之長於農事視奉吉之華人爲精而勤糧户招爲佃户者至夥現已徧地皆是矣日本初持放任主錢我國官廳亦不顧問任彼任便往來自食其力綜計奉吉地面韓僑可數十萬而韓僑在華者要分爲兩種一爲自租地而耕食者一爲代糧户種地而分糧者前者尚少後者極多此種情形在數年前識者早已視爲重大問題無如官吏夢夢一無所覩並無設法取締之計畫不圖近兩三年來日本於韓僑薈萃之區派員前往調查省視並令該韓人等組織朝鮮人會我國政府見此情形始稍注意向日本領事抗議然設置此項朝鮮人會之處仍有幾處焉去年三月間韓國獨立黨發現以攻擊在鮮日官及恢復其祖國遂在奉天及吉林地方徴兵練習間派暗殺隊竄入朝鮮境内施行暗殺屢屢爲之日人非常驚懼特向我政府交涉請爲取締我政府特令地方長官轉飭各該地方官辦理無如日本對鮮政策過於嚴厲激起反動日甚一日正如野火燒不盡春風吹又生醖釀一年勢力漸大又因俄過激黨暗濟軍械屯聚於奉省之白山吉省之汪清等處山嶺之中成羣結隊以爲襲擊朝鮮之準備日人探知其情先由奉天日領向東三省巡閲便張作霖氏再三要求於本年五月間派員到奉天省之東邊各縣由日本顧問上田統等按縣搜查韓黨不及數日捕獲頗多張使不悦乃提向日本領事抗議而吉林省之延吉琿春和龍汪清四縣韓僑最多黨人亦夥日本私派警察下鄉捕拿卒以衆寡不敵不能如願復要求我國派員前往調查六月初吉林軍民兩署派員前往延琿和汪四縣調查本月初又有日本顧問齋藤恒等前往調查據聞日本方面抱定嚴辦主義我政府見此形勢亦以爲非速加取締不可現在延吉已委有警備司令並由延吉道尹編練警察游擊隊三百名以爲取締韓黨之用蓋深恐日人激烈舉動或致侵害我國之主權也 
[政學會解散之宣言]  
　　往在丙辰大法旣復某等鑒於元二之黨爭思本公誠平允之精神納庶政於常軌於是有政學會之組織竭其棉薄多所匡扶知府院之不可乖離也則力排縱横之謀以賢才之應共濟也則務去黨伐之私慨念大法久懸國本不固則主張國會力避政爭專心制憲鑒於對德外交關係太大故當通牒未發則主張愼思明决及其旣發則主張絶交宣戰貫澈到底凡茲苦衷實爲國人所共諒終爲異黨所不容激流所趨事變遂劇軍閥干憲議會被脅某等備位閣員者即時下野以謝國民寖假大法再毁復辟變興而同人團體行動亦因之中止迨義師護法國會南遷某等或越在嶺表或散處京滬各以其個人之資格直接間接有所効力途轍雖異蘄向則丁已至今忽忽已數稔矣此其間某等之抱負與行動又爲我全國父老昆弟所共見對於國會注重自尊自决勿徒依賴他人故非常會議以後亟亟以開正式會議爲圖正式會議旣開文諄諄以完成憲法爲務對於憲法主張發揚民治並宜融合國情故中央地方之權責期於質劑得宜行政立法之平衡期於保持弗倚對於時局主張護法而外尤重救國故密約在所必廢而賣國之軍閥尤不可不除滬會亟應續開而安福之首魁則不容不斥尤兢兢者連年兵禍元氣大夷國人求治有逾飢渴因是於國家將來之建設及其永久之和平期望彌殷鼓吹尤力凡茲種種悉本於良心之所命但知爲國不計其他雖日處危疑震撼之中曾未存游移苟且之念惟才薄能鮮誠信難孚數年來艱難困苦欲爲國家保持一分元氣啓發一綫光明而證諸實蹟覺影響所被會無幾何此則負疚滋深不敢向我父老昆弟妄求解免者也不幸爭政之徒不加諒察或造作蜚語横加詆　或摭拾政學會以外諸人之言動蔽罪同人支離附會可爲歎忱某等自省公誠謀國嚴謹律己凡所舉措可質鬼神世有明達試看昨日之國中媚外固權賣國肥己者爲何人扶植正義力與抵排者又爲何人窮途變節反顔附段者爲何人孤軍奮鬭古折不撓者又爲何人悠悠之論不攻自破屬者思潮丕變新理日昌政黨根本改造之説已屬有識者所共認况值國賊已除和局垂成國家改建之大業迫於眉睫更應破除一切門户之見合海内賢達共起圖維某等差幸數年奔走無負國家尤願萬流同趨發皇素志爰自宣言之日起政學會名義永遠取消舊時同人對於政學會一律解除關係消減畛遠與衆更始我父老昆弟其共鑒之中華民國九年八月二十日張耀曾谷鍾　文羣金兆棪徐傅霖王有蘭歐陽振聲韓玉辰李述膺孫光庭陳鴻鈞李爲綸周之翰鍾才宏王源翰陳祖基張佩紳楊擇朱溥恩鄭際平文登瀛蔣舉清張大義沈鈞儒張魯泉王侃陳國壐陳子斌等謨佈 
[攻閩中之各面觀]  
　　李厚基方面福州消息李厚基於本月八號召集各師旅團長在軍署開軍事會議籌備對待桂軍辦法上游剿匪司令張清汝旅長厦門臧致平師長晋江唐國謨旅長均派代表來省參與會議至前傳李與臧致平失和一節聞已經客軍第二十四混成旅長唐國謨居間調停銷釋前嫌李曾對人云我與我齋本無意見因和齋一時誤會今旣是白當然不再提起又李以月前蒼霞洲發現黨人機關其中多係各師旅退伍軍官兵士因責令衛隊團長王獻臣派人將此項軍官兵士盡行召集老弱者酌給川資護送回籍精壯者挑取一千名編作兩營即隸屬於衛隊團現李擬暫不出兵因桂軍攻閩陳炯明首當其衝只須帮助陳之槍枝子彈即不啻爲自己顧門户也　　陳炯明方面陳炯明態度何如爲一般人所注意茲聞陳對某代表言吾原不願回粤吾在漳州以新文化爲主每月出版物甚多再過數年不法之軍閥自有人起而推翻吾不難行中國之新民主主義奈某方面一再相逼不使我安居漳州我惟有謀相當防衛戰事發生社會自有公論云云查粤軍現駐前線者有洪兆麟陳炯光兩人之全部槍械極齊備而龍巖漳州兩處工廠每日趕製子彈不輟又聞前所組織飛機隊現已告成立七月中旬又由法國某廠購到新式飛機六架並聘有粤人李光輝爲飛機師就漳城試演高達七千餘尺成績甚佳陳因而大悦卽委李充飛機隊長並前粤廠所製及他國購來之飛機士架共十六架以資軍用外有綠氣炸彈十餘枚陳不欲糜爛桑梓只許於不得已時抛用四枚頃據某署消息永定雲霄方面戰事已起陳有通電述明用兵大意　　浙軍方面浙軍陳師長肇英與陳炯明感情甚好浙軍每遇火食拮据皆陳部帮助維持此次對閩用兵陳有電致某方面申明如攻李厚基則極力贊同如攻陳炯明不敢奉命因此某方面請吕公望前往調解吕尚未行外傳吕已起程者謡言也　　靖國軍方面方聲濤所部靖國軍前已一厥不振自與陳炯明和解後漸行收集潰兵另行編制並由某方面助以軍械勢力又復還原但土匪太多戰鬭力極其薄弱計楊持平一旅現駐安溪縣城張貞一旅駐德化許卓然軍駐安海夏述唐軍駐詔安現方受某方面意當然與陳炯明反對惟力量不足難生如何助力也 
[桂粤攻閩之軍力]  
　　廣西通訊云龍州會議已將攻閩之軍事計畫交與岑西林會同莫日初轉告各路軍官并密囑岑莫二氏按察粤省情形配置一切現聞龍州方面已將桂省軍隊之編入戰區及粤省桂粤兩軍開赴前線之各路軍隊列成草表以觀實力據總司令沈鴻英來函報告除前月先率所部砲兵二團步兵四團工兵一營機關槍兩連分赴澄海潮安揭陽梅縣等處預備開戰外現又調出暫編陸軍混成旅第一團長何才傑率所部第二營長農福廷第三營長沈寳廷陸續開赴前方護國軍第一總司令馬濟所部之武衛軍亦編入第一第二第三批攻閩軍隊第一批爲陸軍第一混成旅全旅由永興郴州未陽同拔回粤分乘江漢巡艦拖帶至普寗惠來梅縣等處駐紥第二批爲砲兵四團步兵五團由成劉兩團長指揮馳往石龍企石博羅惠陽鵝埠清溪水一帶擇要扼守第三批爲唐紹慧全旅及援湘陸軍第四團該團軍械軍餉極稱豐厚與北軍轉戰於長岳立功最多茲由陸幹卿議决擬先令該團長鄧瑞祥督率各軍加入攻閩先鋒隊并囑馬氏設總部於惠陽城内以資策應至粤軍之實力計有陸軍第一旅（爲滇軍改編故稱爲粤軍）長李根雲所部兩團第二旅長梁説所部兩團第三旅長周興權所部兩團張鑑桂所部砲兵一團共計八千餘人皆昔日滇軍第三四兩師之精鋭惠潮梅各路駐紥之完全粤軍計有沈榮光所部一團早已開赴入閩陸軍游擊總司令張錦芳所部之三十八營長莫北徐三十九營長車渭英均於前月進紥饒平樟林浮山白堠等處現已在戰鬭區域駐潮劉達慶所部六千餘人亦紛向閩邊進迫加入戰線并調所部營長黄炳坤由紫金進駐歧嶺第一路司令申葆藩所部第九第十兩營長彭智芳陳志中已進駐大埔綜觀攻閩各路軍隊約共六萬四千餘人力頗雄厚若據其最近移動之情形以軍事上眼光判評之則桂粤攻閩之軍隊實似先取連營漸進之法云 
[蘇議員請求召集臨時會]  
江蘇省議會據議員胡允恭等九十五人請求召集臨時會已於本月二十二日據情咨請省公署茲將該會咨文及胡議員等請求書照錄如下（一）咨文爲咨請事查省議會暫行法第二十二條載臨時會因特别緊要事件發生由省行政長官或議員半數以上之請求時召集之等語茲據胡議員允恭等九十五人簽名蓋章公具請求召集臨時會理由書到會合將原書咨請貴省長查照施行此咨江蘇省長齊（一）請求書按照省議會暫行法第二十二條之規定因特别緊要事件發生由議員半數以上之請求時召集臨時會查本會於上次臨時會議决彈劾齊省長尚未經國務院依法懲辦不謂案猶未結齊省長竟以彈劾案中有重要關係之俞紀琦調任財政廳長夫任意更調簡任官吏已屬違法且俞之種種不職久爲輿論所不容以故未經接任即羣情反對近且有預借捐税與變竇省産以彌補數百萬虧空之傳聞似此情形非特吏治前途不堪聞間更恐　地方財政有絶大危險議會以監督吏治財政爲天職僉認此爲特别緊要事件謹依暫行法第二十二條之規定由議員半數以上請求依法召集臨時會以便會議公决 
[南京快信]  
省議會議員以吳佩孚主張之國民大會係採狹義制度並以議會爲民意所寄反不能代表民意擬電吳辨論陳炯明通電謂桂軍相逼請主持公道岑陸代表文羣黄自希已返滬聞日内尚須來甯轉車入京李督昨電府院謂如文黄到京請予延見何恩溥昨回寗謁李督報告直皖兵爭後在京津保奉參與各種會議經過情形李督諭令緩日北上馬玉仁電軍署報告親率大隊出發勦匪現駐乘興鎭俟高梁收刈卽包圍痛勦田中玉趙倜均來電乞賑王揖唐所遣之王子坪在丹陽勾結土匪謀亂已被軍警獲解省署轉送軍事審判處研訊李督齊鎭使均已病愈昨已照常見客批閲公牘 
[杭州快信]  
京綏京奉京漢津浦滬甯滬杭向訂有陸路聨運辦法前因津保兵事暫時停頓現已於十三日照常通運經兩路總管通告各轉運公司日來起運各貨異常擁擠各縣辦理平糶前奉軍民兩長通飭勸諭士紳如有存榖一律平價出糶其欵由縣收東撥還現已陸續造報浙省田賦本年上忙開征迄今多無起色現查照上届成案由省分委候補知事駐短額最多縣份督催儘三個月爲限杭州造幣分廠於十九日停鑄探厥原因一因大條生銀鎔鑄新幣反多折耗改用寳銀又乏餘利一因工匠人等偷漏過多員司壓束因是毅然飭停新選省敎育會會長許炳堃副會長周錫經李俊俟二十二日該會開臨時評議會時一律就職新任運使趙從蕃來電稱本月二十六南下來浙沈金鑑内眷定二十八日來杭地方通信 
[蘇州]  
新開機識紗緞廠四家吳縣公署准蘇州總商會轉據鐵機公會函以商人張寳森在祥符寺巷牌號耀華又陳柄在皮巿街打綫衖牌號延齡又周念慈在西百花巷牌號宏富又陳盤蓀在北倉橋南堍牌號鴻興先後開設機織紗緞廠分别繕具奉請書並備註册費送請註册給照等情温知事當即一一塡給執照並缮發公告俾衆周知 
[鎭江]  
龍潭新米上巿鎭屬西南鄉龍潭日前已有第一批新米運鎭昨又有第二批運到計新秈米百餘石爲城外大街和泰等米行售進計開盤每石八元六角云派員守提税欵丹陽金壇溧陽等縣應解正賦糶税因對俞問題相率觀望俞紀琦昨特委張元等分别馳往守提矣 
[泰興]  
關毆連傷數命頃據樂芷蘅投函云泰興北區宣　堡李某與鄰人某甲素有嫌隙前日適遇甲在田閒工作竟以石灰揉瞎其兩眼甲方暈倒於地又復奔至家中持刀將其賑珠挖去經甲家聞知各持農器前來報復李亦全家抵抗互相鬭毆李母頭部被刀削去其半血流遍體與甲同時斃命甲之幼子亦被踐斃三屍同置一處當經該區警局將兩造兇手獲解縣署旋由曹知事於陰曆初四日下鄉相騐尚未知若何辦理云 
[湖州]  
縐紗巿價之報告八月十九日議出行情報告如下華絲葛加長普通中大花七角八分華絲葛短頭普通中大花七角七分華絲葛素直羅八角華絲葛加長清地小花及特别花八角四分華絲葛短頭清地小花及特别花八角二分華絲花紗八角五分本機店尖三則五角六分本機六九五角八分本機尺九加長六角二分本機廣衣六角本機輕長三則六角三分本機杭衣五角九分本機輕長五角七分本機平巾丈四至丈二六角二分本機二尺六角錢業議開拆息此間錢業日來非常活潑逐日有現洋運滬而内地各鐘捆　來湖者數亦不鮮故各錢莊存底甚豐銀根因此大鬆本月初四錢業公會議開六月分往來拆息每千元計取十五元五角典欠十五元存息五元五角刻已由會抄送六月分賬單通告各往來商號矣雜評一 
[政學會解散（默）]  
　　各國皆有政黨而獨至中國視如蛇蝎避之惟恐不及者何也以中國之政黨借黨名以營其私故也政黨而可以營私於是一般無恥官吏搗亂議員亦皆投身其中踞爲擴張權利之窟穴初則僅少數不良分子倡導之繼則呼朋引類而遂成萬惡之歸故政黨在今日已無立足地政學會之不能不自解散者亦勢也雖然解散之後中國將永無政黨耶無政黨則一般依以爲命之政客又將寄生於冋地耶抑解散之後而仍謀改造耶改造之政黨能剔除一般舊政客耶是故今日欲改造政當須先改造一般政客之心方謂之根本改造不然僅易招牌其招牌雖新其奈人物依舊哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國民大會策進會成立會紀]  
　　昨日下午國民大會策進會假四川路青年會開成立大會到會人數達一千數百餘人均係工商學界健全分子氣象嚴整海北巿各大商號多懸國旗足見國人對於國民大會已具有自動的决心其會場辦事職員（一）幹事盧煒昌袁履登陳良玉霍守華馮少山任矜蘋孫道勝鄭鷓鴣崔通約司徒俠海李澤源（二）文牘沈仲華金拜仁周鋤雲（三）招待葉惠鈞沈佩蘭馮梓材江湘浦吕靜齋伍詠霞鄔志豪林炎夫李次圖蒙會文馮謙源唐寳書趙南公等二時二十分振鈴開會推江湘浦君爲臨時主席周劍雲君紀錄當由主席宣布宗旨大致謂本會以農工商學各團體爲組織份子屏絶武人官僚議員政客混迹策勵純粹國民努力於國民大會之進行蘄其實現至國民大會成立之日卽本會告終之日次由馮少山君報告經過情形自發起日至今日到會及加入團體如各業公所公會各同鄉會各公所各路聨合會各業聨合會省敎育會閘北救火聨合會等共計有一百數十個團體（名單列後）並報告連日辦事經過大略次袁履登君演説略謂國民大會策進會非僅在上海一部份須推之全國係公開的非秘密的吾等但憑良心能力做去祗望國民大會早日成立本會得早日取消次陳良玉君演説略謂民國如一公司國民即公司之主人國事敗壞至此正主人説話之時次余日章君演説略謂今日本會成立鄙人以爲非常榮幸鄙人前到吾國及歐美各會場不知凡幾從無今日之會之重要立國九年變亂至此人謂他人之過吾謂實國民之過皆國民不負責任之過如人人有責任心團結一致不但對内易於解决卽對外許多困難亦易於對付次霍守華君演説略謂上海地方繁盛無日不開會但開會刻演戲赴會如觀劇一離會場淡然若忘殊非今日開會之意頃陳良玉君謂民國如公司予謂民國直如家庭一家之休戚人人攸關應人人負責否則民國前途不忍言矣次江蘇省敎育會代表陸規亮君發表意見並報告山西省敎育會等團體關於國民大會之公函（見另條）又次俞宗周君宣讀耶敎自立會致總統總理快郵代電（見另條）繼演説謂人皆謂政府不好國會不好軍人不好議員不好使此次國民大會亦不好國民將何以自解務請今日到會諸公各本良心毅力一致奮進共負國民責任又次沈仲華君宣讀宣言及本會章程并經决定准本月二十三日（卽星期一）仍假廣肇公所開會員會通告已加入各團體及未加入團體照章推舉代表一人至三人備具正式書函准時到會與議至五時餘乃由主席摇鈴散會茲將該會宣言及昨日與會團體錄後　　宣言書中華民國之主權屬於國民全體此爲中華民國成立之要素顧自辛亥以還國家主權始終爲强權者所侵奪俶擾至今羣雄割據大法陵夷國權非所計民命不足恤瞻念前途此神洲大陸黄帝裔胄有能知其所届者乎哀我國人使猶放棄主權不謀所以自救我中華民族恐將雪泣無所矣今幸幡然覺悟以國民大會解决國家命運之聲徧於國内偉哉此舉其殆我國民爭回主權自救救國之時機乎然吾人思國民大會之精神完全爲國民之自動其召集之手續組織之規定與其職權之限度當然付之國民之自决庶國民全體之意思得自由表現不爲一階級或一部分主張所覊束我純粹之國民應用何法使之實現此爲今日最大之責任使皆觀望却顧卽幸而不敗於紛議亦難保不出於僞託同人等認爲無一而可者况上海爲民意之中心全國觀聽之所繫國民大會主張之能否貫澈胥視上海之舉動以爲斷爰本此責任集合純粹之國民團體發起國民大會策進會其（宗旨）在策勵國民以自　的精神努力於國民大會之進行其（方法）在一方徽集會内外對於國民大會之意見一方卽供會内外研究徴集多數之同意使國民大會即由此多數之意見而實現其（範圍）在不使武人官僚議員政客混跡於此次之國民大會對於加入本會者絶對取嚴格主義使國民大會産生於純粹之民意此皆爲本會最純一之意旨嗟嗟放棄主權之痛苦吾人已不忍殫述今幸有力者由强權者之手取而還之國民使猶棄而不取或名取而實棄則顯然自夷於奴民族國民能力之缺乏乃眞百口不能諱辯從前之責强權者以侵奪爲多事此後且授强權者以藉口之責主權在民之説永等於具文我國民將何以自解時機不再稍縱即逝我覺悟之同胞其速奮袂而興起乎　　公所丹陽旅滬同鄉會秦西食品同業公會城北商業聨合會神洲醫藥總會山西路商界聨合會江淮同鄉會山東路商界聨合會邑廟豫　聨合會滬南商業聨合會沙花公所閘北醫院同業機器公會盛涇綢業公所耶敎自立會吳淞路商界聨合會愛國恒心團時間守約同志會新閘路商界聨合會福建路商界聨合會基督敎救國會均益决志會滬北六路商界聨合會大埔同鄉會上海敎育實進會素絢堂顔料雜貨公所嘉應五屬同鄉會上海中華電器工界聨合會中華青年勵志會通崇海花業公所崇明外沙商會華僑聨合會商餘交誼社中國工會法界商業聨合會上海煤炭商業公會江蘇省敎育會上海志成團陸家渡商業公會志　　（左）（中）（右）本届赴美學生全體攝影此影片本係統長者因其太闊不能載入報中故製銅版時截作三片上爲該影片之左面下爲該影片之右面其中則爲該影片之中間也　　與會團體寗波同鄉會廣肇公所蜀商公益會旅滬商帮協會上海紙業公會南北報關公所山東會館四十一路聨席會四川旅滬各界聨合會浙江路聨合會全國烟酒聨合會江西同鄉會粉麵公所愛克界馬路聨合會海甯路商界聨合會工界協進會浙江路商界聨合會救國同仇會知學會百老滙路商界聨合會天潼路福德路商界聨合會寳山路商界聨合會滬北五區聨合會救國恒心團江蘇陶業公會北山西路商界聨合會十人團雜糧公會崇明路商界聨合會大東門商業聨合會江寗六縣同鄉會閘北商業公會淞滬駁船　　成學校三山會館基督復臨安息會文監師路商界聨合會順直會館蘇州旅滬同鄉會全國工界協進會四川路商界聨合會新劇總公會西菸公所北四川路商界聨合會書業商會縐業公所儉德儲蓄會閘北救火會五馬路商界聨合會温州同鄉會四馬路商界聨合會泰西食品洋行代表會廣東旅滬金銀首飾工業會民國路商界聨合會東北城聨合會中城聨合會包飯同業聨合會滬江旅客聨合會銀爐公會烟業公會上海競育會西華德路商界聨合會北京路商界聨合會上海各界聨合會漢口路商界聨合會武昌路商界聨合會銀樓新同行公會四川路聨合會中華國民愛國會中國佛學會中國工會上海總部學術研究會國民禦侮會 
[晉省團體對於國民大會意見]  
　　江蘇省敎育會對於國民大會甚爲贊成數旬以來與上海縣商會縣敎育會等各團體研究辦法已有端緒近得山西省敎育等鹽代電國民大會之辦法大綱甚爲贊同本日派遣代表赴國民大會策進會中陳述意見當時在場同人大爲首肯云茲將山西省敎育會等鹽代電錄下江蘇省敎育會上海縣商會上海縣敎育會華商紗廠聨合會中華職業敎育社寰球中國學生會歐美同學會上海救火聨合會公鑒頃讀貴會復吳子玉帥長電主張國民大會每省複選當選五人竊以人數過少恐不足代表眞正民意且慮易爲他種勢力所操縱不如仍照吳師長原電每縣農商工學會　舉一人爲會員不再複選集會於省城再由省會中舉出若干代表集會於上海或天津名爲委員會委員會議决案件必經由各省會覆議得全國省區過半數之同意方得成立似此則人數旣多民意較易實現會所分布他力難於利用惟必須附以條件的限制方能妥適（一）各選舉機關有撤銷其當選人之權（二）被選必須以農工商學各界爲限（三）各省會對於委員會議决案件只有議决存廢之權不得修正文字或意見（四）安福黨員此次均不得當選要之中國存亡僅賴此舉深恐稍一不愼又蹈少數專制之覆轍將古今東西得未曾有之大好機會坐令失去一蹶不振吾國民將永刼不復矣謹貢愚見仍請詳審研討爲祝山西省敎育會省農會省商會鹽 
[耶敎自立會促進國民大會電]  
　　中國耶穌敎自立會對於國民大會之快郵代電原文如下（銜略）共和國家民爲主體國會其代表耳代表失職主人收回其職權而自執行之自是正當辦法無可訾議今舊國會自行分裂新國會又絶無價值且均爲武人政客所利用致令神州鼎沸幾將步武乎台灣朝鮮此種代表尚不收回其職權而猶爲法律之爭持朝此種代表尚不收回其職權而猶爲法律之爭持雖殺藉遂鯨吞乎聞子玉師長主張以一切法律事實之權還諸人民開一國民大會解决上海和議無力解决之事項言至公而理至正逖聽之下欽佩萬分敝會願率一百三十五分會全體二萬餘人爲公後盾尚乞解除障礙極力進行至爲盼禱中國耶穌敎自立會總會俞國楨等叩馬 
[本届赴美學生調查錄]  
　　此次赴美留學生共有百餘人泰半係清華學校學生其餘自費者亦有三四十人現均已陸續到滬候乘南京號輪船放洋赴美茲將此次赴美學生姓名調查錄下 
[清華學生姓名表]  
　　姓名擬入學校所習科學姓名擬入學校所習科學張光明里海化學趙學海密臬造他化學孔令烜彚司康新化學學家麟同上化學沈熊慶同上化學宋國祥同上化學丁嗣賢密臬造他化學余英傑同上化學翟維澧塔虎化學工程陳可忠同上化學工程薩本鐵華塞司脱化學工程沈增笏渥海渥同上曾昭掄麻省同上吳浩然哥倫比亞同上周良相密乞根土木工程莊康權紐約土木工程洪紳同上同上劉孝懃麻省同上王之翰紐約同上吳啓佑同上同上劉學濚同上同上鍾相卿億利腦愛鐵路工程黄國祥同上鐵路工程常叙可羅拉駝鑛務工程黄大恒密臬造他礦務工程陳三才華塞斯脱電學工程游嘉榖里海電學工程吳毓驤麻省電學航空學趙深本薛文尼建築工程鄺寳常康奈耳機械電學工程華鳳翔麻省航業工程劉崇樂哈佛油質工程陳總彚司康新經濟陳裕祺密乞根經濟李賡昌因地國那同上梁春　哈佛同上林益湘本薛凡義公衆經濟施宗嶽霍伯根公衆經濟楊天受勞倫司同上楊蔭溥同上同上孫明哲本薩凡義銀行曾昭承彚司康新銀行陳思度檍利腦愛商業徐志禹同上商業陸梅僧克羅拉駝商業袁錦昌渥海渥商業陳文沛麻省商業許學昌同上商業顔料化學唐炳源同上同上王箴同上商業顔料化學王倬同上同上王通全同上同上李耀慈霍伯根政治甘介侯彚司康斫政治劉馭萬渥勃靈萬國公法宗植心支加哥同上陳復光哥倫比亞法律劉世芳哈佛法律楊宗瀚紐約法律楊光注可羅拉駝法律張錫鈞支加哥醫學秦文靄同上醫學富文壽凡特别爾脱同上梅貽琳支加哥同上孟繼懋同上邱樁華盛頓敎育杜庭修勞倫司同上李幹密召厘新聞學劉師舜哥倫比亞同上蕭公權密召厘文學慮延英威廉文學劉和愛渥阿森林鄒家彦密乞根同上張景鉞太克塞司　業陳同白華盛頓漁業李嘉齊同上同上張佶浮勤尼亞軍事學高介清同上軍事 
[自費生姓名表]  
姓名籍貫何校出身擬入學校所習科學徐曾祺江蘇江蘇專科師範里海土木工程趙季言江蘇聖約翰加利福尼銀行陳立泰浙江東吳法科億利腦愛法律商業張先德安徽東吳大學彚司康新政治經濟張訓彚廣東ＳtMachad支加哥宗敎蔡章儒江蘇金陵大學密乞根法律阮神鐸廣東南洋公學萬國青年會體育周永濂浙江之江大學加利福尼化學陸秉享浙江ＱccidentalＣollege夏守衷浙江之江大學OccidenlalCollege物理張銘浙江之江大學OccidenlalCollege文學楊風浙江之江大學同上文學陳達湖南滬江大學支加哥敎育楊開勁湖南南洋公學支加哥土木工程差洽湖南商業學校哥倫比亞商業徐瑛湖南滬江大學意利腦愛商業岑德彰廣西聖約翰哥倫比亞經濟徐定瀾浙江之江大學哥倫比亞商業蕭鈺麟江西復旦大學加利福尼商業張斌女士廣東女青年會ＴristaleCollege商業關士權廣東KwangFu中學BuiteMantana機械工程吳東初安徽金陵大學加利福尼商業管理朱巽元江蘇聖約翰大學本薛凡義政治宗敎馮培芝浙江金陵大學紐約實業畢祖培直實業學校哥倫比亞實業化學馮建維廣東約翰大學本薛凡義銀行歐陽旭初廣東東吳大學億利腦愛商業嚴仁曾直隸南開中學希爾司待爾化學黄玄安徽金陵大學億利腦愛文學朱調孫江蘇同上西北大學社會劉崇本安徽同上勃脱勒政治學歷史查謙安徽同上密烈沙他算學物理方珊琴女士浙江聖瑪利亞書院ＭＩＪ紡織陳俊武浙江北京專門學校同上電學工程蔡天佑安徽ＷilliamNastＣohege密召厘農業森林董承琅浙江滬江密乞根醫學倪逢生浙江PekingUnionMedieal支加哥同上陳月英女士廣東女青年會TrislaleCollege文學張葆蔦女士同上GraceHighSchool同上文學圖畫陳張葆貞女士同上女青年會同上紡織工程張蕙生女士愛國女學銀行錢素君女士愛國女學銀行 
[又官費生一人]  
劉天成貴州南洋分學渥海渥電學 
[孔敎會歡送清華學生紀]  
昨日下午四時孔敎會曁孔聖堂假半淞國歡送清華學生男女來賓到者三十餘人清華學生到者三十餘人秩序如下（一）主席蔡紫黻報告（二）孔聖會致頌詞詩文各一篇孔敎會頌詞一篇（三）姚玉蓀姚孟塤演説（四）清華學生領袖甘介侯演説來賓曹信卿君演説（五）茶點（六）散會已六時矣 
[蔡鈞樞等覆齊省長電]  
南京齊省長鈞鑒删電敬悉並閲寒日致中央電過蒙奬飾愧無以承惟原電旣有鄉望素孚一言一話决不致毫無根據等語具徴深信鈞等立言固有來歷議員與官廳交涉較之訴訟不同非至必要時雅不願宣佈人證致多牽涉究竟貴省長與安福李思浩等有無接洽請自詗良知可也蔡鈞樞王發蒙等馬 
[反對俞紀琦之函電]  
川沙各團體電江蘇全省各公團鑒俞紀琦調任財廳羣情憤激敝縣贊成省議員胡允恭等曁吳縣嘉定武進丹陽各縣通電在俞氏未去任以前拒絶借漕特此電聞川沙縣商會農會敎育巿鄉各經董皓金山各團體電江蘇各團體諸父老均鑒金陵道尹俞紀琦爲議會彈劾案中主要之人省署調長財廳違反民意拂逆輿情萬難容忍關於借漕提欵等事槪行拒却特此聲明金山縣商會農會敎育會叩蔣鳳梧等公函本省各縣公團鑒俞紀琦調任財廳一案省署侮蔑蘇民莫此爲甚省議會臨時召集以圖對付實爲能盡其職但此爲蘇省全體共有之憤非省會議員獨有之讐人民不爲省會後盾而一任議員諸公之呌號若官廳仍以平日仇視議會之手段對付議員將來搜括壓迫其害仍在蘇民全體事機危殆端資羣力各縣不乏熱心明達之士望各努力共策進行以冀去此民蠧蔣鳳梧張鴻鄒魯望丁祖蔭徐兆瑋崔啓甲陸琦宗舜年趙寛俞可師殷崇寛陳光煜徐鳳標楊彦龐樹森公啓南滙公民電蘇省六十縣各公團及公民均鑒俞紀琦爲全省人民所同嫉疉被查辦貪污著名齊省長調任財廳直好人之所惡借漕等事我全省槪應拒絶特此通電以聞南滙公民葉秉衡康廷佑陸望峯張鑑千許庸謹沈炳文等哿 
[江寗旅滬同鄉籌議梓鄉水利]  
江寗六縣旅滬同鄉會昨徇寗紳陶保晉曁省議員屠宜厚兩君之請特於午後三句鐘召集職員會議專爲寧省水利共同討論當山陶君起謂赤山湖自前清兩江總督左文襄公發起開浚甫行動工先爲久雨所阻繼因中法交涉左督調任閩浙由是停工迄今三四十年無人提議迨民國五年曾由省會議開浚此湖并咨請官廳核准同時又有句容人民提議開浚便民湖亦經官廳核准設立水利研究會查寗屬地丁項下自五年曾經政府規定仿照直隸辦法江蘇全省六十縣帶收二分畝捐作爲水利經費數年來約積八萬餘元現實存水利局約七萬元江寗句容兩縣公署約共一萬元再加今年九年份三萬元共計約有十一萬餘元水利爲當務之急旣有的欵當然疏浚便民湖爲第一辦法復由屠君起述與陶略同但謂赤山湖事體重大辦法綦難非籌欵百萬不易措手官不籌欵談何容易若開便民湖較爲省便但求江寗句容人民各除私見無分畛域將徴存畝捐提出先開便民湖然後再請測量專家繪一詳圖或請外國工程師測估修費若干胸有成竹將來或借欵或押欵便有標本祗須寗滬溝通一氣各人注重家鄉水利從長計議共謀樂利云云末由該會副會長史量才起謂今承陶屠兩君不避暑熱到會詳述家鄉水利亟須疏浚否則十年五荒人民困窮不堪設想同人等聞之無不關懷但茲事責任甚大處此國家　 
 
 

Page 11

 
 
財政竭蹶之時萬難求其助力惟有由人民自動之一法先其所急即照陶屠兩君先浚便民湖未爲不可所餘之欵卽作爲研究開濬赤山湖之舉將來如須旅滬同鄉策力進行本會自當熱誠贊助以利農民但現存畝捐必須提出由人民自行動用或存放斯爲至善之法詞畢衆鼓掌贊成鐘嗚六下始各散會 
[實業家資助學生赴歐]  
　　實業家張延鍾君鄞縣人幼清貧年十餘來滬習工藝某西人欽之擬資遺留學英國以事不果嗣後在百老滙路剏辦恒昌祥機器廠與人交必以誠信故營業日形發逵然張君性好施濟每歲所獲泰半捐助公益本年寗波同鄉會徴求會員張君成績第一繿而擔任四明公所北廠捐務張君又列第三大都出自張君私囊其熱心可見一斑近以澄衷學校敎育認眞而畢業生李允成王珪孫兩君成績頗佳自以工業起家而吾國機器尚在幼稚時代不可不有以提倡乃慨助李王兩君學費俾赴英國學習工業並不限以年月强以服務蓋全爲國家社會造就人才而不雜以絲毫私利之見也王君新自北京大學返滬稍緩即行李君業於昨日由海關碼頭下船乘英輪拍拉賽號西渡張延鍾君及該校校友送行者數十人同行者爲南洋煙草公司所送留學生三人其中龍純如君亦係澄衷學校畢生而升入南洋公學者也若張延鍾君者可以風矣 
[印花税問題定期討論]  
　　六月十三號各公團在上海各馬路商界總聨合會開會提議租界行使印花税事因種種窒碍未便實行當推定委員五人辦理一切並電致國務院要求取銷旋奉財政部感電仍飭施行茲於本月二十日下午八時開委員會討論以事關重大未便擅專特定於二十三日（星期一）下午四時假愛多亞路十三號開全體會討論對付方法云 
[比總領事行將回國]  
　　字林報云駐滬比總領事兼領袖領事薛福德氏於一九○一年來滬迄今幾及二十年辦事公平華人咸稱之現將返國定九月二十五日乘俄后號起程下星期六日中國總商會及南巿閘北兩商會將在聨華總會設筵爲薛氏餞行聞届時與宴者將有數百人許　涉員何代護軍使與海軍藍司令亦將爲薛氏祖餞其日期與地點今　未定薛氏屢得中國與他國政府之寳星今盧護軍使已呈請政府以寳光嘉禾章贈與薛氏云 
[法副領事宴客紀]  
　　日前法副領事雷樂宴請本埠中西官紳並因聶會審官病愈亦請與宴爲聶道賀聞雷副領事詢聶何時回廨理事聶謂病雖愈且待靜養至遲下星期當可蒞廨云云彼此觥籌交錯互祝健康而散 
[各輪船進出口消息]  
　　寧波招商局之江天輪船昨日開往甯波所裝出口貨有白米二百餘包緣荳五十餘包糖一百餘包餘爲水菓紙烟等類又安平公司之寳華輪船開行定海石浦昨日所裝出口貨有麵粉一千餘包餘爲紙烟魚乾等類又越東公司之永利輪船開駛定海石浦昨日所裝出口貨有麵粉五百餘包黄白糖五百餘包水菓八十餘件火柴四十餘箱餘爲鹹魚乾水泥鐵器烟捲等各項雜貨　　長江甯紹公司之寗紹輪船昨日開往長江所裝出口貨有德紀所裝之日本龍字安全火柴一百五十餘箱同樣大箱火柴四十餘箱肥皂五百餘箱烟捲四十餘箱又洋釘三百餘桶寳元之連史紙一百餘件三友社之毛巾二十餘箱生鐵鐵絲一千餘擔餘爲水菓紅棗檀香紹酒鐵皮等各種雜貨又太古公司之武昌輪船昨日所裝出口貨有黄白糖一千餘包蔴袋六十餘件肥皂三百餘箱餘爲罐頭食物學堂儀器書籍軋花機等各項雜貨又招商局之江裕輪船昨由長江開駛來申所裝進口貨有麵粉五千餘包及麩皮小麥黄荳數千餘包餘爲蛋黄鷄子黄皮紙白苧蔴藥材等類又有從大通裝來現洋三萬元又該局之華大輪船今日開往長江所裝出口貨有玻璃一百餘箱烟葉二百餘件紙烟一百餘箱洋靛一百餘桶洋紙五百餘令洋麵袋十餘件肥皂三百餘箱餘爲海帶菜軋花機等類　　烟津招商局之泰順輪船昨由厦門汕頭開駛來滬所裝進口貨有罐頭食品約三四百箱該輪定今日開駛天津所裝出口貨有小麥六千餘包洋靛青三百餘桶又太古公司之順天輪船今日開往烟台天津所裝出口貨有太古新代客報裝之白米三百十包麵粉三千餘包小麥一萬餘包洋釘一千餘桶餘爲皮蛋黄白糖毛竹木器及百代公司之唱片與各種雜貨該輪進口有紅瓦粉乾南瓜子並日本棉紗等類 
[無錫新米登場後之米巿]  
　　北巿米商昨接無錫快郵云該處新米業已登場新粳最早者（謂之龍頭糙）現見新第二日今日售開巿價新糙粳每擔九元四角邊江糙秈每擔洋六元二角陳糙元每擔七元六角新小麥五元一角本年新貨幸年歲收成尚豐惟陳米存底已盡巿價一時尚難回落云云並聞無錫扣住滬米之交涉現已允許每日可裝一千石至申業由赴錫代表朱安生等在碾米公所各衆宣布云 
[購運新米另頒護照之廳令]  
　　上海縣沈知事接江蘇實業廳訓令略謂查得前頒運米護照由該縣歸商會經發各米商領取以憑内地運米得以查驗在案但現在新米不久上場堪以應售然祗准在本省流通採購者應由本廳另頒新米護照歸商家覓保承領載明赴某處地點購米若干擔俟運回原地後仍將護照繳銷以杜冒濫而免弊竇仰即遵照轉飭各米商一體遵行凡從前該縣原給舊護照應行結束吊回仍將運數分别呈報來廳以憑查考等因沈知事奉令後已知照米業商董轉知該業商人一體遵照矣 
[縣視學研究會開會紀]  
　　昨日（二十一日）江蘇省敎育會附設縣視學研究會開會到者十五縣上午九時開始先公推吳縣視學陸藴玉爲主席次各縣分别報告八年度敎育狀况綜其報告（一）義務敎育多數已試辦如吳縣第一學區已試辦經費係取給於屠宰税江浦縣江浦浦口兩巿試辦取給於商店起捐江寗城劃區試辦取給於牙帖附税及屠宰税江陰試辦取給於滯納罰金銅山城區一部分試辦取給於畝捐淮安以警察區爲標準畫出一部分試辦以經費關係先辦十級蕭縣先由第四第八兩區試辦因該兩區財力較充武進分爲十區每區增辦一校（二）職業敎育如吳縣添設女子職業中學校松江設縣立職業學校江陰設貧民習藝所其餘各其他各縣多已實行（四）社會敎育學校與社會日漸接近如南滙縣學生宣講並協助捕蟲尤爲因地制宜之舉下午四時散會本日上午九時起繼續開會討論各項提議案件 
[七誌尋獲欺騙潛逃之米販]  
蕪湖美勝碾米廠主方介五指控鎭江人劉育民騙伊代爲向蕪湖海關擔保運米八千石往天津詎復轉口出洋販賣致爲該關飭交保證金五萬元等情經總巡捕房派探在天津路福利公棧房將劉獲解公共公廨而劉亦控洪瑞亭係此案主腦故又將洪拘案屢次審訊得案有日商關係論兩被告各交五萬兩保無保收押候日領堂期解究詳情六紀本報茲悉此案關係日商者因洪係日商建祥洋行之夥昨日星期六届日領堂期捕房於上午九時將劉洪兩人解至第二刑庭旋由陸襄讞會同日領林出賢次郎升座集訊原告方介五之律師即將案情重述一過請求另行訂期開審被告劉育民之律師朱斯芾等兩人聞語皆起反對謂被告在押已有月餘雖迭次解訊而原告均請改期今如准其所請則要求准敝當事人減交三千兩保因刑事案之交保係以案情之虚實而定不能以被控數目作爲標準查原告控被告爲詐欺取財則交保之數當不致超出三千兩之外如堂上必欲被告交五萬兩保實無能力保出云云而洪瑞亭之律師亦起請求准洪減輕保數時日商建祥洋行所延之律師即起稱洪係行夥要求減輕交保出外俾行中營業免受影響云云至此有一西洋律師到堂呈遞訴詞聲明伊代表蕪湖某報關行主馮某控告劉洪兩人並願參加此案併審劉洪兩人之律師聞語相將起而反對同稱該律師代表控告理由與方介五所控一式一案兩控旣已違反訴訟規定何能再將三案併訊云云問官核禀磋商之下口頭宣諭劉洪各改交七千兩人銀並保其捕房所呈案由單上則判改期特别訂訊 
[續誌打醮失愼釀成命案]  
　　浦東榮昌火柴廠附近打醮失火起釁該廠工人董意春被人毆斃由三區警署將設醮地點陳寳南之妻姜氏拘送地方廳屍父董阿來到廳請驗等情已紀昨報茲悉董意春爲爛泥渡第九區救火會會員此次倒斃在伊自已大門口所以該會會員昨日齊詣董家照料上午梅檢察長委派許檢察官沈檢驗員等渡浦前往屍塲相驗當驗明董意春右脇等受脚踢傷致命而死塡明屍格令屍屬自行棺殮許君即回廳禀復聽候緝兇究辦午後第九區救火會各會員及死者同廠各工人雇用軍樂隊身穿救火制服頭戴銅帽將董之屍棺抬出游行一週並用白竹布旗數面上書董君意春因奮勇救火無辜慘遭毆斃殊堪憫惜業已禀請官廳嚴緝兇犯務獲置之於法以慰幽魂云 
[楊樹浦麥田内發現受傷男屍　]  
　　昨晨九時許楊樹浦華特路北韜朋路東七十五號洋房後面之麥田内發現身受刀傷四處之無名男屍一具捕房據巡街印捕報告後立飭華探目陳銀松協同西探陸蘇馳往該處察勘得死者年約三十餘歲和尚頭赤膊下身穿舊藍斜紋布短裤以藍希布爲褲帶赤足穿寗波蒲鞋體甚强壯形似寗紹間人腹部與肋間所受刀傷寛約四寸頸項内亦受一刀傷喉管己斷距離二丈餘之泥路上尋見血跡产一堆似已用泥遮蓋並在附近浜中檢獲舊短衫一件袋内藏有老虎灶上泡水之水籌兩根因將屍體舁入斐倫路騐屍所候稟公廨中西官輩騐並將衫褲等物帶回捕房據情回稟捕頭核奪 
[一週間之金融調查]  
　　進出口銀洋數調查十六號至昨日止此星期間英美等國共運到大條銀二千六百零八條中交兩銀行由東三省鐵來沙金二萬六千兩已誌二十號本報此外並無大條金銀進口惟國内由杭州造幣廠來新幣十萬元南京寗波清江浦無錫鎭江等處共來洋八十六萬元寳銀裝赴厦門南京兩虚者計八十三萬兩國幣裝往厦門崇明烟台長春者計五十五萬元尚有大條銀裝赴日本大阪計五百九十二條又標金二次裝往者（每條十兩）計一千六百五十九條茲將逐日細數錄下（十六日）英公司輪船從外洋進口鐵來有利銀行大條銀四十一條又麥加利銀行二百六十條中交兩銀行各由南京來新幣六萬元又兩行各裝去寳銀四萬兩某東行裝赴大阪去標金四百二十條（十七日）東洋公司運來大條銀二千三百零七條（細數已誌本報故不續載）通商銀行由杭州造幣廠來新幣十萬元中交兩銀行各由南京來新幣六萬元交通銀行裝往長春洋十萬元又南京去銀四萬兩中國銀行亦去銀四萬兩本街裝烟台去洋五萬元（十八日）中交兩行各由兩京來新幣六萬元又各裝去寳銀四萬兩又兩行由東三省來沙金二萬六千兩（已載前報）（十九日）交通銀行由鐵江來洋四萬元中交兩銀行各由南京來新幣六萬元又各裝去寳銀四萬兩（二十日）交通銀行由無錫來洋五萬元又南京來洋六萬元中國銀行從無錫來洋三萬元又南京來洋六萬元中交兩行各裝去寳銀四萬兩某東行裝日本大阪去大條銀五百九十二條又標金一千二百三十九條（二十一日）交通銀行從蘇州來洋三萬元中交兩行各由南京來新幣六萬元又兩行各裝去銀四萬兩中國銀行由寗波來洋二萬元又清江來洋三萬元本銜某銀號裝厦門去洋二十萬元又寳銀二十萬兩又南京去銀十五萬兩又崇明去洋二十萬元　　洋釐邇來南京杭州等埠來洋仍不絶但出口除厦門烟台長春崇明外各銀行錢莊存儲尚豐於是洋釐總覺難好最小（二十一上午）到過七錢二分五釐七五最大（十六上午）七錢二分七釐一週間祗有一釐之升降日後新花米次第登塲洋釐亦未必大升蓋造幣廠日有鑄出况江浙各内地鈔票已一律通行也　　銀拆十五至十九日止之錢莊拆息甚爲平定常在一錢五分之内二十一日適值星期六上午一錢六分下午二錢緣錢莊應解各外國銀行之銀兩稍多之故惟出口土黄尚無大宗發展故銀拆增高非其時也國外滙兌此一星期間之大條銀價及鎊價咸具飛長上届調查時大條銀近期五十九辭士二五遠期五十九辦士今則近期遠期均長至六十三辦士七五鎊價十四日代五先令十辦士昨已長至六先令三辦士共長五较士之多钱度羅比共長二十三元法郎長一百元美滙長六元港滙小五釐柬滙共小三分二五嗬囒共增二十九元新加坡滙水共跌二分五釐德國馬克加六元銀價重復昻貴皆緣美國在外國收買大條銀甚夥况進口貨漸多出口貨仍無大宗且投機家趁此時機進近期之標金出遠期之國外金鎊頗獲大利惟昨日鎊價雖長三辦士大條亦長二辦士七五而期金之價反爲堅穏其故各銀行對於賣買先令東滙美金與華商早已暗中放盤所以與掛牌不同迨昨掛牌明放之後各銀行買賣滙票之價較前日（二十日）爲軟以是九月份標金價最大到　二百十二兩八錢收盤爲二百十一兩七錢據有經騐者云恐來日進口貨額增加時國外滙率仍看長勢有秋季進口貨之華商較夏初四先令三四辦士時之進口貨結價相去三成之一也查倉數昨日星期六調查各銀行存銀共有三千四百九十四萬兩洋二千一百九十七萬元大條銀一千四百三十條銀較上届（十四日）多存六萬兩洋多存四十七元大條銀亦多存五百二十二條今將各銀行細數錄下麥加利存銀一百四十五萬洋一百十三萬大條銀五百十三條滙豐存銀九百六十五萬洋一百七十一萬大條銀五百七十條道勝存銀一百七十四萬洋四十萬大條銀七十九條東方存銀三百零一萬洋四十一萬花旗存銀一百十萬洋一百二十萬華比存銀七十六萬洋三十五萬嗬囒存銀四十二萬洋八十四萬中法存銀八十四萬洋一百十八萬通商存銀四十萬洋六十萬中國存銀一百六十五萬洋五百十萬交通存銀一百零五萬洋三百六十五萬各錢莊存銀四百五十萬洋三百十萬有利存銀四十五萬洋三十五萬菲律濱存銀三十五萬洋六萬友華存銀四十萬洋四十萬滙興存銀三十萬洋十八萬大陸存銀二萬洋五萬滙業存銀十萬洋十萬某國銀行六家之細數不錄尚有華商金城四明聚興誠中國實業浙江地方中孚永亨等銀行十餘家之存銀存洋皆不在内 
[商界聨合會開會併紀]  
天潼福德路天潼福德路商界聨合會昨晚八時聞緊急會議到會二十人公推俞國珍爲主席首先報告調查國民大會策進會之情形本會應否加人唐瑞芬主張加入主席付表决通過主席謂依該會章程每團體推派代表一人至三人請衆公推當場推定俞國珍陸文囗陳廣海三人爲代表已備正式公函送達策進會次報告本路納税巿民有選舉及被選舉之資格者即須調查清楚報告納税華人籌備會以促進行當推定陳廣海范增福爲調查員限一星期查出報告議畢散會邑廟豫園邑廟豫園商業聨合會前晚在文昌殿事務所開職員會出席三十餘人公推葉錫昌爲主席（一）報告本會義務夜校事議决致該校長江確生覆函（確生校長先生台鑒謹啓者前奉大札誦悉一是特於昨日開會討論表决對於遷移一節實爲爲難因一時無相當之地點務祈先生照當初援力扶助俾義務學校不致被人摧殘至日校邇擬擴充校舍振作精神警邨校務添招學生本會同人不勝欽佩然本本夜校與日校彼此並無抵觸且先生一視同仁對於日校夜校左提右挈法無軒輊請先生與日校諸君善言開導免致彼此失體而成笑柄）（二）報告廣肇公所寗波同鄉會及本會曁各團體發起之國民大會策進會鄙人與徐良基曾經出席數次現本會應推舉正式出席代表當推葉錫昌據良捕爲正式出席代表進過（三）報告第二次選舉期將届所有　舉手續照第一次選仮 
　法有未　善之　經衆贊成修改當　　　　山徐子帆俞春山蔡伯琴劉醴源張耀初潘德　葉　昌爲修改會章起草員通過散會巴十下　矣 
[學校消息併紀]  
人民生女學法租界貝勒路民生女學校敎務長任矜蘋提議募集建築費自建校舍其募欵目的爲二萬元分五年籌募自民國九年起至十三年止其方法則分團體募集與個人募集兩種本月二十七二十八（即十四十五）兩晚該校已假定天蟾舞台專請久記劇社　日學生及上海各校學生演新傷劇各一晚爲今年籌募建築費之開始云坤範女學新閘梅白格路頤康呈坤範女子中學明日（星期一）秋季始業本學期除原有敎職員沈甫霖（敎務長）梅頌先（學監）周冰心（助理員）俞良哉（國語及注音字母）紀國楨女士（體操）王含章女士（英文算術音樂手工）歐陽純秋女士（國文算術手工）及楊英華女士（國文圖畫）外因投考新生頗多故俞校長又另聘謝璋郁潔如王英貞等諸女士及戴欲仁君擔任該校敎職現聞高小科各級尚有餘額云 
[駁船公所加入國民大會策進會]  
淞滬駁船公所董事江政卿爲加入國民大會策進會事於前晚邀集各董事討論辦法衆皆贊成當衆推舉出席代表五人爲江政卿曹華章李關林顧關森陳姜林散會後即由文牘部函致策進會事務所查照 
[農部實業債劵定期抽簽]  
江浙大成仁記公司接　部實業債券局來電云温雄飛君轉大成仁記通源各公司鑒本局發行第一期債券開籤日期定於陽曆九月一日早經公佈現已决定在北京城南公園如期抽籤届時延請各界人士蒞場參觀所有中籤奬金照章一律付給現洋特電查照農商部有奬實業債券局號印 
[香亞公司開幕後消息]  
香亞公司化粧品藥品行銷美洲久爲彼邦人士所歡迎自設總廠於滬上後近復設總發行所於南京路其舖而及内部結搆皆仿美國最新格式入門處以文石圍成香字與亞字式之玻窓相掩映疊誌前報該公司自開幕以來營業非常發達所銷各貨中香亞牙粉一項門售日達數百元該項牙粉係該公司所特製香甜爽潤社會頗爲歡迎銷路日有進步聞該公司尚擬竭力擴張其他出品如香亞花露精（即南京露以該總發行所在南京路故名）係十餘種香精所配製　以此精製成香紙分贈各界已達二千餘萬張各種樣品裝包分贈來賓者亦有五六萬份試公司現正預印美女牌聞係鄭晏陀手筆云 
[童子軍會贈送職員銀杯]  
上海童子軍聨合會會長朱友漁會董朱少屏任事以來對於該會會務頗爲熱心本届二君均將於本月下旬先後分乘（南京）尼羅）船赴美該會特置銀杯二具贈送二君以資紀念聞朱少屏君會偕美國議員團乘車北昨晨始返滬准乘南京船放洋云 
[水警廳實行歸併]  
江蘇外海水警第一廳前經中央令飭歸併水警第二廳兼管辦理嗣因京師政局紛擾蘇省又有謡言由松滬護軍使署咨請李蘇督以海口要塞防守緊要令飭暫緩歸併茲李蘇督以目下時局平靖各處秩序安寗所有本省外海水警第一廳歸併一事即應實行除令飭第一廳温廳長預備移交卸事外一而令由水警第一廳廳長趙會鵬氏於前日由蘇來滬即赴吳淞於是日（二十日）上午接任視事矣 
[坍屋壓斃紅木作主]  
滬城大南門内西王家弄川沙人顧金泉所開紅木作房屋係屬平房爲蔣姓業産失於修理欹斜已久前晚九時許天隆雷雨該屋從蔣姓住宅坍起波及顧之臥室共坍倒平房四間時顧夫婦同女與傭婦等均已就寢被壓在内一時人聲鼎沸巡警立赴一區三分所報告劉樹棠警佐愈派全班長警到塲分投舉火照料當將壓在瓦礫場中之各人救出惟顧金泉則壓傷要害早已氣絶昨晨顧之家屬將顧屍用舟載回川沙鄉間老宅内備棺成殮該警所昨午諭飭二十舖地甲邵梅生帶同顧之學徒朱榮生同投地方檢察總報稱我師顧金泉年五十八歲昨晚爲房屋坍倒壓斃爲此來案稟明云云梅檢察長諭飭退去候矣 
[滬寗車軋斃鄉民]  
昨日（二十一日）滬寗路由滬開寗之五號快車行至下　車站相近有一鄉人走在軋中車駛迅速不及避讓被車頭軋斃由該站站長拍電致滬總局一面派路警報告該圖地保招尋尸主備棺收殮 
[汽車傷人四則]  
公共租界浙江路昨日上午九時許有某號汽車駛過撞倒江北人張惠卿腿足受傷由老閘捕房一千三百十七號華捕到來另雇車送受傷人往仁濟醫院醫治一面抄錄汽車號碼歸報捕頭候示又昨日下午四時許有江北人徐國樑在新閘路梅白格路口遭某號汽車撞倒碾傷足部當經新閘捕房五百二十六號印度捕前來將汽車號碼抄錄另雇車送受傷人往醫院醫治即據情歸稟捕頭請究又有派克路鄭姓八歲女孩巧林於昨晚七時許在門前馬路上行過遭六百六十八號汽車撞倒跌破頭顱血流被而是地適無巡捕即由該汽車夫自行送入仁濟醫院醫治一面投捕房報告又昨晚九時許公共租界北京路山西路口有五百七十七號汽車駛過撞倒八歲女　孩朱林弟跌破頭部當經老巡捕房一千二百七十一號華捕到來押令汽車載送受傷女孩往仁濟女醫院醫治旋即帶該汽車夫入捕房稟候捕頭核辦 
[誤害人命押三年]  
滬西麥根路鴻章紡織廠工人朱金堂於十三號上午十時在工作處上層誤扳打樁機器以致壓斃同類江陰人朱金榮經該廠報捕飭探將尸舁入斐倫路騐尸所稟請公共公廨中西官騐明棺殮並將朱金堂拘留捕房候訊在案昨由捕房傳同見證許阿四張彩泉將朱金堂押解公廨即據中西包探稟稱死者之靈柩已由鴻章鴻裕兩廠工頭凑得洋二百四十元交其家屬蓮回原籍安　等語並據許張兩見證投訴是項吊機被告不應擅開云云訊之朱金堂供稱我欲學開此機所以扳弄實非有意傷害生命求宥牢襄讞核供商之義副領事羅君以被告不應誤傷人命判押西張三年示儆 
[迷路男孩待領]  
前日午後有一年約四五齡之男孩在滬南豆巿街迷路躑躅街頭爲崗警查見帶入第一區警署山趙署長詰其姓氏及父母住址均不能指出當飭留候開明服式牌示候其屬人認領已閲兩天無人指認昨已片送新普育堂留養聞該男孩係和尚頭脚上有鞋無襪身穿洋綫布衫褲云 
[迷路男孩送慈善團留養]  
閘北五區三分所崗警前日查獲迷路男孩一口據供姓魏名元元利年十三歲泰縣人在太陽廟附近某木作内學藝因被其師責打私逃出外云云當經唐署員函送四區警署請就近查傳木作主到案認領詎經顔署長覆訊所供與前不同判送慈善團留養聽候查核 
[水警偵探緝獲施根三]  
搶刦浦江絲船及松江等處居户財物並拒捕槍傷警士二人案内之施根三係江北人迭經水警第一區沈區長飭探查緝未獲兹由第一區偵探李虎臣第三隊偵探張濤生第五隊偵探陳長福等購綫訪悉施現匿上海日暉橋地方故於昨日帶綫前往查緝當將施根三拿獲立即解送駐滬水警第三隊收押候解第一區總署訊辦 
[竊犯在待質所逃逸]  
寗波人顧福卿前日下午因掩入重慶路六百四十八號門牌某日本人家圖竊當被日本女子瞥見報捕將顧拘入捕房押至昨晨解送公共公廨請究詎顧在公廨待質所乘間逃逸旋經捕頭查悉以該犯係由一千零五十四號華捕看管即投公堂稟明前情並言顧係過犯等語中西官得稟以該捕疎忽仰捕頭自行處置並諭中西包探趕緝犯到案訊辦雜評二 
[告各團體（訥）]  
政府當局之所以不贊成國大會者爲不欲授政權於民歟抑恐將來影響於一己之地位歟吾人固不必逆測其私意但其表面所言則謂偶一不愼恐爲少數人利用或致引起紛擾之亂源其説亦未嘗絶無理由也故吾國民今日對此問題欲間執反對者之口則須於當局所慮之點鄭重研究必救得一最妥善而無弊之方法庶不致爲不幸之言所中此爲第一要義也 
吾國民每斥政府當局爲反對民意而當局之所以反唇以譏吾國民者則曰民意民意特恐眞正之民未必有意耳嗚呼吾國眞正之民將何以表現其意以一雪此恥哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記（四）] [  中一]  
　　巴西觀察談之一年來水陸空三界交通日見發達世界之大舍南極外無不可到之處我中國人士近亦嘗爲國外旅行其行程距離本國最遠者當首推南美洲大西洋岸之巴西國以情勢言美國距我華略遠其民習性已覺與我相殊巴西相隔吏遠其環境一切事物逈異於我華者自在吾人意想中　乃記者甫抵巴西即感理想之不能每與實事相符巴西環境事物確有與我國相近似者故自中國赴美復自美南航而轉入巴西者距離上雖加遠在觀察上反視極遠處稍加接近矣其第一事感近似者爲其人民之面貌昔人作旅行記謂亞洲人抵美洲其黄色人種之面相雜入白色隊中遠望極易辨認但予一到巴西即覺所見不向凡屬黄人孱入巴西人隊中確乎若竹林中翠鳥得有天然保護色之蔭庇不至如在北美之處處引人法目也至甚面色相似之由來實因歐洲人往昔蒞南美時大抵如南洋野郎島中之男子絶無家室相隨迨居巴西日久漸與紅色人種成血統上之結合此其情狀頗與當年蘇武遠覊絶域娶胡婦生子者相近似 
筆剳 
[怨巧記（下）] [  張舍我]  
　　旣而劇終矣衆人紛紛出生立母後目注女郎不少瞬女郎偕其家人出居生等前及劇場門口則躍登四輪車而去臨行嫣然顧生生心隨翰歸俱飛矣旣歸日夕恩維惟恐腦中女郎倩影一旦飛去然旣不知女郎姓氏里居則亦無可爲計第臨風長吁以送愁耳光陰荏苒白駒過隙一年容易又是金風玉露時矣生遂獨往某舞臺其時則去年今日也而上下搜尋殊無女郎艷踪乃嗒然就最遠之座垂頭而思昏昏如睡劇終隨衆出有女郎前生行風姿穠纎大類腦海中人生心大躍忽有物自女郎身墮地生急前俯拾之趨女前而授之曰君錢囊墮地矣女舉首則去年今日桃花笑面人也生如驟受電擊木立不動女致感詞曰謝君厚意君誠君子人予必不忘君惠也生唯唯不復能進語女贈以名片一遂去生歸遂病父母詰其故生泣請爲聘名片上女子父母曰未審彼女何居安所問名生謂可登報以求父母憐其痴如其言然卒無所應生病日甚明年七月六日之夕有戚串四五來生家祝生誕辰蓋父母欲假僧道之力解生災厄也戚串中有生姨表兄亦携其新婦來與生相見生見之而悲繼而作苦笑婦啞不能聲然衆人尚無覺明日之夕衆人皆往劇場惟婦稱頭痛獨留乃赴生處曰君病爲吾耶今君與我爲叔嫂矣盍不絶君痴心生曰君見報上廣告乎女曰見之吾父以是疑吾不貞斥吾無恥吾覔死者屢矣生不言女去生嘆曰吾生於巧吾其殆死於巧乎牛織虚誕不知毒殺天下幾許青年男女矣兩目遂暝劇談 
[歌壇賸語] [  天亶]  
　　江河班中有金橋算命一劇係演趙匡胤微時過金橋繆光遠爲之算命每届七夕必於下半本戲中演此戲據云趙算命之日爲乞巧日然考之正史固無此事即飛龍傳説部中亦並未注明金橋算命之日爲乞巧節不知江河班中何從而附會也　　老徽調中有君平賣卜一戲迺張騫乘槎人斗天孫授以支機石一方之後令往川中巿上訪問嚴君平便知此爲何地故事余童時曾一度見之於江河班中年來從未見有演此者卽詢之伶人竟有瞠目不知所對者噫可慨也夫 
雜錄 
[縹囊碎錦] [  雲舫]  
　　文人多窮非搦管爲文不足以吐其胸臆之所積故世之文人孳孳焉勤畢生之力於文字業者若有樂此不疲之態彼特患文字之不工何患乎窮　　觀美人之媚態不如觀其羞態回頭一笑令人神移而掩面凝羞直令人心醉矣　　讀古人之書儼若身逢其世覽名人之畫宛如身在其中誰謂牙籤玉軸之間不能游目騁懷　　婦人須臾弗忍離之物有四曰鏡曰其夫曰化妝品曰新舉之男　　轉涕爲笑者其笑多出自自然能知其心之必喜忍淚爲喜者其喜多出勉强然不能必其心之不悲　　女朋中有善談者邀之來家相與晤言一室談至瀟洒處恍惚如坐春風中　　未嫁人之女子光彩煥發乃同珠玉之輝桃花含笑柳樹含愁是故我國有夭桃之目西方有泣柳ＷeepingＷillow之稱 
新聞拾遺 
[鳥迷] [  鶴鳴]  
　　松邑城内劉姓子美少年也有嗜鳥癖苟得佳種雖重金不靳月前以五十金購得黄頭鳥一毛羽滑澤劉愛之不啻珍璧供之案頭食以珍饈他人不敢侵犯詎爲家狸垂涎日前乘劉他出竟攫鳥逸去劉歸大驚失色驚置狸於死地使人遍跡杳如黄鶴列悲憤父集飲食俱廢形同木偶云 
[瓜異] [  吳秉恬]  
　　南京堯化門外某姓向以種菜爲業今歲於田中得一異瓜其形狀絶類人首眉目口鼻隠約可辨尤奇者則顔下有截斷痕如刀削者然一時往觀者甚衆莫不稱爲怪事或曰該地當二次革命時殺人如麻此厲氣之所感其或然歟 
[娛晚景] [  聲]  
　　本埠卡德路有何姓翁嫗年俱古稀以外四世同堂家資饒足親朋咸稱爲福人嫗素好佛邀集年老婦人十人組成一會名曰王母會月聚一次讌會娛情並延説大書者演唱各佛種種歷史佐以絲竹管絃以助清興會中諸婦皆係六十歲以上及七八十歲者惟一人八十九歲爲最高年齡諸人鶴髮童顔精神䕫鑠足徴當世之人瑞詢盛會也（） 
[生怪癖] [  頑石]  
　　老北門内紫金路尚某娶妻盛氏生有子女各一平時夫婦感情甚篤邇來該氏忽與某會中之女會員相識以致陡改常度終日不與其夫交一語晚間獨臥一室避夫若凂最奇者每日必飭其婢往延女巫來家叩問吉凶其夫屢加規勸非特不從反致勃谿夫亦無法可施聽之而已近復終日除女尼巫覡等爲伍即親生兒女亦棄置不顔云 
小説 
[社會小説衆醉獨醒（一三○）] [  瞻廬]  
　　第二十二回進茶寮誇談幸福設筵席强訂婚姻這番重臨故地卻見勝友如雲高朋滿座去年在徐大宗師門下落第的考生如方厚卿廉老頭兒雌雞嗓子的吕文甫欄杆充數的曹墨亭都在這裏喝茶青嚴進門時大家都忙着招呼只有文甫與青巖爲着投標問題犯了心病大家招呼青巖文甫别轉了頭不來偢倸青巖也知道厚卿做了學校敎員所處的地位很好覺得衆人裏面只有厚卿一人可與自己分庭抗禮接席談心當即在厚卿的坐位旁邊泡茶坐定有的没的只與厚卿敷衍厚卿問他館况青巖誇説東翁怎樣殷勤學生怎樣服從館饌這樣豐盛館僕怎樣周到厚卿聽着説了許多豔羡話兒青巖也問厚卿學校裏狀况厚卿道學校裏的供饌雖不及尊館萬一然而當了女學敎員也有特别的幸福許多紅粉女伴我白頭人看這女學生分上供饌菲薄些打甚麽緊古人不云乎秀色可餐與其飽於食寗飽於色所以不願人之膏粱之味也這幾句話竟有提取津液的效力直把青巖的舌本饞涎都提到脣邊嘴角便問學生裏面誰是才貌雙絶厚卿道才貌雙絶的自然要推陸子才的女兒慧姑首屈一指青巖無意中得了慧姑蹤跡怎不歡喜又探得慧姑住在校裏逢星期六歸家所以到了這天巴巴地趕到平江學校門首餐一餐秀色誰料秀色没有餐得巴巴地討了一下巴掌趕到阿巧娘裏又捱了一頓臭駡比及説明原委阿巧娘返嗔作喜張鞋李襪都取了出來多夫公司的出品要算應有盡有　自由談之自由談[  鵑]  
　　夜中苦燠藉電扇取風機括旣啓獵獵然動使此機括不閉而電不絶者則動亦弗輟蓋其動止須聽命於人電不能自主也因念吾國人今日亦正類此電扇凡事須聽命於官官曰動則動曰止則止自由之權幾於剝奪無餘然則自由又烏可不爭哉　　嗚呼吾國人其願永永爲電扇乎否則曷羣起而爭自由 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　斯巴大會以後歐洲事變之最足鬨動全世界耳目者厥爲俄波問題蓋波蘭爲俄德問之緩衝國欲防俄德之合力爲患於歐洲必先保波蘭之獨立此協約國所以有助波抗俄之議也然波蘭獨立固當爲之保持而東歐之和平亦宜顧及對俄之戰端萬不可開此英國之所以主張和平因而與法意見差池也以前之經過旣已撮其大槪迭載於本報增刊矣茲篇所述僅舉本週間所接電訊分爲類目承接上期所述而爲簡要之紀載耳　　明斯克談判俄波間巴拉諾維支之休戰談判旣以權限之爭執而事敗垂成英復竭力撮合勸令兩方在明斯克重開談判本定十一日爲會期然及期而兩方代表仍未會晤餓謂波蘭不理俄之無線電約久候代表而未至波蘭亦責俄國不許其代表通過陣線嗣英相又與俄國駐英代表加米尼夫氏往還磋商勸其政府接受波蘭代表據十五日倫敦電言波蘭代表已於十四日自華沙起程赴明斯克巴黎電亦載此消息至明斯克休戰談判之條件若何據英相所接俄國駐英代表交來俄國方面之條件則有下列之要點（一）波蘭陸軍應減至五萬人（二）一月内解除動員（三）波蘭軍械除減剩軍額及民兵所應需者外悉交俄國（四）各項軍事工業均須解除（五）波蘭不得容外兵入境或接受外國戰品（六）俄國應取道波蘭土地通入波羅的海各口岸（七）俄國應允減少駐波蘭邊界之軍隊觀此要點不可謂不酷然十七日開第一次會議俄代表即切實聲開尊重波蘭之獨立及其自决政體之權總之歐洲未來時局之趨勢固悉繫於明斯克談判之成功與否也　　俄波最近戰况過激軍前旣自東北面攻入波蘭本境（參觀本刊四十八期俄波戰事形勢略圖）其主力軍即從事於華沙北面之活動陸軍總長脱洛斯基氏亦親臨戰綫先後佔領丹齊華沙問之重鎭數點蓋藉此可以與德之東普魯士密接而斷絶協約國援兵之通道也至在華沙東南魯白林Ｌublin一帶及格河Bug沿岸之陣綫則時受波蘭軍之反攻進步頗微於是華沙頗呈危迫之象其政府組織國防議會計議效法普法戰時法人之故事發表背城堅持之宣言然至十六七八日巴黎來電則謂俄波戰事情勢一變波蘭軍之反攻已獲勝利其第一道防綫已經克復華沙可以免於陷落設果能從此振作軍氣恢復失地則明斯克俄波談判之性質或可變更矣　　俄德聨合之傳説俄國之猛攻波蘭北面識者早已知其隠衷之所在乃欲聨合德國以傳播勞農政制於西歐也德國此届新選舉主張極端社會革命之獨立社會民主黨忽佔優勢（參觀八月十三日本報德國特别通信）於是而俄國式政制之傳入德國也多一有力之媒介物據巴黎之紐約日報載稱俄德兩國新訂軍事政治經濟同盟志在推翻凡爾塞和約恢復戰前之德國邊界而另行組織俄德奥三國聨盟又據美國共同新聞祉消息謂勞農政府圖與德國聨盟以便向法宣戰如有必要尚將攻英繼將攻美勞農政府之預定計畫一俟俄波戰事告終即將要求德國假道運兵攻法如德政府拒絶請求則其國内將起革命於是勞農政府將以兵力協助革命黨云云又據法外交部所接駐華沙委員團之報告謂德國現以波蘭之軍略行動藉飛機通報過激黨又謂俄人現得德國東普魯士界内軍火與糧食之接濟云此種消息苟或準確實最足駭全世界之聽聞證諸德國新選舉中獨立社會民主黨與國性民黨兩極端派之勝利則其非盡虚妄亦未可知蓋獨立社會民主黨之主張社會革命而願與俄聨合採用勞農政制也無論已即彼主張與之極端相反之國性民黨其平日之宗旨乃在恢復德國舊日之雄風者也今俄德之聨盟曰破法攻英也曰推翻凡爾塞和約也曰恢復舊日版圖也則無往而不與其所抱之主張相刎合者也（參觀八月十三日本報德國特約通信）然吾人爲世界和平起見則寗疑其爲傳聞之非眞也　　法國對俄之態度六月初旬俄國商務代表克拉新抵英英俄通商談判開始之初法國即不勝其懷疑不許其代表與聞對俄通商事（參觀本增刊第四十四十一四十二期一週間大事撮要）法國對俄之態度已在其時表示之矣及英相奔走於倫敦波洛業之間週旋於機國駐英代表之前竭力爲俄波疏通調解其戰事法則仍抱其不承認勞農政府之極端主張不願與聞俄波和事一面遣將波蘭指揮城守事宜居然實行其軍力輔助之計畫迄於本月初旬則間决議承認南俄反過激派之藍格爾將軍Ｗrangel矣藍格爾將軍者舊與南俄台尼金將軍同樹反過激派之旗幟活動於黑海北岸南俄地帶之驍將也及台尼金敗走高加索山北麓亞速夫海與黑海間之庫班Ｋuban半島藍卽乘俄軍之有事於波蘭烏克蘭渡海盤據克里米亞半島以色巴斯土波蘭Ｓsbastopol爲基本地潛師攻俄轉戰逐北頗能保持反過激派勢力於南俄地帶而不步字登尼克柯爾恰克台尼金諸將之後塵今法國不顧明斯克談判結果之若何竟先决議承認其政府派遣高等委員駐其基本地其自爲解釋則曰藍格爾擔保履行前俄政府之義務也（指俄帝國政府對法所負之大宗債務而言）曰英相不先商法國同意而即將勞農政府之條件傳達波蘭勸令承認也（指英相所接俄國駐英代表交來俄政府在明斯克提出之條件而言）然在吾人觀察法之所以承認藍格爾者實有十百倍重大於前述兩因者在焉試觀巴黎和會以後之歐洲新地圖德俄之間有波蘭德奥之間有捷克波蘭捷克者巴黎和會令其監視德人於東方者也一理德國對法復仇波捷兩國合兵議其後則德勢分而法可保矣法之於波蘭捷克多方聨絡而不願見其爲小弱國者蓋以此也今俄攻波蘭華沙危在旦夕波蘭破則俄德聨俄德聨則法危法欲遣大軍援波丹齊雖爲自由港可以假道而其地多數人民原爲德籍且多感於社會主義而不願爲法作倀若自南方援波則有巴威略爾及上西里西亞之梗阻直接援波不可遂决議輔功黑海沿岸之藍格爾將軍以間接援波地中海黑海水道之運輸悉在協約勢力中藍格爾軍聲一壯則過激黨必移西陣線之兵以拒藍軍而波蘭之圍解矣俄德合縱之勢破矣法不復有被兵之虞矣惟英聞法之决議輿論大譁謂法國公然與勞農政府宣戰爲有章閉塞近東和局之門路英相謂苟明斯克談判不因過激黨條件苛刻而歸决裂則英國不願聞輔助藍格爾將軍之戰事藍格爾如在南俄對俄攻擊則當自負責任蓋英國政策自始即阻止藍軍攻俄及藍氏不顧英國勸告實行攻擊英國會竭力謀使藍格爾速與俄國締結休戰條約也法國以英國意見之參池也乃由其外交部宣告雖有承認之决議而須俟與英國交換意見後始予以軍事上之助力云英國贊成承認補助藍軍之保證是否可獲今猶未易言也　　英國對俄之態度英國之對俄主和政策暴露於二月間鄂格萊ＯＧrady（英代表）李脱維諾夫Ｌitvinov（俄代表）之丹京交俘會議而大成於六月間首相喬治與俄代表克拉新之倫敦通商談判波蘭司令譬爾基之攻克基夫也英國下院已嘖有煩言責波蘭人不當不顧去年和會所劃定之界線而妄思擴張領土南俄藍格爾將軍之對俄施行攻勢也英即撤退軍事委員並屢建休戰之議是英之對俄熊度大可知矣俄波戰中俄國主和最力凡俄波兩國間隔閡之情懷皆英國代爲之疏通蓋俄國原有代表克拉新加米尼夫兩氏駐在倫敦也最近英國對於明斯克俄波休戰談判及輔助藍格爾問題之態度自其當局喬治巴拉勞兩氏在國會之宣言中窺見之可一言以蔽之曰俄國所提之條件如能尊重波蘭之主權而具有嚮和之誠意則波蘭當接受之而英國不予干涉如其不然則將籌議執行他種政策之計畫所謂他種政策者是否英政府之將出兵助攻俄國則亦未必蓋英國當局力主避免對俄戰爭所謂明斯克談判决裂以後厲行對俄經濟封鎖及接濟波蘭藍格爾者維持對法友誼上之語耳政府反對黨愛士葵一流人物主張明斯克談判决裂後將該問題移交國際公共裁判所處理之則並資助波蘭藍格爾之議亦不成問題矣至其工黨及職工聨合會則態度益趨極端毅然發表决議書將以罷工或革命之手段促使政府不以海陸軍參與對俄戰事不與他國聨盟輔助波蘭與藍格爾不行對俄封鎖推其極將承認勞農政府建設英俄間之無限制通商甯破壞英國憲法以防制對俄戰事英政府對此極端主張當然宣布竭力防遏然以臆度之明斯克之談判一經得圓滿之結果後英政府之所謂另一政策者終可不成事實也　　無軌火車機關車之傍視形　　無軌火車機關車之傍視形美國印第安那州Ｉndiana州汽車工程師某氏新製無軌火車機關車一輛在印第安那州通至加利福尼亞州之馬路上試行一遭成績極佳其車半似摩託車半似尋常機關車四輪包以厚橡皮以保護道路前部爲鋼製汽鍋中部爲司機人坐位後部爲裝煤車與尋常有軌機關車無異車底裝置九十匹馬力之汽桶六個每小時速率五十英里全長二十一英尺寛五英尺八寸半高七英尺六寸重量四千五百磅交通界上又添一新利器矣 
實業 
[造紙業之根本問題（續第四十七期）] [  造紙技師王百雷]  
　　搜求造紙新原料之綱耍 
各種造紙原料前已略論之矣種類雖繁多而近世造紙之主要原料惟木是賴第木之生長也甚緩文明日進木之用途日見其擴大以生長遲緩之原料供日形擴充之需要即使林木充斥終必有供不應求告厥匱乏之一日此固理所宜然事所必有况歐洲自經大戰爭後林木或燬於彈火或供軍事上之需用所有森林斬伐幾盡是以戰後造紙原料益缺乏紙價日騰貴反較歐戰時爲尤甚故今日造紙工業之根本問題不專在製紙法之精益求精要在講求原料務使原料源源相濟永無匱乏之虞原料旣充益以製法之精究則造紙業之發達不待言而可知苟不是圖欲救發達是舍正路而不山去本而就末猶緣木而求魚鳥可得也夫木之生長甚緩即使講求培植森林之法栽種極易生長之木如楊杉等類雖能縮短其發育時期增加其産額亦須十五年之久方能成爲材料因此今之造紙者之目光不注意木質紙料而集其視線於年生植物蓋年生植物生長旣速採取尤易不致有緩不濟急之虞故我所謂講求原料者非指木質紙料而言實欲於木質紙料之外另求一種新原料以代木質紙料之用必取給無窮不憂匱乏但可造紙之物種類甚多苟具纎維質之物無不可造紙者然其間往往有合於理而未必盡適於用者亦有適於用而未必定能獲利合於理而不適於用雖有而與無同適於用而不能獲利則雖適於用與不適於用等故欲搜求一種新原料有亟宜注意之要點數端不可不詳察審度之　　（一）生料之産額所求得之造紙新原料其産額須豐饒足供大宗需用蓋雖一極小之造紙廠其所需供給原料之數必亦甚大且值物由生料製成紙料而所得之重量能過生料重量百分之五十者其種類甚鮮故原料之産額必遠過於所需用之數至少亦必二倍於所需之數方可不然供不應求物絀價昻將保以獲利是以發明一造紙新原料先須確實調查其産額是否豐饒足供需用而有餘蓋旣有盈餘則收買時不致爲人居奇以待善價此爲搜求新原料者所宜注意不可忽視者設原料之産額不豐不敷供用雖所得之造紙纎維甚優美而於工業上仍不足貴也（二）考騐設有某種生料已知其産額甚豐饒而欲用以爲造紙新原料須先以生料少許用相當之手續以生料製成紙料而漂白之然後再考騐其纎維質之良否以定是否適用於造紙更須核計每噸生料可得紙料若干所得之紙料爲生料百分之幾以及每噸生料須用各種藥品若干皆當詳載以便計算紙料之價值（三）生料之價值生料之産額旣知其足供需用而所製成紙料之質性已由考騐證明確係良美適於造紙乃進而估計生料之價值生料在産生之地每噸價銀若干收集之地每噸價銀若干何處貨多值廉何處貨絀價貴事前皆須勤於採訪確實調查蓋於貨少之區收買時易爲人所居奇壟斷致遭損失（四）製造費欲用一新原料不可不知其製造費之多寡以定合算與否蓋旣知每噸生料之價更由考騐而知所成紙料之成色及所用各種藥品之分量再計算工廠工作一日需用工人若干工資若干事務費若干所造成之紙料若干卽可計算每噸紙料之製造費矣（五）運費運費在五要點中次居最後而極重要我人旣搜得一種新原料能施諸事實與否緊要之關鍵全在於此故由生料産生之地至製造地點之運費與事業之成敗有密切之關係事業之或成或敗全視運費之或輕或得而定蓋運費輕獲利自易運費重則成本亦隨之而重獲利卽難旣不能獲利自不能施諸事實且事業之成功不特賴運費之輕更須運路之安全設運費雖輕而途中時遭意外之損失終有礙事業之進行甚或至於失敗是以往往有宜於造紙之生料而事實不可用者實以運輸不便運費太大不能獲利故耳以上五端爲搜求新原料者所當奉以爲金科玉律苟遵此以行可望終底於成若反其道而行之能得成功克享厚利者未之有也故特表而出之庶搜求原料者有所遵循焉 
經濟 
[吾國米糧供給之研究] [  通一]  
自四川成都直達江蘇北部之一直線爲吾國中區北部産米之界限山東南段與江蘇接壤處及陜西甘肅等地亦産米卽滿洲地方近亦有旱稻可獲重要之産米省分自當首推安徽廣西而湖南江西次之皖省位置沿長江流域土質肥厚産米最富各省之缺米者都仰給於該省洪楊之役隴畝頗受蹂躏亂平後卽行恢復原狀一八九○年已有大部田地重事耕植逐年運至廣東及中國北部之米爲數頗巨一九○五年之出口數爲八五○○○○○石歷來所僅見者也辛亥革命米業被創頗甚蓋清之季世達官顯官廣置田産於大江之北其倉廪中至少有一年之蓄苟米價不善所蓄竟有貯至三四年而不脱售者新榖登場反將陳米銷賣乃常事也於是新陳並積一遇饑饉米價高漲及存貨出現於巿而價格即歸平穏故辛亥以前米價常形低賤職是故也革命勃發歷年貯積之米被省吏要索迨盡是後業主恐再蒙斯難故收穫後即行售去不敢再事貯積矣皖省南部之田較北部爲肥厚且主有之者皆爲中下人户故收獲後仍不即脱售迨小熟告竣方逐漸賣去之觀上所述可知米業已一度經政變而改其常度矣加以幣制混亂銀根緊迫暹米來源日旺大足斷粤省之銷路故益頻于危惟一九一八年後暹米似已不足爲患蓋其高品之貨幾全被日人收買也然此後米業之難以捉摸實爲勢所不免之事西貢之米雖不習於普通華人惟以價賤於蕪米故在廣東之銷路日見有增若粤省而遇豐年（例如一九一三一九一五兩年）則自北南運之數當益減少一九一七年汕頭之收獲極豐而湖南所得者亦不歉故揚子江流域所産米糧之南運者銷數祗及歷年之半其價格則因競爭而見跌矣欲挽回皖省之米業以圖將來之發展當先導淮水入洪澤湖舊道苟此湖而得復舊觀可得膏腴之地二五○○○○○畝以之産米不難抵制西貢之米也現在蕪湖有輾米廠七所用機器皆爲新式者蕪埠自一九○九至一九一八年米之出口數可列表如次（皆以石計千位從略）一九○九五五○九一九一○四一四六一九一一二七七八一九一二四六七一一九一三二五六九一九一四二二七二一九一五二九六五一九一六三四七三一九一七一九五六一九一八三四九七同時期間自中國各口運至本國各口之米糧可列表如次（以石計千位從略）四五○五五三五七六四一六三七五七三一二九三一六一四六九七四一一四三八七九自外洋運來之米數亦可依上列年期列表如次九二二一五三○二二七○○五四一五六八一四八四七六一一二八四九八三七六九八四觀右列三表皖省於米業所佔地位之重要可見一斑矣江西湖南湖北江蘇等之米産江西産米頗豐惟運出者爲數甚微繞鄱陽湖西周及與是湖連接各河兩岸之地皆極肥厚據一八九一年之調查謂江西一省出米之田長至九千英里年有二熟惟其時髮亂之瘡痍尚未盡復故出數不甚暢旺近三十年來産米之田已大增觀其出口數即可知矣十餘年贛米之外輸者年不過數千石至一九一七年輸出共有六三○○○○石一九一八年四六四○○○石之多云我人常聞（湖廣實天下足）之諺湖南之富於米産可以想見洞庭湖畔最適宜於植禾每年可得三熟湘米之最佳者産於湘潭其量至屬有限湖北南部亦産米祇足自給而不能外輸鄂省大埠之米往往仰給於湘省蘇省江北各地産米頗豐而以淮安揚州間爲尤著青浦無錫之産額亦不小上海之米皆仰給於此數地蘇省人口繁庶無餘溢以供外省浙江各縣並皆産米惟皆不外輸江浙兩省近因花價日增故都有棄米而植棉者閩省雖多山然其間平原頗廣植稻者年可得二熟惟究不能自給每年約須輸入五○○○○○擔云陜西甘肅南滿問亦有産米之區滿洲之米爲旱稻近年以來甚爲發達種植之者都爲高麗僑民而許理之者則爲日人日人設有農事試驗場多處專事研究種植之方説者謂南滿之米不 
 
 

Page 19

 
 
久可以無求於外現在運自高麗者爲數頗巨　　兩廣之米産米爲廣東農産之主要品三角洲多水故所産尤富年可得二熟或三熟陽歷四月下秧七月收穫收穫後一月内即下二熟之秧十一月十二月初爲二熟收穫之期田地可短期出租其價自四千文至十千文不等　　左表爲一九一二年至一九一八年廣東進口米糧之統計（千位從略）第二行爲汕頭進口米糧之統計　　二九一二一九一三一九一四一九一五二九八九四一六九五五九七七二○七二四四四七四五一二○二九七三合計五四三三四九一四六八○○八一八○一九一六一九一七一九一八九八五九八○八七五九四四二二○二一七四五二一○六合計一二○六一九八三二八○五○一九一五年粤省被水災故次年之進口數大增是年除上述之一二○○○○○○石外復自桂省運入一○○○○○○石其總值共有三○○○○○○○兩之巨廣西恒有廣東倉廪之稱全省多山西江及其支流間多平原所産之米供本省外尚有餘以外輸若遇豐年則輸出之數頗有可觀一八九七年之海關報告謂桂省每年運出一二○○○○○○石則未免言過甚其實矣　　貴州雲南所産之米頗足自給苗人多有以玉蜀黍粟子等爲食料者川省之米亦可不外求成都平原水利極佳所産尤富云　　全國産額中國米産統計祗可以猜度得之各家所舉者往往大相懸殊政府機關之正式報告謂爲三二五○○○○噸此數一望而知其爲過小維司康新大學農學敎授金氏ＦＨＫing所著之（四千年之農夫ＦormersofＦortyＣenteries）一書中所述者則未免過巨彼將中國人口四一○○○○○○○乘以三百磅（日本每人每年所食之米量）而得六一五○○○○○噸之巨數須知中國人口實不滿四一○○○○○○○其三分之一不食米而依麥類爲生旦三百磅之數亦過大而運入外米爲數亦不少故將金氏之數折半或較準確也作者得悉安徽每年産米一三五○○○○○石廣西每年運一二○○○○○○石至粤則知該二省産米確極旺也　　中國米産與世界各地米區之比較據（ＴheＢalletinoftheImperialInstituteVolXVNo2）謂一九一六至一九一七年全世界所出碾白之米爲九五○○○○○○噸中國印度各出三五○○○○○○噸其他重要産米國爲日本（一九一六年約産八○○○○○○噸）法屬安南（三五○○○○○噸）缅甸（二五○○○○○噸）荷屬東印度（四二四○○○○噸）高麗（一七○○○○○噸）印度缅甸運百分之九十至新加坡香港兩處法屬安南以其百分之七十五運至遠東各地高麗台灣之米運入日本者爲數頗巨一八七九年法屬安南祗有禾田一○○○○○○英畝現已增爲三五○○○○○英畝缅甸近三十近來米之出口數已增四倍印度自一九一三至一九一七年間米田自七一六二三○○○英畝增至七九七○○○○○英畝日本之米田於四十年中已增五分之一　　除中國外各國政府對於産米區域護助之不遺餘力故每畝産量日見增多一八七八年日本每畝産量祗爲一一或一二Cwt（每Cwt爲一百二十磅）至一九一六年已增至二十二Cwt法屬安南之米産有一日千里之勢印度之産量較前大增其品質之改良成効亦極速菲列濱羣島之米産亦有蒸蒸日之勢以中國之土地地質而言食米一項本不必求諸他人而上述之進口數若是其巨不亦奇乎補救之道惟有仿日法各國急以增加每畝産量改良米種爲務日本已將其每畝之産量倍之中國其不能效法耶　　種植之法中國農業上之缺點爲昧於擇種以改良物産之方法米産亦因此而大受應響農夫擇種無一定方法往往於田間任擇稻一方留之俟全熟後取以爲種或以稀篩佈去小榖以所剩之大者爲種而不知有他矣對於按年更換品物種植法亦無一定制度此皆急宜加以研究而力求改良者也　　缺米之原因近年以來日本在遠東米業界極形活動大有左右全巿之勢彼邦力事改良産量因以大增然所産恒不能應其需求米價於是日漲而釀成種種難解之經濟問題一九○○至一九一三年間米價漲起百分之九十平均每年漲百分之七　　一九一二年之價爲最高一九一三年内年歲頗登故未嘗更趨極端同時竟能以少數米石供給他地然一九一七一九一八兩年所獲極歉遂鼓起絶大之鬧米風潮日人於是竭力收購安南印度之米然同時西伯利亞美國澳洲歡洲因戰事之影響而食料缺乏到處羅掘遺累於其餘遠東各國者頗大香港新加坡米慌特甚其政府不得不收管倉廪限制價格以平息之中國南部於一九一八年輸入七○○○○○○石次年祇輸入二○○○○○○石幸安徽得豐收輸出之數達九○○○○○○石否則米價將漲至不可思議之程度矣 
科學新潮 
[無綫電話之發達及成績] [  亞漁]  
　　（續前期）以無線電話與飛機互通音信問題戰爭中無綫電話之進步誠有一日千里之勢其最足驚人者莫過於能與飛機互通音信也曩者無綫電報之用於探軍情指示砲火瞄準綫者僅有Ｓparkgap式電報機一種且僅限於一方面收發消息者也一千九百十七年五月飛機飛行時以無綫電話互通音信之問題應陸軍少將司規氏Ｓquier之請求貢諸美國工程師及科學家之前以便研究其研究之第一步須先設法製成一種電話增聲機能應答聲音之常度Brequencies要不受外界聲音（如馬達聲風聲等）之感觸也其次又須爲飛行者設法製成皮冠一種内置收發聲音機各一具該機須與外界之聲音屏絶使最低弱之音信飛行家亦能聞悉之爲度　　一千九百十七年七月二日始將無綫電話傳話機裝置於某飛機上當該機距地二哩時所發出之音信地下接得時極爲清晰至七月四日又將收話機裝置於該飛機上該機距地數哩接得由地下所發之音信亦甚明瞭是年夏令此種試騐繼行不輟迨至十二月二日始在屋吟衣阿州兌頓城Ｄayton當衆正式宣告無綫電話機試騐之成功　　此次所考騐之無線電話機爲一種三角式的消息傳遞機因二架飛機翺翔於空中時均受地上之指揮也先將重音接話機連接於地面無線電站則地面全體人員得以藉此機而聞悉飛機與地面以及此機與彼機互通之音信且亦能聞飛行者接受地面所發命令之報告并得見該機之是否實行其命令也卽使飛機距地八哩之遥糢糊不能見時彼等亦能聞一架飛機駕駛者與他架飛機駕駛者之談話及飛行者與地面軍官互通之音信也此次成績旣如是之優良專司信號之軍官遂向製造者定造大宗無綫電話機以資應用　　欲言製造圖樣尚焉欲求圖樣適合於製造之用亦已不易何况從來未有之無綫電話機乎此次幸受時間急促之影響將多數複雜難解之問題急遽解决俾可以着手製造無綫電話機之製造雖屬創舉然其趨勢則亦能與尋常電器之製造並駕齊驅此種應時之發明使飛機可以彼此談話在戰爭中飛機功用之增加洵非淺鮮 
[二百基羅瓦特高度運電機]  
　　無綫電報無線電話所需之電力皆由此機供給眞空玻璃管ＶacuumＴube無綫電話之使用範圍能在意擴大縮小者全賴機内眞空玻璃管之作用有此管卽能傳遞長距離的雙方之音信於軍事上之利益殊屬不小譬如總指揮官在華盛頓總司令部或其他海軍根據地即可藉此指揮全艦隊之軍事行動也一千九百十九年五月海軍總長曾由華盛頓與相距一百五十哩之某飛機傳雙方面的音信同日海軍次長羅斯福氏ＦranklinＤＲoosevelt亦由華盛頓與相距二百哩某船中之陸軍總長貝克氏Ｂaker互通消息再如威爾遜總統自孛蘭斯脱Ｂrest回國時沿途均能與華盛頓各部接洽一切設無亞力山大遜民應時的發明曷克臻此其發明者如何卽高度交流發電機ＨighＦrequencyＡlternatororＡlternatingCurrentGenerator是也　　無線電話如無線電報然恃空中磁電浪之力而發生效用者也此種磁電浪計分二種即動浪與定浪是也IntermittentWavesandPersistentWaves欲明動浪之眞相試以卵石一塊擲於池中由該石與池水相撞之點而起長短不一之浪紋不久而慚消散者謂之動浪合多數動浪接 
[世界最小之摩托脚踏車]  
　　美國米蘇里州聖若瑟城某機師費五月之辛勤製成小摩托脚踏車一輛高僅一英寸半兩輪相距二英寸半旁置一錶錶反大於車其中各種機槿無一或缺故亦能行駛云聨而起者謂之浪列Ｔrain欲聞定浪試以船槳一枝撓動水面施人力於船槳之上因此而起長短一致之浪紋謂之定浪所謂浪紋之長度者即此浪紋與彼浪紋相距之遠也水中所起之浪旣如上述佈滿天空伊太ether中所起之浪亦猶然也磁電浪者即伊太中可起之浪也此浪由蓄電瓶式的積電桶所發洩再由自動的感應圈而起者也用之於無線電話電報者此浪每秒鐘之速率能行一八六○○○哩而其電流直接的或間接的與天線網Ａntenna及地線網Gronnd相接連此兩種線網之職務無非在發電處將電浪發揚於伊太之中而在接電處則使電浪易於辨識也　　譬如天線網與地線網與一種相連之船槳置於池塘之中設又有相連之船槳一柄亦置於同一池中若第一槳前後摇動時因此所起之浪一到彼槳而使其亦發生一種左右移動之狀兩槳往還左右移動喻之於電即能使之擊鈴將鉛筆前後移動於紙上在無線電報電話中此卽爲在發電處天線網與地線網對於接電處之天地綫網所起之動作也　　無論在接電處或發電處天線網與地線網二者必須俱備天線網者將多數電線高架於一枝或數枝高桅之上也如用一桅則電線由桅端蜿延於地其狀如傘形再由總引線ＬeadＷire將該電綫與地上無線電機相連此種傘表之天綫網曾爲美國農林部所採用竟在隨時可以試騐俾無線電話得供國有森林之用也該處所用之桅爲五丈高之竹桿設遇雷雨風暴之時即可放倒以免受損以普通情形而言所用之桅大抵皆爲二枝如用二枝桅者電線五六根如琴式敷展於二桅之間再由該電線另置一電線如扇形的蜿延而下集中於總引線　　西美加利福尼亞州聖渠司ＳanＪoso近郊漢密爾登ＭonutＨamilton道上近有美國軍事飛行家陸軍中尉約翰司登ＪＧＪohstton駕JNf軍用飛機遵道前進與地相去絶近同時有飛行家名羅司ＦrankＲose者立於一汽車之後座上該車隨飛機前進其速度爲每小時七十英里飛機下垂一繩梯當風捲電馳飛機與汽車幾相接時羅氏一躍而攀懸於繩梯末級飛機斜入雲霄而羅亦拾級以登與約翰司登同作空中游矣飛機上驚人絶技之層出不窮至於極高力之無線電站平常所用者爲Ｖ式之三桅天線網欲使天線網具有Ｖ形則自第一桅與第二桅之端各繫以如琴式的電線連於第三桅之端然後由第一危與第二桅所繫之琴式的電線另接扇形的電線相遇於總張線上端Ｖ式之處二桅琴式之天綫網亦能裝置於汽車之中使駕車者能與其起點站或其他汽車裝有天綫網者互通音信也至於他種天綫網式樣甚多無庸一一詳舉戰爭之中爲便利起見如將鐵釘一枚釘於大樹之端以充總引線上端之接合物該樹亦可作爲天綫網之用距離稍近之處用以傳遞消息成績殊亦不惡無線電話中積電桶Condenser之發洩凡電氣學中數種普通洩電法均可用之其法不外乎感應電圈InaductionCoils及彈乃馬Dynainos等數種用之於無線電話者感應電圈及彈乃馬二物常合裝於亞力山特遜式高度轉電機之上至於積電桶之功用在增加感應流之强度其電之發洩由電口Sparkgap發出多數蟬聨之火光惟其速度極高在表面觀之頗似一條火光不覺其爲多數也積電桶之發洩其儲蓄之電力由火口一擁而出先向右繼相左惟向左所發之電力不及向右者之强耳如是左右繼發不輟至將所儲蓄之電力洩完而後止每次所發之電力較前一次爲弱較後一次則强新在中東路區域活動謝米諾夫俄將每次由電口所發之電謂之Cycle每次發電之速率謂之電浪之Ｆrepuency此電浪之Frequency以電浪之長度爲斷故電浪之值照電浪之長度計算之Frepuency由每秒鐘所有Cycle之數而定凡電浪之長度爲一○○○○米達者僅有每秒鐘三○○○○ycles之Frequency如電浪之長爲二○○米達則有每秒鐘一五○○○○○之Frequency照美國法律所規定無線發電站所用電浪之長度限於二○○米達當大戰時代美國政府將全國無線電氣事業之管理權皆移諸中央以期統一而改良之故此法之頒佈全在防制使用者任意增減電浪之長度也船中發電人所用電浪之長度爲自三○○至六○○米達至於政府以及長距離之電站所用電浪之長度或可較大然除試騐時以外罕有用一八○○○米達以上者因電浪愈長其所有之Frequency必愈低以致不能應用且必需極强大之力以發電極高闊之天線網以傳之於空中也欲使電浪能應用於收發信息傳浪之電路Circuit内有先須使有有序的電氣支配法ＥlectricalＤisturbances然後以發電處之天網缐將電浪引之於四週空中俾該浪得向前疾行也電浪一達目的站時必使接浪之電路内即起發電流而電浪一觸接電處天線網之後亦即變爲電流電流一入接浪之電路内遽而變形以便受某種電器之矯下易於辨認使接電者能得準確之信息也大槪接電者皆由電話機之聽筒接收信息然如前所述無線電話所傳遞之音信在無線電報機内亦常能聞之也無線電報之傳遞音信以動浪爲之該動浪爲發電匙逐段所隔斷而成點線之記號無線電話之傳遞音信以定浪爲之此定浪不爲他物所阻隔但爲聲音及聲音放大器與聲音變調器所更改耳接浪電路内之感覺的電機所有之任務在於將所接之浪弱者使之爲强無線電報機之接報也其RadioFiequeNcy實千倍於無線電話機接音膜所能倣傚或人耳所能聞者也人之聽覺最高AndioFrequency之限度爲每秒鐘自一六○○○至二○○○○之聲浪接浪電機内各部份之功用與構造爲節省地位起見茲不詳述惟眞空玻璃管應爲吾人所注意者也在無線電報機與無線電話機内此管所奏之奇績實不勝敉舉簡約言之眞空玻璃管爲一種電燈泡含有尋常之白光銀絲與電柱板PolePlate以及有孔的鉛板Grid介於二者之間以司變電之用在燈泡内銀絲之電流爲負電在電柱板之電流爲正電在孔的鉛板内之電流可隨意使之爲正或爲負以便將電力增高或降低也在接電機内之眞空玻璃管能增大所接之音浪在傳電機内之管能於發電時使有極高力之音浪也長距離之有線無線電話能傳遞消息者皆此管之力也因其能排斥空中電力之干涉也以眞空玻璃充作傳電機之用除亞力山特遜式轉電機以外無有能過之者卽使亞力山特遜民之特轉電機需此管以改變其所獲之音調也因此管能將所傳的之音號加置於該機所發電浪之上也亞力山特遜氏之轉電機能勝過眞空玻璃管者以其堅固耐用維持費較省故也亞力山特遜氏之轉電機大小俱備約自二基羅瓦特起以至二百基羅瓦特之電力云 
來函 
[中國華安合羣保壽公司函]  
逕啓者頃讀八日貴報星期增刊商業欄於本埠保壽業各家調查周到良深欽佩惟敝公司應有函達與事實不符者二端一敝公司總司理郁賜先生係西洋保壽專家總董一席現自沈仲禮先生逝世以來由朱葆三先生代理以待下屈正式選舉至傳其霖君聞爲華安水火保險公司總辦敝公司并無總辦一席一敝公司因有專家爲總司理是以各種保法應有盡有并不以普通定期保險（本公司定名資富保險）敎育年金保險婚嫁立業保險三種爲限凡貴報所錄表内甲乙兩項各種保法一律均可承保惟本公司所定各種保法名稱與該表不盡相同然内容辦法初無二致如加倍還欵保壽本公司定名（大富保壽）其餘係因名目繁多且多出入無機茲不備贅且敝公司尚有勞工保籌（各種廠鑛路局工役全體數千或數百人均可承保在身故殘廢或罹病時均有賠欵或津貼滿期時并有還欵）定紅利保壽（滿期紅利自第二年起卽在逐年應付保費中扣除若干此項保法訂有專章函索即寄）此外如欲按照何種特别情形投保可以就商敝公司由專家照各種辦法特定條承保專此布達祗請台鑒華安印啓 
 
 

Page 20

 
 
   
 
 

Page 21

 
 
   
 
 

Page 22

 
 
左圖爲八月十四日至廿日一週間國外滙兌漲落之統計圖縱面直線表日期横面平行線記數字自三十至一百六十共一百二十格曲線五條表示法郎羅比美金辦士大條五種滙兌行情之起落英幣以上海規元一兩合幾辦士計算法幣以規元十兩合幾法郎計算美金以規元百兩合幾金元計算印度幣以規元五十兩合幾羅比計算大條以每盎斯銀合機辦士計算所用單位間有與銀行每日行情報告所用者不同爲便利製圖節省地位也圖中曲線下落爲金幣上升銀價下落之徴反之曲線上升則爲金貴銀賤 
[每週國外滙兌漲落圖]  
２０　５　１９　４　１８　３　１７　２　１６　１　４　６日期星期１６０１５５１５０１４５１４０１３５１３０１２５１２０１１５１１０１０５１００９５９０８５８０７５７０６５６０５５５０專箸 
[上海港口（譯濬浦工程局報告册）（十二續）（通一）]  
　　電氣煤氣處全埠共有電氣廠四煤氣廠一公共租界工部局有電氣廠二能出二七○○○馬力之電氣不久可望增至五○○○○馬力一九二一年擬增至一○○○○○馬力一九一八年共用煤一二三四○二噸一九二○年訂購一八○○○○噸茲將電氣之銷路分列於左　　住家一四四四四二六一單位公衆一一四一九七三單位發動機械六六九二四七四七單位曳引三七六四六七八單位共銷八六二七五六五九單位一九一八年終工部局電氣處共有摩托一七七九具馬力二七七二○每單位之平均價爲銀四分五釐　　法租界每年公共燈光之銷費爲五○○○○○單位煤氣公司現每年能出五四二○○○○○○立方尺全埠共有煤氣引擎四十架　　公共租界電氣廠二所華法二界之電氣廠及煤氣公司約共用煤二五○○○○噸佔全埠進日煤百分之二十　　全埠之産業華界産業管理無定制報告報故全埠詳確之統計頗不能得　　上海全埠可分爲六區（一）城廂（建於一一三○年）（二）南頭（三）閘北（四）浦東（五）法界（六）公共租界　　前列四項統稱爲華界由上海知事及省長治理之五六兩項依據條約劃爲租界由工部局董事會管理之公共租界最爲發達　　據一九一八年公共租界工部局之預算謂界内房屋地産及界外道路之由該局管理者其規定租價約近一八○○○○○○兩以地税推算公共租界地價約值一五一○○○○○○兩　　據同年份法工部局之預算謂界内房地之租價當近二五○○○○○兩地價約爲三○○○○○○○○兩公共租界工部局各項收入之統計約近四○○○○○○○兩法界約近八○○○○○兩上海全埠之房産地産至少當值二○○○○○○○○○兩其租價約在二五○○○○○○兩以上　　鄰近租界房産地産之價約爲四○○○○○○○○兩公共租界内田地每畝（七二六○方英尺）平均約值四七○○兩房地之租費每畝每年平均約爲六百五十兩西式房屋每年租費平均爲每月一一七兩每年一四○六兩華式房屋其租費平均爲每月十七兩或每年二百兩公共租界之人口爲六七○○○○（外人二一○○○○日人居其半）華法兩界之人口爲一○○○○○○（法界華人九二○○○外人六○○○華界華人二○○○○○）每年約增百分之四公共租界内共有房屋六三○○○所（西屋者四○○○所）全埠房屋之數當在一○○○○○○所以上　　全埠居民收入之統計末由調查所可斷言者每年個人進益之總數終不滿一○○○○○○○○兩也　　江海關之關税收入在大戰期中每年爲滬銀一一○○○○○○兩此項收入不銷用於本埠故不得列入本埠收入統計册中而反爲商業上之一種折扣也 
[第四篇全港之治理]  
　　上海港口全境之巡察權現屬於江海關由巡工司專主之關於改良黄浦建設埠頭等事由濬浦局主持之其管轄區域自吳淞至潮流限界（在龍華近段）主要人員爲交涉司税務司及海關巡工司三人顧問六人（華人一外人五）代表中國及五重要航業國爲中國商會及駐京各國公使所推舉者　　道路全埠各路皆由左列各機關管理之　　（一）公共租界工部局該局代議團體依據土地規律得管理界内道路而受制於各國領事及北京之公使團　　（二）法工部局隸屬於法領事　　（三）城廂工巡捐局及警察局　　（四）閘北巡工局及警察局　　（五）南巿巡工局及警察局　　（六）浦東塘工局　　後四機關皆受制於上海知事　　鐵道本港口内鐵道埠頭之位在河岸而船隻得以起卸貨物者祗有二處一在吳淞一在龍華皆由滬甯及滬杭兩路局管理之　　碼頭本埠碼頭除工部局及海關碼頭外皆爲私産　　駁運本埠有大駁船公司二中國小駁船公司不計其數　　領港領港事宜由二領港公會承攬之其一由海關巡工司主理之　　衛生港内衛生事宜由衛生官一員依據海關衛生條例督理之若人民有污穢黄浦水道者各工部局負禁止之責蓋本埠居民之食水皆仰給於黄浦關係於公衆衛生者甚大也 
[上海物價表本表如有欠正確處請各界函知白克路侯在里内七四五號本處當即更正財政部駐滬調查貨價處報告]  
　　躉售時價　　八月第一週七月第四週　　二日至八日二十六日至　　貨名單位止八月一日止　　糧食類兩錢分釐兩錢分釐　　高常河下白米擔一○七一○一○三六一高常河下白元擔七八五四七九五三漢口小麥擔二七八○二八二○機製綠兵船麵粉包二二三二二二七五蕪湖莞荳擔二三八○二三二○火車河南黄荳擔三三五○三五○○漢口蠶荳擔二一八○二一二○毫州一等芝蔴擔六七二○六八五○牛莊荳油簍一○一○○一○五○○華豐麩皮小包一八五○一八五○　　其他食物類牛肉磅○一二三○二二四羊肉磅○一三○○一三一猪肉磅○一九九○二○○青花魚磅○一五九○一六○鴨隻○三六三○四三八鷄蛋打○一四○○一三八香蕉磅○○三九○○四○橘打○七九九○八○二梨子磅○○六五○○六五蘿葡十梱○一八二○一八二馬鈴薯擔一三○九一三一三牛奶（外國乳欄）瓶○一四五○一四七薩門鹹魚擔四七○○四○○○十號荷蘭赤糖擔一一六○○一一八五○廿五號荷蘭細砂白糖擔一五五○○一四八五○三温半太古白糖擔一三七○○一四○○○八號車白糖擔一三六○○一三八○○海帶（根室）擔三六○○三五○○老牌飛鷹煉乳箱一一五○○一一五○○出辦龜赤參擔三五○○○三九五○○中號十番有剌黑海參擔九○○○○九二○○○黑胡椒（黑大）擔一四五○○一四五○○綠茶（珍眉）擔五○七五○四四二六○紅茶（祁門）擔··········紅茶（寗州）擔··········　　疋頭及其原料十四磅喂馬原粗布疋六八五○七○○○十四磅人塔原粗斜疋七三五○七三五○十三磅九龍原粗布疋········十三磅龍Ｃ原粗布疋········八四鷄心原布疋五二九○····八四藍七子原布疋五七二○····八四東方朔原布疋五二○○五二五○八四牛童原布疋五一五○五一七五四十雙松鼠原細斜疋七九三○七八七○四十電車原細斜疋八四○○八三五○四十劉軍原細斜疋八二○○八二九○四十人面原細斜疋七六五○七七○○四十雙童原細斜疋七二七五七四○○四十竹虎原細斜疋七六○○七六五○四十老人槍白布疋一○二四○一○三○○四二空城計白布疋一○一八○九七九○四十郭子儀白布疋一○二○○一○一五○四十弓美人白布疋一○一○○一○一○○四十鳳凰原粗斜疋········四十藍象原粗斜疋········四十飛魚原粗斜疋········二十四猪牌漂標疋三六五○三六五○二十四菊花原標疋三四○○三四○○十二支紅大班棉紗包一六三五○○一六九○○○十六支水月棉紗包一七四○○○一八○五○○十六支實鼎棉紗包一七五五○○一七八○○○松平Ａ２３絨線磅二六七七二六七五芝川ＰＡ１１３絨線磅二○五○二一五○通州棉花包三二二五○三二五○○上等白廠經擔一二四○○○○一二四○○○○中等白廠經擔一一二○○○○一一二○○○○下等白廠經擔九四○○○○九四○○○○九江苧蔴擔一八二二○一七二○○　　五金類 
日立紫銅錠擔二三五○○二三五○○　細黄銅條擔三二五○○三二五○○經二吩至一吋竹節鋼條擔一○○○○一○○○○長一吋至六吋花旗釘擔一○○○○一○○○○ＢＨＰ澳州青鉛條擔一一五○○一○○○○九十磅馬口鐵片箱九五○○九五○○九號及十號白鉛皮擔一八○○○一七○○○徑四吩至一吋二吩孟林元鋼擔六七五○六五○○湖南純梯噸一○○○○○一二○○○○漢冾萍生鐵塊噸五○○○○四八○○○○燃料類 
頭號杵島塊煤噸一四七五○一四五○○頭號金田統煤噸九七五○一○○○○頭號紅屑噸一○七五○一○七五○頭號開平火車塊煤噸一二○○○一二○○○二號井陘統煤噸一一○○○一一○○○頭號開平屑噸八五○○八五○○頭號梅溪和炭擔○五四五○五四五柴五十捆○七二七○七二九船牌洋燭（十二兩）箱三五九九三八○九魚牌火油箱三九六三三九六三老牌火油箱三九六三三九六三漁樵火柴箱二六七五○二六八七五鱕龍火柴箱一○七五○一○七五○建築材料類 
３６Ｘ２４美國玻璃片箱一三七五○一四一二五３６Ｘ２４日本玻璃片箱一三三七七一三六二五３至１５呎方料花旗松千方呎七○○○○七五○○○東洋白松千方呎四五○○○四八○○○方料邏邏柚木千方呎一八五○○○一八五○○○長十六呎以内新加坡梗白板千方呎七○○○○七○○○○烏牌漆油桶五二五○五五○○Ａ字漆油桶八九○○八七五○海風水門汀桶三六五○三六○○啓新氷門汀桶五二○○五○○○開平火磚千塊七九五○○七九○○○天津空心磚千塊五七○○○五六○○○天津紅瓦千張六一○○○六○○○○頭號老式中國瓦萬張三二七二六三三二○一　　工業用品類硫酸（四十度）箱七二七二七二九七阿摩尼亞（中等）噸二○一八一一二○二四九一淡輕四綠（中等）箱二五四五三一五五三九太陽牌漂白粉（中等）箱六六○○六六○○鹽硝百磅三一九九九三二一○六燒碱（中等）擔七○○○七○○○泡花碱（凈）筒三二○○○三二○○○　鐵衰奶箱八○○○○八○○○○硼酸粉筒六二○○○六二○○○硫黄（棒狀）筒一五○○○一五○○○雙鴨直接朱紅斤二二○○二二○○和合直接瀅黄斤六○○○六○○○白水灘直接靛藍斤三二○○三二○○福壽硫化元色擔三八○○○三八○○○福壽硫化潮藍擔一四○○○○一四○○○○福壽硫化軍衣黄擔五○○○○五○○○○飛馬鹽基性洋綠磅四三○○四五○○和合酸性硃紅磅一三○○一四○○得利豐基性米黄磅四八○○四八○○其他物品類２５Ｘ４７　美國有光紙令二一五○二二○○２５Ｘ４７　日本有光紙令二一○○二一五○３１Ｘ４３　美國報紙令四七○○四七○○３１Ｘ４３　日本報紙令四六○○四六二五文成本連史件一一三五○一一四○○柏半太件七三五○七五○○美大仁毛邊件九○五○七五○○美孚紅車油四十加倫二四○○○二四○○○亞洲亞氣發油（五加倫）桶四○○○四○○○１／６雙人洋針萬支••••••••１／６手槍洋針萬二三七五二四五○一百二十塊祥茂肥皂箱五○三二五○三五一百二十塊固本肥皂箱四一八一四三三九三十生的蝙蝠牌花洋磁盆打三二五○三五二五大瓶三星斧頭白蘭地箱二○七二六二○七二六好時火酒箱七五○○七五○○五十支三砲臺香烟（普通）千支六六九○六六九五五十支前門牌香烟（普通）千支五三八一五四一四五百支大英牌香烟（普通）千支三一六三三一六六十支老車牌香烟（普通）千支二三二三　淡克浦絲登烟絲磅一六三六一六七八五十支大喜牌香烟（普通）千支八二一八八○二六五十支長城牌香烟（普通）千支五二七二五三○五五百支雙喜牌香烟（普通）千支二九○九二八八九五百支大吉牌香烟（普通）千支二一○九二○八七洪江桐油桶一二○○○一二二○○勘誤上期本表牛肉上下兩行○二二四均應作○一二四特此更正 
[五月份本埠江海關進口貨物統計表（三）]  
瑞士一二一七○埃及博塞一八○交趾支那六○五六○丹麥五七一○一五五四五四台灣三二五俄國八三四七四一比國二九六七一三三六五二五四○○二八九九二二一三○五八荷蘭六八二一一二二五五○二七一六一二○○德國三九六一三二七五○六八○二五○八○瑙威六二○○一二○二二二九一○二一四 
荷領印度二○五○九九二七四八九四八九二八○○貨量單位件件件件件件件件件件件擔擔擔擔打打打擔擔擔打打打打打加倫加倫打米米擔擔擔擔擔擔擔擔擔擔擔擔加倫加倫官尺方尺擔張羅只關兩方尺箱輛兩關柄輪入國别貨物名稱 
（九）舊鐵類舊鐵車輪箍舊鐵馬脚殻油鐵絲舊鐵練舊鐵箍舊鐵制品（十）鍍鋅鐵類鍍鋅鐵片鍍鋅鐵絲鍍鋅鐵絲段鍍鋅鐵絲繩鍍鋅鐵製品（十一）鉛類茶鉛鉛片（十二）錫類馬品鐵片（十三）白鉛類白鉛片板鎳（十四）罐頭食品類煉乳魚肉其他食品（十五）糖類車白糖紅糖冰糖（十六）酒類香檳及各種汽酒啤酒黑啤酒白蘭地威士忌杜松子酒葡萄牙酒酒精雜酒雜酒（十七）紙烟類雪茄香煙烟葉烟絲（十八）紙類油光紙磨過印字紙捲烟紙蠟光紙寫字紙普通印刷紙卡片紙雜紙（十九）油類機器油箱煤油（二十）木材類重木料輕木料（二十一）肥皂類洗衣肥皂類（二十二）雜貨類榮蔴袋扣鈕時辰鐘五色洋顔料鍍水銀玻璃磚窗用玻璃片摩托車機器洋傘 
 
 

Page 23

 
 
   
 
 

Page 24

 
 
   
 
