# 1926 - 15 - 4918996

 

Page 1

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *   
 
 

Page 2

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *   
 
 

Page 3

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *   
 
 

Page 4

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *   
 
 

Page 5

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *時評 
[過渡（冷）]  
　　由此岸以逹彼岸謂之過渡今許内閣之稱爲過渡内閣所謂彼岸者安在耶無論良否他日接受此内閣之人何由發生依最當之理由而言自然産生於國民會議然國民會議倡之已不一次行之者亦已有人會議之前果能悉依人民之意而成立乎會議之後果能一無阻碍而實行乎不然同是國民會議之名而所主張者旣不一致此認彼否動須時目且其結果或仍等於段氏之國民會議而已是未足恃也 
　　除此國民會議之正途外其他或主法統或創新議旣非國民之衆意必須挾强力而後成然今日之力四分五裂均不足言强欲得同一之主張更覺不易故今日之所謂過渡内閣實索彼岸而没由也 
[國内專電一]  
　　北京新公債二千萬内銀行以經手費及扣債故頗願速成安格聯以附加稅成分迄未定局不能以附稅爲擔保因採某銀會要人意將整理案後公債基金以三分之二規定爲九六基金三分之一定爲新公債基金九六本未得安氏正式之文書保管今因新債案而連帶使九六得一種安氏保管之手續故九六巿價飛漲昨閣議多數閣員主張發行有某閣員日政府現正努力收回國權而將新公債交外人保管基金更將九六基金歸外人繼續保管且做一個將來附加稅發行整理内外債票之外人保管基金先例與要求關稅自主修改不平等條約大相矛盾仍須愼重且各實力派方面旣電徵其意見亦應先儘他一下免反響某閣員謂如通知必來索欵不如先辦說明年關無法維持不得已請原諒最後關於安格聯保管内債其措詞擬改爲好看者故未完全决定外交界謂此次九六債安格聯實爲大買主安旣得鉅利且獲整理各債以後基金保管權謂赫德丁恩無此成功而華銀行亦利用安格聯權限之擴大得鉅利所以爭國權修條約爲此輩所反對云云（十五日下午三鐘） 
　　北京某閣員函許新公債千五百萬陳財長與安格聯商定十七年起金融公債每年騰出千餘萬作爲九六基金又新債票撥六百五十萬先付九六息若此則專爲操縱九六者發財請變更辦法（十五日） 
　　北京昨閣議反對安管基金以馬君武爲最力今晚陳錦濤宴銀行界再申八百庫劵之請擬以鹽餘擔保或關餘整理案之後身基金一部擔保聞銀行界仍要洋人保管爲條件（十五日下午七鐘） 
　　北京許今夜召特别閣議擬爲段再發一電說明非戀棧待辦法到隨時可走（十五日下午七鐘） 
　　北京昨夜接近馮軍某合肥人代表詢問馮軍首領謂鄧弓電促段下野一軍對本人如何主張一軍首領謂去年十一月本軍爲擁護執政者今亦未能改變態度若段去職中央無主又將受他方指摘或加以逼走之名故未便與二軍同情但絕非有利用段氏之心云云（十五日下午三鐘） 
　　北京民黨左派主張第一步送段二步送許三步閣員代閣四步召眞民會五步行委員制六步與廣州統一但民黨外中國尙有其他勢力當然不能抺煞故第一步已辦不動（十五日下午三鐘） 
　　北京今日廊房駐軍三列車開赴津恊防李軍反攻一三兩軍仍合作（十五日下午七鐘） 
　　北京昨夜李烈鈞回京即赴張口李否認爲榆關總司令及總指揮謂以友誼代馮赴榆關視察一下略參末議並不擔戰事統轄任務〔十五日下午七鐘〕 
　　北京昨夜陳錦濤以二千萬關餘公債以徒利於安格聯及銀行界之少數九六存户某閣員反對特約某閣員商議可否减爲一千五百萬僉以發債並不反對惟安格聯保管權不能擴充現全國力爭關稅已往整理案基金固不便由安氏之手收回政府保管但以後總以不令外人保管爲當陳錦濤則主改爲八百萬庫券仍以整理案後之關餘爲基金由安格聯擔保某閣員意總以由政府嚴格保管免授安以監督財政權爲是結果再商内國銀團乃銀團只認得安格聯不認得政府謂非安擔保不能承售故結果連八百萬庫券亦未妥〔十五日下午七鐘〕 
　　北京法長令高檢廳認眞辦理金案 
　　北京呉並無代表到魯張亦自稱民黨贊成回復孫中山之舊約法〔十五日下午七鐘〕 
　　天津榆關方面形勢漸趨緊急國民軍第一防綫設高嶺站距榆關五十里第二綫設前所第三線設邊外大本營設榆關前敵總司令將由唐之道担任奉軍主力現集中綏中其前鋒已西進與魏部相距祇四十里接觸之期當在不遠 
　　天津津浦線桑園故城武城等處均已開火國民軍佔優勢李軍稍後退（以上十五日下午六鐘） 
　　天津攻魯總司令鄧寶珊計畫以二軍全部攻德州濟南三軍以半部增援半部駐防津海道區孫岳任直省防守總司令一四兩軍擔任榆關方面唐之道爲前敵司令李烈鈞後方司令（十五日下六午鐘） 
　　天津豫岳增調二師三旅入魯定號日下總攻擊令李景林急電奉張請發無煙砲五十尊彈十萬顆 
　　天津二軍駐津辦公處寒接豫岳電稱呉佩孚入豫及豫軍入鄂均係謠言 
　　天津張之江派秘書張方臣寒午到津謁孫岳討論李景林攻直時之應付方策並第一軍增援辦法〔以上十五日下午六鐘〕 
　　天津徐樹錚靈柩寒〔十四〕晚由京運津在老站下車暫寄日租界伏見街觀音寺 
　　天津參謀長劉汝賢元〔十三〕來津晤孫携有段密函商維持時局解决戰局各問題劉於删〔十五〕晨專車回京 
　　天津李烈鈞寒〔十四〕由榆關專車過津晋京王家襄蕭其煊由京來津 
　　天津二軍辦公處昨接豫岳電謂呉佩孚入豫及豫軍攻鄂諸說均屬謠傳 
　　天津孫令各縣知事充任軍法官 
　　天津東方時報載魏益三經沈鴻烈勸說已允歸奉惟要求予以相當保障及以師長位置爲條件但詢據國軍方面極否認有此事〔以上十五日下午六鐘〕 
　　天津國民二軍駐津辦公處文〔十二〕晚派軍官一兵士三携手槍赴日界芙蓉街某報館詰問登載彭世銘逮捕李軍舊部没收財産等新聞來源呉编輯答譯自日文天津日報並允更正日本領事聞訊以華人武裝擅入租界干涉言論自由之報館寒〔十四〕日向省當道嚴重抗議 
　　天津徐樹錚柩由其戚友及長媳兩孫伴運寒日下午到津待輪運滬〔十四日下午二鐘〕 
　　天津孫岳直省善後辦法（一）各縣駐軍餉項由財政廳直接籌撥不准隨便籌餉（二）不准藉口搜槍擅入民居（三）不准自由招兵（四）各縣知事加軍事執法官銜無論何部軍隊均可約束（五）各縣村鎭辦鄉團准購槍械自衛 
　　天津孫委第三軍參議陳鋼爲直隸河務捐局局長委郭宗道爲井陘鑛務局長 
　　天津國民三軍樊鍾秀部已開抵棗强 
　　天津警察廳續發保安警察第七八九十等隊槍械鞏固冬防 
　　天津李烈鈞寒〔十四〕午由榆關專車來津赴安循義址祭奠姜登選四點半入京 
　　天津京奉路每晨加開九次十次客車津浦路軌修至東光不日售票通車 
　　天津前電一軍雇工修復津北一帶戰壕據查係塡平之誤〔以上十五日下午六鐘〕 
　　濟南畢庶澄删〔十五〕到濟 
　　濟南前實廳長王訥寒〔十四〕南下說豫軍撤兵〔以上十五日下午四鐘〕 
　　漢口攻魯總司令田維勤元日到漢謁呉陳總參贊向元隨行電召在寗之鮑總參議觀澄本日江新抵漢田爲八省聯防之中堅寗孫致意邀田赴寗田有即日南下說〔十五日上午九鐘〕 
 
 

Page 6

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *　　開封田维勤昨晚專車回汴謁岳報吿魯方戰事計畫並請示機宜 
　　開封督署顧問馬驤奉岳命赴寗謁孫後轉道謁鄂蕭孫氏封馬所持意見盡量容納蕭亦無異議本日返汴報吿經過情形兩方對豫均主親善對攝閣意見亦無出入局勢當由和緩而有所變化 
　　開封李虎臣開魯軍隊尙駐歸德一帶未入魯境〔以上十四日下午十一鐘〕 
　　鄭州田維勤前日自魯南來鄭即轉車赴漢與呉蕭接洽一切 
　　鄭州鄒魯謝持等來豫謁岳元日赴徐 
　　鄭州交涉員林實本日晋京議焦作交涉 
　　鄭州陜靈匪患一一軍開往步兵一旅人心稍定〔以上十四日下午二鐘〕 
[國内專電二]  
　　北京法權會議今日上午十時第三次開會美代表司注恩主席推英委員特納爲外國秘書長議定卽着手調查北京法庭狀况及中國民刑律下次會期定二十六再開（十五日下午七鐘） 
　　靑島膠路車務處長日人兒玉因無法供給日人運輸頗焦急昨提議由給養車提四成再令機廠速修破車可共得百餘輛暫維路運〔十五日下午七鐘〕 
　　濟南省署頒布十五年度預算编製法 
　　濟南遺老張英麟元〔十三〕逝世 
　　濟南財長人選張屬意銀行界馬官和 
　　濟南寒〔十四〕張宗昌飭交通處速恢復津浦路南北貨運〔十五日下午四鐘〕 
　　重慶美仁輪案交涉渝關署昨將全案移交外部辦理 
　　重慶劉湘元起程返省寒〔十四〕可到 
　　重慶近輪船上駛過夔府時檢查極嚴 
　　重慶劉湘以三四五三月鹽稅抵借四十萬元渝商會請收回成命 
　　重慶羅澍洲將出省巿政督辦交陳洪文團長代行拆〔以上十四日下午六鐘〕 
　　重慶楊森在宜昌設司令部抽烟酒捐每兩一角爲經費 
　　重慶督署復善後會議函（一）撤銷各縣城防成渝緩撤（二）各軍自由徵發及派米准人民格殺勿論（三）私造槍支准地方團練没收 
　　重慶袁祖銘灰〔十日〕出省取道川北返渝林杜兩人同行〔以上十三日下午四鐘〕 
　　成都善後會議已將新老兩兵工廠查封並將殘機拆卸劉湘新委兵工廠長李俊已請辭職劉湘頃已抵大邑 
　　成都袁祖銘於十日率駐省黔軍杜林兩旅由北道赴渝王天培擬待臘月内劉湘返省同出發〔以上十二日上午一鐘〕 
　　廣州財部决議發行有獎短期公債一千萬元以下年國庫收入償還 
　　廣州孫科元呈報銷假回建設廳任 
　　廣州粤漢路眞〔十一〕晚在大郎站發生撞車毁貨車二輛機車略受損幸無傷人〔以上十三日下午四鐘〕 
　　香港國民政府令李福林呉鐵城督飭所屬於一月内將刺廖仲愷主謀犯朱卓文拿獲如玩延誤限定嚴懲加派林祖涵王懋功盧興原沈應時爲廖案審判員又令嚴禁各軍干涉財政各黨部及人民團體亦不容直接干涉行政及財政 
　　香港政府限本月内將廖案人犯判决 
　　香港蔣介石决將黃埔軍校未肄業入伍生及由江浙招來新生編爲敎導師第二師委胡謙爲師長直隸蔣轄 
　　香港當局准陳孚木辭電報局長黃居素徐蘇中伍哲夫陳劍如均有繼任望 
　　香港某方調查楊劉時代軍隊所鑄低銀流入巿面者約一千八百餘萬 
　　香港省港罷工潮解决期表面上似去今尙遠惟據某方消息陰曆年内儘可解决港各邑商會寒〔十四〕選謝樹棠等爲代表赴省洽商如工潮年内不能解决請年底開放省港交通一星期便商人收賬 
　　香港廣州軍事委員汪譚蔣共三人現設主席一人蔣最有希望 
　　香港民黨二次代表會宣言大意遵行孫總理所言開國民會議廢不平等條約及孫遺囑與三民主義其後述世界現狀中國現狀及民黨努力之經過文長萬餘言〔以上十五日下午八鐘〕 
　　厦門報載劉志陸經黃國華溝通將與湘籍粤軍共附蔣圖漳但劉近派代表邱仰飛自省來鼓浪嶼與張毅代表往還密聞爲請張對汀戰中立邱與海軍亦有往還又此間傳粤軍佔龍巖待證 
　　厦門省訊日艦隊十二艘將來厦 
　　厦門招商飛鯨輪在汕海擱淺嗣傳已沉厦分局僱輪往查惟乘客均先救至東山〔以上十五日下午十鐘〕 
　　蚌埠新任皖財廳長劉同春已於寒〔十四〕由津航海南下先來蚌參與善後會議然後赴省就職〔十五日下午六鐘〕 
特約路透電 
[關於中國事之外電]  
　　十五日北京電馮玉祥之下野雖確因於近今戰役受重大損失氣沮心驚所致今悉張之江亦曾參與重要部分國民軍現贊助段執政自小徐遇害後安福要人大半逃亡故段氏今暫爲無黨派之人其留任實可使國民一軍在京仍操優越之權段於留任與否現候各省覆電到京再行定奪張作霖與中央斷絕開係可視爲主張另舉執政聞孫岳現傾向長江領袖方面藉免李景林之攻擊李現由濟南向西北進發是否以天津爲目的地抑參與會攻豫省今尙未明外人官電稱開封豫軍現向西南進發志在對漢政局今視軍事爲轉移而軍局甚形複雜豫省仍爲全局之最要關鍵惟華人各界對於孫傳芳與呉佩孚之關係極爲關心因孫對奉仍持强硬態度也衆視岳維峻難免傾覆果爾則舊直系復將結合爲一以爭大權内閣今殊不穏許世英無控制國民黨閣員之能力惟當國際會議進行之際苟非戰局有劇變閣員似不致有重要更動也 
　　十五日北京電英使署副領事亞力山大被舉爲法權委員會外秘書長該會定期一月二十六日續開會議 
　　十四日倫敦電朱代使今日開非正式茶會欵待韋爾敦子爵來賓中有艾狄士爵士與其夫人安福森夫人朱邇典夫人按韋爾敦爲英國拳亂賠欵赴華代表團之主任 
[法衆院否决財政案]  
　　十四日巴黎電衆院財政委員會今日以二十一票對五票否决杜美財政計畫第八條關於徵收商業成交稅之條文此條乃財政部長理財計畫之基礎故此條之否决等於全案之否决未投票者十二人 
　　十四日巴黎電衆院財政委員會否决政府財政提案並贊成左翼諸黨所提之答案後依從政府志願允繕具報吿交衆院决定兩種計畫之取舍大約十六日將復開辯論 
[法國財政一斑]  
　　十五日巴黎電十二月份經常收入共佛郎三·六二一·○○○·○○○·上一年同月爲二·七二九·○○○·○○○·一九二五年全年收入爲二八·三五八·○○○·○○○·上一年爲二五·八三五·○○○·○○○ 
[美國商業報吿]  
　　十四日華盛頓電一九二五年商業報吿輸入共値美金四十二億二千四百萬元輸出共値四十九億七百萬元現金輸出爲二億六千三百萬元輸入爲一億二千八百萬元 
[美國飛船計畫]  
　　十三日華盛頓電海軍部長韋爾堡今日出席於衆院海軍委員會考慮以五百萬元建造海軍飛船一艘之會議謂渠主張另造一飛船以補希南圖號之空額此飛船須有六百萬立方呎容量而非如希南圖號之二百十萬立方呎云赫斯特湖飛機站現有停造可節省七十萬元之說而海軍人員亦將由八萬六千人减爲八萬二千人海軍部現考慮汽車業巨擘福德氏所提出全以金屬造一較小飛船之計畫經費委員會主張撥海軍飛行經費一千九百萬元較現有者增三百五十萬元其中以九百萬元置備飛行器具委員會報吿書稱希南圖之命運並不改變美人對於飛船可能性之觀念故主張撥三十萬元爲試造全用金屬輕於空氣之飛機經費又主張撥六百萬元改良夏威夷珠港五十萬元改良珠港潛艇根據地計海軍經費共三一九·○○○·○○○元較上屆增一七·○○○·○○○元 
[意英淸債談判]  
　　十四日倫敦電意國談判淸債事宜之代表伏爾譬氏已到倫敦今日與財政大臣邱吉爾昭談一小時言意國欠英債欵事此純爲正式會議之籌備會議午後意代表又赴財政部開第二次集會 
[英礦工提出整理煤業]  
　　十四日倫敦電代表勞工全體之聯合委員會已向煤業委員會提出整理煤礦業並製立全國電力與運輸制度之大規模計畫内有收礦産爲國有製造電力與副産品以勞工用户及有關係者共組合電力與運輸委員會彼此合作等提議附以詳細說明並主張發行股票給與煤業地主視其地之巿價定股値之數目以便將礦地收爲國有同時籌募特别煤業借欵定期償贖以裕流動資本 
[美煤礦爆裂]  
　　十三日美國韋爾白頓電今晨煤礦爆裂礦工百人活埋於内後經救出八人皆黑人餘無生望 
　　十四日韋爾白頓電昨日爆裂煤礦内掘出死屍六十五具 
[荷蘭水象]  
　　十四日阿姆斯特丹電荷蘭上伊塞爾省沿河各危險點現由兵工保守因積水未退流水日多橋梁堤岸恐時受損也兵士現備炸藥見水凝積即轟碎之同時當道極力疏導河水引之入海 
[美國橡皮公司]  
　　十四日紐約電美國橡皮公司稱刻在蘇門答臘擴張種植橡皮之地去年十二月置地五千七百英畝現尙議購一萬二千五百英畝已種之地内有百分之六十八去年已出橡皮二千萬磅 
[測騐日食之經過]  
　　十四日巴答維亞電由各國來此測騐日食之天文家五十人所得測騐結果視其所在地點而異米勒氏在邊柯倫測騐謂天陰雖不十分淸楚然結果頗堪滿意又英國天文團領袖亦在邊柯倫測騐謂察見光輪與一八九九年在印度所見者同惟巴倫般地方則因雲霧不能得完全滿意之結果 
　　十四日墨爾邦電專家稱今日午後三時十一分見日食三時二十九分日食至最大度 
[各國近事]  
　　十四日維也納電奥内閣已辭職據官場消息因實施日内瓦程序之事業現已履行完畢故辭職 
　　十四日巴黎電德代表波才等已到巴黎將談判法德商約 
　　十四日倫敦電皇家天文學會已决定將今年金獎牌贈與德國愛恩斯坦博士以其發明重力相對學理也 
　　十四日巴格建電英國與伊拉克之新條約至多以二十五年爲期限者今日由英國高等委員與伊拉克首相在此簽字 
　　十四日賴巴洛電英外相張伯倫現漸康復 
　　十九日哇太華電加拿大下議院開會五日今日終止反對黨領袖動議不信任政府經一百二十三票對一百二十票否决衆大歡呼 
公電 
　　濟寗陳幹電各報館公鑒讀趙炎武敬電歷陳借外人之禍無不亡其宗國而唐藉回　之援以平安史而中原幾覆藉　視之援以平黃巢而唐社以據宋聯金攻遼而燕京以失徵欽北　　　　滅金而臨安以散國圭大元石敬唐報契舟之援　雲十六州淪入夷狄呉三桂假　兵之　二百六十載亡於滿洲均援引歷史鐵證不泯　之令人心　現今中國紛擾無論甲乙丙丁各有是非惟從大者而言應以中外爲判此尼山著春秋斷以夷夏如奉天之役日人進兵竟成事實山東之事又有俄兵加入此皆汚點無可掩蓋若長此不已不僅國不能存恐種族覆滅亦循演而進此豈丈夫毫傑之所爲願國人共明斯意勿倫外援以成靑史之痛往事不諫來軫可追倚馬陳辭不盡欲言陳幹叩元 
國内要聞 
[北京通信（新）]  
　　許世英内閣之將來莫衷一是之過渡辦法 
　　許世英内閣在本月七日以前本有進退維谷之勢其所以忽能於七日開成第一次之閣議其原因則如下述（一）國民軍方面旣不欲恢復約法上之法統亦不欲恢復憲法上之法統更不贊成委員制實含由許組閣外無過渡之辦法（二）黃郛雖欲以國民第一軍爲後盾而恢復其前年之攝閣然國民軍則以黃出組過渡政府將使國民軍獨當政治之衝不表贊成而黃之攝閣遂無從實現（三）段已定於十五日下野預定下野之日即將政權交付内閣各方因時機緊急再緩須臾或將演成無政府之局面遂擬暫聽許内閣成立俟段去之後再謀對許之方法因此三者於是新閣員遂相將就職而許内閣亦遂能開成第一次之閣議矣 
　　在第一次閣議未開以前許閣閣員中除財長陳錦濤交長龔心湛陸長賈德耀皆係舊人無所謂就否之問題外其餘新閣員則皆有問題外長王正廷倡非依法律不便就職之說隠然與黃郛相爲表裏内長于右任則更主縬組織國民政府表示其爲民黨分子未便參加此種爲民黨所不贊成之政府餘如農長寇遐·法長馬君武·敎長易培基雖别無主張然亦俱稱未便獨先他人而就職其遠在上海之海長杜錫珪則更以兩電爲决絕之表示至此所謂許内閣者幾成爲無果之花而餘勇可賈之黃郛亦以恢復前年攝閣之目的奔赴張家口爲最後奮鬬自謂可從許世英之手奪得組織臨時政府之大權矣然不幸當黃郛赴張口之日張之江已發電響應許世英之艶電電中並有「之江不才願本至識維護中樞贊襄至計」等語顯然有絕對贊助許閣之意同時第二軍駐京代表李仲三亦發表通電反對恢復法統反對委員制只贊成以許内閣攝行執政職權雖均無反對黃郛復閣之明文而反對之意則已包含於中於是黃郛乃急以欲往平地泉送馮爲辭不復再提恢復攝閣之事而曩者觀望不前之新閣員如馬君武寇遐易培基等遂均於七日就職即最難轉圜之王正廷于右任亦有日内走馬上任之說新閣員旣不復作態則許閣之完成自在旦暮問也 
　　唯許閣雖已絕處逢生而段去以後又當如何之問題則尙未完全解决蓋段許之間雖已一相情願欲於本月十五日授受政權國民軍方面雖亦贊成許世英内閣之攝政而其他方面則並未表示贊成之意且傾嚮於恢復法統者大有其人恐非有長時期之疏通此種現狀即無可以維持之希望也 
　　傾嚮於法統論者方面頗多其所主張之恢復方法亦頗不一致大别之可分爲二即恢復約法之法統與恢復憲法上之法統是小别之則可分爲六就中屬於恢復約法之法統者三（一）爲恢復國會補足黎元洪八十三日之任期（二）恢復黎元洪時代之張紹曾内閣（三）不請黎復職亦不復張紹曾之内閣唯根據民十二黎元洪復職時之命令請唐紹儀北上組閣其屬於恢復憲法上之法統者亦有三（一）恢復國會請曹錕復位再由曹錕正式辭職（二）恢復曹錕時代之顔惠慶内閣使其攝政（三）恢復黃郛之攝閣唯在此六說之中有背景者則僅有三說恢復國會補足黎元洪八十三日之任期一說乃以張作霖爲背景者根據黎元洪命令請唐紹儀北上組閣攝政一說乃以民黨右派爲背景者恢復國會請曹錕復位再由曹錕正式向國會辭職一說乃以呉佩孚爲背景者質言之即此三說乃有力者之主張是已 
　　此外如民黨左派之主張實行委員制組織國民政府如趙恒惕之主張組織聯省政府雖其所代表之勢力頗有限要亦不能視爲絕無問題蓋目下中國之「國家目的」在於以和平方法謀統一多一獨立省或獨立區和平統一前途即多一障碍也 
　　要而言之許世英内閣現雖已吿完成但將來則未必不因各派主張之不同而起絕大之變化蓋許内閣今日所恃者僅一國民軍之後援而國民軍之勢力則僅及於直豫陜甘四省熱河察哈爾綏遠三特區三分中國只有其一以一服二其事甚難强而行之則過渡政府之命令即不能出於七省區之外將來無論召集國民會議預備會或各省區代表會議必多不願與聞而羣雄割據之形勢絕對無從打破國民軍方面雖缺乏人才然亦决不糊塗至此結果必將於形勢危急時犧牲許内閣而另與各方協商組織過渡政府之辦法也（十二月七日燈下） 
 
 

Page 7

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *[敎育消息]  
專電 
　　北京各校敎職員定諫〔十六〕九時開索薪會罷課待發〔十五日下午七鐘〕 
要聞 
[全國國語運動開幕後昨訊]  
　　湘省有極熱鬧之運動···游藝···提燈···請願 
　　湘省湖南國語運動大會於九日分别舉行長沙省敎育會前塲搭台一座高七八尺寛逹丈六上蓋明瓦並圍以木板其正面之上綴以花圈每圈内有一字共成爲「湖南國語運動大會」等字兩旁木柱之上貼一對聯左爲「統一方言莫再唱南腔北調」右是「推行國語無須乎嚼字咬文」周圍墻壁滿貼譏諷提倡文言勸導推行國語之種種圖畫進敎育會二門則樹木牌十餘塊上書國語書名及歡迎至國語陳列室參觀等字國語陳列室設於圖書館内由商務中華兩書局主辦各該局所陳列國語書籍計約百二十餘種上午十時各來賓約二萬餘人奏樂開會首由總務主任蔣克誠報吿開會宗旨與此後之希望次由游藝主任李惠迪說明游藝與講演並行之理由畢即開始分别舉行計表演笑林·雙簧·京調·口技·方言·國技·唱歌·新劇·跳舞等十八項多含有推行國語之意義其中尤以該籌備會職員所演之新劇爲佳至其陸續登台演講國語之重要廢止文言之理由希望羣衆起而一致進行打倒國粹者有張錦雲·周方·羅毅·陳章甫·朱鳳文·曹子桓·周以粟等十餘人至下午六時許天已將黑各游行隊伍亦相繼整隊到會故始宣吿停止講演游藝乃由游行股主任張白黃指揮查明至會團體小學有求智·全國·昭武·修業·育羣等三十餘校女學有女師·民本·周南·崇賓等十餘校各團體有商會·敎育會·平民敎育促進會·義務敎育促進會等十餘處中學有兌澤·衡湘等十餘校人數共約萬餘人即報吿出發最先係旗燈六個共成爲「國語運動大會」六字次即軍樂·小學·女學·中學·各團體·依照所定路程分别游行至省長公署由請願代表蔣育寰張錦雲等遞送請願書並要求省長親自答覆適湘趙未在署内重要職員亦多外出故由値日副官陳振華接待首由代表等說明意旨並云所要求各項均輕而易舉務必允許逐條施行陳答以省長因避壽尙未回署一俟返署即當將情形與請願文轉陳核辦各代表無法出署其大隊亦祇由西轅門進東門出毫未停留晚十時始行游畢返敎育會塲而散游街之人均各手持一燈上書種種提倡國語字樣其燈之最美觀者推商務印書館公餘夜校其餘紅者·綠者·白者·均亦頗有可觀沿途經過各街道舖店除一律懸掛國旗外並鳴鞭砲表示贊同此起彼落極爲熱鬧各該學生則一律高唱全國國語運動大會所印發之國語歌並大喊「提倡國語」「普及敎育」等類口號各街巷觀看之人人由人海擁擠不開全城男女皆彼　動此種盛况爲近年來所未有散會之後由總務主任蔣克誠集合全體職員報吿云國語運動大會經費現已經政府撥給補助費洋三百元省敎育會捐洋百元商會五十元連同其餘各處捐助者共約六百餘元本日製燈搭台等項約用去三百元並决定成立推行國語機關至其組織方法與名稱候再開會商議又當該提燈游街運動未出發之前三四時省政府據密報將有人乘此機會爲不利於湘趙之事項故省署派衛隊營營長趙爾盛親屬所部軍隊至省敎育會制止舉行嗣經該會職員交涉完全担任决無其事始得允許游行但於大隊之前後均各派武裝兵士兩連警察一隊隨同游行藉以彈壓其向省署請願文如左 
　　全國國語運動大會湖南分會謹以最誠懇之意請願於省長台前（第一）請求今行各官廳對於一般人民之文吿用語體文言本來只是口說耳聽的但因爲只是用音不能傳遠持久於是便藉手寫眼看的形來作成文言本來中代表語的符號我們中國話和文已經分離了話已經隨時代人事上的變遷與古不同了而通常之所謂文大槪還拘泥於古來時的遺跡古代文不是現代人都容易明了的官廳文吿要使只知道說現代話的人都能照樣讀得淸看得懂所以要用代表現代話的語體文（第二）請求令行初級小學一律敎學語體文令行初級職業學校也以敎學語體文爲主對於初學文字的人們敎以古代文比較多費翻譯學的多一番記憶很不經濟受敎育的人們只要能運用文字以代表所要說的話只要心裡想得到手裡便寫得出送給别人能够看得懂而且照現代話體寫出的文除適合實用外論理上的當文法上周密以及藝術上的發展都已經隨時代的進展而超越於古代文即令進而考古或須古也要先將現代話弄明白而後古代文才易於明白（第三）請求令行中等以上學校加習國音字母文内的字原來是代表話内的音中國字爲形式所限制不能見形知音還須加用一種注音的工夫向來注音的方法不妥所以各地方的語音不一致所以同是用以逹情表意的話和文愈加分離要使中國人都能很便利的運用本國語要免去話和文階級上的隔絕更要免去語音因地域不同而發生隔絕受中等以上敎育的人們應該能說公定的標凖應該先引導一般人的語音使通趨於一致（第四）請籌辦統一國語的機關或補助傳習國語的機關早年敎育部曾經通咨各省設立統一國語籌備會我省還未照辦早年我省曾經由研究國語的傳習國語以時間很短收效還未普遍我省言語亂　語音的方面與標凖音不甚接近亟特講習改正便是語體方面全國正在建設期中也須互同加入討論他省多已竭力推行國語多有相當的成效要使我省文化普及於一般民衆不落他省之後實在需要一個專門機關來推行國語本分會爲要求國人都能運用一致的言語除地域性的隔絕和階級性的隔絕爲要求我全省民衆都得到運用言語的利益以免除文化上的隔絕特此請願敬候省長一一照行爲民衆造幸福就願人全國國語運動大會湖兩分會會長方克剛·向玉　·何炳麟會董李濟民·李希賢等八人總務主任蔣　　交際狄昂人講演熊墐　游藝李惠迪編輯喩寄軍陳列宣傳團游行張白黃 
　　總籌備處全國國語運動大會總籌備處國語宣傳團前日已經商定一月十六日（今日）由滬乘輪出發先到長江各埠漢口·漢陽·武昌·長沙·九江·南昌·安慶·蕪湖·南京等處容回到上海再定第二期出發日期及地點 
　　上寶上寶全國國語運動籌備會舉行第三次國語演講游藝會日期一月十七日上午十時起地點北四川路中央大會堂開會順序（一）開會（二）對國旗行敬禮（三）唱國歌（精武國語班）（四）開會辭（五）唱會歌（廣肇公學）（六）演說（黎維岳王佩珍）（七）盡力中華歌（精武國語班）（八）國音繙譯縣賞（後覺）（九）可憐的秋香曲（精武國語班）（十）火棍（廣肇女學）（十一）粤曲（精武國語班）（十二）表演（尙公小學）（十三）歌劇（啟賢女學）（十四）散會此次會中職員預定如下主席沈百英報吿楊彬如游藝劉佩珍設備王佩珍劉佩珍招待交際股幹事全體事務楊聘熟 
　　北京北京中華民國國語研究於一月一日在中央公園開十週紀念會及全國國語運動大會到會參觀者共二萬餘人表演分南北兩塲南塲設於社禝壇大殿由夏雲浦任總指揮節目有（一）奏樂（二）唱國歌（三）報吿（四）國語研究會十週年紀念歌（五）國語游戲（六）唱歌（七）武術（八）跳舞（九）武術（十）唱歌（十一）國音字母表演（十二）國音字母旗語（十三）國音字母游戲（十四）拳術（十五）跳舞（十六）唱歌（十七）國語游戲問答（十八）都有理（十九）國語統一醫院（二十）歌無（廿一）逛游藝園（廿二）覇産（廿三）言文辯論（廿四）機器人（廿五）游戲（廿六）國語文藝表演（廿七）兒童劇「城鼠與鄉鼠」（廿八）唱歌「快學國語」（廿九）跳舞（三十）國語紀念會慶祝歌（卅一）到會的一份子（卅二）唱歌「鐘琴」（卅三）游戲（卅四）國民團體的先覺問題（卅五）唱歌「國語運動」（卅六）表情唱歌（卅七）國語表演「仙人之歌」（卅八）俎字跳舞（卅九）歌劇表演「葡萄仙子」（四十）新式旗語（四十一）魔術（四十二）火棒（四十三）電光劇等四十三節北塲設於圖書閱覽所内由丁杰亭任總指揮節目有（一）奏樂（二）唱國歌（三）報吿（四）國語研究會十週年紀念歌（五）拼字表演（六）表演（七）表演「梨子不是我的」（八）表演「原來如此」（九）武術（十）表演「倒是新的好」（十一）雙廣「國語好」（十二）表情唱歌（十三）演講「笑」（十四）游戲「拼音」（十五）方言譯國語（十六）武術（十七）國語表演（十八）武術（十九）雙簧（二十）麻雀和小孩（廿一）葡萄仙子（廿二）字母游戲（廿三）新搖籃等二十三節參與的共有三十七學校社禝壇内又搭大蘆蓆棚一座東西兩邊作爲學生休息處中間陳列國語圖書是日自上午十時開始至下午八時才散會會中又印宣言三萬份分贈到會參觀人各學校學生各備宣傳國語文字的旗幟沿途游行並高呼「中華民國萬歲」「國語統一」「普及敎育」等口號 
　　川沙川沙縣公立小學校定今日下午一時起舉行國語運動會辦法業由職員會議决如下（一）名人演講已請定嚴縣長戴警所長楊縣視學及國語專家陸君永言等到塲演講（二）學生講演節目有二十餘節内中有「我們大家同去罷」（歌唱）「不要說謊話」（表演）「我要上學去」（會話）（三）職員餘興有雙雙簧及可發一笑等含提倡國語意味除上列三項外尙有聽開洛公司無線電話播送抬播送音樂及名人講演等並印發傳單數種張貼通　 
[蘇財廳令派員督催敎育附稅]  
　　上海縣公署昨奉財政廳長李錫純訓令云案奉省令内開案據江蘇敎育經費管理處處長呈稱竊奉鈞署訓令開查漕附不得挪作他用前由本公署通電飭遵在案各縣對於附稅向與正稅同櫃征收當附旣無國省之區分通挪移用勢所必至設非於開征時有人隨櫃稽核僅憑一紙公文杜絕挪用於事萬難有濟爲持函令仰該處長細心籌劃將來或派員分赴各縣收取地方附稅機關聯絡辦理或另訂其他妥善辦法務儘文到十日内分别擬定辦法呈候核准施行等因奉此查此案先經職處擬具督促催敎育專欵辦法提交敎育經費委員會公决嗣各委員於月之二十二日在寗集會議决督催員規程九條一面將職處原擬辦法修改爲督催方法現在本年各漕業屆開徵合將督催員規程曁督催方法繕具淸摺呈請省長迅賜鑒核指令祇遵並令行財政廳長查照通知各縣知事及屠宰稅委員遵照一面由職處遴選相當人員分别委托辦理俾赴事機等語並附淸摺一件到署據此除指令該處長爲謀所管各項經費征收之便利擬請特設督催員誠屬扼要之舉察核所擬督催員規程及督催方法亦均切實可行應准照辦並候令行財政廳廳長查照通飭各縣知事及屠宰稅委員一體遵照現在已屆冬漕開徵之期該處長應即迅行遴選相當人員分别委托尅日成行一面於該處職員中遴派幹員一二人隨時同巡視察以資督促而利進行外合行抄摺令仰該廳長即便通行遵照此令等因奉此合行令仰該知事即便知照 
[崇明小學敎員加薪請願之再接再厲]  
　　崇明小學敎員加薪請願團於元旦召集各鄉代表會議進行辦法業誌本報兹悉該團於前日又召集代表會議到會人數較前益多敎育局長陶穉菊亦到會宣布進行辦法尅日組織籌欵委員會一面呈請縣知事執行敎育畝捐爲根本解决各代表以畝捐緩不濟急議决呈請縣署飭知敎育局長一面籌畫一面籌借於十四年度内逹到實行加薪目的并議决組織全邑敎職員聯合會謀敎育之改進定燈節前一日開正式大會不日將通函各校敎職員云 
本埠 
[上海童子軍敎練部會議紀]  
　　昨日下午六時上海童子軍全體敎練在體育塲本會所開會到會者沈同一·王英超·徐子成·兪元爵·趙煥先·樂秀榮·孫恩霖·孫志浩·孫允功·郭振聲·李錦芳·黎潮舒·余魁元·潘志傑·楊潤滋·王靜僧·金星·呉旭昇·傅典瑛·陳宇澤·張英穀·陸禮華（李鳴　代）·鄭潤業等二十餘人首由主席沈同一報吿繼任情形略謂同一自董事部推爲總敎練員維覺校務繁多於會務一層希望詞志隨時帮助則幸甚並希諸君對於童子軍事業竭力提倡發展次報吿（一）原有區　改爲東南西三區（二）推英超·徐子成·王文彬三君爲副總敎練員並王文彬君兼視察員（三）年會日期本月二十三日地點體育塲本會所（四）上海西童子軍總敎練員密林登君將近返國對於遠東童子軍事業及精神攝製影片歸國宣傳擬於一月三十日各團派童子軍在密林登營地表演功課當由各敎練員商議定期再由敎練部通吿各團（五）命各團籌備游藝會及分團比賽（六）請經乾林君爲專科考騐主任再由各團代請專科考騐員報吿畢又商議沈總敎練員發給各敎練員之（童子軍敎練員誓願條對）一紙及敎練員宣誓禮事項等至八時半 
[童子軍敎練員之宣誓願詞條對]  
　　上海童子軍會總敎練沈同一昨日發出宣誓願詞條對云同志等爲鄭重事業起見擬有敎練員宣誓之舉然在童子軍時代已經宣誓且事業範圍亦有廣狄即不爲敎練而願盡力童子軍事業爲熱忱贊助者亦得宣誓因之不得不另擬願詞以爲宣誓信條謹就管見所及擬定願詞如左並撰條對數則以備宣誓前之有所問答尙希海内同志加以指正（甲）願詞三條（一）願竭盡人道永遠維持世界和平（二）願犧牲一切永遠盡力於童子軍事業（三）願確守本旨盡量發揮我童子軍精神（乙）條對八則（一）君等能洞明童子軍之本旨乎答曰能童子軍之本旨在培養靑年快樂精神健全體格而成爲有用之良民（二）君等亦知童子軍事業之根於世界觀乎答曰知童子軍事業無種族階級之分對於同志猶如親兄弟對於其他亦當一視同仁（三）君等亦知童子軍事業之高尙乎答曰知童子軍當潔已奉公服從法律愛惜時間經濟以保持我童子軍之高尙（四）君等亦知訓練童子軍之方法乎答曰知訓練童子軍當利用自然物口以發揮其天賦本能（五）君等亦知童子軍敎育與其他敎育有不同乎答曰知童子軍敎育注重快樂活潑自然實際等事（六）君等亦知童子軍之服務爲重要乎答云知童子軍當犧牲自己一切盡力爲人服務即於人有益之事每日亦不以一事爲限（七）君等亦知犧牲精神與金錢孰爲有價値乎答曰以犧牲精神爲有價値以金錢可設法取得精神則不可假借（八）君等亦知殺戮戰爭爲人類之　賊乎答曰知童子軍宜以仁慈爲　和平爲旨竭盡爲人之道 
[省敎育會昨開評議員會]  
　　江蘇省敎育會昨（十五）日下午二時開本年第一次評議員會到會者十一人袁會長主席討論幹事員會提出十五年度預算案議决案經本會審查無悮即照案通過 
[曁南校董再請飭上海縣撥舊欠]  
　　國立曁南學校前函省廳請飭上海縣撥發舊欠臨時費一萬元嗣財廳函復該校請仍由管理處設法付給日昨財廳又接該校校董會函云前請特予飭令上海縣撥曁南學校臨時費一萬元頃奉覆稱自十四年三月間敎育經費另設專處管理敝廳旣無收入遂亦無法撥支最好仍由管理處撥付給或由尊處商之管理處作爲敝廳暫代籌墊由處指定收欵限期歸還尙可勉圖效綿等因深感特允籌墊之盛意惟此項上海縣撥欵照案尙係十三年冬漕實在專設管理處以前管理處自未必承認除以後該項撥欵應向管理處請撥外所有此次飭撥之上海縣應發十三年冬漕一萬元仍懇貴廳准如所請飭令設法照撥云 
[今日棒球場之足球比賽]  
　　樂羣三育第二次决賽准二時開始 
　　四時起萬國比賽中國代表之預選比賽 
　　上海中華足球聯合會中之樂羣與三育二隊定於本日下午在棒球塲舉行第二次决賽准二時開始聞今日不售門票開放參觀一天據云三育方面球員數人受塲患病仍未全愈今日能否按其因有之陣線出塲尙無十分把握惟據該隊辦事人謂總當盡力設法或抽拔乙組球員二三人凑成一隊出席比賽萬一人數間有缺少等情參觀諸君須加以體察諒解比賽足球無非爲鍜鍊體魄勝負其餘事耳云云决賽畢將有萬國足球預選藉資習練明日下午三時各預選代表將在原塲作正式之練習比賽云又樂羣與三育之第一次决賽因未終局日前曾開委員會議討論此事當時議决該次比賽之結果以裁判員之正式判决書爲準現悉裁判員之判决書業已寄到謂「比賽未曾終局尙餘十六分鐘結果當按平常未終局之比賽之辦法辦理」委員會即於昨晚開會議决該次賽作爲無效另訂日期重行比賽云 
[復大實中昨行新屋動土禮]  
　　復旦大學心理學院實騐中學於昨晨十一時舉行新屋動土典禮適値天雨途次泥濘然學生到者尙甚擁擠先行升旗禮次鳴砲次由該校校長李登輝持鋤舉行動土典禮羣衆鼓掌誌慶次由實中學生高唱杭育歌末由該中學校主任郭任遠向學生演說略謂本中學部原定計劃太大一時不能着手故現今暫假大學部簡公堂左側空地建築宿舍俟將來預定計劃實現以後即將此新舍轉議與大學部故吾人切勿以爲有此新屋即視爲已足要知將來計劃之實現不獨學校方面之片面責任諸君亦宜各自奮躍共完成此未來之計劃故欲覘吾中學之發逹當視能否將此新屋早日贈與大學爲斷余甚望此新屋落成即有轉贈大學部之可能也云云 
[普益社女專添闢烹飪實習室]  
　　大東門紫霞路普益社設立之女子專修學校業有數載成績斐然自今秋聘黃祖貽敎授國文卞鳳珠敎授英算張女敎授琴樂以來學者踴躍近又添闢烹飪實習室俾研家政聞定一月三十日寒假三月一日開學凡在南巿之年長失學及有志專修者最初報名肄習云 
[上大附中各團體聯歡會紀]  
　　十三日下午七時上海大學附屬中學各團體聯歡會開會主席報吿聯歡會組織之經過及意義學生會·敎職員會·國民革命靑年團·濟難會·非基督敎同盟·濟難會兒童團各代表報吿本學期工作情形及將來之計劃討論學校行政及各團體進行事宜選舉各團體留滬辦事之特别委員阮仲一·楊賢江·葉楚女演講末茶點餘興而散 
 
 

Page 8

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *   
 
 

Page 9

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *國内要聞二 
[段下野仍無確期]  
　　民黨派正進動倒段運動但一軍方面欲暫時維段東方社十五日北京電云預料段執政將於十五日下野現日期已到而於段之去就依然無所表示段氏左右之要人等皆謂政府並無應當下野之失政或過失故其去就宜决之於地方之民意反觀各軍閥皆汲汲於其内部之整理甚形忙碌更無暇預聞中央之事以目下現狀觀之則各種失意政客等欲乘此間隙掀風作浪實屬不可掩之事實與國民一二兩軍相連絡之民黨左傾派現正欲借排日爲名逼段下野此事殆已爲公然之秘密若輩第一步之進行方法爲民衆運動其次則派二三兩軍之軍隊至通州以非常果斷手段使段氏下野操縱許世英内閣使鎭壓護憲護法等運動乃布委員制以馮玉祥爲全國委員長以各省有實權者爲各省委員長最後與粤省政府折衝謀南北統一彼等之計畫雖如此但蟠踞於北京等方面之張之江鹿鍾麟等因自己之利害關係主張至少在關稅司法兩會未畢事以前必須維持現狀故左傾派之計畫至何時始能實現全屬疑問是以一般人士之觀測皆以爲倘無意外之紛爭蹈昔年之覆輙則段政府當然得保小康 
[國李兩軍之近訊]  
　　李軍形勢不利國軍内部不統一 
　　電通社十三日天津電云李景林軍與國民軍自九日以來即在德州附近繼續作戰最近李軍形勢不利稍稍敗退 
　　東方社十五日天津電云總指揮李烈鈞對於配置榆關　州方面之唐之道魏益三宋哲元等軍隊威令完全不行指揮權之統一已成問題自十三日劉汝賢與孫岳會見後始决定此方面之軍隊由唐之道爲指揮長官唐氏歸直隷督辦孫岳節制聞李烈鈞權威失墜之原因爲不能希望由第一軍獲得兵力軍械彈藥等充分之援助故 
[東三省制憲之動機]  
　　首先試行於奉天 
　　東方社十四日奉天電云自張郭戰事結束後奉天派正努力進行於民治之改良王永江等所謂文治派主張以各法團爲中心擬復活省議會之權能與以有限制的决議權而諸制之裁决皆聽從民意此項計畫目下正在進行中省議會業於十二日開常任委員會商議此事更擬制定省憲目下尙在起草聞當局者之意有鑒於東三省之實情排除湘省省憲法之進步的力避徒趣於理想而求俯順民意之現實的憲法將首先於奉天省單獨制定然後再推行吉黑兩省至三省公共之事擬由聯省議會公决之目下正在協議其方策 
[日本開回軍隊中毒]  
　　東方社十五日東京電云正由滿洲撤回日本之久留米聯隊將卒一千名於十四日旁晚在安東晚餐忽然中毒全體患吐瀉間有病勢沉重者現皆入平壤衛戍醫院 
[東三省回復自治後之交通界（T）]  
　　不受中央命令吉長局長魏武英免職 
　　吉敦鐵路合同之傳聞異詞 
　　長春通訊東三省自曹政府時代宣佈自治所有東省行政司法外交等事件槪由三省自行辦理不受中央命令者幾一年餘惟交通各機關仍歸交通部直接管轄東省當局亦不來顧問時葉恭綽來奉獻計設立交通委員會將三省交通收歸奉張統治力之下該會成立後規定會中經費每月大洋二千元由奉榆四洮吉長三鐵路分别擔任會長爲王永江氏各路局長爲委員如有設施須先呈請該會核准然後施行權力之大不啻東三省之交通部迨段政府成立東三省始行取消自治聽命中央而該會迄未解散今次奉郭戰後東省重又恢復自治與中央脫離關係斷絕往來前日交通委員會電飭三省各鐵路局略謂時局變化三省仍爲自治區域從十四年十一月起不受政府貳命吉長路局接電後即開會討論結果電覆遵照辦理同時該路局又接交通部令將現任吉長鐵路局長兼吉敦鐵路工程局長魏武英免職聽候查辦遺缺即以吉長鐵路局總務處處長李壯懷暫行兼代魏氏接此兩電後進退兩難遂於二日持部令往奉向交通委員會請示該會云現在東三省業與中央脫離關係是項部令當然不生效力魏氏頃已回吉矣查此次交通部罷免魏武英本兼各職原因在訂立吉敦鐵路合同該路線直入吉省腹地沿線森林物産異常豐富爲南滿吉長二鐵路惟一補助線如欲發展吉林全省實業及維持吉長路之將來營業計該路確有建築之必要近據此間發表之合同原文與京中報紙所登載者完全不同此點甚爲可疑兹姑再將該合同及換文聲明書等錄下以供國人研究該合同名稱爲吉敦鐵路承造合同第一條吉敦鐵路墊欵總額爲日金一千八百萬元不折不扣十足交欵第二條墊欵利率週息九釐（即日金百元年利九元）第三條該項墊欵以該鐵路財産及進欵作擔保第四條工程時代聘用日人一員爲該路總工程師俟工事完竣後即行辭退第五條吉敦全路自合同訂立日起一年以内興工二年以内竣工全路工竣以後即開始償還墊欵如不能償還時得展長期限分三十年攤還之惟中國政府得隨時備欵贖回不受任何拘束第六條該路工竣開始運輸後迄墊欵償淸日止須聘用日本會計主任一名一切收支單據均由該會計主任簽字但該員如有不合用時得隨時更換另行聘用第七條鐵路局長對於該路有管理監督之全權日本雇員應服從局長命令第八條關於購辦材料物品等須經局長核准在公共巿場招標或選擇購辦如中國之物料質地及價格與各國相同時得儘先購用購辦材料槪不付給佣費第九條全路運輸事宜槪歸局長全權辦理所得進欵槪歸路局所有平均分存中日兩國銀行第十條所有購料驗料包辦工程及檢收工程等事槪照中國國有鐵路章程辦理以上十條爲合同之要旨其餘有換文五件聲明書一件聲明書係聲明此項墊欵不得多移作軍政兩費之用換文（一）如遇有金融巿况良好之時得由雙方商議發行公債償還墊欵（二）將來吉會鐵路開辦時政府得將此路贖回合併辦理（三）吉敎吉長兩路得合併營業如果實行合併營業時得將根據二十一條第七項所訂之吉長鐵路合同提議改廢（四）總工程師及會計主任得酌用日本人員爲助理但須經過局長之核准局長認爲不合用時得隨時辭退之（五）此項合同不得涉及吉會路墊欵合同 
[東鐵與滿鐵之競爭]  
　　穆稜煤鑛之發展 
　　長春通信東鐵與滿鐵日來競爭甚烈不過東鐵機車以及沿線一帶居民日用所需之燃料向槪仰給於南滿鐵路之撫順煤鑛爲數頗巨自前年俄人謝結斯與吉林省政府合資創辦穆稜煤鑛公司後該鑛出産之煤質極佳産額亦異常豐富去年夏間東鐵曾一度欲用穆稜煤嗣爲滿鐵合同所拘束不能自由及至去年底該合同期滿東鐵遂與穆稜煤鑛公司另訂新契約並通飭全路線不復再用撫順煤聞此項新契約業於日前正式成立自十五年一月一日起由該公司實行供給契約試用期限爲一年即本年十二月三十一日止倘成績良好再行續訂長期契約東鐵因該公司所産之煤質旣良好銷路又暢運輸亦極便利故特予該公司以方便自小城子站起特築支路一段計長一百二十餘華里（託名爲公司集資自築實則材料工程等統由東鐵資助）可直逹公司鑛場除專運煤量外並兼普通運輸不特該公司營業可以發逹即東鐵亦受莫大之利益蓋附近該支路各縣如密山寶淸勃利三姓等縣所産之糧石烟蔴木料以及往來旅客均可不必起旱槪由此路轉運極爲便利故該公司亦進行甚猛一面先向東鐵租借車輛俾便通車更集資自行購訂機客貨各色車輛共計七十餘輛大約三四月間均可運到一面向吉長鐵路局調用熟悉車務人員藉資襄助聞吉長路局業已派現任頭道溝站長曲東陽前往曲氏業於十二月初往穆任事該公司見將來營業必更發逹擬再加擴充鍜鍊停炭曾派俄國工程師試驗結果頗稱良好當經該工程師擬定炭窰搆造法分爲甲乙兩種甲種係小規模之舊式炭窰與唐山現在所用者相同所需資本不過數萬元無如此種炭窰耗煤多而出炭少且工資旣昂手續尤煩乙種係最近新式之大規模炭窰與甲種完全相反惟所需搆造費約在百萬元左右嗣經該公司計議决定採用最新式之乙種炭窰據該工程師報吿若用乙種炭窰鍜鍊焦炭將來此項焦炭不獨售價較煤爲高且除焦炭外尙能練出價値甚高之副品十餘種其利益之大實倍蓰於售煤也又聞穆稜煤鑛區地道内近忽失火延燒甚廣損失頗巨刻已設法救熄惟其起火原因尙未明悉現正在調查中（一月八日） 
[不戰不和中之魯訊李景林尙在濟南]  
　　濟南通信今日南北兩路俱無戰事其原因聞以岳維峻代表張世廷呉振壐與張宗昌代表張洪緒現正奔走和議故前方形勢甚爲緩和畢庶澄今早一點專車返靑島畢氏近來屢發通電主張和平并延攪人才說者均謂畢氏擁有海陸軍勢力據膠澳地盤將來魯局無論變化至若何程度畢氏之勢力總不可輕侮也北路李景林軍隊現集中平原者已有兩萬四千餘人共有槍七千枝子彈甚少該縣人士組織軍事招待處供給米麵柴草每日需洋四千餘元五日之間已報銷二萬二千餘元平原蕞爾小城驟添數萬之衆不惟一切用品均感缺乏即井水亦有乾涸之虞軍事招待處公推代表王巨卿來省向當局請示辦法各師旅十二月份餉昨已發放完全爲新出之軍用票商界雖迫於省令不敢拒絕然以向省外購貨旣不能用惟有將現存貨物售盡後即行歇業當局者無妥善辦法陰曆年關全巿恐將無形停止交易各麵粉廠有軍隊監視不准售麵膠濟路貨車停開燃料來源斷絕以致炭價麵價無不飛漲薪桂米珠濟南居亦大不易矣 
　　另一通信久住此間之豫岳代表張世庭呉振壐昨今兩日忽又晋謁張宗昌接洽和議故大汶口省豫軍自七日衝突豫軍退南驛後兩軍各守陣地未再發生戰爭第七軍長許琨今早三點專車來濟向張宗昌報吿七日兩軍衝突情形并請示今後應付辦法張宗昌以第六軍長兼北路前敵總指揮褚玉璞在泰安一帶情形熟悉昨又委其兼任南路前敵總指揮以收駕輕就熟之效北路德州方面沉寂如昨援直軍前敵總指揮徐源泉今日由德州來濟李景林現仍在濟籌劃恢復軍　聞李部敗兵現分駐武定府屬東陵陽信惠民各縣就地籌餉民不堪擾東昌道尹柯昌泗前本已免職委王禮元繼任詎柯運動當地紳民挽留故王未得接任而回第四梯隊司令孫百萬現住東昌以柯昌泗抗違省令已將其監視張宗昌擬仍令王禮元前往并委游擊司令王玉芳爲東臨二十三縣剿匪司令駐紥東昌此外財政廳長郭光烈辭職繼任之人張宗昌頗屬意於前津浦路貨捐總辦王琦 
[畢庶澄返靑後之言動]  
　　謂南路戰事可吿結束北路以全力對付亦不難解决 
　　靑島通信畢庶澄十一日返靑一十二日下午先召集各高級軍官開軍事會議關防甚緊詳情未悉微聞畢對各主官作最懇切之訓話首述此次南下佈防情形次謂馮玉祥出走後山東大局可保安寗囑令各主官認眞服務維持靑島治安迨散會後又召集各機關首領各界代表開緊要會議由畢主席首謂今日召集諸位會議半爲報吿前方戰事情形半爲研究維持治安辦法現時戰局不僅爲中國内亂將成世界之爭如馮玉祥借赤俄援助奪取直隸李景林棄津而走又如日人援助奉方在遼河拒守郭松齡進退維谷因而授首至於俄之助馮日之助張皆各有目的盡人皆知若南部孫楊之戰本不干山東之事張督辦原可袖手旁觀無如同屬奉系彼此當有互援之義遂有此次徐州之犧牲以致山東亦陷於戰事漩渦現岱南岱北濟西一帶已經十室九空人民塗炭慘不忍言現完全未受殃及者惟有膠東一帶將來戰事延長軍用餉糈勢必取之於膠東以兵計之月需百餘萬元以區區一隅何能籌此鉅欵故本人（畢自稱）之意極願和平了結現張督辦與呉玉帥竭力聯絡擬以相當條件與靳雲鶚議和使南路戰事吿一結束至北路情形尙急似非戰不可以全省兵力對付北路諒亦不難解决嗣詢本埠各界代表有無困難情形港政局長孔逹謂如自來水廠港政局·鐵路局·電汽公司等處煤均用罄請畢撥車運煤後商會會長隋石卿謂各商家積貨太多請撥車運貨畢氏允盡力維持惟濟南商家遇有運輸貨物時必先報效勞兵費以供張督然後能得車運貨本埠商家可援照辦理余即向張督商量後商界以華商納勞兵費當無問題外商恐難辦到當議定於十三日午前九時由總商會召集各屯貨商家會議迨多數通過時再知照外商能合作最好否則各辦各事亦無不可至此時已五時餘遂散會畢令路局將乘坐來靑原車備妥以便十三日晚專車赴濟 
　　另據某方消息呉張携手進行甚急畢庶澄此次到泰安與豫軍有一度之接洽畢對南路議和事甚抱樂觀聞呉張靳議和之條件將山東完全歸張宗昌張則須帮同靳呉取得河南但呉正在收束軍事之際此說恐未可靠耳又褚玉璞此次病尙未愈大吿奮勇極爲張宗昌所嘉許特令前線各官兵均歸褚玉璞節制得以便宜行事（一月十三日） 
[駭人聽聞之豫省紅槍會]  
　　妖言惑衆勒索民財 
　　國聞社鄭州通信豫省之大小紅槍會·黃槍會在榮澤榮陽兩縣交界處互相激鬬結果小紅槍會大佔優勝黃槍會僅三十餘人當場解散所用黃纓長槍亦均被繳去大紅槍會因人數有數萬之衆勢難屈服無法遣散乃由會首向小紅槍會會長李眞龍副會長張金龍親自請罪聽候懲辦李眞龍乃令交出現洋五萬元以作贖罪之欵其餘會徒盡數改編爲小紅槍會但李眞龍自收編大紅槍會後聲勢益大遂號召於衆謂渠有帝皇之福故名眞龍今日隨從之會徒他日即爲功臣封侯賜爵可操左劵諸如此類邪言惑衆不勝枚舉一般會徒聞言深信乃數百成羣手持紅槍背負白刃分向民間稍有資産者勒索巨欵名爲徵收皇糧違者祭刀（該會殺人曰祭刀）鄭州北鄉木馬村崔健齋家曾被勒索現洋二千五百元過日不交即須腰斬嗣由村董五人盡力擔保欵項限期凑繳方始了事未幾又至廟李集李家善家勒索錢一千串復將宋寨居民耿德生夜半從被窩綁出行未數里驚寒斃命而副會長張金龍之行爲更爲駭人聽聞傳自本年一月一日起每日須吃活人心肝一窠藉以强膽壯量前日又至汜水縣署將知事李某捉獲就於堂上審問鞭打籐鞭五百因李知事曾迭出佈吿禁止紅槍會故張金龍逞其兇殘之手段藐視國法淩辱官吏事後該知事氣憤塡膺曾自縊數次幸被解救鄭縣知事羅丹書恐紅槍會徒侵入該境業已具禀岳督派兵捕禁又懇請警備司令楊珩軒出兵防堵以安閭閻楊氏聞訊後當即飭令部下前往兜捕但不知能否剿滅也 
[蕪湖快信]  
　　蕪官紳商界要人十二日晚開會歡迎王省長由官礦督辦王逹致歡迎詞王演說略謂皖省陷於戰區者屢矣幸賴地方同德同心得以安然渡過兹爲維持皖省現狀勉强就職所有財政敎育實業等自當責成主管官廳切實整頓本人則更注意考察吏治云云 
　　蕪湖道尹史久紹三旅第二團團長張學曾警察廳長徐　雲三旅砲兵營楊國華均於十三日就職 
　　王省長調查毫縣匪刦情况得復電毫城内外共三萬九千餘户遭匪焚燬者有一萬二千餘間死傷人口一千二百餘總共損失一萬五千餘萬元該處已辦急振 
　　據總稅務司安格聯所編十四年蕪湖關收入稅欵統計爲關平銀一百二十四萬五千兩較之十三年增加關平銀四十八萬四千兩 
　　東門外大昌火柴公司對面爆竹店失愼炸藥傷六人内有一人係路過該處傷者均頭大如斗兩手見骨已死一小孩餘有二人仍可危 
　　皖南鎭守使署參謀長趙雲鵬調任本省警務處長參謀長缺已經王普電徵陳調元同意令委第三旅參謀長童翼兼任 
　　巿鄉農會及南陵宣城農會長十餘人十三日下午謁見王省長請禁止擅自招夫强墾又王於本日派二團二營兵士一連下鄉解散易太湖墾夫 
　　鴻安公司鳴鶴貨輪前在安慶上游擱淺蕪公司派長安輪往拖已於十二日夜出險 
　　據和縣某君云和縣櫃書因恢復混漕不成遷怒士紳拖打汪紳楙·張紳栗庵（前淸知府）等引起全縣公忿刻張等除在縣署起訴外并由本縣各團體開會集議懲凶辦法惟縣知事在蕪未返縣署無人負責本月十七日各團體假西埠巿農會地址開四鄉二十四所會議結果公推巿鄉農會聯合會副會長王伯勛張家集巿農會職員汪建勛等赴省蕪兩方向當道請願一切（一月十三日） 
[廣東舉辦都巿土地登記（毅廬）]  
　　廣東近日各處繁盛地點相繼改爲獨立巿區除廣州汕頭外現新近改巿區者如江門·佛山·梅菉·北海等政府爲增加歲收及促成開荒保障業權計刻已擬定都巿土地登記及征稅條例不日實行關於土地登記統歸各該巿區巿政府土地局管理照地價百分之二繳納登記費一經登記業權即算確定關於地稅之征收每年分兩次繳納無建築宅地與已有建築地之稅率一律征收地價百分之二農地千分之五農地征收甚微者以保護農業之故無建築地與已有建築物地稅率同等者限制投機者以基地爲居奇及促進人民建築以資實用關於土地增價亦須征稅土地增價稅除土地改良費不征外祇收其增價三分之一三分之二仍歸地主關於土地之轉移須呈報土地局登記但須繳納地價千分之一至多不得過十元爲辦理登記轉移手續之費此項非屬征稅性質此都巿土地登記征稅之大槪情形其詳細辦法則規定在條例中此案比經政務會議議决實行兹錄該條例如下第一章總則（第一條）本條例所用名詞解釋如下（一）宅地凡都巿内土地認爲宜於住宅商店或工場之用者謂之宅地（二）有建築宅地宅地區域内土地之有永久建築物者謂之有建築宅地（三）無建築宅地宅地區域内土地之無建築物或僅有臨時建築物者謂之無建築宅地（四）農地宅地區域外所有屋地·農地·菜地·苗圃·魚塘·桑地·及其他種植之土地謂之農地（五）曠地都巿土地除宅地農地外謂之曠地（六）永租以永遠租賃代買賣者謂之永租（七）典質擔保債權之土地由債權人占有者謂之典質（八）抵押擔保債權之土地不由債權人占有者謂之抵押（九）長期批租有契約的租賃而期在十五年以外者謂之長期批租（十）舖底權指經領有登記局之舖底頂手登記完畢證者（十一）移轉指買賣贈與繼承永租典質及抵押而言（十二）土地書據包括紅契白契典契合同租簿官廳執照判决書及其他憑據足以證明土地權利者（十三）土地改良於都巿土地建築增加或修改因而增長其價値謂之土地改良（十四）土地增價土地移轉時現時巿價與最後轉移巿價相差增加之數或如無移轉時與初次申報地價相差增加之數謂之土地增價（第二條）廣東都巿均適用本條例其施行時期由廣東省政府斟酌地方情形以命令分别行之（第三條）施行本條例之都巿政府須依都巿情形酌擬巿區界線繪圖附說呈廣東省政府核定公布之都巿政府認爲有變更前項界線之必要時得將情形及理由繪圖附說呈由廣東省政府核定公佈之（第四條）凡經劃入都巿内界線之土地直接受都巿政府之管轄對於其他機關不擔負納稅義務（第五條）都巿土地分爲左列種類由都巿政府隨時核定公布之（一）宅地甲有建築地乙無建築地（二）農地（三）曠地第二章土地登記（第六條）關於左列土地權利成立之一切書據無論已未經登記局登記限於本條例施行之日起三個月内連同抄白書據一份呈繳土地局依照不動産章程登記之驗訖書據發還（一）土地所有權（二）永租權（三）典質權（四）舖底權或上　權（五）長期批租（六）抵押權（第七條）前條土地權利之登記按照第十四條所指之申報地價百分之二納費依左列規定征收之但經登記局登記另錄有登記完畢證者免費登記（一）土地所有權或永租權之登記由所有人或永租權人納費（二）有典質關係之土地登記由典質權人納費（三）有舖底上蓋或長期批租關係之土 
 
 

Page 10

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *地登記如土地所有人或永租權人之每年收益等於或超過平均地價百份之一十其登記費完全由土地所有人或承租權人繳納之如其收益不及百份之一十其負擔之登記費對於全部登記費以其土地收益對於平均地價百份之一十爲比例餘額收其他土地權利人擔負之（四）抵押權免費登記登記費包括測量登錄及執照等費（第八條）土地局於本條例施行後三個月内編造土地假定登記册詳載第六條所列事項土地關係人得檢閱之土地登記局另備假定登記册祗載土地坐落面積及所有人姓名放置局内任由人民免費檢閱并登都巿公報（第九條）在土地假定登記册編造後三個月内各土地權利人認爲有錯誤時須向土地局聲請更正如書據發生眞僞問題時由土地裁判所判决之其判决爲最終之判决土地裁判所之組織章程另定之（第十條）土地假定登記册編造後三個月内無前項聲請或問題發生時假定登記即爲土地登記（第十一條）土地權利有移轉時轉受人須於移轉後十日内聲請土地局登記除抵押免費外如係買賣按照買價如非買賣按照平均地價千分之一納費但最多以十元最少以一元爲限（第十二條）土地所有人永租權人典質權人舖底權人或上蓋權人於第五條所規定之土地種類變更時須於變更期内將變更事由呈由土地局按照地方情形及都巿計劃核定之（第十三條）都巿土地權利以經土地局確定登記者爲準第三章地價（第十四條）土地所有人永租權人典質權人須於本條施行之日起五個月内將申報地價書二份連同一切土地書據呈繳土地局申報地價書須依式塡報左列事項（一）土地所有人永租權人或典質權人之姓名及通訊處如用堂名須加該堂代表人姓名如用團體或商店名須加團體或商店照其定章有權簽押之主事人姓名如係二人以上共有須全列名（二）土地種類（三）坐落（四）面積（五）每井價値（建築物所値不在内）（六）全段地價（七）土地現充何用（八）如有永租典質舖底上蓋抵押或長期批租關係須分别註明（第十五條）地價申報後由土地局依據土地位置及價値劃分地價區域同一區域内之土地於徵稅上價値相等謂之平均地價每平均之價三年後由土地局修正之（第十六條）平均地價决定後由土地局公佈之土地所有人永租權人典質權人認平均地價爲不平允時得自公佈之日起一個月内向土地評議會申請修正土地評議會對於前項申請所爲之判决爲最終之判决土地評議會之章程另定之（第十七條）前條土地權利人認土地評議會判决爲不平允時得自收到判决書之日起十五日内申請土地局照申請修正地價徵稅或照該價將土地收買之第四章地稅（第十八條）都巿土地每年依照左例定率黴收地稅建築物免徵（一）有建築宅地按照平均地價百分之二（二）無建築宅地按照平均地價百分之二（三）農地按照平均地價千分之五（四）曠地按照平均地價千分之二都巿政府認地方情形有必要時得隨時將前項規定無建築宅地之稅率加重之但不得過百分之五（第十九條）地稅每年分左列兩期徵收每期繳收半數第一期三月一日至三月三十一日第二期九月一日至九月三十日（第二十條）左列土地得由都巿政府准予免稅（一）關於敎育慈善或宗敎使用之土地（二）公立免費游戲場或公園（三）經都巿政府指定作墳場之土地（四）其他得都巿政府准予免稅之土地第一第二欵土地免稅以三年爲限但限滿得續請（第二十一條）前條各欵土地如以一部或全部變更使用至免稅理由不存在時不得免稅（第二十二條）地稅由左列人繳納（一）有永租關係之土地由永租權人繳納之（二）有典質關係之土地由典質權人繳納之（三）有舖底上蓋或長期批租關係之土地如土地所有人或永租權人之每年收益等於或超過平均地價百分之一十其地稅完全由土地所有人或永租權人繳納之如其收益不及百份之一十則其應負擔之地稅對於全部地稅以其土地收益對於平均地價百分之一十爲比例餘額由其他權利人繳納之（四）其他土地由土地所有人繳納之第五章土地增價稅（第二十三條）土地移轉除抵押外每次須納土地增價稅土地如無轉移時每十年須納土地增價稅但土地改良費不徵土地增價稅率爲土地增價三分之一（第二十四條）土地增價稅由左列人繳納（一）有永租關係之土地由永租權人繳納之（二）有典質關係之土地由典質樞權人繳納之但期滿由所有人贖回時典質權人得免息取償於土地所有人（三）有舖底上蓋或長期批租關係之土地如土地所有人或永租權人之每年收益等於或超過平均地價百分之一十其增價稅完全由土地所有人或永租權人繳納之如其收益不及百分之一十則其應負擔之增價稅對於全部增價稅以其土地收益對於平均地價百分之一十爲比例餘額由其他權利人繳納之（四）其他土地由土地所有人繳納之第六章罰則（二十十五條）違背第六條第十四條之規定者處以五十元以上二千元以下之罰金（第二十六條）違背第十一二條之規定者處以其土地所値百分之五以下罰金（第二十七條）違背第十九條之規定者延遲每一個月處以一倍稅額以下之罰金但最多不過十倍（第二十八條）違背第二十四條之規定者處以一倍稅額以下之罰金（第二十九條）本條例施行細則另定之（第三九條）本條例由國民政府核准公佈之（一月十日晚） 
[厦門反日出兵之巿民大會（蜀生）]  
　　到會四十餘團體五千餘人警廳干涉在巿内開會 
　　厦門通信厦門大學學生會於上月三十日開反對日本出兵南滿大會時即議决聯合厦門各界組巿民大會爲反抗運動並函各團體於本月二日集思明敎育會議進行方法乃屆時到者祇十餘團體且多學界及民黨中人當時即有厦門外交後援會職員張振漢提議厦門旣有外交後援會則此次反日出兵亦應歸後援會辦理無另組巿民會之必要厦大學生王樅反對是說謂日本出兵各地起抗獨厦門寂寂無聞爲今計亟應積極進行對外電日政府速自撤兵否則以再抵日貨爲抗對内電政府嚴重交涉並與各地一致示威游行凡屬國民均有此責固不必後援會始能辦此也結果就到會團體組對日出兵南滿巿民大會由厦大學生負責籌備 
厦大學生會並於昨晚（二日）召集籌備會議决五日開對日出兵南滿巿民大會三日由厦大學生會以籌備會委托之名義通知各界是日罷巿罷課罷工游行示威並開巿民大會於海軍閩厦警備司令部門前 
　　五日晨七時半各界之參與游行者照預定秩序先至關帝廟閩厦大學生會領隊旗赴新馬路集會至九時半出發游行計到會團體四十六約五千人除二三國民黨部及工會外均屬學校商界及其他巿民團體幾無參與者司令部派陸戰隊四十人警廳派武警二十人隨行維持秩序游行隊經海關後灘·島美巷·港仔口·中街·外武廟·石埕街·懷德宫·火燒街·閏溢内·四空井朝天宫至司令部前司令部派副官出向衆宣慰旋即列隊預備開會詎警廳已派科員李秉綱先至以地狹不能容衆爲詞阻止開會命移南效外厦門大學前演武亭籌備員與辯堅執不允乃全隊赴北門十三中學操場集會警廳仍干涉謂廳長有令必須赴演武亭今日不能在巿内開會籌備員再與辯論仍不許會衆大譁謂不必理睬促自開會軍警乃散布作包圍勢衆仍不去警廳乃約以最短時間完會於是怱促宣佈開會推思明敎育會長余超主席宣佈開會宗旨略謂今日之巿民大會爲反對日本出兵南滿南滿爲我國領土詎容日本擅自進兵干涉我國内爭此而可忍則此後列强均將效尤日本則我國亡無日矣吾人應奮起思所以自拔及對日本加以相當之制裁云云繼演說者有集美師範生羅賢開勸學所長孫印川等十餘人即高呼「反抗日本出兵南滿」「日本無理由出兵南滿誓死與爭」「誓爲後盾」等口號散會全隊再經南門頂大人·鎭南關·厦門港·至演武亭再集會演說始整隊折回至新馬路散隊沿途並分散巿民會宣言是日全厦罷巿罷工罷課海面除厦鼓間渡人小艇外所有大舟及運貨苦力均罷工一日全厦各界一致罷業此爲厦門所不經見者兹將是日巿民會致日本及我國兩政府兩電錄下（一）致日本政府電云貴國疊次宣言不援助一黨一派墨潘未乾即有此次出兵滿洲之舉以云換防則期未屆以云保僑則張軍能以一日之力撲郭軍十萬衆於前敵寗不能保護貴國僑民於省附近何勞越俎代庖道路傳聞郭軍之敗皆貴國助張所至按諸事實張軍不勝於郭軍新叛之日而勝於貴國增兵之時蛛絲馬跡難免羣疑貴國如仍以援助一黨一派肆意侵略爲策敝國雖弱亦難長此容忍我厦巿民於五日游行特開巿民大會議决勸吿貴國政府立即撤兵並將此次增兵理由明白答覆且保證將來不再有此種情事以郭邦交是所至盼厦門巿民大會歌 
　　（一）致中國政府電云此次日本徇張作霖之請出兵滿洲陽托保僑除實助張消息傳來羣情憤激夫滿洲爲我國領土我國爲獨立國家遼瀋旣未入戰區日僑亦未見危害日人即以朝鮮視我任意出兵蔑我主權奚堪再忍本日全厦巿民游行示威特開大會欲請政府迅向日本嚴重交涉責問理由務令立即撤兵以保主權而防侵略厦門巿民大會叩歌電文末雖署歌日實六日由後援會代爲發出尙有致日本國民及國人兩電尙在起草中也（一月六日晚） 
[蘇省將設實業費委員會]  
　　繼敎育費而獨立 
　　蘇省署於十三日開行政會議各廳道各機關主管人員均列席討論省地方行政經費以敎育實業爲主體敎育經費業於十四年度實行脫離財政廳專設敎育經費管理處關於國立各大學劃出牙稅屠宰稅等一百二十餘萬元關於各縣巿鄉小學劃出縣附加稅二百五十餘萬元關於專門及中學劃出曹糧附稅一百五十餘萬元曁捲烟特稅一百十餘萬元爲敎育專欵敎育界自行推舉處長由省長委任統一　　確定收入惟實業經費極感困難歷年實業各機關多不歸實業廳管轄間有工廠歸實廳考核者亦無用人行政實權陳陶遠接任省長後始令日一月起所有全省實業機關統歸實業廳全權管理該廳長徐蘭墅奉令後因召集實業各機關主任人員於本月十日至十二日開實業行政會議决定將各場廠分别整理歸併與招商租辦徐昨（十三）在省署行政會議席上報吿議决情形惟實業經費爲實業行政之總樞經費無着則此次會議所决辦法亦將徒託空言查十四年度省地方預算實業項下計列經常支出十二萬八千八百四十元臨時支出二萬四千零四十元而實際上臨時費自年度開始迄今未領分文經常費亦因省庫困難暫發五成上年欠發經費已積至十一萬八千餘元以江蘇人民年納二千餘萬元之稅而用於實業經費者只有十二萬餘元且只發五成實支僅及六萬餘元比較全國各省實業經費蘇省最少宜乎省有實業毫無起色徐因提出說帖一件主張設立實業經費委員會（該項說帖係實業行政會議所决定）其組織方法擬定（一）省署財廳各派一人實業廳派二人各實業領費機關公舉三人共七人組織之（二）會所附設實業廳署内（三）每三月召集開會一次其任務（一）淸理積欠（二）核查基金（三）維持按月照撥經費其擬充基金之欵（一）江蘇銀行及公濟公典之盈餘金（二）南京電燈廠及寗省鐵路局之盈餘金（三）停辦或招商承辦及保管各工場之存積金（四）繼續辦理各工場之盈餘金（五）請省廳指定江南各縣省附稅撥充實業基金不准别用（六）分配捲烟特稅（按照省議會議决原案紙烟稅收入以二十分之十一爲敎育費二十分之九爲省庫專欵現時敎育經費管理處收入紙烟商人承包之欵一百零八萬元自應遵照省議會議决省長公布之原案撥二十分之九約四十五萬餘元歸入省庫（七）漁稅之溢出欵（八）貨物附加稅之一成陳以此項辦法旣經實業行政會議公同决定事屬可行應予照准並面囑財政廳長李錫純速籌的欵先還舊欠免致各場廠人員因公負責破産特不知財政廳果有欵可籌否耳 
[南京快信]  
　　浙軍第二師長盧香亭由徐到寗後連日在總司令部商議率師回浙及今後對於浙省軍務處理方針現在下關交通旅館設臨時司令部以便軍隊過境時就近調度聞盧擬於今（十五）日赴杭滬寗站專車已備妥 
　　江蘇兵災卹償委員會十四日在省敎育會分事務所召集各委員共同擬定調查表式分列各類事項即日付印俟印就後即分送被災各縣根據原調查册依式塡註送會審查 
　　江蘇淸鄉總辦署發出布吿謂舉辦淸鄉重在戢暴安良關於民間盗匪案件槪予受理 
　　全省印花稅處長于澤世辭職赴皖孫陳會委高朔接充 
　　淮南鹽商淸昌吉等分電軍省兩署及財政廳請籌還歷次借欵以免久懸無着 
　　宜興徐舍巿商民以墊辦暫編第四師各軍隊給養呈請總司令部查明核發現奉批令逕呈該師長核給該商民等已電陳調元請予發還 
　　白喇嘛日内將過寗赴漢孫陳已各派代表南京濟生會佛敎會等亦推定代表預備於過境時登輪謁見接洽將來在寗開金光明法會日期及籌備事項 
　　政界消息本省各稅差日内將有大批更動 
[杭州快信]  
　　第二師師長盧香亭出任浙軍總司令已成事實明令早晚發表督署得盧師長返杭信已通諭少校以上全往城站迎接省署亦傳論所屬待盧師長返浙有期即赴站歡迎又據路局消息盧今日（十五）尙在寗垣車輛已備候命開駛蒞杭之期當在明後天並悉杭縣陶知事會同各法團籌備歡迎第一師長陳儀返杭因無確期盧必先到已决將籌備歡迎陳氏者先以歡迎盧氏藉省手續 
　　浙督易人且改名爲總司令說者謂軍政上必有更動甚且爲必有一番改革者但據記者所聞盧氏爲孫督倚重之人孫督即爲盧氏素所信仰之人一切政治蕭規曹隨當可斷言惟督署原有要人如參謀長劉宗紀秘書長陳　副官長張世銘軍需長程登科等均已調寗分任要職盧氏總浙後勢必另選賢能以繼其任並聞參謀長一席擬以現代參謀長之楊邦藩充任以資熟手 
　　第二師班師還浙計分六列車輸送昨（十四）日上午由寗開出第一次專車逹杭州城站已在十五日上午三點五分四號車頭掛三等車三輛廂車十六輛邊車二輛公事車一輛　載第四旅士兵約一團由騎兵劉營長錙重报營長督率下車後分駐蒲場巷新巿場及舊提學署各原駐所又第二次專車同日上午四點五十分逹城站車頭十三號計掛　車八輛邊車一輛二等車一輛三等車一輛該師呉參謀長曁出師討奉時之軍法軍醫軍械輸送牒報參謀副官各處處長以及護兵馬弁人等一行數百人均返杭尙有三四五六四次專車今夜明夜絡繹由寧開杭該師留守司令部督署副官處招待處各人員迎接供應頗形忙碌 
地方通信 
[崇明]  
　　外沙路橋工竣舉行落成典禮崇明外沙川洪鎭至久隆鎭因通行汽車修築路橋刻路工及新建之海星橋等均已吿竣特將前日借座外沙商會舉行落成典禮是日到者甚衆汽車絡繹於道頗極一時之盛 
[崑山]  
　　請免預徵忙漕無效本邑預徵忙漕地方　免各節業誌前報刻聞縣署又奉省電略謂此次預徵忙漕出於萬不得已之舉轉請各方共諒時艱即日實行云云 
[蘇州]  
　　擄人案犯執行槍决蘇水警廳派駐呉江之十五隊長盧尙忠前在呉江湯字圩拿獲匪犯陸雙堯一名並槍械等件一併解廳後迭經司法科提訊據該犯供稱於陰曆本年三月間在黎里販賣私鹽聽從在逃女匪胡奶奶糾約前往盛澤區之塔濱頭地方擄架陸稼先勒贖銀洋得贓分用不諱水警廳即將該匪供詞錄呈南京軍民兩長核示昨日（十五）上午奉孫總司令電令將陸匪依照懲治盗匪法執行槍决水警廳遂於上午十時許將該犯提出騐明綁赴　區警署前空塲上執行槍决並宣佈罪狀 
　　議决房租募集案呉縣爲籌還軍用借欵發行地方公債一百萬除已認購者外核數尙不足額故經債券委員會議决由全縣巿鄉房租項下募集函請蘇州巿公所會同各巿民公社辦理此事巿公所遂於昨日（十五）下午二時召集各公社長會議縣知事王瑞五亦到會與議議决以房租募集公債此項債欵由房主擔負房客代墊勸募之辦法當參考房捐成數由巿公所會同各公社派員向全巿居民募集儘本月内實行議决而散 
　　水警緝獲匪犯八人蘇水警廳昨日（十五）據江陰水警偵探到廳報吿謂有在該縣行刦之盗匪避匿在蘇遂由廳派偵探隊長李虎臣衛隊長許金鈺帶同探士八名至　門外會同　十分所巡官劉祖光至朱家莊捕獲男女盗匪皮成之張四柳成文徐亞伯杜傑華榮生杜任氏胡韓氏等八名口並在胡韓氏家搜獲手槍　枝及子彈等一併解廳提訊據皮成之供開設大餅店張四供亦開設大餅店柳成文徐亞伯均其夥友胡韓氏供開設小機作丈夫胡殿榮出外未歸杜任氏係其租户僅來三日杜傑華榮生均於十四日晚間到來手槍乃係杜傑帶來者供畢一併收押 
[無錫]  
　　救火會舉辦水道救火隊無錫北塘東街救火會前以本邑黃埠墩於前年失愼時各段洋龍均往灌救無如黃埠墩孤立河中致各洋龍無法渡河均在隔岸觀燒數千年古蹟霎時焚燬深爲可惜知係本邑火政不完備所致爰有創辦水道救火隊之發起當時曾募有現欵八百餘元旋因經費實需三千餘元相去懸殊故未成事實近日有長風汽油船司機人在滬購得西人跑船一艘計馬力念四匹每小時能駛行水路四十里以上到錫後爲救火聯合會消防科主任王少泉所見以該輪速率堪供救火之用而價格又廉遂介紹於東街救火會單會長出價一千七百元成交現由該會加添打水引擎及救火設備各事約於春間即可應用水道救火輪爲吾錫創舉倘能實行成立將來火政方面裨益匪淺也 
　　預借忙漕决計實行各縣於預借十五年忙漕一事已多數主張反對無錫亦以迭經兵災元氣未復且冬漕已抵借軍事用欵由縣議參兩會·農會·商會·敎育會等各公團電呈省署陳訴疾苦請求收回成命嗣經常紳惲禹九來錫拜訪七縣聯合辦事處楊翰西·錢孫卿徵詞意見並陳述個人主張以省方此舉實出於不得已之苦衷擬於可能範圍内力爲贊助惟旣經預借於來年之息借冬漕不能再爲擔任楊君等於此項主張雖極表贊同而地方公團反對仍力最近又接丹陽·呉縣·　邑代表來函聲明北方財政支絀萬分借漕一事斷難負擔殊不给予七縣取同一態度請即除外惟省方以舊曆年内軍政兩費不敷尙鉅舍此别無籌欵妙法特再電令各縣積極進行並轉各公圍詳述困難情形希共體時艱實行辦理楊知事除已預備即日布吿實行外並與楊翰西·錢孫卿等切實磋商擬照上次會議時錢孫卿所主張將十三年預借之五角扣去漕米每石實借一元并聞省方亦已允許照扣惟聞松江太倉兩屬不在預借之列故邑紳多以爲不公擬召集七縣士紳共同磋商辦法 
　　舉辦淸鄉之急進江蘇淸鄉總辦沈同午以蘇省迭經兵事游兵潰卒竄匿四鄉勾結地痞時出滋擾以致刦案頻仍民難安枕特擬定淸鄉計劃分令各縣組織淸鄉分處即以原有軍警改編淸鄉隊積極進行無錫縣公署昨已奉到訓令並委定縣知事楊千里爲淸鄉分處主任警察所長宋鎭濤爲副主任楊知事奉令已積極籌備擬就現有之縣警察隊及冬防游巡隊改編淸鄉游擊隊分扼四鄉并請城鄉商團襄助辦理務使匪類不能匿跡以淸盗源 
[常州]  
　　縣署預算會議紀武邑縣署因縣議會函送議决十四年度預算對於各機關原列屬内支欸頗多變更恐有窒碍難行之處特邀集各機關於十四日下午二時到署集議以便提交縣會復議到者警察所警佐敎育局局長户藉主任農會職員署内翁知事二科陳科長三科王科長均列席預議首由翁知事將縣會送到預算册分送傳觀次提議應否重交復議或照原案執行各機關到會者以縣會核減經費諸多不合應重交復議議决由各機嗣擬具意見書送縣由縣簽註彙案送交復議除敎育局已呈請依據省批咨交更正維持原案無庸再具意見書外其餘應將更正理由即日送縣議畢即行散會 
　　武進電氣廠試開新機武進電氣廠自擴充以來規模甚大新置渦輪發電機於十三晚十四日開始發電成績甚佳日間發電四百餘基羅華脫電壓爲便於開駛各馬逹起見提向至二千三百五十磅開至下午四時各路電燈齊明乃減低至二千二百五十磅故低壓仍爲二百二十磅該機機力充足河水　淺因預爲防備未受影響所耗煤量已甚節省惟尙未能如承辦公司原訂合同所包之　不日尙有中外工程師來研究 
[常熟]  
　　再誌滸浦剿辦帮匪蘇警廳水陸警隊會同何嘉祿緝私繳隊十三隊水警全部縣署保安隊於本月十日下午十時開往滸浦副辦帮匪情形已誌本報兹悉匪首劉金裕在逃未獲當時軍警在滸時所拘之顔正祥·陳浩恩·楊松發·張德全·朱善林·徐朝岩·張順發·陸榮祥·趙惠臣·陳定違·錢福根·張殿萱·錢方禮·單必餘·尹如標·陳忠全·趙錫臣·喬錦棠·張芝啟等十九名已解縣訊辦中有喬錦堂錢福根珦名兹經莊知事訊明並非帮匪已准交保開釋其餘仍各禁押當軍警在滸查剿中有匿居塘坊橋鎭周耀耀家内之帮匪李鳳林一名當被梅李巿公民呉某等向縣吿發莊知事即令保安隊長羅啟祥前往將李周兩犯拘獲並搜出銀飾十一件一併解縣訊押次日外海水警部下策電巡艦在滸浦港外追獲匪船一艘匪犯劉小吉萬萬如張宏良翟金喜周正貴張重喜洪方秀陳香友等八名而劉小吉係匪首劉金裕之胞弟連同衣箱兩隻大包裹六個網籃一隻銀飾一大包當由艦長電吿到縣莊知事仍令羅保安隊長前往迎提到縣當晚莊知事親自褆訊劉小吉年僅十五六歲當庭供認隨兄爲匪餘匪亦供認與劉爲伍莊諭一併釘鐐寄禁迨十三日緝私第十營朱營長隊部復拘獲帮匪張小五陳維邦仲少安張小二陸小二等五名交由保安隊解縣訊押而十三隊楊慶九因沈警廳長池區長所屬水陸警隊開拔回蘇當調水警巡船十餘艘分駐該鄉協同保安隊數排專任搜緝餘匪惟何嘉祿之艦隊昨聞向沿江開拔追緝逸匪至十四日駐滸警隊復拘獲匪犯兩名報解縣署訊押 
[鎭江]  
　　調令撤銷漁業事務局聯軍司令部省長公署因江蘇漁業事務總局籌辦於軍興之際所定章程又未經部署核准現在各屬以此事跡近擾民羣起反對自應即予撤銷以順輿情故昨特訓令丹徒縣知事出示曉諭俾衆週知聞本埠所設之第二區漁業事務分局前日方經組織成立現已預備結束矣 
　　巿議會開審檢兩股會議丹徒城廂巿議事會因本屆冬季常會已無多日亟待訂期舉行所有前交審查事件尙未開會故特訂於今日（十五）下午三時邀集審檢兩股在魏同興巷顔宅先行聚議討論一切 
[淸江]  
　　戰後商業近况淸江爲江北一帶商業之中心凡徐南之睢宿邳及海屬之東灌贛沭等縣其商貨來源無不仰給於淸江惟自軍興以後各縣多遭兵燹損失對於淸江各大批發莊店不能昭舊歸欵而淸江各大批發莊店又以商貨購自鎭江上海等處南客日來催欵益以舊曆年關在即勢又不能不謀所以應付以故各業商人日上公所開會討論索債歸欵兩種問題而大牌子商號又復與大牌子商號分别開會蓋因若輩放貨比較小牌子商號特多故也又西壩爲准北鹽斤屯棧之區戰事發生以前屯儲鹽斤甚夥無法銷售近頃戰事旣平鹽河水涸見底海鹽不得南來各鹽商爲彌補戰時損失起見聲言無欵修築沿河蓄水各壩一面在西壩就地銷售鹽斤怡高價値故零鹽每斤現已抬至一百餘文其皖豫商販往年購鹽千包者比僅能購半數至於海州方面前亦感受戰事影響鹽河交通斷絕有鹽不得南下比及近日大伊山一帶鹽河乾涸尤甚徒擁多鹽無法轉運至不得已低估求售然九牛一毛小販由陸搬運要亦無甚裨益也 
[嘉興]  
　　議會定期召集談話會嘉興縣議會前准縣知事召集第一次臨時會適因軍事發生暫緩開會惟待議要案甚多而官廳催征嚴厲應如何設法善後除螟關係全縣防災事宜其經費應如何籌集亟待付議討論並准除螟會函開准一月二十三日下午褚會長赴會就商辦法函請邀集各議員出席共同討論籌集經費事宜等情故該會已定二十三日召集各議員先開一談話會籌商一切並决定陰曆年内應否開會 
[嘉善] 　　 
　　越獄駭聞監獄署十四號晚失於防守被囚徒毁鐐穴壁逃去三十一名該犯等先將守卒捆縛以絮塞口以致天明始行覺察當經警察分頭追蹤拘回五名並有二鄉人見警察下鄉誤認拉夫圖逸致被警察拘獲由楊署長騐明實非監犯已斥令保釋矣 
[滁州]  
　　軍事紀聞皖軍一旅一團團長呉大鶴向率步兵兩營並大砲二尊機關槍兩架在盱眙來安兩境剿匪忽於今（十四）日午後三時隨帶步兵一連由張八嶺乘三次快車回滁聞此次盱來兩境股匪猖獗之甚爲從來所未有不但有五六百名之多且有奉軍潰兵加入旣饒軍事知識而機關槍迫擊砲等無不俱全其餘快槍數百枝即正式軍隊亦無過之分布半塔集·古城鎭·尹家集·澗溪鎭等處上下數十里盡爲土匪之天下經該團長自率隊伍並邀盱來兩縣警備營及團防等極力兜剿連擊五六日大小十餘戰軍警雖有傷亡匪更死傷枕籍奪獲肉票及戰利品亦甚夥匪徒因知呉團長平日剿匪認眞無論如何勢必捕滅而後已即不敢與之久持分爲數股一由竹鎭集向六合境内竄去一由水口鎭向江浦方面逃逸餘向泗縣之雙溝鎭及桃源縣境内竄去矣呉率隊伍並派卜一和蔡鼎臣兩營長帶隊沿各山港中搜索已逹五六日之久未見匪踪惟經蹂躪之後塊方十室九空而凋殘氣象殊令人獨目傷心現因倪旅長由蚌埠回滁呉擬面呈一切並請有無方法以善其後也 
來函 
[河南睢縣公署來函]  
　　逕啟者頃閱十二月二十八日即舊曆十一月十三日貴報據國聞社所載豫匪攻陷睢州一節見之不勝詫異查睢縣近來地方平靖並無匪攻城陷之事應請貴報館查照從速更正以明眞相專此佈逹順頌台祺河南睢縣公署總務科啟 
 
 

Page 11

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *常識 
[夢中夢（人生觀）] [  覺]  
　　近數年來之野心軍人此興彼仆忽勝忽敗自冷眼人觀之皆夢而已矣 
　　軍人好破壞法律以便已私此即其最初入夢之因也及法律旣經破壞而昔日以此自便其私者不久而他方亦利用之以各便其私於是鈞心鬥角人人弄巧成拙至於智勇俱困無可如何而投機之政客乃復以法律之說進冀爲自便其私之媒介而國家大事乃又入夢中之夢矣 
　　然則必如何而始謂之非夢乎曰能醒則非夢矣又如何而始謂之能醒乎曰眞有解决國事之心而無絲毫自便其私之心則可謂之醒矣然而吾但見夢者罕見醒者則以政客之催眠術太多雖欲不入夢而未易言也 
[菜蔬之價値（衛生）] [  道一]  
　　食物之主要成分約分蛋白質脂肪炭水化物等三種食物中具此三種而無缺者惟菜蔬而已至構成人體之主要原質爲炭氫氱　硫鉀鈣鎂磷鐵等十種我人飲食即攝取食料中之此類原質以滋養身體者也食物中具此十種原質而無缺者亦惟菜蔬而已由是觀之菜蔬一物實爲我人日食所不可缺者矣昔時操航海業者每至飄流海面數月不逹陸地無新鮮菜蔬以爲食料故多患敗血症如嘔血腸熱病等而死蓋硫鐵二質有淸血之功綠色菜蔬含此至富尤以菠菜萊菔豆類爲最多菜蔬之所以有療病功能者亦即以此昔航海者祗以魚肉穀類爲食而不食菜蔯故體内缺乏硫鐵而患敗血病也自維他命發明後菜蔬之價値益增良以菜蔬富有維他命凡患血枯症者但須常食靑菜足以治病至於魚肉之成分富於蛋白脂肪而乏炭水化物其價値遠遜於菜蔬何世人貴魚肉而賤菜蔬耶書此以吿世人（乙種酬） 
[預防棉花蟲害之簡易方法（經濟）] [  養氣]  
　　中國爲四大棉國之一而吾蘇松太通海各地産棉尤盛近年江北濱海之區開墾事業日新月異移植美棉已歷年所然除風雨不時大受損失外其傷於蟲害者亦不可勝計考害蟲種類甚多土蠶侵害幼苗捲葉蟲蠶食棉葉赤實蟲鑽入棉籽内部此三種乃爲患之最大者誠不可無法以除之也雖然就吾國農民狀况言之則欲除蟲害蓋有下列之先决問題 
　　一知識問題美國減除棉花蟲害雖有用各種殺蟲藥劑或發明捕蟲器具從事驅除者然以吾知識幼稚之農民未能語此加以守舊思想甚深或且不樂於使用新法 
　　二經濟問題就使農民樂於使用新法而所費甚多亦無此財力况蟲害旣經發生實不易於撲滅不如先事預防乃爲經濟的方法也 
　　本上述兩種理由得預防棉花蟲害簡便易行之法如左 
　　第一淸理地面十月以後棉花收穫棉荄拔起此時爛桃枯葉往往布滿地面而捲葉蟲即潛伏其中若不從事掃除必貽後來之害最好聚而付之一炬則不過一舉手一投足之勞而該蟲已同歸於盡矣 
　　第二冬際深耕害蟲所至之地必有遺卵或幼蟲即如土蠶幼蟲冬天不能活動即墊伏土壤之中若於此時深耕將田土翻轉則幼蟲蛹卵經日光蒸曬多至乾枯或霜雪被體因之凍死否則亦爲鳥雀啄食即有仍在地中未被翻上者而田土翻轉一次蟲穴恒爲壓迫呼吸不通必易窒斃矣 
　　第三芟除雜草冬盡春來雜草漸發榮滋長即爲害蟲繁殖之安樂窩爲他時侵入棉叢之媒介即如春夏之間捲葉蟲喜食野麻葉迨野麻葉侵蝕旣盡始以棉葉爲其移殖之地故芟除雜草亦預防害蟲傷棉之一端也 
　　總一所述費力不多收效極大種棉者不可以其易而忽之而實施之時期即須從冬令做起（乙種酬） 
[商人對顧客態度之宜改（道德）] [  百剛]  
　　我覺得中國社會中一椿最不使人愉快的事就是商人對待顧客的不親切在外國不論走進什麽店舖子内舖中的夥計就站起來說「今日安好」「請進來坐」「要買什麽東西」顧客就將要買的物件吿訴他夥計就拿出物件來任顧客挑選若是對的買去之後那「多謝多謝」「再會再會」「下次再請過來」的說話除出夥計是啞子的時候總能聽到的若是不對不買的時候那夥計也是很抱歉的樣子說「實在對不起小店的貨物不能合君的意只好下次再補情」「再會再會」「下次再請照應」諸君想想這種說話使人多少的滿意多少的愉快 
　　我們走進國内的舖子内常看見一班夥計態度狠從容的拱手···談天···玩笑···搖扇···吃食···隠儿而臥···買主好容易找到了一位夥計吿訴他所要買的物件不但不能得夥計老爺的一盼而且聽他狠怒容的說道「一個人不能做兩個買主」於是買主垂頭喪氣的走開「唯！唯！」的喊破喉嚨找到了一位夥計看他狠不耐煩的說道「要買什麽」買主若要想揀選揀選那夥計差不多怒容滿面的說「没有什麽揀頭貨式多是一樣的多像你要揀起來不好的貨式賣給誰呢買就買不買就罷」買主若是亟亟乎的要那樣物件就勢必至於只好買了去臨走的時多謝的聲音即使買主是個師曠也恐怕聽不到若是買主的衣服曾在三年前流行過的或者夥計轉身之後還要餘怒可賈的說道「討厭討厭這種阿木林也來買物有玷我們的店堂不打緊打斷我們的話頭眞眞可惡」諸君想想這種情形使人多少的不滿意多少的不愉快 
　　若有二家舖子同在一處一家是同前頭一樣的一家是同後頭一樣的那兩家的結果諸君就可知道了 
　　我勸我們中國商人仔細想想要知道對顧客客氣並不是自己卑下正是自己抬高因爲顧客是客你們商人是主主人對待客人客氣那裹主人就算卑下麽而且這個主人是不是白做的可以得到無數的代價咳商人商人你想不想你的生意發逹你若想的就請你從此將對待顧客的態度改良一下（乙種酬） 
[做被吿易做原吿難（法制）] [  心]  
　　今人如有爭訟好做原吿以爲原吿處於攻擊之地位可得許多便宜被吿乃受人攻擊者必不能佔優勢且爲人訴吿於名譽上亦大受損失也然在今日則此種心理實爲大誤司法機關受理民刑訴訟均以兩造提出之證據是否確切爲斷决不能因爲原吿而有所偏倚况按之訴訟通例凡爲原吿者對於其主張之事實所持之理由應先負立證之責若原吿不能提出相當之證據或其提出之證據顯然虚僞者被吿不必提出反證官廳即應爲原吿敗訴之判决即原吿提出相當之證據後仍許被吿提出反證或對於原吿證據爲充分之答辯再斟酌兩造之證據孰爲確切理由孰爲充分予以判决故往往有一種爭執兩造均無證據或兩造之證據均不十分確切者若爲原吿必遭失敗爲被吿反可以應付裕如且原吿因證據不完備或不充分經官廳判决敗訴之後對於此項爭執不能再有所主張而被吿對此爭執本不能確定其權利一經官廳判决反予以一種强有力之保障爲原吿難爲被吿易可以明矣至名譽之損失與否全在理由之是否正當證據之是否充足與原吿被吿之地位毫無關係也 
　　故在訴訟未發生之先應有充分之攷量或與精於法律者詳細討論並須知已知彼爲對造着想我如何攻擊彼將如何應付倘確係理由正當證據充足然後起訴切勿好爲原吿操切從事卒遭失敗至自貽伊戚也 
[怎樣利用寒假（敎育）] [  華文煜]  
　　靑年學子讀書求智這是大家知道當然的事不必多講現在所要說的是利用寒假餘暇勸親友鄰人們及一般的人們禁賭 
　　舊曆新年各地都有賭狂耗時費力莫此爲甚我曾知道一個商店夥計每月只賺七八元薪水居然賭十塊底的麻雀在元宵前十五天内輸了一年的薪俸他一家全年的衣食住都落了空一天他向我訴苦我便結結實實的勸導了他一頓他從此便不敢再賭了生活也不如以前的困難了 
　　我們自命爲社會優秀分子的在學靑年們懷抱着救國救民移風易俗的大願不妨勞些口舌勸勸一般迷惑不醒的人們不用講什麽道德問題只須講些及身利害給他們聽我想必能收些效果這是我們利用寒假對於社會上應盡的責任（乙種酬） 
[改良新年娱樂之我見（雜錄）] [  謝枕夫]  
　　陽曆新年倐已過去而陰曆新年轉瞬又將至矣吾人每屆陰曆新年不論大小店肆曁公共機關例給數日之休假以償平日之幸勞吾人於此淸閑之日除互相賀年外應得相當之娱樂消遣長日特吾人所謂娱樂者惟賭博而已無論大家小户莫不沉湎於呼盧喝雉之中日之不足繼之以夜奔走歷碌較之平日工作尤爲勤勞非特將寶貴光陰擲之虚牝且竟犧牲精神作此卑鄙之娱樂誠大可惜也矧賭博者最易使人生惡感雖知好良友對坐而愽偶有勝負即起齟齬知己頓化爲讐敵平日感情一時喪失殆盡於此歡忭鼓舞之新年甚或怒目相向誠無謂極矣特不解吾人何以好此無謂之娱樂也蓋無相當高尙之娱樂以代替之耳愚意目今新年將屆不如將此卑鄙之娱樂革除之而易以高尙之娱樂如敲棋擊球唱歌跳舞等項此外或散步街頭以觀新年景象或會坐於室中撫弄音樂此皆最高尙之娱樂甚有裨益於身心也吾望有志之士竭力提倡之（乙種酬） 
 
 

Page 12

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *   
 
 

Page 13

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *本埠新聞 
[交涉署將組法權研究會]  
　　江蘇特派交涉員許秋颿君以北京組成法權調查委員會將責成各交涉員襄助調查一切特先事籌劃預備組織法權研究委員會一俟磋商就緒即行聯合上海律師公會法治恊進會等團體實行成立云 
[法權會議聲中之公廨問題]  
　　董康等條陳意見 
　　收回上海會審公廨問題雖經各界力爭然以歷次戰亂外交當局屢次易人以致擱置聞王亮疇君前次返國過滬時曾主張暫恊定一種過渡辦法大致仍得聘請外人充法官審問兹本埠前受各公團付託進行此事之董康·趙晉卿·李祖虞諸君以法權會議開幕對此事必將提及因於日前條陳政府對於王氏過渡辦法表示反對仍主直接收回以符民意云 
[蘇紳力爭滬案致全國商聯會函]  
　　旅滬蘇紳陳畹九·孫德坤等致函全國商聯會謂五卅案外人始則延宕以懈民心繼乃調查以惰民氣終則贈銀以冀敷衍了事幸交涉署未墮其術將欵退還總之外人乘我内亂之際希望軟化而速了善哉董康所謂各界苟能堅持到底終有圓滿解决之日請勿等閒視之貴會領袖羣商務祈通吿全國商界對於此案須一致力爭到底不逹十三條要求條件幸勿自餒以遂其欺臨電不勝盼禱之至 
[省令開辦平糶]  
　　江蘇省長陳陶遺查得滬地等處邇來米石來源稀少米價飛漲已逹十四元有奇爲歷年所未有爰於昨日訓令上海縣張知事迅即會同寶山縣知事妥商開辦平糶辦法並出示布吿以安人心而維民食 
[孫傳芳覆商總會電爲請嚴禁米運事]  
　　商總聯會鑒於新穀登場之際米源旺盛之時而米價驟漲顯係别有原因或爲私運出洋或爲囤積居奇關係民生頗爲重要曾爲杜漸防微特電五省聯軍孫總司令以所屬口岸嚴查禁止并求迅訂私運懲獎條文以重民食昨日接孫電云上海各路商總聯會覽佳電悉查米價飛漲關係生計甚鉅自應一體嚴查禁止以重民食除已將禁止私運懲獎辦法六條通今各軍隊並一面由省長分别佈吿曁令行各機關遵照外特復孫傳芳伅元 
[江浙縣聯會請嚴米禁]  
　　江浙兩省縣議會聯合會昨特具呈孫總司令呈爲米糧出口有礙民食陳請嚴令禁止事竊維江浙爲産米之區年來因私運出口致米價增高苦力小民艱於餬口今秋新穀甫登而米價竟逐步飛漲每石已逹十三元以上推厥原因實係奸商私販出洋所致雖各口查禁已嚴而暗中包庇未絕應請責令地方軍警實力奉行其有得規故縱之弊一經查出并請從嚴懲治管見所及理合呈請鈞帥察核採擇施行謹呈浙閩蘇皖贛聯軍總司令孫江浙兩省縣議會聯合會 
[日商會恊助中國失業工人會議]  
　　議定恊助救濟費一萬元 
　　駐滬日僑商會昨日下午爲救濟中國失業海員及工人等生計曾召集董事會議由會長米里紋吉主席首由主席報吿與總商會接洽情形謂目前急需救濟費用約計三萬元二萬由總商會設法向各界籌募日僑方面希望協助一萬元云云當經各董事議决准由日商各輪船公司擔任七千元另由日商各公司商號擔任三千元詳細辦法等另行商擬云 
[日本勞働界援助中國之聲明]  
　　日人關西自由勞働組合聯合會·全國印刷工聯合會·關東勞働組合聯合會·中國勞働組合聯合會·芝浦勞働組合昨發聲明書略謂我們爲着我們友伴的中國民衆而且爲着站在同一戰線上的無産階級對於以武力于涉的暴舉從日本勞働階級的地位聲明絕對的反對决議（一）我們徹底的反對日本政府對中國的無理出兵（一）在中國的政治紛爭終止了的現在要求即時解除在中國領土的日本的武裝與即時撤兵（一）我們主張中國民族的自主獨立永久對資本主義列强的干涉絕對反對一九二六年一月 
[日公使復對日巿民大會函]  
　　本埠對日外交巿民大會關於日本出兵助奉一節反對尤烈前列舉理由詰問駐京日公使聞該會昨日始接到日使復函原函云敬復者頃接貴會快郵代電内稱張郭興兵關係中國内戰本無派兵之必要倐有動員令調遣奉天之大舉全國沸騰爲顧全邦交計據情忠吿等因備悉一切查我國久在南滿鐵路沿線照約駐守備隊其兵數亦有制限前有一部歸休回國因此次奉天方面發生戰事多數僑民生命財産頗瀬危險調遣兵員不過補充定額以資保護我國素　貴國最表同情業經通飭所屬嚴守中立不得干涉中國内爭在案所稱大舉調兵等事全係誇張謠傳現據報吿奉天戰事略定該補充兵在撤退中貴會以順全邦交中日親善爲懷即希將此意轉逹各界以解誤會而　睦誼是爲盼禱此後上海對日外交巿民大會駐京日本公使館啓 
[許交涉員昨讌船津]  
　　昨（十五日）昨六時江蘇特派交涉員許沅在新西區交涉公署外交大樓宴請前駐滬日本總領事現調任奉天總領事船津君并邀請駐滬日本代理總領事田島及長岡副領事曁日本海陸軍文武官員等爲陪由第二科長楊念祖王鏡舜帮辦殷勤招待觥籌交錯頗極一時之盛 
　　文滙報云前駐滬日總領事船津氏自星期三由寗抵滬後將於明日（十六日）乘大連丸北上船津此行係奉命視察中國目下政治狀况刻將事畢一二星期内即可返國復命此次視察雖屬半官性質但歷經奉天·大連·天津·靑島·北京·張家口·漢口·南京等處遍訪軍政界要人他日返國後必有詳細報吿於日政府對華政策多所獻替云 
[德總領事昨謁許交涉員]  
　　駐滬德國總領事體爾前因事離滬現已回任照常視事昨日午後詣城西新區并偕同巴恩鍔領事拜謁許交涉員即經延入客廳晤談良久興辭而别 
[五省决參與費城博覽會]  
　　先在南京開預備會 
　　總商會等昨接孫傳芳·陳陶遺會銜電云（上略）此次美國費城百五十週獨立萬國展覽會歐洲加入者至少有十四國會場較巴黎展覽會約大五萬方丈共計佔地約二千畝開會時以一九二六年六月一日起至一九二六年十二月一日止造端宏大羅致周詳此間駐寗領事屢來敦勸參加傳芳陶遺以吾蘇與浙皖贛閩五省同屬南方重鎭神州大區物産豐盈焜耀四裔自應協襄偉舉藉揚國華現擬於三月二十日前由五省徵集備於四月十日在南京先開展覽會一次審查完竣即日起運惟程期過迫博采爲難與其並蓄而兼收不如取簡而守約凡屬各地方之特種出産工藝界之改良精品徵求標的首在兩端萬國觀瞻關係至重務請迅即籌備精選物品如期運送以資比較至所需經費亦擬五省分認閩皖浙贛各籌兩萬元蘇籌四萬元共合籌十二萬元總期悉歸實用不稍虚靡諒彼此均有同情也臨電神馳立盼見復孫傳芳陳陶遺·元 
[上年對美輸出之報吿]  
　　增加二千餘萬元 
　　昨據駐滬美領事公署公佈十四年份上海對美貿易輸出總額六千二百三十七萬八千五百五十九元比較十三年份增加二千三百餘萬元云 
[美政府决在滬建砲艦六艘]  
　　由江南造船廠承造 
　　美國政府前擬在華建造淺水兵艦一案已審議多時兹悉美政府已决定在滬建造砲艦六艘托江南造船徜承造長度約一百六七十尺工竣後全數編作長江警備艦保護長江一帶通商口岸之僑民云 
[總商會今日開常會]  
　　上海總商會今日（星期六）開第二期會董常會昨發通吿與謝蘅牕等各會董曰一月十六日即舊曆十二月初三日本會開第二次會董常會務祈台駕於是日午後准四時惠臨藉聆偉議不勝企盼 
[縣商會偵查漆業公會内容]  
　　漆匠業内作工人要求各作主加增工資問題早經解决惟各工人對於該業店家所組之公會董事有抑勒會費並善舉等資多所否認曾經工人方面所舉之代表赴上海縣公署及省公署實業廳等處指控種種非法舉動請求嚴查撤銷公會外將所扣之資悉數提出發還以維生活而免後累等情當奉省令飭知上海縣張知事轉函縣商會查明事實詳復核奪等因旣而又經紅木業董事亦反對此舉據情呈縣請爲併案辦理迅予撤銷該公會名義等由兹聞縣商會自奉到縣令後並又據該業董及工人代表等雙方請求偵查之節略查核之下即於昨日午後經該會商事公斷處處長傳集兩造開始偵查即便從事處理 
[國際聯合會召集新聞委員會]  
　　國際聯合會秘書夏奇峯函云上海日報公會均鑒逕啓者一千九百二十五年九月間國際聯合會第六屆開會時智利代表雅里斯君提議爲徵求環球報界設法贊助和平機關起見聯合大會應請行政院考慮可否召集一全世界新聞專家委員會其討論事務如左（甲）使報界傳播消息之方法較前更易費用較前更輕俾各民族間誤會之機關得以减少（乙）各種新聞職業改善問題之有益世界和平者上述議案於九月二十五日經大會全體一致通過咨逹行政院查照同日行政院報吿員比國代表伊猛斯君向行政院報吿大會議决之報界與和平機關合作一案問題重大宜展期至十二月行政院開會時再行審查庶有充分時間細爲考慮同時應請聯合會秘書長於十二月間開會前設法徵集直接關係者對於大會議决案之意見等語此報吿亦經行政院通過聯合會秘書長遵將本案經過情形通知各國政府並飭秘書廳公佈股向報界正式詢問意見查此種詢問辦法範圍旣廣欲得各國報界團體一一發表意見自非易事現在敝股奉詢尊處之唯一問題祗欲知尊處對於此會議是否以爲應行召集及應否照聯合大會議决案進行而已聯合大會通過智利代表議案及行政院辦理此事之用意與伊猛斯君所具報吿皆係完全尊重報界之獨立精神召集新聞專家委員會係爲研究新聞專門方法之完備使消息更易傳逹費用更加减輕及其他職業上改善問題此項專家委員會苟經召集將完全自由獨立而行政院提出以爲有益之建議因國際聯合會所在地與世界上具報界重要地位之若干中心相距遙遠深恐各國報界對於敝股詢問意見之答復難以如期收到故又將一千九百二十五年十二月間行政院會議時再行討論上述各節即乞尊處加以考慮并以卓見見示覆信請逕寄瑞士日來瓦國際聯合會秘書長查收此項覆信請用公會名義如未入公會之報館亦可單獨答覆或英法文或用華文皆可倘尊處仍欲詢問詳細情形國際聯合會秘書長所轄各機關當儘所知奉吿也更有陳者國際聯合會行政院報吿員伊猛斯君當向大會報吿請在籌備召集期中如行政院查悉有其他私人團體或國際新聞記者會等類之機關辦理同一事務者則聯合會不獨不與競爭且願從旁贊助其成以示合作之意尊處若知此項情事務懇將該團體辦理詳情及印刷品見惠敝股不勝翹企之至專此敬佈并頌公安國際聯合會公佈秘書夏齋峯敬啓一千九百二十六年一月十五日上海 
[納稅華人會今日開票]  
　　上海公共租界納稅華人會昨發通函分致全體理事會逕啓者此次重選常務理事收到選舉票已足法定數兹定於本月十六日（明日）下午四時開票爲此通吿務祈准時駕臨爲荷此佈順請公安上海公共租界納稅華人會啓一月十五日 
[上海巿納稅人會會議記]  
　　推選職員改期 
　　上海巿納稅人會籌備處昨日下午八時在山東路上海各路商界總聯合會内開各團體代表會討論推選籌備主任及正副理事長等因天雨祗到三十餘人不能推選職員先由童理璋主席報吿開會宗旨公决改期選舉次滬南商聯會代表樂樹滋主張各團體應分區派員接洽公决劃區推定接洽代表如下（一）南區以高昌廟·南火車站·滬軍營煤屑路·陸家浜爲界請樂樹滋錢申之擔任（二）東區以董家渡·裏外馬路·大小東門·中華路爲界請呉亮生葉冠千擔任（三）北區以大小北門·九畝地·方浜橋·侯家浜·老縣前街爲界請蕭效仁張靑雲擔任（四）西區以老小西門·方斜路·方浜路·黃家闕路·中華路·徐家滙路·唐家灣等爲界請馬德年呉伯雄擔任（五）中區以肇嘉路·三四牌樓·大小南門·及城中各處請童理璋等擔任其他巿民公推呉公望等擔任接洽次討論經濟問題公决保留再議次樂樹滋報吿地方公益稅已派員徵收决在未解决以前不得交付推舉徐翰臣起草通吿議畢散會 
　　附錄上海巿納稅人會籌備處規則（一）定名本處定名曰上海巿納稅人會籌備處（二）宗旨本處以籌備組織上海巿納稅人會成立爲宗旨（三）組織本處由上海巿各法團各公團每推一人或二人爲籌備委員共同組織之（四）職員本處職員如左（甲）理事長一人副理事長二人由全體理事互選之（乙）理事十八人由上海巿各法團各公團推出籌備委員互選之分任各股事務如左（一）調查（二）文牘（三）會計（四）庶務（五）交際（丙）股員無定額以各股事務之繁簡由該管主任理事酌定於籌備委員中推出之以上各員皆義務　如事務繁重經由理事會通過得酌置雇員（五）職務本處職務如左（甲）調查納稅人資格（乙）編造納稅人之名册（丙）籌辦納稅人之選舉（丁）共謀納稅人之公益（六）會議（甲）理事會每星期四下午七時至九時開會（乙）籌備會每二星期一次由理事會定期召集之（丙）特别會無定期如遇有特别事故由理事會召集之（七）經費由各籌備負擔任之不足時另行籌募（八）地址本處暫借山東路二百零二號（九）期限本處俟上海巿納稅人會正式成立即行結束（十）附則規則如有未盡事宜得由籌備會通過修改之 
[省令整頓印花稅辦法]  
　　浙閩蘇皖贛聯軍總司令部·江蘇省長公署·會銜訓令各縣知事文云各縣知事覽查本省印花稅推行已逾十年綜計每年實收數目與原定比額相差甚鉅雖由私銷充斥驟難廓淸然兼任經徵之各縣知事推銷不力亦屬各無可辭現當新票發行伊始若再稍涉因循將來稅欵如何起色查此項上年曾訂辦法七條通電飭遵有案亟應酌加修正重申有效電飭一體遵行毌得違誤除分電本省印花稅處外合抄修正辦法特電飭遵並仰將遵辦情形具報查考聯軍總司令孫省長陳文印「附本省整頓印花稅辦法」（一）現在新式印花旣已實行亟應責成各縣知事按照規定比額一律徵足每月比數按照每年比額平均分攤（二）舊式之三分及一角印花稅票現均一律作廢如發現仍舊貼用者除將所存廢票悉數充公銷燬外應即依法從嚴罰辦（三）推銷印花稅各縣知事應指定專員承管每屆月終造報印花稅處一次稅欵隨册報解不得拖延（四）經此次整頓以後如再有徵不足額應即查明成數分别撤懲（五）各縣知事如能於比額外盈收即由印花稅處查明專案從優呈獎以示鼓舞（六）各縣知事應遵照規定期間實行派員照章檢查或不時抽查倘查有漏貼及貼不足數或重貼等情事予以依法嚴辦並彙案報解印花稅處（七）各縣知事如有不遵令辦理者一經印花稅處查明核實即行撤懲 
[海關改良港内之計畫]  
　　設置巨舶廻轉所···添設浮標···收買私有浮標 
　　自江海關提出收買浮標案後留滬各國輪船公司代表先後集議應付辦法等情迭見前報聞其内容海關現對黃浦江所擬整理港内之要點有三（一）因海洋航行巨舶溯黃浦江時江中現無適當廻轉之區擬新設巨舶廻轉所其位置擇在南滿鐵路公司所有地附近（二）浦江現有浮標二十個由海關全部收買並將其位置移設近海之處（三）現有浮標尙不敷用擬更於楊樹浦附近添設十餘個並聞各國輪船公司代表對此計劃英人方面有贊成全部出讓意唯日人方面尙未决定 
[縣公署函催浚淞之函復]  
　　上海縣公署函催呉淞江水利恊會迅浚蒲淞巿境内之呉淞江等情已誌昨日本報兹悉該會業已函復大致以修浚程序前曾開會議决先從下游着手俟新閘橋至外白渡橋一段工程吿竣當再召集會員開會討論續浚地段現下游工程不吿竣工所有催浚一節當俟開會議决再定辦法云 
[省委查勘烟苗員將抵滬]  
　　江蘇陳省長自蒞任以後對於烟禁頗爲注意現央各縣烟苗均將下種是以各派委員分往查勘剷除以絕毒根上海縣張知事因悉省委上海等縣查勘烟苗委員莫經農不日即將抵滬故於昨日訓令各巿鄉董佐轉諭各圖地保調查圖内如無烟苗應即出具切結呈案將來一經查出則惟該保是問云云 
[海軍漁業保衛團昨日巡洋]  
　　駐滬海軍保衛沿海各省漁業川沙段段長沈嘉祥昨奉崇明區長令開案奉海軍總司令委令内開查嵊山岱山及崇海一帶匪氛甚熾擾亂治安兹派海軍漁業保衛團分區長趙崑山督帶巡船前往該處嚴行查緝以杜匪患而安閭閻並將辦理情形隨時報署等因奉此合函令仰該段長限於令到之日即行備齊軍裝器械迅速出發汛地實行保衛毌怠等因經該段長奉文後即令巡緝隊隊長顧其昌率領副隊長李燮森·隊員汪祥興·杜祥生等十六人備齊軍裝槍械於昨日（十五）下午四時由十六舖僱用沙船二艘駛往嵊山岱山樹沙白龍港一帶巡洋保護漁業云 
[航業雜訊]  
　　鳴鶴江輪擱淺本埠三北公司長江輪鳴鶴號此次自滬上行赴漢行至蕪湖以上其船因吃水較深載量過重即在蕪湖上游擱淺當時該輪於第一次擱淺後曾設法開出詎甫經脫險行駛未久二次又復擱淺今已發電來滬報吿該公司業命漢口分行派小火輪駛往援救矣但聞船身尙未受大創不日當可救出 
　　飛鯨已經拖出招商局之飛鯨輪在厦門汕頭中間之　山洋面失事已詳誌本報自經汕頭招商分局派輪往救後昨日已有電報到申謂已經將飛鯨拖救至汕頭矣船中搭客已完全在汕頭上陸並無一人受損俟將船内各貨卸淸後便可行駛回滬 
　　大條銀之運滬大來洋行之世界輪寶洛克號由美來滬載到大條銀七百零六根其中以中行購入者居多餘係大通銀行所買共値洋百萬元又有克爾夫倫總統號本日亦可由舊金山到申船内載有中國銀行之大條二百八十八條正金二百零七條大通八十一條滙豐一百二十九條共計亦値洋百萬元云 
　　江裕大修停航招商局江裕輪自在安慶爲本局駁輪撞損船之頭部後現已决定休班入塢大修所有該輪之應行班期經局議定派由太古收回之聯益輪代航 
　　港斐旅客須知前日本埠各輪公司始接得香港總行電吿凡由滬搭乘輪船至香港及小呂宋之華商旅客如乘三等客位者統須先種牛痘（一二等艙可免）並須先取得醫生種痘證書方可購買船票否則禁止前往自前日起滬上各輪公司已一致照此新章辦理矣 
 
 

Page 14

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *[同陞案今日宣佈判詞]  
　　大晚報云亞后輪與同陞輪碰撞一案昨（十四）日傳訊各證人後雙方證辭各執亞后方面稱碰撞之後同陞被亞后衝出三百呎始行沉没而同陞船主則稱衝出二三十呎此外尙有相異者多處須由閣官决定聞此案於明（十六）日上午可以宣佈判詞云 
[蘇州輪扣留可疑搭客]  
　　大陸報云太古公司蘇州輪昨晨自香港到滬後法捕房派員上輪搜查結果扣留有盗匪嫌疑者十五人事前本埠太古公司接香港太古公司電吿有舉止可疑者搭輪往靑島因即報吿法捕房於該輪抵滬時派員搜查當扣留三十人送往法捕房復逐一詳細研詰釋放十五人其餘十五人則因不能說明赴滬或赴靑島緣由故暫行扣留待查 
[肉業召集全體會議]  
　　肉業公所昨致各肉號函云敬啓者本公所等爲淞滬警察廳籌徵牲口捐事特定於舊曆本月初四日下午二時假南巿中華路孫家弄敦仁公所開同業會議藉定妥善辦法屆時務請寶號光降共同協商爲荷此請公鑒寗滬蘇三帮肉業香雪堂·誠仁堂·永義堂·猪業敦仁公所公啓 
[昨日又有盧部過滬]  
　　浙軍第二師盧香亭部奉命回防昨經由寗開拔三列車來滬運杭已詳昨報兹悉前晚出發之第三列專車延至昨日下午兩時二十分始抵麥根路旋於午後五時十四分開赴杭州昨日由寗續開兩列車來滬（即第四第五兩列）其第四列載四旅騎工兵各一營掛車三十七輛於午後四時抵滬當由縣公署撥給茶點後旋於下午六時五十五分離滬運杭第五列掛車四十二輛載八團宋梅椿部步兵全團於午後兩時三十五分離寗預計今晨三時前抵滬尙有第六列係載衛隊團未經離寗至盧香亭本人須俟軍隊運竣後方始返杭 
[王揖唐來滬]  
　　五揖唐由海道來滬轉赴漢口昨日已抵此間聞下榻前交通部某次長宅惟其行動非常秘密除一二重要知交外其他交際一律謝絕 
[何統領明日赴平望會哨]  
　　蘇屬緝私統領何嘉祿以本月十八日爲江浙兩省水警及蘇浙緝私訂定平望鎭會哨之期故於明日（十七）由滬督隊乘輪前往平望會哨磋商剿匪辦法 
[兩路停駛貨車數列]  
　　滬寗杭兩路局昨今兩日因載運盧香亭部回訪致機車缺乏當將兩路貨物車停駛數列計滬寗路下行貨車昨日完全停駛上行車僅開兩列滬杭路今日亦停開下行二十二及三十兩次上行車槪行照開 
[兩路局重訂輔幣貼水表]  
　　滬寗杭兩路會計處以近日小洋驟漲前頒輔幣貼水表核與巿 
價相差過鉅特重訂輔幣貼水辦法定於本月十六日（今日）實行兹錄如下（一）大洋一元作銅元二百四十五枚或輔幣十二角銅元五枚（二）輔幣一角作銅元二十枚（三）大洋一分作銅元二枚四五（四）大洋一角作輔幣一角銅元四枚半（五）票欵超過大洋五角者一律應收大洋（六）票欵或其他各欵在銅元九枚以上或滿大洋五角者槪收輔幣如付大洋時可照貼水表規定數目核收（七）凡票欵等項僅及銅元九枚或不滿九枚者如客商不付大洋或輔幣時銅元一律通用如係五分之票價亦可收銅元十二枚 
[道尹兼任淸鄉會辦令已發表]  
　　兼職不兼薪 
　　江蘇全省淸鄉總辦沈同午呈請以各屬淸鄉總辦業經委定擬請加委各屬道尹兼任會辦以利進行業奉孫總司令核准并於十三日與陳省長會銜通令各屬道尹遵辦惟兼職不兼薪以節經費云 
[新新公司近訊]  
　　新新公司籌備迄今僅逾二年積極進行不遺餘力故在二十個月中其建築之新屋即吿竣工聞者莫不佩辦事人之毅力與精神初聞該公司有定陽曆元旦開幕之說繼因各種佈署需時故特展緩但其房屋之工程則早已竣事近則努力於佈置方面聞各部辦事人員現已遷入南京路新屋日來各部商櫃貨物均已從事陳列莫不忙碌異常聞舊曆年内定能開幕昨日各來賓之往參觀者見其内部陳設華麗貨物堆積如山預料開幕期間必有一番盛况云 
[華東機織公司之發起]  
　　華東機織公司係楊玉成·顧錫元·鄭象坤·袁恒　·金赤文·楊雨田·陳浩·秦炳洙·胡鏡濤諸君所發起籌備以來進行頗速大約明春三四月間可正式開工該廠所有機器皆向法國名廠直接定購專織各種新穎及切合實用之布疋等誠提倡國貨聲中之好消息也 
[美豐銀行發給股息]  
　　大晚報云美豐銀行近已發給一九二五年度優先股股息七釐又股東特别會議决發給普通股股息二分五釐 
[進德會昨開常年會]  
　　上海泰晤士報云進德會昨晚在圓明園路二十三號開常年會議書記報吿一九二五年該會之成績該會成立八年當以是年最欠活動書記報吿經衆通過後會員美森氏建議會中執行員舊者行將吿退而難覔新者繼續進行會務故宜停止辦事云於是會衆紛起討論數會員之意以爲解散該會不啻承認失敗又稱五年禁盡妓察之時期於本年圓滿故該會事業已使租界道德大有進步最後之妓察執照於三月三十一號滿期此後當道不准開設妓寮其禁制事宜應由巡捕房辦理最後通過動議請現任執行員暫行留職一面將通行會務問題報吿贊助之各敎會團體擇日再開會議宣布各敎會團體之態度 
[工商會援助東沙島慘死工人案]  
　　議决對付辦法十條 
　　本埠工商友誼會總部昨日下午二時召集東沙島死傷工人家屬會議交涉進行辦法到者除家屬外有各團體代表法律顧問等三十餘人首由該會主任童理璋報吿辦理該案經過情形謂本會自接到慘死工人家屬呼籲報吿後以爲此事案情重大且慘死工人多係寗紹帮人祇因本會單獨進行交涉恐能力不足故聯絡紹興寗波等各同鄉會開聯席會議組織「東沙島慘死工人援助會」以便一致進行不意開會議决後延時甚久該同鄉會非但無對付進行消息兼且未能假借會場在輿論方面亦有不滿之批評如果再延此案恐有無形消滅之慮可否請各家屬仍向各同鄉會繼續要求主張公道以慰慘死之工人於九泉則生者家屬亦有救濟之辦法個人願爲後盾云次餘姚同鄉會代表鄭文同謂此案欲得切實解决辦法須從法律上着手最好由各家屬直接委託法律顧問依法起訴方有辦法至於法律範圍以外之事由各團體主張公道向政府方面交涉全體贊成公决請各家尸屬委託法律顧問李時蕊律師爲家屬全權代表請童理璋前往接洽此外各團體代表周劍寒·周欽湘·呉公望·楊井耕·朱潤斌·等主張（一）撫恤死傷家屬（二）請當局建立死傷工人紀念碑（三）屍骸未能搬回在該島上設立公墓（四）調查死傷工人姓氏向陸軍部請卹（五）將工人造無線台之經過情形永留紀念（六）各團體聯合發起追悼會（七）請政府明令宣佈每年至期派員致祭慘死工人一次（八）所有王疇記之責任仍不能脫卸另從法律着手（九）聯合各團體一致對付務使逹到目的爲止（十）東沙島慘死工人援助會仍須進行全體議决積極辦理議畢六時散會 
[昨晨華商電車之停頓因職員受辱]  
　　前日上午九點餘鐘時華商電車公司某號電車由小東門外中華路行駛往南適有淞滬警察廳差遣某甲在座未購車票爲十九號查票員周某登車查票因其未有車票亦無公司所給免費之派司即令補票該差遣置之不睬迨車已駛抵警廳外面之站口時突與周齟齬而竟將周披頰兩下繼復用所備之手槍出示威嚇後經雙方爭執爲近處崗警所聞到來排解詢知甲係警廳差遣遂連同周查票員并帶一區三分所當時往返各電車之售票人司機人等聞知前項消息以周無端受辱感抱不平於是該路之多數電車皆停頓在是處站口以待解决該公司聞報後亦即派員赴警所聲明理由請爲交涉隨令各車照常行駛約歷一小時始回復交通 
[人力車加租之又一反對聲]  
　　飛星小包之宣言 
　　本埠人力車商於一月十一日加租車夫羣起呼籲而飛星黃包車公司小頭目亦體念車夫痛苦於昨日發出宣言書兹錄之於下逕啓者竊上海公司人力車一萬輛洋商國恩（即飛星公司）占十分之二三出租於大包繳到車租小洋八角由大包轉租於小包繳九角半再由小包轉給車夫繳到十二角除車夫欠租車件賠欵外賺錢無幾小包等對於車租高昂已覺車夫難以擔負其所以忍痛而不反對者蓋亦顧全資産者與勞動者之感情也詎料車商國恩於一月十一日濫漲車租勒令車夫照加惟車夫欲拉不能欲棄不可於原有十二角之車租尙不能繳足何能再行增漲加之現在洋價低落用至十二角較月前十三角八分時已受無形增漲二角有奇尤加馬路輶車·公共汽車·無軌電車到處皆有更當年殘歲底飲食全無風雪冰霜赤膊露體小包等於加價一項實在不堪令車夫擔負不得已一致宣言拒絕惟大包每日押令小包繳租十角（逐日札欠賬簿恐到號頭發生糾葛）試問小包不漲車夫大包何能加諸小包身上但車夫與小包大包均屬聯帶關係唇齒相依豈可不顧爲大包者當思割肉醫瘡唇亡齒寒亦當羣起反對以謀逹到停止加租目的可耳（國聞社） 
[閘北人力車窳敗之一斑]  
　　一小時翻車至五次之多 
　　閘北華界車照之人力車不獨車身破舊且以未成之童子·六旬餘之老叟·充當車夫翻車肇禍等事時有所聞雖迭經各警區官長嚴加取締奈長警等往往始勤終怠毫無效果上寶閘北巿議會議員曾提出議案議决通過奈負管理之責者不甚措意迄未逹改良目的前日天雨路滑大統路新民路口自一時半至二時半一小時内翻車至五次之多拉車者均係十餘歲之童子坐車者有一婦人懷抱週歲小孩從車中跌出雖未受傷而遍體泥水淋漓小孩受驚啼哭不止另雇他車向東而去尙有一年約四旬餘之男子則碰傷頭額衣袋有雙角小洋兩枚滚入路旁溝内已無從找尋矣 
[縣農會將開臨時會]  
　　昨日爲上海縣農會第九次職員常會之期適因天雨各巿鄉會員到會者不足法定人數未能開會惟該會因推舉省自治法籌備會出席代表事關重要故擬續行定期開臨時會再行會議公推云 
[省令取締翔華公司道尹訓令上寶兩縣辦理]  
　　滬海道尹昨訓令上海寶山縣知事云案奉江蘇省長公署第一一七號訓令内開據商辦閘北水電股份有限公司總董施肇曾呈稱竊敝公司於上年備價承售省立閘北水電廠改組公司業經呈奉交通部於本年八月二十七日核准頒發執照繼續營業并經分别攝印呈報在案所有執照内規定之營業區域當然均爲敝公司取得不容他人侵佔乃查有引翔鄉私行設立之翔華公司沿襲物華綢廠之舊不依法令不問先後不服制止擅在敝公司營業區域内放桿設綫出售電氣近更悍然不顧反客爲主遇敝公司派匠出外工作竟敢率衆威嚇暴力阻止敝公司爲維持地方秩序不願滋生事端極力避免衝突迄未與較但該公司如此非法横行侵佔無已置公理於不顧視法令如弁髦準理衡情實在應受制裁之列况前省辦時前任廠長及前委員會對於該物華綢廠私售電力侵佔營業均經一再呈奉鈞署令飭廳縣制止在案現在公司性質雖已變更而該翔華公司非法侵佔之事實依然存在是該項制止之功令當然有效除推敝公司辦事董事陸伯鴻·法律顧問張一鵬兩君晋謁崇轅面陳一切外理合備文呈請仰祈鈞署鑒核俯賜查照成案迅再令飭廳縣會同切實制止嚴厲執行以儆强頑而維商業實爲公便等情據此查該廠與翔華公司區域爭執一案前據蔡委員培所擬租區辦法原爲杜絕爭執起見惟翔華公司係未經部省核定之營業與該廠之區域確定業經由部發照者情形逈殊未便任令長此侵佔自應依據電氣事業取締條例嚴予取締以符法令除批示外合行令仰該道尹飭令嚴行制止並即由道秉公處理辦結具報此令蔡委員摺呈一件抄發等因奉此除分行外合行令仰該知事即便會同實由縣知事嚴行制止具復以憑核轉此令 
[引翔西區業産聯合會成立]  
　　本埠上海縣引翔鄉西區胡家橋虹鎭一帶五方雜處良莠不齊爲謀地方公安居民幸福起見特由該處執有産植份子發起組織業産聯合會規定居户保租辦法該會聞已成立舉定陳保欽爲會長朱靜庵·陳毓生·爲副會長董　庭爲首席董事朱子雲·奚德潤·袁士勳·陳似蘭·楊蔚如·沈榕邨·何其昌·張鶴　·等爲董事李春芳·張佩紳·爲監察並由會長徵得董事會同意委任蘇服吉爲總務章梅蓀爲書記胡仲玉爲會計唐經受爲庶務云 
[仁濟醫院新消息]  
　　仁濟醫院因病家用電話探望消息甚繁原有電話不暇應接特新添電機接通各室派人專司接線現在新號碼爲中央八六五·八六六·八六七又查去年服毒自盡投院求治者有婦女五百二十五人男子二百七十四人平均日有二人特派人專司其事以期愼重 
[南幇米商公所昨開緊急會議]  
　　爲泖港稅所勒索事 
　　南幇米商公所前因各米船裝米來滬被五厙氽來廟等稅卡浮收稅欵勒索照票費每船五六元不等偶有不遂輾轉留難各船户怨聲載道特報公所懇請設法交涉禁止浮收勒索情弊當由公所函請上海縣商會團函五厙稅所查禁去後翭泖港稅所藉口米船沿途添儎含糊塞責營私舞弊各船户不堪其擾均有停運米石之議故各地米行深恐停運風潮澈成事變影響米業匪淺以故紛紛來申由施雲卿等電省請懲並由源義乾各行函報公所昨日公所特開緊急會議内地米業到者二十餘處南北米客及船户到有百數十人當將稅所浮收勒索短塡稅票及不遂留難不放等情逐一報吿要求陳省長請懲如無圓滿解决各船户惟有停運米石改裝他貨等云施雲卿謂氽來廟稅所自新稽徵員到任後米船受其額外之勒索比前更甚長此因循後患何堪設想現在内地各行客大半停運來申改裝至他處行銷云云後由嚴筱泉向内地各船户勸導謂公所現正毅力交涉仍請照常裝運以維民食靜待數日必有圓滿辦法經衆討論由公所聯合上海米業各公所及金山商會曁内地米業各公所電請省財兩長迅予令禁浮收勒索及留難以維民食議畢散會 
[擊散滸浦梟匪之防範]  
　　蘇屬緝私統領何嘉祿訪聞常熟縣境之滸浦地方梟匪充斥架人勒　焚殺刦掠之案時有發生嗣據偵悉匪首劉慶裕黨羽甚衆猖獗不堪貴爲地方之巨害故特會同江蘇水警廳長沈葆義令飭第四區派隊分路馳往滸浦一帶嚴行剿捕詎料該匪首劉慶裕先已聞風逃逸旋將匪黨督兵擊散一面令飭駐紮江陰之蘇屬緝私第十營營長朱淵·及緝私第一營派令第四隊隊長王署西·會同水警第四區十六隊隊長張錫藩·留駐滸浦隨時注意查緝並由何統領分往無錫蘇常鎭江瓜州等處查察各營防地之佈置並面諭各該營營長嚴密防範梟匪竄入境内騒擾云 
　　蘇屬緝私何統領昨據駐防江陰之第十營朱營長電稱文日（十二）在周涇口霍姓屋内搜獲私鹽數十包並販私鹽賬摺一扣海州鹽梟張老四因抗搏當塲中彈倒地又在附近緝獲匪黨五名已解縣法辦私鹽繳棧除督屬仍行搜剿外特先電禀朱淵叩文又何統領兹據留駐滸浦之第一營第四隊隊長王曙西·水警第四區十六隊隊長張錫藩電稱今午（寒日）率趙培芳剿捕要匪劉鳳君王公邦兩名格斃梟匪混名乙維雨一名獲手槍一支已訊明解縣矣張錫藩王曙西叩寒 
[請求保護老白渡輪渡之公牘]  
　　輪渡公司呈老白渡輪渡公司經理趙計生昨呈淞滬警察廳文云呈爲划船户糾衆滋擾阻止行輪請求飭屬派警拘究以維交通而俾法紀事竊老白渡公渡爲八長渡之一前以行旅日繁渡客漸衆而浦江輪舶往來如梭渡船載客過江頗感不便設遇風雨之日尤多危險爲便利交通力求進化起見由原有各渡船户組織老白渡輪渡公司自建碼頭改爲輪渡曾於上年七月間呈請鈞廳備案給示保護禁止藉端阻撓在案詎意日久玩生近來各划船　集碼頭爭攪渡客上年十二月二十七日有革警馮和尙等糾衆滋擾行兇毆人經民據情呈請鈞廳飭拘法辦在案詎該革警馮和尙恃仗與警察熟悉竟敢以身試法置布吿法令於不顧藉口行駛輪渡妨礙划船生計糾集划船帮中之兇横者王小和子·大希子·小湖北·及蕩婦小四子·根第·等數十人於本年一月七日起每日　集民等自建之碼頭肆行滋擾將小輪扣住不許開行聲勢淘湧聲言欲將民打死云云民志在提倡輪渡便利交通宗旨和平不願發生衝突妨礙公安故當塲勸令各渡夫及小輪夫役人等不許與較暫避兇鋒得免衝突鬥毆之禍然連日滋擾者尙未散去仍由馮和尙爲首指揮在浦東西兩岸碼頭派人駐守勒令渡客先交渡資置輪渡於死命致行旅問津者咸稱不便而公司損失亦屬不貲竊以浦江八長渡公渡由來已久改行輪渡實以潮流所趨情勢所迫有不能不改革進化者顧於行輪之初除呈請鈞廳備案布吿外並由上海巿公所發給牌照專爲浦江交通而設該划船户等藉口妨碍生計毫無理由蓋划船之營業範圍向在江心搭載停舟之客及裝運貨物此爲划船固有之生計各有營業之範圍性質旣異目的不同故行駛輪渡與划船户之生計毫無妨碍也乃該划船户等輕言少數痞棍之愚弄出此兇横之手段糾衆滋擾阻止行輪實屬觸犯刑章細察若輩舉動實由該革警馮和尙等造意利用無知划夫藉端阻撓若不嚴行拘究地方治安秩序將何以維持迫不得已爲特呈請廳長俯賜鑒核迅令浦江水巡隊·一區一分署·三區一分署·飭派長警就近彈壓保護將滋擾之划船户驅散并將爲首滋事之馮和尙·王小和子·大希子·小湖北·及蕩婦小四子·根弟等撮拘解鈞廳從嚴訊辦以維交通而伸法紀實爲公德兩便 
　　浦東同人會函浦東同人會致淞滬警察廳函云敬啟者速日迭據同鄉會員聲稱老白渡擺渡口爲八長渡之一爲浦東西往來要津自上年七月間改組輪渡以來行旅咸稱便利不意近日因革警痞棍煽動　漿划船與輪渡爲難滋擾阻撓以致輪渡停駛渡客徘徊碼頭即有划船户向索渡資爭拉載渡然舟小人多頗爲不隠設遇風雨之日更覺危險吾國交通事業甫在萌芽無知划船被人咬使出而阻撓官廳亟應維持保護以資獎進請爲函請貴廳保護輪渡以利交通等情前來查老白渡輪渡碼頭係由老白渡輪渡公司損資自建駛行輪渡確爲增進浦江交通之便利今該輪渡因划船户之阻撓停駛輪渡實於公衆行旅殊多妨碍應請貴廳飭屬查辦將爲首肇事之革警棍痞嚴行拘究一面勸導划船戶安分營業一方勸令輪渡照常行駛俾浦江交通船户生計雙方兼籌並顧是所至盼相函逹希煩查照核辦至紉公誼云云 
[報運灰綠養之部批]  
　　農商部致總會批文曰五洲藥房請領報運灰綠養一　前據該會呈請到部當以灰錄養藥品雖屬治療常用亦可製造火藥該藥房報運數目竟至百桶之多似此巨額輸入有無危險業經咨請陸軍部查核去後兹准復稱查灰綠養一項係屬禁品前由該藥房查照本部運輸護照規則辦理相應咨復查照轉知該藥房還辦等因合行批示仰即轉知 
　　尙有本埠新聞轉入後頁 
 
 

Page 15

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *本埠新聞二 
[海員維持會結果]  
　　自五卅慘案發生後外輪海員一律罷工除由海員會組織罷工事務所外復由總商會組織海員維持會並委徐瑞和主持一切兹悉海員罷工問題相繼結束該會亦同時解散昨徐君特向總商會報吿經過情形及通吿各海員云 
[蘇縣聯會請免借冬漕]  
　　江蘇全省縣議會聯合會爲省令預借冬漕事昨致陳陶遺電云南京陳省長鈞鑒蘇省迭受兵災民力凋敝去冬借漕五角甫准扣還而省令又預借十五年冬漕每石一元五角及忙銀五角刦後餘生曷以堪此各縣法團函電交馳同申呼籲實具萬不獲已之苦衷敬懇鈞座俯念民艱准予免借以資休養而慰輿情不勝迫切待命之至江蘇全省縣議會聯合會叩咸印 
[舊新年寧路局豁免棧租及延車費]  
　　滬寗鐵路車務處昨日通吿各貨站長云逕啓者自本年二月十一日起至十七日止（夏曆新年）在此七天期内凡上海北站曁麥根路貨站各貨棧之棧租及延車費准照歷屆成案辦理槪予豁免希各查照 
[兩同鄉會消息]  
　　奉化同鄉會奉化旅滬同鄉會第三次徵求大會昨在消閒别墅開徵求分數揭曉會由總隊長鄔志豪主席揭曉結果計王才運四十九分徐金和五十分毛濂卿五十分何鹿山五十分董世明二十六分馬定元三十六分江仲權二十八分王廉方三十分謝其潮二十分張南華二十分周石虞十分周鴻飛三十分周德初四十分康錫祥十分康劍痕三十六分汪洪濤十七分連第一二次共得一千五百餘分尙有其他隊長日内陸續交來可吿一段落聞該會定下星期二召集會董與本屆隊長一併在該會討論進行選舉事宜云 
　　揚州同鄉會揚州旅滬同鄉會爲遷移會址特通吿各同鄉云逕啟者兹因北京路顧家弄舊會址房屋窄狹特擇於臘月初三日遷至新閘路仁濟里一千七百十號新會所是處房屋寛敝交通便利辦公地點最爲適宜爰特通吿我八邑旅滬諸鄉老要知會員合羣謀宜從衆今僑寓海上者任何省縣屬無不有團體之結合以厚勢力而謀發展吾揚屬旅滬同人不下三十餘萬人入會者尙居少數一盤散沙毫無團結殊爲缺憾兹因新遷地點特再通知凡我同鄉未經入會者曷興乎來揚州同鄉會啟 
[巿公所招商承包公厠投標規則]  
　　上海巿公所對於界内公坑招商認捐承辦期滿後呈請繼續認辦者其承包捐額高低懸殊遂改爲招商投標辦法訂期本月十八日起任人投標並於二十日下午三時當衆開標其布吿已紀昨報兹又續錄投標規則十二條如下 
　　擬定承包公厠招商投標規則第一條承包公厠以靑運路引線弄唐家灣南碼頭四處爲限第二條承辦期限自民國十五年二月一日起至十八年一月底爲止第三條投標最低價格爲每月繳納捐欵上海通用銀幣一百二十元如均不及此數作爲無效第四條此項捐欵應於每月一日如數繳納不得拖欠第五條投標日期定於民國十五年一月十八日起開標日期定於本月二十日下午三時第六條投標地點在南巿毛家弄外灘本公所第七條投標人應開送姓名年歲籍貫職業居址淸單並呈騐最近三個月地方稅票第八條投標人須隨繳保證金上海通用銀幣一百元（須現洋或鈔票）存本公所會計處由公所發給收據存執並給予投標用紙一份不收紙費第九條投標人應將每月包認捐欵數目及姓名居址塡明投標用紙緘封完密並於封口簽字或蓋章親自投送並將保護金收據先行呈騐第十條開標日由本公所董事會監察當衆開視以認數最多者爲得標認辦以三年爲期第十一條得標人應自開標之次日起限三日内出具認包切結加具殷實商號保狀並預繳三個月常存捐欵聽候查明核定給諭承辦逾限即將保證金充公改歸認捐多數者次承辦第十二條承辦人之保證金准扺充預繳捐欵之一部分仍將收據繳銷其餘不得標之保證金均於開標四日後繳呈收據如數發還 
[火警灼斃老人]  
　　前晚十二時閘北金陵路康吉路口有本地人曾某所開之雜貨店披屋内臥有六十七歲之病人即店主之父不知如何起火燒着被褥由救火會到塲救燒熄並未延及房壁該病人因被灼傷身死昨由事主自行備棺收殮矣 
[浦東救火會臨時出防]  
　　浦東爛泥渡救火會主任姜文德以現値天氣嚴寒各會員住址不能一致設或夜半發生火警召集頗感困難并定於本月陰曆初一日起實行出防除將皮帶車置於該所門旁外並令各會員每晚八時一律制服到所分班游巡計第一段陸家渡至小洋涇廟派會員四人第二段警署路至楊家宅一帶派會員六人第三段花園石橋至陸家嘴以及新香烟廠陸家宅等處派會員八人 
[法租界前晚兩刦案]  
　　法租界民國路二百七十九號門牌某呢絨店於前晚六點時突來盗匪三人以購物爲由入内袖出手槍恐嚇當被將賬台上鈔票洋三百元大洋二十餘元支票一紙搶去而逃後由事主報吿大自鳴鐘捕房請緝 
　　又愛多亞路五百七十五號某麫店於前晚六點一刻突來口操本地音盗匪三人一擁入内袖出手槍當被搶去大洋八十四元小洋數十角而逃當由事主報請捕緝 
[函請嚴訊刦信船盗犯]  
　　本埠日生寶順兩信局之大團分局信船於本月六日在尖口廟地方被盗搶刦旋水警第四隊巡官在浦東周浦緝獲是案盗首李雙喜一名即經解請徐亞伯隊長訊供各情曾誌九日十三日本報兹悉大團紳商方申卿·韓鳴鈞等以李雙喜供詞牽涉承搖日生寶順珦信局之脚划船主張忠孝且張忠孝孝爲李雙喜之親戚其於報案時堅稱盗匪口操北音待獲到李雙喜始稱盗匪均爲同鄉就是素識之紹興人某某等又謂於古曆十月間曾在周浦聞得該盗匪等有會議圖刦該船之說何以當時並不吿知大團信局况本鎭商家於民國十一年夏曆十月二十九日夜半日生寶順兩信局船在尖口廟被刦後曾經規定於日間開船此次張忠孝竟敢偷撥信局鐘點擅改夜間行駛以致出事地點仍在尖口廟而被刦時間又爲天尙未明之四五點鐘其爲監守自盗已可槪見好在六年前搶刦信船之在逃未獲盗匪李雙泉及女盗李潘氏等均荷緝獲爲特函請併案嚴訊以安商旅業經徐隊長訊得該女盗李潘氏係李雙泉之妾李雙泉爲此次行刧信船盗首李雙喜之兄情節離奇關係重大若不悉心研鞫殊不足以昭信獻惟限於水警職權故將緝獲新舊兩案盗犯各情形呈請楊區長指示遵辦矣 
[劇盗陳維富判决引渡]  
　　奉化巨盗陳維富即江阿興前在原籍地方迭犯搶刦綁票巨案後經官廳通緝在案兹由奉化縣偵悉陳逃來上海租界地方爰於前日派探持文來申報吿法捕房派探目金九林同往將陳及姘婦王氏拘入捕房昨解法公堂先由來探禀明前情請求准予引渡詰之陳供認在原籍犯案逃來上海中西官判陳准交來探帶去歸案訊辦王氏出境 
[鄧案呉文林覆訊之結果]  
　　鄧小泉被綁案内之皖人呉文林因不服初審判决請求覆訊經中西官核准提訊之下判候宣布堂諭各情已誌前報兹於昨日經聶讞員會同法總領事梅理靄君商明堂諭判以訊得覆審原吿呉文林雖非爲首係屬知情應着改押西牢五年抄案之衣服洋一併發還 
[船户謀財害命之訊判]  
　　王延香前有芝蔴數百包在麥根路地方托船户楊申奎裝運至蘇州河中國銀行貨棧堆存當由楊轉托船户沈七郎·陳桂金·顧老虎等兩船代運詎沈心起不良串同周紀生及在逃之王阿林等將陳顧二人謀斃抛屍河中將貨銷售與小朱·及沈阿虎·倪仁士等得洋化用現爲原吿得悉沈等匿居法租界地方當即報吿捕房由探目任坤揚·陳三林·潘瑞福·包探周志成等將沈七郎·周紀生·二人及收贓之倪仁士·拘獲餘均逃逸吊出原贓尙少四十六包帶入捕房昨解法公堂請訊原吿延普萊梅律師聲訴前　詰之沈七郎周紀生二人同供實係在逃之王阿林起意糾同不識之某甲二人帮同行兇將陳顧二人謀斃民人等雖在塲並未帮兇事後將貨銷去後吾等各分洋一百四十元今王等逃逸何處不得而知倪仁士供民人在治　蔡巿街開萬昌蔴油店前由沈阿虎將芝蔴五十六包棧單一紙向吾抵借洋三百元不知謀害之事求察聶讞員商之法副領事德君判訊得此案係命案着將沈周二人押候備文送内地檢察廳訊辦楊申奎無干開釋倪仁士罰洋三百元充公外准予保留原吿私訴權 
[崇明路前晚火警]  
　　前晚十點餘鐘虹口崇明路六十七號門牌某老虎灶樓上不知因何失愼頓時冒穿屋頂火光燭天當經各叚救火會聞警各驅皮帶車到塲取水救熄除起火家悉數被燬外其隔壁六十八號門牌梁星記廣東雜貨店亦付之一炬而六十九號門牌榮泰烟紙店則焚燬棧面一間事爲該管北四川路捕房得悉直飭中西探捕前往彈壓並調查起火情形禀候核奪 
[畏廬遺畫展覽會明日舉行]  
　　侯官林琴南先生能文善畫著作等身晚年益致力於山水每有得意之作便　　筐笥中不輕示人自歸道山後寸　片褚尤爲世重兹由呉昌碩朱疆邨諸人發起特將其家人所藏屏條堂幅册頁手卷於明日（十七日）在四馬路西首三山會館内公開展覽歡迎各界參觀免劵入塲如有欲得先生墨寶者幸勿交臂失之 
[扭毆身死聽候剖騐]  
　　楊樹浦路新怡和紗廠工人兪逹榮前日被人扭毆傷經人送院不及醫治斃命當經捕房得悉派探往將兪逹榮尸體舁送斐倫路騐尸所於昨午刻報請公共公廨韓襄讞與美何副領事蒞所檢騐之下升座公位即據尸妻兪聞氏投案供稱死者係我丈夫前晚因何被毆我不得而知要求伸雪等詞中西官得供會商之下援筆判曰騐得死者究竟是否因毆傷身死仰捕房查明聽候西醫剖騐報吿公堂再核 
[普善山莊陰歷十一月份之善舉報吿]  
　　閘北普善山莊陰歷十一月份在膠州路·小沙渡路·南北華租兩界收葬大棺五十具·小棺二千四百另八具·檢骨六罎又六具浦東分檢收處收葬小棺一百七十九具共計施出空小棺一千一百五十具中西醫院施診給藥中醫院二百五十二號西醫院三千五百八十八號然該山莊近時對於掩埋暴露較前更多甚且沿途抛棄慘不忍覩其原因皆係天花流行所致如地方人民互相勸種牛痘以免傳染未始非保嬰之一法想各界善士當無不贊成斯舉也 
[被誣氣忿自縊]  
　　住居滬西檳榔路附近客民江邦良因有同鄉人高文德失竊物件誣江所竊致江氣憤交加於前晚背人呑服生烟自盡及家人得知急送醫院求治已經不及斃命當由其兄江邦有據情投控六區警署請求提究當奉派警將高拘獲於昨轉解地檢廳一面又令飭二十七保十三圖地保沈吉堂投廳報騐經郭檢察官提訊判被吿收押原吿斥退午後詣屍塲騐明已死江邦良　係呑服洋烟致斃塡格判令死兄江邦有備棺收殮候核 
[工部局塡發兩米店執照]  
　　總商會徇米業嘉穀堂之請致函工部局請發新開米店順大·（東有恒路一○○五號）大豐盛·（岳州路七一號）之營業執照兩紙已由工部局塡送到會昨特轉交嘉穀堂代發矣 
[公共公廨訊案彙錄]  
　　昨日公共公廨訊理民事訴訟案併誌於下（一）美商愼昌洋行延樊克令江一平律師訴韓通伯等欠藥料價洋案陳賢能延張嘉惠律師辯明陳不能負責堂諭察核原吿所呈送貨單均係直接交與通裕公司自應斷令韓通伯負責償還洋二千零八十九元三角五分自民國十二年一月一日起至付欵日止所有未算利息亦應加以八釐計算至韓通伯與陳賢能另有糾葛應另起訴（一）蕭呉氏訴王維榮等欠洋案王延江一平律師辯護堂諭改期候補傳王高氏到堂訊明再奪（一）王煥卿訴李杏蓀欠洋案堂諭改期訊（一）婦人張嚴氏延海德禮律師聲請管理遺産案堂諭本案已故張鶴　之妻張嚴氏請求管理其故夫之遺産本廨並未諭派他人管理則與本廨理賬員無關今其聲稱將函收回應予照准公示十四天無人反對准給諭張嚴氏管理其故夫全部遺産（一）周廣心延海德禮律師訴兪財香欠欵案兪延甘維露律師請求開釋堂諭兪財香具結出外料理（一）華詠三訴朱啟綏（即朱福昌）何元川欠洋二萬三千元案堂諭隔日公示申新兩報十四天（一）董連生訴董丁氏捲物私逃案堂諭函請鹽城縣代傳董丁氏於十四天内到案候訊（一）蘇州銀行訴徐韋氏朱靜波欠洋案堂諭被吿不到原吿證明欠數屬實應判令被吿償還洋一千四百七十二元五角並自起訴日起至淸償日止按年八釐之利息及堂費將來計算利息時准先將三百五十元除去飭被吿到案交保（一）源昌公司訴何坤元違背租約案堂諭本案經工程師查騐該屋被吿仍未將裝修恢復原狀殊屬延玩本應即日押還從寛予限陰曆年内趕速遷讓毌得再違致干未便堂費被吿負擔（一）任性函訴楊錦瑞欠借洋案堂諭飭被吿到案執行（一）姚仁義訴姚張氏竊取財物逃避案堂諭准予登報傳逹（一）鄭仲明訴姚伯森不付股份案被吿延張嘉惠律師代辯堂諭改期排訊 
[誌謝]  
　　昨承商務印書館惠贈兒童世界第十六卷第九·十·號小說世界第十二卷第九·十號各一册又承大世界惠贈十二月份觀覽券二十紙書此併謝 
來件 
[江蘇上海地方檢察廳司法警察服務規則]  
　　第一條本廳司法警察服務除遵照十二年九月八日江蘇高等檢察廳呈准之司法警察服務規則·及守衛規則外應依本規則辦理第二條本廳司法警察定爲警長一名警目二名法警二十七名第三條法警等級分列如左一級警察四名二級警察八名三級警察十五名第四條警察辦事得力者得酌給津貼第五條警長有事故時依次以警目代理之警目有事故時由法警辦事得力者代理之第六條法警執務時應佩帶指揮刀及武裝帶但夜間守衛廳門時得持槍械第七條警目與警察等每日輪流値日由警長分配之第八條本廳與同級審判廳門首由警察輪流守衛其守衛時間每人以三時爲限第九條守衛警察對於出入人員除審廳職員及來賓·律師·公差·送致廳購物品人等外無徽章或出入證者應禁止之但不得藉端留難第十條守衛警察於吿訴人·吿發人·被吿人·證人等入門時須索取傳票俟其提出傳票或無票聲明理由應即順序分别發給出入證指示應到之處第十一條守衛警察於當事人出門時應追繳出入證如因警察疏忽以致出入證遺失或被當事人携去者須按原價賠償並依法警懲罰規則處罰之當事人未繳還出入證私自携走知有一定住址者應由原守衛警察追繳之第十二條警察拘傳人需在華境者應協同該管警察辦理在和界者應由　　房辦理如實拘傳無着者應由該管警察或捕房簽字證明第十三條本規則自本廳處務規則施行時廢止之第十四條本規則自呈奉江蘇高等檢察廳核准之日施行「附記」本規則於十四年十二月三十日呈准施行 
 
 

Page 16

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *商業巿况 
[北京專電〔十五日下午五鐘〕]  
　　玖陸開盤六三三未及三分鐘漲爲六五三交易所以已較本塲開盤價漲二百元即停巿成交僅五萬五惟嗣後經紀人仍在巿塲做信用買賣價由六五八漲至六六五折至六四五繼又漲至六六二至十二時始散成交約四十餘萬下午巿間暗盤略疲至三時許落爲六四六 
[釐拆轉弱]  
　　昨日星期五洋厘巿况復又報弱計午前做開價爲七錢一分八厘二毫五午後又小一二五改爲七錢一分八釐一毫二怱五較前日回小半厘銀拆亦略見轉鬆上午價爲一錢六分下午又小二分爲一錢四分較上日小去三分小同行做開之價略有升降如江角六錢一分半銅元三百四十五千文角坯二百○六文以上之價俱無漲落頗見堅穏之象變化者惟廣角初疲後堅如前巿做開五錢九分七厘七五後巿依然回堅至五錢九分八釐半較上日又略好半厘衣牌稍小二文價二千四百七十七文貼水則回好起一文改爲四十二文云 
[國内匯兌巿况]  
　　上海商業儲蓄銀行國内滙兌部一月十五日行巿報吿云今日津漢兩埠銀滙均跌各埠洋匯除九江厦門而外大都回落尤以京津爲甚烟台亦大跌漢口内盤逐漸疲弱兹將各埠賣價列左京公硅爲一千零四十七兩五錢津行化爲一千零五十五兩五錢漢洋例爲一千零二十九兩五錢洋滙京爲一千零零六元津爲一千零零五元漢口平匯烟台爲一千零十六元蕪湖爲一千零零一元長沙爲一千零零七元汕頭爲一千零十八元蚌埠爲一千零零六元厦門爲一千零十八元九江爲一千零零七元蘇州·無錫·南京·各爲一千零零一元二角云 
[神户英美匯巿電訊]  
　　昨日神户滙兌巿午前電日美五月期賣價四十四元零六分二厘半買價現貨四十四元一角二分五日英賣價五月期一先令九辨士七五買價一先令九辨士七八一二五日印一百十九羅比五正午電日美賣價六月期四十三元八角七分五三四月期買價四十四元零六分二釐五日英賣價六月期一先令九辨士六八七五買價三四月期一先令九辨士七五 
[法港嗬三匯掛價改良]  
　　昨日星期五各匯掛牌價格有法匯長二十五法郎改掛二千零十五個法郎港滙漲起二五已爲七十八兩嗬滙改鬆二五計一百八十四盾半其他掛價完全勿動如先令仍爲三先令一辨士印匯二百零三羅比美匯七十四兩七錢五東滙五錢九分新匯七十六兩二錢五俱與前日仍同云 
[先令堅俏]  
　　昨日先令掛價依然無變仍掛三先令一辨士銀行交易仍徵頗難見活價則尙稱堅俏然亦甚平計上午做開三月份之賣價爲三先令一辨士○六二五買價爲三先令一辨士一八七五較前日收巿好起○六二五收巿仍爲該價不動後巿開盤仍計三先令一辨士○六二五賣出買進爲三先令一辨士一八七五後則又好起○六二五收盤賣價爲三先令一辨士買價計三先令一辨士一二五結果較軟一二五銀行交易祇安逹賣出一萬鎊價爲三先令一辨士○六二五其他亦鮮有成交云 
[美滙續軟]  
　　昨日美滙巿况掛價勿動仍掛七十四元七角五呌開暗價續見趨軟然頗呆滯交易仍乏實際問津者殊少上午呌過三月份之賣出價爲七十五元買進價相差二五計七十五元二角五較上日結果賣價續軟一二五買價相同無異但全日間自始至終未有升降交易之淸淡於此可見一般 
[日匯暗盤漲過掛價]  
　　結果較漲六二五之譜 
　　昨日東匯仍掛五錢九分雖未見升然做開之價已漲起多矣且升過掛牌之價如上午做開三月份之賣出價爲五錢八分七五買進價爲五錢八分六二五已較上日好起一二五尙爲全日之最低價後又步好起三七五賣價改爲五錢九分一二五買價五錢九分後復回鬆去一二五計賣價改爲五錢九分買價爲五錢八分八七五收巿午後開出未見上落計賣價仍爲五錢九分買價爲五錢八分八七五後則仍轉漲起一二五計賣價五錢九分一二五買價五錢九分至四時後續又呌好一二五計賣價漲至五錢九分二五買價五錢九分一二五收盤該價爲全巿之最高價然無實際交易結果較上日漲起六二五之譜全巿相差有半分之高低銀行交易有匯業賣出五萬元價五錢八分六八七五又三井賣出十萬元價五錢八分八一二五台灣賣出二十萬元價自五錢八分八一二五至五錢八分九三七五正金有二十萬元賣出價於五錢八分八七五至五錢九分以上均於前巿成交午後巿况較稀惟上海銀行賣出五錢八分九三七五計五萬元買進交易祇正金銀行買進十萬元價亦爲五錢八分九三七五尙有零星成交者全巿共計約有百萬元之數云 
[標金續漲不已結果又漲三兩一錢]  
　　昨日星期五大條銀近遠期均縮零六二五美匯兌開收兩盤之價俱各大一八七五計開盤爲四十八元五角七五收盤價計四十八元五角九三七五美銀價小去二五改爲六十八元一角二五日美仍爲四十四元日英爲一先令九辨士八一二五皆未升降二月份期金價巿况日見升漲今日三月份之價開出或可逹到二百九十兩昨因日匯屢升人心異佳實所難能預測若上午開盤之價較好祗二錢爲二百八十六兩六錢且曾步小去數錢至二百八十　兩一錢爲最低之價及至九時半先令揭曉雖法香荷　滙改長餘均勿動然各内盤開出即已較堅故該時之金價於二百八十六兩四錢即漸漲起一兩爲二百八十七兩四錢稍回小去二鎊再逐漲至二百八十八兩九錢其中已連升起一兩七錢又略小二錢復好至二百八十九兩其時日滙内價自開出後即步漲三七五之譜後因賣户較旺兼之日滙亦回鬆一二五故曾回小去一兩後轉好四錢爲二百八十八兩四錢收盤烚赤條金開盤爲三百二十八兩五錢收盤計三百二十七兩七錢五分較小去一兩蓋去化不暢所致補水及本月登賬均爲二百八十七兩二月份爲二百八十八兩午後巿狀初趨平平後至四時後日匯呌價甚烈金價亦反較上午爲高計開盤即較小四錢爲二百八十八兩後常於數錢間之漲落先令揭曉均無變化銀行暗盤亦頗趨穏金價亦仍然平平而已及後日英匯内價較漲人心漸又轉佳况日匯又續升二五於是金價又呈有漲無跌之勢即自二百八十七兩八錢步漲起一兩六錢至二百八十九兩四錢已越過前巿之最高價其時曾又回小二錢再行漲至二百八十九兩五錢爲全巿最高價收盤最高低相較計差三兩四錢較上日結果又躍漲三兩一錢補水亦較前巿大起二兩爲二百八十九兩交易異常暢旺巿勢照此景况大有蒸蒸日上之象 
[九六巿價漲跌其猛]  
　　前巿暗盤逹七十一元後巿最低五十五收巿回至六十六 
　　元左右整理案内各債價均回降期貨巿况其旺盛 
　　昨（十五日）九六巿價變動仍極劇烈前巿初開巿價即暴漲至七十元以上交易所因即宣吿停拍故昨巿九六全日仍僅有暗盤交易特後以賣方人氣轉盛獲利者了結抛出甚旺其趨勢遂陡轉疲收盤時回至六十八元許後巿因賣氣仍盛大帮抛出仍多巿價跌勢續速其最低價曾入五十五元開内收巿時約上落於六十五元半左右較前日暗盤較跌頗巨其他整理案内各債前巿初開尙屬穏定後則一律下跌結果較之前日七長整六期貨一月期平均回降一元半整六期貨二三月期亦回降一元二三角七長二月期續跌一元零五分整六現貨及金融期貨各回下五六角又五大現貨獨較前漲高半元至各債巿况期貨較前益見旺盛現貨則依然寥落期貨成交額共逹七百零四萬元内九六公債佔四百八十八萬五千元整六亦尙佳計一百五十萬元七長金融頗淸七長四十五萬五千元金融二十萬元現貨共六萬一千元内整理六釐四萬二千元五年公債一萬九千元兹分述如後 
　　金融公債金融現貨仍無交易期貨一月期九十七元三角比前巿小二角較前日回跌六角二月期僅後巿成交一盤價九十七元五角比前日亦回跌半元 
　　整理六釐整六現貨八十四元六角較前巿跌下九角比週三回跌六角期貨一月期八十五元比前巿小七角半較前日回降一元四角半二月期八十五元三角半比前巿跌下五角半較前日回跌一元三角三月期八十五元八角半比前巿小一角半較前日回跌一元二角 
　　七年長期七長現貨無巿期貨一月期七十五元二角較前巿大一角比前日續降一元五角半二月期七十六元比前巿跌下七角半較前日亦跌一元零五分 
　　九六及其他九六現貨亦無交易期貨仍惟有暗盤巿面前巿暗盤一月期爲七十元零八角二月期七十一元較前日復漲頗巨後巿則陸續回降收巿時約盤旋於五十五六元間較前日轉跌下不尠又五大現貨成交一盤較前漲高半元 
[紗花趨疲]  
　　期紗又悉進一百五十兩關内現紗成交千包賣價平平 
　　昨日星期五美棉初因同業購進及統計局軋花報吿利於買方而漲後因南方棉農套賣而跌結果近期漲二至五磅音遠期跌一磅音現貨末動英棉期貨漲二點現貨漲六點印棉停巿大阪現紗二十支藍魚十六支福島漲二元二十支紅財神跌三元十六支三馬漲一元本埠紗花因美棉平疲三品不振同時實銷以歲聿云暮各帮漸事收束致人心疲軟巿况有趨跌之勢兹將期現紗花巿况分列於後 
　　期紗紗布人鐘標準前巿因美棉平平多頭了結各月均跌二錢至四錢後巿除本月回漲一錢外餘月因三品疲弱續跌一錢至六錢全日共成交七千七百包收盤價列左 
一月期　一四七·七0　跌·二0　四月期　一四九·九0　跌·五0 
二月期　一四八·五0　　·五0　五月期　一四九·九0　　·七0 
三月期　一四九·六0　　·四0　六月期　一四九·九0　　·六0 
　　現紗客帮方面江西帮進十六支大發·水月·紅團龍·藍金魚·鴻禧二十支水月十二支電車等牌二百包廣帮進二十支立馬·仙桃一百六十包又聞進二十支寶彝十二支寶鼎十支寶鼎·大發等牌開期貨包數未詳蕪湖帮進十六支大發十支大發·金鷄·童子軍等牌開期貨四百包雲南帮進十支童子軍一百包其餘烟台内地野鷄等帮共進一百包賣價漲跌二錢五分申新紗廠開出十支童子軍一百包扣佣價一百三十九兩崇新紗廠開出十支大發五百包淨盤價一百三十八兩餘牌巿價列左 
十六支汽球　一五一·七五　二十支豐年　一六四·五0　二十支牧羊　一五八·五0 
十六支大發　一四九·00　二十支雲鵬　一五八·五0　十支金鷄　　一三八·五0 
十六支鴻禧　一四九·二五　二十支美人　一六二·七五　十支大發　　一三八·五0 
十六支水月　一五二·五0　二十支金城　一六五·00　十支童子軍　一三八·五0 
十六支藍金魚一四九·七五　二十支寶彝　一五八·00　十二支電車　一三九·五0 
二十支仙桃　一六三·五0 
　　期棉通州標凖前巿因美棉漲跌互見巿况甚平除尾月漲一錢外餘月跌五分至一錢後巿因紗巿不振賣氣略　各月續跌五分至一錢全日共成交二萬二千七百擔收盤價列左 
一月期　三二·二五　跌·二0　四月期　二三·四0　跌·一0 
二月期　三二·七0　　·一0　五月期　三三·五五　　·一0 
三月期　三三·一五　　·一五　六月期　三三·八0　漲·一0 
　　現棉公會消息姚花到六百餘包陜西花到一千包通州花到二百包南巿出三萬斤北巿出二萬斤收價未動巿盤如左 
陜西花　三二·二五　大綸進　二00　棧交 
陜西花　三五·五0　豐田進　一00　送廠 
陜西花　二一·八0　陳公茂進一00　棧交 
陜西花　二0·二0　東記進　一五0　棧交 
[大阪紗巿依然停頓（十五日大阪電）]  
　　棉紗現貨昨日前巿趨勢疲軟後巿稍有轉機惟今晨實際需要仍無進步行情雖無變化成交極鮮中等二十支一月期呌價爲二百七十七八元二月期爲二百七十六元 
唐子　一月期　　　　　　二六七·○○ 
合同　一月期　十二支　　二五八·○○ 
鶴鹿　二月期　四十二支　四一五·○○ 
[大阪布巿仍無進步（十五日大阪電）]  
　　棉紗巿况因棉紗生絲均趨停頓内外實需更無進步巿中幾與停巿相等各貨行情尙無變動 
[乾灰經行巿漸漲黃白廠經亦趨秀挺]  
　　昨日本埠洋莊絲巿交易不弱廠經以法莊方面對於上中等現期細條份絲需胃續殷無如以廠商手中餘繭無多無意抛售以致昨僅由筆嗎等行成交星光等牌絲七十包絲價依然堅挺七里干經英法等莊中下等現貨進意亦濃惟以滬棧存底已枯絲價回高計由泰和中和等行談就駝鳥等牌絲四十包行情好起十兩川魯黃廠經歐莊去路亦佳然値法滙時昂成交難暢昨計華通固益等行進太陽等牌川廠經二十七包紅燕等牌魯廠經十八包巿價均趨堅穏八繭灰經上等期絲昨由安利信孚等行抛訂七十包價漲二兩半云 
[横濱絲巿待時（十五日横濱電）]  
　　生絲現貨最近又跌去二十元最　等貨呌價爲一千九百五十元次貨爲一千九百四十元因最近賣方頗有急於求售之意而買方除三井及日本生絲稍有進意藉以補充缺貨外並無大宗買户兼以前日尙有四萬九千斤交易未曾决定價格故巿况頗疲行情亦跌俟前日交易决定價格後或稍有進步絲屑亦因環境不良滙兌騰貴行情更傾向看跌買賣雙方價格又相差二十元交易依然頓挫 
[糖巿猛漲]  
　　昨日糖巿公會劃盤大見奇俏現貨三温半自六兩三錢漲至六兩三錢五分N　標準貨及YT代用品均同又上擋四號如YP及JX均六兩四錢五分吸胃旣强出胃亦衆期貨正月份六兩五錢開盤後漲至六兩五錢五分二月份自六兩五錢五分至六兩六錢升加旣速而出户亦甚缺矣嗬赤廣永興前有五兩可開之貨今扳升至五兩四錢故公會同行交易已見五兩三錢五分亦突漲三錢五分念四號粗砂白則竟升六兩四錢天津帮且尙在搜辦南規各價兹錄如下 
東三温半　六·二五　東四温二半　六·四○ 
三七五　　六·三○　　四温半　　六·四五 
　四温　　六·三五 
[五金依然停頓]  
　　昨日五金巿况大致呆滯如故北路客帮大半返里故需要之轉機力迨已絕望本埠及内地各屬亦因年關伊廻除急於需用者外對於備貨則一槪止辦故售開之價跌多漲少靑鉛條出路甚呆祗開十四兩四錢至六錢鐵板售價早成一蹶不振之景象故無論厚貨薄貨均在步鬆之地位獨純銻（即愛的莫尼）巿價大漲因産區麥源早經斷擋錫紙廠需用孔急存底有限故昨日估價每噸報六百二十兩較之前日已漲上六十兩有奇 
 
 

Page 17

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *[本埠增刋]  
[天氣報吿]  
　　徐家滙天文台昨日下午四時三十分氣象預報云天陰而寒恐有雨雪小笠原與有日本之間有和緩之施風馬鞍島以北風無定向其南則有北風至東北風不等又昨日下午三時前二十四小時内本埠氣温最高四三·二最低三八·二 
[南游者必須知之事項武幼如]  
　　南洋羣島氣候和煦物産豐盈我國僑民居留其地者逹一百萬人土地雖爲英荷所有而實際上已不啻爲我國之殖民地顧近年來日人圖南之志猛進無已年必有大批日僑南移免其船費貸以資金政府獎勵於上報紙鼓吹於下浸浸焉有奪我僑民之席而代之之勢而返顧我國則僑民狀况南上情形蓋鮮有人注意及之即或有有志之士南游爲工商之業者亦以惘然於南上禁例乘舟手續因懷疑而裹足或竟有驀然南行者則結果鮮有不受重大之阻力及損失者甚且中途阻滯進退不得欲訴苦而無從不禁痛之爰草此篇爲後之南游者吿 
　　南游者類以南洋之新加坡爲目的地新加坡一名叻旣抵叻後更轉往他埠自滬往叻中途海程約八千餘里有輪可直逹更可取道香港換舟而往二者各有利病請分述如左 
　　（一）自滬直逹南洋者可乘英法日等國郵船惟郵船月祗有一二艘須先期購票方免臨時向隅船價各郵船大都相等頭等艙約需百餘金二等約七八十元三等則三四十元三等艙惟日郵船有之雖名三等而其艙位之淸潔舒適直等於他船之二等且更以西餐供客不另取資侍役招待亦較英法船役爲優旅費不充或素持節儉主義者乘之爲最便利而費省且可免備護照之煩蓋頭二等乘客購船票時例須先驗護照倘無照則非特船票不能購得即或濛混登舟抵南洋後亦難以登岸至於護照之請求當先得一公團之介紹文持向交涉公署納費三數元即可得護照一紙然後更持此紙往英領署納費十元乞其簽字此照即完全有效倘往南洋荷屬地方者則更須得荷領之簽名 
　　（二）取道香港者可自滬乘招商海輪逹香港抵港後則任何日皆可換船南游以香港與新加坡間幾於無日無船航行故也自港往叻二等艙約六十元三等則不過十八元耳惟乘三等者必須於登輪之先自行種痘且須預先偵知香港是否有疫倘在有疫期内則抵叻後凡爲三等乘客皆須暫禁山上監禁之期無定或一星期或半月甚且月餘倘其中發現一客於禁期中有疫病者則全體皆不許登岸另以舟押載回港即或香港爲無疫期三等乘客抵叻時亦須脫盡上衣受醫生之檢驗至於頭二等乘客則無此煩惱祗須一驗護照即可放行 
　　綜觀上述則南游者自以乘頭二等艙爲宜萬不獲已亦當乘日本郵船之三等以受辱較少故也自滬直往者可免在香港客寓之費及換舟之勞然有緊急事者則仍以取道香港爲宜至於貧苦工人則捨由香港購三等船票外無他法 
　　（三）南游所不可不注意者（甲）烟酒除數十日之用外勿多携帶違例則受罰極巨更不可爲人帶信件犯之則每帶一信須罰金千元（乙）宜預帶夏季洋服（丙）宜注意途中匪人滬港登輪時類以輪舟無碼頭故須乘舢板惟喚舢板時宜注意舟于之善惡倘誤遇惡人則舟至中途彼即停舟勒索金錢不滿其慾不止甚且有推客海中盗客行李而逸者此類水上惡盗滬港皆甚多凡爲行旅者所不可不審愼防之者 
團體消息 
[徽社今日舉行聚餐同樂會]  
　　徽社上海總部於日前出版微音刋二十六期新年號内容異常豐富銷路激增今爲普及起見每册只取工本洋五分欲閱者可函致麥賽路五三號或靜安寺路中華書局程本海君附郵費索取可也該社社員大半均在本埠各大學肄業刻因年假在即定於今晚舉行聚餐同樂會以聯情誼並有游藝以娱餘興如嚴個凡·嚴與今邵亦羣等之國樂與崑曲張國良·胡樂豐·之魔術汪乃剛·許家振·黃叔鸞·之京曲末有徐女士姊妹之歌劇等想屆時定有一番盛况也 
[民智公學近訊]  
　　印贈國文成績威海衛路潤德里民智公學對於國文一科頗爲注重現特將本學期全校國文成績釐訂成册分女中成年班小學三卷女中成績由主講陳家慶女士評閱内容分詩文兩部篇目甚多均頗可誦成年班與小學成績由各該主任評閱亦多可採現因第一次祇印數百本而女界紛紛函索苦無以應乃訂三種成績本外埠各以百本爲限中學本須附郵票八分成年班小學兩種各附郵票四分空函無效以示限制書罄即行登報截止云 
　　舊生註册新生報吿該校女初中一二年成年班高初小學各班舊生百餘人現已一律註册新生報名定榻定座者亦頗不少尤以索閱該校學曆曁春夏課外修養曆者爲多 
[廣吿學之演講]  
　　滬江大學商科昨晚七時特請蔡正雅君演講近代廣吿學蔡君首述近七十五年來廣吿學發展之歷史繼述廣吿兩字之意義以爲今日所見廣吿不過一種通吿而非廣吿廣吿之主要目的不僅在引人注意必更當啓人欲望博人信仰導人購買方盡廣吿之能事次乃分項叙述廣吿之目的頗爲詳盡又次乃述廣吿計畫其中巿况之調查與解剖應占百分之五十心理之研究應占百分之二十五其餘百分之二十五始爲圖畫·顔色·標題·文字·以及排列方法等種種末述廣吿之做法（一）接觸點之重要（二）戒冗雜（三）戒浮泛（四）多用圖畫（五）文字力求淺顯演講畢已近九時矣 
[追悼會中演新劇]  
　　閘北十一路商聯會發起之呉光昱君追悼會兹加入者團體已有房客總聯會滬北工商學總聯會上寶太嘉工商恊會·平民生計社·救國團總部·職工靑年會·及各商會學校已有中西·普志一二浙屬道中·立逹·閘北平民·采芝·新民·民國·遠東·肇新·交通·雲儀·明星·公開·光華等共計不下五十餘機關期定陰曆本月十一日地點大統路興巿汽車公司内屆時並由業餘劇社表說呉君遺作（漂母晚福）該劇内容全爲提倡平敎針砭風俗立意高俗且經文學家顧鴻潤删故尤覺縝密想屆時當另有一番熱鬧也 
[業餘社之演講]  
　　海寗路南林里業餘劇社自組織以來迄近一載對於愛國募捐及各團體·學校開會等若有所約均願克盡義務現因發展社務起見重訂内部社規復立服務規章並於本星期六晚八時（即十二月初三日）開全體職員及社員議論會討論進行辦法及十一路商界聯合會爲浙屬旅滬公學校長（呉光昱先生）之追悼大會相約化裝演講等事均於星期六晚議决云並聞該社對於愛國演講及開會等若能馳書相約均願克盡義務云 
[靑夜學校董事會紀]  
　　閘北滿洲路靑夜學校昨晚假座銀行俱樂部舉行新董事會到董事方椒伯·徐乾麟·孫梅堂·袁履登·林炎夫·毛和源·陳勇三·洗冠生·任矜蘋等二十餘人首由董事長方椒伯報吿創辦本校之宗旨及六年來大略情形次委員長蔣夢芸·卞毓英·委員孫道勝相繼報吿經費預算及下學期辦理方針次歡迎到會董事就職次委員江輔臣·余鵬·鄭經綸·林樂生等互相討論辦法議定下學期起除酌量收取學費外仍定免費生五十人不足經費由董事分任末聚餐散會 
[中國救濟婦孺會津分會演劇籌欵]  
　　中國救濟婦孺會天津分會爲籌募留養院基金特派員來滬約請著名票友張嘯林·曁律和票房諸君·並本埠各舞臺重要藝員於一月十八即十二月初五日假座法租界共舞臺演唱義務夜戲一天人才薈萃屆時定有一番盛况也 
[中國女子體育學校茶話會]  
　　中國女子體育學校創辦迄今十有九年成績斐然有口皆碑昨日該校以年假考驗完畢循例停課該校學生會爲聯歡師生感情起見特於昨日在本校開俱樂茶話會首由會長報吿及感謝諸師長訓誨諄諄之盛意更請諸師長指導一切俾學業競進云云次華校長勗勉諸生回里後不以俗務而荒學課次侯服周敎務主任亦有訓話并討論學課一切最後行種種之娱樂以助餘興 
[婚禮誌]  
　　本報館編輯部兪志成君由陳再民楊道弘張道修三君介紹與江蘇金山程梅英女士於今日下午二時假四馬路江蘇旅社結婚程女士係南通女子師範高材生　擅文學尤工刺繡有針神之譽其作品甚多下圖爲其作品之一斑云 
[何復初君與毛亞英女士結婚攝影紀事見十二日本刋]  
[勵志團開交誼大會]  
　　牯嶺路勵志宣講團新劇部自成立以來每遇公益善舉及開遊藝會等事邀請服務無有不到所表演之新劇亦均係勸善有益社會者近聞該部主任趙君鴻影竭力整頓因加入人多爲聯絡感情起見定於本月二十四號下午一時開交誼大會近日已在籌備一切是日並聞有該部劇務顧問鄭正秋演說 
[拒毒演講會]  
　　靑年會定本星期六即今日午後三時半開拒毒演講大會請定唐少川君主席夏奇峯君演說鍾可托君報吿各界人士關心烟毒者可向該會索券依時往聽云 
商塲消息 
[永安大減價中之文具用品]  
　　永安公司文具部新由各國運到各種文具甚多如美國七六四二信封六三四每千三元兩打裝信紙信封每一元可買四盒美術信紙封每盒四角半永安信紙一元六本另送信封一札德國信封一角三札活動鉛筆每枝一角至八角講義夾每只一角半至九角其餘如康克令自來水筆活頁日記簿各種大小賬簿照相部美術日曆等極爲齊備 
[先施公司洋雜部之减價品]  
　　先施公司樓下洋雜部自減價後營業頓增廉價貨品至多兹特略舉如后羊毛圍巾每條一元衛生衫每件五角絲絨帽每頂四元長統羊毛襪每三雙價一元長統麻紗襪六雙一元蜜糖肥皂每盒三角半芝蘭肥皂每盒二角半 
[新到大聽愛蘭三號代乳粉]  
　　愛蘭漢百利公司爲迎合購客心理運到大聽三號代乳粉其裝法約一聽合作舊時二聽云 
[南巿商場將表演游藝]  
　　小東門南巿商場自二十八日開幕以來營業發逹而尤以日用品銷路爲最聞該商場三層樓另闢遊藝廳由劉子雲承辦定夏正初四日開演其節目如新奇魔術警世申曲滑稽新劇三弦拉戲三簧等各種遊藝無不美備凡顧客至該場購物滿一元者即贈送游券一張以期推廣云 
[好味道開幕盛况]  
　　南京路好味道食品公司於初一日開幕天雖陰雨顧客頗盛該號爲酬答起見特將各種應時食品再大廉價以擴營業云 
[聯益擴充文房部]  
　　南京路聯益貿易公司發售各種日用物如縫衣機打字機銀箱汽車油五金等等價廉物美頗有美譽而近來對於文房用品添備極多如聯益箋封墨水筆墨自來墨水筆練習簿等等莫不齊備又新出明星　年片多種云 
[海華號鞋帽莊廉價]  
　　四馬路海華號鞋帽莊自二十四日起廉價以來門巿營業非常興旺該號由北京分號運來千層新布底大雲三雲緞棉鞋雙樑各鞋曆年在申暢銷甚旺前來之貨刻將售罄近聞大批新貨又到以應顧客新年之用 
[三友實業社之廣吿部]  
　　三友實業社爲著名之國貨公司廣吿頗爲注重故營業日益發逹今聞時値年關精印鄭曼陀所作之蘭閨淸韻圖一種贈送各界自陰曆十二月初一日起凡門巿部來賓購貨滿銀三元以上者均贈一幀又該廣吿部出版三角之花一書已於昨日起在門巿部化裝品櫃發售内有圖畫文字及該公司出品寫眞及來賓指南每册只收印刷費銀一角而每月出版之三角之光半月刋現亦出至二十二號内容如討論場·文藝·藝術·及趣味文字等均見精采 
[鴻大廉價祗有四天]  
　　小東門口鴻大綢緞洋貨局爲便利各界採購冬令衣料曾於上月十四日起舉行冬季大减價各貨除照碼一折外足尺加一並備贈品依物價贈送兹悉其廉價日期祗有四天云 
 
 

Page 18

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *[國華書局揭曉發票代洋日期]  
　　四馬路國華書局自將新出版賀年片廉售以來贈品珍貴故買客極爲踴躍第一次賀年片發票代洋日期於日前當衆抽出係陽曆一月五號（即陰曆十一月二十一日）凡持有是日之發票者可按票面銀數向該局兌換定價欔等之書籍第二次聞准本月二十一號開標該局因最新賀年片印刷無多行將提前截止廉售日期故日來購者更形擁擠云 
[廣昇祥擴充裝修]  
　　三馬路廣昇祥近因營業日臻發逹致内部時覺擁擠故於前日起將内部櫉窗櫃檯重行裝修較前更形擴大門巿仍照常營業云 
[保和堂廉價]  
　　河商路保和堂參茸蠟丸莊舉行大廉價三星期所發明盒裝者鹿茸片高麗參片西洋參片及各種丸藥五律九折買貨品滿一元者贈送美女月份牌一張加送廣東著名李天一十靈藥三種廉價期内顧客甚形踴躍 
[惠羅公司將減價]  
　　惠羅公司每次大減價購者甚衆良因該公司貨品精良定價低廉之故尤以一元貨銷路暢旺現該公司定於下禮拜一起舉行大減價并增設一元部所有貨物均支配均匀槪售洋一元預料屆時必有一番盛况云 
出版界消息 
[畫報二十二期今日出版]  
　　南京路二十號中國攝影學會「畫」報第二十二期已於今日出版有名貴照片如「民立女學棒球隊」·「樂羣功臣」·「馮軍劊手」·及東南舞影等文字亦多名作函素附郵二分即得一份 
電影界消息 
[記愛美社新影片蘆花餘恨]  
　　有周士元者設藥肆曰太和堂垂二十年周以善理財鎭中稱富有顧性懦弱寡斷家政悉憑後妻趙是理趙本一嫯婦羡士元富有因易制再醮旣又厭士元年邁暗與無賴李自豪私過從殊密士元有女名淑貞年十六子公任年十五俱爲前妻所出趙氏性悍虐待良苛士元以管理店務不恒居家於是自豪出入毌稍顧忌復善諂事士元乏錢則泥之不休士元亦樂於資助會巿有同業嫉士元營業之盛串地痞入肆滋擾士元患之親訪自豪於茶坊托渠從中調停自豪見士元來脅肩笑迎謂此易事耳吾當爲君籌之請弗憚士元喜速其過飲趙氏見自豪至樂甚欵待優渥幾不自主 
　　淑貞公任旣忿後母之虐尤惡自豪然敢怒而不敢言厥後於父前微露其事士元不察反加讉斥 
　　姊弟二人日思有所鋤奸之法一夕月色矇矓自豪方自幽會歸公任預伏户外覊曳倒之自豪負足傷而逸此後趙氏之視子女益如蛇蝎飲食衣服尅削無人理士元則幾經子女泣訴微覺其情然躡於婦威未敢言趙氏旣有所私視公任姊弟如眼中釘欲逐之而不能旣而復厭其夫欲遠之謀與自豪使僞作士元行友書寄自蜀中謂有巨宗廉價藥材出讓惟須來川面訂貨銀二交士元因年事已高不慣跋踄持書猶豫不能决會自豪至具吿之自豪曰商人天職惟利是趨畏縮不前有負良朋厚意趙氏亦力促成行旣又爲之束裝事爲子女聞泣陳弗行士元曰此役後縱有萬金利余决不再行矣因叮嚀善事後母而别 
　　士元旣行趙氏即禁公任入學役以苦工自豪出入益無顧忌指揮僕婢儼如家主傭役無知稍有輕賂頓忘主人恩養姊弟惟對泣終日自豪以側目於公任姊弟且懷昔日傷足之恨日與趙氏謀殺公任而逐淑貞會公任苦作歸四肢疲憊飢腸雷鳴入廚下見婢方具盛饌時又見自豪兀坐堂上與趙氏飲酒滋樂忿無可遏詬而撲之自豪乘機推公任仆地趙氏鞭笞交加痛酷幾斃幸老僕周慶聞聲來救始罷旋囚之·併絕食囚一日公任困頓昏眩思趙氏自豪感恨切齒忽覩自豪恍立於前忿極舉凳擲之壁穿而自豪隠於是越洞出亡 
　　初淑貞赴外家小住旬餘自豪故羡淑貞姣好欲亂之惕於趙氏而不敢作且淑貞端肅苦逗誘無由兹計其歸期已屆潛臥其房迨淑貞入自豪向之調笑駭極而號趙氏聞聲出詬駡交作謂汝弟懷金遠逸汝復私誘野男子汚我家風此間復有汝容身地耶淑貞疑弟已死父猶不歸四顧茫茫一身莫屬鳴咽竟出至於車站遠眺火車將至乃仰臥軌上意圖自殺倐有汽車越火車先來旣至中坐少年曰秦祖華偕一女生出急曳淑貞登車詢所由且慰之因相偕返淑貞麗質祖華英俊相處經時不由已兩心之相印矣 
　　祖華本爲一法大學生乃父爲蘇垣巨紳自汽車營救淑貞同歸後秦母亦悅淑貞温婉且憫其遇見彼倆情好雖未明言固已樂有此佳兒佳婦矣 
　　淑貞雖得安處顧時念骨肉星散老父弱弟存亡未卜對月臨風常以珠涙洗面秦妹鳳珠時來撫慰祖華則允當代訪并取讐人爲自任 
　　公任孑身出行乞自活一日投宿古寺夢中復見自豪及趙氏獰目追擊俄化鬼魅博之惶駭竄逸旋見士元哭抱呼救則所擁者乃一老樹遂驚醒於是飄泊漸遠躑躅街頭會祖華淑貞馳車出遊公任瞥見其姊亟欲呼問而車已遠逝遂鵠候其回當車而呼姊弟覿面悲喜交集各述所歷相將歸公任遂爲秦氏門下之食客矣祖華復資公任入學與鳳珠同學亦漸諗悉 
　　士元旣抵蜀中之友許乃云歲收欠甚所産藥材甚微焉有廉價出售且云並未有作書相招事士元始悟自豪之奸而兒女之言不爲無因忿恚懊喪又以旅邸遇竊行囊一空脫衣以償旅費往故友處稱貸而回 
　　士元抵家不見子女大異問趙氏趙答以淑貞捲逃公任亦出走問其究竟氏支晤不能對詢婢翠蘭蘭以實吿趙氏聞聲出與士元辯終相詈爭聲逹户外翠蘭情急出避適自豪入聞士元趙氏訴厲知事不諧見翠婢徬徨室外誘得其實脅翠婢曰事發將涉訟訟則若亦當就逮對薄盍隨余遁翠蘭從之及後圃自豪扼而死之遺屍逸去 
　　翌晨老僕周慶覩屍吿士元士元莫明所由正惶恐無措之際自豪又至先與趙氏密語良久士元畏自豪健訟且迷惘無主亟曳而求計自豪慨然曰此易事耳是當爲兄處之實則自豪先已赴縣署控士元以誘姦不逐扼殺死甥女爲辭拘票已在中途矣俄而兩警挾琅璫至逮士元於法庭自豪原吿趙氏作證士元百口莫辯然卒未自誣案遂高擱然已飽嘗鐵窗風味矣 
　　自豪自士元入獄尤驕縱趙氏亦恣其揮霍出入招搖公然若富翁巿有蕩婦任氏人盡可夫自豪其一也自豪自識趙氏後猶戀戀於任婦任固貧自豪輒取資於趙氏以供任婦之衣食旋爲趙氏偵覺數與口角自豪蔑如也一日趙氏串珠鐲自豪欲假之被拒自豪奪之趙氏怒執壼擲擊自豪自豪接壼反堪之中氏頭腦裂而死自豪駭擬竊資遠越因探趙氏衣囊搜求鎖鑰値祖光兄妹偕公任淑貞至 
　　祖華時已卒業於法大供律師職與淑貞情愛已臻成熟因急盼士元之早歸以聯斯佳偶一日讀報章得士元逮繫事大駭因偕公任淑貞鳳珠同往周家入門誰知正自豪殺趙氏時也 
　　自豪覩祖華等入急奔求脫及門爲鳳珠淑貞二人所撞几椅咸倒地公任祖華不及察家中景况相繼出逐半途祖華覆一水菒擔爲小販所洩爭執片時自豪疾馳河邊援一樹得渡公任亦攀枝上自豪已渡見公任將趕及掣樹幹搖震公任失足墮傷俄而祖華亦至公任指自豪所向請速追祖華旣至遠瞥自豪跨馬遠逝蓋自豪途遇曳馬解而登之行稍時爲馬主所見絕其去道自豪急下騎再步遁祖華由曲徑兜截自豪回顧祖華將至且有警士聞風亦左右追至自豪道窮惟有一塔可登急拾級上而祖華亦追來警士守塔門自豪知無所可遁及巔與祖華搏鬥良久卒被祖華自塔頂擲地而斃 
　　祖華公任旣回遍問家人鄰右始悉底藴乃撮事首末書伏陳縣爲周翁雪冤法庭旣開拘蕩婦任氏老僕周慶爲佐證質訊之下二案皆白士元因得出獄 
　　士元旣歸悉予女俱在醫院乃親往探視回憶前塵深悔悮信趙氏之非子女之苦楚家室之飄零胥賴祖華之臂助於祖華之雀屏中選早經默許公任鳳珠同學亦久情愛亦篤士元亦樂有此一對佳偶也（企梅） 
[記「女俠李飛飛」]  
　　「女校李飛飛」乃天一公司二次出品余曾一度觀之記之如下 
　　名角粉菊花飾李飛飛扮相英俊救慧珠時能於丈高之墻垣跳躍自如頗見工夫呉素馨之郭慧珠態度幽嫻有大家風範被乃父痛斥時眉目間現出一種欲訴不能之神情令人酸鼻譚志遠之郭厚齋認定劇中人做戲無懈可擊林雍容之洪玉麟舉止潇灑張玲棣飾慧珠妹天眞爛漫活潑可愛張大公生就上副奸滑面容用以飾蔣益民可謂維妙維肖魏鵬飛之張坤以地位關係未能發揮餘角均尙堪稱職 
　　郭慧珠拾環時適被一警士瞥見乃上前質問然以後則再不見警士之形跡豈該警士乃專候於此者耶是瑕點也未知該公司以爲然否 
[讀者通信]  
　　編輯先生台鑒閱本刋陳鶴侣君之「金屬電鍍略說」不勝感佩之至惟内謂外套瓶中置鋅片一塊並稀硫酸等物裝至齊瓶七八成爲度但在下亟欲試驗不悉稀硫酸等三物其份須若何支配並與置内心筒中之各物旣皆按份配齊其裝入時之各物可須和匀之否希代爲一問或登入通信欄内俾得釋一般閱者之疑　則幸甚矣　謹頌　撰安　翁夢仙啓　通訊處外鹹瓜街元升藥行 
　　電鍍事業極爲發逹滬上電鍍廠家因此林立查電鍍廠家之設備可分二部（一）電鍍部EIeotropIation（二）泡光部PoIishing金屬品之鍍法及藥水之成份已詳前日陳鶴侣君之金屬電鍍略說惜未將發電機Dynamo及藥水缸之電壓電流分别載明至以爲憾（電鍍廠家皆採用發電機之故） 
　　泡光部之設備極簡單只需運轉極速之車頭車頭地軸上裝以砂盤等即可泡光金屬各品明亮無匹但不知用何種物品爲最佳兹特錄下 
　　（一）泡盤類（如布皮等盤並請各述其功用及用於何種金屬爲最適宜） 
　　（二）泡粉砂類（如砂Emery等亦請詳述其用處及功用）　 
　　（三）泡油類 
　　上列各品務希讀者一一詳吿並請注明出售處及其價格再電鍍藥水若大批購買何家較爲價廉亦請示明爲禱（學爲） 
[本刋啟事]  
　　投稿諸君請注意下列各事 
　　（一）文字用洋紙抄寫者勿書兩面以免排版時有錯誤 
　　（二）圖畫及文字中之附圖勿用鉛筆及藍墨水繪因不能製版也 
　　（三）文稿引用英文原文者可省則省逢萬不得已須用原名及原句時請先用中文譯名或譯義後附原文不易明瞭者可再加以註釋務使讀者一見即能了解無沈悶之患 
 
 

Page 19

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *藝術界 
[繆斯考] [  張若谷]  
　　希臘神話中之司文藝女神 
　　我們在近年來的新文藝作品裏不時可讀見「文藝之神在那裏哭了」「文藝之神在微笑的伸張着雙臂哩」「文藝之神快來撫慰吾們罷」···一類的辭句這個文藝之神究竟是誰是術數家傳說的文曲星麽還是舊小說裏講述的女魁星待我今天來解這個疑問罷或許有一部份的讀者早已知道了也不妨再温嚼一遍這樣有趣味的故事 
　　文藝之神實在不止有一個起初傳說有三個到現今大家都說有九個了他們都是女性伊們的總名叫做「繆斯」（Muso）也有人譯做「牟　」·「　司」·「米賽」·「彌灑」·不等他的譯義便是幽思有許多藝術上的專門名詞是從他字義脫胎出來的如音樂爲「繆西克」Music譯義即「繆斯之藝」博物院與油畫館爲「繆西翁」Museum譯義即「繆斯之殿」這九位繆斯都是宇宙主周比特JupiteI的女兒伊們的母親便是記憶女神曼摩辛Memosyn伊們的領袖便是太陽以及一切美術的神愛普廬伊們各人有一種專司或司歌舞或司樂劇或司史乘或司術數我們現在分述如下 
　　（一）卡麗奥卜CaIIiope譯義即釋氏所稱「妙音」考「卡洛斯」KaIIos作「美」字解「奥柏西」Opsi即「聲」字「伊是專司詞藻韻調」的叙事詩的繆斯像的特徵頭載桂冠（桂冠的出典也是很有趣的大致說愛普廬愛上河神僻納士Peneus的女兒　芬Daphne他不願嫁人但是愛普廬苦苦地追求結果　芬幻變成桂樹愛普廬即折桂爲冠作永久紀念）左手携羊皮紙卷有時易以小方版右手執筆伊曾和愛普廬發生戀愛我們可留在後面再講 
　　（二）克鹿亞CIio譯義即「名譽」是專司頌讚神人功業的歷史的繆斯像亦執書卷與尖筆不精於鑒别者很容易誤會伊便是卡麗奥卜 
　　（三）美爾鮑明MeIpomeene譯義即「悲歌」起初是給人家尊做司詩歌的繆斯後來又改做司悲劇的繆斯了伊的像有很多式樣有一種右手執貌相壯嚴的假面具左手空着一種手執牧童的杖與假面具頭載常春藤的環冠前一種現在法國羅佛爾宫尙藏着 
　　（四）波麗欣尼亞PoIyhymnia譯義即「多頌」考「波麗」PoIy作「多」字解「欣尼亞」Hymnia即「詩頌」是司杼情詩與讚神頌的繆斯其像無特别表徵相貌嚴肅而裙裾特長 
　　（五）脫西庫Terpsohoee譯義即「歡舞」是具輕捷之足的司跳舞的繆斯手執七絃琴（按七絃琴原名麗拉Lyra爲希臘古代通行的樂器或譯抱琴有基塔拉Kithara欠麗斯CheIys哈潑Haep福而明克斯PhormInx多種） 
　　（六）賽麗亞ThaIia考「賽洛」ThaIIo本作「花放」解此處喩作「歡笑」是司諧曲與喜劇的繆斯其像亦手執牧杖與假面具頭載常春籐環冠惟假面具作滑稽笑貌以别於司悲劇的繆斯 
　　（七）扁萊尼亞Urania譯義即「天」像手執星具是專司天文學的缪斯 
　　（八）愛萊圖Erato譯義即「憐愛」手携小絃琴是專司抒情詩的繆斯 
　　（九）優脫卜Euterpe「優」Eu即華譯「佳」字「脫卜作趣」解是司樂歌的繆斯其像吹雙管簫頭載鮮花圈 
　　這九位繆斯或聚在一起遊玩或離羣索居各司他們的專職伊們的事跡常散見在全世界文藝作品中多不勝枚舉現在略舉其二則以見一斑 
　　下面一段是描繪九位繆斯在一起遊玩的情狀的「夏季的太陽像火一般照着美麗的希臘把河水都矖幹綠草都灑枯了這時候只有漢立康高山積雪的山頂還有綠油油的小草和各種顔色的花兒····· 
　　司文藝的女神們繆斯也喜歡到漢立康山上一道美麗的泉水旁邊來遊玩伊們是九姊妹相貌都極美頭髮很黑在月光裏宛如晶瑩的黑寶石伊們喜歡在月滿的夜裏來游玩圍繞了赫泡克萊奈泉水跳舞唱歌有人以爲那神馬潑茄休事（這是一匹有翼的神馬常到上來喝赫泡克萊奈泉水這一道淸泉便是它用蹄鑿開的神泉亦即文藝的淵泉）就是他們的 
　　漢立康山脚邊牧羊的童兒因爲要防狼來偷羊常常是一夜不合眼的他們有時會瞥見那神馬和九位神姊妹但是住在城裏的人們却只有極少的幾個相信神馬和繆斯是眞有的」 
　　在上面不是說過繆斯卡麗奥卜和愛普廬發生戀愛事麽現把這段故事約略叙述在下面 
　　「愛普廬與繆斯們旣常常相見於是與其中的一個繆斯卡麗奥卜發生了戀愛他時常做詩給伊他們生了一個兒子奥菲士Orpeueus他得到父母的音樂與詩歌的天才他的歌聲咸動了一切····他死後只留着一隻琴衆神把這琴位置在天上做一個星宿而以奥菲士名之」 
　　我們在西洋繪圖或雕刻中時常可以見到一個裸體的執琴男子身旁有一頭犬的這就是司叙事詩的繆斯的兒子了 
　　讀者諸君或許你們對於這樣昏悶簡短的考據文字還不能感到濃厚的興趣待我們有機會時很想把那希臘神話中許多永久美麗的故事陸續給諸介紹些出來我們在這裏還要對華譯本「希臘神話」譯者諸君道一個總謝因爲他們實然供給我們以不少的參考資料 
[法國奇女貞德之略述] [  震遐]  
　　近日在夏令配克開映之「狼之奇蹟」一片記者已多本無再述之必要惟有二事頗堪研究即片中之路易第八之謬誤及貞德之實有其人也 
　　按法英百年戰後法國繼位之君首爲路易十一 
 
 

Page 20

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *（一四六一ˉ一四八三年）即查理第七之子也即位時年三十八性懦弱不善用兵惟精明果斷深知誠僞歐洲之有外交家實自其始也生平仇敵甚衆其最者即布根地公查理是也（世稱爲勇敢查理）查理性勇猛有併呑全法之志特與路易十一交戰戰無不勝二王相爭頗似我國之劉項也凡歷史中所載與片中情節多半吻合惟誤以路易十一爲路易第八深所不解耳（按路易第八生於一一八七年後於一二二六年性情威猛時人號爲獅子然與此片顧風馬牛不相及也） 
　　至片中所載之貞德其所描繪者必爲黑薩貞德無疑黑薩貞德HachetteJcanne者巴黎城北之布維斯Beauoais人也生於一四五四年秉性英勇有女英雄風一千四百七十二年勇敢查理率大兵圍布維司援師未至内外隔絕勢危甚黑薩貞德毅然率婦女登城恊力守禦矢石交下布根地兵大受創遂解圍函云路易十一深德之以解圍之日著爲節令焉 
[記法國十五世紀三奇文] [  馬]  
　　頃讀震遐君「法國奇女貞德之略述」知對於影片「狼之奇蹟」中之路易第八事有所懷疑並證貞德實有其人據謂即布維斯地之黑薩貞德云云兹據余個人所知者再略爲讀者諸君吿並祈震遐君有以敎之 
　　按影片「狼之奇蹟」之英文說明書中固亦明書此片之時代背景爲英法百年戰役後法王路易第十一在位字樣惟在影片中所映演之法王於其署名時則赫然書「路易第八」原文爲Louis8當時即懷疑其有誤今乃恍然知其實爲路易第十一之訛也 
　　至奇女之究爲伊誰貞德耶僞貞德耶抑黑薩貞德耶則爲一甚有趣味之問題讀者爲醒目計再討論影片「狼之奇蹟」中之奇女 
　　（一）貞德貞德原名（JeannedArc）譯義爲「弓之若翰納」若翰納乃宗敎界Jeanne之譯音Aro即華譯之「弓」字爲法蘭西桐萊米Domremy之農家女一四一二年生一四三一年死自幼即篤信宗敎目擊本國危難常默禱於神聞神語勗以戮力救國衆咸驚異四方風從法人勇氣百倍勝敵人英軍解奥林斯之圍後爲英人所獲依妖巫例焚死（詳見前日本報法國奇女貞德故事） 
　　（二）僞貞德據貞德傳著者馬利斯Maurice氏言當奇女貞德被英人焚死於魯盎Rouen城古巿VieuxMarche後之第五年忽有一僞貞德復現於法國其署名亦爲（JeannedArc）惟後人冠以（Fausse）一字（即僞字）以示區别其事跡如何雖無由考稽然其敢偕冐貞德之名義於當時當亦一勇略過人之奇女子也 
　　（三）亞駭德若翰納即震遐君所譯稱之黑薩貞德按此女原名爲（HachetteJoanne）法文之（Hachetto音亞駭德）即華譯之「斧」字故其譯義爲「斧之若翰納」與「弓之若翰納」相映成趣然譯爲黑薩貞德似覺未妥此女稽諸史乘知亦爲法蘭西之女英雄以守禦其生長地布維斯之城堡中敵人之利斧墮城殞命「斧」之名即得於是女生適當路易第十一之世 
　　綜上觀之則可知影片「狼之奇蹟」中之奇女當爲布維斯禦城之女英雄亞駭德若翰納而非百年戰役中之貞德矣以是余甚疑馬利斯所述之僞貞德殆即亞駭德若翰納其人質諸高明以爲如何 
[說習作展覽會] [  仌吻]  
　　我們很歡欣的慶祝我國藝術界今後的希望在這般沉寂而泠森的春之歸來的時期裡産生了好幾個繪畫展覽會我們研究藝術的人與鑒賞者都該表示一種熱誠的謝忱且爲我國將來藝術園地的開拓而欣幸法國巴黎的沙龍（SaIon）美術展覽會不是一個世界畫壇上熣燦的園地嗎我們已知道沙龍從開關直到今日時時有新鮮的花朶繁盛地産生所以要求藝術的發展和進長園丁們都應該努力的去開拓這美的園地 
　　因之我們所歡欣的是十五年開幕的幾個展覽會中所感覺到的快意但是在這快意之後立刻繼起幾年前的印象列列顯現我們就覺得自慚形穢而厭憎昔日的幼徲發現昔日的短處以致從前的作品都不能滿意這恰是一個好的頌贊是激起我們努力創造將來的「新生」也許是使我們知道進步的路程了 
　　凡是要造就一個偉大的藝術家都應該有多年的鍜練和經驗與艱苦的忍受和奮勇的發展近代法國負盛名的文學家莫泊桑在少年的時候他的母親引他到當時文學界泰斗福禄倍爾裡去受敎過了好幾年他的母親在文壇上還是没有看到自己兒子的名字伊很憂慮有一天跑到福禄倍爾的地方去問福氏說「我的兒子究竟能否在文學上成功的倘是無能造就不如呌他去學另一種事業免了躭誤他的一生」福氏就很和藹的慰藉伊說「你的靈敏的好孩子在將來確是一個天才的文學家可是現在還没有成熟在這幾年的時間裡正在很纖美的萌芽這是在他的習作裡已可以看出他的旅程來了」果眞費了七年多的功夫驟然登在法蘭西的文壇上博得一般著名作家所贊揚而且他的一種精巧特異的描寫法尤其是罕見於文學史上的這樣就更使我們信認藝術應取的過程了我國近來爲一般不識者所抬舉的藝術家抄襲些名家作品得意洋洋的誇口高價就稱爲生平得意之作這不是自己叫自己的生命墮落嗎 
　　實在畫家的作品自己都不敢自滿就是當作畫的時候用全副精神下去等到畫成雖然也覺得很能夠滿足但到了第二次去看的時候便厭了至久到一二年所以時時感觸到自己作品底生命的短促此時如毫不灰心時時在習作當中去找尋劣點不斷的努力終久能發現出一種無限大的轟烈的神力使人們受了這力的影響而得到一種神聖的震撼與恒久的印象那纔會成功稱贊頌揚的偉大的作品 
　　習作展覽會原不是一個奇特的名詞在各國早就有了他們有許多美術團體每年或每一季將最近的練習作品就是有不完全的作品也可以列入只要個人自己選出後即送入會塲上陳列求觀衆的批評可是在這種展覽會當中却有很多的精粹的作品發現在這些團體當中也有很多的天才産生那麽我們對於習作展覽會就不得不一般的重視了 
 
 

Page 21

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *[汽車新聞]  
專論 
[蓄電池之保護艾維章]  
　　充電 
　　蓄電池之在車上能如前期本刋之保護方法行之已能减少其維持費若能於每三閱月得一次外源之充電則效果更佳而對於車之當用者尤宜注意電池在車行動時雖有充電之機會惟極難至充滿之情形不充滿之電池雖不用時亦能起化學作用即於鉛板上發生一種硫化物此種硫化物能阻止電池之流通而減其電量去之之法惟有充電而已一耗盡之電池其板上完全附有硫化物若一充滿之電池則絕對不能發生也故電池須時時求其充滿實爲一最上之保護方法也　　 
　　當車在發動時如有發動馬逹者則須有極大量之電供給之在晚間則有車燈之供給凡此皆使電池耗電而於鉛板上發生硫化物此時電池在「耗電」之情形至車之速度過若干度時（普通每小時十五哩至二十哩）則車上發電機發出之電流除供給發火或車燈外已有餘電以充入電池於是電池入至「充電」之情形「耗電」或「充電」之表示普通於車上器具板上有電量表或其他指示器者能見之 
　　若電量表已指「充電」而電池並不充電則電池内部或接連處有不善情形若指示「充電」而車行半小時後電池仍不能表示其充滿則須持至修理店察視之 
　　長時間之在耗電情形固有害於電池然若過量之「充電」亦未尙有益也「過耗」之結果爲起硫化「過充」之結果則致電池發生過量之熱此等熱度有時能使鉛板之化合物變軟或使板捲曲前者能使化合物分離而墜池底後者能使鉛板之木隔片碎裂而致「抄近路」之患又過量之充同時水分之蒸發亦速若一車作每小時二十哩以上之長時間駛行則其電池已在充電情形至若干時後漸至於「過充」之情形則宜開車燈之鑰而使餘電供給之或使用發動馬逹一次以耗之前者之耗電和緩後者之耗電則急速故以開燈之法爲宜 
[長途汽車應注重裝運行李安生]  
　　旅客出外莫不携帶行李多則三四件少亦一兩件如時値嚴寒棉皮衣服自必須携之隨行以備添換各長途汽車公司每有因車身狹小未能盡量裝運者所在皆是致旅客不得不改搭輪船可期行程無阻余意各處長途汽車路果能於每班客車之外附加行李車一部或兩部專儎旅客之箱籠物件但應規定每人可帶行李幾十斤不收運費倘所帶逾量則不妨加售行李票法以每十斤收洋幾分當有一定限制循此而進固予旅客以便利即創辦汽車者亦不受若何之影響也然凡有一車站需設一行李員管理此事而行李車中亦必派有押運行李之人以免意外並給旅客以提單使其至到逹站時持證取件惟不能假手於搬運夫恐從中發生弊混碍及汽車公司之營業名譽不可不防余足跡所經如南京長途汽車江北長途汽車南通長途汽車均未能任令旅客携帶行李因而失望者頗不乏人且創辦汽車路者亦以無行李車轉受損失爲數不貲自今以往深願各處長途汽車公司注重於此幸甚幸甚 
消息 
[上海汽車界將反對增加汽車稅丁祖澤]  
　　太晤士報載本埠汽車行主及售汽車商人近在花旗總會集議决定反對我國擬議加徵汽車及汽車零件進口稅百分之三十之舉聞擬議中僅載客十二人以上之汽車可以豁免增稅按增稅於進口汽車實爲失策蓋行用汽車爲啓發交通之利器中國現正需要廣闢道路多用汽車以便行旅且中國未能自造則增稅尤不適合至於增稅影響於個人者亦復不淺譬如現今購入一車價二千兩則增稅之後即需二千四百兩而一切零件如配件橡皮胎等勢必一律漲價則日後修理之費若今日僅需二十兩者將增爲二十四兩矣然增稅一舉現尙未成事實他種貨物之稱爲奢侈品者刻聞有修改減免之說故甚願本埠同業亟起反抗或有取消加徵之望云 
[澳門公共汽車槪况黃永昌]  
　　余於今年九月自澳門來滬兹將澳地汽車狀况爲閱者吿 
　　澳門汽車事業創設雖早然以地狹人稀商業不發逹故汽車事業亦因之冷淡不前自今年來廣東之戰事影響稍有資財者咸移居港澳兩地加以自廣州六二三慘案後香港之大罷巿澳門一地因之大爲繁盛故在此三數月之間增加汽車至百輛之多可謂盛矣兹將全澳之汽車事業分述如下 
　　公共汽車之營業澳門之公共汽車創設約在四五年前爲數祗有二輛惟於夏季供居民之乘凉（兜圈子）或往樂園之用其餘冬季數月則不能營業矣 
　　今年來澳門之公共汽車公司先後創設計有七所之多屬於華商者有六所（一）陶園汽車公司（二）街坊汽車公司（三）振興汽車公司（四）長樂汽車公司（五）鴻安汽車公司（六）鵬飛汽車公司屬於葡商者爲一曰通運公共汽車公司 
　　（一）陶園公共汽車公司乃馬蛟石陶園遊樂場主人及區韶鳳君合股創辦以便於居民夏季之遊陶園者而設共有車三輛於民國十三年五月間開張自今年春街坊汽車公司開辦後營業大受影響至今年五月間陷於不能維持之狀况故將三車售與蕭秉炎君 
　　（二）街坊汽車公司乃開設於今年春間爲香港某代理汽車公司來澳開辦資本雄厚車身比各公司之車爲大而穏共有車十二輛自開辦已來營業日見發逹前途殊有希望也 
　　（三）葡商之通運公共汽車公司爲澳門之葡商於今年七月間集股創辦共有車二輛車身與街坊車相等裝飾極佳開車以來各西人乘客多趨就之營業狀態蒸蒸日上惟車身四面皆空無玻璃窗裝置遇日光落雨時則用帆布遮蓋該公司祗顧車身不顧及落雨時之不便亦爲缺點之一也 
　　（四）振興長樂鴻安鵬飛四公司每公司各有車二輛資本不甚雄厚除長樂爲九龍汽車公司之舊車外餘皆新車裝成者 
　　車身之構造凡營業公共汽車多買車身自加裝木或鐵製之上蓋而成華商車之構造以油木爲上蓋四面設窗有玻璃窗可開閉隨意車頂釘以鋅板用以防雨全車設二門分頭等三等各一門不相連通頭等位可座七八人用一長凳横於司機位之後所以限絕頭三等不能相越也司機者之旁復有一凳可座二人三等位則附窗之旁設座中留一道以備企立之用 
　　營業之槪况夏季天氣酷熱居民工餘飯後多欲乘凉故此時之乘客額外增加烈日之下每有外出咸乘之以代步行之苦夜凉之後欲往陶園游樂塲者亦多以之代步免汗流氣喘欲凉而反熱也淸晨時往馬蛟石海邊游水者亦多乘之故其營業以五月至十月爲最暢一年之盈虧在此數月内之收入可預定之也至如平日之乘客以早晨之上工者及晚上之放工者爲多如走讀學生之上課及回家時亦多有乘之者至冬季之時寒風剌面故往來道上者多捨黃包車而就之也 
　　工作之時間每日自晨六時開車平日則十時左右收車夏季至十二時收車每日工作每人約八小時惟司機人則分上午四時下午四時蓋不能於車中連座八小時也司機人薪約四十元至六十元賣票者月薪十六元需三十元擔保查票者月薪三十元 
　　官廳取締汽車之定規（一）每車限乘搭客二十八人由賣票人隨時注意免違規載客路中警長隨意於停車時命警察檢查遇有違章時則抄牌罰欵（二）公共汽車所經之路與平常汽車不同亦有一定之路線起點之車自泉州碼頭經新馬路·板樟廟·白馬行街·嗬囒園·大馬路·塔石·沙崗·蓮峯廟·至關閘爲終點由終點起之回頭車則自關閘出黑沙環·經馬蛟石·陶園·嗬囒園·水坑尾街·南環入新馬路復至泉州碼頭惟關閘及泉州碼頭兩處則準作爲停車場其第二路線則自泉州碼頭起出新馬路·南環·西環·馬閣·下環街·海傍復至泉州碼頭爲終點惟此路之公共汽車祇準去車不準來車蓋下環街路窄人稠免其來去車於相遇時相避之煩也 
　　路道之新建築澳門之馬路前皆以卵石或沙爲之自新馬路用士敏土建築後今年又以汽車輛數驟增公共汽車日多一日加以澳門烟賭兩項之收入甚大財政充足故續將舊有各路用士敏土或柏油改建如南灣及嗬囒園大馬路昔日之沙路今已改爲士敏土路如板樟廟及嗬囒園花園路則用柏油改建往日之泥濘沙路自改建以來則燦然可觀矣澳門近年鼓勵汽車事業故修路甚爲積極云 
[一日間之汽車肇禍數]  
　　計有六起之多（上乘） 
　　每翻閱報章汽車肇禍之事幾無日無之然未有如陽曆一月九日之甚也今調查所得則一日間受傷者已有六起兹爲之列表於下 
時間　　肇禍地點　受傷人名　傷狀　　結果 
上午十　江西路　　湖北人　　跌傷頭　由捕送入 
時　　　　　　　　張于金　　部　　　仁瀆醫院 
下午一　普渡路　　江陰人　　撞傷腿　同上 
時　　　　　　　　劉阿琴　　足 
一時四　福建路　　江北人　　腹部受　同上 
十分　　　　　　　蔣裕卿　　傷　　 
二時五　霞飛路　　無錫人　　頭臂受　同上 
十分　　　　　　　張小狗　　傷 
三時十　北京路　　江北人　　頭顱跌　同上 
分　　　　　　　　蕭阿六　　傷 
譯聞 
[一九二六年美國汽車界新計畫玉瑛]  
　　據美國汽車界一九二六年籌備之新計畫謂各大汽車製造廠均擬放大範圍較一九二五年多出産百之十五倍汽車道其牌一九二五年日出九百輛今擬驟擴産至一千一百輛福特一九二五年每日出八千輛今擬出至一萬輛培克廠一九二五年每日出六百五十輛今擬出至一千一百輛克列斯勒（ChrysIer）一九二五处全年出一萬二千五百輛今擬加倍出至二萬五千輛一年卡特立克（CadiIIac）本擬出至三千五百輛一月奥斯馬皮兒（ＯIdsmobIe）擬日出五百輛至六百輛之譜新式六汽缸GeneraIMotots汽車擬出至六萬輛一年新式六汽缸星牌汽車擬出至七萬五千輛一年錫佛勞（ChevroIet）擬於一九二六年全年出至六十萬輛汽車總計美國汽車界一九二六年之新計畫共擬出産額至四兆餘輛汽車亦云巨矣 
 
 

Page 22

 
 
1;第一萬八千九百九十六號;中華民國十五年 西曆一千九百二十六年一月十六號
星期六 * *[汽車中裝無線電話電報之成績錢立]  
　　法國汽車總會委員會爲法國新築汽車及道路由委員會會長洛克白Ｊobnj·ＲaskoI佈吿本國巴黎城起已趕造千里汽車鋼軌路分道各處沿道路一律豎立木桿趕裝電話線汽車更換鐵輪盤車頭改造似火車頭機器内部種種由工程師及委員會員會長盡力研究而發動機未改惟較平常車中加大依用汽車汽車接連數輛多者數十輛不等分頭二三等及花車·臥車·裝貨車與火車毫無相異行駛於軌上穏平適宜亦分慢車·快車·特别快車·尋常客車車上裝有電話車行時依常可用電話紛往各處甚爲便利車上尙可用懷中電話其便利之方法異常特别車有發電報之機客有緊要之事或用電話惟電話打時須等良久方可接入某處電話總局再接入某家一電話機附聽筒十二隻有十二人之用也或發無線電更覺便利轉瞬可至發時粼粼有聲當車行甚速客人有打電話者聽而仍淸楚惟聞電話中言語不聞車行粼粼之聲乘頭等車者不取分文否則每一刻時候須納費二佛郎云 
[汽車界瑣聞影]  
　　道琪兄弟汽車公司近爲擴充營業起見特與　賚海姆公司合併聞巿上所銷行之運貨汽車該公司製造額最多貨亦優良對於應用之材料均非常考究堅固異常是以得人歡迎各商場之送貨車與工廠裝載貨物之車均喜樂用之今年出品較去年更多逹一萬一千輛預料合併後其營業更有起色云 
　　近年來橡皮行情漸次昂貴良由用途日廣出品有不敷需要之虞今歲五月後其價値已漲四次大約百分之十漲至百公之二十各種汽車胎因此價格亦稍貴若橡皮一物將來推廣而製造馬路則其價値之飛漲更在預料中 
　　世界各國汽車之出産額當以美國爲最雖英國及法德等亦有大規模之製造廠然終不能敵其萬一全國人民備有汽車者約五人中必有一人兹聞該國之汽車總額已有二千餘萬輛而每年之出産額逹二百萬輛故道路實有擴充之必要因交通日漸擁擠倘不改良放寛則對於路政方面殊難維持而肇禍之事將日見增加 
　　火車兩旁設立汽車道路後火車之進項頗受影響紐約火車竟有減少班數之提議蓋稍有身價者均乘汽車往來可不受火車鐘點之限制而有要事者亦往往改乘汽車因此坐火車者祗一般經紀之輩及販賣食品者云 
[汽車界拾零黃道扶]  
　　美國福特汽車公司近發行一書厥名FofdSewice全書共計約三百頁内容　論及修理汽車之方法撰述者爲該公司所聘之數工程師集數年所得之經驗騙成此書故頗有價値 
　　汽車大王亨利福特近已購得史道脫飛機公司（StoutMetaIAirpIaneCo）從事製成飛機欲在航空界中發一異彩所下資本未曾公開報吿惟據一般人之測度當在一百萬元左右 
　　倫敦著名大學敎師考異對於汽車工程夙有研究前曾答應將在沙許白萊（Sahsbury）演說近忽染疾幾將此舉取消幸考氏用心理學醫疾法治其病·果愈·始得前往出席 
　　據最近道其汽車公司總理海痕氏之報吿云該公司因出品銷路驟旺供不應求現已將其每日一千一百輛之産額增至每日一千五百輛現尙須多建新屋八所多雇職員一千人俟新屋落成後則尙須多雇數千人所費資本約在八百萬左右而該公司所佔地基計七十五萬方呎爲世界最大之汽車公司云 
　　克那斯那（ChrysIter）汽車公司最近之産額爲每月一萬五千輛惟八月九月所出較多本年上半年該公司凈賺自七百萬至八百萬元該公司共有六七七九一○股每股約可得九元至十元之紅利云麥克（Maok）汽車公司近擬擴充股額添招七萬五千股每股合銀一百元 
[日本汽車製造業志華]  
　　日本汽車製造業始於一千九百零八年當夫歐戰發生之時長崎神户等處之汽車業已大有進步如Mitsubishi造船廠Kaasaki造塢廠Hitachi機器製造廠DengyosIia機器製造廠與Ebara製造廠等無不風行一時競相製造焉 
　　日本製造之汽車平均計之每年可値日金一五·○○○·○○○元尤以一千九百十九年爲最發逹値日金五○·○○○·○○○元 
　　Kawasaki造塢廠與Mitsubisbi造船廠現今能製造最大量水管之汽鍋與戰艦所用者相同而KichaSeizoKK（TheＲoIIingStookManufecturingCompany）又能造六○○馬力之太戈梅Tacoma式之　鍋至於垂直形與圓柱形之汽鍋日　已不必恃歐西各國之輸入矣 
　　日本汽車製造事業雖云甚爲發逹然猶不　與彼國内之電氣事業相比擬也考其最大之原因約有二端（一）爲日本國内産鐵甚少宜侍國外之輸入方能足用旣輸自國外價格必較爲昂貴（二）爲國内汽車事業尙未十分發逹有此二因故日本不能製造良好而價廉之汽車倘以後能極力發展則不數年自可有極大之希望總之今日日本汽車事業猶在試驗時期也 
 
