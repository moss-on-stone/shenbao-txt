# 1906 - 190 - 4911940

 

Page 1

 
 
   
 
 

Page 2

 
 
[往神户攝取楚同快艦進水式活動寫眞記書後]  
　　留日學生袁希洛來稿代論 
洛案今世界海軍之力。英一百八十萬墩。千五百墩以工軍艦數一百六十一。法七十三萬墩。千五百墩以上軍艦數八十五美六十萬墩。千五百墩以上軍艦數四十五。德四十八萬墩。千五百墩以上軍艦數五十八。日木三十三萬墩。千五百墩以上軍艦數四十。意二十七萬墩。千五百墩以上軍艦數三十。而我國艦隊自甲午庚子後所存。及新置者。合南北洋老朽弱小各艦而合計之。不過六萬墩。且五千墩以上者無。一焉。比之於意國。猶少四倍餘。嗚呼危哉。　者若以上各國。其經營海軍。尚不遺餘力。而據俄國近日報告。則計割以十萬億羅布重建海軍共計六千墩以上者三十艘。以下者三百餘艘。而其己在製造而未成者。則有戰門艦八艘。其他四十餘艘。駸駸之勢一日萬里。至我國則東造兩三砲艦也不過八九百墩西置一二魚雷艇也不過一二百墩具進步之比例若蟻行之與電逝。遲速之度不可以千萬計。苟全國國民不大聲疾呼傾其全力以興復　大海軍。其能爭存於二十世紀世界哉我往攝楚同之進水式。我心若轆攎我身若風柳蓋若楚同者雖製千百艘亦不能與各國往爭。故懼而。不。能。己。也。夫楚同者一鋼軆砲艦也。排水量不過七百四十墩。長僅二百英尺。闊二十九英尺。吃水八英尺。速率十三哩。十二生的七生的快砲各二。新式機關砲開。比之一戰鬥艦之能力。不足二十分之一。且尚購訂於異國。我聞之日友曰。軍艦製之於異國則其機關爲人所悉。戰時或至意外。雖然我國今日尚不足以語此夫惟我祖國同胞其居海濱者或得見我軍艦一二之形影而内地則除開明之士知海軍之名之外或未見其狀也甚且未聞其語也。今日者攝此影以歸國。使我同胞於賞心娱目之間得觀我軍艦之一斑於其入水時黄龍飄。拂之狀而各存有使此國徽照於全世之界察念則此萌芽　勃而起。不十年間安見不能於世界海軍國列一位置。且我同胞之數其超於英者四倍俄五倍日本十倍其建設海軍之能力豈有不稱是哉故我國今日之海軍力　若此者是不爲也非不能也某存其亡豈人之罪乎抑亦自不善也我同胞其自奮我同胞其自奮。 
[英輪遇盜傷害西人]  
　　十十三日香港電云英國輪船散納姆號于昨夜在廣東省城及梧州之間遭海盜攻擊船主威洛克司君及印度巡捕四人皆受傷梧州海關醫生麥克道納爾君被害○德文報載廣東省城電云行駛西江之輪船散納姆號于昨晚七句鐘駛離三水（譯音）五十英里之遥忽遇海盜七十人喬裝搭客圍攻客廳鎗斃醫生麥克道納爾君船主亦受重傷華人搭客凡曾向之抵拒者皆遇害全船悉被搗毀盜黨旣將物伴搶掠一空後卽一躍上岸重登在旁等候之帆船梧州海關稅務司林賀孟君己電告粤督及英領事該輪當可于今日駛抵省城英國砲艦摩痕號己開赴該輪被　之處中國水師提督僅遣末職一員前往查勘譯文滙報 
[英國官商爲威海衞問題往來公讀]  
二十三日字林報來函門内載有威海衞英商上威海衞大臣洛克哈脫君書及洛克哈脫君覆函皆爲威海衞將來之間題兹譯于後敬禀者商民人等上書台端意在得悉本國政府對于保守威海衞之意見溯自日俄戰後商民人等皆盼本國政府將威海衞租約情形切實宣布延頸跂望非一朝矣前任雪門君于下議院曾宣言俄以旅順轉讓日不威海衞之情形要不因而稍變故此事並無他議沿至今日除任君所言外别無所聞然此事旣仍無一定向商業遂因之衰微贸易日形清淡卽有欲創興大業者亦隨而展期觀望目前幾無人願在此創立一業倘尚不發表切實辦法則商人中有不得不轉而至他處者矣今商民人等敬懇貴大臣將此禀轉逹本國執政大員並代請將彼等意見電示爲叩西三月二十四號考納白　伊克福德等商家具禀敬復者來禀述及保守威海衞一事己閱悉代爲轉逹本國殖民部大臣矣西三月二十八號威海衛大臣洛克哈脫拜覆逕啓者查威海衞商民人等曾致函敝處述及保守威海衞一事當于西三月二十八號答覆現接本國殖民部大臣公文謂該大臣近在下議院曾宣述俄國以旅順租約讓于日本英國所租威海衞目前之情形初無更動故現對于此項租約之辦法亦未嘗議及此外該大臣亦無他議云西七月三號威海衞大臣洛克哈脫上 
[奉天日本領事之近政]  
　　日本郵信報云奉大省城於西六月一號實行開放後駐奉日本總領事荻原君卽蒞任視事交涉之事統歸其辦理至民政則仍操諸軍事武員之手惟現奉明文自西七月一號起改歸領事管理荻原君己致電遼東總督聲謝撫順軍政局業己撤去誠如是則日本己照約提前一月蓋約内載明凡在新民屯瀋陽撫順以南一帶之軍政局於西八月一號始行撤去也當遼東北境民政復舊之先中國應將征抽由大連灣運往滿洲外國貨物之稅則及時決定日總領事荻原君於西七月 
 
 
 

Page 3

 
 
一號曾出示嘵諭日本人當以公道待中國人不得　勢　凌華官皆心感之譯文滙報 
[日本簡派辦理南滿洲鐵路人員]  
　　二十日東京電云日本兒玉男爵己奉派充曾長率領委員七十九人整飭南滿洲鐵路公司應辦之事譯字林報 
[美國簡放奉天領事]  
　　文匯報云前在中國海關辦事近充高麗古巴美國公使書記生美員史脫來脫君己奉美廷派充奉天美領事 
[英國簡派駐華領事]  
　　某商報云　皇簡派白脫鑾君爲厦門英領事威廉士君亦奉恩命充浙江英領事駐紥杭州譯字林報 
[美國按察使來滬任事有期]  
　　文滙報云美國新簡駐華按察司威爾拂雷君將由瑪尼拉來滬於西七月二十號到住視事 
[紀客述新城縣帮匪叛亂情形杭州]  
　　有客來自新城述及此次幇匪起事頗極狡獪敉平得以迅速此中似邀夫佑蓋非先護賊偵則不可收拾也匪中頗有人故佈置極爲嚴密總頭目爲劉萬順經各省嚴捕至今未獲羽黨甚盛到處煽惑各村紳董有桀點持兩端者有被脅懷觀望者其實暗中皆與聨絡幾於遍地皆匪有頭目某甲久伏城中充某南貨店攩手閏四月二十六日始離城故城中一切均所深悉匪中頗欲甘心於縣主沈思齊大令及圑勇管帶羅君西文教習余君三人故所張僞示均有深賊羅狗余狗等字樣匪多温台州人民心惶急日夜數驚縣祗親兵十餘人沈縣尊余教習等帕首洗足各挾手槍快刀分投登城防護歷數日夜不息五月初六日取危急屢雇人扮作丐徒懷書赴省均中途被搜無一得逹是夜沈令立城亡與亡之誓慷慨遣衆家屬哭失聲賬席符君帶人守獄門如城陷擬先戮重囚沈令余君互約以吹筒爲號聞警相援助初七日黎明數親兵因饑向署一兵耳畔似聞吹筒聲亟呼衆齊出至南城見一人冒雨疾走形跡詭異上前盤詰其人操台州口音凶悍挺抗乃扭向署請沈令歸庭訊之其人直供作賊偵不稍諱搜其身得票布輿圖等供認約定初七日午刻入新城先刧軍械佔爲根據地然後鳴槍爲號俾城外各村匪乘時放火起手由富陽溯錢江而　逕犯杭郡其輿圖細若牛毫標識進退屯駐處亦明瞭如指掌蓋幾有糜爛全浙之毒於是沈令立將該匪偵置法鳴槍一排記城外各匪聞槍聲疑係匪號遂應時放火或有疑爲過早（時只八點鐘）懷觀望者致起事時參差不齊有少數匪徒聞　來攻城署中　匪至沈令卽督親兵往迎之槍聲如貫珠匪潰退親兵鼓勇追獲數匪覱之親兵勢大振於是各村觀望之人見匪燄殺官又甚幹練遂有縳匪以獻者獲太頭目劉道士時己服毒將斃惟其子僅及冠悍甚顧沈令曰爾我不兩立今在此地相見則仕爾速誅可山松溪教堂被燬無多教士以沈令平匪速甚德之某富紳亦以沈令保全者多願獨任賠補費故現己一例平靖惟識者終憂根株未絶也（手） 
[洋兵被扣己釋漢口]  
　　前者有某國輪停泊漢江載運禁物爲關道陳少石觀察察知將該兵扣留多名刻己磋磨就緒釋之使去（兵） 
[造幣分廠罷工停鑄蘇州]  
　　蘇垣户部造幣分廠奉文停鑄經朱馮二總辦以城内外兩廠均存有銅八九千担擬鑄至本月底停鑪禀奉蘇撫允准乃城外分廠外局各工頭機匠等均以停鑄後須加給一個月王食赴總辦馮觀察處請示未經　允各工匠遂於十九日同盟罷工馮總辦當即禀明撫憲卽作爲是日停鑄因此城内之分廠亦卽於二十日停爐○又聞蘇撫以蘇城巡警學堂現住靈鷲寺餘屋不甚合用擬將城内梅家橋之造幣廠房屋改爲巡警學堂己諭飭該堂總辦嚴太守前往察看擇日遷徙（照） 
[遼陽馬賊近狀奉天]  
　　奉軍右路統領張作霖釁遼陽匪警一件内稱該帮帶張景惠管帶任朝武馬朝斌等在遼陽南閔家溝劉家堡子南山領與賊接戰二十七日與朱統領慶瀾會剿賊竄至筒子峪内錯草溝姜姓家宰牛打尖由懷抱溝滑石甸子大太央偏嶺下礦山門子等村綁掠男女四五十名各隊尾追恐傷民人乃追至滴水湖地方乘間打斃匪首周洛梆子十一名張統領前營陳亡者二名受傷者五名刻下賊匪竄入東沙松江老果嶺一帶去訖（陽） 
[政府擬派馬軍門赴奉駐紥京師]  
　　盛京將軍趙次帥前因鬍匪猖獗電請調兵赴奉己誌前報日前政府王大臣議以束三省爲國家根本重地亟　派兵痛剿擬商直督袁宫保卽派直隸提督馬玉崑前往奉省駐紥勦辦鬍匪並飭節制東三省軍務以壯聲勢而衞地方（甘） 
[委派秋操正參謀直隸]  
　　本年河南會操兩軍正參謀爲參贊全軍之機要關係頗重故袁宫保特派參謀處總辦陸錦爲北軍正叅謀緣陸總辦去年會充南軍正叅謀又曾派赴德日兩國閱操凡秋操事宜夙稱熟手云（陽） 
[記駐日楊星使被劾各欵北京]  
　　聞駐日楊欽使外務部雖擬令聨任然政府知其不甚稱職大約届期須另易人聞前有留學生多人遞呈外務部控楊使七事一蓋造振武學校房屋有私扣情事一將經手之畱學生學費存放銀行取息遲久不發致爲福島少將所輕振武給畢業生文憑福島不俟其至卽行給憑禮一雇用日本警察大失國體一以某學生偶與其參贊王口口衝突輒行革退其餘未詳（盈） 
[日本駐京公使到奉奉天]  
　　日本派駐北京新公使林權助君於十二日由安東乘東清鐵道火車來奉駐節日清俱樂部是日趙軍帥宴於軍署翌日復往俱樂部宴飲盡歡而散聞公使定於十四日赴營口調查商務然後由關内外鐵路入京（筵） 
 
 

Page 4

 
 
[襄水成災漢口]  
　　十七日清晨漢口商號接川急電知該處索子院被襄水冲刷良田腴十頓成澤國死亡者不計其數誠洗刧也兵 
[湘省米價驟減長沙]  
　　湘省米價日前己迭漲至每石七千文現因發倉平糶而下游購辦之米亦陸續運到又將平糶推廣補發執照分别價值凡次貧之户均可一律領糴致各倉户米坊無所容其卞賣二三日以來驟減至五千餘文其次米則僅售五千文尚無主顧合 
[禀辦蘇垣電燈公司蘇州]  
　　近有職員蕢美頤薛蕃等擬創辦電燈公司且禀太守畧謂電燈一物含有衞生治安之性質又與警察相表裏近日各埠紛紛請辦而上海鎭江己見成效金陵則業奉興辦指日卽可落成獨蘇省以集股不易屢議屢輟若再觀望恐啟外人覬觎職員等擬集股本洋十萬元先自合認股洋三萬元作爲公司基礎餘股一俟核准卽行開招一面就治下閶門外度地建廠並在城内外熱閙之處設立桿線先行試辦以期迅速至城内外路燈應請併歸公司承辦其經費自向各鋪户酌昻派收或山官估計給價統候批示遵行所右詳細章程俟奉批後另行呈請鑒核云云（廟） 
[户部議設分銀行於奉天奉天]  
　　户部財政處以奉天爲通商要埠刻己議定添設分銀行一區於瀋陽以便交通財政而握利權聞己咨行奉天將軍不日卽派員開辦矣（丙） 
[電請先提典股歸還銀行官欵通州]  
　　通屬如皋縣周大令奉蘇撫電開頃接盛大臣虞電如皋提典股事己承飭縣遵辦感甚據委員函禀提馬西伯與尹德對質己供欠尹三萬餘串屬實縣令以和公泰典夥控馬虧挪尚須飭令清算推馬欠尹尹欠銀行係屬官款典夥所控聞馬不承認卽便承認亦屬私債理應先完官欵私債則馬欠甚鉅應飭自行清理方是正辦若仍令清算必致串同拖宕銀行官款關係户部存項又請追尹産專爲攤賠鎭關庫款卽盡數追得銀有尚賠墊數十萬兩大局所關庫欵所繫務祈電飭如皋縣擬供迅卽提股交委解行勿任馬與典夥串同狡飾至盼等因應　該縣　卽體察情形遵照辦理並先電復母延等語未識大令如何籌復也（左） 
[蘇省滙解新舊賠欵蘇州]  
　　蘇藩濮方伯以蘇省應解第七期部籌賠欵一萬三百餘兩又新定賠欵六萬三千餘兩均蔣届期己於本月初三日如數動放發商匯解滬道瑞觀察兌收轉付（甲） 
[派員徴收牙帖稅蘇州]  
　　蘇省各行號凡領有牙帖者每年均須完納稅銀現牙釐局督辦兼署臬司朱廉訪以籌欵孔亟擬將是項稅銀加增十倍完納業己會同藩司濮方伯詳請督撫憲批准奏請立案一面遴委候補知府五員分赴蘇松常鎭太五屬專辦此事計蘇屬委吳觀樂松屬委揭傳祺常屬委姚純武鎭屬委志元太屬未悉各員均於日内棒前矣（舉） 
[候補府志元覆蘇撫禀]  
　　（爲東台聚衆毀學事） 
（前畧）知府於念九日馳抵東台次日會同馬令前往高等小學堂勘明被焚各情並至何垜場啓民坊夏紳宅内勘得各房裝修器具什物及衣服等件均被打毀抛棄滿地訪查南門各米店雖有潑翻米桶情事却無損傷形迹查該縣緣米價驟漲會紳示諭平價忽於十六日辰刻縣境南門仲慶豐米店有不知姓氏婦女因買米爭論錢串口角貧民藉此附和潑翻米桶當由馬令聞報前往彈壓解散並提鄉保訊責一面查拿滋事之人時值高等小學堂總理夏紳寅官到邑署商辦平糶刁民疑其反對乘間煽惑聚衆數百人於二更時分鬨至夏紳宅内將窗　器皿衣物搗毀零落馬令聞信後隨卽會同營捕馳往彈壓正在竭力解散間復聞報另有多人分投至高等小學堂擁開大門進内冲打誤將洋燈潑翻遺火延燒房屋旋經馬令赶往該處督率勇役救護維時警察局水龍首先到堂將火撲滅僅焚毀便食堂自習室房屋九間餘屋俱存惟各房格扇間有破損泰分司水龍相離較遠聞報稍遲人衆擁擠未能直進致有阻截水龍之說知府到東適夏紳赴寗未回係由家屬帶領詳細察勘其眷屬均安然無恙刻己遷往泰州惟學堂係育才重地亟應赶速修復業由馬令自行籌撥現錢二千千文照請學務紳董擇日赶緊興工勒限一月内告竣現己邀請各教習及學生於初二日會同馬令照常開學庶免曠課所有滋事人犯己據馬令禀稱於二十六八等日由原差先後拿獲三名訊無實在確供業經傳諭馬令務將首要各犯勒限緝護並提同現獲各　赶緊訊明另行禀辦外謹將遵查東台縣刁民聚衆滋事情形據實禀　（下畧晦） 
[英國裁減陸軍之計畫]  
　　二十二日倫敦電云　國陸軍部大　哈爾登擬裁减陸軍二萬名而重用新編之義勇隊圑練兵以厚其兵力設一旦有事則立時可召齊兵十五萬人○同日倫敦電云哈大臣擬將步兵之駐紮南斐洲者調三隊駐紮馬爾太島者調两隊其在幸伯拉德及錫两务調一隊几步兵從軍以七年爲期總括服役於殖民地之期在内並充後備兵五年其所定議裁遣者則爲北曷姆盤國華維克錫亞孟哲斯脫　加　各軍之第三第四两隊 
[英外部聲明埃及不靖報告之可信]  
　　二十二日倫敦電云英國外部大愛華　　雷伯爵　下議阮宣言所有關於埃及不靖之紀錄皆以英國駐埃及欽使之報告爲本 
[日本海軍衙門審問輪船互撞案]  
　　二十二日東京電云海軍衙門己於昨晚在潢濱聞審英國郵船雅斯甯號與美國　丹逹媒油公司亞潑勒溪號相撞一案亞潑勒溪號常爲雅斯甯號墊給訟費 
[英日商約發表]  
　　二十二日東京電云英日两國商約提及坎拿大通商一節業己發表譯字　　 
[英德邦益厚]  
　　二十三日倫敦電云英皇愛華德己定于前往梅令彼得地方時當與德皇相見惟曾晤之處則不在栢林從此愈知英德邦交之　形親陸 
[俄國將立新内閣]  
　　二十二日柏林電云傳開俄國前任農部大　岳穆洛夫君己受托設立一俄國新内閣譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾督奏覆贛藩劣蹟摺]  
太子少保湖廣總督兼管湖北巡撫事臣張之洞跪奏爲遵旨查明江西藩司劣蹟多端據實覆陳恭摺　祈聖鑒事竊臣欽奉寄諭查辦江西藩司周浩骫法徇情一案諭令按照所參各節認眞確查據實具奏毋稍徇隠兹謹將確查各節另繕一摺敬爲我皇太后皇上臚列陳之一原參謂該藩司劣蹟多端去年鐵良南下風傳有到江西查庫之說該藩司延候補者二十飶人入署日夜赶造報銷百計彌縫逾月尚未竣事其侵盜庫帑可知一節查光緒三十年八月間該藩司曾委知府邵循名知縣張善鐸戴濟清縣丞保升知縣錢之燧道庫大使沈堉五員清理庫欵並稽查各局所出入欵項及領用經費數目委札内有在署住宿昕夕趕辦等語其時正值　欽派大臣鐵良南下趕辦清欵尚屬因公似不能遽指爲侵盜又經飭據該藩庫大使舘年結稱該藩司任内收支款項亦無出入不符及虧短情事一原奏謂各省鑄造銅元皆獲厚利江西獨否緣該潘司委一江蘇候補知州吳澐駐滬采辦機器銅餅每年分肥七萬金所購東洋銅餅各省皆四文錢一枚獨江西報八文吳澐本合肥李氏家丁該藩司與聨姻戚通同舞弊陳慶滋署藩篆時曾查知之時周浩護理巡撫無如何也部議禁用銅餅停鑄銅元而吳澐方在購運該藩司若爲不聞以遂其浮開侵冒之計一節查江西銅元廠於光緒二十九年三月開辦定章鑄成銅元隨時批解官銀錢號易銀存儲備用三十年六月該藩司總辦廠務委知縣孫增與江蘇補用直隷州知州吳澐赴滬采辦遂由吳澐一手經理先後共支用銀一百七十餘萬两所買銅餅每石約八千枚報價四十二两至四十五两不等準現時錢價每枚約合錢八文江西銅元開辦較遲所用鍋爐機噐較小出　較少又值銅價銀價漸次增長情形亦自不同惟調閱官銀錢號簿籍自開辦起至今年三月二十四日止統計所收鋼元易銀除支付廠用外餘銀十二萬二千四百两又存銅元二十四萬九千四百餘串廠中餘存鍋鉛物料約值銀三十餘萬两除去開辦時借用藩庫銀五十一萬兩外所餘止十數萬两未免太少不近情理又查三十一年春間該藩司飭購上海信義洋行機器議價七萬餘两廠中各員皆謂圖式不善該藩司不聽從運到機器多件均不一律至今尚未裝用且運費太鉅該廠提調沈璘慶亦曾駁詰有案原叅所謂逋同舞弊或即指此又查三十一年采辦銅餅秋冬兩季報銷册均尚購運銅餅數千石係早經與外洋訂購之件不能退還至吳澐一員江西官塲或言曾充合肥李氏家丁或言係李氏管帳司事並非家丁是否與該藩司姻戚傳說不一惟該員以隔省人員富此銀錢要差浮費旣多盈餘又少於是人言嘖嘖吳澐心不自安去年有辭差之事該藩司暱比己久未曾批允沈璘慶致吳澐函電均有該藩司相信夙深之語足見交情　密正不必問其有無姻戚也至陳慶滋署藩篆時查知何事今己無從查考然吳澐經手鉅欵操守難信衆口一詞該藩司於辦理銅元一事專任私人無益公款與吳澐分肥七萬金之說雖無從查實要之種種辦理不善咎無可諉一原奏謂該藩司本起於軍不諳文字借仗劣幕盤踞把持如華枚生周學勤及浙江革員周鉞曾經前撫驅逐查辦者該藩司皆羅致幕中爲之招攬州縣新任者諸人必勒荐幕友或一人數館皆以少年學徒代庖非此列公事必遭駁斥聞鐵良在萍鄉縣時有人借南昌縣馬遞臚列省幕事蹟甚詳一節查該藩司以附生入營在霆軍歷保知府於同治十年到江補南安府知府升吉南贑寗道光緒二十六年升直隸按察使二十九年由直隸布政使調江西布政使前後在江西三十餘年文理雖不能深於尋常公牘尚能閱看其幕友華滋卽華枚生浙江人聞與該藩司係屬親戚最所倚信前任南安府時即在幕中聲名極劣升任梟司柯逢時曾有驅逐該幕之事華枚生卽赴直禁脊就該藩司館地後又隨同來江西藩署新政奏銷等事爲通省劣幕第一其子華玉現在廣信府幕中並包外縣多館父子同在一省倚該藩司勢力外問議論甚多此外又有馮心畬盤踞多年聲名之劣與華枚生相等又有馮履卿專辦升調文件其子馮冕號錫之在粤鹽口捐局辦文案並兼南康瑞金兩縣館亦招物議江函各州縣幕友多由司幕勒荐近來此圑更甚至前年欽派大臣鐵良在萍鄉時有人借南昌縣馬遞臚列劣幕事蹟飭據南昌縣驗查驛站號簿未有此號惟江省徧傳係省城省幕彼此攻訐所爲似有其事惟所列何事無從查悉周學勤查無其人有候補知縣張學勤該藩司同鄉舊好當銅元廠差使聲名素劣所指當卽此人周鉞係降調河南南陽府知府浙江革員上年該藩司護撫時曾在署兩月卽去現己久不在江[  未完]  
漢口官事 
　　馮韻軒司馬署理夏口廳缺瓜期己滿例須交卸兹聞當道擬委江夏縣陳介菴大令署理然明文則尚未見也○前漢口籌餉局總辦楊吉逄太守因考政大臣端秆帥將次回滬物整頓行裝預赴申江以備迎迓（英） 
[督署文案呈遞手摺武昌]  
　　督署文案宗子立主政前因南昌教案隨同梁敦産由赣赴京現因案結回鄂將此案議結情形並調查關係鄂省政界事件繕具手摺三份於十五日呈遞鄂督（八） 
[遴派文案出洋武昌]  
　　洋務局總文案候補知府程道存及督署文案數人現由鄂督派赴日本游歷以擴見聞惟程守一切經手事件甚繁李藩有勸其從緩起程之說（千） 
[委馮啓鈞爲秋操供給員武昌]  
　　警察總辦馮啓鈞日前奉鄂督札委充當秋操供給員并由馮遴委州縣佐雜人員十人先期前往籌備工切（千） 
[程提憲查勘砲臺防務鎭江]  
　　長江水師提督程從周軍門日前由太平起節馳赴下游瓜洲江隂吳淞等處查勘砲臺兼閱提標水師各營操演刻己事竣於二十日乘舟抵鎭江履勘東馬頭象山各砲臺旋即解纜上駛聞軍門須赴金陵謁見江督籌商要務然後冋轅（特） 
[禀覆營勇爲盜實情南京]  
　　丹徒居正蘭等在途被搶一案經郭大令獲犯供出該處駐防之常備軍第四標兵勇丁玉梅等搶刦等情己記前報現經江寗督練公所派委執法科官吳大令錫官赴丹徒縣會同郭大令提訊兵勇張棣華丁玉梅均己供認搶刦不諱己由該科官吳大令回寗禀請督練公所核示矣（廟） 
[警察學堂卒業名單蘇州]  
　　蘇垣巡警學堂官學生現屇七個月畢業之期業奉蘇撫蒞堂給發文憑計三十一員名單錄左　本省土紳周鍾鳳林元鎭許鼎徐翀黄昌森錢葆田蔣鴻元徐　　　振鑣張鐘魁陸鳳詔張煜王宗嘉曹元森孫宗榦朱鑣　本省候補佐職查燿李煥藻朱逢慈周國均李德躉 
　浙江自費揚景楨沈恆華查人儀陸端儀查德照陳槐隂嚴澤宏　　嚴本善陳駒香乙照李龍章（吉） 
[示期傳考報習警獄各官杭州]  
　　浙省前接直藩電開請速派員同赴日本學習巡警監獄各法業早諭知擬派佐雜五員連日報名者己有三十餘人遂於十八日截止示期二十日在臬署考選聞東歷九月以前須一律到日所需川資學費則概由籌餉局支撥業己籌有的欵矣（荷） 
[商會附設追欠公所鎭江]  
　　鎭郡錢業商董禀請鎭道以近來倒欠案層見疊出擬設追欠公所請示維持等情聞己由鎭道批准特派吳君爲發審卽在商會附設追欠公所（再） 
[批斥鄉民阻撓開礦禀詞安慶]  
　　貴池縣寳興礦務公司經理人左鏡仲近在礦務總局控公司所購礦地被山民撓阻甚至毆搶等情旋奉批略謂商人辦礦須先將礦地租買清楚然後禀請勘辦皆應由地方官保護何得自請砲船以致釀成事故兹閱來禀并 
 
 

Page 10

 
 
　　單於縣訊購買該礦情形絲毫未及僅叙述山民毆搶各節究竟所禀是否屬實并有無隠情仰候移會池州府督飭貴池縣詳晰查訊照覆核奪（多） 
[府批典商求請保護杭州]  
　　新城匪警現雖安　而鋪户居民深恐伏莾未清復再聚掠故由典商應承樸等具禀府署求請保護當奉世伯先太守批云新城匪徒滋事前據縣并該職商等禀報到府卽經由府立飭親兵小隊四棚先行派弁督帶飛往勦捕并面奉撫憲調派省防常備軍曁武備小隊馳詣會勦昨據該縣以業將匪首王道士等擒斬多名餘匪解散地方可保無虞己諭令各商照常開巿贸易禀報在案現正大軍雲集匪勢漸衰該商等所開仁昌典富旣在該縣城外負郭處所應不致再有疎虞據禀前情仰新城縣迅卽會同營汎防軍實力搜捕在逃酋要各匪悉獲嚴辦務絶根株一面妥商調往防軍將負郭各典鋪撥隊保護母稍疎忽致千咎戾切切（的） 
[批示所董爭捐乞退紹興]  
　　前蕭山縣李思澄大令因奉上憲飭知部行各就地方籌興丁藝以啓利源故卽照會廩生林國楨等捐廉集欵試行設立習藝所招生開辦議定抽收花米等捐欵俾作經費旋由沈某等以捐係籌辦小學堂之用互相爭執一再上控刻由林董報禀學務處自行乞退當奉批示云習藝所爲地方要政該前縣李令照會該紳等勸捐興辨自應不避嫌怨竭力圖成沈襄楣等等呈控汪望庚勒捐各節業經該縣查訊明白河莊學堂之能否劃撥己由本處與臬司衙門籌議夫學堂所以育才習藝所以化不肖均屬化民成俗之盛舉該生因學堂爭捐率行請退是逞一時之意見致敗垂成之事業大凡地方公益一涉紛擾反將阻遏新機願該生勿負前縣令付託之意相與终始樂觀厥成况南沙一帶各殷户一經勸導大半樂輸可見鄉人信服有素而必慮及阻撓中止曁躊躇於應捐未捐己繳未繳各情未免近於逆億旣據並禀撫憲臬司衙門仰俟批示飭遵可也（早） 
[鄂省注價漸平漢口]  
　　近日皖豫等省之米源源到漢漢上民食深資接濟故日内米價己稍見平減矣（亦） 
[紳士籌辦平糶鎭江]  
　　鎭江紳士柳少雲等因米價甚昻貧民乏食特就積穀項下查明存銀若干存米若干禀明地方官於六月朔日開平糶以惠窮黎（工） 
[清江小輪船停班揚州]  
　　山邵伯而上車邏昭關等五壩外有十邗洞石工早壞僅以泥草柴捆堵塞倘一疎虞下五州縣卽成澤國本月十三日招商局戴生昌輪船駛經其處鄉民以其易於冲倒隄身羣起將船擊壞各輪局因議暫且停班（引） 
[鄉民報荒蘇州]  
　　今夏雨澤過多長元吳三邑轄境所有低區田稻現因河水驟漲盡被冲没而長邑野長涇襄盛一帶爲尤甚次如虎邱及滸墅關等處亦遭損害更有魚池一項被水冲毀者極多蓄魚人傾家蕩産不知凡幾己有各鄉民紛紛人城投縣禀報災荒矣（康） 
[禁止賽會安慶]  
　　皖山每届五月下旬輙藉城隍出巡歛資賽會現大憲以近來民力日艱諄嘱首府縣速爲禁止日前龔太守與李大令均出示嚴禁不准以有用之財作無謂之舉動云（多） 
[嚴斥兩縣令弛禁賽會揚州]  
　　江甘兩邑宰日前會同巡警局示禁迎賽都天等會以免肇禍嗣以揚府榮太守憲眷欲觀盛典復由兩縣令弛禁准於十八日迎賽出爾反爾爲運憲查知特嚴行申飭並有滋生事端惟該二縣是問等諭於是宋陳兩大令又出示禁止（引） 
[梟匪訊實正法杭州]  
　　拱宸橋新埠月前有梟匪兩幇在茶肆持刃逞兇當由巡士與營勇拘解仁和縣龔大令訊係方士良爲首供認曾散票布故於十八日午後請令將方匪押至清波門外斬决（荷） 
[厦門盜案]  
　　距厦十餘里何厝鄉何江扶家前日之晚突來盜匪三四十人撞門入内何之妻媳均被盜砍傷刧去衣飾爲數甚巨報由厦防廳飭差跴緝匪贜（中） 
[武昌]  
　　存古學堂經營半載大工業己告竣日前卾督親詣查騐工程○調任蕪湖道馮汝騤交卸武昌道後定期二十日動身赴蕪（千） 
[正字]  
　　昨報譯大連灣開放之期一節内以不俟辦法完備後句不字提作若字又譯英報切　陸軍大臣之言論一節内宣布裁減陸軍之言句軍字誤作君字均未校正附誌於此（容） 
[來函]  
[筵資移賑]  
　　范餘慶善士近因其文郎湯餅之則蒙親友賜儀致賀理應治筵酬答因念湘灾甚綦重謹將筵資洋四十元移助賑捐爲弟大諸君造福上海北巿絲業會館籌賑公所施則敬謹誌 
[杭州西湖協德善堂經募舊金山賑捐第三次另登清單]  
　　會稽繩德堂陳洋十元章毓秀二元上海絲業會館籌賑公所施則敬抄登 
[商會經收舊金山賑欵第三十一次清單]  
　　上海道台瑞觀察函開日昨收到九江道台玉觀察經募舊金山僑振捐第一批解到洋五百零八元捐册念三本一併封送到會當即掣奉收照　煩道署轉寄外用特登報以揚仁風 
[閏四月廿一日至五月二十日施藥捐清單]  
　　泰順合　銅號洋一百元不留名潘洋十元李府洋十元馬章才洋一元黄萃氏洋五角陳安潤洋一元姚麗生洋三元潤濤師洋五元余名通助施茶洋二元以上共收洋一百三十二元五角外周詠春翁紅茶葉廿觔鄭福蘭堂痧氣九三百瓶華英大藥房十滴藥水五百瓶滬北天后宫前廣益善堂司董曾鑄朱佩珍龔心銘施則敬祝大椿葉貽釗周鴻孫等謹誌 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　浙江湖州府知府李慕皋太守念兹委辦出洋學生照料所江西補用知縣謝筠庭明府　松補用都司葛都戎雲靑等昨均因公先後到道禀見○綢捐南十委員候補知縣魏明府允濟昨飭丁到道禀請續假十天○前日滬道瑞觀察在洋務局接見藩學祖周晋鑣施則敬曾鑄許鼎霖許炳榛嚴復朱佩珍及吕尚書海寰蔡閣學鈞張殿撰謇薩軍門鎭冰等晤商要公○滬道瑞觀察于昨日十一時在洋務局傳寳山縣知縣王得庚問要公（事） 
[備迎攷政大臣端戴兩欽使]  
　　道憲瑞觀察探得出洋考察政治大臣端戴兩星使約於二十九日到滬故於昨日諭飭鈞和兵輪迅卽駛往淞口迎迓一面由道函致滬軍留防兩營管帶届時循例派隊前往碼頭迎接并照會英法美三界總領事轉諭捕房妥爲照料（嚴） 
[考政大臣行轅紀事]  
　　昨晚因考政大臣澤尚兩欽使欲偕滬道至法總領事署飲宴由瑞觀察致函工部局商借馬隊數十名以資保護○滬道瑞觀察定于二十四日同吕鏡宁尚書等在洋務局特設西酌柬請攷政大虑澤公等欽宴○昨日本埠文武印委各官趨轅晋謁外又有張季直殿撰新關總稅務司好博遜君造册稅務司賀璧禮君商約稅務司戴爾樂君及英總領事霍必蘭君美總領事羅志思君德總飿事碩爾資君日本總領事永漋君法總領事巨賴逹君先後到轅拜會中二欽使分别接見而别至下午兩欽使乘雙馬車出轅答拜張殿撰等其行轅内外除道轅護勇英捕房探捕在彼竭力防護外法捕房昨亦派出包探十餘名赴轅駐宿以資保衞（宜） 
[直督委周觀察考察製造局]  
　　製造局各項工藝及各廠利弊前經南北洋大臣會委張楚寳觀察來滬考察旋奉練兵處札委觀察赴金陵調查製造局一切情形兹袁宫保又委現任津海關道周觀察南來會同張觀察赴滬上製造局詳加考察周張兩觀察不日卽須蒞滬聞勘察製造局後尚須在沿江沿海一帶查閱各砲隊情形然後赴津禀復（尺） 
[粤路股圑體會定於今日公舉職員]  
　　今日下午二時本埠粤路股東圑體會在老閘徐園開第三次會公舉職員會議辦法聞前所發入塲劵仍可移爲今日之用云（助） 
[糖捐局委員定期到差]  
　　新委滬上糖捐局總辦梁子坡太守佩祥業奉藩憲札委來滬定於六月初一日到差（尺） 
[江督電查風雨爲災]  
　　日前蘇撫陳筱帥電飭上海道查報十四日風災損失等情己紀本報昨日瑞觀察又接江督周玉帥電飭略謂聞十四日滬上風災黄浦中翻船失貨淹斃人口不計其數著詳細查覆觀察按奉之下己轉札上海縣及租界讞員速卽飭役查明詳報（力） 
[飭修圩塘]  
　　日昨江督電致上海縣汪徭庭大令謂每遇風潮爲災必將圩岸衝倒致傷民命着將鄉間圩塘護岸迅速加高以衞民生等因汪大令卽行電覆謂所有上海縣轄圩塘于上年風潮後己經飭董一律加高故此次並無冲刷嗣後當加意嚴防以備不測云（力） 
[縣示出洋畢業生報名註册]  
　　昨日上海縣汪大令發出示諭一道照錄於下案奉府憲戚札本年五月初一日　蘇學務處憲札本年閏四月十七日奉撫憲陳札開光緒三十二年閏四月十四日准兵部火票遞到學部咨四月二十二日本部議復直督袁咨送出洋畢業生考騐一片奉旨依議欽此相應恭錄諭旨刋粘原片咨行欽遵辦理可也等因到本部院准此查日本游學速成師範畢業生或有應他縣之聘非皆在本縣地方充當教育應卽飭屬查明高等傳習各項學堂延聘某縣生開造履歷出具考語送處彚核辦理以歸一律抄粘札處通飭各屬一體遵照並出示曉諭出洋畢業領有文憑各生到縣報名註册勘騐文憑出具考語彚齊送處其有願觀光者限於八月初一日以前到部報名聽候定期考騐統限於一月内詳送該處彚核詳請先期咨部母稍違延等因到處奉此除分行外合亟抄粘通飭等因到府札縣奉此合行抄粘出示曉諭爲此示仰出洋畢業領有文憑各生知悉赶緊來縣報名註册呈騐文憑以憑按名出具考語造册送處彚核詳請奏咨立案其有願觀光者務於六月中來縣報名縣定七月初申送處憲彚案詳請給咨一律於八月初一日以前彚送各該出洋領有文憑畢業生等到部聽候考騐此係奉部特飭之件母得稍延特示（宜） 
[紛紛請轉道契]  
　　滬北大通庵一帶將闢商塲近來各洋商持寳山縣天通庵結一九三圖上海新閘之十圖等地契赴道轉换道契者實繁有徒云（川） 
[蘇滬開車之預備]  
　　滬寗鐵路自滬至蘇錫一叚業己竣工現由公司定於二十五日行開車禮並柬邀中西官紳乘車觀禮各情備詳本報兹悉該公司以開車在卽昨己將車站及赴蘇各火車一併設彩藉以誌盛（似） 
[英租界安設電車鐵軌]  
　　本埠英美等租界前由白爾公司安設鐵軌行駛電車曾在美租界先行開辦邇者該公司又在英界南京路泥城橋堍開工築路自西而東占去馬路中間一丈餘安設鐵軌兩條將來預備電車一來一往之用每軌闊約三尺餘有洋工師數人在彼監督製造甚爲忙碌（力） 
[西節志盛]  
　　昨爲法國革命大紀念之期先期由法工部局派人在外洋涇橋堍覽立木杆紥成牌樓沿浦灘一帶至新開河浜均立木杆上紥靑栢法大馬路亦與浦灘相同法領事署尤有異様燈彩昨晨十句鐘商約大臣吕尚書安徴鐵路總辦李京卿滬道瑞觀察海防秦司馬提右營周參戎上海縣汪大令英讞員關司馬法讞員陳大令均赴法署道賀山總領事巨君副領事惠君繙譯官魏君等以禮接見款以西式茗點而别法總領事巨君旋偕各西商及兵艦西弁副領事惠君及麥總巡與副捕頭謝爾諾君麥耶君均戎裝佩刀偕至法興西報館中行祝賀禮法界各店鋪均掛燈結彩同伸慶賀（臨） 
[車房失愼]  
　　昨早五點半鐘大馬路泥城橋外十一號洋房　 
内失愼焚去電法車一輛馬車二輛迨救火　聞警而至車己焚燒殆盡惟房屋並未延燒（力） 
 
 

Page 18

 
 
[蒞騐私鬥斃命]  
　　昨紀留防營兵蔣子田被戳身死一案上海縣汪大令將兇手楊漢臣收押後卽於昨日帶同刑仵人等前至該營飭仵騐得蔣委係傷斃飭卽棺殮聽候按律懲兇（曰） 
[上海縣詣驗因憤日縊]  
　　潮州人蔡谷良娶妻林氏甫及三月卽來滬姘識一婦貨屋同居前月蔡妻由粤來申寄居法界八仙橋西耀記烟間樓上向蔡索資數次僅給洋兩元内有一洋且係銅質向蔡理說被其痛毆林氏憤極自縊身死經烟間主通知蔡欲自行收殮被法界包探查知禀出捕頭麥總巡傳該圖地保協探報縣請騐昨日縣主汪大令帶同刑仵蒞塲相騐騐得實係自縊身死並無傷痕當塲塡明屍格蔡交捕房帶回押候解堂訊核（臨） 
[上海縣移提命犯]  
　　前者粤人胡阿福在美界吳淞路因瞿和甫攫取洋葱向之追趕舉足踢之以致受傷斃命上海縣相騐後將胡暫押公廨昨縣差至廨投呈移提公文廨員判胡送縣歸案訊奪（力） 
[會訊麫粉公司糾葛案]  
　　英商增裕麫粉公司控華商水愼相不交麥子不出麫粉一案昨日上午九點半鐘英德副領事蒞廨會同讞員　司馬覆訊原告高易律師稱上次訊至廠中機器停止皆因被告不交麥子之故有廠中管機器洋人遂日報單爲証兹特呈閱被告担文律師卽將原告供詞駁詰並將上年六月起每月廠中實存麫粉若干包按月聲明再被告所定之麫粉四萬一宗又二萬三千包一宗此二宗是否依期交貨原告洋人稱不無稍有參差被告律師謂被告之交麥子與原告之交麫粉事同一律交貨旣有叅差交麥豈無上下之理彼此均要通融買　葉愼齋禀稱前者曾嘱被告來出貨並有信去嘱其將麥子送來豈知載來之麥七船内有數船經騐麥洋人騐過與原樣不符實不能用因此不收現將麥樣呈騐被告律師察得永愼和之信係寄與李佐朝者李爲該行老買辦己辭出數年此信安能作憑且信中並未提及出貨之事又據朱啓盛投稱爲增裕副買辦因前次廠中不收被告之麥由商人親至船上取一斗篩出卽是所呈之樣因此不收後來之船亦是如此照此樣與原樣比較不過四成被告律師問尚有别家之麥否朱稱尚有和記陳焕記新記等均係主願管廠洋人混特投案候質被告律師詢以李姓老買辦是否在葉買辦之前混特稱葉買辦之前尚有别人被告律師卽令該洋人將二次定貨六萬三千包如何交貨詳細說明該洋人將逐月所付之麫粉一一詳說中西官互商之下判於六月初一日卽禮拜六上午再訊原告律師請堂上諭令被告存銀若干在公堂因原告要將存廠之麫粉拍賣如有虧耗卽將存款扣除被告律師不允謂現在曲直耒分被告安能存銀且各貨價值例須于封河之前大漲斷不致虧耗故不能允原告之請關司馬與德君互商後判如原告欲將貨拍賣須兩造律師商同辦理（力） 
[上海縣案]  
　　前日　北巡局函送登奎戳傷余于氏等男婦四人到縣訊縣主汪大令於四點半鐘升訊飭仵驗得于氏刀傷屬實傳訊伊子余狗子供稱張欠母親會洋十八元向索不還反將伊妻王氏自行毆傷昇至小的家内圖詐不遂復將母刀傷頭額乞究王氏供亦相同張供因妻王氏時與狗子犯姦串詐小的並不欠洋亦不傷人乞鑒大令喝令掌頰一百五十下笞責二百下鞭背二百五十下著釘鐐收禁再究王氏發堂留養于氏著子舁回自行醫治○陳福生偕同小毛控周友招盗去棺木前晚汪大令提案訊問陳供向小毛租地四分厝棺二具近　周搬匿無蹤爲此控究小毛供有田七分係在廿五保十圖西門地方除租四分與陳姓外餘售與友根不知如何將陳之棺柩扛去大令判周限十天内將棺舁回如違提辦○鐘福控王全發盜賣地址亦經汪在令訊問鐘供在本城廣福寺前開設老虎社有地址七厘被王私自盜賣乞鑒王供多支吾大令查核單契祇有四厘判王將價繳出向原主　回鐘協差將契註明祇有四厘不得另佔官地斥退○沈金卿虧欠張時公借洋一百元一案訊押後現己理楚張前晚到案求銷大令准之○被控虧欠在押之孫雲豐近因患病甚重由葛義泰朱錫康兩家到案保大令飭傳至案判人銀並保趕速理楚一事） 
[總工程局記事]  
　　連日工程局因向居户補收漏捐以致互相口角被扭到局局董諭各司事以後如有頑衣恃强抗捐准卽禀由局中派丁傳訊毋得專擅扭局○日前同益里萬公館失竊衣服等物報由總工程局諭令偵探限緝未獲昨由局董傳各探到來諭限两天趕速破案如延比究不貸○崇明人某甲有箱子一只内儲洋八百元小洋三百角及零物等乘永裕公司輪船來滬在馬頭起岸雇野鷄挑夫送至太平馬頭某客棧詎被逃走當卽報局飭探查緝○王陳氏控吕阿坤欠租屋　十元零六角正裁判官孫明府判交保限三天繳清○德大柴行主徐耀山控烏山船户吳分秋欠貨欵及借洋共二百九十元常將船據抵押還過三十六元其餘拖欠不還明府判管帮鄭友根令將吳船推抵該行作價三百天再找洋五十元完案○謝順餘控王家馬頭楊萬順鐵店主楊桂生積欠房租三十餘千現須加租又不應允求請押遷明府判按月加租一千五百文前欠租洋限即繳清○芾家渡生大花行將溺桶置於門口八十四號巡十勸令移開被該行糾衆將巡士扭毆並將警笛警棍奪去當將店司謝阿土扭局明府判押候傳行主到案再訊○如意街醫生徐子昭欠警察月捐三月司事來收不付徐女某氏赴局訴稱將伊孫推跌氏亦受傷等情明府將氏斥退候傳徐到案補捐○張少蘭前控伊媳張陳氏向領不認奉判候伊子到案復訊氏發堂兹張己邀同氏父陳桂堂并伊子寳宗至案明府以陳氏不應私逃判戒責二百下著張父子領回管束（尺） 
[公共公廨早堂案]  
　　著名流氓張全標因糾黨戳斃顧德勝經包探朱順拿獲於昨解究張供顧係和尚阿毛所戳與小的無干况小的患足疾在家安能行兇襄讞孫明府以其刁狡商之德繙譯師謀君判發押西牢以儆○施阿和與其同黨在新記浜將開外園木噐店之任新保扭住兇毆任逃至胡家木橋有利記馬房馬夫阿大至佯代勸解隂實助施蜂毆俄而擲入浜内近處某洋人向而赴救人各逃散祇候施一人於昨晨解究任投訴前情包探沈阿岳禀稱尚有在　两人未獲况新記浜左近時有各馬夫在彼横行請究明府判施發押捕房一月○金阿三竊劉東記黄荳由捕解究判押十天○何與明失去小孩疑婦人姜李氏馬耿氏所拐因之口角互相兇毆由捕解究明府判交官媒押候查明下禮拜六解訊○朱阿春與楊阿炳串竊日本人帽子報捕解究判各押捕房十四天○前者湯洪山被退廬主人江鏡如控竊綢衣一案解究不認判押候查明再訊昨解案復訊包探竇如海禀稱查無實証明府判交保開釋○流氓王阿大在六馬路攫取女人王阿保手内牙扇報捕拿究明府判押半年○開永安棧之廖錦山被人控吉爲包探王長貴解訊判交保候訊○蔣阿小誘拐湯學生之妹由捕解究判押候查明下禮拜六解訊○曾經犯事判押一月之湖南人陳壽康住居新閘兹又與司閽范海山口角互毆由范報捕解究明府判罰洋五元充公○姚阿根爲顧長春控告　案判過堂復訊○施立記藉端將高阿生兇毆判押五天（力） 
[美租界捕房事]  
　　某艦兵乘醉至百老匯路滋閙由印捕拘入押候醒釋○王金全掩入西華得路陳來友家圖竊由陳撞見扭入捕房押候查辦○李阿三與陳阿順在漢辟禮路索欠互扭至捕房聲訴捕頭以　錢債飭投公廨控告○江阿二在西華得路向小販顧仁寳强賒食物不遂互相兇毆由九十七號印捕一并拘入捕頭以江非善類飭押丐牢一天（似） 
 
