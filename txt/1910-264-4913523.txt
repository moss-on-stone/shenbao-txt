# 1910 - 264 - 4913523

 

Page 1

 
 
   
 
 

Page 2

 
 
[交旨]  
　　八月二十日軍機大臣欽奉 
　　諭旨御史趙熙奏京師考試法官請嚴飭法部認眞辦理一摺考試法宫關係重要著法部妥籌辦理母滋弊端欽此 
論說 
[論制定憲法之方法（三）（續）（心禪）]  
　　一憲法上人民之權利甲參政權民權之最著者。莫如參政。立憲之國。凡屬政治。人民皆有參預之權利。如選舉權。被選舉權。爲官吏之權。任公務之權。無不於憲法中規定之。乙請求權立憲國家。覘國民之利病。知政務之良否。故賦。與人民以請求之權利。如人民之所有權及債權等類。有損害之時。使人民提起訴訟。有請求裁判之權。丙自由權國家對於人民。非違背法律。不得干預。如身體無故不得檢查。住所無故不得侵入。書信無故不得窺拆。而一切信敎言論出版集會結社并移轉居住等自由國家皆不得而阻抑之也。 
　　二憲法上人民之義務甲從兵義務内以謀地方之靜謐。外以固國際之防衛。非兵不爲功。而兵則凡受法律之保護者。皆有服從兵役之責。故適合徵兵令所定資格。即當履行從兵義務。蓋非此不足以資保衛也。乙納稅義務政府行政。爲國民謀幸福。而非稅無以支給之。故國民旣受。 
 
 
 

Page 3

 
 
其保護之利益。即當有納稅義務。蓋不如是不能維持一國之行政。而國民即間接以失。其保。護之利益也。 
　　按此則人民立於憲法上之地位彰彰明矣。中國古無所謂憲法。故强凌弱。衆暴。寡言語動作。多非法之禁令。刑罰訟獄。無公正之判斷。是皆權利不明之爲害也。有召募而無民兵。不足以資防衛。多苛派而少正稅。不足以制國用。是皆義務不明之。爲害也。然則人民之權利不規定。即國家無保護之方法。人民之義務不規定。卽國家無保護之實力。由人民一方面視之。固有權利義務之别。而其所以保護人民則一也。制定。憲法。豈可以。此爲緩圖乎。各國憲法中。於人民權義之所在。辨之甚明而。析之綦詳。蓋亦以法律之作用。大半以人民爲前。提憲法者。法律之大綱也。於保。障人民之意。不先申其大義。則旨者旣不。知法律之當服從。賜者又不。能以法律爲護符。相爭相奪而禍變作矣。故人民。之急宜保。護雖稍明。法學。者類能言之。而保護人民。不於制定憲法時。斟酌而。損益之。終非計之。得也。立法者可不愼哉。 
　　第四議會權限問題 
　　萃一國之。聰明才智而評衡政法。是爲議會。議會之。設誠國家。盛事也。何也。芻蕘之。論聖人。勿棄。天下興亡。匹夫有責。在上者。旣不能於萬機之。暇躬親民事。在下者亦當抒其一得之見。共籌國政。於是相鼓相盪而議會。形成矣。雖然。議會之效用。如何而發生。議會之實力。如何而鞏固。此亦。一研究之問。題也。各國議會。無不於憲法中規定其大意。蓋有。說焉。夫人民之參預政。權自議會始。議會之陳述政見。自憲法。始期議會之成立。而不於憲法中有所規定。則亦形存而實亡。何以故。以權限不明。而言事無所憑藉故。今中國士夫。紛紛請開國會。而國會之權限。尚未明訂。則其基礎不立。旣無以神其效用。更無以展其實力。議會雖設。將何。所根據以爲爭執是非之地。故制定憲法。尤不可不以議會權限問題。爲當務之急。蓋議會之享有完全參政權也。藉憲法以證明之。憲法上。權限有失中之。弊議會即陰受其禍。其間一得一失。關係匪輕。試依據各。國憲法。而縷述其權限如左。（未完） 
[專電]  
　　電一（北京） 
　　資政院擬定監國臨院禮節届日正午議長副議長議員秘書官預俟門外監國至由議長引入議塲各議員行鞠躬禮軍機大臣宣讀諭旨議長跪受供置御座監國退議長率議員等恭送如初 
　　電二（北京） 
　　都察院奏遵議吏部處分摺吏部堂官應降一級留任丞參罰俸一年准其抵銷吏尚李殿林因入闈請免議奉旨依議 
　　電三（北京） 
　　有旨派出徐世昌李殿林唐景崇廷杰壽耆林紹年張英麟陳邦瑞寳熙王垿顧璜朱益藩充考試孝廉方正閱卷大臣 
　　電四（南京） 
　　勸業會正會長派帮辦向瑞琨今日乘輪護送美商團並勸諭各省紳商來寗觀會 
　　電五（杭州） 
　　全浙商界因路事危迫定念八日開大會今紳商先擬大綱三條一請恊理劉澂老兼攝總理二催繳股欵三請官宣示政府是否有進退民舉總理之權 
緊要新聞一 
[蘇撫預算九年籌備經費之竭蹶北京]  
　　蘇撫程德全奏稱查憲政編查館單列事項各省督撫所應籌備者如官制財政户口選舉審判敎育巡警並地方自治凡八事現官制官俸尚未確定而蘇屬巡警道業經設置清理財政業經開辦諮議選舉係寗蘇合力籌辦調查户口由州縣就欵開支以上四事需費較輕歲約六七萬兩節經次第舉辦尚能勉副程期目前最切要最繁重之事誠如趙炳麟原摺所舉巡警審判敎育自治四大端查蘇省巡警限於財力未能驟議擴充省城警務公所及常年警費除恊撥農工商局禁烟公所外歲需十六萬九千五百餘兩宣統四年以後進求完備歲需二十五萬五千七百餘兩商埠巡警上海舉辦在先歲需二十七萬二千二百餘兩各屬城鎭鄉巡警遞年設備約需三百四十九萬餘兩查省城商埠警費由各司關籌撥及其他雜捐各欵歲祗四十三萬餘兩各屬警費據宣統元年查報歲祗七萬餘兩自本年起迄宣統八年止應續增三百五十一萬二千餘兩司法獨立以籌設各級審判廳爲先務現擬地方初級城治各設一所地方分廳同城者合設一所鎭鄉審判先就詞訟素繁之處酌量建設蘇屬五府州及所屬三十七廳縣應設各級審判廳七十八所除高等審判廳經費擬由寗屬恊籌外計需建築開辦費五十九萬七千六百兩常年費二百 
 
 

Page 4

 
 
十七萬四千四百兩又省城模範監獄費十八萬七千六百兩各屬改良監獄費四十一萬兩共三百三十六萬九千六百兩目前可指之欵僅有停止陸軍速成學堂經費歲約三萬二千兩將來可裁之欵僅有省城發審待質改過各局所及各屬原有司法費歲約十三萬二千餘兩自本年起迄宣統八年止應續增二百七十三萬七千餘兩敎育籌備事目首以簡易識字學塾爲主要約需二百五十八萬三千兩學部奏定四項敎育師範一項約需三百七十三萬七千兩普通一項約需四百二十萬七千二百兩實業一項約需三百九十二萬五千三百兩專門一項約需一百四十五萬一千八百兩此時稅法未定經費未分地方財政無從措手兹就各項按年折算除已設立者不計外應續增一千五百九十萬餘兩原有省城學費每年尚應另增三萬數千兩以　三事飭據各主管司道分别事項列表預計共需二千六百二十八萬六千餘兩原有經費即使全屬可恃而應籌之數尚需二千二百餘萬兩至於地方自治範圍彌廣更難逐事估計前據江蘇諮議局呈送通州自治經費表說所列衛生實業善舉及各路工程各欵應續加一百餘萬元通州自治設備較早歷年用欵已逾十數萬元續加之數迺至十倍各屬方里户口雖廣狹衆寡不齊而自治尚在萌芽則需欵更當繁鉅此外尚有農工商部提倡實業各項造端宏大祗能察酌就地情形徐圖進步無從列表擬辦又陸軍部新軍成鎭一項開辦費應需二百二十萬餘兩薪餉常費應增七十一萬七千餘兩業已追加預算咨部查核蘇屬四府一州之地歲入統計不及千萬經常解協各欵十去其六本省行政已覺竭蹶萬分財力盈虚祗有此數而籌備之程限又復相迫而來旣非彌縫補苴所可圖功亦非撙節收縮所能濟事臣通權熟計按照各館部規定事項併力兼營但求略具規模亦非歲入有二千萬不可以視現在收額不足殆將及倍蓋總計數年後所不能盡之事而責其臚舉於一時預擬數年中所不可必之欵而求其籌定於頃刻皆非空言所能解决者也八月十七日奉硃批該衙門知道 
[贛撫請將統稅改征銀元北京]  
　　贛撫馮汝騤具奏略云贛省預算出入各欵每年不敷銀二百七十餘萬兩而憲政籌備各項尚不在内近准度支部電每年入欵應增一百四十餘萬兩出欵應删一百十餘萬迭經督同司道切實查核凡可增入减出之欵靡不悉心搜剔而綜計每年出入之數不敷仍鉅若不另籌常年的欵設法維持奚以副收支適合之義查贛省歲入以丁漕統稅爲大宗丁漕專取諸農我國家薄賦輕徭寛恤之詔三令五申方今偏災迭告自未便從而取盈至統稅則名取諸商而實則散取衆人爲今之計惟有變通統稅征錢舊章改收銀元以爲推行國幣之預備較之另議加稅猶爲彼善於此查贛省從前釐金章程向係值百抽十兩護兩驗四卡收足不免隠漏苛補之弊經前護撫臣柯逢時改辦統稅一道收清逐年增收稅錢一百餘萬緡皆剔之於中飽非加之於商民也近年百貨價值日益飛騰以視昔年動相倍蓰而稅率悉仍其舊名爲值百抽十實則多不及四五當此銀貴錢賤之時售貨旣照時值而完稅猶守舊章公家隠受其虧商家獨擅其利揆之事理商人具有天良亦應稍增擔負以裨時艱查目前贛省巿價每銀元一元兌足錢一千三百餘文今按現行稅率完錢一千者改納洋銀一元在商人規規近利不免輸出較增然照度支部奏定幣制以銀元爲主幣銅元爲輔幣元角分釐各以十進永爲定價不得低昻賦課稅厘皆須用以交納則將來國幣通行之後所繳銀元仍與今日所納錢數無異誠及此時將統稅改征銀元每年約可增入銀四五十萬兩合無仰懇天恩迅賜敕部核覆施行俾得督飭司道遴選妥員剴切勸諭認眞辦理以仰副朝廷裕課恤商兼籌並顧之至意八月十七日奉硃批度支部議奏 
[山西北路鹽務整頓辦法北京]  
　　督辦鹽政大臣澤公以山西省北路七十一廳州縣鹽色紛雜散漫錯出無鹽法之可言奏請切實整頓等情原摺已載前報兹將擬定整頓辦法摘要錄下 
　　一吉蘭泰鹽鹽色紅產于蒙古阿拉善旗之吉蘭泰鹽湖此鹽現擬准由水運至磧口起岸發商領運 
　　二鄂爾多斯鹽鹽色白產于蒙古鄂爾多斯旗此鹽現擬由官運局收買與吉鹽一律行銷 
　　三烏珠穆沁鹽鹽色青產於蒙古烏珠穆沁旗此鹽現擬將商辦鹽局收回官辦 
　　四蘇尼特鹽鹽色白產於蒙古蘇尼特旗此鹽現擬由官運局購運與烏鹽一律行銷 
　　五士鹽鹽有紅黄黑白四色此鹽現撥就各州縣查明鍋數令鍋户領案熬鹽不准再添亦不運銷鄰縣 
　　六東素海台鹽此鹽本係該處窮民掃土煮鹽其後鍋數日增現擬由官收回設法限制母任充斥 
　　七蘆鹽產於直隸元氏縣等處由火車或由馬嶺關等處山路運入晋省現擬由官設局與長蘆訂立合同所有蘆商原設鹽店全行撤出晋境 
　　八潞鹽太原汾州兩屬所產現擬准蒙鹽潞鹽公共行銷以抵制隣土各私兼顧潞綱門户 
　　九花馬池鹽及小鹽花馬池鹽產於陜西之定邊縣小鹽產於陜西之綏德州等處向章不准渡河今卽申明禁令不准顆粒入晋以防充斥 
[陸軍部變通任用司員北京]  
　　陸軍部廕午樓尚書 
 
 

Page 5

 
 
蒞任以來籌畫軍備事宜極爲𤍽心現以該部郎中員外郎主事等員均由文官出身補缺恐未必有軍事知識前擬一律裁汰改用陸軍學堂出身曁東西洋遊學畢業人員旣因他種阻力未能辦到而整頓軍備斷非各該司員所能勝任現擬變通辦法嗣後參用軍官所有正軍校副軍校協軍校等員均可轉補郎中員外郎主事等缺大約此議俟奏准後歲杪可以發表 
[紀資政院召集議員詳情北京]  
　　二十日爲資政院議員召集之期上午九句鐘各議員到會者一百六十餘人（原額二百名）先往注到室各簽到字并書明住址繼往驗照所騐照每員發給坐號單議事細則并章程各一份徽章一件即分入各股室散坐至十句鐘搖鈴開會總裁副總裁面南立各議員離坐起立秘書長以下面東立行相見禮一揖各就坐總裁復起立演說數語畢報告照章抽籤分股共分六股旣畢各議員退入各股室推舉股長及票選理事復報告於議長由議長宣告本院成立召集事畢十二時散會兹將推選股長理事及籤分各股議員姓氏錄下 
　　第一股股長趙炳麟理事沈林一第二股股長許鼎霖理事孟昭常第三股股長勞乃宣理事顧棟臣第四股股長莊親王理事陳寳琛第五股股長睿親王理事雷奮第六股股長陶葆廉理事汪榮寳 
　　第一股議員　全　公　壽　公　色郡王昭烏逹盟　巴郡王　逹　公　延侯爵　敬 
子爵　胡男爵　世　珣　宜　純　奎　廉　劉堪仁　文哲琿　趙炳麟　儼　忠　胡 
　駿　榮　厚　曹元中　喻長霖　沈林一　宋振聲　李湛陽　李　榘　潘鴻鼎　方 
　還　余鏡興　邵　羲　王　佐　陶保霖　李慕韓　王昱祥　劉志詹　范彭齡 
　　第二股議員　順承郡王盛將軍　博　公　陳懋鼎　趙椿年　毓　善　張緝光　李 
經畬　林炳章　胡礽泰　劉　華　章宗元　陳瀛洲　書　銘　劉春霖　許鼐林　孟 
昭常　夏寅官　馬士杰　江　謙　閔荷生　劉景烈　鄭際平　王廷揚　鄭　潢　易 
宗夔　王紹勳　李華炳　吳懷清　王曜南　萬　愼　吳賜齡　劉榮勳 
　　第三股議員　潤貝勒　鎧公　貢郡王　希公爵　志公爵　李子爵　榮　普　錫 
　嘏　榮　凱　顧棟臣　魏聨奎　文　溥　勞乃宣　江　瀚　王佐良　逹杭阿　陳 
樹楷　李搢榮　鄒國瑋　康　詠　張選青　陳國瓚　陳命官　彭運斌　盧潤瀛　米 
其光　張　政　周廷勵　劉述堯　黄晉蒲　陳榮昌　張之霖 
　　第四股議員　莊親王　振將軍　盈將軍　慶將軍　勒郡王　特郡王　司　公　黄 
公爵　榮公爵　景　安　吳緯炳　吳士鑑　陳寳琛　嚴　復　李士鈺　席　綬　羅 
乃馨　齊樹楷　於邦華　李國筠　陶　鎔　黄象熙　文　龢　陳敬第　胡栢年　黎 
尚雯　尹祚章　鄭熙嘏　李時燦　渠本翹　梁守典　楊錫田　李文熙 
　　第五股議員　睿郡王　　　公　燕將軍　多郡王　那　公　存侯爵　劉男爵　成 
　善　慶　藩　劉澤熙　王璟芳　吳敬修　郭家驥　周廷弼　徐穆如　桂　山　吳 
德鎭　胡家祺　雷　奮　汪龍光　談　鉞　羅　傑　湯魯璠　唐右楨　蔣鴻斌　陶 
毓瑞　李　素　周　鏞　高凌霄　黄毓棠　顧視高　牟　琳 
　　第六股議員　瀛貝勒　那親王　索親王　色郡王錫林郭勒盟　貝子　榮公爵墩曾 
侯爵　定　秀　何藻翔　陳善同　柯劭忞　汪榮寳　長　福　陶葆亷　孫以芾　林 
紹箕　王鴻圖　王玉泉　慶　山　籍忠寅　江　辛　柳汝士　楊廷綸　陶　峻　彭 
占元　張之銳　王用霖　劉　緯　郭策勴　劉曜垣　王廷獻　馮汝梅 
聞該院所編坐號先宗室王公滿漢外藩各世爵次宗室覺羅次各部院次碩學通儒納稅多額議員又其次各省諮　局互選議員蓋依院章分配并非簽定云 
[法律學堂乙班生可以無憾北京]  
　　京師法律學堂甲班畢業係照原官請奬其乙班學生經學部奏准除考列中等以上均給副貢出身外悉照法院編制法辦理不再按照原官請奬畢業之時亦母庸請簡大臣會考當時乙班學生因如此辦法較甲班太覺懸殊因之大起風潮其事已屢載前報現悉法部已籌有變通辦法於上月杪附片奏明略云此項乙班學生其肄業之學科畢業之期限原有之底官出身之給奬無一不與甲班相等乃甲班改用法官併免第二次考試而乙班畢業並不得免第一次考試兩相比較相去懸殊旣難持情理之平亦似非策勵人才之道當此司法獨立造端伊始多一法律畢業之人卽多一審判人才之用臣等公同商酌擬請於此項乙班學生畢業之時由學部及臣部派員會同該學堂考試凡考列中等以上給有副貢出身者按照法院編制法第一百七條第二項一律以經第一次考試合格論似此量予變通較之甲班已不見優而與僅有畢業文憑未有出身者稍有區别惟乙班入堂肄業在法院編制法未頒布以前嗣後該學堂續行開班各生及他項同級之學堂均不得援以爲例八月初五日奉旨依議 
[理藩部融和蒙漢之政見北京]  
　　理藩部日前具奏云竊維藩部豫備憲政首在振興蒙務而非將舊例量爲變通先袪阻碍則籌辦蒙務亦無措手之方溯考臣部則例多沿自國初或僅就習慣之所宜或預防訟爭之流弊今則時勢變遷萬難再襲封閉拘囿之習自應酌量變通如舊例禁止内地人民出邊開墾各條無非虞流民四出或有滋事之虞今則内外情形與前逈異凡奏准開墾之案如光緒三十二年熱河都統廷杰奏開放敖漢旗九道灣上台蒙荒署黑龍江將軍程德全奏杜爾伯特蒙旗荒地續行報墾均蒙俞允在案是政策已屬不同舊例幾成虚設且旗民交產内地早已開禁邊外自可援照施行擬請將已經奏准開懇之各旗凡舊例内禁止出邊開墾地畝禁止民人典當蒙古地畝及私募開墾地畝牧塲治罪等條酌量删除以期名實相副免致例案不符轉至擾累其已經招墾之各盟旗或酌照内地旗民交產之例許各蒙旗與民人交易報官核辦其未經招墾之各蒙旗或由各邊省督撫曁各路將軍大臣商同蒙旗奏請開放但須因勢利導勿加强迫先就内蒙 
 
 

Page 6

 
 
已經開墾各旗加以整頓以期分别緩急逐漸推行應由臣部咨商各將軍大臣督撫察酌各處情形妥擬章程咨送核定纂入則例奏明辦理總期墾闢日廣地利日開於籌邊興利均有裨益又如禁止民人聘取蒙古婦女一有現在旗漢早經奉旨通婚蒙漢自可仿照辦理現准庫倫辦事大臣三多來電亦以蒙漢通婚爲籌邊要務擬仿變通旗制處奏准成案由各邊將軍都統大臣各省督撫出示凡蒙漢通婚者均由該管官酌給花紅以示旌奬臣部舊例中民人不准聘娶蒙古婦女之條概行删除庶期民蒙聨絡漸融畛域振興新政易以措手又舊便内外蒙古不准延用内地書吏敎讀漢文公文禀牘呈詞等件不得擅用漢文蒙古人等不得用漢字命名立法之初蓋不欲其沾染漢習變其樸俗乃今則惟恐其智之不開俗之不變與昔日宗旨逈不相同近日通行各邊臣極力振興蒙旗學務昌圖等處蒙旗學堂業經奏准一體升學斷無再禁其學習行用漢文漢字之理應將以上諸例一併删除蒙古人等願延漢人敎讀公文禀牘呈詞願用漢文命名願用漢字者悉聽其便庶可漸進大同之治蒙漢意見不化自除以上各條或例案不符或應行酌改自宜先爲上請此外如查有再應變通者仍由臣等隨時奏明請旨遵行 
[京師近事]  
　　度支部澤尚書因查各省州縣官率多縱容胥役於徵收地丁稅課錢糧時任意盤剝小民竟將通用之銅元折成制錢七八文徵收加以奸紳劣董與胥吏朋比把持銀錢巿價種種弊害不勝枚舉遂致小民積怨成忿實與國課前途有碍昨特咨行各省督撫札知各地方官務當廉潔待民不准縱容差役剝削民脂暗中分肥如查有以上各情務即從重參辦　　法部廷尚書以王憲章文海瑞至奎徵隆惠黄祖詒黄德珍等官犯現已奉旨定爲絞監候罪按其情節應列入情實應勾册内昨日特飭丞叅廳將該七犯趕入今年秋審册内以便於冬至前十日具本請旨 
　　郵傳部考試留日鐵道畢業生本定每年三月八月舉行本年八月又爲考試之期有留日鐵道畢業生任關東陸守忠劉克成周正楷劉煥辰林澄波等六名赴部投呈駐　大臣咨文並呈騐文憑當經該部牌示於本月二十五二十六兩日到部聽候考試 
　　德太子此次來華外務部原擬以頤和園爲駐紥之處嗣德欽使以該處距京城畧遠恐有疏忽未允刻聞擬定仍以總布胡同之外務部迎賓館爲駐紥之處 
　　聞洵貝勒此次前往美日兩國考察海軍沿途並不多耽時日一俟考察事畢即行遄返預定十月内准可回京 
　　蒙古改設行省久有此議政府以庫欵支絀遲遲未果刻因蒙邊事棘將蹈滿洲故轍而蒙人又甚不靖故慪府又提出議案决將蒙古改設行省井擬添派總督奏簡某大臣專任其事 
　　京師高等實業學堂大加改良擴充學額前經咨請各省選派學生來京入堂肄業兹聞江蘇省已有覆文來京謂該省現無合格學生可以選送 
[時評]  
　　其一 
　　商情之苦。至今日而極。商巿之壞。燫至今日而極。而官塲之籌欵者。一若舍商更無可以取盈。之地。必百出其計。以剝削此埀死之商人。 
　　贛撫奏請統稅改征銅元摺曰。贛省釐金。向章值百抽十。今銀貴錢賤。百物騰踴。按之時值。所抽不過四五。其說似也。獨不見舶來之貨。僅值百抽五。而土貨之受其打擊者。且一一蹶不振乎。又曰贛省巿價。每銀一元。易錢千三百文。今照稅率。稅錢一千者納銀一元。而更以新幣制十百進位自解。其說似也。獨不思。釐卡扣尅洋。價本非正當之辦法。而新幣未經實。行之先。强使商人受此意外之虧耗。果持何種之理由乎。 
　　贛撫。謂將妥愼辦理。以仰副朝廷裕課恤商兼籌並顧之至意。恐朝廷所謂裕課恤商者。其用意未必如是。而馮撫損下益上之微意。則固躍躍紙上矣。 
　　其二 
　　個人之力有所不足。藉衆擎以謀挽救。此萬不得已之事也而。欲借此以爲生利之計則誤矣。 
　　夫使借此以爲生利之計。其辦法固正當。其立說能滿人意。猶可說也。乃至辦法屢易。而立說且不能自圓。則豈所以。體挽救者之盛意者歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津浦鐵路第三批借欵議定]  
　　字林報載二十五日北京電云津浦鐵路借欵之尾數英金四百八十萬磅現已商妥由中國中央鐵路公司德華銀行及中政府代表簽定合同該借欵以五釐起息限三十年後償還其價現尚未定以各省歲入增收之欵爲抵否則即與原債相同按津浦鐵路借欵第一批英金五百萬磅係於一九零八年三月三十號在倫敦柏靈兩處分募第二批英金二百萬磅則於一九零九年六月十六號開募 
[吉長南滿兩路聨絡之恊約奉天]  
　　吉長南滿兩線聨絡協約已由傳總辦堀工務長商定簽印曾誌前報兹控悉該協約内容錄誌如下一接續路軌暫以現在單軌充之相機改作雙軌二兩鐵路須在其重要車站間辦理客貨之聨絡輸運三通車坐客須在南滿車站坐換惟至貴賓車坐客則隨時由兩車站長磋商不妨在吉長車站坐換四通車搭貨須在吉長車站載換惟有時不妨在南滿車站裝換五凡通車客貨由兩車站妥爲照辦六兩車站須在其域内加 
内之一地區以便設置車票發售處至吉長車站則爲南滿站租與一地區以便貨物之裝卸八兩車站間須設一電話線以期遇事靈敏辦理九接續路軌一叚須由吉長路局興築其需欵則由南滿公司擔負一半惟其佔有權全屬吉長路局且由吉長路局管理之南滿公司則操免費使用之權十所有聨絡運費須每月開銷一次十一標準時刻則依據南滿鐘點確定 
[黑省認解軍馬介監經費黑龍江]  
　　黑撫周少帥日前接到陸軍部電稱本部奏准設立軍馬分鹽所需欵項由各該省按照所編鎭數均匀籌撥並行度支部轉咨在案此項經費需用孔亟現在各省陸續籌解貴省應攤各項銀兩務希迅速籌定即早滙部以便年内承辦黑撫接電以江省陸軍擬暫練步隊三營馬砲隊各一營所有應攤北監經費各項銀兩應照馬隊一營分攤之數先行籌解當即電復去後陸軍部不允續又來電謂北監經費奏准按照應編鎭數均匀籌撥並非僅按目前編練數目計算各省陸續電覆均已遵照認解貴省未便歧異所請先照馬隊一營攤解之處礙難照准現在試辦期迫無可再延仍請查照前電按照一鎭應攤銀兩迅速照數籌解俾符奏案兹聞少帥業已覆允照一鎭應攤銀兩籌解矣 
[伊籐紀念牌將出現哈爾濱]  
　　哈爾濱通函云探聞俄廷近議以日俄協約之成立日公爵伊籐博文實爲其告端之人去年該爵慘死於哈爾濱境内實係警察失於防範所致目下擬由該國政府提倡聨合士商在哈埠建造一極大紀念牌並於牌上叙述侯爵之平生政績以期永埀不朽并爲兩國協同之紀念 
[蒙人歡迎異族之怪狀蒙古]  
　　北京某報載烏里雅蘇台訪函云刻有俄國遞信省官順道到烏蒙人迎者如堵其數約有三萬餘人該俄官到後對衆演說謂某國現已自高麗西下且將延至滿洲中國政府萬難抵禦若一旦西侵蒙古蒙人皆將爲奴蒙人聞此號哭之聲震地該俄官又曰諸君不必深憂我來原是爲此諸君果知大局將來我必擔任保護於是喀兒之聲不絶於耳蒙人跪拜者遍地噫蒙人有俄保護矣 
[西報譯要]  
　　美總統接見洵貝勒字林報載二十五日倫敦電云美總統塔孚脫已接見中國考察海軍大臣洵貝勒並欵以盛宴 
　　廣州河南鎭火災文滙報載二十六日香港電云廣州河南鎭失火焚毁房屋二白所有無傷斃人口尚未詳悉 
分類新聞　政界 
[電飭台金温三府畫一洋價杭州]  
　　浙藩吳方伯致台金温三守電云台州啓守金華嵩守温州馮守鹽徵糧洋價每元作制錢一千文節經前司電飭並刊示通頒各屬自應遵辦乃派員密查台屬寗海仍有作價九百五十文情事金屬武義温屬泰順雖未復到恐亦陽奉陰違無怪紳民嘖有煩言希即嚴行申斥就近督委確查飭令改正勿任再事浮抑同干嚴參並先電復爲要 
[陽靈觀田租撥充自治經費江西]  
　　新建縣西鄉陽靈觀積有田租二百餘畝前經該鄉紳民呈請該縣撥充自治經費並據道士徐忠慶等先後具呈當經韓令核情批飭在案詎貢生張啓先以未經呈准之事遽行率衆盤踞唆使各佃抗租不交刻該鄉民戴廷棟等將張啓先所爲各節赴縣具控當經韓令批示以所控各節如果屬實張啓先殊屬非理着即傳諭赶緊出觀不得再事佔踞致干察究至該觀田租旣係戴黄二姓公捐則是地方公欵非同私業現當文明進化自應化無用爲有用仰候照會城自治會確切查明妥議酌提以充公用 
[警道擴張警政之計劃武昌]  
　　湖北署警道黄祖徽刻以沙巿地方係屬通商口岸旗漢雜處警務之措施較宜昌爲尤難現在宜昌已添委舒牧承蔭充駐局坐辦沙巿亦不可緩特委黎令春華帶同優等卒業警生十名赴沙切實改良又以鄂省轄地均係濱江沿河實屬水多於陸 
 
 

Page 11

 
 
水面警察亟應籌辦惟事屬創始所有章程茫無依據查九江二套口及蕪湖等埠水警均已開辦足資取法特委黄倅鴻勳前赴各該埠考查一切章程以便借鏡 
[派員查辦洞民械鬥長沙]  
　　湘撫楊中丞近據道州杜牧禀稱該州田廣文福兩洞人民因互爭山塲以致聚衆械鬥殺斃田廣洞之陳石保一名等語楊蕪接禀復當卽派委孫守之湘馳往查辦並面諭孫守令其妥爲開導飭將兩洞所藏軍械悉數呈繳以絶禍源並須勒交主謀正兇按律懲辦以昭儆戒 
[委員請穀塡倉長沙]  
　　湘省皇倉自本年三月亂後即將穀石取出平糶迄今閱四五月之久而各州縣又紛紛請穀以致倉内全數空虚楊撫以本年秋收均稱豐稔亟應就此時廣爲採購悉數塡滿以備不虞特於日昨札委沈别駕保澂廬少尉建勛分赴南洲等處採辦矣 
[司道公費實行限制奉天]  
　　東督錫制軍昨准度支部電咨略謂查各省造報宣統三年預算表内行政經費不敷過鉅司道公費亦均漫無限制當此國庫萬分拮据之際不得不力期撙節嗣後各省司道所需公費每年不得逾四萬兩之數以示限制等因錫督接電後當即箚行各司道遵照矣 
[局員限制告假之取消奉天]  
　　奉省清理財政局前因趕造預算報告甚爲忙碌是以限制局内辦公員司均不准告假離差且經正監理官禀明通飭在案現聞該局預算册報編造告竣前項限制章程亦應禀明取消業於日前禀請督憲通飭各署知照矣 
交涉 
[洋輪公司不肯承認調查表册江西]  
　　郵傳部日前札行九江關道飭將潯埠關於輪船之公司名稱船隻數目航線遠近資本多寡以及營業等項無論官辦商辦均應逐一調查列表呈報當經關道照會稅務司轉令華洋各公司查塡華商公司均已遵章塡報而英商太古怡和鴻安法商之東方德商之亨寳日商之日清均不承認此項表册陸續退還不肯照塡聞潯道刻已請部核示辦法矣 
[推事官限期商賠洋欵湖北]  
　　杜祥豐因與波彌文洋行賣貨糾葛由洋行禀由該管領事照會江漢關道札飭夏口審判見習所傳杜祥豐到案交保限期調償在卷詎届限仍未了結復由民事庭汪推事提訊判云旣稱情願了結姑再寛限十日趕將波彌文洋行商明賠償了結如仍玩延即予押究仍交原保 
軍界 
[嚴飭保守軍港標識寗波]  
　　寗波府鄧太守日前函致各屬略謂通濟兵輪在象港外測量水勢標準被毁飭令紳董傳諭遇有測量標準妥爲照料等情聞象山縣接函後當即嚴諭各莊紳董剴切開導遇有前項標準各應力爲保守母再拔毁致干咎戾並一面撰就淺俗告示分投張貼以便周知 
[撤防冋鄂軍隊之歡會武昌]  
　　鄂屬沔陽州去歲災民太多當道深慮滋事特派陸軍四十一標二營前往分駐該州新堤仙桃鎭等處鎭攝兹因秋收尚豐人心大定經鄂督飭撤防回鄂以免兵士久戌思歸昨該營樂管帶已遵飭率隊於十九日回省仍歸原營駐紥又駐防岳州之二十九標三營前經鄂督電飭撤回兹已分作三批乘輪冋鄂聞該營與駐沔之四十一標二營回原營時本標及本營留守軍官目兵悉列隊在營門外歡迎鼓奏軍樂齊唱凱旋之歌各撤防兵到營解卸武裝後卽在講堂各處置酒會讌並輪番各給假一日以便出外會謁親友 
[部催滙解陸軍學員津貼武昌]  
　　鄂護督王聘三方伯日前接陸軍部電稱湖北速成班第二期學生經費銀兩需用甚急祈速轉飭照數解到以便散放王方伯接電後當即札飭度支公所在正欵項下籌撥庫平足色銀六千七百七十兩零六錢三分五釐發交漢鎭合盛元商號滙解赴部交納 
[拼茶塲海盜拒捕情形揚州]  
　　揚州拼茶塲境西灶顧家莊董事顧兆祥家於十五日夜間被海盜搶刧該事主當即片請殷帮帶知照併茶方大使派差恊拿帶隊數棚會同潘外委冒雨疾赴海濱時正十一句鐘盜船五六隻擱淺灘邊見兵來開鎗拒捕殷帮帶即率勇回放火鎗轟打至一點鐘之久正勇朱得勝重受槍子立斃屍身被潮水淹没並失去洋槍二桿當時潮水正上查無下落該盜船隻見潮水已來揚帆而走次日吳哨官聞信當卽帶勇馳往踏勘盜已遠颺時海潮正退卽行搜尋亡勇屍身及失去洋鎗二枝均已尋到現潘外委具禀蔡管帶親往履勘矣 
學務 
[縣令贊助書吏學堂成立揚州]  
　　揚州江甘各書吏前以聞有裁汰消息組織一書吏法政學堂意在抵制裁汰嗣因前江都吕令堅不批行事遂中止近方笙如大令接任該書等重行禀辦經方令俯念各書之淘汰可憐乃推波助瀾極力贊成並代商借石塔寺爲棲息地由方大令主持廣設學額無論何項衙門之書吏均可附入以宏造就 
[鄂垣各學生紛紛剪辫武昌]  
　　陸軍第三中學堂學生劉紫綰等將辫髮薙去後該堂李監督因此大受高學使詰責謂貴堂學生未奉明諭即擅剪髮辫致文學堂諸生從而效尤實屬不成事體貴堂旣爲作甬之人卽難辭首禍之咎應請嚴加取締免壞學風李總辦不得已乃將諸剪辫者各記過一次至文學堂諸生之剪辫者現查有文普通中學生王文海已經革除又有工業中學生陶德璋等各記大過一次但剪辫之風學界業已盛行雖革除記過此風不能少戢云 
[圖書館舉定總理長沙]  
　　湘潭圖書館係就舊有之習樂所開辦前經禀請學司批准在案現在修葺房屋已經竣工所有各種圖書均陸續安置庋藏另聘管理員一人專司其事昨由該處士紳公舉本邑勸學員郭君仲屏陳君蘭葴充當總理一切章程均甚完美云 
實業 
[鎭郡各界歡宴美賓紀盛鎭江]  
　　鎭郡官紳軍商學界於二十四日在小馬頭左近琴園設筵欵待美國實業觀光團國旗交颺花香馥郁門前設軍樂廳内設細樂並有八旂中小各學堂及府中學官私公立各小學學生均蒞園歡迎午刻西賓先後蒞止與各界代表以次握手致敬然後入席樽酒聨歡交誼良篤宴畢由各界代表邀游金山名勝復至新 
 
 

Page 12

 
 
河各繅絲廠考察一周下午六時該團員齊至江邊大觀樓旅館小憩鐘鳴八時商會總理于立三君曁各團體就該旅館請該團男女各賓晚餐美賓均歡忭致謝迨夜鐘鳴十一下該團員偕乘江新輪赴漢瀕行時招商馬頭高搭彩棚並懸掛五色琉璃燈萬餘盞一齊燃點光耀如晝體育會亦奏軍樂歡送巡防隊兵士復立於馬頭擎槍致敬來賓亦揮巾作别 
[勸業道預備招待美實業團湖北]  
　　美國實業團准於二十七日抵鄂游歷刻下漢口商會預備招待窮極奢華以博美團之歡心并預派顔仲三劉寳餘兩君至南京下關迎迓湖北勸業道高觀察因美團游鄂日程定於二十九日至武昌考查各局廠在乙棧謁制府留讌現勸業公所設在丙棧與乙棧隔隣特飭公所商務庶務各科員預將乙棧鋪陳美備於棧外修建大木屏與舊有兩牌樓均綴以𣏬葉遍設電燈以備歡迎而便聨絡 
[條陳改良青田礦石辦法浙江]  
　　浙省勸業道董季友觀察以青田石素稱有名日前特札委知縣王令孝植赴青邑調查兹悉王大令業已回省向撫院及道署條陳辦法三則以備採擇（一）設立公司查青產石之山以前僅有二都現在三都四都五都七都等處均已發見土人泥於風水之說除二都外採者寥寥若能集期立一公司於二都山白洋外莊或收買土人所採之石每一元約一百五十斤或派土人入山採石每日工食錢大洋二角五分再於七都之白岩莊立一分所凡可以運銷外洋者一一加工仿造如是則利權可以操劵矣（二）採取正塊查從前開山採石皆挖礦採取洞口方圓不足七八尺人皆蛇行而入所得皆是小塊即製成器具從無盈尺者以致得價不昻惟二都山外之白洋莊可取大石七都之白岩莊開採不數尺卽見石之顔色且石質甚堅刀鋸不入若開採後用火製之法黄變爲紅青變爲白白變爲黑以製各器當可通行則銷路自可大旺矣（三）雇用工匠查青田產石五色皆備土人採有凍石皆製印章其餘製成花木鳥獃人物等件運銷外洋質脆色暗雕刻甚劣惟温州工作較佳倘能雇巧匠數人赴青田山口將雕刻各法一一改良再能加意裝璜則銷路斷不致再滯矣 
[阜豫厚煤礦公司之近狀河南]  
　　河内縣憑信公司之北首栢山村煤礦前年經職商連藴輝等集股五萬金開辦名曰阜豫厚公司兩年以來出煤約錢七萬餘千近因不敷開支擬另行招股或新舊股合資接續擴充辦理開採礦產固須鉅資方克周轉也 
雜記 
[張相之孝子順孫忙武昌]  
　　八月二十一日爲南皮張文襄公仙逝一週年之期兼署藩司高文宗漢關道齊耀珊觀察巡警道黄小農觀察革道馮啟鈞首府趙毓楠在籍分省補用道劉邦驥候選知府劉洪烈與其他政學界有勢力之輩約共百餘員均在風度樓（即奥畧樓）設祭追悼而馮啓鈞等一班失意之人均悽然泣下張虎臣提軍則率同新舊軍界將佐數百人在抱冰堂虔誠致祭默祝文襄在天之靈時加佑護並招寺僧誦經懺悔以祈冥福嗚呼若而人者殆張文襄之孝子順孫也 
[鄂藩之五旬崧辰苦武昌]  
　　調任汴藩王聘三方伯於二十二日交卸護督篆務二十五日舉行五旬崧辰慶典鄂中文武紳學各員均備辦貴重珍物餽送致賀王方伯因瑞制軍索行清廉若大收壽禮恐觸帥怒爰將各珍物概行壁謝所受者不過壽屏壽對而已並聞方伯語屬僚云若瑞莘儒遲到數日我們就大𤍽閙一下現在祗好從儉備數罎花雕與諸君痛飮耳言次若有不勝其嘘唏者 
[老封翁因佔地搆訟無錫]  
　　錫紳唐錫晋現任蘇省某縣敎諭因子宗愈爲某銀行總辦家貲饒裕廣闢門庭强圈隣居荒基欲以一分六釐之粮硬佔二分六釐之地致與秦吳兩姓在縣署涉訟已有三月之久刻經該邑何令託士紳調停惟唐恃乃子聲勢尚未肯持平了結云 
[小和尚因嘲姦被殺山東]  
　　東阿縣城西有小寺子莊某姓未嫁之女與隣王姓私通一日在秋穀地野合適爲十四歲之小和尚瞥見任意嘲笑王姓怒火上升登時同姦婦將小和尚用鐮刀砍死拖至葦坑之中其隨同看坡之狗竟奔回廟中至老和尚前搖頭擺尾飼之不食揮之不去終則牽其衣出老和尚察其異尾之直至葦坑中見小和尚通身血跡糢糊横倒於地矣老和尚報案後當即將兇犯拿獲送縣究辦聞該犯擬出京錢千吊希望了結惟老和尚不肯畫押耳 
清談 
[熊司使]  
　　一人也。忽而監理官。忽而交涉司。又忽而鹽運司。數日之間。如飄蓬。如轉丸。闊哉熊希齡。一人之身。而鄂帥爭之。奉帥　之。可謂具萬有之能力矣。 
　　嗚呼。其斯以謂中國之能吏。 
[鳳將軍]  
　　今日之鳳將軍。非即昔日之鳳將軍乎。顧何以昔日之鳳將軍。簡西安留守而不就。今乃朝命榮膺。又將總制荆襄留防之子弟矣。 
　　解之者曰。彼一時此一時也。彼時爲鐵寳臣之時代。其倚重將軍也。如心腹。如爪牙如左右手。故雖有　孼其短者。而卒不得損。將軍之豪末。奏於朝。揚於廷。卒以尼其西安之行。鳳將軍乃奮其經猷爲國宣勞者。歷有年所。今者爲蔭　樓之時代。時異而事殊。中樞易。菀枯分矣。 
　　果爾。鳳將軍於此。得毋猶有今昔之。感乎。雖然。我聞荆襄間。昔之日有官將軍者。坐鎭荆江。出偏師。復武漢。移任總制。爲時名臣。今日之鳳將軍。其亦聞風興起焉否。而况鐵帥鎭江寗。鳳帥鎭荆州。滔滔江水。一脉相通。江鄂之風光。雖大異於京闕。然舊時石交。共事聨圻。朝廷於將軍。爲不薄矣。寄語鳳將軍。遵時養晦。好建殊勛。愼毋鬱鬱居此土也。 
雜著 
[優語錄（國維）]  
　　元錢唐王曄日華嘗撰優諫錄。楊維楨爲之序。顧其書不傳余覽唐宋傳說。復輯擾人獻語爲一篇。顧輯錄之意稍與曄殊蓋優人俳語。大都出于演劇之際吳自牧夢梁錄謂雜劇全託故事。務在滑稽。洪邁夷堅志謂俳優侏儒。周伎之最下且賤者。然亦能因戲語而箴諫時政。世目爲雜劇然則宋之雜劇。即屬此種。是錄之。輯豈徒足以考古。亦以存唐。宋之戲曲也。 
　　咸通中。優人李可及者。滑稽諧戲。獨出輩流。雖不能託諷匡正。然智巧敏捷。亦不可多得。嘗因延慶節緇黄講論畢次及倡優爲戲可及乃儒服險巾。襃衣博帶。攝齊以升崇坐。自稱三敎論衡。其隅坐問曰旣言博通三敎釋迦如來是何人曰是婦人。問者驚曰何也。對曰。金剛經云敷坐而坐或非婦。人何煩夫坐。然後兒坐也。上爲之啓齒又問曰太上老君何人也。對曰亦婦人也。問者益所不喻。乃曰道德經云吾有大患。是吾有身及吾無身吾復何患。倘非婦人。何患乎有娠乎。上大　又曰文宣王何人也。對曰婦人也。問者曰何以知之。對曰論語云沽之哉。沽之哉吾待賈者也。向非婦人。待嫁奚爲。上意極歡。寵錫甚厚。翌日授環衛之員外職。（　　彦休唐闕史） 
僖宗皇帝好蹴踘鬭雞爲樂。自以能於步打。謂俳優石野猪曰。朕若作步打　士舉亦合得狀　。野猪對曰或遇堯舜禹。湯作禮部侍郎。陛下不免且落第。帝笑而已。（孫光憲北蕚瑣言） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏酌擬議事細則及分股辦事細則摺]  
　　奏爲酌擬資政院議事細則及分股辦事細則謹分繕清單恭摺仰祈聖鑒事竊臣等前於宣統元年九月十三日會奏擬訂資政院議員選舉章程並聲明議事細則等項由臣等陸續籌擬隨時奏陳等語奉旨依議欽此欽遵在案查資政院院章爲將來上下議院法之始基提綱挈領義主賅括而議事細則等項所以規定院内會議治事之方法曲防事制義取謹嚴外國議院制度於議院法之外一切會議治事方法均各另定規則與議院法相輔問行故各議員有所遵循咸盡厥職本年九月爲資政院開會之期所有議事細則等項亟應詳細釐訂以便施行臣等迭與臣院協理帮辦各員悉心籌商尅期屬草謹擬就資政院議事細則分股辦事細則各一種其議事細則一種爲整理議事之規律自召集開會以迄停會閉會曁附則計十二章凡一百五十條其分股辦事細則一種凡議員分股及股員辦事程序無不明晰規定以爲議事之準備自分股股員以迄會議錄叅考文書曁附則計十章凡六十四條議事細則所定以第四章會議爲主而第一章至第三章則會議之先預爲籌備之事也第五章至第十章則會議時應行遵守之事也第十一章第十二章則會議後應辦各事及本細則施行改正之事也分股辦事細則所定以第七章會議爲主其餘各章曰分股曰股員曰股員長及副股員長則股員會之組織也曰分科曰審查長曰額外股員則分科會及額外股員會之組織也曰審查及報告曰會議錄及參考文書則股員辦事之通則也議塲内全院會議則適用議事細則議塲外股員會議則適用分股辦事細則二者性質雖異效用兼資臣等斟酌釐訂討論再三要必以院章爲本而又不背各國議院之通義節經公同商榷意見相符謹分繕清單恭呈御覽伏候聖裁俟命下之日即由臣等遵奉施行所有酌擬議事細則及分股辦事細則各緣由謹恭摺具陳伏乞皇上聖鑒訓示再此摺係資政院主稿會同軍機大臣辦理合併聲明謹奏（議事細則及分股辦事細則已載昨今兩日要件欄閱者注意） 
國外新聞 
[飛船家功成身殞]  
　　二十五日倫敦電云飛越阿爾浦山之飛船家沙樊君因落地時受傷過重業已逝世米蘭飛船會已將沙君應得奬金二千磅付與其弟 
[柏靈挑煤夫罷工後之暴動]  
　　二十五日倫敦電云栢靈挑煤夫現同盟罷　自星期一日晚間起時與警察衝突前後戰鬥三次亂民亦附和罷工之人以碎石酒瓶向警察亂擲時或開放手槍昨夜有與工黨表冋情之人由窗間以瓶皿花盆陶器擲擊警察警察皆拔刀在手并開勃洛恩短銃向窗轟擊傷者九十人受重傷者十三人警察受傷者兩人 
[英員上書請增戰艦]  
　　二十五日倫敦電云英國海軍大將貝萊斯福君上書首相愛斯奎士君謂明年除興造奪雷諾脫式戰艦五艘外尚應急添奪雷諾脫式戰艦七艘則國家始可賴以安固蓋德意奥二聨盟國明年擬造之戰艦共有十三艘或十四艘之多英國若不照此辦理則大局阽危不堪設想至艦隊之能力須視其實行之事務而定貝君又謂地中海應駐精强之海軍艦隊遠東亦宜有强固之枝隊俾便保護各屬地及印度英人之利益至所需經費可由國債内籌措 
[英國詆毁陸軍案判决]  
　　二十五日倫敦電云英國陸軍中尉因發行小册詆毁陸軍行政被控違背律例經軍事裁判所審訊現已判定開除軍職聞該中尉本應科以重罪因英皇准陸軍大臣哈爾丹君之諫故命從輕懲罰 
[土爾其首相回國]  
　　二十五日倫敦電云土爾其内閣總理大臣哈基巴沙前在維也納與奥國外務大臣會談現已啓程遄回君士坦丁 
[美國共和黨會選舉會長]  
　　二十五日倫敦電云紐約共和黨州會昨在薩拉托茄召集到者極衆羅斯佛君已舉爲該會會長羅君共得五百六十六票副總統歇曼君共得四百四十五票 
[德皇邀請葡君遊歴]  
　　二十五日倫敦電云據葡京里斯本電稱德皇已請葡君於西十二月間蒞德遊歷現已預備極大之宴樂且將舉行閱兵式此請蓋含有極大之關係 
[南斐首相聨任消息]  
　　二十五日倫敦電云據泊利托利亞電稱巴塞君前三日内接各處來電力請其不可辭職並許竭力恊助南斐内閣其他各大臣之職如能妥爲釐定巴君或將仍任首相云 
[朝鮮總督署定期辦]  
　　二十五日東京電云日本朝鮮總督署定於西十月一號開始辦公 
[德國名員墜馬受傷]  
　　二十四日柏靈電云前任德國首相蒲羅親王近在勞特萊墜馬致受微傷 
[美國决意重防巴拉瑪運河]  
　　日本某報載十九日倫敦電云據可靠消息報稱美政府不允將巴拉瑪運河作爲中立之地擬仍照原議興造砲臺（以上譯字林報） 
本埠新聞 
[電催糖行股東來清怡和牽涉]  
　　本埠蕭捷茂糖行爲汕頭埠怡和號倒閉牽涉經惠湖嘉道移文蔡關道轉飭聶司馬傳提經理人蕭桂榮訊供一切曾誌前報前日蕭又偕同副經理陳鏡生投廨所供各情與蕭桂榮前次供詞相同當奉諭飭速行電催各股東來申清理並候將情禀明道憲核示 
[淫伶尚未解廨]  
　　已閉春桂戲園主淫伶李春來因奸騙黄朱氏案發奉公共公廨判押西牢三年期滿遞回原藉扣至昨日期滿解堂遞解回籍各情已誌昨報兹悉昨日尚未解堂因須於禮拜六帶赴總巡捕 
 
 

Page 19

 
 
房攝影留查然後再解公堂發落云 
[示禁出售賭具]  
　　一路巡警局昨出示諭云准城自治公所函開賭博一端廢時失事爲害甚深敝公所春夏兩季議事會議决勸告社會戒　賭博并禁製造賭具以清其源當經函請商會傳勸製造賭具各店鋪改圖别業七月間復奉縣照會奉撫憲札飭查禁聚賭並禁售賭具嚴促進行應由董事會函致城内警局　行查察等語查製造賭具各店舖大都開在廟園及新北門一帶約有百餘家商會祇能以口舌勸導恐未有效應請貴局出示嚴禁嗣後一切牌骨賭具不得再行製造如仍抗違即拘局究辦以除玩物而挽頽風社會幸甚等因到局准此查賭博一事向干例禁上海自開辦巡警以來歷經局區隨時拘解罰辦有犯必懲惟欲禁絶賭博應先禁售賭具實爲正本清源之計准函前因除會同各區巡官照辦外合亟出示諭禁 
[女學生竟被押娼]  
　　女學生吳惠媛近在鎭江被匪徒奚阿根奸拐來滬若居公共租界貴州路婦人王瞿氏家内已有月餘所帶衣飾典質用罄奚即托氏將吳女押與附近十一號門牌雉妓院鴇婦林王氏處爲娼前晚因該鴇逼令拉客被捕查獲拘入捕房經捕頭詢悉前情派探將該鴇並奚與王瞿氏及氏家内形跡可疑之瞿海林周金林一併拘入捕房在周身畔抄出手槍一支當飭分别管押昨解公廨請究據吳女供年十九歲安徽人父係候補道向在南京現已病故以致家道中落上月間乘火車至鎭江訪友寄居第一樓客棧内被附近三和公旅館寓客奚阿根引誘來滬寄居王瞿氏家内將女子衣飾典盡復將女押入娼寮叩求明鑒訊之奚等供均狡猾旋據包探禀稱查得奚周瞿三人與已解常熟昭文縣之盜匪張海昌等在梅里地方夥刧鉅欵逃逸等語孫襄讞核供會商美海副領事判吳女暫留本廨餘人分别押候移請昭文縣查明俟復到再行訊核 
[販賣猪仔匪徒行將遞解]  
　　粤人陳桂亭因誘騙華工出洋並販賣猪仔近在日本由大阪華領事官拘獲備文將陳派差押解乘郵船會社之弘濟丸輪船來申一面由華領事電致滬道蔡觀察諭飭探長程品三至碼頭守候迨該輪抵埠恊同租界包探將陳解由捕房轉送公共公廨經襄讞孫明府會商美海副領事判解道究辦即由程探帶回道轅奉諭發押上海縣俟備齊文牘再行遞解到粤歸案訊辦 
[新閘橋迄未開工之原因]  
　　前報紀巡警總局修建新閘橋築笆已久迄未開工兹悉延遲之故實因工部局欲將此橋改造鐵橋起除石樁警局因限於經費礙難允諾因此尚未動工第橋面日益朽爛况該處共有絲廠十餘家放工時女工等均在此橋往來車馬亦異常危險尚望有路政之責者速籌良策赶緊興工也 
城内 
[聲明逐子]  
　　某署　發員之跟隨王小松昨日具禀道憲略稱小的前　螟蛉王仁發爲子因不務正業甘入下流曾於光緒二十八年在總巡憲已故未森庭明府案下備案驅逐現因王仁發犯案發縣訊押理合禀明當奉蔡觀察諭候核示 
[先行押所]  
　　道轅探夥王仁發因吞没翠金金娥捲逃案内贓物狐嵌女皮袄杭紗女夾袄外國紗襇裙等件經探長禀奉道憲諭發縣署收押　訊前晚由襄讞員承明府研訊先據探長程品三禀明前情詰之探夥王仁發一味游供明府諭謂金表等物在爾身畔搜出尚有何辯王始叩求恩典明府判改押自新所候再研訊 
[報請驗尸]  
　　念五保四圖地保林雲卿昨日到上海縣報稱法新　界寳昌路尚德里中二十號門牌居民蕭某向在金陵貿易其妻蕭王氏不知何故突於前晚自縊而死尸妹不敢專主爲此禀　相驗田大令得報即於午後帶同官媒人等前往相驗 
[檢查遺產]  
　　已故富翁劉聽泉遺産頗饒因無子嗣被其同族卑幼出爲强爭經其第三媳劉陳氏控告長媳劉江氏同弟江某乘喪盤踞覇奪産業一案迭經由道札縣飭提劉之司帳張瑞廷及外甥曹槐江先後到縣訊明限交帳摺並經自治公所董事將劉之遺産查明實數抄單禀道備查各在案昨日田大令又派差至劉家内將貴重物件并現蓄銀洋金飾房摺田單逐一搜查開具帳單一併起出呈縣歸案以憑核斷 
[失火即熄]  
　　昨日五點半鐘老北門内允畝地某姓家不戒於火幸由巡士吹鳴警笛各洋龍馳往灌救得熄至焚毁若干容探明續錄 
[續訊盜犯]  
　　行刦西鄉法華左近王姓家之盜犯鄧海秋冷子文等二犯當時由鄉民人贓並獲解送上海縣訊供不認已記前報前晚又經帮審委　承明府提訊鄧冷同供湖南人前在滬軍營當　自斥革後承友人舉薦至諸翟鎭防營充當煮飯伙工因同友人前去不料誤走路徑當在田間拾得衣包一個正　啓視忽被各鄉民赶來指爲盜犯不由分說拘解到案叩求恩典明府得供諭謂此案人贓並獲豈容狡賴判各責二百板還押候再復審 
[虚此一拘]  
　　唐家弄十一號門牌邱姓紅木作前晚三鼓時有張子良張文元查金生等深夜賭　口角亙毆吵閙當由一路一區巡士劉書林前往阻止不服即將張等拘局巡官審訊張子良等均供認賭博不諱明府判以後不准再犯如違究辦 
[准即收押]  
　　積竊王小二素在沿　各碼頭　竊洋棧貨物前日又在虹口招商局碼頭竊取洋紗當塲拿獲解送公堂經寳讞員訊究諭著押解到縣代押五天田大令飭即收押以儆 
[道批三則]  
　　劉江氏禀批案經　縣會紳公同查　所有氏翁遺屬據自應速即交出以便查　酌辦免致久訟破家實爲體恤該氏等起見毋得藉延致千重咎仰上海縣轉飭遵照英公廨在押職商公禀批倒　至如此之鉅不思從速清理尚敢節外生枝胆大妄爲已極仰廨　查明被押人等有無被差役訛索分别辦理　德福禀批此案該縣訊斷情節究係如何仰南匯絲迅即錄案具報以憑察奪 
[縣批照錄]  
　　永和公司禀批是項地畝該公司如果買自郭輝賢不妨檢呈單契　候質訊若單據不遵吊驗所稱原賣主郭　賢不知有無其人住在何處若僅請　還草契了事則原告王榮　指名控該公司發掘伊家祖坟豈肯干休著速檢單契交出賣主投候澈訊斷不能含糊請免 
[官事]  
　　試着小吕宋領事館二等書記官山東試用知縣汪大經昨日到道禀見 
南巿 
[搜贓無着]  
　　公共租界南京路公平洋行洋東因失去郵票洋一百五十元擬係細思瞿功陶所竊旋又查得該贓瞿已匿在家内遂卽送至老巡捕房研訊不認昨由捕頭派中西　帶同至工程局協探在花衣街某竹器店内搜查並無蹤迹仍將瞿帶回究　 
[小放槍]  
　　張連奎前購有氣槍一支日昨被小孩小丫頭裝以黄荳施放悞中划船孩尤小柳子足跗受傷經其母出爲理論遂携槍扭張至工程局控究由當值處詰明原委姑念事出戲玩已由父母訓責不予深究命將氣槍存局充公張　伊父保回了事 
[吞没米價]  
　　日前南倉街廣盛米店主　伯陶同車夫馮大根將集水街　和館飯店 
 
 

Page 20

 
 
主杜瑞和扭至工程局控被吞没米三石值洋二十七元二角訊據杜供由王某來店兜售因價不合祇用五斗已給價洋四元一角餘則　回奉判杜交保限將王尋獲交案質訊迄今逾限抗未尋交昨又復訊　仍一味推諉判繳存洋二十六元着出外　到王訊究如再逾限定將該洋給原告領回 
[婦不願歸]  
　　寗波人錢金林之妻李氏去秋私行來滬訪無蹤迹刻因錢母患病前日錢同其姊趙錢氏在英租界梅芳里弄口尋見氏不肯隨歸遂騙至南巿寗紹碼頭互相扭結始由巡士帶至工程局經湯裁判審訊錢供向在裕昌紙店爲夥氏供丈夫失業難以顧家婦人即在北巿傭工所得工資由夫逐月取用今不願隨回家内恐遭誘賣判將錢申斥一番命氏隨夫姊領回以侍姑病 
閘北 
[船户已認]  
　　四路五區緝獲疑刦虹橋鎭蔣順泰南貨店之船户李阿三一名移送一區訊供不認已誌本報前日黄巡官飭將李解送總局訊辦昨奉裁判員孫大令提訊初仍不認經大令一再開導始認由混名黑鬼係寗波人雇小的之船搖至該鎭彼等登岸往刦小的實未與聞叩求寛宥大令得供後判李收押候再覆訊 
[所控無憑]  
　　馬懷良前日與胡壽增在茶館内口角經巡士喝阻不服一併拘解四路分局昨經黄巡官審訊馬供伊妻敎胡妻做絲向索酬謝洋三元因而起釁問官以馬所控無憑斥不准理 
[竊否候查]  
　　竊賊陳唐生鄭阿元前晚闖至林鴻生家樓上圖竊適林回家撞見當即扭交崗巡拘解四路一區昨由黄巡官訊供不認一味狡賴奉判陳鄭二人各責二百板還押候查 
英租界 
[移提兇犯]  
　　張阿根因在閘北砍斃徐丁山逃匿租界被包探翁松林查獲解奉訊押候警局移文到廨再核在案昨由捕房將張之同黨陳愚卿拘獲與張一併解廨復訊即經四路一區黄正巡官派差持文投案聲請移提孫襄讞會商美海副領判交來差帶回如訊無証據着仍送回本廨核辦 
[累死保人]  
　　日本郵船會社控用人李雅亭私收帳洋一千餘元昨奉公堂　訊據包探禀稱担保人謝榮春因無力代賠已吞烟身死訊之李與其母同求交保官以担保人被累吞烟斃命李實可惡着再押限七天了理如違嚴究 
[刦財屬實]  
　　匪徒朱掌甫即朱金寳因持刀紏黨在租界内搶刦行人財物由探沈阿岳查獲解奉訊押在案昨解公堂覆訊屬實官以朱屢犯搶案判押西牢一年期滿再逐出界 
[汽車傷人]  
　　本地人石勝芳現年五十二歲前日上午在九江路四川路附近行走被王阿寳所駕之四十一號汽車撞倒跌傷手足等處當由巡街捕將石車入捕房奉飭轉送仁濟醫院醫治一面即請廨飭傳肇事駛機人訊究 
[坊夥竊布]  
　　元興染坊夥王桂坤因竊主顧囑染布疋被經理人姚壽康查悉報由捕房飭探將王獲解公堂訊供屬　官判王押西牢九月示儆 
[均非股東]  
　　美商同孚洋行延哈華托律師控同康燭廠股東王康伯嵇子松朱衡宜不理承定占油請追虧損銀二萬餘兩一案前日午後由廨復訊先據愛理司律師上堂聲稱該廠經理朱錫帆係嵇子松之業師曾經借與朱銀五百兩嵇非該廠股東請察並據王康伯所延之威金生帮辦梅吉言朱衡宜所延之博易兩律師投稱農工商部册上雖有被告名字係朱錫帆暗送至商會被告均未簽字有見議朱錫榮孫楚琴等可以証明當經孫襄　會商美海副領事判朱等均交原保候擬堂諭宣布 
[不認誘拐]  
　　粤人鄺雲雲控潘文燦誘拐伊妻趙氏昨由捕房將潘與趙氏解廨復訊鄺投訴潘與其妻係在鎭安輪船上查獲求究訊之潘供鄺妻實由胞弟潘文根領來小的並不誘拐德襄　會商美廓副領事判潘與氏仍分别押候交出潘又根到案再訊 
[僅繳千兩]  
　　鎭昌莊金森德森莊席素鈴控顧彛庵不理白絲押欵並借項一萬餘兩一案昨日晚堂奉德襄讞提案　訊原告投稱此案前奉訊諭着令被告先繳現銀一千兩餘欵准其分償不料交保之後祇收到顧銀一千兩旋即避匿直至今年六月始行著保交案在押三月分文不繳應請嚴追訊之顧供實係被累求請寛限料理官判顧交一萬兩人銀並保著速　原告清理 
[不理運費]  
　　粤人董銘石控唐昌齡陸振發等不理官鹽運費銀一千餘兩一案昨日晚堂奉德襄讞復訊明白判唐還押胡交一千兩人銀並保出外帶同原告自向股東陳志雲算帳如陳不理仍着兩被告認償 
[控追貨銀]  
　　林修河林聖卿李述賢等控陳立棟不理貨銀昨日晚堂亦奉德襄讞提案復訊原告投案請追並稱東洋早經有案等語官判陳仍交保限五天理清如兩造仍前堅執定將全案人証送歸東洋華官訊理 
[拐騙綢疋]  
　　九江路廿三號綢莊控朱阿配騙貨昨由捕房將朱獲解公堂請究原告倩程選青到堂禀稱朱於上月下旬來購紡綢五疋素綢一疋囑送至天潼路二百九十號門牌收銀詎被取貨從後門逃逸報捕查獲解究訊之朱供貨在法界大興恆順兩押店内是實官判朱押候吊贓下禮拜二再訊 
[聚賭罰洋]  
　　新閘路一千八百五十一號茶館内余紅甫張仁卿又白克路十八號陳生章均因違章聚賭昨由探將三人併傳到廨訊實奉判張罰洋十五元余陳各罰洋五元一併充公賭具銷燬 
[搶取布衣]  
　　李懷有王羅金因糾黨在靜安寺附近搶取曹雲卿布衣由探查獲昨解公堂請究奉判併押候查下禮拜四再訊 
[藩委過滬]  
　　蘇藩憲陸方伯札委知縣周徵公明府守提南匯等縣烟膏捐項事宜昨日明府已由蘇乘坐火車到申庽老閘唐家弄公館定於今日前往南匯 
[不理抵欵]  
　　李明山控張壽山不埋抵欵昨由探將張傳案判候過堂　理 
[膏店失火]  
　　前晚三點餘　廣東路正豐街二百四十四號烟膏店起火當由救火會西人澆息共　房屋三間事後捕房恐有别情卽飭中西包探往查復核 
美租界 
[逃妻何多]  
　　費土生住北江西路二百六十三號其妻唐氏忽於前日背夫私　又住百老匯路七百五十五號之徐子富其妻張氏亦於前日潜逃昨由費徐二人先後報告捕房請緝捕頭准之 
[查緝拐核]  
　　張厚興住西華得路二千三百八十三號昨報捕房云有五歲之子名有木被匪拐失四尋無着捕頭允飭中西探查緝務獲 
[罰修費]  
　　龍飛行之送貨馬車昨經百老匯路馬夫李桂雲控馭不愼撞損沈炳先之人力車由捕併送捕房捕頭命李賠償修費洋三元斥釋了案 
[頑童累父]  
　　東洋車夫余德祥昨日拖車至西華得路被頑童葛小毛將車推釋致碎戤身板由余扭控捕房捕頭飭傳　父到案着賠修費外將孩領回嚴加管束 
法租界 
[賒貨不理]  
　　東林東洋莊經理謝崇華鉅康邊帶店黄瑞廷協康永洋貨店趙修梅等十一户投廨合控謙益恆號經理陳漢臣易福田前向商等各店賒去貨物計價洋一二百元不等當付有厚裕號支票迨商等屈　往收不肯照付而陳易兩人亦俱避匿當將該號夥朱啓富周德奎送究據周朱同供此事係陳易經手商等並不干預况有新德記棧内茹雲室經薦司馬判押候　厚裕茹　室到案訊核 
[欠債累妻]  
　　開木器作之陸某前向黄俞氏處借洋二百元屢索不還近又將氏壻趙子餘託漆之紅木房間器具兩副吞没逃避經氏將陸妻夏氏扭捕送究氏稍丈夫因事於十三日出門店事無人照管故爾收歇　器具已出　與人須待丈夫回來方可料理判收押限交氏夫訊究 
[越獄加刑]  
　　案犯陳洪生曾判監禁三年詎日前忽越獄脫逃現已爲探緝獲解廨　核司馬判照原　外再押加一年半 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[資政院分股辦事細則]  
　　第一章分股第一條資政院照院章第三十三條之規定分總議員爲六股其數如左第一股議員三十四人第二股議員三十四人第三股議員三十三人第四股議員三十三人第五股議員三十三人第六股議員三十三人第二條分股於召集日行之其臨時會仍接續前會期所分之股第三條各股設股長一人整理本股事務由各該股議員互推第四條各股設理事一人襄理本股事務由各該股議員用無記名法互選以得票最多數者爲當選人票同則取年長者年同則以抽籤定之前項之互選以股長爲管理員管理員於互選之日將當選人姓名報告議長第五條股長有事故時由理　代理職務 
　　第二章股員第六條資政院股員分爲二種專任股員特任股員第七條資政院於開會之始選舉專　股員定額如左預算股員二十四人决算股員二十四人稅法公債股員十二人法典股員十八人陳請股員十二人懲戒股員六人第八條專任股員之選舉由議長指定日期及各股平均額數令各股議員同時用無記名法就總議員中選舉之以得票多數者爲當選人票同則以抽籤定之前項之選舉以股長爲管理員管理員於選舉之日將當選人姓名報告議長第九條當選數股者爲本股之當選人第十條本股外當選數股者依其股之次序爲當選人第十一條專任股員有缺額時由該股議員照第八條之規定行補缺選舉第十二條專任股員非有正當理由不得辭職第十三條資政院爲審查特别事件得議决選定特任股員第十四條特任股員通常以六人爲額但視所付事件得由本院議决增至十二人或十八人第十五條特任股員由議長就議員中指定之 
　　第三章股員長及副股員長第十六條專任及特任股員設股員長副股員長各一人由各該股員用無記名法互選以得票最多數者爲當選人票同則以抽籤定之前項之互選以首坐股員爲管理員管理員於互選之日將當選人姓名報告議長第十七條股員長整理股員會之事務維持秩序副股員長輔之第十八條股員長有事故時由副股員長代理職務股員長不在分科股員之列 
　　第四章分科第十九條專任股員除懲戒股員外均得分爲數科如左預算股員之分科第一科股員八人掌審查度支部所管預算事件凡京内外衙門預算事件不在各部所管之列者皆屬之第二科股員五人掌審查外務部海軍處陸軍部理藩部所管預算事件第三科股員五人掌審查吏部民政部法部所管預算事件第四科股員五人掌審查禮部學部農工商部郵傳部所管預算事件决算股員之分科第一科股員八人掌審查度支部所管决算事件凡京内外衙門决算事件不在各部所管之列者皆屬之第二科股員五人掌審查外務部海軍處陸軍部理藩部所管决算事件第三科股員五人掌審查吏部民政部法部所管决算事件第四科股員五人掌審查禮部學部農工商部郵傳部所管决算事件稅法公債股員之分科第一科股員六人掌審查稅法事件第二科股員五人掌審查公債事件法典股員之分科第一科股員九人掌審查關於公法事件第二科股員八人掌審查關於私法事件陳請股員之分科第一科股員六人掌審查東三省順直山東山西河南陜西甘蕭新疆蒙古回部人民陳請事件第二科股員五人掌審查江南安徽江西浙江福建湖北湖南四川廣東廣西雲南貴州西藏人民陳請事件第二十條各科股員因審查事件有不足者得以他科股員兼任第二十一條各分科中不得有半數以上之兼任股員第二十二條各科股員及兼任股員由股員長指定報告議長 
　　第五章審查長第二十三條分科中設審查長一人整理分科會之事務由各該科股員用無記名法互選以得票最多數者爲當選人票同則以抽籤定之前項之互選以各科首坐股員爲管理員第二十四條管理員於互選之日將當選人姓名報告股員長轉報議長第二十五條審查長有事　時得委託該科股員代理職務 
　　第六章額外股員第二十六條專任及特任股員得於該股員中選定額外股員其職務如左一草具審查報告書案語或說帖二草具修正案三關於軍機大臣各部行政大臣協議事件四調查特别事件第二十七條額外股員長以專任或特任之股員長充之整理額外股員會之事務第二十八條額外股員由股員長指定之 
　　第七章會議○第一節股員會第二十九條股員會開議之日時由股員長指定之股員會不得與資政院同時開議其經本院允許者不在此限第三十條股員會非有股員半數以上到會不得開議第三十一條股員長應將開議日時報告議長咨請軍機大臣各部行政大臣及政府特派員到會發議第三十二條各種股員得在股員會就同一事件數次發議第三十三條股員長自預討論之時由副股員長代理職務第三十四條議長得於股員會開議之時到會發議第三十五條凡股員外之資政院議員政府特派員外之各部院衙門官對於股員會審查事件有意見者經股員長之允許得到會發議第三十六條股員會之議事以到會股員之過半數議决之可否數同則由股員長决定第三十七條股員會之開議中止展會散會均由股員長宣告之第三十八條股員會禁止議員以外之人旁聽如有秘密事件亦得禁止議員旁廳○第二節分科會及額外股員會第三十九條分科會開議之日時由審查長指定之分科會不得與股員會同時開議其經股員會允許者不在此限第四十條分科會非有股員三分之二以上到會不得開議分科會之議事以到會股員之過半數議决之可否數同則由審查長决定第四十一條審查長應將開議日時報告股員長轉報議長準用第三十一條之規定第四 
 
 

Page 27

 
 
十二條各科股員得在分科會數次發議第四十三條股員長得於分科會開議之時到會發議第四十四條分科會禁止本科股員以外之人旁聽其經審查長允許者不在此限第四十五條分科會之開議中止展會散會　審查長　告之第四十六條額外股員會準用第二十九條第三十條第三十一條第三十二條第三十三條第三十四條第三十六條第三十七條第三十八條之規定 
　　第八章審查及報告第四十七條凡股員之審查以本院所付事件爲限第四十八條各科股員應遵本院議决之審查期限分任審查第四十九條各科股員審查旣畢由審查長報告其主旨於股員長即行開股員會第五十條各科審查長應於股員會報告本科之審查事件併說明之第五十一條股員會審查畢時由股員長作報告書提出於議長第五十二條股員長應於議塲報告股員會之審查事件併說明之第五十三條股員長經股員會之議决得委託股員報告其審查事件第五十四條除議長認爲秘密事件之外股員會應將報告書刷印分送於各議員第五十五條股員會無故遲延報告之時得由本院議决改任股員第五十六條在股員會以少數被黜之意見如得到會股員三分之一以上之同意得附股員會報告提出說帖於議長 
　　第九章會議錄及參考文書第五十七條股員會之議事以速記法記載之第五十八條股員會議錄記載之事項如左一到會者之姓名二表决之數目三議决之主旨四其他重要事件第五十九條會議錄中經股員長認爲必須删除之言論得删除之第六十條會議錄有錯誤時各股員得自請更正第六十一條會議錄由股員長副股員長署名書押移交秘書廳存案第六十二條股員長依股員會之議决得聲請議長咨行軍機大臣各部行政大臣將參考文書檢送到院各股員審查旣畢應將前項文書分别送還各衙門第六十三條議員求閱會議錄及參考文書者以不礙審查事件爲限股員長應允許之但不得携出院外 
　　第十章附則第六十四條本細則與資政院議事細則同日實行本細則之修正準用資政院議事細則第一百五十條之規定 
小說 
[奇情小說鸚鵡禪（三十五）]  
　　琴宜曰君憤怒之餘。自無怪言之過甚。然吾國自由旂幟。飛翔久矣。妾於愛情。固不當有完全之主權耶。曰人之於婚姻。皆可遷就。若僕則異是。曾經滄海難爲水。除却巫山不是雲卿背吾者。吾且孑然一已。以終浮生。顧吾願復有所問。彼斐德蘭非密司得來得加之律師耶。丨曰然。彼以佛蘭登不適於已。欲售而去之。斐德蘭實主其事。蓋將求自得之。非專爲他人謀也。 
　　哈羅凝思半响。曰此一疑案也。知其地不佳。而欲自購之。不智。計其地之右煤。而勸人速去之。以爲已利。不忠。彼斐德蘭何瞶瞶至此曰。彼固　精明者。必有深意。曰深意云何。卿頗知之否二人嘵嘵稱辨。詞鋒抵觸。雖和氣未傷。而事機漸迫。琴宜曰君言令人鶻突。妾不願復有所聞。哈羅固問之曰。僕爲卿故。終不能釋然。抑斐德蘭者。果何爲欲置此石田。且彼豈資本家耶曰否。彼之資本。係屬於合資之名義。 
　　哈羅憤時嫉俗。胸中塊壘。萬斛難量。聞是言。如有所默會。乃慷慨言曰。若是則惑滋甚。財非已出。斐德蘭愈不應孟浪爲之人。之財。更重於已之財也。溯自文明大啓。善良之俗。日以更新。而一般詐僞之風。其程度亦同時增進。每見巍巍華族。炫服鮮衣。招搖閭閻。窮無所之。輒利用合資之名。逢人說項。抵掌談天。舌生華蕚。而實則隠微之間。不堪一問。營私罔利。比蛇蠍而猶毒。畫虎蒙皮。玩親朋於股掌。或垂成失敗。或百萬金錢。到手揮霍。事未立一。綫基礎。而債台已上高北斗。甚者則行同大盜。見利思遷。竟至傾筐倒篋。席捲長揚而去。嗟乎。合資。良法也。美名也。數年來。不幸被鼠輩點汚盡矣。余在社會久。此等歷史。皆司空見慣。故寗爲刻薄之論。寗我負人。不願作糊塗虫以受人欺騙。卿不習商業。安知輕重。吾因與卿有一日之。雅而斐德蘭又爲卿密切之交。請卿勿疑。吾言并。爲我傳語斐德蘭。吾儕白人。當爲名正言順之事。萬一有玷名譽。則辱及祖邦。勿第個人已也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
