# 1914 - 279 - 4914762

 

Page 1

 
 
   
 
 

Page 2

 
 
時評 
[約法會議誕生（冷）]  
　　約法會議將於今日誕生矣誕生之後其成績將何如耶約法會議者修改約法者也此次修改之後其能終約法時代而不復修改也耶無論約法會議所修改之約法如何修改之後其能悉依約法以行事也耶 
　　前之國會一無成績所謂成績者反動以産出政治會議耳今之政治會議亦一無成績所謂成績者過渡以産出約法會議耳今後之約法會議愼毋再蹈其他一無成績之可言而僅僅爲産出一種機關之機關也 
　　我常論之中國人無他用特爲一種生人之機關父旣生子子復生孫子孫遞生其成績祇有生人之作用不謂中國之議會機關亦祇類是 
命令 
[三月十五日大總統命令]  
　　甘肅都督趙惟熙呈請辭職趙惟熙准免本官此令 
[又令]  
　　内務總長朱啓鈐署財政總長周自齊呈稱山西内務司長崔廷獻前代理民政長擅將下忙銀兩任意指撥違反法令確有案據財政司長王志昂才具平庸事權旁落於應交案卷延不移交均屬有虧職守擬請免去本官等語崔廷獻王志昂着卽免官以示懲儆此令 
[又令]  
　　署財政總長周自齊呈稱山西國稅廳籌備處處長袁汝廉辦理國稅不免操切於地方不甚相宜擬請免官另候任用等語袁汝廉應卽免去本官此令 
[又令]  
　　任命金永爲山西内務司長此令 
[又令]  
　　任命李祖年爲山西國稅廳籌備處處長此令 
[又令]  
　　任命李祖年兼任山西財政司長此令 
[又令]  
　　署財政總長周自齊呈請將左右翼牲稅徵收局局長文錦免去本官另候任用等語應照准此令 
[又令]  
　　海軍總長劉冠雄呈請任命王如璋署視察應照准此令 
[又令]  
　　代理國務總理孫寳琦内務總長朱啓鈐呈據署廣東民政長李開侁呈稱考核屬吏分别舉劾請予獎懲等語現任南韶連綏靖處督辦呂鑌熙講求利獘整飭慶隅署仁化縣知事鄒其觀規畫要政息盜安民香山縣知事殷紹章措施悉當膽識過人均着以觀察使存記署南絙縣知事陳嵋溰精能穩練成績照然署順德縣知事廖鶴洲剛直廉明任勞任怨均給予七等嘉禾章以示獎勵前徐開縣知事饒光交代不清挾欵私逃前軍路局局長周醒南前潮州府稅廠委員許子立前靈山縣知事林衛羣前三水縣知事謝心凖均乘機舞獘捲欵潛逃前始興縣知事黃裔强天性涼薄操守難信前信宜縣知事林德章不候交替畏罪先逃前長樂縣知事陳演生擅自回籍致逃監犯前遂寗縣知事羅昄貪黷殃民查有實據前茂名縣知事梁樹熊交代未清遽行離縣均着交文官懲戒委員會查照辦理除陳演生已據拏交看管外其餘各員旣據稱有捲欵附逆情事着各省都督民政長一體嚴拏歸案饒光周醒南許子立林衛羣謝心準並准先由該民政長將各該員家産查封備抵以示懲儆此令 
[又令]  
　　兼代陸軍總長周自齊呈請將牛策勳授爲陸軍騎兵上校甘錫澤韓楚珩均授爲陸軍步兵中校沈壽常授爲陸軍炮兵中校高樹藩查文芳胡而章蕭漢鵬王　　張鎰馬占勝陳日昇雷鴻勳均授爲陸軍步兵少校李芳友張作楚石鍾秀劉兆蓉周寅斌張鍾鼎賀章甫均授爲陸軍步兵上尉馬志超授爲陸軍步兵中尉應照准此令 
[三月十六日大總統命令]  
　　茲修正各省荐任以上文官赴任憑附規則第二條第十條公布之此令 
[又令]  
　　孫世綸給予六等文虎章姜全我給予七等文虎章此令 
[又令]  
　　蕭良臣授爲陸軍中將此令 
[又令]  
　　郭人漳授爲陸軍少將並加陸軍中將銜此令 
[又令]  
　　交通總長朱啓鈐呈請任命章祜爲技正應照准此令 
[又令]  
　　據安徽都督倪嗣冲電稱緝獲前署六安縣知事殷葆森訊明正法等語前因豫南土匪竄入皖境該犯殷葆森在署六安縣知事任内當豫匪未到以前妄報軍情棄城逃遁以致帮匪衛隊肆行搶掠縣城因而失守實屬罪無可逭當經飭令嚴拏務獲明正典刑茲旣據獲案訊明正法辦理甚是現值匪亂未靖地方官吏有守土 
保民之責倘再有前項情事即着按照軍法懲辦以昭炯戒而肅紀綱此令 
專電 
[北京電]  
　　約法應修改部分由袁總統徵取各顧問各總長各地方長官意見飭施愚顧鼇方樞饒孟任余棨昌起草理由書已脫稿　　 
[北京電]  
　　約法會議定十八午十時開會禮節單已發布届時有總統頌詞 
[北京電]  
　　議員公費聞照政治議員例發給 
[北京電]  
　　京俄使館衛兵十七晨乘京奉車開往尼格拉齊司克各使館員及衛隊均到停車場歡送駐北洋之俄隊定二十日撤退聞英國使館亦將不久撤去一部份惟日期未定又俄國僅留高薩克馬隊四十名守衛使館德法日等亦頗贊成撤退一部但此等撤兵於中國有何益處實爲疑問卽如尼格拉齊司克之兵一晝夜卽可到京 
[北京電]  
　　中法銀行債票在歐暢消故本月又付墊欵五百萬該行曾經訂約自二年十一月起六箇月每月墊五百萬正月中止 
[北京電]  
　　袁於日前宴國務員時囑朱啟鈐亟宜切實整頓路政取締路員於客貨票尤宜獘絶風清朱已通飭照行 
[北京電]  
　　贛商會曾平齋來京求救該省市面蔡儒楷面商梁士詒帶現欵三百萬往該省添設交通分行該省久思求救於中國銀行該行無欵不能開分行惟以鹽務稽核所收稅關係開設支行於九江安慶等處故交通實力超絶有人頗倡中國銀行閉鎖論 
[北京電]  
　　段世垣被捕並牽涉某 
 
 
 

Page 3

 
 
外人在内 
[南京電]  
　　南京商民損失賠欵現已確定一百五十萬元此項現金係中央撥公債票二百萬元押於中國銀行得一百二十萬元餘由省長在各臨時國稅項下湊合三十萬元此項大宗賠欵𡩋紳主持移作興辦自來水電車各項實業 
[南京電]  
　　旗民生計局長樊溥霖現赴徐查勘河工昨省長電催速返 
[南京電]  
　　昨江𡩋縣署正法搶犯夏慶雲黃雲等七人 
特約路透電 
[北京電]  
　　白狼擊敗荆紫關官軍進逼西安府 
[北京電]  
　　約法會議定明日上午十時舉行開會禮由孫資琦執行且由議長演說議員到者可有五十七人日報公會請給入場劵以便旁聽旋據覆稱能否旁聽當俟開會後决之聞袁總統殊不以新聞記者與會爲然 
[北京電]  
　　英文北京日報載豫料約法會議修正約法後將改國務院爲諮詢院 
[北京電]  
　　聞日本現擬得中國招商局之管理權該局股份四萬股盛宣懷實占一萬三千股值銀一百八十萬兩已於光復時押與匯豐銀行漢冶萍借欵旣成盛卽以欵贖出股票押與日本某銀行按該局資本雖祇有四百萬兩其産業值銀二千萬兩然公司之中並無現欵現信日本擬貸欵該局即以該局産業爲抵押品云 
[北京電]  
　　外間近傳中政府現復承認英國在揚子江所佔之優勢且已取銷法國浦口合同一節路透訪事得悉第一問題曾於開議寗（江寗）萍（萍鄉）鐵路事宜時提及中政府迄未重行承認浦口合同則並未取消 
[北京電]  
　　聞實業銀行不日將在巴黎託法國信用銀行發行借欵法郎一百五十兆其價在九十四與九十四個半法郎之間 
[北京電]  
　　聞中政府現與奥國某公司商訂借欵英金二百五十萬鎊以充葫蘆島海軍船塢軍港工程經費 
[北京電]  
　　星期六日總統府接書謂旗人非領得餉銀則將叛變刧掠北京云云袁總統卽派憲兵長拘獲旗人數名爲首之福壽亦在其内 
[北京電]  
　　聞袁總統電促龍濟光馬安良入京而以李純代龍以張廣建代馬 
[北京電]  
　　政府通告美國公使署謂已命各官員派重兵護送願赴通商口岸之敎士 
[北京電]  
　　國務院電告建昌綏中朝陽萬壽營文武官員謂有委員偕美國工程司赴建昌一帶調查油礦地方官當派兵護衛並協助一切 
[北京電]  
　　查辦越南邊界案之委員已首途赴粤外交部派員兩人陸軍部派員一人另派軍官三員書記一員 
[北京電]  
　　俄使署戌兵今晨九時乘專車開往西比利亞僅留公使之衛隊若干 
[北京電]  
　　法政府以大勳位贈予袁總統 
[漢口電]  
　　據調查白匪蹂躪老河口情形之敎士電述平民被殺者一萬五千五百人傷者四千人 
[漢口電]  
　　楚報載長沙訪函謂湘督湯薌銘否認曾致電北京言敎士干涉拘捕亂黨一事愛汀堡敎務大會駐湘維持會會長入謁時湯曾告以此言 
譯電 
[北京電]  
　　約法會議定明。晨十時舉行開會禮袁總統將派代表蒞會宣讀頌詞並由秘書長演說各議員定期星期四日覲見袁總統 
[北京電]  
　　袁總統曾至總統府北玉帶橋外北海一部分爲黎副總統擇地興造府第當時曾調重兵清道過玉帶橋時保護尤周 
[北京電]  
　　袁總統現擬將財政陸軍处交事務全歸總統府掌理 
[北京電]  
　　今夜（十五日）由華人處探悉中國現正與日本商訂輪船招商局借欵以所有輪船及一切産業爲抵押品夜深不及細探明日再詳 
[北京電]  
　　據日本使署聲稱北京並未開議招商局借欵事且未得悉日本與該局今有何談判日使之言雖如是惟有消息靈通之數華人則堅信該局擬以産業向日本抵押借債以應急需其條件規定以大份管理權許與日本該局如歸日本管理則所有各通商口岸貴重之地址及大小輪船處置之法必大異於昔固無待言而日本旣得此局勢必藉此大加鼓勵日本在華之貿易此舉發生之政治影響將遠過漢冶萍公司借欵也 
[北京電]  
　　順天時報印刷處寓有日人一名爲警察拘去指爲新同盟會會員 
[香港電]  
　　瑙威汽船乞爾逹之遇盜被刧郵件一袋又人參值洋一千九百零六圓衣服值洋三千九百二十六圓現金十萬四千零八十六圓綜計共值洋二萬一千一百九十二圓海盜離船之前曾將船機折毁並熄爐火 
[柏林電]  
　　西門子廠宣稱彼等與三菱公司及紙廠並無交易該公司理事二人之就逮與西門子廠無關三菱公司現爲美國希萊克台堤電氣總公司代表云 
[柏林電]  
　　德華協會今日開第一次會議商實業代表到者百餘人舉前駐日大使斯乞華盛斯丹男爵爲會長漢堡有名居民洛培爾及維爾納二君爲副會長該會之宗旨乃在擴張德國在華之利益 
[柏林電]  
　　俄國國會昨開秘密會議聞係討論將國庫預備全移作軍備經費問題 
[聖彼德堡電]  
　　内閣各大臣曾在秘密會議陳述處此萬國輻輳時代不得不大增陸海軍經費理由陸軍參謀總長時亦出席 
[倫敦電]  
　　俄國因德國擴張陸軍故擬將陸軍兵力增至四十六萬人以爲抗衡之計共需馬克一百兆枚分三年籌足財政大臣豫料當無困難云 
[倫敦電]  
　　泰晤士報之價自今口起减爲一便士一日間增銷五十餘萬份 
公電 
[内務部通令停止議員遞補電]  
　　都督民政長鑒案查前奉大總統令自江西湖口地方倡亂之日起凡國會議員之籍隷國民黨者一律追繳議員證書徽章一面由内務總長從速行令各該選舉總監督暨選舉監督分别查取本届合格之參議院衆議院候補當遷人如額遞補又奉令仰各都督民政長迅卽查明自江西湖口地方倡亂之日起所有省議會議員籍隷國民黨者一律追繳議員証書一面查明本届省議會議員之合格候補當選人如額遞補各等因當經本總長釐定調查候補當選人劃一辦法通行照辦在案現在國會原有議員已於本年一月十日奉令依照政治會議議决停止職務各省省議會亦於本年二月二十八日奉令依照政治會議議决一律解散所有國會省會議員之候補當選人自應毋庸再行查取遞補前定候補當選人劃一辦法應即停止執行特此通電查照内務總長寒印 
要聞一 
[北京會議之新陳消長觀]  
　　約法會議之準備約法會議不日開會被選各員靜待資格審定完畢接有開會通告卽行出席討論國家根本大法近日大有行軍赴敵士馬齊全引滿不發之槪然此爲議員方面情形政府方面亦欲爲事前凖備以免臨時慌亂蓋政治會議之議事以有總統交議原案及各省都督或民政長所發意見文電之可循該議會不過　議審核爲形式上之通過故議事速率爲世界合議機關所未有至約法會議所議問題較爲繁多議員之或主張法理或趨重事實政府不能絶對的加以限制故將來約法會議之言論自由範圍當視政治會議爲較大然亦有難言者昨聞政府已將約法應行修改各條以及應增各點彙集成案在總統府招集各外國顧問及我國憲法專家詳加討論以便約法會議開會時將議决案提出爲該會議事底本說者目爲約法會議之準備法云 
　　國務會議之議案國務會議業已停止歷次積擱議案甚多該院孫代理以積擱議案殊非愼重行政之道日前呈請大總統擬將從前接受關於部務及法制各案交回各該部局自行討論免致貽誤等語總統頗不謂然以各該部局提交該院議案均關緊要非本部局所能解决者該院爲行政最高議事機關故有議决各案之權今旣因人數不足停止開會而未决各議案又關重要亟待解决應卽全數彙呈總統府提交政治會議代爲議决該院所請交回各該部局自行討論之處窒礙難行已批令遵照辦理矣 
　　各項委員會之添設昨聞總統府確息袁總統以財政會議雖已召集其他關於軍政邊務敎育司法交通實業各要項種種應行改革建設之問題甚多非召集各專門經驗人才詳細討論進行辦法恐不能得有利而無獘擬照財政會議辦法添設各項委員會以便從事討論實行以期盡善并以總統府中各高等顧問不乏專門經騐人才擬即分别委派組織云 
　　紙幣會議行將召集幣制局梁總裁以各省紙幣充斥籌畫匪易擬電召各省銀行銀號總理來京舉行紙幣會議從長討論救濟方法云 
　　財政會議未來爭點財政部召集各省財政人員如財政司國稅廳長來京會議一節久有所聞茲聞各省人員到京者已過半數財政部此次會議之事項雖有推行新稅整頓舊稅之各種而其目的則在須照宣統二年各省解欵之數接濟中央惟各省人員則又以鹽稅已抵外債不能動用而兵餉又較往時增加爲詞云 
[國民生計上之消極觀]  
　　旗民生計籌畫爲難籌畫旗民生計案已交政治會議現正在審查中據政治會議某君曾對人言及此案之難點則謂現在雖經議决無非舉其大略一爲旗民生計日艱政府應照優待條件而爲之籌畫一爲若以此項餉銀作抵承借五六千萬充作屯墾之用計於七年還清國家即能將此大宗减去唯其中手續上之難點又有三端（一）此借欵定必須研究此七年内果有把握使皆各有實業否（一）除屯墾外其老弱殘疾應如何安置（一）其户口調查在京者則由内務部辦理其各省調查必需費時日以上第一問題最關要緊非俟第二第三兩項切實籌定手續不能進行刻内務部已行文各省調查旗民之户口並公私産之價格聞將來其有私産者自易籌畫而公産卽移作安置老弱殘疾之用云 
　　請减田賦暫從緩議江蘇蘇松太紳士陸懋宗等請减田賦一案財政部以賦稅一項前清定例各省輕重不匀之處現在部中正擬定一劃一辦法惟此事關係國家收入一時尙難確定所請减賦之處暫從緩議已據情呈請政府鑒核矣 
　　電車公司呈驗股本北京電車公司前由高子白鍾笙叔二君在施家胡同籌辦公司事宜嗣以股本未能籌足久未開工内務部以事關地方交通亟宜進行以維公益如商力不及聽其延擱不如收歸國有聞該公司近日極力籌措已將本一百七十萬交存中國銀行呈部候驗據聞内中股東以山東籍之大連商人某某兩君最鉅共令認一百萬其餘皆零星招募集成此數云 
[改制聲中之塞外飛鴻]  
　　劃定歸綏區域之報告歸綏改爲特别行政區域前經政府議决已令飭山西民政長執行分劃區域嗣因歸綏十二縣聨合會會長雲亨等頗爲反對一再呈請政府取消旋經總統批交國務院著通飭歸綏將軍山西民政長按照雲亨等所陳各節是否有無窒礙迅卽查覆以憑核辦云云茲聞張將軍已將此事明白解釋各盟旗皆無異議張昨有電到總統府報告所有口外十二縣已經陳民政長飭綏觀察使照電劃清歸綏遠管轄請將官制宣示以便接管實行整頓聞大總統以綏遠改爲行政區域應歸地方官制内不久咨訽政治會審查報告後再行宣示實行以昭愼重云 
　　調查内蒙改省之結果内蒙改省政府曩曾命奉地張金波都督爲各項之調查張督以其調查之結果昨已電呈政府如下（一）土地面積約二萬方里其中適於農耕及牧畜約約占五分之三（二）人口約四百萬（三）畜産年産牛一百五十萬頭羊四百五十萬頭（四）農産合糧榖等項每年可收穫一千四百萬擔（五）原料年産羊皮二千萬枚其他之獸皮十萬枚羊毛二十萬斤駱駝毛六萬斤（六）軍事受軍事敎育者約一萬人其可應徵兵之壯丁逹十八萬人云 
[孔子忌日之致祭者]  
　　北京孔社本部發明陽曆三月七號卽舊曆二月一日爲孔子忌日約在社同人行禮昨届致祭之期門前先紮松坊上題萬世師表四字入門又設一坊上題道域祥開至行禮處並　結花朶如彩幔形中案及配位均設牲醴花果並陳爵帛又設祝位於西南稍偏是日社長徐琪君爲初獻饒智元君爲亞獻恊贊鍾靈君爲三獻講學員陸召棠君評議員全順君爲分獻陳鹿荃君讀祝先師及四配均主祭親獻哲位則歸分獻一切禮節均按文廟祭器樂舞錄斟酌損益繁簡得中是日來賓及觀禮者約七百餘人中有英國文學博士衛西琴君到社演說聖學精徵平生尊重之忱因見社中氣象整嚴與浙中孔敎分會陳崇一君均願入社來充社員西琴君兼約其友約翰生君亦來入社茲錄其祭文如下惟中華民國三年三月七日卽舊曆二月十一日孔社主祭員徐琪饒智元鍾靈等謹以清酌庶羞致祭於至聖先師孔子之前曰昔者鳴鳳不來嗟河圖之就　祥麟驟獲輟魯史而弗　契導於朝夕固有所不計師埀爲表天原可以無言雖太山望而將頽　兩楹之入夢魯侯聞之出涕嗟一老之　遺莫罄乎鑕仰高堅極江漢秋陽之慨終發爲立道綏動見百官宗廟之陳子臣弟友之經永昭不朽温厲威恭之範望之如生旣特筆之久書敢明禋之用舉爰考　程之緒論截稽廣牧之陳言衛歷相殊夏時不爽敬諏斯日爰率同儔望關里而馳神就京華而肅拜往者烟霾四起光暫晦而終明今茲俎豆聿新禮旣成而告備式瞻前後儼申如在之誠不腆罄香冀有格思之逹隔二千餘年以追　信私淑之可通溯七十三載之垂型仍哲人之未萎出韋編於壁裹左右願盡對圖書宣木鐸於寰中歐亞洲皆宗洙泗以此日爲合社春祠之創典卽誕辰定頻年秋饗之常經釋疑慮於征南日仍已丑開見聞於冀北歲紀某寅　尊焉親焉敢升堂而三獻美矣茂矣等釋奠於千秋並告復聖顔子宗聖曾子述聖子思子亞聖孟子尙饗 
[政府注意銀行政策]  
　　農商部近日以農業工業等銀行之組織國家須有劃一之規定俾人民有所遵守不至雜亂無章難資考核曾經該部張總長飭由部中擬定此等銀行條例以便頒布施行刻聞此次條例業已擬就昨由該部呈遞大總統核閱大約日内卽可公布又聞政府擬辦一土地銀行以便開拓近邊各地惟以資本無着刻與某國商議借入資本惟其事甚爲秘密一切内容尙未探悉云 
雜評一（無名） 
[招商局與漢冶萍]  
　　漢冶萍與招商局所謂中國商辦之兩大實業也據今日所傳之外電則二者實有同一之處境漢冶萍借日本債今招商局亦云抵押於日本人漢冶萍以盛宣懷爲大股東而招商局股東之大者亦爲盛宣懷漢冶萍入日本勢力外人多有不滿之意招商局入日本勢力外人亦有不滿之意漢冶萍借日本債而政府不承認人民起反對假使招商局抵押於日本人之說而確則日後政府亦必不承認人民亦必起反對是所謂兩大實業而有同一之處境也招商局抵押日本之說滬上未有所聞而北京之西電言之如是其言似未可信雖然今日之事秘密莫測者甚多我又何能勿信焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京京報論法人要求賠欵事]  
　　賠償革命損失一事磋議已久迄少成議近聞法人以革命損失未經中國承允遂不肯承認關稅改訂以爲要挾昨日北京京報對於法人此項要求著論闢之茲譯如下 
　　歷觀列强中某某數國對於中國之行動苟果有國際裁判之一日者必當責有攸歸也泰西文物之邦人與人間之相處旣有至當不易之定則不容絲毫侵越矣而獨於强國之對弱國也則亦以保持國榮報復國恥爲藉口以肆其不義之行爲即彼所謂國際公法國際義務者亦均不足以稍戢其凌弱暴寡之心豈非一可奇之事耶且以拳匪之變論之本館（北京京報自謂）不贅述其作亂之原因有一事所應知者則當起變之日其時之中國尙未在國際交際上佔同一之地位各國之遇中國者亦不過視之爲半開化之國旣不能有文明國之權利亦不復盡文明國之義務各國之痛懲其一千九百年之變亂也誠是也當時中國不啻與各國宣戰盡反國際交際之規則然以變亂之起彼秉國鈞者實爲之首倡各國因不能有確切適當徵創之方法亦應視罪之所在加以罰章彼中國全國國民果何所開罪而使之負賠欵之痛耶爲起變之首者李蓮英以俄人之力免那桐以日人之援免慈禧后則各國且許其回京而各國所舉以懲中國者乃不在罪魁本身而在其已入無告之窮民也而此窮民者不獨負擔賠欵之付償且須繼續供養滿洲朝廷及奢侈揮霍之皇族故彼爲罪魁者得以安樂終而國民則日窮一日以付還其當國者暴行之代價彼愛國多識之華人所堪略引爲自慰者惟在拳匪之亂爲滿洲覆亡主因之一事耳今則滿廷仍每年受有優待費旗民月餉照例發放國民全部則旣負擔一千九百年之賠欵而外債之增加復日進無已也 
　　有拳匪之亂乃有賠欵乃有一千九百十一年之革命於是中國陷入荊天𣗥地之中然而某某數國其取償中國之念較之一千九百零一年者未稍减也一千九百零一年之賠款爲懲中國之破壞邦交也而某某數國且視此爲要求革命損失賠償之先例此等行爲恐在十七世紀之海盜猶恥爲之耳中國懸於彼等慈悲心之下而彼等乘機以動勢不至吃盡中國之脂膏不止如此次法人不肯承認中國關稅改訂非俟中國允償革命損失不可無理如此誠外交史上所罕見也法國國務總理近來宣言謂法政府與歐美日本協力保持中國之統一并恢復其固有之狀况苟他政府亦視法之行動爲行動以對待中國則保持統一云乎哉恢復原狀云乎哉二年來法人在華之行動可謂適得其反凡足以增益中國者法政府常妨礙之法則向中國攫得極有價值之特權第其所以報中國者卽中國之請求極爲有理亦以卑鄙之條件對付之也法俄日三國其所用之政策似以分裂中國爲目的旣不肯扶持中國之財政亦不肯助力原狀之恢復而一方面則以秘密手叚取得路權礦權及他特權以貫澈政治之目的其他各國卽熱心保全中國欲使中國復入康寗之域復覩三國之行動亦惟有袖手旁觀大有無可奈何之歎耳 
[旅京蕪人請查盜賣國土之文電]  
　　蕪湖殷家山被唐彩亭盜賣於蕪湖新關赫稅務司爲保塋會所察覺呈請安徽外交特派員張煜全縣如事查鍾泰查辦張查兩君尙未查畢而唐彩亭聞風逃走赫稅務司遂據爲己有現已在山開挖該城紳士以其與國際前途關係甚大河南雞公山之成案可爲殷鑑因之憤憤不平昨蕪湖旅京同鄉接蕪湖函報告原委當卽在蕪湖會館開會集議除呈院部及省長外並電知張查兩君從速查辦免釀交涉原電云蕪湖關監督縣知事鑑殷家山旣屬國土尤爲鎔等祖塋所在迭次經官禁賣有案現又爲人盜賣於赫稅務司已挖土請阻止並取消僞約嚴拿盜賣人看山人按律重辦除呈院部及省長外合電陳洪鎔戚章斌彭昌福程良楷謝學霖彭昌楨程良模胡家鑫李耀稜謝塋高列爵黃錫九程式黃昌壽張光祖羅天鐸張圖瀛等二十八人同叩 
[鄂境狼烟將滅消息]  
　　外人要求近聞老河口被匪擾亂敎會洋商俱受損失美最時亞細亞勝家縫衣英美紙烟各洋行公司不被搶卽被焚腦威敎堂敎長德馬氏醫生佛樂蘭氏等均遭殺傷佛氏已傷重身故現漢口各領事已嚴詞詰問段督要索撫䘏賠償巨欵段督以洋商不能在内地貿易載在條約老河口並非商口乃因積習相沿致洋商行棧林立今受意外損失照約應不負責任第爲中外睦誼計礙難執詞駁絶爰派副官張正華會同民政長委員吴桂成馳往實地調查并查該鎭中國商人之損失以憑酌量賠䘏振濟云 
　　河口被擾原因河口之亂傳云係匪首盛裕昌率衆攻入茲悉盛匪實未至乃林鵬飛所率之一股林前年曾充湖北北伐左軍標统上年投入汴匪中充匪之支隊長林原河口鎭人熟悉情形此次陷河口係預匿匪人數百名於距鎭九十里之甲溝岩山上而勾結本地土匪流氓及不肖防軍爲之内應故倉卒至鎭變生意外蓋匪以由南陽鄧州明攻而入則鄂當道必趕急調援兵抵禦能否佔據河口尙不可必是以用此詭謀搶復卽分衆運載財物回汴一面整隊由張家集柳堰驛擬出擾襄樊現在襄樊駐軍已開至柳堰驛與匪交戰匪衆敗向新野而竄前日鄂督猶恐襄河各埠匪盜蠭起響應復添派寗軍一圑北軍二營往襄河中路張家灣沙洋等處防堵並恐其或由沙洋循堤竄擾荊州沙市又令荊州鎭守使丁槐派兵堵住荊襄交通要道以策萬全 
　　羅田敗匪情形羅麻英霍一帶現在匪氛猶未平息昨有自羅田軍中來者云日前鄂軍駐羅田縣聞匪在龔家舖卽時進勦匪約六七千人有馬五六百匹竪四方大紅旗一面上書替天行道刧富救貧白九字四號之晨與官軍接仗二小時之久連敗二陣殺匪三百餘人大旗亦爲官軍所奪匪衆復四竄入山其大股則在排田地唐家堡等處鄂軍師長蔡漢卿當設伏出奇追至銅鑼關又斃匪百數十人匪退至榆子關復戰一晝夜擊斃二百餘人官軍奪力追勦大敗匪於羅家畈九子河殺死又百餘人蔡師長現駐唐家堡胡圑長現駐九子河匪衆現在已不成大股皖贛蘇汴鄂五省之節節防守諒不久即可消滅按白狼大隊早已竄回南陽此股乃皖鄂流匪所集借名白狼以號召者 
[漢口警捕衝突交涉現狀]  
　　漢口英界印捕毆擊華警受傷一案現在官廳如何交涉秘密不使外間得知受傷巡警王義福李樹森二人經仁濟醫院醫治李無大碍已裹傷出院回區但尙未當差王警則傷勢甚重脊骨斷折能否保全性命未可預定至印捕受傷者亦有二名不過輕㣲小傷聞英領事與交涉員胡朝宗磋商擬待王義富等人傷愈公開審判請各領事觀審以昭大公此說不知確否惟當捕警互毆時有多數好事人民抛擲甎石擊打租界曾經洋兵印捕越過華界拘去四人（有一人名李小旺住張美之巷亦無恆業者）交涉員以此項捕去之人卽使有罪亦應交華官懲辦且其中有二人被洋兵撃傷者乃屢向商議引渡堅辭不允謂必由租界公堂懲辦昨該被傷之二人已在租界天主堂醫院診愈會審委員侯祖畬乃會同英副領事提訊該四人均不認有擲石之舉經印捕等再三指証只一人承認曾抛一石子英領遂定其爲首犯判决監禁捕房六星期餘三人監禁四星期期滿交保釋放侯委員當即照判畫押現聞漢口紳商以此案如此辦理將來王警受傷交涉必不能使人民滿意擬開會籌商一切爲交涉之後盾詎爲鎭守使夏口縣各官所聞卽出未嚴禁干預又警界對於此案亦甚不服有某巡官等發起擬集資公延律師辦理事爲警廳長所知亦諭禁干預矣　 
[漢口商帮理債近聞]  
　　漢口總商會去年所擬理債草章因各帮以其對於錢帮獨寛齊聲反對因此未發生效力近各帮因被錢帮逼債甚緊大爲困難於是頗悔前之反對商會爲不當不能不急求轉圜者特由各帮自組之理債處復就商會所擬草章之第一章分等辦法稍加修改通知各帮研究如有别見儘可條陳磋商修正現各帮處此困境别無異說多數承認昨理債處爰將修正之草章函送商會請速定期開會表决定案惟聞錢帮現藉收集外欠以償官錢局公項之大題不慮官廳不爲嚴追債務殊弗願依從商會前擬之草章恐開會時必又生波折也刻聞商會諸董已知錢帮之主意故以商會名義電農商部大致以漢市艱難逹於極點懇速設法維持亟請飭鄂當道緩追商人所欠公欵以免錢 
辦法爲錄於左　　（一）凡財力殷實損失輕微者爲第一等債務免利如數還本期限以民國五年爲止除已還若干其不足之數須於三年起照數撥還 
　　（二）現在營業資本及不動産抵償債務適足敷衍者爲第二等債務免利以八折償還期限以民國八年爲止 
　　（三）損失較巨勉强復業而抵償債務尙有不敷者爲第三等債務免利以六折還本期限以民國七年爲止 
　　（四）損失旣巨現雖復業但謀生計兼理債務者爲第四等債務免利以四折還本期限以民國六年爲止 
　　（五）損失旣巨確係勉力經營資本甚薄者爲第五等債務免利以二折償還期限以民國四年爲止 
以上四等均如第一等辦法除已還過若干外不足之數均於三年起照數攤還其未還分文者亦於三年起攤還至理債手續悉照商會原議無大更改 
[兩廣聨合借欵之内情]  
　　張氏之决心廣西都督陸榮廷刻已赴廣州與龍濟光張鳴岐會合而德公使哈豪森亦於此時赴廣據聞新任廣西民政長張鳴岐聨合廣東廣西向德國某資本家借欵六千萬馬克以救兩省財政之窘急與德資本家已有成議六千萬馬克之内預定分配廣東四千萬馬克廣西二千萬馬克龍都督贊成之唯陸都督微示反對故張民政長請陸都督來廣東爲協議聞民政長有此德國借欵不成不願赴任廣西之决心又德國公使之赴廣東亦與此借欵有關係現張民政長已偕陸赴桂想必已達目的矣 
　　地租之抵押年來我國借欵作抵押品者關稅鹽課相繼殆盡惟至地租一項雖外人百方窺伺政府終不敢輕於允許以國家財政命脉之所關也茲聞兩廣爲維持紙幣計由香港禮和洋行介紹向德國某銀行商借欵六千萬馬克已得財政部同意不日卽行簽約條件槪要爲償期二十五年利息五釐抵押品以廣東廣西地租充當又聞德借欵未開議以前兩廣有向交通銀行商借一千五百萬元之說以種種阻碍竟不成立迫而出借外債乃有此地租抵押之說云 
[粤官商爭持中之賭禁問題]  
　　省長之密電李省長以現在維持紙幣已經官商合力補救價格不日當有起色現查賭棍到處運動弛禁假公濟私深堪痛恨特面諭財政司凡有條陳開賭者應嚴行拒絶并擬會同都督出示禁止昨復密電留京粤官要求同意電文略謂現經修正預算粤省年减軍費六百餘萬行政司法兩費四百萬年中除鹽務國稅不計外正稅雜費收入約一千五百餘萬支出一千八百餘萬不敷祇二百餘萬尙可設法張羅增加消耗各稅剔除不急之需忍痛須臾决不爲虎作倀身受叢怨云云 
　　陶樞之投函陶樞致商界函云迭閱粤報商會請弛賭禁等事不勝詫異粤自籌抵賭禁事起經粤人絞若干腦汁糜若干血汗而目的始逹方謂賭禍永絶不再見於我莊嚴神聖民國之内不圖以紙幣低折之故竟有倡議弛禁如前之林竹鄰其人者又不圖見於殷實商人之提倡開賭者無他粤人眼光不遠無怪公是公非均無一定之價值今請設爲一問題以請敎於開賭之人曰諸君能保開賭以後紙幣可以回復原額乎諸君又能保弛禁之賭餉而政界不挪作别用乎且賭禁規復之後從此永不再禁乎抑三五年後諸君有權以禁之乎有一不能曾何異於飲鴆止渴計不如踏實地步之爲愈夫紙幣之低折其遠因由於濫發其近因由於奸商低折以售其操縱之術非由中央換發新幣萬不能堅人民之信仰且無兌換機關則無微不信恐亦難達到原額之目的諸君子如熱心爲國計不如由七十二行各圑體合力開辦銀行速認股份如粤漢鐵路三數日而二千萬之股本刻即成立則粤名譽當有爲全球所羡艷之一日倘謂暫顧目前之利不計他人之害實非鄙人所敢知矣旅桂粤人陶樞謹上 
　　委員之續派王璟芳抵省已誌昨報財政部以此事重大必須羣策羣力方克奏效故復派員赴粤會同王總辦商辦併電粤大吏云廣州都督民政長轉王小宋先生鹽院密支電計逹整飭粤幣事宜派梁士訏譚學慈劉霈伯梁慶桂赴粤會同商辦到時希爲接洽仍乞將辦理情形隨時電部爲盼財政部庚印 
　　都中之消息粤人以賭爲生活者不計其數現有奸商某等爲前清道員携巨欵來京運動解弛禁賭並帶有工文墨者數人司文牘之事近爲政府所聞已派人查訪擬將該商嚴拿懲處矣 
　　外人之干涉近日私賭之風甚熾花地一帶且有聚賭吸煙者昨廣州美總領事戴偉士函致當道以迭接寓居花地美國各敎士來函僉稱該處近有匪人聚衆賭博私吸洋烟殊爲地方治安之害應請嚴行驅逐並派兵馳往防紮以保治安等情現已由都督照派營兵前往該處防紥並指令番禺縣知事督飭該管長警一體嚴禁保護矣 
[港商歡迎王廖兩專員大會紀]  
　　十號香港華商總會開會歡迎中央特派考察各省財政商業專員王璟芳廖卲閑二君及本會中議决不贊成弛禁之人茲將是日情形詳記如下香港各商會各代表及各同人到會者約六十餘人三時開會首由主席劉鑄伯宣布開會理由略言吾粤人因紙幣之痛苦渴望中央派員來粤考察如旱望雨今王廖二君奉中央命來粤考察財政王君又係財政專家前在東三省辦理維持紙幣有效今日得王君蒞會本會同人不勝之幸旋請王君璟芳發議王君起言今日得親盛會甚爲感慰鄙人雖是奉委來粤之員請仍以商人資格相待彼此暢談旋言吾國財政前清時已極凋敝民國成立兵額比前清更多財政比前清益困若不急起整頓吾國將以財政而亡故中央方面無日不注意整頓財政次言吾國實業之不振獘在於無交通機關與大資本之銀行與外人交易往往因此受虧故鄙人到山東上海各處無日不以此兩事與各華商籌商蓋國家不從實業整頓財政必難活潑然紙幣之害鄙人前在東三省見該省紙幣低折更甚曾陳請中央電囑該省紳商設法現已有辦法但各省情形不同東三省辦法不能移之廣東至維持紙幣不能恃借外債亦不能全恃中央撥欵廣東紙幣低折廣東人自受其害卽要廣東人自籌辦法方有維持之實效中央亦極注意維持紙幣之事約五個月内定有的當辦法發表鄙人今日初來粤調查倉猝未籌得維持辦法甚是慙愧如各位有維持辦法請抒偉論當代逹政府云云劉鑄伯起言日前嚴司長家熾來港敝會對於維持辦法已屢有討論今日王君蒞會各位如有高見請發議旋由李又泉馬應彪雷蔭孫諸人相繼發議李言維持先注重裁兵以舒財政王君答言俟到粤垣當切實調查此事馬君言商人誰不信用紙幣但幣制多由政府破壞雷君則歷溯廣東紙幣低折之原因并謂政府先要堅商民信用此後政府對於宣布紙幣之實數及維持辦法不可再有變更主席起言諸君偉論恐王君不能詳記請各書所見以當條陳俾王君彙達中央旋接議禁賭事先由書記宣布陳季謀熊仲卿函大意言賭毒吾粤今省中商會善堂内竟有三數私人冒用全體名義電請中央弛禁倘賭禁一開與港中商業極有關係本會對於弛禁一事贊成與否須有所表示云云主席云今日提議此事適王君在座如有意見可由王君代達請諸君發議旋由許昭林起言開賭足以召亂之理由胡海籌言打電弛禁者係爲私利起見馬應彪言前年禁賭港商極力協助今省中又請弛禁港商亦必不贊成又言開賭必不能維持紙幣趙佩琪言粤之難治由歷年之有賭主席言廣東禁賭已加鹽稅以抵賭餉粤人已重負擔今日豈可再開賭禁馬小進言總統最痛恨賭博必不准弛禁請諸君堅持禁賭之議王璟芳亦言政府禁賭最嚴今來港見各報亦不贊成開賭可見輿論一致旋由袁英山堅持不贊成弛禁議胡海籌和議全體贊成主席先將陳李謀所擬電請中央勿准弛禁之電稿付表决後又議决由王璟芳君代達公益報記者黃耀公起問王君何時發電王君卽席擬就電文即晚拍發電文照錄如下北京財政總長鈞鑒璟佳日抵港今日華商開會歡迎對於粤省紙幣極具熱心維持别有善法全體反對開賭囑轉呈總統堅持勿准合行轉達并請代呈璟叩 
[浙紹瓦窰頭搜獲大批炸彈續聞]  
　　紹興五雲門外瓦窰頭雲音庵前日由軍警搜獲大批炸彈一事已略誌昨報茲悉此案破發原因係有人赴省向海潮寺之騎兵第六圑圑長徐樂堯處告密（徐前曾任紹屬戒嚴總司令兼清鄉主任官）謂有嵊匪等在該庵中藏有炸彈三箱意圖起事等語當經徐圑長轉報朱督卽派探員羅某等二人來紹至駐紥紹興之步兵二十二圑二營營長陳璠處派兵一排前往該庵到處搜查約歷數小時始在後進樓上松柴堆中起出皮箱三隻開看一隻滿貯炸彈均用棉絮間隔防爆發也（彈之外表係用玻壳）陳營長當令兵隊小心搬運至船一面派排長徐俊泮駐守該庵將庵尼二人道友一人連同炸彈一併帶回營中當用電話告知縣知事金彭年暨警務所長薛軼塵令將各城門并大街一帶加派兵警凡來往行人均須嚴行盤查以防奸宄俄頃金知事偕同 
 
 
 

Page 7

 
 
薛所長前往營中探問一切情形其時紹防統帶陳常益暨　區 
司令官佘鏡波亦先後戾止遂卽提犯審訊據該尼等供稱是項炸彈係於去年九月間由嵊人某等前來寄藏佛龕之下一日復來庵中以恐風聲傳出故將該物移至樓上云云陳營長以該犯堅不供認一時未易决定遂電致都督請示辦法嗣得復電謂已特派專員來紹辦理矣又此案破發後各城門暨旅館戲館等處由各機關分派上等探員嚴密偵查云 
地方通信 
[天津]  
　　陸軍飛艇到保續誌南苑航空支隊飛艇遊歷保定軍學各界聨合歡迎迭誌本報茲將十二號試演情形及歡迎人士照錄於下軍官學校校長曲同豐警察廳長張錫九軍械局總辦胡恩元直隷總稽查張善義第二師圑長南芙汀第六師留守長李輝庭以及清苑縣知事軍官學校農務學校育德中學校兩等學校法政學校法律學校等各學校全體學生均放假兩日覩演飛艇特假東關外大操場觀演飛艇當時有第二師小鼓號軍官學校軍樂隊警察廳軍樂隊合班奏樂艇飛空際樂奏雲霄觀者不下二萬餘人頗極一時之盛云 
　　電請協緝仲匪直隷行政公署昨准江蘇馮都督支電開據淮揚觀察使贛榆知事冬電稱仲八匪黨潰散昨晚由羽山前聚集二百人過贛境大溝崖土城兩村密圖北竄今晚又探該匪已到山東莒贛墅大山口又據獲匪供稱仲匪潰散仲八只偕書記張姓一人於二月嘯日由清江登船赴廣西投黃興等語希卽飭屬一體偵緝解辦實級公誼等因准此當卽密令各該縣認眞偵緝毋任漏網 
[廣東]  
　　水警廳破獲順德機關水上警廳委員蔡春華於日昨據線人楊輝南盧凱旋吴全等報稱順德地方之北海鄉胡新住宅内有黨人周之禎周之祥等組織機關並藏有軍火及運動綠林起事等情查胡新已被獲押在都督府軍法局惟餘黨未散仍擬密謀進行蔡委員據報當卽前往調查無異卽派朱排長率兵士三十名隨同乘光復兵輪並恊同廖偵探等同往該鄉圍捕該黨人聞風先遁當即搜查胡新住宅起出駁壳鎗二枝碼子一百一十七顆十𧬰無烟碼子三百四十六顆剌刀二把洋號一對警衛軍第八十八營之徽章一張其餘並無别件該委員已將以上情形具單呈報蔡廳長矣 
[蘇州]  
　　蘇垣拘獲黨人蘇省憲兵營長張君偵悉有黨人文姓同某國人於三月十四號由甯趁夜班火車來蘇當卽率帶憲兵隊四十人在車站守候至十五號早晨五鐘時寗班火車到蘇張君即上火車帶同眼線指拿遂將文姓及某國人一名一併拘獲並搜出新式手鎗五支隨卽押解蘇鎭守使署經殷君親訊後即命收押本署聽候復訊 
　　吴江學務近况吴江縣自壬子年春設立中學校本科及預科學生未嘗滿四十人而年費約五千金去年秋季經縣議會議决以該校僅爲造就少數人材起見而耗此鉅欵殊屬可惜限於今年三月底停辦將所有學生轉送省立中學而以此項經費改設甲種小學敎員講習所學生聞此議决後卽紛紛他就現留校者不滿二十人惟聞近有學務科員某君徇該中學校長之意要求縣知事將中學姑且延長一學期而甲種小學敎育講習所勢必因之擱起矣 
[松江]  
　　陷人每自陷西外錢甲與小茜涇楊董積有微嫌揑函向鎭守使署攻訐曾誌前報事後楊鎭守使將卷逕送審檢廳並謂松人心術狡險揑名圖陷本署積函盈尺稍涉操切民庶將不能甯居此案非尋常冐名圖陷可比旣經查對筆跡無可遁飾自應按律懲治以儆來者云云初級推事一再集訊錢一一供認保釋後物論譯然本日到庭唾涕交流應對失次問官笑謂此種臨時神經病非心目兩肓者不易售欺遂飭退下聞現擬移請地方廳科以二等至四等有期徒刑 
　　警界之瑣聞華亭警務長李淵甫君蒞任後内外一切銳意整頓遇有巡長缺出不聽保送懸五種資格當面考騐如一需警察畢業二需退伍軍人三需文理清通四需服務在二年以上五需疊紀大功等類現方着手編立敎練所冀宏造就昨日省長又派視察警務委員熊君來松先詣總局點騐考問旋由李君陪赴楓涇等處逐一察視 
　　騐契之議論華境人民呈騐稅不甚踴躍說者謂由於定章不平允之故蓋富家有數十百畝整數買入祇用一契者平等人家三四畞一契六七畆一契零星買入立契自多若照章每契一紙槪納資一元一角其間參差甚矣且東鄉自七寳至梅家弄一帶無論活典絶賣槪不用副契以活産抵錢者祇立活契一張交受抵人之手若其人瞞良僞揑一絶契繳費一元一角送官騐訖則將來受損害者何以自白據四鄉議論謂不如按畝徵騐稅一角較爲公允云 
[安徽]  
　　請欵續辦實業皖北鳳陽柞蠶傳習所自組織成立以來尙有可觀現因經費支絀遂致停辦頃皖北工賑委員夏詡宸君特呈請民政長擬以義賑餘欵移撥該所繼續開辦俾維實業如仍不敷再請公家補助不知能准如所請否也 
　　霍山將續設電線皖北霍山一邑向爲偏僻之區交通殊多不便未亂以前當道曾擬由六安至該縣設立電線遇有緊要事件信息不致延誤特令電局將電桿辦齊嗣因電線不敷遽爾中止刻聞電報局擬接續辦成不日將呈請都督核示矣 
雜評二（默） 
[河口賠償損失問題]  
　　賠償革命損失問題其志願較奢之國或以改稅問題相要挾也或以借欵問題相要挾也其改稅問題或以擴界問題要挾也或以路礦問題要挾也或以撤兵問題要挾也其借欵問題或以顧問問題要挾也或以鹽政問題要挾也或以官制問題要挾也每起一交涉必引動無數交涉在外人於外交上不過一種通行之牽制政策而我國當局已力竭而不能擺脫矣奈何革命損失未了而河口損失賠償之交涉又起 
[廣東自籌救濟問題]  
　　廣東以財政困乏故而致紙幣低折因紙幣低折故而議借欵而議辦銀行借欵一時難成銀行一時難辦於是賭商乘間而起然而賭禁不能開官商已公認者也不正當之收入已彰明拒絶者也蓋所謂廣東人之自籌已幾幾束手無法矣而政府之委員且謂廣東人自受之痛苦只要廣東人自籌之不能全恃中央撥欵嗚呼廣東人其將何策以自籌耶自此以往我敢决粤當道卽不准開賭而賭將遍地矣所謂其機已露者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聨合會開會記（三）]  
　　昨爲全國商會聨合會第三日開會會員到者四十五人十點五十五分振鈴開會首由書記長嚴漁三登臺報告云昨日公議添聘畢雲程君爲書記長已蒙畢君允從今已到會應請入席書記長畢雲程就書記長席（卽南商會總恊理席因顧蘇二君已編入會員席）全體鼓掌歡迎嚴書記長又云正會長周晋鑣今日因事不能主席照章應請副會長主席代表副會長向瑞琨就正會長主席嚴漁三仍回書記長席（即總商會總協理席）向代會長即出席宣言云本會會員共計一百十二人今日到會祇四十五人不過三分之二按照法律應改爲談話會十七號陳光甲起言請書記長報告本會議事細則草案嚴書記長登臺將議事細則草案共計三十三條（全案附後）逐條佈至第三條（内書開議時刻每日以午前九鐘爲始至十二鐘爲止午後二鐘爲始至五鐘爲止由本會預將提議事件編爲議事日程先期印送）十七號陳光甲起立請暫緩報告俟討論後再行續佈一百零四號貝仁元發言謂議事細則第三條開議時刻每日以九鐘爲始未免太早應改爲十鐘七十四號王亦梅起言謂開議時刻旣係九鐘爲始可不必更改仍遵前章向代正會長登檯云照今日到會人數實難表决會議事件照章到會會員須過半數方可開議照半數應須五十六人今日除到四十五人外尚少十一人恐難開議十七號陳光甲起言謂議事細則第三條並無討論餘地應請書記長將該草案續行報告向代正會長請書記長出席嚴書記長登檯將該草案續佈至第六條（内書凡會員必得全體議員過半數到會方可開議）二十八號沈聨芳起言照章須全體會員過半數到會方能開議此事甚難辦到照事應以省份論如省份能過半數到會卽可開議否則一省到一二人即到八九省人數仍不足半數仍難開議豈非虚延時日請衆討論七十四號王亦梅一百零三號周晋鑣均贊成沈說向代正會長出席云俟查明今日到會會員之省分再付表决某君（未聲明號數）起言調查今日到會會員之省份頗爲費事應於明日起到會會員須在簽明名簿上註明省份方易調查向代正會長又云照今日到會人數雖少而省份已過半數應取消談話會正式開議當付表决（全體贊成）一百零四號貝仁元起言如每省祗到一人八九省祗有八九人而省份已過半數卽行開議未免不成事體應改爲到會省份過三分之二卽得開議當將第六條改正凡會議必得各省代表省份人數三分之二到會方得開議改正後由向代正會長付衆表决（全體贊成）嚴書記長出席登檯將議事細則第七條至第三十三條逐條宣佈畢由向代正會長付衆表决（全體逐條贊成）向君又云修改本會章程案昨已議决付審查員審查應請審查員出席報告審查員一號丁長昇出席報告云昨日交付審查議案因爲時促促一時未易查竣今日樓上審查室已由多數審查員到會正在審查且尙有數人未到應俟審查完竣再行報告向代正會長云可遲一二日俟完全審查後再行佈告當付表决（全體贊成）向代正會長提出一宗商會法案計八件（一）江西事務所提議修改商會法草案（陜西事務所提出請速訂商會法案（三）江蘇常州事務所提出請速定商會法草案（四）湖北事務所提出請法制局從速公佈商會法案（五）江蘇海門事務所提出商會法意見書（六）吉林事務所提出商會總理各員改訂任事年期案（七）湖北事務所提出各事務所册報所有商會請實業司頒發委任狀案（八）江蘇無錫事務所提出整頓商會註册案是時向君因欲將對於八條之意見當宣佈遂請副會長貝仁元出席入代正會長主席貝副會長出會員席就正會長主席向遂入會員席將對於八條之意見逐條宣佈訖貝副會長出主席入會員席向就正會長主席五號盧國華百零三號周金箴一號丁長昇七十四號王亦梅等各將意見發表畢二十八號沈聨芳謂一省有總商會城鎭鄉有分商會查總商會必有帮助分商會之理然每有城鎭鄉設立商務公所商務分所作事不正名稱不一亟應取消惟總商會應與分商會極意聨絡無分階級鄙意應請正會長將以上草案交今日到會會員帶回詳細討論各人提出意見書俟明日交會付審查員審查向代正會長當付表决（全體贊成）向代正會長舉定審查員沈聨芳盧國華林敬成蔡文惠陳家斌等七人爲審查舉畢時已十二點三十五分鐘遂振鈴閉會會員均入休息室午餐 
　　午後二時振鈴開會向代正會長又提出商約案兩宗（一）江西義甯事務所提出討論條約爲議改商約之整備（二）四川事務所提出請照章參議條約由嚴書記長報告畢經衆討論二十八號沈聨芳云我國與各國所訂商約因洋貨進口稅則一事總商會公舉王亦梅黃晉臣詳細調查應請兩君將調查情形登檯宣佈黃晋臣（查黃晋臣並非會員係一百十號會員龐萊臣代表）出席登檯將洋貨入口稅輕土貨出口稅重各情宣宣佈畢五十六號劉桂馨起言中國雖有稅關而無收稅之權所有進出口稅均操諸外人之手如本國甲埠之貨運往乙埠往往徵稅數道而洋貨運入中國稅率反輕如是國貨何能發達二十八號沈聨芳謂目下部中正在與各國修改商約如欲待本會閉會後呈請修改恐已不及須先電部暫行展期俟本會將此案議决呈請參酌修訂七十四號王亦梅謂如本會電部展期後部中仍與各國簽約則此事我商界萬難承認一號丁長昇謂稅則問題對於進口稅與我商無關惟出口稅率之重關係我商界甚大鄙意務請中央减輕出口稅俾國貨暢銷如諸君電部展期修改稅則鄙人極願贊成向代正會長將此事付衆表决（全體贊成）向又提出鹽政案一件係吉林五常事務提出請規復鹽政奮制案五十六號劉桂馨云中國鹽政已由中央抵押與外人此案無討論之餘地卽使决議與爭恐亦難生效力向代正會長云如諸君以此案旣無討論之理則此案難以成立鄙意擬將此案咨送鹽政處核辦付衆表决（全體贊成）至此已三點三十分鐘向代正會長宣佈休息十分鐘各會員均出席入休息室 
　　三點四十分鐘復振鈴開會向代正會長提出一宗商會行文程式案計十五件一吉林事務所提出否認農商部令行公文程式二湖北事務所提出部定商會公文程式摧抑商權請爲力爭三甯波事務所提出取消農商部規定農工商總分各會對於地方官行文體例建議草案四浙江事務所提出京外行政各級官廳對於各省商會聨合會事務所暨商務總分會商事公斷處不應一律用令用批五浙江吴興事務所提出地方官行文商會不當用令應請部頒定式草案六江蘇海門儀徵事務所提出農商部頒定商會行文程式提起否認七廣東事務所提出要求更正商會行文程式八四川重慶事務所提出擬請變通商會行文體例以伸商權九浙江清河建德衢州事務所提出商會總理應請部委任縣署對於商會宜規定公文程式十上海總事務所提出農商部令公文程式商會暨聨合會對於京外各級官廳用呈各級官廳對於商會用令用批不洽商情請爲力爭十一又提出農商部函十二湖北事務所提出畫一文書程式十三又提出文書程式十四又提出商會重大事件逕函各省事務所核轉免致行政官廳層層隔膜十五又提出保障商界名譽請官廳於文告批示中沿用之奸商市儈等字樣槪行删去向代正會長因代於十五條之竟見欲當衆發表請貝副議長入正會長席貝君出席就正會長主席向入會員席將對於十五條之意見詳細發表畢貝復入會員席向就正會長席二十八號沈聨芳起言謂農商部以各級行正官廳對於商會欲用命令一事我聨合會誓不承認如不取消鄙人有兩種辦法足以對待一一千九百十五年二月間美國巴拿馬賽會我商界不將物品與賽庶使美國知我中國農商部對於我商界行用不公平之事二財政部現已電令上海觀察使楊小川至本聨會勸我商界貼用印花稅如農商部不允將此事取消我商界决不貼用印花稅十三號沈仲禮云鄙人贊成沈說至農商部來函云我聨合會業已致函惟本會於十五日成立並未發過此函究未知此函何人所發該公函實難收受應將原函退還向代正會長付衆表决全體贊成退還）向又云此案應否付審查五十六號劉桂馨此案一言表决無庸審查二十八號沈聨芳云此事不必審查事將不承認之兩事用電或用呈直達國務院請其取消前議因恐致電農商部仍無效力非直電國務院不可五十六號劉桂馨謂如電致國務院仍然發部不如電達農商部至此已五時向君聲明延長二十分鐘十三號沈仲禮謂現在大總統親自辦事可直電大總統及國務院聲明此案係全體議决不達取消目的不止向代正會長云一面發電大總統及國務院力爭一面付審查付衆表决全體贊成當由向代正會長舉定丁敬臣沈聨芳等七人爲審查員十三號沈仲禮云除公電大總統等外如諸君有與總統私交者不妨由個人電致總統以補公電之不足向代正會長遂將翌日提議案發交各會員計銀行案一宗共六件（一）江西事務所提出公舉專員赴美報聘兼申前議聨合美商合組勸業銀行（二）吉林新城事務所提出組織全國商業銀行（三）江西宜黃事務所提出請籌設全國商務銀行以擴充商業（四）江西代表聶希璜提出附設商務銀行（五）山西代表渠本澄提出設立礦業銀行以關利源（六）江西義寗事務所提出審愼銀行制度維持金融恐慌又礦務案二宗（一）陜西事務所提出請速集鉅　開辦延長石油礦（二）廣西事務所提出桂省礦苗最盛磁泥最良請爲提倡並推廣八角茴油發畢振鈴閉會時已五點三十分鐘矣 
昨日補到各省代表人各附錄於下鎭江商會代表胡健春奉天商會代表彭拙青黑龍江代表王錫臣王憲卿江西代表羅朗山羅文青鄒揆之 
[偵探弋獲張鴻飛]  
　　閘北警廳軍事偵探昨日上午在新大橋北緝獲張翹（字鴻飛）一名搜出鐵血圑炸彈隊指揮官委任狀一紙五響手槍一支並子彈徽章木戳書信等件一併解廳經司法科長預訊張供認欲赴揚州圖謀起事云云判押候解送鎭守使署軍法科訊究 
[南市電車添築軌道]  
　　華商電車公司經理陸君擬將電車軌道接至滬楓車站貨棧之外業已函商鐵路公司營業所長林君呈由鍾總辦允准定於本月十九號開工聞由滬軍營背後原有之電車軌道接裝义軌穿越鐵路東首轉西至火車貨棧爲止並聞放生局旁之新馬路將來亦須築軌云 
[新普育堂添建瘋人院]  
　　大南門外新普育堂共有房屋二百餘間茲堂董陸伯鴻君又擬添設瘋人病院業已籌備巨欵在該堂旁邊另建五十餘間每間皆用泗門汀砌築圍牆昨已繪就圖樣飭匠購料興工建造矣 
[九畝地安排水管]  
　　上海救火聨合會以城内九畝地一帶現已逐漸繁盛曾由會長毛君與自來水公司董事莫君磋商就九畝地一帶埋設大號水管以便裝設太平龍頭預防火患並允就地籌欵稍爲貼償現已分别裝設矣 
[預防罷工要挾之呈文]  
　　印花染業大行公所代表楊嘉悌昨日具呈滬南警察分廳云竊印花一業向稱坊家爲大行工司爲小行所有營業規條兩方均有公所經董行頭維持辦理曾因迭被工司之擾害敗壞規章於去年集兩行全體議定重行整頓禀蒙前知事吴移文南商會查復核准給示遵守相安無異今有工司中敗類朱寳生袁德寳李阿虎三人自命爲發起人更改辦法意欲私舉行頭誘惑各工司茶叙於邑廟羣玉樓欲施違法舉動罷工挾制同業各坊恐被騷擾卽由嘉悌呈奉縣知事批示以該染商大行公所與小行公所議訂行規呈經吴前知事布告存案自應互相遵守安分營業如果該工司朱寳生等私舉行頭糾衆罷工殊屬不合事關違碍公安如臨時發生前項情事可卽報明該管警區查究一面呈報本公署核辦等因奉批之後兩行司董人等爲維持安寧起見即分投勸解豈知前昨兩日仍在私自邀人至彩衣街商叙樓凡工司到埸者迫令簽字觀其行爲必欲集成黨類施其罷工要挾誠恐暴動卽在目前於市面商情以及地方秩序均有窒碍爲此不得已具情陳懇伏乞廳長傳知各分區署倘有臨時發生准商隨處報區禁止等語現崔廳長已通令各區分署如有以上情事卽按警律第二十二條辦理以維治安云 
[橫飛之慘劇]  
　　　　　　　廳徐廳長昨日通令各區署云案准上海地方檢察廳公函内開據第二初級檢察廳呈稱二月二十八號據地保談少卿報稱潭子灣地方有無名男屍在軌道内爲火車碾斃手足不全查無屍屬報請檢騐當經本廳檢察官戴汝佳前往勘得該屍肢體分解血肉狼籍面部損壞莫辨年歲身穿青布馬褂青灰洋布棉袍青布夾褲洋襪無鞋屍體計分十餘叚由西至東佈散軌道約半里察看順軌一帶只有撕破衣服及骨肉腦髓並無多餘血漬據檢騐吏沈錫慶報稱騐得該尸約二十歲臂腿被火車碾成四段腦後有刀傷三處口眼均開委係生前受傷身死後被火車碾斷等情當卽塡明尸格飭保棺殮發封浮厝派警查緝逃兇並出示招領外合將檢騐情形呈請轉移淞滬各警廳一體協緝（中略）爲此令仰該署長即飭警探嚴緝此案兇犯解廳訊辦 
[催科需用巡警]  
　　上海縣洪知事昨日訓令地方警察事務所景警務長云案查本公署征收忙漕向着催征吏分圖催追近因征數日疲各該吏對於提追地保業户事件尤往往瞻徇遲擱未見起色茲擬擇要由本知事指揮該事務所巡士前往以期得力除函請淞滬警察廳分飭各分廳署知照外合亟令行警務長迅將各巡士姓名開單送署以憑指派盼切此令 
[鎭守使不許賽會]  
　　鄭鎭守使訪悉浦東塘橋一帶近有好事之徒定於陰曆三月初旬舁施相公偶像賽會誠恐匪徒混跡其間易於滋事且該處與製造局祗隔一浦尤應預爲查禁業已令知上海縣洪知事出示諭禁並訓令滬南警察分廳長飭知該處第五區警署署長隨時禁阻如違拘究 
[福州散兵過滬]  
　　福州遣散湘籍軍人五百名前日乘遇順輪船抵滬上海鄭鎭守使旋接福建李鎭守使來電云如該散兵等到滬後勿令登岸請速購備船票尅日遣送漢口一面電呈湖北段都督分别押回原籍以免被匪勾結爲害地方云 
[工巡捐局換給租契]  
　　工巡捐局長楊南珊君查得前市政廳原有公産計出租商民居住者爲董家渡業新里一帶住房及陸家浜利涉橋地方之市房每月均由市政廳收取租金以濟公用其租給巡警東南二區之房屋因前商埠巡警長穆君曾經輔助前市政廳辦公是以不收租金而收租之各市房及各警區辦公房産所立契據均由前市政廳出面租給現旣將市政廳改爲工巡捐局則此項租契亟應改換以便有所稽考除通告各租户換立工巡捐局租契外並請滬南巡警崔廳長塡寫租契送局備查 
[工巡捐局辦事員之規劃]  
　　工巡捐局長楊南珊君自三月一號接收局務後對於内部辦事各科現已組織就緖所有各科人員亦均選定不日即當委任茲探悉該局員額列下局長一員顧間二員總務處長一員文牘員一員統計員一員助理員一員會計主任員一員書記一員庶務主任員一員書記一員稅務主任員一員助理員三員稽查員一員衛生主任員一員助理員三員工程主任員一員助理員三員錄事五員再工巡捐局南市各區辦事人員其大槪仍循舊貫無甚更動除西區區董梅問羹因事辭職改委沈瑞山暫行代辦外所有中西南三區各員一律照舊其薪水亦仍前照發惟閘北一區因人浮於事已擇其無關緊要者裁汰七八員以節經費 
[殺妻罪减輕二等]  
　　西鄉曹家橋鄉民喬阿木無端將妻喬雷氏戳斃一案昨日午後由地方審判廳楊庭長等開庭宣判以喬阿木殺妻非當然成立本應援照刑律第三百十三條處二等有期徒刑姑念當時　戳一刀事出無心從輕减去二等處四等有期徒刑監禁一年飭發檢察廳執行 
[拐婦監禁九年]  
　　著名廣東拐婦羅梁氏譚康氏陳周氏等串拐女子耿小姐并陳小屏小喜子王洪海陳友生等各小孩一案昨日午後由地方審判廳楊庭長等命提羅梁氏等三婦到案略加詰問以其迭次誘拐男女小孩離人骨肉實屬可惡判照刑律三百五十一條第一項處以二等有期徒刑各監禁九年被拐各孩候家屬認領判畢命發檢察廳送監執行 
[盜犯供詞之翻悔]  
　　盜犯周章寳迭次犯案近由浦東三林塘地方警局偵探拘送事務所轉解地方檢察廳預審明確起訴審判廳於昨日午後開庭辯論周供本地人今年二十八歲向以駕舟爲生並不爲匪此次實遭誤拘求察張檢察官卽將預審筆錄當庭陳述略謂周章寳前與匪首馬連生錢榮生等在外行刧去年九月間在周家渡犯刧一次分得贓洋七角第二次在白蓮涇搶刦商船分得贓洋二元第三次在龍華嘴行刦窰貨船分得洋三元似此迭次搶刦實屬愍不畏法其盜刧罪當然成立應援照刑律三百十三條第二欵辦理周供稱預審供詞小民係依照在警局時所供而言但當時小民在警局實因私刑威逼受苦不堪隨口混供旋由義務律師沈君爲之辯護謂周章寳於表面上雖有强盜之行爲實則其强盜罪尙未成立應請堂上以第五十五條最輕擬辦問官一再駁詰周執定如前楊庭長判令還押聽候宣布判决 
[鄰居受驚後之查察]  
　　滬南十六舖裏馬路復泰衣莊披屋内於前日傍晚起火幸由鄰居蕭和興張恒茂等水菓行中人所見立卽幫同救熄計燬去蘆蓆兩張旋經兩行主與民生張竹溪進内查看見有焦灼之木柴浸以煤油羣相疑訝事後查知該莊保自火險銀五千兩卽報第一區警署飭探傳到店夥殷琴生並起出木柴證物飭送第一初級檢察廳預審並由范檢察官帶同法警等前往履勘再行核辦 
[小孩弄火之禍殃]  
　　虹口菜市街二十四號門牌居户婦人章氏之八歲男孩前日在家弄火焚傷甚重氏覺察後即報捕房飭送同仁醫院醫治至晚身死屍體舁入騐屍所候騐再核昨經屍母投案求免相騐捕頭准予收殮 
[再誌巡捕與土行之關係]  
　　總巡捕房捕頭前因東棋盤街一帶土棧月貼警費洋一百二十元禀請派捕巡邏驅逐乘間拆梢之流氓故派一百六十七號華捕吴春福二百八十三號華捕康亮福前往該處梭巡在案嗣據梅姓繙譯報告該捕等向各土棧索取陋規派探查明卽將吴康兩捕拘解公堂訊押並因見證陳慶記任意妄供欺騙公堂判押捕房三天示儆前日午後復由捕房將吴康兩捕解案經關讞員與英康副領事升座復訊捕房代表牛門律師上堂請究並經土商陳增全等投案證明本月十號有巡捕到伊等各店稱因驅逐流氓保護營業索取規費數元並稱所來之巡捕是否被告二人當時並未認清不敢妄指質之吴康兩捕堅不承認中西官姑念尙無恐嚇詐取情事從寛免予深究惟破壞警章仍着一併送交捕房總巡自行處置 
[索償名譽損失續紀]  
　　義國律師穆安素在公共公廨控告三馬路永泰棧主朱少梅揑言謗毁有碍名譽請追損失銀一萬兩等情由廨屢傳不到奉諭如七天内再不到堂准將該棧發封抵償在案昨晨朱自行投案候質聶襄讞商之美領卓君判朱交保候照會義國領事訂期會審 
[澈究手鎗之來歷]  
　　山東人劉芝安九江人蔡華清江人汪少泉因在馬霍路吵閙經七百十三號華捕查見一併帶入捕房當在劉身畔抄出手鎗一支解至公共公廨訊供押候查明澈究在案昨經公堂復訊據探目劉森堂禀稱查得劉芝安在滬南製造局某營内堂家丁手鎗係在營内竊來訊據劉芝安供稱手鎗係由蔡華囑令竊取彼愿出洋十二元價賣因其不給分文欲取手鎗是以在途爭執據蔡供稱與劉芝安等並不相識詰之汪少泉供與劉等均不相識見伊等在途爭論據蔡稱劉身帶手鎗是以報捕一併被拘到案是實王襄讞商之美領强君判蔡華押兩禮拜汪無干開釋劉押候函詢鎭守使於下禮拜二再行訊核手鎗暫存捕房 
[日人索賠雨衣]  
　　某洋行日人志村信藏昨日困事到新北門外華界民國路究被小車夫朱阿根江順榮誤將其所穿橡皮雨衣扯破該日人扭住索賠以致口角卽由崗警帶至一區二分署移送第一初級檢察廳預審因屬民事範圍移遂同級審判廳開庭訊問因日人所陳各節言語不通令其退去自請該管領事函商核辦兩車夫均留候繳洋釋放 
[幼女可憐]  
　　昨午有一女孩至老北門内清眞寺哭訴彼係回敎中人原籍安徽現住南京姓楊名毛蔭子年十一歲被人拐賣於英租界三馬路許姓爲娼因年幼不能接客被鴇母將脚打傷痛極逃出等語該寺令其投訴警察二區第一分署即經孟署員詢明前情逐即轉送滬南警廳發堂留養並縣牌召領 
[養媳被拐之原因]  
　　江陰人顧金鰲因在原籍誘拐吴徐氏家十三歲養媳荷弟來滬圖賣被探拘解公堂訊供收押在案茲由捕房函知吴徐氏來滬昨將顧與女一併解廨經中西官訊明因女被姑凌虐走出致被顧拐帶來申遂判顧押西牢四月女送救濟會着氏自投救濟會具領 
[串賣女孩之枝節]  
　　閘北三區境内居户皖人吴方谷之十三歲女孩洪英被同居人宓仁卿之妻宓李氏與在逃之金在姐（卽混名白點瘋串賣與北山西路泰安里一百二十九號門牌沈王氏家爲義女得洋一百六十元分肥茲經吴偵悉報請三區警署將宓李氏拘送第二初級檢察廳押限交還在案詎宓仁卿卽糾同馬夫多人至沈王氏家希圖將女奪回被控捕房將宓拘押昨日傳同沈王氏與女並將宓李氏一併移提到廨請究先由中西包探禀明前情繼由 
 
 
 

Page 11

 
 
吴方谷投稱妻子因病不能到堂請爲澈究並請將女給領訊之宓仁卿夫婦供多推諉中西官會商之下判女暫留濟良所宓夫婦分别還押候吴妻到堂再行訊奪 
[捕房派探吊贓]  
　　公共租界總巡捕房昨派中西包探持公廨公文帶領竊賊之妻某氏至地方檢察廳禀明汪廳長飭派司法巡警陸雲卿協同前往各銀樓吊贓當在某銀樓吊出金荷花板七只金押髮一支金圈一對共計本洋一百十餘元復至某銀樓吊贓計洋二百五十九元數角惟原贓已由該銀樓鎔化無可交出該探等即將人贓帶回捕房解廨訊辦 
[匯票抛入長江]  
　　湖南人李步雲李紀化在襄陽丸輪船上竊取搭客陳濓之鈔票洋一百七十元匯票銀三千四百六十兩被探查獲昨解公堂請究原告投案請追訊之兩李認竊不諱並稱前項匯票已被撕碎抛入長江判起獲鈔票交原告具領兩李各押西牢一年示儆 
[警察查獲販烟犯]  
　　一區三分署前日在眞茹查獲販土犯李祥雲一名搜出土二十三包又二區查獲販土之丁小山王有才王春生朱阿三張德興等搜出土大小四十五包土皮兩包均移第二初級檢察廳分别收押候辦 
[復訊銀行追索押欵案]  
　　徐樹榮前以白米數千石向浦口交通銀行分行押借巨欵匯解天津等處嗣因存棧之米被焚以致逾期無欵理贖被控公廨業經傳訊並由原告浦口分行經理嚴小秋夥友王壽年到堂證明判徐交保候核在案前晚復訊原告由代表律師上堂請追訊之被告亦延律師到堂辯論良久王襄讞判被告仍交原保候下禮拜二再訊核斷 
[合開絲廠之糾葛]  
　　沈雲峯與薛寳潤等因股開絲廠糾葛在廨互控前晚由廨復訊兩造各延律師到堂互辯判兩造各交原保候查明賬目再行訊核 
[萬餘號債户雲集]  
　　元和大和東林同豐源金福等二十六户同延蒲石律師至法公堂控稱萬餘號向元和等用支票購去貨物共計貨價三千兩之譜到期向收無着訪知該號卽欲倒閉故報捕將號主金泰峯經理張思榮拘案惟該號尙有存貨一千六百兩左右請堂上飭令拍賣作抵缺少若干再請訊追元和等並公舉代表嚴行方禀稱查閱萬餘帳上售下銀兩均交與金另開之萬亨通號收去求請嚴追金供萬餘於上年二月間開設商人實有股份四股至十二月退股由經理張思榮出立退股據爲憑惟結算帳目萬餘尙有存貨若干應還商人銀一千餘兩故今年收過張思榮銀八百餘兩是實退股據呈𥃆質之張供金雖已退股所有退股據係强逼商人出立今售下之銀均交與金收去萬餘除存貨外尙有放出之帳一千餘兩可收聶讞員判金交原保張交人銀兩保候將存貨拍賣作抵並着張於三天内將放出之帳開明細帳聽候核辦 
[法律學校呈請立案之部批]  
　　上海北浙江路華界二號私立中華法律專門學校沈維禮呈奉敎育部批云據呈已悉查私立法政專門學校未經核准立案者業經本部籌定辦法令行省行政長官轉飭遵辦在案該校仍遵照前令聽候本省民政長令飭辦理此批 
雜評三（訥） 
[商會聨合會雜聞]  
　　其一湖此左議員以選舉變通章程憤而辭職今開會人數之限制又變通矣夫以前此未有之盛會各代表遠道來滬當必有以慰商界之望豈有開會𦆵三日而過半之人數已不足耶如此重大之議案可草草了事耶諸君努力毋令人譏十五分鐘之熱度也 
　　其二昨日聨合會提議公文程式案足令我人注意之議論其一湖北事務所請官廳於文告批示中沿用之奸商市儈等字樣槪行删除其二沈聨芳謂農商部必欲用命令則以不赴賽會不貼印花對付此二說皆於公文上謀保障商界之名譽者也雖然商界之所以保全其名譽尙不止此記者願聞其進 
來函 
[湖北雲夢縣商會總理全國商會聨合會議員左質鼎辭職書]  
　　敬啓者竊以全國商會聨合會之設對内對外關係至爲重要元年十一月各代表在京組織斯會曾擬具章程呈經工商部批准立案大會未開以前自應照章執行不得增訂或修改允無疑義查章程第八條本會常年大會議員於各省開大會時公舉代表每省五人至十五人與會各僑埠商會亦得於常年大會期前開會公舉代表每處一人至三人與會等語據此解釋有選舉權人數應以到會代表人數爲准如某省代表若干人即有若干選舉權即令一二省到會人數較多援據章程請其再行推舉不行逾每省十五人之數自屬正當辦理又查章程第七條凡各地商會之職員會員經各地事務所將姓名籍貫年齡住所職業等項列册報名本會者均爲本會會員第十條本會設會長一員副會長二員均於大會由會員中選舉之等語凡屬會員應有被選權利自不得僅就到會會員中選舉以示限制乃十五日開會伊始會長未舉只以一二人之動議選舉正副會長應就到會會員中投票選舉又選舉時每省應有選舉權十五權（如江西新加坡各一人江蘇浙江不止十五人均按十五權計算）無論投票人數多寡區别省分按照比例百分法計算違規定之原章開計票之創例全埸駁詰議論譁然迨十六日到會總事務所竟以爭議各節認爲全體表决事件排單分散各代表先後動議請其繼續討論貿然弗顧且選舉之際投票者七十六人檢票得七十九張質鼎動議應遵照選舉法作爲無效而監督陳君介聽其開票自若終無一言之解决循是以往將陷本會於無法律之地位會議前途何堪設想質鼎負寄託之重忝列議席違法之舉未敢苟同合行說明理由具書辭職卽祈當場宣告釋重負而免愆尤感荷無似專此并頌公安 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新發明縣知事謝帖式] [  豁庵]  
　　前日報載贅虜君新發明縣知事報帖式洵屬新奇有趣惟受賀時尙少謝帖式自應續行提議以臻完備查清季普通謝帖式僅用某某率男某某拜謝鄙意以近日百度維新凡事改良亟應援警法倒置之例期合時宜且父稱子往往呼爲小犬不若改爲不孝犬子某某恭扶顯父某某脫帽鞠躬謝敬使二字亦應改爲回扣因近來借外債必有回扣所以示官場之最宜注意也茲續擬謝帖式如下 
　　謝帖式 
　　不孝犬子某某恭扶顯父某某脫帽鞠躬 
　　謝 
　　奉父命稱犬回扣若干 
尊聞閣詞選 
[管亦仲之武昌過上海相見一日而别誌以二律] [  恫百]  
　　雲溪一别各風塵詎料相逢在滬濱話舊經年都夢幻論詩無語不情眞何曾肯唱飄零曲自是天生瀟灑人獨恨　歌容易起客中送客倍沾巾 
　　昨日逢君喜欲狂今宵送子涙成行歧途話别難揮手細雨催人易斷腸黃鶴樓頭雲渺渺春申江上水茫茫來年記取花朝節遲汝銜杯在故鄉 
[擬感舊三首有小引]  
　　余不解爲狎邪游而好作風情語當酒闌燈炧之餘泡影空花之幻輒不免悲從中來泣數行下爰擬感舊三章以警世之流連忘反者曠達之士覩此得母笑某爲迂闊否 
　　暮暮朝朝不解愁此身凖擬老温柔那知歡笑無多日容易飄零䑆敝裘金盡居然遭白眼途窮未許到紅褸十年自悔眞痴絶博得還家妻妾羞 
　　一生愛作綺羅游買笑偎香春復秋同命詞猶書白紵斷腸人已去青樓凄凉絃管何堪聽老大年華亦自羞明月空江兩愁絶忍敎重上木蘭舟 
　　酒綠鐙紅憶舊游不堪回首是揚州三生杜牧多離恨千古江淹解别愁此日有誰同　　敎儂何處覓風流從今莫問前頭事怕見清宵月一鈎 
[春情戲爲重字體限尤韻三首]  
　　細細爐烟細細浮畫屏風裹畫　鈎春如流水年如夜詩滿香囊酒滿巸㼢胡蝶花中胡蝶舞杜鵑枝上杜鵑愁相思何日能相見自怪情牽不自由 
　　十二屏風十二樓幾重亷幕幾重愁初相見似曾相議　半嬌還强半羞月下偷來花下約夢中慣作意中遊思君夜夜君知否挑盡銀燈數盡籌 
　　月繞闌干花繞樓箇中人向夢中救寸心苦似蓮心苦雙涙流和燭涙流未免有情還有意那堪多病更多愁阿儂甘爲渠儂死不作鴛鴦誓不休 
[燈花限蕭韻五首爲消寒會作]  
　　並坐相看燈一點金蓮欲放可憐宥待他結箇花兒樣千萬求君莫漫挑 
　　香閨寂寂夜迢迢底事燈花放此宵莫是封侯人到也要將好事待明朝 
　　爲救飛蛾紅燄裹拔　也覺泥人嬌多情又恐燈花堕故把寒檠細細挑 
　　燄影摇紅照徹宵玉钗斜拔也魂銷癡心要把飛蛾救不惜燈花爲一挑 
　　夢回起坐鎭無聊欲暗孤燈燄未消忽地結成花一朶有何喜信報明朝 
[得里中諸子書喜作]  
　　偶從滬下卜幽居好友相違意未舒與我迢　　一水願君早晚寄雙魚傳來短札心都快若得長牋念更攄最是難禁狂喜處異鄉人讀故鄉書 
筆記 
[桃影] [  韋士]  
　　𥞊陸陸生年少翩翩居鄉里以讀書自娱暮春三月課暇徵行近郊信步至一村見一住宅竹籬柴門門外楊柳垂條清流一曲陸生心賞其幽雅行近院中桃花鮮紅自籬眼隱約可窺念此宅必逸士居不可不見其人至門外門虚掩推門門闌桃花下一女郎倚樹凝立花光人面幾不辨也見陳生面𧹠低首入室陳生昏惘� 
癡立不能動迨主人出問各姓字始蓮然覺主人鬚髮皆白布袍儒冠和善可親廷陳生入室談笑極歡主人曰老𣏓無能避家難� 
携小女賃屋隱居於此閉户未嘗外出乃蒙高隣見枉於心滋　陸生但謙遜老人曰彼此均讀書人有暇盍相過從陳生諾自是日日赴老人家或奕棋或吟詩老人知陸生多才又端口格乃見其女女亦博學問字論文忽忽易寒暑情傃日密老人亦歡笑一日謂陸生曰吾已老旦晚且塡溝壑以弱息爲君子侍巾櫛何如陸生拜謝數日後老人遽病死女伶仃喪葬畢陸生外出就傳女泣送之曰男兒須具大志郎君盍力學勿念我陸生黯然陸生母憐女遷使仝居俟期年後與陸生成禮女賢慧母愛之嘗詢其家世女曰吾父有弟好博多力表狠每欺吾父故避居來此一日突有傖人至陸生家自言是老人弟洶洶索女且謂老人無子理應嗣姪家資如許弱女胡得獨享女惶恐不敢出陸生母令健奴逐之傖人倉皇去時久此事漸漸忘却次年三月陸生母令女赴寺禮大士日落未返明晨與夫負傷歸言中途女爲其叔刧去陸生聞信歸百計尋訪終不得消息或言女已自殺然無　陸生鬱鬱終日如醉每午後必至女前賃宅内撫桃樹而歎時春已老去殘紅佈地如血色絨毯小鳥有時棲枝間鳴聲喃喃似致　於花影不留花魂不復者見人來颯然飛陸生悲梗胸　欲呼鳥令返一訴鬱苦彼小鳥似解事者加速逃去不願聽多情人哭聲也陸遂以恨生自名傷哉 
自由談話會 
　　我或各圑體往往有虚名無實事者多所以曰頭都說以福圖利民爲宗旨而按其實際不但大相剌謬且有一種專爲權利的一待目的達到卽行脫離關係如某黨會之某某等某某事務某某位置均達至了最後目的他的圑體就無一人去過問了是爲全體瓦解觀於今日各黨會益然噫此豈非一大可悲之事耶可見我國人實無圑體的能力近見自由談有儉德會之發起觀其會約頗非他種圑體所可同日語因此深爲贊成並願入會者誓守會約勿爲虚名從事庶幾我儉德會可以永久[  活生]  
儉德會規則一不狎邪二不賭博三不必以酒食結交四不必華服五不輕寒素入會者香山方子麟仙女鎭俞嘉祥丹徒王鴻芝皖黟李竹蓀李韻琴女士青島孟卓仙　江陰李宗綸上虞經承綬泰順林肖嚴江都吴錫純徐顯璋王達五謝俊順增仁　鎭江姚紹徵江寗姜景瀚四明盧元清周馥初湯星輝王金釗汪欽潤朱寳華勵益齋黃蘭亭蕪湖陳琴圃吴江徐文彬毛仁堉程文均長春高席儒揚州田翊憲洞庭金著卿木凟陳伯畬甪直嚴伯君曹安甫杭州曹碧燐慈谿俞肇峯金陵榮紹欽梁溪楊仁卿虞陽馮樹榮馬駿良疁南甘錦濤吉濟康金君　海寗胡慧芝金壇陳活生 
小說 
[短篇小說幻裝滑稽偵探案二] [  揚州小杜]  
　　洋樓高聳直上雲霄門内有一如花之女郎翩翩而出後隨男少年數輩作嗤笑聲女子亦俯首而徵嗤以鼻 
　　時有某甲行於道左見女子出停足視之覺彼女雖屬窈窕而舉止似不穩貼再觀其耳未着珠環再審其音因知大異正欲上前詢問其女已獨駕輕車而去 
　　某甲不得已亦駕追之臨行時尤注視其門牌 
行至一照像館門首見女已下車某甲急無奈上前執其手曰爾何往渠女大驚而　男形畢露某甲遂鳴笛呼捕拘入警察局旣入局警官問之曰爾何以僞作女裝有無别情答之曰我作幻裝往攝小影其有罪乎謂予不信可質諸捕者我於何處下車從何處捕我來捕者唯唯警官亦唯唯不得已釋之去（二） 
[短篇小說小說家] [  青史]  
　　倫敦某小說報館編輯室中有二人坐而對談一爲館中主筆一爲來客曰台惟司主筆謂客曰君言良奇特予任館事二十年未聞言之奇特有如君所云云者噫奇事怪事台惟司曰斯事至怪予固自知之然人命所關詎同兒戲吾祗一女幸乞垂憫豈竟束手無策耶言時其聲甚厲主筆曰此事吾今未能遽决蓋吾初不審此小說究屬誰作其人向未謀面實莫定其爲男耶女耶稿本乃自某文社轉購而來吾賞其文登諸報中他皆未悉也台惟司曰其人君能爲予一查詢否主筆曰然君事吾極關切自應代勞况此一段故事爲吾小說報一絶妙廣告耶 
　　編輯室頗晦黯窗臨通衢行人往來車聲馬聲不絶於耳主筆言竟凝視台惟司更無他語台惟司容貌端嚴衣飾周整望而知爲富商大賈面有不豫之色蓋爲殷憂所中而然聞主筆言卽曰君若倩作者將原文改删而以吾告君之言易之不寗佳耶吾女如受小說中女郎之蠱不能自脫原文中有云女郎病狀益入危候而吾女之病亦隨之俱深小說報每月出版一次卽吾女病狀每月更深一層各期小說報吾女無不遍閱吾百計禁之使不得閱而仍無效則受蠱之深可知此間名醫吾一一延聘以治吾女皆束手而去吾欲挈之至他國女復不可迫之病且益甚今吾計已窮不能不乞君爲我借箸矣少間以手擊案曰吾女必死非小說中女郎被拯而得更生無望吾女能復留人間也言至此額上汗沁沁出氣益喘主筆仰首沈吟曰君姑少待吾試一觀原稿後文更有何語遂挈案上電鈴召僕僕應召入主筆告之曰汝告約翰生至此面我僕諾而出主筆义二手仰觀承塵無語如有所思台惟司悒然相對二目炯射若求一線之餘望主筆廻首見客惴惴狀心頗憐之時門間一少年入主筆問曰約翰生商界現形記原稿已鈔錄　事未主筆言甫發吻台惟司卽瞪視少年不已少年鞠躬對曰除付印者外餘稿皆存主筆曰試往取之少年旣出主筆謂台惟司曰今可以觀小說之結局矣台惟司無言室中復歸靜寂街中車馬聲仍轆轆不絶台惟司待久狀殊跼踳主筆亦沈默無語已而門復闢少年捧稿本一巨帙而進置主筆案上言曰稿在是主筆點首少年仍闔門而去主筆取稿急就最末諸頁繙閱沙沙有聲台惟司惶急問曰結局何如主筆不即答仍逐頁檢讀不已旋至一頁止不復繙目注頁上不旁瞬狀至怏柍台惟司又問曰何如主筆曰女郎之逝在勢在理皆無可逃吾不能更改一字也台惟司大聲呼曰必易之雖重值不吝卽盡變吾産亦非所恤主筆置其稿曰重值將授之誰者作書之人非予所識卽欲改竄亦須得其允可台惟司躊躇久之起立語主筆曰君已面允助吾訪求其人矣主筆曰然願宣我力 
　　次期之小說報未幾出板商界現形記一書仍照原稿揭載一字不易主筆允台惟司請力探作者之眞姓氏不獲小説中所云女郎病日益危非將原稿後文删改勢必一病長逝而後已其中一段云女病日亟大限垂近不謂世界中固有女郎因讀此小說故至於病篤也主筆數讀原稿意欲削改顧終覺改無可改若貿然易之則與前之脈絡不復貫串全書價值且立毁乃擲筆而起曰吾滋恨不獲見作者一面也已而得某文社書謂著書之人今確在亞非利加洲惟其書板權已歸某著名書肆不能輕易改削也報旣出板主筆得一電報云弱女病劇傷心已極明日拜訪台惟司發主筆讀竟如覺躬冒殺人之罪心大不忍將立意改削之不復顧其前後貫串何如 
　　斯時台惟司又重至編輯室矣六星期中台惟司顔色竟變爲蒼老之態時方問主筆曰君言著此書之小說家今午四時可到此耶遂出時諘觀之曰今相去無幾矣主筆曰此乃其人用電話告我者渠爲利物浦某巨　執事昨日甫從非洲歸來也台惟司噫氣曰謝上帝吾祈禱之辭帝已聞之矣主筆曰其人旣來事卽易處君前言顧酬重金能否示一數目台惟司曰索幾何者我幾何與之或用錢行支票由君自塡之亦可主筆曰非此之謂吾欲知君願出若干金耳台惟司曰我業商賣文之事吾未之知然五千金　能否足用主筆笑曰此間通例每千字酬金二　稍事改易數百鎊已足無須此鉅金也（二）（未完） 
 
 
 

Page 15

 
 
   
 
 

Page 16

 
 
   
 
