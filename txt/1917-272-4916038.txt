# 1917 - 272 - 4916038

 

Page 1

 
 
   
 
 

Page 2

 
 
時評 
[措詞和平（冷）]  
　　近人有一相爭時之進步所謂措詞和平是也蓋近十年來之相爭每以激烈謾駡之詞互相角逐而究其實際絲毫不繫勝負也今乃不然相爭雖盡而措詞仍曰和平故曰相爭時之進步也 
　　試觀去年帝制之反對未發以前沉默乃如無事今歳復辟之倐起而倐滅當其事者亦無多談以視第一第二時之革命喧靜大有不同矣今則其術更進其勢愈危急者而其言愈和其情愈重大者而其氣愈平所注目者在實際而語言文字之間不妨虛與委蛇也故曰相爭時之進步也 
　　雖然爭愈進步而爭之害益烈 
[命令]  
　　十月五日大總統令任命鄧質儀爲兗州鎭守使署參謀長此令 
　　又令陸軍總長段祺瑞呈請任命徐尚武爲上海兵工分廠廠長應照准此令 
　　又令陸軍總長段祺瑞呈准守護西陵毓璋咨請以豐紳圖陞補防禦應照准此令 
　　又令内務總長湯化龍呈准署廣西省長劉承恩咨請任命王汝梁張其政粟嵩試署廣西桂林警察廳警正劉英試署廣西桂 
 
 
 

Page 3

 
 
林警察廳技正應照准此令 
　　又令何國鈞晋給二等嘉禾章此讼 
　　又令何世光給予三等嘉禾章此令 
[專電]  
　　北京電五日閣議段報告陸榮廷譚浩明陳炳焜聯名來電與西南時局有重大關係但政府仍言措詞和平（五日下午八鐘） 
　　北京電陸榮廷陳炳焜譚浩明程璧光聯名電參院可贊成海軍可歸附非常國會可商解散惟須湘督易人通緝令取消海軍官不更動入湘軍盡撤回劉林鎭守不撤換政府昨商四小時馮主緩和閣員亦多主容納將令譚延闓回湘省長任傅或他調明日必有長命令發表湘粤事或就此解决（六日下午四鐘） 
　　北京電據某要人言陸等來電係致馮並無具體條件但言國會命令滿意惟湘局事實上須定辦法段昨閣議後即竭馮共擬電致陸等待其覆即發表對湘辦法（六日下午八鐘） 
　　北京電昨閣議處分湘局最爲嚴密以湘軍旣不可恃改用北軍出討作戰計畫亦已具體决定由段偕國務員赴府報告後即密電傅督遵照（六日下午四鐘） 
　　北京電段昨夜在宅召各高級軍官開重要會議决定對湘用武力解决（六日下午四鐘） 
　　北京電此間有寳慶已宣布獨立常德亦將繼起說 
（六日下午四鐘） 
　　北京電吳光新電告入川軍隊江日抵渝惟吳暫駐宜昌湘事定再入蜀（六日下午四鐘） 
　　北京電周肇祥爲湘省長令已蓋印現湘局變換遂擱不發表（六日下午五鐘） 
　　北京電各國希望我共九件昨晚確正式以文書答覆如對敵國頒布特别稅率協商國認敵僑爲有危險性質者可開名請政府管束禁止敵人通商敵僑財産檢查保管以敵租界爲公共租界等政府答覆有絶對照辦相對依允惟租界仍由自管（六日下午八鐘） 
　　北京電政府昨非公式答覆各國對我希望條件表示可以容納如嚴締敵人等各條惟斷絶商務實際與加入巴黎同盟無意見日内即研究是否加入外交將進一步餘均如前電 
（六日下午五鐘） 
　　北京電巴黎經濟會議問題政府以答覆各國希望已多含加入精神現議不爲形式的加入 
（六日下午八鐘） 
　　北京電政府對協約國希望條件由汪外長用非公式之答復除稍有否認之點外大體已承諾（六日下午四鐘） 
　　北京電昨日國議對於希望條件會議後即以贊成之意覆協約各使故各使今又會議進行方法（六日下午四鐘） 
　　北京電章公使來電稱我與瑞典修好條約已與駐日瑞使大致議妥政府將先派代表赴瑞籌備使館事宜將來再簡放公使前往（六日下午七鐘） 
　　北京電梁財長擬派部員十人赴日大藏省實地練習四個月歸國用以改革財政（六日下午四鐘） 
　　北京電中央通電各省參議員限十一月一日集京三日舉行開院五日正式開議（六日下午四鐘） 
　　北京電蒙藏參議員競爭甚力聞討論會可佔多數（六日下午四鐘） 
　　北京電高雷鎭守使林虎亦將以附亂名拿辦（六日下午四鐘） 
[外電]  
　　北京電中國與日本銀行所訂吉長鐵路借欵合同日内可以簽定外間所傳已簽之說不確數額日洋六百五十萬元已付二百五十萬元年息五釐淨收九十一元半以三十年爲限原議以本路及本路收入爲擔保品如該路不能應借欵上發生之義務或到期中政府不能償清則該路應爲日銀行所有借欵期内該路應由日人管理中政府得派總辦一員監理諸務工程車務會計三部主任均須以日人充之其他職員應由總辦及日銀行代表會同委任日本應得淨利百分之二收入各項應存日本銀行如需材料儘用華品中國保留鐵路區域内警務司法徵稅之權利將來中政府如需費展長該路或築造枝路日本有供給借欵之優先權 
（五日） 
　　北京電孫中山通電南方領袖訴斥召集臨時參議院與選舉新國會之不合法謂與袁世凱修改約法相類故今必推翻段内閣恢復舊國會與約法云孫中山以軍政府元帥之名義下令通緝段祺瑞梁啟超湯化龍倪嗣冲北京人士皆一笑置之（五日） 
　　北京電湘電云鎭剿零陵獨立軍之湘兵第一師行至衡山皆潰散因獨立軍亦屬第一師不欲自相殘殺之故江西督軍來電謂湘亂猖獗不速嚴勦恐將蔓延宜急派大批北兵南下云（五日） 
　　北京電張敬堯前奉命剿捕徐匪今來電謂已殺匪甚衆降者亦多小股匪徒均經擊散並請命地方官與民圑協助軍隊廓清匪蹤（五日） 
　　以上路透電 
　　天津電英租界定星期六開會討論在新租界周圍築堤抽水外出如果可行卽擬决定辦法（五日）字林報 
　　北京電陸榮廷昨日來電表其贊成臨時參議院之意略謂召集臨時參議院組織新國會均適機宜故廣西省亦選議員參與會議並云西南問題甚望以平和解决（六日） 
　　北京電前電陸榮廷贊成臨時參議院並望和平解决西南問題電報之中尚有要求將湖南督軍傳良佐他調一節（六日） 
　　北京電近有段祺瑞向日本議借軍器借欵三千萬元目下商議正在進行之說此與段祺瑞新設之模範師圑似有關係云（六日） 
　　北京電據國務院某要人言劉存厚周道剛兩人均有來電擁護中央廣東方面非常國會議員因不發發給薪水已有離散者故該兩方面均不足慮政府現惟决以全力對付湖南云云（六日） 
　　北京電北京某處接到廣東電報謂陸榮廷以欵十萬元爲廣東軍政府維持之費（六日） 
　　北京電湖南督軍傅良佐電呈中央政府請飭吳光析暫緩入川率軍援湘（六日） 
　　北京電政府某要人言湖南問題政府現亦視爲重大問題且知若召回傅良佐則此問題容易着落推今如將傅氏召回又失政府威信有關體面是以進退兩難現惟希望傳氏自能設法調停平和解决而已（六日） 
　　北京電湖南督軍傅良佐要求中央發給軍事費五十萬元段總理已令財政梁總長速即撥解（六日） 
　　北京電協約國方面提出之希望條件中國政府可於兩三日内回答（六日） 
　　北京電協約國前爲取締德奥國人提出希望條件八條昨經國務會議决定即於昨夜回覆各國公使大體允從各國之希望各國公使遂於今日午前十時開會協議此事（六日） 
　　北京電政府前將張勲部下之兵一圑撥歸姜桂題部下今姜向中央要求該軍經費三十八萬四千元（六日） 
　　北京電警犬養成所長錢錫霖前因有德探之嫌疑被拿收禁兹於三日保釋其共同犯德國人仍收容於俘虜收容所中不日開庭公判 
（六日） 
　　漢口電湖南第一師長李右文因其部下之兵大半響應南軍逃回長沙傅督軍擬將李師長嚴加懲罰先以電商武昌王督軍王氏復電勸以處置湘軍務取安撫之方針（六日） 
　　漢口電入川軍先鋒隊汪樹璧之軍已至重慶第二隊李炳之所率之軍亦有於四日以來陸續到渝之報（六日） 
　　漢口電長沙電云出征零陵獨立軍之湖南兵本月三日全部投入南軍因又新派北軍往討兩軍將於湘潭上流衡山縣之下流衝突（六日） 
　　漢口電寳慶已經宣布獨立常德亦有即將獨立之勢（六日） 
　　漢口電漢口紅十字會因南北戰爭特於昨夜開大會議協議準備編成救護班之事 
（六日） 
　　奉天電俄西亞兵九月三十日在東清鐵道海拉爾附近地方與蒙匪千餘人衝突俄軍追擊蒙匪至海拉爾將該地方佔領至今未退中國當道要求撤退俄軍不從（六日） 
　　奉天電日本駐在滿洲領事會議定於十日起在奉省開會一星期協議行政問題訴訟問題及他中日協約實行方法等（六日） 
　　奉天電張督軍因財政及他不便之故决不遵設實業廳（六日） 
　　以上東方通信社電 
[戰電]  
　　倫敦電海格將軍報稱敵軍猛轟伊泊爾東面英軍新陣地英軍現正於該處修繕防務英軍在戈查柯爾北面與蘭斯附近敗襲擊之敵軍（四日） 
　　巴黎電今晚公報云愛萊兩面之高原有砲戰敵軍在邦貝勒西强襲敗退末斯河右岸終日炮戰甚烈敵軍攻擊三四四山北面法軍戰壕未得利（四日） 
　　巴黎電今日下午公報云末斯河右岸白松伏村境與三四四山有劇烈之砲戰（五日） 
　　俄京電公報云敵軍在拉托士南面密集進攻爲俄砲隊所阻布軍佔據布成境戰壕數道俄軍回攻克復之（四日） 
　　俄京電全俄民治大會决議候臨時國會召集後再行散會聞前皇族由當局指定移寓土波斯克附近之某寺内（三日） 
　　倫敦電海軍部宣稱軍艦特拉克號（一四○○○　）星期二日在愛爾蘭北海濱外中魚雷駛抵港内沉於淺水炸死軍官一員兵十八人餘均遇救（四日） 
要聞一 
[政府對於南方政策西訊]  
　　大陸報一日北京通訊云中國非不可從事於歷史上最大之戰爭但中國在此時有内外問題其相對的關係苟晤任何國務員而略談之即可瞭然蓋湘省近來之發展今日已完全掩蔽積極參戰之計畫矣記者頃與段總理晤談頗久所言者什九關於内政記者詢以中國已爲參預世界大戰者之一今後有何舉動乎段以簡單之言答曰中國在戰局中將行其所可行者余當執行應有之責至於派兵赴歐之問題已由國務院討論多時决議出師但詳細辦法未曾議定云云記者旋請其宣佈對於南方之政策段素緘默至是乃暢談滔滔不絶謂渠主張和平但須南方肯息事耳湖南近事頗使段憤恚迄今猶餘怒未息視此與哀的美敦書無異粤桂苟進兵湖南北京定派兵大撻伐之迨南方行動旣已蕩平則起釁諸人定不輕辦此爲段氏之言段言及廣州黨人頗多輕悔之詞指臨時政府爲兒戲謂臨時政府且不在廣州但在黃埔一小區域雖粤人亦不贊助之其最近舉動乃傳布復辟將作之謡言以期激成亂事造謡煽亂及彼等之唯一目的縱有讓步以遷就之彼等將不改其故智就已往之經驗而知讓步調處之無益一部份激烈分子將仍存在也至於復辟之說全無根據苟有此事仍必與之奮鬭上次免職後赴馬廠窩揭共和旗幟及時興師得堵絶張勲之接濟永遠擁護共和决不半途中止又謂渠自民國成立以來無時不唯安寗是求項城逝世後允即恢復舊國會附以僅辦三種問題之條件（一）通過國務院（二）編制憲法（三）修正國會選舉法（四）國會復開後數月阻撓一事無成段言至此乃談及召集臨時參議院抑或召集陸榮廷所要求之國會之爭點段謂召集國會之命令已發表但須先行召集參議院關於此事之命令亦已發表參議院之原來職務在於規定國會選舉法舊國會旣已解散而新國會須俟選舉法編定後始可開幕惟明年四月以前新國會必開幕蓋七月間將選舉新任大總統也談話至此叚不待問而自發奇異之言論謂渠無作大總統之野心渠决不願擔任總統之職苟得他人以爲總理渠準備隨時歸隱云云綜之段之地位略如下述如能保全國内安寗渠願保全之但此事須視南方如何耳如南方不逾範圍息事寗人段自無舉動但若南方用其軍隊侵略之行動則段將與之相見以兵也 
[佑尼干論政府最近三命令]  
　　大陸報載美人佑尼干論二十九日三道命令之文略謂籌備新國會之命令與召集參議院以修正國會組織選舉各法之命令同時發令足見第一道命令之用意乃欲和解主張保全臨時約法之民黨也非至國會組織選舉各法已經修正之後此命令顯然爲不能有效而新國會之召集亦必不能實現試與第二道命令合觀之則政府似已置從則依照臨時約法所爲之種種憲法的事業於不顧矣國會組織選舉各法容有缺陷然若因稍有缺陷便將全制廢棄則非宅心公允研究政治之士所忍言今命令所召集之參議院即爲逹此目的之機關名爲修正國會制但其結果或有廢棄現有國會制之實民國元年曾有臨時參議院今之參議院殆即仿此惟各同而實異蓋前之參議員大半爲省議會所選出而今之參議員則由各省督軍選派換言之即政府自己所選派者不觀乎今選出參議員者已有二省而此所派以爲本省之代表者則各有北京人士三人乎謹飭之士願覩中國昇平者常懷一希望曰段將軍當不法主張爲變更國會法起見而召集一參議院如重行召集舊國會在政治上旣屬不可則段氏亦當根據於因約法而得效力之國會法以召集新國會有心人之希望若是若此希望果見實全國必無異言而舊國會之議員旣享有被選之權利則雖孫文等主張急進者當亦不反對到底也雖然如是選舉而成之國會定不利於武人當道之賡續新國會告成而段内閣必倒惟服從武人之一種國會始可與逐退最合憲法爲中國所僅有之黎總統之武人共事段氏之所以强迫馮總統發此命令者殆以此故歟至於第三道命令則或徒鞏固孫文等在廣州之行動而已孫文等之行動以違法解散國會爲理由雖解散之命令發自黃陂然黃陂固已對於世人承認此舉之違法其解散國會也未嘗不自知非法但以政變當前其害尤大避重就輕不得不出於此途熟知雖解散國會而張勲復辟之謀迄不銷滅乎一般謀反之督軍不獨得免懲戒且膺懋賞而國會議員與合法總統徒因不承認有實際而背憲法之政府致被排斥焉中國人民公道猶存覩此措置能不憤乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津被水區地或之京訊]  
　　昨夜得天津電話水勢又有增漲昨日約增一寸但禮拜五晚曹督軍與各國領事協議結果曾派兵千餘人前往附近津地三十里濱海小站河堤掘口七道導水入海或可稍殺其勢據楊警察長以德談及天津此次水頗歸咎於撤城擬災後重修七十里之短垣以謀遏阻水災云云天津災區人民現在情形異常悽苦其領到急賑者成人每日領饅首三枚兒童領小饅首二枚此項饅首多係北京運來有一次北京火車到時較遲災黎枵腹一日一夜其中殘廢者聾瞎者均未能按日得食又據調查天津水災除租界不計外華界被水各區地名如下 
　　南區南關下頭太平莊姚家下廠炮台莊楊家花園沈家台南馬迤南南關舊街西馬迤西南台子南大道趙家窰官廠廠仁堂南開中學堂體育社電車公司九天廟胡同富辛莊李家樓娃娃莊育黎堂地壇寗家台西關街大酒缸胡同南頭窰如意菴吕祖堂聯興里水套子白骨塔四座墳西營門内永明寺南大街北小道子中興里海會寺南大街張逹柴廠歐陽菴西新街吉安里東坑沿街故物場街僧王祠後老氷窖街韋䭾廟街慈惠大街東區南市小馬路大興里西蘆莊榮興里華安大街天順里德厚里泰安里仁和里紅葉村趙家氷窖大街福順里平義里興隆里清和大街綠楊材白房子第一台前大街榮慶里裕順里三星里瑞興里杏花村又一村德美茶園後首善大街勝材村張家台楊柳村小藥王廟胡同榮葉大街昇平茶園後各胡同榮福巷榮壽巷榮貴巷榮平巷榮吉東里榮吉西里黑房子大舞臺後大舞臺前愼貽新里慶德里益津里德潤里信聲東里德馨里翠柏村華樓慶有里興隆西里東蘆莊惟安莊建物大街吉慶里美德里光裕里同興巷利津巷知津里永安里江南第一樓前華樓迤北至廣東大街恒永酒店後南市平安大街丹桂園後胡同廣益大街華樂後各胡同南關大街至三官廟前吉祥里愼貽里廣興里胡同廣源里廣仁巷廣善巷廣平巷廣安巷廣吉巷廣慶巷廣福菴廣和樓後胡同九恒南里九恒北里官溝大街壽康里榮陞里興華里榮業大街榮福里李家台依仁里竹林村鶴鳴里開窪洪安大街榮壽里富貴莊愼興里仁美里榮興南里南關下頭吉祥里榮和里楊柳大街六吉里集益里華鑫里慶雲里又據官廳調查各區安挿災民統計得四萬三千三百餘口云 
　　京師籌辦天津水災急賑會據駐津調查員報告九月二十九日三十日天津運河卽御河水勢約落一尺西南兩馬路以外及各租界之水先後共落四寸餘又三十日上午九時曹督軍乘汽車至西南兩馬路巡視至有水之處下車向救護人指揮一切現在地面幸賴維持均各平靜 
　　内務部特派員第二次報告察視天津水勢情形及籌擬洩水辦法云此次被水地方屬於本國境内者以南開三不管海光寺及西南一帶爲最據稱水深自五尺以逹一丈不等屬於租界者以日法境内爲最英與舊德界次之水深約五六尺不等津埠現時水勢較前並無增減被災人民約一萬餘戶共約五萬口現由各官署趕備船隻將難民陸續運至公共處所居住河北學校會館公園等均有人滿之患現由督軍以下各機關分别散分饋首秩序尚屬安謐惟穢氣董騰將來不免温疫至此次津埠被災原因極爲繁複緣文安窪東淀等處爲大清河潴水要區平時各該處築有堤壩環繞並設置閘門以備盛漲時宣洩清河巨溜之用本月霪雨爲災山洪暴漲各該處容納無從遂致漫决水勢極爲洶湧東流遠至柳柳青越津浦路線而東南其時南運河水暴發漫溢之水又與滙而爲一决王家莊同時並决南運河之梁王莊先是津浦路有岔道一通海河附近之陳唐莊路基甚高南來之水不得更越鐵路而流因折而東北直注天津釀成巨災者其故一天津西南地方向係窪區一遇夏令大雨時有積水當時開闢商場曾經公家取締將地基加高填築終以起工無自未盡奉行此次西面來水過猛西南地方被災情形較甚者其故二現時防守之策屬南運河者則由該省於該河南岸築成埝壩由侯家後起至大稍直口止計長一萬四千米突合中里二十五里屬津埠城内者則於西大街及南大街等處圖築埝壩一道計長三千米突約中里五里三屬河北者則於金鐘河兩岸各築埝壩計長六千五百米逹約中里十一里半並於新開河兩岸各築埝壩計長七千米突約十一里八以上各埝除原有堤岸不計外均加高一二尺至五六尺不等至洩水辦法雖曾由各國領事要求將陳唐莊之津浦路岔道分别掘開數百丈以資宣洩顧下游壅塞該路掘開後水勢仍未大減二十八日復由曹省長派兵堵築上游王家莊等處决口以期斷絶來源一面派兵五百名警兵四百名馳往鹹水沽將小站河堤酌量掘開使天津積水又得由此處洩入海河此現在天津被災及防守之實在情形也 
　　曹督軍致籌辦天津水災急賑會電云沁電敬悉天津慘遭水患受災之鉅爲從來所未有居民蕩産離祈號呼待救以衝要繁盛之區形如澤國銀忝居職守之重又係桑梓之邦目覩心傷焦慮萬分自當殫竭心力迅籌救撫現已一面電請政府撥發工欵一面察勘水勢趕籌宣洩以冀水患速消奠我鄉民惟獨力不支衆擎易舉幸賴諸公協力救濟廣募賑資生活災黎造福梓里欽念仁慈同深感戴特電敬復諸維亮察云云又急賑會致曹督軍電云艶電敬悉救災移粟分所應爲奬飾有加轉增媿怍承示災狀怵目痛心蓋畫仁籌焦勞可想察勘水勢速謀宣洩自屬切要辦法彌深佩企連日天晴當不至再漲惟大水一經日光蒸灼勢必濕熱藴結自津來者謂水間已有氣味難民棲流之所若與水逼近恐日久必釀爲疫癘一旦流行拯救不易報載刻已有發見疫症者未審確否同人愚慮以爲難民移徙本無一定能否於津埠附近一帶與火車便利之處離水較遠擇一曠區將難民遷置於此同一蓆篷棲息轉移當不甚難瞬届秋肅霜清居處能較高潔則疫癘之患似可無形消弭我公痌瘝在抱必已深謀遠慮籌策固詳敢貢其迂尚乞仁酌敝會現正趕募棉衣普通時疫藥品亦思預籌如疫症間有發現本埠時醫曾否公同悉心研究以何項成方救疫藥丸最爲合宜並請周諮詳細見示無任翹盼京師籌辦天津水災急賑會三十印 
[直省五大河之測量與出險]  
　　自天津水患勃發成爲目下急要問題政府施救之方鋮已略見報端兹聞某機關已派員對於直隸五大河爲精密之測量並以近年出檢情形列表特記之以供參考 
　　（一）直隸五大河河身與大沽口海平線及堤外地平線比較表 
[紀黃河决口]  
　　魯境壽范鄆三縣災况 
　　直境樊莊與曹濟關係 
　　本年伏汛河水盛漲壽范鄆等縣兩岸民埝决口成災甚鉅頃據確實報告目下口門情形可望淤塞鄆城南岸民埝伊樓漫口上首旱口寛六十七丈水口寛十四丈五尺深二尺於下口寛三百五十丈三尺中有殘斷埝一段共計口門寛四百三十一丈八尺范縣南岸民埝夏樓漫口上首旱口寛二百二十二丈四尺水口寛十九丈二尺深二尺餘下口寛三百二十四丈五尺共計口門寛五百六十六丈一尺壽張北岸民埝徐屯漫口上首旱口寛一百三十丈九尺水口寛二十七丈深三寸下口寛一百二十丈共計口門寛二百七十七丈五尺當道鑒於壽范鄆等縣决口之故已飭各縣知事從速籌堵濮縣北岸臨黃大埝又該知事李蔭梅漠視防務特派陳文謨前往查勘催令修補范縣廖橋臨黃大堤係著名險工舊亦有岌岌之勢經程知事函請濮陽壽三縣分成攤料趕緊搶廂現聞勞總辦已准先給津貼五百元椿木四千根繩一千二百條並派專員前往督修壽張城西田家樓王莊等處濱臨黃河向有護莊埝一道長千有餘丈年久失修殘缺不堪月前該處里長張登崑等鍳於各處紛紛决口由附近村莊按畝歛資將舊埝加高培厚現已一律葳事矣 
　　直隸南岸大堤與山東南岸大堤以朱口爲分界由朱口而南經黃莊高村郭寨謝寨樊莊等處以至直隸長垣縣之任莊計長一百零二里統歸直隸修守由任莊起至河南考成縣圈堤止名爲閣潭工歸山東東修守查閱潭一帶爲直隸轄境地處高阜解沙磽瘠即水漲漫溢亦無大害並有時可以收掛淤之益土着之人向來視爲無足重輕即直隸之官隄亦至謝寨而止謝寨迤南四十餘里初本無所謂堤每逢漲溢勢同建築魯之曹兗地勢窪下轉受實害清代丁文成撫東時始在該處代修一堤上接河南考城縣圈堤下接直隸大堤南端之謝寨綿長四十八里名爲山東小堤其用意實因賈莊合龍後東南一帶不致漫溢惟直豫境内缺此四十餘里未修堤埝深慮河流變遷靡常溜勢側注東南魯省曹濟各屬首當其衝且恐由金嘉曹單各縣漫注人湖淤梗運道致賈莊數百萬工需悉成畫餅故不憚代爲修築繼以越境防守鞭長莫及諸多未便遂與直隸磋商擬改歸直修守清光緖四年四月經李文忠分飭自直隸大堤南端謝寨起至任莊止計長二十四里撥歸直隸修守自任莊起至河南考城縣圈堤止計長二十四里仍由山東修守於是山東小堤遂劃爲兩段上段歸山東下段歸直隸以任莊爲直魯防段之分界本年直隸南岸之險工以黃莊爲最高村次之樊莊素係平工遽爾失守察其原因厥有兩端一由於堤身孱薄一由於串溝爲患日昨山東三遊總辦與上游分局長同赴閻潭察勘工程並道經直隸之樊莊就便調查藉資考證聞樊莊口門距山東兼管閻潭北段之任莊尚有一千三百餘丈約七里許水漸低淺流勢亦緩現霜降不遠秋汛將終當可不至成爲大害云云然涓涓不塞恐成江河何况業已决溢吾人深望有典守之責者存已飢已溺之心作亡羊補牢之計勿使曹兗之民其魚興嗟也樊莊大堤前開决三十餘丈頃接該處來函謂連日河水又漲四尺有奇口門刷寛百丈樊莊迤上戴店於二十五日亦開决一道戴店以下隔日又决一道兩口各寛百數十丈支溜甚旺 
[奉人請防水災]  
　　奉天新民縣西路四區白旗堡等一百零五屯京奉路線工程易致水災特公舉代表來省呼籲綠京奉路線自巨流河西至白旗堡適當柳河要衝頻年河水爲患附近居民生命財産損失無算因柳河上遊杜家屯草家邊一帶河身平時水寛一千五百餘尺深丈餘或八九尺不等遇水漲發衆流滙歸水量多加數倍非三四千尺之長橋不能容其水量以故宣洩不靈動致潰决如能寛其橋梁則一洩無餘沙土順流即下河身决不淤塞乃巨流河工程師執定已見屢次向西高增路線僅築小橋數座不惜國家之金錢罔顧人民之生産阻其順流逼水西向以致大小黃旗堡一帶數十屯相繼淪没現又向西增修指定繞陽河以東五六十里之長路較舊路加高一丈六尺有奇連舊基統計二丈有餘非驅鐵路迤北百里内之性命財産盡入澤國不止九月十六號多數災民向潘家崗子村南工廠找工程師並擬拆毁新修鐵路以死相拚當經各鄉紳耆勸阻舉出代表擔任呈請本縣本道省長爲民作主並函請鐵路局及呈北京交通部辦理必不貽害於民幸不釀成事端事關多數性命財産當局正妥爲籌劃也 
[川省中立聲中之滇軍]  
　　川省近數日來中立之聲喧傳川軍各要人與周代督之態度又各不同情勢甚爲危險種種狀態已錄昨報至滇軍方面近亦已大變方針皆欲致力於東以抗北軍取渝萬出夔門以冀用兵於武漢惟對於劉存厚仍密防其有詐顧品珍師長退出資中駐自井後近日又令其軍在陳家場一帶作防禦工程榮威方面滇軍亦已深搆高壘而由滇入川之昭通刻經唐繼堯命駐自井之旅長劉法坤爲該處鎭守使劉氏刻已赴任所有旅長之職交其圑長金漢鼎代理自井警備總司令一職交圑長楊福楨代理其軍完全仍駐川中故兩圑長代理其所遺之職也而昭通之所以設鎭守使者一以防川一以鎭攝該地因滇省行將出師假道四川北伐不能不防内亂一說謂劉到昭通後所有叙州一帶之兵皆將引退恐非事實也 
滇軍第六師何旅長海清滇軍中之佼佼也羅劉交閧時何即不願作戰由新都引軍到成都東門外駐紥羅氏西上時何亦有中立之說嗣三師進攻何不得已始捲入漩渦刻何又派其弟到渝面謁周督稱不願兵連禍結請速調和如將來川滇再有决裂彼即中立不與戰事云云周頗嘉納之又滇軍旅長馬聰於九月十二號到叙府撫軍第四軍軍長黃毓成亦確已率兵入川據可靠消息黃於九月四號行抵威寗小駐一日至六號起程入川計期今（九月下旬）已入永寗矣滇軍尚源源到川而在川之滇軍又無與川軍交戰意則用心可知矣又聞近日以來自叙各處滇軍皆紛紛到瀘州瀘州此時可謂滇軍之集中點其所以集中瀘縣者即欲進窺渝城也故近日渝城風潮甚大人民紛紛遷避而周代督之防範亦頗嚴密九月十七號以來排山垇來蘇場各要隘皆增兵防守來蘇場已風聲鶴唳軍士皆放步哨斥候而熊克武氏亦於九月十五號派民黨要人盧師諦到瀘與趙又新籌商一切如周代督仍不變計將來重慶難免不先有戰事故周所以急望北軍早到也 
[鄂議會之查辦警官案]  
　　鄂省議員盧慶墀介紹公民陳請彈劾警務處長崔振魁案已經省議會公决交陳請股審查兹又有議員陳士英於一日第十一次大會提出查辦崔警務處長案連署者有唐文德等十人盧亦列名其中聞陳本未約盧連署盧因前此不承認介紹黃耀治等陳請案爲衆所疑爰自請求附名該查辦原文略云竊警務處長崔振魁種種違法經本會議員傳作揖及士英等於上次會期再三質問又由本會議員李攸行介紹公民汪子民等議員盧慶墀介紹公民黃耀治等陳請提議查辦該處長各在案其違法之罪擢髮難數兹僅就該處長對於路政路工路欵三事而言（一）玩視路政查寳陽門至勸農亭一帶前因省立農林各試騐場農業學校均在該處特修建 
 
 
 

Page 7

 
 
馬路使交通便利以爲提倡農林之先聲辛亥以後從未補修該處長到任已逾四載對於去年兩次質問又經本會議員程國璠等於今年三月函請該處長將該處馬路提前補修聞已函覆准修在案現已數月尚未動工其玩視路政已可概見（二）浮報路工查該處所屬之路工局其工人名額據答復書云寳有一百九十七名是每年有七萬一千餘工合四年計算應有二十八萬四千餘工何以城内及附城一帶之馬路尚未補修完畢而兩次答覆書内竟任意搪塞亦似欲以自欺欺人者其浮報路工萬難掩飾（三）虛糜路欵查省城養路費一項據初次答復書云自二年八月起至五年九月止共收養路費合洋八萬四千五百八十餘元又自五年十月起至今年八月止共十一月應收車捐錢三萬五千六百餘串車照銀洋六千元又市瑒租輪渡捐共三千餘串該處長到任四年共耗路欵十餘萬元之多以城内彈丸之地馬路均係翻修石路又多補修乃翻補者自翻補破壞者仍破壞除漢陽平湖二門外稍爲修補餘均置之不理其虛糜路欵無可　言以上三端係違法之顯見者特依法提出查辦案咨請省長嚴加查辦以肅官方 
　前武穴鎭警察專局長程光棨以交代時手續不清被該處商民以浮吞公欵匿賬不算等情向省議會陳請查辦現此案經陳請股審查以該鎭警費旣由當地籌出程於交卸時自應眼同地方紳商結算賬目以清交代手續乃竟匿賬不算迨公民追索無已始將收入總賬載明前後挪扯各項公欵虧欠共有四千七百餘串之巨果係該局正當虧欠於月報不敷時即應邀紳籌畫設法彌補况係該局虧欠不敷賬目若無浮報侵蝕何致有延緩閃逃匿賬不算等情陳請所稱該局長冒支濫用皆有切實證據應咨請省長轉令警務處將該前局長程光棨及陳請代表人一併傳至警廳澈底清算如有浮冒侵融之確證應從嚴追究以儆貪墨而重公欵云云聞此案已於一日大會議决將原案修改文字卽行轉咨矣 
[蕪湖快信]  
　　黃家傑氏業於本月一日在蚌埠接省長任二日程起回皖由甯乘安豐兵艦於三日上午九時過蕪新任財政廳長劉鴻慶氏乃蕪湖警廳劉兆麟之封翁刻已由渦陽回蚌埠六日當可來蕪盤桓兩日即赴安慶履任 
　　陸軍第六師參謀蕭祖武於二日由潯過蕪赴寗又湖北省公署秘書劉忠毅由鄂乘招商輪於二日過蕪晋京 
　　倪嗣冲前年冬間曾撥現欵八十萬交與蕪湖交通銀行前行長周作民託其存放生息周去春調回京行時倪復將此欵改存中國銀行近日倪忽向安慶中行撥提此項存欵以故皖蕪金融界頗覺恐慌 
　　蕪湖查驗捕抽局現已裁撤安徽歳入不敷約二十六萬倪嗣冲已將此項比較悉加諸各釐金局 
　　蕪湖商業維持會於二日午後一時開特别會到者甚衆僉以補抽總分五局已於一日一律裁撤商業之障碍旣除而本會目的亦完全逹到可謂功成圓滿惟此次裁撤之迅速皆該局長龔幼峯之力遂公决定六日假明遠電燈公司公宴龔君並製造名譽旗匾並將補抽局之經過事實擇要勒碑以垂久遠本埠總商會全體商董亦定期假大花園公宴龔君以申謝意 
[皖省近事]  
　　皖財政廳長以省庫空虛軍餉支絀擬在釐金捐稅增加三十萬元現已通飭各釐捐局查照辦理新任省長黃雋珊氏於東日接篆後冬日由蚌起節現在寗勾留一二日准五日抵省刻軍政商學各界正預備歡迎 
　　政務廳長秋桐豫已迭次上書辭職聞倪丹忱保薦參謀長李玉麟暫代未卜中央照准否 
淮泗道尹缺現由倪氏保薦李維源暫代表李於豔日接印親事 
　　新實業廳長方時簡聞日内即出京來皖事視卸任烟酒公賣局長劉愼貽向法庭控訴第一區分棧經理胡遠芬案昨由地方廳開庭預審 
[杭州快信]  
　　教育部咨以學務委員旣據彙報一律成立原有各區學董自文到後請即裁撤以一事權 
　　杭縣地方審判長有任陳簠消息 
　　司法部咨又有律師陳任時等五十四名登錄合格高等廳經廳長卽牌示准行使職權 
　　省城昨又下令加嚴軍民兩署夜間十一鐘後即有符號者出入亦須盤詰 
　　杭關監督兼政務廳沈爾昌昨奉省長電召已乘特别快車由滬返杭明後日即須交卸政務廳篆 
　　王國鐸本定十一日接受嘉興統捐局差舊局長黃振中因急欲赴皖（委充管帶）昨一日間兩次電催交替故王已扶病馳往接差所遺省署總務科長齊省長暫飭内務科張科長代理 
　　常開統捐局長羅念慈已决定撤差遺缺將以候補知事費書鳳接充 
[江北最近之匪禍]  
　　淮隂縣宋家集中秋被匪焚掠淮揚鎭守使署得報後因馬使在寗祝壽即由代行之參謀長朱岡遣派劉營長率領所部馳往進剿一面電告馬使旋接覆電限一週内肅清乃一波未平一波又起沭陽縣境又有土匪戕官襲砲之消息初尚疑爲傳聞嗣由軍界徵實緣第一混成旅第二圑前在宿遷歸仁集剿匪稍見平靖即紛紛退駐泗陽嗣聞淮泗沭交界曁淮隂北部匪勢披猖折回協剿戴以文所部之第二營駐在胡家集九月三十日（中秋節日）晨忽聞有匪十餘人經過南下即出一小隊追躡該營營副楊坤督隊指揮漸與匪接匪發手鎗適中楊營副腦部左角其部下仍與匪戰當場槍斃匪徒三人獲住五人官軍傷七人死目兵王得標二名伙夫一名尤以伙夫爲最慘全身支解十餘塊楊營副延至次日逝世楊本前陸軍第十三協舊部光復以充後任營長諸職此番任職僅數月耳刻已將陣亡官長兵士分别棺殮十月三日下午運送到浦停柩於南城外碧霞宫内鎗斃之三匪將首級割下送浦致祭辫尾垂垂猶依然也生擒五匪解浦交軍法處嚴訊傷兵七人較輕者二人留本旅陸軍醫院醫治五人傷勢甚重已送河北外人之仁慈醫院割治此戕官之情形也又駐沐境小張圩之新編三圑第一營張連長成九所部之砲連亦於九月三十日晚有匪數十人徒手赤膊混入圩内襲取大砲一尊兵士奮力追捕始行奪回現馬郁兩圑長已來浦會商辦法一面電催馬鎭守使耑返矣又淮隂縣境賭風甚熾娼寮官舍固以方城爲樂而各鄉鎭賭攤林立尤爲盗匪之淵藪張家圩連刦一案卽其明證趙知事頃已出示嚴禁矣 
[南京快信]  
　　李督昨電中央蘇防重要各處防軍無法抽調現聞有將第十六師第三十一旅開調赴湘消息 
　　第八師軍隊昨有一圑由津浦車南下（係濟南開來）開抵浦口今晨乘江輪赴漢轉輪運湘 
　　李督訓令軍官不許兼職後聞兩淮緝私統領劉槐森現擬將陸軍巡緝隊統領兼職辭卸請以第二營管帶聶金魁升任 
　　籌辦省議會選舉事務所附設於省公署 
　　臨時叄議員資格中央尚未規定近日各派議員暗爭甚烈彷彿與袁政府時代之國民會議相等刻尚未定 
　　各縣解欵章程八條昨經財廳通令各縣知事一體遵照 
　　齊省長來電在京已提出辭呈假滿卽回寗料理交代 
　　李督軍擬派參謀長何恩薄赴京報告蘇防並列席軍事會議　　長江巡閱副使王廷楨昨日（五日）下午三時乘津浦車赴蚌督署副官趙瑞祺等送至車站 
　　昨下午地方公會仇繼恒等開會歡迎李督軍到會者齊燮元俞紀琦等軍民各長官 
　　漣水縣知事唐樹概以匪勢猖狂特電請李督軍派兵赴漣鎭壓 
　　邳縣孀婦閻薛氏以知事李時亮受賄枉法慘寃莫伸呈請省長核辦 
　　省公署昨通知省立各學校於雙十節均停課一日以資慶祝 
　　飛虹輪船遇險一事兹查當時落水者搭客水手等僅有七八人幸多救起行李損失亦不甚鉅惟該輪立即沉没現已將水手數人覊留 
地方通信 
[松江]  
　　檢定教員波折本届小學敎員奉令檢定先由省署規定表格頒由本人自行填註然後彙報省署分别有試驗及無試驗之檢定表中列有成績一門專錄省縣視學對於各教員教授上之評語此次青浦縣署亦於省中領到表册照例頒給各校填寫詎由各校填就送縣後經人至第三科查見陳縣視學報告省署底册與在該縣所辦公報上揭示之各教員評語竟出兩岐於是各校教員咸以陳視學形同欺騙大爲不平恐不免有一番交涉也　　稅務所長到差五庫稅務所所長喻信厚已届一年任滿由財政廳調省另候委用遺缺委王孝任接充現王已於日昨到所任事矣 
[蘇州]  
　　知事將下鄉勘荒代理吳縣知事連述三近據各鄉警分所長報告田稻因受蟲傷枯萎恐與秋收有碍等語各鄉民亦紛紛來城報荒因是擬於日内親赴各鄉履勘並順道考察各鄉區警務情形以憑轉報省道各署核辦 
　　破獲誘拐婦女案楊州民婦姜袁氏有女名翠英年已及笄忽然被人騙拐無踪嗣經探悉係由汪徐氏張謝氏王陸氏等拐至蘇州賣與閶門馬路鼎新里妓院爲娼計身價洋六十五元姜袁氏即將汪徐氏等三人尋獲扭解至北區警署關署長提訊汪徐氏等供稱翠英係由護龍街大王家巷口開大餅店之魏老大誘串出外託伊等爲媒價賣與鴇婦阿金處當經關署長派警前往查傳魏老大詎魏已聞風逃逸旋在該大餅店樓上查獲年輕婦女一人詢係陳阿二之妻陳沈氏亦係被人拐出藏匿魏處者遂將魏老大之子魏桂林及陳沈氏一併帶區陳阿二自失妻後正在四處找尋旋悉已經查獲亦即到區　署長遂將二案人證一併移解吳縣公署審辦昨經縣署裁判員提訊姜袁氏一案將原被人證分别審明判令姜袁氏將翠英領回並限七天内將身價洋措齊繳案以便給還鴇婦具領蟻媒汪徐氏等三人收押候拘到魏老大再行審辦又訊陳阿二之妻被拐一案原被人證訊明沈氏實被王俊英誘拐遂判諭陳阿二將妻先行領回拐犯王俊英收禁候緝獲魏老大到案復審辦理 
[無錫]  
　　實行强迫教育先聲縣署昨奉蘇常道署轉知省令略謂准教育部咨開吾國目不識丁之玩童甚多貽誤青年匪淺故擬厲行强迫教育特交全國教育行政會議修訂例則一俟各省教育廳成立後卽責令分劃學區調查學齡兒童限至明年上學期開始實行舉辦咨請轉令蘇屬各該縣知事預期着手調查呈覆報部云云楊知事奉令後已遵照辦理矣 
　　雙十節禁止提燈會十月十日政府早定爲國慶紀念日各界舉行提燈會以伸慶祝兹聞李督軍及俞代省長以無錫亦爲通商口岸五方雜處之區地方極爲重要深恐舉行燈會於戒嚴期内雖免不發生意外故特於昨電令軍政各機關一律禁止届期准循例停止辦公一日并懸旗結彩以誌國慶 
[南通]  
　　致祭　岳日昨上午一時爲祭祀　岳之期張鎭使率同所屬旅圑營長赴廟致祭敬謹將事約逾一點餘鐘始畢 
　　公園開幕城南五公園業已落成中秋節夜開幕發賣入覽券每人取遊資二角各界男女老幼往遊者頗爲擁擠 
[安慶]  
　　兵變案之結果前次皖省兵變案内之第八路一營兵士十九名業由馬統領拿獲歸案訊辦近由郭先鋒官研訊數次已有端倪兇手戴某已供認鎗斃李統領不諱内中尚有嫌疑犯五人聞擬從輕辦理其餘十五名已分别罪狀電請倪督核示 
　　連破黨人機關日前蕪湖軍隊破獲黨人機關拿獲繁昌人金某已誌前報聞金供稱同黨有千餘人分布長江一帶約期舉事云云以故省城蚌埠兩處近來戒備益嚴乃連日又破獲機關兩起一在蚌埠一在大通大通獲犯供出桐城人張次宕吳旭等匿居安慶等處故倪氏昨特密飭省垣軍警認眞搜查復通電各縣嚴拿管李等究辦 
[九江]  
　　潯員祝壽隂曆八月十七日爲贛督軍陳光遠四秩晋五壽誕九江關監督潯陽道尹均於日前乘車晋省祝壽惟九江縣知事汪念祖因事未往贛北鎭守使吳金彪亦因九江防務吃緊刻又新任帮辦贛省軍務職守所在未便輕易離防故亦未往也 
　　視學出發潯陽道視學員方晸以秋季視學急待出發特於日前遍視通城各學校旋卽赴鄉視察各國民學校現已往其他各縣屬視察矣 
　　建亭表揚潯之紳商界對於贛北鎭守使吳金彪早有建碑之意刻聞潯商會會長舒先庚又商諸紳界擬在往牯嶺之馬路旁建設一德政亭爲吳表揚功德昨日商會開會已微得各會員同意至此項用欵則由地方與商會共同擔任云 
[嘉興]  
　　會議荒災情形嘉興縣張知事邀集各區自治委員於本月五日在縣公署會議災荒是日九區自治委員均蒞會與議縣自治委員盛時蔣世澄財政主任陳雨亭均列席首由張知事起言今歳風蟲爲災曾經派員分往各鄉履勘並親詣災情較重地方確實查勘惟以地方遼闊尚難週知應請貴委員等决議成數以便詳省核奪當經各委員會商以本届災情較四年份水災尤重迭經查勘屬實似當以被災輕重分别列表請求呈報省吏蠲免糧賦以蘇民困兹將各莊被災成色錄下（嘉邑）感七成胥七成里六成半永五成新五成白五成德五成半移五成大五成嘉四成長五成在五成半嵌四成總計平均五分三釐八四二（秀邑）君七成明五成半臣四成良四成法四成政三成維四成興三成普四成天六成半士三成半庶四成半咸六成半沐五成深五成思四成垂四成萬四成半嵌四成總計平均四分五釐全邑總扯四分九釐四毛内災三分七釐歉一分二釐四毛二 
[杭州]  
　　慶祝國慶之禮節十月十日國慶日各機關各商舗均應循例懸旗以伸慶祝中午並由砲兵圑遵令鳴放禮砲以揚大典又聞軍民兩長以内務部規定國慶日追祭先烈卽在西湖昭忠祠届期舉行所有追祭典禮已由縣公署籌備矣 
　　運署開協議會中國實業銀行附繳商股一案據財部令兩浙定爲一百六十萬元内蘇五屬五十餘萬元分年攤繳並先繳定金九萬元由商會公選創辦員一人赴京會議袁鹽運使爲此問題曾於四日下午召集全體鹽商在運署開會與吳委員協議僉以長蘆兩淮首先承認至今尚未繳欵兩浙爲小部分似難擔負此項鉅欵已籲請袁運使將此次會議情形呈復財部核奪矣 
[吉林]  
　　籌備國慶紀念國慶紀念籌備會日昨午後兩點鐘在省公署大樓開各機關代表會由瞿紹伊代爲報告此次國慶紀念曾經省教育會等開會提議請求省長撥欵等情現奉省長批由官銀錢號紅利項下撥錢一萬五千吊文爲籌備會之用並議定以省立公衆運動場爲慶祝地點惟該處地面獗窄附近街道亦不寛敞須先商由警察廳預行指定停車行車地點籌備會事務所因慶祝地點之關係卽定爲省立講演所職員當場推定孫蔭南君爲正幹事長瞿紹伊初鶴臯兩君爲副幹事長其餘職員除是日到會各代表並各機關推定人員外如再不敷再由幹事長酌量推舉至職務之分配俟今日商定後即行通知 
雜評一 
[重要發展（一子）]  
　　川省羅劉之爭中央初不重視之也迨視爲重要而不解之勢成矣粤省自主之宣布中央初不重視之也迨視爲重要而批抗之局成矣湘南劉林之獨立中央初亦不重視之今則已知其爲重要矣陸榮廷之態度中央向以其和平而不重視之今又不能不視爲重要矣中央對於各事每以爲輕而易舉也旣舉之後無一事不陷於荆棘之中欲進則有種 
種之阻碍欲退則於威信體面均有所不便處此兩難之境不得不思有以調停之然時勢至此非特調停無效且將迫我以無可徘徊而重要之時局至矣 
　　時局旣已重要不能不有所發展無待言也我特不知所謂發展者將進入一重困難歟抑另有解决之方歟其變化與結果何如中央果稍有把握否耶 
[借欵]  
　　借欵之已成者二千萬墊欵也交通借欵也吉長借欵也今在商議中者則所謂大借欵也有借欵之意而尚未正式磋議者則有慈善借欵也軍械借欵也當此不宜於借債之時而借欵之名目繁多幾若辦一事必需一宗借欵者我國應辦之事無窮借欵亦將隨之無窮耶西人有言當世之事當世人擔之不能舉以遺累於子孫而我國反是是可爲寒心者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會注意疎通商貨]  
　　上海總商會臨時提議承租德奥輪船案云本會前因華商組織公司承租德奥輪船疊電政府請示在案現悉此項輪船政府已允大逹公司承租惟此事傳說不一或謂大逹公司係由某國輪船公司墊付鉅資將來卽以輪船轉租該公司行駛坐享租借盈餘並不自裝華貨或謂張季直甚不以此事爲然仍擬招集華股裝運土貨出口不願外人干涉以上二說未知孰實事關流通商貨即請公議旋經公决會董勞敬修適有通州之行即舉爲本會代表由朱沈兩會長備函交由勞會董面致張季直詳詢一切兹將總商會致張季直君函稿錄後季直先生閣下謹啓者中國現銀枯竭年甚一年恒賴土貨出口得以周轉每俟公司船開收得現銀轉出進口貨物裝運各省迨歐戰開釁各國金融同處於困難地位先令日長出口日絀進出相衡已難挹注近以德艇潛行海底商輪進口頓少卽出口土貨無從裝運最慮製造之廠存貨太多行將輟業小民生計更乏依賴自德奥商輪没收以來敝會疊次電陳政府歸華商承租疏通華貨勿爲外人所得致損利權現聞是項船隻已歸尊處大逹公司全行承租滬埠華商僉以先生爲實業大家大逹公司又係純粹華股定當爲華商統籌全局惟敝會所請求者目下各貨山積終以疎通爲第一要義是項船隻如由大逹公司自行行駛應盡裝華貨爲補救商業之計倘須轉租亦應歸華商承租以免受外人挾制我公商業先覺必早見及此以孚衆望滬埠各　業領袖公同會議適有本會會董勞敬修君來通之便舉爲代表恭詣台端敬乞賜以敎言無任感盼 
[准運入俄之貨物名目]  
　　上海總商會接農商部訓令文云前准外交部咨稱准俄使函開兹將本國臨時政府所定戰時輸入俄境之貨物以及郵寄包裹之法文章程函送查照等語相應將該項章程譯送貴部查照轉飭遵照等因業經抄錄該項章程令知該商會遵照在案兹復准外交部咨稱又准該使將允准商人運入俄境貨物名目譯就法文備函補送相應將該項譯文譯漢咨送查照轉飭遵照等因并附件到部合再鈔錄該項貨物名目令知該商會遵照此令 
[附鈔件]  
　　一各種穀類（米不在内）青豆蠶豆（菀豆扁豆新鮮蠶豆於新鮮或乾燥時運入者概不在内）（稅則第一條）二各種麵粉麥芽粉（山芋粉不在内）（稅則第三條）三掛麵通心麵（稅則第四條）四菜類（甲）未經稅則特别指定之新鮮菜類（乙）各種鹹菜泡菜裝入不封固之瓶罐者（丙）用作食料之乾菜未經稅則特别指定者（丁）或乾或否之蒿苣根未經焙製者（稅則第五條）五除阿爾漢格斯克地方政府之各口岸外由海陸運入之各種食鹽（稅則第三十三條）六鹹肉燻肉風肉臘腸（稅則第三十四條）七除比目魚板魚石斑魚外鮮魚及鮮鯙魚子（附註一）各種鮮魚如爲沿岸航海者所運入者以及各種鮮鹹（鹹者除青魚外）風乾之魚類如爲阿爾汗格斯克地方政府人民用俄船運至該處者准其運入（附註二）冬季用氷車由衣司馬藹耳及維耳谷扶二稅關運入之鮮魚准其運入（附註三）凡俄産魚類由俄魚戶捕運用白鐵盒罐裝盛以前係由阿爾汗格斯克稅關運入該盒罐上有稅關印證者暫准運入至一九一七年十二月十八日爲限（附註四）阿爾汗格斯克地方人民所製之俄産鹹青魚其量數在阿爾漢格斯克地方政府所定範圍以内者按照工商部財政部會訂之條規准其在阿爾汗格斯克地方各口岸運入（稅則第三十七條）八未經特别指定之食物以及各種專備喂養獸類之食料（稅則第三十九條）九家畜馬匹以及未經稅則特别指定之各種獸類（附註）無論何種鴿子每次非特有財政部所發准運照據不得運入（稅則第四十條）十肥料原骨或曾施工作者（甲）天然肥料（海鳥糞家禽糞）未經特别指定之各種原骨未經磨細之篤焉浮渣（乙）原骨燐化合物以及篤馬浮渣之磨細者（丙）燒骨骨灰骨炭（稅則第四十一條）十一樹木（甲）　樹山毛　奥利納夏姆樫樹白松白樹柳樹榆樹楓樹菩提樹落葉松阿納移楊樹柏樹白楊樹拳皮樹（造車用之木料）惟須成束成屑或備作燃料之用者方可（乙）除本項甲欵列舉各木料外其他之木柱木柴木叚木板木塊方柱木條木片木花（稅則第五十八條第一項甲欵及第二項）十二（甲）各種草料及未經洗淨之草莖（乙）未經稅則特别指定之植物之各部分尚未施受工作者（丙）未經稅則特别指定之種子或已去皮或否均可（稅則第六十二條）十三粗石或僅施初次工作者卽鋪地石未施初次工作或鋸成粗糙之立方體或六面平行方體者燧石石英肉色石陶土各種天然沙滴蟲土以及其他未經特别指定之石土未施工作並未經磨碎或曾經鍜煉或否用作工廠原料者（稅則第六十六條）十四煤炭木炭焦炭泥炭（甲）煤炭木炭泥炭（一）由黑海或阿朿夫海運入者（二）由歐洲陸路邊界運入者（三）由波羅的海運入者（乙）焦炭（一）由黑海或阿束夫海運入者（二）由歐洲陸路邊界運入者（三）由波羅的海運入者（附註）凡由白海轉運之煤焦炭泥炭准其運入（稅則第七十九條）十五金塊金條金葉惟極薄之金葉按每方寸權重者不在内即連同葉夾其重在九十獨利以下者（稅則第一百四十八條）十六書籍圖書地圖等（甲）圖書圖様地圖樂譜（一）用手工繪於紙布上 
者及寫本（二）除（三）（四）兩項所指者外用不論何種印刷方法複製於紙上者（附註）油畫彫刻畫像圖様如係仿製俄國美術家之圖畫者准其運入（三）輿地總圖及分圖（四）樂譜（乙）不論用何種方法印刷之外國文書籍及定期刋（其附有樂譜地圖圖様畫像者亦包括在内）俄洋文對照字典（丙）除對照字典外（稅則第一百七十八條）在外國不論用何種方法印刷之俄文或另附俄文之書籍或定期刋十七各種工作材料之様子不具貨物形式性質者（稅則第二百十八條）十八砂糖一項在遠東俄國地方按照一九一七年四月二十九日農部告令得自由運入十九稅務條例第七百八十四條二附表所載一切貨物（一九一○年印行之法規第六卷）二十自芬蘭者之衣服或家用物件以及所帶行李 
[西門子洋行機件檢查完竣]  
　　仁記路一號德商西門子洋行德律風無線電報房各種機件材料等項經交涉署派員會同電報局技師前往檢查昨已檢查完竣當由薩交涉員派員將材料等件連同清單送請護軍使署查收 
[祝賀雙十節國慶紀念預誌]  
　　本月十日（卽舊曆八月二十五日）爲雙十節國慶紀念蘇省軍民長官以時適戒嚴期内令飭所屬除懸燈結彩並停止辦公一天外提燈會等均飭免舉上海縣沈知事並地方審檢兩廳袁林兩廳長等奉諭均各諭令本署廳辦公員役等停止辦公一天昨已雇匠各就署廳前懸燈結彩以誌慶賀淞滬警廳徐廳長亦飭所屬各區所隊警正佐並巡官長警等於是日除照常服務外所有緊要地點自下午六時起加派雙崗遇各學校學生執旗經過之處妥爲保護落差各長警是日亦不准遠離各在區所隊伺候差遣救火會全體會員本定九日（二十四日）至縣公署恭迎前大總統頒賞功孚旣濟匾額到會縣挂十日（二十五日）邀齊各區火會會員洋龍火龍等舉行操演該會員等昨已在會討論預備一切 
　　基督教青年普益社昨發通啟云國慶紀念日上午十時本社舉行慶祝典禮恭請名人演說是日下午三時至五時特開茶話會以敦交誼而通情愫届期務請惠臨是幸 
　　淞滬警察徐廳長昨發布告云奉淞滬護軍使諭雙十節日現已届近近聞地方人民有提倡開提燈會等事查現在時際戒嚴地方不靖恐有匪類乘機擾亂如有前項開會等事應卽禁止等因奉此查雙十節不久卽届有人提倡提燈會等事其意雖爲慶祝起見惟現時正在戒嚴期内難保無匪黨乘間竊發擾害商民本廳長負保衛地方之責自應遵論示禁爲此布告周知凡地方人民不得有舉行提燈會等事以保治安如有抗違則是有意違犯官廳命令定即拘案罰辦不貸特此布告 
[徐警廳長愼重防務]  
　　松滬警察廳長徐國樑以邇在戒嚴期内恐各區所隊長警防務疎懈故於前日（五號）午後二時許傳集各區各分駐所巡官到廳會議防務當由徐廳長向衆演說略謂巡警負保護安寗預防危害之責對於地方治安亟應認眞維持現値謡諑繁興之際防務尤不容稍懈自本日起對於各長警務須嚴加約束無故不得請假外出値崗時毋許呆立一隅須往來巡察自夜間九時起至天明六時止尤須格外注意如有三五成羣手未携燈及其他形跡可疑者均須盤查明白方准放行而里弄前後更宜特别注意以防盗竊等情各巡官奉諭後已轉諭各長警一體知照矣 
[客述天津水災慘狀]  
　　天津洪水未退致滬上各公司商輪來往並無定期故南人之旅居該處者雖幸未遭水災而欲搭輪返南亦一時苦無輪船即得搭載亦擁擠不堪昨有該處來客述及津埠災狀謂彼居於日租界中水没之前一夜聞汽笛嗚嗚車馬不絶於途故毫未介意詎至翌晨聞路上人聲嘈雜心知有異披衣下樓行至半梯水已浸足方悉其禍已臨遂復登樓將現資及質輕要件草草檢束於懷與傭僕扶一木質浴盆圑坐其中由僕拖曳如小舟然渡至英租界始扒登岸上彼時英租界尚未淹及遂出重資借宿棧房一宵至明日始遇今輪得以運返滬江當未起程時聞日租界避災人見丹桂第一臺地址空曠屋又高聳羣趨入内躱避未幾下面水亦浸透復蜂擁登樓不料該舞臺建築未固加以被水衝損牆脚不移時轟然一聲全樓坍倒内容千數百人均壓浸水中無一生者最爲可慘云 
[紅十字會之賑災消息]  
　　本埠紅十字會沈會長昨致天津紅十字分會電云前發徑電并託嚴焦翁轉交洋一千元迄未接復到否殊念頃接西友電稱貴會連日僱舟在天津英德法日等租界内外水淹地點救濟災民甚爲出力祈繼續進行救人救澈等語具見諸君子毅力勢心爲外人所悅服曷勝慰佩又水中積屍腐穢必釀疫癘若日飲此水受毒尤甚後患堪虞弟已於江電奉逹擬迅爲打撈遷葬遠方此策如可實行旣免暴露又清疫源保全實大現如何辦理或需費用之處均請電復以便繼滙接濟弟當竭力籌募以爲諸君後勁沈敦和微 
　　又該會迭接天津來電以北方天時寒冷亟需棉衣散放當將製成之六千套趕經起運外復向外埠廣爲採辦兹接蘇紳丁錐盦在各典劃到上等棉衣六千套請由該會價購三千套其餘三千套由丁擔任勸募各蘇紳出資捐助并假遂園開游覽大會醵資充賑向該會借用各種燈綵陳列該會已派會員前往籌備一切 
[金融調查錄]  
　　調查此一週間並無大宗銀洋裝出外洋惟内地進口約有十餘萬金今摘錄於下三號交通銀行由南京來洋五萬元四號客帮從天津烟臺來洋七萬元又大連來洋三萬元六號客邦又從大連來洋五萬元各莊由内路來銀五萬兩計大條銀共縮去三辦士二五先令亦縮一辦士半東滙則每日幣漲起銀一分七釐半墨洋與國幣之價不相上下銀拆增加三分遠期標金與上届二十九號收盤之價比較漲銀一兩四錢至小洋跌去三釐銅元每銀百兩增錢五百文今將各銀行曁各錢莊所存銀洋及大條之細數分列於下麥加利存銀二百十三萬洋一百八十一萬大條九十四條滙豐存銀七百九十萬洋三百萬大條九百四十條德華存銀五十萬洋四十萬正金存銀一百七十七萬洋四十三萬道勝存銀二百三十六萬洋二十五萬通商存銀二十萬洋六十萬東方存銀一百四十六萬洋十三萬花旗存銀八十萬洋一百萬大條七百條華比存銀二十九萬洋四十三萬大條八十七條荷蘭存銀四十一萬洋一百三十四萬中國存銀九十六萬洋二百八十八萬台灣存銀六十六萬洋七十二萬大條十條住友存銀十萬洋二萬南北各錢莊存銀三十萬洋二百三十萬交通存銀二十萬洋一百零七萬有利存銀二十四萬洋十萬中法存銀四十八萬洋四十二萬綜計存銀二千零七十六萬洋一千六百九十萬大條銀一千八百三十一條較上届多存銀八十四萬兩洋 
亦多存十九萬元至大條銀共熔寳銀六百零六條 
　　另函云邇來外洋生銀頻頻裝來又無裝出所以金融市况雖未見寛裕已不致枯涸兹將一週間進出概數調查紀左進口有麥加利新金山來大條九十九條滙豐亦來七百十條興業銀行長江來洋十六萬元台灣銀行花旗來大條一百七十一條日清輪船公司日本來金洋値銀二十五萬五千兩客帮烟台天津來洋十五萬元又寳銀八萬六千兩青島大連來洋十九萬元厦門來日本洋一萬二千元長江來小洋十二箱計洋六萬元出口有廣東去金條値銀十一萬五千兩金洋値銀五萬兩又小洋六十五箱合洋二十五萬元又裝往威海衛俄國銀元三千元又牛莊去寳銀一萬二千兩温州去金條値銀三千兩福州去洋六千元 
[出口商業之冷落]  
　　津沽洪水爲災幾成澤國滬津航行雖通而客貨竟致停裝數日以來出口商業冷落異常昨日太古洋行奉天輪船雖仍依期開行實無貨物可裝聞所裝者僅麵粉數千包餘如疋頭雜貨竟不多見云 
[商人認包租界食鹽]  
　　租界食鹽前清時有甬商創立府海公司開辦未久因虧本歇業嗣由滬紳朱葆三季薇莊發起禀詳兩浙鹽運使認課承辦其後李薇莊病故朱紳辦理商務無暇兼顧故由李徵五接辦未幾即行撤銷今夏由浙江松江正副運使擬章詳奉財政部核准出示招商投標業於前日開標得標者爲顧棣三按月認課計九千九百六十擔刻經兩浙鹽運使詳請財部給令承辦一面諭令該商預繳保證金三個月一俟部文到滬即當開辦 
[輕質銅元係屬私鑄之布告]  
　　江蘇淞滬警察廳佈告云案照近來市間發現異様花紋銅元每有因用口角情事當以與金融秩序兩有關係節經檢取前項銅元呈請省長公署令發造幣分廠鑒定眞僞以資遵守在案兹於本月二十三日奉江蘇省長公署第四一零一號訓令内開（原文已載上月二十五日本報）等因奉此除令行所屬各署所隊遵照外合行佈告仰商民人等一體周知切切此佈 
[丁漕不得額外加徵]  
　　上海縣公署昨接江蘇胡財政　長訓令云案照各縣徵收丁漕職務棊重經徴官吏宜如何力求核實以期國計民生雙方兼顧乃聞江北各屬於正賦外往往另立串票名目每張收錢不等甚至民間完納舊欠糧差藉詞恫嚇抑勒浮收無所不至如果屬實尚復成何事體要知前清串捐辦法早經革除其歷届蒂欠忙漕除照章逾限加價向無額外浮收兹特重行申禁除問有數縣於串票項下帶徵學捐積穀等費從前核准有案者外其餘均不得擅收串捐一面由縣出示聲明歷年民欠除根外加徵外概不得加收分文如有糧差需索情事准其陳明嚴究庶積弊得以掃除征收亦可起色除分行个合函令仰該知事遵照辦理 
[續誌交通滬行經理之接替]  
　　新委交通銀行行長陶蘭泉於前月中旬蒞滬後又往外埠各分行視察一周上月杪事畢返申業於一日接理行事已誌昨報兹悉陶行長接事後連日會同新委副行長錢新之整理交接事宜頗爲忙碌至昨日始行清楚而前行長趙君因交卸完竣所任没收德奥小輪事宜滬上已大致就緒而長江各埠雖經由部委派專員設立分處駐漢助理然事務紛繁恐難妥貼故擬於日内乘輪赴漢監理一切 
[閩省新軍又有一營到滬]  
　　閩省李督軍派員馳往京津各處招募新兵迭紀報端兹因北地正値水災居食宿無着是以投効軍營頗爲踴躍此次招兵委員李雲齋經招之新兵約計一營已由怡生輪船載送來滬惟因本埠赴閩輪船開駛尚須數日此項新兵須暫時在滬駐宿故由駐滬閩省招兵主任曹副官斌臣於昨日查得南市滬軍營操場堪以暫駐爰即商由盧護謂使允准將所有新兵一併送至該操場搭蓋行軍所用之單布帳篷十四座暫爲駐宿定本月十號乘坐山東輪船赴閩 
[杭路局電復橋梁竣工日期]  
　　滬杭路第三十八號橋梁（即甪吊灣橋）河南甚爲寛闊鍾前路局長因慮原建之橋不能負重爰在該橋裏面另建鋼質堅固大橋呈經交通部批准業已購置材料飭匠開工建築迄將年餘尚未造成上月間由部電催並詢究於何時竣工現由任局長詢據總工程處復稱該橋工程浩大因均仿照洋式建造以致頗費時日現橋面已經裝配正在啓建橋棚約至本年陽曆年終當可竣工云云已由任局脹據情復部查核矣 
[修築石洞口海塘]  
　　吳淞口對岸之石洞口海塘離淞僅七八里此次因遭海潮冲擊塘身潰决約十數丈曾由蘇省長籌墊庫欵交由塘工局沈總辦採購木植石塊曁泗門汀泥等料飭匠趕緊修築兹由沈總辦購得木植四千根已運往飭匠趕修惟塘身若欲堅固非密佈椿木不可以故所購木植尚不敷用昨日又由沈總辦續購長梢木植二千根運往修築 
[工巡捐局解清浚浦局欵項]  
　　工巡捐局長朱壽丞交卸之前二日（卽三日）接浚浦局函略謂南市填築駁岸及升科灘地之升科費銀屢請核減當因議得事關公益准於減去半數等情除去填泥築駁等費外尚應找欵銀八千一百八十兩五錢二分屢催未奉照撥兹聞貴局長交卸在邇爲再函請照撥云云朱局長已籌備銀票如數解交浚浦局查收過册矣 
[蔡谷勲業已槍斃]  
　　誣指夏永生（卽李東郊）孫權武爲行刺浙省趙參謀長正兇之蔡谷勲武學海前經法公廨訊係圖賞誣報解由護軍使署轉解浙督軍署訊辦迭誌前報兹悉浙督軍署訊得蔡谷勲前圖謀 
 
 
 

Page 11

 
 
鄭鎭守使通缉有案今兩罪俱發情罪較重應即按照軍法處以槍决日昨函致盧護軍使查照 
[鎗决盗犯三名]  
　　寳山縣境彭浦鄉居民凌企曾家被盗搶刦一案前經淞滬警察廳緝獲盗犯章阿二蔣小三張秀峯（卽張先有）等三名訊據供認結夥持械侵入事主凌企曾家行刦得贓不諱已詳解松滬護軍使署訊辦在案兹經盧護軍使發交軍法課復審無異遂將該三犯章阿二等概援懲治盗匪法判處死刑錄供咨請蘇省軍民兩長核辦現接復電照准故於日昨午後二時飭將該盗犯章阿二蔣小三張秀峯即張先有等三名自營倉提出驗明無誤派員押赴龍華鎭火車站南陸軍操場畔執行鎗决 
[八誌僞造護照公文之控訴]  
　　奥國人肯特拉串同福州路美生印書館主余誠彩河南路縷青問刻字店主陸鑑齋新閘路某印書公司主尚允祖私刻腦威國領事圖章僞造護照公文一案業由公共總巡捕房西探目祁文司將肯特拉及余陸尚三人連同要證周道志陳國熙（卽肯特拉之西崽阿輝）一併獲解公共公堂迭次研訊供詞判肯特拉與陳國熙交捕看管周道志交二百元餘人各交一萬元人洋並保候再復訊各情迭誌本報前日午後由捕將全案人證解廨經關正會審官與英白副領事升座刑庭續訊即據日斯巴尼亞副領事衛納錫司（譯音）到堂由原告工部局刑事檢查科代秀牛門律師詰據譯稱查捕房所獲之僞護照上有日斯巴尼亞等字様今察閱洋文拼法中之依字係屬拼錯其音應拼西字但本國領事公館之護照係由利興印造並未向美生書館印刷自發生僞護照後本領事署正注意查緝主謀之人懲治云云譯畢與英領白君問答數語而退繼據西探目祁文司上堂禀稱去年十二月二十號奉到公堂牌票飭往縷青閣搜查其簿子上有僞造護照之西人三名内中一人名肯特拉並檢查得尚有腦威領事及英國國房與工部局等圖章當即連同被告陸鑑齋帶入捕房後由别發洋行西人到來證明工部局與英國國家圖章係由别發轉託被告印造故將被告開釋迨至本年七月内查悉僞造護照底藴即請公堂出票帶同要證陳國熙往將各被告分别指提到案云云旋由被告余之代表海德禮陸之代表畢士華尚之代表禮明聖文等各律假向該西探目駁詰一過又據畢律師請求堂上准予被告陸鑑齋減輕交保候示經中西官得供會商之下判陸鑑齋改交五千元人洋並保肯特拉與陳國熙交捕帶回余誠彩等仍交原保候再訂期復訊 
[大豐永案牽涉人改輕交保]  
　　住居九江路三百九十八號門牌之南京人李儒人因與在逃大豐永雜糧號主張禹門等將僞棧單向德潤昶號騙抵銀四萬七千餘兩被控公共公廨將李逮案諭交五千元人洋並保俟一月後再訊在案昨晨届期復經公堂傳訊先由原告代表律師上堂譯訴案情聲請殿期繼由被告代表律師投案要求改輕交保數目經俞襄讞核供商之義副領事羅君判李儒人改交三千元人洋並保候再訂期研究 
[染業對於例外荷稅之反對]  
　　南市大南門外仁昶泰昌兩染坊於本月十七日派司至北市三馬路晝錦里祥升利生昌祥記等絲線店收取應染絲線共七十餘斤該坊司携線返坊行至華界老北門外民國路被稅務所巡丁瞥見以爲漏稅囑其同至該所納稅該坊司聲言此絲係北市絲線店交坊染色向不納捐而巡丁堅不放行雙方在途爭執該巡丁即鳴警將該坊司軋至警署警署以事關捐稅未便判决乃派警同兩造至稅務所核奪該兩司到所後聲稱如欲繳稅須與店主詰算稅所遂將絲線扣留令該司回坊報告後該坊主即至稅務所聲明向不納捐稅所仍令照捐該兩坊主回店後邀集同業會議復又向稅務所聲明向不納捐之理由該所仍不肯將貨發還昨日又邀集全體各染坊會議以染坊代客染貨逐日派司收送已染未染之貨甚多向不捐稅現下無端發生此種事實吾業萬難擔任例外荷稅公决聯名至稅務所請其照章發還而各坊司以每日至北市各店收送各貨若不速將此事解决日後路上恐再發生此種事項實與各司店主客家均有重大關係故擬今日若不將貨收轉明日起一律罷工而北市各絲線店得悉後亦已邀集同業會議僉以絲線店北市共有三十餘家每日交坊染貨甚多向無捐稅因繭子早已捐過若再例外荷稅吾店業亦難擔負擬即邀集公同討論以便對付云 
[松江防守司令來滬]  
　　松江防守司令陸軍四師步兵第八旅旅長何豐林因有要公來滬竭見處護軍使磋商事畢於昨晨乘坐火車返松 
[歡送朱壽丞赴浙]  
　　閘北紳商各圑體開會歡送前工巡捐局長朱壽丞赴浙履新已記前報昨日閘北紳董刋發通告云工巡捐局局長朱壽丞先生在滬四年對於商民感情融洽現以調任浙省烟洒公賣局局長交卸在卽凡吾同人擬於舊曆八月二十二日下午三時在閘北慈善圑開叙别茶話會以表敬意伏祈大駕預於二點三刻惠臨同作主人不勝盼望云云閘北市經董慈善圑總董錢允利沈鏞趙光第同訂 
[典獄長因公晉省]  
　　上海模範監獄典獄長敖雲亭近以漕河涇新監將次完工其監舍辦公等室反較舊監狹小仍不敷用昨特召匠估計另行添造監房辦公等室數十餘間兹已將次興工故於今晨親赴省垣謁見上峯面禀一切所有署中日行事件委任第一科長吳鵬章代拆代行 
[約翰大學同學會秋季懇親會]  
　　約翰大學同學會昨日下午二時在該校舉行秋季懇親會會員曁家屬孩童陸續到者約五十人會場在該校圖書館南首草地上首由朱友漁宣布開會次由卜校長致勉詞畢末謂今歳約翰年報其内容較往年更爲豐富頗有趣味凡吾會員宜各置一本並宜力勸人定購云云又次由朱成章報告體育室建築捐欵收入總數計上海部會員七千三百十五元漢口部二千餘元長沙部三百餘元北京部一百餘元總計現已收有一萬餘元又次由李墨西演說後由各會員向國旗致敬同呼民國萬歳會畢各會員及家屬孩童作種種游戲如賽拍網球敲露天球套蔴袋跑及孩童拖繩畢各飲茶點同時請田永奎演幻術至五時始散會 
[聖經學校續招新生]  
　　青年會聖經學校已於十月三號晚（星期三）開校到校報名者一百餘人查上期舊生共有三百餘人乃是晚到者祗有三分之一想因天雨所阻故該校擬於今晚（星期日）六時半續行招生凡有志道德無論會友與非會友均可前往聽講不限年齡不收學費定於十月十七號晚六時五十分一律正式開課 
[英語週刋之發逹]  
　　商務印書館出版之英語週刋專載英文上一切應用字如尺牘會話翻譯作文等以供初學英文者之研究並多載中外時事附加譯註傳學子於修學之中得知世界大勢誠初學之導師亦補習之良書也兹聞自一百零一期起又放大版式加增材料挿用圖畫内容益爲完備聞省立第二師範學生此次同時訂閱者有五十餘人之多云 
[分送賽會書籍]  
　　上海總商會昨接省公署俞代省長訓令云查蘇省前辦理已拿瑪出品協會自開辦之始以及物品放洋所經事實前已編成報告分送備考在案兹將放洋以後至賽會結朿經歷情形分門别類績辑報告十章附以回表都成十册分送考覽再上年四月間日本開台灣勸業共進會派委員王樹臻代表本省軍民長官前往參觀兼考日本治台成績據其所記案輯成書一併送閱除分送外合特檢書二册發仰該會查收 
[籌辦商業銀行]  
　　隴秦豫海鐵路總辦兼南五省銀行督辦施肇曾（字省之）近在京滬等處糾邀各巨商發起集欵二百五十萬創辦一商業銀行設立總行於滬上分行於各埠刻已着手組織故施君於前日到滬部緒一切惟目下基址尚未擇定暫設籌儰事務所於交通銀行樓上聞將來該行正經理一席施君自兼副經理屬交通卸職副行長之徐寳琪行中職員亦皆熟手預計成立之期當不遠矣 
[票友籌議演劇助賑]  
　　久記票房成立多年社員壇長戲曲久著聲譽兹以直省水災奇慘擬演劇助賑聞前晚經社員全體開會討論一致贊成决定下星期夜假亦舞臺開演所得戲資悉數移作賑欵所有應用經費概由社員解囊擔任止下正在佈置不日卽當宣布假優孟衣冠爲災黎請命此舉亦可風已 
[籌集歐戰賑欵之游覽會]  
　　英法美工部局救火會西人以歐戰已久受傷軍士甚衆應需醫護等費數頗浩大兹特發起定於本月十三日（星期六）下午二時在泥城橋跑馬廳總會内陳設各種玩品並戰地景象邀集本埠中西政紳商學各界前往觀覽備有游覽劵每劵取資一元所集劵費悉數充作受傷醫護等費業已分致各界機關領袖分頭代售游劵矣 
[催兌殖邊鈔票事務所致交涉署函]  
　　催兌殖邊商困事務所前日致函交涉署略謂殖邊銀行停兌倐經一載有餘商民被累不知凡幾同人等現設催兌事務所於西姚家弄冀藉羣力俾早逹目的無如函電紛馳仍無效果近見報載該滬行因失漢治萍股票向貴署申請備案可見該行主持有人不應置債務於不顧爲特陳請電催北京總行將存欵並鈔票核明總數籌欵迅飭滬行開兌以蘇民困等情聞薩交涉員以函陳各節自是實情已轉陳農商部請即查核辦理矣 
[馬戲赴蘇之取消]  
　　英商愛奎斯馬戲擬請赴蘇開演蘇交涉員電滬交涉署轉請飭從緩從蘇已紀前報兹聞蘇州楊交涉員昨又來電以此事轉商道尹等各官廳謂現値謡諑繁興地方防務嚴緊人民少見多怪恐滋事端該英商所請赴蘇開演應即取消以免徒勞往返等因薩交涉員已據以轉复英領請即查照轉知矣 
[催促菜販換照]  
　　南市沿浦永盛碼頭公義碼頭等處之秤販蔬菜攤係由工巡捐局給照營業每年以九月底爲換照納稅之期今届已由前局長朱壽丞出示佈告在案兹已逾期各販戶延不換照故由新任杜局長查案知照稅務科長派員查催限令速行繳納換照秤菜如有違延及查有一照兩用故意影戤者均須嚴行處罰 
[拐賣女子之敗露]  
　　湖北人陳丹寳與徐德勝蕭阿三左佑才串拐新閘路謝德林家十七歳女兒鶯兒得洋三十四元價賣與楊樹浦路二百二十四號門牌趙德修爲媳被謝偵悉控請捕房派探將陳等一干人拿獲拘押昨解公共公廨請究經中西官訊悉前情判女交趙德修領回陳丹寳等四人均着押候交出身價下禮拜六再訊 
[粤婦誘拐婢女]  
　　住居閘北三元里屈姓家之十四歳婢女阿妹昨被粤婦黎王氏誘拐擬挈至虹口鴨緣路三十號門牌鴇婦李桂喜所開之粤妓院内價賣爲娼中途被包探蔣阿林查見將氏及阿妹一併拘入捕房經捕頭詰悉前情諭飭阿妹送濟良所留養黎王氏轉送公廨管押候解公堂請辦 
[誘拐小孩之刑期]  
　　清江人趙立忠於上月二十九號誘拐大沽路七百三十六號門牌其戚安李氏之七歳男孩安五子至浦東圖賣未成乃帶至虹口滙山碼頭希圖乘輪帶往外洋販賣被包探李明泉查獲詢悉其情將趙與孩一併帶回捕房昨日傳同孩母安李氏將趙押解公共公廨經中西官訊明以趙違犯新刑律第三百五十一條第二項應交二等至三等有期徒刑遂判趙押西牢三年安五子交其母領回 
[犯刦無憑開釋]  
　　公共總巡捕房中西包探偵悉住居法租界之甬人劉阿協組織盗黨專在公共租界搶刦將劉查獲解送公共公廨迭經訊供收押在案昨晨由廨復訊先由中西包探上堂訴明前情並稱一再向劉研詰問黨並所犯各案堅不吐實是以解請核奪中西官以捕房旣無證據搜出又未緝獲同黨而劉阿協又堅不承認爲非遂會判將案註銷被告開釋 
[皖省逃兵解歸訊辦]  
　　逃兵吳有林前在皖省充當警備隊近自該省潛逃來滬日前在龍華鎭逗遛被駐防該鎭之陸軍第十師第三十九圑兵士查見以其形跡可疑當場拘獲解送松滬護軍使署經軍法課飭提該逃兵吳有林詰訊一過以在滬尚無不法行爲自應解歸皖省訊辦爰於昨日特派憲兵二名將吳有林發交上海縣尅日解赴皖省歸案訊辦 
[押儆清帮匪徒]  
　　清帮匪徒王金八仔前日在新閘大通路向劉阿寳硬借洋五元不遂糾黨三福羊等將劉兇毆並出刀將劉前胸戮傷被捕查獲拘押於昨傳同見證魯阿林戴王氏將王拘解公共公廨經中西官質訊屬實判王押西牢半年示儆 
[工人砍傷同伴之儆戒]  
　　楊樹浦蛋廠工人曹阿虎與同伴李乾甫等口角持斧將李頭額确傷由捕併帶捕房飭李送醫院醫治曹押候訊究在案昨晨由探將曹解送公廨經中西官研訊屬實以曹不應行兇判押西牢二月示儆 
[騙米人分别押儆]  
　　米船戶周尚文控揚州人陳有才串同張友才騙取値洋十七元之白米三擔消贓與元芳路劉子卿所開之小飯店内由探將張陳兩人與收贓之劉子卿一併拘解公共公廨訊供收押在案昨由捕房將被告三人一併解送公廨由中西官研訊屬實判陳有才押西牢四月張友才押三月分别示儆劉子卿押限繳出米價搜十七元再核 
[賣土禁錮三月]  
　　趙甘卿前日手携紅土至天潼路圖賣被探查獲搜出紅土三包帶入捕房昨解公共公廨據七十三號西捕與包探蔣阿林先後上堂訴昨查獲情形訊之趙甘卿供稱此項烟土係由一不相識之人囑爲代帶並非販賣求察經會審員王肇之君核供商之日副領事林君判趙押西牢三月烟土送海關銷燬 
[兩妓准予自由]  
　　福建路同慶里第二家鴇婦李老大妓院内之妓女小喬紅張老大昨晨同延代表律師投廨聲稱該兩妓均不願爲娼恐被龜鴇阻止請求堂上保護等語中西官核供判該兩妓准予自由無論何人不准干涉該兩妓聞諭稱謝而退 
[限十四天繳洋]  
　　楊本軒投法公堂控稱於上年正月間有周仲堯來申辦發寓在商人店中向商人購去貨物連房飯錢共被虧欠洋一百九十七元由周出有憑據此外尚借去洋二十餘元詎一去不來直至前日始悉伊潛來上海楨實匿跡之處報告捕房繳呈保證金由探將周拘獲求請訊追周稱欠洋實有其事據亦商人所立惟上海並無親友須函致原籍家中措洋料理判交一百九十七元人銀並保限十四天繳洋原告所控屬實保證金准予發還 
[房租限期歸還]  
　　收租人陸介眉昨投法公堂控房客趙順記虧欠房租洋五十七元向收不付扭案請追詰之趙順記供現已向朋友措置尚未完全求請寛限料理判退去限三天還洋 
[失竊誣控友人]  
　　湖南人劉最伯現在某學堂肄業投法捕房報稱學生前由原籍來申求學先住寳康里某號屋内後由友人梁耀卿留至伊家住宿爲日未久因梁在新租界設有善業洋行故復遷至該行居住日間赴校讀書早出晚歸不料於日前房内箱中失去金飾衣服約値百餘元回行察悉後向梁詢問梁置之不問情串通今願呈保證金二十元求謂傳訊昨日由捕房飭探曹福昌將梁傳至法公堂請訊劉最伯投訴前情訊之梁耀卿稱商人因劉最伯在申求學人地生疏並無親戚念同鄉之誼好意囑伊移居一處住宿不料於日前失竊物件查係茶房阿周所竊現阿周逃匿何處實不得知商人並未串通實被誣陷求請訊斷並由見證張辛甫投稱是日見阿周入内旋即出外至今未回繼聞劉最伯言失去銀洋物件始知被阿周竊去是實中西讞員以劉不應誣控串通遂判保證金充公准予緝拿阿周到案訊究 
[訊結誣控收買贓牛案]  
　　滬寗鐵路北公興宰牛作主談明賢控同業合興作收買伊失竊之牛一案當經警廳司法科訊據合興作夥楊定山蔣寳根供稱此牛係向常熟販牛客唐徐二人買來等情已記前報前日合興邀到唐徐二牛販證明公興作因嫉妒同業挾嫌謊告段科員判牛給合興領回談明賢不應揑情誣訴着具改過結斥釋了案 
[小工竊取洋紗]  
　　小工王有富昨在招商局北棧竊取洋紗八扎被包探張金寳查獲將人贓帶入捕房押候解送公堂請究 
[巡邏警拘獲竊賊]  
　　浦東洋涇鎭南首唐家弄居民唐晋泉家於前日夜半一時許被竊匪三人挖洞入室正在竊物之際事主婦唐楊氏大呼捉賊致被該匪等將氏喉間义住用物堵塞其口當經鄰右得悉羣集捕拿該匪等始四散逃逸適有三區三分駐所巡邏警王福田劉榮卿趙玉春等巡邏經過協同拘獲張小七子一名解所經王警佐詰據該匪供稱係崇明人金秀桃金英等糾來行竊並供出王有根高老虎等同黨十餘人王警佐以金秀桃等均係著名積竊前經选次糾夥行竊天主堂及金裕聽陳姜林家等巨贓迭經飭緝在逃未獲此次膽敢糾夥復犯實屬玩法已極除飭將張小七子一名押解警廳訊辦外復嚴飭各長警跴緝各匪到案務獲解究 
[道尹公署批示兩則]  
　　施次吾呈爲玩視鈞令延不申復請求另行委員查辦由呈悉本案現據松江縣知事呈復以派警佐宣光第確查原呈各欵均非眞相兹閱來呈又係片面之詞礙難照准惟該分所長尹祖鋆旣被人民指摘平時於警察能否所所講注已指令松江縣將尹祖鋆隨時嚴加考察如不稱職立予撤換仰卽知照此批 
　　賀信寳等呈爲土豪串捺劣紳混淆商旅受害結案無期迫求令飭南滙縣知事迅將全案人證移送上海地方廳審理庶　紳情而伸法紀由呈悉查此案前據具呈業經訓令南滙縣知事澈底查明依法訊辦在案究竟現在如何訊辦候訓令該知事將辦理情形據實呈復核奪一面嚴緝逸賊務獲究報此批 
來函 
[上海浙江興業銀行來函]  
　　閱本日報載白克路九如里張樹屏刦案有興業銀行存欵四萬被匪徒蓋章冒領等云查敝行存欵各戶無張君樹屏其人亦無他人蓋章冒領存欵四萬元之事報登與事實不符當係傳聞之爲誤此專函奉逹即希更正以昭核實上海浙江興業銀行謹啓十月六日 
雜評二 
[疏通華貨（步陶）]  
　　以中國自無商輪行駛歡美故華貨出口近乃大受歐戰之影響總商會感焉思乘此租船之時會以績我華商今後海外貿易之生機其意雅不可厚非而吾謂華貨質地之改善亦同時爲一重要之問題蓋今日租船者爲中國人自無不樂於裝載華貨之理此問題之解决當無若何困難之點之發生惟吾國出口者恒爲土貨如絲如茶近年來多爲其他後起之邦所競爭而漸有被其影響之趨勢其他類此者尚復不少物競天擇瑼所必然率而由之不於實際上自求改進則其前路實多危險或曰歐戰期中吾華土貨如布棉牛皮等其爲歐人所需要者正多似不必兢兢焉遽以銷售問題爲研究然而此爲一時之現狀與今日之租船殆相類似我商界面以大戰後之世界商戰爲心也則對外貿易之根本改良與此後永久運輪海外之憑藉均宜合全盤以細爲籌畫者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[孔子生日徵收賀禮記集四書句] [  夏召侯]  
　　孔子於鄉黨召門弟子曰來予與爾言吾聞之弟子待先生致敬以有禮今日丘也壽二三子將如之何盍各言爾志子路率爾而對曰願車馬羔裘鹿裘狐裘再拜而送之待先生如此夫子欣欣然有喜色曰郤之郤之爲不恭斯受之而已矣求爾何如對曰求也爲之必有酒肉沽酒市脯先生饌子曰昔者不出家可以食肉矣今世佛肸召攻乎異端戒之戒之肉雖多不敢嘗惟酒無量赤爾何如公西華曰華周杞染之妻其爲人也少艾夫子如好好色召之來與之坐而懷之不亦樂乎赤也爲之所敬在此夫子莞爾而笑曰甚矣吾老矣不能用也其餘賜也商也師也參也柴也五六人六七人如其禮而送之子曰賢哉二三子恭而有禮矣颜淵後隱几而不言子謂顔淵曰回也何如何爲獨不然顔淵曰回也一簟食一瓢飲窮斯濫矣今日之事無以爲也子曰彼一時此一時昔者回也貧未有與焉今也長國家而務財用亦足以發旣富矣焉可誣也顔淵喟然嘆不得已與之粟九百子曰如斯而已乎請益回也不受命顧左右而言他又問回也不答夫子怫然不悅曰回也非吾徒也爲富不仁矣以仗叩其脛（三） 
家庭常識 
[鼠虱]  
　　頃閱貴報家庭常識藥鼠有害一則讀之不勝欽佩黃鼠疫云者叩西醫所謂百斯篤病也實是一種微細毒菌入於血液之内化生極速血受其毒遂致人於死考該微菌生於鼠間其所以能至人身者由鼠虱爲引渡也蓋每鼠之身必有小虱無疫之時其虱尚少苟疫氣盛行虱數培增平常之時平均每鼠亦不下三十虱凡染疫之鼠血液之中皆含有微細毒菌虱以鼠血爲生故病鼠身上之虱一時皆染毒汁腹中滿藏微菌之血疫鼠旣死鼠虱飢而襲人吸人之血吸血之後即吐其腹中毒汁毒汁内含有微菌鼠子毒菌由此而入於人身血肉之間遂染疫焉惟此虱本賴鼠血而爲生活不願寄食於人身（人血非鼠虱之養生料鼠虱壽命本有四十一日若改吸人血不過二十七日）故鼠苟不死虱决不乞食於人也今若用毒斃之法則鼠必死鼠死鼠虱因飢而襲人鼠疫由是而染誠莫大之危險也故小兒誤食之害尚可以防若鼠虱之害則又防不勝防者矣余謂捕鼠之法莫妙雀膠鐵籠蓋生擒鼠子則鼠虱不去足免遺虱傳染之害次之莫如畜貓蓋貓捕鼠往往不全食其皮肉而仍難免無鼠虱遺留之患但鼠畏貓之威聞聲遠颺蓋鼠虱五日不食則死若鼠子遠死辭處是亦可免鼠虱之襲人身矣（普利醫學社）不受酬 
[治癬]  
　　患癬者可取大胡蜂（俗稱大脚黃蜂藥店有售）窠一個大小不拘以生白礬研碎填入孔内盛於無用之破磁罐中仰口朝上用炭火煆炙使白礬化盡爲度乃取出共研粉末搽癬上一二次即除根永不再發 
[耳聾] [  徐德民]  
　　患耳聾者可用眞北細辛（藥店出售）研末溶黃蠟爲丸如鼠糞大以綿絮類裹之塞耳中二三次即愈此法曾經實驗頗有奇效 
工業須知 
[玻璃器鍍銀法]  
　　玻璃器皿以銀鍍之則光亮美麗令人驚愛製以發售定受購者之歡迎其鍍法如下法用亞母尼亞水三十釐硝酸銀六十釐酒精九十釐水丸十釐和匀待消化而滤清另將葡萄糖十五釐酒精一兩半水一兩半和匀加入前液將玻璃器洗淨浸其内二三日則銀結於玻璃之面如加熱則較速 
[人造羊皮紙法] [  孤舟]  
　　取濃硫酸一百分水十二分置淺磁盆中用玻璃箸攪和待冷取無膠生紙（即滲置紙）浸入約置五至二十秒時取出漂淨浸於淡亞母尼亞水中滅其酸性漂淨乾之即成人造羊皮紙可供種種工業之用若乘濕時染色以雕刻板壓成皺紋或纍粒紋則尤美觀 
[金類器染色法] [  吳素娟]  
　　金類製之小器具多須染色近時新闡之法如左第一（硫强水）與（鉛養醋酸水）混和中放金類器具徐熱至沸鐵銅變青色鋅變青銅色銅及黃銅則自黃而赤而濃青而淡青而青白終成白色鉛錫無效第二如前法惟以（銅養硫養三）代鉛養醋酸則黃銅始爲美玫瑰色中轉綠色終成虹色第三含鉛之溶液略和樹膠水就黃銅器具上畫花紋煑沸復浸在上述第一溶液中花紋即顯麗色 
譯叢 
[塵沙世界] [  黑子]  
　　盈天地皆塵沙也拂拂之空氣中冉冉之浮雲中均有塵沙飛舞蕩漾特吾人目力所不能睹耳即至潔之白雪中亦莫不有塵沙分子攙雜其内大概空氣中之塵沙均自工廠中傳來黑烟煤氣陣陣衝天終歳無有已時不知此陣陣之烟氣中皆含有無量數之塵沙分子經微風之飄盪遂散飛各處據最近調查吾人吸紙捲烟一口除烟嘖出其中塵沙分子已有四千萬之多則兩間塵沙分子之多可想而知矣且此無量數之塵沙分子中時有鉛銀銅鎳及其他金屬元素含於其内而吾人一呼一吸間已不知有幾許金屬元素由口鼻而入肺中謂非可驚之至歟且他星球之塵沙亦時有被旋風吸入於地球者如格林蘭之雪有人用化學分析之考得其中所雜塵沙非地球中之物係隕星中之物蓋隕星時時有之不足爲奇則此特别之塵沙不能不飛入空氣之間此種塵沙科學家名之曰星塵所以别於普通之塵沙也 
長篇小說 
[社會小說貪嗔小史] [  常覺小蝶天虛我生合譯]  
　　第十六章（一） 
　　依洛克駭曰雪柳汝無命矣趣攀而升毋更下納蘭懊喪曰噫雛鳥警且逸矣奈何依洛克曰吾則寗願其早飛也趣上不則樹枝且斷而納蘭意殊未捨則取巢中鳥卵懷之衣袋始攀崖而登依洛克唯恐其墮則亦伏身石上引手援之旣上依洛克愠曰雪柳此後願汝勿爲此戲吾　碎矣納蘭但自笑置不理依洛克愈愠則握拳作勢曰汝旣給我乃復使人駭而亡魂吾必有以慾創汝者納蘭初以爲戲及見依洛克誠愠奮拳且近則嗷然而逃以身輕足捷依洛克遂無能及繞至山背始寗息心中自思向以依洛克爲温存之人不料其粗暴乃如此旣而思之則依洛克者其怒與駭實皆爲我但視其灰白之面即知其心中之焦急然則依洛克固可感也惟其粗暴之狀亦當有以儆之嗣後數日遂故與依洛克疎避面不相見依洛克失其良伴則不得不與蓓雷爲友在依洛克視之蓓雷亦不過一孺子耳而納蘭見之則覺蓓雷之爲人實可憎矣一日納蘭歸見蓓雷方弄一物以納蘭至遽匿於襟底納蘭大疑曰汝手中何物蓓雷見問以爲納蘭欲其物也則益匿之曰無無納蘭曰誰言無者趣以示我言時竟捉其臂探而出之則瑩然一海鳥卵也納蘭愠見曰此吾物也汝何自竊之蓓雷見納蘭怒乃局促曰否此依洛克贈我者耳納蘭益怒曰然則彼自何處盗得彼乃以我之物擅贈與人蓓雷曰嗟乎此非汝物也乃彼自下山崖採而得之納蘭曰然則必汝命其取之者蓓雷曰否吾但言欲之而依洛克遂自取而與我納蘭聞語不禁鄙唇一笑因曰吾固早料其如此但汝欲之何不告我而乃遣彼寗不知彼笨重之身豈能猱升果不幸而墮得誰續其命蓓雷大窘期期言曰但汝待我終不和靄而依洛克則......納蘭曰已而汝二人皆憨咄汝哭耶然依洛克不在此汝亦徒哭嗟夫吾不知若儕女郎何以工於哭也我殊厭聞之矣言時竟自出門旣怒蓓雷又復恨己而尤憤依洛克遂竟自往白甫之家依洛克見雪柳忽至大喜呼之而納蘭竟不理仰面而前似不見依洛克者 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之香港 
[香港議政局議事錄（見本報壬申年四月十一日）]  
　　昨日香港議政局議事官紳齊集港督發言云本部院原不欲急招集議政局員但因有要務不得不如是其急耳前行升任禮之時所簽誓詞其文原屬錯用今須另爲更換免蹈誤誓之愆於是即誓誓畢港督又云香港賭博一事本部院未赴任以前英國理藩院已諄諄誥誠到港卽行禁止夫禁賭一事似乎甚難然世上原無難事但問其人之心堅與否耳誠以賭博之風一行在傷風教兹者香港華民中不乏端方之士若得籍諸神之力嚴申禁令則賭風以息地方亦賴以昇平矣而本院又有一說焉凡欲首創一例必須察人心之向背如何不能勉强以從事港中人欲禁賭博者居多故不可不永爲杜絶也至於拿獲賭徒非重辦不能安靖以賭之爲害無處不有亦無人不知即以英國而言尚難禁止况香港華人之性情與西人大相逕庭乎如以今例未嚴須隨時更變但要用時因事而改尚屬未遲總之禁賭於人心風俗甚爲有益亦誰不欣然暢快乎言畢各官紳鼓掌於是又議本港費用内有一欵係以六百三十元金給賞華人張亞林者張在督署司閽歷二十八年零八月前中國與英國失和時省官出示招華人在西人處傭工者回籍止有亞林與一華人不回兹張以年老告　故優給之使回家養贍也時局員有云何不給以太平糧俾其長享倘一旦此六百餘圓失去老年人何所依靠乎更有云於例不符恐後人有以太平糧求請者港督復云亞林現年已七十二　以太平糧較勝於與六百也督憲說畢各局員再議卽準給太平糧堅所受之工金給足云又議一欵以二千元加大薄湖林水井以足港中之用更以二千元在宵箕　開設街市一所復以一千元築牆圍太平山掘斷山處之曠地更設書館一聞教西人之音蒙者昨所議之事大致如此（１７） 
尊聞閣筆記 
[獃丐（見本報甲戌年十月二十五日）]  
　　獃丐者揚州人居金陵近十稔不欲道眞姓名故人皆以　子呼之而丐甚樂喜吟咏亦嫌俚俗尤好吸芙蓉膏家有手足以錢業經理頗足自給而丐不樂故逃至金陵以丐自食家人初猶勸其回籍供以所需而獃丐終以爲苦於是復至金陵日　跡於茶坊酒肆間以詩乞化丐得錢輒向烟室中高臥人多樂飲助之如是者數年近又易乞息爲奔走酬應中人矣自前年曾文正公薨於兩江節署獃丐具楮帛往弔哭泣盡哀時有見其來意誠懇者賞給青蚨兩千文自是之後習以爲常凡遇城中婚喪喜壽等事不論官紳舗戶獃丐非具紙帛一提卽携爆竹一掛登門叩頭藉圖賞賜而大帽一頂布袍一件遂裝朿於其身而無一日空閒矣故每至一處人或曰獃子來應酬矣而獃子亦云吾見彼頂冠朿帶日奔走於豪門大族伺候於富家巨室者以視吾之吟詩乞化又奚異　諸君謂吾爲酬應吾實自以爲與吟詩乞化等耳諸君又何異耶近又嘗於夏月泰淮放棹之餘日携鮮花數十枝候於河干凡有接妓盡船停泊無不饋送一二枝希圖客人賞玩如此夤緣以視昔之吟詩乞化者或相倍蓰或相十倍矣是以獃丐日見裕如近且以其　餘放債生息日權子母吾今而知其以獃爲術以獃愚人而實獃其名而不獃其心者人呼其獃人其獃乎（１７） 
文苑 
[步韻和白桃花七律二首（嶺南藥亭後人）]  
（見本報壬申年十一月初五日） 
　　白帝無端巧主裁花開露井絶織埃飄茵誤認風前絮鏤玉渾疑雪裏梅謝却鉛華增嫵媚空諸色相證如來料應王母瑶池老青鳥飛回也浪猜 
　　羞把紅綾綠錦裁武陵春色謝塵埃艶分縞袂斜依竹香奪氷魂欲共梅絶代佳人新病後瑶池仙子淡粧來雲封洞口迷離月重到漁郎幸莫猜 
[白桃花和龍湫舊隱原韻（繭蕪館主）]  
　　（見本報壬申年十一月初七日） 
　　深賴東風費剪裁鉛華洗盡絶崖埃却嫌儂艶羞同李忍作氷霜色學梅崔護忽驚人面改劉晨徧訝玉顔來笑他漁父停舟望老眼遥看仔細猜 
[九月桃花次韻]  
　　轉盼秋深木葉摧忽傳絳雪一枝開文君再嫁顔如奮倩女離魂影又來綠柳已衰慚作伴黃花有約願相陪天台仙子應教妒不道人間有二回１７ 
談瀛小錄 
[談瀛小錄（見本報壬申年四月十五日至十八日）]  
　　某家籍隸甬東家世以懋遷爲業父生四子予乃三索所得者幼曾學書至將冠時父挈之賈游無附海舶抵澎湖厦門等埠貿易貨貝數年父病殁生意日漸蕭條貲産亦漸銷耗正無可爲計適有一富號業沙船走閩廣者延司舶中會計交易事遂撲被登舟前赴瓊山於初夏解纜放洋行近海南忽遇颶母狂颷浪高百丈舵工懼不能自主大桅亦被吹折幸風稍緩不至傾覆然駕駛之技一無所施展隨波逐浪聽其所之連六七日夜風卒不息但知爲向東南而已迨風輕小仍無法順流去看有何地可以停泊如是者約月餘時船上水手等甚困苦且告絶糧内八人已殉其餘亦俱軟弱無人理咸作楚囚相對耳怱船上迎面見一小島遠望更有一大島風勢陡逼無由趨避船身遂直碰其上劃然一聲天傾地震而船已分爲兩截急放小艇下水魚貫而入者計六人予即其一也船上各人若何情形未及知矣行近大島小艇又覆六人者皆滅頂予以稍能泅水幸不葬鯨鯢之腹其五人則早入水晶宫不堪問訊矣浮水約一時許始覺足底踏有軟泥而仰視彼岸則尚有一里之遥蓋篷萊清淺故也逾一二刻始及岸旣登則一望平曠四無房屋並絶少行跡惟見牛毛細樹密如薺葉繁如麥苗而已行約數百步以腹久空枵彳亍烈日中精力困　神志昏迷遂仆地僵臥不知所云至次早醒時則已仰天臥正欲欠身起立而分毫不能展動審之蓋四脚繫地身上徧用細繩綑縳即頭髮亦被纏　牢固已直挺如僵尸矣仰視彼蒼日光射目困苦殆萬不可忍旋覺耳畔有細聲如蚓之吟月蛟之聚雷者然紛紛藉藉衆喙爭鳴嗣覺有一物蠕蠕自左足上漸趨胸腹至頸旁予乃啓目流盼見一細卜之人高僅四五寸戎服兜鍪手挾弓矢腰佩箭壺劍室須臾之間紛至沓來叢集予身　有四五十人之多 
（未完） 
雜錄 
[洋蟲飼用法] [  賞融聲]  
　　洋蟲一名九龍蟲出外洋明末年始傳入中國或云出大西洋康熙初年始有此物形如米蛀子初生蟻如小蠶久則脫衣而眠眠時首尾上聳如元寳然越一星期（天熱祇三四日）卽脫壳變黑如豆瓣有雌雄用竹筒置穀花飼之性極畏寒天冷須藏之懷袖中夜則置衾褥間否則凍死得人氣則生極蕃衍有飼以茯苓稍紅花肉桂白蓮者則色紅而光澤可愛入藥尤良性温行血分煖脾冐和五臟健筋骨去濕　風壯陽道治怯弱附各治兼引（一）老人不寐茯苓引（二）小兒夜啼硃砂引（三）女童夜溺枸杞引（四）少婦隂寒附子引（五）癰疽發背沉香末引（六）舌燥作渴麥冬引（七）眼目閉痛甘草引（八）耳嗚耳聾當歸引（九）感冒風寒防風引（十）中濕瘡毒蒼术引（十一）跌打損傷全蝎引（十二）酒醉傷脾葛花引（十三）怒氣傷肝沉香末引（十四）絞　　痛青蒿引以上各用蟲十四只好陳酒冲服即愈（未完） 
 
 
 

Page 18

 
 
   
 
