# 1921 - 255 - 4917450

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[難乎爲閣] （默） 
　　現內閣以不願挨駡籌欵而辭他人又以無財爲悅不願上台於是內閣遂成無人負責之內閣 
　　雖然內閣亦未嘗無錢欲貫澈武力統一主張戰費有錢収買費者錢欲維持黨派勢力運動費有錢一切無謂之浪費有錢用財如是雖極富有之內閣亦必至極窮而止雖極善借債極能搜括之人亦必無法應付而止 
　　各方面剝削之人旣環列於財部之門而財界要人官僚富翁復以其剝削於政府者轉以重利放債於政府扶助無人剝削有人如此內閣安得而不窮 
　　軍閥索軍費強逼硬取急不稍待然而保定準備選舉費三千萬瀋陽準備選舉費二千餘萬以強逼硬取得來之軍費爲彼個人競爭總統之用以如是擁護內閣內閣又安得而不倒 
　　兩使之間難爲閣然而閣之退猶須請命於兩使閣誠難爲矣哉 
命令 
　　九月十八日大總統令代理部務財政次長兼鹽務署署長潘復呈請任命汪景玉爲全浙袁浦塲知事應照准此令九月十七日大總統令陸軍總長蔡成勳呈准奉夭督軍兼省長張作霖咨請以常錫泰調補佐領陳錫文陞補佐領均照准此令 
　　又令陸軍總長蔡成勳呈准察哈爾都統張景惠咨請以純嘏陞補協領應照准此令 
　　又令呂鑄晋給二等大綬寳光嘉禾章朱延昱黃藝錫文溥李慶芳宋聯奎均晋給二等寳光嘉禾章闞鐸盧耀吳承湜李曾麟均給予二等大綬嘉禾章鄧耀南全斌均晋給二等嘉禾章丁文江吳瀛均給予三等寳光嘉禾章朱神恩李繼沅呂鴻綬馬德恩均晋給三等嘉禾章姚鍾琳蘇世樟孫懋銑均給予四等寳光嘉禾章張明綸郭鳳嗚袁鑑傅世常王垣均晋給四等嘉禾章此令 
　　又令何其愼給予二等文虎章此令 
國內專電 
　　北京電靳左右言丶如今日無結實挽留電丶靳將不俟批准丶先行離京　　北京電曹錕十八電挽靳丶語不切實丶張作霖尚未來電丶計程王迺斌昨夜方到奉丶（十九日下午三鐘） 
　　北京電外傳張作霖又保張勳三區巡閱丶否則蘇皖贛巡閱丶因曹吳兩巡閱奉軍亦要兩巡閱丶曹以奉領欵多丶未做事難靳丶兩使之間難爲閣丶（十九日下午三鐘） 
　　北京電外團評陳籙等九使電勸息爭丶謂中國武人丶在今日對此同耳邊風丶决不能動其良知丶若比電在三年前丶多少有點效力丶含絕望意丶（十九日下午三鐘） 
　　北京電靳諭太平洋會丶經費無着丶代表團人員裁去一半丶原定總務議案交際機要四處人員丶被削一半丶（十九日下午三鐘） 
　　北京電試擬太議日程對案丶（一）領土完全丶凡列國佔有華領土者丶應拋棄之丶（三）主權獨立丶凡列國在華侵及主權者丶應糾正之丶（三）門戶開放丶必須撤廢勢力範圍（四）甲特權丶應依中國自動的法律的讓與丶乙特許權丶任何國一律平等丶丙特別利益丶須相互的不使華獨負供給之責丶（五）鐵路之發展丶由中國政府命令之下丶設一統一鐵路技術運輸委員會丶得聘多量之客卿丶中東路應收回丶未收回時丶中俄商業的合辦丶（六）中國所負特別義務丶應即解除丶如不平等條約及關稅之限制等丶又如既定成約法律上地位之研究丶應以不妨礙領土完全主權獨立門戶開放之精神爲限丶 
　　北京電昨皖同鄉三十二代表董亨衢等丶冒雨露宿新華門丶至夜二時丶軍警強制解散丶今日皖館再開會拒李丶府中人云丶凡請願奉總統諭丶不必上達丶故不敢回明總統丶僅由辦事員楊德新出來敷衍數語丶（十九日下午三鐘） 
　　北京電中墨協定十二條丶九號並未換文丶係墨專使忽缺席故丶 
　　北京電浙督請王吉檀簡任烟酒署長丶京署擬李祖年丶（十九日下午三鐘） 
　　北京電王瑚齊燮元電丶蘇賑當趕籌五十萬丶并擬自捐鉅欵丶 
　　北京電曹咸電靳丶爲杜錫珪請彈丶靳批關於軍事電文丶應交參陸處丶　　北京電山東匪首范明新丶聚衆梁山旅長吳長植丶親率隊往剿丶於文日（十二）將匪擊敗丶匪向蕭河廳潰竄丶刻正窮追餘孽丶（十九日下午一鐘） 
　　北京電陝西府谷神木匪勢猖獗丶井岳秀調綏德兵往剿丶商閻錫山派兵助防丶閻已調河防隊伍移駐綏德丶（十九日下午一鐘） 
　　香港電澳門葡水警與對岸華軍誤會衝突丶葡死一傷三丶華軍無死傷丶現在交涉中丶 
　　香港電武宣戰事劇烈丶粵仍未得手丶李烈鈞現集桂林丶俟編足四旅方出發丶滇顧電李烈鈞丶將鄧泰忠一旅歸其節制丶 
　　香港電聞黃培桂韋榮昌均被陳炯明拘留丶 
　　香港電龍州守密難攻丶陳炯明决親督戰丶（十九日下午七鐘） 
　　香港電梧行營篠（十）（七）電稱丶據魏邦平電丶銑（十）（六）抵邕丶武宣已下丶仍飭陳旅辦理收編劉黃各部事宜等語丶聞桂陸令舊部三千餘集武嗚丶預備攻邕丶已被洪熊兩部擊散丶 
　　香港電聞華兵銑日在銀坑潭船廠捕匪時丶被葡艦放砲驅逐丶華兵還擊丶斃葡兵二名丶（以上十九日下午八鐘） 
國外專電 
　　日內瓦電第四副裁判員丶選舉齟齬丶行政會與議會合組調停委員會丶行政會學顧會長爲委員丶公推第四副裁判員丶（十六日） 
世界路透電 
[國際聯盟會近訊]  
　　十八日日內瓦電國際聯盟第五委員會今日復討論限制鴉片貿易問題丶採納顧維鈞博士報告中關於各國尚未加入或批准鴉片公約者應加批准丶並實施該約某某數條之决議丶 
　　十八日日內瓦電國際聯盟智利代表亞爾伐里士氏 
 
 

Page 7

 
 
　　語時頻代表謂美國尚末加入聯盟丶行政會中今無新世界之代表故國際聯盥有喪失世界性質之虞丶亞氏之意丶議會按照聯盟公約可置常駐及被選會員若干人丶行政會被選會員今爲四人丶應改爲六人丶常駐會貝今爲四人丶亦應改爲六人丶而加入西班牙與巴西之代表丶如是行政會又多新會員四人丶 
[英愛和議仍在擱淺中]  
　　十八日倫敦電英相喬治氏已答覆新芬黨領袖伐勒拉氏來電丶略謂來電並末更改其所持愛爾蘭代表應視爲獨立國代表之要求丶英政府甚願與愛爾蘭開議丶但愛爾蘭須爲不列顚平民政治團之一份子丶若愛爾蘭不撤回其主權資格之要旅丶則會議必不能開云丶 
[印度亂事嚴重]  
　　十九日偷敦電據當局調查丶印度瑪拉巴之大局丶較初料更爲嚴重丶叛黨聚散無常丶且地多森林丶故剿捕殊覺困難丶 
　　十八日亞姆拉電印度內務大負聲稱丶今除隊駐紮地及鐵路附近外丶非回教徒之生命財產丶甚不平安丶聞叛黨共有五隊丶現控制某某數區丶目下因運輸與交通均甚不便丶故無法敉平之丶 
[協約國尚難撤銷對德懲戒]  
　　十七日倫敦電柏林消息丶謂協約國已向德政府建議擬撤銷經濟懲戒條例丶此事可望美滿解决丶但巴黎晚報則謂上述消息丶並不確實丶不過法國外部與駐法德使間現確有此談話丶但尚未有解决也丶協約國政府一致擁護八月十三日巴黎會議之决議丶非俟德國依允組織協約國機關丶騐視占領區域內各商往出入口貨物執照後丶經濟懲戒條例决不能撤銷也丶巴黎報紙又謂德政府今日已接聲明英法兩國對於此點完全同意之正式照會 
[英市尹視察法兵燹區域]  
　　十七日巴黎電英國各處市尹四十五人丶因英國友助會之發起丶來游法國兵燹區域丶以期確立扶助丶恢復若干城鎮之辦法丶現已行抵巴黎丶巴黎城議會會長開會歡迎之丶謂英法協約乃天然之同盟丶無物可更易之丶英國里資城市尹答稱丶來法之代表團乃英國人民之真正代表丶英法友愛因戰事而愈固結丶將永遠存在丶不爲任何政治爭端所破壞丶 
[各國近事記]  
　　十八日華盛頓電聞美政府議在裁判軍備會議討論之問題丶移民問題及人種平等問題均不在內丶 
　　十八日巴黎電法國北部之勞工爭端丶賴政府之調停丶織業罷工已有解决希望丶 
　　十八日倫敦電卓別靈氏今晨悄然由倫敦前往巴黎丶以避羣衆歡送丶 
　　十八日柏林電政府購拿暗殺歐士白格氏之兇手丶其賞金已由十萬馬克增至二十萬馬克丶 
　　十九日倫敦電前駐華美使克蘭氏已取道俄國行抵英倫丶據稱勞農當道並未十分干涉西比利亞鐵路之行政丶該路線今殊完好丶斷毀之橋丶業已修復丶 
　　十七日巴黎電據半官文告稱丶勞農政府駐倫敦委員所布法政府促逼波蘭羅馬尼亞兩國向俄宣戰之說丶已引起倫敦巴黎之驚擾丶實則此說毫無根據丶法國不念舊丶竭力謀圖救濟俄國飢民丶尤足表示爲此說者之含沙射人云云丶救濟俄災之國際委員團今日已請各國派代表於十月六日聚集比京開會丶同時並主張宜先派委員團入俄調查丶 
太平洋路透電 
[靳閣辭職之觀察]  
　　十八日北京電昨日內閣風潮丶乃因不滿意於潘復財政政策而起丶衆意無論內閣改組丶或另組新內閣丶潘復總不能不辭職丶靳雲鵬之辭職書丶由總統退還丶總統一面並以組閣事詢諸朱啓鈐丶朱謂目下財政窘迫丶任何改革丶不能着手丶彼覺紲力能增進國家利益云丶總統乃電津周樹模丶周覆電措詞與朱同丶總統繼復電請周來京丶消息靈通各界仍以爲靳必出閣丶且信張曹必無異詞丶外交總長顏惠慶現正草擬辭職書丶今晚或明日將遞人丶果爾則張志潭有兼任外交之望丶現有人力勸顏勿萌退志丶但顏縱告退丶苟非有意外事端發生丶仍將任華盛頓會議中國總代表丶北華全部現竭力贊助顏博士充當此職丶如顏告退丶則將視爲誤國丶而其甚有希望之外交事業丶將受重大之挫折云丶 
　　十九日北京電內閣狀况丶今日毫無變動丶今晨靳雲鵬復提出辭呈丶惟閣員將於今日午後在靳宅開會丶據現象觀之丶總統似欲准靳告退丶惟張曹則力勸靳留任丶如靳决計辭職丶則總統與張作霖對於推舉繼任之人丶恐將互起激爭丶外交總長顏博士有辭外交部及華盛頓會議總代表二職之意丶但有人力勸顏博士勿萌退志丶而總代表一職丶關係尤重丶聞顏辭職之主要原因丶乃由財政支絀之故丶上次內閣會議丶靳雲鵬主張將參與華盛頓會議之代表團人員減少百分之五十丶顏博士已預定艙位百餘丶且已派定團中各負之職務丶據顏聲稱丶總理之主張實推翻其全部計畫丶 
[宜戰轟擊波及輪船]  
　　十八日宜昌電勢勃特大來號輪船開往重慶丶今晨爲南岸川軍發排槍猛擊丶至三餘塘（譯音）時丶兩岸咸開槍轟擊丶搭客死一人丶傷女子一人丶該船業已駛回丶洞庭輪船開往漢口時丶亦受轟擊丶但仍照常進駛丶北軍現占用蜀亨輪船丶該船懸掛法旗丶東北方面戰事仍在進行丶 
[謝米諾夫之行蹤]  
　　十三日哈爾濱消息外間所傳謝米諾夫已離格羅台柯伏丶由日兵保護經過哈爾濱前赴大連之說丶實屬不確丶謝今仍在格羅台柯伏丶雖準備不日南下丶但將否過哈丶今尚未悉丶聞謝刻正與海參崴政府談判丶擬索巨欵以應急需丶並充旅費丶 
[華兵與葡水警衝突]  
　　十九日香港電華兵與澳門葡水警於星期五日衝突丶水警所乘小輪之機師華人某丶中彈殞命丶並傷水手三名丶華兵死傷之數未詳丶 
國外要聞 
[日民黨之縮少軍備熱]  
　　上海日報載十八日東京電云丶尾畸行雄丶島田二郎丶吉野作造丶杉森幸次郎丶堀江歸一諸氏丶發起對於華盛頓會議丶喚起國民之與論丶以期軍備之縮少丶十七晚在神田如水會館開發起會丶發起人外丶自小野塚山田諸博士丶並學者思想家政治家等五十餘人丶叙談後丶議定名此會爲軍備縮少同志會丶次議定此會運動之目的丶㈠縮少軍備丶㈡排除太平洋及極東之爭因丶㈢打破軍國主義丶㈣定平和政策之確立促進丶其具體的方法丶㈠會員相互之研究丶㈡講演會等丶並就日內開大會丶議畢乃散丶 
[日本軍制之根本方針]  
　　上海日報云丶關於制限軍備之帝國對策丶陸軍海軍外務三部丶基其所研究採擇而審議之丶三部對於四次制限軍備之根本原則丶意見業經一致丶所謂三部會議丶對於海軍軍備制限問題之根本方針如左丶﹁帝國海軍丶無與他國無關之單獨制限意志丶就現在之情勢丶不能中止旣定之計晝丶然因維持人道之幸福丶世界的恒久之平和丶而出於衷心贊成丶以參與此次軍備限制會議丶進而努力於列國間之協定成立丶關於軍備制限之基準丶帝國之所主張丶㈠以一國有攻擊他國可受澈底的勝利之優越的勢力之國丶爲國備制限丶反於根本丶則列國有協定國中最大海軍力之各國同一之程度止丶使軍備低下丶㈡太平洋上之協定國丶不爲可作艦隊根據地之設備丶（海軍方面之提案丶修正對於太平洋上之島嶼丶經止武器丶（據上述之根本丶而行縮少軍備之方針丶（甲）破壞關於海軍之艦船丶並將進行中者丶完全中止丶殊極困難丶是應以至某年度止丶制限其製艦講計畫（與此關聯著丶應成立排水量制限之聯盟丶）（乙）旣定計畫完成年度延長丶（例如美國以一九二三年爲完成期丶三年計畫丶詳設其延長兵大之增加丶（此外關於廢止徵兵制度之答案丶决定以國際聯盟所欲協議之方針爲希望丶而飛行機及潛水艦其他新式飛機作製案丶日內另由三部會議審議决定云丶 
國內要聞 
[北京通信] 　（穆） 
　　靳閣動搖之原因及趨勢 
　　靳閣動搖四字丶傳說者已將月餘，至今日而其說益盛丶秋節之前十日丶靳閣將提辭呈丶愚即曾詢諸某要人丶某要人亦謂靳閣恐終站不住丶特時日問題而已丶旋聞東海傳語靳氏丶謂君於此時辭職丶節關逼近丶無論無人肯來丶而即此一語已足引起一般之恐慌丶故論者謂內閣更丶迭當在秋節之後丶今遂聞辭呈又將遞上丶內閣動搖實現矣丶今後轉換之事實如何丶當俟繼續報告丶然靳之必辭丶則原因固不難探索也丶 
　　財政困難也丶外交緊迫也丶此爲確定之事實丶靳氏之辭未必不以此爲表面語丶然實際却不花此丶即謂統一政策未能實現丶而負責以去丶然有當在桂軍失敗時丶而不在吳軍入岳以後丶以愚所聞丶其第一原因丶在府院意見之相左丶蓋去年直皖戰爭後丶靳以曹張之力組閣丶日即非水竹邨人之意丶及統一政策不成丶自治之聲大起丶水竹邨人之意丶頗欲順應潮流丶以宣布聯省自洛者丶求保全中央之地位蓋以爲是能如此丶不過以從前種種使內閣負責以去丶而日身仍可有轉圜之地丶不至俟聯省告成丶並已之總統而失之也丶因是甫回國之朱啟鈐丶及與邨人切近之錢能訓丶皆揣摩時尚丶亦主宣布贊成自治丶嗣是則公府提出說帖於閣議丶嗣是則沈金鑑一電對於浙局之轉圜丶明言請靳暫避丶由新閣宣布自治方針丶再由盧通電擁護丶而此一再逼拶之際丶靳仍以聯省自治爲不然丶以爲約法所無丶不應提倡丶而府院意見日以齟齬丶吳佩孚之赴鄂也丶徐主不戰而靳主戰丶徐有一私函致吳丶爲靳所發見丶持以質徐丶徐謂個人私函無關大局丶國事仍由內閣負責丶二人之意見蓋日深一日矣丶靳氏辭意之最初表示丶蓋在沈電來束徐函發見以後丶彼時道路紛傳府院互謀推倒丶即以此也丶 
　　顧靳之所恃省爲張爲曹丶苟張曹一致維持丶則亦可抗徐而自保丶然自鄂戰起後靳發武力統一迷夢丶吳又一戰而捷丶於是屈意以事曹吳丶軍餉既予取予求丶巡使督軍亦探囊而與丶夫靳於張曹之間丶固素與張親而於曹較疏者也丶張以是大不悅丶對靳頗閙其脾氣丶日前派員至京送還經略印信丶不待批准而去丶即其悻悻之徵丶靳不敢開罪張丶而務求轉圜之策丶乃急履行天津會議之條件丶內調姜桂題以汲金純爲熱河都統丶徐氏不肯丶靳力請而得之丶以爲可以解矣丶而張氏視爲固然丶仍不肯收回印信丶近又吐露意見丶以爲吳佩孚既巡閱兩湖丶占長江上游之勢力丶而長江巡閱使一職丶急宜發表張勳丶圖窮七見丶已明示其爭長江之手段丶靳於是大爲難矣丶此議既不能通過於徐丶而曹吳方面丶則又無從商量者丶至張氏對靳之責言丶則數十日來已有難堪之勢丶竟無法以自解免丶而張之援不可恃矣丶然如曹吳方面轉而已助猶有說也丶夫曹吳於靳感情向不甚佳丶今固屈意事之丶而曹吳猶疑其受張牽率丶終不可恃丶且吳佩孚之對靳丶責言亦殊不少丶近有某秘書奉派赴鄂丶向吳有所接洽丶見面之後丶吳竟大發雷霆丶大駡某代薇之妄爲丶語侵及勒丶凡自鄂來之人丶亦無不謂吳極不滿於靳者丶兩路奧援丶皆成畫餅丶夫安得而不辭耶丶 
　　此外又有一非政治之原因丶即某代部之關係是也丶某代部爲靳心腹丶且於經濟上關係極多，而某代部口碑載道丶無不以簠簋不飭評之丶江朝宗之大鬧靳宅丶即謂倪道烺代李兆珍納賄丶有充分之證據丶在皖人之手丶不獨大駡某代部丶且侵及靳身丶次日靳氏入府時丶徐即謂某某聲名太糟丶他自己應該知道丶你亦應該注意丶靳氏不能作一語丶而辭職之聲遂起丶又聞吳佩孚之責言丶亦係指此丶故數日以來丶即傳有某代部不能不下台之說丶今日閣議後丶某代部已挈眷赴西山丶聲言不再到部矣丶靳氏之辭丶固又受此聯帶關係也丶 
　　今晚所聞丶靳已决去丶徐亦不固留丶繼任之人大約不出朱啟鈐周自齊錢能訓諸人之外丶但今之組閣丶同意權操於軍閥丶尚不知需費若干接洽丶而此三人之希望丶能否達到丶遂不可知丶目前仍將取過渡主義丶以閣中一員爲代云丶（十七日） 
　　附北京晨報消息丶近月以來丶勒內閣迭有搖動之說丶彼時各方面均以秋節伊邇丶不宜多事更迭丶致滋紛擾因此遷延下去丶至近日外交漸見逼緊丶時局益陷糾紛丶當軸者幾有荊棘連天寸步難行之槪丶故星期四閣議席上丶靳總理曾向各員表示去意丶並聲明目前繼任無人丶只可己身先行辭職丶至大衆仍宜暫時留任丶以待新閣之成立丶庶免中樞陷於無政府之地位等語丶散會之後丶並面囑院秘書長郭則澐備具辭呈丶於昨日（十七）送往公府丶故昨日閣議例會亦未出席丶閣員中如交通總長張志潭節前則往天津丶至今未回丶財政次長潘復於昨日閣議散後丶携眷前赴海甸丶亦有暫不回京之說丶據此情勢丶現內閣已屬無形解體丶惟聞靳氏與公府方面丶事前曾有一種接洽丶在彼辭職之後丶以迄新閣未成立之間丶暫以交長張志潭代理揆席丶以維現狀丶並以結朿任內未了各事丶靳氏此次毅然提出辭呈丶更有一大原因丶即某系之倒閣陰謀是也丶自三使會議京津丶葉周下台之後丶某系力謀捲土重來丶已爲人所共見丶該系近日更藉太平洋會議大肆浩動丶此亦爲靳氏辭職主因之一丶故昨日靳氏辭呈提出之後丶即有一種風傳隨之而來丶謂靳氏如果决意不幹丶繼任者當屬新近由美日回國之朱啓鈐氏丶朱氏得周目齊氏之助丶在財政上頗有把握丶如朱得償所願丶則財政一席當屬之周氏無疑云云丶但據政界中要人所談丶靳氏辭呈雖經提出丶已由總統退回丶且加以懇切之慰留丶曹張兩使又允力爲後援丶並直接致電總統丶請力予挽留丶故靳氏或有二次三次辭呈之提出丶然目前尚恐不能引退也丶 
[北京通訊] （鏡） 
　　秋節中之北京政象 
　　北京政府之中秋節丶外間皆謂其不易過去丶靳氏於節前亦曾表示辭意丶徐氏留之丶謂即欲辭丶亦且待過節後再說丶節前决無人願來當此巨艱也丶其留亦頗滑稽丶節邊之足記者凡三事丶㈠財政丶㈡內閣丶㈢太平洋問題丶 
　　財政問題丶在政府爲最困難之一問題丶以潘復預爲過節之計丶故居然勉強度過丶端節共用千五百萬丶而秋節僅九百萬丶蓋端節未早爲之備丶而此次則先有成竹也丶以九百萬過秋節丶在事實上萬不夠用丶且一時實不易遽得九百萬丶因是外問皆斷定政府財政丶難過秋節丶潘氏知人不能過節丶節必來過人丶故預爲之備丶各衙門薪水可於十日前發者丶抑而不發丶留待節下丶多欠十餘日丶在政府方面不以爲意丶而在財政部方面丶但須節下發一月或半月丶即可敷衍丶如於十日前發出丶則節下又須再發欠薪一次也丶此實財部取巧之辦沙丶此次各衙門丶大都皆有敷衍過節之欵丶惟教育經費七月分一文未有丶鹽務署入月薪亦未發出丶敎育經費當在十二日以前丶潘氏即告馬鄰翼以節邊無著丶鹽務署爲潘之主管衙門丶故意不發薪丶可藉以低制他衙門丶表示他衙門之少數敷衍丶實已特別優待也丶此九百萬欵丶一部分爲平日留下之積蓄丶一部分爲各交易所帮忙之欵丶潘氏於十三以前丶觀察各方情形丶就已有之九百萬支配丶明告各方面丶某欵可發若干丶某欵不能發出丶絕不空允丶一面復進行借欵丶成則多發丶至十四日（陰曆）英銀公司之借欵未成丶遂祇能照九百萬支配丶潘散閣議後丶即赴財部丶至下午二時而分配完畢丶各方因潘氏早已說明丶亦無可如何丶祇得勉強過去丶 
　　內閣辭職之聲丶喧傳有日丶奉天方面當然留靳丶直曹方面丶據潘氏所言丶曹亦電留靳氏丶辭意頗誠丶惟吳子玉則對內閣丶頗有不滿之辭丶謂直軍促餉木發丶奉天竟不聞有索餉之電丶內閣辦事丶殊欠公允丶潘嘗語人云丶今之政府猶牛車丶其行雖緩丶直奉猶可鞭撻之丶倘使牛下而有馬或騾在丶則固不妨易馬或騾丶今既無馬　騾丶則牛固不得不任重丶由此可知內閣雖言辭職丶而實尚有任重致遠之意丶 
　　太平洋外交問題丶現在各方面亦頗重視之丶十四日閣議丶即專議此事丶决定先與美國交涉丶謂旣係試擬丶務請將不平等處一律修改丶業電施使辦理矣丶 
[宜昌戰事外訊]  
　　字林報千六日宜昌電云丶川軍攻打宜昌已兩星期丶昨夜進攻尤力丶蓋統兵者許其擄搶以供中秋節之犒賞也丶川軍約萬五千丶而鄂兵則不足五千丶且因屢次接戰丶力盡精疲丶川軍攻宜昌之北丶陣線成半月形丶並伏兵襲擊南岸諸山丶夜半艦隊杜司令發砲一響丶川軍機關槍即無聲息丶但其來復檢則亂向宜昌城及外人船隻開放丶全夜不停丶至今日猶未止也丶鄂軍力量不支丶第十八師第八師與數混成旅之兵士丶省於川軍進攻時退走丶川軍乃入城丶其兩翼皆趨近江干丶迨夜間一時丶吳佩孚率兵到境丶當即登陸丶吳指揮其衛兵百人丶奮勇前進丶攻入川軍中堅丶鄂軍接應丶川軍兩翼遂於黎明以前退回原有陣地丶訪員今日往晤吳氏丶吳自稱此來僅察視戰情丶並不願與川軍交戰丶潘正道以孫黨自命丶贊成鄂省自治丶潘不奉四川或他處之命令丶祇知聽命於廣州丶今吳氏尚未能與之開談判也丶吳又謂川兵今日自知抵抗爲不可能丶遂有叛變之意丶渠準備許其投降丶免繳軍械丶但須遄返四川故里耳丶訪員詢以何以未由水路進兵丶吳答稱渠由陸地兩岸進兵丶因在宜昌交戰勢必累及平民也丶吳今夜如能保護宜昌丶則明日當能注力於南岸丶以掃除擾害洋船之川兵丶當地人民丶與湖北他處人民不同丶對於吳氏頗信任之丶且信吳氏有阻遏川軍並解散擾民北兵之能力丶潘正道負嵎丶俟吳氏大軍到時丶當有一塲惡戰丶又十七日電云丶川軍得地復失後續退二十里，日艦某軍官昨察視戰局丶謂川軍彈藥缺乏丶故於進攻不成之後丶不得不保留子彈丶以供夜間襲擊之需云丶北軍昨到第三師營丶今日北軍逼近川軍兩翼丶預備攻丶志在斷其歸路丶今日午時已對川軍右翼開擊丶大約晚間將有劇戰丶川軍戰品不足丶頗感不利丶據最近消息丶川軍主隊今日退入宜昌以西六十里之峽中丶北軍牒報丶宜昌對面河南山中仍有以兵一旅丶携有過山砲轟擊北軍砲艦與運兵輪船丶今日死傷數人丶江干有一華人亦爲流彈擊中丶重慶來船報告丶川軍三萬分乘民船丶現向宜昌進發丶距此約有兩日途程丶昨日北軍援兵數千已在沙市登岸丶現沿北岸而來丶又十八日電云丶大來輪船今日黎明時由此赴重慶丶旋折回丶因川軍轟擊之故丶當船初開時丶南岸川兵即開始伏擊丶迨至峽口丶北岸川兵轟擊尤甚丶該船不得已送駛回丶估計川兵對該船放出槍彈不下五千枚丶洞庭輪船下駛赴漢丶亦爲南山方面所轟擊丶聞川軍援兵刻在上游六十里登陸丶兩岸間之對擊丶終夜不息丶迄今猶然丶結果未悉丶但據此間推測丶吳佩孚已施行側擊計劃丶擬以野戰砲驅出北岸之川兵丶似已是一部份之成功丶吳之援兵丶現尙未到丶 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞 
[山東問題之形勢]  
　　政府方針仍未定但頗傾向直接 
　　自日本提出魯案直接交涉條件後丶我國民即一致反對丶及日前政府又將日本提案公布丶其中如第三條第九條丶均與民國七年段內閣與西原之協議丶及章宗祥與日外相之換文完全相同丶國民既拒絕於前丶斷難承認於後丶因之各界均奮起力爭丶京中各法團日內即將召集聯席會議丶討論對付方法丶至外交當局之態度丶尤應注意丶近雨三日來顏惠慶無所表示丶惟十四晚在外交大樓宴請熊希齡汪大燮葉恭綽梁如浩曹汝霖等之一段談話丶頗可窺見其態度丶聞是日宴會丶即係討論山東問題丶顏氏謂日本此次提案丶與以前提案微有不同丶惟政府終覺無開議餘地丶而置之不理丶亦屬非是丶究應如何對付丶尚希發表意見丶至政府方面丶已决將日本提案公布丶並已電致施顧兩使徵求英美政府意見云云丶惟關於致施顧電之內容丶當場並未宣布丶是日坐客主張分爲兩派丶一派主張拒絕直接交涉丶其理由即謂太平洋會議不日將開丶山東問題應提出該會議討論丶不應忽於此時與日本直接交涉丶曹汝霖亦爲主張拒絕直接交涉之一人丶又一派則主張條件附的直接交涉丶其內容有三條丶㈠中國聲明此次談判不得以歷次日本提案爲根據丶如中日合辦鐵路問題丶鐵路警備問題丶均在所不許丶㈡中國聲明如華盛頓會議開始丶本案談判尚未終結丶應即提出於華府會議丶㈢所有談判情形丶應隨時公布丶如日本能容納此等條件丶則與之直接交涉丶否則拒絕之丶但是日僅係宴會性質丶故亦並無何等次定丶 
　　北京學生聯合會與女界聯合會合體代表數十人丶於昨晨（十七）時丶爲山東問題丶先齊集於北大法科講堂丶偕往外交部謁見外交當局丶顏外長因出席國務會議丶乃由專管對日事件外交秘書熊垓接見丶代表等言丶此來係請求外部拒絕直接交涉丶並希望即時明白宣布直接交涉與否之决定態度丶熊秘書云丶頃據報載外部有直接交涉之說丶但政府及外交當局方面丶并無傾向直接交涉意思丶代表問政府及外交當局對此問題丶刻將取何種方針丶以對付日使之提案丶熊答外部無有成見丶代表即謂請秘書應作負責任之談話丶究竟對此事有何主張丶熊不能明白表示丶僅言國際問題複雜丶辦理外交非常困難丶代表等因熊所答不得要領丶乃問政府旣無成見丶又無方針丶對此關於我國生死存亡問題之外交丶當俟何時丶及須有何種程度丶方能表示相當態度丶熊謂因政府無一定成見丶故無所謂態度丶並將說帖內容完全公布丶一聽全國人民研究討論丶將取决多數國民之意思耳丶代表謂自巴黎和會後丶國民對魯案態度丶久已表示拒絕直接交涉丶政府若依從民意丶當即毅然拒絕丶何須更待民意表丶今既不毅然拒絕丶必政府因有他種原因牽制丶戀戀於直接交涉耳丶此稱態度丶已極明暸丶且當此外交緊急之時丶外交當局竟無方釙之可言丶恐係欺人之語熊謂國際間變化莫測丶恐日本對我國提出說帖之先丶已私向各國接洽妥協丶則魯案將來提出太平洋會議丶恐來必能佔勝利丶代表謂各國對華雖未必盡屬善意丶然其謀利益均沾之心丶則各國如一丶决不能任日本獨行把持丶且即提出太平洋會議後丶各國縱有袒助日本之意丶但以各國公平决定之條件丶絕不至有如日本所提出說帖之苛酷丶况美國正主張正義和平丶召集會議丶猶有公平解决之希望乎丶即或不然丶我國受日本暴力侵略丶我國根本上不能承認丶亦當於國際間伸訴丶不能私受日本宰割丶與其私受日本宰割丶毌寗將彼國侵略野心暴露世界丶使國際間裁判丶亦屬正當辦法丶若更以我國全體民意拒絕直接交涉魯案丶提出太平洋會議丶即不幸失敗丶亦似較受日本單獨制裁爲佳丶况尚不至於如此乎丶故北京學生代表全體反對直接交涉丶請政府决定態度丶熊答願將此意轉達總長丶代表等即興辭退出丶 
[湘省未來之戰禍]  
　　湘鄂和議如何丶以唐仇兩代表尚未返省丶刻下尚不得而知丶但湘當局日來對於軍事丶正謀收束丶歸馬放牛丶似於和議已確有把握丶湘人以數載以來丶迭遭兵禍丶創鉅痛深丶此際但求稍得蘇息丶不遑問及當局之是否與直勾通丶故睹此收束軍事情形丶多爲一慰丶而不知湘省之戰禍丶尚方興未已也丶粵之於湘丶久無動作丶非孫中山之能忘情於湘也丶祗以桂局未定丶而陳競存又贊成聯省自治丶不主攻湘丶故遷延久之丶尚無舉動丶茲則翻趙既有聯直之嫌丶鄂人更作秦廷之哭丶時不可失丶師出有名丶援鄂攻湘丶於焉遂决丶於是特派周霞鱗爲湖南勞軍使丶率隊先行丶以示援鄂之决心丶一面令洪兆鱗以軍長名義丶率軍八十營丶並飛機四架′由粵入湘丶俟旣得長沙丶即以洪爲總司令丶周爲省長丶某方傳聞丶孫氏且已將湖南總司令印綬丶親授之洪丶以期奮勉圖功丶一鼓而下丶現在周氏已有電到湘丶謂不日即行回省丶其前站人員丶到省者已經不少丶就此言之丶粵軍入湘殆已成爲事實丶趙氏之力丶固已不能興抗丶一旦吳氏起而相爭丶戰事寗能倖免丶此間各公團聯合會因盧粵軍入境引起戰禍丶特分電南北當軸籲請直軍退出岳陽丶粵軍亦母經湘境丶此電之斷難有效丶固不待知者而知丶縱令南北當局均能以悲憫爲懷丶憐此數經天災人禍之湘人丶而准如所請丶又無如湘中軍閥丶略無悔禍之心丶邇來自宋鶴庚以下諸人丶雖已紛紛辭職丶而窺其內幕丶則辭職不過爲一種應景文章丶當湘軍於大敗特敗之餘丶大搶特搶之後丶趁各軍均在潰散之際丶即各令其所部軍官丶強編隸屬於他部者入伍丶以擴張其一己之勢力丶斯時各軍長官丶即已各生意見丶趙氏恐其釀成事端丶特嚴行禁止丶而各長官則視若其文丶又於既經集合之後丶復紛派委員丶四出強收槍械丶有一旅而派出收槍委員至二十餘人之多者丶其欲暗中擴張勢力丶可想而知丶近日以來丶則軍界復大起暗潮丶甚爲洶湧丶據聞暗潮之來丶亦爲爭槍而起丶先是某旅收槍委員已收集槍枝不少丶他旅嫉之丶竟派兵恃強奪去丶某旅大爲憤恨丶更嗾另一軍隊丶伺隙強奪以去丶因之暗潮突起丶幾至破裂丶趙氏方極力消弭丶而某軍竟連晚在長沙城外丶包圍某軍駐地丶鳴槍示威丶搶奪軍械丶趙亦無法丶遂發出通電丶所有遺散槍枝丶概歸各縣知事收集丶即作爲各該縣辦理鄉團及警察之用丶凡原有槍枝丶被軍隊奪去者丶亦令查明呈覆丶聽候嚴令發還丶所有各軍所派收槍委員丶務即一律撤回丶不許再行收集丶但各軍既能違令於前丶則此令是否有效丶尚屬一個問題丶似此互相傾軋丶不顧大體丶竊恐其終不免於爆裂也丶 
[東三省通訊] （隱） 
　　吉林新陳代謝之減政法東北賓州輪之新航錢 
　　吉林督軍兼省長孫烈臣氏今春到任之初丶以各項經費丶溢出預算丶爲數甚鉅丶且正值靳總理高唱裁兵減政時代丶遂亦和而倡之丶同然一詞丶顧論者早知具爲表面之舉丶丶非誠意銳减也丶今歷時已半載丶此半載中之成績如何丶當爲讀者所亟願聞者丶姑舉軍民護路各方面經過情形丶分誌於後丶（甲）軍政方面丶當孫氏屨新伊始丶即將督署各課長丶全行更迭丶並裁去差遣辦事員各若干丶迨吉長鎭守使耿玉田丶因嫌撤差後丶即調第三混成旅長誠明接充丶旋將該旅取消丶撥步兵一團丶歸誠鎭使統帶丶其餘騎步兵各一團丶輜重兵一營丶及機關槍一連丶均冠以獨立字樣丶由督署直接管轄丶减少一旅部經費丶居然有實踐樽節宣言之概丶詎孫任督軍丶手無一旅之兵丶太嫌軟弱丶爲擴張實力計丶將三旅取消丶大部份歸孫節制丶另編一第七混成旅丶以舊部蔡閣忱爲旅長丶故一方面雖酌减丶究不及一旅兵餉之數丶兩相比較丶反增人民擔負丶因是地方人士丶嘖有煩言丶（乙）民政方面丶孫初來時丶隨員中武多文少丶故省署人員丶除將所有諮議顧問等掛名差役四十餘員丶一律栽撤外丶暫不更動丶月省經贊五千餘元丶 
上月又將各科素餐尸位之人丶分別裁撤丶輿論頗洽丶乃近日孫之親友及各要人函荐人員丶麤集於省署丶候差者百有餘員丶除陸績分發省垣各機關任用外丶尚剩五六十名丶擬即分科辨　丶前者之裁員丶殆即預爲此輩地步云丶（丙）護路方面丶東省鐵路護路軍總司令部設在哈爾濱丶督署內附設一駐省辦公處丶駐二三部員而已丶孫氏一身兼任督軍省長總司令數職丶本有兼顧難周之勢丶乃將總司令印信交付參謀長張煥相全權辦理丶遇有急要公事丶電省請示丶張欣然受命丶以爲從此可以獨斷獨行矣丶張原爲鮑前總司令親信人物丶至此竟將鮑委之舊同事丶大加淘汰丶冀以節省經費丶而使措置丶第一個月丶果减少九百餘元丶嗣經孫氏發交大批官佐丶飭令位置丶張難抗拒丶如命安挿丶故第二個月丶反增千餘元丶現在愈弄愈大丶將難應付丶舊同事惡感既生丶新同事新交未厚丶張實陷於四面楚歌之中丶頗呈懊喪之象丶恐將來不免出於辭職之一途也丶綜合上述三方面情形觀之丶孫氏之手叚丶無非採用官協塲一朝天子一朝臣之老套丶所謂裁兵减政以節費者丶反添兵增員以糜費丶吉人之感想丶可想而知矣丶我國東北航權丶向任俄人獨占丶我自放棄丶久則成爲慣例丶自民國七年與俄當局交涉結果丶我國航輪丶得通航於松黑兩江丶直達東海濱口丶於是有戊通航業公司之組設丶但航業仍在萌牙時代丶遠不如俄商之發達丶且屢受俄艦檢查扣留丶更受絕大影響丶月前戊通之抗州輪丶在三江口遭俄艦砲擊丶雖經竭力交涉丶迄未解决丶達到圓滿目的丶誠爲我國航業前途之一大悲觀也丶茲有哈埠巨商郇仁齋丶爲發展東北航業起見丶特自置賓州輸船一艘丶航行於松黑兩江之間丶聞該輸船身頗大丶容量亦多丶業已呈准交通部丶給照註冊丶併咨行吉黑省長丶通飭沿綫各屬丶一體保護丶今將該輪航綫丶探錄如下丶㈠起吉林省城丶訖同江縣丶經過烏拉街丶舒蘭丶臭水甸丶五顆樹丶小城子丶五家站丶卡拉木p扶餘縣丶三岔河丶肇州丶達戶丶長春嶺丶洛州丶哈爾濱丶大榆樹丶滴達咀子丶烏河丶石頭河丶新甸丶木蘭縣丶東瓜樓丶南天門丶岔林河丶伊漢通丶得墨里丶勒勒墨丶西北河丶依蘭丶湯原崴子丶佳木斯丶吉河丶蘇蘇屯丶萬柳河丶通卡丶卡馬丶蒲鴨河丶懷仁路丶額位密丶富錦丶高家屯等處丶㈠起室韋丶訖廟街丶經過必拉雅牛耳丶珠爾干溫河丶長甸丶依穆穆丶赤千丶奇乾河丶永安丶額勒哈達丶洛古河丶訥欽哈達丶漠河丶烏蘇里丶巴爾加力丶連崟丶額穆爾丶開庫丶康安丶羅伊昔肯丶倭西門丶安幹察哈丶彥望哈達丶呼瑪丶西爾根丶奇奇拉卡丶扎克達丶霍洛丶霍爾祕丶黑河丶愛琿丶馬廠丶齊克特丶科爾汾溫河鎭丶烏雲丶寶興鎮丶佛山丶太平溝丶蘿北丶裕興鎮丶三間房丶同江縣丶綏遠丶伯力等處丶㈠起嫩江縣訖三岔河丶經過訥河丶龍江丶武興丶大賚等處丶㈠起興凱湖丶訖伯力丶經過虎林丶寶清等處丶 
[浙省憲公布後之波瀾]  
　　浙省憲公布後丶旅京浙人以未經總投票手續丶一再來電反對丶昨省憲會議又二次去電解驛丶其文如下丶北京下斜街浙江公會轉汪伯唐孫慕韓錢幹臣王幼山沈硯簃陳仲恕邵伯炯諸先生鑒丶奉誦文電丶具仰諸公關懷故鄉丶愛護省憲之盛意丶傳示同人丶共爲欽佩丶民國以無憲無法之故丶紀綱廢弛丶變故迭作丶民不聊生丶國已破產丶外忠迫於眉睫丶而內鬨猶層出不窮丶人民不忍束手似待亡國之慘丶故有聯省自治之議丶吾浙人民僉謂制憲乃有軌道可循丶自治乃有基礎可聯丶認爲全國生機丶僅此一線丶於是有省憲期成會各團體之請願丶有省憲法會議組織法之議决丶此非少數人所能創行丶亦非少數人所能破壞也丶正與同人謬承父老委託丶義不可辭丶惟有本人民之視聽丶作議事之標準丶故起草則徵求意見丶會議則加入法團丶各界代表并請列席發言丶會外主張無不力求容納丶稿經數易丶事尚三思丶每遇重要問題丶輒有爲同人所力爭而不可得者丶是則屈己從衆之義所宜然丶而集思廣益之衷可以證也丶制憲之事丶既屬輯取衆意丶冶爲一鑢丶詎敢謂所成盡善且美丶顧遠鑒於國憲之前車丶功虧一簣丶蹉跎十年丶近囿於程限之規定丶起草四旬丶會議兩月丶竊念人民屬望丶要在有憲丶有乃求良丶尚屬次義丶譬諸鐵路舉滬杭以嫓歐美丶其程度相去懸殊丶然若並此而無之丶則交通之困難丶又復何若丶且既未有建築丶又何由論其精粗丶各省方觀浙省之試騐以决從違丶吾浙安得不兼程而並進丶同人等於此不敢草率以將事丶亦不敢逡巡以誤公丶今來電不責其內容之不良丶而疑其手續之未備丶是已寬同人疎於慮事之責丶諒全浙急於觀成之心丶而又鑒其圖始之艱難丶而期其方來之久大也丶吾浙省憲會議組織法於本年五月一日議决丶省憲起草委員會於六月十五日開幕丶浙江省憲法於九月九日宣布丶而諸公乃於九月十二日來電丶主張人民總投票丶譬諸嬰兒既已分娩丶始責其胎教之不良丶建築既已竣工丶忽悟其圖樣之有誤丶用意雖佳丶爲時已晚丶使同人等不及受此切磨丶共圖補救丶此同人之不幸丶亦吾浙省憲之遺恨也丶　聞諸公於八月下旬曾致盧督軍沈省長丶一律主張總投票丶來電不及人民丶人民亦罕有應者丶然而同人於此却曾一再商榷丶僉謂自治主權屬於全民丶故一省之大政大疑丶首由人民公决丶吾浙省憲業經明白規定矣丶且爲之規定曰三年內必須將人口調查完竣丶又爲規定曰三年後必須修改憲法一次丶是希望制憲之出於人民總决丶同人用心丶與諸公正無二致丶所異者同人等意謂人口調查未經明確以前丶不難取全民總决之虛名丶而受冒牌攬票之實禍耳丶不然各國制定憲法之初度丶何以迄無取此項手續者丶各國修改憲法之程序丶又何以多列有此項規定者丶是知修改與創始丶手續不必盡同丶而循名以校實丶凡事須求實際也丶同人等深知諸公愛護浙江丶愛護省憲之誠丶且有過於同人丶當不忍以手續上之吹毛求疵丶而實行根本上之推翻破壞丶果爾則同人等亦何敢是其所是丶而必謂三年內必無實行人民總决之方法丶究竟人民總投票手續丶應如何規定丶方克實行丶想諸公必已研究有素丶尚望詳細開示丶俾與全浙人民公共討論丶如其多數認爲可行丶則按照浙江省憲法第一百五十七條之規定丶一俟正式省議院或縣議會成立丶即可由省議院或縣議會提出修正丶由省民總投票公决之丶不惟諸公得貫澈丶愛護省憲之熱忱亦使同人等稍减其慮事不周之罪戾丶是則同人等願爲全浙請命於諸公者也丶至於來電所稱商民反對一層丶不知何指丶自省憲起草迄於今日丶各縣鄉區日有督促之詞丶省憲宣布而後丶贊成函電丶日軏數十起丶同人等負此重任丶成固不敢居功丶失則安能辭責丶是以受寵若驚丶聞過則喜丶屢求昌言丶冀圖補過丶省憲草案之修正丶會議組織之變更丶可以證也丶其餘謾詈之文章丶破壞之作用丶同人等亦本犯而不校之心丶而存無則加勉之戒丶至於杭州商會王會長原屬本會議員丶且爲商會所舉代表丶迄今在職丶初無異詞丶杭商會對於省憲亦無反對之說丶乃於本月七八日忽由少數會董開會丶徧發傳單丶謂省憲未經總投票丶誓不承認丶其用意重在總投票乎丶則該商會於總投票之方法丶並無研究丶其用意重在不承認乎丶又不知如何始得該商會之承認丶且以如此重大事件丶並不徵求杭州商界全體意見丶輒自謂代表全體丶並不徵求各界意見丶輒擅發不承認之傳單丶以致外間嘖有煩言丶目爲包辦毀憲丶同人於此罔置一詞丶惟承示及丶用以附陳丶王正廷褚輔成及浙江憲憲法會議同人公叩刪丶 
[南京快信]  
　　寗垣五團體丶昨電北京丶請拒絕魯案直接交涉丶 
　　省議會瞬屆開會丶徐淮海各屬議員丶均已紛紛來省丶聞昨日止已簽到四十餘人丶 
　　寗總商會丶以米價昻貴丶昨函省署略云丶風聞鈞署飭令財廳發給丹徒平糶運米護照多張丶輾轉販賣丶甚滋流弊丶以後凡類於此項護照丶擬請暫時截止發給丶俟本地米價稍平丶再行酌發丶如有先前發出者丶亦請一律限期收回丶 
　　由揚解來之黨人陳士英丶迭經軍事審判廳嚴訊丶聞已决定判處死刑丶日內將提赴雨花臺槍决丶 
　　全國商會聯合會丶在滬開臨時會丶聞寗總商會屆時將由甘鋐或蘇民生赴滬列席丶 
地方通信 
[松江]  
　　縣教育會常年大會紀縣教育會於十八日開常年大會丶改選會長職員丶由溫知事委令三科主任顧稼軒代表監選丶會塲秩序丶則由第一區巡官尹子蓮率警維持丶凡新舊會員入會投票丶均須遵照職員會議决案丶向收費處繳納會費丶扯取收據丶持至給證處騐明無誤丶方得領取入塲證丶是日於上午九時起開會丶至午後二時停止給證丶所有本會經過情形丶及會費之出納丶均由舊會長倪汗人丶於此時內對衆宣布丶二時以後丶即由推定之各鑒察員丶唱名發票丶會員頒票丶須用入塲證調換丶故是日會塲秩序丶除少數被審查會除名之不合格會員丶略有爭執外丶頗爲整肅丶至三時半左右丶發生遲到會員請求納費補票問題丶經會衆互辨至兩時之久丶卒以職員會議决案丶自應尊重丶公决不能補給丶旋即於五時半起丶開票唱名丶計是日納費會員百九十六人丶實投票數百九十四紙丶唱名結果丶張芝得百四十七票丶當選爲正會長丶楊前烈得百二十三票丶周鑄得八十四票丶各當選爲副會長丶另選出職員錢增壽等五十七人 
[蘇州]  
　　籌辦縣自治講習所蘇常道屬吳縣常熟吳江武　　　近以縣自治行將實行丶自治人才尚慮不敷分布丶擬於本年度依照部令丶一律開辦縣自治講習所丶以三個月爲畢業丶已分別籌集經費丶並呈報蘇常道尹核辦丶 
　　習藝所正副董辭職吳縣貧民習藝所正董錢梓楚丶副董張震生丶近忽萌退志丶聯名函縣辭職丶並請迅予召集各董事另委賢能接替丶聞郭知事接函後丶以該董等任事以來丶成續卓著丶昨己覆函挽留丶 
　　交易所招考所員蘇州證劵交易所丶自奉部准立案以來丶對於各項籌備事宜丶均積極進行丶昨日爲該所考騐所員之期丶假大儒巷縣立第三高小學校爲考場丶投考者有三百數十人之多丶自上午九時起丶至下午四時止丶始行竣事丶 
[鎭江]  
　　新豐鄉又報水災本年雨水爲災丶沿江各洲低田丶俱遭淹沒丶禾棉收成丶俱已無望丶即丹徒各鄉高田晚稻丶亦因月內連遭大雨丶山洪下注丶大爲减色丶除前日高資大港諫壁各圖丶己向縣署呈報水荒外丶新豐一鄕丶亦接踵報縣丶張知事因於日昨分往各鄉丶切實查勘丶以便轉報丶 
　　秋節各業之盈虧丶本年中秋節關丶各業盤算賬目丶大都折閱丶除米業乘各屬大水爲災丶秋收絕望丶壟斷居奇丶故抬價格（現已十三元左右）頗獲贏利外丶(聞每行多則萬餘金丶至少亦在四五千金丶）布業則以受紗價暴漲影響丶虧蝕甚鉅丶聞本短各布廠及各毛巾襪廠丶節後停閉者丶有十四家之多丶其餘雜貨茶食油酒醬園鮮貨京貨洋廣貨各業丶亦因銅元價低丶洋價暴漲丶門市交易丶均以錢碼計算丶錢入洋出丶暗受虧折丶頗抱悲觀丶 
[南京]  
　　丹徒知事辭職原因丹徒縣知事張玉藻昨來省謁軍民兩長丶堅謂辭職丶聞因日前該縣離城十除里之北鄉丶發生搶割田禾案丶鄉民情急丶奔縣乞救丶適張知事已下鄉勘災丶縣署某承審員丶即派本署警備隊數十名丶下鄉彈壓解散丶詎搶割田禾者丶均係婦女丶不聽解散丶警備隊即將該婦女百餘人丶一併帶縣拘押丶至晚駐鎭江之第十九師（楊春普所部丶兵士數百人丶忽將縣署包圍丶放槍數排丶聲稱不將該婦女釋放丶即縱火焚燬丶縣署某承審員見勢迫無法丶即將該婦女一併放出丶該兵亦分隊而散丶事後始知所獲婦女丶多該兵士之眷屬丶翌日張知事由鄉回丶即往謁該管高級軍官丶謂既搶割鄉民田禾丶復開槍圍攻縣署丶實屬目無法紀丶請嚴辦首要丶以安地方丶某軍官不但不理丶反謂張知事未免小題大做丶張遂憤而辭職 
雜評一 
[皖人請願] （默） 
　　專制時代尙有叩閽之舉而民國時代請願不許上達誠今日之異聞也 
　　雖然請願之無效不自今日始凡各省代表赴京請願者有一次如願而歸者乎不幸者遭軍警蹂躪露宿挨餓數盡夜即幸而得入新華門亦不過派一秘書代見說幾句不負責之語俟緩日答覆而已更幸而面見當局得親遞請願書亦不過敷衍慰藉或俟籌商或即推諉仍是一塲無結果而已向來請願之成績如是上達與不上達試問有何分別然則皖人又何必再爲此無聊之請願哉 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
閒話 
[旅歐觀察談（八）] [  中一]  
　　十一爲茶館小臺儿上所置之吸噴瓶ＢｏｕｔｅｉｌｌｅＡｓｉｐｈｏｎ瓶中貯清水瓶口有一活塞與一彎形長管顧客擫活塞水即自彎管出汲注杯中以調減飲料之濃度不必屢啓瓶塞保無塵垢侵入瓶口十二爲巴黎市常見之玻盃中薄荷凉飲ＢｏｉｒｅＤｕＰｅｐｐｅｒｍｉｎｔ與維也納覆盆子汁一綠一紅遙遙相對十三爲各酒家賣酒招牌ＥｎｓｅｉｇｎｅＤｕＣａｆｅ大書﹁美酒﹂ＢｏｎｓＶｉｎｓ以招致顧客巴黎鄉村則十室之邑必有酒家代表美酒之色彩其爲綠歟法國固世界之酒國也十四爲市府大商場ＧｒａｎｄＢｏｚａｒＤｅＬｉｈｌｏｔｅｌｄｅＶｉｌｌｅ衣具店之綠色包皮紙每遇星期六下午自市尹衙門以至舞珮塲綠紙包觸目皆是巴黎人士善廣告術於此可見不知者幾疑巴黎市散茵河衅獨產染綠之色科也十五爲巴黎附近鄕居男子及巴黎市塲擔夫ＦｏｒｔｓＤｅＬａＨａｅ所着草綠色棉布ＳａｔｉｎｅｔｔｅＶｅｒｔｅＧｌａｃｅｅ之西服或外套此項棉布作淡綠色與天然草色相同極饒意趣無論塵埃灰土著衣均不易變色此節男子用簡易服裝與﹃紅色維也納﹄節所舉第一例之女子用紅圍裙適成一絕妙對待物誠歐洲大陸人士服裝上別開生面之一種佳話以上十五例大抵據其多數而言譬如維也納男子之用紅領結巴黎男子之用綠領結亦並非盡人皆然特此鮮艷之紅綠領結在其他各國實所罕見耳 
筆記 
[憐新記（四）] [  張舍我]  
　　嫄貞曰吾未嘗與之覿面唯聞吾同學楊女士曾道及其人耳程生曰然乎時偃矣吾儕其歸乎女曰天未晚何謂偃吾尙須觀其最後之结果也曷少留程生不語已而曰暮衆散兩人乃歸觀運動會後之第三日程生往訪其未婚妻不過嫄貞母謂有友來函約去游瀏園矣生往尋之不得甚悵悵意女來後去矣明日復至女家女又不在訽之其母母謂嫄貞去時末云往何處也達權坐守之至晚猶不至心綦焦灼女母曰意或爲好友所妮不能脫身歸乎晚餐後達權猶不去女母亦甚憂慮恐遭意外遣人往其常游之戚友家覓之咸謂未見其來女母大憂生聞之至不安忽一女僕來謂女母曰楊家小姐已請黃小姐往城外觀劇去矣今夜恐不能歸即宿我家小姐戚串家達權詢其何家戲院僕云不知生乃別女母歸途中思往各戲院中覓之必可相見然恐以是滋嫄貞不悅又慮夜深不克歸遂止翌日復往則嫄貞方自楊家返程生曰吾妹獨游二日不其樂乎女曰吾豈自欲作終日游哉爲楊女士所妮不得脫身耳生曰然則吾錯怪妹矣幸妹見恕今日能偕我出游乎女曰我至願隨君左右恨爲同學錢女士等所約必欲予與之作方城之戰予屢辭不獲奈何程生曰吾可亦至妹友家乎女曰是不可若輩羞澀見男子若輩之父若母又未經貂介往作不速客於禮不合君此次不如不往爲佳程生日然乎然則吾不往矣已而女去生亦躑躅獨行至中途忽有人拍其背者曰程兄何往耶豈往瀏園尋夫人去耶生回視則其同學顧生也問曰君言何指顧生曰尊夫人未外出耶曰爲友人約去游竹林矣顧生笑曰游竹林耶感非遊竹林乎達權正色曰足下言詞隱約意果何指顧生曰吾直言之恐遭君怒耳曰無妨曰然則言矣一昨吾偕某友作瀏園之游不謂尊夫人亦在程生曰是常事耳曰否尚有一男子偕來彼男子趨侍左右獻媚殷勤唯恐不至程生變色曰君言確乎抑誑我乎顧生曰此何等事而可作謠言哉吾友謂彼男子爲協智學校之高材生也不久卒業矣程生面色立灰白如死唇朱盡失沙聲曰歸乎再會矣顧生曰慎之幸勿以之詢黃女士兄防其微可矣程生嗒然曰然乎生歸家而寒熱驟作明晨頭沉沉作劇痛遂不能興因移書黃嫄貞告以病並勸其勿多事閒游致招人疑謗而不言顧生所云瀏園事 
劇談 
 
[實則虛之圖]  
[東華劇訊（二）] [  淑笙]  
　　吉祥園第一日開演記者亦曾往觀入座時已四鐘正演羣英會王鳳卿之魯肅朱素雲之周瑜一刖老實忠厚一則瀟灑風流描摹盡致各竭其長而打蓋一塲尤見精采裘桂仙之黃蓋張春彥之孔明亦均得當是劇畢貴妃醉酒開塲此爲梅伶拿手戲擅歌舞之長盡嫵媚立姿堪稱絕唱平心而論蘭芳之藝在今日固一等人才也憔譽之者過甚亦徒令人難堪耳目去年東渡歸來名播海外聲譽益著國人引以爲榮而不知吾國當此風雨飄搖之秋獨不能產一驚天動地之偉人挽狂瀾於既倒令此等於國計民生毫無裨益之優令享盛名於中外彼某國人之所以歡迎我者正所以辱我也何榮之有記者有感於斯故附論焉大軸戲爲連環套楊小樓飾黃天覇英勇沉重不同凡俗白口尤清脆可聽錢 
金福之竇爾墩傳小山之朱光祖均平穏無疵惟金福已老不免稍露頹唐之象此劇若易以郝壽臣之竇爾墩王長林之朱光祖則珠聯璧合矣 
小說 
[劇賊胠篋記（五）] [  一圭]  
　　（一）惡因 
　　就向我道我們第一個機會就是從面那扇窗上的一扇窗子不過太黑些看不見甚麼我們又不能點燈這可很是爲難好且隨我到樓下去那裏一個人沒有你不可做出一些聲息你聽那是甚麼聲音我連忙仔細聽時果有一些聲音辣弗里司就吹熄燈籠我們靜悄悄的站着等那聲音過去辣弗里司道這個聲音不是警察定是看守人一會那聲音已經過去我們慢慢的爬到樓下再穿上鞋子走到一道狹窄的石階下面辣弗里司就再點上燈籠這時我們站的地方必定已在地平綫之下再看旁邊有三道門我們就走進一道門見裏面還有一道同樣的門辣弗里司用燈籠向前照了一照就花燈籠藏在身邊我聽得錚然一聲再看辣弗里司已把那門大開他已站在門裡向我招手道這是第一號門這裡共有多少道門達司都知道我祗曉得兩道我們不可有聲響從這裏走下去大約沒有甚麼大危險當下我們就走過去走過一道狹的石梯地勢就漸漸向下一會又到一道廻廊前面見有一道門辣弗里司把燈籠遞給我掏出一把鎖匙去開這道門一面又道大約非躭擱一個小時不能走過這道門我道這是爲何你不龍開了這鎖麼辣弗里司道不能因爲我沒有相合的鎖匙勢必設法毀去這道鎖那麼就得耽擱一小時了當了辣弗里司脫下外衣跪在那門前在身邊掏出幾樣器具毀去那道鎖他忙了一刻說道我怕他如此他果然如此我道是怎麼一回事呢辣弗里司道鎖的那邊還有一道鎖門我道那麼我們怎樣走過這道門呢辣弗里司道除了毀去門上的鎖沒有第二個法子但我恐怕那鐵門上也有一道鎖那就很難下手了我聽他說這話心裏很有些不耐煩心想如今祇有一道鎖已很覺爲難倘若再有一道鎖怕不忙到明天天亮門還沒開么我心裏這般想再看辣弗里司忙得很起勁面色鎮定還微微有些笑容似乎雖有困難在前他並不介意的一般過了好一會他回頭向我低低說道我已試騐明白了這兩道門上祇有當中的一把鎖我若能燬去這鎖我們就可進去了當下他在一大串鎖匙當中捧出一把鎖匙來插在鎖孔內左右轉了一回祇聽得閕的一聲那兩道門果然都開了我們就走將進去到了一座穿堂中正在店的後面可是中間有一層鐵幕遮隔着我見了這個不免又有些失望 
餘潘[  亞梅]  
　　快樂爲人生目的之一凡人心莫不好快樂而惡煩惱者然多求之而不得何曰求之之故也 
　　彼艷妾侍夜春被熏香筵滿珍羞細腰歌舞此富家之作孽非所謂快樂也 
　　彼攘奪政權剝收民利昏迷顚倒身死榮亡此在上者之作孽非所謂快樂也 
　　真快樂者不可力求惟其自致例如天寒地凍祝融氏作崇隣家有婦人或孺子垂危吾遂奮身入援之出斯時於吾心快樂何如但當初豈存有求快樂之意哉盡性理而已矣故曰快樂不可力求惟其自致也 
 
 

Page 14

 
 
本埠新聞 
[伍特將軍赴京後之總商會電] 　 
　　請外部表示要求取銷簿記律 
　　上海總商會昨致北京電云、北京分呈大總統外交部鈞鑒、菲律濱簿記律、限華僑用英文·或用西班牙文·或本地文記賬、違則重罰、華僑慣用國文、不習西語、此法頒行、必致華商在菲無立足地、節經在菲華僑推舉代表赴美疎通、並請鈞部及駐美使署一再爭持、據各方報告、美商輿論、亦多主張取銷、惟此案轉圜關鍵、全在新任菲督伍德將軍曁前總督花倍司氏言論舉動之贊助、擬請鈞部乘在京歡迎之便、再將此案向之懇切表示不、務須明白宣告撤銷、以維僑商、萬望俯允迅辦、上海總商會叩效、 
[學生總會爭學校註冊之近電]  
　　致駐英顧公使電倫敦中國公使館顧博士鑒、頃接英屬四州府全體華校電、有強迫註冊、敎員被控罰金、一律停課等語、僑胞痛切骨髓、立盼據理交涉、中華民國學生聯合會總會皓、 
　　後四州府學校函英屬四州府全體華校諸執事先生鑒、接電驚悉強迫註冊、公等停課以爭、熱忱毅力、至堪欽佩、惟此事發生迄今、余代表暨各團體報館奔走呼號、舉國一致、結果如斯、實因北庭漠視僑胞、不諳外交所致本會除電倫敦中國公使館顧博士據理交涉外、並喚醒國人亟圖改革、尙望共同進行、學校註冊條例、始有取銷之一日也、專覆敬頌鐸安、中華民國學生聯合會總會啓、 
[質問漁業借欵之農商部覆電]  
本月冬日、寰球中國學生會江蘇省敎育會等七團體、爲漁業借欵事、曾聯銜電質北京政府、頃該會等得農商部稪電、照錄如下、上海寰球中國學生會江蘇省敎育會中華職業敎育社上海縣商會上海縣敎育會上海救火聯合會華僑聯合會公鑒、冬電悉、漁業借欵、業由海軍部逕呈大總統聲辯、本部職責所在、决不放棄也、農商部篠、 
[電詢顏外長出京日期之示覆]  
　　外交總長顏惠慶氏、　有本月三十號出京來滬赴美之說、交涉公署得此消息、曾去電詢問出京日期、詎此電去後、尙未接有顏總長准確來滬復電云、 
[憲兵呈報海軍與陸軍警衝突]  
　　高昌廟地方、前日下午四點半時、忽發生海軍士兵與淞滬警察分駐所巡士鬬毆情事、茲將京師憲兵第三營第九連閔連長、報告松滬護軍使及憲兵營等原文錄後、 
　　（前略）十八日下午四點三十五分時、職連忽聞門外警笛亂嗚、人聲鼎沸、當派值日憲兵調查、尚未出門之際、即見警察巡士、逮捕一身穿藍衣者之海軍定安艦兵士王喜生一名、甫經進門、而後面追隨海軍兵士約有二十餘名、手持扁擔木棍等物、峰擁而入、因職連與警察同駐一處、而警局係住東院、凡出入必由職連之西院經過、當該巡警等所捕之海軍兵士將至連長辨公室門首已被海軍兵士追及、乃海軍各兵士於進門時、因經過雜役室門外、遽將本連武術器具花槍單刀任意攫取、執在手中、亂砍亂舞、復又搶取老虎灶之鐵通條及木棍扁擔、逢人刺打、竟敢闖入、連長室內、雖由連長大聲喝阻、毫無效力、當飭憲兵冒險上前排解、並有陸軍兵士數名、亦從事輔助、詎海軍各兵均已酒醉不堪、不聽理喻、且因憲兵身穿白褂、以致海軍誤認憲兵爲巡警、竟將連長與閔排長曁憲兵數名、均遭兇毆、室內器具窗戶亦被搗毀多件、不得已即命憲兵用繩逮補行兇之海軍兵士鄭培材吳金璽李保成王瑞福楊叙平等五名、一面立派憲兵赴海軍司令部報告、一面至定安軍艦請其速派官長來連查辦、旋有定艦之二副霍若霖及副軍士王桂並海軍稽查廖　等來連、將滋事行兇之海軍兵士六名、一併帶回、但未悉該艦如何訊辦、查此事起釁原因、係爲定安艦之兵士多名、往於廣東街金回回牛肉館、因與陸軍兵士爭吵、巡警上前排解、因不服從、又敢毆擊、並有往街游玩之海軍兵士多名、亦加入羣相兇毆、以致巡警劉紀香受傷甚重、現送新普育堂醫治、惟海軍二副霍若霖來連時、面帶怒容、竟謂職連不應用繩逮捕、但憲兵旣爲法定機關、且有監察軍警之職責、該海軍各士兵如此不守軍紀風紀、在於市塲熱鬧之區、演此強暴行爲、又敢槍取軍械、毆擊巡警憲兵、已屬野蠻之至、若不用繩綑縛、其職連與巡警分駐所之危險、誠不可思議焉、在運長因職責所繫、故將滋事行兇之海軍六名、暫行綑縛、無非使其不能搗毀辦公處所、藉以維持秋序起見、誠恐該二副等回報長官、淆亂是非、且有風聞海軍兵士尚欲聚眾報復等語、財防範自當謹慎、合將海軍兵士不守紀律擾禍情形、報請鑒核云云、 
[旅滬皖人又一反對李兆珍電]  
滬滬皖民公社因反對李兆珍、於昨致本省各團體及各省旅外同鄉通電云、李兆珍恃有馬聯甲兵力爲後援、竟於十三夜潛至省城就職、聲言此次來皖、專爲倪家報仇、彼過蚌埠時、巳電呈北庭、力保倪道烺留任、抵皖後、即首先迫令敎育廳長張繼煦辭職、又嗾令衛隊毆傷女學生多名、頃接皖函、謂李已决意推翻敎育經費頂算案、且擬將省蕪兩處反對倪馬之校長敎職員及學生等一律驅除、凡倪馬等所預定摧殘敎育凌踐學生之各種計晝、將假李氏之手一一見諸實行、果爾、則皖人一線生機、從此悉行斬絕、本會同人迭聞警耗、憤激欲狂、本日特開緊急會議、議决最後對待方法如左、㈠由省垣各公團聯合六十縣公團、實行罷市罷稅手段、迫逐李兆珍離省、不達目的不止、㈡由省垣各公團通告各縣公團及旅外皖同鄉各團體、各推代表數人赴省、開省民大會、公舉才望并著之皖人若干人、組織全省臨時行政委員會、代行省長職權、凡北庭所任命之官吏、一概作無效、以上兩種辦法、亟應同時并行、皖人處此生死存亡之際、舍此而外、即無自衛之方、本會同人、再三討論、所見大都相同、謹以此意供獻於諸父老之前、是否有當、伏候栽奪、臨電無任追切待命之至旅滬皖民公肚叩皓、 
[航務消息彙記]  
　　怡和洋行之德和輪船、昨由漢口裝來銀角十七箱、每箱五萬角、共八十五萬角、又太古洋行本日出口之新疆號、裝往廣東·有本埠錦經綸之大條銀二百條、計銀二十萬兩、又裝赴香港寳銀七箱、合銀二萬一千兩、金洋兩箱、約六千鎊、又裝至汕頭現洋五千元、 
　　中國郵船公司之南京號、二十一日天明可至吳淞、客人郵件、由接客小火輪於當日十時駁渡至新關碼頭登岸、赴美各旅客及郵件等物、即於下午四時、仍由渡船轉駁至吳淞換登郵船、當日即開赴舊金山、係取道橫濱檀香山兩處、約在十月十二日至美云、 
　　近數月中、由美來華之打包機花絡釋不絕、已到者共有近二萬包、大都轉裝至日本橫濱等處、昨日、好時洋行之愛爾廷明號開赴東洋時、本埠亦有大宗美國機花裝去云、 
　　天群洋行之肯特爾砲台號、今日可來申、由紐約裝來之進口貨、有白臘六百零五桶、機花二百包、洋釘三百六十件、磅秤四百五十六件、洋紙一百件、.其餘爲電器附件並機器等物、現定二十四日還美、係從香港小呂宋經蘇彝士運河而往、出口貨有芝蔴一百噸、又有大批華茶及雜貨等九百噸、運往紐約云、 
　　法國郵船公司之奧爾忙佩克號、明日可到香港、星期日來滬、大約二十七日晨開赴東洋、十月中旬回法、該公司所添海防一埠、現改由此輪起開始兼行、聞此輸赴法時爲吾國北京政府派有重要官員八人、搭乘此輪赴歐、又有昨日抵吳淞之貨輪倍亞伊得號、因船中有華工及鐵路料件等須在浦口起卸、故未經進口即先赴南京、其船中來貨之卸申者、爲大批靛青云、 
　　藍烟囱公司之歐麥克斯號、此次由英國來滬、裝來洋酒九百桶、棉紗七百餘件、香姻二十箱、烟紙以四十件、石瑙蜜糖六百六十箱、燐梗十五箱、開灤購入之礦用機件七百二十七件、鐝沎一百零五箱、毛線十二件、擊獸椿十五件、圓球鐵八百八十一件、蒸汽鑊八百六十件、轆輪五十二件、鐵錳三百零七件、其餘爲小五金一千餘件、又有屋頂蓋九十個、水管二十四件、鏈扣二千五百十一件、此外爲雜貨、 
　　英國郵船公司之蘇笛尼亞號、自倫敦開出後、二十二日可抵星加坡、十月一日進口抵申、又有西里亞號、業於本月十四日還抵倫敦、途中無事、昨日電滬報告矣、　　美國驅逐艦十一艘、前日巳經抵滬、各艦隊號、計自二百零八號起至二百十七號止共十艘、另有一百十號之霍得號一艘、現在分叚停泊於浦江內、茲調查各艦名如次、二○八號霍伊·二○九號綸奇·二一○號勃樂尼·二一一號亞爾典·二一二號雪瑪森·二一三號巴卡·二一四號屈西·二一五號乾胡得·二一六號同上名·二一七號斐波雷、 
　　寗波災區攝影（四） 
　　往鄞江橋之樟村時路上所見爲水沖壞之文昌閣 
[昨日車運進出之銀洋]  
　　昨日（十九日)、滬寗路大通運銀公可、由南京造幣廠裝來新洋三萬五千元、由鎭江裝來現洋一萬元、均於昨晨到滬、又該公司承運交通銀行現洋十萬元裝至天律、又寳銀二萬七千兩裝至南京造幣廠、又現洋三萬元至崑山、又現洋三千元至無錫、 
　　派杭路同和公司承運日夜銀行寳銀二萬四千兩、又鹽業銀行寶銀一萬五千兩、均裝至杭州造幣廠、又現洋一萬元至硤石、昨日由杭開滬之早快車、在杭州造幣廠裝來新幣二十二箱、係上海日夜銀行六萬元、中交兩行各二萬五千元、又滬嘉區間車由松江恒和莊裝來現洋五千元、交上侮五豐莊、以上均運抵上海南車站卸車、 
[稅務司布告維持華茶辦法]  
　　江海關稅務司昨發布告云、前奉總稅務司令、出洋華茶、自民國八年十月十日起、一律准免關稅二年、曾經本關出示在案、現又奉令飭、自本年八月十五日起、概照後開維持華茶六條辦法辦理、合行布告各茶商、凡有在關立具切結、或存有押欵者、自示之後、務即來關請准、按照後開三四兩條辦法、分別取消或發還了案、其在民國九年以前之茶葉倘於民國十一年十月十日以前運往他通商口岸或內地者、經本關查明確實後、准照後開第二條辦法、給予特別免稅重徵微執照、或由監督發給護照、以便運往、仰即一體遵照、切切此布、附抄維持華茶辦法六條、㈠各種華茶報運出洋、免徵海關各稅、並减內地常稅釐金半數之期限、自十年十月十日起、概行推展一年、俟十一年五六月間、再由部處酌請績展一年、㈡在上開免稅期間之內、滬漢等處、積存七八兩年之洋莊陳茶、無論報運出洋或運往通商口岸及內地、所有海常各稅曁內地稅釐金、全數免徵、其改銷內地時、則由江海江漢等關監督填給護照、以使沿途查驗放行、㈢海常各關、對於七八兩年洋莊陳茶所存之保結及押欵、一律分別取消發還、惟對於九年及九年以後各茶、除本辦法第四條所載者外、所有巳存及應存之保結押欵、仍應概行繼續、照舊施行、本條所謂七八兩年之陳茶一語、應以九年一月一日以前報過海關、至現在仍行積存、並海關管轄者、爲解釋之範圍、即在七年以前之陳茶、亦均包括在內、合特註明、㈣九年及九年以後（即至十一年十月九日爲止）之紅茶·磚茶·小京磚茶、無論已具保結、如在十一年十月十日以前、由此通商口岸運彼通商口岸者、亦免完出口正稅及復進口半稅、此種茶葉、凡在是日以前如此報運、祗完常稅半數、與運往外洋者相同、是以對於該項茶葉、並無案外保結及押欵之必要、其已經所存之保結並押欵、亦應一併分別取消發還、設該茶運往內地行銷、則應按章完納內地稅釐、㈤凡在十一年十月十日以前、所有商人呈具之保結、及海關所發之復出口派司、並改裝之准單、除經按照本辨法取消者外、其有效時期、一律截至十二年十月九日爲止、在十一年十月十日及是日以後、所具之前項保結、及關發之派司准單等、均改按舊章概以一年爲有效之期、㈥所有報運出洋具有保結之各極華茶、如往免稅期內、不能實行出口運往外洋者、概不准予免稅、其右保結期限不滿以前、祗可享有復出口之利益、 
[糖與桂圓之巿况]  
　　糖市中秋節初過、各客帮亦無甚交易、各價毫無更動、枝圓今年興化泉州兩產地、因遭幾度之風潮、年景不佳、熟年變爲荒歉、大約頭帮興化正二圓到申、約價五十兩左右、金山枝市面本望升、因湘鄂戰事、交易稀少、反而見疲、但市上行家均有存貨未脫、故一時亦不能望小元肉到貨不多、尚有去路、價格立定、 
[近週中米麥雜糧油豆餅巿况]  
　　米麥價均提高0雜糧中生仁涨價0油餅市平定 
　　米0本週米巿、初尙鬆動、嗣乂漲至十二元以內、本週中最低價格、仍未跌至十二元進關、蓋緣天氣陰雨、到船不多之故、至中秋節關、忽乂　　一元餘、計廠機北白破十三元四角、南帮機白破十二元半、廠機新粳十二元、白元十二元七八角、結果較之上週非但未小、且見提升、蓋由於各米店存貨早已單薄、中秋節已過、紛紛辦進、巿上銷冐大增也、 
　　麥麥市仍挺秀異常、粉銷甚旺、麵粉價步高、麥價亦因之提升、今年麥收不佳故市面益形堅昂、本週中成交明光漢口等小麥甚多、大都係粉廠家辦去、價較上週好起數錢至數分不等、計成交明光麥價四兩八分、懷遠麥三兩九錢餘、漢口麥三兩八錢、寶應四兩零五分、查往時麥價不過三兩四五錢而已、今年麥價之高、於斯可見、 
　　雜糧本週中各種雜糧交易、尚屬旺盛、除黃豆絕少交易外、以芝蔴及生仁市面　最盛、大連豆價與上週相仿本地惟正陽關貨略有成交、均係油廠辦去、數額頗少、價三兩半、較上週無所上落、生仁自三星期前上市以事、洋莊去胃極大、廣帮亦有大宗購去、故價格步步提升、山東生仁價竟到六兩半、較之上週又好五錢矣、芝蔴如天律白芝蔴·九江黑芝蔴等、均有交易、價平平、計天律貨七兩九錢左右、漢口貨七兩四錢、菜子蕪湖貨、價四兩七、漢口貨價四兩左右、均稱平定、其餘雜子交易尚旺、客路秈米到銷兩平、市面穩定、總之目下天氣人秋、雜糧之黃豆市面、漸見清淡矣、 
　　油餅油餅市二三星期以來、頗形清淡、蓋緣銷令旣鍋、去胃已减之故、惟今年因發動較遲、故至今尚有市面、大連豆油據電報價計十一元三錢、較上週好數角、現豆餅一元八角八、與上週相仿、本埠則沙船到貨旣少、成交數額亦稀、市面岑寂、牛莊豆價開九兩四錢、岐山豆油九兩、餅市絕少交易、市價未開、惟生油困廣帮有去冐、故市面頗活動、價計夾倉生油十兩零四錢云、 
[昨晚滬寗車又遲到]  
　　咋日（十九日）滬寗路由寗開滬之特別快車（即通車）、因津浦路通車到浦口時、逾一點鐘之久、滬寗車在寗等候乘客渡江搭車、因此到滬己十一點鐘餘、計逾時一點餘鐘云、 
[海寗觀潮第一日紀]  
　　前日（十八日）爲滬抗甬鐵路觀潮專車開駛之第一日、頭二等客車共十四輛、於上午五點四十五分由上侮北站出發、因恐機力不足、以大號機車二輛聯接牽引、故速率較日行之特別快車尤增、車過新籠華後、觀客紛進早餐、旣畢、時已八點四十分、到斜橋車站、當由該站招侍員引導步行以達船埠、船埠所有民船、鑽皆係路局頂先僱定、船首竪一白旗、以資識別、客到齊登舟、立即解纜、船之大小不一、共四十五艘、銜接而進、約二小時抵海寗東門、客均舍舟登陸、數武即達鐵路所設之觀潮圍場、其中遍懸國徽、上搭竹蓬、欄細竹於傷之四週、軍警及鐵路警探密佈塲之內外、以資照料、塲之入口處有收票員、以騐證券、若無證血欲入塲者、須購臨時入塲券、每張二元、午餐旣設、人各爭食、其狀稍覺紊亂、餐品係以紙盒盛之、人各一具、頗覺別致、時約十一時三十餘分、遠際巳見潮、頭一綫、疾如奔馬、轉瞬即至、據測者謂、潮行高度、約在七尺左右、潮過餐畢、遊客乃魚貫而出圍塲、或就近遊覽、或逕登舟、悉聽客便、是時雨絲風片、夾雜而來、其未帶雨具者、實覺困苦、二時客已齊歸舟次、即行開駛、四點抵斜橋、四點三十五分專車開行、車行、各進晚饗、七時五十分車抵上海北站矣、 
[再誌殖邊清理債務之計畫]  
　　呈財政部原文新齊股東劃分權利義務辦法 
　　新股籌備處宣言 
　　北京殖邊銀行總管埋處、對於清理銀行債務、曾有計畫函復西華德路商界聯合會、已誌前報、茲得該行呈財政部原文·及劃分新舊股東權利義務辦怯·新股籌備宣言、對於清理債務、俱有積極進行之勢、茲並錄之如下、 
　　呈財政部文爲呈報事、本行於四月二十九日、開股東大會、到會股束有現在股額全體之過半數股權、列席討論、羣以本行現在情狀、債務未能清理、營業難期發達、本行原定股本總額二千萬元所招入實收者、僅及十分之一、虛額尚多、自應繼續招致、惟舊股方面、必須先行犧牲利益之决心、了清舊債之方法、對於新股特與優待、庶幾股欸招來、較有希望、因特共同議决、確遵本行條例、切實整理、並妥定劃分新舊股分權利義務辦法六條、宣佈施行、並推舉本行現任董事長楊度、爲接洽新股總代表、在法律範圍之內、與以全權、茲特將所議辦法六條、鈔呈大部查照、實爲公使、再本行協理劉聚卿、因病未能到行視事、此呈由董事長楊度代簽、合併聲明、謹呈財政總長、 
　　劃分新舊股分權利義務辦法第一條、本辦法未宣佈以前、原有股本、均爲舊股、自宣佈之日起、所入股本均爲新股、第二條、自新股加入以後、總管理處應附設一舊債清理處、專司本行舊日各項債務、及其他一切帳目、至全數了清之日爲止、第三條、本行舊虧、按照財政農商兩部、會派本行清理專員、呈報數目爲準、此外如尚有應歸入舊虧項下計算之欵目、一併歸舊債清理處處理、第四條、凡舊債清理處所列債務未曾清還以前、所有舊股應得之年利紅息、均須每年悉數截留、以爲清償債務、彌補虧之用、至舊虧完全了清之後、始得與新股一律發給、以明舊虧概由舊股利益項下擔任斜理、全與新股無涉、第五條、新股最先加入之五百萬元、作爲優待股、每年應得之年利紅息、按照普通新舊股、加倍發給、第六條、本條辦法、由股東大會議决施行、並呈報財政部、　　財政部批呈摺均悉、據稱按照該行條例、原定資本總額二千萬元、所招入實收者、僅及十分之一、擬將虛額　續招募、已由股東大會議决、並妥定新舊股份權利義務辦法、推舉現任董事長楊度爲接洽新股總代表、以謀整理等情、查該行股東大會議决續招新股、藉以清理舊債、整頓業務、事屬可行、所擬新舊股份權利義務辦法六條、太致亦尚妥洽、准如所擬辦理、並應由該董事長等將招募新股辦法、整理行務計畫、妥擬呈部、以憑核奪、仰即照遂、摺存此批、 
　　新股籌備處宣言殖邊銀行、創自民國初元、起人爲徐君紹楨等、其條例有代理國庫、發行紙幣之特權、迄今數年、分行支行、約數十處、基礎未爲不美、特自民國五年、上海分行蹉跌以後、奄奄至今、僅免破產之危、終無了債方法、民國九年、該行全體股東、共諜挽救、議决劃分新舊股份權利義務辦怯六條、其大致於行中附設舊債清理處、以理舊日各項債權倩務一切舊虧、概歸舊股利益項下、擔任料理、全與新股無沙、舊股一百八十萬元、每歲應得之年利紅息、悉數截留、以爲清償債務、彌補前虧之用、至舊虧完全了清之後、始與新股一律股給、而新股最先加人之五百萬元、作爲優待股、每年應得之年利紅息、按照普通新股、加倍發給、此項辦法、業由該行星報財政部、於九年五月十五日、奉財政部批核准在案、呈部之時、並聲明由股東會公舉董事長楊度爲接洽新股總代表、亦奉部批核准在案、現在該行己照部案、設之舊債清理處、從事清理、同人等亦擬集合股份、以謀、比復該行業務、惟新股加入問題、必須共同集議、方免遲滯之虞、茲特設立新股籌備處、並議决進行次第、宜言如下、（一）新舊股份權利義務、皆以部案爲據、舊債無論數目若干、均與新股無涉、（二）舊債清理處、須從速與上海等處舊債權人接洽、按照部案、於各地官廳立案爲據、並由該行將結束舊債情形、呈報財政部備案、（三）所有新股股欵、皆以新籌備處名義、妥存中外殷實銀行、不得動用、（四）於該行未將結束舊債辦法呈部之先、此項新股股欵、不得移交該行、（五）該行將結束舊債辦法呈部以後、即合開新舊股東大會、改選職員（六）職員改選以後、再由新股籌備處將新股股欵全數撥交該行新選職員收掌、（七）上項辦完之後、新籌備處即行撤消、（八）如舊債久不結束、一屆相當期限、得由同人公議解散、各將己繳股欵取回、惟不得單獨退股、致妨大體、 
[工商友誼會致房客聯合會函]  
　　請照香港辦法限制房租數目 
　　昨日、上海工商友誼會爲房屋加租問題、臻房客聯合會函云、逕啓者、前悉報載先生等組織上海房客聯合會、其宗旨原爲挽救租界平民住屋起見、故敝會非常贊成、查近來上海自交易所信託公司發起以來、在租界置有房產者、莫不假其謀挖之名、而嘗行其金錢主義、鉅增房租、際此時局不靖、商業凋敝之秋、若任其所爲、吾恐上海平民住戶、將人人自危矣、但旣有貴會之組織、當能爲我平民住戶、謀幸福安寗也、而貴會自發起至今、己近匝月、未見有何舉動、且前見報載、有另造房屋、爲根木挽救之方法、敝會以爲不然、夫平民在租界居住、之計劃、何不在租界略施善心、惠救目前之平民、不予加租、假使貴會爲平民住戶請命而設、當不致有此建設也、敝會甚盼望貴會召集全體市民、開一大會、以發抒平民住在租　之痛苦、及將來之危險、或有方法、使各資本家從良心之覺悟、使我水深火熱之平民、或有一綫之希望、素仰先生等熱心社會、敝會無任感佩、但希望貴會必以民困爲懷、先行解决資本家加租問題、請求工部局仿照香港辦法、取締房主加租、及限制數目、以維困難、則平民將受惠無窮矣、尚祈貴會積極進行、不勝盼禱云云、 
[北海路攔刦案續誌]  
　　前晚八點一刻鐘、有盜匪數人、在公共租界北海路、刦取小孩皮夾一只、並開槍擊斃住居是處祥和里口華商印刷所樓上周姓老嫗之十七歲兒子周小弟、該盜等携贓逃逸各情、巳誌昨報、昨由捕房查房查得持皮夾者名時錦濤、飭探將時及屍父周文卿傳至騐尸所候示、迨至午後一時、由公共公廨李襄讞會同英赫副領事蒞所、驗明周小弟係被盜匪槍擊要害、身死無訛、填明屍格、即升座公案、先由二號捕頭投訢、得到崗亭警報、率同探捕馳往捕盜未獲、當在出事地點察勘一週週而返、次由一二千三百五十五號華捕供稱昨晚八點十五分鐘、站崗於愛多亞路、聞警趕往、察看、見死者受傷倒地、盜匪已逃逸、即打電話報告捕房是實、又據周文卿投訴、死者是伊兒子、因追捕盜匪、被盜槍擊身死、要求伸雪、末由時錦濤供稱、昨夜八點餘鐘、由法租界寶興里走出、從鄭家木橋行至北海口路、遇見盜匪二人、搶我所携皮夾一只而去、內儲（產科器具）約值十條金、一盜阻我去路、開放手槍兩響、後有一人喊捕、即係死者、以致被盜開槍擊 
 
 

Page 15

 
 
　　斃云云丶經中西官核供丶於中西驗訊單上分別下諭云丶驗得周小弟係追捕盜賊丶致被賊槍擊受傷身死丶着屍父具結領屍棺殮丶候嚴緝兇犯丶務獲解究丶此論丶 
[破獲烟土店案之判决] 各　五十元 
　　萬國禁會幹事林炎夫葉文卿丶查悉公共租界河南路十三號門牌·又六百零二號門牌·又六百三十九號門牌·三處丶均有私販烟土機關丶報告捕房稟請公廨發給諭單丶飭探分往三處搜獲烟土烟具及關係人郭炎·郭行·郭恒林羅克茂·居守等丶一併拘解公共公廨丶經中丶 
西官訊供丶判將六百零二號門牌吸食鴉片烟案罰洋了結丶郭等五人丶着各交五百元舖保候訊各情丶曾誌本報丶昨晨由廨傳訊丶先由捕房代表費斯福律師上堂丶譯訴案情丶並詰據二百零一號三道頭西捕式拉文供稱丶本月十一號丶奉捕頭命令丶給我搜查諭單丶即與華探至河南路十三號·六百三十九號兩處調查丶搜獲烟土甚多丶遂將在案人證帶入捕房丶至於其他販賣烟土之各種證據丶亦均起呈堂上等語丶又據萬國禁烟會代表梅華銓律師詰據林炎夫供稱丶我等得到報告丶於上月十五號分向以上三處購得烟土丶遂報告捕房丶查獲烟土丶將被告等拘獲丶惟六百零二號門牌案丶前堂已奉判决云云丶而被告郭炎等代表許理·與居守之代表甘維露兩律帥丶先後向林炎夫盤詁前情一過丶又詁據郭炎等供稱丶向做匯票生意丶鴉片烟土丶係號主所有丶並不販賣丶又據居守供丶在六百三十九號門牌匯票號爲茶房丶號主已於六月中旬回廣東原藉丶烟土我從未經手售賣丶乞鑒丶復由被告代表律師爲被告等極力辯護丶移時丶經李襄讞核供丶商之英赫副領事丶以被告等故違禁令丶判各罰洋五十元一併充公丶烟土兩皮箱併送海關焚燬丶 
[婚喪禮儀務從儉約之省令]  
　　奢侈習俗之針砭 
　　本協道縣兩公暑及淞滬警廳均接省長公署訓令云丶照得國奢示儉丶古有明訓丶婚喪諸禮丶民國以後丶尚未頒行丶然朱子通禮及大清通禮等書丶苟與民國法令不相抵觸者丶原可斟酌采用丶孔子言丶禮與其奢也寗儉丶喪與其易也寗戚丶又曰丶奢則不孫丶儉則固丶與其不孫也寗固丶聖人制禮精神丶古今無間丶吳中俗尙奢靡丶清孫文定南游記丶即慨乎言之丶况近年兵荒水旱丶民力已疲丶乃蘇省風氣丶遇有婚喪喜慶丶踵事增華丶男女婚嫁丶必爭財禮丶往往三年儲之而不足丶一日蕩之而有餘丶丁口多者丶由富而貧丶由貧而絕丶至於喪儀丶尤可駭怪丶以終身之大故丶爲鬬富之奇談丶甚或觀者塞途丶交通斷絕丶徘優雜劇丶鼓樂喧關丶當戚而嬉丶以憂爲樂丶罄中人十家之產丶費貧民終歲之糧丶物力旣耗於浮華丶遺櫬乃委於溝壑丶停棺不葬丶死者何安丶揭債成名丶生者不贍丶洊爲風氣丶相率效尤丶言念及此丶殊堪慨嘆丶雖社會習尚之不善丶亦官廳教化之未先丶警覺提撕丶不容再緩丶合亟令仰邀集地方明達士紳丶設法勸導丶參藍田鄉約之意丶攷睢州治吳之書丶易俗移風丶有司之責丶仍將遵辦情形具報查攷丶此令丶 
[關於約翰大學借用煤氣公文]  
　　上海縣知事公署訓令上海市經董陸文麓文云丶案查前據該經董呈覆聖約翰大學擬自擴充煤氣電燈自來水核議一案丶業經本公署據情轉呈丶茲奉江蘇交涉公署第一七四號訓令丶內開丶前准美總領事函轉聖約翰大學擬自擴充煤氣電燈自來水一案丶行據該知事核議呈復丶因閘北水電公司既可供給電力丶將來自來水亦必由該公司設法承裝等情丶常經函由美領事轉致該學校去後丶茲准函稱丶聖約翰大學校長詢得閘北水電廠復稱丶自來水管未設丶 
一時無法接遞丶煤氣非其營業丶不能供給籌語丶仍請給照暫准擴充丶俟水電廠能供給時丶再行核辦前來丶除自來水業經本公署逕與閘北水電廠接洽丶與該校協商間接承裝外丶其煤氣一項丶爲該校理化室必要之　丶水電廠既稱非其營業範圍丶擬准由該校暫借用租界煤氣丶惟須聲明丶一俟閘北經辦煤氣事業丶該校即當停止借用丶改歸閘北承裝丶應并聲明事關教育丶特別通融丶無論何人丶不得援例丶似此並顧兼籌丶庶幾主權不致偏廢丶合行令仰該知事即便會商各經董及該學校長丶妥爲辦理丶仍於商辦就緒後具復備案丶母稍稽延丶切切此令等因丶奉此丶除分行外丶合行令仰該經董即使遵照來文丶會同董淞市經董晤商校長妥定合同丶呈縣核轉爲要丶此令丶 
[友華銀行銀市報告]  
　　中美新聞社譯友稱銀行十九日報告云丶上禮拜六倫敦銀市近期不動丶遠期跌一便士之八分之一丶紐約銀價不動丶倫敦紐約間匯價高一分又四分之一丶今日此間開盤金　價不動丶金洋高一分之四之一丶交易價金鎊九月份爲三先令十一便士丶十月份爲三先令十便士又八分之五丶金洋九月份爲七二半丶十月份爲七二又四分之一丶市面穩固丶閉巿時更寛鬆丶 
[商品陳列所之昨聞]  
　　電催農部頒發運單事務員陳列商品之忙碌 
　　商品陳列所徵求外埠商品丶曾於月前製備空白免稅運單丶呈請農商部轉咨財政部稅務處會同蓋印頒發丶俾便轉給各省埠起運出品在案丶現悉該所因各省埠商會函電交催丶無以應付丶爰於日前電部頒發丶並展限運單行使日期丶茲錄電文於左丶北京農商部鑒丶八月十二日呈請蓋印免稅運單丶至今未奉頒到丶現據各省商會函電催發丶日凡數起丶查運單有效期間丶原限九月底止丶茲請鈞部迅賜頒發到會丶並通令各關卡准將此項運單本年有效期間丶展至十一月底止丶無任迫切待命之至丶丨然總商會叩寒丶 
　　商品陳列所徵集商品丶今日截止丶早經宣布丶現在該所規畫各部陳列特派事員十餘人丶連日丶山堆棧提出各家出品丶分部陳列甚形忙碌丶聞科學儀器部·化學工業部丶大致己陳列齊全丶製造染織兩部丶出品最多丶正在着手陳列丶所備甲乙丙三種櫉檯丶前經出品人預先定去者甚多丶茲聞該所擬通告定有櫉櫃各家丶如逾本月二十五號不將出品送所陳列丶即將定櫉取消丶另行陳列別家出品丶因該所接收製造染織等品甚是擁擠丶該兩部櫉櫃不敷陳列丶惟水產農產狩牧藥材四部丶尙有櫉櫃富餘丶可任出品人預定丶但不能移作他部陳列之用丶實爲定程所限丶總之陳列所定於十月十號開幕丶凡屬各部出品丶均須於九月三十號陳列齊全丶聞日內該所商品科長楊自容君丶擬督同各事務員趕做夜工丶務必陳列完善丶以期不誤會期云丶 
[合衆晚市交易所開始營業]  
　　公共公廨准予給諭保護 
　　南京路三百二十八號門牌合衆晚市物券交易所理事長向瑞琨·具呈公共公廨丶請求給諭保護丶其措辭略謂丶該所設立之宗旨丶在平定物價丶調劃市面丶近因有不肖之徙丶破壞營業丶故特請求給諭保護云云丶並附章程一份丶昨農爲公廨署假期滿後第一次開審民事訟案之期丶該所延英國律師到廨丶陳述請求之理由丶據稱丶現在交易所林立丶但中國商法尙未製備丶故不便註冊丶該所理事長向瑞琨丶前曾任農商部次是丶而楊小川亦係該所理事丶其股本已收足四分之一丶業經克佐時騐明丶並奉護軍使署批准立案丶惟以營業地點屬於治下丶故特請求給諭保證丶時堂上詰以因甚必欲請求給諭保護丶該律師答稱丶正事原因甚長丶非片言所能盡總之係受恫嚇而起云云丶並由倪學寛到案丶證明該所收齊四分之一股本丶計洋二十五萬元丶已分存於各莊是實丶並將該所委伊代表到案之委任狀·及該所賑單·與何護軍使印諭丶一併呈由俞奠孫襄讞會同美副瓴事丁瑞門君察圖之下丶援筆諭曰丶准予備案並給諭保護又一函云丶合衆晚市物劵交易所理事長向瑞琨等丶在南京路三百二十八號建設市塲丶佈置完備丶定於十九號午後四時開始營業丶昨日上午丶先由監察人倪學寛偕同代表律師牛門氏丶投公共會審公堂遞呈丶請求備案給諭保護丶當奉俞奠孫讞員曁美丁副領事當堂核准丶面諭准予給示保護丶午後四時丶該所各經紀人等即開始營業丶至六時林憇丶晚間八時起至十時丶所拍者計分棉花·證劵丶麵粉·等三種買賣丶其餘物品股票等丶再議陸續加入云丶 
[滬北五區商業聯合會之擴充]  
　　滬北五區商業聯合會近因會務發達丶擬將內部擴充丶於昨日午後八時丶特開聯席會議丶公决進行丶當由該會會長提出議案如下丶 
　　（一）擴充會所丶决將側近房屋兩間收回自用丶（二）閱報室丶除原有本埠報紙外丶再增添外埠京津漢粵各報丶（三）設立閱書室丶多購置新出書籍丶（四）組織游藝部丶如枱球圍棋等丶凡能活潑精神者丶宜一一措置以上各事多數贊成丶當推舉蔣介民君張文忠君爲主任丶即日籌備進行丶并取公開性質丶任人觀覽丶從此北四川路又多一公共塲所丶有願閱書報者丶逕往該會可也丶此外即提議每月舉行聚餐會·及每日派值日辦事員二事丶均經大衆贊同丶并定於本月二十一日實行丶時有該會會員某君報告云丶有五區三全福里附近丶地屬華界丶因後門不通丶故於房捐一項丶中國官廳向不徵收丶近日風聞有人代巡捕房收捐之事丶應請查辦等情丶該會當以事關重大丶宜派人調查確實丶再行辦理云云丶散會時丶已十一句半鐘矣丶 
[怡和紗廠機器被人搗毀]  
　　英文滬報云丶楊樹浦怡和紗厰丶昨夜被人擅入丶加以重大之損毀丶至今晨始知之丶織氈機一架丶受損甚重丶已完全無用丶鋼包大滾秞一個丶已被打碎丶而其他各件丶亦多被重錘擊毀察視搗毀之形跡丶似毀物者係熟知此機工作之人丶某銅片上留有指印頗多丶捕房所可據以根究者惟此而已丶 
[渡客被撞斃命案之蕃訊]  
　　四十三歲之安徽人凌三丶於九月三號上午丶乘招商局之公利小輪船丶（前誤爲廣利）由滬前往浦東丶該輪駛至中流丶彼彙德豐駁船公司之亞曆山大號駁船丶從吳淞下水撞損船頭丶至將凌三兩足軋斷斃命丶業由捕房報請公共公廨騐明丶諭在屍父　克安具結領屍棺殮丶聽候　證訊奪等情丶經誌前報丶昨晨丶捕房將見證西人及公利輪船老大陳順生傳至公廨丶由李襄聯會同英赫副領事升座丶訊據陳順生上堂丶證明其時公利輪船載客數十丶前往浦東丶駛至吳淞港相近丶適該駁船由吳淞下水丶因打倒車來丶而不預先放汽笛丶致我不及避讓丶披其船尾撞及公利船頭丶死者因坐在船篷邊丶故爾足被該船尾軋斷云云丶又由見證西人上堂丶證明一切丶問官核供磋商之下丶援筆諭曰丶據中西見證供稱丶死者凌三丶係被駁船公司小輪將停倒車丶未曾放汽丶公利小輪不及避讓丶致遭硑傷身死丶應錄供候捕房起訴核奪丶 
[聶中丞公學同學會將舉行交誼大會]  
　　聶中丞同學會丶爲該校同學所組織丶以聯絡感情交換智識爲宗旨丶設立以來丶同學入會者甚形發達丶茲定於九月二十五日下午一時半丶在該會所開交誼大會丶是日並請名人演說丶兼備音樂及各種餘興丶並由會員公贈名譽會長葉謀祺銀盾一座丶紀念葉君於該會贊助最力之意丶屆時新舊同學濟濟一堂丶必有一番熱鬧也丶 
[中華武術會消息]  
　　南市中華武術會丶專爲提倡體育丶傳佈國有之武術技能丶除在本會設班敎練外丶會外遇有團體學校商請敎授者丶無不樂爲擔負丶咋有南門清心實業學校及浦東高行商團丶函商該會派員敎練丶即由敎務股吳主任選派韓凌森楊半眞兩敎師丶分赴以上兩處按時傳習丶以盡義務丶並聞該會此次徵求大會丶西方人士之贊助者頗多丶英美烟公司亦助巨欵云丶 
[丹陽旅滬同鄉籌振水災]  
　　日昨丹陽旅滬同鄕會丶因丹陽水災奇重丶召集合同鄕開會討論救濟辦法丶當由馬相伯君首先演說丶出入相友丶守望相助丶疾病相扶持·三大主義丶繼由姜證禪君演說災情之慘丶聞者動容丶當由馬君姜君當場捐助丶達數千元之鉅丶並由各會友擔任分投勸募丶並派代表向各慈善機關乞賑云丶 
[證券物品交易所消息]  
　　證券物品交易所市塲揭示第三百八十五號云丶本月期定期買寳丶按照營業細則丶應於二十九日交割丶二十八日超停止定期交易兩天丶又第三百八十六號云丶十月一日起棉紗等級表施行期限丶改定十月期至十一年三月期止丶棉花等級表同丶又第三百八十七號云丶定期買賣之期限丶十月一日起更改如左丶證劵丶十月期至十一月期丶棉紗丶十月期至十一年三月期丶棉花丶同上丶大連豆丶十月期至·二月期丶河南豆丶同上丶本廠豆油丶同上丶豆餅丶十月期至十一月期丶芝蔴丶同上丶 
　　又第三百八十八號云丶棉花定期交易丶自九月二十日起丶另加中國棉花一種丶前後市各做四盤丶又第三百八十九號云丶中國棉花之標準等級丶茲列表如左丶一丶本表以民國十年十月期起丶至十一年二月期止丶爲施行期間丶但於期內對於等級價格丶設在變更之必要時丶於交割期六十日以前揭示之丶二丶以通州花爲標準丶三丶本表價格丶以一擔（即一百斤）計算丶四丶本表所列之各種棉花交割檢查時丶與本所存樣之標凖如不及格者丶不能適用丶五丶本表未列之各地棉花丶如欲備交割之用丶須於交割期四十日以前請求丶經本所審查合格丶列入等級表丶計開標凖品丶通州花丶（本品分三級丶標準上一級加元六錢丶標準下一級減元六錢丶）相等品丶丶陝西花丶（本品之三級同上丶）比較等級以下之品丶火機花丶（本品之三級同上）一兩五錢丶上海花丶（本品之三級同上）一兩五錢丶又第三百九十號云丶中國棉花之本證據金丶每擔定爲二兩丶 
[中國地毬輸出之暢旺]  
　　向營地毬業之義昌恒丶自津移滬已二十餘年丶廠內工人有二百餘人丶遇有大宗出○交易丶從未愆期丶規模宏大丶信川久著丶每年運往各國之貨丶約值十餘萬金丶第一工廠第二工廠皆設於白克路丶營業部隸焉丶現爲便利顧客起見丶又設總發行所於南京路大慶里口丶一俟布置就緒丶即正式開幕云丶 
[皮貨業之新消息]  
　　小東門內源昌祥皮貨局丶開設已將十載丶今夏因房屋陳舊丶有碍觀瞻丶與工改建丶刻已落成丶擇於夏曆八月二十日先行交易丶聞該局爲推廣營業計丶於此新張期內丶將各貨廉價出售丶以廣招徠云丶 
[川沙知事逝世]  
　　川沙縣知事周慶瑩丶原籍浙江蕭山人丶到任一年丶忽於陰曆中秋節夜半二時病故丶該公署日行公事丶暫由科長料理丶并飛電省長請委繼仕之人矣丶 
[飯店業議决增價]  
　　本埠南北市飯店業同行丶因米價有漲無跌丶營業虧耗頗鉅丶邀集南北中各同行丶在公所內開會丶旋經衆公决丶自即日起丶實行加增飯價丶遂通知各同業一體實行矣丶 
[卜內門公司請緝海盜之函覆]  
　　英商卜門洋　公司丶近運輸貨物至奉南金川等處地方交卸、在奉賢金山洋面丶海盜刦掠丶併架去船夥一名丶該公司曾呈由駐滬英總領事函請江蘇特派交涉公署轉致蘇浙水警廳會同勒限緝捕丶昨日蘇省水上警察廳函復交涉公署丶略謂丶已嚴令該管區長督飭所屬丶迅將是案贓竊務獲解究丶一面設法救護被擄船夥云云丶許交涉員已函復英總領事查照矣丶 
[懸賞協緝交通銀行逃夥]  
　　上海總巡捕房昨發貫格五百元之印刷面貌通緝　丶飭探送至南市第一區警察署丶請爲一體協助丶其原文云丶爲懸賞緝拿事丶照得郁幼生一名丶江蘇崇明人丶向在上海交通銀行爲寫字丶年三十三歲丶身高五尺三寸至五尺五寸丶身重約一百三十磅丶面圓短丶下頷眼棕色丶闊鼻樑丶髪黑剪短丶身材瘦長丶面黑而用丶寓外灘十四號上海交通銀行內丶茲因私自虧挪其主之公債票丶其價値洋一萬八千元丶業由會審公廨出票拘拿在案丶爲此合行通緝丶仰諸色人等一體知悉丶如有人能將其拿獲者丶原主當給予賞洋五百元丶儲欵以待丶其各遵照丶特示丶 
[屍戚請求免騐之不准]  
　　寗波人李惠芳丶年三十八歲丶賃居南市十六舖金家衖某號屋內丶近患時疫丶醫治無效而死丶因無屬人丶由二房東報知十六舖地甲丶報告第一區警署丶令即投報地方檢察廳丶請爲相騐丶昨日傍晚六時許丶由王廳長委檢察官同檢騐吏蒞　相騐丶先據地甲報告前情丶繼有死者堂姊夫奚阿龍投稱丶向操水菓業丶今因親戚李惠芳染疫而死丶請求免騐丶自願備棺收殮等語丶問官不准丶仍令檢騐丶旋殮得死者委係患病身死丶並無別故丶即着奚具結趕緊代爲棺殮丶騐畢丶即行回廳呈復丶 
[洋棧倒斃小工請騐]  
　　二十四保二十三圖地保丶昨午投地檢廳報稱丶浦東老白渡同春福洋棧中丶今晨倒斃小工一名丶查無家屬丶稟請相騐丶奉諭聽候派員往騐丶 
[相騐病斃監犯]  
　　陸阿秋因烟案判押丶邇因在監染病丶泰發新普育堂醫治無效丶於昨病死丶經堂中報告到廳丶奉楊檢察官沈檢騐員等蒞堂騐明丶因無家屬丶判由堂棺殮丶 
[汽車撞傷行人]  
　　五千零零四號汽車丶於昨日下午二時半丶駛經法租界外洋涇橋塊丶撞傷在路行走之安徽人王多有丶倒地不起丶當經大自鳴鐘法捕房三百十八號華捕抄錄汽車號碼丶另雇車送受傷人往仁濟醫院醫治 
[巡警毆傷渡夫之查究]  
　　浦束陸家嘴春江碼頭九號渡船夫姜阿六丶前日由新關碼頭載波客向浦束搖駛丶詎有駐紮浦束游巡第三隊巡警某甲喝令搖回搭乘丶該渡夫不允丶互相口角丶該巡警即乘他船渡至浦束丶將渡夫池／ 
仁貴沈汝生扭住兇毆丶並有守望隊士某乙用槍柄助擊丶尙有渡夫袁後生鳧３水逸去丶常由附近某廠經理代抱不平丶報告傅筱菴（因春江碼頭一帶傅之產業）致函淞滬警察廳請爲澈究丶昨經徐廳長訓令三區警署曾署長丶飭將該隊巡警查明丶送廳核辦丶並調查渡夫傷勢若何丶呈復核奪丶 
[翻車跌傷女坐客]  
　　住居新民路之鹽城婦人徐孫氏丶昨雇鄭耀臣之華界（俗呼小照會）車輛至潭子口丶行經海昌路丶車忽翻倒丶該氏從車中跌出丶致傷面部有肩手臂等處丶由崗警拘入四區丶押候懲辦丶受傷人送醫院療治丶 
[嘉祥熊鞋帽店發封]  
　　肇浜路彩衣街嘉祥熊鞋帽店丶因虧欵延不料理丶經債權人湯揚林等丶控奉上海地方審判廳丶訊供判决丶置之不理丶昨午丶該廳飭吏協同一區二分署長警前往丶將嘉祥熊店內各物丶一律發封丶 
[指控抱匿男孩]  
　　婦人侯胡氏丶指控浦束人朱秋林丶將伊二歲男孩私自抱去丶藏匿無踪等情丶昨由該　捕房將被告拘解公堂丶經中西官質訊之下丶判朱押限七天將孩交出再核丶 
[昨日公共公廨訊案紀]  
　　昨晨丶公共公廨民四庭丶由兪襄　會同美丁副領事訊理各案如次丶（一）大中銀行訴朱復安不理擔保許幼卿丶於三個月內償還欠銀三萬一千二百九十四兩零二錢案丶原告律師商由被告代表朱斯芾律師同意丶請求改期七天再訊丶﹁結果﹂照准丶（二）李森　訴朱榮甫王子竹楊仲九售綠繭一百五十擔丶內推入紹興繭子三十擔丶違背合同丶請追定銀二千兩及損失案丶朱榮甫延律師到堂丶請求准予保釋丶俾找尋其餘兩被告到案丶﹁結果﹂朱榮甫交三千兩舖保候訊丶（三）姚祥堂聲請破產案丶﹁結果﹂候公示申新兩報十四天再核丶（四）丁靜齋訴歐陽愼齋歐陽福疇不理押欵案丶﹁結果﹂准給諭本案被告丶於朱訊結前不得將抵押物變動丶（五）劉福根訴婦人林氏將伊女兒帶入樂餘里妓院內爲娼案丶﹁結果﹂改期七天丶被告到案再訊丶此外尙有程作人訴沈順卿不還借墊各欵案丶因原告及代表律師臨審均未到案丶故未訊丶 
　　又午後民一庭由陸襄讞會同領袖領事特派俄員儀君丶續審光明烟草公司與華美烟草公司因賣買香烟糾葛互控損失案丶一結果候續訊丶 
[客棧賣煙違章之併罰]  
　　法捕房包探方福林苗永興查悉愛多亞路新聚和棧丶不將旅客姓氏年歲籍貫登入循環簿丶且又私設烟榻丶容留旅客吸食鴉片丶實屬有違定章丶爰於前晚稟明西探丶前往該棧丶抄出烟其丶並將循環簿帶入捕房丶諭令交保丶昨日傳至法公堂請究丶先由西探稟明前情丶並將烟其循環簿呈鑒丶詰之該棧主翁金生供認私賣燈吃違章不諱丶中西讞員會判翁私賣燈吃丶罰洋三十五元丶違章罰洋十元丶一閥充公丶烟具沒收丶 
[身藏烟土罰三十元]  
　　某輪船茶房馬阿其丶日前身藏烟土一包丶行經法租界黃浦灘地方丶爲包探查獲丶抄出烟土丶帶入捕房丶諭令交保丶昨日傳至法公堂請究丶先由該探上堂稟明前情丶並將烟土呈鑒丶詰之馬阿其供丶此烟土係民人在厦門地方帶來上海丶備自己吸食丶不敢私販丶中西官判馬罰洋三十元丶烟土没收丶 
[羅馬過犯復來租界之拘究]  
　　虹口捕房特別機關西探目柏生丶昨晨丶押解羅馬人賽思得陶爾四米提至公共公廨丶稟稱丶此人於西曆一千九百十三年九月九號丶因在租界犯案丶曾經公堂訊明丶判決逐出租界丶茲以其復來丶故拘案請究丶被告延代表律師到堂丶聲明案情尙未硏究丶請爲展期再訊丶當經李襄讞商之英赫副領事丶准延期至下禮拜一開審丶該西探目遂將被告帶回捕房而去丶 
來函 
[上海濬浦總局來函]  
　　啓者見貴報近日所登一切消息關於濬浦局淞口建閘一事大槪係傳聞之誤謂濬浦局已有成見但此攀絕非事實其致誤之由因本局刊印一九一八年將來上海港口發展報告書之記載而起查十月中萬國工程師會應討論之各計劃中亦並無建閘一事是以此問題請大衆無　注意希登入來函爲盼此請公安上海濬浦總局啓九月十九日 
雜評二 
[戒奢侈之令] （訥） 
　　社會奢侈之風致今日而極婚喪喜慶踵事增華以民力如是之艱而爭富鬬麗至於如此是誠風俗人心之害不可不謀所以挽救之也 
　　雖然挽救之道非僅空言文告所能奏效必須在位之官吏與地方之領袖以身作則而後始有希望乃觀今日之督軍省長做一壽則唱戲三日酒筵數百當局既極力鋪張屬僚亦盡情趨奉督長旣以是爲倡其下有不效之者乎又觀地方士紳團體領袖每遇婚喪亦無一不摹仿官塲之排場競爭無謂之體而則其他之人有不效之者乎 
　　是故今日欲挽奢侈之風而歸淤儉約須有責任之人先自盡提倡之責而以種種文字鼓吹猶後焉者也 
 
 

Page 16

 
 
   
 
 

Page 17

 
 
常識 
常評 
[殖民地] [  老圃]  
　　滿洲者中華民國之行省無論日本人依照條約得在該地享有何種權利要非日本之殖民地也乃此次日本東京開設平和紀念博覽會其博覽會規則出品部類目錄第四十類竟大書特書以朝鮮台灣關東州滿洲樺太爲殖民地吾不知日本人所謂殖民地者其界說云何吾不知中國人聞此說者其感想云何 
　　然日本之倡言親善者猶謂中國人多誤會吾非謂中國人無誤會之處然滿洲非日本殖民地則絕對無誤會之餘地日本人公然視滿洲爲殖民地亦絕對無誤會之餘地 
　　然日本之實行親善者猶邀請中國商人出品吾知滿洲商人必不甘心爲殖民地之士人滿洲以外之商人亦必不甘心聽滿洲爲殖民地故出品之舉恐將裹足而不前而日本邀請之盛意亦盡付東流矣日本所謂新善者大率類是 
衛生 
[難卵與牛乳之比較] [  理齋]  
　　雞卵與牛乳俱最富於養料而又最易於消化夫人皆知其爲滋養上之聖品矣然二者果有所優劣於其間乎試就成分消化價值及應用之四點研究而比較之事一極饒趣味之問題也 
　　㈠成分食物中最要之三元素曰蛋白質曰脂肪曰炭氫化物雞卵富於蛋白質及脂肪而乏炭氫化物是其缺點牛乳兼有炭氫化物而於前二者較少僅及雞卵中四之一焉茲將分析表列左 
　　水分蛋白質指肪 
　　雞卵六五·五○一二·五七一二·二　　牛乳八七·○○三·三九三·六八　　炭氫化物灰分 
　　（俱百分中含有量） 
　　○·六七○·九 
　　四·九四○　·七 
　　㈡消化牛乳煑沸後仍爲流質雞卵煑熟後變成固體以普通理想度之宜牛乳易消而雞卵難矣孰知大謬不然據專家之研究即極熟之雞卵尚較牛乳易消以牛乳含酪質遇多此物極難消化也茲將二物留胃之時間列表於左 
　　生卵攪和者一時半未煑生牛乳二時十五分 
　　生卵不攪者二時煑過牛乳四時 
　　沸後煑四分鐘者三時 
　　沸後煑十分鐘者三時半 
　　㈢價值價值之爲言非僅照市價計算已也必將其所含之成分（即養分）與市價合而計之每一養分值價幾何方爲精確之價值而三種養分之價值又因功用不同頗有軒輊大約蛋白質一養分之價三倍於脂肪而五倍於炭氫化物即三種養分價值之係數爲五與三與一之比 
　　鷄卵每枚平均之重爲一兩三錢即五十一公分（即克蘭姆）照上分析表計算含有蛋白質七·四一公分脂肪六·一三公分炭氫化物○·三五公分以便於計算各以係數乘之而相加得五五·七人養分以每枚銀圓二分計則每一養分合大銀元三·六毫 
　　牛乳四兩即一百六十八公分照上分析表計算含有蛋白質五·四二公分脂肪五·八九公分炭氫化物七·九○公 
分各以係數乘之而相加得五一·六三養分以銀圓四分計每一養分之價爲大銀元七·七毫是牛乳實倍昻於鷄卵而市中所售之攙水者更不啻倍蓰焉 
　　㈣應用牛乳常含有微生物須殺菌後方可飮鷄卵則否牛乳流質不如鷄卵之易於携帶牛乳易敗不能久儲不如鷄卵之可以隨時儲藏予取予求且鷄卵苟儲藏得法雖盛署中亦可曆一星期而仍與新鮮者無異惟牛乳之味勝於鷄卵冬夜圍爐一杯取煖風味極佳 
　　就以上四點而言牛乳除兼含炭氫化物外餘皆遜於鷄卵而酪質過重不宜於嬰孩及年老者尤其缺點特以嗜之者衆遂不覺右牛乳而左鷄卵不知鷄卵一枚實可抵牛乳四兩而有餘也（乙種酬） 
道德 
[試金石] [  寂寞徐生]  
　　寂寞徐生入世三十年來嘿覩人類心理解剖滋難以貌取人亦常失之子羽蓋相人之術難也然以經騐所得請述數事儻亦擇友之南鍼歟作試金石 
　　（一）夢中之言行人類之心鏡也 
　　（二）樗蒲之場人心之分析所也 
　　（三）諂爲人類之謎雖英雄豪傑不能解之 
　　（四）言語時目光他顧其人胸中必有城府孟子所謂胸中不正則眸子眊焉是也 
　　（五）善言貧者未必真貧即真貧矣言之何益故清貧者不言貧 
　　（六）喜時之言多非真失體猶其餘事 
　　（七）好裝飾者必好色而善飾寢衣之華麗者其人必有外遇 
　　（八）喜閱言情小說者必無遠大之志 
　　（九）忠于職務勤于學問必自重之人乃始兼具之 
　　（十）處聲色貨利之塲而不變其橾者秘學養有素之人 
　　（十一）人類之假面具在酒後揭破之 
　　（十二）利害關頭爲吾人之試金石（乙種酬） 
[我之涉世談] [  陳欽照]  
　　能養氣便是少年第一功夫 
　　心必不爲物所役志必不爲物所移然後可以入世 
　　書須讀破事亦須看破 
　　名利場中爲良心消滅機 
　　我不信教亦不佞佛但求行事不背良心斯爲得之 
　　自餒之少年係國家之敗子 
　　心不可灰 
　　志可高而不可傲 
　　賣弄聰明有虧人格 
　　處世最怕一矜字 
　　臨事最怕一畏字 
　　名利兩字皆足戕害性命（不受酬） 
法制 
[民法上土地之意義] [  樓明遠]  
　　民法上之所謂土地與科學上之所謂土地不可混同蓋科學上之所謂土地僅指地表（表面）而言民法上之所謂土地則除地表而外即地上（空間）地下（內部）亦包　　怕你不替祖宗爭氣 
　　宗譜　　　　 
含之故土地之所有者不但可以支配地表即地上地下亦得支配舉例以明變更田圃爲庭園對於地表之支配也建造高樓若干層對於地上之支配也掘開深井若干丈對於地下之支配也假使民法上之所謂土地僅指地表而言則高樓不得矗立於地上深井不得存留於地下爲其無支配權也又將何以保護所有人耶民草規定土地所有權於法令之制限內及於土地之上下者所以保護所有人也（乙種酬） 
經濟 
[治家法] [  徐子明]  
　　人有一家即須備具治冢之法治家之法古人言之甚詳如朱伯廬治家格言及朱子家訓等莫不詳盡靡遺但或過於高深或過於瑣屑均覺不甚切用今特就普通人家定一特別通用之法如左 
　　（甲）全家全年收入支出之預算中等人家有恆產者亦不宜過事奢華無恆產者更不宜用之無節故須將全家全年收入之欵統計若干支出之欵統計若干造一簡單預算逐月稽核則收入支出雖未必適合然相去必無甚懸殊矣　　（乙）家主須早起治事家主治理家政務須勤儉則一家上下自然有所表率而不敢稍涉懶惰人人既有所事事而自食其力則自無暇犯各種消極之事矣 
　　（丙）衣服食品均須儉約近日衣服大都趨於奮華的現象財產豐裕之人原可任意更新中等資財對於此項不能不有所限制以免入於破產之地位食品亦然 
　　（丁）限制小兒之食物小兒脾胃薄弱飮食宣有節制正食之外不可食零星雜物若不能全行禁絕則爲父母者務必細審小兒之氣體如何脾胃之消化健否食品之是否有害果無礙於各種禁忌則稍稍予之否則絕對不能 
　　（戊）爲兒孫擇業宜加審愼今日農工商學四者並重不如前者之重文輕武左學而右農工商也惟研究農工商皆須識字故兒孫當讀書時代應使之就學文字之根底既備然後擇兒孫之習性及近世之需要近於何項者再從事學習則事半功倍自不至所習非所用所用非所學矣 
　　以上五端治家之綱要已綜括於此普通人家極爲適用至於各項之繁文縟節大都不合現時之趨勢故從略也（乙種酬） 
雜錄 
[改良實業界之俱樂部] [  農]  
　　現在工界像紗廠絲廠等等商界像大公司大商號等等都組織俱樂部設備種種娛樂一方面給屬員一處休息的地方一方面預防屬員去做不正當的事體法良意美不言可知但是表面上雖然如此實際上呢據我所知道的俱樂部那一處沒有不正當事體像义麻雀打樸克喝老酒唱小調等等假使俱樂部裏頭沒有這些東西就沒有聚集衆人的能力這也是社會中劣根性顯露的一種但是無論什麼事有改良然後有進步現在就我因意思寫下幾條改良的方法 
　　㈠製備各種運動器械像足球手球抬球網球等等組織健身會聘請專家教授各種康健身體的運動像拳術等等 
　　㈠組織音樂會製備種種樂器研究高尙之音樂亦須請人指導惟不准唱小調等等 
　　㈠趁星期日或休假日的餘暇組織旅行團作郊外或名勝地的游玩 
　　㈠設立夜校及演講會以補助衆人之學識并可映現幻燈或影戲 
　　㈠設立書報室置備各種新聞紙和書籍關於本業的尤當格外注意（這條設備俱樂部大都有的不過書報時有亂缺的弊病） 
　　㈠組織自治會互相糾察不規則舉動的發生和負俱樂部秩序上的責任 
　　總之所求的娛樂愈正當愈高尙對於公私兩方愈受利益尚有一件經濟問題也須顧及所以組織俱樂部最好集合四周的鄰廠鄰號共同舉辦不但易成並且經費充足設備愈加周到趣味越發濃厚（乙種酬） 
 
 

Page 18

 
 
   
 
