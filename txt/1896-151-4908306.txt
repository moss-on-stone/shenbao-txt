# 1896 - 151 - 4908306

 

Page 1

 
 
[今日附送放生局捐册] [  申報館主人啓]  
　　放生局設在上海迤南專收善士所放牛馬羊雞鵝鴨及義塾恤嫠施棺施醫等事惟局中素無恆産全賴衆善襄成　　成延壽册一萬數千扣囑本舘附于今日報章分送如蒙善士樂輸請送至邑廟後園翼化堂書坊隨掣局中收票想諸君子皆樂成人之美不吝隨分解囊也此佈 
[重印明季裨史] [  圖書集成局啓]  
　　明季裨史一書合野史十餘種彚輯成編類皆信而有徵足補勝朝史籍前者本局曾印以行世兹已出售一空爰重付手民以供衆覽他日牂釘告蕆當再布告士林也此啓 
[書江西黄學使甄别經訓書院示諭後]  
　　國家沿前明之制以時文試帖取士自童試以迄鄉會試均以是爲進身之階而特恐其囿於時文試帖也故殿試則以策問朝考則以論疏翰林館課及大考則以律賦而先於鄉會試三塲試以策問學使者歲科兩試生童曁郡縣童試均兼試以律賦策論各藝蓋士非博通今古不足以致用非蜚英騰茂不足爲　國華而苟非於時文試帖外兼試律賦策論諸藝要不足以覘其根柢敷其文采也顧試之於一日必先課之於平時故各省大吏及地方有司皆於府廳州縣各處廣設書院俾生童之向學者得以肄業其中甄别則由官署主裁月課則憑山長甲乙而其課試章程則或專課時文試帖或專課律賦策論或并課時文試帖與律賦策論要皆期於通逹古今賅備體用而後無愧乎爲高材生也康熙乾隆兩朝連舉博學鴻詞科其時人才蔚起通儒輩出卽時文名家亦後先相望指不勝屈迄今誦其遺稿莫不經經緯史含英咀華蓋未有不兼才學識三長而可以時文名世者逮乎嘉道以後文體卑靡競尚虚機咸同之間僅沿聲調其時粤宼披猖東南糜爛耆儒彫喪載籍淪亡江浙等省士子於鋒烟兵燹之餘佔畢伊唔抱兎園册以就試荒率淺陋無責焉已同治中興以來文教昌明多士休養生息漸知枕　一時名公鉅卿如湘鄉曾文正公德淸俞蔭甫先生南皮張孝達制軍皆以碩學鴻文爲多士倡至光緒初年而文體幡然取法乎上一洗曩時庸腐俗濫之習同時上海創設求志書院有經學史學掌故輿地算學詞章六齋未幾而寗波亦設辨志文會分漢學宋學輿地史學兼掌故天文算學詞章六項蓋上海因有龍門書院專課性理故求志不設宋學而辨志旣以漢宋並列遂并掌故於史學又以天文爲算學首要故特標天文算學其立名雖互異要皆賅括一切足與時文相輔而行自求志辨志旣設各省書院聞風興起咸知討論古籍砥礪實學如蘇州之學古堂江陰之南菁書院京師國子監之南學其章程皆簡而能賅此外紛紛不免涉於繁瑣至有風簷寸晷中命題多至十類每類三四題自非兼人之才詎能倒篋傾筐如同夙構卽曰有之或以鉛板石印書爲藍本此種書校對多疏易滋舛誤就使無誤已非自出心裁務博不專究無心得孟子曰博學而詳說之將以反說約也士果胸羅萬卷卽一題亦足以發揮何必多題哉若本月十五日報登江西黄吉裳學使甄别經訓書院示諭則異是學使之意未嘗不欲諸生旁及說文史學掌故輿地古文駢體算學詩賦而必以說經爲主令於册内自注習何經及兼習何藝是以經解爲主而以他藝附之若網在綱有條不紊豈慮滿屋散錢無從貫串哉課士以說經爲主自是不刊之論良以易者諸子及性理之原也書與春秋者古史之原也詩者詞章之原也三禮與爾雅者考據掌故之原也論語孝經者亦性理之原也三傳與孟子者古文之原也他若輿地算學音均說文樂律其原不外乎經倘經之未通而涉獵他藝是沿流而忘源也烏乎可今世俗稱士之貢入成均者爲明經登賢書者號經魁顧名思義能不憬然士能致力於經義而後及於他藝切弗貪多而務得自能曲證而旁通至時文之以經訓爲菑畬猶其餘事竊願今之課士者取黄學使之成規仿而行之其爲教也庶幾事半而功倍乎 
[諭旨恭錄]  
　　四月初九日奉上諭昨日道旁叩閽之山東民人張洪廷著交刑部嚴行審訊欽此同日奉旨這所叅疏防監犯越獄之管獄官奉天義州吏目張錫茀著卽革職拿問交依克唐阿等提同刑禁人等嚴訊有無鬆刑賄縱情弊按律懲辦仍勒限飭拿逸犯宋恒務獲究辦有獄官署義州知州鄭錫華據報先期公出著俟限滿後逸犯有無弋獲冉行核辦餘著照所議辦理該部知道欽此○十一日軍機大臣面奉諭旨本月十四日進内奏事當差執事之王公文武大小官員均著穿蟒袍補褂一日欽此○十三日奉上諭巴克坦布奏假期又滿病仍未痊籲懇開缺一摺巴克坦布著賞假一個月毋庸開缺欽此 
[本館接奉電音]  
　　昨日午前十下鐘時京師飛電傳來上諭一道敬謹譯登○四月二十日奉上諭湖南常德府員缺著湯似宣補授欽此 
[剿回近信]  
　　昨得京師來信云甘肅回匪作亂董軍往剿不利是以上命宋祝三宮保聶功庭軍門各統大兵前往薙洗想旌旗所指當有壺漿簞食迎我王師者矣 
[鐵路近聞]  
　　從漢口至京師之鐵路執政者志在必成傳聞湖廣總督張制軍擬令往西築至沙市以便客貨往來刻已派委候補縣陳大令沿途查勘矣 
[臺患難敉]  
　　臺灣來信云日本自得臺灣從速布置一切然政尚操切人皆不悅於心因此俄人嘖有煩言屢加詰責恐將來不能免於意外之虞也 
[外部易員]  
　　西字報館得東京電報云前者日本外務省大臣陸奥子爵光宗久患肺癆上表辭職日廷命西園寺侯爵公望爲之庖代兹者陸奥氏病勢沈重恐不能興因復堅求解組本月十八日日廷已准西園寺氏補外務省大臣之缺矣 
[无妄之災]  
　　倫敦來電云俄皇加冕之期下詔與民同樂因有人設爲盛會將食物施給貧民不虞來者多至數十萬人恐後爭先互相擠擁如潮如海抵禦良難以致壓斃二千餘人亦可憫已 
[運米釀禍]  
　　西字報云有一德國輪船名馬爾敦者滿裝食米駛赴香港四月十四日雇小工運米至駁船以便上岸事由二副某西人照料正午十二點時天降大雨二副令小工將艙遮蓋以免受潮其時有四小工同在一船三小工皆唯唯從命獨一人倔强不依二副責其梗令其人益倔强二副怒摑其頰一下衆小工見之大爲譁噪分執鐵木器扭二副攢毆第三司機人見釀成禍亂將二副保護衆小工怒甚聲勢洶洶第二司機人聞聲而至向空際轟發六門 
 
 

Page 2

 
 
手槍四響藉以驚壓衆小工衆小工仍不肯息乃將未發之二彈向人叢中轟擊致傷二小工餘人懼紛紛逃散船中執事西人急懸旗招二巡捕至舁受傷之二小工赴醫院施治施槍之第二司機人則指交英官研訊直認放槍不諱英官以受傷之二小工不能到案乃令將兇手暫行管押候再訊懲 
[澤及夜臺]  
　　順天府五城察院爲曉諭事照得京城五方雜處人烟稠密塋地無多義園有限病殁之人葬埋無所各城叢葬久無隙地奸民罔利重複掩埋甚至發掘舊塚另厝新棺以致尸骨暴露狼藉滿地如南横街城隍廟東一區其尤甚者也前經順天府尹堂周出示嚴禁未能杜絶實緣各居户無地者多奸民勾串各桅廠爲之指引招徠遂致積弊日甚一日爰於上年八月出示嚴禁並奏明將該處叢葬永遠封禁復籌欵置買義地一百二十餘畝除交育嬰堂地十九畝零以備掩埋夭亡小兒及枯骨之用外下餘地一百零三畝交各城善堂水會等處分爲經管凡有身故之人準其就近厝埋除給開壙堆墳需費京當十錢二吊外分文不准多取爲此示仰該桅廠於喪家置買棺木時備細告知凡無地之家準卽指令自赴各堂報名領票按排埋葬倘該鋪不遵示諭暗與奸民勾結仍指令赴各叢葬處掘故埋新一經查出定將該鋪商等從嚴懲辦切切勿違並將章程地址坐落開列於後特示計開一欲葬義地者無論官宅民户客店廟宇與該善堂同城及不同城之人俱準一體給票勿分畛域一各善堂所收之地非止一叚務將男女分别安厝其各地均訂立排數號數挨次埋葬不得任意陵亂一各堂分别男女訂立帳簿登記死者姓名年歲籍貫應令喪家將殃榜呈明就號簿合縫蓋用戳記搬柩時合對以免錯悞一各地俱有看守之人開壙堆墳歸其經理由喪家給京當十錢二吊此外不準分毫需索一各堂刻印片票編寫號頭臨時發給喪家持交看地之人以爲憑信無票不得私埋每排若干號挨號用完一排後責令該看地人將票繳回由該堂紳士親身前往照排查騐一次一旣埋之後其有遷柩回籍者須持殃榜到堂報明核對銷號給與字據以爲憑信不得私自發掘如有此等情弊惟看守之人是問一每排若干號旣埋復遷者仍應復行補葬惟須俟此排用完查點空出幾號補完方准接用下排一地契各交各善堂水會局收執由各城司署立案存卷以備稽核一所置之地已與原地主言明未葬之處仍准伊耕種責令看守已葬之處不准復種地中所長之草仍聽其人割取作爲看守之費一看守之人姓名登於册記如有不法送城責處若年歲久遠其人已故無人接看者由該堂另行招募知照各城司署立案以上十條責成各善堂水會紳董督率司事等實力奉行務使善舉可垂永久西城收地二十二畝九分二厘七毫計二叚坐落右安門内里仁街交資善堂經理東城收地十五畝一分一厘三毫計二叚坐落左安門内交崇東水會經理中城收地二十二畝四厘八毫計二叚坐落右安門内里仁街交同善水會經理南城收地二十一畝一分七厘五毫計三叚坐落右安門内里仁街交普善水會經理北城收地二十一畝七分五厘計二叚坐落右安門内里仁街交百善堂經理光緒二十二年三月十八日 
[松江府試七志]  
　　茸城采訪友人云本月二十日午前鐘鳴十下陳太守升坐試院大堂飭發上海南匯靑浦三縣文童初覆案示期二十一日五鼓隨同華奉婁金四縣童生入院覆試兹將上海招覆全案並南靑前列二十名照錄於左上王建善高翀王遵善劉鍾龢任晉康黄慶瀾楊葆恒沈樹埜李鍾瑛沈含章徐偉楨厲温潢公錫張文瀚謝永炘沈元齡賈豐芸蘇廷驤江紹陞陳洪範王樹功張秀峯黄虯徐元炳李希哲顧視淸王銓運周鴻銘張國維金宇文高耀曹鍾祺吳家頴黄肇瀾徐紹甲沈毓才蔣宗詡喬慶璜朱樹棫張韜黄錫福陳昌鳳胡昌瑗陳元錄嚴恭黄申錫艾蕙靑程宗鵬蔡恭保徐琳江宗籓汪寳亨吳熙昶劉錫祉瞿慶璋倪道原尤彭泰劉瀛吳灝莊謙吉沈嵩峻瞿慶銘葛尚迪蘇德淸宋人傑曹永逹王纘善范本　李景星曾澤民丁熙咸王成旦趙斌杰施人傑曾澤霖朱濟淸尤彭熙毛熙王遹何鈺張承桂張士琳徐善祥徐慕賢張友棠夏廷棟葛士釗蔣家鳳張大文徐文鏞南于鬲瞿光史俞嘉謨黄鎭廷盛世鎔陸景羲陳士良蔡人迪朱增濬盛昌祚丁祖　顧漢章張翼翔盛文蔚陳世熊黄景福顧占魁傅以鈞潘守勤顧在鎔靑姚文渭姚文澂許藻才姚文江孔慶齡方益謙諸侯光徐徵華沈鵬振吳有聲徐徵榮唐元章沈培源吳廷璜李春粲姚文源王懋功徐瑨吳康新周維新○是日太守牌示照得上海縣請補試小學文童一名李鍾瑛並補覆試童生一名黄慶瀾均經本府評定准其於二十一日二覆聽候覆試毋得自悞切切 
[武林火警]  
　　杭州采訪友人云本月十四日淸晨梅花碑周萬興轎傘鋪製鍊油布忽然失火警鉦鳴處織造署中洋龍首先赶往救援少焉崇寗義集水龍亦飛駛而來吸水噴激保甲局提調及上城總巡文武分巡次第臨塲指揮一切迨上下城義龍咸集火卽漸漸告衰僅延燒鄰屋二椽尚不致釀成巨禍 
[浙江官塲紀事]  
　　浙省舉行奏銷仍照向章提前赶辦已由藩憲派員提催兹將已委各員銜名列後嘉興秀水嘉善委同知胡司馬福保平湖桐鄉委同知高司馬治源鄞縣慈谿奉化象山委知縣黄大令昌甲山陰會稽蕭山諸曁委同知陳司馬懋采金華東陽義烏委候補縣陳大令錫蕃永康武義委候補縣葉大令慶熙西安龍游委知縣錢大令汝安江山常山開化委知縣何大令應福瑞安平陽委知縣盧大令維鈺歸安德淸委通判余别駕肇龍湻安遂安壽昌委大挑縣楊大令炳均處屬委大挑縣馮大令炳奎尚有杭府各屬及外府之未委者容俟續登○浙江布政使司龍示杭州府知府缺以正任衢州府林啓調補衢州府缺以遺缺知府洪思亮請補浦江縣善廣病故遺缺以候補縣饒雲鵬請補准補諸曁縣朱鑑章廻避遺缺以歸安縣沈寳靑調補歸安縣缺以廻避知縣朱鑑章調補嘉興縣縣丞舒古春丁憂遺缺委試用按經歴土考鼎署理署常山縣草坪巡檢張憲策期滿遺缺委分缺先用府稅課大使程淇署理署開化縣典史黄承澤期滿遺缺委試用從九品王訓錦署理署處州府學訓導項炳珩期滿遺缺委教習教職柯培鼎署理 
[鴛湖霽景]  
　　天時晴暢暴熱凡一舉動無不揮汗若珠十五日晨起雨汛果至入晚二鼓後復如銀河倒瀉雷聲隆隆電光閃閃至次日簷溜仍然湧急初更時霹靂大震聞者驚駭異常雨亦猛十七午刻始得放晴於是紛紛傳說謂西門外三塔塘裏經雷劈開一桑樹並坎地成洞約深數尺又濮院鎭翔雲觀戲臺打去一角究竟俟續陳○平湖東門外向有大王廟城外一帶店鋪居民於本月十八日爲始搭蓋燈棚懸掛燈彩并　全福堂班於十九二十登臺演戲兩日至二十日圓滿燈景皆通宵遠近好事者均相約買舟來拓眼界 
[黄鶴樓笛]  
　　漢口訪事人題襟見贈云津水閘者江夏一縣之門户也當斯夏水盛漲之時若聽其隨波逐流不免有浸害田苗之患分防張少尹南瑾飭差保等傳諭鄉農早將閘門掩閉○世風不古釁啓庭幃傳聞簰洲地方已故某甲之簉室與前妻之子因分家資開隙控之于州州尊丁刺史國楨調處不聽該氏遂赴臬署控告其子亦相繼進禀臬憲惲菘耘廉訪不忍坐視倫常秉舛特委漢陽府逄子政太尊理直其事○鄂屬荆門州之小江口一帶去歲迭遭水旱十室九空兹當夏畦工作之時持鋤負耒者尤不能以枵腹從事哀鴻遍地待哺尤殷張香濤制軍惻然憫之業委歐陽君定果押解湘米若干擔前往散放未知翳桑餓夫猶能不忘小人有母否耳○四月十二日爲惲菘耘廉訪輪考吏治之期所有同通州縣題係興修蘆漢鐵路議鄂中通省隄工論各一篇佐雜題辟以止辟論擬通飭查拿會匪檄各一篇○現在湖南米禁仍然未開所有解鄂之米係由官假來作平糶者故市上米盤猶不少减計熟米一升仍在四十左右最糙者亦需三十餘文兼之錢價猶在八錢二三分之譜閭閻謀生之窘於斯可見○漢鎭太平會館於本月十五日爲二次會課之期兹將傅孝廉光弼所命各題照錄於左生題必先利其器至友其士 
 
 

Page 3

 
 
之仁者童題譬如平地雖覆一簣進詩題賦得靑雲羡鳥飛得雲字五言八六韻○昨據官塲傳說新授武昌鹽法道之郭蘭生觀察承舉有調署安襄鄖荆道之信鹽道一缺仍由朱少桐觀察其煊署理 
[南浦雲痕]  
　　江西采訪友人云新建縣西昌書院爲闔縣生童肄業之所上年增加膏奬以惠士林本年四月初八日紳士恭製嚴仲籛夫子講堂匾額高懸書院以誌弗諼○江省近有傳呈之弊傳呈者無論所控虚實不候告期一紙狀詞頃刻遞入頃刻籖差立卽拘傳被告有收押班館者往往傾家蕩産甚至鬻子賣妻訟棍衙役毒甚虎狼良懦小民無不呑聲飲泣安得有賢父母洞悉情弊革除此種惡習使鬼蜮無所施其伎倆良民得以保全性命身家乎跂予望之 
[潯陽近事]  
　　九江友人來信云關道憲誠果泉觀察札委沈築夫明府管解餉銀三萬七千兩赴藩庫交兌於初一日動身營縣撥派兵役護送○關道憲誠觀察札委徐敬叔少尉林輔臣少尹于蘭軒少尹胡開生叅軍馮萃如少尹前赴廣信饒州九江南康四府淸查驛站於初三日禀辭分投起程 
[黄堂文告]  
　　上海縣黄大令抄奉松江府陳蓉曙太守關防告示發貼頭門其文曰爲關防詐僞事照得本署府世受國恩幼承庭訓自蒙養時卽嚴義利之辨迨遊學後備歴世故之艱兹承憲檄揶篆是邦德薄才疎未諳治體惟期立定脚跟庶不誤用心術用是特嚴防範痛絶苞苴幕僚俱倚老成親族弗令隨任事無鉅細悉出親裁案有疑難不憚詳剖呈詞卽親批准駁斷獄則面冲是非書吏照繕簽稿家丁僅供左走斷不假人耳目以致錮我聰明倘内署人等架揑虚詞巧張利網藉端索詐飾語招摇除密訪嚴拿外合亟出示曉諭爲此示仰合屬軍民人等知悉遇有串通詐騙情事詐卽扭禀府轅按例治罪若或明知故縱勾結往來有意鑽營希圖徼倖一經訪查得實卽從嚴懲辦其有懷挾私仇揑詞誣告者審實亦照律反坐本府言出法隨决不徇情寛貸愼勿視爲具文以身嘗試切切特示 
[鐵沙命案]  
　　川沙廳治東北距城六里許有西龔村焉去歲八月教中人重建天主堂一所由顧論魁管理刻已漸次告竣本月二十日之晚九點鐘後忽聞户外有聲恐係宵小竊取木料因卽開門出視不料鄰村縫衣匠馮沛全等潛伏暗處先以鐵尺向顧猛擊旋出尖刀連刺數下顧受此巨傷左至鄰近龔姓家叩門而入龔姓問以何事顧言被馮刺傷右脇言已卽解衣以示血流如注旋卽斃命龔家龔見已釀成命案立卽訴知宅長宅長呼地保至馮家查問馮已回家高臥地保問以何故將顧刺死馮佯稱不知地保謂顧被爾刺傷後奔至龔姓家親口謂爾行刺豈得諉爲不知馮無言可答地保卽將馮送至川沙廳署請究差馮年在二十左右不知與顧有何仇怨致以白刃相加事係得諸傳聞然川沙距上海非遥究竟如何請俟訪明再錄 
[犯人過站]  
　　前經南匯縣王驛生明府派差押解犯人陳老福來申過站解赴蘇省請大憲審勘聞事由竊賊顧富榮至陳家行竊時在深夜陳知而追捕顧慌忙失足墮入河中溺斃以致災生縲絏信讞難成兹經上憲提審供詞與縣詳無異爰飭發回原縣監禁候定罪名前晚由嘉定縣前站遞解來申投文縣署黄大令卽給發印照付嘉定縣來差一面將犯暫禁内監聽候備文解歸南匯 
[邑尊諭保]  
　　上海縣黄大令飭差傳齊合邑各圖地保到案前晚升坐二堂諭以本屇上忙條銀業已開徵各宜踴躍催納不得觀望烟膏捐一項亦宜傳諭各烟膏店按月繳淸如有流氓拆梢及唱演花鼓淫戲匪類潛隱持械行兇等事准爾等立卽來縣報明以憑提辦如敢故意縱容定予傳案嚴責各地保唯唯遵諭而退 
[縣禁臺基]  
　　開設臺基誘害良家子女傷風敗俗罪不容誅前者寍波人陳逢源斃命後上海縣黄大令雖未將臺基主盡法嚴懲然亦尚覊押未釋前日復飭吏繕就嚴禁臺基告示定於日内遍貼通衢意者此風或可稍息乎 
[巡局勘地]  
　　虹口二十三保二圖胡家橋鄉人榮茂郎因竹笆窳壞雇工修理詎鄰居宋六發謂榮佔地將其笆盡行打毁由此兩相饒舌經人調處未洽刻榮已訟諸圓通寺巡防局王壽華二尹准詞諭飭昨午親臨勘視然後提齊人証訊核 
[上海縣署瑣案]  
　　昨報紀十六鋪巡防中局移送陳其海葉光順毆傷錢和尚一案前晚蔣司馬升堂騐訊錢滿面血汚訴稱小的係無錫縣人在治下南市會館塲設攤賣麫陳家與小的比鄰前在簷下裝披水板致水滴小的家小的恨之將伊牆磚掘去彼此大爲口角厥後時時邀同葉等五六人至攤上尋釁刻下葉雖在水師營當勇然從前常在南市與流氓爲伍昨日小的攤上失去衣物正查問時陳來買麫藉故謾駡并將盌鉢擊毁旋持盌片剜破小的頭面司馬曰察爾面上雖有血汚然傷勢甚輕答稱盌片劃破皮膚别無傷痕叩求免騐陳供等小的係湖北漢陽縣人年二十九歲向操米業與葉同鄉前日至錢攤上食麫不敢行兇惟錢專慣駡人葉供稱小的係湖北黄岡縣人現在提標右營水師船上當勇丁船泊大碼頭陳與錢口角時小的曾爲之勸解司馬謂錢曰爾旣求免騐本委當著賠所毁之物可也錢稱被碎麫碗三十有八鉢六共值洋銀二圓有奇求大老爺諭令陳等以後勿再至小的攤上尋釁司馬判令陳賠洋銀二圓具結存案旋飭差役持名片將葉押送交該營哨官辦理○江西人朱周氏控湖北人李麻子誘拐女兒五喜藏匿不交屢次訊供一味遊約前日傍晚蔣司馬升坐花廳提李嚴比朱周氏訴稱大老爺將李予限著交今已逾限許久一味挺押所中小婦人異鄉困苦叩請嚴追李供稱小的覊入押所不能訪尋求恩交人保出限十日内將五喜找到訊至此忽有無賴頭戴大帽晶頂煌煌稱是舉人於十八歲時入學係湖北黄州府廣濟縣人今至申江赴申報館訪友躭擱館中姓鍾名國垣聞同鄉人李姓被朱周氏所控故敢來案作保人保伊出外找尋限七日内交案李稱大老爺若不信小的可同朱周氏在申報館暫住數日候找到伊女然後他往司馬飭差役至申報館問明虚實倘果有鍾國垣其人當准交保否則卽來禀覆核辦嗣經差役禀稱小的帶鍾往申報館問明並無此人且館中斷不與差此事合亟禀明請示司馬遂叱令鍾退出按本館所延諸友類皆守身如玉平日除襄辦日報外從無與聞外事干瀆長官者何物匪人竟敢任情混冒所望賢長官以後遇有指稱本館懷刺干求如鍾國垣其人者盡法以懲略不寛假俾本館不致被其誣衊益當感戴弗諼矣○昨報紀陸順金扭季和尚至縣以串同陳趙等人偷鴨訴請訊追蔣司馬提訊之餘陳訴稱小的在浦東秦長順鴨行看守棧房前者曾經被竊尚未追獲原贓至本月十八夜又被匪人偷鴨一百十七頭小的聞而驚醒得以將李拘獲尚有五六人飛奔逃逸不料李恣行兇横反將小的肆毆李供稱小的係本邑人耕田爲業某夜友人楊阿寳約小的同遊實不知伊等有偷鴨情事司馬判令笞責二百板從寛開釋諭令陳暫退候補提楊及陳趙等五六人訊明究辦 
[英廨瑣案]  
　　包探黄四福拘解湯其林到案禀稱此人屢次犯竊近又連竊東來昇祥春聚興正豐等五客棧之綢布衣服以及零星等物報捕後經小的查獲原贓送究東來昇等各失主紛紛投案領贓湯其林供嘉定人本來讀書曾經出考今因家落以致犯竊如蒙恩施格外定當改過自新求恩别駕訊得過犯行竊判責二百板管押三箇月期滿遞解○包探趙銀河禀稱野鷄娼婦大阿珠小阿珠同胞姊妹也昨晚十一點鐘時携手街衢同拉過客經小的瞥見拘送來案二珠同供姓郁氏姑蘇人因貧苦無奈賣娼别駕著交官媒管押三天以儆○捕解王阿扣到案禀稱此人向爲小工昨在虹口馬頭與工頭鄔連子不知因何將鄔推入河中經管馬頭洋人告知小的拘入捕房今送來案請案鄔投案申訴王阿扣供江北人與鄔口角鄔自己失足落河並非小的所推求鑒旋有孫祥雲投案爲見証供稱小的眼見王將鄔推落河幸河中無水否則已 
 
 

Page 4

 
 
淹斃矣别駕以王阿扣行兇屬實判笞責一百板以儆○山東人李金山在洋人佳露卜處爲出店昨日因算工資與洋東爭閙經三百八十一號華捕將李拘解來案請訊佳露卜將情函禀公堂並工資洋四元請轉給李金山供不敢吵鬧别駕判押五天以示薄懲○粤東小孩陳阿狗竊洋人沙之牛奶瓶二個經包探竇如海拘獲人贓送究沙投案申訴陳阿狗供年十五歲香山人父母均死原籍並無親屬惟上海有一朋友别駕著遞回原籍○包探施奎江禀稱賭徒陳阿大陳阿三金阿狗丁阿林均在天后宮擺設賭攤經小的連賭具一併拘獲惟查丁阿林係屬初犯餘人皆曾辦過别駕略加研詰判將陳阿大陳阿三金阿狗各枷七天丁阿林枷五天示衆○水巡捕拘解船户徐揚寳張掌寳到案禀稱昨有太古公司之臺灣輪船進口尚未停輪伊等卽載客冐險駛上故拘送究徐張二人供因不知規例所致求恩别駕著合罰洋三元以儆 
[美界捕房瑣案]  
　　昨日午後日人某甲由某處喚東洋車至虹口北蘇州路東和旅館一躍而下給錢與價不符車夫欲其加增甲反以老拳奉贈四百八十七號華捕見而喝阻詎甲遷怒於捕向之爲難旁觀咸抱不平帮同將甲拿送捕房未知捕頭若何發落○昨日上午第一千三百七十一號東洋車載有紅呢棉被一條在北蘇州路遇四百零五號華捕疑其竊得因一併拘送捕房捕頭詰問據供由淸雲里對面某姓囑令帶往某處洗刷捕頭派包探范進才往查屬實開釋○密勒路十二號洋房廚司寍波人王周全有四方式銀質對時表一枚爲三十二號西包探窺知疑其來歴不明於昨晨將王拘解捕房據稱昔由某洋東遺贈捕頭以未便憑信令押候查明核辦○潮州人張某賃居西華德路餘慶里内爲喜事雇用茶房兼司酒席昨晨事畢檢失牙筯數雙酒盃若干只向張索賠由此起釁甚致用武經四百二十三號華捕拘送捕房捕頭令張償給若干了事○蘇州路某船局主席嚴堂與隣女歐陽阿三任情調笑席妻以若男若女均不自愛控訴捕房捕頭謂此乃捕風捉影之事並無証據豈能拿究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[一産三男]  
　　羽士周毛毛卜居楊樹浦織布局後周家牌樓地方娶鄉婦某氏身懷六甲刻將臨盆前日上午分娩周急倩穩婆伺候未幾産下一男腹痛如故穩婆殊老成謂家人曰無須驚惶此乃雙生孖衆始安傍晚果然又産一男周不禁喜出望外豈料産母腹中攻動如初其時該穩婆亦覺驚駭候至夜深二點餘鐘呱呱者墜下又是一男而産母竟安然無恙 
[英廨晚堂]  
　　蘇婦陳岳氏赴英公廨喊稱胞兄松山屢逼賣娼因不從命時加毆辱爲此奔求提拔值日差據情入禀屠别駕著補詞候訊前日晚堂岳氏供小婦人年二十歲吳縣人自幼生來命簿父母早逝　胞兄松山度日詎光緒十五年兄忽昧良將氏哄騙來滬售入某娼寮未及兩載幸遇陳宦納爲側室當出身價洋銀一千二百元除歸還帶擋及傭欠八百凶外尚餘洋五百元均經松山取去邇因陳宦年邁携同眷　回廣東原籍憐氏年輕退回母族不料兄貪得無厭又將氏誘騙至蘇仍令賣倡氏因不慣迎新送舊矢志不從詎兄將氏衣飾盡行携去閉諸臥房加以威逼故氏無奈乘間逸出附航來滬欲至姨母家暫避詎兄跟蹤來此反向姨母爲難不得已奔求大老爺伸寃並飭提松山等到案嚴究供畢淚涔涔如雨下别駕見該氏所訴殊堪憐憫著暫交官媒候再核奪○女子廿小連子等控胞兄甘金科哄騙婪賣等情别駕亦於前晚研訊小連子供年十七歲南京評事街人母親棄世父親雙目失明度日維艱無奈携妹及胞弟甘時言來滬住胞兄家意在爲人傭工詎兄嫂不思骨肉之情暗通蟻媒欲將小女子及妹價買爲賤幸爲彼處鄰佑知覺告知小女子奔訴案下今　訊究甘時言供家中貧苦衣食不繼故隨姊小連子來滬寄住胞兄家餘供相同惟稱二胞姊現被藏匿不知去向乞究甘金科供小的實是該死惟二胞妹現在家中小的卽可交案乞恩宥别駕得供判將甘金科責三百板小連子及甘時言等暫行分别看管候資遣回籍○葛金泉同妻陳氏控湖北人張裕亭夫婦誘匿伊女彩英求究交别駕庭訊之下葛陳氏供現住泥城橋外丈夫金泉因事未能投案因本月初九日女兒彩英獨立門首忽然失去正在尋緝適遇舊鄰張氏卽阿寳談及伊曾見張裕亭買糖餅一個哄騙彩英卽將彩英交伊姘妻李氏領去小婦人因此將張夫婦扭求究交彩英給領感戴無旣張氏卽阿寳供兩造均在絲廠工作認識初九日下午小婦人目覩張裕亭夫婦誘騙彩英往北而去惟不知藏匿何處今奉訊究願爲質証不敢妄誣張同妻李氏供不敢誘匿女孩實遭誣控乞明察别駕判著張裕亭夫婦限令三日内將女孩彩英交案延干　戾切切陳氏叩首而退 
[法公堂案]  
　　興聖街四十九號門牌花烟間烟妓巧雲爲山東人餅師張德山誘逃龜子　　反向拆梢經報捕房立飭包探往拘張已聞風先逃僅拘獲張夥沈有才梁桂送入捕房昨禮拜二堂期解請鄭大令祁繙譯會判鴇婦馮朱氏偕傭婦高沈氏投案聲稱本月十四夜沈梁二人先來喚巧雲出外講話一去不回小婦人以係熟客並不留心待至深夜不歸始往找尋反被糾同山東流氓周德福等軋至吉祥街淸芬堂烟館開燈評理共費洋八元當時報捕衆各走散兹將沈梁扭案高沈氏供與馮朱氏鄰居伊家烟妓巧雲當時目見被沈等領去大令問巧雲從何處買來供稱原籍山東由天津帶來家中尚有一妓名德寳沈有才供爲張夥梁桂供代賣燒餅　在天主堂街老虎灶門首伊等至淸芬堂評理小的實不知情大令問巧雲與張德山避在何處可從實供明二人同供請詰老虎灶主又問馮朱氏當日拆梢有何見證供稱有值堂人目覩大令著將沈有才梁桂押交張德山並飭探傳淸芬堂值堂於下期解案復訊原告斥退○吳蓮浦禀稱在老儀和客棧爲執事廣東候補縣某大令托郭友將箱籠寄存棧内旋被家丁張漢庭同主人之妾至棧將箱籠取去現在接某大令來信知箱内有緊要契劵三十餘張爲此將張扭案請追張漢庭供南皮縣人主人有第二房妻室於去年五月廿二日　小的護送來滬住長春客　　　小的因　南京轉寄在開染坊之劉兆求處嗣劉店歇又轉寄杭州友人孟友祥處大令謂主人託爾送至上海不應爲朋友領去豈主人託　　　　人耶著將張漢庭押候限三日内將主人之妾交案並飭探帶同至寓所將文契先交旋據交到文契九紙大令著存候復核○王甘臣　　秀堂　案遞禀聲稱莊姓友人託做衣服向小東門四逹購買竹布二疋因不合意持往調換行至十六鋪被流氓軋住拆梢將布搶去大令　捕房咫尺何不投報供稱當時報過捕房有公事簿可查大令謂爾布被搶破獲後飭探傳爾領贓何以反將探夥送局供稱店主係山東人不知租界規矩求恩明　王供自知不合求恩寛宥大令著將王喬二人一併押候復訊○沈增太禀稱在某柴行爲夥前日殷寳和來買蘆柴三元囑　菜市街合興里廿一號房屋當向屋主張陳氏詢問屬實將柴送往索錢不給送案請追張陳氏供殷來問欲買柴否小婦人未答柴已送　　　　内殷寳和供蘇州人不得已而行此騙術大令押候笞責一百板柴仍著沈增太領回張陳氏無干斥退○包探禀稱偷兒楊阿寳在某　棚内竊　鉛桶一隻爲失主當塲追獲送案請辦楊阿寳供杭州人初次犯竊求恩寛宥大令著押候笞責一百板○包探禀稱陳莊氏附北京輪船來滬被偷兒章長林竊去衣包一個查章前在長安輪船犯案持刀傷人請嚴辦章長林供鎭江人二人來滬包探又禀此輩羽黨甚多共有二十餘人大令著押候枷號一月笞責二百板期滿發落○包探禀稱竊賊金云亭張海榮在江天輪船竊取洋傘當塲拿獲解案金張同供本地人向爲小工洋傘在地上拾來大令著押候各責　百板○包探禀稱王掌寳在小菜塲上竊取紅蘿蔔一籃爲失主查獲送案請辦王掌寳供浦東龍土廟人在城内金家牌樓學拈金線大令著押候笞責一百板 
[江督轅門抄]  
　　四月十四日統領新湘等營新授湖北鄖陽鎭陳基湘到見叩謝知府許寳書見辭奉委復估上海小東門十六鋪馬路○十五日總理兩江營務處候補趙桂城内保甲局候補道章候補道蔡鈞謝委下關掣騐中恊王城守恊楊均見指分江蘇試用縣丞貴禀禀知到省委充　　　船候選從九嚴麟寳到由滬來 
[皖省官報]  
　　卸署六安和尚灘司盛澍堂到委署桐城縣朱本知銷發審局　並辭赴新任分發安徽新海防試用　　許崇熙到江蘇人候補府經歴吳鍾瀛由皖北牙　　解餉來省縣丞嚴恩培解屯折銀赴金陵回指分安徽試用典史楊　巡檢沈秉　　到浙江人候補直隸州鄭淑璋陳瀾　知奉　憲委閱課卷從九王銘誥知丁母艱知縣　瑞　知接辦洋務局應對差太平府方連軫到卽用縣李延慶知叅憲台札委　同首縣辦考差候補知縣蕭仁丙劉　　　　　　審局帮審並銷秋審點名差府經傅滉縣丞闕樹蕃劉潔楊乘驊巡檢黄焯陳永燦周洪朱秉謨吏目趙光祖典史蔣紹誠楊　奎鎭厚重聳九黄　昌周繩祖沈瑞圖　鴻　以上均銷秋審差巡檢李翕祖典史史濟普均謝　委一次安慶府紹鈕叅軍俊逹辭赴池州迎　學憲另補縣惠恩候補同知樊炳　均　委發審局帮審同知朱雲驥奉　　審學習知縣江錫麟知奉委赴淸江提餉直隷州王　　辭赴蕪湖縣提案府理王　甲奉委兼辦上游緝私本任舒城縣劉家序辭回　　交代府經楊濬泉赴山東河南　州一帶　銷回典史汪景鴻謝超委二次酌委一次知府　恩榮知奉委辦鹽河厘卡署歙縣陳　知銷淸江提餉新選南陵縣孫鳴臯知銷首縣發審　府經王開甲奉委藩署又　　　州朱式程知奉委解京餉知縣石成之奉憲委　廿　餉銀皖藩牌示太平府方連軫　署廬州府知州本任泗州本翰委署太平府知府已委桐城縣朱本現委代　　城縣試用訓導實以杰委署舒城縣訓導試用縣丞殷瀚　　池州府經歴 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年四月初九日京報全錄]  
　　宮門抄○諭旨二道錄前○豫撫劉奏查明州縣優劣請　　分别嘉奬　缺摺○又奏叅革經歴典史各官片○湘撫陳奏報各省恊解賑欵銀兩數目片○將軍依奏請揀補防禦遺缺摺○將軍恩奏撥還奏調學生川資銀兩片○　河督任奏報到任日期摺○又奏報出省赴工日期片○川督鹿奏副將請開底缺回籍修墓片○四月初九日理藩院鑾儀衛光祿寺八旗兩翼值日無引見○　存假滿請安○睿王續假五日○懷塔布　假五日○恩　陳彝各續假十日○召見軍機○○頭品頂戴河南巡撫臣劉樹堂跪奏爲查明州縣居官優劣請　旨分别嘉奬開缺以示勸懲恭摺仰祈聖鑒事竊國計以民心爲本而安民以察吏爲先臣忝握疆符到任後與各府州縣講求治理勉以正本淸源業將不職之員三次奏請甄别復將應劾各員於上年冬間核入　計典辦理在案近來風氣察看似有轉移此次校閱營伍周　東南各屬留心體訪叅酌輿評以及上年河北閱伍時存記得循聲卓著數員自應臚陳聖聽間有庸冗者亦應量予薄懲以期澄淸吏治查裕州知州徐佐垚精力果措置裕如署上蔡縣知縣徐壽兹興利除弊器識宏深舞陽縣知縣張慶麟志趣向上勤奮從公　署安　　宜陽縣知縣葉濟居心正大擘畫精詳署固始縣知縣費堃治劇理繁不遺餘力署汝陽縣知縣楊淸魁實事求是雅尚廉勤永城縣知縣沈傳義强幹有爲饒於權略署商邱縣知縣沈樹人才具開展撫字盡心榮陽縣知縣張駿篤實不浮書生本色以上九員皆確有政績可觀輿情愛戴相應籲懇天恩傳旨嘉奬又查有淇縣知縣葛秉彝疏於聽斷息縣知縣宋克揚事多廢弛以上二員均屬不知振作相應請旨開缺留省另補以肅官方所有查明州縣優劣請分别嘉奬開缺緣由理合恭摺具陳伏乞皇上聖鑒訓示所開淇縣息縣等缺豫省現有應補人員應請一併扣留外補合併陳明謹奏奉硃批另有旨欽此○○劉樹堂片再治道之隆汙固視牧令之賢否而佐貳雜職亦關吏治民生自應隨時一併察核兹查有開封府經歴杜受璿任性妄爲西平縣典史王敬熙遂平縣典史孫藍田均違例擅受呈詞未便姑容應請旨卽行革職以昭儆戒爲此附片具陳伏乞聖鑒訓示謹奏奉硃批另有旨欽此○○陳寳箴片再湘省上年被旱歉收民情困苦迭經前撫臣及臣奏請援照直隷賑捐章程勸捐賑撫欽奉諭旨允准在案臣到任以前災狀甫形比蒙恩截留本省漕項銀三萬兩並經前撫臣咨借江蘇銀一萬兩擇被災最重之區分别賑給卽已用盡此外更無他欵可以騰挪臣到任後貧民糧盡乏食日形窘急已有茹草餓斃情形流民散卒並道而馳情事極爲可慮雖經奏准辦捐已久成弩末抑苦緩不及事不得已馳電告援鄰近各省量撥鉅欵以濟急需幸賴各省督撫臣仰體朝廷子惠之仁不分畛域率同司道迅速籌措先後匯解恊濟前來計自去冬十二月至今兼護督臣譚繼洵由湖北撥解銀二萬兩兩廣督臣譚鍾麟匯解銀五萬兩四川督臣鹿傳霖浙江巡撫臣廖壽豐山西巡撫臣胡聘之各匯解銀一萬兩署兩江總督臣張之洞允撥江南在湘捐項銀一萬兩並在江寗設局勸辦湘捐兩江督臣劉坤一墊解銀四萬兩均經臣督飭司道次第收到分别賑給醴陵一縣銀穀合計卽收十餘萬兩爲日方長隱憂殊切幸直隷總督臣王文韶兩任湘撫念悉地方困苦情形兩次撥解銀四萬兩捐廉三千兩復飭津海關道盛宣懷於就　上海時設法籌墊鉅貲交義紳嚴作霖等來湘助賑已由盛宣懷挪墊銀五萬兩自捐銀一萬兩上海道黄祖絡挪墊銀四萬兩義紳謝家福墊銀二萬兩計共十二萬兩統交嚴作霖等於二月十四日抵湘由臣商令先往醴陵助賑此項墊銀所有籌捐歸欵及事後報銷擬照往年晉邊助賑成案　由北洋大臣專案奏咨以期迅速業由臣電商王文韶查照成案辦理此外各省解至恊濟之項請卽由各省督撫臣設法勸捐彌補其災區散放欵目由臣一併核實報銷近今湘省災黎得此協力佽助頓有轉機又日前幸獲透雨不誤春耕若此後雨暘時若仰荷皇仁獲臻安謐惟五六月間靑黄不接之時民食更形缺乏各省代辦湘捐彌還前欵或虞不足恐難更　挹注私衷懍懍寤寐難安當此帑項支絀何敢上凟聖慈惟有督率僚屬勸諭紳商同心恊力將恤隣庇族轉運平糶入以工代賑各事宜認眞經理仍隨時察看情形據實具奏以期仰副聖朝軫念元元不令失所至意所有各省撥欵恊濟助賑緣由謹附片具陳伏乞聖鑒謹奏奉硃批户部知道欽此○○奴才依克唐阿跪奏爲援案揀補在營遺缺籲懇天恩俯准以示鼓勵恭摺仰祈聖鑒事竊上年曾將仿照軍營章程遴選在營得力人員專摺奏補在營遺缺各在案兹據奴才所部敵愾軍哨官吉林伊通廂黄旗軍功花翎記名佐領防禦兼雲騎尉恩玉呈請開去防禦歸佐領班候補等情當經批准其所遺之缺自應援案遴選在營出力人員請補查有行營營務處委員吉林伊通廂黄旗雲騎尉保英阿辦事勇往勞苦不辭以之揀補恩玉防禦遺缺旗翼相當足資得力合無仰懇天恩允准出自逾格鴻慈如蒙俞允一俟接准部咨卽行給咨送部帶領引見以符定制所有援案揀補防禦遺缺懇恩俯准緣由理合恭摺馳陳伏乞皇上聖鑒訓示謹奏奉硃批著照所請兵部知道欽此○○恩澤片再上年三月間經奴才增祺奏明由天津武備學堂調到武備學生趙福匯許玉峯夏恩綬田錫恩周恩貴朱述曾等六員由北洋大臣墊發該學生等每名川資銀五十兩整裝銀五十兩共銀六百兩咨行撥還歸欵等因前來當經奴才恩澤等飭由鎭邊軍額餉項下如數撥還以淸欵目除咨北洋大臣並報部查照外理合附片陳明伏乞聖鑒謹奏奉硃批知道了欽此○○頭品頂戴署理河東河道總督臣任道鎔跪奏爲恭報微臣到任日期叩謝天恩仰祈聖鑒事竊臣於光緒二十二年正月初七日奉上諭河東河道總督著任道鎔署理欽此謹繕摺謝恩二十日陛辭仰蒙召見三次跪聆聖訓欽感莫銘臣遵卽起程於二月十七日行抵汴垣准兼署河督河南撫臣劉樹堂將河東河道總督關防曁文卷等件委員齎送前來臣卽於十八日恭設香案望闕叩頭祗領任事伏念臣服官六省未報涓埃戢影三吳祇深愧怍復蒙宣召來京畀以總河署任受恩愈重圖報愈難查東河自調任撫臣許振褘整頓以來仰賴聖主洪福數載安瀾實爲蒼生至幸惟黄河變幻靡常夷險祗爭瞬息機每誤於不覺患在防其未萌不敢謂已治已安稍存疎略臣曾任開歸陳許道兩年河工情形尚懸心目要在工歸實濟料物先戒虚浮事必躬親修守務臻穩固黜鋪張而力求撙節别賢否而明示勸懲臣惟有倍矢愼勤督率道廳　駐工次遵旨盡心經理以期仰答鴻慈於萬一所有微臣感激下忱並到任日期緣由除恭疏題報外理合繕摺具陳伏乞皇上聖鑒謹奏奉硃批知道了欽此○○任道鎔片再臣奉命署理河督遵於二月十八日接篆任事恭摺奏報在案挑汛屆臨各工修守最關緊要臣擬帶印於二十四日出省親歴南北兩岸察看要工稽核歲料並查騐各壩形勢與該道廳籌辦春鑲所有臣衙門一切公牘均包封遞送行次核辦除俟回省再行奏報外理合將赴工日期謹附片具陳伏乞聖鑒謹奏奉硃批知道了欽此○○鹿傳霖片再准署提督臣何乘鰲咨開據綏寍協副將李忠楷禀稱籍隷湖南長沙縣由行伍出師廣西等省迭克堅城力解重圍歴保叅將咸豐十年經前督臣駱秉章奏調來川招募親兵隨營攻剿著績保准以副將留川補用復因生撫黔省馬邊首逆劉儀順宋任傑等攻克雲南永北廳城剿辦峨邊蠻匪並歴次援剿秦隴逆回等案歴保記名提督並蒙賞給桓勇巴圖魯名號光緒元年借補重慶鎭屬綏寍協副將十三年十一月到任視事四年三月十五日赴京引見十月回任二十年八月奉飭交卸任内並無經手未完事件旋接家信祖墓坍塌亟擬回籍修理惟副將係實任人員修墓旣需時日員缺未便久懸懇請開去綏寍恊副將底缺以便回籍修墓等情前來臣查該副將早已交卸回省併無經手未完事件現因回籍修墓有需時日員缺未便久懸相應請旨飭部查照將綏寍恊副將李忠楷卽行開缺辦遺綏寍恊副將員缺川省現有應補人員應請扣留外補除咨部查照外謹附片具陳伏乞聖鑒訓示謹奏奉硃批兵部知道欽此 
 
 

Page 14

 
 
[光緒二十二年四月初十日京報全錄]  
　　宮門抄○蘇撫趙奏報海運漕糧全數放洋日期摺○又奏審明盜犯分别按徫懲辦片○皖撫福奏審明盜犯照例懲辦片○署河督任奏報黄河挑汛安瀾片○將軍恩奏請飭拿革員歸案審辦片○滇督崧奏飭司道回任片○四月初十日吏部翰林院侍衛處值日無引見○那公續假五日○英信請假十五日○文熙賡音布各請假十日○順天府奏京師得雨二寸有餘○吏部奏派考試漢廕生派出崑中堂陳學棻徐樹銘○值年旗奏派管理新舊營房派出肅王吉恒○内務府奏派𩫶髻山廣仁宮拈香派出車王謨貝子○召見軍機崑中堂○○江蘇巡撫臣趙舒翹跪奏爲恭報江蘇省海運漕糧全數兌竣放洋日期專摺馳陳仰祈聖鑒事竊蘇州等五府州屬光緒二十二年起運二十一年分徵收漕白二糧除酌提河運米一十萬石外其餘米石仍由海運當將頭批米船於本年正月二十四日兌竣放洋業經臣恭摺由驛會奏一面飭催上緊撥運接續兌期北上嗣據具報兌竣二批米船三十支共裝交倉漕糧正耗米七萬二千九十五石零隨運經剝食耗三欵米一千九百二十二石零河船耗米五千七百六十七石零於二月初八日起陸續放洋並經臣分别咨行騐收防護在案兹據蘇藩司鄧華熙臬司吳承潞糧道陸元鼎會詳據海運滬局委員詳報末批米石催據各屬接續剝運到滬詳愼選騐米色現已全數兌竣計配用河衛等船一十四支共裝交倉漕糧正耗米三萬一千三百八十一石零隨運經剝食耗三欵米八百三十七石零河船耗米二千五百一十石零一律發給水脚等銀取具領狀互保實裝米數各結查明水手籍貫攜帶器械塡註聯單於二月二十二日起委員押令各船關出吳淞駛至崇明縣轄十滧海口候風放洋連檣北上所有派撥招商局輪船裝運交倉漕糧正米四十萬五千七百五十石白糧全數正米七萬二千餘石現已據報起運漕白共米四萬二千三百石其餘米石亦卽接續運赴天津等情詳請具奏前來臣查光緒二十一年分冬漕除酌提河運漕米一十萬石外其餘米石照案仍交河衛各船並招商局輪船分裝由海運赴天津剝運通州交兌今河衛各船承運正漕米石業已全數兌竣放洋北上辦理尚稱妥速除分别咨行騐收防護以期迅抵天津赶早剝運通倉交兌仍飭催招商局將輪船承運米石掃數裝兌開行另報外謹將河衛等船海運正漕全數放洋日期謹會同兩江總督臣劉坤一漕運總督臣松椿恭摺由驛馳陳伏乞皇上聖鑒謹奏奉硃批户部知道欽此○○趙舒翹片再據溧陽縣知縣楊志立詳報拿獲行刦事主沙鳳來家傳贓逸賊孫三等拒殺事主遺火延燒房屋案内匪犯丁五卽丁鈺繼張四卽張聚譁楊二卽楊蠢譁倪小高四四名到案訊據該犯等供認光緒十九年十月二十五日夜聽從在逃之孫三糾邀同夥十四人分執洋槍刀械行刦事主沙鳳來家洋錢衣飾等物丁五張四入室搜贓目擊孫三等拒傷事主沙小靑身死遺火延燒房屋楊二倪小高四中途因别故不行事後分贓各屬實將丁五卽丁鈺繼張四卽張聚譁均審依强盜殺人斬决梟示例各擬斬立决梟示楊二卽楊蠢譁倪小高四均依例擬遣改軍又據署江寗縣知縣翁延年詳報拿獲行刦事主畢錢氏家得贓不知姓名逸賊拒傷事主平復案内匪犯王大富卽王大山熊紀升陳得山黄得財胡加誌五名起獲贓衣七包錢物兩袋並盜械洋槍等件到案訊據該犯等供認光緒二十一年正月初四日夜聽從在逃之王有幅糾邀同夥八人分執洋槍刀械行刦事主畢錢氏家錢布衣飾等物王大富等入室搜贓目擊不識姓名人拒傷事主畢成氏平復胡加誌中途因别故不行事後分贓各屬實將王大富卽王大山熊紀升陳得山王得財均審依强刦之案但有一人執持洋槍在塲者不論曾否傷人不分首從斬决梟示通行各擬斬立决梟示胡加誌依例擬遣改軍查王大富熊紀升陳得山三犯另有聽從夥竊事主鄭春海家得贓一案罪名較輕應歸此案擬結又據署豐縣知縣陳守晸詳報拿獲行刦事主李華亭家得贓拒傷鄰人捕役平復並首盜史老面夥盜史中魁當塲被格身死案内匪犯邢賈卽邢愼得孫二書卽孫二妮李做雲卽李柏枝三名起獲盜械洋槍等件到案訊據該犯等供認光緒二十一年三月初八日夜聽從格殺之史老面糾邀同夥九人分執洋槍刀械行刼事主李華亭家錢洋衣物邢賈孫二書入室搜贓隨同拒傷鄰佑捕役史老面史中魁當塲被格身死李做雲中途因别故不行事後亦未分贓各屬實李做雲孫二書先後在監病故將該犯邢賈卽邢愼得孫二書卽孫二妮均審依强刼之案但有一人執持洋槍在塲不論曾否傷人不分首從均擬斬立决梟示通行各擬斬立决梟示史老面史中魁雖被格斃孫二書在監病故均仍應戮屍梟示李做雲依例擬徒病故免議先後解由蘇州江寗等府曁徐州道復審明確咨解前署臬司胡家楨現任臬司吳承潞審核備招詳請將該犯丁五卽丁鈺繼張四卽張聚譁王大富卽王大山熊紀升陳得山黄得財邢賈卽邢愼得批飭正法核奏前來臣分别提審復核無異除將該犯丁五卽丁鈺繼張四卽張聚譁王大富卽王大山熊紀升陳得山黄得財邢賈卽邢愼得七名遵照部通行批飭先行正法並將格殺之史老面史中魁監故之孫二書戮屍一併梟示並餫嚴緝各逸犯務獲究報曁各案供招咨部外謹會同兩江總督臣劉坤一彚案附片具陳伏乞皇上聖鑒敕部核復施行謹奏奉硃批刑部知道欽此○○福潤片再據霍山縣知縣程仲昭詳稱據事主熊邦德家被盜行刼得贓一案先經會營勘緝獲犯錢起法卽錢大辮子王信三二名並起獲原贓衣褲等件解案訊據各供認於光緒二十年二月十八日夜三更時分聽從在逃之夏老四起意夥同未獲之萬老六等共夥八人行刼事主熊邦德家衣物該犯等在外接贓等情不諱錄供通報批飭緝審行據該縣將犯覆訊擬由六安州解司勘轉奴才提犯親訊供與原審相同據泗州直隷州知州文翰詳報事主李慶蘭家被盜行刼得贓拒傷事主之父李振路平復登時格殺不識姓名盜匪一案先經會營勘騐獲犯許修詰訊據供認於光緒二十年八月初五日夜三更時分聽從在逃之彭開同起意夥同未獲之周二等共夥九人各帶刀棍行刼事主李慶蘭家該犯在外接贓彭開同等各用刀棍拒傷事主之父李振路平復並被鄰佑李振昌等登時格殺不識姓名夥犯不諱錄供通報批飭緝審行據該署州余適中將犯訊擬解道移由臬司核議詳經奴才覆核無異查該犯錢起法王信三許修詰均係聽糾夥刼在外接贓實屬同惡相濟自應按律問擬錢起法卽錢大辮子王信三許修詰均應如該司等所擬合依强盜得財律各擬斬立决該犯等恭逢光緒二十年八月十六日恩詔惟事犯均在是年正月初一日以後毋庸查辦仍各照例刺字除供招　案咨部外謹附片具陳伏乞聖鑒敕部核覆施行謹奏奉硃批刑部速議具奏欽此○○任道鎔片再臣莅任後因時屆桃汛籌備不宜筄緩隨卽馳赴兩岸七廳周歴履勘督飭認眞修防當將查騐工程料物察看壩工河勢情形並回省日期於三月初八日繕摺奏報在案兹查自二月二十二日節屆淸明起至三月十二日止計二十日桃汛已過兩岸掃　工程均經一律防護平穩安瀾誌慶堪以仰慰宸厪惟瞬交夏令來源漸旺應辦春廂實爲當務之急昨已催據各廳先後禀報興工應抛石壩石垜應辦歲修土工並一切修守事宜均嚴飭道廳營汛曁河防局委員相機妥籌布置務在有備無患以期仰副聖主愼重遽防之至意所有皇河桃汛安瀾緣由理合附片具陳伏乞聖鑒謹奏奉硃批知道了欽此○○恩澤片再前署呼蘭理事同知刑司委署主事文曜因三姓官兵釀命一案批飭交犯飾詞狡卸意存箝制經奴才等奏奉諭旨革職交延茂提審具奏等因欽此欽遵在案兹據該管恊領禀報該革員於遞禀之後卽已赴京無從傳送等情前來查文曜係奉旨交審人員旣經赴都應請飭下步軍統領順天府五城直隷總督盛京吉林將軍一體嚴拿遴解回黑龍江歸案審辦理合附片陳明伏乞聖鑒訓示謹奏奉硃批另有旨欽此○○崧蕃片再新授雲南布政使裕祥現已抵省應卽飭赴新任其署藩司湯壽銘署臬司普津均飭各回臬司鹽法道本任以重職守仍照案派委兩司總理通省營務處曁委該司道會辦善後釐金事務並委雲南府知府興祿充善後局總辦以專責成除分别檄飭遵照外謹附片具陳伏乞聖鑒再雲貴總督係奴才本任毋庸會銜合併陳明謹奏奉硃批吏部知道欽此 
 
