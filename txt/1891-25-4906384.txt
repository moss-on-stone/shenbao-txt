# 1891 - 25 - 4906384

 

Page 1

 
 
[二百五十號畫報告白] [  點石齋啓]  
　　伶人注桂芬前應天仙茶園之聘屢次託故不到一日忽將髮辮割去園去憾之遂舁老郎神位供於臺中邀同各伶人侍坐左右令汪跪而質訉梨園中名之爲坐公堂亦可觀也他若搶親者誤刧其姊納寵者竟虐其妻書堂留影之奇觀俊婢全貞之佳話麗人以喬裝而敗露騙子假自縊而乞憐鷙鳥兇殘攫孩而人頭飛墜輿夫昏憒迎婦而情節離奇墓繒成圖以供衆覽後仍附閨媛圖說及山水人物兩畫譜准於十六日出售此佈 
[集腋社第二次協彩票] [  申報館協振所謹啓]  
　　本舘籌辦振務以來歴蒙諸君子慨捐　物　　漢以美不勝收曾於春間製爲彩票一千二百張售鍾助振窮黎受惠銘感同深兹者願　　東沈災米澹又蒙遠近善士以書畫衣　珍寶陸續頒來合而計之約值洋蚨七百餘翼祗以災區需欵萬不容遲遂復製成彩票五百　將各物　　　五百元計得彩者有二百　之各將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登列太月初一十五日附張上一俟定　開彩　　登報　明每張仍售洋一元諸君子　與人同請臨本　帳房　交信　　取可也　此佈聞伏維德鑒 
[録治新淸河芻言]  
　　英國教士仲均安先生久旅東省深知河患放賑所至周歴各處測量地勢之高下而核算每歳雨水之多寡於是恍然於河身甚窄水不能容卽欲洩水亦無從導之入海曾著一書欲獻之當軸今爲録之如左事有關於黎庶則詢宜及夫芻蕘理有益於治安則獻可同於芹曝慨自黄水泛溢以來濟屬則齊章鄒長靑屬則高樂博壽山水洶湧連年爲患居山東者皆知之余以西土歴游東土前年至博興東北鄕路經淄沬溝見兩岸河沿冲塌幾於無形可稽今春僱船泊新淸河又見兩岸幾處冲刷無沿而知河知窄小殊不敵山裏之河道寛且大也心疑者久之因不禁悉心考稽兩年以來助賑災區法次出門深知民間艱苦不堪縷述所聞所見觸目慘心每冀賢能者出拯救世艱乃自顧旣不敢于預國是於人又不得越俎代庖徒鬱鬱年兹聞災民呈禀撫憲懇修河堰恐工有未詳則災仍其舊遂敬抒管昆將平日見閱與治水實據臚陳於左雖借箸見譏然於名公卿河防一役未必無小補云水患有實據不加詳考卽不知災何從來害何因免河患論者不一有謂由黄河水横流而致亦謂因新淸河工程不完又謂官長修河未甚留意更謂挑河意見初實有誤此皆由於私心測度並非水患實據也蓋小淸河原從章邱東南山發源經樂安北鄕入海章邱東關之外有河名曰綉江其水原同一切濟水匯入大淸河不向東縣奔流自光緒七年修黄河南岸大堤旣高且寛綉江水遂不得北流而入大淸河因又修新溝一道將綉江之水同一切濟流逼至東邊入溝卽所謂新淸河是也自此以後黄河歴年决口民人卽歴年被災遭其慮者每憾新淸河之爲害無窮而不知挑濬新河皆因大堤旣成堵塞綉江之下游不得仍舊北流實不得己乃出此計以謀民人朝夕之安其意固不得厚非也爲今時計欲救其災莫如再用别策試申論之治河之法雖多要在將地中不能容之水與無根之水均洩入海而各河所洩之水有定源各河所占之地有定數名水所分之界有定限東者東流西者西流顧而易見不得混淆余故按上下遠近寛窄之定數畫爲一圖將地面分析成叚各　照各河分水之嶺劃出界限從此各河所占地面多寡可以一算而明若每年雨水多少須考各處風雨局所記册籍何年何月何日下雨或一寸或二寸或三寸多寡莫不計算東都俄國使署自道光才十年卽有此册天津大沽海關自同治年間亦有此記近年以來登州義塾亦仿此登載照此淸算每年夏日各叚中雨水多少無不立見然後知各叚總河口洩水若干而患可以預防災可以有備各叚地勢須宜察看乃知平地若干山地若干高者若干窪者若干或能存水或不能存水　山地雨水較多於别方因山林蒸鬱之氣能引雲漿其水固不可照小數而算况山根之地雖近平坦兆其勢仍高於下地雨水之來不能存滲仍合山水同入山溝下方之人亦被其割此等高平地雖與山地不同而積算吳水實與山地無吳以高處之水必爲下方之害故云然也按照算法河身之寛深固能測量兩岸能容之水或寛或深亦能計算河流之緩急從自可知卽各河一日能洩水多少或平日河水盈滿或水比地高若干尺不拘何時何地每日往下發洩之本皆能依法核算歴歴不爽平心察想旣知各叚雨水之總數又知各叚總河口洩水之總數兩相對照數目立見盖其地之能滲水多少俱有成數　計算而明也惟論夏日地土濕透卽井口之水亦爲湧出如是言之河身何寛何深不必猜料因各處各截其寛深有一定之數或在上游或在下流等等不一可見河中能發之水省不及山中所落之雨多則有水患必矣又何必怨天災之難免哉 
[館接奉電音]  
　　昨接京友電傳上諭二道敬謹譯登○十二月十四日奉上諭太常寺奏請簡員署理卿缺一　主守常寺卿着壽蔭署理欽此同奉上諭裕禄奏福陵應修各工請派員勘估一摺福陵明樓等處工程均　緊要着派懷塔布就近敬謹勘估欽此 
[誼篤親實]  
　　醇邸薨逝後皇上孝思彌篤移蹕駐北海畫舫齋每晨在此辦事召見傳諭御膳房自十一月二十一日起暫進素膳皇后亦於廿一日移蹕駐蠶壇内齋宫改用素膳皇太后皇上皇后往醇王府時卽以散子胡同適園爲更衣之所皇上自海啓蹕穿靑褂冠不綴緓轎則易以靑圍至適園更衣成服然後詣邸隨從王公大臣等皆靑褂綴緓及自邸還海復於適園更衣皇后隨侍皇太后由海赴邸先花園中皇后更易素服素妝皇太后變常服酌易鬢花還蹕時仍於是處更衣少座方還西苑侍從皇太后之文武執事衣冠悉如舊制以示區别二十二二十三等日皇上於辦事召見後卽命駕於辰正詣邸皇太后皇后主位皆於午刻前往及還海時天巳昏黑侍衞拜唐河皆熄燈引轎列炬通明照耀巷陌及駕抵海王公百官散去魚更己初報矣 
[奉移金棺]  
　　十一月二十四日玫貴妃金棺奉移田村暫安寅刻行扄殿禮欽派景少宗伯恭詣殯宫前舉行典禮辰初恭請金棺由吉安所東偏門出安置大槓少宗伯於槓前奠酒三爵奉壺遞酒派光禄寺官四人襄事大槓飾以杮紅色油杮紅色繩杏紅素雲縀大罩遮蓋由棺舁夫八十名黄翎號帽紅色駕衣前舁引魂旛一架其木皆飾以杮紅色油旛衣係用杮紅灑金雲縀做成用夫四十八名舁之後列駱駝四對白馬八匹遮以黄色毡徧掛流蘇牽者皆衣紅駕衣黄鷹一對細犬一對金略木輅各一十六人禮輿一乘八人黄轎一乘黄雲縀圍轎車一輛四人顯轎一乘此後則執金仗一對執臥瓜一對執立瓜一對執紅色鳳旗一對黑色鳳旗一對紅色鳳扇黑色鳳扇各一對紅色鳳傘黑色鳳傘各一對中執一輛米紅三層雲縀蓋一柄上繪三藍飛鳳後則執髤座執金壺捧金盥奉金洗各一人皆衣紅駕 
 
 

Page 2

 
 
衣後有鼓樂一部負鼓者二十四人執大號四人執金鼓二人携海笛四人執九音鑼二人大樂導引設而不作後舁八抬欄杆桌上置圍屏鏡臺脂粉盒鑵古玩陳設衣服等物皆玫貴处生前所愛之物也槓前内監數人穿孝步行並有文武各衙門派出桿杠官計分十一班每班四員内務府執事官員亦分起於槓前行走後扈豹尾槍十杆乘馬隨行靑轎車數輛皆從侍責妃之媽媽女子穿孝送行出地安門迤邐走西四牌樓出阜成門步軍營官兵預將道路修墊平坦沿途欄禁車馬行人各巷口皆派官兵把守經過各鋪一律掩閉門戶至田村奉移後殿中暫安金棺今將押槓各官照録於後針開大槓第一班江南道御史聯跛刑部員外郎鐵珍廂白滿佐領瑞凌廂紅滿佐領成績第二班戶科給事中俊义吏部主事阿克敦正藍滿輕車都尉松貴正黄漢佐領善保第三班欽天監五官正文煥理藩院員外郎扎拉芬通政司經歴周壽桐正黄蒙男爵沐璡第四班鴻臚寺少卿田我霖正藍蒙子爵圖們札賚廂黄漢男爵奎光廂黄滿騎都尉秀成第五班刑部員外郎熙璋大理寺寺丞潘光祖廂黄滿雲騎尉德英廂黄蒙雲騎尉維泰第六班兵部郎中宗室隆恕理藩院郎中全福正白蒙男爵連昭廂黄滿輕車都尉兼佐領春慶第七班吏部主事鍾林吏部主事宗室載林廂黄漢佐領德安廂黄蒙騎都尉莫爾　布第八班兵部郎中崇昆戶部主事宋天佐廂白滿輕車都尉裕溥正白蒙佐領成瑞第九班刑部員外郎式玉大僕寺員外郎德元廂黄滿佐領凌志正藍滿騎都尉玉斌第十班戶部郎中劉進修廂黄漢輕車都尉全福正黄漢佐領忠山正黄蒙雲騎尉常和第十一班戶部員外郎忠林刑部員外郎毓秀正藍滿騎都尉海連正紅蒙雲騎尉德成第十二班兵部郎中黄炳文廂白漢佐領安福廂紅滿騎都尉文琦廂紅蒙雲騎尉泰來第十三班戶部主事敦本正白漢男爵銳齡正黄漢佐領恩陞廂白滿佐領松瑞旛槓第一班正白漢輕車都尉全順廂白蒙輕車都尉英秀廂白漢輕車都尉金壽止紅蒙雲騎尉保禄第二班正藍蒙輕車都尉有慶廂紅漢佐領英濟廂藍蒙騎都尉文林第三班正白漢輕車都尉連吉正白漢佐領雙貴廂紅漢佐領金珊廂白蒙騎都尉拉金布第四班正白滿佐領續壽廂白漢佐領慶英廂藍蒙佐領永成廂紅漢雲騎尉李桂林 
[考取總署章京名單]  
　　總理各國事務衙門咨取内閣六部人員考充總署章京業經在署扃試取中三十八員曾綴前報兹經各堂憲傳集取中各員於日前在署覆試合評甲乙以便定期帶領引見恭候記名謹將取中總署章京名次姓氏年歳籍貫銜名照録於後第一名劉奉璋江蘇進士年三十七歳戶部候補主事第二名繆祐孫江蘇進士年三十六歳戶部候補員外郎第三名吳品珩浙江進士年三十二歳刑部候補主事第四名陳鴻綬江蘇進士年三十六歳兵部候補一事第五名方孝傑安徽舉人年三十六歳刑部主事第六名沈曾植浙江進士年四十一歳刑部候補主事第七名周儒臣安徽拔貢年二十八歳兵部額外主事第八名傅嘉年福建進士年四十二歳工部候補主事第九名朱樑濟順天舉人年四十歳兵部候補主事第十名周鈞江蘇舉人年三十五歳内閣候補中書第十一名鄒嘉來江蘇進士年三十八歳禮部候補主事第十二名徐承焜正藍旗漢軍拔貢年三十三歳禮部額外主事第十三名熊潤南湖北進士年四十九歳吏部候補主事第十四名楊保彞山東舉人年二十七歳内閣候補侍讀第十五名陳夔龍貴州進士年三十歲兵部候補主事第十六名李溝芬直隸拔貢年三十一歳刑部七部小京官第十七名陳瀏江蘇拔貢年二十五歳刑部額外主事第十八名趙以煃貴州進士年三十一歳内閣候補中書第十九名王昌年山東舉人年四十歳内閣候補中書第二十名凌萬銘四川舉人年三十七歳内閣候補中書第二十一名霍翔安徽舉人年四十三歳工部候補主事第二十二名王榮先湖北進士年三十歳吏部候補主事第二十三名蔡秉瀚廣東舉人年三十五歳内閣候補中書第二十四名吳蔭培安徽舉人年三十九歳内閣中香第二十五名汪嘉棠安徽舉人年三十一歳禮部額姓主事第二十六名李子榮湖南進士年三十六歳刑部候補主事第二十七名李岳瑞陜西進士年二十八歳工部候補主事第二十八名吳筠孫江蘇進士内閣中書第二十九名　補同江蘇舉人年二十九歳戶部額外主事第三十名陳本仁雲南進士年二十三歳内閣候補中書第三十一名薛鴻先陜西拔貢年三十六歳禮部七品小東这吕第三十二名歐陽熙江西進士年三十歳禮部候補主事第三十三名葉楊俊湖南拔貢年二十九歳戶部額外主事第三十四名程祖福順天舉人年二十四歳内閣候補中書第三十五名曾景釗江西舉人年四十四歳工部候補員外郎第三十六名李象宸河南進士年三十五歳兵部候補主事第三十七名劉尚倫正紅旗漢軍進士年三十七歳兵部候補主事第三十八名凌福添廣東拔貢戶部七品小京官 
[大雅淪亡]  
　　前禮部右侍郎寶竹坡少宗伯廷自被議鐫職後　居林下時與二三知己詩酒徜徉春秋佳日選勝西山游眺數日意頗自得近爲二竪所困醫治不效竟於十一月十二日巳時逝世當由公子壽菊客孝廉含殮如儀在堂停柩十有一日然後送入佳城永安窀穸李供奉詩云大雅久不作吾衰竟誰陳悵望千秋能無無灑涙 
[兵輪南下]  
　　北洋威遠平遠鎭遠定遠經遠來遠靖遠等兵輪先後到閩丁統領登岸拜客管駕人等亦各請假共語天倫樂事靖遠大副劉君爲甘堂上祝嘏樽開北海賓客盈門初五早鎭遠定遠經遠來遠靖遠由閩開赴厦港尚有威遠平遠須俟明正起椗云 
[庚寅秋季甯郡辨志文會課案]  
　　漢學超等十名胡玉縉　鄭　鈺　鄭之棟　鄭紹裘　施昌熾　汪開祉　林授經　梅鼎恩　 
陳鳳洲　許克勤　特等六名　劉邦霖　奏在鎔　王德明　陳和鳴　費　華　謝虚祥○宋學超等六名　吳廷採　張鴻桷　周承勳　吳廷撰　王炳謨　沈重光　特等二名　鍾允逹　奏在鎔○史學超等十名　王詠沂　朱逢甲　吕振祺　汪開祉　汪儀鄭　孫國禎　陳壽祉　劉其澐　黄士林　張友蘭　特等十名　秦德謙　孫同康　張善煒　水祥瑞　丁受黻　姚曾榮　朱鎔經　吳廷撰　董　和　蔣祖義○天算學超等七名　曹仰欽　陳康年　楊昌祈　袁家驥　王汝成　邱雲祥　陳　辛　特等七名　陳繼中　王仁敷　陳光深　李炳緯　曹位榮　王仁熙　曹允治○輿地學超等十名　施仁統　黄家鷟　吳廷撰　曾　樸　施仁綸　陳廷楊　王廷鼎　吳廷探　鄒壽祺　秦在鎔　特等十名　胡聿華　許克勤　汪開祉　劉邦霖　許文蔚　袁　峻　胡承瑗　葛震一　施澤霖　林授經○詞章超等十名　潘　鴻　張景翰　陸鑄賢　梅士銘　顧士超　殷松年　金士駿　姜家幹　馮善徵　陸必成　特等十名　陳　榮　林炳蔚　　其澐　韓善徵　陳　鐮　王　鍾　李鼎頤　勵延豫　張德容　兪　鎭 
[核定洋拆]  
　　前報寗波北號及各行商成怡記咸德兩錢庄擅將甬地洋元運滬鎔毁以致甬洋日少洋拆日重等情赴道控告當經道憲示禁並派差查明取結禀覆曁府縣遵照各在　兹聞愼康庄等二十三家邀董議每日洋拆極多以四角爲度禀明道憲吳觀察又出示酌定每　三角　得再　想此次示諭之下各錢莊諒必恪遵憲斷不復如此之任意漲落矣 
[鑿磯利船]  
　　　江下游十餘里之烏石磯危石層疉綿亘江心兼以奔流箭激船觸立碎每歳船　人口沈没喪失者時有所聞洵行旅之長途也上年江撫德曉峯大中丞巡閱九江營伍舟行過此磯阻溜急中丞乃起坐艙口察看險惡情形衋焉傷之巡閱援乃慨捐鹣銀委德化縣張明府文報局任大令派人往上海鑄成大鐵柱竪立磯頤俾船隻過此一見卽知趨避曾紀前報現屆隆冬水涸磯前石灘磷磷如齒張玉珊 
 
 

Page 3

 
 
明府任若如大令一面禀明中丞一面會同體仁堂紳衿連日督同工匠等人察其最險碍船之石磯用西　鑿一石孔灌以火樂轟令迸裂一時碎石星飛水勢始平觀有人山人海無不拍手稱奇又輕德化縣張明府捐廉在該處安設煤油玻璃大燈一盞派夫看守照料燈油尢爲布置妥貼從此化險爲夷行人均沾實惠大中丞與兩大令之功德當與潯水廬山並垂不朽也 
[路斃可憐]  
　　邦上入冬以來天氣和暖如非墨客騷人幾不知有緑螘酒紅泥爐之樂卽貧民亦忘其爲時交四九詎初九下午化風怒吼冷氣砭肌風箱巷口有一少年倒斃路旁衣履甚爲單薄有識者謂此少年姓李亦大家子弟因癖染烟霞以致窮無立錐近見天時不冷遂將絮祅易　過瘾詎炎凉倐易凍餒難禁遂致路斃吁可憫己 
[保費新增]  
　　日前太古公司北京輪船被匪人放火滬上保險行家因此各有戒心公同立議凡運徃長江一帶貨物保險費較前加增一倍自十五日爲始云 
[祝嘏停公]  
　　十八日爲德皇　辰是以本埠各銀行均於是日停辦公事 
[慢藏誨盜]  
　　包探何瑞福稱蘇鄕婦人紀顧氏住在門權上藉洗衣以餬口前日出外收衣僅留十二歳女孩名金珠看守門戶該氏有洋十四元藏在盛木屑之麻袋内及收在回見麻袋拌亂洋己不翼而飛多時積蓄一旦蕩然忿不欲生並以其女不能小心看守欲將女打死旋由鄰人囑伊報捕及小的往查尚見伊將女捶楚立時阻止問女如何失洋女言母出外後祗有隣家孩子張田福顔二寶前來玩要張將木屑取出交顔放在　裹生火取煖張年約十五六顔年約十一二小的聞言先尋見顔二一再盤問認與張田福同到該氏家張取木屑交伊生火後散張給洋三元言明在袋内拾得囑勿聲張將洋帶回家中倘父親問及則言在路拾着顔二寶之父在襪店爲夥詰問之下承洋三元只知兒子在路拾得己用去一元願卽湊齊交還後尋見張田福堅不承認顔二寶與之對質仍矢口不移遂帶至捕房旋有張之隣之譚滇生來言張出福並才犯竊因見張母情狀可憐鄰人等情願湊賠洋十一元懇莫解送公堂小的答以須同至捕房聽巡捕頭作主捕頭言須解　候訊銀洋十四元呈堂紀顧氏稱丈夫非戀烟霞不思工作並不顧及家用不得己洗衣度日每日得錢二三拾文不等積存千文便兌洋一元共餘洋拾四元無處存放又恐丈夫知道特藏在木屑袋中我出外收衣女兒金珠看守不愼仍致失竊報捕後由包探查獲請爲給領其女金珠稱母親出外後張田福由顔二寶來取本屑生火是實顔二寶供同張田福到該氏家張取木展囑我生火因急切不能發火用竹管吹風烘火後張給我洋三元囑勿告人如父母間及則言在路拾得葢張諒以爲我己瞥見故分給我洋三元其實我未看見張福田供到該氏處玩要共有十餘孩子我未竊洋亦未分給顔洋三元蔡太守問金珠及顔二寶究有幾孩玩要同稱　有張顔二人訊至此突有譚漢生等遞呈公禀聲稱我與張王氏爲鄰知該氏之子田福被包探捉去指爲行竊該氏痛子犯法將子痛打且欲置之死地該氏自吞洋烟尋死立卽帮同救治得慶更生田福先被包探帶至茶館毆打竊思紀顧氏係洗衣餬口何來銀洋十四元一可疑也旣有銀洋如何放在木屑袋内二可疑也顧二寶旣認分得洋三元與該氏子同到捕房何以該氏子管押顔二寶反得釋出三可疑也顔二寶旣不見該氏子竊洋該氏子安肯分洋四可疑也我等因見該氏情狀可憐願湊銀洋賠償了事豈知仍須到官非但無益反累該氏子蒙竊賊之名務求伸雪云云太守問列名公禀者尚有胡阿南戴氏今何在耶譚囑胡阿南到堂太守問胡曰爾與譚漢生聯名公禀自應詳悉情形答稱該氏因兒子　人誣竊自尋短見我等心實不忍僉願赔洋再遞公禀太守又問張田福曰爾被母毆打後　母曾否吞烟答稱我被拖去時我母到來問我曾否行竊我以並不犯竊對母未打我母亦未嘗吞烟又問爾被包探毆打否答稱但被拖扭並未毆打太守問譚漢生曰張田福自己供明未被母打亦未被包探毆辱其母亦未吞烟爾何以貿然遞禀答稱所聞如是未及詳察太守又問胡阿南曰爾知譚漢生所禀細情乎答　不知其細然彼此皆是好意太守謂具禀係譚漢生一人主見胡阿南不間實在含糊列名己可概見包探又稱小的並未毆打張田福茶館中衆目共見實因譚漢生囑小的免將張田福解案小的不能　伊挾怨妄控至顔二寶己由襪店主具洋十元保出太守諭譚漢生曰爾疑紀顧氏窮苦不應有洋難道窮苦之人終不能積蓄錢洋乎若疑銀洋不應放在木屑袋内此係紀顧氏恐丈夫取用故遁而爲此張田福分洋與顔二寶盖疑顔己瞥見顔二寶之暫　係由襪店具保爾等祗知張王氏以子被人誣竊圖尋短見獨不思紀顧氏失洋亦欲輕身乎爾等所禀殊屬冒昧姑念皆是好意不予深究且問現在情願賠洋乎答稱若不以張田福爲賊情願賠洋太守謂張田福年尚幼稚並未供認行竊爾等旣願代爲賠洋本分府亦不斷定其爲賊旋飭紀顧氏領洋諭張田福此後務宜勉爲良善如有犯竊情事定當加等治罪今姑同顔二寶一併開釋 
[縣案彚録]  
　　上月二十七日報登法界讞員葛同轉奉道憲查辦誠齊善局一案當飭包探將蒙師高蘭益管門人蔣維新廚司史金士等三人拘案訊供送縣陸邑尊諭飭看管在案前日晚堂由帮審委員宋二尹提高研詰問何處人可曾入學在局訓讀由何人所薦局董何人設立善局舉辦何事一切經費從何得來答稱寶山人尚未入學前在西門外訓蒙今年四月間有友人王少雲荐我到局董事係陸鏞號少朋蔣漢號柏蘭尚有葛家泰號步雲於去年冬聞往江西司事朱雲亭業己停歇局中每年夏間施醫藥冬間施衣米一切費用由董事籌畫並不在外收捐今年十月起巳發棉衣三百餘件米票四百餘張二尹問曰陸將住在何處答稱陸住虹口現往蘇州蔣現往嘉定二尹命提蔣維新至案供稱蘇州人前在嘉定爲布莊生意今夏四月間有親戚陳大叔在誠濟局管門伊因年漢有病荐小的充當是役伊回嘉興原籍現聞己病故小的進局後月得工錢一千四百文局中之事均由董事經手我等皆不知悉二尹又提史金士研詰供稱甯波人前爲油酒生意今年八月間經米店夥陸姓薦小的至誠濟局爲廚司每月工錢一千五百文餘不知情二尹問高等曰爾等可邀陸來案否答稱可二尹判將高蔣史三人仍交原差看管候陸等到案再核○江都縣馬快張洪卽張五權子誘拐店胡氏張陳氏趙小狗等來申與陳廣勳蔡金滿陳寶志等串通欲將婦女價賣旋被法包探拿獲解由公堂轉送到縣陸邑尊訊供之下判將店胡氏等交官媒張洪等收所候訊此皆詳列前報者也前日縣捕在蘇州拿獲誘拐店胡氏之姚和當卽押解到縣晚堂宋二尹提訊姚供稱揚州人年五十六歳家有八十歳之老母並五十歳之妻八歳之子小的向爲小本生意後在原籍充當東關地保約有四年現因年老退卯並未作過歹事實被誣指求請明察二尹命提店胡氏至案問在揚州拐爾者是否此人答稱拐我之人年約四十左右面長無鬚二尹研詰至再姚堅不肯認判令收所候訊○公大錢庄等控同昌利號主羅初屏羅卓東倒欠銀兩由陸邑尊一再訊供監追在案前日晚堂又經陸邑尊提訊公大等投案供稱除收到該號股東銀三萬餘兩外現由羅等付銀三千五百兩爲此來案求請銷案邑尊俯如所請飭提兩羅至案略詰之下着卽開鐐交保所有呈案帳簿廿六本並大帽二頂一併給還羅叩謝而退 
[英界公堂瑣案]  
　　包探張松樵稱馬梅生行竊沈阿全船上風帆當獲人贓送案沈阿全稱失竊風帆己由包探拿獲人贓今請給領馬梅生供認初次犯竊務求施恩蔡太守判馬梅生管抑二十一天贓交沈領○嚴阿根稱來滬賣布有錢九百二十文放在包袱内行路時突被人攫取大聲呼喊由捕阻獲人贓朱金海供本邑人爲竹器店夥在路行走見此人包袱墜下代爲拾取蔡太守問巡捕當時如何拿獲該捕稱嚴之 
 
 

Page 4

 
 
民袱陞下朱金海希圖拾取太守判朱金海枷號半月包袱給嚴領去○華捕稱施桂生犯竊獲案管押期滿開釋出外昨夜見伊在小弄中圖竊遂又拘案施　生供因無寓資在小弄内權宿不敢犯竊蔡太守問其年歳籍貫答稱浦東人今年十七歳家有父親不知我流落在此太守面爾父肯收爾否答稱諒肯收留太守飭將施桂生暫押飭差傳其父到案領回管東○副捕頭稱有小孩流落虹口地方送請安揷小孩居三子供鎭江人年十五歳父母早喪並無親屬由隣人薦在西門内馮姓所開鞋底作習業未滿一年被師痛打奔逃出外己有半年蔡太守問在外半年如何餬口答稱注乞度日太守問爾在外師不知乎答稱出外迄今從未遇見師父又間旣爲乞丐當知飢寒之苦送回爾師收領如何哭稱不願再到師處恐遭打死又問習業苦乞丐樂乎答稱原知習業樂乞丐苦惟師父太凶不願再去太守飭值日將居三子看管日給三餐再行安置 
[法界公堂瑣案]  
　　包探王榮培將虧欠董翰生銀八百兩之兪星鶴送案宋二尹詰兪曰爾欠董銀兩爲何延約不還供稱此欠並非正經欵項緣董常邀牌九司務誘我賭博一時失於檢察致受其愚二尹以原告並未投案質訊着將兪交保自行理處○通事稱法工部局西董前日騎馬在租界中行走有甯波孩子吳阿發從小弄中驀然跑出致馬受驚跳躍不止西董幾乎墜下掙扎旣定策馬追孩見孩逃入茶寮中西董卽下馬追入將孩拖出送捕解案茶寮中帶碎碗盞己由西董賠洋兩元了事二尹謂此種小孩鹵莽生事如不稍子懲儆將來膽量愈大必至無惡不作判將吳阿發枷號一禮拜以儆效尤○包探王榮培禀方李氏失竊尚未查到竊賊昨經該氏將丁　初之弟丁阿新送來今特解案方李氏投案聲稱小婦人本不欲將丁拘送因蔣王氏之夫倩人來言丁行竊物件後卽欲潛避他處若不將伊拘押此案便無查究二尹問相曰蔣王氏究竟與誰姘識供稱與江阿福姘識小的於十月間由甯波來申未詳伊等之事方李氏稱丁阿初等在我家賭博丁阿新亦在其内二尹問丁此書確否丁供該氏失物前指同居之江北婦人所竊惟江北婦人動身時所有衣籍物件均由方李氏檢交送下輪船方李氏稱首飾等物藏在箱中亦未可知據江阿福之妻弟云所竊衣服就近典押得洋三十七元二尹謂旣有此言着提江阿福到案再行核訊○徽州人方瑞田投案禀稱在洽下開設乾大茶葉店因有急需將本店期票洋三十五元向盤剥重利之孔炳生處折換現洋廿八元每月貼利七百文現己堀期無錢淸付向孔商酌暫緩歸還按月仍貼利錢詎有英包探夥徐阿寶串同葛晉卿沈蓮生等恃蠻硬索將我拘送捕房爲此報捕將三人拘案請究沈稱途中遇葛悮被摺入捕房徐供向孔借洋伊給我期票一紙囑我收取及持票前往方言略待片刻不料其遽爾鳴捕我受孔之愚求請恩釋二尹謂沈乃途中悮拘無干省釋徐阿寶有意硬索着與葛同押俟邀到孔炳生再行核辦○串竊安慶輪船水客洋箱之曾才吉劉州士蘇愼喜董才雲等五人昨又解案二尹謂曾爲首騙竊罪無可貸判責三晨板其餘三人各責一百板各枷一假月示衆○翟世昌控稱去年間向掮客董尚孝定辦驢馬紡紗機器言明共計價銀一千三百兩立有承攬付過銀一千一百餘兩及機器運到試紡綿紗實與承攬上所載式樣不符未能合用故擬退還機器求追銀兩並將試紡之綿紗呈請騐視董尚孝供驢馬運動機器確與生火者不同如不合用請令翟另租小屋數間我情願自備工食爲伊修理翟稱此副機器與承攬所載大不符合承攬上言明鐵椗四百隻每八點鐘可出綿紗二千四百兩現在每八點鐘祗出棉紗八百兩何能合用二尹命將董尚孝押候交保聽憑原中保秉公理處○朱虞臣投案缴到張春祺押櫃票銀一百兩二尹諭張明日至捕房具領 
[罰鍰助振]  
　　十二日本報列有信局無信一則兹經信業中人查知私拆信函之人以其有壞局規秉公核議令其罰洋三元交到本協賑所助充賑濟當卽掣付收修借業中之辦事一秉至公於此可見此後魚雁往來仍可常昭信義也 
[銘謝墓貺]  
　　敬啓者敝堂戒烟素著成效經費不足資助賴焉乃一木難支方思衆舉而百朋是錫不少同仁今蒙施少欽老善長封翁惠賜爲善最樂硃書横額一方高易公館陳詠南老善長助來有利銀行鈔票一紙計英洋五元又代募隱名氏助來英洋二元又代募祈後嗣免姻人送來英洋一元三馬路畫錦里信記土庄助英洋四元由王幼書兄送來常熟晋順豫號黄修吾大善士由永義昶信局寄助英洋兩元北京萬雲蓀部郎由全泰洽寄來漢玉三件好善如我嘉貺拜君欽佩之餘曷勝銘勒惟此紛投之珠玉諒邀大雅之見聞自此次所助貴物外尚有前次枷楠朝珠象皮虎骨阿膠等件倘蒙平價而沽亦屬仁人爲善而遠近之有烟　癖者迷津可　寶惠群北從教痼疾可除共拜仁人之賜己上洋英大馬路西同德堂戒烟局孫瑞鏡湖甫謹誌 
[來信摘録]  
　　逕啓者昨接京都梁家園圓通觀合賑局翁弢夫太史來函以所設之六圈趙村兩局現己改爲圖賑計戶授米共有一萬餘人又添設北村　家莊各一局照粥廠章程來者不柜每日就食者各四千餘人合四局計之所養在二萬人外擬放至明年四月撤廠惟災深地廣屆時尚不知能否截止另設當牛局一所經費不支焦憂無似所望南中諸大善士源源接濟不勝爲億萬災黎引領企禱並寄來附啓一紙敝館捧誦之下將伯呼誰徒深焦灼無己摘録來函冉爲乞命所望諸大善士慨囊連解拯彼哀鴻其功德又何可限量哉上海麥家圈仁濟醫館代收梁家園圓通觀合賑局粥廠賑捐施善昌葛繩孝黄錞謹啓　 
[照録合賑局附啓]  
　　再者大宛境内宫紳一律改辦圖賑按戶按人給米本廠所設趙村六圈兩局共認辦二十二村計大小一萬二千六十五口又在固安縣境之南三北村及良鄕縣境之鮑家莊各殷一廠逐日放米每日兩廠領米者各四千餘人通計所賑在二萬人以外又在趙村添設當牛局一所收當耕牛需　浩繁支恃不易除請撥當米及在京勸捐外承施少欽葛蕃甫黄春甫張炳華諸善士在滬代爲廣募購米運京務望仁人從速厚助俾資集腋如有慨捐鉅欵願邀奬叙者本廠收欵後卽隨時轉請大京兆照章奏請給奬捐欵仍由少翁蕃翁春翁彚收轉寄[  十一月初一日翁同龢惲彦彬李士瓚翁斌孫又啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十一月廿三日京報全録]  
　　宫門抄○諭旨二道録前○發抄硃批六道○大臣德　奏閱看駐防官兵秋操完竣摺○又奏委員查勘災區情形片○又　奏剿辦賊匪一律肅淸片○將軍裕奏奏本年秋季統巡協領與朝會哨事竣摺○大臣奎　等奏請賞撥銀兩摺○湘撫張奏率屬捐助直賑並先籌墊緣由片○十一月二十三日理藩院鑾儀衞光禄寺廂白旗值日無引見○睿王等搜檢覆命○漪貝勒謝署廂藍旗都統恩○大額駙續假五日○八額駙崇禮各續假十日○徐中堂志銳各請假十日○禮部奏派醇親王初祭大祭禮派出睿王鄭王○侍衞處奏派吉安所穿孝　派出海公克公承侯○召見軍機○發抄劉秉璋奏省標官兵合操情形奉硃批知道了欽此○又漢州牧楊鞏與涪州牧楊寶珩對調奉硃批吏部議奏欽此○又夔州府汪鑑調成都守奉硃批吏部議奏欽此○又梁山令張錫山呈請改教奉硃批着照所請吏部知道欽此○又資陽令施調賡開缺另補奉硃批吏部知道欽此○又道員沈熲煌試署期滿奉硃批吏部知道欽此○○奴才德福跪奏爲循例閱看駐防官兵秋操並各項鎗砲技藝完竣恭摺奏聞仰祈聖鑒事竊奴才仰蒙天恩補授熱河都統自到任後分日閱看官兵騎射鎗砲陣式準頭技藝各項操演尚能一律整齊聯絡官員中騎射嫻熟者計有八成之餘其間稍有生疎己由奴才勒限督飭勤加演練務使嫻熟前鋒馬甲等騎射熟習並演練子母炮位拾槍中牌有準者均足敷八成之數再應演練四行技藝雲梯攻城騙馬躀跤硬弓鵠射兵丁等皆能步伐便捷命中有準演練軍營官兵操演陣式馬上刀矛技藝三槍均屬嫻熟奴才擇其精熟之兵丁分别奬勵以資激勸其次稍有生疎者數名均己記過卽飭該管協領等官督飭演練務使一律嫻熟倘該官兵等於明春校閱時不見起色定行叅辦再練軍馬隊官兵額設二百五十餘員名應於常川教練以備防調捕拿賊匪均爲至要奴才隨時督飭演練務期精益求精兵歸實用餉不虚糜以仰副朝廷整飭操防之至意所有閱看熱河駐防官兵秋操完竣各緣由理合恭摺奏聞伏乞皇上聖鑒謹奏奉硃批知道了欽此○○德福片再本年五六月間霪雨連綿各處水災甚重己經前護理都統熱河道恩良將武列河旱河被冲情形恭摺具奏並聲明各處有無被水之處己飭承德府確查詳辦在案奴才到任德陸續據各府州縣詳報本年秋禾尚稱中稔統計收成約有七分餘惟沿河地畝冲尉太甚復批令赶緊確察呈報去後兹據熱河道恩良詳稱赤峯縣屬雖稍有被冲之處情形尚輕承德府　平縣二處沿河地畝被冲亦屬無多惟圍塲廳豐寗縣二處沿河地畝被冲情形頗重並有冲塌房屋之處幸未傷斃人口據稱被冲貧民己由該府廳縣自行設法捐廉賑撫不致流離失所惟所冲地畝錢糧攸關是否均成河灘下年能否墾復己由該道分别委員前往查亦統俟查勘明確再行分别辦理並據詳稱口外各州縣地面遼闊因俟勘明禀報到齊是以詳報稍遲等情詳請具奏前來奴才覆查無異理合先行附片奏聞伏乞聖鑒謹奏奉硃批知道了欽此○○德福片再奴才前據朝陽縣知縣李鴻猷禀稱本年八月十二日突有馬步賊匪四十餘名在該縣屬之按勒營子地方各持炮械將己獲賊犯趙保刦去該匪等現仍在彼盤踞勾匪肆擾勢甚兇悍禀請飭緝等情前來奴才當卽飛飭地方文武各官及練軍營汛各派兵役一體會同剿捕去後旋據署朝陽營守備于嗚謙禀報該守備於奉札後卽督帶弁兵會同各處兵役　往剿捕行至大壩梁下武廟地方正遇該匪等在彼滋擾因見官兵己到卽潜入廟内固守不出向外施放洋槍于鳴謙當卽督兵圍廟攻打賊匪勢甚兇悍鎗　齊施致將兵丁放傷二十餘名国官兵攻打緊急自度不支遂一擁闖出欲繞山逃竄經該守備率衆追擊當殺斃賊匪十數名餘匪卽逃竄建昌縣屬之奏家溝梁地方適該縣知縣章奏凱己先期探知預調練軍鄕社在該處堵截該匪等因無處奔逃匪放與兵勇拚死相攻致將社夫　國棟槍傷身死當經官兵並社首人等合力將賊首楊洛疙疸並餘匪殺斃十餘名生　賊匪　得才張發趙四等三名先後統計鎗斃並生擒賊匪三十餘名尚餘賊匪四五名均己逃奔奉省追獲無蹤當將所獲賊犯馬匹器械解交該縣審辦現在朝陽建昌二縣所屬地方一律肅淸等情禀報前來除由奴才咨會　盛京將軍轉飭察拿並批飭將所獲各犯於訊明後卽行就地正法以昭炯戒外察此股賊匪甫經起事卽被官兵僕滅辦理尚屬迅速所有出力官商員弁兵勇未便没其微勞應請暫由奴才衙門存記俟彚案具奏時再行分别請奬理合附片陳明伏乞聖鑒再奴才接據禀報後卽飛飭地方文武練軍營汎一體會同　捕惟朝陽縣距郡六百餘里未免多需時日是以奏報稍遲合併陳明謹奏奉硃批知道了欽此○○奴才裕禄濟禄跪奏爲本年秋季統巡協領與朝鮮會哨事竣恭摺奏祈聖鑒事竊查邊外游民佔墾地畝與朝鮮僅一江之隔當經奏明循照舊章按四李派員出邊統巡夏秋二季與朝鮮國地方官公同會哨稽查等因在案本年六月委派興京協領連壽作爲秋季統巡前往巡查並照章咨行盛京禮部先期知照朝鮮國王飭令該國地方官會哨去後兹據該員詳稱馳抵邊外巡查八月二十日與朝鮮宫全龍九公同會哨該使臣親遞邊境靜肅印結一紙由該協領呈遞前來除存查外奴才等復嚴飭冬季統巡之員認眞稽查以肅邊境所有秋季會哨緣由理合恭摺具奏伏乞皇上聖鑒謹奏奉硃批知道了欽此○○奴才宗室奎瑛意並志元跪奏爲本年雨水甚大各禮部工部恭備祀典牛羊欄座各項庫房被雨情形甚重廣恩庫無欵可籌仰懇天恩賞撥銀兩以濟要工恭摺具奏仰祈聖鑒事竊奴才等據禮部司員等禀稱恭查本年五六月間大雨滂沱連綿不息二十餘日之久所有各禮部恭備喂羊祭祀牲牢黑牛棚十八間羊棚二十間乳牛棚十二間草料房十三間看守牛隻配房五間磨料房四間均被雨坍塌遍漏情形甚重祭祀牲牢實難捿止署衙内龍亭庫九間演禮廳三間恭縉祝版房四間檔案房辦事科房八間兵役汛撥房十二間公堂穿堂十二間做供房五間衙署大門一座管門十座大半被雨坍塌　漏情形甚重圍營墻被水冲刷坍塌二十二叚共湊長一百七十餘丈又據工部司員等禀稱恭查收存淸明敷土應用踏跥房二十間恭製寶花房三間收存祭祀的料庫房三間陵寢值差房五間科房卷案房二間值班房二間營門一座均被雨多有坍塌遍漏閃裂情形所有物料實難收貯各等情禀請修理前來奴才等親往詳細查勘實係情形較重均與所報相符奴才等伏思前項工程俱係恭備祭祀典禮緊要處所若不亟爲修整恐與祀典有關倘再經大雨勢必坍塌益甚愈難修葺奴才等再四籌商務須赶緊興修以昭愼重惟現准戶部具奏因工作費繁請分别次第修理以節錢糧一摺奏奉諭旨允准等因欽此欽遵咨行前來奴才等伏思現在國家撙節經費之際自應欽遵辦理何敢再行瀆陳第查前項工程均係恭備祭祀典禮緊要處所非别項工程可比奴才等悉心酌核雖係工程緊要仍須撙節估計以節錢糧而重要工惟查刻下廣恩庫欵項支絀無可籌備奴才等再四思維惟有仰懇天恩俯念工程緊要請旨勅下直隸督臣轉飭藩司無論何欵迅卽籌撥銀二萬八千七百兩以便購備物料赶緊興修而重要工如蒙兪允由奴才等遴選妥員赴藩司請領解歸廣恩庫收存仍由奴才等交該管司員加意核實修理總期工堅料實欵無虚費所領銀兩俟工竣於年終歸入廣恩庫一併奏銷奴才等爲愼1重要工起見是否有當伏乞皇上聖鑒訓示遵行謹奏請旨奉硃批該部議奏欽此○○張煦片再本年順天直隸一帶水災甚重臣接據順天府尹直隸督臣電信均以飢民衆多籌辦賑恤需欵繁鉅囑爲多方設法以濟要需等因伏念畿輔重地徧處鴻嗷上勞宵吁憂勘頒發銀米賑濟臣等仰荷生成自應各盡心力勉効愚忱當與在省司道等籌計與藩司何樞臬司沈晋祥先行捐廉倡率各道府州縣亦均量力捐資一面勸諭地方紳富慷慨解囊輸助惟一時湊集成數不易而賑務待濟孔殷己兩次由善後局先行籌墊銀三萬兩各半分解順天府直隸總督衙門兌收俟各屬捐銀到齊歸還墊欵外如再集有成數續行撥解所有率屬捐廉助賑並先籌墊緣由理合附片具陳伏乞呈鑒謹奏奉硃批該衙門知道欽此 
 
 

Page 10

 
 
[光緒十六年十一月廿四日京報全録]  
　　宫門抄○諭旨一道録前○發抄硃批四道○粤西撫馬奏審明定擬摺○又奏請改奬片○又奏察看知縣片○又奏請議卹片○又奏謂議卹片○十一月二十四日吏部翰林院鑲紅旗值日無引見○莊王鍾公各假滿請安○遷公續假五日○松森續假十日○奕年請假十五日○祥霖續假十五日○吏部奏派管理八旗官學派出孫毓汶○召見軍機○發抄裕寛奏請將歸德河北二鎭營伍緩至來年查閱奉硃批着照所請該部知道欽此○又前署撫臣巡閱南洋等營情形分别舉劾奉硃批着照所請兵部知道欽此○又候補道陸襄鉞署河陜汝道奉硃批吏部知道欽此○譚鈞培奏審明建水令丁鳴勳疏防重囚施王春被却案審擬奉硃批刑部議奏欽此○○廣西巡撫臣馬丕璠跪　奏爲民婦謀毒親夫並誤毒天翁夫兄共斃一家三命審明照例辦理恭摺奏聞事竊據署博白縣知縣顧思仁詳稱民婦黄趙氏謀毒親夫黄如章身死並誤毒夫翁黄志庠夫兄黄如龍斃命一案臣以案情重大批飭提省審辦隨據將犯解省由臬司飭委桂林府確審因屍親黄如陵等中毒思病未能一同解訊犯供狡翻經該府禀司傕提該屍親到省飭發質訊兹據桂林府知府趙時熙會督讞局委員並原問官顧思仁審明議擬由署臬司蔡希邠勘轉前來臣卽提犯研鞫緑黄趙氏籍隸博白縣係己死黄如章之妻黄志庠係黄如章之父卽黄趙氏夫翁黄如龍係黄如章胞兄光緒十五年八月初十日黄志庠憑媒聘娶黄趙氏與黄如章爲妻黄志庠家道貧窮耕種度日黄趙氏素性懶惰不肯力作黄如章爲人强暴按日督令黄趙氏做工每因小事不合輒行打罵夫妻因此反目黄趙氏屢向母家哭訴均經其母趙羅氏勸慰送回是年九月間不記日期黄如章令黄趙氏上山砍柴黄趙氏不慣肩挑未肯前往黄如章斥罵推諉將其毆打十月初四日黄如章因黄趙氏洗衣不淨又向斥駡黄趙氏分辯黄如章揪住黄趙氏舉拳毆打黄趙氏掙脫跑避二十二日黄趙氏私用黄如章銅錢四百文黄如章查知令黄趙氏將錢交出黄趙氏答言錢己用去黄如章氣忿將黄趙氏撳按在地舉拳亂毆黄趙氏滚地哭喊黄如章順拾地上柴棍痛毆適黄如章長兄黄如陵走至喝阻黄如章怒氣未息聲稱明日如不將錢歸還仍要痛打經黄如陵將其拉勸走開自此黄如章厭惡其妻見面卽駡時常不給飯食並欲將妻休棄省得淘氣黄趙氏於十一月初二日逃回母家黄如章查知往尋其母趙羅氏砂閙趙羅氏將黄趙氏交黄如章帶回又被責打黄趙氏因黄如章平日相待刻薄屢被毆辱難以度日又恐其被休棄無臉見人忿恨交迫起意將黄如章謀死免受凌辱憶及上年未嫁時與同村老婦王氏赴山採取野菜夾草數根王氏看見告知是斷腸毒草誤吃卽死指令揀出丢棄認得此草能斷腸卽可採回下毒連日赴山工作留心尋覓十一日尋得斷腸草一撮帶回密藏遇便將黄如章毒死十二日早飯後黄志庠與其長子黄如陵次子黄如龍三子黄如瑛赴山砍柴因長媳龎氏次媳張氏先回母家探親黄志庠留内如章黄趙氏在家看門黄趙氏見家内無人正好下毒卽於下午時候煮熟飯菜並將斷腸毒草私用瓦罐熬成濃汁傾入菜鉢内拌匀乘黄志庠等未回黄如章獨在堂屋閒坐將飯菜送給黄如章先食黄趙氏恐其毒發敗露揑稱買物出外躱避黄如章正在取食詎黄志庠黄如陵黄如龍黄如瑛一同砍柴轉回正值肚飢同將飯菜食畢旋各毒發喊呌腹痛臥地股滚時有族隣黄十六黄十一聞喊走至查看料係中毒逐一用藥灌救黄如陵黄如瑛灌救得生黄如章黄志庠黄如龍灌救不效延至是夜三更先後殞命黄如陵黄如瑛憶及黄趙氏屢次被夫黄如章毆打是日飯菜係黄趙氏經手料係黄趙氏懷恨下毒央族鄰黄十六等將黄趙氏尋回盤出謀毒親夫悮毒夫翁夫兄斃命各情經縣訪聞差查黄如陵等將黄趙氏交差解案報經該縣騐訊通詳批飭提省審辦隨據將犯解省由臬司飭委桂林府確審犯供狡翻禀經臬司催提尸親到省飭發質訊兹據該府會督讞局委員並原問官將犯審擬由司詳解前來經臣提犯覆鞫據供前情不諱詰無起釁别情及知情同謀加功之人先因畏罪翻供並無别故再三究詰矢口不移案無遁飾查律載謀殺夫己殺者凌遲處死又謀殺人而悮殺旁人者以故殺論又毆夫之父己殺者凌遲處死又謀殺故殺一家非死罪三人者凌遲處死又例載兩犯凌遲重罪者處决時加割刀數又殺一家三命以上兇犯審明後依律定罪一面奏聞一面恭請　王命先行正法各等語此案黄趙氏因伊夫黄如章相待刻薄屢被毆辱轘敢挾恨逞兇謀毒親夫黄如章身死並誤毒夫翁黄志痒夫兄黄如龍斃命實屬蔑倫悖理兇慘己極自應按律定擬黄趙氏徐誤毒夫兄黄如陵黄如瑛未死輕罪不議外合依　殺夫己殺者凌遲處死律擬凌遲處死該犯婦又誤毒夫翁斃命夫兄黄如龍亦受毒身死係殺一家三命均律應凌遲應照例於處　時加割刀數仍照殺一家三命之例審明依律定罪一面奏聞行行正法臣於審明後卽恭請王命飭委署臬司蔡希邠署臣標中軍叅將雷慶雲將該犯婦黄趙氏押赴巿曹凌遲處死加割刀數以昭炯戒族鄰黄十六等灌救不及應毋庸議熬藥瓦罐據供丢棄請免查起該處所産斷腸毒草經縣飭役剷除淨盡以免後患而重民命各屍棺由縣飭屬領理無干省釋除全案供招咨部外謹將審明辦理緣由恭摺具奏伏乞皇上呈鑒勅部查照施行謹奏奉硃批刑部知道欽此○○馬丕瑶片再前護撫臣李秉衡奏各軍出　迭破堅巢在事出力人員奏請奬勵光緒十一年八月二十一日奉上諭升用知縣廣西補用府經歴縣丞李郁藩着以本班儘先補用欽此當經轉行釟遵去後兹據善後總局司道詳稱轉據李郁藩禀稱該員籍隸湖南前由監生在廣西黔捐局報捐州同銜以從九品指分廣西試用並免赴部騐看光緒元年六月到省四年六月丁憂回籍奉委管解滇捐及銅本各款銀兩赴雲南交收於巢辦蠻夷土教各匪案内奏保奉上諭廣西試用從九品李郁藩着免補本班以府經歴縣丞仍留原省儘先補用欽此旋經服滿起復回省候補於援巢邊匪案内奏保俟補缺後以知縣升用此次保奬官階係與雲同保案重複該員己補泗城府經歴俸滿撤回内地候升所得本班儘先補用擬請改奬等情前來臣覆核無異查該員李郁藩現係俸滿府經歴升用知縣合無仰懇天恩俯准改奬以知縣用出自鴻慈謹會同兩廣總督臣李瀚章附片具陳伏乞聖鑒訓示謹奏奉硃批吏部議奏欽此○○馬丕瑶片再部定章程教習呈請分發知縣試用二年期滿俟拔貢知縣補用兩班之後補用一人又准部咨無論何項出身凡係補缺應行具題旨試用期滿由該督撫詳加甄别具奏等因兹查教習分發廣西試用知縣孫棠業己試用二年期滿據藩臬兩司出具考語詳請留省補用等情前來臣詳加察看該員孫棠誠樸安靜辦事耐煩堪膺民社應請留於廣西俟有知縣缺出照例按班補用除該員履歴咨部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○馬丕瑶片再廣西自軍興以來陣亡團紳民練歴經前任撫臣隨時奏請懇恩賜卹在案惟隨時查明未及舉報者尚多兹據署思恩府知府黄鴻藻禀稱兹經查出陣亡被害紳耆練勇張日暉等四十二名死事堪憫未便聽其　湮彚報請卹前來臣覆核無異除縉具姓名人數事由淸單咨部外相應仰懇天恩飭部分别議卹以慰忠魂謹會同兩廣總督臣李瀚章附片具陳伏乞聖鑒訓示謹奏奉硃批着照所請該部知道欽此○○馬丕瑶片再臣接准督辦廣東欽廉防務雲南提督臣馮子材咨稱花翎儘先選用知府朱德怡前隨該提臣在廣西軍營迭平大股積匪著有勞績咸受暑濕患病值攻剿吃緊仍力疾從戎畫夜罔懈病益沉重於同治七年十月初八日在營積勞病故當咨前撫臣在案兹據該故員之子博白縣生員朱允俊具禀請卹前來相應咨請照軍營立功後積勞病故例奏請給卹等因到臣合無仰懇天恩俯准勅部將積勞病故選用知府朱德怡照軍營立功後病故例議卹出自鴻慈除將該故員履歴咨部查照外謹會同兩廣總督臣李瀚章附片具陳伏乞聖鑒訓示謹奏奉硃批該部議奏欽此 
 
 

Page 11

 
 
[光緒十六年十一月廿五日京報全録]  
　　宫門抄○分選單○發抄硃批五道○禮親王等奏充署章京摺○又奏充補章京片○粤西撫馬奏請補知府摺○江南織造文奏運解縀綢片○又奏派辦縀綢工竣解京交納摺○總兵徐等奏三省會哨日期巡查地方情形摺○將軍裕奏請免協領送部引見片○十一月二十五日戶部通通政司詹事府正藍旗值日無引見○那王恩全各假滿請安○孫毓汶謝管八旗官學恩○阿克東阿請假五日○克們泰續假十日○召見軍機○光緒十六年十一月分選單主事刑部浙江司錢溯耆江蘇優貢道河南河陜汝沈守廉浙江監○知州直隸晉州瑞徵廂黄學生知縣湖北石首劉邦道安徽監貴州靑溪饒榆齡湖南兩四川奉節孟瀅河南甲縣丞湖南長沙張汝超四川監典史江西南豐鍾道全湖南監浙江富陽張崇業陜西吏員○發抄魏光燾奏疏勒州客民馬少元鬥毆斃命案審擬奉硃批刑部議奏欽此○又涉車州被水被凍蠲緩撫恤奉硃批知道了欽此○又叅劾候補直牧姚文林等心地糊塗請革職奉硃批着照所請吏部知道欽此○志元奏開割火道完竣奉硃批知道了欽此○又修理衙署援照成案由廣恩庫地租内分作五年扣還奉硃批着照所請該部知道欽此○○車機大臣臣禮親王世鐸等謹奏查滿洲軍機章京理藩院題署主事豐陞額現在丁憂其軍機章京一缺應以記名挨次補用之理藩院員外郎承祐充署謹奏奉旨知道了欽此○○禮親王世鐸等片查軍機章京宗人府府丞錢應溥現在蒙恩補授禮部右侍郎所遺章京一缺應以額外行走之刑部候補主事李蔭鑾充補並添傳記名在前之吏部候補主事王嘉禾在額外行走謹奏奉旨知道了欽此○○廣西巡撫臣馬丕璠跪奏爲請補知府恭摺仰祈聖鑒事竊照潯州府知府王賡榮告假開缺叵藉修墓於光緒十六年六月二十四日奉一硃批應以奉硃批後第五日行文按廣西照限一百日减半計算應扣至光緒十六年八月十九日接到部文開缺應歸八月三十日截缺所遺員缺係内地腹俸選缺先經聲請扣留外補是月並無缺項相同毋庸掣簽應卽遴員請補查廣西選缺知府一項上次梧州府知府係第一次留補之缺今潯州府知府係第二次留補之缺該府地當水陸衝要政務殷繁非精幹有爲之員弗克勝任廣西並無記名分發正途出身之員例應於候補班前候補正班人員酌補臣督同藩臬兩司逐加遴選查有候補知府夏　頤年三十九歳係江西南昌府新建縣人由監生遵籌餉例於同治十二年在廣東黔捐局報捐主事雙月選用並捐免保舉光緒二年正月在湖南協黔捐局改捐同知不論雙單月分發省分試用光緒四年正月在廣東滇捐局捐指廣西試用四月初十日蒙欽派王大臣騐放覆奏堪以發往奉旨依議欽此二十日領照起程於九月三十日到省光緒五年正月委辦軍火局提調差六月二十一日聞訃丁母憂回籍旋准吏部咨以前由分發省分試用同知在貴州克復下江永從廳縣各城案内保奏光緒六年十一月十四日奉上諭夏敬頤着以本班歸候補班補用欽此又於剿辦全州等處匪徒案内保奏請俟補缺後以知府用經部議覆照准光緒年九月三十日奉旨依議欽此光緒七年九月服　回粤八年二月到省五月委辦交代局差九年三月委署鬱林直隸州知州四月十五日到任因援剽邊匪在事出力奏請俟歸知府班後加鹽運使銜經吏部覆奏夏敬頤係知府用補用同知補同知後應卽以知府在任候補其現官仍係實任同知應請改加四品銜光緒九年五月二十日奉旨依議欽此十年六月初三日交卸鬱林直隸州事八月回省十一年二月委帮辦善後局提調差並辦科務七月准補百色直隸廳同知隨卽遵照部章註册卽以光緒十一年七月初一日作爲候補知府到省日期十月奉飭赴本任十二月初二日接印視事復因援剿邊防後路案内在事出力保奬准吏部咨光緒十一年八月二十一日奉上諭夏敬頤着俟補知府後以道員用欽此光緒十四年經調任撫臣沈秉成以精明不刻民情愛戴此缺屏蔽南荒苗民最難安撫在任兩年諸臻安謐保奏奉上諭夏敬頤着傳旨嘉勉欽此十四年十一月初二日三年邊俸期滿照例開缺十五年七月初一日交卸白色直隸同知事旋卽回省委辦善後局兼洋務局提調差十六年三月經臣以和厚安詳實事求是前任百色直隸同知民情愛戴委辦善後各局務淸楚精審均極妥協保奏奉上諭夏敬頤着傳旨嘉勉欽此查該員謹密勤愼穩練安詳前補百色同知烟瘴邊要之缺在任三年有餘一切整頓撫綏措置咸宜曾署鬱林直隸州循聲卓著冶事有條足資表率前因剿辦全州等處匪徒案内出力保俟補缺後以知府用光緒十一年七月接准部覆淮補百色同知照章應以光緒十一年七月初一日作爲候補知府到省日期該員係曾任實缺同知邊俸期滿由勞績保舉以知府補用之員係屬應升之階照例毋庸熙别今補知府與例相符據藩司張聯桂署臬司蔡希邠會詳前來相應仰懇天恩俯准以候補知府夏敬頤補授潯州府知府俾收得人之效該員係軍務出身保舉以知府補用之員今請補缺毋庸核計叅罰如蒙兪允俟經手事竣照例給咨赴部引見合併陳明謹會同兩廣總督臣李瀚章恭摺具奏伏乞　皇上聖鑒勅部核覆施行謹奏奉硃批吏部議奏欽此○○文珮片再本年閏二月初三日接奉内務府文開預備長春宫塔盖彩棚彩台等項活計曁應備另項要差需用縀綢等項開單劄令赶辦解京計上用倭縀二十疋西番字縀五疋官用縀二百疋彩綢七百疋細布二千疋又循案奏派大　八絲縀二百疋五絲縀二百疋小卷八絲縀一百件五絲縀四百件又於閏二月二十七日奉文派辦金黄大蟒縀十六疋石靑寸蟒縀二十二丈四尺一寸均經奴才照章估計料工數目呈由戶部核覆前來旋咨准江寍藩司先後撥到銀欵現俱織辦齊全敬謹裝箱封固一併航海運京呈交除將用過料工銀兩另行具摺奏銷外理合附片陳明伏乞聖鑒謹奏奉硃批該衙門知道釟此○○江南織造奴才文珮跪奏爲内務府派辦庚寅大運綢縀等項工竣解京交納恭摺奏聞仰祈聖鑒事竊奴才接奉内務府來文派辦庚寅大運綢縀等欵當卽照案咨由江寧藩司陸續籌撥料工銀兩奴才一面購買絲斤摇紡練染發局織辦計廣儲司縀渾派辦各欵内酌辦得各色縀綢七百八十疋縀袍褂料五十件各色素紡絲杭綢湖縐彩綢共一千五百二十八疋大手帕一百五十個細布三千疋又茶庫各色紕纓一百斤白亮緯絲一千斤通草片五斤一律製辦齊全敬謹裝箱封固委派庫使廣慶領妥役於九月二十八日由寍起程照章　海解京以期迅速所有戶部年例派辦大運縀疋奉文未久當經加工織辦應俟工竣後隨時報解合將内務府大運縀綢解京交納緣由恭摺具奏伏乞皇上聖鑒謹奏奉硃批該衙門知道欽此○○記名提督直隸　名鎭總兵奴才徐道奎頌品頂戴記名提督調署河南河北鎭歸德鎭總兵奴才牛師韓頭品頂戴　名提督山東曹州鎭總兵奴才于連三跪奏爲三省會哨日期巡查地方情形恭摺仰祈聖鑒事竊照直隸大名鎭河南河北鎭山東曹州鎭總兵每年十月内各帶官兵在於直隸開州地面會哨一次歴經舉行在案本年屆當會哨之期奴才等約期前往選帶官兵分路行走各由連界處所周歴巡查於十月十一二等日馳抵開州晤面會哨署曹州府知府毓賢亦到開州會商緝捕奴才等經過地方留心察訪二麥播種百姓安堵現無匪徒滋擾爲害閭閻洵堪仰慰宸厪伏查直豫東三省地面節節毘連每交冬令宵小最易竊發必須三省聯爲一氣不分畛域認眞巡緝以免疏虞奴才等自當和衷共濟督飭營汛各帶兵四出梭巡設有匪縱無論在何省地面就近知會該管營縣合力兠拿務期有犯必獲盜賊斂跡斷不敢意存此疆彼界之分以冀仰副聖主除莠安良之至意謹將哨日期恭摺具奏奴才等拜摺後仍行帶兵分路巡查各回本任再上年會哨奉到批摺三件今就奏事之便照例恭繳伏乞皇上聖鑒謹奏奉硃批知道了欽此○裕禄等片再揀選恊辦内倉監督應行給咨送部引見光緒十七年協辦内倉監督現經奴才等擬派正白旗滿洲協領逹春接辦查協領揀送内倉監督因係一年之差並無擬陪人員如有經手未完事件均奏請免其送部引見歴蒙恩准在案該協領逹春現在派辦發審處承審旂民地方護送一切情重案件事務緊劇未便遽易生手合無仰懇天恩俯准免其送部引見俾　經理理合附片具陳伏乞聖鑒謹奏奉硃批着照所請兵部知道欽此 
 
 

Page 12

 
 
[光緒十六年十一月廿六日京報全録]  
　　宫門抄○教職單○發抄硃批五道○東撫張奏遵旨皆免雜糧徵稅摺○陜學政柯奏恭報歳科並試名府州一律完竣　○東撫張奏審明叩閽人犯按例定擬摺○又奏主事丁憂西籍片○湘撫張奏飭知府赴任並調署知縣片○十一月二十六日禮部宗人府欽天監廂藍旗值日無引見○高申克侯各假滿請安○希隆阿續假五日○宗人府奏改派致祭惠陵定陵行禮派出載瀾載瀛○史部奏派騐看月官派出祁世長景善徐　李文田白醒徐致祥明桂志銳方汝紹劉恩薄徐兆豐伊薩本恩　韞德何榮階孟繼壎○召見軍機○光緒十六年十一月分教職單正諭奉天義州李樹森天津江蘇興化周焯江寗山西汾陽寍遇康絳州浙江嘉興洪掉雲寍波江西義寍胡子　吉安湖北沔陽張瑞霖黄州湖南華容嚴家鬯長沙廣東歸善張其淦廣州洪舉山東齊東趙普三登州廪浙江桐鄕謝延泰紹興歳訓導奉天廣寍王晉恒定州山東臨　王爕合登州高密李鼎武定俱舉河南新蔡吕公信河南挨陜西定邊翁安吉西安甘肅金縣兆煛凉州浙江宣平徐鎭嘉興湖北建始陳子蓉黄州湖南安化汪昌楷岳州寍鄕陳興詩鳳四川閬中車登衢瀘州越雋楊有成邛州廣西容縣梁朝宗桂林俱舉福建大田鄭廷琛福州優廣東澄邁李揆文廣州歳復諭直隸靈壽陳天章深州山西榆社邢承福忻州河南涉縣徐鏻懷慶浙江靑田林長淸寍波廣東長甯藩佐樑廣州廣西懷甯李彥輔南寍昭平蔣名材桂林俱舉山西鳳白張德化潞安拔河南登封金世哲開封滎澤劉潤之彰德湯徐綱南陽福建泰甯王鳴鏘福州　南沅江許陳常衡州廣東陽春楊洄廣州靈山錢敦涵廣州俱廪浙江景甯李炳烺甯波副江西南豐郁子弼吉安副　復訓直隸定州陳文焯保定雄縣范春林定州河南鄢陵馬肄三河南浙江甯波宋元煦杭州俱廪安徽宿州姜繼襄安慶副山東掖縣申安仁濟南　福建崇安郭壎汀州泉州吳元福福州湖南沅陵柳正翰長沙俱　巴陵湯成航衡州優靖州黄亦香長沙廣東海陽吕鑑衡肇慶俱舉○發抄剛毅奏鎭江關一百二十結收支華洋稅數奉硃批該衙門知道單併發欽此○又分撥各漕未石河運奉硃批戶部知道欽此○又籌解順天等處濟賑銀兩奉硃批該衙門知道欽此○又己故沐陽令王廷置欠欵交　開復處分奉　硃批着照所請該部知道欽此○許振褘奏赴東勘視運河奉硃批該部知道欽此○○太子少保頭品頂戴山東　　撫臣張曜跪奏爲遵旨　免雜糧徵稅恭摺異陳仰祈聖鑒事竊臣承准軍機大臣字寄光緒十六年十月十五日奉上諭順天府奏請　免運京雜糧稅捐等語本年順屬被水小民餬口維艱現在將堀廚河糧價昻貴所有奉天直隸山東河南各處雜糧販運至京　途經過關卡應納稅捐准其一律暫免以廣招徠着裕禄李鴻葦張曜裕寛飭屬遵照辦理等　因欽此臣遵卽分行司道及東海關　督飛飭各關卡遇有販運雜糧赴京者一律免完稅厘以冀商販踴躍　恭摺其陳伏乞皇上聖腎謹奏奉硃批知道了欽此○○陜西學政臣柯逢時跪奏爲恭報歳紏試之漢中興安榆林延安四府商州綏德鄜州　　　律完竣仰祈聖鑒事竊臣於上年五月十七日曾將考過西安同州鳳翔乾州邠州五屬歳試專摺其奏奉硃批知道了欽此　於七月十四日進省録科　　　事本年正月初八日自三原起程按試漢中遞考興安商州四月十九日回署又於七月初一日按拭榆林遞考綏德延安鄜州九月十七日回署計四府三州照例歳抖並試均取士如額查陜西轄境四面環山北山爲鄜州延安　　人稀頗形樸僿又北爲綏行俞林生聚稍繁士　馴謹霽端旣少文藝亦斐然可觀南山爲漢中興女商州毘連川楚人物蕃昌興安文風甲于諸郡商州雖稱瘠土人知嗜學皆能恪守塲規惟漢中一府五方雜處士氣浮囂城固西鄕較爲整飭而重名跨　相習成風各屬皆然武童尤甚又州郡士子僻處山鄕相距　數百里披此多不相　禦保實難周知往往臨塲互相攻訐地方官無從質證槍冒因而滋多邊遠之區書吏不諳定例或勒索生童卷費應　　益　寥寥臣深悉其弊到任後咨商撫臣通飭所屬籌欵設立結局捐辦試卷每屆考武傳集公正紳土認識散結廪保書押卽爲備卷據各廳州縣先後禀報開辦咸以爲便而一切攻訐勒索之弊悉除仍嚴飭提調官及各學教官廪保認眞查察有犯必懲始終帖然無敢滋事至武童弓馬技藝則以興安之安康爲最漢中之南鄭城固寗羌次之榆林之葭州神木延安之定邊又次之臣於騎射台式者俱以弓力强弱嚴定去取發落文武生員朂以守法安分勉爲有用之材以冀仰副聖主教育生成之至意臣經過地方南山去秋雨水過多收成歉薄本年麥秋較稔民氣漸舒北山雨澤應時地方靜謐足慰宸厪所有歳科並試之府州一律完竣各情形謹繕　具奏尚有西安同州鳳翔乾州邠州五屬科試卽當陸續開考合併陳明伏乞皇上聖鑒謹奏奉硃批知道了欽此○○太子少保頭　頂戴山東巡撫臣張曜跪奏爲審明卽閽人犯按例定擬恭摺仰祈聖鑒事竊照莒州孀婦李王氏在道旁即　閽一案經刑部審明擬罪並因控關差役私押婦女搶掠財物情節較重奏請仍將李王氏解東訊辦等因於光緒十六年十八日奉旨依議欽此將犯咨解到東經臣欽遵行司委提人卷至省訊因該原告李王氏供詞狡執飭提要證鞠殿魁外出未到案難依限審結詳經咨部展限兹據署臬司王作孚提集人證審明擬議解勘前來臣親提研鞫緣李王氏籍隷莒州與王冠五等素識無嫌光緒十二年八月間李王氏以蠹黨舞弊等情二次京控袁振明等咨解回東提省訊明袁振明馬長淸並無夥謀賄串私押情事袁振明短欠李王氏京錢一百千文飭令如數繳案給領因李王氏普京續控照不應里杖八十律擬杖八十照律收贖飭州追銀册報取結詳經咨准部覆十二年二月初五日該前州周秉禮票差王冠五轉派散役楊中魁卽楊中奎將李王氏傳案追繳收贖銀兩李王氏延抗不繳周秉禮因李王氏家業小康恃婦健訟拖累平民罰令施給孤貧院京錢一百干文藉以儆戒管押官媒追繳二月十五日經李王氏姻戚張在田等將李王氏保回指錢嗣李王氏囑張在田代繳京錢六十千文周秉禮因錢不足數未准繳案令其自行放給李王氏心懷不甘因傳票上係王冠五之名疑爲王冠五從中播　挾怨嚇詐並圖准添砌私押毒刑搶奪財物又混詐贓數目牽列高中三作證晋京控經步軍統領衙門咨解回東行經前臬司福潤發府訊明將李王氏仍照不應重律擬杖八十收贖詳咨銷案李王氏結案回家因案未擬省審辦疑猶莫釋復查照歴次控詞牽列鞠殿魁等作證又圖准添砌瑣碎情節央不識姓名過路測字人作就呈詞普京在道旁叩閽欽奉諭旨交刑部訊擬奏明咨解回東行司委提人卷至省審擬解勘提審供悉前情不諱詰非有心誣告亦無起釁别故及扛利唆訟之人案無遞飾查例載雲聖駕出郊衝突儀仗妄行奏訴者杖一百發近邊充軍等語此案李王氏所控王冠五等私押索詐搶掠財物各節均訊係懷疑圖准添砌所致尚非憑　誣告按律罪止擬杖惟案經京控訊結輒復普京在道旁耶聞殊屬不法自應從重問擬李王氏應照刑部原擬合依聖駕出郊衝突儀仗妄行奏訴者杖一百發近邊充軍例擬杖一百發近邊充軍事犯到官在光緒十六年三月二十二日恩詔以前係衝突儀伏妄行奏訴在部議不准援减之列應不准援减係婦女仍照律收贖追銀王冠五楊中魁卽楊中奎等訊無私押索詐搶凉財物各情事應與被奉作證之鞠殿魁均母庸議案己訊明未到人證免提省累除將供册審限咨部外理合恭摺具陳伏乞皇上聖鑒訓示謹奏奉硃批刑部議奏欽此○○張曜片再臣據平原縣知縣禀報轉據赴部明　見之工部主事梁廷棟遺丁呈報該主事於十月十八日行抵平原縣途次接到家信知親父在廣西原籍病故該主事係屬親子應卽丁憂回籍禀報前來臣查主事梁廷棟經臣奏奉諭旨送部引見現旣丁憂回籍應俟服闋後再行送部徐咨部外理合附片具陳伏乞聖鑒謹奏奉硃批吏部知道欽此○○張煦片再選授寶慶府知府莊子視現己到省應卽飭赴新任以專責成桑植縣知縣宗丙壽病故所遺員缺應行揀員接署查有華容縣知縣龍起濤安詳謹飭辦事細心堪以調署應海臬　司會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此 
 
