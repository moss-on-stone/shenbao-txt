# 1908 - 142 - 4912689

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　四月二十九日召見軍機漙頲 
論說 
[就中國現勢論鐵道國有之不能實行（續）]  
　　統上四者觀之。鐵道國有之不能通行於中國。旣如鐵案之難移。而英國學派所主張之民有主義。尤足爲中國之比照。約言之。厥有數端。 
　　大抵官吏之誠實。不及國民。辦事之虚浮。爲其慣習。雖歐西各國。上下一體。國民對於官吏。有參與監督之權。然猶不能無弊。况中國官塲。鬼蜮之伎倆。鑽營之手叚。衣鉢相傳。牢不可破。每建一議。行一事。無非植黨營私鮮有實心任事。剥公帑以肥私囊。辜國恩而厚民怨。則何若聽人民好自爲之。猶得互相覺察。互相維繫也哉。至於商民用財之節省。治事之周密招待之親切。尤爲官吏所不及。故以鐵道歸民辦。所以省國家之任務者一。 
　　且也。鐵道爲國家要政。勢不可不全國遍設。然以今日國家多故之秋。欲全國輪路四達。財力必有所不逮。以歐洲公債發達。經濟活動各國。彼中學者。猶鰓鰓然過慮及此。顧獨於中國羅掘俱窮。債台高築之政府。偏欲以獨力收各省商辦之鐵道。倘非天雨金地出寳。安得此數千萬鉅資。爲之一網包。收哉財政學之公理。需資少者。宜歸官。需資鉅者宜歸商。蓋國家則獨力。難支商民則衆擎易舉故。以鐵道歸民辦。所以助社會經濟之發達者二。 
　　至鐵道爲全國經濟之樞紐交通之機關。尤有無上之權力。使以敷設管理。歸其權於政府。則政府之利益愈大。權力愈重。壓力必由此日增。國民必由此日困。美國各公司總長至有鐵道大王之稱以彼共和之國。民有之制。其流弊猶至於此。况以專制國家。野蠻政府。加以鐵道全權。將見暴戾恣睢。無所不極如水益深。如火益熱。凡物之不利於政府者。遏其流傳絶其運輸。俄國西伯利亞鐵道之禁例。其前事也。故以鐵道歸民有。所以減政府之勢力者三。 
　　總而論之。鐵道之當歸國有。與否。當以本國國勢爲衡。即各國現行制度亦尙無一定之標凖。大抵英美二國歸。民比吳二國歸官。法國則主義屢變。歷七十年而始歸國有。日本之商制。民辦念五年後。國家有權收回。然以國費支絀。迄今猶未實行。夫以日本尙未實行之制。而中國乃欲駕而上之。何其不度德不量力歟。抑思中國鐵道。民有者幾何。國有者幾何。非民有非國有。而爲外人所有者幾何。今不於外人所有之鐵道。設法收回。而惟於民有鐵道。處心積應。必欲攫而有之。無論借外欵。抵外債。奪諸國民之手。轉以奉之外人。就使力足以自任。而僅僅收回此少。數民有鐵道置外人所有最大多數之鐵道於不顧。亦非國有主義之本恉也。内外輕重之不知。緩急先後之不審。袞袞諸公。愚不可廖矣。以余所聞東清鐵道。已入於俄。南滿鐵道。已入於日。膠濟鐵道。已入於德。京漢鐵道。已入於比。其他正太鐵道。滇越鐵道。北海鐵道。皆法人所經營。滬寗鐵道。榆營鐵道。廣 
 
 
 

Page 4

 
 
九鐵道滬杭甬鐵道。皆英人所借抵。而津浦鐵道双爲英德共同之利益。就政治上言之。劃中國各省爲勢力範圍。則鐵道爲有形之瓜分線。就兵事上言之。聯各國軍港爲要塞大師團。則鐵道爲豫備作戰線。苟政府諸公而稍有脑筋。是宜驚心動魄。收合餘燼。藉商民之力。以維持殘局。恢復國權。何暇斷斷於國有民有之間。涎目前之利。而解團體之心。處已於蛤蚌。而處人以漁翁哉。是故救亡圖存。國有主義。非特勢難實行。并不宜一出諸口。吾願政府諸公之一省斯言也。 
專電 
[電一（雲南）]  
　　滇督錫良電奏孫逆敗後變計西竄已調周彪督帶軍隊馳往擇要防堵 
[電二（北京）]  
　　廷寄貴州龐撫黔滇接壤逆黨竄擾可慮應嚴加防備 
[電三（北京）]  
　　晉撫寳棻電告貽榖現患感冒暫緩起行 
[電四（厦門）]  
　　詔安匪亂自洪提督永安到後即盡數竄匿 
緊要新聞 
[湖南催遞國會請願書]  
　　湖南雷光宇等國會請願書擱置都察院已久故另舉蕭鶴祥等上京催遞已誌前報昨日蕭鶴祥親擕催禀赴都察院呈遞面晤京畿道某御史某己允轉達總憲請爲代奏茲將原呈錄後 
　　具呈湖南舉人蕭鶴祥等爲允奏未奏懇示理由事竊維朝廷自前年以來屢下預備立憲之詔全國人民皆應在預備立憲之中以期上下共盡其責加以臣民得許上書言事煌煌諭旨海内共知是以湖南紳民有呈請開國會之舉曾於今春派出捧呈委員雷光宇至京親詣鈞部呈請代奏蒙憲臺收受呈詞允許代奏捧呈委員雷光宇等當以允奏情形歸報湖南全體於是湖南全省紳民懽忻鼓舞以爲國會之開旦夕可期各省聞之亦爲欣尉祇因至今未奉開設國會之詔以爲湖南人民意思已中都院上達天聽不過朝廷方在躊躇審愼之中是以各省士民羣起而圖繼續要求以冀宸衷早斷國會即開現在廣東安徽河南江蘇直隸等省均已將派遣代表入京相繼請願乃因鈞院於湖南士民所上一呈迄今兩月餘尙在預備代奏之中并未實行出奏以都察院職掌而論本有據呈代奏之責湖南此舉又實爲奉旨預備立憲奉旨陳言之事即以個人名義具呈亦無可以擱置之理去年秋間舉人鶴祥亦曾以請開國會理由呈請代奏已蒙鈞院上達聖聽即此可見憲臺恪恭職守宣上德而達下情何况聯名具呈者多至數千代表一省此爲何等重大之事而謂憲臺於已許代奏之後復有不欲代奏之心斷無是理若謂憲臺不以所請爲然則可否應當斷自朝廷臣下何能斷以私意擅爲棄取都察院無中可留海内所曉以憲臺之明達容有不知故知湖南公呈所以至今擱置之理由决不因此惟是當預備立憲之諭旨煌煌在目尙未取消之時究竟以何理由致湖南公呈允奏未奏實非草野人民所能知曉舉人等本湖南人又在聯名具呈之列日望國會之開以救吾民四萬萬倒懸之厄因是對於此事重受湖南全體委托特此來京代表全省紳民躬叩鈞院敬爲訽問伏乞憲臺將湖南公呈允奏未奏之理由批示明白以便報告湖南全體紳民及各省之籌謀繼續上書人士使咸知憲意庶官民之意能通上下之情斯達實爲公便舉人等不勝屏營待命之至謹呈 
[中日滿洲問題彚誌]  
　　字林西報東京訪函云中日滿洲郵政問題將次定局關東漁業曁鴨綠森林兩問題業已議結郵件現已隨便輸送不必再俟締結附約也關東鹽業問題亦經和平了結日人所煮之鹽由中國專賣局收買南滿洲鐵路一帶礦產權利須待日後支路築成始能發達間島主權問題日人已在該處設立統監分署以與中國行政局抗稀目下尙未能明其主權爲誰屬惟由中日兩國互治而已又北京訪函云新法鐵路問題須日本駐京新使伊集院抵京後始能定議現仍由唐紹儀與日本代理公使阿部交涉至問島問題據東督徐世昌電稱因日本近在該處設立高麗統監分署由齋藤少佐管理故已派陳昭常觀察率領警兵一百五十名赴該處保護華民 
[海關春季入稅之经較]  
　　泰晤士報云海關造册處業將本年春季（西正月起至西三月止）各通商口岸入稅列表報告較去年春季又爲减少今並錄於左 
　　口岸本年春季稅課去年春季稅銀 
 
 

Page 5

 
 
安東六○○八兩五○大東　○○大　一五五四五九兩二六三○牛莊六八二四兩五一一○八七五兩七一一秦王　二八六九八兩二六二三○七二四兩七○八天津二七九六九八兩二五六五○○二六八兩二○六烟臺一一五八一一兩九七七一一八四八六兩四八膠州二二八九三五兩九九五二二六一四七兩九一五重慶一六五四○○兩四五六八六六二○兩九六七宜昌一一五○五兩六○三一七四六七兩二二一沙市一七八六兩八九五一六一○兩二三○長沙一四八二一兩三三三八○○六兩六七二岳州三五七六四兩九○四三八九八兩一二四漢口六七六七六五兩二九一五二五五四九兩九八三九江一二六四八四兩五七九一二六八七二兩二二四蕪湖二三四一六九兩八九六一二七一○五兩二四二南京六五五八九兩○九七六四八七一兩五四一鎭江二七三九二一兩七七一二八○七三三兩○八九上海二二○○三六二兩○七二二五四一八九○兩○五○蘇州一七二九五兩二七三一八八七七兩五六八杭州一二八四七四兩五九○一二九五九一兩○五三寗波一二五七四三兩四八九一一七四五九兩四七六温州八二一四兩九一二九七六一兩二四三福州一八四○五二兩六八九二一○一八○兩三八一厦門一九四四三一兩三○二二○七一四五兩八七九汕頭四○○九五二兩七一五三五七○九○兩九九七廣東七五一四七八兩四七六七八九一二九兩九二九九龍二六五九八兩四五六二七二六七兩九八五三水五○九○四兩五二三三八○四八兩二四二梧州一○九九二六兩○七八一○九○七○兩八○七南寗一一九七一兩六七九○ 
瓊州七一一七○兩七二四六四九一五兩一四三北海三一二九一兩六○七二六八一三兩九八二共關平銀六七四三一三七兩一六七共六七七八八八八兩八八一 
[江督蘇撫奏奬通州辦學士紳南京]  
　　江督端蘇撫陳昨日會銜具奏略云竊查江南各屬學堂以通州建立爲最早規則亦最完備良由在籍三品銜翰林院修撰張賽通才碩學提倡公益不遺餘力而師範學堂乃其興學入手之初基現在成材衆多師資不乏敎育普及之功實該員一手成立前經署江寗提學使陳伯陶親往調查所辦師範學校成績旣優捐欵尤鉅其餘捐欵各紳皆由該員所勸集詳經批令該司查明銜名捐數開單詳候核辦去後茲據該司詳據通州師範學校總理張謇函稱該員兄弟藉手實業助成敎育所捐師範學校洋銀六萬二千餘元中學校洋銀六千五百元高等小學洋銀二十元女子師範學校洋銀千元　不敢仰邀奬叙惟念通州各校固由各紳慷慨相助而成而在校敎授管理人員不無微勞足錄可否以該員所捐各欵應得奬叙移奬師範等校出力人員至陸培基等捐數均在一千兩以上應請照章給奬等語詳請奏奬前來臣伏查該員張謇熱心興學慨捐鉅欵實屬好義急公難能可貴所創師範各校成績優美皆由該員辛苦經營極力倡率而在校人員盡心敎誨其功　足與慷慨捐資者相匹此次請奬師务等校人員并所有捐欵各紳係爲鼓勵羣情捐興學務起見自應一併開列請奬其捐欵在一千兩以下者由臣曁寗學司分别酌給匾額所有應奬師範各校人員并捐欵各紳謹開繕清單恭呈御覽合無仰懇天恩俯准照獎以昭激勸 
[馮撫覆浙江旅滬學會電（爲師範坍屋事）]  
　　浙江旅滬學會宥悉師範坍屋傷人已飭司委員會紳學界公議聘請工師估勘修改費責陸紳賠償擬照南京師範成案辦理一再批示矣騤儉 
　　按南京昔年坍校係高等學校非師範也 
[西報譯要]  
[日本簡定華使]  
　　字林報載北京訪函云前日本駐天津總領事現充倫敦日本使署頭等書記官伊集院現據官報已簡定爲駐京公使（按此消息已早見各報）林使離京後由使署頭等書記官阿部暫行代理伊氏曾居天津六年北清官塲多有相契者 
[陸軍留學生畢業]  
　　又二十八日東京電云今日陸軍中學校行畢業禮中國學生得畢業文憑者有七十四人之多 
[森林條約發布日期]  
　　又電云鴨綠江森林條約定於明日發布内於浙江鐵路在渾河採辦枕木之事並不禁阻 
[請禁鴉片入口]  
　　泰晤士報二十八日紐約電云檀香山中國禁烟會禀求美國國會禁止鴉片運入檀香山 
[俄國批准黑龍江鐵路議案]  
　　文匯報載二十八日柏林電云俄國樞密院議員已將黑龍江鐵路議案批准 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
政界 
[詳請正法積匪南京]  
　　碭山縣秦令献祥豐縣王令之全會禀督撫憲文云竊知縣献祥奉本道札委會審豐縣拿獲積匪楊如李明升訊認各案如果供情相符即行照章禀辦等因遵即束裝就道於十三日行抵豐縣隨即會同知縣之全檢齊各卷逐細披閱一面監提楊如李明升到案隔别研訊僉據歷歷供認搶刧各案並在李寨毛樓地方先後拒敵捕役官軍不諱當飭還禁伏查該積匪楊如李明升爲匪多年犯案纍纍迨至捕役官軍撞遇圍捕猶復恃衆抗拒致釀多命實屬跡近十匪罪不容誅旣經會審明確自應援照嚴辦土匪章程即予就地正法以昭炯戒其各案逸犯已由知縣之全比捕會營懸賞購線嚴緝並移鄰封營縣及各防軍一體協拿務獲究辦（口） 
[寗藩呈請開缺紀聞南京]  
　　江寗縣司繼方伯因現在官塲實行禁煙甚爲嚴厲决計呈請開缺已由江督代奏如能允准則署理寗藩之缺非學使陳子勵即鹽道榮心莊也（小） 
[咨查粤省文職各缺情情廣東]  
　　粤省各文職衙門經岑前督清查提取各項入息酌給辦公費已實行開單列報在案近日度支部因擬匀配各外官缺份酌加廉薪及辦公經費俾歸劃一昨又咨行到粤請將全省文職各缺大小肥瘠情形及原有入息若干已酌給辦公費者若干按照調查歸併財政統計詳細報部聞督院已分飭司局遵照辦理（爲） 
交涉 
[林使注意中日交涉]  
　　字林報載東京訪函云日本駐華公使林權助赴東京時道過長崎有往謁者謂中政府困於經濟無力自營鐵路故有投資代造者頗有樂許日本所以不能輸入外債於中國者因不能有所犧牲耳今年回國之留學日本學生多經政府擢用惟日本尤當愼加敎育中日鴨綠江森林條約細欵議定尙需時日中政府似未必能經營此大業也哈爾濱稅關問題一時尙難議結此事不能獨責俄國之延宕蓋日本滿洲各問题亦與此有株連故也中政府宜於此時徙民入滿則日後始能賴以振興辰丸之案中日官員目下尙在交涉英商貨物之損失不難要求賠償日本對於此事可稱魯莾總之魯莾兩字幾爲日本各團體之通病矣 
[漢口各領要求嚴懲股員漢口]  
　　漢口貨攤閙事波及洋商業經議賠了事已誌前報茲又聞日領及各國領事均向陳筱帥要索嚴懲禍首之外須將巡警清道股員金開山從重懲辦馮巡道亦以此次之夑多由於金都司激成爰派幹探多人將金拿獲暫交漢口都司馬鴻卿叅戎看管聽候懲辦（洪） 
[鄂督駁復長沙建築煤油棧湖北]  
　　鄂督陳筱帥照覆駐漢美國潘領事略謂四月二十一日接准貴護總領事照會内開本國美孚煤油公司擬於長沙通商口岸擇一相宜處所建設油池棧以便貿易照會長沙關朱道在案旋准覆稱以煤油池流毒最大爲禍最烈曾經紳商公議永禁建築前於痞徒盜賣糾葛地畝案内早經詳晣聲明至於建築油棧一節即有不虞爲害亦同斷非該地居民所願勉强壓制恐起爭端礙難照允嗣貴護總領事確知長沙去歲煤油華商各店儲積甚鉅而地方毫無異議疑係該關道藉詞搪抵並非實情照請札飭該關道允准等因到本部堂准此查煤油性最毒烈危險之處防不勝防至華商儲積分存各店與聚集一桡判然有别該關道係爲保衛地方思患預防起見並非阻撓美孚售賣煤油本部堂蒞任伊始武昌距長沙較遠地勢輿情亦難揣測茲准前因相應咨商湖南撫部院轉飭長沙關道查察情形禀候核辦除咨湖南撫部院外希貴護總領事查照（也） 
 
 

Page 11

 
 
軍界 
[陸軍秋操計畫]  
　　字林報載北京訪函云政府近派陸軍部侍郎蔭昌偕直督楊制軍查閱北洋第四鎭軍隊大約月餘始可竣事本年江蘇江西安徽湖北四省陸軍大操擬於九月中旬在江蘇安徽邊境舉行其費由四省攤派此次大操爲節省經費計外人槪不招待如欲赴觀者須商准中國官員且須自備費用 
[飛划統領整頓營制蘇州]  
　　飛划營統領陳得龍以所部勇丁任意游行難免肇　特擬定約束辦法嗣後各勇丁有事出營須向本管上官請假併須預定鐘點不得多逾一刻每槍船一艘祇准一人請假每砲船一艘祇准二人請假並添製腰牌若干槍船發給　面砲船發給二面俾請假人懸於腰際以資辨别又飭令巡緝隊以二人爲一排分段巡緝輪流更調如甲排於上午在某處巡緝下午易以乙排准甲排休息至晚再行出巡併飭該隊官每日列表二分（如某勇巡緝某處探得某事等事）一呈清鄉局一呈統領每至月抄彚齊呈候備案業已禀奉瑞督辦批准札飭該營隊遵照辦理（必） 
[詳報改定全省提鎭各缺廣東]  
　　廣東所有提鎭各缺率皆沿用舊制名目雖各道府廳州已經由岑前督改隸各屬而各鎭缺則仍用舊名　嘗更改計各提鎭共八缺一廣東水陸提督二南韶鎭總兵三北海鎭總兵四碣右鎭總兵五潮州鎭總兵六南澳鎭總兵七高廉鎭總兵八雷瓊鎭總兵茲悉粤督因粤省文武官制迭有更改而水陸提督又已分爲兩缺宜將各鎭缺一律改照統屬統制名目以重責成而一權限即定爲廣東陸路提督廣東水師提督南韶連鎭總兵潮州鎭總兵北海鎭總兵（兼管廉欽兩屬水陸巡防事務）碣石鎭總兵（兼管東江水師事務）南澳鎭總兵專管南澳水師事務高雷陽鎭總兵（兼管高雷陽三屬水陸巡防事務）瓊崖鎭總兵（專管瓊邊水師事務）除水陸提缺已經簡放蕯秦兩提補授外成聚仍補北海鎭潘灼文仍補碣石鎭李進仍補南澳鎭黃培松則改補高雷鎭其餕南韶暫由胡令宣署理潮州暫由黃金福署理瓊崖暫仍由成聚署理北海仍由莫善積署理刻已開列詳單一律咨報陸軍部矣（若） 
[咨請籌欵赶練新軍廣東]  
　　粤督張安帥接陸軍部咨文略謂應練全國三十六鎭新軍曾已再三籌酌寛定年限咨請各省按期編足實屬無可再緩誠恐各省有因欵項難籌之故致各新軍不能如期編練全額用特再行分咨來粤以粤省向稱饒富僅練二鎭新軍實係極從少數區區餉額諒亦不難設籌無論如何情形務請將應練新軍按期編足即在年内外編足一鎭新軍所餘一鎭即接續　徵編練萬不可再涉遲延致防備久形空虚其該省有應裁應併之營隊以及如何籌提節省各經費准由各處議定隨時裁提咨明按照辦理云（爲） 
[新署提督赴任有期鎭江]  
　　新署江北提督徐固卿軍門刻已將第九鎭統制差使　卸清楚定於出月初二日由寗起程赴清江履新（金） 
學務 
[林學司批斥禀請停辦師範學堂江西]  
　　江西附生胡秉中禀請停辦師範學堂奉林提學司批云查本省開辦師範學堂簡易科各生畢業後分别委派以程度太淺不敷中高各學堂敎授乃將簡易停止改辦完全漸臻深造此亦循序漸進之辦法乃閱該生所禀情形輒若師範諸生不能盡膺敎員即爲虚耗經費率請停罷前來殊不知簡易畢業近已師多於弟實有派不勝派之勢且各屬學堂先聘各員其有敎授合法者亦未便拔幟易幟致於敎科轉多紛歧之擾果如該生所禀是必師範諸生盡人皆派敎員而後可同時并派敎員而後可試問盡人皆派彼畢業諸生品行有殊程度不齊能使之均堪勝任乎同時并派則全省學堂能適有此多數敎員之缺額乎萬一全省學堂之敎員只有一千缺額而畢業者乃逾此一千之數此逾數之人又皆如該生之識見之議論不益觖望而議立法之未善乎試令該生處此何以遣之且師範學堂學生槪不納費全用公家帑項飲食而敎誨之以養成該生之資格奬勵出身又復優異故畢業定章必盡義務義務云者乃無薪脩之謂而仍酌予薪脩者亦體恤寒畯之深意出之逾格者也固非立義務之名預爲薪脩这地亦豈能因薪脩之故競爭義務之名就令諸生熱心自効不給一薪而畢業之後坐侍委充且欲其盡人皆派同時皆派也勿論勢有不給恐亦非畢業効力之本義矣該附生不諳朝廷定章不識學務大體不諒當事苦心率逞已私逕稱耗費輕議停辦妄肆譏評而且以一人具禀獨出一見冀附諸上條陳謀公益之末不思事不干已則有越職言事之嫌妄議欽章則有位卑言高之罪保非受人指使爲畢業諸生要挾委派致爲激烈之詞然而鄉校議毁雖無病於執事莠言亂政宜重防夫履霜學界所關士心斯係用特嚴行申飭以戢浮囂（工） 
[師範俊級生業已開課浙江]  
　　兩級師範學校自十五開校本定　　本月十七日上課嗣因二門坍塌傷人遂爾停緩現因坍屋一節已經議有頭緒初級生業經二十二日上課優級共取定額二百名現到者約有一百四十餘人監督王孚川君特商之敎務長經子元君分爲三班亦於昨日開課（有） 
[調查郡城各學校成績松江]  
　　四月二十七日視學員報告松郡各校優劣云府中學堂規則完密敎授精詳學生程度甚高卒業有餘校長亦極熱心師範學堂管理敎授各具熱心附屬小學校敎授勤懇學生國文無字模糊足爲蒙學之冠華婁高等小學堂地理唱歌兩科均好懷新高等小學堂管理敎法甚周到城西高等小學堂國文成蹟甚好經學生敎員甚懇摯振德小學管理好講解明初等中之難得者讀經不若改爲論語存眞小學惟講解未能一例明白宜改良兩崇初等小學潘敎員甚好算學宜先講算理振秀小學國文改筆甚好學生講解亦不差惟讀法宜改良學生宜擴充東區第一小學尙宜研究管理法西外一區第三初等學生講解不差管理合法第二初等規則甚好講解亦明白二區公立學堂此校初立程度雖淺講解甚明算學敎習尤合法第一初等小學敎員敎授合法解亦明白其餘 
 
 

Page 12

 
 
如尊育農工商同志公興或主改良或主停辦至各女學校如清華女學敎員極有精刘游戲體操及算學敎授均合法開明女學默書圖畫均整齊景賢女學國文課本程度甚高松筠女學國文成蹟甚好松秀尙整齊四德規則整齊算學問數太大宜改良蒙養院形式極合人數宜擴充聶氏注重國文成蹟尙好求是敎授合法人數太少並自述意五則一温課六點鐘敎授三十點鐘惟需切實敎授二上課宜八點鐘惟冬天可九鐘上課三敎授宜一例振作精神如有一校腐敗即於學堂大有阻力四敎課書宜求一例如農工商宜改良之處珠算宜先注重乘法國文宜先注重信札並宜添簿札一科習字宜注重筆法五女學堂宜注重勤儉樸實尤宜注重縫級（公） 
實業 
[贛屬茶市情形江西]  
　　贛屬茶葉義寗州爲最廣信河口次之今春義寗茶市頗旺惟廣信河口今年出茶甚少鉛山縣等處雖有茶可辦然價值貴昂每百斤須加十元以上時有鄉人以别種樹葉攙和冒充經茶莊　出即將僞茶數十斤當衆火焚杜絶效尤保全茶利（貢） 
[商設樟脑廠之墮落南昌]  
　　贛省屬熬煎樟脑官廠商廠多至十餘起以致無利可圖上月永豐縣商設公司虧欠頗巨已奉官廠飭暫停熬本月吉水縣商設福利公司雖在農工商礦局報效洋一百二十五元批准立案亦奉官廠飭停昨已註銷立案不再開設（目） 
雜記 
[兵警衝突案將次完結鎭江]  
　　鎭江兵警交鬨一案迭紀前報茲悉江督端午帥已將在塲滋事徵兵巡士等提省訊辦擬將案内徵兵吳鴻奎祝廷華等八名分别永禁或丨年或五年或三年不等至釁端開自警察亦應酌减一等將不明權限妄拘徵兵之巡長巡士予以斥革及錮禁之罪名娼寮毆辱徵兵致釀重案飭歸丹徒縣提案枷責示衆驅逐出境（大） 
[懷遠縣監禁拐匪安慶]  
　　懷遠縣令因匪徒常桂馨等拐販人口被控纍纍禀請嚴行監禁奉皖撫批示云拐販人口最爲法律所不容而此風莫甚於皖北該令疊次示禁冀挽頽風洵堪嘉尙此次拿獲之常桂馨王安龍旣經訊　確供案具種種是其惡蹟昭著已無疑議所請將該二犯各監禁二十年應即照准（美） 
[盜產分别充公嘉興]  
　　嘉屬桐鄉靑鎭東鄉地方月初由營拿獲積年巨盜曹福珍等數名曹係江北人處鄉已外置有房屋田地破獲後即由該鎭紳士具禀桐邑尊請以房屋移充烏靑鎭商會以田地七十餘畝充該鎭高等小學堂經費（來） 
[委解英德洋欵武昌]  
　　湖北應解英德洋欵本息奏准由鹽斤加價項下指撥銀六萬兩每年分四次籌解茲舉夏季應解銀一萬五千兩經鹽道黃叔庸觀察札派候補知縣章慶柏管解往滬交上海道轉匯 
[准給巡警道公署租銀武昌]  
　　湖北巡警道署因無相當衙門改建至今仍租西廠口民房暫作公署日昨日馮觀察具禀督院援武昌同知租屋辦公由官家年給租金之例請酌給津貼若干當奉陳小帥批准給租洋一百元由善後局按月支發（日） 
[寗藩嚴懲書役南京]  
　　藩署書吏中有郭二太爺者於二月間有揚州鹽運司解來鹽課一欵數約二萬餘金郭接收後並不上兌私存某錢店以六釐生息藩憲以此款未見解到備文向運署移催旋據復文謂此欵已於某月每日解寗繼方伯立時查究始悉爲郭私匿因卽大怒當飭送縣審訊經江寗縣龍令嚴究又得該書吏舞弊數事禀復藩憲遂於昨日午後由藩憲親自提審如何掛理現尙未定（小） 
[蕩婦含羞自盡松江]  
　　松江西門外倉西汎把總沈吉祥娶妻厲氏固宦家女詎沈所姘之蕩婦王張氏著名長舌專事搬唆沈遂將妻厲氏晨夕毒加鞭撻體無完膚近更錮閉樓上减給飲食奄奄垂斃貼鄰爲中叅府署李參戎微聞其事派人根查鄰右亦咸抱不平衆口交責該蕩婦不堪羞忿遂於二十四清晨仰藥自盡（公） 
[飛娘傳]  
　　海芬曰。洛克雖助紂爲虐。夜半持刀欲剸殺福爾痕。然主使之者。康德也。洛克不過爲利欲所動。　然行此。則洛克無可殺之罪。且旣獄斃海芬。則是滅其堅執之口。不復能制康德之凶燄。即有獅子珊瑚。亦不能爲確鑿之馮證。惟此二物煌煌燿　目。實爲希世之寳。棄之可惜。若我收受其物。而不將洛克致斃。此種不義之寳物。得之本屬無傷。惟此人凶悍有餘。爪牙甚夥。必然與吾爲難。彼且百出其技以害我。則我防不及防。奈何梅爾曰。此何難之有。明日聲言洛克旣死。而陰遣之。爾友雪。蘭與爾友善。彼家勢富饒。居於法之路易街。倘得爾書。一洛克必能容納。洛克亦以謀事不成。見羞康德。又以欲酖毒之故深怨康德。而深感爾肉骨之恩。必能從爾之命令。若是則一舉而三差備。康德感爾鴆殺洛克之事。洛克感爾肉骨之恩。而爾亦得靜瑚獅子之利。萬一事或中變。則洛克尙在。而康德之罪亦無可逃遁。海芬聞言大善曰。汝余之靈魂也。是夕乃出洛克而告之。洛克深感海芬活命之恩不已。黎明即持　而行。（未完） 
遊戲文 
[時事連珠]  
　　臣聞宦海風潮。賭其彩數。官場情面。不盡糊塗。是以鳳山被參。得鐵良而益密鑼皷。貽殺拿問。因鹿紹而打穿沙鍋。 
　　臣聞能挨寳於大山。易求官缺。不得罪於巨室。可討人情。是以百折廻天。段芝貴望充翼長。一鍫成井。阮忠樞得保府丞。 
　　臣聞事有所忌。處處防維。心有所驚。時時畏避。是以陸寳忠諱疾。不敢到松筠之菴。汪大燮出差。不敢經淞滬之地。 
　　臣聞仕封封疆者必有一藝之精。持帥節者豈無一長可錄。是以賭來差缺。沈撫又麻雀之牌。做出神情。恩撫唱二簧之曲。 
　　臣聞賡同調者不可離居。有同癖者只宜相聚。是以貝子賭友。授蒙古之副都。師爺伶人入四川之督署。 
　　臣開天道惡盈。福兮禍伏。人心厭滿。樂極悲生。是以柴維桐官運方洪。升府班而職革慶親王壽辰正閙。遇回祿而心驚。 
　　臣聞蚶蜉之微。不足以撼大樹。螻蟻之穴。不足以潰提防。是以衆口爍金。楊士驤之祿位無恙萬目集矢。徐世昌之勢力如常。 
　　臣聞講多錯多。難行實事。話得做得。方算眞言。是以貴福大言。得志必封報館。侍郎失矢誓去官也吸洋烟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（念九）]  
[  西泠悟痴生譯]  
　　閱畢。福反覆籌思。若無勞脫與彼作敵。則彼黨手段之敏。機智之捷。倫敦實無其匹。而予亦幾爲其窘矣。但今日甫禮拜四。至禮拜期。尙隔二日。不知雷斯屈來如何。函中並未提出。然以勞之機警。想能兼顧無虞。方在對燈凝想。李思德等究臥不貼席。稍一轉側。覺室内大放光明。不勝駭愕。急共起立。見福面色蒼白。手持一紙片。於燈畔凝視。 
　　李曰噫君所持之纸片奚來。豈予等在夢中耶。福曰非夢也。君等視之。自知其來因矣。於是四人互相傳觀。警駭不已。方信福之疑僕。眼力實高出尋常人之外。惟春所云防犬二字。大約即嗅物噬人之犬。恐將出現矣。福曰誠然。予等攜帶之物甚多。此次返庽後。並未留意檢點。不知有無損失。因共入房察核。則有失去一履者。一衫者。一褲者。一巾者。不覺面面厮覷。果若木雞。福嗳聲曰。予於出外時。預囑君等。在庽相候。何期君等輕忽。盡室偕行。致令有隙可乘。予敢决所失諸物。即此僕爲之。然禍機已伏。切勿露張皇之態。蓋一張皇。其禍必速。惟予等五人。自此愼勿輕離。諒有此暗器防身。制惡犬尙不難也。 
　　衆皆唯唯。而心中感服不已。時已遥天放曉。玻璃窗外。射進朝暾。福曰予等今日。應注意之處甚多。可乘此時假寐片刻。以養精力。衆曰頃因種種駭怪。已將睡魔戰退。吾如神倦。不妨姑爲休息。予等則毋庸也。福曰旣如是。請將房門緊掩。君等或臥或否。任便可也。但無輕啓此扉。愼之愼之。 
　　報時鐘刚鳴七下。覺板扉外有人擊户之聲。花潑根於内問曰。爲誰。户外應曰。予某僕也。時已晏矣。客等可起用早餐矣。花曰予等無事。尙須靜臥一小時。户外又曰。予非敢相迫。因樓下有數客過訪。故來走報。花曰客爲誰。僕曰此則不知。但言伊數人由倫敦來。覩面自能相識。花知來因不善尙欲有所詰問。福暗挈其衣曰。敵至矣。喋喋奚爲。但須端整槍機。將門扉半啓。視其敢入與否。花遂謂僕曰。旣如此。汝其延客來。俄聞履聲槖槖。登樓者三客。各攜木棍。内有一客揚聲問曰。諸位中有密司忒歇克洛福爾摩斯否。予輩專誠奉謁。因浼其緝一要案也。 
本埠新聞 
要事 
[添闢城門之策劃]  
　　上海道批縣紳曹驤等禀云添闢四門雖經奏明有案然地方設官原爲體察情形興利除害非責以墨守成規可以畢厥事也查此案前於瑞升道任内據紳士王宗駿等以城垣阻礙商埠難興呈懇詳請合奏旋據該紳等一再禀阻創爲添闢城門之議查閱該紳等原呈圖說稱爲調停之策夫凡事有益則興無益則止事關行政安有所謂調停拆城之利所以便交通不拆城之利所以重防守孰去孰從理無中立今不拆城而議闢門抑知重闉旣隔交通之障礙仍屬未除何能返積重之勢以與租界爭衡而平時查禁奸宄多一門即須添一重之查詰萬一有事尤屬防不勝防揆之事實究何所取至議修築馬路通入城中微論不拆城而修路工事必多窒碍試思城内外馬路旣已一氣銜接則藩籬已撤與拆城相去又復幾何自避坦途别趨仄經利害所在豈未深籌且凡舉一事貴謀定後動拆城需欵雖鉅而城磚可移爲他用城基可修造市房尙屬有所取償若辦理得人或可餘出巨資用以興辦地方公益至添闢城門則但耗工役之資更無增進之欵而築路一端需費尤鉅欵從何出該紳等自應先具成算庶可徐觀厥成乃具奏幾及一年而籌欵一層尙未有切實正當辦法來禀云由該紳等籌塾欵項飭匠估工夫旣曰籌墊則尙無的欵可知乃遽急於興工倘一旦欵絀工廢何以善後此尤不得不先事計畫者也總之此舉旣鮮便民興商之效徒失設險守國之宜况經費久而未集即輿情不甚贊成之明徵本道身任地方熟權利害不敢立異亦不敢從同竊謂此事非重加要議不足以定趨向而决從違候照會上海全體紳商訂期特開會議詳確討論再行呈由本道核擬辦法詳請督撫憲示遵方能舉辦毋事亟亟爲也仰即遵照繳附呈圖說暫存 
[西捕與巡士衝突續誌]  
　　公共匯四捕房一百七十四號西捕與閘北四路二區巡士袁乙坤等衝突一案前日總辦汪觀察偕同道署繙譯陳君偵捕隊髭汪少尉總局繙譯葉君至匯四捕房與十九號秋副捕頭互辯良久觀察等旋又赴英領事署邀同英巴副領事乘坐馬車至虹口川虹浜錫金公所後面交界之處詳勘界址事後領袖領事即飭知工部局總董先將拘押捕房之巡士袁乙坤等釋回再行商辦昨巴君又照會汪觀察請於今晨飭袁乙坤等兩巡士齊赴會審公堂與西捕質明是非秉公定斷 
[美國擬設裁判所新律批准]  
　　文匯報載十九日華盛頓電云美國下議院已於今日將裁判委員所定上海殖民地美國裁判所之法律批准自維爾福抵美京後即催議此事並經兵部大臣塔虎脫遊華回國後極力贊助始得告成蓋以美國在華新立裁判所若無定律則易起悮會及紊亂之舉云 
 
 

Page 19

 
 
[犯人閙監]  
　　蘇省發回秋審命犯劉錦松曾向原差蔡金索詐洋二十元近由同去之命犯顧和尙訴知盜犯陸開錦向劉索出於二十三日在監設筵雇唱攤簧共用去洋十九元尙有一元被陳阿福借用前晚陸顧兩犯向陳追討陳不肯還陸即喚齊多人將毆陳打時有徐關勝等多犯出爲抵敵勢甚洶洶本縣李大令得報立即到監親自彈壓詎該犯等胆敢攔住監門不許入内直至二小時之久始將監門開放大令入内祇得婉言開導昨日午後大令提徐關勝等訊問徐供小的見陸開錦向陳索洋旋即兇毆小的勸解反被毆傷求鑒大令喝責籐條一千二百下裝入站籠安置頭門示衆劉錦松供此次解蘇秋審因前奉汪大人斷定蔡金還洋二十元今與顧和尙等同於十九日由蘇發回顧即訴知當大灶之陸開錦謂小的向原差拆梢得洋二十元務欲追出備筵請酒小的因陸開錦係清帮盜魁今在内監角開堂受徒各犯均拜陸爲老班同監犯人如送洋五元准將脚鐐開脫伊之姘婦亦時常進内住宿聲勢頗盛不敢與較是以將洋十九元交付陸手尙有一元由陳阿福借去陸於二十三日備筵四桌雇喚花鼓攤簧在監演唱前晚又向陳阿福索洋陳不肯還遂被陸顧等兇毆是實質之陸開錦供詞支吾又訊王新生陳阿福王三寳湯金根三阿根陸德昌余愛山朱培全徐福生等同供因陸開锦顧和尙將陳阿福劉錦松兇毆小的等同往解勸不敢附和滋閙求恩寛宥判陸開錦笞責一千五百板陳阿福責八百板王新生責四百板王三寳湯金根余愛山各責三百板王阿根陸德昌各責二百板劉錦松責一百五十板朱培全責一百板並諭將陸開錦改收自新所加釘雙鐐王新生改收外監劉錦松等十人仍還押内監王福生患病屬實從寛免責 
[淫伶姦騙案從緩會訊]  
　　淫伶李春來姦騙一案前經公廨中西官商定於昨日早堂會訊昨早八九點鐘時各帮商人前往觀審絡繹不絶公廨附近各茶肆每茶一盞售洋一角角擠擁不堪旋聞此案因中西官各懷意見並不解訊始漸散去現華官已將初次會訊時與佑尼干律師辯論情形通禀上憲西官亦電禀駐京美使請示辦法 
[磋商巡警經過租界辦法]  
　　巡警總辦汪觀察以華兵携帶军械經過租界須先知照捕房今北市巡警各局員弁巡長平日均戎服佩刀偶有公務入城必須經過租界若捕房定欲知照殊爲不便爰特移請滬道轉商領袖領事請爲通融另給特别護照俾警局中人得以隨時經過租界免多周折 
[滬道保全警權]  
　　北河南路英人搭莫森家被匪搶刦已迭誌前報茲滬道蔡觀察以該處與華界毗連各洋人家時常失竊是以工部局屢欲派捕侵碍警權若不將此等竊案赶緊破獲勢必多所藉口爰於前日札催上寳兩縣比捕勒緝務獲究懲 
[海防同知兼任會審]  
　　法公堂會審委員聶榕卿司馬現署松防同知員缺遺差尙未委員接辦茲法總副兩領事以司馬到差以來辦事得手特商請蘇藩瑞方伯轉移滬道仍准兼辦現方伯已准如所請矣 
[調查海關進出米粮]  
　　民政部現須稽核各海關出入米糧總數爰於日前分飭各關道迅將上年進出口米糧數目彚總造册送部考查 
[追悼女士]  
　　太倉兪隸雲先生之女公子名慶和肄業務本女塾中學科學問道德冠全校忽於四月七日患病殤折學界哀之其同學擬於五月初二日在西門外白雲觀開追悼會先期誄件輓章投貽甚盛云 
瑣事 
[城内]  
[純双勾與杭白芍]  
　　醫學研究所近接南市棉陽里程姓來函以請某醫生治病方中字跡草率某藥舖誤純双勾爲杭白芍幸自檢出不致誤事函請整頓等語昨該所董將原函傳觀各醫生囑令以後開方勿得潦草各藥舖辨認不清亦應詢問不得以相像之字擅行付藥云 
[賞以鐵鎖]  
　　一區巡十曾仁齋昨在火神廟崗位見有一人手持小刀將某姓小孩胸前金銷割去該巡士登時追捕人贜并獲並在身畔搜出銀鎖玉鎖各一而拘至局中由游巡官訊明該竊名王阿瑞曾在城外攫物有案判責二百板發犯事處鎖示三天 
[傭婦作妾]  
　　後港鄉人王寳寳將仍妻小妹挽人荐至杜家行鄉董奚逸生家帮傭已有二年近被奚霸阻作妾不肯放回王因投縣具禀請爲提究李大令諭飭靜候核辦 
[捕廳責任]  
　　捕廳趙敬臣少尉查悉日來到有小竊多人專在店舖櫃檯僞稱買物乘間調包昨特傳諭各捕役多派夥役前往各街嚴密巡緝 
南市 
[誣良爲竊]  
　　總工程局偵探李文祥之夥陶春田昨在邑廟將向爲小工之專有賓指爲竊賊勒索陋規被一路一區巡士查獲解至巡警分局略詰數語旋在身畔押出腰牌名姓不符爰一併函送工程局請爲究辦孫明府以偵探李文祥已因案開除陶春田是否探夥何以腰牌不符應候查明核辦一而諭令來役先將陶帶回歸案訊究 
[限期緝賊]  
　　總工程局議定自五月初一日起將東區境内未破各竊案責成偵探限期嚴緝 
[附控被欠]  
　　成記木作主張禮前被萬成板木行執事莊慶山控被欠銀一千二百餘兩經工程局判押在案茲又有恒記米店主朱錫康附控欠洋一百三十元經孫明府提訊判赶緊覔保出外理處 
[茶食店倒閉]  
　　關橋北堍栢香村茶食店虧負甚鉅無力支持遽於日前倒閉昨各債户環禀總工程局派探將生財查封並查緝執事崔小華到案集訊究追 
[飯店主負欠]  
　　米掮客陳實昇扭萬隆飯店主嚴茂生至工程局控被欠洋一百另八元有奇經孫明府提訊判節前先還三十元餘限節後按月拔還十元 
英租界 
　　南滙鄉人王土子控沙子高等串拐伊妻昨晨由探將沙提至公廨判原被一併移送南匯縣歸案訊究 
[荐頭宜懲]  
　　荐頭沈金壽時有將年輕女傭誘入妓院爲娼情事昨由公廨傳案判押二月以儆効尤 
[無獨有偶]  
　　濟良所昨角朱李氏汪氏到廨李供年十九歲前在絲廠做工被廠中張某誘至烟台價賣是以奔入該處衙門送回上海汪氏供常州人年十九歲由母在滬賣與一老者帶往烟台轉賣於人亦逃入衙門送回上海中西官判汪氏暫留濟良所李氏交其夫朱榮生具領一面飭探查拿張某務獲解究 
[探夥敲詐]  
　　呂慶林等控四馬路靑蓮閣茶會某包探之夥鄒子山侯國太吳阿四等私刑弔打嚇詐銀洋等情由探查獲解廨訊究鄒等供詞狡賴中西官以憑証確實判各押兩月再核 
[押追欠款]  
　　周麟峯控協泰米店主宋錫山積欠米洋前晚由公堂提訊判宋押即二禮拜如數繳案店夥鄒瑞林沈連堂從寛省釋 
[限期還洋]  
　　張華堂控復泰經理徐兆龍 
 
 

Page 20

 
 
欠銀一千二百兩前晚由廨提訊張將票根等據呈案求追訊之凃供詞推諉判交保限半月清理 
[拔還借款]  
　　王紀生向吳陳氏借洋二百五十元延不歸還控奉公廨提訊判交保出外著每月拔還二十元如違提追 
[料理抵欵]  
　　陸家福控馬北塘抵款不還前晚由廨提訊判馬交保限十天料理 
[吞没存欵]  
　　沈德泰吞没嚴鶴齡存款銀八百六十八兩控奉公廨提訊判沈押限一月清理 
[公堂瑣案]  
　　陳孟根竊李阿根等衣被押一月德發洋行控曾樹記定貨不出昨由差探將曾提案交保候訊朱交郎拐賣崇明人沈根郎之弟媳潘氏押候提到同黨再訊沈阿妙犯竊又違忤伊父押三月德商巴巴控寳昌號主曹昌猷不交定貨昨由差探傳曹到案交保候訊過犯譚明記竊譚阿八衣服押二月逐出劉德安混用銅質小洋押一月逐出小孩陸桂生李仁元拾獲陳子培還失金戒向索不還報捕解究判金戒給還原告李孩交伊師領回陸孩候其父陸如林到案具領徐坤林徐阿東串竊龔福生銀洋押候查明再訊葉松林混用電車舊票押候查明再訊顧泉卿控張雲亭打毁門窗判候過堂訊核陸榮生搶陳王氏金挖耳押三月逐出小孩金金海迷路留廨懸牌候領 
美租界 
[西人犯蠻]  
　　西華得路某西人將侍者顧阿才無端辭歇向索工洋反遭兇毆顧投拆捕房飭赴該管領事署控告 
[洋人犯案]  
　　甲乙二西洋人近因犯案前晚由西洋領事送入捕房押至昨晨解訊 
[同居賠累]  
　　元芳路宋阿大失去銅元疑由同居之潘長林所竊報捕拘入飭賠洋十五元了事 
[小火]  
　　前晚南潯路王周氏花烟館西華得路某漆匠店先後失愼幸卽擈減均未成災 
法租界 
[茶棧失愼]  
　　老北門外布莊街卜麟南里馥馨裕茶棧前晚三點半鐘失愼殃及貼鄰十五號門牌共毁房屋四幢 
[藏垢納污]  
　　法界各小客棧專事容留無恥男女任意宣淫茲工部局首董以敗俗傷風莫此爲甚擬援照英界章程辦理一俟會議定妥卽須宣布取締云 
[流氓滋閙]  
　　流氓大和尙小白菜麻皮龍生等前晚在晉隆客棧肆行滋閙迨喚捕往拿已各逃逸祇追獲龍生一人拘入捕房押候指拿同黨併究 
[電車肇禍]  
　　某甲前日乘坐東洋車行經紫來街口被某號電車撞倒人車俱傷當由巡捕送入捕房諭飭司機人出醫傷費三元修車費四元了事 
國外新聞 
[朝鮮亂象]  
　　字林西報云日本日日新聞近載漢城消息謂高麗亂黨四佈謡言或謂高麗皇太子已在日本下獄或謂高麗前皇亦將押赴日本監禁或謂日本注意殖民將輸入日民五百萬人併呑高麗而高麗日日新聞亦復記載流言煽惑人心銷數多至一萬八千份其記者二人一韓人劉君一英人培塞爾皆主張激烈日人嫉之殊甚仁川地方近更有亂黨縱火之事 
[萬國敎育大會]  
　　泰晤士報云日本於一千九百十二年舉行東京大博覽會時擬開萬國敎育大會各國及日本敎育家預會者共有八百餘人 
[美國不撤古巴駐兵]  
　　二十八日柏林電云華盛頓電稱美國政府不欲撤退古巴駐兵 
[反對鐵路管理法]  
　　二十八日栢林電云荷蘭議院反對國家鐵路管理法 
[英艦隧赴脑威]  
　　二十八日柏靈電云英國英倫海峽艦隊將赴脑威今年不復游歷波羅的海各口岸 
[駐日俄使赶任]  
　　二十八日柏靈電云俄國駐日新使晏里斯克於西六月一號乘西伯利亞火車前赴東東 
[英法交誼]  
　　二十九日倫敦電云法總統今日往遊茄愛特廳頗爲愉樂總統所到之處人民無不歡呼致禮有法國水手二百名亦至倫敦游覽經海軍部設宴欵待又云法國各報謂英國歡迎法總統可爲兩國聯盟之先聲 
[英法開議商約]  
　　二十八日柏電林云法總統此次游英英法商約將藉此開議據稱此約定限三十年若英國保守黨得勢則必願保護法國云以上譯文滙報 
來函 
[松紳蘇路總理函（爲路工關涉農田事）]  
　　丹揆先生大人閣下日前因路工關涉農田致勞騶從惠臨沿途履勘敝鄉之人額手稱慶謂自今水旱之備阡陌之通胥仰賴於仁人之一轉移也弟等親領緒言飽嘗珍饌醇醪在口銘感在心乃值公旆遄行未及治一尊以伸敬尤深抱歉至弟至澤隨同察看後雖囑同往友人將應行修治處所開列一摺並附節略由弟宗彛緘送知已察入凡所區畫皆由閣下目擊心知除二三處未經酌定外餘蒙允許照辦但願工無草率庶幾實惠及民其經辦之司事及工頭姓名能賜逐段示知至爲感佩時迫農忙工難再緩其未經酌定之三處另紙提議亦祈俯賜採納如因前摺所開地名與公司編號不相符合則當仍囑下鄉之友再與貴司事同往各該處核對一週免致歧誤未知卓見以爲何如肅泐鳴謝祇請台安並祈賜復愚弟陳宗彛劉至澤杜崇祺同頓首 
　　敬再啓者前送清摺其辦法不外四端一修岸路一舖板橋一開邊溝一置水閘惟其中爲難之處有三一在姚涇之西地名魚池上一在圓洩涇西地名外樹皆因小港築斷鄉民求置橋梁緣該二處田在路北民居皆在路南非通農船不能耕種一在外樹之西地勢頗高溝狹而淺田無進水此三處者前摺未擬辦法惟賴公司准許通融辦理其無橋處令民繞通他港無水處令民設法自開由公司酌予津貼當再妥議具復至近日工人聞有在路溝内埋洋灰桶以通溝水而即鋪士於上以爲路者桶腐則溝塞而路壞似乎無益有損總之公司旣肯顧全鄉民不令因路工而妨農務則弟等見聞所及即不敢緘默以負盛意更有請者工匠人等與鄉民屢有齟龉或因言語不通或因貧農吝惜薪蔬微物啓釁至細動輙鬥毆成傷耕作方興恐多交涉（聞有在路溝戽水被阻不服因被毆傷者）倘得公司監工之人先事約束遇事排解庶幾農工相安未知此等照料屬之何人明示一二尤爲至幸再請大安弟宗彛等又啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
