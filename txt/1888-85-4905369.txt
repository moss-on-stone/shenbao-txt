# 1888 - 85 - 4905369

 

Page 1

 
 
[歴科試策大成告白] [  點石齋代啓]  
　　春秋兩闈第三場試以策問五道體仿古文語覘實學歴經選刻呈進者大抵皆原原本本殫見洽聞而元魁官卷爲尤重苟非條對詳贍光采陸離必致典乏胸羅譏貽腹儉日首場亦不免减色茲特薈萃鄉會名家諸作編歴科試策大成一書分初集二集飽滿者旣徵宏富簡鍊者亦異空疏其中更緝經史千集吏户禮兵刑工爲十類以金科付諸石印誠場屋之枕中秘也擇於卽日出書在三馬路逢源里愼記書莊發售先此佈聞 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝堂故列聖宏謨編纂成書箸爲續錄由是逢天命迄道光九朝治績燦然大備恭閱之下不特仰見祖宗宵旴勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本已多漫濾坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[新出四書味根錄出售] [  點石齋代啓]  
　　四書味根錄一書與題鏡合編成書錄中絺章櫛句銓解詳明俾閱者瞭如指掌題鏡更將題之章旨命脉推闡盡致洞澈無遺誠作文之枕中秘也每部定價洋二元六角印訂精工便於携帶在三馬路逢源里愼記書庄發售如欲躉購當格外從亷也此佈 
[廣馳馬宜禁說]  
　　前日報登古吳始平氏手畢略謂蘇省各大憲見通衢大道策馬飛馳磬控稍疏卽易生事因之懸爲厲禁有犯必懲而游手好閒者流往往視禁令如弁髦依舊揚鞭得意傷人之事時有所聞日前有人乘馬至王廢觸倒一人幸未殞命燕家浜西有一小孩彳丁田間一馬衝至幾致受傷而元妙觀滄浪亭前仍有無賴之徒揮鞭縱轡跛聾殘疾幾視爲荊天棘地不敢經行所望　賢有　厲禁重申違則嚴究庶傷人之事或可稍稀云云乘馬原所以行樂也乃已欲行樂而令人獨遭殃不特肇事經官刑罰斷難幸免卽幸而逃挩矣不致逮案請懲矣而反之於心其果安乎否乎且人之乘馬亦無取乎飛馳也其見於名人詩者曰柳外雕鞍公子騎曰獨騎欵叚遶河歸大抵皆按轡徐行流連光景如鄭綮之詩思在覇橋風雪驢背上果何取乎飛行絶跡一眴千里與騏驥騄耳爭疆塲汗血之功哉懸以爲禁誰曰不宜况今之宜禁者正不第在馳馬也試就滬北言之約共有四一曰木料車洋塲十里除洋涇浜吳淞江之外别無支流曲港司以通舟楫而利轉輸建屋者所需木植磚灰勢必以車任載磚灰任載猶便車上裝成大木箱之式貯之其内沿途尚不致有碍人行木料大而且長車上實不能容又不可截爲數叚於是取車面之平如砥者將木放上其梢衝出車前丈許數人推其後橫衝直撞於租界中人或奔避不遑則小者觸破衣衫大則碰仆塵氛中爲車輪所碾推車者類多工匠大抵赳赳孔武絶不計及傷人之後待罪捕房亦或意恐傷人而由後視前目光爲木料所隔未經見及而行者已被撞受傷此其宜禁者一也一曰東洋車夫拉東洋車之人大部癖染烟霞失業而爲下流之事鳩形　面枯瘠若鬼薪　日奔走於長街短巷間趂得一三百文錢尚不足以供黑白兩飯此其人正宜憐之憫之厚給而曲恕之烏得云禁而不知其司惡實有迥異尋常者常見有人喚車彼索值數十文還之太少非特不應反從而辱詈之一人欲坐彼五六車圍繞爭攬擠擁喧譁東扯西拉令人不能自主顧猶不足以害人也所害人者四馬路一帶熱閙之區東洋車來往如梭絡繹不絶盡情衝突鬥捷爭先偶觸於人人或不之詬詈而彼反駡人爲瞎子甚或撞倒小孩彼卽奔逃不顧幸有人攙扶而起尚不致於碾傷否則蹂躪之餘性命猶堪設想耶此其宜禁者二一曰轎班租界中乘轎者除逹官貴人外類皆醫生及娼妓夫醫稱小道不過與星相雜技相等偷惟病者旣延其診脈開方則性命實懸其手是以隆以禮貎奉爲上賓耳至於娼妓則容悅取媚以色事人其人不得列三百六十行中實與皂隷公差同稱下賤惟人或被其蠱惑顛倒於金迷紙醉之鄉遂不覺色授魂輸與之繾綣乃幸官貴人尚知約束輿夫不敢出而恣肆而醫生及娼妓之轎則沿街載路肆意飛奔人苟趨奔不遑則舁者聲若虎狼恣行呵斥推其故醫生惟故作怱忙以示邀請者之衆娼妓則所用者無非龜子蹣跚碍路習以爲常是以皆一往直前不顧將人觸撞嘗見小說載閻王將地獄中十萬八千催命鬼發往陽世投生判官問判作何等人閻王曰男者爲醫女者爲娼庶皆能催取人之性命嘻豈坐轎者本以催命爲心故抬轎者亦皆東奔西突不顧人一經猛觸卽有性命之虞乎此其宜禁者三一曰水夫滬上雖有自來之設而各處老虎灶仍復貪其便益用車裝運河水以供煎茶車上置一大木櫃挑水至滿則覆櫃蓋自後推回其質膨　其物重笨相逢狹路時時須左右留心否卽不被撞傷衣服亦必沾濡淋潹然如雨中之鶴矣至運水入城者則易車而爲桶潮來之際爭相挑取各逞雄强沿路水痕滑澾碍足行者方顧及地上而彼則自後衝至喝令閃開避讓稍遲常被撞仆夫租界自來水便益無窮而彼則必用水車裝河水挑水入城儘可安步徐行而彼必各矜捷足雖非有心肇事實與有心肇事者相去幾希此其宜禁者四顧猶得曰以上四者皆食力之徒其肇事也實緣餬口起見况其人類皆愚魯雖可惡而猶有可原乃有乘馬車而自行拉韁以致中途肇禍者其故何耶夫執轡爲圉人之事其役至賤也而少年子弟偏喜爲之口銜雪茄烟頭帶墨晶眼鏡高坐車上縱轡飛行臭汗直流洋洋得意或挾妓遊靜安寺妓則端坐已反親爲執御以博美人之一啓櫻唇設肇事端則拘入捕房解送公堂請罰沿途縲絏與小竊流丐爲儕以祖宗淸白之貽而下儕於　隷已爲正士所嗤况加以匍匐公庭免冠叩首祖宗有知能無對此有肖之流慟哭流涕乎此尢禁之决不容緩者也雖然禁之猶有辨拉馬車之禁直禁之而已若并木料車東洋車轎班水夫而俱禁之不特諸事皆無人供役且絶千萬人之生計矣烏乎可惟將肇事者禁之且不特旣肇事而後禁先於未肇事之前懸爲厲禁侃侃而道言出法隨庶行路者不致有碰撞之憂實與蘇城之禁乘馬飛馳並行不悖矣質之有地方之責者以爲何如 
[本館接奉電音]  
　　昨接京友發來電音有本月十九日上諭一道敬謹譯登○二月十九日奉上　浙江湖州府知府員缺着錫光補授欽此 
 
 

Page 2

 
 
[開辦金礦摺稿]  
　　管理總理各國事務衙門事務多羅慶郡王奕等謹奏爲遵議黑龍江漠河金廠開辦事宜恭摺覆陳仰祈聖鑒事竊臣衙門於光緖十三年十月初十日准軍機處抄交黑龍江將軍恭鏜奏派員查看漠河金廠一摺奉硃批該衙門知道欽此又十二月初七日抄交大學士直隷總督臣李鴻章奏擬定漠河金廠官商督辦詳細章程一摺奉硃批該衙門議奏單併發欽此臣等查漠河在黑龍江省屬墨　根城之西北界於額爾古訥河旁烏河之間地勢背内興安嶺面黑龍江南至墨爾根經度斜距烏河約八百里紆道計一千餘里距齊齊哈爾省城經度約一千五百里由水路幸愛琿一千五百里北距俄國新設之博克諾付克屯及阿勒巴金城僅一江之隔其地卽近年新設之博羅哈逹卡倫也内興安嶺向　東金山之名國語謂之金阿林别乎阿爾泰山之爲西金山而言也該處金苖頗旺而地處邊荒外來匪徒在彼偷挖金砂出没無定經前任將軍文緖派兵驅逐布置卡倫邊境始得廓淸然地不愛寳蓄久必發利之所在人輒爭趨况當邊遠之區防範亦難周密前有俄商　比湯在出使大臣處呈請欲租粗魯海圖地方設廠挖金其地卽在漠河之西彼蓋以中國未經官開辦故有此請嗣經臣等與李鴻章恭鏜咨牘在案往來籌商辦法歴據該大臣將軍等先後遵奉上年十二月二十八日諭旨派員查勘並議辦法臣等查閱李鴻章所奏章程十六條頗爲詳明竊思　之新金山美之舊金山俄之悉畢爾莫不淘挖金礦以爲富强之計中國雖有産金之地向來不事開採所出無多又經西人收買以致金價日昻况黑龍江地方自與俄國畫江分界情勢又與往昔不同自來謀國遠圖不外與利實邊二策漠河礦務若果興辦得宜則利源日開人民漸聚富庶之基胥由於此現就原議章程逐條詳議應如所請開辦惟事屬創始經理匪易旣據李鴻章奏稱道員用候補知府李金鏞血性忠勇不避艱險應請旨卽派該員督理黑龍江等處礦務以專責成至其中如何造輪船開運道招流民一事權添護勇各條於邊防均有關係且於中外交涉尤應處置得宜並請飭下黑龍江將軍督同該員審度辦理不可稍涉大意此外未盡事宜仍由該員隨時禀請北洋大臣黑龍江將軍核奪咨送臣衙門備查謹將遵議章程十六條開列清單恭呈御覽伏乞皇太后皇上聖鑒訓示再比摺係總理各國事務衙門主稿會同吏部户部工部議奏合併聲明謹奏謹將遵議李金鏞所擬漠河金廠章程十大條繕具淸單恭呈御覽一原奏統籌設局一條查開廠之始凡購器蓋屋造船開路及延雇礦師派設護勇等項需用經費先須籌定非招集商股無以濟事現已由北洋大臣借用商疑銀十萬兩黑龍江將軍動撥庫欵銀三萬兩自可先行開辦一俟商股招齊卽將前欵歸還應如所請辦理一原奏招集商股一條查招集商股西洋名爲公司原屬衆擎易舉近年如輪船招商局及開平等處煤礦皆賴商股以資周轉但經理未能盡善無以取信於人今擬招集股本二十萬分作二十股於上海天津吉林等處設立分局支付息銀及運金銷售各節務須核實辦理俾出資者得有利益庶足以廣招徠一原奏定地開辦一條查金脉自額爾古訥河西山起經奇乾阿勒罕直至阿木爾河下游計長五百里夙稱金穴漠河之元寳山溪邊尚有金匪盜挖之跡現擬先從此處開起俟礦師探得苗旺之處次第辦理應如所擬先在該處擇地設廠作爲開辦根基俟辦有成效然後由漠河以至奇乾阿勒罕河等處逐漸推廣一原奏妥延礦師一條查各處礦局每爲西人庸劣礦帥所誤其眞正高手礦師甚爲難得據稱熱河礦帥哲爾者山東平度州礦師阿魯士威皆有本領此次延定礦帥必須訪求確係可靠之人合同内亦宜詳細聲明免致處糜欵項一原奏事權宜一一條查漠河距齊齊哈爾省城陸路一千五百里若繞愛琿水路尤爲迂遠該處上游係俄之士帖列省下游係海蘭泡省時有輪船往來開廠以後難保無交涉之事若無辦事之權往返禀商誠恐緩不濟急現擬責成李金鏞督理礦務所有一切交涉事件卽由該員一面相機妥辦一面禀報如有事關重大者仍分别禀商北洋大臣黑龍江將軍核奪一原奏倉造輪船一條查咸豐八年愛琿條約訂明黑龍江只准中俄兩國行船不准别國行船光緖十二年四月間該將軍用兵漠河驅逐金匪每借俄輪以濟糧運諸多不便嗣購買俄輪船一艘又復議而未成兹擬在吉林機器局代造小輪船二隻以便拖帶運糧船隻並造小長龍船四隻梭江面應如所請辦理至卡兵砍儲木柴以備輪船購用應由黑龍江將軍通飭遵辦一原奏購買機器一條查淘金必先汲水人力殊不易施若用外洋機器則事半功倍且漠河産金之處　距地面深不及丈所用機器較簡應如選擇購辦以资應用一原奏愼選用人一條查漠河爲邊遠苦寒之地人皆視爲畏途金廠襄辦需人非尋常局務可比若非破格優獎不足以示鼓勵應如所請在廠經辦各員俟三年後如果實效昭彰准擇鞭尤爲出力者照異常勞績從酌保數員其出力較次之員照尋常勞績保獎不得槪從優保以示區别仍應查照定章將各該員到廠日期及經管何項事務先行咨部立案不咨者不准入保至將來保獎員數擬臨時察看情形按成效之大小定人數多寡倘涉浮濫卽將出力稍次及在事未久之員酌量删减庶於激勸之中仍寓核實之意一原奏招回流民一條查從前盜挖金砂大率皆山東直隷游手傭工之人由海參威恰克圖流徙至彼自經官兵驅逐渡江流入俄境者頗不乏人此次招工開挖如有自願來歸者自可酌量收用惟其中如有已入俄籍之人卽不應濫行收留以示區别此事務宜妥愼籌辦不可孟浪從事一原奏開通運道一條查自齊齊哈爾至管琿復由愛琿至漠河水陸計程二千三百五十里據李金鏞探得由齊齊哈爾徑逹漠河旱路僅止一千四五百里照向來程途可近八九百里惟山深林密向爲人跡所不到擬請撥兵一二千人伐木開路除底餉外量給犒賞係爲運糧便捷起見應請飭下黑龍江將軍會同東三省練兵大臣卽行酌派練軍前往俾資調遣其安設電線卡勇分布卡勇汛守各節應俟工竣次第辦理一原奏募勇保護一條查新設之羅博哈逹卡倫防兵只五百名以之彈壓礦廠兼顧防秋尚嫌單薄旣據稱另募一營餉由金廠籌給卽歸該員統領俾收指臂之效事亦事亦可行至勇營編成後應仍造册詳報該將軍以備稽考一原奏公舉司帳股友助理節省局用預計盈虧各條查以上四條皆係參酌公司辦法應責成該員隨宜斟酌禀明該管上司核實辦理一原奏均派餘利一條擬照所請辦有成效之後除將借欵陸續提還並將官利及員悮礦師薪水局費勇糧一切開支外酌定所有盈餘作爲二十成計算以六成提充軍餉四成作爲該局花紅其餘十成歸商股匀分俾得均沾利益將收支欵目按年送部備查免其造册報銷將來金砂果旺規模日益擴充應如何開拓變通以裕餉源之處届時察看情形再行酌辦 
[嶺南瑣記]  
　　順德縣魏大令傳熙保薦卓異赴京引見張制軍給以咨文大令卽向各向憲禀辭取道北上○試用通判張别駕光裕前辦前山厘廠挪用公項銀數百兩經大憲查明叅追在案刻别駕已如數賠繳大憲以其苟且於前尚能愧奮于後遂奏請開復原官矣○　用縣葆大令椿操守淸廉素爲上游所器重現奉藩憲札委總辦石龍厘廠○每年冬令舉辦冬防例由臬憲遴委幹員分投查緝現已陸續銷差矣○准補新安縣楊大令維培在賑捐局捐升同知由　憲飭知更換頂戴○永淸門外護城橋年久失修漸形傾圯大憲撥欵重建並札委候補縣李大令長齡督理○今歲係大比之年士人志切觀光無不爭先磨濯粤秀越華兩書院報考者多至三千餘人所有課卷經吳中丞遴派正途知縣七員公同校閱○前日南海官山墟鄉人不知困保聚衆械鬥弱者爲强者傷斃三人郭大令聞報卽日帶同刑仵前往相騐○督撫兩憲就黃捕創設水師學堂挑取聰頴子弟入堂肄業去歲曾經出示招考有志之士聞風興起陸續報名者多至三百餘人兩憲定期二月初七日在大佛寺考試以定去取試以四書文一篇題則使齊人傅之二名是日蛒人肅整衣冠齊集應考高紫峯方伯王魯薌廉訪英續村都轉均親臨監試寺前街一帶車馬如雲途爲之塞○應无書院爲李廉肄業之所張制軍示期十五日甄别凡已仕及教職皆不得與考○汪柳門文宗傳電肇慶府准於十二日到肇各邑生童之與試者宜速取齊毋得延緩現　聞文宗定於初十日由省起節○順德縣丞缺藩憲委石二尹金聲署理二尹奉札後 
 
 

Page 3

 
 
卽於初七日履新○羊城書院於初九日甄别廣州府孫駕航太守親臨扄試生童交卷時各賞餅一包循曩例也○裕民輪船在香山洋　拿獲梟匪五人私鹽數萬斤管駕劉京堂副戎於初六日押解到省交局騐收督憲嘉其勇敢飭記大功一次○候補知州許刺史方亮派充善後局差辦事實心賢勞卓著奉大憲飭知予記大功三次○四川補用縣李大令家焯由軍功起家夙嫻武略上年經張制軍奏調來粤委辦西關水陸緝捕差大令於訓練兵勇查緝匪類皆能實力奉行制軍將其勞績列諸薦牘并請攺歸廣東候補以收得人之效○瓊州黎峒猺民頑梗性成上年經張制軍奏　大兵前往查辦并設撫黎局剿撫兼施現在黎民將次就範規模粗定制軍遂飭將該局撤去以節費用○初七八兩日督　前營練兵在箭道操演各陣式技藝嫻熟步伐整齊望　知爲節制之師○鄭州决口灾區甚廣待賑孔殷張制軍委員往順德等縣勸諭機器繅絲行商人廣爲捐助該商見捐欵一時難集誠恐緩不濟急擬先向銀號籌墊銀二萬兩解往充賑俟絲斤販出外洋時每担抽回若干歸還墊欵議就章程一通禀覆制軍制軍嘉其好義急公批飭遵照辦理 
[四明雜紀]  
　　日來寗波四鄉多有春臺戲因此賭風大盛或在岸上或在舟中鄉人趨之如鶩盖以官憲耳目較遠故更無忌憚也○寗郡各營馬匹往往縱放出城踐傷禾稼現當豆麥采子生發之際中營楊叅戎體恤民艱恐營馬仍有散放踐踏情事業已出示數禁煌煌然徧貼通衢矣○西門外楊陳弄某甲娶某姓婦已年餘矣伉儷甚篤日前不知何故甲與婦口角忽萌短見仰食　滷血臥其婦見之卽呼鄰人往救以腐漿灌之始漸甦不致釀成命案○石碶某姓婦夫死未及一年其姑促其攺嫁婦不之允日前姑令同往掃墓丹至半途袖出衣裙勸其更換婦知被誘誓不欲生躍入河中幸舟子將婦救起事被婦之母家所知將控姑於官噫嘻弱息㷀㷀願守柏舟之節誠晚近所不可多得者何物老嫗乃由喪心昧良之計不誠有愧此賢婦耶○甯郡西鄉黃公林地方有張嫗者守節撫狐已多年矣現以子年長大於去秋憑媒聘江南某姓之女議定聘金八十元蓋嫗與媒係屬親戚故行聘過禮深信不疑也現因吉期將近者人送帖至女家始知並無聨姻之事向媒根究始則指鹿爲馬繼則計竭辭窮願將聘金歸還嫗不得已遂允之不料媒以嫗女流可欺强欲以他姓之女相抵否則斷不能以聘金奉趙嫗又投保理處而該保意存袒護終不爲之理直世風不古黑白混淆良可浩歎 
[邦江官報]  
　　二月十二日督辦儀河工程丁觀察葆元由工來揚吉芝甫分轉昌委解京餉金分轉兆槃赴蘇公幹十三日泰州分司沈分轉栟茶塲趙鹺尹十二圩保甲周大令均到揚公幹 
[示諭車夫]  
　　英法兩工部局議加小車捐各車夫齊集上海縣署前求免裴邑尊會同蔡太守商諸西董暫免議加以上情由已詳前報嗣英工部尚未允免邑尊又偕太守一再辯論憫小車夫之窮苦願卽籌欵酌償而工部局以事由衆董議定禀請許總領事簽字務必每月加至千文祗允减照紙錢六十文法工部局亦然邑尊乃會同太守禀請道憲照會許總領事并聞此次之所以欲加小車捐者因駁船公司以被小車佔奪生理致公司中生意不佳是以聳令西人爲之苛歛也昨日邑尊與蔡太守王司馬會銜出示云爲出示曉諭事照得本縣懈各處車夫李普瞿等稟稱身等推車度日從前租界並無捐項至同治年間英工部局每月始收捐錢二百文嗣後法工部局亦一律收捐現在每月每車英租界捐錢四百三十五文法租界捐錢四百文已屬異常困苦今忽聞英工部局自西歴四月初一日卽華歴二月二十日爲始每月每車加捐錢六百餘文法工部局亦復如此身等得信之餘心胆俱裂伏思身等情同乞丐形若馬牛辛苦終朝僅能餬口若再驟另巨欸命若倒懸環求迅賜援救等語據此查小車夫終朝勤動生計艱辛所獲微資僅敷餬口北市操此業者約有二千餘家英法兩工部局每月每車各捐錢四百餘文窮黎已屬難支今兩局均議加錢至六百餘文之多較之原捐驟增倍半該車夫等確實力有未能據禀前情業相會銜禀請道憲照會英法總領事轉飭各工部局將本月二十日卽西歴四月一號加捐一節從緩商量爾等須知外國官董原皆仁慈爲懷曾設善堂醫院到處濟人可見愛卹窮民不分中外爾等在滬謀生諒有見聞至爾等窮苦情狀無力加捐如許之多旣經道憲照會英法領事官爾等應各靜候官長示諭不得聽人慫恿恃衆生事台亟剴切曉諭其各遵之凛之毋違切切特示二月十九日 
[上海縣署瑣案]  
　　廿五保二圖地保謝小山因案管押虹口捕房爲時已久前日裴邑尊飭差持刺至捕房請捕頭將謝交出帶回看管○裴邑尊訪聞有賭徒在高家行聚賭遂於前日飭捕往拘昨日明瞿姓等兩名自行投案邑尊著候訊供核辦○浦東陳家巷孀婦楊沈氏控李阿錫等攫花一案迭詳前報前日該氏投案訴稱棉花四十一包曁契劵等件已由圖董秦月汀勸令歸還裴邑尊着先行具結呈候核示○昨有老婦十餘八聚集縣署前伺裴邑尊公出回時攔輿呼乞恩施邑尊略問情由據稱該婦人等均係跑馬塲内地主西人應找地價　延至二十餘年屢催未找兹聞每畝找給洋十元業經中西官妥商給發而小婦人等無處領洋是以叩求請示云○上海縣附生胡國楨被孫世馥所控避匿無蹤裴邑尊擬會同宣廣文詳請學憲褫革衣巾以便查拿究辦 
[英界公堂瑣案]  
　　徐錦亭訴稱小的在姑蘇開老虎灶妻子李氏私行逃脫妻母反向小的索人不堪其擾無奈來滬找尋蹤跡杳然不能遄返近始悉妻居英租界尋至石路中見在同春帽鋪呼之不應反遭毆散今知妻父李培卿亦在該鋪請提賜訊蔡太守准卽提李訊供李稱女兒嫁徐後徐吸食洋烟不能養贍爲此挈之來滬傭於人家太守着李將女父案再訊此前日事也昨由李將女交到太守命發官媒看管○紅帮裁縫吳鑑控同業陳炳貞鄭順隆等把持生理蔡太守飭差立提陳鄭到案候傳吳質訊核斷 
[法界捕房瑣事]  
　　近有一種兩湖安徽滇黔人束裝略似營勇成羣結隊游行於各茶坊酒肆烟寮中而以花烟館爲利藪吸口烟打房間滋閙不休釀成獄訟書諸報牘幾於竹罄南山前晚又有甲乙兩人因吸花烟而爭吵被龜子呼捕拘入捕房昨晨原告不來因卽開釋○小車夫以工部局議欲加捐投縣喊控斐邑尊商之西商擬卽出示曉諭車夫某甲等抄得告示底稿錄成多紙黏貼通衢巡捕見之帶至捕房朁押○昨晨有一船氽至太古碼頭船形略以無錫快滿裝食米並無一人旣近浦灘忽然傾側以致米皆浸水浮滿船中包探守至午時無人來認因之禀明捕頭派人看管 
[江南遣監察御史鄭賢坊片奏]  
　　再聞浙江蕭山縣幼童施慶至之聘妻趙氏係武康縣候選縣丞趙念祖之女翁已故江西鉛山縣知縣施煦姑項氏趙氏年十二歲父母俱亡兩兄尚幼項氏憐其無依於光緖五年迎接過門撫爲養媳入門之後事姑盡孝項氏因子與媳俱屬童穉之年未卽成婚趙氏見夫慶至亦莊敬有禮笑言不苟儼若成人七年七月姑與夫相繼病殁氏痛不欲生誓以身殉屢經族眷勸止是年十二月氏夫嫡堂兄刑部主事施慶修回籍省墓氏述及家業蕭條每以乏嗣爲念慶修喻以似續大計容當議立令其同來京都便於照顧氏以抱病不能前往爲辭八年六月初七日氏聞夫兄將束裝回京氏遣僕婦請以天兄之次子延年爲嗣必允而後已遂於是日絶粒不食數日至十四日未刻而殁時年一十有五臣查趙氏年當幼穉遽失所天諠重唱隨相從於地緖欲綿夫瓜瓞節可擬諸松筠似此貞烈逾恒未便聽其湮没臣籍隷同鄉見聞較確可否仰懇天恩准予旌表以維風化謹附片陳請伏乞聖鑒謹奏光緖八年十二月十五日具奏軍機大臣面奉諭旨御史鄭賢坊奏請旌表烈女等語女趙氏著准其旌表禮部知道欽此 
 
 

Page 4

 
 
[潤資助賑]  
　　啓者同鄉黃君旭初夙以書畫名向來幕遊浙粤現在省親回里因其太夫人前次偶抱微恙發頗繪墨竹百幀以助鄭州賑欵現已寄到大小四十件先交施少欽封翁轉售諸君欲購者請至絲業會館照仿單購取可也[  毗陵醉墨生代啓]  
[除夕前一日偕高子懷仁丈登稼雲樓晚眺口占二律題壁錄請桂丈點鐵]  
　　把臂入林泉蕭蕭溥暮天疎林寒漏日遠水淡生烟鼓聽喧殘臘詩題感去年故鄉何處是遥指白雲邊四顧蒼茫裏憑闌望眼賒雲檣馳海角風鐸語簷牙鴉點寒翻墨蚪枝淡著花梅梢春意動撫景感年華[  惜紅生初稿]  
[除夕對雪再疉聨句韻錄請香尉擅夢同政]  
　　玉戲遍樓臺消寒不計杯白虚生斗室紅屢撥鑪灰絮影勞鴻認梅香惹鹤猜六　忙送歲聲聽走車雷[  惜紅生稿於侍梅閣]  
[對雪感舊用香尉感懹均]  
　　韻鬭章臺憶去年情關兩兩爲才憐鑪圍雪夜香斟螘疑是羅浮别有天[  惜紅生初稿]  
[蘇省撫轅抄]  
　　十二日准補丹徒縣祁德昌謝委署荆溪縣事候補道庫大使唐億年謝飭知准補江安道倉庫大使缺並銷上海貨捐局差卽辭赴鑫陵○十三日候補通判郭廷沛禀辭奉委赴淮徐海各屬守提發審經費從九沈紹源禀辭奉松滬釐捐總局　委貨捐局稽杳北卡差○十四日巡檢　汝逹禀知奉委東路一叚巡查差○十五日前四川永寗道沈守亷辭行赴都候補府潘學祖禀辭赴吳淞江釐卡差從九文煒禀知奉首府委代理吳縣縣丞事○十六日候補同知梅文　禀知奉鑫陵釐捐總局札委調辦六合釐局差從九朱逢裕禀銷常昭内河厘局差遣差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[天后宫施醫局謹啓]  
　　於本月初二日添設義塾又添設宣講聖諭鄉約　項又正月份各善士月愿開列于左唐茂枝李秋平各六圓陳善亭五元何天生陳詠潮徐俊良各三元吳榮坡宋晴川闕鳳書譚幹臣黃佐卿徐棣山朱竇山各二元張金和周蓮塘各一元楊榮山一元半以上共收洋四十三元半 
[上海北市絲業會舘籌賑公所經解河南皖北賑銀藥丸彚登]  
　　謹啓者敝公所戊子年正月二十九日解河南皖北第五批春賑規銀一萬兩二月十五日解河南皖北第六批規銀一萬謂自如純陽正氣丸一箱計二千五百服代解全亨寶號助來痧藥丸散一千二百瓶金偑響善士十六日啓行第六批賑銀藥丸面託帶往河南查放春賑疉　河南皖北放賑　翁公函早經登報奉聞災重欵少勢難周濟幸承各省當道大人先生中外籌資紳商富户各埠善士無分鉅細集腑成裘方可湊欵分解河南皖北補救億萬生靈於呼吸在災區查放諸大善士捨家辦賑歴年奔走查户盡不甘食夜不成寐可謂勞苦不辭從古迄今鮮有懃懇如此者苦心狐謂爰慷慨以輸資杇腹銜恩逾感銘而頌德抑旦同転疾病共迓休縣知縣謹懷用先布告災區需賑孔亟伏求各處善　俯賜憐憫備講壑餘生籍占惠譯不禁引领歧望焉 
[上海四馬路文報局内協賑公所經收寶應甬源錢莊同善公局賑欵細户清單]  
　　另登十二月廿五　應通源同善公局諸君經募豫賑第四批許樂　直州汪月生二户百各洋二十元相雨生手朱紫翁手二户各洋十四元陳幼香義合公朱成和大興隆速痊齋五户各洋十元義和隆相雨生王景恆手潤無名氏毛浙三户各洋八元王　益毛手求　安相雨翁手　户各洋六元陳伯倫徐師敬求病愈二户各洋五元朱如心堂手洋五元錢一千四伯四十九文魏禮堂手洋三元錢十七千八伯文又祁子文手洋一元錢二千五六十文鄭芝毛手芳史又無名氏三户各洋四元花集之資善堂徐羡記朱仲修朱友手隠名氏毛手醉月山人陳德泰七户各洋二元甘泉學趙手淸二元錢十元賜福壽張煥記何豫恆江貽遠不留名潘名氏袁貞女手林雙槐堂張維之補翠容安堂朱榮軒十二户各洋一元王雪才陸心蘭徐月波三户合助洋一元了願人本洋一元銅洋一元相雨生王景恆合錢四十一千五百陶漢章手募錢十三千文徐承蔣桂二翁手募錢十一千六伯廿七文問承菜手募錢十千另六伯郝沈氏手無名氏郝名氏沈桂君江都學丁手寶安堂方手保安堂五户各錢十千張穉人手錢七千七百文郭九程手錢七千八百相雨生手募錢九千九伯九十碧悟軒印手錢八千張健手錢八千八伯張鳳翔李炳生手募錢七千八伯六十五文朱湘之手募錢七千五伯文存心堂錢一千八百八十八郝沈氏手無名氏郝勤益李昔和手籍溪書屋鏡手花四記汪蔚卿手潘樍善堂朱成德堂八户各錢五千江都學丁手翼語光裕朱心如堂手三户各錢六千文郝寶德張正卿手丁手無名氏江都學手無名氏又無名氏又無名氏七户各錢四千文李海珊郝王氏郝王氏無名氏郝伯忍無名氏郝厚德郝謙益郝　氏袁貞女手吳醉候郭玉泉劉聨城江都學手韻梧書屋植記信記嚴德豐仰記無名氏無名氏朱純卿俊記無名氏無名氏不留名郭分記念七户各錢一千文郝姚氏陳七太林紅書屋潘懷書堂石彩手隱德堂王少淸手郭循記郭楚記八户各錢二千毅汝骏錢一千一百徐良記錢二千九百升茂恆手錢一千二伯四十江都學　手無名氏錢三千張士太錢二千一百念丑元二啓錢一千九伯七十李少春手無名氏錢二千四百四十四又無名氏錢九百四十四張世太錢二千三伯五十四文無名氏一千三百文郝王氏一千八百無名氏錢一千五伯郝沈氏手募二千四百無名氏三千二伯郝馬氏三千無名氏二户各一千二伯郝名氏一千一百六人童子祁桂榮無名氏三户各六百郝葉氏張周氏郝氏無名無名人管姓蔣姓李汪譚大太無名郝北扶郝喬郝殷陳手無名徐景齋丁手厚記德興源殿記無名陳金安豫太汪興德堂張德候佑卿郝手無名廿五户各五百郝梁郝李宋客人葛陳五資郝邵柴五柴許虎君郝李成云從五郝唐德昌吕維善劉匯濤李六占劉少棠劉當記劉則蓮劉懐卿劉曙林劉紹祖劉漁巾張永盛張汝珍李　良萬大全陳長和榮必尤柴玉成鮮如錦德姜光華榮必昌陳錦賢姜復源于大發魯輝文柳長靑劉費記劉力臣劉祥記四十二户各二百郝仁壽無名氏瞎子貢郝氏劉荻生衆善堂塗手李德餘吳恆昌吳錦魁吳德志陳長樓無名氏趙半郭堂十三户各錢三百王恆昌吳五房趙長發阮善堂四户各四伯郝氏女張丁氏郝黃氏無名氏曰户許郝氏潘姓無名二户張大郝王丁大　三住　慶漸昌郝五余秀風管女郝尤恆王郝氏丁名無名相兩生蕭手孫徠韓德山徐如玉虞辛齋高揚高權高儕侯當之郡明發徐善夫蘆客劉以五馬正卿朱紹伊曹雨氏湯乙菴張壽書侯德盛蘆輔卿蔡濟川楊馮　楊王氏李如才楊馮氏李德壽李德俊李德禒吳正喜吳錦有梁正寶阮德餘王吉氏陳希德陳景同陳長如陳景兆郝榮順郝馬氏六十三户各錢一伯倪寶寛錢八伯劉秀翁九伯許翰香乾豐號戴成之三户各九伯四十四無名七伯姜長春錢四伯五十劉淸記一百八侯天成侯德偕對俊山李長樂侯位菴五户各五十以上統共實收英洋六百另八元本洋一元銅洋一元由本埠立大莊匯來合併聲明 
 
 
 

Page 10

 
 
   
 
 

Page 11

 
 
[光緖十四年二月十一日京報全錄]  
　　宫門抄○浙撫衛奏起解京協餉變章彚奏片○普撫剛　奏委署知府片○浙撫衛　奏調補知府先行署理片○又奏飭道員赴任片○又奏飭知府赴任片○粤督張　奏揀補遊擊片○豫撫倪奏知縣短交銀兩暫行革職片○雲督岑奏知府奏保道員不必對調片○又奏副將留滇補用片○豫撫倪奏調署知縣等缺片○浙撫衛奏蕭山牧租錢文續解全完扣除免議摺○二月十一日兵部太常寺太僕寺八旂兩翼值日内務府引見四十名○禮王謝紀錄恩○意普守護西陵謝恩○嵩申續昌各謝管新舊營房恩○紹祺續假十日○綿宜請假五日○太常寺奏派東西陵查禮派出愛廉克們泰○召見軍機意普奎煥錢應漙德隆○皇上明日卯正升中和殿看版○○衛榮光片再浙江省起解京協各餉係按批具奏歴年已久自應照辦惟邇來撥欵煩多數復畸零若仍循舊辦理未免煩瀆聖聰擬俟光緖十四年爲始各庫報解餉銀按六臘兩月截數後彚奏一次以節繁牘仍隨時按批咨明户部以便稽核是否有當理合附片陳請伏乞聖鑒訓示飭部查照施行謹奏奉硃批仍照向章按批奏報所請着毋庸議户部知道欽此○○剛毅片再朔平府知府毓銘現因俸滿卓異併案給咨送部引見所遺員缺查有候補班前補用知府魏元瑞堪以署理據藩臬兩司會詳請奏前來理合附片具陳伏乞聖鑒謹奏奉硃批吏部知道欽此○○衛榮光片再准吏部咨光緖十三年七月十三日奉上諭浙江杭州府員缺緊要該督撫於通省知府内揀員調補所遺員缺着繼良補授欽此欽遵業經臣請以金華府知府陳文騄調補杭州其金華員缺卽以繼良補授恭摺具奏在案查杭州府地居省會政務殷煩應令陳文騄先行署理遞遺金華府知府員缺卽令繼良先赴署任俾得各專責成據藩臬兩司會詳前來除檄飭遵照外理合會同閩浙總督臣楊昌濬附片陳明伏乞聖鑒謹奏奉硃批吏部知道欽此○○衛榮光片再浙江糧道廖壽豐奉旨補授貴州按察使部文到浙已在開辦新漕之際未經委員署理兹新任糧道世春已抵浙江當卽飭知赴任以重職守廖壽豐卸事後交代淸楚遵旨入都陛見跪聆聖訓理合附片陳明伏乞聖鑒謹奏硃批吏部知道欽此○○衛榮光片再新選温州府知府福榮已禀報到省應卽飭令赴任署温州府事正任嚴州府李士彬飭回本任俾專責成據藩司許應鑅呈報前來理合附片陳明伏乞聖鑒謹奏奉硃批吏部知道欽此○○張之洞片再准兵部咨廣東南韶連鎭左營遊擊方文病故遺缺係陸路題補第二輪第一缺應用儘先人員旣據扣留應令迅揀合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定又儘先人員均按奉旨先後挨次補用如名次在前之員實在揀選不得其人必須按名指實於此缺何項人地不宜方准將名次在後之員請補各等語兹會同署廣東陸路提督臣鄭紹忠在於經部覆准註册序補之陸路儘先遊擊内詳加遴選名次在前之鄭鵬飛鄒延祺陳鍾英何元勳均於此缺人地未宜未便請補查有督標中營儘先遊擊方敬年五十三歲廣東潮州府普寗縣人由勇目在廣西廣東江西福建等省剿匪遞保花翎補用遊擊加叅將銜嗣因力解貴州安順城圍剿平鎭寗州屬等處出力保奏同治十二年九月二十八日奉上諭方敬着仍留原省以遊擊儘先補用欽此因前在軍營打仗受傷奏准邀免騎射咨送履歴經部核覆准其註册叙補該員才識兼優任事勇往現委署崖州協副將事務於營伍地方撫黎善後各事宜均能認眞整頓辦理裕如並無在外省軍營叅革朦保情弊以之補授南韶連鎭左營遊擊實堪勝任雖儘先名次略後與例稍有未符惟在前各員均不合請補謹隨摺聲明合無仰懇天恩俯准以方敬補授南韶連鎭左營遊擊俾營伍藉資整頓如蒙俞允俟部覆到日給咨送部引見以符定制謹會同署廣東陸路提督臣鄭紹忠附片具陳伏乞聖鑒勅部核覆施行謹奏奉硃批兵部議奏欽此○○倪文蔚片再前代理柘城縣事候補通判單履謙任内交代虧短正雜並驛站等銀四千四百七十一兩零迭經嚴檄催提未據完繳實屬玩延當此整頓交案之際未便稍事姑容兹據藩臬兩司詳請叅追前來相應請旨將前代理柘城縣事候補通判單履謙暫行革職勤　兩個月將交代虧短銀兩如數淸繳倘有逾延及措繳未能如數再行從嚴叅辦以重庫欵謹附片具陳伏乞聖鑒訓示謹奏奉硃批單履謙着暫行革職勒限完繳餘依議該部知道欽此○○岑毓英片再查本年十二月十二日准貴州撫臣潘霨咨以雲南開化府知府鄧在鏞因與藩司曾紀鳳兒女姻親呈請廻避一案行據貴州藩臬兩司核議詳覆請將該府鄧在鏞與貴州黎平府各府俞渭互相對調經該撫臣主稿與臣等會銜已於光緖十三年十二月初二日專摺具奏咨送會稿到滇臣等查開化府知府鄧在鏞與貴州黎平府知府俞渭互相對調洵屬缺項相同惟該府鄧在鏞於隨辦分界尤爲出力案内業經臣等奏保請開缺以道員儘先補用光緖三年十月十三日奉旨吏部議奏欽此欽遵在案是該府鄧在鏞一經吏部議准開缺卽應照例歸道員補用則貴州黎平府知府俞渭自可不必對調來滇所有開化府缺容俟接准部覆另行由旗揀員請補除將貴州撫臣會稿敬謹出奏咨還備案並分别咨行外謹合詞附片陳明伏乞聖鑒飭部核覆施行謹奏奉硃批吏部知道欽此○○岑毓英片再臣前准兵部咨本省人員保舉副叅補缺應廻避原籍其他省保舉各員應照章奏留省外補等因兹查副將銜儘先補用叅將楊載春係雲南人在滇出力年久熟悉邊情據臣標中軍副將屈洪泰造具該員履歴淸册請收標補用等情前來臣伏查該員熟悉邊情堪以留滇委用惟查該員係本省人員已保至叅將與定章稍有未符但滇省差遣需人合無仰懇天恩俯念邊省營伍需員情殷報効敕部准將該員楊載春留於雲南歸班補用出自逾格鴻施除將該員履歴送部查核外謹會同雲南巡撫臣譚鈞培署雲南提督臣蔡標附片具陳伏乞聖鑒訓示謹奏奉硃批着照所請兵部知道欽此○○倪文蔚片再太康縣知縣吕炎律現丁母憂所遺篆務查有新蔡縣知縣吳文萃堪以調署又唐縣知縣李普潤現經調省所遺篆務查有淮寗縣知縣程鍾堪以調署又署鹿邑縣知縣李榮基現經調省所遺篆務查有光山縣知縣但弼堪以調署又署商邱縣知縣汪際泰現經調省所遺篆務查有桐柏縣知縣于光明堪以調署所遺桐柏縣篆務查有准補河南縣知縣高袖海堪以署　該員等任内並無盜刦已起四叅及錢糧有關降革處分據藩臬兩司會詳前來除批令分飭遵照外謹附片陳明伏乞聖鑒謹奏奉硃批吏部知道欽此○○頭品頂戴浙江巡撫臣衛榮光跪奏爲查明蕭山縣光緖十二年分牧租錢文續解全完懇恩飭部扣除免議恭摺仰祈聖鑒事竊查案准部咨牧租一項按户催輸實與南米無異自嘉慶二年新租爲始卽照南米之例奏銷時如有未完立限三個月催徵完解依限全完准其開復倘逾三個月之限尚有未完卽照地丁錢糧一年限滿不完之例子以實降實革其未完錢文仍照原議著落經徵之員照數賠繳嗣准部咨籌備餉需條奏摺内嚴核各項奏銷令將未完一分以上各員名開具簡明淸單專摺奏報由部核定處分先行覆奏其有奏後續完者准其續行奏請歸本案開復等因遵奉在案兹據布政使許應鑅詳稱浙江省紹興府屬之蕭山縣光緖十三年分額徵牧租錢一萬四千四百五十四串二百七十六文内除歉收緩徵租錢三千九百九十九串九百七十四文歸於年限案内完報外實應徵成熟租錢一萬四千五十四串三百二文内於題銷案内册報已完錢六千串文尚未完錢四千四百五十四串三百二文當將未完職名開單奏報一面列摺詳請題叅今於奏後三個月限内據該縣將前項未完錢四千四百五十四串三百二文續解全完請將原叅未完四分以上之蕭山縣經徵正任知縣蕭文斌扣除免議等情詳請奏咨前來臣覆核無異除咨吏户二部查照外理合恭摺具陳伏乞皇太后皇上聖鑒飭部查照扣除免議施霆謹奏奉硃批着照所請該部知道欽此 
 
 

Page 12

 
 
[光緖十四年二月十二日京報全錄]  
　　宫門抄○諭旨一道錄前○發抄旨四道○閩督楊奏匯解内務府京餉銀兩摺○又奏鹽大使缺再停分發片○粤督張奏石緑山礦務伊始請暫免商販稅則片○又奏舉人匿匪不交請暫行革職片○川督劉奏採辦藏香請仍由京採買片○粤督張奏揀補海防副將摺○二月十二日刑部都察院大理寺侍衛處值日内務府府引見四十四名清安假滿請安○丁振鐸謝授甘肅鞏昌府知府恩○六額駙續假十日○辭允升秀吉果勒敏各請假十日○掌儀司奏十五日祭奉先殿澤公行禮○召見軍機徐樹銘丁振鐸鍚光明安○皇上明日寅正三刻出順貞門神武門地安門至文昌帝君廟行禮畢仍由舊路還宫辰初一刻升中和殿看版○發抄曾國荃奏上年漕白二糧收教奉硃批户部知道單併發欽此額爾慶額奏接收糧餉軍火數目奉硃批該部知道欽此○又開支添練馬隊官兵口分奉硃批該部知道欽此又裁撤步隊長夫數目奉硃批户部知道欽此奎斌奏甄别教職均未及額奉硃批吏部知道欽此○又盜犯正法並勒緝職名查銷奉硃批刑部知道欽此○○頭品頂戴降四級留任閩浙總督兼管竊建巡撫事臣楊昌濬跪奏爲匯解内務府京餉銀兩恭摺仰祈聖鑒事竊照光緖十三年分部撥内務府茶稅京餉銀五萬兩已籌銀二萬委令候補通判沈學海督商匯解赴京投納尚應解銀三萬兩擬俟閩海關洋約釐金撥發到局卽行委解先後奏明在案兹由閩海關撥發藥釐應提銀三萬兩作解本年分内務府京餉以淸疑項相應飭令號商如數先行墊匯進京交閩省解錢委員候補同知李鍾鯉督同上兌該號商定於本年十二月十九日起程匯解仍候報到上庫日期再行由閩發還據福建稅釐局司員具詳前來除分咨查照外臣謹恭摺其奏伏乞皇太后皇上聖鑒謹奏奉硃批該衙門知道欽此○○楊昌濬片再查閩省鹽塲關庫大使等共祇一十七缺候補塲員多至一百餘人因於上年八月間奏請停止分發五年以期逐漸疏通准部議覆暫停一年在案計自停上以來祗補下里塲一缺新到省卽有一員是候補人數仍前擁擠現照部議暫停一年將次期滿惟有將福建鹽大使一坆再行展停分發三年庶可杜奔競而兾疏通據福建布政使張夢元調署鹽法道督糧道張國正會詳前來臣以限期未滿未便卽行具奏究竟閩省鹽大使一斑可否酌量展停分發之處咨商吏部查覆去後兹准部咨覆稱福建鹽大使一班請停分發一班部中係於光緖十二年十二月初一日奏准應扣至本年十二月初一日限滿今據咨請可否酌量展停等情自應按照光緖八年五月二十日該省道府以至未入流續停分發成案准其將福建鹽大使一班再停分發一年仍令專摺奏明再行核辦等因現在扣計輿限已滿臣謹附片具陳伏乞聖鑒飭部核覆施行謹奏奉硃批吏部議奏欽此○○張之洞等片再瓊州府昌化縣境内大艷山府志名峻靈山多産銅及石緑故亦名爲石緑山前經香山職員張廷鈞招集股分購備機器前往開採業經奏明在案查石緑爲銅苖所結下有銅鑛精華上溢融爲石緑每石緑百斤佳者可鍊銅十餘斤至二十斤不等其不能鍊銅者賣作顔料兹查大艷山地近黎境道路旣遠瘴癘尤重出産雖佳工費甚昻現在黎境甫通礦務創始倘無確利可圖必致觀望自阻惟有减輕成本始足以徠商販而惠民黎兹擬將昌化石緑及銅斤凡販運出瓊州海口者自光緖十四年起三年之内所有山稅及關稅金槪行暫免俟開採所銷大旺再將稅釐酌量抽收其餘瓊屬五金等鑛如有集資開辦亦卽一律辦理暫免稅釐庶幾通商惠工利興而島民裕矣據廣東善後局司道會同布政使高崇基具詳俞來除咨户部並粤海關監督外謹合詞附片陳明伏乞聖鑒謹奏奉硃批户部知道欽此○○張之洞等片再廣東地方民風强悍動輒尋仇小則糾黨兇毆人則約期械鬥事後族紳包庇以致犯難弋獲光緖十三年四月間南海縣民人譚陸兩姓偶因細故起釁彼此爭毆互相報復譚姓將陸姓房屋打壞尚未傷人維時有與陸姓同宗隔村居住之匪徒陸亞由等聞知糾黨前往帮助路經蒙姓村旁冡姓紳耆恐其滋事閉閘攔阻該匪等竟敢放火焚燬蒙姓蠶寮槍傷蒙宗求殞命經縣訪聞會　查拿各匪均各逃匿當卽責成兩造族紳交匪譚姓族紳已交匪黨三名惟舉人陸師彦屢次玩延並不將該族正兇首匪交案顯係恃符庇縱查該舉人陸師彦係同治十二年癸酉科中式廣東鄉試舉人應行斥革以憑傳案勒交據南海縣知縣郭樹蓉詳由廣東按察使王毓藻會同布政使高崇基覆核具詳前來臣等覆查無異相應請旨將舉人陸師彦暫行斥革以便傳案勒交兇匪從嚴究辦以挽頽風謹合詞附片奏陳伏乞聖鑒謹奏奉硃批陸師彦着暫行斥革餘依議該部知道欽此○○劉秉璋片再臣准内務府咨請飭四川就近採辦藏香迅速交進一摺於光緖十三年九月二十六日奉旨依議欽此欽遵前來當經行司飭辦在案兹據布政使崧蕃詳稱遵查飭辦藏香係内廷應用之物如果川省有可採買敢不敬謹辦理以備供用無如藏香一項委非川省出産旣難向鋪户購買亦難覔工匠製造溯查同治七年間奉文採辦時因川省向未辦過咨取式樣移請駐藏大臣譯咨逹賴喇揀採官匠會同西藏糧員照式製造所需香料非常昻貴計共支用銀四萬五千九百餘兩造册請銷聲明此後請免採辦旋奉户部議咨以海防經費緊要凡各直省丁漕稅釐等項查無户部奏准給發之案不得擅行挪用等因嗣於光緖十二年奉文採辦鐵稈藏香五百束當經前署司沈守廉援案請免採辦詳請奏咨於十二年十一月奉旨允准在案此次奉文採辦鐵桿藏香五百束頭號黃藏香三百枝紅藏香二百枝核計香價運脚一切外費需銀幾及萬兩所有前項香枝惟有援案詳請奏明仍飭内務府照舊由京採買准免川省辦理以符原案等情詳請奏咨前來臣覆查無異除分咨查照外理合附片具陳伏乞聖鑒訓示謹奏奉硃批該衙門知道欽此○○兩廣總督臣張之洞跪奏爲廣東外海水師副將員缺緊要遵照另行揀員請補以重海防恭摺具陳仰祈聖鑒事竊准兵部咨廣東大鵬協副將鄭耀祥病故遣缺係外海水師題補第二輪第二缺應用儘先人員旣據扣留應令迅揀名次在前合例人員請補等因經臣以奏留廣東差遣外海水師儘先補用副將黃金福奏請補授准兵部議駁查黃金福前經借補水師提標中軍叅將因保案有不符之處由部查明另行核獎具奏辦理今續請補授大鵬協副將仍難議准所遺副將員缺應令另揀儘先人員請補光緖十三年七月十八日覆奏奉旨依議欽此等因咨行前來當經轉行遵照查定例水師副將缺出本省之人不准題補本省之缺又各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定各等語臣謹會同署廣東水師提督臣王孝祺在於經部覆准註册序補之外海水師儘先副將内另行詳加遴選查有碣石鎭中軍遊擊儘先副將黃廷耀年五十一歲廣東廣州府順德縣人由勇目充伍拔補千把總剿匪出力遞保花翎儘先遊擊補授水師提標右營遊擊調補今職又於勦辦越南狗頭山亞婆澫等處洋匪出力保奏同治十二年十一月二十二日奉上諭着以叅將補用欽此光緖二年閏五月十二日接領遊擊札付嗣於剿辦瓊州府屬儋臨客匪出力案内保奏請免補叅將以副將仍留廣東儘先補用光緖六年五月初四日奉旨着照所請獎勵欽此咨送履歴准兵部註册序補該員幹練有爲水師嫻熟現委署赤溪協副將於巡洋緝捕均能認眞整頓以之補授大鵬協副將洵堪勝任且儘先名次在前雖籍隸本省現當籌辦海防善後之際水師人才難得未便稍涉拘隨摺聲明合無仰懇天恩俯念員缺緊要准以黃廷耀補授大鵬協副將員缺以重海防該員籍隸本省例應與福建會商揀員對調惟閩粤兩省現在籌辦海防善後均須熟悉本省洋面之員方能得力並懇暫緩對調如蒙俞允俟部覆到日給咨送部引見以符定制謹會同署廣東水師提督臣王孝祺合詞恭摺具陳伏乞皇太后皇上聖鑒勅部核覆施行謹奏奏硃批兵部議奏欽此 
 
