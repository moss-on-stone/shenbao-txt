# 1924 - 11 - 4918277

 

Page 1

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 2

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 3

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 4

 
 
第一萬八千二百七十七號;中華民國十三年 西曆一千九百二十四年一月十二號
星期六 * *時評 
[出力（冷）]  
　　出力於總統則報之以内閣出力於内閣則報之以閣員内閣有來有去而總統爲難矣閣員人數有限而内閣之總理爲難矣欲得權利不可不望人出力然出力之後報之之道終難使人滿足甚矣受人出力之非福也 
　　出力以爭權位其結果已難酬報若出力於戰陣舍生命而得勝利則其求報也必更逾於爭權位者故統兵之人對内部難於對外敵對勝利之軍難於對失敗之軍是故旣得權位而不生内訌其權位何嘗不可萬世有軍隊而始終一心其軍隊又何嘗不可無敵於天下 
[國内專電]  
　　北京電府以孫閣同意衆院咨文用小印不合灰（十日）夜退回衆院行政會電吳景濓用大印吳答高如退則大印即用若用大印後高仍藉他故不退奈何應先問公府高退否吳並申明尊重行政委員會意見即日將印信交委員會保存（十一日下午八鐘） 
　　北京電議員見孫寳琦問閣員孫答白宫能否給我全權尙未定談不到人選但當尊重國會意孫又語人高王我極想請其帮忙但國會對彼感情或需再下疏通工夫（十一日下午二鐘） 
　　北京電眞（十一）申刻孫寳琦與王毓芝商組閣王毓芝代高王疏通孫懇予聯任孫答無成見孫出府後似稍消極代閣延長運動仍未已 
　　北京電馮玉祥聲明並無聯合王懷慶等勸高王勿辭職之事（十一日下午二鐘） 
　　北京電蒸（十日）夜王克敏四處請託留任並謂如加入新閣則維持年關否則即走某要人達孫孫答命令未下總理未知是誰即令是我亦不能於命令未下時說誰留誰不留語甚含渾（十一日下午二鐘） 
　　北京電王克敏昨夜宴銀行界本爲發特種庫劵及再墊二百萬案因九日發柬後孫閣產生故昨雖踐約而來未談此兩事（十一日下午二鐘） 
　　北京電王克敏眞（十一）日早到部囑辦結束午後四處訪人（十一日下午二鐘） 
　　北京電財部所發期票昨日到期王克敏因地位難保囑各銀行拒絶付欵十二月所借四行百三十萬因鹽餘只剩六十萬有零先將此欵還一半餘數當在任内籌措一妥善辦法　　北京電衆院萬鈞等索歲費王仍告一一簽名蓋章始發十日萬等持全體簽名蓋章單到部王克敏以將去並不認前言無結果（十一日下午二鐘） 
　　北京電各政團聯函致孫組閣無交換條件惟高王黃在彈劾中不得加入新閣（十一日下午二鐘） 
　　北京電府主顏長外去顧因孫寳琦衰老爲未來代閣計但洛方以顧不錯何必更張主顏與王正廷擇一長財（十一日下午二鐘） 
　　北京電府左右主陸錦長陸以軍事處歸李彥青（十一日下午二鐘） 
　　北京電府要人語曹云高攝政與大選頗出力請加入新閣旁有一人曰若講大選出力吳景濓張英華亦應入閣故曹云由孫閣自己决定 
　　北京電蕭耀南電王克敏直魯豫及兩湖協餉問題執事旣出調停仍應速籌辦法并速撥鹽餘（十一日下午二鐘） 
　　北京電甘石派昨夜議分配憲政黨存欵拍賣傢具等事行將結束 
　　北京電衆議員王茂材等提查辦王克敏盜竊國庫案參議員范振緖提查辦高凌霨戀閣侵權把持票匭切斷電燈妨害開會秩序阻撓通過新閣案 
　　北京電衆院行政會請吳景濓交出議長印有人主請王承斌向吳索印 
　　北京電唐在復電義閣議外長提金法郎案謂中國以電匯理由拒絶用金結果徵法比同意再議 
　　北京電駐歐各使因窮請歸電多起戴陳霖有即備行裝電外部復電婉勸　　北京電施肇基電美商部新章外貨凡皮毛綢布食品須檢騐消毒否則禁售請曉諭華商注意（十一日下午二鐘） 
　　北京電外部再函催日使漢口日警虐華人致斃請飭日領嚴辦免激事端　　北京電吳佩孚保張鳳臺爲福公司督辦（十一日下午八鐘） 
　　北京電眞（十一）參院開會無結果 
　　北京電鄂蕭電院伯納夫妻被傷已送襄陽醫院並飭營救廉德女士 
　　北京電馬福祥電宋神父非攻破敎堂時受傷不負何等責任（十一日下午八鐘） 
　　北京電昨張廷諤不辦公院中文電由柯秘書携赴紅羅廠請高批閱昨晚高約楊熊祥林大閭等在家會議　　北京電衆院咨文昨五點進府六點高閣提辭呈曹左右意最好閣員不動孫言甚難（十一日下午三鐘） 
　　北京電昨吳派議員十餘人往見孫寳琦凡經議院提案查辦之人均不得入閣孫言正在考量（十一日下午三鐘） 
　　北京電路警督辦處經費昨經閣議核准一萬八千請曹指令交部照撥 
　　北京電外交總長競爭者有四人孫意擬任汪大爕（十一日下午三鐘） 
　　天津電聞馮玉祥擬保部下兩旅長充察綏特區都統曹意欲畀王占元王廷楨 
　　天津電孫閣員未决定議員要求任總長者二十七人次長五十八人秘書長擬陳漢第 
　　天津電吳景濓仍在津養腦病一時不入京（以上十一日下午四鐘） 
　　天津電孫閣通過咨文蒸（十日）送津請吳蓋印當晚返京通電在津發表 
　　天津電閩北鎭使派員來津招兵聲言補充衛隊不作戰用 
　　天津電直王聞孫閣通過首先電賀 
　　天津電吳景濓因高閣倒院警撤將於新閣成立後晋京（以上十一日下午九鐘） 
　　天津電省敎育會通函當選委員元（十三）開會（十日下午十二鐘） 
　　奉天電三省國民會議辦法（一）三月一日舉行（二）每年開會一次（三）軍政署長官皆須依照保安方策（四）各縣區長概入會（五）每縣選耆老四參加　　奉天電張以日政府發給大連烟館大批許可特賣證違背國際公法提向日領抗議 
　　奉天電新任三田司法領事删（十五）視事 
　　奉天電十二年度課稅增收二百餘萬電燈廠餘利四十餘萬 
　　奉天電三中學潮已平校長辭除學生九人今日上課 
　　奉天電王省長在營口創設水產高級中學校已布告招生 
 
 

Page 5

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 6

 
 
第一萬八千二百七十七號;中華民國十三年 西曆一千九百二十四年一月十二號
星期六 * *[國内專電]  
　　奉天電張促王景春返任 
　　奉天電渾河因地勢變遷時發水患市政公所兵工廠瀋陽縣官銀號紡紗廠協議疏濬策（以上十一日下午八鐘） 
　　吉林電俄軍前獲孫宋兩匪我方要求引渡不允僅允處嚴刑惟須捕送匿居密山俄黨石耶里夫爲條件 
　　吉林電法團反對銀號分紅被奉張電斥（以上十日下午五鐘） 
　　吉林電吉籍民十議員吳玉琛齊耀珊等聯合東省民十議員電請奉張認爲有效不必另選 
　　吉林電田賦局會辦蕭振瀛因反對銀號分紅被押）以上十一日下午五鐘（ 
　　哈爾濱電中東鐵路機務處拒華工朱函督辦公所請主公道 
　　哈爾濱電日人私用中東鐵路哈長電話營業公所已催立即禁止但恐路局違延（以上十一日下午二鐘） 
　　濟南電倒熊派議員請熊出席備質問熊因稱病謝客 
　　濟南電省垣商埠刦案頻聞商民多歸咎軍警 
　　濟南電七旅胡旅長翊儒來濟報告魯直邊匪擊散情形（以上十一日下午四鐘） 
　　漢口電吳向蕭保薦直魯豫巡署顧問沈紹良爲漢交涉員蕭已電京力保請調陳介内用陳已飭辦交代 
　　漢口電蕭於兼長令下後手諭一律免賀灰（十日）已電京力辭謂軍務紛繁不能兼顧又致同樣電於洛請洛轉京此爲蕭赴洛所商定作何佩鎔之過渡省署已備辦交代蕭十日召何入署告以辭兼長電已發出囑其疏通反對方面十日夜法租界何宅有長時間會議今日有不能到任之印花稅處長何敦五爲何遍處奔走藉博將來自己即眞地步 
　　漢口電閩孫派鄭式典在豫又招新兵六百名灰（十日）過漢運潯 
　　漢口電洛派員在漢購大批電料灰（十日）掛車三輛運洛 
　　漢口電直魯豫巡署駐漢辦公處十日就查家墩原設兩湖巡使行署改組成立又附設第三師駐漢辦事處　　漢口電田案地保移棺事經屍親告發地檢廳灰（十日）開庭 
　　漢口電鄂省自治籌備處限本年四月前縣自治一律成立已令各縣籌備員調查員等已報解户口册者限文到一月内將縣會選舉調查辦竣未解户口册者限一月内造齊報省如逾限即由省派員下縣代辦所有以前籌備經費即歸該員等賠償又咨省署令各知事輔助以成立先後列入考成 
　　漢口電孝感旅省士紳五十餘人灰（十日）先赴道署繼赴省署請願撤換該縣知事孫星衡（以上十一日下午七鐘） 
　　長沙電唐　經各方再四敦勸今日已就省務院長 
　　長沙電礦局與外商湘江公司訂約開發龍王山礦事實業司長礦局總理已偕公司經理同往水口山勘視　　長沙電陳樹森因毆孔案定文（十二）傳訊已先請假赴漢 
　　長沙電彭允彝鍾才宏有聯袂回湘說（以上十一日下午四鐘） 
　　長沙電沅江各公團電趙軍資處於提征田賦外並行特捐畝捐小民當抵死不從不意賀師長竟忍聽計臣進言委員籌借軍穀朝夕追呼急如星火途窮歲暮合邑騷然懇立電賀撤委免借漢壽公團亦來電合邑紳耆特開前體大會反對賀師借穀趙覆電照准已轉電賀查照 
　　長沙電敎職員聯合會呈趙請確定敎育方針 
　　長沙電唐生智部旅長劉興電趙謝國光魯滌平等奉孫文令調赴東江與陳炯明作戰魯等以軍餉無着不願供粤局之犧牲不肯奉令開㧞大約彼等仍有回湘妄念日前有一部向汝城砰石前進經職與何旅長鍵布防始未深入何鍵與職擬進至粤境招編魯謝軍隊以免流亡 
　　長沙電趙任鄒序彬爲省衛軍督辦原有第八路指揮名義取消共編兩旅擔任省防衛戍司令唐嶽五着改編爲省衛軍第一旅鄒自兼第二旅長又令鄒辭榷運總局兼職照准以江雋繼（以上十日下午六鐘） 
　　長沙電外交部電促唐繼虞營救美施醫士出險唐覆電歸咎施輕犯險地謂施來銅仁時携女眷數人事前未得湘境保護咨文抵銅仁時團防局長以鄰匪擾境勸緩行待軍隊護送施不聽勸阻並云若遇匪吾外國人可向交涉必放行行至虎龍溪被匪擄施一人餘無恙銅仁軍隊往救施已無踪該醫任意堅執前行深爲惋惜仍嚴飭銅仁文武查明迅救 
（十一日下午七鐘） 
　　長沙電實業司法内務交涉敎育五司及審計院全體科長科員因欠薪八九月未發獨財政司隨時支領憤甚灰（十日）午後四時齊集省務院擬包圍索薪適各司長在省署開會科長員等在院議擬請願將七司兩院合爲大機關在財政司辦公主張激烈適財政司羅科長到院謂唐司長對於年關經費有把握不使諸公失望衆不滿意仍擬向趙請願廢止爲兩院七司職員改爲合署辦公先推實業司成科長謁趙說明趙謂合署我亦贊成但須在省長署不必在財政司（十一日下午七鐘） 
　　香港電市廳佈告華林寺經收歸市有茲將其開街招商投承 
　　香港電粤商團代石龍商團呈軍政部請將石龍團槍發還（以上十一日下午八鐘） 
　　香港電滇軍王秉鈞所部在東江之第八路因王去職不服庚（八日）全旅返省向蔣光亮交涉駐佛山王部亦擬返石圍塘以實力向蔣交涉蔣恐宣佈戒嚴蔣本人避往沙面前傳被孫扣留不確楊希閔赴帥府謁孫商調停由朱世貴胡思舜向雙方調解卒由蔣發餉一月形勢稍緩廣三車灰（十日）復開行惟石圍塘仍戒嚴佳（九日）下午王部八旅復乘車赴石龍灰（十日）該旅又突然返省滇軍總指揮部制止無效該旅抵省轉赴佛山風潮仍未全息 
　　香港電湘軍到粤最遲防地盡爲别軍所有向孫要求劃北江爲湘軍地盤惟滇軍趙成樑不甘割讓湘軍有不得不休勢將以武力奪取孫尙未有解决法湘軍前開至石龍即勒兵不發要孫發餉滇軍近因收留湘軍逃兵與湘軍曾一次衝突兩軍在廣州已戒嚴三日在街上推置沙包遍佈哨兵形勢嚴重居民日在恐慌中 
　　香港電聯軍佳（九日）晨會議討論東江戰事楊希閔范石生劉玉山張國楨等均列席决一致呈孫令湘軍加入東江俟肅清東江再援贛 
　　香港電林支宇昨返滬 
　　香港電桂林下游陸雲高部與韓彩鳳發生戰事潯藤治安亦爲動搖 
　　香港電禁烟督辦楊西嚴會辦范石生朱培德李福林張國楨灰（十日）同時就職 
　　香港電統一財政雖經大本營討論數次仍無辦法最近廣州橫水渡捐財廳衛戍司令部市財局三機關各自批人承辦 
　　香港電聞胡漢民汪精衛今日可抵省　　香港電聞粤軍佳（九日）已下總攻令趨重中左路（以上十一日下午九鐘） 
　　南京電韓省長今日下午回寗 
（十一日下午六鐘） 
[國外專電]  
　　倫敦電張孝若在英連日考察紡織汽車各廠及海港工程極忙佳日晨偕朱公使赴英宫午後朱爾典爵士茶會今午（十日）倫敦總商會宴會會長演說考察最爲重要希望中工商各界左右政治晚間朱公使宴會朱爾典爵士及克拉克爵士ｓｉｒｃｉａｒｋ均演說對於南通極欽仰並對華希望張演說通商以彼此熟悉情形爲極要英爲製造國華爲原料國互相爲助通商前途未可限量至暫時政治紊亂係必經之階級云云張每日接見新聞記者十餘起（一月十一日） 
特約路透電 
[中國政聞]  
　　十一日北京電代理内閣各員之辭職書顯已經總統接受惟尙未見明令今日各員均未到部視事目下所難者張紹曾名義上仍爲内閣總理須請辭職始能另組新閣聞當局已派李某派津勸張辭職 
　　十日北京電衆院昨夜派馬驤携通過孫寳琦同意案公布文赴津請吳景濓蓋印今日携吳所蓋印之文回京即於午後五時送交内閣代閣曾於今日午後開會决議全體辭職晚六時以辭職文呈遞總統聞有人呈請總統挽留代閣度過陰歷新年或仍令王克敏爲新閣財政總長因須賴王之財政計畫度過新年難關也 
　　十一日北京電據八日汝州消息郟縣已爲匪攻陷 
　　九日廣州電廖省長已回廣州辭志甚堅聞胡漢民有繼任說孫中山議以其秘書李新耕（譯音）代朱卓民（譯音）爲香山縣知事因朱近與程策衝突致毁損香山一部分也 
[實業團蒞英記]  
　　十日倫敦電張孝若與其隨員曾至商部由常駐秘書查泊滿爵士及海外商務部代表接見張等與之討論實業考察團之日的歷時甚久英國實業聯合會以私宴欵待張等由會長阿姆斯特郎大佐主席與宴者多屬重要實業之代表張氏答覆來賓之頌詞謂此行目的專在考察一切與在華經商之外國製造家之利益毫無妨礙中國出資之能力若長此不發展則其購買力必不能驟見大增故中國豐富天然利源之發展即可謂爲各國入於興盛之新時代英國實業家向負對付競爭不折不撓之時譽余敢信競爭雖烈而諸實業家必能首先助中國實業之發展並首先沾裨益云云張等明日擬赴羅格斯特然後赴希菲爾特·孟卻斯德·伯明罕諸實業中心點 
[德國分立領袖被刺記]  
　　十日倫敦電巴拉狄那特境内分立黨政府領袖興資氏被殺事使人復注意於巴拉狄那特境内分立黨之行動英政界視此爲重大問題分立黨之旗雖仍懸於德國數處之市政廳但設立分立黨中央行政機關以自治政府號召者則惟巴拉狄那特有之凡巴拉狄那特境内之城鎭分立黨已成事實上之行政團體而來因地高等委員會之接受巴拉狄那分立黨政府所發命令衆視爲在實際上已予以正式之承認現聞英國出塲干涉高等委員會故已議决派員就近調查 
　　十日梅恩斯電據目覩興資氏在史派葉某餐館遇害者言興資與其數友在其所寓旅館之餐室内共案而餐約隔半小時有少年三人來問興資所在侍者導入餐室一少年疾趨至興資座後取槍對興資頭顱連擊數響興資倒地當塲殞命行刺者猶開槍亂擊致興資之一友受重傷三少年旋各開槍而遁復重傷行路人二受傷較輕者頗多 
　　十日柏林電史派葉慘殺案德國未得直接傳來之消息全賴倫敦與巴黎轉來殆分立黨已嚴密檢查函電矣惟悉分立黨已拘巴拉狄那特境内之重要德人若干以爲質德報對於法人之扶助分立黨頗多憤言並謂巴伐利亞邦政府早已發出興資逮捕狀指爲大逆 
　　十日巴黎電巴　狄那境内分立黨領袖　資氏在史派葉遇害之消息使來因地分立派大爲震動據佛蘭克埠與巴伐利亞傳來消息未被佔之德境内有人組織暗殺機關以暗殺來因地各處分立派領袖爲目的巴黎時報稱爲英國計其眞正和平政策可奠定世界各國間之和局者應首先便利賠償之解决而避免煽惑本地之爭鬥尤貴愼重將事勿使德人視爲英國干涉法國舉動或鼓起德人報復之念今英國之政策在德人視之得無鼓起其可以擾亂和平之行爲乎云云 
　　十日史派葉電分立黨因領袖興資氏遇害昨夜與居民大起衝突結果死五人 
[小協約會議之注意]  
　　十日巴黎電小協約國今日在塞京開大會議衆甚注意此會蓋以此會將表明新集合而使歐洲難題愈增糾紛也其議程中主要事件爲匈牙利財政之改革俄國之承認及法國與捷克之條件但觀於塞京某報所載官塲授意之言論此會進行將爲法國政策所操縱據該報稱第一當考慮之問題爲對法條約之賡續以法國將爲歐洲政治之樞紐也其次方爲俄國之參入歐洲政治云聞英政府近曾以波蘭南斯拉夫與羅馬尼亞以繼承國資格所應擔任之儘先償還債務是否因與法政府締結債欵合同而受影響爲問迄今未接覆文大約大會將籌議聯合之答覆 
[德人海員之罷工]  
　　九日倫敦電刻在赫爾之德人海員要求實行航業局所定工資故相率罷工現倫敦全國海員與火工聯合會繼起罷工爲德人海員聲援聞亨美公司有大船一艘困於維多利亞船塢以德海員停業之故但海員火夫聯合會與德船經理會議後德經理允自一月三日起照英國航業局所定之率發給德海員工資並允接受航業局之各條件 
　　十日倫敦電航業爭端現已暫時解决此爲有關係英工團與德船長·德公司經理·及德領事會商之結果决定暫時復業以待召集倫敦大會届時將請德船主與會 
[英潛艇沉沒]  
　　十日倫敦電海軍部消息潛艇工二四號已在横特倫比爾外沉失蓋由與戰艦决斷號在霧中互撞之故該艇爲新式船共載三十人現已拯有救潛艇船馳往援救　　十日倫敦電據當局估計潛艇工二四號沉於三十尋之深海艇中之人如能關閉止水機關則可餘生四十八小時惟今恐難有生望 
[俄國之政潮]  
　　九日里加電莫斯科消息稱中央共產黨委員會領袖多人現主張停止與特羅斯基氏爲難因今日極當不恤犠牲維持意見之一致也惟泊拉夫達報仍從事運動反對特氏且謂蘇俄駐柏林代表克里斯汀斯基氏已加入反對中央委員會黨 
[英國貿易表]  
　　十日倫敦電商部報告一九二三年入出口貿易數額如下 
　　一九二二年一九二三年入口品値一００三００００００鎊一０九九００００００鎊出口品値七一九００００００鎊七六七００００００鎊轉運出口品値一０三００００００鎊一一八００００００鎊商部估計一九二三年入口貿易實增二千五百萬鎊出口貿易增二千萬鎊轉運出口貿易增六百萬鎊因去年四月間南愛爾蘭成自由邦後計算之基礎已有變動故也 
[各國近事]  
　　九日柏林電德政府已許協约國運事監督委員團於一月十日至十二日間來此本星期内協約國或將重施對德之軍事監督 
　　十日紐約電法萊氏代表航務部將「總統號」輪船七艘售與大來船公司計價美金三百八十五萬元原値三 
 
 

Page 7

 
 
第一萬八千二百七十七號;中華民國十三年 西曆一千九百二十四年一月十二號
星期六 * *千萬元 
　　十日巴黎電佛郎價仍低落報稱約有十二人俄籍居多已被逐出市塲 
　　十日巴黎電法蘭西銀行已將貼現率增加一釐半今爲五釐半 
　　十日雅典電維尼齊洛氏今日稱渠可擔任外交事以期恢復對外關係渠可親自監視公民大會之組織以决定變更政體之問題 
　　十日巴黎電大西洋狂風現減退但基朗德河溢流鹹水淹陸致大片農田爲之荒廢塞因河自昨日起水落二十六時居民刻漸恢復舊業 
　　十日倫敦電國會議員多人已宣誓國會業已延會定一月十五日正式開幕 
　　十日倫敦電白萊特福之齊特倫紗廠房屋頂層今晨忽坍塌有重機壓至下層受傷之工人二十名已救出尙有十餘名埋於瓦礫中 
　　十一日馬尼剌電一月八日憲兵與宗敎狂熱徒在蘇里加哇惡鬭殺死八十名總督伍特將軍大約日内將赴該處 
[公電]  
　　北京通電一本日令國務院秘書長張廷諤呈請辭職情詞懇切張廷諤准免本職此令調任程夔爲武昌關監督此令任命張廷諤爲河東鹽運使此令史俊玉李飛鵬均授爲陸軍中將程文沅倪朝榮均加陸軍中將銜李錫麟華　章李榮標均授爲陸軍少將此令王永彝劉春臺均晋授陸軍中將高義傳席珍均晋授陸軍少將孟憲浩曹家彥楊增福均授陸軍步兵上校張彥秀授爲陸軍礮兵上校趙佩琴授爲陸軍一等軍醫正此令寗雙安加陸軍中將銜劉澤沛徐得祥均授爲陸軍少將李曰鏞鄭長庚高孔時張士鐸韓光裕均加陸軍少將銜張起約王珍羅世傑李英豪陳長陞王森馬克常馬瑞雲均授爲陸軍步兵上校李彥昌高建勳趙瀚章均授爲陸軍騎兵上校顏景宗劉玉印江運球均授　陸軍砲兵上校白寳瑛楊恩榮均授爲陸軍工兵上校蔡琴堂閻文達均授爲陸軍錙重兵上校郭永澤授爲陸軍一等軍需正劉永凎授爲陸軍一等測量正此令任命張佐民爲直魯豫巡閱使署參謀長此令任命張國溶爲湖北督軍公署參謀長此令任命陳嘉謨爲蒲通鎭守使此令任命李成霖爲陸軍第三師參謀長此令 
　　北京通電二各省衙門鈞鑒本日令暫兼修訂法律館總裁程克呈辭兼職程克准免兼職此令特派馬德潤署修訂法律館總裁此令任命周克昌爲修訂法律館副總裁此令常耀奎授爲陸軍中將王秉俊授爲陸軍少將此令國務總理高凌霨呈請將參事虞維鐸李紹白免去本職虞維鐸李紹白均准免本職此令任命黃濬林步隨爲國務院參議此令任命楊杰爲將軍府參軍此令任命烏拉喜春爲鑲紅旗滿州都統此令任命田德山爲鑲紅旗滿洲副都統此令署財政總長兼鹽務署督辦王克敏呈鹽務署參事吳晋夔丁憂呈請辭職吳晋夔准免本職此令任命林志烜爲鹽務署參事此令署財政總長王克敏呈江西財政廳廳長文羣請免職另候任用文羣准免本職此令任命鍾汝廉爲江西財政廳廳長此令調任陳培錕署福建財政廳廳長此令甘肅敎育廳廳長李克明未到任以前著趙元貞署理此令任命龍靈署總檢察廳檢察官蔣棻署京師地方檢察廳檢察長此令任命徐聲金爲河南高等審判廳廳長何同椿爲吉林高等檢察廳檢察長此令任命誠允署吉林高等審判廳廳長此令任命洪式閭爲國立醫科大學校校長此令京眞印 
國外要聞 
[旅美通信（志莘）]  
　　紐特中國展覽會 
　　美國紐特中國展覽會爲紐特地方一般注意中國國情之美國人民所倡議其意在使美國國民對於中國文化得明瞭之觀察對於中國國情有正確之印象以圖改善美國國民從前狹小謬誤之觀念增進兩國國際間之交誼其意甚盛去歲籌備時即分函中國實業機關敎育團體徵集陳列物品各地商會敎育會等均樂爲助應徵物品已陸續寄到該會業已於十一月二十三日開幕展覽時期約二個月閉幕後尙須將物品運送各州府輪流陳列期得傳觀全國 
　　於該會開幕後五天記者往觀其陳列部分大致可分爲四表示中國地理人物者其一表示中國文化敎育者其二表示中國工業藝術者其三表示中國風俗人情者其四 
　　表示中國地理人物之部以參觀程序論列爲一部都有圖表表示中國地理之優越人物之衆多意謂具此地理具此人物宜可有爲以益人類隠含美國人民應任輔助開發之責旣使觀者對於中國全部得一具體印象同時且標明舉行此會之本旨 
　　表示中國文化敎育之部有一中國文化進行圖表示中國具有五千綿賡不斷之文化以古代之埃及·阿希利亞·伯勃羅尼亞·印度·希伯羅·波斯·希臘·羅馬與之較或爲後起或經中斷以土爾其·法蘭西·英格蘭·德意志·與之較均後起三四千年美國爲新建國幾何可與之比擬其說明謂中國雖内亂迭乘姓代屢易而無損於其綿衍長生之國命孰維繫之孰使改之保守之義耶平民之義耶國民和愛之精神耶抑國民勤勞之結果耶今者中國竭力摹倣西方之科學方法黷武主義將以助其光大耶抑將引之趨下耶記者以中國人之心理與地位觀此　讀此語覺有無窮深　未　被美國人民以異國人之心理與地位觀此　讀此語將引起何種感想 
　　關於中國敎育之陳列品如敎科書學生成績品及學校照片等大都由美國敎會在中國所設學校送來記者不能無　蓋是不足以代表中國敎育狀况且易引起觀者對於中國敎育現况之誤解又據該會執事言頗以函某敎育機關數次未得答信爲　惟聞日内中國有應徵品二十餘箱運到内有上海中華職業敎育社及商務書館代徵物品尚未檢出陳列想其中必有可以表示我國敎育現况者展覽會最足引起一般觀者之推想故以後如外國博物院展覽會等向中國徵集陳列物品時務使鄭重考慮愼爲選送 
　　表示中國工業藝術之部有絲織·棉織·刺繡·花邊·雕刻·圖畫之類并有玉刻·瓷器·古代瓦器等等大都由美國收藏家借與陳列此部陳列品絶少能表示中國現時工業狀况者 
　　表示中國風俗人情之部幾佔全會塲四分之二關於中國男女服飾日用器皿兒童玩具家庭生活宗敎好尙用實物式雛形式照片表示之其陳列方法或以今昔並列作比較或以富家生活與平民生活並陳作比較其說明極淺顯極動人具有敎育意味記者往觀時見有許多男女小學生二三成羣聚精會神觀察其中陳列物品并抄錄所標說明意者受敎師之指導來此搜求中國地理歷史預備作敎室中報告資料者 
　　該會當事者謂近年東方人士之注意研究西方文化國情者較西方人士之注意研究東方文化國情者爲多故東方人士之知西方較西方人士之知東方爲深切惟以西方人士之不注意於東方文化國情於是每以淺陃一隅之見聞引起種種誤解此會宗旨即在破除此障礙俾雙方相知較深得收互助之益故此會實爲聯絡中美間感情所不可少者云云此間日報偶或有記述中國事無非宣傳惡消息不但爲異國人所厭棄旅此國人想均恥聞以善意律此會此類宣傳記者認爲不可少但能自助者始能得人誠意之相助不然不但不能得人之憐愛且將以懷寳召禍焉（十二月三日） 
[日政黨反對新内閣之形勢]  
　　日本電通社十一日東京電云政友會憲政會革新俱樂部各三派少壯議員中如永井佐久間樋口松岡森春日田中等諸氏昨夜在某處會合關於打破特權内閣交換意見政友派議員擬於議會開會時即提出不信任案且團結三派勢力以對抗政府又電政友會對政府態度雖未十分判明然大致已見不過將來舉動如何尙難豫料至於研究會之對抗方法則和戰兩項均已着手凖備萬一政友會之一部出而挑戰則設法牢籠政友會之改革派與非改革派之後進務使政友會分裂以殺其勢聞青木水野二氏不日將往訪西園寺公請敎一切又電清浦首相定於十四晚宴貴院各派交涉委員又定十五晚宴衆議院各派交涉委員又定十七晚宴東京橫濱實業家以求各方面諒解 
[日警廳嚴搜危險分子]  
　　日本電通社一日東京電云自日皇宫外有韓人擲炸彈事件以來日警視廳特别高等課秘密裏大爲活動十日駐滬總領事矢田復電報金元方有到東形跡故更爲狼狽大加搜索以日東宫成婚在即爲警戒萬一决定一掃危險分子而東宫成婚當日警戒尤須嚴重 
國内要聞 
[孫寳琦通過與京政局]  
　　昨日（九日）衆議院於未撤警狀態之下議决組織行政委員會且以大多數通過孫寳琦同意案反吳派與擁吳派本處不易調和地位而昨日居然旣可開會又可投票殊爲意料所不及查此事在前日晚間各政團即有一度協商當時均以高凌霨不撤警衛不發歲費置國會同人於死地如不早日設法將高推倒大家即同歸於盡遂决計抛除意見一致倒高至所擬倒高辦法原有三種㈠提彈劾案㈡提不信任案㈢通過孫内閣討論結果僉以㈠㈡兩項過於煩難不如直截痛快先將孫閣通過議定以後即由各政團代表連夜分告本黨同人一致主張民憲同志會初本堅持非先撤警衛不開會者至此亦表示讓步承認全體出席故昨日之會簽到者達三百四十餘人而甘石橋派則事先毫無所知滿擬今日民憲派必不出席即出席亦必搗亂而散倘僥倖開成則行政委員會必以全力促成之故一切漫無佈置及至到場而大勢已去雖谷芝瑞等開門斷電亦不能將會攪散數月來苦心經營之憲政黨其結果乃一敗至此殊不能不令人爲之歎惜也 
　　孫寳琦同意案昨夜今晨必可送達曹錕除孫自身願示退讓外皆應即日任命而新閣人選如何當然爲此一二日内重大問題保派方面絶對不願孫閣成立今衆院即利用其弱點突然通過使保派措手不及其政戰之手腕亦算不差聞昨高凌霨　　　　　通過消息　形驚異當即召集閣員籌議善後辦法表面上仍促孫早日就戰而内幕之如何活動則非吾儕所能揣測據深知政界内幕者云孫寳琦自身近來調察各方形勢頗有勇退之意但現在衆院旣已通過則其態度有無變更殊難預料以吾儕觀之如保派不甚牽制則孫必上臺一試其閣員人選但知顏惠慶可望入閣至以何席位之則尙不知其詳高凌霨王克敏是否將繼任下去則視此數日形勢如何變化耳 
[京衆院通過孫閣同意案]  
　　會議時種種趣聞 
　　昨日（八日）衆議院　臨時會延至下午三時簽到議員共三百四十餘人搖鈴開會各派議員紛紛入塲胡祖舜首先登台發言主張變更日程改開談話會請上次談話會所推各代表將連日與政府接洽經費及撤警情形先行報告其次關於秘書廳辦公問題亦須提出商一辦法故主張先開談話會隨後再開大會至談話會主席仍請萬議員鈞担任衆均贊成遂由李載賡等擁請萬鈞登台坐於秘書長席宣告開會陳世祿提議請旁聽人退席李載賡謂非外交事宜可不必退席爭執良久仍請旁聽人退席主席萬鈞發言上次承談話會之委託會同五代表與政府接洽經費及撤警兩事所有經過情形茲請李載賡君詳爲報告李遂登台報告最後言至高凌霨只派秘書代見謂係有意藐視國會且於撤警問題堅不應允對發放經費一節則須全體蓋章種種留難不堪忍受若非趕將行政會組織成立則對外不能生效國會將無形消滅至於政府方面大有將國會一筆勾銷之意應請大衆平心討論速籌對待之法切不可自殺全塲聆言後頗表同情戴書雲馬驤等對此均有痛切之言論陳宗常主張開大會仍請萬鈞爲主席景耀月等表示反對經王法岐王乃昌等調和結果仍由萬爲主席按鈴關門查點人數在塲共三百四十二人宣告開會葉夏聲首先發言謂不必按照通知開議可將重大事件先行提出討論谷芝瑞戴書雲等均謂無此先例且無正式臨時主席表示反對馬驤謂現在須設法對付政府同人不可自擾谷芝瑞等反對馬說議場大起紛擾李爕陽提出調和辦法主張一面投孫閣同意票一面抽定行政委員谷芝瑞仍反對謂本院紛擾係無議長之故主張即日選議長張益芳方擬發言塲下爭執甚烈薛丹曦太呼投同意票投同意票葛莊搶上議長席谷芝瑞搶上秘書長席陳世祿唐寳鍔等在塲下大駡主席方擬將投同意票付表决谷芝瑞直將提案搶去塲下羣呼打打陳世祿飛奔上台谷見勢不佳從議塲後逃跑葛莊行稍遲爲陳揪住於是薛丹曦等打做一團其他之憲政黨員皆在台下觀望葛急奪坐椅搪人自衞然拳足之聲如雨點直下葛亦步谷後從議塲後門逃去谷葛出門後即將議塲後門由外緊閉塲内不得出入交通斷絶主席報告李爕陽提案㈠組織行政委員會簽抽議員㈡同時投孫閣同意票贊成者請起立在場三百四十二人起立者三百一十人多數吳榮萃謂出塲有五十餘人塲内何得有如許之人薛丹曦報告票匭簽筒皆鎖在總統休息室鑰匙爲谷携去無從拿出陳世祿主張除谷之名主席報告塲内各門皆被封鎖門鈴無論如何按捺塲外警衞終是不管同人將困斃塲内葉夏聲胡祖舜皆憤極主張雖至深夜亦須將李之提案解决時正五時五分塲内電燈全熄彼此不能相視唐寳鍔請主席繼燭戴書雲謂我本憲政黨黨員今日旣有如此現象我亦願犧牲我之主張而服從本院多數人之意思李燮陽主張明日仍由同人有效的到院集會解决此問題牟琳馬驤等亦發言表示憤極態度主席報告票匭簽筒均取到時正六時五分電燈亦明主席報告塲内人數距法定尙少四人唐寳鍔請催來主席指定陳家鼎等六人赴休息室催請議員入塲主席報告在塲三百零一人馬驤請推秘書長主席遂請秘書李贊侯爲秘書長李載賡請主席以本人提出之組織行政委員會提案付表决主席逐條付表决全體通過宣告全案成立李載賡請散票主席指定程鐸等四人爲抽籤員馬驤請一面散票一面抽簽主席指定陸昌烺廖宗北等八人爲檢票員景耀月主張各省區同時抽定候補行政委員主席命秘書散票並宣告延長時間陸昌烺等監督收票各議員陸續投票入匭同時並投名刺至六時二十分簽抽完結王乃昌動議請主席以景耀月提議簽抽候補委員付表决主席諮詢無異議遂又抽定候補委員主席報告同意票共散三百零七張投入票匭者二百八十三張名刺二百八十五枚同意票二百五十張不同意票二十三張廢票十張同意票大多數完全通過時塲下掌聲雷動王乃昌等請即晚咨達政府某議員謂院印在天津可將咨文備好送津蓋印主席又報告簽抽各行政委員姓名如下崔懷灝·蔣宗周·畢維垣王文璞·王紹　 
王迪成·葛莊·謝國欽·高登鯉·馮振驥·王恩博·周嘉坦·王敬芳·候元耀·任郁文郭修張瑞·李汝翼·陳垣·陳大璋·李臨陽·符詩鎔·樂山·札木蘇·方貞·「候補行政委員」韓增賡·　恩格·齊耀　·田萬峯·　維　·王　瀚·王恒·張浩　壽公·向元均·于恩波·陳全三·周克昌·白常潔·郝天章·羅潤業·蒲伯英·何銓　·黃寳銘李燮陽·孫世杰·易宗襲南米勒·石鳳岐朱騰芬 
　　數月來喧擾不决之孫閣同意案至此已完全解决高凌霨等對此之感想如何自非局外人所能知惟昨日開會時因衆議院警長之暴横愈激議員之反響茲並爲附誌於下㈠昨日開會時谷芝瑞旣由後門出塲旋率同警衛長張汝霖指揮大開議塲各門時議員吕復即與警衛長衝突責以何故忽令院警開門乃張汝霖盛氣之下急不擇言當謂「叫你們在此開會已經是大面子不敎你們胡鬧」云云㈡正准備舉行投同意票時票櫃與籤筒四覓不得後各方找尋始發現鎖在大總統休息室内鑰匙即存於警衛長手中延不交出當時以時間急廹議員們紛紛尋覓鑰匙頗難爲情結果經過多人搜查始覓得議長室之鑰匙一具試行開門始行取　㈢正開票時電燈忽然全滅查悉谷芝瑞偕同警衛長至電燈機關處斷缐之所爲因此種種一般議員大爲憤激多主張拍發一種宣布罪狀之通電云 
[黃郛欲整頓學風]  
　　黃郛昨日（九日）在中央公園董事會招待北京新聞界席間黃起立發言略云鄙人連日因事　太忙未獲親到諸公處拜年無任抱歉今日幸有此機會蒙諸公踴躍惠臨暢聆雅敎尤屬榮幸莫名鄙人本非敎育界中人在敎育界無深切之歷史實不敢擔此重任故命令發表之後疊經固辭不敢就職嗣因敎育部久無長官全國敎育行政總樞完全歸於停滯公文積壓至數千件成箱成綑向馬路上搬去搬來實屬太不成話自問良心殊過不去經各方面竭力敦促始允勉强擔任亦不過暫時維持蒞事以來留心考察因發生一種觀感竊以爲現在在敎育界政治界新聞界以及各界辦事的人都是二十年前在學校的學生由此證明現在在校的學生亦即二十年後擔任國家事業社會事業的重要人物所以政治不良其影響僅限於現在而敎育不良其影響且及於將來敎育前途係之重大亦可想見近年北京國立各校學風敗壞無可諱言而其原因要有數點（一）五四以來學生干政習染成風有積重難返之勢（二）因敎育經費支絀各校敎具設置不能完備敎員進退不能自由每每難滿足學生智識之慾望學生要求并不是盡不合理（三）受政局變遷的影響及政客的誘惑（四）歐戰以後受世界潮流的鼓盪有此數種原因如是演成今日各校不良之現象殊可痛心我國歷史上的觀念每謂侮辱讀書者即爲「侮辱斯文」今日之學生輒自命爲神聖不可侵犯猶是「斯文不可侮辱」之心理殊不知敎育普及以後四萬萬之人均是學生均是斯文學生豈能獨立於一般社會之上另成一特殊階級此理至爲顯我國當此存亡危急的關頭須合我二萬萬的男子與二萬萬的女子一個一個的奮鬭往前做去國家設學校敎育人才學生畢業後必能在社會上有實際的用途方有挽救的希望現在各校的男女學生只能像此案上花瓶内所挿之花（言時黃手指瓶花）徒然絢燦好看供人玩弄豈非極痛民心極危險之事我現在有幾件事情向諸公報告請加以極正當極嚴厲極懇切之批評（甲）美專風潮始因該校學生有改革校務會之組織提出十六條要求有可行有不可行經該校校長分别准駁學生認爲不滿意逼迫校長於五小時内離校如是校長來敎育部請示鄙人仍囑該校校長回校竭誠開導萬不得已時再開革極少數暴烈分子以維持多數秩序萬不可鬧意氣圖報復不意該校長回校以後開革學生至十五人之多如是激成師生互毆之事現在該校全體敎職員提出辭職呈文敎部尙未批准（乙）醫專風潮該校風潮一年以來迄未平息始而排周繼而排嚴新舊兩派互相水火不能相下鄙人到部以後將新舊兩校長全行請退以資調停因醫校係專門性質我實無相當熟人可勝該校校長之任如是親到該校調查見有敎員洪式閭於該校無校長時實際上已代行校長職務與學生頗能相安且洪氏係在德國畢業著書甚多學問道德均極優善如是决定洪爲校長冀可自此消滅風潮不料命令發表以後仍有一部分人與洪爲難甚至搬鋪蓋入校拆壞電線搗毁校舍風潮日益擴張尙難解决就此兩校風潮而言已屬不成事體如各校相繼效尤將何以善其後現在八校敎職員聯合會已有具體要求希望嚴厲辦理整飭學風並經報告閣議新聞界諸君亦紛纷加以督責惟學生最不易對付柔旣不可剛亦未能辦理困難不言可喻間嘗調查京津相去甚近而天津學生自五四風潮以後即寂寂無聲安心求學實因敎育界以外之人多方加以誘導督責故其力量甚大今日特向諸公陳述困難情形希望一致帮忙主張正義共謀北京學風之整頓則二十年以後國家多造若干有用之人才皆受諸公之賜云云繼復將歐美日本留學生經費困難及敎育部經費困難各情形略有報告至五時二刻始散會 
[高凌霨允日人開採陜西煤油]  
　　現在海軍軍艦以煤油爲燃料故世界之煤油礦久爲海軍主要國所注目競爭異常激烈如英美日三國之於墨西哥及英法美諸國之於麥索陂他米亞皆其最著之例中國陜西省延長一帶爲世界有名之煤油出產地久爲各國所垂涎民國三年春熊　齡内閣時即與美國商人訂立合同用美國資本開採作爲中美共同經營當時世界各國頗羡慕美國之成功而日本尤甚該國衆議院竟要求其政府向中國交涉設法挽回由日本資本開採卒未成功惟美國商人雖獲得該油礦開採權然開始經營後一時不能掘出盛旺之油苗而美國商人遂謂該項油礦無大希望即　中止開採此種事業遂因而停頓然日本政府及商人素來垂涎該項油礦故於美商中止開採後多方運動中國許日本開採迄至前年顏惠慶代閣時代高凌霨始允日本之中日實業公司派員調查一切以便訂結合同開始經營不久高凌霨調内部後任農商當局以茲事重大未便即許日本派員調查即以地方不靖爲辭請其暫緩前往調查日本仍再三交涉迄未成功直至現在高以從前經手關係特商妥袁乃寬許日本派技師及測量員赴延長一帶實地查勘並由内務農商兩部先咨行該省省長妥予保護按日本全國產油之地甚少故年來對於海軍主要燃料之煤油極力向世界探求若陜西油礦歸日本開採關於日本海軍政策必有貢獻也 
[無聊俄人詭謀入獄過冬]  
　　俄僑赤立諾哇謊報殺人自首 
　　華東通訊社消息俄僑之貧困無聊者往往有匪夷所思之事其故由於我國官廳待遇俄犯過於優厚以致無恥之徒轉以囚獄爲安居甘食之所也前日東省鐵路路警處據第四段段長于鏡濤呈稱據烏吉密分所巡察員祝祺報稱本月十七日晚九點二十分由哈開綏第六次小票車過站後有俄僑赤立諾哇一名年三十九歲到站値日室聲稱本月上旬在一面坡站用手槍擊　俄人一名特來自首等語查該俄僑貧苦不堪不似殺人兇犯惟旣據報告如繪未便拒不受理特將該俄僑一名送請核辦等情到署當飭俄副段長谷滋聶夫詳細詢間旋據覆稱並無其事祇因該僑民爲饑寒所迫無處棲止不如此報告不足以聳人觀聽該僑民所要求者　回八十六里小站以便設法回國等語查僑民每届嚴冬貧極無聊往往妄　不實藉圖拘役給養一俟查無實據則已數月寒冬度過入春即可另謀生活此類案件已數見不鮮該俄僑所稱擊斃俄人本站月内並未發生此事純屬子虚毫無疑意應請查照將該俄僑送請特警辦理等情復經段長詳細研詢係實在情形查該僑民旣無居留執照必無相當營業當即備函將該俄僑　近送交坡站特警三區第一分署查收核辦去訖等情路警處當即轉報行政長官公署聞公署業已轉令特區警察總管理處將　無照俄人立即驅逐出境 
[温樹德宣布駐青宗旨]  
　　陸戰隊補招缺額 
　　温樹德到青以後除與本埠當道相周旋外尙未聞有何種政治活動第對於其部伍之整頓大有急急進行不遺餘力之概温氏所帶之陸戰隊登岸後即大行招兵截至今（八日）晚補名者已達數百人然該軍門首之應募者仍復如市據熟悉該軍内情者云因該項陸戰隊共有兩營每營實數僅三連且每連缺額甚多現擬每營添招一連以補足一營之數並補充各連缺額惟探諸該軍之人員云此次招兵尙未定確數一俟招得多少就算多少云云似此可謂無限制之招矣然觀温氏佈告則又自謂並無作用也茲將温氏佈告錄下爲佈告事照得比年以來紛擾不已遍地萑苻舉目瘡痍睠懷鄉邦憂心如搗此次海軍北歸無非爲促成南北統一永弭内爭起見屢經宣言舉國皆知况青島係公共商埠爲北洋門户華洋雜處中外咸集本軍駐泊此地對於地方治安自當視乎力之所及協同當地軍警袍澤加意維持務求閭閻不警商民安堵藉盡軍人之天職用副國人之期許凡我中外人等尙其共喻斯旨勿事驚疑安居樂業同享福利倘有不肖之徒借名招搖或有本軍兵士在外滋擾者准由受害人指名控告或扭送來署一經查實定按軍法從事以警刁頑而安良善特此佈告各界人等一體週知切切此佈中華民國十三年一月七日海軍司令温樹德 
[魯省法官串販煙土之揭發]  
　　省議員劉在勤等電請澈究 
　　山東高等審判廳書記官蕭小隠販運烟土在青島地檢廳破露蕭與高審廳長張志同鄉在烟土案破獲前之二十餘日張曾赴青勾留多日事涉可疑省議員劉在勤等特電北京澈底根究從嚴懲辦電云報載山東高審廳書記官蕭小隠青島地檢廳檢察官王偉等勾販烟土八大箱箱口貼高等廳印封被偵緝隊在地檢廳辦公室内搜出證犯俱獲閱之不勝駭異查東省司法敗壞已極竊失卷宗賄賂案件枉法情舞慣見不鮮雖迭經魯人　　　　枉法之徒巧於　　未　　　往事不溯該司法人員苟能奉公守法勤愼將事亦可告無罪於國人乃蕭小隠王偉等竟以現任司法官吏膽敢借機關名義販運大宗烟土知法犯法罪惡昭極當此中外睽睽改良司法預備收冋裁判權中司法官吏有此犯罪行爲玷辱官箴之罪已不足責敗壞國家司法影響裁判權之收回者殆不堪問爲司法前途計爲國家收回裁判權計萬懇鈞座鈞院鈞部澈底根究從嚴懲辦並遴派幹員澈查其他司法官員有無知情嫌疑分别議處以肅官方而維司法無任翹企山東省議員劉在勤楊密桂郭廷勛郭恩暄陳世玉莊達中等六十九人同叩 
[杭州快信]  
　　金華刀匪經李知事擬就取締鐵舖辦法并會營嚴捕後現已分竄　谿義烏各鄰境紳民紛電請求剿捕　　美公使舒爾曼昨抵杭後今午應督省兩長公讌畢辭明日（十二）九芝小築會讌由政務廳電知各機關准即夜快車返滬 
　　省垣虎林織綢公司因時届陰曆年關定期夏正二十三日停工緯成公司亦定二十四日停工明正十一日一律開織 
　　玉皇山住持李理山前月被匪攔刧幸該住持精通拳術身畔携帶現鈔甚多未被刼去九日兩湖理安寺僧藴石又由滬運回銀幣千餘夜間被盜搜刦一空杭地檢廳今日派檢察官謝鴻恩馳往履勘 
　　杭縣松木場船户鍾阿五等反對湖墅鄉民潘永章串通該邑陳自治員朦准抽收石料船捐已聯名赴縣呈請撤銷 
 
 

Page 8

 
 
第一萬八千二百七十七號;中華民國十三年 西曆一千九百二十四年一月十二號
星期六 * *自由談 
[上海地名考（一）] [  應]  
　　鄙人素有歷史癖初至滬濱每異各地命名頗多不可解居此數年每與高年及諳於滬舊事者談論上海地名之由來頗饒興趣茶餘酒後輙以爲談話之資料茲自由談談實「自由談」之材料也 
　　白渡橋命名之由來蘇州河北爲美租界南爲英租界商埠初闢南北往來必假擺渡船過渡英人某出私資建橋於河入黃浦江口長約五十丈橋下有人守之過者須納稅錢二文每日可得數十千十餘年獲利極豐其橋即成爲一種私產輾轉售賣行人苦之莫可奈何到同治年間爲工部局所買去至是乃罷稅行人稱便以爲不費資而渡因名之曰白渡橋其始實名謂擺渡橋也 
　　偷雞橋爲土基橋之誤浙江路芝罘路轉角地名爲偷雞橋考其字義誠不可解不知何所出今地已平爲南北往來之通衢已無橋之形跡其先實有水架木爲橋者聞諸年老者謂未闢商埠口岸以前此處係極小村落炊烟稀少有小溪村人以船爲渡後架木版於溪上具橋之形而無定名及後市廛繁盛建築日興需磚甚急遂於河邊爲造土基之塲土基即未經燒煉之磚頭下等房屋用以築牆取其價廉也工作旣久因題此橋爲土基橋迄今六十餘年輾轉訛誤讀土基爲偷雞（滬音土基偷雞同音）或謂昔時有鬭雞者卜彩於此又名鬭雞橋偷雞橋爲鬭雞橋之誤非也 
[梅訊] [  東閣]  
　　前午李斐叔與畹行謁師禮張嗇老即諭斐叔率畹敎無違斐叔唯唯奉命畹以斐叔青年好學亦極願加以拂拭也 
　　前晚有公宴畹奉妙玉者濟濟蹌蹌極一堂之盛海上曲界諸君亦相率來蒞清歌緩揚互唱崑曲數折俞粟廬以東南領袖並自唱二折黃鍾大吕之音有足以垂規矩者焉 
　　虹霓關與汾河灣二劇一純粹青衣一頑笑旦角而二劇之唱做有同工異曲之妙而二劇並繁特以北上漸邇友人多以爲請故破例爲之蓋徇知音之請也 
　　心心相館爲畹所攝諸景將次告成而最先映印者均在申報發表排日有之 
　　畫家趙安之昨寄一畫補贈畹三十生日寓秀逸於典麗畹得之深加什襲也 
　　畹此次旋京有約某小駐金陵以厚幣請演三日劇者畹以年底諸待屏營而義務戲萬不可緩已婉謝之矣 
　　美妙香見告北京小窩窩頭會事頗有趣小窩窩頭會蓋梨園行一部分人别行組織籌欵以濟貧困者籌欵之法入會者有宴會言談之際忌用不字不字最普通時有犯者即科以罰欵若干彼此恐干禁例則均以寡言自守遂别行拍七有舛誤者復科罰之每年集數亦不少寓慈善於詼諧亦向善之所感發也 
　　畹此遭到滬小患目疾即由人介紹德醫伍克士診治伍克士爲眼科專家行道上海久著盛名此次應畹之召尤專行診治每日往畹寓早晚二次親施手術畹深以爲感因爲登報稱楊之 
　　前日演頭二本西施時畹並請伍克士觀劇伍先日遍檢中國歷史關於西施者最錄二葉以資考證昨與友人談及本源有自知其用力之專矣 
　　畹病目時並請中醫許壽如佐以内服清瀉之藥一劑霍然許寓山海關路山海里本歧黃國手不可以不記也 
[寒夜幽聲（下）] [  靜觀]  
　　衛生口笛聲深宵寂靜忽似西北風之怒吼聲起自中道者夜行人中心懦怯鳴衛生口笛以自壯也但北風刮面不早入黑甜而踽踽獨行胡爲者此中有業務繁重須夜以繼日或徵歌選色恣情於花柳之塲必中夜言歸故雖皆冬宵僕僕而勤勞游蕩結果各自有别 
　　鄰室詬誶聲男子不務正業或有職務而耽情遊樂午夜方歸舊式家庭女子依男子爲生活故期望至切方其闔闥聯牀藉進規勸之辭乃逢彼之怒遽爾反唇此以冬夜爲尤多因啼飢號寒常引起夫婦勃谿爭愈烈而情愈傷漸至家室不和女子生趣以絶厭世自盡之事或有所聞與之爲鄰可謂不幸若家庭革新女子有自立之能則似此可憐情事自漸消除矣 
　　隔牆情話聲屬恒有耳夫婦情濃時亦不復顧及自謂發音甚低而鄰室聞之了了於是笑柄四傳朋友取笑之第家西方大財主抵債求富之捷徑　 
庭和樂之情固所應爾况窗外雪白簾内燈紅相挾持以度此寒宵并各傾情愫而肝膽相託此乃社會上絶好現象朋友作取笑之資未足爲害也 
[喁喁商榷（下）] [  項衡方（不受酬）]  
　　紅梨記亭會折桂枝香原詞云 
　　月懸明鏡（好笑我）貪杯酩酊（我忽）聽得窗外喁喁似喚（我）玉人名姓（我）魂飛魄驚（我）魂飛魄驚（便欲）私窺動靜（怎奈我）酒魂不定（我）睡夢騰（只落得）細數三更漏長吁千百聲 
　　有括弧者爲襯字圈者爲韻點者爲句 
　　此詞明明押庚青韻（韻目名稱從周德清中原音韻）第三句無需押韻觀譜式更明（大成九宫譜南曲譜南詞定律欽定曲譜諸書皆然）仙吕宫桂枝香凡十一句七韻至爲平常如琵琶記愁配賞荷折荊釵記議親折西廂記拷紅折皆初學者所必拍之曲其第三句從未有押韻之理何淵博如繁霜閣者反不之知乎又崑曲韻目莫不根據周德清中原音韻宋濓洪武正韻范善湊中州韻周昂中州全韻王鵕音韻輯要沈苑賓韻學驪珠諸書其第一韻或曰東鐘或曰東同繁霜閣所舉中東轍之名或非所語於高雅之崑曲歟粟老耆年碩望道藝並茂其度曲也出字重轉腔婉結響沈而不浮運氣歛而不促凡夫陰陽清濁四聲五音靡不妙造自然講求聲韻遵守音律猶其餘事所謂音韻之道固匪易解而曲話之作尤未易率爾操觚也 
[笑談] [  曹文海]  
　　弟弟和哥哥在一塊兒游戲弟弟說道哥哥我們倆來捉迷藏好嗎哥哥說好的弟弟就拏手怕來紮住哥哥的兩眼紮好了就跑到父親的背後藏着哥哥捉了好久捉不着問父親弟弟藏在那兒弟弟聽得問父親恐怕被哥哥捉着忙說道我不在這兒快到媽背後捉我罷 
　　有兩個體育家的夫人各誇自己的丈夫身體輕捷善於蹤躍Ａ婦說道我的丈夫有一次在運動塲跳過三丈多高兩足受了微傷花去十元請醫生就醫好了Ｂ婦聽了笑道你的丈夫還沒有本領我想起那我的丈夫跳過五六丈高Ａ婦問道可沒有受傷嗎Ｂ婦答道傷倒沒塲但他自那天跳過後就死掉了 
社會小說 
[人間地獄（二四八）] [  娑婆生]  
　　第五十九回蠟淚酒痕徐娘温舊夢竹聲花影月老示靈籤 
　　晴雲在旁含笑着隔着被頭敲敲敲秋波的腿道放心點眞不會完結呢姆媽早已替你預備一副十斤重的大蠟燭候你好了就呌三少替你點呢不要性急這一句話說得秋波臉上緋紅扭轉頭去道阿姊别人說正經話你又要瞎三話四了睛雲道眞不是瞎三話四昨天姆媽是對我說的說的時候不止我一個人還有老娘姨阿巧全在旁邊聽見的秋波緊問道好姊姊姆媽怎樣說的睛雲笑道阿是漏一點風聲給你你又要追根問底了秋波道問問也嘸啥你告訴了我吧睛雲道話是沒有幾句姆媽因爲生意上太冷靜了歎了一口氣說人老珠黃不値錢這個門堂子全靠秋波一個人撑着他一病了竟會弄得鬼不上門想我十年前的我那時候也是張三李四纏夾弗清張也要轉我念頭李也要討我轉去到得晚上總有兩三户客人併天亮掉搶花掉得挖空心思還是不能周到常常引得打翻醋缽頭客人呢朋友淘裏傷了和氣我呢小姊妹淘裏相駡那時候厭也厭煞了恨不得一脚踢開這一班人讓我安靜點一個人睏睏誰知我嫁了一次人重復出來大變樣子了再和人歇了兩節夏外勢格外兩樣了起先還不大覺得自家還不服老現在越來越不對了人家和我們打棒我們只好回答他『倪是老太婆哉』别的肉麻的話也說不上去自家照照鏡子也眞是一年不如一年一天不如一天這種風頭只好讓把秋波和你們小囡出了你想秋波病了連堂唱全嘸不有啥說頭··秋波聽到這裏道阿姊這是姆媽自家說自家從前的話怎麽會說到我呢晴雲道慢慢交㖸說閒話總有一個因頭沒有因頭怎麽會說到你身上去呢 
三言兩語[  鵑]  
　　難產中的孫閣老總算呱呱一聲下了地了他快要上臺我們似乎不能說殺風景的話使他掃興他是老於政界的但望上臺以後好好地刮垢磨光布新除舊顯一些兒好身手出來臨了可不要說二十年老娘倒綳孩兒呵 
 
 
 

Page 9

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 10

 
 
第一萬八千二百七十七號;中華民國十三年 西曆一千九百二十四年一月十二號
星期六 * *國内要聞二 
[奉天通信（歡紅）]  
　　關外軍界之波瀾 
　　近日各方傳說張作霖與孫烈臣意見微有齟齬孫託病向張請辭並避往黑山半拉門故鄉藉表辭意之堅决至接替人物在去年年底宣傳者則爲總司令部總參議楊宇　因楊於奉直戰爭後大爲張所寵信孫果不可卒留即令楊升任吉　俾展驥足近日宣傳者則爲前任吉督之鮑貴卿張鮑本兒女親家數年來情好無間周旋奉直和議尤具苦心益爲張所敬重故擬畀之吉督以資報德以上二說傳說頗盛一若實有其事者茲經探悉全非事實蓋張對孫督倚畀方深萬難允其卸責且彼此感情亦極浹洽意見齟齬更屬子虚據孫方人云孫督此次回籍確因政躬違和决無作用存乎其間在去年秋間身體常覺不適曾赴湯崗子休養二十餘日因職責重要不欲久曠只得勉强冋任清理積案政務紛繁精力每患不濟且年逾五旬尙歳伯道去年十月間大夫人力主納妾以冀生育曾選十數女入宅僅留其一餘皆遣歸不謂以後孫之舊疾復發乃避往故鄉以資調養孫去後大夫人以孫體不適爲新妾所妨資遣以歸嗣復親赴黑山朝夕侍養得此佐證則孫之抱恙確爲事實至張孫發生意見孫氏託病辭職說乃某外報揣測之詞反奉派報紙得此材料不惜張大其詞以資挑撥一般人民本無判别是非能力看朱成碧隨聲附和遂生出種種無稽之謠言殊不知近年來張之眼光已非昔比微論張孫爲數十年舊交原無意見可言即使政見微有不合亦必設法遷就俾歸一致藉以維持東三省現在之局面不使變動所以然者蓋恐惹起内訌有失三省自治之名譽而爲見仇者所快也 
　　東三省陸軍整理處副監姜登選自任興綏駐軍統監後往來興城葫蘆島間　意整理軍務奉天處務在勢不能兼顧而孫督又回籍養疴軍政措施無人主持張乃命二十七師師長張作相接替副監之職以資襄助關於此事政軍兩界亦有一種宣傳謂張此舉含有作用乃係撤消張作相兵權之一種手段蓋張對於張作相久懷不慊之心常欲得間以釋其兵柄惟名義不正不便發作其最有力之根據則謂奉直戰爭時張學良曾率數百健卒衝入直軍腹地因軍力單弱接應不至爲直軍所包圍張得報親致電話於張作相謂學良現爲直軍所包圍請速領兵解救張作相謂當此軍事危急之時誰也顧不了誰我尙自救不睱遑論救人張由此深銜之軍隊撤退時以張部最無紀律擄掠之事殆所難免故於收束軍隊時將二十七師解散强半改編後又不調回省城（從前二十七師向駐省城北大營亦爲張作相所督建）而使之駐防錦縣雖爲軍事上自然之布置而張實亦有意遠之此次令其兼任副監將來即將改委其專任副監二十七師兵權即可於此解除不露絲毫痕跡不然錦縣與興綏地相毘連相距咫尺與其任張爲奉天整理處之副監何如任其爲興綏駐軍之統監其勢旣順監察亦易更可省却此番之周折也云云以上所言是否屬實尙侍將來之證明至張學良與張作相彼此確似存有意見其最顯著之點凡二十七師解職之軍官張學良雖知其能亦不錄用張作相對於第二旅解職之軍官亦復如是此固人所共知者也（一月六日） 
[北軍對湘趙之示威（湘潭通訊）]  
　　濱湖　南大隊已被解散一營 
　　自九一政變而後趙恒愓乃實行聯吳以自固由是北軍遂聯翩入湘胡念先駐常德馬濟等駐長沙門户大開今非昔比趙以後方無慮立派其親信部隊葉開鑫等攻湘南唐生智等攻湘西期早收肅清全湘之效長沙方面衛戍之責則付之鄂軍旅長夏斗寅此外除少數有兵無槍之湘軍游擊隊外滿谷滿坑盡屬幽燕健者從「護憲」兩字上言之誠所謂子矛子盾也 
趙有堂兄弟曰趙恒悊字迺明爲湖南高等警官學堂畢業生歷充湖南省會警察廳廳　科　及商埠署長入　得一部分軍隊以造成趙家勢力趙恒惕苦無以爲計久之乃改組「濱湖保安大隊」即任恒悊爲隊長其職務係屬保護岳州下游濱湖之華容　縣溰縣安鄉四縣湖田地方兼管湘陰諸境　理本應駐紮南華溰安諸縣以實行職責但事實上却留在長沙拱衛現在該隊計分六營每營槍枝一二三百桿不等其第四營營長言澤豫字桐生湘潭縣中學畢生與恒悊有舊因其叔父言煥綸勢力商提洙州某團局槍四五十桿來歸得任今職後又繼續收集共有槍百餘桿設營　於小吳門附近尙稱安謐北軍自入湘後即分紮舊四十九標五十標陸軍小學校址因見言部駐紮其側大有「臥榻之旁豈容他人鼾睡」之概十二月二十九晚一鐘許突派大兵將言營包圍立即繳械遣散言澤瑩比即逃入保安局次早被解散官兵齊集言宅要求川資言妻莫知所措言得訊即奔訴於趙恒悊趙立爲電話當局請示辦法皆云莫可如何只得由趙另籌小欵發給官長每人川資四元兵士每人川資二元遣散回籍事後調查聞該營兵士於某夕在某戲院與北軍小有衝突因肇此禍論者咸驚謂爲北軍對趙之示威云（一月三日） 
[續紀康有爲與陜藏經（西安通信）]  
　　陜人慨激益甚已發起古物保存會請律師起訴 
　　西安臥龍寺内舊藏明代欽賜全部藏經近被康有爲以脅迫强奪手段盡數用車拉去後羣情異常憤激除由該寺和尚等請願省署并議會外有水利局長李宜之·紅十字會長楊叔吉佛教會長高介人等諸人隨即組織陜西古物保存會以圖抵抗并即以該會資格函請康氏如數返還康接信後問寫信何人余當請劉督軍嚴辦旋又接到議會議長馬凌甫侯建臣來函亦請璧還語甚激烈康氏又謂議議會將奈我何有劉督派住招待康氏之葛存菴係河南理學謂康曰此事已起風潮聞將起訴法庭康氏則曰法庭敢傳訊我乎隨侍康氏之弟子鄧綱重見陜人堅欲索還憤然曰此藏經如堅阻不准運寗願付之一炬决不璧還陜人聞此情愈憤激即於昨夜在楊叔吉宅邀集各界開緊急會議到會者有馬凌甫蔡江臣李宜之李漢卿董健吾董雨麓高介人李漢霆等十餘人僉謂此藏經保存吾陜歷有年所康氏素著盛名竟敢出此刼奪行爲如彼果悍然不顧强携以去則吾人當拚命力爭又由楊叔吉報告謂康之行李聞已運走若干今午已分電駐豫胡立生在鄭州截留并請漢口佛敎會攔阻嗣由李漢霆稱述謂此藏經雖係明板實則係宋元兩板所改明不過更易該板之年月日而已宋板稱曰南藏此板在中國已燬於洪楊之亂元板名曰北藏此板已於民國四年燬於北京某寺故南北兩藏在中國已成絶板康之急欲携去即欲作爲奇貨該寺和尚定慧因此事已惹起風潮昨日固守　州會館懇即退還康告定慧曰汝可隨我離陜我保汝在外省充方丈定慧不敢應康曰汝不敢在本國我當薦汝在外國當方丈聞此次康之取經與定慧實有關係而定慧之受人迷惑實因受陜人張扶萬與鄭子平之誘勸茲將古物保存會致張鄭兩人之函錄下即可明其眞相矣逕啓者前因臥龍寺住寺定慧私將寺中舊存龍藏經全分送與康有爲擅行搬去當即分别函詢眞相去後茲據臥龍寺職事僧慈雲照蓮湛道等函覆昨接貴函敝寺方丈實深慚愧綠此經典係本地大紳鄭子屏張扶萬誘勸方丈定慧交換條件未協即於是月二十三日晚値方丈定慧在外未歸是　康南海忽派馬車十數輛并隨有帶槍械兵士多人來寺不由分說將保存藏經强硬搬運大半在車比方丈回時極力阻擋兵士等聲言奉子屏等之令而來若非奉令亦不敢作此無禮之事定慧與兵士正爭阻之間適鄭子屏來寺令定慧不用相爭敎已裝之經先行拉去所有交換條件伊等承擔定慧見係本地大紳焉有不湧相商之理詎料伊等使此强奪手段始終誘勸一延再延而竟成强奪之事實刻正設法索取餘容後報此致等情披閱一過不勝駭異諸君負紳界重望保存古物諒有同情乃據該職事函稱此事原委竟出於君等之誘勸如果屬實將來最後解决責任自有攸歸除分函外特此函　台端速籌挽回辦法并望見復」此函發後并認康氏此　確係强盜行爲隨又請律師陳松生到塲即草狀底認康氏確犯刑律三百七十條之罪已據情請地檢廳拘康嚴訊并定今日（一月四日上午十二時）在臥龍寺開各界緊急大會今早康闻外間空氣不佳已璧還藏經二十五大皮箱惟　康已將宋板藏於細軟包内故今日會議結果除將經詳細檢點外仍非嚴搜康之行李不可如缺有片紙隻字决不放康出境已函請政府不准爲康氏預備車輛并已派多人監視中州會館矣老𣆀云聖人不死大盜不止於今益信（一月四日） 
[旅京贛同鄉反對蔡成勳兼長]  
　　江西旅京同鄉會通電云各報館均鑒我贛人苦苛政久矣自蔡成勳取代陳氏變本加厲流毒滋深且拒絶中央命吏至再至三民困來蘇之望財政有破產之虞我贛人久已奔走呼號聲嘶力竭力求罷免乃中央不惟不予撤退反於十二月十一日明令蔡成勳兼署江西省長聞命之下羣情惶駭查省務院民選憲法載有專條且於現役軍人尤加限制現政府旣根據大法以正位是憲法朝頒效力夕著乃於江西省長竟以一贛人累請撤換國會提案查辦之現役軍人蔡成勳兼署誠不知政府是何心肝如曰省民之組織選舉會費日需時不能不爲權宜之計然此職旣任命陶家瑤於前亦應催陶氏赴任暫維省政何爲於憲法初成之日亟亟焉擇一現役軍人使專省政耶弁髦大法違反民意莫此爲甚本會爲根本大法計爲切身利害計誓死不能承認除已臚陳理由請政府移蔡成勳於國防　帶收回兼署省長成命返政贛人外用特昭告國人望我全國父老及旅外同鄉本維護憲法愛護桑梓之决心一致主張以博最後之勝利臨電不勝盼禱之至江西旅京同鄉會叩 
[建國政府議决在粤成立毅廬]  
　　四日元帥府之時局會議 
　　最近廣東一隅奉浙川贛鄂皖桂魯豫各省代表紛紛齊集咸以北伐一事屬諸中山中山爲提挈各省軍隊東與浙盧北與奉張合倒北庭起見討賊大計均須與各省代表及本省　人從長計議現在閩浙風雲日緊粤省出師尤不可不即日籌備遂於本月四日在大元帥府招集各省代表大本營各部總次長各軍總司令師長各路聯軍總司令本省各高級長官等計六十餘人於是日下午四時三十五分在帥府二樓設宴開對付時局大會議首由中山發言略謂今日時局上最關係之問題須待解决者爲關餘問題北伐問題及財政統一問題請諸君各抒意見以便得有圓滿效果外交部長伍朝樞首先報告關餘交涉案謂此案交涉日久仍無進步者實因南方無正式政府故列强始終不承認粤省應得之關餘若止式政府成立予列强以一獨立政府之印像表示與北京政府對等而立然後列强方能翕服而外交始容易着手故爲今之計宜速成南方正式政府爲要圖内政部長徐紹楨極力贊成參軍路孝忱隨起立和議謂本人去歲由奉來粤時張作霖之意見亦極希望此間成立正式政府張氏當先行贊助然後共謀北伐始有把握云云中山對衆說本人在滬時曾倡和平統一故入粤以來雖遇陳沈諸敵來犯亦祇以大元帥之名義提挈各軍與彼周旋然目下時局日非曹吳野心不戢萬不能與之談法爲應時勢之需要當早日成立政府然旣採取革命精神推翻北庭吾南方革命政府須妥正其名始爲各方所仰戴大家對於此名號不妨詳細討論第三軍軍長蔣光亮建議定名護法政府中山答稱護法之名吾輩年前曾沿用後來曹錕以毁法之身圖謀總統遂假護法之名恢復國會國會議員又不惜賣身從賊吾輩此時已不應擁護猪仔國會矣其後參謀部長李烈鈞提議名爲建國政府桂軍總司令劉震寰提議名爲國民政府大本營秘書長楊庶堪提議名爲建設政府隨將此三名付表决多數贊成定名建國政府尅日即交大本營各部籌備成立其　中山又提出北伐與財政統一問題衆咸以一　須肅清東江以免内顧之憂一面當籌備北伐事宜編配各部隊以便與奉張同時南北響　浙盧衆皆通過即日分由軍政部各總司令參謀部等各　籌備復次出兵北伐之先决問題爲財政中山發言謂粤省每年收入三千萬加以種種新稅捐月可增至五六千萬但照現狀而言决不能得有此數因刻下粤省稅收全被各軍截取所致今後如整頓財政非統一財源不可各軍長官須體諒艱危速將各項稅收交還財政主管機關俾資整頓當時滇軍各將領如蔣光亮及第二師長廖日超皆表不首先服從　至六時二十分始行散會隨入座宴飲至九時許各人始　歡而散（一月六日） 
[西湖公讌蘇浙和平代表]  
　　蘇浙和平代表黃以霖張一麛黃炎培盛炳紀沈澤春陳其采定於十一日下午四十分由滬乘車來杭杭總商會會長金百順先於早車到杭召集各團體領袖報告蘇齊表示在蘇省不增一兵報載裁撤護軍使亦無其事蘇紳史君量才昨已先行到杭庽西湖新新旅館遂由省議會沈議長祝副議長總商會金會長王副會長杭縣議會顧議長縣聯會張理事銀行公會張會長典業公會王會長錢業公會倪宓兩會長紳耆顧竹溪高白叔程子敬曁張財政廳長徐政務廳廳長　高審廳長王實業廳長前赴城站歡迎兩省代　并備車馬招待先至九芝小築設席公讌定十二日上午謁見盧督協商時局問題 
　　另一消息云此次江浙兩省紳商公推代表運動和平浙方推盛竹書陳靄士沈田莘金潤泉蘇方推黃伯雨黃任之史量才張仲仁八日在滬會合後略事商榷九日蘇代表史量才君先往杭州晋謁盧督辦接洽一切蘇浙各代表盛君等同赴南京結果頗佳翌日（十日）上午十一時各代表回滬後定十一日午刻冋赴杭州謁商盧張兩長金代表潤泉因有事即附早車先回盧張得報後派政務徐廳長何副官長等預備招待六時半抵杭軍政紳商各界要人均蒞站歡迎並由紳商設讌於西湖九芝小築爲各代表洗塵定十二日上午分謁盧張兩長陳商一切 
[南京快信]  
　　韓省長今（十一）日返寗 
　　嚴廳長電財政部云養日郵電謹悉查十一年度牙稅各縣現甫報齊正在彙核塡表一俟塡齊即行呈送至當典年稅前經呈准從十一年分起預借三年尙未滿期並無收入其典當登錄稅及未經加入預借案内之典應完稅銀俟催齊即行列表呈核 
　　南通總會電財政部云常關土布免稅原案應扣足六年今南通布商因未滿期要求仍塡免稅運單根據原案理由充分並非獨異務懇顧全大信飭關遵照原案辦理通崇海泰總商會叩 
　　財政整理委員會定十三日開會審核各縣概算表 
　　寗垣各銀行陽曆年關結算均獲盈餘十二年度金融比較進步 
　　駐寗各領事署奉京使關令轉諭外僑不得在内地自由游歷以免危險 
　　韓省長明令解釋縣署科員佐理員行政委員承審管獄員選舉事務所職員等均稱佐治職至敎育局長等不在佐治職範圍之内 
　　泰縣民劉宏誥呈軍民兩署稱黃材河久經恢復原狀無待建閘再請迅令停工兩長以此案經王前省長核准不容阻撓惟於閘底之高低自應審度合宜已會令泰縣知事詳核復奪 
　　敎育廳昨接蘇省通俗館聯合會建議請催設各　通俗敎育館改正名稱實行規定經費以圖發展蔣廳長採納通令各縣查照 
　　本城青年會提倡之全城籃球聯合比賽今（十一）日已開始舉行 
　　水警趙廳長呈報以内河小輪時闻盜刦特分令各區輪派哨船赴内河一帶游弋以資保護 
　　興化鄉區代表楊德厚等電呈省長謂知事饒霆武意圖捲逃請飭看管當令財政廳查照定章辦理 
　　省警廳以本城省舖所備白布火警帶每遇火警常濫給閒人佩帶立場旁觀途爲之塞反致救火長警無從着手特規定以後凡非本店執事或鄰近舖户確能實施救護者不准佩帶入場致碍消防動作 
　　陳調元以防務重要　　齊督專車返　 
 
 

Page 11

 
 
第一萬八千二百七十七號;中華民國十三年 西曆一千九百二十四年一月十二號
星期六 * *　　新委崑泰稅所長曹三度昨日禀辭定十六日接事 
地方通信 
[松江]  
　　募捐重修軍橋楓涇南鎭軍橋爲往來江浙之孔道自滬杭路通車壩斷嚮水港後潮汎併走軍橋港水流湍急致將橋基冲陷二尺許並崩塌砌石　十條往來行人非常危險查該橋係環洞式估計修費至少須五百餘元因由郁明伯郁彤雯郁繼光葉鏡波葉鏡才沈紹光陳企唐程頌清程荻洲施葭生等十人發起重修每人認捐五十元業已定期陰曆年内築壩興工矣 
　　西區小學校董會松市西區小學校校董於一月九日開第一次校董會到會者陸規亮盛競生朱鶴孫楊純武徐紉蓀公推陸規亮爲主席議定校董會規程九條及議案七件議决案如下（一）推定陸規亮爲本會主席（一）公推楊純武主持敎務盛競生朱鶴孫主持事務張蔚丹主持經濟徐紉蓀爲文牘（一）議决籌備校舍之不敷洋五百四十三元九角八分二釐應向敎育局商借五百元由本校於積餘項下分五年攤還尙虧四十三元餘應於經常項下籌劃（一）議决刋木質圖記一方文曰松江市西區小學校董會章函知敎育局呈縣備案（一）議决定於本月十三日將市立第十一十二十三十四四校合併於本聯校一面由會函知敎育局轉知四校校長一面通告四校學生家屬（一）議决公推楊純武徐紉蓀起草校務規程俟下次開會通過（一）議定一月二十日下午一時爲第二次會期 
　　縣議會選舉大會松江縣議事會於十一日下午二時開選舉大會到議員三十七人公推年長者李芳鏞爲臨時主席先通過互選議長規則八條次即投票選舉正議長由主席指定李修則周復張芝錢維桂四人爲檢票員開匭揭曉張芝得二十一票周復得十三票錢維桂得二票朱文彥得一票以張芝最多數當選次舉副議長因周復吳在棟得票均不到半數乃即於二人中决選結果吳在棟得二十票當選旋又通過互選參事員規則補選參事員一名投票結果爲亭林之陳兆荃當選尙有候補參事員八名衆主緩選乃由主席抽定　議員席次抽畢新議長　芝宣布就職辭並徵詢對於舊訂議事規則之四股審查員有何修改意見一時發言者甚多結果定於明日（十二）下午一時繼續開會而散 
[蘇州]  
　　蘇關焚毁烟土盤門外洋關定例每三個月焚燬烟土一次茲以本期沒收之鴉片烟土毒丸及嗎啡等物爲數甚多特定期昨日（十日）下午二時在元妙觀前北局空地當　焚燬有各機關代表到塲監視劉診生君命役灌以火油綠礬等燃料一時火焰冲天不堪嚮　迨焚畢始各走散 
　　户籍開辦費尙須審查吳邑户籍經費幾經縣署咨交縣議會審議一般市鄉董事因省選關係恐被户籍所清查户口删除浮報故意將此項經費不予核准嗣省令一再催辦且又委員姚昌頣來蘇指示一切並督促開辦爰商定將縣署舊汽油船一隻定價變賣作爲開辦費並以司獄田租充作經常費呈省批准詎昨日（十日）下午二時吳縣縣議會開第三次大會即以此案提請核議一般議員僉以未經開列細賬應交付審查再議旋即以交付審查提出表决多數起立是則開辦費尙未籌定一月以内依限成立之省令恐難奉行矣　　縣議會開幕吳縣議會第三次臨時大會已於七日舉行開會禮是日鎭道廳州各機關均委派代表到會致頌簽到議員四十六名由議事長孔康侯主席首議選舉審查員一案當塲舉定高超徐正明沈惟鏞顧賡華楊政等五人爲審查員八九十等三日均曾連續開會議决案約有四十餘件之多且悉該會定於十一二日開審查會十三日爲星期日應循例休會十四日仍擬續開大會云 
　　橫涇市議會補選揭曉前日（六日）爲縣屬橫涇市議會舉行成立大會補選副議長總董之期吳縣郭于埜知事令委橫涇鎭警察分所長劉柏青代表到會簽到議員二十五人下午二時開會正議長因病缺席臨時公推年齡最長之陳沁梅爲臨時主席來賓致頌者有横涇鎭縣立高小校代表金南屏次即投票補選副議長開匭後陳鳳高當選副議長繼選總董開匭後張震生當選總董後選名譽董事開匭後邱俊康孔佑君金海門胡幼之等四人均當選爲名譽董事云 
[鎭江]  
　　韓省長過鎭回寗江蘇省長韓國鈞於（七日）由寗過鎭赴揚列席河工會議曾誌本報茲聞會議事畢韓氏原擬冋籍一行誠恐河凍有碍行期特於今日（十一）上午十時坐汽車過輪渡抵鎭本埠楊師長率領翁知事劉局長及賈監督莫董兩廳長劉所長並各機關領袖在江干迎至商會餉以翅席馬貢芳解鎭臯等士紳擬在甘露寺公讌韓氏以省署有事敦謝未能赴讌至十二點五十分車到鎭當由各首領率同軍警長官隊伍及苦兒院軍樂恭送車站乘車回寧 
[揚州]  
　　令配南鹽濟銷北京鹽務稽核總所近以北鹽（濟南鹽）不合食商銷路特令　揚州分所轉　　　各　商無分次序趕　商鹽到圩以便配銷 
　　組設　徒保岸聯合會江蘇防災會長馮　以丹徒江都兩邑江岸　被風浪打擊修不勝修特組江徒兩邑保岸聯合會以資防護各市鄉各立一會以市鄉董事爲正會長鄉佐副之由會長各就沿江近便之處選舉會員若干人分擔職務每年十月履查一次有無殘缺低薄如應培修者來春二月興工岸外無蘆柳抵禦者分别補挿岸上禁止栽種以固岸身並於鎭揚適中之處設一總會以防災會審查股長劉遐康承充總董於九日分請徒江兩縣會銜委任並請分行各市鄉一體遵照矣 
[南京]  
　　五師農分校址確定省立第五師範農村分校校址前經呈奉省令設在高郵界首定案以後揚屬各縣亦無異言嗣因該分校校址上有瓦草屋浮房四十六家歷久未能遷讓致各縣人士有改設樊　之議現在高郵縣知事胡維藩已令行敎育局長邱民墊撥所需浮房遷移費一千餘元將該校址地面浮房一律遷讓淨盡呈由韓省長蔣敎廳長令飭第五師範校長任誠派員前往邀同高郵丘敎育局長同赴界首查勘騐收並詳細測算四至丈尺及全部面積計共二十五畝有奇現擬於一二月内先建敎室食堂及職員辦事各室十餘間一面向該地就近寺院商借餘房權爲宿舍俾能於春季始業任校長現已據情呈由韓省長蔣敎育廳長核准照辦矣 
[湖州]  
　　鎭署槍决兩匪第一區警備隊前次弋獲孝豐積犯　定元葉連堂兩名當解鎭署由王鎭守使開庭詢究據供迭在臨安孝豐等處夥行掠刦並認縱火殺人架票勤贖不諱爰照懲治盜匪法判處死刑於七日下午一時由監提出騐明正身押赴城南校塲執行槍决 
[平湖]  
　　敎育局通告行政會議平湖縣敎育局昨日通函各學校各敎育機關云逕啓者茲准浙江教育行政研究會函開敝會現定於民國十三年二月十七日在省城平海路敎育會開第七次大會用特專函奉達並祈通知貴縣各小學校敎職員敎育行政人員社會敎育各機關一體知悉届期蒞會各抒讜論如有議案並請於二月十日以前寄至省城敎育廳本會事務所以使先期印配無任盼禱除届期開會再行登報外等由准此合即備函　知執事届期蒞會並於二月十日以前寄交議案是所感盼 
[紹興]  
　　女權運動會預聞紹興女界任芝英唐雲　陳錦文陶思璧等發起女權運動會定一月十三號假紹城覺民舞臺開會並延請全浙女界聯合會理事王璧華到塲演講女權問題業已通函各機關及各學校并附女權運動順序知單一紙照錄如下女權運動順序㈠覺悟歷代女子失敗之原因現今女子宜努力挽回㈡基礎道德敎育㈢運動計劃團結與交際漸進與實力犧牲與奮鬭㈣失敗失敗後不可中止失敗後之堅忍心失敗後之待　失敗後之鼓吹失敗爲成功之母（五）成功成功後宜自勵成功後宜團結成功後宜改進社會 
[寧波]  
　　江北岸工程局之董事會江北岸工程局九日開董事會到十餘人由甘會長甘稅務司主席宣布開會宗旨·及報告道尹公署來函畢即討論征收户捐辦法主席謂征收户捐已由道尹令鄞縣知事及寗波警察廳出示佈告本會自當積極進行定二月一日實行征收次討論擬辦模範公坑案議决用水泥建築並登報招工投標繪圖承包俟彙集圖樣及各工承包價格後再由董事會選擇式樣訂約建造并再派員勘擇相當地點即當興建議畢散會 
　　西鄉俞姓火警之損失鄞縣西鄉俞家宅跟俞雲廷家於八日上午六時許忽遭冋祿火勢甚烈延燒鄰家俞祥雲等數家後經黃古林水龍會及二區四分署派警馳往施救至八時餘始行撲滅事後檢查燒毁鄰居十餘家計樓屋六十餘間損失約萬餘金云 
來函 
[援粤豫軍來函]  
　　敬啓者頃閱一月四日貴報國内要聞二　冠蓋往來之粤　内載據傳贛之常德盛全部亦有歸南之傾向不日將人粤改編云云批閱之下不勝駭異查敝節全體只知服從中央及列憲命令敝師長尤屬忠勇性成深明大義此次奉令援粤期在滅此朝食貴報所登想係傳聞失實即祈速爲更正爲禱援粤豫軍總司令河南陸軍第一師司令部啓一月七日 
 
 

Page 12

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 13

 
 
第一萬八千二百七十七號;中華民國十三年 西曆一千九百二十四年一月十二號
星期六 * *本埠新聞 
[蘇浙代表昨午赴杭]  
　　商議切實辦法 
　　蘇浙接洽和平代表前晚由寗返　後因各代表在滬均有事務稍加拚擋已於昨日午車全體赴杭定今日上午會同杭商會長等謁見盧督聞彼等於取得盧督辦意旨後擬請齊盧雙方將對代表發表談話自行書面發表另代表方面亦向公衆報告至於彼等接洽中之切實辦法須俟由杭歸後始行公佈云 
[閘北煤屑路昨晨之大火]  
　　焚去草棚六百餘間一老嫗及兩幼孩葬身火窟 
　　閘北五區一分所轄境煤屑路美華書館後面江北客民搭蓋草棚甚多昨晨一點三刻某姓棚户忽然起火一時烈燄飛　頃刻間草棚六百餘間悉成灰燼雖各救火會竭力施救奈該處太平龍頭甚少覔水非易各救火員皆束手無策僅保住四週瓦房不延及而已火熾時有張姓家六旬餘之老嫗及陸姓家幼孩兩口不及逃命均葬身火窟所有焚斃屍體未經報騐已由家屬收殮該分所王署員除飭警查究火頭外昨將上項情形陳報警廳請示此次被災難民計有二千餘口現在或投親友或由各慈善家暫給麫包等食物再商善後又昨晨一時許滬寗鐵路北亦告火警焚燬茅屋數間云 
　　國聞通訊社云本埠閘北邢家宅煤屑路（北四川路東面）一帶都係江北居民蓋搭草棚聚處其間突於昨晨一時半起由某姓家不戒於火登時延燒比户烈燄蔽空勢成燎原雖由華界三段救火會驅車到塲竭力施救奈杯水車薪無濟於事直燒至天明火勢始稍殺計共焚燬居户一千餘家災户扶老携幼號哭甚慘焚斃者計有老嫗一名幼女二名滿身焦枯不成人形其起火原因紛紛傳說有謂係某姓家夫妻口角繼致動武一時不愼將煤油燈潑翻致起火者有謂沿煤屑路之某小茶店不愼者至延燒區域如是之巨者厥有二因㈠變起夜半倉卒無從措手㈡缺乏水源按該處本裝有太平龍頭但當時並無涓滴東邊狄思威路西邊北四川路雖均裝有租界太平龍頭然因相距過遠皮帶不易聯接且接水須得西人簽字特許故各救火員當此無水可救之時均束手無策徒呼負負聞華界太平龍頭往時日間無水夜間則有之而該處則因地點太屬僻遠設在蘇州河旁之打水機力不足以及之故雖設有龍頭並無滴水三年來胡家木橋一帶居户已燒過五次去冬一次延燒亦千有餘户附近一帶草棚已延燒凈盡云 
[昨日交涉署港務會議之所聞]  
　　今日尙須續開會議 
　　江蘇特派交涉公署於昨日午後二時舉行第二次港務會議與會人物一如初次惟祇增加洋文秘書楊念祖一員會議事項仍守秘密祇聞是會張嗇老主席宣布主旨係因對於改良港口問題應採何種制度如各國技術委員會條陳之委員制抑督辦制應請各抒意見俾資取决賴稅務司提出浚浦局自一九○六年辦理浚浦事宜以來其成效頗著當將成績表及浚浦局所著意見書宣示與會各員微聞討論之下將取委員制之議因議至此時已五時半未能取决遂宣告閉會并定今日（十二日）下午二時仍在交署續議云 
[總商會昨開臨時會]  
　　爲籌浚淞經費 
　　總商會爲籌集修浚吳淞江下游經費前經各業團體議决未認者於一星期内各自開會籌認再行報告到會茲因省令催促甚急而限期亦將届滿應如何進行昨日又召集臨時會董會討論方法各會董互商結果議决再向各業接洽勸募以期早日籌足云云 
[今日勘騐海塘工程]  
　　前日江南水利局總辦羅樹森分函邀請各官廳團體並寳太兩縣士紳勘騐兩縣塘工局截至十一月底之所辦塘工内列已經工竣之險工寳山東塘愛字段三十丈育字段一百十六丈又二十三丈西塘陳華浜一百五十丈牛頭涇十五丈顧隆墩一百丈五尺曁續增愛字段搶險工十丈西塘石洞口兩處共四十三丈太倉瀏河口南二段四十四丈第四段十丈五尺曁瀏河陶家嘴三十六丈並方家堰護岸石坦坡十五丈其正在施工而未竣事者四段詳請工程材料丈尺數目以憑勘閱時之參考以寳山瀏河兩處塘工局爲招待所聞准今日上午十時齊集吳淞鄉公所出發參觀東塘明日參觀西塘十四及十五號再勘騐太邑塘工惟天雨將順延云 
[韓省長昨日返寗]  
　　屬道游棲霞山 
　　江蘇韓省長日前赴揚參與運河會議現所事已畢昨日（十一）由鎭江乘滬寗火車返寗並順道赴棲霞山遊覽風景云 
[請海關水巡維持蘇州河交通]  
　　江海關監督公署昨接總商會來函請轉飭海關水巡隊照料蘇州河大致謂該河年久失修現届冬令水涸之際船隻壅塞商貨轉輸大受其累接晤中外商人咸以該河交通較街市尤爲重要欲求管理得法須令商人雇用之船夫一律遵守警章不得違誤其尤要者即爲空船不准停留兩頭讓出水道應請切商海關及水警廳督飭巡船竭力照料否則一面進行亦無大效所述各節俱係實情除分函外相應函請　照轉飭海關水巡隊妥訂維持交通專章切實照料云云 
[兩大學足球比賽之延期]  
　　因南洋球員受傷未痊之故 
　　東方八大學足球比賽自約翰·南洋·復旦·三校成三角式局勢後由東方八大學體育會會長龔士博士於四日下午由寗發電來滬解决復旦須先與南洋比賽以决勝負然後優勝者再與約翰决賽至於比賽日期由復旦與南洋自定而優勝者與約翰决賽須在本月十二日於是復旦與南洋即商議於上星期三（九日）下午二時半在麥根路球塲比賽雖五日下午又接龔士電謂南洋與復旦須於七日（即上星期一）比賽然因爲時侷促難以遵行卒待至九日下午比賽結果爲四與二之比南洋獲勝詳情已誌本報南洋球員自與復旦在麥根路比賽後受傷三四人故欲將與約翰於今日（十二日）比賽之期延至下星期南洋敎練李思廉·隊長周家騏·幹事員袁不烈特於前晚（十日）至約翰與約翰敎練沈嗣良·隊長·幹事·及東方八大學足球委員會委員羅卜德等磋商自八時至十一時歷三小時之久南洋之理由因球員與復旦比賽時受傷要求與約翰比賽於下星期内舉行約翰則反對之其理由㈠依照東方八大學體育會會長龔士博士之電復旦南洋二校中勝利者須在十二日與約翰决賽㈡約翰於下星期二（十五日）起將舉行大考凡學生在寒假大考如有十小時學力時間不及格者下學期即不准到校肄業故不願延期雙方會議卒無解决辦法而散昨晨南洋特由敎授李松濤·與足球幹事袁不烈·代表球隊乘滬寗早車赴南京與東方八大學體育會足球會委員會磋商迨至昨晚十時南洋接得其代表由寗來電大致謂委員會已允將比賽延期是以今日下午約翰南洋不與行足球比賽云 
[農部令查茴香油等出品]  
　　總商會接農部訓令文云案准外交部函稱據桑特爾生公司函稱貴國茴香·桂皮·丁香·薄荷等油有價格最廉者請將其製造人及經理出口貨人之地址交郵寄示俾能與之貿易將於貴國之製造人及居民必有利益又倘蒙將本公司名字通知上述各人以便速行交易更爲欣喜並盼見復等語函請查照核辦見復等因合行令仰該商會轉向上海各該項商店查明茴香油等品製造者之姓名住址·及經理出口貨者之姓名住址·具報以憑轉復此令 
[夏布運韓須由烟轉口]  
　　潮州帮請總商會函稅務處簽註於派司内 
　　潮州夏布每年運銷朝鮮甚鉅去歲因該處市面疲敝已運者發生減價交涉未運者在滬積存有數千件之多曾函請總商會轉懇稅務處將此項夏布出口派司准予展限一年俾已完稅餉之貨免除重征旋接該會復函謂稅務處曾交滬關　復已蒙允許云云現該業以我國赴朝鮮無直接輪船須由烟台經過故此項夏布裝運至韓須向烟台轉口故昨日又請旅滬潮州糖雜貨聯合會轉懇總商會再函稅務處請於此項出口派司内詳爲簽註以便配運云 
[蕪商會函詢滬埠米稅之答覆]  
　　蕪湖總商會函　本埠總商會請代調查每米一石滬埠須完納產銷稅銀若干以便比較該會接函後已詳加調查昨已函復大致謂滬埠白米一石應完納產銷稅洋五分糙米一石則完產銷　洋四分云云　 
[總商會復台維司函]  
　　答復組織華英貿易公司事 
　　英商台維司擬組華英貿易公司由中英商人集資舉辦特函總商會請予贊同業載本報茲聞總商會昨特具函答復原函云逕啓者接展大函并華英貿易公司招股緣起等件均已奉悉查敝國如何推廣海外貿易方法事關重大前經敝會以此事徵求全國商會意見據各處復稱須俟明年全國商會大會時方能公擬妥善計劃詳細討論將來此項貿易公司如何辦理是否純由華人籌資抑願與外商合辦就現時實無從發表若何意見所稱加以贊同一節恕難遵命至祈鑒諒此致台維司先生 
[閘北水電廠案昨訊]  
　　有第三者出任調停說 
　　閘北水電廠案昨日消息極爲沉寂廠中文件鈐記等物曾於前晚由馮廠長飭親信人員携送至張一鵬氏處張氏以此種授受方法究欠光明當即交原人退回公團方面則仍持原來主張駐廠代表仍日夜監視不稍放鬆據某君謂非達到省長公布商辦之目的不肯罷手云云現聞有第三者鑒於雙方相持徒增損失有出而調停之說惟尙未有端倪云 
　　聯合通信社云關於閘北水電案就昨日之情形測之公團之主張仍屬一致而委員之態度亦復未變前日閘北各公團在慈善團開會時水電廠長馮應熊即暗將鈐記等件送交委員會以重省令惟聞委員長張一鵬以個人出任委員原本尊閘北人民意思在此延期時代調和省商爭執日前磋商未妥致爲閘北公團所阻故臨行鄭重聲明謂係誤會閘北人民意旨故一面電省請示辦法一面仍擬與公團代表磋商妥善鈐記縱然收到於前晚八時仍將水電廠鈐記退回靜待磋商條件而免再生誤會致與地方深結惡感庶達圓滿承受省聘時之本意昨聞閘北公團方面以委員長張一鵬七日接收廠務時能容納公團意思暫行折回保全雙方顏面而前日復能將鈐記退回不受以待磋商免結地方惡感極贊成其確有見解非普通見利忘義一味倚恃官威箝執民意者可比聞各公團方面已授意推出之王彬彥等諸代表大致步驟有二㈠請省長宣布商辦從長討論營業權㈡在商辦未即宣布前其過渡時代由委員會與公團方面爲有條件之共同監管水電廠以便早日改良水電減少人民痛苦刻雙方正相接近消息甚佳云又聞水電廠案除省公署顧問徐泰芳已於前晚來滬擬與公團接洽外刻據可靠消息江蘇財政廳長嚴家熾亦將於日内到滬磋商本案是解决之望　可樂觀云 
　　張一鵬覆榺晋修書云閱報載滕晋修君致鄙人書至佩偉論除嬉笑怒駡關係雙方人格問題鄙人向不置辯外其於法律見解頗有異同竊願再貢所愚以就正焉按立法機關之職權大要爲議决法律案及預算案法律案者就事業之組織而判定其制度預算案者根據議决之制度而明示以經費之標凖二者性質截然不同豈容牽混法律案之性質爲硬性的執行者於其形式或精神上不許有所伸縮預算案則爲軟性的不過表示經費數目之限度且更有臨時費預備費及如何流用之方法使執行者有伸縮之餘地此其大較也就閘北水電廠之預算論所謂廠長一人月支俸金一百二十元乃規定經理廠務者月俸數目之標準而以廠長一人爲指定項目之標的查省長發布之閘北水電廠廠務委員會簡章（此項簡章係根據修正省官制第二條第一項）第二條公推一人爲廠務主任其職權比公司之經理等　是廠務主任即係廠長其職權同爲經理其月俸旣未規定將來必不致超務預算自無待言至委員會五人之組織並根據於省長公布之简章按諸修正省官　第二條爲執行法律當然之結果則屬於行政法規之事更與廠預算案風馬　關列如估價委員預算案亦無開列然省長欲執行省商令辦之法律案則不得不有估價委員之組設其估價經費亦爲預算所無然於其臨時或預備費開支又爲法所不禁此其實例也　君乃謂廠長變爲委員是未知廠長職權僅移於廠務主任一人非委員五人皆廠務主任也省長以自己委任之權轉付諸五人之公推故曰委員會之設立乃排除上下隔閡委任之廠長而易以事權專一接近民意之聘任委員也總之謥預算案爲法律案認委員會爲廠長之化身乃滕君立論誤會之點鄙人願以靜友自居者也如有後命以法律問題爲限當更有所貢獻逆億之言幸勿再施此覆 
[華甲校艦今日放洋]  
　　招商局華甲校艦爲中國航業謀振興故不惜巨資遠涉重洋擴充本國航材謀建樹於將來茲悉該艦業已佈置就緖定今日（十二）下午二時在浦東招商局華棧啓椗放洋先赴烟台·大連·經日本橫濱·神户·而折回星加坡嗣後再赴歐洲該艦職員及練習員因起程在即各處親友之餞别者極形忙碌云 
[航業消息紀要]  
　　澳檀香大宗運華澳洲產生之檀香最佳惟近年人口者甚少茲得確訊有華商在澳定購大宗澳檀第一批五千數百噸業由英印輪公司特派可波拉號輪從澳國之茀里蒙德海口運出滬上天祥已接得電訊謂月内可到上海 
　　俄后輪再延期來申昌興公司之俄皇后號此次來滬途中因搭救日輪與提督公司之麥堅尼總統號合作援助失事船員初擬改十四號進口至昨午又接該輪來電謂延時過久禮拜一不及到申須至十五號之午晚方可入口改十六號赴香港與麥堅尼總統號同時出口該公司爲便利旅客計故雖星期日亦　常售票辦事至於亞細亞皇后號今亦改於十三號赴温哥武上海有大宗華絲五百餘件運去 
　　花旗客輪之擁擠花旗輪船公司之惠　遜總統號此次赴美上海旅客獨多蓋因批埃士總統號因損機修理故兩船之赴美客併於惠爾遜一同赴美致連日因客位不　而退票者甚多昨又有吾國赴美留學生三名亦因無艙位而退去云 
　　軍官领事之往來海軍軍官現任海軍少將之楊敬修（已三）因事赴閩及甬昨日特至招商局購　客先至寗波再往閩省又有中國新任駐南美墨西哥智利之總領事沈某昨日奉命由京南下至東洋汽船公司定購天洋丸之艙位先到北美然後再轉赴智利蒞新云　　國内航務之近訊怡和洋行現因烟臺有大宗粉絲一千餘噸運至汕頭遂將太生輪臨時調往專載此貨至汕而青島綫内遂改阜生輪　又因北洋之天津方面航行爲難今已將滬津班輪景星號改　走汕頭班茲太古公司等又因浦口有大宗生仁載運故加派頴州福州南昌等輪於星期一二開往蓋趕在年内裝竣也 
　　英郵船東航消息大英公司之摩里亞號由倫敦開出後昨日來電船已抵港輪内載有十二月七日前之英國寄華郵件甚衆並有三百萬兩大條銀輸入上海准、 
定星期二進口又該公司之西里亞號由一月一日從英國開出此行聞係代英政府專裁海軍官兵等至中國調防惟船至香港各軍士等均在香港上岸其還行或仍載海軍返英云 
　　美輪到滬之近聞英商天祥洋行之江摩烈號由紐約來華即日可到上海船内因有大宗戤士林油二萬五千箱故海關以其危險太甚不允該輪進口祇可在吳淞外起貨船内有香烟一千二百箱錫紙一千六百箱大桶烟葉一百八十件又新紫銅八千七百八十八條又大來之第一世界班輪海立遜總統號刻下已過檀香山將入太平洋昨據電告准本月之二十八日船抵上海云 
 
 

Page 14

 
 
第一萬八千二百七十七號;中華民國十三年 西曆一千九百二十四年一月十二號
星期六 * *[昨今赴粤之國民黨代表]  
　　中國國民黨在粤開大會各地代表已陸續起程昨續有張秋白·謝持·徐希蓮·彭素民·徐可亭·張拱宸·恩克巴圖·詹調元·及大會速記孫菊人·搭太古綏遠號起程今日上午沿有何世楨等搭俄后號前往至昨報所載赴粤代表曾貫吾則因擔任南方大學事並未赴粤云 
[贖路會阻提膠濟盈餘之復電]  
　　王正廷聲明保職 
　　上海壽贖膠濟鐵路委員會前因政府有允軍閥要求提用膠濟鐵路盈餘消息當經分電吳佩孚·王正廷·及該路會計處長阻止茲該會接到膠濟鐵路理事會理事長王正廷復電云上海籌贖膠濟鐵路委員會公鑒日昨返京承示支電敬悉具徵熱心路事佩甚然弟在理事會一日决不令路局少受損失知注特　王正廷虞 
[東吳法科生對粤海關案表示]  
　　勸各國尊重華會决議 
　　國聞通信社云本埠東吳法科學生會八日下午四時爲粤關稅事開全體學生會議討論良久尤注意於外艦示威一點結果公認㈠關餘係償還外債之餘額爲完全中國主權所有外人不應干涉㈡南北政府所轄地之關餘撥歸各該地政府成案可據無容疑義㈢外艦在粤示威含有干與内政意思實違反華會精神與議案故一致决議電請外交團尊重中國主權撤退廣州軍艦免致引起國民間之惡感并推定三人爲起草委員云 
[江海關浦東焚土紀]  
　　各官署委員并參觀學校 
　　江海關昨在浦東汽窰燬私土先期由姚文敷監督通函各機關派員蒞塲監視昨日（十一）上午八時姚監督委派科員潘少璇會同副稅務司溥德榮·帮辦黎錦波·等押運烟土渡浦赴陸家嘴汽窰督率小工火夫等燃煤生足火力九時開始焚燒所有烟土嗎啡等類先行查對卷宗核對斤量當衆剖騐然後投窰焚燒至响午始畢計焚燬烟土二十一擔六十八斤十二兩嗎啡七千九百四十四兩高根七十五兩安洛因六百二十六兩零又戒烟丸及水節嗎啡針等估値關平銀六百九十五兩各機關監視人員到者爲江蘇省長滬海道尹代表趙蘭棠·江蘇特派交涉公署談汝康·淞滬警察廳賈煜·地方檢察廳王應傑·上海縣公署熊烈會審公堂翁季平·等並由淞滬三區警署巡官李鶴鳴·游巡第三隊巡官解廷貴·各率所部長警在塲彈壓此次所焚之烟土·嗎啡·等估値關平銀共約三十四萬有奇嗎啡一項爲數獨多已佔去二十六萬有奇（計大小五百餘箱）其價値十倍於烟土觀此則滬地嗎啡之盛行亦可見一斑矣據稱烟土減少之原因實以狡獪之土販近來洞悉海關搜查之嚴寗故私土進口時不入吳淞口而繞道浦東沿海之白龍港及浙境等處云云 
　　又烟土焚畢後由江海關外班實習學校校長馬登君導各官署委員參觀學校由焚土處出發向東約數百武即爲外班實習學校校舍建築現尙简單面南向課堂在樓下樓上爲學生臥室校外空地供體操之用有學生六十名係從廣州·九龍·天津·烟台·漢口·福州·上海·七通商巨埠考取而來其程度在大學初級或中學畢業以上來此肄業專究海關專門學識並分别派遣前往輪船實習定期六個月後試騐合格者即派在外班服務該校創設已三載其初學生僅五六人將來尙須擴充云 
[商總聯會進行特别巡捕案]  
　　已向華顧問接洽 
　　國聞通信社云上海各路商界總聯合會治安委員會前經議决防止盜刼各案曾由該會分派代表向各方接洽進行昨因界内添設特别巡捕一案亦極重要特派代表并備公函向華顧問商請轉向工部局會商實行云 
[救濟俄難民委員會開會訊]  
　　上海泰晤士報云救濟俄難民委員會昨日下午在北蘇州路四號開會决定積極援助不日由京來滬之國際聯盟代表高積善氏籌辦資送難民國國事務因此一俟高氏到滬該會即將開資送股員會考慮實行援助方法並料届時行將召集有關係各方人物連舊俄與蘇俄代表在内開一大會討論此事昨日會中並有湯靈生氏報告聖誕節施餐情形計共發出聖誕餅七百以上又狄屈列治夫人處留養之俄孩尙可維持三四月云 
[省自治法籌備會通告耆碩]  
　　江蘇省自治法會議組織法籌備會昨（十一日）通告全省名儒耆碩如南通張退庵·張嗇庵·宿遷黃伯雨·崇明王丹揆·蕭縣段少滄·太倉唐蔚芝·如臯沙健庵崑山方唯一·吳縣張仲仁·武進孟蒓生·陳頴孫·高郵馬雋卿江寗仇淶之·吳江錢强齋·寳山袁觀瀾·上海李平書·姚子讓·史量才·秦硯畦·莫子經·沈信卿·黃任之等請一致贊助函云敬啓者竊以國家多故喪亂頻仍大典雖已告成省憲迄未產出欲蘄地方之安謐端賴自治之權行我蘇近年以來庶政泯棼財源匱乏外觀時釁風雲之醖釀方酣内軫民瘼水火之呼號益亟苟非尊崇法治奚以共入坦途本會有鑒於此爰集合全省縣議會並聯絡省議會及全省各法定職業團體共同籌備次第進行俾期大法朝成倒懸夕解憑依公意不參一介私心考訂成書永定百年大計先生梓桑人望鄉國耆英片語足珍萬流仰鏡倘獲南針之賜庶無北轍之迷非特本會同人之幸抑亦全省同胞之福也（下略） 
[美國兩大銀行合併訊]  
　　友華併於花旗 
　　字林報云本埠昨日忽有美國兩大銀行合併消息同發表此項消息係友華所得之紐約來電稱友華銀行已與花旗銀行商訂合同將其全部財產營業售與花旗比經召集股東特别會議至於營業移交日期俟後續行通告諒此舉於遠東美國銀行業必有裨益云云按花旗銀行創於一九零一年資本美金五千萬元盈餘美金五百萬元友華資本美金四百萬元以一九一九年來滬設立分行兩家在本埠營業甚旺並於遠東各埠遍設分行而花旗營業尤廣今其實行合併之期雖無確訊大約友華之股東會議當可早日開會通過之後便行移交營業云 
[防範兒童運動危險之指令]  
　　上海縣敎育局局長李宗　因查有學生傅阿芳在公共體育塲玩耍由滑梯上失足跌下喪身一案除由該生家屬自行收殮外呈報上海縣公署鑒核昨奉沈知事指令云閱呈不禁黯然夫體育運動原爲磨練筋骨冀其有益衛生若因此而危及身命爲父母師長者將何以爲情况童子無知遇有危險之事往往不知退避且有特趨險途以示勇往者全在管理之人糾察防止庶免變生不測往者已矣該塲旣設有體育器具應令該塲指導員格外注意嗣後遇有幼童游戲不得任聽再蹈危機並由該局長分致設有體育器具學校一體防範以重人命而免危險仰該局長轉致遵照此令云云 
[婦女會本届新職員揭曉]  
　　元月九日上海婦女會職員聚集於會長蕭智吉夫人庽中職員十八人中到者十一人六時開會書記報告選舉情形次程婉珍女士報告開常會進行方法本會宗旨原爲服務社會因設立義務學校兩所栽培貧家子女成績最佳是晚蒙楊魁侯夫人當塲捐助洋百元爲義務學校經費誠屬急公好義令人欽佩七時蕭夫人設餐饗全體職員席間并討論如何改良社會等項至九時許盡興而散茲將新選舉職員姓名開列於下「會長」蕭智吉夫人「副會長」徐季龍夫人·楊陳芸芳女士「英文記者」陳景韓夫人「漢文記者」蔡秉九夫人「司庫」張竹平夫人「司務」李觀森夫人「社會服務部」黃佐庭夫人·楊潤身夫人·鍾可托夫人楊魁侯夫人·席德炯夫人·席德炳夫人·沈均女士·程婉珍女士「委員部」梅華銓夫人·龔佩珍女士·潘倩娟女士 
[大陸報館新屋開幕誌盛]  
　　本埠大陸西報館因原有房屋不敷辦公故另建新屋於九江路十四號各部辦公室·印刷所等設備完美昨日爲該館舉行新屋開幕禮之期中西政商各界到者計有護軍使代表汪參謀長·江海關姚監督·滬北工巡局許局長·總商會方副會長·納稅華人會理事袁近初·華顧問袁履登·公共租界工部局總辦羅君·美按察使署羅平吉美領事譚維司·及各團體·各機關·各報館等代表百餘人由該館董事長費信惇主席並請美按察使羅平吉君演說題爲「美國新聞事業在中國發達狀况」並詳述大陸報之歷史與該報自民國成立以來對於主持正義之種種優點次由工部局總辦羅君代表租界當道致祝詞由該館總理沙發君致答辭並舉杯爲衆祝壽本埠政界自護軍使以下均有祝詞云 
[欵產經理處致縣議會函]  
　　爲浚淞經費事 
　　上海縣地方欵產經理處昨致上海縣議事會公函云敬啓者案奉縣公署十號訓令略謂吳淞江水利協會在上海總商會開會由上海·寳山·吳縣·吳江·崑山·嘉定太倉·青浦·等八縣代表列席會議議决浚江經費假定六十萬元由八縣農田項下與上海商業團體各半分擔茲奉省長指令飭知照各該縣代表迅將認籌之欵於兩 
個月内如數凑齊解存銀行以便尅日興工等因敝處查民國三年江南水利局議浚瀏河吳淞于吳縣等八縣忙漕帶征水利經費每畝洋銀六分三年分帶今吳淞江淤淺已久亟待修浚本縣代表旣與寳山等縣一致認費自應援照舊案仍於忙漕上分年帶征俾得欵有着落弗誤要公其帶征之數目年分及經收之手續保管之方法均請貴議會議决函縣施行 
　　附抄上海總商會復沈委員函逕啓者頃展大函並奉省令來滬查詢地方人士對於籌議修浚吳淞江辦法囑爲見復等由准此查此事敝會於上年八月間以英商會二次來函要求將吳淞江在租界内一段歸浚浦局代浚當即呈請省署赶緊設法自浚以固主權旋奉批復謂新閘迤東至黃浦出口止兩岸盡屬租界工叚甚長此叚修費旣鉅將來就地另籌自不可免飭即共同協助等因敝會爰於本年一月十三日邀集本埠各業商董規畫如何協助官廳辦法旋經决議由到會各商帮設一吳淞江水利協會爲常川辦理機關並由米業首先承認年捐一萬二千元爲浚江經費嗣於六月間由江蘇特派交涉員建議向浚浦局收回歷年管理之升科費充浚江之欵其工程事宜即用江南水利局名義包與浚浦局代辦當經吳淞江水利協會及上寳兩縣地方士紳兩次之鄭重討論僉以工程包與浚浦局承辦一節事關沿江縣農田水利公共利害自應邀集八縣人士合組一意思機關從詳研究方能决定從違因即通函八縣縣議會·商會·及市鄉農會擴大範圍由八縣法團推定代表一體加入其對外文件並以該協會名義行之蓋吳淞江水利協協現爲籌議水利特設之機關而組織之分子又爲八縣法團不過爲通信及事務上便利起兄附設於敝會而已本月十五日吳淞江水利協會繼續開會列席者有上海·寳山·吳縣·崑山·嘉定·太倉·青浦·七縣代表將審查案及各方意見提付討論經研究三小時之久議决辦法三項㈠修浚吳淞江主籌欵自辦㈡經費假定六十萬元由八縣農田項下與上海商業團體各半分担㈢當塲由各縣代表認籌半數此吳淞江水利協會籌議浚淞之大略情形也又當日所定經費六十萬元之標準係就浚浦局工程師海德生原估四十萬兩之數而加以折合至吳淞江水利工程局之約估據稱上下游同時興工約需三十二萬元比較海工程師原估約祗及其半數合并聲明 
[杭滬兩段足球隊明日賽球]  
　　在杭州城站 
　　滬杭甬鐵路同人對於體育一道甚爲注意曾經全路員司組織足球隊分杭·滬·兩段每於秋冬兩季訂期互賽茲聞杭段足球隊准於明日（十三）在杭州城站比賽今日下午快車有該路車務總管鄭乃文率領各站球員赴杭矣 
[最近中日貿易之統計]  
　　日本輸入中貨增加 
　　日本駐滬商務官昨接該國務省來電報告上年十二月份中日貿易狀况如下日貨輸至中國各地者一六三七九千元中國貨輸至日本各地者一八六七五千元一九二三年全年輸出入數列下日貨輸出二億四六五三·五千元中貨輸入一億　六五七·六千元·此數與前年比較輸出數减少中貨輸入數則增加頗巨云 
[青年會日校籃球隊返滬]  
　　青年會日校籃球隊在甬於戰勝四明中學隊之翌日（八號）下午四時即在四明球塲與寗波聯合隊比賽該隊爲集合甬地之籃球明星所組成故於開始比賽時來勢甚猛因該隊球員身軀重大且球術亦甚嫻熟日校隊於被聯合隊右鋒沈嗣賢擲進一球後急起直追中鋒唐若怯連續擬進二球聯合隊左鋒曹裕聰擲進一球日校左右鋒張則倣·陳明翹亦各進一球如此互追不已直至日校隊左衛李某連進一球後公證人遂宣佈休息上半時之結果爲十七與十一之比日校隊佔前六分迨公證人鳴笛作下半時比賽時聯合隊隊長周昌彪因該隊隊員劉仁喜受傷要求停止比賽公證人遂宣告日校隊獲勝聞該隊已於昨晨趁新江天輪返滬云 
[法捕房會查韓黨機關說不確]  
　　國聞通信社被罰百元 
　　公共租界山東路一百六十三號門牌國聞通信社於前日投稿各報登載有韓人在法租界地方設立私造炸彈機關等語事爲法捕房西探長西滕查悉以所報各節均非事實當即飭派探目程子卿李友生前往英捕房派深協同將被告傳案昨送法公廨請究先由西探目上堂禀明前情並稱查得被告前曾犯過判罰在案今將報紙呈鑒請核被告由周作恭代表到案稱此節新聞實係訪員蔣平在某日上譯出等語詰之蔣平供詞相同聶讞員諭曰此項新聞旣非事實豈能登載各報對於國際問題大有關係遂商之法領事梅君判被告罰洋一百元充公外並着更正國聞通信社云前日所傳法租界某醫院由日警長會同法捕房探捕等查出韓黨機關一消息茲悉係出自誤傳據法總捕房正式囑告捕房並未會同派探探查且未得知斯事云 
[滬南烟兌業衆和社緊急會紀]  
　　滬南烟兌業衆和社昨爲捲烟特稅事於下午三時在公所開緊急會議到者滬南·滬西·閘北·浦東同業代表六十餘人推彭壽昌爲主席宣布開會宗旨略謂昨日（十日）大會時各方面多表示協助可見我華界同業爲特稅之人心未死願諸君一致奮鬭務達最後之勝利次由浦東代表陳蘭軫發表浦東同業務爲諸君後盾一致堅决到底照常會議决手續施行再次爲柴載元·陳斌·提議若官廳方面不體商艱勢必實行吾同業惟有一致停業後再行排隊向護軍使署請願即由全體通過又沈子卿提議請再推代表　請商業領袖虞洽卿協助進行衆贊成即席推柴載元沈子卿·沈維挺·童凌雲·四人爲代表准今晨（十二）前往接洽至五時半散會 
[昨日夜車運出之寳銀]  
　　昨日（十一日）滬寗夜車大通運洋公司爲各銀行及錢莊運往南京寳銀一百餘箱約計三十萬兩云 
[寗波同鄉會徵求會員之進行]  
　　總隊長致各同鄉函 
　　寗波同鄉會徵求會員大會總隊長袁履登·總參謀孫梅堂昨致函各熱心甬同鄉請擔任分隊長共策進行函如下逕啓者本會理事會已公决於明年正月起舉徵求會員大會誠以事不難於創始而難於圖繼本會自新會所落成以來規模旣大經常用費亦增重要事業如義務小學等又在在需欵而會員日少收入銳减不事徵求將何以保持而維繫且勢力之厚薄恒以團結力之强弱爲差吾甬旅滬同鄉號稱四十萬而入會者不逮百一是又豈我同鄉所樂聞抑更有進焉事業之發展端賴人材我丹山赤水之旅滬青年必多英俊本會誠欲廣攬人材尤非徵求不可惟茲事體大非一蹴可成弟等辱荷徵求委員會諸公謬採虚聲推任總隊長總參謀之職自顧能力淺薄深虞隕越素仰先生宏達共此熱忱故特不揣冐昧奉請擔任分隊長與弟等共策進行倘蒙悗允則不僅本會之幸已焉附奉徵求緣起及章程一分請察收隊員請隨時物色有事即函知本會第二科辦理可也總隊長袁履登總參謀孫梅堂同啓一月十一日 
預定徵求計畫分六十隊至昨日止承認擔任者計二十五人云 
[私運軍火押一年]  
　　　寗波人王寳香因私運軍火在招商局北棧碼頭登岸被三百五十二號司　印捕與包探沈禹舟查獲將王及盒子砲兩架·子彈二百六十八粒解送公共公廨諭令押候訊究已誌本報昨晨由俞襄讞會同英韋副領事提審中西包探及印捕相繼上堂禀明查獲情形並稱被告當時將洋行　希圖買放等語質之王寳香供向在英京倫敦充當人家侍者嗣因患病入院醫治而醫費無着由友人佽助英金七鎊醫愈出院乘船回國濟我欵項之友乃將此項砲彈託爲帶滬不敢私販云云旋由王之代表哈華托公館律師爲之辯獲之下中西官以證據確鑿判决被告監禁西牢一年軍火與賄洋均沒收 
　　尙有本埠新聞等轉入後頁 
 
 

Page 15

 
 
第一萬八千二百七十七號;中華民國十三年 西曆一千九百二十四年一月十二號
星期六 * *本埠新聞二 
[上海商業市况彙錄]  
　　金融 
　　昨日銀幣市價早市爲七錢二分○二毫半比上日略漲半厘午市又回小價七錢一分九厘七毫半與上日相同中國銀行由蕪湖裝來洋十萬元各莊由長江運來洋二十五萬元匯豐往青島洋二十萬元中國賣出洋二十萬價七錢二分○二毫半 
　　銀拆早市價一錢八分午市收盤八分較前日小去一錢二分滙豐收欵八十萬兩麥加利道勝花旗中國交通等收欵五十萬兩大條烊出銀七十五萬兩中國裝往南京大條四百四十七條正金銀行由大英公司裝來大條銀一千八百條中國做出押欵三百五十萬兩 
　　昨晚止各銀行查倉庫存現銀一千六百二十萬兩現洋二千九百六十九萬元大條一千八百七十一條日本銀幣一百九十三萬元各莊存現銀一百六十萬兩現洋四百十五萬元 
　　公債票 
　　昨（十一日）各種公債市况因銀拆鬆動益甚故交易愈形活動票價大致漲高金融公債現貨千元票開盤七十一元其後逐盤高至七十一元五角五分收盤雖回縮一角半比前日已漲起四角 
五分元月期貨晨間由七十一元六角高至七十二元其後交易頗旺但賣户尤多致市價回平收盤七十一元五角半比前日只漲起一角半二月期全日成交價常在七十二元至七十二元二角五分之間收市七十二元零五分計高一角半三月期進出相等市面和平收盤七十二元三角五分比前日改高一角整六現貨開盤五十二元八角較前日大一角其後進出兩稀價無變化元月期各盤成交價均在五十三元左右收盤仍爲五十三元比前日大一角二月期開盤五十三元五角比前日大五分嗣後進出交易無甚軒輊價少上落償還八厘前市成交價均在十五元四五角之間後市開盤時頗有受主成交價由十六元高至十六元三角收盤雖回落三角比前日尙漲起六角此票呆滯已久而昨日忽有轉機殊出人意料以外整理七厘價計六十三元二角五年大票計五十八元九角與前日行情相仿七年長期略有做出價由四十七元高至四十七元半惟各商因此票價格高昂故購買力甚爲薄弱去 
　　國内匯兌 
　　昨（十一日）國内滙兌據上海銀行公會報告各埠滙貼水依舊跌多漲少北京天津兩埠銀匯滙欵尚多市價因此又見抬高北京公砝價計一千零五十六兩天津行化計一千零六十四兩比前日大二兩銀元各跌一元二角五分計北京銀元爲一千零十元半天津計一千另九元五角烟台烟估價掛一千零三十六兩五錢比前日跌落二兩半銀元仍計一千元漢口洋例價爲一千零三十六兩較前日跌落七錢五分銀元又降四元每千元祗貼三元濟青兩埠又無電來致價無開出此外各處行市俱與前日相同云 
　　金市與匯價 
　　昨日星期五大條銀來電近期縮四三七五遠期縮二五二月份標金開盤三百十七兩六錢爲全市最小價較上日收盤好起銀九錢人心頗好所以買者甚衆標金爲步漲至三百十八兩七錢爲全市之最高價先令揭曉弗動餘有印滙大二盤比法滙大十五法郎東滙小二五標金乃由三百十八兩二錢小至三百十七兩八錢各滙市况均較上日爲軟而東滙則掛牌雖小其市况較上日尤緊計銀行賣出元月份令價三先令三辦士一二五買進三先令三辦士一八七五又賣出元月份美滙價七十元買進七十元零二五又賣出元月份東滙價六錢三分七五買進六錢三分半斯時標金好數錢爲三百十八兩二錢嗣後先令美滙相等東滙較鬆計銀行賣出元月份東滙價六錢三分半買進六錢三分二五標金又小至三百十七兩八錢移時市况趨軟銀行賣出元月份先令價三先令三辦士零六二五買進三先令三辦士一二五又賣出元月份美滙價六十九元八七五買進七十元零一二五又賣出元月份東滙價六錢三分六二五買進六錢三分七五以致標金高至三百十八兩六錢後又小至三百十八兩二錢少頃市况回硬銀行賣出元月份先令價三先令三辦士一二五買進三先令三辦士一八七五又賣出元月份美滙七十元買進七十元零二五又賣出元月份東滙價六錢三分半買進六錢三分二五所以標金即跌至三百十七兩六錢嗣因市况仍軟東滙相等計銀行賣出元月份先令價三先令三辦士零六二五買進三先令三辦士一二五又賣出元月份美滙價六十九元八七五買進七十元零一二五而人心亦較之稍堅故標金又漸高至三百十八兩四錢旋爲三百十八兩二錢收盤午後標金無甚漲跌計標金開盤三百十八兩二錢高至三百十八兩三錢先令弗動價在三百十八兩二錢之左右各滙市况仍與上午相等計銀行賣出元月份先令價三先令三辦士零六二五買進三先令三辦士一二五又賣出元月份美滙價六十九元八七五買進七十元零一二五又賣出元月份東滙價六錢三分半買進六錢三分二五標金亦仍在三百十八兩許後因賣出標金甚夥致標金跌至三百十七兩六錢至收盤時先令祗三先令三辦士可結惟其時標金因交易稀少故仍相仿後爲三百十七兩八錢收盤總計全市最高低相差爲一兩一錢其收盤價較之上日收盤亦跌小一兩一錢云 
　　紗花 
　　市上銀根表面拆息雖小而内容仍不稍寬以是客帮交易清淡大勢觀測陰曆年内亦不能看升昨日星期五各客帮成交現本紗二三百包日紗四百餘包公會小包寂然無動交易所標準紗投機家亦已停頓故每日進出亦屬有限三口紗大阪來電較前日小去二元左右美棉電報現期遠期各跌二十五個磅音印度棉花朋搿而奥浮辣各跌十六羅比白洛去跌十七羅比中外各紗廠咸無開出紗市居穏定之局云 
　　昨日棉業交易所通州棉標準紗價平穏三月份稍帶堅硬日商各洋行買進通州棉花之解廠貨價四十七兩據聯合會報告三井洋行買進現貨棧交鄭州花三百件價四十五兩五錢日信洋行買進現貨棧交陜西花一百件價四十六兩 
　　絲市 
　　昨日洋莊絲市稍覺清靜緣歐美各莊對於廠白黃灰各絲經　胃已足至交易漸稀兼以昨日紐約電線中斷故美莊前發電報均無回音而法莊則以法滙澈增進意頓衰是以絲經市面又趨清淡昨祇遠昌信孚美信興利等行購成上中等廠絲七十擔行情均又提漲一二十兩灰經則由日莊續進上等貨四十擔價仍堅定惟黃白絲經成交無阴云 
　　茶市 
　　昨洋莊茶市交易略旺婺源屯溪兩路之大帮美莊業已動辦昨由恒豐潤公福隆兩茶棧售與惠利洋行計四百三十二箱婺源貨售盤二十八兩二錢五分屯溪貨售盤二十九兩市價均較前未能見高貢熙市面仍趨暢達惟存底缺乏已有不敷需求之勢昨市成交四百三十一箱仍由謙義茂興等行買進來路莊貨售盤自三十一兩七錢五分至三十三兩土莊貨售盤二十兩市價均極堅硬蝦目珠茶同孚洋行仍有進胃但認價太低談判仍難趨接近故交易不旺珍眉市面又趨呆滯英法市塲存底均見豐厚且邇來金融依然緊迫預料目前市面恐無發展之望云 
[第五次提倡國貨大會之進行]  
　　今日開評幹聯席會議 
　　本埠對日外交市民大會昨因討論第五次國貨大會事特發出通函致各評議員幹事員云茲訂於本星期六日（即十二號）特開評幹聯席會議並邀同各實業工廠代表討論第五次國貨大會進行方法萬祈準時出席弗延爲禱云云 
[殷行鄉議會臨時會紀]  
　　殷行鄉議會於前日舉行臨時大會到會議員唐松生李幼園王廷梀陳梓良沈維仁朱家俊孫淞英孫少泉李湘洲潘吉人等十人議長朱家俊主席議决案二件（一）提議推行本鄉義務敎育案議决原案通過呈請縣署鑒核行知敎育局曁本鄉鄉董查照辦理（二）復議制止萬國體育會縱騎傷踐苗穀案議决萬國體育會對於長官之陳述立言失實不成理由本會前届議决原案當然保持再呈縣署鑒核轉諭萬國體育會遵照已於昨日備文呈請寳山縣署核辦矣 
[持械攔刦金鐲盜匪判解軍署]  
　　江北人張順才山東人陸三郎因於陽歷去年十二月二十五號夜半在雲南路與在逃之小江北劉洒子等出示手槍攔刦住居附近德順里三十六號屋内婦人鄧田氏値洋六十元之金鐲一只逃逸報經捕房由特别機關包探魏金福與西探長壳羅香將張陸二人拘解公共公廨奉飭押候訊究在案昨晨由張襄讞會同英馬副領事升座第一刑庭研訊即據中西包探投訴被告等已在捕房供認錄有中西文供單言至此將該供單分呈中西官察看並據鄧田氏供稱當時共有四人在塲第一被告張順才執有手槍第二被告陸三郎捋取金鐲並迫令尚有金鐲一只交出其時適有人經過彼等即携贓逃遁訊之被告二人同供當時雖均在塲惟手槍係在逃之劉洒子所執所有金鐲一只兌與東門裘天寳銀樓得洋四十八元每人各得洋十二元是實堂上核供以被告等强盜罪已成立判一併押候詳解護軍使署懲辦英領以中西包探破案迅速當堂嘉獎一番 
[道路會第三届徵求大會宣言（續）]  
　　附有募建會所之緣起 
　　本會上届會長郭秉文君前在美國道路協會查問美國路政與會務進行概要據該會主幹所云美國自歐戰結束首重汽車馬路以爲實業前提以固經濟基礎現已築成百英尺以上寛度之汽車馬路二百七十九萬六千數百英里統計發出汽車牌照一千萬號以上政府每年此項照費二萬二千萬金元華盛頓紐約等處房金昂貴小工商人夜以汽車作宿舍日往市塲作工商費省而行動亦極便利福特汽車工廠每日福特个人所得盈除亦二百五十萬金元現收中華學生百零六人在廠實習以便來華創辦極大汽車工廠供我國各路之急需美政府自一九二一年起至一九二三年止人民方面對於築路捐費共一萬五千一百六十九萬金元政府亦照給此數協助路工統共築路經費三萬零三百三十八萬金元美國道路路每年徵求會員至少三百萬人以上募積道路公債約五千萬金元以上凡道路範圍内一切應辦事宜均由該會計劃督促政府所屬各機關各團體積極努力爲之是以每年路政成績爲世界各國之冠而國家與國民公私富力之增加亦甲於全球各强國 
　　我國面積四百萬方里而無數百萬里貫通之馬路即不能有數千百萬萬公私財產之增加與收入國民四萬萬應有汽車一萬萬號乃能敷用往來　便經濟時間發展實業普及文化均可迎刃而解立致富强無如協會會員與美比較逈别天淵美則年有會員數百萬而我則會立兩年會員不滿十萬協會且無開會會塲亦未建築會所除設立分會辦理日行文件與編印月刋外所計劃之道路工程傳習所與道路展覽會及中國道路銀行與建築會所等約需數百萬元以會員寥寥會費有限無從舉辦 
　　美之人口僅八千餘萬而有會員三百餘萬我有人口四萬萬與美比較應有會員二千餘萬每人年捐會費一元亦有二千餘萬元上述計畫均不難次第舉辦是以本届徵求規畫不能較前擴大會員不能不求特别加多辦事不能不求特别收效以免相形見絀外人咸謂我國國民無公益心無遠見識無團結力無大本能秦築長城隋鑿運河而後千餘年來無大工程且欲代我而修築之滇越南滿中東各鐵路之主權旣已喪失萬難再蹈覆轍而將事半功倍輕而易舉之汽車馬路均甘放棄任人代庖爲我修理壟斷利權能不痛憤（未完） 
[閘北慈善團粥廠今日開辦]  
　　閘北慈善團設粥廠於太陽廟以惠窮民等情已誌本報茲悉該粥廠准今日上午七時開始施粥由主任王彬彥到廠監視云 
[串竊飾物吊贓再訊]  
　　紹興人朱連卿·高寬洪於本月五號串竊熱河路一百十二號門牌與其戚同居之張善達家値洋一千餘元之金珠首飾典質分肥案發被捕解由公共公廨諭候吊贓訊究在案昨晨包探費克倫戴步祥又將朱高兩名解廨稟稱查得被告所竊之物一部份銷與三馬路六十五號門牌信昌祥珠寳店餘贓尙未吊齊云經俞襄讞得稟商之英韋副領事判兩被告還押候吊到原贓再訊 
[醫院施種牛痘]  
　　本埠日内發現天花數起皆係江北人各機關現皆施種牛痘惟種者不甚踴躍法租界打鐵浜一帶江北人最多太平橋小菜塲對面大方醫院特備牛痘苗每日施種并派人　户勸告云 
[服毒自盡之請驗]  
　　滬城東馬橋永祥里一弄第一家有醫生姚君石不知如何於前日晚在家服毒而死迨同居之王永生等察悉設法救治已經不及姚原籍太倉尙有家屬但滬上並無親族事爲二區一分署查悉昨奉王署員令飭該處八舖地甲王三多投報地檢廳請爲派員相騐 
[行人冒血倒地斃死]  
　　前晚有一人行至文廟路曹氏家祠前忽然冒血倒地立即斃命昨經二區二分署牛署員令飭該處廿二舖地甲金啓仁於昨午投地檢廳稟求詣騐未逾片刻有蘇州婦人吳金氏投廳稟稱家住夢花樓地方死者爲陳阿四今年三十七歲亦蘇州人在滬爲玉器生理與氏爲戚茲陳因失業已久且患疾病以致貧病交迫無力就醫致冒血斃命求恩免騐氏願代爲棺殮車檢察長諭候示再核 
[沈忠堯呑烟殞命]  
　　寓居南褚家橋慶福里一百二十六號門牌之鎭江人沈忠堯年十八歲昨日上午因與家人口角氣憤短見呑服生雅片烟及燒酒自盡及由家人察覺車送仁濟醫院醫治已屬不及逾時斃命由家人備棺收殮 
[近日呑烟圖盡者紛紛]  
　　日來呑服生鴉片烟輕生投各醫院求治者每天計有二十人左右仁濟醫院一家平均有五六人之多其短見之由十分之七爲生計窘迫南京路抛球塲愼昌玻璃店主吳某前日呑服生鴉片烟經救得活昨晚其妻又服生烟由鄰人送入醫院救治其夫婦連環服毒之故則係另一緣因但尋死者皆以鴉片爲妙劑亦可見此物充斥於市也 
[姦拐案人犯併解檢廳]  
　　滬寗鐵路警察查獲被拐之蘇州女子王阿金常熟婦人蔣徐氏·及拐匪黃渡人田阿小·無錫人五雪卿·田之姘婦陳張氏·等移遂五區昨解司法科經錢科長提訊王阿金供上月二十九被在逃之阿四誘往客棧内姦宿一宵翌日帶往黃渡住田家三天往來之人甚衆與田商議賣價其姘婦不許我等聲張昨又帶來上海致曹拘案云云蔣徐氏供上月十九被名禮生者託代携帶烟土誘至客棧内姦宿一宵又來一名桂生者領往田家住十三天餘供與阿金相同質之田承認該婦女由阿四桂子等領來託伊變賣並帶有烟土若干已經銷去王雪卿供由桂生帶伊至田處借宿陳張氏供亦由桂生介紹與田姘識等情判一併移送檢廳核辦 
　　又一該函云十八歲蘇州女子王阿金同三十一歲熟婦人蔣徐氏前在醬園弄口薦頭店托薦帮傭時忽遭名阿永者撞見即將王·蔣·引誘到青浦縣屬黃渡鎭地方托該處當地土匪田阿小等出賣田等正在議論身價時爲王阿金等察出破綻乘隙逸出田阿小偕同黨王錫卿並婦人陳蔣氏等分投追赶嗣在中途雖將王阿金等追獲然爲巡警察悉即將王·蔣·兩婦女及田阿小·王錫卿·陳蔣氏·一并拘獲惟阿永在逃該處警局訊得本案事起滬上因於昨午備文派警將被害人及該拐匪等并送上海地檢廳訊辦 
[李德發减交二千五百元舖保]  
　　久大輪船公司航行海參崴之某輪船上買辦李德發被該公司指控串同在逃之副買辦武達社侵佔代客裝運値洋一萬一千元之藥材業由捕房將李拘解公共公廨諭交五千元保候訊已誌本報茲悉李因無人願爲擔保故仍在押滙司捕房昨晨其代表甘維露等兩律師到廨爲之請求減輕保數原告代表律師則到堂反對旋經中西官决定判被告准予减交二千五百元舖保展期訊理云 
[糾黨搶物押三年]  
　　蘇州人劉杏生因被白克路四百八十九號門牌居户楊清記指控於陽曆本年一月三號糾同在逃數人突至伊家搶取鈔票洋一百元·現洋八十元·小洋二百角等情由探趙子仁與西探羅司將劉拘解公共公廨·奉飭押候查明訊究在案昨晨由廨提訊先　原告楊清記上堂訴明前情請爲訊究訊之被告供稱並無搶刦銀洋之事當時搶得烟膏一缸乞鑒經中西官核供以劉不應糾黨搶物判押西牢三年示儆 
[陳學堃就獲之提審]  
　　紹興人陳學堃前年在民國路大豐銀行爲司賬時侵佔銀三萬零四百餘兩·洋二千三百十三八元全球交易所股票四十股逃逸近始緝獲解由公共公廨諭令押候訊究已誌報端昨經俞襄讞會同英韋副領事提審據華探目陸連奎上堂稟稱被告挾資潛逃後該銀行曾懸賞二千元購緝並經公堂出　飭提至本月六日始行拘獲云云繼由大豐銀行行長祝伊才上堂證明被告盜欵情形而陳之律師以該銀行開設於華界民國路要求將此案移歸中國官廳受理中西官磋商之下判被告還押展期兩禮拜人證到案訊明再核 
[關讞員患目疾告假]  
　　公共公廨正會審官關絅之君近患目疾曾延醫生診視據稱須割治並宜避風故關君乃暫行告假昨日第一刑庭訟案派張遠卿襄讞代爲審理 
[郵局招考信差]  
　　上海郵務管理局昨發通告云本管理局現　考用信差若干名（每月薪水銀十四元五角）凡具有後列資格願充斯任者儘可來函報名以便臨考時招來而試此布㈠略識英文（不識者不錄）㈡能乘自行車㈢能寫字閱報㈣年力强富 
[控妻私逃之發落]  
盥　人高壽山前投法捕房報稱商人之妻高魏氏於上年　私逃來申匿居沈張氏家故來滬投案求究捕頭得供飭探將魏氏及張氏一併帶入捕房昨解法公堂請究先由捕頭稟明前情詰之魏氏供因太夫不顧家用故婦人隨同某姓婦人來申賣娼現該婦人不知逃往何處等語張氏供魏氏前向婦人租住樓面不知私逃之事中西官判魏氏交伊夫領云張氏斥退 
[控房東勒索小費之堂諭]  
　　蔣友忠前延搏勒律師代表投法公堂控房東陸掌福勒索小費等情判下堂諭飭遵在案昨經中西讞員商明堂諭判原告所付被告之定租洋五百元作爲定租契約所有房屋仍歸原告住居房金每月八十元外再着被告償還原告損失洋一百元如被告不願租賃者着原告於六個月遷移再着被告罰洋五十元交還原告定租及一切損失 
[串騙貨物判押一年]  
　　周新三昨扭許少清至法公堂控稱被告於上年間串同在逃之柯士元·顧芝惠·等在英租界四馬路地方虚設僞字號串騙商人價値六百六十元之絨線襪等貨物倒閉逃逸今始遇見故扭案求追又據捕頭稟稱查得被告前曾在案下犯事辦過有案可證請核詰之許少清供一民　前因犯案在押適遇柯士元亦因犯案被押釋出後由柯介紹薦至四馬路字號内爲夥旋即倒閉不知串騙之事餘供支吾中西官判許押西牢一年期滿永遠出境 
[嚇詐匪犯另案之調查]  
　　吳德昌化名胡雪　吳順山化名王成三於今年十一月十六日向大來絲廠以强迫手段嚇詐去洋五百元嗣該廠稟控警察廳派警將兩吳拘案訊供收押候示嗣經司法科查得兩吳在浙江嵊縣地方另犯别案乃於前日移文前往嵊縣調查侯復到再核 
[一週間之車輛違音章案]  
　　前日下午公共公廨車務公堂訊理車輛行駛違章案三十四起内註銷三起餘均按其情節重輕分等科罰被罰人名數目誌之如下奚木生罰洋十五元黃四承罰十二元陳羅生·甘小瑞·許　生·陳廉生·王福林·浦常元·王　炳·陸阿方·孟春濤·　東生·各罰十元王仁寳罰五元史濤元·郭金法·胡鳳儀·俞瀾宗·陳少卿·沈姚生·張金生·趙璋生·陳孫福·王阿二·梁阿發·王阿明·周阿四·王金生·王紅喜·各罰三元·王福來·陸林來·各罰兩元王金源罰一元均着充公 
[公共廨訊案彙錄]  
　　昨晨公共公廨民四庭由陸襄讞會同美阿副領事訊理各案如下（一）永升米號延朱樹楨律師訴陳阿春欠米洋案結果被告無故不到應准原告請求即時判决着被告償還原告洋一百七十元并負擔堂費（二）益昌等延雷聲布律師訴張長興欠貨欵案結果准予併案審理派益昌寳成兩家爲暫時清理員并着章鴻洲帮同料理飭被告到案訊核（三）通用製盒公司延甘維露帮辦陳志剛律師訴永成鐵廠王連昌將損壞機器混售請追損失案結果展期七天再訊（四）姜耀記訴許爲順不付工洋案結果被告無故不到應准原告請求缺席判决着被告給付原告洋一百三十四元六角八分并負擔堂費（五）婦人沈桂珠訴其夫方阿文（即志文）虐待案結果本案未判决以前禁止被告至原告處滋擾（六）淮東公司訴孫毓選欠磚瓦價洋案兩造均不到結果改期 
[冠五洲帽莊之贈品]  
　　二馬路望平街冠五洲帽莊選料製工素爲講究出品精良故營業已於數十年前推廣遠近各埠現更爲擴充營業優待顧客起見特備鄭曼陀畫橡皮機印時裝美女圖一種又三大名畫家合作遠景時裝美女石印畫片一種如購帽每頂滿一元以上者贈一幀云 
[商業通用薄記四版已出]  
　　商業通用簿記一書爲寳山王德昌所編王君任上海萬竹乙種商業學校敎員有年本書就我國固有之簿記旁證博引編成爲有統系之課本其中（記錄）（結算）（保管）（使用）（省筆字體）（防弊）（查弊）諸項悉從滬上老於經商者顧問而來斟酌現代商情極合（甲乙種實業學校）及（實業補習學校）（高等小學）商業敎科之用並爲（商徒）（司帳員一適宜之自修課本出版以來曾經江蘇敎育廳胡廳長傳令褒獎認爲商校最適宜之教本前聞三版售罄已久茲四版新出每部實價銀一角六分總發行處在寳山羅店中國商業簿記研究社經售處爲各處中華書局·及上海九畝地萬竹小校 
[誌謝]  
　　昨承商務印書館惠贈第八卷第十二號（兒童世界）曁第四卷第十二號（小說世界）各一册謝謝 
來函 
[沈正元函]  
　　敬啓者閱一月十一日報載閘北一段救火會收捐人沈正元因在春間收捐舞弊經朱淵如查明斥革等語均非事實正元擔任一段救火會收捐并無情弊春間因銅元短折虧欵當經報明本會諒解上周間因另有他就辭職並非斥革事關個人及團體名譽用特具函更正沈正元謹啓陽暦一月十一號 
 
 

Page 16

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 17

 
 
第一萬八千二百七十七號;中華民國十三年 西曆一千九百二十四年一月十二號
星期六 * *本埠新聞三 
[麗園桃梅之新品]  
　　閘北張三　之麗園栽種桃梅歷有年所向年歲暮均有大宗　往港粤以備送禮之用今年桃梅極佳往購者甚形踴躍該園出現設分銷處於四川路及江西路之三和里即北京路　政局對面廉價出售云 
[中國化學社繪印美女牌]  
　　抛球塲中國化學工業社創製三星牌各種化妝品銷行已久今　該社特印美女月份牌以贈顧客圖係穉英君所繪絶妙蘭　美人浴罷羅巾掩曳脂粉將施所用悉爲該社之各種化妝品云 
[元元帽莊定期贈品]  
　　南京路山東路口·元元帽莊去年因脫離同行獨立營業曾於臘月十五日起贈送紀念畫片茲届一週紀念顧客紛紛向索該莊仍定本月十五日起贈送今年畫片係鄭曼陀君傑作天虚我生題詞王鈍根君法書較去年更有精彩云 
[冠華印製彩紙帽籠]  
　　望平街冠華帽莊新印製就九色彩紙帽籠一種質亦堅牢凡購帽一頂均附贈一只又購貨滿洋一元以上另送曼陀所繪之月份牌一張其南市彩衣街之總店亦同樣辦法云 
[大批玩具之廉售]  
　　先施公司玩物部於减價期内特備有特别廉價者數種如五件頭之用法條連鐵路火車有五十套原價每套七元五角現祇售四元五角又四件頭者有五十套原價每套五元五角現售三元又有大號黃銅兵鼓二百隻原價每隻三元現售二元又二號黃銅兵鼓五百隻原價每隻一元五角現售洋一元又三號黃銅兵鼓五百隻原價每隻九角現售六角五分另設一特價部其中欵式为一原價有二元至五元者現一律每件售洋一元其餘洋囡囡及其他玩具均甚多云 
[新到綢緞多種]  
　　永安公司二樓綢緞部昨由各織綢廠運到最新式花樣綢緞數種鐵機亦到多種該貨在廉價期内概照九折出售其餘該部各貨亦有照八折售者華絲葛售價亦便宜云 
[康成酒廠罐頭部廉價]  
　　法租界大馬路康成造酒廠仿照西法精製各種酒品已十餘年去年另闢罐頭食物部以來各種餅乾·糖果·華茶·火腿·香烟·等均屬國產價又甚廉今因年節已近各界均須餽送禮物該廠主任盧君特於前日起將罐頭食物部·各貨大廉價二十一天往購者亦不少云 
[保牙粉及藥水之創製]  
　　中國保牙會現製保牙粉及保牙藥水二種由司徒博君草方中國齒科專校十餘敎授修正即在江西路橋堍該會發行云 
[「蓮花落」之新評]  
　　蓮花落一片映於海上者已多日月旦之辭亦已屢見於各報余　之久而苦未得閒昨夕乃得偷睱往法國影戲院一觀至則爲時已晚第一本已成見尾聲矣片刻即映第二本幸精采處不在首本故尙無害也 
　　是片佳處間有被譽之資格而疎忽處似亦有加以貢獻之必要爰就管見所及拉雜　之 
元和純粹爲一煩悶時代無毅力之青年此種精神於於初遇亞仙與戀居妓院等幕中表深得異常明顯而於金盡裘敝遭龜鴇白眼時演得更稱神妙惟第九幕中居葛奶奶家中讀書時仍未忘故態此層演來似嫌過火蓋無論何人旣經磨劫而重歸正途者必當有一種精神方可顯出青年人之神氣乃觀第九幕中無心用功之態一似未受何項剌激者此層演者當必未加考慮 
亞仙之表演可稱爲全本之冠其爲妓時輕顰淺笑儼然一妓者元和旣被逐愁眉蹙額想思一神情畢露而被鴇鞭撻時楚楚可憐活現出一個弱女子之面目婢旣得元和亞仙驟見之先以一笑繼之以哭無論何人處此情境確應有此神氣演來逼眞逼肖見翁時一種橋羞狀態酷肖小兒女之神情而彼時一經扮飾舉止端莊則儼然一女學生矣一舉一動大體　　可擊惟於往葛奶奶家時一段似有小疵蓋彼時亞仙方病而一經起牀忽甚活潑雖云樂以忘倦然於活潑之中苟能參以吁吁之嬌喘或倩人扶持而出門時以車或輿則當更妙 
[卡爾登將映「俠盜羅賓漢」]  
　　美國電影界中其出片時所用之資本最巨者當首推美術聯合公司（ｕｎｉｔｅｄａｒｔｉｓｔｓｃｏｒｐｏｒａｔｉｏｎ即葛雷菲斯陶格拉斯范朋克曼麗畢克福及卓别靈四人所合組者）如葛雷菲斯之『重見光明』『亂世孤雛』二片誰不謂其中佈影之宏巨故用費之浩大是意中事耳 
　　不知除上述數片外又有陶格拉斯范鵬克之『俠盜羅賓漢』"ｒｏｂｉｎｈｏｏｄ"一片亦美術聯合公司之出品所用奢靡浩大之佈影駕乎以上數片未攝此片前先由二十測量專家預測其建築上應用之地位若干工作之時工人盈千歷三月之久始克完成所用木料達一百萬尺重約一千餘噸苟將此項木料平舖於地須占地三十英畝（每一英畝約合華畝六畝）尾與尾相接則可長五百英里所用之洋釘共重三十噸主要部份之建築占地十五英畝就皇宫一部而言已占地二畝半許宫之高度約三百一十尺此中所用板壁等物約十七萬八千方尺且有高塔八塵四周皆圍以深壕苟此塔中以水灌入則每塔可容二十七萬六千加倫皇家宴會場一所較之紐約停車站尤爲莊麗寬大則過之攝影者皆立於特築之高臺上臺以景精巧之　絲製成上層面積約四十方尺解卸極易　配亦便至其中演員所穿之服裝約二千五百　均以上等絲絨製造假髮數千頂皆以人類之髮編成革履千對由三大製革廠供給臨時雇用之演員加　軍隊等者亦有萬餘人之譜 
　　導演此劇之唐延齡君（ａｌｌａｎｄｗｎｎ）預料各演員之雇用費勢力極巨且有時演員齊來而攝影上又一時不及若命之守　則又　費金錢於事無濟故特預立表册何時須演員若干人服爿若干　佈景若干　一一詳細通知各部以免人多心惶之　即對於經濟方面亦不無小補然聞此片製成之日其費用已在美金一百萬元以上此片定下星期一起日夜在卡爾登影戲院開映云（伯長） 
 
 

Page 18

 
 
第一萬八千二百七十七號;中華民國十三年 西曆一千九百二十四年一月十二號
星期六 * *[學務叢載]  
　　東吳同學會今晚年會上海東吳大學同學會今晚六時假座一品　舉行年會叙餐並將改選本年度新職員及各種游戲云 
　　女法政　開校務會議愛多亞路女子法政學校昨日舉行會議到者劉孝繩·郭元覺·談社英·胡淡如·黃石英等十餘人劉君提議課程方面下學期添編理學算學二種黃君提議添聘固定敎員一位均贊同並議决待沈校長回滬後再開會議云 
　　上海藝術師範新學制小西門黃家闕路上海藝術師範校務會議議决擬於明春革新學制提高程度編設藝術師範大學科（分圖畫音樂圖畫手工系）高級藝術範科初級藝術師範科并添招各科一年級挿班生該校近出版「眞美特刋」專備送贈向學者函索即寄云 
　　聶中丞義校之新職員聶中丞公學同學會前假座市政廳集資開設東區平民義務夜校公推施熙春君爲校長錢超倫君爲敎務長自開辦以來成績卓著茲以施錢二君事冗不能兼顧校務故於一月六日開選舉職員會公舉該會會長陳國衡君爲校長陳君夫人蕭翠琴女士爲敎務長陳君捐洋二十元施錢二君各捐洋十二元各義務敎員對於該校亦竭力補助云 
[體育消息]  
　　中華體育會籌備擴充百老滙路百祿坊中華體育會王漢禮君爲主幹開辦以來成績頗佳現尙擬力求擴充徵收免費會員若干云 
　　武術會今日歡迎職員南市中華武術會今日午後二時假寗波同鄉會四層樓開歡迎第五届新會董·曁會長大會開會秩序如下㈠搖鈴開會㈡主席評議長張維鏞致歡迎詞㈢贈會長證書㈣會長就職宣言㈤名譽會長演說㈥會董演說㈦攝影㈧茶點散會 
[醫訊二則]  
　　現在天氣亢燥痧子與天花流行天花尤爲危險有兒之家未種牛痘者宜速請西醫施種凡小兒百日後即可種痘惟有病者必待治愈後方種切勿迷信流年不利喜星不現之說致蹈遷延之咎昨有幼科沈仲芳擬文勸告附近居民云 
　　孟納拉路復麟產科醫院該長鄭淑芳女士爲普濟貧民起見特添設免費病房如實係貧苦者均可住院生產即診察藥費等亦不收聞邇來正籌備一切明年春初即施行云云 
[慈善新聞]  
　　淞滬已故警廳長徐國樑君曁上海諸大慈善家發起上海乞丐習藝所以來贊成者頗不乏人籌備進行諸端亦極順利昨日該所籌辦處發出通告訂於陽曆一月十三日（即星期日）下午二時開成立大會地址在盧家灣南斜土路靜善堂内云 
[球戰歡聲]  
　　籃球老北門侵會堂友誼夜校之籃球隊昨晚在該校健身房與南市普益社敎員籃球隊比賽銀角一鳴於上半時爲十三與十之比休息片刻仍續比賽爲十一與五之比結果二十四與十五之母勝利屬友誼云 
　　足球靶子路鴻安里五百四十七號半嶺南青年足球會成立已數載本届會員大增擴充球類多種故改名爲嶺南體育會本禮拜日早九點召集全體球員分藍白兩隊比賽於青年會操塲并拍照以留紀念云 
　　小球與足球本埠二師附小體育夙負盛名前二週該校籃球隊與二師本科年級作友誼比賽結果爲四十六與二之比附小得勝日前該校生徒有與敎師賽球之動機敎師欣　允　　賽小球結果爲四與二之比敎師勝四時半在二師操塲賽足球結果爲三與零之比學生勝 
[本立女校懇親會今日演戲]  
　　虹口提籃橋本立中西女學校及幼稚園定於今日（十二日）下午一時起開懇親大會假虹口公平路一號辛酉學社爲地點昨已分發入塲券游藝節目如下㈠主席報告㈡國歌㈢演說㈣校歌㈤跳舞㈥英文新劇南方大學劇學科教授等招待梅蘭芳參觀攝影夏晋嶙馮建維張　子馮叔　梅蘭芳孫邦藻馬崇淦曾貫吾吳炎生（南京路寳記照相館攝）㈦幼稚園表演㈧女校新劇㈨幼稚生表演㈩勵志宣講團新劇云 
[白氏中學將續開游藝會演劇]  
　　白氏中學自本月二號假座中央大會堂舉行游藝會以後深得各界人士讚許尤以嚴憲章君所編之「英雄淚」 
及陳啓揚君之「誤中誤」新劇最博觀衆歡迎該校本擬於日内重演一次以資普及唯内寒假已届爲日無多故將延期於舊曆新年内得演云 
[青年會京劇社之刷新]  
　　青年會原設有京劇社現在得加整頓籌備妥善即將從事練習有志加入者向交際部接洽由社長備函邀請入社社費按月二元練習時間每星期一致六每日下午五至七九至十爲自習時間七至九爲敎授時間額定三十名云 
[戲劇協社明日開會]  
　　討論春季演劇事宜 
　　本埠戲劇協社自創立以來已届一載所演「孤單」「英雄與美人」「終身大事」「潑婦」等劇俱爲各界人士所推許該社同志對於戲劇藝術方面銳進不懈裨益戲劇前途實非淺鮮茲悉該社定於明日（十三）下午兩時召集社員在陸家浜職工敎育館辦事處舉行十三年第一届常會討論本年度春季演劇事宜此次表演共計獨幕四齣其劇本均係社員新編爲汪仲賢君之「復活的楚霸王」洪深君之「說新聞」谷劍　君之「冷飯」歐陽予倩之「一對有學問的夫婦」並有男女新社員加入表演云 
[徐碧雲新演「穆柯寨」]  
　　穆柯寨一劇唱做兼有文武俱重尤以幾個架式數塲武工爲全劇之精彩唱做在花彩中大同小異無甚出入武工一門罕有佳者但架子之漂亮與否與武工之優劣大有關係因此飾演是劇能討好者實不多覩徐碧雲長於武工架子又極漂亮故演此劇確有獨到之處與焦孟二將交戰時幾個收勢亦無重復且頗乾净反背一鎗姿勢簡捷當行中無出其右者至觀雁時之作做傳神以及遇宗保時一種愛慕之心鍾情之態都由眉目間傳出亦甚自然毫無勉强之弊設非研究有素曷克臻此 
[朱琴心所排之陳圓圓詳評]  
　　排演新劇最重節略前後啣接不使其精神渙散一幕一　無分明　暗場能令人觀之一目了然越看越傳神始終一氣方顯斯戲可貴近來京滬互排本戲轟動一時藉以號招顧客不脫投機二字各園　屢見排演新戲因恣意　揚即去一觀令人望而生厭是故近來　觀新戲者率因張大其詞受其朦蔽反裹足不前矣此次朱琴心所排陳圓圓確爲研究劇學增進藝術起見并刋印陳圓圓化裝照片分贈顧客故與營業投機性質逈不相同不惜時日苦心參考現身說法表揚前賢化裝歌舞均不肯拾人牙　復請京滬名士一再修正研究無舛始與小樓排演更以琴心之天資聰頴而排演斯戲現在開明露佈包廂戲票均售罄尤以星期六爲特别擁擠顧客大多數爲政界中人各部總長巡閱使等内行如王瑤卿·尙小雲·程艶秋等均到可見各界注重斯戲之價値矣詳細評之如次 
此戲以陳圓圓爲主角故先評圓圓次評三桂琴心飾陳圓圓姿容嫵媚麗質天生裙拖六幅　聳如雲化裝新頴而燦爛體裁異樣而鮮明予雖座在前排兩晚細看亦未看明衣之原質爲何琴心不肯拾人牙慧翻陳推新曠彰美術所負化裝大家之名洵不誣也甫上塲采掌之聲相繼而起唱一奴　然落風塵心意高大」一段大有餘音繞樑三日之概極爲動聽說白字眞音正表白細膩唱「有情天管不了男婚女嫁」一段將自悲已身未得良人而事之神氣表白得體現出感漢之意正愁悶間忽想起吳三桂甚慕其才若得侍此人倒要帮他做些整頓乾坤的大事一句琴心將圓圓心中抱負由言語間鄭重露出表白亦好見皇親不得已從待現出無可奈何之狀妙極魏學士來稟機密田皇親貪美色無意國事圓圓悲嘆聖上無知人之明現出一種憂慮之狀 
　　初見三桂慇懃進洒目送秋波心慕其人現於面上又現出羞怯之狀妙煞妙煞歌魄奴兒一段吹腔唱做左歌右無音清聲低别有韻味無盤散花之身段最有精采似在雲霧中不怪三桂望而心神飄蕩在看戲者觀之亦必心爲之醉矣是時采掌之聲振人耳鼓三桂責皇親徵歌選色不理國事圓圓聞之驚愕之悲泣之哀求之此處琴心表白奇絶給到好處皇親不得已而以圓圓贈三桂圓圓立變一種欣喜之狀成親後心滿意足春風滿面琴心做至此處則又儼然一夫人矣化裝絶妙歌　神氣頓變矣（待續） 
[集會表]  
　　陽曆本月時間地點召集者事由十二日西藏路一品　東吳大學上海同學會常　會　十二日虹口公平路辛西學社本立中西女學懇親會十二日下午二時寗波同鄉會中華武術會歡迎　董事十二日晚七時兆豐路　倫書院游藝會十三日下午西門體育塲樂　組與徐　公司共和組與跑馬廳西人比賽足球 
[今日天氣陰和]  
　　徐家滙天文台昨日下午四時三十分氣象預報云北方低壓仍向東南進有旋風繞之南方海濱有和緩之時令風天氣陰而不定各地有下雨者本埠温度在下午三時前之二十四小時内最高五四·六最低三七·○去年同日最高五八·一最低三二·四 
 
 

Page 19

 
 
第一萬八千二百七十七號;中華民國十三年 西曆一千九百二十四年一月十二號
星期六 * *常識 
常談 
[眞是非之難言] [  覺]  
　　今日之所謂是非者往往隨利害而發生我以爲是者或人以爲非我以爲非者或人以爲是雖其人本無利害之關係對此無定之是非亦苦難於捉摸况尙有利害之見盤踞於其胸乎 
　　以政策論固當即以利害爲是非以人格論又當即以是非爲利害所最難解决者欲顧政策之利害而又不能不計及人格之是非於是兩者常互相衝突而是非之主張往往爲利害之所奪而無一事可以澈底此我國之先哲所由急急以培養道德爲政治之根本專重人格而不敢輕談政策也 
經濟 
[過年與贖路] [  王千里]  
　　陽曆所年甫過舊曆年關又將届矣凡中人以上之家例有種種無謂之舉動不正當之消費如禮物新衣佳肴之購辦又兒童壓歲錢及爆竹等雜費之開支少者數十元多至數百數千元不等一家所費已鉅倘以全國計不將耗去數千萬金耶 
　　前年華府會議國人力爭膠濟鐵路民氣如何激昂且籌欵贖路之聲浪又復風起雲湧於一時然而爲時未久熱度漸減今則對此贖路問題倡議者旣少實行者竟無一人韶光如矢交欵期日廹長此以往以途何堪設想 
　　我今敬告國人速移過年費用悉數存儲銀行以充贖路之用個人之利亦國家之光願我同胞本愛國之熱誠亟起實行爲國努力（乙種酬） 
衛生 
[沐浴之注意] [  周蝶]  
　　沭浴所以外潔身體内清血液爲日常衛生之要道但習俗沐浴之法多與衛生不合故特糾正之 
　　沐浴之時身體感温水之熱度汗孔皆開一有邪風中其腠理則病筋骨酸痛四肢無力常見有浴罷當風取凉者殊非所宜即浴室之中窗隙門簾小有風入皆能致病不可不愼也 
　　公共澡塘實爲微生物之傳導室但吾人家無浴室又不得不浴於澡塘欲求公共之衛生則澡塘一切器用每一度用必一度消毒浴時最好自己携帶浴衣毛巾蓋塘中之物一日經多人穿着揩拭上有旡量數之微生物集留皮膚病多由此傳染是以浴衣毛巾不可不備 
　　澡塘中所備之足拖不可著用最好亦自備緣塘中足拖日經若干人著用設有患脚氣病者病菌集留拖上再著之必受傳染曾聞醫士告我多數人之脚氣病由澡塘中傳來也（乙種酬） 
道德 
[我的新年感想] [  吕尙公]  
　　新年來了新年來了這種聲浪又震動我的耳鼓我們不聽則已一聽驚人别的事情我姑且緩提我先反躬自省祇要問自已的年紀現今又增長了一年這年的成績幹些什麽我可試答一句除了衣食住三項之外不過拿一本（民國十二年份的日曆）一一的扯完或因受生活的壓迫多嘗些艱難的世味罷了 
　　我們生存在世上一年一年的過去偏做那枯寂的生活祇博得寄生蟲一個雅號這是何苦呢又不思人的年齡和寳貴的光陰去而不返在壯年的時候不加努力欲待何時呢 
　　我不羡慕做民國的偉人又不願和游民爲伍從今日始以我能力所及爲社會謀發展爲家庭造幸福苟有餘晷也不妨讀書自娱藉此且可長進我的智識做個有學識有職業有熱心的國民也不愧生存在地球上是做個人呵（乙種酬） 
法制 
[免責之違警行爲] [  雯緯]  
　　或有問於余曰旣有違警行爲當然應行處罰今君竟以免責立論請述其故余曰可（一）未滿十二歲人違警者不處罰因其無責任能力故也况幼年之人惡性不深若因違警細故即行處罰不惟不能戒其將來轉足以傷其廉恥實非立法之本旨若因其年幼而竟置之不問亦非敎民從善之道此所以違警罰法對於此等違警人犯有責付其父兄管束或施以感化敎育之規定也（二）精神病人違警者不處罰因其行爲已失本性故也即使加以處罰亦屬難收效果若竟置諸不問亦非保全公安之道此所以違警罰法對於此等違警人犯亦有責付其父兄或監護人管束或交精神病院醫治之規定也惟在精神病間斷時之行爲仍屬不能免責耳 
　　（三）因救護自己或他人緊急危難出於不得已之行爲至違警者不處罰蓋因此等違警本非出於惡性若仍加以處罰未免過酷此所以違警罰法亦予免責也惟其行爲有過當時仍應論罪但得酌减本罰一等或二等耳 
　　（四）凡爲人力或天然力所迫無力抗拒致違警者不處罰因此等違警行爲亦非出於故意况爲外力所迫自非惡意違犯者可比此所以在免責之列也（乙種酬） 
科學 
[水結爲冰之特性及其利害] [  耿光]  
　　冰之凝結可依物理學上之理面推測其進行之序凡流質温度愈低則密度愈大惟水則不然其密度最大時不在温度爲零度時而在攝氏零度以上四度冬季天氣加冷河湖上面之水温下降於是上面之水分子漸次下沈而下面之水分子漸次上升迨至河湖中全部之水達於攝氏四度若天氣益加嚴寒則上層之水温度雖更低降而水分子則不復下沉因河湖底面之水其密度大於其上面之水故也此時河湖面層之水如已達於零度則凍結爲冰而下面之水則以未達零度之故仍不凍結冰對於水之比重如○·九七六七與一之比故掩覆水之上面而不下沉又因水雖爲熱之不良導體而亦略有傳熱之性故總續冷却則冰乃漸次向下方增厚冬季嚴寒時魚類得免凍結而尙游泳於冰層之下即藉此理以生存也使水結爲冰之次序非由上向下而由下向上則水族保存之機會必較少矣且河湖深底之水固不易達於零度即達零度而有時亦可免冰結因上面之壓力强大則凝固點必下降也又河中之水流動不絶故尤不易冰結此皆於水族有利之點亦即於吾人有利之點也 
　　普通物質自液體成固體時其體積必減小水獨不然在攝氏四度時密度最大温度再低則反膨脹當其凝結爲冰時增漲其體積十三分之一故水入於岩石之裂罅而冰結則漸次膨脹而使岩石之烈罅漸次擴大遂致崩壞冬季陶製之容水器哪盆盂罎甕等往往因冰結損傷即由此理故屋字墻壁如有坼裂易受雨水滲入之　不可不早日修理以免破壞而儲水之　器亦須以不善導熱之物體保護之又泥土中如蓄有水則其水之凝結亦能呈同樣破壞之功能故苟庭宇之基礎不深則數經寒暑而後因泥土之張縮常有使其墻垣傾圯者是皆結冰時所生之損害也（乙種酬） 
家政 
[注意火患及喉症之要點] [  清華]  
　　秋冬以來雨雪稀少以致火患疊驚喉症時聞此二者吾人均有切膚之關係若不及早防範異常危險夫火爲無情之物値此風乾日燥稍或不愼一觸即　星星者勢成燎原累人累己爲禍距淺喉症之病其性最易傳染一經接觸性命攸關其害尤烈故對於二者極應隨時注意不可疏忽茲撮其預防之要點如左 
　　（一）火之危險關於身家性命故家庭中應先先禁止兒童玩弄引火之物廚房等處尤宜打掃潔凈免致遺留火種并宜預備蓄水器常蓄充分之水以防不虞 
　　（二）喉症之起乃因天時乾燥熱度增高發生喉間腫痛其性極易蔓延極爲危險家庭中亟應常備蘿蔔青菓（又名橄欖）兩種時時食之其他飲料亦宜清潔鄰里之間如有患斯症者尤應先備消毒水在所居之室内洒之以免傳染（乙種酬） 
禮俗 
[新年應改良之事] [  怡如]  
　　流光如矢轉瞬新年已届際此生活日高民生日艱之時不圖開源亦宜節流然國人囿於社會習俗深種虚僞觀念作無謂之　酢耗有用之金錢可惜亦復可歎有心改良禮俗者可不亟起挽此頽風乎今不揣謭陋條陳管見如后與海内同胞一商榷之（一）逢節送禮其用意在乎聯絡感情然各種禮物食品居多餽人者多受人餽者亦必多旣得許多食物多吃有碍衛生棄之又甚可惜消耗金錢暴戻天物甚屬無謂鄙意應就友人之職業視友人之嗜好購贈有價値之書籍受者旣可增進學識又可作永久紀念物焉 
　　（二）一年歲首吾鄉風俗有戚友彼此賀年之舉然往返各處頗費時日鄙意賀年之舉宜擇公共塲所邀約戚友開一茶話會各述别後情况及未來希望并佐以餘興以資娱樂誠新年最好之消遣法也 
　　（三）每逢新年爲尊長者恒以現金若干給與幼輩兒童作兒童新年購買玩具之代價其意良佳然兒童得錢往往作意浪費（購零食等）殊不經濟倘能由父母責令兒童從事儲蓄最佳否則莫如預付現金存儲銀行作贖路儲金以存欵摺分給兒童非特金錢不致虚擲國家受惠實多誠一舉兩得之事也（乙種酬） 
雜錄 
[江蘇省議會第四届選舉緩辦之感言] [  權]  
　　吾國選政腐敗已無可諱言即江蘇省議會已歷三同其輿論之若何固不待吾贅言之矣此後之四届改選非根本挽救殆無從澄清選政故稍具良心者咸主張緩辦四届省選免蹈前車之覆轍使六十縣中可不再留污點此誠非少數人之意見也况四届緩辦爲議會議决之案省敎育會又電達省署認爲合省民之公意此爲公論之所在民意之表示吾知省行政長官决不至再事遷延虚糜經費矣試思蘇省財政積虧至千萬以上必要之支出如敎育經費等懸欠已數月之久無欵可籌而尙不將此項省選費騰出維持急需而濟燦眉爲人民計爲地方計毋乃太不近情乎吾蘇三千萬人民當同其此感想也（乙種酬） 
 
 

Page 20

 
 
第一萬八千二百七十七號;中華民國十三年 西曆一千九百二十四年一月十二號
星期六 * *   
 
 

Page 21

 
 
第一萬八千二百七十七號;中華民國十三年 西曆一千九百二十四年一月十二號
星期六 * *申報汽車增刋評論 
[印度之路政毅]  
　　時人論印度每以爲覆亡之國其政事必無足述者此實不然請述近年印度交通史上之進步以證吾說 
　　印度饒於鑛產交通梗塞則無以開闢饑饉之歲運輸不便利爲災尤酷且印地春季多霪雨當斯時令低窪區域泛濫殆遍良　畝田每因路徑淤沒竟至不能拖種農業上所受損失至重茲三者實所以促進近年印度築路運動之主因也 
　　印政府旣認定交通上之增進爲當今急務乃恃設機關專司其事指寳於五年内發給交通經費一萬萬金鎊其中二千萬鎊將由公債募集之並規定凡築路機器之由國外運入者减輕取稅以値百抽二·五爲率各省亦皆有道路會之組織共與政府合作（本及泊）省且以五萬盧比試築各種道路以覘其成效印京街道寬度均在百五十英尺之上各大都會亦有此後築路其寬度不准弱於五十英尺之規定 
　　印度現有已築成之路二十萬项里鐵路三萬八千英里以視吾國瞠乎其後矣 
專論 
[汽車上關於電氣部分之修理法（五）徐紀澤]  
　　十一電氣警號（俗名喇叭）之修理與配置 
　　修理與配置之步驟 
　　一警號作用之試騐 
　　二若病在外部碰線與斷線可修理之 
　　三若病在内部碰線與斷線可啓去警號之蓋而修理之苟無法修理則須換以新者 
　　四若病在配置之不當則可照製造者之說明書配之 
　　五俟各部完畢再試其作用如何修理之手續 
　　喇叭壽命之長短與音調之性質全恃乎保護得法若欲得平衡之聲則必須發電子有一定之速率苟欲發電子有一定之速率則非軸枕内油量加足且刷子與抽電子均須清潔無塵不可設軸枕内無油則發電子與磁塲圈有燒斷之虞抽電子與刷子上有塵圬亦足使警號轉不靈故修理最要者第一須加油第二須清理刷子與抽電子加油約每月一次法將警號後蓋移下加油少許於前後軸之油洞清理抽電子可用乾布一塊繞於螺旋鑿上清理之 
　　聲音之配置 
　　（一）聲音配置之前須油量加足刷子與抽電子均須清潔完畢然後將（如圖）螺釘帽取鬆尋常約四分之一轉已足 
　　（二）將配置螺絲釘轉出至不碰膈膜片爲限 
　　（三）將推紐關上使發電子旋轉然後用螺絲釘Ｄ配置聲音之高低至所欲之言爲度 
　　（四）將螺釘帽旋緊但螺釘Ｄ之位置不可變動否則聲音將隨之變更 
　　（五）試此警號之作用如何一在引擎已開之時一在引擎停止之時蓋若在引擎停止配凖之後项恐未必一定有作用於開足速率之時故必須試騐之 
　　若電氣警號週轉不靈試其斷線或碰線可用電燈以試之此法上篇已述及無庸贅述 
　　十二測電表之修理與裝置修理與裝置之步驟 
　　（一）將測電流表從車年拆下修理其鬆線或斷線 
　　（二）若兩端已銲好可用標凖電流表試之 
　　（三）若病在線圈（在電流表之内）燒斷則須換一新者其舊者可送附近電氣製造廠修理之或換以新線圈 
　　（四）將各線接好試其作用 
　　修理與將置之手續 
　　電流表乃汽車上電部之標準器具電流表針之指方不定即可知電線圈之鬆線或斷線鬆線成斷線可用銲錫銲之　　當電流表内部線圈有斷線發生則可去其蓋將線圈拆下送於製造廠修理之或換以新電流表 
　　電表修理後須用標凖電流表以對此新修電表之正誤若電表僅用於表明蓄電池之收電與放電則無需乎多此手續惟近代新式汽車有開車電燈及灼熱等系均須有精確之電流表以便時時查察比較二電表之法可用一表電電表或一密里電壓計若用電電流計用接於連續若用電壓計則須用一標凖阻力然後將密里電壓計接上以測新電表之正誤 
[汽油箱與其附件丁祖澤]  
　　汽油箱（Ｆ與ｕｅｌＴＴａｎｋ）在汽車上亦屬一重要部分其安置之方法與式樣頗不一律大别之有兩種一曰重流式（Ｇｒａｙｉｔｙｓｕｐｐｌｙ）一曰壓流式（ＰｒｅｓｓｕｒｅＦｅｅｄ）前者之給油方法爲利用汽油本身之重量向下面流入化汽器者故油箱之位置必稍高於化汽器且因其利用重力之故箱上特設一通空氣之小孔庶汽油流出之後箱内所生之空隙得同量之空氣竄入爲之塡補否則此空隙之處必盡成眞空無疑且漸致汽油爲外面空氣所　制而不能流出矣此通空氣小孔皆　鑿在灌注汽油口之蓋上直徑約十六分之一英寸過大則容塵埃攙入過小則易致塞沒也 
　　壓流式者乃將汽油灌入油箱後用打氣筒打入空氣使箱内氣壓增高而壓汽油入化汽器故其位置每低於化汽器箱内之氣壓力約需每平方英寸二磅至三磅在引擎行動之時箱内汽油自必逐漸流去則所生空隙逐漸增大而氣壓力遂隨之低降致不足壓出汽油至化汽器故是時也有將引擎氣管上接一枝管至箱内如此則可使箱内之空隙爲廢氣冲入而得塡補使保存一定之氣壓力然廢氣中每含有灰燼若和入汽油有使油管塞沒之患故於廢氣入口之處置一細眼網以隔除之此處之構造如第一圖所示可知其詳細圖中ｂ爲管子接頭通連引擎之廢氣管自此處進來之廢汽經過ｃ之細眼網濾隔清潔乃經ｄ活門而由ｅ口入油箱ｄ活門之構造僅能使廢氣進入箱内而不能使之逸出者若箱内氣壓力過大亦非所宜則能自ｆ之保險活塞放出若干空氣而使氣壓回復原狀此ｆ活塞爲一彈簧所壓而緊合於塞門如箱内氣壓增至比彈簧彈力稍大時能被壓開而任空氣外逸也亦有不用引擎廢汽而使引擎拖帶一打氣筒給入新鮮空氣者則無混濁汽油之虞矣至如蘇爾登聶克Ｓｕｌｔａｎｉｃ梅及鐵克ａｕｅｓｔｉｃ夏令配克Ｏｌｙｍｐｉｃ極克生Ｊａｃｋｓｏｎ等汽車則有油箱二個乃合壓流與重流二式之方法組成之一大箱則置車後其油面低於化汽器一小箱則置於表板之前引擎後半部之上大箱爲壓流式小箱爲重流式小箱中之油自大箱壓入然後因得力而流入化汽器者也各種油箱其容量大率爲八加侖至三十加侖 
　　汽油箱之附件 
　　油量表油箱容量皆有一定限制是以存油之多少必須時加觀察以免忽然匱乏致車停中途普通測檢箱内存油量之多寡每將棒一枝自灌油口直挿入箱内使棒端觸著箱底乃取出觀油漬濕棒上有幾何長短即藉以斷定存油有若干深淺不能直接斷定究有若干加侖也如欲以此法測出究存若干加侖可擇一新木棒先將油箱内汽油放乾然後以汽油一加侖灌入即以棒挿入試之將棒上温及之最高處作一符號或標明一加侖字樣如是者再灌入二加侖三加侖直至灌滿油箱則此木棒上標明一加侖二加侖等若干處將來用以測檢立即可知油存若干加侖惟同形之箱子可通用此棒否則不能准確也然此法殊嫌繁瑣最简便之方法莫如裝一油量表（ｆｕｅｌＧａｕｇｅ）或油量指示表（ＦｕｅｌＩｎｄｉｃａｔｏｒ）此表可裝設在駕駛盤前之表板上或直接裝在箱子上種類甚多大概利用軟木片或空心金屬片隨汽油面之升降而起浮落之動作以表不所存之量或利用空氣之壓縮亦可作一種表不如第二圖所示即所述之一種圖中浮於汽油面上之ａ爲軟木片片中有空縫一條貫以薄鋼片ｂ鋼片上端連接一指針ｃ如汽 
 
 

Page 22

 
 
第一萬八千二百七十七號;中華民國十三年 西曆一千九百二十四年一月十二號
星期六 * *油面一有高低軟木片即隨之昇降而轉動鋼片　指針指出加侖之數ｄ之金屬修純爲限制軟木片使僅能沿鋼片昇降而不能起轉動之用又如第三圖所示爲利用空氣壓力之油量表一名哈列思（ＨａｒｒｉｓｆｕｅｌＧａｕｇｅ）表乃用一小管子ａ通入油箱内使其極端直達箱底極端ｃ之形狀略如一覆置之杯沿杯邊有一三角形缺口ｃ管子之他端直達表板上與一玻璃管ｆ相接近玻璃管處之管子ｅ特灣曲如圖在此曲管中含有紅色之水今假設箱内汽油放乾則ａ一段之管子中皆爲空氣若將油灌入則管内仍留空氣且被油之重量壓之上行將灣管内之紅色水壓上玻璃管油注入愈多則紅水被壓入玻璃管者亦愈多玻璃上特刻出加侖之數目因此觀紅水切近之數目即可察知存有汽油幾何也 
　　積水杯（ＳｅｄｉｍｅｎｔＢｏｗｌ）汽油中不免含有水分而水在汽油能使之不易在汽缸中著火故於汽油未經給化汽器之前預先設法將所含之水除去而積存一器中即所裝設之積水杯是也此杯位置於油箱之底部使給油管經過此杯而利用水較汽油重之方法使水沈入杯内而讓汽油通過杯之下部裝有活塞一枚可以時常開放除去積水並可自此放出汽油 
　　防止激蕩板（ＳｐｌａｓｈＰｌａｔｅｓ）車子行駛中汽油爲流質不免在箱内激動特設此板以防止之其法在箱内並排樹立若干平板兩端皆鑽成多數小孔洞是以汽油在箱内仍能交互流通而在車行中或轉灣時不能起激蕩矣此法旣可免除因波動而起之聲音且無震壞油箱之弊而箱子本身亦增强不少能耐外來之重壓而不易凹下 
　　氣壓表（ＡｌｒＰｒｅｓｓｕｒｅＧａｕｇｅ）凡壓流式之油箱必須時常注意箱内氣壓力是否充足此氣壓表即適應此要求者也此表亦裝設表板上務揀其指針動作靈敏者方合用 
　　濾網（Ｓｔｒａｉｎｅｒ）在油箱灌注汽油口内有一漏斗形銅絲細眼網使灌入之汽油先經此網濾過除去一切塵埃然後存入箱中此網可卸下以洗去積留之污濁 
[論减少汽車肇禍嵩生]  
　　減少汽車肇禍之說論者多矣惟言者雖多而一察近來之報告仍迭出不窮是不可不再詳論之以冀有所警悟也 
　　凡居民衆多車輛叢集之處未有能免車輛肇禍者惟肇禍次數之多寡則各有不同耳茲以調查所得記之美國加里福尼亞省平均計之每千輛汽車中有肇禍一次倫敦每六百輛汽車中肇禍一次上海則每五十輛汽車中有肇禍一次上海之汽車駕駛者大半冒險駛車又因各處之初次到滬者及一般鄉人當在路中行走時一遇汽車前來往往不知所趨卒至被撞免除之法祇可使汽車緩行蓋上海往返距離尙不甚遠即按緩行計算亦不過遲十分鐘總可達所至之地古語謂欲速則不達故爲自己免禍及不傷害旁人之生命計當愼之於先今以緊要數條爲駕駛者告 
　　當車進行時車機雖佳駕駛者如不介意於各方或時時張目四望而忽略於開駛結果必致肇禍優美之汽車因之損壞再每日如欲經濟一二分鐘之寳貴良辰而使車速增加超越前車希早達目的地殊不知時間經濟有限而所受禍患無窮誠所得不値所償也 
　　善於駕車者在黑暗之處最爲謹愼蓋無充分之光綫即不能明瞭前進之路程轉灣之際更宜緩緩前行黑暗之灣路尤爲危險如將轉灣時對面有行人或車輛亦將欲轉灣則最宜預備停止將轉灣時按用警笛尤爲要事後退時更當謹憤並須以記號表示使他車知之大駕駛時切勿與車中乘客談笑因閒談最易肇禍反之安全之駕駛咸恃乎精神一致無所分心也 
　　上所述者雖僅舉其一二犖犖大者然欲自行駕車務當一一實行蓋意外之發生每始於極微之疏忽中國現在之汽車界雖有極精之本能與謹愼之舉動以駕汽車尙難免去肇禍事何者路中行人大半不明交通規程及車之速率即經過馬路時亦從容緩步縱不顧稍遠之車輛彼所慮者祇迅速將臨自身之汽車耳且抑又甚者行人常於半途中穿出駕駛者見之欲停已勿及矣如此情形竟無可預備亦無法免禍總之我人行路亦切勿故忽略致肇殺身之禍也 
[本年舉行汽車展覽會之建議旡愁]  
　　欲謀商業之發達而有商品陳列所之設立聚商品之精英比較於一堂優者勝劣者敗勝敗判而競爭起於是商品有進步矣然而陳列所係平Ｈ商業競爭之塲所若欲發展某種企業鼓動一時使深印人之腦筋則非藉展覽會不爲功蓋展覽會之作用係特殊的專爲某事而發較覺聳人觀聽也巴拿馬運河成而有展覽會世界精華盡歸之爭奇炫麗各國若狂此普遍之展覽會也以云專門展覽會則法國里昂年必舉行絲綢展覽會一次而其絲之進步幾有一日千里遠非他人所能望其項背之概此專門展覽會也前年冬季上海舉行汽車展覽覽於凡爾登花園而道路協會亦於此時誕生彼時之汽車展覽雖屬首次但規模則畢備車身也車胎也輪盤也汽油也但分類陳列且作種種點綴使不明科學者見之亦一望瞭然另設游藝多種以娱來賓故每日之前往參觀者不下數千人自比會後滬人士對於汽車乃有極深之觀念 
　　不佞以展覽會之重要而汽車展覽又有過去之歷史故敢以個人愚見提議於各汽車行今年再舉行汽車展覽會一次以前會爲借鏡作新奇之佈置吾逆料其於滬埠汽車業之前途必獲極佳之結果也 
[吾國汽車事業前途之樂觀雨生]  
　　世界汽車最多之國首推美其次若英法德等國亦均發達吾國在數年肖經營汽車事業者尙屬寥寥除通商大埠駛行汽車外其他各埠乃不多見而至近年來國人知此事業之不容緩羣注意於斯謀所以提倡增進之者不遣餘力申報首有汽車增刋之設繼之者則有道路月刋近日時報畫報中亦添設汽車一欄其他報紙亦間有關於汽車之提倡雖其所言未必盡裨實用要之國人對於汽車事業成知研究其進步自有可觀也此僅就言論界之至於建設一面雖因專門人才缺乏尙無工廠之設立而原料之供給仍需舶來然長途汽車近數年中起而創辦者即以蘇浙兩省論何止數十近且方興未已他日發達誠可預言回憶十年前尙不知汽車爲何物者其進步不可謂不猛使此後由言論而進爲建設由建設而更謀自製前途樂觀不難預卜此鄙人所希望而深願與國人共慰者也用識數言以覘其後 
[汽車與工商（六）江超西著]  
　　（十）各項之平均 
　　（２－１）第日行車次數將第十三圖中（１）項爲（１）項所除（參觀本刋第一○七期）（３－１）每停車次數將（３）項爲（１）項所除 
　　（４－１）每日包噸或客數將（４）項加於）５）項又將所加之和爲（１）所除 
　　（５－１）每次平均包噸客數將（４－１）項爲（２－１所除 
　　（５－２）包噸客里將（６－２）項均分爲二而後乘於（４－１）項或將（６－１）項均分爲二又乘於（５－１）項亦可 
　　（６－１）每日里數將（６）項爲（１）項所除（６－２）每次里數將（６－１）項爲（２－１）所除（７－１）每加倫汽油或每電馬力電流可走之里數將（６）項爲（７）項所除 
　　（８－１）每加倫機油可走里數將（６）項爲（８）項所除 
　　（１０－１）平均每日裝車鐘點將（１０）項爲（１１）項所除 
　　（１０－２）平均每次裝車分點將（１０）一項乘於六十後爲（２－１）項所除 
　　（１１－１）平均每日行車鐘點將（１１）項爲（１）項所除 
　　（１５）每點平均里數將（６－１）項爲（１１－１）項所除 
　　（１６）預測每里行車時間載重汽車多裝有管速機但街市擁擠往往攔阻汽車使其不能盡機器力量而走故須酌量各情形預擬一數目以代表街市擁擠及寬靜各時期一車行走一里平均之時間設一輛三噸車每小時平均可走三十里則每里行車之時間爲二分鐘如車上未裝置有記載各儀器則只有上述之數目可用以算（１７）項 
　　（１７）預測每次停車之分數將（６－１）項爲（１６）項所除即得所預測每次車實佔之時間又從（１１）項減去該得數復爲（３－１）項所除則得每交貨於一主顧之平均行車所佔確近之時間 
　　（１８）每日行車之耗費將全月耗費爲（１）項所除（在初用制度時多半登載擬測之數目迨用之久眞統計乃易措手耳）（１９）每里之耗費將（１８）項爲（６－１）所除 
　　（二十）每包噸或客運載之耗費將（１８）項爲（４－１）項所除 
　　（二十一）每包噸客里運載之耗費將（１８）項爲（５－２）項所除 
　　（十一）各項耗費之解剖 
　　（甲）投資（參觀前期第十五圖）依照投資標凖計算折舊之法須先從各車輛購來價目内減去車胎價値隨採種種方法查得各牌車輛實在可以行走若干之里數而後將减去車胎之車値爲里數所除　得每里折舊費若干分若破車尙可售得若干元自須從原車價中减去所售之價設一車價爲九千元可走三十萬里則每里折舊費自爲三分 
　　（乙）經常費（第十五圖） 
　　（子）資本之利息所謂資本者係在帪簿上所載各車之年齡内每年平均之費本其利息之算法如第十五圖内所載之公式茲再列之如下 
　　設（甲）等於投資年數（乙）等於資本元數（丙）等於利息分數則平均年利等於甲＋－丙×乙 
－－－×－－－ 
甲乙 
　　（丑）車庫本項須包括庫租·電燈·火爐·及電力如自置車庫則計算利息·稅則·保險費·維持費·及電燈·火爐·與電力等費 
　　所有所擬全年之總費須在第一行各項後隨以十二分之則得所擬每月經常費及總項待至全年實支之耗費已得亦可以同法分之即得每月實支之耗費登於第三行果如此可爲將來預擬凖確統計之指南 
　　（丙）月耗之分柝（參觀前期第十六圖） 
　　車廠之開銷本項須包括管理費·洗車費·加油費·機油·膏油價·及已購未用存庫配件之折舊費 
　　（十二）每日成績表（參觀前期第十七圖） 
　　本表可稍更換以合百業工商特别情形但表内須包括第十二圖·至十四圖内重要各項最佳印於五六寸寬九寸餘長之厚紙上以便放入車上司機夫袖珍日記内 
　　（十三）預測及實支之總耗在任指某月之終結時欲知該月行車實確之耗費實爲難事因半新之車胎未曾全壞及車輛現雖不須修理不日終須修理是本月亦須分攤一部修費故最佳之法先依某項標凖預算總耗至愈詳確愈妙待至實支之耗費已明而後已 
　　總耗之類别可分爲二曰每月變更費及每月經常費如下 
　　（甲）每月變更費 
　　（子）預測將全月汽油·機油·車廠·及保險所不賠各修理費相加（如依里數爲標準加入折舊費）并加預測維持費·及修理費與預測車胎費 
　　（丑）實支除維持費修理費·及車胎費外其餘各項照（子）辦法至於上述各項則摘取全年實支價目照里數分配於各月即半年或一季亦可但一年較爲確實　　（乙）每月經常費 
　　（子）預測是項包括管理費各項如司機機與手之工薪資本之利息·稅則·牌照費·車庫費·保險費·及車廠内所未列各管理費 
　　（丑）實支如稅則·牌照費·保險費·庫租及管理費·全年中一律不變且司機及助手按月支薪不另加工或特别獎賞則本項自如（子）辦法苟不然則須爲修改以得確數 
　　（丙）預測及實支之總結將上列二項中二節相加即成總結 
　　一律統計法之利益以上標凖之制度有三利益（甲）所有車輛行動各項耗費之算法歸於一律（乙）全球車主之經騐及困難得以一普通式名辭發表及討論（丙）各車主各項數目互相比較後即能追究種種不經濟之來源及補救之法即以供給品一項而論今日大多數之車主不知何種油類何牌車胎及何項配件最爲經濟設今數十名車主或數家長途汽車公司依照上列標凖之制度以登載車胎之成績若干餘處以一律之法報來同等之經過成績則可成爲實證而知採辦佳牌良質之品矣 
 
 

Page 23

 
 
第一萬八千二百七十七號;中華民國十三年 西曆一千九百二十四年一月十二號
星期六 * *討論 
[北京市政改良之我見富增保]  
　　北京雖爲首都而市政之進步實不及津滬此最大之缺點也天市政關係人民之幸福與人民有切近之關係此東西各國所以莫不兢兢焉以改良市政爲重也京師爲道善之區中外觀瞻所係尤不能不謀市政之進步雖有市政公所之設立然考其所辦之事大抵注得於市街之外觀輕忽於市民之實利此不得謂市政之進步也茲篇之著即係根據市民之實利方面改良市政願辦理市政諸君亟加反省努力進行也 
　　㈠交通方面北京道路可分三種一爲石路一爲石子路·一爲土路石路即舊日之大石塊所築之路此種道路因日人之故凸凹不平交通極不便利故應改爲石子路北京之石子路即俗稱馬路雖普遍全城然止及於通衢不及於僻巷每逢雨天則泥濘滿地行人不便夫此種土路不特天雨時行人苦之即晴日亦塵埃蔽天每遇狂風之時土路灰沙飛揚空中故欲免除此種弊害惟改築馬路之一法 
　　通衢之馬路近因安設電車軌道之故一律展寬之此種辦法固佳然余以爲應將馬路兩旁之土路改爲小馬路何則蓋北京之街道素以狹窄著名今又於狹窄道路之上行駛電車恐日後易生危險若將兩旁之土路改爲馬路則道路旣寬無復有狹窄之患危險自可減少也 
　　此外與交通有關係者即街道之石塊散布各處夜間行人常因之傾跌故應將街市之磚塊修理而鋪平之 
　　㈡衛生方面都會之地人口衆多公共衛生素不講求此實又一大缺點也穢吻到處皆是街道之厠所更污穢水穢難堪糞車則終日出入城門氣味令人難忍夫居民衆多之城鎭於公共衛生苟不講求則一旦有瘟疫發生危險殊甚彼時講衛生如臨渴掘并無濟於事故余對於衛生方面建議數條於後 
　　對於商賈小民應示以公共衛生之必要使人人皆有好潔之思想 
　　便所宜寬大並宜多建設内部宜保持清潔由夫役時時整理之並灑石灰及消毒水等 
　　飯店茶樓戲園以及羣衆集合之塲所皆當設一定之條例使人民遵守之不得有違反公共衛生之舉動 
　　糞車運糞宜限定一定之時間或早或晚又城内不得設立糞廠急應遷出城外 
　　穢水溝宜改成暗溝穢水坑宜製宜之木蓋 
　　以上數條通衢僻巷皆當實力行之 
　　㈢古蹟方面京師爲五百餘年之舊都歷代遺蹟不勝枚舉此種名勝能使國民回憶古代之變遷且使外人來遊者亦可藉此以覘中國之文化今京師古蹟匪特不保存之且破壞之殊爲可惜此辦理市政宜注意者也 
　　以上三端乃其犖犖大者其他利民之事尙不止此望執市政諸君注意平民之實利而進行之可也 
紀事 
[汽車肇禍彙誌]  
　　本週間汽車肇禍計共九次其情形彙誌如下 
　　日期地點汽車　數受傷者傷勢末後情形四日民國路陳小章　傷　足自投仁濟醫院治六日靜安寺路八二七女孩孫六　立時斃命由堂諭令事主從　　　八日百老滙路九八九女子張　媛撞傷胸部由捕押　同仁醫治九日九江路金保生　足受傷車　仁濟醫治九日南京路江北人朱阿狗跌落門牙及傷　車送仁濟醫治九日北四川路小尼姑三妹碾傷　骨送廣仁醫治九日膠州路劉朱阿因夫婦二人朱　漿流出婦跌入河中送仁濟醫治九日北四川路一四九一江北人周小翁頭部受傷投同仁醫治十日靜安寺路周永年撞傷膝　投同仁療治 
[上海預防肇禍通告夢五]  
　　上南長途汽車公司爲鄉民不知事務途中恐易肇禍特將預防辦法張貼各地俾衆週知茲將該通告錄後 
　　本公司汽車自試行以來乘客日多車輛陸續加增惟恐沿途居民不知危險往往見車不讓或童孩三五成羣故意引石抛磚縱横道路致來車不及僻讓難免滋生禍端本公司爲防危愼重生命起見曾囑沿路知　地保挨户傳知猶恐不能盡知爲特將預防辦法逐條分列於後 
　　一行人不得在馬路中間行走 
　　二行人見汽車來時即應站立道旁切不可主意不定忽左忽右 
　　三小車或重擔不許在馬路中間行走並不許停在路中或橋脚與馬路轉灣等處 
　　四牛羊牲口不許拴在馬路上　 
　　五沿路村莊兒童不許三五成羣在馬路上遊玩尤不得在馬路上抛磚弄石致碍路政爲父兄者應各嚴戒其子弟 
　　六汽車站時不許圍觀 
　　七以上各條各宜注意遵守幸勿稍有疏虞自蹈危險 
　　一月七日下午三點半第八次北行車開至某站左右時司機人見第九次北行車已尾隨具後旋聞自己車中之引擎聲似有損壞因細騐引擎之是否損壞偶一不愼而汽車翻入濠溝致傷司機一人乘客四人當於五時許送入南市上海醫院八時後司機人與乘客二人已治愈出院翌日又有一人出院尙有一人以受傷稍重須延遲一二日但無妨礙此次肇禍係司機人之不愼故司機人出院後即送入周浦警局轉解南匯懲辦云云 
[江北汽車消息種種安生]  
　　㈠新車運揚邇來可凍水涸輪船行駛倍覺遲延該公司前由經理某君往滬價購轎車一部業已運揚此外並在鎭江運回大車一部可坐十四五人聞此車於去歲冬季爲華洋義振會所購以之行駛鎭湯馬路（鎭江至湯山）外觀頗佳今該公司用以儎客俾濟一時之需 
　　㈡要求設站該公司所經路綫已在施家橋鎭設立車站以便行旅惟原定計畫並擬在虹橋鎭同時設站奈因所購之站基係爲女尼出售丈量路綫時地價早經給訖不意女尼受奸人唆使多方阻撓未能建築目下虹口橋人士咸以搭乘汽車頗費週折故一致要求添設並禁止該尼滋事矣 
　　㈢延聘西人修理汽車及管理汽車夫均須有專門學識始克勝任現該公司已特在滬上延聘英人來揚擔任車務主任並授以管轄汽車夫之全權藉以整頓冀免社會責難猶期營業發達實一舉而兩善備也　延聘期限預定半年如雙方合意亦可繼續惟延請之證書係由某律師所簽訂云 
　　㈣工程近况該公司之六圩輪渡碼頭早經建築工竣長寬適宜詎日來江潮驟落輪渡又不能緊靠碼頭是以於目前復招工匠添接松板俾便行人而沿路所運瓦礫現已停止　將敷用惟煤屑一項則仍然趕運補鋪其收實效以免工程之中綴也 
　　㈤車廠竣工停車廠房前因不敷應用故招工匠添建兩間惟此房圖樣在未開工時即已繪就致建築之際毫不爲難茲聞竣工其形像仍如舊貫該房純用白鐵砌造固覺合宜且在白鐵上面書有江北汽車公司停車廠房字樣以便鑑别 
　　㈥迎韓盛况江蘇省長韓紫石氏爲該公司股東之一且與創辦人盧紹劉君交誼至厚月之七日韓氏以江蘇運河上程局會辦名義來揚開會特由鎭搭坐輪渡至六圩站即改乘轎車抵揚時警察排隊恭列站旁並奏軍樂頗極一時之盛云 
[句鎭路試行長途汽車]  
　　句鎭馬路建築已有年餘其路建築時因路工之爭訟辦事人之失算中止者數次矣後由地方人士協力督促進行始得完工然不能通行汽車也十二年十二月二十八日縣道局局長張長華偕其眷屬及華洋義振會執事人員乘長途汽車由鎭至句其意一方面考察路工一方面試行汽車也計車之坐位十有四行位三十餘里車機忽損乃使人返鎭另開一車至途調換乘客入夜息於途者約三小時車開至近下甸處遇水涵而輪下陷復喚鄉人多名助其出險幸未遭傾覆之患及抵句容城時已八句餘鐘次日早晨有人欲嘗試汽車滋味合僱之赴鎭中餐當日即回聞中途因車胎受傷亦飽受虚驚云（濟民） 
[浙省道路事業彙誌擷梅]  
　　餘武路發起人顧子才君對於汽車事業竭力提倡不遺餘力所經營之杭餘路告成通車外餘臨路亦已測量購地積極進行昨日又將餘武路發起人名册及營業概算書造就呈送省道局備案惟該路提倡以來倐將半載因收股不齊致進行遲延前該公司辦事處致函各股東云逕啓者餘武省道現因測量完竣亟須早日開工尊處首認路股刻正待用日内務祈查照指定收股處迅賜繳納俾得頭期舉辦素仰台端熱心路務定能提前照解爲鄉里倡專此奉布云茲悉該縣所起人柯慕周史枕雅等已將各認股人處所認股欵一一收齊近由工程師石廷芳測量路綫報告完畢並召集各籌備員朱海如陸亞夫蔡向榮等開會公議結果尅日實行訂購地產藉資興工建築而免阻碍路務另有具文呈報該縣江知事核奪云餘臨綫自公司成立後由董事會公舉顧子才君爲董事長並聘請孫士達君爲總理韓彝周鎬二君爲協理公司設在餘杭白家弄另設辦公處於杭州杭餘汽車公司該路進行甚速路綫經工程師胡志綱測定訂椿趕造表册送縣榜示購地路工已由馬運來承包定望後開工全路橋樑正在規晝擬乘冬　水涸及時建築石蛤里車站勘定設仙橋南首總理孫君有毅力具熱忱爲該路得人慶本月六日開第二次董事會到董監事十五人顧董事長主席提議事件一借用杭餘路一百四十九丈六尺二說明現在分存銀行錢莊欵三公司開支預算四工程師合同五公司辦事細則六建築公司房屋七購備車輛八聘請購地名譽董事九收支報告十報告張壽生請改路綫經過情形並提議茂達轉運公司保微金及合同以上各項均分别提出公决散會另悉顧君又以自臨安至武康道路亦崎嶇難行發起築臨武縣道以利交通派員測量至公司組織仿杭餘公司辦理并呈報省局在案庶可進行亦一道略事業之好消息也 
　　省城環湖馬路之南山路業經工務處織定將該路第一段自湖濱路接連之　　門起至清波門止路面及行人路　共八十尺長四千一百七十尺估計工料洋三萬一千五百五十九元七角六分第二段自清波門至淨寺前止路面及行人路　共四十尺長四千八百十尺估計工料洋二萬三千五百八十五元九角三分四釐所有經過各地應須改築橋樑石壩及運土各工程合計洋一萬八千四百五十三元七角二分五釐並津貼房屋拆費及遷移墳墓等又計一萬一千一百五十四元八角一分五釐以上共計洋八萬四千七百五十四元二角三分四釐備文呈請督省兩長指撥欵項俾便興工曾經兩長令飭捲烟特稅總局在特稅項下撥給應用茲夏局長與夏總辦商定前項經費由特稅項下分五個月撥付除於十二月份撥銀一萬六千七百五十四元二角三分四釐外自本年一月份起至四月份止每月撥銀一萬七千元似此分期撥發雙方兼顧工程可同時進行稅欵收入亦足資應付已將此商定情由呈報兩長備案矣省道方面浙閩綫本分三段進行第一段紹屬第二段温屬第三段台屬除温屬辦理工振外餘均由兵士修築現温屬因欵項支絀停止進行台屬紹屬亦因防次重要兵士不能顧及工程奉令輟工將來抑仍由兵士修築或招工承辦尙在商酌中云 
[杭州省道近聞一束雨]  
　　餘臨省道自餘杭山西衖至總管堂一帶 
頃已挑築完竣自總管堂至石蛤里已於六日開工十日在公司發給地價石蛤里至金鷄嶺脚亦測量釘椿刻正趕造表册送縣榜示云 
　　全路橋梁十座以邵墳灣橋工爲最巨計長五十呎橋墩已由還移慶承包開工橋面擬用鐵筋洋灰任重十二噸昨由李合順繪圖附說送公司審核矣 
　　餘武縣道早經石廷芳測量完竣近由發起人開會决議改爲省道由顧乃斌領銜呈請省道局備案并聞股欵認定五萬餘元云 
　　瓶湖支路周家坂至塘埠嶺一段於五日發結地價七日開工矣 
　雜錄 
[道路會第三届徵求大會簡章]  
　　中華全國道路建設協會第三届徵求大會簡章云 
　　第一條本會徵求會員依據會章第二條之規定徵求之 
　　第二條本會徵得會費爲購製道路月刋印刷機器及推廣分會與道路展覽會建築會所並促進路政市政與一切會務之應用 
　　第三條本會希望徵得普通會員五十萬人以上特别會員萬人贊助會員千人贊成以上各會員愈多愈好計會費至少須徵得一百萬元以上 
　　第四條特組第三届徵求大會委員會組織全國各省區徵求總隊與分隊或支隊敦請隊長隊員等担任之 
　　第五條徵求期限本埠限四星期外埠均由各該處自行酌定如因結束繁重本埠得由委員會外埠得由各隊議决延長之 
　　第六條本埠以中華全國道路建設協會會名組織十總隊如下中央隊華夏隊全勝隊國民隊道義隊路政隊建樹隊設備隊協和隊會極隊上每隊設總隊長一人副總隊長二人總參謀長一人副參謀長二人隊員無定額但至少二 
 
 

Page 24

 
 
第一萬八千二百七十七號;中華民國十三年 西曆一千九百二十四年一月十二號
星期六 * *十人以上名譽隊長與參謀長等無定額由各總隊長函告協會塡送證書敦請之每隊組織第一二三四支隊無定額每支隊設支隊長一人副支隊長二人某某支隊參謀長一人隊員與名譽職員無定額總隊支隊徵求進行各辦事細則由各隊自定之 
　　第七條外埠以各省區縣等名爲總隊支隊名稱組織總隊如左江蘇隊雲南隊浙江隊廣東隊江西隊廣西隊福建隊陜西隊安徽隊甘肅隊湖北隊新疆隊湖南隊山西隊貴州隊奉天隊四川隊吉林隊山東隊河南隊直隷隊熱河隊綏遠隊京兆隊黑龍江隊察哈爾隊上各總隊所屬之各縣均爲某某縣支隊即煩各省區軍民長官爲隊長各縣知事爲支隊長餘照前條各項之規定 
　　第八條各界熱心路政士女願組織特别微求隊者極爲歡迎即以其私人姓名或公司學校團體名稱爲隊名或臨時决定亦可特别隊隊數無限制但須有本會證書方生效力 
　　第九條徵求會員計算分數以國幣一元爲一分 
　　第十條本外埠均每星期開會一次報告分數藉以比較各隊及個人之進行 
　　第十一條各徵求員於每星期開會日下午六時以前將所得分數報告本會外埠交該處隊長或該辦事處以便列表公佈六時以後交到分數者作下週分數計算第十二條各徵求員所介紹會員其志願書與會費由介紹人轉交到會時即發收據與會證如會員願直接交本會者聽第十三條未交會費之志願書作爲無效第十四條各徵求員之酬贈如左（一）徵求員平均每週能交十分以上者贈閱月刋全年（二）徵求員平均每週能交二十分以上者除照前項酬贈外並將玉照登列月刋以資紀念（三）徵求員平均每週能交五十分以上者除照前項酬贈外並將姓名分數鐫刻銅版永留紀念（四）徵求員平均每週能交百分以上者除照前項酬贈外並由本會特贈銀質鍍金感謝章一枚以資紀念右列平均每週徵求之分數與總結分數以滿足四個星期爲限（五）徵求員有能於閉幕之前一日總計交到五百分以上者除照前項酬贈外並由本會特贈金質感謝章一枚以資紀念（未完） 
[南庾長途汽車公司之計劃（二）]  
　　（四）企業概况贛省交通占南服重要而南庾幹線當海運江運未通之前百粤商貨駢集故於贛南設關徵課以裕餉源迨海運江運旣通而後不但全贛商務江河日下即稅課亦受其影響倘南庾線路成立駛用汽車使千里灘河之流域一日可達舊有之利源固可恢復而新獻之發展尤未可量公司獲利固可操券茲將長途汽車之優點列左 
　　㈠汽車之速度數倍於小輪船（每小時行五十至七十里）如南昌至樟樹一段每日可往復數次 
　　㈡每車乘客僅二十五人至三十人每人時開行一次或每二小時開行一次行旅極便 
　　㈢非有重大原因每日照規定時間開駛無擱淺或阻風等弊 
　　㈣汽車行駛於陸路無風濤或越軌等險 
　　㈤有普通客車及特别客車之設備普通客車按規定時間開行特别客車可由乘客包定并指定時開行中途非經包車乘客之允許不得停駛或添儎 
　　㈥中途升降極便遊覽風景或探看親友等事均可利用 
　　㈦小輪船兩日間所行之路汽車數時可達可省食宿之煩 
　　㈧行李及貨物均可用汽車裝運 
　　㈨建設工程單簡成功迅速 
　　㈩成本不及鐵路數十分之一籌欵較易此外優點尙多殆難枚舉僅就南昌樟樹間一段而論據調查所得每日上下旅客約達三百餘人假定每十里售車票費銀元一角則南樟間一百八十里每票應售一元八角月可收入票費一萬五千元年收票費十八萬元連貨車及短途乘各併算年收約二十餘萬元内除第一段成本約三十萬元之官息計三萬元及一應開支約五萬元所獲嬴餘餘約有十餘萬元以此比例是南庾長途汽車營業之純利約達成本二分之一倘以竣工各段之嬴餘撥充續修各段之經費則南昌吉安間開車後每年嬴餘當倍於南樟而南庾全路告成後其第年營業純利約在百萬左右論者不察咸以南潯爲戒不知有清末日吾省實業之不發展咸由於不列預算及濫用私人飽呑回扣之三大弊端此同人所目擊躬受故能言之切中也語曰萬事愼之於始倘列定預算由股東監督按切進行决可收衆擎易舉之效而斷因噎廢食之理况長途汽車據道路名家言論實爲不失敗事業而於地方文化之轉輸商務之振興軍隊之調遣物價之平均匪患之防範貧民之生計凡社會一切事業皆將藉此發展即不出户庭之鄉民亦將出於其途行旅愈增則公司之營業亦愈發達此公司企業之概略也瀛聞 
[斯帝特倍克車之空前速率文]  
　　美國加省洛斯安琪城與烏托省之鹹湖城相距八百五十四英里其間山脈起伏道路崎嶇駕車疾駛每苦車力不勝近鹹湖城競肯斯君ＭｒＤＡＪｅｎｋｉｎｓ駕一九二四年式斯帝特倍克六汽缸車馳騁斯間竟能風馳電掣履險如夷計其速率較前各車最短之時間尙少一點五十八分殆超過以前之紀錄矣 
　　競君於十月十四日晨四時由鹹湖城乘車出發抵洛斯城時爲次晨二時四十三分計共需時二十三點鐘又四十三分較往來兩城最快之火車尙快一點零十分此項紀錄係由電報局當事人記時證實故眞確可靠信爲兩城間火車汽車從未有過之高速率 
　　斯帝特倍克六汽缸車不特速率至堪驚異其構製精巧堅固經用尤屬出人意外蓋競君所行路程雖予車機以莫大之阻力而放熱器則終未加水車行之前車上漏斗帽由美國捷運公司封閉之及抵洛斯城然後啓騐而車之行駛穏快平靜無聲如故也 
　　按加省三路行車最速之記錄㈠鄉村路··自洛斯安琪至舊金山路程四一一一英里時間九點鐘十五分五十秒㈡海岸路··自舊金山至洛斯城郵政總君路程四五三七英里時間十點鐘十二分三十秒㈢園路··來往舊金山洛斯安琪南沿海岸路北由鄉村路路程八六四八英哩時間二十一小時二十三分原爲斯帝特倍克車所得雖加省車輛甲於全國競相雄長亦最劇烈而三年於茲終無有能取而代之者今則由鹹湖城至洛斯安琪一路行車最速紀錄又歸斯帝　　克車掌握是執加省四路之牛耳矣 
[徐再棠問]  
　　孫耨塵君鑒一月五日尊著農事上汽車未卜於何處可購得其價値約若干燃料可是用汽車油尙祈不吝珠玉詳示一一通信處上海閘北華興坊九○三號徐再棠 
[徵報啓事]  
　　鄙人近缺汽車增刋八份爲四號十號二十一號四十三號四十四號四十五號四十六號四十七號海内收藏家肯割愛惠我者當薄具酬品以答雅愛也 
　　四川路一號朱樹可啓 
[徵求汽車增刊]  
　　僕現缺第一○四及一一○號汽車增刋兩份如願割愛者當酬以相當之物品後至者郵璧件寄本埠勞合路四三六號張培生收可也 
 
