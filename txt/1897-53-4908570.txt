# 1934 - 53 - 4908570

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[書粤省某甲在南洋日裏埠出資贖回傭奴一百七十餘人事]  
　　丈夫生而志在四方每不屑局促里閭老死牗下故古人有願乘長風破萬里浪者有開邊鑿空振威名於異域者觀於孔子至聖尚作乘桴浮海之想可知萬里浪遊亦屬人生快事况昔人所謂遊者不出禹跡九州之内今則五大洲之梯航四通八達且火車輪舶絶不知行旅之勞卽環歴地球亦可計日而届今人事事不如古人惟此事爲古人所不及是生今之世而尚不遊幾乎不成丈夫矣雖然等是遊也而其情事不同上焉者軺車奉使遊歴他邦其次則估客多金遨遊列國傾囊結客寰海知名否則文人學士負重名挾長技周遊海表到處逢迎是其遊趣皆佳遊興自足絶無去國離鄉之感固其宜也若夫戰事旣殷荷戈海上不幸而敗致虞爲俘生爲絶域之人死作異鄉之鬼遠適異國昔人所悲讀李陵報蘇武一書能不令人流涕猶幸今日中外輯睦戰釁不開中土之人可無此慮所慮者歐美諸洲土廣人稀其所開闢工作往往需招傭工而中國閩廣等處奸民因之爲利誘拐貧民載往外洋或稱猪仔待以酷虐絶無人理數十年以來中國東南民人淪於陷阱者以億萬計此事歴經中國政府旣出洋星使設法防維而美國等處亦有停招華傭者計此患可以少弭然如南洋各島此風猶未盡絶本月十七日報紀粤海春濤之第一節錄廣州省城中西報略云南洋日裏埠招工事例限以三百六十工爲滿用以開闢山林種植烟葉所種之烟如有枯死者倍罰之迨將期滿工頭又以利誘仍復留工故凡有買至其間者鮮能脫身返國粤省有某甲者不知其爲何許人素行無狀爲鄉里所不齒自思株守家園終難騰達久圖遠涉重洋以振事業致爲拐匪誘買日裏埠爲奴甲斯時故態盡除能耐勞苦期滿後工頭又復留工不數年辭工作商積資逾千貫迨營運十年所獲鉅萬矣在埠娶妻生子竟成富翁邇來遽興歸思捆載返粤憫埠中華民作工艱苦遂慨然出資贖出傭奴一百七十餘人携同返粤去臘行抵香港又爲各人置辦衣服分别給資遣送回鄉諸人感荷高情不啻重生父母均伏地泣拜而去計甲此舉費去不下萬金洵功德無量哉執筆人按中國人民户口之衆遠過古時今國中之民約計四百兆而流出外洋者尚難計數向聞西人言地球之上惟華人最耐勞苦最能謀利故凡五洲大小各國以及各埠無處無華人者特多寡不同耳計新舊金山古巴秘魯旣新加坡等處華人各有百萬至數十萬不等其爲經商營産者大多娶妻生子由祖而父而子而孫雖隷他國之籍終未能忘故土之思中國若能悉數招回分别安插可平添數百萬户口億萬萬商本又何患水利之不修荒田之不墾商務之不振國用之不充卽今兹未能亦當分設領事覊縻撫慰今惟新加坡古巴等處設有領事而如日裏等處之未設領事者尚多民乃邦本何可棄之如遺此則因某甲之事而不禁慨然爲中國惜也抑又思之革甲本一鄉里無賴耳轉徙他邦躬嘗艱苦克自振作能致多金而又知首邱之義翩然回里此正所謂貧賤憂戚玉汝於成者顧當今世俗重利吝財而在商人爲尤甚今甲能輕財仗羲推巳及人俾百七十人皆得生還故鄉人不啻生死而肉骨此其人識量爲何如乎亟書以爲不及某甲者風并爲中國人民之遠遊於五大洲各國大小各埠者告 
[宣南鴻雪]  
　　京師訪事人云某眼鏡鋪掌櫃某甲性甚偏僻與其徒某乙不合徒懷忿甚深去臘十二月廿七日天甚寒冷甲不准向火徒怒甚持廚刀砍之傷及致命之處須臾卽斃報經北城正指揮帶仵親詣相騐委係被砍殞命旋將兇手鎖案訊供直認不諱爰卽帶回衙門禁諸犴獄想當明正典刑也○崇文門外高家胡同革孀婦家去年除夕前一夜三更時候被樑上君子掇門入室將銅錫衣飾等物竊取一空比婦睡醒更漏巳報五點賊知事主巳覺上屋而逸孀婦查點各物巳空無所有矣數年積蓄一旦付諸無何有之鄉愈思愈痛幾不欲生幸鄰右人家多方慰勸始得暫安○打磨廠興順店寓有一宦係晉京入覲者弟某前曾來京虧欠東四牌樓鞍轡鋪銀百餘兩兹其兄入都陛見鋪夥訪知確實因向索取欠銀不料概不取認且其從者將鋪夥捆綁幸店主出爲排解得以釋出夥回鋪後告知掌櫃某甲轉告鋪主鋪主係大有力者聞之大怒遣家人多名至興順店尋釁兩造各執火器從事幸店主復出勸解未遽動手祗將宦曳之而出裝於車上載至四牌樓鞍轡鋪中與之講理宦無詞以對始認代還復負荆請罪其事始寢此客歲臘月廿八日事也 
[析津魚素]  
　　汽燈公司座落海大道西偏初八日午後正燒煤蓄汽以備晚間燃點不知如何失慎遂兆回熊卽飛報英工部局取洋　往救而火巳冐穿屋頂旋卽息滅紫竹林有公益水會因不敢越俎并火威巳殺遂未出車是晚路燈雖不全燃然戲園則火營通明依然如故想機器或無大碍也○去臘連朝雨雪巿月不晴一輪紅日匿跡韜光其寒冷爲十數年來所未見比經元旦瞳瞳旭日照耀於萬户千門氣象一新隂霾盡掃加以風從巽地起應主人壽年豐惟去年積雪較厚附津數十里一律積素不消雪地氷天　寒不解雖交春令依然孟盎全氷歲朝清供之唐花因烘託不開聲價陡增數倍而無衣無褐者又不知何以耐此料峭春寒也○歲除以及元旦津城錢鋪蟬聯荒閉者五家其牌號及被搶情形巳紀前報通義順全鋪不遺一物除鋪面下鋪之磚上蓋之瓦亦被掀揭外并有因折取椽瓦被壓受傷於翌日身死者鋪中執事孫甲巳提到案押追帖欠而房東趙乙亦禀請修蓋房屋轇轕不清慶泰和係同源連號同源向與製造局往來故帖欠以及寄存官項數均不菲巳將執事人趙恩慶押案限於初十日先繳官項錢文五千吊違干血比益千恒則自行黏貼告白准於初六日在城隍廟開發帖存詎取錢者雲集而每吊付錢不滿三百文後至者均未到手以至詈駡交作時該鋪掌櫃方祝春巳管押在案邑尊以其有意取巧飭提戒責一百取具如數付錢切結還押候法至於允和因現錢一時不及週轉被擠而倒自具甘結約日開發錢文矣○制憲王夔帥以錢鋪虧空荒閉坑害民間固堪痛恨而匪徒乘機搶奪直與盜賊無殊此風斷不可長巳閉錢鋪所有帖片固應如數押追不得蒂欠而强搶人犯應照强盜行刦得財例予以處决以儆刁風而維巿面曉諭週知並札府縣遵行務獲究辦初六日巿廛業經大定貿易如常矣 
[彝陵火警]  
　　宜昌訪事人云正月初十夜西壩向爱牌坊忽然失慎焚去二十餘家至起火之由則以某宅小 
 
 

Page 2

 
 
孩在房内頑燈不知如何延燒蚊帳上時其父母俱在外面未及覺察直至冒穿屋頂始行喊救則巳無從撲滅矣 
[西江春鯉]  
　　江西訪事友人來函云章江一帶水淺福康公司小輪船巳由省城退至下游吳城兹因公司中鄒淑誠孝廉因事至潯察知近日章江水雖未漲而小輪船尚堪行駛欲令仍回省城管輪者過於持重遲欵未定孝廉力主其事始勉强起椗而水恰載船一路無阻二十四日巳抵省城矣○豫章書院爲通省冠冕梅筱巖太史掌教有年多士仰之如泰山北斗故撫憲德靜山中丞今年仍聘太史主講豫章孝廉堂則聘楊子任主政主講友教則聘陶華封太史主講經訓則聘皮鹿門孝廉主講洪都則聘葉進士主講○前年因秋收歉薄各紳士議抽鋪捐爲次年備荒之用各大鋪無不踴躍捐輸有全交者有半交者收數頗有可觀嗣因不至成荒青黄尚能相接故所抽鋪捐並未動用大憲議將捐撥爲别項公用故飭首縣將未交之捐催齊彚解去臘飭差逐店催令送交想不難一律繳清也○省垣九門惟廣潤門生意最大行人最多前因柴車肇禍業經禁止凡二把手車運柴入城須繞行章江門或繞行惠民門乃至去冬柴車仍有闖入廣　門者致城洞中喧嚷異常一時失物者毁器者傷脚者破衣者不一而足久之始得疏通云○江西學憲黄吉裳大宗師考試九江後回省度歲坐考南昌大宗師先命祥臨官輪船拖帶滿江紅官舫紫電官輪船拖帶執事各舫於去臘二十五日節麾安抵滕王閣各官謁見後卽排導入城駐節校士館擇吉今正開考○江西省城育嬰公局自新董接手後深慮經費不敷因據實禀明南昌府憲江訒吾太守去臘抄奉太守札諭撥從善堂捐銀三千兩發典生息爲育嬰公費以後如有好善者捐助再行撥發該董務須實心實力嚴袪積弊整頓頽風維持善舉云○江右各屬有私宰溺女惡習地方官憲非不高懸厲禁甚或設會放生設堂育嬰無如人心日薄風俗日漓禁者自禁犯者自犯藩憲翁小山方伯查悉情形重申禁令札發各屬大張示諭曰爲嚴申禁令事照得耕牛用代人工太牢特重祀典女嬰同係性命故溺尤傷天和廼本司訪聞城鄉各屠户往往任意私宰而各貧户重男輕女尤多浸溺習爲故常莫知儆懼查私宰耕牛故殺子女律有治罪明文試思屠户買牛開剥獲利無多未必甘罹禁令惟收取賊贓則其利數倍鄉民案設牛欄每在空閒之地無人看管牽之卽行迨一經宰剥皮肉模糊失主無從認識捕役莫可究追是私宰之塲更爲盜賊銷贓之藪小民稼穡艱難何能堪此至於滋女惡習鄉里尤甚城巿貧户産女大率送育嬰局中鄉里則距城旣遠抱送維艱每以禍水一盆溺之使斃不知男女雖殊性命則一害理忍心實堪痕恨均應嚴明禁究以示懲警而挽澆漓爲此示仰合省各色人等知悉嗣後凡係病斃之牛止准於城門口出賣報由本縣諭定每斤售錢若干如有他處售賣及多索價值者卽係私宰許地方人等送縣究治民間産女有敢浸溺者罪侳夫男照律分别擬以流徒倘鄰佑知情朦隱不卽舉發查出同懲並仰各紳富勸募上中各户興辦六文會大村則一村設立一會小村則合數村共立一會收育極貧之户無力撫養各女嬰公舉村中誠信好善者總司其事果能拯救多命由地方官獎給匾額以示鼓勵務使境無私宰庶宵小無所施共伎俩而攘竊潜消民無溺女庶嬰命咸得幸夫保全而祥和默召其各懍遵毋違特示○西省去冬雨多晴少除日尚隂雲四合至今年元旦始杲杲出日然至夜三更後又祥霙紛霈積厚至寸初二三日卽大放晴光一新氣象人民無不額手相慶謂雪在春前可卜豐收之佳兆也○江省生意之獲厚利者以匯票號鹽票商典鋪爲首屈一指若銀錢洋貨京　等鋪獲利亦厚其餘各鋪盈虧參半惟骨董鋪及各戲班則極盛之後殊難爲繼計自前年秋後冷淡至今然彼中人早獲巨利坐擁厚咨皆面團團作富家翁有所恃而無恐矣 
[潯江春景]  
　　九江訪事人云軍營向例每年於新正月未開操以前在大校塲祭旗卽俗所謂迎喜神是也九江鎮宋珮珍軍門履任以來整飭營伍嚴定操練日期兹擇十六之吉飭令標下前營遊擊周梯山遊戎後營遊擊周席珍遊戎守備丁仰之熊德旺熊偉廷三守戎曁千把各弁馬步兵丁於是日天未黎明在校塲升砲祭旗禮畢率領帳下健兒整齊隊伍由校塲回署觀者如堵咸稱軍容之盛如火如荼云○十七日下午天公又作玉戲入夜不止平地積有二寸餘說者咸謂春妇不宜過多也○特授南康府王榮卿太守錫三籍隷四川華陽縣前冬患病兹悉於新正初四日出缺以何人委署刻下尚未有確信也 
[鶴巿叢譚]  
　　蘇州訪事人云署吳縣知縣項詩侣大令兆驤近因政體違和詣院請假調理當蒙上憲允准惟首縣要缺不可一日虚懸當經藩憲聶方伯於本月二十三日懸牌以候補知縣賴大令豐熙暫行代理○同日牌示常熟縣縣丞吕延清在任丁憂遺缺查有試用縣丞翟翰堪以委署○去臘十二月初七夜靖江縣境張總戎大順家被盜匪二十餘人撞門而入刦去贓物甚鉅報案後經靖江縣主馬大令飭捕嚴緝併移文鄰縣帮同協拿正月十四日申刻蘇總捕同知劉少峯司馬訪知是案匪首王長勝一名匿迹蘇垣在閶門外某戲園觀劇因卽帶領差勇多名親往戲園掩捕當塲獲住司馬回署後卽升坐訊問知王委係是案首盜爰飭釘上鐐銬暫發長洲縣署收禁候備文派差押解靖江縣交馬大令訊辦○馳馬通衢久干例禁地方官雖出示禁止無如莽男兒性好馳騁每視禁令若弁髦本月廿二日午後胥門内西善長巷某姓老嫗手持筐籃出外購物正當彳亍途中忽有某少年高騎怒馬横衝直撞而來嫗不及避讓竟被馬首撞倒身受傷矣少年見巳肇禍端加鞭疾馳意圖兎脫經旁觀者不服將人馬一併扣住與之理論後有魯仲蓮其人者出爲排解令少年出資若干爲嫗醫治事始得寢 
[以子爲婿]  
　　新寗黄某在鄉務農娶妻余氏生一子名大成纔在襁褓中黄卽偕其鄉人覓傭於叻一去十七載音耗俱無咸謂其客死以黄去後余氏亦藉農度活襁負其子佃於畦中未免愈覺辛苦乃憩其子於樹下詎拐匪餌而抱之以去鬻於叻變姓爲李稍長教以西語西文竟在南洋之小島中爲通事當黄之至叻也所如輒阻宛轉至小白議爲園丁其主婦乃閩籍人文君新寡遂贅之黄樂不思蜀故未嘗一寫家書日與李通事周旋知其未室因以巳女配之作翁婿焉緣婦前夫生有一女恰與通事之年相若也如是者數載巳抱外孫矣旣而婦亡黄亦浩然有歸志商於婿婿與之俱乃舉室而返比抵里則老妻猶存久别相逢聞子被拐悲喜交集余氏見婿等問爲何人黄具以告氏聞言若有所思旣而偷覬婿面則腦後有痣左頰有指甲痕私謂黄曰吾婿之面貌極似吾兒而其痕與痣亦宛然伊言幼時被拐不知爲何處人揣其情形更屬相類顧仍恐有錯試問其髮頂有瘡痂否若然則誠吾子矣翌日黄問之果確乃導人房内具告之方知以子爲婿所幸女非黄所自出故轉稱父爲翁焉曲折奇怪終使母子團圓蓋余氏捱貧不嫁之報也錄中外新報 
[紀邵烈婦董氏殉夫事略]  
　　烈婦姓董名桂卿浙江奉化縣人父賢來殁後與其二姊隨母轉徙申江無以爲生遂俱落平康籍烈婦最幼而最明慧音樂歌舞寓目卽能顧性極幽靜深自怨艾以一笑博千金不屑爲也邵家禮者慈溪東鄉人設東洋參肆於申江豪於資而深於情爲烈婦脫籍因委身事之年僅十八春花芬而吟于飛秋月皎而歌燕爾相愛如賓友自以爲得其所矣烈婦識字不多邵每教之居然能修信札凡忠孝義烈之書誦讀如流愛玩不倦尤工針黹見者詫以爲神邵家有大婦聞道簉室突至申浦席卷所有而歸屏邵與烈婦於外不之顧烈婦故艶麗若仙歸邵後荆釵布裙益自韜晦鄰右罕覩其容又深恨母家不自振從未一歸寗以避謡諑歴八載如一日烈婦生一子己二齡大婦奪之歸不數月而殤或以爲虐斃烈婦忍不與較恐傷邵心邵以大婦悍且妬不可理喻由是鬱鬱致肝疾舉發時每改常度毆詈交作烈婦隱忍順受未聞有怨言邵纒綿床第將五載貧病交迫烈婦得香名者數載頗有積蓄陸續貨去金珠值千餘金以佐醫藥而不使邵知去歲杪邵猶能起行祀祖今年正月初疾增劇烈婦憂惴禱天割臂肉烹以進邵忽神明稍清延至初五日遽爾長逝烈婦躃踊哀慟死而復甦者再凡邵之附身附棺以及洗殮皆親自料理之舞絲毫或紊見者敬且憐焉大婦得電報奔喪來申入門不問病狀棺殮事首詢積蓄烈婦慨然悉所有　之蓋此時 
 
 

Page 3

 
 
己蓄死志矣計金飾珠翠尚值五百餘金大婦猶眈眈詢其别有收藏否烈婦曰是燦燦者皆未亡人所自有非邵氏物也以主君旣去他何較焉一身之外皆夫人有也何匿爲大婦尚擬俟邵柩出後而魚肉之其母曁兩姊聞變來視背人語之曰爾旣無子女無可守者大婦又如是以後衣食將朘削之不若隨我歸以爾之才貌寍無將金屋以貯爾者耶烈婦紿之曰母與姊歸休柩出後再議邵柩於初八日發引烈婦巳暗帶阿芙蓉以送之抵寗波公所乘間吞服無知者甫回喪入門言笑自若無往日悲楚狀其母怪之曰甫回喪爾卽見笑容何也烈婦攬鏡匀粧如平時謂母曰侍疾五載愁心欲碎主君之不能起詎不知之所不敢自必者區區之志恐爲母所奪耳今日者真我含笑日也略綰鬢雲卽擁被以臥母覺有異就詢始知服毒烈婦曰兒事巳畢願從主君於地下幸勿灌救以成我素志也求醫藥至閉口堅拒面色如無病者亦無呻吟聲神光清朗寂然竟殞時光緒二十三年正月初九日巳時也年二十有六路人聞之嗟悼而大婦反欣欣無戚容欲草具棺殮鄰里咸抱不平始棺殮如禮當爲烈婦易殮衣時執役之媪見割臂之創如掌皆傷之涕不能仰而烈婦自正命後以迄蓋棺皆面色如生閉目含笑亦足悲矣聞大婦巳扶邵柩回慈溪而烈婦之柩反置之於四明公所西廡第四號嗚呼彼蠢婦者又何足責所異者驚天地泣鬼神之奇烈而出於微賤之中芝草無根人貴自立詎不信歟余側聞盛事振觸於懷謹略如右登之報端以俟四明各善堂之仁入君子采擇焉倘蒙請　旌表於朝廷建綽褉於墓道烈婦有知定見報殷啣結且不僅爲邵氏光也謹略[  上元陳忠倚]  
　　昨日本報登有節烈可風一則係據訪事人來言旣佚其姓氏而所言亦不甚詳兹復得上元陳君忠倚送來節略一通頗具始末讀之令人悲其遇敬其烈而怒大婦之非人爰再錄之以供衆覽雖本館例不登來稿然此奇行烈節亦樂得而表揚之以爲當世勸[  本館附誌]  
[虐斃弟媳]  
　　有住居本城也是園浜蔣家弄中之某甲素性兇惡前曾領取某姓女爲其弟之童養媳自女進門後時常凌虐左右鄰居咸爲不平前日之晚不知何故於四更時忽又將弟媳剥去衣服痛毆不巳女痛哭聲嘶時鄰里人家正在睡鄉故無一人相勸至昨日天明女以打傷身死頭腫如斗令人目不忍睹觀者途爲之塞咸謂女於日前私取鹹鷄一塊食之後被甲所知悉責令承認不充以致打斃聞女之家在紹興故發信至浙來滬棺殮云 
[賭徒攫洋]  
　　有流氓麻皮阿二者生子三人專在六馬路一帶拆梢打降無所不爲二十三夜其長子阿大糾合向在某貓兒戱班值臺之阿慶至家賭博邀齊多人甫欲互决勝負阿慶將洋二十元安放檯上各賭徒見之卽將洋搶奪一空阿慶無奈向阿大理說一味推諉當卽投報捕房按糾人聚賭本干例禁乃該流氓尚敢攫取洋銀殊屬瞻大巳極想捕房必當解請嚴懲也 
[押犯病斃]  
　　鄭小洲蘇州府屬之長洲縣人本係積竊去年因犯竊案經公堂判押捕房半年至今將及期滿該犯忽在押所患病爰卽送至仁濟醫院醫治無效於前日清晨身死捕頭令地保曹福卿傳尸屬來領因無親屬故遂於昨晨備棺入殮 
[上海巡局紀事]  
　　鹹瓜街匯昌參行擋手陳文翔糾合同業在店中賭博被總巡鍾壽百明府拘拿到案押候禀明道憲候核由開設劉正泰參號之劉桂生等投總巡局具保曾紀本報前晚鍾明府升坐訊問陳文翔王子惠吳吉泰等供稱偶然小賭求開恩典以後不敢再犯　府問爾等願罰願責陳等稱願罰明府問願罰若干答稱願罰洋八十元明府不准謂爾等在行内巳屢次巨賭現經訪悉區區八十洋不足以儆爾等如押在嫌費用甚大可送改過局押候核奪陳等一再苦求明府飭還押禀明道憲候核○小船户施成福前日扭蔡阿福至二十三七捕局中禀控被蔡拆梢姚殿卿二尹升座審訊知施所控非虚判責蔡二百板交保具改過切結完案○南巿十二圖地界聚興飯店主昨扭米船户李阿虎周生昌沈壽林錢阿福張二周阿炳等六名投二十三七鋪局中禀稱李等於昨日來店飲膳因算帳口角後又恣意毆打姚殿卿二尹訊問得確以李等不安本分判各責二百板具結了案 
[英界公堂瑣案]  
　　包探秦少卿禀稱有旗官承篤卿於日前來滬住居泰昌客棧被自稱在蘇州電燈招股公司之葉雲亭騙去紫貂外褂一件在金海山處押洋一百六十元報捕後經小的拘獲起到原贓送究承篤卿投案供稱來滬公幹帶有紫貂干尖皮統各一件與素不認識之葉雲亭相遇據言有人欲買須取去一看當時信其誠實卽以貂外褂一件付之不料私自押去爲此扭交捕房送究葉雲亭供在蘇州電燈公司爲司事所押洋銀巳經墊用於公司中現在欵項巳至卽可照數歸還金海山亦投案請追洋一百六十元别駕據情商之薩副領事著將葉雲亭押候追繳洋一百六十元贓物暫存候葉繳到洋銀然後給領○包探韋阿友禀稱竊賊王阿三前晚闖入吳洛芝家竊取布衣兩件經小的緝獲人贓送案究辦吳洛芝投案請領失贓質之王阿三供廣東人向在輪船爲管艙夫近因失業無奈行竊尚是初次求恩饒恕别駕判令管押三天贓還失主○包探洪阿寳禀稱積賊陳來發前因犯案曾經公堂懲辦近又在斐倫路竊取洋人客且南家之外國衣服四件經小的查知起到原贓送請訊判洋人客宜南投案請領失贓質之陳來發供本地人行竊該死叩求恩典以後當去邪歸正决不敢再犯矣别駕以陳係過犯判責一百板管押一個月○包探倪順泉禀稱小竊王星如昨日闖入廣昌隆號内竊取錫茶壺一把持至虹口小押鋪押錢適爲小的所見向詢來歴始知竊來因查明失主解送來案請爲訊判廣昌隆號遣人投案領贓質之王星如供因失業窮苦故出此下策求爲恩宥别駕以事甚細微判押兩天以儆○四百十五號華捕拘解野雞倡婦王秀寳到案稟稱此妓昨在胡家宅寳和里地方拉客經小的查見以其干犯禁例拘送請究質之王秀寳供蘇州府屬之元和縣人因送客至門首略談數語被捕悮拘其實並非拉客求鑒别駕判押兩天○包探趙銀河禀稱流氓王阿福慈谿縣人前因糾人拆梢被小的拘案究辦遞回原籍詎王潛來滬上依舊爲非昨又在路與人尋釁適被小的瞥見故復拘送請究質之王阿福供來滬尋友索取欠洋卽欲回去不敢逗留叩求鑒核别駕判責一百板再行遞解回籍○包探孔阿才禀稱沈三泉竊取施阿炳家木鐘烟鎗等件經小的緝獲起到原贓送究施阿炳投案請領失贓質之沈三泉供認行竊惟求寛宥别駕判押兩日以示薄懲○水巡捕唐寳榮拘解划船户周阿媛趙阿四到案禀稱昨有某輪船進口尚未停輪伊等竟於驚濤駭浪之中爭先摇上不顧生命有違定章故拘送至案請爲罰鍰質之周阿媛趙阿四同供船係棧中接客夥所雇不得不然求恩别駕判令各罰洋五元 
[暫停發落]  
　　昨禮拜五法捕房發落之期因讞員鄭大令偶沾清恙咨照捕房暫停讞政一期並飭家丁赴道轅請假三天 
[法捕房紀事]  
　　十鋪捕錢金泉因拔妓瓜葛爲龜奴具控英廨經屠别駕判笞三百板枷滿遞籍昨日其捕夥某甲因犯竊案又爲法包探拘入捕房捕頭研訊之下以捕夥不應犯竊命押候解送公堂請問官訊究○首善里東洋莊主潘某納涙北某娼院妓女華月琴爲妾妓有大姐年纔二八潘亦悅而通之邇因暗結珠胎爲其母知悉向領不放遂投報捕房捕頭以大姐旣非所娶不能强留飭探帶回捕房交其母領去○老北門城牆下順生煤炭棧前晚一點鐘時被偷兒某甲在城頭墜下竊去硬柴三四捆爲棧中人知悉當塲捉獲並不報捕擅將手足之筋用刀割斷血溢淋漓躺臥於途爲巡街捕所睁報知捕房捕頭以是處非租界管轄飭卽通知巡防北局將店主及受傷之竊送局辦理○小東門一枝春街烟鴇程陳氏卽麻皮大阿姐去年因納妓張馬氏糾葛爲其姑具控公堂經鄭大令訊供飭將該花烟館妓女六口一并帶入捕房隔别研訊發普痛堂留養待領前日飭會捕局線勇將發堂六妓一并帶回捕房押候分别交家屬具領○積竊某甲專在長江各輪船施其　篋之技屢經公堂懲辦有案前日又來滬上行竊爲包探拘獲解送捕房捕頭命押候解堂究辦 
 
 

Page 4

 
 
[美界捕房紀事]  
　　偷兒王長志經捕頭飭包探竇如海帶往元和輪船遞解回籍王父文通雇坐杉板船預伏輪外欲將長志偷渡旋被機輪激動杉板將次沉没文通疾呼救命郭心寳等駕船往救見該杉板中舟子巳不知去向因將王文通扭送捕房捕頭飭押候查明該舟子下落再行核辦復派包探倪順泉嚴行訪查兹知舟子名陳樹寳當時確係躍登元和輪船旋被起行陳祇得附之而去該輪駛至通州暫泊陳遂得登岸復附瑞和輪船由通州回滬於昨日上午駛抵虹口順泰碼頭停泊適倪包探早巳等候於此立卽登輪稽查當將陳查出拘送捕房不知捕頭若何發落也○昨日上午有朱蘭發之妻某氏行經元芳路所帶金戒指一枚脫落於地被李愛生何樹春二人所見欲拾婦瞥見向索李等不肯婦卽據情投告捕房捕頭立飭包探竇如海將李何二人拿至捕房捕頭飭押候送廨訊核○江北小車夫顧大忠僑居裏虹口文昌閣後第六百六十七號屋内顧因孑然一身並無家屬昨日午炊因住近處吸取清泉門未鎖閉請鄰人陸定卿暫時照料迨吸水而回知被竊去衣服棉被等物赶卽追尋而陸巳遠去因卽奔告捕房捕頭遣包探石金榮將陸拘至捕房押候查明核辦○昨晨有年約五六歲之女孩在西華德路沿途啼哭無人認領經二百六十七號華捕送至捕房旋經女母投案領回○江北小工某甲昨晨由怡和碼頭竊得木板一塊途中經三百十二號華捕巡獲拘入捕房捕頭姑念賊贓無多免予深究令禁押片時釋放○前晚有寗波人苛甲由某處訪麴秀才回行經蓬路時巳沈醉不堪與行人爲難經四百五十九號華捕拿送捕房禁押至昨晨開釋○前日下午有某馬車行之馬車一輛並無坐客御者加鞭疾駛至禮查路經四百四十七號華捕拿送捕房 
[鄂川急賑勸捐啓]  
　　敬啓者奉湖廣督憲張電開湖北去年水鄉潰堤一片汪洋山鄉多雨雜糧爛安荆等處堤工需錢數十萬串災民無處棲止宜施鄖三府山僻瘠苦運販難到餓殍載道庫欵早竭捐欵寥寥堤工山鄉待賑孔亟無欵撥發蒿目疚心萬分焦灼素仰諸公好義樂善務祈迅速設法勸募接濟功德無量又奉川東道憲任電開川東荒歉巫山大寗尤甚斗米千錢近更缺米餓斃載道並人相食目不忍覩耳不忍聞乞迅速募米萬石多多益善交輪速運轉交夔府分撥功德無量各等因鄂川災重萬分待賑甚急慘苦之狀筆難盡述迥非尋常偏災可比用特籲懇仁人君子慷慨解囊多多益善無論錢米請速賜交絲業會館仁濟堂申報館陳家木橋電報總局四處賑所經收彚解此係急待救命捐欵早到一日災民卽可早活一天愈速愈妙不勝爲鄂川灾黎急切待命之至[  上海陳家木橋電報總局内籌賑公所謹啓]  
 
 
 

Page 5

 
 
[自辦真正俄國咖喇大呢發售]  
啓者我俄國此項咖喇大呢向蒙仕商賞鑒久已馳名中國近有一種奸商專辦僞貨混充我俄國牌名徧售於中國口岸致購者爲其所愚我俄國機廠亦因而受害貽誤匪輕茲特辦到俄國名機眞正咖喇大呢親自剔選各色俱全貴客賜顧或看小辦或定期貨請至黃埔灘華俄道勝銀行樓上俄國義艦快船公司船頭房面商庶不致悞　　俄國義艦快船公司啓 
[英國船政會議司機器師何利得白] 　 
現英國船塢公司特派予常駐上海查察本埠各國輪船夾板船事務凡船中機器可用與否其船可行與否均須予查騐的確以定行止且復包辦英美二國名廠十數家機器如有要辦各項軍機紡紗織布繅絲開礦磨米麥造紙釀酒電氣煤氣起貨行車以及風車水車水管火管大小各等機器惟水火管西名各你司又一種西名來格顯其式有橫有堅運用靈捷均可代辦並代爲配裝安插俾位置各得其宜貴官紳商要辦以上各器祈　光顧面議先將各種圖樣送之以徵實據予精於此道自顧聲名决不以贋鼎相欺　貨者儘可放心俟器物經用耐久方知予言之不謬　諸官商如已辦有各項機器等件亦可代爲察騐估計庶不致受人欺朦至或有徑向英美二國名廠所辦各器運送來華亦必經予之手蓋該廠必先委予騐過然後發交原主收領此非予敢誇張其語實因予於各種機器詳究二十餘年確有心得精益求精無微不悉故得英國機器會給有文憑始克有此權柄也現暫庽虹口禮查客館 
[寳成銀樓分設北市]  
本樓向在上海大東門開張百有餘年各省馳名今分設在英界抛球塲南首坐東朝西洋臺石庫門面自造加煉十足甲字赤金精製滿漢金銀首飾朝頂束帶鳳冠霞　博古酒器堆累　嵌搜挑人物點翠法藍西法鍍金細巧花樣一應俱全今擇於　正月二十二開張凡士商賜顧有須認明和合爲記庶不致誤 
[大美國永安保人險公司]  
本公司上海監理華友領袖者爲朱葆三先生帮理者爲 
張麟魁先生葉明齋先生 
本公司在中國日本總經理人爲漢密登先生副經理人爲陶爾薄先生本公司東方總局開設上海英界黃浦灘第六號門牌本公司在厦門油頭廣州福州烟台天津寗波漢口南京鎭江香港并日本之神戶長崎橫濱東京等處各有分局本公司保人險爲最大最可靠地球上莫與比倫所立章程亦極盡善因保壽者必有年限方爲公允故少則十年多則十五年爲限如在限內故世者卽照所保之數賠償而限滿仍舊康健者本公司除照所保之數歸還外並加還息金若干倘其人不願取銀本公司另給憑單一紙　其人百年後照憑單上書定之數付給其數必照原保之數加增自　此憑單後每年不必再付保銀而可得格外之償費於人最爲有益　年中國風氣漸開華友來保者日增月盛計十一月內華友來保之欵計有八萬九千五百兩而十二月內卽增至十一萬三千兩亦可見　公司之足以取信於地球萬國也如欲知詳細情形可至本總公司　閱章程或至各處分局面詢經理人亦可特此佈聞 
[山東綢公議加價]  
啓者府綢一業來源出自山東去秋東絲歉收而出口之數又加多以致絲價日增往年東絲每担價値祇有一百二三十兩之譜今則疊次陡加竟漲至二百餘兩之外絲價旣增綢價更漲加以去歲錢串奇短則縀綢者以錢易絲以綢售銀此中虧折更不堪其苦甚至山東綢商竟有不願織綢者皆因售綢之虧折太甚轉不如售絲之便東絲旣如此情形則吾業之貿易史難雖去年曾略加些微仍然不敷成本又何補於萬一當此萬難之秋不得已由敝公所邀集同行再三商議訂於丁酉年燈節爲始山東綢每疋無論何色酌加規元二錢稍爲補貼則敝業之虧折或不至十分不堪誠恐各號商未及週知用特登報申明倘俟日後來貨之價稍貶再行議讓是耳諸希諒鑒　　山東綢業敦仁公所謹啓 
[新開同安號廣洋貨批發]  
小號開設在上海三馬路逢源里內專運廣洋雜貨各色絲絨茶烏洋布藍洋布各種毡毯大小洋刀時花紗巾面巾各色香水香皂新欵要貨料器洋磁杯盆時式打鐘鬧鐘千里鏡洋傘錢夾廣東枝木器　琄鐲銅水鎗廣鎖鈕扣等貨目繁多不能盡錄諸　尊光顧請駕惠臨價當克己再小號概不代人蓋給圖章担保銀錢貨物倘各伴在外往來賒借請向經手是問如有轇轕與店無涉謹此佈聞 
[英商中庸洋行]  
專運各國名廠軍械機器雜貨五金洋貨疋頭一應物料均可定辦其價格外公道以廣招徠如蒙　仕商賜顧請至上洋四川路白大橋南首本行賬房面議可也 
[匯豐銀行告白]  
啓者本行收足資本洋一千萬元公積洋六百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神戶長崎意陸伊羅禮容呂宋紐約檳榔冷宫西貢舊金山新加坡蘇拉巴啞天津橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦汲歐洲印度新金山美國中國東洋等處大通商碼頭特此佈聞 
光緒二十　年八月初二日 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海內馳名矣但邇來冒效者頗多不特外省人冒效卽吾粤藥家亦多依樣葫蘆是誠魚目混珠有眞僞之難分焉　諸君賜顧者尙希認明本號牌記庶不致悞是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能　元益氣種子延年誠戒烟之金丹幸勿輕視○每瓶價洋一角如批發者彼别家格外公道○分鋪蘇州紹興京都江西○分設金陵蕪湖常州杭州常熟仁川○上海棋盆街局大洋房廣東普太和丸藥店 
 
 

Page 6

 
 
[廣東普仁堂龍涎香戒煙丸]  
夫洋烟一物產自泰西人皆知之初來原爲藥引有益無損迨後之人熬作烟膏或借以消遣或藉以叙談日久遂成痼疾每每欲求善法戒之但慮其戒後病若叢生是以欲戒不敢屢戒不成此非戒烟之心不堅其實未得良藥者也本堂之戒烟丸用正龍涎香爲君去其烟積配入正高麗參鹿茸末以培元而補氣其餘助以术芪苓草化州橘紅並自藏數十年廣陳皮化痰等藥熬膠去渣取其精液爲丸故服而不滯服丸後不思吸烟由次漸减不半月其烟癮盡除精神加倍容貌光彩皆由不入烟膏烟灰故得永無後患更喜者腎元復固提神益氣正本清源眞誠戒烟之第一良藥也均稱靈效請嘗試之○每大瓶價洋五角小瓶洋二角半廣東普仁堂鋪在上洋棋盤街開張 
[石印大清一統志開辦啓] 　　 
大清一統志一書謹案　欽定四庫提要所載刋行兩次初次刋行者三百四十二卷至乾隆二十九年二次奉　敕纂輯者五百卷案其凡例自二十九年二次奉　敕纂修至乾隆四十九年竣事是以凡例首載各項册檔均以乾隆四十九年送核者爲斷較之初次刋行者增入平定伊犁等處拓地二萬餘里以及西域諸回部　不備載至乾隆四十一年討定兩金川等處一律增入統志實爲古今輿地之宗海寰宇勝覽之寳笈也惜此書流傳絶少迄今竟難購見今本齋幸得乾隆二十九年刋本全書一部　自私秘亟付石印公諸　大同裨海內諸君得購見焉今因開辦之初理合通啓準在丁酉二月出書以便遠埠函至上海愼記點石齋杭州竹簡齋購睹爲快每部分裝六十本盛一匣售實價洋十六元正始終如一劃一無讓愼記書莊謹啓 
[天福茶園]  
新正月廿六日演 
戰馬超　進蠻詩　清官册　母女會　洪羊洞　射紅燈　雙沙河　全本燈戲　活水缸 
廿六夜演 
新軿前本燈戲出接演後本燈戲　水生三觀　祁山　旱生一佛 
[天儀茶園]  
新正月廿六日演 
斷唇　子母炮　江東橋　重排文武連檯新戲　割髮代首　馬蹄金　下江南 
廿六夜演 
戰盤河　活捉　破洪洲　招賢鎭　對銀盃　新排新彩新戲　大香山　三上吊　福祿壽 
[丹桂茶園]  
新正月廿六日演 
斷皇后　盤河戰　别宫　祭江　鋸大缸　百草山　鴻鸞禧　大小騙　重排新戲　全本　與中取事　全家福 
　　廿六夜演 
大賜福　收關勝　小磨房　搶挑　安殿寳　獨木關　賣胭脂　雙湖船　甘露寺　美人計　回荆州　描金鳳　孝義節 
[天仙茶園]  
新正月廿六日演 
虎狼彈　探寒窰　取城都　金山寺　秦瓊賣黄馬　董家山　八諸大　仙鎭　代觀畫　酒陽縣　白衣菴 
廿六夜演 
財星照　廻龍閣　鳳凰山　收關勝　雙帶箭　水淹七軍　新軿全本　雙塔寺　四進士　玉堂春　吊金龜 
[天賜天華茶園]  
新王月廿六日演 
黄忠　代　　赴三關　荷珠配　墨風怕　日月圖　牧羊卷　打嚴嵩　金榜樂 
廿六夜演 
取洛陽　忠孝　　伐子都　廻龍閣　小磨房　奇巧技藝　與衆不同　虹霓關　文照關　賣餑餑　合家歡 
[同慶茶園]  
新正月廿六日演大套 
十二寡婦征西 
新正月廿六夜演大齣頭 
水蛇容演西戲法火圈眞羞假辱 
此齣水蛇容　串演西戲法火圈各術前曾演過蒙座上諸君稱異稱奇尚有諸多未看者共囑小園今晚重演望諸君早臨賞鑒是幸 
[禮拜六拍賣]  
啓者禮拜六卽廿六日十點半鐘在本棧不限價拍賣各色海馬牛牌鵝牌官牌飛龍獅牌等呢尺三尺六尺九等元靑絨三磅至七磅洋紅標各種巿漂布等貨此佈義記洋行啓 
[禮拜六拍賣]  
准於廿六日十點半鐘在乍浦路九十七號內拍賣大菜間客堂臥房廚房一應上等家用什物不計當日現銀出清此布　倍發行啓 
[禮拜一拍賣]  
准於廿八日二點半鐘在本行拍賣稍漬洋珠二箱火漆二箱新到十景盒且格利糖瓶鹽包子鹽等廿箱巿絨衫褲襪領巾大小吊燈花鏡盒新式珠邊另樣什物花瓶新電線鉛絲一百九十担餘貨不計此佈倍發行啓 
[江海關啓]  
啓者本關現有充公食米粗瓷器陳皮銅器眼鏡高麗參烟土等貨訂於本月二十八日兩點鐘時由魯意師摩洋行代爲拍賣　貴客有欲購買者屆時赴關面拍可也再土藥一項必須自納稅厘清楚後方能取貨至買貨之人務須自帶銀洋若干以便拍定時隨卽交付不得於拍定之後以未帶銀洋借詞推諉至囑至囑此布　光緒二十三年正月二十五日 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞 
老太古帳房啓 
[禮拜一拍賣]  
准於廿八日十點鐘在本行拍賣各色于巾絨毯馬毯絨線毛帶甘漬糖皮皂凡立司共數十箱鐘錶洋琴風琴照相器具全副地毡毯子畫鏡自來火燈景泰窰花瓶脚踏車東洋車外國書籍磁器花瓶檯椅鐵床及外國獵狗數頭鳥鎗一應另物不計此佈瑞和洋行啓 
[榮茂官燕海味參號]  
本號開張向在上洋大東門外毛家弄口南首今遷移大東門城內第一家坐北朝南門面自運毛白官燕山珍海味吉林紅旗參大山人參高麗洋參北洋黃唇膠關東鹿巾等物各色俱全倘蒙仕商賜顧者請認明本號字樣庶不致悞 
[天華茶園告白]  
特請京都天津 
眞正清客串 
空中飛輪　空中睡覺　單鴨調人　烏龍盤柱　倒掛探鴨　腰探雙鴨　四疊金錢　背面打鴨 
廿六廿七夜准演全本小磨房 
[禮拜三拍賣]  
二月初一日下午兩點半在本行拍賣兩枝半桅夾板船一只船名華達西飛其船泊在小東門對出倘貴客欲知細情或要看者卽請至本行可也屆時祈臨本行面拍此佈魯意師摩 
[盤店聲明]  
後馬路錦康洋廣貨店施用濳八股虞岳生兩股自愿盤與裕泰號開張所有錦康帳目一切概與裕泰無涉特此聲明 
[欠租拍賣]  
百老匯路泰和館欠租三十元江西路陸稿荐欠租三十元已禀英署限三天不來理楚將內生財拍賣抵租倘不敷再向該租戶找清錦名行啓 
[癧子頸第一靈騐]  
準提丸專治瘰癧一症無分遠近未穿已潰均能克功未潰服準提丸立能內消已爛抹觀音救苦散止腐收歛內服外敷刻日收功無此良方當難最效準提丸觀音救苦散每匣各一元信力自給上海打狗橋北允大布號卽恆泰原處代售 
[仙靈]  
僕失業載餘屢謀不就去冬請明經子卜之囑余向長江一帶托友謀事正月底事必成今接蕪友來函果有機會○館新衙西首恩慶里　香山何雅梅 
[聲明]  
昨經登報虹口清雲里連順興成衣店主小亞蘭者携衣徒走至今方知伊因要事閉戶回家數天寔非徒走再報 
[歇店申明]  
今有浙江路源通　清理帳目所有借出洋票一概退還原根自行理値切勿自悞源通主白 
[聲明]  
本號在股之符小友今因别圖將股全數推出與謝蓉江店中一切並生財棧房各貨均歸蓉江收管銀錢當面交楚今加泰記本號一切皆與小友無涉自推之後若有小友銀錢貨物進出向其自理概與本號無涉特此佈致餘原泰記煤炭號啓 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在三馬路石路西德潤里便是 
[造就人材]  
本館定於西歷三月一號開館凡新舊諸生務于先期前來報名勿誤再者本館中頭班已裁撤多時今擬重新設立以爲高材生精進地步有志者毋自觀望本館主有厚幸焉上海四川路同文館告白 
[屋料出售]  
本公所飭工庀材改建會館所有舊料概行發賣如合意者請到本公所面商此佈四馬路三山公所白 
[遺失提單]  
丙申十二月廿三日由粤裝廣利船進口１９神香二件該提單途中遺失已向招商局說明作爲廢紙此佈盧深記啓 
[英三月票頭彩六萬元華二月十五開彩]  
[快發財又送附彩]  
本行久設自運呂宋票常臨大彩早已聲明加送彩票不取分文今售英三月大票雙張十二元又送附彩一雙張單張四開照算分條七角附送二條批發公道紅票現兌信購原班卽奉　上海四馬路 
[銘謝贈額]  
鏡湖仁兄司馬世大人　雅鑒洞明　理公驌駱成驤拜贈鏡湖大兄國手　鑒　寳授龍宫　本經畬題 
駱公驌殿撰爲小兒受業師李新吾太史本吾皖名下士經濟學問冠絶一時昨道出滬江均以橫額見贈拜懸之下感篆莫名惟有益加䖍愼庶不負一片期望之殷謹陳數言以銘謝悃乙未冬日上海五福弄口京都同德堂主人新安江干獨釣客孫瑞識 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　錢萬先投縣控被朱阿其等毆傷前晚黄愛棠大令倩蔣壽林剌史升堂提訊錢萬先供本邑人住閔行鎮有堂母舅朱景雲因無後嗣螟蛉得順爲子後因得順不務正業景雲遂以生女配與小的之胞弟命爲贅婿尚未成婚弟媳故世乃娶王氏爲妻不到一年弟亦病故遺有田七十餘畝先曾托母舅經管不幸母舅復殁故由各親友商議所有遺下之田給小的經管本月二十二日備酒邀同各田户將帳核對忽有朱阿其等妄說此田係伊家之産與小的無干言畢遂將小的毆打受有傷痕故此投案喊控求騐刺史飭仵作騐明屬實因令退去候核○去年奚元良控告金肯堂虧欠洋銀屢索無還當由上海縣黄愛棠大令准詞飭將金肯堂傳案屢次訊比金任意挺押延不交洋前晚由蔣刺史提案嚴比金供稱現巳央人至母親處懇商願先繳洋一半刺史飭令赶卽繳洋如再延宕定當血比金唯唯而退○前由英公堂獲送形跡可疑之馮三旺林桂卿二名至縣前歇由蔣刺史升堂提訊馮三旺供本邑人今年二十有七家住虹口地方在同文書局爲夥去年十二月廿七日停工出外至廿九日之晚因妻子生産小的出外購物途中與廣東人譚阿東林桂卿等三人相遇譚阿東不說何往惟合小的同去遊玩行至白大橋小錢鋪門首伊等三人一閧而入將小刀摸出搶洋若干元錢莊中人大聲喊呌譚等當卽逸去翌日譚至小的家中分給洋銀五元後卽被巡捕獲案求大老爺開一線之恩質之林桂卿供廣東人今年三十歲向業鐵匠來上海巳有三年在祥生廠當小工小的之兄亦在該廠做工去年十二月二十九日小的手持洋三元出外購買物件行至白大橋被包探拘進捕房稱小的之洋係搶來之贓旣送案下求大老爺明察蔣刺史訊得馮等所供顯有不實馮三旺著責二百五十板押候查明再行訊問核辦○本邑浦東三林塘民人王良宰在松江府上控董事趙仁之及其侄子見等在鄉擅作威福嗣又有金餘得陸勝明龎綺雲等聯銳具禀前日黄大令命　往浦東勘視三林塘河工時飭將地甲周浩才傳案訊問周禀稱小的係二十四保二圖地保大令問所控董事趙仁之及其侄子見等共有八欵係何人爲首答稱係王良宰爲首惟金餘得並不相識不知其細大令飭傳王良宰詢問王適有病由其孫梅貴攙扶至案供稱今年八十有五務　爲業去年十月間得病在家並未出道控告問與金餘得相識否答稱並不相識大令飭其切結一面飭周浩才限五日將金餘得等查明據實　覆俟本縣轉禀道憲候核 
[江督轅抄]  
　　正月初一日文武各營均禀賀候補道志鈞到交卸湖北督銷回通判何希仁請假赴江北資委署高郵州章辭赴任○初二日藩台松糧道吳城内外保甲局候補道馬袁下關掣騐候補道蔡善後局候補道懋軍　所候補道楊洋務局候補道徐儲材學堂候補道揚　赴上海候補道章蔭李經楚劉名譽均見○初三日　台松辭赴蘇見撫憲○初四日鑄造銀元制錢局候補道劉禀知赴下關監工搬機器上棧○初五日徽寗道袁昶楚西掣　候補道楊均到見○初十日開濟兵船李田南琛兵船吳克威保民兵船楊永年樊興厘捐同知愷齡仙鎮厘捐通判朱廷佐界口釐捐朱瑞吳淞砲臺官遊擊曹嘉祥鹽大使席　芳揚州來均到見山東直隷州徐賡陛上海來署泰州翁延年知縣王世楨由清江解餉回鳳陽營守備謝啓才投文請咨均到○十一日藩臺松蘇松太道劉籌防局候補道會　見知州汪喬年見禀知奉湖廣督憲張電調赴鄂辦理鐵路洋火藥局候補道蔡禀知初十日開工准補泰州陸　辭赴任○十二日陸師學堂候補造錢禀知今日開學金陵營參將楊福田巡江江隂砲臺遊擊曹嘉祥辭 
[尋人]  
蘇州顧亨基小名八官號通甫荷卿自五月間竊物嫖妓尋回約朿於六月廿二日逃走當有尋人招貼又登各報迄己半戴外面時有傳聞不一而足如有人將八官送回者酬洋一百三十元送信確　因而尋回者酬洋十元决不食言顧熙山字並諭八官知悉爾須及早回頭切勿造言生事迷而不悟並可勿聽　言自誤終身爾見此語仔細思之 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[上海許和豐炳記]  
本號開設以來五十餘年批發大小洋藥貨眞價實早已四遠馳名近有無恥之徒仿刻本號圖印將僞貨混充冒售有碍本號聲名今於丁酉年元旦起新增湖色三星圖印再加華英文字戳記大小洋藥一律黏貼以别眞僞而杜假冒賜顧者須認明三星圖印庶不致悞 
[利翁機器公司]  
啓者法人莫君尼諾精通製造格致等學爲人信實諳練久己遐邇馳名且在華多年情形無不熟悉前數載在上海怡和絲廠內經手辦理一切均稱妥恊後因事回國從此閱歴又深造詣又精自不言而愈茲復榮來中國受利翁公司監造東方各工程機器廠之托兜攬招徠是廠包造鐵路火車開挖各礦建造兵商各輪船海陸軍械水陸電線電燈汽機以及絲紗廠内理紡織染等各機器無不一應俱全兼售各機器應用各料貨物堅固精緻價値格外從亷且各機器到後裝配安放等法莫君可一手承辦近聞盛杏蓀京卿業已敦請莫君包造鐵路叚工托由是廠購買機器物料同軌之麻富强之效自可立見中外　官商如蒙賜顧請至莫君處妥議遠者可函致莫君帳房購辦是幸莫君帳房在滬北山西路四十一號便是此佈　滬上有心時事人謹白 
[禁止謡傳]  
啓者本行經售美國品海紙烟并各種香烟歷有餘年早已馳名各埠近有不肖之徒在外散佈謠言烟中攙入瑪琲孛蘭地酒吸之易於成癮且令人有肺痿諸症甚至各報館道聽傳聞登諸報簡現已向該報館根究查問皆云得諸傳聞失實現今統已更正况瑪琲孛蘭地酒價值甚貴製烟者斷不肯攙入但此烟並非盡銷中國在外洋先已銷售並據瑪琲一項其毒甚劇而泰西製就各種貨物必須先經格致明理醫士細加考察然後出巿銷售藉此理論之難免羣奸煽惑之徒讒言巿中有虎矣今本行已禀明美國總領事如再有好事之徒佈散謠言等事定當照會公堂重重究辦勿謂言之不預也 
　上海英大馬路晉隆洋行啓 
[電報己到]  
刻接長崎來電知英二月份票頭彩第三萬五千一百三十三號二彩第二萬三千八百七十九號三彩一萬九千另五十一此佈長崎普惠利啓 
[創設公司]  
啓者今有英國營造司名莊生現在願代華商合股興辦製造及貿易英國貨物公司貲本不須過多且易得美利合意者請至上海黃浦路二十號門牌與莊生面議可也此佈 
[聲名頂棧]  
永安街泰安里全興公德記棧去歲係袁爲德承開因該蔴客銀數甚巨無着情愿央中作價付蔴客還帳客招頂朱海年頂開所有以前內該外欠均歸爲德是問不與朱海年相涉特此佈告　湖北朱海年啓 
[只此一家老行]  
附送月份牌 
天成英二月份大票出售雙張十二元單張四開照算分條六角半函購上洋棋盤街北首石庫內原班帶奉不悞 
[輕薄信箋]  
刻下新興郵政信秤分兩本號備有極薄信箋信封落墨不漏光滑異常信套雖薄不露字跡上海四馬路東吉羊樓啓 
[源裕輪船公司]  
自造快輪洋式拖船逐日往來申蘇官艙蓬艙格外克己申杭價亦便宜申鐵大橋北蘇南濠杭湖墅珠寳巷禾北麗橋 
[保火險告白]  
永平保險公司　美查公司經理　１８０３ＩＭＰＥＲＩＡＬ 
啓者本公司於一千八百零三年在英國倫敦開設迄今已歷九十年司貲本銀八百餘萬兩今託美查有限公司經理上海分行事務中國客商賜顧者請至申報館帳房面商可也其保險之費照大巿一律特此佈開　英國倫敦永平公司上洋經理人美查有限公司仝啓 
 
 

Page 10

 
 
   
 
 

Page 11

 
 
[光緒二十三年正月錄]  
　　宫門抄○將軍延奏爲審　　　　　　　　　摺○陜督陶奏爲軍務雖平難民衆多懇恩籌撥續賑銀兩以資接濟摺○皖撫鄧一秦爲查明津貼奏銷案内經徵　　　　　　　　　奏解運餉械知縣透支銀兩勒限叅追片○臬司馬奏請陛見摺○新疆撫饒奏武員留省片○皖撫鄧奏道　　　　　　　　月初六日橚貝子遷公延侯文熙各假滿請安○順天學政徐會灃請訓○李鴻逵等同鄉官謝　恩○興伯請假　　○德公續假二十日○召見軍機徐會澧○正月初七日啓侯續假十五日○大額駙請假五日○榮中堂續假十日○銘公慶福希朗阿各請假十日○彭壽秀吉祥普吉恒各續假十日○召見軍機阿克丹皇上明日卯初二刻升中和殿看版○○奴才延茂跪奏爲審明逆倫重犯按律擬辦恭摺仰祈聖鑒事竊查前據署伊通州知州杜學瀛詳報州民曹泳汰因瘋用槍札傷嗣父曹順並扎傷同院居住之任振發各身死一案當經前將軍長順以案情重大批道轉飭該州將犯卷押解來省發委署吉林府知府劉調元督同讞局委員審明擬議由道覆勘轉解前來經奴才親提研鞫緣曹泳汰籍隷伊運州自幼過　胞叔曹順爲嗣嗣母早故並未娶妻與任振發同院居住素務莊農平日孝順並無觸犯情事光緒二十二年正月間曹泳汰忽患瘋迷病證時發時愈巳死曹順與鄉鄰人等均因曹泳汰並不滋事是以未曾報官鎖錮至五月初九日下午曹泳汰瘋病復殺手持防夜札槍出院跳舞曹順與任振發上前攔阻曹泳汰用槍將曹順左胳膊左肋臍肚扎傷並將任振發右胳膊胸膛等處扎傷均各倒地經任振發之堂姪任永春在屋瞥見急忙出屋喊同鄰人叚永泰將曹泳汰札槍奪下看明曹順與任振發均各因傷殞命鳴約獲犯報經前署伊通州知州杜學瀛親詣騐訊察視曹泳汰目登口呆不能取供飭醫診視患瘋屬實監禁醫治旋據禁卒禀報該犯瘋病巳愈經該州提騐訊供通詳將犯卷押解到省發委署吉林府知府劉調元審擬由道解勘提審供認前情不諱詰非裝瘋揑飾並無起釁别故案無遁飾查律載子毆父殺者凌遲處死又律載子孫毆殺父母之案無論是否因瘋悉照本律問擬如距省在三百里以外者審明後恭請王命卽在省垣正法仍將首級解回犯事地方梟示又瘋病之人鄰佑人等容隱不報不行看守致殺他人者照知人　害他人不卽阻當首報律杖一百各等語此案曹永泳汰因瘋病復發用槍扎傷嗣父曹順並札傷同院居住之任振發各身死實屬罪大惡極行同梟獍查嗣父與親父無異自應按律問擬曹泳汰除因瘋殺任振發輕罪不議外應請　依子毆父殺者凌遲處死律擬凌遲處死查伊通州距省在三百里以外應在省垣正法奴才於訊明後當經飭委吉林分巡道聯　練軍翼長　　照例恭請　王命將逆犯曹泳汰在於省垣綁赴　曹正法並將首級解回犯事地方懸桿示衆以昭烔戒鄉約王祥鄰佑叚永泰並任永春旣　曹泳汰患瘋並不報官鎖錮致釀逆倫重案亦應按律問擬王祥叚永泰任永春均合依瘋病之人鄰佑人等容隱不報不行看守致殺他人者　知人謀害他人不卽阻當首報律杖一百例各擬杖一百折責發落鄉約王祥仍行革役除全案供招咨部查核外理合恭摺具奏伏乞皇上聖鑒謹奏奉硃批刑部知道欽此○○頭品頂戴陜甘總督臣陶模跪奏爲甘省軍務雖平難民衆多辦理續賑需欵甚亟懇恩飭部再籌撥銀兩以資接濟恭摺仰祈聖鑒事竊查甘肅此次回亂籌辦賑撫爲日本長需欵最巨前於光緒二十一年八月請動司庫新章變價驛站扣留銀二十萬兩各屬變價未盡倉糧十五六萬石二十二年四月復請動用待支兵餉十萬兩庫存錢五萬串兩次截留捐欵銀一萬六七千兩及各省又捐銀十一二萬兩並提臣董福祥派令撫回賠交銀十萬兩糧一千一百萬斤綜計銀糧不爲不多無如地廣災重難民衆多賊蹤往復竄擾賑撫非抵一次房具資費旣難照依成例加賑月分亦難拘定日期河狄粗有眉目隨卽專意湟中湟中喘息方定而河狄又復流離緣河狄回勢最强漢民被難最甚故墟焦土寸椽俱無禍亂粗平驚心未定前此資遣撫輯在公家雖費盡經營而難民暫顧口食無暇　復舊業且謡言時起不免四散走避故領資食賑巳逾半年而田里荒蕪無從整理一議停賑流離更甚不　巳仍飭司派員采運糧石查辦續賑旋奉電旨河州冬賑著及時舉辦等因欽此復經臣會同董福祥派委甘軍營務處道員張成基副都統奇克紳布等前往河州督辦賑撫事宜鎮以兵威謡言或可少息百姓或可相安惟前集經費五六十萬現祗存七百餘兩准撥倉糧雖用未過半終因道遠　價過於糧價無法轉輸計河州一屬難民大小丁口不下二十萬人今歲冬賑明年春撫加以西寍府各屬請賑者陸續而至勢難膜視似此需項商多司庫羅掘空虚實在無可騰挪據藩司曾鉌署臬司周綬蘭州道黄雲會詳　奏請添撥前來合無仰懇天恩俯准飭部再籌撥的欵銀二十萬兩並請將光緒二十三年新海防捐籌餉新捐再行截留支用以惠災黎而廣　皇仁出自逾格鴻施除咨部外所有再懇續撥賑撫銀兩緣由理合恭摺具陳伏乞皇上聖鑒訓示施行謹奏奉硃批户部議奏欽此○○頭品頂戴安徽巡撫臣鄧華熙跪奏爲查明津貼奏銷案内經徵未完一分以上各員及續完銀數循章繕具清單恭摺仰祈聖鑒事竊據署布政使于蔭霖詳稱案奉户部咨行各項奏銷地丁爲大宗各依定限令各該督撫一面具題一面將未完一分以上各員名開具簡明清　專摺奏報由部核定處分先行覆奏各於題本内將業　其奏各員聲明備核其有具奏後續完者惟其奏請歸本案開復庶經徵人員知所敬畏而帑項不致盧懸等因　經　照辦理在案今届查辦光緒二十一年分津貼奏銷所有接徵未完一分以上各員及截數造册之後詳奏以前續完銀數各員照案開具清單詳請奏咨前來臣覆覈無異　將此案奏銷另行覈明照例具題外合將各該屬經徵接徵未完一分以上及續完　數各員名繕單恭呈○御覽謹會同兩江總督臣劉坤一恭摺具陳伏乞皇上聖鑒敕部核覆施行謹奏奉硃批該部議奏單併發欽此　○○劉坤一片再前年江南轉運餉械均經發給運費派員妥爲管解兹查有江蘇試用知縣唐天爵南河候補同知金　管解洋槍等件前赴天津該兩員支用銀兩經轉運局核與章程不符飭令删减造報計唐天爵應繳還銀五千餘兩金鎔應繳還銀一千餘兩疉次嚴慛迄未照繳據江南轉運局司道詳請具奏前來臣查該兩員應行繳還公欵任催罔應它屬有意遲延若不勒限叅追不足以示懲戒捐應請旨將江蘇試用知縣唐天爵南河候補同知金鎔暫行革職一面勒限嚴追以重公項謹附片陳請伏乞聖鑒訓示謹奏奉硃批著照所請吏部知道欽此○○二品銜新授湖北按察使江安督糧道臣馬恩培跪奏爲叩謝　天恩籲懇陛見恭摺仰祈聖鑒事竊臣　奉督撫臣　知光緒二十二年十月初三日奉上諭馬恩培著補授湖北按察使等因欽此當卽恭設香案望　叩頭謝恩訖伏念臣直東下士知識庸愚薇省從公簪　有　於内翰糧儀承乏轉粟何補于正供廼荷寵錫芝綸晋陳臬事　　　施之逾　益鰲戴以難勝查湖北據大江上遊臬司實刑名總匯揚清激濁安民以察吏爲先除　詰奸敷施以明刑爲亟有維檮昧懼弗克勝惟有籲懇天恩俯准入　　陛見庶幾　　聖訓俾到任之後一切得有遵循年有微臣感激下忱並籲懇陛見線由謹繕摺具陳伏乞皇上聖鑒訓示謹奏奉硃批著來見欽此○○曉應祺片再新　補用副將借補吐魯番營遵擊焦大聚光緒二十一年九月經升撫臣陶模署撫標　　叅將十一月派委統帶督標正中親軍馬步營旗隨同進關本年三月在甘肅北大通會合甘軍攻克逆回堅　旋因賊黨西竄臣檄調出關屢在安西敦煌等處搜捕獲勝　　臣奏請免補副將以總兵遇缺儘先簡放督臣陶模復於大通獲勝案内保准以提督記名請旨簡放現在該營奉調回甘接據焦大聚禀稱分防甘境離新較遠請　去吐魯番營遊擊本缺另圖報効經督臣批飭咨新辦理臣查提督焦大聚樸誠勇敢陸暢戎機洵屬將領中出色之員相應仰懇天恩俯准開去吐魯番營遊擊本缺仍留甘肅新疆遇有提督總兵缺出請旨簡放所遺吐魯番營遊擊員缺容臣另行揀員請補謹會同狹甘總督臣陶　喀什噶爾提督臣張俊附片陳明伏乞聖鑒訓示謹奏奉硃批著照所請兵部知道欽此○○鄧華熙片再新授鳳穎六泗道李希杰現日到皖應卽飭赴新任以重職守並飭護理鳳潁道馮煦交　後仍回鳳陽　本任以　　　餘分檄飭遵外謹會同兩江總督臣　坤一附片具陳伏乞 
 
 

Page 12

 
 
[光緒二十三年正月初八初九日京報全錄]  
　　宫門抄○諭旨一道錄前○漕督松奏請籌借要欵摺○江藩松奏報接印日期摺○浙撫廖奏揀員接署臬司道員缺片○江督劉奏特叅庸劣不職各員片○皖撫鄧奏揀員調補要缺知府摺○正月初八日廣州副都統春齡請訓○三姓副都統慶祺請訓○恩輝續假五日○太常寺奏改派分獻之大臣派出載瀛松玉○侍衛處奏派稽查壇墻派出敬昌福珠禮溥良玉璋溥善廣忠○召見軍機春齡慶　皇上明日寅正至太廟行禮畢還宫○正月初九日李中堂假滿請安○浙江藩司惲祖翼到京請安○睿王請假五日○召見軍機惲祖翼皇上明日卯初二刻升太和殿看版巳初至天壇入齋宫○○頭品頂戴漕運總督奴才松椿跪奏爲南河恊　　解甚巨工需無從籌發擬請暫行借撥以濟急需而顧全局恭摺具陳仰祈聖鑒事竊查南河湖蓮各工爲淮徐揚十餘州縣民生財賦所　隨時修防則患輕而工省遇事圖維則患鉅而費重溯查咸豐初年軍興以後河員裁汰河餉停解修守成規蕩然盡廢未幾而有小六堡之决口又有清水潭之潰漫綜計堵築所需糧賦所失賑撫所廢較之預爲修治其費何止百倍自同治六年以後各前漕臣鑒於覆轍先後奏經户部　定協餉每年共計九萬五百兩先其所急設法補還迄今巳久幸未失事各省因之而輕忽前因浙江安徽山東三省欠解甚多經奴才奏請補　田户部議飭分年補還乃數年仍復徒託空言現在約計每年解到河餉銀不過六萬餘兩自春个以及伏秋兩汛工叚林立僅可擇要修守而　　無從勘辦實緣恊餉解不足額庫欵支絀之故本年除江寍江蘇兩藩司兩淮運司各解銀一萬兩安徽藩司解到一半銀五千兩浙江運　　　二千兩福建鹽法道解銀三千兩其餘廣東運庫未解銀一萬兩浙江藩庫未解銀一萬餘兩並上年欠解銀六千餘兩安徽藩庫欠解銀　　　山東運庫銀二千兩並上年欠解銀二千兩本年共計少解銀三萬五千餘兩其山東安徽應行補解之銀尚不在内當於伏汛萬分吃緊　　　經奴才電催委提無如均藉歸洋債爲詞絲毫未解並據福建鹽法道禀稱來年無欵可解請另行籌撥等情接閱之下曷勝焦急伏查南　　　不過九萬餘兩今竟解不及半卽在水小之年巳屬萬難支持况本年伏汛水勢增漲風浪撞擊異常危險淮揚海道謝元福親駐工次率同　　櫛風沐雨四十餘日晝夜搶修甚至廳員不遑兼顧飭派就近防營分投搶護幸保無虞而裏下河收成大獲豐稔霜清後紛紛找領奴才有　　河務之責曷能委之歸還洋欵視民生於不顧且料土人工非錢不辦以五廳十六汛計之所管湖河閘壩堤埽甎石數百里工叚無論如何　省斷非解到四萬金所能竣事加之葦蕩兩營海嘯成災柴莖傷損樵採缺額明春尚須修築沿海圩堰種種艱窘迥異尋常現在水野　　凡限於財力剔修未辦之處亦復爲汛漲所傷叚落甚多情形甚重而庫欵空虚如洗羅掘無從若不暫行借撥的欵必致來年坐悮　　水情形倐忽變遷倘遇盛漲如小六堡清水潭之潰決奴才等獲咎固不足惜其如淮徐揚一帶數百萬民命田賦何再四籌思實深惕慄不敢不　　瀝　籲懇天恩俯念工需異常窘迫無欵支發准於兩淮運司江安江蘇浙江三糧道庫内無論何欵各暫借撥銀一萬兩統限年内掃數　　以濟急需奴才具有天良值此度支告匱之秋自當體念時艱督率所屬撙節動用核實造銷斷不敢因循虚糜以仰副　聖主慎重河防保衛民生之至意至户部籌還洋欵摺内原有指定之項凡各省協撥留支各要欵並非一概停解專顧償欵不恤民生南河恊餉實爲保衛民生要欵且數省分撥爲數無多豈能因此概行停解所有浙江廣東安徽山東各省年例恊餉及欠解銀兩並請旨飭下部臣轉飭各該省仍按額補解勿得藉詞延宕致誤大局抑或由部另行指欵之處俟議覆到日再由奴才隨時咨催委提庶河工要需不致無著實於國計民生均有裨益所有南河恊餉欠解甚巨工需無欵支發擬請暫行借撥以濟急需而顧全局各緣由理合恭摺具陳伏乞皇上聖鑒訓示遵行謹奏奉硃批户部速議具奏欽此○○新授江寗布政使奴才松壽跪奏爲恭報奴才接篆日期叩謝天恩恭摺仰祈聖鑒事竊奴才仰蒙恩命補授江寗布政使當卽恭摺叩謝天恩籲懇陛見欽奉硃批著毋庸來見欽此遵卽交卸山東臬篆起程南下於十一月十五日行抵江寗省城奉督撫臣檄飭赴任二十二日准署藩司桂嵩慶將印信文卷等件委員齎送前來奴才當卽恭設香案望　叩頭謝恩祗領任事伏念奴才滿洲世僕知識庸愚水部程工愧備於郎署關中轉粟更何益於太倉迨陳臬事於山東未效涓埃之報復荷量移於江右倍殷赡就之忱廼蒙芝綍寵頒　以藩條重任沐鴻施之逾格益鰲戴以難勝查江寍爲東南財賦之區藩司有表率屬僚之責敷政以得人爲本貴互用夫激揚理財以節流爲先當慎權夫出入際此時艱費絀尤應大法小廉自爲薄植菲材懼弗克勝任惟有隨時隨事　承督臣撫臣認真經理以期抑答高厚生成於萬一所有奴才接篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○廖壽豐片再署浙江藩司升任江蘇布政使聶緝槼前因督辦洋務經臣電奏留浙奉旨著俟辦理杭關通商塲事竣再行交卸來京陛見欽此現在商務以次就緒洋務局未竣事宜巳飭併歸關道經理該署司道自應遵旨交卸入部陛見所有藩司篆務　新任臬司丁峻業巳到浙應先委令署理以重責成又兼署臬司督糧道鄭嵩齡現届辦理新漕應令交卸兼任所遺臬司篆務查有寍紹台道吳引孫才優識裕穩練精詳堪以調署其寍紹台道員缺查有現署運司正任杭嘉湖道王祖光端謹老成堪以委署遞遺運司員缺查有候補道李輔耀勤明幹練堪以委令接署除　檄飭遵外謹會同閩浙督臣邊寳泉附片具陳伏乞聖鑒謹奏奉硃批吏部和道欽此○○劉坤一片再查江蘇候補知府馬玉田當差尚屬勤奮惟性識粗疏不諳大體邳州知州陳道濟才欠開展難勝衝繁安東縣知縣王樹鼎身抱沈疴不服水王贑榆縣知縣陸秉森年力衰　政事因循並應請旨將馬玉田降爲通判仍留原省補用陳道濟王樹鼎二員均開缺另補陸秉森　令休致以免貽悮地方所遺贑榆縣知縣一缺江蘇現有應補人員應請扣留外補謹附片具陳伏乞聖鑒訓示謹奏奉硃批另有旨欽此○○頭品頂戴安徽巡撫臣鄧華熙跪奉　　員調補省會要缺知府以資治理恭摺具陳仰祈聖鑒事竊查接管卷　准吏部内閣抄出光緒二十二年八月初二日奉上諭安徽安慶府員缺緊要著該撫於通省知府　揀員調補所遺員缺著陳文　補授欽此咨行到皖伏但定例省會知府缺出擇其人地相宜毋論缺項是否相同及歴俸巳未滿年限俱准調補又首府缺出應於通省正途　員内揀選調補各等語今安慶府係省會首郡政務殷繁時有發審案件必須精明幹練之員方足以責治理前撫臣與藩臬兩司於通省現任知府内逐加遴選查有調署　　府知府太平府知府方連軫現年四十五歲河南羅山縣人由優廪生中式同治癸酉科舉人甲戌科進士奉旨以部　用簽分刑部卽於是年六月到部光緒三年期滿　　七年派兼秋審處行走九年補授提牢十年期滿議　本部主事卽補是年十月題補浙江司主事十二年四月題升廣西司員外郎七月派充總辦减等處十三年二月派充秋審處坐辦十四年京察一等三月題升江西同郎中十六年丁父憂回籍十八年服滿到部派充秋審處坐辦閏六月補授江西司郎中八朋派充律例　帮辦提調九月派充律例館恊　　　十月派充律例館管理提調十二月俸滿截取知府十九年三月引　奉旨照例用十二月調補奉天司郎中二十年京察一等引　奉旨記名以道府用二十一年七月十五日奉旨補授安慶府遺缺領照到省補授太平府知府奉部覆准於十二月二十二日到任二十二年調署廬州府知府五月初八日到任據　泉兩司加　會詳請奏到前撫臣福潤未及核辦移交前來臣到任未及三月例不加考旣據藩臬兩司會詳查得該員才識堅卓廉明勤敏以之調補安慶府知府　堪勝任與　亦符　無仰　天恩俯准以調署廬州府知府太平府知府方連軫調補安慶府知府實于省會要缺有裨如　俞允該員係現任知府請調知府銜缺相當毋庸送　引　　亦毋庸核計叅罰其所遺太　府知府員缺卽遵旨以陳文騄補授除履歴册咨关部科外所有揀員請調省會要缺知府緣由謹會同兩江督臣劉坤一恭指具陳伏乞　皇上聖鑒敕部核覆施行謹奏奉硃批吏部議奏欽此 
 
