# 1880 - 19 - 4902417

 

Page 1

 
 
[印售茶餘談薈] [  本館告白　]  
　　茶餘談薈一書爲見南山人所著而容園詞客評之大皆亦說部之類而筆意秀麗其摹繪風情處尤栩栩欲活正不徒談狐說鬼爲足動人尋昧也惜世無刋本本舘特蒐訪印行今己訂齊於本月初六日卽禮拜六出售每部計兩本收回價洋一角二分正諸君請向本舘申昌書畵室購閱或託送報人代購均無不可若外埠則仍歸經理申報人代售也此佈 
[蒐訪野叟曝言] [  申報館主人啓]  
　　野叟曝言一書本館搜訪巳有年所去年丞友人寄示一部楷中多殘缺未便排印今特再出告白逼行蒐採如有家藏此書祈將全帙一幷寄下本舘卽出收條或作價洋或送新本本舘皆不吝重酬也此佈 
[持平說]  
　　鄕黨一書記孔子之行事皆足爲法於天下後世得宋懦闡發論說其義益明其紀廐焚一節曰廐焚子退朝曰傷人乎不問馬朱子註之曰非不愛馬然恐傷人之意多盖貫人賤畜理當如此朱子此註最爲圓到盖愛人之意自有甚　愛畜者故明時　王府有鶴項掛金牌出遊於市爲民家一犬所傷校尉欲遷怒於民官批其牘尾曰鶴雖懸牌犬不識字禽獸相爭何與人事爲此語者可爲有胆有識者矣上海爲華洋雜處之地故設立會審委員以聽該處爭訟之事膺斯任者必須熟悉華洋情形方克稱職然訊鞫之下每多袒洋而抑華何則洋人遠來貿販客居異地易受土著之欺苟不力加調護曲意維持則不特非陰柔遠人之道且於中外和約大有所害故不得不稍有所偏護也然法必持其平情必得其正若專以袒護洋人爲事則適足以見誚於外邦貽譏於與國蓋情理二字中外初無二致外邦人性情爽直不若中國之瞻徇情面不顧理義也昨報載有得犬拘人一則是則大可異矣新泰興洋行之西人因由吳淞打鳥囘滬在路失去一犬遍尋無着是犬之失由己失之非有人竊而去也外國之犬人多愛之設有入其室者皆喜其馴擾樂爲　養此亦人情之常該犬旣經走失偶至刻字店店夥愛之而養之迨犬主找到舉而付之又何至有意外之事然是否犬主固不可知則彼店夥之靳而不與亦未足遂爲罪也迨訴由捕房帶案審訊而店夥供犬係走來暫爲留養則店夥原非欲必得其犬斷斯案者第飭將犬交還原主斯亦巳矣而又將該店夥管押半月此何說乎今有小窃眞贓現獲解送公堂則定其罪亦不過管押而止其間有責數百板者顧亦有不加責者有管押數月者顧亦有管押一禮拜兩禮拜者其於賭棍拆梢等類莫不皆然乃該店夥並無此等情罪而祗以一犬之故拘其人至半月之久彼以手藝謀生者失業一日則家中老小缺一日之養贍多押一天則店中生意少一天之進項卽使先時不肯交還似有不合而一至公堂並無抗遵之語則亦可以曲原之矣且該店夥不過留養洋人之犬巳耳設或出於偷竊則又將何以加罪乎抑或旣得此犬而遽行賣去又將何以加罪乎尤有甚者見此犬突入其家遂擊而殺之則又何以加罪乎民間或有小孩走失爲人所留養其後本家尋獲認領回家則留養之人且當酬以厚禮今留養一犬而反受重罰不亦非意料所及乎洋人旅居中國固不甘受人之欺然亦不欲結怨於華人故凡有中外交涉之事常能平情酌理從公斷結未嘗不心悅誠服可見外國人之情性初不敢凌華人也以一犬之故而罪及於人洋人之心亦有所不安也且洋人之意不過欲得犬已耳並非必欲罪其人也因出店有犬被𨵿住一言而遂謂該店夥有心欲謀奪洋人之犬而遽加以罪然則該店夥自言犬係走來暫爲留養其言具在是獨不可信乎所貴乎會審委員者貴其能持情法之平而使華洋錯處之人共相安於甯謐也一存偏私之見則人心卽不能平人心不平則偏護華人固不足以服洋人之心偏護洋人亦不足以服華人之心兩者一有所失而積久怨叢其患可勝言哉一犬之故其小焉者也 
[縣署開倉]  
　　○蘇郡長元吳三縣擇於十二月初一日開倉預於十一月念一日設櫃自二十一日至二十五日每石減收大錢二百文以後仍照定價完繳三縣一律通行惟長元以今夏得雨稍遲畧有災歉通照定價以九六折收吳縣地方高下不一有實收十成者有稍减數分者須按核各處情形量爲區別也 
[糧差費重]  
　　○蘇郡長元吳三縣糧差每逢分派地丁漕米易知單向例每畝向各戶取錢七文或十文以爲月費之資乃近聞該差於鄕間需索月費每畝需錢百文至少亦得七八十文少不遂意輒便假威倚勢任意恐喝鄕人深以爲病然此等積弊牢不可破雖有司亦明知之而故任之可勝歎哉 
[學憲端嚴]  
　　○江蘇長學憲性極和平而於考政一切仍認眞嚴肅今秋江寍考錄遺才自㸃名出題至於收卷凈塲竟日端坐大堂頃刻不離士子有不遵功令者卽以犯規從事卽此巳見一斑自十一月蘇郡縣試 
 
 

Page 2

 
 
事竣學憲調取各邑前列試卷略爲繙閱以文風惟吳縣及常熟昭文較勝他邑然入彀者不及數卷第蘇郡自有各項廣額額數甚多學憲以爲與其備額以期足數徒使徼倖以成名何如空額以俟將來俾之激勵以奮志且聞來年歲試生員亦欲分設四等以示懲勸傳聞如此想學中人不得不力求精進矣 
[催廪考貢]  
　　○向例生員於補廪年滿卽由學憲考貢出缺是爲歳貢蘇郡長元吳三邑廪生每逢歲科兩試所得各童認泒保給其費最爲豐腆因是補廪後視爲美缺若將終身卽或輪値考貢往往遷延托故年復一年遂有久應出貢而仍復食餘者吳縣中計有九人之多他縣办不下數名間有自願出貢者亦苦於前途擁塞不能越次赴考而一等增附各生常有屢列前茅補缺無期者此次夏學憲行文各學催取應行出貢諸廪限於月之初十日統赴江陰考貢如有逾限不到者一槪出缺作爲虛廪不得與保等因然功令雖嚴而赴考者仍復寥寥無幾也 
[鄂省初雪]  
　　○楚北一帶今歲天氣多温暖而兼晴霽入冬以來儼若暮春且少有雨雪從前月中旬一雨之後晴暖至二十八日始油然作雲繼之以雨自晨至暮㸃滴不住是晚三更北風勁處遂降祥霙到處玉琢粉粧次早尙片片鵝毛畧無間斷至午後巳積深二三寸其勢正未有艾也豐年有兆幸何如之 
[大砲易位]  
　　○鄂垣省城外聞於上月二十五日奉憲將糧臺前之大砲二尊易往塘角等語按此砲約長尋丈大可兩人對抱重不勝計可容彈藥幾担近將此砲移往城北塘角大營一帶將築臺以置之當其移動之時委員督押宰牲祭之牲血淋洒其上酹酒行禮然後啓行飭工人百餘名合力拽之使去不料該砲輪架年久朽敗甫經碾動豁喇一響早成虀粉止得勉强用索繫砲拖拽而行自南至北路距數里作二三日行在途聞有一工人從事鹵莽不曉利害一時失足頓被碾斷足骨雖就醫治勢巳殘廢能愈與否未可知也 
[疉次撞竊]  
　　○漢𦤎某號素與各錢莊往來上月十五該號因欲辦貨回甲乙兩莊支現銀二千兩有一錢莊着出店負銀千兩至號當卽㸃交淸楚候取收條該號夥或登帳或取給力錢正在忙亂間被小竊混入竊去大寳大只比該號察知則人已不知去向矣越日又有湖南煤炭船亦被攫去銀兩惟不知銀數若干徒聞船主人懊喪欲絶而巳 
[雙繩記]  
　　○昨報妒姦謀害一則載有老君堂前斃命事今得其詳用補述之案緣京都沙鍋門外老君堂地方有郭氏婦嫌夫家貧苦因求外好以謀生計相交有兩人焉一名馬蒼一名郭猪成姦已非一日不料婦夫胡某於上月初間出城歸家該婦姦夫猶臥床未起撞見後胡與婦互相嫚駡婦以胡不能　瞻爲言胡則亂駡不休婦情急至晚俟胡睡熟用雙麻繩與姦夫合力絞死將屍身舁放老君堂南首空地繼爲街隣偵悉報明該處營署立將郭氏與姦夫馬郭二人獲住送交城內由司坊解部審明因姦害死本夫按律科罪本擬卽行勾到因該婦懷孕未產寬限百日俟其產後再行處决現時京人傳說謂爲雙繩記云按京師惡俗城內外人家出有各項新奇事件無論搢紳官民皆將其事做成七字韻調刊板沿街唱賣一錢兩張此次沙窩門外斃夫一事巳做成雙繩記數紙然其字句俚俗不足助人談笑也 
[倉事將竣]  
　　○杭州仁錢兩倉皆在武林門外之大𨵿外東西兩岸相對而立今歲於十一月十六日開倉凡各鄕之完糧者小船以千百計齊向兩岸停泊兩邑尊於開徵日起卽須親自彈壓以免滋事然兩縣中各有十餘圖戶用最衆民情尤悍稍有不合卽成巨禍凡抗糧毆差等情層見迭出其里統名曰宦區蓋以別於民地聞今歲幸獲安靜故月初卽可告竣也 
[鄞縣試題人數]  
　　○鄞縣縣試日期前巳列報兹悉頭場實到者約有二千人左右是日黎明封門因各童爭奪號桌以致互相鬥毆經石邑尊親自彈壓排定坐號時巳上午至午初始得出題故繳卷放　較往年更晏次日黎明尙未凈塲已冠首題　夫予何爲對曰夫子欲寡其過　次題　則杜尋直尺而利　未冠首題　焉知來者　次題　明足以察秋毫之末　通塲詩題　賦得且看鴉鵲噪新晴得晴字五言六韵 
[帆船遭風]  
　　○廣東海合豐船乃由粤往來天律運載之船於十月十九日由天津揚帆至冬月初七夜在小羊山之界遭風破船計船內人口四十六名內有廣婦二名俱年近花甲一係順德縣蘇姓之婦其夫在紫竹林錫號爲業一係天津海𨵿道署內傭婦當失事時各散分飛有三十七人由大帆漂流未知去向有七人由小帆漂蕩老媼二名由大木水柜浮江幸遇小漁船扶救九人提送岸傍傭婦卽以隨身數元給與各人之無衣者用之一路同到淮安府沿途丐食至二十二日到鎭江九人投到會舘禀言俱是南番順東香新安海南人各訴苦情今蒙會館紳董義捐百餘元卽造被褥棉衣舟費餘者數十給與各人零用於前月念九日搭太古芝罘輪船由鎭運米回粤之便將各難民送回原籍想死裏逃生各家骨肉重逢當感戴該會舘之恩德於無旣矣 
[善舉克繼]  
　　○維揚借錢局規條業經列報今聞常熟錢業公所思義堂紳董聞風興起各願步厥後塵現已集資不日可以成功想好善有同心繼起者當不止常熟一處巳也 
[循例開廠]  
　　○南昌粥廠兵燹時停止多年迨劉峴莊制軍撫江格外體恤准於十二月初一起至二月初一止由首府禀司給發 
 
 

Page 3

 
 
粮米在進賢門外繩金塔寺煮粥派員散放自此歴年舉行近日南昌府出示仍照舊章辨理云 
[車夫訛人]  
　　○南昌某甲以繩貫錢數百文用指勾之貿貿然而行及至鴻恩橋地方有小車憩　路側甲之錢串套入車桿只顧向前扯動車　而錢繩亦斷甲卽回頭拾錢車夫赶來以爲錢乃縛在車上者彼欲窈取見我來着急所以幷車掀倒也爭論不巳勢將相毆維時車夫夥伴愈來愈多不但欲騙甲錢且欲剝其衣服街隣始起而喝之旋有爲之排解者甲乃得無事而錢則竟爲車夫所有云 
[尋妻被誣]  
　　○江西某甲者于思于思携妻同開飯鋪妻雖無當壚絶色而乃顧影自憐大有月老無憑赤繩誤繫之嘆久之望來賣洋紗帶子某乙美丈夫也日間走巿兩餐一宿皆就其鋪亦旣匪伊朝夕故劍閣雖未撤防而陰平業己暗渡然某甲未之知也一日婦晨起整裝稱有事往某處及晚未回乙亦不至甲始恍然悟親鄰皆促其急速沿途詢問必能趕獲於是以鋪托夥照應　訪月餘至一市瞥見深巷倚門而立者固意中人也逕入其室屋窄甚婦無處避甲前致詰婦應以歸去亦願甲謂願卽同行將不汝責婦略躊躇出門故緩其行未數武乙己得信糾人而至誣以白日用迷藥拐人婦女送官腰纒數金亦爲乙等搜去官出略問一二語因口音不對喝令將甲監候再訊乙乃賄監卒等迫脅之甲以孤身異地懼得重罪遂乞計於監卒等乃教以訊時但認誘奸未成被獲架詞自當小責見宥卽不然我等亦能保釋也甲不得己從之迨訊謹如所教始得責釋喪氣而回噫莫續紅絲之縷竟占徽纆之爻吾不怪乙與監卒等之　張若此獨怪乎身臨民上者亦憒憒若此也則受枉豈祗甲一人哉 
[小窃繁多]  
　　○寍郡自前月初至今城廂內外之被小窃者指不勝屈尢可憫者小本營生之戶家僅擔石現屆歲暮方憂債毫獨上乃一遭胠脥誠有性命之虞然則所謂巡查保甲者其官格外認眞矣 
[照錄李提摩太來書]  
　　○上海義捐協賑局諸君閣下敬啓者弟前於光緖三年在山東放賑與貴局諸執事晤而欵洽加勤如舊相識雖各放各賑而互相恊辦不勝感激伏維祉與日進福自天申運轉則滾滾泉流萬家生佛賑濟則蒸蒸日上一路福星且　局放賑諸公人人盡心竭力至公無私處處親身檢查窮乏無漏福德所及均沾實患官民歡忻口碑載道實爲欣羡弟山東賑畢於十一月自山東徑往太原省平陽府属放賑告竣僑寓幷門校尉營刻散善書轉禍爲福陡於十月二十日適有貴局先生路過幷門晤面談論聲言伊等現在晉省蒲解兩属放賑未訖又言今歲直隸民遭水災困苦難堪囑弟西國若能再捐再賑福德無量弟思西國今歲莊出收成也不豐稔餬口無餘况路途遙遠實難再籌捐餉日夜籌思賑放未徧賑欵無資弟心實爲抱歉無法可措惟有人力弟思　局放賑未完若事繁人少賜一回玉弟卽暫爲親赴吉利以身爲貴局帮辦賑務數月以報　天恩否則人事相等可作罷論耑此奉聞伏祈尊裁順請鈞安諸惟原照 
[復函附登]  
　　○李提摩太先生靑照頃從仁濟醫館奉到惠翰猥承獎飾遠加心長語重循誦之下感愧莫名連年北省賑務貴邦諸善長樂施不捲一視同仁先生利濟存心尤爲備歴艱苦敝同人前自山東歸者莫不稱頌大德景仰高風今台從僑庽幷　又因在晉敝局遇客譚及捐賑卽擬親舉玉趾惠臨敝局將爲災區孑遺拯危救溺雲天絳誼豈惟中華人民感激無已卽五大洲各友邦亦必稱慕翕然也敝局近有書來助賑將次竣事直𨽻本有官賑放糧不少民辦助賑亦尙易了南中捐欵業巳至再至三無可再籌公所早經截止將闌之局不敢重勞台駕惟當傳告同仁永矢銘刻而已專肅奉復敬請道安惟希亮鑒不具 
　　上海協賑公所同人頓首 
[澆風宜禁]  
　　○前報童子拆梢一案由陳司馬訊供後着將莫錫康趙紀林王阿大等交差看管俟其父母投案分別具領管束不意至今尙無親屬具領而童等在押所終夕吵閙原差將情形禀覆陳司馬隨令送棲流公所鎖押俟察其或能攺過再行安插昨又聞得二事與前事仿彿殊足令人三歎也前日薄慕時住居同慶里趙三之子名阿舒年十一歲在天仙茶園門口戲嬰突有一童呼曰汝　在酒館着我喚汝去阿舒隨與至尙義街又有羣童攔阻用褲帶套於阿舒頸上令速將衣服脫下否則當置汝於死地矣阿舒無注自將身穿之馬褂棉襖褲盡數脫下祇剩單布衫號晀大哭羣童又此令不許聲張容我等去遠憑汝再哭於是阿舒不敢回家呆立原處旋有人報知趙三方得領歸報信人尙索酬洋半元其給否顧未探悉同日又有住居普慶里陶錫昌之子名順金年祇八歲亦在戲園門前有某姓童與之爲伴向順金曰我家裏有頂好之西洋鏡內有燈火惜父母不容我拿出順金定欲乞借一觀此童曰汝眞欲看可將棉𧜞及長衫脫下給我去包此西洋鏡出來順金允之豈其一去不來順金乃大哭而返竊思租界內有如此惡習會審官及巡捕房宜亟設法查禁否則日甚一日必釀爲風俗之憂也 
[秋日之申舟中漫賦]  
　　○別離正是暮秋天落葉蕭蕭送客船小住倐經過兩月歸期再屆又明年江潮滾滾來還去烟岫蒼蒼斷復連笑我奔波緣底事利名兩字苦牽纒　離別而今又一遭茫茫四顧首頻搔貧能驅我權何大事不因人氣自　日落橋邊漁臥穩秋來江上雁飛高天涯却喜存知己旅館重陽醉濁醪　渺渺烟波入望奇三秋風景雨晴宜櫓聲常逐砧聲遠帆影時追雲影移紅樹情多排隔岸黃花意冷伴踈籬天生一幅倪迂畫不是離鄕那得知　天光水色兩悠悠欵乃聲催一葉舟踈雨滴如揮別淚長風吹不散離愁難爲致富鴟夷子敢學　鄕馬少遊詩畫娛情非侈願未知此願幾時酬 
　　吳門適廬主漁湘戴之沅初稿 
 
 

Page 4

 
 
[戲和何許人咏阿芙蓉作] [  己卯嘉平白門程仲承呵凍作]  
　　濡染眞教一念差誰從覆轍鑒前車不時需亟依爲命寒夜人來當作茶瞥見迷漫疑吐霧果然供養到　霞春潮有信靈如許對客殊難故態遮　每避朝暾對夕陽不悲何事淚成行慮他缾罄虛燈火悵我錢空剩槖囊不信文章眞入彀尙言游戲是逢場唇焦舌敝君休笑漏轉猶疑夜未央　知己同將嗜好躭和盤託出興尤酣丹經爐竈辛勤鍊味辨新陳子細參郤病都言齊藥裏養生漫道勝肥甘無腔短笛吹何妙心曲多從枕上談　吸盡脂膏且　灰左宜右有漫相催　槍每短英雄氣毒草原從海國來俾畫無端將作夜廢時何止更傷財一燈如豆熒熒處逼肖靑燐郤可哀　味美于回暮復朝引人入勝腹忘枵縱橫並臥抒高論傴僂行來赴雅招徐孺登堂先下榻伍員入市學吹簫齒牙脫落吟肩　欲倩丹靑妙手描　錯認空山入定僧上乘爲問證何曾偶然失候機先　也似加餐量漸增一旦新章思受戒經旬舊貫又相仍疲癃殘疾悲同調從此孫登百不能　無暇𨵿心到米鹽誰憐歲暮債新添桑榆巳晚何從補瓜李於今不避嫌眷屬攅眉憂酖毒親朋苦口下鍼砭幸運當道維風化頒到閭閻誥誡嚴　小　多少譽充閭羞說中年失足初欲放屠刀心不勇已沉苦海恨難除愚公枉有移山力趙括安能讀父書聞道葢棺方論定無言甘作不材樗 
[光緖五年十一月十六日京報全錄]  
　　宮門抄○上諭五道錄前○晋撫曾　奏爲銷假摺○又　奏留員差委夾片○又　奏請獎叙摺○監督廣　奏爲奏　問摺○晋撫曾　奏請　勅賜　神靈　封號匾額摺○十一月十六日兵部太常寺太僕寺正白旗値日兵部引　見七名侍衞處一名○燦公請假十五日○醇王謝册封福晋　恩○恩霙謝授大理寺卿　恩○恩良謝授直隸　昌道　恩○山東學政鈕玉庚到京請　安○兵部奏派㸃騐軍器之王大臣　泒出豫王怡王克王順王劻貝勒棍公全中堂恩承○鍾泰假滿請　安○梁肇煌謝授福建布政使　恩○吏部奏泒喜起舞之大臣　泒出八額駙尙宗瑞○召見軍機　鈕玉庚　恩良　醇王　○○太子少保頭品頂戴山西巡撫一等威毅伯臣曾國荃跪　奏爲微臣服期屆滿足疾漸次就痊恭摺具報銷假仰祈　聖鑒事竊臣前因足疾增劇步履維艱奏懇給假調治並以武圍伊邇臣病不能從事奏派藩司葆亨代辦監臨旋於九月二十一日差弁齎回原摺承准軍機大臣奉　旨曾國荃着賞假一個月餘依議欽此跪聆之下感激雖名十月初三日藩司葆亨開辦武圍兼旬以來校射簡閱弊絶風淸俾臣得以安心調理內服湯劑外敷膏藥足上膿潰之處巳漸可收口目下步履尙可勉强支持自應具報銷假恪恭職守臣以軍旅洊膺疆寄受　恩深重十倍尋常何敢自外　生成稍耽安𨓜凡屬筋力所克勝任卽當致身以効愚忱雖不能上酬　高厚之施亦聊盡臣下涓埃之報所有微臣足疾漸次就痊其報銷假緣由理合恭摺奏明伏乞　皇太后　皇上聖鑒謹　奏軍機大臣　旨知道了欽此　○○曾國荃片　再稷山縣翰林院編修王文在於光緖三年冬間經臣附奏留辦該縣賑濟奉　旨允准在案兩年以來該編修任怨任勞出力不少現在賑務告竣正値淸厘荒地查减差徭招徠佃墾各紳耆咸欲留該編修帮同地方印委各員認眞縣辦以昭核實理宜俯順輿情一俟善後事竣再行給咨與該編修王文在回京供職除咨翰林院查照外謹附片陳明伏乞　聖鑒謹奏軍機大臣奉　旨知道了欽此　○○太子少保頭品頂戴山西巡撫一等威毅伯臣曾國荃跪　奏爲拿獲拒役兵役首夥巨盜多名懇　恩獎敘以昭激勸循例恭摺具陳仰祈　聖鑒事竊據　岢嵐州知州姜振岐禀稱據該州巡役李占元等禀報見有游勇五人各携器械在本城東街覓店投宿形跡可疑廪請拿究等情並據榆次縣客民劉崇撫報稱伊戚馬德威借伊錢褡裝盛銀物由靜樂縣單身回家行至縣属兩嶺山石洞下被游勇五人手執鎗刀鐖尺將馬德威毆傷倒地搶去錢褡銀物逃𨓜伊聞信追至州城見有游勇五人內有一人背負錢褡認係原贓等情當經該州姜振岐會同鎭西營守備文光把總許才該州吏目涂傳忠親督兵役並帶團勇人等往捕適靜樂縣捕役　掄才等踊至會拿詎該游勇開放洋槍並持刀械拒敵致將兵丁閻銀海捕役郭五帮捕民人候執中三人拒傷並　傷其餘兵役五人兵役亦將該游勇等格傷按名擒獲並奪獲洋槍刀矛等械起獲原贓銀物訊係陳有義卽陳異吳金斗馮懷珠林長慶章元潰卽章得潰等供認分𨽻本省揚曲臨汾河津及安徽全椒太湖等縣前均在樹字營當勇先未爲匪後因裁撤遣散各携噐械同往卓勝營投効　至靜樂縣兩嶺山地方缺乏盤費章元潰起意糾允陳有義等攔路搶刼馬德威銀物得贓並將事主拒傷逃至岢嵐州城內經該州姜振岐等會營督帶兵役往拿章元潰等開放洋槍接仗拒敵拒傷兵役八人兵役亦將該犯等格傷按名拿獲等情不諱旋據報章元潰吳金斗兵丁閻銀海捕役郭五帮捕民人候執中先後因傷身死均經該州姜振岐逐一騐明實係因傷殞命查該犯章元潰等均係游勇輒敢在途紏刼得贓拒傷事主迨被兵役捕拿尢敢放槍持械接杖拒傷兵役八人三死五傷實屬兇惡已極卽經批飭太原府委員馳往會同覆訊明確按照奏定腹地游勇肆搶　獲訊明後就地正法梟示章程將該犯林長慶馮懷珠陳有義卽行就地正法並將格斃之章元潰吳金斗戮屍同林長慶等首級一倂解赴犯事地方　竿示衆以昭炯戒除俟年終摘叙案由　案具奏並將協獲之岢嵐州吏目涂傳忠等給予外獎外惟查吏部奏定章程內開官員拿獲斬梟斬决盗犯五名以上比照拿獲捻匪章程保奏指定應升官階免其送部引　見又武職將俻拿獲隣境斬梟斬决盜犯四名以上准其指實應升官階保奏以示鼓勵又例載事主被盜未報地方官能於失事後五日內查出全獲者准其加級紀錄各等語此案該犯章元潰等均曾充當 
 
 

Page 5

 
 
營勇嗣因遣徹輙敢紏衆持械攔路搶刦相傷事主巳屬兇暴衆著尢敢不服拘拏施放洋槍拒敵官兵殺傷兵役民人至三死五傷之多更屬兇惡異常情同捻匪該署岢嵐州試用知州姜振岐會同營　督率兵役按名拿獲實屬緝捕勤能異常出力非尋常拿獲盜犯可比核與拿獲捻匪保奏定章相符合無仰懇　天恩俯准將首先拿獲斬梟盜犯五名之署岢嵐州試用知州姜振岐給予遇缺前先補用協獲之部　銜豐川營守備調署鎭西勞守俻文光　俯准以都司卽行升補六品頂戴鎭西城把總許才准保千總後以守俻用協獲之靜樂縣知縣李兆　父部照例議叙以示鼓勵理合循例恭摺具奏伏乞　皇太后　皇上聖鑒訓示謹奏軍機大臣奉　旨該部議奏欽此　○○二品頂戴淮安關監督奴才廣英跪　奏爲奏　聞事窮照淮安關向有飯食罰賠一欵經部議定留爲充當公用並添補經費册內未關各項嗣於咸豐二年調任監督文謙奏經部議儘收儘放如有　用正項之員卽由接任鹽督查明叅奏責令賠繳奉　旨依議欽此歴經遵辦在案茲查光緖四年八月十二日起連閏至五年七月十一日止計一年共收飯食銀六百一十三兩五錢九分七厘查出兩報罰賠銀八百四十二兩八錢九分三厘遵照奏定章程儘收儘放並無餘賸銀兩理合循例恭摺具奏伏乞　皇太后　皇上聖鑒謹　奏軍機大臣奉　旨戶部知道欽此○○太子少保頭品頂戴山西巡撫一等品威毅伯臣曾國荃跪　奏爲　廟神功德及　懇請　勅賜　一封號　頒給匾額以張祀與而答　神庥恭摺仰祈　聖鑒事竊據署盂縣知縣雷　榮禀稱該縣城西記泉山建有　諸龍神廟迭著　應查者志秉內　　　姓諱希厭江南人明洪武時官至總兵後棄官雲游　居於龍泉山石室修練羽化居民立廟於山泉之左歲旱禱雨辄應本年夏間省城又復缺雨延請　諸龍神於省垣䖍誠祈禱迭沛甘霖又該縣　山　祀　晉卿趙武於同治八年勅封翎化難應昭彰本年一春一夏無雨至四月間農田不能播種經該縣率同文武官紳於是月二十八日得雨深透四鄕霑足可望有秋輿情　　又據介依　詳稱該縣自光緖三四年連遭荒旱本年節屆夏至仍旱不雨百榖未能播種兆民咸切愁呼該縣率同文武官紳步　於綿山　空王古佛前卽於五月初九十四五等日普沛甘霖田　霑足及時耕種轉歉爲豐查邑乘　　空王佛陳之馮翎人居榆次縣源渦里俗姓田名志超方孩卽　禮　　年十七祝　遊五　後入綿山居抱腹岩說法而化又據水瀆縣詳稱該縣於光緖三年歲遭大　四年夏間三旬不雨秋間霑雨爲災取成失　冬復三月無雪人心惶恐經　城文武官紳䖍禱於本城　關帝　龍王府縣　城隍各廟至十月底先後得雪盈尺地　滋涇察始　茂嗣　迭次缺雨祈禱輙應麥秋有收詳生　　考之碑記　城隍廟建自前明洪武元年封　有差而　神之籌秩　封號　乘碑記生　無從考証致俎豆未俻　祀典有缺又據　州詳稱該霍山　中鎭神廟與城內　龍神廟　神靈素稱顯赫前於光緖三四年冬夏及本年春間雨澤愆期麥　將橋　不可種經該洲率同文武官紳節亦步詣　神廟設壇祈禱迭沛滂沱夏　始獲有收又據甯武縣禀稱該縣芽山有　毘盧佛祖道塲祈禱雨澤久著靈應本年四月亢旱不雨該縣率同文武官紳詣山盧　其澍禀施禾苗　地收成豐稔查郡志內辦　芽山在甯武縣西南上有五　洞太子殿爲　毘盧佛道塲檢查擋卷未　祀與亦無　勅封關同案據各等情先後由藩臬兩司詳請有懇　勅賜封號　頒發　鶴前來臣查廟祀正神實能禦灾抵患有功德於民者例准　　　勅封今盂縣介休　　霍甯武等州縣皆因雨澤愆期田禾朱能播種經該州縣率同文武官紳各赴各廟䖍誠祈禱均賴　神　默佑普沛甘霖幸　有收洵属禦災捍患功德及民合無仰懇　天恩俯准將盂縣　謂兼神翎化晋卿趙武介休縣　空王古佛永瀆縣　關帝　龍王府綠　城隍甯武廣芽山　　盧佛祖　勅賜封號　頒發關照並將霍州霍山　中鎭神　龍王廟介　頒賜匾額一方發臣祇領轉飭敬鋪懸挂以崇祀典而答　神庥　否有當理合恭摺具奏伏乞　皇太后　皇上聖鑒訓示謹奏奉　旨巳錄 
[蘇省撫轅事宜]  
　　○十二月初四日同知文頣禀辭赴江北一帶巡緝差　撫轅文巡捕縣丞陸昀謝飭知二年分海運保加同知銜　縣丞彭邦猷禀知奉委　門旱關盤查差　○初五日縣丞楊寳書禀知辭奉委赴蘇太鎭三衞守提册銀差　未入夏汝舟禀知分蘇差委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
