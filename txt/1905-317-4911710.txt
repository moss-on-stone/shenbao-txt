# 1905 - 317 - 4911710

 

Page 1

 
 
[敬告今日之爲學生者]  
　　日本敎育家深井鑑一郎之論敎育日學堂者法律所搆成者也敎務員事務員以至學生無一人不在法律之中吾國敎育之精神全在乎人人能守法律譬之覘國者綱紀肅肅法令畫一若是者其國必興覘兵者行伍整整節制嚴明若是者其兵必勝覘學風者豈有異焉夫學校既爲法律所組成則爲事務敎務員等誠不能違法律而恣行專制而爲學生者亦不能叛法律而純任自由此其理在稍知敎育者固人人能言之者也我中國數年前初辦學堂之時爲敎務員事務員等鮮知敎授管理之法誠多以壓制習慣之孕叚施之於學生者而爲學生者自視身分甚重不能稍忍於是羣起而與之衝突外間輿論又復提倡之鼓動之務使爲敎員事務員者知學生之　可以姒　視之而肆其壓制必改其平昔之手叚而後止以故當時之學堂旋起旋仆此誠辦理學堂者有所未善而不能以之責備學生者也乃不料爲學生者卽以此反對衝突爲學生之能事苟有不起風潮之學堂則必目之爲奴隷學堂無人格之學堂不問學堂之善否而惟以興事爲亟幾視反對衝突之名詞爲學生最尊無上之名譽以爲學問可以緩求而反對衝突不可一日稍緩者也而辦理學堂者又鑒於各學堂風潮之爲患而苦無術以息之於是不得不以覽縱之法爲牢籠之計事事聽命於學生而任其自由而學生乃益以爲得計 
 
 
 

Page 2

 
 
一切無謂之要求無理之反對無規則之衝突日益加多苟稍不遂意卽以全堂散學爲挾制之具猶以爲勢力未厚則併要約各學堂停課以翼必償其要挾之願而後快嗚呼破壞學堂吾誠信諸學生之才力有餘裕矣然爲學生者亦計今日所處之時勢爲如何時勢乎亦計今日學堂之成立頗不易易乎亦計中國今日之命脈全繫於學堂之一線而不可再如從前之挫跌乎亦計今日之世界爲學生求學最急之時而不可須臾稍緩者乎亦計今日學生之仔肩甚重而不可自輕其價值乎 
　　記者之爲此言者初非謂今日之辦理學堂者絶無專制之手叚者也亦非謂學生之可施以專制者也惟每觀近日各處散學之風潮往往不由專制而起如安徽高等學堂之風潮松江融齋師範學堂之風潮（此特舉一二處耳）推其原或由於學生之先自違犯規則或由於無關得失之一言立卽要集各堂遽起鬨學初不計及散學之利害關係一身關係家國而貿然爲之昔日學堂之弊在學生之不自由今日學堂之弊在學生之太自由東西各國學生之自由自由於法律之中今日中國學生之自由自由於法律之外學生不先自守法律而第責辦事者之守法律已與學堂爲法律所搆成之言大相刺謬况辦事者未必違反法律耶記者竊恐長此以往則敎育之進步阻碍正多學生之名譽喪失正大學界之前途眞可憂耳爲學生者其亦翻然而思及此耶 
[滿約第一次會議]  
　　二十三日北京電云中日両國全權大臣已於二十一日舉行初次會議開議時日專使卽以提出之滿洲條約交與中國議約大臣以此項條約不能卽行答覆因答以須俟妥議後再行繕文答覆此會遂閉約於答覆後再開第二次會議譯字林報 
[俄使濮科第於滿約上之位置]  
　　二十三日北京電云中國政府曾對駐京俄公使宣言謂俄國亦當仿照日本特派全權大臣來華會議滿約濮科第答謂會議間中俄如有交涉則彼可擔此責任不必另派專使譯字林報 
[軍機處會議日本提出之滿約]  
　　二十三日北京電云中國各全權大臣與日專使初次會議後卽在軍機處與各軍機大臣互商日本提出之滿洲條約譯字林報 
[滿洲條約發布之略情北京]  
　　日本專使小村男爵抵京開議滿洲條約聞有三十二欵大略係租借旅順大連灣管理東清鐵路設立奉天營口銀行撤退兵隊期限諸事（金） 
[日本專使限期議結滿洲條約北京]  
　　十七日日本全權大臣小村氏照會外務部謂滿洲條約限両禮拜内集議定奪（冬） 
[照會日使添派會議人員北京]  
　　慶邸因與日本全權小村會議滿州事非長於交涉者不可請添派陶大均鄒嘉來唐紹儀雷補同朱寳奎各員會商一切業經照會日使矣（月） 
[袁督拜謁慶邸籌商滿洲議約事北京]  
　　直督袁宫保於召見後卽赴慶王府拜謁會議對待日本議約之策其大致總以贖回東清鐵路磋商欵項或定年限交回並歸還滿洲後自行添兵駐守勿許各國干預惟另有一大問題其細情無從探悉並告知近日德國允撤高密膠州等處屯兵務須防有意外要求之事彼此相談甚洽自午後一時直至四時始行辭别慶邸遣振貝子送至府門以外方回（師） 
[袁宫保召對述聞北京]  
　　十五日直督袁世凱召見時兩宫諭云現在朝廷變法自强爾等凡於吏治民生外交内政務求於勢有便審時所宜勿畏艱難勿顧毁謗盡心基輔以副宸厪若對日本會議東三省事宜務須先與奕劻等和衷計議設法磋商勿使我國過於吃虧保固主權爲要義袁奏對云日本爲文明之國處事據理與其爭論或不至十分棘手乞聖懷寛慮兩宫又復垂詢立憲政體袁極力賛成聞跪奏有両小時之久深荷兩宫優容嘉納云（龍） 
[英認西藏爲中國之屬地]  
　　二十三日北京電云英國已認西藏爲中國之屬地中國亦已允償英國以數百萬金作爲英國此次所耗軍費之賠欵本月内須先以一百二十萬両償還英國作爲第一次償還期譯字林報 
[日商議辦遼東塩業再誌天津]  
　　日人經營遼東半島鹽業已見前報兹聞近有彼國商人鄭永昌禀經該國政府允准前往奉省承辦遼東半島租界一帶之鹽務該商因商股難招爰與駐京内田公使商定擬在中國招集股本爲中日合辦之舉於奉省安東縣地方設立總公司一切章程悉照日本辦法約定江蘇富紳劉某及奉省紳士諸人爲之招股該公司擬集銀六十萬兩先行開辦目下劉紳已起程赴滬辦理招股事宜（吕） 
[電請阻止美商開設油棧江西]  
　　贛省拒約會電致潯道請阻美商開設油棧原電錄下九江道憲鑒美商劉懋恩在石鐘山四王廟設油棧懇照約力阻江西拒約會公叩（信） 
[嚴禁美商沿江各埠遍設油棧江西]  
　　舉人張汝芹等具禀江督略謂美商劉懋恩前因違背約章擅在南京旱西門外開設洋油行棧其時省中士商電禀外商兩部復蒙大帥詳電外部業由外部咨會美國公使請飭該商速將煤油行棧他徙允爲遵辦具見力保國權之至意惟查劉懋恩本係耶穌敎徒此次販運煤油沿江而上係在南京蕪湖九江漢口四川等埠以及沿途小碼頭遍設行棧蕪湖業由該地紳商電禀大帥然南京雖已就範蕪湖亦既電爭而九江漢口四川等埠寂寂尚無影響應請大帥通飭各屬地方官迅速查明嚴行禁阻一面分電各省立卽行查確實援照寗案辦理並求詳細電告外務部請美使行知領事根究劉懋恩違約之罪以清交涉庶商業得以自固國權因而保全等語兹經署江督批云美商劉懋恩卽劉海如在旱西門外購地建屋開設美孚 
 
 

Page 3

 
 
洋油行棧違約漏稅有害民生迭經嚴飭地方官禁阻復經本大臣咨逹外務部照會美公使查禁昨得美領事函開已奉公使來文飭該商速將煤油他移此案自易辦結其蕪湖九江各處已經訪聞電知一律防禁並將江寕辦法抄錄全案行知在案據禀前情候咨會湖廣四川督部堂飭屬查明辦理（信） 
[遊美護照議派專員辦理]  
　　華盛頓友人來函云美國擬立華人禁例事遷延數目仍無成議然將來議院必要更改禁例看待禁外來美之華人夫以禁例而論禁外華人來美先要到中國政府官員處取照隨到美領事或美使處蓋印惟未蓋印之先要查其人照相符否其中章程許多可以未減者故總統將來必訓示議院减除之夫華人之請照來美也就使得中國政府發照若無美領事或美使簽押亦不能川則不知直向美領事或美使處請照則禁外華人更爲便捷除非中國政府定要各人取出港照耳聞中國官員每發一護照要費用銀五十元至一百元似此反使美國所視爲禁外之人亦被阻滯若將來直由美領事處發照或不取費或酌量少取些些也夫自總統降諭改良行例章程以來美國領事可以有權帮助禁外華人來美故各處關員既無需多方盤詰省許多工夫且經美領事嚴查亦無人照不符之弊但外部得駐中國美領事函訴謂委辦華人護照添入分外事似嫌過勞故外部律大臣將來必求議院添派專員前往且議院以近日改變章程頗有功效亦必如總統之求添派專員專理禁外華人來美護照也（歲） 
[卓定謨請赴日本留學商科北京]  
　　大學堂學生卓定謨近以國家振興商業必須認眞考求日前在商部具呈情願自備資斧前赴日本學習專門商科俟卒業時呈請一律考騐並請轉咨學務處發給執照以便束裝就道昨經商部堂憲會商以卓生願自備資斧遠涉重洋專心嚮學其志堪嘉自應准如所請行知學務處迅卽發給護照速飭首途（火） 
[設立學部將見明文北京]  
　　内廷傳出消息設立學部一事業經政府奏明蒙兩宫允准日前政務處王大臣商議設官分職等事並請先降諭旨其詳細章程隨後再爲妥議大約不日卽可揭曉矣（師） 
[學堂擬添兵學科北京]  
　　聞學務大臣議商現在推廣學堂文武兩途敎育兼施方爲完善嗣後擬飭大中學堂添設兵學一科如有身體精壯者令兼習一切兵學事宜以振尚武精神云（人） 
[安吉營俞守戎禀復並不縱匪湖州]  
　　日前安吉營守備俞祥禀復大憲畧謂案奉憲臺札奉提憲吕四百里排單札開本年九月二十九日接駐甯代主敎田函稱（見前報從略）伏查本年七月十五日安吉縣遞鋪鎭有甯紹客民祈雨舉迎龍王神像停息敎堂門首堂内有敎民數人斥令將神像抬開鄕民答以稍緩敎民等不允互相口角敎民等卽將神像推倒在地神輿亦被打毁維時鄕民聚衆千餘人之多將該堂所租之民房三間打毁　備卽派兵丁二十名迅往彈壓一面詣商安吉縣鍾令前往該鎭鍾令將　役盡行帶去因令守備留城巡視十六日清晨鍾令回域　鑼所聚鄕民經紳董勸阻事平後卽面諭該處汛弁陳韻軒外司加意防範曾將各情形函禀憲鑒在案一面商由縣令議賠了結通詳禀中亦有會同營汛查勘之語守備責在地方向又崇奉天主敎一旦有事　敢因循坐視不肯彈壓至稱　　領發兵函阻一節更屬子虚現姚統領銷差在省有無守備阻兵函件不艱查詢所稱守備借貸該堂銀欵此係去年六月間商借英洋一百元立有票據每月二分起息己付去息洋二十八元並非故意拖欠祇因職守清貧一時難以措繳今奉憲臺嚴飭禀復敢不如數籌還冀寛罪戾云云（去） 
[拿獲刺客同黨之誤傳北京]  
　　炸彈之事由天津特派警官王史両君至京查悉刺客姓吳名越安徽桐城人曾住桐城會館十五日趙智庵侍郎以館董順天候補知縣汪炘必識其人當知其有無黨羽及因何行刺之原因乃差傳汪君　賢良寺細加詢詰局外者未悉究竟以爲必係同黨以致被逮　是　京某報館竟以誤聞不實之言遽發傳單言　某係　客同黨也　拿住云云汪聞之復走控警部言該報館不應以謡言污人名節旋由警部傳電話於京話日報館嘱爲趕緊辨正隨又下硃論一道言該報館無端揑造謡言殊于警政有礙等語一面派員前往封閉未識日後如何了結也（吕） 
[善後局會審楊汝康武昌]  
　　候補知府楊汝康前辦漢口籌餉局被辦事官趙寅楷控告舞弊等情己志本報嗣聞張宫保以寳道豐桑道寳等查覆各節多近敷衍又飭詳細復查而趙寅楷現亦到案故於十九日由兩司會同寳桑二道在善後總局將楊趙傳訊共供詞容俟續探（文） 
[戸部保送外部司員名單北京]  
　　外務部招考司員戸部保送滿漢十八史雷多壽李玉振徐紹熙張茂炯吳晉夔石金聲李景銘汪張黻李思浩欒守綱王宗元陳旭仁徐士澐丁聯奎俞效曾惠安胡大崇隆山（陽） 
[唐文宗宣示科歲一律停考揚州]  
　　揚屬各士子禀求本年開辦科考已紀前報兹江蘇學政唐少司空恐各士子誤會滋擾特會同江督蘇撫宣示各屬生童大旨謂八月間欽奉上諭各省鄕會試卽於丙午科起一律停止等因欽遵在案兹據淮揚常鎭通五屬紳士公函及揚鎭士子聯名公禀請開辦科考在該紳等所請自係慰藉士子起見惟本部院試畢松江回轅又准總理學務處咨准政務處咨開八月二十九日奉上諭科舉罷廢各省學政出棚所有未考各屬科歲試亦卽一律停止等因恭錄轉行 
 
 

Page 4

 
 
欽遵各在案是科考斷難開辦且在前之舉貢生員尚可考拔考優以及師範生何謂無進身之階諸士子其各勉之云云刻已頒發到揚通行曉示並聲明此示係學政主稿會銜未及會印云（化） 
[戸部查近六年振捐案武昌]  
　　近年振捐日多戸部已咨請各省將歷年振捐由庚子起計共收銀若千迅速報部鄂中大吏已飭局遵核矣（位） 
[廣西報銷部費竟索五十萬兩北京]  
　　粤督岑雲帥以廣西肅清報銷籌防用兵各經費數逾七百萬案歸戸部核議除隨案解交核銷部例飯銀外北檔房書吏另索核准陋規費銀五十萬兩初未允諾致此案己被駁一次嗣經再四磋商房書吏允减去十萬兩轉効解鈴之力此等報銷案准駁悉操諸檔房之手若不滿彼所欲必致遇事吹求需索因之加厲故歷來各督撫於報銷規費無敢與之較量邀减者此案一駁之下轉得邀減十萬両蓋以該檔房懾於岑雲帥威望故也并聞此項規費向例北檔房領辦祇分潤三成此次以保險有功故更定新章以四成爲保險經費另提三成爲運動經費其餘四成仍歸書吏所得云（陽） 
[電請寛籌經費北京]  
　　據政府人云奉天將軍趙次帥有電到京謂奉省事務殷繁百廢待舉現在竭力整頓勢如理絲雖經各省恊款核計所需甚鉅務請設法寛籌以濟急需云云（官） 
[嚴催交議摺件不得過限北京]  
　　日昨兩宫面諭軍機大臣查奉旨交議事件定例以四十日爲限卽行議覆具奏近閱各部院呈遞交議覆奏摺件竟有延至両月餘始行入奏者現當整頓政務之時豈容任意延緩致滋弊竇著卽傳知各衙門遇有交議事件仍照定例逾限卽予處分云云（師） 
[高軍門創造木輪揚州]  
　　瓜洲鎭高軍門現特創一木輪巡船長約五丈深約四尺寛約一丈行駛既快且穩從此杉板出巡有此木輪拖帶亦一便也（學） 
[無線電話新發明]  
　　美國兵部人員於九月二十二日在漂折灣水軍廠試演無線電話現由該水軍廠傳到巴李馬邨埠彼此可以逖聽清晰矣錄中西日報 
[袁督新輯約章成案匯覽將次印成]  
　　直督袁宫保以外交事件最關緊要而各省官員多有未經熟悉者以致辦理交涉諸事多憤事爰輯成約章成案匯覽一書交上海點石齋書肆付之石印先印五千部計價洋三萬一千五百元是書卷帙繁富列屇條約輯錄無遺宫保欲滅輕成本以便官塲學界易於購閱故令委員商之點石齋書肆工費從廉以廣公益聞現在各省紛向北洋預定者已有二黄部想出書以後定能海内風行也（容） 
[詳志海參威亂事]  
　　二十四日東京電云英商某於二十一日行抵長崎詳述海參威亂事云本月十六日晨俄兵忽大起亂事戕殺俄陸軍提督布鐵洛甫及士官約四百人該亂兵盡攜鎗砲在街衢中施放所有鎭市及居民住宅等幾焚毁一空海軍提督愛森及其家屬咸避匿於德國商船阿開提亞號預備開往他處起亂之由係該亂兵等初欲請回歐洲未蒙允准所致屯札該處之海軍亦預聞此亂盡將停泊之戰艦駛出船塢云云又得於二十一晚間駛抵長崎之俄國軍醫船蒙古號報告云十六十七両日海參威之街衢中火焰冲天焚燒幾及半鎭考此事之原因則係不滿意之兵隊及受革命黨煽惑之貧民所致該處之德租界特電致青島各大員請派兵艦前往保護婦女小孩咸避匿於船塢中之商船不敢外出又得於二十一日由海參威來至長崎之某華商報告云由哈爾賓行抵海參威之俄兵異常兇暴該處之稅關及店鋪等多被攻擊當官長彈壓時勢甚汹勇譯文匯報 
[長崎俄人叛亂]  
　　二十三日東京電云今日行抵長崎之俄俘虜忽於船中起亂海軍提督活林設法遏阻仍歸無效其故因該俘虜等本許往海参威而行抵長崎後忽然不准前行也 
[日韓新約已成]  
　　二十二日東京電云日本專使與韓國代表各大臣已屢經會議當於本日下午二點鐘將日韓新約議結其大綱有云日本在韓京得有中英主權凡韓國之財政權外交權及通商各埠之事務皆歸日本管理二十三日東京電云伊藤侯將新約議結後韓京外交家羣相稱賀韓國漢相因不允將新約畫諾故留被驅逐者現在亦爲伊藤侯所感誠心允從 
[日皇囘京]  
　　二十三日東京電云日皇己於今日下午三點餘鐘安抵東京由車站乘乘馬車回宫人民俱極歡迎 
[俄皇詔除苛律]  
　　二十二日東京電云俄皇現己降旨允以王家之田畝賤價售與貧民並諭預行計算貧民贖回田畝之價值至貧民現在所出之贖回田畞稅則定於一千九百零七年廢除譯字林報 
[俄京亂事彚志]  
　　二十二日倫敦路透電云俄京聖彼得堡之罷市黨曾致書於兵隊嘱其罷市凡兵隊之命令概不聽從且與亂民聯合譯字林報○二十二日栢林電云俄國本部之罷市舉動現已停止聖彼得堡已安然無事旅居俄國之各國人亦覺無所憂慮侍衛兵隊自覺於止亂時異常盡力先此舊黨咸欲利用亂機而以强權彈壓惟隈得首相竭力抵抗共說譯德文報○二十四日倫敦路透電云俄國工黨代表定議於今日停止罷工譯文匯報 
[德魚雷艇撞沉]  
　　二十三日倫敦路透電云德國魚雷艇愛斯第一百二十六號在基爾地方附近與巡洋艦英提號相撞旋卽卽沉没溺斃官士一員水兵三十二名 
[運船沉没]  
　　二十四日倫敦路透電云往來英法之運船希爾逹號在法國沿海處沉没溺斃一百三十二人其幸免於難者僅得五人云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[練兵處續擬陸軍人員任職等級及補官體制摺]  
　　總理練兵事務和碩慶親王臣奕劻等跪奏爲續擬陸軍人員任職等級及補官體制摘要章程分繕清單恭摺會陳仰祈聖鑒事竊臣等前擬定新軍官制一摺於光緒三十年十一月十四日具奏奉旨依議欽此欽遵在案伏思此次更定官制其宗旨要有二端一以矯人情積輕之習使文武漸定同科一以挽營員越次之風使名實不甚相遠故職秩視前較異而限制亦視前較嚴古人設官分職本屬相聯各國軍隊章程官與職亦分爲二大率以實授之官任相當之職中國自軍興以來保舉冗濫或以記名提鎭降充末弁或以候補千把驟膺統將官職既太懸殊名器不無淆雜今方整飭營伍宜以官配職俾無参差明定等級以舉其綱簡訂章程以張其目庶寓鼓舞變通之意於整齊畫一之中計軍官自正都統以下九級各任其職比類相從非由陸軍學成及曾帶新軍資及三年通曉兵事者不得與於斯選除授補署各有限制既不令以闒冗充數亦不使以猥濫見輕至軍官之外經理餉械醫務法律等員是曰軍佐所司事務重要且繁必各有專門之學始能勝任與軍官事同一體其品秩官階亦應相似惟於官名之首冠以同字以示區别擬按現設軍職之大小分别授以同正参領以下各官惟不得管帶營隊界限既清庶可各專職業謹參酌中外陸軍官制章程訂爲陸軍軍官軍佐任職等級曁補官體制摘要章程分繕清單恭呈御覽如蒙俞允卽由臣處臣部分行各省軍一律遵照其陸軍各官補遷詳細章程仍由臣等依次續擬奏請欽定所有續擬陸軍人員任職等級及補官體制摘要章程緣由是否有當謹恭摺會陳伏乞皇太后皇上聖鑒訓示謹奏光緒三十一年八月十八日具奏奉旨依議欽此清單續登 
[滬江官事]  
　　南市高昌廟巡局委員孫明府調鼎昨由蘇省公回到道禀知銷假○南匯縣李大令超瓊昨日因公來滬到道禀見○北新涇巡局委員陳二尹爾音昨日到道禀知奉藩司委署六合縣典使○候補巡檢李少尉瑞鎭北洋觀操委員同知銜李司馬前晉金陵漢西門盤查候補知縣楊伯昻明府辦理八省士膏捐委員候補道黄楚珊觀察昨均因公到道分别拜會禀見○戸部銀行總辦陳麓賓京卿宗嬀候補道襟芸之觀察育仁閔行釐卡委員金荃孫司馬均於昨日因公到申詣道拜會（近） 
[京卿拜客]  
　　廣西邊防大臣前製造局總辦鄭蘇龕京卿孝胥近由粤省來申暫駐北市圖南里公館前日命駕至製造局拜會總辦魏觀察面商公務良久始别（欣） 
[製造局總辦宴賓]  
　　製造局總辦魏觀察前日在局設席特請江督札委來局驗試車砲之江寕礮台敎練官吳回範守戎陪宴者爲提調陳劉両君昨又邀請無烟火藥廠日本敎習石籘豐太郎君練鋼廠洋敎習阿地開生君陪宴者爲英日兩文繙譯楊卓堂姚中虎兩二尹火藥廠委員唐志喜廣文吳耆丞二尹軍火處賀允齋二尹（欣） 
[札查城廂保險居民]  
　　滬城萬年春藥店放火圖賠保險銀兩事經上海袁觀察查悉以此事實於居民大有關繫故于前日札飭本縣汪大令將滬城保險各戸一律造册具報候查（近） 
[命案報騐]  
　　公共租界义袋角西首戈登路旁之小浜内昨有無名男屍一具年約五十餘歲容貌不甚瘠苦身上衣褲藍縷不堪頭面頸項共有刀傷八處項間繫有藍布帶一條馬路邊有燈籠一盞血痕滿地昨早由十二圖地保吳阿桃投報靜安寺捕房捕頭飭包探陳雲忠前往察看一過著恊保至上海縣報請相騐（見） 
[徒犯過境]  
　　南匯縣私販軍火之萬全金曾奉南邑尊訊供詳請上台擬定軍罪發配甘肅在案昨日該犯押解過申汪大令飭備文加差護解（近） 
[開濬城河]  
　　南市肇家浜等處河道續濬以來將次工竣現擬開挖小南門外至大南門外之護城河故經河工董事秦君前日派人先行築壩（欣） 
[英界火警]  
　　昨晚六下鐘英界望平街某姓家失愼經救火會救熄毁屋若干明日續錄（見） 
[上海案縣]  
　　警察西局解毆失巡士號叫時表之魚攤主陸榮榮等到縣汪大令昨飭局員將鬧事之巡士史子義熊心貴林正年等解案質訊史供前日在登雲橋出差陸之魚攤設至十二點鐘小的嘱令收市詎反辱罵因欲拘伊往局伊夥爭奪喧鬧小的卽吹號叫熊林二捕到來帮拿竟被鄰店助陸肆毆求鑒大令斥謂陸卽不遵定章收攤爾無拘人之權應回局禀請派人傳諭如再不遵禀縣提究號叫非火災盜刦何得妄吹顯見爾不諳警章致肇此釁又詰熊供在穿心河橋出差林供在小木橋出差俱因聞吹號叫而往見史被衆毆打幇同拘拿是實大令謂史非因公被毆爾等擅離派巡地叚殊屬不合又傳陸與傳阿三謝木泉至案斥曰巡士擅作威福儘可投局或到本縣禀究何得聚衆擅毆因判自後無無何攤概於十一點鐘收市飭陸具結開釋巡士三人叱退候再查明有無别情澈究○沈德泉控黄阿根賣妻亦奉訊究沈供華亭人姪女阿翠嫁黄爲妻詎被私賣求究黄供因妻不願相隨故由母親陳氏賣去陳氏供將媳賣於浦東王姓得洋七十元大令斥黄擅賣髮妻判責二百板收押限陳氏十天將洋交案訊斷○鐵路公司翁姓前在金利源碼頭失竊衣箱一只由法公堂獲賊陳阿三供係王介堂所竊今由公堂將陳解縣訊究供與王介堂同做糧米小工因此認識近己久不見面前在公堂實係妄供大令判鞭背一百下押候再訊○王公館家丁扭送騙洋之吳自新至東局解縣訊押經大令查得吳至王公館騙洋五十元一夜用罄又往馬午橋參軍公館騙取衣服幸参軍命人送往未遂奸謀昨日故飭提吳至案判責一百板押追洋五十元再核（近） 
[局事志]  
　　馬家廠江蘇海運局前某茶館近來糾集無賴日夜聚賭爲是處紳董得悉函請二十三七鋪巡局飭甲查提該茶館主訊究○專在南碼頭一帶拆梢之流氓朱小弟前日突至聚興館果腹强欲記賑店主不允竟將什物搗毁一空後由滬軍營勇丁將朱拘解二十三七鋪巡局請究經汪二尹提訊得實判鎖示犯事處十三再核（欣） 
[英美公廨早堂案]  
　　英商錦和洋行控許錦春王靄堂定貨不出等情昨晨由廨差協探將許傳案許延郝門律師投案請保關司馬商諸英繙譯官寳君判暫交保俟訂期會訊○鴇婦陳劉氏卽謝寓因虐斃幼女及買良爲娼案發由濟良所飭探提獲判令限交三女在案昨晨氏延律師穆安素投請訂期覆訊並稱捕房所控未免冤抑中西官判將氏帶回捕房俟下禮拜二覆訊再奪○甬人劉安芳控朱阿良凌虐伊女阿四一案奉訊各情已詳前報昨由濟良 
 
 

Page 10

 
 
所女董偕劉投案控廨差王濤卽阿根之副役顧贊林藉端索詐等情劉投稱奉傳後顧欲勒詐洋元給予五角不允見証劉俞氏供與劉同司馬得供之下以王所用匪人著記大過一次顧贊林押本廨半年期滿驅逐不准當差○細崽美金海竊德國輪船絲帶等物至日商吳服太物和所開店内求售由探顧福其拘獲解訊判押西牢半年○洽興牛奶棚主蔡阿虎出售攙水牛奶違章由工部局洋人查悉傳案司馬以蔡屢犯不悛判罰洋二百元押捕房兩月○英商匯廣公司控沈惠記圖賴木料洋元由探徐阿華傳案判交保訂期會訊○翁師釗等控黄織甫强婚吞産　案昨由包探方長華將媒人周文卿高寳林續傳至案司馬判交保候訊○捕解鄕人王桂生王根道姚梅生等在新閘路乘醉滋事喝阻被毆請辦判各罰洋十元○包探李星福禀古領事公館已歇細崽林裕林竊洋東紫貂皮請辦判押捕房九月○過犯趙阿木竊邵德和之皮箱衣物由探解辦判押西牢兩年○大方棧客馬金明與車夫李阿福口角以竹桿擊傷李目由捕解辦判馬罰洋十元並給原告養傷洋十元○金有才在北謙和内失洋四百五十元由探趙銀河獲到李金生解辦問官以原告未到判押候禮拜三覆訊○劉阿昌竊潘錫仁張王氏家衣物由探解辦判押捕房兩月○工頭莊阿炳控小工張連生張林生行兇等情由探解訊司馬以莊所控不實判被告開釋原告押捕房兩天○甬人童維元前以石片擊斃楊阿祥昨由捕房解請覆訊司馬判解送上海縣核辦○陳春廷竊利永餘等家衣物由探解辦判押捕房十四天○王久生圖賴德昌洋行往來銀兩傳案請究判交保出外訂期會訊○過犯陸阿大李阿桂串竊李華軒王阿三趙阿虎等家衣服由探解辦判各押西牢両年（見） 
[法租界公堂案]  
　　趙寳善王步洲合做延生輪船買辦未成趙之押櫃無著投控法廨牽涉鄭鳳祥梁順義二人奉飭補提復訊在案昨由包探解訊鄭供在該輪船爲司事此事由梁順義經手梁供由周松筠荐來趙稱船上尚有白米二十五石及衣服等物均未收回大令判鄭交保限五日内理清賑目禀復候核梁押交周松筠到案訊奪○陳心嘉之妻張氏被同居之王香濤誘出並帶去衣箱一隻爲陳知悉向論互相口角扭入捕房由捕房將張氏拘獲並抄出當票數張昨日傳同原告解訊大令判王監禁捕房一月罰洋五十元張氏交本夫領　管束○女棍王小妹偕姘夫王品鶴誘拐朱連堂家婢女如意一案奉判王品鶴押捕房一年期滿再押改過所一年王小妹著交身價洋六十六元給還買婢之陳張氏在案昨日品鶴之母投案遞禀求請從寛改罰大令不准惟王小妹姑念懷孕交的實保人待生産後再行傳案發落○吳仁香因售賣未經公司蓋印牛肉拘廨判罰有案前日又將並未蓋印之牛肉混售爲宰牲公司西人查獲送案請辦大令判罰洋三十元○探解陸阿四陳子林在某輪船竊洋傘棉被請辦大令判各枷一月○陳永春曹裕堂失竊各贓報捕查獲竊賊張松林抄出當票解案請訊陳曹各遞失單大令判張枷號二月期滿再押四月當票分給失主著自行備本往贖（居） 
[美租界捕房事]  
　　蓬路毛木氏成衣店學徒陳阿多前晚睡後猝然斃命由氏投報捕房捕頭當飭包探劉阿炳協同地保查覆○西華德路居民陳榮生昨投捕房報稱前晚失去五歲女孩一口小名桂寳請爲飭查捕頭准之○郭阿大昨在華記路王子明所開之烟帋店内購烟起釁擊傷頭面由捕將兩造一併帶入捕房捕頭以各有不合斥釋○木作頭郁如記余筱守在途互毆致郁受傷由探錢盈堂帶入捕房捕頭命余押候送辦○某日人酒醉在閔行路乘車不給錢文反將車夫扭毆由捕拘入捕房押候酒亘再核○王阿狗張友林串竊山協泰之柴多擔由探拘入捕房押候送辦（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
