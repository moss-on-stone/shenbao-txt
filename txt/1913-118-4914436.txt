# 1913 - 118 - 4914436

 

Page 1

 
 
論説 
[幣制改革意見（徐恩元來稿]  
　　竊以理財爲經國之首　而幣制尤理財之要具幣制不良全國無精覈之預算商業生無數之荆棘不惟爲國計之害抑且爲民生之憂吾國幣制省各異平縣各異色東南各省會大埠固通用銀圓而西北邊僻之區尙多用生銀銅幣且各幣之價朝夕不同折算滙兑種種不便其爲國計民生之害者指不勝屈然則吾國無所謂幣制也亦無所謂本位也是以中外上下同聲急呼謂非亟加改良無以利國而福民獨是幣制關係全國影響各界改革之初稍不審愼利未見而弊先生爲禍易而造福難茲事着手之始必宜先解决者則本位問題是也本位之問題旣决而後可以議進行之手續何謂本位本位者係有價值之貨物用以爲幣制之基礎是也凡金銀銅鐵布帛皮革皆可用爲本位而今之治理財學者以爲最良之本位係用多種之日用貨物合計而爲本位言其物必有價值而後可以爲本位乃吾國明逹之士近有倡議紙幣本位者余竊未敢附和上古時代生計簡單故有以銅鐵爲本位者厥後生計漸高而進爲銀再進而爲金今地球各國用金本位者多矣其用銀本位之國亦往往因求與金本位國貿易計算之便利亦紛紛改銀而爲金故世界本位之趨向漸皆由銀而爲金吾國生計程度尙低惟因有國際匯兑之關係故論改革幣制者大都亦主張用金又以其用金與吾國現時情形不適於是求一折衷之策而金匯兑本位之説大起夫金滙兑本位者乃金本位而採用滙兑之法以維持銀元之價值之謂也質而言之卽言吾國内貿易仍用銀幣將此項銀幣定以金價爲該銀幣之法價策非不善然細度吾邦情勢其推行之處有兩大困難在焉蓋卽金銀之定價及銀元法價之如何維持是也國内貿易仍用銀元惟定以金價由國家以法律制定其銀元之法價卽一枚銀元定價值若干分金之謂也設使銀元之法價與該銀元内所值之純銀常常相等則商民自然樂用而通行亦易然銀價之漲落無常使銀價稍漲則一銀元内之純銀所值卽過於該銀元之法價其結果則商人必將銀元鎔化而私自改鑄或運銷外國以圖餘利此有婓律濱墨西哥之前車可鑒也國家欲絶私鎔私運之患而使所定之法價大過於銀元内純銀之眞價庶幾銷運之患可絶而國家亦有利可圖然私鎔私運之患絶而民間私鑄之患又 
起此鑒於印度等處之已事而可知矣况吾國幅員廣大警政旣未素嚴法權不及租界防除私鑄更非易事前年底上海市面因銀元缺少每枚漲至七錢七八分未幾卽有某商之私鑄案發現以區區每枚四五分之餘利已足使體面商人干法冐險使其利倍蓗於此則其患當可不言而知矣此輕值幣之暫不能適用於吾國也明矣或謂輕值幣有僞造之弊不若用紙弊以代之蓋以 
紙幣之僞造較銀元爲難也其説是矣殊不知紙幣無論若何精緻吾能造者人亦能之卽内國人不能造而以利之所在難保外國人不絶無僞造者近日香港某國商人私造廣東紙幣其一端 
也紙幣之弊更甚於輕值銀幣理由甚多他日當另詳言之此金銀定價之困難也寖假金銀之比價定矣而銀元法價之维持尙 
有種種之困難在也查採用金滙兑本位之國其維持銀元法價之方法不外乎用準備金以應兑換凡持有輕值幣向國家兑金或購金滙票者國家照法律規定之法價付之國家發行輕值銀幣猶之銀行發行紙幣持紙幣向銀行請發現者銀行當照付之持輕值幣向國家請付現者國家亦當照付之商民之信任國家而用其輕值幣猶之信任銀行而用其紙幣也紙幣通行之廣狹視银行之信用爲準輕值幣通行之多寡亦視國家之信用爲度其所以堅信用之獨一無二法門惟有多儲準備金以應此兑現之需吾國户口四萬萬人以每人二枚銀元計算則需用輕值幣當有八萬萬枚若每枚定以金價二先令應有十六萬萬先令之 
 
 
 

Page 2

 
 
　　輕值幣約合英金八千萬鎊卽儲該數三分之一之準備金則所需約二千六百萬鎊有奇此爲準備之最低限度也然爲數已不可云不鉅試問吾國現時財力能預籌及之否卽曰籌及無非出於借債然以重息折扣所貸得之鉅欵懸置虚擱而坐耗利息失算甚矣卽曰用其若干之欵並使不失其流通之性質或購易售之外國債票或購短期之期票或投之他種生利用途然其經營措置之方必須經多年之經濟閲歷而後得之非易事也（未完） 
時評 
[悶悶之時局（無名）]  
　　至近者爲宋案至重者爲國會議員宋案日復一日日在交付中在商量法庭中然而日復一日無聲無臭平和者忽焉若忘激烈者轉而他向然而眞心研究宋案者望眼穿矣國會之開幕已近旬日各黨之預備會已開多次然而日日所得之報告不過是協議是争論是無結果正式議事之日不知何時或曰明日或曰後日或曰尙須延期然而熱心期望國會之進行者又望眼穿矣 
夫旁觀者之責難固急於當事之擘劃宋案之延宕國會之遷延當事者在必有故然而其精神之發現手續之進行實有不能使人滿足者非挾偏私之見卽有玩忽之心斷非新中華民國之氣象也 
專電 
[北京電]  
　　國民黨深恐三黨合併故開幹事會願與共和民主兩黨提携共和黨中之平和派頗贊成之謂非此無以解决大局但三黨合併問題久經頓挫忽又成熟今日（十六）開聯合會確定此後與國民黨提携問題旁觀者謂若能在新黨中成立國民黨亦無異議就此解决總統憲法内閣及政策問題大局便有轉機但恐國民黨因提攜不成合併反速益生惡感則現象益不可問 
[北京電]  
　　美使本稱俟國會正式開後即承認今議長尙未舉定故稍遲延報載中變説不確 
[北京電]  
　　袁總統電告各都督表示辭意各督覆電多挽留袁歎謂拒我者固非救國公言留我者亦非根本要論 
[北京電]  
　　順天時報又載陸軍部編征庫機關槍隊實無其事 
[北京電]  
　　洪述祖在膠州狂言謂共和係我首功無我即無共和宋教仁反叛民國自可殺其意蓋欲附會作爲國事犯且聞洪將著一書自述盡力共和始未眞妄也 
[北京電]  
　　陸興祺電告政府前令護理駐藏長官惟道路不通無法進藏請電鍾㯋維持政府覆電告陸鍾離居印度之那當地方並免鍾官此時藏已無人希設法進藏勿推諉否則藏事更不可問 
[北京電]  
　澳門孔教會電部令將聖廟學田撥充小學經費人民惶惑請取消部令部覆祭田不過崇祀之形式振興教育培殖人才爲事實上之精神請勿誤會 
[北京電]  
　　沈佩貞訪駐京日本婦人説中日婦人聯合之理由日婦頗爲所窘 
[北京電]  
　　梁任公今日出京 
[北京電]  
　　總統府昨日集議數事（一）延吉廳韓人入籍被日廷禁阻事（二）與德人開辦吉林路礦事（三）答謝各國承認中華民國事（四）俄庫事 
[奉天電]  
　　吉黑二督向江皖定購軍米 
[吉林電]  
　　日商近到省中預備開掘吉林某處金礦陳都督已向駐京日使詰問 
[打箭爐電]  
　　江孜地方向有英軍一百名保護領事署今已增至五百餘實與中英商約有違 
[香港電]  
　　程都督應省長頃據灌雲縣知事電稱巨匪仲兆文尙踞東海横濱勢甚猖獗有刧板浦之謠特電請劉護軍使就近速派軍隊前往攻𠞰 
[南京電]  
應省長擬在浦口增設江蘇分銀行已與莊藴寛督辦商酌該正籌畫進行 
[南京電]  
　　省議會所舉聯合會代表陳在猷俞仁愈已於十五日朿裝赴津 
[南京電]  
　　昨皖督柏文蔚來寗聞勾留兩日卽赴皖 
[南京電]  
　　應省長現催兩淮鹽局應解江寗食岸附加税款項三千七百餘串迅速解寗以便撥么充學費 
[南京電]  
　　三江漁業公會現已成立不日開辦 
特約路透電 
[北京電]  
　　參衆兩院議員今日（十六日）討論選舉議長事宜多數議員主張記名投票民主及無黨議員主張不記名投票卒乃離會兩院現仍會議未終 
[北京電]  
　　國民黨議員對於將來之憲法似已决意求削總統之全權其餘各黨不與同見蓋恐袁總統因而辭職之故袁總統大約未必出此也 
[北京電]  
　　駐京各公使今日下午開會討論借欵事宜 
[北京電]  
　　丹恩君之由中政府聘用與鹽務稽核所全然無關蓋將爲鹽税顧問也 
[北京電]  
　　受琴汀共和國某局長伏維區君現庽北京以彼所發明之指模新制呈仁與中政府君爲科學熱心家其上此制不受報酬 
[武昌電]  
　　黎都督出示聲明武昌現已完全安謐並勸商民回漢照常貿易當道自當善爲保護必無意外又謂所拘暴民已經治罪云云 
[武昌電]  
　　武昌現駐有第六師團之北軍及寗　軍供黎調遺黎袁互爲倚重云 
[東京電]  
　　中日鐵路會議業已告終所訂通車章程彼此頗爲滿意定於十月一日實行 
[東京電]  
　　據政界宣稱日本不日將在巴黎發行五厘借欵日洋七千七百萬元以七千萬元贖回内國鐵路公債券聞該借欵由洛斯却愛爾茲公司經理 
譯電 
[北京電]  
　　今日下午（十五日）參衆兩院開豫備會由起草員將所擬選舉議長章程呈會討論兩小時之久到會議員共六百人會議之際較前略形和平兩院定於明日（十六日）各開會議研究該章聞目下衆議院議員到京者共五百五十人屬國民黨籍者二百八十人參議院議員到京者共二百三十人屬國民黨籍者一百四十人故兩院議員國民黨實佔大多數云 
[北京電]  
　　袁總統派梁士詒調和各黨意見以便早日選舉參衆兩院議長梁已與兩院諸要員接洽頗收效益反對國民黨之各員似皆故意延宕期俾議員陸續抵京後至少亦可博得衆議院議長之席云 
[北京電]  
　　參衆兩院已分議選舉議長章程據目下草章得票最多者應爲正議長次多者爲副議長以不記名法投票表决 
[北京電]  
　　中政府近來之態度頗願與五國銀行團早日續開談判告成大借欵惟須銀行團將合同條件稍加修改 
[北京電]  
　　袁總統下令宣布家前參議院通過之中國國家銀行章程該銀行定資本洋六千萬元每股定洋一百萬元政府擔任三十萬股其餘三千萬元擬在民間招股一俟政府繳出官股三分之一後即擬開招民股總行設於北京並在各省城及商務興盛之區設立支行僅許華人購執此項股票 
[北京電]  
　　洪述祖之私逃政府謂其因侵蝕公欵之故蓋上年十二月間由洪手付應夔丞銀五萬兩解散共進會共洪竟中飽銀二萬兩也 
[柏林電]  
　　德國洛温斯丹親王今日（十五日）在國會促請德政府乘中國變政之機在華擴張教育及商務勢力盖英美兩國近已在華廣設學堂振興商務德國不能不急起直追又謂德國不應遲遲承認中華民國繼由里區沙方男爵起言德國必竭力以求開放中國門户外務部大臣茄戈答稱德爲中國之舊友願以至誠祝賀中國躍入新時代至承認民國之舉與借欵問題毫無關係一俟中國選定式正總統德國卽擬提出承認問題今日第一要圖乃在進行適當之財政策彼信德國之商業世界必能使革命時因商業疲滯發生之困難消滅無餘云 
[巴黎電]  
　　駐法德使斯瓊男爵因星期日有德人數名游于法國郎西地方該處居民指係德國軍官羣起毆辱諸德人後乃避入附近車站始得倖免　　　　　　　　　　　　　　　　　　　　　　　　　　　　　　 
故特行文向法政府詰問理由法政府答稱候地方官報告實情後再行解釋理由 
[柏林電]  
　　德國外務部大臣茄戈君在國會宣稱郎西暴動如果確實則極可齒冷足見法國亦有浮躁舉動反對德國此事首相近嘗述及政府已令駐法大使向法政府要求解釋理由如果所報屬實則當嚴厲責問法政府不能保護寓法德人云 
[倫敦電]  
　　英倫銀行柱側發見炸彈一枚全城大震有警察一人鼓勇將該彈拾起沉於泉内彈内儲有火藥電池及時計一枚帽針數枝足見係要求參政權之女子所爲該銀行近爲防備該黨女子暗算起見會招特别警察駐行守衛警察之意該彈炸裂之時雖附近之人將遭不測然其炸力必不甚劇烈云 
[北京電]  
　　公共諸務現仍照常辦理惟實業界之工人停工者約佔三分之一各煤礦幾全停工五金實業亦停工一部分工人赴法國覔業者爲數甚衆罷工一舉進行極有秩序此次罷工不特爲勞働家與資本家之戰鬥且含宗教及政治性質 
[買特里特電]  
　　行刺西班牙王之兇手名桑其斯據稱彼嘗致書家中索欵因未如願故定志殺王以求卽受死刑早離塵世云 
[鈕約電]  
　　鈕約商務公司專辦橡皮現報破産共欠債美金洋五百萬圓並無抵産説者謂該公司因願照破産例辦故將抵産没而不報實則值價甚巨云 
[倫敦電]  
　　法總統卜横卡爾君擬於六月二十三日正式游英將爲英皇之上賓聞英皇擬於白金漢宫欵宴三日此行與兩國協約頗有關係英皇擬於五月間正式游德法人聞之殊爲歡忻 
[倫敦電]  
　　英國海軍部已在哈維區及牙茅資兩處設立飛機局據每日電聞載稱海軍部現與英國最大之造船公司三磋商興造海軍所用之飛船事宜 
[柏林電]  
　　羅馬教皇肺葉發炎病勢益危 
[柏林電]  
　　俄國商務部擬在庫頁島俄境内興築船港需費羅卜五百萬枚 
[倫敦電]  
　　塞維亞已允停攻斯克太里惟要求土耳其戌軍亦不得乘機進取否則塞軍仍須開戰故土政府已命該城土軍統領按兵嚴守勿出挑戰 
[柏林電]  
　　駐英列强大使提議如布爾茄利亞進攻土京則卽各派軍艦一面示威該處並以公文照會布政府布政府已以和平態度接收該文媾和草約現仍有早日可定之望布希兩國復因愛琴海羣島問題互起齟齬蓋布國現欲得薩沙斯等三島之故 
[倫敦電]  
　　土政府已與巴爾幹各邦議定休戰十日 
要聞一政黨競争之大勢（北京特約訪員一葉子） 
[北京政界之推測]  
　　中華民國之國會第一期已開幕矣國民之政治思想尙未發逹而遽得此參政權以至政府之對國會策與議員之對政府策皆不能確定所可見 
者惟共和統一民主三黨與國民黨絶然異其政見而已今三政黨合併或聯合問題雖未成立然已漸露其機據局外之觀察三黨終必取一致之行動也以故國會開會遇有重要問題其必形成爲二大政黨之形勢也殆可無疑將來之政黨旣成爲二大黨於議場之中孰優孰劣當先測何黨制多數卽何黨占勝利將來中國之共和政治由如何之方針以定進取此卽其標準而最爲世人所注目者也欲豫測其標準不可不注重於現在各黨對於議員之招致策其巧拙如何今觀衆議院之所屬情况大致如左 
　　衆議院議員總數五百九十六人 
　　國民黨二百八十八 
 
 
 

Page 3

 
 
　　共和黨　一百五十人 
　　統一黨　一百人 
　　民主黨　四十人 
　　無所屬未選舉者　共二十六人 
　　此不過其大略若據各政黨所記入之名簿則各黨均以跨黨者算入於本黨之内因此不能舉其確數且推測之數爲四月八　日以前之情形邇來暗中劇鬭脱黨入黨在所不免與前記之數不無更動也 
[羅致議員之方略]  
　　國民黨議員殆與他三黨共有之數相埒然議員中無統率同黨所屬議員之人物亦無指揮本黨行動之策士以此之故不但不能招致屬於他黨之議員致之本黨惟恐爲他黨所羅致時時謀所以防禦之策而已 
　　至於共和統一民主三黨先是外間有組織新政黨之傳説今考其議論約分二派聞各黨中重要人物已再三協議张矣其説如左 
　　一各黨根底解散合併爲一新政黨 
　　一各黨依然存續而爲聯合 
　　據以上之主張則前考爲無條件的合併後者爲對於一問題而聯合之者各黨中均有此兩説之主張一時固不易協據外間傳説則謂此交涉尙在續議之中去 
　　三黨各欲擴張黨勢各欲施招致之策自不能免聞國民黨於防禦之術亦頗嚴焉 
　　此種形勢自四月八日國會成立式舉行以來劇戰愈烈於選舉議長以前有如何之變遷雖不可知然自局外觀兩方之形勢國民黨採守勢而不能趨於攻勢三黨反之各有侵略他黨員之勢此何以故三黨各自有其策士健將以爲之指揮而國民黨微有稍異耳 
　　更觀最近兩方之接戰情形三黨中之方法非有純爲聯合或組織新黨之勢要之兩方縱有此約亦决非一時所能實行也 
　　就三黨之形勢共和黨爲中堅統一黨爲左翼民主黨爲左翼更自統一黨方面有國會維持會爲遊擊之師而民主方面有國會同志會爲遊擊之師以前後左右包圍國民黨云 
　　國民黨受此三面攻擊彼黨中游移不定之輩不免有去而之他者矣 
　　今兩方接戰之情形大略如是而三黨方面作戰計畫之可見者彼國會維持會能不藉政黨之名義而吸收議員國會同志會無政社之約束但執選舉大總統爲有經驗之人編纂憲法取國家主義標此二目已足以羅致一切卽國事維持會之國家前提論國會同志會之鞏固統一論相依而成爲一政綱所謂新政黨者或者卽在此政綱下之議員遇有時機卽勾萌而出乎皆意中事也 
[國會開幕後之各方面]  
正式國會已經開幕所有關於各方面種種之消息特分誌如下 
　　（一）承認問題　巴西國於初八日已正式承認民國惟因巴西在中國向無駐使由駐日本該國之公使兼辦故正式承認之公文由日本轉遞現在政府擬定派駐美代表前往致謝並一面電令駐日汪代表向巴西代辦公使先致感謝之意 
　　日本與我國關係最深此次承認問題日本尙懷觀望態度茲聞本月四號日本外務少曾會議此事據聞其會議之結果仍擬於各國取一致之行動不肯首先承認致招各國之疑忌云云 
　　（二）交涉問題　臨時政府期間所有與各國辦理之各項交涉事件現在尙多懸而未决惟臨時政府瞬將消滅此項交涉案件自應俟之正式政府成立之後再行接續辦理日前外交部曾知會駐京各國公使謂正式國會已經成立部中應於臨時政府取消以前將一切交代事件辦理完結現已從本月九號起除臨時發生之重要事件之外所有一切未結之交涉案件暫緩兩星期再行接續會議云云 
　　（）三）政府之總辭職　國會開議之後其第一之問題即選舉正式總統維此項問題現在分爲兩派（一）派主張先舉總統後議憲法（一）派主張先議憲法後舉张總統俟開議之後關於此項問題必大費争議茲聞現在政府以國會完全成立之後例應全體辭職以待組織正式政府並聞總統府日前已將此項辭職書由秘書廳起草俟國會選舉總統之前一日提交國會所有國務員隨同臨時大總統同日辭職云云 
　　（四）選舉議長之競争　兩院議長各黨中皆擬有候補人物將來果鹿死誰手雖不可知然詳細綢查此事現在尙未决定卽國民黨之内部此時亦未接洽妥協衆議院議長一席國民黨之候補者已有數人之多分成黨派各不相下就中以吴景濂陳家鼎二人最占勢力張耀曾次之至參議院議長國民黨則擬以胡瑛張繼充之惟統一共和民主三黨之議員合計較國民黨爲多國民黨提出之後是否能得三黨之同意此則未可知也據聞三黨現亦已擬有候補者數人云 
　　（五）十一日之四黨議員協議關於選舉兩院議長問題三定於十二日在衆議院議塲協商一切前日國民黨本部又函知統一共和民主三黨各舉代表四人於十一日下午一鐘在湖南會館四黨憲法討論會事務所開四黨協議將關於此項各問題各黨先行交換意見以免今日開預備會時議論紛歧並開昨日四黨協議之事項仍係關於選舉之手續各黨皆未提出候補人物云云 
[英法同盟與中國之關係（歐洲通信）]  
　　英法同盟之説日内已成事實此舉將令世界情勢爲之大變力足動搖全局而首受其影響尤莫吾中國若也此事例守秘密原無條件宣布之理然其蛛絲馬跡不難發見第一爲法新總統布昻加海演説彼用同盟字樣均係多數意殆推法於俄外復有英耳又法陸軍大臣之機關報名杜祿者曾著一論明言吾法同盟之英云云而倫敦泰晤士二十六號社論力述英法連合之利乃爲世界幸福雖未坐實同盟語語皆含此意威斯特明斯特者英首相亞斯圭斯之機關報也本星期内著有二論均爲義務兵役問題對於英法同盟一事並未加以辨正泰立哥里克爾者英外部大臣之機關報也著論反對義務兵役然於英法同盟之説亦並未加一字在數月前各或國報紙均稱俄之駐英大使衣斯倭爾斯基極力運動英法同盟彼時法之布昻加海方以首相而兼外部與衣斯倭爾斯基往來甚密則爲英法同盟之主動者出於衣布二氏更無疑義法外部曾派專員留英甚久在表面上謂係與英商議將摩洛哥之黨舍開爲萬國公共港埠然其内容實係密議英法同盟條件黨舍問題乃在西班牙京城馬德里由各國大使公議並不在倫敦也最近法派迭爾加些爲駐俄大使卽專爲此同盟迭氏爲主張法俄英連合之原動力巴黎時報記者逹地陽君演説至稱迭之赴森彼得堡爲實行此同盟云云是英 
法同盟不僅託諸空言行當見諸實事於此益見倫敦朝報北京通信員專電謂英法俄三國近於大借欵問題確已完全一致法英純聽俄之調動殆全以俄之政策爲政策者矣英於遠東經濟關係本與俄法利害相反乃以歐陸軍事問題與德相敵之切不能不有借於法俄逐 
　　不恤犧牲小利曲從法俄得其歡心自此同盟成後英法俄之相結更固而我之蒙古西藏鴉片煙大借欵各問題更無交涉可辦此時外交現相譬如處暗室中全爲媒氣充滿門窗緊閉無可呼吸非徐設法開塞通竅則處其内之人必有生命之虞最近德法英俄紛紛增兵令人目眩耳聾當事者如中狂熱無復眞理公道可言也 
雜評一 
[大借欵之復活]  
　　大借欵之破裂中國其破歟全歟大借欵之復活中國其活歟死歟此其説不一我亦姑且不論斷之特以忽然破裂忽然復活忽又復活而復破裂復破裂而復活前之復破裂也外人謂我破裂之今之復活也外報又謂我復活之若然我政府眞以我中國財政爲兒戲矣異哉 
[德法之新交涉]  
　　凡有惡感者其惡感必愈積而愈多德法之相猜相忌非一日矣因互猜忌故而惡感愈深因有惡感故而猜忌愈甚此次德人游法法疑爲軍探而窘辱之德人因而責問是以惡感而生猜忌也然而自此以後德法又增一惡感矣）無名） 
[政黨提携問題]  
　　政黨之提携兩國邦交之提携一也然而兩國之提携不成猶可各自爲謀若政黨之提携不成則伏禍甚烈况中國今日政黨提携之成否尤爲各大問題之所緊大局安危之所關我於此數日中覘之（默） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各學校競争選舉資格之風潮]  
　　一波未平 
　　一波又起 
　　中央學會選舉參議員資格公布後京師法政别科籌邊高等學校畢業生到教育部力争中央學會選舉權各節已紀前報日來教育部仍照參議院解釋案力主從嚴詎法政别科生因司法界重要地位皆爲若輩同學所佔 
已有日前向地方審判廳提起訴訟者該部總長爲從前風流案事懲羹吹齋主張不派部員出 
庭由教育部函致該廳略言法律規定行政訴訟在平政院未設以前由大理院審理此係行政訴訟地方審判廳無受理之權云云其無法律知識已屬可笑乃聞昨日又有税務學堂畢業生多人到該部要求選舉權該部參司各員以爲該校性質亦如籌邊學堂爲一種特殊學校如照尊重學術從嚴限制之宗旨則亦事同一律當然不能通融惟陳振先因該校畢業生中廣東同鄉甚多欲將此校特别從寛允其請求參司各員力持不可陳仍剛愎自用擬違衆意聞該部員司預備兩種對付之法一全體辭職一此項稿件拒不署名不知若何了結也 
[憲法委員被拘續紀]  
　　黑龍江研究憲法委員榮孟枚自到京後寓迎賓旅館政府旋接奉天都督張錫鑾來電謂其跡涉嫌疑請暫管候查遂於初八日派人將榮逮捕交警察廳看押情形已紀前報榮被拘後黑督宋小濓卽有電致政府云聞榮陞卽榮孟枚被拘罪狀如何請速覆政府得宋都督電後卽電奉督張錫鑾調查確實証據昨據奉督回電謂並無確實證據不過人言嘖嘖故請拘捕云云參謀部亦電奉督詢問證據回電亦云無確實證據昨黑督宋小濓又來電詰問政府榮某究因何事被拘措詞異常激烈尙未知如何答覆也聞榮此次來京係奉黑督特派又爲統一黨招待東三省之議員與程世謨君同至營口招待某議員又同路來京刻政府已知榮某此次被拘之底蘊昨曾函致統一黨問榮是否爲貴黨之招待員請速答覆統一黨立卽函覆政府謂榮某確爲本黨招待員如無確實證據請卽釋放以保障人民之身體自由云云故現聞已開釋矣 
　　榮被捕原因外間紛傳不一或謂其遠因因張督與榮某之父在前清時同官於奉省曾因事互相揭參近因則以榮與奉都督府張某夙有嫌隙故張出其手叚以陷害之云云恐非此事之眞相也 
[直隷官紳竸争之一般東陵放荒問題]  
　　東陵附近開放墾地一萬三千餘頃經直隷都督馮國璋會同内務司劉若曾實業司史履晉與國務院交涉將該地招人開墾其盈餘欵項作爲本省行政公費自表面上觀之題目非常正大其試辦章程已於前日公布委蔣雁行（河間人）爲正總辦陳棣棠（河間人）爲會辦該地後畝定價洋五元聞每畝樹株價值且有在數百元左右者其地便宜可想而知至所謂招人開墾者聞係馮劉史以私人資本僞造他人姓名領出以肥私囊並非眞由民間價買也當馮劉史密謀時在省會法未頒布以前有某紳士欲承種該地面謁馮史請未答以地已售盡無餘其時方在該章程公布之第二日也探其原因當章程未公布時馮劉史三人已將地畝均分每人約分四千頃日昨省議員寗世恩等又謁馮要求承種馮至此無奈慨然應允讓出三千蓋因省會法已頒布恐惹起干涉也現在該省會已擬有對待辦法用公文正式要求將該章程交議會集議後方可施行其前項辦法一槪打消非逹到紳辦目的不止聞現承直隷地畝每畝值銀廿五兩上下（樹木價值尙不在内）每頃約值二千五百兩每人四千頃可值一千萬兩除所領資本二百萬元外可獲利八百五十萬兩云 
[濟兗兵變訛傳之原因]  
　　前日喧傳兗州兵變或説張勳造反都中人士已極驚慌而旅京魯人復疊接濟南警電云張勳造反周都督已派第五鎭數營兵往紥泰安藉資防堵又慮省垣空虚復調駐紥濰縣馬良所率之精兵移駐省城一時人心皇皇城門晝閉得此電後旅京魯人益爲驚恐嗣經急電調查始知張勳造反之説實屬子虚究其謠傳之原因實有二端　　（一）爲數日前濟南城中忽發見一種極可驚怪之告示其文意殆爲宗社黨所搆造未尾署名一爲張勳一爲恭親王並於恭親王三字下蓋用恭親王印惟張勳名下未有蓋印 
　　（一）因此告示傳播後濟南人士驚疑莫釋適張勳因須派軍士　二三十人至濟南採購物品於前日由張勳電致周都督謂已派二輛車載兵來魯適因電文錯誤竟將二輛車之輛字誤爲列字以爲有數千名兵來魯証以日前之告示殆爲造反無疑由是急派第五鎭兵往守泰安並下令將泰安附近之鐵軌拆毁爲堵張勳反兵之北上計一面復由周督急派幹員至張勳營與之交涉始知兩日間之風聲鶴唳乃出於電文一字之錯誤並詢以與 
恭親王平列署名之告示張亦不知及該幹員返魯始爲解嚴周督自發見此項千告示後卽嚴密偵訪一面卽將此告示寄至總統府聞總統府昨傳溥倫至詢以告示中所蓋恭親王印是否眞物溥倫接閲後答云確是眞印經總統訓誡一番囑其電致恭親王謂民國共和五族平等切須共襄郅治勿須擾亂自危云云或謂恭親王現寓青島日前出現於濟南之告示殆非恭親王所爲或又疑爲洪述祖因宋案發生後匿於青島被捕旋釋此種告示殆爲洪所搆造欲爲搖惑人心藉息宋案之風潮又有謂係另有人欲借以搖動大局以快其私計者是否均不可知惟張造反之説則確係謠言矣　　另有一説則云初七日參謀部不知因何重要事故電致張勳准備兵隊俟部令到卽行出發同時亦致一電於山東都督周自齊語意相同於是張周均各下動員之令而彼此均不相知於是張周不免均有所疑張即屬津浦北叚車站預備空車四十輛聽候調遣周聞之益莫明其妙亟令車站勿從張命張益疑部電係爲周而發於是張周部下接近之兵因此誤會遂致稍有衝突並略有損傷周乃下令拆毁津浦北段沿路鐵軌以是濟兗兵變之訛傳北叚路軌旣被周命拆毁卽函電紛馳訴於交通部交通部亦莫明其故嗣得參謀部解釋説明原委方始曉然亟由交通參謀兩部電致周自齊張勳和解而一場大事遂爾消滅云 
[聲明中國與俄宣戰之謠傳]  
　　蒙古變作中國人日言征俄然毫無準備且並無此等决心俄人則陸續增兵北滿躍躍欲試乃本月七號政府忽接到黑龍江都督電云據駐哈交涉江局李鴻謨報告三月二十八日晤鐵路公司總辦霍爾瓦特談及公司積欠煤税事霍云税欵並非公司不發惟恐此欵一發江省藉以添買槍砲刻有中俄宣戰謠傳中國添買鎗炮實與俄人隱有不利（中略）等語查江省軍隊並未向呼倫及洮南出發赴綏剿匪之兵聚殲孫匪亦昭昭在人耳目尤與國際戰争無涉吉軍爲剿匪受傷者不過十名亦無四十餘人折回江省之事至昴站所過軍隊係換防之兵每次出發亦不過一員兩員並無四百之多且亦事所常有亦不得指爲宣戰之形勢近來俄人每遣人各處偵探無賴之華人往往貧其重利造作謠言以圖聳聽以上各節想均出於華探報告之誤惟霍總辦素主和平所發言論尙均是開誠布公之語現在國内浮囂之士極力鼓吹征蒙各報亦大書特書非某人爲庫司令即某軍由某處進發風聲鶴唳舉國若狂似眞有宣戰之舉動倘外人藉口進兵勢必貽誤大局江省首當其衝江軍情形業已電知李鴻謨向霍總開誠相告當可釋然應請飭内務部通令各省取締各報紙登載軍事外交以免枝節横生俄使處並請飭外交部切實聲明勿稍誤會政府接此電之翌日即覆電江督云據稱江省並無備戰行動俄人因華探造謠致生誤會各等情已飭内務部通電各省取締報館不得登報軍事外交由外交部向俄使切實聲明矣霍總辦對於中俄交涉尙能力主和平該督道經哈埠可告以中國實無戰意萬勿誤會以期融洽感情國務院印 
藏邊之警訊 
[鹽井]  
　　鹽井河西聚有藏番數萬人懸大旗 
兩面紅底白字大書西藏大都督中書一大漢字 
紀律極嚴人馬雄壯所有鎗械槪係新式快砲聲稱尅日進兵實行驅逐漢人鹽井一帶居民紛紛前往投順華軍遣人詰問謂旣樹漢旗何以反要驅逐漢人據番等言前日藏王遣人赴京投順已蒙袁大總統加以徽號並將邊藏地方槪行賞還飭其自行治理邉地漢兵久不退出 
故藏王命我帶兵前往驅逐云云顧統領聞之異常焦灼當卽飭邊軍第四營率兵一哨星夜前往探聽一面又備文飛報尹都督請其從速派兵援救以防不測 
[巴塘]  
　　邊軍統領顧占文現以邊地多事警報頻聞軍情瞬息變化無窮巴塘係全邉命脈不能頃刻離去而派出各軍往往因調度無方時遭意外故特任全軍稽查官高鵬程君爲臨時軍事提調遇有戰事卽由高君督同各營營長相機辦理以免疏虞高君卽去年保守巴塘著有功績者也 
[江卡]  
　　鑪邊宣慰便黄煦昌前次收復乍了後藏卽退據烟袋墉時有再圖大舉之説近因江卡逆番戰敗無地可容藏番遂陰遣人招與會同舉事江匪因以歸之而他處逃散各匪亦復陸續往附以故匪勢愈大聞其確數已在二萬以上該藏番更虚張聲勢揚言共衆在十萬以外現聞已專人赴藏聯絡逹賴欲借某國爲後援一面又約集鄕城逆番定期起事邊軍帮統劉瑞麟聞之專差星夜赴昌都調彭營長至乍以資防禦彭號日昇名彪邊藏逆番素所畏服者也江卡又復派人赴各路調兵欲圖再舉惟懼巴塘乍丫我軍兩處會合勢難抵抗乃率匪千餘人先將巴乍通衢之古樹佔據以堵巴兵去路按古樹距巴實僅三站且爲赴乍要道旣經江匪占據則巴塘之軍須繞北道前進云 
[黔省會參與憲法之主張]  
　　本月十四號江蘇省會接黔省議會來電云憲法爲一切法律之根本法關係於國家前途至爲重鉅今國會已成立行卽按照臨時約法及國組織法推員起草知億萬斯年之政法四百兆人之生命其盛衰悲樂之結果皆視此憲法以爲之因在國會諸公以偉大之才識握立法之特權詎不欲規畫周詳以飫吾全國人最奢之欲望唯思天地雖大人猶有憾壤流雖微可補高深擬要請國會於憲法起草以後未表决以前規定一諮詢之期間將全案條文電知各省議會詳細研究如各省有認爲不適宜之條文及有疏略之缺點得於此期間内電陳意見以備國會之採擇但此辦法搆制旣較周密並非超越權限憲法之效告成能爲完全無缺之法典而萬世遵率如荷贊同卽請聯各協電國會力同主持盻切黔省議會 
[粤人反對黄仁壽問題]  
　　兩廣鹽運使黄仁壽前清廣東提督李準之幕賓也此番到粤後粤人頗多抵拒（各電已見前報）故僅駐鎭東緝私輪船初定四月一號接任後因三十一號晤胡都督談次意見不合黄以鹽餉當隸屬中央欲將鹽欵數百萬盡提歸財政部胡以鹽欵爲廣東歲入大宗若遽失此鉅欵則軍餉何出彼此相持不下黄怫然而去故接任之期亦由此中止黄於次日即致電中央辨論權限胡亦致電中央言粤省鹽欵之關係旋准國務院咨開鹽務係賠欵作抵之項載在條約現除關務作抵外所短尙鉅外人屢次提議收我鹽務非得統一辦法宣布各國不足杜外人干涉至粤省軍餉關係重要斷無漠視之理在中央未收回以前每月鹽税四十餘萬元作爲部撥協濟該省之欵云云黄依據此咨文急於接事不俟此事交涉清楚卽通知鹽政處言初十日在該處接事啓用印信鹽政處長鄧承愭謁見都督自求引退卽奉都督嚴令申斥云照得該總理向歸本府監督該處所收鹽税向來均係撥充粤省軍餉之用總理處務之員遇值應行卸事如果别無糾葛原可准其自由交替倘有重大事件未了卽應呈商上官請示辦法不能來去自由本省前因鹽税充粤省軍餉屢與財政部長電商至今其事尙未大定此事關係重大豈容率准卸肩置餉需於不顧乃本日該處鄧總理到府謁見於鹽税撥餉一事不置一詞惟求早日交卸以息仔肩實屬不明事理該總理應仍暫行留任自後如非奉有本都督兼民政長命令不准擅自交替合令該總理懔遵自此令下黄仁壽乃不敢接任矣現仍彼此争執各電中央而財政部仍取集權中央主義來電將兩廣鹽運使改爲粤桂鹽政籌辦處内設處長科員職權與司法籌備處同雖直接於中央其位分祇及於各司各省民政長仍得接轄不得與撫使交涉專使比倫卽將兩廣鹽運使名目取銷另行組織並謂　留鹽備係另一問題現呈國務院復加提議大約可照原案通過至粤桂鹽政籌處長黄仁壽旣未履任　中央另調他缺就近電催前運使吴徵　赴粤接辦粤桂鹽政籌備處事宜云云從此鹽務上偌大之風波可以平静矣 
地方通信蘇州 
[僞造証券者之訴訟]  
　　蕩口華氏大族也昔年其族長某曾娶閶門外湖田開踹　作孫氏女阿仁爲妾未幾華卽死孫氏不安於室行爲不正爲其嗣孫華怡國知悉卽將該氏房中所有銀錢契據一併收管准該氏來去自由將蘇城閶門内中市泰伯廟橋堍德泰森烟店租摺給該氏日用每月租洋念五元單契則由嗣 
孫華怡國執管華孫氏自華死後卽來城寄母家愈益放蕩初姘伶人黑二明迨黑赴津後復姘識郟某郟本爲城中周以牧家中司賬一淫棍也後爲周子辭歇知華孫氏略有資財以此結識惟該氏與郟皆酷嗜鴉片日非兩許不辦以致所進不敷所出每思將該烟店抵押皆以無單契不能有效不料上年華孫氏竟串同郟某假造單契將是産價賣與臭馬路開糞行之田某管業計得價洋八千五百元近爲其嗣孫華怡國得悉特檢齊單契來城赴審判廳起訴而廳中批語有單契收藏已久外間如何能買等語章置原呈聲明僞造於不問華國怡甚爲不服此案將來不知若何結局云 
[奇怪之典獄官]  
　　常熟典獄官朱某者日前特携自拍印之監犯圖一張諸凡　　挺棍天平架老虎凳及一切非刑無不畢具眞如吴道子地獄變相圖前清專制刑威不過如是閲之實足令人作三日寒心面謁高等檢察長陳福民君請爲通飭各縣一體 
辦理作爲模範陳君以其太形刺目大加申斥 
[南洋大學開聯合會]  
　　前日天賜莊開春季運動會頗爲熱鬧刻已畢事各學校皆聞風興起連日各小學及私塾均相率開會茲聞南洋大學定於五月十六日開聯合會業已購定大號軍樂器具全副届時並須請各新劇團開演新劇以助來賓清興 
松江 
[泗涇警局被毁續紀]  
　　本月十三號泗涇鎭五區警局被販售土皮之沈土馨糾衆搗毁一事已誌昨報茲悉沈與馬彙源油車工人頗有關係工人等又凶悍素著動輙糾衆尋　前次曾因毆打駐鎭水師幾肇巨禍是日傍晚六鐘以沈被拘故遂糾集彙源米廠小工數十百人　擁到局盡情搗毆警察見來勢鋒厲競各走避翁警務長從後門出故雖内外齋粉而人不損傷惟毁餘各物竟被付之一炬覊押人犯亦被蹤放殆盡並將沈士馨刦去事亟時警局飛請汕車主人馬筱眉經理何啓良冀爲排解詎得復僅請保釋沈土馨而置搗局於不問馬甥殷産如及王伯壎更在場指揮喝打爲衆暼目警區遂據情飛投總局再請縣知事移會檢察廳定於十五號偕同沈警務長馳往踏勘聞該局搗毁後巡士乏棲止之所職員無辦公之地大約尋流溯源馬何等不能逍遙無事也 
[商界追悼會]  
　　林鍚田君爲商會創始人去冬染疾歸道山商界人士多哀悼之者前日就松郡商會開追悼會除商界外政學軍各界亦多　會商團更全體戾止云 
杭州 
[省議會討論大問題]  
　　聞昨日下午四時浙省議會接據北京參衆兩院公電謂國會成立已届星期　於定憲法舉總統兩大問題意見各異争議未决究竟孰先孰後克鞏邦基現擬公電各省議會徵集意見以資折衷云該會接電後擬卽集衆討論矣 
[九龍匪之機關部]  
　　九龍山匪黨散布附郭鄉區妄思擾亂近更勾結各屬退伍兵私刻僞印誘人入夥昨已捕獲新軍砲兵一名解送軍法處澈究一面密飭水陸軍警從嚴防捕去後茲聞拱埠巡警分署長魏佑甫君偵悉通商場某旅館匿有九龍山匪首童春泉一名當即知照憲兵會警團捕不料憲兵入門卽遇該匪名出詰問童某現居幾號童云在隔壁某號待憲兵入室彼卽越窗脱逃窮搜無着魏署長續又探得童匪在西湖鷄寵山麓説有機關部密集黨羽四五百人均在該處秘密集議卽晚密報廳長轉商都督府參謀處請示辦法湖南 
[宋教仁君之佳城]  
　　湖南譚都督以宋教仁先生慘遭暗殺其靈櫬尙在滬江先生藉隷桃源自應迎櫬同湘安葬名山以爲湖湘生色已派定本府顧問官覃君振前赴申江迎接沿途妥爲照料國民黨湘支部亦公推數人先生家族亦有數人前往迎接近日湘中有人主張歸葬嶽麓者有主張安葬德山（常德府之名勝距桃源縣九十里）者前湖南教育司吴君景鴻暨陳君焱羅君維鏞宋君教裕教甄教林教寛教權教褍及魏君篆李君續等二十餘人聯名具呈都督云景鴻等或爲故舊或爲宗戚猝聞兇變涕不可仰因思先生生長桃源家傍秦洞其間有兩岸桃花一川流水皆其平日所最愛慕之名勝地伏乞鈞府主持於靈櫬回湘之日委派專員護送至桃安厝於桃花源上俾得與陶淵明劉禹錫諸先賢之英靈相接近且慰其老母及其嗣子思念之心並懇令行財政司撥銀二千兩就桃源前清廢皇殿改建專祠飭令該縣知事按照烈士祠祭日督率其遺族及邑之人士歲時致祭以隆國家崇報之典其歲祀用費准由地方收入項下開支我都督顧念元勳固已深爲愴惻景鴻等屬在國民分子且係先生鄉人公誼私情兩不容已用敢瀝情上陳乞我大都督批准施行云云聞譚都督已如呈照准矣 
雜評二默 
[憲法委員開釋]  
　　嫌疑犯宜切實查究實也宜嚴懲誣也宜反坐因其誣而卽以一釋了之則揑名傾陷借端告密之風由此而長非特有乖人道與大局亦殊有關係也 
　　吾懼蹈清季羅織黨人心弊故因榮陞事言之 
[藏人對我態度]  
　　藏人一面佯與我交歡所樹之旗大書漢字一面驅逐我漢人斷絶我漢軍之要道而其所恃以無恐者則又絶不稍露詞色以視蠢蒙之手叚進矣 
　　我之手叚不能對付蠢蒙又安能對付狡藏 
[中俄宣戰謠言]  
　　俄人增兵北滿蒙人進犯内蒙固日以宣戰挑我者也而反以與俄蒙宣戰之説責我我不責俄蒙之挑戰我不聲明不得已而備戰而反極力聲明我無宣戰意而反極力痛詆我國人妄造謠言而反極力痛駡我報界鼓吹征蒙征庫駡我造謠與俄宣戰猶可説也駡我造謠征蒙征庫不可説也 
　　吾讀之慚　吾聞之痛心 
 
 
 

Page 7

 
 
本埠新聞刺宋案犯引渡前預備種種 
[引渡應犯問題]  
　　駐滬領事團於日前開會討論應夔丞引渡事宜已誌昨報茲據昨日字林報云聞領事團已决議將應犯交與上海華員審訊惟據同日大陸報載稱領事團會議情形外間臆説紛起甚至謂該團已議定不日引渡宣告大衆惟據所得消息觀之是日會議並無切實之决議且由官場嚴守秘密一層推度該團中似有數員已將此事請示北京公使團預料今日（十六日）可得訓令如奉准許卽將應犯移交華員辦理至文滙報則云領事團討論應夔丞引渡事仍守緘默態度昨日下午（十五日）各領事曾開會討論良久現信確未有所解决大約須過若干時後該團始得向華員有所宣布其原由殆因已將此事請示北京公使團聞北京公使團前曾有電來滬命將應犯移交華員惟各領事以審訊時發見之種種文件不得不續與公使團商榷者故尙須少有延宕但衆意皆謂應犯終必移交華員領事團今所注意者特抄出之公文耳曾憶會審公堂訊問此案時英國陪審官堅主隱匿公文内之各人姓名日 
後此事大約仍將使當道爲難耳 
[先交武士英]  
　　刺宋兇犯武士英卽吴福銘由法公堂預審終結後昨日午後四時法總巡藍君特命副捕頭紀禮細君西探頭目脱列殺克君督同通班偵探將武押登馬車由小東門入城至地方檢察廳所有一切證據另貯一板箱由法公堂封檢連同小皮箱一只爲武士英所穿綢布衣服由小工抬送到廳法包探到廳呈出大洋四元小洋一角聲稱此洋爲武士英之欵當拿獲時武身畔有洋二十元除在捕房購買食物外尚多四元一角云云檢察廳長陳松生君諭令將武暫行收押証物板箱皮箱衣服均命妥爲檢存核示一面發給回文交給紀副捕頭等回去銷差至六下鐘時陳廳長特開預審全體法警兩旁護衛傳武士英至案身穿元色花緞馬褂青灰縐紗棉袍上堂供姓武名士英又名吴福銘係山西龍門縣人現年二十二歲問擊斃宋者爲誰答稱是我問因何將宋致死答稱爲同胞除害廳長以爲時不早略訊數語判令釘鐐收禁候示一面諭飭吴獄官好爲優待其嫌疑犯姚才卿蔣瑞森虞震槐等三名前經法公堂訊判暫行交保在案現以與宋案尙有關係未便交保如何辦理尙須商明再行核辦 
[發表各項證據]  
　　程都督以應武二犯已由英法兩公堂預審終結武犯業已移交應犯亦商由領事團允准不日解歸華官訊辦昨與孫中山黄膺白二君商議以此案牽涉重大謠疑　起應將各項證據先行發表一俟宣布後卽當引渡研鞫聞在此五日内定可發表案證云 
[組織特别公堂]  
　　程都督昨日奉國務院核准即行組織特别公堂委黄君膺白爲主裁布置特别公堂一切事宜其審訊地點卽在江蘇海運局内以該局二堂爲訊判法庭地位甚爲寛闊面前天井亦頗曠大足容五六百人 
[預備覊禁營倉]  
　　應武引渡後程都督擬卽提到嫌疑犯王漢江朱蔭榛二名會同對質准以南市江蘇每運局爲覊禁地業已令駐該局陸軍六十一團陳熙甫團長預備營倉 
四間以作四犯拘禁之處該團長奉令遵卽擇定海運局内進花廳旁北廂房曁花廳後面北首　下以作王朱二嫌疑犯之營倉其應武二犯營倉卽以花廳後堂南北之廂房爲覊禁地已由陳團長將以上四間加裝牢固木棚内設牀鋪厠桶一俟該犯提到即派奮勇兵士每間八人以資防護 
[布置營倉防護]  
　　六十一團所部計步兵三營機關鎗隊一連其步兵第一營現駐徽寗會館前面陳團長卽以該營第一連爲團本部守衛兵士第三營之第十二連全連兵士調令來部防護至該團之機關鎗隊一連原駐寶山城内現亦奉調兵士一排計三十人隨帶機關鎗來滬防範兇犯 
[商議迎護匪犯]  
　　陳團長現擬俟領事團定期起解應武二兇犯後届時即將王漢江朱蔭榛二嫌疑犯一同移提歸案訊辦由團本部選派兵士一連各執鎗械前赴十六鋪橋迎提沿途保護以防意外並商請南市市政廳加派巡士百餘名一體護送並請市政廳於兇犯經過南市馬路之時暫爲阻止行人往來云 
[製造局解運大宗槍彈之不果]  
　　製造局陳督理前日接奉中央政府命令飭撥七米立九之槍彈五十萬顆及機關槍四桿並配子彈八萬四千顆速解揚州需用等情陳督理先解鎗彈五十萬顆交火車裝解後適爲程都督查悉以項大宗軍火應暫緩解俟電詢明確再行裝運飭令陳督理遵照去後當由陳督理知照滬寗火車緩運一面具復都督奉飭撥解機關鎗四桿現值機關損壞正在修理云云製造局各工人聞信大爲驚惶由各廠公舉代表面謁總理詢問陳督理答以業奉都督命令暫爲緩解云云 
[總商會電促國會開議]  
　　正式國會開幕後黨争紛紜迄未進行日昨本埠總商會電致北京參議院衆議院文云國會開幕羣情喁望然正式會議一日不開全國人心一日不安近更徧地風潮商貨停運金融阻塞人心驚惶民國安危繫乎國會即繫乎諸公應請速籌進行共濟時艱安民心而奠邦基實惟諸公是賴幸垂察焉上海總商會銑 
[淞滬警察統一之前提]  
　　淞滬警察廳長穆杼齋君現因統一南北警務定期昨今兩日分别接管特於今晚七時假滬南市政廳設筵邀請政界司法執行各機關及地方各紳士等到來晤商一切警務聯絡進行手續 
[催送商業各項調查票]  
　　本埠總商會准上海縣知事吴函開上年十二月初七日奉省令調查工商統計一案内第二編商業項下第三種公司調查票第四種銀行調查票第五種保險調查票第六種錢業調查票等項均應商會協助調查敝署當經分函各商會轉發查塡現在期限久逾前項表式尙未齊送到署務希貴會查照轉發各業趕塡彙送以便呈報幸勿有稽等因准此合當亟檢同調查票一紙分送各處查照表格一律塡送以便轉縣矣 
[揑造黔省軍用小票之通緝]  
　　貴州唐都督近悉滬寗等處有人揑造黔省軍用小票在市混用殊與國家財政有碍電禀中央財政部除咨移寗垣軍警查拿外並電致駐滬陳交涉使令行公共公廨關讞員於昨照會捕房卜總巡轉飭各捕房中西包探一體嚴密偵緝矣 
[楊協興烟膏店私通之取締]  
　　直隷張都督近以滬上楊協興烟膏店專將煙膏裝置洋鐵盒内私帶至直省販運殊碍禁煙進行因特電致駐滬陳交涉使前日轉致公共公廨請爲查明禁止等情關讞員　卽咨照捕房　探往查復候核轉 
[傳訊起意圖逃之所犯]  
　　罪犯習藝所押犯張老二曾梅奎等起意圖逃未成經地方檢察廳訪悉將張老二等十三犯提案訊供判令改禁模範監獄等情已紀前報茲悉地方檢察廳長陳松生君查得張老二等十三犯中有數犯供詞尙有不實若不傳證對質難以服衆故於昨日午後飭傳當場捕拿守衛巡警俞連生徐子尙並習藝所所丁王桂林劉二等到案以便提同各犯質訊核辦 
[南匯知事又被上控]  
　　南滙縣知事莊炎本係前清職官抵任後所辦公事大半違背法律前經紳士袁鎔濮光寵等羅列多欵赴蘇上訴嗣莊央人出爲介紹得以息事此次莊又將藥居主瞿蘭甫無端拘案刑訊逼令供認盜案瞿不從被責籐條六百下該處各紳士以莊擅用法權又施非刑向之詰責瞿之家屬亦不甘服已邀請江鎭三律師赴高等廳上訴矣 
[醫藥請願團初選代表]  
　　醫藥救亡請願團徵集同志幾及千人因國會開議在卽請願亟需實行連日會同各職員在寶安里籌辦處修訂請願理由書及互選代表辦法咸以請願代表負全國醫藥之重任必先經評議部選出學識聲望才辯交際四項完全資格若干人再刋單指交會員複選嗣即表决付到場評議員八人公同選舉開筒後計被選初選當選者二十人　余伯陶八票　王間樵八票　丁甘仁七票　徐相宸七票　李搢臣六票　陳根儒四票　張始生四票　錢痒元二票　熊晋閣二票　王子松二票　姚純青二票　隨仲卿二票　毛玉書二票　杜子良二票　沈琢如二票　沈玉珊一票　高子波一票　顔伯卿一票　張禾芬一票　包識生一票　並聞陰曆十五晚邀集全體開會複選云 
[淫道强姦幼女之罪名]  
　　羽士沈萬清因將蓬路居民董月卿家十一歲飬媳林弟强姦受傷業經公共公廨訊實判沈押候核辦在案昨由捕房將沈解案請示聶襄讞以按照新刑律强姦十二歲以下幼女受傷者應得死罪此案應解内地法庭訊辦陪審西官英領哲君以光復後公堂所訊刑事案犯暫時均未移交内地華官訊辦此案未便獨異且該犯雖淫惡已極惟女傷已醫愈似可未减因公堂舞懲辦五年以上之罪犯遂與聶與磋商良久判沈押西牢五年期滿再行解案核示 
[青年會提倡户内運動主義]  
　　青年會體育部以陶鑄完全國民胚胎社會進步亟宜三育並重除研究德智二育外并開班講習各種游戲運動之方法茲定於四月十七號開户内運動會藉以振起尙武之精神而試驗操練之效果届時同志願預斯會者諒無不歡迎異常云 
[泰西音樂家定期演講中樂]  
　　波蘭人魏沙潑博士爲泰西音樂專家素於東方印度中國日本之樂理研究有素而尤心折中國之樂謂非歐美所及今茲來滬小作勾留法界寶昌路石牌樓尙賢堂特訂於本月十八（卽陰曆三月十二）星期五晚九時請其演説中國音樂之質理並手撫樂器以證明之云 
[豆食風行消息]  
　　本埠西門外一帶學校林立提倡衛生之家亦較他處爲盛生生豆食公司爲謀顧家便利起見特於春初遷移至該處小菜場寗康里口製品日富定期於本月二十號行開幕禮廣發通告自開幕日起一月以内向購豆乳豆仁點心粉豆咖啡豆仁餅乾蛋製豆麵加味豆麵等各種出品者格外廉價以留紀念 
城内 
[縣知事批示]  
　　（閙民曹森麟呈批）據呈民父兄弟三人父與三叔故後經二叔炳良同子錫咸炎松三叔之子福生福全將祖遺房屋園基三股均分檢閲抄據所有曹鑑昌户名園基田單一 
紙裁分爲三各執一紙各自承糧該民承分之地應有一畝四分餘今丈見一畝二分有零有單有串又自管種且無侵佔分外之地曹炎松等憑何隱　變賣至稱出路兩旁餘地旣然查係無糧必是公地更不能私行盜賣如果曹炎松等實行圖賣應卽隨時前赴司法官廳指名起訴以憑提訊察辦非備案可以了事串圖抄據發還 
[地方檢察廳批示]  
　　（俞敖爲不服初級廳判决提起控告批）狀悉查控告程序規定於刑訴律第三百七十五條及三百七十七條今該民不服初級審廳之判决並不向原審判衙門提出聲明書逕向本廳提起控告核與法定程序不合應卽却下 
[禁烟捲會定期演説]  
　　東南城地方自治恊贊會與不吸捲煙聯合會昨發佈告云現定於四月二十號（卽舊曆三月十四日）在本城大東門火神廟内下午二句鐘開第二次不吸捲烟會登檯演説敦勸各界諸君不吸捲烟力求改良届時務望各界賁臨協助演説幸勿觀望特此佈告 
[蓮座菴案定期開庭]  
　　蓮座菴一案經初級審判廳判决後參藥商團不服上訴於地方廳已經定期開庭辯論嗣因朱姓所延許壬律師未曾在地方廳註册故請求狄梁孫　師合意聲請展期茲悉已於四月二十六號開庭 
[吸烟押檢察廳]  
　　昨據禁烟局長嚴君函送烟犯陳永華張大春並証物廿三件到地方檢察廳訊辦陳廳長命分别收押候究 
[欠課押警察廳]  
　　二十三保四圖地保全如炳拖欠上海縣公署上下忙條銀洋數百元屢催罔應昨日全因事入城經過署前與催征吏遇見將全帶入公署禀明吴知事諭發商埠警廳寄押限交 
南市 
[西捕違章荷鎗]  
　　昨晨十點鐘時有小東門外法捕房七號西捕在浦東打鳥回滬經過董家渡浦面上岸手携打鳥鎗乘車北行適被五百五十七號巡士查見以無執照違章帶至第二區訊問該西捕以急欲上差准令回去待報告淞滬警察廳長後再行核辦 
[媳婦相約偕逃]  
　　滬南東昇隆水菓行夥王耕山家住陸家浜次子向在湖北鐵廠爲工匠娶媳許氏去年成親後王子遠出旋被夫兄王阿毛引誘通姦私下懷孕繼恐事機敗露相約偕遁匿居法租界協興里第二號門牌内兩家招尋無蹤互相結訟詎許氏忽自返母家聲言由王阿毛誘往北市居住祗付房飯金一個月計洋六元後卽不知何往迄未見面致被二房東下遂客之令等語許卽據實訴明卽奉傳齊王父子預審阿毛一味抵賴據稱在大福丸輪船上爲夥一再詰問終矢口不移奉飭分别看守候卽派令司法警察帶同王耕山許孟廉至法租界查明情形以便核辦 
[杭綢尙須加捐]  
　　上海貨物税公所批錢江會館呈云查杭綢一項前奉都督指令轉飭核實增認在案茲據來呈每年僅加額三千元此較舊額尙不及七成碍難轉報仍須切實加認再爲呈請可也此批 
[房産定期競賣]  
　　上海第一初級審判廳公告文云案照本廳執行錢維馨訴唐孝治催贖不理一案應將被告坐落二十六保十併十三圖則田一畝六分九釐上蓋有大草屋四間小草屋三間並桑樹二十五株定期競賣茲定於五月六號下午二時至四時在本廳投標最低價額洋八百九十七元如欲購此不動産者仰卽隨帶現洋如期前來投標可也特此公告 
閘北 
[瘋婦留飬]  
　　前日由一區解送瘋婦吴珍寶一口至司法科移交檢察廳經王檢察預審據供年二十歲南京人丈夫錢培記夫兄錢培生夫弟小桂子胞姐名招寶姐丈唐少侯住居新衙門仁義里第三弄云云奉判送交寄飬所留飬候其家屬到案認領 
[婢女留飬]  
　　婢女許珠蘭前日在八區新大橋投河圖盡由崗巡瞥見救護帶局解經凌司法長訊得因遭主人虐待苦不堪言故寧覔死等情奉判送惠兒院留飬候再杳辦 
[迷路留飬]  
　　張奎壽前日在八區迷路由崗巡帶局解送司法科據供在城内某鞋店學業因被師父責打私逃出外云云奉判送交惠兒院留飬候查 
[印度人涉訟]  
　　印度人爾來生在寶山路開設酒店其夥張松林前日扭印人柏拿生至三區控稱本月初句柏來店見主人醉臥於地身適外出乘間竊去洋酒十四瓶大衣一件請爲究追當由蔣區長解送司法科凌科長判移檢察廳核辦 
公共租界 
[欠債糾葛]  
　　婦人霍李氏控李茂森陳桂芬串同中人張和尙不還借洋二百元由廨將李張傳案於前晚　訊李偕　妻賀氏上堂證明伊名下洋一百元已陸續付清因陳名下未還借據故未塗銷孫襄讞核供以所供是否屬實且陳迄未到案因與觀審西官德領裴君判李張各交原保候補傳陳桂芬到案再行訊核 
[合股騙洋]  
　　夏炳乾前以合股爲由騙取張梅卿洋二百元嗣經挽人理勸還過洋五十元餘欠洋一百五十元分立期票按月拔還祗因逾期分文不付故被控奉公廨傳案於前晚堂奉孫襄讞訊供屬實與觀審西官德領裴君判交保限三個月分期拔清違干未便　 
[混用僞洋]  
　　閩人陳連生羅阿二前日因持鉛質小洋至北四川路二百九十四號烟紙店内混用當被店夥奚秀堂察悉鳴捕將二人拘入捕房昨解請究據陳等供稱係由住居北　路青年會附近之某甲托爲代消中西官得供判陳羅各押西牢一所僞小洋銷燬並飭補提人證解究 
[串拐飬媳]  
　　陳倪氏應奚氏因串拐張樹　家十一歳飬媳價賣分肥由廨訊判兩氏押交在案昨奉中西官復訊供仍狡賴奉判兩氏各押女所一年示儆 
[串拐女孩]  
　　江連城控曹阿金與在逃朱巧生串拐伊家四歲女孩阿姣價賣於粤婦張葉氏等情昨由捕房將曹與孩一併拘解公堂訊知事出内地判送閘北檢察廳訊辦 
[攫取銅吊]  
　　周焦堂控匪徒葉阿瑞在密勒路攫取銅吊等情昨由捕房將葉拘解公堂訊供屬實判押西牢半年示儆 
[跡類販拐]  
　　住居馬霍路馬德里一千一百三十號之徐州人顧清山家因有女孩陳二寶陳小寶趙三寶趙根弟等多口經老閘捕房捕頭查悉恐有販賣情事昨特派探往將四女孩與顧並顧女巧云顧媳桂鳳婦人陳俞氏等一併帶入捕房分别拘留昨解公堂經中西官研訊之下以趙女等所供不符判仍分别押候查明下禮拜三復訊核奪 
[松洒路小火]  
　　松江路二百二十二號聚豐煤炭店樓上前日下午六句餘鐘忽爾火發當經鄰人帮同澆息迨捕房皮帶車趕往施救已早烟消火滅矣 
[西婦竊案]  
　　僑居百老滙路四十六號之西婦軋笛司控洋人某甲竊取值洋六十元之金鐲等情昨由捕房將甲拘解公堂訊供一過判甲存洋二百五十元交保候照會葡領到廨會審 
[收押賊贜]  
　　北浙江路新昌押店因收押賊贜違章經捕房查悉昨將該押店主方治平傳案請究奉中西官判令且退候禮拜五訊核 
[珠號受騙]  
　　英界三馬路源昌祥珠號夥朱海文昨隨買客某甲送珍珠三百粒至密勒路南金里内二百九十三號屋内突來匪徒四五人將朱頭面用布包紥並以石灰掺入目中搶取值價千餘元之珍珠而逸朱報捕房捕頭諭送同仁院醫治立飭中西包探分投嚴緝 
[木匠撞斃]  
　　木匠張金大被一百五十六號汽車撞跌斃命已記昨報昨經中西廨員騐明委係撞傷臟腑身死捕房提到司機人陳杏生解訊並由西人席正及與張同行之沈金福等到案證實當飭屍妻張陳氏具結收殮陳杏生還押捕房候解公堂究辦 
[失業窮途]  
　　失玉坤住小客棧近因失業困苦異常前口又被某甲代　生意爲由騙去衣物朱於昨日投河圖盡由印捕救起送往同仁院療治候再查辦 
[幼子被拐]  
　　住百老滙路五百一號之李錦泉報稱伊子名阿祥年六歲前日被匪拐失捕頭准予派探查緝 
法租界 
[拆姘小糾葛]  
　　周鴻云控稱於九年前在妓院内出洋二百五十元代妓女王氏贖身娶回作妾始尙相安上年七月間陸續將衣飾運出今正逃逸在沈白氏妓院内尋見向領不服報捕請究王氏供婦人本有丈夫夫家姓楊於前年周騙婦人家無妻室相與姘識婦人所有衣飾隨帶往周家近均被周售去無奈出外借居沈白氏處並無捲逃再爲娼妓之事沈白氏供婦人並不開設妓院餘屋轉租王氏居住是實聶讞員判兩氏交保查明後再行核辦 
[拐賣小勾當]  
　　王周氏梁視氏王李氏等帶同男孩戚小子張阿弟女孩奚了頭三口乘致遠船起行爲婦孺救濟會偵探褚德全查見交捕送案押究在案昨由捕房禀稱查得梁祝氏等上年犯過拐販之案請察祝氏供孩由哥哥漢口購下帶來上海托婦人伴送回粤不敢拐帶周氏供孩由李氏托送上船餘事不知李氏供孩非拐來在虹口出洋買下爲子是實判三孩送婦孺救濟曾留飬候失主認領周氏等三人管押查明前犯之案再行訊辦 
[揑名證告]  
　　日前有人通禀詞一紙具名王榮堂控許少齋徐子庭串騙等情經公堂批准另傳王言並無控告之事捕房禀明公堂傳王到案詰訊王稱商人實無其事不知何人冒名具控判令退去候查拘揑名之人到案訊辦 
雜評三萍 
[息謠]  
　　自宋案發見後同時又適承承鄂亂影響滬上一隅謠言蠭起風聲鶴唳草木皆兵今者又適有大宗鎗彈來滬提解之説宜乎人心之杌揑而不安也 
　　幸也機關鎗尙在修理彈藥亦已飭令截留滬上人心或可自此小定耳　 
　　雖然此不必徵之跡象也亦還問諸吾人寶愛共和之心理焉斯可矣 
[解疑]  
　　今者應桂馨尙未引渡就緒南市特别法庭尙未組織而殺人兇犯犯案物證已由法公堂交還我華官矣竊謂我華官當此萬衆疑慮國民猜忌之時防護人犯固爲惟一之前提矣而宣而物證以明案由亦今日之所不可忽者正不必相需以五日也 
專件 
[中華民國世界語會消息]  
　　紀元二年四月十七第一四號中央事務所在上海西門林蔭路 
本會通告二十四（補載） 
[請觀世界語之效用]  
　　學世界語諸君鑒　德國各種德文報欲覓多數之中國寄稿員其章程如下 
[（一）材料]  
　　短篇雜箸關中華之家庭生活風俗祝典宴會（如生死葬等紀念日宗教或國家慶祝日等 
　　短篇文藝如小説游戲文章笑話逸事詩語等以由華文譯出者爲佳 
[（二）寄稿法]  
　　稿件用世界語箸成後寄至收稿員由該收稿員再譯成德文登諸德文報 
[（三）酬謝]  
　　每行（約十五綴言或五十字母）詰洋三角至五角該酬金寄稿者與收稿者（卽譯德文者）平分之 
　　凡吾同志有意於此者請開明西文通用地址寄至本事務所並附一分以下之郵票一角來事務所當將該收稿員之地址寄上同時並報告該同志之地址於德國收稿員以便彼此直接商訂此佈中央事務所交換部啓 
本會紀事 
[四月十一日]  
　　廣州事務所來函申明會員林卓遠實係杜卓逹之誤　　紹興事務所催詢會員入會証 
　　本埠沈時雍君等來書二十九件索閲章程 
　　北京關希敞君等寄交函授月考卷並質疑書共二十件　　上海新世界雜誌社赠（新世界）八册 
　　按是書顔曰新世界内容係　發社會主義者八各手一編社 
　　會改良世界或幾乎新歟書此并誌謝忱記者識 
來函 
[洪非常來函]  
　　閲貴報初八日新聞欄内夜半無人私語時一則其事有失實者洪非當係協記米行店主身列商團列有年數素安本分公餘之暇夜問補習英文初六夜由學堂回行途遇舊學友梁展光女士因多時不見立定問答匪徒聚衆尋事非常即喚二區五百廿八號巡士到局辨雪經巡員周君詢問明白各派巡員送回並非巡士恐有拐逃帶局詢問等事貴報素持公諭爲特函逹合行更正爲禱洪非常啓 
 
 

Page 8

 
 
[袁總統牌戒煙斷癮救命药後萬全液]  
　行　大日本東京日本橋區兜　六番地 
行生　栗生武右衞門 
上海經理　川岸籘太夫 
專做日本各式股票現及物訂期買賣兼做抵押各種有價證券 
華總理　朱葆三 
買辦　朱子奎 
管理日本各式股票事務　翁守信 
分行　開設上海江西路三十號　（電話二零一六） 
[TRADE　MARK"'HAZELINE'商標　夏士蓮雪花　SNOW　商標"]  
別福牛汁鐵精酒乃用科學理法取血肉所需育調製一品使人服之直接吸人體內供作化育資料理甚明晰意極深奧夫牛肉鐵質葡酒三者均係補品若聚其精華互相調和則有滋補功力自可想見然其所最要者則在調製術茍非有醫藥科學則其活潑牛肉育素興神化鐵精涵溶於純粹葡酒中安得不變其性質與效力哉英京寶威大藥行科學研究所中卓識超羣之製藥師獨得秘奧能將牛肉全份育素興身體最易吸取之鐵精融化於無灰惹酸性之純酒中性質功效經久不變誠最寶貴之補品也凡男女老幼虧損虛弱服無不宜又病後不能復原食慾不強更為有益小兒柔軟婦女血虧尤有神效蓋此品養身補血元素極其富裕質地非常靈活即無病者日常飲之亦人有益於衛小此品各埠大藥房均有出售惟劣品甚多購時務祈認明別福商標為要 
英京　上海　寶威大藥房謹識 
將此贈書券裁下郵寄上海四川路四十四號寶威大藥行當有精美仿書內詳此品並最有用各種良藥寄呈郵資不取索書者請將地址姓名詳示為要 
[存濟局包醫男婦毒門出立保單淋濁聖藥極極速珠珀立止白濁丸周文卿專治珠黃下疳散]  
此丸耑治五淋赤白二　短少尿管紅腫痛如針刺若不早治身體日漸虧耗此症或通色而起或濕熱而主或花柳染寄而來或行房事滬請所致　精未　濕熱下　憂有此　本局不惜工資照例監製為丸能可利便止痛止濁固精服之無不立交和應響如神輕則一料重則雙料每瓶大洋一元○惟宿娼花柳染毒之淋症重則毒氣傷筋尿管紅腫破爛作痛其苦難言痛如刀割管中筋根酸痛膿水淋渭丸服本局珠黃掃毒丸痛止腫退極效如神每料大洋一元二角 
本局黃治　楊梅結毒　五淋白濁　魚口便毒　橫痙下疳　楊梅瘋氣　內外痔瘡　危險緒症　來局包醫　　立保單　限日斷根　過則不愈　即還原洋　不收分文　無論新久　外科雜症　均可包醫　永無後患　能可復原　照常生育　　用輕粉　永銀為丸　天誅地滅　雷極火焚 
此散專治揚梅結毒小便腫爛膿血淋淳疼痛不止將此散搽敷消腫止痛化腐生肌靈驗無比謂予不信請嘗試之方知言不廖也每　大洋一元○橫　魚口內消丸每料大洋一元二角○加料珠珀白濁丸每料大洋四元○近有假冒謹房當心請　明上海六馬路中朝陽　年樓茶舘對門存濟局周文卿便是○各埠出講原班囘件郵資自給 
[艾羅補腦汁注意]  
男婦眩暈腦弱髓虧神經無力時有暈昏之患若不趕緊培養腦筋與腦髓其遺患何堪設想艾羅醫生之補腦汁斗有除眩止暈補助腦髓虧枯之靈效 
價目大瓶二元每打二十元中瓶一元二角半每打十二元 
上海中法大藥房 
[徐州窰灣鎮晋和衣店信和典鋪晋和錢店廣告]  
本典舖本衣店開設以來向無銀錢借票在外茲新附設晉和錢店專為本典便利起見並不與同行他業往來卽與本眞錢莊接做交易憂係現銀買賣毫無　欠且不收受他人存欵而經理人等尤無在外借欵之權恐未週知除函請上海總商會備案並請轉咨窰灣商會照會各商知照外特再聲明以後倘有假本典店等牌號在外借欵以及揑造本典店等借票等情事概與本典本店等無涉此白 
[江灣女科蔡小香門人王問樵啟事]  
鄙人行道己久知者固多惟除本庽應診外每逢三五八十等下日午向在老閘蔡小香夫子期待診垂二十年矣詎料夫子月初病故其期幸有弟師香孫君接替鄙人襄診一席自應卽日告退茲改訂診規如下　門診五角出診二元　時刻十點起四點止現寓三馬路跑馬廳口瑯嬛里 
[普生農牧有限公司廣告]  
啓者本公司定期陽歷五月四號開股東特別敘會宣佈公司近來維難情形及省　　屆年結屆時務勿吞玉豆腐腦至廣州灣總寫字樓議定辦法並可目　墾場情形如　各股東放藥不到則議決各事作為默認特此佈告　督辦張弼士　總辦陳崇　謹啓 
[泰康]  
愼防冒牌　只此一家　上海棋盤街環球第一老牌燈筒吊燈檯燈泰康號批發並無分出 
[商務]  
匯票　四月十六日 
上海匯至倫敦 
銀行電匯　二先令八辦士二 
銀行卽期　二先令八辦士三一二五 
銀行四月期　二先令八辦士五 
銀行四個月期匯票買進　二先令九辦士 
帶銀電匯四月定貨　二先令九辦士一二五 
又六個月有期匯票　二先令九辦士二五 
又六個月期定貨　二先令九辦士三七五 
大條銀　二先令八辦士八一二五 
上海匯至法國 
銀行電匯　三佛郎三十九分五 
銀行買進四月匯票　三佛郎四十六分五 
上海匯至德國 
銀行電匯　二馬克七十五分 
銀行買進四個月期匯票　二馬克八十二分五 
上海匯至紐約 
銀行電匯　六十個五 
銀行買進四個月期匯票　六十七個三七五 
上海匯至印度 
銀行電匯　二百零一個 
上路匯至香港 
銀行電匯　七錢四分 
上海匯至日本 
銀行電匯　七錢五分三七五 
[股票]  
四月十六日上海股票收盤市價如左 
藍格志　賣　六十三兩 
電車　賣　六十九兩 
德力風　賣　八十六兩 
自來火　賣　七十五兩 
瑞記紗廠　賣　四十五兩 
[上海栗生洋行日本各式股票報告]  
東京總行來電四月十六日 
公定日本各式股票行市 
日本郵船股票上午日金四月期一百十八元二角 
上午日金五月期一百十六元九角 
上午日金六月期一百十七元六角 
大阪商船股票上午日金四月期五月期六月期各無市 
正金銀行股票上午日金四月期五月期六月期各無市 
正金銀行新股票上午日金四月期五月期六月期各無市 
藍魚紗廠股票上午日金四月期無市 
上午日金五月期無市 
上午日金六月期一百十元零六角半 
藍魚紗廠新股票上午日金四月期七十八元二角半 
上午日金五月期七十九元 
上午日金六月期八十四元五角 
東京取引所股票上午日金四月期一百五十四元二角 
上午日金五月期一百五十五元四角 
上午日金六月期一百五十四元三角 
東京取引所新股票日金上午四月期一百十三元八角 
上午日金五月期一百十四元六角 
上午日金六月期一百十四元三角 
日本郵船股票下午日金四月期一百十八元二角 
下午日金五月期一百十六元八角 
下午日金六月期一百十七元六角半 
大阪商船股票四月期五月期六月期各無市 
正金銀行股票四月期五月期六月期各無市 
正金同上新股票下午日金四月期五月期六月期各無市 
藍魚紗廠股票下午日金四月期一百零九元八角 
下午日金五月期無市 
下午日金六月期一百十元零九角 
藍魚紗廠新股票下午日金四月期七十八元四角五分 
下午日金五月期七十九元三角五分 
下午日金六月期八十四元七角五分 
東京取引所股票下午日金四月期一百五十三元六角 
下午日金五月期一百五十四元八角 
下午日金六月期一百五十三元六角五分 
東京取引所新股票下午四月期一百十三元七角 
下午日金五月期一百十四元三角 
下午日金六月期一百十四元六角 
[金市]  
四月十六日收盤金價 
現貨驃金　三百六十五兩 
足赤條金　三百七十一兩 
沙金合赤　三百七十二兩 
[錢市]  
四月十六日北市銀拆及銀銅元錢價 
龍洋　七錢三分六七八五 
英洋　七錢三分七六二五 
本洋　七錢一分 
小洋　六錢四分二二五 
銀拆　四分 
洋找　七錢三分三厘 
錢找　一千二百文 
衣牌　一千三百文 
銅元　一百七十六千五百文 
市錢　一百五十千文 
[油荳餅]  
四月十六日市 
船大連荳油　九兩一錢五分 
船牛籽油　八兩五錢五分 
新牛元　三兩九錢八分 
[糧食]  
四月十六日米市各價開列於左 
北幫機白米　七元七角次七元一角 
南邦機白米　七元七角次七元一角 
常幫白米　七元四角次六元九角 
蘇同白米　七元一角次六元六角 
珠角雙專白米　七元二角次六元九角 
機新洋秈　七元二角次七元 
機新蘆秈　七元五角次六元八角 
蘇同新蘆秈　七元　次六元五角 
機河南秈每二百磅　七元次六元五角 
機白元　八元七角次八元二角 
常白元　八元四角次八元 
機南幫白陰元　八元五角次八元一角 
蘇同白陰元　八元二角次七元九角 
珠角白陰元　八元三角次八元 
常小麥　五元二角次四元五角 
[輪船進出口期]  
四月十六日輪船進口禮拜三 
寗紹　輪船　由寗波　寗紹公司 
新北京又　由寗波　太古公司 
亞利而又　由海參威　義勇隊公司 
奉天　又　由煙台　太古公司 
美大　又　由長江　美最時行 
吉和　又　由長江　怡和洋行 
新康　又　由天津　招商總局 
筑后丸又　由日本　郵船會社 
博愛丸又　由日本　郵船會社 
四月十七日輪船出口禮拜四 
大貞丸輪船　開往長江　日清公司 
博愛丸又　開往直放神戶郵船會社 
吉和　又　開往長江　怡和洋行 
甬興　又　開往寗波　寗紹公司 
江華　又　開往長江　招商總局 
慶大　又　開往香港粵省招商總局 
四月十八日輪船出口禮拜五 
伊豫丸又開往香港歐洲各埠郵船會社 
亞利而又開往長崎海參威義勇隊公司 
瑞和　又　開往長江　怡和洋行 
怡生　又　開往膠州牛莊怡和洋行 
寗紹　又　開往寗波　寗紹公司 
新北京又　開往寗波　太古公司 
捷平　又　開往天津　開潔公司 
長安　又　開往長江　鴻安公司 
保安　又　開往牛莊　太古公司 
新豐　又　開往天津　招商總局 
四月十九日輪船出口禮拜六 
岳陽丸輪船　開往長江　日清公司 
筑後丸又　開往日本各埠郵船會社 
景星　又　開往煙台天津怡和洋行 
臨安　輪船　開往香港廣東太古公司 
大通　又　開往長江　太古公司 
龍門　又　開往青島大連亨寶公司 
四月二十日輪船出口禮拜日 
美大　輪船　開往長江　美最時行 
四月念一日輪船出口禮拜一 
神戶丸又　開往大連灣　郵船會社 
四月念二日輪船出口禮拜二 
山城丸又　開往長馬崎神戶橫濱郵船會社 
四月念三日輪船出口禮拜三 
西京丸又　開往大連灣　郵船會社 
[滬寧鐵路開車時刻表]  
由上海開至南京 
上海 
下午七點三十五分（快車） 
九點（慢車） 
十點三十分慢車蘇州止下午一點五分（特別快車）四點三十五分客車常州止五點三十四分客車蘇州止夜十一點（夜車）南京止 
南翔 
上午八點三分（快車） 
九點三十一分（慢車） 
十點五六分客車蘇州止 
下一點二六分（特別快車） 
五點六分（客車常州止） 
五點五十分客車蘇州止 
崑山 
上午八點五十三分（快車） 
十點三十三分（慢車） 
下午十一點五二分客車蘇州六點（客車常州止） 
六點四十三分客車蘇州止 
蘇州 
上午九點五十分（快車） 
十一點四十四分（慢車） 
下午十二點四十八分客車到 
二點四十五分特別快車 
七點三分（客車常州止） 
七點二十八分（客車到） 
上午一點十分（夜車） 
無錫 
上午十點五十分（快車） 
一點三分（慢車） 
下午三點三分特別快車 
八點十三（客車常州止） 
上午二點十九分（夜車） 
上午十一點五十分（快車） 
六點五十分（常州客車） 
下午二點十三分（慢車） 
四點二十五分特別快車 
九點十五分（客車到） 
上午三點二十四分（夜車） 
鎮江 
下午一時十三分（快車） 
上午九點二分（常州客車） 
四點二十四分（慢車） 
五點五十一分特別快車 
上午五點二十四分（夜車） 
南京 
下午三點四分（快車到） 
上午十一點（常州車到） 
下午六點十八分（慢車到） 
七點正（特別快車到） 
上午七點（夜車到） 
由南京開至上海 
南京 
上午七點三十分（快車） 
八點二十五分（慢車） 
下午一點廿分（特別快車） 
三點五十分客車蘇州止夜客十一點（夜車） 
鎮江 
上午九點七分（快車） 
十點三十三分（慢車） 
下午二點四七分特別快車 
五點五九分客車常州止 
上午一點（夜車） 
常州 
上午十點五十七分（快車） 
七點十分（常申客車） 
下午一點五分（慢車） 
四點十九分（特別快車） 
八點九分（客車到） 
上午三點十六分（夜車） 
無錫 
上午十一點五十六分（快車） 
八點二十四分常申客車 
下午二點二十九分（慢車） 
五點九分（特別快車） 
上午四點二十一分（夜車） 
蘇州 
下午十二點五七分（快車） 
上午七點二八分蘇申快車 
上午九點四一分常申快車 
下午三點五十二分（慢車） 
六點四分（特別快車） 
一點五十分（蘇申客車） 
上午五點二十四分（夜車） 
崑山 
下午一點四十一分（快車） 
下午八點二五分蘇申客車 
十點四十分（常申客車） 
下午四點五十六分（慢車） 
二點四十九分（蘇申客車） 
南翔 
下午二點二十九分（快車） 
上午九點二九分蘇申客車 
上午十一點五十常申客車 
下午五點五十九分（慢車） 
七點十九分（特別快車） 
三點四十六分（蘇申車） 
上午六點四十一分（夜車） 
上海 
下午二點五十二分快車到 
上午九點五五分蘇申車到 
下午十二點十六分常申到 
下午六點二十七分慢車到 
七點三五分特別快車到 
四點十二分（蘇申車到） 
上午七點（夜車到） 
[滬杭鐵路開車時刻表]  
由上海開至閘口 
上海 
上午八點三十分（慢車） 
九點五十分（貨車） 
下午一點正（快車） 
三點卅分區間車嘉興止 
莘莊 
上午九點零四分（慢車） 
十點三十分（貨車） 
下午一點二十五分（快車） 
四點零四分　（區間車） 
松江 
上午九點四十一分（慢車） 
十一點十五分（貨車） 
下分一點五十四分（快車） 
四點四十一分（區間車） 
楓涇 
上午十點三十分（慢車） 
下午十二點二十分（貨車） 
二點三十四分（快車） 
五點三十分（區間車） 
嘉興 
七點四十五分區間閘口止 
上午十一點三十分（慢車） 
下午一點二十五分（貨車） 
三點十八分（快車） 
六點二十分（區間車到） 
杭州 
上午十一點二十五分區間車 
上午二點三十五分（慢車） 
五配二十五分（貨車） 
五點四十分（快車） 
閘口 
上午十一點五十分區間車到 
下午三點五分（慢車到） 
六點正（貨車到） 
六點零五分（快車到） 
由閘口開至上海 
閘口 
上午七點五十分（慢車） 
八點三十分（貨車） 
下午十二點廿五分（快車） 
二點四十分區間車嘉興止 
杭州 
上午八點三十分（慢車） 
九點二十分（貨車） 
下午一點正（快車） 
三點十五分（區間車） 
嘉興 
八點五分（區間車）上海止 
十一點三十五分（慢車） 
下午一點二十分（貨車） 
三點二十分（快車） 
六點四十五分（區間車止） 
楓涇 
上午九點零二分（區間車） 
正午十二點三十分（慢車） 
下午二點三十分（貨車） 
四點零二分（快車） 
松江 
上午九點四十五分（區間車） 
下午一點十三分（慢車） 
三點二十三分（貨車） 
四點三十九分（快車） 
莘莊 
上午十點二十六分（區間車） 
下午一點四十九分（慢車） 
四點十分（貨車） 
五點零七分（快車） 
上海 
十點五十六分（區間車止） 
下午二點二十分（慢車到） 
四點四十六分（貨車到） 
五點三十分（快車到） 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口　渡船　　往來　十二次） 
[治白濁血淋刺痛眞正當日立止]  
感謝懷德堂淋濁靈 
○名不虛傳　的係名醫○ 
余患淋濁之症已二月有餘受累不堪小便時痛如刀割紅腫欲破苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年樓西恆和堃酒油店隔壁懷德堂王雨香先生醫治○卽服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症卽安然全愈蓋懷德堂之醫藥乃上海眞第一靈效也該堂花柳掃毒珠黃丸及小便腫爛生肌丹每盒一元亦極靈極速之丸也後馬路興仁里錢業成蘭生誌謝 
[召租]  
福建路新普慶里有三樓三底天潼路同仁里有二樓二底法界歸安里有三樓三底法界大馬路有店面二間以上之屋晒臺自來水一應俱存如欲租者請至本帳房面議可也 
二馬路祥茂洋行啓 
[遺失路股]  
今遺失全浙鐵路股單一帋係金楣聲戶湖字第一萬一千一百三十二號已向該公司聲明作廢另補股票特此告白 
平　深啓 
[聲明]  
余祖遺通海大生紗廠股分計求仁堂一百股自二千一百四十六號起至二千二百四十五號止本銀一萬兩股票息摺各二十又敬愛堂五十股股票自二千四百零六號起至二千四百五十五號止息摺各五份又實業公司股分計求仁堂一千二百六十股敬愛堂四百二十六股本銀八千四百三十兩股票息摺各一份余前因需次他省取息不便又因領取實業公司股票是以將股票息摺讬交翁君代領乃渠私用自己名義將此項股票息摺並實業公司股票一并押於他人並自宣統二年以後將大生應付利息一齊吞沒迭向追索再四飾延訪悉前情不勝驚異查此項股票息摺係惲氏之產有股東名姓冊可稽何得以他姓出面擅行盜押除向大生紗廠照章注失請補給股票息摺並先行停止利息外理合登報各白所有前項股票息摺自登報後應即作為廢紙特此聲明　惲墐叔啓 
[上海鄭寶泰土棧大小洋藥零躉批發廣告]  
本棧開設上海英租界寶善街東首萬濟當弄內已歷數十餘年專運大小洋藥向以原箱運銷各埠馳名遐邇茲因滬上設售門莊林立本棧亦不能不因時制宜故特於增設零貨批發以廣招徠如蒙　惠顧無不格外克已以　　諸君之　意也此啓 
 
 

Page 9

 
 
   
 
 

Page 10

 
 
自由談 
游戲文章 
[排字速成學校招生啓] [  鈍根]  
　　言諭自由書報發逹亟宜造就排字人才以應當世需用否則編輯者多而排字者少如諸葛亮没了趙子龍不好自已動手也本校特聘美國手民大學畢業生排學博士快來司君爲總教授能以最敏捷之法使學生於一個月内畢業有志排字者幸勿交臂失之 
招生簡章 
[一資格]  
　　須身家清白面孔烏黑者爲合格（每見排字學徒以雪白之面孔一人排字房便弄得鼻上烏黑嘴邊生鬚令人歎惜故不如黑面孔之相宜也） 
[一考驗]  
　　先試脚力務求長腿而能久立者次試眼光務求近視三寸外不能辨五指者（華文排字者終日不得坐故須好脚力鉛字架甚高近頂處鉛字矮子求之不得故須長腿善排字者隨手取字不用目察故須近視不見他物心思乃能專一試觀當代排字大家多近視眼卽其明證也） 
[一校址]  
　　附設自由談話會本部左旁三十三層樓高大洋房光線極不足四周無窗以便學生磨鍊暗中摸索功夫 
[一教法]  
　　本校總教授快來司君爲世界著名第一近視眼結婚十餘年至今尙未知其夫人若何面貎故其排字全不用目祇以鼻嗅每取一鉛字必置鼻端嗅過然後置盤内百無一誤據云字有氣味各各不同老於排字者一嗅卽能辨别譬如民字有血腥氣官字有銅臭氣儒字有腐氣女字有醋氣妾字有骚氣妓字有鹹魚氣諸如此類極易辨别故學生來學者祇須教以嗅字法至多一個月諸字氣味皆能辨熟矣 
[一出身]  
　　學生畢業後本校爲之薦往备報館各書局擔任排字或有文理優美者並可兼任主筆（排字兼主筆作社論及小説時不必用紙起稿祇須隨作隨排腦中想得一字手裏卽取一鉛字排之便捷無比） 
[法螺先生傳] [  瘦蝶]  
　　先生不知何許人也亦不詳其家世身邊有大法螺因以爲號焉流蕩江湖不務正業性喜吹能騙水鬼上岸友朋知其如此每開會以招之到即登壇期在必吹旣吹而去仍復酒食徵逐　緣請託不避耳目貪利竊位植黨營私快如也嘗以雄辯自詡頗示已志放懷言論以此自終 
　　贊曰昔人有言人不必有實事然不可無空談其言茲若人之儔 
歟我舌尙存國帑安在演説家之王歟吹牛皮之鬼歟（二） 
[預防暗殺之良法] [  立三]  
　　吾國數年來百事不振惟暗殺事業則大有進步再接再厲幾有超歐軼美之勢即滬上一隅亦層見迭出指不勝屈今以宋鈍初先生之純潔自守亦罹暗殺之慘禍他如李國珍郭同輩均有被人用鉅金購兇謀刺之説謠諑頻傳舉國震驚大總統通令各處認眞防範對於國務員議員等均須妥爲保護其防患弭亂之心固不可謂不深且至矣然殺機四伏終慮防不勝防卽使人人戒備處處保護安知不有暗殺者溷跡其中以逞其殘賊之手叚且若輩均亡命之徒金錢爲重生命爲輕苟以金錢爲餌雖赴湯蹈火亦所不辭是嚴懲與保護均屬無濟暗殺風潮仍難望其絶跡雖然余嘗思之施行暗殺者必知所欲殺者爲誰何始可下手若漫不相識萬無率爾從事之理如武士英之行刺也有陳玉生爲之指認故欲防暗殺必先使暗殺者不能辨認方爲根本上之辦法而欲使暗殺者不能辨認則惟有改易其面貎由政府延聘上等技師製造各種新式假面具數千套使各國務員各議員各偉人戴之五光十色面目全非迷離撲索眞相悉隱暗殺黨縱狡黠亦必無從捉摸雖有手鎗炸彈之利器無所施其技矣（三） 
尊聞閣詞選 
[哀駿馬] [  李生]  
　　伯樂一顧冀北空長安九陌多游龍雄姿颯爽世無匹汗血曾經立大功今無伯樂有駿馬空教老死塵埃下年少王孫不善騎青絲玉勒徒閒暇伏櫪猶懷棧豆恩執鞭枉使庸奴駕造父王良世 
不逢驊騮駿骨終無價君不見五花之馬拳毛生霜蹄蹴裂黄河冰何當飛出天山道不共凡間世人老 
劇談 
[紀小子和] [  玄郎]  
　　馮春航以色藝雙絶新舊兼長之花旦與毛韻珂齟龉出新舞臺後而新劇場而大舞臺而第一臺而漢舞臺而新新舞臺奔走四方所如輒左有類屈平之憔悴行吟懷才不遇其情亦大可憐矣 
[鹿門舊隱龐雪岑蘇州顔家巷]  
春航天分甚厚敏而好學涉獵詩書之外兼習西文故其演戲以表情爲特長無論新舊戲一經春航扮演則扮相舉動口吻身分色色逼眞能令觀者如歷眞境忘其爲游戲之事而新劇尤能動人如雙淚碑血淚碑妻黨同惡報等悲劇一往情深纏绵悽惻座客屬目之餘不禁感懷愴神涕泗沾襟韻珂璧雲亦一時之雄而於表情上細細較之終覺其未達一間春航誠可執花旦界中之牛耳矣惟名角演戲尤須得良好之配角則珠聯璧合相得益彰否則一木亦難支大厦也春航自出新舞臺後聲望隆然月薪不無略豐然他家多長於舊劇之人才而新劇搭當之配角則寥若晨星於大舞臺止有如泉月樵於第一臺止有李氏昆仲而又格於素非熟手呼應不靈不能得美滿之效果卒鬰鬰以去春航亦心灰意　未免遇事敷衍聲望因之稍衰今入新新而新劇之配角更難物色舊劇亦惟有麒麟童堪以匹配耳吾知其仍難得所也 
劇本考實 
[梅龍鎭（一名遊龍戲鳳）] [  便便]  
　　劇演明武宗微行至梅龍鎭眷一酒家女遂私焉事出於遊龍傳白牡丹兩書此固後人臆造然亦未嘗無因考明史武宗本紀江彬欲攘權導帝微行言宣府樂工多美婦人帝惑之因於十二年八月微行至宣府十三年正月還京七月復幸宣府十四年二月還亦凡兩次所至處近侍必先括民女以充幸御或夜入人家索婦女民間大擾則所御者不僅一酒家女也其言酒家女者蓋亦有故按毛西河武宗外紀帝於宫中設店肆嘗身衣估人衣首戴瓜拉帽自寶和至寶延凡六店（寶和寶延皆店名）歷與貿易持簿算喧詬不相下别令作市正調和之擁至廊下家廊下家者中官僞設之賣酒家也　　琵琶嘈嘈然坐當壚婦於其中雜出牽衣蠭簇而入獲茶之頃周歷諸家且實宫人於勾欄扮演侑酒醉卽宿其處觀此則武宗所入之酒家特僞設以爲游戲非眞民間之賣酒家也後人因之遂有游龍戲鳳之説清程南耕先生明宫詞有云寶和店裏百般呈廊下家居永巷行親着估衣持簿算當壚雜坐並彈筝卽指此也此劇例唱四平調難於見長故伶人以是劇名者蓋鮮（二） 
小説 
政治小說 
[鐵血男兒（一百三）] [  常覺　獨鹤]  
　　陶曰君言誠忠勇可敬然須知君苟一旦爲西奥司主不過與吾俄以少許權利主權仍在獨立可保與爲人𨽻屬者逈不相同爲君計又何樂而不爲况聞君與烏突已屢起衝突决意辭職此後將不得與聞軍國事一任烏突放縱自爲而已充烏突所爲得免驅全國人以入奴域否以故爲君計爲西奥司計皆覺四路崎嶇坦途唯一君何不擇而行之勉旃行見萊司榮譽萬民稱頌矣 
　　尼慘然曰稱頌乎或羣起而唾駡之耳陶曰君若猶豫寡斷坐誤國事乃眞足以召天下後世之唾駡覆烏突！救同胞！非異人任也君其速興！尼不應久之乃凛然曰烏王雖剛愎然肯赤心爲國究不失爲光明磊落之好男兒吾决不爲君言所惑將自往負荆請罪彼必能赦其前愆復任舊職吾仍得戮力疆塲勝則麟閣紀勳敗則馬革裹尸庶吾心可白而吾志可酬矣陶亟呼曰忍辱不報非丈夫也君豈遂忘令妹之恥乎以堂堂萊司公爵旣以負屈被黜乃復搖尾乞憐靦顔事仇僕爲君惜亦爲君哀也尼聞言頓觸隱痛切齒曰吾卽不復屈膝烏廷亦當隱名易姓列行伍間殺敵寧戰死不願聞君言也幸勿再嘵舌 
　　時陶面色忽變側耳弩目似有所聞尼知有異亦即傾聽覺壁後有呼吸聲隱約可辨陶亟探囊出手槍躡足入内室搜之突見一偉丈夫一躍穿窗而遁陶即發槍轟然兩聲而此人已入人叢中去途人聞槍聲咸集視陶與尼亟出至廊前陶操西奥司語呼曰土奴！土奴！間諜！！速追之！！衆乃尋蹤往陶與尼相示以目陶低聲曰誠哉問諜也但非土人耳想爾我一席談已爲此傖竊聽去矣尼不語默念此人苟以今日事對衆宣布同胞必將目我爲賣國賊其何以自白因呆立若木鷄半响方欲移步入室忽履一物俯拾之以示陶乃一精製呢帽上有彈孔一焦痕宛然陶曰是必賊人帽惜中彈處木稍低一寸言次共細審帽裏見有倫敦蓬堆街司考得公司發行數字尼大愕低呼曰此人必白來特也陶獰笑曰白來特乎！甚善甚善！！尼驚惶失措顫聲曰彼爲烏王好友設據情入奏吾將奈何陶微哂曰君母恐當頭一擊不死亦必受創固未必能卽行入宫也（二） 
愛情小說 
[自由花彈詞（三十四）] [  天虚我生]  
第十一回寃控 
　　却説那火車行到崑山站上戀春和秦保正待下車不道那个不　不𡯓的人忽然説道實不相暪令堂是在上海戀春道豈有此理我母親旣在上海你爲何不先講明却騙我到此那人哈哈的笑道便是騙你也就使得秦保道咄我看你這人鬼頭鬼腦敢是懷着什麽鬼計須知你秦保太爺也不是个好惹的人那人看他變了老臉也就放下臉道老實對你講我是奉了新衙門的差使前來拘你們的好則落得體面同我去到上海不呵莫怪我 
　　無情的鐵面霎時青　璫琅琅的抽出了葡萄練一根　早把个戀春魂嚇出　口中欲説舌先捫　還虧秦保多諳練　不禁得冷笑三聲要問个明 
　　因道你果然奉了差使前來捉我主僕兩个但須有个明文把我看了纔是正辦那人道這个麽明文那裏會得没有但是我已經給車長看過所以纔好在這車中鎖人你如要看却須到得上海上了公堂自然會使你明白現在這公文乃是上頭給我們差使的諭單並不是應該給你們犯人看的説着也便冷笑不止秦保笑道罷呢不瞞你説老朽也曾當過幾年差使這些要錢的法子也休使到你爺爺身上我如今不看也罷你要鎖便鎖若要你爺爺分文半字你把兩个喚咱一个説着倒反哈哈的笑个不了却是戀春膽小因道你這差官休聽我那老奴的搶白請你把那公文給我一看好使我死了也得明白哪哪哪我這裏有張鈔票在此請你收了那人才轉過笑臉道還是這位小哥懂得道理因便把那：： 
　　一張鈔票驗分明　却是个十塊英元不算輕　卽便收藏衣袋裏　掏出个小皮書篋檢公文 
　　戀春接來一看只見寫着道是 
　　爲緝拿拐匪事照得李餐霞控稱徐萬書設計誘拐伊妹李劍華賣入娼家污良爲賤得資遠颺迫請通緝等情據李劍華供詞確鑿合亟嚴緝務獲以示懲警爲此諭仰該包探等切實訪拿務獲母得玩延切切 
文字因緣 
[夜坐聞簫懷天虚我生] [  拜花]  
夜窗人坐篆烟深無限青天碧海心何處玉簫吹不斷長風送到水龍吟 
[病起再懷天虚我生]  
　　不應小病已經旬如火榴花照眼新我有閑情無着處海天爲憶謫仙人 
[懷了青在正陽關] [  二我]  
　　吾子名人後風流托詠題開襟落樑月洒墨散虹霓一夕燈前話千秋世外期可堪分馬首道里各東西 
　　待來曾不來欲去那能去一馬驕且嘶孤鴻渺何處吾廬在練陽頽垣經雨注子如惠好音倚將銀杏樹 
 
 
 

Page 11

 
 
   
 
 

Page 12

 
 
   
 
