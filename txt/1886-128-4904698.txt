# 1886 - 128 - 4904698

 

Page 1

 
 
[佩文韻府第二次石印成書啓] [  點石齋主人啓]  
　　石印縮本佩文韻府創自本齋避重就　儒林　便上年已悉數售罄刻今第二次　印字較初次爲大價視初次爲　惟大也　視不　其　　　　購置益形其易此外如十三經注疏一　　　　作宋體字者一律工寫將次寫　面校　之精期於無一訛字而後止在卹出書專此預啓 
[恭排光緒十一年諭旨告成] [  申報舘主人啓]  
　　本舘自光緒八年起將每年諭旨敬議排印成書以供衆覽早已風行海内兹又將十一年分諭旨排印竣工准於本月初七日出售每本收加工本洋一角五分售書仍照曩例此佈 
[七十五號畫報出售] [  申報舘主人啓]  
　　喇嘛僧由藏入都取道春申江見者謂其所穿袍褂顔色均尚黄帽則有頂而無緯足穿緞靴靴尖嵌緑皮如意頭頭不書　而問有一二　　者　　不常見特圖之以供觀覽淞隱漫録圖說一則仍附畫報之末准於初六日出售此佈 
[論鳥遲國用兵原起]  
　　烏遲國用兵一事屢由電報譯登其先則謂烏遲國將兵船預備一切殆有爭戰之意繼而言英國致哀的　教書於該國迨該國覆稱本國不能聽從他人之言但各國能允我之求則自當退兵旣而英國又致書該國各國亦以該　覆　所言爲不然近又連接電信謂該國又有覆函云現在别無他語又云該國相臣業經辭職而王不之許又云各國兵　近已駛赴該國又言前相臣旣輕退位而新相臣猶不肯受職至前日始定新相臣并悉其人志在弭兵未識　如具順否歷觀前後所載似該國大有不免兵革之禍然究不知其所爲何事也於是博考史載窮訪西書然後略得其要　　得覼縷陳之以供留心外洋時務者覽焉所謂烏遲國盖卽古所稱希臘國西語謂之額里士又或稱額力西或　厄　祭或稱厄勒西亞者則輾轉繙譯音之轉也其地在土耳其西邊之南界地形似臂入地中海其盡處槎枒如人掌開國最早在有虞之際已開風氣爲極有文風之地秦以前皆稱希臘至秦時始知其爲烏遲國雖褊小縱不過五百里横　過七百里然實爲最古之國其國中海灣繚曲港　四通洲嶼星列其在秦以前荒渺不可復稽卽有可考亦等諸無微不信請言其近者該國向分十二國昔曾爲波斯所攻該國乃合縱十二國以拒之波斯敗績遁去至西漢時羅馬方强席捲歐洲而該國亦歸版圖迨羅馬旣衰土耳其盡滅羅馬東土以兵力取烏遲全土於是該國之地屬土耳其者凡四百年近因土政苛虐民不堪命積不相能至本朝嘉慶二十五年遂將土耳其所設之官逐而去之土國興兵伐其都城雅典急切不能下英國俄國法國皆聞而壯之乃各以兵助烏遲土耳其無可奈何因聽其自立爲國卽今之烏遲國與前之所謂希臘者稍有異矣然而名勝則甲於西土士女儀容多秀美藏書之富亦甲於西方其宮殿古蹟爲泰西創造棟宇之初式現在該國分爲十部首部卽雅典次曰亞爾哥黎大次曰亞加亞城次曰美賽尼亞次曰亞爾　的亞次曰拉哥尼巴次曰亞加爾拿尼亞次曰羅哥黎大次曰憂卑亞其餘海灣甚多不及備舉閱其國中河道極多　不　海道其先舟楫可通而今則淤塞不堪矣當土人攻擊之後各國皆襄助該國以自異於土耳其彼時各國與該國曾有所約以何處之地歸之該國而定以年期此時年期則尚未屆而各國多有不從前此之的者故該國憤怒激而至於動兵其覆信所謂須各國從其所請之說則其用兵固非師出無名矣第爲烏遲國計此時不用兵則已苟其用兵必自土國始現聞土國邊部之兵所以防禦者約有二十餘萬而鳥遲國之兵則不過七八萬人而况加之以各國之兵竊恐寡不可以敵衆其將奈何綜觀該國地輿全圖壤地迫狹而又加以島嶼紛繁　港歧出合而計之平原之地不過十之三四其前王如亞勃散得者雖曾奮發有爲合衆國以伐波斯乘勝直抵印度卒以大星隕於軍中部將各分其地以自土一屬於羅馬再屬於土耳其終亦不能自主前此土兵來攻苟無英俄法三國爲之作魯仲連排難解紛則雅興縱有堅守之志恐亦不能曠日持久然則爲該國計者亦僅當休兵息民自治其國聽各大國之撫字而已至於前此所約應得之地旣尚未到年限自當堅忍自持何得忽焉思逞此時兵端初起國中卽已騷然相臣知難而退舊相旣去新相亦不　就職嗟乎烏遲國王亦復誰與共理乎雖然在烏遲國自顧小弱固不宜輕舉妄動以結怨於各大國而各大國旣經保護於先亦必當慎終如始旣與該國有約則約中之事安得有違倘有何處之地曾經許給該國亦當屆期畫付乃不失爲字小之道非然者先則扶之使存今則覆之使亡雖曰一再致書而該國不卽聽從激而出於用兵然觀該國回文以爲如各國肯從我所請則自當撤兵此言也亦覺理直氣壯非中餒者所能出然則該國之所以蠢然思動者或亦由於有爲而然各國之所以善持其後者必有不容已焉者已海疆遥隔未能悉其確情但就所聞者拉雜論列如此閱者或亦諒其苦心也夫 
[船廠鑄錢]  
　　福州西字報言福州船廠近有奉命鼓鑄錢文之說其所鑄之錢專歸福建行用云然本舘則尚未見有明文不敢决其確否也 
[卾撫到任]  
　　鄂撫譚序帥到任時日日前業經電述本月初二日就近之文武官員皆陸續赴沙口迎迓節麾至初三日辰刻漢江兩岸東有鴻字營西有升字營皆列隊江邊以及江東新河口之炮船亦排隊列幟恭迓憲旌須臾砲響連珠鎗聲陣陣當見兵輪拖帶憲駕官船拆流而上後有官輪三艘分拖官舶五六艘概循江東岸一路前進至省城外皇華舘停泊憲駕隨卽登岸至館本省文武官員俱赴館叩請聖安後略爲茶叙憲駕隨卽進文昌門迤　至撫署已刻進署祭拜儀門文武各官復如禮道賀定初十日接印　事云 
[軍門赴任]  
　　劉淵亭軍門前蒙恩旨補授南澳鎭總兵具見朝廷之知人善任兹閱香港西字報言軍門已抵潮州不日赴南澳履任隨帶舊部三百名其餘均留粤垣云 
[照譯三月一號紐約夏盧日報載中國豈無應得之利益論正月廿七日]  
　　美國前出使中國訂續約之大臣 
安杜盧致書於夏盧日報大主筆曰中國子民在本國受苛刻殘害之事中國政府誠十分忍耐矣若非賠卹受害之華人并設法禁止貽辱我國殘害華人之人竊恐我國難怪有不幸之事雖在中國子民不甚知其鄉隣親戚受害之事於心不甚關切然中國政府則明知條約如何美國應如何使華民得受應得之利益中國於互相酬報之事或者非　施 
 
 

Page 2

 
 
之於目前但我國如不認眞按照條約以保護華人誠恐我國之商民教士在中國者必有受害之一日且中國卽不爲此事而向我極力理論而我若不盡力按約辦理則羞辱之貽於我國者如火之然永難撲滅矣在美之根省大書院二月廿六日寄金山居民令史二月十二號致書於美京議院管理外交之員卑路門其題曰應以公平待中國歷查舊案以證之日報主先叙其端曰此書係金山居民寄來者書中所述加利寛尼省各處逐殺華人之實情據京都來訊云總統擬飭議員籌欵賠卹華人今觀下文所引中國從前賠償美國人各案談之殊關緊要也其書曰卑路門大人閣下閣下居下議院管理外交總辦之職僕今致懇切之書者欲閣下以公平妥辦外交之事也四十二年前我使臣加力柯成與中國訂始次條約其第一欵云中美兩國彼此永敦和好無論民人彼此來往兩國皆一體優待又第十九欵云美國人在中國居住者其安分守業之人應得地方官保護免受華人之侵害如美國人之屋宇物業有受華人焚燬攻擊等事地方官一經領事報知卽應盡力禁止并拿獲匪徒究辦觀於條約所載并無互相酬報之語　何也盖當時兩國結約大臣深信美國爲至有教化有聲名之國不同他國蠻夷之行爲必能保護居美國之外人無事聲明于約内也誰料厥後布連爲外部大臣之日卽强執約内并無互相酬報之條遂謂華人受美國惡黨所傷害者卽不能賠補見一千八百八十一年三月廿五號外交篇内布達覆中國公使陳蘭彬書 
[茶巿贅談]  
　　九江來信云今年各山茶莊辦茶每担茶本較往年約高五六兩聞去年每　茶本三十兩者今則約在三十六兩上下因今年山價漲高一分錢價又漲高一分雖九江頭茶開盤各茶價均較往年增高然合商本打算恐賺錢無幾也 
[舊部乞恩]  
　　長淮以北其人多暴戾英鷙誠有蹈白刃而不辭膏黄壤而不顧者此正爲治者所不能化鴟鴞爲鸞鳳者也宿遷雖下邑尤號難治前歲有盧大令官印思誠者曾長斯土邑人稱其賢解篆後庽金陵之楷杷巷三月廿一夜忽有踰垣而入者自　舊部乞一綫恩以活其八口大令未及答而其人已在某箱内取出金條脫在手揮其從者啟大門相與掉臂而出時夜已深僕從宿閫外悉入黑甜鄉大令當時悉目睹惟身臥床上口不能言次早卽以所失報江甯縣陸明府踏看後實不見有出入蹤跡因念盧大令必不以虚語張皇比差跴緝務令人贓並獲第不知此人亦如水滸傳中所謂假李逵否也 
[袁江雜録]  
　　山陽縣郝邑尊署篆以來德政不勝枚舉目下瓜期已及大憲扎委桂實之明府來蒞斯邦於上月十九日抵境二十四日接篆○去冬永豐鎭卜姓被劫一案飭捕緝拿迄未破獲捕恐逾限受責乃懸賞購求想稔惡匪徒不致之漏網也○漕艘挽提天妃閘刻已一律告竣北漕艘於上月二十二日開帮由揚莊上駛江蘇則於二十五日踵之而去馬植軒觀察亦已督運北上矣○縣試告竣後府尊牌示於四月十六日開考先於十四日取齊○張屺堂都轉於上月二十五日自揚州來浦督視粮艘出江蘇境 
[死殉芙蓉]  
　　江右某甲富人也銅可爲山金皆成穴恃孔方兄之力未免雄視一方中年無子祗得一顆掌中珠愛護逾恒不敢稍拂顧女幽嫻貞靜絶不似老犁牛之所爲繡户風清描花弄筆閨中韵事流播詞壇惟人皆鄙甲之出身不屑與締姻婭以故番風廿四已將棟子開殘而梅標空嗟猶未歌迨今迨吉某年聞同邑富人某乙將續鸞膠甲急央人繫赤繩嫁有日矣有人告以某丙新抱黄門之痛家世雖不逮乙而富則過之甲心旌摇摇然又欲倩冰上人傳言締蔦羅之好丙稔知其言而無信設辭堅拒甲大失所望又不能向乙轉圜乃喟然曰男大須婚女大須嫁似此高低不就何由願了向平其惟降格相從免令以丫角老乎適有鴆媒至爲某丁執柯丁家雖小康然較乙丙兩家正如鄒忌之與徐公未免不如遠甚甲至此亦心平氣和首爲之肯後丁以女公子命造不佳事遂中止女聞之自念實命不猶以致六張五角遂潛取阿芙蓉膏吞服旋卽玉殞香鎖噫蝶飛内庫但知臭可薰天鴛冷空幃那識緣留倚玉卒至紅心宛轉空緘鸚鵡之愁黑　迷漫竟折鸞凰之翼古今來利令智昏者豈獨一甲而已哉天下有情人當爲之同聲一哭 
[沈寃難雪]  
　　王氏爲營口巨族其中富者固多而貧者亦復不少殆猶南北阮之各分疆界焉族中有兄弟二人兄則廣阡陌置奴婢尚不失爲小康而弟則炊烟常斷釜甑生塵日與其妻對泣牛衣中不得已向兄借青蚨五千翼以濟饔飱約期歸還及期兄登門索逋聲勢甚厲其母愛富而憎貧遂惡次子而并惡其媳大聲曰汝兄弟皆我所生何以兄則亢宗而弟則落魄豈非娶婦不賢所致耶由此日夕　馬其媳自念　人不淑不能得姑歡忿愧不食者數日矣上月二十七日向午見其夫携酒而歸從容迎笑曰旣而旨酒卽當與君痛飮藉以永诀耳其夫慰勸之而婦已潛取洋烟調酒飮之俄而毒發夫及旁人欲爲灌救皆被姑禁阻奄奄遂斃遺人告諸母家母家怵於惡姑之勢不敢問罪亦不敢奔喪　乎齊婦含寃六月飛雪不知此婦之冤何人爲之一雪也 
[重辦伶人]  
　　開老丹桂戯園之劉維忠投英會審公廨控稱光緒八年派杜蝶雲文琴舫赴京都聘汪桂芬來滬唱戯先付銀八百兩立有合同收執詎汪延不到滬嗣知伊嫌銀太少去冬又着熊文通往付銀七百兩允卽前來不料汪又由新開留春戯園之李巧玲邀至滬上我所付銀共一千五百兩全被吞没情同誑騙檢呈合同請爲提追羅太守卽飭差周順往提旋以汪住兆豐洋行未便拘提禀覆太守照會英正領事啊君函致兆豐洋行東命買辦陳芳水將汪送案前晚由太守審訊劉維忠申訴前因并稱汪同李巧玲抵滬時預先知照捕房派有西捕護衛同坐馬車登岸熊文通供劉命我聘汪我同每親到京躭擱法華寺内請汪會面我先付銀二百兩旋由我母交銀五百兩是實詎汪又反悔應李之聘太守命將汪桂芬帶案喝問爾是李巧玲邀來否汪答稱非的係兆豐洋行遣我友王某來邀太守怒曰戯舘是西人所開耶如果西人上　演戯開舘者方是西人汪又稱洋行東命買辦陳芳水遣王來邀太守謂陳買辦亦是華人豈是陳所開耶爾究竟收過劉名下銀若于收陳若千汪答稱熊文通係我素識熊抵京都留住在家熊寄存銀二百兩後來說及欲邀我至劉處未允至王某邀我收銀千兩立有合同熊文通在旁呼曰我與母親交爾銀七百兩爾允卽來凡事要憑良心汪又遞禀稱原籍天津現在京都唱戯並未受杜蝶雲文琴舫之銀兩亦無合同可以對質想劉維忠不欲兆豐行開戯舘揑誣小的爲挾制地步等語太守怒謂汪一伶人身價自高吞人巨款旣已到案尚敢抵賴可惡已極劉又稱職員因要邀汪將衣物典押困苦已極忽被悔賴情何以甘求請照追銀兩充作善舉太守謂旣有如許銀兩何等生理不好做而欲開戯館耗費銀兩亦屬咎由自取太守又問汪曰爾收劉銀立有合同應照直供明今由李邀亦何妨承認汪答實未收過劉銀不過寄存之二百兩由熊交下現在實不干李巧玲事且未識其面不過搭輪來滬時李亦乘此船太守謂旣稱不識李面何又言同船來喝令重笞至百餘板皮開肉爛汪始稱願供太守命卽供來汪稱收過劉銀是實合同未立太守又喝笞至二百板汪稱願供隨命住板汪稱立過合同太守問在何年月日汪所報不合太守又喝笞汪又稱八年分十月間日子確記不清劉曰爾憶不清我爲爾說罷在十月中旬汪亦曰十月中旬太守又問爾呈之禀言未收過銀兩現旣承認且問是禀是否陳芳水交爾汪答稱非太守又喝笞着卽供認非陳則何人與爾備禀汪稱實是陳交與我者并稱禀上雖未認收劉銀私下原要還伊太守謂天下安有如此好人太守又問爾此次來滬究由李邀耶汪答稱不于李事其時已共責三百二十八板皮肉已爛鮮血直流劉向汪曰爾旣收我銀立有合同豈容任意反悔今能仍照前議我可代求汪曰劉老班我願到爾戯舘再不敢違請爲代求太守聞之怒喝劉不得 
 
 

Page 3

 
 
胡言并謂皆是爾等開戲舘人爭邀伶人以致伶人任意妄爲亦當懲辦爾等又間汪曰陳與爾備禀賴銀之事可以質對否汪答稱可隨着畵供具收劉銀之結又判枷號一月發頭門示衆銀如數着繳俟期滿遞解回籍本埠各戯園均不得雇用昨晨由地保帶汪至頭門觀　甚夥午刻佩副領事奉啊正領事之命會見太守請保汪再行會訊太守以汪乃伶人已經枷號未便卽釋佩君以汪係兆豐行雇用之人理合會商懲辦兩相辨論佩君告辭回禀正領事再赴道轅太守亦卽乘輿到道憲衙門面陳一切 
[閘橋改建]  
　　英租界老閘大橋年久失修由工部局雇工重建現將舊橋拆卸另設划船以渡行人 
[並未被盜]  
　　永義昶信船在野雞墩被盜一事經船户曾阿友投縣具報現經莫邑尊查明該船户所報失贓實，係子虚前晚因飭傳信局主劉可金到案訊明着劉具並未失贓切結備查 
[料理捐欵]  
　　滬南同順春米行夥周子其扭控十六舖地甲私押索賄一案前晚經莫邑尊集訊據該地甲供不敢勒索實因同順春米行夥漏報緑豆捐爲籌防局訊明將周發交小的看管議罰前日忽有張海橋糾人前來將周奪去小的反遭扭案求請明察周供緑豆並非漏捐實係待潮報捐稍遲邑尊間張海橋此事不與爾相干何得插訟答稱周係小的荐保因特代爲辦理邑尊謂該行漏捐現有局中信因可據爾紙代辦着爾協同原差速將捐欵料理周子其暫行交保 
[成了眷屬]  
　　凌虐婢女一案已列前報前晚經羅太守覆訊唐桂林申訢前因顧紫仙仍執前詞顧少恒稱現願領回作妻唐稱前日伊當堂供朋不要我現何說要領設被領去定被打死顧少恒稱前係一時氣忿現思領回太守謂唐桂林旣配與顧少恒今已願領本府亦姑准從寛成全爾等爲夫婦不予深究隨飭具領并諭嗣後不得稍有凌虐致干未便顧紫仙斥退 
[堂斷照録]  
　　去冬郭姓控唐巧寳一案郭雖受責而尚未斷結兹悉縣中前日有堂斷云郭錦春控訴將伊女配與陳宏泰爲養媳並無婚據顯係借端索詐且屢向陳伯曉家借擾實屬不合飭卽交差候備文遞籍交保管束案内借票二紙當堂發回陳伯曉領回完案 
[因傷殞命]  
　　前紀本城天官牌坊協興申東洋庄失慎燃傷主婦及男女小孩二人送仁濟醫院施救其次孩已因傷斃命兹聞該婦亦以受傷過重於前晚殞命嗚呼慘矣 
[呈請銷案]  
　　住在城内黑橋醫生胡錫九之媳李氏自縊屍母報縣相騐等情兩記前報兹由胡錫九挽人調處願爲該氏從豐超度屍母亦已允洽故兩造已投縣呈請銷案矣 
[馬車傷人]  
　　昨有馬車一輛載妓女數人在三馬路同德昌洋廣貨鋪前將送飯人某甲碾傷鬢角幸不甚重經巡捕將馬夫拘進甲則送往仁濟醫館云 
[流氓索詐]  
[流氓索詐]  
　　初二日報列領妻管束一節係撑百官船之甯波人陳金壽因妻鄭氏私自逃逸經人知照在四明公所後面面西北樓房内與王瑞發夫婦同居及陳金壽往尋伊妻鄭氏躍在八仙橋法捕房花園内被捕瞥見拘送大巡捕房由翁太守研訊判將陳鄭氏掌頰八十下包探往拘時見屋内有男子三人同在吸烟因一併拘押嗣經人保去臨審之時交到王瑞發吳春幹兩人尚有一人杳然無蹤訊結之後吳王先後交保金壽亦領妻而去方謂事已了矣詎前日法公堂訊案畢翁太守在文案處收詞忽據陳金壽訴稱當時領妻出外住西德興里叔婆處旋有流氓多人向我勒索洋四十元軋在三和軒茶肆勒寫去筆據洋十元翁太守立飭法包探帶同金壽前往先將鄭氏拘到捕房暫押昨晨太守臨捕房時提案研詰據鄭氏供稱當日出外卽有流氓軋住索洋因無現洋經丈夫出立票據洋十元交執中人卽是叔婆旋據法包探禀稱往拘時所有老婦住德興里四號門牌内多方掩飾諒必知情陳金壽亦投案照前供訴太守着將陳鄭氏暫押并着法包探帶同陳金壽將流氓等人拘案質訊 
[英界公堂瑣案]  
　　包探陸阿長稱昨夜有華捕見崇明人陳占奎之長衫内藏二三歲小孩情殊可疑帶至捕房解案陳占奎供小孩是親戚家因失怙恃托我帶來價賣羅太守飭將陳占奎押候過堂覆訊小孩送育嬰堂留養○老丹桂天仙義錦鴻桂等各戲園禀稱我等戲園皆由捕房定於夜間十二點鐘停演不得逾限邇因夜短可否求恩寛限一點鐘羅太守商之佩副領事准予寛限半點鐘佩君謂此係工部局議定章程因深夜喧譁西人不能安枕之故本副領事未便裁奪太守謂十二點鐘後不許鳴大鑼可也斥退候示○按昨日英公堂尚有竊案數起以其無關緊要且爲篇幅所限故未備録 
[法捕房瑣事]  
　　冒充包探向人拆梢之王守言卽王上言又名小王供是趙金鐘起意及拘到趙金鐘忽又改名徐金寳昨晨翁太守提王研詰初照前供太守謂攫洋五元并衣服質洋三元如何用去趙分得若干王支吾不對旋喝笞責始供認我等住城内花園後門首之銅匠名計金壽少峯二寳金鐘及我共計五人洋元係五人均分太守着提趙金鐘詰間據供取得八開洋一個太守着責四十板趙仍不認太守着將王趙兩人暫押候法包探獲其同伴併究○昨報列聚興船局主林雪堂張家生等探客人葉鳳祥竊衣葉稱實失洋三元并褲一條褲已經賠償向索洋元致被誣竊等情翁太守卽着法包探至長順晋隆等押店查問據長順押店夥稱質衣者實是此人是我接下後因論價我有别事進内故由别夥押下翁太守提葉到案研詰再三依然狡展太守謂該押鋪夥認明是爾去押何可强辨着先掌頰二十下管押候核 
[正誤]  
　　昨報漢口茶價因爲時已晚未及細校致有訛舛兹特更正如左龍茗一五工五百八十七箱價三十八兩三字悮作也字蕊香二五工七百三十箱價二十九兩二錢五悮作二百九十二兩五龍團二五工一百二十六箱價四十二兩七錢五多排兩甯二字 
[上海文報局籌賑叢譚八十三]  
　　頃接鄒渭清觀察手書云前與林少筠太守商墊兩千後复奉電傳知不敷用不得已向一至戚熟商懇其於無錫達源莊存欵暫借一千每月子金由不才墊給約定兩月歸還云云語長心重感紉萬分敝所適於今日起解第十七批五千金正苦羅掘無方得此湊補如沐甘露惟東省賑項已成漏巵而同人等郝台高築深切顦憂惟望兩浙官商速　慨助庶足以果災黎之腹卽以抒承事之肩衣帶泉唐頂祝千萬○頃接湖州仁濟堂諸大善長復函承將捐啓分送并大書巨幅黏貼通衢以期觀感又接揚州王步洲部郎復函承將捐啓分寄江右并在邦江分募又接江甯諶善之茂才復函承將募啓加盖代收印戳斟酌分送此外如震澤徐言雲卿盛澤吳君　雲黎里毛君且安亦各孤詣苦心代爲設法所兾各處仁人代將捐啓挨户分送流傳旣廣收效無形此又同人所日夕企禱者也 
[上海絲業會舘經收賑捐施少欽來啓照登]  
　　謹啓者今由巨豐莊交來袁浦無名氏一信内述因妻某氏昔年懷姙輙至三四月卽小産甚爲危險目下又有孕三月深恐復蹈前轍用在神前許願助賑希冀默佑卽措得二七寳銀五十兩伴函匯交到來囑爲彚解山東從此災民得慶更生善士克延嗣續合亟登報以占後騐 
[讀海上羣芳譜書後]  
　　滬曲鶯花近世年霓裳曾見集羣仙南方茉莉宵爭艶西域胭脂遠鬥妍欲選蛾眉歸蕊榜好憑象管譜瑶編旗亭畵壁留詰句慚媿搜羅繼衆賢集中採及余作百艶圖中呼艶友群芳譜裏識芳卿文玉素貞皆余舊識文壇夙媿無雙譽玉磬初聞 
 
 

Page 4

 
 
第一聲北里志當推此爲第一青女素娥俱入選蕙蘭貞菊並知名董狐花史原無忝月旦從今有定評天南遯叟王韜紫詮氏稿 
[浙省撫抄]  
　　四月初二日已刻升堂勘審秋録人犯十五起計十七名試用通判梁佑平服關來省禀到○初三日署杭嚴衛盛禀知本日卸事彭禀知本日受事俱　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年四月初四日京報全録]  
　　宮門抄○上諭一道録前○發抄旨三道○陜撫鹿奏爲仍請調補知縣摺○將軍希奏調員仍咨回差遣片○閩督楊奏爲陳明片○又奏請留員補用片○東臬黄奏報接印日期摺○蘇撫衛奏請奬叙片○浙撫劉奏糧道帶印北上片○又奏特叅叅將降補片○皖撫裕奏請飭部立案歸宗夾片○四月初四日工部鴻臚寺廂紅旗值日無引見○荆州協領春陽謝恩○繡貝子請假二十日○長善請假十日○福中堂請假五日○工部奏派查估天壇工程派出福中堂潘祖蔭○召見軍機○發抄劉　傳奏請將開場聚賭之艋舺營守備羅勝標聲名平常之斗六門縣丞方宗亮革職奉旨着照所請該部知道欽此○又請將在營病故之總兵知縣優卹奉旨張家賓等均着照軍營病故例從優議卹該部知道欽此○邊寳泉奏内鄉令董　恩調内黄令奉旨吏部議奏欽此○○頭品頂戴陜西巡撫臣鹿傳霖跪奏爲部駁調補南鄭縣知縣員缺現已捐免試歷各俸仍請調補以資治理恭摺仰祈聖鑒事竊查南鄭縣知縣羅桂銘　籍修墓遺缺係冲煩難兼三要缺經前撫臣邊寳泉揀選沔縣知縣施劭奏請調補奉旨吏部議奏欽此嗣准吏部咨以施劭試俸歷俸均未滿三年亦未赴部捐免核與調補之例不符應毋肅議南　縣知縣員缺飭令另行揀選等因奏駁奉旨依議欽此於光緒十一年十一月二十三日咨行到陜臣與藩臬兩司覆加查核查南鄭縣地處南山政務繁劇兼係附郡首邑時有發審案件非精明幹練　員難期勝任隨於通省現任簡缺知縣内復加遴選非現居要缺卽人地未宜一時别無堪調之員行查該員施劭是否上捐旋據申覆應交捐免試俸歷俸銀兩遵例差人赴京呈繳已於十二年正月二十九日上兌等情查該員施劭現年四十三歲浙江海甯州廪貢生遵例報捐選用知縣光緒二年因江蘇海運出力保奉以知縣儘先選用五年加捐同知升銜七年二月選授今職十一月到省八年二月委署寶雞縣知縣六月交卸十二月十三日到沔縣本任該員年力富强才具明練任内並無一切違碍處分以之調補南鄭縣要缺知縣實堪勝任惟因該員試歷各俸未滿與例不符奏駁旣據遵例赴京捐免自應仍請以該員調補據藩臬兩司會詳前來合無仰懇天恩俯念員缺緊要仍准以沔縣知縣施劭調補南鄭縣知縣洵於地方有　如蒙俞允該員係知縣調補知縣銜缺相當毋庸送部引見所遺沔縣係簡缺陜省現有應補人員容俟施劭准補部文至日再行序補所有部駁調補南鄭縣知縣員缺現捐免試歷各俸仍請調補緣由謹會同陜甘總督臣譚鍾麟恭摺覆奏伏乞皇太后皇上聖鑒訓示謹奏軍機大臣奉旨吏部議奏欽此○○希元片再江蘇補用知縣丁乃文於光緒七年經前督辦大臣吳大澂奏調來吉派充表正書院教習在院肄業生童現於機器製造測量諸法漸入門徑上年奉旨裁兵節餉歸併局處經奴才將表正書院裁撤奏蒙俞允在案除擇其技藝較優之生童分派機器局及邊防營次量材器使外惟查丁乃文原在北洋大臣李鴻章處當差其算學等技爲該大臣所素知應仍咨回北洋以資差遺理合附片陳明伏乞聖鑒謹奏軍機大臣奉旨知道了欽此○○楊昌濬片再閩省籌辦海防例限事件前經奏准展緩嗣因防務已鬆止在飭司起限間接准户部咨以閩省應辦公事奏請自此次奉旨之日起將例限事件遵照定限辦理等因光緒十一年十月十五日具奏本日奉旨依議欽此欽遵咨閩當經飭司遵辦在案兹據署福建臬司劉瑞祺詳稱各屬承審命盜雜案有關例限之件事同一律亦請以光緒十一年十月十五日户部奏准奉旨之日起聲扣審限以免參差詳請具奏前來除分咨吏部刑部外臣謹附片陳明伏乞聖鑒謹奏軍機大臣奉旨該部知道欽此○○楊昌濬片再查定例大挑分發各省之一等舉人於到省後該督撫切實甄别詳加察看其能勝民社之責者卽以知縣用又孝廉方正知縣到省試用二年應行甄别出具切實考語分别補用等因遵辦在案兹福建入挑知縣馬世樑孝廉方正知縣李瑄先後試用期滿俱應照例甄别據藩臬兩司會詳前來臣查該員馬世樑年力方强勤求吏事李瑄性情端謹舉止安詳均堪以知縣留閩分别按班序補除將各該員履歷送部外謹附片陳明伏乞聖鑒謹奏軍機大臣奉旨史部知道欽此○○二品頂戴署山東按祭使鹽運使臣黄大鶴跪奏爲恭報微臣接署臬篆日期叩謝天恩仰祈聖鑒事竊臣於本年二月二十五日奉撫臣陳士杰飭知山東按察使林述訓奉旨來京另候簡用所遺篆務委臣署理隨　本月二十九日准按察使林述訓將印信文卷等件移交前來當卽恭設香案望闕叩頭祗領任事伏念臣關中下士銓部備員由郎中京察一等記名道府荷蒙恩命簡放山東沂州府知府旋調濟南府知府方愧涓埃之未効承芝綍而晉擢監司復蒙恩寵頻加撫筴綱而勉勤職守兹復奉委署理臬篆彌切悚惶查東省係濱海要區臬司爲刑名總匯當此黄水爲災地方困苦舉凡詰奸禁暴察吏安民在在均關緊要如臣檮昧深懼弗勝惟有矢慎矢勤遇事禀商撫臣認眞經理不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○衛榮光片再蘇省歷届海運漕粮均係飭委糧道督押運通交兌兹查新授廣東鹽運使前蘇松糧儲道王毓藻前以督運無誤經臣於八年分附片奏請賞加按察使銜奉旨允准在案所有八九十等年冬漕徑運仍係該升道在任經理往返蘇滬南北奔馳固屬辛勤倍著而上年一届辦理諸形棘手乃該升道定議改章沙輪分運米色極稱乾潔費用更多節省尤徵悉心籌策不遺餘力現雖升任卸事未便没其微勞合無仰懇天恩俯准賞加二品銜以昭激勸出自逾格鴻施謹附片具陳伏乞聖鹽訓示謹奏軍機大臣奉旨王毓藻着賞加二品銜欽此○○劉秉璋片再據督糧道廖壽豐詳稱本屆海運糧米已據各州縣分批剥運赴滬陸續派裝商輪各船乘風放洋該道應卽馳赴津通妥速交兌現定于二月初十日由省帶印起程先行赴滬查驗米色隨卽北上所有粮道衙門日行事件詳請奏委杭州府代行代印以專責成至糧道衙門催提上下兩　漕白錢粮及漕項錢粮題銷各册案一律蓋用杭州府印信等情前來臣覆查無異除檄飭遵照外理合附片陳明伏乞聖鑒謹奏軍機大臣奉旨知道了欽此○○劉秉璋片再沿海營伍正宜整頓添募之勇業已分别裁撤留防各營亦時有調動所有操防事宜自應責成緑營將備實心寔力督率操練以期改觀若以不職之員濫膺專閫必致臨時悮事兹查有鎭海營叅將鄭鴻章性情油滑難期得力臣現訪查確實不敢　忍緘默致滋貽誤相應請旨將鎭海營叅將鄭鴻章開缺以守備降補以觀後效所遺之缺俟奉旨後由督臣照例揀員請補理合會同閩浙總督臣楊昌濬附片陳請伏乞聖鑒訓示謹奏軍機大臣奉旨着照所請兵部知道欽此○○裕禄片再據湖北宜昌鎭總兵羅縉紳呈稱竊縉紳系出單門道光年間瀏陽土匪滋事舉家被害縉紳時年十二因就外傳獲免於難經平江縣人賀永高收留撫爲已子遂從賀姓迨後投効軍營轉戰東南各省歷保至提督銜記名總兵旋於光緒九年奉旨補授湖北宜昌鎭總兵當經禀蒙前署湖廣總督卞寳第奏請復姓歸宗仰蒙聖恩允准隆施逾格感戴靡涯伏查縉紳本宗原係浙江會稽縣人寄籍湖南瀏陽縣歸宗之後自應仍隷本宗原籍惟訪悉浙中門祚久慨式微代遠年湮莫稽譜牒卽從前寄籍之瀏陽自遭兵燹亦乏宗支縉紳幼居平江迄今已歷四十餘載田廬祠墓以及親屬婚媾俱在該邑其會稽瀏陽兩處均無宗支可托惟有呈懇奏明准卽歸入湖南岳州府平江縣民籍俾廬墓無事遷徙將來有籍可歸等情呈請具奏前來奴才伏查該總兵羅縉紳前因髫年遭難本依賀姓隷籍平江嗣經奏明復姓歸宗卽應隷歸本宗原籍兹據呈稱祖籍之會稽寄籍之瀏陽皆無宗支可託而現時田廬祠墓俱在平江勢難遷徙均屬實情且該員自幼寄在平邑至今已歷四十餘載核與入籍之例亦屬相符惟係武職大員呈請隷籍相應據情具奏合無仰懇天恩俯准所請敕部立案出自鴻慈謹附片具陳伏乞聖鑒訓示謹奏軍機大臣奉旨着照所請該部知道欽此 
 
 

Page 12

 
 
[光緒十二年四月初五日京報全録]  
　　宮門抄○黔撫潘奏京控原告具悔就案訊明擬結摺子○大臣文等奏請將擬正之員先行補放緣由夾片○四月初五日内務府國子監正藍旗值日無引見○文錫謝兼管佐領恩○内閣奏泒騐放之王大臣派出克王奎潤薛允升汪　鑾○禮部奏派稽查中左門之護軍統領派出謙光○崇光請假十日○内務府奏派廣仁宮　髻山拈香派出瀅貝勒澤公○又奏派昭顯廟行禮派出明勳○召見軍機○○署貴州巡撫臣潘霨跪奏爲京控原告具結悔明就案擬結恭摺具奏仰祈聖鑒事竊查畢節縣屬已革同知職銜趙光京控前署畢節縣知縣陳昌言及團甲鄧積誠等串嫌砌誣等情一案前准都祭院訊供取結抄黏原詞咨行提究並准先後將抱告華順原告趙龍光咨解回黔備質經督臣岑毓英前在貴州巡撫任内檄司行提被証卷宗督同貴陽府審辦嗣據該前府汪元慶以被証提到需時詳請咨展並據前臬司易佩紳會同前署藩司松長以該員陳昌言旣經被控例應革審詳由前撫臣林肇元奏請將前署畢節縣事水城通判陳昌言暫行革職歸案質訊照例詳辦奉旨着照所請該部知道欽此由部恭録咨行檄司催提人證轉飭訊詳在案兹據署貴陽府知府貟鳳林會督局員查案議擬詳由布政使曾紀鳳署臬司吳自發會核轉詳前署撫臣李用清未及覆核移交到臣逐加查核緣趙龍光籍隷畢節縣由監生報捐同知職銜充當該縣火馬地方轉總光緒四年三月間陳昌言奉委調署畢節縣知縣五月初七日訪聞初四日夜縣屬龍塲營有民人周章保家被賊行劫殺斃事主一家三命之事當卽會營勘驗　報飭差嚴緝並以趙龍光係該處團總札飭協拿時有川民張興順楊三錫鄧老五三人夥辦雜貨至該處汪百順店内投宿因飯已賣完腹中饑餓順取桌上茶食充饑迨汪百順詰查張興順等卽承認賠錢汪百順不依稱係竊賊投團送究趙龍光不問情由卽指爲此案正賊於五月二十九日將張興順等三人解送並于五月二十七六月十二二十二等日據役先後緝獲趙登順王金哥王桃花三名到案經該署縣陳昌言隔别研訊據趙登順王金哥供認商同行劫周章保家假意借宿乘人睡靜將周章保曁其幼子周七斤幼女周瑞鳳殺斃搜劫贓物經同宿之王桃花聞聲驚起攔阻伊等用刀嚇禁王桃花不敢聲張各自携贓逃逸等情不諱質之王挑花供亦相符張興順等三名訊係無干其取用汪百順茶食業經賠錢該署縣當卽差傳趙龍光以便質明將張興順等開釋趙龍光抗不赴質適團甲鄧積誠因被趙龍光把持以武斷鄉曲等詞具控該署縣卽以趙龍光平日恃符妄爲武斷鄉曲且被控有案詳請咨部將其同知職銜斥革方可提訊此陳昌言因案詳革趙龍光之實在情形也先是陳昌言將正案訪聞勘騐獲訊緣由填格録供通報經前撫臣黎培敬批據大定府知府余撰遵札提訊各供均與縣訊相同將趙登順王金哥依强盜殺人審决梟示王桃花比照同行知有謀害不卽阻當首告律擬杖一百張興順等三名訊係無干應卽省釋等情録供禀請核示懲辦復經黎培敬批飭將趙登順王金哥二犯就地正法梟首示衆以昭炯戒餘照所議辦理該署縣陳昌言接奉批示卽於是年十一月初七日會營將趙登順王金哥二犯就地處決傳首犯事地方示衆王桃花折責交保管束張興順楊三錫鄧老五卽行省釋並以趙龍光匿不到案詳請通緝趙龍光聞知心懷不服隨揑賄殺縱兇等情作就呈詞遣令其弟趙龍雲在院司衙門控告經督臣岑毓英前在貴州巡撫任内查案批飭將趙龍雲發待質所看管帶令其函招趙龍光投質維時趙龍光先經潸匿赴京應順天鄉試聞知趙龍雲被押一時情急添砌重情牽列多人自作呈詞令家丁華順作抱赴都察院衙門呈控此趙龍光心懷不服情急京控之原委也經都察院訊供取結抄黏原呈咨行提究並准將抱告華順咨解來黔檄司行提被證卷宗督同貴陽府審辦旋據該前撫汪元慶以被證提到需時詳請咨展並因提訊趙龍雲曁該抱告華順坸稱呈詞係趙龍光所作伊等並不知原控各情無憑質訊詳請咨提原告備質嗣於七年九月間准將該原告趙龍光咨解回黔並將大定府先後解到被告鄧積誠等二十一名原卷一宗一併由司繳發貴陽府會督局員提案研訊據被告鄧積誠供因被趙龍光遇事把持控縣提究並無别情餘則僉稱並無串嫌砌誣情事不知趙龍光因何牽拉質之該原告趙龍光供認係被該署縣陳昌言因案詳革通緝心懷不服起意控告並因伊弟被押一時情急添砌重情牽扯多人揑詞京控希圖聳准抵搪所控各情均皆失寔情願悔銷等語該前府汪元慶以案關京控虚寔均應澈究未便聽其起滅自由詳請催提要証何春芳等到案質明究辦一面將訊不知情之趙龍雲曁抱告華順保釋並將原被人等發交待質所看管據該原告趙龍光沿途感冒患病取保醫調罔效旋卽在保病故報經委騐訊詳批飭將案議擬詳辦嗣據趙龍光之子趙正馨投案代質經前臬司易佩紳就現到原被親提研訊供情互易而要証何春芳等尚未提到仍難定讞當以陳昌言旣經被控例應革審會同署藩司松長詳由前撫臣林肇元奏請將陳昌言暫行革職歸案審訊照例詳辦奉旨着照所請該部知道欽此由部恭録咨行檄司催提人証訊詳該被告鄧積誠在待質所患病醫治罔效旋卽病故委驗訊報批飭議詳僅據陳昌言投遞親供申訴前情而趙正馨因在省久病取保回籍就醫久不到案要証何春芳等亦屢提未獲經署臬司松長札委另補知縣聶定中馳詣畢節會同該署縣王殿元飭差守提旋據該委員等禀稱奉提之何春芳不知去向王桃花赴川貿易已於九年正月間在川病故取有該家屬切結張興順等本係川民不知遠貿何處均無從提解並據趙正馨呈遞甘結内稱伊父趙龍光自知揑詞失實曾在讞局供明情願具結不敢終訟兼遞有悔呈未蒙邀准旋卽在保病故所有原控伊概不知情現因染患重病勢難就道懇請免解情願照前加具甘結完案等情禀司發府前府蔡同春未及詳辦卸事該署府員鳳林到任接交會督局員查案議擬詳由布政使曾紀鳳署按察使吳自發會核轉詳前署撫臣李用清未及嚴核移交到臣臣覆核此案控經數年先後提到被証二十餘名因要証未到致未詳結不無覊累原告趙龍潾被告鄧積誠均已病故雖要証何春芳王桃花等或不知去向或早經病故無從提解質証而該原告趙龍光到案時業據供明控詞失實兹復據其子趙正馨加具悔結懇請完案經該署府會督局員查案議擬由該司等核轉前來自應俯如所請就案擬結以清積牘查例載被叅革職訊問之員審係無辜卽行開復定擬尚有輕罪應以降級罰俸歸結者開復原職再按所犯分别降罰等語此案已革前署畢節縣事水城縣通判陳昌言因已革同知職銜趙龍光妄指平人爲盜且被控有案杭不赴質詳請斥革提訊本屬正辦被控串嫌砌誣各情已據趙龍光悔明係屬全虚惟趙龍光尚非緊要重犯該員因其潜匿遽請通緝以致趙龍光心懷不服釀成控案雖屬因公稍有不合陳昌言應如該司等所擬應請照例開復原宮原銜由部另行察議趙龍光旣奉差傳卽應投質乃始終避匿輙復揑砌重情牽累多人驀越京控雖據到案悔明究屬咎有應得惟業已革去同知職銜且經病故亦應如所擬應毋庸議鄧積誠所控趙龍光武斷鄉曲訊無實據亦經病故應與訊無凌虐及無悮用方藥之看役保醫人等均免置議盜犯趙登順等業經訊明懲辦其餘被証訊係無干經府省釋各屍棺亦據飭埋未到人証免提省累除全案供招咨部查照外臣謹會同　貴總督臣岑毓英合詞恭摺具陳伏乞皇太后皇上聖鑒勅部核覆施行謹奏軍機大臣奉旨該部議奏欽此○○文緒等片再查部議卾倫春人丁編旗建治章程内開所放官缺卽令任事嗣再出缺仍照旗營體制挑擬正陪惟該丁久居山中不尚積蓄窮苦甚多遠道赴京不無糜費急切難辦徒曠職守擬請將擬正之員奏請補放先行任事照品食俸擬陪之員請旨記名遇缺坐補均俟差便陸續給咨補行引見以示體恤等因奏准在案今興安城卾倫春廂白旗佐領鼐富善正白旗佐領嘎善因病身故正藍旂旺阿拉圖佐領下驍騎校丕揚郭善因殘辭退廂紅旗胡勒圖克佐領下驍騎校札禄善調轉本鎭遺出各缺據該署總營揀人送選前來奴才等公同揀選鼐富善遺出佐領之缺以廂黄旗德克金保佐領下驍騎校巴尼善擬正烈欽泰佐領下驍騎校英耇擬陪嘎善遺出佐領之缺以該佐領下驍騎校巴爾吉善擬正常通阿佐領下驍騎校　阿擬陪丕揚郭善遺出驍騎校之缺以總管衙門無品級筆帖式珠勒圖訥擬正無品級筆帖式禮常擬陪札魯善遺出驍騎校之缺以鑲紅旗胡勒圖克佐領下領催尼密善擬正札善佐領下領催田崇阿擬陪查該員弁均各年力精强當差勤慎相應請旨將擬正之員補放先令任事擬陪之員應請記名俟有差便再行陸續補送引見以符定制謹附片具陳伏乞聖鑒謹奏軍機大臣奉旨着照所請兵部知道欽此 
 
