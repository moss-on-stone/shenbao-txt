# 1912 - 105 - 4914070

 

Page 1

 
 
代論 
[歐美國家銀行制度及發用幣紙利弊讑（續）]  
　　　　　　　　（旅法商人韓汝甲來稿） 
　　英國英吉利國家銀行亦爲商業公司純由股東舉員管理雖正副監督亦由董事局選充銀行董事共二十四員總董一切事業分爲兩部一爲銀行部一爲幣紙部前者專作銀行事業後者按律發也幣紙一千八百四十四年法律區分如此按該溉律英吉利國家銀行所發幣紙以銀行現存欵項爲限外更多發出一千四百萬磅除在倫敦獨發幣紙外其餘蘇格蘭埃爾蘭康出利英恩思討克四銀行亦可在他處發用幣紙按千八百四十五年法律准蘇格蘭及埃爾蘭二銀行續發幣紙惟以至千八百四十五年以前各年平均之數及櫃中所存垷銀爲限按千八百四十四年法律限制康出得及英恩思討克二銀行與其他銀行發用幣紙可節略如左（一）以後發用幣紙應以在定法律八十四日前所發紙幣平均之數爲限（二）發用幣紙特權不再予以新設銀行（三）巳發用幣紙銀行如在倫敦六十五英里以内開設分行者失其特權惟蘇格蘭埃爾蘭二銀行不在此例據上法律巳發幣紙銀行嚴受限制於是先後消滅在千八百四十四年尙有二百六十七家之多現僅餘二十七家然英吉利國家銀行每遇一發用幣紙銀行收閉即有承繼其巳發幣紙三分之二之權惟先買政府債票作保故至千九百零年其出幣紙巳增至一千八百四十五萬磅千八百四十四年法律所定之千四百萬磅非爲任定之數大半爲政府所欠銀行舊債小半爲銀行資本己買政府債票均係政府擔保耳 
　　英吉利國家銀行甚老股東獲利亦巨其原因有三（一）銀行設立最久事業年年如恒（二）己乘豐年抵消各項巨費（三）分利之法在不使其股票受市面摇動然其制度及幣紙限制法實不完全以千八百四十五萬磅蹩紙保實大半爲政府舊債極不確靠餘者以政府債票作抵亦無用處蓋保實之設原爲銀根最緊之時所用此時債票亦必落價更何保實之有耶况銀根緊時勢必背千八百四十四年所定法律也假設銀行所存現銀爲五千萬磅幣紙按律己發八千四百萬磅若有商家向銀行折賣債帖按律應當拒絶因用幣紙則限己满不能再出若以現銀則按律應存欵項因之减少必背法律荀英吉利國家銀行拒絶折扣債帖則全球商業均受影響而有相繼倒閉者矣且正副監督二年一換難以責任也 
　　德國德意志國家銀行資本雖出自民間全行事業均由政府監查管理餘利先提三釐半利息交與股東餘者作爲四成三成報効政府一成分給股東銀行每次發用幣紙特權限满之時政府可將其票　買回變成純一政府銀行 
發也幣紙之數以較銀行所存現銀多出三倍爲限餘限者應以靠實債帖作押然遇有銀根太緊之時可出限制多發幣紙若過四萬萬七千二百八十二萬九千馬克之上則應納幣紙税照五釐行息該銀行始存現銀爲二萬萬五千萬馬克至千八百八十九年增爲四萬萬五千萬馬克後又增至四萬萬七千八百二十九萬馬克因先後承繼他銀行资本也除國家銀行可享發用幣紙特權外在千八百七十五年時尙有三十二家銀行發用幣紙至今則减爲四家即巴威夜沙克司威登祥爾大巴爾伯爵然皆與國家銀行聯合一氣其所出幣紙較之國家銀行者其數甚小况過七千一百萬馬克後卽應納幣紙税且折扣債帖價目不得高也國家銀行之所明定者 
　　德意志國家銀行爲監督制度之最甚者其正副監督職任年久政策不常變易而有成効可期幣紙首則保實可靠次則限制靈敏不致有拒絶折扣債帖之時總言之蓋與英吉利國家銀行反對而正其弊耳 
　　比國千八百四古八年比國發用幣紙銀行有四一爲國家工業銀行二爲比利時國家銀行三爲卜地若銀行四爲佛郎得銀行至千八百五十年法律只准比利時國家銀行獨享發用幣紙特權每三十年一經政府查騐可否准其續享故己在千九百年准其發用幣紙至千九百二十九年矣銀行資本由民間集成正副監督由比王選充更有總理六員監查七員正副監督及六總理組成董事局總理銀行事業正副盬督之權限極大凡董事局决議之事有與銀行章程及國家商律違背或有與政府利益相反者均可令其停辦監查須爲五十股以上之股東監查員爲股東代表監查銀行事業正副監督總理員及監查員所組成董事之總局决議各種要件與法國國家銀行者大致相同銀行餘利先以一厘作爲餘限二萬萬七千五百萬幣紙之利息報効國家再以二釐作爲股東利息餘者分爲百份十份爲公積二十五份報効國家六十五份分給股東折扣債帖定價不得過三釐半餘限之利歸之政府并爲政府清理一部分財政且第次准其續享特權之時可將報効政府之欵加增發用幣紙之數較銀行所存現銀多出三倍餘限者當以妥實債帖抵押惟上所存現銀可以國外債帖代替因按國際約章易將此類債帖換爲現銀也 
　　比利時國家銀行制度取法於法幣紙現制法取法於德故極完善其資本雖只爲五千萬佛郎而股票市價增多五倍足見結果之佳矣 
[大總統命令]  
四月廿二日 
　　臨時大總統令現在國務院業經成立在京原有各部事務應即分别交替由各部總長接收辦理此令 
　　現在五族共和凡蒙藏回疆各地方同爲我中華民國領土則蒙藏回疆各民族即同爲我中華民國國民自不能如帝政時代再有藩屬名稱此後蒙藏回疆等處自應通籌規畫以謀内政之統一而兼民族之大同民國政府於理藩不設專部原係視蒙藏回疆與内地各省平等將來各該地方一切政治俱屬内務行政範圍現在統一政府業巳成立其理藩部事務着即歸併内務部接管其隷於各部之事仍劃歸各部管理在地方制度未經劃一規定以前蒙藏回疆應辦事宜均各仍照向來辦理此令大總統蓋印國務總理唐紹儀外交總長胡惟 
 
 
 

Page 2

 
 
德内務總長趙秉鈞理財總長熊希齡陸軍總長段祺瑞海軍總長劉冠雄教育總長蔡元培司法總長王寵惠農林總長宋教仁工商總長陳其美交通總長施肇基署名 
　　臨時大總統令大總統府現設秘書廳及軍事處爲本府辦事機關所有原設臨時籌備處軍事參議處卽行裁撤此令中華民國元年四月二十一日即壬子年三月初五日大總統蓋印 
專電 
　　新内閣組織成立昨巳正式宣布　　新内閣易名國務院即於昨日（二十二日）上午開第一次會議　　交通總長施肇基昨日（二十二日）受任計留舊部員三十一分另給委任狀分别供職 
　　外交圑集議承認民國問題某國公使仍主張監督財政英美兩公使絶對不贊成 
　　新政府因需欵孔亟向美國銀行借成短其欵二百萬元准於明日（廿四日）交会付 
　　總統府又向英公使駐京代表勞生君商借銀五千萬兩恐難成議　　聞唐總理在滬續訂比國借欵共二百萬磅除在滬交付外十六日又北京交付一批 
　　六國銀行團仍要求唐總理註銷比國借欵唐總理尙未答覆 
唐總理函請各國分使會議借欵問題各公使准於二十三日集議和平解决辦法 
　　姚錫光聯合京師念八廟喇嘛公舉代表前赴西藏勸喻逹賴喇嘛遵照大總統命傗實行政教分權並改建行省 
　　參議院准定二十五日開幕 
　　總統府祕書長擬任梁士詒軍事長擬任馮國璋日内揭曉 
　　各國務員己與袁總統集議兩次聞爲討論各部編制 
　　阮忠樞將爲内閣秘書長　　聞袁總統電召陳璧來京擬予位置 
　　袁克定傷勢甚重外間謡傳係被人狙擊拽之下馬恐未必確 
　　　　　　　　　　　（以上北京） 
　　直隷現行官制變通改定天津縣歸併天津府保定之清苑縣則歸 
併保定府 
　　聞北方軍界以南京留守制度有妨中國統一多數反對巳聯名具呈總統府請取消此制 
　　　　　　（以上天津） 
公電 
[南京王芝祥等電]  
　　袁大總統陸海軍總次長黎副總統各省都督各軍師長各報館鑒本日芝祥等致軍界統一會電如下請賜察核並希主持統一會創立之始原以共和初定南北軍界尙未聯合恐啟猜疑之漸特謀統一之方卓識偉謀實深欽佩惟現在南北一家政府己成所有全國軍政自有陸海軍部主持若统一會尙存名義既不當統系亦不明按之事實尤不相宜務望統一會照章即日取消 
另設偕行社以爲將校聯絡感情交換智識之所不得干涉軍事行政以後軍事應由陸海軍部及叅謀部通籌全局實行統一庶名實相符事權合一以免貽人口實芝祥等忝列軍界未便緘默用貢一得以備採納惟諸公亟圖之王芝祥吳雨平朱瑞洪承點劉毅杜淮川陳之驥陳懋修李書城朱先志張孝準金華田應詔茅迺封耿覲文陳裕時楊廷溥曾昭文何元山官成鯤陳照亮吳忠信何成澤王孝縝黃愷元楊术徐家榕彭琦徐少秋鄒雲暨南方全體軍人仝叩養 
[蘇州程都督電]  
　　北京大總統武昌副總統南京黃留守各省都督均鑒德全今日蒞蘇扶疾受事汲深綆短隕越時虞所望時賜教誨以匡不逮無任跂感程德全禡 
[紹興軍司令王逸電]  
　　北京大總統各部總長參議院南京黃留守各省都督各軍分府各報館均鑒黎副總統侵電痛論軍民合治之害蔣浙都督復電亦備陳軍民分治之利並主張廢省而别定區域立言本旨所見略同惟其大要似專爲軍政府一方面着想而不及於省會以外之各軍政分府鄙意以爲處置省會之軍政府尙易處置省會以外之軍政分府頗難蓋各分府所領軍隊以鄉里子弟兵爲多平昔生死結合相與共此大事今國勢未固時局尙艱而即輕言裁撤所謂天下值多事之秋英雄無用武之地此志未伸有鬱必發非地方國家福也况軍政分府本與軍政府有聯帶之義如不雙方兼顧一律編入軍制其欲相安無事得乎爲今之計莫若以都督改軍統分府改師長並視各分府原有軍隊之多寡而以旅長團長爲差惟皆須直轄於中央庶幾將旣仍舊兵不改常釜底抽薪無逾於此否或如蔣都督所言就其地勢别畫區域而各置一督分領以位置此省會以外之各軍政分府是亦一策也鄙人爲國奔走十餘年此次光復滬杭東定越地目的己不爲不達本無所貪復何所戀所最難解决而脱離者惟此兩標之軍隊而巳茲爲維持大勢起見不得不貢其一得之愚以備採擇紹軍司令王逸叩 
[浙江旅滬學會電]  
　　南京黃留守鈞鑒趙樂羣與粟養齡因挾私嫌寃殺山陰陳大復浙人非浙人咸爲忿激籲請昭雪萬祈按律照辦以伸公論浙江旅滬學會朱福銑等即 
[旅鄂黔人鄧漢祥等電]  
　　北京南橫街黔學堂天津雲貴會館常德貴州行台各省都督轉上海陳都督併轉安順興義大定遵義黎平都匀石阡鎭遠平越思南思州銅仁各府轉黔人公鑒黔省黨派紛爭互相傾軋糜爛危險立在目前鄉人聚訟紛然莫衷一是同人等覆核事實徵諸輿論竊以黔省反正楊君藎誠首難舉義不爲無功嗣以出師北上當局營私亂階濳伏楊君統兵駐常不顧黔亂責有難辭唐君繼堯代平黔亂義囗囗己甚（似有誤）民國初成大局未定若唐爲都督則惡感既深戰禍不免楊爲都督則意見難洽兵端立兆消弭黔亂維持桑梓莫如勸楊唐二君暫避賢路俟黔局旣定再議報酬黔省都督即由中央政府擇賢簡任電滇軍政府調回滇兵黔省駐常軍隊即由新都督帶領回黔庶可免彼此之爭消弭將來之隱患同人等衆意相符全體一致祈尊處博採公論如意見相同即請列名電復鄂都督府參議廳處以便公請副總統電商大總統立予解決黔局幸甚旅鄂黔人鄧漢祥汪秉乾金谷陳齊昌趙銓章王憲章蕭孝久曾冶羅良馬羅聖時喬運鈞藍瑛光蕭作藩葉桐封張尙羣龔澤宣吳清燕聶保佳馬銘盤丁羡松羅書仁陸峻劉士傑楊德新張嘉沅等公叩禡 
[譯電]  
　　駐煙日領事接無線電音謂西京丸（南满洲鐵路公司來往上海大連之郵船）昨夜（二十一日）在山東海角於濃霧中擱淺亨美公司西江汽船己往拯救搭客續電云西江汽船己由山東海角駛回據稱西京丸之搭客昨夜悉豋海濱今日該船己復浮起受損甚微故各搭客仍悉登船開往大連　　　　　　　　　　（烟台） 
　　每日新聞得悉德國行文英國自願撤銷附增之海軍議案故於某某條件仍擬遵守海軍舊律　　　（倫敦） 
　　據官塲宣稱摩洛哥京城忽起兵變殺死法國平民八人陸軍教練官十五員馬華里厄將軍入城後己將叛兵軍械收回下獄問罪續電云各報現皆登述當時殘暴情形謂亂民手携歐人之殘骸遊行各處並以長槍高挑其首肆虐三日之久而猶太人受虐尤甚多從屋頂擲下女童並被奸淫猶太人避於宮内者約四千人現法兵己殺斃亂兵八百名　　　（巴黎） 
[要聞一]  
　　籌備處與新内閣之將來據臨時籌備處某股員云該處日内即行裁撤所有該處各股人員除總統府酌爲留用外餘將併入内閣量才位置籌備處一切文牘亦悉移交内閣接管至丙閣各廳局之設置究爲六局或八局須待唐總理會商决奪惟所謂八局之議係有編輯邊事兩局在内刻下蒙藏事宜己歸内務部辦理内閣或仍設六局亦未可知但編輯局之職掌係編纂中華民國自武漢起義後建國之歷史及分纂功臣列傳與歷任大總統之政令亦爲國家要政之一將來不知係以何局合併云 
[陸軍部派定各司長]  
　　京函云陸軍部原議遷移鹽政院後以房屋不敷辦公現己分遷三處（一）錢粮胡同（一）大佛寺（一）山老胡同其各司司長亦己分别派定軍務司長魏宗瀚總務司長羅開榜秘書司長王赓攷績司長姚寳來教育處長徐樹解其餘各課人員聞於四五日内亦可發表 
[改約交議案之内容]  
　　臨時籌備處編訂提交參議院之改訂條約草案於本月十四日經大總統批准交部列爲提議案今探其内容首爲繼續擔承前清外債及賠欵之問題大致擬將所有中央地方各借欵凡歸國家擔任者分别到期未還各款並所欠本息一律統計另訂統數利息重立一歸還之專約至於賠欵一項共分三節聞除要求各國推展年期暨減讓外亦有另訂償還新章之説 
[收回關税尙多困難] 　　十五日午後總統府特爲收回關税問題開會討論隨飭胡惟德赴東交民巷與各駐京公使磋商除英公使朱爾典尙有活動之意外其餘各公使僉謂貴國政府尙未知何日完全成立何必急急收回關税云云胡知其意甚堅不能再議遂辭出赴總統府面達情形矣 
　　另函云袁總統現己决定向美政府商借大宗欵項聞其用途係爲各國近以中國不繳賠欵紛紛扣留關税不允交還空言交涉必然無濟而此項税欵又皆有指定之用處非將應賠各國債款逐月繳還不可查美國與中國感情最厚當此困難之時必能出而扶助故擬商借美欵以救此急並云此事非達到完全目的不可闻昨日寄與孫中山先生長電一道即係籌商此事 
[治理蒙藏不能再緩矣]  
　　俄國暗助外蒙獨立種計畫己疊誌前報現俄國政府又欲組織一會收羅長于測繪之人才派赴外蒙測繪各地以爲將來建造電路及安設電桿之預備袁大總統聞此消息十四日特電致陸徵祥飭其速向俄國政府聲明凡關于外蒙之種種舉動非經我國中央政府承認者皆作爲無效並催陸徵祥日内即行首途囘國辦理此事　　蒙古王公近爲整理蒙事起見皆主張政教分權之策乃駐京喇嘛各僧大不謂然秘密集議意圖反對其情形甚爲激烈以冀破壞此策 
　　西藏事機日迫報告情形之急電幾於無日無之聞其大概雖因漢人番族之衝突亦由於聯豫辦事之無狀昨日各重要人員特在總統府秘密籌議鎭撫之法聞己議定數端（一）電促達賴喇嘛返藏勸其即時承認共和（二）即撤回前清所派之駐藏大臣聯豫（三）委明幹專員數人入藏相機辦理（四）電飭四川都督派兵入藏鎭壓 
[旅京陜人亦議自舉都督]  
　　自共和宣布後各省因都督問題大起糾葛迄今尙多未能解决昨聞旅京陜西各界因前次改建各省督撫之命令而於陜西獨未提及現在升允己退張鳳翽亦未得正式之委任是陜西尙無正式之都督與全陜大局關係殊重擬即發起大會聯絡本省各項機關質問大總統究應如何辦法聞其目的亦係擬自行公舉再請委任云 
[籌畫八旗生計問題]  
　　八旗生計爲民國成立後一困難問題袁總統籌畫此事頗費躊躇近有各部旂員及禁衛軍軍官上書總統府條陳籌畫生計辦法聞其内容計分六項（一）挑充兵警（二）肄習實業（三）開墾荒地（四）派學手藝（五）歸還私産（六）瞻養孤老言之匪艱行之維艱恐未必能一一實行也 
　　聞袁總統對於八旗生計問題擬從裁旂入手俾袪其形式的名稱而收眞實的效果己飭知秘書員迅將辦法擬妥以便設立裁旂機關籌畫一切進行之手續並聞此機關成立卽命達壽總理其事以免隔閡 
[灤州兵變之原因]  
　　灤州兵變己見前報茲聞其原因乃係爭口腹之慾激動而成蓋駐紮灤州之軍隊係第二十鎭馬隊兩營步隊兩營城内商店以各兵士保護地方極爲得力特公同措資餉以糧米均泣有摺據由某某數糧店供給之四月十號步隊因粮米用罄向某粮店取用適該店所存之粮米爲數無多請其暫緩幾日各兵士因馬隊尙有儲蓄即欲分用馬隊不允彼此口角許久長官出而彈壓鞭責十餘人各兵士羣爲不平遂有十一號之變 
[姚捷勳跳不出本省範圍]  
　　内務部前日函咨江蘇都督内云本部現據前上海巡警總局局長姚捷勳呈送任内一切經手欵項及各種册籍函件並關防二顆請爲批銷等情前來查該局應屬貴都督所轄所有報銷欵項自應仍歸本省核辦再行報部以清權限除批示該呈外特請貴都督查照辦理可也 
[京華短柬]  
　　四國反對比國借欵種種情形迭見前報茲聞袁總統答覆四國公文其重要之點係謂此次向比國所借之欵純係補救目前之急與將來之大宗借欵毫無牽涉至於敝政府之財政方針則俟唐總理熊總長商妥後必有正式之宣告云 
　　日來袁總統對于鹽務問題頗爲注意昨日又與各幕僚籌議一切辦法惟大多數意見仍主持將鹽政劃歸理財部其主張歸工商部及鹽政獨立者各一人袁總統飭即按照所陳各節擬定意見書説明理由呈候參核 
　　陸軍部昨聞福建等省中下級軍官有由兵士公舉之説若果屬實亟宜嚴杜此風以防流弊因擬即日通電南北各省飭將各該省軍隊各級軍官現行委任辦法詳晰報明并查詢公舉軍官之議是否爲長官所發起抑出兵士之要求著即電覆核辦 
　　學部各司員因三月内薪水分文未發會計司大起争閙并派員赴度支部質問茲聞己得度支之答覆謂庫欵奇絀各司員之薪水均暫發給二志各司員聞之莫不欣欣然有喜色矣 
[禁衛軍]  
　　除留一標保護清廷外其餘應由民國改編茲段總長己與馮軍統會會同核議一切改革之法决定先將各項官長嚴加考核刻己定於十五號起將各級軍官一律考試以便按其程度核定去留 
　　四月十一號外交署長胡馨吾往謁各國公使商請退兵聞祇美德二使有允分期撤退之語他使則皆言須候本國命令取進止惟英使朱爾典獨笑謂中國雖宣布共和徒爲名稱上之效果據實事的觀察不久恐將繼續添增云云胡氏默然無言而退 
　　駐京之親軍中營日前開赴南苑駐紮聞該營管帶李德峻素與兵士感情甚惡至此全營譁然聲言非槍斃李德峻不 
 
 
 

Page 3

 
 
可李聞信即逃往彰德求人保護今己數日尙未回營現又值發餉之期聞李巳將餉銀用虧一千餘兩以是愈不敢歸來日來兵士索餉甚亟所望當局者速行設法維持幸勿再醲他變也 
　　教育次長范源廉於初九日奉大總統委令赴鄂與前臨時總統孫中山並副總統面議要政今悉其原因係爲孫中山覆電不允來京故大總統特委范次長往議關於前次美國减讓賠欵一事並有某項外交要政聞袁大總統曾囑范次長帶去密函一件云 
來稿 
[顧實呈教育部書（續）]  
　　二字音根據玉篇廣韻之及切融貫字母等韻之呼攝旁及天竺羅馬諸切音字母繩以近世發音學而别創新字母如日本用假名然注切音意於漢字之旁字音之外無語音字音定而語音定語音定而國語統一成 
　　（説明）今世列强所以能國語統一者其字音足以定之也數十字母拼合成音音卽字字卽音千變萬化不離其宗合乎易簡之至理吾國自漢末孫叔然創造反切以來己不異於漢字之外另有一種切音字然反切上字必雙聲玉篇廣韻之切語上字用至五六百字之多下字必疊韵廣韵韵部都二百六部則亦不下用至四五百字合反切上下用字當千數百字音繁而難準字音不足以定之而欲國語統一豈不難哉蓋舊有反切正如拉雑記帳末得音理之條貫（亦有條貫在明昧之間）呼切成音非連讀二字二成一音（如渠容切之類間有之耳）施之齊民不適人人之口舌其後字母等韻有音理之條貫矣然亦疏而未密更復因沿舊習今日當務之急固在循音理之條貫精密規定漢語音韻之數然决非不本舊文直憑胸肊者所能爲之夫複音語之民語音整而轉以精單音語之民語音簡而轉以疎間嘗綜較吾漢族語音進化分二大期自黃帝至漢末爲聲音二類原質結合期其間現象二曰正名史篇與詩韻文唱名是巳（宋後學塾讀千字百家亦属此）曰諧聲六書之一與漢人詁音讀如讀若讀曰讀爲單音譬况皆祇直音耳自漢末至近世爲聲音二類原質紏混期其間現象二曰反切漢後反語盛行類而聚之韻書以　最始五聲分韻沿古雙聲亦韻疊韻亦韻之遺繼以四聲分韻則於雙聲亦韻疊韻亦韻之外又益以調子亦韻（詳新字母書中與東西文對平聲當長音延章上聲剛音去聲當柔音入聲當短音促音）此反切聲韻之學所以難明也曰字母華言三十六母定於唐末沙門或混反切字母爲一非是前清帝同文韻統謂三十六母出於梵音其言甚是三十六母之擬於漢族語音原質疎而不密正以此故（錢大听陳澧辨其有出梵音有不出梵音者邇於自飾之詞不足據）趙宋以還人士日益陷於目不識丁之悲運故三倉盡亡於北宋而聲韻之學亦疎乃奉擇子肊定字母爲不祧之祖歐陽修爲洛僧聿鑒韵總作序僞司馬光切韻指掌圖則成於楊中修之手等韻之學從是盛矣然廣韻有反切者三千八百九十文而僞司馬光切韻指掌圖止有其三千一百三十文尙少七百六十字（邵光祖説）則等韻之學非唐音（六朝唐人之音）近西人烏歐德氏語言自邇集平仄論編據吾國京音總數有四百二十音日本御幡雅文華語跬步稱中國官音有四百十音乃僞司馬光切韻指掌圖以三十六母總三百八十聲祇有三百八十音則等韵之學非官音既非唐音又非官音故論者謂自來等　家雑用士音誠非過言然則漢族語音進化既己明其旣往自無難定其將來數言而決之曰漢語單音區析尤細與東西文對音彼音多闕故借用東西字母之説實不可行唐音最精存乎文言並散見各省方言之中（唐音之前復有古音亦散見方言之中）官音雖通行全國官場社會較諸唐音疎矣故今日漢族語音之原質不可不别有嚴密之規定作新字母另件附呈 
　　三字義合金文學説文學而定六書之義可施之普通教育者别爲字書令中小學教員通習之 
（説明）人類所以高出於一切動物者爲其能練心精耳語言文字皆練心之利器而教學二字事之所由昉複音語之民每創一新語必本舊有之語音而更增加其音節表示意思之區别故遂成複疊之語音此以語音之複疊爲練心者也單音語之民所微示語音之區别僅異其收韵之轉變或調子之輕重而甚惡夫複音語之煩累斥爲夷狄淫僻黃帝正名字皆單音孔子作春秋譏二名（公羊家言）故以形聲二原質增損離合成種種字表示意思之區别此以文字之茂美爲練心者也易曰作書契取諸夬夫掦於王庭故漢族三古造字卽是官書經千聖百王之立意命名而成此一種特殊粹美之文字迥非若腓尼基亞商人偶爾發明二十二字音遂流爲今歐諸國字每者可比治説文學治金文學治近世諸科學乃明漢字淵源哲理義蘊深闔其字形之本質由一畫而化爲萬形一者何卽太極卽太一太乙泰壹（一本數字太一之一爲段借是爲用字之段借）宗教謂之上帝哲學謂之不可思議科學謂之以脱抑一以聲近母寧謂一卽以脱（以脱西文爲nＧthGI以th爲收韻與中國一字在四質收韻正合希臘古賢畢達哥拉士云萬物皆根源於以脱在空中之運動以脱之命名遠矣） 
以脱彌綸萬有無往不在故漢字搆造如旦立天夫朱菲才葬母兵等字皆以一畫可以代表一切事物（此諸字中之一爲造字之段借）家希馮王篇一字下引老子曰（昔之得一者天得一以清地得一以寗神得一以靈谷得一以盈萬物得一以生侯王得一以爲天下貞）可謂直揭造字之原矣至其字形之名而有聲舉工可二字爲例工之造字卽今工匠之施繩墨先其兩端之垂綫而後其中央之橫綫有橫亘之意故若江橫亘於水上若虹橫亘於天空若扛則橫陳一物而兩人對舉之若功必有橫絶一世之事業若江則大江直瀉千里橫亘天南是凡以工得聲之字有相類之義可之造字表未足之詞未足則猶有所委曲故若呵呞詞人有委曲人之意若阿訓山曲若奇則義近裹曲若何則儋何與撓折相反見義若河則黃河以曲折而東流與大江迥殊是凡以可得聲之字有兩類之義蓋漢字不外六書六書不外形聲義有玄察察義在形玄義在聲其所以足資練心者在此唐以前小學修明而民族盛宋以後小學浸微而民族衰歷史上法戒昭埀今日亟宜由通金文學説文學者别編字書明定六書之義或多設六書講習會或歸納文典中講之令中小學教員通習六書如是則雖漢字不曉其音亦可卽字形而識其意（此乃中國文字之特長）獨　字義深奥或篆隷變遷懸殊或篆隷形體實皆難明固宜留待專門考究耳乃若象形本圖畫宜於兒童直觀的心理指事亦有易明者會意形聲則一經拆合便不易忘（如外國文字之有拼法然）施諸普通教育學童心知其意獲益必非淺鮮由多年之教育經騐此言信而有徵彼满清季世學堂教授國文上古一代漢魏六朝唐宋八家長篇大論之文死教硬授而積字成句之基初未立其毫末宜乎學者曰國文困難教者亦曰國文困難日本鹿兒顯吉漢文典曰（世以漢字爲難由先文章大學而後文字小學違其先後之順序若先文字小學而後文章大學則漢字之易有出尋常意料之外）日本人尙知之而吾人反昧焉可乎哉且學堂襲外國法教授十種詞（或曰八部文法）不知此在六書中叚借一門足以盡之則六書與十種詞並講不益善乎 
字形字音字義三者各得其當文字在國語統一上之種種障阻大概可免矣 
　　總而言之中國今日而行國語統一五千年來未有之大舉自客觀而言之空前之語言文字革命也而自主觀而言之直接繫於心界革命四百兆人心智慧普開將轉捩在是前不云乎語言文字爲練心之利器則吾人今日求所以利具器者端宜何如愛國諸公幸垂教焉　　　　　（完） 
[清談（東吳）]  
　　自四國借欵開幕後而比國借欵而續訂比國借欵而美國短期借款而英公司借款中華民國成立之後之新政只此而己 
勿論其條件若何其損失利權若何但願熱心借債者於平旦清明之候一思監督財政四字 
小説 
[俄王之偵探（五十七）（無名）]  
　　密烏蘭爾身上亦多爲荊棘所碎手上厚皮手套己破面上又有傷痕密烏蘭爾笑謂余道爲此事故人若問我面上何以受傷我不能不設詞告人説罷仍向前進及至第一界限内搜尋己畢余乃與彼尋至第二界内余此時心中躍躍屢欲以余昨夜曾遇屍首之事告訴於他然屢起屢止終以此事奥妙不宜輕洩靜觀以待事之究竟爲是乃不果言密烏蘭爾此時精神勇往身上雖受鱗傷仍精進不己樹林各處探身入去用那手的杖每有空隙或轉角之處用杖撥開細事檢查心中若有定見似那屍首必然藏在其中的樣子余亦隨地留心唯不能如彼熱心心中且查且思我友黑汲生如能在意有了回信來得了霍林忒在倫敦的住址我更見了他的妻子阿彌勒那霍林忒身死的事自然更易明白正冥想間忽然行至一處在那山壑之中兩邊矮樹甚疎中有一小河爲矮樹所掩一時不能看見矮樹之旁又有幾株大樹高擎如蓋余一看見便知此地己有幾百年人跡不到樹根屈曲粗如巨鉢有己脱落有己朽爛墮入河旁密烏蘭爾對余道這個所在我想最似藏屍地方了我們宜細細檢查於是兩人便鑽入矮樹林中不顧樹林中棘刺此處彼處細細探看探至樹林盡處那小河旁邊依然不見蹤跡 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程都督蒞任記盛]  
　　蘇城士庶聞程公復來督蘇之信羣以爲還我使君莫不額手稱慶四月廿二號上午齋集車站鵠候節麾除水陸軍警兩界外商團公會暨一二三四五六支部亦皆戎裝擎槍全體列隊旌旗飄颭大書歡迎程大都督字樣社會團體則有蘇城市公所職員商務農務總會全體會董會員錢業田業等公會各區市民公社各職員等於車站月台兩旁排列幾無容足地莊都督及各司司長以下科員民政長等亦先時命駕到站恭候迨下午二時滬車抵站軍警商團均舉槍奏樂程都督脱帽下車一一接見爲禮與莊都督晤談詪久旋送莊都督登車當由都督府衛隊暨各軍隊擁護入城行至錢萬里橋有閶門外前被莠兵搶刦之受難商民男女等共計三百餘人跪伏旁執香叩迎失乳嬰兒之迎慈母者然程都督即舆慰問隨諭衛隊從閶門進城以便順道親勘刧後情形從車站至閶沿途男女扶老携糼爭以一瞻顔色爲幸説者謂自兵變以後馬路市面蕭條不堪今則行人如織茶坊酒肆座爲之满得程公以鎭撫之蘇閶錦繡之區從此或可回復原狀云 
[自由黨大不自由]  
　　自由黨蘇州支部理事長汪福源君因虧欠晉源錢莊陶德齋處洋三千餘元上年地方檢察廳曾將汪傳案交保限追迄今未繳分文是以檢察廳即將汪之住宅（自由黨事務所）發封以備抵償並將汪福源看管即經自由黨員開會議决要求啓封聞當時江廳丞紹杰己允許揭封不意思法司署各員大不謂然己將原禀指駁矣茲將其指令錄左 
　　查該廳封閉汪姓房屋係爲債務關繫强制履行起見確係保護個人私權行爲在法律亦屬正當該支部雖立有租賃契約而汪查封之理該支部卽因有契約關係亦祇可向汪姓自行理處斷不能從旁干涉率請啓封致侵及債權者應有權利况司法獨立各有職權法庭命令當事人如有不服儘可赴廳抗告亦無由行政長官從而取消之理勿以團體之自由而侵及個人之自由也此令 
　　現聞該黨中人查得虧欠晉源莊欵者尙有張畏三及飛划營官孫福保等數人皆虧欠數千元其餘虧欠千數百元者更屬不可勝數何能追汪君一人决議再開大會研究對待之法務達其目的而後己云 
[留園開放之先聲]  
　　閶門外盛氏留園名勝爲吳中之冠每當春秋隹日士女如雲光復後籍没人官從此洞口桃源不許漁郎問津矣上月省議會開會時記者嘗涉足其間對花濺淚聞鳥驚心雖時届初春不能爲名園生色刻聞都督府以似此大好園林若令長此封錮未免可惜擬劃出東園爲省議會辦公之所餘仍開放游人藉以點綴風景並循曩例略收園資於養園經費亦或不無小補惟派員管理一層殊難其選須俟程都督蒞任後再行遴員委任定期開放云 
[經捐未便酌减]  
　　震澤鎭蘇經業商民龔泰豐等請減税額一案呈奉蘇都督莊君指令云查此項蘇經向章每觔完産地税一角到地後再繳銷場税五分照現在貨物税定章以八折征收計每觔應納産税八分銷税四分共合一角二分循舊産銷分收並無增加之處來呈想係誤會仰吳江民政長轉知遵照此令又震澤鎭絲商世興昌等請免經捐征收半税等情亦奉莊都督指令云查浙絲運震做經蘇省向不征収絲捐是以成經後完納經捐不得謂之重征今該商等請將浙省絲捐改繳一半領取半税單運震進口再繳一半以抵經捐雖無不可惟浙省改収半税己否議决本都督無從懸斷應卽逕呈浙都督核定咨蘇方可酌辦其未定案以前運銷之經仍應照章完税仰吳江民政長轉知遵照此令 
[無錫强迫剪辫]  
　　無錫北門一帶爲市廛繁盛之地四月二十一日有多數軍隊各持剪刀沿途爲行人强迫剪辫聞是日之被剪去髪辫者計有千餘人以致鄉民驚惶萬狀有手執辫子狂奔回鄉軍隊從後追赶者更有一鄉人被追將及一躍入河幸爲傍人救起未遭淹斃其愚眞不可及矣是日各處到錫航船聞信皆中途折回二十二日尙未開行到錫云 
[富豪糾衆敺人]  
　　奉賢縣西鄕胡家橋鼎和米店　係徐蔡夥開徐蔡本爲姻婭今春因有意見収歇自此積怨成警　而蔡恃其豪富久欲與徐尋釁奈無隙可乘近以徐改牌復做前司賬高某亦與其事因卽遷怒於高知高爲皖人孤身可欺竟於本月十九午伺徐外出紏集地棍三十餘人四面藏伏蔡自暗藏手槍誘高出街一聲號令從兇湧至拳足交加幾頻於死幸街衆援救刻高遍體鱗傷躺臥二日尙無料理説者謂富豪之恃勢凌人可爲異地謀生者寒心云 
[鎭紳歡迎新民政長]  
　　丹徒新民政長張君翼雲前經各界開聯合會公舉當經蘇都督委任於二十一日下午二時蒞鎭各界假鎭舞台開會歡迎首由臨時主席李君竟成報告開會宗旨繼由趙紹霖君宣讀頌詞又由殷君森圃魏君小圃等相繼演説末由張翼雲答詞略謂鵬才疏學淺荷蒙諸君子謬舉又蒙都督委任敢不盡心竭力以副諸君子厚望仍希隨時指示以匡不逮云云衆鼓掌稱善散會己四時矣 
[南京近聞錄]  
　　第二師第三旅旅長李玉昆現充第三軍顧問官因不承認朱先志爲師長朱以李不服從命令擬請軍法會議以軍法從事是日推柏文蔚爲會長柏曰今日我旣爲會長李亦與我有隙倘竟徇朱之意是以私害公决不可行遂即平和了結 
　　常州趙樂羣業己到案粟養齡亦由蘇解到刻日開軍法會審己定五芝祥爲審判長陳豋山杜淮川洪承點陳裕時袁華選爲審判官成國屏爲檢查官不日即當開審矣 
　　南京發給薪水現兼搭放公債票旣係分年攤還且又酌償利息無如吾國人素無儲蓄心每月领到薪水恨不能即時揮霍罄盡外人洞知其隱多有來寗以五六成收買者刻聞出賣者以下級軍官佐爲多數云 
　　　大清交通裕寗湖北各銀行錢局钞票光復以後各行局均未開市以致無處兑取愚民藏有此項鈔票者往往爲外人以四五成收買居爲將來之奇貨云 
[溫匪戕斃曹區官記詳]  
　　温州訪函云溫屬樂清縣大荊區區官曹志丹君於舊曆二月二十四日有離荊三十餘里之二十五都地方因微事赴區請勘曹君許以翌日往勘届期親帶護兵四名並不備帶軍械甫行四五里遇其友倪君力阻謂前途風聲甚惡此行必有鉅禍曹曰我不可失信於人前去必無事遂行及勘畢回來路過銀坑村該處係五縣交界本爲土匪出没之區曹又因本春禁烟認眞致村民大生惡感匪徒遂乘機進日吾等此來爲汝輩出氣請勿洩吾謀於是埋伏山徑待曹過此突於轎後放鎗曹見勢不佳方欲出轎投溪暫避適因溪深衣濕重不能行護兵力扶之是時匪巳迫近又開一鎗斃一護兵旣而連開數鎗又鐅二護兵曹遂被擒旋用尖刀刺其左肩洞穿一空以繩穿之而行及至太湖山又褫其衣亂鞭交下隨卽捆置樹上問曹曰今用槍斃汝汝要擊中何處曹曰任爾爲之毋多言匪遂先向四肢擊數槍最後一槍中曹要害乃絶查曹志丹君前爲温郡中學堂校長素以學行著名今遽遭此刧聞者莫不爲之流涕現張知事擬俟事平後代爲呈請卹典云 
　　曹區官被殺後該處土匪築土壘於暘谷岙期與官軍决戰勢甚猖獗因該地形勢險固有恃無恐而銀坑地方居民早己十室九空半爲匪徒巢空雖經調兵二百人深恐不足殲此悍匪日昨又有人赴郡禀請統領多派援兵接濟矣 
[浙水匪勢猖獗]  
　　台州台屬太平縣鳳尾山警察電禀浙都督云地匪蘇呂才恃保安團長花長春助虐掛花會賣煙膏因禁生恨合謀破壞胆敢於四月十七日鬨毁警署敺傷官警命危一重傷三餘俱受傷槍械俱被擄去除報知事外乞電營拿辦等語續據士紳趙濟舟等禀同前由己由蔣都督飭知參謀處於廿一日電飭雷統領迅撥兵隊馳往勦捕矣　　湖州浙都督前據嘉分府電禀蘇垣不靖梟匪竊發請迅調禦武兵艦俾得馳赴江浙接壤嚴密防堵各等語業經蔣都督電致蘇督及嘉湖兩防會師勦辦去後茲聞嘉分府方君復於二十一晩電禀軍政府謂太湖梟匪竄入烏鎭業經董陳兩統領派隊會勦斃匪數名現防務吃緊迅飭禦武艦回禾防堵等語蔣都督得禀即晚電令淺水兵輪統帶吳茂林尅日派該艦赴鎭防堵矣 
[保護茶商入山]  
　　江蘇通崇海泰商會闪據南通茶業公會幹事長洪祖浩等以衆商入山道途危險要求浙都督派兵保護業經民政司咨行都督核准派隊入山隨護以二十天或一個月爲限餉稰概由浙軍政府自行給發或因保護得力予以津貼亦聽該商自便等因去後茲聞各屬茶商洪立大等聯袂入山並帶現款三四十萬持有商會護照呈請民政司騐訖准於四月二十一日入山業由都督令行游擊第三營管帶趙廷玉迅派得力兵隊即日會同該茶商出發矣 
[安徽暗殺案續志]  
　　安徽青年軍總軍監韓耆伯君被刺殞命一節業誌前報惟日昨緝獲嫌疑犯李桂芳等七人經孫都督派員訊問尙無確供蓋李等以事關人命豈能證據毫無任意栽誣公同决不承認各問官以其刁狡擬用刑訊以期易得實情故此事尙難得其眞相也惟查李桂芳此次所以立於嫌疑之地位者因前次警察進行會會長陳君詪琛因赴大通警察長新差辭職該會遂定於四月十八號開會另舉會長爾時有少數人公推韓君充任比由該會會員以韓君旣非警界又非畢業生隨出傳單大起反對一面公同選舉推李桂芳等爲代表將即呈禀都督不意是日下午七時適遇韓君被刺以致李桂芳等嫌疑被捕是否此案正凶一時不能武斷頃聞孫都督因正兇迄未拿獲復加賞格二千元購緝并限令警察總廳潘君進化限三日内緝獲正兇復通飭六十州縣一體協緝惟潘君以毫無確據何能依限緝獲聞有呈請辭職之説日來皖垣人民以偵探四出恐被株連并恐青年軍急於報仇將有輕舉妄動情事大有草木皆兵之勢事爲青年軍所聞昨特出佈告云我青年軍衣布食糲皆吾皖三千萬同胞之血汗也韓軍監以人道主義立身以人道主義勗人同人等一點靈明皆我總軍監之所賜也今總軍監被刺死矣兇徒緝獲訊問殺人者死罪有攸歸决不敢稍涉義憤紛擾治安亦不敢以耳代目自起猜疑除總軍監暫由都督兼理外同人等扶戟號泣茹痛陳情若渝此言有如天日此布自此佈告後人心始略爲之字靖云 
[贛都督遣散吉安驕兵]  
　　贛省李都督通令云前余統領（邦憲）率領護衛軍第三營（馬督衛隊）右後兩隊 
赴吉安聞該兵士等尙守軍紀此次調令回省原期改編成軍練成勁旅乃迭據吉安紳民曁該營行政各官長呈稱該兵等胆敢在吉强迫余統領發給雙餉並種種不守軍紀情事此種兵隊若不亟予解散實爲全省軍紀障礙該兩隊兵士應即由該管帶督飭立予解散在吉己領一月雙餉姑准免予追繳即作該兵等川資飭令各回原籍恪守法律此次己屬從寛倘再不知自愛復滋事端立予加等治罪並聞該兩隊中在吉勾通會匪者應責成該兩隊官長認眞查明指名呈候分别懲處各官長由陳管帶考查分别出具考語以憑核令分别委用撤任該隊未到吉各兵士准發一月恩餉資遣回籍其餘該軍在省各營並該營前左各隊頗守紀律仍着該官長等加意訓練期成勁旅以副本都督整軍經武之至意此令 
[豫議會之波折]  
　　豫函云河南省議會議員前己舉定惟當時即有人反對謂所舉之議員多由秘密運動未爲公允本月八日接袁大總統來電云開封張都督交臨時議會據陽電議員等正擬现局因省議會尙未成立不得不支持以俟昨奉支電以本局原議員作爲議會議員惟新議員己經自由選定應如何辦法請示等語查臨時省議會組織速定選舉方法前經令由各省議事機關商准長官規定辦理該令文内議事機關自係就指原設諮議局而言因上文巳有各省諮議局爲地方議事機關語文義相貫解釋甚明茲來電所稱新議員己自由選定旣係自由並非按照與該長官商定之章程不辨可知即不能認爲有效仍應按照支電即以現有議員繼續行使職權如果多數人民不以原選議員爲然由各屬法定自治團分議改選在未經改選以前自應照舊辦理總之議會議員斷無聽少數人自由選舉之理希卽查照支電迅带會集至要等因此電到後豫省人士有歡欣鼓舞者有懊惱沮喪者刻聞省議會代表團巳面謁都督協商適當辦法矣 
　　另函云自袁大總統來電有取消新選議員之説於是組織省議會之各屬代表頓起張皇先行直接致電袁大總統復商懇都督發電力爭張都督之電文如下河南此次選舉迭由在省各府州縣同鄉會公舉代表與諮議局恊議辦法選定後統由該局呈送當選人名册到院鎭芳即日答覆一面電札召集在案果係自由選舉該局豈肯備文呈送該局旣有正式承聽公文事後不應再有異議刻該局常駐議員十數人己皆出局是諮議局機關己不存在自不應繼續行使職權如由各屬法定團體公議改選非不較稱完備如遲悞何鎭方對於兩方面絶無成見惟選舉參議員時期巳屆無可再緩擬懇仍照前電迅催新選議員到局期早集事是否如此伏乞酌核等因嗣奉袁大總統來電云前支電本係除去成立省議會之省分而言此次所選議員如己經定局在支電之前自無庸紛更等語此電到後於是一般新議員心氣遂爲之一定而河南省議會此後或可成立矣 
[成都商業場之活動]  
　　成都市面以商業塲爲最繁盛自去歲大肆搶刧之後一片荒凉見之者無不浩歎近日塲内如謙益祥馬正泰等號己次第開貿章洪源馬裕隆各大商號正在修理門窗因去歲被搶之日門窗俱毁故也欲復行開貿不得不先行修理俟再閲半月塲内各商號可望開貿者當有十分之四五矣陜事片片錄 
[西路己通]  
　　頃聞馬軍門安良因軍事雖巳停止商業猶多窒礙特派差弁張某來陜商辦交通蓋陜省布匹赴甘爲商業一大宗然甘省不特布匹即凡日用各貨物無不仰給於陜今旣交通陜省商業之利源庶幾藉此以開乎 
[開釋旗員]  
　　去年光復管押旗員多人茲聞張都督以共和政體業巳告成漢满不能再分畛域擬將從前所管押旗員於日内一律開釋 
[優待士類]  
　　前清太守尹仲錫杜崇光二君本欲早日回籍因川資缺管未能起身張雲山都督聞知卽與川資百金並派馬隊十名沿途護送張都督之待士右謂恭且厚矣 
[縣尉得民]  
　　章君紫綬前在洋縣典史任内多年頗行民心去秋調任商南臨行時洋縣之民攀轅臥轍依依不捨章雖就道非其所願行至半道聞知省城光復即匆匆返洋洋民皆欣欣然以相告曰吾固知章公不認棄我而去也章亦樂居洋縣並不以賦閒爲苦由是鄰封之民皆知其賢適有西鄉分縣安某因病告退華陽商民各蜀禀經安撫使張公委章接視一時竹馬夾道羣起歡迎 
[港商堅留陳都督]  
　　七十二行總商會九大善堂報館各團體鈞鑒陳聽香莠言亂政煸惑軍心軍政府處以軍律全粤稱快乃議會淆亂黑白謬然糾劾輿論沸騰深堪 
 
 

Page 7

 
 
痛恨陳都督公明廉正材德兼全吾粤倚若長城陳督若退粤即糜爛又聞龍統制忽萌去志並懇挽留以維大局全粤幸甚香港九八行商會全體叩又銀業行來電云陳都督龍統制七十二行九善堂總商會轉各團體鑒陳聽香藉報業以擾亂治安粤人皆曰可殺陳督爲吾粤大局計殺之快甚議會爲事民代表不爲吾民謀治安反爲僉人偏袒護不職實甚陳都督龍統制爲吾粤保障務乞合力維持保全粤局勿餒勿退商民幸甚香港銀行業全體公叩巧 
[湖北近政紀要]  
鄂省教育司長姚晉折趙儼威二君前日集新舊學派中人及各科員在公署會議以本司用人最關緊要必擇品學俱優者委任以昭公允又以普及教育爲民國最急之政策各屬勸學所教育會應從新組織改爲督學局由司遘員充當局長與縣知事劃分權限不受節制遇事直接本司辦理以謀教育之進行刻正規定督學局章程俟脱稿後送請臨時省議會核議通岂卽委員分往各縣開辦 
　　湖北前因軍務吃緊曾向上海英商大非斯購有新式單葉複葉飛行艇二具以爲偵探敵情輔助軍力之用乃運抵鄂省甫行試驗機卽損壞當請德國工程師修理終不適用頃副總統以該英商原有包用若干次之約今一次未用卽成廢物應向該商交涉如不能修理完好卽令退回原價並賠延工師修理之費昨己派軍務司副官羅度赴滬會同原經手購辦之胡君瑞霖與該英商談判矣 
[歸綏亂事彙聞]  
　　四月一日歸化東鄉討不氣村（村名）所駐巡防步隊忽然變亂大肆搶掠勢甚洶洶當經陸軍馳往勦辦 
　　前月下旬歸化城有謀刦庫者曾糾合多人塗臉持械前往滋擾致被守兵所拒紛紛散去堃岫恐其復至乃於初一日早檄調第一鎭軍隊到綏遠城圍住四門嚴行搜捕聞己捉獲旗民五名確爲刧庫之黨羽交由李協統暫行管押矣又是日早八鐘時綏遠城外有炮隊多人各執洋槍藤鞭把守凡過往之人輙遭敺打適有一巡警路過致被打破頭顱該警與之理論復遇數人上前拖倒在地痛加捶楚乃始釋之而去 
閻都督之新猷 
[派兵查禁種烟]  
　　交文徐太等處人民違禁種烟經省遴委員紳前往勸禁時煙民竟一昧蠻橫抗不遵勸民政長周士貞君大爲震怒特擬派兵查禁勒令一律犁毁倘仍執迷不悟即以軍法從事决不寛貸 
[擬償商業損失]  
　　閻都督以去秋舉義時省中各商號曾被匪徒乘亂焚掠摱失甚鉅現值大局己定不可不給予賠欵以示體恤特於日昨照會商務總會按照所開損失確數酌量賠償並聞有定爲分年会給之説 
本埠新聞 
[新任交涉司小史]  
　　新任上海通商交涉司陳貽範君將於陽曆五月一日接任視事按陳君爲上海廣方言館畢業生後由江督派往北京同文館肄業六年復派往英國學習法律於一千八百九十六年十二月行抵倫敦次年入林肯大學越二年受辯護士證書北京政府乃命其入倫敦中國使館爲繙譯生旋陞使館參贊一千九百零七年公使回國代理公使事務六月於外交事務閲厯頗深計陳君留於倫敦共十四年之久其間公使巳五易其人去年由前清外務部關回在部辦事四月有半旋放騰越關道行至半途革命事起放抵仰貢後復拆回中國 
[續誌捕房拘留司令之交涉]  
滬防福字全營司令官劉福彪前日應商董之請赴英界天妃宮後面總商會讌會被匯四捕房西探拘捕及在公廨開訊情形己詳誌昨報茲聞昨日下午兩點三十分鐘各國領事因爲此事在領袖比領事署開特别會議討論兩點鐘之久至五點鐘方始散會所有議事情形及若何辦法秘不宣布 
　　昨日公廨未經覆訊惟交涉司溫宗堯君疊備文牘與領事團交涉謂劉君係光復有功之人忽因前事加以拘留未免有損兩方面感情應請速予保釋卽以舊案未了儘可俟開訊時再行到堂云云聞領事公會並無答復 
陳英士都督因劉司令被拘捕房部下福字全營兵士異常激昴特派員前往安慰謂此事自有交涉司與各領事嚴重交涉務各靜候辦法毋許多事 
　　陳都督又致函温交涉司略謂福字全營兵士因長官被拘引爲奇辱現在竭力安慰尙幸無事惟滬地駐紮軍隊多至數萬人倘有莠人乘此借端鼓煽發生意外本都督實不能担此責任務請與各領事設法磋商迅予保釋想民國成立友邦素重睦誼當不見拒云云 
[議論機關與執行機關之權限問題] 　　上海民政總長李平書君批閘北公民會呈云來呈及簡章均閲悉結社集會共和之世固准人民自由惟界限不明必生障碍所謂負監督之權者祇是議論機關並非執行機關今簡章第二條有維持秩序保全治安等語實巳侵入行政權限諸君旣爲贊助公益起見尙希認明宗旨妥訂章程以期完公民之責是所至要此復 
[蘇省公民函請控告省議會]  
　　民生國計會前函米麥免税問題莊都督覆電以省議會議決案爲詞不允照免曾　控告省議會各處通信贊成者甚多茲又有蘇省公民一函照錄如左 
　　民生國計會諸大名譽偉鑒運肅者自貴曾成立海上四億人衆托命有資願力之宏敢不崇拜米麥徵税歐美所無而省會議員逞其私臆竭澤面漁其抗令違法全國震駭查臨時省議會爲從前諮議局變相己屬大不正當而此項議員又間以民政長兼充植黨營私中外騰笑卽如本省市鄕制經該會決議頒　而市制第二條凡城廂概爲之市此種專制立法殊屬鮮有且本條於　　以外則以人口爲比例天下權利之不平等就有甚於此者不獨此也蘇省大江南北湖流之間以船爲家者不下數十萬人口初未　入市鄕制居民之内豈非一大缺點以上情由擬乞貴曾附加提訴以伸法紀而示平權無任感禱之至蘇省公民手奏 
[悲憤圖盡之烈士]  
　　湘人鄒永成君革命家也近隨北而招討使譚人鳳來滬每以政界爭構奪利大局日非時時激昻慷慨憤恨塡膺不意日前留書旅次竟出外不歸　君當分投找尋並登廣告詎鄒出旅館竟往外洋涇浜外面投浦圖盡幸經巡捕瞥見竭力救起帶入捕房留至昨晨解遂公共公堂請示經王襄讞會同美强副領事詰悉前情當堂勸譬一番令鄒君爲國珍重將其所帶手鎗藥彈一併留存囑自歸去 
華洋裁判所記事 
[致蘇州軍政司軍法科函]  
　　本月初九日有蘇州地保禀請法捕房拿解法公堂解送敝所之盜犯金百順一名旣經貴軍政司軍法科科員劉君元長於十三日來所請將該犯管押數天候回蘇禀復後再行核奪在案迄今日久原告仍未來案依律自應將該犯開釋用特預達如下星期三卽本月廿四日正午十二點鐘止原告或劉君仍不前來則敝所未便將無辜之人再行留押希卽查照爲荷 
[項玉卿全家被盜案禀批]  
　　禀悉着靜俟本所飭派全班探捕趕緊破獲是案之搶犯依律懲辦此批 
[日商呈控張伯勤禀批]  
　　日商三井洋行代表源豐盛赴所禀控張伯勤邀截貨船恃强盜賣奉批云禀悉旣稱三并洋行代表自應將三井在該管領事公署簽押蓋戵之授權証呈驗本所方可飭傳被告到案審理 
[閘北添派譯員]  
閘北華洋裁判所成立以來洋務交涉責重事繁須有文理相當精通洋務之人辅助公事方免罣訛刻又添派譯員包文尉君常駐閘北辦公查包君係梵航渡聖約翰書院畢業昨巳受職 
[覆訊謀斃船老大案]  
　　王阿秀高福全等謀斃船老大登林案昨晨經承審官徐紫峰君復訊水探何阿春並包探王桂生先後將王高二犯在浦中指出案屍之處並前往高橋緝獲高福全情形一一供明王阿秀高福全由律師歐陽君爲之辯徐君以另有要証未到改訂今晨九時半復訊 
[滬防水師赴黃渡防堵]  
　　青浦縣屬黃渡鎭去冬曾有搶米之案爲首匪犯季更生己由李英石統領飭令滬防第八營王楚雄管帶往犯事地方宣布罪狀當衆槍斃在案近因寗蘇肇事宵小乘機猝發又有搶刧情事該鎭自治所紳董特請滬防全軍李統領續派師船馳往駐泊藉以防衛李統領因職司防務義不容辭爰於昨日仍令水歸第八營王管帶乘坐小輪並帶師船數艘前往防堵以副衆望而保治安 
[警務長諭飭擦洗槍械]  
　　製造局内警務處吳警務長昨有牌示云案查總局巡警規條第三十七條内載各巡警於星期第三日第六日應由巡士擦洗槍械所有本處分處及分所應卽按照舊章一律實行爲此牌示仰卽轉飭遵照辦理此令 
[造呈光復出力人员名册]  
滬軍隙都督曾飭滬防各營統領及各司令等查造光復出力人員履　名册茲悉滬軍李英石統領巳將所屬步隊水師共計八營官佐弁兵光復出力人員造册舒齊業於前日呈請陳都督咨部核獎矣 
[提訊馬夫見財起意案]  
　　廿肅路晋康里居人蔡濟鵬控馬夫王雙喜串同匪人李桂林等在新閘温洲路攫取值銀一萬兩之大小金條十四根並金飾數十件一案昨晨由廨提訊據原告投稱馬車係吳海山處借來此項金條金飾欲携往金鋪兑換詎至温洲路平橋路附近突來短衣窗袖一人扳聞車門入内將皮夾袋攫取飛逃馬夫王雙喜見有攫物故意緩　徐行皮夾被搶亦不帮同追捕嗣幸一暗差葉捕欄住該匪卽將賊抛與李桂林逃逸現經捕房將二人拘案請究訊之王李二人供均互推奉判押候原告邀見証吳海山張東甫到案禮拜四再訊 
[學生會歡迎何啟君]  
　　粤人何啓幼遊英國習醫學得醫科博士之學位復入林肯法律專校研究法律有年後返香港以其學術問世名譽鵲起蓋以一人而能兼精密　二科者不數數觏也香港醫學堂爲何君創辦成效卓著孫中山先生曾肄業於此何君香港參議院華議員近二十五年來凡香港公蔡事業多賴其擘盡而成英迁以其大有造於香港特賜以爵位以嘉其功何君著書甚多勸學篇書後一書尤膾炙人口今來海上暫庽伍君秩庸處不日卽將返港聞寰球中國學生會今日五時請其　會參觀云 
[會丈局函請檢還契據]  
　　會丈局致民政總長函云疊承送來英册七千四百八號契内單十二紙糧串五紙又和冊）千五百九十號契内新契一套英舊契上下二紙二次開單送來英美法各冊上下契二十六紙均巳分别照収轉送各領事署惟查第二次開單所送英冊三千七百二十五號祇有上契一紙其下契遵處簽註發交舍丈局字樣現查該下契敝局於前清宣統二年禀請轉換清冊姚主殺内附禀呈繳應請飭承在該契卷内檢出送還英領事察収爲荷 
瑣聞 
[城内]  
[都督府執法科批示]  
　　周承基呈批珵悉查此案全屬債務關係應由地方審判廳受理仰該民運向该廳照章購狀呈訴聽候傳提可也此批 
[地方審判廳民庭批示]  
　　趙冠卿訴錢汪氏等陖串圖賴欠欵批狀悉批駁呈詞本以原狀所載爲準若批語有與事實不合之處儘可續禀申明以補原狀所不及不得一經批駁卽行指爲偏袒也該民前次所遞禀詞支離含糊是以逐層駁詰茲據續禀對於所駁之點不爲正式之答而節外生枝措詞失當若再加駁詰必又以偏袒被告爲飾辭本廳無睱與該民作無謂之批答仰即平心靜氣詳細研究便知本廳前次之所以批駁及爾此次來禀之無理取閙一面再行具狀聲明理由如係對於本廳駁回之决定不服則正式提出抗告狀若係以本廳之駁斥爲偏袒則正式提出拒却狀以憑核辦若再以不合方式之狀詞無理取閙之言論來廳嘗試是該民自蹈刑律百五十一條之罪毋謂本廳不先爲該民告也懔之 
[民政長批示]  
　　水爐同業代表黃榮禎等禀詞云據禀並單均悉該同業選舉業董果係全體公認自可照准惟查此案該代表與劉德春等尙在地方審判應互相呈訴其非衆謀僉同巳可概見應由該同業邀集全體商議妥洽再行核辦仰卽知照此批簽認單附江大泳禀批禀悉旣據黏方照合戒烟參貝紫金丹應准備案仍候隨時派員調查該丸合製是否如法以重衛生無庸給示此批又徐震東等禀此王一清毛小弟得賄簽字一案旣經審檢兩廳訊明定案應靜候兩廨核示辦理毋得率扯混瀆南市 
[市政廳批示]  
　　商號復昌恒禀批禀悉長江輪船竊賊甚多深爲行旅之害惟事在租界無從保護據禀焦客來滬被土匪打進房艙在身搜去銀元尤属胆妄候轉致警務處飭警探留心協緝可也此批 
[不忘結髮夫]  
　　傅毛郎貧病交迫挽友張明德説合將妻王氏賣與周浦鎭醫生趙鶴卿爲妆價洋五十五元過門後於上月抄偕趙來申探親寓居王家碼頭正興棧内詎前日氏忽脱逃後在隣近長順昌棧内尋見氏仍與其本夫同臥一榻不肯隨歸是以扭控南區指爲放白鴿移經陳裁判訊得傳供祗収身價洋三十四元求追餘價氏供丹陽人年廿七歲丈夫因貧出賣現趙有妻不願相隨問官將趙串斥氏留養飭令傳趙出外赶尋媒証來案候質 
[並非販人口]  
　　浦東騎巡隊巡長陳某日前乘大貞丸輪船來滬時見有同船之徐州人趙克勤帶有幼女兩口形同私販一併送至南市裁判所趙供一女名畢大英年十四歲係高姓之養媳一女年四歲係高之姪女刻因來申尋訪兒子由高在江陰託帶至吳淞砲台伊家親戚韓姓處並非販賣人口判一併留候傳同韓姓來案質察 
閘北 
[窮心未退色心起]  
　　徐州人郭永康因去年該處遭兵蹂躪以致無家可歸投充北伐聯軍隊嗣經朱統制驗明郭年祗十四歲體格不合調至公館内當差後與嫁女同逃當被追回將郭笞責三百板送四區收押巳有月餘前日由該區解送裁判所經孫所長略請一過諭令從寛開釋 
[拐匪運動開釋]  
　　著名拐匪陳金山（即陳山）因誘拐婦女及男女小孩帶往哈爾濱地方價賣曾經　北前民政總局訊明押辦詎釋出未幾近又串同楊耀廷李倪氏等誘拐陳錦成之妻周氏錢維綸之子小寳子　偵探隊獲案訊押在案昨日該拐匪胆敢央人斡旋並呈公禀求釋當經孫裁判將禀擲還並嚴加申斥 
[截搶租米]  
　　匪徒吳阿弟因搶尹桂堂米石由水巡區查獲拘留在案昨日尹投裁判所聲稱日前載有租米四十餘石駛至上海嘉定交界莊家湮地方突來匪徒二三十人將米悉數刧去尙有現洋兩元銅元百餘枚亦被搶去惟吳是否在場不能記憶等語孫所長諭尹退去候移檢察廳核辦 
英租界 
[假名勒捐]  
　　無賴郭炳榮兪仁標前日手持同濟善堂捐簿　至愛文義路六百九十二號新閘捕房包探朱子藩家内勒令輪捐當經朱探詢係假冒遂將二人拘入捕房昨晟解送公堂訊供一過關讞員會商美韋副領事判仍押候查明禮拜四訊核 
[押候查明]  
　　英美捕房控馬夫張阿來沈來元越界誘拘前清浙江鹽運使陳仲瑀一案業經由廨訊實押辦惟關於此案内之探夥張阿三（卽蛇皮阿三）並張之同黨王三太（卽王全生）沈阿才（卽桂元）與郁阿甫等由捕一併拘獲収押於昨併解公共公堂請究經中西讞員略詰一過判仍一併押候查明下禮拜四訊核 
[雉妓判押]  
　　雉妓王老三金金林花三賣李王氏高王氏等均因拉客違章被八百七十七號華捕等查見上前拘拿詎有劉萬卿王才生顧柏生出爲覇阻當被一併拘入捕房劉等三人存洋保出昨奉公堂傳訊由探將王老三之姘夫錢小梅與劉等一併拘案請究據探捕禀稱因高王氏等在途拉客違章上前拘拿卽由劉萬卿王才生顧柏生聲稱該氏係着名龜奴王大家内傭婦囑令釋放不允彼等卽出霸阻是以拘案請究訊之　等供與王龜並不相識不敢霸阻堂上以其不應多事着各罰洋十元充公王老三等妓女傭婦五人各押一禮拜示儆錢小梅着具結開釋以後不准再住妓院着另謀事業 
[龜奴捉姦]  
　　羅加林前晚因與福建路六十一號妓院鴇婦王董氏姦宿被龜奴王金生撞見當由王　將羅與董氏敺傷經捕房查悉當將羅車送醫院醫治並將王拘押昨解公堂請究奉判押候原告傷愈再核 
[撕破號衣]  
　　匯四捕房二百四十三號華捕控葉任與虞實泉在北蘇州路互扭向阻不服反被撕破號衣等情昨由捕房將葉傳案訊明判罰洋四元充公並賠該捕號衣洋一元繳釋 
[判押西牢]  
　　陳彦清控彭占城洪子文控王文卿均竊取衣飾昨由捕房將彭王獲解公堂訊實判各押西牢一年半王仍着補提同黨再行質究諭彭如能於限内繳賊准予隨時酌核 
[串拐小老婆]  
 
 

Page 8

 
 
來件 
[敬告黔省駐常軍隊諸兄弟書]  
　　吾軍界諸兄弟遠離父母家族千里奔馳勞苦拖矣所以不憚勞苦從征於外書皆爲國家大局非爲都督楊伯舟一人爭名奪利也吾黔　　復得吾軍界兄弟同心爲國又得紳學各界協力贊助舉動文明實　他省乃因都督楊伯舟之無能甘爲張石奇黃福渏趙德全等所箝制日蔣張黃趙之募匪爲兵營私樹黨不知阻止於事前及　黃趙廣開公口姦淫擄掠擾害良民楊伯舟又不能設法　待惟借援鄂爲名倉皇出省以圖避禍離省一站即遭黃　清部下之搶刦爲全省人民所騰笑繼又屯兵常德觀望不進使吾軍吏兄弟既不得北伐以報國家復不得還黔以衛鄕里此　吾車界 
 
 
 

Page 9

 
 
   
 
 

Page 10

 
 
自由談 
游戲文章 
[趙玄壇覆純陽子書] [  愛]  
　　洞賓先生大鑒昨荷賜書獎餙逾恒實滋愧赧敞處黑虎狗眼不識仙人有慢貴客今己圈諸後園公餘之暇尙希鶴駕遥臨生輝蓬蓽鄙人近爲進出欵項事煩責重以致未能抽片刻之暇一領神仙清閒之福先生得不笑我爲守財虜日在銅錢眼裏扛鞦韆乎近日存欵多者因下界前清王大臣之私財無地藏放紛紛帶往陰間由陰間間接存於天庫出欵多者因民國大借債紛紛向外洋銀行抵借由外洋銀行間接借於天庫不圖中國專制與共和過渡時代天上竟費如許不周折也先生函中提及暫時通融一節本當如數應命因觀邇時先生所需者非關救灾恤難必不得己之舉不過先生心念白牡丹之柔情豔骨將納作小星以伴仙居之寂寞耳雖謝太傅東山携妓郭汾湯坐列語姬不足爲盛德之累然先生身居天雷上相爲天下萬國視聽所繫非謝郭諸人可比任宇宙間皆知先生之瀟灑風流不修邊幅究不應納下界靑樓置諸上淸仙闕也今奉上銀劵三萬金俾先生贖劍沽飲之用若貸金以聘阿嬌不但先生不能風示天下即鄙人亦負失察之咎因此不敢應命僕一介武夫蒙天恩握財政重權久欲納一妾而不果者因鑒於民軍都督涉足花叢即爲淸議所不容况僕居嫌疑之位其可孟浪從事乎今於先生爲力不周處亦希曲諒是幸 
海外奇談 
[滑稽博士]  
　　英吉利名士瑞夫提文學優長世罕其偶爲人放誕不覊有莫逆交某時以珍物相餽遺瑞恒受之而不犒其使一日某復遣使送比目魚一器其使齋至瑞所罡器於案言曰吾主以此魚贈君瑞夫提惡其簡傲不恭乃告之日小子須知餽餉之道所以成禮豈此一語遂足以將主命者居吾語汝汝且據吾坐若爲瑞夫进博士者名吾任子職示汝以禮文於是其友之使巍然高坐瑞夫提鞠躬奉器而前旣致敬禮又致辭曰博士僕之主人某有不腆之敬以佐庖厨深望莞納以爲光寵其友之使不俟詞畢一躍而起兀名言曰君之主人何多禮也其轉致吾意問起居更申吾之謝悃又出手作勢曰吾友此半厄舉（古錢名）即以奉贈戔戔之惠其受之毋卻瑞夫提聞之大笑旣而悟來使之不爲禮者蓋憾其素無所賜也遂以一厄舉畀之僕歡名而去 
　　又一日瑞夫提將外出值天雨其僕奉革履以進泥汚狼藉未加刷濯瑞謂之曰何不一潔此履僕曰君將以之外出方此淫雨水潦縱橫卽脩滌此履使無纖埃一穿之出仍以汚返不如仍之瑞夫旬默然不語俄而其僕求廳門之鑰瑞曰子將何爲而需此鑰也僕曰時己過午僕尙未飯啟扃入室所以飯也瑞夫提笑而言曰此時具餐雖甚饜飫不出數時仍當飢耳不如仍之語旣遂出僕終不得飯 
尊聞閣詞選 
[信劍南小體舊作] [  瘦鶴]  
　　倚醉歌二首 
　　少年宕氣如自撥銅琶唱大風漫道王侯徵骨相翻令兒女累英雄文無可賣難爲富時不能工殆未窮頻淬斑　三尺物一樽借與　顔紅 
　　唾壺擊缺尙狂歌起舞風前奈若何論半分才應得歲貯人于腹可容多功名安用毛錐子塊　　辭金叵羅身是男兒須報國右持長劍左提戈 
　　閉門一首 
　　閉門鎭日雨紛紛寶鴨烟銷却懶焚花落窗前深一寸酒緣病後減三分學琴正苔無中散　帖差能似右軍　不堪成猲坐　機顡倚　秋　 
　　漫興 
　　明窻斐凡紙圍屏隨意何妨悦性靈浮白逐年加　户研未連日註茶經閒　普草揮牙管愛折唐花插膽瓶默數个枝堪辭立春來添得　竽靑 
心直口快 
[新名稱] [  吾廬]  
　　軍人所得之新名稱外匣人稱强盜軍人軍人自稱爲愛國軍人南方稱爲丘八大人 
　　官吏所得之新名稱顧問官稱爲一品夫人内阁總理稱爲買辦總理外省都督稱爲風流都督百姓所得之新名稱外國人稱爲可憐百姓中國人稱爲自由國民 
　　貴族上所得之新名稱總統之子稱爲少總統總統之兄稱爲大大總統總統稱爲陛下 
議員所得之新名稱旣爲武裝議員又有女子議員 
　　外人對中國新贈之名稱戲園戰爭兒戲政府乞丐籌餉流氓衙署 
[奈何] [  無棐新民]  
　　行政界小人龐雑使我不敢爲新政府　　務奈何 
 
 

Page 11

 
 
司法界經費裁减毫不尊重致失淸廉奈何各省軍人搶擄雖槍斃以百數十計而不能戢其燄奈何 
　　不能吃酒偏喜吃酒吃得醉生夢死大嘔大吐奈何 
　　紙烟爲害人之物而嗜之者不知警戒反變本加厲奈何 
戲攷[  健兒]  
[寒山頒兵一名徐策跑城]  
　　蒒蛟觀畫後持書往督剛處頒取兵馬爲父報仇抵寒山剛子薛葵不識蛟阻其去路蛟擊葵仆地匆匆上山葵追至山中母鸞英出阻謂蛟亦薛氏子弟與汝分屬昆季葵大喜即拜謝之忽報剛回蛟呈徐函請剛發兵報仇剛即起傾山之兵率蛟葵殺入長安徐策望之己久蛟見策高立城樓卽跪於城下訴説别後狀况謂志切復仇忠孝不能兩全策甚壯之剛謁徐策策責以酒醉闖禍害及全家深爲憤恨剛服罪而去策欲奏知武后細數薛氏盛衰一路傴僂而行精神益覺矍鑠武后聞信大驚乃歸政於廬陵王斬武三思張昌宗以謝天下封薛氏寃死諸將以報功臣剛乃罷兵此劇各園多唱徽調然京調巳數見不鮮得此别致調門聽者頗有趣味 
小説 
[短篇寫情薄倖郎] [  龍]  
　　謝生者軼其氏穗垣人裙履翩翩一濁世佳公子也糼孤母氏以掌珠視之性慧一目十行聰明冠世自糼締姻於同里之某氏而某氏之女風姿綽約麗若天人且知書善文亦一不櫛進士也 
生以獨子爲母所鍾愛故年十八即爲之娶夫以如此慧心之男女寗有不愛河似海情根加長者拈毫橫笛剪燭敲棋唱隨之樂固南面王不與易也 
　　無何生母以積勞逝世夫婦皆哭之慟雖道路聞之亦爲淚下時生己食餼而家日落門户蕭條庭幃冷落故益覺悲從中來 
生自守制後益自奮日手一編晨夕勿輟寒暑無間每當晦冥之夜風聲雨聲讀書聲機杼聲聲聲　相應戚族咸憂其貧而生與女安之若素初不以爲戚共以勿墜家聲貽先人憂相勗於是人咸頌生夫婦之賢 
　　顧生才高運蹇落落不遇終不能以人定勝天與錢神相搏戰迨終母喪田産巳典鬻埀盡漸漸將不支 
　　時科舉初罷學子之自東洋留學歸者一經龍門身價十倍女乃謂生日大丈夫志在四方何可終老温柔作牛衣之泣蓬萊一衣帶水淸淺可渡也君何勿思生日余豈鬱鬱長此終古者特行樂直須年少不忍遽與卿把良晨辜負耳且家徒四壁何以治裝言罷唏嘘書空咄咄 
　　女曰是何害妾力尙能籌之也乃出衣飾釵珥嫁笥奩具悉納諸典復貸諸母氏得百餘金以付生破釜沈舟作背城一戰之舉生乃離少妻棄稚子揮淚叮嚀而别適省中攷送出洋生以學問優遂得以公費入某大學肄業自生東渡後女常以十指自瞻數椽老屋一簾明月挑燈剌繡畫荻課兒落葉添薪炊煙時絶一般凄凉狀况匪可言喩從前緩急可商之處漸漸裹足不前但女意以夫壻行豕榮歸况一水盈盈時通靑鳥來書常詢家居者之景况并言學業大進勸勿以憂悼戕身致辜遠望故雖簟瓢陋巷仍百自排解或藉吟詠以抒結轖每作報書亦從未嘗以私衷幽戀之情家計窘迫之狀涉諸筆墨以動離愁 
　　鄰嫗之好事者每喜造女所作竟日長談言及生必唏嘘婉惜曰娘子茹苦含辛望穿秋水彼郎君得毋染紈袴之習學作狹邪游沾惹閒花野草不復顧糟糠妻耶女聞嫗言即正色正色曰吾夫績學之士且又情有獨鍾非尋常年少風流者所可幾及斷不肯荒落所學任妾淚灑遺巾煙埋故劍嫗請勿言 
　　光陰荏苒忽忽己五易寒暑某日之晨女得生書拆視之乃知望眼欲穿之多情郎己於去秋回國總教羊城芰荷香裏當歸家一叙并作喬遷之計女心大快以爲珠浦鸞臺團　有日良不負數年辛苦矣鄰里聞知亦咸來慶慰謂好娘子應有是壻從此楊柳樓頭不復詠悔教夫壻覓封侯之句矣 
 
 

Page 12

 
 
   
 
