# 1911 - 26 - 4913641

 

Page 1

 
 
   
 
 

Page 2

 
 
上諭 
[監國攝政王鈐章十二月二十四日内閣奉]  
上諭丁寳銓奏查明陽曲等廳州縣被災地畝請分别豁免蠲緩遞停展停錢糧一摺本年山西省自春徂夏雨澤愆期入秋得雨過晚播種已遲收成歉色其北路曁口外各屬並有不及播種之處兼以冰雹爲患成災歉收曁水冲沙𨢑沬能墾復地畝若將應徴新舊糧賦照常徴收民力實有未逮加恩着照所請所有陽曲等三十八廳州縣應徴新舊錢糧着按照成災分數分别豁免蠲緩遞緩停徴展停以恤民艱該撫即將單開詳細數目分别謄黄徧行曉諭務使實惠均霑毌任吏胥舞弊用副朝廷軫念災區之至意餘着照所議辦理該部知道單併發欽此 
上諭丁寳銓奏遵章裁撤冀寗道改設勸業道並請簡補一摺山西勸業道員缺着翁斌孫補授欽此 
上諭程德全奏考察屬員分别舉劾一摺江蘇松江府知府戚揚太倉州直隸州知州姚炳熊華亭縣調署長洲縣知縣張鵬翔旣據該撫臚陳政蹟均着傳旨嘉奬補用道陳光淞縱容丁役内行有虧候補知府胡玉瀛貌似有才舞弊最工陽湖縣知縣伊立動玩視民命私用門丁浙江試用知縣劉承業緝獲灑賣徇情枉縱署馬蹟司巡檢葉日蔭擅受刑責釀成人命新陽縣典史殷毓看管案犯擅受銀錢巡撫巡艦代統江南水師學堂畢業生封爕臣玩忽戎機匿贓不報福山鎭左營中哨四隊外委歐忠彪查米出洋任情賄放均着即行革職封爕臣歐忠彪着分别歸案從嚴訊辦並將封爕臣文憑勒追註銷餘着照所議辦理該部知道欽此軍機大臣署名奕劻毓朗假那桐徐世昌 
論說 
[論今年上海種種之恐慌（霖）]  
上海爲吾國最稱繁盛之商埠。當南北之孔道。據水陸之要津。以言乎商。 
則國内各省以及歐美各國之貨物。莫不綰轂於斯。以故巿廛商肆。櫛比鱗次。車馬絡繹。風馳電掣。以言乎工。則紡繅絲之業。製金造木之屬。莫不薈萃於斯。以故廠屋林立。黑烟。蔽空。工役聚散。朝夕成巿。由此而論。固一工商交盛之大埠也。推而至於遊觀之事。娱樂之地。如劇塲書館妓院茶園酒樓等。亦備極。裝潢精妙絕倫。由此而觀又一錦繡繁。華之樂土也。以工商論。足以灌漑中外之金融。以繁華論。足以引集内國之人士。是故上海之盛衰。足以代表全國之盛衰。上海一隅固不啻全國之縮形也。 
上海之闢爲商埠也。距今已七十餘年矣。當時芟夷荆棘。營建房舍。未幾即成繁盛熱。閙之巿塲。雖由於地勢使然。而人工之艱辛。亦未可輕視也。據故老言。上海商况之盛。以同治末年爲最。其時巿屋未全修。道路未盡闢。大有地少人衆之慮。於是中西人士。爭購地産。廣構房舍。遂成今日無隙地亦無空屋之景象。以工商之發逹。足以容納多人。故僑居其間者。無慮百萬左右。如此盛况。固非一時可蹴者。及乎光緒初年。依然保其盛况而不衰。當時内外貿易之繁盛。遊觀人士之衆多。均倍蓰於。今日迨中東之役起。舉國大震。一時兵餉賠欵。牽動全國金融機關。上海巿情。遂爲之一挫。自是迄未復原。拳匪之。變北方糜爛。上海亦受其影響。工商業旣大受蹉跌。僑寓之人亦紛紛散歸。是爲上海再涉衰敗之階。近年以來。以賠欵外債。洋貨充斥之幾重剥削。全國金錢先後流出於外洋者。無可勝數。人民生計遂日趨於困難。工商業亦日趨於枯寂。而上海首當其衝。遂一變往日繁華之景象。而爲恐慌之世界矣。往者姑不備論。但就今年之恐慌言之。亦足見上海之巿况。將有日非一日之勢矣。 
前年滬上經營洋貨業者。以先令價之合巧。爭購大批洋貨。以爲囤積圖利之計。至去歲春間先令之價仍大落。遂不免貴進賤出。以致虧折破産者。不一其人。故去年上海商况。滯疲不堪。絕無再敢躉批大宗洋貨者。迄乎今。歲春間。橡皮股份之議。稍稍發動。滬地之無鉅本經商者。以正當營業之難獲大利也。遂羣萌僥倖非分之念。爭向錢店富戸重利借欵紛紛購買橡皮股票。據調查所得。前後不下數百萬。不意股票之價頓落華人相對嗟訝。大起恐慌。巿上現銀。頓形缺乏。而存戸又紛紛向債戸提取現銀。致正元謙餘諸蔣相繼閉歇其。餘各莊亦。懍懍然有朝不保夕之勢。而各項商業。以莊家之倒閉。現銀之缺乏。亦相率唏嘘。一籌莫展。幾有停止貿易之勢。嗣借洋欵維持巿面。一時暫見平定。秋間銀根益緊。牽動全局。源豐潤乂致擱淺。種種恐慌。尤甚於夏間。致拍賣洋行有停止拍賣之舉。嗣以江督蒞滬鎭鎭定巿面。遂歸平靜。夫工商之活動。全藉金融流通其間。今於一年之中受此兩大挫折。則各種工商業。其必萎縮而無生色也。亦不待言而可知矣。此上海今年金融空匱之恐慌也。 
十月間滬上發現鼠疫。工部局醫生四出查騐。居民萬分驚惶。遂有集衆紏。毆西醫之舉。一時人心紛亂。幾釀大變。幸由中西官。善爲處置。其勢始熄。然當風聲緊急之際。租界居民。有遷徙城内者。亦有逃避他處者。甚至 
 
 
 

Page 3

 
 
不使婦人小子出戸行路風聞鶴唳大有草木皆兵之勢。而中西商團亦戎服執械。晝夜巡行。一若大亂將起。全境戒嚴之狀。論者咸謂往年四明公所爭界案。大閙公堂案之變亂。又將發現於今日矣。幸不旋踵而即平定。不可謂非境内居民之福。此今年上海檢查鼠疫之恐慌也。 
檢查。鼠疫之禍。變方息。而减租罷巿之風潮又起。此亦爲上海工商業日就衰敗。金融機關日趨窘迫之見端也。使金融寛裕。工商發逹人民生計不虞艱難。則安居樂業。想望太平。亦何致有相率請减房租之舉。故人皆爲房客悲。而我獨爲上海之前途悲也。無如各房主懵於大勢。固執不悟。始終拒絕。不稍通融。即有此次罷巿要求之舉。滬道邀請商議之事。然各房主利令智昏。未必即能就範。所可懼者。全體商人迫於維持之爲難。今雖隠忍不發靜候商辦。苟其卒也仍無良好之結果。則繼此以往。倘更有集衆要求之舉。必成一發不可復遏之勢。此於上海之治安大有關係。以如此巿情之日趨恐慌。若再加以商民之暴動。則一敗塗地。其後患實有不堪。設想者。是所望在上者之弭患於無形耳。此今年上海减租罷巿之恐慌也。 
要之我國今日之大患。大在外交之侵迫。亦不在内政之紛亂。蓋此兩項苟爲政者得其人。不難挽迴而整頓。之至於民窮財盡之一端。則爲根本上所受之創傷。斷非一時人力所能補濟者。事巳如此。爲之奈何。今日上海之現象。即民窮財盡之攝影也。上海如此。全國可知倘我上下及此而仍不急起直追。速謀挽救之術。則年復一年吾民均將爲待斃之涸鮒矣。嗚呼是可痛已。 
要件 
[憲政館修正逐年籌備事宜清單說明書（續）]  
頒布會計法。謹按會計法。爲編制預算之根本法律。原單定以第七年頒布。第八年實行。兹謹提前辦理。此外會計細則。須與會計法相輔而行者。擬一併責成度支部迅速編訂。以便同時施行。 
釐定國家稅地方稅各項章程。謹按原單。以國家稅與地方稅章程分年釐訂。本年度支部議覆御史王履康奏請變通釐訂摺。内稱應以本年爲調查年限。宣統三年爲釐訂年限。宣統四年同時頒布等語。欽奉諭旨俞允在案。是以上兩項章程必須同時釐訂頒布。早在聖明洞鑒之中。惟度支部原奏因開設議院。在宣統八年。故請於宣統四年。將此項章程。提前頒布。現在議院開設年限。業經縮改。而資政院議决預算之職權。又與議院無異。則此項稅法。自當及早劃玢。以清預算之根本。本年度支部奏交資政院預算案内。國家費與地方費未分。殊難决定審查之標準。兹謹參照度支部前奏辦法。再擬提前一年。於第二次試辦預算以前。一律釐定。並將各項稅法案。陸續提出。庶明年審查預算。確有標準而資政院與各省諮議局得以各盡議决之職。似係清理財政必要之急務也 
釐定皇室經費謹按本條原單。列入第八年籌辦事宜之道查君主立憲國成例皇室經費。歲有常額。議院不得减削苟非額外增加。亦不須議院之協贊。所以保皇室之尊嚴。表臣民之愛敬。用意至善。現在我國試辦預算。皇室經費與國家經費。尚未劃清。資政院議决之時。頗多窒礙兹謹擬於宣統三年。提前厘定。此項常額。别出於國家行政經費之外。毌庸經議會議决。以明隆重皇室之意。 
頒布行政審判　法。設立行政審判院。謹按行政審判院。爲救濟行政上違法處分而設。亦憲法機關之一。而行政審判法。即所以規定該院之職權。及行政訴訟之程叙者也。原單列入第六年。查現在資政院核辦各省督撫侵權違法事件。多屬行破訴訟之性質。此項裁判之權。應屬行政審判院。若長令資政院辦理。恐性質混淆。於事實上多所窒礙兹謹擬提前設立。以清權限。 
頒布審計院法設立審計院。謹按審計院。所以檢察决算報告。爲將來憲法上必要之機關。其組織及權限。須以法律定之。故欲設審計院。不可不先定審計。院法。原單列入第八年。惟本年旣試辦預算。則宣統三年分之。决算報告必應交資政院議决。此項審計院法。擬於宣統三年頒布。審計院擬於宣統四年設立。以保决算之正確。 
頒布民。律商律民事刑事訴訟律。謹按本條列舉各律與刑律。同爲國家重要之法典。實司法衙門。審判一切訴訟之恨據。此等法典。一日不頒。即審判廳。亦等虚設。原單定以第六年頒布。兹謹提前。並與刑律一律於宣統四年實行。 
頒布戸籍法。彚報各省戸口總數。謹案戸籍法。爲調查戸口必要之法律。與選舉事宜。又有直接之關係。原單定以第五年頒布。兹擬與彚報各省戸口總數。一併提前。 
宣布憲法。宣布皇室大典。頒布議院法。頒布上下議院議員選舉法。謹按議院法。及選舉法。爲設議院直接之預備。而憲法爲議院法選舉法之根本皇室大典。又與憲法有輔車之關係。必須於設立議院以前。一律制定。原單列入第九年。現在開設議院之期。旣確定宣統五年。則以上各法。自應於宣統四年六月以前。一律頒布。以資信守。 
舉行上下議院議員選舉。謹接中國地廣民衆。調查選舉資格。編造名簿。必非一二月所能千成。故宣统五年實行開設議院。則選舉之事。不可不於宣統四年。即行開曾。兹仍按照原單次序。列入頒布選舉法之後。庶免臨時倉猝之弊。 
 
 

Page 4

 
 
確定預算决算。謹按原單本條。列在第九年。查預算。决算爲議應行議决之要端。現議院年限。旣已提前。預算决算。自必於未開議院以前確定。方免貽誤兹謹提前。辦理。 
頒布召集議員之詔。謹按本條原單未列。伏讀光續光緒三十四年八月初一日上諭。開設議院。應以逐年籌備各事辦理完竣爲期。各項籌備事宜。一律辦齊。即行頒布欽定憲法。並頒布召集議員之韶。等因欽此聖訓周詳允宜遵守。兹謹欽遵列入。以昭我皇上繼志述事之盛。 
實行開設議院。謹按本條係遵照本年十月初三日上諭。敬謹纂入。 
又按此次修正清單列舉事宜。以與立憲政治。有直接關係者爲限。此外普通行。政事宜。如巡警敎育等項。爲原單所列舉者應責成該管衙門。嚴定考成。督飭進行。不容稍涉疎懈致滋廢弛。（完） 
專電 
[電一（北京）]  
鄂督奏張彪訓練暇日往東三省及各省考察險要形勢河道奉旨依議 
[電二（北京）]  
粤督電奏賭餉明年三月停止經費愈絀旨飭度部速議 
[電三（北京）]  
東省督撫續有急電到京謂鼠疫蔓延愈甚攝政王諭商澤尚書擬再撥銀二十萬兩速籌防救之策 
[電四（北京）]  
郵傳部奏遵章預陳次年籌備情形並奏元年鐵路支撥欵項奉旨知道 
[電五（漢口）]  
漢口大局已經平靜各商店咸遵華官勸諭允即一律開巿惟要求必須懲辦西捕 
[公電（北京）]  
申報館轉各報館公論實報准今日（廿五日）照舊出版 
[公電（蘇州）]  
各報鑒吳江晨澤兩縣各團體各學堂定二十六日爲楊君謀開追悼大會於吳江城内共怡園兼商籌賑方法以成其志江　自治公所緊要新聞一 
[開平礦案張翼戰勝矣北京]  
　　日前樞府因開平礦事曾發廷旨一函電寄直督探其大要略云開平礦務一案前經張翼赴英控訴得直而袁世凱狃於成見不肯極力襄助至使功敗垂成未獲完全收回而此次陳夔龍未經請旨遽議以國家重利債票贖回殊屬非是著無庸議惟中外合辦公司其中欵目不無糾葛張翼旣係原訂合同之人自難置身事外仍着趕赴北洋會同直督辦理如英公司要求無厭該大臣等只可堅持定見徐圖抵制外人亦斷不至久假不歸着外務部北洋大臣及張翼等按照載澤盛宣懷所陳各節妥商辦理勿得遷就欽此聞直隸京官探得此次廷寄消息公議由直隸全體自行備價一百七十八萬磅完全贖回不用國家擔保亦不發行公債票不知能辦到否 
[余大鴻之當頭一棒北京]  
　　御史石長信奏叅安徽陸軍標統候補道余大鴻一事曾紀前報專電兹悉原摺措詞甚爲嚴厲略謂該道聲名狼藉行止卑污久爲衣冠所不齒其在軍營統帶時營私舞弊無所不爲應請飭派大員嚴查以肅官方云云當日廷寄陸軍部按照所參各節確查具奏毌得徇隠 
[旅京湘人又開秘密會北京]  
　　前數年有浙人某（久於報界之人）與湘人某串賣湘中某礦當與洋人立有合同事爲湘留學生所知大起交涉某某兩人大懼遂將其所立合同呈出本擬作廢因彼洋人有事回國以故存而不廢遂呈明官府立案其事始已近聞浙人某逗遛在京又欲别圖方法以遂其盜賣之私旅京湘人大爲震恐遂於日前開秘密會議以圖抵制俟籌有辦法尚擬特開全體大會云 
[政務處亦停止會議矣北京]  
　　十四日政務處特開會議一次聞是日與議王大臣除諸樞臣與陸海軍大臣外並有度支部澤公及外務部鄒紫東兩尚書探其所議政事略分數項一關於各省新軍及綠營等事一各省分設陸海軍參謀處事宜一詳訂邊衛軍海陸併設之辦法一奏派隨同出使大臣駐紥使署武員並聞是日軍諮大臣濤貝勒亦列席至二十二日之會議已擬定停止俟明正十二日再行開議 
[鄂督電告漢口閙事詳情湖北]  
　　日前漢口租界閙事業己迭紀前報兹悉現已平靜昨晚鄂督瑞制軍將肇事情形及辦理方法電告江督張安帥滬道劉觀察其電文如下南京張制台土海劉道台鑒漢口閙事正電逹間奉安帥敬電緣廿一夜英租界有人力事夫吳一狗病在車上被英巡捕即以原車拖至捕房未及醫治旋即身死各車夫誤爲毆斃欲與捕房爲難經夏口廳騐明確係病斃並無傷痕當與洋務局員開導而散廿二上午忽又聚衆圍繞捕房英艦水兵登岸與英商團禁阻漢口地方文武均馳往彈壓不服江漢關道及都司被衆擲石擊傷英兵開鎗自衛擊斃七人傷十餘人衆猶未散澂囑張提督彪親督 
 
 

Page 5

 
 
步隊三營馳往彈壓並令各司道過江鎭懾衆始解散英兵亦即撤隊事後查點僅新關大寫房及華商兩家略被拆毁租界各國官商敎堂房屋均無損失槍傷之人當送醫院不救者四人二十三日電奏在案查車夫誤會生衅當夜印委開導旣已息事次日之暴動顯係痞徒從中煽惑雖經軍隊彈壓解散尚速而人言紛紛總謂吳一狗死於毆澂乃札派提法司督同漢口地方檢察官及原騐官率帶檢騐吏並延諳習西醫之陳生啟棺覆騐毫無傷痕自治會商會在塲目擊羣疑盡釋當無他虞惟年關在邇防範宜嚴所派陸軍三營暫緩撤回張提督仍在漢口親督兵隊晝夜巡邏除嚴拿爲首痞徒懲辦外謹聞溦有印 
[魯省又借猶太人巨欵山東]  
　　山東各商埠如烟台靑島濟南沙河等處本年商業原十分蕭條無處不現恐慌之象魯撫孫寶琦聲言維持巿面前曾息借德華匯豐兩銀行之欵二百萬兩由該撫及勸業道出面簽押以津浦鐵路股票作抵該欵僅由青島留用二十萬烟台留用十五萬餘欵歸落何處外人不能知其詳乃現在不知何故該撫忽謂前事已經决裂又自向猶太人借巨欵一百二十萬其以何物作抵未能探悉惟聞聲稱將清還德華匯豐兩銀行之欵但猶太人此欵限制頗多故烟台商界雖十五萬亦不敢借恐蹈飮鴆止渴之弊云 
[粤省官銀錢局整頓新章廣東]  
　　粤省官銀錢局開辦以來雖奉有詳定章程遵守辦理惟各項事宜尚有未能完善之處昨特擬就整頓改良章程多條具詳藩憲當奉批准照辦並轉詳督憲立案兹將續擬章程錄下（一）紙幣流通本爲維持巿面起見是以收得票本存放本地銀號及西南帮票號自大清交通兩銀行設立存放欵目逐漸增加似不可不先定成數以固局本而資周轉（一）查局中發行毫子票已逹一千萬元售得票本合銀七百二十萬兩擬以五成作爲準備金以五成分發銀行票號及本地銀舖生息銀行存銀每行至多不得過三十萬兩西南帮票號每號至多不得過十五萬兩本地銀舖每家至多不得過十萬兩尤以增多銀舖家數普通存放爲最宜擬以五十萬兩分存大清交通兩銀行以五十萬兩分存沙面外國銀行一百三十萬兩分存票號一百三十萬兩分存本地銀舖設有緩急可以互相維持（一）存放本地銀舖最足取信商民第銀舖家數太多除原放各家素有往來毌庸互保此外未經存放各家須五家聯保其聯保各店須查明非該店東主串保者方能放欵自一千兩起至十萬兩止到期收回及轉期再放均須臨時公同商酌其原放各家雖可邀免互保然時勢變遷轉瞬不同必須臨時細察該店情形尚屬殷實方可再放至商塲誠實者固不乏人而狡黠者諒亦難免若以一人而出各店名號紛向揭欵則分之見其少合之實覺其多積重難返殊爲可慮擬即切實偵查倘有此弊不得再放新欵并將舊欵設法陸續提回另放存殷實之號以杜取巧而免危險（一）擬以五成作準備金約得銀三百六十萬兩似宜於準備之中略寓變通之法查本局押欵及存放官立各局廠收買官産股票等類約計銀三百萬兩此等欵項本有利息可計第押欵似不宜多此後須逐漸收回倘有逾期不能收回者即將産業變價收回現銀連同所餘之六十萬兩存庫備用不得輕易存放以昭愼重（一）擬以五成存放生息似宜逐月分存如統計三百六十萬兩以一百二十萬兩作爲活期利息减輕以一百九十萬兩作爲長期利息略加以五十萬兩分存沙面外國銀行作爲短期放存時與該銀行訂明遇有意外仍可反揭則設有急需活期固可隨時提用可將放存之短期銀兩向外國銀行反揭應急期長期按月可以接濟周而復始不致有意外恐慌（一）官立局所與商號不同如放欵在一萬兩以上者須經理收放委員隨時會同提坐請示辦理先將放欵簿呈提坐稽查各員核明蓋章其在一萬兩以下者亦須將放欵簿送由坐辦核明蓋章方能分别存放一面將放欵簿每日送正副提調核閱蓋章仍由坐辦及稽查委員隨時嚴密查察倘揭戸稍不殷實即設法提回至存放各局所欵項至多不得過十萬兩以免積壓而便流通（一）局中所出本最關緊要在局旣有坐辦及稽查委員此項單據票根須先核對蓋章始能發行如本單取銀收回亦須黏呈核銷方足以示重要（一）局庫存儲現銀及紙票各項單據關係非輕本局開辦之初租通商銀行舊址並未大加修整是以局庫未造僅就客所後之兩房改作東西兩庫狹小難容現間壁源豐潤號收盤宜租該號之屋改建局庫及管庫人等住宿免爲他號租用（一）局中刷印成元票共五百萬元除滬局領去票紙六十萬元局存此項票紙四百四十萬元發行僅二三萬元其餘多數久存局中廢棄可惜且局處繁盛之區人烟稠密在在難防擬請將成元票改存藩庫留備撥補毫子廢票抑或另籌變通之方免致霉蝕堪虞（一）局中平碼向用九九七平出入一律因各商號平碼不同間有爭論應責成銀匠及監平司事凡現銀出入務須照局平兌準不得稍涉輕率致有增减仍由坐辦隨時查察以昭愼重（一）本局係營業性質與公家所設銀行相同年終有花紅一欵分給員司原爲鼓勵起見惟各司事每因需用預先酌量借支俟年底分給花紅時扣還雖於公欵并無出入第動借欵項事關緊要嗣後不得率行借領倘遇有緊急需用時須將緣由具摺送由提坐核明批准後方准借給並由帳房另立掛號簿一本彚同各帳簿送 
 
 

Page 6

 
 
坐辦查閱蓋章以杜流弊 
[東京通信]  
留學界之尚武大會東京留學界近來趨重尚武精神組織野球俱樂部已經成立者十餘團頃又有廣東學生李君公逹潘君偉民等組織一愛羣俱樂部分野球庭球蹴球玉突音樂象棋圖書劍術文藝等部運動都暫借東京立敎大學校運動塲其事務所建在東京神田今川小路己於西一月七號舉行開幕式入會者數百人是日六時開晚餐會於同町會芳樓即時捐欵數百元席間軍樂悠揚實爲留學界從前未有之盛况云 
日本無政府黨之慘獄日本無政府黨幸德秋水等以製造炸彈謀害日皇於西歷一月十八日經日本大審院宣布判决除證據不完全之新田融監禁十一年新村善兵衛監禁八年外其餘二十四人一律處以死刑當時幸德等聞命無畏怯狀退廷之時一律高呼無政府黨萬歲及回獄後即不進飮食今將此案二十六人之姓氏職業列下宣告死刑者二十四人著述家幸德秋水新聞記者松尾卯一郎僧侣高木顯明峯尾節堂内山愚童無職業管野子奥宫健之新美卯一郎佐佐木道元飛松與次郎農業森近運平新村忠雄崎久保誓一職工宫下太吉雜貨商成田勘三郎成石平四郎醫生大石誠之助賣花兒古河力作印刷匠坂本清馬彫刻匠武田九平事務員岡本頴一郎岡林寅松養鷄業小松丑治細工三浦安太郎懲役十一年者職工新田融懲役八年者農業新村善兵衞聞中國革命黨某某等對於各犯深表同情已派某某等各赴死罪之家屬按戸慰問並調查此中歷史搜集死罪之小像將著一社會黨傳記云 
國際新聞協會新年大會中歷十二月十六日國際新聞協會特開新年大會於築地之香雪軒内外淑女紳士及各國新聞記者共到三十二人來賓中有紐約東洋通信局長頭本元貞俄都電報通信局特派員那澤羅夫氏夫婦及匈牙利新聞記者夫斯特烏阿斯氏夫婦並亞爾然丁駐日領事海羅哈特來哀氏日本第一音樂名家柴田環女史等招集日本名妓三十餘人侍酒歌舞頗極一時之盛是會各國記者之國籍英美德俄匈阿根丁日本及我國共八國云 
[京師近事]  
駐俄星使薩蔭圖昨日有電來京謂俄人現在私招蒙古人民充兵者最多此項新兵即在黑龍江等處駐紥請卽設法嚴加防制 
樞府近因向德國要求交還膠州灣之事駐京德使雷克司不允聞海軍部某大臣擬俟明春德太子來京時向之面懇此事 
軍機處於日昨封交外務部密電一件飭寄出使日本大臣汪大爕探其内容或謂係關於日韓合併應行改訂各項約文飭該大臣速議辦法報部核辦或謂係改定虚金本位事二說未詳孰是姑誌之以待續訪 
度支部澤尚書近與各樞臣提議謂本部現辦清理財政及補籌預算等事俟明春辦有端倪即行入手整頓全國稅務惟查各省現辦稅務人員皆屬差委並非實官殊不可靠應將各省主管稅釐各員除洋員外一律改作實官以事責成等語聞樞臣以比事關係重要須由政務處詳議後方能决定辦法 
玻璃公司與洋行搆訟一案周舜卿京堂業已接手辦理此事聞周京堂以此案非與該洋行接洽難速清結已禀請農工商部咨行德公使轉飭該洋行知照 
時評 
　　辭年說一。 
每至年終。必有一種冷嗇寂寞之景象。政界則封印也。學界則放假也。軍界則停操也。南界則結算帳目也。農工兩界則舍　其鎚鑿耒耜之屬。以遨以嬉也。而報紙遂無一事之可紀矣。 
夫記者好事者也。日欲搜羅可驚可喜可勸可戒之事。以貢獻於社會。者也。而今至於無事可紀。苟猶敷衍陳腐無味之事以實之。是重負社會諸君矣。 
今請暫與諸君别。俟明年各界人士。淬勵精神。皆有與時俱新之槪。然後磨墨吮筆。再與諸君子相見。 
　　辭年說二 
記者不敏。一年以來。未嘗有所貢益於社會。此記者所宜自責者也。然據一年以來之紀載。社會上種種事件。如自治。如公治。亦無有使我執筆之人。可以愜心滿意者。此則社會諸君所宜共勉者也。 
今歲暮矣。記者極願自勉。預改良種種。以爲明年補過之地。尤願社會諸君亦日益加勉。預備改良種種。以爲本報紀載之光。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津埠外人防疫之嚴密天津]  
　　十八日早日界風神廟馬家口兩渡口派有巡捕把守凡過渡之人只准日界人赴河東不准河東人赴日界以防行人帶有瘟氣 
由法界向日界者在梨棧有巡捕禁止由華界至日界者在東南城中華落子館傍等處有巡捕禁止現聞在津各國領事官因瘟疫漸有入關之勢已照會中國官府預爲防範並在各界用中國醫生一名挨戸查騐倘有染患瘟疫之人即速代爲醫治以防傳染而重衛生 
十八日各國領事又在英領事府會議防疫事宜尚不知如何辦法 
各租界外人近日以來紛紛購買雞牛肉雞子薪炭及一切零用等物以防界内杜絕交通後購置不易故目下各物價值陡昻 
[東省防疫與主權之關係奉天]  
　　駐奉日領事小池氏前日赴交涉司署當面要求韓司使謂奉省時疫現在日漸發現若僅恃中國巡警查騐决難濟事此非獨於敝國人民之生命有礙亦於貴國人民之生命有絕大之關係故本領事决意派日醫日警先由日人居住之地及附近之華人按戸實地察驗以防傳染聞韓司使以主權攸關當爲婉言求免該領未允該司遂於是日晚間復往該領署再四央懇暫緩察驗未知是否能行 
奉省時疫流行日領小池氏屢次藉口我國防疫辦理不善擬自由設醫派警辦理此事我國當道迄未允許乃日昨該領事又聯絡駐奉各國領事公同照會交涉司轉詳錫督謂本城瘟疫日熾各國駐奉之人過多恐有傳染請督署迅速派醫員防範以免蔓延如貴國無防疫之人各領事擬即自由遴員嚴防云云聞錫督當飭各司使作速派人預防一面照覆各領事請勿越爼代謀 
日前吉林日領事傳諭該國旅吉商民謂長春時疫流行恐轉瞬傳染至吉擬在省城東關領事館附近租賃民房一所設立防疫會先爲預防 
長春自時疫發現後日人大行干涉謂華人飮食不知講求衛生非需日醫爲之考驗不足以杜傳染乃竟自由派兵監視中國之屠獸塲該屠行不勝恐怖己於日前邀集各屠行多人請西南路李道向日人交涉並有分往省垣交涉司聲訴者其如何結果尚未悉知 
新任吉林交涉使郭宗熙近因赴奉謁見錫督請示對待外人之政策錫督以哈爾濱疫症盛行傳家甸一隅日死百餘人致外人嘖有煩言因飭派令到哈督飭防疫之人認眞撲滅一面設法應付外人聞十人晚業己到哈以吉林交涉局爲行轅 
[東三省通信]  
江撫周中丞以俄國屢以調換鐵路護軍爲名添駐兵隊沿途居民不堪其擾且更明目張膽越界滋閙（指黑河案）覬覦内外蒙古盤踞王府各事愈出愈奇若不設法維持東省大局何堪設想故日昨又電致錫督核奪辦理 
中俄邊界以額爾古訥河爲天然界綫近年河水向南展溢俄人亦即隨之大爲侵佔臚濱府所屬蒙民向以牧獵爲生俄邊界官因兩國邊界尚未劃清擬乘機侵略昨竟照會張守壽增禁止華蒙人民在沿邊牧獵樵採以免侵害彼之利權當經張守照覆謂右岸本屬我國領土人民牧獵樵採華官亦自有權衡非他國所能干涉請禁止俄民勿得侵越庶不損兩國邦交各保主權 
政府以内外蒙古鬍匪異常充斥而外人又任意入内測勘現擬添派官兵一千名分駐各地以清匪勢而杜外人之覬覦所需經費前經庫倫大臣咨商江撫擬由各旗籌給現蒙人以生計困苦不能擔任聞政府又擬在蒙邊各地抽收俄人林木稅作爲駐兵經費云 
江省金融紊亂甚於各省前經商會條陳整頓辦法經周撫交由諮議局核議復經會議廢表决日昨擬定簡章十二條通飭實行大略以廣信公司官銀號所出之錢帖銀圓票銅圓票現擬以小銀圓一律收回以爲將來改行國幣之基礎其未收回以前仍准使用已經收回隨時批銷並不准續出銀圓每圓票定價三吊八百四十文不准濫行漲落以維巿面德人以吉林長春兩府所有交涉向歸駐奉德領事辦理頗有兼顧難周之勢現在吉林已開商埠吉長鐵路通行後該國商人必接踵而至擬在吉林添設領事以備保護該國僑商請德公使要求外部允准聞已咨行吉撫照辦矣 
長春居三省之中心點日人擬在該處大擴張其勢力以爲控制三省之根據地聞日昨該領事特電致該國政府撥發萬金先於城内租購房地組織大商塲然後再以兵力爲後援此說果確其居心誠可畏哉 
[西報譯要]  
中政府最近之外債字林報載二十四日北京電云籐菲斯歇公司已簽定合同承借贖回京漢鐵路之尾欵約洋三百萬元 
度支部决算虧欵實數又載同日北京電云據度支部宣稱一九零九年至一九零十年以入抵出共短少銀八百萬兩 
北京疫氣稍殺又載同日北京電云此地疫氣已覺稍衰惟恐爲暫時之安寗現中政府擬遮斷北清鐵路之交通以杜疫氣蔓延哈爾濱某醫學博士前染疫症聞己痊可此爲第一人之患疫得愈者 
 
 

Page 11

 
 
漢口暴動已平字林報載二十四日漢口電云漢口大局已靖中國官塲現正重行相騐所死之人力車夫此次相騐之結果關係甚巨水手及團練隊防備頗周續電云人力車夫之屍身檢騐後已有滿意之結果華人知該車夫之死實因天然之原因故咸釋然於懷諸均安靜 
分類新聞 
政界 
[規定地方審判廳區域蘇州]  
　　規定地方審判廳區域蘇州 
　　蘇提法司左廉訪以蘇州省城地方審判廳原定區域管轄蘇州一府屬江寗省城地方審判廳原定管轄江寗一府屬惟蘇府屬之崑新常昭江震太湖靖湖各處寗府屬之句溧六江高各處審判廳均未成立地方遼闊案牘煩多省城地方一廳難以兼顧特擬定蘇州省城地方審判廳管轄區域以長元吳三縣爲限江寗省城地方審判廳管轄區域以上江兩縣爲限其餘各縣刑民訴訟案仍暫歸各縣辦理俟各處審判廳全行成立再行歸廳辦理已分飭各廳各縣一體遵照 
[貢院改設審判廳之規畫松江]  
　　華亭趙豹文大令日前擬將貢院改作審判廳就原有房屋稍爲變動頭門以内應設執逹吏室庭丁室警察室卽就鼓亭差房改修祇須添一候審所大堂改作洋式中分兩庭厘别民事刑事兩旁前排號舍作爲推事書記會計等室其檢察所則從大門西首另闢門戸而以後排號舍易横爲直用南首三間改爲正廳北首隔出五六間作爲檢察長及書記等室其餘厨竈坑厠各就旁屋敷設以上係地方審判廳之大槪至初級一廳擬卽以迤東之官廳及文武巡廳土地祠等屋宇通融修葺外設一洋式大門左右附以執逹吏庭丁各室將官廳三間合成一大間平分爲兩以劃民刑兩廳界限所有推事等室更將後面各屋變通修繕宅門以内及東偏書樓等處可由東首另闢一門俾作他用 
[議長爲國議員爲民之爭執武昌]  
　　湘省現因賠欵無着特加抽出口米捐以資挹注業經議定在湘設總局鄂設分局每米一石加抽二百文湘六鄂四兩省均攤聞湖北諮議局議員時象晋以湘省加捐過多恐雖開禁武漢米價仍難大跌於貧民生計大有妨礙且在鄂境設局抽收湘捐殊屬不合擬令仍改設湘境爲宜是以提出議案欲謀全體之贊成不料議長湯化龍君不以爲然謂此議僅利於民不利於國難作議案時議員與之爭執唇鎗舌劍兩造幾起衝突 
[六安徴收錢糧之積弊安徽]  
　　六安田州牧毓璠到任後種種施爲一以前州牧方永昺爲模範即以徴收錢糧而論糧櫃牌示一律以本洋折收牌價一串一百五十文（巿價一串五百六十文）由本洋扣錢由錢升銀又每兩銀隨徴賠欵籌議錢共六百文此項本係徴錢解錢而彼則一律以一串一百五十文之本洋扣算照此計算每兩銀約有七八百文盈餘六安漕額約三萬有奇統盤扣算每歲盈餘可在二三萬串之譜 
[改修監獄優給口糧之詳覆長沙]  
　　湘撫楊俊卿中丞前據郴州吏目黄得中禀請改修監獄優給口糧等情當即批飭提法司會同布政司核議詳覆兹聞兩司已經議妥於日昨詳覆畧謂本司等遵查監獄之設雖以居犯罪之人然古代圜土聚敎罷民今者泰西各國亦咸以敎養紀律衛生並重誠以　　者氓不幸而罹法網必有以牖起遷改之心非第司拘攣扃鐍即足盡典獄之能事也是故監獄之搆造必避卑濕而就高燥忌狹隘而取寛閎且於空氣之流通光線之明透尤必支配得宜方能律以法定之常規蠲彼居恒之舊染前此迭奉大部咨行於改良監獄辦法致意殷殷久經通飭遵照無如各屬狃於故常表面上之敷衍尚多實際上之改觀恒少如該吏目禀陳該州監獄腐敗情形其現象也查監獄改良需費誠鉅而地方官職司所在自當力任其難若如所禀各該前州之推諉因循尚復成何事體現計接署該州許守當已接任應請責成該守恪遵歷次通飭認眞改革宜切究衛生之法尤宜趨重感化之方庶幾獄制完全一新耳目至該吏目旣究心於犴狴之深嚴復注意於囚徒之饑苦味其慈祥愷惻固藹然仁者之言第粤稽囚糧一項上年曾奉前憲岑於陸前升臬司詳請加給監犯口糧案内批飭於例給囚米八合三勺鹽菜錢五文外再加錢二十文通飭有案現時物價較上年不甚懸殊雖盈虚異數或因地而不同然消長靡常亦與時而互異自未便因該州之一時踊貴特立專章酌其盈而劑其虚是在司牧者之隨時損益而不能遥度其宜者也惟據禀該州有罪案已定之犯時越一二年尚無口糧者如果非虚是豈一視同仁之道應飭許守查明補給以免向隅其禁卒夫役口糧來禀謂祇二十人文洵不足以資養贍亦應飭州籌議酌加俾無枵腹之虞而專典守之責 
軍界 
[撤換宜荆巡防營管帶蘇州]  
　　蘇撫程中丞以駐防宜荆二縣之左路巡防步隊第三營管帶陳德龍緝捕不力應即撤差另行派委候補副將程詮接帶昨已分别下札飭遵矣 
[淘汰不學無術之軍官武昌]  
　　鄂省第八鎭係就護軍升字等營改編成軍其時陸軍學堂未設下級宫佐多以不學無術之輩濫充現雖敎練有年其學術究在陸軍畢業生之下八鎭統制張提軍日前以陸軍部廕大臣整頓軍學不遺餘力明春須派員來鄂檢定軍官學科如不將程度太低之官佐先行淘汰改派陸軍學生接任必爲部中詰責是以密飭各標統及獨立管帶（如工程輜重等營上無標統者謂之獨立管帶）將所屬隊官排長司務長軍需長等之不堪造就者切實淘汰申報另行改和聞三十一標標統曾君廣大奉飭查得該標屬下級官佐有十四員胸無點墨目不識丁平時不能研究學術戰時必全無把握特諭令該官佐自行告假優給恩餉三月以資撫卹而該官佐等駑馬懇棧不肯自退曾標統不得已特思所以難之於日昨在大講堂傳集彼等考試國文歷一日之久不能成一字曾標統當面加諷勸斥其速退一面具呈統制請下札將該官佐一律撤差另委學生接充矣 
學務 
[學務人員之大恐慌武昌]  
　　湖北學欵所恃鹽釐加債已爲部中提去四分之三賠欵改學堂捐又爲諮議局撥歸各屬學堂之用此兩項綜計學務公所年須减少入欵百萬現鄂督雖未批准改撥賠欵學堂捐而各屬牧令已觀望不解致學務公所財力竭蹶爲歷來所未有不料資政院預算案又有移緩就急裁减湖北學務公所公費及其他學堂經費共十七萬金爲興立實業之用學部已經承認日昨札行到鄂後學務公 
 
 

Page 12

 
 
所課長課員等大起恐慌以爲如此辦理我輩薪俸須遽减六七成際此米珠薪桂何以仰事俯畜特會商各校管敎員擬共結團體開會籌議抵制事爲王次泉提學所聞即諭飭各員謂資政院所議不知本省行政情形此事是不能承認的諸君須照舊安心辦事兄弟可保公所公費絲毫不裁勿得開會要挾致干部中詰責言已又曰諸君不是鼓吹速開國會嗎現在資政院已收阻害行政之效果將來國會成立學務的事必愈不能辦了諸課員聞之莫不長嘆不置 
[六安高等小學内容之腐敗安慶]  
　　臯城高等小學今歲係朱君燾承充該堂堂長詎詣堂後遂全弛已故前堂長種種規定日與該堂敎員某君課餘無事到處叉麻雀馴至上行下效學生皆不就範圍終日不叉麻雀即打茶圍校内亦公然擺設賭局甚至商賈相戒曰渠係高等先生勿忤觸彼等之怒以自招污辱故臯城一時頗有流氓學生之號 
實業 
[湘路報告開車情形長沙]  
　　湘路公司日前報告各股東云湘路洙昭一叚上年七月十一日開工本年八月二十四日由洙至白石港試演新車均經報告在案連月鋪設軌枕配搭橋梁己於十二月初八日午時開工程車以乙種火車拖客車三輛箱形車平車多輛從昭山開上旋以甲種火車從洙洲開下行駛極爲平稳四十五里來去僅兩小時許兩岸居民歡聲雷動查此叚路缐三年以來變局環生困難巳極而又中多寛深塘港高遠石山掘鑿甃築在在艱險敝公司兢兢從事以撙節振興爲宗旨幸得監造工程師陳廷灼在工勤能在事諸人亦均着實可靠拮据經營晝夜兼作甫踰一年即已通車其由長沙至昭山工程亦己及十分之九另期並可通車共一百五里是爲湘境粤漢鐵路開事之始除俟全叚一應事宜預備完全即行定期買票外合亟奉聞 
[商會新舉總理之不協人望漢口]  
　　漢口總商會總協理盧洪滄蔡文會二君刻届一年任滿遵照部章退職遣席經各議董帮董用正式投樯柬請漢關勸業二道監視開匭蔡文會得票最多定爲總理綢緞帮董孫滌甫君得票次多定爲協理業經電報農工商部並呈請鄂督加札委充以昭愼重聞蔡君係湖北咸寗縣人由某洋行糖棧掌秤出身毫無知識惟以巴結官長聯絡富室爲能上届由運動得充協理外帮商人幾欲興訟此次被選總理全出本帮之力現外帮各商均不承認倡言攻擊而尤以洋行帮爲最甚咸謂蔡某承充我帮賤役今總理商會我輩不能聽其指揮蔡因衆怒難犯聞有辭職之意 
[出品協會調查應奬人員銜名武昌]  
　　湖北出品協會總辦卞綍昌觀察刻以協贊南洋勸業會事己完竣各物品均己運回分别發還所有各府州縣物産曾出力官紳應請彚列奬叙前經飭據各府監督開具銜名送會因當時承辦各州縣牧令銜名漏未叙入現在辦理請奬協會無從查考日前函請藩台將本年二三四等月承辦物産各州縣銜名册移送到會以憑彚請奬叙 
雜記 
[凌得勝獲咎有因蘇州]  
　　江浙巡艦隊昭武艦長林煥銘於十二月十六日在青浦屬某港地方拿獲形似私鹽船一隻船上有王姓季姓等五人船内並無私鹽十七日在　山湖遇見槍船一隻當即喝令停騐凌得勝即持名片至巡艦拜會林艦長等即上船搜查知是前帶飛划五營之凌秉忠即凌得勝並有船戸四人船内有監五十七包約一千餘斤又有凌字小旗一面槍子一顆及帖包舖蓋等物當即押解到省送鹽捕總統處審辦矣 
[錢志銘敷衍已晚江西]  
　　贛省實缺樂安縣錢志銘本無吏才專事冶游前署萍鄕縣未及三個卽被紳團列欵控奉電飭離任還省之後百般運勤獲署彭澤縣篆務仍敢私用門丁顧松庭主持署務魚肉地方人皆側目現因嚴索賄欵逼出命案地方大動公憤紳學各團聯名上控已奉馮中丞飭司密委查辦據復所控均屬實情惟該縣尚欲敷衍寢事暗使顧松庭逃省經當道訪獲拿禁一面將錢志銘撤省聽候訊辦所遺篆務札委毛宗澄前往接署矣 
[何慶濤飾辯何益湖北]  
　　前署廣濟縣何令慶濤因玩災不勘勒徴錢糧被諮議局議員劉寅熙提議糾舉早己公决呈院由瑞制軍檄委幹員查辦屬實行將登諸白簡昨何令聞信具禀嘵辯且稱劉議員係挾嫌栽誣瑞制軍以所禀全屬飾詞特臚叙其玩視民事之罪以昭折服一面札飭藩司速即詳請奏參以爲不職者戒聞該令係歸在年終甄别案内摺己於日昨拜發矣 
[胡仁傑大言大慚漢口]  
　　留日醫學畢業生胡仁傑以化學發明一種藥酒芬芳撲鼻自言能除烟毒凡嗜鴉片者服此藥酒兩星期可以斷癮昨將此酒賫請巡警道禁烟公所化騐並請咨明勸業道立案准予永遠專利大言不慚究不知其酒果能戒烟否 
[淸談]  
　　辭歲小言 
懿爍哉。爆生聲喧桃符彩煥。樽浮蟻綠。燭翦。花　。處處迎財迎福。家家焚楮焚香。年節之隆重。未有盛於我中國。者也。然亦思今中國之時何時乎。今中國之勢何勢乎。試問揚帆萬。里以商務爲前茅以殖民爲後勁。我華人能與英人抗衡乎。科學甲全球。武備冠萬國。鷹瞬虎。視得步。進步我華人能與德人抗衡乎擷博愛之精。持和平之策海防陸防。無懈可擊。我華人能與美人抗衡乎。精敏强悍。爭占先著。越南旣吞。北窺未己。我華人能與法人杭衡乎。變法圖存。步武泰西。强鄰敗北封畛朝鮮。我華人能興日人抗衡乎。抱虎狠之心。居建　之。勢民性雄黠各國驚心我華人能與俄人抗衡。乎内憂外患。層出不窮。瓜分豆剖。危亡。立見。乃虚度光陰蹉跎歲歲月。不圖自强。而惟斤斤於年節之虚文。以爲觀美。以相夸耀。可笑亦可。憐矣。除夕更闌人不睡。厭禳鈍滯迎新歲小兒呼呌走長街。云有癡。默召人買二物於人獨誰無。就中吳似有餘巷南巷北賣不得。相硟大笑相揶揄。此范成大辭歲之詠也。吾願與吾華人三復誦之。 
[雜俎（續）]  
　　新勸業道之活歷史 
癸卯年鄕試。端以病不能入闈。例應學司充監臨。各官譁然。咸請辭職。端不得已。電奏以臬司岑春蓂代辦監臨。實本朝二百餘年創見事也。是年八月適逢更換學政之期。胡到任僅年餘例應留任。張端密電政府。請速去胡。遂以李家駒。代之。胡之　人可見一班矣。胡回京後。知名譽掃掃地京師無可立足呈　以知府分發某省候補以學政差旋忍改候補知府者二百年來亦僅胡一人也到省後因前撫之激　保舉人才得充特旨道此次又夤綠新撫家丁得密保試署勸業道以不知五大洲爲何物之人而居然令其當勸業重任不禁爲該省實業前途悲矣客有自陜西來者嘗稱道其軼事爲言胡生平最恨洋貨家中陳設無一新物雖洋布之　亦不准穿有人詢以鴉片烟亦係洋物何以公偏嗜此胡以有中國自種之土對開者　之以鼻 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏遵擬修正逐年籌備事宜開單呈覽摺]  
奏爲遵擬修正逐年籌備事宜清單恭摺仰祈聖鑒事十一月初五日奉上諭前因縮改於宣統五年開設議院業經降旨將應行提前趕辦事項責成該主管衙門迅將提前辦法通盤籌畫分别奏明辦理查預備立憲逐年籌備清單所開事宜憲政編查館有專辦同辦及遵章考核之責現在開設議院旣已提前所有籌備清單各項事宜自應將原定年限分别縮短切實進行著憲改編查館妥速修正奏明請旨辦理等因欽此二十四日奉上諭前經降旨飭令憲政編查館修正籌備清單著即迅速擬訂並將内閣官制一律詳愼纂擬具奏候朕披覽詳酌欽此仰見朝廷鄭重憲政刻期進行之至意當即督飭在事人員悉心研究詳加酌核謹擬修正辦法約有數端一爲提前各項如頒布施行内外官制及宣布憲法皇室大典之類是也一爲增入各項如設立内閣頒布行政審判法之類是也一爲變通各項如續辦地方自治續籌八旗生計之類是也現在欽奉諭旨確定召集議院期限凡於未開議院以前關係緊要必應辦齊而原單列在第六年以後者兹均擬酌改年限一律提前以期無誤至組織内閣特奉明諭實爲施行憲政之樞機自應欽遵增入其續辦地方自治各條循序漸進計非旦夕所能觀成兹酌改爲按年續辦以求實際而免阻碍此外巡警敎育等項皆屬普通行政事務故此次單内未經列入仍應責成主管各衙門按照原定清單分别最要次要妥籌辦理總之時局阽危至今已極朝廷宵旰憂勞於上國民迫切呼籲於下臣工之籌策士庶之論列僉謂非立憲無以救時而清單修正各條皆實行立憲之要領溯自預備立憲業經數朞中外奉行成績如何亦未一律今又舉第六年以後應辦要政責觀成於第五年以前自不得不遵籌修正以期綱領之振舉免名實之乖違竊查列邦立憲之初大都疊經波折惟德意志日本其在上者有英斷特出之才在下者有忠愛不移之志故憲政之成敏速而無流弊若其他諸國往往予權者有所悔爭權者多所私遂致事變環生重煩鎭定久之始克收效至土耳其波斯則又敷衍粉飾慕立憲之虚名而無尺寸之成績者也臣等竊謂單内修正事項皆爲預備開設議院大端必須勉赴期限不容稍懈而尤要者則在内外臣工協力同心共襄盛舉庶幾憲政成立尅期可竢至原單各項均註明某衙門辦或同辦以寓明定責成無誤期限之指現擬修正各項其在未設内閣以前承辦同辦之各衙門均仍照原單辦理惟皇室經費除照原單由内務府憲政編查館同辦外應兼會同度支部辦理一俟新内閣已設官制已定之後所有承辦同辦之各衙門如何酌定之處届時應由新内閣奏明請旨遵行除内閣官制遵即詳愼纂擬另行具奏外謹將修正逐年籌備事宜加具按語繕列清單恭候欽定施行是否有當伏乞皇上聖鑒訓示謹奏宣統二年十二月十七日奉旨已錄 
本埠新聞 
[規定城自治選舉議員辦法]  
　　本邑城自治公所昨日發出佈告文云所有照章改選議員半數業將甲乙級選舉人名單分布各區宣示並定選舉投票開票日期於宣統三年正月初六日乙級選舉人投票初七日開票初九日甲級選舉人投票初十日開票其投票所計分三區城外東區南區在城自治公所投票爲第一區城内各區在城自治中區（即救火聯合會）投票爲二區城外西區江境區老閘區新閘區在城自治西區投票爲三區其開票所則在城自治公所云 
[日領事定期參看自治公所]  
　　本邑城自治公所董事昨日接展駐滬日總領事有吉明君函云定於二十六日下午兩時偕譯員西田君蒞自治公所參看内容形式所董立即預備茗點並知會各董届時公同陪看以昭鄭重 
[新年禁賭之例文]  
　　一路巡警分局德正巡官日昨示諭文云照得好賭之徒每藉新歲弛禁爲詞羣叙賭博實爲巿井惡俗抑知新歲不過一年之始猶是月日豈即爲法律所不行現在各憲禁賭綦嚴本分局執行警章斷不以新年而稍有假借合行出示仰本路諸色人等知悉爾等無得藉口新年牌骰賭博如有違犯定即照常拘解究辦無少寛貸其各凛遵無違特示 
[縣差私押人犯之宜懲]  
　　縣差范祖其將婦人王氏私押縣南街同昌客棧事爲本縣田大令訪悉由縣差周桂解案經田大令升堂集訊王氏供前有種花園之倪某出資五十元娶寗波婦人爲妻不久逃去因婦人曾做媒人現范將婦人私押客棧勒索洋五十元等語范祖其俯首無詞求恩寛宥大令得供喝令笞責范叩頭苦求乃從寛判押改過局二年以儆 
[滬城體操會定期開會]  
　　滬城體操會會長顧賓秋會董蔡山泉會員李世麟周春山鄭綬之金寳奎等日昨集議定於明年新正初二日開全體大會昨已分别知會全體會員矣 
[曹心枝何不解事乃爾]  
　　前日有曹心枝者即趙信之自稱楊家渡永安社救火會會員在城内狂吹警笛經站崗巡士查見拘解東二區奉錢副巡官訊判旣係火會中人不應無故擅吹警笛從寛罰洋一元斥釋刻經救火聯合會查悉檢閱名册並無其人當即函詢永安社救火會函復趙信之實係假冒事關火會名譽自應澈究詎趙信之現向某董運動自願罰助警鐘樓費十元希圖倖免云 
[徐阿毛竟得昭雪矣]  
　　前充虹口地保孫順和控告天潼路隆盛米店夥徐阿毛奸騙養孫媳裘寳珍即裘定貞等情奉孫襄讞會同英潘副領事訊判徐押西牢五年裘女押女所四月期滿交夫孫根全領回完姻在案兹經捕房查得裘女素性淫蕩徐係被誣於昨傳集見證並原告孫順和帶同在押男女一併解至公堂由孫襄讞會同英潘副領事復訊先由捕房刑事檢查員侃克君投稱原告之養孫媳素來不守婦道且在 
 
 

Page 19

 
 
寫字間供認與徐在母屬己先私識今據包探查得女至孫姓家與一鐵路工人私姘近又與名少齋者有染姘夫甚多此次實因原告與徐有嫌唆使誣噬今己查明應請治以反坐之罪並請將徐開釋繼據見證婦人陳蔡氏投供住居浙江路四百二十七號房屋樓上有餘屋一間轉租與裘定貞時見有男子進出是實又據女子石珠囡投供家住江灣於本月初五日與裘定貞同到上海至一不相識人家房内後有男子四人入内一人名喚少齋是晚女與定貞同榻四男子同臥於板舖上次晨定貞送女至火車上女即回家餘不知情並據隆盛米店經理人王芝初投訴徐阿毛在店爲夥已久自本月初十日以後徐並不出外實遭誣控乞鑒詰之裘女供稱此事實係祖翁與徐有隙囑令女子誣徐奸騙否則定將女置於死地前堂均係胡供實則並無其事訊之孫順和供稱所失鈔票洋五十四元養孫媳回家後即尋出金戒兩只實被徐騙吞所控並不虚誣求察孫襄讞核供即與英潘副領事退入憩息所磋商良久旋復升座宣諭以孫順和不應朦控誣人判押捕房七十天以儆徐阿毛雖經訊明有咎姑念已押八天從寛開釋裘定貞淫蕩己極着加押女所半年期滿仍交其夫領回完婚 
[城内]  
塗改鈔票○匪徒盧長慶手持華商信成銀行五元鈔票一紙向大東門内大街南永泰水烟店換兌銀角當被該店夥察得係一元鈔票塗改五元顯有僞造情弊因鳴崗巡拘送一路分局奉德正巡官諭令押候嚴究一面飭傳該店夥到案質訊以昭公道 
緝獲小竊○巡長李炳炎前晚查至盛家弄内緝獲竊賊王金發一名並雌鷄二隻一併拘解到局奉德正巡官升訊王認竊不諱官判責二百板押候再究 
内肆兇横○昨日有老嫗到城内小橋北首正昌肉莊買肉未成因論價不合被店主唐立成將該嫗左手用刀斫傷血流不止暈倒於地幸經崗巡車送到區立送上海醫院醫治並將唐立成拘送到一路巡局奉飭押候俟該嫗傷痊核辦 
道批照錄○茹錦華禀批此案前經劉安濤控奉農工商部飭道調齊震泰帳簿查明虚實秉公斷結或飭兩造各延公正人查帳調處等因業經札行公廨遵辦並據志慶莊來禀批示在案據禀前情仰會審官寳令即遵前次批札辦理葉薇生禀批此案現准美總領事函請將該商解廨審訊一俟判定再行送縣業已飭縣將該商所欠大清銀行押欵勒限嚴催理結倘一時未能清了祇可先行送廨將交涉案訊斷後再行回縣訊追在案兹據該商具禀前情應否由縣交差帶赴銀行限理清楚再行送廨訊判以免久延之處仰上海縣迅即核辦具報毋違郁奚氏禀批據控氏婿倪竹三竊據盜賣揑控混爭等情是否屬實仰太倉州即飭嘉定縣錄案禀復核明飭　具報此批抄黏曁續呈附發 
[南巿]  
欠欵推宕○永祥行執事葉景樵昨扭浦東六里橋鎭和盛米店主鳳怡生至南區控稱被欠貨洋三百五十七元錢二百八十千文銀一百二十八兩有零向之追討反推託該行夥顧秀章前在恒裕執業時曾於光緒三十四年存洋二千元由顧經手希圖推劃等情當將顧傳到一併移送工程局由陳裁判提訊顧供該存欵前憑商務分會理處以二成半了還早已過害求鑒判鳳交的保將所欠貨洋如數清理後另行與顧秀章交涉 
吞收客帳○王家馬頭順茂煤炭店何鴻芳等偕執事陳友卿扭歇夥朱瑞宗至工程局控被吞收客帳洋一百二十餘元拖延年餘不肯料理求追經陳裁判升訊朱供認僅收洋一百零三元内芳園一欵實未收取用空之洋一時無力理處求恩酌斷判交保出外限明年正月底如數繳楚 
[閘北]  
調戲婦女○寳康絲廠女工侯陳氏前日放工時行經义袋閣被流氓張阿福王才全等攔路調戲該氏隣居談如卿見而喝阻致遭張等揪毆由崗巡拘送四路分局經黄正巡官訊明屬實判張王各責一百板飭具改過結開釋 
行騙衣料○婦人劉張氏及陳賢卿均投四咱分避控成衣丁志帆行騙衣料及花緞請究昨奉黄正巡官提訊丁供在魏姓爲夥此項衣料花緞係被魏質錢應用等情官判丁收押勒令交魏到案再行核辦 
控欠不實○顔世慶控陳保文欠車租洋九十餘角昨經黄正巡官傳訊陳供祇欠洋十一角巡官以顔所控不實大加申斥判陳出外還洋十一角了案 
銷差不准○三班畢業之巡警楊占春日前具禀總局以母病日久未愈請予銷差回籍等情昨奉批示以該警服務未滿三年祇准給價回藉所請銷差之處着不准行 
[英租界]  
妓女控狎客○西棋盤街老王記么二妓院妓女蘇英台控狎客陳鳳翔潘志馨李少璋顧明生等無端行兇乘間攫取值洋八十元之金鐲一案由廨訊判潘李顧三人交保候移提在逃之陳鳳翔到案再核在案昨由捕房將潘李二人復傳到案請究據差探禀稱顧因患病不能到堂寳讞員會商英康副領事判潘李仍交原保候提陳到案再訊 
匪徒刦行人○匪徒劉桂元因身帶利刃深夜伏於麥根路某暗弄内圖刦行人財物被探陳雲忠查獲解奉公堂訊押查辦在案昨解公堂復訊不諱奉判劉押西牢半年期滿逐出租界 
塌車肇禍○陳阿三控塌車夫陳大運拖車不愼在虹口漢碧禮路撞斃十歲女孩小五子昨由探將陳大運拘解公堂讀究奉判押候上海縣驗明再核 
攫取金飾○孫汪氏控夏寳森攫取金耳環又陸吳氏控陳阿和攫取金控耳等情均經包探查獲昨將二人解廨訊實奉判夏押四月陳押三月分别示儆 
一叢小竊○顧阿福因竊某洋人值洋四百元之衣物被探查獲昨解公堂請究奉判押候禮拜六再訊又王阿大因竊吳兆梅衣物張德昌竊沈文昌東洋車胡阿毛竊劉照棉被均經包探查獲昨解公堂分别訊明官判王押兩月張押一月胡押三月 
吞用水脚○英商太古洋行控吳渭川吞用水脚銀七千餘兩一案前日午後由廨復訊原告延律師哈華托投稱向章提單先付水脚蓋有收訖圖章然後報關驗貨完稅被吳舞弊私吞　追據恒泰報關行經理張炳生上堂供稱代客報關均先墊付水脚銀兩等語訊之吳延穆安素律師上堂辯稱張旣稱墊付水脚必有帳目應請堂上飭張呈帳查核實讞員核供會商英康副領事判吳押候張將帳交案禮拜四早堂再訊 
抵單不贖○英商新瑞和洋行控趙發茂抵單不贖等情趙因另案在押昨奉中西官將趙帶案訊追趙供求寛限據稱候將浦東房産變價料理等語奉判仍還押候示 
貨銀不付○英商怡德洋行控張秉鈞孫鳳來不理定貨虧銀一案昨奉公堂復訊原告延哈華托律師上堂聲請究追訊之孫亦延赫雷司律師代辯官以張未到堂判孫仍交保訂期明年正月初十日再訊 
票銀不付○安和祥盧耀卿黄式如陳華昭傅綉倫周清泉郭介甫等同控陳盤石歐陽任这歐陽秀生施泮池唐泳裳甘美周查梓琴關仁山匯澤民等不付匯票銀兩一案前晚堂奉孫襄讞提訊各原告投案環求究追訊之被告各人均求寛限料理判均押候繳銀開釋 
倒欠存欵○傳成德土厚福等控萬裕莊股東張德生倒欠存欵洋二萬餘元一案前晚堂由廨提訊官以張祇繳洋八千元到案餘着押候繳清開釋 
[美租界]  
 
 

Page 20

 
 
深夜失火○前晚海寗路福壽里三弄一千六百八十九號某姓灶披内突兆回祿焚燬披屋三間由救火會到塲救熄捕房查起火之家保有火險特飭中西探詳細查明禀復核辦 
碾傷斃命○江北女孩陳小五子被塌車碾斷足骨一節已記前報兹悉該女因傷勢甚重延至前日下午斃命捕房飭送驗屍所着地保報殮外並將車夫陳小榮逮案押候解辦 
口角肇禍○吳淞路聚興飯店夥阿榮前晚與同事王紹咸口角將菜刀砍傷王臂報由房送院療治再核 
存洋紏葛○女尼范阿鳳報告有洋一千元存於匯豐銀行被天潼路切麵店主陳癩狗私自取去請爲查辦捕頭准之 
[法租界]  
欠租不付○魏清記木作主魏清濤前冋三德堂租地一方近因積欠租金四千七百餘兩屢索不付控由公堂傳案集訊魏供此地與應文森合租應占七股商人得三般商人除付過銀六萬二千餘兩外祇欠允個月租金應雖付過商人支票銀一萬餘兩然至今尚未收到因請一併追究聶司馬以各清各欵未便混合所欠租銀判六禮拜清還 
押欵不贖○某法商控張樹德胞兄東昇將紗廠棧單股摺抵押逾期不贖請究經公堂傳張到案訊鞫據稱東昇是後母領子並非同胞所有家産已在福建分開各執管業今彼抵出之單摺早由親族議定祇准取息不准抵賣未知如何押去商人槪不預聞當由証人蕭幼齋到案作証聶司馬以樹德旣不干涉判退去尋找東昇交案幼齋旣作証人不能置身事外着交保候訊 
抵欵不理○某法商投廨控宋春淵父惠樵前將坐落虹橋之地一方抵銀四千兩病故後至今結欠利有一千二百兩分文不付請爲嚴追由公堂傳春淵質訊據供此事在光緒三十四年七月成交後已付過息一百念兩宣統元年又將三聯單抵作息銀三百六十兩此事係南順記張瑞三之事曾冋張處商過求鑒司馬判交保限一月料理 
失火可疑○法馬路祥泰洋貨店保險失火可疑一案經捕房調查後昨將　夥劉子順股東卞海山學徒謝寳卿陳金順解廨　訊謝供是火是小的煨病人稀飯撥翻火油燈所致保險銀八千兩是實司馬判一併交保下期定斷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院審查南漕改折案報告書（續）]  
何以解俸餉問題查南漕項下應給俸餉米有三項屬於餉者爲旗人甲米約有六十萬石每年發給惟該兵丁米麥兼食所領餉米并非上色米大率變糶居多詢其糶價每石不過得銀六元去年步軍統領衙門於撙節步甲餉米摺内曾經奏請每石折銀四兩經部奏駁寢議今南漕改折依據度支部本年七月覆奉浙江連運費在内每石得銀三兩五錢江蘇每石得銀四兩八錢以浙江之應解四十萬石與江蘇之應解六十萬石平均計算一百萬石每石應得銀四兩二錢八分是折給旗餉已浮於步軍統領所請之數且按之旂人領米變糶之價亦有盈無絀度旗人不至異議矣此解决者一至屬於俸者各部院衙門官員不滿二十萬石明年官俸章程頒布後當加厚俸銀不必再給俸米此解决者二惟有上貢及王公世爵所領俸米十餘萬石多係上色老黄食慣成習驟難變更查江浙之蘇杭人皆食老黄米米行中存積出糶爲數甚多自應由度支部按照時價撥銀飭交江浙督撫每年照數運米責成辦理永示鄭重天庾正供之意此解决者三何以解倉儲問題查各省漕運原額四百萬石目光緒二十七年後停止三百萬石留運一百萬石倉儲驟缺四分之三而都中人口視十年以前日漸增多食者愈繁而巿上米不加少價值亦不大昻藉非商運到京居間流通必不至此則旣能三百萬石停止以後無所損害將并此一百萬石亦歸改折是次能無缺米之虞此解决者一即或謂京師根本重地緩急有備乃能無患則復設數策於此一湘蜀米價廉於江浙每年宜招武漢米商按照時價採運五十萬石派員收騐徑由京漢火車裝運則一月時間即可蕆事爲備預之計易如反掌二湘蜀或有歉收則東南米巿率在上海無錫即招滬商採運徑由輪船到京則每石運費銀不過二錢七分較之官運每石八錢之數减去五分之三而採運時間以五十萬石計至多亦不過一月此解决者二而或且復曰事未辦過恐尚無把握則請度支部札飭滬漢商會每年擔保米商承運具有証書於明年春間即行試辦俟有成效然後於冬間漕運一律改折如是而猶謂毫無把握者斷斷乎無之也此解决者三顧或謂度支部收折買米以實倉儲或有虧損此又無慮以折價銀四兩二錢八分計算購辦湘蜀籼米有贏無絀若購辦江浙糙米稉者則不相上下春白者與有積老黄者誠然不敷亦爲數無多如令一年買籼一年買粳平均計算以贏補絀可以相抵此又瞭然易明事關江浙民生吏治起見本股股員一再討論意見相同又以俸餉倉儲問題由本院咨訂度支部協商於本月初五日由本股員會指定額外股員向該部各大臣陳述南漕改折之理由及善後辦法幸得同意用特詳細報告謹請議長交付全體議員議决遵章具奏請旨飭交度支部遵照辦理以袪東南數百年漕運之積弊則江浙兩省大局幸甚須至報告者特任審查南漕改折案股員長劉澤熙報告 
小說 
[軍情小說湘纍怨（廿四）]  
王大老爺拍手道。我就料到他雖然知風逃遁。必定要留下一兩個人在那裡看守。如今果然給我猜料看了。說著。便立刻叫帶過朱玉山來。當堂跪下。細細研問了一遍。朱玉山不敢支吾。便一一的拱招出來。怎樣的。想要十九起事。先奪醴陵。又怎樣的這位李總統。因爲軍餉不足。器械不齊。同着幾個手下的人。到萍鄕去籌措餉械。又如何的要在萍鄕一路。起兵過來。把那革命黨的舉動。說了個一字不遺。王大老爺聽了。呌他晝了供。便呌帶下去監禁。一面又把趙管帶請到書房裡面。和他商議道。如今這個十九舉事的信息。已經眞確的了。偏偏的這個地方。四無城郭。沒有可以守禦的地方。我們如今只好連夜打電報去省城裡頭。給樓中丞。請發援兵。今天是十六。樓中丞接了電報。明天就立刻發兵。恰恰的十九可以趕到這裡。一面且多發偵探出去。探聽他們的舉動。等得了他們的眞實信息。我們再定禦敵的方法。這幾天之内。第一先要查察奸細。防備内應。只要絕了他裡面的線索。事情就好辦了。趙管帶聽了。點頭稱是。王大老爺便立刻提起律來。寫了一個電禀的稿兒。給趙管帶看了一看。無非是請樓中丞立發救兵的說話。便立刻呌個家人。送到電報局去。王大老爺又和趙管帶說道。我想起來。革命黨人要想攻占這個地方一定是東西兩路進兵。兩面夾攻。好殺我們一個防堵不及。東路的兵。一定是從萍鄕一帶來的。他會合了萍鄕的那班礦丁。聲勢浩大委實的十分可慮。這一路的防堵。責任十分重大。那省城裡頭發來的救兵。就是少說些。一定也有三四百人。又都有快鎗。呌他去防堵東路。料想也還防堵得住。西路的兵。一定是從湘潭瀏陽一帶來的。那却要請你老哥帶兵堵截的了。我帶了親兵差捕。在邑中搜查奸細。兩面策應。托你老哥的福。一定可以安堵如常。你老哥想我這個主意怎麽樣。趙管帶聽了沈。吟一會。方才說出幾句話來不知這位趙管帶說些什麽且待下文便知分曉 
國外新聞 
[埃及國民黨領袖獲罪]  
　　二十四日倫敦電云據埃及首府卡洛電稱國民黨領袖穆哈默德法里特因刊布謗詩之序文受判監禁六個月之罪 
[美擬租借南美車港]  
　　二十四日倫敦電云據華盛頓電稱美政府宣言租借茄拉派戈斯羣島問題現已與厄瓜多政府正式開議聞厄瓜多國會前曾允以島地租與美國以作海軍根據地惟茄雅基爾國民 
 
 

Page 27

 
 
曾開會反對此事謂以國土租借與人殊無愛國之心云 
[强國與弱國之交涉]  
　　二十四日倫敦電云據德黑蘭電稱英國答覆波斯之公文内謂貿易要道今已安靖波政府防衛之辦法極爲妥帖惟諸道之暫安大約因嚴冬苦寒之故將來如有疏虞英國仍當要求用印度陸軍士官組織警隊防守各道波斯前請英國准其於南方各稅關增收額外稅十分之一以充維持治安經費答文之中謂此稅若增英國商業受損獨巨故非波斯聘用英國士官組織憲兵隊英國斷不能承認云 
[法國女子之特色]  
　　二十四日倫敦電云據巴黎電稱句里夫人即前與其夫查出萊狄厄姆物質者近於法國格致中學選舉曾得二十八票然卒爲白郎特萊君以多二票見奪白君即發明無線電報者此届選舉列入女子之名殊覺傾動一時 
[幸德秋水竟死矣]  
　　二十四日倫敦電云幸德秋水等二十四犯前於正月十八號判定死罪已於今日在東京獄中絞斃外務部大臣小村伯爵今日在衆議院宣布此事（以上譯字林報） 
[奥國擴張海軍之計畫]  
　　二十五日倫敦電云一九一一年奥國預算案增加用費二百五十兆克洛連（奥幣名）大半用諸陸軍此外尚有海陸軍特别需欵内有五十五兆克洛連係供造艦之用計造奪雷諾脫式戰艦數艘巡洋艦三艘魚雷艇十一艘海底潛行艇六艘共需建造費三百十二兆克洛連擬分六年籌付 
[美人反對海戰公法]  
　　二十四日倫敦電云倫敦保守黨各報均鼓吹反對倫敦宣告書批准實行之舉按一九零八年英國曾請各國派員在倫敦開會協議海戰公法複雜各問題議决後擬設立萬國捕虜品裁判所旋於一九零九年公訂海戰新律名曰倫敦宣告書英國代表對於搜查中立國或他國輪船是否載有戰時違禁品一事有退讓權利之處故當時訾議者頗多二十五日倫敦電云反對倫敦宣告書批准之風潮蔓延益廣據韋斯脫明斯脫官報宣稱該件須俟呈交御前大會核定後始能批准 
[意土最近之齟齬]  
　　二十四日柏林電云意土邦交復有决裂之虞因有意民一人由屈里帕列斯逐出之故意國人民頗爲激昻意政府現正商議以海軍示威之舉 
[美國共和黨分立門戸]  
　　二十五日紐約電云共和黨離黨之領袖現正組織一進步共和黨大會其宗旨擬妥定國民直接之支配外間咸信前任總統羅斯佛君將主持該會之事務一九一二年選舉總統時羅君卽爲該會之候選員此會之成立共和黨之離黨者將與共和黨本黨各樹一幟永遠分立此會與塔孚脫總統顯相反對而遠西各州賛助此會者實繁有徒（以上譯文匯報） 
振務 
振務來函華洋義振會來函云紐約敎會新報昨匯美金三千元以振江皖災民西人好善之忱不分畛域可佩可敬祇領之下先請貴報賜登以誌感謝 
 
 
 

Page 28

 
 
   
 
 

Page 29

 
 
   
 
 

Page 30

 
 
[華商集成圖書公司　新編小學堂用書廣告]  
修身敎科 
第一册　三分 
第二册　四分 
第三册　六分 
第四册　六分 
第五册　六分 
第六册　六分 
第七册　六分 
第八册　 
修身敎案 
第一册　七分 
第二册　七分 
第三册　九分 
第四册　八分 
第五册　八分 
第六册　八分 
第七册　八分 
第八册　七分 
國文敎科 
第一册　一角 
第二册　一角 
第三册　八分 
第四册　九分 
第五册　八分 
第六册　八分 
第七册　八分 
第八册　八分 
第九册　五分 
第十册　五分 
第十一册　六分 
第十二册　六分 
十三册　八分 
十四册　八分 
十五册　八分 
十六册　八分 
國文敎案 
第一册　二角半 
第二册　一角五 
第三册　一角四 
第四册　一角三 
第五册　一角四 
第六册　一角三 
第七册　一角三 
第八册　九分 
第九册　四分 
第十册　四分 
十一册　五分 
十二册　五分 
十三册 
十四册 
十五册 
十六册　 
體操敎範 
第一册　一角 
第二册　一角 
第三册　八分 
第四册　一角 
第五册 
第六册 
第七册 
第八册 
習字範本 
第一册　七分 
第二册　七分 
第三册　七分 
第四册　七分 
第五册　六分 
第六册　六分 
第七册　八分 
第八册　八分 
習字敎案 
第一册　二角 
第二册　角八 
第三册　八分 
第四册　七分 
第五册 
第六册 
第七册 
第八册 
地理敎科 
第一册　三分 
第二册　三分 
第三册　五分 
第四册　四分 
第五册　八分 
第六册　八分 
第七册　八分 
第八册　八分 
地理敎案 
第一册　一角 
第二册　五分 
第三册　五分 
第四册　五分 
第五册　角三 
第六册　一角 
第七册　八分 
第八册　九分 
樂歌敎案 
第一册　六分 
第二册　六分 
第三册　六分 
第四册　六分 
第五册　六分 
第六册　六分 
第七册　六分 
第八册六分 
厯史敎科 
第一册　五分 
第二册　三分 
第三册　三分 
第四册　三分 
第五册　五分 
第六册　五分 
第七册　四分 
第八册　四分 
厯史敎案 
第一册　一角 
第二册　七分 
第三册　五分 
第四册　五分 
第五册　五分 
第六册　 
第七册　 
第八册 
理科敎科 
第一册　五分 
第二册　三分 
第三册　三分 
第四册　三分 
第五册　五分 
第六册　五分 
第七册　五分 
第八册　五分 
理科敎案 
第一册　一角 
第二册　五分 
第三册　四分 
第四册　四分 
第五册　五分 
第六册　五分 
第七册　五分 
第八册　四分 
初等文範　全一册六分 
算術敎範 
第一册　一角半 
第二册　一角半 
第三册　一角 
第四册　一角 
第五册　一角 
第六册　一角 
第七册　一角一 
第八册　一角 
第九册　一角半 
第十册　一角四 
第十一册 
第十二册　 
毛筆範本 
第一册　一角 
第二册　一角 
第三册　一角 
第四册　一角 
第五册　一角 
圖畫敎案 
第一册　一角 
第二册　一角 
第三册　七分 
第四册　七分 
第五册　七分 
第六册　七分 
手工敎範 
第一册　一角半 
第二册　九分 
第三册　八分 
第四册　五分 
第五册　六分 
第六册　七分 
第七册　五分 
第八册　七分 
文範敎案　全一册角二 
分發行所北京船板胡同○山西太原府大街○漢口四官殿後　總發行所上海棋盤街 
 
 

Page 31

 
 
   
 
 

Page 32

 
 
   
 
