# 1904 - 270 - 4911299

 

Page 1

 
 
[論唐觀察查辦西藏事件事]  
　　西藏在四川雲南徼外東西六千四百餘里南北六千五百餘里東至四川界東南至雲南界西至大沙海北至靑海南鄰印度其地山嶺縱横五金甚富歴代之於中國叛服不常國朝順治九年遣使來朝世祖因立達賴喇嘛賜金册金印以榮之康熙四十四年達賴拉藏以誅第巴功表聞聖祖嘉之賜以金印復遣侍郎赫壽等安撫其地其後準噶爾興師侵藏聖祖又遣大兵討平之由是番衆嚮風歸化世祖嗣位撤回官兵以貝子康濟鼐總理其地仍簡大臣駐藏管轄雍正五年噶爾布巴等復叛殺康濟鼐世宗得報遣兵進剿誅噶爾布巴藏地安輯如故自是以後藏民頗恭順不敢背叛夫朝廷所以不惜糜餉勞師竭力經營藏地者原以其地足爲中國屏藩如手足之可捍頭目也所惜地勢險阻距京師幾一萬四千餘里雖有大臣駐節其間而聲教不能相通苟有事故終慮鞭長莫及而地又與英之印度相毗連英人窺其礦產之饒珍寳之富時遣人深入遊歴藏番性本愚蠢又迫於英人之威亦頗有托庇字下之意邇者忽與英人訂立條約十欵事蓋由於英人要索而藏番不敢不遵然觀第九欵所載四藏土地英國如不應允無論是何外國人一槪不能有典賣租給等情西藏之政事及一切應辦事宜無論是何外國槪不得與聞西藏無論何事各外國不得遣發官民人等來藏協番辦理西藏地方各外國不得前來修理道路并築鐵路安置電線開礦等事譬如英國願諾别國修路築路開礦設電等事英國亦一體自行檢點舉辦西藏各項恒產一切銀業不得以之與各國抵押對換租賣等情據此是藏中一切政權無一不歸英國主持中國雖派有駐藏大臣及台吉各員不啻視同守府夫以中國之屬地而所有權利一旦盡見奪於外人是可忍孰不可忍今者朝廷亦恐受虧太甚特命津海關道唐觀察紹儀以三品京堂候補賞給副都統銜前往西藏查辦事件說者謂朝廷所以特派唐觀察往查者蓋以此次所訂條約皆出於藏番之意中國政府未嘗允准思於此時起而駁正之夫兩國交涉惟以條約爲准故立約之先彼此須互相磋磨不可稍涉率意旣已簽字定約矣雖甚受虧辱而欲廢棄或更張事殊不易從前崇地山宮保與俄人立伊犂之約棄地萬里翰廷赫然震怒特派曾襲侯紀澤親赴俄都議攺約章筆舌兼施不知費幾許精神始獲轉圜之效然彼時中國國勢尙强左文襄以平回餘威駐節甘凉聲勢可以連絡故事尙易辦至前年傳聞奉天將軍增祺與俄人訂立約章經駐俄星使楊儒與俄外部會議至二十二次雖舌敝唇焦墨乾筆秃而事仍不能挽回今英國與藏番所訂之約駐藏大臣旣不能早達外部彌縫於事前迨約稿已成而始派員查辦竊恐唐觀察雖具外交之才而事之難當更百倍於曾龔侯之收回伊犂且恐并不能如楊星使之猶以口舌爭勝嗚呼一著旣錯滿盤皆輸竊恐自此以後西藏將不復爲中國有而與暹羅高麗等同爲外人掌握中物矣不亦深可慨哉 
[本館接奉電音]  
　　昨晚九點鐘時京師友人飛電傳來上諭一道敬謹譯登○八月二十日内閣抄奉上諭前據御史王誠羲奏參陜西鹽攺官運害鉅利微及文武各員釀成重案各一摺當經諭令崧藩確查兹據查明覆奏陜鹽攺辦官運各種流弊自應卽行停止仍擣加釐陜西候補直隸州知州李顯誠暴虐商民欺朦釀禍儘先副將劉琦形同市儈縱勇欺民均著卽行革職署按察使本任榆綏道嚴金清候補知縣王榮繼把持官運攘利病民均著交部嚴加議處以示懲儆該部知道欽此 
[電傳宮門抄]  
　　昨晚九點鐘京師友人專電告知本館云八月二十日皇上召見軍機及李绂藻錫麟 
[俄艦行蹤]  
　　華歴八月十九日英京倫敦來電云頃有俄國義勇艦名臬其熱拿符高洛特名途經達達内爾斯海腰註在地中海與黑海之間駛往革哩底島註在地中海内土國南境及波德腮特埠註在蘇彝士河口將在彼兩處寄泊以待俄廷訓令艦上高懸俄國商旗並未載有砲火等物 
[俄兵出没]  
　　日本東京來電云某日大本營得遼東軍報内開頃有敵之騎兵分赴板橋堡紅陵堡大三家子註在紅陵堡迤西約十二華里强諸處張幕爲營日遣偵探兵出没於五里臺子悶葫蘆屯二臺子大東山堡李大人屯註在大東山保西北約九華里有奇窺伺我軍舉動長灘左近亦駐有馬隊若干名有見者謂俄國騎兵上穿鼠色號衣下則一律黑褲蓋已攺爲冬令戎裝矣 
[日軍觸雷]  
　　華歴八月十九日烟台來電云自本月十一日至十七日日軍從陸路攻擊旅順其勢非常猛烈但常被俄軍擊退當日軍進據某砲臺時因俄軍預先理有地雷至是蠲發電機以致傷斃六千人 
[俄皇臨敵]  
　　華歴八月十九日東日本京來電云今得確實消息謂俄皇將親臨遠東前敵刻下俄皇御乘之火車已預備妥貼矣 
[韓境俄兵]  
　　華歴八月十九日日本京來電云本月十五日有俄國騎兵四十餘名行抵朝鮮洪陽註譯音鄰近地方略事屯駐仍向西而行 
[俄防鐵嶺]  
　　日本東京來電云占據奉天省會之俄兵刻已陸續退至鐵嶺隨度地鐵嶺之背及鐵嶺河右岸分築砲臺數十座以遏敵軍其後距離十五華里之遙有地名氣尤烏輕科者暫設一病院以便療治受傷及染疾之兵 
[俄將示疾]  
　　華歴八月十九日英京倫敦來電云統率俄國波羅的艦隊之海軍提督洛是特司脫文斯基君刻方抱病尙未能親執桴鼓宣力戎行也 
[俄使上書]  
　　華歴八月十九日英京倫敦來電云頃山路透電局得俄京聖彼得羅堡訪事人電信言及英俄二國曾因藏約一事彼此磋磨今者駐英俄使奔根道夫伯爵特致書英政府以及誼相討論云 
[俄人患疫]  
　　本埠某西字報云目下俄之薩喇托夫註在俄國東南陲地方虎刺症流行甚厲云註虎列 
 
 

Page 2

 
 
刺係時疫之最兇者卽華人所謂霍亂也 
[俄諜被拘]  
　　營口來電云有一俄兵素善中華言語日前　統帥之命扮作小工模樣潛赴大石橋一帶　　　情偶被日人　破行蹤遂於西歴九月十七號清晨執之而去恐一經治以軍律卽不能免於姓命之憂也 
[日軍動靜]  
　　華歴八月十九日英京倫敦來電云頃得路透電局派往奉天訪事人電信謂據俄軍哨騎報稱邇有日軍一大隊駐於鐵道西境意欲向前攻擊惟東境之兵略無動情 
[日弁被禽]  
　　日本大阪某日報云有客自洲某處飛電報稱頃得俄京聖彼得羅堡電信悉某日日本海軍大尉郡司成忠督率水師一百五十名携帶槍砲若干闌入堪察加某村落占取俄人寺院高揭旭日徽章隨復布告民人聲明此地已爲我日所有俄國守備軍統領某弁不甘退讓揮令陸軍數百名與之鏖戰郡司力不能敵以致被禽并死傷日軍三十餘名擄去數十名俄兵則戰死三名傷數名 
[日本需材]  
　　華歴八月十九日烟臺來電云有一沙河註安東沙河在安東縣境商人於今日抵此言及刻下木料甚爲短少日人仍在鴨綠江邊購辦烟臺木價因此陡昂 
[猛攻旅順]  
　　頃得烟臺來電云刻下日本兵士仍不分晝夜將旅順奮力攻擊俄軍第二處防營所築之砲臺數座已爲日人奪而有之矣 
[旅順戰情]  
　　華歴八月十九日烟臺來電云自本月十一日至十七日旅順一帶連日惡戰數次直至十七日之晚九點鐘時始彼此息兵斂甲 
[海上軍容]  
　　日本大阪某日報云目下我日與俄戰事方殷海上海容幾如荼火客有得觀兵籍者計有大將五員中將十四員少將二十六員大佐七十員中佐一百三十員少佐一百九十員大尉約三百二三十員中尉約六百二十餘員少尉約三百五十餘員合共一千三百二三十員此外尙有司機器官四百餘員軍中官醫二百六十八員軍中製藥師十八人軍中會計官二百三十七員製船工師約七十人製械工師二十人水上偵探委員十三員合共二千三百五六十員名又兵曹官及兵曹長相當官百餘員准士官二百餘員合共四百二三十員士卒三萬零二三百名連現當兵役之將弁士卒都三萬四千六七百員名兵學校肄業生七百二十名機器學校肄業生二百四十八名以上皆就常備兵之數計之若其豫備後備二項兵其數尙不止數倍嗚呼盛哉 
[意德會議]  
　　華歴八月十九日英京倫敦來電云近日意大利國首相竭哇立底與德意志國宰相布老伯爵於罕伯城註在德國北境之大商半爲自主之城所議之事蓋德意奥三國同盟一端也德文報論此會結果謂足以顯三國同盟之基較前更爲穩固云 
[英兵離藏]  
　　華歴八月十九日英京倫敦來電云馳赴西藏之英兵已於本月十四日拔隊離喇喇新任攝政大臣年已老邁英將麥克唐乃耳臨行時曾往餞送且深謝其未經觸犯藏中佛像言語甚爲感激以金鑄佛像一尊 
[英船失事]  
　　日本佐世堡來信云數日前有一英國帆船駛至旅順口外悞解俄人所沈機括水雷砉然一聲海水壁立船身立卽碎如虀粉船中人悉數入水泛泛如鳬幸有日本堵口兵艦見之設法援救大約日内卽須送至某處俾得同慶生還矣 
[意儲誕降]  
　　英京倫敦來電云意大利國皇后於西歴九月十五號之夜在臘古尼息宮内誕育寍馨通國人民歡騰雀抃意皇隨命其名曰皮門脫封爲芬培路脫親王 
[探極人歸]  
　　英京倫敦來電云泰西有博學士焉於三年結伴乘奇司卡拔利輪船裹糧出洋往探南極兹已博稽一切航海而返倫敦矣 
[商部奏籍員紳創設耀徐玻璃公司請予立案保護摺]  
　　奏爲在籍員紳創設耀徐玻璃公司擬請准予立案并請飭下該省督撫飭屬保護恭摺仰祈聖鑒事竊臣部於光緒三十年七月十二日據江蘇在籍臣部頭等顧問官翰林院修撰張　在籍安徽候補道楊鼎霖前廣東惠潮嘉道丁寳銓湖北候補知府黃以霖候選知府林松唐在籍翰林院編修陳同禮等聨名呈稱徐州府宿遷縣境三臺嶂山峒峿等處向產玻璃砂料屢有傳教外人前往探騐經德比兩國名廠工師化分攷騐砂質純良若不早自經營無異慢藏誨盜且宿遷地當南北要衝運道水陸皆通又距嶧山等處窿窰甚近煤炭石灰足供煉製人多游手工價尤廉就此建廠洵稱利便爰議立耀徐公司購置砂地三千六百餘畝先集股本銀五十萬兩以便建立巨廠肇興大利惟事屬創始風氣未開攙奪阻撓均未能免呈請奏咨立案准予專利二十年卽將該縣境内產砂之地次第由該公司照時價核購以便隨時擴充不得零售他人并通飭地方文武照章保護等情呈請奏咨前來臣等竊維玻璃一項製造之法中國素未講求凡宮室舟車器用所需大都來自外洋據海關貿易册進口貨玻璃片料器燈器項下光緒二十六年值關平銀九十九萬一千餘兩二十八年增至一百八十四萬七千餘兩利源外溢年逾一年且時價日漲比前加倍臣部有鑒於此當於工藝官局舊設之玻璃料力籌展拓特採順屬房山縣玻璃礦石延致廣東及山東博山縣著名工匠來京選料精製思爲挽回利權起見今該紳張謇等請創設耀徐玻璃公司意在振興實業洵堪嘉尙擬請准予立案并准在徐州境内專辦十年卽飭該紳等妥速籌辦惟是淮徐一帶風氣初開創立公司事宜誠不免有攙奮阻撓情事應請飭下兩江總督漕運總督江蘇巡撫通飭所屬實力保護不得稍存膜視一面由臣部諭令該紳等按照臣部奏定公司章程切實辦理隨時咨報查核所有在籍紳士創設玻璃公司請予立案并請旨飭下該省督撫飭屬保護緣由理合恭摺具陳伏乞皇太后皇上聖鑒訓示謹奏光緒三十年七月十七日奉旨依欽此 
[禁約學生]  
　　金陵友人來函云日前兩江督憲李勉林制軍接出使日本大臣楊星使咨文内開游學日本諸生欲入琥科各學校者本大臣必詳加查察若非領有大吏咨文則不准保送以示限制而符定章乃近聞有等學生領咨到東後另覓保人送入武科雖查無實據然旣有所聞不得不防微杜漸擬請各省嗣後咨送學生來東如係習文科者則將該生年貌籍貫並欲入某學校肄業於咨文内切實聲明如係習武科者則仿照各省考取武備學生章程飭該生於領咨之先自呈影相二張以一張存案以一張黏貼咨文之尾加蓋騎縫印然後封給該生齎投以爲查騐眞僞之據其咨文所開該生姓名務飭房書繕寫清楚切弗挖補塡攺致滋疑竇再查日本現行規則武科各學校統歸參謀本部經管中　學生欲入校肄業無論官費自費均須由本大臣代爲追繳現在各省自費生到東游學者日增月盛虧欠學費時有所聞若一一代爲追繳旣 
 
 

Page 3

 
 
嫌紛擾且有無從查問者辦理每形棘手嗣後咨送此等學生并望取具紳商保狀聲明並無虧欠學費隨文附送使署存案遇有虧欠學費者卽可咨會本省惟保人是問庶不致學費無著有碍學生聲名至於學生請咨游學各衙門書役人等難保無需索規費等弊亦請通飭嚴禁以免阻學生進步之機爲此咨請察照辦理并希示復等因刻已分别轉飭兩江學務處及蘇省中西各學堂一體遵照矣 
[放砲何爲]  
　　江西訪事人云本月初七日有一法國兵盤駛入鄱陽湖驀開巨砲巨霆怒發遠近震驚說者謂此艦曾行抵九江湖口等處均經　官阻止奈彼堅執不允且故意爲此以駭人民誠不知其命意之所在也先是上月某日德兵艦办在湖中鳴咆云 
[上海官塲紀事]  
　　昨日江西候補知府曹太守牧斯偕翰林院編修王厚甫太史乘某輪船抵滬在法界永安街萬安樓客棧暫駐行旌○新科翰林院庶吉士朱敏人庶常元樹本邑清道局委員陳邵亭明府宗雍保甲巡防西局委員江鏡川二尹應安均於昨日至上海縣署縣主汪瑤庭大令依禮欵之○在日本學習警察之卒業生劉景沂號卓冬係直某邑人近奉駐日大臣楊星使給咨回滬充當警察教習昨日謁見縣主汪大令○新授廣西桂林府知府豐佩賢太守陞額由京南下道出滬江昨日赴蘇松太兵備道轅拜謁道憲袁海觀觀察○江蘇候補道黃宣廷觀察浩近奉調署閩浙總督魏午帥電調赴閩差委因卽由甯來滬昨日命駕赴道轅拜會 
[禁約俄兵]  
　　俄國逃艦中各弁兵前經駐滬日本總領事小田切君照會蘇松太兵備道袁海觀觀察請轉達俄使飭一律留住艦中不准登岸業經觀察禀由外部與駐京俄使籌商至再俄使允令分班登岸勿得滋生事端觀察據情照會日總領事一面申禀兩江總督兼南洋通商大臣李勉林制軍 
[派駐兵艦]  
　　蘇松太兵備道袁海觀觀察前擬選派鏡清兵艦駐泊本邑黃浦江中兹聞是艦刻方巡視南洋大約須事畢遄回始得來申駐泊也 
[札查梟賭]  
　　上海縣主汪瑤庭大令近奉兩江總督李勉林制軍札文内開准江南提督楊軍門文開梟匪私佔碼頭設檯聚賭誘騙鄉愚輸錢由匪借給今日借一元明日須加利半元如此重利盤剝千金之家不滿一月勢必蕩盡梟匪逼索本利兇惡更甚不得不將家產契據田單作抵轉眼之間勢必流而爲匪因此梟匪日衆現下欲清梟匪先須清賭之源查得各梟私佔碼頭總有劣紳差保爲之包庇各營將弁亦未必人人自愛爲此嚴飭各防營將弁勇丁如查明庇賭索賄得有實據定當以軍法從事惟願各營將弁等有則攺之無則加勉等因刻已遵照辦理矣 
[盜犯候解]  
　　前者英界百花里倡院所獲盜犯葉文卿卽葉子洪李一申卽李老么劉桂雲卽劉耀廷陳瑞廷卽張喜成謝清和卽葉子靑張王慶卽何老九經上海縣主汪瑤庭大令偕英美等國租界公廨讞員黃耀宿司馬約會英總領事署繙譯官德爲門君訊明詳請撫憲端午帥核示旋奉憲札以葉等六犯曾在吳縣境内犯案著卽押解來省訊供等因遵卽簽派捕頭徐文至公廨帶回沿途由滬軍營統帶鐵太守派令哨弁吳棟臣千戎帶勇二十名擁護抵縣後大令命各釘上雙鐐驗明箕斗面貎收禁獄中定於翼晚委本城保甲巡防西局委員江鏡川二尹會同千戎押解就道 
[歸案訊辦]  
　　華亭縣人吳家駿蔣蘭松聨名投各憲轅具呈勦匪方略并指生員華文鍾係匪人頭目華聞之即投蘇松太兵備道轅訴陳寃抑道憲袁海觀觀察批飭赴松江府備質昨日華亭縣孫花樓大令查悉吳方在上海縣署與人涉訟因飭差來滬移提縣主汪瑤庭大令准之卽飭將吳交華亭來差帶回歸案訊辦 
[軍節來申]  
　　日前江南提督楊鏡巖軍門秉節赴金陵詢賀兩江總督南洋通商大臣李勉林制軍任禧昨已乘舟遄返下椗南市董家渡浦濱本邑各防營管帶諸君均詣舟次晉謁 
[地保給賞]  
　　上海縣汪瑤庭大令以本邑上忙錢糧四鄉珞圖地保二百一十四名均於限内悉數完解特製銀牌於昨日分别給賞計城廂附近四鄉恭寛信敏惠五櫃各地保每重三錢之銀牌三百七十八面每重二錢之銀牌一百零三面花紅一百十九分閔行鎮櫃各地保賞給每重三錢之銀牌一百五十九面每重二錢之銀牌五十四面花紅五十五分高行鎮櫃各地保賞給每重三錢之銀牌五十六面每重二錢之銀牌二十面花紅二十一分 
[英界火警]  
　　昨日午後三點鐘時英租界四馬路胡家宅迤西粤人某甲所開點心店樓上不戒於火轉瞬延及左右鄰瞭望臺上旣鳴警鐘救火會西人急驅水龍馳至吸水圍噴至五點二刻鐘時始熄計焚去東鄰某炒麫館日昇麫館泰昌和帶店恒豐氈毯店慶豐天津酒館洽昌烟館西鄰日森香蠟店轉北至粤人某乙所開點心店某粥店載亨槽坊共樓房二十餘幢 
[上海縣署瑣案]  
　　前者駐滬江南督標奇兵營勇丁張桂生被管帶羅游戎斥革後卽回上元縣原籍至游戎公館中騙得衣服若干携之來滬經游戎查悉備函解送到縣前晚縣主汪瑤庭大令升堂研訊張供詞一味支吾大令判責一百板押候遞解回籍○川沙流氓楊凌卿混名野武松前經大令拘拿訊鞫狡不承招因飭暫行管押前晚提案復訊准交人保出候移文川沙廳查明劣跡然後究懲 
[上海保甲巡防局瑣案]  
　　歹人王幼林行竊某姓家船上所用布篷持至馬路中被巡捕拘解十六鋪保甲巡防南局局員賈參軍研訊之下判責三百板鎖示通衢○吳蘭生扭陶川川沈和寳至二十三七鋪保甲巡防局控稱被欠車資向索行兇請爲懲儆局員李伯屏二尹判令將陶沈各責一百板繳還車資然後取保開釋 
[馬路工程局瑣案]  
　　船戶陳海金扭藉事行兇之倪才生倪阿榮至捕房捕頭解送馬路工程局總辦翁子文太守傅襄讞委員黃衡堂二尹研訊以二倪無理取閙判各責一百板○馬路工程局襄讞委員黃衡堂二尹公館内某婢被家丁金巧生串同伊婦誘拐出外二尹查悉派人追獲昨日將金送至工程局請總辦翁子文太守研鞫口供從嚴懲辦 
[叩募仁施]  
　　流光如駛倐過秋中北地風高天寒特甚同人等現擬趕辦上好三新棉衣以便解往灾區及時施與誠念饑寒兩字爲人生最苦之遭矧當蕩晰離居行囊什物盡付東流呼籲無門其情形更爲苦楚爲此叩求遠近仁人君子慨念時艱量爲資助福求自已誠可格天降善作祥無須贅述又敝堂向章每届冬令例有施衣之舉如蒙一視同仁或輸衣欵或助原衣尤深感盼倂乞登報伏希德鑒[  上海六馬路 
仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖城雜志]  
　　安慶訪事人云皖中學堂　　奇絀上月杪撫憲誠大中丞面諭候補縣鄭大令勸　烟酒捐以資津貼大令奉諭後　　酒業烟業各董現已商定酒業每年捐銀一千五百兩分四季繳納烟業每年捐銀一千二百兩○皖省銅圓避總辦林太守近將左近　　購建機廠向藩庫餘款項下暫借銀二萬九千餘兩添置機器不日將加添工鼓鑄矣 
[北固秋雲]  
　　鎮江訪事人云八月十四日有江蘇新招常備新軍一營由淮徐一帶乘舟過潤小泊一　卽於翌晨赴蘇州省會○本月十四日有英國兵艦一艘由申江鼓輪抵潤卜椗江心旣而艦中弁兵舍舟登岸至租界各處閒游總巡周參戎德標親帶差勇隨往　壓○新授鎭江城守營參將劉參戎德輝奉檄赴任定於本月十九日接印視事○近日保甲總辦姚詩聲及丹徒縣知縣　襟山二大令奉常鎭通海道郭月樓觀察之命查拿稔惡流氓並各飭匠預製梅花式巨枷十餘　木籠數具如有所獲即行枷站若　聞之當可消聲匿跡矣 
[隋苑秋聲]  
　　揚州訪事人云日前有車夫某甲載某氏婦至流芳巷因爭車值致租齟齬竟裭　所穿夏衣以饜日懇事爲巡　其所見拘解至局禀經巡員訊明答責荷校事已了矣兩淮運司恩新甫都轉聞之以彼處並非僻靜之區異容有此强暴因面諭甘泉縣宰白大令　案重懲大令回衙遵卽派差提甲到案略訊數語叱令重責一百板俟巡警局枷期屇滿再枷旬日以示之懲○東南各鄉收成頗稔仙女邵伯一帶市中新米紛至沓來目下上白者每石約售洋銀四元其次祇三元四五角數米而炊者昔不欣然色喜矣○揚城各街道類皆　側不平行人道出其問惴惴焉時有傾跌之慮萬壽寺街爲小車出入孔道尤苦凹凸崎嶇寺僧見而慨然特分香積廚資爲之雇匠興修現已一律工竣矣○　街達士巷祥興隆客棧著名淫窟也某日之夜甲乙二人醋海興波互相爭鬥事爲江都縣宰朱大令所聞親臨查勘立將房屋標封一面出示諭禁略謂開設棧房原爲便行旅乃聞本城多有不法之徒明開客棧暗設臺基招誘無恥男婦藉爲歡會之塲敗俗傷風莫此爲甚現查得達士巷祥興隆客棧係著名臺基業經本縣親往將房屋發封棧主拘禁候訊明嚴懲合亟出示曉諭爲此示仰開設棧房客寓人等知悉務各安分勞生如再敢開設臺基一經訪聞立提重辦不貸此亦維持風化之要圖也○某日兩淮虎字管甲乙二勇藉故向人訛詐經營官查悉重責軍棍若干派人押令游街示衆亦可見軍令之嚴矣 
[英美等國租界公堂會訊案]  
　　打靶總會主某西人控華人談裕成不交地契等情前經讞員黃耀宿司馬訊供抗不遵斷因判令管押一月以儆兹已期滿昨日上午鐘鳴十一下英副領事德爲門君會同司馬研訊原告律師瓊司投案聲稱此事請問談如何料理被告律師侯魯公因病未到倩舌人傳語曰被告之意所有田二十六畝如照定議卽可了結或將前者所收銀四千五百兩退還再稍稍罰出亦可結案如原告必欲按照前定之數實不能從緣是處鄉人　奇貨是居且此事已與揚子保險公司洋人其愛生說妥請咨照瓊律師可也司馬商之德君謂須被告再覔地三四畝足之方可定奪瓊律師曰被告所云其愛生並未知悉且其愛生無權能允公司之事司馬因著將談交人保出限一禮拜内禀覆核奪 
[英美等國租界公廨晚堂瑣案]  
　　周阿增控其媳康氏不安於室等情讞員黃耀宿司馬訊供之下以周父子旣願離異判令將康氏發交棲流女所擇良婚配前日康氏忽稱腹痛官媒詰知懷孕七月恐致堕胎因據情禀知司馬前晚司馬提案覆訊隨傳康氏之母康胡氏到案　將康氏領回俟分娩後廪候核辦○前者傅　在控夕人王志鴻託名合充某洋行買辦騙去洋銀二千餘元等情經司馬訊供押追在案前晚有兪炳章者具詞投案自稱王之表弟請將王保出妥爲調處傅投案聲稱兪係泰西成衣匠身家不甚殷實恐伊保去不免有逃避事情司馬頷之著將王仍還押所聽候另覔保人 
[英美等國租界公堂瑣案]  
　　偷兒任章福掩入蔡四海楊福生家行竊衣物約值洋銀一百五十餘元後復竊取同居之王阿二家首飾被王投訴捕房捕頭派包探顧阿六查獲吊到各贓昨日解案請究　讞委員王松丞刺史會同美總領事署繙譯官白保羅君升堂研訊蔡楊投案訴稱前月某日被賊竊去衣物現蒙查獲求恩給領任供此案係阿三及老榮所爲小的惟在門外接贜而已事後分得洋銀十九元今阿三老榮已不知所之求恩寛宥刺史商之白君判責五百板管押半月起案之贜分給失主具領○包探王寳生解小利顧阿根至第禀稱此人混入雲南路二百二十七號門牌鴇兒王華氏所開妓院内行竊棉綢夾被一條携之而出適爲小的所見拘案請懲王華氏投案領贜顧供小的年十三蘇州府屬某邑人賃居法租界無可餬口不得已作此下流勾當尙乞恩寛刺史判責手心一百下○三百十五號三百二十二號二華捕同解在途拉客之流妓李秀鳳金二寳至案刺史判各罰洋銀十元○陳安亭被夕人王咸林竊去洋紗五十馬毛巾二打報經包探陳金標拘獲起到原贓送案請究刺史判責二百板管押一月○有魏甲者控王貴屢向勒索等情司馬簽差協同包探顯福祺將王提案坤侯傳魏賃訊○客利四客館主控顧少山毆擊細崽等情司馬簽差恊同包探何阿春將顧提案押候與英員會訊 
[法租界捕房紀事]  
　　著名流氓張長根卽大鼻頭長根前因犯案收押攺過所昨又至招商局金利源馬頭向人訛詐　捕頭拿獲帶入捕房押候解送公堂禀請代理讞員關絧之司馬懲辦○昨日有劉大阿姐者手持牛肉至菜市待　售巡街捕見其未經宰牲公司蓋戳因卽拘入捕房捕頭准交人保出聽候解送公堂禀請究罰○匪人某甲串同某氏婦誘得某乙家小孩一口經乙偵悉一并扭入捕房捕頭著押　交到小孩然後解送公堂禀請訊辦 
[美租界捕房紀事]  
　　前日傍晚時有年約五旬左右之某甲忽爲病魔所祟倒臥西華德路寳順里口北西十四號華捕見之雇車載入捕房捕頭在身畔搜出洋銀三元小銀圓二十餘角當票一紙令卽轉送公堂禀請讞員黃耀宿司馬妥爲安插○昨日鄧鐵路六號洋房内某四人家所雇細崽林金水忽然失鞋一雙疑工部局　夫施老虎所竊因卽扭入捕房捕頭令包探張才寳前往查緝○昨日謙和洋行經收房租人某甲投報捕房房客陳大龍積欠租金　索無著捕頭令包探張才寳將陳拘押聽候解送公堂禀請訊斷○前日午後水昌珠寳店夥某甲行至在英界山東路被剪　賊某乙竊去衣袋内所置珍珠三百三十顆因卽投各捕房昨經包探　福其在虹口某里將乙拘獲吊出原贓押候解赴公堂禀請訊辦○前晚美國某兵艦水手某甲深入醉鄉彳亍至禮查路將東洋車夫張阿二任情兇毆傷及其面適爲二百三十九號印捕所見一倂拘入捕房捕頭見張受傷屬實令送同仁醫院醫治俟病愈　赴該管領事署禀控○昨晨五百五十四號巡捕投捕房報稱揚子　碼頭有浮來無名男屍一具捕頭令水巡捕帶往浦東備棺收殮 
[金陵官報]  
　　八月初六日候補道黃承乙　衡璣均傳見儀棧　叩謝保獎綢辦支應局王謝委兼辦官電局差知縣陳澍年禀知分甯差委准　鎭江　參將　　　　 
 
 

Page 10

 
 
謝飭赴任初七日營務處朱候補　志鈞知府張預通判言筱光均傳見初八日世　張永祥見奉示　看吏部主隔恩奉謝奏留免扣資俸候補道王禀知今日　　應而　許禀知到　膏捐局差黃承乙謝委會辦籌防局差知府張景詁叩謝給咨請假赴引正任安東縣調補上元縣張壯彩到署合山縣萬宜恕禀到知縣余　禀知由各州縣　催　務囘委代親軍衛隊彭友勝禀知到差守備顔朝舉禀知到轅下武巡捕差初九日候補道王運嘉黃誥甘肅同知　昌均傳見游兵營遊擊姚文煥　交帥淮左泰將並叩謝　赴本任主簿單乘鈞禀知奉機器局委帮辦提調兼總監工差初十日營務處宋傳見候補道鄧炬黃誥陳善王運嘉吉善吳成允奉示寫履歴蔣壽彤謝委調辦會學金陵　醫局差梅光遠謝委上海灘　局差田忠　謝委與　平　局差同知龔心澄奉示察看准補崑山縣張紹棠禀謝奉蘇藩憲委署丹徒縣鹽知事蔣忠照世　翁思詠徐銘　均奉示騐看運判陳方銘奉示寫履歴 
[江蘇學台唐大宗師經募紅十字會捐欵第二批淸單]  
　　奉賢訓導朱循　十元朱雲　洋一元廖慶祺洋洋一元謬慶仁洋一元王其順洋一元季梅芳洋一元楊　　洋一元　古軒洋六角蔣守瓶洋六角朱容　洋一元周望霖洋一元莊蘭蓀洋五角陳起元洋五角王頌甫洋六角倪訪書洋二角何益梅洋六角張繼良洋四角鄒叔　洋一元　叔純洋五角莊雲璈洋一元莊辰叔洋一元潘雲需洋四角徐鶴俊洋四元汪文舫洋一元莊孟亷洋五角蔣昧記洋二元陳泮一洋一元朱崧生洋一元朱襄哉洋一元程曉峯洋一元楊幼虞洋五角吳心柏洋五角夏薰民洋五角李　如洋五角吳麟書洋一元阮蓋臣洋五角胡靜陶洋四角朱敬六洋四角朱雨人洋一元范韻箎洋四角陳北山梅　　一元唐臘飛洋四角王槐庭洋四角　采　洋一元夏及　洋五角顧煥章洋六角莊景帆一元朱啓寄洋四角莊笛笙洋一元范錫庚洋四角　六吉樵洋一元吳鶴仙振　洋　洋洋一元陳自求洋一元不留名　洋一元范　廷洋一元宋子喬洋一元沈理均洋一元沈希約洋一元夏家仁洋一元黃宗莊洋一元徐頌時洋一元徐仲眉洋一元徐桂洋軒一元葉詠梅洋一元宋叔庠洋一元兪蔣西洋一元張伯兹洋五角不留名洋六元沈平章洋一元周錢若洋一元素位生洋二元宋蔭嘉洋一元張守仁王挺生洋一元李　　洋五角吳彥升洋一元羅漌村洋五角華亭敎諭何倚洋十元沈傑洋兩角郭飛洋兩角周仁湛洋三角韓壽洋一元吳寳璜洋兩角莫鳳昭洋兩角黃熙曾洋兩角廖元僖洋兩角廖傳書洋兩角張葆馨洋五角鍾鼎洋兩角倪世昌洋兩角　韓章洋四角徐廷鏞洋一元王永焜洋五角施有　洋五角顧嚭淑洋五角梅開福洋五角黃應昌洋五角謝葆跔洋五角吳前楣洋五角周紹康洋五角戴　　洋五角沈　祺洋五角顧保圻洋一元張葆培洋五角閔讞　洋一元李邦　洋五角周尙寛洋五角吳驤洋五角沈琨銑洋一元沈純撍洋五角顧文淵洋五角王貞元洋二角孫承兌洋二角尉禮模洋二角張宗明洋一元　應運洋一元吳履　洋一元張友麟洋一元陳翼謀洋一元姜塡洋一元李穠華洋　元徐作菱洋一元陸光祖洋一元陳　傑洋一元嚴騰蛟洋一元　金礪洋一元殷武洋一元倪世昌洋一元楊鳳裳洋一元沈羽洋一元朱國榤洋一元[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
　縣對調　缺知縣銜缺相當毋庸送部引見該員等任内均無展叅有關降調及盜刧已起四叅之案合並聲明除咨吏部外所彩對調知縣緣由謹會同陜甘總督臣崧蕃恭摺具陳伏乞皇太后皇上聖鑒敕部核覆謹奏奉硃批吏部議奏欽此 
[陜西巡撫升奏爲請補知縣以裨地方摺初四日]  
　　頭品頂戴尙書銜陜西巡撫奴才升允跪奏爲請補知縣以裨地方恭摺仰祈聖鑒事竊查府谷縣知縣陳潤璨調大荔縣知縣於光緒三十年四月初三日奉旨應以奉旨後第五日行文陜省例限五十日减半計算扣至五月初二日作爲開缺日期歸五月分截缺係簡缺是月分知縣升調遺一項僅止斯缺毋庸掣簽秦將開缺日期咨部在案自應照例按班請補查上次岐山縣知縣缺出以優貢本班知縣趙乃普准署次出洵陽縣知縣一缺以實缺丁憂服滿分發候補知縣玉新楨請補今府谷縣知縣一缺　坐補原缺裁缺卽用廻避卽用新選新補之留省另補及新章例儘數請補以曾任實缺相憂服滿分發候補知縣俱無人鄭工新海防遇缺先海防新班先新班卽舊例銀捐遇缺先遇缺亦無人輪應插入分缺間上次新海防分缺間用至各項彭承慈准補甘泉縣知縣止此次舊海防及鄭工分缺間知縣均無人應仍用新海防分缺間用知縣正途出身名次在先之楊映霄　補該員現年五十二歲係甘肅寗州人由廪生考取庚子科恩貢生光緒二十七年四月在陜西秦晉振捐局遵新海防例報捐三班知縣分發陜西試用五月二十八日赴行在吏部騐到六月十二日經欽派王大臣騐放二十八日由行在吏部領照七月初一日到省二十八年九月二十三日准吏部咨陜西試用知縣楊映霄遵新海防例捐分缺間補用免試用在案署布政使樊增祥署按察使嚴金清會詳請補前來奴才查該員樸實勤能辦事精細以之請補府谷縣知縣與例相符靲以勝任合無仰懇天恩俯准以該員楊映霄補授府谷縣知縣以資治理　裨地方該員係分缺間補用免試用人員例不甄别以知縣請補知縣銜缺相當毋庸送部引見合倂聲明除咨吏部外所有請補知縣緣由謹會同陜甘總督臣崧蕃恭摺具陳伏乞皇太后皇上聖鑒敕部核覆謹奏奉硃批吏部議奏欽此 
[陜西巡撫升奏爲請補知縣以裨地方摺初四日]  
　　頭品頂戴尙書銜陜西巡撫奴才升允跪奏爲請補知縣以裨地方恭摺仰祈聖鑒事竊查雒南縣知縣張俶瀾於光緒三十年四月二十七日在任病故宜川縣知縣高涵和　是年四月二十九日病故均應以病故本日作爲開缺日期係四月分所出之缺缺項相同例應掣簽掣得宜川縣知縣第雒南縣知縣　二自應照依掣定先後按班請補　例開知縣告病病故休致三項缺出以一缺題補各項候補並進士卽用以一缺題補本班前先用大挑舉人以一缺題補本班大挑舉人又新章嗣後曾任實缺丁憂服滿分發人員如遇選缺出時除坐補原缺裁缺卽用廻避卽用新選新補之留省另補均仍照例先儘請補外其餘無論何項到班先將此項人員儘數請補均各積各項班次之缺各等語上次神木縣知縣缺出以各項出身之候補本班知縣周維祺請署在案今簽掣第一之宜川縣知縣一缺查新章旣申明無論何項到班先儘曾任實缺丁憂服滿發人員儘數請補自應遵照並查新章内開坐補原缺裁缺卽用廻避卽用新選新補之留省另補各班均無人應以曾任實缺丁憂服滿分發候補知縣張世恩請補該員現年六十歲河南内黃縣人於同治七年由監生遵籌餉例　捐縣丞復捐通判歸部銓選是年七月在浙江海塘局捐提舉銜光緒十一年九月遵海防例攺捐知縣歸部銓選十三年八月簽掣宜川縣知縣十四年二月十一日領憑到省五月初八日到任二十一年十月遵籌餉例捐藍翎二十二年正月二十三日丁母憂　咨回籍二十四年四月二十三日服滿起復二十五年六月遵例赴部呈請分發陜西原省以知縣候補班補用八月十二日吏部帶領引見奉旨著照例發往欽此二十六年正月二十四日領照到省是年八月委派内廷供給所採辦十二月經前謹撫臣端方單開候補知縣張世恩俟補缺後以同知用據署布政使樊增祥署按察使嚴金淸會詳請補前來奴才查該員夙著循聲勤求治理曾任此缺自堪勝任合無仰懇天恩准以該員張世恩補授宜川縣知縣以裨地方訪員係知縣請補知縣銜缺相當毋庸送部引見合倂陳明除咨吏部外所有請補知縣緣由謹會同陜甘總督臣崧蕃恭摺具陳伏乞皇太后皇上聖鑒勅部核覆謹奏奉硃批吏部議奏欽此 
[陜西巡撫升奏爲審明監犯越獄刑禁人等按例分别定擬摺初四日]  
　　頭品頂戴尙書銜陜西巡撫奴才升允跪奏爲審明監犯越獄刑禁人等按例分别定擬恭摺仰祈聖鑒事竊據署布政使樊增祥署按察使嚴金淸會詳據西安府知府張筠審解吳堡縣禁卒張成喜等疏脫監犯李輪兒等越獄同逃限滿無獲一案緣張成喜宋忠平分充該縣禁卒刑書李思元充獄内更夫在逃之監犯李輪兒係聽從逸犯李喜兒用火薰逼教民武大身死審依謀殺人從而加功者絞律擬絞監候陳有現在外看人照從而不加功者杖一百流三千里律擬杖一百流三千里已奉部覆之犯光緒二十九年六月　五日該縣知縣楊崧年因奉綏德州委赴清　米脂二縣確查含糧草束於初七日起程具報公出日期在案十一日傍晚該縣典史吳成杰帶同刑書宋忠平進監收封騐明李輪兒陳有　刑具　固一倂收入木籠依法封鎖諭令　卒張成喜更夫李思元小心防守巡邏當卽回署刑書宋忠平向不在監值宿卽回刑房辦公詎上夜三更後忽值大風雷雨禁卒更夫躱避入室一時雖熟該犯李輪兒陳有現乘間扭斷鐐銬搬折籠柱　口窓格鑽山從監　西南角拔落朿茨一同越牆逃逸報經典史帶同刑書宋忠平進監查看追拿無獲禀報該縣楊崧年馳回勘緝訊供通報批飭勒緝並將疏防之管獄等官奏叅奉旨將管獄官吳堡縣典史吳成杰革職拿問遵卽提省並提該刑禁人等發委西安府核明卷宗逐一研訊據供前情實係一時疏忽致犯越逃並無鬆刑賄縱　弊究詰再三各矢不移按例議擬解經該兩司勘轉前來奴才親提覆鞫據代前情不諱詰係一時疏忽失於防範並無别情應卽擬結查例載監犯越獄獄卒果係依法看守一時疏忽偶致疏脫並無賄縱情弊者依律减囚罪二等治罪又覊絞候重犯越 
 
