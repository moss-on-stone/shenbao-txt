# 1883 - 366 - 4903841

 

Page 1

 
 
[毓秀堂畫傳出售] [  點石齋主人啓]  
　　澄江王　階先生墀高士也晚年嗜學畫法尤工客歲曾製紅樓夢　幾於洛陽紙貴茲復輯往古人物百六十頓題曰毓秀堂畫傳賢豪仙釋畸士名媛畢備洵神乎其技無美不臻矣爰亟爲石印大版裝訂成　計每部四本收回工價洋一元　處悉遵曩例此佈 
[點石齋開印新書] [  點石齋主人啓]  
　　本齋開印新書列下直行中版康熙字典不日出書經籍纂詁年底告　發賣五經體註十二月初印成皇清經解明春出書文獻通考明年印出以上數種茲皆開印尙有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[防戰客談]  
　　自法人攻越以來知必與中國有所牽涉屢著論說言戰言和言守不下數十篇非逞才而好騰口說也第以中法開釁大局攸關不必謂華人袒華西人袒西卽平情而論無論兩國之間孰勝孰負而生靈必有塗炭之禍商賈必無樂業之時此所以不憚苦口冀以動兩國之聽聞而棄仇從好庶足以永享太平之福也乃正在防海籌邊殫思竭慮筆不停揮思不停機之際有泰西儒士翛然而來于西報數紙坐而　余曰先生爲中法之事議論風生亦旣不遺餘力矣顧亦知中國大皇帝有保護商人之諭乎余曰然此論　見邸抄西報登之本報亦曾譯之惡乎不知西友曰諭中所言不特保護各國商人且於法國商人尤爲加意此則中朝之義舉一出於萬國公法而羣焉感德者也然不特中朝有此諭也英德兩國不　互相商議謂中法設有釁端當設法保護商人乎又有太平公會中人咸欲爲保衛商人之計更有俄夫兩國亦欲與英德合謀以保護商人卽法國之人亦在其列願與俄美英德共相聯絡以保護商人凡此皆西報所備載想先生亦概見之矣余曰豈但見之且皆譯登本報俾觀者咸知各國之意固以和爲利而以戰爲憂也西友曰中法搆釁他　各思爲保護自已商人計不待言矣中國願保護商人而於法國尤爲加意則可知中國之用兵實爲不得已之舉初非有仇於法法人而亦欲保護商人此則未曾明言何國之商人以意揣之未必見其保護華商以公法而論中法旣已開釁而中國尚能保護法商法人而遇華商亦當一律保護方爲公允今法人之意不可知但彼本國之商人則固欲有以保護之也夫中國通商各口岸皆有商人僑寓往來於其間若法兵來攻華兵力禦攻禦之間紛紜不靖彼商人有不横罹鋒鏑頓失資斧者乎然則各國而苟欲保護商人則必勿令法兵得以至通商口岸而後可倘法人而欲保護在華之商人則苟欲加兵於華必先飭令法商之在中國者悉數返國而後可否則中國雖有保護之言而軍火之間何分玉石各國雖欲各保已商而戰陣之側焉别戅猶故不保商局則已苟其保之則中國各通商口岸必不至變爲戰塲如中法兩國欲相見以兵戎惟有在越南之地兩下交綏以决雌雄而已夫法國兵少中國兵多此法人遜於中國之處而中國之口岸法人可　分擾法國之境地中國兵船必不能至此中國遜于法人之處今若法兵不得至通商口岸以壞商務則惟有在口外遊弈或遇中國兵船不難攻而拘之或商船亦將並拘則未可定而終不得擾及於口內固可知也故保護商人之舉各國果能力主此議則雖中法有搆兵之事而各商人之在中國通商口岸者仍可安居樂業不至有風鶴之驚且　統籌法人之兵現雖陸續加增僅足以攻越南之用所謂預備六千可以隨時征調者若欲以擾中國則尚虞不足故就此時而言法國尚無攻華之意惟日後或添調多兵則中國可慮耳法國可以分擾各口中國必至疲於奔命　粤江浙津沽在在宜防此則殊爲吃緊然此時則固無慮此也目下中國之兵專注意於粤吾知法人知粤有備必不冒險來攻以致自取喪敗淮海面遊奕之兵則有之卽如鎭江毅字營拔隊赴粤之際吳淞口外之法兵船尾窺其後其意蓋可知矣斯時未曾開手故僅尾而窺之倘旣經决裂之後法人必不肯放華兵使去矣先生高目時艱動言奇計於此等情形其亦曾體念及之乎余曰　不敏何足以言時事特有所知則筆而存之以兾有補於千萬之一二而已如君所言誠洞逹時勢之要惟足以安商人之心者恐適足以懈華兵之志此則尤不可不慮竊以爲各國而不欲保護商局則已如欲保護商局則不若出爲排解令中法兩國各成其是釋躁平矜易于戈而爲玉帛則所以保全者殊非淺鮮否則欲於槍林彈雨之中爲保衛商人之計抑亦戞戞乎其難矣 
[擬截法兵]  
　　海防傳來信息云越南及中國兵與黑旗在東京近來頗有奮發之勢意欲將法兵隔斷不使聯絡一氣　略遲數日法人刻下兵力已厚恐一時不能截斷若在數禮拜之前則法兵力分海防一處河內一處海東一處南定一處若中道隔截尚易爲力垷在則法國部署略定河中亦有兵船遊奕殊覺難於措手未識黑旗有何良策足以制勝也按黑旗素稱知兵豈眞見不及此或者其中另有别計未可知也 
[地利可恃]  
　　法兵在越忽欲攻北寍忽欲攻桑台然皆未曾動手昨得河內信息言法人擬攻桑台之兵刻又改期從緩緣路途泥濘兵行不易馬䭾巨砲更難驅策因此中止又未知何日可以進攻也查桑台北寗地方險阻黑旂扼險以守明知法兵不易進攻可見劉義知兵先占地利之妙前者俄土之戰土將亞斯孟扼守百漏納地方俄兵屢攻不下今法人之攻桑台北寗毋乃類是乎 
[海防被圍]  
　　聞海防近有黑旂及越南之兵前往攻圍初四晚間海防居人聞有砲聲震天約在離城十里遠近法人兵船聞警赴援海防守兵亦卽調出接應繼而法兵之受傷者舁回海防醫治見係矛子所傷是可見攻圍之兵皆屬敢死之士其爲知兵相接無疑目下其圍能解與否尚無的信也 
[防兵到粤]  
　　十二日招商局豐順輪船由鎭江到香港載有兵士八百名而永清輪船亦由上海載到兵士七百名據傳具赴粤垣聽候分撥防守險要之計自前月迄今軍兵之經香港而赴粤垣者約有七千之衆惟專駐省城抑 
 
 

Page 2

 
 
調赴東京則固非外人所得知也省垣人民垷幸安堵如故調到之軍兵皆恪守營規並無騷擾十一日張制軍命駕出轅巡閱各兵焉 
[戱館坍塌詳述]  
　　新加坡有一戱館倒塌昨已録報茲悉此館在荳腐街外新塡地之西邊乃去歲新造者極其壯觀現係粤優永豐年班開演其中坐客常滿觀者　堂不料是日午後在四點鐘時陰雲四佈暴雨一陣雷聲數響電氣激蕩竟將戱館房屋上蓋觸傾壓傷百餘人聞當下斃命者數人其受傷重傷者約有百有餘人也 
[憲示録登]  
　　欽差大臣太子少保辦理廣東軍務兵部尚書一等輕車都尉彭爲嚴禁匪黨無故生端亟應將大義申明以革澆風而定衆志事照得良　不去則嘉禾無自而生內患不清則外侮無從而禦粤東五方雜處地廣人稠其中固不乏善良而民情究多浮動本部堂自入境後訪聞此地平日積習捕風捉影好出匿名揭帖肆行詈駡而不得其眞又或混散謠言傳爲新聞而適成其僞甚至聚衆滋事全不顧是非利害而徒逞一時忿忿之氣乘機搆亂枝節横生似此種種不法行爲實足爲地方大害及推其所以然之故則又藉口於公義之所當然而豈知所謂公者務宜酌理準情不挾偏私之見所謂義者務宜深謀遠慮不貽君國之憂若假公義以爲名而所行竟毫無忌憚以無事而轉爲有事以小事而釀成大事隨在皆形其强悍其貽害顧何可勝言哉本部堂奉命治軍負荷甚重將欲保全黎庶必先釐剔内奸亦豈能容縱匪徒自行倡亂合亟出示嚴禁爲此示仰闔省士商軍民人等知悉爾等務須共明大義諸事以鎭靜爲要圖設使邊防緊嚴本部堂自有佈置决不令民間妄遭蹂躪　等亦毋庸過慮現在時勢尚屬平定爾等均宜各安生業萬不可輕舉妄動致滋事端其在粤之守約不渝之各國商民爾等相處多年安然無事尤不可無故侵犯稍啓猜嫌并望各處公正明理紳耆各靖各團將本部堂此次示諭遍加誥誡毋得再有前項情弊倘敢故爲不靖一經訪聞確實隨卽飭勇查拿治以軍法决不姑容本部堂此次專爲靖亂保民而來爾等務宜認眞團練靜以待動斷不可妄行滋擾致失本部堂一片苦衷也各宜凜遵切切特示 
[軍械充公]  
　　香港西字報云本月十五日晚香港巡捕在碼頭捉獲華人約二百名身邊皆帶有手鎗刀械等物并每人身上搜出土十二塊其時碼頭停有兩艇想　人皆欲下該艇而去者其身上手鎗藥彈均已裝好第巡捕拘獲時並未施放卽刀械等物爲巡捕搜去亦未抗拒觀其情形似內中亦有頭目訊之則稱販土欲往内地銷售恐中途遇盜故帶鎗械防身官謂由港販賣洋藥向例每月本有一次然未若此次之人數過多且身邊各帶器械殊屬不合飭將軍械充公再罰每人洋五元而釋之該頭目乃將人數檢點畢率之以去 
[銀根大緊]  
　　揚州自怡源倒歇後相繼而倒者就本城計大小共有十七家近日阜康又倒矣鎭江與揚州僅隔一水耳先後合計竟倒至六十八家之多於是揚鎭兩馬頭各業大受其累銀根因之愈緊市面如此令人不寒而慄 
[飢民乞食]  
　　初二三日揚州東門外之萬福橋忽由北省來飢民一二千人男女老幼不等乃日盛一日近已聚有二萬四千七百餘名口之多守十各官憂心如焚運庫無欵可挪只得一面飛詳各上憲一面向各紳富挪借並委文武幹員點名登册隨時彈壓黄太尊恩威並濟日夜憂勞聞舊疾又發矣城中各大户深知利害頗有樂輸以期保全無事者然聞有某姓擁資數百萬前日經地方官親往拜會借銀千兩而居然違抗是誠何心哉又聞清江浦亦到有難民四萬餘人而後來者尚源源不絶也 
[發封典當]  
　　杭垣清和坊巷內公濟典克復後首先開設典主於各省碼頭皆有當舖計共四十餘處而以此典爲各當之總匯兹於阜康閉歇後亦卽停止初十日劉仲良中丞委補用縣何在令賷印條往封其封條上云浙江巡撫劉發封公濟典抵直隷公欵是日藩憲亦委補用縣翟國棟至石門郭文翹至塘栖補用府劉宗晏至衢州江繼曾至海甯聞皆去封當也若杭垣正陽門之廣順典東街之廣仁荐橋之廣豐閙市口之公和忠清里之成大及武林門外之泰安與已封之公濟現皆一律停止惟慶餘堂藥店則依然無恙且有撫院告條云倘有阜康各票一概不得問該堂理論故生意仍見熱閙也 
[老凋謝]  
　　錫山秦澹如都轉官浙多年政聲卓著前曾署理鹽運使及嘉湖道篆務措置裕如極膺憲眷且又愛士傾襟憐才若渴每逢月課閱卷士論翕然今歲由杭將聘請掌教東城講舍士林欣服不意月初疾終省寓故東城講席聞明歲已延請高宰平廣文矣又范梅卿方伯予告回籍齒德俱尊今歲重游泮水鄉紳中首屈一指劉仲帥已下關聘請其明歲爲書院掌教乃月初亦歸道山先哲云亡士林皆同聲悼惜　 
[鎭江市景]  
　　京口近來各食物價俱平平上秈白米每石約大錢三千左右蘆柴每百斤一百八九十文魚價每斤二三十文惟油價陡然加增每斤已貴至一百零四文聞尚有增無减購者只以三斤爲度因今歲黄豆歉收加之牛莊無油運到也市上各業皆清惟和記當舖頗閙然因止此一家日內僅值十當三貧民之恃質庫爲周轉者殊覺掣肘也 
[寗郡設防]  
　　中法似將失和沿海等處理宜遣兵防堵寗波各要口亦已陸續增築炮台撥兵扼守惟石浦孤懸海隅人烟稠密誠恐海盜溷跡不得不添築砲台然非胆略過人戰功素著者恐未能自樹一幟兹聞歐陽軍門遴選標下閩浙候補副將劉青山總戎督帶營兵前去駐紥寗人聞之咸謂軍門此舉可收指臂之助云 
[鄞縣試事]  
　　鄞縣科試於十五日開考頭塲實到者約有一千六七百名內有某童卷遭墨汁當向禮房掉換奈禮房索費過昻並不面請邑尊換卷卽將舊存之白卷攙用卷面亦不塡冩姓名履歴怱怱呈繳當被邑尊識破卽傳該童到案面究此卷何來某童語塞邑尊怒其有　功令發差管押未知作何發落也 
[宜昌雜事]  
　　前於四鄉冩捐修葺聖廟及府學並重建東山之攬勝樓其府聖廟與府學早已告成廟貌煥然惟攬勝樓地在東門外有五六里之遙轉運木石頗費脚力重建之工亦頗浩大聞該樓有七丈餘高擇於十月十四日上梁文風或從此日盛歟○宜地向出木油冬季運往下路爲木油燭材料今年雨暘失調木子不旺至今新木油尚未出市聞舊歲木油多有存於下路者尚未售脫新木油現雖艱出而南省所產亦鉅以往年之餘補今年之不足或可敷用也○某甲在台灣跟官有年頗有積蓄近買得船一艘藉裝客貨爲餬口計上月裝得某洋行藥材駛至新灘下之三珠地方陡遇横風觸在二珠磯上將船撞壞片板無存幸甲得紅船救起不至與波臣爲伍半生積累一旦云亡貧窮果有命耶○高學憲試畢宜昌本期十月十六日往施南恐水道爲風雨所阻爰於十五日早起馬渡江由孝子岩姜詩溪旱路前赴施南云○東邑龍明府送高學憲起馬後赴漢陽新任其代理者爲鹽局之張君實明府於十月念四日新舊交卸云○前因武漢有齋匪隱匿上憲特行文到宜着七城門多派委員稽查所有烟酒館見有面生可疑之人不得擅留而烟舘之禁爲尤甚每晚以十點鐘閉門違者或封或罰不稍寛貸各差役因之自作威福往往滋生事端及經府縣查悉將原委諸弁概行更改近日新簡各員雖梭巡照舊嚴密而差役已稍歛戢矣 
[升旗誌慶]  
　　昨日浦中各兵船俱挂五色彩旗聞係俄羅斯國皇誕晨故升旂誌慶耳 
 
 

Page 3

 
 
[邑尊騐屍]  
　　昨報載命案待騐一則兹悉昨早十點鐘時黎邑尊帶同書役人等及護勇八名至浦東新船塢巡捕房各捕頭亦帶同西醫並黑西人十餘名乘小火輪二艘前往屍親上塲求伸冤者男婦大小共有十餘人當據仵作喝報死者楊德茂年三十一歲髮辮吊於梁上頸項有繩緊縛的係縊死此外别無傷痕西醫復騐相同惟稱在捕房時詢據支更西人供稱是日早上見楊開門出外身畔帶有鐵板當被搜獲吊在空屋以致情急自縊等語邑尊復傳地保陳洪昌訊問據供是日午後有該船塢各小工及屍親將支更西人來納生寗人張裕庭交身看管謂伊等已將小工楊德茂吊死等情身知案情重大卽令禀請相騐在後探聽係圖竊鐵板故被支更吊於空屋或係吊死或係自縊身死不敢臆度黎邑尊卽令屍親自行買棺成殮至西人來納生甯人張裕庭俱在押所並未帶至屍塲邑尊騐畢回衙已一點餘鐘矣 
[訂請繙譯]  
　　福州法領事方君棟前日來滬現聞請有小西洋人某君爲繙譯官擇於今日由招商局海琛輪船偕同回褔州本任至上海法公廨繙譯官美君樂德因病開缺現請徐君福昌代理繙譯事務按徐君係丹陽人前在法巡捕房爲通事深通法國語言文字曾出洋遊經四國一切公事無不周知卽於滬江利弊情形亦瞭如指掌現充繙譯想必勝任而愉快也 
[盜劫信船續聞]  
　　前報盜刧信船一案兹得其詳爰再述之係鹹瓜街某信局往來蘇省之信船於夜間划至野鷄墩地方突有盜船三艘圍住信船行刦迨盜船去後信船潛尾其後黎明時至一港口泊有砲船數艘信船上人告以遇盜情形且謂盜船在前乞爲追獲砲船哨官聞之急命勇丁放槳追趕二盜船已被逃去祗獲住一盜船中有盜四名皆鳬水逸去僅獲一名被劫之綢縐銀洋信包等共二十七件均在此船樓得當由　官將人贓押解來滬送交道轅經邵觀察發縣訊辦前夜經黎邑尊庭訊信船人投案申訴各情及詰盜犯某甲則稱湖南人在蘇搭船來滬實不知船係爲盜者邑尊研詰至再中堅不承認邑尊謂當在盜船獲住豈容狡賴隨命釘鐐監禁再行訊供贓交失主檢點具領 
[英界公堂瑣案]  
　　寗人秦浩控楊杏墀卽楊潤年欠洋七百餘元由前陳太守提楊訊供斷折繳洋五百元交保具限交洋嗣楊已繳洋三百元又粘呈曾　陳怡和欠銀一百九十餘兩之票據請追俾再繳齊秦控之欵黄太守不准旋由楊妻張氏禀稱丈夫無力措洋呑烟身死等語均列前報兹悉楊除先繳三百元外又繳過期票洋百元詎未到期楊已自尋短見楊妻禀訴尋死緣由請追陳欠之外尚請發還已繳之票洋以作棺殮之需黄太守俯准所請以示體恤秦浩又禀稱被楊所欠之洋已經前憲折斷而楊則覓保具限出外祗繳洋三百元具領外又續繳票洋白元因未到期故未具領今已到期請領再請着保究追至楊之死與人無干等語太守着候批示○保險公司之唐茂枝遣經事人王紫卿投控張泉坤曾將房里抵洋四千元延不取贖目此屋不值二股之二請爲提追黄太守於昨日飭差提張訊供張稱曾將房屋抵銀惟此屋係合股者汪新甫五股王泉芹三股我祗二股請傳汪王二人到案料理太守飭將張泉坤押令料理贖屋○富捕頭稱王小旺常騙中西人之貨物欠銀不還今由西人嘱提王送案請辦王供雖欠人貨洋實無力歸還哲領事謂王小旺屢次誑編情殊可惡請判押六个月太守允之 
[和小樓主人見贈原韻]  
　　筆底花濃五色彰豪情逸興冠詞塲多君瀟洒風流甚南浦詩懷北海觴韶蕐屈指忽經年海上重逢兩快然惠我新詩滋我愧晴窓捧讀白雲篇[  古滃陳章瀛雨洲氏拜稿]  
[贈陳雨洲叅軍卽鹿門山人政和]  
　　望洋遠涉得名彰壯志奇才獨勝塲自是元龍爭氣槪拚教一醉累千觴相别由來已一年今朝重晤　欣然知君雅興眞無限洒罷詩成又幾篇[  小樓主人甫稿]  
[鎭江電局十一月上旬代收直隷山東賑捐清單]  
　　浙振附後○金陵厘局憲朱募發厘字十八號册靖江厘局陸筆臣三十元各卡執事廿二元厘十九號册靖江厘局巡查陳熙十元各執事十六元又寳應局何一百千文四十一號册理問查募中營都司姜十元譚青崖鍾楚賢二户各四元七策堂墊巾堂郭二户各一元六合絲吕募寗字九號册耕道堂二十元樹德堂十元又合字一號册無名氏本洋五元無名氏二圓劉怡記本洋一元朱復盛新發祥二户各一元合二號册九居堂四十元寄生一元合三號册忠厚堂五元三槐堂王中興堂世橊堂葉翕和堂逹惜陰堂王忠政堂尹孝卿堂萬觀德堂湯謙受堂雷忠山堂徐十户各一元合　號册徐翰園五十元合五號册張禹卿劉溶波逹尚鏞三户各六元張閬峰五元鄭少堂劉建勛二户各三元趙載章乾泰和二户各二元俞逹之孫爕南陶聿章張麟甫陳俊明劉鶴亭六户各一元夏春和無名氏二户各半元合六號册王義源十元王萬美八元林森懋陳恊和二户各五元恆益順記二户各二元德祥一元五角瑞和仁和三益三户各一元公益昌本洋一元信豐半元義昌六百三十文恆順泰記二户各五百六十五文益元恆德昌二户客五百文信大六百文源興五百六十文義懋四百文合七號册恆昌余義和二户各八元信義永六元德和泰永興人和利三户各三元唐裕成信成二户各二元震元亨吉盈泰仁和裕生陟岵堂德潤生青蓮堂七户各一元程聚順半元同德生祥興泰仁豐天裕成四户各五百文寳和祥和二户各四百文無名氏九十文合八號册樂壽堂本洋四員義盛祥逹聚盛鄔義源祥吉豐四户各二元中和祥本洋二元佘大元天豐億陸同昌陳荆和森森祥干億茂張廣泰七户各一元廣仁堂本洋一元合九號册朱萬昌陸乾昌二户各三元朱寳成徐天元二户各二元朱隆順曹德源張信昌馬萬順四户各一元朱瑞生朱正興徐萬順沈元昌四户各半元合十號册泰昌徐正西二户各四元宏大三元泰元二圓無名氏萬美無名氏三户各一元以上六合來摺共本洋十四元英洋三百十二員錢六百四十五文李潤哉募東不列號册裕康行四員維記一元張正卿來求病愈人十二員一梅書屋四員無無力子求父病速愈二員又直振二元許汝桂求室病速愈一元又直振一員○共收英洋四百三十七元六七合二七寳二百九十二兩七錢九分本洋十四元七三三合二七十兩卷二錢六分二厘錢一百零七千二百十文六另九合二七寳六十五兩二錢九分內銅洋八員扣除二七銀四兩一錢六分○大共上旬扯收二七寳三百六十四兩一錢八分二厘○初八日解金荆礦局第四批直賑二七寳一千二百兩○浙賑○糧道憲張發樂善堂十元四箴堂程八元半畝園吳二百四十四元積厚堂張三十元詒穀堂許八圓俟集虆欵卽行匯解合併登明 
[接録蘇州天庫前電局內順直山東沙洲賑捐公所經收十一月初六初七日清單]  
　　初六日車坊釐局來祝同心富貴源頭册同字四千七百二十號車坊局五員無名氏二員吳一千一百六十文不書名八百張　甫程若虚吳映徵姜六安沈申伯崔少　陳宗甫七户各四百文叚雲軒方子恆各三百文萬卓亭伍榮堃龍西園劉厚培葉　卿茹立夫孫培之葉紫仙周寳珊林德修汪培之十一户各二百文以上二十四户實來洋十四員正○大有恆中來蘇字三百十九號王葆眞五員各燭店公助十員浦正昌孫晴香孫怡德三户各二員歸永泰王槐庭二户各一員蘇字一百零二號種德堂三洋一員無力子了願洋二員蘇字三百十六號過福泰一員仁裕堂張一員倪恆義五角以上三册實收洋二十八員錢五百四十二文厚生庄來無名氏一員大倉馮先生來指東賑二員無名氏三員吳經　洋四十員○初七日常熟縣　來　仁甫先生指順直賑十員○金匱學署可園公寓殷君還甫楊君叔賡來沈蓮乙募沈融照三員周道然一員宣一愛宣子和宣嘉猷張雙寳楊元發沈賡颺王成德各一員以上九户共十二員又來朱軼千募朱德甫陸德芳陳茂良楊蘭田各一員朱心洲錢巧生各五角朱軼千二圓以上七户共七元無錫唐時長來衣字册二百十四號三槐堂王敬記五元澹遠堂曹二元半論堂趙三元三户共十元[  原辦桃塢協賑同人謹啓]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初四日京報全録]  
　　宮門抄○上諭五道録前○發抄旨四道○大臣桂奏擬請酌添官兵片○滇撫唐奏爲請署知州摺○陜督譚奏武員請歸班序補片○大臣明奏查閱邊境起程日期　子○十一月初四日吏部翰林院正黄旗值日吏部引見二　四名宗人府六名侍衛處二名○肅王等看視奬賞覆命○思王請假十日○召　軍機惇王○發抄何璟等奏武平令張景祁調淡水令奉 
旨吏部議奏欽此○又協解甘黔等餉請飭該省自行造報奉旨該部知道欽此○又鳳山令張星鍔署嘉義令奉旨知道了欽此○又儘先都司何書喜補漳州鎭右營都司奉旨兵部議奏欽此○○奴才桂祥跪奏爲體察庫倫地方情形及辦事人員過　不敷差遣舉偏補敝擬請酌添官兵以資助理恭摺仰祈聖鑒事竊奴才於到任後　杳庫倫印房事務應奏應咨及查傳應辦中件過煩與烏科兩城無異辦事人員廻乎不同烏科兩城有綏遠城滿營官兵換防從前各城僅止二三十員名近因防務較多烏科均續調至六七十員尚自晝夜奔馳日無暇給庫倫事煩倍於烏科而辦事人員僅有司員一員筆帖式二員此中有新放筆帖式一員尚未到任蒙古官弁每班十餘員名於一切繙譯稽查監獄審理竊盜案件實有不敷差遣之處近來京部院處各衙門發出漢又煩多蒙員不識漢字惟仗此二員繙譯昨司員文年報孝該員照例在差穿孝日日惟有筆帖式圖普紳一員每日在奴才衙門商辦一切事件稽查各項要差實有兼顧不暇之勢於繙清譯漢一節未免有遲慢之處奴才因查其應辦過於煩多碍難專爲督責此助理需人之情　也又庫倫近來地方竊盜案件層日迭出奴才設法嚴禁出示曉諭商户居民人等互相應助勤於查拿無如盜竊案件實較從前　多拿獲訊問俱是沙畢所屬之人復查庫倫週圍均數十里地面不時當有偷竊報案多而破獲者少每有巡緝此案必得他案之賊此地方盜竊案多之情形也又查接管卷內有偷馬賊都拉噶爾札布一名係偷盜商户馬五匹被商人告廢傳案審訊供認實竊並有夥分之賊亦均供明此兩犯均是沙畢旗下人氏現已供明起贓而該管之商卓特巴總有偏護所屬之意設法與賊開脫見口供已定又揑報孤子以冀留養又被原告攻發賊之親　早死此案已懸擱二年餘總未定案其中每因該管意存袒護設法翻供之所致也杳從前蒙人直樸該管亦嚴所以盜竊尚少近因該商卓特巴遇有所屬盜竊不但不從嚴懲辦反有曲意袒護之心以致盜風大熾奴才再四思維竊盜案件若不嚴拿詳訊重懲無以靖地方而安良善公事之煩多若不分任清理無以專責成而難條分縷晰且庫倫地大兵　僅有宣化練車一營亦覺單弱而內地之官兵訪拿蒙古竊盜言語不通勢難得力查乾隆六年恭奉諭旨　布尊丹巴呼圖克圖係喀爾喀四曼世奉之喇嘛師傅所關甚要防守保護不可不預爲籌備等因欽此當經前任大臣等擬派蒙古官兵五百員名在庫倫一帶暗行保護等因在案此項官兵由庫屬兩部落出派並未發給糧餉日久亦漸疏懈刻下並無前項官兵在庫倫一帶暗行保獲清查地面惟有巡邏官兵十數名庫倫商市以及喇嘛圈基地方週圍三四十里若與烏科較之地大人雜過於十倍烏科兩城每城巡邏兵二百名庫倫僅有此十餘名巡邏兵又不精勤卽與無兵同奴才籌思若不添設官兵無以差遣若添内地之兵於庫地情形言語小　難期得力且三處供應　屬不資與其徒糜餉項何若添設蒙古官兵二百五十員名以一半分撥各處當差辦事以一半專作巡邏緝捕盜賊之用再加以商　互相帮助晝夜巡緝有盜賊卽可始得拿獲審明後再加重懲可期靖地方以安良善其宣化練軍仍專　防如遇重大案件酌量加派以資協助至於印房摺房糧餉管理監獄發審編案各處亦均關緊要擬分作六處各派專理之司員筆帖式除現有　員一員筆帖式二員外擬再由理藩院添派筆帖式六員以司員一員作爲總辦且筆帖式共八員擬房二員摺房二員其餘四處各派一員經理該處事務再附以蒙古官兵帮同分理可期除分縷晣各專責成而垂永久相應　晣聲明仰懇天恩俯念庫倫地方冲要准添　蒙古官兵二百五十員名由理藩院添派筆阽式六員來庫分撥當差巡緝奴才得收指臂之助以期公事肅清地方靜謐蒙民相安而固邊圉亦保護哲布尊丹巴呼圖克圖之一道也如蒙俞允所有應用器械庫倫現有存儲一切用欵再由奴　詳核奏請飭部撥發奴才爲舉偏補敝起見是否有當伏乞皇太后皇上聖鑒訓示謹奏軍機大臣奉旨該衙門議奏片併發欽此○○雲南巡撫臣唐烟跪奏爲遴員請署選缺知州恭摺仰祈聖鑒事竊查前准吏部咨議覆雲南羅平州知州葛　遠准調石膏井提舉所遺羅平州知州選缺准留本省另行請補坐光緒九年四月初三　等因按照部中行文坐日照限减半　算應以五月二十八日作爲開缺日期歸五月底截缺是月分升調遺缺知州僅只此缺毋庸掣籖查定例道府以至未入流輪用班次一人以五缺爲一週又定例道府同知直隷州通判知州如係奉旨命往或督撫題明留於該省候補無論應題應補應選之缺令該督撫酌量才具擇其人地相宜者悉准先儘補用如無候補之員其委用試用人員均俟升調所遺之選缺始准扣留題准署理如委用無人方准以各項試用人員按班序補又奏定章程道府同知直隷州通判知州遞補升調遺病故休選缺先儘候補班前酌補一人次將候補正班酌補一人各等語查上次宣威州知州係滇省規復舊制所出陞調遺選缺知州第一缺因新班遇缺先新班遇缺無人請以候 
班並補用知州張嘉璧請補覆准在案今羅平州知州選缺新班遇缺先新班遇缺及分缺先前分缺先均屬無人按輪應用候補正　前經由司擬以候補正班補用知州陳先溶請補因該員辦理善後局又案粗率經前撫臣江瑞聯會同督臣咨部暫有扣補行司另行遴員補署兹據藩臬兩司詳稱伏查候補知州班内雖有杜志成一員惟現有陸凉州知州告病遺缺按例應補候補班人員抵補已　杜志成擬補陸凉州知州所有羅平州知州一缺候補班無人按輪應用委用班查委用班亦属無人以次遞推雅用損納正　臣　國兩句於應補人員內查有分發雲南試用知州江海清年三十五歲廣西平樂府賀縣人由監生於光緒二年在貴州新捐總局遵籌　例報捐知州不論雙單月指分貴州試用嗣因貴州停止分發改指雲南四年七月初十日經欽派王大臣騐放堪以發往覆奏奉 
旨依議欽此領照赴滇五年三月二十八日到省試用期滿業經甄别留省補用詳咨在案委署浪穹縣知縣卸事復委署雲龍　知　臣雖甫經到任惟曾任藩司自應加考查該員江海清年方正富當差克勤署任並無叅罰案件以之請署羅平州知州洵屬人地相宜與例亦符據署布政使李德莪署按察使熊昭鏡會詳前來合無仰懇天恩俯准捐納止班試用知州江海清署理羅平州知州實　地方有裨如蒙俞允該員係試用知州銜缺相當毋庸送部引見仍照例俟署試期滿如果稱職另藉實授听有揀員請署選缺知州緣由謹曾同雲貴總督臣岑毓英恭摺具陳伏乞皇太后皇上聖鑒飭部議覆施　再羅平州知州選缺係奉到四留一咨章程後第二輸第三次出缺應歸外補前經由司照例擬以候補知州陳先溶請補嗣因該員辦理文案粗率咨部扣補該司另揀試用人員請署與例稍有未符是以改題爲奏合併陳明謹奏軍機大臣奉旨吏部議奏欽此○○譚鍾麟片再准甘肅提臣周逹武咨據花翎補用遊擊儘先都司王克修禀懇註銷補用遊擊仍留儘先都司按班序補等情查該員前請借補提標中營守備員缺因已保補用遊擊其儘先都司原班已斷經部議駁現值整飭營伍巡防操練在在需員該員熟諳營伍素著勤勞而且於操練兵丁防護運　諸凡奮勉兹請註銷補用遊擊仍歸儘先都司班內序補俟補缺後再以遊擊補用等因咨請核辦前來臣覆核無異仰懇天恩俯准將補用遊擊王克修仍歸儘先都司班內序補俟補缺後再以遊繫補用以示鼓勵理合附片具陳伏乞聖鑒訓示謹奏軍機大臣奉旨兵部議奏欽此○○奴才明春跪奏爲奴才查閱哈密邊境謹將起程日期恭摺具陳仰祈聖鑒事竊哈密邊防緊要奴才常川委員分往各卡隘稽查盤詰以免游匪溷跡仍於每年秋冬之交親赴所属邊境查閱一次歴經隨時奏報在案今届查閱之期除咨明欽差大臣督辦新疆軍務通政使劉錦棠外並咨會護理巴里坤領隊大臣金貴巴里坤鎭總兵徐古彪轉飭滿漢各卡汛一體認眞盤查毋稍疏虞奴才擬於本月二十四日親赴各卡隘察看情形隨時布置以期周妥約計往返半月卽可回哈謹將奴才查閱邊境起程日期恭摺由驛具奏伏乞皇太后皇上聖鑒謹奏軍機大臣奉旨知道了欽此 
 
