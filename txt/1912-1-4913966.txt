# 1912 - 1 - 4913966

 

Page 1

 
 
   
 
 

Page 2

 
 
   
 
 

Page 3

 
 
祝詞 
[共和民國大總統履任祝詞]  
　　今日何日共和民國紀元之第一日大總統履任之首日亦我四萬萬同胞托命攸資永享共和之元日也屬當陽曆春回之際適値民主開幕之辰熙熙乎皞皞乎上追中天羣治之休風 
 
 
 

Page 4

 
 
下開奕祀共和之幸福永永爲吾中華民國紀念之一日也 
溯自專制虐燄毒痡四海以來北虜之橫行未有甚於此日者也民之憔悴於虐政未有甚於此時者也一國之農工商界無不疾首蹙額日縮小其生產之範圍而受制於他族勢力之下上無保護之方下無擴充之法繼此以往勢必有四萬萬同抱淪胥以盡之一日今何幸而以夙持民生主義之孫中山膺中華民國第一任總統之選紀元伊始丕煥新猷吾知必有於民生疾苦三注意焉者矣記者不敏敢進一言以祝今日大總統履任之典以爲他年我四萬萬同抱出水火而登衽席之左劵 
　　惟王建國以爲民極立人達人牧民天職於鑠中山胞與民物三大主義研究有日民族民權民生是亟武漢興師摧覆滿室一十四省旌飛五色共和造端一人首出穀我烝民振興實業四萬萬衆人足家給軼美駕歐恢揚我國力 
專電 
[中華民國臨時大總統孫文今日履任]  
　　江蘇都督程德全因足疾增劇且患舌强業已辭職舉莊思緘代理（南京） 
按莊公號藴寛常州人歷任前淸廣西邊防大臣太平思順道廣西督練公所總參議官素有知兵之稱且長於外交去年張鳴岐猜忌其才進譖淸廷暫行革職莊公乃投入民軍籌畫佈置今之輔軍統制黎天才君及江蘇參謀次長鈕永建君皆其舊屬莊公現寓上海華興坊九弄鴻字二十一號昨晨九時程都督已飭辦事各員及憲兵等將都督印信賫送莊公寓所 
　聞漢陽淸軍今日（十二）又向民軍挑戰在漢陽左近河沿互相砲擊 
　　漢陽淸軍於沿路安設砲台直至陽邏爲止又在武昌下游六十里對岸排砲意圖違約挑釁 
　　秦晋兩省避難外人循漢河而下恐入戰線之内現在某處暫時停頓（以上武昌） 
　　載洵載濤出運動費十萬元密雇刺客十餘人濳來上海謀刺程德全黃興伍廷芳温宗堯汪兆銘諸領袖已經起程 
按滿親貴中洵濤二人最爲險毒我民軍領袖千萬愼防母爲滿賊所算 
　　載澤將率第二十鎭兵士往駐滿洲錫良亦在熱河招兵一鎭分扼各要隘以爲淸皇室遁避之預備 
　　在京漢滿各軍因久不得餉大譁幾潰各使館已增派軍隊守衞以防不測（以上北京） 
[公電]  
　　安慶孫都督電黎大元帥黃副元帥馬都督鈞鑒馬都督腫電敬悉所論極是正陽壽州一帶已有柏軍扼守敝處北伐隊亦已向六安正陽進發且六安原有壽巡兵一營足資防守劉統領所帶巡防兵暫時可　　來皖可否駐守蘄黃防虜東竄設有緩急敝處隨時電　　　　　示毓筠愼 
 
 

Page 5

 
 
　　廣東陳都督電九江馬都督各省都督鑒蒸電敬悉劉統領懋政旣於口預淮兗一帶富有經歷若派赴正陽壽州等處較之赴鄂功效更大敝省軍隊陸續赴寗慶調何處惟中央命令是聽炯　眞印 
　　南昌馬都督電上海外交總長南京政府各省都督均鑒譚都督魚電論關税提償外債辦法極確請速决定實行通知各省爲要毓寳眞印 
駐寗淮北鹽商電各報館中華民國大總統孫大元帥黎黃蘇都督程滬都督陳鈞鑒總統萬歲謹先賀張季公總理鹽務極歡迎忽聞辭職駭甚鹽務關係重大惟季公能勝其任乞速慰留以安衆心駐寗淮北全體鹽商代表許纘曾汪壽康施五昌等公叩蒸 
[譯電]  
　　華盛頓輿論謂袁世凱之告退總理孫逸仙君之受任總統已足使中華民國立於要求各國實行承認之地位 
　　目下和議雖已有望而兩軍仍有活潑之行動致外間謠言紛起現英領事復勸内地婦孺移居通商口岸其男子之留者亦當安寓城内 
　　據確實消息四川地方大爲不靖鄉間盜匪甚多英領事已派砲艇一艘前往救護坎拿大敎士數人叙府現爲匪人圍困成都民軍聞有黨派之爭大局頗爲可慮（漢口） 
[淸旨]  
　　十一日淸内閣奉旨内閣請簡署學　副大臣勞乃宣著暫行兼署學部副大臣又奉旨内閣請簡法部副大臣梁起　迭經辭　著即開缺曾　著補授法部副大臣 
要聞中國光復史 
[孫大總統今日履任]  
　　中華民國孫大總統已由十七省代表在寗　同舉定茲上海　軍以今日適爲陽歷元旦而我民國沿用之陰歷於外交　有種種不便將來必須攺用陽歷故卽公請大總統於今日履任以符天與人歸之義并分别出示通電木埠各及省人民一律懸掛國旗以誌慶賀 
[記孫總統之談話]  
　　大陸報記者昨日往謁孫大總統孫云余已允京中華民國臨時總統之任日内卽須赴寗履任辦事惟届時所行履任之禮其禮節甚爲簡單 
　　記者問以國内須經若干時始能恢復秩序孫云僅須數月之久將來國會公决應用何種政體大致已可逆料而得届時滿人惟有降伏之一法則商業立刻可以起色而以外人之商業尤爲發達記者復問中國旣易新朝外國商業究能增加若干孫日當不止百倍之數 
　　孫總統於將來改革之政策未肯多言但謂不日將有告示宣布并謂須俟内閣組織成立吾人始能舉其政綱故此事目下未便討論也記者復問以郝末里之爲人孫日郝末里將軍實爲世　最優之軍事家歐美各國政界皆目之爲陸軍專家云 
[記第五次議和條欵]  
　　十一月十二日午後二時半伍唐兩代表又在南京路市政廳開第五次會議其議决各事如左 
（一）山西陝西由兩政府派員會同前往申明和約 
（二）張勳屢次違約且縱兵燒殺奸擄大悖人道唐使允電袁内閣查辦 
（三）皖鄂蘇山陝等處淸軍五日之内退出原駐地百里以外祇留巡警保衛地方民軍亦不得追襲須由兩方軍隊簽字遵守 
（四）伍代表提議國民會議在上海開會日期定十一月二十日唐代表允電達袁内閣請其從速電覆 
（五）上海通商銀行日前收存南京解來銀約一百萬元現在兩 
 
 

Page 6

 
 
代表擬定將此項撥出銀二十萬元交與華洋義振會爲各處災區義振之用 
[唐紹怡之議和電文]  
電梁士詒阮忠樞燕孫斗瞻兄鑒彼黨以共和爲標準反是則無可開議若一决裂大局更糜爛不堪反復焦思更無一線轉圜之地來電發明師座對内對外對上對下之苦心怡豈不知之顧師所重者護持太后皇上耳所慮者各國干涉耳試問戰爭再起度支何如軍械何如能操必勝乎萬一挫衂敵臨城下君位皇族能保安全乎外人生命財產能保護乎宗社傾危列强分裂漢族亦因以淪胥危險之勢孰甚於此若從國會之議皇族之待遇已許優隆外人之干預無由窺伺倘能建設完全尤爲中國之幸福危險者如彼而有可希望者如此然則　以對内外上下者更何疑慮哉怡初意亦何嘗贊成共和第親歷漢滬目擊實情不得不急爲變計人心各國皆注目於吾師一人宗旨一誤禍害立見與其堅執於前　寗　晦待時舍是二者决無　算支電不盡所言故復詳述萬里遙隔五内如焚前席愷陳望兄爲助師意若何仍乞電示 
電淸内閣　竊紹怡前准總理大臣咨開委充議和代表等因當卽馳赴漢口嗣因議和地方改在上海復由漢乘輪赴滬與各省民軍總代表伍廷芳於十月二十八十一月初一等日兩次會議迭將情形電達總理大臣在案查民軍宗旨以改建共和政體爲目的若我不認共和卽不允再行開議默察東南各省民情主張共和已成一往莫遏之弊近因新製飛艇二艘又値孫文來滬挈帶巨資并偕同泰西水陸兵官數十員聲勢愈大正議組織臨時政府爲鞏固根本之計且聞中國商借外欵皆爲孫文説止各國以致阻抑不成此次和議一敗戰端再起度支之竭蹶可虞生民之塗炭愈甚列强之分裂必乘宗社存亡莫卜倘知而不言何以對皇太后下何以對國民乎紹怡出都時總理五臣以和平解决囑故會議時曾議召集國會舉君主民主　　　之公决以爲轉　之伍廷芳謂　省代表在滬本不乏人贊成共和已居多數何必再行召集當時以東三省直魯豫及蒙回　　處尙未派員似非大公折之伍廷芳仍未允認現在停戰期限已足再　思維惟有籲請即日明降諭旨命總理大臣頒布閣令召集臨時國會以君主民主付之公議徵集意見以定指歸其漢陽漢口等處所有兵隊並請飭下總理大臣傳令各軍統等一律徹退以示朝廷與民相見以誠之意紹怡自當凛遵閣令與伍廷芳開議國會公决日期及民軍不得進攻條約以期平和議結早息戰爭使皇上公天下之心昭然其喩則皇室必能優待宗祀得以永存所有紹怡到滬議　情形曁請早開國會緣由謹披瀝電陳乞代奏 
　　再電淸内閣紹怡已屢向民軍代表及外交團磋商議和　件　　等抱定民主宗旨百折不回往商外交團亦　辦法至展限一節業經允准惟其宗旨仍持共和毫無退步各國　停一節大月傍觀中立之勢事關大局存亡謹請内閣代　　太后皇上趕速决定政體及一切善後辦法以免决　 
[北京之議和談]  
　　淸廷議和參贊楊士琦於上月二十八日在上海開第一次　　時楊並未與議聞現已獨自回京其原因係爲上海電報局不允用密碼通電而關於議和事宜必須與袁世凱秘密商議者旣不能用密電故唐紹怡特遺楊參贊回京面晤袁内閣磋商一切再行返滬提議故楊不日卽又起身赴滬矣 
　　此次議和係由各國公使出面調停聞淸外務部曾電駐在各國之使臣探詢外人政見現據各使電覆大約法美兩國有贊成共和之意其餘某某等國亦有以爲中國現時程度尙不足者而某某一一國則其言外語氣皆恐我國共　之後其影響或及於彼國南北滿方面某國亦以印度之關係尤望我國仍用君主大約各國多係爲已國打算之意爲多不可憑此决定政見也 
　　聞外交團初六日接民軍總代表伍廷芳電云刻滬上議和各代表皆堅執民主主義誓不更張請駐京諸公　轉達各國政府爲荷 
　　外交團因聞民黨主共和甚力前日曾開會研究調停　 
 
 

Page 7

 
 
之法惟所議甚秘密外間無從探悉内容施有電致上海唐伍兩代表云各國政府深以中國擾亂繼續爲可慮此次兩方能以平和了結實爲中國大局之幸各國必勉守中立國之議務惟須兩方面從此永熄戰事速定媾和條件云 
　　大陸報訪員前日謁見袁世凱詢問意見袁謂余今决計反對民軍所定召集國會辦法因民軍之要求爲一方面之主意似此集會不足代表團體將與戲劇無異故余主張召集此會其會員須實有代表各省之性質（敢問如何而始能有代表各省之性質）旋該訪員問以議和無效則將如何辦法袁乃遁詞對曰惟有聽令淸廷自爲之耳再問之則曰君意民軍一旦北伐我輩皆將逃避乎該訪員無可再言乃又問以經濟問題袁亦自謂目下並無的欵可恃而其結語則仍主張君主立憲謂民主共和恐不易成功云 
[歌舞漏舟之京師]  
　　淸監國自卸政權後異常憂懼但其福晋平日性耽奢侈高車駟馬任意遊樂六國飯店德昌飯店東安市塲新豐市塲無不有其蹤跡自武昌事起京師不安世家大族無不悚慴惟該福晉仍樂而忘憂前月誔一格格日前爲彌月之期特召喜連成全班名優到府演劇兩日夜酣歌恆舞樂不可支該監國雖明知時局顚危而亦無如之何此眞可謂歌舞漏舟中矣 
　　淸内府大臣奎俊以夤緣某故相起家歷任京外優美差缺貪囊甚富性嗜色老而彌篤以内府之金錢大築金屋藏嬌愛寵幾有三十六宫之數列屋閒居爭妍取憐其中以第五第六兩房最得寵幸奎愛之最深惟恐稍拂其意又以白髮紅顏兩不相稱因而集愛成畏恣其所爲不敢稍有開罪之處往往其第六房妾於夜間外出會客打牌囑奎坐待奎卽惟令是聽雖枯坐至夜深其妾不歸不敢寢也妾或有外遇奎亦佯爲不知惟期得其歡心面已自武漢事起排滿之説播及京師吳祿貞被刺時京中風鶴尤烈奎大恐令其全家姬妾皆易漢裝爲保全子女玉帛之計並盡其貪囊中所有移入六國飯店又作珍珠小棉襖多件令其第六房妾爲衷服服之於内爲他日扁舟五湖作陶朱公地步不意其妾久與其俊僕有私乘遷入六國飯店之隙托言往瑩地避居竟携手同行遠颺奎無可如何終日懊喪刻正密托心腹四出尋覔聞者莫不傳爲笑柄噫大臣之風度如此滿政府安得而不亡 
　　上月二十七日　二爺偕其愛妾二人及健僕三十餘人各持槍臂鷹携犬乘京張火車至南口打獵　二爺身着戎裝其二妾各著短衣與　並轡而馳一時觀者如堵　二爺則意氣洋洋甚形得意樂哉　二爺不知尙有幾日 
　　載洵當淸光緒三十四年以前不過一窮貝勒耳自宣統元年以來籌辦海軍監督陵工聲勢大盛貪財重賂穢跡昭彰三年所人共有七百餘萬此皆貨悖而入富甲親貴此次淸廷發行愛國公債親貴大臣頗有願解慳囊者惟載洵恐政府知其多財只認萬餘金淸政府雖極力勸説終不肯多出一錢 
　　資政院中一般奴隷議員初七日又開談話會聞係討論籌欵方法並聞籌欵之手續先由議員購買淸廷愛國公債票然後分往各親貴處勸捐並擬調查各親貴存欵實數以强迫手叚勒令捐認此眞滿淸奴隷之議員非代表我民之議員也　　淸典禮院設立以來本無底欵專仰賴度支部之接濟近度支部因財政竭蹶無款可撥乃備文咨行該院將該院堂司各員薪水自本年十一月初一起暫行停發五箇月俟籌有的欵再行發給該院本極淸苦自接到此項咨文後司員皆將鳥故矣 
　　淸廷前日降諭凡關於國務有所陳述者均呈由内閣核辦母庸再遞封奏等語蓋因日前有某兩御史呈遞封奏請淸太后垂簾訓政淸太后覽畢不敢目專將原摺發交内閣閲看袁世凱不悦藉口現在宣布立憲不可輕易變更且恐以後再有人率行妄奏故不三日卽下停止封奏之諭 
　　袁世凱日前與各同僚議商以東南已光復各省之督撫將軍除殉難者外其餘多逃匿上海値茲和局未定籌畫之事正繁宜令該逃員等速行來京諮詢一切聞日前已電致各該逃員迅卽來京矣 
　　初六日淸郵部之京漢路局接有路線一電謂現在各省趕赴武昌 
 
 

Page 8

 
 
之援兵已達三萬之譜其將弁軍士皆有橫厲無前同仇敵愾之象所儀子彈糧餉頗爲充足每日在武昌城外操演槍砲厲兵秣馬以待北伐云云故淸政府近日愈形恐慌 
　　駐京意國公使前日照會淸外部云陝西省自亂事起後旅陝各國商民屢被慘害今僑陝敝國敎士十四名不幸又被殺害殊於邦交有碍查僑陝敎士以及商民人等尙有未經被害者多名即應田貴處負完全保護之責任要求派撥專車及妥員急將旅陝僑商全數設法接回護送來京以保生命而顧邦交　　探聞淸廷已將所有從前誤國釀亂某某大臣等擬定處置辦法二則（一）將彼等素日積存之賄賂盡行查抄以充兵餉之用（二）將彼等全眷盡行發往邊外永不旇其進關以免再生禍端 
要件 
[改革全國鹽法意見書（張）（續）]  
　　製鹽設計之大要 
　　一約計向來官私鹽所銷之　。按引計地。須用若干畝。相度產鹽最宜之地。指定若干處。　合公司。建設鹽場。如淮南北即名淮南鹽場。淮北鹽場。浙餘岱即爲浙餘鹽場。浙岱鹽塲。（例如淮南官額五十萬引十餘年來實止三十餘萬引私鹽之數過之應酌留餘地按八十萬引計移塲於海州濱海之灘以一圩產鹽平均數歲可二千引計須四百圩以一圩須地十五頃計須六千頃加以潮河夾灘運路竈丁公司征税處各住址以二千頃計共須八千頃即八十萬畝 
　　二設淮鹽總公司浙鹽總公司（某省則上易某字）合原有之運商票販商食岸商場商共同入貲組織之。 
　　三合淮南北煎鹽晒鹽運鹽所需建設營運貲本約四百萬元（内海州建設費以四百圩計每圩約七千元須二百八十萬元通泰約留十場改建費每場二萬元須二十萬元營建本約一百萬元）以五百元爲一股共八千股。 
　　四淮南酌留之場場商以地及產計價公估作本淮北建設之地公地由公司繳價　公私人之地按地計價作股。 
　　五定期收股先儘　商舊商不入貲者即任新商入股。 
　　六公司除擔任納税外於定法範圍内可得製鹽運鹽賣鹽之自由。 
[運鹽設計之大要]  
　　一不產鹽之地（昔名某省今有改爲州　俟大局全定再有正確之名）亦可自設運鹽公司名某處運鹽公司任運某處之鹽儲存於水陸便利之埠或自轉入内地或聽内地贩商購運。 
　　二運鹽公司如願與產鹽之地　鹽公司合資者聽雙方之自爲締合。 
三運鹽用汽船或拖船或帆船江船聽便 
　　四運鹽公司貴本之大小由各銷鹽地方建設公司人自定。 
[銷鹽設計之大要]  
　　一凡銷鹽之支店（不論產地與非產地）。皆須報明各該縣之民政長向主管征税處領取常期執照（若鹽政不屬於民政長經向主管征税人報明領照）執照之費由各該縣議會議定受民政長及主管征税人之查檢。 
　　二凡負販之人須向主管征鹽税處領取短期執照照費由各該縣議會議定（照費不可重長期約十五圓至二十圓短期約二圓至三圓）爲巡警檢查費之補助。 
　　三長期執照五年一換一年一　短期執照一年一換一月一驗。 
　　四產鹽地方銷鹽執照　人口應食之鹽欵編號數滿即停止給照（税則若滬國例比條即不適用）。 
[税鹽設計之大要]  
　　一税全政歸中央爲備抵賠款借欵　　給軍政外交之用各產地銷地亦得　　　　决征附如税但不得過十分之一至二議案須報告中央財政部。 
　　二銷鹽之地不論煎鹽晒鹽每斤征　十文其產鹽之縣每斤征十文（產鹽之　　否比非產鹽之縣减價二分之一　　　公議定之）。 
　　三產鹽之縣按編查户口　所有人口不論男女大小每人每年以十斤爲度爲主管征税人給照之準）税則若通　一　此條即不適用）。 
　　四銷鹽之地舊有加價爲練兵要政之用者由中央按舊日之數分别撥給不另征税（地方議會議收之附加税仍可由銷鹽地方自收）。 
　　五產地收税後給予運鹽人所運鹽　之憑證至銷鹽地方水陸通埠巡警處報驗而不征税。 
　　六計税以斤斤以十六兩爲準得加鹵耗一成。 
　　七每包定一百十斤爲限外加包索之重量起運時印字於包。（完） 
 
 
 

Page 9

 
 
   
 
 

Page 10

 
 
接要聞 
[武漢最近聞見錄（第二特派員函述）]  
　　段祺瑞慣用虚狡手段北來軍士九十兩月餉項尙未發給而初六日反派兵官數人赴各醫院發給受傷兵士每人二元内有漢軍不惟不受且大駡之謂我大漢民軍豈肯受爾滿奴汚穢之財且我等在病院中大都督不時親臨撫慰給費甚多豈如爾北軍之窮僅發二元耶該兵官等無言對答乃怏怏而退 
　　初五日曉靑山有投降敵軍六十餘人皆繳納槍械眞誠無僞業經好爲安置又據切實調查邇來投降之敵軍共約七百三十人　 
　　敵軍在漢累起衝突茲經確實調查該營各立黨派直隸軍號爲直黨河南軍號爲豫黨滿軍號爲旗黨三黨分立互相仇視眞行營軍士之怪現象也安得而不敗 
　　近日漢口漢陽敵軍逃走頗多故段祺瑞將孝感所紥軍隊二千餘人調來防守 
　　有特别偵探室漢陽調查一周茲將筆述列下以備防禦驅逐之助（一）南岸嘴至湘鄉會館有虜車一營分紥民房内置有一大砲二尊外以石墻護之（一）大别山置有大砲四尊挖有地窖紥兵約一隊（一）由湘鄉會館至東門設有地雷（一）西門萬安富舖巷内不准閒人行走（一）臘樹堤腰路口設有鐵網及障碍物（一）天燈駐有賊兵一排搜索往來行人巷爲苛虐　　又日前有虜軍兩營遣代表至大軍山十五標投降我軍恐其詐僞飭赴某招降處與招降員潘君直接聞日昨已有二百餘人至潘處効順矣 
　　虜軍注意劉家廟較漢陽尤甚蓋恐歸路斷絶也現於該處置有巨砲并在附近掘地洞五處 
　　龍王廟昨有敵營逃軍十七名換民衣乘大吉輪船逃走被六鎭七標標統劉某查獲捉回三人將欲正法不料背後一兵暗放一槍將標統擊斃亦大快人心也 
[補紀孫大總統抵港情形]  
　　十一月初三日中華民國大總統孫中山先生乘地云夏英郵船抵香港九點鐘時船泊碼頭卽有胡都督參謀部謝良枚謝適羣等乘小輪到郵船謁見隨卽有同盟會會員李杞堂陳少白容星橋等亦乘小輪至船先後唔談至十鐘餘始偕粤都督胡漢民君乘坐來港迎接之江固兵輪當時有港政府派出暗查多名保　衆人與孫君談至十二點半鐘時因有日本人到英郵輪候見皆與孫君歷年交好者孫君旋卽復回郵輪與之接唔少頃乃乘廣州小輪由三角碼頭登岸相約至蘭室公司聚話午後三點鐘粤省七十十行九善堂總商會所派代表來港迎接孫君諸人亦到蘭室晋謁席間孫君歷言滅除滿虜建設共和並及各省財政與外債問題談次有省城某代表起言粤事者經孫君一一答復席問又有懇孫君挽留黃士龍回粤者孫君略謂爲時倉卒如黃君允行冋粤最好孫君復音是日下午卽將乘原船並挈粤都督胡漢民同赴滬衆聞之有愕然者孫續言粤都督由副都督陳𤏐明署理將來以汪精� 
衛回粤仟都督是時聞者皆拍掌歡呼不置至四點半時孫君仍步行至三角碼頭乘順利小輪而去衆人送至郵船乃返並聞港督本約與孫君相見因是日適爲本港定例局會議之期而郵輪閒行時在五點半鐘是以未能晉謁港督云 
[粤人議鑄史烈士銅像]  
　　粤省現由沈孝則李孟哲黃世仲蘇愼之等以番禺史堅如烈士距今十二年前早倡革命轟炸德壽不成而死大義昭然特倡議募金爲史烈士造遺像并請都督撥給旅粤中學堂舊址爲史烈士紀念堂并封墓樹碑以資憑弔搜討遺著以闡幽光云 
[宜興飛划營兵變詳情]  
　　駐防宜興之飛划營因弁兵潰變派員查辦等情已記前報茲悉此事業經飛划第一營帮帶孫福保前往查明禀復略謂查得該飛划第四營管帶劉振鈞前派左領哨羅振玉督率左右各哨飛划船在宜興一帶駐紥巡防近爲劉管帶將羅振玉一員調往他處致該處各船兵無管束藉端滋鬧竟將該處保安會員朱徐二姓鎗斃並搶奪該會槍械連同左哨三船右哨二船一併開逃此項弁勇均係前管帶李振邦之徒黨現已由劉管帶派人四出查追云云王統領曜接閲禀復後當飭將劉管帶振鈞先行撤差發交孫福保看管勒令查緝在逃各弁勇及查追各軍械船只務獲解究所遺　四營管帶　卽委帮帶　一營之孫福保升充 
 
 

Page 11

 
 
遞遺帮帶差委白鍾霖接充已呈明都督府飭遵矣 
[吳中新紀事]  
　　軍人强迫剪辮蘇城光復以來雖經參謀廳出示勸告剪辮至今觀望　多本月初十日忽有軍士多人途遇尙垂豚尾者卽出利剪拖住剪去一時紛紛奔竄有被剪而哭泣者有盤辮於頂而冒充已剪者有不服爭執者有閉門濳匿者嗣經探知此項軍人係自浙赴𡩋道經蘇地困浙省軍政府早頒剪辮之令故一見蘇人大爲詫怪致有此强迫之舉動蘇人素號開通不謂此事竟致貽笑鄰封也 
　　軍官紛紛更委江蘇程都督以飛划營統帶王曜辦事得力升充蘇省水師統制所有太湖飛划及内河水師均歸節制以一事權遞遺飛划統帶差派鍾鴻鈞接充又裡河水師五營改爲内河水師派委現充陸軍四標標統仉志鵬接充遞遺第四標標統卽委蘇謙接充業已電飭蘇州軍政廳分别轉行照會卽日任事矣 
　　禀請緩征貨税民政長江紹杰以征收貨物税業經省議會議决知會公布特於十一日函請商會轉邀各業董事來署接洽以便面詢一切定期實行聞各商董以現在市面蕭條從前所認各捐雖蒙核减二成目前暫難按額照繳咸具説帖聯袂赴民政長署擬請暫緩施行云 
[黑龍江政界内訌紀]  
　　自武漢起義淸黑撫周少樸民政司宋小濂前此屢接江浙程湯兩都督函電勸其反正兩人均以兵權在旗員掌握爲辭旗員得此消息亦　有先事預防之意惟巡防統領慶恩係與周撫世交尙無疑竇陸軍協统壽慶卽力謀抵制周撫周撫愈形惶恐一面籠絡慶恩保護自已一面謀撤壽慶兵權以免後患兩方面意見頗深必有一番政變也 
[閩省光復後現狀]  
　　厦門駐有四營四砲台冋例發餉營兵每名四兩二錢砲兵每名四兩五錢光復後王振邦都督由外洋帶來巨款優給兵士每名十元什長每名十二元未幾王回外洋由曹司令接辦各營兵要求九月餉銀務須照王一例經曹司令與原厦道及參事會公議咸云目下財政支絀照舊發給尙慮無着如照新章益難爲繼各軍界聞之大忿後經副司令吳錦堂調停以前次王所發者作爲恩餉現仍發四兩二錢作爲伙食費俟省中定有新章再行補給詎軍界卽遷怒於原吳二人刷印傳單欲與爲難事爲原道查悉當卽根究主使據供係游什長所爲一面懸賞緝拿一面電禀省督請示聞已於十月初五日由省匯洋一萬一千元暫支危局云　　汀州自鎭府走死之後由前淸游擊易福元商辦善後事宜詎易心懷叵測始則令所部防勇向紳士鬧餉繼更任遊勇樊彪爲爪牙誘殺廣東民軍一百餘人盤踞汀郡恣爲殘暴凡商户略有資本者勒令助餉一二千元不等不許則加以殺戮紳士如康謙丁仰臯等偶出間言輒欲拿殺康丁等本學界中人久經剪髮乃因康丁而遇無辮者無論何等人均遭殺戮尤可笑者高署民軍大統領兼理糧餉事頭銜分投各縣令速繳地丁錢糧現在汀城商民畏之如虎遷徙一空設無大軍勦辦亂禍不堪設想矣 
[長沙軍政記要]  
　　克復荆州捷報湘軍王統領正雅克復荆州隨即電告都督由譚都督覆電慰勞云養經電均悉滿奴繳械投誠全城計已克復荆爲湘鄂獨立咽喉得此則復漢規川均易著手非公藎籌偉略曷克臻此遠聞捷報欣慰奚如日來情形如何盻隨時電示 
　　桂軍留湘之原因桂省援鄂軍隊久已到湘其尙未開行赴鄂者因輜重隊尙須在湘添募加以馬隊亦未到齊刻已一面招募一面　催馬隊飭令趕速來省以便起行 
　　電飭速編勁旅前次由鄂回湘各兵士曾經譚都督飭令岳州司令部截留招撫聽候另行編制刻因軍務緊要特於前日電飭該府岳軍總站速就截留返湘各軍士挑選精壯編制成軍勸加訓練以期速成勁旅並飭暫駐岳州俟省城大兵到時即行會合往鄂云 
　　僧團行將出現省城僧人善緣等日昨聯絡城廂内外各寺僧大開會議以現在軍事方殷我輩雖屬方外人亦國民之一分子對於驅除異族奠安國基實有應盡之義務爰擬募編僧團兩隊一切辦法悉仿照新軍營制章程辦理所需經費各按寺產分别攤提以期訓練成軍助勦虜賊刻已具禀都督請予立案矣 
[皖省近事片片]  
　　安慶目經黃煥章肇亂之後市面蕭索達於極點居民遷避 
 
 

Page 12

 
 
十室九空自孫都督蒞皖見此慘象極欲設法維持奈經濟困難諸多棘手因卽派委某君星夜赴滬向某國銀行商借外債三百萬兩以百萬留備餉需百萬辦理行政百萬通融商務是以近日民心漸漸安靜其從前遷避鄉間者亦皆陸續搬回矣 
　　北伐隊原擬初七日由胡君萬泰先帶一隊出發隨後再陸續進行孫都督亦督隊繼進茲聞軍界諸公會議以爲皖事初定市面尙未規復不可虚無統屬致紊秩序因即决定先由叚君統帶兩營開赴皖北次由胡君統帶兩營接續開往末再開拔一營先後共計五營分三路前進暫紥廬州以便會合各省聯軍率師北征仍留孫公駐皖以資坐鎭 
　　皖省急進會現因民政財政兩部長以及各辦事人員均已剪去髮辮故於今日又開臨時大會切實進行其宗旨須令商民一律剪除聞贊成者已居多數不日卽派員分途勸導云 
　　組織法團亦爲當務之急茲由光君明輔何君宇塵等發起於初八日假女師範學堂開會凡具有法學知識者均蒞會與議現已成立并議定嗣後如有法學在二年以上或會員内有二人介紹者均得爲該會會員惟其内部辦法一時未能擬定聞不日尙須開大會公議云 
[浙江暗潮記]  
　　台州台州府民事長姚桐豫到任後迭電爭權嗣又與軍界反對互相禀訐要挾辭職各情屢記報端十一日軍紳商學界又公電都督政事部略云台屬號稱難冶又患黨爭光復之初匪熾民恐大局幾成糜爛適接鈞電言文武官吏一切照常人心稍稍鎭定嗣姚分府來台力挽雷統領勦撫兼施地方幸保無恙現姚晉省奉電飭以雷兼分府民頌得人軍皆效命乃昨聞電辭咸深惶駭在雷固以知難而退其如台民之觖望何乞電留勿如所請以遂輿情全台幸甚軍界黃繼忠商界陶祝華紳界楊宸學界李超群等公叩 
　　湖州湖州防營風潮迄未平靖紳民又反對省派民事長以致錢紳念劬不得已而辭職後委李鵬至今未敢接替以致帮匪鹽梟乘隙蠢動夥刧砲船圍攻團局賭棚盜案一日數起甚至大帮梟匪排隊入鎭挨户勒繳軍餉錢米派送飯菜並爲典當富户保險出給硃書諭單地方騒然十室九空十一日各鄉自治紳　秦邦榮等聯名多人公電軍政府要求電飭新民事長蒞治以安大局至十二日又續接長興縣紳商士民公電略稱初五日夜民事長申文銘已走人心浮動惟典史居倍松頗有融和力擬舉爲民事長以資鎭攝是否俯准乞電諭長興城自治會楊毓璜商商臨時議會周樹滋等叩 
　　紹興紹郡鹽商運動某紳通銷各塲鹽已奉王都督核准據云已報效若干萬致各塲灶户羣起反對十二日公電都督政事部謂朱承福受紹城醬坊運動呈請將錢東兩塲鹽通銷灶販决不承認前爲通銷爭賣屢釀人命若再循滿淸弊政勢必强有弱無灶販營業從此休矣切懇維持詳情另呈東江新安楊賢等十五灶及肩販三百八十一人公叩 
[浙省電政覆議案]  
　　電政統一案業經湯都督將全案交議會覆議聞各議員因某部長主持甚力不能不作模棱兩可之辭談過湘粤將原文酌予修改作爲審查報告茲特錄述如左 
　第一條杭州電報局改爲浙省電報總局受本省軍政府之監督　第二條上海電政總局仍視爲全國總樓關几交涉事及各省往來報費俱歸辦理　第三條本省各局每月收入之欵詳造表册悉數解省由省總局彙　全國電政總局　第四條各局應用材料由省總局向全國電政總局開領分給各分局　第五條省總局置局長一人由都督委任移知全國電政總局管理本局及各局報務及材科等事　第六條領班報生仍由全國總局隨時分派各分局局員由本省局長妥派就地取　其薪水由總局局長厘定等級核實開支每月具報全國電政總局 
　第七條各局電報本省往來與他省往來者另列號數造表送省總局核算山省總局另　收某省幾次幾字付某省幾次幾字之總表送全國電政總局以便稽核 
　第八條各府縣應酌量悿設分局由局長會商全國電政總局辦理以資利使 
[淸談（東吳）]  
　　今日中華民國。第一大總統履任矣。此爲我國自有歷史四千。年來未有之盛舉。亦我全國四萬萬人二十年來夜懸想之。大典。是不可以不賀。 
　　今以匆發促布。各商民僅懸旗獻祝。是猶未足盡我人民歡躍。之忱也。我謂宜再擇日。通告各省。一律大舉祝典。則庶足顯我。中華民國之光榮。而亦可爲我同胞永享共和之紀念。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[解决民主問題之捷徑]  
　　國民協會同人致外交總長伍廷芳君函云前昨賜覆敬悉一是和議已有端緖大局賴以維持仰見碩畫回天增光壇坫凡屬國民孰不欽佩頃閲淸諭以政體問題付諸公决本會同人對於此事竊欲有所陳述於公前臨時國會之地點似仍以上海爲適當至取决方法旣經兩方議定每省投三票蒙藏各作一省如是則中華金國共投七十二票蒙藏祇占其六民主問題可得多數解决毫無疑義惟際此大局危迫南北兩方一日不統一郰中華國基一日不確立竊謂解决貴於神速立法宜取簡捷選舉一層似　改爲推舉各省田臨時議會或諮議局公推蒙藏則就原在北京之蒙藏人民中公推總期迅速竣功早定國是則國家元氣不致大傷吾民咸祝共和列强爭先承認公之聲譽亦將駕佛蘭克林而上之略述管見以備採擇是否有當伏乞鈞裁 
[興帥北伐之預備]  
　　駐紥南市江寗公所之先鋒第一隊現改爲進行隊由趙君光招募各省陸軍退伍兵組織成軍定於今明開往南京以備北伐 
　　駐紥閘北之光復軍砲步各隊業已操演成軍不日出發預備北伐一應軍需槍子皮鞋皮包及絨毯水瓶等類已於前日按名給發 
　　滬軍游擊隊砲隊營亦有出發消息故日來該隊軍士操演異常認眞 
[挽回主權之一斑]  
　　滬軍政府交涉司許君查得江海新關水巡船向章凡遇查獲私貨有與洋商關涉者歸公廨中西官訊判華人之事則送浦東巡警區局就近訊理茲自民軍光復以來公堂主權已由交涉總長據理爭回將有成議新關税務亦應專歸民國管理以存主權嗣後凡有水巡查獲華人案件應歸市政廳裁判所就近辦理洋商事件則先歸市政廳裁判員預審一次然後移送公堂訊結聞此事業經市政長民政總長一體贊成擬定辦法呈請交涉總長照會領事團查照實行想不難達到目的也 
[公共公廨改革談]  
　　上海自經民軍光復後公共公廨因無上級長官統轄曾經外交團議歸捕房管理以守中立茲中國大局已將和平解决公共公廨應隷民國惟所出傳提各票尙有宣統年號未經改易昨特由關讞員傳諭三班卯役着將前項傳提票一律繳案候改換民國年號再行頒發 
　　關讞員以光復以來百度維新且已舉定臨時大總統共和政體成立在卽已與聶王兩襄讞將髮辮一律剪去今日讞員至各領事署道賀年禧聞擬改換西裝云 
[東南光復紀念念記事]  
　　十一日開第一日紀念會觀客千餘人初入門即爲陳列戰利品略分三種一史流芳君送來戰利品爲南京戰場開花炮彈等件一無錫華棟臣君送來張勳令箭係從北極閣得來者一栢連五君送來張勳黃馬褂會中特製一張勳標本本被黃馬褂於其身跣一足長跪於地狀極狼狽更插一紙標於其背大書（如有義勇志士願助餉千元者任將張勳打倒）字樣觀者一見此賊咸怒目切齒有握拳相向者有以手鎗向之者惜無人携千元來故未打倒尙不無缺憾耳 
　　入場後男女賓無雜坐者女賓侍席咸設樓上男賓則列坐正廳一洗平日淆亂之習目開會至㪚會始終無一犯此規則者儼然有共和國民之氣象矣 
下午二時二十分開會（一）華洋音樂比賽會（二）華洋日光燄火比賽會（三）黃磋玖君登台報告謂此會係由滬上妓界發起以助軍餉者（四）張漢傑君演説謂此會之設非徒作熱閙觀須作爲戰勝紀念觀今日之東南光復紀念會即他日中華全國光復紀念會之張本願同胞努力爲之（五）程杏坪君演説謂虜廷素尙專制且善於欺　賣官鬻爵無所不至其欺侮我民國人極矣民軍如眞有共和思想非推倒滿淸政府不可又言張勳寳與岳王墳前之秦檜無異惟缺少一長舌婦耳言次非常奮激聞者拍掌旣又發佈剪髮不易服之宗旨因中國絲貨爲商業最貴重之物且最關係商務之利權萬不可棄之僅可改良衣服之欵式云云開者　成（六）來寳演説（七）各校書演唱（八）謝鶯鶯秦樸二校書合演踏琴唱歌畢憩息半小時（九）演赤血黃金新劇 
　　劇塲最奪目者爲初開幕時之加官末運蓋即從舊劇塲中之跳加官髮換而出者其當朝一品指日高陞諸字樣則易爲以下種種（一）鐵路國有一鬼其形者着滿淸官吏衣冠而出頭戴綠頂作揚揚自得之狀及將鐵路國有四字揭出則伸手攫錢頻入腰槖面作獰笑狀極可鄙（二）格殺勿論笑容忽變爲怒色頻作持刀殺人之勢施又自撚其頂則綠者忽轉爲紅色且喜且笑且以鼻自嗅其手示有血腥氣也（三）炸彈手鎗作驚顧四　之狀遍身發抖似無地可容者（四）光復軍光復軍起則驚悸欲死急褫衣冠剪辦割鬚易以洋服向民軍長揖不己（五）大都督見大都督則磕頭如搗蒜求貸一死（六）共和萬歲民國成立自知無可逃免急探囊　一紙大書領事二字榜之於首示託庇外人可以無患也旋又出二紙一書姨太太三字一書金磅二字又揚揚作得意之狀示雖失官而聲色　利仍不改其樂也 
　　於是加官末運嘉終窮形盡相備極能事觀客鼓掌聲如雷動滿淸官吏之現象如是惡得而不亡國乎 
　　赤血黃金第一募任氏家庭報警從軍拯傷刦妻歸家隣告激奮第二幕武漢戰况起義互戰遭難看婦被騙慘睹尋跡追騙第三幕逃官現形棄袍第四幕荒郊野刹姦通　抱妒奸滅火殺兇義釋詮眞第五幕漢滿家庭風警議逃拒買逼餉第六幕以後十二日續演其前五躉最有聲色者爲逃官現形一幕演瑞澂聞變逃走之醜態雜以家庭猥褻之事不堪筆述劇中科　多爲諷人不肯剪辮而發以在塲觀客尙有神龍見尾者也以愛惜一極堪醜唇之辮面致無往不受人激刺吾誠不知此 
 
 

Page 19

 
 
輩之居心矣 
　　正會塲之外更有日本技士幻術藝妓跳舞諸技演於海天勝處尤足助觀者之興味他如飛刀飛义之競武會因爲時已晚故未及演定於十二日與蒔花賽燈諸會先後舉行胡蜚雲校書之大革命京腔亦定於十二日演唱 
　　昨日第二日開會有校書梁靜珠自漢口回申厯見民軍困苦情形並當塲　諸君演説更覺感動以境地寒微無可爲力自願捨身助餉擬發行捨身劵二萬號每號售洋五元共售洋十萬元悉數充助軍餉售劵完滿之日當衆開標得標者無論老邁殘廢何種人物何種地位誓以身從之當經民軍協濟會調查艮姚君詢悉情形即便登台代梁校書報告聽者鼓掌如雷現擬即日妥議章程廣登各報告白俠腸義骨足以媿倒鬚眉矣 
[中華民國對於租界應守之規則]  
　　中華民國外交總長以租界行政警察等權此時未經收回特先妥擬中華民國對於租界應守之規則一律遵守免生枝節俟大局底定再行改訂辦法其所定規則照錄如左 
　　一上海公共租界法國租界二處行政警察等權。均操於外人之手。應俟大局庭定。再行設法收回。現時華人在租界内。暫不可率行抵抗。或鹵莽從事。 
　　二如遇犯人逃入租界。或在租界私運禁物等事。應通知外交部。與領事交涉。妥爲辦理。如事關捕拿。須由外交部照會領袖領事。在提要上簽押後。方可拿人。各部及軍民人等。不可自行照會。或遽行緝捕。 
　　三華人不論何項。人員不可携帶軍。械入租界行走。如須持械過租界時。應由都督府知照外交部。將路程人數械數開明。向工部局領有准照。方可自由行動。 
　　四上海會審公堂。前此所派淸廷官吏。大半冗　。是以腐內不堪。上海光復後。該公堂竟成獨立。不復受我節制。此種舉動。理所必爭。尤宜急圖挽救。外交部自當向各領事交涉。使必爭回。然後選派妥員接管。徐圖改革。但交涉未妥之前。我軍民不可從旁抗辯。致生枝節 
　　五在租界内無論華洋往宅舖户。均不得無故搜查。即或有必須搜查之處。須由外交部照會領事。取有正式簽押票據。方可隨同租界差捕。前往搜查。 
　　六現在存儲上海之軍火。不可濫行搜查。致生紛擾。應由外交部調查該軍火原主。或軍政府能悉其底藴。即行知照外交部。向該原主索取不運出口之憑證。照會該管領事存案。嗣後如有私運出口情事。則可俟其裝運之船離埠。在港口外檢查。並應速行通知外交部。照會該管領事。派員隨同前往扣留。再送捕獲裁判所發落。 
　　七几在通商口岸之中立國商船。業經進口。在港内時。均免檢查。如確知其私運軍火。應知照外交部。向領事交涉。 
　　八依萬國公法。所有外國兵艦。及他種國有船。并其所有之駁船。均不得搜查留難。自當按照辦理。 
　　九各國輪船進口。凡使館所用物件。按照通例。向不納税。亦不得留難。如查明確有夾帶違禁品物。亦不可扣留。祇可將情形通知外交部。與該管領事交涉。 
　　十凡有外國租界各埠。應仿照上列各條辦理。如各地風俗習慣。及條約上有不同之處。仍可變通。但必須先將詳細情形。通告本部。另定特别辦法。 
[剪辮問題彙紀]  
　　閘北地方自治公所於前日起設立義務剪辮團並派團員在馬路上勸人剪辮該所董事因恐無知愚民或有悞會衝突情事故特涵知各警局區長及游擊隊曾管帶請派巡警軍士協同勸導務使一律剪除以雪漢人恥辱 
　　昨有徐志棠君發起在公共公廨前暢園茶館内設一剪髮義務會凡有自愿入會剪辮者分文不取且贈大肉麫一碗以助興趣 
滬軍陳都督查得各營軍士尙有拖垂髮辮者旣不一律又不雅觀實屬不知自重爰於前日分飭滬軍各營管帶迅將所部各兵士之髮辮限令卽日剪除如違斥革製造局警兵張連德陳應元顏得勝徐芝和等四人因爭執剪辮與福字敢死隊頭隊弁兵衝突等情已紀前報茲悉滬軍陳都督據劉司令福彪面禀後以張連德等四人旣已列身軍界自應及早剪辮今因勸剪而致衝突且復持械與該隊各兵士爲難殊屬不法業已函致製造局李總理查明張等是否充當警兵並問應否解回自辦抑或由敢死隊長核奪請即具復以憑處置 
製造局警務處巡員吳榮實近率巡士在各街道迫人剪辮時有爭閙情事刻經李總理聞悉立卽傳諭該巡員和平勸導無庸强迫滬軍都督陳君昨出簡示照錄如下通知民軍人等起義皆重文明至於勸剪髮辮各界早表同情以示全國一致免被外人笑評猶恐愚夫俗子程度未能均平故不强迫從事但保社會安寗近聞各軍兵士未免過分熱心硬剪行人髮辮以致議論紛紛責成各軍官長火速查禁無徇商人亦宜自愛兵士勿再越分本府令出法隨其各知悉凛遵 
[拿獲冒名招搖之流氓]  
　　近有混名小南京者糾同羽黨多人冒懸某營徽章在外招搖並假某某隊名義僞造捐摺分向各店舖勒募軍餉前日又在陸家浜協大押當内滋擾由先鋒隊所改之進行隊前往拿獲鄧國明等十人拘解該隊經趙司令略訊一過判送某營訊究 
[鑄造機關砲之成績]  
　　製造局現有新鑄之機關砲二尊於前日午後由李總理飭令砲務洋員在西砲台校試頗爲靈捷聞日内卽須運至浦口送交柏統制收納以濟軍需 
[製造局解運礮彈]  
　　江寗北伐聯軍徐總司令前曾電致江南製造局趕造七生五管退過山快砲之開花砲彈以濟北伐軍需茲已造就二萬顆計裝二千箱於前日裝載小輪由浦江運往滬寗火車站送往金陵預備北伐之用 
[粤人公讌大總統]  
　　前晚七時旅滬廣東各團體假靶子路扆虹園公請孫大總統赴讌園中懸燈結彩陳設輝煌頗極一時之盛 
[進行隊將次赴鎭]  
　　滬軍進行隊第二大隊所部之第 
 
 

Page 20

 
 
一二三四四中隊各兵士自由石隊長編制成軍後均以城内學宫爲駐紥地茲因地方狹窄難以操練故特禀奉滬軍都督允准一併開往鎭江習練陣式聞不日即可出發 
[旅館助餉]  
　　滬北各旅館昨在廣東路品芳茶館内集議各提棧資一天助充民國軍餉聞大衆贊成議定卽日實行以盡義務　 
　　又聞前晚有人在英美租界内遍發傳單勸令各旅館提給棧資助餉當被調查旅館包探錢壽生查見卽將此項傳單帶入捕房禀請捕頭核示 
[帽業亟宜注意]  
　　近來市上有一種俄羅斯式毛絨暖帽出售輕暖簡便名日北伐帽各軍人因恐和議不成卽須北伐故日來紛紛購備銷塲甚暢我中國製帽工人如能赶緊仿製則購者尤必踴躍也 
[彩票卽是賭博]  
　　滬軍陳都督批商人鮑志昻等呈云據禀彩票章程均經閲悉當以軍需浩繁財政支絀之時該商等擬開辦彩票爲補助籌餉之計具見熱心惟本府前經飭發財政部核議以跡近賭博恐滋流弊所請碍難照准 
瑣聞 
[城内]  
　　縣司法批詞○王亷生禀批查不服裁判准於期内控訴一節係指上控上級審判衙門而言斷無原衙門取消原判另行復審之理所禀實屬誤會向例借項不准利浮於本所付息洋較本所差尙違劃付會洋百元李景星只允作利據稱仍少數十元爾弟之欵以產抵押非無可取償者比所言未越理法未便强抑照算應三百餘元再三勸讓减作一百四十元案經斷定至前縣批免一層案已遺失無可查核該被告當堂又未質明仰即趕緊措繳所請碍難照准 
　　民政長批詞○水木業董顧家曾禀批來禀閲悉據稱承造待質自新監獄統計大堂等處房屋先後共籌墊料工銀一萬一千餘兩之鉅事前如何作議事後如何造報工竣已久何以尙未算還事須先謀後成起造必先籌欵豈有公家大興土木團使承造者大受虧損此種理由殊難解釋本民政長視事以來一切案卷卷儲欵項迄未接准移交飭承查檢亦多㪚漫莫攷實屬無　查核着即知照另禀三件姑存 
　　早已釋放○福字敢死隊二官劉福彪昨日專丁持函致城内一路一區警局欲提陳川甲劉天生二人帶回懲辦經警務長穆君覆稍此二人係於九月十三夜民軍光復時乘間攫物之竊賊由陳區長訊明拘押一月早經釋放刻下無從緝獲請另行密查可也 
[南市]  
　　更換經理○振市公司新舞臺經理自姚伯欣君故世後即由沈縵雲君接續擔任茲因沈君有事於該公司經理一席無暇兼顧已請姚紫茗君接替 
　　浮屍待驗○昨報記市政廳水巡隊在浦江查獲浮屍一具茲經警法理事員飾由水包探查明報告警務長據稱死者右耳已失上身無衣下穿單袴跣足手圍絨巾年約二十餘歲並無家屬當命十二圖地保報告司法署聽候詣驗 
[閘北]  
　　北叚民政總局批示○民人李錫榮地保山在邦禀批據禀已悉該民等着即投案訊明核奪民人蔡惟茂禀批查金萬億業經發押究追該民何以忽又具禀混凟殊屬非是不准併斥民人陸生林禀批候飾司法科改提訊究此批商民陳朝賓禀批此案迭經調查一無証佐旣據禀稱鄰右咸知何以不將其人指明殊不可解總之車夫駱廷柱前此送米並不詢明字號致有舛悞寳　咎由自取毋庸多凟 
　　控追米價○協隆米店夥范金生控裘永和米店主裘錫春欠米洋一百四十餘元請爲追繳經區　一區長諭送總局訊斷 
　　弔獲賊贓○積竊崔阿喬沈根生米成發等行竊麟鳳里某姓家衣被等物由巡警拘解總局並飭偵探在西街鴻順押店吊一原贓經司法科長孫君訊明判押候補提同黨再行嚴辦 
[英租界]  
　　賠償了事○前日有米船一艘駛至义袋角附近潭子灣河面被英美工部局之小輪船撞壞損失白米多擔當由水上巡警將兩船扣留迪工部局得悉咨照捕房派中西包探前往查詢已經閘北民政總局訊明以該輪未拉回聲以致碰撞判着該輪賢償米船修費洋三十元了事該　等當即據情回禀捕頭轉覆工部局知照 
　　老人跌斃○浦東人黃金才現年六十六歲前日乘十二號電車到外灘正金銀行門首促下車跌傷頭面由捕轉送仁濟醫院醫治無効延至夜半身死即經捕房將屍舁入斐倫路驗屍所飭保報請關讞員會同英領驗明傷及腦部以致身死旋由死者之領子龔毛毛備棺收殮 
　　乘車跌傷○金國良昨在廣東路河南路口欲乘四十八號電車因上車不愼跌傷前胸由浦查見帶入捕房轉送仁濟醫院醫治又陳才林昨乘某號電車至南京路江西路口因下車過急跌傷頭面由西捕查見帶入捕房捕頭以陳稍受皮傷着令自行醫治 
　　雉妓拖人○英華街五十三號門牌雉妓院妓女王金鳳前晚因在馬路拉客由捕查見帶入捕房轉送公廨押候訊究 
　　失竊報捕○寗波路一百九十五號門牌某姓家前晚失竊金表一只昨晨察覺即投老閘捕房報請派探朱阿巧查緝 
[美租界]  
　　幸未燎原○靶子路春暄里某姓家前晚失火由鄰衆帮同救熄捕房特派中西探查明復奪 
　　爛醉如泥○前晚有一美國水手因醉倒臥於百老匯路九十號西捕向之干涉反被兇毆拘押捕房侯辦又某洋人亦因洒醉倒臥該處路上由印捕車入捕房昨晨開釋　　索債衝突○胡阿大昨向西華得路住户陳和尙索債起　互相肆毆被捕併送捕房候辦 
　　順乎牽羊○米馬氏至捕房報告稱被　潼路桃源坊成衣匠陳金發來家收取工帳乘間携去錫茶壺一把請爲查究 
[法租界]  
　　勒交賬據○法商大拉土司前控張東生抵押沙地延不取贖曾經公廨中西官曾訊判令該沙地公司經理人許仲華將該公司賬據限期交案候查明歷年盈餘確數再行訊核在案茲已逾限許仍飾詞推諉抗不交案昨日復訊許遺夥林錦春投案聲稱因各股東不允將張交出致難呈案聶讞員與顧領事會商之下以許迭次抗違居心奸狡判林收押俟交到賬簿方准開釋 
　　祇可押交○張耀庭因欠黃越存銀四千九百餘兩不還逃避後曾經公正人出爲調停分作十年拔還每月七釐起息按月照付嗣又欠利八個月不付控奉公堂提訊判令先交銀一百兩除日前已交過洋五十元外餘洋仍置不理茲經原告請追由聶讞員諭着保人將張交案判令押交 
　　含糊了事○鐵店主丁金福虧欠魏汝林房租洋九十餘元控經公堂嚴譸押追迄未措交茲原告以丁所開之店亦已閉歇丁久覊押所亦屬無濟於事故於昨日投案禀明奉諭將丁開釋 
　　怙惡不悛○竊賊徐順三釋出未久前日又在輪船碼頭上圖竊行李被探查知拘捕送廨請究判押一月期滿逐出界外 
來件 
[光復實行剪辮團宣言]  
　　辮髮之制始自滿奴豚尾之譏著於萬國嗟我漢民以衣冠文明之胃從彼夷狄之俗至今已二百六十餘年几稍有智識稍有人心者睹此怪狀未有不愧憤交集者也今幸天不亡漢民國成六驅彼異族還我河山拯同胞於水火造共和之幸福几我漢族自應一律剪去辮髮以雪前此之恥辱面表示我民面獨立之精神何以滬上光復已兩月有餘而各界同胞尙有心懷猶移躊躇不剪者是 
 
 

Page 21

 
 
滿賊之醜俗猶存民國之聲威有損同人等目擊此弊覺辱在個人者其事尙小辱及國體者其關係甚大於是開會議决一面禀請都督出示曉諭一面組織一光復實行剪辮團沿途勸告願剪者代爲剪去本滿腔之熱誠盡開導之義務語言必求其和平手叚不形於激烈總期洗淸腥臭剷絶奴根以達實行剪辮之目的增我民國之光輝且本團同入訂有詳細章程以維持内部秩序免滋流弊區區苦衷想邀洞鑒而尤望我同胞諸君從此决心不俟勸告自行剪隊勿留此亡淸之紀念物爲我民國差則漢族幸甚中華幸甚謹啓 
[光復實行剪辮團簡章]  
　　一宗旨本團痛恨辮髮爲韃　之醜制世界之怪狀力勸實行剪除以揚國光爲目的 
　　二名稱本團定名曰光復實行剪辮團 
　　三組織本團以滬軍招待所同志組織之 
　　四職務本團員分途四出實行逢人開導 
勸剪决不　用强迫 
　　五職員皋正團長一人維持本　秩　及一切團務副團長一人以輔佐之 
　　六團費團員各納基本金　元爲　　　七佩章本團員出外勸剪均佩本團布章以防痞民假冒藉滋事端 
　　八入團有熱心贊成本團者得本團員介紹經公認許即可入團但不得違背本團宗旨 
　　九團所本團暫以上海本所爲總部以後再謀推廣於各地 
　　十終期本團以全固國民剪盡辮髮爲終期 
附則本簡章有未妥善處得隨時公議訂正 
　　發起人陳瑞吳鼎程廷晉經亨杰沈　　　秉鈞陳遇祺吳鈞金耀鳴胡祖烈吳　陳　樊崧甫鄧振淦吳中俊陳樹武張義熊偉舒志同顏永安王馨蘭周正許心武貝永福徐劍鳴羅發森冷光炯潘肇邦冷光熊張毅彭果馬逐北王樸公啓 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[新祝詞] [  鈍根]  
　　今日爲新中華民國新元旦。孫大。總統新卽位。我四萬萬同胞。如新。嬰兒之新出於母胎。從今日起。爲新國民。道德一新學術一新。冠裳。一新。前途種種新事　。胥吾新國。民之新責任也。鈍根敬濡新筆。寫新詞。祝我新國萬歲。新民萬歲。新總統萬歲。 
[祭辮子文伤祭鱦魚文] [  愛]  
　　維年月日。民軍都督某某。使站崗警察某某。以剪一刀一。伺過街之行人。將其辮子割而告之曰。昔黃帝旣有中國。畫郡縣。𥞊馬厲兵。以除奸淫盜賊爲民害者。驅而出之。疆域之外及後王德薄。不能遠有。則江漢之間。尙皆棄之。以與蠻夷楚越。况滿遼瀋之間去中華萬里哉。辮子之生長發育於此。亦固其所。今民國建其和。自由平等。五族之衆。皆撫而有之。况革軍所得揚州之近地。軍督民長之所治。出貢賦以供天地宗廟百神之祀之壤者哉。辮子其不可與都督雜處此土也。都督受總統命。守此土。治此民。而辮子依然後埀頸項。拖處若贅疣豚尾鴨屁以累其身。以敎其子孫。與都督抗拒。甘作漢奸。都督雖寛大。亦安肯爲辮子低首下心。唯唯諾諾。爲民吏羞。以留孽於此邪。且承總統命。以來爲吏。固其勢不得不與辮子辨。辮子有知。其聽。都督言。滿之族。長髮垂於背。文身之族。漆髮之倫。無不歸化。以融以和。辮子陽奉而陰違也。今與辮子約。盡三日。其率醜虜盡薙若僧。以就總統之命吏。三日不能。至五日。五日不能。至七日。七日不能。是終不。肯薙也。是不有都督聽從其言也不然。則是辮子冥頑不靈。都督雖有言。不聞不知也。夫傲總統之命吏。不聽其言。不薙以遵之。而爲同羣礙者。皆可削都督則選掃淸。麻子。操鋼箝軋刀。以與辮子從事。必盡削乃止。其無悔。 
海外奇談 
[蠻方風俗記] [  瑣尾]  
　　非洲合丁突地方土人。最爲愚蠢。人病將死。祇留一息。則家人將病者任意搖撼簸弄。或以足。蹴踏翻騰。至死而後已。死後向其耳畔。高呼其名。數其罪而詈之。聞雷則以爲惡物所發之聲。必向空申申詛咒。見電光則抛擲舊靴爲抵禦。行經墓旁。則取石塊或指甲少許。置家顚以邀福祐。遇羣鹿行曠野。或途見小虫一簇。皆以爲神。叩拜惟謹。 
　　又非洲打嗎那族地方。有大樹數株。蔽日參天。人不敢伐。祀之甚虔。其言曰。原始之初。有大樹一株。令人出而爲人。物出而爲物。以後孳生蕃息。充塞世間。其實肇基於一樹云云。祭祀所用之火曰明火。敬重甚至。周年不息。人苟不愼滅之。則謂天將降禍。須宰牛羊數十頭祭之。始可復燃。人病垂危。雖家族戚友。無肯入其室者。必令人將死者拽出室外。使之速死。死則以牛皮衣之。 
　　非洲阿不辣涇族。尙文身。殺人多者胸前五色斑爛。殺人少者身之文彩亦少。性鷙忍善射。能殪飛鳥於百步之外。所用連環棍。以鐵索牽之。百發百中。亦絶技也。 
　　飛旗島卽非幾島。在大西洋中間。土民無倫理。喜食人。失事之船。飄至彼處。必爲所嗜。故外人無。敢往者。夫死妻必爲親族所殺。謂殺之所以愛之。俾其同赴冥間偕老也。遇婚嫁造船建屋諸事。親族聚會。必殺奴僕以爲恭敬。否則人必非笑而責俻之。酋長由民户公舉。不能世於其位。奴僕極賤。稍拂主人意。卽治以極刑。或煮以爲食。獲敵人則在軍中爭食。以示勇敢。今天主耶穌敎人。入彼處日加勸化。風氣漸新矣。 
瞎費心思 
[釋囻] [  聖氓]  
　　囻卽通常書寫之國字。國从口从或或者疑詞也。亦未定之詞也。古人作字。具寓深意。蓋其國之或爲。君主。或爲民主。悉聽搆造者之自。爲决擇。洪楊崛起。國作囯。从王。仍不免蹈君主故習。其時内部爭權。劇烈。馴至事敗垂成。雖以實力攻。取十三行省。卒無良好之結果。蓋不共和故也。傳曰。國以民爲本。又曰。苟無民。何有國。可知國者。乃由。多數人民結成之集合體。自不得。不以共和主義。爲根本上之解决。彼固執君主之説者。惡乎知之。聖氓以爲處此共和時代。凡遇有文告或記載中書國字者。當悉从口。从民以提覺同胞閲者之得以顧。文而思義也。 
 
 

Page 27

 
 
 
[俗語對] [  虞哲夫]  
　　手是鈎子眼是秤。舌打鼓兒嘴打鑼。安。安穩穩。急急忙忙。花花公子。好好先。生。無千待萬。接二連三。舐熱屁。眼呵大卵脬。萬無一失。十有九虚。晴蜓。啃尾巴自吃。獺猴墊牀脚硬撑。望梅止。渴。畫餅充飢。財主只爲升合起。光棍。不怕出身低。將計就計。以訛傳訛。有。錢不置無用物。小心伏侍大官。人窮賣。監急賣硝逼迫無措做强盜。敲破鑼撞破。　那個不知舊傷風。喝西風。吃東道。 
舊紙簏 
[聯語滑稽] [  醉墨]  
　　奇麗川中丞。起家幕府。嘗隨征西域。日馳騁於蠻烟瘴雨之中。後刻戎馬書生小印。記其實也。齋中有一聯云。上馬殺賊。下馬作露布。左手持螯。右手持酒杯。其豪雅可想。 
　　前見某理髮店中有一聯云。人言毫末生意。我道頂上工夫。妙語雙　。詼諧絶妙。 
金陵考院正中大排坊有四字云。鎖院風淸。面臨泰淮湖。湖中之水。混濁汚穢。無所不有。昔曾有人撰一聯云。水漲秦淮。有多少尿屎。屁膿漿紅淋白帶。風淸鎖院。無非是廪增貢。附。監敎　　生。近來海上塵囂。妓院林立。比之金陵之秦淮。别有一種氣　。有客套其聯云。十里通溝。流不盡尿屎屁膿漿紅淋白帶。萬人如海。聚得來倡優龜鴇騙嫖客牽頭。 
金山有某僧寺。係有名古刹。來往過客。必往登眺。每至客堂。知客相陪。茶壺果盤。與妓院彷彿。其應酬之冷熱。亦各有不同。有金陵某太史者。前數年未遇時。曾獨游金山寺。灰衫落拓。大爲僧人所嗤笑。當時行入客堂。僧良久讓曰坐。又　久呼曰茶。須臾一人至。衣履修整。詢之係巨商之夥。僧微笑曰請坐。又高喊曰泡茶。不移時又一人來。有僕相隨。意氣軒赫。僧足恭曰請　裏坐。又蹀　曰泡我的。茶太。史一一誌之是。年太史初登賢書次。年連㨗成詞林。後因假回籍。重過某寺。瞥見知客者。乃昔年之僧也。頓觸舊事。心甚鄙厭之。而僧探知爲翰林。趨承恐後。急購紙乞書一聯以爲光寵。太史曰。我文劣句陋。恐寫好不掛也。僧曰。貴人肯賜墨寳。何幸如之。豈有不掛之理。太史大書曰坐。請坐請房裏坐茶。泡茶泡我的茶。 
　　前任南匯縣汪蘅舫大令。被言官登諸白簡。去任時自撰二楹聯。懸諸堂上。其大堂曰。斯地有前因。金字題楹。猶記夢魂瞻北斗。此行。無别望。鐵沙環海。但期屏障保南州。二堂聯曰不殘何酷。不取何貪。二年來撫字催科。敢謂無虧職守。雖譽勿榮。雖毁勿辱。五夜間質。幽課讀。惟期可對神明。有人嘲笑該縣令撰一聯黏於大堂之旁曰。力難庇弱女子。傷哉。林黛玉。綠珠浪換。仍未爲金屋之藏。居然百。里小諸侯。問爾何顏忝爲民牧。勢不敵一優。伶。恨煞李春來。白刃相加。竟直闖玉關而入。休矣兩江賢令尹。諸君自鏡。殊玷官箴。 
杭友某君述飛來峯前有一聯云。冷泉亭幾。時冷起。飛來峯何處飛來。語氣殊古。 
有某太史購珠江艷妓爲妾。易名寳娘。明慧絶倫。寵愛殊甚。後妾竟一病不起。香消玉殞。此恨綿綿。太史自撰一聯懸諸絳帳云。問當。初着甚來由。不薄倖。眞薄倖。到今日依然陌。路。是因緣。非因緣。詞氣極哀怨。 
憶去年某報有一聯云。畫上荷花和尙畫。書中柿葉嗣宗書。對仗旣工。文情又合。且倒讀之其聲亦諧。眞絶妙好詞也。 
[千金一笑]  
　　新國成立。百度維新。余友喜新君。新話連。篇呼其妻曰新娘子。妻不。應還呼之曰新。相公。亦覺赮然無。以應。余友乃忽發新思想。夫婦二。人。張新國旗。穿新冠服。新頭新腦。在室中行新婚禮。余適往賀新元。旦。見此新花樣。不禁詫爲新聞也。 
開篇曲 
[孫臏] [  桂鴻]  
　　鬼谷先師門下傳。孫龐世誼弟兄般。盟言有福須同享。斷不欺心冷眼觀。一個兒居然魏國爲元帥。兵馬錢糧掌大權。一個兒猶未曾將名姓顯。也投魏國欲求官。叨在同窗一手援。彼此同朝懷妬忌。致於刖足受奇寃。殘喘苟延留性命。十三篇兵法未抄完。被墨翟高徒禽滑見。詐顚瘋散髮不衣冠。車中同載歸齊國。暗作軍師號令傳。救趙救韓施妙計。君臣相得十分歡。曾行減竈添兵法。十萬兵如五萬寛。削白樹皮舉火照。馬陵道萬箭射。龐涓。猶嫌竪子成名恨。經濟才華一旦展。魏邦太子遭擒獲。擊在囚車性命捐。奏凱歌不願爲官職。富貴功名盡看穿。一片閒山終老計。名聲從此振中原。兵法於今千古傳。 
小説 
[俠情小説劍光寒（八）（續初九日）] [  賡磐]  
　　少年曰。此固知之。僕常自恨劍術疎。不能飛擲。竊意神而化之。或能操。縱自如也。懷霜大笑曰。否否。所謂操縱自如者。豈君此劍類耶。君此劍之用。止於盤旋輪舞。進退擊。刺。我家藏此甚多。不過以古玩目。之耳。因顧碧兒曰。速取鐵花堂古。劍來。碧兒應聲去。頃刻捧至。約有。二十餘柄。卽少年日間所見者也。少年欣然起接。細玩下酒。懷霜不。耐已從旁一一告之曰。此水心也。此火精也。此干將莫邪也。此靑萍。松紋也。此豪曹薛燭鴉九淳鈞也。此棠谿鹿盧靑蛇漢文也。此豐城。獄中所得之龍泉太阿　。此吳闔。閭失去之湛盧也。此季札繫於徐。君之墓者也。此漢武埋於華山之。頂者也。少年驚喜曰。數千年精華。都萃於君家。無怪中原無寳劍矣。懷霜搖首曰。未嘗無之。昔孫權聚全國良冶作古劍千柄。至今大半散在人間。亦頗不劣。惟遜此耳。言次又授一劍。裝飾極華美。曰此芙蓉劍也。吾等。繫念故鄉。因其名而。珍之。更有一劍。長不及二尺。盛以。革囊。懷霜曰。此曳影劍也。最古。爲顓頊高陽氏所有。能騰空而舒。四方有兵。能飛起指其向。今已失靈。然陰雨之夜。時或劃然長鳴。革囊。搖搖欲墜。是非頑鐵可比。與劍俠。所御者相近。吾輩終嫌其不適用。耳。君此劍莫非昆吾耶。周穆王時。得之西戎。切玉如泥。　言鋒利。蔑以加矣。以言靈。則猶未也。 
 
 

Page 28

 
 
少年首肯者再。乃置古劍不復玩。本然癡立。思潮起落。竊念劍學高。深。不知窮極。若輩具此見識議論。其爲劍俠。何疑然試窮其所長。又將何若。卽使如可人言。能飛劍斬。人頭於數里外。奈負此絶技窮居。荒島。世烏從而知之。埋没英雄。可勝浩歎。於是仰視明月。曼聲長吟。張九齡。古劍徒有氣。幽蘭祇自薰。之句。低徊往復不止。 
　　懷霜笑呼之曰。書獃子故態復萌。耶。少年不答。神馳如故。忽覺一陣。冷風欲髮砍。豎 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
