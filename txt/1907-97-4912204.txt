# 1907 - 97 - 4912204

 

Page 1

 
 
   
 
 

Page 2

 
 
[今日本報目錄]  
　　第一張宮門抄論說專電譯電緊要新聞飢茺錄要本埠要聞　　第二張譯件各界新聞　　第三張小說國外新聞本埠新聞訟案振務　　第四張京報 
宮門抄 
[電傳宮門抄]  
　　三月初一日召見軍機景澧 
論說 
[論某尙書（爲）]  
　　今有人焉。手握天下之兵權財權。而其才實不足以濟之徒傲睨瓷睢。鰓鰓然恐大權之不由寗氏。於是有識者稍稍引去。無恥者虚與委蛇。而一。切之内政外交。亦因之破敗决裂而莫可収拾。此吾之於。某尙書所以不能已於言也。　　自尙書柄用以還。其所實行之政策。因已如司馬昭之心。路人皆見。而尚書悍然不顧也。以尙書近來所施設之犖犖數大端而論。實有令人髮指者。固爲數百。年來未有之奇局。而亦中國存亡危急之一大原因。夫尙書之爲人。亦不過剛啓一流。其智識同。其地位同。其恩遇同。獨其所遭之時則大不同。故其對於外也。則務取其媚。其對於内也。則務取其欺。其對於上也。則務取其專。其對於下也。則務取其虐。其對於疆史也。則務取集權於中央。其對於政府也。則務取積威於一已論其材力聰明又不過一斗筲之輩耳。以之當國。有不憤事者乎。　　若某督。漢人也。踞要津。恣威福。誠有不可一世之槪。而尙書引爲深忌。欲得之以甘心。固其所矣。故譖之。愬之不遺餘力。遲遲又久。果能削其兵柄奪其財權。咄嗟之間。己不啻取而代之。於是某督雖尸其位。徒有其名。與置散投。閒幾無纎毫之異。而尙書則謀出必遂。予智自雄。誠炙手可熱矣。不謂其竟昧於核算。暗於治軍。使國帑紊亂而無章。兵士號呼而思畔。人言籍籍。時事皇皇。大有不了之局。鳴呼。志誠高矣。奈其才不副何。　　至於某樞臣。亦漢人也。其勢燄。自不能比某督。然亦政府中之佼佼者。故尙書卒排之。使不居已右。其他老耄幼稚。皆傀儡耳。殊碌碌不足道。是以近來尙書與某樞臣。彼此交惡。今正當其互相傾軋之秋。準其力量。則某樞臣誠有不尙書若者。以某督之材。尙未能戰勝。則樞臣之敗績。自可屈指而期。然則以後尙書獨秉國鈞。大權不落。旣得收内重外輕之效。又遂 
 
 
 

Page 3

 
 
其生殺予奪之權世間得志之大丈夫其作用顧不當如是耶　　雖然懲疆吏而各疆吏者綏安莫敢動矣懲一樞臣而衆樞臣自馴伏知所畏矣兩者旣莫或予毒則林林總總四百兆人又孰敢不俯首帖耳而聽命但吾次不解夫預備立憲之後而滿人之權力忽然過於漢人遠甚奇巳吾又不解夫滿人權力旣重而又僅加於滿人中之一人更奇已吾尤不解夫權力所獨有之一人卽偏爲不學無術之某尙書則奇之又奇已嗚呼滿　　　　之禍亦非滿之福内外交訌外之患亦非内之幸蓋耽耽而伺於榻旁者現非漢又非滿不在外亦不在内也而况所斤斤以求者並非計國家之治安而出於個人之意氣坐使鷸蚌相爭漁人得利豈不大可哀耶吾願某尙書猛一思之 
專電 
[電一杭州（三月初一日申刻）]  
　　茶商議向各茶館計碗抽捐設立學堂各館不允當卽一律罷市於浙撫今日出轅拈香時攔輿跪訴乞免現市面頗有恐慌之象（别） 
譯電 
[東京電日本浦賀船廠工人滋事]  
　　三十日早二點鐘時浦賀地方船廠工人滋事廠屋有一處被燬本地警察無力彈壓己由橫濱添調警兵八十人前往羣情尙蠢動己請橫濱警察襄同鎭壓矣各工匠之紛擾由於廠内原用工匠一千六百名今欲裁去六百人而起云又電云橫濱警察已派二十六人前往浦賀三十日下午衆情已稍平定 
[柏林電俄移農民於遠東]  
　　俄國内部於特别會議時核准俄國西境農民移居遠東之殖民政策 
[倫敦電新任港督赴英]  
　　新任香港總督魯格德已起程前往英國 
緊要新聞 
[東三省督撫將次宣布北京]  
　　徐尙書世昌簡授奉天總督聞政府確實消息月初定可宣布所遺之缺以法部尙書戴鴻慈補授遞遺之缺以大理寺正卿沈家本調補卽起用伍侍郎廷芳繼沈之任郵傳部侍郎唐紹儀亦决議簡放吉林巡撫而民政部侍郎趙智庵則巡撫黑龍江亦准於月初宣布並聞徐尙書日前召見時面保廳丞朱啓鈐才堪大用將畀以奉天藩司之任云（不） 
[郵傳部添聘顧問續聞北京]  
　　前紀郵傳部議聘盛宮保爲顧問官一節現聞林尙書又與唐吳兩侍郎會商擬以黃開文爲電政顧問官施肇基爲路務顧問官並擬奏調精通路電各留學生到部充當司員云（貢） 
[詳記内閣分給津貼情形北京]  
　　内閣奏請籌給津貼銀四萬兩己奉旨照准現内閣堂官議充二萬兩津貼大學士八千兩津貼内閣學士及侍讀學士一萬二千兩津貼滿漢侍讀典籍中書等員聞王孫兩中堂以無他項兼差均不推辭而瞿世那榮四中堂則各有優差不肯收受擬將應得之欵匀給侍讀中書等以示體恤云（之） 
[大理院設立裁判所之辦法北京]  
　　大理院沈正卿前擬設立豫審廳及裁判所現聞業已定議將豫審廳九處分隷九門每廳設知事一員以員外主事等員充補裁判一員以法律學堂畢業生充補總裁判一缺以郎中充補（樞） 
[俾侍御奏請禁止演劇助振北京]  
　　俾侍御熾近日上一封奏其正摺係叅内外巡警廳縻費國帑迹近舖張毫無實際並有一附片謂近日勸募江北振捐梨園女樂馬戲電影皆藉口勸振希圖漁利男女雜沓舉國若狂並有男女學生不務正業竟至登臺演劇傷風敗俗莫此爲甚請旨飭下嚴行禁止云云正摺留中附片交民政部知道（古）　 
[民政部札内外城巡警總廳文北京（爲法人賽行機車事）]  
　　案准外務部咨開准法巴使先後照稱巴黎京都開有專會擬自中國京城至巴黎城賽行自行機車大約於西歷六月中旬由京起程請於華境内埀情相助并照各國通例凡此種車輛非留住華境者槪行免稅其入賽之車以八輛爲定數所行程途初擬經過東三省西伯利亞等處旋改擬經過張家口恰克圖蒙古口外等語當經本部復以前項賽行機車所行程途仍以經過東三省爲宜該機車旣非留住華境自應准予免稅惟機車駛行極速保護難周在華境内不論出有何等危險中國政府一槪不擔責任其因機車經過各處如有傷害中國人民身命財產之處令該會賠償等因相應咨行查照於該車過境時飭屬照料并出示曉諭居民知悉等因到部除分行外合行札飭札到該廳卽便遵照特札（大） 
　　按此事已略見二月二十七日本報專電 
[俄使又請緩議約北京]  
　　聞駐京俄使璞科第自哈爾 
 
 

Page 4

 
 
濱回京後唐少川侍郎連日發照會催議中俄約章乃璞使答覆又稱本使經旬跋涉不免風霜之苦擬請假兩禮拜以資休息一俟假滿再行照會貴使訂期開會商辦云云屢次推諉誠不知其是何居心也（樞） 
[電飭劃淸黑龍江交界地址北京]  
　　外務部各堂官近以東三省日俄兵隊均已撤退因特電飭黑龍江將軍程雪帥速派熟悉邊界情形人員前往黑龍江南岸一帶詳查要隘建立碑亭以期劃淸界限（矣） 
[拒絶俄人要求合辦黑吉鐵路北京]  
　　政府議建築由三姓越松花江至北團林子之鐵路俄國政府以爲有礙東淸鐵路利權起而反對要求合辦己紀前報茲聞外務部以日俄戰後俄國在滿洲所佔之權利已聲明退交中國即不得再以吉林黑龍江兩省鐵路應歸中俄合辦爲詞且該鐵路係中政府獨自經營事業俄人更不得妄加干預己照復駐京俄使嚴辭拒絶並電飭吉黑兩省將軍仍照前議從速開辦（辰） 
[奏陳籌辦蒙古鐵路情形北京]  
　　肅親王前奉命考查蒙古事件回京後卽以蒙古地方遼闊非建築鐵路不便交通適又有俄國索租沙漠之事雖已由外部拒絶然非自建鐵道終難絶俄人之覬觎特於日前專摺奏陳籌辦蒙古鐵路情形聞此摺已交郵傳部議准惟籌欵一節尙未議定云（樞） 
[議駁添設天山將軍北京]  
　　科布多大臣電奏請在天山北路添設將軍一缺曾見本報專電現經政府會商該處地瘠民貧且居民商旅無多一時未便添設已咨行駁覆矣（貢） 
[馬宮保督練甘凉新軍北京]  
　　甘凉爲陜甘重鎭故甘州向設提督一員凉州向設副都統一員以資鎭懾近聞陸軍部又以該地關係重要擬再添練新軍一鎭並奏派馬景山宮保前往督練一切不久即可宣布（樞） 
[本年秋操仍在河南舉行北京]  
　　聞今年秋操由鐵尙書與南北洋電商仍在河南與行所需經費一百萬兩南北洋已經允許支給矣（照） 
飢荒錄要 
[江督電飭籌捐振欵南京]  
　　江督端午帥電致寗蘇皖三省司道略謂江北賑欵前據鎭江榮道禀稱願捐十萬先於稅欵提借匀作十年攤還並請勸令各司道一體捐助共濟民災當由鄙人提捐十萬以爲之倡並已備文行知定已邀盼茲據寗藩司金陵關九江蕪湖各關道江安粮道鳳頴道先後具復各捐十萬及四萬二萬不等執事擬捐多少當已酌定數目望速電告俾可彚案具奏無任盼禱云云（坐） 
[天長縣禀請禁運雜粮安慶]  
　　皖北天長縣地方米少價昻前經該縣示禁出境惟雜粮豆麥並未載明以致奸商從中漁利轍行販運出境而米價亦因之漸高民心頗爲惶恐現該縣董大令因又禀請皖撫將雜糧一律懸禁以免滋生後患（化） 
[擬准採運米石寗波]  
　　岱山地方居民皆捕以魚爲業現届漁汎適値米價昻貴貧民度日雜艱紳士沈一桂爰至道署具禀請由甬採運食米一千石以資接濟當奉寕道喻庶三觀察批准給發護照並照會洋關稅務司放行查驗（用） 
[電飭解散大股饑民松江]  
　　日昨松府戚太守接蘇撫電云聞南匯奉賢一帶現有大股飢民時聚時散如果屬實恐滋事端除飭郎鎭前往浦東鎭懾並派凌秉忠楊起元先行馳往防範解散外該守就近查明實在情形督飭鹽捕飛划等營嚴檄南奉兩縣妥速彈壓解散赶辦平糶以鎭人心而遏亂萌等因太守接電當卽飛飭營縣遵照辦理矣（一） 
[派兵赴揚防範搶米鎭江]  
　　江督端午帥近據揚州府榮守禀請添撥勇丁嚴防搶米當卽飭令駐鎭巡防隊第三營管帶周錦堂派兵一隊於上月二十五日前往駐紥（退） 
[平糶食米寗波]  
　　日來甬郡米價昻貴異常鎭海縣紳董恐有他慮因籌集巨資採運食米四千石定於三月朔起在考棚平價出糶每升售洋五分每人至多限購五升已由邑尊出示曉諭矣（用） 
本埠要聞 
[度支部提取磅餘]  
　　前次度支部電致滬道提撥磅餘息欵久見本報茲度支部溥尙書又以庫欵支絀特電上海道提取賠欵磅餘以爲津貼本部司員書役及辦公經費之用（貢） 
[辦理大閙公堂案近聞]  
　　上海鬨鬧公堂一案迄未議結現江督因屢奉外部電催有通融速結之意惟滬道瑞觀察及升道袁京兆以爲在我無應賠之理頗爲激昻日前端午帥有電來申飭瑞觀察赴寗議結觀察卽託故電辭茲聞午帥以此案極形棘手故於日前岑宮保至寗時商議良久並聞有某國西官頗願從中襄助云（甘） 
[照復華界推廣警察情形]  
　　英總領事照會滬道請於蘇州河北寳山縣界推廣警察己詳前報茲滬道以華界警察業己訓練畢業次第派令站崗刻又奉江督電飭添招推廣所有該處一帶中外人民均歸保護現旣恐緩不濟急應先飭派巡防隊率兵駐防一面並札飭寳山縣嚴緝匪徒從嚴究辦惟寶邑究屬内地並非通商口岸所有英商資基公司應令遷設租界以符約章現已照復英領事查照矣（列） 
[滬道擬購臺灣米石]  
　　滬道瑞觀察以上海設立平價局需米甚多擬至台灣採購特照會駐滬日本總領事能否照辦旋接復文謂日本國向無禁米出口之例現觀察已飭商調查價値如能合算擬卽派員購運云（列） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
譯件 
[美國修改華人入美章程]  
　　字林報載有美京管理外人入境入籍事務部修改准華人入美之章程茲爲迻譯於下爲關心華僑者告 
　　發給管理外人入境事務及其餘辦理此事之官員一千九百零六年西二月五號核准之華人入美章程其第十五條十七條二十二條二十三條三十條三十八條均須修改如下　　第十五條凡有華人曾按照一千八百九十二年西五月五號所頒之律例或按照一千八百九十三所西十一月三號所頒之律例註册並呈明其時所發之執照者或呈明产在美境居住經法廷給以守法之執照者始能給以回美執照（查看一千九百零六年西七月三十一號三部所定之第一百零九條） 
　　第十七條華工按照第十五條章程所載聲請准予離美回美之權利應於起程一月以前親向其所居相近之管理外人入美事務之官員呈明並將註册執照或法廷所發之執照遞交該官員證明其爲合律居美之華民當該官員前設誓將其家屬產業（如有債欵亦須註明詳細）親筆寫明復將一身年歲姓名住處事業目光身體形狀（如有異相者亦須註明）一一寫明復註明擬由章程第四倏内所定之美國口岸内何口起程此項親供應備副本存案並於帋上黏貼本人照片然後該官員再詳細查察親供内所述是否和確黏具之照片是否本人其所稱身量長短形狀是否相符再在照片及親供相連處簽名以防頂替並將註册執照轉呈管理外人入境事務大臣與署内存案所載之姓名年月等項或與法廷書記員出具之執照兩相比較同時該官員復親身或經檢查華人之官員詳查具禀人所述之各項情事一經查明該官員應將執照或法廷發給之執照本人立誓之誓書及調查之執告各一帋移送該華工所擬起程口岸之管理外人入境事務之官員復同時將該華工所具誓書之副本發交該華工令其至起程口岸面呈管理外人入境事務官員聽候驗明該口官員或其副官接到此項執照或法廷發給之執照誓書之副本調查之報告自原禀立案該員查察後一個月内如查得繳呈此項副本文件之人爲文件内所載明之華人即應按照下開各項於其起程時發給執照其式如下 
　　美國 
　　執照號數 
　　執照發給離美願回之華工 
此執照證明第幾號執照所載之華工一名於西歷一千九百零某年某月某日由某口岸起程前往某處自認願自以上所載之日起十二個月内由此口岸回美 
　　此執照由余蓋印於美國某省西歷一千九百零某年某月某日發給某省某口岸辦理外人入境官員簽押蓋印 
　　此項執照如轉輾移用卽作廢帋而原領執照人之回美權利亦即削奪所有叙明該華工情形之文牘當由該口辦事官員留存以便據以指證文牘内所載之華人因該華人於離美之日起一年之内除非有疾病及各項自己無力作主之事不能如期外必由該口岸向美也 
　　所有辦理以上載調查事宜之官員應將其移送該華工離美口岸辦事官員之報告亦移送一份與該華工所住地方之辦事官員（未完） 
内治部 
[江督批松郡紳士禀南京（爲飭繳遷移藥庫捐欵事）]  
　　此案據徐鎭傳隆申稱添建藥庫經費必須籌備五萬金已照會松江府傳該紳富再行集捐若干至松庫地基甚大房屋亦多旣擬留作習藝所僅提洋一萬元未免過少亦應再議增添若干總以兩項能集二萬五千兩至少亦須二萬兩的欵再請飭局籌撥等情所議甚是查移建松庫之舉自經張前署部堂奏飭派印委勘明禀辦後遷延己逾十年尙未定議前年三月間准楊軍門咨松郡紳富士民公議願出遷費萬金又上海善士捐助萬金因估計移建經費約需四萬餘金遂暫定分儲辦法嗣僅在江陰古黃山建庫一所斷不敷用本部堂以地方民命爲重照委徐鎭另在江陰勘地建築放大新庫俾松庫可全數挪移又因公欵支絀另將松滬紳富認助捐費呈繳不敷之欵再由籌防項下凑撥原屬不得已之苦衷當爲該紳等所共諒今據稱當日原議係華婁積穀項下凑集洋銀一萬元核與前案不符此事於松民獲益甚大應由該府查照徐鎭照會所議辦法將紳富公認遷費添集若干松庫改設習藝所增提修建捐欵若干迅速商定照繳至上海善士捐欵此係出於義舉未必因人而施應由滬道向曾道鑄切實訽商設法籌助統俟　欵議明報解核計不敷若干再飭由籌防項下撥濟除札飭滬道遵照辦理外仰卽切商該紳等分别議定迅將兩項捐欵一併批解劉軍門查收給發應用具報查攷（眩） 
[各鎭叅摺交直督閱看北京]  
　　日前某侍御具摺奏叅陸軍各鎭長官購辦隊下衣物任意尅扣兵丁不堪其苦等情摺上奉旨發陸軍部交直督閱看（貢） 
[奏准皖省兼辦七項常捐北京]  
　　皖撫恩中丞迭次奏請援照蘇鄂兩省成案兼辦七項常捐以濟賑需等情業經度支部議奏凊暫照准以一年爲限他省不得援例該省亦不得續請推展以示限制已奉旨依議矣（京） 
[派員測繪直隷第二區地圖直隷]  
　　直督袁宮保以輿圖關係緊要况直隸爲幾輔重地曾將全省分爲六區派員測繪精密地圖所有第一區保定河間兩府業經繪竣去歲因辦理秋操遂將此事擱起現因測繪學生卒業日多故復派員生四十餘人分爲三起赴天津靜海等縣續繪第二區精圖聞直隷全圖六區極速亦須二年繪齊云（貢） 
[報務議歸郵傳部管理北京]  
　　聞政府近日議商以報紙事關交通擬將此事劃歸郵傳部管理惟民政部仍得有監察之權未悉確否輝 
 
 

Page 11

 
 
外交錄 
[那相國催緝刺斃英人兇手北京]  
　　那琴軒相國日前面諭左翼翼尉速將刺死英商普賚斯正兇設法購線緝獲勿得日久生懈云云現該翼己廣懸賞格購線跴緝矣（性） 
[電告緩收洋貨進出口稅捐奉天]  
　　盛京將軍趙次帥日前電致外部略謂前由稅捐總局擬訂加收華洋貨物進出口稅捐辦法各國領事屢經抗議自應暫從緩辦現己將告示收回以免釀生交涉卽希查照云云（性） 
[俄官誣陷無辜華隊哈爾濱]  
　　前有鬍匪二十四名搶劫俄國郵件經俄軍派兵嚴究而阿什河副都統亦派兵恊緝詎俄兵渡河抵阿什河竟將華兵二十餘人拿住解回哈爾濱誣爲鬍匪吉林交涉局總辦聞之愕然力辨無辜然俄官欲掩飾舛錯必欲照鬍匪辦法力主治罪此事至今迄未了結（輝） 
[俄人續派工師查勘鐵路奉天]  
　　黑龍江來函云聖彼得堡曾派鐵路工程隊查勘黑龍江鐵路現因人數無多不敷委用又由俄京續派工程隊三十五人經俄提督施輟福君統帶赴黑以便幇同查勘（貢） 
[炸藥案不涉黨人北京]  
　　天津捕獲携帶炸藥之高林判定監禁十年等情已紀本報茲聞此事由關道所委之金大令與英領事會審供詞異常秘密今探得切實情形此案確與黨人無涉乃某國人賄買高林欲進京謀轟某侍郎者惟此中眞相是否有關國際交涉或個人之私仇則無從探悉云（貢） 
敎育誌 
[學部通飭京内各女學堂文（爲禁歌舞助振事）]  
　　爲通飭事本部奏定女學章程内稱凡東西各國成法有合乎中國禮俗裨於敎育實際者則仿之其於禮俗實不相宜者則罷經奉旨允准在案近聞琉璃窰地方開辦女學慈善會各女學堂學生皆入其中發賣所作手工物品以助振欵並在彼處唱歌舞蹈昨閱北京女報所載該會廣告且有招集馬戲之事查助欵振災事關善舉原宜俯順輿情其發賣手工物品一節比之古今賢媛典簪珥賣書畫以助振者義無多讓惟在會唱歌舞蹈累日經旬非特於中國禮俗實相違異且於學堂功課曠廢必多若更招集馬戲混迹其中尤非本部所願聞矣現今女學方在萌芽熱心興學者自應共體艱難豈可以貽人口實之事端致生阻碍今本部特爲申明勸誡各學生陳設手工物品以助賑需儘可遣人送往不必親身到會至於赴會唱歌舞蹈於禮俗尤屬非宜招集馬戲混跡其中更非敬重學生之道京中爲首善之區各女學生自必服習詩書飫聞禮義本部以全國學堂爲己任惟有責成各學堂創辦人員傳知各女學生共喻本部敬重女學生之深意保全女學堂之苦心以上所言各節務望各學堂共相遵守幸勿顯悖奏章是爲至望（星） 
[直督密保貴胄女學堂總辦北京]  
　　日前直督袁宮保遞一封奏聞係密保桐城呂碧城女士才優品卓堪充貴胄女學堂總辦之選（貢） 
[蒙王熱心興學北京]  
　　蒙古喀喇沁王自去冬到京參觀貴胄學堂後卽感動興學思想因之决定擴充蒙旗學務日前曾赴學部考察一切章程並請揀派熟諳學務人員前往敎授現督學局局長孟輔臣君已派定師範畢業生劉捷三充當敎員日内卽可前往（其） 
[譯學館添設德文專科北京]  
　　譯學館監督近己議定添設德文專科並擬於日内出示招生刻正與督學局籌商一切（性） 
[批駁敎員請發薪水湖北]  
　　鄂省初等各小學堂因議改章程正月間未曾開學各敎員薪水亦未支領現禀請提學司請予補發黃仲弢學使以財政支絀批駁不准（安） 
[改期會議勸學事宜常州]  
　　武陽兩邑開辦勸學所屢誌前報茲總董屠徐二君因上月二十日在武署會議後指撥何項經費尙未議定故初擬於二十五日特開大會會議此事而今則又須改期矣（言） 
軍事界 
[陸軍部建造衙署北京]  
　　陸軍部之衙署已擇定在獅子胡同建造聞估定工價銀三十八萬兩約四月中卽可告成署中所轄各司均就本署内分設其房屋悉照西式建築云（樞） 
[軍門抵鎭查閱砲台鎭江]  
　　鎭江江陰二標總統徐吉雲軍門奉江督派赴沿江各處查閱砲台曾誌前報茲軍門於二十七日乘南琛兵艦抵鎭即會同駐鎭巡防隊第三營督帶周錦堂查閱鎭江一路砲台並須率總台官温幹臣詣象山都天廟雩山焦山各處詳細履勘云（退） 
[督練公所不收徴兵安慶]  
　　日前有皖北童生刁振武在督練公所禀懇賞收徴兵當經該所以徴兵章程凡應征者須邀親族出具保結由原籍州縣轉送就近征兵局照格驗收現在皖北徴兵局未撤該生有志從戎可以逕回原籍應徴所請在本所收錄未便照准云（化） 
[委查尅扣軍餉寗波]  
　　署理玉環叅將喻勉修叅戎因尅扣軍餉被營兵赴提轅禀控現浙提呂道生軍門己委員前往確查如果屬實卽行詳參（用） 
實業類 
[電催設立工科專門學堂北京]  
　　農工商部各堂官以前咨各省督撫飭設工科專門學堂迄今多未聲覆爰擬電催速辦以儲人才而挽利權（矣） 
[咨請添籌京張鐵路經費北京]  
　　京張鐵路總辦詹天佑日前咨呈郵傳部略謂京張鐵路原估經費銀五百萬兩自開八達嶺一叚工多費鉅兼之購辦機器不敷甚多擬再行添籌欵項以便早日竣工（性） 
[議築錦州商埠奉天]  
　　奉天將軍趙次帥因營口封河時商務趨注大連灣未免利權外溢秦皇島一處雖爲商輪停泊口岸然路太迂繞 
 
 

Page 12

 
 
且歸開平公司管理亦多窒碍故擬擇錦州沿海一帶合宜之地闢爲商埠以便振興商務云（星） 
[善後局催還粤路墊欵廣東]  
　　日前善後局照覆粤路公司略謂准貴公司咨呈解還本局墊支過粤漢鐵路粤省應攤一期息欵共銀二千七百四十二兩四錢八分六厘六毫咨局查收見覆至墊支工程師小松烋三郎薪火銀數共銀一千三百八十三兩零九分一厘查此欵在廣東未接收贖路以前其時未歸商辦係爲聘修幹路之用似應三省匀攤歸欵除照會三省鐵路總局道台蕭太史核明分别解還並見覆公司再行如數籌解歸欵发淸庫項等因到局准此查解還前項墊支第一期息欵銀兩經局於九月廿二日照數對收惟查前項墊支共三欵昨准來移以應歸三省鐵路總局核辦當經本局查明粤省墊支前項銀兩内由運庫撥銀十萬兩本息共銀一十萬零零七百一十一兩五錢五分五厘四毫一欵係因黃沙地叚先經商人盧少屏等承領塡築由盛大臣商准前督憲陶以該處爲粤路基發軓之地堤存廣東運庫銀十萬兩撥作鐵路購地股本司支過黃沙坦築堤工本及補還房屋價銀八萬六千四百元又支華員歷次赴粤商辦坦地川資薪費規銀四千三百四十三兩一錢一分支洋參議勘地釘界及薪水美金合規銀六千六百二十六兩七錢四分尙存規銀二萬六千二百九十九兩三錢三分上年由盛大臣咨解回粤奉發交粤漢鐵路總局收存經本局湊支贖回粤漢鐵路第一期還欵在頞是前項購地股本銀兩係專爲粤路用欵當日曾聲明將來商股集成接辦所用官欵卽由商股如數歸還此欵與鄂湘兩省並無干涉又粤省匯還第一期息銀項下除撥付購地餘欵二萬六千二百餘兩外由本局墊支銀二千七百四十二兩四錢八分六厘六毫一欵係贖粤路攤派粤省應出之項又查訂延日本工程師小松烋三郎薪火共由局墊支銀一千三百八十三兩零九分一厘一欵爲勘辦黃沙至高塘一路起見係粤省應辦之工程均與湘鄂兩省無干以上三欵共用過銀一十萬零四千八百三十七兩一錢三分三厘均應請貴公司查照本局詳明原案照數解還本局歸款以淸紏葛在案茲准前因除祇解到墊支第一期息欵銀二千七百餘兩其餘尙應解還原撥購地及工程師小松烋薪火等欵共銀一十萬零二千零九十四兩六錢四分六厘四毫未准解還案經投明督憲且皆係粤路用欵與湘鄂無涉自應照請迅速籌解本局歸欵以免久懸無著合就照覆爲此照會貴公司希爲查照迭次照會事理迅速籌解本局歸墊幸勿再遲（悉） 
[咨查新疆茶葉公司北京]  
　　聞農工商部堂憲會議以新疆爲西鄙商業扼要之區前經伊犂將軍電請于該處設立茶葉公司以期保持華茶銷路曾經咨覆在案惟至今未將詳細情形報明擬卽咨查飭速聲覆以便早日開辦（樞） 
[咨查蕪湖建設車站情形北京]  
　　外務部日前咨行皖撫略謂前據咨稱蕪廣鐵路擬在租界内建設車站一事本部當已咨覆蕪湖租界章程早經部中核定請照原定章程辦理在案現在如何辦法是否另擇地址迅速一併咨明報部以憑核辦（智） 
[商船總理勒閉分會鎭江]  
　　商船總理朱馮夀司馬籌墊巨欵在鎭辦理總會事務惟各路分會聞有不能悉遵部章以致人言嘖嘖司馬因分别勒閉免其敗壞名譽（八） 
[商會總董承辦公司奉天]  
　　省城馬車鐵道及電燈公司刻由商會總董趙淸璽君呈請承辦已由農工商務局轉詳軍帥核奪（輝） 
[毛艾孫赴滬襄辦電政北京]  
　　毛艾孫觀察自開缺回籍省親後由楊杏城侍郎約往上海電報總局襄理電政等情己紀本報茲悉日前已奉到委札觀察遂於上月廿四日乘京漢火車出京赴滬視事（天） 
[鐵路局遷地武昌]  
　　川粤漢鐵路局均附設於洋務局内近因房舍不敷川漢鐵路總辦李少東方伯粤漢鐵路總辦梁心海廉訪擬禀明鄂督將鐵路局移至官修之甲棧内聞香帥已經認可（音） 
[四川江北廳煤鐵礦公司近聞]  
　　字林云報本館得悉四川江北廳煤鐵礦公司一切棘手爲難之事現在俱己就緒該公司已握有應得之產業矣 
瑣事欄 
[富商報効鉅欵北京]  
　　兩淮富商蕭芸甫之大公子日前携資十萬到京由某某介紹報効農工商部聞己邀允不日蚵以奏請賞給四五品京堂并聞該商呈中有所以如此報効者實係毁家紓難且有難言之隠并不敢仰邀奬勵云云（天） 
[請懲假冒徴兵員弁常州]  
　　江甯督練公所前派第三營後隊隊官陸琳來常設局續徴兵士己誌前報茲該局訪聞有己革兵士王克狄冒充該局員弁在外招謡特於上月廿六日將王查獲移請地方官從嚴懲辦（言） 
[金壇縣脩緝志書蘇州]  
　　金壇縣紳士夏寅官等以本縣志書自乾隆年間脩緝後迄今已將百載未嘗脩過因集同志籌欵禀縣脩緝業己禀詳省憲請准立案（必） 
[禀請折減箔捐寗波]  
　　甬郡箔捐向由各箔鋪認繳現因生理淸淡日前解瑞泰等箔號具禀釐局呈請折減會辦牙釐局寗府文縉臣太守批候轉詳上憲核奪（行） 
[上控發回松江]  
　　有邵民初者因川沙蕩田案赴督轅上控奉江督發回松府尊戚太守飭交婁縣管押候訊（此） 
[總察拿獲賭棍蘇州]  
　　閶胥門巡警分局巡官楊嘉午於上月廿八夜巡查至湖田附近聞某姓家人聲嘈雜因卽排闥入内獲住著名賭棍圍鬚和尙等十五人解局研訊當判罰圍鬚和尙洋二百元其餘十四人合罰二百元禀請臬憲悉充淮徐賑欵（出） 
[學徒意圖焚典揚州]  
　　石牌樓元鈺典當有學徒六人夥竊滿期不贖之衣飾價値七八千金擬於夜深時由更樓有帛繫出恐有敗露將火油二硧洒徧衣樓正欲縱火爲經理人所悉逸去二人將四人拘送甘泉縣署一訊而服收押典史衙聞已追出三千餘矣（立） 
[匪徒橫行常州]  
　　常州高泰記土棧前日將市洋一百五十元小洋一千角飭夥送往西瀛里裕康錢莊詎行至大街義興漆店門首忽遇匪徒三人將洋攫去並搶去庄摺一扣現該棧主已禀請武進縣及巡警局迅飭查緝矣（言） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[血淚痕傳奇序]  
　　血淚痕傳奇。爲旡生生一縷心血。一副眼淚所造成。统名爲悲劇。此其第一種。甫脫稿。卽出以示予。予盡讀之。知旡生生之爲此。凡所以愛國也。吾國臣民。富於一身一家之思想。長曰瞶瞶。若不知有國也。皮之不存毛將安傳。不國矣。何爲於家。更何有於身。天生功人。將以張吾國。天必預生舌人。先以告吾民。聚九州之金鑄一蒲牢。聲之不能醒。獨賴能文之人。作爲小說。譜爲傳奇。以輸人民之腦部。其爲力亦微矣哉。然吾聞地力下陷。有能於太平洋中。搆一新大陸者。實惟最眇小之珊瑚虫。适物亦譎矣哉。去年觀上海劇塲。有演新小說者。吾爲之讚歎不巳。更望其日有改革。盡去其無益有害者。專以新知識。召吾愛國男兒。其功德至遠至大。今讀此著。直欲旡生生自畜童伎。盛設樂部。移宮換羽。敎之登塲。吾知坐客。有目者必能淚下。有血者必能由凉化熱。是旡生生能以少數之血淚。博天下人之多數血淚。其有造於吾國前途者。旡生生始與有力焉。華嚴入法界品。有婆須蜜多者。吾尤願旡生生化身爲之。以救此衆生也。旡生生其聽我乎。吾于此。不專好其詞。　兼韙其间。本欲爲四六之文。以括全目。旡生生爲駢文專家。予所避三舍而讓之者也。故只貢其所欲言者而已。 
儀徴陳霞章序 
[悲劇自序]  
　　旡生生旣墮塵球。歷寒暑二十有奇。榜其門曰痛心之齋。銘其室曰積恨之府。耳所聞者。無一非可悲之聲。目所覩者。無一非可悲之事。凡他人所歡欣思暴之境。旡生生聞之而悲。及之而益悲。一若悲之一境。爲旡生生所耑有者然。一若悲之一境。與生之一身。有膠漆之投。針芥之合者然。旡生生則内自審也。旡生生曰。吾二十年來欲鋤之而卒不克。彼蒼蒼者。固明明以悲詔我矣。以悲詔我。不能鋤之。乃從而存之。不惟存之。又從而歌之。天僇生又曰。吾嘗冬之曰。夏之夕。興潜而處獨。手三千年中外史事讀之。至於勞人思婦。貞臣義夫。揕身决睻这跡。若有物焉。沈沈冥冥。而來襲心。乃使吾魂飛塲。出於九天之上。而入於九淵之下。若有知。若無知。則不得不託而爲之詞。其聲哀。其思苦。其意變而不骩於正。以義爲輗。以怨爲鞅。以婉篤忠厚爲軌。陰淫案衍之譏。非所卹也。世有見者。必曰夫生之所志小矣。 
國外新聞 
[那首相宣布增改雇用印度工人之合同]  
　　三十日倫敦電云有人晉謁南斐洲那特爾國首相語次首相千以那國人民對於亚洲人居留問題仍尙注意那特爾政府甚願於印度工人合同加註一語載明工人期滿應由雇工之人出資遣送回國云 
[坎拿大火車失事]  
　　三十日倫敦電云坎拿大國恩四立歐境内之嘉勃羅地方有火車一輛脫軌失火搭客焚斃十五人大半爲由英遷居他國之人其受傷者有四十人 
[英盤互撞受損]  
　　三十日倫敦電云昨早英國驅逐魚電艦法爾康號與科　號在英國海峽互撞俱受重傷均已拖入圖浮海峽矣 
[摩洛哥與法之交涉]  
　　神户西報載倫敦電云摩洛哥答覆法國之要求尙躊躇未决 
[港督起行有期]  
　　字林報云香港華人已决定會同西人於西四月二十號港督南森君起節以前贈言送别 
[希臘報章之評語]  
　　二十九日栢林電云希臘報章評論意大利希臘兩國君主會晤之事謂兩國政策並無更改 
[英國煤工罷市已平]  
　　三十日倫敦電云英國塞德海口煁工罷市已平 
[巴黎麵包工人罷市]  
　　三十日倫敦電云法京巴黎麫包工人相率罷工惟其目的並未全達以上譯字林報 
[上海美臬署定期審案]  
　　文匯報云本報探悉上海美國按察司署定於西五月初間重行開署審案 
[美大員將赴滿洲日韓等處游歷]  
　　文匯報云美國派駐遠東監察各領事之大員哲錫君今日乘輪赴靑島並擬赴滿洲高麗日本調查各該處之領事署 
[英國派駐埃及總領事之更調]  
　　三十日倫敦電云英國派駐埃及總領事克倫滿侯爵已辭職繼其在者爲大員高司德英外部愛華德格雷伯爵在下議院宣　克倫滿侯爵辭職深爲悵然繼復宣讀克倫滿侯爵來函内云彼極願他人知彼之辭職實由於病與政界上毫無關繫彼在位時極承目前政府推誠相助云云又電云英外部愛華德格雷伯爵在下議院宣布敬禮克倫滿侯爵之言聞者皆同聲贊成議員貝爾福對於英外部之言尤表同情譯字林報 
本埠新聞 
[滬道批示]  
　　吳煥榮批業經廨斷三股攤還李蔣狡賴迨送縣復訊疊經本道批批迄無一復據稱李根茂赴常取帳逾限不到實屬有意延宕殊爲可惡仰新任上海縣李令查案着保速交從嚴押追（疎） 
[貨捐總辦易委]  
　　松滬貨捐局總辦童米蓀太守因病辭差茲奉陳筱帥札委該局會辦志惠臣太守爲總辦會辦一差札委陳荇香明府接辦（夙） 
[會商平糶事宜]  
　　江蘇海運滬局奉蘇撫札飭以現擬借漕平糶 
 
 

Page 19

 
 
應查明各屬運解漕已驗兌若干等因前日該局會曾長蓮章太守爰偕提調至總工程局與局董會商切一辦法（永） 
[推廣浦東警務]  
　　浦東總巡謝明府現奉滬道瑞觀察諭飭浦東第一區改稱巡警總局派汪禹臣二尹爲副巡長另撥巡警學生一二十名巡目六名站巡各隘（譽） 
[敎員追索束修]  
　　復旦公學西女敎習白君前在法領事署控馬觀察不付束修三千金巨君爰於昨日會同滬道至洋務局審訊（舟） 
[續獲盜犯]  
　　南市西區徐姓被盜曾獲陳德奎等三名己誌本報茲西區偵探又在閘北太陽廟地方續獲盜夥李大李三兩名拘局押候解究（永） 
[代驗命案]  
　　南市萬豐北貨號學徒吳號芳以被師訓斥潛服洋烟斃命吳之業師楊瑞生卽喚同保甲投縣請驗適李大令赴蘇由瑞觀察轉飭海防廳秦錦泉司馬代驗（軌） 
[公廨仍用枷刑]  
　　前者刑律改章公共公廨當將枷笞各刑除去各流氓因是毫無畏懼茲江督蘇撫有鑒於此特將刑章略爲更動札飭到廨將枷刑仍舊行用關讞員商之德師副領事己遵照辦理矣（泉） 
[誤傳押犯]  
　　朝鮮人崔永信赴公廨控華人沈炳南騙銀一千餘兩逃逸關太守當飭并緝拿未獲前日駐滬日本總領事永瀧君函致公廨稱沈炳南現被押于老閘捕房請帶案追究關太守遍查案卷並無沈炳南判押捕房之事已據情照覆日領矣（莊） 
[投訴匿妻]  
　　顧德林扭賈顧氏至法捕房稱該氏將伊妻藏匿向之追問不認捕頭着氏交保查核（契） 
[劇賊何多]  
　　法租界中新到一種劇賊專竊洋行物件昨日赴捕房報失者共有三起如外灘德華洋行被竊現洋五百四十元九江路祥茂洋行被竊現洋九百三十八元六角南京路永順洋行被竊留聲機器並照片約値洋數百元昨捕頭已飭中西各探分投緝拿矣（舟） 
[請究失贓]  
　　川幇詳記號陸續失去羊皮爲數不貲曾在鉅昌永張子林處搜出値價四千兩之貨昨日又經該商在蘇州河畔某棧内查獲大宗贓物已投公共公廨禀請出牌提究矣（溢） 
[華捕匿贜革究]  
　　美界新閘捕房華捕華達咸將陳阿六竊贓隠匿爲探目查悉禀明總巡捕頭將華斥革押候送廨訊辦（西） 
[當舗出贖]  
　　南市大碼頭裕泰當被火焚毁茲奉道諭將未曾焚毁衣服首飾於昨日出贖其被燒衣物照律賠償總工程局特撥派巡目差役至該典妥爲照料（夜） 
[英界火警]  
　　昨早英界福建路五豐衣庄失愼延燒永盛興烟帋店宏茂昌襪店等經救火會馳往撲滅共燬樓面十二三間（根） 
[法界火警]  
　　前晚法新租界平濟路徐姓竹匠店不戒於火經救火會西人馳往澆熄共焚燬房屋五幢（綸） 
[善堂失火]  
　　楊樹浦同善堂有平屋多間爲寄厝棺柩之用前日空屋忽然失火幸即撲滅棺柩聞均無恙（西） 
[上海官事]  
　　前福建學政秦綬章總辦湖南鐵路工科給事中馮錫仁浙江採辦米粮委員知府包發鸞黑龍江派委來滬調查洋關章程候補知縣方調元昨均先後到道拜會禀見福建官錢局坐辦知府唐人寅奉上憲派委到滬迎迓新任閩浙總督松制軍新委船捐捕盜局總辦知府吳煥聲到道禀知今日到差浦東總巡謝崇聲禀知今日開辦警察（車） 
訟案 
[公共公廨會訊案]  
　　英商麥丁山控顧仁卿合辦砂石違背合同一案已誌本報昨日廨員關太守與英副領事巴君會訊原告洋人供稱去年奉諭算賬顧置不理顧供簿據均在原告處以致延擱請保出算賬官判准其交保限二禮拜各邀公正　結算賬目再核○美商製造會羅樂控恆記店主汪少三及許紹文韋利靑等不還貨銀已誌本報昨襄讞王明府與美國陪審官穆君會審判令汪少三繳洋廿五元人銀並保許紹文還押限半日繳洋二百三十一元韋繳洋二百廿元人銀並保餘俟訂期提潘樹先到案再行核奪○前報紀劫取四萬元提單一則昨由捕房解案益順成行主王少浦及出店王福生投訴前情關太守會同師君訊之劉仁卿供詞狡賴關太守判將張發押西牢十八月陳芝卿押三月○美界百老匯路徐生記籐椅店爲捕房控期縱火圖賠保險銀洋等情昨日關讞員偕德副領中師謀君會訊被告延担文幇辦雪門律師到案關太守諭店主徐樹山曰汝保險二千兩而店中存貨據查只七十元懸殊太甚着從寛不准索賠保險銀兩並罰洋五十元了案○捐局緝私巡丁陳如春李根弟二人劫取俞連根洋紗爲捕拘獲均紀前報昨日關太守會同師副領事升訊捕房延高易帮辦瓊司律師代表被告延担文幇辦費烈律師申辯被告律師稱陳李取紗三包其地實在租界邊線之外只能認抽取釐金不能認在租界違章兩告申辯良久關太守以此案關鍵在租界内外之分遂與師君互商非親往履勘不可判將陳李還押訂期三月初五日會同履勘後再核（根） 
[上海縣案]  
　　本邑三十保搶米一案李大令諭該圖地保查拿未獲一犯昨日提訊該保供求寛限大令判具限結五天誤期嚴比○三林塘巡局函解烟妓李三寳到案該妓供在小東門花烟間爲娼不堪凌虐乘隙逃至三林塘大令判發堂候示○閔行紳董送戴　生到縣　據公禀言戴壽生被父逐出十餘年日前忽紏人到父染坊肆行忤逆大令判責　百根押候核辦○太陽廟巡局函解謝皮氏扭控王嘉喜拐賣伊女一案到縣皮氏供有女被人拐去王嘉喜己自認賣女求追王供有丁姓托小的代賣己女當另囑胡姓將此女賣于虹口廣東人大令判王收押候查○高昌廟巡局函送積竊唐啓發到縣判責三百板押候備文遞解湖南原藉（車） 
[總工程局紀事]  
　　西區拘獲用藥迷人之沈阿林張得勝張雲弟並被迷婦人　老二又搜出藥水等物均解局押候研訊○婦孺醫院女醫生疑許岳生行竊送由西區解　官判押候查究○沈蔣氏扭控揚鼎釗借洋二百三十元合股洋四百元積久不還楊另案己抑縣署孫明府判候備文移縣核示（夙） 
[公共公廨早堂案]  
　　何桂富將妻子手腕砍傷由捕禀知捕頭飭探查得該婦受傷甚重當送醫院療治先將何桂富送案太守詰以爾妻所犯何事是否與人通奸何均不答太守飭還押俟婦傷愈再訊○高慶堂控倪阿福拐去女孩串同阿三價賣與法界黃河路　家得洋七十元太守判俟移文法界提齊人証再行覆訊○德商利康洋行　控顧舜照担保葉永順定貨官飭理楚在案茲原告禀催太守將顧提案判交保訂期會訊○陳阿昌陸續行竊姚小桂家衣飾由探解究關太守判枷號一月管押三月○俞和順控徐友生乘火搶去皮袍太守判枷號七天（泉） 
[英租界捕房事]  
　　坭城橋外蔣宅遺丁投報捕房稱有男女两孩在威海衛路間 
 
 

Page 20

 
 
走爲匪徙攫去金圈捕頭派探緝辦○寓重慶路張金官被章仲發竊去綢布皮袍等物報由捕房派探將章人贓并獲押候解辦（徧） 
[美租界捕房事]  
　　靶子路梁阿祥報稱被賊竊去衣服首飾奉飭包探往勘緝賊解究○施四海紏同張老虎至楊樹浦大花園傍邢恆順田中　坭由邢報知捕房飭探查辦○醫生王天福向曹阿香索取醫資無着將洋刀戳傷曹耳由曹報捕命下次遇見拘究（西） 
振務 
[沭陽劉愼之來電]  
　　呂欽差盛宮保曾少卿諸大人鑒粥廠已立三十餘處尙不濟事實因飢民太多粮貴難辦甚爲焦念欲添不敢舉恐粮不接濟致生枝節乞探申麵廠最次之麵何價乞示復如合算擬求辦用沭增叩 
[復沭陽劉愼之電]  
　　來電粥廠已立三十餘處甚慰麵粉三成麩皮七成粉每百觔銀三兩一錢太貴現有日本芋乾每白觔二元五角自以芋乾爲合如要辦卽示或由民船運淸浦或由輪船運海州均須尊處派人接運二者究運何處爲便速覆照辦海宣鑄 
[華洋義振會經收捐欵第三十七次報告]  
　　永康二元洋廣局二元茂昌五元合記二元永泰三元裕豐二元鎭海縣孫十元李虚堦五元鎭海各稅行三十五元魚行十元合勝一元陸昇號一元朱雲水一元白永懐四元海門商輪二元永甯商輪二元榆生木行四元永利一元瑞和一元鎭關號臺十元景升輪船一元王兆揀十　元浩四元孫蔭琛二元沈肖梅二元景明誦一元諸立身一元王春受一元葉昌來二元龔折初二元章樂仁二元董敬二元周銓三元周則金二元石獻琛五元無名氏一元陳德培二元老恊記二元洋錫公所四元啓興三元寗波各洋布莊十五元悅盛二元同福和二元同生二元東新瑞二元永安輪局四元建寗洋藥衆商廿元水果公鋪廿元川漢公年六元王逸梅四元寗波東方公司五元永寕商輪局五元永　商輪局三元寕海　輪局三元老仁昌二元太古帳房三元源豐銀　十元大和四十五元吳寳善堂五元　和船一元瑞生船一懐恩堂戴二元裕源商船一元均安商船一元臻祥商船一元永濟商船一元源源商船一元金同富船一元金同慶船一元源興船一元朱近思堂一元共洋三百二十五元○愼裕號朱葆三先生經收蔡芝黻補送沈仲禮觀察壽儀二元義泰莊三元邵萬生五十元愼德堂等四十三元韓竹邨五元郁承荃五十元祝徐二君三元永昌水果行代募二十元朱望仙一百元錕華號等七元源豐銀號四十元姜允卿三元二角陳康泰等九元顏玉樓十二元林大一元林二一元黃安全五元姚慶生二元怡大號十元莊嘉庭等三元三角馬小園六元南方報舘經募元一百两又洋四十元另五角貿昌十元鄒彝堂鄒善堂五十元包大章經募十一元五角南元發米號經募三十四元共收元一百两洋五百廿一元五角　共收元一百两洋八百四十六元五角 
[華洋義振會經收捐欵第三十八次報告]  
　　福建洋務局督辦鹿三十元會辦呂三十元提調賴輝煌君十元帮提調陳履益君十元文案徐際可君六元陸繩武君六元差遣李國鍈君四元文案高粮君六元陳秉衡君六元支應飽德洪君六元差遣李廣元君国元南台巡查高慶銓君四元馬尾分局董壽棟君四元繙譯林藩君四元王桐君四元平江王二十元　經書屋陳五元逸體居俞五元桐香山房葉五元平梅山館四元無名氏一元共捐台伏一百七十四元 
[李蔭柏經收皖北義賑第十次淸單]  
　　利興成五十元怡昌和五十元潘仕光二元潘仕濂二元馮喜亭一元易仁敬一元宴瓊林一元潘仕焜一元劉慶雲一元廣昌隆五十元東盛和四十元恊隆號二十元阮梓禎五元葉華淸二元李觀澜二元陳華添二元魏怡怡五元梁惠之二十元廣怡生二元廣泰號二元新合號五元照記二元品芳樓十元義昌二元　生堂二元和昌五元福源昌二元高啓祥二元藉安號五元藍景雲四元鄭紹芬四元鄭國榮一元藍堯階四元舜雲氏二元黃升記四元李星垣一元鄭敏升四元陳干學一元繆玉晃一元繆玉順一元有名氏一元藍兆年五元藍應東五元廣生號三十元源源號五十元曾海洸五元永生號十元吳福興十元吳壽如五元陳雨生五元其昌號五元永發源十元曾　臣二十元麗生隆五元廣順祥十元永昌隆十元祺生號十元美東號五元昭記十元信發號十元麥朗初三元陳韻仿五元潘作鰲五元黃子容五元葉文富二元葉耀添二元鄭惠疇五元容麗平五元祥隆號代募五十六元復和裕十元全益號十元成記十元匯泰號五元振記五元通記新號五元承茂順五元 
[李蔭柏經收皖北義賑第十一次淸單]  
　　李瑞淸二十元洪灝文二十元慶錫庚五十元黎何氏十元三高堂何十元何葆麟十元潘學祖十元千倉　主五百元以上均交裕皖官錢局李徴二十元宋仁讓堂十元范秉毅二元陳汝霖周之楨共一元方紹恆耿爕元共一元徐乾張國權共一元熊鐵莊一元楊安庭一元張秉臣一元胡昌富陳老五劉張喜龍志堂共十六元四十角南京陸師學堂大洋四元小洋一百六十八角湯繼斌十元胡淸隼十元朱孔彰四元陳習球二元曾科進一元汪開楣二角楊自樹二角陳光旭二角張榖謀二角吳德焜二角陳馨楨二角汪贊堯六角汪贊熙六角吳孟昌六角賈長城二角王健衡銅元十枚吳蔭機二角楊子光銅元十枚項堃一角鄭培元銅元十枚陳言一角萬世慶銅元十八枚王祖述一角楊夑淸一角楊濟　二元潘麟振二角陶宗俊一角婁壽世一元洪達舜一角汪遜二角 
[新閘任公館經募宜荆災賑捐欵淸單]  
　　隆盛川號隆號捐銀二两廣興溢號德盛森號捐銀一两五錢新盛窰號捐洋十五元新庫窰號捐洋八元全盛窰號捐洋七元四順窰號捐洋五元風路窰號四興窰號大南溝窰號捐洋三元來興窰號議誠窰號景盛窰號　昌煤棧和義成煤棧鄭純鄭煤棧捐洋两元小螞蟻窰復新窰號小紅煤　窰號擯子樹窰號隆興煤棧東升泰煤棧苗堉煤棧苗坤煤棧道生源號永盛興號捐洋一元 
[新閘任公館經收電報局代募宜荆賑欵淸單]  
　　總局經募德裕堂吳十四元張革菴黃蔭芬各五元許靜甫鄭介　趙錫三各四元李潤田顧少華各三元劉子鶴趙藴山李仍牧王耀廷各二元朝陽局經募王恩溥德綸閣王伯川翁笏臣張華堂共銀二十两俞垚钦六两潘陳鳴五两方味國四两俞兆生楊翰臣陳貢珊各二两孫子惠一两五俞尼生俞淮生揚錫臣陳望生陳曁生王義生史墨林各一两建昌局經募建昌八行商人共五十两陸艮一四两洪竹琴洪紹韓各四两二沈調卿二两二古北口局經募本局高土藥稅局瑞各四两景敢堂沈啓　堂于百忍堂張三揔堂王各二两五福堂辛一两承德局經募程振初四两吳少進陸墉各二两趙佩孫信侯趙麗生各一两秦王島局經募存耕堂戴利鴻鈞張紹淸各一元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
度支部謹奏爲遵旨議奏恭摺仰祈聖鑒事光緒三十二年十一月初二日奉旨張鳴岐電奏悉該省所收捐輸究竟較定額贏長若干何以不明白聲敍所請各節著度支部議奏欽此欽遵由軍機處抄交到部查原奏内稱兩廣實官捐輸前奏撥四十萬由桂收捐歸墊嗣援案續由桂自收百萬桂省捐額共計一百四十萬勸辦兩年收數寥寥前准户部咨行予限三月停收造報當經分飭遵辦現據各省局陸續報到合計較定額贏長實非意料所及迭經電飭退還皆以零湊遠來且均於未停期以前核塡實收無從退駮其故绵由於分局太多事前册報不齊無從核知總數也核計現收捐數雖與原額未符惟查廣西兵亂屢年庫空如洗善後面端加之新政需欵正鉅本年又春潦秋旱正擬續將艱窘情形瀝陳籲懇再行飭撥得此項意外贏長捐欵桂事幸可支持惟有先行籲懇天恩徨准飭部俟册報到時全數核准捐欵擬留桂用等語臣等伏查光緒三十年六月間據前署兩廣總督岑春煊因柳州勇變省城戒嚴兵餉無可開支奏請開辦實官捐由粤收足一百萬兩以是年十一月間據前廣西巡撫李經羲以廣西需餉急迫奏請援案由桂開辦實官捐以收足一百萬爲止均經臣部先後奏准又本年七月間臣部請將實官捐升並各項花樣捐輸一律奏明停止並陳明若有已收未報之欵統限三個月報部等因通行遵照各在案茲據署廣西巡撫張鳴岐電奏桂省捐額一百四十萬兩各省局陸續報到計較定額贏長請俟册報到全數核准捐欵擬留桂用等因臣部前因廣西軍務喫緊需餉浩煩先後准其開辦實官捐升並遇缺先花樣統計以收足捐銀二百萬爲定額今該署撫電稱捐額一百四十萬是專指桂省而言若廣東代收者計之自仍應以三百萬之額核計逾數不應再行溢收引次原奏並未指明較定額贏長若干臣部亦無憑核辦當經電查去後旋據先後電覆前來合計兩粤及各分局勸收銀數約在五百五十餘萬贏長甚鉅本應令其如數退還以符奏案惟據聲稱此項捐欵皆係零湊遠來核塡實收無從退駁自屬實枯情形且恐經手員役未必實行退還轉滋弊竇臣等公同商酌擬將此項溢收捐欵仍以停捐之限爲斷無論該省文電所報其現在業經達部者自係在停捐限内所收合無仰懇天恩將該省停捐限内溢收之數槪予核准取信紳民此外倘再有續報則是捐生希圖徼倖收捐人員有心弊混應卽盡行駁還至限内所收未及册報先行電達者應令迅速造報毋得遲延其溢收捐欵並請飭下兩廣督臣廣西撫臣如數存儲聽候部撥不得擅動如蒙俞允卽由臣部行令遵照辦理所有遵議綠由理合恭摺具陳伏乞皇太后皇上聖鑒謹奏奉旨依議欽此 
　　宮門抄正月初七日慶王續假十日熙貝勒請假十日關防衙門奏十五日大高殿拜表振貝子行禮侍衛處奏派稽查璮墻派出溥興溥𨬔鍾靈烏珍英信英慈召見軍機� 
[度支部奏爲遵旨議奏摺]  
　　度支部謹奏爲遵旨議奏恭摺仰祈聖鑒事熱河都統廷杰奏熱河整頓圜法並立官銀號以維市面一摺光緒三十二年十月二十六日奉硃批度支部議奏欽此欽遵由内閣抄出到部原奏内稱熱河地面自庚子以來圜法腐敗官錢缺少銀價奇昻面物亦異常騰貴商民交困久矣推原其故一由於歷年禁運粮石不能出境而銀之來路少一由於口外銀價昻於内地各商進口置貨不以銀兩易錢而錢之去路多銀錢兩荒私錢乘虚而入以致銀價物價相率奇昻市面遂大受其影響奴才到任宗看情形欲整圜法惟有嚴禁私錢欲禁私錢惟有多備銅幣於求治局鑛稅各欵騰挪湊撥迭次派員赴津購領銅幣先後運到銅幣一千五百餘萬枚發商行使商民稱便於是私錢不禁而自絶惟在津以銀一兩易銅幣一百五十枚到熱則每兩僅合三十八九枚蓋幣重路遥運費煩鉅若按原領價發商官不勝其虧折若不按原領價發商商又不勝其虧折計惟有銅幣與紙幣兼行現銀與銀帖日用方足以濟一時之窮而行諸久遠然邊地商賈本小利微未便任其虚出憑帖惟有設立官銀號以取信於商民而又非多籌資本不可熱河欵項人不符出籌辦實非容易茲查有求治局原存荒價礦課銀四萬餘兩又由各稅捐项下匀撥銀數千兩共湊足庫平銀五萬兩作爲官銀號原本由津招來殷實妥商候選同知胡維憲承領試辦熱河官銀號所有該號一切事宜均歸該商總董不用委員以杜向來官場辦事積習並按商部奏定公司章程叅以内地錢號通行規例酌定條約俾資遵守仍與該商面訂此次設立銀號係爲維持市面開通商情起見銀錢出入必須公平不得仍蹈商號積習任意傾跌以昭大信目前成本較少應照天津奉天官銀號辦法開給銀洋錢三項紙幣俾資周轉仍酌定成數不得漫無限制致蹈虚空擬 
 
 

Page 26

 
 
於十月初八日開設試辦伊始有無成效尙無把握然熱地市面疲困已極舍此别無整頓良圖謹將酌擬章程八條繕具淸單恭呈御覽至此項成本係由官欵提撥將來遇有交卸列入正項照數移交各等語臣等伏查近年以來各省出入欵目日益煩多是以直隷江南湖北江西山東等省均設官銀錢局以資周轉上年八月間據兩江總督奏請於江寗設立銀行當經臣部議准並聲明俟幣制奏定後刷印紙幣分給各該行購用奏准通飭在案又臣部奏定章程凡紙幣應由中興銀行發行各小不得任意製造誠以發行紙幣本中國銀行特有之權名稱不容假借前據直隸咨天津創辦銀號當經臣部咨明此節嗣皖撫奏皖省開辦字錢局又經財政處會同臣部議覆一再聲明在案今該都統奏稱熱河設立官銀號由求治局原存荒價鑛課銀四萬餘兩又由各稅捐項下匀撥銀數千兩湊足庫平銀五萬兩作爲官銀號資本招商試辦自爲便於商民起見所擬章程八條亦尙妥洽應請照准惟原奏内稱銅幣與紙幣兼行現銀與銀帖互用又稱開給銀洋錢三項帋幣等語名稱混淆實於中興特權有礙亟應先行更正以定名稱現在該官銀號所出銀錢憑帖自係爲暫時權宜之用不得混稱紙幣致多窒碍一俟臣部紙幣印出卽可分給購用至發行各項憑帖當以存儲現銀多寡酌定限數不得憑空多出以致失信商民再前項資本係山官欵提撥卽與官業無異以後遇有交代自應列入正項照數移交以昭核實所有臣等遵議綠由理合恭摺具陳伏乞皇太后皇上聖鑒謹奏奉旨依議欽此 
　　宮門抄正月初八日德峯續假十日召見軍機 
[山西巡撫恩等奏爲秦晉邊界郡王札薩克兩旗地方事務日繁擬請增設廳治以晉省磧口通判移駐摺]  
　　頭品頂戴陸軍部尙書銜山西巡撫臣恩壽陸軍部侍郎銜陜西巡撫臣曹鴻勛跪奏爲秦晉邊界郡王札薩克兩旗地方事務日繁擬請增設廳治以晉省磧口通判移駐俾資控馭而裨治理謹會同恭摺具陳仰祈聖鑒事竊照前准西盟墾務大臣貽穀咨光緒三十一年三月初九日奏請將伊克昭盟郡札兩旗改歸五原廳管理一摺奉硃批著山西陜西巡撫會民妥議具奏欽此欽遵咨行兩省當經會商酌辦各由司委員前往查勘並行延榆綏道歸綏道轉飭陜之神木府谷兩縣晉之五原薩拉齊两廳會同委員等妥議核覆去後茲據該委員等查明兩旗情形繪具圖說並酌擬辦法詳由該司道核明請奏前來查郡王札薩克兩旗地勢迤　相連在河套以南伊克昭盟鄂爾多斯部内左爲準噶爾旗右爲烏審旗與陜之榆林府接壤郡旗寄民約七八千家札旗寄民約千餘家兩旗放墾之地均在南境至活機圖溝而止溝以南自康熙雍正至光緒年間迭次展界地畝俗稱新莨牌子地其南界悉接邊墻從前墾務未興該旗地私墾人民遇有詞訟命盜案件每以距何處爲近卽赴何處呈訴如兩旗迤南則赴陜之神府兩縣迤北則赴晉之薩廳聽民自便並無界限近則草萊日闢負耒者絡繹于途三公杭達等旗旣已設官分治該兩旗事同一律自未便任其無所歸宿致歎向隅墾務大臣前奏所以請隷五原廳者誠因時制宜之計特五原幅員本廣若益以此兩旗之地移慮鞭長莫及兼顧爲難茲查郡旗之坂素壕地方背負黃河西鄰大召爲兩旗適中平衍之區擬于其處增建廳治設撫民理事通判一員就墾界畫疆而理新舊牌子迤南一切命盜訟案久向秦邊控愬者仍歸陜省治理迤北則統歸新廳管轄此地在前明爲東勝地卽名曰東勝廳其通判員缺查有山西汾州府磧口通判事極簡少擬卽令其移駐新廳治所管理民蒙等事惟磧口地方乃永寗旜臨縣分轄之區相距旣遥亦未可無官分駐查有汾陽縣冀村巡檢本屬閒曹擬令其移駐磧口將通判所管事宜改歸該員經理名曰磧口巡檢該通判巡檢等廉俸役食仍各照原乞銀數支領所需建置衙署壇廟倉獄各用欵在新收押荒項下動支至斯廳地方重要應擇人地相宜之員以及置屬官定界址設巡警郵傳與夫興學築堡各項未盡事宜應俟部議核准奏奉命允　再行逐細妥籌次第辦理　壽與臣鴻勛往返商槯意見相同伏念圖治貴在審時安民必先置吏自來郡縣之增併悉因風會爲轉移今郡札兩旗墾務日興民事卽日增繁劇邊外治理所關不得不權其時勢變通規畫誠如此移官設廳劃界分治庶民蒙雜處不難羣就範圍而版籍分明可並徐圖敎養用以副朝廷綏靖邊氓之至意除將圖說分咨考察政治館吏部理藩部度支部查照外所有秦晉邊界郡王札薩克兩旗擬增設廳治以山西磧口通判移駐綠由謹會同恭摺具陳伏乞皇太后皇上聖鑒訓示再此摺係恩壽主稿理合聲明謹奏奉硃批該衙門議奏欽此 
 
 

Page 27

 
 
　　宮門抄正月初九日召見軍機 
[度支部奏爲核議陜省土稅撥摺]  
　　度支部謹奏爲核議陜省土稅撥欵恭摺仰祈聖鑒事内閣抄出陜西巡撫曹鴻勛奏陜西開辦土藥統稅核定撥欵立案一摺又附奏陜省並無本銷土厘請將應撥欵數無分出口本銷按月提撥等因一片於光緒三十二年十月二十九日奉硃批度支部知道片併發欽此欽遵到部原奏内稱陜西土藥統稅於本年六月開辦當將原有稅厘停收仍留原設局卡恊同緝查以符定章查統稅章程按照光緒三十年實收額欵撥還原欵陜省三十年實收三十萬兩業將是年實收數目電覆武昌總局在案是卽部章三十年之定額也又每土藥一兩加押練兵經費制錢十二文於三十年七月具奏八月奉准維時旺月己過商民觀望直至三十一年正月始行開收此欵係在三十年以後按三十年担數加算應練兵經費銀十三萬兩此定額之外經户部認撥之的欵也陜省土藥設局無總關扼要之處每局分卡多者二十餘處少亦八九處不等例章一成開支萬難敷用惟委員以錢易銀得有平餘可資挹注今統稅改收銀兩無可裒益惟有另撥專欵俾各局辦公有費庶稅務不至廢弛計陜省經徴土厘或專設或兼辦共三十八局分卡共一百二十餘處均匀分算以每月每局五十金每卡二十金計之通年應需五萬金又奏定章程責成各省添撥勇丁巡船力任保護陜省各局向有局勇砲船僅敷巡緝今稅則加重偷漏愈多自應量爲添募而扰費不貲欵無從出卽照從前募額每局卡設勇七八名通省共一千二三百名以每名月餉二兩計之通年約需銀三萬兩若再添募更不止此此亦每年的欵之萬不可少者又各屬徴收種烟地畝稅報部一半外銷一半其實收之數近六萬兩今照統稅章程烟地稅一項全數裁免仍不能不取償於撥欵以此陸萬金合之各局卡開支五萬金勇餉三萬金每年應共需欵十四萬兩之諩内開原有之一成開支三萬兩由本省撥發外尙不敷銀十一萬兩合前正額三十萬練兵費十三萬共應撥銀五十四萬兩方敷陜省指需之項惟前已以五十三萬約計報明武昌總局應仍以五十三萬定數其不敷者由本省撙節籌抵又片稱查部議章程以行銷本省之土稅撥還本省其出境土藥所收統稅槪不提還本省等語自係泛指各省而言若陜省產土之區收數全在出境其行銷本境者十無其一並無所謂本銷土厘之項至本省商民吸烟之户卽係種烟之户無所謂銷遑知所謂稅今統稅開辦業己數月又正値夏秋旺月之際而本銷一項尙無收數若恃此爲撥還本省之欵恐五十餘萬皆成晝餅關係實非淺鮮卽如向章土厘按月批解僅敷東挪西補之需今厘收停逾三月而撥欵尙無分毫此三月中支絀之情形實非局外所及炒惟有請將應撥欵數無分出口本銷按月提撥以備要需又兖豫蘇皖等省稀漿减收三成陜省同一情勢並請援照辦理等語臣等伏查本年四月財政處會同臣部奏定土藥統稅新章凡產土省分其出境之土所收統稅須撥還行銷省分原有之額欵槪不提還本省等因奏准通行在案茲陜西巡撫曹鴻飭以陜土行銷本境者十無其一請將應撥欵項以五十三萬爲定數不分出口本銷按月提撥等因具奏查陜土多係遵銷外省内銷鄂銷梧之土業經奏明按担以一百兩正欵全數撥給若再按担劃撥陜省銀五十餘萬兩臣部將何所挹取日陜省三十年分收數祇報收土厘銀十五萬六十四兩零烟地稅銀二萬九千四十二兩零並未叙及外銷欵項卽謂練兵經費每土一兩加抽制錢十二文於三十一年始開收應加銀十三萬兩以此併作額欵亦共祇銀三十一萬之諩又該省收數另經臣部電詢惟覆稱陜西土藥稅厘抽費每百斤合抽銀五十餘兩自三十一年正月起截至年底共收銀三十萬四千餘兩是三十一年收數已有練兵經費在内亦祇報收此數應卽以三十一萬兩爲該省歲撥額欲仍照章逾額不撥不及遞减而設卡經費並不另徴於商應即在於所撥額欵内撙節動支但此項額欵應全由於本銷土稅内提撥茲據覆稱統稅開辦業己數月而本銷一項尙無收數辦理實未得法當經臣部電商督辦土藥統稅事宜程儀洛惟覆電稱陜省稅欵槪歸原有局卡徴收狃於故習尙未切實整頓本銷該省產土甚多除自種自吸及零星售户不計外各城鎭土店煙館銷數必鉅若仿豫省辦法抬設土行使買賣均有稽考本銷收數自旺撥欵不患無著容抄豫章札行陜西分局酌議禀辦等語查招設土行稽徴烟館豫省創之而川省因之原爲嚴查囤土俾可實行以徴爲禁之法而其最要關鍵尤必賴本省地方官實力維持方能有濟應請旨飭下陜西巡撫轉飭司道會同分局委辦知府胡賢綜妥議辦法一面刊印告示規則通飭地方官及各局卡切實遵行庶本銷暢旺該省額欵卽可於其中照數融撥其 
 
 

Page 28

 
 
從前開辦數月未撥欵項亦准其於整頓本銷稅内續行提撥如此分别妥籌陜餉部餉均堪挹注每届三個月應令結算一次倘該省恃有部撥額欵並不認眞稽徴本銷以致内地收數無幾則該省撥欵應卽遵照本年四月奏章出境之土槪不提還本省之條辦理專以該省内銷稅項儘數撥作該省原徴之欵卽有短少亦不另撥至稀漿定章五六七三個月按七折徴收八月以後卽照乾土全完陜省應卽一律辦理所有臣等核議綠由理合恭摺具陳伏乞皇太后皇上聖鑒謹奏奉旨依議欽此 
　　宮門抄正月初十日王中堂等同鄉官謝恩安徽知府劉汝驥謝恩内務府奏派遞酒派出色凌端嚕布掌儀司奏十五日早晚祭奉先殿橚貝子倫子行禮召見軍機 
[度支部謹奏爲遵旨議奏事摺]  
　　度支部謹奏爲遵旨議奏事四川總督錫良奏鑪邊需餉浩繁益以賑需甚鉅請將常賑捐再展二年一摺光緒三十二年九月初二日奉硃批户部議奏欽此欽遵由軍機處抄交到部查原奏内稱前鑪邊用兵奏請開捐實官屬辦常賑捐以濟餉項部議但准展辦常賑捐一年本年九月展辦限滿自應遵照停止惟查川省近年用欵日增已苦入不敷出鑪邊自去春用兵征募紛繁饋運險遠一切餉需視内地何啻倍蓰又川省連年災祲彌舊支新全賴籌捐應付本年夏間各屬偏災凡酉陽廣元蓬溪巴州等三十餘州縣各因被雹被水成災照案仍在賑欵項下撫恤查此次展辦收捐數目約祇五十餘萬兩卽以專顧賑需猶虞不給而鑪餉之支絀又如彼若併此捐欵亦依限立停其勢直成束手况七項常捐及翎封虚銜貢監不在部議停止之列惟有仰懇天恩俯念邊餉災賑所關准將川省展辦常賑兩捐予展限二年仍以本年九月爲始限滿卽行停止等語臣等伏查光緒三十一年七月四川總督錫良奏鑪邊用兵軍需浩大援案開捐一次當經臣部議將該省常賑等捐再予展限一年等因奏准行知遵照在案茲據四川總督錫良奏稱常賑等捐本年九月展辦限滿自應遵照停止惟鑪邊用兵饋運險遠又川省酉陽等州縣被災照案仍在賑欵項下撫恤若依限立停其勢直成朿手請將川省常賑兩捐展限二年等因查實官捐升等項現將屇限停止所有常捐七項一俟各省代收期滿亦應次第改歸部庫專收以符舊制該督所請展辦常捐之處擬卽毋庸置議惟據奏陳饋運賑卹各節尙係實在情形不得不勉籌挹注臣等公同商酌擬請將該省現辦振捐准再展限一年以濟要需恭候命下卽由臣部行知遵照所有遵議綠由理合恭摺具陳伏乞皇太后皇上聖鑒謹奏奉旨依議欽此 
　　宮門抄正月十一日意公桂伯各假滿請安吳重憙到京請安劉汝驥預備召見王中堂奏請開缺繼祿請假五日召見軍機劉汝驥吳重憙徐世昌 
[三品銜掌京畿道監察御史成奏爲疆臣縱匪殃民恣意宴樂謹據實紏參摺]  
　　三品銜掌京畿道監察御史奴才成昌跪奏爲疆臣縱匪殃民恣意宴樂謹據實紏參恭摺仰祈聖鑒事竊維時局艱難民生彫敝全賴地方大吏整躬率屬除暴安良盡心庶務以立富强之本乃奴才風聞山東撫臣楊士驤到任二年怨聲盈路盜風日熾民不聊生該撫臣於吏治營務漫不經心惟以挾妓飲酒恆舞酣歌爲樂撫署爲前明魯王舊第本極壯觀該撫臣近復大興土木建三層洋樓用欵四萬有奇至今尙未竣工投效人員聞有數百員之多月支薪水爲欵甚鉅皆取之於籌欵局籌欵局則取之於各州縣不肖牧令藉口賠累任意侵牟窮民迫而爲匪緝捕又不能得力論者皆咎該撫驕奢逸樂之所致也曹州各屬民情本悍自去歲冬間匪黨蜂起日肆焚掠每派營勇剿辦而戰輙不勝且爲匪掳去快砲六尊聞將三千金贖回尤爲駭人聞聽派赴曹州之營官袁姓竟將槍械號衣密裝車中與匪避道而行其惟恇怯可想近來江北徐州一帶饑民麕集匪黨煽摇設曹匪與之勾結恐成燎原之患福山縣所屬之烟台本年四月間有股鬍匪自奉省竄來白畫搶劫附近烟台二三百里内幾斷行旅尤非地方之福奴才伏查山東行省拱衛神京海疆重鎭况今交涉日繁該撫臣身膺疆寄世受國恩應如何振刷精神安内戢外乃不意其辜恩溺職蕩檢踰閑以至如此之甚吏治營務日見腐敗民不堪命盜賊橫行上何以承朝廷倚畀之眷下何以慰閭閻安懹之思但知游宴是躭相率效尤濅而釀成風氣不惟有玷官箴實屬深負恩遇可否請旨特派大臣嚴諭認眞查辦以爲疆吏不檢者戒奴才職司紏彈不敢自避嫌怨謹恭摺具陳伏乞皇太后皇上聖鑒謹奏奉 
 
