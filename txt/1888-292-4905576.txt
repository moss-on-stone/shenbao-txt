# 1888 - 292 - 4905576

 

Page 1

 
 
[重印五色瓜廬尺牘出售] [  申報館主人啓]  
　　仁和邵君籽雲以無碍之辨才作諸侯之上客郵筒贈荅藻采紛披詞以典而愈工意以新而益巧本舘特鑄新鉛重刋舊著蓮花幕下客當視爲債貧糧益智糉也每部價洋一角五分售處仍依曩例 
[江左校士録减價出售]  
　　是書爲黃漱蘭宗師視學江左時所選高才生試塲之作由磨鐡硯齋主人託本舘接印行世者也宗師邃精經史學有棋抵士林中仰盟血斗山是録所選時文濃淡清奇不名一格附以詩古文詞亦皆名貴高華迥異郊寒島瘦誠試牘中之善本也每部分裝六本兹將售馨格外從亷祗收工料洋三角正諸君賜願者請至上洋及各外埠申昌福州復利洋行購取可也 
[新印浙江闈墨出售] [  申報館主人啓]  
　　浙闈揭曉本舘亟覔聚奎堂原刋闈墨用新鑄鉛字赶緊印成計文五十餘篇冠以主司同考官銜名及題名全録後附試帖詩刻已裝釘成書每本售洋七分諸君子以先覩爲快者本埠請向南北申昌及各書坊購取外埠則概歸各處申昌發售其餘各省一俟購得卽當陸續刋印此佈 
[論緝私鹽]  
　　天下事有習而忘之相安無事而述其情狀究其端倪竟有駭人聽聞大干法紀者况乎濵海地方通海口岸衝要繁劇如滬上者豈無一二端違法妨政作奸犯科爲人情所不容王法所不赦也哉此具事紳董知之無容隠也官長聞之無容諱也而思欲建一議設一策献於當事者以杜其弊而清其源則又戞戞乎其難之是以隠忍不言默爾而息也或有以此相詰責者謂新聞體例所以抉時事之利弊議風俗之得失其所禆於世道人心者豈淺鮮哉而乃舍近而圖遠遺大而取小或膚廓而無關利濟或迂闊而遠於事情凡濵海地方通商口岸之違法妨政作奸犯科如鹽梟者爲人情之所不容王法之所不赦紳董官長之所共知共聞反置諸不論不議之列夫豈畏其黨而怵其勢哉余曰嘻子苐知鹽梟之爲害而未知鹽梟之難治也子亦知鹽梟爲何人乎蘇省沿海州縣産鹽素饒田父農夫從事畝畎胼手胝足視若循良其實卽鹽梟也一旦聞爲首者傳號相與褰裳聯袂攘臂揎拳棄鋤耒而執干戈操白刃挾洋鎗一時而篷竹篙鴨船漁艇連檣銜尾千百成羣如蜂而屯如蟻而集抵一關度一卡爲首者登岸攀話守關官史知衆寡不敵聽其所爲否則號旗一麾各鹽船鴈翅分排奮勇而進槍聲動地彈子飛天儼然如臨大敵嗚呼光天化日之下而任此輩明目張膽横行胡爲紳董知之而不言官長聞之而不問斯不亦駭人聽聞大干法紀也哉然而思所以治之也難矣蓋此輩雖爲鹽梟其平時皆田父農夫耳當其從事畎畝胼手胝足猶是赤子猶是蒼生斷不能被之以鋃鐺加之以桎梏及其爲鹽梟也出没無常往來無定倐而聚也捷如急雨倐而散也漫若流星而各關卡官吏幾何兵卒幾何則又防不勝防守不勝守此而思所以治之也不亦難乎雖然亦姑就其可治者治之耳今之開設醬園者皆呈宫領帖名曰官醬園具盛歸皆有缸檢缸數以定鹽數按月日由公堂送鹽若于缸無增减則鹽無增滅而用鹽之多寡不問也其實缸則任意加添鹽則購諸私販其進私鹽也與官鹽同重門洞開燈光加畫肩担背負絡繹於道問其所從來則漫應曰某公堂官鹽也頃刻事竣則掩門滅燭毫無形迹欲查而無可查矣欲緝而無可緝矣似此技倆苟洞燭弊端贖時巡察猶無難抉剔而懲儆之固非若鹽梟之難治也且更有說焉凡劫盜器械不過刀杖戈矛類耳其用鎗砲拒捕者曾不數覯而鹽梟之鎗砲拒捕時有所聞彼鹽梟旣有鎗砲則必有私販洋藥以接濟之者夫私販洋藥例禁森嚴故炮竹店之呈宫領帖與醬園同恐其私販洋藥接濟匪類也私販洋藥與私販鹽斤之罪孰輕孰重當必有辨而開設炮竹店者貪獲厚利甘犯重罪往往私販洋藥以接濟鹽梟富夫夜深人靜路絶行蹤一葉扁舟俟河之涘二三夥伴偕齎洋藥送置船唇彼卽放棹開帆飄然而去鹽梟之能置鎗炮大率由此而炮竹店之私販洋藥其害不可勝言其罪不可勝誅彼營兵操練偷減洋藥而炮竹店以輕價承賈均是弊也猶弊之輕焉者矣夫鹽梟之明目張胆横行胡爲旣不能行兵開仗拔本搜根窮治爲首者以杜其弊而清其源亦唯是就其可治者治之嚴查醬園以絶其脫賣私鹽之路嚴查炮竹店以杜其接濟洋藥之門雖未能使濵海地方通商口岸私鹽積弊一掃而空亦未始非因時之宜當務之急也而時事風俗將由此而次第輅頓焉 
[本館接奉電音]  
　　昨接在京友人發來電音有本月二十日諭旨五道敬謹譯登○九月二十日都察院題署吏科給事中一缺奉硃筆着劉恩溥署理欽此同日奉上諭豐紳奏副都統年老患病懇請開缺一摺江寗副都統姚田着准其開缺回旂欽此同日奉硃筆稽察正藍旂蒙古旗務着俊乂去欽此同日奉上諭江蘇蘇松糧儲道員缺着景星補授欽此同日奉旨江寗副都統着連慶調補正白旗蒙古副都統着英信補授欽此 
[記烟賭二害]  
　　鎭江西鄉徐某素有烟霞癖近日賦閒在家日藉牀頭人供吐霧吞雲之費以此夫婦常勃谿一日徐又向婦索錢過癮婦分文不予且羞辱之徐本没氣男子至此伈伈俔俔不敢與爭惟惘惘出門自怨命途多舛而已旣自思生人之趣亦已盡矣或者九泉之下尙可覓面青如靛雙肩瑟縮若鷺鷥者與之短笛横吹樂數晨夕遂解衣質錢二百文購得阿芙蓉膏一吸而盡歸家躺臥不發一言旣而毒發難熬呼號而斃婦並不悲慟爲之備棺成殮一若並無其事者然隣人咸謂婦之忍心甚於狼虎云○有某甲年逾弱冠丰致翩翩因事至京江僑寓西門外某旅邸燈唇酒尾客思無聊與某乙訂萍水交時偕作狹邪游柳巷花街芳蹤殆遍一日乙又邀甲至小街二侉子家設筵相欵雛鶯乳燕曲意承迎酒終復作樗蒱戲爲樂同局諸客類皆衣裳楚楚舉止豪華至天將明結算籌碼甲已輸去鷹餅二百五十枚五内如焚悔之無及無奈回萬取洋如數交付旣思客囊已罄無顔回故里遂購烟膏吞服棧主見其神色有異詢得顚末赶急覔方灌救方保無虞繼有好事者令甲赴水利廳署鳴寃廳尊葉二尹當卽帶同差役至二侉子家拘捉賭徒而二侉子及同賭諸人早已聞風遁去惟留一老嫗守門二尹訊究請由嫗惟以不知對二尹怒喝合掌頰二十下方將同賭各人姓氏一一供明二尹飭將妓室發封一面飭差拘賭徒道究旋有某署書吏出爲懇情二尹不允謂爾欲從中排解可將二百五十元交還書吏窘甚復倩他人轉圜願爲代墊二尹始不予深究將洋給甲領回 
 
 

Page 2

 
 
[電傳江南鄉試題名全録]  
　　姚永概桐城　劉長灝吳江　張錫恭婁縣　王毓祥吳縣　徐坦珍銅陵　朱起楢涇縣　魏有聲丹陽　奚世來南匯　孫宗華吳縣　江雲龍廬州　商文萃靖江　陳廷焯丹徒　袁　銜泰州　葉文銓江寗　吳肇嘉如臯　顧錫祥如臯　夏寅官東臺　恩　沛駐防　劉世瑋貴池　王慶同新陽　楊洽鑑桐城　李　潔無錫　馬嘉楨吳縣　朱　焜涇縣　楊毓楙海州　趙元益新陽　竇鍾驤山陽　薛翼運無錫　周學海建德　談人格高郵　江　標元和　張士珩合肥　李汝穉太湖　楊寳揆桐城　汪　濟東臺　沈嘉澍太倉　濮人驥上元　黃從澤霍山　劉顯曾儀徵　趙椿年陽湖　陳傑輔青陽　劉奉璋豐縣　楊　芾　郵　周應歧吳縣　吳學莊廬江　張林冀鎭江　王蘭庭六安　沈文翰泰興　徐兆璋昭文　方燕年定遠　鄭師灼江寍　黃斗元廣德　江　衡元和　錢錫爵泰興　孫祖烈無錫　成增春滁州　李逢慶常州　侯巽掄淮安　鐡　珊英山　陳德銘全椒　周鏡櫪池州　富　曾儀徵　貝詒國新陽　華承萐寳應　鮑世期蕪湖　陳玉樹淮安　費念慈武進　李映庚海州　洪　濤歙縣　胡麟瑞黟縣　謝鍾煒武進　雷　晉華亭　李曾麟甘泉　陳光宇江寍　唐繼盛吳縣　惲毓麟陽湖　胡繼瑗寍國　許光炳無爲　葛士清上海　董康榘淮安　　樹勳丹徒　劉法曾泰州　承　恩駐防　沙從心江陰　嚴從德儀徵　黃禮耕霍山　謝王春東流　莊禮本奉賢　貝　湘太平　貝徵禾丹徒　謝培德金壇　鄭思惠江寍　陶治元吳縣　徐致章宜興　阮惟坻元和　陳時彦桐城　陳作儀江寗　沈維驥長洲　李　英安慶　章凎聚池州　賀國瑛宿松　孫繩祖太平　魯　樾丹陽　張寳徊丹徒　陳世桓元和　秦　堅金匱　麥庭芬興化　王藎臣宿松　孫萬城桐城　顧其義嘉定　程人鵠清河　路承沛泗州　江慶瑞安慶　胡作霖蕪湖　金殿祥黟縣　嚴思靜東安　宗舜年　元　劉嘉斌丹徒　存　慶駐防　石長信安慶　金鴻翎通州　查煥章涇縣　顧佑基通州　李逢源太平　趙師鼐廬江　劉恩輔儀徵　葛鍾秀舒城　張寅一宿松　葉祥麟桐城　程初鼎桐城　李銘義丹徒　張遐齡六合　徐　濚懷寍　姚　楷繁昌　丁寳詮山陽　胡爲鈐貴池　甘以爵太湖　姚錫光丹徒　濮賢慶溧水　譚　琛望江　程春熙婺源　劉樹屏陽湖　成守正海門　俞文杰婺源　姜繼襄懷寍　俞保謙丹徒　徐希曾寍國　謝樹涵懷寍　朱廷錫婁縣　顧承謙如皋　周永濟宿松　劉廷鳳潛山　顧錫榮太倉　楊光昻元和　杜屏藩太平　秦曾榖嘉定　尤　桐金匱　孫敬熙新陽　汪述祖休寍　艾光發繁昌　潘鴻鼎寳山　潘家榮元和　盧自濵無爲　錢熙元金匱　許沐鑅太倉　王壽康太倉 
　　江南鄉試於今日放榜本館特託金陵友人將全榜姓名籍貫迅發專電來甲譯登報牘以副諸君子先覩爲快之意惟電碼譯出容有小誤俟接到官板題名録再行校正[  本館附誌]  
[順天鄉試題名全録]  
　　張　評直隸　陸震福江蘇　何錫褆直隸　張殿士直隸　温仲和廣東　李長清順天　黃毓林江蘇　鳳　山廂曰　張　雷順天　何其仁安徽　王光禄四川　費長春直隸　劉登瀛直隸　吳江澂直隸　奎　保廂黃　蘇守慶直隸　崔炳炎直隸　區普鑾廣東　孫鼎烈江蘇　陳昌曇湖南　徐仁鑄順天　胡惠麟順天　許福儀廣東　馬昌綮安徽　牟彦魯山東　孟懷謙直隸　何成浩廣東　張祥齡四川　王　郅安徽　楊世祚四川　趙　鈁順天　趙　衡直隸　陳森藻直隸　杜葆光江蘇　蕭端樹四川　連　印正白　王　蘭安徽　高　欽江蘇　葛嗣榮浙江　楊士燮安徽　鄭文治廣東　張祖望順天　孫　蓉山東　金蓉鏡浙江　周汝坊直隸　張　澮順天　陳澤霖直隸　梅　菼江蘇　高凌雲直隸　鄭有鳳直隸　丁同方江蘇　張祖厚山東　成　昌廂藍　郭恩賡山東　徐中銓湖北　瑞　徽廂黃　曾　鎬正白　劉子雄四川　章夢庚直隸　閻汝楫直隸　李瀚鋆廣東　恩　霖正白　徐廣恩順天　鄭文彩直隸　趙學濟直隸　姚炳熊浙江　畢光祖江蘇　丁葆和直隸　吳筠孫江蘇　丁惟褆山東　文　鈞正藍　許夢松直隸　王景澄直隸　查雙綏順天　孫傳袞安徽　姚詩馨廣東　尤俊才廣東　吳丙湘江蘇　史恩培直隸　章之傑浙江　李壬林直隸　蔣志震直隸　葉佩蔭廣東　周　庠浙江　李體仁山東　薛念祖江蘇　劉錫桐順天　許葉芬順天　袁玉錫湖北　崔登瀛廣東　蔣式瑆直隸　丁學恭江蘇　吳爾亮江蘇　吳聲倬順天　廣　麟正藍　蔭　康廂黄　余　堃四川　郭聯墀直隸　王保奭江蘇　王以謙順天　羅宏洞江蘇　張　檢直隸　陳　驤直隸　彭聚星四川　胡秉忠直隸　王重慶山東　王雲慶湖北　費震脩江蘇　劉錫珍直隸　宋壽崑浙江　王鶴齡直隸　陳夢蘭直隸　陳其旭浙江　李　份順天　陳慶榮廣東　聯　珠正黄　郭鎭芬奉天　啓　泰廂黄　蔭　昌廂黃　葉培勳廣東　張永治直隸　湯銘勳四川　黃祺海直隸　楊　植山東　黎啓瑞廣東　吳　魯福建　丁中立順天　吉爾杭阿廂紅祁榮綬直隸　康鴻鈞直隸　單　棨山東　張敘賓直隸　毓　環廂藍　趙錫榕直隸　連　桂廂白　顧　英順天　張學鴻順天　叚陞瀛直隸　張則仲奉天　武應魁直隸　陳廣潤直隸　魁　昌廂白　包　源直隸　徐良弼順天　王儀鄭安徽　張丕謙直隸　王清穆江蘇　張允言直隸　吳丕新四川　程祖福順天　楊士賢直隸　羅崇齡廣東　石之泉直隸　崇　興正白　馮鼎新廣東　孟化行直隸　福珠隆阿廂白名　鎬正藍　陳新佐四川　田甲銘直隸　丁之植順天　陳嘉晉廣西　張　煥直隸　雷補同江蘇　廖聖清直隸　王景濬直隸　王文臣山東　王觀度直隸　張樹芳直隸　方　顥正藍　傅世珍直隸　趙志遂直隸　阿　瀛廂紅　韓　杜直隸　育　凱正黃　唐繼勳湖南　松　山正黃　李墨林山東　吳　鎧直隸　王　瑚直隸　廉　瑄順天　劉錫光直隸　劉兆霖四川　于仲瀛直隸　林廣生直隸　朱懋昌直隸　許亨吉直隸　王祖慶順天　李　芳直隸　覺羅紹昌正白吳國瑞廂黃　王光昭廣東　馬輔源順天　劉鴻賓廂白　榮　麟正紅　賀廷琨直隸　文　成正藍　傅增湘四川　韓大廷直隸　趙炳麟直隸　孫　進直隸　俞明震直隸　周本一四川　郭壽椿直隸　錢德澂直隸　黃錫齡直隸　楊庚辰直隸　春　隆廂紅　馬純良順天　吳毓福直隸　許善瑩直隸　張敬銘直隸　胡元陔直隸　恩　麟正藍　曾紀亮廣東　恩　勳廂黃　廖燕翔廣東　趙晉德奉天　同　書正藍　連　甲廂白　如　麟正黄　劉玉塤廣東　張叙九直隸　丁漢章奉天　高樹桂直隸　景　山廂白　曾光岷四川　常鶴齡直隸　余　艾直隸　邱際春直隸　王可培直隸　歐賡祥廣東　趙文煥直隸　麟　格廂黃　劉映魁直隸　牛光耀直隸　豫　泰廂黃　浱　洵正藍　王佐廷廂黃　王慶紱順天　嘉　瑞正白　劉樹森直隸　阿　聯廂紅　賈品重直隸　崇　禮正紅　朱鳳喈奉天　馮實堅直隸　許　熙直隸　牛桂榮順天　陳世忠直隸　方篤行直隸　陳回光順天　景　山正黃　馬兆朋順天　祖興紀直隸　孫一精奉天　胡惟德浙江　張良璧順天　劉慶鴻順天　宋繼儒順天　孫百斛奉天　杜瀛川順天　任鳳池直隸　徐漪文直隸　瑞　其正藍　張化成直隸　梁庭楷直隸　王澤桐正黃　盧銘勳廣東　李恩銘直隸　宋望儒直隸　楊肇曾順天　許源深直隸　郝增祐奉天　慶　隆廂藍　楊士芬順天　福　懋廂紅　王恩詔直隸　良　杰正黃　馬榮册直隸　高掄元浙江 
 
 

Page 3

 
 
[副榜]  
　　李方葆直隸　孫　榕直隸　謝宸慈廣西　周樹新湖南　鄭學書廣東　鄔世英湖南　周學銘安徽　陳之浩廣西　高笠農直隸　彭惟墉江蘇　朱文蔚江蘇　陳仙元直隸　周錫曾浙江　劉汝香直隸　牛漢冲直隸　高慶雲直隸　黃恩溥廣東　麥永和廣東　朱廷楨直隸　春　凱正白　梁治安直隸　齊耀琳順天　張鴻辰順天　繆延福順天　譚寳晉浙江　董　鈞順天　蘇啓元廣東　秦際清直隸　陳洪昌順天　楊恒信直隸　劉錘茇直隸　朱崇蔭天津　奎　明廂紅　取　英廂白　温迎辰直隸　楊蔭清直隸　萬雲路河南　戈炳琦景州　劉恩供天津　許明翊昌黎　景　廉廂黃　張駿觀寗晉　楊春林遵化　志　雲正白　許　濂廂白　富　康廂黃　周　植武清　張兆祺定州　蔣茇薌玉田 
　　順天題名録昨已寄到合亟照登蓋恐前次電傳或有訛誤也 
[交保回籍]  
　　包探顧阿六拿獲霍樸英解由蔡太守會同易副領事研訊各情略登前報昨日捕房傳到徐少亭楊少亨則自行投案候質并請訟師代爲申辨易副領事謂今日會訊未經傳楊毋庸代訴太守飭將霍帶案謂前日霍供係職員原籍金陵年五十五歲自幼讀書現藉丹青餬口六月初吳惠平及劉姓言及曹友芝之妾浦氏卽阿毛由渾名八大王者來滬涉訟奉斷阿毛交其父具領另行擇配一切訟事由楊銀珠之夫德林經手用去洋五百元楊鴇又借給阿毛洋三百元現在楊處爲娼心不能甘囑爲探聽情形路遇楊少亭及吳劉連霍四人同至楊處由吳引入阿毛房内談及前事阿毛言費去銀洋許多反如買女心亦不甘問及楊鴇何在則女傭對以出外坐馬車未返隨卽辭出隔日至更上一層樓楊鴇請徐少亭趙蘭坡調停伊等如何說話並不知情後又至清芬堂議論霍不與聞旋在居之安里口與楊鴇遇說及托徐言定出洋一百四十元可以了事嗣患氣喘在西新橋友人家養病經捕房查究此事本欲投案聲訴又聞人言一經投案恐有性命之憂因此未果旋至吳淞躭擱三天折回上海曾二次向徐少亭借洋二十四元由弟經手弟現在金陵應試俟放榜後卽可來滬云云今日各人証須聽明楊鴇供霍等來打茶圍强令小婦人裝烟以致口角圖訛洋五百元後减至一百四十元亦未付出並無阿毛之事太守謂事爲阿毛而起確非無因今因牽涉捕房中人楊少亭務須究明實在楊少亭口操西語略謂是日薄暮時偕霍等至楊處閒逛並未與徐趙等在更上一層樓清芬堂理說徐趙現在可以作証趙稱楊鴇係小的之寄女曾與徐議及此事楊雖在座並未出言楊稱此時在廂房吸烟伊等在廳上霍素與相識五月間陸續被借去洋共計五十元由林正爲中立有借票並無二次借給洋二十四元使彼避匿之事請問借洋在楊鴇控案之前抑控案之後霍稱確在事前確是陸續向借立有票據楊鴇又申訴前情并稱小婦人見彼畏懼故許給銀洋徐少亭供事由吳查阿毛而起並不與調停且與楊鴇素有往來豈有播弄是非之事麥捕頭稱據楊鴇供因霍等打茶圍不肯裝烟因之起釁何致許給洋一百四十元旣已許給緣何又不願給投訴捕房此理殊不可解楊鴇稱初圖給洋一時無可措辦隨有人代告捕房易副領事問楊鴇曰徐少亭旣代爾許給洋銀爾欲告徐否答稱不願告徐易副領事謂此亦不可解也太守又問霍曰爾知吳劉下落否答稱吳在金陵鄉試目下將來上海矣太守以楊少亭毫無實跡可無庸議楊鴇旣不欲控徐揮令退出霍交人保去自行回籍 
[法身屢變]  
　　迷離撲朔一案兩記報章因該和尙寳眞曾供化緣願簿及行李等件在吳大馬路同泰客棧中王司馬飭包探前往吊取昨日捕房將寳眞李昌來兩人解案包探江德林將吊到願簿一本呈案並稱帶該僧前去不是同泰乃是同孚客棧有一開店娘娘并棧夥等人我說明來意棧夥等均稱伊是尼姑不是和尙被欠房錢四百文將印子兩個抵押並無鋪蓋行李祇有破衣兩襲不值錢文願簿一本押票十張一併帶來司馬問寳眞爲何人說爾是尼姑答稱該棧中人並未曾説我亦未進棧去江包探稱物件由爾取出何得說未進棧司馬謂此時尙取强辯耶又據該包探稱在後帶回捕房經人驗看實是陰陽人司馬着將寳眞及李昌來仍交捕管押原告鄧蘭偕李玉山投案候示司馬謂鄧曰爾儘管動身不要爲此事躭誤洋元恐難追到不過嚴懲而已爾且退去按該僧前日驗明是僧而昨日包探忽又稱是陰陽人神通廣大安得如温太眞之然犀照牛渚俾怪族無可遁形哉 
[司馬騐屍]  
　　昨報列車夫倒斃一節兹悉王鴈臣司馬奉道憲扎委於昨日午後二下半鐘時帶同刑仵人等詣小南門外屍塲相騐原差將車寓頭王琴寓主婦毛沈氏并毛福郎等傳集司馬升座地甲及沈氏等禀訴前情王琴稱小的在十六鋪地方開設車寓死者顧照於本月七日來滬推小車度日在毛沈氏寓内躭擱係小的担保前日不知因何與雇車人爭閙遭毆斃命據說被毆時爲挑泥之某營勇眼見司馬隨飭仵作將顧屍檢騐旋據騐明喝報委係急痧身死並無别故司馬離座親騐無訛卽飭棺殮并諭原差將在案人証帶回候示 
[查核田單]  
　　旗昌洋行控陳芳洲吳琴堂盜賣基地一案經王鴈臣司馬迭次訊供均登前報兹悉吳已繳洋保釋陳荷枷着繳地價前日復經司馬庭訊陳稱小的現願將自己田地二畝抵洋又有奚姓處加價洋五十元須於廿二日付下叩求寛宥司馬謂爾應繳洋一百四十元須將五十元趕緊繳案所呈田單候傳册書到案查明核辦 
[法界公堂瑣案]  
　　捕房昨解寍波人陳阿來葛士和浦東人華蘭亭三人到案據陳稱有水烟袋一枝被葛借去昨向索還已被質錢三百文在後葛又來稱被人拆梢在烟館中脫去馬褂託我同去及往見兩人揪住毆打我上前解勸被捕一併捉來王司馬詰葛士和可曾借水烟袋答稱業已付質說畢將押票呈案司馬問如何拆梢答稱華蘭亭向我借錢我無以應致相齟齬據華供前開烟間現做柴行生意中秋節邊伊允借我數百文尙未借給今見伊衣服鮮明故復向借王司馬謂借錢總要人肯何可脫人馬褂華供並非脫伊馬褂同在吸烟無錢會鈔將褂暫抵今在捕房司馬詰陳阿來烟袋如何陳稱葛贖還果好不然待我自贖司馬着將押票交與陳阿來陳及葛士和一併釋放華蘭亭管押三日○洞庭山人周玉榮訴稱在新街擺生梨攤昨晚有曹錦元來買梨論價不合將攤掀翻水果多被人攫去爲此將曹送案曹錦元供鎭江人做水烟袋生意伊用骰擲梨我之友人輸錢七十文口角起見伊將我辮子拉住失去鞋帽等物王司馬詰周梨值若干答稱本錢一千文司馬着將曹錦元押賠錢一千文免責○吉星公客棧主廣東人林繼盛昨携紅木法帖空箱一只到案聲稱有陳老爺帶家丁李子榮住在我棧十九日八點鐘時陳出外陳之友程姓到棧卽在陳房内坐下李子榮陪在一旁茶房胡阿三魏寳增等均見後陳回來查檢失去法帖值銀一千餘兩因將李胡魏三人送捕今特解案李子榮供去年五月間隨陳老爺今年八月初三日住在該棧王司馬詰其陳姓住在何處十九日來有何事故答稱十九日不曾來過我又不陪伊程住三馬路口仁記内王司馬謂字畫本無定價此等法帖在爾等手内亦無買主爾且趁早說出李子榮堅執諒是棧中人所爲王司馬詰之胡魏兩人均稱見程姓來過在房内與李說話司馬着將胡魏兩人交林保去李子榮管押候查○捕房昨解浦東人錢阿三請訊原告錢高群經人扛抬到案法包探王榮培將繩一根呈案禀稱錢高羣住在錢阿三烟館内因挑鮮魚每日清早起來前日錢阿三失去鐡鍋鏟刀因錢高羣早疑伊所竊捆縳吊打因之送案錢高羣稱住在伊烟館已有二年並未欠錢前日伊失去鑊子鏟刀我挑魚回去伊等四人將我拖到小東門外城脚吊在新造坑厠之上拳打脚踢不計其數因之受傷錢阿三供因連次失物同住烟客將伊吊打司馬問烟客是何名姓 
 
 

Page 4

 
 
答稱一名坤榮一名阿四均不知姓王司馬着將錢高羣送仁濟醫館看傷勢若何再核錢阿三先責二百板將坤榮阿四交案○法包探王榮培禀稱路經鄭家木橋賭徒遥見紛紛逃逸拿住摇缸一隻賭檯一隻錢二百餘文又獲到洪阿寳一併解案據洪供蘇州人做小生意今無資本在鄭家木橋呆立如有巡捕包探等來捉賭賭徒逃逸有錢落地意圖拾取昨日正在拾錢遂被拘來王司馬謂爾在彼處必知賭首名姓答稱不知司馬判將洪阿寳枷號七天發鄭家木橋示衆○前期有恆裕公號鍾元昌同德義號高華堂同控被范隆興皮箱店主范嘉齡欠去牛皮銀兩當經准詞飭傳在案昨日法包探江德林將范傳到鍾稱被欠銀九十餘兩高稱被欠銀二百二十五兩范供高處結欠銀一百六十餘兩王司馬詰其如何歸還答稱與伊等往來四五年結欠銀兩我要陸續還伊等不允囑我將店盤出正月間在吉人樓茶肆當面將店盤與他人將銀還伊折讓了結詰其如何折讓答稱約一成八司馬詰原告可有是事答稱並無此言司馬謂范伊等不允如何着將范管押限五日料理○小東門外天成藥材店童大亨稱從寍波到滬着挑夫搬物失去鞋籃一隻内有新舊鞋三雙茶壺一把并有别人託寄之包裹實難交代爲此鳴捕將挑夫唐理桂周瑞龍邊才高三人送案王司馬着將三人交保查明再核○江北人謝照臨在戲館生意失竊夾袍褂腰帶經法包探等查到小竊張阿五搜到押票己被質錢四千數百文詰訊之下供認不諱王司馬着將張押候吊贜再核○蘭芳里成衣匠嚴同仁失竊主顧託做女舊夾袄料經法包探江德林查到十三歲之胡阿寳十九歲之胡瑞福搜出衣料押票一張已當錢七百文并别處所竊之押票數張研詰之下據供在城中虹口等處竊來司馬謂年輕作賊殊屬不知自愛看押候吊贜再核○王阿金偷得小洋六角磁花盆兩個經法包探獲到解案據供在斜橋地方西人抛球之花園内竊得王司馬判將王阿金責八十板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海三馬路恊賑公所陳竹坪經收河南皖北賑捐六月念二日第一千另七十九次清單]  
　　華民誠心子願疾轉機洋二百元廣泰隆寳號來江西各善士洋十八元同順昌毯莊第四次助來藥錢洋五元解囊歌册侍其巷繆邵生善士寄來百不能齋主人續募願手臂速愈兩洋汪綺莊女士乙元梁溪女士蓉湖内史有心無名士四户各二角又二人各一角以上八户共洋四元水災圖册高三益隆號又各友又潘成餘施公四户合二元通州順壽號來陸萬昌洋十四元嘉興凌衡夫洋八元蘇州西城橋來蔡弼臣願高中一元嚴姓一元吳姓一元○本日共收英洋二百五十四元合併聲明 
[上海三馬路與昌恊賑公所陳竹經收河南皖北賑捐六月念四日第一千零八十一次清單]  
　　振亭莊來零波衍元莊寄縣宿願人助洋二百五十元蘇省恆孚銀書顔子賡交六月中旬桶捐天錫佑生氏三四五月捐賑洋三元金耐心二伯五十三點見散籌一千五伯又散錢三伯四十一共五元錢四枚解册無鎖來寶記三太太章小姐等十户合洋一元水災册無名銀一兩九錢七分又五錢五八七五錢以上四户共來五元八角蘇省金耐心求室人傷愈醫錢一元南尋阜成莊吳湘波來蘇省察院第董痧藥三千瓶金湖田張湧豐二元固始未燈齋主完願四元崔洪氏求病全五元力種人二元儒記二元○本日共收洋二伯七十七元小洋八角錢四枚痧丸三千瓶合并聲明 
[上海北市絲業會舘籌賑公所施少欽經收河南皖北賑捐六月三十至七月初三日第一千八百零四五六七次清單]  
　　鄞孝義堂兒求子永琳病速愈洋廿元杭省成　典吳孝先省酒席資十元又十元徐興裕祈合家人口平安十元慰記祈病卽痊由惠泰莊來十元又奕記祈病速愈六元陳朗夫五元奉賢朱雪記求次姪品生嗽病全愈二元余地椿爲母求牙痛速愈錢六百文以上三十日○常熟周福義褫吳子述求病速愈　助洋五十元杭恆在映齋善士求保子兆麟除病消灾五十元閩省從吾所好居十四元揚州蔣業和求子平安十二元徐朱氏了愿十元位育堂求家宅平安十元浙紹陳德記十元陳慶譽堂求平安十元左源堂莫釐鄭敦慶堂求合家平安由裕通恆報關行來各十元未經不留名八元藜以炤以銘以輝以旺玉懷陳氏平安六元常熟同福義募語溪原淇因父二十週年經資移助求資冥福四元蘇州潘志綿節費壽樂山人各二元慈谿陸岔聯求平安二元古虞張均謹將請施志仙醫金移助一元清江浦柳碩甫茶資移助一元森元絲棧洞庭山許姓病危求愈一元清遠堂馮爲子病愈由元豐潤來規元十五兩吉安城外趙求佑母安康七兌毛洋廿元懷寶居銅洋十六元無名氏銅洋一元蘇州丁東來銅洋一元張隆昌由劉蘭翁來錢一百文以上初一日○新棧來書聞元興長虎爲中英八月分吕宋票二彩助賑洋三百八十元又將請客資移助二百元維揚申昌書畫室席暈令募劉氏十元揚州紫嚴書屋十元寶應詠花主人爲姊病愈酬愿十元又爲妻産後大小平安五元奉寶張勉言求子病速愈由永茂旭來六元不留名祈母病卽愈四元黔南東海成志堂四元劉桂仙病病鬆完愿再速愈二元太倉張懷德堂令弟平安一元嚴芝生一元廣方言舘無名氏一元蘇閶歐陽氏王余氏王張氏王澤文四户各一元李趙氏二角○西擅張金甫清江施鴻亷募何一隆安定堂敦睦堂善記無名氏甫氏六户各錢二百文無名氏四户各二百文又五户各一百文高壽春韓月樵楊及三李星垣聞晉泉姚世榮裕源熾名王家林石玉記楊善夫王東華劉秉臣叚開金朱海峰鄭匯川榮紹文胡文浩麥雲小樂十九户各一百文共三十四户合洋元五角銅洋一員錢廿文○江右楊子先募鄒春芳爛板洋一元謙和正泰各錢四百文劉萬祥范毓賢立修吳均之吳綸墀奏猷育軒堂七户各二百文無名氏一百六十文又一百文羅燦文細金付永錦吳絢摨森盛正和六户各一百文公聚厚五十文永泰廠三十文周字照李根發顯榮李日官四户各廿四文周文貴廿共廿五户合爛板洋四元十二齡童子陳國寃銀鐲一雙兌見洋一元四角以上初二日○仁和李順之善士求病速愈洋一百元吟霞舘主更慶生子求父病速愈廿元楓涇郁止汀爲廪主出貢袁親友賜義并設筵資移助廿元耿鼎求病速愈由同生厚莊來十元齊門金秉垣保子德騾病愈十元常州過謙益募一善堂主人子病速愈十元京口陳裕後堂病愈完願十元杭垣楊亷伯彩募泉唐蘋魚舘主保外患速痊十元陸以煥求子病愈五元昭陳宗培求長子瘧疾速愈五元六合宋啓明許湘遠各五元平望大豐資元之爲子求病速愈四元姑蘇司馬嘉會求子病速愈三元成記求内子肝氣速愈二元葉姓二元貧無力求合家無殃長樂平安二元夫人氏二元對開一元敬送湖郡大夫弟李彌月儀移賑一員五寶求脚指止痛錢四百阿根爲狗咬求愈二百○杭州馮利泰募德遠堂胡洋三元胡屏山吳興馮趙廷氏毗陵付四户各一元劉芸記徐守記鄭賢記吳少記全記嚴榮記林靜記趙幹臣無名氏胡瑞森十户各五角醒悟氏銅洋一元以上初三日 
 
 
 

Page 11

 
 
盧國樑啓 
 
 

Page 12

 
 
[光緒十四年九月十二日京報全録]  
　　宫門抄○發抄硃批五道○成親王奏爲海軍章程已定病仍未痊懇慈恩開去差使摺○河督吳奏撥河工銀兩應辦事宜片○又奏爲接管大員在途患病懇請給假回籍夾片○將軍慶奏爲副都統官房借修費銀兩夾片○桂撫沈奏爲甄别片○大臣杜奏爲蒙員捐輸擬請獎叙摺○將軍慶奏爲水災情形奏聞摺○將軍恭奏爲站官改過自新仍懇回本任片○九月十二日内務府國子監正黃旗值日無引見○榮公由東陵回京請安○記名總兵王春和李敏修謝恩○山東學政裕德請訓○山西學政管廷鶚請訓○河南學政陳琇瑩請訓○山東布政使王毓藻請訓○侍衛處奏派護送○成貴妃金棺奉移西陵派出立瑞鍾秀○掌儀司奏十五日祭奉先殿橚貝子行禮○召見軍機裕德管廷鶚陳琇瑩王毓藻○發抄慶裕等奏請將簽差不愼之岫巖牧朱錦標等議處奉硃批朱錦標張錫鑾均着交部照例議處餘依議欽此○譚鈞培奏請以阿迷牧劉子豳升補廣西直牧奉硃批吏部議奏欽此○又知府陳燦等署順寗守各缺奉硃批吏部知道欽此○又知州江海期滿甄别奉硃批吏部知道欽此○廷琦奏交卸織造篆務日期奉硃批知道了欽此○○臣奕譞跪奏爲海軍章程已定臣病仍未痊愈恭逢歸政有期籲懇慈恩開去差使恭摺具奏仰祈聖鑒事竊臣奕譞自去年患病瀕危數四仰賴恩賜醫藥餘生得以保全歴蒙命駕視疾温綸懋賞稠疉駢蕃自顧庸愚渥叨高厚滿擬赶緊就痊稍圖報効詎病久益弱四肢迄未如常動需扶掖肝症雖愈心氣大虧偶有思慮輙頭暈氣促實非旦夕所能奏效伏思向來臣工因病請假從水有如此之久而仍不請開差使者特以海軍爲創辦事務章程未定不敢遽懇退閑現經李鴻章博采外洋規制參以中國軍律與臣等往返商榷撰擬章程已於本日恭呈慈覽從此大綱旣立一切條目隨時損益自易爲力現距歸政祗有數月臣自揣孱軀仍難勉出當差惟有瀝陳下情仰懇慈恩開去管理海軍衙門神機營差務俾臣安心調理一俟就痊謹當躬詣闕廷叩謝鴻施設有關繫時事要務臣旣爲休戚相關之人當擬敷陳於御座之前斷不敢但持退藏初志上負高厚生成之德所有微臣披瀝直陳各緣由謹恭摺奏懇皇太后聖明洞鑒恩准施行謹奏奉旨已録○○吳大澂片再前督辦臣李鴻藻等奏請添撥銀二百萬兩已蒙恩旨飭部籌撥臣到任以來查核前撥銀九百萬兩司庫所存無幾兩壩料垜亦將告罄保守已成之工每日仍復加廂加築計距霜清尙有一月所需楷料錢糧已形竭蹶臣與鄭工總局司道大員通盤核計合龍以後之工程亦應兼籌並顧再四思維前請銀二百萬兩尙不敷用總須添請一百萬兩方足以竟前功而彌後患蒙聖恩特簡畀以事權若再糜費誤工豈能當此重咎現議添築挑水壩疏濬引河皆必不少之工但須料物應手工程堅固早一日合龍早省一日之工費所慮者各省解欵未能接濟河南藩庫亦無可挪墊此虑所日夜焦思而不能不鰓鰓過慮也現准部咨已撥銀一百萬兩擬請飭下户部再行籌撥的欵銀一百萬兩期於霜降前撥解到豫以應急需其餘一百萬兩可否飭令各直省督撫臣暫行籌借無論何欵設法借撥赶於年内委解到工卽以各省所收鄭工捐項抵撥歸還如捐欵不足請以本年各關所收洋藥厘金餘羡銀兩撥還各省墊借之欵在各直省督撫公忠體國無不以豫省河工爲念旣有捐欵可抵必能設法移緩就急俾臣得以早奏成功上紓朝廷宵旰之厪下慰皖豫災民之望大局幸甚微臣幸甚是否有當謹附片具陳不勝迫切待命之至伏乞聖鑒訓示遵行謹奏奉硃批另有旨欽此○○吳大澂片再查接管卷内據前浙江按察使陳寳箴禀稱寳箴於光緒十三年十月自廣東奉文奏調來工途次患病行抵河南省城卽請回籍調理未蒙應允力疾到工勉供驅策遞又驟患目疾畏風怯明未能在工次當差並無經手專辦事件懇請給假回籍就醫等情當經暫署河臣李鴻藻批准給假未及核奏卽行交卸回京移交在案相應附片陳明伏乞聖鑒謹奏奉硃批知道了欽此○○慶裕等片再奴才等現據興京副都統奕𩆩咨稱本年七月初間霪雨連綿山水漲發致將所住官房全行冲塌倒落現在無處棲止請援案續借銀六百兩以資修補等因案查此項官房經前任副都統色枋額於光緒三年借銀六百兩修建分作二十年扣還歸欵計今尙未扣完兹該副都統因住房被水冲塌續借修費前來合無仰懇天恩俯准　賞借銀六百兩俾資修補以便棲身仍照案由該副都統每年應得養廉内並前借未完之欵一併按委扣還歸欵如蒙允准奴才等再行知照該副都統奕𩆩欽遵辦理理合附片陳明謹奏奉硃批着照批着照所請該部知道欽此○○深秉成片再查定例大挑舉人到省後試用一年期滿督撫隨時甄别堪以知縣用者卽以該員期滿之日作爲甄别日期又准部咨無論何項出身凡補缺應具題者試用期滿由督撫甄别具奏各等因歴經遵辦在案兹查有大挑舉人簽分廣西試用知縣龔欽業已到省一年期滿例應甄别臣查該員年力富强才具穏練堪膺民社據藩臬兩司會詳前來除將該員履歴咨部外謹附片具奏伏乞聖鑒謹奏奉硃批吏部知道欽此○○奴才杜嘠爾車林多爾濟祥麟跪奏爲蒙員捐輸擬請飭部按照新章核議以示體恤恭摺仰祈聖鑒事竊奴才等前於光緒八九兩年奏明核辦軍需善後報銷摺内查有前任將軍等因軍餉不繼當由喀爾喀四盟及唐力烏梁海等五旗借用銀兩等項搭放軍餉一節經部覆議除歸還之欵人銷外所欠銀兩酌核勸令捐輸等因奴才等隨時分飭各該盟長查取前借各人員銜名並應獎何項虚職查明呈覆以備彚案奏請獎叙等情各在案奴才等兹查前項未還借欵此案多係同治年間捐輸新章限内今旣經部議將此借欵改作捐輸亟應按照當時新章捐欵核議以昭公允除俟各處將查取銜名呈送到日由奴才等另摺奏請獎叙外所有蒙員捐輸先行擬請勅部按照新章核議其可否之處出自特恩理合恭摺具奏伏乞皇太后皇上聖鑒謹奏奉硃批該衙門議奏欽此○○奴才慶裕濟禄奕𩆩裕長跪奏爲興京地方山水陡漲永陵明堂前草倉河泊岸等工被水冲刷謹將大概情形恭摺具陳仰祈聖鑒事竊查奉大省城於七月初七日河水陡漲淹斃人口冲倒房屋業經奴才慶裕會同奴才裕長附片奏明並聲明此次大水發自東山惟恐永陵泊岸有被水冲刷情形飛咨興京副都統奕𩆩查覆去後兹據興京恊領連壽禀稱查興京地方自六月三十日大雨連綿至七月初三初五等日山水陡漲初六初七等日水勢異常氾濫由老城至永陵街上一片皆水似成澤國老城東西兩門頽落民房亦有倒塌北門兩旁城墻被水冲成壕渠深至一丈迨水勢稍退親詣永陵街逐加查騐大街水漲痕跡約深丈餘鋪户民房諸多冲倒淹斃人口約有百餘名馬步隊營房曁副都統衙署墻垣冲刷欹斜明堂前草倉河泊岸並龍頭石路各工均行被水冲刷樁笆倒落蘇子河北岸河隄冲與草倉河二水匯成一溜復轉南下致將中間車道淘成正溜水深丈餘夏園行宫前面車道兼兩旁朝房均被冲去前宫門並夏園關帝廟亦均被冲除俟水退再行確查具報外理合禀請查核等情前來又據副都統奕𩆩函覆永陵啓運門前水深一二尺許陵寢尚未被水餘亦大略相同奴才等查此次大水爲災實係異常暴漲爲從來所未有且草倉河泊岸等工甚爲緊要尤須設法保護除由奴才等會同委員確切查明核辦並札飭民地方官查明被災輕重再行奏報外奴才慶裕裕長先行籌撥銀二千兩委員解交旗民地方官妥爲撫恤勿令一夫失所所有永陵街被水冲刷各工情形並妥爲撫恤緣由理合恭摺先行奏聞伏乞皇太后皇上聖鑒謹奏奉硃批知道了着查明泊岸等工認眞保護修整一面先行覆奏以慰厪系並將被災户口妥爲撫恤毋任失所欽此○○恭鏜等片再茂興站站官承春因上年委派照料電綫工程漫不經心幾至延誤經奴才等將該員撤任留省察看另行遴員署理附片奏明在案兹查該員在省一年尙知愧奮遇有所辦事件力圖自新相應請旨俯准該員承春仍回茂興站站宫本任以重職守謹附片具陳伏乞聖鑒訓示謹奏奉硃批知道了欽此 
 
 

Page 13

 
 
[光緒十四年九月十三日京報全録]  
　　宫門抄○諭旨一道録前○發抄硃批四道○尙書潘等奏爲城内收養童幼婦女籲懇　恩賞米石以濟窮黎摺○又奏爲循案奏聞摺○又奏爲西城官紳捐資善堂片○大臣文奏爲五城練勇期滿援案酌保擇尤獎勵摺○廣東瓊州鎭總兵賴奏爲出洋巡緝日期摺○大臣溥奏聞充補片○杭撫衛奏爲剿捕台州土匪出力人員請獎片○廣東水師總兵劉奏爲出洋督緝日期摺○九月十三日理藩院鑾儀衛光禄寺正白旗值日無引見○誠端致祭明陵回京請安並請假二十日○儘先副將穆振鐸文良鳳謝恩○兵部奏派護送○慶貴妃金棺奉移東陵派出致麟安興阿○召見軍機崇禮容貴成安志鈞○發抄廷琦奏動辦誥勅制帛綵綢等項工料銀兩奉硃批該衙門知道欽此○杜嘠爾等奏軍需各欵請開單核銷奉硃批着照所請該部知道欽此○又補用防禦巴雅納俟補缺後再補行引見奉硃批兵部議奏欽此○英瑞奏接任杭州織造謝恩奉硃批知道了欽此○○臣潘祖蔭臣高萬鵬跪奏爲城内廣仁堂收養童幼婦女照案籲懇恩賞米石以濟窮叅恭摺仰祈聖鑒事竊臣衙門前於光緒七年據紳士翰林院編修袁善朱百遂刑部郎中馮光勛兵部員外郎季邦楨等呈請仿照天津廣仁堂辦法在廣安門内爛麵胡同建立廣仁堂一所收養無依童幼設立義學延師課讀其資蠢愚者另教工藝以備口久資生其衣履等事由堂供給又京師有敬節會於婦女青年守節查明按月給費其翁姑子女亦各照分數由堂童撥經大學士直隸總督李鴻章籌貼屋價並前經管府尹臣童華前府尹臣游百川援案籲懇天恩每年賞給小米三百石以給貧困而垂久遠仰蒙俞允照撥又於光緒八年復經臣等推廣辦理於順天各屬分設義塾及工藝紡織等所以直隸總督原撥寗河四厘善捐專作京師廣仁堂中支用尙恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養續經奏明由臣等及直隸總督隨時稽查除由經辦各紳照料稽察外並酌派臣衙門經歴于文光同稽出納以期周密今届計自上年奏請恩賞米石已周一年擬　照案仰懇天恩賞給小米三百石以濟堂中按口授食之需俟奉旨後卽照例案咨部具領所有京師廣仁堂請發米石緣由理合恭摺具陳伏乞皇太后皇上聖鑒訓示遵行謹奏奉旨已録○○臣潘祖蔭臣高萬鵬跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收貧民向於十月十五日開堂起至次年清明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏請每年加賞小米五百石奉旨允准欽遵具領並分給功德林米一百五十石施放在案臣等伏查當此連年災歉貧民生計益艱比值京西山水爲災來廠就食倍甚於昔所有普濟堂功德林兩處粥廠應仍援照八年以前各屆成案仍提前一個月自九月十五日開放起至來年清明後再行展放一個月而止核與歴屆成案展限兩月之期相符仍察看開廠以後或就食人數過多不敷支放及來春展限滿足後應否續行展限屆期會同監放御史隨時奏聞應請將每年恩賞小米三百石並奏請加賞米五百石一併仰懇天恩照案賞給俟命下之日臣等仍循舊章於章於普濟堂功德林等處按數分派委員陸續關領認眞散放俾貧氓早資果腹以廣恩施是否有當理合恭摺具陳伏乞皇太后皇上聖鑒謹奏請旨奉旨已録○○順天府片再查西城官紳捐資在廣安門内大街建立資善堂内設煖廠收養貧民前經西城御史奏明自光緒三年起每年冬間奏懇恩賞粥米三百石由臣等於奏領普濟堂米時附片請領等因奉旨允准欽遵在案現屆具奏領米之期自應照案辦理所有光緒十四年分粟米三百石擬請飭部一併撥給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏奉旨已録○○巡視中城吏科掌印給事中臣文敬等跪奏爲五城練勇三年期滿援案酌保籲懇天恩俯准以昭鼓勵恭摺仰祈聖鑒事竊查同治八年七月内閣奉上諭外城練勇二百五十名分屬五城等因欽此八月經五城會議奏定章程及各局諸務派實缺司坊經理並派哨官一員揀發司坊六員輪流在局彈壓每日點卯操練如遇地方有竊刦案件該司坊官等卽帶勇會捕務獲間則督率勇丁梭巡果能實力奉行亦屬著有微勞奏請仿照團防總局章程量爲變通每屆三年擇尤保舉一次或量予升銜或交部議叙奉旨允准在案臣等不時到局稽查除該勇有技藝生疏緝捕不力及在外滋事者卽行責革外其在局勤愼訓練有方督率梭巡實力緝捕者不無微勞足録現屆三年期滿臣等悉心選較援案擇尤酌保謹繕清單恭呈御覽可否給予升銜或交部議叙之處出自逾格鴻慈庶獎勵昭而益深感奮矣謹合詞具奏伏乞　皇上聖鑒謹奏奉旨已録○○廣東瓊州鎭總兵官奴才賴鎭邊跪奏爲奴才出洋巡緝日期恭摺具　奏仰祈聖鑒事竊照道光二十三年十一月初七日欽奉上諭嗣後沿海水師各鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總皆以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡光緒十四年七月初一日屆當奴才下班統巡之期據上班統巡海口營叅將陳朝清將拖民船各船禀交前來奴才卽日出洋督率值巡員弁管駕拖民各船在於所屬洋面遍歴梭巡嚴密查緝期有盜必獲以仰副聖主綏靖海疆之至意除將出洋日期禀報督臣查核容俟奴才洋巡班滿再將巡過洋面如何情形據實陳奏外所有奴才出洋巡緝日期理合恭摺具奏伏乞皇太后皇上聖鑒謹奏奉硃批知道了欽此○○溥芸等片再恭查陵寢遇有茶膳上人缺出例應奏補今昌陵内務府出有膳上人一缺奴才等公同揀選得拜唐阿得禄食錢糧十二年年三十八歲堪以充補慕東陵内務府出有茶上人一缺奴才等公同揀選得領催成玉食錢糧三十一年年五十三歲堪以充補理合附片奏聞伏乞聖鑒謹奏奉硃批該衙門知道欽此○○衛榮光片再剿捕台州土會各匪黃小二等案内在事出力文武員弁業經臣於本年三月二十日會摺開單遵旨擇尤保獎在案惟查是案内尙有現任紹興府同知薛賛襄一員前在臨海縣任内會同剿捕及招撫台匪異常出力前據署台州府知府郭式昌瀝情禀請經升任撫臣劉秉璋批准存記因臣前辦保案之際飭取履歴未據造送是以未及彚獎兹據布政使許應鑅署按察使苑棻池會詳以該員薛贊襄前在臨海縣任内不避艱險認眞巡緝未便没其微勞致令向隅詳請奏獎前來臣覆核無異合無仰懇天恩俯准將在任候補知府現任紹興府海防同知薛贊襄賞給三品銜俾昭激勸除將履歴咨送吏部核議外謹會同閩浙總督臣楊昌濬附片陳請伏乞聖鑒訓示謹奏奉硃批吏部議奏欽此○○調署廣東碣石鎭水師總兵篆務閩粤南澳鎭總兵奴才劉永福跪奏爲恭報奴才出洋督緝日期仰祈聖鑒事案於道光二十三年十一年初七日欽奉上諭嗣後沿海水師各提鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查廣東碣石鎭屬洋巡向分上下兩班每年自正月初一日起至六月底止輪值奴才轄屬平海營叅將上班統巡自七月初一日起至十二月底止輪值奴才下班統巡兹下班洋巡期屆奴才遵於七月初一日赴洋接管兵船督率中左右平海四營值巡將備兵民船隻在於上下交界洋面往來梭巡加意督緝務期海洋綏靖盜戢民安以仰副聖主愼重海疆之室意除將出洋督緝日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督緝日期理合恭摺具奏伏乞皇太后皇上聖鑒謹奏奉硃批知道了欽此 
 
 

Page 14

 
 
[光緒十四年九月十四日京報全録]  
　　宫門抄○諭旨一道録前○發抄硃批五道○織造莊等奏爲承辦事件聯銜瀝陳情形摺○江督曾奏爲揀員借補淞南水師營遊擊員缺摺○楚督裕奏請開復原官夾片○織造莊奏爲接辦大婚綵綢加費等情片○河督吳奏爲調撤掌壩大員片○江督曾奏爲各員仍懇從優給獎片○直督李奏爲甄别知縣片○九月十四日吏部翰林院正紅旗值日吏部引見三十四名刑部三名宗人府五名光禄寺三名正藍漢十三名○莊王假滿請安○湖南叅將焦克勝謝恩○廣東叅將賴凱勳謝恩○召見軍機桂全毓麟賴凱勳焦克勝○發抄陳彞奏徵收舊賦錢糧比較上三年完欠分數奉硃批户部知道單併發欽此○又合肥等州縣被旱籌辦情形奉硃批户部知道欽此○又徽寗池太廣道雙福捐賑請賞加封典奉硃批户部議奏欽此○又彚奏已結未結京控各案奉硃批刑部知道欽此○又採買白蔴動用銀兩奉硃批户部知道欽此○○江南職造奴才莊山蘇州職造奴才文琳杭州職造奴才廷琦跪奏爲奴才等衙門承辦各項活計業於正欵内扣出九分申餘若再提解六分平餘委實難以籌措謹聯銜瀝陳下情籲懇天恩俯准免解以示體恤而重工恭摺仰祈聖鑒事竊奴才等先後接奉禮儀處文開恭查大婚典禮傳派三織造織辦綵細聖節繖扇繡片等件應發欵内奏提六分平餘解部彚交等因一摺光緒十四年四月十八日奉懿旨依議欽此欽遵行知前來查原奏内稱三織造派辦綵綢等項活計核定之欵俟各處欵項解齊再行開放恐各處待辦輾轉需時請在外用二百萬兩内由户部指定就近撥給將來卽由交運欵内劃除仍令將六分平餘提出解部彚交等語祇奉之下自宜恪遵辦理惟查奴才等衙門正項銀欵向須扣出九分申餘爲裝盛運費各項之用此次奉辦綵綢等項限期緊追奴才等謹當星夜儧辦上應典禮要需第目前局中匠役均未復舊每遇要工必需租賃民機民房添募諳練工匠以期赶辦而各項用欵較多就申餘一項全數抵用恒慮不敷緣三織造承辦各事與地方衙門情形不同一切支銷别無閒欵故僅賴正項内扣出九分申餘以資公用兹禮儀處因原定之欵由内開放深恐遲誤奏請由户部先行指欵開辦渥蒙俞允仰見聖慈鑒察下情顧全要需之至意奴才等同沐恩施更宜激發天良力圖報稱曷敢冐昧上瀆有負生成但實以現銷絲價遵照部章减成數目估計辦理已形支絀兼之本年春間天氣過寒産絲甚少刻下絲價昻貴較歴年爲加甚金染各項復又核减若於九分申餘而外再提六分平餘委係難以措手奴才等往返咨商一籌莫展再四思維惟有聯銜據實瀝陳籲懇天恩高厚逾格周全俯念此項平餘實係萬難遵解飭令禮儀處免提以示體恤而重要工出自鴻施奴才等無任感激悚惶之至所有六分平餘實難籌措緣由謹合詞恭摺具奏伏乞皇上聖鑒訓示謹奏奉硃批該衙門議奏欽此○○太子少保兩江總督一等威毅伯臣曾國荃跪奏爲揀員借補裏河水師遊擊員缺恭摺仰祈聖鑒事竊淞南營遊擊葉廣全因病出缺業經恭疏題報所遺員缺聲明扣留容臣另揀儘先合例人員請補在案臣查淞南營遊擊係京口水師右營移改之缺轄境遼闊湖汊紛歧最爲盜匪出没之區巡緝兠拿在在均關緊要非精明强幹熟悉水師情形之員難期勝任按照輪補定章係題補第一輪第一缺專用儘先人員請補臣於内洋裏河水師候補中逐加遴選謹查有奏留江蘇内洋水師補用之總兵銜儘先副將現署是缺遊擊曾紀範年四十六歲湖南湘鄉縣人同武童於咸豐六年投効湘軍隨剿出力荐保花翎都司同治七年歸標候補九年復投恪靖軍營在陜剿辦回匪奮勇先登攻克要隘身受重傷經前陜甘督臣左宗棠存記擬保儘先遊擊旋於蕩平金積堡賊巢寗靈肅清案内卽由擬保遊擊加保副將銜兩江儘先補用叅將嗣於蕩平西寗府屬回逆立解城圍案内奏保十三年七月二十八日内閣奉上諭曾紀範着免補叅將以副將仍留兩江儘先補用並加總兵銜等因欽此銷差回標歴署平望營都司及是缺遊擊均能措署裕如嗣經臣以該員生長湖濵素諳水性實爲水師中出色之員附片奏請以原官留於江蘇内洋水師遇缺酌補並聲明前由擬保遊擊選保叅將緣由請爲更正註册旋准部咨於光緒十四年三月初七日奉硃批着照所請兵部知道欽此該員熟悉水師謀勇兼優自委署理淞南營遊擊以來整頓操巡甚爲得力以之借補是缺遊擊洵堪勝任該員係儘先副將借補遊擊核與定章限制均屬相符合無仰懇天恩俯念裏河水師員缺緊要准以總兵銜儘先副將曾紀範借補淞南營遊擊員缺實於水師地方均有裨益如蒙俞允俟部覆至日再行給咨送部引見恭候欽定除飭取該員出身履歴及前在他省並無叅革朦保印結咨部查核外謹會同江南提督臣譚碧理恭摺具陳伏乞皇太后皇上聖鑒訓示謹奏奉硃批兵部議奏欽此○○裕禄等片再查前任嘉魚縣知縣章壽康前在任内有徵存扣存未解以及應交各欵共銀二千七百九十四兩三錢八分一厘前因已逾交代二叅例限未據清辭經臣等奏叅欽奉硃批章壽康着先行革職勒限完繳等因欽此欽遵轉行可道督飭武昌府勒限催完兹查該員欠解各欵銀兩均已按數解清楚據湖北布政使蒯德標按察使覺羅成允督糧道鄔純嘏具詳前來相應請旨將前任嘉魚縣知縣降補府經歴縣丞章壽康原叅革職處分照例開復除將完解銀兩入撥造報緣由咨部查照外謹合詞附片陳明伏乞聖鑒謹奏奉硃批着照所請該部知道欽此○○莊山等片再奴才等查接管卷内同治十年恭辦大婚綵綢工部每疋奏提飯銀二錢四分以爲公用之需當經各前織造查明實係無欵可籌奏請飭部免解同治十年十一月二十二日奉旨工部知道欽此欽遵在案此次奉辦綵綢絲價等項均經核减辦理尤爲棘手可否仰懇天恩俯准飭部查照成案將前項飯銀仍免提解出自鴻慈理合附片具陳伏乞聖鑒謹奏奉硃批工部知道欽此○○吳大澂片再前山西布政使紹諴經前河臣李鶴年委辦西壩掌壩事宜於該壩應辦工程未能詳審精密時有師心自用之處所用委員開支浮冒流弊滋多致招物議現當壩工吃緊之時又須添築挑水壩誠恐掌壩大員意見參差於公事必多窒碍應將紹諴撤去掌壩差使俟經手事件清理完竣再行咨送回旗所有西壩掌壩事宜檄調前山東按察使潘駿文前往接辦以重要工其東壩應辦工程責成現署開歸陳許道朱壽鏞督飭在工文武員弁悉心經理如果潘駿文朱壽鏞等未能得力亦當隨時撤叅不可姑容臣爲工程緊要未敢遷就貽悞理合附片陳明是否有當伏乞聖鑒謹奏奉硃批另有旨欽此○○曾國荃片再布政使銜江蘇按察使張富年二品頂戴前署兩淮鹽運使廣西補用道程桓生二品頂戴布政使銜前淮揚海道王加敏布政使銜淮揚海道徐文逹二品銜江蘇儘先補用道吳修敱二品銜江蘇候補道黃祖絡經前督臣沈葆楨等曁臣先後委令辦理揚屬運河堤工迄今九年之久該司道等躬親督率調度得宜鳩工庀材諸臻妥協精心果力克底於成實屬異常出力前經臣等籲懇天恩俯准將該司道等交部從優議叙以示鼓勵奉旨吏部議奏單片併發欽此旋准吏部一併議駁在案兹查此案堤工出力人員復經臣等籲懇大恩仍照前奏給獎該司道等係督辦局務之員出力較著未便獨令向隅合無仰懇天恩俯准將張富年程桓生王加敏徐文逹吳修敱黄祖絡六員均交部從優議叙以示鼓勵謹會同漕運總督臣盧士杰江蘇巡撫臣崧駿附片籲陳伏乞聖鑒訓示謹奏奉硃批覽欽此○○李鴻章片再道府州縣保歸候補班人員應自到省之日起予限一年詳加察看出具切實考語奏明分别繁簡補用兹查有順天差委候補知縣王曾彦到省一年期滿例應甄别准府尹臣以該員王曾彦年富才明辦事穏練咨請核辦前來臣查該員堪以留省俟有應補缺出照例補用除履歴册咨部外理合會同兼管順天府府尹臣潘祖蔭順天府府尹臣高萬鵬附片具陳伏乞聖鑒謹奏奉硃批吏部知道欽此 
 
