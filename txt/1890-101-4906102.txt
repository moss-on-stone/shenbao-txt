# 1890 - 101 - 4906102

 

Page 1

 
 
[集腋社定期開彩] [  申報館恊賑所謹啓]  
　　本舘自開辦振捐以來蒙諸同仁捐助書畫珍奇一時難以出售因製爲彩票一千二百號月餘卽一律售空今定於三月初二日下午兩點鐘在　馬路仁濟善堂開彩其法先做成紙𨷍二千四百個其一千二百個載明所得彩物再一千二百個書明自一號至一千二百之號數均請施少欽大善士逐一過目分置二木毬中令二童子爲之搖亂然後兩邊仍令二童次第拈出各對各號當卽落簿似此秉公無私諸人共鑒到時請諸君來觀次日祈持票至本舘恊振所對號取物可也先此佈知維冀垂照 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經備旨　三層佩文韻府　三層淵鑑　皇朝各直省地圖　十三　　　史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁大成　增補角山樓　先正事略○本齋種類繁多不及備載擇其尤者登報以供海内文人賞鑒價當格外從產卽希光顧爲盼發售處一在三　　申報舘東隔壁又設分局在二馬路橫街三層樓紅墻洋房内此佈 
[釋馬]  
　　馬之爲用大矣哉玉篇云黃帝之臣名相乘馬此乘馬之始世本云堯之臣臘作駕博物志云韓哀侯作御此駕御之始後世泰内矞固王良造父以御車名伯樂九方臯成紀楊子阿以相馬名腹存手集難更僕數吾姑推公孫龍白馬非馬之旨舉凡物之名爲馬而實非馬且爲世人所習熟見聞者言之凡以馬名物不外象形記數二義農夫耕耨之器曰秧馬蘇軾詩序云予昔游武昌見農夫皆騎秧馬又曰薅馬王楨詩云今落田家薅具中髣髴形模懸胯下木工以三木相攢而歧其首橫木於上以施斧斤謂之作馬其設於官署前者謂之行馬周禮天官云掌舍設梐枑冉重注謂行馬也漢官儀及晉紀皆有門施行馬之文舟行駐泊之所築土成堤突出水次曰馬頭又屋梁之端曰馬頭何晏景福殿賦承以陽馬接以圓方注陽馬屋四角引出以承短椽者卽馬頭也紙上畫神佛像祭賽後焚之曰甲馬圖畫聞見詰云房從眞嘗於蜀宮畫諸葛武侯引兵渡瀘水生動如神蜀主每至嘆曰壯哉甲馬又曰竈馬輦下歲時記云年夜備酒果送神帖灶馬於灶上賭具曰馬吊取四足吊一之義李易安賦打馬爰興摴蒱遂廢打馬亦馬吊之類象戲有馬鄒浩詩局上光陰聊鬥馬詹鐵曰鐵馬南部烟花記宮中懸玉龍數十片風吹作聲民間以什駿代卽鐵馬也武侯作木牛流馬是以木爲馬也七歲曰竹馬之戲是以竹爲馬也帝王之葬木車茅馬是以茅爲馬也馬援鑄銅馬爲式是以銅爲馬也船艙内邊門曰馬門三弦上承弦之物曰弦馬凈桶曰馬子此皆象形之馬也酒令猜枚之物曰奉馬禮記云正爵旣行請立馬馬各直其算一馬從二馬以慶卽拳馬之類賭博之子曰籌馬晉書云袁彥道投馬絶呌五木經云馬出初關疉行注謂逢可以疉馬卽許疉也如不要疉亦得重馬被打著　苦歐陽修詩云平日相從樂會文博梟壺馬古朋分皆謂籌馬也宋史云北邊賣馬未有定直命楊允恭主平其估乃置估馬可今市肆衡銀之物曰法馬索價未定之物以筆畫一至九數曰馬子實始於估馬司此皆記數之馬也馬之爲用也如是是以古人市之以千金換之以愛妾被之以纻衣埋之以敝帷愛惜珍重無所不至也我朝馬上取天下故尙武說文謂馬爲武獸故服色定制皆從馬取義不獨袖曰馬蹄褂曰馬褂半臂曰馬甲已也緯帽者象馬之有鬛花翎者象馬之有韁朝珠者象馬之有鈴繡補者象馬之有鞍荷包者象馬之有鐙莊子云夫爲天下者亦奚以異乎牧馬者哉我朝取象於馬卽以牧馬寓爲天下之意云爾凡我臣民近取諸身顧名思義宜如何愛惜珍重也哉且夫十二生肖惟馬在午午實爲日之方中此所以當中天之世開中興之運河圖献瑞天驥呈材火德文明武功丕煥有非典午之所能同日語也已抑又聞之生肖中兔蛇猴皆不入卦象言虎者三卦而說卦不及焉惟言馬之卦獨多坤屯賁大畜晉暌渙中孚凡八卦說卦旣取象於震坎而於乾則有曰乾爲馬又曰爲駁馬又曰爲瘠馬又曰爲老馬又曰爲良馬然則馬也者乾道也卽天道也卽君道也於以卜天地日月合德合明風虎雲龍同聲同氣億萬世繼繼承承而先天弗違自强不息也 
[本館接奉電音]  
　　昨由京友電傳上諭二道敬謹譯登○閏二月二十七日奉上諭此次補行覆試順天及各直省鄉試舉人列入一等之沈衛等四十名列入二等之周頌聲等一百二十名列入三等之尹化成等一百六十四名均着准其一體會試欽此同日奉上諭此次覆試各直省舉人列入一等之吳士鑑等一百二十名列入二等之黃㴻棻等四百八十名列入三等之吳命新等五百三十六名均着准其一體會試列入四等之懋錫增陳錫鸞徐芬張覲丹陳宗虞翁淸泮李翰棻鄒宗魯夏鵾李樹森柯錫麒楊宣義李琴聲胡宗虞均着罰停會試一科喬聨昌着罰停會試二科傅履祥着罰停會試三科欽此 
[松江火警]  
　　有地名城梓廟者在郡治之南爲華亭縣所轄本月某夜更魚初躍鎭中某姓小雜貨店學徒手持洋油燈登樓尋物偶一踈忽燃及所掛冥鏹霎時火勢上炎學徒意亂心慌急圖撲滅又將洋油潑翻于地轟轟烈烈勢若燎原一路延燒東至某茶園西至廟界曆時一點二刻祝融氏始漸斂威計被焚者十七家燬去樓房七八十椽云 
[離宮大宴]  
　　日皇巡幸各處閱視水陸各軍操演已列前報兹接日本消息日皇駐輦名古屋閱揀畢皇心大悅特於本月三號舉行夜會設宴於下茶屋町大谷派本願寺别院招待皇族文武各大員及各國欽使二府十二縣捐助海防之貴紳富商府縣會正副議長新聞主筆統計不下三千人午後八點鐘各大臣陸續赴宴挨挨擠擠肩相摩軗相擊别院丙堂闊大異常四面燃點電燈照耀如晝銀缸煥采玉座生春軒下皆掛紅白燈球門庭内外悉張彩幔燈光輝映更覺燦爛異常鐘鳴九下日皇命駕親臨鍋島式部長官以下各員爲先導有頃日皇至廊下賞玩風景折至接見 
 
 

Page 2

 
 
所俟各大員叅謁畢卽命開宴美酒雲屯佳肴山積入席後陸海軍樂隊合奏細樂及得勝樂時而瀝瀝淅淅如泉流之嗚咽時而瑽瑽錚錚若金鐵之皆鳴酒酣忽聞霹靂一聲門外報放烟火但見皓月忽升明星亂落各人皆出外觀看十點半鐘皇御便殿各國欽使以次入謁迨散時鐘已報十一下矣五號皇與后偕幸西京午後五點鐘至七條停車塲卽在車局暫憇命有棲川熾仁親王小松彰仁親王山縣内閣總理大臣松方大藏大臣等進見有股野宮内書記官在此供奉六點鐘皇與后從建禮入道傍奉迎者二千人學校生徒一萬餘人其他軍民男女望見顔色者兩旁擁塞幾若堵牆九號十點鐘行幸滋賀縣下三保崎皇與后同至琵琶湖行開壩禮上一夜大開筵宴皇族以下千餘名同時赴宴車騎之盛興會之高爲從前所未有五號皇由西京發輦至神户觀艦隊操演閱曅巡幸吳港佐世保旋幸山階久邇親王邸至前報所紀長崎人民具禀由官代奏請日皇駕臨云云此禀已由内務省發還盖日皇恐他處援以爲例紛紛禀請故命將禀擲還駐紥長崎各國領事官知皇不至擬俟皇至佐世保港乘三菱炭坑夕顔輪船前往看日皇舉行開廳典禮日皇此行侈軍容之壯盛誇宴會之繁華旌旂所過草木爭迎警蹕遙臨倉黎塞道而且開廳開灞典禮紛如豈不自以爲人世之壯觀南面之樂事哉 
　　 
[民不聊生]  
　　日本米價日益騰貴每百斤已漲至四元五角其餘食物亦因之俱貴貧民度日維艱豪富見米價旣長遂爭相購米居爲奇貨貧民生　愈蹙致有嚙草根以度日者伊勢國去夏遭暴風雨以致秋收荒歉　更二麥無收由是十室九空道饉相望郊原四顧幾斷炊烟就中尤甚者如安濃郡塔世村地方居民皆以貧困不能灑掃一室穢氣薫蒸釀成疫癘朝夕饔飱尙不能給安有餘資延醫服藥傳染旣多死亡愈酷不死於飢卽死於疫嗚呼民何不幸而罹此災也又江州蒲生郡鏡山村字弓削部近來人民困於荒歉市中銀錢不通遂合詞求官借貸以便流通云 
[日本火災]  
　　本月三號晚上十一點鐘日本新瀉市中住吉町二十五番花澤作次郎家失愼延燒三形町西廐馬町南北毘沙門町秣河岸通二丁目東港町等共燬二百八十四户又神社三所土藏三所貨棧一所大半燒損至翌日午前四點鐘回祿神始返旆此亦大災也 
[盜刼學校]  
　　本月四號夜間日本東京麻布英和女學校中忽有强盜闖入手執利刃校長美國人衣沙司盆齋係女子年三十五歲其夫三十一歲名欺亞蘭其盜入室拔刀相向脅迫小使着卽指明藏金所在小使恐佈答以金在内箱盜尙怱忙尋覓管鍵女校長詭許携取盜心喜將小使綑縛免致聲張校長乘間關閉内户盜又破門而入欺亞蘭其大怒上前爭拒致爲盜所傷肩項胸腹受傷十四處旋卽殞命女校長助夫格盜亦傷面部手部盜以爭鬥多時恐風聲外露未取一物而逃警察署已得信傳集巡捕多人四處追尋然鴻已飛而始張密網魚已脫而始理垂綸非不惶急也其如勢已不及何 
[募用日人]  
　　布哇國每年雇用日本人民前往墾荒及一切工役極稱得力今年該國駐紥日本欽使照會神奈川縣知事托募農人千餘名現由該縣募得一千零六十名均係熊本福岡山口廣島四縣之人上月三十一號咨覆布哇欽使俟發給川資派船載往查日民往該國迄今已第十三起云 
[山塘勝景]  
　　姑蘇信云前報紀漁户陸阿三經惠司馬弋獲在舟中查獲賊贓案刻已枷號萬年橋上限滿開釋其船在胥門外官碼頭鋸開示衆云○淸明已過勝會重興各鄉各湊集貲財搭臺演劇村夫鄉婦挈伴來觀心醉神迷趨之若鶩婁門外某姓家約集隣家姊妹繡陌踏靑時正袍笏登塲遂復一同觀覽洎回門框了鳥早已化霬而飛藎篋所藏悉被妙手空空兒取去滿懹懊惱惟徒呼負負而已○本月二十六日胥門外天壇廟會中人舁神像出遊美其名曰太平會儀仗傘扇艷麗非常另有玉茶箱金香亭擡閣小轎臂鑼臂香鬥角鉤心無奇不有一時靑驄公子油壁佳人空巷來觀絡繹如織洎傍晚而歸遺失簪珥招尋小孩者遍地皆然幾不可以數計有一渡船滿載婦人嬌聲嘔唖一年輕女子被擠墮水衣服沾濡雖卽經人救援然已受驚不小矣 
[五茸途說]  
　　松江信云鄉民婦某請某嫗引薦傭於某富家初時明動晦休頗爲勤儉未及一月婦忽起不良之心濳將内室所貯金銀首飾約値三四百金竊負而逃杳如黃鶴某富室急向嫗追問嫗言語支吾遂以串竊等詞控諸縣署葛邑尊提嫗訊究發官媒收押以待究追○葉某在府城西門外開設醃肉店已有年矣其貨大率向嘉興某行購取交易誠實兩無猜嫌有時此或以一紙書支取萬金貨物有某甲者偵知巔末摹仿圖章僞繕書信賺得醃猪八頭共値鷹銀五六十翼事後行主狐疑莫决徑至葉處詢之葉自問無他與行主人相齟齬旋有魯仲連其人出爲之調處令葉出洋十元給行主作川資訪事人所報如此其中眞僞本館未經目覩不敢贊一詞也○柏某家在西門外倉城之陽日前因泰山泰水卜葬之期薄具酒餚令傭工擔往祭奠事畢小憇墳丁家越片時忽跌仆於地嘔血數升急喚小舟載之而返中途已溘然長逝外家恐屍屬前來騒擾乃禀請婁邑尊騐明然後爲之棺殮 
[刨棺疉見]  
　　昨接霅溪蒿目時艱人來信云雙林地方貧而未葬者率浮厝於近鄉荒烟蔓草間棺木櫐櫐往歲蕭廉訪曾出示勸誠有力者稍稍遷葬其貧者限於资斧而善堂又乏經費以故未葬者十之八九今歲二月中忽有刨棺者隔數夜一起每起至數十棺　論新舊美惡類皆掇其蓋而取骨以去計三百畝山談家園龎家灣閔婆橋虹橋港和睦兠塘橋山等處不下六百餘棺被掘之夜鄉人有見之者因其黨頗夥疑鬼疑神不敢聲張有人見其舟則一小划船首安砲位譁而逐之欵乃一聲杳無蹝影蒼茫烟水徒喚奈何而已闔鎭紛紛議論僉謂刨棺者係教匪所雇然亦究無實跡始被掘時其家屬赴縣控訴至今未聞作何辦理被掘之家爲亡羊補牢之計掩骼埋胔大都殘缺固仁人孝子所不忍見也查律載盜發民棺斬立决賢有司眞能實心爲民勒限緝捕自足伸　國法而快人心特恐積習相沿言者諄諄聽者藐藐致使黃泉長臥之人更受白骨抛殘之慘可哀也夫 
[朝鮮近事]  
　　某日忠淸道商人赴漢城辦貨途中爲盜所刼控之於官迄今未破案也○有捕魚船突遇暴風觸於石上船身粉碎人皆墮入水中載沈載浮聽其所之閱一晝夜始遇救援誠險哉○有華商往咸鏡道採辦土貨被韓人所騙以致兩手空空具詞控訴情由官亦不能追繳○黃海道李姓家號素封待人忠厚一夜有盜破扉而入將李砍斃刦去財物次日官來騐視問其子與誰不睦其子對以前日曾與村中張某口角張亦文士素以德行稱不似殺人者然官雖未信然不得不拘案訊供妥得皋陶復生辨其眞僞乎○巡捕廳出有諭帖云諭衆商知悉未領執照者限初五以前務領執照如違照章嚴辦○有華商三人載貨往順元府夜宿村店中有盜三四十人破壁而入華商起而與之格鬥撲殺一盜餘亦散去○有華人在漢城作負販略有資本偶被匪人所誘共入博塲屢輸博屢資本告盡貧無歸計幾不欲生○有全羅道商人携得資本數百金到京辦貨適逢貨短價貴遂乘閒出遊見一妓而悅之半月之間床頭金盡異鄉落魄行乞而歸亦慘矣哉○鮮人造錢過薄銀價過昻華人公議將欲禀官察究云 
[罔象求珠]  
　　張潤卿家在崑山縣城開設恒源帳簿店生有一女小名洪寳愛同掌上名珠甫六齡身穿靑布棉袄花布馬甲秃頭花布 
 
 

Page 3

 
 
補赤脚着黑布鞋左肩邊有黑記及黑痣二月二十三日申刻由吳遜卿携帶出門一去不返如有人知其下落者請送至上海六馬路仁濟善堂俾得珠還合浦則銜環結草戴德靡涯矣 
[監司謁廟]  
　　前日新任蘇松太兵備道聶觀察牌示頭門本月二十八日行香放告昨晨上海縣裴邑尊率同三廰至道轅伺候觀察隨排導出轅至學宮及武廟文昌宮雷祖殿風神龍神城隍等廟敬謹拈香禮畢回署時已亭午矣 
[風波可畏]  
　　本埠南市集水碼頭等處浦濵向有浙嘉湖杭船停泊昨午潮漲時水勢甚急致將船纜衝斷船卽隨波逐流而去一時人聲鼎沸高呼救命幸經各小船帮同援救得免事端 
[上海縣署瑣案]  
　　本邑西南鄉十八保三十二圖民人曹忠全投縣訴稱汪柏生糾同同楊阿元等强搶衣物裴邑尊飭提汪到案於前晚升堂集訊該圖地保吳雲順投案候示曹訴稱小的賣魚爲業本月初六日曾向徐阿三購衣數襲至十一日汪帶徐至家聲稱所購衣服係伊家失贓不問情由將洋蚨二十翼錢四千文男女衣服十四件一併劫去隨將徐放去不得已叩請究追汪供稱初六晚家中被竊至十一日獲住竊賊徐阿三盤問之下稱已售在曹家因卽愬知地保協同往查後由地保調停交還衣服并將徐釋放立有息事據爲憑楊供稱向藉耕田度日並無刼物之事地保禀稱十一日汪向小的告知被竊之事小的本欲將徐解案後徐母一再懇求是以釋旗邑尊判令汪將贓交案楊及地保各有不合各責一百板枷號遊鄉限於三天内將徐交案候示○宋小巖扭朱倍榮至案訴稱家中存有蔡姓借據被伊搶去前日之晚裴邑尊飭提訊究宋稱朱係母親之姪現在母親患病命在旦夕朱乘小的外出搶去蔡姓借錢一百四十千之據小的知悉卽向蔡姓告知朱胆敢向小的滋擾無奈來案喊控叩乞究懲朱供稱小的藉賣糖餬口蔡姓借票由姑母付給並非强搶得來邑尊以朱不安本分判令暫行枷號着將借據交案再行核辦○船婦談周氏向巡勇行兇一事已紀報章事後胆敢赴水利局滋擾不休局員王雁臣司馬怒甚飭勇將該婦拘拿備函解送縣署當晚裴邑尊升堂提訊談周氏供稱丈夫名福郎在租界中拉東洋車度日小婦人生有四子一女現藉撑船度日母親年已五十三歲前日不水利局勇不許刺船并遭毆擊小婦人不敢到局滋擾叩求明察邑尊傳船埠陶金泉詰究陶供稱小的查得福郎駕舟出外並非在滬北拉車該氏本來兇橫異常前日忽又肇事邑尊判將該氏鎖以鐵練發交官媒看管○裴邑尊奉憲查辦浦東爛泥渡升科一案前已屢紀報端前晚提訊地保莊念祖陸念劬禀稱此處漲灘現有趙咸林朱錦村二人爭奪以致各存觀望不肯繳銀邑尊諭令傳諭各業户赶緊繳價毋再延遲 
[英界公堂瑣案]  
　　包探陳阿九稱昨夜見孩子陳阿順等三名同伴往來幾無定處盤詰住在何處支吾以對查得伊曾經犯竊爲此拘案陳阿順周阿星李扣寳均俯首求恩蔡太守判各戒責一百下開釋○一百九十四號華捕稱見蔡阿榮手持草刀一把情有可疑問其來源瞠目不對送案請究蔡阿榮供曾在七寳鎭王翰卿所開麫店内帮夥現已停歇竊取店内草刀蔡太守飭將人贓押候移送該處分司衙門辦理○包探陳阿九稱某西人所開飯菜店失去銀杯等件報由小的往查侍者姚才林初不認竊後到伊家搜出銀抔等件今將人贓送案西人投案聲稱以前朱竊時辰　等　甚多今旣破獲請爲重辦姚才林供詞游移蔡太守判管押四個月贓交失主領去○包探張松樵稱三菱公司時常失竊銀义臺單等件查見薛掌南所挑舊貨担上有銀义二把究問來歴據言係韓美仁賣出故傳韓美仁到案又在三興押鋪查出臺單有西文三菱公司字樣凡當典質鋪向例不准收受有西文之物件今將臺單並該押鋪主翁阿和一併送案薛掌南供訴前因韓美仁供七八年前在西人處爲侍者囑我到三茅閣橋　　廣貨攤上買烹銀义二把嗣因不合用由小的收受放在家中爲時已久今始賣與薛掌南翁阿和供學徒悞收臺單以後自當留神蔡太守飭薛掌南韓美仁交保翁阿和違章受押判罰洋十元銀义臺單均交失主領主○一百十四號華捕稱昨夜見張阿金在人家門口圖竊爲此拘案張前曾犯竊遞解回籍張阿金供浙江紹興府人前未犯事今亦不敢圖竊蔡太守謂卽使前無遞解情事今次犯夜圖竊亦應遞籍遂飭押候備文遞解回籍○包探陳阿九稱周富榮時到華衆會打彈子地方人叢中剪竊物件由李福堂告知張阿和轉告我夥計譚永舟前來關照前去守候果見周富榮並據人言又竊看客眼鏡因卽拘拿搜出墨精眼鐘一副周不認行竊反肆咆哮今特送案請訊周富榮供徽州人現在某統帶處當差眼鏡是表兄交我並非竊贓蔡太守問該包探有無失主承認答稱失主尙未查到太守飭差帶同周富榮前去查明是否在統帶處當差及問供出之表兄有無眼鏡交彼覆候核辦○王福順稱開飯店有沈和順等吃飯尋釁已非一次賒欠不依動輙吵擾昨日又來尋釁毁壤物件報捕拘案沈　順孫錦堂朱阿順金阿良同供我等祗去吃飯一次因細故口角陸阿寳供不與分王福順又稱尋衅者甚多祗獲五人蔡太守判沈和順等各枷七天發頭門示衆以儆 
[法界公堂瑣案]  
　　著名流氓劉牛皋因持刀糾黨索詐花烟館經巡街捕拘押情形已詳前報昨日捕房將劉解案旋有龜子施丕泉訴稱小的向在英界二馬路開設花烟館妓女富寳積欠洋銀廿二元由劉擔保目下意圖脫籍是以投案禀陳葛同轉問劉與該妓有何交情施供稱係相好問劉前已遞解回籍如何復至爾處供稱劉於本月十一日來申與富寳處同宿一宵次日向小的言道富寳不願在爾處所欠洋銀可由我給付限二十二日在某茶館交清及届期小的偕富寳至茶館等候劉帶同五六人來在身畔取出單刀一把插在桌面上厲聲道爾欲還錢有刀在此隨由黨羽將富寳刼出裝在東洋車上向南而去劉持刀在後保護行過洋涇浜經華捕協拿來案同轉詰劉曰爾前次犯案遞籍今竟不思改過仍敢來滬行兇乎此刀究由何處得來劉供稱小的前次犯案蒙恩遞回原籍當時富寳言願一同回去不料守候日久不見回來今此來申意欲帶回家去問爾與何人同往滋閙目下富寳藏匿何處供稱由清江友人石麻于等帮同拔去據云寄匿西門外榮昌自來火廠後面該妓姊妹家問現在何處供稱在六馬路問爾身畔搜出之銀洋從何得來供稱由該妓交付小的同轉遂商諸祁繙譯將劉暫行管押着包探查明富寳下落再行核辦施叱令退去下期來案備質○竊賊吳桂林在湖州竊得哨官蔡鳳章家鷹洋一百元包金玳瑁鐲兩副及各種衣物隨逃至姑蘇輾轉來滬附輪舶往寗波復回滬上經包探拘獲管押等情均已列諸昨報昨日王李郁三包探禀稱去年該竊因竊取航船之物曾經送案責懲日前由寍波來滬復竊同船客徐銀泉之布衣十二件由小的等緝獲吊得原贓送案請騐徐投案請領失贓葛同轉詰吳曰爾如何至蔡家竊物供稱小的與蔡素來相識本月初一日至湖州覓就蔡許小的在營中補一名字因之躭擱其家至初十日尙未補名遂將家内鷹洋九十九元包金手釧兩副綢縐衣衫二十二件竊取及來滬卽被包探查拿叩求恩宥包探禀稱前日拿獲時問伊旣在湖州竊得洋與衣物爲何復竊不値錢之物據稱凡做賊者越多越好吳供稱徐姓之衣並非小的所竊實中别人竊得抛在小的身旁同轉謂祁繙譯曰吳屢次竊物現已人贓並獲定當嚴究祁君曰然遂判令押候笞責二百板荷枷二月徐贓着當堂具領餘贓暫存捕房候失主來申辨認○王三在菜市竊錢經巡捕拘獲解送公堂葛同轉訊明情節判令枷號昨日王荷枷至是處見吳阿和竊得錢二百文卽指令巡捕拘押解案同轉將王開釋令吳荷枷遊行示衆○蔡小云挈子炳興投案訴稱徐松桂王阿土向炳興騙去衣箱一口質錢用去求賜追還徐王同供稱小的等在清芬堂吸烟因之與蔡相識英界張燈之夜途遇其子見伊將衣箱自行付質小的等惟承伊留飯一二餐並不得錢花費葛同轉問炳興如何被騙答稱途遇稌王據王稱與父 
 
 

Page 4

 
 
親係奸友現願荐小的至某洋行致被將衣物騙去質得洋銀六元數角旋同至醉樂居吸烟晚間同宿順興客棧據云王係英界包探顧阿六之夥同轉判將徐笞責一百板枷號月王笞責二百板枷二月示衆○楊慶濤控稱昨日在南誠信烟舘對門茶食店買物被小竊陸明郎竊去坎肩袋内洋銀二元當塲拿獲送捕解案請懲陸供稱小的十六歲崇明人竊取母親洋三元錢一千六百文至劉河附航來此船上復竊得皮夾一枚隨將錢換取洋銀一元付給船資葛同轉着押候明日細究○小孩宋福生由叔宋秀金挈出尋母偶至門前遊玩不知歸路由捕留養昨日送案請訊葛同轉問爾係何處人何事來滬福生訴稱父親向在虹口賭錢同轉着帶回捕房如無人來認卽送善堂安置○鹽捕營當差人王衣琴王云卿在小東門外包薛氏花烟館中吵閙被包薛氏交捕拘押並將鐵尺送案等情已登前報昨日該氏投案抻訴前情二王仍執定前詞葛同轉問爾等究在何處當差答稱實在鹽捕營胡大老爺處當差問爲何管押多日胡大老爺不來具保供稱聞有人持名片至小東門外捕房求保矣問爾等與劉牛皋是否朋友答稱不知牛皋爲何如人問前據包薛氏控爾係劉牛皋所唆使如今何必抵賴不承供稱可提劉對質若與小的相識情願重懲同轉着帶劉質認果不相識卽着帶下問二王曰爾等旣在營内當差須請營官來保衣琴供稱三洋涇橋堍某洋貨店可具保如欲營官來保務求先行開釋可以持函前來同轉着云卿出外向營官乞取一信將衣琴保回自行管束○周章章誘得高橋人李仁和之子林林來滬經仙人媽媽卽王譚氏賣與陸陳氏包探查悉當向陸陳氏家將林林吊到並拘陸陳氏同　同業之粤婦王陶氏粤人郭阿亮等至案葛同轉訊明情節着郭等將家中　養三小孩一并送案此已紀諸前報者也昨日命包探提案中人覆訊郭及王陶氏同供稱大老爺前諭小的將家内小孩送案但俱係别家之孩不肯同來求恩鑒宥同轉問周曰爾究竟拐過多少小孩周堅稱小的初次犯案陸陳氏供稱住屋由郭租下買孩等據前已函追尙未寄到十譚氏供稱家有小孩尙須吮乳務乞釋回同轉曰目今各處拐孩事層見疉出爾等害人非淺不可不懲遂與祁君熟商曰今擬先將周笞責三百板枷號三月王譚掌頰二百下陸陳氏用竹枝鞭背二百下各枷兩月王陶氏及郭押候比究可乎祁君曰可○通事禀稱元亨洋行細崽劉錦堂王阿忠深夜在新街花烟館吵閙巡街捕喝阻不依因將劉拘押後行主知之將王送入捕房今特解案請究元亨洋行某西人投案訴稱前晚一點鐘時王直入臥房邀我同至捕房欲將劉保出是以囑捕房一併押候解案是時妻子有病被劉驚嚇現在病益沈重同轉以劉王深夜閙事實屬不安本分着押候各掌頰二十下管押十天○蕙芳樓茶舘博士陸煩章控扛夫王阿二潘洪啜茗口角以致失去水烟袋二枝并欠茶貲一百四十二文應共賠錢八百文葛同轉着押候照賠後再各掌頰二十下交人保出○東洋車主朱芳蘭控車夫陳阿狗積欠租錢四百文贖被錢六百文并於去年十一月竊去油衣三件共値洋六元請爲追繳陳供稱小的欠錢四百文去年回家時向其妻言明十二月初五日來申及日前朱竟邀同主人將小的軋至茶舘勒令出茶貲二百六十二文至所欠之四百文令加利錢三百文葛同轉謂爾等各執一詞着於明日邀妻來案對質可也 
[光緒十五年分辦理仁濟和保險有限公司情形節略]  
　　謹查仁濟和呆險有限公司光緖十二年重訂章程歸併辦理已將第一届第二届第三届帳略刊布周知兹自光緖十五年正月起至十二月止爲第四届結總之期本公司股本一百萬上年存招商局三十萬開平局二十萬法蘭西銀行二十萬匯豐銀行十五萬麥加利銀行五萬怡和洋行十萬本年開平撥還六萬匯豐法蘭西各撥回五萬均另改存實計結存招商局　十萬開平局十四萬法蘭西銀行十五萬怡和洋行十五萬匯豐銀行十萬麥加利銀行五萬有利銀行五萬葉成忠房地抵押四萬徐子靜房地祗押三萬三畏堂股票抵押四萬八千兩餘存招商局往來帳共計實存正本一百萬兩歴年公積十萬餘兩此本項存撥大略也本年進項則保費僅有六萬九千九百餘兩各存項利息八萬一千餘兩支項則各局賠欵三萬七千餘兩可綵三千六百餘兩股分官利六萬兩又派餘利二萬兩出入相抵結餘二萬二千五百餘兩各執事仍提酬勞奬賞一成銀二千二百五十餘兩辦理四年淨得公積十萬一千九百餘兩此息費收支之大略也本公司原擬我以額餘予他公司轉保他公司亦可以額餘予我轉保則利害以均而輕無如三數年來竟辦不到以致仍無起色惟望各局同入設法招徠如有隱妥長策務請賜教庶得收集思廣益之效焉[  此稿未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山陰蘭生先生勸毁淫書說]  
　　收藏小說四害一玷品行覽此等書必非正人佳士南海一縣令好觀肉浦圑手抄小本日玩之不意亂入詳册上可怒　無行參革而死○二敗閨門凡好藏淫書好唱彈詞之家婦女率多醜行其秉性幽貞者或以瘵疾死下此不忍言矣可勝痛哉○三害子弟藏此書者子弟必然偷看其佳者以此早知覺早破身或以疾死或轉而自悔而元氣一散斷不能成大器世間儘有佳子弟秀出一時迄無成就由渾金璞玉早年玷缺皆乃父巾箱中物所害也若中下者必好此破家矣金陵一名家子過目成誦年十三逋通經史一日偷看西廂曲本忘食廢寢七日夜而元陽一走醫家云心腎絶矣遂死○四多惡疾好此種書必多殀必多異疾杭州宋司馬人極豐偉年甫五十卽乞歸謂家人曰我幼時喜小說風痰入腎不久矣未幾卒看淫書之害如此嗚呼眞可爲痛哭者也再詳十法普告同人○焚毁淫書十法第一法奉勸館閣　公諫垣侍史疏陳其害請旨申明禁於天下永遠　絶著爲　此斬草除根法也淫書陷溺人心大傷風化顯與聖法相違以致每年添出無數姦情命案毒流天下著此等書售此等書蓄此等書者當服上刑絶此等書禁此等書焚此等書者必受上賞張君孟球爲河南按察使居官廉潔恩威並用最喜刻印善書廣行善事最惡淫書淫畵春方及墮胎賭具等物必嚴禁之首獲有重賞夫人聞公鈔傳善書亦典衣飾相助生五子均登顯仕公無疾而終第二法奉勸各直省守官長下車伊始卽嚴行禁止翻刻淫書者必究禁人家收藏淫板禁畫師描畫春宮禁奸徒售賣春藥禁書賈發賣淫書禁匪流製造淫具禁鈔胥傳布春方編造淫集有不遵者酌置典刑無稍姑息此眞居官第一快心事亦眞居官第一陰德事也第三法奉勸膠庠吉士不談閨閫不製艷曲嚴戒生徒購藏淫書淫畫凡筆墨有傷風化者必投諸火朋友有犯戒者務須苦口良言婉轉勸止一生好撰淫曲其妻妾頗解字義一日窺見之自此遂有外交生聞而詈妻妾反唇曰君好以淫曲教人今日之事乃謹遵台命也生無言可答後遇惡疾而死第四法奉勸富家人族廣收淫籍焚之有鉅力者盡焚其板力稍遜者多毁其書每一出外必買歸而焚化焉日積月累功德無量倘貧親友業此務須勸其改業彼或力足更出資助之又買其所藏之書盡付丙丁凡一切彈唱小說不許進門石琢堂爲諸生時家置　　庫名曰孽海凡見淫詞淫曲及得罪名教之書悉納其中燒之功德無量不但惜字已也後狀元及第第五法奉勸寒素人家無力買燒淫籍淫板當手抄燒毁淫書果報各處分送倘無暇抄寫儘可逢人勸戒以口代書隨緣指點功亦不小第六法奉勸刻書店鋪議定行規凡淫穢書籍槪不受鐫有私刻者公同　罰此則淫書不絶而自絶陰功浩　更不待言第七法奉勸各省書坊槪不發兌淫書免使天下識字之人共趨孽海江南書買嵇留積本三千金每刻小說及春宮圖像　勸不聽其家財由此頗厚不數年目雙瞽所刻諸板一火而燼及死棺斂無措妻子有不忍言者第八法奉勸畵家不畫春宮免使天下不識字之人共沈孽海福建諸葛潤善畵彩色春宮而家遂自是富一夕盜入其室潤大呼盜先砍其手連揮數刃而絶財帛席捲去後廣東李孝廉得其遺稿悉火之李於是年中式子亦先後聨提南宮第九法奉勸醫家不傳春方力辨其謬免使淫徒矯揉造作枉送性命醫書中有春方者願醫者勿傳并削去書中此條可也第十法奉勸賓僚宴會勿點淫戯免使年少士女蕩心失魂變生倉猝且免暗中斵喪癆瘵夭亡庶共躋仁壽云若廟中敬神尤宜痛戒非但得罪神明盖廟中做戯不能禁婦女之不來或閨女看之而動情矣或孀婦看之而失節矣何苦以一時意興造此無窮之罪孽哉願與諸同志共戒之以上十法法法相通遵而行之狀元宰相操劵可得賢孫貴子轉盼可生美名大利立地可享奇禍橫災霎時可免介福高壽隨意可增尤願仁人君子將此說錄出或鏤板印送勸化或抄寫分送勸化區區之心重有望焉 
　　新開錦泰祥土棧 
　　本號開設上洋小東門外後大街中角自運大小洋藥照箱批發精製清膏每洋兩陳膏還灰二四公膏二兩八冷籠三兩二熱籠三兩六平外加仕商賜顧請認擇于閏二月十一開張 
　　劃一衣莊 
　　本莊運售原典估衣專做四季時式新衣照碼每兩折洋七角劃一不二洋如嫌價貴包退包換今有戤冲劃一甚多貴客愼之受欺然小莊並無出外科售如信顧者祈請棋盤街北首便是詳豐衣莊 
　　洪利公司 
　　本公司設立已久清昭信實外埠皆知紅票各處均可收兑按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　英五月票出售 
　　票設四萬五千號頭得洋四萬五千元准華三月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬寳來啓 
　　英五月票 
　　專辦吕宋票匯兑紅票全張分條照市批發公道外埠信購指明棋盤街天錫爵禄仝啓 
　　鳴謝止濁丸確騐 
　　各處所售止濁丸莫如上海盆湯衖裏譚寳宦齋存心氏創製此丸確騐也特誌數語聲明謝悃江江灣徐子俊啓 
　　隨票附送英皇遊歷照相 
　　本號運售吕宋大票已非一日荷蒙紳商信重惠顧絡繹現售五月票全張六元半張三元分條七角並附送英皇遊歷照相外埠來信購票險票附送外取分文上洋二馬路又新街口中和祥啓 
　　上洋老巡捕房對門 
　　廣福林戒煙藥丸 
　　除烟積解烟毒服丸精神加倍癮斷並無　患每引一分服丸二粒歷試神效大瓶五角小二角五 
　　連得附送彩票 
　　英五月票全張六元送四號半張三元送二號分條七角送二號頭彩得洋五百元餘彩註明票上仕商惠顧者指明棋盤街中連得行永生祥仝啓 
　　銀丸可嘉 
　　室人帶常來屢治不痊今獲見報中始悉申江盆湯弄内谭寳宦齋大寳號婦人白帶丸靈效如神故由信局寄辦一元服食六天立止用特登報揚名並告同病相憐者寗波江北岸素有三拜題 
　　慶豐土棧批發 
　　上洋打狗橋北自運大小洋藥照箱批發精製清膏每洋兩四陳膏還灰二兩四公膏二兩八冷籠三兩二熱籠三兩六平外加仕商賜顧請認 
　　已丑恩科直省鄉墨鴻裁 
　　吳癮臣司成王蘭池太史評選加批後附試帖校印精工每部白纸價洋二角八分上洋望三益齋發售 
上海屈臣氏大樂房發售 
　　玫瑰白粉香水 
　　此水潤澤顏色兼論暗晦面皮粗魯等弊常用則令顏容光彩白如傳粉也　　痲瘰斑點香水 
　　此香水能除面上發出痲瘰斑點及容色暗晦等弊久擦之更加光彩焉　　神效頑癬各藥 
　　藥水藥羔俱能除病患無論隂陽癬紅雲血癬遠年頑癬坐馬等癬無不應效　　玫瑰水玫瑰羔 
　　永羔兩種善　隆冬手足爆拆皮膚乾燥口唇焦裂風雪所侵面紋粗魯等症　　精脱鷄眼藥水 
　　此水言除脚枕鷄眼無論年深根固皆能拔之凈盡步履舒伸並無趦趄之患　　立止牙痛藥水 
　　此藥水統治風火牙痛牙疳牙痍爛牙腫痛等症照包内仿單用之頃刻止痛　　上品花露香粉 
　　此粉擦之　鼻經旬不散閏中用之助　如萬　雙花隨風襲人最爲佳品 
　　以上各肄用法及價銀均有仿單詳列尙有無數藥料容後續登甲 
　　致謝厚儀 
　　今逢庚寅恩科余等束裝北上奈俱屬寒士囊槖未免空虚荷蒙在滬當道馬眉叔觀察沈子枚觀察朱粹甫太守施少欽封翁李山農觀察楊經德觀楊子京觀察葉澄衷司馬陳錦華司馬陳逸卿司馬陳笙郊司馬曹子俊明府王益甫明徐傳隆軍門徐長順恊戎陳梅村軍門丁笛梅軍門王錦堂軍門賜以厚儀余等不勝感激因卽讬友登報以致鳴謝三江兩湖會試舉人公撰 
　　重見天日 
　　武林錢兩辰并嫂患目疾遠年遍處醫治無效自分年老精衰必瞽去秋鄉試遇士人談及山隂胡小梅先生世傳奇方醫治目疾予初不信請嫂先治果然全愈予亦卽去不一月星諱凈退復見天日矣先生果有良法又精方脉現同至上洋濟世住後馬路永保棧將來患目疾者均有厚望焉 
　　聲明 
　　啓者於光緒十二年諸友與徐榮庭股開隆興利號今徐姓將股折出隨後店内盈虧與徐姓無涉如徐姓在外有銀錢往來並一切之事概與本號不涉恐未週知特此預開隆興利告白 
　　分條七角 
　　英五月份吕宋票出售全半照市零躉拆兑劃一公道函購立奉上海四馬路 
　　廣義祥土號 
　　本公司在港香於去春分設上洋石路中街二馬路口揀選大小洋藥照莊批發精製清陳公烟加煎冷燕各膏分兩前報再明比衆相宜倘蒙賜顧原班四件斷無　悞 
　　聲明 
　　啓者廣東闈姓舊公司現已閉歇前代投之庚寅恩文進士闈姓票已滿卷未滿卷俱皆作廢如經付過銀祈卽携根底來收回倘未付銀作爲兩訖中式不憑此佈成記謹啓 
　　小輪初三赴杭 
　　李宦僱定本行小輪船准於初三開往杭州倘有便拖搭有便拖搭客請移玉至法馬路晋和里内本行面訂可也咸吉行啓 
 
 
 

Page 10

 
 
   
 
