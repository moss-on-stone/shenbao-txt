# 1922 - 45 - 4917598

 

Page 1

 
 
   
 
 

Page 2

 
 
   
 
 

Page 3

 
 
時評 
[四面受敵（冷）]  
　　今之四面受敵者其表爲吳而其裏爲徐孫方北伐而段與孫聯奉張又與段孫聯梁葉又與奉張聯此所謂四合也奉張與梁葉爲爭内閣而内閣之倒吳主之孫之北伐必經湘贛而湘贛之衝吳當之故曰其表面受敵者吳也然孫北伐之主張在去徐段張旣與之聯亦必同意且閣潮之發雖由於吳而其間經過之曲折梁葉之怨徐未必不過於吳故曰其裏面之受敵者徐也况乎曹吳雖非敵徐之人而亦未必有愛於徐肯爲徐出死力之人故徐之地位視吳爲難故今日舍使人僕僕乞救於奉張外無他術也 
[命令]  
　　二月二十日大總統令署司法總長董康呈請任命祝錦桂爲河南第一高等檢察分廳檢察官王承楫爲甘肅高等審判廳推事均照准此令 
　　又令署司法總長董康呈請任命李琦署河南高等審判廳書記官長應照准此令 
　　又令薩長司給予三等文虎章衛澤麥冀利加羅敬伯海陸大來愛思樂柏利均給予四等文虎章此令 
　　二月十六日大總統令内務總長高凌霨呈准兼奉天省長張作霖咨請任命蔣齡益爲安東警察廳警正應照准此令 
　　又令張永勝晉給四等嘉禾章此令 
　　二月十五日大總統令内務總長高凌霨呈准安徽省長許世英咨請任命徐炎爲省會警察廳警正應照准此令 
　　又令内務總長高凌霨呈准江蘇省長王瑚咨請任命俞鍾彦爲水上警察廳警正應照准此令 
　　又令譚倡明舒迺柏陶德爾濮爾森棚谷亮藏海尼格楊恩賚陶純嘏黄樂施田安邦唐恩良均給予四等嘉禾章此令 
　　又令陳嘉樂潘協同胡士門均給予四等嘉禾章此令 
[國内專電]  
　　北京電保議决派曹銳赴奉爲最後疏通府亦同意（二十一日下午六鐘） 
　　北京電九六債先發預約劵共印二十册並約定各銀行日内開一會議（二二一日下午二鐘） 
　　北京電王承斌三次出關行成朝野盼此行有結果（二十一日下午二鐘） 
　　北京電曹錕電徐派王毓芝入京面陳下衷王昨夜到頃入府時局非無轉圜辦法（二十一日下午二鐘） 
　　北京電奉軍將拔今訓令云本軍開拔在卽所有官兵與商家不無短欠之處應派專員與商家算清决不短少分文（二十一日下午二鐘） 
　　北京電駐通第八師留守官兵將移南苑留守圑河昨該師留守長許克治前往掃除原駐奉軍鄭旅昨開榆關（二十一日下午二鐘） 
　　北京電使圑消息吳佩孚等在漢口截留鹽稅一事法日兩政府訓令抵京與英取一致行動昨訓令駐漢兵艦水兵遇必要時得上陸施行保護債權者之責任 
　　北京電美使函外部京漢京綏拖欠美國車輛公司及泰康洋行二十四萬八千美金請顧信用速還　　北京電新疆督軍駐京代表王學曾錢柏向惠通行借四十五萬財部函覆准予備案（二十一日下午二鐘） 
　　北京電吳佩孚十九日電數軍閥財閥兩大害謂財閥尤甚請將鹽 
 
 

Page 4

 
 
餘支配公布查去年一年鹽餘關外實在多得故不便公布吳又電財部近畿軍餉百萬閣議决案九六公債發行此欵落空究竟有無確實辦法速覆張弧派唐人寅赴洛疏通（二十一日下午鐘） 
　　北京電昨訪英使館談交還威海問題似尙無實行意味據稱最低限度亦須將海後灘案圓滿解决然後方能提及海後灘案以北京交涉無結果又地域相隔甚遠仍發還厦門交涉員與英領事就地磋商但發還後厦門舊交涉員已去新交涉員尙頭留上海故未進行（二十一日下午二鐘） 
　　北京電昨小幡見外長催速將膠濟路警編成以便交代并請預告日期外長答商同交内兩部卽奉告（二十一日下午五鐘） 
　　北京電今日閣議顔主席齊感冒鮑病議决陶思澄爲膠東道黄樸爲膠南道王鴻遇爲魯政務廳長又張虎多稅關增預算年四萬一千元又議决通電各省區今後關於僑務事宜逕行知僑務局辦理（二十一日下午八鐘） 
　　北京電部催王迺斌速就中東路督辦（二十一日下午八鐘） 
　　北京電梅爾民函部索二月六日楓滬借欵到期本利（二十一日下午八鐘） 
　　北京電田中玉皓電論籌欵贖路勿存五分熱度務醵欵一次收回　　北京電湘贛蘇浙閩五督有擬發聯電開一南京會議調停奉直意見說（二十一日下午一鐘） 
　　北京電張作霖决添調二十七八兩師駐榆關秦島合關内原駐軍共六師（二十一日上午十鐘） 
　　北京電新安武軍參謀長張鎭參與奉天會議（二十一日上午十鐘） 
　　北京電徐命張弧籌欵籠絡第二艦隊（二十一日上午十鐘） 
　　北京電徐派吳笈孫赴湯山慰留顔用意專以維持北京殘局不問奉直關係但顔雖回京仍不允維持（二十一日上午十鐘） 
　　北京電潘復昨日回京仍包篌羅廠汽車往來通宵逹旦似有政治運動（二十一日上午十鐘） 
　　北京電鄒芬部下范青山由奉招來新兵一批昨到京轉車赴宣化　北京電殺虎口孤山稅局爲馬賊所劫死巡丁二局長重傷財物一空（二十一日下午二鐘） 
　　北京電昨申刻小幡見外長談某項交小問題（二十一日下午三鐘） 
　　北京電中東路公司電外部崴政府扣留茶葉案已圓滿解决並另電范領事致謝其爭持得當 
　　北京電朱鶴翔唐寶潮二十夕赴奉迎霞飛霞二十四夕到京 
　　北京電昨訪使圑與某要人談門戸開放範圍據云農商部聲明門戸開放八條實爲不懂洋文之誤會因施肇基在遠東委員會宣言門戸開放主義以現在法律條約上外人能到之地爲限并非連内地一併開放農部見原則十條中無有例外一語遂錯認爲内地亦在開放中不知無有例外一語指滿蒙而言蓋說明卽滿蒙不得除外此不獨中國例如暹邏京城周圍三十基羅密達爲限制地仍不能雜居内地雜居與門戸開放截然兩樣界說誠恐外人亦如此誤解將來關係甚大應卽糾正 
　　天津電津紳民爲周馥建祠業呈當道批准 
　　天津電曹銳俟王承斌到奉報告後將親赴奉天（以上二十一日下午十鐘） 
　　蘭州電丁道津潛逃後甘民宣布五大罪狀電請中央究辦 
　　蘭州電省長邀集各廳道開財政會議聞有請劉曉嵐總辦官銀錢號說（以上二十日下午十鐘） 
　　漢口電吳號（二）（十）電鄂蕭閣潮又有變化暫緩來漢 
　　漢口電聞吳在洛召七省代表會議鄂派蕭參謀往列席 
　　漢口電湘訊長沙各圑體連日會議决與衡永各商會協提拒絶北伐軍入湘條件如必欲假道則全體罷業 
　　漢口電吳擬任張福來爲岳州警備總司令負岳防專責 
　　漢口電陜馮派朱伯純來鄂商陜鄂聯防並在漢廠訂購械彈 
　　漢口電巡署參謀劉少南奉吳電召赴洛聞擬派劉爲特使往雲貴視察（以上二十一日下午七鐘） 
　　香港電唐繼堯佳（九）（日）抵泗城其部隊文（十）（二）（日）入滇 
　　香港電孫委蔣作賓爲大本營僚幕處主任 
　　香港電粤機器總會函粤漢廣九廣三寗陽四鐵路要求將車脚加三充罷工海員糧食費 
　　香港電某方消息滇總司令部開軍事會議結果推顧品珍率師北伐汁内部由金漢鼎維持 
　　（以上二十一日下午六鐘） 
　　香港電傳聞張作霖派代表赴桂林謁孫日内可抵此 
　　香港電孫再布告徐世昌賣國罪　　香港電鍾秀南擬辭中央兵站總監將由蔣尊簋兼任 
　　香港電連日省海員在車站截留運出口鮮魚甚多分給貧民　 
　　香港電海員代表今早回省 
　　香港電市廳限沙基被割舖戸四十日内自行遷拆 
　　香港電桂省各河道匪又紛起有貨船百餘艘由柳州下駛至洪石灘被匪刦經魏邦平軍極力救援始脫險（以上二十一日下午十鐘） 
[交通大學無線電]  
　　華盛頓電工部報告一月份美國零售糧食價較十二月份低落百分之五 
　　華盛頓電學生委員會代表專門學校大學校三百三十五所以决議案呈遞哈定總統請從速調印華會各約並派代表參與日諾瓦會議 
　　華盛頓電哈定總統答覆參院請通告四國協約談判情形之决議案謂列强間之秘密談判未便發表蓋恐有碍公共利益之故參議員約翰森氏稱此爲極不幸之答覆據現象觀之參院外交股員會或將要求休士氏出席報告裁减軍備會議情形 
　　巴黎電華會法代表圑已回抵此間内有數員謂此行結果頗有令人滿意者此顯指美國數界人士關於法國多所誤會而言 
　　白羅姆斯維爾電墨領事署宣稱墨政府已派兵三千二百名駐守邊界以防革命運動 
　　倫敦電路透電社西班牙京城訪員電稱葡國發生革命詳情未悉 
　　華盛頓電參衆兩院股員會開聯合會議討詮稅率估價計畫激辯三四小時之久衆院主張照美國之值估價參院則主張照外國之值估價雙方相持不下恐無早日解决之望 
　　舊金山電加藤男爵埴原男爵田中少將及隨員三十人明日乘大洋丸回國 
特約路透電 
[美議院中之華會條約]  
　　二十日華盛頓電外交股員會今日辯論四小時後已以十票對一票贊成雅泊條約 
　　二十日華盛頓電哈定總統今日在參議院答覆請詳細報告太平洋協約談判情形之决議案謂今未便供給參院所欲知之消息蓋談判之情形多未紀錄且因發表列强間之秘密談判將礙及公共利益故也惟列强間並無隠匿之行爲且未秘密交換牒文 
[處分大西洋中之德國海線]  
　　二十日華盛頓電英美日法意五國代表將於二月二十三日開會討論處置大西洋中前德國海底電線之辦法並將批准美日荷三國均分太平洋中前德國海底電線之華盛頓决議 
[南愛爾蘭之不靖]  
　　二十日倫敦電高林士所稱南愛爾蘭將有政變一說現已證實南提泊拉萊之愛爾蘭共和軍已發表宣言書否認臨時政府之權力東立美利克亦有叛變伐勒拉氏現仍鼓吹其反對英愛和約之主張今日在柯克演說自稱共和軍贊成其政策共和軍在南提泊拉萊以民間未繳捐没收其牲畜與汽車等物今日共和軍在柯克焚毁杜白林之報紙因報紙載稱共和軍威迫遣派參與明日愛爾蘭全國新芬黨大會之代表也 
[愛爾蘭近狀]  
　　二十日倫敦電杜白林今日擊斃英軍官一員又重傷一員尙未殞命兩軍民率兵一名同乘摩托車行至某處爲携械之人十餘名開槍轟擊司機者急開足速度猛駛乃得逃脫 
　　二十日倫敦電邱吉爾氏今日在下院答稱自英愛和約簽定後南愛爾蘭共有攻擊警察案八十二起攻擊軍隊案三十四起共死警察十一名兵三十二名傷警察兩名兵四名 
　　二十日倫敦電昨電所傳新芬黨足球隊隊員已由倫登特里獄中釋出 
[英議院之俄災賑濟談]  
　　二十日倫敦電今日下院質問時海外商業督辦格利梅氏稱俄國災區饑民及餓死者之確數未能查知但悉災區有數處之狀况極爲可危耳據聞俄國運輸不便故入境之食物僅可籌至四月中旬爲止多則不能裝運查英國振品未有移以供給勞農軍隊或維持勞農政府者即他國振品以英政府所知亦未移充他用也 
[國際聨盟中之裁減軍備]  
　　二十日巴黎電依國際聯盟會之議案混合委員會以平民與軍官各六人財政家經濟家共四人僱工者與勞動家各三人混合組成者已集議裁减軍備事决定遍向各國政府詢以何種軍備爲其視爲國防與履行國際義務所必要之具 
[日諾瓦會議之展期]  
　　二十日巴黎電據倫敦消息官塲對於日諾瓦會議事雖無正式文告但據現象觀之英内閣漸有贊成展緩開會之意據消息靈通之毎日紀事報載稱内閣人員現覺該會議必須展緩開會該報雖以展緩爲憾但稱延遲一月開會當可使籌備事務更爲完善　　二十日巴黎電捷克斯拉夫總理皮恩士博士對某報訪員聲稱日諾瓦會議如怱遽開會則必無善果其議事程序務須審愼研究但無論如何歐洲善後計畫若脫離英法之合作則必難獲成 
[希臘扣留法輪]  
　　二十日倫敦電法國輪船愛斯波爾號載煤赴麥錫那駛至希臘領海爲希臘拘留指煤爲禁品法國各報紙對於此事頗有憤言並謂協約國方欲出塲調解土意戰爭之時乃希臘竟有没收法船之舉殊爲不幸法政府已致牒希臘要求將法船釋放希臘答稱希臘雖注重對法友誼然不能危及希臘軍隊之安寗俟法船卸去煤後即可釋放云 
[葡京又有騷擾]  
　　二十日巴黎電據葡京公報稱法律秩序復有被擾之虞葡内閣將在亞齊亞斯防營總司令部集議 
[英國調查海軍將士]  
　　二十日倫敦電海軍部已傳令於二月二十八日夜半舉行海上或陸上海軍全體將士之調查俾編製表册以供早日實行裁減海軍之根據 
[英付美債之利息]  
　　二十日倫敦電財政部秘書希爾敦楊氏今日在下院稱下届預算案或將籌集英金二千五百萬鎊以付欠美債欵之六個月利息 
[全球售麥機關之計畫]  
　　二十日雪梨電聞麥商已籌議計畫擬組織大規模全球合作售麥之機關將來此機關將支配坎拿大美國及澳洲之小麥麥商領袖脫萊託温氏現將往倫敦轉赴坎拿大與美國俾與售麥機關商榷此項計劃 
[印度茶葉之收成數]  
　　二十日倫敦電印度茶葉收成茲據電傳如下二月二日估計東北印度共收二萬四千二百萬磅内有二萬二千八百七十五萬磅分配如下已運出者一萬三千六百七十五萬磅將運者四千一百七十五萬磅在喀爾喀特售去者四千二百五十萬磅在喀爾喀特待售者七百七十五萬磅尙餘一千三百萬磅將存棧待運按一九二○年共收三萬一千一百萬磅 
[各國近事記]  
　　二十日巴黎電據羅馬電稱意皇昨與前相里蒂氏及索尼諾氏會商消除内閣風潮事 
　　二十日華盛頓電衆議院已通過將現行外僑入境條例展至一九二三年六月三十日爲止之議案 
　　二十日哈佛電參與華會之法代表圑已回抵此間　　二十日華盛頓電參院今日通過將報館所享海軍無線電特别權利期限展長五年之决議案 
　　二十日巴黎電莫斯科消息二月初有工人數千執旗游行反對選舉制度要求普及選舉 
 
 

Page 5

 
 
   
 
 

Page 6

 
 
[公電]  
　　田中玉促籌魯路善後電各報館均鑒膠濟路案經簽約籌欵贖路辦自當積極進行齊督軍王省長鹽電復列九事以補十一條所未及關於路事進行要素實已包括靡遺藎劃周詳至深欽佩而中玉竊猶有陳者即爲期限長短問題前上巧電本九個月贖回之說條舉四事期望各省區標舉認籌數目以爲凖備現接各處通電綜計已達二千萬元可見鉅欵不難籌集惟定約以十五年爲期則歲有遥遥渴望難遂幸我代表力爭有五年後得一次付清之規定即以五年論較九個月已覺太緩恐人民心理或以爲期尙遠不免觀望徘徊其踴躍樂輸之精神一變而爲遲回有待之熊度爲山九仭功敗垂成治五年後仍不能一次付清貽外人以口實謂我國人爲五分鐘之熱度則奇恥大辱莫甚於此而路事前途亦難保不因之發生影響是尤可憂之大者也尙望我全匣父老昆弟提撕警覺急起直追萬勿存十五年分期清償苟且緩待之心須抱定五年後如期付欵斬斷葛藤之旨並勿存五年内從容籌措時日稍寛之習見仍矢以九個月最短限度立集鉅欵之初懷中玉巧電所陳祗宜以欵待時不可以時待欵綢繆未雨不能不先事圖維現此段路線永遠歸爲民業業經國務會議議决懇乞我大總统迅予明令宣布並飭部詳訂公司組織條例及分配股額保息存欵各辦法一併宣示以堅國人之信用至於集股用人一切規劃齊督軍王省長各電已規畫周備切實可行總之茲事前在交涉之中實繫國權今值案定之後尤關國信所賴政府董率於内羣帥倡導於外邦人君子分擔責任於厥身將來中與日交收事項應如何以協其宜官與民交代事項又如何以善其後皆爲此時亟應詳愼研究切實籌備之端政府不得以一道民有公文遽脫關係國民更不能以一紙收回空約遂慶成功五年居諸易逝國際風雲靡常願危念之而急謀之也愚慮所及復陳梗概伏候明察田中玉叩皓印 
　　吳佩孚揭發九六債疑竇電各報館均鑒民國十稔變亂相尋火熱水深民不堪命追原禍始不外乎軍閥肆虐與財閥壟斷軍閥則塗炭生靈財閥則吸取脂膏其家乃甚於洪水猛獸洪憲之帝制與安福之戰禍尤其明證盧督軍沈省長有見於此乃於寒日通電主張財政公開誠可謂切中時弊救國之嘉謨也夫財政公開實爲天經地義徵諸民意詢謀僉同當局者應如何公諸全國開誠相示方足以副盧沈兩公之苦衷而慰閭閻望治之殷念佩孚管見所及敢貢一得之愚與我邦人君子一商榷之國家者乃四萬萬公共之國家非一二人私有之國家政府爲人民之代表財政係庶政之權輿所謂公開者皆可公諸輿論無不可告人之隠非謂揜其不善而著其善也經全國公同認可者謂之公開爲全國深惡痛絶者雖宣布亦不得謂之公開必俟財政公開後而後始能募債非俟募債成立後而後始能公開如上年杪不經國議猝爾發行一千四百萬鹽餘借欵各省皆不悉此中底藴最近發行九千六百萬鹽餘公債事前不徵各省同意臨時不顧全國反對而悍然行之當局者反藉財政公開爲標榜以欺飾天下耳目旣公債之條例可以公開則公債之用途亦當然公開舉行九千六百萬公債而抵還七千餘萬借欵究竟此七千餘萬借欵之用途與借欵合同之全文是否皆可公開何以不將三年來全國收入曁七千餘萬之用途一併公開後再募新債而必待新債募成後始美其名曰公開如謂挽救損失何不先以鹽餘公債贖回膠濟路用而偏欲以之抵還銀行債務且此三十家之銀行股東是否皆與當局有關今之當局是否皆爲銀行股東以服官爲營業以借債爲生活以回扣分肥爲性命是否皆可公開如謂當局與銀行無關何以一千四百萬債券大中東陸交通等銀行獨擅其利乎某當局夥開之東陸大中等銀行歷年均經營政府借欵現若如數歸還實不啻收回私債更有銀行與當局通同舞弊者譬如借欵百萬除利息回扣匯水等費外實際僅得五六十萬又復巧立名目所謂馬克法郎日金呂耳等等化名反覆折算旣得高利又享中飽歸公者十不及五銀行與當局私囊纍纍直接取之於政府間接實剥削人民未悉此種黑幕是否皆可公開近畿軍餉閣議决定在鹽餘毎月支百萬元海軍的欵毎月僅指定十七萬嶁不敷半數旣以鹽餘抵債更以何者撥餉當局者不亟亟於有關治安之軍餉而獨汲汲於積欠銀行之舊債何急其所緩而緩其所急耶當此軍餉斷絶剜肉補瘡者方正苦束手而移花接木者乃别有會心所謂天下雖瘠而吾貎則噬膚滅鼻吸盡蒼赤膏血剥牀以膚不顧切近災凶當局者夜氣未亡天良未泯亦曾有動於中否以上種種疑問果能一一公開和盤托出先經全國認可然後再行募債全國當然贊同非然者藉財政公開爲名以和緩反對募債爲實竭澤而漁以壟斷全國金融而陷國家於萬刼不復之域竊恐清季川路之覆轍前途有不忍言者矣傳曰棟折榱崩僑將壓焉心所謂危亦以告也我各省袍澤曁全國人民是否均應要求當局財政公開以釋羣疑而明眞象尙希卓裁賜敎爲荷吳佩孚效印 
　　金山義敎期成會代電申報館轉各縣義務敎育期成會支會鑒金邑籌辦義務敎育特徵畝捐一案前奉省廳核准指令舉行後有縣立第三高等小學校校長葉秉常等在縣治南鄉張堰鎭召集少數私人假名公民大會揑辭電省希冀取消同時有公民畢治安等在縣治所在地之朱涇市亦開公民大會决議維持原案雙方電省彼此詆毁縣知事遵照省廳命令一再召集全邑士紳及各團體到署覆議而葉等始則避不至會繼則中途退席故意反對顯然可見查特徵畝捐徵起者已達十分之七以上足徵贊成者實居多數况造就師資建築校舍等勸學所正在進行勢難中止倘官廳或徇一面之言致金山義敎無所籌備影響所及效尤必多除請願總會外務乞貴支會一致援助不勝盼禱江蘇義務敎育其成會金山支會叩 
國内要聞 
[北京通信（鏡）]  
　　奉直齟齬中之調和說 
　　自奉天命令撤回關内奉軍而後直隸方面亦明知奉天此舉實爲對直表示一種態度故曹氏復派王承斌二次赴奉從事調和並請奉天權緩撤兵一面復請靳雲鵬氏代向張作霖氏疏通感以親誼靳氏遂派于化龍赴奉謁張張謂于曰三哥雖表示好意但吳子玉實太看我不起吾對於吳子玉已讓步過一次前此吳率師取代王占元之時實爲對我挑戰如果其時派兵入關我攻其北湘軍攻其南王占元之殘部理西圍擊吳氏舍投江外實無他道我之當時所以不出此者一方面固爲顧全大局不願以此而釀成大戰破壞北关同袍之誼一方面爲顧全曹三哥及親家之情面吾已讓彼一次而彼尙不知足得步進步則其勢自不得不與彼周旋也今三哥與吳氏一柔一剛協以謀我吳掌我頰而三哥乃向我道歉勸我勿與較此種辦法我何能忍受請爲我謝親家此事請彼不必過問於是靳氏之疏通仍無效果王承斌二次赴奉之結果又與第一次之成績相彷彿張與之交談不過數語張謂我的軍隊在京畿的將調回關外梁士詒的内閣我也不問他以後各做各事我不管了言畢即捧茶送客王之所得直等於零張景惠雖尙在盡力疏通中但張近與奉天方面意見亦大不合效果自可想見也 
　　奉軍撤退之原因傳說不一有謂因關内之兵皆係張景惠部下張主不戰故將其部衆調回奉天另易肯戰之兵便衣來直者有謂因奉軍家屬前此業已隨營在直一有戰事惟恐兵心因家累而不能一致故以撤防爲名先將其家屬移回奉天而軍隊則全體集中山海關左近待安系在直起事稍稍得手然後入關相助以收全功者兩說均有理由奉天會議中以張景惠爲最和平絶端反對奉直開戰謂奉直若戰奉軍固可操勝劵然元氣必大傷孫文乃得乘勢進取收漁人之利湘贛鄂諸省將悉入南軍手奉軍勝利之結果至多能得直魯地盤而魯或且爲段氏部下所得失兩較相差過多而孫可以此聲勢大振但張作相則又竭力主戰以爲戰則可獲得一部分勢力倘不聯南以與直戰而直且與南聯合以謀奉奉力更單不如出而一戰奉天空氣似以此種激烈派居多數而張作霖本身亦在激烈派方面但藉張景惠一人之力恐亦難以回天惟聞已决定先由張景惠携條件赴保見曹待得答覆後再定辦法保定方面今日亦有會議邊守靖與曹銳皆赴保與會但彼方空氣甚平和與洛陽適成反比例主引决裂之說在保或難多聞不過與邊氏接近者則謂邊氏主張如果奉軍必須撤防無法阻止則直軍惟有舉行大清鄉以防某種餘孽起事惟爲防患未然計而不對奉表示敵意也吳子玉之態度當然甚激烈聞已與湘趙接洽願撤張福來兵出湘境而使趙氏防粤軍北向自已可以專力防奉近日對於湘省之接洽聞已漸有眉目但是否出於湘趙之眞誠則不可知 
　　據軍界中人言直奉之衝突此次殆不易避免大約戰事之發生去今尙有二月蓋直决不發兵向奉而奉軍之發動則必在直軍與南軍接觸以後直軍手忙足亂之時其勢非二月以後不可此說是否適中事實則在目前無從證明也 
[京學界之敎育獨立運動]  
　　近日北京學生界發起全國敎育獨立運動會業已在高等師範開籌備會繼開成立會昨日（十九）又已在高開會當經會衆將宣言書修正發表其原文如下敎育事業不僅爲一國文化之所繫亦卽人類精神之所寄託者也近年以來兵燹頻仍政潮迭起神聖之敎育事業竟飄摇蕩映於此卑污齷齪之政治軍事之漩渦中風雨飄摇幾瀕破産此吾人不能不作「敎育獨立」呼聲以期重新建設精神生活之奠也揆其大旨約有二端（一）敎育經費應急謀獨立也敎育經費東西各國無不佔國家預算之大部我國歲人除軍費政費之外敎育費用所值幾何乃近年來普此些許之數亦盡飽入武人政客之私囊最痛心者卽此種人民膏血痛滴以期苟延精神生活之殘喘者轉而以養兵養兵以禍國禍國以殃民是不僅吾人精神生活因此破産而更益之以物質之損失精神破産物質荒凉交互影響欲求免陷萬刼不復之境其可得耶推厥原因均爲敎育經費不能獨立之所致勢不能不急謀獨立脫離政治藩籬明定預算指撥的欵由敎育界直接取用共同保管政府旣無支配之權挪用之道自絶此應注意者一（二）敎育基金之應急謀指定也我國政治旣時呈不安敎育事業不能中斷苟無基金之指定敎育猶難免一時破産之虞况近來各國退還賠欵之聲日高此皆吾民前此精神破産之陳跡尤不可令其轉入軍閥政黨手中重受精神上之掠奪是則敎育基金不僅有早日指定之必要且有早日指定之可能不僅有早日指定之可能且一不早日指定以之齎盜之糧助桀爲虐之結果吾人精神生活之被掠奪更不知伊於胡底矣此應注意者二（三）敎育制度之應急謀獨立也敎育附麗於組織不良政治之下本足限制發展之機能而當茲學術革新思想改變之秋尤不可祇仰承鼻息於規矩謹嚴之政治組織之下不然稍作科學之研究政治必誣以數典忘祖稍作思潮之宣傳命之曰離經叛道凡此種種事實昭然長此以往欲求學術有長足之進步文公上有多量之貢獻安可得耶此吾人不可不急謀敎育制度之獨立以期打破此圈套式之死制度也且南北軍閥政客分裂原與國民無關神聖之敎育事業何辜安可久居南北異軌之域苟敎育制度獨立以敎育界中人辦敎育界之事不知有軍閥官僚更安知有南北政府作精神生活之大同盟建精神統一之新生命此應注意者三凡此三端均爲吾人精神生活基礎之所關吾國根本存亡之所寄爰不揣棉薄發起斯會想吾國敎育界同人所受敎育不獨立之痛苦犧牲學業者有之犧牲生命者有之而受思想不自由之壓迫者更不知多少且本會已明定守旨除履行宗旨外無論何事概不干涉與黨派自無利用之餘地而本會自可當然發展矣茲當大運動開始之秋大同盟發展之際全國同胞必有聞風興起者矣謹此宣言於右 
大理院受理外人案件之嚆矢 
　　俄人私鑄錢幣案 
　　北京華俄通信社消息云明日（二十一日）本京大理院開庭審訊俄人私鑄錢幣案被告名法樂戈威克特Uuctorfalko辯護律師爲北京大學何敎授此次開庭爲中國司法機關處理外國案件之濫觴措置之得失對於中國司法名譽及領事裁判權之取消皆有重大關係故中外人士對之深爲注意據詳悉該案内情者云被告法樂戈威克特氏爲遠東共和國商業部員被派至哈爾濱採購貨物與其兄法樂戈卓飛Trofinfalko及李森寗Luaenin兩人寄榻某處其時俄舊黨方在哈埠横行隂以鑄幣模型置於彼等臥室之内哈爾濱偵緝隊前往搜查遂將人贓全行拿獲解赴地方審判廳受審經中國法官愼重調查旋卽宣告無罪不意俄舊黨憤所謀未成又向中國偵緝隊揑報彼等尙有其他刑事犯罪行爲被告人等於是重行被捕解至奉天其後政府電令張作霖派人解送來京抵京後略加問訊判令聽候復審迄今五月檢廳偵查方始終了因定於明日開庭惟被告法樂戈威克特所犯係私藏鑄幣模型罪故於明日到堂待質其餘兩人尙無確實證據仍須靜待檢查云 
[司法部擬取消各縣承審制度]  
　　各國在華領事裁判權我國已在太會提要求取消大體已表承認惟須先生審查我國現行司法情形及有無進步以爲取消之標凖當局對此積極爲收回之預備除特令仿照特别法庭制度改良並擬招集各省司法長官來京會議改良辦法外日昨司法當局又提出閣議擬將民刑訴訟條例呈請公布定於七月實行並將各縣承審制度取消其閣議公布原文如下司法訴訟條例已奉明令公布於本年七月一日施行全國凡與該條例關係之章程規則亟應一律變通况華府閉會後調查吾國司法委員不日來華關於改良司法事項尤宜積極進行查吾國承審員之制本爲將審判脫離行政官廳之過渡辦法此項人員雖限定法政畢業大率仍由縣知事選用實與一種自辟僚屬無異難冀其獨立行使職權擬請依條例逐漸改設初級或地方審判廳以符定制嗣後所有狀紙及訴訟費用概由本部改用印花交郵政局經售 
[中東路將設哈長雙線]  
　　新聞編譯社消息云昨據俄國人方面哈爾濱電訊中東路管理局現决定於哈爾濱長春之間添設雙軌此項計畫實即日本多年以來所運動必達其目的者與東北商業軍事均有極重大之關係若果成功則日本對於中東路之野心可謂大部分業已實現蓋自大連至長春與自長春至哈爾濱之鐵路軌道寛狹不同故欲從大連至哈爾濱（或自哈至大連）必須在長春換車一旦有事日本軍隊之在大連等處上陸者僅能逹長春而止故日本謀中東路之第一要着在先坟大連與哈爾濱間有同一之軌道軍事上可得長驅無阻之便利至以商業言之大連所以未能與海參崴競勝者即因軌道不同路程較遠運費上遂見有異若哈長間特設雙線將來大連即成理北商業之中心此更與中俄兩國皆有極重要關係者中東路管理局因何受人運動鑄此大錯中俄兩國人民均當起而抗議者也 
[籌備中之接收魯路消息]  
　　膠路籌金贖回案决定後各方面對此均視爲重要問題現在爭議未决中者有（一）督辦問題（二）路警問題關於第一項之督辦一席喧傳紛雜莫衷一是有言將屬梁士詒者有言將屬周自齊者究屬誰人政府尙無成見昨聞魯督方面主張於本平洋會三代表之中擇一代表充任以便辦理外交較爲熟手會辦一席則主張由楊晟充任惟國民方面大多數不願將路權歸之政府或武人故督辦一席此時實未便决定關於第二項政府原定部派路警前往接防昨聞此項計畫又有變動魯督田中玉已在魯警中挑選一百二十名送入膠濟路警察所内肄業加緊訓練而同時外交聯合會亦呈政府請將部派路警原議停止即令山東省署就近考選警士並將主管接防膠濟路人員之權完全劃歸魯省惟聞政府以此事關係甚大尙在考慮中 
　　關於籌欵贖路一節各長官及各省圑體進行甚力近來已大有成績綜計連日各省致電當局自行認定者爲湖北蕭耀南·山東田中玉·陜西馮玉祥·河南趙倜·江西陳光遠·安徽張文生他如奉浙蘇晋新甘各省及法圑亦先後來電贊成分别擔荷茲將各省允諾之數目詳誌如下（甲）通電聲明負擔金額之省分湖北三百萬元陜西三百萬元山理三百萬元河南二百萬元江西二百萬元安徽一百萬元福建一百萬元又梁士詒氏三百萬元（乙）正在積極籌措中之省分江蘇三百萬元直隸三百萬元東三省三百萬元浙江三百萬元山西四十萬元甘肅三十萬元新疆三十萬元湖南五十萬元綜計以上數目達三千餘萬之巨以之抵償日本路價三千萬元猶有餘裕尙望各疆吏及國人躬自踐其言也 
[英報鼓吹促進中國統一]  
　　列强宜改變對方針 
　　世界新聞社譯字林報社論云上星期六日本報（字林報）社論中述及英商會提議中國於釐金未廢時所欲征收之海關附加稅其所得之欵應由列强暫時扣留至中國統一始行交付（此項扣留亦即爲勸誘中國統一之一法）英商會現因此舉决無實現之望故已將其作罷但此計畫將來或須復提不獨對於附稅然且對於海關及鹽務署之一切收入亦然正未可知夫謂列强應對於所承認之國而扣留其應得之收入此實爲一嚴重之提議然不論此說之應否贊成而實有動人聽聞之點則無可否認列强雖繼續承認北京然不能漠視事實事實維何卽中國之一極大部分已不承認北京且以列强之代理人將所收中國之稅欵供給北京實爲對中國大多數人民之不友睦行爲而嘖有煩言是也 
　　廣州之振振有辭者其要旨即屬如是彼謂列强屢曾聲言决不干涉中國内政然以所收之關稅鹽稅給予北京卽爲顯然干涉之舉動北京苟無此項稅源則當早已崩壞中國人民亦早已設立一代表自已意思之政府而代之矣至謂列强爲外交起見不能不承認中國之一個政府而北京政府认部國未設立别一合法政府之前要爲惟一之合法政府廣州則答之曰之第二論據尙有討論餘地至於第一論據則當滿清推翻之後自一九一二年二月起至一九一三年十月止其間列强並未承認中國任何政府而海關固繼續行使職務各國使館則與中國之代表非正式繼續往來未嘗有所阻碍也廣州又云不寧惟是中國現固有兩政府列强苟一日藐視其一政府而優待其别一政府以金錢供給之則中國即一日無統一之可方反之列强若扣留此等稅欵暫存銀行則不必久待將立有一全中國人民所承認之政府出現列强即可以此欵付之 
　　廣州論據所引起之許多問題中有一點實爲無可辯論者即中國現有兩個政府彼此勢同冰炭絶無調和餘地吾人不論從何方面尋覔解决中國困難之支無論提議何種改良無論計畫何種方策要皆有此堅硬之事實阻其進行卽就裁釐改稅之問題而論廣州對於改稅將不反對之因彼固希望爲未來之中國政府或參加其間政府收入愈多固愈好也但於北京之得此額外金錢則民同一反對至於裁釐則中國苟未得一全國服從之政府而謂可望裁釐實行者直兒童之見耳再論治外法權問題彼行將來華調查之國際委員圑將能爲何種之報告乎不過曰中國苟無一單獨握權之中央政府則無論法律編查館編成何種可傾佩之法律在華外人之地位終不能更變而已（中國青年派亦完全承認此種情形吾人爲對彼等之公道起見應聲明之）其他一切進步與發展於南北未統一時其遭遇亦必皆如是 
　　數月前本報載解爾般脫氏一論文謂列强宜撤消對於北京政府之承認料當時北京持此意見者必多彼時所以使人作此感想这特别事變今已漸成陳跡北京之轉危爲安固已不止一次矣但彼之苟且補苴敷衍了事以保其殘餘之顔面要不能改變中國一種萬不能過去之局面此種局面之萬不能過去爲毎一有智識華人所承認若外人不改變方針彼等之怨恚勢且更甚目下中外人士之私交有加無已而就華人全體言確已有一種排外惡感發生吾人固不作過度之驚慌預言拳匪主義將復活但以爲上述之廣州觀念勢必愈傳愈廣其結果將於中外關係大爲不利吾人於華盛頓會議結束之後而討論列强應改變對中國之態度似屬可笑但就中國南北不可救藥之對抗與各省變遷不定之態度言之此項問題列强遲早終須加以研究也 
[山東各界歡迎徐代表大會]  
　　發起籌備贖路會 
　　魯省國民派赴華府會議代表徐冠生君由美返濟外交協會特於昨日（十八）邀請各界假商埠商會開歡迎會並催促各界發起籌備贖睡大會是日應召而至者有省議會敎育會農會總商會商埠商會商業研究會商業公所銀行公會律師公會理綱公所外交協會等及各地方士紳約七八十人至午後二鐘振鈴開會常勉齋君主席報告開會宗旨略謂魯案在華府會議解决以後各省先後發起成立籌欵贖路之圑體已屬不少本省爲膠濟鐵道所在之地又爲吾全省人民拚命爭回之結果此項組織亦正刻不可緩現赴華會代表徐冠生君業已歸來應先表示歡迎請其報告經過並請今日在座各界 
諸君發起籌備贖路大會云云徐君遂即起立演說經過情形並謂敝人自美首途之時魯案尙未簽字其所以早歸之意即如以上所述恐欵資一時難集致誤贖路之用今贖路之期旣能少緩則籌欵一節亦已稍覺從容今日各界到者極衆即請着手發起此項機關以便從事籌備衆鼓掌徐君報告畢主席即提議發起手續當有朱馨齋杜星北周朗山羅亞民張魯泉朱薇生苗星垣王蔭五李郁廷諸君先後相繼發言最後决定結果即以本日在場者統爲發起人復由發起人中推定籌備員即時着手籌備贖路會所有名稱及招股章程籌備手續概由籌備員商榷辦理衆極贊成當時推出籌備員十八人並規定本日（十九日）假外交協會繼續開籌備會時已五鐘遂閉會茲將籌備員人名列下張采丞胡漸逵徐冠生劉郁廷朱薇生方雨農苗星垣勞遜五吳儒範石紹先杜星北許德一姜振卿郝雲生于翰卿周朗山劉向忱張達忱 
[鄂省之紙幣世界官錢局前途之危險]  
　　湖北官錢局爲省有營業機關卽省銀行性質在前清光緒三十年間即發行官票以輔助制錢之流通至民國元二年該局先所發行之銀元票及五串十串之錢票概行收回銷燬而流通市面者一律爲串文官票在黄陂去鄂時代該局發行官票總數不過二千萬串票本票額尙足相抵王占元督鄂後惟恃加印官票以挹注軍政費即中央應給鄂省之欵亦多由該局印票代墊懸一筆之空賬吳佩孚到鄂應付川湘戰費又加印新票千萬截至現在該局濫發官票之數共達八千餘萬（此爲該局自認之數外傳已近萬萬不知孰是）其爲中央及鄂省軍政機關所挪借者乃有七千餘萬至其凖備金在前清時尙足二千萬乃被王占元串通該局人員折價變賣該局産業公家吃虧私人受益因是該局所存現金及不動産共計不過一千五百三十萬串票額與票本相差之數幾至六七倍危險程度可想而見年 
 
 

Page 7

 
 
來時局稍有變動官票價格即隨之低落該局無法維持只有於票價低落時以現金五六十萬在市面收買其行市故意抬高一二釐因之票價復行漲高湖北官票之屢瀕危殆而尙未蹈湘幣之覆轍者一因於人民不明該局之危險情形一即該局此種手段之所維繫顧此非長久之策而其内幕亦漸漸爲人所窺破危險狀况幾成不可終日之勢去冬吳佩孚曾與財廳及該局擬議維持並有以官營産撥作官票基金之計畫但其值價不多又兼别有障礙遲遲迄今卒未實行現該局長郭幹卿以官票發生危險並非該局之虧折乃因貸欵無着與濫發新票若能使貸欵設法清償並限制新票之發行則官票可以轉危爲安因特遞呈軍省兩長自陳危險情形並條擬救濟辦法四項請求批准施行吳佩孚所派稅欵經理處長鄭焯亦向吳呈述該局危迫狀况請速定切實辦法吳昨亦轉函兩長設法辦理茲覓得郭省長呈文爲錄於下「竊幹卿渥荷恩遇總管錢局任事以來凡屬有裨大公無不勉力圖維嗣以鄂省地當衝要錢局職司出納毎值非常變故即受重大影響迄於今日幾成不可救藥之勢自知才力棉薄不足任重迭求罷黜未邀俞允旣不敢自外生成復未便聽其傾覆日夕惕慮期欲得當以報幸垂察焉（一）爲票額之過巨也伏查中外銀行本有鈔票先例但必事前先有準備事後確有着落鈔票信用始克鞏固職局自民國以來即未實行營業與銀行性質逈不相合而毎次加印官票無不以時局緊迫政費不能週轉軍用不能接濟奉軍省兩長令飭冒險加印限救眉急誠以的十年來之湖北局勢無年不在憤爭之漩渦中即無年不有官票之新發行間有印新換舊之舉舊票未收新票已罄亦有調盈劑虚之時虚者已給盈者未償年復一年積累太鉅共計發行之額已達八千萬以上加以紙票未能兌現信用日見低落銀根一至吃緊價根無形減少是項官票命運幾無日不在驚風駭浪之中幹卿以職責所關亦常生肉戰心慄之懼凡此危險均屬發行過鉅有以致之（二）爲貸欵之無着也職局原爲省有營業機關雖兼代金庫亦祗能照省稅收入供費支出以常例言不應稍有透支致加省庫負擔詎政治之變動靡常墊付之額數益鉅共計軍費提支之欵曁財廳因政費積欠之數並公家各署局借墊各欵約有錢八千一百二十餘萬串應若何設法歸還迄未奉有切實明令至於各方面之積欠與商塲之匯欵自經職局設立理債處實行清理後雖願還者多而無着之欵亦復不少貸出現金旣多半不有作數應償票本究不能長此虚懸似宜於貸欵之外另設别法始足以解目前困難（三）爲妥籌準備金額也職局原有産業本屬官票準備但爲數甚少罔資抵補人民之信用力因之日現薄弱設不預爲之防一旦發生變故深恐蹈湘幣覆轍全省命脈不幾完金剷盡擬懇將現存營産官産及一切鑛産盡數撥交職局另於職局内附設官票基金並官産調查處專司保管清查整理諸事及稽察人民已經盜竊官産查漢口後湖一隅如前襄河後襄河　子城壕南尾北尾等處無在非官産即無在不被人民之侵佔清查一處即撥交一處於職局票本日增信用益固異估價公賣不准移作别用專爲清償官票資金（四）爲限制發行新票也官票之發行永無限制即全省人民常有擔負增加增加至無力負擔時職局破産全省人民亦將隨之破産興言及此曷勝心寒且毎次增加時何嘗非迫於萬不獲已卒之因一時之萬不獲已釀成未來之不可救濟似宜忍痛一時確定未來之方針抑或量入爲出量出爲入另謀收支之適合不再加發官票致生極大恐慌垂爲定案告知人民引起其全體之信仰心並告以現在發行之實額與以後辦法使其瞭然於職局情狀永不發生何種猜疑上述四端前二者爲已過之事實後 
二者爲未來之芻議如荷採擇即由職局擬具詳細辦法呈候鑒核施行」鄭焯呈文詞意與救濟辦法均與此相同惟主張於官錢局附設基金監察處須由省議會商會各選代表若干人會同該局共負監察保管之責較之郭氏建議猶爲深密此項條陳又得吳氏爲之轉函蕭劉當然嘉納惟鄂省官産營産前均各有用途欲其概撥錢局難免有一番紛擾而其值價能否抵足鄂省各機關所欠該局之四千餘萬尙一問題至中央欠欵三千餘萬串欲其指撥鑛産以抵前欠如象鼻山鑛即其前例鄂省僅得一虚名並耗去鄂欵四百餘萬串尙無絲毫成績之可言似此清償舊欠於實際又何所補至限制發行新票確爲減輕危險之必要計畫無如鄂省爲南北必爭之地一旦戰事發生雖明知加印之危險而軍用孔急又何能顧是則郭鄭之條陳恐終難見諸實事也（二月十七日） 
[鄂高師風潮近訊]  
　　談錫恩尙圖戀棧省議會提出質問 
　　武昌高師自談錫恩釀成罷課風潮至今多日尙未解决談氏初本欲借軍省兩長壓服學生不虞鑄此大錯然而旬日以來軍省兩署仍無日不有談之足跡繼又運動吳使電部主張以爲學生雖衆必無如彼何也不料風潮益烈而四圍矢的在彼一身乃欲出以柔和冀收效果昨傳談氏業已進京本係當時事實校中並懸有牌示一校長奉電進京所有校務請王雨吾先生代理王先生未到校以前由張鏡澄先生代理」惟據學生方面消息謂係談之隂謀因談氏以學生態度堅决武旣不足以制服文亦不足以和緩擬趁部電相召之機會佯言進京一面設法令學生上課俟上課之後卽要求兩長以風潮平息電京冀保其位置因學生方面曾有人見其彼在省議會宴客卽談氏十四日電部經學生代表抄拍回鄂者亦僅有删（十五）促上課校務覔人代理覔定來京等游移不定之語則談氏暫匿未去以觀動靜之說殆甚可靠不然何以漢口車站守候之學生亦不曾望見談氏耶又聞談氏尙有一種隂謀擬至無可如何時即要求兩長委員接替將高師權讓與兩長以圖容易交卸並請兩長將該校原有學生解散重行招生整頓惟此項詭計或不至於實行即蕭劉兩氏亦未必肯爲一談氏而冒此大不韙也現在學生方面仍擬堅持到底談氏未正式宣布辭職以前决不苟且上課昨日又致電敎部其原文云昨函計達談雖將校務託張挺先生暫代但仍抗命逗留多方運動意圖破壞萬懇迅予處置並即明令委余日章先生繼長屬校以解倒懸而維敎育」並聞京代表方面積極進行擬一面用學生全體名義請余維持一面請黎黄陂等名流向余勸駕另一方促敎部正式委任余爲校長云 
　　省議會近高師風潮事曾提出質問書對於敎育廳長錢葆青攻擊頗厲茲錄其原文如下爲質問事民國成立以後本省敎育雖經費節經縮减而歷任行政長官尙有愛護維持之意近來貴省長對於敎育廳長曁高等師範兩事一般輿論疑慮萬端特代表民意爲貴省長言之本省敎育廳長自路孝植去職以後汪聲代理被敎職員聯合會拒絶郭肇明代理席不暇暖忽有錢葆青乘寒假散學之際就任署理之職聞簡任官須經中央命令乃可署理職務其由省令委任者僅可代理貴省長對於敎育廳長之任免旣已舉棋不定而關於錢葆青之委任與中央法令抵觸是否有效此應質問者一錢葆青就任敎育廳長以來於敎育上之設施毫無誠意乃見報章於召集各校長開會時發表政見謂中學太少師範太多師範爲國民敎育之源泉本省義務敎育應尅期實行業經前路廳長籌備有案山西施行義務敎育以後毎年養成國民師範生兩千人尙不敷用本省人口密率較大現有師範將來必不敷用中學旣應擴充師範亦在應加擴充之列錢廳長又謂敎育偏講自動實屬不好查自動敎育在歐美各國實驗確有價值近且由自動進於設計敎學昔孔子云憤悱啓發舉一反三實含自動之意錢廳長縱不知現在敎育爲何物讀聖賢書亦應有所領悟尤有喪心病狂之言謂女子無程度女子敎育之無益並引吳巡閱使在岳州時無論女敎師女學生皆曾亂事此等言論在引車賣漿者尙不屑道竟出諸敎育廳長之口作爲皇皇議之發言資料寗非怪事吳巡閱去年蒞漢在商會與敎育界十人談話斤斤注意於禮義與科學絶無錢廳長此種輕薄嫉視之態度錢廳長旣重女子程度自應以敎育之結果爲救濟乃竟信口開河不惟污衊敎育抑且侮辱長官本員對於錢廳長尙有相知之雅並知其於舊學詞章略窺門徑敎育實非所長其就任之始以會元學政等語舊夢重温逢人便道其腦筋中並知民國敎育廳長爲何物任事以後到廳之日極少任其子姪執掌權衡循是將擴充其學政思想將主張復科舉八股矣錢廳長此等言論丰采貴省長是否信其有整頓本省敎育相當之學識經驗此應質問者二高等師範之在武昌於本省敎育上裨益良多貴省長有監督之責其校内風紀之整飭祇能責之校長青年學子因向上之血氣衝動隨時代潮流作自治文化曁經濟公開諸問題之鼓吹亦應於事先爲親切之訓導縱校内有擾亂秩序之事發生地面警察臨時維持綽有餘裕乃如懲治盜匪使各學校一般學生精神上咸受其影響近日街談巷議全體解散之聲浪極高射影含沙今日牽涉某校長明日牽涉某敎員並謂本會屈議長播弄此次風潮爲競爭省長之手叚更屬無稽一年以來各校學生方潛心讀書如聽高師風潮長此醖釀則學潮勢必擴充寖假而演成政潮本省敎育益陷於不可收拾之局貴省長有無善後辦法此應質問者三本省敎育近爲國人所詬病亟應整理擴充爲地方恢復元氣半年來本省之鹽斤加價鹽稅舞弊釐金加價諸弊政父老兄弟疾首蹙額本員不能作痛苦之傳聲已覺愧鄉人而羞當世倘并此未來新生命之敎育問題亦坐安緘默則湖北人眞無顔以立於中華民國也特依省議會法第十九條提出質問請貴省長五日内明白答覆提出人陳時連署人雷寶杏·皮鶴齡·陳家鐘·金耀龍·葉蘭彬·曹昌江·何華熙·丁榮學·朱孔陽·廖秩道·郭璜·熊維羆·劉德剛·王邦銓· 
[湘人運動選舉之狂熱]  
　　湘省籌備省議員選舉目下正在積極進行而一般省議員熱者遂亦於此時大爲活動希圖當選其中形形色色頗爲可哂長沙有淮商史某者爲尊陽都人遂乘該都兵旱兩災之危託鄭某游說當地士紳假振災爲名收買省議員選舉票計毎票萬張捐光洋千元如全都一致則捐榖二千石說者謂財神得議賆選民得振米均屬合算此一事也又有粟某者以欲得多數之選舉票斷不能無所憑藉遂嗾張某出名發起長沙全城各衛圑聯合會業於某日假乾元宫開發起會各衛圑不知就裏簽到者至有七十餘圑之多繼乃探得内容遂相約不理此又一事也更有異想天開之湘潭周某則撰一白話告白大意首述此次選舉之若何重要應若何愼選人物次述其學識如何優長如何熱心國事曾充上海和平會代表成績如何佳良再次則述其如何願潔身投入省議會代表眞正民意爲人民謀幸福末叚則謂毆美各國凡愛國最强这人當選舉臨時之際毎毎自書姓名張貼於厠屋壁間或打灰屑之車上以惹起人民注意云云印刷至數萬分到處張貼見者笑之此又一事也又有平江凌某者自稱運動業已成熱如不當選即自殺以徇云云此外假請春酒爲名託人請客動輒至數十桌者有之託人包辦毎一萬票出代價若干元者有之至旅店賓館之中則某人請酒某人邀飯誰替誰扣轎誰扯誰的脚種種聲浪震盪耳鼓加以政府近又頒發通令嚴禁公圑監察選舉於是運動當選者尤爲興高采烈實則發起監察選舉者即爲運動選舉之人政府禁之自是正辦但軍政各要人亦有運動者惟其運動之法與平民不同僅授意各選舉區監督指定須選某人而已以記者所聞竟有一縣四議員均爲各要人指定不許他人插足者似此舉動不知政府又將若何應付也 
[山西通信（歐滄）]  
　　模範省除三害之優劣點 
何謂三害田子髮辮·女子纒足·男女喫鴉片·是也何謂除三害勒令男子剪髮勸導女子放足不准男女喫食鴉片是也斯三者皆山西最有成績之事亦卽閻氏最得意之筆三害皆閻氏决心毅力所欲除去者而功效有著不著抑又何也毋亦以辦事有難易弊害有輕重成績有多寡歟髮辮也纒足也記者敢代表全晉一千一百萬父老兄弟諸姑姊妹面頌祝曰剪髮萬歲禁纒足萬歲至於禁烟功令雖嚴行百里者半九十過情之譽則記者愧未能也 
　　山右之民簡樸陋塞不驚浮華民國四五年辮髮垂垂者滔滔皆是已閻錫山氏懸爲禁令雷厲風行而專從官學商三界入手其辦法大概凡各官署及其他官公立機關服務人員有未剪髮者由該管官吏勒令剪除否則停止職務並罰其俸薪縣知事減俸日期爲一月以上三月以下數目爲月俸十分之一以上三分之一以下官公立機關服務人員及學校敎職員則罰以一月以上三月以下之薪俸學生則罰其父兄五角以上二元以下之罰金商舖首領罰五元以上十元以下舖夥罰一元以上五元以下勿論何等人物罰金後仍須勒令剪除其他一切人民則由縣知事督責宣講員勸導警察所執行一經政治實察員查明報省全縣果一律肅清辦理得法之縣知事奬章記功提倡協助之士紳嘉奬匾額著手之初許多好人造作種種謡言閻氏拿辦多人謡諑始息今則全功告竟通省官紳商學農工各界望之皆若牛山之濯濯矣猶憶記者在平定州火車中見一直隸并陘來晉之民髮辮長拖車中晉人咸目笑之直至接壞相去纔咫尺耳當世之所謂巡使督軍省長各偉人天天在那裏爭内閣搶地盤擴勢力從無一入掉轉精神在人民身上一著眼地方官賢不肖之相去若此 
　　十年以前山西婦女因纒足惡習受身體上痛苦與禁覊獄牢者初無異致步履艱澀蹣跚可憐惟終日盤坐土炕上而已閻氏憫之與男子剪髮同施以嚴格之取締惟偏重於勸導誘奬方面與勒令男子剪髮者稍稍不同辦理之初卽全省各縣一律設立天足會以縣知事爲會長官公立機關服務人員及學交敎職員縣中士紳爲會員會員家庭卽首先放足爲一般人民之表率違者論罰其勸誡之標準（一）十歲以下之女子不許纒足（二）十五歲以下之女子已經纒足者卽行解放（三）十五歲以上之婦女已纒足而未能解放者不許飾用木底凡會員辦事出力者男子賜以匾額女子寵这褒章並製彩畫數十萬張首先放足者給之省城及外縣委任女學生曁女稽查員多人以街村長副閭長爲鄉導以巡警爲協助（巡警只准站立門外不得入内）分期挨戸嚴密檢查實行干涉主義另由全省男學生各處組織不娶纒足婦女會且實行之於是婦女父母素喜纖纖弓繡者至是思想論調亦爲之移轉否則蓄此金蓮寸步到處輒見擯於人聞閻督之夫人往歲曾親出勸導開天足會毎次必臨以故全省五六十歲放足者比比中少年婦女羨而效之更不待論若十數歲以下女孩更絶無復纒者矣今歲舊曆新正省垣老少婦女均出游逛記者從未見有纒足者或謂纒足之禁雖由閻氏法令嚴厲而社會方面勸導以省垣天足總會之致力爲多 
上述翦髮禁纏足兩事在山西新政中洵可謂奏全功而無遺憾者也此等事在各省區鮮不以其瑣碎而忽之記者却不憚煩爲是覼縷叙述其辦法或經過與現狀者良以茲事於國民生　上國家體制上及男女辦事精神上皆有重要密切之關連故詳盡若此 
　　至若禁烟則實在有敢恭維者矣山西鴉片之害欲澈底廓清之談何容易清末晉撫丁衡甫巡道連心源在省垣設禁烟總公所又衛生戒烟局戒者復喫喫後再戒記者與元博生觀察感歎其難相與喟唧者久之以視今日表面上禁絶者十分之八實際上禁絶者僅十分之六非盡閻陽山氏之致力有未勤也積重難返事不易辦其總原因耳查山西關於烟禁之毒物有三曰鴉片·曰嗎啡·曰金丹三者之中以金丹之害爲尤最金丹者·合鴉片嗎啡各種藥物而融摶爲丸者也其功用可以抵鴉片嗎啡之癮嗜金丹後喫鴉片嗎啡亦失其效力大概鴉片來自省之西北嗎啡金丹來自省之西南現在山西種烟一層以記者旅行所見聞可擔保其無一畝一株之發現非特省中委員稽察之過嚴一自村區制實行種者早無術瞞隠若販者喫者則所在多有緣山西西北與陜西交界自河曲保德興縣臨縣石樓永和大寗吉縣河津榮河臨晋永濟以逮風陵渡皆沿黄河上遊之岸陳樹藩督陜其部下軍官無一非烟土大販客陜民因烟禁廢弛鶯粟花彌山滿谷山西以一衣帶水之介隔遂大蒙其影響北面偏關右玉平魯各縣以與綏遠爲鄰受蔡成勳種烟成績之嘉惠私烟亦源源入閻錫山氏派陸軍駐紥關隘組織稽查隊無效也直隷屬之石家莊有大宗金丹製造廠由正太路運入山西河南如汲縣沁陽亦多運嗎啡入晋閻氏派憲兵在正太鐵路車中搜查亦等於無以閻氏如此認眞烟禁宜若有效矣而功效不甚顯著非閻氏辦事不力非人民敢於犯法吾人說句天良話由於閻部下軍官多販烟大掮客耳諸君試思閻定章程獲烟土一兩賞洋二十元倍者遞加法廳處罰至重某記罰二十萬某藥房罰五十萬皆查抄至今尙未揭封警務處附捐傾家蕩産者相屬吊打踏槓逼桚諸慘刑猶其餘事雖曰利这所在民不畏死然血肉之軀疇甘嘗此閻氏鐵路路憲兵而包運庇販者即係憲兵鐵道上之掛鈎茶房機匠皆憲兵之助手關隘責成陸軍而作奸犯科者卽係陸軍外縣中土棍劣紳皆陸軍之與黨甚至有軍隊掏出資本囑無業游民往販迨抵關隘捦獲獻功討賞細民畏勢而不敢直供證實者纍纍矣讀者諸君苟非健忘者腦海中當尙能記憶兩月前上海各大報爭載山西省垣某兵司令某陸軍圑長販運大批金丹一案乎絶對事實非誣衊也閻氏竟置若罔聞從未如陳炯明之以軍法從事或吳佩孚之立即撤差晋政可謂寛大已極此等事如遇岑西林某司令某圑長早已　首竿街矣隷籍軍籍罪不逮夫身則地檢廳看守所警務處拘留所凡觸烟禁瘐斃獄中者豈非枉死毋惑乎晋民有只許州官放火燒山·不准小百姓點燈喫夜飯之謡也閻氏關於禁烟法令尙有所謂調騐密報烟民規則各縣戒烟局組織條例沿河稽查隊添設女稽查查獲烟土受賞辦法各縣對於吸烟案犯除依律處辦外並應送交戒烟局退清烟癮始准釋放等等法令之多類似牛毛然而其部下尙不能約束辦事精神上顯失其效力此等規程條敎直皮膚具文耳實無紀叙之必要山西翦髮禁纏足成績之優良若彼而禁烟之現象如斯此其故何耶（二月十八日） 
　　皖敎廳長位置動摇有馬季平繼任說國聞通信社安慶通信云皖省敎育廳廳長楊乃康蒞任未逾百日而去任之聲浪已漸唱漸高據聞楊氏腦筋陳舊對於公事亦不免有措置乖方之處最近如圖書館館長一事始由省長交條改委何雯適有通俗講演所所員汪漢源等起而反對糾延多日迄無解决楊乃改委敎廳視察員江莘暫行接代未逾旬日又將原任講演所長史毓琨調任圖書館館長即以汪漢源擢任講演所長省垣一部分人因此大不滿於楊氏全皖敎育改進會曾爲反對此事開會多次今日（十九）該會又散出印刷品宣言標題爲揭楊乃康罪狀即爲圖書館事而發歷數楊陽奉隂違利令智昏措置乖方等三大罪狀促各界共起驅逐此楊不安於位之由來也至楊氏倘果去任繼任爲誰省中亦有所傳或謂將屬振撫處坐辦馬季平氏或謂現代理政務廳廳長王源瀚亦可有望然據熟悉内幕者云王任政務廳長目前雖係代理而許省長業經呈請任命眞除之議會當不遠似未必舍政務而就敎育若馬氏則本一粹然學者久任处署秘書現正因公赴蚌尙未返省振撫處事早由人代理敎廳如有更動以馬繼楊似較近是揭曉之期亦當不遠也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[北伐軍已出動唐繼堯回滇遇刼]  
　　桂林函云各省北伐大軍前經劃定分三路進行左翼總司令已决委劉湘擔任中路右翼則因關係重要故尙未决定去月杪軍事會議决於一月内集中衡南由桂至全軍路前已令委鄧家彦趕緊興築以兩月爲期但時期太迫恐難如期妥築即鄧君亦不欲兼此重任已向中山辭職現在時機已迫或不待該路興築完竣即行進發計現已開拔者有關國雄李明揚賴世璜谷正倫等部大約月終當可陸續進抵衡陽 
　　據軍界消息北伐計畫行將實施陳總司令兼長陸部對軍事進行早經妥定辦法除派員趕赴桂林先行設立陸軍部軍務處就近辦公外亦擬親自赴桂從長策畫至右翼總司令一職許軍長等甚望陳出而肩任以資提挈但陳對於右翼中路兩職現尙無若何表示大抵須俟返省後言能商定如中山必須予以任務時則陳或擇一擔任亦未可定 
　　中山現承各方面敦促北伐勢難延緩除令駐桂林聯軍尅日開拔赴湘聽候行止外聞大本營各職官亦以此時北伐實爲應天順民之舉因特聯名呈請催促速開拔昨又有廣東學生界梁子平李焯生等致孫電云孫大總統鑒僞廷賣國　國同憤我大總統英明勇斷敢請迅賜早日誓師掃除國賊以維民國學生等願効前驅謹此電達立候師期 
　　慶遠府城於一月宥日（二十六日）爲土匪佔據唐賡蓂所部田鍾榖胡若愚龍雲李友勛鄭開文等所部四行餘人回滇至天河南覺爲桂人林俊庭率匪六千餘人包圍槍枝輜重均被搶刦兩軍長李友勛鄭開文被擄據孟文安來言李鄭必爲匪殺（按孟文安係滇軍中人由慶遠逃出者） 
[唐繼堯之回滇消息]  
　　滇軍全體將領李友勳田鍾榖等自慶遠來電云十萬火急桂林孫大總統鈞鑒民國肇造禍亂迭承啓處不寗未遑建設我西南力維正義數載於茲惟彼寇仇久稽天討今國事日非燃眉勢迫允宜大張撻伐一舉澄淸用息糾早籌國計憶自滇軍護國屢奠邦基際此顚危益加奮發比奉會澤聯帥特命飭速蒐簡軍實分道會師職責所關敢不努力顧自滇軍援桂以來艱苦備嘗馳驅數省身經百戰天寒則纊挾不温遠戌窮荒糧盡則無沙可唱餉糈之補充旣急軍實之消耗亦多呼籲旣窮綢繆無術昔漢衣轉饟關中乃能士馬飽騰殲夷楚項方今北伐議定籌備宜先必鞏固其策源乃殺敵而致果用是决議懇請唐公於此最短期間先行率旅旋滇積極籌備卽當會師漢沔共掃逆氛征斾所擇同趨一路敬瞻馬首期不後時謹電布達卽維明鑒李友勳田鍾榖胡若愚楊益謙鄭開文龍雲張汝驥奚冠南江映樞楊德源陳維庚李玉昆張懷信龔德勝趙德裕李秉陽李永和高向春孟友聞蔣復初馬嘉麟魯瓊張青選孟智仁莫玉廷楊瑞昌徐爲光孫渡歐陽永昌毛鴻翔郭玉鸞馬鋆率全體官兵同叩敬印 
　　金漢鼎自代理滇軍總司令後卽派其參謀長譚少卿赴柳歡迎唐蓂賡旋滇復電託田鍾榖轉達一切唐氏日昨特致金電云特百萬火急雲南金代總司令鑒頃見弟致樹五佳電具徵用意委曲良深佩慰堯十年從政憂患飽嘗自解衣益躭清靜比者來慶實因迫於内外之責言與夫諸軍之敦請懼沉疴之不治將貽禍於無窮縱虚譽之可邀能問心而無愧勞人草草爲義所驅天鑒民岩惄焉在念吾弟篤實光輝載福之器絳侯厚重夙所深期今幸克展長才復承遣伻來視少卿到時自當竭誠與商如天之福滇事可就寗平繼起之英得以從容整理使堯了其責任可對鄉人卽當私第葛巾還我初服長享此釣游之樂不敎湖山笑人也特電布悃卽希亮察繼堯漾印 
[港海員工潮調停漸接近]  
　　附工會長陳炳生殺妻案 
　　香港消息云十五日正午東華醫院再與調人開第二次叙會時議至半途忽華民政務司署有電話到院請主席盧頌舉到署無何第二次電話再到請海員與調人代表一律赴華民政務司署遂由華紳劉鑄伯周壽臣兩君在政務司前將督憲意旨四條對海員代表宣佈并命海員代表返省佈告大衆速行復職則督憲可將中華海員工業聯合總會十字恢復加薪條件交由公正人判斷云云海員代表翟漢奇即於十五號晚搭尾車上省餘三代表亦於十六號早返省又開全體緊急會議仍假座廣西會館爲會議地點惟因該會長陳炳生因殺妻案遺代表一職（蘇爲四代表之一）則舉林偉文繼任旋由蘇兆徵爲主席宣布香港政府開列四條辦法諮詢大衆衆意仍注重工會一事工會問題解决則一面與船東磋商條件一面開工則風潮無難解决云云議畢除以公文答覆外並請各代表再行赴港磋商故昨日（十七）下午海員代表翟漢奇林偉民盧俊文三君再搭車到港赴東華醫院由總理盧頌舉陳少霞兩君接入議事室三代表袖出手書一通係回覆東華醫院華商總會華工總會及僑港工圑總會者内容先要恢復原有之工會招牌一面妥一工金問題然後方能復議兩總理與之再三磋商三代表亦諒解調人之苦衷卒允如薪金問題一經妥定即召集各海員返港開工但請政府先准各海員將行李搬上舊日之工會開工後翌日即掛原有（中華海員工業聯合總會）之招牌其餘七條件交由公正人判决遂由盧頌舉葉蘭泉帶同三代表即時往見華人代表劉鑄伯求伊再向政府轉逹後再謁見華民政務司夏理德君如此做法或有從速解决之希望也 
　　至工會會長陳炳生殺妻一事係個人私事與全體無涉據粤報云十四日下午二時許粤華酒店某號房住客陳某黄某及婦人龍佩京等三人結隊往遊白雲山觀覽風景不知因何事故陳忽在身中拔出手槍向該婦人連放數響均中要害當即倒地復用脚亂踢一頓然後逃遁當陳某行兇時該婦連呼救命無奈山荒路遥人跡稀少故無人應援迨數點鐘後始有數人經過初尙以爲花癲者後上前細看始知係受傷之人多方施救始稍甦醒自稱乃中華女子聯合會經濟調查員該兇係其丈夫因在香港戀一鹹水妹梁金嬌遂置余不顧屢勸不從不得已於昨日由港上省至該酒店將其責駡不知其立心不軌竟與黄某偕行至此下此毒手說畢遂在附近僱轎舁往市立醫院調治因行兇地點無警察巡視迫得先赴二區分署報案查該婦受傷過重到區述畢旋卽斃命遂由該警署通知法庭派員檢驗惟死者於未死前仍云伊丈夫乃罷工海員會會長黄乃副長伊乃寶安縣石頭鄉人年三十一歲云云廣州地檢廳立命書記官熊箎組織臨時偵探隊各領川資分投偵察該隊員余檢察官於十五晚投寓於粤華酒店適與海員公會會長兼公府財政委員陳炳生之十四號住房對門查陳同住者有蛋婦一口及數歲小童一名詳察其語言舉動與東沙謀殺案大有關係當即走告熊隊長會同回店商辦因探得陳炳生常以手槍自隨未便扣門掩捕即由余隊長出乘汽車回廳調集法警二十名馳車前往圍捕陳開槍抗拒當塲卒將陳炳生及同房之婦人小孩共三人拿獲由隊長熊箎押解回廳時已夜昏當將陳等押候翌日堂訊查是役傷法警二人譚子貞中二彈受傷甚重又當捕獲陳炳生時有多數海員大譁經熊箎宣布係陳個人關係與公會無步衆始釋然又陳身携手槍子彈及西紙千餘元皆暫行没收另一消息十四日陳炳生在白雲謀殺伊妻龍佩瓊後十五號晚十二時由法院派出檢察官余某帶同法院警兵四名前赴粤華酒店查緝抵步時適該兇手陳某出外未返故暫在店内三樓某號房靜候候到十二時四十分鐘始見陳返店余某遂喝警兵上前拘拿詎料陳在懷中取出左輪手槍向警兵譚子貞連放數響當堂洞穿左右胸部登即倒地陳遂立即飛奔後追至新豆欄始行拿獲遂帶因法庭提堂審訊陳亦直認謀殺伊妻不諱至於黄海西一節乃係吾妻誤誣萬事均伊一人所爲云云法官即將其口供錄出俟傷警痊好再行提審惟該警送入醫院調治後至今兩彈尙未取出恐有性命之虞伊妻龍佩瓊亦已由該院代爲殮葬 
[浙督長寒電之應聲贊成財政公開]  
　盧永祥沈金鑑前於寒日發出通電商榷財政公開方法（原文曾錄十六日本報）現各省已先後覆電對寒電所標辦法大體贊同茲彙錄如次（一）陳光遠楊慶鋆電杭州盧督軍沈省長寒電敬悉國家財政爲庶政之本收支審計各有法定機關監督財政又有國會故近世財政皆以量入爲出爲主旨而以收支適合爲常經此歐美各國財務行政之良規吾國開創之初亦已步步規隨行之有効者也比以國會中斷收支審計均不能舉其職權狡黠者乃得乘間借特别會計之名義擄取國家正供以濟其私詭譎秘密莫可究詰十年以來國亂紛紜雖有種種複雜原因而其弊多由於此尊論主張財政公開本屬財務行政之原則組織全國財政委員會實爲救濟時弊之權宜内振民族自决之精神杜外人共管之口實良法美意極表同情自當共襄盛舉特先奉復陳光遠楊慶鋆篠印（二）蕭耀南劉承恩電杭州盧督軍沈省長鑒奉讀寒電對於中央財政力主公開並提出由各省法圑派員監察之辦法藎籌碩畫思慮周詳培養國家之元氣不使之斵喪以盡誠所謂仁言利溥感佩曷極耀南等對於我公指示之財政辦法毫無間言景仰之餘謹申餘義竊以近年中央財政之困難不在經常費用之增加而在臨時需用之浩繁溯其致此之由無非南北紛爭軍用不息遂致竭澤而漁民命難堪倘統一即早實現則依據法令國會有實行監查之權預算决算均由國民代表審查决定一切枝節問題可以迎刃而解我公負南北之得望主持國是實足轉移大局切祈登高一呼永息戰禍一切財政辦法庶有軌道可循國利民福胥利賴焉耀南等夙荷提携素佩偉略謹貢一得之愚敬乞垂察賜敎爲盼爲感蕭耀南劉承恩叩銑印（三）曹錕曹銳電杭州盧督軍沈省長鑒寒電敬悉承示財政公開實行辦法遏計政之末流權宜清釐之法掃除積弊以監督管理之權公諸人民撙節制度以地大公月要歲會以昭大信宏籌藎慮規畫周詳洵救時之良策亦經國之遠謀廻環雒誦極端贊成錕等質雖庸愚情殷望治願隨我公之後一致進行以救危局特電奉復敬祈鑒察曹錕曹銳效印（四）何豐林電杭州督罼鈞鑒寒電敬悉財政弊端即在特别會計及秘密政費兩端鈞電摘發無遺洞見癥結十年來政治罪惡如禹鼎鑄形昭然若揭承示財政公開辦法以宣布内外債數目用途及契約文件爲整理財政之基礎以組織全國財政委員會爲監督財政之機關仰見老成謀國藎慮周詳至深欽佩方今四海困窮民生凋敝國家將淪於破産舍此實别無救亡之策自當一致主張共圖匡救謹此電復伏乞垂察何豐林删印（五）趙倜張鳳臺電杭州慮督軍沈省長鑒寒電敬悉財政公開自是救弊補偏之策敝處前已根據尊處曁齊撫帥等各電於齊日電請公推曹仲帥領銜入告並荷各省先後贊成在案茲復重承明敎尤仰老成謀國洞澈中要三復廻環無任欽佩除與地方圑體籌酌商辦外特復趙倜張鳳臺叩巧印（六）張文生許世英電杭州慮督軍沈省長鑒寒電敬悉欽佩良深謹此奉復張文生許世英叩巧印 
[杭州快信]  
　　部令恢復縣法院案現决議改原有承審員爲審判官先從杭嘉湖寗紹台六府屬繁劇各縣組織以知事任檢察職務此案發生原因係由法律館顧問日員岩田一郎來浙調查司法狀况後回京報告之結果 
　　杭縣律師公會今日（二十日）下午四時開臨時評議會討論北京召集司法會議問題 
　　第三區烟酒分局長錢增浩與第五區烟酒分局長沈灝互相對調不日將發表 
　　上届海關附稅徵存餘欵撥充華洋義賑浙省分配所得計十七萬六千元沈省長昨委知事謝海鰲李鍾嶽等前赴各縣覆勘災情以備分别散放 
　　軍警衝突案杭地廳今午（二十一）續傳王鳳奎等八人仍開預審警察陳其高罪不成立行將駁回　　法校校長張翅去志已决連日飭會計士松趕辦移交惟繼任周子豪（伯雄）學生以其資格不合多數反對一時恐難就職 
　　孫寶琦准二十五日在甬爲乃弟寶暄舉殯由滬運柩回籍二十九日在西湖昭慶寺開弔 
[南京快信]  
　　旗紳趙培元金瑞等送齊督大德曰一生四字匾額昨用軍樂彩亭送至軍署懸於大堂中 
　　部派技師劉季辰調查員趙汝鈞赴徐海一帶調查地質張實業廳長呈請軍署發給護照並飭屬保護　　齊督傳見駐鎭第十九師軍官分兩次晉見二十一日第一次見二十一員二十六日第二次見二十五員　　齊王兩長昨准司法部電開嗣後凡執行死刑人犯務須報部以重民命 
　　財部以軍政各費需欵甚急昨電蘇財政廳催將徵存稅欵迅速解京以濟要需 
　　新委阜寗稅所長葛士傑昨禀辭赴差 
　　一農開學後學生到者寥寥現尙未上課 
[地方通信蘇州]  
　　籌備中之長途汽車路蘇城紳商等發起之蘇嘉湖長途汽車公司籌備以來進行甚速日前某君赴浙察觀路線形勢昨已返蘇所有測量隊不日亦須組織聞潘子義所發起之蘇州長途汽車公司亦一併加入至張仲仁所擬築之環湖馬睡亦將合併茲將其新訂睡線錄下（甲）蘇嘉總線自蘇州·經吳江平望北　盛澤王江涇嘉興新豐平湖至乍浦支線洞庭東山光福同里黎里濮院桐鄉（乙）蘇湖總線自蘇州·經吳江北　平望震澤南潯舊館市湖州長興泗安至廣德支線烏鎭菱湖新市武康天目山至杭州（丙）蘇太總線自蘇州起經崑山至太倉（接滬太線）（丁）蘇常線綫自蘇州起經常熟至福山鎭支綫蕩口 
　　王督辦辭意打消太湖水利局自王丹揆督辦以來對於江浙水利純取公開主義如有益於農田水利之計畫無不悉心研究近因該局經費艱窘省欵又遲不撥放態度頓抱消極業已一再電請辭職政府以王老成碩望且於不利學說又極湛深已一再慰留而蘇浙人士亦深以王之去職爲可惜近日函電交馳爲誠意之挽駕王氏因二省人民勸駕情殷業已打消辭意於昨日來蘇照常到局視事矣 
　　四隅公社反對通車渡僧橋四隅市民公社因越城通車問題特於前日下午召集各商店市民開會討論辦法計到八十餘人當經社長宣告市公所會議情形各商民僉以市公所偏重於車行之利益不顧市民之公安應請分函警廳商會要求維持原案在未設法前萬難通行旋經社長提出一種和平辦法如該所能確定築橋開工日期即以開工之日爲通之期惟須以兩月爲限逾期仍不准通車議决後即函致公所知照矣 
　　瓷器業組設公所蘇城瓷器業向無公所近有該業孫恒記發起聯合無錫武進各同業籌欵建設公所訂立章程俾同業有所遵守業已推舉鮑翔雲爲代表呈請官廳立案一俟批准即開成立大會選舉職員 
[湖州]  
　　絲織廠先後開工湖州各絲織廠業於夏曆正月十六二十兩日先後開工其無存絲之廠亦均極力搜集原料應期開織以飾門面特恐不能持久耳零機戸皆因成本昻貴原料難求開織者不過十之二三是以出貨更少加之近日銷路通暢需求甚夥以致價格飛漲中等貨張至毎兩一元一角（去年九十月間價毎兩祗八角餘）尙無大宗貨疋可收總之新絲未出以明綢價斷無下降之望也 
　　新春出燈之狂熱本城自光復以後所有演劇賽燈出會等遊戲因其易於滋事均經奉令禁止及民國八年王桂林鎭守嘉湖時曾徇金華同鄉之請允准游賽金華板龍三天此例一開地方好事者因亦糊紮紙龍花燈隨之興起於是年年燈節必有一度之熱鬧兼之本年新舊元旦曾由駐防吳興之三十八圑陸軍以燈彩地戲游行街市藉伸慶祝是以本届燈節好事之徒更興高采烈除有龍燈花燈外加以檯閣地戲火樹銀花異常熱鬧觀者塞途當時陸軍擬亦扮演高足人戲參加助興該軍長民深恐滋生事端禁止加入嗣後卒以城外與城内龍燈相遇爭路各不相讓遂致打架撕毁乃好即罷賽 
[松江]  
　　楓涇女高小開學楓涇女子高小於本學期始亟圖改善所有學校事務分校務訓育敎務三部辦理功課方面一律採用新敎材並添聘愛國女學畢業生陳光旭擔任敎課現已於十八日開學上課 
[鎭江]  
　　派員守催稅欵財政廳遴委朱芾馳赴丹陽守催國地兩稅該委業於二十日由寗到陽與該縣知事接洽矣 
　　高資開辦電燈鎭江西南高資鎭爲水陸要衝自通車後商業更形繁盛兹由王沈諸人發起集合資本擬在該鎭開辦電燈現正着手進行 
　　資遣難民回籍日昨（十九）又有江北災民數百人由南路到鎭沿途乞食入城現經丹徒縣張知事派警雇船酌給口糧川資遣回原籍矣 
[揚州]  
　　籌賑會奬劵開標揚州籌賑水災藝術展覽會於二十日宣告閉會是日假公德廳舉行奬劵開標先期函請黄介丞王酌笙陳鏡如錢瑞生甘芋僧周榖人蕭受之陳蓉軒張少齋許靄如等十人到塲監視並請江都貧兒院生擔任抽籤抽畢彙印號單備衆查考至前十號奬品於第二日發給其他附奬則於閉會後五日發給究不知誰奪頭標也 
　　查撤不法巡長江都王知事因據北鄉上水市公民王瑞生等揭控方家巷派出所巡長陳道生目不識丁辦事又違律三里菴派出所巡長常在田藉案敲詐請予撤懲當查該兩處均係黄珏橋巡民管轄昨已訓令該巡官查辦矣 
[清江]  
　　利淮電燈滅火之糾葛淮隂利淮電燈由陽曆元旦日開火以後迭次出險始則在大街周同興酒館東走火旣在亞細亞煤油公司走火皆幸被人救護未生何等危險不料十六日下午十句鐘左右該廠機器不知因何緣故致全城燈頭齊熄一時點用各商羣趨利淮事務所中問故人甚擁擠計由小水門起南大街東至雙橋巷西北兩面房屋均有商人站立該事務所辦事夏某出言不愼致動公憤聞有相約不用之說不知確否 
　　重修清江西壩馬路由清江八面佛往西壩之馬路自前清光緒十十七年築成後迄未修理一次緣當時工費係由河督就善後局軍餉折曠項下撥出計銀二萬餘兩嗣後河督旣廢此項巨欵無從籌出故年復一年毁壞不堪今且崎嶇高下車馬不便現警局長劉志王在南京募集振欵頗巨擬即以工代振輿修該路日前曾函請義振分會王叔相派員估勘並於昨日派出河工人員甚多沿途實測大約下月初旬即可開工也 
[南通]  
　　商會標賣舊會所通崇海泰總商會現以原有城西大街舊會所廢置無川業經會董常會議决投標出售計前出租江蘇銀行及從好廬房屋規定最低價一萬四千四百元舊會所房屋規定最低價一萬二千六百元定期夏曆本月底截止准下月初一日開標　　散放賑銀通地沿江一帶去秋慘罹潮災農民生計維艱業經張嗇公會同地方士紳訂一補救辦法除興辦工振平糶外茲特集資萬元交由各區董事核實散放聞甲種災戸毎大口給予六角毎小口三角乙種災戸毎大口四角毎小口二角先發賑票再行憑票付欵以杜無弊 
公共體育塲遷移南通各校聯合運動會業定本年四月舉行届時紡·醫·農·商·代師·英化·七中·曁各高等·國民學校均一律與會决非原有公共體育場所能容嗣經敎育會兼中等以上學校聯合會長會長孝若勘定白塘廟地方另闢新場廣袤二十餘畝刻由該場奚主任規畫完備矣 
　治江會最近消息江蘇長江下游治江會前由江·常·靖·太·寶·崇·第·如·通各公圑代表呈省請求院部備案業經王省長曁太運兩工程局會電北京核奪聞俟奉到批准即正式成立一面就通設立工程籌備處實行浚江計畫 
[來件]  
　　中華業餘運動聯合會成立會預告（麥克樂）本年一月六日中華業餘運動聯合會華北各職員在北京開會討論關於開成立會各事當推定會長張伯苓先生來滬於二月七日在滬召集華南各職員開會討論北京提議之各件當决定於本年陽曆四月三日下午二時半假北京青年會會所開中華業餘運動聯合會成立會因彼時正當春假且值世界學生同盟會在京開會之期届時全國各處學校必有諸多代表會集京師因利乘便舉行較易本聯合開成立會時將通過章程並規定入會資格及會費並需要之各項附則等此次北京上海會議又决定本年五月内將於武漢或南京開一次全國運動大會以爲提倡統一之發軔現時中國此項事業非常重要因國内體育競爭逐歲增多且已漸有不公允之事件發生是非有全國統一之標準難期杜弊於將萌若任各雀各圑自行發生支配體育機關則將來行政紛歧全國更難一致按西洋已過之經歷欲謀體育運動之推行無弊莫若及早組織全國統一之機關若俟弊至而始謀去之則爲期已遲故中國此時應於體育界中確立一中樞機關以管理全國之運動也此種機關並不能以一部分之機關管理操縱一切因其評議部之毎分子即代表毎一加入之圑體實完全含有『德謨克拉西』之性質 
　　去歲遠東運動會開會時曾在上海召集中華業餘運動聯合會組織會當時曾通過草章内之第四條此次在北京開成立會各分子及所派之代表即根據是條組織選派茲錄之以供參閱第四條會内分子（一）本聯合會之分子分正式與贊助二種（二）正式分子必爲至少五個單位（提倡體育機關）所組織之業餘運動會並爲本聯合會評議部常會所認可且已將應納各費繳清者（三）贊助分子爲不屬於上項所指之業餘運動機關而爲本聯合會評議部常會所認可且已將應納各費繳清者此項章程之全部不久即印行分寄中等以上各學校及其他運動各機關如未接到此項章程者希致函南京東南大學體育研究推廣部麥克樂即常補寄甚盼全國各處學校及一切運動機關根據章程組織圑體派遣代表赴北京參與本聯合會成立會規定入會以後之各事並希各處圑體機關廣爲加及中國體育幸甚 
來函 
[張福增來函]  
　　上海申報館鑒貴報二十日南京專電載有陳謨控朱紹文張福境等毆人妨害選舉案地檢廳昨派法警將張拘廳預審一次交保候傳集人證再訊云云殊與事實不符查銑日檢廳傳訊普非拘票福增遵傳到廳當庭陳述此案確係王議員師曾登台演說陳謨登台毆之經衆解散毫無傷害認爲陳謨誣控等情陳謨在庭示能申辯遂由檢察官宣告另期傅審並無拘廳交保情事應請更正張福增叩箇 
雜評一 
[鄂財政與吳佩孚（默）]  
　　鄂省發行官票額之鉅與中央濫發債劵同官錢局之操縱謀利與中央財政當局同前途危險日甚一日勢將至於破産與中央之情形同局長不得已而請維持其表面言之成理亦與中央發行九六公債同操鄂省軍民兩政大權之蕭劉固不能辭其責而領兩湖巡閱使名義之吳佩孚亦不能辭其責也 
　　今日吳佩孚對於張弧發行九六公債之通電摘發情弊陳述利害言詳盡而意切實誠皆爲國人之所欲言者吳旣於中央財政洞悉底藴能舉整理之要義則其對於鄂省之財政亦必能洞悉底藴扼要以整理之吾嘗言今之督軍倡財政公開論者當首先實行一省之財政公開卽此意也吳果誠心欲使中國財政能舉公開之實必自瀕於危險之鄂財政始 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[總商會請禁閩銀角之經過]  
　　總商會與財政部幣制局往復電 
　　福建新鑄銀角成色不符上海總商會曾就化騐之結果請阻運滬以免攪擾市面旋有不以此項請求爲然者總商會爰據例電請財政部幣制局妥解條例嚴詞阻止部局電覆後復去電請禁以重條例而維市面茲將此中經過情形分别錄左（一）上財政部幣制局電北京財政部幣制局鈞鑒國幣條例第五條所定銀輔幣成色均爲銀七銅三同條例第三條又稱國幣計算均以十進等語查市上通用各省舊鑄銀毫成色雖有高低所含純銀均在八成以上但兌換主幣市價總在十一角有零是政府欲維持新銀輔幣十進價格應實行國幣條例第六條所定無限收　無限兌換義務實係一定不易辦法京津一帶新鑄輔幣尙能維持法價亦全賴有此一着如果並無此種籌備徒以利用成色較低廣鑄漁利其結果非新舊並用發生兩種市價使圜法益形棼亂卽劣輔幣將良輔幣驅除凈盡有一於此均足使市面發生絶大危險現在各省已有藉口條條乘機改鑄而於第六條應盡義務如何籌備初未計及敝會目擊情形萬難緘默應請鈞部局將條例明白剖晰嚴詞阻止勿令人民添一層苦痛幣制多一層敗壞鵠候示遵上海總商會卅 
　　財政部復電總商會鑒陷電悉卓論極佩已由部函商幣制局會同辦理矣特復財政部元 
　　幣制局復電上海總商會准代電稱國幣條例（電見上從略）等因查國幣條例規定各種輔幣無限兌換無限收受係爲維持十進惟一辦法津寗兩造幣廠曾經遵例鑄有少數新銀輔幣尙維持法價此外各廠尙無呈請鑄造情事如有此項呈請到局自應由局飭令一律遵例辦理特電復幣制局銑 
　　再上幣制局代電幣制局鈞鑒銑電敬悉閩省新鑄弍角銀幣曾於上年試擬運滬銷售由該省督軍咨商本埠軍政長官飭市通用在案敝會以該省此項輔幣並未依據國幣條例第六條辦理是以依法拒絶通用一面並請鈞局申明定章藉維圜法奉電前因是該省開鑄此項輔幣事前並未呈准辦理查整理幣制首貴中央有統籌全局計畫如果省自爲政而鈞局事後尙未據該省查報恐不免有希圖餘利乘機濫鑄情事更何能望其維持十進價格應請依例咨行該省查禁上海總商會叩哿 
[振濟俄災之進行訊]  
　　明日正式集議發起 
　　國聞通信社云本埠俄災振濟會現在對於進行方面甚爲積極業已商同聶雲台黄任之王儒堂曹雪賡諸君訂於二十三日（星期四）晚六時招待新聞界並宴請各界正式商議發起事宜並聞該會約同聶黄王曹諸君及鈕惕生陳維新趙南公包志拯吳山等熱心俄振者十數人特於昨晚在一品香茶話預商籌振方法以便宴請各界聯席會議時提出討論又北京青年會電致本埠青年會大致謂熊王南來專爲籌振俄災務請力爲提倡比經青年會臨時幹事會議决盡力贊助並委託主任幹事陳維新專備汽車一輛爲振濟會臨時辦公之用當由陳維新王葆眞二君偕同往訪復旦大學校長李登輝李君慨允贊助並謂振濟俄災與國内振災不同之點係由我國民對於不幸被災之外國人民表示友愛救恤之意所謂人類互助國際公道之精神亦在此點故智識階級尤當盡力倡導云云兩君又訪朱葆三錢新之二氏詳談俄災情形均謂事關國際救災義不容辭自當竭力贊襄共成善舉該晚基督敎救國會主任鈕永建吳山二君特假座四川路青年會開晚餐會歡迎王葆眞君由包世傑臨時主席致歡迎詞略謂救濟俄災正所以喚起世人同情以逹救國之目的並宣言一致贊助振濟俄災力爲設法勸導募捐並由黄梅佩女士擔任邀請敎會女界名流出爲贊助云 
[蘇振會請撥振災票]  
　　蘇省水災義振會電云北京内務部振務處均鑒敝會去年所辦蘇省冬賑共振三十縣用欵五十餘萬以振欵竭蹶未能放手普及現籌春振次貧皆成極貧且積水未退多未種麥五月逢閏爲期甚長非優給春振難期接續又去年未辦輕災念餘縣青黄不接亦非賑不濟必須添籌振欵其各縣春工尤須趕修爲根本之圖以上種種非得數倍冬振無從着手焦灼萬分聞尊處現印賑欵票九百萬元務乞俯念蘇省災情慘重慨與撥給三百萬俾得押欵救濟災黎無任感禱並希電復諫 
[國是會議籌備消息]  
　　全國商敎聯合會所發起之國是會議定於下星期二（二月二十八日）開會外埠各法圑寄來之函電甚多茲將昨日該聯合會事務所所收到者錄左 
　　暹邏京城中華商會電上海全國商會聯合會鑒寒電悉敝會派蔡君俊卿代表與會現蔡君在滬已有電囑知中華商會效 
　　山東省農會電全國商敎聯席會議駐滬辦公處鑒來電均悉貴會發起國是會議具見熱心爲國茲推定崔藩代表蒞會特此電聞並希復示山東省農會叩號　　河南開封總商會代電上海全國商敎聯合會駐滬辦事處鑒宥電敬悉召集國是會議毎省各法圑各推代表一人至三人等因當經開會公同推舉羅以炘田少農兩君代表前往除正式函達外先此奉聞河南開封總商會巧叩 
　　浙江杭縣律師公會函敬復者前奉來函爲國是會議請推代表事當付本年第二次常任評議賆會議决推定許壬查人律裘英爲代表阮性存宓敬身石鳴盛爲候補人卽乞查照爲荷杭縣律師公會會長阮性存 
　　京兆工會電全國商敎聯合會電鑒前由貴會發出篠電主張各省區體推舉代表到滬解决國是遥聞之餘不勝欣幸敝會極表贊成願同加入除將代表銜名中行函達外特電奉聞京兆工會 
　上海銀行公會函逕復者接宥日快郵敬悉貴聯合會發起國是會議並囑選舉代表預會足見諸公熱忱愛國挽已倒之狂瀾敝會同人自當追隨於後共促進行故特召集全體會員選舉出席代表茲已推定敝會正會長盛竹書副會長錢新之爲本會代表遵照定期列席惟北京杭州蚌埠各銀行公會囑敝會就近代表敝會因茲事體大未便代表除已快郵北京杭州蚌埠各銀行公會派員到會外特此奉聞此致全國商敎聯合會駐滬辦事處鑒上海銀行公會啓 
　　統計至昨日爲止現在各省區代表之已有正式函電報告贊成者共有二十一省區及僑埠推定代表者十三省區及僑埠根據商敎聯席會議决議杂得半數代表之到滬即可正式集議現以二十二行省計算須有十一省區代表報到方可開議茲將該事務所接到贊成名省區之圑體名稱及推定之代表詳紀於後江蘇省敎育會徐滬·何潤上海總商會聶其杰（雲台）·湯富禮（節之）·趙錫恩（晋卿）通崇海泰總商會張孝若·徐肇鈞南京總商會甘鋐·蘇民生上海銀行公會盛竹書·錢新之浙江省敎育會李傑·胡炳旒杭州銀行公會請上海銀行公會代杭縣律師公會許壬·查人律·裘英鄞縣律師公會未派代表胡南長沙律師公會葛光宇·何積煌省敎育會省農會均未派代表直隸北京銀行公便請上海銀行公便代江西九江總商會省農會省敎育會南昌總商會南昌律師公會均未派代表廣東廣州總商會海口總商會均未派代表奉天安東總商會馬欽安·孫子豐營口總商會山海關總商會均未派代表山西省農會未派代表吉林哈爾濱總商會未派代表山東濟南銀行公會馬惠階·劉子王·張子衡·于耀西濟南律師公會郝雲生濟南省農便崔藩河南開封律師公會未派代表開封總商會羅以炘·田少農甘肅省議會孫炳元省敎育會孫炳元安徽蚌埠總商會未派代表蚌埠銀行公會請上海銀行公會代四川省農會重慶總商會均未派代表貴州省敎育會艾振華王其澍總商會鄧鳴階省議會李銚階·席祖蔭省農會蔡幹伯福建省敎育會鄭貞文·陳曾亮福州總商會未派代表黑龍江總商會未派代表京兆敎育會段茂森·武垣·邵蘭坡綏遠全區敎育會未派代表察哈爾全區敎育會未派代表湖北漢口銀行公會秦楔卿·洪彬史漢口總商會王義甫·秦楔卿僑埠巴達維畱中華總商會李登輝·邱心榮暹京中華總商會蔡俊卿長崎中華總商會小吕宋中華商務總會三寶壠中華總商會萬里洞中華總商會上膨坑文冬中華商會菲律濱中華總商會巫士甲眉埠中華商會孟那圖中華總商會海參崴總商會均未派代表 
[塘工局主改组濬浦局之理由]  
浦東塘工善後局復上海總商會函云逕復者接准大函以准浚浦顧問局羅君國瑞函送會議通過技術委員會所著報告函請將此項報告研究批評見復等因准此查浚浦局之設初爲辛丑和約所牽制嗣經改訂條欵收歸本國自辦全屬内政範圍不涉外交性質民國初創百端待理該局見機圖乘託詞條陳改訂暫章變本加厲貽在迄今近復有以外交方式改組港務局之議夫改良商港誠屬美事若不聽主權者之指揮就外賓之卵翼則置我政府地方於何地耶關於此點地方人士業已表示不能承認敝局亦深具同情至敝局自該局援引新章以來感受困難不一而足如浦東升科地價前清時曾經奉准撥歸敝局養塘築路之需該局竟假借暫章攬收掠取致工欵無着有碍路政進行又如敝局規畫公渡所以便利行旅减少危險也曾奉地方行政長官核准有案該局亦竟假借暫章無理阻撓故今黄浦江中因渡擁擠失足入水者時有所聞至塡狹白蓮涇港口之妨碍上南川三邑水利也範圍之測量内河也更不暇一一言之矣推原禍始實由該局以暫行章程朦政府期地方擴權限攫利益有以致之今之欲以外交方式改組港務局者與元年（西曆一千九百十二年）之藉口洋商商務總會條陳請訂暫行章程之用心正自相同不僅相同耽逐之念且尤甚焉昔之施於黄浦江濱者今圖擴張於長江一帶矣此等蔑視主權不顧地方之機關自非正其本清其源不可故敝局以爲該局應從根本改組受長官之指囬聽人民之監督毋使仍再一意孤行圖利乘便庶有益商之實免揖盜之誚此次技術委員會之報吉其圖表全案雖未寓目但就報載概略觀之悉爲該局擴張權限辦法在根本上未經改組以前萬難允行否則於我領土主權地方水利所損非細也謹佈區區藉備採擇此覆 
[今年新設之外洋輪公司]  
　　擴充商輪爲發展對外貿易之先務吾國地大物博素爲各國所注意近年以來上海一埠商業日趨繁複海運益見發達而爲遠東之最大商埠矣今年歐洲各國之擴充東亞航業添開至中國商輪風起雲擁日漸增多或恢復戰前之營業或新闢中歐之航路其目的無非在擴張對華商業本年新輪公司之成立者已有數家爰查報於次此項新輪之贈設與中國之商務金融上均有巨大之關係也 
　　（一）摩古爾公司英商摩古爾MogolLine商輪公司在一九一四年前曾經派輪至中國開駛中美之大西洋路直航紐約上海間者自歐戰發生該公司之遠東航路即行停止迄今已達六年現該公司重又恢復中國航業特與英商天祥洋行協定委其爲遠東中日各埠之總經理將以巨大之噸量供給於中美一路内使用昨日已有電告謂第一輪柏瑞號Patdan業已開出半月内即可到申自此船開出以後當按月派來一輪云 
　　（二）亨寶公司德國亨寶輪船公司戰後通航第一號之油機輪海佛綸號業已抵滬現正停泊浦東揚子碼頭卸貨該輪初次裝華之德國貨共有五千餘噸之多其中三千五六百噸在上海起岸内一千五百噸爲染料二千噸爲機械及鐵器品又玻璃器·籐品·及其他工藝品二三百噸該公司之上海分行已在廣東路之日清房屋内籌辦成立其航路係自德國之不來梅·亨寶·經荷蘭至中國現當航行之始暫定月行一船云 
　　（三）瑙菲澳輪公司瑙威·亞菲利加·及澳洲商輪公司向無確定之中日航輪現聞該公司已於今年開始增開遠東之中日航路上海一埠委托順亨洋行經理近已派出彭乃號一輪路綫由乞律斯旦尼亞Chriatiania經香港至上海再赴東洋聞三月十日黄第一次出航之彭乃號可抵此間云 
　　（四）澳洲輪公司上海之英郵公司·日郵會社·及東澳公司等雖均有澳大利亞·南美綫商輪然皆只至香港而不到上海者故滬上迄無中澳間之直航商船卽有貨客亦必至港轉船今英商澳輪公司有中澳班輪之開行亦委托天祥經理據昨所得電報謂已開始派出亞麥號Ooma一輪離澳來滬大約三月十五日可至上海云云澳輪之直通上海實以此輪爲首創云 
　　（五）祥泰輪公司自華洋商輪公司因哥倫比亞輪公司來滬取消經理自立分行後祥泰洋行便添開中美綫内之波特蘭班亦於本年一月份開始航行者而其所用之船則純爲丹麥國商輪先派定尼爾森號之商輪三船今又加添Unita及Brataberg號等輪刻下已有六艘在太平洋上海間行駛矣 
　　除上述各輪公司外又有怡和經理之西亞公司新郵船三艘寶隆洋行之丹麥東亞公司亦自本年起大爲擴充曩時累月不過開行一輪者今則　有三四艘到華矣更有英國大海轉边商輪公司OceanTranaportCo亦特開紐約上海班輪又有牧歌輪船公司MadrigalCo刻亦添開菲律濱上海班專以裝運南洋糖來華已經開來之貨輪計有DanJade唐霞西號等船此皆素無輪船在華行駛而甫於今年增航者故亦附誌之也 
[罷工聲中之航務消息]  
　　蔡廷幹昨午還國 
　　太會顧問蔡廷幹等昨日搭提督公司之銀邦號到滬船於午後三時半進口上海交涉署派楊小堂乘渡船前往迎接聞同來者有數人云 
　　俄羅斯皇后號現經上海昌興公司派日皇后號載往新不手一批聞有四百八十八人之多該公司云俄后號至遲星期日可以來滬或者二十五號即可抵此俾能加期出口亦未可知云 
　　提督之樞石邦輪昨已抵滬傳聞由吕宋載來之水手即在吳淞口與銀邦號過船而銀邦號中之老水手則全數退職起岸云 
　　英印公司之鄧尼拉號昨由孟買到申裝來印度花衣七千七百件洋紗五包今日卸清後即往東洋順道還國云 
　　吾國没收之德輪華癸號現已歸大豐洋行賃用定今日開赴香港藉供現時港貨出口之需求 
　　怡和新江輪公和號刻正在布設客位此船之大餐間完全照外洋郵船搆造故江輪中可推獨一其買辦已調吉和之朱融伯接充其中官艙客艙可容六百人而統艙位猶不在内蓋船身有四千餘噸較外海輪尤巨也　　文滙報云昨日上海接得電訊謂江南造船廠爲美國航務部所造之官府號等四船已爲大來洋行購得其中一艘已開來上海 
[關於海員罷工之外訊]  
　　星報云怡和公司滯留香港之輪船已有五艘開出新成之公和輪船已於星期六日由香港抵此該船乃在香港照新式建造能載搭客及貨物其多原定來往長江各埠故三月初將開往漢口該船所用之甬籍水夫即一星期前宜昌船載往者該公司之太生輪船亦於今日由香港抵滬尙有三船亦藉甬籍水夫之力於星期四日駛離香港一爲和生已赴暹邏運米一爲廣生已赴喀爾喀特餘一爲廣州太古公司之船亦陸續由香港駛出漢陽輪船於前星期六日抵滬已開往蕪湖長沙輪船已由香港開往澳洲湖南輪船亦得起椗中國郵船公司之南京號本定昨日離港現仍未駛出藍烟囱公司之亞加泊諾爾號定星期四由滬開往倫敦該船曾在滬卸去運港之貨一部分所餘者大約將卸於新加坡該船此行不在香港停留 
　　字林報云香港罷工情形昨日滬上未多得消息昌興公司之俄羅斯皇后號預料可由香港抵滬照原定星期六之日期開往舊金山中國郵船公司之南京號其水夫到港後多加入罷工故恐將展緩由香港起椗太古公司之宜昌湖南兩船今日可由香港到滬 
[上海市納捐人會消息]  
　　上海市納捐人會成立後各路代表加入該會者日多而各路之分會組絣成立者亦有數處昨有肇浜路之納捐人胡雲錩等公舉代表具函加入該會又東北城商業聯合會組織分會舉定代表致函該會報告成立茲錄原函二件如左（一）肇浜路各代表函云逕啓者前日讀悉貴會宣言書同志圑體固結竭力進行必能達到收回自治之目的同人等住居在西門内陶沙塲對過小木橋後街福仁里及德善里而小木橋後街隂溝未裝街道不平積水常年不乾妨碍行人有害衛生上年十一月間公舉代表致函工巡捐總局請其飭匠修理裝設隂溝圓筒價洋由同人等捐助若干迄今數月而該局置之不問路政如此言之可嘆今幸諸君熱心公益籌備此會同人等感佩莫名公舉小木橋後街三十九號門牌席善夫爲代表請其至貴會接洽專此佈達順請公安胡雲錩張振亞杜槐亭郁渭卿蘇雲卿徐志翔李小頌葉谷香同啓（二）東北城商業聯合會函云敬啓者敝會爲東北城區域内之商人所組織成立以來瞬經數載雖無成績之可言幸免隕越之貽議頃以上海組織市民納捐人會論公衆事業共和國政體理所當然凡在同胞罔不贊同諸君子提倡於前曷勝欽佩惟查敝會範圍廣闊人烟稠密納捐之戸比比皆是且體面商店占居多數按照現狀實有組織分會之必要敝會爰於二月十二日召集全體當經公决組織上海市東北城納捐人分會並經舉定各路納捐人代表以便着手進行理合備函報告貴會請煩查照並希隨時指敎俾資遵循是所至望此致上海市納捐人會 
　　附上海市納捐人會執行委員會審定續舉之各睡代表姓名如下福佑路陳天生陸彙泉方增新陳仲良方浜路馮秋心尤玉生邢桂生陳廷華徐兆奎駱蔚才何伯勤舊校塲路趙景忠姜昌年陳步舟陳志渭張家路張瑞生嚴少雲穿心街徐春珊李蓮品縣基路董國華杭樹權馬姚弄洪商隠天官牌坊夏錦龍大生弄葛辛閣梧桐弄丁愼卿安平街蔣錦椿天主堂街安仁里瞿廉卿樟州路程蓮蓀以上束北城納捐人分會推出之各路代表有東北城商業聯合會會長馮秋心函縣基路胡訪鶴許振嶽以上舊縣署路納捐人開會推出代表有來函小木橋街席善夫以上小木橋後街胡雲錩等八人來函推舉者裏外篾竹街袁頌豐以上有函方斜路沈菊屏老縣署後街張鈞臣以上有片王信義浜基路王超陳 
[外交大會討論休會辦法]  
　　國聞通信社云全國國民外交大會前因太平洋會議而發起現以太會告竣該會各省代表亦均分别脫離自應及時休會茲聞該會現訂於本月二十二日下午三時開代表會議討論休會後一切辦法事關重要昨已通告各代表請其撥冗出席云 
　　青年會徵求大會九紀熊鳳凰演說前晚（生期一）青年會本届徵求會和平隊幹事陳維新 
 
 

Page 15

 
 
參事李嘉會周被蒼代表聶雲臺柏烈武兩隊長假座交通銀行樓上聯華總會歡宴隊員到者甚衆席間由陳幹事報告一切并由徵求會總主任湯仁熙君出席報告經過狀况前途正多樂觀並由支隊長陳勇三張炳榮隊員李丹霞諸君相繼討論僉以本隊第一期旣獲第一之榮譽務各努力進行仍爭先著毋墮令名云云嗣經在座者當塲簽認預備第二期（今晚）彙繳分數聞昨今兩日中該隊隊員之進行更爲猛銳預料今晚揭曉尙不止所認之數其餘各隊莫不皆然故近日隊員之到會繳費者十分擁擠致求事務所辦事各員大有應接不暇之勢其盛况概可想見今晚八時該會仍在大堂開會舉行第二次揭曉發表全體分數届時除各隊報告成績外請熊秉三君演說佐以優美秩序以娛各界業由會員科通告全體隊員偕同親友到會參觀并將分數於今晚八時前一律繳進誰占先籌容再續登 
[俄國盲詩人今日赴京]  
　　被聘爲北京大學敎授世界語發展之預兆 
　　聯合通信社云著名俄國盲詩人愛羅先柯自去年十月間來上海後除毎日在世界語會擔任義務敎科外更著有童話多種刋載各大雜誌茲聞愛氏已應北京大學之聘擔任該校世界語敎授於今日上午趁特别快車赴京途中有鄭振鐸及北大預科敎授葉聖陶作伴同行據愛氏語人彼赴北大後將與北京方面同志協同組織圑體以期推廣世界語事業按世界語爲消除國家畛域聯絡民族感情促進世界大同之利器在歐美各國發達已久現在全世界能操世界語者已多至數百萬 
[俄國盲詩人愛羅先柯肖像]  
　　人今年國際聯盟大會已准推廣世界語一案列入議程去年我國全國敎育會聯合會亦通過議案今各地師範學校一律以世界語列入課程北大本爲我國新文化之中樞茲更得世界著名詩人擔任世界語講座登高一呼衆山響應將來我國世界語之普及可預期也 
[反對加租之聲浪]  
　　慶餘里公共租界新重慶路慶餘里一帶房屋係益豐洋行經租前上兩年連加租金兩次此次該經租處通告加租自隂曆本月份起單幢加洋三元雙幢加洋五元三幢加洋七元四幢加洋十二元又國民女子工藝學校加洋念元該里各房客羣起反對於昨日下午二時在該處關帝廟開會到者趙杏庠陳幼濤李雨初錢化佛萬增峯饒幼馨柯幹顧彦韓介侯鍾拙蘆和康槽坊等四十餘家公推顧彦主席報告開會宗旨次由萬增峯發表抵制方法次由錢化佛發表函請商界聯合總會及房客聯合總會援助次由柯幹發言籌募經費當經議决照房金計算毎十元抽助經費洋二角全體贊成即公舉顧彦爲正會長蘇杏林爲副會長及推舉其他職員而散 
　　和民坊閘北新疆路和民坊近接該房主通知單於隂曆二月起須一律加租該里房客大起驚惶特於十九日上午九時召集全體租戸假昇平歌舞臺開房客聯合會商議進行辦法當時公舉黄守仁爲總代表周馳壘社仁卿高長順等爲代表張超羣等爲辦事員公决先發公函請求取銷加租成命俟得覆音再商辦法 
　　公陞里房東控案之堂諭不准加租　　法新租界福煦路公陞南里居民顔芹香等被房東老沙孫洋行延律師在法公堂具控不付欠租等情判候下堂諭飭遵在案昨經中西官商明堂諭先由法副領事歐君將西文堂諭誦畢後由陳讞員諭曰此案經本公堂訊得該處房屋向來毎幢十三元於上年兩次加租毎幢十八元今忽又增加七元與鄰近房屋相差懸殊實屬對於法總領事取締加租條諭第二條確有觝觸着原告以後仍照原數收取不得加租堂費歸原告負擔 
[郝工程師在交大滬校之演說]  
　　上禮拜五晚七時交通大學上海學校工程學會開會當即由會長陳廣沅請上海比柏克鍋爐公司首座工程師郝慶生來會演講首由陳君致詞略謂世界鍋爐以比柏克氏爲最佳今得供職於該項公司垂二十餘年之工程師爲我輩演講實深慶幸云繼郝氏登台演題爲近世之鍋爐略謂一完全之鍋爐須有以下各優點（一）所佔空間應小（二）價值便宜（三）效力須大（四）應决少爆裂之危險（五）鍋中水須易循環（六）蒸氣應十分乾燥（七）不應有起泡及水冲汽管中等流弊（八）火苗須與水管成正交（九）年歲長久（十）少量修理等標點反覆釋復用幻燈映演鍋爐進化歷史及各要點逐漸進步之過程至比柏克式鍋爐成而大備演畢遂由陳君致詞道謝聞郝氏於下星期五再携鍋爐模型及其他進步幻燈至該會演講較深學理云又有葛壽雷係郝氏同伴對於工廠中取煖及通氣法極有經騐已允擇一禮拜五作一度演講亦映影片云 
[昨日公平呌莊之市况]  
　　昨係星期二爲公平洋行拍賣羽綢斜羽綢尺六元絨泰西緞花而細布市布原布紅標漂布等疋頭之期共排列各貨三百三十一件計一萬五千零八十疋比較上届少五十五件計二千三百五十疋所拍之價比前次所呌者略見優勢惟斜綢絨紅標各有漲跌客帮漢口牛莊江西天津烟臺及江内地各有拍進若干餘各本街亦有少數拍進市面勢頗平穏價詳商情欄 
[昨日之金融市况]  
　　錢業自昨日起已有午市銀幣收盤較上午略高二五爲七錢二分四厘比諸前日則大三毫七五也三月底期洋開盤七錢二分五厘八七五二盤收盤皆七錢二分六厘江南廣東小洋均力大七毫半至半厘現洋各埠雖有運到而往來各戸已略有用途故價當可平定上午銀拆爲四分各銀行收欵約數十萬下午銀拆又小去二分銀根仍見鬆動云 
[一週間米市之調查]  
　　安徽蕪湖江西湖南之長江各秈米去年年底招商太古怡和寗紹各洋棧共有二十萬包左右雖較前年爲少而北帮天津烟臺及汕頭廣東福建等客帮臘月後辦去甚少因此來源亦不甚旺自新正燈節過後長江各産處紛紛裝米來滬此一星期間由招商太古怡和寗紹鴻安各公司商輪運滬甚夥計有八萬包之多銷路連日有天津福建汕頭各帮動手購辦毎日有二三千包其中蕪湖機客秈爲最多市價高貨十元零六角機米十二元四角此係昨日開出者較諸前盤稍退二角許緣存貨尙足且續有到貨聞此一週間轉口裝出者共有三四萬包云 
[少船將次北上之布市]  
　　牛莊解凍歷届在驚蟄節候上海各沙船必先期數日開行北上滿裝套布等貨頭帮到埠開盤可得善價茲已將近月底妆皆須起椗前日南市各沙船號已接得牛莊快信報告油豆市况及開河約在下月妆旬故各沙船均已預備應用各物號家分向各布莊催收布疋惟紗價雖跌而各鄉出布尙不湧旺致市面轉形堅俏云 
[糖市之昨訊]  
　　糖價各號産地來信皆見起色惟申地未漲東滙升漲東洋糖價大不合算公會劃盤略爲帶堅次粗沙嗬白錦茂昨又收進價六兩一錢劃出甚少糖市或將起色廣帮恒和昌到有新貨省吕青二三午包高二號五兩七錢五分高三號减數錢已開通嗬赤吕赤市盤皆帶緊 
[上海日夜銀行春宴紀]  
　　上海日夜銀行自客歲創立以來營業尙爲發逹昨晚六時該行在寶善街復興園大開春宴列席者如中西各銀行·各種商業·與報界人士等共約數百人由黄楚九君偕同人石枕流君等殷殷欵待宴叙至九時許始盡歡而散 
[羣學會創辦附屬幼稚園]  
　　羣學會成立於前清甲辰年爲本城各會之先河歷來提倡各項敎育不遺餘力前年春立聾啞學校爲殘廢敎育之倡已成績昭然今歲自更舉沈潤挹沈桐叔二君爲正副會長後對於會務積極進行除壟啞學校力謀擴張外并以本城幼稚敎育地見發逹特就會中設立幼稚園一所推定主任籌備一切現已布置就緒由主任高楊二君延訂弘道保姆師範畢業生王女士南京第一女師保姆科畢業生尹女士二人擔任保　職務將來成效必有可觀也特錄章程如下「羣學會附屬幼稚園簡章」幼稚敎育爲普及敎育之基礎即爲人羣進化之根源世界各國多已注重我國則瞠乎後矣即在滬地爲交通便利之區中外觀瞻之地而幼稚園之設立寥寥無幾育根基莫知注重地方幸福末由增進本會同人因有開辦附屬幼稚園之議所具目的一培養幼兒善良之習慣促進人羣進化二扶助普通敎育之便於進行增加地方幸福三引導社會事業之發展勉盡同人職責當已决議進行至祈共襄斯舉早觀厥成所擬簡則如左一宗旨提倡幼稚敎育使幼兒得適當之陶冶二定名由本會發起故定名羣學會附屬幼稚園三入園凡滿四足歲至六足歲之兒童經妥人保證得隨時入園四名額暫定六十名五分組暫分甲乙兩組六課目保育課目分游戲·唱歌·談話·手藝·四種七收費毎學期收洋六元但經贊助員之介紹者得减收八年期保育年期定爲二年九園址中華路小南門羣學會内發起人羣學會同人幼稚園主任楊聘漁高硯耘 
[中華拳術研究表演會預誌]  
　　中華新術研究會定於舊曆正月二十九三十兩日晚間七時起假座西藏路寗波同鄉會開表演大會其預定秩序如下一奏樂二報告開會宗旨三說明各省拳術之分别四女學生遊藝五男學生演八工勁曋腿六靈凝太極七星傲步拳七特别拳術八特請拳術名師表演各各種兵器九對手拳十表演兵器業手十一本會敎員演眞正千斤鐵板橋十二女學生跳舞 
[曾澹如請求破産不准]  
　　公共租界天津路四百十二號門牌新記洋貨號係總商會會員會澹如所開昨晨延朱斯芾律師投公共公廨聲請破産其所開賬單内欠人項下約有三四萬金而現有財産項下則祗值洋九十元之生財器具此一紙破産聲請狀已表明該號内除生財以外别無他物實爲破産案中絶無僅有之事故當時有朱德記之代表律師到堂反對律師陳述反對之理由係根據朱德記控曾澹如不理擔保一案庭訊時曾澹如之供詞據該律師稱此案開審時曾澹如供彼係商會會員且爲大商家擁有多財存有貨物等語今閱其破産稟帖祗有值價九十元之生財木器存於號内則其前供擁有多財存有貨物從何而去朱控曾案已經公堂判决着曾還欵今曾之諸求破産以爲一經公堂核准即可免履行前案之判决故此種請求破産實係虚僞敝律師極端反對云云俞襄讞得稟商之英包副領事以曾澹如所營之業實有買空寶空性質以致欠人巨欵旣無財産何破之有遂判曰本案請求破産不准着曾澹如具結出外自行料理 
[市北公學近聞]  
　　滬寗車站市北公學於昨日開課男女兩校商業高小國民各級新舊生到者五百四十餘人遠道來學者亦多致宿舍敎室均不敷用現特加闢敎室三間並由唐校長添聘潘公展余天希方端一華詠唐金介石諸君爲敎員在校舍附近添賃宿舍以便容納惟敎室器具一時不及齊備已由庶務處督匠限期趕製再張南通以該公學自建校舍需欵甚殷特捐廉三百金以示提倡已由吳淞督辦商埠局將捐欵送交該校建築校舍籌備會計委員吳蕰齋核收聞該公學新校舍本朋底可以竣工云 
[道屬勸學所聯合會常會紀]  
　　滬海道屬勸學所聯合會於昨日上午在上海勸學所内開第四次常會各縣勸學所所長之到會者爲太倉王慕裕·寶山徐祝平·川沙張伯初·金山張澤銘·崇明陶稚菊·海門茅炳光·縣視學李步青·嘉定趙英石·上第李頌唐·縣視學朱伯華·縣敎育科科長錢紳齋·縣敎育會會員趙靄吳等十二人其他如奉賢青浦松江南滙等四縣勸學所並無代表列席故僅由各縣勸學所長將各本縣辦理之敎育狀况及敎育經費支配情形及規畫義務敎育辦法對於新學制草案意見等報告一過並無議案至十一時即行散會 
[少年宣講圑附辦事業之調查]  
　　服務社會平民圑體 
　　上海少年宣講圑成立十載對於社會卓著功效圑員諸君服務精神實爲平民圑體中所不常經見者該圑平日除五區定所宣講游行宣講外其對内業外之各部組織亦至完備茲經詳加調查該圑各部已辦未辦之事業如下（學校部）上海華英公學（已開辦在閘北永興路）通俗夜校（完全義務法租界嵩山路已開學）露天學校（德國式隨游行宣講舉行）（智育部）公衆閱報社（開辦有年附設圑中）通俗圖書館（同上）流動敎育館（已在眞茹舉行開幕式）兒童圖書館（正在積極籌備）宣講研究會國語倡導會（編輯部）新少年報（已出三十三期）新商人之修養宣講研究新劇研究改良小調（已出二集）良心的戀愛劇本不自由之婚姻劇本平民之血劇本新獄劇本愛國女子賣國賊劇本（化裝演議部）劇本分（愛國）（警世（家庭）（社會）及主義劇問題劇計一百數十種化裝研究會表演研究會（通俗游藝部）國樂科西樂科幼術科歌舞科新說畫改良灘簧改良開篇各種西曲（體育部）技擊（調查部）注重風俗調查 
[愛多亞路商聯會開會紀]  
　　愛多亞路商界聯合會於昨晚開第六次全體職員會議到二十餘人副會長魯庭建主席邱菊生紀錄議本會節儉開支餘支會費存入老正和染廠徵求會員分段進地山東路義務夜校將開課學生未足額本會商店學徒夥友儘可報名不分界限亦商界互助之義務又議目前上海將恢復自治租界亦市民分子應共起自動的自治前日報載本埠市民公會派員至本謂無會所無從接洽云云殊爲可疑本會事務所在老正和染坊掛有牌子何謂無從接洽本會應予聲明且市民公會非草草所能組織應從根本調查戸口進行方能得全體市民同意公决徵求會開後進行魯庭建章仁麟張禮林等本埠各路總會有兩個與南北政府有兩個無異徒貽人笑中國人始終不能一致本會應擇善而從並徵求出席董事意見然後再行决定加入多數贊成遂各自由談話至十一時散會 
[通商交易所股東會紀]  
　　英大馬路抛球場口通商交易所現擬另行改組於昨日（十九日）下午二時開全體股東大會到便股東計有四萬六千三百二十五權首由股東包達三代表報告該所經過情形繼即提議改組畧謂本所從前幾經挫折賴諸同志堅持不懈得慶成立惟現以交易所風潮激盪本所際此時局殊抱虎尾春冰之懼若非另圖改革殊不足以謀久遠茲擬改爲證劵貿易公司諸君以爲可否請公决當經多數贊成改組表决通過定名爲通商證劵貿易有限公司次擬定章程討論改組辦法及規畫進行並舉定范回春爲董事長黄磋玖包達三張兼庵譚楚堂爲董事黄敏之及劉君爲監察遂散會聞該所現擬大加改革從事擴充於明日起暫停買賣定下月遷至大世界對面日夜銀行樓上營業云 
[五金交易所股東會紀]  
　　江西路十八號上海五金交易所昨日下午一時在該所市塲開股東會首由主席傅品圭報告開會宗旨並經過情形次由會計理事戴耕莘報告帳略旋討論營業方針各股東主張解散者有之主張進行者有之紛紛陳說不一後經理事長用權數付表决計贊成解散者祗有一萬五千餘權而反對解散者佔二萬一千餘權現從節省開支着手聞不日預備正式開幕云 
[華盛頓紀念之跳舞會]  
　　本月二十二號（今日）爲美國華盛頓之紀念日旅滬美國僑商訂於是日在市政廳舉行跳舞大會以誌慶祝昨由該商圑函致特派交涉員請爲轉致華界各官廳一體參預跳舞云 
[淞滬警察規復操演]  
　　淞滬警察廳所屬保安隊游巡隊並各區所巡警自去年加派冬防後所有日常操演早經停止茲因冬防已撤其操演一層奉諭規復原狀昨晨始各隊士與各長警等由巡官敎員等督率列隊至小西門外操場如法操演 
[調查俄僑之部電]  
　　特派交涉公署昨奉外交部電開中俄條約現正商訂之期所有在華俄人亟應詳細調查列表呈復以憑核辦仰即遵照轉行所屬一體查照等因許交涉員奉電後當已轉行上海縣公署查明具復矣 
[電報局長互訐撤差]  
　　國聞通信社云本埠電報局長孫丹林與護軍使署互訐一案已疊誌報端茲悉局長孫丹林已奉部令撤差所遺局長調杭州電政監督羅肇夔接充已於二十一日午刻來滬接差云 
[南滙屠宰稅經理辭職]  
　　浦東南滙縣屠宰稅前業自辦推舉周浦商會會長馮蓮生經理其事茲第三區收稅員吳金發任事三年近以體弱多病向馮紳面請辭職交卸一切以便另行委人接辦云 
[先施化粧品營業之發達]  
　　廣州先施公司自設化粧品總批發所於上海天津路浙江路口以來由署理總司理劉錫基君與該批發所同人積極推銷物品亦精益求精故營業甚爲發逹云 
[汴省派員來滬提取造槍機器]  
　　河南鞏縣兵工廠現須製造快槍惟機器尙付缺如正擬購辦間旋因查悉民國二年間曾經政府籌撥巨欵當向美國訂購造槍機器數部業已由美運華暫存上海故特呈請陸軍部令行上海兵工廠提撥汴省應用刻奉陸軍部照准故由河南陸軍籌備處長蔣廷梓率領會計員胡明愷陳桂成來滬提取現定下月一日由滬裝輪運漢再由京漢火車運送赴汴以便裝置云 
[河南副劵開獎紀]  
　　昨爲第二十六次河南救濟有奬副劵開奬之期午前仍假南市久大碼頭利濟總局内舉行茲將開出之五大奬號碼及經銷各票號錄下頭奬三千四百八十九號蘭谿振華公司二奬二萬七千三百五十九號嘉興永最利三奬二萬八千三百五十一號漢口振華公司四奬三百七十二號福州同利又四奬二萬零六百五十三號本埠善利全五奬二萬七千九百九十三號漢口振華公司又五奬三萬零五百零五號本埠大財源又五奬三萬零七百八十五號漢口中華公司 
[熬油公司私宰死猪案]  
　　前報紀南市薛家浜同記呆猪熬油公司私宰死猪事謂該熬油公司之股本係源大等七猪行所集云云茲悉源大等七猪行與該熬油公司祗有售賣呆猪之關係並無股本上之連帶關係云 
[九江路火警]  
　　昨日上午十一句餘鐘公共租界九江路二百十一號門片薙頭店樓上忽然起火霎時冒穿屋頂延燒二百十二三號門牌三泰南貨店當經救火會會員驅皮帶車到塲吸水澆熄故所焚均係樓面及後之披屋兩家店而依然存在事後該管捕房派中西包探馳往火塲調查起火情形稟復捕頭核示 
[滬杭車碾傷之茶役已弊命]  
　　前日（二十）滬杭甬鐵路由杭來滬之一百零五號二三四等慢車駛至松江相近有茶房被車軋傷手足已誌昨報茲悉是日該列車駛至松江相近該司機人見前面有鄉嫗坐在軌道上當經司機人放汽警告察見該鄉嫗慌張萬狀司機人立即塞車停留其勢頗猛致後節車輛斷鈎該茶房因急於救人誤入軌道軋去手足昨日（二十一）已因傷弊命該茶房名胡阿五年二十八歲係蘇州人家遺母妻子女毫無積蓄貧苦不堪現聞該站長及車長代爲呈請該當局長給予撫恤云 
[郵差私折掛號信押一年]  
　　北京路中國郵務總局指控信差沈渭福私拆掛號信竊取信計銀七千兩之匯票三紙等情由捕將沈拘解公共公廨奉飭押候訊究在案昨晨由廨提訊即據原告代表律師上堂譯述案情請究訊之被告供認私拆銀信不諱經關讞員核供商之美丁副領事·判沈押西牢一年以儆 
[朱裕昆領回逃妻]  
　　丹陽人朱裕昆之妻楊氏上年逃來上海與沈克記姘識匿居法租界現爲朱得悉來申報告捕房飭探將沈與楊氏拘案昨解法公堂請究先由探告投訴前情詰之楊氏供因丈夫貧苦故此來申由某婦人荐婦人至某洋人家爲阿媽故與西崽沈克記姘識是實沈供實係楊氏自願與民姘識不知有夫求宥中西官判沈開釋楊氏交其夫領回完案 
[姚廣銘尋獲三年前逃妻]  
　　姚廣銘之妻顧氏年三十歲三年前由高郵原籍逃逸茲據婦人姚陸氏向廣銘報告謂顧氏被吳萬順誘拐避匿上海廣銘乃隨其父姚慶明等同來滬上找尋嗣在寶興路將顧氏與吳一併扭控四區警署昨命函送地檢廳由檢察官訊供之下判顧氏與吳分别收押候示 
[有情人難成眷屬]  
　　小東門外裕興街即一枝春街第十七號門牌鄂人所開花烟間烟妓揚州人王金鳳年二十四歲近有滿庭坊無業人綽號水果和尙在伊處嫖宿彼此情願原爲夫婦奈金鳳係該花烟間之討人無巨欵爲之脫籍遂暗中定計於舊曆正月二十二日晚九時水果和尙雇備汽車一輛與黨羽水果阿梁同至該花烟間門首下車水果和尙戲引金鳳同坐疾馳而去阿梁亦乘間逃避鴇婦王氏得悉命人趕追不及當報由法捕房派偵探方福林徐興發查緝前晚九時許已將不果阿梁查獲現覊押盧家灣捕房緝獲水果和尙等解請公廨訊辦 
[利達洋行控司賬用欵案候查看帳目續訊]  
　　美商利達洋行司賬於鰲峯私用賬欵被控經公共公廨拘於與關係人徐文金到案訊供候核在案昨由張襄讞會同美丁副領事續審即由原告西人上堂證明自起訴後第一被告於鰲峯曾致函與我承認用去銀四千餘兩並云海德禮律師送交之賬恐難準惟第二被告徐文金之賬係收不到支票之欵在伊家抄出簿據内祗有存欵銀一千七百十七兩五錢尙有兩戸一計一千零四十兩一計二千兩由客家付來時兩被告已被拘押故未被收去現在總結共被用空銀七千一百零一兩五錢九分洋五千二百零二元云云被告代表許理律師亦稱此案係民事性質原告不應以刑事起訴况賬尙有錯悞非詳細調查賬簿不可云云中西官判准被告律師往原告處查看賬目候續訊 
[旅館股東之互控案]  
　　黄光滋前投法公堂控稱商人前與陸文標合開旅館現被陸獨自霸住故不願合開求追本洋等情陸亦反控黄行竊銀洋紙據一案昨又傳訊先由捕房西探長戴薩克君稱上年十一日月間陸文標至此捕房報告失竊當即飭探往查無據上月間陸扭黄至捕房聲稱公堂已有提票拘黄等語因查無其事故未拘押繼由黄光滋代表博勒律師稱現據西探長證明陸文標實係誣控极違刑律請究對於民事問題請求派員調查賬目解散旅館云云被告由雷聲布律師稱陸文標扭黄光滋至捕房實係誤會所致對於民事控案被告用去之費較黄甚多求核中西官判聽候飭派查賬員查明賬目稟覆到案再行核奪 
[車夫請客打成一圑飯店小主之無理]  
　　通州人陸弟弟住閘北寶山路鴻興坊拉包車爲業前日在寶興路甬人吳興三所開之飯店内請客共計菜飯錢一千餘文會賬時陸出鈔票十元令該小主吳桂生找洋吳不允致起衝突桂生喝令店夥嚴發發張全全等將陸毆傷頭面内部等處桂生見已肇禍脫逃無踪由崗警江吳興三嚴張二帮兇拘入五區昨解司法科核辦 
　　尚有本埠新聞等轉入後頁 
雜評二 
[破産感言（旡用）]  
　　商業之盈虧猶兵家之勝敗常事耳無足怪上海商業繁盛期盈其虧自難一致設不幸而折閱以虧至於破産亦必出於情實不可能始可使受此救濟乃奸商市儈利令智昏不復以道德爲念亡而爲有虚而爲盈作過度之擴張行徼倖於萬一幸而濟則成暴富不幸而不濟則請求破産甚或隠匿資財存心圖賴近世法律雖傾向於保護債務人方面似此欺詐行爲雖當人道大昌時代亦不便爲之曲庇何者道德之所弗許法律亦無能爲之助也 
　　然事旣失敗而嚴峻以處之僅瞳以儆將來於已成之事實仍無裨補故欲於實際減少此種弊竇在官廳公圑方面對於投機不穏企業予以嚴厲之取締監督而商民投資亦宜稍加審察最要之點在勿貪小利勿信大言對人信用必其人品性端方眞有可以信用者然後信用之語曰前車覆後車鑒又曰前事之不忘後事之師吾人深受敎訓宜若可以愼所爲而共致實業於穏健之途矣 
 
 

Page 16

 
 
本埠新聞二 
[集資儲蓄之訟案]  
　　江北人張厚仁山東人陳鳳樓前日扭王澤民金安福金安龍金安樂沈一千馬一龍等至四區一分所控稱民等三十二人糾一備蓄會集成洋七千元歸王澤民一人經管詎被王捲欵潛逃請爲究追經劉署員質訊王供民前因母病回江北將會中器具賬册交與沈一千暫管不料沈將賬册失去云云沈供王因籍後有金馬等多人到來聲稱因王欠伊等會洋百六十元故將會内器具賬册一併搬去作抵頃在馬家抄出煤賬一本可憑金馬等同供搬取器物抵欠是實並無賬册在内昨日併解司法科候辦 
[積蓄現洋之老丐]  
有名錢川者現已七十八歲尙爲乞丐前日下午在虹口昆明路向西人丐錢被五百二十三號巡捕查見以其沿途求乞違租界章程拘入捕房由捕頭在其身畔抄出現洋二十五元昨解公共公廨請究中西官詰以旣有餘蓄何必丐人錢供因我年老此洋預防將來患病臥床不起之需結果由問官判以違章罰洋二元充公若錢川者可謂偷雞不着蝕把米矣 
[轉運業請求改良貨運]  
　　滬杭甬轉運公會因車運各種貨物抵埠其提單與客家信件往往先後參差不能隨貨到達以致同業擔任運駁手續頗感困難且貨客亦皆滋生疑慮或嘖有煩言殊於轉運前途大生障礙本届隂曆歲首年會時據各同業報告此項困難情形當即面請高孫兩會長親詣路局謁見局長陳述狀况請求設法改良適路局長 
因公他出當奉楊總管出爲接洽允予實行整頓使單貨不致分離俾客家與轉運同沾利便云 
[聚賭之客棧主自行投案從寛押八天]  
　　趙富金前在法租界開設登豐客棧因聚衆賭博抽頭漁利爲探偵知前往拘獲賭客數十名惟趙聞風逃逸判補緝在案現趙自投捕房昨解法公堂請究被告由農復律師代辯稱被告當時實至烟台營業故不得知請求從寛發落中西官判以姑念被告自行投案從寛押八天准予贖罪 
[新閘路兩茶館犯賭]  
　　新閘捕房捕頭於前日派今華探目邵和鈞恊同西探分往新閘路五百十七號門牌茶館内拿獲賭徒狄成桂張連官五長泉金阿炳等十二人又在比隣五百十八號半門牌茶館内捉獲賭徒蔡桂生王福祥等八人連日賭具一併帶入捕房昨解公共公廨經中西官分别訊明判狄等十二人各罰三元蔡等八人各罰洋一元一併充公賭具併燬 
[浦東之煙案]  
　　潘俊堂私設燕子窠於東洋涇鎭招人吃食洋烟事爲三區二分所訪悉飭警前往將潘拘獲並獲烟客沈福郎張阿松金標王金狗丁江銀張長春張文生等抄出一切烟證押送到所昨午轉解地檢廳潘沈等八犯分别收押候辦烟證存案 
[破獲東嘉興路之燕子窠]  
　　無錫人馮定碧在東嘉興路四百六十六號屋内私設燕子窠供人吃食鴉片烟被該管捕房包探管宗餘查悉稟明捕頭協同西捕往查屬實當將馮拘獲連同烟客王阿桂及烟具一併帶入捕房捕頭畧詢一過諭飭押候解送公堂請辦 
[三客棧違章科罰]  
　　湖北路樂羣旅館經理張思安福州路叙樂新客棧主毛新法均因備設烟具容留寓客吃食鴉片烟又福建路普慶里華商旅館經理謝季盛因將太平門阻塞前晚均被老閘捕房西副捕頭率同包探分往查悉稟廨出單於昨將以上三人併傳至公共公廨經中西官逐一訊明判張罰洋三十元謝罰洋二十元毛罰洋十五元一併充公烟具銷毁 
[公共租界之烟案烟膏店一燕子窠二]  
　　老閘捕房十五號西探目依克於前日協同華探居阿巧在蕪湖路月桂里七十七號屋内破獲私集烟膏店一處搜出烟膏四百五十盒捉獲粤人蔡阿四王阿二兩名一併帶入捕房昨解公共公廨經中西官訊供屬實以蔡王破獲烟禁判各押西牢二月示儆烟膏送海關焚燬 
　　安徽人陳德勝在裏虹口街六號屋内私售燈吃洋烟前日被哈爾濱捕房捕戤畢生訪悉帶同中西包探往將陳與烟民黄明尙沈月秋拘獲連同烟曰於昨解公共公廨經中西官質訊之下以陳前曾犯過與此同樣之案且經懲辦尙不悛改判押西牢一月黄沈兩人各罰洋三元充公烟具銷燬 
　　婦人時朱氏在滬西麥根路九百九十六號屋内開設燕子窠容留沈桂生許福星吃食鴉片烟前日被該管捕房捕頭偵悉派令中西包探協往查獲當將氏與沈許二人連同烟具一併帶入捕房准各存洋保出昨奉公共公廨傳訊時朱氏保出不到判將保洋充公沈許二人各罰洋三元烟具銷燬 
[攫飾匪徒押三月]  
　　石六根因與已經公共公廨訊辦之陸三毛等攫取婦人陳江氏等之珠花金鐲案發逃逸近始被包探陸連奎陳玉山緝獲解經公共公廨押候訊究在案昨晨中西官飭將石提案審訊得實判押西牢三月示儆 
[過犯扒竊押三年]  
　　陳文運在楊樹浦路電車内摸竊桂運康身畔鈔票銀洋携贓下車圖逃被包探姜喬喬查見拘入捕房昨解公共公廨經中西官訊得陳文運係過犯判押西牢三年期滿逐出租界贓交原告領回 
[漆匠作賊]  
　　油漆匠施崇福前日在北山西路四十五號門牌董桂芳家以油漆房屋爲由乘隙竊取灰鼠緞馬褂大理石挿屏各物携贓圖遁被董察悉報捕派探陸連奎往將人贓拘入捕房捕頭諭令押候解究 
[公共公廨訊案彙錄]  
　　昨晨公共公廨民二庭由李襄讞會同美約副領事訊理美商利逹洋行訴鋆記紙號經理穆振銓定購洋紙貨到不出請追損失美金三萬零二百四十七元六角九分案已經判决原告勝訴因被告尙未履行堂判故原告律師到堂請求發封被告産業而穆振銓上堂供稱内地房産業經由陳秉森爲中價賣與鹹瓜街宏裕公司所得之價六千元因料理海通等洋行之欵故已無餘等語結果原告律師聲請執行堂諭被告稱無力償還候分别移傳宏閱公司經理人及保人陳秉森到案詢明是否承售該被告産業再行核奪民三庭由張襄讞會同俄員儀君訊理俄僑訟案（一）郭立丁畢爾個訴錫米切夫欠欵案結果仍照前判執行着被告毎月還四十兩還清完案（二）古爾物去訴搭客却可不還定洋案結果改期再訊（三）許戴恩訴李大不還借洋案結果改期一禮拜再訊民四庭由俞襄讞會同英包副領事訊理（一）周堯法延雷聲布律師聲請破産案結果准照理帳員薛邁羅報告書辦理（二）方金聚訴愼昌行勤泰煤號欠貨欵案結果着第二被告交三百四十元舖保候訊（三）沈味辛訴錢幼名不理田單押欵案結果本年一月十四日判决之利息洋六百五十元今改爲八百十一元（四）席秉生訴馬岩青等不理帳欵等項案結果改期會商再核海恩克律師代表馬岩青呈出手摺一扣附卷 
　　又午後民四庭由俞襄讞會同日副領事田中氏訊理（一）康正葆訴趙德麒裝修房屋糾葛案結果改期七天並諭令趙德麒本案未判之前不准將房屋交第三者裝修（二）邱合記訴胡阿貴欠洋案結果准被告胡阿貴具結出外料理（三）凌錢氏訴鄭阿鳳不理借洋案同上（四）羊汝成等訴任愼遠不理棉花損失案結果着原告邀王鑑堂於下禮拜二下午到案再訊（五）沈耀記訴周德發賠償損失案結果改期下禮拜二續訊（六）表明甫訴張裕梅不理往來帳洋案結果改期七天原告將帳簿帶案再訊（七）史氏訴李德甫不還借洋案結果原告不到註銷 
[誌謝]  
　　北京新中華戲劇協社發行「戲劇雜誌」以提倡與研究現代的·敎化的·藝術的·戲劇爲宗旨現第二卷第一期已出版昨承該社惠贈一册又務畫館惠贈第七號「兒童世界」第三三三號「英語週刊」各一册又銀行週報社惠贈第二三六號「銀行遞報」一册誌此併謝 
來件 
[中華拳術研究會表演會宣言書]  
　　中國拳術不患無提倡之人而患無提倡之道其故爲何請爲有心研究斯術者一條陳而商榷之新術之名不見於經傳裨官野史中所及者又多穿鑿附益讀者莫能明其眞象因之欲研究斯術之來源與夫歷代之沿革捨臆度附會外無由得詳確之記載唯其來源與沿革不可知研究斯術者遂各抱其支離破滅之師傳以相與矜尙所謂家數派别之名詞乃得成爲術法界中天經地義之畛域畛域旣分競爭心與猜忌心即隨之而起言其弊害更僕難勝稍有惻隠之心者目擊若輩家數派别之不同爲競爭心與猜忌心所驅使輕身奮鬥破肚掘之慘劇將禁抑之遑詎復忍從而倡之此提倡之道之不易一也 
　　家數派别之繁多在世界學術技術中當以中國之拳術爲最省不同於省府不同於府縣不同於縣甚且一鄉之中拳師之各樹一幟者數人或十數人焉各能振之有故言之成理在明達之士觀之原故無二故理無二理雖其手法勁路各有不同而其目的爲制勝克敵則一然若輩之爲拳師者則以出手之高下長短進步之疾徐正側爲其家數派别之大表示而不能爲纎徵之讓步焉家數派别本無優劣之可分一視從事者之工夫程度至何等耳然則提倡者將何所適從此提倡之道之不易二也 
　　研究拳術者其成名毎有得於　賦天賦之體力堅强及稟性附鷙者嘗三五年成名拳師當者披靡然於身手步三者之理法其精透恒不及孱弱而仁慈者提倡者若採虚聲謂其所向無敵即足任敎授則勢不養成無數好門勇狠之表年不止此提倡之道不易三也 
　　有拳勇者旣少學問術敎授法復少專書以全無羣衆敎授素養之拳術家一旦使居敎授之任即有全身本領捨傳授幾路拳架子外將以何方法灌輸理法實用三者之道於學員之腦海而使之融會貫能乎此提倡之道之不易四也 
　　此特就其大者言之已有四端而淺識者这非難不與焉（淺識者多調今世武器發達拳術無所用之）然則將不提倡乎是又因噎廢食之類也姑無論拳術於個人與國家皆有絶大之利益在今日確有提倡之必要即就人類初生之始與鷙禽猛獸互競生存於穴居野處之時人走不如獸飛不如禽又無齒角爪毛足自捍衛黄帝之前復無有弧失器械之利而卒能戰勝萬類雖曰合羣之效然拳術實爲當時抗禦外侮之武器焉觀各拳家手法多以禽獸之動作命名（例各鯉魚打挺鷂子翻身餓虎擒羊黑狗鑽襠大鵬展翅金鷄獨立之類不勝枚舉）可以知當時取法乎禽獸而爲拳術之創始矣數千年來復水知經幾許英雄豪傑竭其心思才力之切磋改造而後有今日至善盡美世界唯一之中國拳術得謂爲無提倡之必要與價值乎夫拳術之應提倡如此而其提倡之不易也如彼此同人等所爲設拳衛研究會於西門而復有今次之表演會也表演會者集各省拳術家之具有提倡熱心者各以其平生獨到之技藝互相表演互相切磋一掃從前門戸惡習爲學理上誠懇之研究將來即以研究所得按程編爲敎授專畫分理法實用三科敎以期免夫前論四端之弊茲將表演會地點哇期表演時程序條刊於下海内外不乏明達之士曷進而敎授之不及勝幸甚吳敬恒黄炎培林秉祥吳應培張我華朱賡石曾春生曹讓之柏文蔚張巨川熊育衡包世傑張祝笙沈卓吾劉百川汪禹丞張冥飛常寶生向愷然劉高陞同啓 
公布攔 
[江蘇高等審判廳]  
　　民庭判决徐學旺與周裕鴻因田畝涉訟上告一案（判决主文）本案徐學旺之上告及蔡志鶴蔡恒森之附帶上告均駁回上告審訟費由徐學旺負擔 
[江蘇高等檢察廳]  
　　批示李雲喜狀悉此案原卷未准同級審判廳送到茲查該民刑期雖滿然該案附帶私訴部分旣經第一審判决確定尙未執行所請開釋之處應從緩議此批查查氏狀悉查爾子究竟如何身死旣經縣署騐明自不難依法秉公辦理該民有何陳述仍應逕赴原縣申訴毋輒空言來廳越瀆此批張錫慶等對於張培培案證明罪惡叩求嚴辦呈遞一狀良同濟對於臧汝鑫案聲明請摘除免傳呈遞一狀唐思恭即唐桂生委王培挾辯護呈遞一狀朱景雲委沙訓義辯護呈遞一狀程觀春委張思灝辯護呈遞一狀以上五狀經本廳查閱函送同級審判廳核辦仰即知照此示以上二月二十一號 
[上海地方審判廳]  
　　判决主文（民二庭）一件判决周仲鈞等與彭少芒贖産糾葛准予回復一案主文本案應維持本廳民國十年十二月二十九日之即時判决聲明窒碍後訟費歸被告人負擔 
　　批示一件史作舟狀請執行由狀悉候傳案追繳此批一件馬存金狀保劉書恩由據吏查報該店門首實無招牌又非馬存金所開碍難准予具保此批一件李文學狀請發還卷宗由查本案卷宗已於本月九日發回原縣矣着即知照此批一件葉沈氏狀交鑑定費由准交此批一件楊永翔狀領租票由准領此批一件梁鉅元狀領標價由准領此批一件翁長錦狀請命　搬讓以便管業由狀悉仰即將標價交齊來廳具領管業證書毋得觀望自誤此批一件梁鉅元狀委巢堃代領由准予委任代領此批一件沈富榮狀領保證金由准領此批一件顧文騮狀請分别銷案嚴追由狀悉玉聲堂一部分准免執行李仁記欠欵已如數交案矣此批一件閔子賢狀爲歇業外欠理清請求備案由據呈該商前開德泰錢莊停止營業後欠人各項已於辛酉年内悉數理清旣經登載中外各報通告并報告商會備查則對外自無糾葛毋庸再請備案此批一件鮑啓　狀爲嗣續堪虞請求備案由狀悉爾媳果有不是儘可自行管敎毋庸案仰即知照此批一件邵鶴鳴等狀交案欵由准保此批一件責敬德等狀交房租田准交此批一件陶績唐等狀請銷案由狀悉准予銷案此批一件邵鶴鳴等狀請展限措繳由狀悉仰即將案欵交清毋得藉詞狡展致干未便此批一件周雅原狀請强制執行由狀悉候傳案訊奪此批一件陸松侯狀領證件由准領此批一件周志福狀交案欵由准交此批一件金菊如狀交案欵由准交此批一件屠子怡狀請寛限由狀悉着迅將案欵如數交清毋得　詞延宕致干未便切切此批一件顧子林狀請查封由狀着即墊交查封費洋五元以憑核辦此批一件徐國樑狀交假扣押費由准交此批一件孫晉和狀請查封備抵由狀悉著即來案候諭此批一件楊永翔狀請强制執行由狀悉候傳案訊追此批一件姚志瑞狀請銷案由狀悉准予銷案此批一件潘樹生狀領欵項由進領此批一件凌富才狀請執行由狀悉查本案業據爾興周子全且狀聲請註銷本廳决定照准在案所請應毋庸議此批一件王連生狀交案欵由准交此批一件張國當狀請銷案中狀悉准予銷案此批一件徐惠平狀請函縣協助執行由狀悉候函　德清縣知事查照辦理此批一件楊坤生狀交案欵由准交此批一件稽阿桂狀交第三期案欵由准　此批一件金晉生狀領訟費由准領此批一件翁長錦狀交標價由准交此批 
[上海地方檢察廳]  
　　批示陳陶氏狀悉案已起訴仰候判决此批劉恩潭狀悉案已起訴仰候判决此批湯茂車等業經前狀批示多瀆無益此批趙鶴齡狀悉此批　　龐王氏案經訴狀毋庸多瀆此批何木生准予保外候訊此批唐上陞據訴並未搆　刑事所請不准此批杜金泉狀悉仰即來廳候訊此批陳金根狀悉候卷到核送此批俞倪氏狀悉旣據聲請撤銷告訴應予照准此批靈劉氏狀悉准予交保候訊此批忽炳升　金山已到案矣仰候訴辦毋瀆此批姜李氏所請不准此批方幹生狀悉仰于五日内補具上訴理由書廳以便轉呈此批胡仲敂等狀悉案正值查毋庸多瀆此批宋春露等狀悉候傳案核辦此批以上二月二十一日 
[淞滬警察廳]  
　　批示一件王開福批據呈已悉查王欽甫侵佔該民船只如果屬實殊干法紀但該船係向王欽甫之父王開祿購買難保不含有其他糾紛片面之詞碍難深信所請飭警扣留之虚應毋庸議此批一件黄毓亮批呈悉准即派探傳知黄潤生施士良到案訊　此批一件沈介此批呈悉准即令行二區警署隨時查禁保護可也此批一件王兆槐等批呈悉姑准將案撤銷此批一件馬卞氏批來呈已悉所請不准此批 
 
 

Page 17

 
 
   
 
 

Page 18

 
 
自由談 
遊記 
[遊羅馬敎王宫觀名畫（二）] [  汪筱謝女士]  
　　余等未登梯時先經一小徑至一極宏大之王家梯下梯爲敎王宫内各梯中最有價值者且由此可直達王宫故以王家名爲敎王亞歷山大第七AlexanderiaVll時之建築物梯次係康司登脫Constantinethegreat之石像相傳康司登脫曾見天空現一十字架故石像右臂高舉向空際現驚奇之色造此像者爲卡伐利白奈氏CovoliorBernine也 
　　再繞聖彼得禮拜堂而到敎王花園入門右轉至售票處在又一王家大理石梯这下梯造於敎王巴司第六PiuaVl時分三段初段有大石柱二十右連藏書室僅隔一紅大理石門旣登梯卽至希臘十字架室梯旁均銅欄杆白石柱再進至埃及博物院又經一百八十五碼長之走廊兩旁均懸意國全盛時地圖余等卽至近世油畫室右經一小梯則爲雪司登Siatine敎堂之大門 
　　雪司登敎堂作長方形長四十碼闊十四碼窗十有二當四七三年爲敎王雪司脫司第四SixtuslV所造故名中有欄杆一排上置石彫燭臺臺内爲方石柱柱上刻腰線爲十五世紀最美麗之建築品堂内聖臺白石所成四週鑲以五彩花石此臺成於敎王白笛克脫第八世BenedictusVlll臺左爲敎王座兩旁多大椅遇聖節敎王大主敎主敎及牧師均坐兩旁參與典禮自敎王利阿第十三Leoxlll及巴司第十Piusx殁後白笛克脫第十五Benedictesxv卽於此禮拜堂中被舉爲敎王 
筆記 
[孽緣記（二）] [  智軒]  
　　某公夫人謂曰公爲親民之官害馬不除閭閻受驚公當任其咎往事已矣今須贓賊並獲弗再遲延否則恐將不利於公囑畢船發抵任所某公聞之大怒乃移牒縣君飭緝賊解省重究屠時亦負荆請罪並願仍回失所圖功自贖某公允之屠遂復歸曹州逕赴縣署求見令聞屠歸亟召入乃述來意徐公曰今雖五日一究十日一限追比屢矣仍無音耗奈何即命捕入問有消息否捕稱影跡固已覓得恨某輩不才苦難敵之徒呼負負耳乃曰離此數十里間有山廣約十里四面環水深二三丈不等外則舟極不通山中庽盜問之士人謂盜出入不用舟楫但於水之中充株横木爲樁樁長丈餘衆樁相等毎樁相距三尺餘植立水中計程五里遥始逹山麓行履樁如飛山之内容則不知矣意取金條脫者必此中人也否則無此絶技所難者入山訪之無人能行於樁上耳屠聞言乃自承請發文偕捕往旣至寄逆旅安頓行裝畢捕引至水濱見白光茫茫植樁如一線出水僅分許若行之輕捷襪履可不濡乃語捕曰爾在此俟余以三日爲期若三日不出即死於山中可速回復命捕諾之屠乃履樁行行約三里入内溪又里許進森林再進見山深處外蔽修竹内則樹木參天已上嶺登陸矣磴道巉巖巖上不數步紅牆高聳金碧輝煌遠見處形大漢十餘立於門右屠趨前投刺請謁首領一長漢導入密室長漢持刺入囑少待 
劇談 
[記愛國女學之蛾術游藝會（一）] [  劍雲]  
　　愛國女學國文專修科學生爲母校募集建築費於月之十八夜假城内新舞臺開蛾術游藝會樓上下座爲之滿不佞躬與其盛顺就所見記之 
　　游藝之節目爲趣劇覺悟（即遺囑之化名）談玲君女士之單人舞名劇空谷蘭殿以張英榖女士之火棍七時啓幕一時始畢 
　　不佞入塲覺悟已將演完飾田翁之慕蒨女士京語似未純熟飾唐福之博文女士大唱京調亦未合拍惟神氣尙佳談女士之單人舞身段活潑舞態翩躚極爲美觀惜電光參差 
[公開最近之見聞　]  
猶有缺憾張女士爲該校敎員其火棍久負盛名觀者亦異常歡迎 
　　空欲蘭爲昔年新民名劇之一優游之柔雲憐影之紉珠旡恐之蘭蓀明玉之良彦正秋之青柳夫人半梅之田博士氷血之陶正毅皆曾博得觀者之譽此劇初分三本繼改兩本後竟併爲一本情節雖複雜若嚴格取材猶有可删之處惟此爲過渡時代之新劇正以劇情熱鬧合觀衆心理姑就是晚所演之十八幕一加評次 
瑣聞 
[日本名碁家來華博奕] [  石鶴]  
　　日本人對於圍棋頗爲研究故扶桑棋國手甚多近頃有長崎市麴屋町七十八番地之名碁家松下基七氏爲日本國碁中之佼佼者特來中國與香港某華人博奕松氏昨已搭香取丸來滬業於今日赴港矣 
小說 
[社會小說人間地獄（三十四）] [  娑婆生]  
　　第六回對客揮毫佳人作態當階屈膝買辦乞憐 
　　伍仲良被姚嘯秋提醒了點點頭微笑道有點意思呢程藕舲道你們不要紛紛議論我全聽見了伍仲良道這是一件不要緊的事兄弟同科多著呢原不足爲奇何况仲梅和他本没什麽秘密關係更不成問題程藕舲正要回答忽然看見柯蓮孫走進來各人與他招呼遂打斷話頭恰巧和局也完算清了賬大家便立起來薇琴向程藕舲道我要去了伍仲良聽了忙道大家已要入席你不看見檯面已擺好麽省得再來呌你你就此等一刻罷薇琴也便不響靠著藕舲坐下這時候程二少爺正忙著替各人寫局票也没工夫招呼薇琴薇琴借此便與藕舲暢談須臾檯面擺齊賈大人邀客入席自已就了主座其餘客人紛紛搶位置坐下即將首二席空著賈大人道另外已没生客何必虚著首席使得大家夾緊可是大家也不聽他依然空著這一席中主人雖與衆客不大相熟但是主人全由程二少爺羅致大家皆是至熟的熟人所以大家也並不拘拘席間談笑風生薇琴没有去坐在程二少爺身旁愛媛媛仍舊守着先正典型一雙瘦手執着酒壺向各位客人敬了一巡酒坐下又唱了一齣曲子纔唱了一半賈大人道你剛纔不是說這兩天傷風喉嚨不大好麽自已人不要客氣免了罷愛媛媛唱得本已勉强經此一說便也住口周旋了一回閃到後房去了幸虧這時候薇琴也坐到賈大人身邊此外各人的堂唱也絡繹而來絲竹竸作並不覺得寂寞中間柯蓮孫呌的果是謝玉英一會兒謝玉英來了蓮孫恰與姚嘯秋坐在貼隔壁嘯秋笑問謝玉英道剛剛柯三少可是由你那裏來玉英猝然被這一問愕了一愕道没有三少今天還没見過呢姚嘯秋笑向柯蓮孫道我不相信恐怕這話是敎好了的供詞柯蓮孫道我剛說了你不信如今問了他你又說我串通一氣這眞是寃獄了姚嘯秋道去不去我不問我但問你進呈了著作以後有什麽奬勵没有柯蓮孫摇摇頭道没有消息姚嘯秋接着問謝玉英道他前天送你的那件東西父看了中意不中意謝玉英道甚麽東西姚嘯秋道你不要假痴假呆我早已曉得了謝玉英詫異道柯三少没送我什麽呀柯大少同我客客氣氣的怎麽會送起我物事來呢就是送我什麽我也不敢收呀姚三少你莫替我造謡言姚嘯秋道你說没有麽我還出你的證據來前天下半天黄昏時分柯三少親手送到你那裏那件東西還是用外國報紙包的不是送你的麽謝玉英道啊！原來就是那本書點點頭道那是有的你說了半天没說清楚我自然不明白早點說出書來我就記得了　 
餘瀋[  澹人]  
　　安貧樂道賢者之事患得患失鄙夫之心人有聖狂賢愚之分要各趨於天理人欲兩途耳純乎天理與世無爭所謂心廣體胖者是也純乎人欲則一舉步間皆無安舒之象所謂心勞日拙者是也君子小人胥於是判焉 
　　更正昨日倚虹之時局新竹枝第二首末一句應作鷄林彳亍負詩盟昨盟字誤作名特更正 
 
 

Page 19

 
 
   
 
 

Page 20

 
 
常識 
常評 
[財政公開] [  覺]  
　　今者財政公開之說非特出於國民之要求而并出於財政當局之表示矣 
　雖然財政當局苟非至於山窮水盡决不願有此表示也今之表示果有公開之誠意事吾以爲果有公開之誠意者决非僅開一紙種種欠欵之清單謂我固不得已而又將借巨額之債也 
　　前此所借之債究爲應借不應借借欵之用途是否不可告人借欵之來源是否尙有朦混皆當聽國民一一審查之此之謂公開 
　　現所欲借之債是否確還舊債借債之時是否尙有回扣借後之支配是否毫無私弊皆當聽國民一一審查之此之謂公開 
　　公開之最低限度其必先設國民監督財政委員會乎苟不然者公開其名而私相授受者其實我國之財政終必爲外人所監督而後止我國民其注意 
衛生 
[皮膚創傷與蜘蛛網] [  華汝成]  
　　吾人皆知皮膚有創傷細菌卽易侵入但一般下愚之人毎逢皮膚創傷即任意將土塊或蜘蛛網等污物敷於創面以止血液外溢此實至屬危險之舉也蓋污物上必附着無數細菌如將污物敷塞創口猶引狼入室也污物中以蜘蛛網最屬危險因蜘蛛網有黏性易店塵埃且蜘蛛畏日光恒張網於隂暗之處故網上附着之細菌得發育甚盛據醫界實驗報告將蜘蛛網一部接種於動物體内此動物不久即起破傷風病之徵候故近今醫界已公認蜘蛛網上常附着破傷風菌（Bacillustetani·Nucolaier）吾等旣知蜘蛛網上附着無數細菌且常附有可懼之破傷風菌則皮膚如有創傷非僅不宜以蜘蛛網敷塞創口且當使創口不與蜘蛛網接觸（未蓋章） 
道德 
[余店同人戒除紙烟之成績] [  吳伯蔭]  
　　紙烟爲消耗品之一自外洋流入吾國以來毎年總計費去數千萬金之巨以可貴之金錢換一害腦無益之毒物深爲可惜以故余店中同人羣思戒除方法苦無善策卒由某君發起設一圑體圑中規定章程若干條凡贊同願入此圑者須繳證金五元苟違反圑規仍暗中嗜吸一經察出立將證金充公作助善舉之用並公議照章處罰是以本圑成立未逾二月所有店中同人已罕見吸烟矣（不受酬） 
[西方格言（二五四）] [  謝介子選譯]  
　　謙遜爲立德之基（英吉利諺） 
　　釜細易沸騰（德·荷諺） 
　　智者能發揮新思想（英吉利諺） 
　　寗貧而榮毋富而辱（荷蘭諺） 
　　巧喻最謟（高耳登）（Colton） 
　　濟惡者必貽悔（方茁勒斯）（Phoedrus） 
　　人終難免偶有過失（英吉利諺） 
　　習慣爲第二天性（意·德·西·荷諺） 
　　謂「人云如是」者往往爲謊語（英吉利諺） 
　　食物優劣之證即在進食之時（荷蘭諺） 
經濟 
[商業問題之研究（續）] [  吳東初]  
　　零售業商店政策三論 
　　（七）競爭商店見同時有同種類之商店與已競爭毎以爲必無利於尸思極力排除之不然殊覺心地不能安舒此乃量小氣狹之結果也不知有競爭正所以勉勵本店之進步設一種商業除一家外别無他人經營則養成自滿之氣概自滿者常易退化故善經營者對正當之競爭不但不以爲無利於已反非常歡迎即遇不正當之競爭亦往往處之泰然自求本店順序進行不與他店較量瑣碎如此方足稱偉大商店氣度宏深所成乃大近來商學日精據經騐素著者云與同行競爭有時非但不能將其擯諸市塲以外反不啻代該店廣告原來買客或不知有此同行者反因競爭而以其事登諸報端或喧傳人口不問理之曲直而該店之名終因之而愈顯是欲抑之反以揚之結果正反也故莫如對同行有競爭時取無可無不可之態度而同時對於本店力謀整頓於品質及招待等事著意經營則不懼人與我爭語云自求多福其此之謂乎 
　　（八）買客買客有男女老幼貧富之分并有眞來購買或隨意觀看之别而商店對之均當一律招待良以商店有交易與否全恃顧客一經侮辱買客即失去其交易又往往因侮辱一買客而其人即轉告親友勸令勿往該店購貨則其所失之交易更大悔之晚矣夫一時交易不成水足懼因其尙有他日也如因招待不週而至無人過問則其失敗遂無可挽救然則商店對於招待買客可不認爲要策之一乎 
（九）責問商店處理買客之責問毎不得宜不失之搪塞即失之執抝能通融辦理者實不多見要之買客責問不外二端或因價格不合或因商品太劣雖買客所責難不必盡是而自商店方面言如不設法使其滿意或多方比喻令具自服買客往往不能恝然處之於是或散播流言於商店名譽有所損害不可不愼也因此而西商力倡『買客全是』之說意在促普通商店之反覺需知買客非喜無故尋釁者也更進一步言即買客有錯誤爲保存其信任及推廣生意計亦只得認客錯爲已錯是固非眞精於生意心理者所可曉也 
法制 
[連帶債務連合債務之不同] [  吳子雍]  
 
[今日之四　]  
　　軍閥紳閥財閥學閥 
　　我國現行法對於多數當事人之債務有連帶債務與連合債務二制度其不同之點甚多今擇要述之於次 
　　（一）債務人方面連帶債務之多數債務人應獨立負有清償全部債務之義務連合債務之多數債務人得負分割給付一部分債務之義務此二者所以不同之點一 
　　（二）債權人方面連帶債務之債權人可以對於債務者之一人請求履行債務或對於全體債務人請求履行之即對於全體債務者以次請求之亦無不可連合債務之償權人其對於債務人之請求給付應對於全體債務人以次求其平均之給付不能以債務人之一人爲標的此二者所以不同之點二 
　　由此而觀連帶債務與連合債務之不同即債務人擔負義務與債權人請求給付各有不同耳（乙種酬） 
[擴充法院之我見] [  杜保祺]  
　　我國撤廢領事裁判權之議業經華會通過固爲一可喜之事然外人調查爲日伊邇設不從速擴充法院則縣知事兼理司法制度恐予外人以留難之口實然欲擴充法院經濟與人才兩事缺一不可若照現行制度際茲國庫空虚學術銷沈之時欲云擴充恐非易易故欲擴充法院非變更現制不可攷現制地方廳合議制與獨任制併用民刑兩庭至少須推事七八人配以檢察長一人檢察官二三人合之已逾十餘人之數而候補學習者猶不在内以江蘇一省計之僅江寗上海兩地方廳候補學習之推檢已有二十餘人使地方廳一律改爲獨任制毎廳置廳長一推事二配以檢察長一檢察官一則此原有法官已足供擴充六廳而有餘又徵之繁難各縣大率置承審員二三人若行此制則所增者亦不過二三人耳較之現制詎不省費而易舉耶今者中央有廢止承審制一律改爲初級或分庭之議意者當局其亦有見於斯乎（乙種酬） 
雜錄 
[我之青年婚姻觀] [  顧孤雲]  
　　婚姻之道爲男女終身苦樂之所繫本不可出於勉强之一途我國古時兒女婚姻之成皆由父母之命媒妁之言甚有指腹爲婚或早年訂婚者並不徵兒女之意見卒之或因狀貎之不合而抱怨終身者有之或因家道中落而悔婚者有之若因體面之關係而强爲之合則夫婦間視同仇敵此不良婚姻之所由來也嗚呼豈非古制之流弊乎 
　　及至近世自由之風氣大開而青年皆以自由戀愛爲主與古制各趨極端不遵父母之命然往往不一二年而紛紛宣告離婚者何也蓋彼等之戀愛非眞誠之愛情但一時情熱耳夫婦之眞義安在哉 
　　新舊二制各有弊端故余謂莫如以折衷之法解决之至男女各有自立之能力時得雙方同意後各求家長之意見而後行即爲父母者亦宜先徵兒女之同意以爲訂婚之根據萬不可草率從事致貽後悔更不可由媒妁傳言須由雙方家長直接以誠意接洽蓋彼等顚倒黑白易致誤事也未知彼强迫與盛倡自由結婚者以爲何如請有以敎之（乙種酬） 
問答 
[問寡婦再醮手續] [  張維四]  
　　某甲陣亡遺一少妻一老母母是念佛吃齋妻乃小學敎員性情逈異勢同冰炭自某甲出征後勢不能同居妻乃歸母家暫住將束修以自給計住母家七年其中守寡時間已五易寒暑矣此婦無子無産年只二十餘又不容於其姑勢無守寡之餘地惟是伊姑因素日情感不合乘此故意刁難某甲尙有一堂弟素不贊成青年守節對此漂泊無依可憐之寡嫂更欲助伊别尋生路數說於伯母皆無效且云必令彼守至四十七八纔准嫁人期愚可以想見親族中雖皆不直其姑然主權所在無可奈何則此少婦不且終身陷於苦慘乎故請敎諸君『此少婦不得其姑之先許而再醮於法律上犯如何罪名』諸君如能示以辦法使此少婦早脫苦海則不勝感激之至 
 
