# 1892 - 56 - 4906773

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科五律學者苟揣摩有素則片言泱獄卽無難　起青油近又增輯續編三編於是投采愈多卷帙益富錢古書屋主謂　宜出而問世因倩本局排以新式鉛字用雪白連史紙印成准在三月杪卽可告蕆如欲預定者計每部價洋六元可至申報舘帳房先付三元掣收書票書成之日再付三元卽可收書一部若欲觀樣張則請移玉至申報舘至出書後購取則當另定價值不能若是從廉矣此啓 
[論奇技不獨出泰西]  
　　居今日而能别出心裁驚世駭俗者其惟西人乎地之廣也接以電線而呼吸相通天之高也測以儀器而星辰可數火車興而陸行無險阻輪船出而水不畏風濤凡諸製作莫不巧奪天工捷疑神助奇哉西人固已絶後空前矣雖然天地運行不分中外人心巧拙何判東西西人固巧西人亦未嘗無拙華人雖拙華人亦未嘗撫巧其所以闃寂無聞而讓西人以獨步者特由於習尚不同雖有奇能無人推許故湮没不彰昔宋人有能以玉爲楮葉者三年而成一葉亂之楮葉中莫能辨此其人可謂巧矣然列子不之取謂不如任造化之自然也漢隂老人曰有機械者必有機事有機事者必有機心故抱甕而灌自安其樸蓋中國之俗原不以矜奇立異爲能非眞智巧之不若也夫萬物生十土故草味之開肇自率土自洪荒以至中天變獉狉之俗成文物之邦其先於西人不知幾何歲月矣凡日用之事習見則視爲平常創見則羣驚奇異人之生也無爪牙以爭食無羽毛以禦寒有聖人者爲之謀食爲之謀衣爲之謀宫室患生而爲之備害至而爲之防藉萬物以養一物民乃得以遂其生製作旣備視若固然創造之初安知不如今人之於西法日用之事衣食宫室之作較今日之西法爲尤先則昔人之製作亦較今日之西人爲尤奇是華人之奇才固未嘗亞於西人且更先於西人西土開闢在後則其製作安知不步人之後塵輪船之行海西人倡之然宋時楊么踞洞庭湖出没爲宼後爲岳武穆所討平爾時楊么所恃者巨艦其制船旁置輪激水使行其捷如飛後爲武穆引入港以爛木腐草　其輪始破之是則中國有輪船之始固不待仿泰西之法也銅漏之制有用機括而使其自鳴至時則一木人持牌以報唐之時猶詳其制不猶今之鐘表乎武侯木牛流馬之作已開機器之先地雷火礮之興實爲火器之祖西人之製作其胎息中國者正多也曩歲車利尼馬戲初到滬地華人見所未見聞所未聞神而異之以爲此固西人所獨創華人未有能望其項背者間閱明皇雜錄則唐時曾有是戲元宗命教舞馬四百蹄各爲左右分爲部目時塞外亦有善馬來　俾之教習無不曲盡其妙因命衣以文繡絡以金銀飾其髳鬣問雜珠玉其曲名爲傾杯樂計數十回奮首鼓尾縱横應節又施三層板牀乘馬而上施轉如飛或命壯士舉一榻馬舞其上乘亦數人立左右前後皆衣淡黃衫文玉帶必求少年而姿貌美秀者每千秋節命舞於勤政樓下其後明皇幸蜀馬亦散在人間祿山嘗觀其舞而心愛之後轉爲田承嗣所得不之知也雜之單馬置之外廐忽一日軍中享士樂作馬舞不能已厮養者謂爲妖擁篲擊之馬謂其舞不中節抑揚頓挫猶存故能廐吏遽以馬怪白承嗣箠之甚　馬舞甚整而鞭撻愈加竟死於檻下後人亦無復以此爲戲日後遂漸矢其傳而西人乃以此誇詡於海外其法雖未必傳自唐人然可知華人亦未嘗不能是正月初四皇上賜宴外藩娱以各項玩藝中有羊上樹一齣臺高三尺以木製成寛方相若上置青松一株臺南有層級牽羊於十數步外撒手令羊自踏層級以上全松樹下前兩足跪地昻首長鳴三聲退行而下仍至原處以立是亦猶之馬戲也夫此等例宴皆有常規原不足異然觀於羊之可使爲戲則推而廣之卽欲教諸獸使爲戲亦有何難特習尚不在此故無人創之耳撞　趨躍諸投西人幼而習之壯而不釋使與文弱之子相角逐西人固强矣而江湖賣技者流走索踏梯吞刀吐火習爲常事華人何遽遜於西人哉特是才力以用而愈出心思以用而愈靈雖有智巧退而不用亦有何益吾願華人幸自盡其用毋徒驚西人也 
[本館接奉電音]  
　　昨由京師電傳上諭一道敬謹譯登○二月初三日奉上諭奎俊奏特叅貪庸溺職各員一摺山西河曲縣知縣趙廷清行止有虧性情貪鄙着卽行革職太平縣知縣朱光瑑居官廉介年力就袁着原品休致石樓縣知縣馮壽鉅性情抱執人地不宜著開缺留省另補太原府司獄土蒞怗惡不悛罔知輕重畢齊巡檢曾德重荒謬糊塗有乖職守保德州吏目李修文居心巧詐瞻大妄爲祁縣典史袁慈蔭縱丁索詐翼城縣典史胡棫擅理民詞試用巡檢况寶臣品行卑汸署遼州學正大挑教職酈敦典勤索多端士林不齒前遼州訓導李潤之惟利是圖不堪司鐸着一併革職以肅官方餘著照所議辦理該部知道欽此 
[玉堂清話]  
　　頤和園内萬壽山上所有聽鸝館等處均久未修葺應卽　修一新刻奉皇太后懿旨飭由海部作速勘估覈實奏聞派令廠商卽於春日分修等諭經慶邸擬飭員勘估確數後再爲派商備料鳩工擇吉興作○皇太后擬於正月二十五日幸頤和園駐蹕十日二月初五日還南海卽由内務府知照各該衙門查照願備○山東巡撫福大中丞潤以山東臨濵黃河各區連歲災　小民流蘺可憫全賴賑撫以賣餬口惟正欵歲有常經未能移動不得不寛爲籌畫擬請四成賑捐新章再行展辦一年俾賑捐庶可多集等情專摺奏乞恩施奉硃批著照所請該部知道欽此○吏都爲咨行事文選司案呈本部議據閩浙總督卞題以留閩候補同知駱騰衢請補福也福州府分駐一潭海防同知等因核與例案相符應准令該員補授之處一本具題於光緒十七年十二月十九日奉旨駱騰衢依議補授福建福州府平潭同知餘依議欽此欽遵到部應將原奏抄咨閩浙總督查照辦理○侍衛處爲傳知事正月十二日奉旨皇上明日辦事用膳召見大臣畢乘轎出内右門隆宗門西華門進西苑門德昌門至儀　殿皇太后前請安畢乘轎出德昌門西苑門進西華門隆宗門内右門還宫少坐午正升乾清宫賞宴畢乘轎出内右門隆宗門西華門進西苑門德昌門至頤年殿聽戲畢乘轎出德昌門西苑門進西華門隆宗門内右門還宫欽此○奏事處傳出奉旨不入八分輔國公載瀾現在續假所有派出正月十三日進　清宫入宗親宴着卽撤下欽此○兵部爲咨行事武選司案呈本部議據兩廣總督李咨開改用外海水師千總之廣東武舉林夢能試騐一年期滿由該管官禀以林夢熊於外海水師情形尚能認眞練習等情請留於廣東外海水師遇有千總缺出照例補用等因到部查林夢熊自改以外海水師試騐期滿旣據咨稱尚能認眞練習自應准其留於外海水師照例補用等因奏奉諭旨依議欽此欽遵到部相應咨 
 
 

Page 2

 
 
行兩廣總督廣東巡撫查照○禮部爲咨行事儀制司案呈光緒十八年舉行壬辰科會試所有八旗滿蒙漢籍貫舉人應由各該固山將願應壬辰正科會試之舉人現年若千歲曰代銜名存殁由何生中式某年某科某處鄕試若干名舉人現在有無實任候補候選各項官職及捐納保舉名項職銜曁分部學習行走以及有無親喪事故違礙等情造具印册統於正月底咨送過部以憑核辦合卽咨行貴固山查照辦理○工部虞衡司滿漢掌印帮印掌稿帮稿正副郎主政曁正稿副稿筆政各員於正月初十日清晨補褂衣冠先後抵署緣該司司堂之上懸一横木厥名曰稀是日預於銜前恭設香案該司各員齊集後掌印詣香案拈香諸員相繼皆行三跪丸叩禮以行此祭衡盛典云○武英殿大學士額筱珊相國係元月十二日誕辰凡寅誼戚友僚屬於是日躬往阜成門内武衣庫相國私邸中祝嘏者絡繹不絶相國於邸中設筵欵客並召集伶人演唱雅劇一晝夜以侑壽觴○侍衛處爲傳知事正月十三日奉旨皇上明日辦事後乘轎出内右門景運門至　奉先殿拈香行禮畢仍由景運門進内左門御前大臣御前侍衛等隨進内左門由東長街出順貞門神武門進北上門由西山道至　壽皇殿拈香行禮内廷行走王等隨同行禮畢乘轎仍由西山道出北上門進神武門順貞門還宫用膳召見大臣卯正二刻伺候欽此○山西巡撫奎樂峰中丞俊以遵旨入都陛見躬聆聖訓所有山西巡撫篆務任重事繁應否由藩司胡聘之抑或由臬司張汝梅暫攝之處請簡員暫護撫篆以便交卸起程北上等情專摺入奏於光緒十八年正月十三日奉硃批山西巡撫著山西布政使胡聘之暫行護理欽此 
[供辭補述]  
　　正月廿五日李顯謀與李元鏞在江寧府署對質已將大略供辭登諸報簡但前係聞人口述尚有遺漏兹故泚筆補之問官謂李顯謀曰李元鏞自稱與爾親戚旣成姻婭往來必密何詭云素不認識據李顯謀供稱革員父親在日侍妾甚多内有某姬撫養一女不啻已出及父親故後此女長成配與李元鏞爲側室本屬異姓與革員毫不相涉因元鏞信口胡言故人疑爲至戚其實平日並未晤面承審官又問李元鏞曰爾於十五年十二月冐充故提督之子更名李元勛謁見曾忠襄公此事業經承認爾復於前數年僞造大員信函持見前上海道龔仰蘧觀察謀洋務局差使爾實有此事否速卽供明毋稍隱諱李元鏞一味支吾不遽吐實大約假充官長已無疑義人可不安本分乎哉 
[名成身殁]  
　　績溪程蒲孫太史秉釗皖南名宿著作等身庚寅高捷南宫入詞館去歲仲冬來浙於十二月初八日亥刻病殁旅邸身後行李蕭條草草成殮其柩暫停江干會館其弟仲竹茂才聞信卽於除夕同眷口由江北到杭太史之子約齋實甫兩茂才亦由籍來浙現擬於二月初開弔後扶其贈君及太史之兄太史之次子靈柩七具同眷口回里噫半世竊經一朝通籍甫能吐氣遽爾殞身不禁爲之擲筆三歎 
[六橋新柳]  
　　新任浙江臬憲黃廉訪擇於正月二十二日接印是日署臬憲金衢嚴道唐觀察將印信封固飭親信家丁恭送至署黃廉訪當卽恭設香案望闕叩頭謝恩接篆任事各員及書吏差役人等當堂恭賀如儀○壬辰歲試陳六舟宗師將次出棚風聞先考寧紹兩府次及嘉湖接考杭州府屬仁和縣高大令擇於二月初十日舉行縣試錢塘縣曁杭紹嘉曁兩分司皆同日考試云○省垣歌鹿鳴者公車北上約有六十餘人歴科統計惟丙子以下尚不乏人乙亥恩科之操刀欲試者已覺寥寥無幾至於癸酉一科幾無問鼎之人矣○杭垣自元宵前一夕聞雷後春雨連緜迄未間斷卽或稍放晴光而隂雲繼作依舊瀟瀟灑灑永夕永朝諺云未蟄先蟄四十五日隂濕殆信然矣○機料房夥友某甲家無擔石四壁肅然娶妻某氏旣不耐貧又復淫蕩性成與同業某乙私通焉明來夜去習以爲常近又與賣燒餅之某丙通一日午後赴場臺之會乙適貿然而來聞房中喁喁小語凝爲本夫駐足細聽知其似是而非遂從板隙中窺之不覺慾火上炎情不自禁直入臥榻前丙驚起遁去乙擁婦求歡婦不允惱羞變怒互相口角事爲本夫所聞謂一頂緑頭巾終難消受遂將妻逐去倩媒出賣以絶禍根 
[觀察赴蘇]  
　　江安糧儲道馬植軒巡道馮介眉兩觀蔡於正月二十四日赴姑蘇謁見剛中丞啓行時府縣各官拜送行旌如禮聞馬觀察吳門之行名爲叩賀新禧實則宦情久淡欲邀督撫之恩俾遂林泉之志但恐栢臺晉秩薇省標名青山之歸興甚濃黃紙之除書忽下依舊恩承闕北未免宫愛江南耳 
[安慶宫塲紀事]  
　　委署皖南鎮徐叔平鎭戎交卸撫標練軍前營防務筮期正月二十七日乘招商局江裕輪船東下各員弁恭送如儀其接辦之徐叅戎士宗先於二十六日到防視事○懷寗縣吳松午明府奉到吳肅堂宗師札文本擬二月初一日舉行縣試兹以試院興修未竣展期至初十日現已出示通衢諭令各文童屆期齊集矣 
[浙省官報]  
　　正月十八日紫陽山長王親拜藩司劉進見頭品頂戴新任臬司黃禀到進見署臬司金衢嚴道唐差人禀安禀奉飭知回任禀謝候補道宗進見杭府李杭通判陸俱禀知開船接新臬台回署玉環同知胡禀奉憲飭籌賑請奬案内蒙恩優叙奉部核准加一級記錄三次叩謝仁錢二縣並禀知新臬司黃辰刻抵馬頭明日進城住八旗會館卽用縣黃大華俱禀知接新臬司回禀安朶如正由紹專丁來省禀知藩司飭知題補安吉縣缺叩謝按司獄顧禀知接新臬司回並禀奉臬司委錢塘門分查本日到差巡檢趙文翰禀知臬司委下二叚保甲差十九日憲駕午刻陞堂官兵站圍拜開撫鹽二院印篆公坐各司道禀揖駐防統領劉杭中二協候補副叅遊都守四營都守省提塘杭嚴衛各府廳州縣俱禀賀叩叅堂事畢將軍吉杭都統常乍都統忠學臺陳織造英俱差賀藩司劉糧道世嘉湖道王俱禀安新任臬司黃進見禀謝飭知並謝步署臬司金衢嚴道唐差人禀安運司惠差人禀安禀知本日開辦鹽商捐輸核奬局杭府李金華府畢俱禀安候補府葉百川禀銷假同知桂冬榮禀辭赴嘉善督催秦故令應解米石差杭捕孟杭理事漙東防廳高中防廳胡西防廳趙杭通判陸金華通判郭寗分司高並禀知本日開辦鹽商捐輸核獎局嘉分司黃仁錢二縣並禀知新臬台准兩點鐘進八旗會館湯溪縣顧泰順縣鄧新選長興縣尹三學監院首領佐貳候補文武各官俱禀安叩賀卽用縣左宜之禀知接新臬台回省防統領杭中二協副營都守杭府李保甲提調趙文武總巡杭同知孟仁錢二縣分巡等均禀知辰刻長慶街陳姓機房失愼燒去樓屋一間當卽救滅禀安二十日將軍吉翰林院樊俱拜會瀋司劉糧道世嘉湖道王新任臬司黃並謝步均進見署臬司金衢嚴道唐運司惠俱差人禀安候補道黃彭宗俱進見杭中二協駐防統領劉補用副將李成林鄭尊友劉瑞卿郭榮桂俱禀見遊擊姚長烜由蘇來省禀到叩見水師都司羅左右營守備趙護理城守都司存城汛千總方俱禀安杭府李禀見金華府畢禀見叩辭回署時慶萊趙廣祺潘祖頤王嶔傅澤鴻均禀見杭捕孟杭理事漙寗嘉分司高黃杭通判陸俱禀安仁錢二縣湯溪縣顧並禀辭回署正任會稽縣俞俱禀見龔廷玉禀知聞訃丁母憂錢增勲禀知京餉差禀見丁憂候補縣丞張善友禀蒙憲恩爲父培基奉卹叩謝主簿楊鳳題禀見巡檢閻希傳望江門典史周懋斌上二叚俱禀奉臬司委保甲差牌示仰新選西安教諭湯學堅知悉於本月廿二日來轅聽候本部院考騐給憑毋違特示又示仰義烏縣詳送雲騎尉吳佐章捐發浙江試用縣丞吕劭宗知悉於本月廿三日來轅聽候本部院騐看毋違特示 
[宜昌瑣記]  
　　前署中銜游府劉游戎步瀛湖北天門縣人本任後營遊擊駐紥歸州近因年近古稀精神衰邁遂禀請大憲以病免寓新正乘船至宜昌遄返珂里○邇來宜昌生意清寥新歲賭塲亦不及往年之盛然青皮無賴仍時時引誘少年子弟擲骰抺牌蕩産傾家猶其餘事某日竟有因誘賭而幾釀命案者經地方官拿獲到案將誘賭之二人割去其耳押往河干示衆○府城某姓孀婦曾將童養媳毆斃某日其已婚長媳不知何故又在後房自縊人言藉藉謂被其毆死後用繩縣掛云○江通輪船開往漢皋後忽得電音云行至半路輪輻破壞是以不克回宜 
 
 

Page 3

 
 
又聞怡和洋行新造一船命名昌和已由上海開來日内當可抵埠矣○新歲天時寒沍正月十七人等日濃雲密布冷氣倍加時下雪花數日不斷至二十日始暢晴 
[讞員告示]  
　　欽加知府銜補用直隸州辦理上海英美租界會審事務卽補分府加一級紀錄二次蔡爲出示諭禁事奉道憲札准英總領事韓照會奉本國外政大臣札諭近年有小肖華商定購無牌洋布揑造有名各行牌子私行戳盖以期將下等貨物充作有名各行上等眞貨誑騙買客等因查凡在中國常時運售洋布等貨之洋行均自行設立牌子係爲華商便於憑認該貨眞實起見如老公茂行鎗勇義記洋行雙龍等牌子由該行運來加盖此等牌子之布均屬一律無差好貨故得有堅實耐久之名比來加盖出名牌子之貨價值較昻乃有巧詐華商於英美等國定購無牌下等賤貨一面轉造假牌俟運到上海之後或在上海或在内地私盖假戳當作各行眞正高貨出賣非惟與各行聲名有碍致買客亦受其欺以高價買賤貨本總領事官思此流弊若不設法除去誠恐兩國商務不免受虧合亟照請出示嚴禁如有盖用假牌冐充各行眞貨及將假牌私行收存等事一經查出卽行從重究辦如敢故違决不姑寛照請查照施行等因准此合卽轉飭札到該廨卽便查究並出示諭禁母違特札等因奉此除隨時密查外合行出示諭禁爲此示仰該商販人等一體知悉嗣後切勿私造假牌盖用冐充倘有前情一經查出或被告發定卽提案從重究辦毋違特示光緒十八年二月初四日發貼洋貨公所 
[騐屍紀實]  
　　徐文祥投上海縣控陳思財陳子財毆斃胞弟夏松求開棺騐視袁海觀大令准之於前日上午十點鐘時帶同仵作書差乘舟往西南鄕十八保二十七八圖車溝地方檢騐已見報章兹悉大令於是日下午三點鐘時舟抵魚塘港航船碼頭卽乘輿前往約一里許始抵屍塲地保錢金山預備公案原差連盛等將夏松棺木舁到大令旣升座文祥偕屍妻陸氏投案由文開訴稱小的係本邑人耕田爲業夏松於正月初二日與二陳因賭爭毆受傷回家延至初八日斃命隨有陸福堂等出爲婉勸令小的將屍收殮一面令二陳出洋銀一千二百元田廿一畝爲撫卹之費小的當卽允從旋向收取洋銀不料二陳忽悔前議是以到案控陳現有人向小的解勸求恩免騐大令曰本縣業已到此不能任爾作主遂命提二陳研訊思財供稱小的係本地人在家讀書初二日清晨夏松濳入弟婦臥室子財入内拘拿夏松立卽逃逸奔至門口在板凳上絆倒頭擱檻上致破其顱初八日不知如何身死文祥卽藉端索詐將屍舁至子財家旋由陸等出勸令子財出洋銀一千二百元田廿一畝子財遂向親友處借齊付給無如文祥尚不滿意又向子財借洋銀二百元子財不允以致赴案誣控子財供稱夏松於是日到小的家房中小的見之夏松立卽奔逃小的上前拘拿夏松跌仆地上以致頭角微傷當卽雇人舁送回家次日文祥向小的索去醫樂洋銀三十元迨夏松身死文祥將屍舁至小的家百般敲詐旋經陸等解勸令小的出洋銀一千二百元田數畝小的見伊畏懼如數陸續付清日前又借二百元小的不允遂赴案誣控大令飭差將棺舁至案前令木工撬去棺底起出屍身置諸田畔命仵作脫去屍身衣服見屍尚未腐惟已變黑色騐畢並無傷痕惟右額角上有微傷並非致命大令曰恐有服毒情事卽將銀針插入屍口外用燒酒老糟塗屍之胸前約一點之久將針取出騐之針頭上有洋烟痕遂喝報死者委係受傷後服毒大令卽著文祥重行棺殮一面飭差將兩造帶回 
[上海縣署瑣案]  
　　史厚夫扭馬槎標至縣訴稱姪兒瑞林在馬店學業忽然走失無蹤求恩追究帮審委員宋莘樂二尹升堂提訊史訴稱今的係本地人膝下無子昆季三人祗有一姪名瑞林光緒十五年五月廿七日送至馬所開聚成衣莊習業次年四月忽然不見屢次向馬追究允許尋交延宕迄今仍無著落爲此扭案喊控馬供稱小的在老北門外開設衣莊收瑞林並吳姓爲學徒光緒十六年四月十七日瑞林糾合吳私逃及至小的覺察緝訪無蹤吳係徽州人逃後伊父在原籍寄來一書内言兒子在店患病蒙托師兄瑞林伴送回家殊深喜悅不料瑞林竟將家中大小粗布衣服十餘件竊取而逸現在諒必回申等語今將原書呈閱當史向小的追究時小的言須各自尋緝並無應許尋交之言二尹訊得兩造供詞各執着將馬交保並令史自出緝查禀候核奪○前晚泥城外張姓花園支更人張阿金與近隣鄕人顧掌生顧春泉互毆以致顧等身受微傷不肯干休一味吵閙園主得悉立將兩顧並張送至英公廨蔡太守以顧等旣已受傷飭差轉送縣署騐究袁大令諭令看管候訊○震源正錢莊主黃鎭心投法公堂控利源茶葉店主吳寶新卽胡寶星並李春甫卽李慶甫欠銀一千七百九十餘兩由朱明府送縣訊辦已見報章前日宋二尹升堂集訊黃遣司帳人王敦齡投案訴稱今日主人有事故遣監生到案候質利源於前年與震源正往來共結欠銀一千七百九十九兩是年臘月震源正倒閉後向胡收銀初則遊約繼稱銀已付楚主人無奈控諸公堂移送到案帳摺呈閱胡供稱原籍寗波在治下開設利源茶葉店旣而店中生意寥寥盤與李開張前年學震源正往來虧欠之銀由震源正執事人黃楚寶到店收去並不知其侵吞不收入帳且楚寶收銀時店中尚欠尾找洋銀四十元後亦由楚寶收去現在如果再令小的出此銀兩實在受虧不起李供稱利源雖盤與小的其銀業已一律清楚不料竟遭拖累二尹問楚寶現在何處差役禀稱收押待質所中二尹命提至案問胡之銀兩爾可收過答稱收過問收下之銀何以不入簿中答稱其時有袁鑑堂向小的借銀一千六百兩言明卽日歸還小的信之卽將胡銀轉借與袁以致簿上未經收入小的欲待袁將銀付下收入簿中二尹問然則袁銀可曾收到答稱自借之後人卽不見二尹曰爾思作何料理答稱惟求寛限數日袁現回紹興容小的追伊來申清理王又訴稱震源正簿上並無向利源收銀字樣求將胡嚴追究二尹曰楚寶係震源正執事人難道執事人不能向往來人家收銀耶王堅請追銀二尹拍案大怒將王大加申斥並謂爾莫非包打官司乎王叩稱公祖息怒差役禀稱鎭心現已到案二尹曰無庸上堂本委亦惟秉公判斷而已遂判將李交保胡交差收管楚寶還所候諭令錢業董事秉公清理明白覆候核辦 
[英界公堂瑣案]  
　　胡瑞生冐收工部局月捐一案已列報章昨日包探秦少卿禀稱小的奉飭查得胡曾在福州路第二百零五號周釗泉家冐收去洋銀二元雲南路四十一號王阿秀家連次往收未付此外尚有曾經往收未付者目今均不來案此次原由工部局收捐西人向各家收取間有言及已有人收去因之查出並非有人告發諒無混指事情况胡曾充巡捕捕頭派令某處發封之鋪户胡卽竊取肥皂等貨斥革送案奉大老爺判令枷號王金氏訴稱小婦人傭於周家胡來冐收月捐時自言在虹口捕房調來曾收去洋銀二元阿秀訴稱小婦人原籍蘇州現居治下雲南路胡連次來收捐小婦人見其形跡可疑未經付與胡供稱小的係嘉定縣人與阿秀夙有嫌隙今已訊明自知該死惟家中尚有老母倚小的養活尚乞施恩蔡太守判令笞責一百板押候備文遞解回籍○包探何瑞福禀稱泥城外某西人家細崽邵仁言失去對時表一枚告知主人搜尋無著次日火夫扒出鐵爐内煤灰見表在灰中然已燒過一日破瓌不堪因疑替工庖丁周仁生行竊搜尋時抛在灶中小的搜周身畔有小洋刀一柄詰知園丁夏桂福所失曾向周問過周稱不知現在伊身畔搜出可見有心行竊邵訴稱小的係本地人前日房中失去對時表其時房門並未鎖好疑周行竊告知主人將前後門扃鎖搜尋次日火夫扒出煤灰見表已燒壞難免搜尋時抛在灶中至同事除到案之三人外尚有火夫及管事各一人夏供稱小的亦本地人先曾失去小洋刀一柄遍問同事周稱不知現因邵失表破案始在周身畔搜出周供稱小的係寧波人作工只有五日蔡太守謂周行竊有贓判令管押三禮拜期滿遞解回籍贓給各失主分别認領○祥泰洋行帳房内失去洋銀鈔票小洋銀因買辦之親戚朱如土時時出入由包探陳阿九拘朱送案蔡太守以訊不承認着包探細查禀覆前報已詳言之矣昨日陳包探禀稱小的奉 
 
 

Page 4

 
 
飭細查毫無憑據朱供稱小的實不知如何失竊更無行竊之事蔡太守飭交人保釋○美國某兵船水手某甲訴稱失竊匯票洋銀七十元又洋銀一元板烟一塊疑梁榮彩所竊交捕送案請究梁供稱小的係廣東人並不行竊蔡太守謂原告旣是美國人著將梁交捕帶回俟美領事會訊時核辦 
[法界捕房瑣案]  
　　恒康錢莊執事人左錫蕃遞禀聲稱向與泰記矢津字號主張玉田及夥張象乾往來至去年結帳被欠銀一千九百九十八兩九錢九分九厘屢次向索至年終曾將值銀五百兩之棗四百十三包抵押言明卽日料理嗣又游約無期且訪知玉田日内欲濳回天津請提追繳朱明府立出信票飭包探王榮培等前往拘提則二張已聞信避匿昨晨明府莅捕房玉田之妻菒氏投案訴稱丈夫有事赴廣東尚未返滬且從未與恒康莊交易安得欠銀明府著卽退去火速函追玉田來案○泰昌鮮魚行主葉文佳閉歇後欠孀婦某氏所存洋銀千餘元曾經春華茶棧主周文濤等爲之理勸并由周擔保折還五百元旣而懸隔多時仍不料理氏遂遣抱呈張聽泉卽陳金華控諸公廨朱明府曾提周管押以待訊追此皆已詳前報者也昨晨明府又飭提周訊究周供稱泰昌倒閉後曾由股東王昌潮林馥堂等央令向氏理勸允還五百元嗣執事人因事他出且生財尚未售去是以無從應付延宕迄今明府謂爾旣經理勸須代了其事隨諭令交保出外限十日内赶緊理明周連連道謝不置 
[招領屍棺]  
　　謹啓者敝堂接奉登萊青道盛憲來函並烟臺廣仁堂照會内開　棺六具由招商局新盛輪船運滬因其親屬均在上海特囑敝堂傳飭屍親認領等因查該屍係在亞利雲船做工於正月初九日大風落水身死當經廣仁堂請官騐明收殮一名張寧寧一名阿頭一名何九一名老三一名毛毛一名命定雲爲此特將烟臺海口巡司相騐單一并登報該屍親見報後請到六馬路仁濟善堂帳房查對年貌籍貫服色合符速來認領俾屍棺早歸故土以安窀穸萬勿遲延盼切望切并慰盛方伯一片婆心特登報章謹請公鑒計開一名張寧寧係江蘇上海縣人問年四十二歲騐得已死身穿元青布袄一併灰布褲一條曰布襪青布鞋各一雙高身量面赤無鬚仰面面色走兩眼胞閉口微開兩　膞伸兩腿伸聞係在亞利雲船上充當小工時值天寒潮浪臨撲受凍身死壬辰裝殮第一百二十四號棺柩一名阿頭江蘇寶山縣人約年三十餘歲騐得已死身穿元青棉袄藍布棉褲一條足穿白布襪無鞋身中面赤無鬚仰面面色赤兩眼胞閉口微開兩　膞伸兩腿伸聞係在亞利雲船上充當小工時值天寒海潮臨撲受凍身死壬辰年裝殮第一百二十五號棺柩一名何九寧波舟山縣人問年四十三歲騐得已死身穿外國緊身棉袄一件藍布褲一條兩手帶有手套足穿白布襪青布鞋身中面赤無鬚仰面面色赤兩眼胞閉口微開内有涎沬流出凍水兩　膞伸十指甲縫均有沙泥兩手心皺曰聞係在亞利雲船上充當水手被淹身死壬辰年裝殮第一百二十三號棺柩一名老三江蘇寶山縣高橋人年約三十餘歲騐得已死身穿元青緊身棉袄一件藍布棉褲一條足穿白布襪一雙無鞋身中面赤無鬚仰面面色赤兩眼泡閉口微開兩　膞伸兩腿伸聞係在亞利雲船上播弄機器時值天寒海潮兼撲受凍身死壬辰年裝殮第一百二十八號棺柩一名毛毛江蘇上海縣人年約三十餘歲騐得已死身穿元青布棉袄一件元青布棉褲一條足穿白布襪猪皮鞋一雙身中面赤無髮仰面面色赤兩眼胞閉口微開内有涎沬流出凍水兩　膞伸兩手心皺白十指甲縫均有沙泥聞係在亞利雲船上充當小工被淹身死壬辰年裝殮第一百二十二號棺柩一名鄧定雲卽鄧銅匠係南京人問年二十七歲騐得已死身穿棉緊身棉袄一件元青棉褲白布單褲各一條足穿白布襪一雙青布雙梁鞋一雙身中面赤無鬚仰面面色赤兩眼泡閉口微開兩腮脥皮肉均被水割破髮際髮辮一大縷辮有青絲穗辮繩兩腿伸間係在亞利雲船上做銅匠手藝時值天寒被淹身死壬辰年裝殮第一百三十二號棺柩[  上海六馬路仁濟善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中閒話]  
　　去臘閩省總督卞頌臣制軍因病懇恩賞假一個月現在假期已滿病尚未痊且更眼花耳鳴日夕氣喘因再籲恩歴假二十日日行公事仍飭藩司代拆代行至前者奏請入覲天顔刻下未奉上諭然官塲中僉說制軍擬於二月初二日卸篆初十日起程云○傳聞閩縣所轄牛田鄕農夫某甲偶與堂姪某乙口角以致扭作一團旣而甲子某丙自外來帮同奮擊乙猝不及避被踢小腹數下致負重傷至夕神識昏沉移時竟溘然而逝乙父母早故妻亦已亡祗存數歲幼孩呱呱而泣其胞兄某丁聞而忿甚持利斧向丙擲去丙急躱避斧由耳邊墜下丁猶忿忿不平後由同族多人百般婉勸令甲將丁遺孤撫養始免報官○正月廿三日之晚鼉鼓四下南臺後洲某甲家忽兆焚如幸援救者多得免蔓延之禍事後有某職員擬造太平水臺條陳數千言逹諸上憲未知能邀允准否也○省垣賭禁綦嚴賭徒已多歛跡然保中局雖有巡查之責耳目究有未周以致玄壇橋河干某廟中妙巷某姓家酒庫内均呼盧喝雉熱閙非常寄語地方官尚其易宋聾爲鄭昭毋令若輩目無忌憚也○某日衛巷口有小賭攤正作摴蒱之戲某甲者覷出其中情弊正言斥之以致互相忿爭旋致毆鬥某勢不能敵滿面血流嘻誰是父母斯民者而竟不爲民除害耶○福州各鄕農所豢之牛往往被人偷竊俗呼窩牛之家爲禽頭主西鄕一帶以柑蔗鄕爲最蠻柑蔗鄕著名禽頭曰程由銑竊賊得牛後必由銑代爲窩留贖與不贖殺與不殺皆由銑主之十餘年來從未敗露近始由陳姓查悉其事禀訴督憲飭紥營汛會同劉鏡如大令前往查辦然銑終法外逍遥也至日前始經候官縣李大令拘獲親提訊問狡展不承詰駁再三始肯招認遂喝令笞責數白板收押翼房次日又圖翻供大令喝令重責乃復承招現已禀明卞頌臣制軍盡法懲治矣○德化縣匪首陳拱滋琄主一切辦理情形俱詳前報兹悉陳已由本鄕鄕長捆獻由地方文武據情電禀憲轅請示矣 
[金陵官報]  
　　正月二十三日糧道馬巡道馮均辭赴蘇候補道王詩正歐陽霖安徽皖南茶厘吳邦祺丁憂候補道郭階候選道曾内熙正任壽春鎭任祖文提督郭寶昌李榮發陳宗貴蔣良眷三大營會辦海防營務處王衍慶委辦德安分銷卡局前湖北候補縣逹斌均見候補道羅廷玉傳見知縣汪以誠由蘇回補昨日泰分司沈桂傳見禀辭慶餘橋厘捐同知劉卓械到知縣龍璋謝委鎭江木厘分局差二十四日兩淮　臺江人鏡准補徐州道沈守謙由蘇回江蘇外海内洋水師副將廖德旺吳淞來江隂營遊擊仉志鵬大橋厘捐趙廷采安徽候補縣張樹建縣丞倉永榖奉蘇撫臺札派寧差委理問許廷森起服回省各位均到見候補道羅廷玉程儀洛通州直隸州黃承煊慶餘橋厘捐同知劉卓械正任句容縣張允清署鹽城縣王敬修知縣汪以誠孔廣仁寶應厘捐周衍齡縣丞黃傳烺奉委朝陽門稽查差各位均見湖北督銷候補道楊鴻度統領良字等營張士元統領山字左右等營朱東成均見辭補昨日提督李榮發蔣良眷見叩謝奏留兩江樊汉厘捐通判凌夢蘭辭前署布倉大使何亮榘禀知交卸二十五日辦江西督銷候補道李家驊江西候補道惲祖祁江西來寧公幹石港騐補厘捐知縣韓汝綱兩淮監掣同知師世煦陽州天寧寺住持僧清雲由揚來各位均到候補道懋績禀知奉蘇撫憲札飭分寗差委安徽直隸州朱式成慶餘橋厘捐同知劉卓栻鹽大使王鍾貴回揚三位均辭通判鍾楠銷木厘局差遣差知縣葉懋本浦口回廖倬清禀知分寗二十六日藩臺　運臺江辦支應局候補道吳炳祥辦軍械所張錦瑞辦江西督銷李家驊江西候補道惲祖祁帶江西振武軍後營叅將劉福松到江隂營遊擊仉志鵬各位均見同知沈敦和奉委赴圖山關都天廟估工運判戈乃肅通港厘捐知州陸銑大橋厘捐知縣趙廷采寶應厘捐周衍齡五位均辭姜泰厘捐陳紹唐江蘇候補縣任治淮安來二位均到知縣葛祥熊戴輔道常牧均禀知對本畢縣丞黃傳烺禀知到朝陽門稽查差命琳由浦口回補昨日通判崔炳榮禀知奉桂道調赴徐州辭知州陳道濟請假赴蘇鹽經歴張壽祺辭回揚補二十四日署鹽城縣王敬修見辭通判屠紹恩請假赴蘇措資江蘇候補縣許慶春由蘇來 
[鄂垣官報]  
　　正月十六日提督宋督中協蔣並禀知武防營開操撫中銜璞署武城守叅將劉督右遊擊楊俱禀橾防營開操候補道錫陳蔡於十六日開輿圖局俱赴兩院禀知候補州同諶鴻禧坐補黃岡縣但店巡檢吳介福候補巡檢朱培本俱奉委赴東路土樂局差各赴　院禀謝大冶運道差遣委員候補巡檢吕德龢禀辭回石灰窰委辦孝感釐局候補同知高成烈解釐金來省十八日候補縣鳴珂奉委赴襄陽提賑捐銀兩禀知候補同知吳國傑奉委調辦鸚鵡洲竹木局卸辦武穴下卡釐局差回省赴兩院禀到蒲圻縣典史事務詳委儘先補巡檢楊文濬　理十九日候補縣徐鼎臣自黃陂催漕糧回省各赴兩院禀到黎培質奉臬憲委漢陽縣帮審案件赴兩院禀知候補州判左佩馨自宜昌藥土局回省赴兩院禀到銷差 
[申報舘恊賑經收順直山東正月廿一日起至廿九日止第一百四十三次清單]  
　　廿一日乍浦金延元銅洋兩元廿二日恆森源洋三角又錢六十文廿三日福蘭堂來蘇垣鄭怡珊爲酬灶神資移賑洋兩元又嘉興頴高洋五角又惟善洋五角又清南氏洋一元又清河翔洋兩元又朱寄鷗洋兩元又漢口來無名氏洋五元又無名氏洋一元又蘇垣李河生洋一元又張書臣洋一元曹無名氏銅洋兩元廿六日海昌臥森舘主爲求文郎病愈洋十元又東如昇程益三仁翁交來無名氏求病速愈足銀八兩甘七日浙紹志心道人洋兩元廿八日無名氏銅洋一元廿九日寗波來無名氏洋一元又九江破衣氏洋一元又無名氏銅洋一元又明善堂洋五角又梁敎平洋五角又退補氏洋五角又餘根子洋五角又積善堂傳洋五角又仿竹氏洋五角又傳長壽洋五角又傳鄭氏洋五角賈致祥洋五角又賈致和洋五角共收　洋三十六元三角銅洋六元現銀八兩錢六十文 
[全將諸大善士各寶號施醫給藥集福捐第二次清單]  
　　錢省齋翁助洋五元浦東來善鐘馬房英洋五元又銅洋五元陶門季氏三元鎭江無名氏英洋二元銅洋八元銅本洋一元百川通交來勝意軒四元五福堂三元雙吉齋三元江隂百讓堂三元鎭江德泰鴻記銅洋四元甬江聚康號二元松江鄭存仁堂二元安徽大通無名氏二元工部局來無名氏二元津邑忠恕堂二元無名氏二元無錫來青室一元大團白龍山人一元張福旺一元無名氏一元江蘇城辦蓮巷張寶泉一元嘉興縣署庫房一元無名氏一元恊順乾五角杭省裕春莊愛蓮軒主人空空子合二元大塲來隱名氏五角無名氏逸名小子有心無力葉應春量力者無力氏合六角夢安生四角有心無力氏一角無名氏錢三百九十文十九日起十八日止以上共收洋五十一元一角又銅洋十八元又錢三百九十文[  上海滬北鐵焉路廣益善堂謹啓]  
[上海北巿絲業會舘籌賑公所施少欽經收山東順直正月十八至廿六日第三千零九十一至九十九次清單]  
　　十八日各憑心由安康莊來規銀一百兩蘇汝略公分醵資由吳樹齋兄交來洋一百十九元本洋三元皖北濠梁子客臘月四日值慈八旬壽誕蒙揚州西壩淮城親友分賜壽屏並荷勞駕至泰旋具謝筵惟未到諸公理宜補請恐又未齊特將該資移助代爲造福由寶和莊來英洋三十元讖餘老人由招商漢局來九八五平銀十兩富陽縣署張佩紱爲女生辰節省酒麵移助洋十元浙寗洋廣局葉遠蔭遠耀二元蛟川劉夢　求子松筠平安二元寗波製藥局弇山氏一元○十九日黃德明保母平安洋十元蘇城蟻粒齋二元宜興鹽公棧二元銅一元蕪湖厚康莊由立大莊來銅本洋九十七元銅英洋九十三元○二十日閩省裕昌莫藹樓翁募歐陽年由匯豐銀行來洋銀一百元合規元七十一兩五錢浙湖慕雲道人爲二兒病求速愈洋五十元京都匯豐銀行燕怡卿募無名氏求堂上目疾轉痊身體康健廿元元和陳嘯梧爲媳求久病速痊　元莫厘鄭孝曾爲元配顧氏遺物信資移助求早登覺路十元又金圈一雙計重三錢一分八厘兌見洋十元零三角二分蘇城居敬齋無名氏各洋一元蕪湖縣署王萬育洋一元顔姓洋一元○廿一日隱名氏洋十元陳葆庵由德清寄來洋五元求冥知由嘉定寄來洋二元顧娃完願洋一元○廿二日福記求永保平安規元二百兩　無名氏由源記東洋莊來洋一百元正浙江山隂人沈雲樵率同弟妹因去年母病垂危許願得愈由台州沈藏森號轉寄寗波來洋五十元黃蔭森節省日用勉力祈來年鄕捷由揚州寄來十元葉翰仙爲妻病求速愈五元鄭錦記求病愈四元揚州醒　居士二元丹徒七齡童子求名子各一元○廿三日問心堂洋廿元曹啓豐爲夙恙復發延醫漸次輕减十元汪誠懋五不土業司月四元又銅洋七元三角五分○廿四日吳縣程炳慈求室人李氏産後平安肝疾速愈由恊源莊來洋一百元吳興不列名由杭州寄來十二元隱名氏十元吳陸氏求肝疾速愈由蘇州盛家帶察院第吳寄來十元又貝瑋求合宅平安已身免恙二角無名氏四元田芸齋因内眷産後平安酬願四元潘姓三元虎林張輔卿爲兒薇生驚風雨速痊二元無名氏求病速愈二元鵝西中隱一元○廿五日盡源洋十元角里不留名二元玉芝堂二元○高郵丁玉軒寄來無名氏梁手洋三元履亨道人一元孫麗卿求病愈錢一千文合洋一元龍秦氏錢一千文合洋一元○廿六日求平安由日昇昌來洋廿元吳吉雲求病速愈由蘇州寄來十元翁景記由乍浦愼餘行寄來五元雨記由無錫糧廳何寄來四元六角玉山縣署虔誠氏求病速愈合家平安二元無名氏銅洋三元○蘇州趙曾三募趙居氏趙阮氏趙玉尺齋三户各洋一元蘇閶趙公舘三户各一元趙陳氏尤氏合一元趙奎章奎文奎翰合一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
