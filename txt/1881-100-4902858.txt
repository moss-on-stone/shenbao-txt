# 1881 - 100 - 4902858

 

Page 1

 
 
[新印各種書籍出售價目] [  本舘發售]  
　　啓者本舘所排印書籍俱各精雅可喜除在上海發售外其餘各外埠卽由賣申報人經手如蒙諸君子欲購閱者祈惠顧可也所有售外埠之書價與在上海一律如經手人或有私自加價等情祈買客信知本舘以便查究兹特將各書實價附列如左 
 
[大行皇太后聖德恭紀]  
　　大行慈安端裕康慶昭和莊敬皇太后于本月初十日戌刻棄中外臣民而上升矣哀聞所至薄海同悲亦足見大行皇太后之聖德母儀感孚遐邇恭讀遺詔益足以增慘怛之懷伏念大行皇太后垂簾聽政勤勞宵旰者二十年當穆宗毅皇帝初年髮捻諸匪竄擾内地蹂躪者十餘省蟠踞者十餘年遭其荼毒者莫不深水深火熱之痛而毅廟尚在冲年諸臣無所禀命維時大行皇太后與慈禧端佑康頣昭豫莊誠皇太后同心調護默運神謨俾髮捻諸匪次第削平内地瘡痍悉歸平復無非上承睿算克奏全功而深宫之勞瘁已云至矣迨毅廟親政稍息仔肩正期從此可以頣養宫闈藉資調攝俾得靜怡有日永固岡陵而　毅廟升遐益增悲悼又以大統所在不得不擇人而畀重勞聖慮用奠丕基洎乎今上踐祚神器有屬又以尚在冲齡復經内外王公大臣等恭請兩宫復爲臨朝綜理庶務皇太后亦誼不容辭於是復又垂簾而日理萬幾不辭况瘁於今七年四海乂安萬民愛戴出水火者咸登袵席安耕鑿者共樂昇平親賢樂利鼓舞鼚軒以登仁壽之宇宙由皇太后聖德之所致與今上福德之所照此固薄海臣民所感深罔極者也近年以來内事既安外患又啓俄國駸駸乎有窺伺之意伊犁一境久假不歸皇太后深念祖宗舊地不可自我而失與二三老臣悉心籌畫一再遣使往返酌商卒能使强隣消覬覦之萌疆域復版圖之舊而練兵籌餉購械造船以自爲有備無患之計何一不勞皇太后深宫默運之神明加以西北諸省連年水旱偏災議賑議蠲移銀移粟民間雖遭流離之苦而絕無咨怨之心默挽天心潛消戾氣轉禍爲福易危而安而皇太后猶復兢兢業業弗改厥常暘雨愆時均以爲念凡有關於國計民生者弗憚勤劬悉心籌度古云女中堯舜若皇太后者又何愧於是稱哉遺詔言喪服酌遵舊典皇帝持服二十七日而除尤見謙抑之德然定例穿孝百日素服滿二十七月今上純孝性成自當恪盡子道至中外文武官員以及紳士人等喪服二十七日不薙髮禁止婚嫁百日遏音樂期年京師暨直省軍民男去冠飾女去首飾素服二十七日止婚嫁一月遏音樂百日無論官紳軍民自宫中大事之日起不薙髮百日此皆載於通禮爲千古不易之常經不能因大行皇太后之謙德而稍有更易者也嗚呼吾今而知天之所以尊榮大行皇太后者固無乎不至所歉者特期頤之壽耳大行皇太后聖壽今年四十有五春秋尚稱鼎盛遽升仙馭似乎天之憗遺者若有所憾然母儀尊養埀二十年調護兩朝安全四海其功德之入於人心者已無遠不屆不特率土之濱同深仰戴卽在殊方絕域亦莫不共仰聖德咸沐恩波伊古以來如我大行皇太后者蓋未之前聞也凡此謹述不足以彰明於萬一惟念薄海人民共仰母儀未悉大概敬略陳數語登諸報首俾中外諸人少知崖略至於大行皇太后之聖德照耀寰宇俟哀詔到日自當周知更不待揚厲鋪張越詞臣而庖代焉 
[盜蹤敗露]  
　　都中正陽門外某寺向有旅人借寓客冬有順天香河縣某姓學究到寺僦　寺樓爲訓蒙地 
 
 

Page 2

 
 
 [ >H第二章 
樓凡三楹正月內又來某姓昆仲兩人棲於對房兩人者衣履鮮華而踪跡詭秘每日夕出朝歸間或數日不歸學究偶詢之則非往　局　去妓寮且兩人假作斯文而吐屬粗鄙學究知係金玉其外敗絮其中者遂漠然置之詎意某等實妙手空空之流而欲藉學究爲護神芸犯案後差捕追蹤必不以書室爲盜藪以故附近芝蘭借為兔窟計亦良狡豈知網難終漏敗露有時本月初三日又出行竊登某胡同沈宅屋上沈雇有拳師京人謂之護院該盜正欲下房適為拳師覷見乃不敢下相持至天曉盜歸而拳師尾之見其入寺登樓即回告於沈沈遣人胡明中城營汛司坊帶捕往拿隨卽獲住盜之被獲也某學究尚高臥未起捕役等恐樓內猶有遺黨更為搜尋見學究房門堅閉疑焉毁門而入學究大怒營官見室中鉛槧羅陳書卷排列爰知有悮急白其故謝罪而去盜則縲絏加身送部審訊云夫薰蕕不同器今某學究竟與梁上君子作隣始終毫不加察其不為盜誣而被拘受累也亦幸矣哉 
[會舘設睹]  
　　開設賭局大于例禁乃今竟有身列儒林而設賭抽頭者不已行同無賴乎京師為人文薈萃之區直省　州縣俱置有會舘以為文人學士及鄉會士子休息之所館事則公舉同鄉中之科分深者掌之謂之值年意至美法至善也舘中又雇有司　人名曰看舘多係都下貧户充之其進項除年中所給工貲外每逢鄉會試庽舘士子皆有犒賜但鄉會必三年一舉而每歳工貲甚微八口之家衣食難給於是有設立賭局爲餬口計者然司閽賤役詎敢公然為非矧又有值年稽查大抵有人焉為之護符方致毫無忌憚近聞某會舘開賭一事可為徵矣舘中庽有某孝廉因貲斧不繼向看舘馬姓商開賭局馬為局主某則抽頭自正月起未嘗停止近為司坊訪聞於前月二十一日帶差往捕適孝廉他出僅獲住馬姓一人及同賭者數人次日送城由城送交刑部聞部擬照例辦馬戍罪餘皆擬杖孝廉之未經被獲亦云幸矣 
[訊供詳述]  
　　控妾案提省訊供前已據聞略述玆悉小有失實處刻由蘇友報稱被告張純寳及案内王銀全王潘氏等上月二十二日到省後即由其親串具保未經管押隨經發審局委員吳陳二明府會同提訊張姓一面人証連訊四次純寳及案内人等供詞均與在上海縣署所供無異兩委員向之恐嚇辨駁至再仍矢口不移第五次卽提駱基賢質訊盖駱之功名早經叅革矣然駱基賢供詞頗多驕慢語問官諭以此案乃上憲委訊速書清供以便轉達上憲駱則多方狡展咬定純寳係從三彩堂買來作妾間官再四開導謂或逼勒幼女爲妾或義女為妾或寄女為妾三者之中總須忍定一項姑念汝亦官塲中人不加刑訊惟自問心斟酌可也審畢退堂第六次又提兩造質訊駱仍不肯認供問官反覆研詰純寳供十三歳卽被收房駱供係十四歲收房問官謂卽是十四歲亦尚幼稚駱供雖年幼已見天癸問官不明天癸之義問及兩傍差吏差吏謂天癸卽是月經於是問官拍案大怒謂爾係為官之人今在法堂上出此穢語殊堪痛恨况既作義父何察及寄女此等私事着將大帽抓下掌頰二十並諭以後如再不招供定用大刑復卽退堂本月初七日仍提兩造質訊駱又不認自此後至今並未審過計前後共訊七堂均是吳陳二明府審問駱基賢到省時先由府知廳看管嗣則改發元和縣飯歇管押忽於近日內元邑尊奉到憲諭將駱當堂釘鐐收監矣 
[遊山肇釁]  
　　蘇閶外支硎山俗呼觀音山有宋范文正公之墓峭峯林立如萬笏朝天夙稱名勝此外支公庵及鉢盂泉澗　石秀柳媚花明尤足騁懷娛目每逢三月十一日城鄉各處遊人不約而同蜂屯蟻聚復有香車寳馬桂棹蘭槳能令風月生情湖山增色是日踏青士女更盛於前有某姓婦女數人方乘坐筍輿簇擁上山適輿夫與坊匠某甲迎面相撞甲乘勢掀輿倒地彼此爭持輿夫本鄉下人恃其人衆甲則恃其力大兩不相下各呼伴侶持械相搏維時營中某弁擦身攔勸竟被擊破面門大受狽狼幸有彈壓人等赶緊喝散維該弁無故受傷聞須查明該處地保交出動手搆釁各人嚴行懲辦云 
[客船被竊]  
　　蘇郡日來來往香船絡繹不絕故鑽艙行竊之徒所在多有月之初八夜間有客船停泊閶門外衆安橋河中竟被挖去艙板行竊衣服什物甚多舟中人無一知覺者報由元和縣陽邑尊親往踏勘已飭捕勒限嚴緝云 
[播間勒詐]  
　　寍郡各鄉清明前後每有村童牧豎向上墳人索食詐錢習以為常人亦聊有所與不為怪也本月初十日湖西張姓老翁赴芝山祖塋祭掃有某甲者年已二十左右向翁索資翁以未曾携帶為辭某竟攔住去路不令前行翁與理論某卽起老拳揮之翁顚仆於地幸有人扶起足已受傷喘息覔舟以歸夫孩童求索原屬無妨乃至無賴效尤逞其兇横則此風不可不禁止矣 
[剪徑劫洋]  
　　數日前夜間有某甲身帶洋銀乘坐東洋車經徐家匯西首地方突遇三四人先將車夫推落道旁浜內繼將車輛掀翻致甲跌出即用布帶扣甲之頸仰背半里許始行放下斯時甲已不省人事被匪人搜取洋圓而去此卽俗所謂背娘舅是也聞甲係西教中人業已報縣嚴緝或云甲已斃命然今未聞有相騐之說未知究係如何俟有續聞再行探錄 
[控追洋簿]  
　　華捕赴英公堂禀稱招商局將送信人康阿毛送至捕房據稱　吞洋信洋二十一元並匿信簿二本請爲訊究康供送信一後本係高瑞文充當今我為之作替工前日由輪船上岸洋信及信簿一本墮入浦中另有信簿一本已缺數頁是實陳太守得供飭將康押候過堂覆訊核辦 
[瞞弟賣姪]  
　　英公堂據鄭阿銀控稱二月二十九日買得小孩一名計費洋二十二元立有契劵係王阿二出名豈昨有婦人到捕房訴稱其所失之孩卽我所買之孩前來指認是以尋王交捕一併送案求將已付價洋追還契劵呈閱裘錦發卽王阿二供係眞如人此孩是我堂姪領來滬上價賣與鄭而堂弟確未得知兹投捕房控訴者係我堂弟媳其價洋二十二元已為中人騙去十二元云陳太守略詰之下飭押裘錦發喚其堂弟投案再行訊斷孩子暫交官媒契券存堂備核 
[深夜擲衣]  
　　本年正月間法公堂據英界三茅閣橋北德豐衣莊投控福照樓客棧自稱侍衛之德芸青欠衣價洋二百六十六元　 
 
 

Page 3

 
 
 [ >H第三章 
追一案經會審員朱明府研訊移縣均經列報兹悉縣中提訊時德某供與水利廳熟識當經莫邑尊將德某發廳看管嗣據稱情願出外理處隨經福照樓保出詎出後仍置不理而該棧房飯自去年八月到今結算亦欠有洋二百三十元向索無付棧中正無可如何本月十六夜二點鐘時該處管巷門人於月光中見德某在樓上用竹竿挑物進棧察看則樓下另有一人傍徨欲遁隨卽通知棧主正在喧閙適西捕到來將兩人拘進捕房昨解公堂請訊福照樓棧主錢泉清遣抱陶金元遞禀求追房飯資翁太守詢德某究因何事到申逗遛不去作何勾當所欠之欵如何了結刻下因何起衅據供同被拘者係我知交丙子舉人衣服敝壤向我借穿日中無衣不能出外故於夜間到來我借以馬甲一件而伊又不便上樓故將衣從樓擲下悮墮披屋用竹杆挑取而管巷門人悮爲竊賊因遭拘押等語其人供稱姓宼名小園雲南人丙子舉人兄在四川省候補同知我會試出京於去年八月到滬庽法界天元棧因資斧斷絕衣服典罄故向借衣云餘供與德某同太守謂　衣亦屬常事何必如此傳遞母怪人疑白譒譯官謂所供不知是眞是假倘係假冒極應懲辦太守謂今原告以縣中有案求爲送縣可如所請飭將原被告三人一併移縣辦理云 
[誘拐枷責]  
　　捕獲拐犯一案法捕房昨又將該犯陳利卿解訊失孩家兩婦人一曹胡氏領七歳男孫一錢胡氏領四歳之子投案禀稱我等住居西鄉有親戚在英界二馬路地方因其有事故挈兩孩同去兩孩係甥舅同在門首嬉戯忽爾不見後經人報信始知在法捕房卽去認領見帽上銀器均被剪落又據見証人馬夫潘阿虎禀稱前日放青出外見陳等領兩孩向四明公所行去因覺其形跡可疑通知巡捕陳見捕到卽將剪落之銀器棄於水中當時撈起云陳供不敢誘拐兩孩自在法馬路諒由他人拐出其銀器亦早已剪落在該孩手中等語太守令七歳孩至前詢以誰領爾到馬路銀噐何人剪下因將帽子除下指其斷線痕跡陳尚嘵嘵置辯翁太守謂小孩决不能誣人况見証鑿鑿豈容狡賴飭重責一百板枷號一个月示衆搜出四洋充公曹胡氏錢胡氏飭退去包探將陳帶出旋其母投案叩求饒恕中外官見其年老窮苦卽於四元中提出兩元給還云 
[拐女又見]  
　　昨有張德生偕妻孫氏投控於法公堂稱係寍波人素業洋貨住法界永興街二月十六日遣女兒往弄口買物一去不回尋訪無蹤今於三月十六日得住居二馬路之大阿姐卽陶陳氏走報稱爾女走失我知下落若肯出謝儀我卽告知當時允其給謝彼卽謂爾女爲程蘭亭之妻拐匿隨身首飾經程携去質押兹於十三日程雇船將妻送回浦東矣故昨尋見程蘭亭鳴捕拘押求爲究辦翁太守詢張爾女今年幾歳程蘭亭何由認識答稱前係隣居故爾認識我女今年十五歳矣程供浦東周浦人本習布業現因無就乏資租屋借庽友人處我妻另借陶陳氏房屋居住張之女兒我妻拐與不拐實情不知今於十三日妻子獨自回家陶陳氏乃開臺基者太守謂今且訊理拐案他俱不問該氏是否開設臺基另當查究據陶陳氏供程妻住居我處聞其拐得張女却住程蘭亭處後聞將張女許與一漆匠名毛毛者令伊領去成親毛毛不敢領歸故又携往平湖去矣今毛毛在外候傳太守卽飭傳進據供在紫來街漆舖中爲夥程妻爲我作媒稱小瑯環内有一姑娘我不敢應允其姑娘並未見面太守得供飭將程管押待查明後再行核辦 
[登塔失表]  
　　本埠西南鄉有龍華鎭鎭有龍華寺每年三月間香市極形熱閙陸則香車寳馬水則桂檝蘭橈絡繹不絕然半係進香叅佛半係游玩春光蓋彼處十里桃花盛開時紅襯艶陽爛縵如流霞結綺更有朱顔緑鬢掩映爭妍較之租界中花月笙歌另是一番佳景故携樽約伴而往者不可數計然游人既多而剪綹扒手之流從中竊發前日有德商某洋人亦乘興往游各處流覽卒登寺中寳塔瞻眺片刻及下塔欲取身畔金表觀時刻則已不知所往怏怏而返告之該管領事函請道憲飭查劉觀察接函後卽飭上海縣辦理莫邑尊特傳兩圖地保勒限緝獲該地保不敢不應然空空妙手將從何處尋也 
[讀倉山舊主文奉贈一律]  
　　才名海内重袁絲袞鉞春秋默主持崇論能教風雨泣好官祇許鬼神知既多詩稿傳千古詎羨功名噪一時大雅追懷舊家學清凉山下拜吾師[  茜紅館主拜草]  
[讀茜紅舘主贈句依韵奉酬]  
　　年來雙鬂漸絲絲愧向人前手版持落筆每難逃指摘論文今始得心知慣嘗雞肋眞無味任畫蛾眉不入時贈句蒙君太欽寵虚懷似竹洵堪師[  倉山舊主走筆]  
[偶成]  
　　獨自攤詩坐孤吟得未曾雨聲清似漏人影瘦於燈入夢花偏好澆愁酒不勝何因湘舘客枯木竟如僧四禪天人漫稿 
[自嘲]  
　　嬾向風前立非緣白袷單自知無健骨不敢鬪春寒[  四禪天人又稿]  
[憶春詞]  
　　金屋無人晝掩門屏山一角鎖愁痕纎腰撲蝶紅羅瘦輭語調鸚翠袖温粉盝　縈綺夢絮風花雨盪玲魂此情直待成追憶漏靜鐘鳴落月昏杏花衫子碧羅幬錦瑟華年不解愁薄醉替寛金綺帶濃歡親贈玉搔頭雲梭錦字回文細繡襻香枝約素柔燒斷心香成一慟冷風疎雨怕登樓[  申江四禪天人稿]  
[遣懷]  
　　年來已歎阮途窮又觸離懷唱惱公似錦韶華如醉客辜他花發滿林紅繚繞情絲懊惱悰畫長人靜客懷慵無情偏是啼鶯早唤醒蓬山夢幾重花燦紅蕤柳碧絲江南有客正相思東風不管人惆悵紅豆吹開涙萬枝一樹垂楊蘸緑波玉人簫鼓畫船過春江水已深千尺比似愁懷淺尚多涙滴春缸細穗挑瑣窗風雨鎭無聊何年乞得江郎筆好把離情字字描[  申江四禪天人呈稿]  
[書畵助賑]  
　　本局代收筆潤助賑已經三載兹有友人仍願照前給賑謹登於左李仁麟先生　毛花卉每件洋角半人物同吳一山先生墨蘭五十文陳聘三先生墨梅行隸書同上小楷二百文鏡花女史小楷卅方洋二角紈扇同男欵不書如索書畵者請將筆資扇册送交城隍廟保嬰局五日取件不悮 
[光緒七年三月初六日京報全錄]  
 
 

Page 4

 
 
 [ >H第四章 
　　宫門抄○發抄旨六道○雲督劉等奏革除苗疆積獘酌擬辦理情形摺子○江督劉等奏請補要缺道員摺子○提督鮑奏另刊木質關防開用日期片○江督劉奏委署知府片○又奏請暫留道員署任片○三月初六日工部鴻臚寺廂白旗值日無引見○額勒和布謝署廂紅旗蒙都統恩○耀年謝放右翼監督恩○文秀謝管健銳營事務恩○周德潤謝授右庶子恩○英文預備召見○順王續假二十日○召見軍機○發抄馮譽驥奏請以張兆蓉補佛坪廳同知奉旨史部議奏欽此○又總兵黄超等革職奉旨着照所請兵部知道欽此○慶裕奏候補令左秉壎試用期滿奉旨吏部知道欽此○又補用同知聯豐試用期滿奉旨吏部知道欽此○又知州貴蒸署缺奉旨知道了欽此○又籌解黔餉奉旨知道了欽此○○雲貴總督臣劉長佑貴州巡撫臣岑毓英跪奏爲遵旨草除苗疆積弊酌擬辦理情形恭摺仰祈聖鑒事竊臣等前承准軍機大臣字寄光緒五年六月初七日奉上諭昨據都察院代奏貴州候補道羅應旒敬陳管見一片貴州苗疆初定自宜革除積獘以期永遠相安著劉長佑岑毓英詳細查明妥籌辦理等因欽此仰見朝廷軫念邊陲勤求治理跪讀之下欽服莫名臣毓英當卽遵旨檄飭貴東道易佩紳貴西道曾紀鳳查核妥議嗣據該道等先後禀覆前來行司酌核去後　臣毓英奉命查閱營伍往來上下兩游各府廳州縣復周諮博訪再四商籌謹按羅應旒條陳各欵除採買兵米等弊業經曾紀鳳於署糧道任内詳請通行禁止由　撫臣黎培敬奏明在案又各屬地叚交錯情獘亦經臣等於奏請移設銅仁等縣摺内聲明擬委員查勘改正奉旨交部核議俟接准部覆卽遵照辦理又夫役流弊一條亦迭經通飭嚴禁均可毋庸再議外所請裁革土司一條查土司朘削苗民在承平時確有如此情狀軍興以來土司顚沛流離無復從前氣習若如所奏概行裁革則無以服其心且恐另生枝節若改爲雲恩騎尉世職亦屬太多似非盡善之道臣等擬分别良莠隨時勸諭令各土司自今以往於所部苗民不准科歛凌虐並不准包攬錢糧擅　詞訟違者立卽革黜治罪不另請襲職則土司之弊可除又請改易屯軍一條屯軍相傳數世百弊叢生誠有如羅應旒所陳者但原擬改佃收租不守成法似欠妥協不若量爲變通以清　獘查十衛屯軍每衛或七八百户或千餘户不等只領以衛千總一人又有收粮之責兼顧難周臣等擬飭將各衛應納　粮改爲附近府廳州縣上納而以各衛千總統歸附近之鎭協叅遊營轄將屯兵分爲兩班與守兵一體操防征調查其勤惰分别勸懲各　　屯之百户總旗小旗人等如有操防不力及不安本分者卽行革換不許濫充則屯軍之弊可除原片又稱古州等廳員均無羨餘閑欵廉　不敷辦公自係實在情形近年黔省辦理善後因該廳員等異常清苦按月各給經費銀一百五十兩擬請定爲成例其各廳書役工食亦酌查添給嗣後再有藉端擾民者重治其罪則官吏之弊亦可除原片又稱設立義學令漢苗子弟肄業其中等語查黔省漢少　多而下游之苗種類尤雜漢民則多居城市子弟從學較易文風頗有可觀苗民則散居山谷不讀詩書罕知禮法往往陷於刑戮而欲格其非心變其惡俗誠莫如振興文教臣等考諸舊志前督臣鄂爾泰題請於各府廳州縣設立義學以課苗童洵屬法良意美惜後來不能講求迄今有名無實故下游苗民積習相沿多　薙髮改裝形同化外臣等查湖南鳳凰永綏乾州三廳向設苗弁苗兵以資管束又設書院義學以資化導復仰沐皇恩先後添設苗學並於湖南鄉試每科取中苗舉一名數十年來風俗丕變人材輩出黔省僅銅仁府縣設有苗弁十五員苗兵一百零五名松桃廳屬設有苗弁一百一十三員苗兵一百二十五名其餘苗疆之清江台拱古州八寨丹江都江歸化各廳均　苗弁苗兵苦於入欵太少不能添設現在銅仁松桃苗民俱薙髮改裝頗知禮法該苗弁苗兵可以酌量分撥臣等擬請將銅仁府縣屬之苗罪撥出十缺苗兵撥出七十名松桃廳屬之苗弁撥出八十缺苗兵撥出八十名另分設於苗疆各廳飭選明白公正苗目充補責成管束苗民並清查充公田産添設義學勸諭薙髮改裝悉如漢制凡有子弟既使肄業讀書每廳設一書院按月課試俾薰陶漸染化其剽悍之風共凛尊親之義自可長治久安惟苗民既令讀書必須寛以進取引其向化之途可否於通省原設學額外仰懇天恩准照湖南鳳凰等三廳之案將黔省苗疆未設學額之清江台　都江下江丹江歸化各廳一併賞給學額以示觀感之處出自逾格鴻施臣等往返函商意見相同謹合詞叅摺具奏伏乞皇太后皇上聖鑒訓示謹奏軍機大臣奉旨所奏革除苗疆積弊各條尚屬妥協卽着照所議辦理仍當隨時察看情形認眞整頓以期日久相安所請添設清江等廳縣學額之處着禮部議奏欽此○○頭品頂戴兩江總督臣劉坤一漕運總督臣黎培敬江蘇巡撫臣吳元炳跪奏爲徐州道員缺緊要揀員請補恭摺仰祈聖鑒事竊徐州河務兵備道薛書常於光緒六年九月十五日在署江蘇按察使任内因病出缺應歸九月三十日截缺業將出缺日期題報在案所遺徐州河務兵備道一缺例應在外揀選熟諳河務之員請補查該道駐札徐州府城爲江蘇北路要區籌辦地方整頓河務在在均關緊要若非明幹練達之員不足以資治理臣等於通省應補道員内詳加遴選查有二品頂戴江蘇卽補道程國熙年六十三歳安徽監生由鹽大使銜報捐縣丞指發江蘇試用克復臨淮出力保舉免補本班以知縣仍留原省補用鳳陽府縣兩城解圍並定遠剿賊案内賞戴花翎並加同知銜淮河南北兩岸剿賊獲勝彚保免補本班以直隸州知州仍留原省歸候補班儘先補用克復廬州府城出力保奏奉上諭着免補本班以知府仍留原省遇缺卽補欽此部議改爲補缺後以知府卽升旋經奏請仍照原案給奬奉上諭著准其仍照原請給予奬叙欽此克復金陵案内保奏奉上諭着賞加道銜欽此克後湖州等案内彚保奉上諭著賞加鹽運使銜欽此清水潭壩工出力保奏奉上諭着免補本班以道員仍留江蘇卽補欽此部議改爲俟補知府後以道員卽補蕩平捻逆出力案内同治八年七月初七日奉上諭着免補知府以道員仍留江蘇卽補欽此九年十月十六日引見奉旨著准免補本班以道員仍留江蘇卽補欽此十一月十三日到省辦理界酋小六堡東西提工出力奉上諭着賞加二品頂戴欽此試看期滿甄别奏明堪以煩缺留省補用覆查該道律躬清正辦事勤明於河務講求有素閱歷甚深辦理運河東西堤工規畫井然備嘗艱苦現又委辦導淮事宜該道身任其難深資得力以之請補是缺人地相需實堪勝任與例亦符臣等往返函商意見相同合無仰懇天恩俯念員缺緊要准以程國熙補授徐州河務兵備道實於河工地方 
 
 

Page 5

 
 
　　均有裨益如蒙俞允仍照河工道員定例試署一年期滿再請實授謹合詞恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○鮑超片再奴才於光緒六年在湖南省城刊刻木質關防一顆當於七月二十四日奏明並請用木質關防奏報事件嗣於八月初八日奉旨着照所請欽此欽遵在案兹因營中文件浩繁前刻關防致有缺損今將前刻關防銷燬謹在樂亭營次另刊木質關防一顆其文曰湖南提督行營關防以昭信守卽於二月初六日開用理合附片聲明伏乞皇太后皇上聖鑒謹奏軍機大臣奉旨知道了欽此○○劉坤一等片再徐州府知府葉運在任病故所遺員　應行委員接署以專責成查徐詶府係衝繁難三項要缺地處要冲民情强悍巡緝撫綏在在均關緊要非精明幹練之員不足以資治理查有候補知府曾廣照明白老成堪以署理據藩臬兩司會詳前來除檄飭遵照外謹會同漕運督臣黎培敬江蘇撫臣吳元炳附片陳明伏乞聖鑒再徐州府係題補要缺容俟奉准截缺後另行揀爵請補合併聲明謹奏軍機大臣奉旨知道了欽此○○劉坤一等片再接准部咨光緒六年十二月初九日奉上諭江安糧道員缺着張富年補授欽此臣卽應遴員接署　州道篆以便張富年接授糧篆惟該道自赴徐州署任以來諸稱得力民情安之現正議辦導淮工程重大頭緒紛繁該道係會辦之員亦應與道員程國熙等悉心商榷妥定章程以資熟手現署江安糧道德壽精明强幹一切均能加意講求轉瞬卽須開兌起行更未便輾轉接缷致悮運務合無仰懇天恩俯准張富年曹留徐州道署任其江安粮道事務仍由德壽一手經理俟本屆河運竣事南旋後再行交卸實於公事均有裨益謹會同漕運總督臣黎培敬江蘇撫臣吳元炳安徽撫臣裕祿附片陳明伏乞聖鑒訓示謹奏軍機大臣奉旨着照所請吏部知道欽此 
[江督轅門抄]  
　　三月十一日横雲輪船薛鳳翔禀知送糧道赴瓜洲○十二日糧道德押運北上明日起程知府張錫瑞赴江北勸南岳廟捐同知戴國琛銷保甲發審差統領朱禀知開石城橋埧工府經歷陸釗禀知奉木厘局委文案差藩轅牌示高淳典史員缺前以高慶培咨補奉准部覆自應飭赴新任○十三日知府丁葆元奉委工程局提調鹽城縣倪　發審差縣　翁延年隨糧道出連均辭○十四日按經歷戴極辭隨糧道出運○十五日止轅督糧祝銷監兌差同知戴國琛銷保甲發審差通判崔炳榮奉善後局委發審差 
[浙省撫轅抄]  
　　三月十三日劉宗晏禀見叩辭赴平陽接辦厘局差運副貝潡禀知運司綱鹽局會委松江稽查鹽板差叩見會稽縣俞自安昌厘局專丁來省禀知交卸厘局差遵飭赴任並禀知前在賑捐局加同知銜奉到部照湯佶昭交卸署武義縣事囘省禀到叩見從九品華國標由江蘇領咨來省禀到 
[蘇省撫轅抄]  
　　三月十四日知府胡廷玉銷常州就醫假並奉調甯差委禀辭縣丞葛恩覃禀知奉委盤門水關差府經白槐生謝試用期滿甄别加考留省補用並禀知臬憲委守提徐海兩屬發審修金差辭從九汪述曾禀知丁母憂指分江蘇試用典史張志本安徽人禀到○十五日沈鳳韶吳兆麒均銷滬局差委署陽湖縣范壽棠辭赴任知縣張葆濬禀知奉委赴靖江會勘田地差主簿吳向春禀奉江藩憲委署江甯府聚寳大使事卽辭○十六日知縣范端揆禀知換蘇差委縣丞葛恩覃禀知到水盤門關差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
