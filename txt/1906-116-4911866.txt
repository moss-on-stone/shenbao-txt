# 1906 - 116 - 4911866

 

Page 1

 
 
   
 
 

Page 2

 
 
[盛宣懷奏請裁撤勘礦總公司撥欵專辦晋礦摺代論]  
　　奏爲各省礦務現經自辦請裁撤勘礦總公司撥欵專辦晉礦以赴事機恭摺仰祈聖鑒事竊臣前在會辦商務大臣任内奏請設立勘礦總公司藉保主權而後礦利各摺片光緒二十八年九月二十五日奉硃批外務部户部議奏欽此經部議奏覆勘礦總公司現在上海擬設自須酌發官歀以爲商民之倡該大臣代辦陜西義賑旣稱尙存餘欵銀十萬兩應准其全數撥給該公司作爲官發股本將來如試辦無效卽責成該公司如數賠交以重公欵等因光緒二十八年十一月初一日奉硃批依議欽此欽遵在案其時出使大臣張德彝已將羅豐祿代聘之英國頭等礦師布魯特咨送到滬當卽派赴湖南勘查各礦經前撫臣俞廉三派員引導勘得臨湘縣常甯縣鉛礦又函商前署湖廣督臣端方派員領勘竹山縣銅礦又電商前陜西撫臣升允派員往勘洵陽縣銅礦陜省地方官不以爲然該礦師折回卽調赴直隸與督臣袁世凱商派委員領勘臨城縣煤礦磁州煤鐵礦二十九年五月該礦師陡患病症卽不能出門勘礦時因張之洞奉命擬議礦務新章臣查英美商約皆載明礦務新章頒行後如淮開礦者均須照新章辦理等語闗係甚重似非熱習各國現行礦務章程者不足以資考究特令布魯特購辦書籍裁成礦律五十九欵又補遺三欵礦章九十一條又補遺一條於三十一年三月編輯完竣第念布魯特深諳礦學而於中國情勢尙恐未甚明晰當將華洋譯本咨送張之洞並令該礦師赴卾以備諮詢此臣延聘頭等礦師到華先後勘礦及撰擬礦章礦律備酌之情形也伏查勘礦之舉原議重在收買礦地免爲外人佔奪實赖各等地方官聮絡一氣方能辦理臣奏准設立勘礦總公司後卽撤銷商務大臣差使勢難以上海一隅之局叅預各省之事况近年風氣大開各省多已次第設局開辦自應將總公司即行裁撤所延英礦師布魯特以及副礦師李御三年合同期滿已撤回國惟查山西煤鐵礦甲於天下前經山西商務局與英商福公司議定開礦製鐵以及轉運礦產合同將盂縣平定潞安澤州曁奉陽府屬煤鐵礦轉與福公司辦理光緒二十八年拳亂後外務部因英使又向理論飭臣與福公司議訂澤道鐵路條欵該英商堅持晉礦事同標題載明開礦製鐵以及轉運各色礦產執定欲在鐵路合同載明准其運鐵意在就礦設爐製鐵運　臣乃秉承外務部就原訂合同内以上孟平等五處鐵礦及化鐵需用之煤與煉焦爐應由中國合股開辦國家自設鎔化廠凡各礦所出鐵砂均須官廠鍊成鐵磚方准由火車裝運所指各處煤礦如亦願意合辦由山西商務局與福公司再行商議並聲明原合同所載各節除經以上四欵所更改並將來另訂詳細合同外餘均照舊辦理等情經外務部磋商就緒謹繕清單恭呈御覽光緒三十一年三月十九日奉旨依議欽此遵行又查孟平潞澤煤鐵礦若照原合同己全護福公司辦理爭持三載始允晉省與福公司合辦除鎔化鐵廠全歸中國自辦外開礦則未能全行爭回臣尤慮西人辦事著著爭先若礦地爲彼先佔則中外合辦亦非實籌的欵不能踐約莫如按照勘礦公司辦法先將該處煤鐵礦產之地速由晉省籌欵收買將來可將礦地作我股分援照臨城煤礦與彼合股旣可守地主之權又可分礦中之利臣即函電商撫臣張曾敭遴派礦務學生張金生先赴澤潞一帶勘買礦地據張金生賫送澤州煤樣騐看質美產良實堪與英國頂上白煤比賽確勝開平萍鄉等煤但張曾敭來電以晉省紳商難籌鉅欵臣去年赴天津與北洋大臣袁世凱熟商以晋礦必須通力合作不分畛域迅速購地遲則必盡爲外人所佔决非空言所熊爭執袁世凱意見相同當與張曾敭往返電商一面由北洋派委山西紳士道員董崇仁會同礦務學生張金生道員鄺榮光馳赴平定州隨勘隨購又因鄺榮光總辦臨城煤礦不能久在晉省仍派張金生赴晉接續帮辦近接董崇仁等文贖辦理尙稱得手所設同濟礦務公司臣等公商必應先籌購地資本三十萬兩擬請將臣所勸捐義賑餘欵前准撥給勘礦總公司之股本銀十萬兩移撥同濟公司並由北洋大臣籌銀十萬兩山西巡撫籌銀十萬兩爲該公司資本蓋以之辦礦則不足以之購地則有餘但期產礦之地能先爲我得以後開礦之本自無待他求是補救山西一省之礦務卽所以挽回天下之利權也臣再三籌度擬將上海勘礦公司歷年支用礦師薪水川資以及購辦書籍器具各處勘礦費用銀六萬三千五百餘兩悉由臣設法自籌賠補不動撥欵所存原銀十萬两因山西同濟公司急於待用己會商北洋山西各撥給銀二萬兩尙存勘礦公欵庫平銀八萬兩除己如數派員解交商部收存並咨明查核外應請飭下商部隨時會同北洋大臣山西巡撫查照督飭該公司紳董認眞辦理以赴事機而免中輟所有臣擬請裁撤總公司撥欵專辦晋礦緣由理合具摺密陳是否有當伏乞皇太后皇上聖鑒訓示謹奏光緒三十二年三月二十九日奉硃批外務部商部知道（友） 
[藏約議結發布]  
　　北京電云中英會議西藏條約已歷二年茫無端緒前經清國全權大臣張德彝與印度英總督議立草約彼此仍未妥洽自近日移入北京談判後由外務部唐紹儀與英國公使直接協商時僅半月會議祗數次而該約已經議結外務部業於日前將議結情形入奏不日卽可簽押至該約之内容其要點在清國承認賠償英國兵費及英國承認西藏爲清國之屬國等事茲將該約要綱列舉於下第一欵通商塲定於亞敦（哲孟 
 
 
 

Page 3

 
 
雄境）地外另將某某両處開放第二欵西藏全部之礦山鐵道電線准中英合辦若清政府及清國人欲自辦英國不得干涉之若英人欲與中國合辦須照會清國之駐藏大臣查察審定必經清政府允許方可照辦第三欵駐屯西藏之英軍清國須償還其遠征費方可撤惟撤回後凡在西藏之英國人民均歸清國駐藏大臣保護第四歀英國凡與西藏土人一切交涉須照會清國駐藏大臣協商辦理第五欵凡闗於英國貨物輸入西藏之稅則另訂專約此外尙有今後一切西藏之内政英國均不干涉等語譯大阪每日新聞 
按藏約要欵曾由西報譯錄本報惟東報所載較詳且有微異之處故重譯之 
[俄人窺伺西藏之計畫]  
　　初七日北京電云傳聞近有俄國僧侣托稱傳習佛敎前往西藏譯字林報 
[不允法使内地招工京師]  
　　日前法國公使商諸外務部堂憲謂現因雲南等省修築鐵路需用工人甚多據本國工程師懇請發給護照以便在内地各省招工當經各堂憲核議以内地人向有不服水土之慮實於工作不便當卽設詞拒駁矣（諸） 
[電查洋商壟斷蒙旗堿業京師]  
　　日前政府電逹熱河都統謂因昭烏逹蒙旗產堿甚旺銷路最廣聞有該處土匪句結洋商幾欲把持壟斷請卽查明嚴禁如敢不遵務須重懲以免滋擾而安蒙心（存） 
[學部政務處會議裁撤學政請設直省提學司摺]  
　　奏爲遵議裁撤學政請設直省提學使司俾重事權以宏敎育恭摺具陳仰祈聖鑒事竊准軍機處抄交直隸總督袁世凱奏陳學務未盡事宜一摺奉硃批政務處學部議奏又雲南學政吳魯奏請裁撤學政一摺奉硃批學部議奏欽此臣等伏查國初沿前明舊制各省設提學道雍正年間改爲提督學政仰見列聖建置其有深意要在因時制宜初不拘乎成例現在停止科舉專辦學堂一切敎育行政及擴張興學之經費督飭辦學之考成與地方行政在在均有闗係學政於督撫爲敵體諸事旣不便於禀承於地方爲客官一切更不靈於呼應卽有深明敎育之員補苴一二爲益已尠且各省地方遼闊將來官立公立私立之學堂日新月異勢不能如歳科各試分棚調考之例而循便按臨更有日不暇给之慮勞費供張無裨實事學政舊制自宜設法變通上年奉旨設立學部以來臣榮慶等卽已籌議及此而督臣袁世凱及學臣吳魯先後陳奏皆以裁撤學政爲請袁世凱所陳已極詳切吳魯現任學政身居局中所言尤爲洞中利弊是學政之應行裁撤内外臣工意見合同但袁世凱原奏主規復提學道之制近來地方有司辦理新政恒視上司督催權力之所及以爲進退藩臬両司統轄全省道員則範圍巳溢權限稍輕若學政改設提學道恐體制大異於從前督飭或難於見效至吳魯原奏責成督撫辦理封疆大吏一切吏事兵事財政皆其統籌兼顧勢不能專心敎育臣等公同商酌擬請裁撤學政各省改設提學使司提學使一員秩正三品視按察使統轄全省地方學務歸督撫節制於省會地方置學務公所分設總務普通專門實業會計圖書六課每誤設課長副長課員分曹隸事仿漢代辟召之例選官紳之有學行者由提學司詳請督撫劄派另設學務議紳四人由提學使延訪本省學堂較崇之紳士充選並設議長一人由學部慎選奏派其提學使司養廉一仍學政之舊仍量加公費以資津貼僚佐薪費皆以公欵支給所有從前之棚規供應一概禁絶其舊有學政衙門之胥吏尤當一律裁革以上各節名實旣副權限自明於袁世凱摺内所謂定統系四端吳魯摺内所謂廣籌經費四事斟酌而損益之實力而推行之但使任用得人職務咸理庶幾地方學務日有起色而敎育之發逹不難矣一俟提學司設立之後其各省學務處卽行裁撤所有學務處紳士及辦事委員其佐理學務實有成蹟者應留充學務公所議紳及課長各員之選均由提學司届時斟酌分别辦理如蒙俞允卽由學部籌擬细官制及辦事權限章程續行具奏請旨其提學使員缺應由學部博求深明敎育素有閱歷者開單請簡其各省學政旣經裁撤自應飭令回京供職提學使未經到任以前各該省學校事宜暫由督撫飭學務處人員認眞經理所有遵議裁撤學政請設提學使司緣由謹會同恭摺具陳伏乞皇太后皇上聖鑒訓示再此摺係由學部主稿會同政務處辦理合併陳明謹奏（顛） 
[會議羅監督私佔公地情形蘇州]  
　　蘇省師範監督羅署正私佔公地省中學界中人於初六日下午三句鐘在西笑橋吳公祠學務公所開會集議是日到者三百餘人開議時咸以羅監督佔地建宅必須勒令拆去王勝之太史謂羅監督建造是屋實以師範高等各學堂敎習寓所過遠擬爲各敎習駐宿之所並非建造私宅其言羅監督之住宅者實該作頭之隨口妄言也當有數人起而言曰誠如是言則貽穀堂之界石何以立太史謂此必羅監督不在省中時戚友等爲之誤豎耳旋復再四計議大旨俟該屋工竣後由經理人鎖閉無論何人不准居住以備他日擴充學堂之用所豎石碑當令拔去另立能否照此辦理再當訂期續議（康） 
[千人師範將次招考武昌]  
　　兩湖師範學堂額設一千名計湖南四百人湖北四百人商籍二百人現在工程己竣（工程計廿四萬兩）聞日内先行招考兩湖學生而商籍從後再招云（亦） 
[記奉天開埠情形奉天]  
　　奉省開闢商埠經外部議定先開瀋陽沙河（卽安東縣）大東溝三埠而三埠之中又注重瀋陽一埠沙河大東溝皆照瀋陽辦理聞瀋陽商埠已畫定在西闗外與闗内外鐵路碼頭相接擬仿山東濟南開埠章程辦理趙次帥己飭交涉局總辦陶杏南金仍珠兩觀察悉心籌議至沙河大東溝兩埠卽飭東邉道張金波觀察回任察度情形一俟省中議有定章 
 
 

Page 4

 
 
再行仿辦（丙） 
[奉天奏改官制辦法大畧奉天]  
　　奉省將改官制已歷紀本報茲探訪確實奉省自裁撤五部府尹後政府卽令北洋大臣盛京將軍將奉天官制酌改不必拘定行省成例嗣經袁趙兩帥斟酌數月刻己議定將軍一缺改爲行部大臣並設二三品參謀官爲副分司財政刑律道員專司闗榷不理政治府州縣皆道隸行部每府州縣設官三員公司賦稅裁判巡警所有旗城各官如恊佐領城守尉路記等一概裁撤原摺大意如此由奉天將軍主稿繕發聞此項官制先由奉省試辦一二年若無扞格則吉江曁西北各邉省一律仿行云（圖） 
[蘇撫通飭各府州縣文]  
　　（爲府廳州縣免稱卑職事） 
（前略）事上固貴能恭而行己要須有恥近來各省官塲下僚之於上司儀節過多專講禮貌積習相沿往往有出於典章之外而不自知者殊不知官無大小莫非王臣但求職分之無虧不在儀文之求備况卑躬屈節無禮則勞旣不足以昭敬恭尤非所以養廉恥卽如官塲稱呼府以下必加卑字不知仿自何時其實官雖一命亦有蒞民治事之權職曰天職何卑之有官塲通行請安本非會典所有雖此風己久究屬近於足恭嗣後通省府州廳縣以下公牘中一律免稱卑字如係現任卽稱某府知府某州知州某縣知縣如係候補卽稱候補知府候補知州候補知縣其餘佐貳雜職莫不仿此凡有來轅進見者無論品級大小初見三揖平時旅見一揖一律免其請安此外浮文末節可省則省但使認眞辦事奮勉圖功本部院愛之重之决不責其脫略也（後略）（吉） 
[兵工廠罷工未成漢陽]  
　　本月初四夜漢陽兵工廠工匠遍發傳單相約罷工其故由初三日工匠某甲爲本廠防護營前隊隊官兵丁毆傷各工匠約定初四放工時復仇事爲隊官所聞於放工時拘其數人匠等益怒麕集兵房與兵丁互毆各傷數人兵房亦被擊毁竟夜不散會辦張虎臣總戎提調黎元洪都司聞信趕至飭令各工匠頭目勸散並將營遠離黑山以免再釀事端（世） 
[北京户部銀行代收國民捐計數京師]  
　　北京户部銀行所收國民捐自三月十六日至二十日共計庫足銀一萬零三百零三兩七錢五分二十一日至二十五日共計庫足銀八千一百六十九両五錢三分二十六日至三十日共計庫足銀一萬五千零三十九兩四錢六分收數如此之旺亦可見國民踴躍之誠矣（顛） 
[香港華商念切同胞]  
　　香港報云香港華商曾接駐美梁使電懇捐欵救濟舊金山被難之華僑當卽匯寄美金一萬二千元譯字林報 
[日本勤修武事]  
　　初七日東京電云今日天氣清朗陸軍舉行凱旋觀兵式爲前此未有之盛計叅預是役之將校共二千一百二十七員士卒二萬九千零七十九名分隸一百零九隊兵士排列之缐沿辰十英里之廣日本天皇與皇族親貴韓國義和宫親王亦在内皆策騎往觀隨從者爲大山巖侯爵參謀總長兒玉大將各師圍司令官英國武員赫姆陸軍大佐等日皇校閱旣　復賜勅語稱奬　士之道德日進紀律整飭當由大山巖侯爵奏答各兵士旋進茶食繞行御地一周遂卽在青山公園左近解散同時預操者又有輕氣球軍隊各街巿亦列隊鳴歡大山巖侯爵告人言宜合國家之團體乃木大將　此次舉行凱旋　兵式非僅僅　　武功也其用意所在盖欲證明武事之有進步耳且彼以謂目前　事已畢園家尙武之精神或因而散失誓必竭力防之籐新平大將亦云軍人道德日進即圖民精神之效果是最宜常加以勸勉者也 
[俄國選舉近聞]  
　　初七日倫敦電云俄國國民會已第二次開始選舉其效果則急進黨之代諭士必見加增 
[俄國革命黨之陰謀]  
　　初七日倫敦電云俄國歐第薩及華　两處之革命黨設計作斃去歳西十月暴戮一役内之著名軍士警察不少 
[土耳其與　　初七日倫敦電云在埃及京城之日報訪事函稱土耳其政府巳照會埃及謂巳頒發訓條命將西納半島之界石重行竪立英國巡洋艦密南砝號已抵愛爾亞立虚海口又砲兵一隊將於下禮拜往 
[德國對于土耳其與埃及交涉之見解]  
　　初七日倫敦路透電云德國愛耳其明聚敦報駁斥德國對于土耳其之固執實有闗涉及德國將設法暗中破壞英國埃及屬地種種懸擬之詞蒲林南薄斯脫報載稱英國亦不可託令两未宣戰國（卽土耳其與埃及）之情勢紛擾不定而康斯但但丁之警悟則愈早愈妙 
[英王因外交事回國]  
　　初七日倫敦路透電云英王愛華德于今日由意國那波利城乘坐火車起行是當爲土耳其與埃及之交涉一事英王后將坐御船回英 
[日本新艦之能力]  
　　初七日倫敦路透電云日本新艦香取號以其砲力而得爲世界上嚴爲敏捷之戰艦該艦航行之速率亦經試騐計開足機力每小時能行二十海里零二十二如開用三成則能行十七海里零八此等效力實較日本現時各艦皆勝云 
[地震迭見]  
　　東報載倫敦電云意大利新墨西哥及美國歐海歐三處皆微覺地震 
[德皇擬巡閱邉境]  
　　南中國早報載倫敦電云德皇擬往亞撤西勞來因省巡閱譯字林報按亞撤西勞來因省在來因河之西德于一千八百七十年得謂法國 
[英減茶稅]  
　　初八日倫敦電云茶稅自西五月十七號起減去一辦士 
[德京居民畏難遠避]  
　　初八日倫敦電云法國内務黨克來明索君雖曾保證西五月間平靜無事然上禮拜巴黎居人巳起而遷避並迫令火車加班開行 
[俄相有功]  
　　初七日柏林電云俄國在本國籌募新佔其經認定者已逾原額四倍是皆首相韋特伯爵之功至俄國下次所籌之債能否籌集則視乎今年歳時之豐歉以爲定 
[英士衝突漸緩]  
　　初七日栢林電云英與土耳其之衝突己漸和緩 
[日本將土建立表忠碑]  
　　文匯報云日本東鄉大將及乃木大將原擬两人出資在旅順口北黑山（譯音）建立紀念碑惟自創議後輿論皆表同情現已向衆籌募捐欵將工程擴大計需欵日洋四十萬元其地當立一積骨塔所有陣亡日俄將士二萬人之遺骸卽聚葬於其内地之南並建一極大之尖石碑如是則旅順口劇烈戰爭之歷史將永垂於不配矣 
[俄相之政策]  
　　初七日柏林電云俄　首相韋特伯爵深願改進黨在國民會得占多數譯文匯報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批准設立地方會議公所湖州]  
　　日前湖郡紳士擬設地方會議公所俾期籌興公益贊行新政禀由府尊李慕皋太守批示云吳興爲浙西名郡庶務殷繁商會尙未成立值此時事維新自宜聮合衆志集思廣益力求進步該紳等擬先創設地方會議公所遇有要政邀集公議各項公欵統由公所支存撥放列表昭示以期公信相孚商會亦可得以成立具見闗心公益立意遠大應卽照辦（巿） 
[批飭嚴辦聚衆抗捐罪犯九江]  
　　南康府安義縣因奉新章於丁漕内每串票另加錢三十文補充學堂經費該處鄉民不願加徵聚衆抗繳甚至哄閙公堂當由縣尊方令通禀撫台奉批云查新章丁漕加收串票錢文原爲學堂經費以地方捐錢培植地方士子該鄉民等胆敢哄閙公堂挾制官長殊屬不法仰南康府王守飭卽嚴拿滋事首從各犯務獲懲辦（昆） 
[批查聘敎士爲敎習合同九江]  
　　安福縣知縣前以籌辦學堂詳禀撫轅茲奉胡鼎帥批示禀摺均悉該縣整頓舊有之兩等小學堂並增設中學堂及師範傳習所又勸民立小學堂十八處半日學堂一處尙屬可嘉據稱該中學就近聘請敎堂敎士爲西文敎員事雖可行惟除敎授西文外不得在堂演說宗敎有無議訂合同應再聲明立案該令所稱現在各處小學堂往往于經史國文各科不甚措意偏重西史地理格致各科以爲趨時之計誠屬難免所請通飭各屬小學堂于治經鐘點務須遵照定章不得任意短少應准照行仰學務處卽便通行知照（昆） 
[籌辦武昌女學堂武昌]  
　　武昌鹽法道馮汝騤近籌每年的欵一千二百元并勸在省政界營界各官分别捐助常年經費創辦武昌女學一所定額四十名課程内附有手工一門女生以八歳起至十六歳止該堂擬設於三道街延黄陂縣金冠英爲女敎員俟布置完全後卽行開學（八） 
[旌表宦妾蘇州]  
　　江蘇候補道錢志澄於上年病殁其妾孫氏同時殉節經各紳士造具事實册結禀呈前署藩陸申甫方伯署臬朱竹石廉訪會同具詳撫憲彚察奏請旌表現經禮部核准奏請旌表建坊抄奏咨會蘇撫聞陳筱帥己札署臬司轉行浙江嘉興縣轉飭該故道家屬遵照（吉） 
[安慶官事]  
　　安徽學政毓隆初三日旁晚蒞皖以浙江會館爲行轅○太湖縣賈大令署任期滿皖藩牌示以知縣周啓運委署現周令禀報患病又改委王大慶署理（多） 
[武昌官事]  
　　宜昌土膏總辦孫廷林近奉鄂督札委署理荆宜道所遺差使由柯大臣委蔡鷺卿接辦○荆宜道陳夔麟觀察奉委調署江漢闗道現已擇定十六日接印（户） 
[卾督電調吳太守九江]  
　　卾督張宫保電調准補瑞州府吳太守祖春赴卾太守奉電後卽于上月三十日來潯附輪上駛（昆） 
[藩署設奠武昌]  
　　鄂藩李方伯之夫人在四川原籍病故擇於初四日就本署設奠同僚中致送弔禮祭幛等物概不領收（亦） 
[錢店倒塌官歀湖北]  
　　火巷口慶泰錢店忽於初一日倒閉聞該店存有牙釐總局官欵銀二萬兩善後局數千兩其餘各號不下數千兩現正查追尙無差落（亦） 
[東臺縣開辦警察蘇州]  
　　揚州東台縣何元泰禀詳省憲略謂籌辦警察以本城首先創辦設局四處各地段設總巡一員督率訓練設巡長四名管理局務設警勇六十名晝則按叚站崗夜則擎鎗梭巡其經費每月需錢五百千文開辦及常年活支尙不在内舊時防捐每月止錢二百餘千不敷之欵由商家擔任七成居民擔任三成以期持久（吉） 
[士官研究所成立杭州]  
　　浙省督練公所内分設兵備叅謀敎練三處正副敎練官均派陸軍畢業生承乏其餘各將領不克學習武備者卽就公所内組織士官研究所本月初五日行開校禮其在公所辦差之文職及綠營將領不拘官階年歳有志兵學者均准報名入所爲傍聽生（委） 
[彩票擬招富商承辦杭州]  
　　浙江恊濟彩票前因積欠捐欵弊竇百出上台飭令停止擬仿湖北定章收回官辦嗣以公欵難籌由寳湘石方伯與崔磐石觀察等一再商酌擬招殷實商人承辦預訂年限認定捐數繳存資本另覔妥保以昭誠實現有曾辦票務之商爭相營求寳方伯因此事視之頗重故尙須詳加選擇（委） 
[奏請展辦塘工絲捐杭州]  
　　杭州海塘險工前年共耗七十餘萬金由前撫奏准絲捐原定每包抽洋二元四角外加收塘工新捐一元六角在案現於四月間己届一年期滿未能如數彌補故張筱帥奏請展限一年并此項捐照准由各絲商請奬虚銜封典以示鼓勵現已奉户部議准行知到浙矣（的） 
[疏濬湖塘水利湖北]  
　　湖北省城内藉湖池塘類皆死水污穢於衛生上妨碍甚大日前卾督張宫保特札城守尙叅將藩庫大使書鳳專管工程事宜疏濬各湖使與外河相通以興水利（世） 
[演說徵兵松江]  
　　松郡徵兵官阮君到後定於初八日點騐初六日由懷新學堂敎員姜蔡兩君就西門東嶽廟中演說勸勉子弟從戎是日到者數百人府尊華婁兩大令亦均設座旁聽（夕） 
[營兵宜懲松江]  
　　護軍中營自改隸撫標歸江陰遊擊鄧遊戎接帶後逐漸恣肆往往調謔婦女前日該營兵李懷生途遇開明女校學生竟亦穢語狼藉適爲校長某君所見遂聮名函請中軍何參戎轉請該管帶鄧遊戎查明懲戒詎初三日又有護軍營兵多名作工回時在起雲橋用所携鐵鋤搗碎沿途茅坑並擊破民間牆壁數處軍人無敎育故騷擾至此（夕） 
[飛划營獲匪詳情蘇州]  
　　昨報紀凌秉忠緝獲梟匪五名解縣訊辦茲悉是股梟匪係在觀音山拿到中有一匪名二老板者手下有羽黨一百餘人併有船四艘現在黄山脚下被衆鄉人鳴鑼兜拿竟被脫逃初四日經凌管帶將二老板及某某等五人拿解到縣初六日其兄大老板等偕地甲來城投縣遞禀具保未經允准聞長洲陳大令自訪悉各鄉梟盜爲患己飭通班捕役駕駛槍船開赴楓橋滸墅闗等處嚴密查拿矣（且） 
 
 

Page 10

 
 
來函 
[繭業來函]  
　　啓者去歳繭巿顧雲標鄭培根出資合夥專收各繭船所偷乾繭雇就多船分投接贜當被巡勇將顧雲標及夥友沈梧生緝獲起出贜繭贜洋並合夥合同帳簿秤袋接贜船隻一併由公所移送無錫縣懲辦鄭培根開風逃避顧雲標因培根在逃且與周董鄰居到案後揑報並不知情盡是培根一人所爲又得周董力保遂蒙趙邑尊暫准交保俟緝獲鄭培根再行提案質訊核辦沈梧生確係幇夥責押數月暫予保釋迄今一年有餘案懸莫結乃鄭培根於去秋潛回上海公然出面仍以收贜銷贜爲業與顧雲標等依舊聮爲一氣終日花天酒地較前尤爲狂罔風聞近日又廣集資本擬於本屈繭巿遣夥至無錫一帶重理舊業大張旂鼓不復有所顧忌沈梧生則以培根雲標未辦謂繭業公所辦事不公毫無黑白亦擬集股赴錫收贜别樹一幟逢人便訴絶不隠諱是本届繭巿偷繭之風非但不欲歛跡勢必較前尤甚實培根雲標未辦有以致之也同人爰議公懇總董函請新署立提培根雲標移解無錫歸案嚴辦以挽刁風而安商業惟事闗公衆利害防弊不厭精詳爲特刋發傳單請各廠號主凡與繭業有闗係者將此案究應如何辦理曁本屆收繭如何嚴防偷竊各杼所見詳細開示限本　望前送交各董事處以便採擇施行幸勿金玉　音爲盼武陽錫金江陰繭業同人公啓 
[振武宗社書記員報告]  
　南通州周春生來函奉鈞示公同捧讀盥誦再三讀至接各處函報知戒絶者甚多不禁爲之喜而不寐之句鄙人等五體不覺爲之投地而我公愛種强國之心遂昭然其若揭（中畧）遵即分赴四鄉按圖採索春生途遇同城洋貨號東馬廣源君欣然帶同僕人詣鄉採草承謂鄙人曰此草確係鵝郎根若蘿蔔葉似非字折其莖有漿如比較蒲公英似非一種因根賽蘿蔔有以辦别也當卽按圖廣採先勸巳報名願戒者試服數日以來戒脫者十人間有腹泄者想是洗病夫之腸胃以健國民之精神乎鄙人等旣有把握逢人力勸曰某某現己戒除日來感悟不少所冀喚醒酣睡之同胞而收强種節巵之效果以仰副我公提倡回天之盛意前途幸甚我國幸甚惟敝處濱江環海地方遼闊承賜圖說簡章早經分完遠鄉僻鎭熱心愛羣之君子紛來圖敝處無以應付前日春生赴東鄉勸戒昨夜回城同人述知四鄉知煙害而來城索圖者均無以應僅將鮮草携去作樣春生四月初擬邀同志分赴遠近四鄉持圖演說指圖廣勸期收效果而免向隅敢求再賜圖說百張赶速寄下俾指圖而勸以盡當盡之義務云○豐利壩閱報社張相來函前在豐利塲設立支社曾經報告僕原藉如臯縣東距豐利塲尙隔廿餘里該處立社後敝地開風興起僕　聮絡張君鏡張君鑿孔君廢功姚君棠張君桐蔡君蒼冒君國璜姚君鉞鄭君紹榮張君繼藩在本鎭再設一社名曰豐利壩振武支社以廣勸導而盡義務如蒙允可請先註册並祈惠賜章程及鵝郎草圖說若干張函到當就本地情形擬定簡章呈閱○山東登州菜陽昌陽學會函云昨閱貴社戒鴉片廣告遂約同志訪土人敝邑草名土兒奶者興來圖形包酷肖卽欲刋刻告白乃取其根觀之則不似蘿蔔而畧似人參大者粗如指長盈尺包土黄而有廣紋未知是否爲此函請乞將草樣寄示如果卽是此草則敝邑同胞幸甚 
[振武宗社書記員報告]  
　　蘇州振武支社謝公序來函貴社發起以來凡沈湎於黑籍者無不悚然　然急急回頭僕與同志等創辦支社定期廿九日開會請將鵝郎草圖說多寄前來以便當會分派不獨廣我公盛意俾取草者知所辦認云○石門灣陳吉甫來函僕染洋烟有年矣每思戒除恨無良藥巿上所售者非戒烟直代烟耳刻閱貴社發明鵝郎草足見具濟世强民之心者便能普度衆生脫離苦海（中畧）草樣乞寄一株并賜圖說若干張僕當立誓勸戒永不再犯（後畧（寗波鄔保定來函貴社鵝郎草戒烟毫無流弊甚善茲將草樣寄呈察閱是否卽是此草還祈示曉并請惠賜圖說俾乃廣爲傳播以副貴社救世婆心（後畧）福州賴綬臣來函奉示并章程圖說遵卽照圖覓訪分給有烟癮者服食無如服後照常來癮誠恐敝處所採之草未必的眞茲特將草樣寄呈一枝此草福州土名免見草乞察騐是否速賜復音最好將尊處草樣惠寄若干以便照覓（後畧）寗波周玉泉叅戎來函接奉環雲并寄圖說一包均己拜收因連日寗波戒烟之人絡繹而至索此草藥約有千數實應接不暇人欲自强亦藉鼓吹然蒼蒼者天亦有以牖啓之不然不能有此奮且速也尊處印好圖說再能多寄若干張以便應接來索之人（後畧）潮州振武支社發起人林之　朱商岩黄少岩許傑曹洪子杰來函日前由友人寄到貴社戒烟章程并鵝郎草圖說拜讀之餘距躍三百吾潮染烟毒者居其多數今得公之提倡覔茲良藥以拯同胞僕等雖敢不附驥謹就潮郡城内西門街施茶巷潮州閱報所道章設立支社以盡義務（後畧）老河口統捐局黄元序來函承寄戒鴉片簡章己經收到臥龍草雖徧地皆生而當此莫春不能備四時各式之攷騐終覺難於分别請寄生臥龍草一株以備傳觀而免貽誤簡章圖說不敷分送可否多寄若干敝局分擔責任廣爲勸戒以盡一分子之義務何如 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[移局核議學捐安慶]  
　　皖省鄭某等組織成逹中學堂以經濟困難禀請藩司在鹽河大通華陽三水卡略加學捐俾能支持馮方伯批云鹽河大通華陽三卡每錢千文加鈔一枚之處事闗厘政是否可行須應候移請牙釐總局商後再行核辦（多） 
[武昌府接篆湖北]  
　　調署武昌府汪鳳瀛於初三日接印 
[巡警局遷移書院揚州]  
　　巡警北局本設東闗街武當行宫茲該處己改設两淮小學堂故趙都轉特諭巡局移駐安定書院舊址（詳） 
[十棍糾衆索詐吳淞]  
　　寳邑西鄉月浦鎭滕行居民素習拳棒武斷一鄉有爲首十棍滕選青等專事販賣人口糾黨開賭曾經前任縣主訪辦有案近日該棍黨又向開麯店之徐通海藉端硬借糾衆兇毆復串出有勢力之某甲和解勒徐備酒三桌了事徐忿不能平己赴寶山縣禀控矣（右） 
[滬城官事]  
　　江西督練公所總辦候補道增雨農觀察淞滬釐捐督辦陳亦漁觀察丁憂補用縣劉筱階明府麒驤試用縣勞叔吾明府啓汾樂平縣舉人徐揮五孝廉鳳鈞貨捐局查騐委員沈廉卿少尹紹源昨日均至道轅拜會禀見○鈞和兵輪管帶馬鎔軒遊戎廷樹昨詣道轅禀銷江陰等處查看砲臺差○天通菴巡局委員王坤元參軍清芝昨日到道禀銷病假○英美會審委員闗炯之司馬昨因要公到道禀見（合） 
[初七日唐學使視學詳情]  
　　是日九句鐘赴穿虹濱文昌閣飛虹義務小學堂屋宇甚寛學生有七十餘名奬以髫年挺秀四字匾額又至愛而根路福壽里啓秀中西工藝女學堂學生七十名圖畫工藝均有特色奬給女則修理四字匾額又至廣明高等小學堂此堂係楊君斯盛獨力創辦屋宇精潔器具完美學生六十餘名又有師範班生三十名復擬在浦東創建中學堂毁家興學海内所罕　奬給精盧萃俊及樹人以德兩匾額又至商學會中等商業學堂此校開學時己到過曾奬以法佐司巿四字匾額在堂閱視功課三旬鐘午膳又至張家浜白克路天足會女學堂此堂工藝圖畫固甚可取而中學尤有根柢奬給型端師氏四字匾額傍晚至大馬路崇實商學會附設小學堂奬以廉五垂箴四字匾額又至文昌里小學師範講習所奬以模楷羣倫四字匾額回來己十句鐘矣（助） 
[師範研究會開講日期]  
　　英租界北京路中國青年會近添設師範研究會敦請中西名人講演敎育之理茲將題目及日期照錄於左（第一次）講題寰球敎育歷史主講聖約翰書院監院卜舫濟君主席沈敦和觀察日期四月二十二晚八點鐘（第二次）講題敎育責任及敎授法生講中西書院敎員謝鴻賚君主席南方報館英文主筆唐介臣君日期四月二十九晚八點鐘（第三次）講題敎育心理主講聖約翰書院敎員顔駿人君主席澄衷學堂監院白正明君日期閏四月初七晚八點鐘（第四次）講題學堂管理法主講本會華總理曹雪賡君主席滬寗鐵路總公司土閣臣觀察日期閏四月十四晚八點鐘（第五次）講題學堂　築式及佈置什器法主講鐵路總公司福開森君主席商部高等實業學堂監院馮玉蕃君日期閏四月十七晚八點鐘（第六次）講題敎育注重於德育主講中西書院監院潘慎文君主席新闗稅務司毛賽司君日期閏四月二十一晚八點鐘（第七次）講題敎授新法主講侯官嚴又陵君主席上海學務公所會長姚子讓君日期閏四月二十四晚八點鐘（第八次）講題豫防學界流弊主講主席日期閏四月二十八晚八點鐘并聞該會敎育部公董議定備有入座劵一百二十號每號收費二元藉以津貼各項費用云（助） 
[油豆米業擬設學堂]  
　　南巿油豆米業議在仁穀堂内設一學堂定於秋後開辦額定八十名分中西兩班現經各商籌欵將禀道縣憲核示（寳） 
[學憲定期起節]  
　　江蘇學政唐大宗師昨偕隨員章琴若庶常唐郛鄭觀察至道縣各署辭行定於初十日起節道憲瑞觀察除派救生局小輪恭送外復備函飭差往詢何時起節以便送一面函飭上海縣再借小輪一艘屇時候用（合） 
[設奠志略]  
　　昨爲上海縣汪大令之胞兄五七設奠之期大令先期在白雲觀預備一切早晨本埠文武印委各員曁商約大臣吕尙書及各紳董等均詣吊唁如儀（事） 
[道批照錄]  
　　昨日道憲瑞觀察發出批示一道錄下李明禀批著自行赴闗聽候稅務司酌辦母得來轅𤨏瀆（宜） 
[諭開充公糖價]  
　　昨報紀英領事照請滬道免將糖捐局所扣英商信安公司之糖變價充公一節茲悉昨日滬道瑞觀察接悉之下立諭該局委員將該糖變價數目聞明覆核（事） 
[定製自來水管]  
　　製造局提調李平書明府前隨袁海觀大京兆赴粤公幹茲己回申昨日到局回粤省起造自來水經明府與彼處總辦議定需用水管由上海製造局定製故禀明總辨魏觀察卽日開工（寳） 
[一再會商定讞]  
　　錢鼎成控朱海郎王毛毛串同陸頌和應桂韾誣控拆梢經中西官迭次會訊訂於上禮拜二發給堂諭飭遵已誌前報茲因此案頭緒紛繁一時不及定讞故英副領事於上禮拜三蒞廨與孫耳山明府會商未妥昨日午後又經會商一次至三點鐘始散（力） 
[店夥溺斃]  
　　大東門外益順草貨店夥俞某昨在浦東太古棧出貨失足墮浦經救生船赶緊撈起詎己氣絶後由尸弟備棺收殮（尺） 
[嚴查救火被毆]  
　　前日上午閘北王士松糕店樓上失慎經衆鄰集救得熄祗焚椽柱數根及床鋪被褥衣物事後巡局員唐二尹諭著勇保傅王訊究供稱時適店中上巿樓上並無一人不知火從何來惟樓有一門與貼鄰永興昌機器店可通聞該店保有火險銀四千兩當時救火之人有被拖入毆打之事求鑒訊之被毆之朱 
 
 

Page 18

 
 
寄福蔣正甫同供上樓救火被機器店兇毆是實二尹得供判着勇保嚴查該機器店保險虚實禀候核辦（當） 
[幾肇火災]  
　　前晚二句鐘滬南業盛里立生錢莊被學徒遺火幾致燎原幸卽撲救始息（尺） 
[上海縣案]  
　　警察局函解瞿姓傭婦徐氏與子阿壽偷竊香爐等物前晚奉汪大令升訊徐氏供在陳巿安橋借屋與姪阿壽及夫同居捕役抄出之紗窗破籃係主母所給不敢行竊主人所失各物實係五小主取去質之徐阿壽供不知失物之事大令判氏暫押官媒阿壽收所候再復訊○楊海金扭姪媳揚藍氏及廣東人陳阿三陸阿興即張松濤到縣亦奉大令審訊海金供胞姪炳華因姪媳不安於室逃出不見氣成瘋癲前日小的在城隍廟見陸阿興與陳阿三口角姪媳亦在傍邉爲此扭案求究楊藍氏供夫貧不能度日故至上海帮傭初在張松濤之姊處所得工洋均交夫手去年張在某西人處爲侍者卽薦婦人同往爲傭因張不時調戲故又改就五十三號西人家内陳阿三係五十三號侍者前日同至邑廟燒香張陳二人途遇口角即被夫叔扭案是實質之張陳二人伊詞含糊大令判氏發堂留養著楊海金尋炳華到案察看再斷張陳押候復訊○伶人三盞燈之妻張崔氏偕同其母崔朱氏投縣喊冤大令立予訊究張崔氏供烟台人丈夫三年不通音信偕母尋至上海遇見卽住夫之姘婦家内不料夫日肆凌虐前日竟被毆逐出門求請伸寃大令判將該氏發堂候傳伊夫到案訊核○煙妓徐桂仙曹桂洪投縣喊求超豁亦奉提究桂仙供在小東門外王花烟間爲妓受苦不堪桂洪供原籍溧水被匪誘拐至由賣在王姓花烟問爲妓已有姓九年與徐同在一家求請超豁大令判两妓一併發堂擇配○陸錦泉控徐范氏遷坟亦由大令提究陸供有坟地三畝二十年前賣與徐范氏耕種每畝錢廿四千文坟墓並不在内今被將地轉賣洋商得銀一千八百餘两忽將地上棺木遷去向論恃蠻求究徐范氏供陸田賣與婦人契上並無坟地不賣字樣此次因婦人賣得善價意圖訛詐現有舊契呈電大令察閱契上果無批字顯見藉端分肥本應笞責姑念苦求從寛斥出○張唐山控叔父張修泉造屋佔奪啇水判俟飭差恊同亭耆丈覆在案唐山前日忽又投案禀稱被叔凶毆受傷大令騐得並無傷痕顯係朦控喝令重責哀求獲免仍判靜候丈明酌奪○西門外楊姓控九圖地保沈阿多串同掘棺盜賣地赴一案前晚大令飭傳該地保提究沈供此地屢次出售囑令小的盖戳未允不敢串賣大令得供判將所掘之棺遷回原處該地不准出售完案○梅家弄巡局差串同地保流氓向諸姓藉端拆梢一案前晚大令飭傳該地保並流氓朱小弟沈文其等提究屬實判朱責二百下掌頰一百下鞭背八十下沈姑念年老罰洋五元限五天繳案地保責一百板一併斥退候提該局差並羽黨到案再究（合） 
[總工程局紀案]  
　　崇明人蔣嘉卿帶同姪女王蔣氏扭控蟻媒陳顧氏引誘再醮由孫明府提訊蔣供姪女前被顧氏在夫家誘出與吳淞木匠陸阿榮姘識該氏得洋廿元姪女旋因夫故回家今又誘令再醮求辦王蔣氏供年廿九歳願隨叔父同回母家餘語與蔣相同陳顧氏供詞含混明府以氏慣爲蟻媒判責手心四百下發普育堂一年王蔣氏著蔣帶顺家中永遠不准價賣具結完案○太平碼頭南豫泰雜貨店有人向學徒手内買物被竊大洋三十二元小洋五百零二角内有染票一紙有陳阿三持票取貨敗露經豫泰店主劉正來扭陳控究質之陳堅不承認明府判責手心一百下著劉將學徒交案質訊○王叔愚控航船户林阿根欠洋六十餘元押繳在案昨林禀稱有同族弟闗金前將田單抵洋數十元至今未還請提追繳了案明府准飭所丁提到林之船夥范金炎判交的保限七天交林闗金到案訊追○鋸木匠劉柏生顧鳳祥被同業楊毛毛拆梢扭局禀控又有同業陳善善夏子亭亦稱楊曾串同多人拆梢等情明府判楊責手心二百下交保候核（尺） 
[英美公廨晚堂案]  
　張子懷控李子馥不還欠銀由保人殷錫田具保不理求提究交等情奉訊將殷押交在案前晚襄讞孫明府覆訊張子懷供李子馥曾稱所有道契方單等據均交與殷錫田收詎伊私自抵洋求察訊之李供詞相同明府以殷不應盜抵判押限三天交單再訊○陳金士控妻母李氏誘妻捲逃等情前晚亦奉提訊陳供憑媒娶李氏之女爲妻前月被氏接去不歸訪悉與朱流福通姦求請訊究質之李氏供因壻不務正業難以養瞻其妻是以外出幇工並無别情現己到案求斷訊之該女供與母同並稱現愿隨夫回去明府將李氏母女申斥一番判女具改過結交夫領回完案（當） 
[英美公廨早堂案]  
　　江北鞋工謝王高之女王子憑媒許字潘三爲童養媳由潘寄頓於上海新閘潘謝氏家氏令每日至絲廠作工年尙幼穉時遭管工毆責回訴潘謝氏又遭打罵前日至新閘橋投水圖盡爲染工張祥山跳入河心救起投報新閘巡捕房昨早解廨請究該女供年十二歳因受毆打故萌短見潘謝氏供並未毆罵闗司馬商之美副領事判罰潘謝氏洋三元賞給張祥山女交其父具領俟及笄時由潘姓迎娶○四川女子陳小妹嫁龍華人張阿毛爲妻詎張於今正病故致女衣食不曾投滬北棲流所留養近復不知如何外出前日投老閘捕房求請安插捕頭命送濟良所留養昨早由女董薛姑娘帶至公廨請奪司馬判交濟良所擇配○崇明人李阿揚控許長林陳懷劉青友藉端拆梢洋五元由楊樹浦捕房飭探拘獲昨日解訊李供前日因姊氏與人口角由劉等解勸了事藉此硬欲借洋不給欲挖小的雙目求請究辦質之劉許等供詞支吾司馬判許押二月陳劉各押一月○雉妓高招弟投函濟良所聲稱被夫押入妓院求爲超拔等情經女董訴知捕房飭探往查詎料招弟係私自逃出情願爲娼其父高岳林恐再脫逃故以鐵練鎖繫中西包探回告捕頭以高違章鎖人送案請究闗司馬判管押两在案昨日捕房又將招弟之夫陳芝林解訊陳供向業報闗行生意因招弟不安於室故由岳翁拘回立有退婚據呈電司馬將據察閱之下判陳交保開釋招弟發濟良所留養候奪○孩子陳延林前因犯竊　押六月甫經釋出又至李萬韾家竊洋布衣服由探解究司馬判押改良所九月○過犯劉茂森即春元與沈林桂藉端向張書揚拆梢洋四元扭打報捕解究司馬判劉押捕房两月沈押一日○郭星甫以假票向源通官銀號取洋案發訊飭交保將供出之張貴翔交案嚴究己詳本報昨日覆訊　求展限司馬判交原保限　禮拜交到張姓再奪○嚴阿大向父榮卿違忤行兇由探解辦司馬判押捕房一年○楊洋生姜錦堂串竊同和公洋布賣與楊榮生奉訊押辦在案昨日以　判各押捕房半年○陸阿成竊周慶成等家衣服孩子張桐金竊邵同裕家衣物李鳳　竊邵八慶家時表張左桂與徐三子串呑周桂家主人竹箱由捕解究判陸押一年張押　良所一年李押改良所半年張徐各押四月○方德林與董王氏誘拐鄭良華之女賣娼一案昨解復訊司馬以甘泉縣移復需時判氏交官媒方交捕房各押半年○徐茂生控王振卿膽保借洋延岩不還抗傳不到昨日提案司馬判先罰洋十元押候過堂訊理（當） 
[法租界捕房發落]  
　　某報闗行夥王國棟扭控林以松王正元拆梢昨經陳大令發落包探禀稱林王二人常將銅器僞飾哄騙鄉人是日因國棟在傍觀看遭忌被毆是實大令判林王各把十天○七十三號華捕扭控王炳生夜乘腳踏車並不點燈喝阻不服反敢行凶撕碎號衣求究大令訊判罰洋五元充公○流氓朱掌華在新租界拆梢由探拘究朱供在浦東摇船度日前晚來滬有友約在鴻泰吸烟旋被拘獲不敢爲非大令以拆梢無憑從寛斥釋○小車夫沈小福碾傷行人足骨由捕拘究沈供實被塌車濟軋無從退讓所致大令判押半月○招商局碼頭小工頭目吳北扭王金元並收贜之徐生林禀稱王在輪船撬箱竊綢四疋銷與徐處求請追究質之王供同黨四人均己逃逸並非小的一人所爲旋據包探禀吊到原贜初僅常洋六元後徐又往加當大令因判贜給失主徐先罰洋十元以六元給償當本四元充公俟獲羽黨到案再行核辦○温州報闗行夥陳一仁扭控陳子濤在買辦房内圖竊求究大令判押三天○顧雙喜控子昆賢違忤求辦大令判押捕房一月○胡瑞善冒充探夥將小竊陸阿二之金簪詐去爲探查獲解請訊辦陸供前在英界充當探夥現己辭歇因曾犯案故被拘究大令判押捕房半月（臨） 
[美租界捕房事]  
　　某法人持鈔票向李福卿店内調換銀洋内有銅洋一元向換不認扭請究辦捕頭著李換給了事○流氓劉茂生沈銀桂在西華德路向章四陽拆梢洋二元由章報　提究捕房飭探將劉沈拘獲押候送辦○某西人醉臥百老匯路由捕車入捕房押候醒釋○一百號印捕巡至華記路見某西鞋店油漆門面未領執照回禀捕房飭卽補領違干傳罰○柴阿玉竊某姓家鐵練雜物由探倪順泉拘獲押候查明失主送辦○西華德路元芳路轉角處倒斃無名男屍一具由捕回報捕頭正飭地保往查己由家屬開知往殮（似） 
 
