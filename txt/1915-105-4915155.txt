# 1915 - 105 - 4915155

 

Page 1

 
 
譯述 
[上海附近製造洋襪業之勃興（二）（芝馥）]  
　　日本工業去我一間耳 
　　日本人自　其陋 
洋襪之最初輸人中國者爲德國之三星牌品質極良銷數亦旺其後日本新出一種洋襪外觀頗美而價値甚廉在中國非常銷行德國貨大受其影　蓋中國人昔日視洋襪爲奢侈品者今已認爲日用不可缺少之物矣但日本所製者外觀雖美價値雖廉而質地不良實難耐久用之者多以爲不甚合算至民國二年冬恰有運香港廣東所製之襪輸入上海者銷數頗形暢旺於是前所列之三廠陸續在上海及其附近創設興辦而我日本貨遂大受其影　前此所取得於德國人者今不能不轉而還諸中國人矣 
履和利華泰和三廠所用之紗皆係三十二支其中以日本所紡之藍魚牌紗居多第就其品質論即已優於日本所製洋襪數倍矣蓋前此日本洋襪之行銷於中國者大抵爲十六支或二十支之粗紗所織其所用機械亦爲日本自製百四十針之物較之彼三廠百八十針者相差至五成之一之多嗚呼以如此劣質粗工所成之貨雖曰其價甚廉而持以與上海本地精美之貨物爭銷場又安可得耶此優勝劣敗之公例也不獨此也即前所云家内工業用日本手搖機械者亦實非常可畏蓋彼等以居家之故順便爲之無特别之費用故其製出之貨亦能廉價發賣此我日本貨所以日進於可悲之窮境也 
[歐西報業舉要（九）（譯輯者朱世溱）]  
　　觀察報創於一七一零年博士全威廉主編輯事而一時重人愛德坡包林勃魯斯威夫等佐之妥立黨之機關也（當時英國政界已分兩黨一曰妥立一曰輝格妥立亦稱君黨輝格亦稱民黨斯報於文字上固無以超絶時流然在政治則其直觀峭論與對於敵黨之批評皆應合黨中貴族之步武蓋黨員多數天性粗魯得見斯報一讀一擊節嘆爲先　我心者所必然也大抵常人所見每有遲回顧慮之情正負兩說往復胸中不能自决得報章而主其一則念信其一之是向之未决者浸且大聲而主張之矣報章言論之效力不外於此觀察報之成功其故亦在此也包林勃魯者地名非人名也其人之名原爲申約翰氏以功封於包林勃魯世遂稱之爲爵主包林勃魯蓋猶吾國所稱魏公鄭公之意也申旣受封更於一七二六年創藝人報仍從事於報業說者謂申氏對於當時首相華爾頗之攻擊其文多出是報之編輯員安荷時氏申氏本以善於屬文稱或者地尊位高乃借手於人以肆其嘲駡也 
與申氏同時則有斯威夫氏吾國譯其所作目之爲狂生斯爲佛特者也觀察報中筆墨斯氏之力爲多其後斯氏以爲對於本黨宣力旣勸宜得高位而當政者吝而不與則憤而著書取長狄侏儒之詞以嘲世人今所傳海外軒渠錄者是也藝人報興斯氏已退爲敎士記者生活盡如遇隙然猶惓惓於此觀其與該報之通信可以知矣其言雖不與之盡表同情而於華爾頗之政策則力攻而不隠也 
 
 
 

Page 2

 
 
時評 
[反省（冷）]  
　　何謂反省反省云者即自計其利害之謂也夫中國今日尚何利害之可言反省如是不反省亦如是也 
何則日本之所謂緊要要求者即中國之存亡關係也夫天下之緊要孰有緊要於國之存亡哉國存而無異於亡不如速亡之爲愈中國利害之分不過如是而已雖然中國亡矣日本亦豈能獨存於世界乎故我謂促中國之反省者不如日本反省之爲愈也 
日本之威信固不可滅中國之存亡亦豈可勿顧哉 
[專電]  
　　北京電現住濟南日人有八百餘名已設本願寺俱樂部及小學校等 
　　北京電某外報載日軍在奉天者已增至五千人現仍絡繹不絶 
　　北京電亂黨在日借欵三百萬聞已交付七十萬由譚人鳳胡漢民熊克武李根源四人領收該合同簽字者凡二十餘人 
　　廣東電哿（二十日）晚九點鐘沙面三井洋行附近轟然一聲炸去牆角一片惟並無危險物發見翌日龍將軍李巡按皆遣使往日領處慰問並飭警認眞保護 
[特約路透電]  
　　倫敦電外相葛雷爵士今日在平民議院答覆關於中日交涉進步及見狀之種種質問謂大不列顚之政策乃爲現行英日盟約之條件所支配即維特各國在華之商業利益擔保中華民國之獨立與土地完全及各國商工實業之均等機會是也政府近與駐中日代表常有函電來往且已顧及此間與遠東之商業利益此項函電尚不能宣告全院惟有一言可慰全院者政府必盡其力之所能爲保全中國各部分之開放門户以供英人經營商業也（二十日） 
　　北京電今日未有會議聞日本中國不允開議東内蒙事件與第五號要求爲不滿意故請中國反省今中國態度仍爲堅決政府决計不承認可以損害中國主權與獨立或他國權力之條件（二十二日） 
[譯電]  
　　北京電中日交涉兩方面皆持强硬態度據東京電稱東京内閣曾開會議决不再讓步袁總統昨與各重要人員密議對付方法事畢致電各省將軍巡按使令上保國條陳（二十二日） 
　　北京電中日代表下次會議期仍未定日人以中國不願開戰挑釁舉動難以實行故甚擾攘大局今復危急袁總統或能展其政才打銷困難（二十二日） 
　　北京電亞西亞日報載稱孫文復與大阪日商訂定借欵約洋三百萬元由亂黨領袖二十人簽押一百萬元日内即付餘俟作亂後續繳（二十二日） 
戰電 
[其一（英人路透電）]  
　　巴黎電今日晚間公報宣稱敵軍以引火炸彈五十枚擲下萊姆香巴業亞貢均有炮隊戰事步隊未出戰我軍在末斯河與摩塞爾河間佛里萊至愛塞大路附近稍得進步泊萊特叢林我軍之攻擊稍有進步德軍猛轟克洛瓦台加爾曼境法軍之陣地且圖進攻即爲法軍砲隊所阻哈特滿韋萊爾柯夫回攻之敵軍受挫而退（二十日） 
　　巴黎電今日下午公報宣稱亞拉境及瓦斯河與愛恩河間砲戰甚烈我軍在蒙瑪里叢林擊退囘攻之敵軍兩次比國飛行家轟擊白魯日兵工廠及里塞佛之飛行塲（二十一日） 
　　巴黎電今晚公報宣稱敵軍進攻英軍所占伐爾特蘭附近之陣地受挫而退敵軍自十七日起在是地所受之損失共有三四千人德軍圖攻香巴業之須爾土爾白邸及亞貢之巴加台爾亞爾薩斯之哈滿斯韋萊爾柯夫均經被阻我軍在末斯河與摩塞爾河擊退進攻之敵軍七次法軍在佛里萊北面進攻獲戰濠一道乃與前獲之戰濠緊接者法軍於近數日内在該處所得之地已展至七百邁當之廣法飛行家擲炸彈於華愛佛斯特倫新將軍司令部及洛拉區與巴登之電氣廠（二十二日） 
　　倫敦電敵軍仍奮力回攻六○山昨晚六時九時之間敵軍以大隊進攻兩次大受損失而退敵軍終夜猛轟該山且復進攻數次均敗退英軍鼓勇攻擊干特飛船停駐所所加損失必甚重大（二十一日） 
　　倫敦電公報局宣稱夏巴一役所俘之敵兵五百十五人已於星期六日解至巴斯拉我軍之追敵者見各處水陸土軍皆倉皇退走水路土軍皆乘亞拉伯小艇每艘三四十噸不等爲英軍拘獲或擊沉者共有十二艘現除那加拉西北十八哩距門斯拉幾五十哩之拉太比尚有敵兵外餘境已肅清（二十一日） 
　　彼得格勒電據公報宣稱卡巴西安山敵軍之進攻者仍無效果波倫山敵軍之攻勢異常劇烈損失甚巨第一批俘虜抵此者共有五百人俄國魚雷艇星期一日在亞拉土里亞海濱一帶游　擊沉装載軍火之土船兩艘繼又轟擊亞克海夫土軍陣地土人大爲驚擾（二十一日） 
　　亞姆斯特丹電據比國瑪斯特里區電稱比國各項交通均暫行停止旅客即携有特别護照者亦不許經過邊界現信此項禁令乃與德軍行動有關（二十日） 
　　里虚電據官中官稱前數日有布兵數隊開入塞境後當道已派兵前往迎拒之亞爾巴尼亞人數百名星期日攻擊哇乞里逹附近塞兵曾與交戰詳情未悉（二十日） 
　　華盛頓電美國務卿白利安告駐美德使停止軍械出境乃直接破壤中立舉動美政府不能討論此事云德使前致公文於美國責美國破壤中立今白利安以牒文覆之謂德使稱美國原可禁止軍械貿易如不實行則對於德國顯不公允此種論調未免攻擊美國之誠信美政储以爲中立規則如因變動而碍及美國與交戰國之邦交則爲違背嚴格中立主義之不正當舉動禁止軍械貿易即足生此變動云（二十一日） 
　　紐約電威爾遜總統在報界聯合會茶會演說謂美國之守中立非欲避難苟安乃欲大有作爲也美國欲得自制國之名譽故在戰事完畢時不得不行其重大職務以糾正世界之大事美國實不欲得他國寸土云（二十日） 
　　倫敦電費蘭巨元帥稱德國公報所載英軍在伊泊爾境内施放悶人毒氣云云實爲虚誣德人之作此言蓋欲辨明其攻擊六○山時妄用此種毒氣之合理耳德國固曾署名海牙公約以禁止利用悶人毒氣也費蘭巨又謂天氣晴朗飛機更爲活動英軍常將敵軍擊敗德軍在聖台洛瓦施放地雷一枚又在拉巴塞施放地雷三枚皆無效果（二十日） 
　　倫敦電昨日上議院印度事務部大臣克魯伯爵報告美索波台米亞戰事謂吾人知土國或能以重兵進攻故吾人遣派印度埃及軍隊以固吾地位至於阿剌伯人與土人聯合一節今就所接到之消　觀之似阿剌伯人與土人已有意見參差之象若戰事進行土軍再敗績則阿剌伯人定更不能與土人聯合云（二十一日） 
　　倫敦電首相愛葵士在　開塞爾時曾游閱愛爾斯維克廠參觀製造炮身砲彈銅板砲靶各法且見該廠已備新工場若干所（二十一日） 
　　倫敦電財政大臣喬治君今日在平民議院宣稱彼與陸軍大臣吉靑納會商後今可宣告英國遠征軍常有六師圑之多但今日召集之兵已有六倍之衆軍械皆甚完備死傷缺額均已補足此實英國歷來未有之奇績從無一國行之於前軍火出數自十一月後已增五倍吾人今力能以軍火供給聯軍云（二十一日） 
[其二（德人德文報專電）]  
　　柏林電德國外交部宣布二十一日大本營公報如下德軍發見敵軍於萊姆天主敎堂附近安置炮位一排乃開炮轟之法軍於亞貢抛擲令人作嘔之炸彈福爾特巴里北面佛里萊附近及伏斯巨曼士拉爾西北西南松台爾拉區附近法軍進攻者均受挫而退德軍復於泊里斯特叢林得有進步昨晨有敵軍飛行家一員以炸彈擊損洛拉區瑞士人所設之絲廠一所毀屋兩間傷平民數人東歐戰局未有變動俄人曾以炸彈擲擊戰地外禾設防之印斯特堡及格姆平倫二鎭德人乃擲炸彈百五十枚於比洛斯土克中央鐵路地點以報之（二十一日） 
　　柏林電土耳其第一軍軍長德將桑特斯現駐逹逹納爾指揮陸軍戰事故戈爾資元帥已任爲第一軍長英國海軍部承認英國運兵船在愛琴海爲土國魚雷驅逐艦所攻溺斃百人巴黎戰事新聞近稱亨美郵船公司總理巴林君曾語紐約日報代表謂彼嘗由德皇函告如奥國早知英必與戰則戰禍可免云云此項謠言已由巴林君切實否認柏林市立公共食所能於戰時供養失業工人二萬名茲因目下賦閒乏食者僅有一千五百人故將於明日停閉此可爲經濟進步之佳兆據官中宣稱生長亞爾薩斯及勞蘭之德兵已有二千人受鐵十字　章德意志日報載特别消息其來處未經宣布内謂英法兵二萬名已在亞特里亞洛泊爾之愛洛斯附近登岸土國排炮已與聯軍艦隊開砲激戰雅典消息謂愛琴海萊姆洛士島之英軍甚爲活動逐日有運兵船由亞力山大開抵該處函電檢查今已加嚴　現象觀之英法聯軍不日似將重行猛攻逹逹納爾海峽各消息皆謂杜拉桀克河東面太爾洛夫之俄軍已於數日前完全退走以避奥軍重炮隊轟擊俄兵僅於夜間入城購物卞巴西安山傳來之消息仍多樂觀甚至謂俄軍之受挫殊類完全敗北新維納報訪員聲稱俄兵在卡巴西安山失戰鬥力者共有五十餘萬人哥爾尼斯其報載蘇菲亞消息謂土耳其似有在亞特里亞洛泊爾境預備戰事之徵象布國視此爲抵制俄國侵略遠慮之舉以故不甚疑懼又謂今有確鑿之證據可徵俄國將逞地於土惟於何時何地行之尚不可必（二十一日） 
[東方通信社電（日本人組織）]  
　　東京電大隈首相以内閣會議議决之辦法與各元老計議各元老皆極贊成 
（二十二日） 
　　東京電加藤外相本日午前十時入宮覲見奏報關於中國問題詳細情形（二十二日） 
 
 
 

Page 3

 
 
　　東京電各政黨及朝野之有志者並諸新聞之論調　以中國若不容許日本之要求則日本之目的遂不能逹此非大隈首相與加藤外相之失敗實日本帝國之失敗亦維持平和之失敗故欲維持中國於東洋基礎之安全不得不出於斷然之處置此輿論之一致也（二十二日） 
　　東京電日本外務省今晨接到日置公使長電加藤外相遂與大隈首相協議一切（二十二日） 
　　東京電北京電云日置公使本日又奉加藤外相長文訓電據日本方面半官之消息云日置公使曾向外交陸總長重要勸告（二十二日） 
　　東京電日本國民外交同盟會昨在本部特開大會其决議如左 
中國拒絶我國提案之緊要條項吾人是已無用以議論折衝蓋多事議論徒傷我之威信而已故甚期望速出斷然之處置（二十二日） 
　　東京電日本内閣今晨特開緊急會議加藤外相於會議半途入宮覲見將如前電之處置外無他辦法情形詳細奏上當裘裁可遂將其旨電諭北京日置公使一俟内容電逹即由日置公使正式照會北京政府（二十二日） 
　　東京電日本内閣會議至下午三時尚未解散討議之内容爲處置今後發生事態之重要問題蓋講求中國如仍拒絶或有不明之行動其時應取如何手叚也 
日本爲支持穏健適當之態度講求可以立處最强硬之策一般輿論爲前此未有之緊張各新聞均以尊嚴言論稱贊政府處置之得當（二十二日） 
　　東京電日本政府斷無爲要求之貫徹遽爾訴諸暴力事惟如交涉决裂之後不得不有意外發展現日本國民之注意專注於中國之態度（二十二日） 
　　東京電國民外交同盟會爲支特政府之政殶起爲强硬運動（二十二日） 
　　東京電各元老均集山縣公邸隨時聽候閣議議定之報告（二十二日） 
　　東京電濟南電云駐濟南日本林領事今日設筵招待靳將軍蔡巡按使及山東鐵道管理部長藤田氏等（二十二日） 
東京電股票暴落 
要聞一 
[和局希望談]  
　　某君投書大陸報大旨云就新近歐洲消息觀之似和局之說　已爲人所研究凡灼知時局眞相者縱觀大勢誠抱弭戰言和時機漸近之希望今就和局論點而討論今日事勢當未可視爲絶無裨益之言焉戰事果何爲而作乎此爲吾人先應研究之點德國皇太子曾名此戰爲蠢愚其說　爲適當蓋交戰國雙　迄未明白宣示其作戰之目的惟德奥兩國曾有僅捍衞國家而戰之言而已法國於一八七一年失地於德常抱恢復故土之志俄國則以損害鄰邦擴充其勢力爲目的此俄法之所以欲與德奥比較兵力而期僥倖獲勝以割取德奥等國之土地也若英國之加入戰局名爲保衞比利時實則欲利用此時機以摧殘德國商務剝奪德國海外領土俾增進自已之世界商務利益於是德國對於英國必不肯輕易罷休必俟英國承認尊重德國在世界之均等權利而後已故從德國觀念辨之俄法爲一圑英比另爲一圑其所持之目的彼此不相同也自開戰以至今日德奥僅向俄法攻擊今已將近第一期之結局轉言之卽已將臻可以言和之階級俄法德奥九月戰爭之結果可略述如下西境法軍雖有聯軍之協助然已失敗德國於開戰之初以重兵佔據法國寶貴土地此後卽深濠固壘守以少數之兵而移其勁旅於東境德國戰略無論能否完全實行似無重大關係蓋以其所獲者亦足與法言和而逹其作戰之目的矣德國可告法國曰吾不欲續有殺戮破壤之事業願與汝和汝土地子女爲吾所獲者吾願悉舉以還汝惟須附有某某條件汝若不允而願續戰則吾將宣告以獲得之土地歸併於吾德國版圖矣德國此舉旣可顯明事態且可使法國負不就和議之責任焉東境戰事雖尚未至第一期之結局然已相去不遠當德國大軍有事於西境時俄國以優勢軍隊攻入德奥之境但不久　爲德軍所挫一敗於波蘭之南再敗於波蘭之北俄軍勢　遂聚守最後之卡巴西安山陣地德奥聯軍若能於此擊敗俄軍則加里西亞定可肅清而第一期戰事亦可結束至是德國可以與法議和之條件施諸俄彼俄法兩國必斟酌情勢當以與其等候久延未至之吉靑納軍隊不若接受德國條件之爲愈也故吾人對於今日戰事抱有一部份和局之希望豈絶無根據之妄想可比哉 
[戰爭聲中之國債談]  
　　德文新報曰當今勝負戰局遙遙無定期之際估計各國國債至戰局告終或至戰局結决以後所增加之數非特勢所難能即能之而所估計之數亦難與實數相近也但當今戰爭半年期内各交戰國所增加之國債姑以二百五十萬萬馬克計之則只少不多可斷言也而此外於去歲下半年内中立各國亦多大有可觀之新借欵雖其所借之額多寡不等而賴借貸以濟急用則爲勢所必需至於戰爭結局以後則除戰事賠價另當别論外大抵各國如添補作戰之材料造船之材料恢復所有破壤與所損害之公私產業以及補助戰時陣亡與受傷各將校之後裔等皆動需非常之巨欵此亦不可不合計於各國國債之内而獨付之闕如者查各國國債當開戰以前約略計之共有一千八百萬萬馬克面迄於年内若再無和局則各國債至少亦必增多前數之半惟此與舉世資本及利率等必有大莫與京之反動無疑耳伹觀今日戰局之狀態大有利於吾德自今以後若再有進步則吾德國無論於戰局結决前後而經濟上必較得最善之地位牢不可移若論敵國金融前途之危險則日甚一日觀其情形大有岌岌不可終日之勢而法俄二敵國據近來各電聲稱尤其具有悲觀之現象焉蓋法國欲在國内募集戰費甚形困難而上次運至英國銷售之國庫劵亦不免徒勞往返也至於俄國則更惟非常之鉅欵是所必需焉而在本國終無彌補其虧空之途故一槪求助於國外耳英國本可自給而向來擔任接濟其協約國惟英之援助其友邦者非出於本心乃出於道德上强迫之勢及至戰局之勢强壓於英國執政諸公頭上必需增添巨力後英國自已所應募之戰費已與日俱增如今其所需卽日以四千萬馬克計之已有增無已苟再加以其協約諸國所有借貸無窮之大希望則英國必難一律歡迎如其協約國之所願此可想而知者也或謂協約諸國有連合借欵之理想可望有成但此事之確否目前尚未見之公電縱令證實亦不過如三協約國財政總長之會議一事無成而所謂一百五十萬萬或至二百萬萬佛郎者尚須扣留在巴黎用之開付利息購辦軍需卒於實際毫無所裨况且此種借欵如果成立又不僅三協約國將來啟難以分擔之　葛乎 
[新聞日記（四月十二日）（遠生）]  
　　中日交涉之近况之模樣 
　　附記外交界略聞 
吾前函所述日本要求之正確的内容及中國認否各欵比較的係確實之消息想讀者能鑒察之也 
最近情形則已涉及於第五號之槪括的事項此第五號無他即呑併吾國將以爲朝鮮第一步之約書也然日本明治三十七年八月二十二日之日韓協約尚僅以日本人一人之財務顧問及外國人一人之外交顧問爲限而茲則關於行政財政軍政均須以有勢力之日本人爲顧問朝鮮於明治三十八年二月三日以政府名義與日人丸山重復訂約約爲警務顧問而茲則須日本人與中國合辦中國之警察日韓議定書（明治三十七年二月二十三日）日本有參預朝鮮軍機取臨機必要之措置之權且臨機得收用軍略上必要之地點而茲則軍器及軍用品須由日本人日本須設造船廠且須以日本人爲軍器製造所之顧問乃至限定沿海島嶼不能割讓且有以福建某港爲其造船所之說比之日韓議定書所載事項有過之無有及吾人誠不意以中國今日之地位而眼見此等亡國的條件也 
先此日本之提出條項也據云曾聲明第一號第二號事項須以條約的明文訂之第三號第四號則須有一半的條約的性質第五號則完全爲勸告的性質故其先日本政府僅以十一條通告各國者除去勸告的性質之條項而言也謂此乃一種希望故不必通告後乃因各國之疑問百出乃將全體通告日本讀賣新聞三月三十日之關於對支要求之憶測中自記其事頗詳讀賣新聞者唯一爲吾國即爲世界主持公道之日本報紙也 
（原文）或云要求爲十一條或云爲二十一條又似有已經通告者興未經通告者二種雖係報紙所傳然美國已因此質問則不可否認至最近始知之亦怪事也英外相在議會之答辯亦似有深意彼此綜合思之豈要求有二種一爲十一條一爲十條合算爲二十一條耶 
第一種蓋係通知於諸外國者第二種則爲未曾能知者美國之質問殆關於第二種之要求歟二種名稱或稍有異其一名爲要求其一或名爲商談或名爲申　其實雖無大差而但區别名義以爲異日彌縫之餘地耶若使吾曹想像不甚懸殊此眞品等卑劣之舉動爲安盎魯索克遜人種之所鄙薄者也 
以吾人所得知之事實讀賣記者之所想像竟與事實無大懸殊未審讀賣記者對此當作何感想也 
然就事論事日本旣首以第五號爲勸告的性質當然不能列爲條項要求開議故中國據此理由拒絶不肯開議聞自四號起議及此事日本公使謂須請求訓示此項訓示如何結果固難知之然日本公使現在仍要求開議外部因列舉條說明其不能成立之理由在此時期中會議題目並不一定時議漢冶萍問題時議鐵路問題又時議雜居問題又時議第五號東鱗西爪不可捉摸故日來傳稱消息甚惡者以此大約此一月中爲會議之最要關鍵也 
雜評一 
[其勢洶洶（無名）]  
　　試以今日東京電觀之可謂其勢洶洶矣閣議也上奏也元老聚集也對支會之宣言也報紙之稱揚政府得當也輿論之强硬運動也股票之價落也其實亦何苦乃爾搏免何用是全力 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[觀望時勢之中日會議]  
　　十七日會議相持情形十七日之中日會議已爲第二十四次之正式會但本日散會獨早解决事項無可言者大略因日使旣以我國拒絶第五號情形請示政府而又無意先了南滿問題故呈此麻木之象據日前消息日使曾一度要求在東蒙方面須讓以與南滿相同之利益此亦足以惹起又一國之注目恐日本未必遂有此一意孤行之氣勢惟是日開會以前吾國當局曾開一重要會議商量如何對付此第五號條件之法事後據西人間傳說謂中國最近方針至萬不得已時亦惟於東蒙方面稍爲讓步若第五號則斷斷不允日本開議然日本所予取予求最無顧忌者究竟還是南滿而目前一若無意速决者亦正以南滿可予取予求一無顧忌故不妨遲遲談判留爲他問題觀望時勢之地耳云云 
　　東蒙問題提出内幕東蒙問題本與南 
滿問題同在二號範圍以内當時以南滿問題不能卽時解决遂提出其他之問題先行討論東蒙問題暫行擱置不議乃近日會議以五號問題中國不允開議南滿雜居問題日使又不肯讓步解决故交涉情形因此遂有停滯之勢上星期四之會議日使遂提出東蒙古問題要求我外交當局承認日使之意擬乘此相持不下之時機先將東蒙古問題解决其餘之問題仍可從容討論日本並不讓步中國如希望其他之問題早日解决對於東蒙古問題或不十分堅持手段甚爲圓滑故近兩次會議對於東蒙問題頗有討論我外交當局似亦悉其用意絶不肯爲先施之舉聲明東蒙古問題中國是否可以讓步現在尚不便明白表示但日本如能取消五號問題東蒙問題或有可商否則直無開議之餘地並謂中國對於交涉問題事事讓步日本如堅持成見坐視交涉前途久懸不决甚非中日兩國之利云云 
　　漢冶萍問題電商辦法漢冶萍問題中國曾一再拒絶日人之要求謂政府非得該公司之承認不能自由將人民財產讓予外人併一面電邀盛宣懹來京商議辦法茲得外交界消息盛氏日前已有電到京允於日内北上面陳又此次會議日使又詢問中國當道謂關於漢冶萍之調查案卷已否　事宜速付討論不能再延陸總長當即重行申說謂漢冶萍旣爲商辦政府無力可以處置之日使又謂該公司積欠日人過於二千四百萬債主自應使行債權今日本爲格外通融起見要求合辦中國理宜允洽云云 
　　交涉員報告即墨鬍匪烟臺交涉員報告政府電云本月十一日有鬍匪三百餘名自靑島至即墨境沿路焚掠並有北赴萊陽之謠又即墨消息探聞鬍匪千餘人某國人七八十名有由靑島乘船分赴各内地架槍情事即派探偵察本月十二日據報鰲山衞有匪百餘名並某國人四五名各携快鎗向縣境臯虞周町一帶進行查周町距城六十里當派警役馳往剿捕旋回報是晚行至中途即闻該匪正在攻打該町園子急馳往救及至周町匪已遠去搜捕無　周町莊民被傷數人死三人匪死二人傷數人該匪逕由臯　綁去楊姓七人勒索洋五萬元經人央說減至五千元未放又匪攻周町未克十四日折回鰲山衞將大户搜掠一空聞有攻克周町再來即墨之耗匪已增至三百餘人靑島尚有續來者每紅旗一桿匪二十名旗上大書討袁軍先鋒快槍皆某國造内有某國人爲首當派警隊健役前往防堵並由聶鎭守使電致繼縣張師長迅派軍隊追剿 
[孫文致黃興書]  
　　革命夢未醒 
　　日前陳其美曾致黃興函多至數千言而事逾一月未見復函昨孫文又囑戴天仇以孫個人名義作函讓之並堅邀其來日先行電報通知旋據李印泉（名根源光復時曾任雲南副都督）復電云克强已赴舊金山參觀巴拿馬賽會前英士來函已具復矣云云因是戴所作一函至今未發茲見京報有發布其函原稿者爲轉錄之以見孫氏最近之革命夢略云前由英士瀝陳近况遲遲未得還雲甚　文關懹祖國見於政府之專制政治之不良清夜自思每用痛心癸丑之役文主之最力所以失敗者非袁氏兵力之强實同黨人心之渙猶憶鈍初死後之五日英士覺生等在公寓所討論國事及鈍初致死之由公謂民國已經成立法律非無效力對此問題宜持以冷静態度而待正當之解决時天仇在側力持不可公非難之至再以爲南方武力不足恃苟或發難必致大局爢爛文當時頗以公言爲不然公不之聽及其後也烈武協五等相繼被　静山觀望於八閩組安反覆於三湘介人復盤踞兩浙而分南方之勢以掣我肘文不勝一朝之忿乃飭英士奮起滬濱更檄木良倡義金陸文於此時本擬親統六師觀兵建康公忽投袂而起以爲文不善戎伍措置稍乖遺禍匪淺文雅不欲於兵戈擾攘之秋啓兄弟同室之鬩乃退而任公公去幾日馮張之兵聯翩南下夫以金陸帝王之都龍蟠虎踞苟得効死以守則大江以北决不致聞風瓦解而英士鐵生亦豈至一蹶不振乃公以餉絀之故貿然一走三軍無主卒以失敗堯卿海鳴難爲善後而如火如茶之民軍於是殱滅無遺推原其故文之罪歟公之咎歟固不待智者而後知之矣東渡以來日夕共謀非欲雪癸丑之恥實欲竟辛亥之功而公又與英士等互相齟齬溥泉海鳴復從而煽之公不維始終之義遂作中道之棄離日以後深虞失援英士明逹復以函問而公又置不與復是公眞不復以同志爲念耶二十年間文與公奔走海外流離播遷同氣之應匪伊朝夕癸丑之不利非　之罪也且世之所謂英雄者不以挫抑而灰心不以失敗而退怯廣州萍　幾經危難而公未嘗一變厥志者豈必至今日而反退縮不前乎中國當此外患侵逼内政紊亂之秋正我輩奮戈飮彈碎肉喋血之時公革命之健者正宜同心一致乘機以起若公以徘徊爲知幾以觀望爲識時以緩進爲穏健以萬全爲商槯則文雖至愚不知其可臨紙神馳祈公卽日言旋愼勿以文爲孟浪而菲薄之斯則革命前途之幸矣云云 
[紀博覽會中之華地獄]  
　　美洲舊金山通信云巴拿馬賽會場振黃公司會亭内所設之華埠地獄大碍華人名譽經中華會館商會領事敎會等函禀總理摩亞君請即禁止本埠我華人報界昨亦函致該總理請禁乃聞近日又加多一怪狀以供游客觀覽該怪狀爲華人律師辦事所内有兩臘人一作老年華人狀穿西装髮已白意以爲華人律師一作少年華女狀持打字機壁上懸律師憑照及佐治華盛頓之照片推該地獄主人之意以爲前有之怪狀實碍華人名譽故再設華人律師房藉以塞責耶聞該房原欲陳設華婦　足之醜態因華人反對故變更爲此又該地獄内之窄巷因干犯消防例爲消防隊員所干涉昨已將該窄巷拆去矣並聞華地獄昨經陳琪及歐陽祺二人與笋地方租地部交涉據答謂當設法禁止惟該地獄之經理人現在病中容晤面卽辦云云未知果能撤去否也茲錄反對函件如左 
　　三藩市報界原函三藩市華文報界謹代表中華民國報界全體致書巴拿瑪河成紀念萬國大賽會總理摩亞君及値理諸君之前懇爲留意於振黃公司附設之華埠地獄因侮辱污蔑我華人全體於名譽大有干碍也此等侮辱污蔑我華人之事明明由貪利之徒揑造以騙游客以謀私利而此次大賽會則爲世界歷史上最大最要者不料貴値理等竟准其明目張膽至此此甚不可解者雖然該地獄騙游客所得之私利貴會亦得沾一分是該地獄之侮辱污蔑我華人貴會亦同負其責貴會若准其續開設則我華僑對於貴會之義憤較對於該地獄尤加增十倍於貴會又何取焉望即禁止之母貽全體華僑之羞抑猶有說我國對於此次大賽會異常留意各圑體代表將來到會觀覽者必不乏人加增兩國感情共謀良好結果期望甚殷惟各圑體代表如見該地獄未有不怫然忿怒者恐他日傳播於我國各處激動各界之憤羣知貴會沾有該地獄之餘潤故任其侮辱污蔑我華人而弗顧此時甚非兩國之福於商務利益尤阻碍焉現在事已傳播我國内地反對之影響當隨之而起今特切實對貴値理等曰該地獄確爲少數謀私利者所　空揑造實則華埠并無此事也不然本埠當震災時華埠盡燬石一空所見華僑區之土庫與西人等并無特别形迹有似於會場之華埠地獄之醜狀者此可爲明證也當未震災以前華埠雖有土庫數處名爲華埠地獄爲無知好奇之游客所游覽然此等土庫係由帶街之白種人所租賃揑告怪狀顏以惡名藉以欺騙游客之財非眞有其事本同業等前以　街人任意誣揑且警察員有受賄庇縱情事經向警察長處盡力指攻其指攻之理由係因帶街者糊言亂語以引游客旣碍華人名譽且三藩市政界准其如此行動於三藩市名譽亦有玷警察長因此經即將此等地獄封禁不意今復發現於萬國賽會場中殊可深惜本　業等爲兩國邦交及商務利益之計特懇貴會將會場所謂華埠地獄者從速封禁不准再行開設使我華人全體皆知此次大賽會非欲沾有侮辱污蔑我華人者所得私利之餘潤於我華人及貴會兩有裨益焉望貴總理勿以此事爲小而置諸不理實爲公便三藩市埠中西日報世界日報中華民國公報少年中國晨報敎會雜誌民口雜誌同上三月二十二日 
　　同源總會宣言本埠我華人所設同源總會因華埠地獄大壤名譽昨特發出通告如下自巴拿瑪運河告成而萬國博覽會乃出現聚五洲之精華搜秘藏之珍寳以供人類之研求吾人得逢斯會實不知何修而得此雖然大觀誠大觀矣曾亦知此萬國博覽會場中即爲我華人奇恥大辱之出產地乎於何見之即西人所揑造之華埠地獄是矣個中陳設種種醜態華人見之莫不髮指眥裂各圑體羣起反對本會同人亦竭盡能力以追隨各圑體之後亦以大義所在責不容　耳然不能不從各方面入手以爲反對之辦法查其中所陳列之種種無非害羣喪德之事我華人以高尚人格自居欲反抗之宜勿入該所游覽至對於幼童男女尤不當涉足其間以免感受其惡染有碍良善敎育之淨腦本會定持此義曾印發英文佈告勸勉西人當父母之責者勿帶幼童入該所游覽我僑胞之有父母責者亦萬勿帶引幼童入該所游覽謹此通告 
[梁以訓到粤後之對外態度]  
　　中央所派調查員梁以訓於十三號抵粤寓長堤泰安棧十四早進謁龍將軍及李使會談中日交涉現狀梁云鄙人出京時此事已開第十五次會議其中會議情形已經外交部分電各省知照勿庸多贅惟茲事發生後政府雅不欲輕自啓　妄動干戈致令下民塗炭故𡩋忍辱退讓以求速了免激釀他變除妨害我國領土完全併政治獨立嚴行拒絶外其餘各種條件已經分别酌讓余路經漢口上海一帶人心異常激昂萬一不愼行重軼出軌道易惹外人干涉粤民素著愛國熱心定能共　時艱發憤自强伹現在謠言孔多深願處以鎭静勿使枝節叢生俾寬中央南顧之憂云云談至三小時始退 
龍將軍李使以此次中央所派調查員梁以訓來粤　明中日交涉並無損失主權且言不日即可解决殷殷以大局爲念乃一面飭屬一體週知以慰遠慮一面即電呈大總統略云粤民素著爱國熱心茲目擊國事阽危外交奇險特聯合海内外人士振興土貨藉以救亡對於開會抵制以及仇敎排外舉動均無沾染外人亦無異言現在人心尚静大局安譃用先電聞請寬　念 
李使據潮安縣知事郵報縣城貼有禁售日貨揭帖已督警揭除昨特批示云三十日郵電閱悉該縣城廂貼有禁售日貨四言揭帖經該知事督警揭除并諭飭商會剴切開導辦理甚是以後倘再有此等揭帖卽查明主動之人嚴行拿辦飛報察核母任滋生事端至要 
[粤垣装帽街發現炸藥]  
　　粤省警察廳公函云逕啓者昨據九區一分署詳稱四月十一日上午七點三十分　據丙班一百八十一號警察何昌報稱　巡至装帽街口見有呫哩一人手持吧西烟盒與同伴　觀旋即開拆將内載物料倒棄道旁警察正在注視　料轟然一聲警察及呫哩面部均受損傷是以帶同該人到署詢據稱卲深五十八歲花鄉人住景雲里第十四號向在装帽街閘外當挑夫今早七時由寓所前往装帽街口接挑行李道經漿欄街見芳若蘭如意油店門前放下罐頭盒一具外粘以火漆并用沙紙條封固其時各店舖尚示開門民就便將盒拾起携回装帽街口同伴以爲食物囑拆閱盒内面覆沙紙下有碎鐵片類似　質初疑爲兒童玩弄物品傾棄地面詎内有藥質登即觸發以致面部微傷餘無别情等語查警察何昌面部受傷流血挑夫卲深傷勢較重當先將何昌一名　送警察醫院旋飭警長帶同邵深到院調治並派三等區員朱順按址前往澈查現在装帽街口檢回白　盒一個碎鐵一片並查得當時尚有在場挑夫梁智徐基二人面上均略有傷痕業經回寓自行調理等情除飭該管警區駁密查緝務期破獲外誠恐外間不知眞相以訛傳訛自相驚擾用特　知貴公會轉致各報一律從實登載以息謠言是所切盻再昨因此事發生經於十一夜間十點餘鐘電區通知貴公會轉致各報暫勿登載以免謠傳各報均經照辦足見舉動文明至堪偑慰惟時敏報未俟本廳宣布先行登載似鄰躁進幸而所載事實尚與警區查報無甚出入否則不免訛傳矣四年四月十二日 
[勦滅陳步三後之消息]  
　　四川陳步三餘黨龍子林由天全竄擾崇慶崇𡩋金堂等處多先以偵探勾結内匪裏應外合如探知略有凖備即改而之他前至彭縣之太平埸只距城十五里偵得楊知事調圑登陴城防極固立即夜渡清白江而竄有在山王廟遇之者細查其數計有小轎一百一十乘馬隊十六匹有快鎗步行者百二十餘人持土鎗刀械之監犯百餘人持刀徒手之游匪二百餘人興隆場之戰死逃無數無如各縣知事非深居不出毫無布置即聞風先逃以致猖獗如此日前竄擾中江被憲兵馬司令擊敗遂竄奔三台之魯班橋景福院一帶又被三台章知事率所部圑警向景福院迎擊並生擒數匪送交馬司令正法餘匪向射洪之觀音閣小路分逃馬司令率隊窮追章知事尚駐景鎭搜捕餘匪清查散失鎗枝 
廣漢縣自三月二十七號聞鄰封警報連閉城三日居民甚爲驚懼日夜巡防鄉村匪黨乘此蠢動各鄉呈報刧案約二十餘起於二十九號傍晚忽有兵士二連由碧口奉調回省道經該縣至北門城外叩關求入該縣李知事疑其冐充軍隊未敢放進嗣縋入城下再三審問見其軍械整齊並有認識軍士者始開城歡迎有兵到境於是人心始定次日四門全開各鄉販運來往亦始得交通也 
陳步三首級已飭傳解内應金堂各處懸示並聞各處傳示後即解往鑪城前月陳步三作亂於川邊時就康定一縣調查兩方死亡者約四百餘人近數日如喇嘛寺大小喇嘛均齊集拜經堂唸經以示超度又聞前月陷鑑後該地之無業游民不論男女多乘時搶刦公司商號貨物聞陳支隊長於克復之際將此等乘風搶刧者拿獲二百餘人均按例處以死刑 
昨二號有馬圑軍士一連餘由北路趙鎭方面凱旋到省聞該軍士等追擊潰匪異常勇敢斃匪約數百人在匪屍搜出𧷢銀尚多回至東較場即將𧷢銀呈� 
繳圑部圑長以該軍士等此次辛苦効勞且有二十餘人負傷者故卽以之分奬各軍士 
河口爲鑑城咽喉又爲入藏南行大道有鋼橋一係前清趙爾豐經營川邊時用銀三十餘萬聘法國工程師修造數年始告成功此次陳步三倡亂官軍砲兵堅守此橋陳用計擊敗官軍後竟將此橋轟毀冀斷邊軍襲擊之路亦可惋惜矣 
[四届知事試驗之臨場忙]  
　　京中上幾次知事考試得法者太多故此次報名者多至二萬餘人其經濟稍豐者必下榻於旅館起居飮食異常闊綽其次試館會館亦爲若輩所充塞後至無地者甚且有住宿三等客棧種種怪象不一而足近來各處小吃店無不利市三倍勸業場靑雲閣更無論矣路中所見非天靑馬褂卽棗紅袍子装束上尤有一種特異之點更有熱度高者以戴一常禮帽爲未來知事之張本若輩於琉璃廠購得各種書籍後於東洋車上即大看特看灰沙撲面有所不顧其抱拂脚之情景大槪類是此次投考者中靑年子弟亦頗不少類係各　法政畢業生其遠來考試熱心可知然其對人所言不曰仕途不可爲姑且試之必曰嚴命不敢違衹得如是或有更爲風雅者則曰譬如來逛頣和園一擴眼界其言語間之寫意類多如此實則寢不安席食不甘味功名心之熱有甚於鹿鳴瓊林之想者更有一般前輩知事老爺如某某等到處受人歡迎天天皆有飯局蓋一般後生多來請問其上次考試時之情景究爲何如前日某會館中有人正談論間勿聞隔房中有人高聲而問日（小便可以出來麽）想問者於小便二字中必有多少作用也各處照相店無不高懸廣告書曰（考試照片當日可取）廊房頭條某某一家共做此宗生意五千餘元投機事業之發逹蓋可槪見聞書肆中人云此次如荳腐乾大之四書五經銷場最好而價値亦昂惜乎貨物少不能多得錢耳其他知事闈墨考試必讀條約大全法政叢編諸書銷路亦屬不惡惟羣嫌本子過大不適於用云 
[北京各學校之現狀]  
　　北京敎育界中學以下各校歸學務局辦理專門以上各校歸敎育部直轄直轄各校如北京大學及農工高師諸學其最著者也北京大學已辦文法理工四科校長學長皆浙籍之游學東西洋者惟經費支絀人才缺乏以致各科門類不能齊 
 
 
 

Page 7

 
 
　　設專門敎員多係行政官兼充請假缺課時有所聞故社會對於此　認爲最重要最困難之一問題也農林校址遠在西郊工業專門偏於北城程　雖尚幼稚辦理頗能認眞高等師範校長陳寳泉北京師範校長方還皆　學生出身而虚心攷究主敎有人故形式均有可觀女子師範校長姚名士兼差旣忙交遊又廣不免有顧此失彼之虞此外特别學校最腐敗者莫如行政講習所最振刷者莫如清華學校也 
學務局長爲彥德副局長爲劉濳所轄各學完善者尚屬寥寥如小學各生所讀課本多有不能成誦者訓練一節更無論矣至於女子小學尤形廢弛世家舊族往往以送學生入校爲大戒不組織私塾即送入敎堂云 
地方通信 
[松江]  
　　委員勸用印花稅昨日周知事到商會時偕有財政廳委員趙保泰議請商會轉勸商界使用印花從前十元以上需貼印花稅者今則十元以内亦需貼每元一分之稅率擬二十一號由委員親赴各商號調查賬簿勸令貼用商會以此種急進辦法易起疑懼故不肯贊成大約尚需核議妥法也 
[蘇州]  
　　控告偵探姦佔案盤門外寳興里鈕益卿之妻徐氏被警察廳偵探隊探士蕭奎龍姦佔即經鈕益卿於上年十二月某日親自至姦所將蕭與其妻一併捉住當被蕭兇毆脫逃惟蕭之衣服當票被鈕拿住旋經鈕益卿赴吳縣知事署控訴經縣署飭警查傳蕭奎龍畏罪避不到案延宕數月　由縣移會警廳將蕭探士送案訊究蕭遂於前日到案經周承審員提訊原告鈕益卿與妻徐氏及蕭探士等當庭爭執良久周承審員判鈕益卿所控證據不確應將控案註銷呈案之衣服三件當票數張飭令蕭奎龍當堂具領並以鈕益卿與徐氏姘識多年本非正式婚姻應即聽該氏自由各令具結完案當時鈕不允具結而退聞已請律師提起上訴矣 
　　警長重婚案吳江縣知事署警務長郎國俊崑山人家中有一妻一妾均住崑山日前郎至蘇見宮巷内殷壽堂之女頗有姿色欲納爲第三小星遂托開小紅木作之周某等往說周答以殷氏女作妾决不應允郎遂揑稱新近斷絃囑周前往殷處正式求親殷不知底藴遽爾允許遂商定由郎在蘇賃屋照新法文明結婚乃結婚之期郎之妻妾均由崑來蘇當場百般吵閙聞殷氏女次日即返母家哭訴其父殷壽堂得悉異常憤懣决計提起離婚之訴訟並請科郎以欺騙重婚之罪惟因郎現充吳江警務長是以赴道尹署具禀請飭縣訊究矣 
　　所長因公赴寗貨物稅所長葉聽松君昨日由蘇起程往寗據云因比較及印花稅事謁見財政廳長商量進行順便並視察滸墅關等十三分卡云 
　　救國儲金之進步此間救國儲金發起後蘇州中國銀行已於十六日開收紳商學各界之籌有鉅欵者現尚未發表聞鈕家巷正本學校及大同女學校均擬設鐵箱在校隨願捐儲定星期一　行 
[鎭江]  
　　籌賑之通啓徒邑籌賑公所近發通啓云本邑旱祲已歷二年初承上海義賑會撥到五千元又收商圑戲欵三千六百餘元鎭滬籌捐九千餘元始能就十四災區擇查極苦貧民十萬餘口散放冬賑至春賑需欵尤巨擬請官欵並在滬續募詎馮丁二紳請定官欵七千元爲巡桉使移開運河滬捐亦成弩末至壬辰牛草存本洋一萬八千餘元黃姓代收租銀四千兩均可提出除黃姓正請追繳外春賑尚少一萬餘元現災民全恃觀音粉度命因餓而死者無日無之事急期迫欲罷不能故爲民請命　 
　　染業罷市續志鎭郡城内外各染坊罷市各情屢紀報端茲悉王警務長恐别生枝節已將染業各董傳所剴切勸導並詳請章縣知事設法維持又聞染業董事嚴萬源等因各染坊閉歇織綢機工因之大受影響亦有集衆罷工之說該董等已向各染坊再三勸導一以保全秩序二則維持機工故對於機户各貨定於二十二號一律開染但所定染價不得減少一律現交易以保血本惟要求各綢號增加染價一事現在尚未議决 
[杭州]  
　　救國儲金事務所成立紀中華救國儲金浙江分圑事務所係張鏡潭王漱岩等發起昨（二十一）下午一時張王兩君假省城商務總會開談話會一時至會者如張羽生黃志澄徐問徑王卓夫曁商學各界數十人咸以此舉爲當今急務亟宜從速進行商務總協理顧竹溪王湘泉兩君以該會現有印花稅發行所附設在内房屋不敷暫假三元坊六十八號門牌爲臨時事務所俟覔有相當地點再行通告遷徙闻業已函知各縣各市鎭商會曁各學界組織支事務所一致進行不日卽發白話通告以資鼓舞　　筧橋破獲黨人機關筧橋附近地方高亭廟内因有黨人私設機關情事被某營偵探偵悉於昨日（二十一）將該廟住持柏雲和尚一名獲住解送筧橋某圑内營倉暫時覊禁聞將解送第六師司令部審訊 
[江西]  
　　　除烟苗之萬急公文戚巡按使對於　拔烟苗一事異常認眞近聞豈城絲屬邊境地方尚有烟苗未盡除勒令前任知事陳奎齡回縣　除具結報淨外並將現任知事王壽搏罰俸兩月又派偵員多名分赴各縣偏僻地方秘密查察豫章道尹何剛德亦於十七日密飭所屬知事云頃奉使署抄電内開據埥安吳知事詳稱有外來客商向民間出重價收買烟槳恐係洋員偵探冀獲證據等語所慮甚是如果烟苗拔盡何有烟槳卽此可知各縣之未淨希密飭各屬查防總須不惜費不憚勞親自赴鄉再三察勘等因奉此爲此飭仰該知事遵照嚴查至臨勘時尚有種切防備方法務與各委員妥商辦理各委員前在閩省頗有經驗情形當較熟悉也洋員部員十九不到再遲不過一二日一面須併日親勘多派妥人搜查萬急萬急 
　　金融𨺗然停滯原因贛垣官廳前借中國銀行滙兌劵二百� 
萬元專指收回民國銀行紙幣之用業經規定每紙幣計九五錢一串又作英洋四角五分中國銀行南昌行行　張公權曾在商會當衆演說此項滙兌劵准向該行購買申漢票以致錢商紛紛運送民國銀行錢票向該行購買申漢票者絡繹不絶近因該行張君交卸由陳振霞君接辦交代之間致忘買賣且申票現欵存儲不多萬難隨時應付以故市面停滯錢業生疑於十七日議决次日行情𨺗將紙票價格跌落數分計每官票一千文換英洋四角二分與官定價目相懸太遠民間買賣無所適從惟官署收納漕稅尚准每票錢一千文作英洋四角五分上兌似此金融擾亂逹於極點未識官廳何法維持之也 
　　贛商救國儲金會之起點贛垣前有人提議發起救國儲金會後商圑圑長李晉生第一支部長寗慰凡敎練官張仲綏圑員潘光漢諸君在商圑本部籌議以商圑之組織原以愛國爲前提雖馬革裏屍爲吾人之天職而毁家紓難亦國民之義務因决定發起救國儲金會規定章程無論東夥生徒一律先行認繳暫由本圑部代收以爲之倡聞商務總會亦不願落入之後已由會長曾秉鈺龔梅生章福宗諸君召集會董籌議辦理矣 
雜評二 
[博覽會中之華地獄（默）]  
　　嗚呼我國人何暇憤此博覽會中之華地獄哉假使我國人長此不振興政治社會日趨黑暗風俗人心日就　落則我中國必將成爲華地獄矣更使不幸而外患益亟禍機益深人之欲朝鮮我者竟朝鮮我矣亡國慘痛一旦加身則我國人又將相率而人於華地獄矣其恥辱爲何如其可忿慨又將何如耶若夫博覽會中所設之華地獄人不過揑造以譏我陳列以污我非我所身受也我果無其事者一時雖有礙我名譽而他日終能洗刷之也苟一入我所言之地獄則將萬刦而不復嗚呼國人何暇憤此揑陳之華地獄哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[搜尋烟苗之賞格]  
　　英使派員赴蘇屬一帶查勘有無私種烟苗情事因此行政各機關除派員切實分投嚴查外復飭各縣知事各在境内嚴密搜查以免外人有所藉口昨日上海縣知事沈君又出示諭元案奉江蘇巡按使統電飭開近閱各處報告全境可望　清深恐隠僻之處及晚種之苗容有查察不及者自此電到日仰卽立懸重賞其賞額在一百元以下爲度務須限日搜尋千萬勿怠等因奉此查禁烟一事迭經省派委員曁本署飭委各員分投抽查在案惟是上邑區城　　呲連租界查勘或有未周奉飭前因合再出示懸賞爲此示仰居民人等一體知悉如能查獲發見私種烟苗應即報告就近警區一經拿獲訊明確實除將私種之人按照嚴禁章程從重懲辦外其告發之人立予分别盡行重賞决不食言切切 
持示 
[推廣租界與水利經費之關係]  
　　上海縣沈知事以水利經費問題前奉省飭於本年上忙帶徵當以民困未蘇究竟本年能否帶徵飭交公欵公產經理處詳議覆核在案茲悉該經理處已於前日邀集各市鄉經董士紳公同籌議僉謂現値靑黃不接之時民力實有未逮且推廣租界一事勢將實行其合同草案第二條内載蘇州河凡在租界範　之内或爲界線之處歸工部局警權管轄該河開濬事宜歸濬浦局負責等語查水利局所規　事宜本縣得沾水利者惟在蘇州河一段今蘇州河旣劃出水利局範圍則本縣農田已無負擔之義務前墊萬元將來亦應歸還討論再　衆議僉同遂决定詳覆縣知事卽請轉詳齊巡按使曁水利局核示遵行 
[救國儲金紀要]  
　　第十二日之收數昨日（二十二日）爲中國銀行收受儲金之第十二日收到洋一萬六千六百六十五元銀一兩連前併計已共有洋二十四萬二千八百六十九元銀六十七兩聞昨日所收儲金以五金業同人居其多數云 
　　商家房主之熱心連日中國銀行所收儲金以勞働界所繳者居多整欵尚不多觀現各商家各房主除個人自認外又紛紛發起或以數月薪水或以數月租金送交中國銀行作爲儲欵昨總事務已接數函摘其總數如下洽記帳房同人一月薪水一百二十五元升順號同人一月薪水一百十三元和囒銀行帳房同人六百三十三元順徵公司一月房租一千五百零九元 
　　振華堂第七次之報告振華堂洋布公所所集救國儲金已報告多次爲數已鉅茲届第七次報告又有洋二千四百八十元似此源源而來亦可見該同業之熱心愛國矣 
[關於救國儲金之電稿]  
　　漢口商會來電救國儲金圑總事務所諸君鑒　電悉儲金救國事關大局凡屬國民靡不贊成惟四年内國公債指定用途有關國信迫難久待　會業已開議籌辦若二者同時並舉誠恐兩有妨碍擬將債票趕速籌募候有成數即當接續辦理儲金總期積極進行於事有濟除已照抄來電分逹外特先奉復漢商會 
　　復漢口商會電漢口總商會諸公　儲金辦法知荷贊成尊擬候公債籌足後再行開辦足徵辦事有序惟儲金係人民自願伹須貴會提倡勸導與公債性質似有不同滬上公債亦在派募與儲金雙方並進尚無關碍開收僅一星期勞働家零星　數已違二十萬有餘商人願儲一月之薪金房主願儲一月之租金均經發起實行下月開幹事大會擔任分募必有鉅數可望務請貴會依照滬上情形極力進行無任感禱儲金　　 
　　成都商會來電救國儲金圑總事務所鑒電悉敝處極表贊同章程希速寄總商會養 
　　重慶商會來電儲金圑總事務所虞貝馬陳狄諸君鑒　電悉圖强惟兵圖富惟財實力提倡深賴羣公傭金辦法聚米成山欽偑無曁本埠極表同情簡章寄到即謀進行渝商會儲 
　　常德商會來電救國儲金圑事務所鑒效電悉時局岌岌憂憤曷勝諸君旣開先導敝會自應勉步後塵現正聯合紳學各界趕緊組織進行並將原電轉逹分會以期一致簡　乞速寄當德商會馬 
　　營口道尹榮厚來電虞　卿君鑒三江公所開會傳單有開交涉事先又未報明警廳是以阻止承詢特復厚　 
　　致廣州各公圑電廣州商會自治研究社報界公會轉各報各善堂鑒承中華救國儲金圑函告滬上各界發起中華救國儲金圑額定五千萬元由人民自存中國銀行或由商會代收代解將來用途取决公議另詳簡章諸公愛國向具熱忱祈速設事務所分投勸儲聯絡報告同感乞復廣肇公所陳可良譚幹臣梁綸卿葉苾荃等叩號 
　　致香港華商總會東華醫院電香港華商總會東華醫院諸公鑒（上節前電同從略）祈速設事務所并乞轉電南洋西貢新嘉坡北般鳥爪哇日裏馬尼剌火奴魯魯舊金山及東西洋各埠華僑各設事務所分投勸儲聯絡報告同感乞復廣肇公所陳可良譚幹臣梁綸卿葉苾荃等叩號 
　　工匠拆屋之奇禍 
　　北半城城濠基地自經召變之後所有房屋均須拆除改建昨日下午三時許新北門外興聖街口相近城牆邊之房屋由業主雇匠拆除正在動手之時忽聞轟然一聲全房坍下在塲做工各工匠不及逃避被壓其中後經匠頭報告二區一分署立飭巡警地甲到塲照料旋在瓦礫内扒出身受重傷手足俱斷之工匠四五名又在底下　出已經壓斃之工匠六名當時由匠頭派人看管一面由地甲投報地方檢察廳請爲相驗 
另一訪函云華界新北門外西首雷誦芬堂藥舖對面有張姓平房十餘間向由恒裕昌玻璃店協隆料瓶店兩家分租近因翻告三層洋式樓屋該兩店已先後遷去昨由唐裕興水木作頭唐炳全派工頭毛海帶同小工八名在内拆卸因未卸屋面先拆牆垣以致十餘間房屋於午後二時突然向西塌倒致將毛海及小工某甲某乙閒看人阿東並在内　工之作頭婦人某氏五人一併覆壓在下當經　滬警察二區第一分署派出　警飛報分署立傳唐炳生督　翻救除阿東因傷重殞命外甲乙及某氏傷勢尚輕毛海則受傷甚重恐有性命之虞旋將受傷四人車送仁濟醫館救治屍體則由地保看管投報地方檢察廳請驗 
[江北人抵拒盜匪]  
　　江北人陶柳根等十餘人近在原籍合股共駕小船七八艘由武林等處販運荸薺等水菓來滬售賣前日抵申泊舟西門外羅家灣附近潘家木橋塊不料前晚（即二十一號夜）九時許突有口操土音之匪徒十餘名各執扁擔木棒兇刀等器登舟行劫陶柳根等即號召同夥與之拒敵該匪等見人數衆多料難成事當將陶柳根陶寳根徐明章並馮永之妻馮某氏等一併毆傷始揚長而逸是時陶柳根等四人雖各受傷仍在後追拿拘獲匪黨甲乙兩名送交該處地保轉解警區移送司法科訊辦昨午陶柳根陶寳根徐明章馮某氏等同投地方檢察廳禀請驗究午後經檢察官驗明受傷屬實判令自行醫治送醫院俟警廳司法科將甲乙兩匪解送到案再行預審究辦 
[拘獲盜匪供出之同黨]  
　　盜匪王生紀（卽王小老班）前因糾黨持械搶刦法租界西新橋瑞福里傳朱氏家金飾經法捕房查獲嗣由公共捕房查悉王匪曾於三月二十號糾黨夥刦公共租界愛文義路七百九十九號門牌張馬氏張王氏等金飾故由戈登路捕房派探至法捕房將王提解公共公廨訊押候究在案茲因王匪曾在法捕房供出同黨朱桂生毛秀卿匿居西西藏路一百七十六號半届内故前日由捕房派探協同新閘捕房中西包探前往將朱毛兩匪並婦人朱徐氏王余氏一併查獲分别收押昨解公共公廨請究先由中西包探上堂禀明協同法包探緝獲情形繼由法包探投案聲請提回王襄讞商之美領柏君判朱毛等男女四人併交法包探帶回歸案訊辦 
[改組商務分會之展限]  
　　中華全國商會聯合會總事務所於四月十三日通告各省總商會云案查臨時會議開會後各省代表陳述各縣知事催逼分會分所遵限改　紛擾滋甚曾於三月勘日電請農商部咨行各省巡按使分飭各縣暫緩催迫在案茲奉第六一八號批示據全國商會聯合會會長周晉　等勘電已悉查商會法内規定商會改組日期原以六個月爲限除各省總商會前經呈奉大總統批准暫緩改組外所有各省應行改組之各商務分會自應依法遵限改組未便再行緩辦近來各省咨報改組之案業經本部陸　核准誠恐各處道路　還輾轉群報往返不能一律如期經本部於本年四月二日呈請准予變能展限二個月奉批令准予　　即由該部通行遵照此批等因奉此除通咨外合行批示轉知遵照此批等因除通告外合　函逹貴曾卽希查照轉知各會爲荷 
[上海孤兒院開會四誌]  
　　上海孤兒院於二十一號午後二時繼續開會有女生唱歌奏樂又有　江大學諸君以四聲合唱西　並由郎志堅君演說注重實　探本之論語語懇　高女士　琴美國費太女士演講美國孤兒院之發逹末由　品　君彈唱祝枝山與周文彬救孤兒寡婦一節令人　然心動閉會後欵以茶點面散並聞是日由滬江大學及道學書院諸君捐洋七十二元五角　文女學女生捐洋十八元五角以補助該院經費云 
[皖軍督電告災情]  
　　江皖義　會近接安微倪將軍來電略謂皖省現屈春荒壽縣霍邱懹遠鳳陽等縣死亡日有所聞草根樹皮掘食殆　紀更愉挖麥苗藉充食料中户農民防不勝防其餘各縣亦均待　孔急劉君來皖後辦理頗爲得力惟念災鉅欵艱　乎爲濟嗷嗷待斃實屬心傷專恃諸公大力多募一元卽多活一命萬乞　　巨欵速　災區源源接清不惟數十萬　斃災黎　荷大德即嗣冲等身負重任亦　賜無涯云云聞該會除竭力籌募外並函逹放　員劉鍾琳君查照矣 
[報名自首之槪數]  
　　自中央頒布特赦令後上海鄭鎭守使辦理此事無不開誠布公故報名自首者甚衆茲聞鄭君已將辦理情形呈報中央計上海方面給證回籍者已有五十餘人咨請調查者三十餘人尚待核准者二十餘人並聞鄭君以時勢維艱力主寬宥凡往鎭署報名領證之人無不殷殷誠勉云 
[地方警察所澈究盜案]  
　　毛永和家被刦一案前經地方警察所緝獲盜匪王根生等數名解送鎭守使署訊明懲辦已詳前報茲復由該警所查知尚有逸盜多名匿居閘北祥和里一帶特派偵探趙杏山孫阿松王桂生戴逢春等四名前往該里查緝當在某號屋内拘獲盜匪張阿榮方阿六兩名尚有兩名被拒脫逃未獲遂將獲犯就近解由該管淞滬警察第四區署轉送到所押候訊核又聞此案前由該所緝獲蔡慶全（即泥水慶全）一名經水上警察第二廳第一專署索去轉解奉賢縣訊辦因無確實供證已判决徒刑五月茲該所以蔡爲毛永和案内獲犯供指之盜首奉賢旣無重大案件自應提回懲辦昨已派探戴逢春　文前往該專署商請轉咨奉賢縣將蔡交還俾便歸案訊辦矣 
[看守所脫逃案犯續誌]  
　　閘北檢察分庭看守所收押之烟土犯沈忠林胡金奚陳福卿申少記陸德林又拐案牽涉之馬順福等於前日黎明時掘壁脫逃迨所丁等聞有聲息赶即追出僅將申少記一名追回餘犯已四散竄逃前日下午經地方廳林檢察長親　分庭傳訊所丁楊捷三張子久諭令各交妥保聽候咨請淞滬警廳協緝在逃各犯務獲解究 
[偵探緝獲逃犯]  
　　閘北五區三分署拘留之陳正和日前脫逃匿居租界經該署偵探偵悉報請捕房協同中西包探將陳緝獲昨解公共公堂訊明中西官以陳迭在租界内犯案係屬過犯判押西牢一年半先着交來探帶同訊明後再行送回本廨執行 
[逃犯怙惡不悛]  
　　前在總巡捕房充當九百八十四號華捕之山東人汪元臣又名李長山曾於西曆一九十一年十二月六號在華捕張正巡官住宅内竊取銀飾經公共公廨提案訊實判押西牢一年零八月期滿逐出租界後又於西曆一九十三年八月十八號行竊麥根路四十四號門牌余壽平衣物由探拘解公堂被判　押詎汪行至泥城浜遞將押解之五百四十一號華捕猛擊推入浜内帶鑄逃逸飭緝未獲茲汪又濳來竊得愚園路二十號洋房西人湯縐生家値洋七百餘元之銀器具埋於荒地内前日被戈登路棧房探目陳永康將汪緝獲超出原　時昨解公共公堂經中　官訊供屬實以汪估惡不悛判押西牢五年期滿仍逐出租界　交原告具領 
[滁縣移提逃犯]  
　　淞滬警察廳偵探宋鳳鳴前至法捕房禀稱有在安微滁縣越獄脫逃之施漢生匿跡法新租界　昌路地方請爲協提引渡訊辦當經石總　飭派華探目沈德福將施拘解法公堂訊據供稱於民國二年三月間在柏都督處充當差官並無在滁縣犯案越獄之事實被誣指判施管押着該偵探於十四天内將確實證據呈案再行核辦在案昨又由捕房將施解至公堂請爲發落旋有滁縣知事署法警　文投廨禀稱施實係逃犯今將案卷證據檢齊送閱仍請引渡中西官以時已過午諭來警退去候將證據詳細察閱於禮拜五訊明核辦施漢生仍交捕房帶同管押 
[女工口角之惡結果]  
　　西門外日　橋相近金家宅鄉民金秋庚之妻徐氏現年三十歲素與住在二十七保頭　中興阿秋之妻張氏同在龍章造紙局爲女工邇來該氏等因做工啓衅互相口角當爲局中查悉一併斥退不准工作金徐氏心不甘服復向吳張氏理論不直乃於前晚在家懸　自縊迨伊夫金秋庚覺察已不及施救昨晨協同二十五保十五圖地保宋仁立投上海地方檢察廳禀請伸雪林廳長諭飭補詞呈候核辦 
另一訪員報告云滬南外日暉橋龍章造紙廠女工吳張氏前將鞋面布料二尺售於同廠女工金徐氏言定價餞八十文詎徐氏日久不付索討口角嗣爲該紙廠賬房查悉以該女工等違犯廠規當將張氏開除張氏因此懹恨欲購鴉片烟　帶往徐氏家尋衅畢命旋爲徐氏得悉恐被所害遽於二十一號夜半懸梁身死昨爲高昌廟巡警分防所巡官楊永芳訪悉立飭十五圖地保傳集徐氏之夫金秋庚及吳張氏等一併解送上海地方檢察廳請爲訊究 
[工匠性命難保]  
　　楊樹浦橋東三薪油廠工匠王掌坤昨日工作時被機上皮帶碾斷右臂並傷左足等處當由該廠主　送同仁醫院求治據醫生云恐有性金之虞 
[逆子毆父]  
　　本邑西鄉虹橋地方有爲泥水匠之顧木金生子顧小和尚迭向乃父索錢供其揮霍稍不遂意任意吵閙前日又因取錢起衅竟將乃父毆傷控經地方警區將小和尚拘獲昨午連同顧木金函送地方檢察廳下午由檢察官提案預審之下判木金自行醫治小和尚押候究辦 
[主人强姦女傭四誌]  
　　庽居新閘大通路五百零三號門牌之湖北人彭友山因將女傭姚阿寳强姦受傷被控由捕房派探將彭解送公共公廨訊論存洋一千元保出候訊罰因彭於保出後挈眷逃逸當由公廨飭提在案昨晨由廨復訊據捕房代表牛門律師上堂聲明姚女被姦受傷情形並將西醫驗傷單呈案請爲提究繼由被告彭友山之代表律師費信惇到堂譯稱被告頗有理由敝律師可爲辯護惟其不向敝律師聲明濳行移往他處咎由自取復據牛門律師聲稱姚女傷未全愈應請核給傷費聶襄讞商之美領畢君以彭已情虚逃避判將保洋一千元充公内提三百元給姚女爲醫費仍飭提彭到案訊究 
[夫婦斷絶關係]  
　　無錫人孫長發之女於八年前嫁於瑞鎔鐵廠工匠同鄉人唐慶庠爲妻去年秋間因唐另有外遇時被唐母子二人凌虐故於舊曆九月底回至母家隨父度日乃孫卽以伊妻唐孫氏不守婦道與人私姘並以妻父孫長發睃使捲逃等詞控經公共公廨將孫長發父女傳案訊間着原告邀同見證到案質證再核在案前晚由廨復訊據見證成衣匠陳正帆婦人錢瞿氏上堂證明被告唐孫氏於捲逃後據原告之母說及一切並經原告上堂供稱如再領回恐仍不安於室求請追繳單開失物質之被告唐孫氏供稱實因丈夫另有外遇視婦人如仇寇時遭伊母子虐待故不得已子身避回母家並未捲逃並稱此次如再隨夫回家因伊啣恨已深勢必性命難保求請離異並請追還奩物償給贍養氏父孫長發供詞略同且不認睃使捲逃襄讞員王崧生君以佳耦已成怨耦且已兩造同意應准離異各自婚嫁至原告所追失物並無實在憑證未便准追而被告所請追還奩具及貼償贍養亦難照准 
[姦拐案秘密研訊]  
　　嘉定縣境安亭鎭醫生徐桂蓀之子徐寳華係是啞子曾娶項氏爲室成婚之後夫婦不睦去冬有在該鎭爲布莊生理之錢夢祥將項氏勾引成姦旋即相約偕逃桂蓀見媳脫逃後即來滬尋訪　在閘北火車站左近將錢並媳尋獲拘送審檢分庭諭飭法警將錢等解送地方檢察廳訊辦一面着原告自行投質詎錢在途向該法警行賄當爲檢察官查悉預審起訴判將該法警斥革再押八個月餞夢祥行賄有罪判押六個月至徐之控案亦經開庭辯論判錢與該氏分别收押在案昨日午後又由推檢各官續開辯論當以案　風化禁止旁聽迨至訊畢則見錢與徐項氏仍飭還押 
[贅婿忽被驅逐]  
　　王全福至法公堂控稱曾於三年前憑媒說合聘定王阿炎之女爲室因王乏嗣欲民人爲子故先入贅尚未成婚此三年中所得工洋均被妻父取用詎妻父今忽悔賴將我逐出故將庚帖呈案請求成全王供招贅全福爲婿是實因其不務正業近將家中縫衣機器私自取去售洋化用故不願將女嫁伊爲室求請公斷判令退去於下次堂期偕女到案再行訊斷 
[養媳不願回家]  
　　蘇州女子王炳林自投濟良所稱被伊姑汪陸氏　賣爲娼因不遂所欲將伊凌虐等情當由該所解送公共公堂訊明諭候傳到汪陸氏及其翁金庭訊核在案昨晨由探將汪金庭夫婦傳案訊供不認而該女則堅執不願回家中西官判王女暫留濟良所　汪子成年定期完姻再行禀請公堂給領汪夫婦開釋 
[雉妓不懼流氓]  
　　寗波路三百八十九號門牌雉妓院妓女沈文玉控被流氓王海富陳阿林吳阿玉等嚇詐不遂　取衣物由捕將王等三人拘解公共公堂訊供管押候查在案昨經中西官復訊屬實判各押三禮拜期滿函送寗波同鄉會一併送回原籍不准再來 
[私鑄鉛質小洋之懲治]  
　　住居虹口武昌路六百六十號門牌之閩人張明福陳阿福及同黨福州人張阿道潮州人李翁記在所居之屋内私鑄銘質四八開小銀元由美捕房中西包探查獲並搜出鑄成之鉛質四開小洋二十五枚八開小洋一百五十枚及藥水白鉛等物連同二房東粤婦王梁氏一併拘解公共公堂分别押候核辦在案前日午後捕房將張等男婦五人及另案在押之見證江勝寳併解公堂稪訊先由中西探上堂禀明因見證江勝寳爲竊案拘入捕房詰據供明張等私鑄情形因卽前往查獲並經見證江勝寳上堂證明且供認前在法公堂因與張明福爲私鑄案曾經押辦質之被告張明福等均不承認代理讞員王肇之君商之英領康君以證據確鑿且查該被告等前均因混用僞質小洋或因私鑄牽涉分别交保押辦有案今猶不知悛改殊屬不法判張明福押西牢三年陳阿福押兩年張阿道李翁記各押六月期滿均帶堂再核見證江勝寳仍另案還押婦人王梁氏無干開釋起案僞質小洋及藥水等件一併充公 
[抄獲烟賭窟穴]  
　　王惠卿在福建路公陽里一百六十八號屋内私設烟間並容留烟客聚賭被老閘捕房捕頭偵悉前晚密飭中西包探往查屬實當將王與烟客華寳生吳雲生陳元生張順生顧計生朱賢正吳阿毛夏元信陶貴生徐紀卿丁春泉李茂林陳阿王洪茂卿榮芝生譚福陳阿慶孫元全唐富炎沈品鶴胡小坡馬阿三劉童卿王炳生吳蘭蘭王永泉張正祥等二十八人一併拘獲連同烟賭具帶入捕房着將王惠卿收押餘准存洋五元保出昨經公共公堂傳案訊明判爲首之王惠卿罰洋二十元無洋改押三禮拜其餘到案者罰洋三元無洋改押三天不到者保洋充公烟賭具一併销燬 
[經理不認舞弊]  
　　兜安氏藥房西人祁白人控經理人鄭某私收賬洋五百三十六元並私賣値洋一千餘元之藥料七種業經捕房將鄭拘解公共公堂押候美領堂期解訊在案昨晨由廨傳訊原告西人上堂聲明前情請爲追究訊之被告供不承認王襄讞商之美領柏商判鄭還押候原告邀到證人於下禮拜四質訊 
[負債避匿類誌]  
　　宋祺蓀前控吳桂芬虧欠借洋二百五十元除收當欠一百六十元向索不還等情經法公堂飭傳不到改出提票在案今宋又投案禀稱蒙自經改傳爲提後吳避往美界一時難以找尋求請核示又沈廷芳控畢仲鑑虧欠貨洋一百零九元三角自改傳爲提後避匿英界某旅館内無從提案沈亦投案禀訴請示判吳畢兩被告改提不到照章缺席判决照兩原告所控之數還洋俟吳等出而准各原告報告捕房隨時提案勒限照交 
[不理押欵案辯論終結]  
　　德商萃成洋行控周子琦不理押欵銀四千兩前日午後由公共公廨兪代襄讞與德領裴君傳案會訊原告西人由代表律師偕同上堂請追訊之被告亦延律師到堂代爲辯護中西官研訊多 
 
 
 

Page 11

 
 
　　時因案已辯論終結判被告仍交原保候會商判决飭遵 
[靑手防不勝防]  
　　　來南市一帶有種竊倫（名曰靑　手）恒托足於電車往來之處乘搭客上落之際施其技　稍不經心即遭暗算受害者已不知凡幾昨日午後又有浙省衢縣人程康鉅在滬北收得鈔票洋一百元儲入衣袋内行至十六舖老馬路地方被偷如數竊去比及覺察已不及追捕當即投報第一區警察署請爲查緝董署長立即移請警廳偵緝隊長迅派隊士查追不知尚能弋獲否 
[竊賊分别懲罰]  
　　錢寅生屢犯竊案茲由巡警拘獲抄出鐵尺小刀並一切賊具解送地方審檢廳昨日午後趙陳推檢兩官開庭辯論當庭宣判監禁四年又竊賊陳阿婁亦由周樓推檢兩官開庭宣判監禁八個月並罰洋十元 
[三人均是過犯]  
　　王阿毛王阿福夏福生因竊取白克路聶東生家及北京路陳子山家衣物現洋由探將三人查獲解送公共公堂訊供管押候查在案昨晨復由公廨訊得王等三人均係過犯判各押西牢三年期滿仍均逐出租界再來定押西牢五年 
[嘔出一腔熱血]  
　　前日午後有一身穿灰色柳條羅緞棉袍外着元色花緞對襟馬褂内褲黃呢馬甲藍柳條布衫褲紫呢夾褲年約四十歲之某甲行至福建路四馬路南首忽然嘔血倒地身死由捕查見將尸車送虹口斐倫路驗尸所報請公共公廨王襄讞於昨午會同美領柏君前往驗明委係血冐致斃飭探查無尸屬着保報堂棺殮　壇召認並在死者身畔檢出皮夾一只内有大洋二元小洋二角銅元七枚暫存老閘捕房聽候尸屬認領 
閘北之烟禁 
　　閘北檢察分庭前日將訊實烟土犯提起公訴經審判分庭孫推事判决楊榮生帶土一兩二錢灰六錢罰洋六十元顧奎月帶烟四兩半罰洋八十元章鴻來帶土及土皮十三兩半罰洋二百元 
　　前日五區警署查獲華阿周王仁周張永泉趙菊初楊寳山吳鳳彩馮正富等七名抄出膏土二十餘兩一併移送檢察分庭預訊屬實押候起訴公判 
[工巡捐局批示]  
　　市舶所承辦人連錦堂禀批據禀已悉所稱編號造册僱用司事一節係屬該所範圍以内之事應以該市舶所名義發給證劵以憑稽查無庸由本局給諭所請保護候咨淞滬警察廳核奪施行除將司事姓名備案外仰卽遵照 
[介紹新刋]  
　　留美中國學生數逹千餘月刋英文機關報一册創辦至今已届十年　述者皆留學界之泰斗及美國大學之著名敎授茲第十卷第六期亦已到滬其中皆關於時局之作且有美人投稿凡留心時局者請向各書肆購閱可也 
雜評三（訥） 
[英日盟約]  
　　所謂保全均勢也所謂維持開放也所謂擔保中國領士之完全與獨立也凡此等等皆日人所不樂聞然雖不樂聞而英日盟約之所嘗宣言也且此盟約日人因之以攻靑島因之以獲山東德人之權利者今將棄之歟何以解世人之惑將遵守之歟又不忍放棄其要求故放此際不能不躇躊而暫停其所謂交涉也 
自交涉停止而推測之者有兩說一謂日人將占英議院之態度似有顧全盟約之意也一　日人欲加高壓手段於中國以遂其夙願並不欲願全盟約也吾謂人之願全盟約與否不必問且不必因此而加以欣戚祇求我永持此向日之决心而已 
救國儲金 
[四月十九日中國銀行收受儲欵清單（再續）]  
　　第八十四册一號至一百號 
　　張通海一元　孫蓮卿一元　鄭毓賢一元　俞培其五元　桂永甫四元　嚴怡元五元　朱炳元六元　嚴雨塘五元　林樵芳八元　周蓮舫一元　王金寳一元　董錦和一元　陳賡祥一元　王珊泉一元　張品華一元　姚明孚二元　錢明寳二元　施志鴻三元　陳俊德二元　董嘉生四元　陳梅森二元杜雲初一元　陳松棋五元　鮑香生鮑炳坤一元　俞春生一元　郎生　一元　何錦榮一元　陳錫賢一元　　梅林二元　朱開茂五元　周鑑澄六元　沈厚生四元　顏　甫八元蘇静波六元　王慶裕金榮茂一元　陳鳳山一元　俞維　一元　徐和卿一元　貌家藩一元　羅吟山十元　裘永相一元　李仁綏三元　沈祖衡二元　葛松榆三元　鄭鳳韶三元葉筱舫十元　沈名掦二元　葛文甫一元　王德元一元潘蓮卿一元　陶霞霖一元　傳長根一元　俞登餘一元　夏開泰一元　陳珍珊二元　傳友全五元　鄭德明四元　張駿良五元　陳仲璋六元　楊慶和發記一百元　葉飛鴻一元沈蓮明一元　徐增慶一元　董魁元一元　姚聿忠一元　陳俊華二元　林協記紙號五十元　曹允源五十元　林翠紅房侍老二五元　張禹臣念元　姜錫九十元　林敏齋念元　呂寅東念元　宿鴻翔十元　張　齋十元　徐壽堂十元　高雲五念元　解文舫十元　牟餘三十元　畢匯亭十元　王子厚念元　姜蘭亭五十元　劉蘭階十元　李照昱十元　張藝舫念元　王省三十元　宋仙洲十元　徐知安十元　曲素臣念元　王竹鉻三十元　焦志先五十元　賀殿臣三十元　姜竹川念元　于樂堂念元　李福田念元　宇桂軒念元　曲漙源念元　殷仲保二元　林治仁一元　顧潤森三元 
[第八十五册一號至一百號]  
　　洪桂林十二元　馮庭喜一元　毛興德四元　洪裕年三元張宏鉤二元　茅煥章一元　陳祥洲一元　洪永　一元　張志田一元　蔡延齡一元　朱春江一元　傳友林一元　吳松泉一元　孫生管一元　陳明良一元　周逢年一元　周錫良一元　王耕益一元徐純榆一元　飯司裘鶴祥一元　飯司顧禮庭一元　吳祖林葛志水一元　姜秀珍王樹谷一元　陳寅生常慶林一元　王增海劉春標一元　吳學昌張延林一元沈問劍二百元　郭醉六十元　王祖福十元　朱松喬十元沈文錦五元　張隅三五元　陳崇益五元　張泉生五元張鐘韻五元　高金生五元　夏寳泉五元　張蓮甫三元　徐　卿三元　魏芹生二元　林仁遠二元　葉永茂二元　周志香一元　童友卿一元　葉韻笙一元　柳杏生一元　朱松鶴一元　裘雲烺一元　元沈鑫森一元　沈茂林一元　鄭純英一元　李祥生一元　顧　生一元　元馮挺生一元　徐汝舟二元張子廷一元　劉寳生一元　毛文音一元　舒雲亭一元 
朱咸齡一元　葉保初一元　陸孝順一元　鳥寳恩一元　朱友萱一元　朱愛廷一元　邵成康一元　俞廷堯一元　柴和松一元　李初棠一元　丁興才一元　王芮鈏一元　邵生春一元　沈茂棠一元　邵聿康一元　寄新發一元　蔣益豐一元　沈肇棠一元　陳寳大一元　張子澄一元　王春榮一元沈式釗一元　湯聯喜一元　裴霞卿一元　陳祖清汪濟生一元　沈根生沈鏡鑫一元　陳錦勝沈一庚一元　周廷良孫福卿一元　沈相雲一元　沈寅甫一元　寳成裕記二百元車夫朱阿榮一元　車夫章阿二一元　邵慶標一元　汪東昇一元　費芸孫五十元　陳馥卿三十元　吳正錂二十元　吳文記十二元　毛德生十元　林文渭四元 
[第八十六册一號至一百號]  
　　鈕笙南四元　孔昭高七元　陳根生一元　秦榮齋二元　孫金銅五元　張振昌一元　高子受二元　王珩二元　李榮記二元　趙來寳一元　鄭如寳一元　沈金甫五元　郭瑞山二元　阿慶一元　裘家人一元　麻皮阿二一元　慶寳一元阿三一元　錢富生一元　慶阿來一元　陳其昌一元　　世昌一元　陸江　一元　朱其秀一元　張本康一元　陳日昇一元　　裕源一元　沈寳嚴一元　馮圻官一元　金巧生一元　　仁榮一元　呂永林一元　張承安一元　楊道傳一元任　成一元　陳芝祥一元　徐錦九一元　陶寳山一元邵鳳岐一元　陳震山一元　汪桂生一元　胡振新一元　王愼之一元　杜富椿一元　毛芳　一元　毛文英二元　陸子範二元　吳純卿二元　徐惠臣二元　陳漁生二元　許虞　二元　陳文珩二元　衞鑑如二元　浦志梁二元　周世源二元　陳述增二元　范蓮湘二元　徐槐庭二元　方志衡二元徐汝霖二元　張梅卿二元　唐如升二元　聞煥章二元唐林生二元　韓和生三元　李玉書三元　錢育如四元　陸金生五元　陳協森五元　趙志華五元　倪志甫五元　薜仲周五元　王變卿十元　汪履新十元　陶午卿十元　張吉人十元　幼童吳炵炘吳鑫之五十元　同豐泰號五十元寜波泉州煻帮五十元　趙安餘一元　張炳煌一元　李竹孫一元陳少昌一元　吳大昌一元　黃長茂二元　何清綸二元　吳序欽二元　蔡式合二元　陳筱葆二元　張昌振四元　方漁湘二元　黃永安二元　張如齋二元　蘇碧廷二元　蔡迺珪五元　韓静山五元　吳其錢十元　駱錦滋二十元　何經明元　駱冀堂二十元 
　　勘誤儲金圑事務所抄送之第二十八册内戚　洋二元改爲戚世鐲洋十元楊光嶔洋十元改爲楊光嶺洋十元 
[書業商會通告同業救國儲金傳單]  
　　時局緊迫日危一日同業諸君須知外人所以敢於壓迫吾國至於斯極者皆由吾國人向來淡視國事無愛國之眞誠所致目下大局已危若累卵吾人當此生死關頭萬萬非空言愛國可以救亡惟有急起直追竭吾之力從實際上進行協助救國儲金以爲政府後盾吾人處此地步如再漢不相關吝惜金錢不顧大局則是甘心爲亡國奴隷且將累及子孫世爲奴隷眞朝鮮之民且不如矣其何以對國家乎鳴呼同爲國民一份子存亡利害間不容　毁家紓難諒有同心爰擬同業救國儲金辦法如下 
　　一特認數目請各發心願踴　認數認定後（某號認若干或某君認若干）請卽塡入後方報告條投送本公所記册本公所當將諸君台銜及各號名彙報辦理救國儲金通訊處登報發表 
　　二繳付之期昨已得北京中國總銀行來電承認收儲欵一俟大部分開收日期確定本公所亦遵照辦理届時請將所認儲金如數送交本公所彙集轉送中國銀行存儲 
　　三月認數目自第一次特認之後如時局逼迫或至决裂之時有順按月認助者照下列第四五六三條辦法辦理 
　　四同業號月認各寳號除特認外請認定月捐每月出救國金若干者報告公所記册並彙報通訊處登報發表 
　　五同業個人月認各號諸友有願從月薪項下按月提出幾成作救國儲金者由各號執事擔任彙記總數及細數報告公所記册並彙報通訊處登報發表 
再當日公所集議此項辦法之時當有職員部以外之熱心同業諸君發表本條辦法意見謂（月薪在十元以内者宜月提二十分之一滿十元以上者宜月提十分之一三十元以上者宜月提十分之二）茲特附注於此或願照此辦法或較多較少者均請酌景自定 
　　六繳付定期及方法月認與特認性質不同故繳欵應有定期當按陰曆每月初一日由各寳號彙數送交本公所會計處掣取收條再由公所按月彙存中國銀行 
　　七用途聲明此欵如時局不至最急迫不必輸作軍事用途者則照大圑體所擬爲兵工廠及振興工業之用如全數不足五千萬之額仍得自由收回時則或應分别送還或自辦關於我業挽回利權之舉届時公所開會再議辦法 
　　八辦理機關即以新北門内障川路本公所爲書業經辦救國儲金通訊收欵機關 
來函 
[醫生丁福保君函]  
　　謹啓者福保爲救護肺病起見特著肺癆病之天然療法一書詳述飮食空氣日光精神各種療法及衞生法皆不服藥之天然療法也全書約一萬二千餘言印五萬册爲贈送品閱貴報諸君欲得此書者乞向上海静安寺路三十九號丁庽函索可也惟信内須附郵票三分爲寄回件之用鄙人素仰貴報熱心公益提倡衞生可否乞將此信登入來函一門實爲公便不勝感盼之至 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[寜裕明] [  希光]  
　　寗裕明湖南衡陽人清光緒甲甲越南之役當推裕明爲第一健將裕明初隨劉武愼軍未有表見迨浙軍受挫廣東陸路提督楊玉科領廣武三營屯觀音橋始調裕明領右營時法軍突由郎甲進攻觀音橋橋南北皆山高數十丈北嶺尤陡絶提督萬葉以所部四千人屯軍橋南當前敵裕明從玉科與提督王洪順屯軍橋北爲後勁甫交綏萬葉軍敗退至橋北裕明急出萬葉後登北嶺絶頂發砲轟法軍别伏兩哨於山之左右麓横截要隘法軍見嶺上炮發合力攻禦不虞伏兵自山之左右突出法軍大　潰走衆追之至郎甲殱其銳卒數百人法人始有議和之舉是役也裕明之功最偉遂以千總超催　游 
法人旣失利遂有息戰媾和之約清廷亦不欲勞師爢餉電旨令我軍退師　礙和議於是我軍約退至鎭南關法軍約退至東京不意　軍退後法軍僅退到北寗而止裕明偵知之謂提督掦玉科曰注人旣欲乞和又復背約是詐也和議必不可信盍乘機進兵母爲敵所紿事聞於朝旋奉旨派員窺探敵情諸帥皆推裕明裕明乃往　伏夜行蠻烟瘅雨備嘗艱苦十年六月朔出發七月朔始返龍州所有敵人好詐情形一一偵探得之盡舉以告桂撫潘鼎新於是决計進兵再與法戰此二次大舉之所由來也 
我軍正籌議戰事越南敎民受法人指使佯以　羊犒我且報法人將至方提督友叔不知越民之爲間諜也聞信驚愣謂我軍装未齊營壘未固不能速戰越民遂去不二日而法兵大至蓋越民之來非犒我軍也實爲法人詗察我師之布置耳法軍驟至周提　方提督所部皆爭　惟裕明軍平日雖無事時亦戒備如對敵故獨出而拒　卽憑營牆發鎗法人史番迭進死傷山積營牆轟　裕明氣不少挫率親軍三百人竭力抵禦法兵數萬衝突數十次竟未得入（未完） 
游戲文章 
[戲擬仿行酒類公賣策] [  天虚我生]  
　　讀報知酒類公賣局已奉大部核准飭由京兆財政分廳妥籌辦法並迅速詳擬章程在案將見推行全國歲入一萬萬元操劵可得聚歛之策實至且盡中國富强誠可立而待矣惟某竊有進者全國四萬萬人未必人人嗜酒每人每年負擔酒稅五角若無二萬萬人嗜酒則此一萬萬元之收入要亦未必可恃抑且酒價騰貴並非人生必要之品或竟因而减銷亦在意中爲聚歛計稅率不厭其苛稅源務求其穏則以酒類收歸公賣何若以糧食統歸官賣之爲得也查食米平均每人每日約需一斤若以食米收歸官賣比照酒類公賣辦法每斤加價二分是每年每人負擔米稅可得七元三角以全國四萬萬人計算年可收入穏固之稅二千九百二十兆元較之酒稅直加三十倍許而人民以食爲天尤無反抗之餘地似於厲行惡稅政策並無違背爲此擬具章程開列於后以供撰擇 
　　（一）凡中華民國領土上除租界外所有田畝出產五榖槪須報由糧食官賣局聽候收買不得隠匿及私相授受並不許自種自食其收買價格由官賣局定之 
　　（二）凡中華民國國籍人民除在國外僑民及外國人居留於本國國内者外需用糧食必須向糧食官賣局繳價領購每日每人至和須在一斤以上不滿一斤者亦須照一斤繳價 
　　（三）全國各省縣城鎭市鄉原有私立之糧食店自糧食官賣總局成立後槪須繳納特種營業稅並請領登錄證書認銷糧食歲額若干先行具繳全額或半價於官賣局聽候隨時給發以資分賣即認該店爲官賣分賣機關 
　　（四）人民習慣南北不同有食麥麫不食米者每日每人亦須負擔米稅二分但由國家予以俸給者在服官年内得免輸納此項米稅以符取之於民無損於官之本旨 
　　（五）違背本章程者之罰則另訂懲治反抗米稅條例及施行細則施行之但至少當以一千元以下一元以上之罰金 
　　（六）本章程以中華民國最後之一年行之二覺迷按天虚我生　作原人一篇謂人之本領食嗣二者而已食進之米旣由公賣則　出之糞當然歸公辨法民國二年十一月分本　内了靑之　富策言之　詳可與此策同時仿行 
自由談之自由談 
　　乞丐何人猶能捐金救國一般守財虜聞之能不愧死哀莫大於心死時至今日所可慰者惟民心未死耳（落花自救國儲金發起以來一般人士莫不踴躍相助下至車夫乞丐亦出其汗血錢傾囊助國獨彼揮金如土號稱富有者竟絲毫不出其心理果屬何居吾恐一旦國亡尚能如今日之快樂乎諸君且閱前數日本報第一張遠生君之新聞日記 
國家存亡危在旦夕正人民臥薪嘗膽之秋而一般無知者竟强顏行藥置國事於不顧嗚呼吾讀杜工部商女不知亡國恨隔江猶唱後庭花之句不禁涙濕衣襟矣[  抱膝]  
小說 
家庭小說 
[嫣紅刧] [  常覺小蝶合譯　天虛我生潤文]  
　　第二十一章（續） 
　　密昔司卡特呼久乃駡曰汝又往酒肆乎則汝將無完膚矣言時取盒中之錢一一數之則已僅十三先令密昔司卡特駡曰賊汝又取二先令去乎言次就火爈架上取一鐵罐下以先令擲之其中此罐即爲密昔司卡特之銀箱一生所蓄盡在是中雖不加鍵然替馬泰欲思一染指者則其指可立斷此事在蜂蜜村中亦爲罕見蓋村中男女咸好浪費如密昔司卡特者殊少其人也當密昔司卡特怒詈時栢得秀忽推門入密昔司卡特曰密斯汝殊忙一歸即不見汝蹤影汝果何往哉栢得秀曰母吾在克洛斯家中母覔我何爲密昔司卡特曰佳汝更如此者吾當令汝出密昔司好禮倍登之家更覔一凶惡之主人令汝往役使汝朝夕不得出栢得秀聞語不禁嗤然而笑蓋密昔司卡特待其夫雖嚴而於其女則無復有毅定之能力彼苟能以對待其夫之威嚴移十分之一二以待其女者於栢得秀亦未始無益也栢得秀又曰母吾不過在克洛斯家耳奈何又詈我密昔司卡特曰唶汝果在克洛斯之家歟密斯汝母誑吾已赴克洛斯家覔汝乃并鬼影亦弗之見栢得秀笑曰然則在梅生家耳馬克梅生歸時其妻方爲諸子浴室中什物均狼籍一堆馬克怒予乃奔而赴克洛斯之家密昔司卡特曰若是則密昔司梅生亦懶惰甚矣安有時已傍晚而家中什物尚未理者栢得秀如此不治家政者吾亦罕見栢得秀曰母吾意阿母亦未嘗較彼爲速汝視之至今磚地猶未燥也密昔司卡特怒曰猴子汝乃以我比愛特梅生耶汝良心喪矣我一禮拜中縫手套幾何彼嘗不及我之一半唶汝輩無我則行乞於市上者又不獨汝父一人矣今母絮絮可爲我赴白福而店中購一笤帚趣歸再游嬉者吾必以杖斷汝之脛栢得秀聞語如得天旨蓋彼所懼但懼勿許出門果出者則何時言歸權固操之已也旣及門次忽𢌞身曰母亨白花園又將開會矣蜂蜜村中姊妹咸將往與其盛密昔司克洛斯且製新衣預備赴會阿母如保哉密昔司卡特曰若狂矣當此風雪誰開會者即開會者吾亦不許汝往况乎我栢得秀曰汝以爲在草地上開會耶然則阿母誠未嘗見世面者此會殊勝凡胡琴敼；；栢得秀之語未畢密昔司卡特忽揚其手一拭地之布直撲其面而至栢得秀亟避啓門狂奔而出出時猶隠隠聞笑聲也 
[埃及野史之一勃萊特外紀（十九）] [  𤧑筠女史]  
　　二人旣隨亞爾查伯行經宮階無數始抵王前王時正憑　而立　爲精銅所製白如牛亂問復嵌以　磁作雨過天靑之色月臺絶筧關爲花網石砌成鐫作百獅之圖神氣弈弈如生蓋名工手琢也於此下眺人家均瞭然在目時見紅瓦鱗鱗出於綠陰之裏直接海場而止則王之夏宮也亞爾查伯乃止二人臺下攝衣先登鞠躬向王道二人來歷王固仁慈乃曰可憐者少年遭此慘故今二人在乎亞爾查伯曰今在月台下唯王仁恕赦其擅入宮禁之罪始敢進覲王頷首曰汝可詔少年母懼渠已孤露朕何能從而嚴遇之又曰其人果佳者吾當授以官爵俾免流沛亞爾查伯爾以爲何如亞爾查伯頓首曰唯王大德曰仁澤及亡臣外邦載恩多矣臣敬頌王聖意於是俯而親王膝退召雅梨娜兒及愛克嵛進頌拜如禮且曰外臣謹謝王恩赦予弗罪當二人入時王親雅梨娜兒狀乃自念曰若人殊都麗特未知學問如何吾女已長不可無家此人雖亡臣然亦貴族以偶吾女不爲辱也念至此 
乃含笑肅二人坐略詢家世且叩雅梨娜兒所學雅梨娜兒幼時固嘗從師保讀於今古之學無弗稽考而淵一問十答滔滔如無底之錦囊復無已時王乃大喜立遣亞爾查伯寓二人於迎賓之館次日雅梨娜兒方欲復行赴以莎利伯亞爾查伯忽至述王意曰王令臣傳意公子蓋王欽公子年少多才藝願以公主侍　帚公子果允者則願以國事相讓望公子勿却雅梨娜兒聞語大驚急切問乃弗能對則曰如丈言臣謹領王厚意但此事重未能自專容當商之阿母亞爾查伯出雅梨娜兒具述以告愛克嵛令籌對付之策愛克嵛乃曰公主允之當也蓋吾人之出實爲曖昧告之故徒自取辱設或以吾人私奔送之歸國則死尋蹤而至却之則負盛意得禍亦速故不如許之能臨機應變不少露形迹他日與勃萊特相遇再明以告爾時彼仍得隹壻當不致有變故又勃萊特又可淹有亞尼門德之廣誠一舉而兩得也雅梨娜兒聞語頷首者再明日遂以許婚之意告亞爾查伯令轉逹王王大喜涓吉爲二人成婚禮焉 
文字因綠 
[送别上海姚東木先生用張文敏公入都途中韻] [  靑浦徐公輔天民稿] 　　 
　　别有桃源在而無塵俗侵雲間陳臥子吳下顧亭林品比岸崖峻情逾潭水深不　文酒曾招韻共沈吟 
留賓卜盡夜訪舊話炎凉濁世何心問清談引興長别人鐃酒擗此老富詩囊後　臨歧訂歸颿看遠　 
 
 
 

Page 15

 
 
   
 
 

Page 16

 
 
   
 
