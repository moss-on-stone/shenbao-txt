# 1886 - 284 - 4904854

 

Page 1

 
 
[新印三異筆談出售] [  申報館主人啓]  
　　三異筆談四卷乃雲間許小歐先生所著内多本朝掌故往代軼聞茶罷酒餘足供淸玩本館覓得原一排印問世刻己工竣訂成二本每部收回工本洋一角五分卽日出書售處仍照曩例諸君幸卽賜顧爲盼 
[招請在京訪事人] [  申報館主啓]  
　　啓者本館現欲請一人在京師訪事務須實事求是鉅細無遺隨時詳繕寄示倘有願就是缺者祈先訪新聞數則由信局徑寄上海申報館收拆並望於信内將姓名住處開明以便詳細裁覆設寄來新聞不合程式恕不再作覆函以歸簡易此布 
[蘇州經理報務友人遷寓] [  申報館啓]  
　　本館經理蘇州報務友人前經更易由石暎菴承辦今移寓道前街同益祥棧内所有以前各帳以及買報等事統歸石暎菴經辦特此聲明 
[石印欽定歴代賦彚出] [  點石齋主人代啓]  
　　是書爲康熙年間陳文簡公奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首卷頁　繁兵燹後鮮存完璧兹雙梧書屋主人將家藏初印舊本託本齋石印校對則絲毫不爽墨跡則濃織得中準於十四日出書分訂十六本外加布　兩函價洋十元古學家亟宜家置一編如有躉售者請速臨本齋帳房面議價當格外公道零售在南北申昌及文瑞樓各書坊外埠在各申昌惟此書所印無多惠顧者勿爲捷足先得也此佈 
[九十一號畫報出售] [  點石齋主人啓]  
　　自火油入中國鋪户居家每以其光亮價廉悉購置以爲用顧一或不愼墮地翻燈油之所流火卽飛射因此兆焚如禍及一方者指不勝屈今有一法可以備不虞不必告貸於人而自無不足者惟取竈下稻柴灰盖之無不立熄至簡至易亦至便料想燃點洋燈之家宜所樂聞報首仍登告白後附淞隠漫錄圖說一則准於十六日出售此佈 
[論高麗背華適以自禍]  
　　今天下善博者必自度其資又外度夫人之資資相當而後可與之博若己之資絀人之資盈則胆先怯而博必負俗語所謂梢長膽壯正謂此也若挾孤注以求僥倖於萬一則無論其必不勝卽使倖勝亦不得謂之善博者矣今天下之善弈者必先統籌大局知已知彼而後下着其先也審愼瞻顧不肯輕易落子旣落子則必不肯輕易移換古人謂舉棋不定不勝其偶誠以不先審愼　後悔無及也故善弈得往往於劫殺相生應接不暇之際忽而舉頭四顧通盤籌算艱光霍霍不專注於一隅彼俟敵之已攻而後禦之者固謂之疎卽於敵之未卽攻者而不先料定亦非弈之善者也夫博弈小技也而猶不可不審愼於幾先而况治國家而可不持原握要乎今高麗之爲國乃有不如博弈者矣昨見耳熟能詳客一論謂高麗幾於背中卽俄幸而得信頗早中國立發兵船前往詰問高廷乃懲辦一二同謀之臣遂寢其事此說也實則耳熟而尚不能詳也以僕所聞則高廷日浸潤於宫中之言决計背中以附俄其起意巳非一日其布置已歴多時一切和約條欵業經預備停當濳白舉國以從俄羅斯迨中國得信立刻發兵前往則兵船抵高之日和約巳簽字兩日早經互換各執矣詢之高王高王以爲無之詢之俄使俄使安肯實告於是外間傳言猶以爲中國幸得以先發制人噫其果有以制之也乎哉聞此說者莫不髮指眦裂謂高王之無良謂俄人之陰險謂煽處者之情實可惡謂附和者之法無可逃謂暗中牽合連絡者之罪無可逭又大爲中國扼腕咨嗟僕則以爲此一舉也高麗適所以自禍而不足爲禍於人也夫高麗與我接壤與東三省犬牙相錯若高麗有失則先失其外藩而東三省防務愈爲吃重若敵人旣得高麗而漸肆蠶食則不於東三省乎生事又將焉之是中國之失高麗不啻揭其外户也然爲中國計東三省防務本自不容不嚴高麗與我接壤俄羅斯何嘗不與我接壤俄國而果有侵陵之意卽不取道高麗又豈别無來路耶而中國自以高麗爲藩服時時有警刻刻爲防所費更多於東三省之外無論其他卽中國貸付高麗之銀至今巳爲數不少而前聞有某欵息銀其數不過一千數百兩而高王竟束手無策由此觀之高麗之空匱巳可想而知吾直以爲中國之有高麗實中國之一漏巵也不過多年藩服不肯輕棄乃不得不勉爲保護力與扶持而孰知高王之不足與有爲疊次受侮於日本中國不惜勞師糜餉以爲之援高麗危而復安亡而復存者再高麗之民尚且深知感激中國大皇帝救護之德而高王則惟婦言是聽並不與輿情相洽一旦而遽背中國遠附俄人彼之意果何居乎俄羅斯地跨三洲然其在亞洲境内者大都荒僻居多土曠而不治地瘠而難耕如石田然無所用也然而俄人猶且不肯忘情私將中國所設界牌拔去以至議界重畫紛紛多事至今尚未卒事可知俄人之謀得寸則寸得尺則尺其眈眈逐逐者匪伊朝夕也俄國瓌地雖大而阻於黑海口别無出路此爲俄人所最抱憾之事然則苟有可以自闢門户當無不欣然從事者矣高麗目前地瘠民貧大半由於不善經治之故其境内五金礦産殊亦不乏各處田地腴沃者亦所在多有苟能認眞整頓斷不至終於貧弱故日本屢屢窺伺近者英人先占巨文一島蓋亦防俄人之於高麗自闢門户也此中情形外人莫不瞭然而高麗乃茫然若無知反欲輸情於俄而引以爲重此正所謂獨坐窮山引虎自衛其有不爲所咥者幾希矣中國之於高麗雖曰鞭長莫及然高麗一有變故中國無不爲之聲援外人縱欲侵侮高麗猶以中國之奥援爲慮未免有所顧忌而不敢逞今高王乃毅然背中以就俄則是高麗自撥其本而謂能禁人之憑陵者乎以高麗之貧弱不能堅意自守而欲思變　且棄數百年撫字之中國而與俄爲親是何異於博者不自度其資而欲爲孤注之一擲以高麗大亂初平不思勵精圖治休養生息而反惟婦言是聽背同文之國而求匪族之庇是何異于弈者當刼殺相生之際而不知抬頭四顧統籌全局而舉棋不定專顧一隅嗟乎高王者高麗臣民所仰以爲治者也而乃博弈之不如吾恐高麗之禍將不出乎蕭牆之内也已詎不大可哀哉 
[營口雜聞]  
　正任海防同知章幼樵司馬行抵營口聞須赴都引見後始行履任也○　刧德來當鋪之盜 
 
 

Page 2

 
 
犯二名藏匿五臺子馬姓家中經蓋平縣捕役拿獲解縣審訊該盜誣扳王德戴眞二人亦係同黨遂由捕役一併拘去王係鑣局夥經人保出戴係煤局扛夫解官後由大會首董遞禀道轅力辯戴之非盗無如蓋平縣已將戴與盜犯解至省中立卽斬决人皆以爲戴實枉死云○月初天氣和煖異常及初九夜雷雨大作狂風怒號天氣爲之驟冷非絮袍不能禦寒是夜因風大翻覆小船甚多○新豆來路甚少輪船候裝者須停泊多天始能裝滿出口商家耗費甚多相與束手○寗帮盛姓者四十年前孑身來營逐什一之利因以致富雖號稱十萬其實僅有數萬金今年巿面寂寥巨號相繼倒閉盛已疊遭虧折又值蛟水成灾房　什物毁失甚多盛日就窘迫月初同泰順藥棧歇業又抛却五百餘金盛竟欲吞烟自盡幸爲家人勸阻而止得失何常窮通有數殊令人聞而慨然○新任盖平縣李大令原署開原縣事當交卸時出有命案數起接任之張大令知事多棘手據情禀報大憲大憲札飭李大令速回開原將命案迅卽讞定大令無奈仍回舊任云○新荳現已上巿本月十二日開盤每石四兩八錢陳荳三兩二錢新陳相較差至三分之一亦歴年所未聞也○荳油每擔祇值銀三兩零五分近日上海沙船之到營者多至百號恐買足後價必賤至二兩數錢云○東營車店中所養難民本由道憲諭令移至甘軍唐營舊址支應委員張叅戎恐唐營離砲臺甚近易釀事端請道憲改發至田庄臺一帶道憲不允至省憲委員高觀察從望查賑將完據云擬在各處開設粥廠令災民赴廠就食云○本街商賈集得賑捐至萬金之譜連前共得三萬金急公好義誠足嘉焉○本埠富紳連氏與道標練軍砲臺裝帶官喬協鎭曾結朱陳之好現已擇吉迎娶所辦妝奩務極華美屆時盈門百兩定必熱閙異常也 
[章貢紀聞]  
　　江撫德曉帥出巡營伍疊列報章兹悉曉帥一路校閱於八月十六日由潯遄發十九日抵廣信二十三日由廣信遄發二十七日抵饒州九月初一日由饒遄發初三日抵撫州初七日由撫遄發初九日回抵省城當未到之先首府兩縣及各營弁皆於省外三十里之謝埠恭迎憲駕藩臬司道則於進腎門外恭迎并預備八擡大轎在途中守候以便中丞換坐入城蓋曉帥沿途只坐四人轎迨禀請換坐曉帥頗滋不悅繼念大轎旣到亦不必令其空回於是俯允換坐謙恭之中仍寓體恤之意大都類此是日申初回轅初十早自司道以下各員一一傳見至午始散定於十二日出省往臨吉贛一帶校閱○南昌府賀幼甫太守良楨定於初八日郡試前已列報是日在貢院中先考南新靖三邑童生約計四千餘名十二日接考豐進奉三邑十六日初覆聞太守幕中襄理校閱者多係知名士而其尊人雲甫先生世所稱浦圻尚書者實總其成尚書年逾八秩就養郡齋老眼無花必有賞識於風塵之表者矣○永順等門城垣七月間大雨小有坍塌旋奉善後局札委候補縣王明府鼒估修現已一律興工聞經費不過百數十千○内河水師砲船本年屆應修理之期現亦竣工奉着後局札委候補縣徐明府敦仁前往騐收○贑南關道憲前委赴滬請領絲稅銀委員候補通判鄧承瀛昨已回江指日赴贑銷差矣○八月以來晴暖過久時疫疉見瑞河袁江亦俱枯涸船隻膠滯難行安得起廬山之雲不崇朝而雨徧章貢耶 
[鳩水彚談]  
　　楊璞生明府以亢旱太甚復禁屠宰卽鷄鴨魚亦不准入巿日來秋陽依然燥烈疫癘盛行甚有頃刻斃命者所望雨師早降或者疫氣潛消也○粤商購米者大率艤舟江滸月落潮平片帆爭卸舵樓斜對笑語時聞然每有棍徒索費滋擾雙錫五觀察體恤商艱特委邵少泉少尉隨時督同河快地保嚴密查拿一面出示曉諭商人無不稱便○楊璞生明府近已會同保甲局易智吾司馬傳諭各鋪地保淸查保甲蓋以冬令將屆匪類滋多不得不先事籌辦也○上海老沙遜等洋行近巳請領照會到蕪貿易聞巳租定房屋卽當擇吉開張矣○粤商辦米咸派夥伴往四鄉零躉購買以致四鄉米榖俱不上街糶糴故日來巿上米價比前飛漲二三角○城廂内外走失小兒女者近又指不勝屈訛傳有一種拐匪船泊江岸僻靜處此說一起有小兒女者都不敢縱令出外矣 
[邗溝紅葉]  
　　揚城校塲街某綢縀店前日忽來一人向購各貨較量多時始將各式選定令其包好遽詢曰照過否店中人茫然其人曰吾適交汝洋廿元令汝估看何得不知店中大譁謂其未交互相爭辯以致交毆楸扭時甲遽出利刃自將頭額劃破血水涔涔勢將拚命店主情急將其人捆送保甲局由局移送縣署經甘邑尊訊得其人實係訛詎遂判責四十板發往該店門首荷校一月期滿責放聞其人姓陳面黑而麻口音似湖南北人後有遇者尚其加之意哉○舊城某公館婢僕甚多其主母見庖丁某甲烹調甚精人又勤謹詢之曰爾有室否答言未娶主母遂以某婢妻之甲喜出望外問該婢里居何處主母一一告之甲忽悵然若有所思緣甲幼時雖聘陳氏女尚未過門因兵燹離散嗣聞陳避兵東臺縣尋訪多年杳無音耗今聞主母言婢購自東臺姓氏年歲無不脗合故不勝疑駭也主母曰勿爾該婢母家現住本郡爾親往詰之不論是否故劍總以爾爲門下婿也甲如言往訪果卽幼時所聘者蓋陳遷居東臺後貧不聊生又無處訪甲蹤跡遂鬵女於某公館見甲後互相驚喜遂擇於本月十六行合禮主母又給洋四十元爲之添妝數年阻隔一夕團圓始信世上姻緣大抵前生註定也○十三日爲周堂吉日楊城婚嫁者甚多而以徐觀察家爲最熱閙是日係觀察第二公子授室坤宅鄭姓酉刻新人登輿前導除各項執事外另有五色彩燈數百盞一望通明無殊白晝八抬緑呢大轎四圍安設琉璃彩燈高下叅差光輝燦爛沿途觀者踵接肩摩並有粉白黛緑排坐於各店鋪内其擁擠熱閙不異賽會時也 
[葛沽巿情]  
　　甯帮船隻自今年起捐厘濟餉閩廣商船於今秋到埠亦照甯船一律抽捐該帮船向泊葛沽已由厘捐總局禀明傅相委員前往開辦特該帮船年來到者寥寥今於各關稅外加以厘捐貨物成本愈重銷售愈難葛沽秋巿當更减色也 
[詞林淸貴]  
　　杭垣下城總巡葉大令閩中盛族也需次浙垣甫於今夏得膺保甲差遂於下城石匠弄内俞姓宅中賃作公館上游頗器重之大令有同族昆弟三人均於今春及第兩膺館選一列部曹現在乞假南還道出浙省遂借寓於大令公館中連日督撫司道均來拜會以致僻巷冷街頓作長安大道一時彌勒寺側都閫府前車騎冠蓋終日塞道云又數日前有諸曁之陳庶常偉以公赴省遂在孩兒巷裕春錢莊内作寓緣該店擋手陳某係庶常之族兄也 
[閩省官報]  
　　同知胡繼芬卸辦垣洋茶稅知縣章德華卸辦官運候補府經歴陳實就閩起服藩憲牌示照得甯德縣趙士桐丁憂遺缺應以試用同知平元煃署理雲霄廳梁廷錫調省差委遺缺應以試用同知范倬署理布庫大使金汝奎請補惠安縣已奉部覆應卽飭赴新任所遺布庫大使員缺以試用縣丞陳揆署理晋江縣石獅縣氶范霖病故遺缺應以海防新班卽用縣丞蕭廷彬咨補甯德縣典史羅士楨病故遺缺應以分缺先用典史錢廷準咨補龍溪縣典史王棋病故遺缺應以海防試用典史謝承緒咨補 
[邗江官報]  
　　十二日海分司項分轉來揚公幹阮鹺尹本俊委靑口局差十三日鹽營曾都戎赴裏下河一帶巡哨朱鹺尹士良委臨浦局差十四日灣頭厘捐徐司馬炳卓到揚 
[甬上談資]  
　　慈溪東北鄉人某甲有事至四明旋於本月十四夜背負包裹徒步歸家行至北門外碶橋附近突有匪人前來搶刼甲大聲呼救匪見是處四無居人並不畏欋竟將包裹劫奪而去聆其音似係十著云○串客者卽花鼓戲之流唱演淫詞大爲風俗人心之害前經宗太守嚴拿重辦此風爲之稍戢太守去後禁令漸弛無恥之徒又蹈覆轍初猶窮鄉僻壤繼且附郭之處亦有開演事情雖經各憲禁令重申終不及宗太守之風行雷厲是以禁者自禁而犯者仍犯本月十五夜居民舁白龍王廟神出游旋駐南門内採蓮橋下不肖社首竟藉神會爲名資雇 
 
 

Page 3

 
 
串客開演淫聲浪態入目難堪安得賢有司盡法嚴懲庶幾此風不致復熾也歟 
[拐風又熾]  
　　金陵保甲最爲得力其巡丁望之如瑟縮瘦鶴然皆有紀昌射紀蟲渻養雞之技尋常小竊拐騙一經到目無不摘發如神月之十三日有兩人扛白板扉扉上臥一人擁以厚絮被如病者模樣另有兩男子夾左右行時時拽被塞臥者肩令抱持之路遇一巡丁睹其狀尾之半里許忽見被下臥者不止一人距水西門不遠巡丁急前拍同行者之肩而言曰淸晨奔馳良苦病者久臥得毋口渴何不略憩息俾飲一口水也同行者初努目叱以多事繼顧其身穿號褂不覺倉皇失色巡丁卽厲聲喝扛者止步扛者應聲卸扉于地掉頭不顧而去巡丁方欲問同行者爲何人亦已不知去向乃招呼道旁一人同揭絮被臥者用藍布束首面如紙色聞之但搖首不答眼且垂閉懐中偎一孩可七八歲孩見巡丁放聲大哭巡丁抱置首旁借某茶室令坐再回視臥者則已匐伏出人袴下飛奔無蹤跡矣孩呼餓甚飲以粥始詢知家在城北古科巷相近年八歲聞人言水西門外初三日放魚雷遂潜出及至接官亭遍訪其事咸笑而不答顧日已向暮祗得怱促走回將入城雇一驢言定送至家給錢一陌詎到内橋邊則巳黄昏向盡赶馿者堅不肯送持之許久忽來一人自願代付驢值送我歸不料是人將我負至一處稱夜巳深且宿一宵來早再夫我信爲眞一夜不曾合眼纔天明卽呼踐約距是人大加恐嚇我不依卽用竹絲鞭痛打一頓又以刀擲地上曰敢哭卽割耳我無奈飲泣終日且不肯食至次日飢不可耐向索飯不與索飲亦不與抵晚纔告以如不聽伊指揮便索性餓死要之再三又撻十鞭爲記信僅得半飽隔數日有人來說船已雇定泊在中漘城門上人多識我輩行徑防盤問須得佯爲病人方可掩飾云云巡丁乃問明其住址喚一轎同去其家失此孩已十四日鑼喚帖招毫無影響意謂此生不可復完骨肉其母尤慟兒切瘦削如柴遙聞兒歸反暈絶口不能聲惟兩目炯炯直視至手足亦不復動久之始知啼啼竟携兒手破涕爲笑厚酬巡丁此一事也月初小泥人巷有馬姓女孩年八齡雙鈎已纎細如束筍矣父母以其伶俐善解人意鍾愛在諸子之右一日獨立屋角喚賣菱角人未至忽來一巷男子驀地以衣蒙其面劍負而奔其人知甯俗凡病者在道上必用一人喚其小名而約之使與同歸如誦楚些之招魂者然乃佯爲就巿求醫而歸者一路喃喃喚其回家同行者不虞其爲掩耳盜鈴也距太平門數十步女孩聞人聲藉藉忽如夢醒念負已者必係拐子如不趁此喝破則飄溷落茵將不知棲泊何所竭力聲呼卽有人上前盤詰拐子初猶以病熱發狂掩人耳目繼聞女連呼拐子始委諸地而斜趨飛遁又一鄉人婦跨黑衛入城探親其夫控以轡導之行將入朝陽門須陟數十級而後到甕正傴僂間忽迎面而來一少年以口沬抺其婦之櫻唇控者大怒釋轡而逐之纔數武少年又投以爆竹驢驚而騎者跌矣旁一老翁甚朴陋爲扶其婦婦且呼且起其夫不得已奔回顧婦詎驢又被人加鞭騎去翁曰此子好作劇耳非乘人於危者子無慮老夫當爲爾喚之因手指口畫望塵奔駛意示必繫南越王以組而致之闕下者久之鈴聲寂然如結璘之入廣寒杳無消息矣鄉人始知遭騙無可如何乃與婦分携其包裹蹀　而行又剪子巷某公舘有使女名彩鳳年十七矣有姿首主婦懼其爲毛遂之自薦也常呵之前日竟逸去或曰故縱之未知的否 
[松江大閱]  
　　兩江總督曾沅圃爵帥於十八日五點鐘時由澱山湖抵松江西門外祭江亭碼頭昨已綴諸報牘兹悉是時蘇松太道龔仰　觀察松江府恩詩農太守及提標叅遊以下各員弁俱過舟次呈遞手版禀安岸上則馬步各隊咸整齊嚴肅鎗砲鼓籥一時並舉隨有巡捕官宣諭爵帥于明日六點鐘親赴校塲大閱於是滕茂亭軍門先登岸部署一切至十九日黎明爵帥穿黄馬褂坐八人大轎排道進谷暘門隨帶親軍二十名前導有代无巡狩銜牌校塲中早有九營將弁祭旗發砲爵帥卽升坐演武廳公座軍門旁坐恭陪叅府以下皆頂盔擐甲叅謁如儀提中營王叅戎有圭高立將臺上手執令字旗迎風招展號砲三發先有松五營馬步隊演九進十連環陣繼演籐牌小隊演畢爵帥退入後帳小憇有頃復升帳閱正副營練軍合操新陣爵帥手披圖册目睹軍容至卓午始竟又閱將弁步射至外委以下各弁則由蘇松太道龔仰蘧觀察代閱所有騎射諭令暫免其行賞也將備以下各袍套料一副千把以下各褂料一件外委以下各川袋一副馬兵各給銀牌一面爵帥旋於十二點鐘時偕軍門觀察排道出城文武各官送至舟次憲舟隨起椗赴申江云 
[制軍莅滬]  
　　兩江總督曾沅圃制軍于昨晨七點鐘時用小火船拖駛來滬下椗製造局前時有督轅信字營滬軍營製造局礮隊營蘇松太道親軍提右營均鵠列江干浦江中則有飛電靖遠超江鈞和四兵艦及長龍戰船二十餘艘升砲然鎗轟轟不絶兵輪各水師更擎鎗站桅以致恭敬海關道龔觀察先于前夜回申至此偕製造局總辦聶觀察松滬釐捐局督辦蘇觀察提右營陳叅戎松海防劉司馬上海縣莫邑尊洋務提調陳太守英法讞員蔡翁兩太守及印委各員齊集碼頭登舟呈遞手版制軍與聶觀察略談數語卽入行轅傳見文武各員及各營統領各兵輪管帶午刻聶觀察設席欵留陪坐者爲龔蘇兩觀察制軍在局小駐卽派委隨員往拜各員定於今晨六點鐘時乘靖遠兵船往吳淞大閱其駐紥本埠之各營陸隊則一概免操各營聞令卽拔隊歸營聞江南提督滕茂亭軍門先已赴淞伺侯所有兩江督標淮揚水師右營先鋒義勇巴圖魯陳統領及兩江水師宋彭汪劉諸統領亦將督帶長龍砲船開往操演云又接吳淞信云駐紥淞口各營聞制憲節麾已抵滬江卽吹號角傳集隊伍浦中所泊八槳砲船以及長龍砲船均升五色旗并尖角小龍旗統帶號旗一色鮮明新舊砲臺兵勇亦皆排隊伺候至十二點鐘營務處朱觀察及寳山縣葛大令乘福安火輪船由滬回淞就海關碼頭登岸各砲船及陸營各升砲迎接午後曹統領亦乘小火輪回營預備恭迓憲旋 
[緝獲盜船]  
　　昨日下午有公差在英垃圾碼頭緝獲盜船一艘拘得盜犯五名搜出各項刀械隨卽解送到官其中細情俟訪明再錄 
[錢葆靑兄有山左之行舉酒話别詩以送之]  
　　一尊相對說離情休唱陽關第四聲帆指靑商原小試事關赤縣敢逃名才高豈肯占家食志大何須憚遠征岱頂他時觀日出金蛇電掣倍分明古越高昌寒食生未是艸 
[雙調望江南贈顧佩卿校書]  
　　顔色好綽約倚紅樓沈水暗薰香一寸凌波微露玉雙鈎值得幾番留行酒處四座總凝眸頻倒金樽偏解事笑拈翠帶不勝羞臨去又回頭蘭月樓主倚聲 
[香匲八幻]  
　　嬌雲鬢花顔細柳腰泥人處魂薄不禁銷憨鬢軃釵横睡味酣香肩並春色許郎探羞生怕郎看故閉眸悄無語拈帶只低頭慵懶起梳粧寳鏡封金鈿落枕畔髻雲鬆痴一點犀心不自持拈紅豆最怕是相思愁懶賞春光上翠樓思夫婿悔去覓封亿顰幾度傷神爲惜春雙蛾蹙留待畫眉人啼淚濺珍珠串齊爲郎語舊事莫重提潄石生調十六字令 
[遊味蒓園得五絶句六章卽請正刊]  
　　悶坐意不適散步入芳徑秋草輭於緜蹴損香塵印廿步一危橋百步一小築中有水一泓潺潺捲飛瀑行行復行行行入花深處花深不見人遠遠聞人語郎在花之前妾在花之側咫尺隔天涯相逢不相讖人愛解語花儂愛忘憂草花枝不久長芳草春回早日暮秋聲起風雨瀟瀟晚一笑倦遊回指點歸途遠潄石生未是草 
[江督轅門抄]  
　　九月初十日分發江蘇試用知府唐光照由京來十一日知縣林之涵銷孔家涵厘捐謝委姜泰釐捐差十二日知府丁葆元禀知奉委騐收瓜洲工程差絲丞許方呂禀知分寜差委十三日知縣葉保慶辭赴運漕探買米榖十五日藩轅牌示瓜洲司巡絹差缺查南松一年期滿查有候補典史陳有源堪以接辦 
[浙省撫轅抄]  
　　九月十三日内閣中書潘鴻由京回省親拜 
[蘇省撫轅抄]  
　　十六日候補府潘學祖自天津回鎖河運勸辦差十七日督憲曾宫保開行赴滬 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　上海同文書局石印各種書帖發兌價目 
　　本局股印　四史巳印就陳書史記後前漢書三國志梁書周書南北齊書所有取書换單等由迭次登報諸附股諸君均經鑒及今晉書又成分訂州本請持單來取續印魏宋兩書不日亦可次第告成此佈八賢手札裝訂二本一元二角三國全圖演義十二本夾板　元增廣羣策匯源四本價洋一元　血錄分裝五本每部洋一元蕭選韻系二本布匣計洋一元爾雅圖分裝二本每部洋六角新編峴傭說詩一本價洋三角毛詩稽古編八本木夾洋二元聖廟典蹟圖考四本布匣一元加批四書味根錄四本洋二元孫鳳居篆書百體千字文三角宋版唐人合集八本一元四角凌烟閣功臣圖像一本洋三角殿本篆文六經四書十本二元陸操新繕二本布匣價洋一元殿本康熙字典六本夾板三元黄窗小品書錢二本布匣二元佩文書書譜十六本　匣七元快雪堂法帖五本布匣洋二元說文解字雙聲疊韻繕二角半舊拓皇甫君碑綾面計洋一元宋本切韻指掌圖一本洋三角趙文敏墨蹟洋八角未裱五角通鑑輯覽放大二十本洋七元劉文清墨蹟洋八角未裱五角合肥李光祿愚荃詩集洋三角成親王墨蹟洋八角未裱五角新編行文寳笈二本一元二角何太史墨蹟洋五角未裱三角海上名人書稿二本綾匣　元鐵將軍墨蹟洋四角未裱三角新印舘閽摺楷裱　未裱四角管夫人小楷金剛經墨蹟五角圖書集成目錄廿本兩匣十元戴文節臨顔魯公墨蹟洋二角殿本子史精華八本木夾四元馮展雲中丞摺楷千字文六角蜀本孔子家語五本布匣一元張文毓臨九成宫二角裱三角聶本三禮　二本布匣洋一元王夢樓墨蹟洋四角未裱三角鍾刻韵史讀本一本計洋三角汪巢林墨蹟洋三角未裱二角詩句題解彙編四本二元六角官靜夫墨蹟洋六角未裱四角漢書蒙拾分裝兩本價洋四角易筋經圖附八叚錦圖洋一角洗寃寳鑑裝一本洋一角五分文章潤色裝訂一本計洋四角文選課虚裝訂一本計洋三角典林瑯環四本綾匣一元六角大悲神咒綾匣每部計洋一元試帖玉芙蓉四本每部洋三元花甲閒談四本每部計洋八角幽穽雪鴻圖每部計價洋一元何太史楹聯洋五角未裱二角九歌圖每册洋五角未裱三角玉堂楷則每册七角未裱四角錢十蘭篆聯洋五角未裱三角四夀典林四本綾匣一元六角樂毅論每册洋二角未裱一角五經類典獲括六本一元六角四書題鏡四本每部一元二角制藝精華二本每部價洋五角四庫全書簡明目錄四本一元袁翔甫輯談瀛錄二本洋三角兪蔭甫太史註金剛經洋四角蘭閨清玩圖說每部價洋一角張子翔繒水滸圖每部洋三角大題文府二十本每部十二元董文恪畵册裱五角未裱三角五經合綦大成一十本洋十元經藝宏括十六本每部洋八元各省課藝匯海八本每部四元汲古閣文選十本每部洋五元策學淵萃四本每部價洋一元詩韻合璧六本綾匣每部二元廿四史策案二本每部洋四角十三經策案二本每部洋六角陸批四書二本每部價洋一元文料大成二本每部價洋六角增圖聯齋誌異八本價洋五元精選小題味新八本價洋四元學庸理鏡每部計價洋三角國朝柔遠記裝訂一本洋二角小題文府二十本每部十二元蔭挂軒墨選二本每部洋四角詩經集句類聯二本每部四角京塵雜錄四種每部價洋六角地經圖說訂一本每部洋六角小試金丹訂一本每部洋二角宋本說文解字二本每部一元聊齋全圖錦布匣共四本三元萃新書譜洋四角董文敏墨　裱六角未裱四角雲溪書稿二本洋八角史姓韵編十六本計價洋五元本局設在上海虹口西華路分局一在本埠二馬路抛球塲一在京都疏璃廠一在四川重慶府一在廣東天平街其外蘇城許幼庄翁福州徐潤田翁江西省永泰昌號及各處書坊均有寄售同文書局啓 
　　保容香水粉玉芙蓉肥皂 
　　此粉異香不堪能使容顔少嫩斷不尅血每瓶二　○玉芙蓉肥皂專治雀㿀酒刺無不見效每塊八十四○東洋鵝油彈子香肥皂每個計錢七十俱有仿單詳細寄上洋仁濟醫舘南榮錦里對門錦泰仁布號一家發兌其餘假冐 
　　順氣化痰丸 
　　痰屬濕熱乃津液所化百病所有多因起居飮食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄勤痰隨氣上升壅肺咳嗽甚至痰中帶血精神短少四肢困倦胸膈不利飮食無昧一切咳嗽之症並能治之每早晚用淡薑湯送下三錢服後利氣開鬱痰咳嗽自止耳每瓶大洋二角另有綠水甜油玉桂發兌價面議上洋英巡捕房對門廣東接元堂何均年謹啓 
　　活人無算 
　　此丹專治楊梅結毒魚口下疳一切毒症無論遠年近染服之立效並能續嗣久名中外每服洋兩元信局函購一律烟臺則電報局代售局設盆湯衖閔小槎醫寓 
　　參茸種子乾健丸 
　　耑治男子先天不足房事太過以至陽事不舉腎元虚冷入門卽洩夢遺滑精夜溺頻多及頭暈眼花神短胃弱四肢沉倦步履艱難甚至精枯髓竭妻妾滿前久而不孕者男服乾健女服坤順自有成效戒食魚腥生冷則筋骨强健精氣充固益髓壯陽有轉老還童之妙助弱變强之功矣若能常服則受孕易如反掌何患後嗣乏人的確屢試屢驗予見此方有功於世不敢私秘但願知我早來斷無老翁乏嗣之歎也○大丸每盒十個計洋一元加料加盒四個計洋一元小丸每盒四兩計洋一元諸君採買認明廣東邇遐齋老招牌庶不致悮分設上洋英老巡捕房對門 
　　第一印泥 
　　自至東瀛帶來煉金印泥夏不泛油冬不凝結比之尋常印泥遠勝洵厲文房至寳士林所必霑者每盒實洋兩元大者三元四馬路大吉樓謹啓 
　　英十一月票 
　　全張六元半張三元分條七角遠客函購原班回件上海棋盤街北首本行信封有恭喜圖爲記萬利行啓 
　　眞芙蓉散東洋香皂香粉 
　　專治面上斑點酒漬粉刺浮黑油黄等氣能活血潤色化滯生光每早夜開水調擦數日自效每瓶錢八十四○東洋香粉此粉以異品香葩集成能使容顔少嫩色潤肥消每瓶洋二角○東洋芝蘭香油肥皂每匣四塊計錢一百四十文向寄大豐布號今移寄上海寳善街恆鎰祥布號出售 
　　新到東洋上品香粉 
　　此粉異香不堪能便容顔少嫩斷不尅血每瓶瓶洋二角寄在上洋寳善街永昌順布號内發客天津新園號内出售長江等處皆有分售須認明東瀛艷容居便是 
　　地球錄思痛記 
　　環游地球新錄四卷鉛板早售罄嗣有人翻刻近亦漫漶且多鉛字今李君小池重刻木板用連史紙裝訂每部四本價洋八角思痛記二卷一大本每部二角均由上海申昌書畵室出售 
　　頂好緑礬出售 
　　本廠有頂好綠礬久遠馳名價格名公道貴客賜顧者請至新閘藥水廠内同興綠礬廠面議或至生源銀爐亦可 
　　包治經期腹痛丸 
　　婦人無子世多謂命裏生成而不知月信失調百無一産是以婦科一道首重調經經症一門最多腹痛故或經前作痛或經後作痛或常時作痛爲痛雖各不同總不外血積血虚挾其寒熱之爲患調治倘無善法將必漸成痼疾欲望其生育也難矣僕醫治婦科不敢自詡精通然考究二十餘年博訪名公頗知端的兹特配製此丸斟酌盡善統治經行腹痛各症曾經服食者幸皆見效故敢公諸海内俾知艱於孕育者儘可以人力挽回也每丸大洋一角滾水開服廣東延春閣蠟丸號分設上洋棋盤街北首 
　　新選夢華廬賦海 
　　得題二千五百首專選家藏窗稿試瀆　賦且與玉盆賦　跖賦一無雷同縮印八本加綢套每部洋二元四角○吳清帥篆書說文建首洋四角詩經類聯集句洋四角精繪耕繪圖加紬套洋一元上海文瑞樓啓 
　　吕商萬有利 
　　英十一月票全張六元半三元分條七角信購指明上海棋盤街北首 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顔色本藥房因考究最滋潤之物配入妙藥製成此玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自干俟早起盥洗覽鏡自照倍覺光昌所有痲瘰斑點晦氣除去凍瘃爆拆等患無虞誠嫩容第一妙藥也諸君光顧請認禀准用龍麟伴塔爲記庶不有悮每大罇價一大元小半元正上海大馬路屈臣氏大藥房謹啓 
　　永祥豐夀器號 
　　本號專辦隂沉香楠桫枋獨幅毒板婺源圓心　器俱全蒙仕商賜顧請至三馬路石路西德潤里石庫門便是 
　　燄吐名園 
　　美國愛力生所創探磨電光燈寄託本行銷售現置樣燈于味蒓園每禮拜三六夜放光如蒙購辦請至本行面議此佈豐泰洋行具 
　　些厘登開礦公司告白 
　　啓者本公司定於本月廿三日起付各股友利息一分自十八日起至廿三日止將股分簿封好停寫此佈九月十二日經理本公司事務德興洋行啓 
 
 

Page 8

 
 
   
 
 

Page 9

 
 
[光緒十二年九月十五日京報全錄]  
　　宫門抄○上諭一道錄前○發抄旨六道○將軍謙奏爲弟姦兄妻謀殺尊長審明定擬摺○粤督張奏爲審明逆倫犯婦按律懲辦摺○將軍希奏爲特叅職宫糾衆搶奪犯姦婦女請旨革職審訊摺子○九月十五日吏部翰林院廂黄旗值日引見二十一名侍衛處三名○海英彈壓完竣覆命○江蘇按察使張富年請訓○内閣奏派　放之大臣派出麟書熙敬畢道遠錢桂森○兵部奏派磨勘試卷之大臣派出錫珍敬信徐樹銘○又奏派護宴之大臣派出惪銘○召見軍機張富年○皇上明日用膳辦事召見大臣後至北海看箭○發抄潘霨奏舊疾復發懇請開缺奉旨着賞假兩個月毋庸開巡撫署缺欽此○又海防第三次收捐銀數奉旨户部核議具奏欽此○又潘司曾紀鳳等回任奉旨知道了欽此○又上半年已未結京控案件奉旨刑部知道欽此○張之洞等奏請將南韶連三屬歲科暫行併考奉旨着照所請該部知道欽此○又解第三批京餉並内務府經費奉旨該衙門知道欽此○○奴才宗室謙禧跪奏爲弟姦兄妻因姦同謀殺死期親尊長審明定擬恭摺仰祈聖鑒事竊據赤峯縣知縣隆昇詳報住民靳靠江因與兄妻靳李氏通姦商同謀殺胞兄靳靠山身死棄尸不失並犯婦靳李氏取供後在監病故一案先經前任都統繼格因情罪重大批飭詳細研訊務得確情擬議解勘去後兹據該縣隆昇審明擬議由府道勘轉前來奴才督飭司道研鞫緣靳靠江籍隷安平縣寄居該縣已死靳靠山係靳靠江之兄服屬期親靳李氏係告山之妻靳靠江並無家室向與伊兄靳靠山及伊長兄靳寳山等同居嗣因分居各度靳靠山另租卜羅儈溝郭姓家地畝内馬架房一間將靳李氏搬去居住靳靠江亦隨靳靠山移居夥度　同種地打柴因無閒房就與靳靠山夫婦同炕睡歇光緒四年不記日期靳靠山出外賣柴靳靠江向靳李氏調戲成姦以後乘便續姦不記次數靳靠山並不知情是年九月二十二日下午靳靠山復賣柴外廿靳靠江與靳李氏在炕行姦靳靠山回歸撞遇當將靳靠江靳李氏毆駡靳靠江等跪地求饒靳靠山因係醜事亦卽隠忍將靳靠江攆逐禁絶往來至十一月初六日靳靠江因戀姦情熱憶及靳靠山曾欠伙打柴錢前往索討意圖續舊維時靳靠山在家許俟次日賣柴歸償因天色已晚卽留靳靠江暫住靳靠江以不能與靳李氏續舊起意商同將靳靠山謀害致死可免碍眼遂乘便與靳李氏商允　夜至五更時分靳李氏見靳靠山睡熟將靳靠江喚起　令下手靳靠江卽用木棍向靳靠山頭上狠毆一下致將左額角左太陽相連左眉毆傷骨損靳靠山喊嚷一聲不能動轉靳靠江慮恐不死撩棄木棍復用扑槍刀札傷其心坎透内靳李氏接過扑槍刀亦將靳靠山心地近下扎傷透内靳靠山立時殞命靳靠江與靳李氏將屍身用口袋套住扛至村外東溝撩棄走回見炕上濺有血迹卽用血汚白岔皮襖擦洗乾凈扑槍刀藏在粮食下靳靠江仍折回伊長兄靳寳山家暫併至十一月經靳靠山之姊夫趙立元路過瞥見靳靠山尸身通知靳寳山前往查看屬實當向靳李氏等盤出實情投牌獲犯經前署赤峯縣知縣桂和騐訊因犯供狡展未及訊明迨該縣知縣隆昇到任集訊通詳經前任都統繼格批飭覆審嗣經該縣審擬由府解道因情節未協駁回傅証覆審據報犯婦靳李氏取供後在監病故當經另委圍塲糧捕廳同知英順驗訊取結詳報在案兹據赤峯縣知縣隆昇審明擬議由承德府知府嵩林審轉經熱河道德克精額覆審招解前來奴才親提研鞫據供前情不諱詰無起衅别故及另有同謀加功之人案無遁飾查律載謀殺期親尊長已殺者凌遲處死又律載妻因姦同謀殺死親夫者凌遲處死各等語此案靳靠山與兄妻靳李氏通姦嗣因兄撞遇攆逐禁絶往來復因戀姦情熱假以索欠爲由輒赴伊兄家内暫歇因碍眼不敢續舊商同靳李氏用朴槍刀等械將靳靠山謀殺身死棄屍不失實屬淫兇已極查靳靠山係該犯期親尊長該犯與伊兄妻姦按律罪止决絞卽棄屍不失亦屬輕罪自應從重問擬靳靠山除與兄妻靳李氏通姦並棄屍不失各輕罪不議外應合依謀殺期親尊長已殺者凌遲處死律擬凌遲處死左面剌凶犯二字該犯事犯到官雖在歴奉恩旨以前第係十恶重犯不准查减靳李氏與夫弟靳靠江通姦經伊夫撞遇責毆後復因戀姦情熱商同靳靠山將親夫靳靠山謀殺身死寔屬淫兇異常亦應按律問擬靳李氏除與夫弟靳靠江通姦並棄屍不失各輕罪不議外應合依妻因姦同謀殺死親夫者凌遲處死律擬凌遲處死業已在監病故仍照例剉尸係婦女免其梟示靳李氏係帶病進監身故管獄官例無處分應與並無凌虐之禁卒人等均請免議屍棺飭埋兇器朴刀等械解騐發回存庫余供招圖結咨送刑部外所有審明定擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○兩廣總督兼署廣東巡撫臣張之洞跪奏爲審明逆倫犯婦按律懲辦恭摺仰祈聖鑒事竊據和平縣知縣陳塏騐報民批梁陳氏謀毒本夫梁亞林並悮毒翁姑梁觀祿老梁黄氏及夫兄之妻小梁黄氏各身死並夫兄梁亞觀平復將犯証解省等情當經藩司飭發廣州府讞局審辦去後兹據審擬由司解勘前來臣親提研鞫緣梁陳氏籍隸和平縣係梁亞林之妻梁觀祿老梁黄氏係梁亞林之父母梁亞觀小梁黄氏係梁亞林兄嫂同居共爨梁陳氏素性潑懶梁亞林屢向毆責梁陳氏心懷忿恨光緒十二年六月初一日下午梁陳氏從園地工作回歸梁亞林因時候尚早嗔懶欲毆經梁觀祿勸住梁陳氏愈加氣忿尋思梁亞林家貧貌醜相待刻薄終無出頭之日稔知斷腸草毒人起意將梁亞林毒死攺嫁初二日午後梁陳氏獨自赴山檢柴採得斷腸草十莖慮人看破將葉摘去携回順手放在廚房簷口所挂竹籃内意欲乘間熬取草汁放在梁亞林粥椀給食是日傍晚時分梁陳氏在房洗浴小梁黄氏將菜連草一併洗切放在粥鍋梁陳氏浴畢出房見菜粥巳竟煮熟往看籃内剩有菜葉不見毒草知已同菜誤煮不敢出聲卽揑稱氣痛進房睡臥梁觀祿等各將菜粥用椀裝食後各毒發腹痛倒地滾喊經梁觀祿分居胞弟梁亞春同妻游氏聞喊赶往查問料係中毒邀同族鄰梁屋新等用藥灌救詎梁觀祿老梁黄氏小梁黄氏梁亞林均毒重殞命梁亞觀食粥較少嘔吐平復維時梁陳氏畏懼將鍋内剩粥傾潑廚外灰堆用灰掩埋梁亞春瞥見喝問梁陳氏情急跑進廚房自取菜刀割傷咽喉梁亞春赶攏將刀奪落向其盤出實情正擬綑送卽經縣訪聞獲犯騐報飭醫隨將犯証解省發審招解提審據供前情不諱究無起衅别故亦無同謀加功之人案無遁飾查律載妻毆夫之父母殺者凌遲死又謀殺夫已殺者凌遲處死又例載兩犯凌遲重罪者於處决時加割刀數各等語此案梁陳氏因屢被伊夫梁亞林毆責挾忿起意將其毒斃並誤毒翁姑梁觀祿老梁黄氏夫兄之妻小梁黄氏各身死並夫兄梁亞觀平復例無子婦謀殺人誤殺已死之翁姑作何治罪專條自應照毆殺律定擬妻毆殺夫之父母與謀殺夫罪名同一遲凌應卽從重科斷梁陳氏除誤毒夫兄之妻身死及夫兄平復罪止斬候滿徒不議外合依妻毆　之父母殺者凌遲處死律擬凌遲處死該犯婦之犯凌遲於處决時加割刀數查和平縣距省在三百里以外當於審明後恭請王命飭委按察使于蔭霖撫標中軍叅將鳳鳴將該犯婦梁陳氏綁赴巿曹正法係婦女照例免其梟示小梁黄氏過失殺夫之父母本于例擬業已同被毒斃應與灌救不及之梁亞春等均毋痛議出産毒草處所飭縣剷除凈盡以全民命除供招咨部外所有審辦緣由理合恭摺具奏伏乞皇太后皇上聖鑒再兩廣總督係臣本任毋庸會銜合併陳明謹奏軍機大臣奉旨刑部知道欽此○○奴才希元跪奏爲特叅職官紏衆搶奪犯姦婦女請旨先行革職歸案審訊恭摺仰祈聖鑒事竊據吉林分巡道豐紳泰呈據署長春廳通判李金鏞詳稱光緒十二年正月初一日據廳屬石虎溝屯民人穆幅喊稱伊弟婦苗氏前被叅將胡玉傳姦霸經官斷回後突於去歲十二月初三日二更時分胡玉傳糾領六七人趕駕爬犁各持槍刀等械闖院進屋將苗氏搶出放上爬犂伊母赶出攔阻被胡玉傳用刀拒傷伊情急用捕盜槍札傷胡玉傳倒地餘人將苗氏拉跑現將胡玉傳擒住喊求飭差緝兇等情當卽差派幹役分投往緝去後嗣據原役將胡玉傅帶案據供係湖北光化縣民籍同治四年投入湖北大營充當營勇因屢次剿賊出力歷保藍翎都司嗣經在雲南隨同防剿滇黔各匪並越境克復貴州仁和縣城案内蒙保免補游擊以叅將儘先補用並賞換花翎有獎札可憑等語餘供與原告穆幅喊控大略相同理合將胡玉傅獎札追案由道詳請奏叅前來奴才查花翎儘先補用叅將胡玉傅由軍功歴保今職不思力圖報効輒敢糾衆搶奪犯姦婦女殊屬目無法紀相應請旨將花翎儘先補用叅將胡玉傳先行革職提省交發審局歸案審訊以儆官邪謹恭摺具奏伏乞皇太后皇上聖鑒謹奏軍機大臣奉旨胡玉傳着先行革職歸案訊辦該部知道欽此 
 
 

Page 10

 
 
[題滄海遺珠錄步享帚詞客韵卽呈懴情侍者夢畹生同政]  
　　藍田倜儻儘風流海上明珠一網收酒國詩壇才子筆靑山緑水美人舟坡公不爲朝雲傳眉史誰將艶事留從此章臺聲價重板橋滄海各千秋古黟知白子芷厚舒家堉稿 
[昨讀袁翔甫先生答謝諸君介壽詩八章書此以誌景仰]  
周甲筵開滬海濵三千珠履太和春黄花酒熱歌盈耳紅袖香熏趣入神祝嘏有詩都垬璧談瀛無句不驚人大著有讀瀛錄爭奇最是東來客同作倉山介壽賓甬東弟楚塘張延琇拜稿 
[上海四馬路文報局内恊賑公所經收賑捐九月中旬淸單]  
　　十八日江字册日新號募相花書屋一元五角棣華居太怯生二户各一元盧江遊子夢格舘主汝南氏三户各五角嘉定張敏卿募不留名無心道人豐記三户各一元德裕堂無名氏二户各五角隠名氏四角良記正隆二户各二角五分張慈福素琴居士裕興三户各二角胡建人張寶琨祝周福林時藉蔡玉田五户各一角言隠者五百三十五實收洋六元小洋五角成泰莊募無名氏二元五角陳顯記二元楊福記無名氏亦順尝王惜蔭居士四林山庄孫燕堂孫瑞堂蔣錦芳八户各一元三槐堂王五角旅寓保平安銅洋五元似覺非覺子銅洋一元平湖東門祥號募各善士二十四户實收洋二元錢六百郭新茂號一元木瀆鎭茂陵病起人一元平湖厘局求病速愈人十六元○隠名氏二元江夏小愿十元○本日共收英洋五十六元銅洋六元小洋五角錢六百文 
[上海三馬路與昌絲棧陳竹坪經募山東直隸賑捐九月初九日第四百十六次淸單]  
　　紹興府正堂霍交塔册鹽茶局經募椿萱並茂洋十元黄鐵臣銅洋三元又册思補　　齋募周恆記洋十元崇術凌昭德堂不書名各洋二元厚齋何謙益堂陳紹元各洋一元周麗生朱秋舫各五角又册倫叙堂不書名各洋六元敬睦堂連洋四元章星齋思　堂各洋二元又册聞堰厘局委員李經募怡豐錢二千世耀增昌孫景和來大曾各錢一千乾源乾萬興周廷記大興號正大汪長興王瑋茂各錢五百文孫位汪奕臣豫豐韓金台陳隆茂慶岳張泰豐寅記生利正茂徐松記錦成倪孝記萬生沈九臯黄駰王藍田廣和康培豐泰惠亭張萬裕大森淦記韓惠記宏遠源裕號華元奕黄仁利虎文永和永錫德裕通宏泰各錢二百五十文胡同和錢三百文李校莊朱廷松章頴記純甫孫老大源興黄擷芳王　齋源德各錢一百五十文儀記禹範孔望雲新號各錢一百又册餘姚厘局募莊誦先洋六元勤補堂莊洋二元莊伯揚愚如何梅記不書名翁仁源各洋一元又册思補齋楊經募恤難洋四元不書名洋八元王萬裕洋二元瑯琊杜譚氏陳瑞蘭益善堂曝書草堂各洋一元王萬成棟昌各錢五百文不書名錢一百文又册黄南垣洋四元王琖谷萬順各洋二元糜心甫洋一元小山南樓小峰筱溪紹華虎文維翰金子仁寶三寶慶梅廷幹各錢一百文又册馬三泰洋五元德新沈德興蟶棟春懋各洋三元三陽常錫各洋二元李少琴王祿珊吳恆泰金城各洋一元又册諸絳軒陳仁高倪才岳明趙氏各洋一元又册陳受福洋一元郭康山錢一千文以上中册共洋一百四十一元錢二千一百廿文銅洋三元○無錫縣正堂裴第十次交來塔册許理廷募十一三公處洋十元又册豐怡公徐家舍楊樹園顧和慶張金甫各錢五百文北巷四百四南巷祝鴻興各錢三百角洛豆李家巷奉兆各錢三百裕金茂昌合錢二百四十文根和如桂合錢二百四十文顧洪朝錢一百五十文張龍海朝生榮大各錢一百四十文恆元士茂合錢一百廿魏壽福記增魏仁興洪産勇和記三奉坤紀坤各一百如春三卽合一百任大湧泉細芽金大金仁廷榮各錢五十文榮田榮春各錢七十又册麋敦仁堂龔任法各洋一元趙四福馮增山吳瑞祥各洋五角公記有龍各錢三百浩明叔各錢二百叙范家店錢一千另九十虎祥錢一百茂林喜根龍福四卽王任寶各錢五十又册通源洋一元任公記錢一千丁財寶沈金鵝轉巷各錢五百許同記錢四百唐鼎豐錢三百合順恆茂各錢二百沈源昌錢二百五十陳公興恆生王三和恆裕恆興孫義和義大魏耕嚴永泰德如鄭渭芬李生太源隆保壽逢源逢和源順餘恊源各錢一百沈榮川錢一百五十湧順王錦運各錢七十萬茂正興同和祥各錢五十又册韋紀坤錢六百孫公記沈公記鄥公記各錢五百玉堂毛才寶許金軒祝多卽金生金壽各錢二百永仁永法鄭總公各錢一百五十壬壽桂昌戴俊記俊恊各錢一百四十金大一百廿文一桂一百十五王仁桂阿初各七十文岳應德興和上炳榮高金榮阿楞梅慶三胖黄連承韋寶田全鄔玉泉生太雲成阿興應春諸耀三各錢一　貴春壽大元隆如源根大關慶鳳産龔連方孫貞祥趙氏李氏百方阿洪韋式福子海金一各錢五十誠本錢三十五以五上册共來洋三十五元錢六百九十○杭省萬承志堂寄來定海聽募塔册二本共錢六千來洋五元錢四百廿五○力不從心人爲小女金龍身熟不退祈病速愈洋一元薇記洋五元老廣和銅洋十元敬愛堂應洋二元郭無名洋一元增愧子求保精敏洋十元銅洋十地○本日共收英洋二百元銅洋廿三元錢三千二百三十五文合併聲明 
 
 
 

Page 11

 
 
   
 
 

Page 12

 
 
   
 
