# 1921 - 79 - 4917274

 

Page 1

 
 
   
 
 

Page 2

 
 
   
 
 

Page 3

 
 
　　舊曆辛酉二月十九日（三） 
時評 
[盜與竊（冷）]  
　　明目張膽殺人越貨者名之曰盜遮遮掩掩乘人不覺或酣睡而取財者名之曰竊竊與盜其行動雖殊而其謀人之心則一也　　雖然其行動之所以殊亦非有他不過其本身之力量有强有弱耳强則爲盜弱則爲竊使爲竊者而加以人數與以器械竊亦能盜也使爲盜者而勢窮力竭盜亦能竊也不特盜賊爲然凡人世間欲得非分之權與利其所用之手段亦不外此二者力强則以盜之方法行之力弱則以竊之方法行之武人也政客也兵變背叛也運動游説也以及一切植權歛財之策也大抵盜竊相循而已唯以時勢之變易故數年以前盜之法多於竊至今日以始竊之道多於盜矣命令 
　　三月二十六日大總統令派王達爲官硝總廠督辦此令　　又令張煥相胡文藻均加陸軍中將銜鄂雙全授爲陸軍少將萬福麟加陸軍少將銜蔣魁英柯文連徐士臣劉彦英梁忠甲張曾榘均授爲陸軍步兵上校王烈授爲陸軍砲兵上校白鉅授爲陸軍工兵上校張陶授爲陸軍一等軍需正郭增銘授爲陸軍一等軍醫正此令　　又令任命馬俊顯署吉林實業廳廳長此令　　又令署敎育總長范源濓呈請任命劉念祖爲視學應照准此令　　又令兼署陸軍總長靳雲鵬呈請授鮑綬駱斌爲陸軍步兵中校並加陸軍步兵上校銜孫柏芳吳邦傑馬傅霖崇海關寅清爲陸軍步兵中校鮑英麟爲陸軍騎兵中校佟維勳爲陸軍砲兵中校孟廣動王玉升孫世榮孫書堂韓國綸爲陸軍步兵少校張汝賢富林賈文魁均加陸軍步兵少校銜陸華春加陸軍砲兵少校銜葛烈勳加陸軍輜重兵少校銜周朝宗温瓊林爲陸軍三等軍需正鄭慶成陶學鎔爲陸軍三等軍法正均照准此令　　又令兼署陸軍總長靳雲鵬呈請任命楊文緒爲暫編奉天陸軍第一師副官長常英珍爲陸軍第二十七師步兵第一營第七團團附馮象鼎爲暫編奉天陸軍第一師砲兵第一團團附應照准此令　　又令張學良董士恩均晉給二等文虎章廖宇春李煥章張壽增馬忠駿均給予三等文虎章李壯飛何裕樸均晉給四等文虎章此令　　三月二十三日大總統令兼署陸軍總長靳雲鵬呈請授白雙奎爲陸軍步兵中校王翥爲陸軍砲兵少校羅開元爲陸軍三等軍醫正馮育爲陸軍二等軍法正張堉爲陸軍三等軍法正均照准此令　　又令參謀總長張懷芝呈請任命張珪權爲吉林督軍公署中校參謀趙維欽爲少校參謀均照准此令　　又令參謀總長張懷芝呈請任命張鳳林爲朝陽鎭守使署少校參謀應照准此令　　又令兼署陸軍總長靳雲鵬呈請授范興瑞爲陸軍步兵少校應照准此令專電 
[北京電]  
　　近來每有政客電函府院拉攏黔滇北附以財難一併擱置外傳某某北歸皆空言（二十七日下午一鐘） 
[北京電]  
　　整理金融公債將以指令公布（二十七日下午一鐘） 
[北京電]  
　　奉張定二十九來京直曹三十一准到先解决復庫辦法靳意奉直各出兩師以馮玉祥爲前鋒總司令張景惠爲後援總司令至餉械問題中央先籌一半其餘一半奉直承墊歸中央認還俟曹張到商定後卽派隊伍出發 
[北京電]  
　　滿站電查明恰克圖華兵自潰舊黨未往佔領赤塔已下動員尚未入蒙（二十七下午一鐘） 
[北京電]  
　　庫召民兵由俄人練每兩星期敎一班每班五千人僅練放槍至本年七月可練成五萬民兵 
[北京電]  
　　奉張電京警廳否認帝制運動謂作霖以愛國爲天職有危害共和者劍及履及惟力是視他非所知（二十七日下午二鐘） 
[北京電]  
　　端王昨赴奉天康有爲亦同時赴奉（二十七日下午二鐘） 
[北京電]  
　　靳雲鵬弟雲鶴今日結婚王士珍往津證婚外傳見張勳非是張在京住永康胡同（二十七日下午一鐘） 
[北京電]  
　　王士珍已準備赴蘇就巡閲使任並與徐靳商定到任卽注重裁兵至裁兵之程度先從改編安武軍起昨因赴津與倪嗣冲接洽（二十七日下午二鐘） 
[北京電]  
　　今日蘇同鄉開會决議貫澈素旨主廢三省巡閲致電蘇滬公團一致力爭（二十七日下午七鐘） 
[北京電]  
　　交葉已允在路欵内提若干維持敎育但須解由財部轉發 
[北京電]  
　　周葉二總長又有更動説 
[北京電]  
　　丁道津來電馬護使迭電催餉極力籌劃前後已撥付二萬元其餘軍餉仍懇由中央籌支以濟軍糈（二十七日下午七鐘） 
[北京電]  
　　德安吳新田電院匪首江天模王老五兩股經王牛兩營將其擊出鄂境斃匪四五十奪獲槍十桿人票十名我軍傷九十名 
[北京電]  
　　孫烈臣電院已陳明巡帥遵派步兵一團赴呼倫（二十七日下午一鐘） 
[北京電]  
　　院電新楊特别注意防務以兼督名義速將不完整軍隊改編設需添募應先電陳尤須派員宣慰各族以免敵匪煽惑不易收復（二十七日下午七鐘） 
[北京電]  
　　英倫電英俄通商先訂議定書非正約英政府以通商爲取締宣傳手段關於商約普通條件皆未規定若英俄雙方認有修正及削去之事項隨時修削眞相如此（二十七日下午一鐘） 
[北京電]  
　　施肇基電美自哈總統就職凡提議案件已改宗旨純以具體政策由根本上維持眞正和平各節已電陳在案現美國員又提一新案擬使世界各國羣趨文化軌道不尚武力並願推廣美利堅共和成績首卽注意中國且謂中美兩大共和國將來足堪在東西佔有至良地位不久卽將入手提出細則（二十七日下午八鐘） 
[北京電]  
　　某使向外部要求嚴禁川邊長官干涉藏事（二十七日下午七鐘） 
[北京電]  
　　新簡駐赤塔領事沈崇勳經優林電告該政府來電歡迎明日赴任（二十七日下午二鐘） 
[北京電]  
　　鄂議員羅樹蘅等反對中央任命何佩鎔鼻礦督辦手續農部核定俟省議會開會時提出追認案（二十七日下午一鐘） 
[北京電]  
　　外傳小徐組鋤奸團草上飛金鼎臣巇霜處赴奉直行事（二十七日下午一鐘） 
[北京電]  
　　鄂省選舉再請展限（二十七日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國十年三月二十八日星期一（申報第二張）舊曆辛酉二月十九日（六） 
世界路透電 
[德國内事記]  
　　二十六日巴黎電末尼克近開會議巴伐里亞議會議員及德國衆議員均與會巴伐里亞社會民主黨通過决議案請將國民衛軍加入近今衆議院所通過之解除軍備律範圍巴伐里亞多數社會黨主張竭力反對巴伐里亞政府之軍閥政策謂將危及全國之利益且謂履行和約條件實爲必要之舉　　二十六日巴黎電通訊報載稱據德國消息觀之德國共産黨之叛變似已失敗社會黨與社會民主黨及獨立勞工聨合會匪特不贊助此舉且將請叛徒棄其首領工界全體似將拒絶倡亂者之呼籲該報又謂此次事變爲右黨所利用今乃藉端反對解除軍備及一切壓制計劃且此舉籌備已久而倐然發現尤易識别過激黨遣往德國之代表齊諾維夫氏之手腕云 
[波蘭慶祝公民大會之勝利]  
　　二十六日巴黎電法國各報載稱華沙現正慶祝波蘭上西萊西亞公民大會所獲之大勝利柏林交易社之波蘭馬克匯兌率連日暴漲華沙視此爲波蘭於公民大會獲勝之確證小巴黎人報得悉勒朗將軍已請波德公民大會委員會各提出關於新界線之意見該報謂投票之最後結果頃始發表此即華沙今日歡祝之理由上西萊西亞共二十一區德人僅在西部毘連德國之九區獲大多數東部之十二區雖有多數德人臨時入境投票而僅得三十六萬一千票波蘭則獲三十八萬一千票此十二區内之煤礦每年産煤四千一百萬噸 
[法使至美任務]  
　　二十六日華盛頓電前法國總理維維亞尼氏之秘書長賴特氏聲稱維維亞尼氏赴美之目的係賀哈定總統就職但美國對於和局與國際聨盟如有何種提議維氏殊願聆之至於美國與聞歐事一層維氏不欲發表任何特殊之提議預料維維尼亞氏下星期一日可抵華盛頓 
[法報評論英相之對俄談]  
　　二十五日巴黎電法國各報評論英相喬治氏近在下院所發關於英俄商約之演説頗表同情喬治氏所稱英政府曾照會法政府英國承認法國所貸與俄國供發展鐵路事天然利源用之巨欵爲法國甚重要之問題尤以農民爲最蓋農民供給此項借欵最巨故也喬治氏又言曰他日討論俄國與西歐列强媾和時法國關於借欵事事之要求必得英政府之贊助 
[英國礦工礦主之交涉]  
　　二十六日倫敦電煤礦主與礦工雙方堅持故三月二十一日礦産發還私人管理時恐有全國煤礦停工之事據礦工聲稱届時煤礦停工係由礦主方面所發動因礦主近已與礦工註銷合同在四月一日礦工惟有停止工作或依照分區限定之減小的工資而工作耳國人對於未來之煤礦停工現不十分驚惶因存煤頗多而外煤亦可輸入價並不昻且商業清淡實業界用煤較少也礦工因此次罷工財政上不無損失今礦主旣毫無遷就之象如礦工領袖不於數日内設法使各區礦工聨絡一致則將來結果大約爲礦工聨合會之分裂昨日雙方皆各向政府報告談判失敗礦主於未奉政府覆音以前現已分赴各區向礦工説明其主張之理由 
[美俄通商之所聞]  
　　二十六日華盛頓電關於美國因恢復商業關係問題答覆勞農政府事路透電社探悉國務院之意以爲美國對於勞農政府請美政府招待俄商務代表團之提議現無詳細答之必要美國所發之覆文並未含有承認勞農政府之意 
[英愛之奮鬭]  
　　二十七日倫敦電倫敦北郊與諾桑白倫之農塲本星期抄被人縱火度係新芬黨所爲　　二十六日倫敦電今晨二時國軍爲報復上星期瑪岳郡卡羅肯尼狄黨人襲擊軍警之隙恨計開入西港費四小時之久搗毁全鎭屢發排槍及以炸彈擲擊房屋商店並焚燬一切用具安特里姆鐵路之車站及信號房多處昨夜爲人縱火焚燬 
[各國近事記]  
　　二十六日紐約電全國民事聨合會上書國務卿反對恢復美俄間之商業關係又美國國防協會理事亦有不贊成對俄通商之電發致商部總長霍佛氏　　二十六日華盛頓電美國巡洋艦米爾華基號已在太可瑪下水　　二十六日美國菲拉台爾菲亞電海軍船廠官員宣稱闢資堡鋼廠科學家發覺德人建造徐泊林飛船所用之一種合金方法菲拉台爾菲亞現所造之飛機將參用此法並希望今夏可以新機飛越大西洋　　二十六日華盛頓電工部宣稱佃工尚稱敷用工資亦較前爲廉　　二十六日巴黎電昨日法總理白里安氏在參院外交股員會宣布關於法國復派大使駐敎廷事之報告並解釋贊成此舉之外交上理由外交股員會决議俟預算案由參院通過後即審查總理之建議案　　二十六日倫敦電印度事務大臣聲稱二十三日孟買監犯六百人破獄而出奪取守衛者所有之槍械與子彈主謀者想係政治犯太平洋路透電 
[否認復辟謡]  
　　二十七日北京電政府竭力否認復辟將作之謡言張作霖來京與否尚未决定數月來政府屢促張入京討論大局張躊躇未允其實統觀北方現狀北方領袖之會議在今日固甚重要也復辟之謡因端王擅自來京而起外交團因端王到京違反條約决定提出抗議大約政府接抗議後將遣其復返新疆目前北京現狀如常　　二十七日北京電張作霖電告即將來京並稱復辟説絶對子虚請政府正式否認之 
[日蒙近信]  
　　二十七日北京電日使署陸軍隨員接東京參謀部電稱已下令撤退間島琿春之日兵　　二十七日北京電日人方面消息蒙兵在板塲擊敗華兵潰兵刻在二道河刧掠張家口因以大震 
[日本近事記]  
　　二十七日東京電首相原敬在國會宣讀閉會勅旨後國會即無限期休會　　二十七日東京電日本紅十字會所派辦理華北賑務之委員團已於今夜啓程將於星期二日由神户乘船前赴天津四月二日可抵該處擬留駐三個月 
[東俄近事記]  
　　二十七日海參崴電赤塔議會農黨領袖電致海參崴國民會議農黨領袖謂農黨之大多數覺海參崴議會有解散之必要本月二十五日此間國民自由黨會議時立憲黨决議不與聞非社會黨之會議海參崴行政部曾接駐哇克化斯克海參崴代表來電謂該處將有饑患請即供給糧食國外要聞 
[學術研究會留英分曾之歡送會（于世秀）]  
　　學術研究會留英分會本年一月廿七日下午七時在愛丁堡開歡送周吳李三君去英大會其槪况分誌如下（一）主席劉百昭君致歡送詞謂今日集會歡送吳李周三君去英以昭個人將别良友感慨百端何况諸君茲代表本會略述歡送之意吳君自任本會會計以來頗盡心力李君爲發起本會之一人常以至誠糾合會友講學力行周君更熱心會務且現在擔任專門研究公共衛生學三君旣如此抱定志向盡心會務則同人等於其將離英之際烏得不致歡送之意更促進其堅心以研究學術砥礪道德發揚共和精神增進國民幸福且或以三君分途更相奮勉各自圖强則本會幸甚中國幸甚此又同人等於敬祝沿途平安之餘而更有厚望於三君者也又前理事任君凱南同人等以其道學優長請其歸國後爲本會代表已得來函承諾并擬於來月中旬由法國起程賦歸請與同人等遥祝其水陸順吉及對於本會分科研究之計畫將大有成功任君以路遠今日未能與會無任悵惘茲請三君贈以金石之言以爲同人等日後指南不勝盼禱（二）周君答詞吳李二君來歐調查採其精華返我東亞中國前途定有可觀余則往比利時與英相去未遠且近以小疾於會務未克盡力今日濫竽斯會殊爲慚愧然旣蒙諸君不棄賜以敎言則嗣後更當竭我心力奮志馳驅不敢稍負諸君之指責也（三）吳君答詞余來英年餘隨諸君之後得入學術研究會今日更逢盛舉幸何如之然此爲在愛丁堡末次與諸君聚會頗有令人傷感者試問余等中國人來英何爲曰求其所長耳求其所長又何爲曰以補我之所短耳若然則余等今日歸國諸君不久亦必歸國特遲速有不同耳余等旣先歸則應先有所供獻迨諸君返國之時我國時局當較今日更具一番新氣象此實余等之責任亦或不負諸君歡送之雅意也（四）李君答詞諸君今日開歡送會厚意昭然深爲感激然周君往比研究醫術繼續深造前途無量吳君掌會計協助本會者實多余苦事繁未能少謀會務之發展今逢斯舉未免赮然但與諸君相處旣久受益良多忽而言别情頗依依謹贈數言尚祈賜鑑今日爲學術研究會之集會茲就本會之歷史宗旨及日後進行等略爲述之就本會沿革論之學術研究會係余等在東京留學時創立距今不過五年而國内優秀青年學子及留學歐美諸同志皆極形贊助入會者日益踴躍惟因本會宗旨正大故收納會員極爲愼重須有會員二人以上之介紹經評議部認可者方得入會如有犯章者亦得除名旣入此會同時不得更入與本會宗旨相反之他會然所以如此嚴厲者亦頗有故因本會旣無政治意味更無勢力足云與其人數增多而事無專責何若人數減少而各負責任現有會員三百餘人可謂皆爲强健分子日後更望此分會仍本斯旨進行焉本會旣以學術研究名則以研究學術爲惟一之目的宜分工以專精其事故有分科之制定宜合力以同舟共濟故本互助之精神譬如專醫學者助其設立醫院學商業者助其集股營商吾等信任之則社會亦信任之事業乃易於成此則本會之初志也顧研究云者仍空談也雖有學理有文字而無實行於社會人民將何所補故本會宗旨非徒研究必將見諸實行發揚共和之精神增進人民之幸福皆吾同胞之責任也吾等來歐親見其文化其民族其社會組織等則吾等所負之責任較未來者爲重苟吾等尚不知實力圖强則中國之將來更何所望余極願犧牲回國後倘諸君有用我教我之處當積極應命毫不退縮也更有進者本會宗旨純正事業亦宜光明乃自動的而非被動乃共和的而非專制乃羣衆的而非個人乃活動的而非頽滯乃急進的而非遲緩乃實行的而非空談諸君本此等眞精神協力進行則結果乃無涯矣奉勸諸君盍速圖之（五）發表理事任君凱南因回國辭職·理事一缺·由會員票選結果以文牘劉百昭君多數當選（六）選舉文牘及會計·劉君被選爲理事吳君即將歸國所遺文牘會計二職即由會員公舉結果于世秀君以多數當選爲本會文牘潘澄滔君當選爲本會會計（七）會餐席中李君謂袁昌英女士爲本會第一女會員今日第一次與會諸君當爲袁女士賀爲本會賀並爲我國女界同胞之前途賀袁女士答爲國爲民男女應同負責幸得加入本會謹本宗旨竭力爲之其他會員復互談衷曲交相勸勉時已夜半乃宣告散會 
[國内要聞]  
[北京通信（撲）]  
行將開幕之地方行政會議今年元旦政府下召集地方行政會議之明令令各省長各省議會皆派一代表蒞會今令下三月矣各省長遵令派員固無待説各省議會則到者已十餘人據内務部消息就北京政府治下之各省計未到者不過五省然其中亦有尚未推出參預與否自未决定者政府方面本擬三月下旬開會但省議會代表之來尚不踴躍已改四月初一日届時能否開幕尚未可知而内務部之籌備則已兩月矣自表面論之此會議爲根於恢復自治之明令籌劃一之自治制實際上則對於自治潮流顯有對抗之意味且帶幾分敷衍而推其結果以今日之督軍跋扈即制度議定亦無從施識者謂比諸前年廣東軍政府之地方制度會議非無故也顧政府仍故爲鄭重擬定問題由此取决以吾所聞厥有五事（一）中央與地方權限之劃分此全爲對自治潮流而設自各省提倡省自治而江蘇湖北已擬有省自治法草案所列權限頗近聨邦制政府弗善也仍欲以自動的方法讓與若干於省再保留若干於中央換言之即保留其大者而讓與其小者而保留之權以任官爲第一（二）中央與地方財政之劃分此非止對抗人民之自治潮且對於今日之財政而發者今無論國税地方税無一能解中央然並非人民不交實係督軍截留政府萬一之想冀由此得撥出若干部分解入政府聞内務當局曾商諸財政當局令擬一劃分中央財政地方財政之計劃書提出此會議財政當局迄未提出蓋難於着手也然現聞財政部鹽務署對此皆將先開部務會議以討論之（三）參事會之設置浙江江蘇之參事會條約均經内務部阻止不使公布兩省旅京巨紳催促政府而當局之復函乃謂對此事絶不反對但不能一二省舉辦擬由地方行政會議訂一劃一之制度而頒行之此一問題乃爲本會議之最重要者内務部自一月以來即取江浙之條例簽註研究自擬綱要但聞其所擬議並非對省政負責之合議制乃爲諮詢機關之諮議廳制有人以開放省政言之當局者當局不謂然也（四）縣自治之實施縣自治制曾經新國會議定公布但施行之期以敎令定之以是制度雖頒實行無期且如前甘肅省長張廣建則有十年以内甘省不能施行自治之請現内務當局以爲縣自治旣不能不行而各省長又多反對應於此次會議諮詢各省之意見斟酌各省之情形以定施行之先後（五）巿鄉自治之籌備此即根於去冬恢復自治之明令者然政府意見以爲袁政府之自治制人民未必滿意清末之城鎭鄉自治章程亦未必可以適用擬諮詢各省意見以定此種自治法即前次令中所謂擬定自治法規者也凡此皆所謂官辦之自治人民之能否滿意姑不具論然各省派來之省議會代表比較的算有民意者其平居私議已有不滿之處大槪謂縣自治制巿鄉自治制爲省以下之事而各省情形亦多不同應讓之省自制定以上三項則較爲注意雖現時尚未開會多數之主張愚無從知然内務部現已收到意見書多種而陜西省議會代表高普煦前日亦有一印刷品之提案由陜議會携來者亦足見其一斑也意見書大綱如下（一）省參事會爲省行政機關會長由省議會選出任期以三年爲限但得被選爲一次之連任（二）省官制定爲省縣二級（三）財政除海關郵電國有鐵路外一切均爲省地方所有權（四）省地方軍隊專以警衛軍爲限（五）省地方各種人材必經省政府保薦方得任爲中央官吏以上五端均屬省自治之基本建設開於地方前途最爲重要謹就管見所及略效一得之愚　　　　　　　 
[否認恰城失中之蒙亂]  
恰城失守消息現已　　　　惟據陳毅褚其祥連日來電該處尚在被圍之　　　　甚急聞院部特派赴恰專員江壽祺氏抵奉天　　　張巡閲轉述中央希望黑軍援恰之意張使允電　　　辦昨日江氏已將此旨電陳來京並有俟抵黑省　　　與孫督切實商洽届時或即偕同黨軍馳赴恰城尤爲便利等語同日孫烈臣亦有漾電覆致政府謂禡電奉悉江參議過境自當遵命協商一切據此是奉黑兩省業有出兵赴援之意恰城能否轉危爲安實在此舉政府接北鄙探員來電云俄舊黨恩琴現有獨樹一幟之勢其謝米諾夫及活佛等並未聨合聞已互相電商恩琴專任北攻買賣城俾資鎭懾極北而防俄新黨南下抄襲庫城後路對於攻擊東下佔領黑龍江西犯新疆南圖張家口諸項决不干預以示獨分北方權利此亦將來俄黨蒙匪間一種重大問題也昨據敗退之某軍官述蒙邊戰訊云第十三師師長鄒芬向有苦戰之名此次就援庫副司令之職亦曾親行督戰奈我軍昧於蒙地情形軍隊駐紥地所有水井均被土人淹没兵士無水可飲每以雪塊爲飲料如煑羊肉與紅麥亦以雪塊爲之飲食旣不相宜遂不得不向後退出現滂江已確爲敵人所佔據此次戰役我等由滂脱險者僅百餘人餘則傷亡殆盡鄒副司令亦以大勢已去莫知所措此次由滂而回越四日夜邕抵張家口張埠已戒嚴過夜十時即不能自由出入云云並聞張埠現駐暫編第一旅日内即開往前敵政府對於蒙地吃緊昨已决定兩項（甲）援庫名稱原指庫倫一方面而言今則形式擴大俄黨蒙匪佔領叨林重攻烏滂進窺張家口擬改征蒙名義俾資澈底治蒙（乙）征蒙擬分三路一南路由張家口用直軍北攻一東路由黑龍江直入東蒙一路西應派新疆軍隊東下據昨日哈爾濱來電云此次由恰庫逃走之陳都護使已於昨日由貝加爾乘上火車隨帶兵弁官吏等約七十人一同東下在赤塔南略有躭擱日内即可抵哈惟隨同赴貝加爾之商民約一千餘人均已落後科布多連日發現俄軍政府迭電促楊新督派兵前往科蒙交界嚴防昨聞政府方面接楊督禡電略謂迭電奉悉科境爲庫倫西路要衝該處軍隊前已開抵科蒙交界刻因兵力單薄當即遵電再派駐在迪化李春化所部騎兵一千人陳占鼇所部步兵一千二百人即日開赴科境所有餉械暫由科境内供給據政界確息東三省巡閲使張作霖氏有元密敬電到京内容係分兩項（一）請續編第七第八兩混成旅（二）擬命奉軍第三十師爲援庫後備軍聞政府已交由參陸處核辦矣前由參陸處召集會議决定商請直軍赴援遂卽致電保定曹使原文略云叨烏旣失滂江吃緊張垣爲京師屏蔽即須長駐重兵以資鎭攝查第十六混成旅馮玉祥所部久經訓練飽歷戰征堪任防守之責且該旅長因庫匪猖獗迭次請援尤足見愛國熱忱允屬干城上選茲擬調令該旅全部出駐察區藉爲西北之保障特電奉商即希裁覆中央昨接探報據稱庫倫活佛現派專員多名分往内蒙六盟勸慰各王公速謀自立響應外蒙務請設法豫防以免亂勢擴大不易收拾又接援庫總司令部來電報告烏叨俄黨現又近逼滂江意欲圖取内蒙現已飭令各支隊分配兵力將滂江東北各要隘嚴設防線實行堵截以免俄黨間諜混入内蒙 
[載漪晋京後之外交團]  
清端王載漪突於日昨晋京已引起外人之不滿據聞日前外交團特開會議討論茲事咸以端王爲拳亂之禍首依照一九零一年條約端王應終身充軍在外今茲忽然晋京實係違犯一九零一年之條約無疑當即議决是起抗議於外交　西班牙公使（即外交團領袖）業已具文送至外部叙明外交團之議决並請求北京政府即將端王送回充軍原地北京政府對於此事之自白謂端王晋京並非得有政府之許允然去年八月間外交總長陳籙曾以外人名義歷訪各使署官吏叩以對於端王晋京之意見當時各使署官吏亦以私人名義答覆謂個人意見無所反對綜合前影則此次端王之突然晋京不無可疑政府諉謂未曾前知似難徴信今外交團全體之意見不以當時私人之議論爲定且復辟之聲時有所聞政府爲闢謡息諑鞏固政府之基礎確立友邦對華之信誼宜如何愼重將事使亂言無藉口之機會今乃復辟罪魁起用於前皇室帝胄引進於後墜政府之信用冷友邦之熱望雖諉爲未預知而條約上之責任决不能以未知而避卸况去年八月間之疏通猶彰彰在外人耳目乎云云 
[北京敎育風潮之會議]  
昨日（二十五）下午一時半北京國立專門以上各校敎職員會代表聨席會議在北京美術學校開第五次大會各校代表均到首由主席馬叙倫報告文件（一）北京國立專門以上學校校務討論會覆函本會議聲明對於此事盡力設法（二）教育次長王章祜覆函對於本會議質問京報所登談話並無隻字道及惟聲明二十四日晨報所載之談話是王氏之眞實意見僉以王氏旣有此項聲明同人暫不置議俟彼時再看王氏之態度報告畢即討論（一）會議進行辦法北大代表陳世璋主張照聨席會議組織大綱八校代表各有三個發言權並宜始終由指定之代表出席發言以免會務進行之妨碍討論結果决定每校發言權三個爲固定的每次會議均由此三人發言（二）聨席會議開會之經過從來係由各校各自通知教職員决定此次由聨席會議遍發通知於八校教職員不由各校自發（三）本會議及教育基金委員會開會時爲防止誤會起見决定除現有代表及新聞文牘兩組幹事外不得列席旁聽（四）關於教育基金委員會之討論範圍及基金之定議决由聨席會議先决定後交由委員會進行於討論（基金）二字之定議以事關重要曾延長時間三十分惟尚無結果乃定於下次開會時再討論散會時已下午四時矣茲將校務討論會及王章祜覆函照錄如下（一）校務討論會覆函逕覆者頃奉公函敬悉一是同人等責職所關正深焦灼疊開會議除已再具呈教育當局及府院請示辦法外亦正盡力設法以圖迅速解决稍有端倪即當奉告先此肅覆即希鑒原北京國立專門以上學校校務討論會謹啓（二）教育次長王章祜覆函敬覆者昨奉惠書敬悉查本日晨報第一張内載鄙人與該報記者談話一節即係鄙人對於此事之眞實意見敬希察照以免誤會是荷王章祜敬啓教職員自罷工後迄今已有十餘日政府方面尚未有正式表示因此學生方面大爲憂慮每日羣向各方面探詢消息且擬如春假後不能上課即從此回家届時教職員即欲恢復職務而學生已散其道無由某君因此特向某方面探詢政府態度據云教職員已於本月二十三日致總理及敎育總長函質問政府對此之辦法限於本月三十一日以前答覆此次罷工之問題其歸宿如何於春假中即可斷定現在交通部方面對於此次教職員之要求已表示可以承認之意如中途不發生變動補發欠薪及指撥的欵兩項旬日内即可解决然關於善後問題如與政府磋商此後交欵辦法及各校分領欵項辦法尚須若干時日方能解决照此情形春假滿後尚須一二星期方能上課然上課時期雖如此遲緩但敎職員方面一俟政府有正式表示當即宣佈俾學生得安心候期上課云云 
[京聞拾零]  
徐東海勸王士珍赴任昨日（二十五）下午三時東海電請王士珍進府勸其即日就職並責成擔負裁兵之職務王氏尚欲堅辭旋經東海諄諄相勸幾乎聲淚俱下王氏不願再拂厚意故即允諾惟赴任日期尚待决 
 
 

Page 7

 
 
　　中華民國十年三月二十八日星期一（申報第二張）舊曆辛酉二月十九日（七） 
定或謂王士珍見東海後就任之意已决王廷楨擬隨王南下擔任使署總參謀長職務　　中俄通商之波折邇來關於中俄恢復通商問題喧傳頗盛據聞連日外交當局與優林代表磋商條約尚稱得手惟各省區商會以爲此舉關係我國商業前途甚鉅若不愼之於始將來追悔不及茲聞哈爾濱商會張傳兩代表及黑河華僑吕代表商會正副會長已先後來京分謁當局有所表示故中俄商約之進行不免又有一番波折也　　比使注意中比商務外交方面消息云比利時公使愛維慈前日赴外交部謁見顔總長聞關於中比新設立之航運公司事務有詳細之談話微聞比國盎凡爾斯存積之貨物將於今夏以大船四艘運送來華銷售並在上海滿載華貨赴比云　　到期之庚子賠欵問題庚子賠欵自一千九百十六年停付以來已届五年之期前此美國方面曾有提議以此項賠欵充爲辦學經費惟其中有數國未表贊成此議致歸停頓刻計期已届自今年下半年起仍須繼續履行政府正爲此事連日討論聞有人提議仿美國辦理清華學校成例將欵留下若干以充教育經費當局亦頗然其説現正擬與各國磋商而目下教育基金正在無着之時倘學界能注意及此共起要求亦未始非萬一之望也 
[鄂聞擷要]  
　　王占元否認六省聨防湘省又有北附説鄂贛川湘滇黔六省聨防三月一日在武昌正式簽字王占元自爲盟主各省皆派代表列席之説京滬各報喧傳殆徧有人以此事探詢某機關據稱鄂省爲四塞之區於川於湘於贛於豫均有單純聨防之協議然目的办爲肅清邊境絶無其他意味王占元恐引起各方誤會業於二十二日通電辨明並聲明始終以擁護中央保衛地方爲職志同時又電中央請勿爲浮言所惑云云則此事似尚未成事實傳者或不無過甚也　　湘省北附問題最近更爲活動湘趙因陷於四面楚歌渴望得有外援因是頗引起其北附之念除派其弟趙冕與副官伍在鰲來鄂接洽外並致王督密電一通詞意極爲懇摯略謂湘鄂地近比鄰唇齒相依故湘省用兵即足使湖北受莫大之影響惕自去歲謬蒙公舉暫攝軍符自顧力棉材輇屢伸困苦退避賢路而邦人不察責以大義惕祇得勉力支持以延殘端及至接事之初百端叢脞凡所設施動輒得咎固不能强我以就人復何忍以負人者負湘然一經整理即遭物議近更李烈鈞盤踞湘西野心勃勃意欲直趨長沙進窺武漢我公中流砥柱物望攸歸除派趙代表面謁鈞座祇聆德音外務祈對於湘事有以教正云云趙代表來鄂後連日與王督交換意見關於取消息主條件僅湘省善後軍費如岳州增設護軍使駐北軍一師兩端尚未完全商妥其餘湘省用人及北軍援湘各節大致均已磋商就緒王督特將上情轉達中央並電赴京代表吳錫增就近商洽故政府特於二十日派公府侍從武官梅馨中將南下二十二日抵鄂俟與王督磋商妥洽後再行轉車赴湘梅爲湘人曾任長岳鎭守使與趙炎午及湘省軍界多有鄉誼上年湘省醖釀北歸即爲梅所斡旋此次再度南下未知能否底於成也 
[吳趙感情之觀察]  
　　鄭訊云大局擾攘危機四伏河南當南北衝要關係至重吳佩孚以直魯豫巡閲副使頭銜率其勁旅來駐鞏洛豫督趙倜以種種關係不能不與吳氏取一致行動然臥榻之側他人鼾睡本已令人不安而一般無知之徒又復從中搆煽其不得志於趙氏者即向洛陽使署控告吳雖一味敷衍終不免稍有猜疑近因辦理選舉外間盛傳豫南歸馮玉祥包辦豫西歸吳佩孚主政豫東豫北則歸趙督主持事雖無從證實而趙督終不釋然現在豫南各縣初選已過瘙軍確未與聞有向馮旅運動者皆遭拒絶豫西各縣初選則極參差不齊洛陽臨汝閲鄉等六七縣均未投票據河洛道尹楊葆光之電告（停辦選舉係吳使授意）但未聞吳使向趙督商量豈秘密函商外間莫由探悉耶日前吳佩孚曾偕其夫人至開封言與趙倜之老太太拜年趙率其西屋太太（趙之如夫人最有寵）親至南關車站迎迓相見甚懽吳夫人拜趙母爲義母與西屋太太結爲異姓姊妹去時趙夫婦又送至車站外人多謂吳之此行專爲化除意見聨絡感情而來並含有政治臭味又直軍之駐豫者時虞譁變豫人莫不惴惴許昌兵變兩次趙督皆隠忍不問旬日前駐新鄭直軍某團又有譁變之謡縣知事鄭陳琦密調巡緝營駐守城内並於署内准備大砲以防不測旬日以來晝夜戒備幸該團團長處理得當將爲首煽惑者二人斬首（皆睢縣人）並革除多名其事乃解（三月二十五日） 
[福建仙永北軍之敗耗]  
　　在閩靖國軍將圖仙遊永泰兩邑情形業紀前報茲聞軍署日昨接到來電仙遊王獻臣之所部與永泰馬步雲之所部均敗於靖軍而永泰之宋淵源部衆之勢力爲尤大日來已陸續派隊前往救援矣 
[福州通訊（遂夫）]  
　　省議會將自制縣自治草案仙遊大批烟税之收入汀漳道尹請簡汪守珍省議會咨請省長儘三個月以内實行縣自治一節業紀前報嗣省長覆咨以縣自治法雖經中央公佈然施行日期及各種規則均未見之明令目下地方行政會議曾經咨請貴會推舉代表入京與議自應着手籌備等語該會日昨開會公决自行制令縣自治暫行條例交法制科起草經起草員會議决以縣自治法雖經頒布然未實行而規則又未見之敎令由會制定草案按之省議會法第十六條之規定於法律旣無抵觸他日以省令公佈亦不生與命令抵觸之問題唯前已咨省長依中央頒布之縣自治自不必從新制定不過就該法略爲修改已足適用即日當提交大會咨請省長查核特恐未必見之實行耳　　部派烟禁查勘員於二十二日始分道揚鑣然各地之烟苗則多已收成矣此行恐於烟政無補徒飽該員等之私囊而已仙遊日昨又有快郵代電一件文云北京大總統國務院各部長萬國禁烟聨合會福建同鄉會均鑒福建督署衛隊團長王獻臣於去年秋間接防仙遊縱民種烟巧立田賦捐名目每畝勒徴烟税十五元綜計可收七十餘萬元明目張胆日事追呼證據確鑿罪惡昭著似此破壞烟禁誤國害民禍仙遊一邑事猶小肇國際交涉事甚大不予懲辦竊恐羣起效尤閩省烟禍蔓延將不可收拾矣公民等情關桑梓痛切剝膚故不避斧鉞冒死披陳敬懇諸公主持公道力去蟊賊以伸國法而清烟禁臨電惶悚伏乞公鑒仙遊全邑公民代表張鵬吳輔世陳元文等叩　　汀漳道尹一席前已决任易兆雯嗣又中變而運動是席者前該道道尹曹本章爲最力次則爲警務處處長兼接收閩南籌備事務處處長史廷颺曹前經省議會彈劾在案目下該會正在開會當局必不敢任以斯席史之往彼接收各屬其目的實在此位置從中經營已久乃事被駐京代表汪守珍所聞遂爲中阻故目下史已呈請撤銷該事務處所有未盡事宜請歸汀漳道尹辦理現聞李厚基已請簡汪氏不日當即見明令矣 
[旅杭京學生爭敎育基金電]  
　　申報時事新報曁各報館鑒同人等頃爲北京專門以上各校敎職員罷敎事致總統總理及教育總長電一通文曰萬急北京大總統國務總理教育總長鈞鑒竊維百年之計在於樹人郅治之基繫乎敷教北京專門大學各校林立實爲全國文化中心而以歷年軍用浩繁當軸剜肉補瘡挹茲注彼致教育經費奇絀兩三年來每况愈下各校敎職員薪俸欠至數月者其常生且難生教焉能教於是而有前年罷教之事當軸不知指定教育基金爲根本之圖徒以薄欵甘言相誘俾暫相安於無事事過境遷故態復作教職員諸公一忍再忍屢欲發而屢止至本月初無可復忍遂又有專門以上教職員罷教之舉是役也將不爭得教育基金不止抑今之罷教經多日之醖釀多人之决議其所以恝然忍於犧牲萬餘青年之學業而不惜者良以教育基金一日無着教育狀况一日不安以日處杌隉不安之境之人相與教學其能深造有得者幾希况學校設備亦需鉅欵教職員薪俸縱使有着而學校狀况一無改進則教學之進步亦僅而尚望文化之發皇耶其實北京教育費每月不過二十萬持視軍需涓涘耳政府雖貧而月增此數固可决其無難顧於彼則有求必應於此則置若罔聞人其謂之何且北京號稱首善百凡政令中外具瞻今等教育於贅瘤視文化如兒戲倘各省聞風效尤教育之機不已絶乎國無教育何以得才國而無才其何能國貽笑友邦猶其小焉者矣此固非北京教職員之事實全國人民之事全國之人切膚之痛終不能默爾而息也同人等素仰我總統理總長志切培才心存治國伏維熟籌利害早定基金俾北京教育復原全國人心安堵教育幸甚全國幸甚迫切陳詞不知所云旅杭北京大學曁北京高等師範同學叩有 
[杭州快信]  
　　籌募北方旱災賑欵會各校義勇員截至今日（二十七）午前止報到者計惠興女校褚嘉齡等十二人中醫專校徐首簣等二十七人廣濟産科女校趙性芳等二十一人甲農沈思濤等四十人廣濟醫校阮其煜等十九人一中鄭國昌等一百七十一人一師姜琦等一百九十九人宗文黄桐軒等五十人女職趙欲仁等二十人女師葉墨君等四十人甲商張雲樵等二十六人安定蕭仲劼等一百二十三人體育王質夫等三十三人之江丁康舟等一百十四人法校胡長風等一百零四人曁蕙蘭甲蠶工業婦孺醫校女蠶青年會英文夜校共三百五十一人青田商人陳南薰傅德輝等擬赴澳大利並雪黎金山等處貿易請給護照王交涉員以歐美護照向由江蘇交涉署塡發此案應逕赴滬呈請已令陳等知照　　川省教職員聨合會因教育經費問題昨又函浙詳具理由四種請求公平裁判　　私立國語講習所准下月十日行開所禮柬請官紳蒞席因各縣保送學員尚未報到先開夜課班聘請蔣深淵爲主任教員　　龍泉廖獻忠世傳磁業前曾呈請省署仿製宋磁經齊前省長令行省立工塲與廖商訂劃一部分製造傳習現尚未據呈復昨又令催趕辦 
[南京快信]  
　　衆院覆選期迫各縣初選當選人來省者絡繹不絶中正街一帶旅館均已住滿磋商票價甚爲忙碌　　江寗初選當選人證書無法投遞高知事仍交調查員轉發其實當選者多半係調查員之化名　　嚴財廳長昨由滬返寗聞本月份軍政各費正在籌措中尚不致十分掣肘　　航空署長丁錦昨咨軍民兩長請將國家收買航空站地址條例公布兩長即飭屬查照遵行　　省議會議長錢崇固赴京未回故此次臨時會開會將由鮑副議長主席　　齊督擬調集駐省各師旅團營在小營舉行春操已令宫旅長籌備　　齊督昨委陶瑗陶思澄充軍署諮議　　齊督派赴上海調查蘇州河火災情形之副官陳廷謨昨已返省陳報調查情形　　北京漢口濟南等處赴日參與東亞新聞記者大會代表約明日可到寗會集二十八日赴滬約三十日上午五時乘日清公司之瑞陽丸東渡　　前司法交長張一鵬財政部參事張同昨由滬來即轉車赴京將軍府參事韓鳳樓由京來寗地方通信 
[松江]  
三中運動員之赴滬省立第三中學校挑選田徑賽運動員馬錫祜等十一人於二十六日乘車赴滬聞各該員等先與滬地各校運動員聨同預賽預賽獲選方得參預南京省立學校聨合運動會賽而落選即退回該校免勞跋涉女工遇險後之所聞前日泰和襪廠引擎間内有女工一人因檢取油瓶被皮帶捲住髮辦該女工頓即懸空繞機軸而轉疾如風車比及救下業已暈絶當送松江醫院診救得甦現該廠爲防險起見已令引擎間内各女工一律改梳髮髻矣勸學所長决絶辭職勸學所張彬士所長因學租被拉損失巨萬無法維持堅請辭職現雖由省廳兩署一再飭縣挽留並派員前赴奉金等縣守提被拉租欵然張所長之辭意并不因而轉圜聞二次辭呈亦已繕送大有决絶舍去之勢故該所迄今仍在停頓中也 
[蘇州]  
飭查帶征吳縣公署近奉財政廳訓令略謂案查該縣往年於忙銀或漕糧項下帶征水利及塘工河工等費自上年奉行報解畝捐規則後均歸入本案一併辦理按旬報解所有九年分秋勘定案已久各該縣應征前項經費若干未據具報本廳稽核旬報無從依據除分行外合行令仰該知事遵照迅即查明九年分應征忙漕銀米數内按兩或按石帶征前項經費若干共應征銀若干尅日開摺送廳以憑查核如九年并不帶征前欵亦即具覆勿延電話修復蘇州電話局所設線桿自去臘突遭風雪凍裂吹折後竟致全埠不能通話交通大感不便嗣經該局錢靜垓局長加派工匠趕緊修理竭五十日之工程得以完全修整恢復交通自日昨起各用户一律通話矣省立一師之春季運動省立第一師範學校於昨日舉行春季運動會男女來賓共有千餘人會場秩序井然於下午一時開會共分四十節迨至給奬散會已鐘鳴六下矣青年會新屋行奠基禮蘇州青年會房屋早已興工建築行將落成現該會定於本月二十九日下午四時舉行奠基禮預期柬邀各界臨場參觀是日如逢天雨則改至下星期二即四月五日舉行 
[無錫]  
愚民搗毁學校縣屬青城巿巿立第六國民小學校設立在六二圖馬塘橋墓溪菴内於本月二十五日下午有附近各村巷之鄉民僱匠將該菴内之關帝偶像開光因菴蓼大半被學校佔用以致開光之時不敷應用愚民即一唱百和將校中講樓等物盡行搗毁一哄而散該校校長崔蔭祖教員張李荻等當時以人多不敢與抗事後即報告該巿學董唐汝文學委錢夢英請求嚴辦聞唐學董等當夜即來城赴縣報告請縣立拘肇事之愚民到案重辦以維學務逐步飛漲之米巿無錫米巿於近一星期之中價目已漲起洋一元左右調查其原因以有浙硤兩帮在錫購辦造更數千石之故黄菉荳巿平平茲將二十六日之巿價錄下高造更六元一角宿造更六元五角羊造尖六元造尖五元五角機白更七元現客尖六元一角更稻三元三角尖稻三元元稻三元四角滁州粉菉荳五元九角府菉荳六元後河菉荳五元四角高菜菉七元二角冲菜菉六元六角山黄荳五元二角浦口菉荳五元五角南河尖荳五元七角當山黄荳六元元麥四元四角小麥因滬巿回軟高貨一百五十斤重六元三角五分次貨不一 
[鎭江]  
派員蒞鎭查案無錫縣知事趙汝梅於日昨乘車蒞鎭聞係奉高等審判廳委查丹徒縣前承審員張之宸被控一案調查司法成績金陵道胡道尹委派趙知事於二十五日由寗到鎭調查丹徒縣行政司法兩項成績小作勾留即須回省商會選舉會董鎭江商會改組選舉會董已紀前報日昨爲選舉之期上午十時監察員曁來賓均經到會丹徒縣張知事亦蒞塲監視當衆摇鈴開匭計胡容朱中孚吳兆恩王砂典于樹深仇承榮等三十名各得二百三十四十票均被選爲會董朱兆祺夏祝秋毛恒等十名各得七八十票均彼選爲候補會董至下午八時事竣始摇鈴散會 
[揚州]  
解釋誤寫選民江都縣衆院初當選人中梅鉅之軾字劉久嶺之九字潘步曾之增字均與底册不同經初選王監督電請第一區夏監更正已奉到回電以三人選炪之名號與底册不符詳奉王總監督指示認爲無效即以候補當選遞補惟該縣候補祗有一人着即重造選民册再選候補王知事以此事誤在事務所書寫人復具理由於二十五日電請王夏兩監督核奪未識若何辦理也 
[清江]  
省委密查過浦南京王省長派來密查東海沭陽泗陽三縣知事委員俞訓淵君（京兆人）前日行抵此間寓都天廟街中西旅館與此間皖籍茶商方某相得勾留兩日刻已於日昨離浦前往沭泗等縣密查矣公共體育塲擴充塲址淮陰縣公共體育場開辦之初以短於經費之故塲址僅購地七畝有零茲勸學所長王義成君以事關社會敎育塲址旣狹收效亦鮮遂於去冬商懇紳學領袖周鶴卿王軔堦兩公託向該塲附近潘徐二姓説項又購地畝甚多以備擴充塲址之用業於本月二十日成交並聞不日即將該塲短垣拆放重就新購地界繚砌矣非法當選被控沭陽縣第二區公民仲兆琛等日昨在覆選事務所呈控該縣衆院初選當選人孫文元當選違法理合無效又該縣公民胡傳善李騎等所控略同刻經龍監督一一批答謂案關司法範圍本監督未便受理仰該公民等逕赴法庭聲訴可也聞仲等現又齊至高等審檢分廳起訴矣本年二麥可望豐收江北數百里内因去歲雨雪適量所種二麥無論高原平隰與夫沙黏壤土近皆發育異常爲歷來所罕有據一般有農事經騐者云將來平均收穫每畝當在一石内外故最近江北一帶糧價皆見低落玉仁小麥有縮無漲芋乾幾站無人過問惟油糧一項如黄荳芝蔴巿價稍活然每石所漲有限至多亦不過一二角耳米價平常仍在七元左右 
[嘉興]  
注意防疫嘉興縣知事汪瑩近以北地山東等處發生疫症頗形劇烈特於日昨擬就防疫規則十九條布告人民逐條遵守一面令飭各警所對於公共飲食處所宜時加檢查毋稍疏忽以免釀成疫癘貽害人民其於車站輪埠之旅客亦飭警察其有無傳疫以保公安米價又漲禾邑米價自汪知事規定運米辦法飭令各米商照辦後逐步低落詎旬日來有少數奸商將大宗米石私運出境並不向縣請領護照致巿上積貨漸少各囤户又屯積待價不肯出售故米價又見增漲一星期内頭號糙米每石已漲起一元二三角食米大盤亦漲起半元 
[紹興]  
熱心助學嵊縣城内私立民義高小學校係前清光緒季年由羅紳鏡予等同志二十餘人各出己資公同創辦嗣緣經費支絀至民國元年改爲初小奈十年以來仍然不敷應用漸至無力維持現有富商汪君松齡素與羅交好不忍坐視該校停閉情願出資三千金交付羅等作該校長年經費以圖永久如汪君者誠可謂富而好禮者也來函 
[浙江第一監獄來函]  
申報館鑒敬啓者報載浙江第一監獄發現春疫一節并無其事用特函請貴報館即乞代爲更正是所至禱浙江第一監獄第二科長陳祖蔭啓三月二十六日雜評一 
[蘇皖贛巡閲問題（默）]  
古之善射者曰夫射柳葉者百發百中而不以善息少焉氣力倦弓撥矢鈎一發不中前功盡矣此言一鬨之氣之不足用也中國之民亦猶之射柳葉者耳每遇一問題發生無不譁然以爭竭氣力以與政府抗事每因以中止非不百發而百中也然而不善息一鬨之後即無除力故問題而苟復活者結果又無不弓撥矢鈎一發不中而前功盡棄者也政府中人知共然於是於民氣劇烈之時則稍擱置焉否認焉迨民氣旣倦而後起而乘其疲進行罔或阻礙矣目今之舊案得提者多皆前之譁然以爭者也三省巡閲使問題三省人曾竭全力以反對者今此問題又活動而省人則已如射柳者之弓撥矢鈎時矣嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國十年三月二十八日星期一（申報第三張）舊曆辛酉二月十九日（十） 
本埠新聞 
[航空署籌辦京滬航線之經過]  
　　北京航空署擬定之全國航空線路業經國務會議議决照辦現在呈准就京滬一線先行籌辦於該署内附設籌辦京滬航空線委員會管理一切計自上年十一月底成立至目下所有經過事項如左（一）京滬航線於北京天津濟南南京徐州上海各設航空站一處廊房桑園滕縣知汶口宿縣明光丹陽蘇州各設備用飛行塲一處全線置管理局一以總其成現經擬訂國有航空線管理局編制通則及京滬航空線管理局編制專章呈經國務院指令照准俟將來購地建築各項完竣即將委員會裁撤歸併管理局辦理（二）應設各站及飛行塲用地業經派員分頭察勘除北京外現據報告上海航空站已購妥青浦地方不日付欵成交即行開始建築濟南航空站已圈定官扎營地方徐州航空站已圈定駱駝山地方均正議定租賃辦法蘇州飛行塲擬撥砲兵操塲一部分已電商齊督現正接洽辦理其餘各站及飛行塲均在倧勘接洽尚未得復再購地一事關係極多并經擬訂航空站收用土地規則呈送國務院核定以爲依據（三）上海地方旣經購妥亟應開始建築航站已擬定棚廠建築説明書大綱投標章程承標合同在上海登報投票計允元實業公司中標現已開工并以期限迫促各處投標開標均經頂定日限購地建築雙方并進傳得早觀厥成（四）京滬航線預定今年五月開始航行并擬先行運送各項郵件三個月後再行售票載客現經會同郵務總局擬訂郵運合同草案並函交通部查照辦理俟得復即可正式簽訂（五）各站通信及測候最關重要現惟中央觀象台每日下午預報次日氣候並經交通部飭知各電報局關於氣象電報准予提前拍發所有無線電一項擬暫不設置以節經費 
[滬杭車在嘉興車站出軌續誌]  
　　分路業已修復原狀前日滬杭路區間車駛至嘉興車站有客車一輛出軌損壞分路因此二方夜車不能往來已誌昨報茲悉該分路由站長派工匠修理一時不易將車納在軌道中故將二面夜車上之乘客雙方下車互相調換由杭開滬之車至嘉興仍開回杭由滬開杭之車載調換之乘客仍開回滬於昨日（二十七日）晨三點三十五分鐘抵站並悉嘉興站分路至昨晨五時始修復原狀現各車照常通行惟進站時車行稍緩云 
[華商銀行自定銀洋價之昨訊]  
　　滬上華商各銀行之銀洋小洋等出入向由錢莊間接拆兌近經銀行公會某君發起以同業日多每日進出爲數亦屬不少故擬自定巿盤直接買賣每日刊印價單各銀行一律直接並議將國内天津漢口長江各埠匯水向祗該處來電爲巿價者今滬上匯去亦定巿價惟經某君提議张董事會尚未通過云 
[采菽堂最近油巿狀况]  
　　南巿采菽堂貿易所所做各項生油荳油近來巿面漸鬆本報日前曾詳紀其巿况日來本廠油亦多日未開大連油巿來電亦逐步軟跌牛莊荳油該所前盤售九兩一錢昨日開過八兩九錢跌去二錢大連芝油前開八兩三錢五現盤八兩零五分亦跌去三錢生油勢亦鬆軟惟籽油一項祗洋莊及皂燭廠等購買又機器上揩擦等用因存底不多巿價或可看高云 
[無錫米巿之昨訊]  
　　昨日本埠米業接無錫快信云該地糙粳到貨各處均有銷塲亦稍退落巿價平平最高糙粳六元七角至六元四角中關六元四角至六元三角大子秞六元四角至六元三角糙元六元六仍至六元五角羊秞仍與前盤相等 
[一星期米巿之調查]  
　　滬地米價近日又以漲至九元左右而人心因見上年之米價奇貴莫不注意於此茲將本星期内滬南方面所到米船及客秈到貨調查列下自上星期一至昨日（星期日）止河下共到米船一百二十徐艘常錫北帮米甚少僅十分之二三南帮蘇同青角松江角直陳墓黎里爲最多數居十之六七其餘則各處皆有亦居一二成客秈此一星期中由滬寗火車裝來三四十車粳米價格一星期間統扯每石漲起四角有奇最小之價到過八元四角最大爲八元八角五分白元（即糯米）價因酒作坊釀酒買進及清明時節所用銷頗多底貨甚少所以漲起五角之譜現巿高貨每石約八元七角秈米亦提漲二三角昨日（星期日）滬南到船略多共有二十七八號巿面稍鬆銷路亦稍定大勢價可回落也 
[西報紀二月來之中英貿易]  
　　本年二月份中英貿易早經英政府製表報告已見報端以較元月份互有增減兹譯經濟報備述本年元月二月分之貿易統計並加入去年二月份中英貿易情形以考察營業消長之因果焉　　中貨運英表（下表以磅計）物名元月份二月份去年二月份生絲一二○○一四八○○六一一○○絲織品二九一二○○四○○○據右表生絲運英二月分稍有進步絲織品則以元月份出口稍多然皆不及去年同時遠甚去年去歐戰大創較邇歐洲經濟情形必較本季益紊且此時倫敦上海間電匯常在六七先令之間以較本季相差一半有餘宜乎本季情形較佳乃夷考其實適得相反之結果殊屬費解據老於此道者言去年全年出口數雖尚多惟以匯水太高成本較重不易脱手又遇西國工廠罷工物價低落種種影響遂致到貨俱存寄棧中並未銷去有此種種關係故本季繼續辦貨遂少又先令雖跌而漲縮無定西商遂存觀望故交易益稀三月以來先令常在三先令之譜升降不過一二辦士已漸趨穏定方面故交易已漸有動機茶葉雜皮以及其他雜貨絲頭等均有成交預期三月份中英貿易當不難有起色也　　英貨進口表（下表所列棉紗以磅計洋布·手帕·絨質貨·毛絨·以方碼計鐵條·馬口鐵片·機器·以噸計）物名元月份二月份去年二月份棉紗六二○○○一○二○○○一二五○○○洋布二八五○○○○○一六五○○○○○三二○○○○○○手帕一九二○○○絨質貨三七五○○○三二○○○○三二五○○○毛絨二六一○○○三○七○○○一五八○○○鐵條二五五六七八九馬口鐵片二○○○三二四○八三八機器一○○○七三九一八參看右表進口貨與去年二月分及元月分比較互有增減棉紗元月分稍少二月分與去年同時比較僅少二萬磅之數其故以棉紗商雖因先令驟縮而受打擊然棉紗係原料國内織布廠日多該項原料需用日廣近來日紗到埠已不如去年夏季之紛至疊來棉紗商雖受損失仍得於新貨交易上稍資抱注以故棉紗進口數額不致大跌疋頭一項元月份本埠尚有二千八百餘萬方碼至二月分竟跌至一千六百餘萬方碼以較去年二月份只及半數則以本埠疋頭情形大惡該業商人旣蒙匯水上絶大損失又遭國内兵禍不靖荒旱繼作客帮銷路斷絶終日營謀補救請求洋商取消合同停止裝船故到貨遂一月不如一月然本埠洋布商仍受此少數到貨之逼迫也據該業人言疋頭巿面目下旣如此惡劣中國大商家以疋頭業興起者均已掃除凈盡故雖未受影響已均不願營此業該業商人亦以前車可鑒皆圖收束無再向外洋定貨之理預察數月之後在夏秋之交若國事稍平客帮漸有需要本埠到貨又日少則届時必有一番需貨恐慌此時洋布價格亦恐將有回漲之望然求中英間之貿易增進則仍無望也其他絨毛質趨勢甚佳五金機器亦均有進步則以中國工業日就發達該項工業上需要進口品勢必且見增辦云 
[洋紙價格增漲]  
　　洋紙銷路近年漸多長江各埠如重慶宜昌漢口江西各地無論商店包紙及印刷品均舍國貨而改用洋紙滬上各洋行中尤以美·瑞·日本三國之洋行做紙貨爲最多本年因匯水驟漲購結匯票定貨同於疋頭業之損失因是該業於本月内先令金洋短縮之際所到之貨合計成本大受吃虧惟有議增價盤出售以圖挽救於是報紙道令紙等價又大爲增漲云 
[學生總會之反對所得税電]  
　　學生總會作致北京各大學電云北京國立大學校代理校長蔣夢麟先生曁國立專門各學校校長鈞鑒頃閲公等上教育部呈文主張以所得税維持教育同人再三考慮實有未敢贊同之處特爲公等陳之按自所得税條例頒布後商民一致反對者正如公等所謂（武人之專横政客之攘奪不改舊規似此不顧大局不恤民艱盡國民之脂膏恐亦不足以資揮霍）並非實行伊始不免懷疑也即令嚴密訂定徴收保管支用及監督之方法而武人政客如故公等將何以裁制之國家固有預算中不列有教育費一項耶此項教育費旣挪作别用公等除消極對付外尚無如之何則異日將所得税挪作别用公等亦祗有消極對付之一法耳長此以往徒增商民以重大之負擔而莘莘學子荒廢課程無異於今日不知者將疑公等受武人政客之利用故爲鼓吹衆矢所集公等其何以自解乎且七成所得税果爲振興教育亦應用之添設學校擴充經費若以固有預算中之教育費移塡武人政客之慾壑復以七成所得税移作固有預算中之教育費則加税其實振興教育其名耳設使各省之武人政客尤而效之盡吸收其範圍内之教育費届時省立各學校校長步公等之後塵要求行他種苛税以維持教育重重剝削國民雖賣妻鬻子亦不勝其誅求矣豈惟教育如是推之實業何獨不然同人固知公等用心無他不過公等言動易爲國人注意差之毫釐失以千里敢貢愚忱諸維垂察專肅敬候鐸安中華民國學生聨合會總會謹啓三月二十七日 
[會議認税投標之對付方法]  
　　認税改爲投標經各認商一致反對並陳請縣商會籌議對付方法該會特於昨日下午三時開會各業認商代表六七十人到會後首由會長姚紫若報告開會宗旨畢即將附加貨税振捐事曾由兩商會開聨席會議經過情形當衆陳述並言一經省部核准後即可實行籌募春振惟所定九萬元代價缺額尚多務請到會各代表竭力設法籌募足額繼將上海税所長來函奉財廳長加增比較税額六萬元税所欲轉加於各業認商以及認税改爲投標辦法云云嗣由各代表言現在商業困難已達極點政府已一再下令增加税額商家負擔已重此次增加比較及投標辦法均一致拒絶若果實行增加則與春振前途反生阻力應請會長函復税所並聲明認商代表俱由同業公舉云云直至六時後散會 
[中等學校聨合運動會預賽紀]  
　　本省各中等學校定四月六七兩日齊集南京開聨合運動會早誌本報昨日滬海道屬之省立二師·一商·三中（即松江）·水産及私立之浦東·上海民立兩中學共六學校齊集西門外公共體育場舉行預賽由各校分别選定運動員於上午八時先後整隊到場運動員共七十人即於九時開始運動由司令按照所定節目在場指揮其程序如下（一）百碼賽跑（二）跳遠（三）二百二十碼（四）跳欄（一）四百四十碼（六）擲鐵球（十二磅）（七）八百八十碼（八）跳高（九）撑午跳高（十）替換賽跑迨各種賽畢已逾五時經評判員綜核績分俱能及格遂整隊各冋附省運動會上海區各校選手運動員姓名單顧懋和馬錫祜沈國楨陶希銓陳耀堃馮樹德謝葆培沈炳章翁祖光錢萬選（以上三中）姜長慶張文耀江裕田吳金祥黄雲嘘王兆隆嚴慶全王德發胡煥文曾志澄（以上水産）于兆新高功懋陳育鳳陳茂庚凌孝芬魏本廉湯公傑馬長民熊飛夏鶴張麟書張元楨史蔭南（以上浦東）聶體仁甘仁銓金志遠顧耀堃劉兆麟唐煥如（以上民立）王秉衡陸樹琛陳大同蔣廷甲張啓元李榮生蔡文藻季毓鵬池廷揚施樣槱汪鐘麟張近銘吳重光龔楠瞿祖榮王毓瑜（以上一商）張光楚王志高丁文瀾楊師曾陳念宗顧應崗陸譜華吳楨基沈玉陸善初劉守平蔣溥張光第姚宏功唐宗福（以上二師） 
[請調蘇軍援庫之代電]  
蘇人李鋈昨致國務院快郵代電云總理鈞鑒庫失守叨烏旋陷恰隘又去全蒙可慮禦敵敗軍已無戰鬭之能力防守各師輒聞警告而膽寒當此國防盡失危險達於極點倘再各懷觀望大局何堪設想各省兵備皆屬國軍殺敵救援義所應盡即我江蘇地方民情文弱素稱易治民國成立兵備日增現正議減兵額相持難决之時何妨抽調勁旅共作援師之助查駐蘇州第二師自民國成師之後訓練十年成績自屬可觀以之助剿庫匪實屬確有把握擬請將駐蘇第二師全部調遣援庫庶於出師恢復國土之中仍寓减輕我蘇兵額之計至於該軍駐防各縣鄉鎭向有水陸巡警足可保持治安鋈爲迅圖征庫輕減蘇省兵額起見用特縷陳管見藉貢芻蕘以備採擇務乞鑒納施行不勝盼禱之至李鋈叩 
[工商界請紅十字會救護蒙僑]  
北海路工商聨事會致本埠紅字會總會函云正副會長鈞鑒俄匪擾亂邊疆庫叨烏恰相繼瀹陷該處人民以及各省倁商凍餓呼號流離失所者不下數十萬人槍林彈雨之中較之旱荒情形尤慘凡屬同胞豈忍坐視查貴會每逢兩國戰爭向例派隊前往施救給藥此次蒙亂事同一律惟有仰懇貴會不分畛域迅速酌撥醫員携帶應用藥品前往救護其陷於戰地不得南返者並請設法救濟謹代該處被難商民請命希即酌奪施行不勝拜禱北海路工商聨合會謹上 
[暗殺王文華兇手捕獲説續聞]  
本報昨紀傳聞暗殺前黔軍司令王文華之兇手已在漢口捕獲一則昨從捕房方面調查得悉麥警務長確得有關於此事之秘密報告當即諭令老閘捕房二號捕頭開立根氏選派幹練華探目黄潤甫於前晚搭乘江輪溯流往漢調查兇手如果實已捕獲即向該處官廳聲請引渡歸案訊辦本星期内黄探目即可回滬矣 
[文監師路殺人越貨案續誌]  
周寳大亦已因傷殞命虹口文監師路（即蓬路）德永里六百七十號門牌撑煤船爲業之徐和尚家前晚請客吃清明飯於七時半遭盜匪闖入刦去女客金鐲開槍擊中王趙氏面門旋即身死并彈穿男客江陰人周寳大胸背等情已誌昨報茲悉王趙氏適新産一子纔一月零三日其夫不勝哀悼周寳大年二十七歲亦撑煤船爲生尚未有家室受傷後由捕房送入同仁醫院因所傷適在要害雖已將彈鉗出醫治無效延至昨晨二時許斃命即由院用電話報知捕房派捕將屍送入斐倫路騐屍所候明日（星期二）併報請公堂中四官蒞所相驗 
[匪徒攫鐲殺人三誌]  
法新租界霞飛路鼎吉里第八號門牌内張如生之妻周氏於本月二十五號晚出外泡水突被匪徒强搶臂上重二兩三錢之金鐲一副當時該氏大聲喊捕致被該匪等袖出手槍開放繫中左邊乳部要害身死已二誌前報茲悉法總巡費君以該匪膽敢越貨殺人實屬目無法紀已極深恐該匪等日久遠颺故特諭令各捕房中西探捕四出嚴拿務獲兇手到案懲辦 
[逆倫案騐明後之近訊]  
三林塘張萬興米店主張駕雲遭伊子張欣生用藥毒斃一案業由上海地檢廳開棺蒸騐明白並據張欣生供認在案惟此案正在偵查中而連日外間忽發生一種謠言謂張欣生已在押所斃命事爲譚檢察長訪悉已令飭司法警長楊德山等四出查拿造謡之人到案究辦一面又令看守張所長於即晚始加派所丁數名入張欣生押所内不分晝夜輪流防護以昭愼重又本案牽涉之關係人即萬裕碼頭恒興米行司帳楊柳君曾由該廳拘案訊供押候核示前日楊在押具狀請求交保出外譚君以楊與本案極有關係所請交保着不准行云 
[鄂人調查鄂局之報告]  
旅滬鄂人自治促進會等前曾開會議决派員回籍調查鄂局已誌前報昨日該員岳汪等調查事竣返滬該會即召集全體職員會員會由汪君等報告鄂局種種黑暗及王占元一切罪惡情形如下（一）督署人員私販大宗烟土曾被人緝獲夏前省長始决定設立禁烟專局并請王督會銜下委事關禁烟要政王督無可如何祇得依允會委實已銜之刺骨（一）湖北造幣廠逐月餘利不下數千民國以來督軍省長按月各分千元指爲某種開支自夏到任時擬將此陋規革除王則不許謂他不要我要即由該督軍把持獨吞不准該廠長照例分送省署（一）夏前省長所掛之調署縣知事牌王督一律不許到任（一）省長公署第二科科長汪　本係王督私人夏氏到任即將汪某撤換委辦鍾祥堤工差王則大怒不准汪某謝委又不准到差當另派充督署秘書類此掣肘不一而足自劉新省長到任仍勒令該省長委汪爲第二科科長（一）現在省長爲王密保之私人凡事均秉承王督意旨舉凡地方行政一切事務均與感情背道而馳即劉欲稍顧輿情亦不可得（一）某等回籍調查動身時承各界餞送江干登輪時本籍耆老謂吾鄂民所受痛苦諸君連日在籍諒有所知吾等日處武力範圍之下無可訴告惟望各處同鄉主持公論合力進行言下有不勝其欷歔痛嘆（一）現在本籍情狀雖遭倒行逆施均敢怒而不敢言將來積久怨深恐非桑梓之福最好須從自治方面做去以圖挽救未來浩刧云云（一）傳聞黎黄陂因王督誣其嗾使藍天蔚在鄂西獨立一事雖由王剖白仍不甘遭誣陷日前有電致王欲其指出佐證否則須與王對簿以保一生令名云（一）湖北全省機關位置稍大者現均在王勢力範圍之下（一）此次倒夏卒達目的有用費十二萬元種種黑幕頗駭聽聞云云（下略） 
[旅滬皖人關心桑梓]  
反對規復米釐拒絶新軍移駐旅滬安徽自治協會因皖省各界電告張文生運動規復米釐充餉請速反對又接北京各省區自治聨合會因新安武軍移駐皖境並强皖省負擔軍餉請一致反對特於昨日下午三時在靜安寺路本會事務所開談話會將前項電文兩通傳觀後衆議對於八分米釐復活一層當然聨合各團一致反對比即擬具電稿與在滬各團聨銜去電省署省會抗阻其新安武軍移駐一層衆意以爲此事非口舌所能爭且與晚近時局極有關係應致函舊安武軍五旅長官請負保持地方之責並愼防意外毋得聽憑客軍任意移駐茲將關於米釐要求之去電錄下（一）致安徽聶省長電（銜略）據省紳商來電又有規復八分米釐説公以皖人長皖何仇於民乃逢惡軍閥增加人民擔負皖人一息尚存不能爲公恕希速省悟（二）致安慶省議會電（銜略）據省紳商來電又有規復八分米釐説皖欠誓死反對貴會不乏明達爲恢復名譽計應明白表示拒絶 
[華商電車暫停夜車]  
因電燈借用電機之故華商電氣公司電燈部份之交流電機器葉子板稍有損壞凡各燈户中之最要各機關及各處路燈刻已暫將電車部份之電機借用故自傍晚五時後爲始即將各路電車暫停開駛惟每日清晨起仍可照常通車一聞此種交流電機滬上並無裝配修理爲難恐數日間未易修整故損失車資爲數不資云 
[閘北商業公會集議改組]  
閘北商業公會前日（星期六）開職員常會首由職員李廣珍提議近年來閘北地方工廠林立商業已臻繁盛與南巿縣商會有三國租界之隔閡不能聨絡一氣遑論保護商業前途未免受種種之窒碍據此重要理由應遵部頒修正商會法第二條之規定將本公會依法改組滬北商會以利進行案當由蒞會各職員同聲贊成並按照商會法第六條所列資格願爲發起人從事改組一切進行手續當經各職員討論多時决擬遵照修正商會法施行細則草成簡章呈請備案云 
[白龍港查獲私米後之防範]  
川沙白龍港適爲佘山洋面之海口水警第三隊第一分隊日前曾在該處查獲私運出口米石水警第一區沈區長爲維持民食起見不得不加意防範昨特令飭第三隊王隊長調派舢板划船四艘開赴該處駐泊查禁矣 
[意使館衛隊由意抵滬]  
意大利國駐京公使館衛隊三十二名由意乘輪於昨日到滬定於今日（二十八日）晨乘滬寗路特别快車北上赴京接防 
[英語正音之演講]  
前晚（二十六日）七時半寰球中國學生會請周越然演説題爲（英語正音）首由主席吳和士登臺介紹即請周君演講大致謂吾國人學習英文往往未及數月即喜用英語與人談話並説得極快以爲不如此不能學外國人但所説之英語音多不準只能自己聽得懂此種英語有何用途正音之法首宜母音念得正確子音念得清楚然後依各字母發音之部位有一音讀一音勿含糊過去演説至此懸掛圖二幅一爲發音機圖一爲音聲圖詳爲指説何者係用舌音何者係用唇音何者宜閉口何者宜半開口等等演説畢復由主席吳和士登臺謂今日周先生演講之時間雖不甚多但吾人獲益已非淺鮮諸君如尚有懷疑之處可當塲詢問周先生或他日親至商務書館編譯所向周先生請益亦可云云末由聽者全體起立致謝而散 
[小學敎育研究會開會紀]  
小學教育研究會於昨日上午邀集各小學校教員在上海勸學所開普通研究會到者有貧民袁頌豐•第二第四兩義務沈鑑三陳丕文•養正陳味腴李大齡•縣立一高沈敬之朱有章•二高顧宜維•隆德單貽孫樊伯鞏高子才•束明沈槃尊•農壇毛元良•閘北第一皇甫蟄醒•第二楊孟鹿•朝宗張映蟾顧旭侯•旦華趙譪吳•乙農尹叔平朱春生•二師附屬主事楊聘漁等二十一人十時開會由楊聘漁主席述明開會宗旨及提議各案互相討論之下議决如次一件議趙靄芙君交到鄉土科選材標準議决照原案改爲五條通過當印送各校研究一件議學生撲滅蠅類方法議决如下（一）捕蠅方法通函徴求由會中彚印分送各校採用（二）奬勵方法（甲）各校自行奬勵（乙）公家設法奬勵如何辦法俟下届開會時决定之（三）函致童子軍聨合會請其提倡捕蠅議至此時已逾午遂閉會各教員就所午膳而散 
[烟煙聨合會常會紀事]  
中國烟酒聨合會昨開星期常會首由主席陳良玉報告接南洋兄弟烟草公司來函内開合肥馬家渡釐局分卡違背安徽烟酒税修正章程於設有烟酒分所地方越權征收並又反背明令不給專票以百貨大票朦混抵塞致使烟酒分所將烟籍扣留餘令補 
 
 

Page 11

 
 
　　中華民國十年三月二十八日星期一（申報第三張）舊曆辛酉二月十九日（十一） 
税迨向烟酒税分所納税領票又被指爲專票無效將香烟七十餘箱扣阻經請合肥商會函詰始終並無答復請分呈澈查放行等語到會應如何設法維持之處請衆公决金印侯起言查外人所設之烟草公司其銷數比華公司爲多行銷地點又較華公司爲廣無論至何地方而釐局從不敢額外苛求獨華公司貨物則時有被阻等事殊爲可歎照此情形以後商業非盡被外人獨擅其利不可此事於華商生計有關念應設法維持俞葆康提議此事應分電皖省各當局請迅澈查指令釋放金拜仁附議通過茲將電稿錄後安徽省長財政廳長烟酒事務局長鈞鑒頃接上海南洋兄弟烟草公司函開合肥馬家渡釐局分卡擅扣烟酒箱一案查烟酒税定章旣歸專局征收經過釐卡不應重征乃貴省馬家渡釐局分卡於設有烟酒分所地方越權征收不給專票致使烟酒分所扣貨再征又指烟酒分所税票爲無效扣貨不放視定章如弁髦安分商人竟勳輒得咎察核情形良係雙方官局爭執權限所致實於商業前途大有障碍爲特電陳鈞鑒伏乞迅賜澈查指令馬家渡分卡迅將所扣之貨釋放以維商業鵠候電復毋任盼禱中國烟酒聨合會叩漾 
[碾米公所開會紀]  
　　上海機器碾米公所昨日下午二時在總商會三層樓上該公所開會到者正副會長張樂君錢貴三曾影毫評議司月及同業共到二十餘家開會後即提出議案爲近來客秈運滬每有押滙之數逾越限定數目及缺少升合斤量之事目下米價雖漲押匯應否更改經衆决定恐米價仍須回小仍限大包五元小包四元至於短缺斤量運輸公司理應擔負完全責任在南京裝車應由江寗運輸公會派人照料管守到滬後卸貨應由滬公會派人承值其事如再短缺則資成該運輸公司賠償云云繼又商議已破獲之偷竊雜糧米麥一案公推曾影毫副會長擔任向地檢廳訴訟之事議畢散會已五時矣 
[五馬路聨合會開會紀]  
　　五馬路商界聨合會日昨下午七時聞緊急會議到者正副會長曁各職員二十餘人公推副會長儲紹基主席（一）報告往來函牘并此次帮同聨合急募振欵會勸捐經過情形（二）爲庫倫失陷討論救濟方法因此事關係大局一尚須從長研究（三）由朱葭琯報告該路各商店邇由房主咨照不日即須增加房金僉以近各商業凋殘百物騰貴對於加租一層實難承認公决派人與房主疏通以維商艱（四）張炳臣君提議擬請中西醫生駐會施診經衆討論之下結果先辦中醫專治内科敦請康君主任聞於陽曆四月一號即行開診如貧病者前往醫治槪不取費云 
[近一週中之出口華棉]  
　　本星期出口華棉計一萬二千零八十九擔運往各埠者計有大連五十九擔香港四十二擔日本四千九百八十三擔内地各埠四千九百三十八擔其餘别處二千零八十七擔計自去年九月迄今出口總數已達十六萬一千一百零七擔運往各埠總數計紐約二千二百九十五擔海佛四十擔香港一千零十八擔日本六萬七千八百二十三擔在連一百五十十擔内地各埠六萬九千九百六十三擔其餘别處一萬九千八百三十八擔云 
[美盛公司棉巿報告]  
　　中美新聞社譯本星期美盛公司報告云上星期華棉巿面並無轉機紗廠因美洲印度巿面疲弱之故進貨有限觀此情形棉價或不能漲棉紗巿面穏固價格較上星期漲四兩二十支紗需要甚多存貨已盡十六支紗購者亦多如廣西福建營口及長江一帶三品紗於二十四小時内漲價日金七元至九元之間收盤巿面極穏固利物溥近期貨價七·三一便士五月份貨價七·七一七月份貨價七·八三紐五月份貨價十二元○四分七月份貨價十二元五角十月份貨價十二元九角九分近期十一元九角五分孟買無電上海通州近期貨價二十三兩上海貨價二十一兩七錢五分　牌彈棉價二十二兩 
[電報公司再請保護崇明水綫]  
　　大北等電報公司函請交涉公署轉函崇明縣知事飭令漁户仿照寳山等縣漁户保護水線辦法該知事以崇邑漁户並無領袖可以負責函復該公司茲聞該公司仍再三要求并願派代表至崇明與知事面商辦法故許交涉員昨又令知該縣先行設法邀集漁業中人商議辦法並令一俟該公司代表利崇後即定期與該代表會商一切刻日具復以憑核奪 
[在杭舉行運輸會議之籌備]  
　　滬寗滬杭甬兩路管理局接交通部令以本届第三次運輸會議及第九次聨運會議准於四月二十號左右在杭擇定地點聨續開議云云趙燧山局長奉令後特派英文秘書長朱成祺羅泮輝華文秘書長何庸曾管跼庶務課長袁長漪車務總管袁紹昌楊先芬倪兆春車務管理員黄純道材斜處主任周伯英等會同籌備開會一切事宜現届開會之期已迫日來各該員等業已分别着手進行已向杭城租賃房屋佈置一切 
[路局籌備贖回升順里房屋欵]  
　　滬寗滬杭甬兩路管理局長趙燧山爲優待路員起見日前擬將界路口升順里内甬商虞洽卿租地所造之屋一律收回以備路員住宿之需當因租地期限未滿曾經挽中向虞洽卿磋商辦法嗣經虞君提出條件計回贖之費需洋二十餘萬元趙局長因其爲數過鉅即飭帳務處洋總管密徒登（譯音）審查候核茲聞洋總管查得此項開支數達鉅萬按諸每年預算實屬無欵可撥似非另籌的欵不能辦理已據情呈復周長察核未知該局長若何進行也 
[黄浦灘添建守望亭]  
　　公共租界麥警務長調查得黄浦難路南起洋涇浜北訖白渡橋外臨浦江爲各輪渡碼頭襄則係中外各銀行與洋行鱗次櫛比地居要道所設德律風警亭若遇事故發生究覺路長亭少傳遞警報不免欠週故飭令工程科雇匠添造警亭四座相度地段妥爲設置現已就緒每亭派華捕一名前往承值守望矣 
[公共租界禁售煙具之實行期]  
　　公共工部局對於禁烟事宜施行必要手段知照各捕房禁售烟具等情已誌本報茲悉此項禁令準於四月一號起發生效力如再查出有人售賣烟具即將售賣之人連同證物拘解公共公廨科以抗違禁令之罪故一般售烟具之流均已將烟具收慝和從此舊貨攤上少一種陳列品矣 
[破獲製造僞角之機關]  
　　法捕房包探顧三寳前晚巡緝至法租界鄭家木橋街查見朱友生顧厚夫兩人手持鉛質僞角向各店混用當即上前將朱顧兩人拘獲並在身畔抄出爲小洋數十角詰據朱等供稱係向住居天祥花團後而之周錫康處買來當由該探即至周之寓所内抄出僞角及製造器具等甚夥一併帶入捕房經捕頭略詰一過諭令一併管押聽候解堂訊辦 
[急募賑欵會函詢募得欵數]  
　　上海聨合急募賑欵大會昨致各團體函云敬啓者此次急募賑欵期内貴會募得賑欵若干前經函請報告在案茲本會延長期間截至陽曆三月底爲止准四月一日開第五次理事會議宣布本埠募捐成續届時務乞貴會開示募捐總數如愿交由本會代放應連同賑欵一例送會以便匯解災區統祈查照議案辦理是荷 
[崑曲家演劇籌賑預誌]  
　　華洋義振會爲籌募振欵特邀請江浙崑曲專家大會串已向大世界假定乾坤大劇場於四月四日（即陰曆本月二十六日）午後七時登臺至夜二時爲止劇劵每張分二元一元兩種共印五千張云 
[花界籌賑團消息]  
　　花界籌振團演劇助振一節已誌本報茲悉金　蛾校書所編劇本行將脱稿計劇本中扮演者約需百餘人現已邀請花界姊妹演習一俟純熱即擇日開演 
[理科研究會工藝傳習會紀]  
　　江蘇省教育會理科教授研究會於二十七日舉行第二届工藝傳習會實授蠟製果寳花木學習者男女達五十餘人遠道來學者頗多大都爲專門學校·師範學校·中小學校之理科手工教師及通俗教育館主任等上午八時起開會首由吳和士君述開會詞繼介紹葉公敻君演講備有講義略述應注意之要點後開始實習計果實兩種爲橘子香蕉花木一種爲山茶花學此即可類推及於各種一日完成所有學員姓名如左李志一莊叔何楊維城顯仲章顧培初曹勤餘徐子璇陳淵如周逸休金煦春徐德霖陸啓宗許義姚杰郭伯寛高菊林王梅先壯儒珍金鳳翥劉應龍徐百祿胡超倫錢振華唐頌階胡世題封純如陳德建倪德懋張友三黄任民黄靜侯蔣浩元張介凡鄒湘帆周天燦万思藻葛承德周文鑫吳培祥黄冠卿符近琛陸振權胡進如潘鳳清趙算彝許幗忠黄馨九唐允雯陳梁珍程亞農 
[定海同鄉會選定正副會長]  
　　定海旅滬同鄉會於本月二十號選定會董四十五人經誌前報昨由各會董在貴州路六號事務所投票選舉正副會長結果朱葆三得三十四票當選爲正會長鐵逹三得三十四票周金箴得二十五票當選爲副會長 
[律師公會評議會紀]  
　　上海律師公會昨日午後二時開第八次評議會到會職員如湯應嵩席裕昌夏喆競費廷璜昌俞晋鬭以及副會長張家鎭等提議會中進行事件（一）上次議决編輯報告書現已告成即日印分送各會員（二）本會所收會費除開支外餘欵存付中國銀行（三）本會未繳會費各會員俟本月底即行造册呈報監督官廳認爲退會（四）預定四月十日開第九次評議會至五時散會 
[犬埔同鄉定期追悼何士果]  
　　大埔旅滬同鄉會因該會會長何士果於去年臘底奉陳省長委任爲潮安縣知事在潮病殁特訂於夏曆二月二十三日下午二時在斜橋恒善堂開會追悼昨已通告旅滬各同鄉請届期蒞會共同哀悼云 
[洪益三舉殯紀]  
　　浙省議員洪益三即甬商洪承祁之父平日對於社會教育慈善公益等事無不熱心提倡茲於月前在孟納拉路寓所身故昨日午前舉殯至寗紹碼頭登輪歸籍經過公共租界及華法各界沿途路祭數十起執紼相送者亦甚衆 
[派兵塡築龍華馬路]  
　　西門外自斜橋起經西栅口迤西由外日暉橋直逹罷華軍署爲止之馬路均已一律展寛四丈現路基雖己塡竣而路面應鋪黄沙石子尚未鋪就原議歸滬南工巡捐局承辦適因局欵奇絀工費困難故由何護軍使擬援軍工路辦法改用兵力工作擬將全路劃分三段自斜橋至西栅口一段令飭混成第六旅第一團派兵鋪築自西栅至日暉橋一段責成該旅第二團派兵擔任鋪塡石子由日暉橋至軍署一段責令步兵三十九團撥兵築路規定每團就所部之三營内每日輪流抽派士兵一百名每一士兵按月各增餉洋一元以全工告成爲止所有監築馬路工程之委員每團各派營長一員連長一員排長三員藉資監視工作至一切築路器具均歸工巡捐局籌備該兵士等業於昨日起動工矣 
[江南船塢承修我國商輪]  
　　花旗公司商輪一艘計長四百三十餘英尺現需修理機器汽鍋刮底油漆業於昨日清晨駛入江南船塢興修矣 
[河南奬劵開奬紀]  
　　昨日爲第十四次河南教濟有奬正券開奬之期仍在南巿久大碼頭舉行自上午九時爲始至十二時止茲將五大奬號碼及經銷票號錄下頭奬第二萬三千四百五十九號漢口振華公司二奬第一萬七千八百十四號蕪湖廣萬源三奬第二萬四千一百六十六號本埠瑞源四奬第六千八百三十號嘉興大利公司又四奬第八千一百九十九號本埠善利全五奬第一萬六千五百二十九號青浦聚源又五奬第一萬八千三百零一號漢口義大利 
[閘北新民路火警]  
　　前晚兩句餘鐘閘北新民路禎祥里口第九十一號門牌公興牛肉包子店尚未收巿因爐灶上煤火太猛燃着壁上柱子火燄上騰經一段救火會趕驅皮帶車到揚極力撲滅並未冐穿屋頂然其西鄰九十二號昇泰柴炭店及九十三號楊姓住宅樓上之衣箱等物均遭水漬矣經四區顔署長傳到公與店主張某聽候訊核 
[小工被貨箱壓斃]  
浦東十八間地方開設小飯店之王照禮有子名小蘇子向在碼頭上爲小工前日在揚子棧碼頭美國公司輪船上堆裝香烟時遭大香烟木箱壓斃後將尸身移在碼頭岸上王照禮即扭小工頭任寳慶至淞滬警察三區二分所控稱我子今年二十三歲慘遭壓斃實因該工頭不愼所致請求伸寃等情奉諭備文送請上海地檢廳訊辦惟王照禮祗求嚴辦任寳慶並不請求檢騐不知譚檢察長如何辦理也 
[婦人被馬車撞傷斃命]  
婦人郭沈氏昨日在小北門外民國路上行走突被陳桂清所駕之馬車撞傷由崗警將陳拘解警署該氏車送新普育堂醫治無效身死由堂以電話報告地檢廳奉譚檢察長委派張檢察官沈檢騐員等前往相騐郭沈氏委係撞傷要害身死塡明屍格判由家屬備棺收殮陳桂清由警署派警解送地檢廳奉飭收押候究 
[鏹水澆傷頭面]  
住居閘北南林里之北京人宋茂田其母代土販韓雲香陳得勝等銷售烟土案發經寳山縣公署收押宋欲韓等認償訟事損失韓等不允致起衝突由韓等同黨翟玉才崔印清吳振東三人於深夜叩開宋門袖出鏹水瓶抛擲宋之頭面致舊類項等處由宋鳴警拘獲經段司法科員質訊之下　判解淞滬警廳核辦矣 
[婦人請求離婚]  
婦人陳樂氏在公共公廨呈訴被夫陳善章虐待抛棄請求離婚並追被典去飾物及赡養費一案由廨准詞飭探將被告傳案着照章交保聽候訊核 
[鴇婦縱令夥妓拉客]  
鴇婦陳周氏在浙江路二百六十號門牌開設雉妓院因縱令夥妓沿途拉客前晚被捕查見歸稟捕頭諭候團請公廨出單傳究 
[又一洋貨號倒閉]  
永裕泰洋貨號設在北香粉弄其經理人爲邱金林去年向英美各洋行定購疋頭貨物頗多迨貨到後先令暴落遂無力照約付價出貨洋商方面則不時登門催索故邱竟前日將店中存貨搬運一空與夥友人等潛行逃避債權者於事後方面即延律師至公共公廨起訴矣 
[混用僞角之拘究]  
蔡阿二身帶僞角洋三十五角在北火車站向小烟紙店兌換被人察出爭吵由警到來將蔡連同僞角拘解警署轉送地檢廳提訊蔡供該僞角係出資小洋七角錢六十文向人買來在巿行使云云官判收押候辦 
[混售鉛質蛋白之判賠]  
美商新茂洋行在公共公廨呈控同裕慶記蛋廠股東兼經理夏巨川將含有鉛質之蛋白六十噸混售違背合同請追損失及所付貨價一案訊供終結諭候宣判等情已註本報茲悉此案已由承審官俞袞讞會同美丁副領事擬就判詞送達兩造律師查照其判詞云着被告照蛋白一百二十三箱每箱二百磅每擔價銀一百十兩應賠原告銀二萬零一百三十兩扣除三千三百兩准賠銀一萬六千八百三十兩惟原告所收之此項蛋白一百二十三箱應退還被告否則兩造自行理楚將該貨變賣得價繳案給原告具領時本公堂核斷准被告於應賠之欵内如數扣除此判 
[汽車夫違章之傳詰]  
汽車夫某甲所駕之一千一百七十二號之汽車行至法新租界地方不聽巡捕指揮該捕以其違章當即抄錄號碼回稟捕頭於昨日飭探將該車夫傳入捕房略詰一過諭令退去聽候傳堂訊核 
[夾衖禁堆雜物]  
公共工部衛生處以海寗路愛爾近路北浙江路等處居民擅將後門外之夾衖任意置什物並有搭蓋鉛皮木板安放鍋爐行灶作繞飯之所者殊於火政衛生兩有關繫因特遣令工頭先行挨户知照如有上項情事務於兩小時内將堆置各物槪行搬開收拾潔凈否則由工部局小工代行掃隊復由衛生西員魏儀督率工人按段洒掃以利交通而重衛生 
[門口安放垃圾桶之傳究]  
北河南路五百六十六號門牌浦東人趙富林因將垃圾桶放在門口有碍路政被二百零七號華捕查見向阻不服致被抄錄門牌回稟捕頭請廨出單傳究矣 
[兩過犯復回租界]  
陳丙生張阿傑昨日同行於福建路時爲老閘捕房包探林淦文瞥見以陳張二人均係因案逐出租界之流不應復回因即拘入捕房稟由捕頭飭令押候解廨訊究來件 
[朱紹文上内務部地方行政會議意見書（續）]  
三國防軍與省警備軍之劃分甲國防軍每省二師以下集合致練於各省之要塞直隸於中央乙省警備軍每省四團以上分防於省之重要各地直隸於省公署各縣因治安之必要設警察並得酌設警備隊直隸於縣公所（説明）民國以來雖盛倡軍民分治之議其債本省各項軍隊完全轄於督軍權力之下省長除衛士外幾無直轄軍隊地方治安之重皆寄於督軍一人遂造成今日軒督軍而輊省長之惡例欲變更此惡例應定國防軍每省所駐之數令其集合教練不與聞地方事則雖有督軍不過一教練官耳於地盤不生重要關係其餘軍隊或則裁汰或則改編爲省警備軍定其數額分防各地轄於省長省長有合議制之參事會雖有兵柄不足爲惡如省警察不敷得酌置縣警備隊民政有兵則治安無慮武人勢力旣分亦易循軌道矣四省公署之組織甲省公署設合議制之參事會對於省地方負連帶責任參事會失職時得由省議會出席人三分二以上之同意提出不信任案交省教育農工商會全體職員會議判决之乙參事會以省長爲會長由會長委任四人兼司内務財政教育實業三年一任由省議會選舉六人每年改選三分之一均得連任（説明）一省庶政甚繁斷非獨任制之省長一人精力所能辦其結果或則旁落應仿中央政府内閣組織之意改爲合議制之參事會負行政上之責任當然爲連帶的以免坐食乾俸之弊現時省議會法不受任何方面之監督深恐多數專横濫用感情使行政部無自立之餘地依理論言之應取行政立法公權而理互相監督主意惟現時旣不能以命令變更省議會法則參事會所負責任亦不必專付議會以决定之權應以省之職業團體與議會主張一致爲代表地方公意之標準以收政治上調和之效用此關於參事會責任者也至參事會之組織雖係政務官然依管理行政事務之性質應注重專門學議經騐不能純採資望故不宜全由選舉然使全由會長委任又與合議制之精神相背應由會長委任四人兼分司事務而由省議會選舉過半數以保春合議制之精神分定任期以圖改進許其連任以勵勤能五縣自治公所之組織甲下級司法機關應讎縣公所面獨立直隸於中央乙地方税於各縣設徴收局離縣公所而獨立直隸於省長丙縣公所設議事會及參事會定參事員四人由議事會選舉之縣長由省長在縣議員及參事員中選任一人兼爲參事會長與參事四人合議政務並以四人分課事務任期二年參事會與議事會均受監督於省參事會縣議員之被舉資格應採學識財産及政事經騐得一之規定縣參事員被舉之資格應採學旘及政事經騐具備之規定不以縣議員爲限（説明）縣知事兼理司法征收固非一人才力所能勝任又易受政治感情所牽掣使司法與徴收不能盡職亟應分職而治將縣知事制度廢除另設司法徴收官吏而於地方自治行政設縣公所以參事議事兩會搆成之專辦地方自治事業較爲弊少利多縣長應採限制委任制一方重省政府之行政系統一方可增高議員參事員之被選程度任期縮短所以促改進之速率也議參兩會應居平等階級互相監督是必有第三者判决之縣區域大小職業團體容易爲感情所動應以上級機關爲第三者或謂公斷之權應付諸省議會不知政策爭議應付羣衆决之而後易行功過爭議應付少數人决之而後易確監督範圍限於判别功過事項故應委諸省參事會議員參事員被選資格按諸選舉原理不應限制惟依現時社會選舉及人才狀况不能不提高限制以訑其濫六巿鄉自治公所之組織甲凡省城商埠所在爲特别巿應設巿自治公所以巿議事會及巿參事會搆成之其他巿鄉設巿鄉長及巿鄉佐如有應設議事會之必要時由各省自定之乙巿參事員定爲二人由巿議事會選舉之巿長由縣長於議員及參事員中選任之其他巿鄉長佐由廳長得縣又膈會同意委任之任期均定爲二年丙巿公所及巿鄉長佐均受縣參事會之監督（説明）各省巿鄉情狀不同除巿鄉長佐爲自治必要外應令各地方自定辦法惟省城及商埠之巿政組織可爲劃一之規定右陳各節係就地方亟應解决之問題撮其大綱以備採擇抑尤有進者現行之間接選舉制幾乎有百害而無一利實爲中外人士所詬病亟應速謀改革竊意此弊發生有兩要點其一選民資格太低旣多棄權又易揑造其二選舉權一入少數初選當選人之手容易賄求難於監察故其結果選民賣票於初當選人初當選人賣票於議員議員寗有他哉賣國而已矣賣省而已矣國人方日以亡國爲懼而相率以促其亡國之速率國家地方豈有幸哉倘使提高選民資格多分投票區則冒濫棄權諸弊可以減少改用直接選舉則人數較多難於賄求易於監察貴會議對於此點似當有建議之必要謹陳意見並祈察核江蘇省議會議員朱紹文上 
[直省災民之苦狀陸士寅]  
直省河肅獻三縣連年被災災民苦慘惟以河間沙河橋一帶爲最自民國六年沙河橋河西决口四野良田變爲沙塲七年八年又遇蝗蟲之災九年又遭古來所罕見之大旱農夫雖勉强布種早禾晚禾不過徒費種糧徒勞民力較區之不撥種不費利者更加一苦他如次貧尚可以質賣牛馬典衣當物買吃購燒以餬其口惟極貧之現狀言之不禁酸鼻聞之不覺落涙出外乞食者不知多少老幼餓死者各村俱有其所食者木地梨棒穰糠粃樹皮棉子餅青乾草等物可食者終有窮盡面腹中飢餓又無了期棒穰糠粃可食能有多少棉子餅可用亦無多餘當此青黄不接之際天燥地旱青苗將幾四野良田旣爲沙塲微風一起勢如流水不第無麥秋之收即豐收之大秋每户所得之糧終歲亦不能自給况連年被災籽粒無收近日新病特生瘟疫又起災區同胞不爲餓莩即斃於時疫痛哭慘狀豈可勝嘗者哉華洋義賑會有鑒於此特派中西人員往四鄉清查口糧未抵村邊而老年夫婦以及幼年兒女携手出迎且長跪落涙曰救命救命我的兒子出亡了我的女兒被被買去了我的老母親已餓死了請先生們快給義糧免了我們餓死同人等聞其哀聲見其慘狀不勝悲歎伏祈吾國大慈善君子憐恤災區同胞鼎力鼓吹解囊助賑以救民命深恩厚澤感激無涯最可畏者災區人數有减無增茲查災民統計每户人口計五零四成人二零九八兒童二零零七男佔百分之五十三女僅百分之四十七兒童日少女口又减可見災民之生育速率已不及法國矣我國當道坐視而不之救富翁收財而不之放將來災民之結果不特有關本區域之振興而於吾國之前途亦極有關係也本會發給糧食免人出亡鼓吹保育免致人災已出亡災民聞此義風漸歸原籍因此接踵而來求糧者日有數起本會糧源有限祇能供給二百村中一二等貧民之糧食三等貧民之糧食須待此次全國急賑會募集巨欵而後能發給耳至於放賑手續頗有秩序各村貧民已領到口糧徴章者排成隊伍由村董引導按次來會領糧成人七斤半兒童五斤十日一轉（共計二萬七千四百餘人）每日放賑七百户左右一小時内放糧告畢此種組織宛如歐戰時營中辨法手續簡單辦事公直各區災民均欽佩焉來函 
[淞滬警察廳來函]  
逕啓者頃奉盛京張巡閲使電開以天津益世報轉載字林報驚人消息一則已據黎前總統詳登津報聲明並無此種言論飭即函知當地各報館公布以闢謡諑等因相應抄電函逹卽希查照登布俾正傳訛是所至荷徐國標啓附抄盛京來電北京警察廳殷總監天津警察廳楊處長上海淞滬警察廳徐廳長鑒本月十七日天津益世報轉載字林報驚人消息一則内稱黎前總統談話張氏正爲帝制運動積極進行等語殊深詫異經電詢黎前總統此等論調是否屬實所謂積極進行何所見而云然茲奉敬日電諭字林報所載通訊一節鄙人並無此種言論詳情已登津報另寄察閲等因復查津報已載有黄陂闢謡之函聲明前項通訊與事實大相剌謬顯係奸人揑造有意挑播圖淆聽聞旣蒙登報更正尤恐訛傳未已作霖以愛國爲天職凡有危害我共和國體者劍及履及他非所知惟力是視合再通告以杜謡諑希即日函致當地各報館登報公布爲荷張作霖有印雜評二 
[禁售烟具（訥）]  
世界殺人之利器人知爲槍砲而已而不知槍砲之外殺人之利器甚多耗人之財消滅人之志氣隳喪人之道德而足以使人心死使人命危皆殺人之利器也晏安鴆毒般樂亡身凡種種鴆毒亡身之器具皆殺人之器具青年後生爲此利器所戕賊斷送畢生幸福者不知凡幾烟具則殺人利器中之最酷者也當此厲行烟禁之時禁售烟具亦禁烟中必不可少之一種今公共租界已定期實行矣而内地則奈何公布欄 
[江蘇高等審判廳]  
民庭判决一件樊成林與孫瑞康爲債務迷訟拉告一案（决定主文）原批撤銷抗告人與孫瑞康債務送訟一案應由本圖受理控訴一件金鴻　等與胡卓成等爲房屋涉訟雙方控訴一案（判决主文）原判關於胡卓成找買堆基酌補旅費及訟費部分撤銷胡卓成等勿　找買基地　補旅費金鴻模等在第一審之請求駁回本案及前上告審訟費歸金鴻模等負擔一件康吉生與虞靜　爲房屋涉訟控訴一案（决定主文）原判無效本案發還上海地方審判劇迅予依法審判（以上三月二十四日）一件孔繁順與孔張氏爲田産涉訟上告一案（判决主文）本件上告駁回本審訟費歸上告人負擔一件周廣明爲債務涉訟不服如早縣公署之批示聲明抗告一案（决定主文）本件抗告營轄　誤發交江寗地方審判廳爲調查裁判一件李寳臣與孔昭煌爲基地涉訟上告一案（判决主文）原判撤銷本案發　江寗地方審判廳迅予更爲審判一件秦毛郎典　葉氏爲墳地涉訟上告一案（判决主文）本件上告駁回上告審訟費歸上告人負擔一件王瑞芳與蓋紫蟾爲存欵涉訟聲請救助一案（决定主文）本件聲請數回以上三月二十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[破浪記（一）] [  天放]  
　　船中設備殊完美甲板分ＡＢＣ三層Ａ層最上兩旁游廊各寛丈餘列椅百數備乘客坐臥之用出美金一元即可賃一椅也此層前爲客廳陳設甚華麗有書籍可供閲覽有信箋信封備乘客取用不取費又有鋼琴備客撫弄客廳後爲音樂廳中有自動鋼琴以印成樂片置其中即能自奏晚間船中菲力濱樂隊亦奏樂於此以娱客音樂廳後則爲休息室吸烟及紙牌游戲等皆在此爲之船尾復有艙數間則爲醫生所居乘客有病者就診於此Ｂ層則前爲餐室列圓桌十餘座位均編號次日食三餐每餐又分兩次以鳴鑼爲號肴饌絶佳惜因恐嘔以故殊不敢放量大嚼餐室後皆爲艙直至船尾爲止中間復有小客廳一Ｃ層則船尾爲艙位原係二等現改次等其前爲二等餐室現已不用餐室前則爲三等艙位然與次等艙不能往來須由船首扶梯上下Ｃ層之下則爲置箱篋之所Ａ層上船首復有房數間則爲無線電台及瞭望台等乘客不能上　　此次頭等艙客自上海登舟者共九十餘人中國人約十餘内有駐墨西哥及古巴公使王繼曾君及使館員三人留學生别除余外有奉天姬丁曲三君天津有朱君余君廣東黎唐兩君均往東美又袁世凱之子四人自行九至行十二者及長孫一人亦往美求學由美人博克爾伴送之行九者即黎宋卿之婿也渠輩年均幼抵美後尚須預備數年始能入校　　自上海至横濱凡行四日計海程一千二百三十哩連日幸天氣甚佳風浪不大故余自四號傍晚及五號晨各吐一次外即不嘔吐進食如常惟不敢過飽且能在船尾甲板上作ShuffleBoard游戲蓋半因風浪不甚大半則居船旣久漸與之習不復覺其震盪矣惟每日除寢時坐臥游息皆在甲板上不敢入艙艙中空氣不佳震動又較上層爲烈入内輙覺頭腦昏然胸膈不安 
筆記 
[重覯記（下）] [  春橋]  
　　自是時一過從笑談漸洽生問禹寺詩不祥何爲誦之女曰偶然耳生曰放翁薄情使我得儷卿者雖死不學放翁也女赧然怒之以目一日賭記長短句女微負生戲稱竹垞詞曰簸錢鬭草已都輸問持底今宵償我女亦笑曰總爲出來難敎郎恣意憐兩情益濃遂及於亂生父微有所聞念係故家尚不落莫將爲媒定適奉檄當行生鬱抑走往别女女亦悽然即曰老父見愛不過暫離耳我兩人無媒妁之言終難厮混君方冠我未笄遲之數年未爲晚也且所信者在心心之不愆雖不伉儷猶伉儷也心之不知貌合神離床頭反目者豈少哉行矣但勿忘修篁茅屋中有曾共談笑之人耳生旣去自此不聞問亦遂漸忘之矣後十餘年生偶以事過淮上驀憶陳跡便欲一尋適逢一少年清談便洽議論奥博驚其余疋遂與攀談少年稱姓李名小秋生大驚便問某村某翁識之否曰我外祖也愈驚即詭稱某翁我故人也願得過存即刻同往所過舊逕依稀仍記而當時茅屋已變而崇閥蓋小秋即生之子生去而小秋生女父以賈致富女不願嫁而仍居父家也生數娶不育時又悼亡旣詳原委驚喜無似便請面女女不可强之始出生惶汗自投女數之曰薄情人更何言乎曩謂放翁薄情不薄情者亦復爾爾且放翁去婦迫於慈母之命然其後禹寺沈園猶感不去懷傷心橋下春波綠曾是驚鴻照影來之詩及叙頭鳳一闋可案也彼不得已者而情尚如斯幾見夷然不顧如君者乎狼子野心不可與處也已生愧極小秋爲泣請終不可生不得已挈産就小秋居久之女意始轉遂爲夫婦（終） 
劇談 
[梨園拾聞（二）] [  毅]  
黄被辱後即延某律師請諸公堂要求將子綠帶回管束其理由謂綠之師係艷冰今艷冰已死復遭艷冰之父虐待理應將子帶回將契約添註一節抺去不數日公堂傳單出矣戚本武夫見有傳單異常驚恐當時亦不暇辯訴即挈綠至南通張四先生處暫避黄與戚遂各不謀面而大劇場新正初一登臺之期轉瞬即届乃由捧綠黨中公推陸澹　樊發源二人出爲排解幾經磋議由戚永遠按月在綠包銀上提二成借給黄家用此項借欵迨綠滿師後按月拔還至是黄之隠願已償掌頰之辱亦無形取銷公堂控案更無論矣惟聞是項律費悉出戚一人身上共約千元云　　戚自艷冰死後家况蕭條幸大世界主代墊各項費用至今剛届一月戚向大世界主已借去三千元半由大世界主之慷慨半由綠實有呌座能力陸樊力任調人源因各自不同按陸爲某中學敎員每晨九時起上課至下午四時後輟課即奔至長浜路戚寓敎綠文字至七時回家晚膳膳後復至大劇場捧場傍人處此定覺疲於奔命而陸則好爲人師大有樂此不疲之槪 
新聞拾遺 
[紥草新娘] [  陳毓濟]  
　　蘇州白馬橋巷口向設成衣舖之楊某年逾不惑近數年來稍有儲蓄頗萌娶妻意上月閒行見左近河岸某船之女而悦之即央某甲往説即日辦飾洋文定迨擇吉往娶果見新人以紅帕蒙面冉冉從艙中出並有一衣包同置轎中鼓樂迎歸迨將新人扶出則身輕如燕弱不勝衣雖玉立亭亭而手足宛如木偶棄衣視之則一草人也再視衣包中盡係磚瓦特以壓轎身由是　室鼎沸相顧駭然急赴船辦交涉而船不知去向楊某大爲懊喪徒呼負負而已 
[測字女郎] [  警世人]  
　　愛多亞路三百零一號房屋新到一妙齡女郎設灘測字名㛓婍女士鼻架金鏡足御革履身穿華絲葛衣服肩披醬色絨繩圍巾面貌姣好態度閒雅狀如一女學生遇有主顧則侃侃而談江湖之氣實足字體頗娟秀然别字甚多圍而觀者如堵終日不散每測一字索價一角一般浮薄少年咸借此以親薌澤故生涯鼎盛云 
小説 
[社會小説醉獨醒（二九八）] [  瞻廬]  
　　第四十六回曹詩翁痴想文苑傳賈太史謬附逸民篇冷不備人叢裏面鑽進一個十三四歲的頑皮孩子把方先生一把拖住道阿伯給我錢來方先生瞅了孩子一眼道咦阿虎早晨給你三角錢怎麽一會子便用掉了阿虎道賭攤上擲得一把羊起手便是四老鴉區區三角錢撲翅撲翅飛去了快快給我錢待我翻本去他老子尚没回答阿虎眼快見桌子上放着一個羊皮夾子搶取在手一轉身便向人叢裏鑽出方先生捨不得千秋盛業斷送在小孩子手裏蹣跚着脚步待去迫趕阿虎已離着一丈多遠那裏趕得上只得高聲喊道好孩子還了我詩稿裏面的錢都由你拿去阿虎聽得老子這般呼喚才把皮夾打開取出詩稿向着地上一撩道誰希罕這撈什子送給換糖的都不貪（竟成語讖）説罷一溜烟的跑出高鄰公所自去賭錢不在話下方先生駝背曲腰從地上拾起詩稿自言自語道好了好了千秋盛業又被我掙亂到手了當下又和衆詩人談了些閑話看看時候不早便道劉公館肆筵設席此其時矣我們快快登門獻詩叨優他一杯喜酒請請請一聲請字衆詩人相率出門都離了高鄰公所路上摇摇擺擺排着鴨陣一般脚裡打步嘴裏兀自咿哦着詩句障礙交通遮斷來往惹得一般行人怨聲載道編書的抽出空閑且把劉公館裡熱閙情形叙述一徧大門開得直洞油地大吹大擂歡迎賀客從大門儀門轎廳正廳一直望將進去張掛得燈天彩地氣象一新兩旁矗立着許多前清的銜牌都是雪白的銀兩貿易而來甚麽（候選縣左堂）（候補縣正堂）（候選同知）（候補府）（候選道）一古腦兒都是（候選）（候補）的特别商標可憐滿清覆亡已經了十週紀念 
[餘瀋] [  天河榜人]  
　　天下四處明月最好一秦淮月二西湖月三洞庭四塞外月烟籠水碧風過雲輕鬢影衣香人間天上此秦淮月也宜紅樓畫舫看之一輪皎潔萬頃琉璃小玉相隨如登仙府此西湖月也宜竹籬茅舍看之光摇波白浪湧人寒上下清虚猿啼雁唳此洞庭月也宜客舟荒岸看之黄沙漠漠白草蕭蕭牧馬悲鳴胡笳互動此塞外月也宜邊城毳幕看之（却贈） 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻計個人者恕不登載（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標願下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本館取酬其取酬時之署名蓋章須與投稿時同　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名　　沈有乾君成功百訣茲經本館五版每册仍收回印本銀五分合銅元七枚外埠函購加費一分售書處本館營業部處寄售中華職業敎育社 
常評 
[同一無用] [  覺]  
　　中國之兵旣不堪一戰區區蒙匪坐視其蔓延滋長而無可如何兵之無用極矣而猶吸全國人民之膏血以養之不仁孰甚不智孰甚　　兵旣無用何不使之返而爲民然一曰裁兵則倚兵以自重因兵以爲利者仍無一人顧念全國人民之痛苦願受政府之指揮而政府亦無可如何是不獨兵無用而政府亦無用也　　政府旣無用亦何不退而爲民而必甘受此無形之痛苦然偶或良心發現不得已而辭職則操任命官吏之大權者必又以難覓替人而不聽其自退於是同困於無用之地而一籌莫展　　嗚呼此何等氣象耶我國民不謀所以自救之道前途尚可問耶 
國民常識 
[促死之道] [  貢三]  
　　駕雲之死非死於欣生蓮英之死非死於瑞生其所以促死之道實由駕雲之十萬家貲與蓮英之遍身寳飾故語曰象有齒而焚其身　　設駕雲積産無如是之鉅則駕雲不至促死即積産甚鉅能若楊斯盛葉澄衷諸先達之毁家興學使後人崇拜景仰則雖死之日猶生之年更何至受毒而死并死後受蒸骨之慘設蓮英以其寳飾移賑或辦其他公益則蓮英不至促死即死亦不至受絞於田間　　物必自腐自後蟲生之駕雲與蓮英已矣殷鑒不遠後者其亦知所儆惕乎（乙種酬） 
家庭常識 
[忌辰改良談] [  塵贅]  
　　吾國風俗每年於其祖先父母死亡之日必具盛饌燒化紙錢以表其愼終追遠之心意非不美也但旣費錢財又涉迷信中流以上之人或知忌辰之主旨至於下流之人儼然以備腆儀焚冥寳爲忌辰之一定手續鄙人有感於此因就吾國之人情習慣折衷辦法作忌辰改良談　　凡忌辰日家長當令其子弟潔其衣服集於堂上先示之先人之像（即當日忌辰者）後擇先人偉大之事業及可以爲後人模範者一一爲子弟告如此子弟聆之不第識其要本水源且可勉爲跨竈之子象賢之孫較之從前陋持豈不勝過萬千　　上述忌辰手續無倫上中下家庭皆能適用若再加以留聲機更佳惟非上中家庭恐經濟不及留聲機之用法維何當父母衰老時請其作一篇極有價值極痛切之教訓納於留聲機當忌辰日對衆開機子孫旣覩先人之像復聆先人之訓感人之深必有甚於常時受家長之訓誨者諸君贊成鄙人所提議否（乙種酬） 
衛生 
[除蠅害此其時矣中華衛生敎育會] [  唐澤鑫]  
　　欲知蒼蠅之爲害請細閲左列各條　　（一）生育之發達蠅爲卵生物自孵化後約八日即發達完全雌者即能産卵歷兩週後卵復孵化爲蠅如此循環不已然生産發達之期限因乎氣温之高低長短不一試舉例明之譬如四月十五日（陽歷下同）一經冬之母蠅産卵百二十至五月一日皆孵化成蠅雌雄各半雌者又各産卵百二十至五月二十八日共孵蠅七百二十頭由此類推至六月二十日共孵蠅四三二○○○頭七月十日共孵蠅五二九二○○○○頭七月二十九日共孵蠅一五五五二○○○○○頭八月十八日共孵蠅九三三一二○○○○○○頭九月十日共孵蠅五五九八七二○○○○○○○頭以上乃生物學家極精確之研究由此觀之四月至九月一蠅之子孫審衍徧全國故當此四月方近之時能除一母蠅者即無苏爲人類除數千億兆之害若不及時除之則月復一月除不勝除矣　　（二）種類蒼蠅約分四種曰糞桶蠅猪圈蠅家蠅中房蠅其傳染細菌之多少視蠅體之大小以爲準據醫學家用顯微鏡考究大約第一種每蠅每次能帶細菌六六○○○○○第二種能帶細菌九二三○○○第三種能帶細菌八八○○○○第四種能帶細菌四二○○○○可見蒼蠅爲害之烈甚於洪水猛獸　　（三）蠅傳疾病凡人及畜類等便溺涎痰膿血臭爛所在之處陰溝垃圾污穢堆積各地點皆蒼蠅往來覓食之所平日各種疾病如傷寒霍亂痢疾瀉症肺癆腸症等其細菌多因蠅傳自病人糞中如眼症肺癆其細菌多因蠅傳自病人膿痰如獸疔共細菌則由蠅自病人爛肉膿血傳來細菌藏於污穢之處蠅染之傳於人類食物中或所用器具上食之成病觸之生瘡蠅之爲害其故在此　　（四）防蠅凡人畜涎痰膿血臭爛所在之處應隨時洒掃清潔所有各種食物及家用各項食具均宜設法收藏遮蓋總之家居全無誘蠅之物即偶有蠅飛來而英雄無用武之地雖欲爲害技無所施防蠅即所以遠病不可忽也　　（五）滅蠅蠅自孵化後約需八日方能發達完全凡厠所陰溝垃圾污穢堆積各處除平日設法遮蓋外若能每週清理一次或兩次則蠅無生産之機會矣但污糞臭水垃圾等每當清理時須用消毒水消殺其蠅蛆否則糞水垃圾雖遷移别處而蠅之生育蕃衍如故平日所用消毒劑爲硫氱鐵鹽溶液硼酸液巴黎氱酸液ParisGreen現各大都巿西藥房有買效騐最顯　　其次爲捕蠅籠可往各大都巿購用價極廉家中仿製亦易内置臭魚肉糖菓等類以爲餌蠅之物年來各處多有試用者大約每三個月内可捕蠅四十萬頭　　滅蠅蛆除患於未然捕活蠅除患於已然人人皆知以除蠅爲要務除之數過於其生之數則　害自除疾病自免閲者諸君曷急起倡之（不受酬） 
道德叢話 
[西方格言（一一六）] [  謝介子選譯]  
　　溺於酒杯者多於溺於海者（德意志諺）　　清潔之良心能耐萬苦（英吉利諺）　　失時則不能獲利（葡萄牙諺）　　思慮爲智慧之雙親（英吉利諺）　　世永無無宗敎之國家（倍根）（Pancon）　　有蜜之處必有羣蠅（勃魯突斯）（Plautus）　　知足即爲幸福（英吉利諺）　　驟决之事鮮有佳者（希臘諺）　　光皆有影（英吉利諺）　　金錢成各事（法蘭西諺）日用常識 
[公里公斤之來歷] [  芍]  
　　民國十年獻歲而後凡火車行程之長短無不改英里爲公里乘客隨帶之免費行李無不敢磅數爲公斤普通社會多有不知公里公斤爲何物者對於一公里之長約有若干一公斤之重約有若干殆皆茫然失其比較之能非常識不足之表象歟故復略述於下名稱公里公斤皆法國度量之一種公里前稱啓羅密達或簡稱啓羅合我國部尺三千一百二十五尺亦等於一里又十分之七公斤前稱啓羅格蘭姆合我國庫平二十六兩八錢亦等於一斤又十分之六强　　權度同盟會各國之權度制皆甚複雜英國尤甚進位之等級旣非十進推算良非易事例如英國度制以十三吋爲一呎三呎爲一碼一千七百六十碼爲一哩衡制以四百八十格林爲一盎司十六盎斯爲一磅二千二百四十磅爲一噸且有常衡藥衡金衡之别進位法又各不同其爲不便莫甚於此我國權度制雖較簡單然與各國通商不相統一諸多窒礙歐美各國曾設萬國權度同盟會議取法國最正確最簡便之權度制爲萬國通用權度制吾國自改政後加入同盟由農商部規定名稱曰公斤公里等等意謂此種權度乃萬國所公用也　　法國權度制法國之度制以地球圖周四千萬分之一爲標準謂之Meter前稱密達今名公尺合部部一尺一寸二分半由此十進爲公丈公引公里又遞以十退爲公寸公分（前稱生的或糎）公釐（前稱密里或耗）　　法國之權制以純水一立方公分之重爲標準Gramm前稱格蘭姆今名公分合庫平二分六釐八毫遞以十進爲公錢公兩公斤又遞以十退爲公釐公毫公絲　　中法權度改算法今郵局及鐵路公司旣皆改用公里公斤則普通應用亦復甚繁設欲以公里合算爲中國數則以三一二五尺與公里數相乘即得尺數以一·七里與之相乘即得里數反之欲以中國里合算爲公里數則以一·七除里數可矣欲以中國尺數改算爲公尺數則以三一二五除尺數可矣　　又公斤改算爲斤數可以一·六乘公斤數反之以斤數化爲公斤數可以一·六除之但能記憶下列四數則各數皆可推算矣一公尺=三·一二五部尺一部尺＝三二公分一公分＝二分六厘八毫一兩＝三七·三公分（乙種酬） 
雜錄 
[氣候與犯罪] [  谷青]  
　　氣候之不同影響於犯罪者極大茲據日本某雜誌所載其於犯罪之種類及件數依氣節風雨之變易而不同説之甚詳節譯其關係如次　　一空氣乾燥多風之氣候能使暴行的犯罪增加其故大抵以此等氣候頗能使人神經剌戟興奮多暴烈的舉動所致也　　二高温度氣候能使感情的犯罪增多犯罪原因大都爲女性方面的影響　　三陰雨氣候能使犯罪减　少彼暴酷之犯罪發生於晴日者較陰雨之日爲多　　四關於財産物品之犯罪（即偷盜）則冬季多於夏令（歲暮尤甚）蓋冬季酷寒以求生之必要犯罪行動有出於不能忍耐者也　　五另一方面自殺的溺死之數夏令獨多則以冬寒水冷人多畏之夏令狎其冷爽自多溺死（乙種酬）　　誌謝頃承新民書館惠贈解放畫報第八期一册又承中國影戲研究會惠贈影戲雜誌第一期一册印刷精美體裁新頴特此誌謝並作介紹 
 
