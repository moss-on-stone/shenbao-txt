# 1919 - 44 - 4916524

 

Page 1

 
 
   
 
 

Page 2

 
 
   
 
 

Page 3

 
 
時評 
[萬目睽睽（冷）]  
　　今日爲南北議和正式開議之第一日即爲全國人民注意之第一日蓋以前人民之望在開會而今日人民之望在議事也以前能否開會其權不在代表而今後能否成功其責則在代表也故今日之代表誠萬目睽睽中之代表也 
　　雖然代表固如是代表之外如與議和有關係之各種機關或欲相助者或願參預者其一舉一動亦在萬目睽睽之中不可不自愼重也 
命令 
二月十八日大總統令禁烟有關要政迭經明令申儆而正本清源之計尤當以禁種爲先近年産烟各省業已據報肅清惟慮鄕曲僻遠有司督察不及愚民狃於厚於匪類爲之護符毒卉潛滋致貽民害方兹春和肇始南中温燠將届收漿北地春寒亦將布種綢繆未雨此正其時是在各省軍民長官督飭所屬文武切實查禁於未種者曉以利害於已種者痛予剷除實力奉行期於根株净絶凡我人民尤當知禁烟一舉中外具瞻不特國家威信所關且以騐國人自治之能力及時禁絶未可因循况政府不惜捐棄鉅金焚燬存土凡以表示厲行煙禁之决心此後有犯必懲斷不稍存姑息一經罰辦損失滋多身敗名隳追悔何及縱使倖遂私圖偶逃法網個人之獲利有限社會之受害無窮内返良知能無負疚各地方長吏均有輔世覺民之責其各詳切誥誡務使家喻户曉庶無陽奉陰違倘或鄕里小民違禁圖利犯者固應嚴加懲處該管文武責有專屬亦難辭督察不力之咎至若不肖官吏挾私徇庇因缘爲奸法典具在理無枉縱其共懍之此令 
[專電]  
　　北京電錢復熊克武巧電寒電悉執事坐鎮蜀疆維持軍政執行督軍職務已久固不必以西南委托爲重輕兹於會議開始竟幡然受軍政府命令宣告就職度必以當昔之謙退爲非而將益展拓其偉略曷勝仰偑會議旣開南北終有統一之日所謂軍政府者勢難並存於中央政府之外則軍政府之命令亦將失其效力恐彼時翩然高舉莫遂攀留將何以慰國人且川省與中央脫離關係本由内部兵争而起無所謂護法標幟今兹和平垂成就職表示其果不欲促進統一乎抑先佔地盤爲自固計乎將屈服於異軍之下而受其支配乎辭受之間關於我公箇人之宗旨何敢越俎爲惟以來電虚懷若谷屬進良規用貢懇誠諸希亮察　　（十九日下午八鐘） 
　　香港電李根源電稱如陜省北兵不全停戰則彼將續行進攻 
　　（二十日下午二鐘） 
　　香港電軍政府電京請發還童保暄没收陳肇英之産業 
　　（二十日下午二鐘） 
　　香港電軍政府取銷加派議和參贊之議（二十日下午二鐘） 
法國無線電 
　　十九日里昻電勞働法委員會及戰事責任委員會於星期三日晨集議希臘事務委員會亦於同時集議羅馬尼亞事務委員會及財政委員會則於下午集議賠償損失委員會由克洛資氏主席繼續審查賠償損失之請願並聆麥利氏（日本）特勒氏（美國）希薩氏（義大利）勞歇爾氏之意見 
　　十九日里昻電星期二日晨法國國務總理克勒满沙氏乘車行經特勒塞爾路時有人用手槍向車射擊連發數彈剌客立即被逮據醫生初次診視克氏後肩之右部有洞穿之創傷一處未中要害全體及傷處之狀况極佳法總統内閣閣員及外交圑人員羣赴克氏邸第探問最近消息 
　　十九日里昻電法國財政總長克洛資氏於星期二日下午在衆議院預算委員會及稅則立法委員會詳述財政現狀並指陳須設法抵補一九一八年之支出五萬兆佛郎並稱一九一九年之尋常預算計逹一萬八千兆佛郎而在一九一四年則僅五千兆克氏所陳述之財政政策可摘述如下（一）要求敵人付償債額之全部其數種債務因其性質之關係取得特權之地位要求償還債務之擔保品組織國際同盟之財政股實行協約國國際協商政策愈圑結愈妙（二）僅向法國納稅者要求完納爲抵補將來預算上决不可少之稅項設立資本稅平均支配於多數年度而完稅之懲治規避稅則者（三）禁止一切不生産之支出（四）繼續發行債劵而漸減輕其利率 
　　十九日里昻電華沙消息比爾塞斯基將軍於接見國會委員會時聲稱下届星期四日大會擬將彼所攝之元首政權交諸國會議長之手 
　　十九日里昻電二月十九日巴黎倫敦間滙兌率英金一鎊合二十六佛郎法國公債劵市價如下三釐公債六十四佛郎五○一九一七年四釐公債七十四佛郎五五一九一八年四釐自由公債七十四佛郎二五一九一八年五釐自由公債九十佛郎三五 
路透電 
　　十七日倫敦電巴黎公報云審查賠欵委員會今日開會接受意塞法比四國代表之證據高等軍事議會福煦上將通告各大員謂德國已承認展長休戰條約條件 
　　路透電附告兹因太平洋海線中斷以致大東缐異常擁擠故本社電報因此阻擱 
[公電]  
　　南京李純通電各報館均鑒時局糾紛垂及二稔幸賴内外上下一德一心舍已從人共謀寗息護國者知法壞而國無由立護法者知國壞而法亦罔存遂以和平之公理共謀善後之解决純與湖北王督軍江西陳督軍内承中央政府之指揮外荷西林武鳴諸公之啓迪黃陂河間合肥正定曁在位英俊在野名賢隨時指導維持經迭次之洽商得各方之同意議定開一會議雙方各派總代表代表解决法律事實等項問題比由朱桂莘唐少川兩總代表商定於本年二月二十日在上海開會是純與王陳兩督軍二年以來千回百折所希望於護國護法兩方面有兩全而無兩傷者幸已逹其目的遂其請求凡所擔任已可告一結束嗣後解决各項問題總代表代表諸公皆一時人望必有可以慰吾儕之具瞻副人民之心理者純惟當與居間諸君子洗耳聽之拭目俟之魯仲連有云所貴於天下之士者爲人排患釋難解紛亂而無所取也竊願會議諸公本良心上主張從根本上救濟爲國家謀長久爲人民謀福利期有以善其後而已浮圖七級重在合尖爲山九仞功資一簣純仔肩雖缷願望正殷苟其義不容辭力所當盡敢不從諸君子之後更願當代宏逹布所藴蓄同力匡扶弼成郅治則尤純所馨香禱祝者也謹布悃忱伏惟鑒照李純哿印 
　　唐總代表致西南護法各省電廣州國會林吳褚議長曁議員諸公軍政府岑伍總裁林總裁兼督軍莫趙徐各代總裁李總長李督辦翟省長李前省長漳州陳省長詔安吕總司令方總指揮武鳴陸總裁桂林陳省長雲南劉代督軍轉行營唐總裁曁各總司令貴州劉督軍王軍長四川熊督軍楊省長並轉各總司令永州譚聨軍總司令譚祖菴先生程頌雲總司令趙師長曁各總事令施南柏總指揮轉黎石唐王各總司令三原于督軍張會辦并轉曹胡郭各路司令上海孫總裁孫伯蘭章太炎先生均鑒前准軍政府政務會議議决以唐紹儀爲議和全權總代表章士釗胡漢民繆嘉壽曾彦郭椿森王伯羣劉光烈彭允彛饒鳴鑾李述膺爲議和代表並經派員齎送總代表證書前來兹各代表經已先後抵滬開會地點亦經南北議定在滬儀遵於二月初一日正式就職邇者和議行且開始雖補偏救弊容有未週而遺大投艱義不獲已竊念民國成立以來兵燹頻仍紀綱蕩盡以詭隨爲相容以苟安爲無事蓋政本不立則亂機靡窮强權不鋤則眞理終晦自非於合法之中求和平之鵠於應變之外奠郅治之基其何以收一勞永逸之功進而與世界周旋此不能不就敎於公等者也謹佈愚誠佇待後命海天在望無任主臣紹儀叩文印 
　　唐總代表通告各法圑電各省省議會各商會各報館各圑體均鑒紹儀無似辱國會與軍政府授以議和全權總代表之任於排難解紛之始念定傾扶危之艱竊自歐美弭兵西南多壘鬩牆之憂漸迫竭澤之勢已窮蓋八年四亂苟安實致禍之媒而三令五申立法有因人之弊於是封豕長蛇漸成債府赤眉銅馬肆擾名城内則神姦當軸挾元首之尊外則策士舞文擁强藩之援流亡之災遍乎四野詐虞之風盛於一時惟金革之頻仍遂紀綱之蕩盡凡此杌隍之象皆爲事變之端邇者和議宏開輿情喁望期披誠以相見斯粉飾而無由然而憲章不守何以肅羣倫成見不捐何以衷一是欲杜亂源之漸宜求長洽之基欲謀國是之安宜泯自私之念化干戈爲玉帛奉法律爲準繩於戲興亡繼絶鑑世變之方新外重内輕追貽謀之不善願聞明敎共濟危時當兹受職之初端賴集思之效海天在望臨電主臣唐紹儀叩馬印 
　　熊克武通告就督軍職電克武猥以菲材追隨護法諸賢之後適川局乏主出總師士綆短汲深已非所任嗣奉軍府明令𢌿以四川督軍之職迭經力辭未蒙俞允各方頻有函電交促責以大義在軍府眷顧西陲之殷蜀人想望治平之切克武豈敢畏難不思自効顧以川中頻年擾攘皆起於争權奪利種以個人一念之私遂遺父老無窮之累殷鑒不遠曷敢自蹈之且前歲加入聨軍本以衛川靖國冀或促進和平乃受事經年甚鮮成效匡扶之績未建閭閻之困未蘇若更高位濫膺尤與本懷相戾用是逡巡退避冀得别簡賢員福我西陲無如軍府屢郭敦促不允收回成命川中各軍將領及議會法圑等僉以川中統治不能獨異於人且軍政府攝行大總統明令旣頒允宜正名定分口口口口桑梓之忱初非擁戴私人之意聨電請辭羣相勸勉克武竊念軍府委託之重旣不敢故違川省軍民責望之殷亦不容强抑兹謹於二月九日遵令就四川督軍之職大局未寗國步日艱如涉春冰尚望諸公念全省之安危憮民生之凋敝不棄鄙懷隨時匡救以免越隕無任切盼四川督軍熊克武叩 
　　訂誤昨公電欄中唐總代表爲八年公債事致北京電文國庫有負擔之契約上遺脫公債之募集一句又議决二字皆誤刋爲同意特此訂正 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電關於西比利亞鐡路與中東鐡路國際管理事宜所宣布之公文尚有下載之一件（一）珍田子爵將以修正之計畫致駐華盛頓日本大使石并子爵使遞交國務部說明該計畫之提出乃由了解美國專家史梯芬君稱爲鐡路總理之故（二）協約國國際委員會應以中法英意日俄美七國代表組織之捷克斯拉夫問題稍緩再商（三）以上七國代表各舉一鐡路工程專家爲工程委員會會員（四）史梯芬君雖爲會長仍可被舉爲工程委員會會員（五）日美兩國即以商定之計畫及了解舉任史梯芬君一節通告上述各政府並請依守及抒誠協助（六）該計畫應釋爲誠摰之企圖志在爲俄國人民利益計暫時使用中東鐡路與西比利亞鐡路俾日後得以歸還有此二路利益之人而不損及彼等現有之權利至於以该二路線工程之進行委託史梯芬君日美兩國皆擬予以權力及必要之輔助使其所行一切得以成功（十九日）路透電 
　　北京電段祺瑞將提出參戰軍理由書交朱啓鈐參考 
　　北京電錢閣謂無派國防軍赴陜防堵及被外交圑阻止事 
　　北京電鐵路外資統一案牽動外交及黨派關係頗有暗潮 
　　北京電某要人预料和議開始定先會推畫界大員此席必屬張瑞璣 
　　北京電吳偑孚電和議以合法爲主（十九日） 
　　　　以上上海平和通信社電 
　　北京電段祺瑞語人取消參戰軍尚非其時至督辦一職如有人擔任予不妨辭退 
　　北京電徐聞和會明日開幕甚樂觀頃電朱啓鈐積極進行俾南北早日統一 
　　北京電院電各省及各駐外各使通告和議二十日在滬開議 
　　北京電統一鐡路案昨曹汝霖與汪大燮争執甚烈結果續議 
　　北京電外交委員會核議章宗祥電告日政府宣布對於膠灣辦法第四條警察總署車站曁警校均用日人一節斟酌復駁 
　　北京電政府以唐紹儀質問陜事電令陳樹藩將劃界停戰情形詳報以便電朱（啓鈐）覆唐（紹儀） 
　　北京電裁兵委員會章程正在起草　　　（以上十九日） 
　　北京電王占元力保何佩瑢長鄂内意仍屬段書雲段又轉推周樹模目下議尚未决惟就現勢觀之以何爲最有望 
　　北京電參陸處因裁兵計劃須就各方面情勢規定不能畫一已擬訂可以通行之綱要交代表提出南北會議 
　　北京電米石出口事内財農三部會商民食邦交雙方並顧辦法 
　　南京電李督擬召張（文生）白（寶山）兩鎮使籌議舉辦徐海清鄕 
　　南京電軍省兩署對蘇米弛禁事除召集臨時省會外并廣請紳商領袖徵詢意見 
　　福州電閩省劃界事已由黃培松與陳炯明議妥惟宋淵源不受陳節制已另行接商（以上二十日） 
　　以上中孚通信社電　　北京電昨日徐總統設宴欵待美國公使芮恩施並邀梁士詒周自齊熊希齡汪大燮等作陪就於鐡路統一案與美公使交换意見錢總理於昨晚關於此間題特電陸徵祥大旨谓政府對於此事已屢次有所協議且已開特别會議討論之多數意見以爲此項提議事件甚爲易辦但能否使各國債權平均劃一及能否得協商各國完全之同意以及就於外債證劵交换之諸點皆係非常困難之間題故一面命經濟外交兩委員會從長討論一面請陸專使與在巴黎諸委員會同詳細研究後擬定適當之辦法電告政府以使應付外交方面（二十日） 
　　漢口電在此間之德奥國人二百七十八名中有五十名於本日乘招商局江孚啓程東下其殘餘者亦將於日内遣送至本月二十八日全部皆可在上海齊集其按照遣送規則除外例而殘留此間者爲漢冶鐡廠工程師之外數名也云（二十日） 
　　東京電外交調查會於今日下午五時在首相官邸開會原總裁以下各委員出席由弊原外務次官報告關於國際聨盟之件並各人交换意見 
　　東京電日本西伯利亞守備軍於十七日午後在勃拉哥安逹斯克東約一俄里之安德列夫喀附近與約千名之過激派軍激戰施卽擊退之當時日本堀少佐陣亡敵軍遺棄之屍骸一百具日本軍損害死傷四十五名云（二十日）以上東方通信社電　　東京電代表美國對華投資圑之芝加哥代理商業銀行副長阿卜脫氏近將自日赴北京以商議加入四國借欵圑事其加入條件將解散現在之四國財圑而組織網羅政治經濟兩借欵之日美英法俄之新五國財圑以繼承從來四國財圑之事業加盟財圑國中反對者雖似不少然當尚有充分交涉之餘地又中國鐡道之國際管理問題亦與此關聨而爲一問題 
　　東京電日本駐屯西伯利亞軍之一隊於去十七日夕刻在布拉格愛東方約十里地點之芬特烈夫加附近與約一千之過激派接戰擊退之過激派遺棄在戰場之屍約百餘日之死傷者四十五人大隊長堀八郎少佐中彈陣亡氏爲以虜獲砲艦溯航黑龍江之勇敢而極眞率之人云（二十日） 
　　　以上共同通信社電 
要聞 
[西報之南北和會開始觀]  
　　字林報社論題爲勿失時機其言曰今中國已得國際同盟中一位置矣欲保持此位置則幼稚民國實不可無社會與經濟之發展兹者南北代表集於上海將有所談判想可使中國安甯得最後之建立並開闢社會與經濟發展之途此記者所以視對於南北代表進一歡迎詞爲今日吾人之愉快天職也吾人於歡迎之際且爲雙方慶代表得人南北總代表皆才幹卓著得人信任苟易他人恐未必彼善於此雙方又有堪以勝任之副代表若干爲之輔助就人才而言此會似誠配置適當矣雙方代表圑遲遲集會之原因兹姑勿談惟當指陳者和會所須解决之問題正非易易凡此難題可括爲兩種而此兩種又互相倚伏究其實際直可謂爲一種此卽黷武主義之消滅與督軍制之廢除是也南方之要求卽在此欲使中國永免軍閥之壓制並使督軍制隨帝制而銷况此項主張不容稍有讓步中國前途實繫於此故此爲雙方所當解决之主要事件以現有之事勢欲求經濟之改革斷不可能若和會之結果仍容現有事勢依然存在則改革仍屬無可舉辦蓋軍閥握權一日則四萬萬人民之命運仍一日爲頑固派所操縱也督軍治績之史大半不忍卒讀此乃惡劣無以復加之封建制度惟封建制度當與黷武主義同時改除吾人所謂黷武主義者乃謂軍閥擁有超過維持國内安寗所必要之軍隊祇知自作威福自保禄位而置一切國福民利於不顧也南北和會宜有任人明白發言之機會雙方不妨各有所言而趨向解决難題之第一步則爲互作雙方代表咸處平等地位之承認旣不可稱他方面爲叛黨亦不可稍持屈尊就卑之態度吾人於此尚願爲雙方進一警告者歐洲和會今已有公訴法庭（卽新成立之國際同盟會）矣吾人極願見中國能自救國想華人性質平易近情當能自爲之但若不能而任何一方面竟爲和平進行之阻碍則中國將失其自了國事至可珍貴之機會而將由世界法庭代爲之判决强令執行矣 
[統一路債問題之新潮流]  
　　統一中國鐡路外債一案爲交通界目前最大問題在舊交通系頗爲主張而新交通系則力持反對態度至外交方面則英美諸國似希望此問題之實現而日本則又不甚以中國此舉爲然據某方面所傳消息近美英法日意五國組織銀行圑名曰新銀行圑預備借欵中國建築鐡路聞其内容中國如接洽借欵必出於該圑以免國際間權利衝突其他之資本家不得叅預此事由美人主持上月已有美國某銀行家到滬調查不日可開始營業又聞該圑之目的並不祇接洽新偕欵凡從前已爲各國取得之鐡路債權亦以一概歸納諸該圑中以期事權统一即由該圑公推代表爲中國鐡路統監執行一切職務此統一路債說之起因也惟據日人共同通信社消息則謂年前京漢鐡路局長王景春等因得某國之後援即有將舉中國政府所有之鐡路悉置於國際管理之下之意日前曾由周自齊提議復經外交委員會議决並已致電巴黎陸專使令其提出和會其後又被國務會議否决亦已將否决要旨詳電陸使查照故此問題目下尚在争持中 
　　北京各報關於此問題惟國民公報及晨報記載較詳其態度似在贊成之列兹摘錄該兩報消息於下以見一斑國民公報云吾國鐡路多有外資關係無論何路要是借欵造成則此路所經之地方就是債權國政治勢力所及故欲打破此勢力範圍第一要點不能不從鐡路借欵上着想近來外交委員會擬一全國鐡道統一計畫此計畫約分三層（一）所有以前借欵各路由中政府發行一種新債要换回舊債票（二）所有全國鐡路無論已築未築另設一管理委員會聘傭英美法日俄等五國人各一人爲顧問各路建築上管理上需要之人材可用外人但中國鐡道專門人材應儘先擢用一面並注意於鐡道專門人才之訓練至訓練成熟時即將已用之外人辭去改用中國人（三）運輸全權仍在中國此案前已經閣議通過電告巴黎陸專使提出歐洲和平大會惟當時交通總長曹汝霖未及與聞故日前在閣議席上曾大加反對謂此事屬於交通部專管何能不經彼之同意即便决定政府因曹之反對乃又電告陸專使令其緩提晨報云比年列强爲擴張勢力範圍起見競争我國路權不遺餘力歐戰後某國之行動尤其彰明較著者夫鐡路爲一國領士之命脈路權不能自主實於國家獨立有絶大之危險爲我國計最上之策莫若將國中各路外債分期籌還俾路權早日恢復勢力範圍早日撤廢誠能如是實爲國家之福顧以我國財力及外交現狀觀之此層自難遽行辦到今次歐洲和會成立我國朝野對於列强勢力範圍極思設法打破列强中亦有感覺從前政策之非頗願自行撤廢者由是勢力範圍化身之我國鐡路問題遂成中外注目之點日來所傳中國鐵路歸聨盟國共同管理之說據聞其辦法厥有數端（一）設國際委員會由最有關係之五國即英法美日本與中國各派委員會議後交由執行部辦理執行部首領用歐美人（二）交通部之下設中央路政管理司亦由五國委員組織（三）使中國鐡路爲完全國際鐡路機關（四）照鹽務署辦法以華人爲首領而以歐美人爲副首領此外尚有與本問題有密切關係即爲銀行圑組織之辦法其内容係由美英法日意五大國組織一銀行圑名曰新銀行圑預備借欵中國建築鐵路中國嗣後接洽借欵必出於該圑以免國際間權利衝突其他之資本家不得參預此事由美人主持上月已有美籍之某銀行家到滬調查不日可開始營業聞該圑之目的並不祗接洽新借欵凡從前已爲名國取得之鐡路債權亦一概歸納諸該圑中以期事權統一即由該圑公推代表爲中國鐡路統監執行一切職務中國向該銀行圑借欵後即將現有借欵所辦之路贖回統一管理權從前所有分綫分段一律取銷另行劃分又將借欵與購料建築分爲兩事云云以上係西人方面傳播之辦法惟據某方面所言個中眞相却不如是據云目下所擬辦法（一）在交通部之外設立一種統一鐵路總機關倣照日本鐡道院辦法内置督辦一人以交通總長兼充督辦其下置委員若干人各債權國各出一人（二）前此所有各路借欵債劵一律收回改發新劵一撤某路借某國資本之界線（三）管理運輸之權仍歸中國自主誠能照上述各種條件辦理則列國勢力範圍可望實行打破而我國路權仍然保持自較前說利多弊少聞政府已將上述各項提出閣議經一致通過即由國務院致電巴黎我國專使令其照此主張乃交通當局旣已贊成於前忽於近日大變態度表示反對要求暫勿提出此即某外報所謂向陸代表撤回該案者是也 
[中日新交涉停頓近狀]  
　　中日交涉之中心業已移於巴黎在北京方面自二月二日小幡公使與陳次長會面之後日使館對於此事之熊度非常冷静惟關於國人反對之情形確已詳細報告東京政府此後之進行與解决或須經第三者之調停亦未可知至交涉問題中之膠濟鐡路在二個月以前日本曾要求以换文合同改訂正式合同政府未遽應允迨此次交涉發生此事遂擱置不提而吾國以預備在巴黎和會提出之故業已全部電逹陸使又權量此次赴日之任務據交通界消息似與膠濟鐡路改訂正約問題無涉而專爲吉會問題惟各省一聞改訂正約消息即相繼請願政府停止進行連日政府接得各圑體及私人來電甚多 
[陜西劃界問題之消息]  
　　陜閩問題雖已照蘇督所擬五條辦法解决分别漸次實行惟另派大員入陜一層目前尚難由明令發表前日蘇督特爲此事尚有電來其文略云特任大員赴陜監視一節旣經雙方議决推定張將軍紹曾自應由雙方會銜通電中央特任當在開議以前宣布實行係屬正當辦法不能由純處與總代表等開議公推遽行發表純職司宣逹曷敢擅專獨斷值此開議定期在即事機迫切未敢稽延務乞轉呈主座迅予核准電知西林會銜實力施行云云旋即由政府復電解釋謂所述解决閩陜鄂西等處辦法五條請中央明白宣布實力施行尅期開議期成和平各節藎籌極佩頃通電各方一律實行惟派員蒞陜監視一層須經開議由各代表正式公推以符原議並希執事與朱唐總代表接洽一切尤深盼禱 
　　某方面消息政府昨有電致唐少川總代表略謂中央所派赴陜劃界委員宋聨奎已抵西安西南派出之劃界委員及監視委員應令迅速啓程在西安會集俾可早日實行劃界辦法又朱桂莘總代表昨來一電謂關於閩陜問題西南代表已一致表示贊成李蘇督所擬辦法惟要求劃界後南軍軍餉應由地方及中央補助以維現狀免生危險應如何答覆之處請即指示以便磋議據聞關於陜省劃界西南擬派張瑞璣爲監視員政府所派之監視員則擬張紹曾刻正去電叩其同意 
[唐總代表關於陜事之要電]  
　　陜西問題南方抗争甚烈唐總代表本月内連電北京政府及朱總代表詰問并力催停戰措辭極爲嚴重兹撮錄如下 
　　二月一日致朱總代表電急南京朱桂莘總代表鑒頃得三原于總司令右任函稱奉軍全部加入戰線管金聚攻奪寶鷄連日興武盩鄠等處迭有激戰等語方今和議密邇國人企望和平乃許張陳管各軍羣起破壞陜局殊與所擬停戰劃界辦法不符應請執事迅飭許張陳管各軍實行停戰退回原防事機迫切佇盼敎復唐紹儀東 
　　四日致朱總代表電南京朱桂莘先生鑒得三原急電自奉軍管旅全體加入戰線之後戰事日趨劇烈戰局日增擴大夫陳樹藩與靖國軍尚爲陜省内部之争乃當和議將開之際而奉軍命入陜之奉軍竟敢不遵停止進攻之命擅自開釁破壞和局似此所謂停戰劃界者何日實行竊謂爲解决陜局紛糾計爲除去議和將來障碍計除將奉軍撤回原防殊無辦法即請執事電告北京政府明頒停戰命令飭凡於停戰令下後入陜之北軍全數撤退以免横生枝節並懲許管抗令挑釁之罪至陳樹藩嗾使奉軍加入戰線尤爲造亂之首應即日撤離陜境以遏亂源且更有不得已於言者當此和議將始而奉軍竟敢抗令挑釁是即北政府威令完全不行之證則將來雙方會議豈非多事所議縱有結果北政府如何負責若明知所議不能實行則雙方會議豈非多事請將此意轉告北政府並即日答復爲盼唐紹儀支 
　　七日致朱總代表電南京朱總代表鑒頃准秀公魚電稱所擬停戰辦法五條經北京政府電准照辦已同時電徵軍政府同意等因准此除由此間電軍府速催張君瑞璣尅日兼程赴陜外應請尊處逕即電京迅飭前方防線各軍實行停止進兵不得再施攻擊以照誠意而維和局無任企盼之至紹儀叩虞 
　　同日致廣州軍政府電廣州軍政府總裁均鑒頃准李督軍魚電稱所擬停戰辦法五條經北京政府電准已同時徵鈞府同意等因准此當於本日電朱總代表請其電京迅飭前方防綫各軍實行停止進兵不得再施攻擊以昭誠意而維和局云云相應電逹鈞府請一致應付並速催張君瑞璣尅日赴陜主持無任企盼之至紹儀叩虞 
　　同日致李蘇督電南京李督軍鑒魚電敬悉排難解紛盛意良荷除電朱總代表請其即電北京政府迅飭前防各軍實行停止進兵勿再施攻擊外已同時電軍府速催張君瑞璣尅日入陜矣相應電復統希鑒察紹儀叩虞印 
　　十一日致北京電萬急北京徐菊人先生前以陜局紛糾屢電請迅頒布明令實行停戰撤回原防并懲抗令挑釁之罪迄今未蒙賜覆而桂莘亦尚未蒞滬協議無由頃接三原急函陳劉許張管等軍全體聨合加入戰線甘晋右軍相繼進攻而蔡成勲亦由綏遠移駐榆林宋邦翰由鄭州將入潼關大宗軍火運輸不絶等語當兹和議將開之際似此日逼日緊愈演愈烈試問和議開後紛糾曷免進行何由掬誠質問祈迅賜覆唐紹儀眞 
　　十四日致北京電北京徐菊人先生鑒頃得幹臣元電强詞辯護一若此間侵電言過其實者查雙方所商停止辦法五項首在嚴行實行停戰屢經南方電促即日頒布停戰明令乃至今未見實行而奉軍全體加入戰線在上月二十四日前後張錫元軍隊加入亦在上月二十五日前後其他若運輸大宗軍火入陜管金聚進佔寶鷄甘軍侵犯隴縣蔡成勲由綏遠移駐榆林等事發生均在和議將開停戰辦法雙方協促實行之際且日來陳管劉許等軍抗令挑釁全陜幾成戰區中外共見豈北庭毫無聞知非所謂一面言和一面挑戰而何至軍費軍火則如十二月初間借自日本之二百萬其用途何爲正月二十一日由秦皇島上岸之槍萬四千曁野砲山砲機關槍等係供給何方之用凡此皆彰彰在人耳目侵電所指併非一種訛傳和議正當進行而此等事實乃欲一笑付之豈以爲兒戲耶要之對於侵電所舉二事必有切實之辦法始能表示誠意虚詞相抵甚爲不取願公審之唐紹儀叩寒 
　　十六日致北京電争北京徐菊人先生鑒頃接三原于總司令急函現西路戰事尚未停止而東路戰事又復緊急劉世瓏姜宏謀等攻我興始荆姚關山等地戰争極劇而陳樹藩亦復於月之五日親率衛隊出省督戰已駐渭南向我交口對岸大施攻擊我軍至爲憤激等語夫當兹和平會議將開停戰辦法將行北方所派人員已抵西安之際陳樹藩不思約束將士實行停戰静待解决乃竟多方欺人一意挑戰西不得逞東復急進似此以往所謂停戰劃界辦法何日實現和平曙光何日獲覩請即電飭在陜北軍各將領即日一律實行停戰如仍有挑釁者應卽治以抗令之罪並將去年十一月十六日停戰令下後入陜北軍一律撤出陜境以免横生枝節時機迫切希卽施行唐紹儀銑（按此外尚有一侵電以已錄十九日本報兹從略） 
[西伯利亞法國飛行圑抵京記]  
　　法國無線電社北京通信云西伯利亞法國飛行委員圑圑長伏常大佐於前日道經北京前往西伯利亞捷克軍總司令石寗將軍處服務伏常氏於休戰條約簽字之翌日由法國啓行取道美日在北京勾留數日而往海參崴携有最新式飛機三十架可組成飛行隊兩隊每隊各有飛機十五架隨從軍官計二十三人其中駕駛軍官十二人瞭望軍官八人技術軍官及會計軍官三人除飛行委員圑外此外尚有獨立之摩德機關槍委員圑及坦克砲車委員圑同時與飛行委員圑在法啓程赴西伯利亞受石甯將軍之節制伏常大佐對於將來飛機之用於商業方面具有極大之信仰心其在法國法政府已於戰事中利用飛機爲運載郵件往哥爾斯島之用最近消息傳來巴黎倫敦問之空中郵路確可穏妥見諸實行將來飛機一物必成爲軍隊不可少之利器設和平大會决定减少軍備則飛機之設備亦將爲同樣之縮减然决不能廢除之北京南苑航空學校自成立以來已六載於兹經濟支絀維持困難殊無擴張之望今者歐戰已終南苑航空學校對於製造飛機及訓練事項急宜採最新式之智識而竟前功也 
[戰後經濟調查會之進行]  
　　政府設立戰後經濟調查委員會業經兩次開會力圖發展該會辦事處現已决定组織三科分掌會中一切事務其三科主任亦經發表爲許家瀚王鴻兟潘宗瑞三人至關於調查事項聞國務院昨經通電駐外各使各省區切實進行並另有一電拍致西南各省一體照辦各電内容如次（致駐外各使電）此次歐戰告竣和會肇始默察中外趨勢注重民生經濟要政關係綦重中央特設戰後經濟調查會務請搜求各國經濟册籍以資考鏡（致各省區電）各省督軍省長鑒本院附設經濟調查會業經成立該會之設原因歐戰告終此後世界趨勢將注重於經濟政策吾國物産豐富本於工商實業爲宜及兹從事調查俾國内外情形有所考鑑庶可權衡通變以圖發展並請轉飭所屬經濟財政各機關及地方官吏關於經濟實業事項詳細調查隨時報告本會以資考證此外匡助進行並盼卓籌隨時見示實爲至跂院銑印（致西南各省電）兩廣雲貴成都各督軍省長均鑒現在歐戰告終此後世界趨勢均將注重於經濟政策吾國地廣物博本於工商實業爲宜及兹從事調查俾國内外情形有所考鑑庶可權衡通變以圖發展現在歐洲和議日益接近聞日本内閣已有經濟調查會之設體察情形勢不容緩因於國務院内附設經濟調查會延攬羣彦分任調查事關對外諸公洞明大局定必一致贊同並請轉飭所屬各機關及地方官吏關於經濟事項詳細調查隨時報告本會以備考證此外匡助進行並盼卓籌隨時見示實爲至跂院銑印 
[財政部之裁員談（冷眼）]  
　　中央官署冗員之多以財政交通農商等部爲最民國四年周學熙長財政部時曾爲一次之大淘汰無論實缺辦事等員平日無成績表著者皆登白簡約近百餘人尚堪造就者分發各省財政廳任用一掃仕途壅塞之風惟周氏裁人而不添人爲歷任總長所無後任總長除梁啓超氏爲第二次之裁員去職者爲數與周時相垺然一面裁人一面添人未及數月依然恢復原額且較前爲尤甚嗣後歷陳歷王歷曹數總長因内務交通兩部發生裁員訴訟風潮不再說到裁員二字又因各方面之請託要人之介紹不能不予以位置除實缺人員有法定額數不能增加外乃添設行走任事等名目（如參事上行走秘書上行走僉事上行走主事上任事）歷年調部人員有增無減以致部員增加數倍之多而月支俸薪超過預算幾及其半此资龔仙舟長財部因鑒於冗員之多經費之濫遂本其皖系皖政家之薪傳决意從嚴淘汰爲各部倡率果能破除情面秉公無私駢枝機關可裁撤合併者分别酌行則減政主義不致徒有其名是亦澄清吏治之一道也 
　　財政部人員之多可分兩類一實缺人員計分簡任薦任委任三種共計一百二十七人無缺人員計分參事上行走秘書上行走僉事上行走各司行走主事上任事共計六十二人各廳司處辦事員股員學習員及繙譯員共計二百餘人綜計約四百餘人而附屬機關人員不與焉薪水之優以參事上行走秘書上行走爲最而實缺人員俸額爲官俸法所限定不能超過原額各行走人員視奥援之有無得以任意增加參事上行走秘書上行走俸額視同實缺參事秘書多至四百元少則三百元此輩位尊祿優終日無事除到部畫諾外伴食而已以資格而論大都係退任參事司長或曾任各省財政廳長與歷任總長均有密切之關係欲實行裁汰恐掣肘之處甚多今聞此次裁員手續注重於現在職務是否重要並由各司處長官出具切實考語然各行走人員則終日無事可辦且無人能出具考語也 
　　龔氏任安徽省長未及一月省公署人員裁汰將及半數並規定各機關人員俸薪以八成開支常年經費節省數十萬元今龔氏將以治皖者治財部恐情形旣異不免感受困難缘財部人員歷年根深底固於政界一方均有奥援且有勢力者居多此次裁員消息傳出而一輩與當道要人有關係者均已四出運動從事疎通將來裁員結果能否破除情面殆尚未可知耳 
[政府裁減軍費之通電]  
　　政府感於財政竭蹶無法應付之痛苦前日業經通電 
　 
 
 

Page 7

 
 
各省區長官核減軍政費以和議行將開幕軍事應即實行收束以期於財政上得有裨補昨聞又由國務院與參陸兩部會銜通電各省督軍都統護軍使各師旅等令將前方輸送各軍一律實行裁遣所需裁遣經費着即核實詳報由部照發關於裁遣輸送卒之經費據財政界要人談話謂已擬有完備計畫八年公債之發行亦與此問題有關兹將政府前日通電節錄如下 
　　民國建立八載於兹軍用浩繁供應支絀以致各省稅項截留停止運解仰賴中樞立時撥濟部帑奇窘羅掘已窮所有歲入欵項不能相抵誠以軍政一日不減財政一日不能整理務請督軍省長等悉心考核隨時裁減以裕帑藏並希通盤籌查詳晰條陳至深盼禱 
[關於整理棉業處之最近消息（市隠）]  
　　上年農商部呈請總統設置整理棉業處實爲應付周學熙之一種計畫並非純粹出於自動也周學熙雖有督辦名義然據命令之形式以觀則無異於薦任以曾爲總長之周代當然不願就此一席故自命令發表後周氏之消息杳然該部亦曾遵照命令辦理擬定章程十四條呈准公布其章程内容重要之點在於職掌十欵如改良棉種獎勵棉産提倡紗廠等事然亦不過仍就該部舊有棉業處之規則擴而大之耳蓋該部原設有棉業處一所其主旨在研究棉業改良期與部外各棉業試騐場互相聨絡職掌所列共有五端（一）關於國内外棉業調查事項（二）關於研究棉種改良事項（三）關於棉花種類及品質審查事項（四）關於研究棉花病蟲害之驅除及預防事項（五）關於編輯棉業書報事項其事務由農林司長兼領並派技師及部内熟悉棉業者爲職員該項規則於民國五年十一月由部令公布該機關即於是年成立開辦之始並聘洋員（美人）某爲技師此次該部推廣美國棉種亦仍由該處主持一切至新見命令中之整理棉業處則固空有其名若論其所規定之職權固較舊棉業實爲擴大蓋不僅爲研究機關且進而爲執行機關不僅及於棉業且進而及於棉紗等事惟近日該部對於此舉純取虚與委蛇狀態因總統之命令不能不敷衍而實權仍須由部主持絶不容將此一部分之職權劃出於農商部以外也周氏不願就此具薦任形式之督辦大約已成實事農商部見周氏之不來亦謂計亦良得（周氏上呈總統請收回成命批令就職任事亦係官樣文章）現聞錢總理與田總長商量以爲周氏雖决計不就而機關則不能不使其成立不惟使總統命令不至虚發即爲農商部計亦不能空有十餘條之章程就算了此一椿公案於是遂有趙椿年氏繼任督辦之說趙氏與農商部本來有一種關係且在京閒居無事可辦政府因即𢌿以一職或者將來成爲事實亦未可知也 
[張勲之最近狀况（静觀）]  
赫赫有名之張勲自經特赦之後仍蟄居荷蘭使館其行動久爲國人所注意者也兹就記者調查所及拉雜記其近狀如次張勲特赦之後却未與東海會面外間種種推测謂東海之赦張實含有一種作用意以爲將借張以抵制某要人因此捕風捉影遂搆成政府將放張復還徐州坐鎮江淮之說其實皆屬無稽之談張勲於初赦時亦曾稍稍活動各處拜客大設讌席廣約親朋對於時局亦復略有所表示未幾乃又匿跡銷聲不出使館一步據某君言謂因受左右某軍士之忠告勸其暫勿活動以待時機此言亦頗近情當各督軍在京時如張作霖孟恩遠等固皆到過張勲寓數次所談何語不能詳知外間傳述張孟於晤張後順便晤荷蘭公使謝其保護大帥之德曾遭荷使一場揶揄此早見於報紙者也張勲最親信之頭等策士萬繩栻有謂其已出洋者有謂仍在張左右者外人亦不能詳張之眷屬仍住天津其夫人及其愛妾逾數口必來京一次舊曆新年以來張賭興大發已抛却每日聽講綱鑑之功課一味從事於牌九麻雀之生活喝雉呼盧通宵不絶興致頗不淺荷蘭公使館人對張及其左右之舉動久生不快之感然又不能遽下逐客之令故只勉强敷衍交際之間已逈不似從前之親密矣張勲亦以爲寄人籬下殊非久計因此决定另賃房屋携愛妾同居一月以前即派其幕友家丁四處尋覔現已租定東城菊兒胡同榮禄故宅舊曆元宵節後一準遷出荷使館移居新宅日來購置器具頗爲忙碌聞奉天張督軍派有步兵數百名保護其住宅自此以後張勲或一變其韜晦之宗旨期待時機之至亦未可知也 
[京華短簡]  
　　使圑討論國防軍外交界消息十八日五國公使會議處分敵僑財産之平允辦法後有某公使臨時提議對於國防軍之處置聞因南方唐總代表曾電公使圑請申公論結果未悉　　回復法權之消息現在巴黎之參事官錢泰昨專電呈報司法部及府院關於取消領事裁判權已得協約各强國許可由中國編訂理由書提出審查會審查後編爲正式議案現由泰起草擬具理由畫並隨時商請梁任公發表意見一俟脫稿再行電呈核示如何之處請先指示祗遵　　催報四川之敵僑關於遣送敵僑問題聞西南各省已先後有電來京報告一律遵照中央所定辦法實行遣送惟因四川一省至今尚無電來因此昨日政府特又擬一電拍致四川當局大意謂遣送敵僑事關對外西南各省均已電告一律照辦惟尊處一省尚無消息殊屬事出望外此事旣於國際關係至重務望一律施行以免各國發生誤會　　龔財長赴津已回財政總長龔仙洲及代理次長錢錦孫日前赴津昨已返京龔氏當日即謁見總理外傳龔氏此次赴津與烟酒借欵似有關係 
　　烟酒署官制提出全國烟酒事務公署現已着手組織其官制組織案日内即可由國務會議通過聞此次張小松督辦提出之議案係援照幣制局官制成案提出閣議目下張氏以官制旣經編制所有全國烟酒稅務自當切實整頓已經着手起草 
　　改正稅則表編竣關於改正稅則一事業由政府詳細分類列爲一表内容分生粗品半經工作品全體精巧品三種生粗品中有益品無稅常用品值百抽十奢侈品值百抽二十五半經工作品中有益品值百抽三常用品值百抽十五奢侈品值百抽三十全體精巧品中有益品值百抽五常用品值百抽二十奢侈品值百抽三十五昨經閣議通過將交陸專使提出於和會 
　　發行有獎證券說政府消息近日有人提議呈請政府發行有獎債劵當局甚爲注意刻正在討論中聞已議有端倪其用途則指定爲軍事善後並有相當保證以昭信用 
[鄂西撤兵劃界之佳訊]  
　　鄂西方面柏烈武所部前在停戰其中攻佔鶴峯迭經王督飭令駐宜王懋賞師長據理交涉要求退還彼此争議已逾兩月自畫界實現後由鶴峯宜昌紳商出而調停請鶴峯縣城及東鄕一帶之南軍完全撤退凡南軍撤退之區由民圑自衛南北領袖軍官均贊成斯舉故南軍已於本月初十日實行撤退矣 
　　自畫界停戰後所有施鶴等屬南北軍相駐之間及邊境地方匪耗頗劇民人多遭刦掠王懋賞師長已商准南軍聨合清匪以畫界相距之區域爲範圍其餘地方各清各界雙方均不得侵越王師長已派所部兩營專事清匪南軍亦贊成斯舉兹定於本月二十日實行清緝以安地方昨王師長已將上情電告鄂督查核矣　　聞軍署昨電中央大致謂據黎天才柏文蔚等寒電稱奉軍政府令開派黎天才唐克明辦理鄂西畫界分防事宜此令等因奉此查鄂西畫界前與王師長懋賞磋商妥定參照李寗督所擬辦法辦理已無異議兹奉前因相應電請查照希即派員訂期履行等語據此當已分别電復令着王師長懋賞即於哿日與黎天才依照勘定界綫實行畫分除臨時辦理情形另電陳報外謹聞 
　　鄂西施鶴等屬自此次慘遭兵禍四民失業哀黎遍野田禾顆粒無收米貴如珠前經王兼省長協同鄂紳迭懇政府賑濟旋由内務財政兩部指令鄂兼省長籌欵賑放兹聞王兼省長因時值春令正青黃不接之秋對於賑放一節連日飭令屬僚趕爲舉辦 
[鄂人維護礦權之進行]  
　　湖北同鄕京官之靈鄕礦交涉已詳誌前報現已由議論的進爲事實昨由武昌商會某會員提出如左之議案（一）電禀農商部聲明取得礦業權之原因要求根據成案取消鄂城公司及靈鄕礦業事務所（二）向省長公署陳訴柳燮楷不當擅請開採西雷二山及請領執照之無理取閙（三）請願省議會維持四年九月之鐡案附下列各文件（甲）前次争回鄂城公司之敬告父老書（乙）湖北大冶象鼻山官礦往來文件（丙）四年九月財政農商兩部呈准大總統整頓湖北礦業呈文（四）通電取消非人民公認之代表（五）派代表入京向農商部交涉 
[舊兩院對外之聨合會]  
昨日（十三）下午一時兩院開聨合會議長吳景濓主席討論對外問題日前依談話會之結果指定起草委員五人擬通電全國稿及致唐總代表電稿卽請起草委員說明旨趣當由起草委員吳宗慈登台爲簡單之說明即爲内容之討論吕復以電内僅言王正廷等不提顧維鈞似屬不妥當由吳宗慈童杭時二君說明當時起草亦曾研究及此嗣因從前國會曾有宣言赴歐洲和會之代表非經國會同意概爲無效顧維鈞係未經國會同意者均不便加入致與從前宣言衝突且言王正廷等者卽包含顧氏在内也王葆眞動議謂不如將王正廷等四字删去較爲妥當文爲據中西各報載稱我國代表提議宣布中日密約云云衆贊成某君提議歸還膠州等問題名膠州字下應加灣字陳則民提議前此强迫訂立之二十一條條約句前此二字改爲民國四年字樣吕復林森提議必須於巴黎和會概行宣布要求世界公判一律取消句宣布二字改爲提出世界公判四字删去孫鐘提議發電不用聨合會名義改用兩院議長議員名義均得大多數通過（致國内通電已錄前日本報公電欄）兹錄致歐會中國代表電如下巴黎中國公使館轉王正廷先生轉轉陸顧諸先生鑒此次歐洲和平會議日本交還青島及宣布密約問題關係中國與東亞和平極爲重要聞諸公提出力争國人同深欽佩惟日使竟公然反對而駐京日使更向北政府威脅國人甚憤現已不分南北羣起謀畫對待方法望諸公堅持到底勿爲所屈全國國民當一致爲諸公後盾即希亮察林森吳景溓褚輔成叩 
[江西和平會之制憲主張電]  
　　北京大總統馮前總統新國會錢總理段前總理各部總長廣州各總裁舊國會天津黎前總統王前總理熊督辦上海南北總代表分代表各省督軍省長巡閱使護軍使都統省議會敎育會商會各和平會各報館鈞鑒頃閱報載趙炳麟主張新舊國會合併制憲電文殊堪詫異查世界各國政争不知凡幾其結果必有正當辦法萬無一味牽就同時有兩國會存在之理我國南北議和法律事實殊難偏廢如趙君所主張一方承認依舊選舉法産出之國會一方又承認依新選舉法産出之國會大背法理固不可言即就事實而論名爲會萃羣英實則勢成烏合將來官民之争南北之争黨派之争愈演愈烈誠恐經過三年仍然不能制定憲法較諸單獨新舊國會議憲其難易不可以道里計也竊觀議和伊始一般政治家研究國會問題不外數說一去舊存新說一去新存舊說三由舊國會制憲交新國會通過說四新舊兩廢另由國民制憲說前兩說偏重一方勢力萬難見諸實行第三說調停兩可亦覺非馬非驢且恐新國會百端留難憲法終難議定第四說理論雖是但茫無標準糾紛愈多未收制憲之效果先感組織之困難至如趙君之說則尤牽强附會直不成爲問題矣今欲求其法律事實兩不背馳唯有新舊國會同時解散根據舊約法召集第二届國會制憲較爲直捷了當蓋舊國會任期已满當然不能存在新國會依新選舉法産出而新選舉法又非經舊國會修正者基礎亦不健全唯根據舊約法召集第二届國會其中當選人才不必盡屬新國會之人才亦不必盡屬舊國會之人才將來制成憲法即屬眞正民意所表見不失爲一國之根本大法至因國會問題牽及總統問題則不難以兩種辦法解决第一種以新國會選出之現大總统令舊國會通過第二種完全由政治作用奉現大總統爲臨時總統待第二届國會産出後再行依法選舉兩種辦法任擇其一均不患元首统治之權無從取得也世德對於南弱和議深知權有所歸不欲提出條件徒亂聽聞惟國所以立在於國會而國人所主張者似與世德略有出入用敢以私人資格謹獻蒭言伏希亮察江西和平期成會代表匡世德叩銑 
[南昌近事紀]  
　　陳督擬設九江行轅江西陳督軍將移駐九江並修葺九江岳師門外金鷄坡砲臺附近洋式樓房以備駐節之說外間早有所聞兹悉陳督因南昌地方水土與身體不甚相宜確擬移駐九江惟以省會重地未便遽爾遷潯爰擬在九江設一行轅以便常川往返業於昨日派主任參謀王燕秋前往九江視察從前要塞司令部舊址略加修飾借作行署其原有南昌督軍公署各處課辦事人員及十二師軍隊均仍舊駐省現俟王參謀勘定衙署後即將呈請中央核示倘奉核准則嗣後駐省時期爲春冬兩季駐潯時期則爲夏秋兩季也 
　　贛軍需局之歸併陳督以本省財政困難擬將軍政各費極力撙節以爲節流辦法查所屬軍事機關如軍需課之外又有軍需局雖係舊制究屬駢枝似應酌予裁併且適值現任軍需局長陳富元由財政廳委充二套口稅差爰即决定將軍需局機關併入軍需課不另委員卽以該課長高蔭昌兼轄所有軍需局原有人員亦飭該課長審度情形酌予去留惟該局旣併入軍需課地址狹隘難以容納爰諭令副官處將全署房舍通盤規畫以便飭令遷移聞軍務課已指定參謀處洋樓之下軍醫課已指定副官處西側之刷印所舊址軍法課已指定書記處東院之前進日内即將遷移 
　　法外印花之取消江西印花稅分處長姚深因施行法外印花稅法經南昌總商會等迭次呈懇府院取消奉財部電飭該處與商會妥爲接洽兹聞姚深於返省後之第二日即至商會謁龔盧兩會長及商會全體職員意在轉　擬將從前意見及部批照辦各節概行停止所有一切商民習慣均照向章辦理三節賬單改用書信悉聽商店自由包皮貼用印花一楖免議售貨發單亦任聽買賣自由前次商會提出理由謂口頭答復不足爲憑必欲仍以部令取消等語亦可辦到惟須由商會與印花處會銜呈請財政部籲懇說明理由必可逹到取消目的此項會銜公文并請由商會起草先行呈明省長請求轉咨云云聞總商會以姚深如此轉闤事尚可行擬俟會董通過後即允許照辦矣 
[九江近事紀]  
　　遣送敵僑出境警廳奉令限本月二十八號一律遣送聞敵僑把爾（前充潯關騐票員）因生於中國並在中國辦事多年不識本國話語有不願歸國意已提出抗議書請求免遣現警廳擬不准所請仍遵令强制執行由前敵開來之安武軍前日忽有號兵王紹周至城外浮橋巷五號某妓家刀傷龜奴徐兆奎頭部旋扭至檢察廳　詢徐供王將其戒指搶去王供徐將其金錶搶去所供均無確證聞檢廳已將該號兵咨送該管長官核辦 
　　南潯鐡路坐辦張毅前日晋京晋謁李總理磋商國有及本路裁人事並債務問題 
　　九江烟酒公賣分棧原管轄支棧十餘處現奉令縮小範圍所有各屬支棧一律改爲分棧直隸分局 
　　警察第二區署長張毓芹屢馳烈馬當街横行此次賽燈行人擁擠張仍乘馬亂衝有阻其路綫者即令帶署適鎮署梭巡隊經過問以何故馳馬張不服遂偕往見鎮守使及至鎮署副官處亦不以張爲然勸其不必晉見致遭斥責聞紳界擬臚陳張平日劣跡禀請鎮署令警廳撤换 
[杭州快信]  
　　司法部昨電稱收回領事裁判權問題前曾通行各省徵求意見書查報到者尚屬寥寥現值歐戰媾和開議亟待乘時力争未便再延予限嚴催彚送 
　　西湖萬雲山萬家菴載入志乘爲名勝古蹟前因西醫梅滕更之交涉經省議會提起質問迄無正當辦法現議員阮性存等又向省署具呈理由十四種内七件根據約章已行交涉署速向領事提起交涉　　齊省長回浙後因公牘積壓甚多亟須校閱特飭門房傳諭候補各屬僚須俟一星期後方許延見 
　　浙江和平期成會代表毛雲鵬已訂於二十三日赴甯至阮性存則堅辭不往 
　　環湖建築馬路昨已動工由工程處選派測量監工人員多名分段着手進行 
　　高檢廳陶廳長昨委俞時充永嘉第一高檢分廳書記官 
　　杭商張霞松于少炎等集合鉅資在省城忠清巷創設三泰機料公司已與各國機廠聨絡另聘技師專造織綢織布提花電力火力人力各種機器及機上附件業已成立 
[南京快信]  
　　李督昨接唐朱兩總代表來電南北和平會議定今日在滬舉行開會式李督當即去電致頌詞 
　　朱總代表瀛眷今日午車赴滬王克敏劉恩格江紹杰眷屬亦同車赴滬 
　　唐繼堯代表由宗龍昨日來寗今日午車赴滬 
　　熊秉三昨續來電中止南下張一　劉揆一等四人籌 
辦聨合會事　　各省和平期成分會代表因在寗一無所事擬全行各回本省聞日内將在大倉園開聨合會一次商决去留王芝祥昨日晚車赴滬 
　　顧鼈今晨抵寗即轉車赴滬 
　　莊藴寛已於昨日乘車回京 
　　公府昨派李慶芳來寗與軍民兩長有所接洽 
　　李督因中央組織裁兵委員會昨飭秘書處條擬裁兵辦法以備中央採納 
　　會議辦事處附設之參議秘書兩廳交際事務支應三所完全取消所有一切招待事宜歸軍署副官處辦理軍署書記處現改組秘書處所有秘書書記概另加委任 
　　海州鎮守使白寶山昨因公來省晉謁軍民兩長 
　　李督委關福充通海鎮守使署少校參謀 
地方通信 
[蘇州]  
　　通令調查常業蘇常道尹王可耕近奉齊省長訓令准財政部咨爲統一全國常稅起見請分令所屬先將當業逐一詳細調查造表報部以憑彚核而便着手云云聞其調查之要項一）牌號（二）性質（三）開設地點（四）領帖日期（五）繳納照費額（六）繳納年稅額（七）當帖年限（八）繼續年限（九）取贖利息（十）資本金確數 
　　水龍争先之評判平江路公義局龍社與觀東龍社於前日因蕭家苍金姓草屋失愼互相争先施救大起衝突觀東龍社之水夫高某被公義局社員毆傷當即扭解南區第四分所請求核辦旋經各該社主任具函保出并由觀東龍社報告救火聯合會於昨日（十八）下午召集各職員開會評斷公决由公義局龍員賠償傷費洋二元 
　　獄官不准兼差高等檢察廳王仁山廳長通令略謂管獄職務極爲重要各縣呈報監犯越獄者絡繹不絶其故由於各屬管獄員率多兼差平時對於獄務不甚注意以致越獄重案時有所聞兹特派員調查確實爲此通令各員及各屬管獄員凡有兼署承審收發及徵收相騐等差者自此次令行之後務須立即辭去否則一經派員查出定行撤任云 
　　童子軍籌設聨合會吾蘇三年前始由東吳大學創辦童子軍一圑隊員共五十餘人敎練者爲胡經雨君繼起者有兩圑一爲師範附屬所辦一爲中四東七南二南三四國民學校所合組每圑隊員均三十餘人經費由各本校自籌六年冬第一師範學校亦辦一圑隊員有七十餘人七年暑假後縣立第一二三四四高等小學校各辦一隊每隊隊員均二十五六人經費亦由各校自籌現悉各高小校長擬組織吳縣童子軍聨合會以資聨絡而期統一云 
　　愼重牌示期間之通令高等審判廳通令各縣知事云查縣知事審理訴訟暫行章程民刑上訴期間均自牌示之翌日起算是牌示年月日之記載關係人民上訴權利至爲重要倘略而不載則是未經牌示其裁判便不能發生效力抑或載而不實跡近抑制上訴尤爲違法近查各縣上訴案卷關於牌示判决批諭年月日之記載殊不一致且記載此項年月日並不由縣知事或承審員署名負責亦不足以昭愼重通令遵照嗣後牌示判决批諭時務於判决批諭原本末頁記明牌示發行之年月日並署名蓋章俾不致與擬稿之年月日相混本廳受理上訴即可依據該項記載爲起算上訴期間之標準云 
　　改選社長齊谿市民公社改選第六届社長職員兼商圑第十部長十五日午後二時當衆開　東區第八分所巡官白丹忱蒞場監視計選出正社長鄒成誠副社長楊則庭其餘各項職員尚待推定 
[金山]  
　　禁賭維持租務本邑市公所總董蔡德純等在市公所開會集議俟同赴縣署要求馮知事除實行禁賭並嚴懲頑佃以維持租務外并請轉呈省長再行展緩漕米限期半月以舊曆正月底爲截止之期缘獻歲以來雨雪如故農家因塲地未乾礙難動工故也馮知事得禀已一一允諾是晚即派法警巡士等多人乘夜下鄕將北鄕聚賭抽頭之張鶴林范德盛等一干人拘拿到案頃聞是案賭犯均已判定各監禁五個月併科罰金五十元云 
　　水巡被控撤銷大石頭富紳奚子峯吕巷富户蔡和中等水巡某甲等藉口調查烟賭任意入室翻箱倒篋形同盜匪騷擾難堪因特先後聨名到縣指名呈控馮知事據禀大爲震怒即將水巡船四號取銷 
[南通]  
　　錢業贏利之統計本縣錢莊十四家戊午年營業贏餘如下豫豐四萬元得記四萬元源昌福二萬元德生二萬元大同二萬元順康二萬元豫生二萬元匯餘一萬五千元九和一萬元永昌林一萬元震豐一萬元升庸六千元同豐泰五千元鉅生四千元 
　　弛禁運米之抗議本縣公署前准省委羅君來通調查存米數目當經商會查復由縣會委電省商會復文略云查南通非産米之區民間食米全賴裏下河一帶及安徽之蕪湖等處運米接濟今年來源與上年比較少來二十萬石若暫弛米禁則來源缺乏民食堪虞本省農商各界對於弛禁問題言龐語雜莫衷一是與其爲有限制之弛禁不如仍申禁令以維民食　　露天棉花會補誌本縣私立甲種農校爲研究棉業改良棉植起見每於新正十五日開會日昨該校舉行第三次露天棉作展覽大會期前並函請各鄕董特知鄕農是日來城參觀計有二千餘人其會塲陳列各種棉花標本圖畫棉人及園藝成績午後開會當由該校長張嗇公並瞿縣長實業廳長代表王君澤南相繼演講比較上年之會其形式内容均有過之云 
[嘉興]  
　　虧欠莊欵之會議嘉興塘灣街義成鹹魚行曁源來火腿號去年虧蝕過鉅於戊午年終停閉共欠正裕豫源元大等莊計洋三萬餘元現各該莊向該兩店主敖某追償欠欵惟敖某係正裕莊股東該莊經理張某竟將敖之股本扣抵豫源等莊因欠欵無着特於日前召集該業同人在縣商會集議羣向正裕莊經理質問致起糾葛仍無結果 
　　籌設通俗圖書館嘉興通俗圖書館尚未成立現由敎育廳伍廳長飭令嘉興縣知事張昌慶轉令勸學所從速籌備成立並將内部職員開具履歷呈送核委莫所長奉令後已派員勘擇房屋擬具簡則一面選擇職員呈送官廳核委大約三月初可成立 
[鎮江]  
　　潤州燈節之熱閙鎮郡每歲元宵俗有賽燈之舉令年又較昔年爲盛觀者如堵途爲之塞計自元宵起迄二十日止共玩六日所用經費均由各處募捐而得聞不下七八百元 
　　荷花塘地之争執鎮郡西城外荷花墉濱臨大江向爲民船避風停泊之所上年駐鎮官産分所王委員擬賣與大源油廠以該塘地爲官産地方紳士以該塘爲公産於是互相争執何恩浩等具呈縣署省長財政部昨日縣署奉到省長據江寗官産處呈復行令丹徒倪知事查照前令辦理倪知事行轉市公所並有省委宗君來鎮坐守縣長將契照蓋印市公所王董及各紳士聞此消息咸以爲詫一面請縣長不能蓋印一面籌議駁呈云 
雜評一 
[告會外（默）]  
　　吾人所望於今日者於此和會開始時不可有會外之事牽動會内而爲進行之阻力也第一於此和會開始時局外之有力者勿多所主張蓋旣以全權𢌿代表则當一切信任之而不可暗中參預也第二於此和會開始時前敵軍隊勿再生争議如陜西等省旣已派員劃界自當静待解决而勿啓意外衝突也第三於此和會開始時兩政府之行動當彼此互相兼顧而勿獨斷獨行也對内如八年公債案之勿輕率舉辦致起彼方之反對對外如關於歐和之提案與交涉等須取一致行動而勿意見參差如此則會外之枝節悉去而後會内乃得安静進行此吾所以先以此爲會外諸人告 
 
 
 

Page 8

 
 
[新季元樂及時]  
新年佳節　美景良辰　京戲小曲　娓娓動聽　
鑽針唱機　百代發明　全家團聚　共娛清音　宛然劇場　不出門庭　譚派劉調　高不分明　函索樣本　原班奉贈　如蒙惠顧　曷勝歡迎百代留聲機器部啟　上海四川路九十九號天津法馬路十六號　器部啟香港皇后大道十二號 
中華民國八年二月二十一日星期一申報第二張舊曆已未正月二一十日（八） 
[新舞台念一日戲價目注意二等五分頭等一角特廳二角特廂三角]  
湯雙鳳　過新年　劉漢臣曹甫臣　計上加計　劉漢森張順來李祥林倪金利　（泗洲城）　張德祿歐陽予倩　冲奔探寒窰　許奎官查天影汪優游趙文連周鳳文夏月珊潘月樵夏月潤邱治雲陳筱穆潘海秋邱沁如　特演正本皆大歡喜 
[新舞台念一夜戲價目注意二等角半頭等三角特廳五角特廂六角]  
楊善華曹甫臣張順來潘桂芳鍾鳳林許奎官李俊臨　　正本玉麒麟大名府　邱治雲歐陽予倩查天影周鳳文　新劇阿要難爲情　張德祿夏月華　四杰村　劉漢臣潘海秋汪優游趙文連夏月潤夏月珊潘月樵周鳳文邱治雲陳筱穆查天影邱沁如　（計擒段山峰夢中判疑獄女菩薩出家濟公佛還俗七本濟公活佛 
[丹桂第一臺念一夜戲（價目注意）官廳八角特廂六角上包三角頭廳五角二等二角三等一角]  
朱如雲　孝感天　吳堃芳　戰蒲關　王蘭芳宋志普　奪頭彩　陳永奎薛銀麟馮志奎元元旦（四杰村）　羅小寶　雙獅圖　王蘭芳馮志奎苗勝春羅小寳李玉奎王靈珠麒麟童賈璧雲王金元李少棠薛銀麟元元旦宋志普吳堃方趙雲卿陳永奎陳嘉祥李慶棠李錦榮吳桂芬李桐來（四本）特别燈船異樣佈景水中變裝與前不同三戲白牡丹 
[天蟾舞臺正月念一夜戲特煩著名藝員拿手傑作]  
每逢禮拜六禮拜日准演日戲全班藝員一齊登台　電話中央三七○二 
蔣硯香　戰盤河　李長勝　十保官　諸雲仙　取金陵　富仙舫　行路訓子　穆春山王月舫王和雲　金錢豹　沙香玉　新安驛　何金壽林樹森趙君玉楊瑞亭張德俊李桂芳李永利王益芳　乾隆艷史文武哀劇香妃恨　譚小培尙小雲　准代落店捉杏和放曹元番　王月舫林樹森小達子楊瑞亭張德俊何金壽林樹勛小桂元孫長海洒金紅　精忠全本保國岳母刺字 
[大舞臺正月念一夜特請優等藝員准演雙齣好戲價目注意特别包廂七角特别官廳五角二等正廳三角三層統位二角]  
馬俊山　斷太后　佳楣張桂芬姚俊卿趙如泉應寳蓮劉慧琴趙竹卿（七八本六飛南游）　天振廷毛韻珂白玉崑張春海　全本落馬湖　劉慧琴應寳蓮趙如泉毛韻珂姚俊卿張桂芬佳楣　（全本唐皇遊地府） 
[法界共舞臺男女合演正月念一夜戲（夜戲價目）月樓六角　特包五角　官廳五角　特廳三角　頭廳二角　二廳角半　三層廂二角　電話三五一七]  
孫香林　小放牛　李秀山　鎖五龍　周俊民　行路訓子　孟鴻君小花樓小鳳樓　鐵公雞　筱香紅　不願意　小寳義葛玉庭王逢春　（長板坡）　筱月紅　斬黃袍　筱桂紅筱金鈴詹潤泉朱榮奎　（雙榮歸）　朱榮奎露蘭春馬春甫　薛禮嘆月　小花樓筱月紅筱桂紅筱金鈴筱香紅筱金培詹潤泉　蔡紫紅小金鋼鑽　新洛陽橋 
[大世界乾坤大劇塲已未正月念一日夜戲目]  
另售座資包廂每位小洋二角正廳每位小洋一角手巾小賬分文不取 
日戲　小如意　打嚴嵩　汪笑峰　桑園園會　小楊菊笙　空城計　銀菊花　瑞雲庵　侯雲峯李德山李人俊　鐵籠山　金菊花小金奎小秃扁　清朝八扯夜戲　繼小芬　牧羊卷　小楊菊笙　黃金台　銀菊花　賓鐵劍　小金奎粉菊花楊金仙金菊花　前本鐵弓緣　侯雲峯李春來李德山　蓮花湖　粉菊花小楊月樓小金奎　後本（鐵弓緣） 
日夜開演影戲　蓋世無雙偵探長片　寳蓮女郎傑作（黑衣盜）十四十五十六十七本 
[天蟾舞臺正月念一夜戲煩演著名拿手傑作]  
小達子　精忠全本保國岳母刺字　趙君玉楊瑞亭　乾隆艷史著名好戲煩演雙齣香妃恨香妃恨岳母刺字 
[大世界中國第一俱樂部在上海西新橋堍𣸯資每位小洋二角童㒒減半]  
大長片　電光影戲　乾坤班　文武京戲　小京班　文武京戲　優美社　文明新劇　鳴津班　大套曲藝　韓秉謙　新奇魔術　白雲鵬　文明大鼓　劉翠仙　京音大鼓　老倭瓜　特别大鼓　曾振廷　單弦快書　馬佩環　文明大鼓　人人笑　特别口技　山東班　梨花大鼓　周珊山　時新灘簧　曹少堂　文明宣卷　吳玉蓀　白蛇傳　玉蜻蜓　錢幼卿　笑笑笑　吳小松　描金鳳　吳小石　白蛇傳　石秀峯　楊家將　宏碧緣　葉聲揚　英烈陳士林陳瑞麟　果報錄　花園内　小蓬山　花園内　機器游戲　花園内　跑冰場　小盧山　靈禽仙葩　樓下　哈哈奇鏡　樓下　動物院　商場内　彈子間　大餐劵　每位一元　中餐劵　每位五角　春申樓　京蘇大菜　日本式　衞生食品　共和廳　精雅茶室詳細鐘點及戲劇菜單目錄請看大世界報 
[新舞台念一夜初次演新排七本好戲七本濟公活佛]  
七本節略　 
王全千里尋濟公　段埧見色誑劉喜　壯士感恩　謝强徒　嬌妻拒姦遭慘刧　張三戲言成寃獄　公子拾頭遇飛災　濟公夢中判疑案　英雄定計擒惡寇　女菩薩立志守節　陰險賊圖謀家財　太清毒設拘魂瓶　濟公智渡結髮妻　現法身惡奴喪命　逼還俗活昇天 
[最新出現七本活佛爲全部中之一大段落]  
有人說新舞臺排的濟公活佛○爲什麽不照原書排下去○要抽幾段出來排呢○因爲活佛一生的歷史○本是許多救苦救難的事蹟○分得開○合得攏○無連演之必要○原書雷同的地方○太渺茫的事蹟○都與舞臺排戲○不甚合式○我們但求看客悅目○何必處處照書呢○現在最新出現的七本活佛○是濟公歸故里○母舅逼還俗○一段故事○乃全部濟公傳中之一大段落○前六本的事情○都是活佛救人○替别人忙事○這一本的事情○是活佛忙自己的家事○向來打扮像得呌化子一般的活佛○今天因爲迫于舅命○竟然肯露出眞面目○打扮得非常漂亮○諸君請閉目一想○就曉得這一本是最有情趣的關子戲了○茲已排演純熟○准于念一夜起演○愛觀諸君○速來定座 
[永安花園天韻樓]  
上海最高最雅之游戲場在南京路中 
請看俄國文郎裸體跳舞 
女子裸體跳舞爲世所罕見本樓不惜巨金由俄國聘到藝術團一班以酬惠臨諸君之雅興該團爲四姊妹所組織非但艷麗若仙演藝之精尤屬無出其右現已到申准於禮拜三登檯欲飽眼福者幸勿失之交臂也 
[勸業場]  
念一日起門票日夜一角附贈彩券一紙每逢十開彩對號給獎諸君注意 
電光影戲日夜開演俠義偵探長片紅圈共念八本每逢星期二五掉換 
本場小京班特排大斗牛宮洛陽橋特備全新燈彩滿檯佈置擇期開演 
一層小京班　二層商場彈子房三層女子文明戲電光影戲書場　四層 
念一日戲　賀福貴　鍘美案　倪福長　寳蓮燈　周福善　定軍山　陳福强　大劈棺　王福英趙福和　全武行金錢豹念一夜戲　茹福中　夜過巴州　朱福瑞　看香呌喜　黃福春貢福潭　蟠桃會　周福善　李陵碑　王福英陳福强趙福和　三羹年本堯　 
（競化社）改良新劇日戲　棒打無情郎　夜戲　說勿出　 
電影光戲日夜開演楊瀛槎　玉夔龍　楊幼槎　描金鳳　郁蓮卿　三笑　周杏泉　戲法明德社（女子新劇）日戲　珍珠塔　夜戲　惡婆婆邵良濱馬金生吳玉蓀　改良戲曲白蛇傳詳細鐘點及影戲說明書請看勸業塲報 
得獎章程　頭獎一張得二兩金鐲一付　二獎一張得七錢金鐲一付　三獎一張得五錢文明鐲一付四獎兩張各得二錢金戒一只　五獎四張各得銀表一只　六獎五張各得自鳴鐘一只　七獎念張　各得洋傘一把　八獎（一百）張各得花露水一瓶　九獎（二百）各得本場遊券兩張　開彩五日後未領者一概作廢 
[先施公司環球統辦貨品]  
中西大菜　東亞理髮所　東亞酒樓　東亞旅舘　南貨部　茶食部　傢私部　電器部　鐘錶部　首飾部　磁器部　玩物部　眼鏡部　音樂部　綢緞部　皮貨部革履部　疋頭部　中衣部　西衣部　烟草部　洋酒部　礶頭部　西飾部　香水部　巾祙部　文房部　西葯部　五金部　燈色部　屋頂樂園　游戲場各部貨品價亷物美倘𫏂惠顧無任歡迎 
[滬濱英文專門學校第八年第十五學期招日夜新生]  
本校開辦多載成績卓著凡於文法繙譯作文修詞等科尤爲講究茲爲普及起見兼招初習英文學生十五名今届招生之期爲特循例登報俾有志求學者有所問津耳函索中西詳章附郵一分報名自登報日起每日十時至五時開學准陰歷正月念日　上海英界新閘路三角場張振新醬園西隔壁弄内本校白 
[中國商業函授學校第五年續招免費生]  
函索章程請附郵票一分　上海派克路益壽里本校主任楊公炎佈 
[精勤英文夜塾第廿三期招生廣吿]  
夏歷元月十五日開學校址五馬路鄭福蘭堂 
[文生氏髙等英文學校招生]  
本校爲高等英文專門學校内分本科（二年）預科（三年）創辦以來本科已畢業一次預科已畢業三次茲招本一預一二三各級挿班生凡中學畢業生或曾習英文五年者可挿預三餘依此類推所有入學手續詳載本校（新生八學須知）函索須附郵票一分（附白）（一）本校自前學期起添設初讀班未習英文者亦可報名（二）外埠來函報名証金二元須郵滙（三）函索詳章須附郵票四分空函不覆（校址）北蘇州路老垃圾橋東首校長潘志驤白 
[電燈機連引擎全付出售]  
今有美國新到新式電燈機連引擎全付一百個開華而子二百五十個華而子四百個行披可點新式電燈四千盞定價克已欲辦者請駕至提籃橋倍開而路中森記機噐船廠領看接洽此啓 
[定海白泉莊王協成啟事]  
竊吾王氏開設協成南貨號乾記酒坊同昌分店向係興立成三房共有之業迨後興房兄弟分　立爲興孝興悌兩房旋因興悌無意經營將所有店業六份之一出推歸併與本店而成房名行簡於民國五年間亦無意經營將三份之一之業推出歸併與立房及興孝營業其銀如數交割清楚所有一切賬欵均已了結並無該欠人欵等事前有乾記圖章改換協成恒記嗣後協成乾記圖章作廢不憑 
[老白濁可醫]  
白濁初起時用最新科學醫治不過一星期均可痊愈斷根往往治法不良加之注射器皿不潔將前尿道病移至後尿道而成老白濁矣此病並無十分痛苦惟尿中含有膿絲早晨封口有一點白膿褲上常有膿跡每逢天氣更煖或身體疲弱飲食不愼膿水尤多此症積久不醫不但陽具倒痿見色流精而且尿管變窄小便不通致成尿毒損害已身貽禍妻子危在旦夕矣本醫院有鑒於斯特聘歐美專科畢業之醫學博士精醫白濁倒陽等症無論新舊輕重均可限期包愈治法全無痛苦功效極其神速永無後患就醫者請駕英大馬路泥城橋東首營合路對過大慶里口愛仁醫院便是醫例門診一元二角出診五兩二錢　電話四七一八院長余啓 
此處作爲廣告地位如欲登者請與廣告處接洽 
 
 

Page 9

 
 
   
 
 

Page 10

 
 
北方議和代表之一王君克敏肖像 
王克敏字叔魯浙江杭縣人前清光緒丁酉舉人後爲内閣中書度支部郎中出使日本參贊兼留學生副監督後又任直隸交涉使民國二年任中法實業銀行六年又任中國銀行總裁財政長此次南北議和任爲北方代表之一 
本埠新聞 
[和平會議開幕紀]  
　　民國八年二月二十日上午八時五十分唐總代表紹儀朱總代表啓鈐及南方代表章士釗胡漢民繆嘉壽曾彦郭椿森劉光烈王伯羣彭允彛饒鳴鑾李述膺北方代表吳鼎昌王克敏施愚方樞汪有齡劉恩格李國珍江紹杰徐佛蘇先後臨黃浦灘會議事務所九時唐總代表朱總代表及各代表由執事員引導入會場行開會式向國旗行三鞠躬禮入席席係長桌兩總代表於中間東西對坐各代表以次環坐旋執事員退出南方秘書易次乾鍾文耀北方秘書賈士毅周詒春入席南秘書席設西面北秘書席設東面坐定唐朱兩總代表先後發宣言言畢南北總代表代表互换委任狀閱看唐見朱全權代表委狀上有電京核示字樣略加詰問朱未答辯旋卽散會同拍一照以留紀念　　唐總代表之宣言今日爲和平會議開幕之期鄙人無似獲躬與其事欣愧交併溯自法紀凌夷生民塗炭年來南北所受痛苦人民所蒙損失不可以縷述國家不幸莫逾於此然今日兩方代表猶幸得聚首一堂討論國家百年大計實人民厭亂之心理與各友邦友誼的忠告交相促迫始有此和平會議之組合此不可謂非不幸中之幸也今日爲第一次會對於國家具體問題當俟諸以後逐期會議詳細討論惟有一事不能不先爲聲明者此次西南護法之争揆諸正誼公理實爲不得已之正當防衛並非挾持意氣故與北方爲難所謂西南反對北方此種不當之名詞西南絶不能承認至年來戰事蔓延民生憔悴南北兩方同感此痛然審世界之趨勢知公義之方張敢信以後世界上必無戰事發生徵諸美總統威爾遜之演說當可瞭然况吾國數千年來人民心理皆酷愛和平歷史具在班班可考民國成立以來國家政權多握於武力派之手故戰争紛亂迄無甯歲耳邇者時勢所趨潮流相迫將化干弋爲玉帛换刀劍以犢牛一切干羽戈矛皆應視爲過去陳舊之骨董後此戰争當無從再起西南唯一之希望亦豈有他不過欲使合法之和平期其千萬世不祥之兵氣銷爲日月光俾戮力同心以發展民治精神圖謀國家鞏固而已若夫對外則雙方雖在戰争而彼此實共同一致際此歐洲和平會議時期吾國尤不能不争國際上之地位西南本極願國有强固之政府使敎育交通實業事項積極發展以利民生内政修明則外侮自無從侵入矧世界和平之說美總統倡於前舉世人和於後近且國際聨盟之議將形諸事實則外侮之慮更可無虞且也近世外交多主秘密故爾虞我詐誠所不免兹者外交主義世界已共趨於開明則詐虞之患可無斯侮辱之虞自免我西南主張宜趁此世界推誠相與之時實行全國開放主義藉友邦資財發展吾國實業以吾人物産供給世界需求民國前途殊未可抱悲觀也今日與諸公爲第一次之會晤鄙人所最感觸不安者爲南北二字夫吾國實一家耳安有所謂南北即以此次雙方代表而論南方所派出者固有北人北方所派出者尤多南人鄙人極願爾後南北界線勿復再印於腦際此外史有最切要之事爲鄙人所舌敝唇焦迄仍未獲解决者厥爲陜西問題自停戰迄今經已兩月而陜西戰事仍未停止陜民何辜遭此茶毒鄙人於各代表未抵滬之前與徐菊人先生函電交涉不下十數次直至於今仍無效果今且和平會議已第一次開會矣而據昨日消息尚有三原失守說果爾則以前所下之停戰令不成爲一紙空文耶務望諸公鑒陜西人民受此額外痛苦首將此事解决免便全國皆躋和平而西陲一隅尚遭塗炭則幸甚國内戰争至今日已告一結束然推厥禍原外力實有以助長之蓋武人派苟非借助外力則金錢無自來軍械無從購兄弟鬩牆早已言歸於好矣何至兵連禍結延至今日使人民痛苦至於此極哉此着要之點務望諸公格外注意所願由今以後雙方代表彼此相見以誠蓋會議討論範圍悉關國家大計非一人一家之事惟推誠相與始易解决並願此等不祥之會議從速終了俾人民獲早自安寗當亦爲諸公所贊許也　　朱總代表之宣言頃唐總代表所述各節與啓鈐感想亦有同者邇年來内争擾攘迄於今日國民希望和平有如飢渴又值歐戰告終列邦將以大同主義貢獻於世界我國豈可長此紛争故政府有派遣代表會議之舉今者兩方代表圑聚一堂捐除診域共謀國是自當有解决辦法以慰内外之望惟是南北糾紛各事原因複雜其造因不盡在民國八年中因沿歷史而來者甚多自應爲根本之觀察定遠大之計畫至唐總代表所謂外交問題一節一致對外争國際上之地位啓各代表在會場門前攝影 
鈐極表贊同民國六年政府加入參戰亦爲注重國際地位起見排萬難而爲之久爲人所共知經營年餘始獲此結果得在歐洲和會席上以公允正當之言論供獻於各友邦之前我國民自當以一致之精神爲政府之後盾唐總代表所謂須建設强固政府一節啓鈐尤爲同感欲求政府之强固必須内外相維共策進行至軍事方面尤應順世界之潮流副國民之責望合財政之狀况力事裁汰惟其辦法極應詳愼當爲妥籌收束引歸正軌不可因消弭兵禍轉啓争端致使人民瘡痍未蘇又遭塗炭也再停戰以來因地域遼闊一時致有衝突容或有之辛亥和議時亦不免有此種現象自當從速設法以紓民困今日爲會議開始之期不及討論具體辦法略述一二而已諸公以國家安危爲重啓鈐不敏願共勉之 
　　和平會場之外觀昨日（二十日）上午八時五十分仁記路外灘原名德國總會之大樓前車馬絡繹而至南北各代表相繼升階入室去大樓門前卽有英租界華捕持槍左右鵠立行人之過其門者一經佇立即由捕役趣令速去外灘草地旁來有中外新聞記者多名亦復臨視惟在開會時無論何人不得入塲祇有亞細亞照相公司派人攝影留紀念而已上午十時許近灘草地界欄前有一人徘徊其間着中國便衣形跡徵可疑即由印捕上前搜檢幸無實據乃縱之去而大樓最上層復有一人似當差者時出倚欄觀望則是日氣象之森嚴防護之周密實爲尋常所未有也故在十時四十分以前卽在黃浦灘大樓過街之馬路旁亦不見有遊人叢集也　　唐總代表報告開會禮成電廣州軍政府各總裁各代表各部長並代轉各省督軍省長各軍總司令各師旅長各督辦各省議會敎育會商會報界聨合會鈞鑒紹儀不敏承國會及軍府以議和總代表相委深以國難未已民困待蘇不敢固辭勉爲肩任邇來内外情勢益加切迫非速行開議何以解兹糾紛會北方代表齊集滬濱迭與磋商遂行决定謹於今日午前九時會同南北雙方全體代表在上海德國總會舉行平和會議開幕典禮禮成謹此電聞紹儀哿　　今日卽開正式會自今日（二十一）起卽正式開議定會議陜事問題會議期間原定下午二時由唐總代表改爲上午九時惟是否逐日繼續會議抑間日開會尚未完全决定又聞張瑞璣已於昨日（二十）由粤抵滬一二日内須進京各代表在會場内攝影 
席次說明 
　桌爲楕圓形自左起爲王伯羣郭椿森繆嘉壽章士釗唐紹儀胡漢民曾彦劉光烈彭允彛李述膺饒鳴鑾以下不甚顯明者爲徐佛蘇李國珍汪有齡施愚又其右爲吳鼎昌起立者爲朱啓鈐又其右爲王克敏方樞劉恩格江紹杰左之後爲秘書席外爲周詒春以次爲賈士毅易次乾鍾文耀 
[朱總代表招待報界紀事]  
　　昨日上午十一時朱總代表約報界人員齊集漢口路一號晤談中外新聞記者到者數十人本埠中國各報均有代表到場西文報方面有大陸報費茀君字林西報葛烈芬君文匯報佐原君英文滬報葛登萊陳漢明二君泰晤士報勞鼎安陸藹德二君中法新彚報范泰來君密勒氏評論報抛乎耳君遠東時報陶訥君路透電報高克師君日文報方面有東方通信社波多博君共同通信社柏田忠一君上海週報西本白川君上海經濟時報並木如秋君上海日報井手三郎君上海日日新聞宫地貫通君大阪每日新聞通信員平川清風君大阪朝日新聞通信員太田宇之助君等先由錢新之薩桐蓀任筱珊宋春舫君等任招待迨十一時五分朱總代表入室與衆客握手爲禮衆客環立總代表退至門次以極平之聲調向衆客語略謂此行即將開議未遑遍謁聆敎特假此會一抒鄙見云云薩桐蕯君垂手立居總代表之右總代表每有所言薩君以英語譯述於西賓總代表乃演說云頻年以來内争不息民生疾苦百業俱廢幸各方面憂時君子危言莊論鼓吹和平始得有今日之會議其中主張最力者尤以内外言論界諸公爲最此同人當爲國民深致謝意者也惟是國内會議之性質與國際不同此次問題之複雜又與辛亥逈别蓋有五千年歷史之國家其制度典章風化習慣皆因沿而來民國肇基舉固有之舊文明與世界之新思潮相抗新者未得其精神舊者復失其依據故國家之政治社會之道德一落千丈如扁舟大海兩岸茫茫風雨飄摇未知所届此固一國改革應經之階级而歷史最古之國家爲尤甚者也且一國之政治革命大都由經濟革命而起通商以來全國經濟生一絶大之變動至前清末年其勢尤烈辛亥之革命固由其末季政治之不良實則爲數十年來經濟變動之結果民國八年革命屢起凡政治上多經一次之破壞即經濟上更加一度之摧殘蓋一國政治設施與經濟狀况不能相應必至因果相乘永無寗日此又一國改革應經之階級而以我中國今日之情形爲尤甚者也故此次會議旣須解除一時之糾紛更當進謀久遠之建設凡歷史之舊文明與世界之新制度必使融化歸納冶爲一鑪庶新舊兩方之思潮得以調和而劑於平至其根本之計畫則在今後政治之設施須與經濟狀况相應而進同人之意以爲欲使文明最古之國家進而入於新世界之坦途蓋舍是其道無由會議開始後當本此精神與唐總代表諸君開誠協商并希望諸君發抒偉論藉爲他山之助也云云朱總代表又語記者云諸君試思代表二十二人之力雖竭棉薄究屬有限必恃輿論爲後盾庶萬事易於有成也嗣西報蒞會各員環詢每日開議時刻總代表答以九時至十二時各西報記者乃請總代表每日於下午三時將可宣布之件分送各館同時本埠各中國報方面由朱君少屏面請總代表於發布各件時中西文同時交送對華文報不可視西文報稍遲總代表即允諾同時有某君請發各新聞記者入場證俾各新聞記者於無會議時可得入場參觀訪問朱總代表云無會議時儘可入場參觀但一人未能專主須與唐總代表會商朱少屏君旋致詢曰我總代表方面諒已許可不過俟得唐公之同意耳朱總代表有難色乃頓易其詞語各記者謂每日將有一定時刻招待報界云云次日本記者圑共詢招待報界時刻總代表答稱須由會中辦事處酌定各日本記者復齊請於總代表謂遇事須質疑或須了解誤會處尚懇總代表公餘之暇賜予接見云云總代表首肯日人稱謝而去日本語之間答乃由任君小山任傳譯也次衆賓就長几略進茶點依次握手而别是會一室之中可得而聞者有四種語言一華語一英語一法語一日本語也四者之中以法語爲最少數有招待西賓之宋春舫君即在會議中擔任關於法國語文之事件者 
[朱總代表眷屬抵滬]  
　　昨晚七時南京快車行抵滬寗北站列車最後之一部爲頭等統間朱總代表夫人及四女公子以下八人同時蒞止此外有長公子隨行三女公子淞筠女士亦旅伴之一也淞筠女士身衣藍色裙襖手籠狐皮大袖筒一切頗具歐美風習女士爲駐美嚴監督之夫人於丙辰年游美曾留學美京恭斯敦女校戊午畢業回國月前由津赴寗今乃由寗來滬云又聞總代表眷屬到後即由薩桐孫錢新之任小山三君預在愛儷園闢精舍爲住宅云又列車抵站時二三等客盡行後復開慢車使頭等統間移近站栅朱夫人及女公子等乃緩步下車此亦特别之優禮也 
[稅法平等會餞送赴歐代表]  
　　昨午十二時國際稅法平等會在卡爾登西飯店爲赴歐代表施省之榮月泉兩君餞行與席者有沈聨芳楊信之劉柏生顧馨一陳光甫謝蘅牕錢新之朱五樓聞蘭亭宋漢章莊得之虞洽聊沈仲禮姚文敷倪遠甫顧棣三孟蒓蓀等四十餘人餐畢由主席沈聨芳君起立演說此次推舉代表赴歐情形略謂施榮兩君而外天津方面推舉沈君一位絲業推舉朱君英爲留學畢業曾辦農業試騐場者顔料業推舉葉君永清刻下在美國共計五人施君爲總代表若各業中能多推舉數人同去尤妙現榮君擬先行已訂三月八號啓行定有艙位施君擬晉京一行行期稍後擬先發一電與會議專使接洽云云施省之君即起立答詞略謂今日承諸老友以如此隆重之筵席相寵待實爲鄙人平生最榮幸最可紀念之事吾國與各國通商以來歷受不平等之待遇非一言所能盡而爲害之烈與夫受害者範圍之廣莫如稅法之不平等夫一國决定關稅之宗旨有二一爲保護本國之利益一爲調節一時之物價若者宜重稅若者宜輕稅或免稅使本國固有之物品不受外來物品之壓迫而本國缺乏之物品尤須誘勸外來物品以補其闕關係旣如此重大自必本國人完全有决定之權而後可逹此目的吾國則反是所有土産之銷路盡爲外貨奪去以無權加重關稅以保護土産也前清政府但知有欵可收而不知收欵之結果全爲利於外國人而害及全中國人前乎吾輩而受害者已無窮盡後乎吾輩受害者更無窮盡此爲條約所束縛非賴極有榮譽之戰勝恐永無脫去此種束縛之希望幸而如天之福世界各國開平和會議於歐洲將以剗除世界不平等之待遇是眞萬世莫遇之機緣吾國苟不乘此時機將歷受無窮苦痛之不平等稅法陳訴於各國之前而要求改爲世界通行之相對的自由稅則可謂自暴自棄之甚矣諸先生登高一呼全國響應固以諸先生之德望高深亦以全國人切膚之痛一經提撕莫不疾首痛心要求改革之心理遂萬衆如一鄙人自愧凡庸惟此區區心理與諸先生相同今荷推委赴歐實不敢膺斯重任當效奔走口舌之勞以逹諸先生之偉抱代表之名愧末敢承聞張會長有自行赴歐之意鄙人隨同前往諸事有所秉承尤覺私幸無已惟鄙人經手路事異常繁複尚須摒擋一切目前不能遽定行期故商請月泉先生先行鄙人當略爲布置舍弟備員使英今亦在法參預和議陸顧兩使亦爲多年舊交當令舍弟接洽一切在鄙人末到歐洲以前即令舍弟代鄙人擔任各種應爲之事惟鄙人尤希望者日本商界此次赴歐聞有數十人之多吾國亦宜多去數人庶足表明商界之力量切望各業推選相當人物多一人即多一分力量如絲茶棉三業尤爲吾國立國根本更不容不各推一人陳述各該業之狀况故鄙人今日於感謝諸先生盛意之際不得不益望諸先生之俯察鄙言也云云旋田劉伯生君分紹調查貨價　員盛灼三君演說大意謂要求稅法平等首須打破值百抽五之範圍即如此次修改關稅每年約可增收八百萬兩然而稅收雖增仍須仰人鼻息國内實業無由發展卽加至值百抽十二五亦復何　故要求稅法平等實爲今日第一要着然却並不主張國定稅則因爲中國實業方在幼稚時期若採用自由貿易則彼此關稅增高其結果必至無貿易可言故不如採用保護主義要求彼此互相協定稅則即我國進口稅由彼協定而彼國進口稅亦山我協定是也如此乃可逹到稅法平等目的向來我國關稅有明吃虧與暗吃虧所謂明吃虧稅法之不平等旣已言之而暗中吃虧尚不止此卽如此次調查貨價所得舉泰西緞爲例從前關稅所定每疋價銀（四兩八錢二值百抽五（二錢四）修改稅則後所定每疋價銀（八兩値百抽五（四錢）實則現在市價每疋自六兩至二十餘兩不等平均定爲十六兩則值百抽五應得八錢此中吃虧實爲不少現今貴會推施榮諸君赴歐請願使稅法平等挽救明吃虧而調查貨價則挽救暗吃虧雙方並進則中國關稅及實業之前途發展當無限量云云演說旣畢時已二點十五分衆賓遂各興辭而散 
[關於遣送敵僑之消息]  
　　遣送敵僑輪船業經中央政府商准英國政府借撥大號郵船三艘已先後抵滬入塢改裝艙位現經在塢日夜工作須至陰曆二月初間油漆等項方可告竣故已確定陽曆三月初七日爲第一批敵僑放洋之欺昨特通電各省查照兹將原電錄左各省督軍省長鑒遣送敵僑船定期三月七日放洋各處應遣敵僑請從速解滬約於至遲三月一日到齊以便遣送並啓程日期謹先電聞云　　遺送敵僑事務局盧蔡督會辦督同各科職員辦理遣送敵僑手續頗爲繁冗所有吳淞之敵僑待船所亦經派員預爲佈置昨日上午十一時該局會辦蔡廷幹偕同松滬護軍使署副官李幹卿交涉公署交際科科長陳震東及辦事西人數員乘汽車至滬寗火車站乘坐火車前往吳淞查勘敵僑待船所一周又至碼頭察看形式因該處水流甚淺恐公司船不能傍岸上下般運殊多不便故蔡會辦即與隨往中西各員就該處换乘小火輪駛至外虹口招商局中棧碼頭察看該碼頭尚能合用隨即分乘汽車回局與盧總辦籌商定奪故上船地點將來復須改易招商中棧碼頭登輪以資利便駐滬和領前以旅華敵僑遣送回國須經過熱水洋冷熱不匀貧苦敵僑乏資購備夏衣函請敵僑事務局請爲照備發給以資應用等情該局盧督辦以部中並未規定未便遽予允許當經電請内務部核示在案現奉内部復電略云如遇眞正貧苦敵僑准予代購發给以備途中更换之用云 
　　遣送敵僑事務局昨接甯波等交涉員來電略謂近據各敵僑前來詢問回國之期將届惟每人行李動物有無規定准帶幾件特爲電詢希即見復等情該局業已電復每人祗准隨帶行李不得過二百五十磅云 
　　又聞該局自開幕以來受理聲請免遣之敵僑頗夥其間理由各殊設予免遣未免過濫並且從中有無揑報之人似不得不先予調查以資核實並將請求免遣之人詳叙免遣理由電請政府核定准駁以資進行 
　　南市遣送敵國人民侯船所（即習藝所）昨發出辦事規則二十餘並候船敵僑須知九條照錄如下（辦事規則）（一）第一遣送敵國人民候船所職務共分總務庶務兩股職員無定額（視事之繁簡而增損之）書記四人專司繕寫（二）各股專職分定如下（甲）總務股辦理中西文牘及通譯照料接待注意僑民舉止行動事宜（乙）庶務股管理敵僑起居飲食以及會計銀錢各項雜務事宜（三）各股公文事務均秉承任辦理（四）各股職員分兼職專職雇員三項（五）每日辦事時間定上午八時起至下午六時止晚間須有三人以上駐所由各職員輪流值宿（六）每批到所及出所敵僑人數隨時呈報總局將到所出所來自何處去由保船携帶行李若干件詳細申報（七）所中置日記簿一本每日所有敵僑舉動及辦事情形逐件記載（八）所内臥室舖位均編有號數候船敵僑須將號數造册登記（九）每房間門口以及各舗位前均須懸掛名牌以便隨時稽察（十）如奉 
 
 
 

Page 11

 
 
總局或荷蘭领事咨照須特别優待之敵僑安挿於頭等臥室居住（十一）携有家屬之敵僑居住二等臥室普通敵僑居住三等臥室（十二）敵僑飯食每日上等萊若干下等菜若干須逐日登記（十三）每日三餐均須有職員至大菜間監視以免菜館取巧並可點查客數（十四）每日叙餐分二批第一批早點定七時半中餐十一時半夜餐六時半第二批早點八時中餐十二時晚餐七時半（十五）男女洗浴應規定時間日期並派員管理之（十六）僑民重笨行李不能隨身携帶者應點交職員編號保管另給收證出所時携證發還（十七）房間内地板檯凳須每日揩掃厠所使桶須隨時用臭藥水洗滌（十）（八）行李器具亦應責成警察日夜守護（十九）本所各職員習藝所指定辦事人及僕役西崽人等均發給出入證以憑稽查而免閒人孱入（二十）敵僑如有疾病須告明事務室由指定醫生醫治（候船敵僑須知）（一）敵僑到所由招待員引入客廳静候配臥室（一）編定臥室非經管理員許可不得更動（一）敵僑行李須由庶務員逐件檢查登記方得携入臥室（一）所中各處空地敵僑均得隨意散步惟不得出大門之外（一）信件出入事物諮詢可入事務室接洽（一）每日三餐均有定時鳴鐘會食過時概不另備（一）晚間定時休息入睡後一律熄燈（一）敵僑如有病痛須告明事務室由指定醫生醫治（一） 
未盡事項隨時請示辦理 
　　招商局新豐輪船此次由厦門裝載敵僑德國人男婦老幼三十名於昨日（二十）上午十時許抵埠停泊浦東楊家渡碼頭當經該管三區一分駐所署員許壽青巡官王錫恩督同長警一排前往碼頭照料旋經淞滬警廳長徐國樑委派水巡隊長潘恒言帶同探警乘坐小輪前往點騐並代雇駁船二艘將行李運赴滬南辦事處報明後轉送普益習藝所暫留候遣　　淞滬警察廳徐廳長昨日訓令各區署所文云頃准江蘇管理敵國人民財産事務局代電開查與敵通商早經禁止關於不動産之移轉亦經内務部通電非經特許一概無效誠恐出境各敵僑爲規避地方官廳接收保管私自讓渡或假託各種名義希圖隐匿亟應切實查禁並應調取各地方註册簿記捐册租册等凡可證明不動産權利所屬之書類悉心稽核以便接管除請由財政部轉行各省財政廳設法調查外應請迅即查照辦理並希見復等因除電復並分别函逹外相應函逹查照轉飭各區遵照辦理並祈見復等因准此除分行外合亟該署所仰即遵照辦理具報此令 
　　又訓令云案准江蘇管理敵國人民財産事務分局巧日代電稱頃奉管理敵國人民財産局删電開敵僑出境爲期已迫存留財産應卽先期接收兹擬定接收财産辦法（一）接收財産由該管官廳分區或分類定期通告實行接收（一）敵僑生活或職業所必需之物品可准留用俟出境之前一二日再行接收（一）凡有債務關係經人聲請清理時應即禁止變賣除因生活及職業所必需者外可即日實行接收（一）行李件數應報明檢查請查照飭訓飭遵等因奉此除公電外合亟電請查照辦理等因准此除分行外合亟令该署所仰即遵照妥爲辦理此令　　江蘇管理敵僑財産事務分局昨發出批示一束兹錄如下楊文卿等呈請追償奥僑斐斯欠欵由批呈悉關於本國人民向敵僑主張債權事件本局業已製成聲請書方式仰該商等於本月二十四日親到本局依式填載以憑核辦又林才興請追德僑福脫欠欵由批呈及附件均悉仰商於本月二十四下午二時親到本局聽候問話再予核辦又盧厚山呈爲受抵德商美最時貨物由批呈及抄件均悉仰商於本月二十四日下午二時携帶原抵押據親自來局聽候問話以憑核辦又愼泰號沈訓持請追德僑愛立克等欠货欵由批該商於本月二十四日下午二時到本局依照製定聲請書逐欵填載以憑核辦又瑞康盛爲受抵禮和裕興等抵押房屋由批呈悉仰該號經理檢齊受抵該洋行等房屋股票各項道契合同等件於本月二十四日下午三時親身携帶來局聽候核辦 
[圑體聨合會之發起]  
　　寗波旅滬同鄕會工商研究會等各公圑擬發起圑體聨合會聞商帮協會洋貨商業公會出口公會茶葉公所國貨維持會廣肇公所旅滬紹興同鄕會紗業公所等均與其列兹將其通告書原稿錄左滬上各圑體之設立或因商業或因公益皆各自聨絡謀一部分之福利除一部分之障碍與國家之關係不相銜接當此存亡危急之時如國内之和平外侮之抵制凡我人民要宜一致進行爲政府之後盾則固結圑體聨合進行爲此時輔助政府之必要若仍散沙不聚視國事如弁髦一遇重大問題發生勢必束手無策或竟爲人利用人且以輕吾人民者輕吾國家其可危孰甚敝會等有鑒於此爰發起圑體聨合會卽日開預備會以期進行云云 
[西報紀日銅之輸入中國]  
　　字林報云據日本雜誌稱日銅輸入中國每年約六千噸但自銅價奇昻以來日銅輸出幾全停止已十八個月於兹近來日本銅價見弱歐戰停後尤呈弱象中國定購銅者遂又增多聞已定出約三千噸蓋日銅停止輸出後中國存銅漸見售罄今必添購新貨又因南北果能和解則改革幣制需銅尤多再日人不顧中國法律以不及半數之價值收買中國制錢運至大阪消燬從行轉賣此項制錢中國如欲補鑄亦須銅數千噸也商界估計日本出口之銅當逾萬噸因中國需求之故銅市得以維持不致跌價今市價銅百斤售日洋五十元由此計之華人買回之銅其價較賣出時昻貴多矣 
[美商推廣貿易之計畫]  
　　上海總商會昨接駐滬美國商會來函云（譯文）逕啓者頃接舊金山大市街一百十二號美國太平洋貿易公司書記麥倫君函稱新金山出産豐富廣銷中國印度暹羅奥大利亞巴逹維亞曁南洋羣島現由敝公司提議組織公司在中國開辦工廠推廣銷路擬籌集资本自七十五萬至一百萬美金半歸華股敝公司開設有年對於此項事業尤審愼討論幾經研究認爲利益優厚擬於正二月間派敝公司重要人員來華調查先在上海設立　關漸圖推廣各埠請將此項計劃轉告中國資本家預先籌商以逹中美合辦之目的他日利益之厚可操左劵也等語到會查該公司爲舊金山商會會員頗有聲望所擬組織公司實爲推廣商務共圖利益起見應請貴會通告各會員倘有意見請逕向該公司麥倫君陳述可也即頌均祺等語該會朱沈兩會長已通告各會董查照並據情轉復美商會矣 
[日商擬設造船所紀聞]  
　　日本商人以歐戰期内所獲之利金在滬購買紗廠等擴張其經濟勢力更以浦東爲天然形勢物産富膄僱工賤值之地故注力於浦東之發展如購鴻源紗廠同春福長義源昌等碼頭棧房及高橋附近地産六百畝復租借揚子棧改名海洋社以開拓其航海事業等種種籌備擴充現正節節進行最近又聞某日商招集股份擬在沿浦地方創設造船所以應世界潮流之需要特在東溝附近購買地産現正着手進行云 
[浦東電氣公司進行消息]  
　　浦東電氣公司各發起人前日在一家春會商進行事宜已誌前報兹悉該公司擬托上海商業儲蓄銀行爲收欵總機關已由臨時主任童世亨與該行總理陳光甫商議妥洽陳君以事關公益極表同情亦願加入發起人擔任招股襄助進行日間正在編印章程意見書及營業概算書股東認股書等以便着手招募兹錄其招股節章如下（一）本公司謹遵公司條例及電氣事業取締條例籌辦浦東電燈電力事業呈准江蘇省長轉咨交通部核准立案定名爲浦東電氣股份有限公司暫設籌備處於上海西門外大吉路滬西尚德學校（二）本公司資本總額暫定十萬元分作二千股每股五十元先繳半數其餘半數俟將來需用時再行通知照繳（三）本公司全部股份除由發起人認定一千股外尚餘一千股由各發起人分任招募以民國八年三月三十日爲截止日期認股諸君請先於認股簿上自書所認股數署名簽押（四）本公司委託上海寗波路九號上海商業儲蓄銀行爲收欵機關股欵繳到隨發收據爲憑俟呈准農商部註册給照後再行换給新股票（五）本公司俟股份招足第一期股欵收有成數時即開創立會由股東公舉董事七人監察員二人復由董事中推舉董事長一人總經理一人目前暫由發起人公推童君季通爲臨時主任擔任進行事宜各發起人仍分别協助同負責任（六）本公司股東每一股有一議决及選舉權满二十股以上者有被舉爲董事及監察員之资格（七）本公司開業以前股份利息按照常年八釐計算自收到之次日起意於翌年三月股東常會後發給（八）本公司營業盈餘除提常年八釐官息及折舊費外按照十六成分派以一成爲公積金十成爲股東紅利一成爲紅股及代招股人特别利益一成爲創辦人特别利益一成爲董事監察員酬報二成爲經理及各辦事人酬報（九）凡與本公司有特别勤勞者應酌給紅股以作報酬至紅股分配方法俟開創立會時提交各股東議决辦理（十）本公司股東以中華國籍爲限將來填給股票不得售讓與非本國人 
[敵僑欠銀之判償]  
　　東方匯理銀行前延穆安素律師爲代表至法公堂控法國人倍克虧欠銀五萬兩請追等情後經中西讞員訊實判候下堂諭飭遵在案昨由法副領事德君將西文堂諭宣佈畢聶讞員諭曰被告前稱有貨物存在柏林地方可以作抵等語碍難照准着照堂斷於三天内如數還銀 
[張一鵬之禁烟善後辦法]  
　　司法部次長張一鵬前奉大總統特派來滬監視騐焚存土事竣回京後特將辦理焚土經過情形具呈覆命並又擬將來禁絶辦法二則請示施行原文錄後呈爲辦理焚土事竣謹將經過情形並擬將來禁絶辦法詳晣具陳仰祈鈞鑒事（皆述騐焚經過情形辭繁從略）國家爲人民廓清烟害計不惜虚糜如許國帑買收焚燬固已銷一時之囤積聳四方之觀聽矣若不預籌善後辦法爲杜絶將來之計特恐事過境遷潛根猶伏因籌議辦法兩項一爲積極辦法請更定鴉片單行法以懲治烟犯也查暫行新刑律第二十一章鴉片烟罪十條對於製造販賣及吸烟等罪規定過輕殊非刑亂用重之道製造販賣者其刑期最高度僅至三等而開設館舍供人吸食及吸食鴉片烟者其刑期最低度僅至拘役立法過寛人民易生泄玩不得不嚴定加重專條以救其弊擬請援照懲治盜匪法特定一懲治鴉片烟罪法務使國民懔於重刑而烟害無復傳播一爲消極辦法擬請飭内務部通飭各省地方多辦良善之醫院也多立醫院籌欵固屬爲難使吸烟者果得有效戒烟之所需欵雖鉅亦不難於一籌因不吸烟者甚願吸者之戒除必樂爲贊助吸者恨受毒之深久亦必願解囊以求其成進而言之雖已身不吸之人必不能保子孫之必不吸食已吸者亦不願子孫之再吸苟有良好之方法及可信任之醫院想不論已吸未吸之人必能竭力襄助也以上二條僅就管見所及上陳鈞聽以備高深之采擇（下略） 
[會議統一海軍之辦法]  
　　本埠海軍司令公署藍總事令以南北議和代表均已到齊議和一事將次開幕所有附粤海軍各艦將來终須收回其收回後之統一辦法亟應先行籌妥俾接收時得有把握是以特於昨日邀集第一艦隊司令官林頌莊第二艦隊司令官杜錫珪粤省海軍代表饒子和曁駐泊本埠浦江各艦艦長艦員並本署參謀長輪機課軍衡課各課課長等在署會議種種統一辦法因事關重大關防異常嚴密所有會議情形已經藍總司令電報海軍部核辦矣 
[薄子明之供詞]  
　　魯人薄子明與吳正清（卽吳秀亭）藍湘臣趙揮臣邱萬福田守平李獻堂蘇榮康屈已和宋玉合等九人被盜匪紀少樓周良臣糾黨持械夥刦淡水路王雪華梅白格路趙增范兩家財物並拒捕開槍擊斃六百二十五號華捕案内牽涉業經特别機關中西探獲解公共公堂迭次研訊等情屢誌本報前日午後二時半由捕將全案人犯一併解廨續訊先由薄子明代表律師台維司上堂譯述薄與淡水路搶案並無關係理由畢向薄子明詰據供稱伊於袁政府時代充任山東陸軍第二混成旅旅長駐紥濟南銷差後奉岑春煊委任爲護國軍第七路總司令未幾銷差居留青島前年冬季又奉廣東軍政府孫中山元帥委充爲護法軍第一路總司令（至此卽將由孫文具名蓋印之委任狀呈鑒）去年九月初七帶同護兵李獻堂田守平僕人蘇榮康運夫趙揮臣由青島來滬田係我表姪同庽長浜路安仁里後往晤孫中山談及南北將次媾和囑母庸赴粤迨至九月十四五獲案之紀少樓突來我處自稱民黨中人前在尹神武部下當差此次由北來滬經濟告乏向我借貸我以其素昧平生當即却之而紀去後不時仍見至我門首徘徊窺探被田瞥見告我其時適聞山東曾派偵探來滬我遂疑紀爲偵查我踪跡之人故即遷至文德里十號屋内居住乃紀又來過一次我家眷係十月初一到滬先庽泰安棧繼遷入文德里同居一處田守平於十月初七因令其送物回魯由吾父囑伊帶同宋玉合來滬於十二日到申淡水路被刦之夜我於是日午後一時往同益里八號孫洪伊家抺牌至晚十一句鐘回庽前次到堂作證之曾姓與紀少樓所供之詞全屬子虚我來滬並未携帶軍械曾姓未到堂作證一句鐘之前至捕房指認時我與其初次見面至於在逃之某甲非但並不相識抑且未聞其名我到滬後收到粤政府洋二千元云云並將伍廷芳具名致巴和律師之證函呈案請察卽據捕房代表牛門律師向薄詰據供稱有無與我同姓同名則我不知前爲旅長時之制服均在青島其服式由陸軍部規定而職位之高下則於衣領上分别南方政府给我洋二千元不能指爲俸金亦非來滬作爲招募軍隊之用且滬上何能容我招軍若此欵用罄尚有上海仍可寫信前往支取惟北京政府前懸二萬元之賞格購緝於我實有其事我係國事犯故到滬後卽居法界受彼保護但我意想將來南北統一此項通緝案件或邀銷釋我與李姓律師素無關係大概伊與巴和律師同爲我之代表前次曾姓往捕房指認及到堂所供或係受人唆使捕房前在文德里藍湘臣等庽内搜出彼等所寫與劉克銘之信我未知悉但劉曾在青島時相識去年到滬後有一日李獻堂持一信交我閱之正係劉姓具名李云外面有人欲見我視信内言詞知係向我借錢當卽出見來人並不相識故錢洋亦未借給藍湘臣其人素來不知我平常閱報紙祗民國日報中華新報而已訊至此時已薄暮經王襄讞與美丁副領事核供會判各被告還押候繼續研訊 
[新記浜路之搶案]  
　　前晚十句餘鐘有暴徒五六人身藏利器至虹口新記浜路一千三百四十五號門牌居婦張王氏家碰開大門入内嚇禁聲張翻箱倒篋將值價洋三百數十元之金珠飾物搜刮而逸事後經氏開單投報該管捕房立飭通班中西包探馳往追拿未獲據情回禀捕頭通知各捕房一體查緝 
[組織研究國技之機關]  
　　江蘇省敎育會本年正月間聘黑龍江高等師範國技敎員陳子正君南下指導國技綱要其研究情形屢誌前報刻聞上海公學國技敎員唐豪倉聖明智學校周啓明務實中學黃滌之中華體育學校唐越石武進縣立乙種商校周夢飛等於研究終結時在省敎育會附設體育研究會發起組織一國技部專以研究國粹體育爲主旨同志已逹二十餘人暫定簡則二條（一）凡曾習國技者得加入體育研究會在本部研究及練習（二） 
每星期上午九時至十一時在公共體育場集合研究一次並輪流實地表演已習各種國技聞本星期即行成立從此武術界又多一研究機關矣 
[各學校消息彚紀]  
　　滬江大學本學期於二月十四號始業學額凡二百五十名敎員國文部添聘張中民英文部添聘唐寗康科學部敎授梅佩禮雷盛休二人爲調查該校科學館建築及儀器之設置起見特於年假期中遊歷濟南天津北京等處歷觀北洋北京清華滙文協和諸校雷君在津門更演講酒毒與後系聽者有美兵七百餘人敎員繆君秋笙陳君納遜等亦至蘇州鎮江揚州南京等處調查敎授及管理種種問題是學期該校科學部必當大有進步云　　白克路上海公學於二月十九日正式上課復添聘榮雲涵朱瑋甫任級任敎員又該校技擊一項素所注重亦於昨日開始練習矣　　法租界霞飛路貝勒路民生女學已於昨日開課畢由校長胡韞吟女士謂各敎員在校會宴討論教務進行方法當由國文主教張九韶提議高等科修身改用直接敎授并聞各科俱设有主教一人以專職守兹將各科主敎姓氏錄下美術主敎胡韞吟書畫主敎唐吉生高等國文主敎張九韶初等國文主敎俞日新英文主敎錢吉人算術主敎周鍾慕體操音樂主敎楊女士 
　　法租界打鐡浜中華同義義務學校已於十七日行春季始業禮國民生活（即乙種商業）兩科業已額满惟新設之法文專科尚有餘額今亦規定一律免費以資普及凡有實在國民科畢業程度及年在十四歲以下之男子有志肄業法文者均可前往報名入學也　　中醫專門學校於陰曆正月二十日開學上午行開學禮學生百餘人由總主任丁某仁校長謝利恒及各敎員率同行禮畢由總主任校長致訓詞補給證書學監湯逸民致勉詞定星期一上課　　中國公學校友會恢復公學改組完全大學擬推熊秉三爲總董夏敬觀爲校長已設定總辦事處於寰球學生會内並聞南北各代表及蒞滬各名流多該校校友昨日將就一品香折簡邀請聚餐到者二十餘人席間即討論進行辦法多主先行收回校址一俟董事會通過編制計畫後即行開辦其計畫約分五大部（一）大學部分理工文法醫五科（二）專門部分政法農工商礦六科（三）師範部分初高兩級（四）中學部（五）女子部　　白克路競雄女學自去夏遷移成都路口久興里以來較前更形發逹昨日（二十日）爲該校開學之期上午十時舉行始業式新舊學生及家屬到者有百數十人首由徐寄塵校長報告年來發逹情形及此後進行方針各敎員亦有勗詞以勉勵學生聞該校定於下星期一（二十四日）開課云 
[青年會擬請朱桂莘演說]  
　　北方議和總代表朱桂莘君青年會擬訂於二十六號晚請其蒞會演說昨特由交際員造朱寓所接洽未識允否 
[青年會徵求會近訊]  
　　四川路青年會第十一次徵求會員會已於本月十二號正式開幕連日已共得一萬七千餘分以會員計約一千三百人昨日（十九號）徵得前總統孫中山南北議和總代表朱桂莘焚土專員張一鵬友華銀行華經理傳筱庵電報局局長周萬鵬恒豐紗廠主人聶雲台温宗堯袁伯䕫貝潤生袁恒之兹數位者皆認爲該會贊成或維持或贊助等會員此外普通特别等會員及商界圑體會員都千餘人先後皆列名壁問以便瀏覽聞該會徵求會定於三月五號閉幕凡在此期内入會者得享减費利益且該會所辦各種事業以養成國民完全人格爲宗旨云 
[青年勵志會歡迎新會員]  
　　工界青年勵志會係集商務印書館各部職員而成迄今八載專事研究工藝策進工業此次開第六次徵求大會成績頗佳業於前月閉幕本月二十三號即星期日爲歡迎新會員之期由該會演藝課串演新排舊派歌劇後凋鴛鴦云 
[寧波同鄕會公餞李次長]  
　　財政次長李思浩請假回籍今日由甬到滬定明日北上寗波旅滬同鄕會會長張讓三錢逹三方樵岑具束邀請李次長到會定於本日下午二時備有茶點召集全體職董特開茶話會公餞藉叙鄕誼 
[同義善會開診]  
　　同義善會自施診给藥以來貧病者受惠不少今歲該會各科均添聘有名醫士定於正月二十一日起提早開診云 
[廣益善堂施醫給藥]  
　　滬北鐵大橋廣益善堂所辦各善舉已歷三十餘年於施醫給藥尤爲注重今歲仍循舊例定夏曆新正二十一日開診由主任丁甘仁延請各專科蒞堂診治計内科兼婦科柯春喬專門眼科吕子珊内外科兼喉科丁爾昌内科兼眼科袁鄂生内科兼婦科柯幼喬内科羅國壽郭鑑秋葉希珍外科劉仲筠幼科陸鳳岡凡疑難眼科由本堂給票赴吕子珊醫堂施治内外科重症則持票赴丁甘仁柯春喬醫室施治概不取資另有朱女醫士蒞堂專理小兒推拿急慢驚風貧而病者盍往診焉 
[國貨維持會定期開懇親會]  
　　中華國貨持會昨發通函致各會員云逕啓者本會定陽曆二月二十二日即陰曆元月二十二日午後二時特開懇親大會以聨情誼敦請名人演說藉增見聞并備茶點聊助清興届時千祈早臨爲幸云云該維持會定章每逢星期五日晚開評議常會一次議决各項會務進行惟遇舊曆正月停止開會由來已久現因南北媾和應提議案動關重要故特提前舉行决於二十二日開懇親會後即開評論會以便解决各項要案 
[刑事改爲民事]  
　　蔡玉田前延逹商律師爲代表至法公堂控信仁花號股東兼經理沈曉春羅培釗期騙取財等情飭傳去後祗傳到羅培釗一人略訊之下判候傳股東夏仲芳金祥生陳紀茂等到案再訊在案昨日將夏等三人傳案夏金陳同稱商人等前共有股份四股半因見信仁號專做危險生意恐有後患故於上年九月間一併退股均有退股據可證今特呈鑒質之羅培釗稱夏等均已退股是實聶讞員判夏等三人無干退去後又訊蔡玉田稱信仁號係代客賣買性質前付該號保護金九千一百五十兩由羅代買棉花一千堆計二萬包裝往寗波嗣因市價大跌復又運回上海費去關稅水脚若干兩連同保證金請求追還羅培釗稱有棉花一千堆運往寗波因市面不佳復運回申後蔡自已經手售去五百四十九包餘者均由商人經手售去照賬核算蔡須找還商人銀六百餘兩並由巴和律師辯稱被告與原告係屬營業往來糾葛並無欺詐行爲今原告律師請送棉花公會評議敝律師並不反對中西讞員會商之下判原告所控刑事證據不足應即註銷保證金五十元充公請送棉花公會評議一節兩造律師旣已同意着詳細補詞到案聽候核辦羅培釗准予交尋常保出外候示 
[遷移監獄之預備]  
　　上海地方監獄自漕河涇新監獄建築後所有舊監經護軍使呈請陸軍部轉行江蘇官産處將舊基面撥歸陸軍監獄應用業已照准嗣又將該監屋折抵與興市公司計洋四千元又貼補遷徙費三千元共七千元昨由該公司代表顧馨一備文呈繳護軍使核收遷讓盧使據呈後立命從速籌遷惟地方監人犯較多一時頗難逹到目的以故南商會長顧馨一特赴地方監會晤敖雲亭獄長面商速遷辦法敖君謂敝監因邇來人犯擁擠新監雖經告成不敷收容特於前年冬間呈請添築監房迄今已越二十餘月奔走蘇寗間數十次始逹到一部份目的貴公司困難情形敝典獄長深知底藴現正禀請高等檢察廳請示遷徙辦法約端節前後方可騰讓云云顯君曰閣下對於公益事宜頗具熱忱深爲感激仍請從速進行以免商家損失鉅欵言畢興辭而去敖君嗣即召集各科會議辦法一面飭匠從速趕工并令熟悉水木工四人帮同工作藉以迅速并命第二科長魏英將刑期較輕之犯提選百名寄禁分監俾易遷讓 
[魯意師摩拍賣古郵票]  
　　魯意師摩洋行准於本月二十二日下午二點半在行内拍賣頂上古舊郵票如中國欠資票民國郵票以及俄法印度西藏南非洲等郵票種類甚多均有確證可保其眞先期於禮拜三起任人看視好古者盍注意焉 
[警廳長禁唱淫詞]  
　　江蘇淞滬警察廳長徐國樑查得中華路蓬萊路口綺雲茶樓於每晚演唱本灘甚至化裝粉面鳴鑼打鼓淫詞小曲殊於社會風化有關昨特面諭該管區長嚴厲禁唱以端風化 
[傭婦毒斃幼孩案五誌]  
　　桂墅里商民經仲濤控乳傭劉陸氏以紅頭火柴上之赤燐毒斃伊家三個月之幼姪女一案前經地方廳派員詣勘難明眞相即將該屍送請上海醫院剖腹取出臓腑化騐確有受毒痕跡等情屢誌本報兹悉此案前日下午經上海醫院各醫生如法化騐後昨午即函復地方廳略謂該孩臟腑業經醫院詳細化騐確中燐毒而亡特此具復請爲核辦云云林廳長接函後諭令沈檢察官將在押之劉陸氏提案研訊該氏仍供不承認乃飭還押候再研訊而原告經仲濤聞此實信即至該廳具詞聲請將該氏提案訊實按律究懲林檢察長諭候核示辦理 
[接收營地之手續]  
　　淞滬盧護軍使咨南京李督軍略謂查敝署請撥獅子林砲台附近營地建築營舍一案前經资請貴公署令行台營官地局照撥在案據貴公署咨開業經令行該局照撥兹據該局呈稱遵即令派調查員前往查勘據該員呈復勘得盧護軍使現繪圖指撥丙丁戊已庚五段營地查甲項營地向由營用乙丁庚三段前已遵令查交在案其丙戊已三段營地丈量共一百十三畝三分三釐七毫四絲一忽該地均係淞防中營營地坐落寶山獅子林對而地方並傳知各佃退租聽候查繳等情呈復前來局長查核無異理合繪具圖說呈復並將奉發原圖附繳仰祈轉咨等情據此除指令該局聽候查交外咨行查照派員接收即希見復以便轉令該局遵照等因准此兹已派陸軍第十師暫編步兵第一圑圑長鄭俊彦接收該地除訓令該圑長外咨請貴督軍請煩查照轉令該局長知照接洽辦理云雜評二 
[代表之言（庸）]  
　　昨日和平會議開幕讀兩方總代表之宣言相互間之意思似可略窺其梗概矣　　昨日之會不過舉行開幕禮式尚未至正式討論之時期然唐總代表宣言中對陜西問題及借助外力之軍事所痛切申言者朱總代表亦未嘗無相同之感想兩方意旨之距離所差祇急缓之間論其大體因不甚相遠此則察朱氏之宣言而可知其微旨也 
　　雖然此代表言耳不知當局之眞意如何其能力又如何 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十八）] [  一之]  
　　有子而不能敎不獨不能光前裕後且貽父母之羞或至身敗名裂面家亦隨之俱毁也即能敎之以讀書矣苟或不能善用其才而惟自私自利爲務則其父之事業名譽或且反因其子而犧牲也華盛頓未嘗有子面其身後之榮反覺蒸蒸日上彼赫赫之王侯將相姬妾满前子女不可勝數者尸骨未寒家庭變起不及期年家人莫不鳥獸四散凄凉之境且視常人爲更甚焉我國古代墳塋雖入土千餘年仍不免被人發掘雖以逹官貴人之盛極一時而不能保子孫萬世之延續無間是一家子姓雖繁亦有不足以盡恃者在也矧其無教而又不肖者乎記者視彼西方人士身後絶不以子孫之繼嗣爲懷初固不解其所以然迨旅西土日久見彼建造墳塋處置財産保存遺物長留令譽之數大端均有一種確切正當之妥善辦法乃更艶慕倾服之不遑矣然此辦法在他人可安然行之在我中國尚屬夢想所不能及盼望所不能得效　學步所不能神似其萬一也　　考其不能追踵效法之由一言蔽之一國尊重法律之觀念於事實上尚未十分發逹耳美國事事以法　重故雖逹官巨富不敢干法紀而利已私朝野上下無尊無賤苟有一人稍存蔑棄法治之心全國必起而痛掊之故銀行公司辯護士諸事業其信用均甚可恃而至顯且近者即爲經理葬務之墳塋公司人苟在美利堅得一葬身之所苟無地震開戰等意外禍患則雖千載以下恐亦無人敢爲盜棺毁骨之舉以其保護甚周計慮甚遠可令營葬其間者人人得存一勞永逸之想西國墳塋一端自無需乎後裔爲力無子不足爲慮此其重要原因之一耳 
　　我邦尋常僑美華商不能與美人共葬上等區域較優良之墓地人種之觀念一時不能盡除也茂漪客死費城竟以同學之助得費城西桂山莊之特許實旅美華人破例之創舉也加州大學江敎授贈詩有云（西桂山頭月千春照獨暝埋愁嫌地） 
窄補恨想天圓撩亂心中事娉婷彰裏緣新亭餘涕涙揮濃落花前）（按瞑通眠仍一先韻） 
　　此詩到日而殯宫已由費城啓程西發矣殯宫留西桂山莊僅四星期山莊之一部有所謂（殯庫）者蓋即爲容留暫寄之靈柩而設也殯庫堅壁崇墉幾同石室上有天窗以透日光外置鐡棚以司啓閉入室兩旁有分三十二格有分六十四格者每格口徑不大而其深度可容一棺首尾平置推入後尚餘寸許鐡蓋爲門門懸即盡闔矣若同時將上下諸格齊開儼然若我中國劃分小格之書厨也庫中乾燥清净亦有一存至數年者絶不至有雨濕之侵損與塵土等之堆積也視我中國之厝所似有天淵之殊焉 
老申報 
[騙術（見光緒元年十月二十六日）]  
　　騙亦多術矣總之不離假票掉包者近是客言京師騙馬市一事有足述焉某客店開設已久有主僕來投者行李無多鋪陳之外惟有一箱一大帽盒而已次日客往估衣舖買單夾衣共二十餘件值銀八十餘兩命衣舗送至店内給銀衣舗以其買八十餘金門錢必須十餘千之多故不肯送蓋京師俗例官宅及客店買物該舗送往者皆有門錢每千山二十文每兩扣二百文也客乃曰汝不妨送去俟到店時吾只云買一單褂可也衣舗首肯當即同回比至店門店夥迎問共買多少衣物客曰只一單褂耳問價值幾何答云四金客於是進房取一百兩銀票一紙與送衣人曰此票百兩尚多十餘金汝取到時今日即將餘銀交來衣舗人將衣留下持票而去客遂帶僕携帽盒向店主曰吾現欲往内城買帽望代爲僱一輛車頃所買之單褂過於窄小倘衣舗來時可向房内取付言訖登車而去衣舗人旋即張皇至店店中對以客已他出並告退單褂之語衣舗人云票是假造店中人云現有衣在汝可持回票雖假何傷衣舗人始實言共買八十餘金之衣店中以頃曾問過止買單褂一件今忽言此豈非訛詐争閙許久漫無章程衣舗人只好持外褂先回且俟客回店再商乃候之三日而客去如黃鶴矣開其箱敗絮满焉估其鋪陳不值五金蓋所買之衣已由帽盒中携去店中人明知此理不便聲張而衣舗入亦有口難辨也拐騙之事愈出愈奇足見人情叵測云 
（青塚圖）（古蹟圖十七） 
常識 
　　牙齒衛生法牙齒爲全部消化器之第一重要機關對於人體賴以康徤之生熱生力兩種質料有莫大之功用苟稍毁傷則咀嚼失其效力腸胃必大受影響一切食物入口不能絀碎與涎腺之鹼性液融解冲和製成一種半流動之乳糜而自食管抵胃未免所在發酵生毒而嘔酸水痢疾及各種胃病之肧胎寖假而成重症危及生命矣今世紀之注重牙齒有專門牙醫生等非僅求齒如瓠犀之美觀而已也惜有時髦人物往往 
歸化城南大黑河畔好鑲金牙以趨俗尚不知天然牙齒能早設法保護不更大有益於是乎其法有二一曰忌（甲）忌食過冷過熱之物致裂牙磁（乙）忌齩硬固性之物品及繩線等（丙）忌用金類牙籤及石質牙粉致損牙磁（丁）忌食糖粉脂類填塞牙孔二曰宜（甲）宜食牛乳鷄蛋蔬菜穀類等利牙之物及食含石灰鹽質以培養之（乙）宜於每餐食後用白肥皂洗刷臨寢時亦然至少須在早餐前晚膳後各刷一次刷時又當上下内外縱横周到刷後以肥皂厚塗牙刷容乾燥時再用堪以消毒（丙）宜用木質牙籤與適合姿勢之牙刷（丁）宜含漱消毒水如珊酸水蘇打水類於牙齒稍失清爽之際[  墨子]  
雜錄 
[世界小新聞] [  呆正未艾譯]  
　　○歐洲人之米食問題食米之風爲東洋所獨有西洋則甚鮮也非西洋人之不知食米也實因西洋夙講衛生以爲米之成分不及麵包故大多棄之而不食以供製造工業之用然而近時英國大啟食米之風蓋因新近某化學博士分析米之成分以爲大有滋養之價值比諸馬鈴薯这熱量及脂肪成分有四倍以上而構成組織法羅塔亦含有四倍餘惟鑛物質則含有之量不及馬鈴薯之半故當馬鈴薯缺乏之際多喜食之且知其平均滋養價值較勝於馬鈴薯是以有改革馬鈴薯爲食米之風且米之於英國領土以内各産地上産額甚多所以英國人中激增至於數倍以上長此以往恐不日將如吾國食米之情形矣　　○日本人論吾國之化學的工業頃閣日本拓殖新報世界瞥觀錄攔設吾國之化學的工業曰支那之利學的工業頗覺幼稚後日歐美及支那之化學工業家足以活動施設之處餘地正多且若鐡道之敷設完備以後則國内之商業對於支那人之習慣必大有改革蓋支那國民乃有技術的天才之人種熟練於手工而於現今之進步科學工業時代則亦具備適應之能力更謂吾國文化已開三千年金物細工手織機土木工事等具有卓越之伎倆觀諸歐洲文明輸入以前已有令人驚歎工程浩大之橋樑塔運河等之建築物若至歐西文明普及於支那之時則支那之科學工業於世界上佔第一之位置可以預斷云　　○紙業製造之世界的中心地依最近之統計而知加奈陀爲紙業之世界的中心地自一千九百十五年之八月迄至一千九百十六年之七月满足之一年間紙之輸出額爲二千一百六十八萬弗而其八十八拍孫脫向美國輪出五拍孫脫向美國輸出五拍孫脫向英國輸出其增加之額比諸前年有增加百分之三十一之譜云　　○食人獸之魚南美之阿麻巽河其流亘二千八百里爲世界之大河其淺瀬處棲息一種奇魚土人呼曰白來能食人獸魚結羣棲息大僅一二尺耳而于頃刻間能戕人獸以果其腹即牛之大者一爲此魚所嚙亦不能横涉三四丈之河流不能堪其毒傷就斃矣人若茫然未甚注意魚每躍上水上一尺之高吃斷人指去云土人懼此魚過于虎豹不諳此地之俗行旅之客因此魚喪命者頗不少云許涵芬譯大陸報 
小說 
[滑稽家庭中表（二）] [  雄倡]  
　　密司忒已猝然驚躍曰噫汝之中表誰也密昔司安詳言曰吾之中表名曰亞力山大今日午後見訪問我今晚能否與彼同出游涉我婉謝之彼云今晚八時許將復至以觀吾已變其初志與否密司忒駭曰中表亞力山大耶今日午後曾至此耶且再未聞汝有此中表今乃忽有何也其妻晒曰噫吾乃無耶曰然汝固無之何乃無中生有汝勿更爲是憨語密昔司曰善然則吾誤矣凡人往往致誤爲事維奇吾恒自以爲有此中表當彼未行海前彼我雅有情欵亦爲甜心吾頗能憶此行海家棕色之風貌儀觀甚美今日午後趨入是間遽擁抱吾身句密司忒聽至此已頓足斥曰噫擁抱耶彼敢出没是間苟爲我得者我將擁抱之弗釋汝嫁夫僅六閱月此言乃可對若夫語耶汝意又云何者密昔司近爐次坐啓其針線之筐安詳言曰汝且勿震是特設想之詞耳實無其人適汝不亦云爾乎密司忒尚狼狼曰彼苟爲我得安能久存於世少停復曰彼將以八名鐘蒞此是乎其妻方以針穿線答曰想當然耳吾殆必入夢密司忒尚不省仍曰汝苟聽吾忠告彼至時汝宜即遣之去余大抵當以八點一刻鐘歸苟見彼在此者言時揚其拳曰吾將飽以老拳汝固知我者吾拳技良精足稱爲健兒好身手吾佳妙之少婦吾今所欲言者盡於是矣逾二十分鐘後此家之主人已出外門　然遂闔密昔司華金司引目觀時計倩笑嫣然默自治其針錢近八點鐘有半主人歸矣以匙啓關自入甬道盡處即爲疱湢其門已闔密司忒華金司方停趾懸其外帔斗聞有微語聲繼以微步聲似有人躡足行厨室中者已復有聲如輕掩橱門繼以門鈕轉旋聲密司忒目射兇光趣步遂入厨下則其妻方在室隅亭立一巨橱之前見其夫而顫已又俯察地上似有所覓密司忒尚以禮自持即據坐案　交义其足言曰汝覓何物者密昔司仍捫索不已答曰殊無物密司忒微訝曰乃無物耶 
[自由談之自由談] [  不冷]  
　　○談心中心爲忠如心爲恕此字之合乎常情者也如怔忡二字則又爲心失常度之意豈人之心不可正又不可中耶則又使人難解者矣右說字二 
 
 
 

Page 15

 
 
   
 
 

Page 16

 
 
   
 
