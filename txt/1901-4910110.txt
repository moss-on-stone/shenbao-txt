# 1901 - 155 - 4910110

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[論再開經濟特科事]  
　　或曰經濟特科曷爲而再開乎曰朝廷慨時局之阽危知非得學問淹通河達中外時中之彥不足以圖自強故爲此以求濟時奇傑也然則經濟特科果足以延攬人才爲強國之本曷爲而戊戌之春皇上已下詔舉行旋又罷之豈爾時朝廷竟不欲國之日臻強盛乎曰爾時以康梁之亂皇太后惡其心術不端謀爲不軌借言變法熒惑聖聰故將皇上所行新法一律罷之也或又曰皇上之初令開經濟特科也允貴州學政嚴修之奏非出自康梁所請何以惡康梁幷惡嚴修致將極善極美之政亦廢棄不行乎曰是時皇上力圖自強變法太驟皇太后又惑於謬妄庸臣之說以致宮廷之內意見參商故於訓政而後取皇上所行新政一變而仍歸於舊此所謂懲羹吹虀因噎廢食必謂皇太后獨惡新政平心論之恐不如是惟是中於奸佞之讒言而又出之以意氣此則千載而下終不能爲慈闈諱者也今者懿旨又開經濟特科且明言母子一心以　宮闈中洩洩融融非復如前之各挾一見乖氣召戾和氣致祥家國之間理原一轍自此以後將見深宮之慈孝兩全內外之紀綱悉舉和衷共濟咸與維新又何患其不實見諸施行而致有如戊戌中變之事哉雖然破格以求賢才者朝廷望治之深心也而儲才以佐治理者又豪傑救時之素願也乃今之所謂人才者何如乎或則擅長訓詁雅善詞章經籍非不湛深才華非不富有問以廿四史而口若瀾翻叩以十三經而旁通注疏甚至偶作一啓則詰屈𤘒牙閱者不能句讀偶爲一書則連篇古體見者瞠目不知日抱兎園册子自稱舊學甘盤又或略窺繙譯諸書摭拾時務中語發爲論說編纂成書自命爲淹貫中西當今俊傑甚至涉筆卽起點攝力諸語以爲是即格致之通才滿紙盡民權自主狂談以爲是卽西政之要術大言詆駡實際毫無縱觀海內俊髦雲蒸霞蔚然要不外此二等此二等者又力事傾軋互相詆排非特兩不能容必致交相爲害豈朝廷側席求賢之意竟欲假手於若輩以期宏濟艱難乎抑將舍後一說以存老成之典型舍前一說以示趨時之習尙乎夫由前之說則所謂人才者膠柱鼓瑟迂執鮮通固至愚極陋之蠢人也烏足以爲人才由後之說則呌囂戾張盜名欺世固無賴陰險之小人也又烏足以爲人才然則懿旨謂天下之廣何患無才愚則謂天下雖廣正患無才不知濟濟羣彥果有何眞才實學足以撥亂而反之正挽弱而使之強副國家孜孜求治之意而內外臣工又將何所採擇登之薦剡以自免於負恩失職而爲國收得人之效耶 
[本館接奉電音]  
　　昨日午後西安行在飛電傳來上諭二道敬謹譯登○四月二十三日行在內閣抄奉上諭載瀛著開去左翼總兵之缺左翼總兵著那桐補授欽此同日奉上諭袁世凱奏保薦人才一摺除翰林院編修徐世昌業經降旨交吏部帶領引見外直隸候補道孫寶琦候選道徐慶蕃均著交吏部帶領引見欽此 
[行在宮門抄]  
　　昨得西安訪事友來函中有行在宮門抄一紙敬謹照錄左方○三月二十六日召見軍機二十七日召見軍機及敬信 
[英員議論]  
　　西字報登有倫敦來電云某日英京上議院各員議論中華時局外務大臣蘭士東侯爵宣言曰英廷現不能預定留華兵數蓋有弁兵三千三百員名已調回印度其餘各隊亦將次第調回至於俄人所言交還滿洲務須確實施行不能空言徒託也 
[法人築路]  
　　華歴本月二十三日英京倫敦來電云法國簡駐越南總督某制軍設一公司籌集勿郞克七十兆枚開築中國雲南鐵路 
[威海近情]  
　　西字報云有英國運糧船名咸巴者於華歴本月十二日由威海衛繞道高麗濟物浦駛抵香港船中人言及在濟物浦時目見地方甚爲平靜並無變亂情形駐紥威海衛之英員雖預備調兵前往高麗然目下尙未就道濟物浦泊有英巡艦兩號藉以保護英商竊意英高雖無甚交情當亦不至决裂也 
[日添兵艦]  
　　香港循環日報云日本海軍現雖日漸強盛然兵艦過於重大未能駛入內河所有寄居中國及高麗各埠之人民勢難藉以保護因議籌集巨欵添製淺水砲艦若干號以便將來落成之後分駐各口岸衛旅客而張國威 
[高購快砲]  
　　日本報云前者高麗戰務署大臣閔儀均航海赴法國定製陣上快砲二十五尊茲已告成不久當運回本國矣 
[銓部移文]  
　　武昌采訪友人云自去秋京畿失陷大駕西巡吏部堂司各官類多隨蹕赴陜以致部中公事停擱至今鄂省請補各員久未奉到部覆至本月某日始由京師吏部咨達督轅內閣各省外補之缺有咨文已到尙未核准者亦有因驛路崎嶇中途遺失者應自去年五月起至十二月止應逐一補造履歴清册彚案咨部以憑核辦並飭請補各員先行到任等因督憲張香壽制軍因卽行知藩司瞿賡甫方伯遵照辦理 
[諸民未靖]  
　　紹興采訪友人云去秋紹興府屬諸曁嵊縣各處民人紛紛閙教近始議結以爲從此可永息風波矣不料某日諸曁縣境又有民教互鬥之案新任浙江臯司黃幼農廉訪聞報已札委候補縣胡大令元溥前往澈底 
 
 

Page 2

 
 
根查矣 
[豫防教禍]  
　　廣州安雅書局世說編云日前粵東高明縣某大令具禀督轅請照會各國領事官傳知各教士勿在匪鄉設立教堂勸人入教以免匪民無知悞犯有碍邦交督憲陶芷芳制軍韙之刻已轉行善後局妥議禀覆察核施行矣 
[逆蹟敗露]  
　　昨得鄂省友人來信云九江匪人徐春山康逆羽黨也邇經鄂垣大吏查知有私運炸藥入長江陰謀不軌情事遂委某弁往上海設法拘拿又有湘人黃世立者自稱自立會中魁首匿跡武勝關夤緣充鐵路護勇暗中散放回天匪票煽惑人心嗣經漢口糧捕同知馮小竹司馬偵知特於本月某日飭線目胡金魁前往拘獲再三推鞫黃直認爲匪不諱幷指出羽黨姓名及藏匿之處歴歴如數家珍噫天道好還作惡終有敗露之日人亦何苦甘心從逆以致法網難寛哉 
[下石何心]  
　　昨得鄂省友人來信云前辦湖北商務報之某君平時議論多主消除黨禍開通上下隔閡之情宵人毀之誣以爲彼黨中人游說甚至指爲袒匪奬亂下石於南皮制軍之前詎料制軍坦然不疑轉激賞某君之論謂能深合本部堂用心惟聞某君解紛太力立言不無過當之處以致外間讒慝幾於衆口爍金寄語某君尙其愼益加愼哉 
[會閱砲臺]  
　　寗波訪事友人云署理浙江提督余瑞廷軍門巡洋事畢於本月二十三日乘超武兵艦回鎭海寗紹台道兼浙海關監督春會東觀察聞之卽於次晨命駕前往會同察閱彼處砲臺 
[催解革員]  
　　金陵訪事友人云已革海分司徐紹垣前經運判程同轉列欵控訐時　滋　尙書方由蘇撫攝兼圻批飭查明核辦迨尙書回蘇撫任未及訊理適遇拳匪禍起率師入衛神京爰由護撫聶仲芳中丞解返江寗聽候督鹽憲劉峴帥核示峴帥飭發江寗府經歴看管歴經某委員研訊數次以徐係公罪且所虧之數有欵可抵曾申請峴帥具疏陳明而尙書雅不謂然奏請廷旨提至行在親加研鞫近已行文催令押解登程矣 
[湖試有期]  
　　嘉興訪事友人云浙江提督學政李玉坡大宗師行文湖州府署著於本月二十四日取齊府屬各生童大約二十六日文旌可安抵笤溪矣 
[松試十誌]  
　　松江采訪友人云本月二十四日江蘇提督學政李大宗師發出奉賢金山上海三縣文童提覆牌茲先將上海諸童坐號姓名備錄於左堂東七許繼光堂東十一朱光照堂　十三韓其燦堂東十五趙澄瀾堂東二十五王承旦堂東三十一唐祖滋東圖七唐鶴年東年一何鈺東平九瞿鉞東雲三葛尙遠東鳴三沈日章東致五朱文煥東爲三姓名未詳東推一姚明輝東推七楊嘉椿東夜九張仁龍東陶七姓名未詳東署七曹達東乃一葛懐東調三姓名未詳東李一陳瑞清東列三陳德桓東列九曹堅東潤一劉琪堂西十五龔錫圭堂西十七嚴恭堂西十九王銓　堂西二十韓鴻藻堂西二十二李顯謩堂西二十五蔡景濵堂西三十一朱禮儉西霜三張光豫西歲一姓名未詳西歲九張魯修西重三黃熾西章七姓名未詳西駒一姓名未詳西駒五莊允恭西虞三高壽基西光九孫承燾西道五程宗鵬西唐一毛恒遇西稱七曹浩西竹五唐祖滋是日考試南匯靑浦二縣文童南匯首題則諸父昆弟不怨至子庶民靑浦首題則百姓勸至懐諸侯通塲次題寡人願安承教詩題賦得高柳鶯日正長得長字五言六韻 
[黃堂恤士]  
　　松江訪事友人云日前華亭縣學廩生蔡福鈞邀集同志具禀府轅略稱本屇　試所坐堂號桌凳偪窄轉側不能自如等情府尊余石蓀太守牌示署前曰據禀堂號樹凳諸多損壞不堪坐用如果屬實該辦考人等若非尅扣亦屬草率殊堪痛恨候飭華婁兩縣迅詣勘明刻日飭匠修固可也 
[白門絲巿]  
　　金陵訪事友人云本年頭蠶收成甚好迨至二蠶忽遇天寒多所耗損然合而計之尙有八成之譜本月初旬新絲陸續上巿定價上等細絲每百兩値洋銀二十二元次者十八元左右蓋自去夏北地拳匪之變此間機坊輟業陳絲堆積如山以故目下新絲難望遽有起色也 
[武林喜雨]  
　　杭州訪事友人來函云自交夏令久少甘霖天氣炎蒸居民多患喉症兼之天花傳染小孩多有因此夭殤者目下四野田疇紋如龜坼節交芒種農民尙未揷秧幸本月十九日之夜雨師稅駕勢若傾盆二十日雨勢更大直至午後始稍息河中之水陡漲尺餘是可喜也 
[甬東火警]  
　　寗波訪事友人云本月二十三日之晚八點鐘時江東百丈街吳奎記隆號花爆店不戒於火頃刻烈燄四射殃及鄰居是處共花爆店六家一遇延燒勢尤猛烈迨經各水龍灌救得熄已燬去房屋百餘椽東至馮永年藥材店西至合順布莊轉北至後街打鐵弄其中鋪戶居多貨積如山同罹一炬殊可憐也 
[浙省官塲紀事]  
　　杭州訪事友人云前署温處道兼甌海關監督正任杭嘉湖道王心齋觀察奉浙江巡撫余晉珊大中丞札飭回任刻已交卸篆務擇吉本月二十日航海到申來杭履任署中書吏曁洋務委員俱雇舟赴申恭迓○浙江提督學政李大宗師試畢越郡旋卽回轅本月十二日爲懸弧令旦由公子稱觴祝嘏設筵欵賓宗師隨於次日親往各處謝步○署杭州府經歴尹叅軍寳元擇吉本月十五日午刻接鈐隨赴各轅禀知任事 
[燕客談資]  
　　京師訪事人云本月初旬某日都中正興永興會友志誠四標局應某客之雇派標師三十餘人護送大車七十輛至某處行抵迤南龎各莊日已昏黃遂止宿莊中某客邸夜分突有強徒六十餘人乘馬持械而來勒索買路銀三千兩客大窘意欲以千金爲壽標師大呼曰若是則辱及我輩姓名雖西江亦不能洗濯矣於是驅車逕出行不一里強徒追及與標師鬥於野互放洋槍傷及強徒兩人擊斃一人所棄之馬數匹亦餉受彈丸標師幸無傷者移時有宛姓客出爲排解令客出囊金三百爲強徒醫傷葬埋之需其事遂寢○有韓某者本非善類客秋聨軍入都後卽自投日本營中爲某日員服役日員喜其勤愼遂於今春派令守護朝陽門外朝日壇韓濳毀壇中房屋雇車運本入城售諸某木廠近被安民公所員紳訪悉令巡兵要於塗而獲之扣留其車解至公所正詰訊間某日人貿貿然至欲將韓索回各員紳婉詞却之一面禀明慶邸立將此案移交刑部訊辦 
[蘭亭遺跡]  
　　紹興訪事友人來函云去秋北方匪亂時紹郡各項生溽大半停歇機箔扇等坊工匠不下數千人無術謀生漸將流爲匪類邇者巿面日形起色各坊照常工作者已十有七八此後若輩得所依歸當不致遊手好閒動輒滋生事故矣○日前府尊熊再靑太守帶同書役放棹至諸曁縣查辦教案鄉民縳送甲乙二犯到縣太守諭候縣主李石朋大令訊明然後帶返郡城禀請省憲按律嚴辦至教民周姓家被毀被劫各物已如數償銀大約此事可將就了結矣○郡城五寺門內劉姓生有一女年甫五齡本月望日小立門前忽被匪人誘去四出偵訪蹤跡杳然劉垂暮之年祗此掌珠一顆昕宵痛哭幾不欲生刻己懸賞購尋未識能珠還合浦否也 
 
 

Page 3

 
 
[渚官遺事]  
　　沙巿訪事友人來函云沙防前後右三營奉檄裁撤所有軍械旗幟刻已繳齊管帶沙防中左二營蔣蕭二統帶因恐散勇沿途滋事特於本月某日出有示諭略謂前後右三營已經裁撤僅留中左兩宮駐紥沙巿保衛地方裁營散勇均已給資分別遣歸而藉端逗留及中途折回者正復不少爲此示仰裁營散勇知悉爾等須知遊勇滋事罪在加等輕則送縣懲辦重則立正典刑目示之後務須各歸鄉理改圖正業倘有不遵一經拿獲决不寛貸云云似此誥誡諄諄各勇當可稍知歛迹矣○沙巿洋碼頭所設躉船自被燬後凡商賈附各輪船來沙者頗多不便本月某日道府二憲特派紅船二艘停泊碼頭左近藉資照料○上月二十八日午後日本洞庭丸抵埠適南風大作江中波浪洶湧有一渡船載客二十餘人被風顚簸幾占滅頂之爻幸紅船飛櫂救援始得無恙○荆門州蘇家港一帶河道淤塞不便舟行茲經荆門州某直刺設立濬河總局招募夫役一千五百名分爲數十棚每棚二十二人棚頭月給工食錢六千文散夫每名月給工食錢四千五百文箕鋤等物均行自備刻已發出告示粘貼通衢矣 
[九派江聲]  
　　九江訪事人云本月十一夜大東門外五里橋附近萬中林家有盜三十餘人明火執仗闖然而入劫去各贓事後報請德化縣宰勘騐鎭憲聞之以此地屬後營管轄不禁勃然大怒立飭後營徐弁會同中軍胡遊戎督率弁兵四路跴緝十三日在白水港拿獲盜黨朱得勝陳光明許傳德余正魁楊志成王家春李學來楊士禮周沛元楊化銘等卽令丁少臣把戎押送德化縣署硏訊○長江水師湖口鎭標中營遊擊王遊戎於本月上浣調集本標各砲艇合操水陸諸陣終日而畢 
[頒示糧價]  
　　上海縣徵收上忙錢糧業於三月十九日設櫃昨日縣署奉到江蘇藩司陸春江方伯示諭所有銀價每兩折錢二千文縣主汪瑤庭大令刻已遵照辦理矣 
[熱審减刑]  
　　薰風自南炎熇漸偪上海縣主汪瑤庭大令按照歴年熱審减刑之例行杖槪行八折已於昨日飭書吏繕就條告懸示大堂矣 
[解犯過站]  
　　月前南匯縣吳次竹明府派差押解秋審人犯倪嘉林王雲亭兩名往蘇茲經撫憲聶仲芳中丞審勘發回昨日道經滬上投文上海縣署縣主汪瑤庭大令暫行收禁飭吏繕備過站公文旋於向晚加派差役押解回南 
[絞犯解回]  
　　上海縣應解秋審人犯張順華金阿大劉高氏沈金桂四名口前經解往蘇垣隨由撫憲聶仲芳中丞照章提勘擬定絞監候秋後處决罪名發回原縣監禁前日午後五點鐘時由前站嘉定縣主章大令派差轉解到滬縣主汪瑤庭大令騐明刑具飭卽分別禁諸獄內毋稍疏虞 
[傳訊欠案]  
　　前者嘉和錢莊主徐友蘭投上海縣署控皖商黃鎭心掯勒公陽里房屋久不派償各欠等情時黃愛棠觀察方綰縣篆兩次提訊未結徐遂赴督撫轅上控旋經督撫憲批飭上海縣再行秉公訊斷縣主汪瑤庭大令奉到憲批定於本月二十六日之晚提集案中人質訊核奪 
[禁約流氓]  
　　滬城近有一種失教孩童及貧苦人家就作塲中習藝者每於傍晚時短衣寛辮結隊游行口唱淫詞調戯婦女居民惡之同投總巡局禀請示禁總巡朱森庭明府准之前日出示曉諭略謂此等小流氓種種罪狀殊堪痛恨滬上流氓棍徒之多皆由此漸染而成幼時不痛恨管教長必流爲匪類此後責令父兄店主隨時訓誡不難仍爲賢子弟如果再蹈前轍定卽拿獲照小流氓懲辦年已成丁者加重擬辦父兄店主一併查提訊究决不寛貸 
[擬創電車]  
　　傳聞有人擬在上海法租界興築鐵路行駛電車直達新闢馬路及徐家匯諸處工部局董會議之下意見相同大約日後法人總議事之時不難當衆核定也 
[意船擱淺]  
　　意大利國水師快艦名司得楞波利者於前日鼓浪抵滬悞擱浦東水淺處後用小輪船三艘兩次拖帶終於無法可施蓋以目下適逢水涸之時大約須俟月杪方能出險也 
[保險帳略]  
　　本埠司各楞人壽火險公司歸公信洋行代理外洋總公司開設至今已歴七十六載此次邀衆集議將西歴一千九百年帳籍交各股東稽查計是年新保人壽者八百七十八名口共英金三十九萬零六百二十五磅所收保費計英金一萬四千五百九十八磅合之以上各年共保英金四百萬零二千九百九十二磅至於火險所收保費計英金五十七萬三千二百七十一磅所付賠欵計英金三十八萬六千七百四十九磅公司中人議定付給各股友每股贏餘致一分六釐另付官利四釐半付過之後尙存英金三千七百四十八磅歸入今年帳內目下公司資本已積至英金四百九十九萬三千四百八十二磅 
[上海縣署瑣案]  
　　南巿泉漳會館殯房被賊刨棺竊物報經縣主汪瑤庭大令飭捕查獲情有可疑之宋鑑榮宋新龍硏訊之卜以事無證據分別責押一面仍飭捕役嚴密查拿前日捕役查獲專慣刨棺之沈阿福一名大令立卽升堂硏訊沈供小的係本邑浦東人前因犯竊被事主割去一耳去年曾隨從刨棺賊張小榮趙阿五等行竊大令問泉漳會館之棺究係何人所刨答稱小的不知大令怒著鞭責藤條六十下始供稱此事係張所爲張前在南巿偶向小的談及曾在會館中刨得一棺獲利甚厚大令飭捕役帶出指拿張到案嚴究○王掌　偕地保徐子香投縣控徐昆和吞沒田單等情汪大令硏訊之下王供光緒十八年父親以田單一紙托子香抵與昆和得洋銀十元去年五月父親逝世小的於八月某日備齊本利洋銀二十元邀同子香向昆和取贖將洋銀浼子香付去而田單至今未還叩求道給子香供昆和將田單轉押他處一時不克交還大令著子香昆和將田單贖出交付掌生如延干比○某鄉鎭人沈文照舁姪伯全到縣訴請騐傷汪大令升堂硏訊文照供姪子在鎭上開設小烟館前晚三更時朱成和強欲開燈過癮姪子以深夜不便辭之朱肆行強橫將姪子毆傷磊令飭仵役騐得伯全後肋拳傷屬實諭令自行醫治聽候查提究辦 
[南巿捕房紀事]  
　　前日本邑人某甲持江南義振票一條往南市新馬路萬利全票店領取洋銀兩元不知緣何與店夥啓爭端致被巡街捕拘入捕房捕頭詰知各有不是麾之使出不子深求○前日捕頭查知沿浦江一帶時有宵小竊取各船忣錢物因令水巡捕每晚輪流巡察不准稍有疏虞 
[美租界捕房紀事]  
　　昨日黎明偷兒薛福奎濳至北福建路第三百二十二號門牌甬人邵阿堂家竊取衣服烟槍等物携至吳淞路某押鋪求質適爲包探倪順泉所見連贓帶入捕房捕頭令押候解送公堂禀請讞員張柄樞司馬訊辦○寗波積竊王茂生屢經讞員張柄樞司馬遞解回籍近又濳來滬上匿跡外虹口昨經包探劉光震拘入捕房捕頭令押候解送公堂禀請究辦○昨晨小竊虞道源掩入裏虹口某姓家竊取衣服若干件携之而出適爲包探邵潤初所見拘入捕房捕頭令押候解送公堂稟請訊究○昨日清晨武昌路第四百四十二號門牌某鐵店學徒徐福生郭和尙向王阿芝索取欠欵一言不合輙肆兇毆致傷王肩背王忿甚投訴捕房捕頭見王受傷屬實令送同仁醫院求治一面派包探拘獲徐郭押候解送公堂稟請訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　林姚氏向本邑大南門外王惠泉賃屋一椽轉租與胡洪生開設肉莊胡時時聚集匪人盤踞滋閙王聞而惡之前日投二十三七鋪巡防局據情禀控局員邱友林二尹飭勇甲拘獲胡及匪人金阿東毛扣扣二名硏訊之下胡供金毛均係小的之友來此閒談並不留宿二尹判各笞責一百板旋查得胡前曾將父兇毆實屬性同梟獍爰飭再責二百板著具呈改過切結然後交人保出隨復諭林姚氏曰汝係女流不應容留匪人同住著于五日內遷往他處不准逗留○前日有某甲者串令南市生義馬頭某成衣店學徒王火泉冐稱位中堂司事向同德生藥鋪騙取藥酒四瓶嗣藥鋪中人察知其詐將王扭送位中堂由堂中司事解送十六鋪巡防中局禀請究懲局員允之○前日英美租界公廨讞員張柄樞司馬飭差持信票至南巿十六鋪巡防北局禀請局員蕭子文二尹派勇協提犯事之某米行斛手謝金榮二尹允之交差帶回歸案訊究 
[英美租界晚堂案]  
　　揚州人吳李氏羅楊氏帶同女郞吳彩芝羅桂仔乘某輪船來滬抵埠後二女號咷大哭不肯登岸水巡捕何瑞福向之查問在身畔搜出信一封係某人囑帶二女至滬上賣娼知非善類連同船之周王氏許蘭仙拘押前日午後解送至案讞員張柄樞司馬研訊之下吳李氏羅楊氏同供彩芝桂仔年均十五係小婦人等所生意欲來此傭工並非誘拐彩芝桂仔供詞大略相同周王氏及蘭仙供小婦人等適與彼等同船並無他意司馬著交官媒看管候覓妥人保出 
[英美租界公堂會訊案]  
　　美人巧愛控王靄堂王步蟾欠銀讞員張柄樞司馬疉次會訊被告倩律師侯魯公一再辯論司馬以靄堂並無還銀確證諭令押追本利銀二千九百餘兩靄堂在押日久知難了結遺步蟾冋原告熟商願還銀二千五百兩除將田抵一千一百兩並繳現銀二百七十兩外又倩吉祥春保銀七百兩某店保銀三百兩立有保單原告允之昨日侯律師訴請銷案司馬商請白繙譯轉諭原告將利讓去白君首肯遂將二王開釋○河南路楊慶和銀樓開張伊始衆工人製造首飾每至參橫斗轉猶聞錘鑿丁丁然比鄰某西人惡其驚擾清夢投訴捕房捕頭禀請張司馬傳案諭禁昨晨原告西人投案申訴前情慶和執事人席雲生偕博易律師之夥愛立司投案申辯司馬商之白君著每夜工作至九點鐘爲止違則究懲 
[英美租界公堂瑣案]  
　　張雲亭控左守山卽左耀卿以田單抵借銀兩延不取贖等情讞員張柄樞司馬飭差協同包探胡瑞龍往提左恃強拒捕差探喚同印捕拘獲昨晨解送至案左嘵嘵聲辯並稱已延某律師代訴司馬大怒商之白繙譯喝令掌頰四十下押候過堂訊追○有周桂生考聘定譚氏之女阿金爲室無力迎娶竟於前晚糾集徐阿金瞿阿金丁福生等前往搶親正紛擾間適爲包探顧福其所見一併拘獲昨晨解案請訊司馬謂兩造旣屬姻親不得別生枝節著卽出外邀媒理處○包探張阿五解梁阿蘇到案禀稱此人與其友三人賭博經捕頭查知帶同西包探前往拘獲令小的解案請究梁供小的實與友人偶作葉子戲與賭博有間叩求覽原司馬著具結開釋○一百八十五號華捕解王榮福到案禀稱此人至西人海白定家滋閙故由小的拘案請究王供小的在西人處執役月得工資洋銀十元現被辭歇尙欠十日工資故向索取司馬諭令原告照給工資○包探顧福其解陳阿明到案禀稱此人犯案纍纍屢經懲治怙惡不悛今又行竊高寳壽李恭壽二家衣服經小的拘獲解請重懲司馬判責四百板管押捕房五月期滿遞解回籍○禮查路信大馬車行馬夫林榮生駕車出外工部局某洋人查無捐照拘請罰鍰司馬判罰洋銀十元○包探倪順泉解王阿桃到案禀稱此人前曾隨同陳長福奪取侯阿毛所携銀質對時表陳雖就獲王被脫逃今經小的拘案請究司馬判責五百板管押捕房半年 
[法租界公堂瑣案]  
　　本年正月某日小東門外匯德豐小錢莊主柴如桂控學徒張聽生私取洋銀三百元賭博便罄迭經讞員杜枝園大令訊取口供押候追繳迄今延宕日久挺押捕房柴屢次求追大令遂於昨日提張復訊張一味玩延玩請提其父祥雲到案究追大令准之諭候備文至寍波鎭海縣關提張還押嚴比○張月根控王金發拔去界石等情大令硏訊之下王供稱小的被張佔地七釐是以將界石拔去大令飭張邀同地保亭耆按照界址丈明重立界石昨日張偕地保林少卿檢呈稅契糧串王稱張買去地二分仍由小的完糧今將糧串呈電大令判張償王錢四千二百文○顏少江前控浦榮寳欠洋銀二百零九元大令訊供之下飭邀同公正人理處昨日顏遣抱告某甲投案求追浦偕保人陶張平投案呈繳洋銀六十元抱告禀稱所虧甚巨未便遵斷大令著再繳洋銀十元給領○包探禀稱偷兒兪阿榮竊取老太古新太古公平天福義記瑞記茂生裕昌皇后等保險行所釘保險牌拘獲後詰知原贓售與沈阿狗是以將沈拘案並呈騐所竊保險牌二十餘面嗣見沈友李錦堂以烟泡送入捕房因之一併解案請訊兪認竊不諱大令判責三百板沈發押捕房一月罰洋銀五十元李笞責一百板○大羅洋行西人查得連日失去酒桶一百餘口將出店人楊言辛吳阿福送案請訊楊供小的只取酒桶二口曾向殺拉夫傅金川說明大令傳傅到案質訊傅稱並未告知大令著押候嚴比○包探稟稱偷兒趙金福沈阿狗李阿榮竊取各家物件經小的緝獲人贓解案請辦大令判各責二百板○潮州人廖正榮收買竊贓被英界包探查獲解案請訊大令著移送英美租界公廨訊辦○前者韓梅生以田單一紙倩過永發向某號西捕抵借洋銀三百元遷延迄今過已去世前日西捕知韓與鴇婦陶王氏涉訟公堂因將田單借據檢呈控求追給大令研訊之下韓供此欵已於過在日歸楚立有收清據大令著將據呈騐韓又稱田單抵與徐福生不知如何轉入西捕之手大令飭包探傳徐質訊徐供韓素不安分前倩過將田抵與小的迨贖去尙少洋銀二十元至今不付借據呈閱至西捕借欵小的並不知情大令檢閱借據謂韓旣親書無容抵賴著押候如數歸還徐所呈借據存候附追　吳榮生前控王四卽王逸卿及其妻朱氏將妻母毆傷幷擊碎一花瓶値銀二十四兩大令著將花𦐵呈騐昨日包探傳同原被呈上所碎花瓶大令謂此事實由小孩爭閙而起不必涉訟公庭著王逸卿出洋銀五元給吳妻母爲醫藥費吳罰洋銀五元 
[金陵官報]  
　　四月二十一日總領武衛先鋒左軍調補雲南提督　春發候補道陶森甲均到見淮左營參恠郞桂林到署東海營都司陳金福交缷回刑部郞中蕭紹棻辭縣丞劉秉焜稟知赴江北措資從九洪承恂稟知到省魚雷艇船陳應濂又林承啓均辭回江陰委署江防同知宋振驩稟知任事二十二日調補京口副都統奇克伸布到會卽辭丁憂江西保送知府王以憼到金陵營參將陳麟書巡江回調署海門同知梁佩祥稟知交缷江防同知辭赴任知縣劉思懃稟知泰興任內交代算給清楚又龔心沂指分江蘇試用典史倪世榮稟知捐免騐看到省洋務局候補道任見英國水師提督西茂又坐船管駕官爾斯慶中軍官曾也營務虞阿登總管輪必各布連利安兵船管帶韓溫又駐寗領事孫德雅均會 
 
 
 

Page 10

 
 
   
 
