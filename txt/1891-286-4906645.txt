# 1891 - 286 - 4906645

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購禀者卽爭先恐後迨去冬告竣除售出股票外局中尙留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購　票目今尙未取書者請卽移玉來取以便先覩爲快也肅此布聞伏維雅鑒 
[中俄大勢論]  
　　中國同洲之國俄爲大俄地跨據三洲其亞洲所轄與東三省接壤黑龍江盈盈一水已爲中俄公共之地故論者咸以爲中國此時所宜預爲之防者無過於俄國各西報又言俄國大舉鐵路於海參崴琿春等處大有耽耽虎視之意防之不可不早於是有議於東三省增設重兵者有議于東三省速建鐵路者夫東三省地接强隣境多荒野盜賊出没不常貨棄於地而不知取設兵置守一則可以防盜賊二則可以墾荒田速建鐵路俾通商連使内地之貨得至于彼彼地之貨得運於外是固扼要之策所以經營東三省者原以此爲要圖而非專爲防俄計也俄國此時雖有日盛月新之勢然以爲必欲與中國開釁則亦未必其然昨有自俄國旋華者詢以俄國鐵路之舉則曰海參　之鐵路已於本年四五月間動工此外則尙未舉行也盖海參威之地與俄總督所駐省城未能聯絡一氣商運往來諸多不便故必速底於成他處亦尙未遑且其所以築建鐵路通行火車原不過自爲經營以通商販而聯聲氣非定欲致力于開邊此譬如中國之增戍於東三省議建鐵路要皆所以固吾圉而已且俄國前皇爲與中國議定邊界一節曾諭外部大臣謂不可因此而與久交之中國失和彼時若非俄皇有此言不特崇欽使爲難卽曾侯亦未必能善其後中俄壤地犬牙相錯中防俄俄亦防中中愛俄俄亦愛中但能開心見誠彼此悉泯猜忌則中俄兩國皆可安享太平西人每謂中國乃可與通商之地非戰爭之地第中國則不得不自防之耳外洋兵費較中國倍蓰苟非實有萬不得已之事亦未必肯輕舉妄動自糜巨餉故爲今之計倘有如向戌之言弭兵者無不以爲上策中俄兩國何獨不然然外人則又深願中俄兩國之互相猜忌自生嫌隙也俄國向來爲各大國所扼不能出黑海之口商賈之盛速遜他國兵艦商輪行於江海者殊不多見此俄人所含怒而無如之何者也今者俄國船舶行於歐西各海洋較前爲多商務亦較從前爲勝此各國之所忌也因其所忌而思有以擠擁之念俄國之地惟中國與之毗連最近况俄人前以地界一事幾致啓釁以爲中俄之源尙未全弭故凡俄人舉動必故意爲之張揚如鐵路一事一若可以指日成功也者而不知中國議造鐵路已閲數載而至今尙未動手其難其愼至於如此豈俄國之於此事其易若是乎雖曰中國之於鐵路其事爲創俄國之於鐵路其事爲因因者易而創者難自不能一例而論然興作之需時工料之需錢此其理一也海參崴爲必不容已如中國之東三省故不得不勉力興辦尅期完工苟有可以稍緩者則必統籌全局不能鹵莽從事此中理勢顯然外人雖極張揚當亦不足動有識者之聽吾則以爲卽使俄國鐵路果如外人所傳直達黑龍江中國亦尅日興工建築不懈東三省悉成鐵道而亦不過各修邊政各固郊圻於中俄和好之大局决無所妨也夫前者議界之事俄國至今每年於此日爲會以誌慶賀談此事者皆稱謂中國之所讓雖曰大國難測或亦不免有得尺則尺得寸則寸之心然觀於目下情形則中國固不願與俄失好俄國亦未必遽俗人于中國敗盟外人之言有不足過信者焉余聞是言不禁以手加額曰此兩國如天之福也中國爲歐西諸大國所垂涎俄國亦爲歐西諸大國所疑忌諸國莫不以中俄有隙爲利其垂涎者可乘此染指於鼎其疑忌者又可借此一洩其忿并可以作壁上之觀收漁人之利此其設謀未嘗不毒其用意未嘗不深也得吾子一言而中俄兩國之意見豁然開朗坦然無疑彼此泯其猜嫌敦其和好中俄之勢合中俄之交固而外係不足患矣因卽以所聞者筆而存之以示天下之有心人且以觀後效云 
[諭旨恭錄]  
　　九月初九日奉上諭巡視西城御史鳳英等奏宣武門外皮庫營地方早年創立西悦生堂收養貧民並設義塾及恤嫠等項善舉每年十月散放米石現因　項不敷請仿照長椿　等處善堂一律賞給　石等語加恩着照所請每年賞給粟米三百石自本年十月起由該城咨明户部札倉給發該御史等務當督同紳士核實散放以惠窮黎該部知道欽此 
[本館接奉電音]  
　　昨由京友電傳上諭二道敬謹譯登○九月十六日奉上谕邵友濓奏請調員差委一摺前陜西鳳邠鹽法道顧肇熙候選知府蔣斯彤江蘇候補直隷州知州胡傳候補知縣汪瑞曾葉意源貴州候補知縣鄧嘉縝均着發往臺灣交邵友濓差遣委用該部知道欽此同日奉旨淮安關監督仍着世綱接管欽此 
[鸞坡珥筆]  
　　吏部爲傳知事所有揀補湖廣道監察御史一缺本部於本月初三日帶領引見相應傳知擬正記名御史户部郎中如格擬陪記名御史禮部郎中文麟等二員於是日寅刻穿天靑　備帶補褂朝珠佩帶對子荷包手巾赴西苑門内六項公所吏部公所報到以備排班於膳前帶領引　○刑部於朝審事竣奏聞後　有情實應入本年勾到本内斬絞各犯悉行另監收禁除由本部加派投皂輪流值守外並咨由八旗滿蒙漢固山各派章京一員領催十名看守外監墻輪班值宿畫夜梭巡　昭愼重俟各犯處决後卽將此項官兵撤回此定例也本年並非停勾自應循例咨調已行知值年旗轉行八旗各固山循例派出章京領催　帶帳房立卽赴部以備看守監墻巡更值宿皇太后於九月初七日移蹕頤和園至九月二十一日還蹕南海並擬就近駕幸臥佛寺靜明園香積寺等處已由總管内務府恭錄懿旨傳諭步軍統領分飭步緑兩營撥派官兵將沿途御道妥爲修墊此半月間皇上則六日一往請安皇后四日一往請安分行各衙門查照辦理○刑部爲咨行事漢檔房案呈本部提牢廳漢提牢謝文翹一年期滿例應更換本部揀擬止陪於八月三十日帶領引見奉硃筆圈出刑部漢提牢着候補主事左盛均補授欽此欽遵到部　合咨行上諭館吏部查照可也○兵部爲咨行事武選司案呈本部議覆雲　總督士奏以 
 
 

Page 2

 
 
貴州儘先卽補叅將張紹芳請補貴州黎平營叅將等因核與例案班次均屬相符自應准如所請補授一本八月二十六日具題奉旨張紹芳着依議補授餘依議欽此欽遵到部合將原題黏抄分咨雲貢總督貴州巡撫查照辦理○新簡杭州織造英芝圃尙衣之女公子許字達銘武正郎之公子爲室六禮旣陳諏吉九月初四日迎娶芝圃尙衣備置箱櫃杲椅一切木器均用梓楠鐘表古玩盆景瓶槃銅錫器皿頭面首飾衣架衣鏡火盆木床門簾幔幛等粧奩百餘抬於初三日雇備鼓樂送往西安門外北皇城根達正郎宅内安設是日兩家賀客如雲所謂之子于歸百兩盈門彷彿見之○奉天候補道徐觀察本衡以去夏直省水災過重今春工賑需欵孔亟竭力湊集五千金解由賑局備濟工賑請給三代從一品封典由籌賑局司道具詳到院經李傅相據情入奏八月三十日奉硃批着照所請該部知道欽此○禮部示頭傳八旗宫學候補教習馬福辰李維韓等知悉限三日内親身赴部騐到並備帶筆墨以便塡寫親供當堂覈對筆跡毋違○六部口板橋搶刼庫兵以致打傷跟庫毆斃車夫已綴前報外棋盤街户部門口北御橋等處迭出搶案十數起幸未交手皆顆孔方兄向之和解有黄氏因庫兵事叩閽攻成重案而六部口板橋同時出有兩事一爲某宗室婦一爲松某現已全交刑部河南司訊究當此庫兵多事之秋新舊庫兵皆有戒心近日赴庫承差時約集跟庫兵打手數倍於前往來要路或五六人或三四人手持兵械節節設備庶幾搶庫時一聞呼召立卽馳至以區區之一庫兵養此許多打手不解庫兵一人能有多少進欵以供此輩衣食堂司各憲若能另籌美法以安庫役庶可杜漏巵而息械鬥也○吏部准軍機處交片内開軍機大臣面奉諭旨本日引見截取知府之户部郎中王壽鵬刑部郎中殷鳴疇工部郎中椿枝等三員著於本月初五日預備召見欽此等因到部已由吏部分行户刑工三部傳知該各截取官務於是日寅刻赴西苑門外伺候召見並各備膳脾一分自行交由軍機處呈遞○户部示傳所有　東陵八旗工禮二部應領本年秋季俸銀本部定於九月十二日開放承領委員達隆等務於是日赴庫支領毋違 
[湖南鄉試題名全錄]  
勞鼎勳善化附　曾榮甲衡陽廪　鄭　沅長沙廪　張成德武岡附　彭瑞熙善化附　岳　恒寍鄉附　陳芃枚長沙　　曹垣翰新化附周永年長沙附　文　濬衡陽附　鄒名恩善化廪　黄瑞瀾平江廪　李希聖湘陰廪　張百吉長沙廪　鄭潤棠桂東拔　劉之淇瀏陽附尹名壽長沙附　胡棣鄂長沙附　熊希齡鳳凰附　周希瑛善化廪　黎承禮湘潭附　沈克剛善化訓　龍振甲湘陰增　王章永寍鄉廪羅宣溶湘陰廪　譚紹裘善化廪　胡矩賢長沙附　夏中彞桂陽廪　彭兆琮湘陰廪　曾榮炳衡陽廪　粟掞天長沙附　周啓曾長沙附李大澂湘潭貢　朱光兾寍鄉增　江遠舉平江廪　向鶴祥衡陽廪　靳德淦長沙廪　嚴玉泗長沙附　喜良弼湘陰陵　文俊鐸醴陵貢金沙漢湘鄉廪　沙上鑄桃源廪　戴展誠常德附　危克濟湘陰廪　周中瑞瀏陽附　彭　煌善化廪　李先疇新化附　張方雋醴陵附柳澤受長沙附　周直千湘鄉附　劉義會衡陽附　張壽衡龍陽貢　田壽祺長沙附　夏鳴雷益陽廪　楊昌謨長沙廪　石國賓乾州附胡　圭長沙附 
[副榜]  
李瑞棻武岡監　劉啓瑞湘鄉附　謝玉芝新化附　常家玉長沙廪　袁　愷長沙附　張岳恒衡山廪　程品異湘潭監　羅亮杰安化附成希尹湘鄉附　熊錦奎湘陰增 
　　湘省未通電報文闈揭曉後本館亟托　人購覔題名錄排列報端惟是帝虎辛芊或所難免且副車姓氏尙未完全且俟官板全錄到來冉行校正可也本館附志 
[嘉興近事]  
　　嘉協張副戎札仰楊都戎移文各外汛抽調弁兵陸續來禾秋操各汛弁兵遵諭於初七日齊集翌日在内教塲點名給發軍裝號衣諭令以初九日爲始操演陳陣式由錢守戎閲視○調補海鹽縣范大令已頒發紅諭定於本月初九日到任　以途中躭擱攺於十一日午刻履新○邇來晴雨不時寒暄互易新米尙未上市惟客民所蓺寗尖早經礲出計糙者每石價洋二元六七角白者三元有奇陳米仍二元七角云○嘉興縣六房書吏关役年例於九月中集貲雇班演戯以祝武聖三相等神壽誕今秋仍循向例於十一十二兩日雇鴻秀班在署之儀門左演唱崑曲並備三牲福禮叩禱如儀○東門内紳士居民咸喜佞佛兹於本月十二日集資傳鴻福堂京班就里中白鶴觀前搭臺演戲云以祈神保佑也嘻聰明正直之謂神豈亦若厲鬼游魂　一日之飲食游觀遂肯曲爲疪護乎 
[彞陵瑣錄]  
　　近來江通輪船往來宜　販運客貨更形便捷惟秋來市面清淡異常大非往年可比蓋因匪徒散布謡言以致經商者聞風裹足也高目時艱能弗爲之慨然○彞陵輪船擱淺後尙未出檢非開通河路不爲功聞已包　某行開挖河道需銀六百餘兩又寳華輪船現已往滬修理約兩　拜可以告竣近日由漢來宜者惟公和德興　船聞招商局欲撥固陵輪船來宜行走以補是闕○招商局當匪徒滋閙時險遭不測鑒此前車將堆棧後門圍牆加高堆棧前面　地添造房屋數間以便存放客貨不日卽可竣工矣○城内某姓女孩在門前嬉戲一轉瞬已不知去向父母大駭立卽鳴鑼尋覓旋在某宅尋獲喜出望外盖女孩迷失路徑悵悵何之幸經某宅收留始得珠還合　也○宜昌滋事首犯尙未就獲荆宜施道方觀察督憲委裕太守會同羅鎭軍宜昌府東湖縣懸貼賞格略云報信獲到縱火首犯賞銀一千兩獲到搶刦毁屋首犯賞銀三百兩　　信獲案一經訊實當堂開發銀兩不少分文云云想重賞之下必有勇夫作奸犯法者當不能倖逃法網也又聞匪犯已逃逸遠方鎭　遂　飭標下弁兵星夜就道嚴密查矣○初二日午後有中國兵船一艘來宜停泊江面號令甚嚴兵丁不准上岸兵官往益利兵船拜會西官臨行　益利船放砲三聲以伸敬意次日税司領事等上船拜會皆放三砲送行禮也○掛旗船由江口　到棉花數百包查出小包棉花十數包共計四百餘斤被海關充公或云此等私貨皆舟子醵資販運今被查出充公貪小失大悔　及矣○有一貨船由上流漂下被人挽住尙未有人來領近　江水雖退而上流依然洶湧以故舟楫失事時有所聞也 
[析津紀事]  
　　天津七屬今年一律豐收高梁玉米每畆刈獲石餘或至兩三石不等而又不至榖賤傷農高粱每石約售津錢四千玉米每石約售津錢五千比户騰懽三農共樂惟於秋後旱乾秋麥或難下種以及晚田蕎麥黑豆間有失收奸商遂以秋旱爲詞於八月底將二麥雜糧高抬價值麥子每石計漲津錢一千文雜糧每石漲錢三百文天　下民於月之初二夜沛然下雨至初五日始放晴曦於是麥田爭相摇種不知市儈又將何所藉口以增糧價而便私圖也○瘟疫爲天地不正之氣固無間於秋冬然秋瘟多在七月暑退凉生向無於八九月間潜滋暗長者津城於八月底瘟疫流行其症係霍亂轉筋或竟朝不保暮聞係由京南傳染而來武清縣屬王家鋪庄死人幾半王慶坨庄亦日死數人或十餘人不等附近棺柩爲之售賣一空村人挽回無術創於九月初一日爲過年之舉家家爆竹户户桃符以冀更新除舊此亦無聊之極患耳月之　二夜雨雷聲電影夾雜而來或謂秋後聞雷豐隆君係爲逐疫起見然殷殷其雷非與震驚百里者比似難消災癘而迓祥和敬告居人修身以俟命焉可 
[嚴禁私運私售軍械示]  
　　寍紹台道吳爲出示曉諭嚴禁事照得私運私售軍火罪名極重定例何等森嚴豈容違犯寗波爲通商碼頭 
 
 

Page 3

 
 
稽查尤宜嚴密久經遵奉憲飭嚴行查禁在案兹經本道詳擬章程以除弊害而肅法紀除禀報督撫憲曁咨呈提軍門並分别函飭新常兩關及飭府縣各局并諭巡捕房督捕遵照外合亟出示曉諭嚴禁爲此示仰寗郡鋪户軍民人等一體遵照嗣後均須安分營生倘敢私運私售軍火一經查獲定當照章嚴辦本道言出法隨决不寛貸凛之切切特示計抄章程一寗波口與上海口一水可通輪舶船隻逐日往來易於夾帶私運軍火台匪每供帶有洋槍安知不由寍郡購買固宜嚴行查禁卽本地銅匠店曾經起獲廢舊軍械亦　力杜其漸除輪船已請新關税務司及招商局　　送懲外此外各項船隻如查有私運軍火卽由常關府縣各局巡捕房報明後定將該船鋸截示衆並將船主及私運之犯一併嚴拿照例從重治罪一寗郡各營修整軍器倘有專雇之人自應在熒營修理如無其人遇有應修軍器應令誠實店夥來營修理以杜影射嗣後城廂内外銅匠店等倘查有洋槍等件新者顯係私售舊者亦不應有若仍以營中託修等説爲詞除查明將違章弁兵咨請示儆外並將該店鋪封閉嚴拿店主等照例從重究治該處地保一併嚴辦一外來各營弁兵因差駐郡如適值欲修軍器應轉請寗郡營員查明雇人在營代修緣各店鋪不能確知來歴是以一概不准修理違者一律嚴懲一江北岸地方設有巡捕房洋人打鳥鎗件爲數有限若須修理除自雇工匠不計外倘若送店修理該銅匠店等接到後隨時知照捕房查騐屬實限日交還不准隠瞞含混捕房仍須隨時查察此外店内如有新舊軍器卽禀送飭將該店鋪封閉仍先將店主等嚴拿送候發縣訊究嚴治其罪捕房如有疏漏别經發覺督捕示罰巡捕地保分别革懲一城廂内外及江北岸一帶銅匠鋪以及别鋪向有代修洋鎗等項情事都鄞縣及巡捕房分别查傳取具連環保結備案並嚴切傳諭遵照毋稍擾累干究切切一城廂内外及江北岸一帶銅匠鋪如有新舊軍器限於出示後十日内赴鄞縣衙門及巡捕房盡數呈繳其報寛其旣往倘逾限期後或被查　定卽封閉嚴辦不貸 
[吳郡官塲紀事]  
　　正任震澤縣夏大令啓祥本擬六月初旬赴任嗣以病魔纒擾屢次請假就醫迄今已届殘秋仍不能喜占勿藥剛大中丞遂札飭現署　徒縣徐大令錦華調署震澤縣篆所遺丹徒縣篆卽飭本任丹徒縣署長洲縣王芝蘭洲縣王芝蘭大令回任 
[滬濵瑣語]  
福建人某甲向在夾板船上爲水手生平最喜尋花問柳前日船抵滬江甲卽邀同伴數人徜徉登岸先赴酒家買醉黄湯灌飽不覺東倒西否行至小東門外某花烟館吞雲吐霧裝出大老官模樣嗣以烟妓酬應不善咆哮如雷將室中什物擊成虀粉摀婦出外鳴捕將甲拘獲送押捕房嗣爲船主所知因開船在卽央人向花烟館説合情願賠償毁物洋數十元龜摀　肯赴捕房求請銷案捕頭以原告旣不欲多事卽將甲釋放出外仍得逍遥無事矣○法界護城河畔一帶擺設舊貨攤者星羅棋布某冷店門首近有某甲擺設舊貨攤冷店主人以其佔奪生意心滋不悦欲令其遷往他處甲倔强不依冷店主人欲將甲扭入捕房繼有甲之友人出爲排解始得言歸於好可免對簿公庭矣○蘇人金某　居英界偷雞　地方開設小烟館頗不落寞生有二子長者年逾弱冠曾憑冰上人聘定南市倉橋左近魚販張某之女爲童養媳曾經過門閲時未久女仍回母家金以子年漸長未可狐負芳時屢託媒妁通詞請定婚期而張置若罔聞金以好姻緣變作惡姻緣遂以干戈從事而張早有所聞預將女藏匿密室金不得已復邀原媒向張宛轉商議張始夔肯將女送去一對小鴛鴦居然交拜成禮泰山巖巖徒多此一番作梗耳○鎭江人某甲携妻某氏於今春來　　屋張家弄地方無如人地生疎衣食不繼恨無點金術以濟然眉遂與蟻媒商議欲將牀頭人送入小東門外花烟間爲妓冀得身價以飽饔飱氏雖生長逢門而志趣凛然不願作此勾當甲與蟻媒百般恐嚇揚言若不允從必將爾置之死地氏放聲大哭見者代抱不平謂甲忍心害理何以一至於此甲俯首噤聲默默相視特未知狼藉花枝能免墮落藩溷否也 
[邀人理處]  
林楨在縣控錢治綬覇佔基地一案經袁海觀大令前往勘視已列前報昨日上午大令復升堂提訊林楨投案訴稱是地坐落小東門内海防廳署西首向係公地立有合同現被錢治綬硬佔求請訊斷錢供稱是地並非公産向由我家管業並非覇佔林姓之地大令以供詞各執未便懸斷謂兩造曰現着爾等出外各邀公正人秉公理處如理處不明再行訊斷 
[命案供詞]  
　　沈阿炳被追溺斃已見報章昨日英包探黄四福投公堂禀稱本月十五日喧　有人躍入西新橋河中淹死小的聞而查訪知死者沈其姓阿炳其名被康赤來所喊追以致捨命奔逃墮河身死急往康家根問則康不在家内據其弟錫安及親戚陳東陽稱康妻李氏之母屬與沈爲鄰是以沈時時來往是日家中失去脚爐水烟袋各一疑沈所竊及沈去又失去一搭連袋拘沈搜緝見身畔藏搭連袋因令將脚爐水烟袋交出沈驀從窗口躍上披屋由别家出外不知其如何躍入河中小的因將康找到并傳錫安　陳至捕房捕頭問明一切又傳二圖地保令將李氏送案康供稱小的係寍波人現在東洋行執以役錫安及陳所供相同宋二尹問旣稱事因失物而起當時康不在家内錫安及陳可有逼父失贓及追逐　事錫安及陳同供稱搜出搭連袋後令將脚爐水烟袋交出并言如已付質可將質票檢還沈言願邀妹夫到來料理豈知突然躍出奔逃小的等並不逼索失贓亦未追逐二尹謂然則沈何致躍入河中淹死隨問地保來否值日差禀稱地保未到亦未將李氏送案康稱地保曾向小的言無論報官　向屍親調　總須備洋銀百餘元之譜二尹謂人命重情出自十五日下午地保旣已知情極遲亦應於昨日報縣今由捕房將康等解案而地保並未來此同候辦公不愼可想而知隨飭將康等帶在一旁命值日差傳地保候訊俄而值日差禀稱地保已於昨日報縣現在屍塲伺候袁大老爺臨騐二尹遂另訊他　少頃地保投案禀　　大老爺諭令小的於今晨在屍塲伺候小的是以不能奉傳卽到兹袁大老爺又傳諭攺爲下午二點鐘時臨驗小的已於昨日將李氏解縣並不向康索取洋銀二尹謂旣已報縣爾可仍到屍塲伺候旋與滿副領事商議將康等函送上海縣歸案訊理此英公堂研訊情形也至下午四點二刻時袁海觀大令始帶同仵作書役乘輿詣屍塲二圖地保陸順山四　地保陳炳華帶同屍父　錦雲堂弟孫雨全康妻李氏在塲伺候捕房預派中西捕探彈壓聞人大令旣升座二地保將屍身從河中舁起大令詰陵保曰孫究因何事墮河陸保稟稱十五日下午小的聞人言河中有人淹斃急往查看　四圖地保已雇人在彼照料矣詰陳保曰爾知孫因何死于非命禀稱是日下午三點鐘後小的　有多人在河干間看詢以何　據云有一人淹死河中屍身沈在河底及至潮退屍身始露出問陸保曰爾可查知孫由誰家逃　禀稱據閒人云孫確因行　被康所追躍入河中身死謂然則孫墮河時爲何料頭　足答稱聞孫出時身上尙穿衣服及至由河中泅過對岸避入　圖某姓家脱去濕衣赤身跣足轉瞬復至河畔躍入河中是以死後身無寸　大令傳錦雲至案問爾操何業膝下有子孫若干阿炳曾否娶妻答稱小的本業修船匠祗此一子娶有媳婦已生兩孫現在次孫正當周　問爾子向在何處是日因何墮河身死答稱兒子向隨小的工作本月十四日午後北來遽云有事往康姓家待至十五日尙未回小的恐有變端飭姪兒雨全全　家詢問當晚姪兒回家云曾往康家詢之李氏回言去已久和後聞兒子已被康姓追逐以致墮河殞命大令傳雨全詰問供稱小的在南門外作工阿炳係小的之堂弟問阿炳致死之由爾可知其底細雨全所供與錦雲相同問爾阿炳如何認識康家答稱阿炳賃住李氏母家之屋是以相識大令令仵作如法檢騐並禀稱無傷痕雨全稱阿炳眼肉發靑眼珠發赤小腹現靑紫痕右臂皮已破實係被毆受傷大令謂凡毆傷致命者皮肉必硬今皮肉皆軟定係生前患瘡並非毆擊本縣身爲地方官應理民間冤抑若有傷痕斷無隠瞞之理遂着帶李氏詰問供稱阿炳　住母親之屋本月十三日至小婦人家借錢一百六十文小婦人以無錢可借却之去後查失搭連袋一枚明知被其竊去至十五日下午阿炳又來丈夫將伊軋　查問之下阿炳將原物交還究問再三又言日前曾竊過水烟袋一枝已質錢和去質劵存南市某姓寓中丈夫令伊檢還伊云須尋妹夫炳生到 
 
 

Page 4

 
 
來丈夫立遣人喚到炳生與阿炳略言數語卽托稱買糖餅給阿炳一去不回阿炳忽呼腹痛欲往後面大便竟登樓開後窓從披屋逃去閒人見之咸呼捉賊後不知如何墮水大令復謂雨全日本縣騐得屍身斷非傷痕爾若執定毆傷本縣卽不相騐矣雨全稱阿炳雖不因傷致死然决非無因而墮河大令謂目下已將康夫婦拘案終須究出實情斷不致糊塗了事爾等可當塲具結自行備棺收殮屍親允之大令旋乘輿往康家踏勘然後回衙 
[英界公堂瑣案]  
　　包探陳阿九禀稱李義山等三人口操湘楚音渾身華服僑寓長發客　專以對買爲生涯前已遂案請　今又往拿搜出質禁若干吊到綢布衣服玻璃鏡惟恐尙有别案是以先送案下容再細查李及周光裕瞿阿四同供稱父親兄長皆係武職人員今因流落申江不得已而犯竊宋二尹飭包探將人贓帶回捕房查明有無别案俟下禮拜一解候訊供發落按對買者賊之切口謂假託買物乘間探　　特不解李旣爲妙手空空兒何以必襲玉溪生姓字意者竊賊中果亦有性耽風雅之人乎一笑○前紀包探孔阿才見野雞流妓李文蘭李秀　强拉狎客入房解候訊供核辦昨日孔探禀稱小的於巡綽時見文蘭拉客因卽拘拿不料秀寳亦方拉客至家同時被印捕所獲文蘭供稱小婦人原籍寗波雖在治下當野雞不敢違章拉客秀寳供稱小婦人原籍蘇州久處申江爲野　妓以餬口是晚方出門買糖果因包探拘文蘭以去佇足閒觀適有印捕到來悮將小婦人拘住宋二尹問爾等雖已廉恥全無甘心爲野雞流妓然旣來案本委决不准爾依舊賣娼遂判令遞解回籍二野鷄涕泗交頤同求自行回籍二尹飭差押令登舟遄回鄉里○包探秦少卿禀稱小的緝獲積竊張金昌郭阿大起到　布及布衣等　旣經朱秋江認明布係伊家所失惟衣服尙無失主承認朱投案請准領贓張郭均認竊求恩秦探又禀稱朱之失贓吊自本城某當鋪小的曾許以給還當本衣服則在城外某質鋪吊來宋二尹判令將張郭各笞三百板布給朱領去諭令償還當本衣服暫存如三禮拜内無人認贓准卽給還質鋪○某號巡捕於沿途巡緝時見高雲龍武錦羅互相打架拘請訊懲高供稱小的係江北人曾爲武介紹向兄長稱貸洋銀若干向索不還故與毆鬥武供稱小的亦江北人在治下拉車餬口向高借得洋銀時先扣去利息二千文後已將本利還清並無逋貸高檢呈借劵一紙稱旣已清還如何此劵尙在小的之手滿副領事謂捕房以高武不應沿途打架是以拘拿送案旣因借洋轇轕請過堂訊斷可也宋二尹曰諾然高武旣　途打架當先管押二日以示薄懲所控借洋仍候另行訊斷借票暫存○包探唐寳榮禀稱寍波人李德興似患瘋癲乘間竊得水烟袋尙無失主承認今先送案請懲李指天畫地言語支吾宋二尹飭差給資遣之回籍贓存捕房俟失主認領 
[敬謝嘉祝]  
　　嘉祝吳頴士孝廉素有文名掌教魏塘書院著有十三經舊學加商　蒔山莊駢散芟存轅下吟編等書未經梓行今孝廉已歸道山久矣其哲嗣彚刊成帙昨介子門人唐子耘茂才以一集見遺讀之不勝欽佩爰誌數語以嗚謝[  辛卯九秋高昌寒食生拜手]  
[孝慈廣濟]  
　　謹啓者今有敬修堂顧天善士爲其先人求資冥福樂助敝堂施粥捐洋三十元又郭鍾槐大善士爲其長子鶴年病後顚狂求神默佑愿助山東賑洋五十元交敝堂彚解災區祗領之餘仰見念切民艱善邀天鑒以孝思之錫類爲慈濟之推恩積善餘慶九原增耀勿藥有喜二豎消災憑仗陰功同登壽域謹誌報牘奉揚仁風[  上海六馬路仁濟善堂董事施善昌等謹誌]  
[助賑摭要]  
　　山東需振孔殷所賴各處仁人傾資佽助彼澤國餘生得以甦困靡不感德弗諼焉俄都署無名氏由協成乾來規元二百兩蘇順記由源豐潤號來規元二百兩嘉興徐家埭殷紫垣善士求令弟病愈洋一百元又續助洋一百元川沙馬善士佳椿同子孫求病速痊災延壽洋六十元無名氏求病速愈由恒豫莊來洋五十元廣東電局盛荔翁經募陽湖鄭善士病愈助賑由滬總局來洋五十元合規元三十六兩葑門長豐棧陸墨翁求尊閫病速愈由元章綢莊來洋一百元浙紹周善士由豐泰莊來洋一百元蘧　由招商局來洋五十元周伯新翁由　錫瑞生　餘大莊匯來洋一百元無名氏由趙子芳兄來洋一百元吏部孫鏡江善士爲尊閩疾以兩令嬡願湊見儀壓歲資移助求速愈由豐泰莊來洋一百元委解災區憑拯患之多方胥形慷慨俾銜恩而交頌莫罄歡欣用特表彰藉增觀感[  上海北市絲業會舘籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海鐵大橋廣益堂内籌辦順天賑捐公所經收八九兩日賑捐清單]  
　　王漢槎翁經募樂助英洋一百元湄運兵船屠漁翁經募一百六十一號册張鍾玉樂助東　三吊大增棧十吊大合成十吊順興廠棧十吊王與三六吊劉啓瑞六吊申萃亨五吊永盛德五吊永合發五吊義順合五吊德盛永五吊萬聚德五吊人和店五吊魁　長四吊廣益源四吊福順興四吊永發隆四吊萬興隆四吊第一百六十二號册通德堂十三元李蘭亭四元屠耀庭二元　世璜二元屠慶餘孫祖渭殷守本鍾　葆屠永福蔣裕信馬世才屠用懋汪載陽各助洋一元傳龍才翁交來由陸永茂翁經募定海後營右營邢絨領長春樂助洋一百七十元方愛蓮五元袁大人四元史阿三張用海舍清渠余叔成顧劍堂林益順洋人吉基以上七位各助二元戎南山張百全丁文來羅潤甫無名氏張棟生趙廷才陳明之蕭香全杜國權揚水錦朱兆康桂福林張宏英林長山甘棠記張春榜譚蔚軒鄭世南楊吉甫吉甫氏林宜舟林松茂經記號傅阿多洪晋發以上廿六位各助洋一元洪臨張勝田張德順于順茂陳春霖夏忠銀余葆清陳宏恩宋炳陳錦元無名氏王克明老德利治山老人曹順金朱　學虞連生張成發周長庚王水興林得明林光照李年福葛水香李金華黄照高譚廷佑張和賢張德顧寶富史珠貴周文煥桂英豪李發金陳瑞元賴連升玉和生郭連升孫自發陸福春鄭增鑑姜在清張柏勝黄登样徐仁貴王高以孝雲李　富鄔茂德張德榮朱漲潮俞逃月徐翌浩于申生李舜臣林少香林雨淮林梓敎林鴻謀林宜修陳榜三邱允周戴瀛士朱兆淮餘美堂朱爾康李三寳以上六十七位各助洋五角李銀生助洋一元五　　用餘費六角錢子明六角張玉藍陳單如　元趙永康李春才助堂遠阿王以上七位各助洋四角陸鐘路韓全福徐阿坤王楊震張順志李永福王惠川袁胡隆周永　陳倪氏諸全才阿　召貴成有張元陳鳳標朱阿　忻利者楊才林以上十九位各助洋三角張受明二角五分陳夢麟二角五分周安祥遠香堂無名氏以興江兆興傅香連連生賴　徐福林葛阿姜趙阿福小滿舒榮生史榮海陸福龍以上十五位各元洋二角周剛强王啓成池池高光明順子泉生徐東生徐翌松以上八位各助洋一角陳之貞翁經募人風得意樓助洋三元丁寗槐汪裕泰鳳樓春魯知興以上四位各助洋二龔洪登豐陸炳章平川李一泉樓周景芳以上各助洋一元[  戴嗣源等謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年九月初八日京報全錄]  
　　宫門抄○諭旨三道錄前○發抄硃批四道○江督劉奏請於安徽太平府當塗縣屬采石地方建立已故陜甘總督專祠片○護東撫福奏揀員借補守備片○將軍長奏揀員請補知府摺○閩督卞全遴員請補外海水師副將員缺摺○又　奏調署知縣片○豫撫裕奏請開叅將本缺以總兵留省補用片○閩督卞奏飭知府赴任片○九月初八日户部通政司詹事府正藍旗值日鑾儀衛引見四名廂黄滿五名健鋭營八名○禮王等秋操完竣覆命○山東學政秦澍春請訓○山西學政王廷相請　訓○補用總兵倪開珩謝恩○儘先副將楊毓魁謝恩○兆伯容山各請假十日○希朗阿續假五日○陸寳忠張百熙黄紹箕各預備召見○宗人府奏派考試宗室馬箭之王大臣派出伯王瀅貝勒八額駙崑岡烏拉喜崇阿松森○内閣奏請勾到日期　旨圈出九月十七日二十二日二十四日十一月初三日初九日十六日○召見軍機秦澍春王廷相陸寳忠張百熙黄紹箕○發抄　楊昌濬奏請將請假在籍患病之督標中軍都司路林開缺奉硃批兵部知道欽此○又鄉試完竣接試繙譯並派房考奉　硃批知道了欽此○魏光燾奏儘先總兵趙有正借補阿克蘇鎭中軍遊擊奉硃批兵部議奏欽此○又補用直牧石本清補塔城直隷廳同知奉硃批吏部議奏欽此○○劉坤一片再前陜甘督臣楊岳斌於光緒十六年六月間在籍病故仰蒙聖恩賜卹予諡並於立功地方建立專祠其生平戰功事跡宣付史館立傳朝廷眷念藎臣飾終之典至優且渥凡在臣工同聲欽感兹准長江水師提督李成謀咨稱故督楊岳斌功德在民輿情愛戴請於安徽太平府當塗縣屬采石地方建立專祠並聲明祠係捐建請免造報等情咨請具奏前來臣查楊岳斌於咸豐初年隨同前大學士曾國藩創立水師削平巨憝艱難辛苦卒底於成嗣在陜甘總督任内因親老呈請開缺回籍終養光緖二年奉命巡閲長江水師往來江界殫竭血忱凡關興利除弊諸要務莫不與原任兵部尙書彭玉麟和衷商辦期致妥洽至今長江一帶軍民追念前徽彌深遺愛現以沿江各省均爲楊岳斌立功之地請於安徽采石地方捐貲建立專祠自係出於至誠合無仰懇天恩俯准勅部列入祀典由地方官春秋致祭以彰藎績而順輿　此項專祠係屬捐建應請免其造報謹會同安徽婦撫臣沈秉成長江水師提督臣李成謀附片陳請伏乞聖鑒訓示謹奏奉硃批着照所請該部知道欽此○○福潤片再武定營中軍守備馬崇阿奏請借補登中營遊擊接准部覆以所遺武定營中軍守備員缺係陸路部推之缺應用儘先人員行令迅揀合例人員請補等因前撫臣張曜揀選得遊擊銜儘先都司李漸堂樸誠耐勞熟悉營務堪以請補未及具奏因病出缺留交前來奴才查該守備駐紥武定地處濵海且多鹽灘素爲馬賊梟匪出没之區巡防最關緊要非明幹有爲之員不足以　治理遊擊銜儘先都司李漸堂現年四十八歲山東陵縣人由世襲雲騎尉學習期滿於光緒三年八月經兵部帶領引見奉旨發回本省以守備候補十二年因惠民縣姚家口河工合龍案内出力奏保免補本班以都司儘先補用並加遊擊銜經兵部議准於十四年六月初六日奉旨依議欽此以之借補武定營中軍守備洵堪勝任核與定章亦屬相符合無籲懇天恩俯准以遊擊銜儘先都司李漸堂借補武定營中軍守備洵於地方營伍有裨如蒙俞允該員係曾經引見發回以守備候補現仍借補守備應毋庸再行送部合併陳明理合會同兗州鎭臣田恩來附片具陳伏乞聖鑒訓示謹奏奉硃批兵部議奏欽此○○奴才長順跪奏爲揀員請補要缺知府以重職守恭摺仰祈聖鑒事竊查吉林府知府孫堪於光緒十六年十月在調署長春府任内詳報二次三年俸滿正擬　部引見旋　該員因病呈請開缺奏奉部咨吉林府知府孫堪應照例准其開缺等因行知在案查吉林府係繁疲難題調要缺遇有缺出由現任人員揀選升補如無合例堪以升補之員並揀發委用人員内不論滿漢揀員題補且該府在省會重地管轄一州一縣並自理地方詞訟錢糧各事政務旣繁責任尤重員缺未便久懸應卽揀員請補以重職守兹查候補知府王鳴珂現年五十四歲係順天府寳坻縣人　附生中式咸豐已未恩科舉人報捐國子監學正學錄同治十年補授學正十一年選授博士十二年正月恩詔加一級九月捐免歴俸截取外用光緒元年正月三月二次恩詔加二級充實錄館漢校對官五年十一月實錄告成紀錄一次十二月實錄慶成保奏俟同知得缺後在任以知府補用並隨帶加三級九年直月揀選同知經欽派王大臣騐看奉硃筆圈出以同知發往吉林差遣委用欽此十年正月到省十二月蒙委署伯都訥廳同知十一年二月奏補賓州廳同知奉部覆准是年八月初九日聞訃丁生母憂十二年正月請咨回籍守制於二月初六日到省奉部行知以知府歸吉林候補班補用委派總辦讞局差使十五年九月委署賓州廳同知篆務十六年調署吉林府知府十月二十五日到任十七年四月二十日交卸該員前在署吉林府知府任内措置裕如以之請補吉林府知府實堪勝任與例亦屬相符據吉林分巡道訥欽具詳請奏並聲明該道到任未及三月例不出考等情前來奴才查該員王鳴珂樸誠穏練表率堪資前在吉林府署任頗能加意整頓合無仰懇天恩俯念員缺緊要准以該員王鳴珂補授吉林府知府責於地方有裨如蒙俞允卽飭該員請咨赴部引見所有揀員請補要缺知府緣由理合恭摺具奏伏乞皇上聖鑒勅部核覆施行謹奏奉硃批吏部議奏欽此○○頭品頂戴閩浙總督臣卞寳第跪奏爲遴員請補外海水師副將員缺恭摺仰祈聖鑒事　照福建金門恊副將王國才據報病故當經臣核疏具題並聲明所遺員缺係外海水師題補之缺另行遴員請補在案伏查是缺副將駐劄金門地方與厦門相爲犄角所轄洋面遼闊港　紛歧緝捕巡也均關緊要非精明勤幹熟悉情形之員不足以資整飭臣查有裁缺臺灣安平水師協副將李思經年四十七歲浙江鄞縣人由行伍隨軍剿匪著績遞保花翎儘先副將並振勇巴圖魯名號旋經奏准留閩補授臺灣安平水師恊副將光緒十四年六月領劄任事因臺灣攺設行省將是缺攺歸臺東恊陸路副將其實缺人員　歸候補奉准部咨遇有内地海外水師缺出卽行抵補該員水務諳練槍砲亦嫻於閩省外海洋面甚爲熟悉以之抵補是缺副將洵堪勝任與例亦符合無仰懇天恩俯准將裁缺臺灣安平水師協副將李思經抵補福建金門協水師副將於營務洋防均有裨益如蒙俞允該員係裁缺候補副將請補副將銜缺相當應請毋庸送部除飭取履歴另咨外臣謹會同福建水師提督臣彭楚漢恭摺具陳伏乞皇上聖鑒勅部議覆施行再此缺係准部咨照章抵補不入輪缺計算合併陳明謹奏奉硃批兵部議奏欽此○○卞寳第片再　田縣知縣祁徵祥在任病故遺缺應卽委員接署查有福清縣知縣何如謹辦事勤奮緝捕認眞堪以調署所遺福清縣缺查有連江縣知縣朱幹隆才具優長政聲卓著曾署斯缺措置裕如堪以調署據福建藩臬兩司會詳前來除批飭遵照並咨部外臣謹附片具陳伏乞聖鑒謹奏奉硃批吏部知道欽此○○裕寛片再署歸德鎭總兵簡用總兵本任衛輝營叅將郭廣泰係江蘇宿遷縣人由行伍隨營剿匪克復安徽定遠廬州等城剿辦河南會匪擊退滎澤壩竄匪並歴年防守黄河兩岸出力積功保至補叅將後以副將用光緒三年補授衛輝營叅將嗣因鄭州大工出力得保免補副將以總兵請旨簡放本年六月署理歸德鎭德兵篆務兹據該員呈請開去衛輝營叅將底缺以總兵委用等情前來奴才查該員郭廣泰久歴戎行於營務操防均能認眞　頓且在豫有年地方情形尤爲熟悉足勝重任當此需才之際合無仰懇天恩俯准將郭廣泰開去衛輝營叅將本缺以總兵仍留豫省以備任使所遺衛輝營叅將係題補之缺容奴才另行揀員請補理合附片陳明伏乞聖鑒訓示謹　奏奉硃批着照所請兵部知道欽此○○卞寳第片再汀州府知府胡勝經臣奏調福州府知府所遺員缺請以遺缺知府胡廷幹補授現尙未奉部覆應令胡廷幹先赴汀州府署任其署汀州府事泉州府知府李耀奎應卽飭回本任據福建藩臬兩司會詳前來除批飭遵照並咨部外理合附片具奏伏乞聖鑒謹奏奉硃批吏部知道欽此 
 
