# 1882 - 237 - 4903353

 

Page 1

 
 
[論翻造房屋宜於堅固]  
上海自開埠通商以來居戶林立租界地面幾於毫無隙地目下舊者翻新土木大作而房租地價亦復飛漲房屋向來每幢不過月費十金近竟加至二三十不等觀其外則雕刻繢飾煥然一新而其實則屋宇多係包造在造屋者類皆租地建房租有年限或十年或二十年故其所造之屋亦不欲十分堅固大抵年限旣滿則雖坍壞亦不顧問故錙銖必較而但求其省不求其堅在包工者又復精益求精省益加省以冀有利可獲於是棟柱則細如脛骨墻脚磚石並不結實可靠間有定燒空心之磚以打墻苔又有用斷磚磚塊以砌壁者毆遇風雨漂搖輒致傾圮覆壓凡若此者本舘屢有所書前日三馬路馮存仁藥鋪對面翻造房屋係兆豐洋行之業刻下舊址新翻邪許之聲不絕於耳不數日間已蔣次落成奕於月之十六日午刻大雨如注正値工匠等暫停午餐之際𥒐然一聲墻傾棟墜壓斃工匠三人傷者數人亦云慘矣推原其故由於工料不堅所致蓋業主但貪包工之省足以敷衍租地年分並不求其工堅料實而匠頭又以包價旣廉無可獲利遂潦草塞責以致有此大變該處房屋尚未落成而已不能經此風雨則將來造成之後房客居此亦不免於傾頹目下所傷者爲工匠將來所傷者爲房客矣夫他處建造房子必取其鞏固以爲留貽子孫之計所以竹苞松茂詩則詠之美輪美奐張老祝之而獨上海租界之地則初不爲此近來房屋翻造愈多此工未完彼工又起蓋新房必然加租故不憚翻造之勞也不知房屋必有租住之人而後其價可以加增近日上海每造一處有不待其裝造齊備而已搬入者其實則因舊屋旣需翻造則不可以復居遷於彼者卽入於此此房屋之所以不患無人居也人乃以爲屋必取其新有不七八年而改造者有不四五年而更作者每造一次則加租一次一似著爲成例者吾恐將來各處皆係新屋則居者亦未必如現在之鱗次節比而一無所曠也夫以斷磚殘塊細𣒣小桷以成屋人何嘗不知其不能經久入而居之者殊不免恐懼特以舊屋不可居則不得不暫顧目前耳設有較此堅固者必顧而之他矣然則翻造房屋之家何不深長思也彼其所以不求堅固者原以地皮租有年限年限旣滿卽須拆去故但取足租價限年數而止然果過於省儉以至未經落成之屋一遇風雨卽連排倒坍則設或造成亦必不能經久不滿租地之限而中道傾覆則所傷不更多乎至於包工匠頭其心尤很惟利是圖不顧其後不但木料細　磚瓦澆薄而且鬪筍之處嘗育未甚合拍者盖匠頭則偷料散匠則偷工如是而欲其房屋之堅固庸可異乎故吾以蒿目下翻造房屋之家所宜各平其心出錢者勿但貪目前之利貽悔於日後包工者勿遇省嗇其料以致造孽于一時散匠啓亦勿偷工圖快以誤人者自誤觀於三馬路新屋之傾塌被傷斃有如許之多而皆係匠人其亦可以憬然悟矣 
[倫報電報]  
　　本月十五日倫敦發來電報言上廷杞已允許明降讑旨聲明阿拉比叛逆之罪矣 
[埃事補叙]  
　　外國新聞紙載有埃及與英搆戰於卽末利地方詳細情形足以補電報所不及故錄之據云英兵之往卽末利地方原以探聽埃兵動靜及其札營之處而該處阿拉比之前鋒遽與英軍接杖英軍乃合兩隊爲一隊與之對壘埃兵開砲相擊然埃砲雖利究不及英砲之精埃兵乃不敢放咆然竢兵之槍隊頗稱精練不易㩴敗英軍竭力奮進埃兵始行敗北退入內地又以郎末利河邊有英砲船一艘見埃兵遙至卽行開砲埃兵不能駐足因退至對力格比地方始獲安營下寨英兵以天色已晩亦暫退不復窮追計點軍士死者四人內有兵頭一人傷者二十九人埃兵共斃三百人有十五人爲　軍生獲訊及阿拉比兵數據供合計約一萬六千名並言阿拉比部下軍士多半不肯服其調遣緣兵士等亦知阿拉比有叛逆之意也 
[日高近聞]  
　　駐香港之日本領事官接到日本發來電信言花房公使第二次赴高高王叔大院君優禮接待卽在西河口之大砲臺內請公使駐節禮意極其殷勤中國馬眉叔觀察與花房公使彼此禮見互相拜會馬觀察與高人言高國必當服禮於日本以釋嫌怨兩國總以和好爲貴由此觀之或不至遽動干戈也 
[盜屍奇聞]  
　　中國盜坟之事時有所聞然不過利其棺中殮具而已屍則舉而棄之從未有竊藏屍首者乃外國新聞紙載有竊屍一事是誠聞所末聞矣據稱英國有泉貴人前年在意大利國病故搬其柩回英安葬葢以某貴人之德配白墳在原籍故擬遷回合塟嗣以墳中葬滿不能再增一棺乃爲之另葬去年春間有人在某貴人所葬之地經過忽聞氣味觸鼻疑爲塚中之花朽腐而氣外溢葢外國塚中多有花卉等物故也該西人細視墓門似有開掘形跡乃推門而入見棺上所葢石板亦已有人動過啓板循石磴而下見棺已被開其棺有三層外層以木中層以鉛內層則又以木今三層皆開而屍首則杳無影響其人乃報知捕房嚴密緝訪迄未弋獲至今年忽有一捉鼠者與其同業言及去歲見該處有人開某貴人之墓　盜其屍見我經過執刀嚇我　我不許聲張幷且知其移屍而去仍在近處埋葬巡捕因通知貴人之嗣子嗣子前聞父屍被盜曾與親人商酌明知係盜匪所爲欲挾屍以勒贖然决不墮其術中情願懸賞購緝今聞捉鼠者言乃就近處斍之果得父屍殮時本用藥水屍不得腐今雖被盜移葬而依然面目如生於是仍舁屍葬于原處一面仍嚴切捕盜刻下尙未獲案也 
[羊城消息]  
　　香港西字報載有廣省消息云廣省前擬創設自來水初議由白雲山引山溪之水以遍布省垣嗣因該山之麓多係墳塋僉謂不便因此中止現又設法用鐵營引河水遍注此法英國行之今上海所造自來水亦用此法故粵人聞之莫不忻然以喜盖粵省食水本賴汲井以供用然井多小而水亦濁故皆樂觀自來水之成功也 
[大風覆船]  
　　六月廿五廿六兩日溫州烈風大雨晝夜不絕屋宇動搖樹木震拔溫諺謂之風癡是日適有入字橋陸鼎和家雇船往鄉間收取租穀傍晚回船至吳橋地方是處河面甚闊風浪過大船卽沉沒水手雇工均已落水二人被淹而死死者家屬在陸家哭閙不休陸家出喪葬之費事乃得了 
[溫郡荒象]  
　　溫郡去冬雨多晴少各鄕薯絲多壞今春荳麥復不豐稔是以西柟兩溪荒歉殊甚日前張邑尊前往新龍騐屍書差轉來咸言山底各處大家小戶每日僅食一餐近來則聞竟至一餐亦難充腹草根樹皮皆作粮食 
 
 

Page 2

 
 
其荒歉情形可想而知至於城內各行業淸淡異常惟典當生意甚好求質者幾立無隙地有一當因貲本不足甚至典押房產以應付計押得洋三千元而四日立盡其情可想見矣嗟乎何各處災歉之多耶 
[雷擊電桿]  
　　聞前月之杪鎭江屬界有電桿二根被雷震裂電綫亦斷當卽飭匠修整仍舊通報無阻又蘇局界內無錫相近地方亦爲迅雷震碎電桿一株辛木雖中裂尙無大損卽用鐵箍包住綫亦未斷故並未阻碍報務嘗聞西人之深於電學者謂儲蓄之電與天空之電氣偶觸則兩氣激射輙至僨事故中外各電綫屬遇天　雷電每將電氣關住使儲蓄之電還入于地否則機氣必遭震壞近機者且或有不測也 
[槍賑傳聞]  
　　安慶郵信云本月之初有查賑委員携帶糧食銀洋分投散放至某邑隨帶書役唆令災區董事煽惑災民胆敢搶劫賑洋數百元飢黎麕集磚石橫飛查賑者幾不免所窘後請地方官派兵彈厭始安諸如常惟安慶賑務計官紳前赴者共有數起未稔被搶之洋係在何邑抑係官賑紳協傳聞如是姑登諸報嗚呼災區刁悍之徒於賑欵且然餘可類推矣 
[燈舫將成]  
　　山塘七里絃管三千吳門當全盛之時久已傳爲佳話兵燹後元氣凋殘財力艱窘故三十年來甫於近歲始有所謂熱水船者容與于獅山虎阜間雅人韵士惡其膩脂濁粉習氣囂張輙不願尋芳間渡吳宮花草蕭索可知近以憲禁稍弛遊者漸多聞有紏財以製燈舫冀復從前舊規者經營已及數月秋冬之交或可落成從此明燈柔櫓點綴波光昇平景象行當譜入管絃山靈有知或且顧而色喜也 
[出穀平糶]  
　　蘇城米價翔貴前已列報本月初八日三縣同集長洲縣傳齊各米行諭話云有積穀倉豐備倉陳穀十萬餘石分泒各舖消舊約大舖一千石小舖五百石着令各舖减價平糶以恤貧民故初九日米市價卽逐跌該米行卽至倉領穀詎倉中尙未知悉繼由縣照會紳董先發出穀二千石由該行具領碾舊繳價嗣後能源源不絕則蘇郡米價當可日减矣 
[邀飮跌斃]  
　　漢皋董家巷中有某洋鐵舖夥某甲係黃州人六月念六日下午其同鄕某乙到鋪閒叙甲乙兩人本屬同業又係知交閒談旣久乙起坐欲行甲邀往肆中沽飮乙固辭甲力挽之拖拽之間甲手稍鬆乙卽顚踣於地一跌不起甲近前欃扶見其神色更變須臾竟殞該坊保正知之將甲舖東夥管束因天氣暑熱不宜躭延次日先行裝殮留盖不釘停放原處一面着人赴乙原籍報知屍親前來領柩歸葬未識有無訟累也 
[操演新龍]  
　　漢臬洋街捕房本有公司水龍不止一架一則以備不虞一則以作灑路吸水之具上月初俄商棧房失愼後諸西商議添新龍二具皆存洋街適中之地一具以應吸水一具以備救災念六出午後五六點鐘各商皆衣紅推龍至洋塲五碼頭地方演試兩傍皆用粗工龍夫扶輾龍上懸鐘插燈極爲妥便水勢濆湧極高觀者如堵咸嘖嘖稱道弗置云 
[養媳自盡]  
　　寍波江東張娬橋地方某甲前領某姓女爲養媳已有年矣甲母平日視媳如婢朝暮鞭撻體無完膚媳已不堪其苦日前復因小過甲母又撻之不止隣右竭力解勸甲母不允且預閉其門不令人進媳念受打無窮不如死遂乘間逃出投河自盡媳之母家聞女屈死邀集人衆赴甲家吵閙甲母始畏懼挽人出理願出洋銀若千又許厚殮始得寢事 
[改裝拐逃]  
　　金陵鐵心橋距城十五里小鎭也近有兩人路過一則短衫赤足一亦短衫頭用靑布包裏挽辨於上足下履襪俱備而步履殊形蹇澁巿人見之頗覺動疑去鎭約半里赤足者復至該鎭購買點心旁觀愈覺疑惑以爲適從鎭上經過不食茶點必待去鎭復反此中定有緣故於是好事者跟蹤往探則見赤足者正在塘內沐浴着履襪者坐於道旁正愈點心羣往盤問其人不服與衆爭論衆聞其係婦人口音遂將其鞋脫却果係小脚蓋婦人而改扮男子與奸夫僣逃者詢其姓氏里居則東鄕孔某之妻奸夫海州人其雇工也衆遂將兩人拘住一面報知其夫孔某以銅匠爲業因病在家聞信卽偕人前來旋將男女一併帶去其後如何則未詳悉云 
[移春妙用]  
　　蘇州閶門外逆水船自奉憲禁止皆停泊僻處於岸上租小屋作行窩非熟識者不能入其門也近則山塘河中桂棹蘭槳往來不絕笙歌雜泴粉黛輕盈花天酒地中較之被蛟災區露棲風宿求一盂麥飯而不得者眞有天堂地獄之別倘移此款助賑則一席之費可活千人矣天道循環無往不復彼鳩形鵠面中豈乏徵歌選舞人哉諸君其圖之 
[西捕橫行]  
　　天津租界惟法國地方最多起盖屋宇以收租値設立巡捕以資彈壓定章未嘗不善而巡捕之中惟一西人餘俱無業者才不足以濟奸惟狐假虎威虛聲恫喝而已該西捕疉次被人告發曾由法國駐津領事罰往獻縣一月如華人之擬徒前曾列報嗣罪滿回津以爲威燄可以少殺矣詎予智自雄休然如故日間竟當街放槍斃狗無算初七日午就紫竹林中和棧門前悞中一賣桃人手腕略斜卽着胸際有關人命矣街坊咸抱不平而該捕擲與津錢五百文卽算了事居人皆謂除惡之不能務盡焉 
[旗杆重建]  
　　杭省貢院前之旗杆前經蔣敏勤公重建其高大倍於他處聞當時不惜重價以海船中桅木爲之故其質旣堅其長亦出類也乃去年秋初陡發龍風將西邊一枝吹折兩截現當修理貢院必須補立而工師無從得此大木頗爲掣肘因將巨木兩支接長外以羣小木圍抱之束以生鐵塗以丹艧然後䜿而立之仍足以壯觀瞻而增氣象茲於本月朔搭架䜿立工匠共百餘人尙須另雇有力者帮助現在雙峯並峙高插雲霄外觀者果無從測其新舊也 
[蘇垣時疫]  
　　吳中近日時症極盛大都瘧痢居多而急瘎亦時有聞見倉猝間患痧氣閉逾刻卽死目瞑口噤多不及救瘧痢則淹纒尤多醫生著名者皆日診數十家乘軒而出舁金而歸頓覺利巿三倍云 
[練軍滋事]  
　　溫州練軍擾民滋事前報己列數端矣今於上月卄七日駐紥小南門城樓之練軍在荳腐橋頭强以私鑄小錢三文向買荳芽菜該店不肯搭用兩下互相爭閙但荳腐橋與小南門城樓僅隔數間舖面一聲呼呌而城樓之練軍三四十人蜂湧而來遂將該荳腐店之貨物傢伙搗蕩罄盡該店主係懦弱鄕人性本畏事若鳴官究治復恐涉訟花錢是以忍氣吞聲惟憑地保理處賠禮了事可見練軍之兇橫其擾害閭閻實非禇墨所能縷述也 
[閩省瑣聞]  
　　新閩撫張又山中丞自京至閩約計行期七月望後可抵瓜州是以閩省大憲請船局派伏波輪船於初十日展輪赶往瓜州迎接至接差之委員陳子鶚別駕已於前月二十六日由康濟先赴上海搭輪前往恭迓矣○船局將官地出租一案已詳列於四月初一日報中茲聞自奉呂提調回明星使後已將許筠生斥駁故文案處不允收租銀五元而許總監工尙欲設計再租嗣爲星使所阻因仳中止天后宮之住持僧又以　岐香火無着稟請星使批准給與僧收租銀以補燈油之費星使以提調前回之語極於大局有益亦不啓後人爭心甚屬得體故亦不准該僧稟求也○船局黎星使於去冬函托曾襲侯在英訪請上等洋教習一二人到閩以備船局各學生攺習英文之用現據曾襲侯復函云凡外洋教士之屢列優等名播海邦者均留爲本國聘用不輕易外遊若中國欲延此等名儒雖重幣亦未易招致其允到中土者乃中等及中 
 
 

Page 3

 
 
下之徒耳徧詢洋人皆以此事爲難等語星使自接此信始不欲作攺法爲英之想矣○閩省議建沈文肅公專祠於去夏購地興工今夏六月落成由船局派孟紳宗洛始終其事祠在烏石山范公祠之側卽桃源洞之舊址也祠左建客廳一座祠右建小廊一間祠後循徑而上有三亭焉可以登高遠眺祠前後多植花木兼鑿池沼墻宇高宏有氣象萬千之槪聞諏吉於六月二十六日奉主進祠敬邀鹽道奎觀察到祠致祭云○閩省天氣六月初七日雨後覺暑氣稍退自初九日以後仍復炎熱非常而以十五六兩日爲最雖樹下亦含暑氣十六夜月色朗澈而黃暈外圍三鼓後猶薰蒸不散識者已恐欲發颶風果於十七晨大塊噫氣入午彌甚至夜而狂午後雨隨風至十八日仍未稍息夜間亦復如是故廣東商輪之定期是日展行者亦避風羅星塔江中至二十日始啓輪前往上海恰便船於十六日到閩者亦於二十三日始回申也○福州南台之廣興木行行主係寍波人該行有夾板船一隻由外洋載木料來閩適於前月念七日黎明入福州口及到平潭海面被風擱淺故行主到船局稟請黎星使派船拖救現聞已泒建勝船赶去彼處設法拖救矣○閩省六月十九日戍末時候城南之織縀巷內鄭氏祠對面柴宅不戒於火幸得撫標中軍莊協台督標左營李協台帶兵馳往會同出力施救卽將柴宅右隣之廖宅拆毀火路旣斷只焚去柴宅屋一間而南營一帶房屋安然無恙羣感莊李二君之功於無盡焉○漳州府屬之龍溪縣南靖縣各地方於四五月間屢遭水患加以淫雨不止水勢愈不可遏故兩縣各鄕之報災者已二十餘處大憲特委唐司馬雨時前赴該縣所屬各鄕撫賑如遇有室家漂失者卽設法以善其後並准由縣動支正欵銀兩以拯溺救急聞日來報水災風災者尙絡繹未已也○平潭距福州海傍七十餘里五月杪有英國夾板船一隻經過此處海面適遇大風施救無及船漸傾側不能開行所有帆𢃇及船面各物均已沈溺附近鄕人爭往搶撈紛爭不已業經洋人稟知通商總局卽派委員臧錫鈞前往勘視船則漸沈海底僅撈取破壞無用之物數種送交通商總局存案而已○船局內之藝圃向爲藝徒居息之所前歲裁併在東攷工所而藝圃只存虛名去年因有由美回華之學生十六名撥泒到閩復開藝圃以居之並泒委員羅建祥管理現因羅君抱病月餘而學生等又不服管束故羅君已藉病稟請銷差旋向鹽務中另覓差使矣○福州競尙扶乩計省會各家所設乩壇約百餘處卽如烏石山道山觀內及呂仙祠內已有乩壇數座而西門街及北後街或公舘或住宅乩壇指不勝屈惟聞臥湖橋之虎婆宮內其乩壇比別處稍靈亦不故神其說所以仕商問有問事至其所判吉凶禍福則難以盡述其詳也 
[津沽多盜]  
　　天津竊賊繁多已列前報現在輪船失竊視爲常事而居家之逾垣穿穴者幾至無夜無之最奇者初七日海大道傍竟有攔路截搶者報知地保亦無濟於事紫竹林之積竊董三經縣拿究供出馮某初七日補拿無獲時當七月非守夜之期然馬家口以上保甲叚地均明燈持械嚴密巡查矣 
[决科錄遣]  
　　杭省敷文崇文紫陽三大書院一律於七月初二日决科是日撫藩臬三大憲皆親詣點名散卷通計有三千餘名而外來之赴試者生爭向院中居住故三書院中皆充塞無遺嗣以後來者愈多不免有向隅之嘆雖有廣厦萬間恐亦不能徧庇寒士也張霽亭學使錄遺之期聞定於十八日取齊二十日開考雖未見有憲示大約不致更攺也 
[撫憲牌示]  
　　江西撫憲李牌示照得九江前營守備黃大忠贛標守備周慶元均經考騐弓箭無準應行撤任察看所遺九江前管事務查有南昌城守營候補都司李樹森堪以委令前往署理贛標中營守備事務查有贛標左營候補守備左鍾珌堪以委署除分別另檄飭遵外合先諭知特示 
[奉文决囚]  
　　皖垣於初二日奉到部文從縣監提出囚犯一名押赴市曹處决該犯年約三十許體甚肥聞係淮北拐搶之案由監提出至上綁受刑時唱喝笑談毫無悲悔之狀是誠愍不畏死者矣 
[庸醫自大]  
　　皖垣有醫生某甲本農家子數年前因染潮濕兩足癱廢不能力田弟兄輪養之幸幼曾讀書粗解之無乃取醫書之淺近者習之數載後自謂所學已成可以濟世鄕人或感冐風寒某甲必强爲之治間有效乃以扁盧自命懸壼巿上然索貲猶未昻也贈以二三十文卽可愽一方本年四月有鄕宦偶染微疴人荐某甲往治月餘病痊甲醫名由是大起索貲甚昻出必乘輿至近者輿金亦非三百文不可蓋甲暗分其肥也目下時症盛行貧病之人登門求治非貲不診本月初間有鄕民負病母乞醫甲諗其妙手空空不准進門鄕民哀之幷解衣作質求賜醫藥語甚迫切傍觀爲之動容咸代情乞甲大怒將其母子力推使出以致跌臥於地於是衆抱不平奮然而起碎其招牌勢甚洶洶幸甲夥解事出爲緩頰將病者診視給藥衆方氣平散去云 
[飭查戯園]  
　　英會審員陳寳渠太守訪得租界中之各戯園京班徽班寍紹班紛至沓來復敢違禁演唱淫戯况在國制期內准其淸唱以資餬口原屬法外施仁詎若輩如是妄爲目無法紀故飭差保查明戯園家數將園主及管事人傳案着令具結不得再蹈前轍幷令將各伶花名開單呈案以期違干查辦云 
[病臥遇救]  
　　前日午後有寍人某甲臥在英租界寳善街中巿之桂馨里內當經高易洋行司帳人包君見之察其狀係痧症給服痧藥稍覺甦醒及問其住處則無家可歸者包乃出資雇人舁送甲至棲流公所收留醫治又遣人前往探問甲病竟有起色知其事者咸頌包之善行方便也 
[秋潮大漲]  
　　本埠前日午刻風雨交至潮汛甚大街道多有上水者老北門一帶水深沒脛行者苦之或呼人背負而過幸卽消退然泥淖已不堪矣 
[漆匠忍心續聞]  
　　十六日報載漆匠忍心一則茲悉寍人某甲由東洋車夫拖至北泥城橋正欲棄置荒地某甲忽然開口大呼救命車夫不敢造次惟問其當時巡捕在場何以不語並詢其現欲何爲甲稱欲至大馬路源發客棧可望收留車夫從之詎該棧不允某甲又囑推至寳善街客寓亦不允乃仍推至大馬路某客棧該棧未知底細含糊答應車夫喜出望外將某甲扶下即推車逃逸詎甲下車已不能行步旋卽倒地而斃翌晨經保安堂爲之收殮云 
[搶奪手鐲]  
　　昨午前十一點鐘時有女郎年約十二三歲在法租界鄭家木橋西邊正行之際突自後來一匪徒將某女郎纎手揑住搶去銀鐲一隻飛奔而逃女郎隨後追喊捉賊橋北小茶肆中適有多人聚飮英包探夥亦在其內聞聲過橋疾追直至寍興街火輪磨坊街口方得獲住云 
[拘押舟子]  
　　本埠前日晚間有李爵相憲節將抵吳淞之信故本縣范邑尊飭役雇船趕往迎迓舟泊十六舖橋北首預候登程而法工 
 
 

Page 4

 
 
部局收捐人見是船未有船照間之舟人卽明告其故收捐者不信卽將舟人拘進旋由范邑尊令人持名片至局始得放行昨晨翁太守至捕房時法捕頭恐有錯悞尙將前情細問也 
[賭案覆訊] 　 
　　初七日報列疑案待查一節當由翁太守飭人逐節查明因念張杏村係生意中人從寛交保出外着務須赶速調停詎張杏村出外後不知何意竟置若罔聞及到期詰訊則依然如故由是復管押捕房太守臨捕房提訊已非一次總屬藐玩而原告殷富林亦屢次到公堂稟催故太守昨於發落各案時提張研詰詎張杏村仍然推延據稱惟保出方可了結但捕房須人洋並保故難得其人還請公斷太守謂此案無甚公斷汝乃誘人局賭所騙之洋現在豈能藉利口以圖脫身今旣無洋卽着掌頰四十仍爲管押待洋交到再釋如再玩延當從嚴比 
[英界公堂瑣案] 　 
　　昨報列索詐被拘一節茲由捕房解項吳氏到案干長壽亦投案聲稱有平房二間租與項吳氏之夫開設老虎灶今其夫病故店亦閉歇房租每月洋二元八角向索無着該氏反時常到我家中吵閙　借洋扶柩回藉然租地造屋之事亦曾控蒙斷費完結爲此訴甫拘該氏送案項吳氏供干令我搬塲尙有老虎灶未拆及所鋪地板兩共價約洋二十餘元我因無資搬移與千姓情商作價不敢吵閙云干又稱老虎灶地板均不値錢伊若肯移我房租情愿不要陳太守酌斷干長壽除讓一月房租外着償給該氏老虎灶地板洋四元限令十日搬移該氏又稱丈夫前被于控提驚嚇致死請斷于則稱該氏橫潑近處均知被櫌不堪請着令不許再住虹口情願出資令其仍回寍波原藉太守謂兩造所供均自不合請着各遵斷退下惟令該氏具遵斷切結附案○前報列劉木生竊洋一則玆悉木生之父劉維龍耳稟投案訴稱伊子被申昌祥　廣貨店主宋子生誣竊銀洋四十七元叩求開釋陳太守隨飭捕房將劉木生解案宋亦投到申訴前因太守問宋控劉行竊有無憑據答稱銀洋大槪相同無可爲據至情形實係劉竊太守隨不准理卽將劉木生斥釋○俞炳昌至公堂控稱在洋人處爲細崽問與朱順興相識朱前曾邀我到伊家將妻朱張氏作餌嗣後時常向我借洋受累不堪今又來招不赴伊卽與我尋衅不得已訴捕拘案朱順興夫婦同供俞欠洋向索陳太守廉得其情着朱夫婦不得再到俞處吵閙令兩造均具不得來往切結完案 
[禮筵移賑]  
　　吳門太原吟莪氏存心利濟好善十也客游滬上十二載連舉丈夫子二今因江皖浙三省同□水灾適値次公子彌月之辰願將申閩預號諸戚友惠送禮洋七十九元又節省　餅筵洋一百元移助賑濟囑爲登報佈告親朋斯世如吟莪氏之能刪繁文而助賑卹其施當十厄有足多者患賢主嘉賓必有同心倘滬上寓公有事異情同者效法行之更功德無量也 
[照錄崑城內寄居前浜戴瑩卿來書]  
　　竊思寳塔造八萬四千莫如救人之福緣爲最道塲做三百六十莫如爲善之功德爲多雖敬禮禮佛理本非虛而救災䘏鄰事當更急蓋上天有好生之德下民具濟世之心斯天心與人心相應福自邀而禍自免矣僕世居崑地苦守淸貧因居家難免無心之孽故三年必有齋醮之修無如囊槖空虛業已幾經緩展及今夏小兒患恙難得痊愈是以中心耿耿亟思了其宿願矣乃近讀申報藉悉皖省蛟思大興爲近時所罕有凡屬低窪悉遭淹沒旣蕩析離居之不定復飄流待哺之可憐感觸頓生咨嗟不置爰思一法將此齋醮之資移作賑需之用質諸神明卜云大吉於是决意措備英洋六員寄呈貴館希卽轉致善局掣條惠下並祈將來信登諸報章以資傳觀蓋蘇杭兩省崇佛信神夏秋之交建醮酬神者頗稱繁盛苟能聞風興起移緩就急則斯人之所費本係應用之資而災區之受惠實感無窮之德將來報應循環昭然不爽用敢不揣固　作彼前事之師非爲沽名釣譽也 
[接錄晀異同人經收沙皖賑捐六月下旬淸單] 　 
　　李三和趙沈氏駱蔡氏龐厚夫陳吟蕚徐雲祥修竹居不書名胡不書名張馬霞成唐杭氏安記邵石泉沈張氏樹蔭居一千二百四十一號張姓吳姓范保芝朱鳳池一千二百六十九號高力不從心子程履堂廿三戶各一元洪姓一元二角麟趾室張姚文記李周氏橫溪草堂一千二百三十七號南陽安樂居孫保康汪錦記胡元隆免災氏陳振記十一戶各兩元聊可槃齋三元全翠物種德廬積善書屋不書名陳四戶各四元濟順同善樂　通典不書名豫同仁允濟典同仁泰記裕大典六戶各五元徐來復堂八元梅里時昇友節費陽羨不書名張訓字濟順公典四戶各十元同仁樂允濟典十三元撫署來廿元胡明經堂五十元不書名汪捐俸一月六百文求母康健一千六百文心餘力薄子候捐俸一月二千六白文易安居五百文三經銀三錢汪義吉五角朱順觀五角靜妙軒復記園公和園心記華錫三華凌淣華義生倪貽燕華愼修鄒氏求兄弟病愈守樸主人守心齋鼎隆園仁和號華玉亭鶴泉丁若川華竹雲張曾益華耀庭二齡幼童五齡靜珠合一千三百七十七號一千二百七十九號端記晉記金少華祝憲康金志萱一千四百十五號徐壽枑堂馬崇德堂容膝居申沈氏一千二百七十八號益齋王梅卿和記合記願聚善堂沈履祉堂徐寳稼堂西隱四十一戶各一元一千三百十五號震和布庄杯薪子求病愈發茂園新安隱名氏剻司馬第留餘堂錢詩正堂沈履安堂一千四百十三號志遠堂王金德記沈彝樂堂萃記竹林軒十五戶各兩圓培本堂餘　堂守鶴庵主苦谷主人塵舫主人五戶各三圓滋萱子保母　有心無力人兩戶各四圓德　店一飽相好祥裕店勤善書屋盛澤興盛當繼德堂姚翁氏盛澤昌盛當華溪凌定記九戶各五圓平梁吳政衆劉世經有心者莊韻記馬蘭田默識人一千三百三十九號江陂陽義庄車坊同興店諸友黎陽子一千三百七十號柏桐堂憫荒客吳鳴臯莫茶捐十四戶各十圓公記十二圓備炕李隆盛湖郡力不足人良利堂醮省三戶各廿圓安泰庄無錫乾昌號一千三百六十五號方謙益四戶各三十圓無錫縣邑尊倪五十圓行著堂鑫記五十圓恤緯室一百圓桂記大乙丹一千粒又驅疫丹一百錠愼思居汪謝錦燾爲妻求病愈漁襲居吳召棠詠蓮居沈梅谷河南氏求病愈王鴻謨東海士人湖城十人積善堂寄槎子克民居韓裕敦素山房一千石百一十號一千五百廿四號十七戶各一元有心無力人本洋一元從善記巫時人求身子平安陸黃氏胡敦裕堂梁溪安定氏節省經懺沈天佑堂王三槐堂莫丙森平安氏公安堂鍋邑麵行公費十一戶各二元餅蛋錢一千四百四十三號泰康　記一千四百廿七號平安氏心愿孫湧盛七戶各三元衆樂山人一千四百八十五號益源恆源和祥興永昌生李合茂但求無過齋秣陵鄧子記無心氏徵遠草堂一千四伯四十一號十二戶各四元省過氏柳源氏同興長三戶各五元鼎新泰六元　　[  此稿未完]  
[浙省撫轅抄]  
　　七月十一日知府胡元潔稟奉憲委雅厘局提調差稟見叩謝裘贊堯稟知牙厘局委濠河兼大西壩厘局差稟見叩謝運副阮恩培稟見辭赴廣信鹽局差　前署嘉興府陳璚交缷回省稟到○十二日補用布理問陸繼賢差人稟知途水聞訃丁父憂並銷江蘇查硝磺差 
[蘇省撫轅抄]  
　　七月十五日同知徐致和稟知遵查凌雲輪船原有物件並祝都司歴次領存煤油雜物完峻差縣丞李宗涵稟知奉委接辦閭門水關差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[毆勇續述] 　　　　 
　　前報蘇州有毆傷營勇一節茲復得悉詳細特再陳之其起事之由係該勇手執畫眉鳥籠爲玉器作工人所碰該勇愛鳥如命遂至口角啓釁茲由縣令飭地保已拿到玉器作帮毆者四人嚴訊笞責三人發化莠堂一人管押量其輕重分別辦理矣 
[紀六嬸母氏葉苦節事江寍府上元縣人]  
　　古今有三大節忠臣孝子而外惟節婦爲最夫婦人生天地間從一而終白頭共守固云幸矣一旦失所天本激烈之性以死殉夫於地下志同金石不可轉移所云貞烈者非耶然吾謂烈婦難節婦尤難彼烈婦固慷慨就死者爾若夫孤燈夜雨霜飛月落衾影相弔焭焭無告苦節自誓數十年如一日豈易言哉要亦有未可概論者或家有餘資或下有子嗣栢舟自矢理所宜然惟是當離亂之秋無半畝田數椽屋上有姑嫜下無子女甘心茹苦一燈相對日以爲常由靑春而至暮年惟資女工以贍養無一怨言好我六嬸母則又節婦中之尤難者也六叔父諱啓鰲字雲伯幼讀書甚慧負笈游棠湖　侍四祖父處及聞髪逆逼城倉皇歸娶時嬸母年二十有三也方期鴻案眉齊乃　狼烽膽烈甫十日而城陷矣叔父離城遠避嬸母則縫裳矢志懷刃衞身時同陷城內者惟三祖母與我母氏而已賊有逼其他適者嬸母指天日以自誓志不可奪甚至輿馬臨門勢難力挽或有爲嬸母計曰今日之事惟一死可以全其節否則恐不免矣嬸母乃作瘋儍之狀垢面蓬頭穢汚弗　時或喜笑怒罵衣不解帶十餘日誓還全璧之軀幸脫碎珠之厄以是知城內非久居地矣未幾三祖母以疾篤壽終嬸母盡哀成禮竭力營葬嗣後我父自棠湖來暗携我母與嬸母同脫虎口至四祖父處覩一門無恙苐不知叔父飄泊何方詢諸家人咸以作客答之越一載始驚噩耗乃知叔父自城中出仍依四祖父三閱月染瘡疾而卒計期已逾小祥矣初四祖父知嬸母性烈且虎口餘生恐其堅從死之志故令家人諱其事至是乃不可諱矣是時也嬸母聞之愴地呼天誓以身殉賴四祖父善言撫慰視若猶女加以我母日夜防範求死不得然自此鬱鬱成病矣居數年干戈初定舉家南旋祖父母相繼而歿家道中落我父運途舛塞家計恒出自嬸母與我母針指下每至雞鳴漏盡時猶未就寢如是者無怨聲至今獨處一室淡泊自甘苦節三十年壽五十餘白髪皤然衰也久矣始終一節堅白不渝如我六嬸母者懍志若秋霜淸操如氷雪固忠臣聞之而敬服孝子聞之而矜式爲兩大間一完人矣前者雖蒙督撫學憲彙案會題禮部議奏於光緒四年十二月十八日奉旨旌表建坊欽此固已發潛德之幽光表貞烈之大節然余雖不才能不據其始末爲當道賢士大夫一陳之乎壬午秋七月初浣胞姪周彥彬敬識 
[質錢助賑] 　 
　　有心無力人致書於某典友云奉上新羊皮袍一件係上年兒子與我禦寒而未穿者今知皖省及各沙洲水災需甚亟脩補圩岸用欵亦繁因將此衣寄上祈爲當足當票交來人帶轉所當之錢請代送楊城電報局賑寓無須收條云云嗣悉當得念千文分派江皖賑各十千云 
 
 
 

Page 10

 
 
   
 
 

Page 11

 
 
[光緒八年七月初七日京報全錄]  
　　宮門抄○發抄旨五道○直督張萼奏修挑各河工竣擬獎出力宫弁州　奏請旌獎片○又奏爲請留稅銀備用片○又奏山海關經徵正額並免徵漕船商稅及動撥各項銀兩數目摺○○七月初七日禮部宗人府欽天監正黃旗値日無引見○惇王恭王謝賞燕窩恩○浙江杭州府知府龔嘉㑺謝恩○道府林福培等謝恩○莊王等摥差覆命○截又道　譽普預備　召見○淸凱續假十日○禮部奏派搜檢之王大臣泒出睿王肅王邵亨豫耀年桂全章華瑞聯敬信畢道遠崇勳慶福貨　謨公成志尚宗瑞海英明魁阿昌阿本謙錫祉福德符珍○侍衛處奏泒搜檢之侍衛泒出煕貝勒謙光德隆承榮○禮部奏泒巡墻之御史派出阿克敦鄂昆李郁華鄭賢坊○召見軍機龔嘉㑺棲譽普○發抄順天府奏援案於府署捐設候質公所奉旨依議欽此○彭祖賢奏本年冬漕仍請折徵奉旨戶部知道欽此○陳士杰奏解頭批洋稅京餉奉旨戶部知道欽此○又浙西蘇松常鎭太五屬酌加引額奉旨戶部議奏欽此○又杭嘉湖各屬雨水被淹情形奉旨知道了欽此○○署理直𨽻總督兩廣總督臣張樹聲都察院左都御史兼管順天府府尹臣畢道遠順天府府尹臣周家楣跪奏爲湘軍興修涿州永濟橋河堤及永定河上游渠壩並與淮軍挑挖永定河下游河道一律工竣騐收將湘軍出力員弁欽遵懿旨從優請獎恭摺仰祈聖鑒事竊臣張樹聲承准恭親王醇親王咨開光緒八年五月二十七日具奏永定河上游河工據報蕆役繪圖呈覽並請將出力官弁兵勇飭交直隸總督從優擬獎一摺本日欽奉懿旨依議圖留覽欽此咨行欽遵辦理前來遵查接管　內上年大舉士兩江督臣左宗棠奏令湘軍興修順直水利並隨時親往勘籌前大學士直𨽻督臣李鴻章當以涿州永濟橋河工咨商經左宗棠飭前福建布政使王德榜營務處道員王詩正督率湘軍於四月間抵涿州旋卽勘定各工將永濟橋下至永東村河中淤沙挑去六里餘堆於兩岸如長堤式接開橋南小减河里許修築北面斜堤並開濬涵洞加培永濟橋至胡良橋驛道七月初六日完竣又於七月底興工加築北岸三合土斜堤百丈高與橋齊閏七月十三日蕆事當由李鴻章　撥銀兩犒賞弁勇與左宗棠會委涿州知州查光泰等騐收據報河流順軌堤身堅實農田驛路均可無虞左宗棠又飭王德榜率軍赴永定河上源山峽中周歴相度卽用火藥就地轟取石塊興建下尾店丁家灘等五處渠壩委員冐沅同往督工飭王詩正率軍赴永定河下游承挑經李鴻章飭該河道游智開等勘定下游自南八工上汎三號起至大葦廠止向東斜開新河一道與南道舊河並行免致趨重南堤於兩岸出土平舖酌留缺口以消盛漲統計原續估工長八千三百餘丈合土四十一萬九千餘方湘軍分挑十二萬五千餘方淮軍分挑二十九萬四千餘方王詩正於八月二十九日督軍興作因須相隨左宗棠南下曉夜趕辦十月初一日完竣業由左宗棠節次分晣奏報並蒙醇親王親往丁家灘一帶　勘工作認眞情形奏請皇太后慈鑒其時淮軍尙有另項工程未及兼顧今年正月杪解凍後經李鴻章奏明飭記名提督劉盛休記名總兵黃金志各率隊伍馳赴工次分段興作派管務處道員萬國順記名提督吳殿元佐理於原分二十九萬四千餘方之外加挑土三萬五千餘方三月初三四等日赶辦完竣李鴻章於去冬今春兩次派委游智開及前任天津道吳毓蘭騐收湘淮練各軍工程據報均屬相符並有寵深過估之處其王德榜承辦上游左宗棠奏定之下尾店丁家灘西河灘野西河灘子村五處渠壩各工係上年八月二十五日興作又□紳民呈請添辦麻峪等村渠壩於今年四月初六日完竣王德榜稟報做法丈尺計成殺水壩五道迎水壩十三道共長七百九十三丈五尺順水墻三道共長二百五十七丈順水堤一道長九百二十丈石渠二道共長二百八十丈正渠支渠三十餘道迎水東水涵洞石橋六道過路石橋二十餘道過水磴槽八道渠身腰閘三十餘道截上游之水使其灌淤民地化砂磧爲膏腴分下游之勢可省挑濬中浤節勤勞爲安逸農民共慶行人稱便等情亦經李鴻章委令游智開騐收臣樹聲接任後照案籌撥銀兩犒賞弁勇旋據游智開稟報工程完整高寛丈尺悉符據署西路同知石賡臣聲稱可引水淤灌地二三萬畝當飭石賡臣督同宛平縣印佐丈量分別生熟地將有主者仍歸原業其無主荒地令附近居民墾種俟成田酌收租息以爲歲修之費並蒙恭親王醇親王將已成工作繪圖貼說恭呈慈覽在案除此項已竣工程及直隸歴年辦成各屬河道堤工由臣等督飭該管各員認眞修守此外應行修濬處所隨時察勘分別辦理外伏查湘軍自抵直以來先則合修涿州永濟橋河道堤工繼復分赴永定河上下游修建渠壩挑挖河道統計工程甚巨在事各員均能實心實力踴躍趨切歴時年餘之久雖直屬寒酷暑猶復胼眡經營不稍休息洵屬異常出力卓著勤勞今已一律告竣成効在人耳目寔未可泯自應欽遵此次懿旨及上年十月十四日左宗棠奏奉俞旨從優請獎左宗棠前已將在事出力文武員弁名數獎叙預行開單咨送李鴻章轉交到臣樹聲茲謹　繕淸單恭呈御覽並將左宗棠原開及王德榜於工竣後開保協同出力之地方官紳酌核獎叙附列單丙仰懇 
天恩　准照儗給獎以昭激勸其藍翎千總以下各弁並照左宗棠來單另仃咨部註冊應給六七品功牌之勇丁由臣樹聲按名發給所有湘軍興修各工一律完竣請獎出力員弁緣由除咨呈恭親王醇親王查核外理合會同大學士兩江督臣左宗棠恭摺陳請伏之皇太后皇上聖鑒訓示施行再淮練軍歴次辦工出力員弁亦甚勞苦前經李鴻章移交釋尢照章酌保容臣樹聲另行核　奉辦合併聲明謹奏軍機大臣奉旨該部議奏單片併發奏此○○張樹聲片再據冀州知州吳汝綸轉據親河縣知縣孫錫康詳稱新河縣已故監生高寛平日周恤鄕隣創設義塾前歲旱荒籌關義冨煮粥賑濟嗣因勸辦積谷又有首先倡捐竭力輸將凡此見義必爲至今里人稱道伊孫從九品高凌監生高通因該縣重修堂陽書院復遵遺命捐銀七百六十兩京錢一千串核銀在一千兩以上洵屬善承先志好義急公詳請照例建坊前來臣查士民捐助地方義舉核銀在千兩以上者准請建坊給予樂善好施字樣今高凌等遵其故祖　命捐脩書院銀一千兩以上核與建坊之例相符應請旨准將已故監生高寬在於原籍新河縣地方照例建坊給予樂善好施字樣以示旌獎理合附片具陳伏乞聖鑒訓示謹奏軍機大臣奉旨着照所請該部知道欽此○○張樹聲片再山海 * 
鈔關自光緒六年十二月二十八日起連閏扣至七年十一月二十七日止一年關期報滿據該關道續昌具詳正額盈餘銀兩均經徵足另行群請奏報其加增盈餘銀八萬兩亦無虧短稽徵洵屬得力除駐防八旂官兵俸餉等項不敷支放照案動撥銀二萬四千四百五兩四錢六厘一毫一絲六忽又漕船免徵商稅作正開銷除銀三萬四千九百八十四兩六錢三分一厘尙存銀二萬六百九兩九錢六分二厘八毫八絲四忽查前因營口爲奉省沿海緊要門戶口岸甚屬空虛防務毫無憑藉必須擇要修築砲台方資扼守經李鴻章會同岐元奏請將上屆該關用存加增盈餘銀二萬二千七百餘兩湊作該口修築砲台之需奉旨着照所請戶部知道欽此欽遵在案惟核計砲台經費不敷尙多該關除去稅項別無可籌之欵現正興辦台工籌布海防待用孔亟據該關道續昌將本屆用存加增盈餘銀二萬六伯餘兩照案留濟急需等情前來臣覆核無異仰懇天恩俯准照數留存關庫備用以裨要防理合會同盛京將軍臣崇綺附片陳請伏乞聖鑒訓示謹奏軍機大臣奉旨覽欽此○○署直隷總督兼辦理通商事務大臣兩廣總督臣張樹聲跪奏爲山海關一年關期報滿經徵正額盈餘無虧並免徵漕船商稅及動撥各項銀兩數目恭摺仰祈聖鑒事竊據山海關監督奉錦道揁昌詳稱自光緒六年十二月二十八日起連閏扣至七年十一月二十七日止計一年關期報滿海旱各口共照額徵收過正項銀六萬一千六百四十二兩三錢七分九厘又盈餘銀四萬九千四百八十七兩查正額銀內應發山海關駐防各官俸銀一千七百五十三兩四錢五分世襲雲騎尉博多歡俸銀八十五兩世襲廕監瑞凌德克精額俸銀八十兩兵丁餉銀二萬五百九十九兩半餉銀一百六十兩養贍銀八千八百二十六兩一錢九分三厘一毫一絲六忽節婦建坊銀一百八十兩半折米銀一萬二千四百九十五兩白事恩賞銀五百二兩六錢四分六厘關道衙役工食銀一百八十六兩免徵運米漕船二成來貨並回貨黃豆豆餅全免商稅共銀四萬一千一百八十兩四錢九分六厘除將正額銀兩照案全數開支外計尙不敷銀二萬四千四百五兩四錢六厘一毫一絲六忽照案由新增盈餘項下動撥其盈餘銀內除解交奉省各官養亷銀一千一百八十八兩三錢六分部科官飯銀一千四百九十兩帮貼庶吉士銀三十兩節省車脚盤費銀二百五十五兩解交恩賞內閣銀四千二百兩山海關副都統衙門步甲餉銀五千三百九十七兩製造鉛丸火藥工價銀一千十七兩一錢四分二厘馬乾銀四千七百九十六兩辦公經費銀四百兩又解盛京將軍一年養亷銀八千兩奉天府府尹養亷銀六千兩府丞養亷銀二千兩關道衙門書吏心紅紙張筆墨銀二千四百兩巡役飯食銀一千兩各口房租銀四百六十三兩鐵箍木鞘銀七百六十九兩八錢九分二厘六毫添給各役飯食銀一百七十六兩共支銷銀三萬九千五百八十二兩三錢九分四厘六毫又解交盛京將軍奉提盈餘銀九千九百四兩六錢五厘四毫實在無存詳請查核具奏前來臣覆核無異其支放各欵印領並徵收海旱各口稅課淸冊紅單飭卽照章委員直隷試用同知蘇煒宗親齎分送戶部戶科查核所有山海關經徵正額盈餘銀兩一年期滿支銷動撥銀兩數目理合恭摺具陳伏乞皇太后皇上聖鑒勅部查照謹奏軍機大臣奉旨戶部知道片併發欽此 
 
 

Page 12

 
 
   
 
