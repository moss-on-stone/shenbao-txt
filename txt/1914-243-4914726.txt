# 1914 - 243 - 4914726

 

Page 1

 
 
[南京江蘇省立法政專門學校招收預科新生廣告]  
（一）招收法律預科及政治經濟預科學生各一百名（二）入學資格須在中學校畢業或與中學校畢業有同等之學力者（三）入學試騐科目如下國文歷史地理英文數學須全考（四）報名從卽日起（五）報名時須繳最近半身相片一張入學金二元不錄取者退還報名而不應考取而不到校者不退還在中學校畢業者並須繳驗畢業證書（六）試騐期分兩次第一次二月十號第二次二月二十號試騐之次日揭曉錄取者須於五日内到校不到者除名（七）學費每年十元（八）修業期一年畢業後得不經試騐升入本科肄業（九）寄宿舍已滿一律通學（十）入學校後須着制服制帽（十一）報名及試騐地點均在南京紅紙廊本校（十二）外地函索詳章者附寄郵票一分卽照寄 
[寰球中國學生會日夜館招生廣告]  
本會組織夜舘早著成效現爲根本教育計遵照部章設立日舘現定學額夜舘四百名日舘二百名有志肄業者速來報名爲盼夜舘定於陽歷二月十一號開學　日舘定於陽歷二月十二號開學　靜安寺路五十一號寰球中國學生會啓 
[上海甲種商業學校招收本科預科小學插班生]  
本校准陽歷二月十二日（卽隂歷正月十八日）開學茲定於二月初四初六初十十一日（卽隂歷正月初十十二十六十七日）每日下午一時半至四時半招收新生如有志願入學者至法租界打鐵浜本校投考可也報名時隨繳證金一元不取退還 
[復旦公學法律科招生]  
本校特設法律專科所有講授學科依教育部法政專門學校規程法律科之科目辦理並酌加隨意科數種以資研究特聘法律大家來校講授有志求學者希按照後開各欵早日來校報名幸勿遲誤特此廣告資格以領有中學畢業証書者爲合格其有相當程度而未領有証書者須報名投考以考取者爲合格額數暫以六十人爲額報名須先期報名隨帶報名費洋二元考試日期定於二月十四號上午九時起在徐家匯本校考試學膳費每半年洋六十五元本校章程可于報名時領取　復旦公學校長李登輝謹啓 
[私立南洋女子師範學校招募各科揷班及文學專科生廣告]  
自二月十日起至三月一日止隨到隨考二月十六日開學○上海西門外白雲觀南本校校長凌銘之啟 
[中國體操學校第十三期招生]  
自二月五日起至二十日止每日午前隨到隨考二十三日開學○上海新西門外本校啓 
[中國女子體操學校第五期招生]  
自二月十日起三月一日止隨到隨考二十四日開學○上海西門外白雲觀南本校啓 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化驗分析各種礦砂備有化學機器任便選擇試驗並派富有學識經驗礦師駐滬應聘查勘礦山測量繪圖或代籌畫探礦開礦等事凡關礦務均可代辦並兼收買各種礦砂如承　惠顧請至英租界北京路三號本公司面訂備有規則奉閱古河公司啓 
[南北市綢縀業緒綸公所議增春盤廣告]  
公議於甲寅年元旦起蘇杭京湖各貨每尺每兩暫加洋四分其餘一律照底遞加非敢漁利藉敷成本而已謹此布告伏希　埀鑒南市大成恆茂恒昌大升北市九章大綸介福天成嘉綸九和裕綸同啟 
[中華捷運股份有限公司啟事]  
茲定于陽歷二月十四日下午二時在四川路靑年會舉行股東常會届時務祈各貴股東駕臨會議如有不能親自到會者請出具憑証派人代表持此預佈　董事局 
[督辦浦口商埠事宜莊布告]  
照得浦口商埠本督辦自一月任事至六月爲種種籌備時代曾登報布告各業戸自七月以後携帶契據來所先行掛號爲實行勘丈之預備未幾寗垣亂作暫停進行亦經登報聲明諒已周悉本督辦嗣復北上數月籌欵建築商允政府本月始行回南賡續進行茲定於陽曆一月十五號爲開始掛號之期希各業戸仍分别携帶各項契據到南京三元巷本事務所掛號蓋戳以三個月爲限（卽四月十五號止）尚有一言預告浦埠地産轇葛甚多前淸時代奸商影射貽人口實有奏案可憑本督辦任事伊始卽陳報中央務淸界限查通商約章通商口岸租賃地基須由地方官蓋印交執不得私租强租卽准租之地亦應由地方官隨時往勘各等語濟南自開商埠卽適用此條本埠事同一律如有影射外人私自抵押惟本業戸是問勿謂言之不預也此布 
[寗波邵愛甫啓事]  
次子仁生一名荇洲年二十一歲在外不務正業專事游蕩屢訓不悛其分授資産已將罄盡恐　各界未及周知被其借貸賒欠帳目等項應由仁生自行理直與愛甫及諸子無涉特此布告 
[商辦輪船招商縂局廣告]  
改換新股票一事業經董事會議决准照各股東函請卽於隂歷本年年内實行已登報布告公鑒現經各股東公舉審查員沈仲禮君施子英君汪幼安君徐冠南君倪燮臣君謝綸輝君汪漢溪君王閣臣君陶蘭泉君宋德宜君何梅閣君鍾景榆君周清泉君陳翌周君十四位到局審查得航業項下估價銀一千三百七十六萬餘兩無關航業房地産業項下估價銀三百八十三萬餘兩核與各洋員估價單據均屬符合所擬分塡股票數目及兩種新股票式樣並議航業項下仍存公積産業銀五百萬兩以備還帳及修理各用無關航業項下亦存備數十萬兩以備修造均極賛成卽請速開設東大會通告批註簽名在册又經董事會通過定於隂歷正月二十一日卽陽歷二月十五日下午一鐘在張園召集股東特開大會公佈周知謹再登報奉聞伏乞全體股東如期惠臨並請於隂歷十三日起將股票送局挂號換取入場券是所盻禱謹告 
[上海旅館和記通告]  
本公司昨開股東會議前總理鄉君鼎孚旣准辭職其委任協理袁君國卿當然取銷以後與本公司脫離關係現各股東公舉譚君壽徵繼任總理特登申新兩報聲明　　本公司各股東公啓 
[純新織布廠召盤廣告]  
本廠開設在新閘華界洪安里專織膠布絲光布愛國布等共有織機七十餘張因去年閘北擾亂損失頗多以致無力進行有志實業者祈向英大馬路五福弄平阜里與張百銘醫士接洽可也　純新廠經理人啓 
[中國營業地産公司廣告]  
地畝房屋出賣○租界内各叚大小地畝均有其價甚廉○大小房屋出賣及出租如有意者請來英大馬路三十九號本公司面議 
[上海抛球場中華書局出版教育部審定]  
新編中華初小修身八册每册折售三分 
新編中華初小國文八册每册折售五分 
新編中華初小算術八册每册折售五分 
新編中華初小修身六册每册折售三分 
新編中華初小國文六册每册折售五分 
新編中華初小算術六册每册折售四分 
新編中華初小歷史六册每册折售四分 
新編中華初小地理六册每册折售四分 
新編中華初小理科六册每册折售四分 
[要旨]  
（一）闡揚孔道以保存固有之國粹 
（二）採道道及實利主義以期切於實用 
（三）詳述國恥及租借割讓地以重國家觀念 
（四）注重最近中外地名及地理上之變遷 
[教育部批]  
初小國文教科書前四册畧云所編春季始業初等小學國文教科書業經審定在案此次遵照新章大加修改選擇教材斟酌字句均較前書爲妥善准作初等小學春季始業三學年學生用書云云後四册及其他各書已呈部一俟審定當再宣布 
[優點]  
（一）各科課數分配足用係呈奉教育部批准 
（二）程度適合無過深過淺之弊 
（三）教授書同時出版參考詳編 
（四）五折發售以課數化例爲全國第一廉價 
（五）圖畫精美以引起兒童審美觀念 
 
 

Page 2

 
 
時評 
[政局之小變動（冷）]  
　　熊總理巳辭財政總長矣周自齊已轉財政總長矣朱啓鈐已任交通總長矣内閣雖未倒而内閣人物已稍更動 
不特此也司法總長已有提出辭職書之信而農商總長又有專任水利之談是不久而内閣人員又有更動者 
假使所傳而皆確則内閣之中所未更動者祇有内外海陸及敎育五部而己是第一流内閣已去其半數况復其所去者又復内閣之中堅也耶 
自來執政者之手叚往往用紆迴之法以漸達其目的去總理而先去其財政去内閣而先去其半皆紆迴法之作用然也嗚呼可以測其後矣 
[命令]  
　　二月七日大總統命令茲制定國幣條例及國幣條例施行細則公布之此令 
又令據政治會議呈覆前奉諮詢祭天一案經開會全體議决僉以爲禮莫重於祭祭莫大於郊天應定爲通祭自大總統至國民皆可行之大總統代表國民致祭各地方行政長官代表地方人民致祭國民各聽家自爲祭以示一體京師祭所應在天壇祭期應用冬至祭禮應用跪拜祭品應用牲牢再四討論均無疑義惟冠服飭下所司特别規定其祭禮祭品之詳細條目請一併飭交所司採取各說編定施行至配天之典應以國民全體信仰之人始稱其位就黄帝而論五族人民是否多爲前哲歷祖確定應從闕疑擬請母庸置議等語本大總統深維祭天之禮自古攸隆有其舉之莫敢或廢至五族人民齋戒懍神明之敬法制無祭止之條應准如擬定爲通祭祭所祭期均照所議辦理其特别冠服及祭禮祭品應如何分别規定着内務部廣集見聞詳晰議擬呈候頒行垂爲令典此令 
又令據政治會議呈覆前奉諮詢祭孔典禮一案經會全體議决僉以爲崇祭孔子乃因襲歷代之舊典議以夏時春秋兩丁爲祭孔之日仍從大祭其禮節服制祭品當與祭天一律京師文廟應由大總統主祭各地方文廟應由長官主祭如有不得已之事故得於臨時遣員恭代共他開學首日孔子生日仍聰各從習慣自由致祭不必特爲規定等語孔子性道文章本生民所未有馨香爼豆更歷古而常新民國肇興理宜率舊應准如議施行此令 
又令信敎自由爲萬國之通例我中華民國本由漢滿蒙回藏五大族組織而成其歷古習慣各有不同斯宗敎信仰亦難一致自未便特定國敎致戾羣情至先聖先賢以時祭饗載在前清典制無關宗敎問題旣於共和政體初無抵觸之嫌自應　續舊章用昭馨香之報惟是崇祭垂爲定制視聽繫於四方誠恐遐邇聞知或疑尊崇先聖之禮文爲提倡宗風之先導是用揭　大旨剴切申明須知尼山俎豆泗水鼓鍾實本於多數人景仰之誠亦以存數千載不刋之典至於宗敎崇尙仍聽人民自由期共游熙皡之天以促進大同之治勿滋誤會咸使周知此令 
又令據國務總理兼財政總長呈稱現値度支竭蹶擬以切實减政注重裁兵嚴定責成力崇勤儉爲補救方法請改爲每省各派視察員一人並飭令陸軍部選派熟悉軍政廉明可靠之人會同分赴各省會商各省都督民政長國稅廳籌備處將各該省整頓改革裁併諸端議定辦法呈請中央批准施行等語查民國肇興瞬經兩載財政紊亂日形恐慌固由各箥之瘡痍未復擘畫未周亦由於京外之精神未能貫注前據國務總理呈請派視察員業經照准在案茲復據呈各節均屬切實可行若不亟圖振作爲正本清源之計此後危機所伏何堪設想除由國務總理每省遴派視察員一人併由陸軍部選派熟悉軍政廉明可靠之人偕往各省會同各都督民政長國稅廳籌備處妥商辦法曁其餘各節交由各部照辦外用特鈔發原呈令交各省都督民政長國稅廳籌醫處一俟該員到日務卽遵照原呈協商辦法呈候核奪母得視爲具文敷衍塞責是爲至要此令 
又令國務總理熊希齡呈據蒙藏事務局呈稱和闐回部輔國公木沙來呈祝賀翊贊共和請予封奬等語該輔國公傾心内向殊堪嘉尙應進封爲鎭國公用昭激勸此令 
又令司法總長梁啓超呈請任命李秦口爲僉事應照准此令又令交通總長周自齊呈請任命張競立爲僉事應照准此令又令財政總長熊希齡呈請任命梁棠書兼任甘肅官銀錢局監理官應照准此令 
又令兼代陸軍總長周自齊呈請將肅清江西全省出力之張金標王榮伶加陸軍步兵上校銜孟昭月加陸軍工兵上校銜吳龍圖授爲陸軍步兵少校關際雲授爲陸軍步兵上尉陳錫藩授爲陸軍步兵中尉應照准此令 
[專電]  
　　北京電熊總理辭職書引咎自責歷陳其受任以來過誤有七八項之多傳稱自今日起即不再入總統府議事 
北京電赴青島請徐來京之王賡確尙未歸徐來否此間尙無確耗徐所親云短期内閣徐必不就 
北京電明日政治會議第八次會議停止省會議員職務諮詢案並張鳳翽呈請以正式大總統就職之民國二年十月十日爲國慶紀念日餘紀念日作廢案 
北京電國幣條例昨已以命令發表以庫平純銀六錢四分八爲元銀幣分一元半元二角一角鎳幣用五分一種銅幣二分一分五釐二釐一釐聞政府前此已以此條件函示銀團北京電許世英以熊呈請派查熱河失物案本定初九起行以連日大雨緩期諸骨董店押警廳已月餘現又押一庫丁聞該宫内有一佛龕上眞珠五十粒己盡易假珠 
北京電政府將任魯民政長田文烈赴汴勦匪 
北京電章太炎在敎練處仍大閙時有毁碎玻璃人物等事項警廳己爲覓一室在龍泉寺甚幽雅 
北京電昨爲清宣統壽誕仍升乾清宫受禮世續遷太傅陸潤庠陳寳琛伊克坦給太保銜溥倫賞四行龍馬褂 
南京電省公署經費現照部定數不敷甚鉅韓省長特諭各司會商核議酌加己由財政司轉飭各機關將現在實支辦公經費銀數詳報以便通盤籌核 
南京電代理國稅蔣廳長昨飭主計算理各項稅欵凡各處領欵一律暫行停發俟將各稅欵結算清楚始行發給 
南京電白狼竄至蚌埠說不確現津浦鐵路仍舊開車 
南京電馮督因皖電白狼猖獗特飭混成旅往蘇皖交界處駐防 
[特約路透電]  
　　北京電袁總統巳准熊希齡辭財政總長因以一人而兼國務總理及財政總長二任過於操勞故准熊辭財政總長俾得專盡國務總理責任現信熊希齡不久將辭國務總理 
北京電朱啓鈐已任爲署理交通總長周自齊巳任爲署理財政總長張壽齡巳任爲財政次長 
北京電熊希齡於星期六日出席政治會議演說全国財政及借欵現狀謂整頓庶政借欵英金三千五百萬磅中政府實收僅二萬萬圓以四千萬圓整頓鹽政賠償光復時外人所受之損失以一萬萬圓付還各省小借欵外僅餘五千萬圓左右熊極嘆各省乏贊助中央政府之熱心恢復財政信用實爲政府應事之急務整頓之法共有二端（一）將短期借欵改爲長期借欵借輕利之欵以還重利之欵（二）發行六釐息内國債以印花稅作抵熊希齡演說兩小時之久短期外國借欵議案及短期長期内閣公債議案均未討論卽付審查 
北京電中政府對於各國要求賠償所之受革命損失一事大爲憂慮共計洋三千三百二十萬元德九百七十八萬九千元日九百七十七萬四千元法七百十八萬元俄二百十七萬九千元英一百六十六萬四千元美一百二十萬零九千元比五十八萬九千元丹四十六萬一千元意二十一萬元荷六萬九千元奥三萬八千元瑞典三萬元西班牙九千元中政府應將否賠償間接之損失及直接間接之損失如何分别外交團對於此項問題殊難同意以故引起種種之困難外交團中有勢力之數員謂中國僅應賠償各國因南北軍交戰所受之損失尙有數國似欲乘機得充分之賠償其餘諸國因須受同等之遇待故亦不得不附和要求中國如允賠償間接之損失則英國須多索英金一約一百萬磅美約五十萬磅尙有出人意料之一事乃爲各銀行亦從而要求賠償損失英金百餘萬磅東方二百九十九萬六千兩正金一百八十四萬二千兩道勝八十七萬九千兩德華八十萬兩花旗二十五萬兩台灣二十三萬兩謙信二十二萬九千兩華比十七萬八千兩匯豐二萬兩麥加利無所要求滙豐所索者乃直接實在之損失其餘各銀行所索者乃華商倒欠之損失 
漢口電據二月七號河南羅山來函聞征狼官軍三戰三北巳有傷兵多名運抵信陽州羅山民心大爲震動二月六號曾處决十二人 
成都電當道出示銀幣每元兌錢一千三百文紙幣每元兌錢一千文近五月内當道曾設法欲使銀幣紙幣價値相等今卒歸無效成都電據國民公報載稱北京政府巳命川督查覆尹昌衡控案 
東京電國會預算委員會决議减輕海軍費洋三千萬元 
[譯電]  
　　北京電袁總統命令外人傳敎載在條約今安徽巴德里虚敎士慘遭非命殊堪惋惜安徽都督應調查此事懲辦溺職官員撫卹該敎士家屬並命各都督竭力保護敎堂敎士 
柏林電荷蘭已組織萬國委員會部署第三次和平大會開會事宜 
葡京電葡萄牙柯西洛君巳組織新内閣以前首相考斯太博士任殖民總長 
維也納電匈加利政府與匈加利國債銀行團訂定四釐半利息借欵英金二千零八十萬磅限六十年還清洛斯却愛爾斯之倫敦公司認購三百餘萬磅此間聞之大爲滿意蓋足證英奥之友誼也 
巴黎電法國財政總長因豫算案巳有佳望决議將二月三號宣布擬募之國庫券英金八十萬磅减爲六十萬磅 
倫敦電據商部報告元月份全國貿易入口貨較之上年同月减少英金三百二十二萬五千二百二十三磅出口貨則增二百三十六萬零四百六十六磅柏林電各國允付英金一千萬磅與亞爾巴利亞故維持親王巳照會各國願受舉爲亞爾巴利亞新邦之主其踐位之前擬赴意奥德三國京城一游 
要聞一 
[政治會議與約法會議]  
　　約法會議之進行狀况修正約法爲目下最急之要務所有約法會議組織法旣經議定公布惟關於選宜速進行免致貽誤聞昨日總統特飭籌備處轉飭各選舉機關所有約法選舉務於三月十號以前竣事約法會議定於三月中旬卽告成 
 
 
 

Page 3

 
 
立又聞前夕（三號）袁總統諭飭秘書廳擬定分致各省行政官電稿一件内容係對於此次召集約法會議種種重要關係並對於選舉區域係取都會集中主義選舉資格取人材標準主義俾各該長官知此中之關係妥謀進行之策云云 
政治會議之秘書廳職員政治會議秘書廳業經組織完全茲列該廳職員表如下秘書長顧鼇秘書邵從恩汪涵鄧瑢羅綸胡璧城劉文煜書記員第一課主管周邦勤第二課主管夏鴻儒第三課主管萬兆芷第四課主管謝振翮第五課主管楊世芬第六課主管殷濟庶務員第一課主管李樞第二課主管文芳第三課主管鄒綸偉廖文接待員吕福倓金實齋 
[大政方針暫緩公布之原因]  
　　現内閣所訂之大政方針其宣言書早巳頒發各省至其類條項熊總理原有照各部總長責任上所分配事項分列簡明表册彚呈大總統請即公布施行之議惟此事關係重鉅於頒布之先必須詳加審愼果能事實與大政方針所預期者不相衝突則此項行政標準始能推行盡利而收良美之效果現在政局未定瞬息萬變即此時距大政方針會議告終之時期相去未久而事實與理想巳有未能符合之處如修改關稅條約問題如償還各項外債問題以及各項借款問題處處湊合均非預計所能定故此項大政方針刻聞政府已決計暫不公布一俟將來重加修改之後再行通告各省查照云 
[兩借欵之最近消息]  
　　幣制借欵幣制借欵喧傅已久目前之所以觀望者一方面爲改革鹽政之關係丹恩氏實爲其樞紐而借欵之成否又須以改革鹽政爲權衡萬一鹽政改革徒託空言則二次借欵之以鹽稅爲抵押品亦萬難强外人以相信日前丹氏上財政當局一條陳極力主張廢除鹽卡及直豫二省引商且謂如能照辦不但從前借債賠欵之利息有着即令以之再充幣制借欵二千五百萬磅之抵押品亦有盈餘否則坐視鹽政之敗壞不一整理惟有决計辭職云云政府對於丹氏頗不欲聽其徑去因有就其條陳所言採納一部分之意而財政次長張弧則謂引商驟廢將無生活擬與以轉運之特權以資調停與丹氏主張不同惟萬一内閣動搖張弧之財政次長必然開缺開缺以後必與丹氏同辦改革鹽政事宜故此困難亦不可不預爲解决現此事尙在商議中此一說也在銀行團一方面則以内閣問題未定一旦實行總統制則内閣已不負責將來或發生危險與有他故責任將誰擔負故因之遲疑政府探知銀行團之微意故於日前致函銀行團表明閣制變遷與借欵無關係并　促借欵進行其文略謂内閣制之廢除此時尙未决定須俟諮詢政治會議討論後方有一定方針此事揭曉未知當在何日惟是閣制變遷與否與借欵當然未有關係無容觀望遲疑以失時機尙望此後按期枉駕赴國務院或財政部繼續磋商互換意見以便早日簽字云云聞銀團已有答覆不日將次開議又聞政府之意此次大借欵仍擬委任周學熙專辦其抵押品爲鹽稅亦巳議有頭緒矣 
延長川漢鐵路借欵英美德法四國銀行團巳獲得延長川漢鐵路過重慶以達成都之五百英里鐵路借欵權一事外間喧傳已久茲將該四國銀行團投資相互之條約錄下一資金總額以足敷該鐵路借欵爲度預定三千萬英磅設有不足可以續借其資由四國平均擔任二關於建築工事由法人中推選總一程師三鐵路之建築材料由四國平均供給 
[内務部改定各省重複縣名]  
　　内務總長朱啓鈐呈大總統文云竊維禹貢州域經緯乎山川嬴秦郡邑淵源於地理舉其名如見其地審其義卽辨其疆是故雖經遷變終古猶資識别降及兩漢迄於明清歷年久遠拓地恢廓建置併析糾紛參錯混郡邑而從同幾南朔之不辨溯厥由來約略可數昔唐之藩鎭隨鎭地而定軍名宋之軍號遂因軍而更名地膚廓浮詞無關地理其獘一也帝王臨御避忌滋甚郡邑因諱而易名實收漢文所自始歷代倣傚積年浸多歷史之觀念旣晦山川之名義無存其獘二也更或以弇陋浮靡之習喜巫祝頌禱之詞例如慶康興昌安寜化定等類無處蔑有視聽寖淆地望難徵其獘三也又若兵震殊方澤被海隅矜武功而置郡拓巖疆而區邑後世寗遠威遠鎭邊定邊諸稱由斯濫觴邊陲式廓沿襲益繁其獘四也凡此四端胥爲郡邑同名之原其外或采紀年或因祥瑞置山川地理於不問遂重複相仍而無極故唐縣名同者僅十九而宋則益爲三十矣明縣名重者四十二而清則倍蓰之矣洎民國肇造天下爲縣於是二縣同名者七十四三縣同名者十有二四縣同名者四五縣同名者三六縣同名者一稽其總數實七倍於唐時施之政事則彼省與此省糅雜雜播諸重譯則甲縣縣與乙縣混淆鄉土之觀感易泯地理之名實不符丁大政之革新蘄人心之愛國允宜丕揚國光冀諸勿墜况土地爲立國之本正名實敷政之先關係重大曷容縷晰爰特督飭員司鈎稽載籍舉全國重複縣名一百二十六處統爲擬定凡兩縣同名存其先置新名從同仍還故稱其或通商之大埠新拓之邊方習稱已久驟革匪便仍其舊貫藉少紛更至於擬定新名之標準均以古代郡邑境内山川爲限庶幾顯而有徵以矯陋習當於一月三十日奉批如擬辦理矣名單錄下 
安東奉天省應存江蘇省擬改名漣水縣會同湖南省應存廣東省擬改名　東縣海豐廣東省應存山東省擬改名無棣縣大通甘肅省應存黑龍江擬改名通河縣靖江江蘇省應存雲南省擬改名綏江縣臨江奉天省應存吉林省擬改名同江縣清江江西省應存貴州省擬改名劍河縣祁山西省應存直隸省擬改名安國縣瀘溪湖南省　存江西省擬改名資溪縣清溪貴州省應存四川省擬改名漢源縣鳳臺安徽省應存山西省擬改名晋城縣懷仁山西省應存奉天省擬改名桓仁縣安仁湖南省應存江西省擬改名餘江縣桃源湖南省應存江蘇省擬改名泗陽縣龍門廣東省應存直隷省擬改名龍關縣石門湖南省應存浙江省擬改名崇德縣南安福建省應存雲南省擬定名摩芻縣鎭安陜西省應存奉天省擬改名黑山縣臨安浙江省應存雲南省擬改名建水縣保安陜西省應存直隷省擬改名涿鹿縣樂安江西省應存山東省擬改名廣饒縣新安河南省應存廣東省擬改名寳安縣靖安江西省應存奉天省擬改名洮安縣興安廣西省應存江西省擬改名横峯縣鎭邊廣西省應存雲南省擬改名瀾滄縣醴泉陜西省應存奉天省擬改名突泉縣（未完） 
[南京政聞錄]  
　　韓省長覆國務院電云冬電轉奉大總統敬電查江甯旗民前經程前都督飭委金紳鼎等籌設生計局妥爲振撫嗣將該局分設工藝廠養濟院墾務局小學校四項善後機關敎養兼施分别辦理業於二年度國家預算歲出册内列入前項旗民敎養費自經甯亂後慘苦情形益堪憐憫國鈞蒞寗時力轼圖繼續進行並經委任樊紳溥霖籌辦振撫通盤籌畫以爲久遠之計奉電前因謹此復陳乞紓厪念韓國鈞虞印 
省城久旱闕水現韓省長飭警察局衞生科在城南北附近車站添築水池由寗省火車用水車運水入城便居以民之用 
馮都督今日乘滬寗專車赴蘇 
顧問黄以霖昨日來省與韓省長籌商挑河辦法無錫縣紳商各界浦斯湧孫鳴圻等電留朱知事暫勿離任以維地方 
拆城之說本創之於省議會嗣因議會停議遂未解决昨經韓省長委任謝華庭籌議進行擬先從儀鳳門拆起 
昨省長委陸振任丹徒警務長楊永任六合警務長 
[雜評一（無名）]  
　　信敎自由信敎自由固與祀孔合無關係所以起他敎之疑慮者唯在政府之意志耳政府於各敎中特標孔子而祭之於孔子獨重而他敎皆輕此他敎之所以自危也戕害敎士總統方有信敎自由之命令而白狼卽有戕害敎士之慘劇此總統所以有查辦地方官之嚴令矣夫他敎雖無祭祀之明文而保護必須盡力則一也爲地方官者宜知之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政財部新議之整理國債案]  
　　財政部鑒於國債息重暗受虧損内外債長短期不爲釐清輾轉增累害以無窮特議定整理國債一案提交政治會議該會議已於七號開議是案熊總理亦出席演說茲將是案内容分綠於左長短期内債民國成立以來政府迫於緊急需欵以借長短期内債而救其急故債負之增有加無巳據財政部報告内債一項屬於短期者約計銀元三千五百餘萬屬於長期者一爲前清度支部之愛國公債一爲前大清銀行商股商存分年攤還本息一爲南京政府之八釐軍需公債三項　計共銀元三千九百餘萬元均爲國家擔負所在設非綢繆於此事必致貽禍於將來蓋短期内債届期不償必至失信於國民而重利長期内債旣足喚起一般人民射利之心且非發行内債之正軌故爲國家財政計前者宜借整欵而還零欵後者宜借輕利以償重利而鞏固財政之基端頼於是近日財政部已定整理長短期内債辦法略謂本國長短期内債爲數只七千五百二十餘萬元實不爲多然以財政困難之故往往到期未能照付殊於政府信用攸關且亦將來推行内債之一大阻力應卽設法整理壽欵償還方足以恢復國信現在短期外債固擬以六釐公債抵　即長期内債亦擬以六釐公債抵還茲定參議院所議决之六釐公債另籌推行辦法前清四川湖南俯辦鐵路曾由全省田賦項下加抽租捐每完糧一兩附收租捐石干卽照各户所納租捐數目塡給股票按年取息兩省人民均樂認抽所入之數聞至千數百萬元今若仿照兩省成例飭令各省分别擔任六釐公債五千萬元　以各省所抽租捐承購債票發給人民人民旣盡愛國之誠又收債息之益而國家亦藉以推行内債於各地方一舉而三善備焉至於按年償還本息仍照短期外債辦法取之於印花祝契稅由各省認繳五百萬元解交中國銀行所設分行以爲擔保自可以固六釐債票之其礎云云 
短期外債短期外債爲時旣促爲數又少雖有類於　無抵押人故不免膜視不知積　成鉅因小害大若不通盤籌畫預定清償之法則届期不償大足召外交之坉涉小足損國家之信用深可懼也財政部鑒於前獘巳議定整理外債辦法略謂前清之季創辦海軍漫無計畫所欠船價如紐約碩効三菱川崎威克斯俾路免圖等廠紛紛到期迨至民國成立之初又向三井大倉等洋行借有短欵加以購買軍械等項欠價數亦不貲除陸相攤還少數之欵外截至現在止綜計尙欠短期外債銀元二千五百餘萬元此種短債早經到期無欵可付不得巳而議付息議展期一度展期之不巳或給定期庫劵或議分期匀攤實足以傷失國家之信用整理之法不外借新還舊而巳爲今之計祗能將各到期之小欵分别商之債　者展至民國三年六月歸還一面速借長期外債三百萬磅專以償還此欵其抵押品卽用契稅印花稅蓋前參議院所議决民國元年六釐公債原案本有整理、 
　債一條而六釐公債票迄未發行茲可劃出一部分另借外債此即化短期爲長期借輕息還重息而整理公債上應有之手叚卽所謂借換者是也東西各國莫不如是而與大政方針所稱　分其負擔　將來者用　亦　此一策也其次莫如將六釐公債票趕緊刷印凡對於有債權者與之磋商以債票抵還夫債票利輕期遠而此項短期外債利重期近在債主未必　意援用加成償給之法譬如欠某商欵爲十萬元今以債票抵還虚加給百分之十爲十一萬元其債欵之息比債票之息高一釐者更加給百分之五至百分之十不、 
等餘可類推如此則外人以其有利可圖自必樂於承受一千五百餘萬元之短債但發三千萬元之内國六釐債票足以了之雖然我國債票信用不堅昭信股票失敗於前軍需債票墜落於後今欲固六釐公債票之信用則必責成各省國稅廳自民國三年起從契稅印花稅項下合籌洋三百萬元解與中央政府就省分大小配解欵之多寡總以足敷清還此項本息爲度中央收到此欵立卽轉發總稅務司存儲外國銀行專充兌付此項六釐公債票本息之用惟外人多疑或慮欵解中央不免移作他用則可令各省國稅廳將此欵逕解稅務司轉儲外國銀行如此則外人以信總稅務司信外國銀行者信六釐債票而票可流通價可日增債權者領票以後可以周轉自如不致成廢滯之物不致有低落之虞直接以清外債之宿累間接以推債票之銷路一舉兩得無逾於此然其最要關鍵則在各省合籌三百萬元之解欵夫三百萬元之欵驟觀之似若甚鉅然分攤之於二十二行省少者不過數萬元多者亦不過十餘萬元按月匀解少者不過數千元多者不過一二萬元各省雖窮而契稅印花稅爲直接收入焉有每月籌此數千元萬餘元之數而不得者衆擎易舉事誠非難要在力行何如耳此又一策也總之國計困窮於今爲極卽往事以推來者財政秩序一時恐難遽復然則此二千餘萬元之短期外債除借新還舊外别無清償之術否則東挪西補此推彼諉政府之信用破壞外人之干涉隨之牽一髮而動全身當局者之責執政者之恥而亦全國人民之辱財政部所以急須提議也 
[内務部調查各國地方自治制度]  
　　各地方現設之各級自治會解散内務部奉令調查各國自治制度以爲參酌茲聞其調查所得者將彚爲說帖分錄如左 
（一）英吉利世界各國之地方自治制度其完備無出英國右者而紛繁龐雜亦以英國爲最蓋英人富於自治之精神兼有獨立不覊之氣象故不待政府誘掖已有鄰保相團自營公私庶務之習矣其地方之行政官如各地方軍務長官政務長官治安裁判官等悉選自州中大地主及有聲望或富於資財者敕任之以地方之公民任地方之行政則公私兩得共益矣而一切地方上各種行政又有地方議會以監督之且議會中之議員又悉選自地方上之人民故其制度之完備可謂盡美盡善惟英國自治團體古時巳分州郡寺領巿邑等級各級之範圍秩序似覺紛亂耳 
（二）美利堅美國地方自治制度亦甚完備惟南北兩部亦互有差異南部之自治區域極廣分配甚均蓋卽倣諸英制者也北部則稍遜於南其行政官正副州長巿長郡委員鎭監督等悉選自民間與英制同而地方議會亦由人民所選舉以監督地方行政者也 
（三）法蘭西地方自治制度與英美略同自治區域劃分甚嚴計分縣郡區町村等級其地方行政之官長選任則與英美異蓋英美係由地方選任之而法則由大統領任命不必選自民間者如縣知事則黜陟之權掌於大統領之手是也而議會制度則與英美大致無異 
（四）德意志德人頗取中央集權而重視地方自治其自治區域共分州縣郡巿町村等級其地方行政之組織自前世紀以來改革已歷數次然尚不免趨於中央集權之勢如州知事則由大僧正兼攝其職一切軍政民政警政悉自主之郡長則爲君主所任而代表中央政府之機關町村長則必由郡長之允諾是也其地方議會雖明爲監督而實則受制於行政官如州會則州知事有開閉之權是也 
（五）日本日本自治區域約分府縣郡巿町村等級地方行政官如府知事縣知事郡長巿長町長村長等悉由皇帝敕任之而爲中央政府之代表機關地方議會則常受行政官之節制蓋極趨於中央集權者也 
[政府用人行政之近訊]  
　　吏治（一）總統府官制之將來總統府官制前經定後大總統擬卽日發表實施然以近日總統内閣制之議出各方面紛紛電陳多表示贊成唯施行總統制之際則總統府之官制應較現在大爲變更已决定所有現擬之總統府审官制暫不發表以免多費一番周折俟閣制確定後再通盤籌擬云（一）各部院僉事之出路熊總理以現在財政困難已達極點各機關業經紛紛裁併現有之僉事人數仍屬過多勢不得不繼續裁减以符减政主義惟各部院僉事中不乏學識與經驗兼優之士若使賦閑不用殊爲可惜茲擬變通辦法凡僉事中有願出任縣知事者一經各該部總長出具考語卽可免予試騐立時分省補缺聞不久當可發表（一）今後之各省民政長本省人不得爲本省薦任以上各官各省民政長多有條陳之者而大總統亦倍極注意國務會議亦已議决茲聞大總統以此項問題亟宜早見實行尤應從各省民政長着手昨特令交國務院飭將現任之各省民政長凡籍隷本省者迅卽開呈以便酌爲更調云云 
軍政（一）考察各國軍制陸軍部以中國軍隊之改良必實行徵兵制爲叚總長已定之計畫並着着爲實施之準備唯關於此制度之進行尤以參照各國成規折衷到當爲宜曾决定由部派員十二人分赴德美俄日考察軍制唯選派之人員尙未確定此次叚總長回京後當可取决云（一）調查全國軍額兼代陸軍周總長以目下全國陸軍尙有一百八十餘萬亟應實行查明以便籌畫辦法特於昨日（四日）飭司核定表册頒發各省切實調杳限三月十五日以前一律電覆到京其表册内容約分三種一巳遣散軍隊之調查一預備遣散軍隊之調查一應留軍隊之調查（一）嚴戒玩愒軍報日前總統府接到河南護軍使軍報一件内容極爲重要經大總統披閱查對發電日時巳於中途延誤四日大爲震怒特令交通部查辦嗣經查復係因電線中斷改交郵局致誤時日因此特下嚴令由交通部通飭全國電局嗣後倘有軍報玩愒致誤查實定照軍法立行鎗斃云 
實業（一）擴張實業計畫農商張總長以實業一端非實行擴張不足以資振興昨特與各司長商議辦法其大端一組織全國中央大實對會二設立實業制造廠三擴充實業學校四廣設機器學堂五切實興辦墾牧六實行開採各處礦産討論約二小時之久尙未議决云（一）開墾東陵荒地東陵附近有山林荒地約萬餘頃荒蕪不治巳二百餘年在前清因惑於風水故任其廢棄前者農商張總長深以抛棄地利而不知求爲可惜曾派部員調查業巳調查竣事决定將該山林荒地收爲國有分給滿族人民使之屯墾旣可爲國家增一稅源又可爲旗民添一生計而與皇室則毫無所損刻正在妥籌一切不久卽着手經營云 
[鄂滇鐵路之地位及其路線]  
　　地位之重要欲明鄂滇鐵路之地位須先述我國鐵路聯絡之大概我國鐵路重要幹線約九（一）京奉線（二）津浦線（三）京張線（四）京漢線（五）粤漢線（六）川漢線（七）歸成線（八）海蘭線（九）擬築之雲成線京奉連津浦京張與京漢而以北京爲集中點京漢又與粤漢川漢以漢口爲集中點此數路者啣接一氣者也海蘭歸成一東西行一南北行（斜線）幾成交線形歸成以成都爲終點與擬築之雲成綫接綫此數線者又相啣一氣者也京奉津浦京張京漢粤漢川漢諸線多走腹地成爲一系海蘭歸成雲成多走邊遠又成爲一系然二系仍有擊首則尾應之勢者以京漢川漢二線聯絡之功爲多京漢越直豫鄂三省而控腹地之線川漢直赴成都直接與歸成雲成二綫相連間接則與海蘭相連鐵路網之形隱然以具其稍形單獨者惟粤漢一線此線以東尙有南潯杭滬蘇滬等線稍足以資蘇浙贛諸省之聯絡其西則、 
貴州等省無一線之涉及不克與他省交通此陸地之擱淺者今有鄂滇鐵路則一髮之動全局爲牽川漢粤漢皆有其補助綫全國鐵路之脈絡益靈而滇黔之交通以啓此關係重要之大概情形也 
路綫之查勘鄂滇鐵路路線共經四省卽湖北湖南貴州雲南是所經地點及其里數錄下沙巿至澧州五十英里澧州至常德四十英里常德至辰州一百一十英里辰州至鳳凰廳四十五英里鳳凰廳至沅州三十五英里沅州至晃州三十英里晃州至思州三十英里思州至鎭遠三十英里鎭遠至黄平三十英里黄平至平越三十英里平越至貴陽六十英里貴陽至安順六十英里安順至鎭寗一十英里鎭寗至永甯二十英里永寗至貞豐三十五英里貞豐至興義四十英里以上爲幹綫共六百五十五英里此外復有一支綫係由常德府至長沙一線中經益陽常德至益陽五十五英里益陽至長沙五十英里共一百零五英里幹線支線合計約七百六十英里此經英人詳悉勘查者也 
[江蘇維持小學之訓令]  
　　江蘇省行政公署令縣知事文云敎育司案呈政府公報第六百十七號載敎育部致國務院豫省請停辦高初等小學關係匪細希仍合該督等斟酌財力切實籌辦文一件案大總統蒞任宣言以輸入外國文明爲要務國務院宣布大政以整頓全國敎育爲方針凡我國民共聞斯語文明敎育當以普設小學爲始基中外古今具有成例前清尙知此義民國豈可獨違今敎育部深恐各省誤會致全國小學遽爾摧殘函請國務院轉飭豫省切實聲明斟酌籌辦語長心重深切著明凡屬敎育行政人員自應共體斯意於小學校必須普設之故則矢之以决心於小學校必須整頓之端則持之以毅力爲亟抄發原文訓令各該縣知事一體知照嗣後對於地方敎育事宜務各依照疊頒法令積極進行勿爲浮言所淆力圖後效有獲本民政長實厚望焉 
[粤省政界紀聞]  
　　朱楊兩黨人前數日在旗下街破獲黨人機關并拿獲黨人朱述堂龍督親自密訊該犯神色甚定聞巳將黨中重要人物供出數十人并牽及現任某縣知事又聞龍督前曾派差官陳偉斌潛往港澳密查黨人當在澳門探悉孫某之參謀楊興漢有密謀煽亂情事卽由澳跟踵來省楊到省後不敢登岸隨叫小艇往搭沙灣渡於未開行時被陳差官知會軍隊拿獲搜其身上有西紙八百五十元及銀毫東紙金鏢等件隨將該犯解交督署轉解軍法課審訊 
毒斃李世桂案三誌毒斃李世桂兇首陳韻琴自拿獲後經龍督嚴密審訊二次尙未吐實李世桂之部下三十餘人以陳平日種種行爲多屬可疑均擬聯名指証及當日與李被害同席之十餘人皆一律簽名作証以實其罪聞同時拿獲之跟人朱培只認當時將陳房中所貯之酒斟下杯中獻與李飲但如何中毒不得而知該跟人身上拿獲時有銀紙數十元藏帽中察其形狀甚類知情者如何處置尙未决定 
劉總長蒞粤之又一原因海軍總長劉冠雄此次奉命南來係以查閱軍港整頓海軍二事爲宗旨昨聞政界中人云粤省軍費每月不敷百有餘萬中央因實行裁兵計劃以劉總長爲裁兵能員故特命來粤與本省都督從長計議惟事關重大不能不審愼週詳故須多費時日熟相機宜乃能着手云 
官界亦受紙幣影響聞李省長日昨具呈財政内務兩部大致謂粤省銀根短絀百物騰貴所有各機關員司薪俸均以紙幣爲本位而紙幣價格迄今未見增高查上年胡陳任内巳將各員官俸百元以上折减二成五十元以上折减一成原爲節省經費之一法當日巿面情形凡購物一元以上者用足十成即巿面找換亦在八毫八九之問現在紙價久已低至六毫一二商民視爲定額甚至巿面皆欲以銀毫爲本位者其破壞幣政居心顯然當經出示嚴禁以保粤局惟是員司薪俸旣折二成而行使又减三成七八似此薪錢微薄實屬不敷辦公理合具呈鈞部察核可否免其折扣以示體恤之處仰候訓示祗遵實爲德便云云 
[孫武第二次致粤當道書]  
　　爲孫丹崖被誣事 
孫中將武前以孫丹崖被誣運動三次革命經函致會議軍事處轉函李省長請將原案取銷各情巳紀前報頃悉孫中將因表白此事咋又專函民政長云都門握别倐忽經年遙企光儀彌增渴想茲有懇者日前因孫君光庭事曾電達一切諒邀垂察近接香港汕頭潮州等處支分部來函據稱下級軍警各官對於本會職員横施攪擾本會以實業敎育爲宗旨海内週知卽以弟個人論與孫黄異派實不自今日始本會之重要職員如趙智菴閻伯川汪伯唐陸朗齋諸君及執事均以國家爲前提决無招致黨徒破壞法律之舉動即以孫光庭論與弟交最久統察其反正前後蹤跡始終與孫黄陳胡諸人爲冰炭去春代表華僑出京與沈君拯民卽往新加坡組織支部並未往汕頭一步謠傳其赴汕運動謀亂實無根據查汕頭交通部係由該港實業會改組織吳良黄人雄爲正副部長人雄頗爭權利詆吳良不稱職函請舉吳祥達君爲部長敝處置之不理想謠言卽由醋海而生該港約有會員百數十人會證數百份决無謀亂確証汕頭林石泉創辦海陽縣分部並附設小學校近日亦被軍警緝捕會員聞有被陷者本會抱定實業敎育宗旨所託派之人非實業家即敎育家南洋及廣東等處職員會員均係資本家與勞動家與叛黨不啻風馬牛安有非分之希望想汕頭等處軍警搜索不過名册會証圖記等件決無與叛黨交通函件違法等物斷不能以名册等件卽據爲謀亂確証加以罪名弟爲發展實業起見務懇查明實情轉咨龍督一律昭雪並請通飭軍警加以各屬官吏保　俾本會各部仍舊存立實爲公便 
地方通信 
[無錫]  
　　東吳大學校同門會無錫支會成立一月二十八號下午二時東吳大學校同門會無錫支會開成立會於無錫城中營橋巷林第計到會者朱君尙忠林君鳳岐高君陽薛君學濳俞君止齋錢君保和吳君士枚施君亦臨林君鳳苞陸君漱芳薛君匯東張君麗彬錢君保華吳君葭人十四人公推朱君尙忠爲臨時主席林君鳳岐爲臨時書記當將所擬草章逐條議改通過隨舉定便君止齋爲會長錢君保和爲副會長吳君葭人爲書記林君鳳岐爲會計事畢茶話盡歡而散 
[杭州]  
　　法公使返滬法公使康君前日蒞杭駐節寳叔山除照例加派軍警保護外是日午刻朱督特派軍探八員差遣十二員馬弁十六員至駐所伺候并令飭昭慶寺砲團營抽撥六連作爲游巡隊又調第一防營沿山駐紥迨酉刻衞戍司令部又派馬隊四十名憲兵營又調一連分巡山前山後警廳長亦調巡　隊於錢塘湧金門外日夜彈壓所有西湖一帶崗警均分派雙班輪流護衞聞法使巳於昨日午後專車返滬朱督屈省長各贈以杭扇西湖影片等物以留紀念 
 
 
 

Page 7

 
 
電　兵輪防堵軍府昨據探報有黨人由浦江私　軍火來　由嘉善入口請堵　等情朱督聞報後卽電飭内河水警廳長徐則向迅飭陸署長訓撥淺水兵輪二艘馳往堵截一面面致行政公署請通飭妥爲防範 
[安慶]  
　　當塗拿獲合黨當塗城内東街第一旅館有旅客六人内有二人一姓周一姓楊餘不詳其姓氏異言異服形迹可疑於陰曆初七日在城南高驛街黄浴堂内與衞隊某甲談其黨勢之盛適有駐當武衞前軍陳統領之偵探在旁探悉遂回帶兵隊至浴堂内將該旅客六人及某衞兵一同拘至統傾署并至第一旅舘搜　東西梁山地圖曁子彈印簿與僞圖記等件現正嚴刑審訊供詞尙未悉 
委查袁端敏公祠宇大總統父袁端敏公前清時屢著戰功曾在皖北臨淮建有專祠光復以來滄　幾變功臣祠宇大半揣殘聞倪督刻接京函詢問故巳派員前往臨淮查詢該祠是否存在有無供奉以便答後也 
[漢口]  
　　水泥公司債務糾葛漢口商辦水泥公司向天津保商銀行借欵理積巳有成議駐漢日本領事以該公司所欠三菱公司之欵迄未清償故出而干預致保商借欵亦不允　現經湖北民政長函逹政府以該廠啓封究應如何辦理應請設法維持等語已奉入總統諭交外交財政農商三部核議辦理 
[江西]  
行政公署改　消息戚省長昨正式委任邵啓賢爲公署秘書並擬委任原内務司第一科科長陳嘉善及第二科科長尹　爲　秘書其公暑裁併四科後所存兩科聞第一科科長擬以原内務司第三科章科長升任第二科科長則擬以原充該科長吳璜繼績留任此外各科科員現尙未擬定聞留任者約六七人 
禁止販賣淫磁案九江　磁業以去歲兵亂生意减色羣謀一維持之方法特向景鎭定燒大宗男女裸體磁人販運來潯陳列架問供人玩弄以廣招徠且故爲高價每只須八九元事爲警廳查見因關風化特於前數日公函商會請其轉告各商將是項裸體磁人銷燬否則除没收外仍慮以相當之懲罰該商店置之不理仍將各磁人於舊曆正月新開張之時盡數排列架間復爲警廳李廳長親見特傳飭一分署趙署員查實帶廳罰辦并由趙署員在譜芳居同昌長德與等磁器店内查獲男女裸體磁人三件是項磁人較之繪事春宫尤爲妙肖故將該店夥一併帶往警　請示由司法科吳淮君預審販賣淫磁不諱處罰洋五元准其具不再販賣切結省釋該項磁人亦經李廳長當衆捽燬云 
[山東]  
　　津浦護路軍之改組津浦鐵路貫穿東省約七百餘里之遙向有護路軍士分站巡察亦名鐵路巡防隊而其詳細章程則與膠濟鐵路頗有異同刻聞該局長爲認眞稽察起見擬仿膠濟鐵路章程將護路軍名目改爲巡警分區設立局所現下業經議决定於三月一號實行 
民政長赴京田民政長於昨晨乘津浦路早車赴京任内事務卽委内務司長兼理民政長此次　京有何要公現未宣布唯官中消息　務院日内將重行改組院内人員亦有一番更動民政長久有　京任用之說今日之行或與國務院改組事頗有　係云 
[天津]  
　　杜寳賢被押紀趙都督咋以杜寳賢等私購軍火關係重大指令天津縣知事切實澈查呈復究辦一節茲聞杜王譚三人於去歲年終擅自簽字向弱清洋行訂購九響手鎗子彈等件并有差役閻升暗行用印蓋封擬裝輪外運嗣經鈔關查獲扣留該　長除巳將杜某等管押外當將閻某釘鐐看管 
[雜評二（默）]  
　　告司江蘇敎育者江蘇維持小學之訓令意甚盛也然而記者敢爲進一解自自治解散而後凡縣立巿鄉立各小學皆有皇皇不終日之勢應如何設法維持尤宜早爲籌定不然其所以摧殘之者大有人在張鎭芳呈文之影響猶其小焉者也 
官場與紙幣粤省紙幣之害所謂商也工也士民也凡立於粤省之社會者無一不受其影響當道曾無一策以挽救其害獨至官界之損失則已代爲呼籲而償其薪俸之减折矣粤人之憤憤宜哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商請捕房扼要防堵]  
　　上海鎭守使鄭汝成君迭據偵探密報滬地黨人匪徒散布謠言欲於陰曆正月十三四五等日起事其軍械係從租界運至内地等情當即嚴飭各軍隊並請警察督辦轉飭南北各警區嚴密防範在案茲又由鄭鎭守使函請駐滬特派交涉員楊小川君照會各國領事轉飭英法捕房派探在兩界交接之區認眞防堵並澈查界内有無黨人暗設機關及存積軍械等事以憑核辦 
[第一營扼守要衝]  
　　駐紥龍華之第四師補充兵第六團龔團長前日奉鄭鎭守使命令以近日滬上謠言紛起甚有定於舊曆元宵前後先搶上海城内富户商舖繼搶軍警軍械之謬語查此種謠傳本不足　惟製造局所駐軍隊僅有第十三團所部三營祗可保護本局而斜橋一帶係爲本局咽喉 
要道亟應添兵駐守以防意外仰即調派一營來滬防範等因龔團長業於前日（即八號）令飭第一營營長梁守三君督率所部官兵隨帶軍械到滬塡駐徽寗會館南首之新營房以資鎭懾 
[電調軍艦回防]  
　　上海鄭鎭守使以製造局浦江所泊各軍艦大半開往蕪湖漢口一帶防剿白匪局前浦中祗有江亭鏡清二砲艦現當謠言劇烈之時水陸防禦均關緊要故於前日商請海軍李總司令酌調數艦來滬恊同防範茲經李總司令查有駐泊厦門之肇和應瑞二練船及海圻巡洋艦均可調回已於昨日電飭該三艦尅日駛滬矣 
[浦東騎巡之防備]  
　　浦東欽賜仰殿隔壁仙水菴内駐紥之騎巡隊隊長馬長連查得該處一帶及東溝火藥棧等處近日復有匪徒揑造謠言謂有黨人希圖刧掠火藥棧軍械馬隊長當卽飭派騎巡嚴加查緝聞日來晝夜不息防範甚爲周密云 
[舊曆元宵之寂寞]  
　　昨日爲陰曆元宵節南巿各會館例須徵召菊部演劇酬神今屆適値謠言蠭起防務甚嚴是以由各商家公議暫緩舉行以免匪徒托足乘機生事 
[閘北捕獲黨人]  
　　閘北警察分廳長徐輔洲君前日據軍事偵探密報有黨人松江人高一飛將於晚間搭乘滬甯火車出發徐廳長卽親率探警往車站守候嗣於晚間十一點鐘將高拘獲到廳由司法科科長密訊之下卽飭水巡隊小火輪當晚解送鎭守使署請軍法科訊明核奪 
[探員偵獲黨人續紀]  
　　鎭守使署偵探員余祖勲恊同法捕房探捕在法租界大馬路榮華棧内拘獲湖北黨人鍾鼎巳誌昨報昨由捕頭略加詰問毫無憑證搜其行李及身畔亦無違禁之物故飭管押俟鎭守使來文指明究犯何案再行解廨訊明核辦 
[四誌探警捕拿黨人之意外]  
　　江蘇都督馮國璋君據駐滬偵探報告本月五號在滬南大達碼頭新寗輪船破獲黨人仇鑾燮等五人曁日本人金井德助山口篤志二名因山口業巳斃命事關交涉亟應切實調查以便對付故於昨日特派軍事調查員胡培元帶同暗探兩名赴鎭守使署詢問訊供詳情並偕同鎭守使署調查員往大達碼頭調查當時情形良久始去 
又聞受傷之日人金井篤助現巳由上海醫院醫生將其傷口敷治略見平復昨日領事又派日醫某君赴院爲之調護鄭鎭守使則派北洋警兵數名在該醫院留心防衞以免疏虞 
[探報黨人機關之地點]  
　　江蘇都督府駐滬偵探查得法租界寳昌路某號洋房係是黨人機關曾於前星期秘密開會又公共租界新閘西辛家花園哈同花園左近亦有數處業已禀奉馮都督備文商請駐滬楊交涉員速請外交團轉飭捕房嚴密查緝矣 
[再誌革探與黨人之關係]  
　　上海鎭守使鄭汝成君因據黨人供有巳革淞滬警廳偵探王長發有私通黨人情事當卽備文嚴飭南巿分廳將王拿辦該分廳崔廳長因王探早已開除未明住址立着保人陳錦章於昨日將王尋交到廳由司法科略訊一過立即派警將該革探解送鎭守使署發交軍法課訊明核辦 
[偵探查獲黄社首領續誌]  
　　鎭守使署偵探余祖勲偵悉黄社首領黄競白（卽王利川）許一飛（即陳嘉生）匿居公共租界三馬路小花園國民旅館十五號房間預備赴浙運動禀奉鄭鎭守使函致楊交涉員令行公共公廨轉飭捕房派探協往將二人查獲並搜出黄社章程等憑証一併解送公共公堂訊供不認判均押候查明復訊在案咋晨復由孫襄讞會同英領哲君研訊先由被告代表德雷斯律師上堂譯稱敝律師甫經延爲辯護案情尙未深悉一切手續亦未完備繼由中央政府代表瓊司律師聲稱被告係圖浙要犯且經搜獲黄社章程等憑證惟此項憑證敝律師甫於昨日接到不及繙譯應請展期一禮拜俟將各證據譯明以便聲訴言至此即將黄社章程等憑證呈案經中西官展閱一過卽行發還復據德律師聲稱捕房旣將證據信函交與原告律師應逐一簽字記明以免將來錯誤請堂上注意卽據四十號西探禀稱所有抄獲之黄社章程等憑證係由捕頭交與原告律師逐件檢明中西官會商之下以兩造律師均未預備辯護遂判黄許二人帶回捕房定下禮拜一研訊 
[帮匪已離閔行鎭]  
　　江蘇水警第一專署長沈葆義君肈聞西鄉閔行鎭匿有帮匪現擬糾集無賴開設香堂放票收徒當卽派兵前往嚴密查拿該帮匪已聞風潛逸故於前日出示諭令商民人等勿爲所惑如有悮入該會者迅卽繳票侮改倘或隱匿一經查出定當嚴究不貸云 
[收回公廨管理權近聞]  
　　公共公廨收回管理權問題業經外交部與駐京公使團商就緒公廨關讞員及駐滬領事團變方均接奉電飭交接在卽以故駐廨檢察西員麥鼎君於去歲陰曆年底乘火車晋京面謁各國公使磋商交還後之辦法各情巳誌本報茲聞會審公廨前清本以滬道爲上級機關現擬卽歸上海觀察使節制惟接管手續須俟交涉員楊小川君將觀察使管轄範圍與各當道會議妥洽組織完備俾有遵循因此接收之期尙不能即定大約須在下月並聞楊君之意收回後擬仿照内地審檢廳稍行變通廨中辦事之人除考取承發吏司法警察外其餘各科書吏亦擬考取熟悉法律人員俾除積弊云 
[歡迎考察財政專員詳誌]  
　　政府特捎攷察財政專員王璟芳日前到滬後先由商務總會總理周金箴協理貝潤生在商務總會邀集北巿各業商董開會歡迎南巿商會總理顧馨一協理蘇筠尙亦於陰曆十二日在南巿商會邀集六十餘行商代表開歡迎會當由總理顧馨一報告云今日係因北京審計處長王璟芳君并同行之前雲南國稅廳長廖廉能君到滬調查關稅商業及關於財政一切情形我輩歡迎之意旣希望王君等此行得圓滿之結果爲國家前途謀財政經濟之發展并希望王君等對于商業現狀及我商家歷年所受之痛苦皆能爲之代達政府以期得國力之保護及奬勵其進行旋由王璟芳致答謝辭并云此次奉命考察財政一方仍重在調查社會經濟蓋因社會經濟不發達國家財政亦無可言歐美各國財政充裕實由其能奬勵實業不僅出口稅輕而國家且能以全力助其進行我國則不然如釐金一項現在各商均認爲惡稅政府亦屢有革除之意無如該欵歲入二千餘萬元一旦取銷實無法另籌抵補是以屢議改革而迄不能實行且如此時代不但未能奬勵出口并我土貨自有之利亦大半操縱於外人之手洋商購中國生産之原料運回本國製成精美物品復來我國銷售極目巿廛現在適用之品大半來自他國而棉紗之入口麵粉之内消尤其大端我國商力薄弱譬之用兵人以節制之師著著制我死命而我軍無紀律安能與强敵相見於商戰之場哉其隱憂所極將致全國食者衣者無一非仰給於外人否則飢寒立待矣興言及此能不惶懼今幸晤對一堂商界諸君富有學識且歷年激剌經騐必能以籌時偉盡談瀛妙詞錫吾類以指針倘不吝見敎請各書意見當爲轉達政府溝通上下以圖挽救云云旋由總理顧君協理蘇君設筵欵待各代表均舉盃相酧極盡賓主之歡散時巳鐘鳴八下王君演辭甚長茲但記其崖略而巳 
[法使起程回京]  
　　法國駐京大使康蒂君擇於星期日乘美最時洋行美利商輪由滬啓行赴寗換乘津浦火車返京巳紀前報茲悉康君已於前晚十點除鐘由法總領事署乘坐馬車起節至碼頭登輪後法總領事甘世東君副領事乃齊君德賚沛君及法國紳商人等均登舟送行法捕房藍總巡亦督率中西安南捕頭在碼頭排班歡送 
[布告國民改良會之成績]  
　　北巿警察分廳長徐輔洲君昨日通令各署長云案奉督辦淞滬警察事宜薩令開茲准上海鎭守使鄭函開前准内務部電傳大總統布告國民改良會經過手續請迅行所屬一體遵照并錄全文通行布告務須印刷多份張帖各城鄉鎭巿地行俾衆周知等因到署除分飭各團營知照外兹特飭匠將布告全文刷印多張以備分布相應搶送五十張希卽飭發各警廳廣爲張帖爲荷等因准此除令發南分廳外合行令發該廳佈告二十張仰卽遵照張帖爲要等因奉此除分令外合將佈告隨令附發六張仰該署長即便遵照張帖並仰轉發所屬各分署一體張帖切切此令 
[查緝抗繳引課之議長]  
　　滬南警察分廳長崔君訓令所屬各區警察署云案准上海地方檢察廳函開案准浙江高等檢察廳函開據定海縣審檢所知事金國書呈以該縣岱山廠引被該縣會議長藍開勛覇阻抗課曾於去年六月二十日由藍開勛率領廠户二百餘人突入漁引公所遍脅取消廠引聲勢洶洶擄搶衣物並聲稱捉人鎗斃幸經知事管帶在岱保護未釀大事該廠司事旣經保護出險無敢再往廠務暫時停辦疊奉浙江行政公署兩浙鹽運使訓令迅將爲首抗繳引課糾衆騷擾之藍開勛拘拿到案按法嚴辦等因當經飭警勒限嚴拘據復稱藍開勛人已離定逗留滬甬勢難越境拘拿等情除再飭嚴密偵緝外理合呈請令飭通緝並咨請上海地方檢察廳一體協緝等情除指令照准外相應函請貴廳協緝逃犯藍開勛解辦至紉公誼等因准此除派警偵緝外相應函請貴分廳查照希卽飭區一體嚴緝爲荷等因准此合行令仰該署遵照嚴飭所屬一體偵緝務獲此令 
[部頒觀察使關防]  
　　駐滬外交部特派交涉員楊小川君前奉中央任命爲上海觀察使經紀前報茲悉楊君昨由江蘇韓省長差弁轉頒部發銅質關防一顆其文曰江蘇上海觀察使之關防楊君當即收領即日啓用並分别呈報移會各機關一體查照 
[商减土貨運費之困難]  
　　輪船公司團加重川湘幫運費一事經滬漢各商會曁旅滬客幫商務聯合會再三勸導四公司始允川湘幫代表白少玉徐荃浦赴漢議减詳情曾紀前報茲聞白代表等赴漢後四公司始以未得總公司來信爲詞迨見信後四公司洋東及買辦卽邀白代表並四渝報關行經理談判一次未請漢商會到場聞其談判結果僅允將繭巴黄絲白蠟幾種略爲减讓其書大宗土貨均不克通融云 
[絲廠調查錄]  
　　閘北虹口等處共有繅絲廠四十餘家上年因受戰事影響頗難獲利故本年開工稍遲茲將巳經開巿者調查錄下瑞綸新綸大綸怡和信昌大經震祥震和 
又聞無錫各廠去年頗爲發達計錦記盈餘八萬乾源二萬格昌二萬源昌一萬振藝一萬乾生七千本年該處又添開四家廠屋已經落成尙未開車其牌號地址如下裕綸（亮壩）福綸（廟光橋）隆昌（亭子橋）愼昌（南門） 
[陳洛書將次北上]  
　　前任上海製造局督理陳洛書君榥前日接奉國務院及陸軍部來電謂現有要事商辦希速進京勿延等因聞陳君擬於日内起程 
[耿分統飭拿梟匪]  
　　江蘇駐滬鹽捕營分統耿華堂昨日密令副官馬得成云爲令飭密拿事本分統訪聞吳淞地方茲有著名梟匪專以販私爲生且敢窩頓秤手勾通光蛋在彼肆行無忌實爲鹽務之害若不嚴行拿辦其何以暢官引而重鹺綱合亟密令仰該副官按照後開各匪姓名逐一查拿務獲送營懲辦勿令遠颺切切此令計開陳得勝朱和尙趙存寳蔡貴發以上四犯均係吳淞著名梟首 
[楊署長查拿賭徒]  
　　浦東爛泥渡第五區警察署署長楊士奎訪聞該處一帶時有無業流氓串同各分署偵探夥役聚賭抽頭每晚有數百金之鉅前日又在該處某洋棧内私行聚賭楊署長立飭長警前往密查一面函請該洋棧經理人請爲查拿爲首之人到案嚴究以示懲儆 
[安徽難民過境]  
　　上海縣知事公署於昨日下午到有口操皖音之男婦老幼難民四五十人稱係逃荒到此求給川資俾回故里言畢皆席地而坐地方巡警上前驅逐若輩均置若罔聞後由浜知事派令科員向之開導着靜候核示勿得聚衆要挾致于究辦該難民等均唯唯遵諭 
巡官調充偵探 
　　閘北警察分廳徐廳長查得本廳軍事偵探許彪在警備隊兼有差事因卽開去偵探兼差遺缺以三區巡官傅明業調充月給薪餉四十元所有巡官一缺另以北洋警官孟廣銘補充昨己季令到差視事矣 
[繙譯書記之退職]  
　　南巿第一區警署署長劉君查得譯員張謙受久未到署辦事殊多玩誤現特呈報崔分廳長卽令辭退另委南洋畢業生華黼到署接辦又書記員傳辛庚近患目疾亦禀准辭職 
[城東女學注意師範]  
　　滬南竹行弄城東女學於去年夏添設師範講習科學科偏重實用技能兹因今年暑假將届畢業之期故復添聘書畫及剌繡名家以專敎授而應社會之急需並於樂歌手工等科悉心講習刻聞各科尙有人餘額有志嚮學者幸弗失此良機也 
[婦人忿恨自盡續紀]  
　　婦人周華氏忿恨自盡巳略紀昨報茲據訪員續報該婦住居城内第二師範學校東首現年四十五歲其夫巳故多年遺有一子名永福今年十六歲該氏愛如掌珠平時偶與鄰人齟齬該氏必爲之袒護舊曆本月初十日永福私取該氏金押髮一支在外質洋揮霍前日歸家其母以無顔見人初則將子訓斥繼則乘家人熟睡之時自縊而死迨同居之姜姓及成衣匠等知覺趕救不及遂報知該氏夫兄正擬備棺收殮間事爲二區第二分署訪悉飭警將永福拘送第一初級廳經該廳徐檢察官研訊據永福供無違忤情事問官以所供殊難憑信應俟騐明再行核辦當即據情禀明地方廳汪檢察長於昨日午後二時委派徐檢察官吳檢騐員等前往相騐尸屬禀求免騐徐君不准旋卽驗明該氏委係自縊而死並無别故卽着尸屬備棺收殮候禀復汪廳長諭令第一初級廳將永　解送地方廳歸案訊辦 
[少婦受人愚弄]  
　　丁銀松因蟻棍姚木金夫婦誘匿伊妻丁楊氏報經地方警察將姚之同黨任和尙並該氏查獲解由事務所轉送地方檢察廳候訊在案昨日午後由該廳張檢察官提訊丁銀松供本邑西鄉塘灣人向爲銅匠妻楊氏於舊曆本月初四日走失無蹤小民願出二十元尋費旋有杜家行鎭開藥店之胡洪鈞前來報信願爲指提小民遂報告警局恊警往提詎拐匪姚木金巳預有所聞將楊氏轉匿於任和尙處姚則逃逸越日始將任拘獲追到楊氏轉送案下求究丁楊氏供年廿四歲是日赴杜家行買物回時天巳不早渡船巳無當有素不認識之姚木金夫婦邀我到伊家借宿一宵明日回家氏誤爲好意遂與同去不料被伊轉輾藏匿旋又將我寄到任和尙處共宿三宵被任姦汚一次求察任和尙供塘口人姚木金是小民之寄父此次丁楊氏由寄父送來躭擱不知來歷目下寄父逃往何處小民實不知悉問官得供以任和尙串拐有夫之婦又敢姦宿不法巳極判令收押候辦丁楊氏年輕受愚判交伊夫丁銀松領回管束候提姚木金夫婦到案訊辦 
[拐賣小孩之惡果]  
　　方徐氏誘拐附近某姓六歲男孩託徐周氏領往寗波賣與開桂圓店之福建人劉某爲子嗣被某姓查悉先將徐周氏軋住究追該氏不得巳將身價洋元墊出歸還劉姓將孩領出送還昨由該氏邀同陳阿毛陳阿大等向方徐氏索還墊欵互相爭執事爲崗巡查知投報第二警區飭警將一干人拘獲於昨日午後解由司法科移送地方檢察廳收押候究 
[發堂小孩潛逃]  
　　小孩王瑃吳春仙二口均約十一二歲前被匪徒誘拐被警查獲解送地方檢察廳着送新普育堂留養候召家屬具領在案不料該二孩突於昨晨在堂乘隙逃逸當經堂董陸君飭查無蹤卽報地方檢廳請爲查緝 
[協提兇犯]  
　　華亭縣境莘莊鎭鄉民孫友耕被金少圃毆傷業經華亭地方檢察廳騐明屬實飭傳金少圃到案質訊詎金抗傳不到避匿上海縣境梅家弄地方前日由地保訪明報告華亭地方檢廳飭派警長楊照持文至上海檢廳請爲協提汪廳長准即飭派法警陸壽康同往梅家弄偵悉金少圃已濳回莘莊家内卽往該鄉將金拿獲立解上海地方檢廳於昨午交來警帶回歸案訊辦 
[兩女合借小房子]  
　　浦東女子李妙英及羅永生之女阿大向在洋涇鎭聚壽織布廠爲女工詎妙英私與唐阿四姘　阿大則與唐洪生私姘　在洋涇西　口租賃許炳生之房屋居住昨日被羅永生得悉投報該處第五區第三警察分署當即飭派偵探將李妙英及房東許炳生等拘解到署詰明情節遂卽移送南巿淞滬警察分廳發交司法科訊究 
[逆子毆母]  
　　湖北人李張氏至法公堂控稱兒子李大齊不務正業時向婦人索錢浪用今又强索洋七元給以四元尙不滿欲一味吵閙婦人稍加訓斥竟被毆傷左目親戚相勸亦被毆辱無奈報捕拘案請究訊之李供向母親索洋有之惟左目係母親自己　傷實非小民行兇求宥聶讞員判押三月如以後再敢違忤定當重辦 
[串匿女子之嫌疑]  
　　江北人陸大生之二十歲女兒兆弟於上月十三號逃逸無蹤陸以曾由同鄉婦人王朱氏受七百八十三號華捕囑托來家喚女出門疑被串匿邀同証人杜陳氏控由捕房昨派包探將王朱氏與七百八十三號華捕拘解公堂訊供無憑判將被告開釋 
[追尋未婚弟婦]  
　　鎭江人趙長均之未婚弟媳盧小姐於舊曆歲首被山東婦人劉孫氏拐帶來滬圖賣趙卽追尋來申遇見控由捕房將氏與女一併查獲昨解公堂請究原告偕証姜高林上堂訴明前情求究訊之盧女供由周王二婦帶至滬上中西官以原告控告拐賣証據不足判將劉孫氏開釋盧女交趙長均具領回籍 
[警廳釋放暴徒之口實]  
　　粤人盧田（卽鄭玉輝）前因糾黨在華興坊夥刧其戚唐養泉家衣飾各物由探將盧等拘解公堂訊知事出内地判均解送淞滬警察廳訊辦嗣經原告代求從寛判將盧等開釋詎盧釋出後復持手鎗向同鄉人黄柱生黄壽祺鄭景後等恐嚇勒詐復被報告捕房嗣在北四川路被包探遇見盧即開鎗拒捕詎誤擊自己腿際受傷當被拘獲解送公共公堂訊實因盧傷未全愈判送醫院醫治候商明核辦在案茲經捕房查得盧之同黨梁阿田匿居北四川路一百十一號門牌盧田家内曾至北四川路華洋交界處三百三十三號門牌胡潘氏家出示手鎗恐嚇圖詐爰於前日派令中西包探將梁拘獲昨日帶同盧田一併解送公廨經王襄讞會同英領康君研訊一過以盧等前因犯刦曾由公堂訊解内地警廳訊辦如何釋放判均還押候函請水陸警察薩督辦查明俟復到再行訊核 
[匪徒擾害船户]  
　　山陽人王阿二南京人徐阿福前晚至斐倫路浜内鄉人金朝濟船上用刀恐嚇希圖攫物金卽大聲呼救當經中西各捕將二人追獲昨解公堂訊供支吾中西官以王係過犯判押西牢三月期滿送上海縣知事遞回原籍徐押一月示儆 
[厠所發現屍身]  
　　昨日下午五時許城内第二區第一分署十四崗巡士徐坤樵回署報告老北門内紫金路公厠所發現無名男尸一具年約四十餘歲不知因何身死孟署員當即飭傳九舖地甲親率警探前往察看報請檢察廳蒞騐 
[法租界火警]  
　　昨日午後半點鐘時法租界自來火行東街中興里内二十一號張本田家因煑午膳失愼延燒東鄰二十號並帶傷二十二二十三兩號房屋聞該里内均係平屋魚販居多二十一號内焚斃八個月女孩一口業經捕頭飭將肇禍之人拘案候究矣 
[汽車夫違章受罰]  
　　一百八十號華捕至法公堂禀稱汽車夫周阿金駕五百十四號汽車行經費昌路任意開駛有違定章故傳案請究周供是晚開至新舞臺地方並未經過寳昌路實被誤指判候查明再核今由捕頭查明違章屬實着罰洋二十元充公 
[强搶小孩帽子]  
　　流氓劉阿二張德才葉福康俞李元等在途强搶孩帽一頂交由俞李元質洋分用昨由包探拘解法公堂請究劉等均承認不諱判各押二月期滿逐出租界 
[譯員前往青島]  
　　駐滬德總領事署繙譯官余福來君前晚乘龍門輪船往青島公幹聞二星期内卽須回滬 
 
 
 

Page 11

 
 
[警廳司法科批示]  
　　閘北警察分廳司法科昨日發出批示二則照錄於下（民人荀彭貴禀批）爾弟彭根與爾分居其住居所在地究屬何處未據叙明且數月前因夫婦口角毆打後即失蹤影當時何不報請該管官廳查缉乃於數月後始行來廳具禀情節離奇碍難核辦仰即知照（民婦潘劉氏禀批）據禀氏夫旣稱和睦何以一出不歸殊不可解恐係另有别情姑候飭探查察可也 
[公共公堂瑣案]  
　　匪徒錢阿根在西西藏路搶取周張氏金挖耳又趙全坤在新閘陳家浜攫取張應氏金戒均經包探查獲昨解公堂分别訊明判錢押西牢三月趙押一月 
新閘愛文義路七十六號門牌理髮店主王松山及九百七十一號華捕張友祥均因在家聚賭由捕查獲昨解公廨訊明判王罰洋十元張捕罰洋五元一併充公 
鐵匠王三呆劉阿三因與同業黄阿二游戲口角用刀將黄手指戳傷昨由包探將王劉兩人拘解公堂訊實判各押一禮拜汪榮和控金嗣雲借洋二百元不還昨由捕房將金傳案請示判交保過堂候訊 
[美捕房瑣案]  
　　四千零八十五號人力車夫昨因拖車違章被三百七十四號印捕查見向阻不聽拘入捕房押候禀明捕頭核辦 
張阿金陳順友等昨在漢璧禮路索討欠欵口角互毆扭控捕房捕頭以案關債務一併斥退不理 
[雜評三（訥）]  
　　中國之社會經濟 
國家財政之困難由於社會經濟不發達社會經濟不　達由於工商業之無進步工商業之無進步一由於外貨輸入而土貨亦操縱外人之手一由於政府不能奬勵保護而惡稅尙留於今日然欲抵制外貨挽回土貨權利須有頼於政府之提倡與補助故發達社會經濟之本原責任仍在政府也中國今日社會經濟之墮落非特工商業之不振且喪失於意外之變故與夫消耗於種種奢移不急之用者甚多欲發達其經濟關係不僅在理財之一部分端緒蓋甚繁也王君以其調查之所得而報告於政府政府注其全力於各方面策劃之庶幾不虚此行乎 
來函 
[福建省議會議員林師肇致汪省長書]  
　　省長鈞鑒前書倉卒未盡所言終不得舒憤懣以曉左右某報登吳鼎派兵要拘肇訊問以江露供肇同任招撫事也果爾肇又不能已说言也請略陳撫事始末語多不避諱幸勿爲過敝郡不幸遭黄廉之亂流血連年枕尸遍野官軍斃匪輙以百聞而匪之倔强猶昔岑西林來閩始派吳鼎抵興邀同江春霖住撫大總統旋亦下招撫令而匪之負嵎如故肇之提出　亂善後剿匪辦法各議案正以廉匪旋仆旋起非設法剿捕不可然此次之贊同招撫者何以故黄廉一小醜耳竭福建全省兵力經年痛剿匪勢仍熾非匪之難平兵驅民從匪也焚廬舍戮婦孺姦淫搶掠不出於匪每出於兵仙城之役尤爲寒心（屠城搶掠經仙邑各界及典商呈控在案）縱匪　去以獻捷聞母論　肇提出軍　屠戮仙城質問書及請辦軍隊搶掠議案非唯置之　究更　　仙民三萬五干金稿師（知事甯雲漢對肇言也）夫養兵原以衞民兵禍尤甚於匪民何托焉况是時　宣告獨立兵隊陸續調省廉匪聞風又結安溪德化諸匪蠢蠢欲動　中各界警電紛馳肇爲人民代表桑梓糜爛豈無痛癢相關而忍從壁上觀耶然肇偕鄭必明往撫（孫督派鄭抵興鄭素與肇有識邀肇同往代　國語）竟敢親抵壺山何也（壺山係匪巢）辛亥革命肇曾身與戰事回郡招安適廉衆數百伏城内（光復時呈報都督有案）旋囑露遣散後（以露辦農會與廉有識）爲維持地方治安抵三十六鄉演說（時知事劉裔經亦在座）頗爲其所歡迎且露先往說降（夏紫雲引露與鄭接洽鄭委露往）廉致必明書有願降意所以直抵匪巢而不懼也自匪衆就撫後地方安靜安溪德化匪禍不蔓延於壺公山下敝郡之幸亦吾閩之福也往撫者何負焉月前偕鄭參謀貞俊抵興招廉赴省露報廉死肇同貞俊及朱團長貽凊電請孫督飭縣檢騐以别眞僞在案何違法之有而必待吳君訊問乎肇忝列省議會議員以一紙書呼之即至又何必派兵搜捕乎拘解肇祖（適肇駐省議會遂拘肇祖跟交）更爲駭聞共和時代人民有身體與住屋之自由法律弁髦言之於邑且招撫令出孫督（孫督先後函電囑肇辦撫）以露共同任招撫之人輙行逮捕彼必明貞俊二君獨非同任招撫之人乎吳君亦非奉命招撫之人乎况肇對於廉匪未撫以前力主剿辦省議會之提議案有鐵卷如山之證白畫見鬼杯弓蛇影之疑公必明若燭照焉但肇屢提軍隊不法案頗觸當道之忌讒口鑠金三字成獄曾參不信於其母巿虎見成於三人願公察之至肇與吳君素非不相能也唯裁撤水上警察廳案巳付審查該廳來有咨議案（吳係廳長肇反對甚烈（省議會速記錄可查）諒吳君必不介意也究竟搜肇住屋拘肇祖父（年幾七十）依何法律前書已在洞鑒之中希即明白宣布以釋疑團臨頴無任盼切之至不宣肇再啓 
 
 
 

Page 12

 
 
   
 
 

Page 13

 
 
自由談 
游戲文章 
[新年竹枝詞] [  佐彤]  
　　裘裳簇嶃帽鞋鮮踱上階沿懶拜年儂自鞠躬他作揖半邊禮數怪周全 
百湊茶兒依舊濃菓盤奉敬笑通容客人轉背備人駡恭喜連稱没喜封 
雇將摩托任驅馳走盡洋場樂未疲畢竟便宜推女界金錢只賞好花枝 
推推擁擁廟門中儂看人來人看儂忽地耳邊聞吉語兩三乞丐打抽風（二） 
[獲狼解（仿獲麟解）] [  涂遹修]  
　　狼之爲物汹汹也産於汴禍於皖鄂蔓延於鄉村集鎭之間雖婦人小子皆知其不祥也然狼之爲物不利於國不甚畏於政府其爲色也有二（今有白狼黄狼故云）非若鼠竊狗偷潢池小盜然然則雖名狼不可輕之爲狼也小者吾知其爲鼠大者吾知爲狗弄兵潢池之輩吾知其爲弄兵潢池之輩惟狼也不可知不可知則其謂之不祥也亦宜雖然狼之出必因大吏拙於治狼蓋乘亂出也政局亂乃有狼狼之果可謂不祥也又曰狼之所以爲狼者貪殘而凶狠若狼之出志在刧掠則終必被獲也無疑 
栩園詞選 
[無巢燕] [  驥道人]  
　　風淅淅雨淒淒尋巢燕朝暮飛有巢憂卵危無巢安所歸朝不得食暮不得棲風風雨雨江之南鳥猶如此人何堪 
[舟行偶成]  
　　雲鎖兩山雨風鳴萬樹松不知何處寺飛出一聲鐘 
[客途口占]  
　　夢裡田園客裡身陌頭又見柳青青楊花不肯沾泥住入水何妨暫化萍 
[夕陽]  
　　一抹臙脂似畫中柳塘西曳板橋東遲遲花隖情如戀漸漸桑榆景未窮網掛漁家一角影帘飄茅店半竿紅樵歌牧笛都歸去古廟荒寒倚醉翁 
[出官西坡偶成] [  若僧]  
　　朔風歷歷老青聽衰草斜陽入望中一晌此間春色渺梅花忽地向人紅 
苧　靈秀鍾西子花樣精神玉樣膚惜少生花一枝筆　綃替寫美人圖 
柳　腰支月妬姿臨風嬝娜步低　一鞭彳亍征途裏爲我留連馬亦知 
[歸青島道左思鄉]  
　　雨挾風狂刺骨寒征途忐忑一辛酸就中莫問江南事開到梅花夢未安 
憔悴征鞍玉勒函　　裘冷度層嵐可憐最是山前雁陣陣飛來獨向南 
[感時] [  馬生]  
　　𢟨𢟨征塵撲眼來秦關漢塞揖人開斯民何罪遭塗炭大局於今祗胚胎定論有時歸竹帛壯心無意激風雷問誰了得生前事生後蒼凉未可哀 
海内兵戈望眼餘晴沙撲撲走鈿車風搖鐵馬魂依夜露冷黄花雁到初大陸蹉跎新涕涙家山寂寞舊音書詩壇酒社人何處獨倚吟樽閉野廬 
[菩薩蠻] [  見賢思齊]  
　　深顰淺笑春風面粉香嬌殢冰紈扇花　不曾知寨幃小立時閒情無計遣只在秋波轉去夢倘相尋儂家住竹林 
[一剪梅] [  驥道人]  
　　紅杏嬌春勝妾粧蜂也探香蝶也穿香羡他蜂蝶逞風狂花下成雙月下成雙别忍新昏恨玉郎文戰名場酒戰歌場相思何處話凄凉日似年長夜似年長 
[一痕沙]  
　　凡卉妍爭幾度梅　清寒如故幽鳥語啾啾替花愁富貴浮於雲露我輩靜中看破詩酒是生涯與君皆 
遺聞軼事 
[夢史（續）] [  李生]  
　　予長聞乳媪爲予言盜入人家事甚可駭某夜實有盜數十破扉入諸婢僕逃匿殆盡予以隻身伏牀下屏息無聲遠聞呼嘯相 
自念一男子何怯懦乃爾愧宗慤多矣乃蛇行出遍覓屋内得一木窗　持以出與諸盜格鬭顧爾時木窗棨甚助予雖利刃不能損毫髮以故傷其二人諸盜悉披靡遁去時更樓正三鼓也余母以予憊甚命持湯飮予予向諸婢僕自誇功伐此爲余夢中第一樂事蓋醒時猶歷歷在目至今未忘也 
予生時先祖父祖母卽見背故未得一覩遺容殊爲憾事予六七歲時常念念不巳倦寐之傾恍遂所願先祖父引科手給以食菓數枚余歡欣拜舞而出出門未數步突有奇鬼二挾予走其行如風余低首不敢視一任其所爲食菓遍擲於地瞬息巳到一栅余省此必所謂冥關也第時余懼甚顧無術可以自脫將進栅矣突有壯夫一從巨鬼手中力奪余而奔二巨鬼　吻磨憂呼嘯而追復將及矣余驚欲死乃余側又有二丈夫出迎　格　余乃得免壯夫送予歸予匿予姑房中不敢出有搴帷者入予呼號以爲鬼予姑曰此汝表兄也予恍然如夢醒乃不意轉則之間予姑不見予表兄亦不見而眞夢於是乎醒矣此予噩夢之一至今思之猶悸汗臘頰　嗚呼吾生之憂患亦類於此矣（未完）（不受酬） 
自由談話會 
　　僕性淫喜獵艶　革攀花蹂　躪紫　　如蝶亂頭粗服華　盛鬋目逆而送又耽　蒲花骨頭牧猪奴以至牌九麻雀博克偷雞靡不曉靡不好一擲中人之産無少吝文　　體薄國貨而不衣衣必舶來物光怪陸離如山梁雉如五靈脂自炫其美一御輒棄去不復進食在前方丈炰鳳烹龍宴客則杯酒十千一席之費過店夥十年之俸崇愷不足擬矣供奔走者皆雉裘珠履狗馬皆被　繡入吳子胥逃秦張祿遇且踐死馬下矣安所顧抱關之侯　　漿之薛公謙撝自牧效古人跪而納履親爲結襪哉僕年三十三陵礫古今脾腉半世頗自豪負心動神疲終朝顚倒家且不支將自我得者自我失之矣不意有儉德會發現於今日會規五則箴僕之失起僕之疴其在斯乎頓悟侈足亡家國而儉能臻久長用是息心收視躁釋矜平反昔所爲譬如昨死而今生竊願皈依母任懺悔冀長保其温飽且示則於來茲寄語世人如僕之雄財尙將不繼况弗如　者乎[  海昌蔣軼羣]  
儉德會規則一不狎邪二不賭博三不必以酒肉結交 
四不必華服五不輕寒素 
入會者北京許豪士義烏朱子猷蘇州楊福保周幹臣雙林蔡澣塵皖南黄伯瑩吳江毛彦儀浦左沈劍傑鎭海吳興炎梅香山徐萍如陳節槐吳門陶无能陶竹馬慈溪季厚　蝶影毛友生蕪湖劉碻杲眞州趙大武進沈叔純吳門宗慶平嘉定朱柏臺 
上海錢耀宗慕周金錫鬯糖業何養昇胡民超方國梁黄菊笙孫毂任李警衆李逢時李亞蘭女士周靜嫻女士周靜方女士許佩蘅女士 
醫話 
[病人注意之要點（三續）] [  丁福保]  
　　四嚴守醫師命令之必要治療病人醫師實有無上之權力故醫師可以刀剖人之腹斷人手足去人眼球通人咽喉醫師之對於病人實有帝王不可奪之權力故其命令如神聖不可侵犯必遵守之醫云母動則患者决不可動云母食亦然食藥之時刻與藥量之多寡必聽醫師定之測體温之時刻亦任醫師决之其他凡禁談話遠便所用冰囊等一從醫師之命令而後可蓋醫師勤勞而患者與其周圍之人若不守命令則不得達其目的也一日飲三次之藥二次飮完之病人在褥中大便不舒暢雖醫師言其不可如厠而常人以爲無足之重輕卒偕之如厠大便等皆或與病人之結果有大關係焉宜愼之 
故雖屬細事苟其爲醫帥所命必嚴守之此乃治愈病人之第一義也 
小說 
[玉女魂（十九）（英國生女士著）] [  中華英譯]  
　　第十八章 
　　邱洛德自得交皮邱姆夫人每至抑　無聊　顧訪慾悶爲稍　而其時夢脫洛維之納誠於　黎亞亦　疾　阻日進其功　　亞素以雄財艶姿自由其擇壻頗高自位置雅不願以高貴之身事無名之男子若夢脫洛維之末秩　財本不値　意然以其信實無欺大加青睞心有所辟覺夢脫洛維之語言舉動無在不臻其誠　然夢脫洛維終以牀頭有人於晉接樹黎亞轉若落落寡合樹黎亞以爲是人向我作是狀者實慚於貧富之懸殊憐其誠慤益親昵之至於每事俯就以　　其情致神思所　大有此身非君莫屬之情夢脫洛維知一身　　不爲所覺且蒙以美名大悅夫以大欲在前而不喪其天良此非夢脫洛維所能爲抑亦樹黎亞察之不密也顧雖如是夢脫洛維知邱洛德志趣專一之賢女子也始亂而終棄之自問難堪此重咎苟不昧其天良娶樹黎亞而以外婦處前妻潛致其愛情供給則後此懊　終無旣極此時天人交迫不能自安乃以此情簡於其所視爲至契至密之良友彭爾考者與之商善後 
彭爾考至笑曰以樹黎亞之身家富麗奉汝爲其主人此人間希有之艶福亦天下之大快事也汝乃爲此儻來之女昧昧焉不能自决何其嬰椎之甚耶以我觀之彼果自管其身必不抛撇所親從汝適異國彼以工愁善怨致汝於不安安知非故作是狀撩汝之怒因而即他士夢脫洛維曰然乎此言殊難信吾之於邱洛　聊逞一時之好本不期以偕老至於樹黎亞我終身係之顧因此而棄邱洛德於此寥寂之鄉　恨以没我罪之大至於不可宜擬彭爾考曰我友之用情綿邈哉以汝之所棄而謂汝之外他人無權以即之何乃武斷而不近人情乎夢脫洛維怫然曰汝擬不於倫謂此女能從他人耶彭爾考曰我摭實而言非虚擬也夢脫洛維驚駭斗形慘色曰彼何至無行若是彭爾考淡然曰我知之久矣以汝呢彼之深不敢宣其隱隱撩汝之怒今汝與樹黎亞互有恩意我何能終秘其私一視至友以不忍於無行之女坐失無上之艶福夢脫洛維嘆曰寃乎我向以誘暱澄潔之女深自引咎詎是女之不端乃甚於我然汝所云究有何據彭爾考曰他不敢知即我而言巳數蒙其青睞我以友人故不敢承其私意惡緒亂人汝宜不爲此女所惑眞之可耳我今日就食於弗萊克令家彼人語我偕汝至彼作茗戰時至矣往乎孺子好爲之時不可失天與不取後悔無及（二） 
[滑稽小說紳士喜] [  劍秋]  
　　老邭恭喜恭喜高升你休得取笑我有什麽喜 
老兄你難道不見大總統的命令麽自治解散了地方紳士又要出頭了將來經董一席一定要借重大才的 
我不信恐怕是假的　 
老兄你又來了堂堂命令那有假的道理 
這樣說來縣知事那裏須得走動走動預先通通聲氣纔好 
阿大····你給我印好一個大紅名片明天便去叩一個年喜 
咳我在遺幾年裏頭倒霉巳極什麽地方自治····什麽選舉投票····把我的經董生生奪去找道没有翻身的時候了那裏曉得也有今日 
謝天謝地謝我祖宗謝我袁大總統（二） 
 
 
 

Page 14

 
 
   
 
