# 1916 - 58 - 4915464

 

Page 1

 
 
   
 
 

Page 2

 
 
時評 
[立法院（冷）]  
　　立法院者爲立法之機關由人民公舉之議員組織之亦即民意之機關也 
　　是故立法院之要義有二一曰法一曰民何謂法旣爲立法之機關則成此機關之時是否先合於法何謂民旣爲民意之機關則成此機關之時是否出於眞正之民意 
　　今北京又在速行建设立法院於法於民果有一當者否耶 
[命令]  
　　三月一日政事堂奉策令廣西巡按使王祖同奏請任命許勳元爲龍勝縣知事劉家正爲馬平縣知事樓岑爲左縣知事黃占梅爲桂縣知事應照准此令 
　　三月一日政事堂奉申令國家軫念民生深恐徵收官吏奉行不善違法擾民故迭經誥誡何啻三令五申惟利之所在防不勝防自非切實稽查執法從事不足以袪積弊而便民商著派肅政史王瑚夏壽康蔡寳善徐沅初往各省將經徵情形詳細考察如有浮收巧取苛罰等弊立即據實陳奏以憑懲辦該肅政史等務當博訪周諮秉公糾劾期使貪墨知儆疾苦上聞用副子飭吏愛民之至意此令 
[專電]  
　　北京電湘將軍電畧一常德衡州以西施戰區戒備令一以東至長沙施警備令 
　　重慶電張敬堯兵在瀘城休養預備渡江計傷亡六七百人綦江方面戰事尙未分勝負現由李炳之旅長爲總司令 
　　北京電陳籙來電促徐榮兩專使赴庫舉行活佛封典 
　　北京電外蒙專使回庫日期業由該使擇定舊曆二月初四並聞庫使所以急回係某國駐京公使所主張 
　　北京電保定軍官學堂畢業大元帥派蔣尊簋前往考試 
　　綏遠電陸軍一師褚團長前率部由托勝縣出發直達東勝縣沿途水草住舍全無行道困難旋由黃河北岸繞道西進行抵薩縣境遇匪六百餘人在該處綁刦遂展開隊伍痛擊戰至三小時之久蒙首老五就擒斃匪 
 
 
 

Page 3

 
 
四百餘東勝縣遂以肅淸現褚團長已率師赴綏聽候調遣 
[譯電]  
　　北京電袁總統從軍事顧問建議决計以極嚴厲之辦法對付黨人及以武力解决西南變端不日將設一軍務處專司戰務同時且擬實行改革陸軍食鹽自三月一日起增價每年可增收一千萬元吉長鐵路合同已由梁敦彥與日使簽定立法院滇黔議員大約將照蒙藏靑海例在旅京滇黔人中選舉（三日） 
戰電 
[其一（英人路透電）]  
　　巴黎電前八日凡爾登對面法軍陣線之戰事可謂世界歷史上最大最慘之一德人見英法大軍屯手薩洛尼加破其所抱東方之幻想並見俄軍佔據歐士魯姆後即向特里比崇特進發截斷與巴格達之交通線今旣不能于處處獲最後之勝利又恐聯軍接續增其軍隊子彈加以國内復有經濟風潮工黨暴動有此數種原因故德軍乃奉德皇之諭奮力進攻主要敵軍德軍調兵集材至少豫備兩月迨部署旣定乃以大軍數萬人子彈數百萬加諸法軍其數究有若干迄未知之德軍曾挑選精兵從事此役且由德皇與皇太子親自提揮德軍乃以密集法進攻故死屍琟積頗夥法軍雖爲重兵壓迫然抵禦甚勇旣棄第一道防線乃堅守凡爾登前廣六基洛邁當之第二道防線奮死抵禦猛攻之敵軍德軍受創絶巨所得不償所失杜哇芒陣地中段曾一度失守但即爲法軍奪回前五日内未有變動法人現甚鎭靜戰事仍在進行德軍如不能奪獲凡爾登則將受一不可回復之大打擊（一日） 
　　巴黎電今日下午公報云凡爾登北面及華愛佛無重要戰事前敵各地點有間斷之砲火法軍轟擊邦太摩松西面德軍第一第二道陣線並轟擊塞爾萊德軍之交通線法軍乘飛機一架在拉巴塞擊落德飛機一架（一日） 
　　倫敦電柏林公報云凡爾登一役德軍共擄敵兵一萬六千八百人奪砲七十八尊内有大口徑砲若干又獲機關鎗八十六架（一日） 
　　　洛尼加電大本營路透訪員稱希兵脫逃者日有其人肯謂　軍厚已薄人布兵獨任勞苦食且粗爄德兵則自奉頗厚搜求地方食物布國輿情今漸趨向俄國云（一日） 
　　西班牙京城電聞德國已以哀的美敦書致與葡政府要求於四十八小時内釋放所拘之船（一日） 
　　倫敦電今日倫敦市協濟會所舉行勸導國民儉德之大會首相因有寒疾未能蒞會財政大臣演說大旨謂稅項尙須加增國人當移其平時財力及人力於戰局以期獲勝全國不可不極端節省經費至戰畢而後止陸軍大臣謂國家需用戰士與軍械多多益善今日之難題乃何以一面從工廠商舖抽出數百萬兵士一面使軍用品之接濟源源不絶如欲解决此事非極端節用不可云云（一日） 
　　倫敦電今日下議院有某議員提出關於止發鴉片轉運出口執照之質問白里巨滿君代表戰時商業委員會答稱政府不以英國所存之鴉片逾於應用之額或謂政府爲利於製造嗎啡者起見限制鴉片之入口此說實無　　　府以爲保護國内供給之政策無碍於國家商業云云（一日） 
　　倫敦電各報稱政府將於數日内出示召集八班已婚之兵海軍部發表一册内載十二月三十一日以前英國未有武裝之商船四十艘與中立國商船十四艘皆爲德潛艇擊沉事前未得警告（一日（ 
　　倫敦電今日下議院中地方自治部大臣華特朗氏宣稱政府刻正研究已婚壯丁依據竇比徵兵辦法入伍後停付債欵之問題陸軍副大臣丹倫特氏稱政府將設法調用已婚新兵於華備之地位以代未婚壯丁政府有權可以展長軍役年齡但目下此舉當非必要云（一日） 
　　海牙電荷蘭外相昨在議院否認德國與荷蘭私訂條約之說又謂荷蘭亦無他種廢棄行動自由之舉動（一日） 
　　彼得格勒電俄國預算案不足之數爲英金三十七兆鎊每日戰費爲三兆鎊烈酒稅欵由六十八兆鎊跌至一兆鎊之下財政大臣謂俄國必須有完全經濟之獨立深信戰事完畢後俄羅斯定可成富强之國（一日） 
　　西班牙京城電麵粉昂貴製麵包者停止工作以致他業相繼罷工地方擾亂警察拘獲多人有數人受傷市尹已辭職（一日） 
　　華盛頓電武裝商船之問題將在立法院辯論衆料共和黨從中贊助信任威爾遜總統之票决當可通過（一日） 
　　彼得格勒電英皇以英國元帥鈕章贈與俄皇俄皇答謝時謂英俄兵不日將並肩而戰巴格特將軍呈遞鈕章時謂此爲英皇敬愛俄國陸軍勇武之徵（一日） 
　　倫敦電英船索萊拜愛號（一七八二噸）被沉船中之人均溺斃（一日） 
　　哇太　電坎拿大格蘭特倫克鐵路之芒特萊爾車站被焚疑係德人縱火所致正屋未及一小時即成灰燼損失之數約美金洋三十萬元（一日） 
　　倫敦電殖民大臣波拉勞在商務聯合會演說謂協约國經濟學家不日將在巴黎舉行大會會議戰後之商業競爭問題（一日） 
　　倫敦電貝爾福君今日在倫敦市協濟會演說謂國民當人人節省費用以利國家（一日） 
　　倫敦電今日商務聯合會全體議决請政府立即着手組織通商部列席内閣以殖民地及印度軍務部代表爲顧問團（一日） 
　　倫敦電斯堪狄那維亞半島及荷蘭來電皆謂德人雖稱在法境獲勝然馬克價値仍然低落（一日） 
[其二（德人德文報專電）]  
　　柏林電德軍大本營三月一日公報云昨日前敵多處砲隊甚爲活動敵軍砲隊尤甚惟有數處不過希圖誘惑德軍耳伊塞爾運河境·香巴業·末斯河與摩塞爾間之敵軍曾圖重創德軍未能逞志末蘭有英軍雙葉飛機爲德飛機擊敗機中之人均就擒德軍以抵制飛機炮擊中法飛機兩架一落蘇瓦松西北機中之人均就擒一落蘇瓦松西南機中之人大約均已殞命德飛機一架以炸彈擲擊通巨塞之鐵路有輸運軍需之火車一輛因以不能前進降車之敵兵亦多死於炸彈（西境戰况）又二日公報云西境戰局未變伊塞爾河境敵砲隊甚爲活動末斯河東岸之法軍回攻杜哇芒砲臺復受重創該砲台仍由德軍堅守（西境戰况）東境北段數處有活潑之砲戰德軍野戰砲轟擊敵兵枝隊頗獲效果米托西北有俄飛機一架於交戰時中彈墜落機中之人均就擒德飛行家轟擊摩洛特區洛火車站（東境單况） 
[東方通信社電（日本人組織）]  
　　東京電外交同盟會開評議員會以對長江沿岸不穩之狀態爲保護居留民需急派遣軍艦議决特遣委員向當局者要求該會實行委員遂將此意呈告當局惟形勢如無急變即不實行（三日） 
　　東京電湖南留日學生一百五十名因學費送欵途絶困難非常禀求陸公使設法救濟詎不得要領公使惟爲電致湯薌銘將軍並未籌定善後之途（三日） 
　　濟南電前有革命黨散布煽動的檄文發見以致惹起山東當道非常之恐慌城廂内外警戒極其嚴重並因取締郵送檄文特派濟南警察廳長前赴靑島（三日） 
　　東京電英國駐北京公使朱爾典氏决定於四月内交卸離京英國政府爲酬該氏功勞有派爲樞密顧問之說（三日） 
　　東京電東洋拓殖會社案經擱置故有重要役員大半辭職之報（三日） 
　　濟南電日本第三艦隊旗艦鹿島以次敷島肥前等艦十一艘於今日由佐世保駛入靑島（三日） 
要聞一 
[西報論北京急召國會事]  
　　上海泰晤士報云數星期前北京從容鎭靜預計半年之内亂事可平使外省之反抗中央者僅爲雲南一省則半年收功之說尙在情理之中今何如耶貴州已響應矣南方諸省亦不極端擁護中央矣反抗中央者豈止雲南一省而已哉政府致是猝然恍悟知北軍之未必能尅期奏捷如其預料也南方烽火且將到處蔓延也外人干涉亦將不可免也於是發生種種不能實現之幻念以圖補救故其步趨狂躁急切半年肅淸旣知無望乃轉求他種方法如成立國會即其一也華字報以爲欲弭南方亂事之蔓延舍成立國會實行憲法而外其道末由本報北京訪員謂文武官僚多主張和解以防外人干預故政府始有此舉夫南方之起事也溯其直接原因由於北京力主改革國體者之頑固民軍憤發志甚堅决今北京突然變計欲組織較有民政主義之政府藉以收拾人心其能有效與否記者不能無疑何則今日事變非已進行太遠挽回不易乎民黨非决意堅持到底乎夫規定憲法俾民意有正確之代表記者固所樂聞蓋南方起事非徒爲帝制而戰亦非有反對袁氏之必要其所爭者乃言論自由志願自由與夫眞正民政耳伹北京能否不待一再流血即以國民所爭者予其國人乎記者深望其能庶可和平解决焉若北京成立國會之眞意純屬一種手段只求暫時安撫人心則將來結果之惡必視今日爲尤甚此種國會苟求有益於事則必廢棄無意識之討論勿因服制等瑣事而作兒戲之爭執勿費其精力僅爲典禮儀式之研究務宜誠實堅苦增進民福决不可爲今日所展緩者藉以實行之機關處處當以國家爲前提先公後私北京政府亦有意於此否乎能否施諸實際而不徒託空言乎如其能也則和平解决之說尙有一線之希望雖然此事匪易且係大改革記者終未敢信其必成也 
[雲南通信]  
　　雲南第二軍總司令部已成立多日司令官爲李烈鈞其軍隊除由省就近招募從前退伍軍人外不足之數則派員分往臨安蒙自開化廣南一帶分頭添募現據各招兵委員報告自宣布招兵告示後應募者紛集現在人數早已逾額數倍業經分别編就聞李將先至蒙自考察一切隨即開赴粤西與陸軍會合進兵 
　　蒙自海關本爲滇省第一商埠年可收得關稅五六十萬其監督先本爲吕鈺充任不料吕氏近已私自離任所遣監督一職乃由軍府另委前蒙自縣知事張祖梁接充 
　　雲南高等地方各審判廳組織本未完善現聞軍府擬將高等地方審檢兩廳改爲司法廳刻正籌備一切不日即可成立司法廳長已委丁兆冠充任雲南本於省城設有滇中道一職從前本爲唐爾鏞充任一月前乃由倪惟欽署理近日則已將此職裁撤矣 
　　雲南現在除擬添招陸軍三軍及將警備改爲游擊隊外現擬於各屬添設保衛團於省城設立保衛團總局其總辦爲越村會辦爲袁樹五坐辦爲陸邦純 
　　蔡鍔將叙府永寗瀘州一帶佔領後即選委陳澤濡爲川南巡按使 
　　滇軍入蜀得川南數縣後即經司令部規定劃一辦法通飭大略如下一官紳一律照常供職不加更動若擅離職守捲款潜逃者緝獲按軍法從事一官吏暫行直接受成於總司令部一錢糧稅課除將烟酒公賣局撤銷外仍照向章征收按期報解該管道署收存一知事對於盜匪暫准變通行事一各屬應奉民國正朔以尊國體 
　　晃州王司令來電云滇軍黎古支隊於三號進攻金廠得勝伍號奪據黔陽六號攻克洪江查洪江地勢易攻難守擬退扼黔陽待沅州克復合力進取 
編輯餘談 
[決計（一子）]  
　　今日之對付黨人凡嫌疑無辜者且捕戳之可謂極嚴厲矣今日之對付西南徵調遍全國戰報急星火可謂用武力矣而當道猶曰決計一若前之未嚴厲未用武力者意果何謂耶曰前之計雖決尙徘徊有待於調停而今則決計舍棄其調停之策而已 
　　夫以今日情勢論固已無可調停然舍調停而決計於兵力兵力果有若何之反握耶况事態日趨於險惡因西南之事而牽連引起者四周之風雲相逼而來正不僅如今口人所共見之局勢則兵力果能應付之耶 
　　不决計危决計亦危嗚呼今日直無計而已矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南方戰事與現時大局之影響]  
　　南軍别面之發展納溪方面之戰局本報前已紀其大略聞該處入春以來雨雪連綿以前並無激烈之戰事此言係得諸新自重慶歸京之銀行中人甚爲確實默察南軍之意目前似已更變計畫舍去重慶成都兩目的地别圖發展故湘桂兩省邊境頓然告急此固兵法中避實就虚之計耳惟昨二十九日上午中央臨時軍務處曾接到川湘兩省密軍報至十一件之多内均預陳戰略請示機宜並請撥派大軍援助及請撥急餉等要政川南戰事官電雖略報有小捷而滇省援軍甚衆黔軍右翼牽制甚力前方各軍仍有不敷分布防禦之勢若取攻擊之方頗爲困難等情該處當於是日午後二時特開會議討論變更進行計畫然則南軍雖在湘桂活動而成渝目的地固尙未盡舍去也又聞南軍近於西北亦有行動其目的擬製西藏而入甘肅現甘肅省已有黨人蹤跡待機而發政府對於防衛上種種之計畫業已擬有對待方法於二十八日特提出嚴密要略多端飭由統率處電飭甘省妥爲布置以過滇軍北侵之路 
　　湘桂態度之質疑近數日間政府所接湘省湯藏銘將軍之各電以其間多有先後矛盾之處或含混不明頗滋疑義特於二十八日發致湯將軍密碼急電有緊要追問之件大致均關於湘中地方戰事與滇黔軍之近狀確情各事限於三日内詳細密電覆陳勿得再有隱諱敷衍之處以憑核查而維大局又目下都中喧傳湯將軍因受南軍逼脅强迫有已經獨立之說惟據政府中人云二十七日尙接有湯將軍之密電報告嚴防南軍陰謀湘局布置之策兼聲稱該省地當衝要請由政府急速妥籌萬全之計畫指示機宜是獨立之說恐目下尙未即成事實也同日政府又有重要電令一件特發致廣西將軍陸榮廷其内容係以該省電阻征滇軍隊經過該省問題突生種種不可思議之言論故電責陸將軍明白回覆以覘虚實未識陸將軍如何覆陳又聞自陸氏阻兵過境之電到京後陸氏已陷於態度不明似有貴州第二之嫌疑云 
　　會集岳州之軍隊安徽倪安武將軍電告政府頃已　令特派皖北鎭守使胞弟毓棻（昨報誤爲倪將軍之子）由安武軍隊及所屬混成旅内抽調精壯另編安宇軍十二營刻日㧞隊移駐岳州皖北一帶亦　緊要已酌撥軍隊前往塡紥請紓　念又河南趙將軍擬派豫軍一旅開往前敵以　軍務已奉中央照准刻聞所派爲混成第七旅旅長唐上校天喜曾來京領得密諭已回豫籌畫　旅　㧞事宜　聞將　往岳州據政界消息最近開往湖南之豫軍混成第七旅現有改編爲師消息即定名爲第十三師其計畫係就原有之步兵兩團再將混成第三團砲隊馬隊各一營加入即足完全一師以唐天喜爲師長李玉衡孔昭義马周翟連城分任旅長 
　　奉軍南下之所聞二十九日天津日報云奉天第二十七師長張作霖晉京之結果調任熱河都統之說遂已中止而調駐奉軍隊出征之議似與政府商妥第五十四旅長孫占鰲炮兵第二十七團長張作相第百七團長蔡素德等得張師長電急來北京蓋亦因此政府擬由奉天第二十七及第二十八兩師各調一混成旅張果能應政府之希望否或兩師共編成一混成旅以參加南征軍否今尙未定聞張如與政府商妥後即遄歸奉彼恐未必親自領軍南下云云此息而確奉省軍隊之南下或有將成事實之動機惟東省爲黨人胡匪出沒無常之地當地防務關係亦自重要聞段香岩將軍現因滇黔軍事日益發展中國全局漸有搖動之象奉吉黑三省軍防異常吃緊日昨特電請政府速簡賢員接充巡按使職務俾免貽誤要政聞政府以物色相當人員頗難已覆電慰留矣 
　　馮劉行動之關係宣武戕軍馮國璋今當西南軍事吃緊之際續請病假及脫離責任種種情形政府深不謂然曾先後密派多人出京會馮請其勿萌退志共維時艱而馮意已堅决無法挽回故目下政府有接替馮任之會議上月二十八日據公府密息現政府仍有不忍使馮即去之念擬再派員挽留并通電與馮至交代爲說項并聞今次所派之員有係某公子之說未識確否又據二十九日新支那報稱劉冠雄總長奉命不日將往湖北並巡視湖南江西等處揚子江中流一帶地方劉氏此次南下之目的在與駐各處之軍艦艦長接洽嚴爲考查并圖與各軍艦之互相聯絡水陸策應得爲機宜之措置若艦員個人態度有可疑者即行撤換云云 
[帝制與戰局之將來]  
　　難言之兩問題日昨有某參政與政府某要人在公府會晤該參政曾訽目下即位問題與調停問題之近况據某要人答稱此兩事爲現在所最難言者在表面上言即位典禮雖屬一種虚又然一日不能舉行則國體即一日不能决定近因種種必要密因已爲無期之展緩究係延至何時無論何人不能預揣大典處日前之辦理結束是即爲無形之解散至調停之說益爲捉摸不定不敢謂其必有亦不敢謂其必無總之此事祇在秘密醖釀之際而已有下則尙難見諸實行蓋不惟尙無調停之手續亦直無調停之機會也 
　　趕辦之立法院改國民會議覆選當選人爲立法院覆選當選人之諮詢案已經參政院通過咨覆前日以申令公布政府現正趕辦該院成立前各事宜擬於下月内選舉中央議員並由籌備事務局電知各省覆選監督催各當選人從速來京此外關於召集該院之應需經費則飭財政部籌定追加預算關於開會之地點以及召集前各要項均限於兩月内完竣又聞參政院代行立法院昨日行閉會式於午後三時三十分開會由院長主席政府特派員有國務卿陸徵祥及法制局參事張名振主席宣告開會後即請國務卿登台宜讀閉會申令讀畢主席即宣告散會時三時四十分 
　　段黎之建議說西南戰事日棘一日刻據政界傳出消息政府現擬派段祺瑞肩任調停南北戰事之舉但叚君果否慨诺出山躬當難局之衝現今猶未能預測另一方面消息副總統黎元洪前陸軍總長段祺瑞兩氏日前對於總統呈遞建議一件其内容如何固難預知惟聞其性質頗爲重要並與帝制問題有至大之關係 
[鄂省最近之軍事譚]  
　　中央現因川湘戰地寛廣武器之補充彈藥之銷耗甚巨深慮接濟或有差誤關係匪淺亟宜通盤籌畫特電各省詳查軍實昨已由王將軍飭令軍儲局長王藎臣將楚望台軍械庫及南湖元亨利貞等子藥庫存儲之鎗砲藥彈及各種武器分門别類何年存儲何廠製造或購自何國詳細註明造册呈核刻該局已遵照遴員分往檢點矣 
聞薩鎭冰上將定於日内來鄂考查漢陽兵工廠造械事宜並與王子春將軍協商某要公現已先派江紹慶來漢與兵工廠總辦劉慶恩接洽矣按昨日通信有蔭上將尅日來鄂勞軍一節茲查實係薩上將之誤 
　　京漢路由北方輸送軍隊來漢至今未已前日奉天二十七師中抽調之兵一千三百餘人到漢乘快利輪往宜後二十六日又有兵車抵漢載新兵一千餘人係江西李將軍新募現駐洋火廠候招商局輪船運送往贛二十七日復有兵車抵漢内載兵士數百名外並有極大木箱十餘口上書征滇軍用品等字或云係拆卸之飛機或云係拆卸之機關砲未知孰是至其拆卸裝箱原因係由川路崎嶇運送困難之故鄂省現新由直魯招來兵士三千人刻因運輸之故奉部電挑選千人編制輜重兩營不日開往湖南又赴湘之北洋第六師軍馬倒斃甚多前經馬繼增師長派員赴山陜採辦百餘骑於二十五日過鄂由陸路取道岳州往湘據軍界中人言内有良驥一匹係已故前第六師統制吳祿貞任蒙古副都統時用銀二千兩所購後在石家莊失去者現爲該師第十旅長齊燮元所得 
　　統率處交通部前爲保護電線及各路軌起見曾分别商由陸軍部及各省將軍酌派軍隊扼要看護故湖北境内電線桿及京漢路均由王將軍分派軍隊防護茲聞粤漢路督辦詹天佑以鄂湘叚已大開工旣成者將及百里（自鮎魚套至土地塘）關係亦甚重要特商由王將軍先將鮎魚套起點處至咸寗縣之一叚分派軍隊沿途駐守以重路政 
　　鄂省近日逮捕之黨案類多有不相干之人因無知妄言賈禍聞有黃亨甫因酒醉在人叢中妄談時局偵探指爲造謠鼓惑報告拿辦現其族人黃文訪在軍法處爲之辯誣請保經該處批云該犯關涉内亂證據確鑿茲爾禀稱係酒醉發魔信口亂說等語自認嫌疑情節亦屬顯然何得妄言他人誣陷所請保釋礙難照准 
　　十八夜南湖告警砲隊營長李景韓營副左占魁投案後由將軍親訊兩次審知該營長在先已有防範臨時佈置亦具苦心所有危險物早經搜藏刻已轉解審判處可望從輕判決 
　　鶴峯秭歸利川來鳳宜城等縣毗連川湘邊境自滇事發生後王將軍或派員查勘或增加防兵籌畫至爲周密刻以黔軍附滇侵犯湘邊特又電飭各該知事及駐防將校將邊防佈置地方情形一一電復備核　政部以大軍出征凡軍用品之運輸以鄂省爲中心點在在需欵故咨會軍巡二署自三月份起將鄂省應解正雜各欵悉數撥交漢口中國銀行以備隨時辦理軍需運費之用毋庸解部以省手續仍按月開報以憑彙案核銷刻已飭張廳長知照矣 
[兩龍之行止龍建章與龍覲光]  
　　前貴州巡按使龍建章返粤行動言人人殊有謂其已起程晉京者有謂其暫先回里者茲據粤報載稱前黔使龍建章抵粤征塵甫卸即行入見當道詳述滇黔實况連日未獲休息當道以其身歷彼邦其中虚實尙須續行查問特挽該使小作勾留現由王警廳某公子將海珠書房騰出暫作居停至啓程晋京一說尙未有確期云 
　　廣東陸軍第三團各營於十八晚出發日昨已抵蒼梧現由梧州改乘電船拖運一日可達江口由江口溯游而上六日可抵南寗南寗以上因水淺難行必須舍舟而陸始克前赴百色聞先到之粤軍現在百色擇地屯駐龍覲光則尙在行程中云 
[粤軍將疲於奔命矣]  
　　（一）古兜山新會顏知事會同各軍官於十九號夜十時由江出發分路進兵到古兜山搜得吳成大旗兩枝聯勝堂大旗六枝焚毁蓬寮一座奪獲酒肉食品甚多據官軍聲稱大兵到時其衆先已逃去後在田邊捕獲二名駁壳槍二枝碼子數百張統領趙團副因知有消息特先返江防守胡統巡顏知事及各軍官率隊駐敎杯石預備再行搜捕又聞各軍官出發時帶有大砲機關槍等利器先係偵得古兜山土匪受黨人運動約期起事故往　捕先到三村任意搜拿共獲鄕民老幼等百餘人隨分隊往古兜圍攻並派員返江趕購乾糧 
　　（二）白石崗李朝興統領自　東江後以惠陽土匪欲竄下游經將所部各軍分布要隘以資堵截詎於日昨忽據探報謂白石岡一帶現有黨徒梁九糾同土匪謀刦車站并儲藏炸彈欲圖炸毁鐵橋乘機擾亂云云　統領據報立派大隊馳往剿捕相持竟日後捕獲鄕民梁壽山等五名而眞正之土匪與黨人則已不知去向矣 
　　（三）尖石墟恩平知事華煜昨詳當道略稱縣屬尖石一堡毘連開平重巒疉嶂匪徒最易藏匿官兵莫由搜捕匪首黃紅咀福朱炳等麕聚其間頻年爲患四處搶刦因而開平新興兩屬均受其害結夥嘯聚動數百人糾黨擄焚輒幾十户鄕人固莫之敢攖官軍亦難於跴緝近且聯合黨人由梁紅咀龍受有四邑僞司令胡定南委任互相勾結潛運鎗械炸彈等物藏於台恩開秘密地點以備約會奪據城池四處響應並敢由澳寄函縣署及各軍警團局肆言恐嚇糾集大股匪黨盤踞尖石墟揭竿豎旗攻擊縣署經知事督飭縣屬軍警馳往協剿業將各村機關一律破獲并責成該堡紳耆速將民團聯絡各村互相救助云云張使據此以開平鶴山地方與該墟僅隔一水特飭該堡紳耆速辦團保以資聯絡并飭該縣會同開平營縣嚴爲防緝 
[百忙中福建之復古譚（特别通信）]  
　　吾國滇黔事起防務吃緊閩垣街市中但見帶刀皮革之軍人而於此千紛百忙之中忽然起有復古之論調而應勢之經學會於是出焉 
　　閩省一般古老派痛夏聲之不振憤師法之式微慨然有振興神州舊學之志故前淸遺老早有發起藏古學堂之議嗣不知因何中止去年籌设水利分局許使以經濟支絀百籌莫措該局局長林炳章乃將閩省從前紳董公有之義倉存欵獻爲水利分局經費之用後以閩紳士力爭復向巡按使索還此欵遂存而未用日前诸紳董特會議於林文忠公祠討論一切僉以自泰西文明輸入中邦浮躁少年揚西抑中宜以復古經學之說挽救頽風不可不有經學會以收納宿儒先由閩紳陳某認捐五千元以爲開辦之費翌日即禀呈巡按使許使以發起皆名士鉅紳不得不極力贊同乃撥前提使衙署爲會所現已從事修理尙未竣工并將義倉之欵每月提息一千元充爲常費云 
　　該會之組織設會長副會長二員幹事數員學監二員圖書一員敎員十餘員並招學員六十餘人内課三十名月給津貼十元外課三十名有奬賞而無津貼現已開始報名一般好古者咸沾沾自喜以故報名者甚見發達又聞以上各職員薪金頗豐正會長二百元副會長一百元幹事學監亦數十元至課程中則分詞章訓詁史學三科 
　　該會會長本定沈瑜慶（前貴州巡撫）副會長林開暮（前江西提學使）後二人俱不願就乃改選吳徴　（前淸廣西按察使）人頗古版光復後辮久不去迨得禁烟總辦始去之副會長吳曾褆（省視學）確爲辦事得力之人他如胡詠琛陳柏侯林孝頴翁福成等皆古學中人也記者每過該會之門見眼戴黑晶眼鏡拖長辮手執旱烟筒者出入甚多云 
他如第二公園之古物字畫展覽所官場間自巡按以下多以吟詠相酬答皖人之宦閩者且將同鄕之詩集而刋之題曰天南雪鴻集分送各家又有人發起古風報亦可爲復古潮流中之一點綴品云 
[蕪湖近訊]  
　　軍隊調動皖北鎭守使倪毓棻刻奉命帶皖軍十營　赴湖南岳州駐紮特派員來蕪採辦軍米二千石連日已由招商輪運鄂又皖軍第一路馬統領聯甲駐蕪所部之兵客冬光後調往廣德等處駐防所餘軍士不足分布乃商請倪將軍將駐紥省垣集賢關之一路第三營抽調來蕪該營管　李守德乘安豐差輪率該營軍士於前日到蕪匪刦警署距蕪下游四十里和縣所屬之西梁山盜匪猖獗省垣警務處朱處長已派水警廳長程 
炎　馳往查辦日前蕪官廳接和縣裴知事咨文略云本月十六夜西梁山突有巨匪王三虎王六虎王七虎羅老小高老五嘯聚約二三百人鳴鎗鳴鑼並放火燒毁聶松謨住宅猛撲西梁山分駐所奪去鎗械三桿巡士拒傷四名什物焚掠一空旋經保衛團聞警援救白渡橋警察分所亦聞槍聲前來始將該匪擊退未能追獲除電咨協緝外相應咨請查照希即一體協緝 
[南京快信]  
　　前傳倪嗣冲將繼馮將軍督理江蘇軍務今尙未發表近聞有中止意 
　　安武軍開赴岳州聞倪嗣冲已在蚌埠等處開始添募新軍中央限一月内組織成軍應募之兵必要有切實保證體格强壯者 
財廳長胡翔林撥放武衛軍二月分餉銀十萬元 
　　統率處電軍民兩使趕速籌辦鄕團限四月底成立 
　　巡按使署昨日（二日）下午四句半鐘某處忽然起火辦公人員驚慌失措幸署内駐有消防隊力行撲滅未肇焚如 
　　聞財政部現訂各省解欵奬章業已批准照行其大致凡内外征收機關能將應解欵項如期解到者予以特别奬勵其有能籌辦新稅無害於民有益於國者尤格外優奬 
　　海軍雷電學校軍官班現已開始考試畢業聞此次軍官畢業後再派赴烟台練習槍砲 
　　蘇州破獲黨人機關首領曾傑潛逃未獲刻經軍民兩署嚴飭軍警各機關一體協緝 
　　北京中國學報社函請補助經費齊使函復云本省財政支絀萬分開支均爲預算所限無從挹注尙祈原諒 
地方通信 
[蘇州]  
　　斜塘鎭董事請領軍械蘇鄕葑門外斜塘鎭董事張鳳岡日前來蘇面謁吳縣知事謂蘇城各鄕盜匪横行該　警區並無軍械可以抵禦殊屬危險可否請將軍械發給警區以資防範等語 
 
 
 

Page 7

 
 
當經孫少川所長准如所請遂將　存項下之前堂鎗二桿飭令唯亭區轉飭第十四　　所萬巡長派警來署具領 
　　委派軍官監放軍餉馮將軍爲愼重軍餉起見本届二月份蘇州二師各營目兵餉項特委蘇常鎭守使殷鴻壽造具名册逐一標硃點發於三月一號集合各兵士於二師司令部監放至禁衛軍餉項派第二師長朱熙憲兵營委二師副官長吳禹門十八團派鎭署副官吳映辰均飭照册點名散放官長佐屬并着蓋印私章彙送軍署軍需課備案 
　　常熟縣知事注意警務常熟縣知事楊夢齡對於警務頗擬銳意整頓日前特諭二三等警佐兼一二分所長之邵某皇甫某遵照部章分駐各該分所以便就近服務并以巡士於精神形式二者均須注重故於前日委吳掄爲勤務督察員兼敎練員敎授操法又派庶務員來蘇購辦革履一百十雙雨衣五十套給發各巡士服用 
　　警廳繙譯員辭職另委蘇州警察廳署設有洋務譯員一人繙譯華洋交涉文件向係趙某充任日前趙因另有别差上呈崔廳長辭職經廳長批准遺缺委禁烟檢查員徐爽直接充并令兼充電報檢查詎徐適請假赴寗崔廳長傳見不到即將委任狀收回另委麥某承乏現麥已於昨日到差視事矣 
　　丹徒縣移文協緝案犯丹徒縣知事公署昨派署警朱貴來蘇赴警察廳署投文請求派　協緝案犯徐小八子楊得才張四等三名崔廳長閱文後當即飭偵探隊探士王金標楊富山協同前往在元妙觀前將該三犯一併拘獲解廳略訊案由即交來警帶回歸案究辦 
　　蘇當道尹籌設苗圃蘇常道殷道尹擬將植園（在道署前舊府學旁）改設道立模範苗圃培養松柏杉椐等苗種以便分發各縣擇地移種已酌擬辦法詳請巡按使核示經齊使批云詳摺均悉所擬辦法均甚妥善應准如詳辦理仰即遴委妥員趕緊籌設並將開辦日期及委員姓名詳報查核 
[鎭江]  
　　警佐辭職赴省日前一區商民朱中孚等公函聲請章縣長委任王勁臣警佐兼任一區區長茲聞王警佐實因赴省另有優差力辭不就並將二等警佐一職呈請章知事委員接充已經章君照准於日昨上午交代完竣矣 
　　荷花塘之火警鎭郡小碼頭荷花塘左近某姓家於一號午後二時不戒於火延燒鄰佑草屋勢頗猛烈警察總局消防隊蕭隊長聞警督隊馳救得以撲滅聞被燬者約八九十家云 
　　通俗講演紀事私立通俗敎育講演所長楊君偕講演員章趙等馳赴大港丹徒等地方講演賭博之害讀書之益一時環聽者如堵牆茲悉楊等講演已畢已於昨午旋鎭矣 
[南京]  
　　准　產價修理藩署蘇州舊藩署房屋朽敗傾塌日甚前經蘇常道尹咨請官產處在產欵内撥費修理當經處長曾樸咨請財政部核示遵行昨日已得部復准擁產價雇工修葺曾處長已咨復殷道尹知照矣 
　　派員晋京參議軍政自滇事發生中央因各省軍防格於情勢指示殊多因難特組織臨時軍務處通電各省一律派軍事參議一人晉京到處列席會議軍務聞江蘇馮上將軍擬派副官長何希古入京與議云 
　　研究所二次定期考試政治研究所學員第一次考試業已評定等次分别給奬已誌前報現兪琦紀所長請准齊巡按定於本月十九日仍借江蘇法政專門學校舉行第二次考試飭各學員務於是日上午八時齊集入場下午四時一律繳卷並令自備筆墨按照卷面編定坐號入座一面將編成日記簿於前三日繳所校閱 
　　嚴飭淸理福興永莊欵灌雲縣福興永錢莊倒閉市面緊迫其根本解决當以設法疏通鹽務爲第一要義齊巡按前據縣知事陶士英電陳情形已據情咨請鹽務署核辦在案昨日又飭令該知事趕將莊欵淸理破除情面切實催追遇有垣商難追之處儘可詳由本使及商請淮北運副嚴切追繳云 
[南通]  
　　　　　　之討論日昨通海總商會開會討論海門宋季港　　　　　宜當經議决貲本三萬五千元由通海兩邑今籌俟輪步成立之後歸六達仁和祥茂三公司停泊刻已擇定舊曆二月初八日開工所需材料業經派員分别採辦矣 
　　警務人員之交替警察局司法員徐　因事辭職遺缺遴委該局行政員季漢三接充又白蒲市區員姜琦狼山鄉區員陸文淸均因劣跡多端經楊局長查明撒差候辦所遺兩缺已飭邱婁二員分别前往接替 
[杭州]  
　　鹽商附股問題之辦法實業銀行附股問題浙江胡運使與各鹽商往復磋議歷時頗久最近乃商定認股一百八十萬元胡使當爲電達財部二十五日財部覆電云浙商願附實業銀行百八十萬元甚慰六年分繳自可通融照准伹必須預先指定專項及攤繳辦法第一年尤以　繳爲是望即督飭該商等切實議定查照該銀行招股章程隨時與浙江中國銀行協商其認股定金九萬元並即照繳爲要云云胡使接電後聞已通飭各鹽商令其會同浙各商速議辦法矣 
[安徽]  
　　軍政界近事紀要聞倪將軍因滇事未已擬日内乘快車晉京面禀要事李巡按使前接到家信悉胞弟愉廷病故因請期服假二十一日凡省城各官廳來轅禀謁者槪不接見惟往來公牘仍照常批閱政務廳長鄭孝日昨因有要公赴蚌埠面謁倪將軍所有公署一切公文暫由財政秘書陳師禮代拆代行大約一星期即可返皖聞倪將軍以皖省軍隊現多調防在外皖城兵力較單不足以資調遣日昨特命第七路李統領赴皖北一帶招募兵士編爲第八路營隊練成勁旅以資調遣 
[江西]  
　　未來警務處長之推測贛省警務處長一缺委任何人尙未發表茲聞戚巡按已將警務處應用欵項籌妥所有處長一席以警察閻廳長在職有年頗有經驗擬即與李將軍會銜保薦以資熟手並聞閻廳長前在北洋辦理警務時係軍界某鉅公之門下士此次除軍民兩長具文薦保外尙有某鉅公爲之介紹故警務處長一席閻廳長必有希望也 
　　米商維持販運之請求贛省米商近因米捐加重有碍市面經糧食行商公興和裕盛同福同興正和等擬具意見書呈請商務總會維持略謂贛地金融枯竭達於極點非有餘粟输出無以吸入現金流通市面不意官廳因籌捐之便議加抽米捐設局九江尊扼输運每米一石加抽五角繼則將灣局遷駐湖口以扼咽喉不分民输一律收捐自奉明令之後客商已定之米堅請退盤詰彼原因皆曰商人挾巨大資本遠涉濱湖必先調查供地之價格與納稅之定衡而比較求地之價値與營運之盈虧方克從事貿易就現在已加之捐已得不償失孰肯虚擲衆資認此虧耗等語商　遠察異地近審市面尙非虚詞但目下已定之貨旣請廢約未來之人更必裹足此事影響於民生國計關係重大未敢　默云云聞商會亦擬極力維持未知能否有效也 
雜評一 
[馮朱姻好說（默）]  
　　江浙兩省人情相同風俗相同所處地位之重要相同所關安危之密切相同是故江浙者相依爲命之省也兩省之氏知其相依爲命而相和好相親近絶不生有異感者則江浙之福也 
　　雖然江浙之民無異感矣而江浙之大吏或者志趣不同見解不同即足以影響於政治而起兩省間行動之參差是故兩省之大吏而能相和好相親近者尤江浙之民之福也 
　　某外報前傳馮朱兩將軍有結異姓兄弟之說而昨電又謂兩將軍將聯姻好使其說而信也則兩將軍之和好親近又奚待言哉雖然此所謂兄弟姻好者個人之私也我望兩將軍不私個人之兄弟姻好而推其心以兄弟姻好我江浙兩省我尤望江浙兩省之民能眞心自結爲兄弟姻好而不徒負兄弟姻好之空名江浙前途庶有望乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海之童子軍]  
　　童子軍或稱童子義勇隊以英文意義論則譯童子警探隊更爲切當考其實則與軍隊性質絶異而純然爲精神上之訓練養成兒童堅忍耐勞克已愛人之德性上海之有童子軍已多年惟舉行者皆西人辦理之學校吾國自辦之校初無仿行者故國人罕有知之者去歲靶子場公園舉行遠東運動大會有童子軍大操童子軍之名乃大著風聲所播漸及内地而辦童子軍者始衆茲特舉其歷史及現狀與其性質以告閱者 
　　上海童子軍之歷史始於西童後由華童公學監院康普竭力提倡始推及於華童旋組成童子軍華童公會會長鍾紫垣　寗　路局局長書記費家祿公論西報記者主任幹事則康普任之於是華童公學育才公學靑年會中學堂聖約翰大學滬江大學之童子軍相繼成立華童公學之童子軍以成立最早稱第一隊其成績爲最優去年遠東運動會舉行大操華童公學童子軍第一數日前五校又在聖約翰大學舉行大操其結果亦華童公學爲第一華童公學之童子軍由康普自行訓練聖約翰大學童子軍由體操敎員那敦及畢業生徐君訓練之育才公學訓練者即校中西敎員靑年會中學任其事者則美國人克拉克及幹事李啟藩也 
　　去年秋中國青年會因吾國敎育界之請求設立童子軍團長練習學校由中外專家指授方法本埠師範學校中學校敎員學生及小學校敎員得江蘇省敎育會之介紹前往聽講者甚多今年則滬上各校均陸續舉辦童子軍復旦公學已於去年組成交通部工業專門學校附屬高等小學校今春亦已成立其外舉辦者尙多童子軍最初之創始人爲英國陸軍中將貝敦保威爾故在英最爲盛行其餘俄法德美意比荷蘭西班牙等國無不風行日本東京童子軍去年成立其後各地亦多組織有日盛一日之勢 
　　童子軍之組織分初級本級優級三班入初級者先投願詞規則及國旗解釋此外則投暗號及六種結法願詞㈠誠心立願誓必竭盡心力㈡完全盡我對於上帝及國家之天職㈢時時扶助他人㈣遵守童子軍規則規則共十皆誠實不欺孝順父母惜物愛人謙讓有禮言語純潔舉動坦白忠於所事勤儉儲蓄之類 
　　至本級則授鑽木取火法煮水法目力練習法方向辨認法一英里賽跑法旗號法急救法至優級則更授泅泳法烹庖法燈號法作游記法木工金工乘自由車法修理機械法拳術舞刀法等節目甚繁質言之皆人生必須應用之種種技能與知旘也 
[特種營業捐不允豁免]  
　　江蘇財政廳昨接北京財政部通告略云徵收商稅爲國家養命之源亦二十世紀各國之通例前擬微收特種營業捐僅係商稅之一部乃者各埠商會疊經呈請豁免殊屬不知國家本意際此中央財政困難之秋均　整頓稅項爲開源之方商賈負有納稅義務理應銳意實行以顧大局講轉飭各商嗣後務當按期報納是爲至要云云 
[再誌川帮運貨之活動]  
　　自滇事發生以來所有棉紗疋頭等貨銷於四川一帶者大爲減色其故因宜昌以上所有民船屢被北軍捉差運兵各民船遂避往鄉僻趁此修理不敢裝貨行駛致商家咸受影響乃前日駐滬川帮又接川電謂前存宜昌之貨已陸續設法運往萬縣及重慶應銷民船已由川宜商會設法保護紛紛開宜裝運惟二十支十四支十支棉紗前辦一千餘包尙不敷用今擬添辦五六百包儘一二禮拜内運往重慶萬縣至成都方面各貨仍暫時止運云云 
[蘇州警廳引渡盜匪]  
　　盜匪項祥官糾黨持械夥刦蘇垣盤門外曲家橋居民童冠卿陳立章等衣飾現洋分贓逃匿滬北公共租界西藏路福源里伊弟家内嗣經該處警廳緝獲同盜許柏官（即許柏葵）訊知項匿跡地點派警到申報告總巡捕房協同包探張芝卿及二十七號西探目彭山將項緝獲解送公共公廨訊供押候事主到堂質證在案昨晨由兪代襄讞會同英卓副領事在樓上刑庭復訊先由中西包探上堂禀明協同來警將被告緝獲情形繼由來　秦　生持文投訴見證事主現已來案請爲傳訊即據童冠卿投案禀稱舊曆去年十二月二十一夜二時許該盜等從後門入内擊破房門我即奔出被盜用繩綁住命許柏官將我看守所有備人亦均被縛該盜等登樓搜刦鈔票現欵呼嘯而去問官令童辨認被告是否在場童稱當時祇見身材長大者三人面貎不能記憶又據案證許柏官投稱與項祥官素來交好項父向開船行行刦童姓等實係項與吳江阿大（即潘阿大）老五等三人起意先在胥門外商議未决至二十一日商定後在盤門下船至晚十二時登岸至童姓家搶刦吳江阿大曾在童家爲傭因面貎相識故在外把風當時同去者尙有劉金祥雙喜和尙臘子等五人搶刧後我與項來滬游玩至今正月初三日分開我即回蘇與何春林等在飯店吃飯後欲來滬尋項卽被偵探拿獲所供與在蘇州法堂供詞無異乞鑒訊之項祥官延羅傑律師上堂辯稱被告於二十日已到上海彼處二十一夜發生盜案被告何由而知一俟見　到堂證明即可將案註銷惟今日見證不及到堂應請展期再訊中西官以旣據事主案證到堂證明判項與許柏葵併交來警帶回歸案訊辦 
[亞細亞報館將次遷移]  
　　山東路（即望平街）亞細亞日報館兩次被人抛擲炸彈該處隣居以迭受虚驚營業上亦已受損失除請求捕房設法保護外並要求房主商請該報館早日遷移惟房主徐管南屢向該報總理劉竹佛磋商無效因之具控公共公廨准予傳訊昨日上午由王襄讞會同美博副領事在民庭傳問先由房主延哈華托律師上堂譯訴前情請飭該報館即日遷去以免再有危險而劉竹佛未到由金秋波投案代表據稱並不虧欠租金房主不應請飭遷移中西官會商之下判限該報館於三禮拜内遷讓 
[車站檢查私土之權限]  
　　淞滬警察廳接上海縣知事咨開奉巡按使公署第八一八號飭開本月三十日據滬寗鐵路管理局局長鍾文耀詳稱本月十七日奉鈞使函開上年十二月三十一日准財政部咨開據江海關監督詳稱接准稅務司安文來函謂日來迭據線人報告華人之販運私土者近由滿洲運至天津再由津火車南下轉從滬寗鐵路接踵而來本關因此時有所獲並據線人云所有車帶私土沿途可下多半遠在浦口近在南翔等處先已走漏等語實屬爲害無窮不可不設法防堵除上海一方面之在本關範圍以内者自應盡力嚴緝外凡沿鐵路設站處所遇有到站下車者無論華洋商客及其行李必得一律認眞搜查無畏庶於烟禁大有裨益請爲查照核轉前來查搜緝私土一事前蒙會訂新章優給賞項海關員役異常出力迭於外洋進口輪船查獲私土烟膏計値不下數十萬原期販私人等經此一番懲創痛加改悔私運絶跡乃從輪船偷漏者其數尙未見減少而從陸路車帶者竟又絡繹而來總由於土價日昻私帶利厚故愍不畏法非嚴密查緝有犯必獲不能使之歛迹詳加防察私土來源水路則囗囗來船居其多數陸路大都由大連等處裝船從北洋各口或從靑島入口再由火車帶入内地不僅如稅司所云從滿洲運津之一路已也茲經查悉私土運入情形並經本關在車破獲多起其中並有婦女挾帶情事若不沿車路嚴加查緝堵截將來勢必致腹地業將烟土禁絶各省亦必皆有私土灌输烟毒永無肅淸之日合亟附文轉詳仰祈鈞部迅賜鑒核咨行鐵路省分各巡按使都統分飭沿途車站關卡警局各在所管站内嚴行查檢無分華洋一律辦理務絶根株以肅烟禁詳乞示遵等情前來查偷運私土例干烟禁旣據滬關稅司聲稱車帶私土近復接踵而來自應請由貴使分飭沿途車站局卡各就所轄管地點嚴行搜檢無分華洋一律辦理以肅烟禁除分行外相應咨請查照辦理等因准此除行財政廳轉飭各釐稅局所一體查照並行火車經過各縣知事迅即會商車站站長督率警察認眞辦理外用特函達務請轉飭各站站長一體遵辦以肅烟禁等因下局奉此查本月四日敝局奉交通部飭准稅務處咨開據江海關監督詳稱事同前由並聲明滬關稅司派人在滬站查緝私土者著有成效是洋關在口岸地方兼查路貨以輔路局力不能逮實爲兩有裨益兩不相侵之舉等語意蓋注意洋關在口岸地方兼查鐵路一層而循繹部飭准稅務處之請則責成各該路轉飭車務警務各員隨時認眞查察一面嚴切取締機匠執事人等母任稍有勾串夾帶情弊與鈞函行飭財政廳並各縣知事辦理責任各有攸歸除取締機匠執事人等一節業於民國三年由敝局規定辦法責成各科首領厲行非常檢查一面由局長曁洋總管分别刊布示論傳單嚴切誌誠外竊謂烟禁森嚴路員本有協查之責車務警務各員固應隨時認眞查察以除毒害顧職掌營業兼顧難周故查緝之專責不能不惟地方官廳局所是賴至於海關緝私權限祇及口岸近因江海關稅務司派扦手到滬寗上海車站搜查搭客行李始僅注意洋人繼乃漸及華人行旅咸稱不便本年一月十一日奉長江巡閱使張上將來電以本軍沈委員於本月六號來滬寗車到申被海關扦手上前查驗行李當持本使護照請其驗放該托手乃謂護照無效竟將行李扣留查上海北站爲完全内地海關決無查驗之權今竟越權查驗並謂本使護照無效殊堪詫異電飭嗣後本軍人員凡恃有護照來申者務須即予放行無得留難阻滯爲要等因節經據實電陳交通部擬請　滬站上車下車搭客無論華洋一槪歸地方官廳於月台栅門外扼要查緝以明權限而維路政等情在案在海關查緝私土固屬特有之權而路站設在内地究出海關範圍之外如歸地方官廳辦理烟患肅淸彼海關洋人自必無庸越俎茲奉前因旣由釐稅局所並各縣知事會商車站站長督率警察認眞辦理敝局當即轉知各站一體遵辦惟是事關奉行禁令雙方交接似不可無特定章程以資遵守謹擬滬寗滬杭甬兩路車站檢查偷運私土暫行章程十條肅泐奉上仰懇鈞使俯賜鑒核如可照行請行知財政廳轉飭各釐稅局所曁火車經過各縣知事一體查照一面行知江海關監督查照所有滬寗鐵路沿線查禁私土業經分飭地方官廳局所一體照辦母庸稅務司派人查驗以免分歧等因並送章程以本公署據此除批詳及章程均悉所擬滬寗滬杭甬兩路車站檢查偷連私土各辦法頗爲周妥候分行財政處江海關並飭火車經過各縣知事查照辦理此批等因印發外合亟抄錄章程飭仰該縣知事即便遵照一體查照認眞辦理以重烟禁切切此飭等因計鈔章程到縣奉此除分咨稅務總公所地方警察所外相應咨請查照將章程内所載各條應如何辦理之處逐一核議見復等因現徐廳長已鈔錄章程轉飭該管各區署一體遵辦矣 
[華僑購運國貨]  
　　江陰常熟嘉定及本埠閘北南市浦東等處各布廠所出之色格布在新嘉坡三堡　一帶銷場甚廣惟自去冬十月以後金融緊迫滙水不通致布疋銷路略爲呆滯今正紅盤貨亦未運去前日該帮綸昌號接新加坡僑商來電謂該處入春以來商務大爲起色滙兌已通中國所出各色廠布均已售罄祈速添辦云云該號當向天津路福綏里日升廠購辦旭日牌色格布三千二百疋分裝二十箱侯籃烟囱輪船抵埠裝運出口 
[鍾局長愼重路政]  
　　滬寗及滬杭甬鐵路局長鍾紫垣君自上月初滬寗火車在望亭附近兩車碰撞之後曾經諄囑各司機以後宜格外謹愼以防危險一面通告各站長於火車到站之前將分路機關先行扳正母　大意茲查滬杭鋪設之鋼軌枕木均已年久恐有銹壞其接笱處之螺絲或有寛鬆損壞情事故又於前日通告各站長務將所　軌道逐一察勘如有應須修理之處即着工匠修整以重路政 
[組織春季參觀團]  
　　上海縣公署昨飭學務委員文云據敎育行政人員第六次談話會議决定春季參觀團日期並抄原議案前來查實行組織參觀團辦法業經飭知在案現届春季各處學校均已開學所有參觀人員自行早日出發藉收交換知識之益所議自屬可行合將原案刊發飭知該委員速行組織並將參觀人姓名開單詳報備查務於三月十四日一時集也是園縣敎育欵產經理處先開預備會仰即遵照辦理 
　　附縣敎育行政人員談話會議决春季參觀團日期案三月十四日一時起五時止開參觀團預備會三月十五日至二十八日爲參觀期 
　　附參觀人員名單葉昌陛徐中行李廷翰毛恒遇高壽基陸樹壽沈宏鼎王福良潘如　吳宗玠陳師義陳德淸奚敬堯曹鴻吳嘉賢王景盧袁頌豐朱允元居古蔣志仁賈宗誼羅載　楊繩祖 
　　附參觀人員對於本校缺科之辦法㈠參觀人員出發期内所缺本校之課由未往參觀他敎員兼代㈠單級學校祗有一敎員未請代課者參觀期内得暫時停課所缺之課應於星期補足之 
[催設公共體育場]  
　　滬海道尹奉齊巡按使通飭云查各縣設置公共體育場辦法前經通飭限期具報在案其寶心規畫遵限籌備者固屬多數亦有逾限迄今並無隻字具復者現在體育傳習所將届畢業是項畢業學員應令在公共體育場服務自應從速設備以利進行合亟飭催仰各該道尹轉飭所屬各該縣知事遵照限文到一月内將設置公共體育場詳細辦法具報修核其未報設備場所者應尅日先行詳報母稍遲延云云前日周道尹已轉飭各縣遵辦矣 
[德文醫學校之經濟問題]  
　　上海同濟德文醫學校爲德國醫學博士寶隆君所創設自丁未年開辦至今造就吾國醫學人材不少年來校務更形發展聞其經費大半得自彼國之資助惟自歐戰以來軍用浩繁挹注不易乃近有柏林德華總銀行投函該校捐助萬金當此戎馬倥倦需款孔亟之時猶能兼籌並顧注意敎育以嘉惠於吾國之靑年則吾國之熱心敎育之資本家亦可以聞風興感已 
[浦東小學紀聞]  
　　南滙縣立第二高等小學校長陸秉淵君兼本縣縣敎育會會長對於校務注意整理自去秋新建校舍即議擴充學額現高等生已到九十七人連覲濤初等計達二百以外所延敎員多數係師範中學出身並請日本留學生周雋人任商業科中國體操學校畢業生張平侯任體操科尙擬訂聘江蘇省敎育會附設體育傳習所新畢業生期於體育上益求進步並於夏秋問籌開運動會云 
[市北公學日夜校之發達]  
　　滬寗車站慶祥里市北公學男女高小國民兩部學生已達百數十人該校附設之中英德法日文夜學部亦於前日開課學生頗覺發達刻又添聘美國薛德諾立士專授英文特别班以餉學者云 
[研究英文聖經之機會]  
　　本埠各敎會每逢星期日上午設有英文靑年聖經班特聘美國大學畢業文學道學博士等敎授不取學費凡有志英文及欲研究聖經者均可前往肄習茲將其地點敎員及授課時刻錄下 
[地點敎員時刻]  
　　虹口崑山路二十號東吳第二中學駱惟廉九時半 
　　蓬路浸禮會堂吉爾達十時 
　　北京路思婁堂海慕華十一時 
雲南路慕爾堂惠爾生曹雪賡十時 
老北門外浸會堂安端生十時 
[尙賢堂之常會]  
　　法租界尙賢堂敎務聯合會明日（星期）下午四時開常會由張元昭君演說對於孔敎經典所稱眞宰之解釋並聞該堂曾於前日下午請袁惠同君以電光鐙演說川蕆問風景土俗男女學界往聽者甚衆云 
 [P𤀹浦工程之關係 
　　工巡捐局朱局長以濬浦工程業已舉辦曾飭市舶所承辦人傳知沿浦各竹木行迅將浦畔所歇竹排木排一律遷去以便進行在案茲各行竹木排及江北舶　船等迄尙未經遷移富由潜浦局工程師函請駐滬交涉員楊小川君飭行上海縣沈知事傳諭自大碼頭至南碼頭之商民船隻務於三月十日以前將阻礙工程之船隻竹木等物一律移去等因沈知事即函知木業董事轉知各行務於本月十號以前推舉代表來署聽候會同該局工程師籌議辦法聞木商自得業董知照後擬先邀集同行會議一切爲届時協商之預備 
[綢緞增加染價續誌]  
　　湖縐染價經迭次磋商方始解决已略紀昨報茲悉滬上梁業自歐戰開始以來因顏料價格逐步飛漲成本增鉅而梁價之升降財殊難咄嗟立辦故至客冬竟相率停染願暫坐食綢緞業領袖老九章執事吕葆元君以綢緞業與染業有連帶關係自應互相維持爰於前日邀集綢緞同行酌議加增染價俾各坊得以照常開工業已與各坊主接洽議妥較前約增五六倍聞摹本甯綢等類每尺加洋五分綢縐維紡等類每兩加洋六分現染業已於昨日起照常開工矣 
[請減地方稅之批詞]  
　　工巡捐局據商民益利等禀請酌減地方稅等情當於昨日批駁云據禀已悉查本局征收地方公益稅係斟酌市面情形分别規定若准予該商舖等酌量減輕勢必紛紛藉口有碍稅務此項稅欵本係撥充淸道路燈及修繕道路等項經費該商民等務須顧念公益遵照定章踴躍捐输幸勿延抗是爲至要 
[放寛洽興街道路之預備]  
　　工巡捐局朱局長查得十六舖洽興街道路狹窄擬將該路放寛以便交通現已飭知十六舖地甲查明業主以便於改造房屋領取執照之時責令照章讓進 
[嚴防黨人窺探防地]  
　　滬上軍警各機關近奉上台電飭以滇黔等省起事以來各處黨人希圖響應防務自宜嚴密現聞彼黨已在上海設立通信機關多處每遣同黨潜往内地駐紥軍警之處窺探一切着即嚴加防範等因故軍警各機關業已通飭所屬妥慎巡察遇有形跡可疑之人在防地徘徊窺探者即行拿究至各該軍官佐士兵之親友人等前往探望亦須詢明來歷入内通報方准進見以防奸宄混冒云 
[河浜内發現屍身]  
　　華界北四川路徐家浜内昨晨發現無名男尸一具當經該處地保徐福昌查見即往地方廳禀請相驗午後由廳長委派樓檢察官沈檢驗員等前往驗明禀復候核 
[藝徒苦不堪言]  
　　成衣店主婁小金屢將學徒居文生任意責打居因被虐不堪於前日奔至法租界浦灘投浦自盡當爲巡街捕瞥見立時救起送入捕房傳到婁小金因在内地犯事昨午函送地方檢察廳收押候究 
[馬車碾傷婦人]  
　　馬夫王小林昨午駕一馬車經過小西門外大興街適有住居是處之江北婦人王黄氏出外買物小林正加鞭疾馳而來該婦不及避讓被車撞倒碾傷右足當時有王振發在旁目覩報告崗巡將小林連車追獲送至第二區警署轉送地方廳經檢察官驗得王黄氏右足受傷足骨已斷着即送往新普育堂醫治證人王振發退去馬車一輛暫存本廳王小林押候該氏傷愈再行發落 
[工人跌斷足骨]  
　　崇明人毛坤郎昨在浦東某香烟公司建屋從高墮地跌斷足骨由工頭送往同仁醫院請爲醫治聞受傷過重恐不免殘廢云 
[衣箱不知何處去]  
　　粤人周鴻芝前日同一友人乘某公司輪船來滬停泊順泰碼頭周於起運行李時失足墜入艙底受傷甚重經其友車送同仁醫院請爲醫治其友嗣復回至該輪携取行李詎已失去衣箱一只當即報告水巡捕房請爲查緝 
[隣居代爲擔憂]  
　　流氓張新來與眞茹鎭開茶館之朱鳳山有隙前晚新來將朱之茶館生財搗毁一空昨朱糾同張　永等向張理論帶有鐵尺等器張亦身藏利刃該處隣居張阿江恐肇禍端投報四區三分所 
 
 
 

Page 11

 
 
經該所長警一併拘捕到案解送閘北司法科究辦 
[先生與師母不歡]  
　　老北門内靑雲里有向爲敎　之郁朝鳳前日偶因家務與其妻馬氏口角郁母王氏上前解勸忽然跌仆郁益加忿怒即以其妻逆姑等詞禀控第二區警署飭警將郁馬氏及乃父馬金門一併傳案連同郁朝鳳於昨日函送地方檢察廳請辦午後經檢察官提案研訊郁伸訴前情並稱母親被妻推跌受傷現臥家中求究馬氏供稱我姑實從樓梯上跌下並無損傷馬金門供稱女兒時遭郁婿虐待求察問官以兩造所訴各節均無切實理由當向兩造一再開導判郁馬氏交伊夫郁朝鳳領回不得再起爭端兩造遵諭而退 
[尋獲謝姗姗續誌]  
　　盧兆祥與同居之孫吳氏（即謝姗姗）及婢女桂林等在南市十六舖平安輪船馬頭上被該氏夫主孫某所派之家丁截住連同行李鳴警解由一區警署轉解警廳司法科訊究已紀昨報茲聞謝珊珊曾在天津爲妓由孫脫籍已經多年生有兩子謝於去冬在津捲取銀洋飾物等來滬匿居盧處現已由孫之家丁禀明前情請爲追究矣 
[不認白晝攔刦]  
　　住居石皮弄之肅根源在紅欄杆橋地方被匪徒白晝攔刦旋由巡警拘獲陳洪金解送地方廳請辦在案茲悉此案業經檢察官提案預審陳洪金堅執不認昨晨已由林檢察長飭派法警赴犯事處附近一帶詳細調查禀復核辦 
[私帶烟土之科罰]  
　　前在無錫爲布業之張熙慶及皖人馬新孟與徐熙林等專事私帶烟土至江蘇安徽浙江等處販賣茲爲巡警先後在車站人贓並獲拘送地方廳前日經推檢各官開庭研訊判張馬徐各罰洋一百元烟土沒收 
[公廨委任譯員]  
　　公共公廨譯員楊愼之君辭職所遺譯員一度已由會審官關網之君委任姚家琳關勳侯兩君接充昨均到廨辦事 
[衣莊鞋店互控之判决]  
　　久大衣莊控永利皮鞋店主曹友生不理往來銀二萬三千餘兩曹亦以該衣莊夥擅搬貨物在公共公廨起訴迭經中西官訊明判候宣佈堂諭在案昨日上午由原審官王崧生襄讞與陪審西官美博副領事升坐民庭宣佈判詞着曹友生按照原告控數繳銀 
[鞋店欠欵被封]  
　　廣東路華利鞋店主陳華鈺因虧欠裕興隆廣發源于啓泰廣生利生昌裕廣豐等六號貨欵洋二千餘元被控經公共公廨中西官傳訊判將被告店業暫歸原告派人督同執管在案昨晨復訊據各原告代表律師到堂譯稱原告不願管理被告店業請飭被告將賬交出查閱訊之被告亦延律師到堂聲稱被告店業應請派人收管所有賬據均在店内中西官判將華利鞋店給諭發封候核 
[對本對利]  
　　王芝欽至法公堂控稱徐阿美於十年前托陳阿炳爲中保借去洋二十元至今分文不還人亦不見核算本利洋五十六元請向保人訊追陳供民人再三向徐索取堅不肯還民人亦無可奈何且又無力賠墊故未了結判令交保限交徐阿美到廨訊追在案昨陳將徐交案徐供利息已付過六年原告尙取去檯子一只均未除去惟並無憑證是實聶讞員判還本利洋四十元交保限七天繳淸 
[追索自來火價]  
　　自來火公司洋人至法公堂控東江樓主陳國良虧欠燃點自來火價洋四十一元又劉洪山欠洋四十四元七角向收不付均請追繳東江樓繳洋三十元餘求寛限付淸劉由伊戚李陳氏代爲到案聲稱劉有事出門待伊回申料理判限東江樓於禮拜四付淸陳氏退去着劉自行到案候訊 
[讓去兩天車租]  
　　怡羅公司洋人前至法公堂控李長弼經放黃包車六十四輛虧欠車租並少去橡皮等物共計洋三百六十七元中西讞員因李供賬目不符故判令算賬再核在案昨日復訊原告願將黃包車夫罷工八九兩天之車租除去凈欠車租洋七十元橡皮價洋六十五元仍求訊追讞員察閱賬目屬實判交人銀兩保限七天還洋一百三十五元 
[添招南市訪員]  
　　本館現需添招南市飭事一人以探事翔實文理淸順爲合格願承斯乏者無須托人介紹請先送訪稿三天註明住址姓氏以待函訂[  申報編輯部白]  
[氣候報告]  
　　（上海徐家滙天文臺天氣測候報告） 
　　已過者之報告三月二日反旋風在江蘇安徽稍減其力大陸氣壓下降中國全境四川廣東陰餘均晴三日晴而多雲略有烟霧三日下午四時前二十四小時内上海氣候温度至高五六·六至低三五·五去年同日至高六四·八至低四四 
　　未來者之預測三日下午四時三十分預測中國北部低度將向高麗進發黃海有反旋風南方有和適之信風天有雨意 
雜評二 
[童子軍（訥）]  
　　自西南戰事起而國事之解决不得不有待乎軍人矣於是今日之軍人遂爲全國人士所屬目吾則謂今日之軍人即能解决國事亦不過暫定一時之局暫息一時之爭而不能使中國之弱而轉爲强也能使中國之弱而轉爲强者翳何人翳何人其惟今日之童子軍歟 
　　嗚呼我國之敎育界其速起我國可愛可敬之童子其速起 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[花露女士傳] [  語溪襲屈]  
　　女士姓花名露别號雙妹花蕊夫人之女公子也美姿容而善修飾風流　　明媚　娜吐氣如蘭守身若玉舉止動靜妙造天然與人晉接則撲鼻芳香蕩人魂魄眞足以惑陽城而迷下蔡人比之如奇花初貽殆有過之而無不及縱年老人見之亦不能不爲之顚倒以故常得社會歡迎女士乃挾其色藝結交當世士女無論各大行省靡不有花女士之蹤跡由是名滿天下聲價跿增遍國中多與之訂莫逆交知與不知皆欲一見顏色以爲榮然間有村夫　子自慚形穢不敢與女士近而女士亦往者不追來者不拒落落大方並無一點小家女子態度後歸樊士林爲妻鶼鶼𪃸𪃸形影相隨常往來於各大商埠人欲睹其丰采者咸造其　而訪焉祇見依依小偶煞是可兒洵不愧爲神仙着屬云 
譯叢 
[魯意十六被害記英國蓓洛克原著] [  新]  
　　筏爾梅一戰之後法蘭西共和軍隊居然大得勝利杜瑪烈斯仍統三軍戰雲浩盪直向北方而進巴黎一般人士則尤興高彩烈幾欲以自由平等之苗输遍歐洲全陸其後魯意十六之慘遭屠戳亦未始非無因也嗟乎以天家貴胄身爲萬乘之尊一旦失國竟輾轉死於匹夫賤臣之手亦可慘矣然以共和國民言之則魯意亦有不得不死之因蓋魯意雖無道然當時王室之亡未久人心思舊魯意尤爲衆心擁載之人一日不去則保王黨人之心卽一日不死終且蔓延不可收拾故不得不急急芟去亦斬草除根意也魯意初囚於敎室獄之高塔中其諸　族則囚於塔之最高層便朝夕不得相見魯意雖失國然終爲一國之君故於其審判之事當時亦頗有所辩論或以爲以臣下而鞫君上非法或則以爲吊民而伐罪古有明訓不妨加以審質終乃决定令魯意自在國會之前伸訴已罪略如輪臺之制其控告魯意之人則爲國會此狀由十一月三號起草歷一月乃始脫稿中列罪欵凡數十皆在不赦者開審之日則爲十二月十一號爲魯意辯護者凡三人其中一人即爲全世界所知名之法律家毛萊蘇伯也第二次開審則爲十二月之二十六號毛萊蘇伯雖迭爲辯護而國會諸人終一律以魯意爲有罪唯有五人不置可否然亦不以魯意爲無罪從知當時之人之怨毒王室也甚矣（未完） 
詞選 
[羅敷媚] [  實甫]  
　　盡　　顫絲絲雨銀蒜深埀燕子歸時一點春塞戀被池鏡塵不　雙　影紅涙　脂碧字題眉小砑雲箋寫艷詞 
[桃源憶故人]  
　　門前一尺桃花雨因甚玉　輕去點點春愁如絮飄到眉心住燈邊夜按紅么譜塵滿翠絃箏柱分付啼　代訴宛轉傷春語 
楞華庵隨筆 
[沈鵬參榮剛之原因] [  劍秋]  
　　前淸光緖之未榮祿剛毅秉政勢燄炙手　内外大吏無一人敢攖其鋒者常熟沈編修鵬以一新進書生不避斧　侃侃而數其罪論者竊竊駭怪而不知其中有一段悲痛之史焉沈性戇直不善干謁成進士後浮沈京邸抑鬰不得志時有黑翰林之稱娶妻某氏蘇州鉅紳曾爲浙江主考某太史之女也性放誕夫婦問不相得遂歸於母家時値中日戰後閶門外新闢馬路劇場酒館日夜喧　某氏時時馳逐其中久之遂爲霍春祥案所牽涉霍春祥者大觀園之花旦也以勾引良家婦女爲人告發沈内痛家庭之多故外感時事之日弗憤激之餘遂航海走京師草疏向都察院呈遞榮剛果大怒欲置之死會陸元鼎爲蘇撫極力營救始定以監禁之罪 
小說 
[我之新年（續）] [  縣賞徵文億琴女史述第三名韵淸女史著]  
　　予家浙籍向居邑西外氏馮居於城北馮亦世閥也前淸庚子間子舅宦八閩疾歿差次迨眷屬運柩歸歲暮矣越年正一）日予往賀年以妗家三面瀕河輿行較遠雇棹往焉舟出中橋一小舫掠予舟而過長年互相間答旣而數聲欵乃柔櫓如飛瞬息半里許河流如帶遙是停橈之處即妗居前門迨舟中人搴裳登岸而予舟始近但見樓　巍然老榆横出水面一皜袂女郎雙環埀耳倚石欄揚手招予即表妹引珠也予至妹笑云頃聞芹哥言有女客將至阿母固料姊來令妹奉迓并云廳事有客姊行宜由避衖歲底已掃除淸潔矣（韵按避衖）一曰藏身予鄉屋製凡有廳事之家其左右必闢一衖蓋備新年及慶吊等舉男女賓分道而行耳）予與妹至後軒妗氏禮服而待古人恭謹不苟即處小輩亦復有儀今之人鳥可及哉禮畢進茗相與閒談予見圖書滿壁咸爲古今人名筆知舅氏珍藏者夥然皆舊惟東壁直幅獨新裝亦未久畫以素屏爲地以屏脚知之左轟高照一枝絳燭半殘結花作靈芝狀旁照有架上安霽藍瓷瓶紅梅折枝横影於屏上中間爲盆架獸炭燼矣鐵箸斜挿其中銀杏芋栗積置盆沿旁有壼杯數事予初不解畫者意旣而忽悟蓋法歲朝圖遺意而變化者不禁贊嘆不置曰吾觀畫歲朝淸供者多矣陳陳相因千篇一例不圖此作能出新理於法度之中而筆力鬆秀足徵歸承有自所題龔琪者殆爲近時作家何吾未之見耶妗方欲語表妹　言云母乎芹哥脫聞姊譽欣喜不知何似季弟聞言則已憨跳而去妗笑曰此芹兒近作甥謂其佳吾則嫌其太怪言次仲弟來索骰盆於母謂四太子在廳力索此物伊蓋非傅不歡者芹哥不欲將去矣仲爲妗氏長男年方十七引珠兄也妗氏叱之曰徲子薄舌乃呼人綽號曰彼樂此稱耳妗尤慍曰彼蠢蠢不足怪奈汝蹈不恭之弊乎 
　　四太子者邑紳趙某子趙舉進士爲横於鄉里庇賭包漕邑民畏之如虎以其行三羣奉以雅號曰三皇帝子曰太子其人之氣燄可知已先是三皇帝以子之年與予相若挽人乞婚說予父父惡其横復畏其勢乃以滑稽語却之謂猬蒙宸眷援及凡裔惟吾女陋萬不敢仰匹東宫請另選良家云云趙銜之醉後謂人云吾出法隨狡奴膽敢抗拒異日其女字人脫門閥亞於吾家者吾必有以對付之母嘗引以爲憂父突曰吾素守法自問無疵落人手帝力何有於我哉未幾父歿趙亦不相聞問矣 
[俠情小說紅蘩蕗别傳] [  天虚我生]  
　　第十六章（續） 
　　守兵笑曰有此妙人然則汝何不至新監覔之汝情婦或在彼亞猛曰吾乃不知新監所在守兵曰循廊而往至第二栅門是矣彼間有名册汝可一檢即得亞猛曰名册乃容我查檢乎守兵低聲曰無傷汝但與以一理佛足矣亞猛曰嗟呼臣朔窮且死安從得一理佛者守兵曰然則幾蘇亦可蓋當此經濟困難吾人微此則莩矣亞猛會意因亦以幾蘇贈守兵乃循廊而行果見新監鐵檻已森然在望亞猛此時心急如箭恨不立刻攫其名册檢知白浪琪所在顧乃黑獄沉沉守卒已不知何往惟聞鐵索瑯璫之聲時復隨風而度擊觸亞猛耳鼓奇痛乃如氷箭亞猛無奈復返問外間之守兵始知檢查名册須在夜中今尙非其時也亞猛不禁大失所望然無如何則徘徊於鐵檻左右坐待日之　西飢疲亦不暇顧時方細雨拂人春寒如剪東風撲面乃如郢人運斤削其鷹鼻幸而亞猛尙能自遣瞬息間已入暮乃即奔近新監則已有多人鱗比而立皆待檢名册者守獄之官則高坐堂皇案上置二巨册厚幾盈尺其中所載莫非無辜良民横被誣陷以致沉淪黑獄故一般探監之人類都愁容慘面母尋其女夫覔其妻而守獄官尤復多方留難必得多金始已良久始及亞猛亞猛此時心房跳躍幾欲大聲疾呼立探囊出銀圓一納守獄官手中逕舉其名册而翻顧名册所記纍纍幾千萬人一時莫得其頭緒亞猛大急手益顫如册幾墮守獄官乃展其鷹喙曰小友汝所檢者爲何時亞猛曰何所謂何時守獄官曰吾問 
汝所欲問之人被捉以何時耳亞猛曰憶之爲禮拜五守獄官點首遂取名册翻之旣而曰得矣乃授亞猛顧亞猛哏暈已不復能覩物且覺册上所載都爲綠暈而此綠暈之中乃有一名字顯露亞猛不信眼光被欺耶抑册中果有此名耶久之綠暈漸退而此名字固赫然顯在亞猛乃大痛其上所注蓋有兩行一爲五百八十二號馬利亞年六十歲當日釋放一爲五百八十三號白浪琪琦尼年二十歲職業女伶住抛球場被亂黨嫌疑已移入敎堂狱第二十九號亞猛讀已心悲如梗念欲救白浪琪出險勢非已身亦投入敎堂獄中不可實則人伿不入於罪難耳以首投繯而虚其足此事亦至易易持是從井救人先占滅頂其愚亦不可及也 
 
 
 

Page 15

 
 
   
 
 

Page 16

 
 
   
 
