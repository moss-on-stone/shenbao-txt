# 1924 - 242 - 4918508

 

Page 1

 
 
1;第一萬八千五百零八號;中華民國十三年 西曆一千九百二十四年九月六號
星期六 * *   
 
 

Page 2

 
 
1;第一萬八千五百零八號;中華民國十三年 西曆一千九百二十四年九月六號
星期六 * *   
 
 

Page 3

 
 
1;第一萬八千五百零八號;中華民國十三年 西曆一千九百二十四年九月六號
星期六 * *時評 
[勝負之數（冷）]  
　　勝負之數第一曰内訌敵有内訌不戰而已勝第二曰聲勢敵若佉弱見戰而逃僅以軍勢脅之亦可不戰而已勝二者不能得則須實力實力云者非多寡之謂一曰軍略二曰軍士之善戰三曰軍械四曰耐久有此四者然後能有最後之勝利 
　　今江浙兩軍已過第一第二之兩時期而入於第三之實力時期矣觀兩日來安亭瀏河方面之戰况短兵相接生命相撲益可知苟非實力斷不能制勝而今後之一二日間正奮勉實力之時也故最劇烈之戰事必在此二三日内 
[國内專電]  
　　北京電國民新聞論江浙軍事之結果房屋廬舍付之一炬經濟組織十年不能恢復江浙人口統計數目字减少損失者人民耳（五日下午一鐘） 
　　北京電今午英日兩使美法兩代辦及新由北戴河回京之義使會議决定仍要求劃分上海中立區（五日下午十鐘）　　北京電英法日照外部江浙兩省軍憲扣留鹽欵盼中政府設法切實阻止　　北京電報載奉軍有出動說但政府方面認奉張態度極和平國聞通信社且更正謂張致曹函極爲和靄奉方並無戰意等語京中各報均甚謹愼惟東方時報及順天報紀載稍詳然亦有過火者京中地面平穩 
　　北京電府中得齊報告前方戰情後再度挽王士珍調停齊盧停止戰爭 
　　北京電盧何江（三日）電支（四日）夜到京各師旅軍官均列名（五日下午一鐘） 
　　北京電浙方傳有三電一盧永祥二臧楊三何豐林潘國綱夏超原文未見即使館方面所得者亦割裂未全　　北京電齊豪（四日）電討盧千五百言政府擬今晚在顧宅會議再定下令　　北京電北戴河避暑外人將眷屬移京（五日下午一鐘） 
　　北京電今日曹傳見十三旅長馮玉榮十四旅長時全勝二十六旅長劉富有對軍事有所詢問（五日下午十鐘） 
　　北京電馮玉祥以電文致公府述該軍困狀請提前發餉（五日下午一鐘） 
　　北京電支（四日）曹傳見薛之珩聶憲藩囑加緊維持京畿治安應取締者勿姑息切實辦理可也（五日下午一鐘） 
　　北京電洛吳接探報粤師長羅良斌謀鄂特電鄂蕭嚴防并懸賞通緝 
　　北京電洛吳得港報孫將赴浙吳不信（五日下午一鐘） 
　　北京電吳淞外艦電使館謂閩艦尚未北來（五日下午一鐘） 
　　北京電使團得滬領報江（三日）蘇軍對黄渡開始總攻擊齊有通電發表瀏河蘇軍左翼頗關重要（五日下午一鐘） 
　　北京電歌（五日）閣議改明天因丁祭但昨夜府議閣員均謂軍事由府與疆吏主持同人事前不甚接頭曹諭閣員凡齊吳所請求者院中不妨酌量照辦（五日下午一鐘） 
　　北京電中法振業銀行鈔票停兌振業請財部撥還欠欵王批準備空虚自取其咎部欠不能混爲一談須先查欠賬（五日下午一鐘） 
　　北京電財王函參衆兩院歲費准下星期二開支票（五日下午一鐘） 
　　北京電軍事處以坂西薪水積欠多請財部即發若干（五日下午一鐘） 
　　北京電法政府仍未允將匯理德欵匯華外交部電陳籙催法政府准匯理照付（五日下午一鐘） 
　　北京電今日衆院大會到三百零二人李東璧主席張益芳動議簽定主席及秘書長羅黼提同意代閣兩案同决谷芝瑞將羅案撕毁要先議同意案湯松年登台擬發言非政府派擂桌李載賡登臺政府派亦擂桌飛墨盒散會（五日下午十鐘） 
　　北京電將組中美庚欵委員會中九美五會期三年中委年改選三之一 
　　北京電丹麥公使高福曼赴日以秘書司考德代行（五日下午十鐘） 
　　天津電北京當局派人赴江西九江等處購軍米十萬石分由京漢津浦兩路各運五萬石至保定天津存儲以備軍食（四日下午九鐘） 
　　天津電銅元市亂百貨騰貴民苦極 
　　天津電銀行界息津各行互維存儲户提存似可不能透支 
　　天津電今晨八點直王偕各文武官員齊赴浙江會館祀孔 
　　天津電總商會堅持反對商會證書費　　天津電支（四日）晚八點老西開李耀山家被四匪刦搶匪逃逸 
　　天津電直募省公債商民認爲無益於公均表反對（以上五日下午三鐘） 
　　天津電銀行公會因時局影響金融連日討論救濟法决暫共同協助維持　　天津電麻（六日）安徽會飽敎育界聨歡會函請梁任公熊朱其慧周煥文諸名人蒞會講演（以上四日下午一鐘） 
　　奉天電報載盧小嘉來奉 
　　奉天電吳督昨日下午返任 
　　奉天電張作相定今日回吉 
　　奉天電俄探報中俄邊界俄舊黨秘密機關被蘇俄政府破獲克拉次克等九十三人 
　　奉天電秋季陸軍檢閱分十路奉四路吉黑各三路每路派委員長一委員十二 
　　奉天電張令兵工廠每日加夜班三時　　奉天電滿鐵社因售中日聨票向交部詢南中軍事交通情形無確復現仍售聨票惟中途有危險不負責任　　奉天電翟文選解來鹽欵百八十餘萬　　奉天電交通委員會明日開會 
　　奉天電通遼水災後發現虎疫已死十餘人（以上四日下午三鐘） 
　　吉林電張作相吳俊陞昨由奉到長今日各回任地積極整軍張作相且有出巡檢閱息 
　　吉林電金融益呈恐慌現象相差角餘　　吉林電興凱湖俄輪刦捕華船濟匪軍火案由哈交涉員向俄代表提抗議　　吉林電俄擬在外蒙築無線電臺宣言專供商事用（以上四日下午三鐘） 
　　吉林電奉會議對俄提案因浙事停止張吳回吉黑準備王樹翰日内歸 
　　吉林電匯水漲至二十餘元紙幣價益跌小錢商且止滬匯金融奇緊 
　　吉林電本省農作除延邊因旱略歉外 
 
 
 

Page 4

 
 
1;第一萬八千五百零八號;中華民國十三年 西曆一千九百二十四年九月六號
星期六 * *餘均有豐收望（以上五日上午十鐘） 
　　哈爾濱電朱委張蔡代軍民政各界慮朱辭特區政治暫難積極 
　　哈爾濱電加使夫人明後到哈朱已派員赴滿站招待 
　　哈爾濱電總商會長徐善梅擬大規模勸戒烟酒現正議辦法 
　　哈爾濱電呼嫩路奉方交通委員會擬更訂合同（以上四日下午一鐘） 
　　哈爾濱電聞哈俄代表已用總領名義行文哈交涉員 
　　哈爾濱電奉俄協商加要挾缺乏誠意恐難即諧 
　　哈爾濱電朱回哈尚無定期吳俊陞昨到哈今即回黑 
　　哈爾濱電東鐵俄舊黨員藉請病假冀優待金此欵甚鉅致東鐵經濟受窘　　哈爾濱電路電郵附捐道署已奉令九月起徵六個月（以上五日上午十一鐘） 
　　蘭州電額濟納逹什郡王帶同眷屬仍回蒙古 
　　蘭州電省防司令宋有才前委隴東禁烟大員現已公竣回省 
　　蘭州電夏秋禾稼均以亢旱歉收當局組織籌賑處委謝剛國爲總辦王烜史家炎等爲會辦（以上二日下午五鐘） 
　　濟南電江（三日）晚憲兵司令田友堂啣鄭士琦命入京 
　　濟南電德平獄犯全數脫出該縣公民已來省呈控知事姚澤弛防縱囚　　濟南電博山西河鑛出水渰没工人三十餘 
　　濟南電田步蟾已回濟南熊請其再長政廳三月允否未悉 
　　濟南電全省商聨會定歌（五日）開會　　濟南電津浦站通告聨票售至蘇州昨誤傳蘇爲滁（以上四日下午四鐘） 
　　濟南電山東第七混旅有集中平原靜待後命消息 
　　濟南電省署規定改編警甲隊辦法五條飭令各縣知事認眞施行維持地方治安 
　　濟南電財廳飭令各縣局將應解之欵於十日内掃數解廳並規定護送辦法令一體照辦（以上五日下午三鐘） 
　　漢口電敎育會等六團體江（三日）午大會到千五百人韓玉宸報告代表在交部請願被毆情形衆大憤决全體謁蕭請願三時半出發先至省署由韓政廳長代見次赴巡署推劉覺民陳時李蓮芳周敏四代表遞請願呈文蕭親出見代表面陳請願三項㈠請飭路局備車一列以便全體北上㈡請轉電中央要求懲辦吳交長及交部庶務科長李育民㈢請扣留路電郵鹽等收入蕭答北上人衆備車不及可酌派代表前往懲辦交長須電京詢問情形至路電鹽關收入已經中央押盡俟調查若有餘欵再辦請願團退出續在外專開會議决續推李蓮芳等十人爲代表即籌旅費北上㈡請各汉團一致援助並將交部侮辱代表情形通電全國㈢由基金委員會調查財交兩部在鄂境收入請蕭實行截留比晚電慰旅京代表謂即續推代表入京援助並電京同鄕就近聲援蕭亦分電財交兩部鹽署請速籌的欵以平鄂中士氣否則羣情憤激釀成不可收拾之局本署實難負責又電旅京鄂紳援助在京代表省議會江（三日）茶話會决即電京爲代表援助（四日下午七鐘） 
　　漢口電閩孫派鄺鏞赴鄭州募兵二千名江（三日）過漢赴潯 
　　漢口電京漢路警務處長錢秉鑒江（三日）來鄂商京漢路防務 
　　漢口電傳蕭辭兼省長洛擬以孫丹林繼任並有蕭樹仁繼任財廳長說 
　　漢口電决九七各校放假演講下半旗　　漢口電蕭支（四日）在署歡宴漢口銀行界要人請維持節比（以上四日下午九鐘）　　漢口電蕭今日下武漢戒嚴令鎭守使杜錫鈞爲警備司令 
　　漢口電靳雲鶚部已由鄭州開始運送赴浦兵數約一旅團（以上四日下午一鐘）　　重慶電敎廳長賀孝齊丁憂請開缺治喪有謀繼任者 
　　重慶電劉湘飭江北巴縣預徵十七八兩年糧稅以償援川軍米價兩縣法團請由全川擔負 
　　重慶電鄧錫侯禁官吏吸烟限期戒斷不咎旣往（以上三日下午三鐘） 
　　重慶電駐萬盧金山師奉令駐建始已陸續開拔 
　　重慶電駐渝美領事施麥斯一日就職　　重慶電洛吳派駐漢辦公處長宋芝田即日到川名爲勞軍實係調查順慶爭防眞象以定辦法（以上四日下午一鐘）　　長沙電議敎農商等會致義賑總會電謂湘政府曁各法團共組水災籌賑會請電令貴分會加入洪兆麟等電呈在汕頭組設籌賑分會 
　　長沙電縣議會聨合會駐省代表開會討論憲法會議組織法謂代表名額三十人太少且縣議員僅能加入五人尤不平允表决通電各縣主張仿江浙省自治法會議組織法各縣議會須選出代表各一人又議决俟省議會議决組織法後再行彚集提議署名修改省憲案之縣議會及省議員名單呈請省政府公布 
　　長沙電長沙縣署擬提徵十四年田賦各界多不贊成 
　　長沙電商會呈請當局下令不准各縣禁止現金出境 
　　長沙電馬濟江（三日）由長赴衡 
　　長沙電趙令各縣知事辦理匪案均加軍法官銜 
　　長沙電趙咨請議會提前議决縣議會議員任期案議會已列入議事日程　　長沙電洛吳派員駐湘採辦軍米 
　　長沙電政府答覆敎育界㈠紙烟捐欵准由敎育界保管㈡該捐徵收准由敎育界遴員辦理 
　　長沙電聞沈鴻英已抵桂林分兵駐灌陽葉琪仍駐全州沈致葉電飭與湘軍和好並派隊協防全州葉覆電婉拒（以上三日下午一鐘） 
　　香港電大本營支（四日）開北伐會議文武要人均列席孫提議滇桂湘豫贛山陝各軍兩星期内一律出師北伐本省治安由許軍留守并議决㈠各軍五日内成立北伐籌備處㈡大本營移設韶關㈢省垣設留守府聞孫日内赴韶將以胡漢民任後方事務　　香港電商團代表江（三日）偕范廖持陳廉后通電謁孫磋商結果電文須修改孫謂電發後槍械即可交還繳欵問題則未提及 
　香港電東莞各界電孫謂劉震寰軍視人民爲仇敵逢人開槍斬斃小孩請將該師撤退等語昨赴莞調停者已有多人支（四日）尚無解决消息聞劉意商鄕團不服决以武力解决 
　　香港電但懋辛石靑陽支（四日）早抵省謁孫談二小時 
　　香港電孫令楊子毅暫代財次有人條陳抽殷富捐及遺産稅而將苛細雜捐取消減輕平民負擔當局正考慮　　香港電樊鍾秀擬將四混旅改爲兩師　　香港電張民逹部昨由連平向贛南移動與楊池生部防地接近 
　　香港電省商人因調省各軍近日迭生截搜搶刦殺人各案定今日集議請當局立調各軍回防 
　　香港電鄭洪年五日來港赴滬轉奉 
　　香港電張繼魚（六日）離粤 
　　香港電劉震寰派員請石龍商會調解東莞商團現劉由飛鵝嶺平湖等處調回千餘人集中石龍豫備與商團决戰聞江（三日）午劉部百餘人由平湖赴莞中途被鄕團繳械 
　　香港電帥府决北伐費由許崇智統籌　　香港電造幣廠現擴充資本繼續鼓鑄　　香港電省佛貨船東（一日）已復業江（三日）又停開佛山各店至四日開市者僅得六成餘須槍械交還始復業　　香港電國民黨中央委會閉會後日間有重要宣言發表（以上五日下午七鐘） 
　　厦門電傳粤軍尹驥部分三路入閩一由黄岡入詔安二由饒平入平和三由大埔入永定此路千人抵峯市　　厦門電張毅連日調沿海集美林美官澉英埭頭一帶防軍入漳同安僅餘守軍兩百但張部軍官謂係普通調防仍否認粤軍有侵閩意 
　　厦門電許崇智函此間某民軍要人云江浙戰啓速起牽制孫周余將率師和贛陳競存經浙盧疏通後亦將入閩等語 
　　厦門電周蔭人對民軍撫慰極殷致葉定國電有你我無分彼此語 
　　厦門電泉訊孔昭同到後連日封船有省軍將入漳說（以上五日下午八鐘） 
　　福州電孫在崇安設閩軍辦事處 
　　福州電福鼎縣電孫部到二千餘人十一旅到兩營知事吳濤逃 
　　福州電薩因孫宣布攻浙宗旨在解散臧楊殘部亦電表贊同（以上五日下午七鐘） 
　　徐州電支（四日）晨孫筱林由津運自來得子彈三十六萬留徐兩萬餘運寗　　徐州電閩募兵員李鈺由豫招新兵千四百零三名專車兩下（以上五日下午五鐘）　　徐州電中央第三旅團附張宗林營長房世傑率步兵六連來徐住車站　　徐州電縣警隊由德州運來子彈兩萬　　徐州電昨運省新兵二千百四十名警備第二團半被調赴前方陳調元眷屬將離徐（以上四日下午九鐘） 
　　安慶電皖馬准今晚或明晨乘安豐輪赴蕪湖隨帶軍隊兩連已預備（四日下午九鐘） 
　　甬江電王鎭使擬新招陸軍六百名　　甬江電甬商會鄞縣議會支日開會討論駐紹六團專調甬防（四日下午一鐘）　　甬江電泊瀝港閩艦支（四日）晨二艘開往穿山（四日下午一鐘） 
特約路透電 
[中國時事記聞]  
　　五日北京電國聞通訊社更正上海某日人通訊所傳及北方數報所載傳張作霖致哀的美敦書與曹錕之說當道曾否認此說某華員曾告路透代表張作霖固致書總統惟書中所云無關重要 
　　五日北京電國聞通訊社北京代表星期三日由警廳傳往覊押被控妄傳張作霖致總統書惟該社已加更正謂原文指詞甚和平發表之原文乃由奉天訪員傳來　　五日北京電中美通訊社代表星期二日謁見吳佩孚之參謀長謂洛陽未派一兵加入擬攻江浙諸省浙盧重用臧楊謀攻鄰省故鄰省不得不戒備 
　　四日巴黎電各報贊成法政府所施保護上海法僑之計畫因上海法租界逼近戰地故也 
　　五日倫敦電每日電聞攻擊外交部漠視中國之事變謂倫敦所接官場消息較諸報載消息遲而簡略聞美政府似有首先修正上年主張干涉者之建議之意該報主張凡保護在華外人利益及保全鐵路交通之任何建議英國應首先贊助又謂干涉一層目下顯有界限惟大可在外人勢力所易施之區改善狀况云 
　　五日莫斯科電俄國勞工聨合會籲請赫爾職工聨合曾大會贊助俄國所發起不干涉中國内務之運動 
[英相在聨盟會之演說]  
　　四日日内瓦電英相麥克唐納爾今晨在聨盟會演說論安全問題指陳判定孰爲侵略家之困難繼言公斷辦法謂苟未能造成一種適當公斷制度則吾人惟有仍從事於軍事盟約耳互助條約應明白確定各國義務之性質及公斷效用之時期隨意的公斷條約應透澈研究然後英國及其殖民地始能遵守之公斷主旨在軍備問題至於海上軍備則英國已踐行華會公約矣欲開解除軍備會議當先有籌備否則會議無功各國必全體與會倫敦大會已開其端英國遵守國際聨盟會章不欲稍挫弱之會章中有若干條文可載入和平大憲章之内此事在議會散會以前應交委員會審查而同時各國代表宜在各本國内喚起與情云英相演詞日法人開麥林克氏譯成法文議會旋休會至午後英法總　握手而散午後復開討論時波蘭代表極力贊成公斷主張解除軍備但認安全問題儘先辦理澳代表查爾敦主張召集弭兵大會勿稍延緩認解除軍備爲國際聨盟之唯一穩健某礎荷蘭代表康比克說明荷蘭不贊助互助條約之原因謂在渠觀之祇須嚴格施用國際聨盟會章即足保障世界和平所須者不故將各種爭端皆提交海牙法庭判定而已云 
　　四日日内瓦電英相麥克唐納爾氏在國際聨盟議會演說續謂渠願竭力奠定世界和平之基礎（衆大歡呼）英國及其各殖民地之代表團决議抱同一之主義大不列顚之不贊成互助公約非因漠視公共之安全實因自覺尚未適當準備且願實行所負之義務之故惟英國不能簽字於不切實之建議蓋英政府如圖履行之而輿論將使之不可能也惟不可能三字非對互助公約而言吾人固需全世界之相助也又謂渠不以長使德國處於國際聨盟之外爲然倫敦會議旣已造成新局面應容德國加入國際聨盟議會此事應由議會决之俄國以信賴革命故不贊成國際聨盟惟俄國已有變動英俄協定漸啓俄國加入聨盟之路至於安全問題今不能指定誰爲侵略者末述及公斷制度謂吾人如不能定正當公斷制度則必返於軍事契約云云 
　　五日巴黎電英相麥氏在日内瓦所發之演說頗爲法報所不滿其關於削除軍備及許德國加入國際聨盟之言論法報對之尤爲駭異 
[英國工團大會與歐洲]  
　　四日倫敦電工團大會已議定授權於總行政會以運動國際工團大會採行各種可能方法使世界勞工運動中各種分子聨合一致面大團結以謀世界和平議長聲稱據法意德三國來信觀之歐陸各國現屬望英國爲先導因英國團結力甚堅故也故贡國勞動界似負一種職務須設法行此志願而成就其大事業云 
　　四日倫敦電工團大會之演說詞及議决案多表示反對其産黨推翻工黨之意而工黨幹事員在赫爾之决議尤爲明顯决定凡共産爲黨員儘可爲出席於工黨大會之代表但不能認爲工黨候選人汽鍋工之波立特氏乃共産黨黨員之一故受此項决議之影響據其告人此項决議將迫令許多工團考慮其對於工黨之關係但渠確信工黨大會將拒絶此項决議云 
　　四日倫敦電外國工團代表今日在赫爾工團大會演說美代表白拉弟氏稱渠信仰國際同胞工團乃唯一有力之屏障足抵制凱撤主義與布爾希維克主義之暴虐但美國勞工總會不能參加國際工團大會因大會以少數個人之票决可使之受一種政策之束縛而此政策或完全與其主張相反也云加拿大代表麥克勒倫氏稱加拿大之勞工爲移民問題所擾加拿大門户大開去年入境外僑逹十三萬三千人但有十八萬三千人離加拿大而謀生活於美國云俄代表湯木斯基氏稱全世界勞工運動漸了解更大的集中之必要蓋非集中將無以迎拒國際資本家集合之趨勢也大戰中之敗者乃世界之勞動家而勝者則爲各國中之少數貿利人今世界資本家以其鐵手嗌德國平民之喉而使之餓斃道威斯計畫不過爲開拓以謀已利之新式計畫耳其結果徒增商業之競爭而已俄國勞工甚願合作以與此公敵相抗云 
[各國近事]  
　　四日日内瓦電英相麥克唐納爾今日在此招待新聞記者對衆極力否認渠曾發表關於埃及事件之談片查所傳談片内有英相請埃及首相來游倫敦而埃及首相置諸不理及蘇丹亂事由埃及政府人員主動等語 
　　四日柏林電工部發出通告謂德國將批准每日工作八時之華盛頓公約推規定在有大害於德國利益之處此制可暫不實施 
　　四日紐約電加拿大國家鐵路之四釐半償劵計美金二千六百萬元已同時在美國與加拿大發行實收九六 
　　四日倫敦電標凖牌汽油零售價每加倫三便士半現價十九便士半 
　　五日莫斯科電近在喬治亞起事之首領四十人被判死刑立即槍斃其姓名未公布 
　　四日倫敦電前由葡京飛至澳門之葡飛行家行至倫敦今日由葡商會設宴欵待 
[公電一]  
　　北京王士珍電申報館轉張仲仁兄鑒江電悉愛國熱誠至堪欽佩辱蒙寵邀感慚交集今接江浙當局復電皆力言調動軍隊專爲保守疆圉人不侵我絶不擾人言之有理持之頗堅急欲調解甚難措手擬俟查得他方排解機會再當遵命否則徒勞無裨實際也王士珍支 
 
 
 

Page 5

 
 
1;第一萬八千五百零八號;中華民國十三年 西曆一千九百二十四年九月六號
星期六 * *   
 
 

Page 6

 
 
1;第一萬八千五百零八號;中華民國十三年 西曆一千九百二十四年九月六號
星期六 * *[公電二]  
　　盧永祥通電廣州孫中山先生·許總司令·廖省長·湘軍譚總司令·宋軍長·魯軍長·滇軍楊總司令·范軍長·胡軍長·桂軍劉總司令·豫軍樊總司令·胡展堂·汪精衛·李協和·程頌雲·伍梯雲·張溥泉·諸先生·雲南唐總司令·四川劉禹九總司令·劉甫丞督辦·賴德祥司令·貴陽唐督辦·劉省長·遵義熊總司令·但軍長·長沙趙省長均鑒自曹錕據有近畿擁兵自衛毁法亂紀賄選竊位固已罪在不赦入京而後政由己出竭全國之收入悉索地方財源全數用之於軍費以厚集其一姓一系之兵力猶以爲未足又復賣國求逞悍然不顧斷送國家權利侵蝕朋分各飽私囊對於國内則以排除異已實行武力統一爲志幟利誘威迫無所不用其極始則利用各省之弱點使之自擾至於精疲力竭兩敗俱傷然後起而乘之以坐收漁人之利務使根本鏟除而後已蓄謀亂國一至於此苟任其久據要津大肆淫威横流所届伊於胡底此所以毅然决然而爲興師討賊之舉也素仰諸公扶植正誼銳意改造對於亂國之曹錕早已聲其罪而討之矣顧或以形勢多梗或以調遣需時義帥未集顯戳尚稽迫於大義勉效前驅成敗利鈍原非所計惟曹錕旣爲國民之公敵則諸公寗忍作壁上之旁觀尚希諸公分道出師兼程並進庶幾正誼有獲伸之日大局有復安之望至於障礙旣除國是待定尤望諸公本其素抱發爲政論依多數國民之趨向定百年立國之大計除出師討曹業已電逹外專佈誠悃敬候敎言盧永祥支 
　　北京通電一各省衙門均鑒本日特任崔振魁爲越威將軍此令任郚楊文愷爲將軍府將軍此令京冬（二日）印 
　　北京通電二各省衙門均鑒本日令陳坤培授爲陸軍中將顔啓漢申葆藩均加陸軍中將銜陸福祥韓彩鳳蒙仁潛陸雲高黄肇熙劉日福李宗仁均授爲陸軍少將蘇國斌韓彩輝陸雲桂譚忍李紹英韋肇隆關宗漢均授爲陸軍步兵上校此令京江（三日）印　　北京通電三各省衙門均鑒本日令任命林葆綸爲海軍部參事此令高靑田授爲陸軍中將王楨授爲陸軍一等軍需正此令京支（四日）印 
　　盧永祥通電各報館公鑒本日敬對國民宣言文曰曹氏行賄竊位獲罪於民法語巽言迄無憬悟不得已而拆師申討業經電陳義悃昭告海内矣惟草檄怱　意有未盡爰不避詞冗將此次舉義本恉曁最後趨向爲全國同胞剴切陳之昔黨政變方殷國會移滬興師討賊義聲四起彼輩立變其宼粤屠川之面目以甘言愚我江浙人民謂東南菁華决不破壞意在懈我軍心徐充戰備永祥雖洞燭其隱而恒人莫悟其奸勉徇衆意簽訂所謂和平公約果也怒潮甫息傀儡登場意謂假沐猴以冠帶即不難箝天下之口舌從此化國爲家天下無敵矣乃嗾獒噬主以棧空豆盡而不前拔劍論功以烹狗藏弓而解體獨居深宮愀然不樂日與嬖幸弄臣惟狗馬聲色是娛定賣國肥已之計並力爲惡惟日不足雖友邦騰笑報紙拒登命令弗愧也旱潦並臻天怒人怨弗恤也衛士殺人變伏肘腋弗畏也跡其荒淫無狀雖親暱猶有後言其股肱心膂向持逆取順守之說者至此亦痛心絶望我江浙人民始恍然於前此空言和平正中彼方緩兵詭計憤懣所激不諱言兵視昔賢毁家紓難殆有過之此眞天心悔禍之機剥極復反之兆也惟是大厦將傾一夫莫挽九鼎重任獨舉絶　執往俯今理無二致往者武昌事起國人不認爲楚人喜功而認爲漢族公意唐任抗袁國人不認爲局部内訌而認爲護國大計向使當日誤認爲武昌問題滇黔問題袖手坐視赴義不勇天下後世其謂之何今日之事伏因於逐黎醖釀於賄選含恥忍垢一年於茲倘僅視爲江浙問題即無異謂討逆爲馬廠問題對德爲北京問題寗值通人一笑乎昔者五尺之童羞稱五霸近時民智發逹何遽不逮古人設此時尚欲江浙弭兵即不啻勸南人一致降曹雖係愚夫諒不肯承新會梁君致曹書有云戚公足履白宮之日即君家一敗塗地之時以公一人之故召十數省若干時日之大亂犧牲千萬人生命財産以爲徇恐天下之怨毒不止如今所云可見曹氏公然賄選即是對國民全體宣戰我國民今起而應敵已覺過於寛恕據法律上正當防衛之義雖手刃獨夫例不爲罪戎首有責彼實尸之此宜正告我國民者一也曹氏狡獪亦知北洋正統之腐說不足誘我袍澤近復巧詞激煽謂黨人仇視北方意别有在蓋欲離間義軍懈吾敵愾實則國民只知討曹罔知反直舉國同仇黨於何有蓋直軍不乏明逹私權例有保障假公報私法所不宥贊義者仇敵皆吾友悖義者戚友亦吾敵吾儕只以行爲判敵友决不以黨籍别賢奸瀆職違憲刑有明條罪人旣得付諸司敗曩者曹氏不德鈎黨誅連循環報復亂無底止凡我同志恥蹈前車事實證明寗待異日此宜正告我國民者二也十餘年政治糾結不勝爬梳究其總因病在以武力决是非以成敗定功罪國家名器直等於戰後擄獲品而任意支配臨城事變而後論者謂曹氏損害國家重於拳亂賠欵愚則謂其貽國家以不可賠償損失者尤在親侫遺賢殘摧士氣原來士林優秀嶄然臚見於世者曹氏概目爲黨人擯於政地以外致令晦隱市廛遯跡異國冠履倒置曷勝浩歎自來有力之政府係建築於國民同情之上外人覘國家文野程度即從政府人物本身分量判之古人以邦無道而富貴爲恥即係自重人格正以爲國鋤奸定期納諸正軌軍事一經結束建設付諸羣衆國民監視在勞僉壬自知歛跡自今以往我軍人願以平民資格行參政公權恥以節鉞餘威蒙干政惡譽將來以國軍奉諸合法政府以自治權付諸各省人民如其登明選公自免以暴易暴此宜正告我國民者三也前述二義所以正義幟之光明後述指歸所以防政治之壟斷講讓息爭邦基永奠浪戰之譏吾知免矣永祥獸察歷史先例多兵易敗多金易響王莽昆陽阿瞞赤壁一蹶不起千古貽羞五代末年諸將多驕埒於唐末方鎭卒至乞憐契丹重蒙奇辱因果相應歷歷不爽覽古鑒今無任懍惕曹氏以叢咎之身僭躋非分應知戒盈揆諸禍福相倚之理黷武寗有善終乃竟不惜竭螳臂當車之力揚殘陽返照之威嗾彼爪牙擾我界圻意者天奪其魂畀吾民以除暴救國之機會耶我國民其共勉之等語特電布聞惟希明察盧永祥豪 
國内要聞 
[北京通信（隨波）]  
　　京政府對於江浙開戰後之態度 
　　江浙軍事早成箭在弦上之勢北京政府深知此局遲早必須一决不必苦事彌縫故於王承斌來京之後張九卿回奉之先即决定作戰蓋逆料奉天方面雖不能默爾尚可虚與委蛇彼即有所動作非旦夕間所能舉行莫若趁此時機即將江浙問題解决然後舉全力以對付東北當不致如現時之掣肘此策計之已熟遂令王克敏吳毓麟籌欵王毓之陸錦其策軍事又使劉啓垣赴洛周夢賢赴鄂胡恩光赴贛宣諭中央旨意一星　以來百端並進早已密電金陵相機以動彼所謂懸崖勒馬派員劃界之言方甚囂塵上而不知北京當局已竊笑於其旁矣 
　　上述之情形如此北京業已靜待開火報告到來然後據以發號施令果也崑山開戰之官電即於今晨分逹各機關北京城只遂亦陡添一種肅殺氣象恰好今日星期二爲閣　之期閣議席上顧維鈞即袖出官電數紙交各閣員傳觀謂事已至此和平之局面業已絶望善後問題殊可注意應討論一種辦法商議之下衆援前議關乎軍事問題均由府方主持至於京畿治安由内務部函警機關加意防範四使要求劃分上海三十華里以内爲中立區域一節暫按住不提可由外部照覆中國對於外僑生命財産當負責保護此外則議及軍事財政問題秘密討論頗久結果一切請示府方辦理是日本應法敎兩長入府報告因事體重要閣揆亦須一行遂由顧維鈞薛篤弼張國淦三人入府報告至下午四時餘方各出府今日晚間府曹又繼續召集全體閣員及軍事處重要人物一同在府會議至愚發信時尚未散會其内容殊無從揣測要之不外乎調兵籌欵各問題而已 
　　雖然府曹於江浙開戰之先其軍事上之布置固亦有可供紀述者聞其最近主張不贊成先行調兵南下但可作開拔之凖備蘇軍如果制浙有餘儘可由其獨力主持否則令王承斌南駐徐州由直隸調一師入蘇河南調一旅入皖另以胡景翼之陝軍調赴贛東并調孫傳芳之一師一旅進逼衢防對於浙江仍取四面包抄之勢總兵站分兩處北在馬廠南在徐州以便對東南東北兩處均可轉運自如以上所述尚爲第一步計畫如再有變動非洛吳親自出馬即傾馮部之一師三旅悉數南下總之吳馮對東南東北届時必各當一面蓋欲維持直隸系之統系不能不如此也 
　　至於軍械一項直系已比較的充足而今年春間天津所存義械又已悉數入三家店之兵庫當可應用其眞正受拘束者實短於錢恐無術以持久故府曹左右即以全力辦理此事現聞隴海路借欵頗與之有關其辦法將原借額二千五百萬元先以之作抵向第三者押欵一千萬元又於一千萬元中先提五百萬作兩期交欵目前暫交出二百五十萬以應急需所謂急需者即攻浙經費是戰事愈迫此項借欵愈急今日據財政部人言業已簽字一二日内即可交欵 
　　打仗要素不過兵隊械彈餉欵三項現北京政府均一一事先爲之備齊則其成心將東南問題解决已昭然若揭昔之提建議案上請願書請京政府阻止江浙戰事者至此當自嫌費詞矣（九月一日晚） 
[北京通信（春冰）]  
　　三海中之軍事計劃 
　　東南之軍事調遣業已告竣誰爲戎首爭一時間之先後問題而已東南作戰付之撫萬東北籌防委之子玉此爲府曹二十七日晚間所發表之言詞至二十八日以後東南電至請調魯軍南下協同作戰而東北方面復因軍探之密報謂錦西綏中奉軍集合逾三個混成旅以上前隊飛機已開始活動是夜府中即開軍事會議一方命魯軍第三第四兩混成旅星夜開駐徐沂爲蘇方策應一方調十三師向熱開拔並命駐津之二十三師駐保之二十六師出屯蘆灤此過去之消息有不能不爲之補述者故略及之 
　　此次東南作戰唯洛吳之馬首是瞻洛吳之意旨如何此則爲記者之所深知可以爲翔實之報道者彼於今回之戰事中不獨欲解决反直系並欲解决直系中之反洛系過去數日間府中接吳來電要求馮軍以一旅開拔江西一旅參加安徽一旅調駐喜峯口而以對北前敵總司令之空銜與馮煥章軍事處會議結果即由曹派王毓芝赴南苑徵馮同意馮謂欠餉未淸本軍礙難調動翌日而王孝伯來都府曹復以此事囑王疏通不知王之與馮正是相憐同病午餐叙話並未有一語及此返府後即以馮不願分調轄軍之意告之府曹且謂東北防務馮亦不敢担任曹謂此事關係大局煥章不去子玉不來還請老弟任此仔肩王再三力辭不敢奉命且云本人此時已無兵柄直系各軍實在指揮不動曹仍再三勸駕王意堅執不回最後則謂京津治安將來終須有人維持倘蒙驅策祗有此事可以担任云云是可見直系内中正不少觀望之人王孝伯之保捍京津與馮煥章之鞏衛近畿其實均是表面好話亦明知此回作戰誰去衝鋒即是誰受解决勝與敗都不成問題也 
　　陸錦領袖軍事處内中調度常演笑話十日前有一電致孫馨遠請由上饒攻浙孫因向贛蔡請假道蔡即來電謂上饒贛境已派第一旅駐紮孫軍千里繞道揆事揆情均屬不可請收回成命云云軍事處即復電安慰設上饒旣由貴軍駐紮可抒遠慮上次之電辦事員誤將該地爲閩省轄境已與記過處分云云於此可見孫蔡間仍是猜疑心成未必能携手作戰而軍事處對於上饒重地竟不明管轄所在亦可異已 
　　當府中接蘇齊告急電後亦有一回電從軍事處發出共三百餘字内容計分三段第一段謂不妨借和平空氣暫時愼重俾後方軍隊得充分輸送完竣第二段謂軍裝子彈軍糧業在起運第三段謂東北方面先用撫綏手段利用時間請玉帥積極布置云云以上兩電均由友人交觀由是揣測可知蘇軍若不能望勝府曹尚須以調人資格出來勸爭而討伐令之所以愼重不下者亦恐前途有變而一發莫收也 
　　軍事處定議乘蘇浙開火都下即立時宣布戒嚴令一面令國會停會一面派高凌尉署閣但延至今日内容已有變更日前英美法日四使謁顧維鈞於外交部第一要求即是保障江浙外僑生命財産第二要求謂非東北方面有所動作京師不得頒布戒嚴令云云府曹因此略有顧忌將軍事處定議暫爲擱起靜看江浙之變化再爲相機行事矣 
　　目前都下之軍事行動已開拔者爲董政國第九師由蘆台進駐灤州王懷慶之十三師由北苑開喜峰口王維城之二十三師曹鍈之二十六師由津保出屯軍糧城蘆台唐山一帶合之彭壽莘榆關之第十五師米振標熱河之毅軍二十營總計約三萬人靳雲鶚之十四師尚在鄭州待命胡景翼之陝軍第一師仍駐順歸至緊急時當向隴海路輸送徐州駐軍自陳調元南去祗存老弱一營不敷防守因某要人意見不願調豫軍故魯軍之第三混成旅從沂移駐豫軍今日除楊淸臣之二十四師外尚無移動情形楊師目下尚在歸德北上南下並無定計其云開拔赴熱者誤也 
　　奉天方面軍報極少張九卿已去李際春亦杜門不問和議日前傳言謂奉方將以十個混成旅入關作戰此時恐尚在未定之秋奉方步隊作戰雖經補充决難與直系較勝然其騎隊飛機隊則威力殊强北苑航空署久成一廢腐機關大小飛機可用者不滿二十架而奉方則多至百二十架駕駛人才亦比直系爲多苟一旦作戰者北京人士將懼奉飛機之光顧矣 
[閣議討論江浙問題]  
　　昨日（二日）星期二國務會議外顧以下各閣員全行出席（農顔病體甫愈因本日閣議關係重要亦力疾到院）十一時開議仍由顧代揆主席㈠顧首報告國務院連接閩粤邊防督辦孫傳芳世電（三十一日）及蘇皖贛巡閱使齊燮元東電（一日）均係關於對浙布防之事内容關係秘密不便宣布但聞齊電原文僅二百餘字孫電原文約三百餘字均係密碼㈠顧旋報告國務院昨接上海總商會陷電請中央制止戰事漢口總商會東電呼籲和平當將各電交各閣員傳觀一過衆謂可一律以政府政設法阻止戰事覆之通過㈠顧又報告英法日美四使聨名請政府於江浙萬一開戰之際設法保護在滬寗一帶之外僑生命財産同時英使並請設法保護滬寗路當即由外部抄呈元首分函有關係各部並電請蘇浙雙方注意同時並訓令上海交涉員許沅通電滬領團謂政府現正阻止戰爭但萬一無效則對保護外僑一層睚當籌擬辦法惟此辦法究應如何乃爲適當實爲一問題應請公議各閣員相繼發言討論歷一小時之久某閣員主張依照憲法第三十五條第三十六條之規定實行政府職權結果仍請示總統核奪辦理關於保護外僑辦法仍由外部逕電當地軍民長官切實負責保護各國僑民以免外人有所藉口其餘尚擬有他項具體辦法大概屬之紙片方面爲多暫時亦未便宣布㈠顧又報告衆議院議員陳邦燮等質問江浙兩省有無軍事發生齊燮元是否擅借外債以實行建築無線電臺爲交換條件請明白答覆一案究應如何答覆請討論議决由陸海交等部分别擬具覆文到院再行彚覆㈠外顧報告俄使館交還本無問題使團方面只因俄大使嘉拉亨對於美使附件之聲明書頗惹起一部分反感故擬暫行緩辦外部正從中調停溝通雙力意見俾便早日解决云云衆無異議㈠顧又報告陳遐齡屢請入覲然洛陽吳使及四川劉存厚均請飭陳遐齡暫緩入覲應如何辦理討論結果由國務院電知陳遐齡暫緩入覲㈠内程幸告粤省官吏案謂元首交諭吳使催將劉烈維爲廣東造幣廠長並調前廣東造幣廠長劉煥爲廣東警務處命令速行發表應如何辦理議决着内財兩部核覆再議㈠内程又報告「班禪招待費案」甘陸來電謂班禪日内即將來京沿途一切供給需十萬元以上又前此甘省向商號借欵招待亦已在十萬左右應請即飭鹽務署撥付鹽欵二十萬元以憑轉給班禪並歸還各商號可否即請財部核辦議决交財部酌辦㈠内程又報告京兆尹劉夢庚現有呈報協同搶護永定河情形及馮軍調隊回防日期並酌撥德欵犒賞在事人員及兵士應如何辦理議决俟請示元首再議㈠顧揆又報告據院秘書廳全體職員代表面稱院中薪俸久未發給生活異常困難請速發給少許薪俸以維持目前生活等語所陳各情尚屬確實各部職員亦多有同樣情形不知上月份政費財部能否提前發給請酌辦云云財王謂上月政費財部久經籌足只因受金融風潮及時局影響各銀行放欵稍形遲滯刻下儘先籌發軍警經費以重治安面維秩序各機關政費至遲亦不出下星期之外可以略爲分潤云云最後議决例案一起十二時一刻散會敎張法薛遂入府報告 
[政府將以四使照會通知齊盧]  
　　外部對於英美日法四使照會江浙軍事一節業已分函各機關請商量答覆辦法昨日政府方面根據外部來函擬分别電致蘇齊盧何注意此事其措詞則謂使團對於江浙問題主張由地方長官直接負責等語後因有人建議對蘇齊說話宜客氣些乃改爲將四使照會照錄轉電蘇齊作爲通知性質對浙盧之電聞另謀說法尚未發出茲將四使照會原文錄左爲照會事下列簽字之英日本法美各國公使等因聞有江蘇浙江兩省省憲將行開戰之危急情形應向中國政府將本公使等於上年八月十一日去件内各語加以提醒並將該項去件内所提一切關於中國政府在此危急時有防免在滬及在上海一帶外僑生命財産損失義務之聲明再行極爲鄭重重申也須至照會者英國公使麻克類日本公使芳澤謙吉法國代辦公使祁畢美國代辦公使裴克簽押西歷一千九百二十四年八月二十八日 
[京軍警機關會議防務]  
　　京畿衛戍司令部於昨日（三十一）上午十時召集京城地方軍警各機關長官特開會議討論京城内外治安事宜當决定四項辦法㈠即日由京畿衛戍司令部·步軍統領衙門·警察廳·京兆尹公署會銜布告㈡由京師警察廳京師憲兵司令部添派稽查分任下列事項（甲）車站各遊戲塲所會館客棧廟宇·如有行跡可疑之人或住閒散軍人一律交部分别辦理（乙）檢查郵件凡由京寄遞任何省分郵年均檢查之㈢駐京苑各軍隊無事不准出營㈣駐京苑各軍隊嚴禁軍人外出携帶槍械聞此項議决日内即可施行蓋以防盜匪而保治安也 
[直軍最近之防務（心眞）]  
　　直奉問題爲舉國所重視外間所知者信使往返調人斡旋數月以來和平聲浪似甚濃厚而究其實則雙方厲兵秣馬無日或懈所岑寂者僅待時機耳今者東南風雲日趨緊急奉張與浙盧同調旣有存亡與共之約必有一致動作之概故所謂江浙問題即係直奉問題簡言之即直系與反直系争最後之勝負而已茲就近日訪聞所及彚錄於後據交通界消息當東南緊急之時直系各當局對時局問題曾有一度措商無如直系内部團結不堅其稍具常識者則莫不謂兵以團結爲主理氣次之今直軍本系不能一致焉能操必勝之權况府曹素願旣償備嘗各種滋味亦現消極態度是以第一次措商毫無結果嗣經利害切身之保派百方鼓惑謂奉張前嫌雖未盡釋然此次順直水災張許來京輸糧捐欵不帝隱來投誠此時果能虚與委蛇暗中佈防迨江浙破裂請主座乾綱獨斷乘其不備下令討伐浙奉不難一鼓盪平現時内閣代署無定負責乏人須得稍加考慮云云府曹聽此心爲之動洛吳爲人素稱機警善解人意日前電保某督辦組一有力内閣者職是故耳然雙方用意各有所圖府洛漸趨一致江浙日趨險惡於是府洛各開聨席會議决定聲東擊西之法揚言某師某旅開赴南下實係二十六七等日直軍全部由京奉綫暗向東北佈防不料奉張早窺其意前次入關杳災之某君即是偵探直軍行動之大使直軍調動實情俱爲奉方所悉如八月三十一號此間晚報揭載北京消息謂二十九晚八時府方召集全體閣員曁王毓芝王承斌馮玉祥王懷慶等會議决定下列辦法（一）對東北方面須有相當佈置馮玉祥統率所部駐山海關王懷慶　駐喜峰口（二）駐防江北之軍隊現均回南開拔徐州一帶不免空虚由王承斌移駐徐州以資控制（三）上述馮王各軍必要時均須出動趕組總兵站地點津京兩處選擇其一上定各節均經密電洛吳聞洛吳日内北來先至天津云云現經一再訪聞據直系某要人云按上所載不過連日議决十分之二三然亦大可玩味今年水災奇重當局不思急與振救偏 
 
 
 

Page 7

 
 
1;第一萬八千五百零八號;中華民國十三年 西曆一千九百二十四年九月六號
星期六 * *欲殘民以逞殊屬費解言後亦甚太息至王承斌參與會議畢即於三十日夜十點返津當即偕同李參謀長乘汽車到曹銳宅報告一切據近日觀察所及直軍行動佈防東北之急無異於東南也（九月二日） 
[關外重要會議（花）]  
　　决議援盧先與段商 
　　當江浙問題發生伊始孫盧段代表以及安福首領齊集奉天以堅反直派攻守同盟之密約張以成言在先固不能持異議然終逆料江浙不至决裂故對各方之主張雖表贊同關於軍事除照常整理外並無何種籌備不圖近日東南風雲日益變幻齊盧備戰不遺餘力形勢岌岌危在旦夕而浙盧粤孫小徐以及安福派要人頻來密電要求奉一亟作軍事凖備更請早日表明態度以作聲援謂際此緊要關頭萬難再存觀望宜同心協力共除大憝稍一貽誤大勢遂去浙江不保反直派全體可危利害昭然時機迫切務請早定大計共策進行云云張以江浙决裂亂即擴大關係各省皆將捲入漩渦東省獨處關外相距雖遠利害相連實有不能終於坐視之勢况成約俱在口血未乾臨事退縮義氣安在乃於八月二十九日晚七時令副官處用電話將張吳兩副司令楊宇霆總參議·王永江省長·陳興开司令·以及二十七師師長張學良·第一師師長李景林·六旅旅長郭松齡·糧秣處長王大中·警務處長于珍·警察廳長陶景謙·總司令部秘書民鄭謙·與各處處長·參謀等二十餘人召至總司令部開時局會議張首先發言謂江浙戰爭殆將難免開火後奉天勢難坐視關於進軍之計劃不可不先事籌劃妥恊諸君有何高見請當衆發表共同討論云云張吳兩副司令默默無言互相觀望張目楊宇霆楊乃發言謂直進兵攻浙乃剷除異已初步浙下曹吳更得志反對各省皆將魚肉而吾東省則尤甚與其孤處關外坐待人之來攻不如依照向計及時進兵先發制人蓋盧勝齊則戰事延長東省尚可少受影響齊勝盧則戰期促而東省之禍速故東省之利實在浙盧之勝然以盧齊之兵力相比較勢均力敵局部相攻之結果或相持至永久但江浙開火直軍應援者必多而粤孫兵力勢不暇接浙孤危必無幸故戰區一擴大浙必敗所利者惟在奉出兵奉浙遼遠戰策上固難通聨但與直系之根據地相密邇果提三省之健兒入關一鼓作氣佔據京津則直系之大勢去而軍心渙前進勢如破竹指揮可定即使京津急切不可下而奉浙粤戳力夾攻直軍三方應敵其勢分而力薄奉浙粤軍事皆可得手直必敗無疑故奉省不出兵則盧有難勝之理奉出兵則有必勝之勢不知諸公以愚兄爲然否張學良·李景林·郭松齡·等數人極表贊同張亦如首肯廻顧張吳二副司令趣發表意見張作相謂愚對麟閣（楊宇霆字）之議深表同情先發制人乃行軍至計但仍須以愼重出之最低限度亦須俟江浙交綏後方可表明態度相機進兵若俟江浙勝負略判後再發動更覺穩健云云吳副司令頻頻首肯其餘要人贊成者亦多張嫌此計太緩盧果挫敗則氣爲之奪殊非佳象不如江浙開火後即下動員令較聲義兼壯王永江謂愚意舉兵時期宜與段芝泉商議同時崛起聲勢益當壯烈此議竟得全體贊同嗣復討論多時表决下列各辦法㈠派員赴津與段切實接洽㈡江浙未交綏之前仍持冷靜態度不作表示㈢江浙開火後與段同張義聲段如遲疑再另定方針㈣檄文露布後即下動員令分三路進兵㈤由三十一日起密作軍事籌劃當時决定派總部顧問梁秀芳於翌日（三十日）赴津與段芝泉接洽一切散會時已屈十一鐘（九月一日） 
[寧滬間交通現狀]  
　　下行車祗到蘇州各輪船利市十倍 
　　上海泰晤士報南京通信云南京與上海之間交通阻梗消息僅恃輪船與烟台轉遞之電報滬寗鐵路據昨日（二日）下午之消息已不通上海現在惟寗蘇間可以通車南京蘇州兩端均有一外籍之車務管理值司行車車務與上海總管理處業已隔斷昨日支配行車頗感困難但自今日（三日）起生日下午車可開四次計爲第十次車七時四十分由寗開行第十六次車十一時零五分開行第二十二次車下午三時五十分開行第二十六次車下午十一時開行至於上行車可到幾次殊無把握因車輛到蘇之後不免躭擱總視該處情莆之便利始可開回南京貨車則猶無開行者因交通之阻礙外人搭客滯留南京者頗多星期一（一日）日由滬開寧之夜車仍照舊開到惟是日由寗開滬者祗開到蘇州因此車上搭客之外人祗可留在蘇州至昨晚始轉回南京此外尚有多數係由北方回南合之由蘇州折回者人數殊不在少外國旅館均已住滿其不能容者則轉向中國旅館居住且此兩日較之平常外人格外擁擠蓋皆由北戴河靑島兩處避暑而回者也至其確數則無從調查但知其中向某船公司預訂艙位者已在五十以上而其他船公司情形亦莫不相類寗滬間船公司計有太古怡和招商及日本公司一今日下行各船外人搭客將擁擠異常即中國搭客因避難者衆亦異常之夥漢口及上游各埠開來輪船須下午始到然今晨華人在碼頭候船者已有多人郵件亦受交通影響郵包之已遞至蘇州者不得不行運回其已運至車站搬上火車者亦祗得運回郵局改由輪運寄滬郵件須二三日始可寄到即電報由滬發者須八小時至十小時可逹發滬者由烟台轉遞須十四小時至二十小時始可到寗 
[陳調元南下後之徐州防務]  
　　魯豫軍隊來徐塡防 
　　徐州爲江蘇北方門户平時駐防軍隊總在一師以上然猶時虞匪警不能鎭靜近自陳調元率全部防軍南下後防地空虚蘇齊不能不有所顧慮因命省警備第二團到徐接防惟該軍发子複雜深恐徐海道尹不能指揮如意故特委前贛南鎭守使吳鴻昌爲徐州守備司令因省警備隊統帶張維勳曾充吳之副官與有關係且與吳之私感亦尚融洽故特出此日來徐州防務辦理諸事尚稱順利 
　　此次江浙備戰當其衝者固爲蘇督齊燮元惟齊於事前曾得北方各省同意現在徐東蘇軍防地盡由魯軍第五旅第一團塡駐團長張烈設團部於磘灣其軍隊則分駐於泇口運河站等處係沿運河駐紥徐西蘇軍防地盡由豫軍第三混成旅第一團塡駐團長郭振才設團部於碭山縣城其軍隊則分駐於馬牧集鼎新楊集等處係沿隴海路線駐紮若至必要時魯軍將由淸江浦而出撤步與蘇軍策應豫軍將轉津浦路而至浦口與蘇軍策應前日（八月三十一日）豫軍團長郭振才已率軍一營由徐南下云 
　　前午（一日）十二時省警備第五營派其右隊排長于汝凱押送新兵一千六百五十名衛兵十名專車南下又十二時三十分江蘇督軍公署軍務科員楊國藻由濟南運來軍火三車在徐稍停即赴南京又西來隴海專車到站有中央第三旅第一團團長李洪鑄率衛兵兩連及步兵一營由歸德來徐午後三時轉乘津浦車南下今（三日）早省敬備第六營營長王德勝率兵四百名武裝全套開赴前方警備營團附楊冠瀛率兵三連並大砲一尊前午赴城西車村鄕剿匪 
[蘇州快信]  
　　齊燮元宮邦鐸陳調元於二日下午由寗乘專車過蘇赴崑山前線巡視並慰勞在線士卒齊當晚由專車返寗宮陳留駐前敵當齊等在寗未發時即電令崑山前敵司令朱熙將客車四乘（約一百輛）停駐崑站堵塞上行車開下同時令蘇州電報局如遇有發上海杭州等處之電報一律不准拍發是日欲乘車赴滬者以南京開來之車祗至蘇州爲止故均在車站鵠候至晚折回上海各報亦全未到蘇消息異常沉悶 
　　靳雲鶚率所部一全師於二日夜由寗開蘇共計鐵篷車六列銜接而至徹夜不絶至三日晨始完全抵蘇靳於二日上午即派副官長練開印來蘇佈置一切 
　　連日空中發現飛機旋仍返蘇停歇守備司令趙連璧昨特出示佈告謂南京出發之飛機左翼均有紅色標記居民毋須驚慌 
　　中交兩行連日有大批現洋運蘇維持鈔票故中交鈔票通行如常即其他各銀行鈔票近日亦漸通用惟浙江各地方銀行一律不用 
　　因拉夫而跳河身死者至昨日止據調查已發現屍身二十一具各區警署已相繼出示禁止拉夫但兵士藉拉夫而向居民敲詐者日有所聞 
　　城北公社組織商團十四支部昨已正式成立組隊出防 
　　耆紳潘祖謙近適患病臥牀未知江浙風雲前日家人告以兵事接觸在即潘竟立即急死 
　　蘇地城内外紛紛組織婦孺收容所派人出外募捐各界經濟雖窘仍尚踴躍（九月三日） 
[崑山通信]  
　　昨晚（一日）十時半駐崑兵士盡數開赴陸家浜及前敵線一帶防守共約三萬人當步隊出發時携有機關槍多架上級軍官之肩章金線皆缷除如小兵晚間又有過山砲六尊機關槍二架及無烟藥彈大小百箱皆以火車運送至今晨（二日）二時尚未運畢刻下崑山僅留少數駐兵商店仍未開市街巷闃無人跡今晨九時許又到武裝兵士一列車未下車想係候令出發聞齊督軍亦到崑 
　　新組織之紅十字會崑山分會擬與上海婦孺救濟協會同組織一崑山婦孺救濟會專收容被難貧寒之婦孺如人數過多更設法送至蘇州上海等處救濟會免亂兵蹂躪 
　　郵政局今日不開又聞前數日兵士寄家物件銀洋滙票信等計有一萬餘件蘇軍第二師刻歸第六師管轄由宮邦鐸爲總司令又據個中人云前綫現共有四萬餘人戰事將在黄渡發生開火約在今晚九時左右至遲至明晚九時則必開火 
　　昨日（一日）第三次上行車有一浙軍軍官因誤入蘇軍陣綫大驚乃出手槍逼查票員停車查票員答以無權可停幸此時車手亦在旁見該軍官大聲指查票員曰如不停車我當先送你命於是車手即將警汽管玻璃擊碎車乃停止該軍始得脫險時已將近陸家浜 
　昨晚十時一刻二十四號車在横林戚野堰間輾斃護路兵一名（三日） 
[常州軍事消息]  
　　常州連日開到軍隊均開赴崑山宜興 
　　徐州第六師在蚌埠招募新兵三百名現駐紮車站 
　　揚州第二混成旅軍隊計步兵六營砲兵一營工兵一連機關槍四連炸彈隊一隊手槍隊一隊均經先後抵常旅長黄振魁連日令各隊分别開拔前線備戰 
　　此間於二日午刻始知滬寧車不能直逹滬上三日下午得崑山開火消息人民愈見恐慌避難者紛至鎭江轉輪赴滬 
　　連日均有飛機經過 
　　宜興方面確已開火蘇軍尚陸續前進惟勝負未悉　　旅部拿獲吳淮屏陳福星兩人疑爲浙軍偵探已解縣訊究供詞未詳 
　　紅會新入會之會員已逹二百五十人調查隊業已出發輸送掩埋兩隊與總會派來之救護隊同赴宜崑前線服務 
[浙援軍分道出發]  
　　杭滬鐵路自軍興以來連日開駛兵車臧致平補充旅完全開滬防後第二十四混成旅亦於四日上午一時起先後開赴南翔五日上午九時由上江來杭之揚部又有三千餘人即由閘口站上車共計兩列車三十餘輛單放機車至南翔第十五團第一營第二營亦於五日凖備出發由拱宸橋乘輪轉赴長興前線并聞聨軍第二軍副司令楊化昭現因臧致平電召於五日早車赴滬接洽一切長興方面將於五日開火（尚無確報）陳總司令已抵防彼方有兩旅多人衢州方面閩孫一部分兵士在江山二十八都與浙軍第一師第三團小有衝突閩兵旋即去嘉興方面原駐三十七團現將添駐衛隊團以固邊防 
[戰訊到甬後之恐慌]  
　　閩艦開往穿山 
　　寗台鎭守使王悅山返甬後對於防務悉心籌備昨（三日）特召集邵參謀長等在署密議擬新招陸軍六百名藉資捍衛以保安寗聞開辦費預算六萬元與甬總商會磋商協籌甬城商民今（四日）晨得蘇浙開戰確訊人心未免浮動鎭海民人於四日晨携眷趁航船來甬避匿者甚多但查該項人民多係貧户之無力避滬者至甬郡城廂内外富室近已逃避一空然市面仍照常營業尚不至十分恐慌 
　　泊瀝港之閩艦四日上晨開往穿山聞有舍水圖陸之說故該處驚慌較鎭海尤甚外海水上警察廳來偉良·擬招臨時警三百名專以維持海岸秩序並布告各商漁船隻非在指定衜頭不准搭客缷貨一面又指定大衜頭小衜頭元衜運子衜等處以便出入分派水警日夜站崗復在江面派舢板隨時巡查 
[贛閩對浙軍事上之佈置]  
　　此次當局所定對浙計畫孫傳芳與贛軍合攻浙之西面而贛軍則惟孫之馬首是瞻近聞孫軍第二師已由延平崇安轉入贛邊之鉛山廣信一帶贛軍除綏遠第一旅已開往玉山駐防外其餘近畿第一師與省防陸軍步兵第二團皆集中於貴溪弋陽河口一帶據目下政界方面消息戰事雖尚未發動而贛省金融界之狀况極形恐慌各銀行省劵每千元兌現須貼水銀二十八兩因發生一種兌現風潮業經省公署出示禁止兌現並禁現洋出口矣本月二十九日孫傳芳第二師輜重兵二營營長楊鳳嶺率第一連乘車來潯即駐紮九江重站附近之龍開河三馬路組設兵站第二連駐紮南昌三連四連則駐紮河口以備輸送子彈糧食於贛東前路連日凡招商下水輪船抵潯即有由洛陽運來子彈數百箱上粘邊防督辦孫字樣而蔡成勳除上次在津自購子彈八百箱運省之外洛陽並未接濟一槍一彈昨日又由洛陽運到四萬子彈給孫即轉南潯火車運省又孫之第二師司令部差遣員范保羣於本月二十八日來潯寓龍開河第一賓館專爲輸運新兵事務不日將有新兵四千陸續到潯聞范差遣員一俟新兵運完即行返省日來九江郵電檢查極嚴至蔡成勳有不日下山說但確否未知玉山快信本日駐玉軍隊（即暫編第三旅）亦特别戒嚴令並預備乾糧整理行裝據軍界人言一二日内即須開赴前防如果確實則浙贛開火之期當在不遠矣唯據玉山人士所料非俟王旅及閩孫軍隊到後不致驟赴前線因暫編軍隊多係新招之兵其戰鬬力甚爲薄弱也 
[贛法團組聨合和平會]  
　　八月三十一日成立 
　　贛省各公團於八月三十一日假南昌總商會開聨席會議到省議議副會長歐陽莘省敎育會長胡薰吳士材·總商會副會長張述·省農會會長辛壽恒·李林瀚·自治籌備處長譚承元等下午三時開會公推張述爲臨時主席報告開會宗旨略謂敝會接商聨會江蘇省事務所函稱江浙搆釁風傳日緊江蘇省業經敎農商聨等會合組一和平公會並請敝會一致協助進行查其函内所稱之和平公會係該省各法團共同組織之是以今日特邀諸位來此究竟本省應否組織和平公會即請諸公討論云云次辛壽恒起立發言謂鄙人意見應電請江浙當局雙方諒解迅將兵禍消弭胡薰云鄙人意見對於江浙問題本省各公團旣一致主張和平應即以公團名義函請本省當道鑒核歐陽莘云在鄙人意見應先行電請中央再由中央轉電江浙兩省當局速謀消弭兵禍未悉諸公以爲何如當經在塵互相討論决定由本省各公團電請中央曁洛吳轉電江浙當局迅息兵端並公推商會文牘聶芸牧起草上項議决後歐陽莘又發言云江蘇和平公會旣係各法團共同組織我省自應倣照辦理張繼周云公會名稱及會址設於何處亦請大家擬定當經一致議决江西法團聨合和平公會會址暫設於總商會内即於本日宣告成立討論畢遂散會 
[江浙風雲中之魯局]  
　　鄭士琦熊炳琦以江浙戰雲日亟擬會銜出一佈告以安人心該佈告稿已擬妥其扼要語謂東南戰雲偏佈全國風鶴傳來人心不無惶惑本督理省長以保境安民爲急務日來開於吾魯實行保衛之點已籌劃妥協可保無虞商民務宜各安生業勿輕信謡傳云云鄭熊之言雖如此但山東離北京太近朝發夕至歷來每次政變均須受北京方面之指揮鄭熊雖極欲息事寗人恐亦不能十分自由也鄭熊近兩日來已會議數次聞均係奉中央及洛方密電籌劃海防以免某方之由龍口上岸如民三日人攻奪靑島故事二日會議時鹽運司柴勤唐列席係關於籌餉之事今日柴即將赴洛報告一切政務廳長田步蟾於日前南下各界均以其係往海州就商埠督辦新職詎截至本月一日忽由南京遄返濟南仍就其政務廳長原職而熊炳琦胞姪省署第一科長熊毅則於二日晚七點乘津浦車赴寗雖彼聲言係就蘇齊總參謀之職而適當此江浙風雲緊張期間田熊二人一來一去僕僕於濟寗道上或亦不無其他任務也至軍事方面自駐沂州之第五旅開赴蘇境塡防後津浦路兗沂一帶防務實覺空虚鄭士琦已令第六旅之二營七旅一團及五師十七團之全部擔任津浦南段防務赴徐州之五旅一團第二三兩營已由沂州旅部運去子彈五萬開拔費一萬元此外自昨日起寗滬等處來濟避難之旅客甚多駐濟日領於昨日進謁鄭士琦要求保護旅東日人生命財産并詢江浙最近眞相鄭當答以擔負完全責任并謂江浙事尚未得眞相云云 
 
 
 

Page 8

 
 
1;第一萬八千五百零八號;中華民國十三年 西曆一千九百二十四年九月六號
星期六 * *自由談 
[餐櫻廡漫筆] [  蕙風]  
　　張文襄督鄂日某學堂高才生某以狂倨違犯學規其爲已甚有非可情恕理遣者文襄盛怒親蒞講堂非責手心示懲不可執界尺將下矣俄復置之案鄭重而言曰余官也責手心雖界尺刑也彼固佳士烏可令受官刑顧提調某守屬代行曰亦官也以屬敎員曰扑作敎刑分師弟子無傷也則羣起爲之緩頰陳懇至再威竟霽嚴詞申斥而已是日某生被革黜僅越日復收回成命中閒一日適值休假蓋並未缺一課也其待士寛厚如此 
　　托活絡忠敏（端方）之言曰自余忝膺疆寄未嘗劾罷一僚屬一官一命其人以半生精力得之如其不才吾置之不用可矣在彼即已難堪矣彼之鞶帶虚榮於人家國事亦復何傷而必欲褫之以爲快詎稍存忠厚者而爲是乎又曰人或開罪於余决是無心之過余决不計較之何也天下必無人焉有心開罪現任總督者也仁恕之言是其心地慈祥之所表見晚節罹禍慘酷未審是何因緣矣 
　　鄂省某學堂南皮相國興學之精神所寄中國第一中西學堂也英法俄德東五國方言各以其國人爲敎習學生少不更事輒緣憨嬉狎弄與外國敎習齟齬屢誡弗爲悛也一日復然國文敎習某君爲之顜解彼曰吾國學校章程學生開罪先生必罰曰罰奚若曰其至輕者一日或半日不予食曰貴國學生體氣强固可以一日不食敝國人孱弱半日不食則病不能聽講矣曰非罰不可曰計無復之酌中辦理罰其半日之半可乎彼頷其首則亟呼校役詔之曰某某學生等緣開罪某先生受罰今日晚飯嚮來兩盌者予一盌四盌者予兩盌切記毋忘役諾而退幸彼無言顜解者亦遂出詎窗外學生環而聽者十數人皆拊掌縱笑幸彼未聞否則一經反顔重費辱舌矣 
[參觀第三畫佛展覽會記] [  翁國勳]  
　　錢君化佛工畫佛曩在滬上靑年會及功德林等處曾將生平得意作品開開展覽頗受識者歡迎蓋錢君已得道子龍眠之三昧而宅心亦慈善故得心應手也甲子仲秋旣杪錢君與西洋畫家周君勤豪發起全國藝術展覽會藉以提倡藝術意至善也第此次籌備時期匆促加以江浙風雲吃緊陳列畫品雖僅五百餘件獨以佛畫爲多實則錢君作佛畫第三次之展覽遂其夙願耳此次會塲分中西兩部一假東方藝術專校一假南洋醫大予與錢君相友善亦欣然往西洋之畫固爲一般新文化家所歡迎特是錢君佛畫古色古香爲藝術界别開蹊徑茫茫大陸芸芸衆生值茲水火刀兵浩刼之秋吾人覽此能不流連忘返徒憾德薄與佛鮮緣耳錢君蓄志畫佛意在積滿萬幀興建一廔無如本年被電影事業所覊不克暢其所欲晚近所畫固爲珍異而名流袁克文所題之會名及董康所書之「佛光流影」尤爲難能可貴當予在會時有法人夫婦蒞止遍覽各室均表示滿意而對於佛畫特加注意詢余曰畫者奚爲孜孜作此予曰是乃我中國之國粹佛像者慈祥之啓示作者良欲藉此挽回世道人心也彼均歎服有一畫友士某願出多金購之錢君固辭曰是會性質展覽也旨不在營利聿諒之於此益臻錢君佛畫之價值而彰錢君之宏願焉樂爲之記 
[設身處地想] [  沈雪虚]  
　　當蘇浙未開火之先兩方面都調兵遣將忙的不亦樂乎我對此曾發生一種奇突的感想以爲兩力面的兵卒因爲貪着預付四個月的軍餉就肯把父母所辛苦培植的身體作爲軍閣利用奪地皮的犧牲品嗎那眞何苦呢再有一層當他們裝在火車裏運往火線上去的時候這明明是去尋死不是覓活况且又是自相殘殺等到自己一做砲灰那些軍閥又何嘗因爲你因彼而死對你灑一掬傷心之涙呢可憐你家裏的父母妻子倒還在家裏渴望你把大洋錢寄回去以作家用設使你一死他們豈不都要變做餓殍了嗎或者說你們本是因大洋錢而纔出此舉的那麽你們何不合力的抵抗軍閥呢唉！可憐的兵士們啊快些醒悟吧！ 
[友人設紫雲壇於閘北叩問時事劉靑田駐鸞示詩二首爰謹錄之] [  榆孫錄并注]  
　　　　孤憤 
　　衰草凄迷京口驛寒潮嗚咽石頭城沙蟲忍付紅羊却風鶴紛傳白雁聲（元兵渡江童謡云白雁來白雁爲聲似伯顔之兆）儘有東吳甘作賊居然北府又稱兵（劉牢之據京口號北府兵）陰符休向西風讀怕有啼螿訴不平 
　　楓涇 
　　梧桐秋老霸圖空（吳王夫差時童謡云梧桐秋吳王愁）越尾吳頭一望中是處祗分衣帶水幾人無恙布帆風（唐詩布帆無恙掛秋風）虎頭食肉飛何往蝸角爭强氣孰雄倦烏投林驚未定半江低照晚霞紅 
[秋蟲語] [  矯矯]  
　　知了知了國事如何了南北分持爭利權干戈海内驚相擾西風灑然秋又來金鐵鏦錚響雲表民生塗炭苦兵災我得居高且娛老那顧蔭彫身不保談風說露亦足豪鳴夕詠秋有同調知了知了 
　　凄凄凄切切切不平人事那可說我有爪牙有喉舌胡爲同種自殘賊早知戲侮有他人悔不併命與同穴秋日王孫歸不歸居常向外慘離别長宵凄咽厲悲聲此恨將誰與宣洩凄凄凄切切切 
　　唧唧唧啾啾啾農家生計在田疇三時勤動勞耕作稼熟惟期大有秋誰知大水來淹没五榖終無籽粒收少弱流離老弱死恤災誰抱蒼生憂我居士資食自謀草根樹皮何所求唧唧唧啾啾啾 
[海上蜃樓（九八）] [  釧影]  
　　第十回濟濟羣公紅樓夜宴嬰嬰多士綘帳風淸 
　　自從這一次祖書城在蠶桑女學校上課以後他只覺得敎女學生比敎男學生的興味爲佳尤其是程度相等的女學生這一級中人數不多更覺得容易進益女學生到底是嫻靜的多而且比較男子心細有幾個極肯用功就是一種好勝挾着嫉妒的心異常發逹這也是女子的一種普通性恐怕不獨女學生爲然不過女學生尤爲顯著罷了這一天祖書城敎完了書回去到了明天梁玉史到平報館的止樓裏來祖書城道怎麽樣我昨天來上了三個鐘頭課學生的輿論如何梁玉史道輿論甚好說你講書很明白了解祖書城道還有講我别的事嗎你夫人在學生隊裏他們所講的話你夫人这知道或者間接的報告你知道我在女學校裏敎書還是個破天荒你何妨告我知道梁玉史道眞個没有說你什麽不過有幾句調笑的話祖書城道什麽調笑的話見梁玉史道他們說這位祖先生的蘇州聲音很好聽他們倒借此可以學學蘇州話又說你的衣袖管兒太長手上的指甲應該剪去在黑板上寫字不大方便祖書城道這都可以改良指甲從今天起可以剪去果然握了粉筆不大方便袖子太長可以暫時捎起來我一向不在上海不知道上海流行短袖至於蘇州話生就是蘇州人無法改變不過我的話已經不是純粹的蘇州話了出門多年便夾雜了些别處的口音只恐要學蘇州話的還須别尋純粹的蘇州口音咧梁玉史道這不過是句笑話罷了可是我們這裏的學生却是最純靜的聽說上海有個某女學堂學生們在課堂裏最會吵甚而至於和敎師對口相駡出席離座不算一回事有時還擁到敎師的桌子旁邊把個敎師包圍起來眞太不成樣子了而且那些女學生閙得疲了他們就是口不擇言不管說得說不得就是唇槍舌劍口齒厲害眞敎人受不住咧還有那個敎會學堂裏所請的敎員敎國文的本來也就埋埋虎虎學生對於耸也並没有一點尊嚴之意那天他們講一個女學校裏國文敎員上課學生們吵得太厲害了有個年紀小的學生約摸有十二三歲了把個敎員先生竟駡起來這位敎員先生不能忍耐又不能打他便拖住了他要去見監院那個小姑娘便急得大呼『男女授受不親』這位國文敎員只好放手大家傳爲笑柄 
三言兩語[  征鴻]  
　　有武裝之和平乃有武裝之調停夫和平而需武裝非和平之眞意也調停而需武裝非調停之上策也其結果必致相反者或曰今之世唯力是尚耳奔走呼籲之調停已失效易以武裝似較進一層矣矧彼所趨者利也所避者害也利未及而害至有不廢然而返者乎然則吾江浙六千萬赤手空拳之人民惜不能爲武裝之調停者耳不則其奏效也必矣 
 
 
 

Page 9

 
 
1;第一萬八千五百零八號;中華民國十三年 西曆一千九百二十四年九月六號
星期六 * *   
 
 

Page 10

 
 
1;第一萬八千五百零八號;中華民國十三年 西曆一千九百二十四年九月六號
星期六 * *國内要聞二 
[皖省軍事近訊]  
　　對浙風雲日益緊急皖省爲攻浙軍第三路出兵一全旅又步兵一團砲兵兩營騎兵一營進駐廣德宣城前敵總司令爲皖南鎭守使第三旅旅長王普傳聞有日馬聨申昨始頒發委任令專弁送往蕪湖王普阜陽人年未四旬係陸軍學校出身倪嗣冲之子壻馬聨甲以其有軍事學識遂委以重任聞前敵各營均歸其節制調遣 
　　第五旅旅長史俊玉前日由省乘安豐兵輪下駛表面上係回六安防地專司剿匪事宜聞到蕪湖後即由内河轉赴宣城察勘一切行蹤秘密聞係奉馬氏使命先赴前方察勘然後再往六安參謀長田錦章前日下駛據聞亦往前方 
　　督理行署軍需課昨日（三十一日）在省城購辦軍米千石總商會召集各米商攤派即日照繳皖垣附近今年秋收尚稱中稔頂色米賣七元四五角聞下游有來皖辦米說米價因之漸漲矣 
　　皖省進駐廣德宣城一帶前方軍隊計第三混成旅全旅第五旅步兵一團又第一旅砲兵一營第二旅砲兵一營又第一旅騎兵一營現已陸續開往茲調查得各軍官姓名外號籍貫開列於後 
　　安徽陸軍第三混成旅旅長王普號慈生阜陽人參謀長楊恩熙號迓東江蘇銅山人少校參謀王若恒號任旃懷寗人少校副官江琨號瑶亭桐城人步兵第一團團長吳大鶴號秉彝阜陽人團附宋齊平號鐵梅東流人團副官楊鍾義號建勳合肥人第一營營長張學曾號省三山東陽榖人第二營營長楊濟號亦舟霍邱人第三營營長徐漣號鏡溪懷寗人步兵第二團團長張洪德號馨吾山東荷澤人團附王運豐號盈堂阜陽人團副官汪勝謨號運帷潛山人第一營營長盛金元號雨田山東鄒縣人第二營營長王雲山號湍峯阜陽人第三營營長倪朝臣號贊卿阜陽人第一旅砲兵營營長張運卿號丹臣直隸天津人又第一旅騎兵營營長呂鵬林號風墀山東范縣人第二旅砲兵營營長王萬順號子和山東昌樂人第五混成旅步兵第一團團長賈永淸號春波直隸淸苑人團附周俊山號鈞甫直隸人團副官李國華號幹臣毫縣人第一營營長馬俊山號端雲江蘇東海人第二營營長閻統貫號道一山東濟寗人第三營營長沈仲號佐伯霍邱人 
　　昨日省署接北京鹽務署來電皖食淮鹽議决每百斤加洋一元九月一日實行皖省因添招軍隊每擔亦加價五角皖垣鹽斤業於一日起已先加價每百斤一元矣 
[蕪湖快訊]  
　　此間三日已宣佈戒嚴軍警商團夜間巡邏較前尤刑嚴密十二句鐘後行人須有口令方可放行 
　　宣城廣德郎溪各縣人民近日扶老携幼來蕪避難者絡繹不絶大小旅館幾有人滿之患 
　　此間自得滬寗車停駛崑山方面已經開火消息後市而頓形恐慌銀根異常緊迫洋釐已漲至七錢一分三釐五惟銅元陡鬆七錢實因小錢舖操縱所致 
　　此間拍往上海間之電報須由天津水綫轉遞 
　　確訊馬聨甲准三日内由省乘安豐兵輪來蕪 
　　皖省補充旅李營長三日率領所部由安慶來蕪塡防駐紮江口大營 
　　蕪湖縣署接皖南鎭守使王普由宣城來電限三日内籌解現欵五于元以充軍餉 
　　新米登塲之後來源甚湧各帮不辦市價陟鬆三錢 
[江浙風雲中之漢金融界（蕭蕭）]  
　　錢業公會發行流通銀劵百萬兩 
　　洋釐雖稍跌而銀拆仍緊 
　　此次江浙風雲牽動上海金融市面震驚漢口商場亦因之大起恐慌夏曆七月底之比期表面上雖已平穩渡過然其危險情形至今思之實足令人不寒而慄也據商塲消息此次漢市恐慌原因不外現銀缺乏而缺乏現銀之故則爲外國銀行所運出聞自江浙風潮發生後不旬日間竟運出現銀七百萬兩之多以致市面空虚銀根奇緊二十五日總商會三團體聨席會議决定維持金融辦法决向外銀團商借百萬兩及華銀團自籌百萬兩乃接洽結果僅允借三十萬兩因是錢帮復於二十七日召集緊急會議推余德馨等商請財廳將所有紫銅兩萬擔向華比押借百六十萬兩以資救濟乃磋商仍無結果二十八日華銀團雖已放出百萬兩而所差尚鉅又由漢商會向銀團商借三十萬兩各以二千兩救濟各錢莊仍屬無補二十九日即爲比期經商界重要人物之奔走始得向中外各銀行轉出七月半比之現銀計滙豐代中國銀行撥四十萬兩華比三十萬兩正金道勝各二十萬兩市面得此救濟雖稍覺鬆動然危險情形仍未稍減錢業公會因紫銅借欵未成會於官錢局借得有價證品二百萬兩二十九日下午四時許遂由總商會如集銀錢兩公會董事緊急會議討論押借現欵辦法但銀行界亦無現銀可借磋商結果只得由錢業公會以官錢局保證品發行流通銀劵二百萬兩權作現銀行使限一個月收回此舉本屬危險但感於現銀之缺乏不得不出此下策銀行界處此境地亦勉予承認散會後當由錢業公會備文呈報省當道出示維持並趕辦印刷手續晚間鈞有益折貨號忽傳倒閉共虧負五十餘萬元市面益形震駭所有比期結賬直至夜午猶多不能交割錢業公會會長及各董事復於半夜三時許召集緊急會議討論流通劵發行辦法總商會正副會長周星棠鄭爕卿均來列席僉以發行流通劵本屬不得已之舉現比期將次渡過似宜以百萬兩爲限當决定印就之劵減發百萬臨時組織發行部公推關英鑑張理耘李德齋三人爲發行人凡持有湖北官票與銅元或官錢局所出期票與有各商店借劵均可爲承銷流通劵之抵押品八月一日午前六時開始發行至晚即已銷罄於此可想見市面需要現銀與金融危險之一般矣茲錄兩湖巡閱使署所出維持流通劵布告與流通劵行使條便於下㈠佈告案據漢口錢業公會呈稱竊因京滬金融異常吃緊影響所及牽動漢鎭全局以致現金缺乏市面恐慌連日漢口總商會與銀錢兩公會極力設法救濟無如現籌之欵供不應求當經公議由漢口錢業公會發行一種維持流通劵俾資救濟所有籌議辦法除函請湖北財政廳官錢局賜予維持外理合呈請兼憲准予立案令行一律通行俾維市面附陳流通劵行使條例請賜鑒核施行等情據此查漢口居長江中樞爲商務重鎭全恃金融流通不容稍有停滯近以京滬銀根吃緊致牽動漢市同受影響若不急於救濟勢將影響全部詳核該公所擬發行流通劵辦法係因一時銀根過緊暫圖維持市面起見自應准予照額發行以資週轉除批示並通令外合亟照錄發行條例布告仰全省各色人等一體知悉須知此項維持流通劵旣經該錢業公會籌有切實保證自與尋常商號票據不同凡爾商民人等務須一律當現通用不得稍事阻撓致干查究切切此佈㈡流通劵行使條例第一條定名本劵定名爲維持流通劵第二條額數本劵發行銀數以二百萬兩爲率第三條種類本劵分五百兩一千兩二種第四條保證本劵以確實有價證劵二百萬兩爲保證品第五條信用本劵經地方長官之特許而與現銀無異第六條期限本劵發行准以一個月收淸 
　　市面因缺乏現銀之故而無稽謡言亦因之蠭起中南銀行乃受此影響致有擠兌風潮昨今南日聞已兌出少少但該行凖備充足事前亦經卓行長之調度故得兌付裕如直至今日午後風潮亦漸告平息蕭督除密派軍警嚴拿造遥匪徒外並出示查禁偷運現洋出境凡行李携帶不得過五百元過此數目即將人洋拘送軍法處究辦金融界經此官商合力維持後日來已呈安定之象洋釐隊漸看跌惟銀拆則因時局影響仍難有鬆動之望也（九月一日夜） 
[江浙問題中之湘西風雲（春漢）]  
長沙通信賀龍蔡鉅猷等等攻湘西入駐晃縣芷江一帶已經省軍節節進攻將其擊退已誌報端當此事發生之時論者即謂發動者决不止此一路蓋料必有繼賀蔡等而起者然不意竟爲江浙問題之嚆矢也賀龍旣經退出湘境省軍第三師師長葉開鑫防其再起變動遂將所部分布於湘黔交界各處節節設防賀蔡旣與江浙問題有關自不肯一蹶即息但晃芷經葉師嚴密布防之後已無可再圖又擬更由松桃經川邊以出永綏乾城各縣其所進行辦法係先以禮進已派代表多人入湘以湯子模及賀龍名義向湘西各長官接洽聲言假送攻鄂請予允許云云如不得要領即將率兵直進此事關係重大以湘省現處地位當然不能能許此就假送攻鄂之說爲確實言之也矧此說殊未可信當然拒絶之頃防守綏乾等十縣之湘西巡防軍統領陳渠珍對此已積極凖備將來綏乾各地又難免不淪爲戰地也 
　　常德居湘西之中心形勢至爲重要近旬日來旣謡風迭起而所發現之私運軍火案又至三四起之多去今半月之前曾有印度人某在該處組設遠東公司私運槍彈經軍警破獲甫經驅逐出境而大高山之湖西酒樓内又有某國人馬某販運手槍子彈及各種違禁品昨爲防軍查悉派隊起出七嚮手槍八桿越日警察又查得下南門外有一煤船於僱夫運煤上岸之時在煤内暗藏子彈希圖私運入城當拿獲廖炳武一名訊供尚有田子莊等三人爲其同類旋又將田等一併拿獲正在嚴訊中同時警察又在大西門外某宅拿獲私收槍械之劉春階等四人並檢出秘密信件多起亦正在訊辦又軍警稽查處拿獲一私賣子彈之女子田大妹並滕棧莊等二名訊供有劉桂生將子彈出賣經介紹賣與陳帮帮之姘婦賴氏是實等情諱頃已將田大妹槍决並嚴緝餘黨數日之間破獲如許重案常德遂大爲騷動頃常德已宣布戒嚴晚八時後即交通斷絶又適間得一消息則常德某軍竟被同城之某軍驅逐殆盡形勢更爲嚴重云云此事是否確實原因如何俟續聞可也 
[浙省自治法大會紀]  
　　浙江省自治法會議四日下午一時續開大會出席代表王敖仁蔣邦彦張煜奎等一百十人褚輔成主席續議起草委員會提出重要議題（二十二）本法解釋權修改權應如何規定毛蒙正對於解釋修改主張用合議制姜恂如云解釋權應屬於立法機關葉亘東云解釋權與修改權俱應由省議會與最高法院會議潘上罃云 
解釋權屬省議會修改權由省議會提出交縣議會决定潘忠甲云修改權須由最高法院與律師公會公决以四分之三之同意方能有效邵夢同云解釋權應歸最高法院葉杏南云大會討論各點可備起草會參考衆然其說次議（二十三）施行法應否與本法同時起草公决自應同時起草李次九云本會議法定期間尚有四個月其間大會期間須佔二個月故對於起草期間亦應加以限制莫永貞云起草以一個月爲限毛蒙正云起草至多一個月衆贊成並公决附屬法亦應一併　　至此爲時局問題改開談話　　景仲云盧督辦如爲正義而戰人民應起而爲後膚吳庶晨主張人民參戰趙舒云現在兩軍開火已不能再言和平吾浙人　聖應於此時期共籌適當方法以謀自衛孫世偉云此係江浙軍閱爭戰並非江浙人民爭戰無論何方勝利能否爲省自治法保障故本會應抱定不管主旨爲是褚輔成云本席主張聨省自治垂記時期起而運動一而通電各縣法團组織民團商團以自衛擬定於明日下午與浙議會同人開聨席談話會解决一切吳秉元主張設立浙江省地方治安維持會莫永貞主張向盧督辦質問其戰爭宗旨一面設法自衛高爾登報告時局之經過姜恂如云現在法律統一認爲時期未至對於軍事統一暫可不表示意見結果再行開會解决遂振鈴散會時已五句鐘矣 
地方通信 
[松江]  
　　開火後之松江雜訊此間於四日晨悉黄渡浙軍已獲勝利人心稍安邇來米價飛漲每石白米已至十二元零司令知事爲維持民食計特令米行公所設法限制業由該所商准同業以每石最高價限爲十一元五角已具文呈報又招募護路警察俾防交通路線被奸徒破壞縣屬各圖地保因積欠忙漕特嚴諭限令尅日淸繳以供籌防地方要需並委吏警分投提追以免規避延欠城内外商市仍照常安心營業惟買賣淸淡鄕間菜蔬燃料城中尤不多見民間坑糞更無鄕人買去以致溢入市河殊碍飲料 
　　七寳組織保安會設立保安團七寳地近滬江際此大局不靖人心惶惶紳商各界深恐不肖匪徒乘問騷擾爰由楊紀庚李啓賢等發起保安會由會中職員向各方籌募經費招募團士二三十名以補警力不逮並聘任富有軍事學識之潘劍安君爲敎練長刻已敎練成熟於昨日成立公推楊慶堂駱友仁爲督察輒夜梭巡以防意外事前曾推代表李友賢先向泗涇及莘莊二鎭接洽聨防聞泗涇紳商頗贊成協助并規定信使往還俾通消息若此不特謡言可息即匪徒亦不敢竊發矣誠地方之幸也 
[南通]  
　　馬部補充兵過通淮揚鎭守使兼師長馬伯良前率混成團由淸江開拔經過通邑天生港開往滸浦四日上午十時又有補充兵三百人及補充馬二十餘匹抵埠當即乘江船前赴江南外傳有四五千人過通之說並非眞相云 
　　軍警界開會紀略四日上午十時通海管區守備司令部召集軍警長官就鎭署開防務會議由司令官關子安主席到會者軍界有馮孫二營長及張林二團長警界有兼縣警所長瞿知事·唐局長及各市鄕警官三十餘人協議至午刻聚餐散會聞關防甚嚴 
[揚州]  
　　蘇浙戰事聲中之揚州南京下關兵站總司令近以站中存儲糧米無多加以軍中需糧接濟特電各埠商會代購軍米以資備用並請押運到站如數付價江都爲二千石該會接奉前知以本邑正在民食恐慌時代萬一搜羅米糧外運市面必蒙影響已答復該站請在産米之區採運揚州電局消息由揚往蘇滬之電線已被截斷二日下午始已不能照常通報矣東台駐防之緝私營係步隊第五營營長宮文博前奉命令率一二兩連來揚駐防茲第三連又奉命令一律武裝乘内河大逹小輪於二日下晚抵揚在舊城皇宮休息片時旋即乘戴生昌興泰小輪泰豐淸江拖船星夜前往蘇常一帶分駐宮營長亦隨軍前往連日金融市况已見平穩詎二日忽又恐慌係該業會館接到南方開戰消息以是洋釐大漲又七錢三分一躍而逹七錢五分九釐半是以中行兌現之人絡繹不絶於途淮南緝私營統部原設五台山刻以司令部軍書旁午特將該部副官處暫移司令部内以便辦公 
[徐州]  
　　徐州雜訊一昨（一日）晚八時前縣警備隊第三隊長謝瑞同帶兵十三名巡哨至北門外老紅旗營盤附近遇匪五人隨往盤問匪即開槍射擊當將兵士李鳳山薛漢德謝瑞堂等三名擊傷腿部甚重及全隊往捕乃匪亦聚集三十餘名互擊時許天黑匪逃一今日（二日）午前四時許道署副官周道成在敬安集招來新兵一百八十名午後一時沛縣警備隊由臨城車站送來新兵五百零八名聞晚間同車南下一河地陸軍第二十四師今晨開來步兵六連現駐東關一帶一自軍興以來金融吃緊商業停頓徐埠各錢商大受影響已於昨日起各號皆不止市即上市亦無營業秋節將届無形危害大可憂慮 
[嘉善]  
　　備戰惡耗與嘉善接壤之蘆墟到有蘇兵一營西塘水警奉令已集中陶莊昨日起封船四十餘艘輸送卒由警所示招每名日給工資二角供食額定一百名護路昨晚查獲奸細一名已遞解嘉興司令部今有兵士百餘名乘車赴申人心愈益驚惶遷徒甚多現由紳商界錢綘年汪榖人聞榮升等籌辦紅十字分會正在籌議中 
[嘉興]  
　　軍事聲中之禾地雜訊㈠縣知事李壽慈五日傳諭各圩圩長帮同軍警防護鐵道並發給符號以資識别㈡此間招兵處已招到頗多温台紹寗爲多數㈢杭州開滬之特快車至午後一時三十分始到禾㈣此間消息盛澤鎭已歸浙軍駐守㈤縣商會長姚慕連辭後該會各會董决去函挽留 
　　交通與防務五日由杭開滬之特别快車至午刻未見開到一般北客均在車站一帶茶寮内守候五日各黄包車夫仍應輸送事宜未見出車往來各鎭之航船因乘客擁擠多提前開駛至後來乘客多到埠折回並以謡言封船有一部分航船多停泊於近鄕乘客多探詢前往頗勞跋涉此間防務尤形加嚴晚間九時後行人稀少軍警梭巡通宵逹旦北鄕及王江涇一帶防地連日開去軍隊不少防務嚴密居民安心 
　　各鎭繼起籌備自衛嘉興新塍·塘匯·王店各鎭·因受時局影響紛紛籌設保衛團或商團以資自衛等情曾誌報端茲悉又有㈠曹莊鎭公民王永義等擬辦保衛團刻已招募團丁十名槍械即由前辦商團所遺存者應用業已推定孫思謙爲團總呈縣備案㈡餘賢區之興善寺鎭亦由該鎭居民創辦保衛團招集團丁成立團部刻已公推姜維賢爲團總由縣給予委狀主持一切並推定栢堅·丁振山·栢吟香·沈少連·栢勁·徐康喬等六人爲董事擔任籌劃經費事宜該團槍械子彈等商准海鹽保衛團暫借應用㈢新篁鎭亦由商民籌設臨時商團定額三十名已推定蔣菊生爲團總並呈准官廳備案矣 
　　紅會組織收容所與出發救護㈠紅卍字會嘉興分會救濟股主任陸初覺偕同捍衛隊長顧企先及災民第一收容所所長陶拔紅等專輪開往王江涇甸上佈置收容所又推屈冠春爲第五收容所所長地點北城外柴場灣謙益布廠朱劍芙爲第四收容所所長地點新塍鎭該兩所刻由各該所長籌備組織又該會指令嘉興·培基兩醫院爲臨時醫院㈡紅十字會亦於王江涇方面成立收容所以資救濟災民一面再行勘擇地點籌備設立並悉該會救護隊於五日午刻整備出發 
[紹興]  
　　戰訊中之各謀自衛紹興柯橋商會分事務所於日前集議創辦保衛團以資自衛現因槍械一時無從購辦决定爲淸鄕局籌議經費一千五百元請撥派巡緝隊二篷及排長二人稽查員一人常駐該鎭已由該會長王泗磬向淸鄕局接洽妥當不日實行又縣屬斗門地方向來設有警察分駐所邇因時局不靖謡諑四起業由該處紳商王福康繆心齋等商由該分駐所巡官胡春暉添設臨時督察半棚呈由薛局長核准立案委任該駐紮第八緝私營警目蕭玉良爲巡長 
[台州]  
　　三區統帶奉令組織游擊隊駐台浙江警備隊第三區統帶兼台屬戒嚴副司令官黄繼忠刻因江浙風雲緊急奉省長電令組織施擊隊茲悉該統帶奉令後即將各營每哨選擇正副兵八人設隊長八名由各管帶保充業已組織就緖不日開駐該處海門聽候省令遵行 
[蘭谿]  
　　紅十字分會組織成立蘭谿茲有紳商醫各界發起組織紅十字分會現有正會員三十名每名先捐助洋二十五元業於前日（二十七）假嚴仁和行内開會成立並議就簡章組成議事會當由議事會選舉姜輔周爲正會長徐警中嚴瑞銘爲副會長嚴以廉爲理事長蔡錫疇嚴鑫爲資産委員鄭吉之爲會計並議定會所暫設繩武小學校内後再擇相當地點所有各正會員捐洋當已全數繳足並已呈請縣署立案次日即由姜會長携帶函件及捐欵親赴上海總辦處接洽一切並領各種需要藥品携蘭應用 
　　沿街拉夫人心愈恐江浙戰謡繁興蘭谿已入恐怖之境錢業自上月二十三日停市以來迄今已有一旬市面停頓然鄕民依然進城秩序猶能如常不料近四五日以來乃有兵士沿街拉夫甚有追進商店捉拿者鄕民目睹情形奔走駭告一時傳遍以致各鄕邨民視城中爲畏途咸不敢進城是以大街如冷巷矣且聞拉夫已同索詐如拉得之夫奉以銀洋一元至四五元即可在僻處釋放此項夫役如火夫·碼頭夫·船夫·農夫等約有百餘人均留江西會館待用 
 
 
 

Page 11

 
 
1;第一萬八千五百零八號;中華民國十三年 西曆一千九百二十四年九月六號
星期六 * *平民周刊 
短論 
[民團的前途] [  韻秋]  
　　國民爲自衛計應當組織民團政府爲保護人民計應當允許國民組織民團國家軍隊應當一心對外民團可以使他們無内顧之憂所以國軍不但不應當仇視民團並且應當盡力訓練國民自衛國軍的責任在抵當外患民團的責任在抵當土匪實有相成的功效我們希望明白事理的當局要鼓勵城裏鄕下的人民組織民團自衛我們更希望提倡民生主義的中山先生愛護廣州的商團土匪可用槍砲殺良民良民不能用槍砲自衛豈不是看重土匪看輕人民嗎？ 
詩歌 
[江浙打仗] [  冰]  
　　江浙江浙發了打仗的熱身家性命被你抛擲血汗食錢被你搶奪地盤雖然占得人心早已散失你自己想一想有没有失敗和死亡的一日（乙種酬） 
[道理] [  章洪熙]  
　　公說公的理婆說婆的理媳婦没話說好像無道理婆婆打媳婦媳婦不做聲雙手遮住打！波波大駡『不是人』公公跑來看不知誰是非嬸嬸向前勸公公反說『媳婦會淘氣』！（乙種酬） 
大事記 
[俄美兩國絶對反對庚了賠欵築路] [  韻秋]  
　　俄國大使加拉罕曾對北京敎育界說：俄國庚子賠欵只許照協定用充敎育基金並說這個協定絶對不再修改美國孟禄博士說；美國庚子賠欵作爲敎育文化之用是美國國會議决的决不能作别的用途萬一中國政府要拿來修路美國只能保留斷不能違背國會議定之案我們覺得交通和敎育都是國家根本之計都是應當提倡的我們主張裁兵築路主張庚欵興學這也不過是一種臨時的辦法至於根本之謀把一人一派的權利地盤放在腦後把國計民生放在心前這樣國家自然可以統一政治自然可以淸明交通敎育都自然可以有錢辦了靠庚子賠欵辦敎育是可恥的爭庚子賠欵來築路也是可恥的 
筆記 
[薛少禮] [  冰]  
　　薛少禮是一個山東人他出身並不是富貴之家專求手藝上用功想馬上就能夠賺飯吃所以念書一件事小的事候没有那個替他留心認識的字很少很少他今年已經三十歲了覺得不識字的苦處委實不少要想再來念書確有幾樣困難一件是年紀大了記性不好一件是日裏有手藝没有功夫一件没有錢買書而且没有人敎終久没有法子想有一天恰巧閘北五區平民學校招收學生第一是不要化錢就有書念就有人敎第二是日裏有事的人晚上可以去念薛少禮聽見了歡喜的了不得他進了平民學校之後非常用功天天必到可是記性壞不過眼睛又生毛病南方口音又不大懂他都不灰心還是很用心的念下去人家笑他他也不放在意下四個月後他把平民千字課四本都已念完在學校裏已算畢業他成蹟雖平常但是他自己覺得認得的字很多了他自己也歡喜勉强看看淺近的書很有進步薛少禮做人很忠直勤謹又用功的很眞可算平民的一個模範了大家如不相信請到寳山路商務印書館對過一家山東燒餅店裏頭問問他自己可就證明在下的話不假了（乙種酬） 
書信 
[給表弟的一封信] [  戴笠耕]  
　　益之表弟： 
　　自從我介紹您到第二平民學校裏讀書算來已有兩個多月聽說您已經認得五六百箇字讀過三本平民千字讀本我很替您歡喜現在上海申報館每逢星期六發行平民週刊一張凡讀過平民千字讀本三册的人總可以讀得内容注重常識文字務求簡明材料如短論大事記傳記詩歌筆記書信等五光十無所不有讀之足以增見識長學問眞是初識字人們的幸福所以纔有這種報紙出版因此我特爲寫信告訴您我這裏有申報一份您有功夫的時候可以到我這裏來看看想您一定是願意的表兄戴笠耕上 
　　十三·六·二十一·（乙種酬） 
小說 
[老猢猻的玩意兒] [  秋蟲]  
　　話說飯桶島上的老猢猻那天吃飽了飯睡足了覺正閑著没事忽見他的一個僕人名字叫小鬼的走來向他請了一個安老猢猻便說道 
　　『你來得正好老子方閑着没事做呢你能給我想出一個新鮮玩意兒來消遣我的日子嗎？』 
小鬼笑容可掬的說道 
　　『小的正爲此事特來禀給大王知的』 
　　於是他附了老猢猻的耳朶如此這般的說了一番老猢猻不覺連連點頭說道『這確是一個好把戲想不到你這個小腦袋倒是愈長愈聰明了』 
老猢猻說完了就立刻召集了飯桶鳥上的人民站在一個高台上面對他們說道 
　　『我的兄弟們呵你們眞太不振作了你們大家只會畊田織布却没有一個是會打仗的這是多麽可恥的事呀！』 
　　小鬼站在老猢猻的後面附和着說道 
　　『兄弟們是呵這是多麽可恥的事呀！』 
　　老猢猻繼續說道： 
　　『老夫不忍見你們這樣的无用特』 
爲你們各人製備了一套軍衣軍帽還有一隻軍靴你們着了他便可以去學打仗了』 
　　他說着轉小鬼道： 
　　『你去給我把那箱軍裝取來』 
　　小鬼溜下台去不一時只見幾十個伕子抬了一個大箱子上來老猢猻打開了箱子取出了内中的衣帽把他們分給與站在台下的人民命他們究了只把那些飯桶人民喜得合不攏嘴來了們依着老猢猻的指點穿戴齊整一個個像鬥勝了的雄鷄一樣好不得意老猢猻又向小鬼道： 
　　『給我去把槍枝取來』 
　　不一時小鬼又押着一羣伕子抬了一個大箱子到了台上老猢猻把槍枝取出照樣的分給了飯桶人民 
　　飯桶人民一個個拿槍在手撫摩着他委實覺得僥倖已極 
　　老猢猻又道 
　　『現在聽我的吩咐我將敎你們怎樣的放槍』 
　　於是老猢猻拿了一枝槍放給他們看可是奇怪那些飯桶人民對於别事是非常笨拙的但今天他們對於放槍的一件事却是一學就會 
　　飯桶人民便對老猢猻深深的鞠了個躬又把槍枝呈還給他但老猢猻摇摇頭說道； 
　　『這個也是給了你們你們拿回去吧』 
　　飯桶人民更是喜出望外一個個拿着槍枝回去對他的妻兒姊妹誇奬老猢猻的厚恩他們終夜不睡成羣的在島上的空曠地方練習他們所學的武藝　　不到天明老猢猻穿了制服戴了一大堆的勳章挺着胸走了出來飯桶人民向他鞠躬他點頭答禮一手拈着那疏稀的鬍子把喉嚨裏的痰淸了淸高聲說道： 
　　『兄弟們不好了幸虧老夫有先見之明敎會了你們打仗我們右邊的那個胡塗島據說那島上的人民不久便要來侵宼我們了老夫爲保境安民起見不得不作先發制人之計你們現在可願意去和那胡塗島上的人民打仗』？ 
　　飯桶人民一個個現出驚異的樣子好像是說這老猢猻眞有先見之明呵？　　小鬼見他們不答應便說道： 
　　『你們受了大王這麽多的恩惠現在大王叫你們去殺敵爲的是去救護你們自己的妻孥你們還有不願意嗎？』 
　　他說着又使作了勁兒漲紅了臉兒叫道： 
　　『哼誰是熱血的男兒願爲我們這個海島一戰？ 
　　飯桶人民的血此時竟隨着小鬼的喊聲沸騰起來了他們齊聲叫道： 
　　『我願！』 
　　老猢猻聽了欣然拈鬚微笑 
　　············· 
　　飯桶島與胡塗島開了幾天的仗却是打不出一個黑白來因爲兩方面的力量是差不多的但飯桶島的人民始終深信胡塗島是他們的仇敵；他們到死的時候還以爲老猢猻是一個先知是他們的救命恩人 
　　老猢猻見胡塗島上的珍寳始終得不到手便不住的詈駡小鬼小鬼被駡不過有時也獨自走到荒林之中遥遥的還駡那個老不死的老猢猻但他見着老猢猻時却又立刻笑容可掬了他對他說道： 
　　『大王你莫怒呀！這本來不過是一個玩意兒給你開開心的哪！况且你又損失了什麽呢？假使我們打了勝仗你大王便將得到無數的奇珍異寳假使我們輸了呢亦不過死去萬把個飯桶人民罷了於你大王何損？你大王豈不是仍舊安坐在金交椅上享受榮華快樂嗎？』 
　　老猢猻聽了口中雖不說什麽心中却是十分得意深慶他有這樣一個懂事的小鬼在他煩悶的時候來替他排愁解憂 
 
 
 

Page 12

 
 
1;第一萬八千五百零八號;中華民國十三年 西曆一千九百二十四年九月六號
星期六 * *   
 
 

Page 13

 
 
1;第一萬八千五百零八號;中華民國十三年 西曆一千九百二十四年九月六號
星期六 * *本埠新聞 
[蘇浙兵禍紀（三）]  
　　瀏河方面浙軍前進黄渡方面未變動 
　　淸浦宜興方面均已有戰事 
　　昨日江浙戰事瀏河方面較前日尤猛烈浙軍獲蘇軍團長一結果追逐蘇軍出瀏河五六里黄渡方面陣綫無大變動靑浦方面亦已有蘇軍蹤跡吳興方面雖已開戰未悉其詳茲分錄昨日消息如下 
[㈠昨日各方戰訊之彚報]  
　　昨日各方戰事之概况昨晚十一時三刻本館所得各方戰事特訊㈠昨日下午五六時吳淞方面發現大民船兩只滿載身穿白衣形似兵士者逼近海岸砲台即以砲向之制止其行動該民船旋即他駛㈡瀏河方面浙軍確已渡河前進五里㈢嘉定方面有蘇軍一旅滬方亦有抵禦之軍隊今夜該處當有激戰㈣黄渡安亭問陣綫未變㈤靑浦方面據探報有蘇軍蹤跡尚無戰事㈥冀團長確就擒現在瑾記路俘虜收容所㈦蘇軍被虜者約二百餘㈧宜興方面聞已開火惟尚未得正式戰報㈨厦門楊樹莊海軍已抵吳淞曾向瀏河方面發一砲未命中 
　　昨日下午二時半所得之瀏河戰訊瀏河方面昨晨一時臧致平有二千餘兵前去接援已將瀏河奪回並由浙軍暫編第一團獲得馬玉仁部下之吳恒瓚旅團長冀汝桐一名（前任第五混成旅步兵第二團砲兵營營長）另有蘇軍敢死衝鋒隊約二百人因走差營盤誤入浙軍陣線致全爲浙軍所獲當即解至龍華護軍使署發落又楊化昭有一營兵於上午開至瀏河接戰另有紅綠燈籠數千運至瀏河預備夜戰臧致平昨日仍往黄渡督戰 
　　昨日下午三時所得之瀏河戰况昨日下午三時得龍華消息謂瀏河戰事自前日（四日）起即頗猛烈蘇方由馬玉仁及吳恒瓚分路進攻浙方力爲抵禦馬軍取道茜涇浮橋吳軍則自太倉會合而展轉於西市梢北市梢之木行街六里橋等處嘉定方面亦有至者彼此相持者甚久浙方立時補充兵士軍械絡繹不絶至晚間蘇軍兩路更圖包鈔左右二翼以取瀏河浙方乃潛匿不與接火蘇軍屢試之後以爲浙兵已退遂由吳旅部冀汝桐團長率領全團長驅深入浙軍倐起四合爲應時在昨日上午一點鐘冀汝桐及其護兵一人乃爲浙軍暫編之第一團所俘兩軍復開戰直至天明始稍息而浙方復定於昨日（五日）上午九時反攻瀏河易守勢而取攻勢故九時即行激戰尤視前日爲猛烈其預定計劃將儘於昨日内肅淸瀏河嘉定之蘇軍所俘二人則已即日押至龍華軍署至黄渡方面浙軍尚主守勢故但固守陣線雖有戰事未能立决勝負臧致平於四日偕其參謀朱兆榮前赴南翔住宿一宵直至昨日（五日）下午始偕同回滬而預定昨晚仍須至前敵指揮長興方面浙方定於昨日（五日）開始攻擊惟此間至今尚未接有何等戰報 
　　昨日瀏河戰事之又一報告瀏河自昨晨開火後雙方劇戰甚力惟浙軍以兵寡不敵致瀏河口幾全爲蘇軍把持正在危急時楊化昭兵適於前晚由杭開來昨晨八時間抵瀏河約計二營十時間又到一營到後即齊隊上陣因雙方頗接近故佩上刺刀極力向前衝鋒蘇軍大退時有團長冀某因不及退避致爲三浙兵圍住勒令將所佩手槍等放下該團長放下後乘間跳入身旁一河中三浙兵追隨下河卒爲擒住上岸其一浙兵因不識水性溺斃河中浙軍得勢後極力前攻蘇軍向河北退去死傷甚衆是役戰至晚間十二時尚未止蘇軍則已退出瀏河約五六里浙軍死者亦甚衆傷者約百人均由紅十字會第三救護隊醫生王遐章·任積裕及看護等十六人由戰地載至本埠天津路紅會醫院救治其重傷者則送海格路總院由牛惠霖牛惠生及張卜態醫生等開二將子彈取出云 
　　瀏河來客述前昨戰况昨日下午六時據瀏河來客（客於四時許離瀏來滬）言及該處戰事自前日（四日）四時開火以來至形猛烈汽車久已不通但見砲火隆隆之中鄕人扶老携幼步行避難異常擁擠鎭上屢經砲火燬滅尤多大街之萬源洋貨店已爲砲擊坍福和帽店壁上亦着兩砲洞北街滕心怡住宅亦已燬圮汽車運兵前往絡繹不絶均楊化昭部下臂部繫有紅圈白心符號之標記聞楊部開來共有二團紅會汽車亦但能至羅店救護所本設瀏河旣遷羅店今又遷至上海椿源里之滬太車站傷兵由軍隊運至羅店而紅會則再由羅店轉運今日目擊有二兵已在汽車旁因重傷而致死至因傷運滬者約計可三十餘人浙軍布防軍隊尚形文明鎭人有欵傷兵以茶點者均有禮貌至戰爭地點則四日蘇軍分二路進攻一自太倉出東門而六渡橋長橋·何家橋·張涇廟·淡齋廟·以至於西市梢一自浮橋·登岸·而儀橋·茜涇·三里橋·五里橋·六里橋·吳家堰·以至於北市梢嘉定蘇軍更圖間道由澄橋而繞道羅店以襲獅子林浙軍則於羅店至瀏河方面密密布陣以俟之四日蘇軍兩路曾前進以逼近瀏河鎭之木行街等區惟經浙軍之竭力抵抗五日蘇軍左路已自張涇廟而退淡齋廟·更二里而至吳家格右路已回至六里橋又二里而退至五里橋今方大戰於是間惟蘇軍於前線所埋地雷甚多故浙軍一時不易即行前進至紅會所救護者多係浙軍以其勢不能遽越砲火而至前方也戰事於今未息兩方均有死傷並傳聞浙軍俘得蘇軍之偵探五人但不能證實其事耳云云 
　　閩艦砲轟瀏河未中吳淞北口前日駛到之閩艦海容·應瑞於昨日下午六時率同永績·楚同（昨日上午到）駛向瀏河方面開砲轟擊惟距離尚遠多未命中本埠船隊本集中吳淞砲台左近現已開往迎敵矣 
　　昨日黄渡方面之戰訊昨日（五日）蘇浙兩軍互戰蘇軍添生力軍進攻浙軍於下午五時許退守黄渡防綫嗣由臧致平親自開大砲進攻浙軍已稍進至下午七時吳淞開兵士專車十四輛約一千五百人並大砲二尊子彈等開往黄渡即赴前敵下午八時杭州亦開兵士專車十八輛至黄渡即赴前敵助戰雙方仍互戰中 
　　又函云黄渡方面蘇浙兩軍雙方戰線均未移動與前日相仿浙軍因第十師三十九團之兵士在前敵激戰已瀏河劇戰中之詳圖有三日二晝夜故於昨日（五日）晨由滬載臧楊之軍至南翔車站大都臥在車中尚未往前敵蘇軍方面仍取攻勢向嘉定衝鋒以助駐太倉之軍隊昨日（五日）二方均未分勝負淞滬客車因之兵械於昨日（五日）下午五時起暫停載客 
　　據交通界消息黄渡方面於昨晨二時繼續激戰至九時左右浙軍猛力進攻蘇軍退却上午十時停戰午後二時續戰至晚十二時仍未息現浙軍陣線在安亭之西三里延至昨晚十二時浙軍陣線仍未變動是役也蘇軍傷亡二百餘人浙軍傷亡三十餘人 
　　嘉定前昨之劇戰昨晨七八時間有某君等自嘉定步行逃難午後抵滬據謂嘉定附近二三里間前日（四日）午飯時有蘇軍來猛攻浙軍在嘉定城内及西北門城外應戰直戰至昨晨某君等離嘉　時尚未停且昨晨五六時許之戰爲尤烈某君等在路上猶聽得身後砲槍之擊震耳且在途親見南翔方面有約二三營浙兵乘小輪往援云 
　　靑浦白鶴港來客述戰况昨日下午四時由靑浦來者云前晚浙軍新到一千餘人并大砲十二尊現五尊安放在北門外餘七尊運往附近各處城内居民殷實者早聞風遷居因之十室九空所餘者祗無力遷居者而已該處紅十字會因憐惜貧民故特設婦孺收容所俾貧苦者有所避難又據白鶴港來客言該地居民因戰事恐慌先掘地深約丈餘以便戰時藏身昨有蘇軍前哨約五六人在四江口巡游被浙軍查見即開一排槍後蘇軍得悉即發大隊前往兩軍相持於白鶴港（距靑浦十八里）激戰多時致白鶴港全地焚毁逃者過十餘里遥望之猶見烟火彌天後兩軍勝負未詳又聞距白鶴港三里之杜村本爲浙軍所據自由鶴港全鎭焚毁後蘇軍即前往屯駐朱家角來者云前昨兩日該處連到浙兵載兵槍船十二艘駐大派河以資防守（該處爲通蘇州崑山要道） 
　　嘉定恐慌之現狀嘉定商人吳君此次由原籍挈眷逃難來滬昨聞嘉定業已開戰因長子尚在原籍乃冒險於昨晨還嘉定途中歷盡艱險仍未能抵嘉祗得狼狽回申據述其途中所遇現狀如下昨日早晨余（吳君自稱）由滬往大塲以長途汽車不通乃步行至劉家巷廣福途中遇由嘉定逃出之人民携幼扶老者絡繹不絶僉稱嘉定全城人民已逃避一空矣余仍前進乃將至距嘉定十二里之載金橋時又遇貼鄰某律師𨇄蹌逃出告余前途危急萬分軍隊拉夫將到余即急入一荒塜間躱藏身體見有汽車一輛兩兵士隨行隨捉有一婦女號哭不休言携帶二子一女由嘉定出逃因遇拉夫軍乃途中將一子一女抛棄旋有鄕人兩名被兵士繩綑拉去抛下蘆索兩捆亦被兵士取去拉夫去後余始敢出祗得折還上海途遇由黄渡逃來之親戚悲喜交集據戚言前日（四號）蘇浙兩軍在黄渡交戰浙軍分左右兩路意在進攻靑陽港者乃蘇軍以一千二百名兵士應敵並用鐵甲火車一輛架設大砲　沿鐵道進行開砲黄渡被着一彈市梢一帶之民房均遭打毁人民之被砲火而傷亡者逹二百餘人浙軍亦回擊一砲適中此鐵甲車車中兵士死者三分之二未死者猶紛紛下車向浙軍陣線冲進當此路在激戰之際距嘉定之西門西北方向約離四五里之竹肖弄地方忽有大隊蘇軍包兜至浙軍背後開火夾攻此路約有蘇軍六百餘名浙軍前後受敵猶抵死抗拒並加派後援軍前往以後勝負如何尚未詳悉嘉定城内現人民已十逃其九即團體内之辦事人員亦經逃空新知事盛某（滬何新委者）尚留城中惟城内尚無蘇軍蹤跡蘇軍前鋒現到距離瀏河十二里地之婁塘司令培設地藏殿内　　昨日車運兵械糧食之紛忙前夜（四日）下午二時起由滬杭甬鐵路在杭州裝來兵士專車二次約計兵士四千餘人至滬寧路加掛車頭前往南翔至前敵助戰並由上海龍華站裝出子彈專車二次每次計掛鐵篷車二輛至南翔交缷昨日（五日）上午十時由上海南站開出專車一次計掛廂車五輛裝載拉夫四百餘人至上海北站轉由滬寗路綫運往南翔分派各營搬運子彈糧食等又下午龍華裝出子彈二車亦往南翔又下午二時許由北站開出專車一輛至老龍華車站聞車内獲解蘇軍某團長一人馬弁一人護兵一人並獲機關槍四架亦解使署該車抵龍華站時由使署派出汽車一輛至護軍使署收押又聞昨日（五日）滬南一帶招有新兵二百餘名至南站分乘慢車·午快車·及滬嘉區間車·前往松江聞由松江司令部編成游擊隊一營又聞昨日由杭州方面有兵士專車分運宜興·上海兩處以備助戰又聞昨夜（五日）南站備有空專車出發聞須開往松江云 
　　楊化昭部續開前敵中國新聞社云浙聨軍第二十四混成旅楊化昭全部十營於前晚十二時由杭站抵北站當即乘長途汽車運赴瀏河前綫至昨日下午一時始畢計共六營基頭批在瀏河與蘇軍接仗俘蘇軍第四旅第二團冀團長砲二機關槍四架繳械一連資遣回籍又楊部六營於昨晨開往瀏河後其餘四營於昨晨九時起開軍車四次往陸家浜前線楊化昭司令則與何使於上午五時半抵北站商議軍事楊司令於九時一刻第一次軍車時掛頭等車一輛前往前敵督戰據軍事機關得報前日下午三時之戰事未幾即止夜間稍有小接觸昨日下午尚未接有戰事報告又據路局消息昨日下午四時皆南翔運回聨軍傷兵二十六人即赴吳淞醫治云 
　　國聞通訊社之戰讯「昨日戰事之報告」據太社（國聞社一社員報告昨日（五日）上午十時五十分齊軍吳恒瓚旅向浙軍進攻爲浙軍楊化昭部誘至瀏河鎭岸北市内遽將吳旅衝成兩截雙方巷戰結果奪回瀏河河北擒齊軍第二團團長冀汝桐即解護軍使署齊軍對於瀏河鎭係取包抄式其一翼亦爲楊軍後路擊退是日俘齊軍兵士甚多均臂圍紅布一方上書毋忘六訓四字身上紙印刷六訓一曰氣壯不驕二曰有進無退三曰寗死不敗四曰守不如攻五曰忍能取勝六曰勇可制敵又下午三時探得消息瀏河方面浙軍已進逼太倉嘉定方面兩軍正在接觸又護軍使已指定齊魯别墅爲俘虜臨時收容所云「齊軍冀團長被俘」瀏河方面之戰事據可靠消息自昨夜楊化昭部加入三團並隨帶大砲機關槍赴援後直至今日迄未稍止惟深夜僅有小戰至今日一時齊軍第四旅吳恒瓚所部冀汝桐一團向瀏河鎭衝鋒浙滬軍故意讓路誘其深入加以包圍當將冀團長及護兵兩名在陣俘獲隨由前線解送龍華軍署護軍使傳令優待並詢問齊軍情形冀據聲稱南京開軍事會議以後旅團長以下均極不以開戰爲然惟齊氏已貴爲三省巡閱使尚夢想作五省巡閱不惜犧牲他人以竟其功但開向前方兵士紛紛逃去現有軍隊新招之卒甚多云云昨日午後上海喧傳瀏河失守即係浙滬軍誘敵深入實行巷戰之際說者不察遂致驚惶截至下午四時尚在分部解决之中云「吳淞昨獲齊軍偵探」國聞通信社云據可靠消息昨日午前吳淞砲台附近有齊軍偵探數人被浙滬軍捕獲當即解往龍華軍署訊問結果據云齊軍方面因對瀏河以猛力攻擊迄未能使浙軍後退原定計畫已决定變更預備繞道砲台灣擾亂砲台要塞我等此來即爲先事偵察云云滬方得悉此情已飭分别嚴防云「浙軍運兵之忙碌」國聞通信社云據本社另一社員報告昨日崑山瀏河兩處江浙軍戰爭仍極劇烈浙軍於四日晚由杭州調來生力軍頗多連夜由麥根路及北站轉運赴崑山前綫昨日上午十時又有第二十四混成旅第二團全部軍士在北站雇乘公共汽車駛往瀏河前綫該隊軍士戴黄色軟帽着草鞋頗極雄壯并携有新式之機關砲六架子彈十餘箱係楊化昭部之軍隊又北站於上午十點十五分鐘開滬翔專軍一次載運浙軍十餘列車雇募小工一車麥根路車站亦載運浙軍十三列車駛赴前敵下午各開軍事專車數次崑山瀏河前綫浙軍佈防已齊即將下總攻擊令改守爲進取云　　浙軍下總攻擊令浙軍定今晨（六號）三時總攻擊預料今日黄渡方面將有大决戰昨午後南翔車站兩側排列大砲十餘尊預備今日總攻擊轟敵之用 
　　盧永祥楊化昭來滬盧永祥偕楊化昭於前晚（四日）由杭乘專車來滬盧轉赴龍華楊即赴瀏河督戰　　日報紀浙軍之戰績上海日報云四日江浙軍在崑山瀏河兩綫戰爭非常劇烈浙軍第三十九旅第三營長周瑞芝駐於嘉定瀏河近處當蘇軍向瀏河黄渡兩綫進攻時砲火猛烈人數衆多頗爲危急其時浙軍防綫僅有周軍一營兵力單薄幸該營兵士勇敢善戰全力迎敵聞下午一時起直至六時不稍倦乏六時後援軍到來軍氣愈快竟將蘇軍擊退數里其神勇殊堪驚人如果前日無周營之勇戰則砲火必及於租界遺患不堪設想是役不僅爲浙軍戰鬬史有價值記載之一頁且周君實爲維持租界治安之有功恩人云 
　　日本電報通信社浙軍轉守爲攻訊昨日劇戰竟日至夜始止蘇軍初欲突破浙軍陣地攻勢甚猛旋遭失敗全軍乘夜總退瀏河方面蘇軍吳恒瓚率兵一旅猛襲浙軍而浙軍守備不過一營勢不得不暫避其鋒午後臧致平由南翔率大軍來援遂轉敗爲勝浙軍第一軍總司令何豐林昨深夜開軍事會議討論良久結果决定變更戰略向來滬軍本取守勢今晨决下總攻擊令全線由防地開始前進 
　　外報所紀昨日之戰訊大晚報云今日戰線更爲延長各路似無决勝負之大戰或者自黄渡及嘉定瀏河開火之後在過去十二點鐘内最大發展當爲太湖西南兩方軍事活動此時雖無徵實之消息但料蘇齊現擬猛攻瀏河區域之浙軍以期佔領吳淞砲台同時從宜興長興向東南進兵以松江及滬杭鐵路爲目的物今日更聞蘇齊已進駐常州該處指揮崑山宜興兩路進兵地點最爲相宜頃間據陸秘書長報告今日下午前線形勢未有變動浙軍盡力守禦有某君淸晨在南翔上午回滬據稱該處運兵赴黄渡絡繹不絶但似無甚大戰夜中戰事未停晨間猶聞槍聲但斷續無定砲隊亦未開火午間又得消息南京海軍已開至瀏河今晨加入戰綫但未能證實外間盛傳瀏河昨夜爲蘇軍所得但今日下午亦經龍華軍署否認今晨所得龍華消息稱瀏河附近蘇軍開到援兵甚衆總數已逹六千人早晨突擊時有蘇軍某團長被俘已於今日下午解至龍華昨夜九時浙軍開出援兵一千人至瀏河前線該處原有浙軍亦僅一千人 
 
 
 

Page 14

 
 
1;第一萬八千五百零八號;中華民國十三年 西曆一千九百二十四年九月六號
星期六 * *昨夜戰事未停雙方迭相攻守今日上午作戰益劇陣線廣及十哩頃在軍署聞有一旅開至黄渡援助浙軍阻止蘇軍右翼前進該翼自鐵路沿河而南目的當在松江雙方今已用飛機作戰但其結果猶無所聞昨日傍晚滬西天空有飛機三架飛過諒即從龍華開往前敵者南京方面聞亦派飛機南下助戰浙軍自開火迄今傷亡甚少總數或猶不滿一百人蘇軍則聞死傷種衆 
文滙報云昨晨何鋒鈺赴前敵察看陣線後即於午後乘專車　滬下令調兵二千五百名開往瀏河已於昨晚開始出發矣聞蘇方亦由崑山調兵七千名至瀏河大約將於二十四小時内進攻據現勢觀之旦夕將有大戰今日鐵路運輸軍隊子彈絡繹不絶侵晨滬寗車站滿集軍隊均運往前敵者正午復由長途汽車分批運出料浙方刻已增援兵數千名聞蘇軍今日如不能在瀏河得利則擬抄攻南翔云今晨有人向本埠河泊司詢問敵軍如攻擊吳淞將有何結果河泊司不願發表意見故後事尚不能預料惟船舶今仍照常出入淞口關於吳淞水面埋置水雷事無正式消息今日垂暮得確實消息昨日蘇軍曾獲勝昨日由瀏河進四里逹羅店今晨又進四里目下約在嘉定與寳山問云又有一消息謂浙軍得援後蘇軍已被迫退走崑山蘇軍赴瀏河前縱火焚刦除浸會堂及司令部外鎭内房屋悉付一炬蘇方現駐重兵於宜興防浙方由該方面進攻奪取常州浙軍如攻克該地則可占勝籌且可控制滬寗鐵路也 
　　大陸報之南翔通訊大陸報四日下午六時半南翔通訊云今日此間閩浙軍隊拒却蘇軍之攻擊固守昨日所佔優勢之陣線據司令部正式消息戰事遍及鐵路兩邊今日已自楊子江邊之瀏河展至靑浦以下聞太湖附近亦有戰事但此間司令部未得詳訊記者於今日下午得附臧致平將軍專車至黄渡並承臧氏參謀某君指示陣線地點蓋自昨日晚間以來浙軍陣綫凸出之處因軍隊沿鐵路前進之故已大都變成直綫其綫係從瀏河南行偏西過嘉定之西六里安亭之東數里又在黄渡之西二三里踰越鐵路綫西南行至澱山湖邊爲止今日鐵路附近戰事於上午三時半開始蘇軍先從鐵路南進攻前綫兵士衝進頗遠據浙方言蘇軍曾在黄渡西首一小村大砲兩尊掩護步隊前進其地適在戰綫之南但其後兩砲卒以浙軍返迫撤回後方自是攻擊點移至鐵路北方蘇軍稍進午後二三時頃前綫砲火全息大約雙方停戰進食至四五時許鐵路以北重行開戰但火綫已四散矣上午九十時許有一鐵甲車上架機關砲用平車運載至南翔車之前輪有氣胎後輪爲卷鬚狀橡皮據稱車上機關砲係供射擊飛機之用兵士正在運下火車忽有命令停止搬運仍將該車開回上海軍中流言機關槍軍隊曾誤會軍爲敵軍致擊斃中尉一人傷多人今日兵士鐵路人員及苦力等已較爲從容堅定南翔車站附近兵士子彈之運輸亦較爲雜沓紅會人員昨日抵此從事救護甚爲忙迫前綫運回傷兵絡繹不絶多係前進時不能藉壕溝障蔽而中彈者傷兵亦極安靜記者從未聞一呻吟怨苦聲往往兵士臂部中彈仍進行自若即胸腹受彈亦極力堅持糧食極爲充仞兵士可隨時取食臧致平日赴前綫一二次視察軍情鼓勵士氣並與前敵將佐商詢戰略餘時即回至龍華與何護軍使商榷全軍作戰方略當記者至黄渡站槍聲頗遠時聞七五密里米突口徑大砲續續向蘇軍開放臧氏至黄渡與朱聲廣旅長相晤朱氏即在黄渡及林凉亭（譯音）一帶督戰者記者在附近砲隊中見有德製七五密里口徑大砲及榴霰彈與易爆裂之砲彈等子彈箱上有數隻標有天津字樣有數隻標有德國地名砲兵動作甚爲熟練 
　　西報紀兩方飛行隊之比較上海泰晤士報云此次戰事飛機大有效用蘇齊大約在蘇州附近有飛機一隊浙盧之飛機隊或在嘉興聞浙方之飛機每小時可飛行自百哩至一百二十五哩能連飛六小時之久蘇方飛機之速率每小時不出五十哩僅能連飛三小時各機除大雨外均能飛行炸彈機須於飛行總站飛出至於供偵察及作戰等用者則可由臨時站所出發飛機最有效用之處爲夜戰時以炸彈擲擊鐵路橋梁·及步兵後備施以妨礙此種行動可阻敵援兵及軍需之行動並可斷敵軍之交通浙方飛機之裝備視蘇方爲佳且有奉張爲助奉張航空軍力至少可及英國在印度之設備蘇齊僅能仰助於北方窳劣之飛機其維克斯維米式第二號飛機已毁於常州山洞第一號在蘇州降落時下部被損此式飛機斷不能與浙方白里格式追逐飛機對抗至於駕機人材中國今殊缺乏浙方有華員四人其一精於航空術此外尚有奉天所來之一支隊人員故不必僱用外員蘇方多僱外人充駕機員其月俸甚豐今雙方之一如有組織精善之航空隊則可使戰事於二十四小時終止恐蘇浙今均不知利用此物而徒以之裝塲而耳 
　　聨合軍有已抵湖汊消息湖州方面於昨六時許亦發生戰事聨合軍偵察齊軍原防宜興溧陽軍隊多東調特乘其不備向宜興猛撲已抵湖汊 
　　靳雲鶚軍隊開抵浦口第十四師靳雲鶚所部一旅於昨日由鄭州開抵浦口蘇齊以軍情緊急迭次邀請赴寗會商軍事靳前未往云 
　　齊燮元已抵崑山國聞通信社云齊燮元自離寗後先至常州次至蘇州觀測昨據外人方面消息齊於前日（四日）確已行抵崑山前日之劇戰即係齊氏親自指揮昨日尚未離崑今日或將回常云 
[㈡鐵路之昨日情形]  
　　淞滬車昨日下午暫行停售客票淞滬火車昨日下午四時半臨時忽停售客票專作運兵及應用各件之用有今日仍照常開行之說 
　　昨日滬杭車脫班停班訊滬杭甬鐵路昨日（五日）由滬各班客車仍照常開杭其由杭開滬之三號特别快車因杭州方面車頭缺乏遲至十時半由城站開出以致該特别快車到滬遲至下午六點二十分抵上海南站其由杭開滬之五號慢車昨日停班聞午快車仍由杭開滬其鐘點至下午五時尚未知何時出發其杭開十一次夜快車亦暫停止一天聞明日（六日）仍照常開行因昨日（五日）杭州方面龍頭均掛軍事專車以致杭開客車少開兩班其車站情形較之前日尤形忙碌云　　路局关總管之布置自江浙開戰滬寧路交通斷絶該路洋總管特發個字第十第十一號通告臨時佈置辦法茲譯其原文如下「此項通告辦法僅對於路務而言他事不涉一當滬寗路斷絶交通時車務副總管探南氏住南京臨時辦公凡自崑山以上至南京之一切公事探南氏可自行酌定北站總局特派制服送信人每日一人自上海站出發乘輪輸送至南京等處重要公文欲寄至探南氏者須於每日四點鐘以前送交北站總管房交制服送信人輸送凡車站職員有制服者須服制服無制服者一律須用特别標記由站發給車守須全集站以待臨時急需於戰事期内無論何人一概不准請假凡有私行離職者即行停職概不寛貸云 
　　浙軍兵車運往瀏河前敵之攝影（亞細亞照相館攝） 
[㈢兩方當道之言詞與舉動]  
　　盧永祥之誓師辭盧永祥自就任浙滬聨軍總司令於宣布出兵時對各軍隊發布誓師辭全文如下曹錕賄選竊位罪狀昭然中外皆知人神共憤本總司令受浙滬各將領公推總領義師弔民伐罪今當師行伊始謹揭正義申明職責告予有衆第一須明軍人地位國家干城非同厮養故軍額擴充與收縮均以國家利害爲理由不以個人利害爲前提曹錕日日刮餉增兵舉國周知乃獨藉口解散臧楊稱兵東南其處心積慮蓋欲永久把持政權必先剷盡異已我浙滬軍人祗知有國與曹錕利已主義積不相容且在彼心目中凡効忠於國不効忠於曹者皆可作臧楊觀今日除甲異日除乙勢必使國中好義知恥之軍人同歸消滅而後快天生元凶造此浩刼國賊未除何以家爲與其死於私人刀爼何若効死疆塲爭公義非爭私利爭人格非爭地盤此義應共瞭然第二須明軍人責任捍衛國家本屬天職軍隊餉糈身家贍養悉是人民膏血理宜利害與共今日人民痛恨曹氏幾若不共戴天南方各省明遭屠戮北方各省隱受刲割死於貪吏死於凶年死於苛稅死於盜匪然而人民無可如何蓋自軍器革新萬非斬竿揭木所能舉事以故賢豪飲泣父老吞聲對於軍人馨香禱祝以求援救若解倒懸軍人若猶坐視寗不愧對人民當此嚴重之時局義當負嚴重之責任羣衆命無可諉避此義應亦瞭然秉此二義遂生兩大信念第一信念曹氏摧殘守正軍人我爲守正軍人戰則守正軍人必表同情第二信念曹氏殘殺全國人民我爲全國人民戰則全國人民必表同情以全國軍人全國人民助我義師何敵不摧何堅不克勝負之數豈待蓍龜願我有衆愼守紀律以保令名人民田廬秋毫勿犯一志殺敵不屈不撓懲彼獨夫奠我邦國天日昭臨不渝此誓浙滬聨軍總司令盧 
　　盧永祥派人巡察電報電話滬杭鐵路電報電話自歸軍隊監視以來完全屬於軍用範圍路務公電殊感困難現聞浙省盧督辦以此項軍用電綫關係重要特派綫員一人督率工役人等尅日起趨赴沿途巡察以免疏虞一面飭知滬杭路局另備機車一輛客車一輛升火候用以便巡綫員隨時出巡之需云 
　　齊燮元派女探來滬中國新聞社云洪憲時代北京籌安會女子勸進團團長安靜生銜齊燮元使命秘密來滬偵察浙滬軍事行動 
　　何豐林慰勞受傷兵士何護軍使將於今日親往各醫院慰勞受傷兵士 
[㈣外人之保護治安]  
　　外艦司令官之會議上海泰晤士報云浦江外艦司令官昨在安德生海軍大將旗艦特班號開會歷時甚久决議分布各艦於各地點俾遇急時水兵即可就地登岸昨夜有某海軍軍官言吾人事事已準備妥帖毫無遺漏惟非候市政當局及領事官申請不欲有所行動云本埠海電公司因浙軍曾在吳淞電站附近置砲一尊恐招敵軍轟擊碍及電站商請交小洽我轉懇軍事當道移去聞已允移置稍遠之地又聞前一二日内吳淞砲臺曾置重砲數尊 
　　各國聨軍艦隊切實防護吳淞江面駐滬各國聨軍艦隊總司令英國海軍副提督安特生將軍因瀏河方面蘇浙兩軍業已開火該處距離吳淞江甚近昨復探悉駐閩海軍已駛抵淞口左近恐水戰又將開始故揚子江下游警備極關重要昨經决定除已調六艦赴吳淞江面保護各國商輪外若滬閩海軍實行接觸尚須續派兵艦前往且至必要時即行警告雙方在吳淞江流域三十里之内不得交戰否則如外僑受及生命財産之損失應負責任云 
　　萬國商團業經劃定出防區域萬國商團出防區域已經總司令劃定團員隨時可召集昨聞司令部消息因租界内治安尚未至爲戰事所受擾亂之時機故仍未動員云 
　　意日陸戰隊登陸意大利海軍陸戰隊昨日亦已上陸其人數約近百人其駐防地點爲大連路及麥倫書院一帶租界線日海軍艦龍田號到滬後昨日又有陸戰隊二百人奉令上陸派赴虹口北四川路駐防原駐該處之萬國義勇軍日本隊則改派在英租界防護其集會地在江西路漢口路轉角云 
　　法水兵分配駐防字林報云法巡洋艦庫爾瑪號及宇爾茀萊號水兵於星期三登岸駐防法租界邊境業誌昨報茲聞庫爾瑪號水兵一部份保護南市求新廠一部份保護自來水廠宇爾茀萊號水兵則分駐斜橋至海格路一帶北可與公共租界防兵相啣接此外於必要時並有安南巡捕二百五十名可以加入又法租界商團一百五十名亦已凖備出防該團中並有多數退伍軍人可望加入且於本星期杪又有鐵甲車兩輛可以造成使用該車形式仿照萬國商團鐵甲車刻正由瑞瑢廠製造中至他國水兵尚未奉有上陸命令萬國商團亦未奉令出防云 
　　法當道之防堵訊法租界當道因江浙戰爭已開除由陸戰隊登陸武裝實彈分赴華法交界之區實行守衛外倘事機緊迫之時决計照民國二年辦法在斜橋十六舖·徐家滙·日暉港·等各要處所設置大砲並用沙泥蔴袋等防堵阻止雙方潰兵竄入租界云 
　　駐浦外艦不日試砲駐泊浦江之各國艦隊因江浙戰事漸趨吃緊故日來業已武裝戒備一旦有事即將從事維防聞外交界消息該外艦等不日有試砲之舉市民聞者勿因之發生恐慌云 
[㈤關於强迫招夫之消息]  
　　槍决假名招夫索詐之三匪何護軍使此次對於招夫極爲鄭重飭警廳會同縣公署令本埠槓夫頭目代爲招收不料承辦者不甚妥善且有不肖之徒假借名義藉端敲詐人民方面難免驚擾軍使聞之大爲不安前日即飭警廳縣署嚴爲取締昨日並派大隊幹探分往各區秘密偵查嗣於閘北捉獲王老二·周阿根二名梵王渡附近捉獲李小麻子一名皆係借名招夫濫施索詐驚擾人民者該三匪傍晚解至軍署經軍法官審明藉端索詐騷擾屬實於昨晚十時許綁往軍署營塲槍斃以昭炯戒夫役工資原定每日半元現增至一元以資鼓勵云 
　　警察廳斬决匪徒之辦法淞滬警察廳陸廳長現奉軍使令兼任軍法處職陸廳長爲保全地方治安起見深恐莠民蠢動或有搶刦情事非加以極刑不足以寒匪膽在此戒嚴時　如有匪徒縱火搶刦之事立即就地斬决昨（五日）特飭該廳督察長張祝蓀速招舊有劊子手四名並鋼刀兩把如有以上情事就地斬首梟示已悉張君業已招到矣 
　　南市商店因驚惶閉門昨日午後一時許南市方面各店商相繼閉門頃刻之間市面空絶人民男女均向北逃逸此種驚惶發生後人心益覺恐怖調查原因實因偵探到處捕拿臂上刺花爲號之流氓間有逃避於店家者由崗警等協同追進搜拿因之有以爲拉夫者致地方上忽然驚擾不安事爲淞滬警察廳長訪悉除飭各該管警署分所等迅行派巡官率同長警在大·小·東門·小南門·及十六舖·裏·外·馬路·董家渡·等處挨户傳諭開市並知照上海縣商會請即派員分别傳知各安營業一律照常開市乃一般行號因無甚交易故並不應市凡食物茶肆酒店等間有開者然已不免大受影響矣各處里弄亦僅一頭可通行事後淞滬警察廳長陸榮籛發出六言告示云近來軍事緊急每每謡言迭出商民無知盲從輙相驚擾停歇須知夫役輸送均是重資僱得已經禁止拉夫儘可各安生業如果造言生事軍法嚴懲切切 
　　紅會救護傷兵之攝影（亞細亞照相館攝） 
　　又訊昨日下午一時許本埠十六舖裏外馬路與小東門西南各門一帶大小商舖忽聞逃兵來矣逃兵來矣並雜拉夫之傳聲於是不分皂白一律閉門歇業全城皆然究其原由係有應募之新兵約有五六十人至昨午聞有裝赴前敵之謡該新兵等忽然不願乃從南市電車站附近向北私逃當爲該兵長官在後追趕故此商家發生閉門情事淞滬警察所陸廳長得訊後於午後二時委派司法科長劉春圃等督同保安隊各長警步行至大小東門及十六舖等處向各商號切實開導勸勿誤會速即開市貿易免受損失設成有人在市强拉人民去當夫役者應即報告崗警拘案訊實即以軍法從事就地正法等語於是各商店始開市交易其中有膽怯之家與南半城一帶商店仍閉門如故 
　　城内罷市之一霎自戰事起後後方輸運需人遂發生拉夫問題何護軍使深恐擾民業已嚴令禁止故昨日閘北方面此種風潮業已平靜惟城内廟前街三牌樓四牌樓等處因見警察在途追趕夫役因訛傳訛致生誤會一時相率閉門居民尤極驚恐旋經崗警分别勸告當即次第復業云 
　　李平書致警廳縣署函滬紳李平書爲質問拉夫罷市事昨致警廳長縣知事函云芷汀·韞石·先生大鑒今日載貴廳會縣（一函作貴公署會廳）文告云爲佈告事照得本廳本縣現奉松滬護軍使署訓令雇用民夫以備後方輸送之用當經派員會區招募並規定優給工資不准横加迫脅在案現擬將民夫招募足數每人每日優給工資大洋五角所募之夫大半由向充工頭之人代爲募雇均係出於自願並無强制情形即間有由區派警招募者亦經嚴飭待遇應與尋常雇夫一律以副軍使愛民如子之至意誠恐人民或有誤會用再剴切佈告仰即一體知照此佈又讀何護軍使禁止拉夫令凡㈠强迫充役不給工資者㈡藉拉夫勒索金錢者㈢拉及婦女者均許任人喊捕訊實後就犯事地點槍斃佈告何等剴切禁令何等森嚴而孰知事有大謬不然者自前日起南北市譁傳拉夫弟未嘗深信且爲來告者力辯是雇夫而非拉夫乃今日上午南市以拉夫而罷市下午西城又以拉夫而罷市此爲衆目昭彰辯無可辯諱無可諱而公等竟不知不　乎夫本省軍隊在蘇崑一帶拉夫人民疾痛怨讟騰於報紙者公等豈無聞見乃竟尤而效之乎在軍使愛民如子而公等竟視民如仇當不在情理之内此必警長吏役奉行不善有以致之鍾珏年逾七十身受患難多矣未見有如今日之未亂先擾若此也務望開逹迅派可靠之人查明今日罷市原因按照軍使禁令嚴行究辦一面改變辦法實行雇募免再滋事以全軍使令名以蓋公等懲忒地方幸甚專泐順頌勛祺李鍾珏謹啓九月五日 
　　李右之致護軍使函上海縣議事會代理議長李右之昨（五日）爲拉夫事上護軍使函云軍使麾下敬肅者軍隊需用僱工原屬必要之舉業經使座三令五申優給工資不加强迫體恤苦工仁言利溥惟前數日市面均見鎭定昨日忽聞謡傳有隨意拖拉之事人心未免驚惶今日見示諭不准强脅地方人民無不感戴仍請使座通飭軍警機關實力奉行以維市面而鎭人心尤爲欽禱 
　　縣署招募夫役小旂上之文字淞滬警察廳上海縣公署均奉有松滬護軍使訓令招募運輸夫役後上海縣公署門前昨日揭有小白旂二方上書「上海縣公署示奉令招募小工只在前方扛運物件旣不叫你們去打仗還要多多給你們工錢千萬不可三心兩意聽人家的閒言如果願意當的快到本署或是警察廳去報名」云云揭示後自朝至暮無人應募云 
　　三區警署聲明拉夫之佈告浦東沿浦一帶前昨兩日發生拉夫情事各店夥大起恐慌不敢出外運送貨物而英美烟公司新老廠工人連日囑家屬送飯至廠正午放工均不回家以防拉去當經洋涇市經董劉頡雲面請三區警署曾署長設法制止以安人心曾謂現奉警廳訓令招募輸送隊行將足數間有所拉者均係地方無業游民其餘並不脅迫並隨時發出佈告云案奉總務科函開逕啓者招募民夫不得强制脅迫昨經通電知照在案茲准南北各工團先後電稱各區招募民夫手續未能和平其至店號用使出店亦被拉去請爲制止等情當即呈奉廳長核准通傳查照除分函外相應函逹務希嚴飭長警對於拉夫一事諸宜愼重總以自願應募爲是幸勿出於操切倘詢有各商號用人尤立時任其自由以免貽人口實是爲至要等因准此查此次招募民夫曾奉令禁止脅迫强拉在案間或有被拉充者均是素無正業游民近聞各商店夥使及工廠工人均起驚惶自相紛擾爲此佈告爾等各安生業毋自驚擾切切此佈 
　　四區警署並未拉夫連日閘北方面居民因受拉夫恐慌頓呈不安之象查此次軍署招僱民夫曾經何軍使·陸警廳長·出有布告不准脅迫强拉但駐紮火車站之兵站處人員因輸運軍用物品極其緊要向承招之警署警所嚴加督促急如星火以致該警員等不得不出於强拉之下策惟四區劉署長不肯失信於民派人在太陽廟招募第一日祗招得一百八十八名前日第二日僅招十一名按名工頭發八角小工發半元昨日又在招工處揭示如有願充輸送夫役前來報名者每名日給工資大洋一元始終未曾派警硬拉云 
　　外報續紀拉夫事文滙報云華界及租界毘連處拉夫仍未已故邊界工部局巡捕已增在倍以防越境拉夫昨日午後浦東英美烟公司工廠及老船廠附近各被拖去廠工二百餘人 
[㈥紅會救護消息]  
　　紅十字會醫院之救護忙新新公司後面之紅十字會醫院連日救護傷兵頗忙有傷兵由汽車運到時先由醫生在車内檢騐凡有一線之希望者均搭入醫院救治有時車到院門時已經氣絶即仍回原車送往掩埋傷兵之呼號慘不忍聞昨日午後四時許該院收有三十餘人均在救治中 
　　滬城紅會分會接洽收容所滬城紅十字分會自見江浙兩軍開戰以來連日異常忙碌該分會組織東·南·西·北·救護駐在所等茲經該分會已擇定滬閔長途汽車公司並中華路普濟會等處爲救護駐在所其收容所亦經該分會商准同仁輔元堂慈善團俟必要時以大南門外施粥廠等處爲收容所而陸家浜迦陵橋職業學校亦在接洽之中云 
　　尚有本埠新聞轉入後頁 
 
 
 

Page 15

 
 
1;第一萬八千五百零八號;中華民國十三年 西曆一千九百二十四年九月六號
星期六 * *[本埠新聞二]  
　　紅會救護瀏河傷兵紅會消息駐在瀏河之救護隊以前晚雙方業已開火於勢其危因之已移至羅店而以汽車陸續運輸傷兵來滬計常備汽車六輛來往不絶今日已運到傷兵三十餘人其創重者運往海格路總醫院以便用愛克司光施行手術較輕者則住天津路時疫醫院至黄渡方面傷兵暫時仍由浙軍運至吳淞陸軍病院以四百名爲足額逾額則送紅會蓋按諸紅會條例旣來就醫之兵士無論何方入院醫愈之後即行收容至戰後資遣回籍不能更行加入戰爭至陸軍病院則醫愈仍可入隊也 
　　商務書館俱樂部借充醫所昨日紅會因救治忙碌特商諸寳山路商務印書館俱樂部借充臨時救治診所之用昨已開辦矣 
　　洞庭東山同鄕籌餉會議洞庭東山旅滬同鄕會於前昨等日在平橋路惠然軒特緊急會議到者頗衆據朱靄堂·張靑卿等報告東山自蘇浙兩軍開火以來太湖方面異常吃緊且駐防軍隊已三個半月未曾發餉該隊長官難負治安之責勢須籌欵發餉始能負責保護當經討論之下因前山範圍較廣另有前山同鄕自籌現後山同鄕業經認籌白米十五擔現洋六百元設法帶山發放又議組織紅十字分會因西山業已成立東山自宜仿効聞尚須聨席會議方能解决云 
　　白十字隊籌設南市分隊中國濟生會白十字濟生隊連日已出發救護難民現因南市幅員遼闊總隊照顧不及决定在南市設立分隊地點聞定水神閣學生公會將推顧翕周等主持其事現正進行日内即可成立又總隊醫務方面現請醫學士鄧源和擔任云 
　　閘北慈善團組織藍十字隊聨合通信社云閘北慈善團主任王彬彦因恐戰區逃來災民影響地方治安連日與地方各團體代表集議組織「閘北慈善團救護隊」及「閘北慈善團災民收容所」專以救護戰區災民之傷亡及收容逃來災民婦孺之收養已决定其隊員及收容所人員臂纒徽布一律用白底藍十字黑字書「閘北慈善團救護隊」及災民收容所」之字樣地址以閘北潘家灣原有之災民收容所及施粥廠等使用大約可收容三千人現悉此項徽章旗幟已趕辦將竣而該團現已收容有戰區逃來難民十餘人云 
[㈦川粤奉均將助浙]  
　　奉張匯到二百萬元公平通信社云奉天昨匯到現欵二百萬元供給浙滬聨軍臨時軍費并云源源接濟云　　川粤助浙之電訊昨日旅滬川省某要人得川省急電滇唐决組滇川黔聨軍擬助劉成勳在川自治熊克武則率所部向外發展又粤省某要人得粤電廣州罷市風潮已平孫中山决進駐韶關親率大軍出贛陳炯明沁（二十七）放棄惠州進攻閩南圖取地盤云 
[㈧人民方面之預備自衛]  
　　江蘇地方維持會宣言江浙人民一致主和而軍事當局必出於戰吾兩省人民求和不得之經過情形已由奔走和議諸同人迭次宣布報端查近世戰爭公例必以民意從違爲進止故各國憲法國際宣戰必經國會同意况江浙人民親若一家非兩國之比乎今人民一致求和之公意不足以回軍事當局主戰之决心吾人歲縻數百萬金之供給仰賴以保衛生命財産者至於今而大失所望夫戰釁一開何時休止前途慄慄可危况直奉直皖意氣方盛萬一引起大範圍之戰爭甚至迭爲勝敗吾省地方將成朝秦暮楚之局富者而貧貧者而斃全省糜爛欲求公家一兵一卒至吾捍衛地方而不可得此吾人民不可不早自爲計者也同人等懲前毖後日夕難安而當此戎馬倉皇交通梗塞又不及多方徵集從容商榷迫不得已先就在滬同人發起斯會意在追隨各縣父老兄弟之後力謀所以自保之方所望各縣父老兄弟努力匡扶共謀捍衛時勢危急間不容髮除由發起人集議另定簡章暫行組織外特此宣言諸希公鑒發起人張一麔董康黄以霖沈恩孚冷遹陳陶怡史量才呂景端趙錫恩錢銘銓龐樹霖張福增朱紹文張宏業張葆培黄申錫閔瓛陸渠陸以鈞俞祖望陳同倫楊而墨黄端履周仁泳屠方 
　　救火聨合會致地方紳士函九月五日上海救火聨合會通告地方士紳姚子讓姚紫若賈季英莫子經黄任之王星泉李平書顧馨一楊東山沈潤挹凌伯華秦硯畦沈步瀛陸伯鴻朱孔嘉沈信卿袁觀瀾李右之李英石李頌唐夏應堂王一亭朱吟江張樂君朱馥棠朱福田葉鴻英李詠裳朱子堯趙芹波殷受田陸崧侯等函云敬啓者江浙業已開戰南市遷徙一空言念前途不寒而慄本會以救火爲天職早經通知各會員日夜駐防各區盡心服務本會會長即日起食宿本會隨時指揮惟念戰事終有結局補救維持總須羣力懇請執事每日十二時來會午膳隨時領敎此敝會所禱祀以求者也 
　　閘北商民自衛團出發防護江浙兩軍開火以來本埠華界秩序擾亂閘北與戰線更爲接近故人民更屬恐慌且拉夫舉動驚擾居民是以該商民連日假閘北商界聨合會爲謀自衛起見籌辦商民自衛團聞該會昨日上午又開籌備會議對於一切編制及槍械服裝等已分頭妥辦就緖由各商號推派一人爲義務團員共計報名者已逹八十人暫分四隊每隊推派隊長四人另有總隊長二人稽查二人會計一人每日上午八時至下午十點内爲出防時期每三小時爲一班如遇緊要時則全日夜全體出防維持秩序現已推出陸端甫李廣珍二人爲總隊長孫欲英王理卿二人爲稽查另有劉惠秀等十六人爲各分隊長該團决於今日起實行出發防護 
[㈨防範消息之種種]  
　　懲治搶匪之佈告浦東爛泥渡淞滬警察第三區署長曾永奎昨在沿浦各鎭分帖佈告云爲佈告事照得本月三日案奉淞滬警廳訓令内開照得現在戒嚴懲治匪徒適用軍法日來人心浮動内地居民之移家挈眷者絡繹於途警察負保衛責任尤不容稍有疎懈當經組織汽車隊·自行車隊·騎巡隊·步隊·遊行巡緝並諄諄面諭切實奉行惟淞滬爲華洋薈萃之區宵小之徒難保不乘機覬覦冀國搶刦本廳長現奉松滬護軍使命令兼任戒嚴司令部軍法官自應執法如山以寒匪膽倘各該管轄境發生匪徒沿途攔刦結夥搶掠情事一經當塲拿獲准由各局長署長等立時訊明就地正法以伸法紀而戢匪風除分行外合亟訓令該署長遵照此令等因奉此合亟布告居民人等一體知悉切切此佈 
　　警察防範市面之嚴密淞滬警察廳自得確實戰信後以警察責在保衛閭閻防範匪徒即通傳各區加班加崗以重防務即休息之長警亦均武裝加槍以備不虞陸警廳長復組織汽車隊·自行車隊·步隊每日由官長督同游行藉安人心而資鎭懾聞前昨兩日陸警廳長均率帶官警步行至各區查視一切云 
　　警廳停發通行證淞滬警察廳自軍署宣布戒嚴後曾飭科發給通行證以備各機關各團體辦理緊要公務之需用刻以時局嚴重日甚一日已諭令自即日起一概停發云 
　　浦東防務加嚴浦東前昨兩晚防務尤加嚴密三區警署曾署長諭令派駐各洋棧長警自晚間十時後即將南北廠門鐵鎖關閉閑人不許進出各渡口渡船划船等一律标止裝載搭客要道往來行人逐一盤查以防匪徒混入擾亂地方治安 
[㈩戰事中之航務消息]  
　　吳淞外航綫之安全長江航路至現在已成滬市交通之唯一要道蓋自滬寗鐵路阻斷内河小輪停班後一切民食輸入郵件投遞及溝通内地之交通在在均賴長江班各輪轉運故滬上六公司之長江班輪無論如何總須維持開航自閩艦隊開來上海口外消息傳布後吳淞港外海道頓然吃緊領事團以此綫航輪關係上海交通食品等至巨特通知兩方軍事領袖謂吳淞以外至揚子江口之一帶航行綫各國商輪均須由此經行在此航路内不得作戰而於進出口商輪更須一致保護故外傳封閉吳淞港一事可不致實現而長江船現仍得安全行駛云 
　　出口貨之大受打擊日來出口貿易無論何國均受重大打擊九月以來外商未有定辦大批貨者如運歐湖絲日來因湖錫兩地來貨依然不通上海底貨亦將運畢在勢已不能繼續又運入德國貨物此次亨寳公司之麥司太倫號還德以上海貨不能上輪决定放空輪至小呂宋僅裝椰子赴歐至於往太平洋輪滬上更無大批貨載出云 
　　現洋紛紛輸入上海上旬以來由烟·津·汕頭·漢口·等埠運入大批現洋各銀行因此得以流通市面已到之現洋聞已不下六百萬元而昨日汕·漢·津·三埠又續到一百萬元以上故滬上各銀行之現洋更形充足矣 
[㈩㈠戰爭中之糧食問題]  
　　閘北平糶之昨日情形閘北慈善團昨售平糶第三日因上午購者太多致下午無米應售暫停半日計自三日開售共售米六百石旋於下午上米五百石今日照常平售 
　　省署復總商會電兩商會前月因民食問題電省乞軍隊勿扣留米船茲得省署復電云上海總商會縣商會鑒艶電諒逹頃接軍署復函開上海總縣各商會儉電所陳一節於地方誠有關係自應隨時誥誡以慰衆望等因合再電逹省署東印 
[㈩㈡各項雜訊之附錄]  
　　全浙公會函請總商會宣佈懲戒戎首辦法昨日全浙公會開幹事會議議决致函總商會請宣佈懲戒戎首辦法原函如下上海總商會諸公均鑒自四省攻浙之說甚囂塵上各方代表先有和平之奔走嗣因和平無望乃發爲緩衝之議而尤以貴會發表如有甘爲戎首者責以賠償人民損失之主張爲最堅决今則崑山瀏河一帶砲聲隆隆已入吾耳其最先下令攻擊者據江日各報所載莫不曰蘇軍蘇軍旣戎首之有屬應貫澈其主張唯此次戰線較長戰禍必鉅人民各種損失應如何計算賠償之處仍希召集各團體公議標凖以昭公允而懲貪黷耑此布泐諸希亮察順頌日社全浙公會啓 
　　商務印書館現决不停工昨據寳山路商務印書館總務處消息該館工人等四千餘人生計等問題關係重要現决仍照常鎭定工作非至萬分極不得已時决不停工也 
　　商務書館發給工人印證閘北寳山路商務印書館共有男女工人四千餘人自江浙戰雲密佈後本擬停工嗣因工人生計問題並奉警署諭令切實維持萬勿停工故仍照常工作現以拉夫風潮恐波及工人故特製備印證分給各工人隨帶身畔如遇拉夫之警探可出佐證印證係用白布一方上書「商務印書館第幾號工友某某」等收執等字樣並蓋戳記一面將各部大門開放救火皮帶裝在龍頭派定工人各司消防職務以備不測云 
　　昨日車價飛漲之可駭昨日城内大家小户紛紛遷移比數日前更形衆多途中但見搬遷箱籠傢私者之絡繹不絶至黄包車與小車之代價則更大爲飛漲數日前車價商以角毫而論昨日之車價無論遠近一入租界竟至每次索洋二三元不等此等景况爲從來所未有 
　　戰地難民逃滬之狼狽前昨兩日從戰區内逃難來滬者更多大都皆屬貧苦鄕民且因舟車皆已不通故多徒步衣履不全鳩形鵠面有赤手離家者有僅携一包裏者據此輩難民云兩軍開火時砲彈如雨彼等或伏於稻田内或蹲於橋脚下躱避有自日間逃出至夜猶不能衝過槍林彈雨之區遂露宿天明待砲聲稍息始得出險 
　　日記者有被蘇軍扣留訊國聞通信社云上海經濟日報日記者古市美津雄及大阪每日新聞特派員田正兩人於三日上午四時駕汽車至南翔瀏河方面探訪戰信直至昨晚尚未見回滬據其逃回之汽車夫報告三日晨先至南翔次至瀏河適屆七時嗣復向太倉方面駛去惟因兩軍已開火故渠獨自先回古市等則仍前進其地爲蘇軍防線雖有日本國旗等標幟惟恐蘇軍嚴厲已將二人扣留云云該社當即報告日總領事館設法轉向蘇軍交涉速即放回然截至昨晚止尚未回滬云 
[戰事中之外報寧訊]  
　　上海泰晤士報訪員芬樞氏三日南京快訊近兩日中事變絶迅本月一日戰雲雖已瀰漫而一線和平希望猶未斷絶各團體奔走方殷吾人皆切望其效果之不虚今則和平絶望唯有作戰之一途當齊氏之赴常三數聞其事者皆識此行意義不啻和平使命之告終蓋上海管轄權實爲和平上不易掃除之障礙蘇齊旣决心收復浙盧亦具有同樣决心求其保全勿失從南京方面言之蘇省此舉收復應有之地而非侵奪鄰疆於理不可謂不順是故此事乃中國之亞爾薩斯勞倫問題也吳佩孚援兵此時尚未到寗且於蘇齊確需救援之前吳軍將否南來亦一疑問齊氏之兵連前綫及後方併計當不逾五萬人大半集中於崑山宜興兩地據可靠消息齊氏將以本部兵盡力破盧一時當不致向曹吳乞援目下齊盧兩人實力約爲五與四之比但盧軍須分駐四境其在崑山前綫者人數當遠遜於齊軍盧氏須以本省之軍抵抗四省而彼四省可有中國之迪克推多相助隨時可以派兵迅速赴援奉天張作霖固料將處於局外但觀於直系計劃之變更似洛吳猶未能確定奉張之不加入漩渦蓋洛方苟料奉天不動必迅以大軍南下助齊也此時南京各方面大半注意崑山前綫亟盼未來大戰之消息兩翼動作則似不甚注意一般人民雖有注目於宜興者而大衆僉望崑山之動作至宜興一帶兩省俱駐有大軍該處爲來省捷徑逆料必有劇戰倘盧氏攻破此綫齊軍交通危殆而無錫常州南京諸城均有被攻之虞津浦南來西人稱有大隊兵士開到想或來自徐州火車之運載過河者絡繹不絶現浦口下閡間逐日運輸大宗火車過江所運者以貨車爲多客軍絶少但聞日内將有更將有更多之車輛運寗以便運輸軍隊而使寗蘇一段逐日可以開行客車四次更可異者鐵路所運苦力已不下數千每日輙有一二列車南下每列車運載苦力一千餘人目下南京方面招募不多此輩凡山東人居多大約即從魯省招募若輩並非假裝兵士皆係往戰綫後方工作者且有在鐵路沿綫工作者云四日南京快訊云南京今日寂無消息雖有戰訊傳來但無人能知時局之眞相齊氏各師雖已出動而公署仍切實否認戰訊據確訊吳佩孚須需蘇齊需助之時再發兵至寗目下軍隊並未出發今晨聞齊已將大本營由常州移往無錫此說恐不確因常州便於指揮兩翼軍隊也海軍無活動徽象杜錫珪仍在寗垣楚豫巡洋艦已白江陰開來泊於鐵路埠頭附近 
[滙豐否認德積票抵欵事]  
　　大晚報云關於德發無效債票商借英金一百萬鎊事日前總商會致函匯豐勸阻後匯豐代理經理勞森氏已函覆總商會否認此事云 
[五福弄盜匪拒捕傷害人命案]  
　　死一人...傷二人 
　　公共租界五福弄十號門牌公升福記小烟紙店於昨晚七句半鐘突來盜匪五人兩盜在外把風三盜擁進店堂各出手槍向店夥學徒嚇禁聲張當將賬檯抽屜及洋鐵箱二處所儲現洋鈔票銀角共計一百五十元搜刮一空携贓逃遁經該店夥大聲喊叫巡街捕聞報趕來追捕並開槍狙擊然未命中各盜即拒捕開槍流彈擊中乘坐包車之正大繅絲廠執事沈佩之腰肋受及重傷倒地立時斃命另有一彈擊傷傷北京路一千零八十五號門牌之行人許錫臣（年十七歲）足部尚有一流彈擊傷住居北京路顧家弄六十九號門牌瞿炳泉之一歲孫女由毛龍宣懷抱經過兇盜故被兎脫迨該管老閘捕房聞警立飭通班中西探捕馳往兜拏盜匪早已遠遁該探即向事主詢問盜黨面貌服式遂將受傷人許錫臣及瞿姓一歲女孩車送仁濟醫院醫治一面將沈佩之屍體舁送斐倫路騐屍所候禮拜六（即今日）報請公共公廨中西官相驗並據情回訴捕頭轉禀代理總巡司强生君電致各捕房中西探捕一體跴緝贓盜務獲解究云 
[法船内查出軍火]  
　　上海泰晤士報云昨日午後十二時三十分法船安特萊朋號抵滬時由海關稽查員登船查出軍火若干其實數未詳稽查員搜查後船中職員即從事調查在船役寢室及房艙内查出子彈一萬二千粒槍八十枝旋於夜間送交海關今日大約尚將續事搜查至搜出之槍式未詳聞大半乃法比所製云 
[意總領事回滬]  
　　文滙報云本埠領袖領事意總領事羅西氏昨由山海關回滬 
[暗殺未成擊斃探夥案之審訊]  
　　紹興人陳升即陳弓公於陽曆七月二十九號晚被仇人開槍暗殺未成致將法捕房探夥方和尚擊斃等情迭誌前報茲由偵探督察長黄金榮督察員沈德福特别機關探目任水揚包探吳仁成曹義卿金九林錢强民高立德李耀龍等偵悉先後拘獲紹興嵊縣人汪阿才陳文標孫全來俞稼軒及嫌疑人葉靑才俞友才王德興童順餘童靑梅許文德童德才石藹堂王元福陸瑞昌王海香王林全王瑞福張昌福陳長生王扣春李岳岳等二十一名一併帶入捕房昨解法公堂請究經中西讞員升坐刑庭先由西探目上堂禀明案情繼據陳升稱民人向在廣東爲司令此次來申爲日未久是晚行經自來火行街口突有汪阿才陳文標孫全來等前來袖出手槍向吾轟擊幸民人躱避捷速未遭擊中當爲探夥方和尚瞥見上前捕拿致被汪等開槍將方擊斃惟民人與汪等素不相識等語詰其爾旣被暗殺未成何不即投捕房報告陳答稱民人並不知被告等之住處况被告等黨羽甚夥如果報告捕房倘不能將被告等拘獲則與民人之怨仇益深對於性命更形危險故此隱匿不報請求明察詰之汪阿才供是日實由素識之魏英即蹺脚及胡子卿兩人給民人手槍一支令吾暗殺陳升是晚民人祗在如意樓地方開放一槍此案起因緣胡子卿代其朋友袁某復仇是以囑令民人暗殺今魏胡兩人避匿何處不得而知是實陳文標孫全來同供實由胡子卿令民人等帮同暗殺陳升餘供支吾俞稼軒供民人雖知其事不敢在場帮兇求察聶讞員商之法領事馬君判原告陳升開釋汪等一併還押聽候展期再行核辦 
[約翰大學開學期]  
　　本月九日 
約翰大學昨日舉行第二次招考投考者甚衆舊生已向上海商業儲蓄銀行繳納學費進校者亦復不少故該校仍定九號開學 
[昨日祀孔紀]  
　　昨日爲秋丁祀孔之期一切祭品均經欵産處預爲備辦滬海道王道尹親臨主祭兩廡分獻爲審檢兩廳沈車兩廳長縣知事因襄辦軍務朱到委敎育科長錢紳齋代表爲糾儀官通贊曹頌孚正引王稚眉分引金松甫朱鏡淸讀祝買叔香執事華琴珊曹瀚亭沈丹丞徐顯亭等所有禮節一仍其舊 
[木作塲夥被毆斃案之訊結]  
　　法新租界辣斐德路張德記木作塲工人阮云成被同夥吳金林吳如林等毆斃等情迭誌前報昨經聶正讞員會同法馬領事商明堂諭判曰此案經本公堂察得殹生之騐單及各證人供詞情節相符阮云成委係被吳金林用鐵管擊傷頭部身死罪已成立着押西牢五年吳如林帮兇罪着押一年尚有在逃之張大明聽候提案訊辦外再着被告張大明吳金林吳如林等三人賠償原告家屬撫恤費銀二千兩及醫費銀五百兩先將作塲生財物件拍賣嫌疑人黄樹生李煥章李根元甘鴻順袁小子陳巧生胡四富袁金奎等八名訊無帮兇證據着令一併開釋 
[華捕索賄押九月]  
　　虹口捕房一百十一號華捕胡善臣前日在百老滙路橋塊向小車夫徐長發金阿榮等索賄小洋兩角被控經捕頭禀請華捕正巡官毛鼎將該捕卯名革除昨派包探劉幹泉解送公共公廨經李襄讞會同美領貝君質訊之下判胡善臣押西牢九月示儆 
來函 
[寳山縣公署來函]  
　　逕啓者昨閱貴報新聞記載敝署有遷徙彭浦全皖會館情事查敝署並未遷移敝知事亦在署内辦公貴報所載恐係傳聞之誤用特函逹查照希即更正以免誤會寳山縣公署啓九月四日 
商業市况 
[洋釐步回]  
　　昨日洋釐早市七錢三分四釐五午市收盤爲七錢三分一釐二毫五較前又小三釐七毫半交易稀少進出口已告斷竭戰事消息姑且莫論單就本埠市面而言金融貴乎流通今受戰禍影響百業停頓滬市全係銀本位待等節洋聚集皆須兌銀解還莊欵嗣後釐價尚須逐步看跌也 
[銀拆稍疲]  
　　昨日銀拆早市六錢五午市五錢劃頭一錢五左右各銀行收欵被戰事阻隔恐無希望市况異常冷淡進出更屬寥寥前日各銀行要加保兵險說今知此議已取銷人心安定銀拆平穩錢業向銀行每日贖還押欵數約五六十萬日後銀拆或可鬆動也 
[上海銀行國内滙兌行市報告]  
　　昨日津電未到行市未開漢口來電津票行市一千零零二兩六錢如照此價劃合爲規元九百九十七兩四錢一分合洋例一千兩此電恐有訛誤故掛牌一律爲一千零零八兩洋滙因釐價不定大都掛一千零零五元蘇路各處已停止滙兌浙路如杭州甯波温州餘姚紹興海門少數尚可通滙若湖州嘉興蘭谿等處均已不通矣 
[英美日匯電訊]  
　　倫敦昨倫敦大條銀價近遠期均長零六二五計掛三十四辦士三七五匯兌市英美跌六二五計四元四角六分六二五日英漲零六二五計一先令十辦士零六二五 
　　紐約紐約銀價勿動計價六十八元半匯兌價美英跌一分一二五計四元四角六分三七五日美跌二五計四十一元 
　　神户神户午前來電日美賣買價均高零六二五計賣價四十一元一二五買價四十一元一八七五日英賣價高三十二分之一計一先令十辦士零六二五買價不動計一先令十辦士一二五午後來電各價不動 
[外匯仍屬不振]  
　　昨日星期五九時半先令開出弗動餘有印滙小十羅比掛二百二十六羅比法滙大五法郎掛一千三百八十五法郎美滙小二角半掛七十三元五角香滙小二五掛七十二兩各滙内盤市况英美較堅東匯見鬆計銀行賣出十二月份先令價三先令四辦士零六二五買進三先令四辦士一八七五又賣出十二月份美滙價七十四元五角買進七十四元六二五又賣出十二月份東滙價五錢五分買進五錢四分八七五嗣後英美價仍堅東滙復緊計銀行賣出十二月份先令價三先令三辦士一二五買進三先令三辦士一八七五又賣出十二月份美滙價七十四元五六二五買進七十四元六八七五又賣出十二月份東滙價五錢五分零六二五買進五錢四分八七五成交數祗數十萬元午後市面平平交易不多計銀行賣出十二月份先令價三先令四辦士一八七五買進三先令四辦士二五又賣出十二月份美滙價七十四元六二五買進七十四元七五又賣出十二月份東滙價五錢五分買進五錢四分八七五因人心不振交易祗小一時 
[標金復疲]  
　　昨日星期五大條銀來電近遠期各長零六二五均掛三十四辦士三七五十月份標金毛盤小銀八錢爲二百六十八兩一錢先令揭曉時金價爲二百六十八兩五錢其後因東滙見鬆故金價最小跌至二百六十七兩九錢（全市之最低價·）未幾東匯復振金價即漲起一兩一錢爲二百六十九兩（全市之最高價·）其後市面甚平定祗數錢漲落收盤價爲二百六十八兩六錢烚赤交易仍少價較前日又小五錢爲三百二十四兩五錢九月份登賬價格二百七十兩十月份爲二百六十九兩補水二百七十三兩午後標金開盤二百六十八兩四錢先令揭曉時爲二百六十八兩五錢其時因交易淸淡市面平平故在三時半即行收盤價爲二百六十八兩六錢較上日小銀五錢補水仍爲二百七十三兩 
[外幣上落互見]  
　　昨日各種外幣交易暢滯不一票價漲落互見英金票不動已久昨日某銀行略有改進市價抬高二分計買八元二角七分美日港三票銷路亦較有起色故市價同見回高美票買一元八角二分半比前日漲高五厘日票大二釐價計七角五分二厘香港票買九角七分半計漲三釐德俄兩幣受主益趨蕭條馬克千元票買二元三角計小二角賣價則跌去四角爲二元六角羅卜千元票小一兩買價九兩二百五十元票低二錢半價計二兩五錢五元至二十五元票買三十二兩計小二兩賣出三十五兩比前日計跌四兩五百元票减三兩買價二十兩賣價改小五兩計二十三兩法荷坡票及馬克大票需給無甚懸殊價仍如前云 
[公債繼續高翔]  
　　昨日各項公債票交易依然祗午前數小時市面成交數額雖無增多而市價則又趨高翔其續漲原因由於前日市面已有轉機故求售者心理大不若日前之亟亟買方復稍有購進是以場内空氣較佳價見回上各票行市能在江浙旣開火後而回穩殊出人意料之外經過情形述之於下 
　　金融金融大票現貨初時交易價高至七十五元其後因市價抬高過甚略見回軟最後價七十四元四角比前日計漲三元期貨買户雖略有轉機但賣户不多致九十月期貨均祗做出一盤九月期價七十三元七角比前日好起一元八角十月期（除息）漲起一元九角價爲七十二元七角 
　　整六整六現貨開盤六十二元比前日提高二元一角其後雖稍有上落結果則毫無升降九月份期貨全市祗開出一次價六十元零六角比前日計漲一元九角十月期亦祗談成一盤價六十二元計大二元 
　　七長現貨開盤五十三元五角其後受主尚多價格步步上漲最後價五十四元比週初漲起一元八角九月期開盤五十二元二角比前日大一元七角十月期漲起一元六角價爲五十五元一角其後受主雖不乏人惟賣户有限且因價格關係致未繼續開出 
　　九六九六公債全市祗做出兩盤價由二十一元四角高至二十一元八角比前日提高三元云 
[紗花平平]  
　　現貨棉紗各客帮皆完全停手因江浙業已開始攻擊戰禍延長了結無期且市面有跌無漲故無敢購買惟期紗交易所中一般預先賣空者際此時代稍有盈餘可獲立即抵進故本月份漲起五錢遠期亦漲二錢三品紗大阪來電近期漲一元八角十二月期跌二角遠期三月份漲五角新姚花由日本横濱客帮買去現貨棧交四百包價四十五兩二錢五美棉現期跌十五個礦音違期跌十七個磅音印棉朋搿而白洛去各漲一羅比奥姆辣無上落 
[大阪三品前途混沌（五日大阪電）]  
　　三品市場昨日後市買氣漸疲交易格外淸淡今晨美棉跌輪出杜絶市中人氣益形混沌惟近期貨尚略有銷胃遠期貨則無人問津遠近期價格相差益鉅蓋地方織布家進胃雖足而名古屋方面搜買現貨及本月期貨甚力而市面上存底並不甚豐故現貨及本月期貨行情約高五元云 
[大阪紗市閑散（五日大阪電）]  
　　棉紗現貨市中大氣非常混沌幸内地需要稍有起色行情得以站定不動中等二十支現貨叫價爲三三七○○元次月期爲三二九○○成交無多 
[大阪布市不動（五日大阪電）]  
　　近來棉布市况輸出雖毫無起色而内地市場尚微有可觀故各貨行情漲起五分乃至一角不等 
　　三星　　現　貨　　　九三六　　雙童　　九月期　　　八六七　　雙鹿　　九月期　　二一七五　　太鼓　　九月期　　　七○○ 
[粉市已趨疲滯]  
　　昨日粉市異常寥落近遠期均趨疲勢緣廠家業已停機小麥來源斷絶近遠期棧單毫無開出客帮雖間有進意而銀滙依然艱阻仍無發展之餘地昨日交易所市場標準粉開盤因客帮稍有現粉買進故本月期價好起數釐遠期粉各帮毫無問訊價均趨跌午後開盤現期因空頭略有補進行市尚能立定然至二三盤即趨跌風遠期更甚十一月份全日未開盤收盤結果現期價爲一兩八錢七分七五較前日收盤價跌二釐半九月份價爲一兩九錢三分半較跌一分十月份價爲一兩九錢五七五較跌一分二五十一月份無市標準粉成交額亦甚減折計上午成交九萬九千包下午七萬包收盤二萬一千包共計十九萬包均屬舊棧單交易麵粉出口計由某洋行交裝芝加輪船運往爪哇計兵船粉一萬包縱觀現下粉市江浙戰事如此嚴重人心益形恐慌各業市面之蕭條匪獨粉業然也 
[絲市不振]  
　　昨日洋莊絲市益呈不振蓋歐美市場各絲去胃仍衰加以滬埠華絲商深受戰事影響不敢承抛以致廠絲交易昨亦停頓惟七里白經滬棧所存現貨則由英法兩莊購去七十餘包價均平定灰黄絲經均無銷路成交無聞 
[横濱絲市堅俏（五日横濱電）]  
　　生絲現貨本有八九萬斤可望開談惟期絲市塲趨勢平疲以致又成觀望幸三井物産買進優等貨及二十一中貨甚多市况暫時當不致軟化云 
　　絲屑市况歐洲三館帮九十號等買進二萬餘斤其他尚有四萬斤正在交涉人氣頗形堅俏云 
[茶市仍淡]  
　　昨日星期五本埠洋莊茶市仍無重大進展惟俄莊新泰洋行對於祁寧等路紅茶又復開辦人心轉呈安穩之象蓋日來英美兩莊因江浙戰事時機頗存抑價之意故連日交易均不見旺昨日全市成交祁門甯州温州安化長壽街等路之紅茶總計二千四百七十一兩市盤除祁紅一項仍頗堅硬外其餘均無漲跌路莊綠茶市面仍往平疲之中惟高莊貢熙俄莊略有進胃珍眉去路雖仍不滯但市盤已無上星期之佳其餘針眉秀眉蕊眉等貨均無大宗交易湖州平水大帮亦無市面可言 
[煤市停頓兵艦煤生意反好]  
　　近日本埠華界以及浦東各處扛煤工人驟少故各貨上下較爲不便各煤號解給廠家之煤聞有宣告停頓商場做開交易因之銳减市况益形岑寂惟兵艦用煤目下走塲反旺蓋因江浙戰事各國如英美日法義等各兵艦進口日多是以需要煤斤甚殷查近每日各方解往供給之貨有五六百噸之多杵島香珠克拉子芳谷等煤價格莫不堅挺 
 
 

Page 16

 
 
1;第一萬八千五百零八號;中華民國十三年 西曆一千九百二十四年九月六號
星期六 * *   
 
 

Page 17

 
 
1;第一萬八千五百零八號;中華民國十三年 西曆一千九百二十四年九月六號
星期六 * *[張裕公司兼售月餅]  
　　張裕釀酒公司連日又續到大批白蘭地·櫻甜紅·佐談經·大宛香·各酒開幕以來此四種酒銷售極廣他如罐頭部各種餅乾蜜餞糖菓亦多現該行以中秋在邇復添製中秋月餅爲各界賞月及送禮之用云 
[减價之之動器具]  
　　先施公司新二樓運動器具部一九二四年網球拍照碼减沽八折網球每打减沽五元花旗狗嘜卑士波原價每只六角五減沽三角英國克六克球原價每只三元五减沽一元彈簧鐵啞鈴原價每對二元减沽一元其餘籃球隊球及球鞋等價亦便宜云 
[各項文具之廉售]  
　　永安公司大減價期内永油寫畫顔色减沽六折七折鐵盒水彩顔色每盒一角半至十餘元畫布及儀器亦減沽七折永安牌大號一百頁信紙减沽一元六本二號减沽一元八本五彩布布紋信紙大號一元五本二號一元六本三號一元八本五彩中國信箋減沽一元七本布紋信封每札六分至一角半上等外國兩打裝信紙信封原價一元減沽四角德國信封每七十五只减沽一角白信封每札六分至一角八分打字紙每副五百張减沽一元五角拍字簿每本四分至一角二分其餘抄簿及日記簿亦廉夫士紙尺寸之外國賬簿每本一百張減沽六角半云 
[良晨箋裝盒發行]  
　　良晨箋現在裝盒發售該箋盒美麗悅目堅固耐用箋上繪成種種風景花卉鳥獸圖畫所印粉紅湖綠雪靑金黄咖啡玫瑰淡藍紫醬及其他新發明之顔色尤極鮮艶每千張裝一盒瑞典紙箋每千一元半毛邊紙箋每千二元毛六紙箋每千二元半該發行所上海新碼頭裏良晨好友社爲便利主顧起見本埠通函即派人送貨外埠函購免寄費節近中秋銷路益暢云 
[大中華新印東南戰圖]  
　　東南戰爭地圖由寗波路大中華印刷局出版以五彩精印詳列戰線之城鎭市區於兩軍陣線標識甚明凡閱日報者備此一幅則於兩軍進退地點之所在及地方之安危可一目瞭然故自出版後購者甚踴躍云 
[行軍床又到一批]  
　　打狗橋萬安祥廣東辦來瓣式加闊行車牀牀布甚厚木架等件亦堅每張售洋七元云 
[出版界消息]  
　　微光賡夔所編之「微光」昨出婦女號附贈維娜司一紙文字甚美每份銅元兩枚愛文義路三十九號發行云 
　　紅玫瑰獨鶴苕狂合編之「紅玫瑰」第六期昨出版文字圖畫均精美枕亞之「口孽」小靑之「第二彈」尤妙每册一角世界書局發行云 
　　寗波週報第三期今日出版有戴惰僧·張靜廬·陳仲回等作品每册定價六分梁溪圖書館千頃堂等均有代售館址在五馬路福裕里七十五號云 
　　勸善雜誌第七期已出版内容甚佳望平街外國墳山對面謝文益印刷店所發行云 
　　嘯聲嘯聲社自籌備以來手續業已就緖現正徵求社員一俟成立後即刊行第一種社刊定名嘯聲索閱社章可附郵票半分向提籃橋舟山路舟山里八十二號總社小東門四牌樓王家弄九號南市分社東有恒路尚賢里一二四號北市分社等處索取云 
　　國聞週報國聞通信社出版之國聞週報出版以後轟動一時雖時局如斯而本埠銷路有增無减第六期將於星期日出版是日適爲辛丑條約簽字之日故該報收集有關係之文字圖畫多種社評有「國恥紀念與東南戰爭」「辛丑議約之圖顧」譯件有「庚子各國聨軍之回顧」即慈禱秘紀所載亦均屬與庚子拳亂有關之軼事他如東南問題則有「東南風雲中之各方面」「東南戰禍中之江蘇人」及關於戰事之照片多福所載材料均有永久保存之價值云 
[婚禮新誌]  
　　北浙江路正大盛紙號經理兼基督敎主日校推行會議務幹事張光煥君今日下午三時與沈玉雲女工假座平望街福興國遵基督敎儀式行結婚禮請慕爾堂牧師余止齋爲證婚人云 
[美國電影新訊]  
　　派拉蒙影片公司經理賴思蓋已首途赴歐其原由因欲攝Peter　Pan一片而就商於此書著作者琪茂斯SirJames　Mattbeb　Barrie隨帶有明星照片十餘張如曼麗畢克福賈克柯根等請其選擇何者可飾片中主角聞其中以畢克福爲最有希望云 
　　專飾才成練逹之演員弗倫克Frahk　Keenan現與勞斯安吉一女樂師麥格蘭Margaret　White結婚新郎年已六十八而新婦僅芳齡二十五云 
　　美國影片脚本極形缺乏最近高利立Marie　Gorelli之名小說The　sorrow　of　Satan及雪伯門Sam　Shipman之舞台劇Cheaper　to　Merry脚本皆已爲名伶及米曲羅二影片公司所購去 
　　巴拉鼐格利Pola　Negri語人謂電影界中男女演員所演有永久不朽之藝術者僅麗琳甘熙惱門塔文曼麗斐爾賓白雷瑪John　Barrymore羅門Roman　Novarro羅犢爾夫范倫鐵諾Rrdoph　Ualentino六人又謂導演員之有眞眞天才者僅卓别林羅别許ErnstLubitssh殷格蘭姆Rex　Ingram提密曲Dimitre　Buchowetzki葛雷菲士五人此舉頗與其他明星及曾導演過巴拉之導演員以難堪（詩） 
[賈克哥根主演新片將開演（二）]  
　　有李福特者在倫敦交際塲中咸呼之曰孟克司與倭利物爲同父異母之兄弟以遺産上之糾葛與倭利佛之相持者久矣聞倭利佛在法金家乃商之法金令倭利佛犯一罪則遺産可盡歸孟克司而法金之令倭利佛之行竊也匪特利於孟克司亦足利已及倭利物之已失而復得也乃令别爾帶去行竊至羅斯家旣越其牆乃送倭利物入一小門勒令向前啓其大户倭利物駭而出聲别爾乃發槍一機雖未傷要害而羅斯之家人已醒矣乃下樓探視則一孩童也决其無行竊之能力乃善遇之倭利物傷旣痊乃述其身世羅斯即送之還白郎洛家 
　　初南施之刦倭利物也因迫於威勢不敢故違及知孟克司事淸夜自思太拂天理乃告其事於白郎洛之家人復得白郎洛於夜半時至倫敦橋畔訴其詳細夜色深沈寒氣侵人倫敦橋畔行人罕鮮南施先至徘徊橋畔有一鳩形之人行色倉星尾隨南施則哪亞也未幾白郎洛等至南施乃引之至橋下詳告一切且述倭利物之如何危險不知隔橋之牆畔尚有哪亞正在竊聽也哪亞聞語即奔告法金會别爾至法金命其直管别爾别爾初不之信後國其語之誠懇也聽之則大怒奔回家中時南施正散其髮迨入寢矣别爾不言亦不語直批其頰又以槍擊其顱南施立斃倫敦市上之兇毆也本不以爲奇獨南施之死於非命也人爭談之官裏白之乃馳往法金家别爾恐搜其家也適避法金家聞警察叩門聲乃以巨索圍烟突欲緣之而下隱約間見烟突上現南施像駭極而暈暈極而落也法金則爲警察捕去囚之獄中 
　　白郎洛本與倭利物之父爲友倭利佛之父死時遺囑中有苟倭利佛至二十一歲時而不犯國家法律者則身後遺産歸倭利佛執管孟克司之所以欲倭利佛之犯罪者即以此故然白郎洛固未知孟克司之逐鹿也至是乃召孟克司至孟克司知事不可隱言畢即去於是白郎洛暫爲倭利佛之遺産保管者至利倭成年時乃與之於是此孤兒之苦遇遂由此而終止云（淺見）（完） 
[電影界之新發明]  
　　美國電影事業之發逹駕乎世界各國日新月異進步之速誠有不可思議者近電影雜誌載有影界之新發明兩則爰譯之以實本刊 
　　㈠美人愛德華氏（Edward　Stevens）於去歲發明一種機器能同映演之影片配合發聲惟因微有不妥處故未克問世遂悉心研究終日不輟至前月（七月）愛氏已聲明此機已成功試用於美國芬惠影戲院（FanwayTheatte）頗得各界所稱頌云 
　　㈡攝影家喬治（Geo·T·Robert）最近在霍萊塢攝成一小兒實事影片登場角色皆係一般頑皮小孩並無導演之人攝者祗將各孩之動作·玩法·一一攝入片中便成一自然而有趣味之影片故片中角色之一舉一動均能出之自然云（黄道扶） 
 
 
 

Page 18

 
 
1;第一萬八千五百零八號;中華民國十三年 西曆一千九百二十四年九月六號
星期六 * *[評新片「採茶女」]  
　　百合公司之「採茶女」演員方面以飾老鮑者爲佳化裝之神尤爲中國片中所僅見者當素素送别情人後忽忽若有失時老鮑睨之而凝思時之神氣可爲拍案叫絶耐梅之韻琴體態輕盈輕顰淺笑演來恰合富家驕蹇女子之身分蟾芬之素素面貌秀麗態度端莊表情亦絲絲入扣與伯羣話别時頗有一種依依不捨之狀惟失散後無意與伯羣復遇時毫無驚喜表情殊覺减色飾伯羣者表情亦佳惟於素素贈以照片請從此絶之時少悲憤與不捨之表情欠妥飾杜翁及季某者則完全新劇色彩而已當錢氏母女來訪時未及入室杜翁突然起立招待一若預知有客來而久待焉者飾季某者與伯羣撲擊時時露欲笑不能笑之面孔與飾杜翁者同爲不足取也（瞿如沛） 
　　「採茶女」風景類多攝自龍井·及西溪·曲港·九溪十八澗等處極佳壽堂一幕佔片太長插入天女散花尤不宜演員以飾鮑漁翁者爲最佳也（黄道扶） 
[昨日之菜市]  
　　昨日南北市小菜塲各菜價目如下 
北市　　　　　　　　　　南市　　　北市　　　　　　　　　南市蝦每兩八十文　　　　　八十文　　甲魚每兩三十五文　　　三十文靑魚每洋三斤　　　　　　三斤　　大黄魚每兩四十文　　三十五文大鯽魚每兩一百廿文　　六十文　　毛豆每斤一百六十文一百二十文鴿子每只三角　　　　　二角半　　牛肉每磅二角六十　　　　二角梭子蟹每兩五十文　　三十五文　　蔴爛魚每每兩卅文　　　廿五文黄河蟹每兩卅五文　　　三十文　　鯧魚每兩二十六文　　　三十文本　蟹每兩廿文　　　　二十文　　海瓜子每兩四十文　　　四十文莧菜每斤二百文　　　　五十文　　蝎子每兩二十五文　　　二十文翁菜每斤七十文　　　　五十文　　鮮鰲魚每兩三十文　　　十八文鹹菜每兩一百二十文　　　百文　　辣椒每斤　　　　　　百廿五文茄子每斤　　　　　　　五十文　　鱠魚每兩七十文　　　一百廿文田鷄每兩四十　　　　　四十文　　黄溪魚每兩五十文韮菜每斤六十　　　　　八十文　　蛤蜊每兩十六文　每斤百二十文鴨每只十角　　　　　　　八角　　猪肉每洋三斤半　　三斤十二兩白魚每兩二十五文　　　二十文　　草頭每兩百文　　　　　六十文黄荳芽每斤一百文　　　八十文　　雄雞每元二斤十二兩　　二斤半鴨蛋每只四十文　　　三十五文　　鷄蛋每只三十五文　　三十五文大鱔魚每兩三十文　　二十五文　　鹹蛋每只四十文　　　　四十文小鱔魚每洋八斤　　　　　　　　　鷄蛋菜每斤七十文　　　六十文夜開花每斤六十文　　　三十文　　捲心菜每斤五十文　　　三十文蒋口每兩三十文　　　二十五文　　家香肉每元三斤半　　　三斤半雌鷄每元二斤半　　　二斤十兩　　洋芋艿每斤二百四十文二百四十小白菜每斤五十文　　　五十文　　帶豆每斤一百文　　　　八十文洋花蘿葡每斤一百文　　　百文　　南瓜每斤三十文　　　　四十文冬瓜每斤三十文　　　　三十文　　鯉魚每兩卅五文　　　　三十文　肉每磅三角　　　　　　三角　　白扁荳每斤百文　　　　六十文靑蟹每兩六十文　　　　八十文　　淡蝴每兩　　　　　　三十五文白米蝦每兩　　　　　　四十文　　米魚每兩三十文　　　三十五文方躋每兩六十文　　　　四十文　　杏邊等每兩四十文　　三十五文 
[學務叢載]  
　　汪煦陳禮徐梁新返國汪煦陳禮徐梁三君新由美回國昨日在本館參觀三君游美多年均得有學位兹略記在美情形及將來任職如后汪煦一九一九年淸華畢業生入斯底文大學工科肄業九二三年得機械工程師學位嗣入披霞士亞羅汽車公司實習汪君在美專研究汽車機械事業故對於我國海汽車界定有一番革新改良也陳禮一九一八年淸華畢業生赴美得烏士打工業大學電氣工程師在美六年現被天津南開大學聘爲物理學敎授徐梁民國八年畢業於北京淸華赴美入司底芬斯工程專門學校十二年夏得機械工程師學位旋入哥倫比亞大學學習無線電後又入哈佛大學專習無線電工程十三年夏得無線電工程學碩士云 
　　會計學者潘序倫返滬宜興潘君序倫前在本埠約翰大學畢業由南洋兄弟烟草公司派赴美國留學潘君初入哈佛大學專攻工商業會計一門兩年卒業得會計科碩士學位繼入哥倫比亞大學繼續研究銀行會計成本會計兼攻商業經濟到各處工廠行肆調查考察其會計制度去年夏中國留美學生中之專習會計學者在美組織會計學會潘君被舉爲會長今年五月哥倫比亞大學授潘君以博十學位潘君隨赴歐洲各國游歷行經英法德意瑞比諸國旋乘法國郵船返國業於前日抵滬潘君現已應上海商科大學之聘担任會計學系職務云　　南方大學繼續試新生南大本校於本月一日至三日考試新生主考者爲敎務主任及各科主任報名者三百餘人取錄七十二名聞本届招考取嚴格主義又受戰事影響報名未及入考者已逹百餘人之多尚未足額昨該校招生委員會開會續招新生定十三十四考試報名未入考者尚可補考云北京南方大學分校於署期中成立主持者亦江亢虎氏校址在宣武門外謝公祠有屋百八十餘楹係江西舊館聞以戲臺爲大講堂文昌閣爲藏書樓享堂爲飯廳其餘敎室宿舍足容七百人左右前後招考早已足三百名額訂本月十日開學敎員三十餘人多係歐美留學畢業學生云 
　　明明女中收粤籍女生北四川路淸雲里一九零七號明明女子中學係美國梅麗女士所創辦歷屆成績頗有可觀故自開辦後來學者踴躍本年秋季學期定陽曆九月八日開課决不展期該校校址設在美租界對於江浙戰事影響毫無阻礙現尚有餘額數名凡粤籍女生有志向學者可於開學前來報名以免額滿見遺云 
　　民國公學定期上夜課新閘路西新康里民國公學附設英文夜課九月八日上課注重商業會話專收一般工商子弟日校部高初各級尚有餘額云 
　　道南學校之敎務會議海寗路天鑫里道南學校女學部添聘郭蒓靑女士擔任刺繡敎授中小各級增加英語授課時間日前開敎務會議云 
[藝苑淸音]  
　　醉墨軒主人胡郯卿君愛江南山水之勝小憇故園日　　胡郯卿君所畫之風枝雀噪圖（本館製版） 
惟作畫以自遣茲以江浙風雲突起寗垣客軍紛集胡君重來滬寓海寗路其子伯翔處云 
[游藝彚談]  
　　新世界朱渭儂之空中拉戲爲滬濱獨樹一幟者所拉各戲純熟而淸晰受人歡迎過於聘卿且兼任羣芳會中翠雲之琴師也歌史翠雲學譚頗得三昧抑揚吞吐操縱自如配以朱渭儂之琴師堪稱珠聨壁合小黑姑娘與汪金蘭並皆佳妙輪色則金蘭不如小黑之美麗論歌則小黑不如金蘭之音淸各有其長也屈成章之巧飛神又飛舞全身俯仰臥立悉如已意足稱絶技近日大世界施家班中亦有能之者惟終不若屈成章之盤旋自如也談天紅談天綠之男女雙簧每次登臺必有一段滑稽之談話繼之則天綠獨唱京劇數折然後始演雙簧神氣十足以是聽之者衆而無不喜形於色新闢之神秘屋門前立一印人手摇銅鈴面罩紅紗望之慄然膽小者皆不敢近其前用爲活動廣告何異謝絶顧客余友曾出資兩角買劵而入旣出詢其狀答謂如舟行巨浪中顚𥳽不已别無神秘云（培笙） 
　　新世界北部逹社男子新劇近聘名角顧瀛洲尚秋石二人現已登臺羣芳會自本月十六日起實行改組京韻大鼓汪金蘭訂合同三月期滿又續訂四月包銀每月實洋四百元其藝學劉寳全派頗得神似華容道長板坡戰長沙斬蔡陽單刀會等折均其傑作南部小洞天地位擬闢女子新劇社將徵求工部局同意云（倩） 
　　共舞臺每日排演日戲以補夜戲營業之不足惟該臺主宜嚴禁案目之慢客云 
　　越舞臺雖處華界幸與租界相隔不遠故營業照常並聞新排「佛門鴛鴦」一劇即日啓演云 
　　廣舞臺新聘珠江艶影女班全體坤角數十人已乘四川輪船由粤起程即日可以抵申該臺因時局不寗正在籌議種種辦法云 
　　閘北大戲院經理陳勇三君因鑒於戒嚴期内觀客往返不便除將時間改早外並呈禀警廳妥爲保護連日開映羅克卓别林等滑稽影片故往觀者仍形擁擠並不減色云（筆花） 
[花美俠之「送酒」]  
　　秋夜無聊偕友同游樂園藉娛心目入園時優美班花美俠花情俠花愛俠姊妹正演「寳蟾送酒」美俠飾寳蟾妙麗天成絶饒豐韻上場時蓮步姗姗一種嫵媚纖弱之嬌態殊惹人憐愛無怪博得一滿堂碰頭好也送酒果至薛蝌書房之種種做作無一不佳妙如頰上添毫直不知如何贊美之爲宜也尤以假死復蘇時之「哎喲...」一聲與「二爺是父不好...」幾句說白嬌聲軟語使人之意也消歌崑曲一段且歌且舞歌靜而悠舞柔而密甚佳甚佳末塲復至書房取酒果易短裝衣袴俱係桃紅色益覺艶麗動人情俠飾薛蝌扮相儒雅歌曰俱佳妙一舉一動處處深合劇情夏金桂一角固無關重要但以愛俠飾夏金桂却不能謂非相得益彰也（儂花） 
[湯桂芳馮素蓮之梅龍鎭]  
　　湯馮二伶合演梅龍鎭一劇扮相俱佳湯伶飾正德帝風流瀟灑而又落落大方馮伶飾李鳳姐姿態嬌嬈且有小家碧玉之神氣頗合劇中人身分桂芳唱頭段「有孤王坐至在梅龍鎭......」一段二簧平板頓宕自如不用極腔帝王身分確宜如此素蓮唱「自幼兒生長在梅龍鎭......」如黄鶯出谷淸喨宛轉深有韻味聞喚答應「酒保没有倒有個酒大姐在此」口音非常淸晰姿態非常婀娜與正德對話一段說得句句淸楚字字咬正生唱「在頭上」一段唱至「你看我我頭上也是龍」起至「渾身上下九條龍......」止用一氣呵成而能抑揚隨意從容不迫具見精彩鳳姐討封時一副嬌戇媚態可愛之至馮伶年僅及䈂態戲已不少如小上墳賣絨花雙摇會等均稱拿手且能兼唱靑衣演别窰硃砂痣桂芳年届花信唱做均佳飾丑角尤較鬚生爲佳妙亦可造之材也（培笙） 
[貫大元之「捉放曹」]  
　　捉放曹係唱做兼備之劇劇中飾陳宮之鬚生爲全劇主腦亦舞台貫大元飾陳宮演來出神入化自曹操殺呂氏一門後又路殺呂伯奢已露奸雄毒手大元此時能將一種慘傷悔恨之狀描摹盡致操云寗可我負天下人毋使天下人負我陳宮唱「聽他言駭得我心驚膽怕」一段慢板二簧做出又驚又懼又悔又恨各種態度架勢身段恰令陳宮身分始終不懈當場彩聲盈耳演者愈加精神煥發愈唱愈妙滬地劇場林立欲求鬚生之佳者實寥寥無幾况捉放曹一劇全在鬚生之身段唱做不能一息少懈若一疏漏則本劇意旨全失觀者亦如同嚼蠟然則舍大元外將奚屬焉（筆花） 
[羅筱寳之「奇冤報」]  
　　烏盆計爲譚派之一齣重頭戲以一段反二簧爲最難唱昨聆小寳歌來自有勝人之處爰誌如下『未會開言涙滿應尊一聲老丈細聽開懷』三句唱之幾一刻鐘『腮』字腔正調圓最爲動聽『務農爲本頗有家財』至『可憐吾冤仇有三載』一段蒼凉激越廻非凡庸者所能比擬未句『老丈吓』猶如鶴唳太空涙隨聲下直有繞梁三匝之致以下一段原板二簧益加凄慘尤以『老毋望兒兒不在妻子盼夫地不能回來』兩句聲調嗚咽使人不能畢聽『我保你福壽康寗永無災』疾徐上下的是不凡曩觀劉跛亦不過爾爾（胡） 
[集會表]  
陽曆本月時間　地點　　　　　　召集者　　　　　事由六日　　　　　各路商總聨會　　各路商總聨會　　緊急議董會六日至廿三日　城内　　　　　　上海市議會　　　常會七日晚六時　　小有天　　　　　澄志社　　　　　月餐七日　　　　　三馬路畫錦里西　愛華國貨商店　　開幕繼八日　　　　　糧食維持會　　　淞滬糧食維持會　籌備麵食平價會議 
[天氣報告]  
　　徐家匯天文臺昨日下午四時三十分氣象預報云天色多雲揚子流域有驟雨黄海及此間海濱風來自東北方至東南方不等冲繩島宮古島附近及東海南部天氣惡劣因颶風續向西北西方進行之故又昨日下午三時前二十四小時内本埠氣温最高八八·○最低七二·三去年同日最高八九·一最低六六·三 
 
 
