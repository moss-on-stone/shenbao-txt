# 1890 - 334 - 4906334

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁　成增補角山樓先正事略新印瞿子冶先生墨寶五尺蘭竹屏八角市裱加七角○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路　報舘東隔　又設分局在二馬路横街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[經商論]  
西友語子曰我觀中國商人何其不善營運竟若此耶西人之爲商賈者必先熟於會計精益求精幼時入商務學堂從明師講究旣長而出外貿易持籌布算事事求勝於人苟能自出心裁别興一業荃之政府騐係精良則授以利權數年中不許他人效倣用能使商務蒸蒸日上闤闠之子類皆思出奇制勝以厚利源獨奈何中國之人凡事皆以苟且爲心從不能新翻花樣見有戞戞獨造之物市上可以廣銷者卽羣焉傚之如蟻附氈如蠅逐臭爭相取法設鋪如林究之店鋪旣多利以分而益薄卽使物果佳妙亦不免有積滯之虞况乎取法乎上者僅　乎中久之必窳敗不堪斷不能如首創者之工精料足以致市面漸形敗壞不特倣效者立見倒閉卽首創者亦難於風行嘻曾是操奇計贏者而可步學邯鄲不思獨標新意乎猶憶十餘年前滬上初行石印之法所出書籍楹聨碑帖圖畫人皆以爲見所未見爭先購求而其印法亦格外求工日新月異未及數稔已獲利至數萬金人皆艷羡不邊次第集股東購機器租房設局采烈　高一二年中開至十有餘處卒以無人購取書積如山貶價求沽資本虧折先後閉歇大抵皆耗損多金焉輪船之利創自西人我中國恐月久年深銀錢流出外洋者甚衆於是創興招商局以與之爭衡購船數十艘漸漸奪回權利邇日商賈貨物附載者多獲利之豐可操左劵於是野鷄船日甚一日且有紏股新設公司者滿兾生意興隆各滿腰槖不料今歲竟互相跌價較定章减至二三成遂至無利可圖且復時多折閱噫嘻天下之大何者不可謀生奈何祗顧步人後塵以致一敗塗地哉更有牛皮一項向來銷塲甚旺亦爲生意之一大宗業此者類能廣積金資起家立業乃近亦爭相販運貨物過多壅滯難消遂致日形减色至於自來火昔年來自外洋其價頗貴後有人在上海設廠製造物旣玲瓏可愛價分外從廉人家日用所必需銷路遂異常廣闊合中國二十餘行省幾於到處流行此誠如諺所謂獨行生意矣詎意利之所在人爭趨之年來竟覓得製造之方設廠幾處所製之貨銷售爲難於是不顧本資互相减跌今日售每箱十兩者明日减至九兩數錢此家售凡兩數錢者彼家又减至八兩我恐目前雖不致大損久後終必無可支持嗚呼噫嘻牟利甚難何可因牟利而反以失利乎子曰我中國亦不少精於營連之人何至不能領異標新創成一業而必事事落人之後竟致市而日非哉西友曰僕幼至中國久與中國商人相稔識見夫中國之受廛設肆者未必皆眞商人亦何怪其祗知阿附雷同亦趨亦步哉子曰此何以故曰中國之爲商賈者雖不乏殷實淸高然出身寒微或幼當細崽或少充出店或搖杉板或作匠頭亦有其有洎乎稍積資財卽昻昻然以巨賈自居設立行號彼其人眼光如豆識量卑微資本旣不豐盈心思又極狹隘夫安能别創一格先人著鞭惟是與俗浮沈應聲附影而已甚或銖積寸累家有數千金招集友人各出股分設鋪未久已露窘形遂使合股之人離心離德各執一是嘖有煩言夫安望其能富有日新進而益上耶子曰然則如之何而可曰第一宜設商務學堂由國家管領凡有行商坐賈皆往堂中肄業精心指授以時考之庶乎　業有成人材輩出他日出資設肆不致才識全無次則宜行給牌專利之法凡有精於製作者如能出其新意製成一物則呈請商務大臣考察果係價廉物美有利於民則給以文憑限以年月許具專門製造别人不得倣行有以𧸛鼎混充者罰無𢼜如是行之庶幾商務日興民生日富各埠市面不致凋敝日深否則　猴之服衣冠如鸚之　　� 
學言語依稀髣髴　無一眞而尙欲望市道之興多見其不知量矣于曰謹受教乃泚筆而爲經商論　　 
[本館接奉電音]  
　　昨由京友電傳上諭五道敬謹譯登○十月二十三日奉上諭廣東瓊州府知府員缺著齊普　補授欽此○二十四日奉上諭浙江海門鎭總兵員缺者楊岐珍補授陳永春着補授浙江定海鎭總兵欽此同日奉上諭福建按察使着張國正調補陳湜着補授江蘇按察使均着卽赴新任毋庸來京請訓欽此同日奉上諭京察記名人員將次簡放完竣着内閣部院各衙門於京察一等未經記名各員内遴選才具優長者出具切實考語保送吏部帶領引見欽此同日奉上諭興廉游百川奏全漕告竣請將出力員弁奬勵及改奬人員各摺片本年江蘇等省海運河運漕曰粮米豆石先後抵通經興廉等督率坐糧廳等騐收完竣辦理均無貽誤興廉游百川均着交部議叙所保出力及改奬人員各摺片着該部議奏單三件片一件併發欽此　 
[螭㘭載筆]  
　　會典館自光緒十三年十月間開館以來迄今已届三載在館總纂纂修協修校對收掌以及繙譯謄錄人員於會典應行事宜逐門校查分别添改尙屬認眞應修底本業已過半自應循章請奬一次以旌微勞除到館未及二載曁功課較遜者不計外其在館勤奮尤爲出力之人員經提調等擬禀總裁一俟批准後卽將應奬人員開單禀請核奪以便於臘月間奏請奬叙○通州大西倉監督官仁甫中書舍人壽調升大通橋監督所遺通州大西倉監督經興游兩倉帥將海運倉監督　部主事宗晋調補又祿米倉監督都察院都事孟守箴因案革職所遺祿米倉漢監督經倉帥將舊泰倉漢監督通政使司經歴張肇熊調補已咨行吏户二部查照矣○理藩院爲咨行事本院現在辦理辛卯年京察事宜所有本院蒙古筆帖式恆謙現在西寗差次應咨行廂藍旗蒙古都統赶將該員出身履歴限五日内開明送院以憑辦理事開京察大典萬勿遲延因用印不及逕行白片○吏部爲咨行事文選司案呈方略館譯漢宫傳補已竣照例奏派考取應卽咨行八旗都統將舉貢生監曁繙譯舉人生員官學生以及六品以下候補候選各項人員　　 
 
 

Page 2

 
 
有通曉滿洲繙譯情愿送考譯漢官造具年貎履歴淸册務於五日内咨送過部以便奏派考試○伊犁所轄吐爾扈特盟貝子棍布扎普之嫡夫人坦奈齊克現於本盟牧所病故呈報到伊查例載内外蒙藩遇有王公及其福晋夫人病故報明後應請頒發祭文派員前往賜祭以示懷柔今貝子棍布扎普之嫡人人自應請飭理藩院查照辦理已由伊犁將軍循例入奏矣○神機營爲傳領事所有本年仰山窪合操八旗各營入操官兵應由本營照章津貼已據各旗營先後將入操官兵數目應領津貼錢數咨行到營經覈對處覈與歴年領數相符自應預放現於本月十二日辰刻開放相應行知各旗營出具印領派員於是日赴本營支發糧餉處投領以憑支發○太和門工程經各廠商於東安門内南北池子圈搭鍋棚以便興修惟滇省所進大木尙無運京確信其已運到楠紅硬木小料二百餘粮經廠商飭派工頭畫明樣線已做簷柱二十餘根計長二丈以外粗一尺五六寸其餘升斗飛頭椽木等零星小件俱於本廠内鳩匠修做約明春二月卽可告竣然後連入大内堅立云 
[官塲信息]  
　　昨得金陵來信謂署理兩江總督沈仲復制軍於十一月朔從皖起節筮吉於初六日接印云　　　 
[潯陽雜紀]  
　　前管帶九江選鋒左營石傑　都戎寳靑勤愼幹練樸實老成爲營官數年訓練兵弁恩威並着汰老弱補强壯營務大爲整頓久爲上游所倚重月初交卸營務後適値辦理冬防又經九江總鎭劉軍門札飭委充總巡查都戎謝委後力疾從公昕夕督同兵弁認眞稽查不遑啓處潯城内外漸稱安謐說者謂軍門委任得人云○戯本貞淫雜出惟花鼓戲則有淫而無貞近聞江北四鄉稻叔已慶豐穰二麥亦俱播種正農隙無事之時鄉村好事者乃相與龡貲雇花鼓戲班通宵扮演淫詞艷曲鑼鼓喧闐引動紅男緑女夤夜往觀傷風敗　莫此爲甚急宜重申禁令以端風化也○某甲家在小池口某村素有和嶠愛　癖薰天銅臭人皆掩鼻過之家有一姪女父母早故惟依甲夫婦撫養現年已及笄容貎端妍甲上年售與武穴人某乙爲室乙齒已長家又中落甚至炊烟屢斷無可爲生今年秋轉售與武穴後壩某娼寮逼令爲娼每當斜抱琶琵靦顔對客裙邊袖角未嘗不紅涙涔涔也紅粉靑衫類多薄命泚筆書此輙喚奈何 
[天津雜述]  
　　天津創立鐵路舉凡測量地叚位置橋梁皆由西人經理中華地大物博竟無出類拔萃之才能勝任而愉快李傅相心焉憾之適有德國克虜伯砲廠製造鐵路西人某甲航海來津由領事介紹趨轅禀見傅相札飭武備學堂總辦聨太守芳就堂中附設鐵路學堂聘甲充當教習先由武備學堂選拔高才生肆業一俟學有成效另行招募至漢教習亦就武備學堂遴派此係造就人材之創舉故特筆而記之○巡船兵勇夾帶私鹽經津武汛鹽巡圍捕致槍斃巡丁頭目王廷槐等三人獲案後經縣府道憲曁營務處迭次訊供據尙義元高長發王記有三名供認正兇屬實卽由天津縣擬以斬决上詳由府道臬轉詳李傅相奏請就地正法前月二十七日之夜王記有越獄而逃嚴緝未獲至本月十六夜天津縣接奉釘封文翌晨遂先將尙高二犯處决傳首下園犯事地方示衆王記有一犯移會隣封一體緝拿○前報記何庄人王瑣因瘋殺父及劉家臺劉士香挾嫌斃弟兩犯一擬凌遲一擬斬决王罪大惡極擬於二十一日明正典刑劉亦不任稍稽顯戮然尙未奉明文也○月初天津府鄒岱東太守因公晋省所有日行公事由經廳代折代行旋於十四日回津定於十一月初舉行府試○今夏順直兩屬被水成災哀鴻徧野雖有官賑義賑然蹄涔勺水博濟殊難寓津西人惻然憫之集成鉅數擬賑紫竹林下海河一帶十村庄本月十八日由英美各教士親帶銀錢下鄉散放似此不分畛域同樂輸將於災民豈特小補云爾哉○本月十六夜五更時忽轉北風紙窓淅瀝作聲淸於戞玉蓋細雨而雜以雪珠也　　　　 
[三峽𤠔聲]  
　　署宜昌府逢太守之少君與湖南某大令之女公子締秦晉好三星在户百兩已將坤宅送女至宜小寓金源生棧隨擇本月初六日合𢀿　親誦羅昭諫細看月輪應有意定知靑桂近嫦娥之詩覺璧月璧人殊增佳話已○自寳華輪船來宜後洋篷　又懸牌云上卜　　　� 
搭客只取半價貨物亦祗取水脚二成云○某姓由下路來　託人購一雛鬟供灑捕之役有某甲者挈一小女約祗六七齡索身價十餘千某姓允之不料是女日夜悲啼思念父母說者謂大約被人騙來是以如此○頂心州水淺沙淤輪船阻滯兹悉江通輪船已抵是處駁輕貨物猶不能行駛自如寳華輪船亦停泊江中以待水漲并聞彝陵輪船由漢口上駛以便將江通之貨分載來宜云○入川之貨甚多各船銜尾而進有數船行至上羊角背船尾悞觸於石立卽洞穿倉卒之中又與前船碰撞以致兩船俱損水卽汨汨而來前船貨物漂没無存後船則惟被水浸濕云○　　　　　　　　　 
有客自蜀中來者談及有客裝貨三百餘件行至夔州關巡丁向之查詰客不服致將巡丁毆擊受傷旣復閙入官廨騒擾一番驀地越兹而去是眞不知法度者矣○邇日天氣漸寒疾疫略少白米每石减去數百文但得風雨調和菜麥及時下種則春收之旺可預期矣○駐紥四川重慶府英國領事戈君交卸回宜英工部某君前偕祿領事入川刻亦已返聞不日卽旋上海云　 
[八閩雜紀]  
　　閩浙總督卞頌臣制軍定於本月十八日閱視冬操巳記前報是日早間陰雲四布微雨數陣霑衣欲濕迨十二點鐘時略放晴光排道出城八營將弁皆穿戎服在南校塲營門口排班伺候憲駕到時一律跪接其時鴉省無聲儀容　穆俄而制軍升帳中軍梁協戎禀請發令各營弁兵合操大陣并排列各種陣式鎗砲齊施聲震大地各兵於烟火迷漫中植立迨烟消火滅倐見帥旗飄颭影掃長虹幾疑將軍從天而下也閱兩點許鐘始鳴金撤隊繼閱抬砲鳥鎗各技號令嚴肅步伐整齊直至傍晚始行閱畢制軍鳴騶回署將弁皆俯伏跪送是者圍觀之人如山如海得見荼火軍容無不嘖嘖稱道云○保甲東西南北應援局新募水火兵二百四十名經龍仁階廉訪會同督辦保甲楊晴川觀察於本月初一日在臬署大堂按名點名諭以各遇火患爾等須搶先救護不可稍存畏葸之見該兵連聲稱諾及初四初七十二等日疉次失火該兵於搶救時俱能奮勇爭先深資得力由觀察告知廉訪捐廉給賞以示鼓厲向來每有賞項多爲吏胥中飽以致受賞者有虚名而無實惠查此次廉訪於本月十六日召水火兵到轅操演水龍卽將賞項當堂給發以免尅扣侵蝕諸弊一時歡聲雷動上能以實心待下下自出死力以報上遵斯道也雖赴湯踏火有所不辭尙何虞其隔閡哉○水福鄉夏間大雨漂没屋宇田園人畜不可勝數被災之慘較之别處有過之無不及也現經籌振局紏士籌集欵項數百金酌派妥實之人前往災區親查户口量予振恤俾得實惠均霑免致飢寒交迫救人一命勝造七級浮圖其功德無有涯涘矣○湖南因利局創行已久福州福善社仿行此法亦旣有年頗著成效現在城内安民巷口同仁善堂集成經費踵行此舉凡貧苦之家皆具結保到堂貸錢每人二三千不等聞該堂援照成例以五千文爲率准　日内匀還淸楚不取其息遠近貧民咸以爲便○省會保甲提調柴司馬棠每於夜間親出巡查達旦始返未嘗稍懈日前巡至某處時已夜分適有偷兒携帶竊具迎面而來倉卒之間無從躱避司馬喝令擒住帶回本局訊辦福州地方遼闊時届冬令宵小尤多竊盜之案層見疉出藉非留心緝捕盜風日熾民何以安也　　　 
[僧銜示諭]  
　　本埠西商每有撒紙跑馬之舉間有踏損菜蔬等事向歸該商自向佃人料理今年又届撒紙跑馬之期現經議定章程倘有踏壞蔬菜等事可向祥泰洋行愛可可處訴明自能代爲理償如該洋行不予給償可至英廨聲明轉達英總領事飭償不得聳令婦女等滋閙業由陸邑尊蔡太守會銜出示曉諭矣 
[相騐自縊]  
　　昨日有無名男子在大南門外城脚自縊在楊樹上當經二十鋪地甲投縣報騐午後四點鐘時陸邑尊帶同仵作書役人等命駕詣騐該地甲陳春並未伺候俄而投案求恩邑尊以其悞公着責一百板遂命仵作檢騐喝報委係自縊身死當由善堂備棺收殮邑尊遂　　　　 
 
 

Page 3

 
 
排道回署 
[縣案彚錄]  
　　沈仁貴等赴松上控春記棧主陳春蘭等不付票銀由恩太守准詞札飭上海縣訊辦陸邑尊因於前日提集研訊沈仁貴曲琴生同供去年有吕采仁前來向我號購買絲繭等貨計價銀一萬餘兩十二月十九日將貨送到上海卽付義和成期票一紙到期向收無着求請究追陳春蘭供開春記棧義和成號向在棧内其貨向我抵押銀兩趙慶生吕采成供欠銀是實委係將貨向春記棧抵銀當時付交曲琴生銀三千兩求請明鑒邑尊得供以爲時已晚尙須收閱呈詞着將趙吕收所餘人斥退候訊○陳學橋控周書年欠銀一案由縣屢次訊供均登本報昨日午堂陸邑尊提集覆訊原告福聚公號主汪存陰陳仰之王敬行等投案求追銀一萬一千餘兩並稱周書年刻下匿在甯波頂籍前有葉成中向我等理勸言明折償銀三千兩我等因吃虧太甚是以未允求請嚴追馮連多供甯波人與周向來相識現在周在家中患病由我出爲解勸因原告固執已見難以料理姚守正高其才忻伯琴同供此案我等受累非淺現聞周在家並未患病叩求明察周之保人夏　投案候示邑尊訊得周書年依舊避匿四將保人夏　先行收所一面着馮連多赶緊向原告料理限五日禀覆候示　　　 
[英界公堂瑣案]  
　　一百九十一號華捕稱薙髮匠廖阿七投捕房訴稱與同業韓孟良細故口角致被毆打受傷爲此拘韓送案廖送仁濟醫院據醫生言醫治十四天方可出外故未投質韓孟良供與廖同業因戯言以致口角不敢行兇宋二尹飭將韓孟良押候廖阿七投質再行核辦○包探顧兩六稱莊賢林犯竊已非一次現又行竊戚阿樂之自鳴鐘毯子等物查獲原贓送案凊辦戚阿六投案請領贓物莊賢林供認疉次犯竊惟求恩恕宋二尹判發捕房管押四個月贓交戚阿六領去○三十一號巡捕稱昨見傅安金駕車之馬疲乏不能行走傅尙用力加鞭顯違工部局定章拘案請罰傅安金供因坐客急於馳騁偶一加鞭尙求免罰宋二尹謂旣已違章豈容輕恕判罰洋兩元撥充西醫院經費○何春如稱開東洋雜貨店被賊竊去黑石鐘一架報由包探查獲人贓請爲究辦董梅生供認行竊捕頭禀董梅生前曾犯竊獲案懲辦宋二尹判董梅生管押二十一天期滿遞回原籍贓交何春如領去○包探江阿三投李阿三投捕房訴被胡仁國毆打受傷故拘胡仁國送案原告未到胡仁國供不敢行兇宋二尹飭　胡仁國暫押諭令該包探知照原告投案質訊核辦○副捕頭稱前次博經里内失火某甲家雇管門人轉雇錢阿狗等搬移箱籠物件火息後甲檢點各物缺少匣内金飾疑被錢阿狗等竊去錢阿狗等則稱向索酬勞不遂反被誣指行竊當將一千人送請訊供旋將錢阿狗帶回捕房奉飭查明禀覆在案迄今已有月餘查無行竊實據故將錢阿狗解案請爲發落宋二尹謂疑竊旣無實據且錢阿狗業已管押月餘卽着開釋完案○包探秦少卿稱金順富至妓女王蓮卿家打茶圍乘間行竊元色縐紗女棉袄一件報明捕房由小的查獲给贓送案王蓮卿投案申訴前情請領贓物金順富供詞不倫不類當有金吉雲上堂稱係金陵人爲玉器生理順富係我姪兒因患瘋病常在家中私取衣物出外今不知如何到妓家取衣求恩寛宥容將姪領歸管束醫治宋二尹謂金順富行竊本應懲辦旣據金吉雲訴明伊姪素患瘋疾從寛免議着卽領回管束醫治不得再任出外滋生事端女棉袄交王蓮卿領去○包探王阿二唐寳榮稱江北人江淼寳向在下海浦開設車寓常紏車夫聚賭旋有伊之同鄉人張阿富在附近開設老虎灶亦紏車夫作葉子戲江以奪其生意懷恨在心遍貼匿名揭帖謂張阿富開賭捕房包探何不往拿定有規費等語今將匿名揭帖揚下查悉前情兩造均非安分之人一併拘拿送案揚帖呈閱江淼寳張阿富供詞支吾宋二尹謂江私貼匿名揭帖本干例禁張阿富紏衆聚賭亦有應得之咎判各管押二十一天期滿各具案分守業不再犯賭切結准保釋匿名揭帖毁去　　　　　 
[法界捕房瑣事]  
　　昨晨葛蕃甫同轉莅捕房發落時命將前晚在三洋涇橋北首乘火搶取枕箱之兪金園並取鹹鴨一包之李光輝卽章錦山帶至案下着照昨斷各掌一百板枷號一箇月示衆枕箱暫留捕房待失主認領旋據上江人胡名甲帶同家丁等投案聲稱由臺灣來申寓居英界泰昌客棧前晚因隣右人家失愼我等驚慌異常將皮箱搬運出外尙有枕箱一隻放在大皮箱上面忽被匪徒乘間搶去今知被捕房將人贓拘獲爲此來案具領同轉詰問枕箱如何樣式可有鎖匙其中有何物件答稱箱外有小鎖裏面有暗鎖均經鎖上内放臺灣鑿花洋三十二元並鴉片烟槍兩枝其餘零星雜物甚多同轉謂包探拘案時枕箱業已打開祗有烟槍等物並無銀洋胡稱奔波千里專賴此洋爲川資若失去卽不能動身據通事稱前晚據包探李雲發云兪金園搶取枕箱後向南逃走適有一人從後面跟追兪卽躍入洋涇浜鳬水而過後追之人下水追之旋卽拘住經李雲發解至捕房因查無失主當將兪並贓留押捕房今特解案請究同轉詰問兪金園曰爾搶箱後如何被包探拘獲究竟此箱鎖上不鎖上兪供搶箱時見箱確係鎖好後經流氓五人將我拉住軋往老北門小橋北堍弄口該流氓等私下商量一面將我拉往城脚一面私將箱鎖扭去並用洋刀撬開暗鎖不知拿去何物俄復將枕箱送至福韾樓茶館又知照包探將我拘入捕房求恩明鑒同轉着將兪還押令胡於下期來案再核○粤人許協生因私販軍火被巡捕拘押在案昨經同轉提案覆訊許供稱不敢販私誤被拘押求請開釋問爾所携鷹洋十六元是否茂源洋貨店所給價洋供稱洋係英界老巡捕房二百六十號華捕粤人王二給我問給爾是何名目供係搖會洋元如不信卽請傳伊來案質訊問爾究住何處供稱今年四月間來申六月中在虹口永合記水果行爲廚夫每月工洋兩元現有同鄉五六人在英界紅廟相近合借房屋一椽隨時可以耽擱每人月出屋租洋三角同轉曰爾喚二百六十號華捕來案質明卽可不究着卽還押命將開茂源之彭金林傳案詰問究竟收買軍火多少彭仍供如前是以一併管押候核○駁船户杜章田吳阿金與兩女口角并被華捕毆打一節屢詳報章昨據包探王榮培禀查得陳阿毛周了頭是晚確在天成昌相近處行走杜乘間調笑向周了頭借銀挖耳簪不遂兩相口角以致釀成事端同轉着將周了頭帶案問爾等究爲何事出外家中可有親人供稱父殁母存有弟年祗五歲我在家中與母親專做鞋口度日問爾知陳阿毛作何事供稱係貼隣其父挑菜賣葱其母靠洗衣度日尙有兩歲妹子同轉謂爾等旣不肯招着押候再行核訊○擺碗攤之楊學林前控陳阿福向其子殿甲索借不遂反遭打壞碗攤等情同轉着將陳阿福押候查核在案昨據楊父子仍投案禀追據包探王榮培禀查得碗攤滋事緣由實因楊殿甲墜落藤鐲經陳拾得向索酬費不遂以致口角同轉問殿甲究爲何事答稱在途行走遭阿福索借寓資我不允致被打毁物件同轉着帶陳阿福至案詰問據供因拾藤鐲殿甲許我酬洋兩角次日向索不給反敢出語傷人誣我竊伊物件當有銅匠五人助伊打我在後小的又去索錢楊將預備之碎磁器揑詞控告控我打毁求請察訪問爾究竟作何生意答稱向在江湖求乞同轉謂爾斷非善類喝笞一百板謂楊學林曰爾性情刁猾䏣敢揑詞朦控本當懲儆姑念年紀已大着爾子代責手心六十下楊稱小的素來規矩從未與人爭閙同轉曰查悉爾屢次將破碗藉端滋詐去年曾詐垃圾馬車上之洋元實屬狡猾喝令掌責四十下一併飭退○崇明人黄益淸因索取會洋用刀刺傷王定榮一節已詳前報昨晨據王定榮投案聲稱傷已痊愈求請究辦旋有開老虎灶之邱洪太並與黄益淸合股登會之王學明等投案聲稱前與黄事登之會小的每月出洋一元按月一搖至第六次被總會黄益淸得彩找兩人應卢會洋十一元因王定榮知黄無錢恐下期不繳會洋故將是會散去當將會洋除去六元以五元先給與黄　　　　　　　 
許其次日再找黄向取時只付洋一元五角八分作爲淸訖其餘無着不知如何行兇同轉着將在押之黄益淸帶案謂王定榮於散會後給還會本並無短少爾胆敢用刀刺傷王之咽喉幾致醣成人命實屬兇横喝笞二百板交王學明等帶去完案○秦馬氏偕子秦錫坤並婿劉丕嶼之母　　　　 
 
 

Page 4

 
 
劉趙氏投案求請給領孫女阿三同轉謂前命爾等往兪公館求情可曾談妥秦供兪公館如以我女爲女或作媳婦悉聽其便惟須另立筆據謂兪家並不要人只因爾無力歸還身價故令爾前往商量迄今已延多日仍無就緒著將秦掌責廿不押交洋元令劉趙氏將子劉丕嶼交到再核 
[勸置水龍以救火災議]  
　　大凡天災有數修省宜虔火患情拯救必豫若不籌之於平日至臨事之時豈不束手無策而救援莫及乎福省山嶺甚多木植價賤故造屋者磚瓦少而板片多以其價廉而工省也殊不知木能生火火甚木焚民間偶不戒嚴卽肇焚如之苦多則千百户少亦數十家所恃者水龍二三架馳往救之當事者非不盡心竭力無如杯水車薪水終不勝亦任其自起自滅而已被災之户殊可哀也查各省救火均有水龍會福省獨無不知何故且福省賽會甚多而水龍乃有益之會獨無人議及亦不知何故要知水龍一架不過數十千文添置各件亦不過數十千文倘各鋪有公正紳衿爲首各聨一水龍會卽照外省之例一鋪一龍十鋪十龍推而至於百鋪千鋪卽有千百水龍卽令火勢燎原不可嚮邇水龍齊集亦不難卽時擈滅也此等辦法可以自備可以救人可以弭有數之天災可以禦　情之火患豈不爲衆善畢舉無美不臻乎兹特將外省水龍條規大略開列於後以爲願興水龍會者勸○水龍會條規一會中宜造水龍一架用錫用木隨俗所尙長苗用錫用皮亦隨俗所便總以水高三丈爲度水桶十付水𪳤十个吊水桶十个鐵撓鈎二把鐵义二把繩索鈎搭扁担俱全一會中宜製白洋布長柄小旂　　　　� 
三十面長柄竹線燈籠三十個上寫某處水龍會首人等日間執旗夜執燈籠彈押水龍前進庶知是救火之人與搶掳者有别一水龍之前須備小銅鑼二面一聞火警鑼在龍前敲動庶幾聞聲讓道水龍易達火塲一會中宜置義槓一付前用洋布方旗一面上寫義槓二字旁懸燈籠二個以便夜間用燭如遇停棺卽爲抬出由會開銷以免掣肘富户用槓自願捐助貧户免捐亦澤及枯骨之一善也一有警雇人恐難聚集必　　　　　　　　 
平日議定或如養火兵之法每月給發口粮亦好一火勢過大必須拆毁房屋開通火道以免延燒原屬不得已之事但火未至而房屋先拆無論房主難堪卽救火之人於心亦不安也愚謂開通火道不如開通水道爲上大凡人家必有水井臨時不肯讓人取水者防搶竊也如有會首數人在門前代爲照料凡執桶𪳤有腰牌之人令其進宅取水免拆房屋豈不甚善一會事勸捐人多畏蹜水龍救火誰不謂然但一鋪一龍恐捐　　　� 
項不濟不妨合三五鋪共成一龍庶衆善易舉可無不足之虞若五鋪而外不可再增如十鋪八鋪共成一龍恐地廣龍稀仍然無濟一捐户宜　　　　　　　 
分上中下三等上户慷慨輸將多多益善中户量力捐助不必過於勉强中下之户隨緣樂捐不妨從减貧户免捐能於出力亦算有功一會首宜以十六人二十人爲主一聞火警必須齊集如有要事必遣子弟代行不到者議罰一會首人等宜相聨屬每月宜備便酌二三席公議章程出力勸捐按季宜多備數席或多聨數鋪在火神廟演戲敬神共相聨屬以期踴躍　 
[江督轅門抄]  
　　十月十一日丁憂同知勞元弼禀謝保舉過知府班飭知仍留江蘇補用○十二日江西臬臺福裕狼山鎭宋聲平總統南洋兵輪記名提督吳安康管帶保民兵船丁華容開濟兵船徐傳隆南琛兵船袁九臯南瑞兵船葉伯鋆鐘淸兵船何心川江安輪船楊星田請假十天並修理機器鐵路輪船文案試用訓導馮汝金台灣來○十三日知縣吳增瑾謝委順直賑捐局文案差道庫大使何英琦由直隸本籍起服領咨回省巡檢劉德祐禀知由蘇分寗藩轅牌示泰興口岸司巡檢員缺前經請以鄭工先巡檢婁樹基現巳奉部覆准自應飭赴新任○十四日趙從鼎到通濟門稽查兼保甲差○十五日泰興口岸司婁樹基謝飭知卽辭赴任縣丞梁本榮奉委十二圩水厘分局並銷冬防差李嘉禾奉委淸查户口差 
[蘇省撫轅抄]  
　　十七日藩轅牌未照得本司庫大使現係理問兼理亟應委員專署以重職守查有候補知縣童寳善堪以　委署理主簿沈慰忠禀知奉委赴江北緝捕差差辭同知銜分缺問補用巡檢陳時夏服滿回省禀到○十八日候補道方鴻通知奉撫憲札委會辦善後局理候補知縣童寳善禀謝委署布庫大使事同知銜俟補知縣陳其璟服滿領照回省禀到准補武進縣典史吳祖蔭禀謝奉飭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟臺閒話]  
　　氷天雪地砭骨寒嚴宵小之徒最易乘機　發海防營循例抽派兵勇分叚巡邏鋪户居民間賴以安杭○烟臺舊有庇寒所冬聞准貧人棲宿其中俾雪夜風晨不致殭凍欲死刻已照章舉辦無衣無褐可免載路呼號矣○天時不正疾病叢生　理不堅者往往易於感冒輕則咳𠻳重則冬瘟然苟遇和緩之流無不春回病榻不似夏秋時疫無可拘回云○小雪光陰北河口皆凍烟臺當南北往來孔道長耳公　　　　� 
聲價因此陡增計程白餘里之遙驢轎卽需錢四五吊脚夫大獲利市沿路驩呼蓋亦一年中之佳遇也○操小負販者每雇一舢板雜載酒菓至各輪　求售此種生意獲利量豐領事官以水手當沈醉之時動輙滋事遂照會道憲嚴禁高懸從此弄潮兒饞吻難熬行見暗地抱怨矣○西路紅棗歉收來貨甚少璨在市中每百斤售至銀五兩有奇洵從來所罕見者也　 
[閩中官報]  
　　鹽塲趙長蔭由京起服禀到府經朱炳烺禀辭接辦洪塘卡商稅水口巡檢許連光丁憂禀到府經徐溥禀辭赴蚶江分卡知縣劉敦　由京起服禀到　憂通判姚嘉禀明奉委留辦南台通商事務 
[砲船失事]  
　　京口西路鮎魚套口門向有砲划兩艘常年寄泊十八日該砲划有事開赴鎭江甫至蒜山相近陡起狂風一陣舵工落帆不及捩舵不靈船遂翻覆在船兵勇同遭覆溺載沈載浮命在呼吸救生紅船早經瞭見恐其有失預爲駛近及見失事立卽援救因此落水諸人得慶更生所損者惟器皿而已旋經救生船將人船一併帶往江邊而後率領衆人到救生局報功云 
[助賑摭要]  
　　兹承存性堂善士助洋五十元常熟嚴安瀾捐洋廿元洙涇張春記捐洋十元蘇城得見齋募蔡　亭洋十元皖桐隱姓山人助洋十四元溧陽湯少泉募病魔子求恙速痊三十元胡隴西求平安四元高郵武廟賑所丁玉軒善長募洋十八元武昌電局殷斗南交來崇陽厘局繆淸華募洋十九元金遺楊夙根募第八批洋十一元敝所祗領之下當將來欵收册以待彚解諸君子同輪赤仄普濟蒼生仁術心心自深欽敬至　修德獲福理有固然無待贅言矣[  上海文報局協賑同人謹誌]  
[上海北市業會舘賑公所施少欽經收順直山東賑捐九月廿一至廿四日第二千六百廿一至廿四次淸單]  
　　高全椈由蘇州馬大籙　蔣寄來洋四十元銀四十九兩二錢方傳鴻由彤源莊來洋三十元趙　病愈完願廿元乍浦震茂盡力子求病愈廿元漢口升昌典吳裕隆募無名氏廿元又三元常州信大莊草舍居士廿元淸汀浦曹督署高叔平由三晋源來曹平足銀十五兩合規元十六兩另　分漢口紀立城求子病速愈十元江寗婦人求子銀二錢沈福祚求妻子愈全愈合家　寗洋十元程恂如彬　求父病愈十元承馨堂求平安六元王恆德五元莊杏卿求病愈四元大興張小浦四元又募樹德堂和記十元又世德堂張四元又許奎圃張松山各二元古龍亢積善堂四元松江錦昌募雲　朱氏保寒熱速愈二元磘灣河工總局王鑑平求順遂二元補過宅由恊源莊來二元無名氏一元常州元聚昌治坊隱名氏一元嘉定無名氏銅洋三元○恊茂莊來金陵介福昌東號募無名氏洋十二元姑蘇錢　紳八洋施壽臣兄無名氏各五元養性堂李四元嚴景范三元皖桐彭城氏求孫女病速全養信堂各二元曲陽無名氏松林僧和尙謝湘金石菴本連濟林位許松甫世德堂九户各一元○巨康莊來揚郡求是齋募海祿山房碧琅玕舘各洋五元純卿手二元詠梅書屋十九居士惜陰書屋三户各一元三元氏四元王子忠手五角諸瑞生四角撞數堂一角共十户合洋廿元○三晋源來江右都司前夏宅募壽萱堂求壽九三　平銀二兩無名氏求福書菴主人求　佩香室求嗣惜分舘求名毓秀山房主求利桐華吟舘主求病愈芝蔭軒主消刧靜娛齋主求順遂　螢生求平安養正居主人求福裕昆書屋主求祿達齋求名十二户各銀一兩共十三户合規元十四兩九錢七分以上廿一日○高全椈續助未病速全由蘇州馬大籙　蔣寄來洋一百元陳炳卿求病速愈七十元嘉善盛繼文爲父六十生辰蒙親友賜儀移助求病速愈廿元天譜後裔求母病巳全由鴻豐絲棧來廿元杭省馮利泰吳興虚度子六十壽辰蒙親朋惠禮並謝筵費移助十元鄭陸氏求病速愈香港票洋十元李茂華求保母康寗規元五兩恆陽後裔洋五元黄瑞堂爲子病愈完願四元銅洋一元包錫齡洋三元鰲峰二元兪姓求岳母病愈二元寓甬上陳楚徵二元信記一元嘉定吳求慈施嗽速愈一元以上廿二日○無名氏由壽康莊來洋五百元吳子靑求病速愈由貫記號來五十元全十五元小洋五十角泉唐楊元登求合家無恙洋十仁和臨平鎭陳田祈保二兒昌齊病愈十元杭省按經署包山綿力子六元常熟金頌靑爲僕輩不戒於火幸僕擈滅將醮資移助棉衣欵四元銅洋一元無名氏由鎭江咸泰莊來洋四元東甄師竹氏求母兩手腫疼速愈四元求病早愈二元無力人求　舌恙除根二元强恆成二元王錦甫一元同里金遜甫二元銅洋一元○新溪榷舍錢七百五十文問心堂程洋半元二户合洋一元錢二百五十文以上廿三日○高全椈續助求痰飲胎動平安由蘇州馬大籙　蔣寄來洋一百四十元潘門曾氏求產平安由惠泰莊來一百元培心堂羅捐棉衣五十元　善居士由源豐潤來二十元陳子勤求子病愈二十元已未生節省本年茶點資移助由元源莊來十三元山陰褚星湖酬願十元華亭于子葵求次媳朱氏咳嗽速愈由惠泰莊來十元寧波陳少園求恙痊愈十元羅店李方彬求病愈十元誠求室十元杭垣隱名氏八元無名氏求妻諸病愈四元無名氏四元會稽王景曾念曾慈記求無病三元浙紹志心道人二元餘姚彩文費吉艙同事六人蒙友贈還折席移助二　萍實軒王燭照堂耿各一元二角半周筠記五角長沙柳鑑堂求平安一元長沙易蓉卿一元洙涇不留名一元朱子爵求母病愈三角厦門招商局來漳浦阢繼昌求消除灾病合家平安日本爛板洋三十元又求早覓先人葬穴日本爛板洋三十元以上廿四日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
