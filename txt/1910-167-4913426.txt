# 1910 - 167 - 4913426

 

Page 1

 
 
   
 
 

Page 2

 
 
上諭 
　　監國攝政王鈐章五月十八日内閣奉 
　　上諭希朗阿奏因病懇請開去一切差使一摺鑲黄旗滿洲副都統希朗阿着准其開去一切差使欽此軍機大臣署名奕劻世續鹿傳霖假那桐吳郁生 
論說 
[論中國今日有爲組織政黨之機會（選）]  
　　嗚呼。自神州有史以來。世事之沈塞腐穢。人心之慘淡岑寂。寥落而不可以自容。未有甚於此時者也。將遂滅頂折足。沈淪九淵。抑或風轉雲湧。萬物昭復。時哉時哉不可失。惟吾龐壘魁傑之先覺圖之耳。 
　　悲觀者之言曰。世運之變遷。視人心風俗。今者人心風俗之穢濁。旣凝滓不可清理雖有良法美誼莫能挽也。然我乃謂人心風俗振新勃發之機緣。即濳伏於此窮汙極穢之中。特須有人扶翌而號召之耳。夫革新之運。自甲午以至今日。不過十餘年耳。以國中先覺之鼓吹。使吾國民知大勢之所趨。一恍然知舊汙弊政。昔日所奉爲天經地義不可更易者。實有不能不改絃更張之理。以吾國之龐大歷史惰力之深厚。而以有此豈非國民猛速之進步。顧以沈酣旣久。邃然大覺。天時人事。乃無在非悽慘傷心震。慄憂。懼之境。下焉者無論矣。志潔行芳之士。稍思自振拔以有爲。則社會之積習種種。皆足以阻難之。則其惶惑失守者宜也。其心。煩慮亂。遂至倒行逆施。沈酣淫佚而不返。亦人情也。乃至屏絶萬物。脫屣人。間以一瞑不視爲樂。亦人情也。甚至明明知其酖毒。而安樂之。明明知其非道。而沿襲之。亦人類志趣薄弱者之所恒有也。要之其不歉於現狀。恍怱兮有一朦朧之未來理想。往來於心意之中。或歷歷焉平旦清明之氣。自相咎責則不待歷證而自明之現象也。故吾嘗謂今茲國人。志趣萬殊。行事各異。而莫不有。一致之點存。流連荒亡之中。愛國之精神在焉。蠅營狗苟之。事人類高尙之性存焉。在高明之士。旣有然矣。乃至販夫走卒。鄉曲瞀愚。在於今日。莫不知帝室之當尊。國勢之可危。曩疇所奉爲帝。天之官府不可恃。外人之不可閉關而絶。而國權之不可不保。夫能。若是者。何也。中國十年以來先哲鼓吹之效也。其能若是而仍不免於今日之現狀者何也無主宰以馭率之故耳。今有能建立幟志。曉譬大義。建立方策。寛仁沈毅以號召之。用以翼戴王室。保衞國家者。國内之人。奔走而景附。豈待論哉。昔者加里波的起於庸人坂垣起於浪客。英張伯倫以八十老人。而疲口瘏舌以與現内閣爲敵。子輿氏之言曰豪傑之。士雖無文王猶興。吾神明之胄。豈甘沈沈與此終古者耶 
　　夫今之政府。輿論之所叢集者也。必如狂激者之所唾駡。甘於謾欺君父。熸虐黔首。頑庸愚謬。雖覆宗墜嗣不恤者。稍有識者所知其不然也以社會積。習之。過重。外憂之頻集。國家財政之凌亂。往往情見勢屈。徬徨無措因以凌亂失序張弛異宜。則有之耳。今有穏健之政黨。執確定之政策。以建謀立獻。則上有御扆之賢王。下有明達之參佐。廟堂之中。期期以爲。不可。障萬流。之衝。以爲國家之大厲者。吾知其無人也飢者易食。渴者易飲。今豈惟萬民飢渴之時。卽政府亦方苦腹枵而舌乾矣。但野曝芻蕘。大抵粃糠陳腐。不足以饜諸公之望耳。夫監督指導政府在於輿論而輿論之實力。在智識與實行。今之輿論之智識。與其實行之程度。果足以監。督政府與否。此不待辨也。夫養成與論之智識與實力者。舍政黨安恃。（未完） 
 
 
 

Page 3

 
 
專電 
[電一（北京）]  
　　海軍處官制草案已定設管部一以親貴充任大臣一秩從一品副大臣一以參贊改秩正二品司長六正長正三品副長從三品科長正四品一二三等科員從四品降錄事爲七八品顧問不列品参謀作實官 
[電二（北京）]  
　　東督錫良奏保江撫周樹模滬道蔡乃煌等才堪任重 
[電三（北京）]  
鹿軍機病已大愈仍擬請開樞差 
[電四（長沙）]  
　　議員李口武斷指血書呈送撫轅爲災民求賑 
[電五（東京）]  
　　日英博覽會名譽總裁兼恭代日皇參列英國前皇葬禮之伏見宫貞愛親王於陽歷六月二十三日晨由西比利亞鐵路回至東京 
[電六（東京）]  
　　日本早稻田大學野球團乘坐地洋丸將赴布畦又美國市俄古大學野球團本年秋季將至日本 
緊要新聞一 
[館咨本年籌備憲政事宜北京]  
　　憲政編查館通咨各省略謂本館奏定設立考核專科章程内開九年籌備事宜欽遵諭旨責成内外臣工每届六個月將籌辦成績臚列奏聞等因茲查本年爲第三年計應行籌備之事共十四條請查照各節督飭所屬依限舉辦毋稍延誤計粘單一紙一召集資政院議員舉行開院由資政院辦一續辦城鎭鄉地方自治民政部及各省督撫同辦一籌辦廳州縣地方自治民政部及各省督撫同辦一彙報各省人戶總數民政部及各省督撫同辦一編訂戶籍法憲政編查館民政部同辦一覆查各省出入總數度支部及各省督撫同辦一釐訂地方稅章程度支部各省督撫憲政編查館同辦一試辦各省預算决算度支部各省督撫同辦一釐定各直省官制憲政編查館會議政務處同辦一頒布文官考試章程任用章程官俸章程憲政編查館會議政務處同辦一頒布新刑律憲政編查館修訂法律大臣同辦一各省城及商埠等處各級審判廳限年内一律成立法部及各省督撫同辦一推廣廳州縣簡易識字學塾學部及各省督撫同辦一廳州縣巡警限年内一律完備民政部及各省督撫同辦 
[優待法政畢業學員北京]  
　　憲政編查館通咨各省督撫略謂各省法政學堂各科學員有早經入學現已畢業者本館考查此項人員已爲不少若不予以優異實不足鼓勵人材嗣後各省凡出有緊要差缺先儘此項人員派委俾收得人之效惟須嚴加考核果係品學兼優不妨破格云 
[陜甘財政前途之障碍北京]  
　　度支部澤公因陜甘等省財政監理官造報淸册諸難核算該省藩司與監理官仍屬意見不合現擬由部遴委專員前往會同逐一調查以憑辦理 
[備辦祺太妃奉移典禮北京]  
　　内務府交諭提署本月十一日爲祺皇貴太妃。奉移定東陵承演皇槓是日由吉安所至東直門所過地方通飭兩翼官兵照章恭備道差勿任行人擁擾 
　　祺皇貴太妃金棺於十二日由吉安所奉移出京在定陵殿内暫安其不永遠奉安地宫之原因聞係欽天監前經具奏因本年方向不宜奉入地宫故請暫安一俟明年再擇吉期舉行永安禮 
　　祺皇貴太妃金棺奉移出京所有承當要差之各衙門除内。務府總理大臣穿孝冠綴纓外其他送往之大臣官員等均服靑掛冠帶頂纓俾昭區别 
　　本月初八日爲祺皇貴太妃舉行贈謚之期欽派王大臣禮王睿王分赴太廟奉先殿行禮順承郡王訥勒赫協辦大學士徐世昌均在祺皇貴太妃凡筵前行禮並有禮部尙書榮慶侍郎景厚郭曾炘率領司員讀祝等官及内務府奎繼二大臣敬謹將事 
[咨催設立陸軍財政局北京]  
　　陸軍部分咨各省督撫稱前經本部奏准各省督練公所設立財政局一處以資清理而免虚糜並飭各省督練公所於文到半月以内務將該局暫行章程隨時報部以憑核辦茲查近來各省督練公所所報財政局成立情形甚屬寥寥足見軍政廢弛事關憲政未便延緩仍希各省督撫轉飭各該督練公所務將財政局迅速設立並將該局暫行章程一併報部以符定章 
[文將軍咨調陸軍人員北京]  
　　西安將軍文芝亭咨會陸軍部謂該省新軍始行改編所有各營訓練軍官尙多缺乏除已由第一鎭選調軍官成安等七名來陜敎練外擬請再由該鎭選調熟悉新操人員數名以資編練等語當經陸軍部會商督練大臣等擬將該鎭敎練官文華統帶官顧琢磨管帶官李譽俊等調赴西安俾資訓練 
 
 

Page 4

 
 
[吏部議覆江蘇奬案北京]  
[議覆江督奏運河隄工出力人員保奬摺]  
　　查政務處會同臣部等部奏定保舉限制章程内開嗣後遇有湖河盛漲水勢危險防護實在出力應准查看情形按尋常勞績酌量請奬文武併計仍不得過十員等語查上年夏間揚州府屬運河盛漲經該督將防護各員奏請擇尤酌保於宣統元年十二月十四日奉硃批准其擇尤酌保數員欽此欽遵行知在案今據該督將在工各員擇其尤爲出力者按照尋常勞績開單列保文職四員臣等核與定章限制員數實屬有减無增自應照章辦理謹將各該員擬請奬叙悉心核議繕單呈覽計開分省補用知縣蔣炳熙請俟補缺後以直隸州知州用查定章尋常勞績准保俟補缺後以升階用等語該員所請奬叙核與章程相符應請照准候選縣丞樓汝增請俟得缺後以知縣用查改選章程内開嗣後候選佐貳有保補缺後官階者應改爲俟補缺後以知州或知縣試用仍令補繳分發銀兩始准作爲試用到省等語該員係候選縣丞應改爲俟得缺後以知縣試用仍令補繳分發銀兩始准作爲試用到省候選知縣馮寳墀請俟得缺後以直隸州知州用查該員所請奬叙核與尋常勞績章程相符惟該員前由報捐雙月選用縣丞保補缺後知縣又保以知縣選用均令呈騐捐照迄未呈送到部今又列保仍應將原捐縣丞各執照並有無補交知縣免保舉迅飭送部查騐相符再行一併核准註册如報捐在後或有短交銀兩仍應照章將保案撤銷已革花翎五品銜江蘇候補知縣陳元鑄請賞還原銜翎枝查革職人員不得籠統列單保請開復該員原參案據原摺内未經聲叙應由該督另行奏明辦理以符定制 
[議駁蘇撫奏蘇省冬漕承運商船員董請奬摺]  
　　查蘇省冬漕海運船商牙夥向照局務勞績請奬虚銜加級自光緒二十三年以前均係按届請奬歷經照章核辦在案迨二十三年以後迄今已閱十四年之久歷任各撫臣並無一爲奏奬者伏查奏定章程内開江浙海運出力人員差竣後卽按届奏請奬叙不得積壓倘遲至二三年後始將前届出务之員奏奬者即將保案查明撤銷等語承運商董事同一律自應照章辦理至奏稱光緒二十六年浙省海運早經奏准給奬江浙兩省事同一律請援案辦理一節臣等查浙省海運船商人等在事出力均經該省按届照章奏請奬叙尙無積壓核與此案情形不同所有單開之州同職銜汪恩錦等二十三員援案給奬之處擬請照章毋庸置議其光緒二十三年至宣統元年以前承運各商董已積至十數年或二三年未經給奬者應請旨飭下該撫遵照定章一併毋庸奏請奬叙以示限制而符定章 
[北洋大學堂預科學生議准給奬北京]  
　　直督具奏北洋大學堂預科學生補習期滿仍請照章給奬一摺茲經學部議奏云原奏内稱北洋大學堂預科學生胡振褆等三十八名勢難再行折回預科補習該堂將分科課程延長一年其入師範班者亦已肄習一年由前督臣楊士驤嚴加覆試程度亦無不足且該堂成立較早該生等雖未折回預科而實已加習一年之功課似與部議無甚出入所有胡振褆等三十八名自應量予給獎俾免向隅等語臣等查該大學堂預科畢業學生共一百零二人除侯景飛等十六名奬給舉人外餘均令回堂補習所有胡振禔等三十八名臣部前因其未入預科補習是以將奬案議駁茲據該督聲明該生等雖未在預科補習而或將分科年限延長一年或在師範科加習一年是此項學生與補習原案雖未盡合而期限旣屬相。符程度尙無不足旣據該督一再陳請擬卽援照本年二月議准該省大學堂師範班學生齊國樑等畢業成案比照中學堂給獎所有覆經考試之胡振褆詹榮錫吳敏向趙玉田盧芳年安尙敬戴濤馮熙敏王鈞豪黑樹銘鈕翔靑周鎬川王瓒張壽祺張振海劉永嘉徐岳生趙瑛陳廷楷鄺英傑錢敬張世祿蘇企由馮譽臻孫亦謙黄保傳湯定國王恭寬郭鳳州水崇龐蕭家麟程良模陳奎章王正輔王國鎭吕金藻吳大業梁朝玉等三十八名其平均分數皆在八十分以上擬均奬龠拔貢生該生等前已升入分科大學將來大學畢業考騐合格者應仍准其照大學堂奬章給予進士以資鼓勵五月初七日奉旨依議 
[錫大臣騰出採辦藥彈欵項北京]  
　　科布多辦事大臣錫恒片奏云再臣前准部咨上年六月二十七日欽奉諭旨度支部奏財用窘絀舉辦新政宜力求撙節以維大局一摺所奏不爲無見著由該部鈔給各部院衙門各省督撫詳晰閱　等因欽此遵旨咨行到營自應欽遵辦理查阿爾泰常年經費銀一十五萬餘兩其中爲計口授食之需如局處營隊薪津餉乾等項已居十之八九委屬無從核減除將留營學習哈薩克子弟及束路驛兵津貼口糧切實裁减另摺奏陳外查有陸軍馬砲營隊更換帳房一項今昔情形不同尙可酌量展期以資節省緣此項補價銀兩係於上年統計摺單内經臣按照歷年實在動用數目適中估計擬定全年更換一次較諸陸軍章程以八個月爲一届之期實已推展三分之一旋准部覆議准照案開支現在各該營壘建造雖未完全而先後蓋成兵房漸敷棲止規模粗具惟待逐漸擴充嗣後舍巡防邊隘演習行軍兩事外需用帳房之日無多應請將更換期限再行推展一年期臻核實自宣統二年起減半開支歲共撙節湘平銀一千二百六十二兩一錢二分五釐擬懇天恩俯准留作採辦子彈火藥之用蓋邊軍頻年所需子彈火藥均由北洋新疆兩處借撥而來現已將次用罄自不得不先事籌備俾顧操防 
[揚子機器公司展限免稅北京]  
　　稅務處度支部會 
 
 

Page 5

 
 
奏竊臣處　　　工商部　稱據漢口揚子機器製造有限公司呈稱商等創設公司專造鐵路各項材料以供各路取求請免稅厘奏准暫行免稅三年維時工師機器尙未來華至去年三月始開工製造適値揚子江流城官辦商辦鐵路均未興工以致訂貨者極少現在期限將滿各路用貨正多公司已無免稅之權懇准奏請本年七月限滿後再予展限五年咨商核辦等因臣等伏查揚子江製造鐵路材料公司經農工商部於光緒三十三年七月初三日奏准暫予免稅嗣經臣等於三十四年七月會奏查明公司免稅各案議覆摺内聲明自各該案奏准免稅之日起予限三年俟限滿再行稽徵各在案茲該公司以奏准免稅後各項鐵路均未興作訂貨極少現届期限將滿用貨正多自係實在情形近日江蘇等省商辦鐵路所用機器材料經臣等會同奏准分别展限二年或一年該揚子公司機器製造材料係專供鐵路購用之需事同一律應准仿照再予免稅二年至宣統四年七月初三日止一俟展限期滿即當照章稽徵以示限制而昭畫一四月二十九日奉旨依議 
[京師近事]  
　　大埋院定鎭平正卿因近來由提署奏交之京控案件日益繁多考其原因大半爲都察院移交訴訟不受呈詞而赴京呈控人等未能深知受理之處即間有赴總檢察廳呈訴者亦復批駁不准以致攔輿叩閽者迭出不窮深非朝廷設官治理之道擬由該院出具明白曉諭令各京控人等逕赴總檢察廳投呈候訊並知照該廳嗣後不得據呈批駁以節紛擾而順輿情 
　　學部唐尙書核議關於本部分年籌備事宜原單所擬尙有應行改訂之處已飭令憲政籌備處詳加核議其有應行變通者逐一籤註呈堂覆核以便具摺入奏 
　　交通銀行於初十日發行北京通用紙幣其形式頗似大清銀行紙幣惟一元以上者繪輪船鐵路電綫郵筒四種圖畫於上以符交通之意 
　　軍機處字寄湖廣總督瑞澂認眞密查鄂省局所委員有無任意浮冒濫支等弊覆查指參勿稍徇隱 
　　政務處王大臣日昨會商謂職官任所虧耗庫欵正課及任意招搖經言官參劾查明屬實者應專摺奏請治以應得之罪 
　　民政部尙書肅邸以各省警務開辦以來皆有可取之處惟晋省警務毫無成績可觀日前特派警務畢業生全保等九名赴晋助理一切以資整頓 
　　理藩部壽尙書昨與各堂會商因各部均有丞參之缺商同辦事本部丞參並未奏設擬將本部郎中榮凱裕芳宗保銓福景昌鍾音文哲琿等奏請簡放本部丞參各缺 
　　外間謂同蒲鐵路有收歸部辦之說茲悉郵傳部以開海一路已甚竭蹶斷無再辦他路之理惟望晋省人深知鐵路之有益合力辦理以底於成方不負請歸商辦之熱心否則部辦與不辦皆未足酬晋人初志也 
　　津浦鐵路已由津埠修至德州業於前月開車現該路徐督辦因來往客商甚夥亟應沿路安設巡警以資保護聞已派定前奉天陸軍小學堂何總辦紹賢總管全路巡警事宜日内當卽揭曉 
　　郵傳部徐尙書擬將鐵路局各差缺改爲實官以便認眞整頓昨已飭丞參廳會議辦法 
　　京漢路總辦鄭清濂任用私人攬權納賄該路所用辦事多係閩粤人間有外省之人亦皆由其同鄉夤緣而入以故該辦事人有恃無恐無弊不作聞徐尙書業已派人認眞查辦矣 
時評 
　　其一 
　　明明爲廚兵示威耳。乃經吾政府之詰青。則誑曰操演。旣云操演矣。乃暗又進兵庫倫。以謀遂其大欲。何俄人用心之叵測。而玩吾外交官於股掌之上之甚也。 
　　雖然。此狡黠不可測。之手叚。不第俄人爲長也。即吾政府中之諸大老。亦能優爲之。各省之國會代表也。各路之拒欵代表也。諸大老於表面上。未嘗不。優容而晋接之。甚者且加。以奬飾矣。然而内部則。反對自反對。借債自借債。與表面所周旋。固判然若兩人也。是不猶俄使於吾外部之類也歟 
　　顧俄人所欺者。外國之政府。外交作用。猶曰宜然。若吾政府所欺。者固自國之國民也。而亦忍欺之。夫豈諸大。老視自國國民。亦猶俄人之視外國政府耶。 
　　其二 
　　請願書上數日矣。而政府之意向尚未定。或主嚴辭拒絶。或主俯順輿情。或竟主仿胥吏之故智。捺擱不報。聚訟盈庭。莫敢决也。何政府之怯於應對耶。 
　　拒絶。則竟拒絶耳。俯順則速俯順也。又欲拾民心。又懼長民氣天下安有兩全之事。政府而肯自棄其民也。則逕挾朝廷之威令。嚴辭拒絶可矣。夫有何懼。 
　　需將事賊。政府豈未之聞歟。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[緊要新聞二]  
[南洋勸業會之聞聞見見南京]  
[四川館陳列品]  
　　四川館業於十六日開館該館容積稍小而物産美富有多數物品無地可容均庋之架頂上及偏僻之處就吾人所見者皆屬菁華自入館至出館未見有窳劣者誠大國之風也敎育部標本雖不多然有特異於各省者農業品種子類老農莫能徧識其名而烟葉種類尤不下十餘種其捲者不可見舒者有名摺菸葉大於扇藥材美品中有大黄一支大可餘拱其表籤稱川中不多觏樹藝部標本多貴重之木其影木方片有可爲椅爲桌者並有陰沈木棺料價值千元飲食部有仿製之葡萄酒及各酒染織部色澤鮮明材料精緻工藝部如勸工塲之自造繅絲車及裁縫機鹿蒿廠自製各種玻璃瓶洋燈台及鐵磁痰盂足以駕洋貨而上之劉高暘自造步表兩個亦他省所不多見他如竹編之扇精細絶倫書畫不失眞意誠美術也竹絲包錫杯盤髹漆之各器揉革部之軍商用品俱與外人爭長此外有藏印古銅器可爲歷史家研究之資 
[皖省太白樓模型]  
　　安徽館陳列物品大槪可分爲三一爲檯橱架壁之陳列一爲陳設的陳列一爲獨立的陳列最射人之眼簾者則莫如獨立陳列之太白樓模型其樓分三層高約五尺面積約一方丈純用木質構成簷牙屋角之鋒稜室腹堂心之鋪設游客登樓而寄慨醉僊臥榻以消閒靡不畢露全神渾忘今古加之周圍點綴以花鳥門牆標榜以詩聨情景逼眞觀者戀賞不置 
[湘省木工]  
　　湖南寗鄉周禮堂時人呼之爲第二魯班其製造之精妙世所罕匹頃聞勸業會開幕出所製之紅木大餐椅拾張陳賽於美術館雕刻精緻構締奇特花草鮮妍質料堅固幾可獨步一世 
[鎭江文明紗]  
　　工藝館染織工業部陳賽鎭江許祥興之文明紗十種花樣新妍染織優美事務員復用梯形之陳列直射之光綫五花十彩奪人心目價值尤廉索購者日有所聞 
[宜興陶器]  
　　工藝館中所列宜興陶器種類繁賾製作亦極工緻内有方瓶一對係瑞泰茂出品特製爲赴會之紀念者其瓶端各刻頌詞一通大意頌揚君國萬歲工商精進之盛况瓶身則刻以殘碑古碣箋疊成章用意精切含有以古爲新之旨其悉心研究於此可見 
[鄂省選舉敎育會長之紛擾武昌]  
　　湖北敎育總會正會長吳兆泰已經逝世副會長姚晋圻又早經辭職故衆會員於十三日在會塲内開繼續選舉大會當開會時有襄陽籍學生三十餘人要求入會衆會員以今日實行選舉投票祇認爲來賓始准入塲十二時搖鈴開會先由夏壽康君（諮議局第一副議長）報告開會宗旨次由會計員報告出入帳項旋有會員蔡某請報告本會成立以來之歷史當由湯化龍答復蔡君又請報告本會成立以來之成績夏壽康君答以今日爲選舉會長之期成績俟異日報告當有楊廷垣君起而駁詰語頗嘲謔而來賓中之某留學生又從而鼓噪秩序爲之紊亂會員胡錫三見此情形乃登臺代行宣佈謂本會爲敎育行政官廳之補助機關自成立以來某某學堂卒業學台派員考試本會亦派員監考此其補助者一某某學堂風潮學台派員調查本會亦派員排解此其補助者二此皆範圍以内之事更有出其餘力補助於範圍外者如電請速開國會電拒鄂路借欵此爲補助憲政路政之成績昭著者也繼議舉會長部章定限須不受提學司管轄者方爲合格衆會員討論此事互相爭辯不决復爭推舉選舉不决喧譁之聲幾破耳膜卒以部章學署議長議紳課長課員及各校管敎員不准被選决議始行投票某留學生復自命爲紏察員登台干涉衆會員以其無理取閙將其曳下該生始怏怏而退及開票張仲炘君得三十二票爲最多劉心源君得二十七票爲次多夏壽康君得二十六票爲又次多數因張君現充存古學堂監督遂定劉心源爲正會長夏壽康副之衆無異言遂佈告閉會 
[蘇台自治進行之一斑]  
[長元吳城議事會開會紀事]  
　　蘇城長元吳議事會十六日爲成立之期仍借元都方丈内開正式會自治監督趙吳陳三大令均到議長各議員到者計五十一人三時開會行政官入禮堂東向立議員西向立行三揖禮禮畢議員董事（董事到者四人）依次入度行政官入席議長入席後委書記宣佈到會人數次委書記代述開會詞畢開用鈐記備文呈報各憲備查嗣行政官訓詞議長答詞宣佈公决議塲秩序經各議員公同决定後議長起言休息二十分嗣重入議塲宣佈公决議事會辦事員規約詳加研究書記通至第二條因爲時已晚議長起言明日接續開會遂行散會十七日照章於四下十五分鐘接續開會公决辦事員規約計到會者三十四人由書記員通至第四條爲止當經公同議定書記員一人月薪十六元速記員一人月薪十元繕校二人月薪各十元收發員一人月薪十元司計員一人月薪十元雜務員一人月薪八元議至此爲時已七下十五分鐘照章鳴鈴閉會惟自開會日起照章須扣滿十五日作爲會期現定於二十八日接續開會 
[市民公社舉定職員]  
　　蘇垣觀前街市民公社日昨在方丈内舉行複選正副幹事等職員茲悉該社業經選定倪君開鼎爲正幹事沈君敬德陶君廷寶爲副幹事其餘評議經濟書記各部亦經分别舉定職員以維社務而期進步 
[安東令公然實行共産主義奉天]  
　　安東四區湯 
 
 

Page 11

 
 
池子等地貧民强分糧戶存榖以致貧富爭持幾釀鉅患屢誌前報聞前日忽由官中發出公文嚴諭鄉董議員略謂貧民乏食待哺嗷嗷致滋紛擾該鄉董等事先旣不能防範事後又不能補救殊非尋常疏忽之可比（按此種套語自責乎抑羞人語也）特諭該董等轉諭區内糧戶將所餘積糧速行分給貧而無力者以資接濟不然致滋鉅患亦不能獨擁富厚若不顧公益即是爲富不仁王章具在當行嚴懲該貧民亦不得藉口生風以滋事端聞該處近已任令貧民盤查照分一般糧戶祇有忍氣吞聲聽之而已（按社會共産主義歐美文化極高之國尙僅托之理論不圖東省一海澨之偏邑乃竟昌言而實行之該令亦吾國文明之先導者哉特不知分糧後之結果究何如耳） 
分類新聞政界 
[武陽實行平糶之先聲常州]  
　　武陽平糶事雖經官紳議定六月初一日開辦漕米固由兩邑尊向錢莊立期票請領而陸續接濟尙難籌墊巨欵赴蘇後經撫藩各憲再三勸其以窮黎生命爲重當慨然允諾復在商會邀集官紳商學各界會商墊欵籌捐及開辦一切事宜除府縣外到者百數十人所籌議事件如平糶公所則設於商會總理公推惲莘耘君副總理公推瞿萼馨君經理帳目推郭次汾徐文浩君採辦米石除府委員外並推于瑾懷華子泉二君稽查帳目糶米推莊誦先徐桂寳（即壽基）董子履錢夢鯨四君平糶局共設六處東爲普濟堂西爲敦仁堂東北爲營田廟南爲西廟北爲存仁堂中爲府城隍廟其管理彈壓各員臨時再行派充所有經費惲紳已籌借洋一萬元其餘擬向典業錢業各借數萬典業因各鄉典當執事均未到會尙未認定公議由府給諭勸導錢業已認定借墊二萬四千元萬壽亭經費擬請府尊諭提一半交平糶公所城廂積榖兩縣於徵漕時每石帶徵五十文請兩邑尊查明年分數目預備撥用災賑項下能分文不動更佳若捐難籌集必須酌提若干届時再請府尊酌定所有捐欵惲紳倡捐洋一千元并擔任勸捐坥千元府尊捐二百元兩邑尊各捐一百元其餘熱心之士當塲助捐者亦屬不少有楊某者平昔在外倡言將捐數千元當由某君詰問楊堅不承認經衆逼迫楊不得已將其盤剝重利而不能收之爛帳約值二三百之契約捐入請兩縣追出以充平糶之用當由某君起言平糶乃係急需設此欵一時難追或竟無着將若之何楊君旣係熱心不如捐數百元以作平糶俟此欵有着再還楊堅以無錢辭（按楊現甚富厚）爭執不已當由伊邑尊云楊某此項契據可暫交公善堂其欵即由堂墊出將來此欵難追仍由楊還給公善堂衆始無言商界捐欵某君云此次捐欵總可與　届大致相同紳界捐欵應如何籌劃當推定莊誦先瞿萼馨汪作黼劉士誠四君並聞盛杏生侍郎亦擬捐助巨欵嘉惠桑梓此外游宦在外者擬由府縣作函往勸發放期旣定六月初一勢難再緩若俟請領漕米到時恐周折過多緩不濟急現准即日由府派員會同紳士先行採辦以便按期開糶至於米價俟購米到後再定是日徐桂寳君邀集數人到曾擬向惲紳尋釁嗣經府尊勸諭始悻悻而去 
[委勘商埠審判廳地址蘇州]  
　　蘇臬左廉訪以憲政館奏定逐年籌備事宜清單本年應將省城商埠各級審判廳先行成立所有省城審判廳地址業經飭縣勘定其鎭江爲通商鉅埠應設審判廳亟應趕緊勘辦特派委本署審判廳籌辦處委員兪大令志善前赴鎭江會同丹徒縣周歷查勘擇定相當地址飭匠逐一估計商定建築經費數目禀覆核奪大令已禀辭起程矣 
交涉 
[日商遷屋交涉之餘波杭州]  
　　杭垣日商交涉竭紳商學界之全力磋商兩月破費鉅萬金錢始獲就範詎有重松藥房一家首先破壞改名武林大藥房率爾標紅開市致全城大嘩仍由各界知照警局勒令停閉而該商兪某王某百計運動並賄囑縐紗業董傅禹臣出頭辯護一面運動某巨紳代爲說項十六日大會原辦紳商先開一秘密會提議此事嗣到會塲報告謂該店確係華商現又准其開設改名爲兪氏遐齡堂兼售五金雜貨並經鄰右互保决無洋股等語繫鈴解鈴紳商學界誠能事矣惟傅禹臣得賄包庇代通線索迭經杭垣等報後先揭載並指實爲一百元本日會塲遂飾詞强辯要求團體思與報館爲難經邵紳伯綗謂此係個人交涉團體不應預聞該業董始嗒喪而去 
[四國墳園已允拆讓漢口]  
　　旅寓漢口之英德法俄四國人因在漢口之公共墳山已有人滿之患於去歲購就京漢鐵路大智門車站附近餘地千餘方另闢公共墳園已經動工修建圍牆該處有居民數百戶向以其地爲出路茲被築牆出路遂阻又無别路可通乃禀由關道齊觀察照會領袖英總領事交涉請其遷讓直至今日始由郵傳部出爲調處另以鐵路餘地與前售之地交換已蒙該四國領事承允立約拆讓矣 
軍界 
[通飭參謀官報告軍政直隸]  
　　駐保陸軍第二第六兩鎭參謀官刻均奉到軍諮處札飭各鎭參謀官每遇緊要軍政有直接報告本處之責任原所以愼機宜而昭鄭重近查各該參謀於各該鎭一切事宜往往延不呈報殊於職任有虧亟應再行札飭嗣後凡有應行報告之件務須先行造報本處不得俟該省督撫奏咨後始行報告致於一切情形無從考核 
[張統制擬編脚踏車隊湖北]  
　　陸軍統制張軍門飭各協標營派善騎脚踏車目兵數名齊至步隊第十五協聽張差弁（學騫）指揮演習以便編制脚踏車隊 
[蘇撫添委督練公所文案蘇州]  
　　蘇撫程中丞派委正副參議飭令整頓新軍等情已記前報茲悉中丞又委洋務局提調候補府張太守紹充督練公所督辦文案事宜飭令會商袁觀察等將新軍各員逐一查察何員應留何員應裁開單禀候核奪以節糜費太守奉文後已銷去洋務局差蒞新視事矣 
學務 
[嘉府中學大風潮之眞相浙江]  
　　嘉興府中學堂於本月十三四等日忽起風潮具略情已誌本報茲經詳晰調查知起事之咎實在學生而激成職員全體解散之咎則在嘉府英太尊該學校風頗覺囂張自范君拱薇來任監督後事事主張嚴厲致爲不肖之學生所忌本月初間星 
 
 

Page 12

 
 
　　期日有學生張拱星出外飲酒醉歸嘔吐監督知之即記小過一次十一日又有學生姚宗仁私自出外飲酒爲監督所知以其有心犯規復記大過一次詎是日之晚學生譚新咸亦私自出外飲酒歸校後在自習室擊桌喧閙詰責不服反出惡聲監督不得已於次日揭示記大過三次並令其至監學室自習該生不從自願退學監督允之飭人送歸事尋息矣乃該生去後又復屢次來堂與他生談論監督責問伊遂大肆咆哮碎牕毁物諸生中有與譚善者從而和之竟至將監督扭結敎員排解不散監督無可奈何擾攘終宵次晨監督乃自詣府尊辭職學生聞信後先籌抵制竟開會評理邀請府尊蒞會府尊來允令監督解職將譚生新咸改記一大過仍令留堂姚生宗仁改記一小過暑假考試與否聽諸敎員學生謂新監督來時若斥退爲首諸生數人當奈何太守又竭力擔當謂斷不斥退此事惟我是問於是學生均志得意滿謂監督果爲我驅逐矣然敎員均深明大義以監督已退堂内無主考試一事斷非敎員等所敢專擅乃將關書送至府署一律告退云 
[礦産岩石關係礦學之研究安徽]  
　　學部近日咨行皖撫謂現今各直省開採礦務逐漸發達所有開掘各種礦産岩石於研究礦學有極大關係應請轉飭凡有産出前項各種岩石均令標注送部以便轉發京師大學堂工科研究以期普及等因朱撫台准咨後即行勸業道調查詳候咨覆矣 
實業 
[劃一商會總協理更換辦法山東]  
　　日前農工商部通飭各省勸業道云近來各省商會成立及總協理更換之案往往總會則有旣據該總會呈請加札又由督撫咨部者分會則有旣由督撫來文又由勸業道又由商務議員又由商務總會又由該分會自行呈請者同一事而請加札委之文紛來疊至案牘旣形繁多辦理易致重複殊非鄭重公事之道應卽重加整頓以免紛歧而歸簡易嗣後除因有關緊要案件仍准該總分會往禀本部外其尋常成立商會及更換總協理總理加札之案總會呈由本省督撫咨部仍移勸業道備案熱河張家口地方之總會卽就近呈由都統咨部分會呈由總會移請本省勸業道核轉其未設勸業道之省分暫由商務議員核轉至外洋各埠華商總會應由該處領事一面禀部一面呈報該處出使大臣立案如有分會即由該總會呈報如此則辦法可歸一律旣無隔閡之虞並免紛歧之弊除咨行各督撫都統及各出使大臣外合行札飭該道遵照東省勸業道昨已接奉通飭卽移行各總分會一體遵照 
[江督咨奬六安寗國物産會安慶]  
　　皖撫接奉江督咨稱南洋勸業賽會以江蘇海州安徽六安州寗國府之屬物産會陳列天産製造各貨品現經審查長按照評等分數分别發給奬牌以資鼓勵等因朱中丞准咨後卽行勸業道查照 
雜記 
[好上條陳者之通病武昌]  
　　湖北自治籌辦處坐辦莊觀察綸裔近批大冶縣紳葉兆雄條陳牘尾云據陳已悉該紳留心時局於新舊學均頗有研究洵堪嘉尙惟細閱條陳各節如开國會也停捐納也理財也審形勢以固邊防也精水陸軍以資捍衞也講新舊學以開通民智也題目雖極正大但係摭拾陳言不能獨抒精義足見胸中無甚把握且本處亦祇司自治一部分縱使言有可採亦無執行之權該紳旣有志向上當取古今經世之書悉心揣摩爲有用之學本處有厚望焉 
[匪目邵鎭堂投誠之佈置蘇州]  
　　高郵州姚刺史禀報各鄉盜匪滋擾拿辦情形並請准予匪目邵鎭堂投誠立功贖罪云云蘇撫程中丞批示云據禀已悉惟匪目邵鎭堂爲梟帮巨魁迭犯刦案情罪甚重雖據率黨投誠情愿獲匪贖罪僅起獲被擄之李慶福等三人解案給領而巨匪陳維實等至今尙未報獲前經寶前部院檄飭解道訊辦茲旣據懇予寬限責令緝匪姑再勒限務於一月内責令協同縣役將陳維實等要匪嚴密緝獲解案究報察辦仰淮揚海道速飭遵照母任飾延此等亡命之徒非眞心悔過立有實功未便信任且有腹黨三十人究竟如何安置勿稍大意仍由道察酌辦理具報 
[委員調查浙省禁烟蘇州]  
　　蘇撫程中丞以浙省辦理禁烟事宜甚爲得手特派委禁烟公所科長劉大令鴻前往浙江調查情形回省禀復以資借鏡大令已禀辭前往矣 
清談 
[鄂省之三制軍]  
　　卾省近日得賢制軍三人。曰張薌帥。曰趙次帥。曰瑞莘帥。 
　　然而薌帥之死也。官塲惜之。開邑悼會。立德政碑。甚有泣下。霑襟者。次帥之去也。鄂官快甚。鄂之民則喁喁怨甚。至於今流風餘韻。且喧傳於士夫之口。若甚惜其去鄂之太速者。莘帥抵鄂。鋤奸除鑾。鄂民德之。鄂之官則併力以圖之。又若莘帥一日不去卾。吾儕一日不得高枕以就臥者。 
　　記者曰何官與民好惡之不同。一至此耶。雖然。是亦足。以見三賢之階級矣。 
[文苑]  
[哀湖南詞調寄浪淘沙]  
（南天逸史） 
　　燃炬擲當頭。破斧沈舟。高牙大纛。一齊休。砲響連。環官逼亂。憾湧江流。（衆擁入撫轅岑出嚴示激怒軍隊抽槍上刺刀戳傷十數人衆益嘩旋出平糶告示遂無效岑飭連放排槍慘斃多命衆相率拼死登屋放火）慘聽。鬼　愁。（撫署内外慘斃百餘人投之火中棄之井内者屍骸不少行路爲悲）餘燼誰收。（餘燼中枯骨雜瓦礫中傾棄河干）寃魂無。數　荒洲。天禍湘南猶未已。莫再悠。悠運動悔心頭。風惡沈舟。黔滇移督好音休。岑輦八萬金於京師某邸已有移督滇黔消息湘亂起遂中輟）輸却慳囊金。八萬。虚擲東流。掀倒石獅。愁威勢全收。（撫坪有石獅一對重數千斤衆憾岑遷怒石獅俱掀例臥地）雄風無復鎭。南洲。厲齒磨牙幾何歲。莫再悠悠。 
探險錄 
[西部蒙古游歷談（廿七）]  
　　烏城大宗家屋。以巡警廳爲第一。其次華商所供關帝廟。巡警廳經費。由華人攤撥。華人按房征租以供給之。巡警廳常駐把總。由將軍衙門派委。三個月交代一次。保護人民。審判平常紛議。每日有將警務情形報告之義務。且兼管稅務事宜。對於入城貨物不論種目。上稅餉一錢。麵粉等例不索稅。各華人住。戶例總抽銀三錢租銀稅率辦理頗公。 
　　商場房屋招租甚多。因華人無土著的精神。烏里雅蘇台房屋。租銀稍昂市中要區。租價尤高。如十二間正房數間廂房。一年約須二百兩。五間住房三間　房。一年約須七八十兩。招租限期。以十年爲最長。 
　　烏里雅蘇台墾地。華夷雜處距城約三俄里之孛克德因果河沿岸最多華人業農者。較蒙人種地方法爲精按時種地匀　肥料。且講究灌溉。如法採培。各樣植物中。筱麥小麥居多。約種一千五百斤當年收穫一萬五千斤。雖甉上之年猶可獲一萬斤。然鄉下荒地。土質磽瘠。常無豐年。以麥桿爲牲畜飼料。六十布杜。約値一兩三錢。 
 
 

Page 13

 
 
   
 
 

Page 14

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[德昌老人頭牌雪茄烟廣告]  
德昌老人頭牌雪茄烟久已馳名膾炙人口近有冐此牌者眞僞難分欲訪此眞牌須看明盖上有ＨＨＢ字樣并有德昌洋行華文四字方是眞正本行老人頭牌雪茄烟是也購者　諸君務祈留意爲要　德商利康洋行特白 
[南洋勸業會利泰烟行廣告]  
本行向在大小呂宋和德等國設廠歷年所精製各種雪茄烟名馳全球久已膾炙人口常吃本行之烟能消食開胃平氣化痰其味清秀實有益之衛生矣今精益求精以廣招徠特於宣統元年設愛富公司在英大馬路口設利泰烟行在法大馬路首善里今有分設南洋勸業會塲下關第一樓壁倘蒙紳商賜顧格外克已以招推廣　本行謹白 
[上海商學研究會附設商務夜學堂添設世界語傳習所廣告]  
世界語者萬國通行之新文字也吸收世界文明之利器也二十四紀之學術賴以進化也而又爲世界和平之證劵也歐美各國已認爲萬國公語（亦名國際補助語）政府提倡已列爲小學專科（與本國語並行不悖）書報流傳不可勝數研究大會年年舉行（本年世界語大會在美之華盛頓）各國人之通曉斯語者已達數千萬人噫何其傳布若是之速且廣也良由學則簡易數月可通應用之繁一言難盡總之我國政界軍界警界學界農工商界以及航海之人均不可不學者也本會以此語　振興中國商業有密切之關係故此聊盡義務特設傳習所於老北門内計家弄九十一號本會事務所（暑假期内照常開課）俾有志學習者易於速成當此預備立　時代國民銳意圖强若不急起直追競習斯語安能與世界文明諸國並駕齊　耶同胞同胞注意注意學費每月收洋五角如欲兼習英文者另加一元時間每晚八時至九時開學期五月二十一日報名處四馬路商務印書館内顧曉舟○五馬路十五號華昌洋行内陸式卿報名時隨交證金一元入學後於於學費内扣除校長顧憲成敎務長陸耀楷仝訂 
[開平礦務有限公司分銷處遷移廣告]  
本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤灶買煤焦炭火磚火泥及修改煤灶者請移玉總公司二層樓上 
分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德律風一千一百念一號 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾奇由德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單實與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊青島上海漢口南京鎭江各埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[老太古公司]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[（保單作廢）]  
僕等今正爲擔保陳寳泉王光涵等在上海亨茂洋行分設杭省爲正副經理事因中止係此保單作廢恐未週知特此登申新二報聲明　全泰盛徽局邱昌富仝啓 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[滇督李經羲奏請飭部借欵辦理實業摺（續）]  
　　以上三端均隸内政至論外交之政策則尤以實業爲要圖滇省交涉困難莫如路礦路之所到礦即隨之當國力强盛之時外交以先發制人爲主値時局艱虞之會外患以不使加重爲先空言何能抵制實力乃見經營自隆興公司立開礦合同英法協以謀我不待言矣况因礦開而路線愈可展拓因路便而礦産更易轉輸始之殖英法之民於緬越今將殖緬越之民於吾滇外工環集則人滿堪虞兵衞自招則民情更擾且彼於兩路分途並進西南已虞肩背之寒彼於七府州合力同謀中權更受腹心之疾得步進步防不勝防今惟籌欵大辦滇礦以國力爲根本以民力爲枝葉疆圻以内我保我之權利條約以外彼守彼之範圍庶幾舊有寳藏不至盡付淪亡而於前定合同並可實行補救總之我能自辦則人心歸我人才屬我財源裕我實握外交之關鍵我不自辦則人心外嚮人才分散財源外耗更無交涉之可言臣所謂辦實業以固邦交者此也臣不敢謂礦一開而滇即不亡而確知礦不開則滇且必亡途已將窮時難再失雖一省不無紳富各埠且有華僑而築室道謀難於圖始緩不濟急勢若摶沙祇能望作漲溢後圖未可恃爲艱難先務與其焦唇敝舌乞憐於他人何如瀝膽披肝歸誠於聖主臣查隆興公司合同股本以五千萬兩爲度滇省籌辦礦業斷非名號標占枝節經營所能濟事今從少數計算必須籌撥的欵二三百萬兩一面另行招股方能大舉開辦明知帑藏匱乏部庫艱難歷年補助滇邊已視各省爲優異借使興辦實業尙可稍緩須臾雖滇力不足自籌不妨從容計畫無如危機一髮稍縱卽逝滇省耗竭庫欵自國初至今何止數千萬金際茲危急存亡之秋必不惜此數百萬金用以保巖疆而全大局伏查光緒三十三年三月間度支部會同各部議覆川督臣錫良等會奏籌辦邊務摺内分另常年開辦兩項撥欵興辦屯墾開礦等事在案滇礦亟應開辦比之西藏同一迫切且滇省他事請欵皆有發而無收若開礦則以一礦計之或有盈虧合諸礦計之必無損失開辦之始可以分期撥領辦成之後可先陸續歸還粗與長年接濟欵無着落者不同合無仰懇天恩特眷危疆宸衷獨斷敕部籌借銀二三百萬兩以爲開辦基本恩綸一下全滇皆將感泣子文紓難卜式助邊必有聞風興起者臣仍當設法廣招商股並擬捐廉變産先行籌捐洋銀十萬元以資官紳倡率稍效涓埃萬一臣用人不當辦理不善或致折閱虧空請將臣立予罷斥從嚴追賠以重帑項臣世受國恩一無報稱憂憤所積欲求死而有濟伏冀熟權大計破格矜全俯如籲懇俾得早日興辦滇省幸甚大局幸甚 
本埠新聞 
[改過局押犯脫逃四誌]  
　　前日午後本縣田大令片邀一路巡警分局正巡官德明府到縣會同改過局委員馬明府提訊英廨解送改過局逃犯顧阿生及總工程局西區獲送羅阿友瞿咸全諸阿炳等四名據供伊等因看役每將早晚兩餐飯米尅扣屢次口角滋閙今由潘發高起意定於本月十五日收封之時約同脫逃求請寬宥旋復飭提法廨捉獲之陶松林沈哭寶林福喜陳壽生王阿毛周小林陳阿大卽張阿大等覆訊供執如前德馬兩明府喝將陶松林鞭背五百下笞責二百下沈哭寳鞭籐條四百下笞責五百板王阿毛責四百板鞭背三百下陳壽生笞責四百板林福喜鞭背三百下責四百板周小林鞭背三百下笞責三百板旋由陶供聽從已死之潘發高及受傷之沈小七仔唆使各取洋鎗一枝周小林供尙有洋槍二枝係被在逃之同字號卯捕頭押犯楊先生及新字號卯捕頭押犯馬老九取去求鑒判一併還押候再訊究又聞身受鎗傷之逃犯沈小七仔曾經送縣騐明判送上海醫院治醫在案現在肩下所中之槍珠尙未取出該院因向無看役恐再逃逸送回縣署田大令諭飭收所候核 
[荷官封閉嗎㖘中華學堂]  
　　華商聨合會禀外務部學部電云接泗水中華學堂全體函畧稱嗎㖘中華學堂以劣董丁成和挾嫌于四月半突被荷官封閉斥逐學生並先後拘拿董事蔡立水洪臨祥柏漢襄入獄柏已判三月乞聨合力救等語據情叩求大部迅電陸公使詳查原委分别爭釋勸息以全國體而維僑心華商聨合會李厚祐等叩 
　　浙江勸業道照會寗紹航業維持會文 
[其一]  
　　奉撫憲增批貴紳呈辦寗紹公司輪船情形請爲保護由奉批節畧閱悉該紳與虞紳和德創辦寗紹輪船公司挽回利權並組織航業維持會意在勸導各種會社共同維持辦法甚是所請勸業道寗紹台三屬官紳各界隨時保護應准照行仰勸業道按照摺開各節妥籌保護之法俾中國航業日漸發達毋負該紳等一片苦心一面照會該紳并候札行寗紹台道轉飭所屬查核辦理抄摺批發等因奉此除由敝道遵擬保護辦法六條詳請撫憲批示祇遵外相應備文黏抄照會爲此照會貴绅請煩查照施行計粘抄辦法六條一遵照憲批意旨移知寗紹台道分飭所屬認眞保護一由署道分飭所屬撰擬諭示陳說利害明白宣布以期家喩戶曉一紳界由地方官分别照會轉行勸導學界由各屬勸學所各學堂校長傳說宣示商界由各屬商務分會開布意旨至於小本經營社會勞働中人尤應設法勸諭期使各界均盡維持之義務一由署道照會杭州寗波商務總會查明部定分年籌備事宜速行組織商船總會成立以後實行保護以垂永久一由署道照會吳紳轉飭寗紹公司於該輪船航行凡旅客之招接行李之照料艙位之安置務較他輪加意優待伯搭客樂其利便不致舍此就彼一以上各條均候憲台察核批准後由署道分别照會移知迅速施行 
[其二]  
　　案奉撫憲增批敝道詳復遵飭籌擬保護寗紹公司航業方法由奉批據詳已悉摺開所擬各條於保護航業亦見周妥仰卽分别照會移知一體遵照等因奉此除分别移行外相應備文照會爲此照會貴紳 
 
 

Page 19

 
 
請煩查照施行 
[難民首領禀請保護]  
　　湖北難民蕭國棟前晚至一路巡警分局遞禀畧稱受災生員等係胡北人因連年水旱徧災荒歉無收困苦不堪今悉吉林省有荒地招民到彼墾種本省各州縣鄉民成羣結隊赴吉者均已先後禀知督憲發給護照現已啓行者有數千餘人生員今同本村男婦大小人等共八十二名由漢口乘輪來滬在城内關帝廟暫住定於翌日乘坐凉州輪船動身到山東牛莊換船赴吉恐附近居民見生等人衆驚慌變生不測求請派差保護等語德正巡官諭令退去妥爲管束昨日卽派巡警多名到廟彈壓 
[私鑄銅質小銀圓四誌]  
　　閘北南川虹路開武昌機器店之甬人張長安因私鑄製造小銀圓機器且與袁鑫甫等在英界西大路賃屋私鑄銅質小洋在市混用日前被總巡捕房拿獲解廨收押在案前日下午由念七號西探及華探李星福持寳讞員信函至四路分局請派長警地保同往該店搜查證據無着該探等遂據情歸禀捕頭請示核奪 
[中國華商銀行會議定期開辦]  
　　海内外發起之中國華商銀行十五日下午一點鐘在本埠商務總會集議計蒞會者南洋華僑代表泗涇水　鍊精君望加錫林淵源君三寳壟林嶔㟄君緬甸小吕宋及小吕宋之工界團體會均各電舉李徵五君爲代表漢口商會代表蔡輔卿君係滌甫君孫襄其君九江商會代表柳耀棠君方畏三君嘉善商曾代表葉文煥君曁本埠認股諸君百餘人搖鈴開會後由臨時會長上海商務總會總理周金箴君致辭海内外各埠代表以及本埠諸公　敝會以地居中國商業交通之區因銀行事不揣冐昧恭請諸位降臨辱承連袂偕來均係熱心同志感謝良多對茲大局必荷賛襄敢將大略情形布告於海内外同胞諸君按銀行之局首由李君雲書發起計南洋各埠簽認之股五百餘萬元内地各埠簽認之股約四百餘萬元定合資本一千萬元海天遙隔時歷經年因内地各埠災荒疊告商情歷碌不無稍有變更計上海已繳之股六十餘萬元請問各埠代表已收之股若干漢口代表報告云已收之股共三十餘萬元九江嘉善各代表報告之數曁福建浦城吳城閔行海安函件報告云已繳之股核計四十萬元云云統合内地股洋一百五十萬元計股份三十萬股（以上所報洋數均係按照全股而言）南洋華僑股份泗水一百萬元二寳壟五十萬元望加錫三十萬元緬甸五十萬元小吕宋四十萬元工界團體會五萬元新加坡五萬元統合華僑股洋二百八十萬元計股五十六萬股各代表均一一承認總計海内外代表今日到會呈報股欵共四百三十萬元其餘未曾函件接洽者尙在此數之外會長宣言曰鄙人之意擬收足三百萬元之數先行禀部註册驗資開辦何范之君起言就鄙見如收足二百五十萬元之數卽可開辦衆賛成於是會長請公議定期以何日爲期衆謚均以八月底爲期衆替成泗水代表　鍊精君望加錫代表林淵源君三寳壟代表林嶔　君緬甸小吕宋及工界團體會代表李徵五君均表同情會長又謂八月底南洋及内地股銀繳足之日均各先行貯存各本埠之匯豐銀行彼此電報接洽以昭大信衆替成僑商各代表直立云某等所請者有二一泗水三寳壟望加錫緬甸小吕宋等埠必須開設分行以便交通一除禀請農工商部註册外請由中國政府照例咨照開設分行處之各國政府一體保護會長卽當衆宣　擬將來開辦分行各地名如北京天津漢口廣東汕頭厦門香港新加坡巴達維亞泗水三寳壟緬甸望加錫小吕宋坤甸等處至外埠開設分行之處註册咨照例所應有衆賛成邵琴濤君嚴子均君李雲書君陳子琴君何范之君以及到會諸君當時與會長討論選舉董事總協理問題良久經衆公决俟八月底繳足股銀之日開明各股東姓名股額藉貫再行照章選舉董事總協理至繳股一節按照招股章程第十三條載有分三期收足之文當經公議改爲已繳第一期者請將第二三期　繳已認尙未繳者請將三期全數併繳統定八月底以前一併繳足一面登報聲明衆賛成會長宣言提倡實業係敝會應盡之責敝同人發起中國華商銀行事之能成與否當與諸同胞榮辱共之鄙人所不暇計也溯發起之時曾公舉辦事同人以專其責現値銀行開辦伊邇應將原議辦事同人之責任係擔至銀行開辦之日爲止卽行交卸之議當衆宣布几我海内外同胞其共諒之議畢搖鈴散會時已五下餘鐘矣 
[滬道由寗返滬]  
　　滬道蔡觀察于昨日下午二時半由寗乘坐頭班快車回滬上海縣田大令等均在車站迎接 
[秀才荷枷游行]  
　　江北人姜學禮冒充文生向船戶趙文彩誑騙洋念五元屢經四路一區黄正巡官訊供收押在案昨日覆訊判姜先行枷號一月游行示衆期滿冉核所有起案之羅紡長衫一件著即變價給趙具領 
[奸徒欺人太甚]  
　　梅子香控嚴潤卿通同徐玉堂私掘祖墳盜賣泥十曾經公堂中西官判令交保勒限將墳修理在案嗣因届限不埋復又提案申斥展限三天著照前斷趕速修理前日嚴等又唆令工人在途將梅攔住軋往茶館留難經人解散後梅即投廨伸訴聶司馬閱禀大怒諭暫退去候著保交案嚴究 
[衣服整齊之犯人]  
　　虹口著名賭棍瞿龍龍（綽號大砲）迭次犯案由廨訊辦逐出租界在案茲復混入租界由探拘解公共公堂判押西牢九月期滿仍驅逐出境詎瞿心不自甘延請担文帮辦費烈律師知照捕房昨復於西牢將瞿帶出解請公堂覆訊先據律師費烈聲稱瞿前因犯案奉堂上訊明判押西牢一年期滿釋出後即赴蕪湖貿易今因定購煤炭回滬訂立合同路過租界被拘到案惟瞿已改過自新應請堂上從輕發落捕房代表侃克律師投稱瞿係著名賭棍前因小輪案由廨判押西牢一年期滿逐出茲又濳來被探拘解公堂訊實判押九月期滿仍逐出租界似此辦法甚爲正當况在押不滿一月未便酌减請爲察核寳讞員見瞿仍穿袍褂諭曰本分府歷見西牢帶出人犯均穿犯衣今瞿仍衣服整齊諒係捕房特别優待遂商之英康副領事判瞿減去三月著押西牢半年期滿仍逐出租界 
[公益洋行公舉董事]  
　　本埠開平礦務有限公司大班徒魯文君經理多年辦事認眞與中外士商極爲相投該公司唐山礦所産各種煙煤焦炭火磚等行銷滬上各國海軍各輪船公司製造廠及南洋各埠長江一帶多年徒君之力居多今徒君承本埠公益洋行舉爲董事已告辭開平礦務公司經理一職不日啓程往星架坡設立公益分行管理該行所經理之各橡樹公司滬上中外紳商與徒君有舊者莫不爲徒君賀且爲公益洋行得人慶也 
[城内]  
[資遣難民]  
　　關帝廟各難民昨日午後紛紛到縣求給飯食共有一百四十餘人田大令准即諭飭値日差每名發給錢一百文並　押解啓行旋據該差咽稱該民等刁玩不堪小的等人少不敷押解求派巡警押送大令准之 
[淫惡宜懲]  
　　無賴陶銀樓在天燈弄左近向某氏婦人調笑該氏嚴斥陶竟施其强硬手段該氏情急呼救由街鄰代鳴巡士將陶拘獲轉解一路巡局訊究判重責二百板拘　三天期滿交保 
[南市]  
　　僧人圓寂大南門外施粥廠附近有一病人在彼倒斃已誌昨報茲經十二圖地保報却南區查明死者係僧人名半濟向業星相賃居十六舖泉漳會館弄内洪聚興客棧因伊患病舁送上海醫院求治詎行至中途已將氣絶遂就粥廠旁安放俄卽身死檢其衣袋有收條一紙上書淨土菴僧智德收柴火洋三十元字樣旋卽報查收殮厝壇一面 
 
 

Page 20

 
 
飭十二圖地保將該棧内行李起出存案 
[不應行兇]  
　　内地自來水公司茶房宋文奎昨晨向陸家浜三角街津華池浴堂朦收水價經執事人高文生察出將宋毆打扭至南區解送工程局請究當値處以高不應行兇判罰洋五元充公宋從寬免究斥釋 
[船戶兇横]  
　　爛泥船戶吳兆裕昨因抗繳總工程局船捐經收捐人談桂香報明局董派探查提詎吳行兇抗拒旋仍解案由陳裁判訊明判戒責二百下押半月以儆兇横 
[控追宕帳]  
　　已閉源茂小錢莊執事趙文彬昨將莊夥榮福賓扭至工程局控被宕帳洋四十元延不歸還經陳裁判訊明判榮交原告帶出理處 
[婦人索債]  
　　吳馬氏在南區控告向爲碍灰業之張子雲去春央中趙某借去洋二百五十元迄今本利無著求請究追當由該區解至工程局訊實　交的保赶緊措理 
[戒責女子]  
　　洙涇婦人富潘氏之女阿小今春來滬傭工在同鄉洪金氏處借住旋被同居之沃阿芳鄔裕泉等說合與張興發姘識被張携往寗波以致向領無着氏即偕兄忠發將洪扭至工程局控究並提沃及鄔之堂兄裕豐到案迭次嚴訊始將該女交到由湯裁判復訊以該女不應私逃喝令戒責一百下留候伊母具領洪金氏著再戒責五十下從寬斥釋鄔交保免究 
[閘北]  
[縱女淫奔]  
　　侯高氏昨至四路一區控稱媳婦陶氏被其母陶周氏領回家中縱令與姘夫吳阿林偕逃經黄正巡官提案訊實判周氏交保限尋其女到案茲因該氏延不交人復將氏姪陶長生提案訊判交保帮尋 
[勿再遷延]  
　　于寳泉控租戶吳榮桂欠租不付昨經四路一區黄正巡官傳案訊實判吳交保出外赶緊淸理如違押追 
[英租界]  
[有無的保英商保裕洋行控馮庭香（卽庭湘）定貨不出一案昨由捕房將馮傳至公堂復訊原告請追虧損銀九千餘兩孫襄讞商之英雅繙譯官判馮交的實店保如無妥保仍著還押 
[惡少受罰]  
　　汪漢榮顧一鵬前日同坐兩輪馬車自行拉韁揚鞭疾馳巡捕上前攔阻反被持鞭傷擊旋仍由該捕拘入捕房昨解公堂訊究判顧罰洋四十元汪罰洋三十元一併充公 
[欠繳公欵]  
　　朱翼堂欠繳公欵昨奉滬道札廨移提當由差探將朱解公堂過堂候訊 
[學徒潜逃]  
　　小孩詹阿羊携帶行李在路徘徊捕見其形跡可疑拘入捕房送廨請訊據供年十六歲紹興人於二月間來滬在虹口學習成衣因時被師父責打是以逃出判送寗紹航業維持會遣回原籍 
[自投羅網]  
　　王佳仁於去年八月間私取魏元生洋二百二十元逃逸控奉公廨查拿未獲茲王忽出現由探查獲昨解公堂請究判押候下禮拜五訊核 
[覇持停工]  
　　英美工部局水車馬夫朱嘉廷覇持停工由局知照捕房昨解公堂訊究判朱押候查明於下禮拜一再訊 
[伶妓夜戰]  
　　伶人蓋月樓前晚夜半在泥城浜與妓女蘇寳寳打架由捕拘　昨解公堂訊究中西官以該伶人不應與妓女深夜在途打架判罰洋五元充公蘇妓斥釋 
[毆打印捕]  
　　總巡捕房三百十六號印捕控被趙阿桂趙桂發王阿金行兇毆打昨由包探將被告三人拘解公堂訊明判各罰洋五元 
[革辦巡捕]  
　　馬夫王阿二控新閘捕房四百四十五號落差華捕張玉標串同流氓王德福誣指快馬違章勒詐洋五元不遂將併妻王花氏毆傷手腕等情昨由公廨孫襄讞會同英雅繙譯官訊明判張押一月期滿交保開釋並知照捕頭先將該捕卯名革除 
[違犯烟禁]  
　　靜安寺附近居民蕭雲甫私售燈吃由捕查獲昨解公堂訊實判蕭罰洋十元充公烟具銷燬 
[破費十元]  
　　姜阿四控被唐胡氏毆傷頭面昨由公廨質訊屬實判氏貼還醫費洋五元再罰洋五元充公 
[私收客帳]  
　　美商惠羅公司控胡玉庭私由客帳昨由包探將胡傳至公党押候美領堂期解訊 
[美租界]  
[乞丐倒斃]  
　　海寗路某茶棧門前昨晨倒斃男丐一名由四百三十號巡捕查見歸禀捕頭立傳該圖地保報縣請驗 
[預備驗屍]  
　　北四川路七十二號西酒店内侍者劉宗發前晚忽患痧症不及施治而死當由該店主報告捕房飭將屍身車入驗屍所並著地保報縣請驗 
[小孩被拐]  
　　武昌路八百六十號住戶沈錫堂昨至捕房報告伊子明山年十一歲於前日被匪拐失又西華　路三千二百四十五號住戶劉雲記報稱三歲男子名升福亦於前日被拐均請查緝捕頭准之 
[馬車肇禍]  
　　方金寳昨日行經東有恆路被陳阿桂所駕之馬車迎面而來將方胸前咬傷並壞時表一只遂即將陳扭控捕房候查核辦 
[法租界]  
[監守自盜]  
　　押店主　洛控店夥張侯安監守自盗等情昨由捕房將張解廨蕭供張在店内爲經理時常舞弊茲又私取銀表一枚官紗長衫一件請爲究辦　供將表售去後悞未登帳長衫因顔色已變送交染坊漂白並非竊取旋據包探禀稱銀表長衫均已弔到聶司馬以張舞弊情眞押十四天示儆 
[無知誤犯]  
　　某包探前日查見　二肩挑水桶吸取公用自來水售賣有違定章拘入捕房解廨訊究楊稱初來上海不知章程惟所取之水確係自用並不售錢求鑒聶司馬姑念無知從寬薄押一天 
[迷離撲索]  
　　一百十一號暗差華捕前晚巡至二洋涇橋小弄内見有汪林郎在地爬起將褲縳束另有一人已先竄逃知林係無恥之徒拘送捕房昨解公廨訊究判押一禮拜期滿驅逐出境 
[攫取綿]  
　　匪徒汪俗興前日見張小狗所開之綿花店門首懸挂綿　一條汪徒起貪念攫取而逃旋經店中人追獲送入捕房轉解公堂請辦判枷兩禮拜 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[中國偵探小說繡衣盜（二十七）]  
　　第八回赫司馬靦顔求借貸姚觀察無意露機關 
　　且說赫司馬見了姚觀察。把這件事情。裝頭裝尾的說了一遍。只說臬台衙門裡頭的人。平空要想他的好處。一時湊不出錢來。要問姚觀察借一千銀子。保全這個功名。姚觀察聽了。沈吟道。今天剛剛我這裡湊不出一千銀子。你又是立等要用的。這便怎麽樣呢。說著。不由得低頭躊躇起來。赫司馬見姚觀察沈吟不語。只當他有心推托。連忙立起來。對他說道。我只要别處可以設法騰挪。斷不敢來驚動你老弟。如今實在想不出什麽法兒。方才來奉懇你老弟。你老弟要是救了我這一塲急難。就是救了我的性命一般。說到這裡。老着臉皮。竟是跪在地下。口中說道。今天總要求你老弟。和我解一個圍的了。姚觀察正在沈吟。猛然見赫司馬竟是屈膝起來。慌忙跳起身來。也跪在地下。用雙手去扶他。赫司馬那裡肯起來。只說要等你老弟答應了我的事情我。才起起來。姚觀察忙說道。你先請起來。有話再說。我答應就是了。赫司馬聽了。先把姚觀察拉了。起來。自已方才立起却又對姚觀察請一個安道。多謝老弟的成全。姚觀察連忙回禮道。我們自已人。何必這般客氣。方才我不敢答應。是爲著家裡頭這幾天也正打饑荒。恐怕一時湊不出這一筆錢來。倒反悞了你的事情。赫司馬陪笑道。你老弟這裡。不要說是一千銀子。就是一萬銀子。也立時立刻湊得出來。姚觀察截住他的話頭道。不是這般說法。今天恰恰的没有錢在這裡。但是你的事情。就和我自已的事情一般。無論怎樣。我總和你設法。你明天下午一下鐘來取就是了。赫司馬千恩萬謝的。謝了又謝。說了又說。 
又拼命的把姚觀察巴結一番。到了明天。姚觀察果然取出整整的一千五百塊錢。就算一千銀子。交給赫司馬收了。這樣的一件事情。赫司馬自已一個大錢都没有花你想赫司馬的算計可利害不利害。 
國外新聞 
[德國飛船新成績]  
　　十七日倫敦電云德國新成之飛船齊泊林第七近由拂里特里沙甫飛抵杜賽爾毒甫計程二百四十英里需時九點鐘 
[西班牙宗敎之紛爭]  
　　十七日倫敦電云西班牙近有人運動反對政府宗敎政策志頗堅毅天主敎信徒現正發電嚴抗非天主敎之人則紛紛開會要求宗敎自由 
[德國政界近聞]  
　　十七日倫敦電云德政府近以民政部大臣及農務部大臣之任簡授斯曲爾末及達里維慈二人自由黨頗爲忿忿謂首相卑士芒爾維現以守舊自詡急進黨則决議於苦提岡選舉國會議員時輔助社會黨候選員 
[德后喪妹]  
　　十六日栢靈電云德后及皇太子已行抵哇勃薩斯培區后妹菲哇杜拉郡主昨患急病卒於該處 
[比君偕后出游巴黎]  
　　十六日柏靈電云比君偕后已於昨日啓程前往巴黎 
[法國議開世界博覽會]  
　　十六日柏靈電云法國上議院議於一千九百二十年在巴黎京城舉行世界博覽會 
[德員嘉讚日本博覽會]  
　　十六日柏靈電云德國實業部長任博覽會審查員已將倫敦日本博覽會内容報告政府極讚其成績之佳云 
[墨西哥亂事戡平]  
　　十六日柏靈電云墨西哥亂事業已戡平 
 
 
 

Page 27

 
 
   
 
 

Page 28

 
 
   
 
 

Page 29

 
 
[大美國面部專科女醫士吉凌漢由蘇回滬]  
本醫士前經蘇省巨紳聘請醫治内眷現已醫愈于六月九號即華五月初三日早車回滬凡患面麻紅痣黑瘢雀斑瘰瘰瘡疤疙瘩縐紋髮低鬚多鬚黃髮白烟容酒滯皮膚粗糙以及面部一切不美之色均請照常來院醫治憶自開院以來倐忽半載承各界諸君紛至杳來醫愈以上各面病老已還少媸已化研醜已愛美者數百人我泰西本有專視並不科爲奇異而中國開闢數千年來實所未有誠千載一時之奇遇患面病者請來本院仍與經理嚴子湄君接洽可也再本院設有膳宿所外埠來滬就醫旅館行臺諸多不便敝院特設請潔安靜房間預備住宿至干飲食中西俱備悉聽尊便英大馬路東Ａ字十一號本醫院啓� 
[治牙聖手]  
治牙一道萌牙於泰西我國近亦盛行上海業此者指不勝屈常有旣鑲後逾數日或十數日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅視王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徵汎愛之雅意謹譔數語敬爲有牙患者告　沈仲禮龐萊臣周金箴朱葆三同啓 
[上海祥泰洋行經理英國愛倫生電燈厰廣告]  
英國愛倫生電燈廠所製各種電機電燈電線及一切電氣大小機件無不獨出心裁特别製造久已著名環球推爲天下第一最大之廠凡歐西各國電燈廠由該廠全行包辦者不知凡幾今由上海本行獨家經理　賜顧諸君請駕臨本行機器帳房面議自當格外從廉竭誠相待此佈　　上海北京路第六號祥泰行謹啓 
[（一瓶全愈）　立止白濁丸]  
淋濁之症或因濕熱而慘入膀胱或陰虛而敗精或是花柳時毒久結而成白者尙輕赤者是重則陰莖剌痛如刀割點滴難通久則更難爲治是以本窩不惜工料方不同武無論三淋五濁立服見功每瓶洋五角另售婦科白帶丸每瓶洋四角止痛生肌散十寳除疳散一瓶五角新製花柳解毒酒每瓶洋一元常服此酒可除遺毒並治諸般骨痛肌膚騷癢瘋毒諸疾藥到病除○鋪在上海二馬路晝錦里口請認鉄别李爲記廣東仙壽窩啓 
 
 

Page 30

 
 
   
 
 

Page 31

 
 
   
 
