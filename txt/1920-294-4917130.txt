# 1920 - 294 - 4917130

 

Page 1

 
 
   
 
 

Page 2

 
 
   
 
 

Page 3

 
 
時評 
[大勢] （老圃） 
　　以南方之大勢觀之陸榮廷輩勢不能立足於廣東其所以然之故則由於逆廣東人民要求自治之潮流而廣西兵力之說不與焉 
　　以西南隅之大勢觀之唐繼堯輩勢不能得志於四川其所以然之故則由於逆四川人民要求自治之潮流而雲南兵力之說不與焉 
　　以中原之大勢觀之張作霖果欲實行其大東三省主義則張作霖必終於失敗曹錕果欲實行其大直隷主義則曹錕必終於失敗其所以然之故則由於逆全國人民排斥武力要求自治之潮流而曹張兵力之說不與焉 
　　以國外之大勢觀之今日各督軍各巡閱使之所作所爲久爲外人所厭惡而不能得友邦之同情中國一旦统一外人亦决不肯投資於督軍巡閱使之囊以助長其武力故今日人民之排斥武力要求自治其力至弱也而實有至强之理存焉所謂得道者多助也今日武人之擴張武力蹂躪自治其力至强也而實有至弱之理存焉所謂失道者寡助也多助之至天下順之寡助之至親戚畔之此雖老生之常談然老生者見不生常談者見不談 
專電 
　　北京電蘇同鄕會幹事午後四時會議决定（一）電本省各團體報吿昨日大會經過一致主張廢督自治（二）公函蘇籍顏董二閣員請在閣議席上一致主張倘提出齊實授應予拒絕（二十五日下午八鍾） 
　　北京電鄂同鄕公函靳請先去兵爲廢督張本一面推定孔庚等四人如靳無圓满答復卽代表赴院請願（二十六日下午七鐘） 
　　北京電 ]贛同鄕推代表八人與蘇鄂聯合廢督運動（二十六日下午二鐘） 
　　北京電曹錕請復三年官制各省督軍改爲將軍（二十六日下午二鐘） 
　　北京電閣議以庫倫危急分調察綏新各三營赴援察軍交陳使帶往（二十六日下午八鐘） 
　　北京電褚旅萬急電俄兵越過三台再有一日路程卽攻進庫倫已調駐恰軍隊策應請速派兵來援（二十五日下午八鐘） 
　　北京電庫倫幾被俄兵包圍形勢萬分吃緊陳毅今晨首途將會合新疆察區軍隊應援（二十六日下午二鐘） 
　　北京電庫電謝部侵敀已開仗初獲勝現分两路來攻請速派援政府電飭烏得駐兵三營並駐恰兵迅開拔援庫並電請新督撥隊鎭科（二十六日下午五鐘） 
　　北京電庫倫商會電謝黨攻蒙形勢萬急物軍力單迅派應援 
（二十六日下午四鐘） 
　　北京電奉張派許蘭洲來京催開復張勳原官（二十五日下午八鐘） 
　　北京電奉鄂訂定盟約八欵要點（一）長江以鄂領袖共除障礙（二）鞏固王督地位（三）對政局同一主張（四）一致擁護元首（五）長江與東三省聯成一氣由王疏通吳佩孚連絡田中玉（六）軍事上互助爲一致行動（七）互派代表長駐省垣（八）互守秘密（二十五日下午八鐘） 
　　北京電蘇齊派何恩溥浙盧派盧耀東熱姜派殷貴加入奉天會議王乃斌偕秦華張景惠亦於今晨赴奉列席開會要旨係解决長江地盤與邊防權限（二十六日下午二鐘） 
　　北京電靳派王克敏施愚與文羣章士釗密訂桂系和約（二十六日下午二鐘）　　北京電敎部通吿英館聲明並無英人舍勒委托梁家義代招女生事業飭警查究巳報名女生勿往應考（二十六日下午七鐘） 
　　北京電電令滬何使查禁全國聯合會（二十六日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張 
專電二 
　　北京電魯田電報宥（二十六）日接兼長印（二十六日下午四鐘） 
　　北京電魯田電准浙盧箇（二十一）電魯災奇重附加振欵應全數截留請速定案（二十六日下午四鐘） 
　　北京電皖聶電報敬（二十四）日赴蚌與張督接洽要公（二十六日下午四鐘） 
　　北京電蘇省會電淮安關陶監督（二十六日下午四鐘） 
　　北京電京學界聞羅素將來京聯合歡迎（二十六日下午二鐘） 
　　北京電駐墨使王繼曾今晚首途（二十五日下午八鐘） 
　　香港電許崇灝漾（二十三）晨在大北門外槍斃（二十六日下午六鐘） 
　　香港電敬（二十四）有飛機到省向觀音山附近擲傳單警吿中西人速離開五里免烈彈傷及無辜 
（二十六日下午六鐘） 
　　香港電莫自惠石迭失態度不如前强硬昨飭梁李两代表央魏李方面賡續和議將前件酌改惟魏李因莫未有交卽離省確切表示决不再出席並有不日砲攻觀音山說（二十六日下午六鐘） 
　　香港電駐省桂軍在小北西村等處漸有小刦掠（二十六日下午六鐘） 
　　香港電昨飛機在觀音山下放二十磅炸彈二僅燃一彈桂系大恐李根源卽日避港温宗堯敬（二十四）早搭法郵船逃滬（二十六日下午六鐘） 
世界路透電 
[英國礦工罷工九紀]  
　　二十四日倫敦電今日午後在礦工聯合會會所開討諭會除首相外波拉勞與賀恩皆列席與議歷一時半始畢聯合會書記何志斯稱明晨雙方尚須續議聞政府已有辦法之新基礎如鑛工認可則可得美满解决今晚鑛工代表將以會議結果報吿於鑛工幹事員大會 
　　二十五日倫敦電今日礦工代表與閣員繼續非正式之談話衆遂漸抱樂觀但切實談判尙未開始今之談話不過爲談判之準備耳雙方即有成議尙須由礦工投票通過之故此星期内罷工不能即息聞臨時戒備案政府不欲即行之蓋恐引起下議院之反對致生解决上之阻力也 
　　二十四日紐約電工人聯合總會擬阻美煤出境以爲英國礦工之聲援現已通過議案請求政府復施戰時礦煤管理與分配法船埠工人聯合會聲稱將勸各工人勿復運煤惟船隻所需用者可代搬運 
[立陶宛與波蘭之交涉]  
　　二十二日倫敦電駐倫敦立陶宛代使向國際聯盟抗議波蘭佔據維期拉要求施行國際聯盟公約第十六節關於公斷之條欵又稱立陶宛政府得有華沙時時以訓令予齊里哥夫斯基將軍之證據 
　　二十四日巴黎電鏡報載國際聯盟波蘭代表關於維爾拉事端之宣言如下九月二十日國際聯盟之决議經是時波蘭唯一全權代表巴特里夫斯基氏接受者波蘭政府顯仍遵守之蓋波蘭政府曾申斥齊里哥夫斯基氏將軍之行動也惟該將已不屬波蘭陸軍且入維爾拉者並非波蘭人乃中立陶宛之居民而向過激宣戰者 
[英俄交俘條約]  
　　二十四日紐約電共同通訊社接莫斯科電稱勞農政府與英代表訂定條約凡英國人民連俘虜在内將自十月二十日起陸續遣送回國在俄之美人其中老婦及有病者勞農政府亦願遣送若輩回國惟俘虜及爲政治原因拘留者何時遣送未經述及據謂須商定彼此有益之辦法始能遣送估計在俄美入共約三千餘 
[印度之罷工]  
　　二十四日孟買電印度邇來紛起罷工風潮孟買煤氣罷工已止罷工者均經開除電車事務現經設法維持颅漢西消息大印度半鳥鐵路之用人四千五百名宣布罷工瑪特拉地方之布金漢紡織廠因工人毆擊一紡織師宣吿停工工人賦閒者七千名加拉哥日報因電氣技師罷工自二十一日起未出版 
[柯克市尹餓死]  
　　二十五日倫敦電柯克市尹今晨五時二十分死於獄中今日爲其絕食之第七十四日昨晚神識稍清但旋即昏迷近屢患神經錯亂獄官雖進以補食奈體質已弱無可爲力 
[各國近事記]  
　　二十二日台克才斯州哇斯丁電台克才州知事郝拜埃氏致電威爾遜總統謂今不復有延不承認墨西哥之理由請卽加承認云 
　　二十二日華盛頓電國務院聲稱中美間昨所簽定中國對於進口烟糖酒與奢侈品得遞加收稅之約係欲實行一九一八年上海國際稅則會所主張之新稅率凡簽字於一九○三年商約限定入口稅值百徵五之各國皆已接受上海國際修改稅則會之辦法 
太平洋路透電 
[俄軍侵入蒙古]  
　　二十六日北京電北京近接報吿據謂黨人三千侵犯庫倫星期六日華兵司令請政府速派兵進援庫倫星期日急　到京謂已發生戰事又一消息謂新立之無線電台適在火線之内將不能久守據庫倫來京之行客云蒙古境内之俄人有侵犯庫倫之謀而逃匿山間之安福餘孽顯參入俄人之行動其目的何在今尚曖昧不胆所可知者黨人非單獨行動耳 
　　二十六日北京電華人所傳侵入外蒙之俄人乃過激黨一說想非確實查俄人恩琴將軍近在蒙古邊界且與謝米諾夫聯絡甚密凡謝氏從前覬觎蒙古之計畫恩琴知之甚詳故衆信今之率衆侵蒙者必係恩琴而謝氏必與聞其謀也據旅京俄人言黨人雖極愚暗致有在廟街殺害日人以洩其忿之舉動然對蒙古並無特殊關係其最大目的惟在傾覆謝氏耳且黨人對於華人素抱友好熊度不致侵犯蒙古大約謝氏因在大烏里地位危急故欲闢一新區域以逞其活動而不爲黨人所逼也綜之俄人侵蒙之計畫今尙未知其詳豈欲乘虛掠搶庫倫迨見華兵馳到卽烏獸散乎抑欲効意人丹倫齊哇在阜姆與波蘭人在立陶宛之行爲設立新政府乎現尙無從知之也聞華兵五千已由黑龍江起行携帶機關槍隊部赴庫倫如事勢緊迫尚有大批援軍隨後出發 
[廣東戰事記]  
　　二十六日香港電由廣州開往九龍之快車載大批避難人民行至平福（譯音）地方爲華人所轟擊三等車被繫尤甚窗門多碎傷華人二已入醫院外人無傷者據鐵路管理員云廣州時局不定通車將暫停駛 
　　二十四日廣州電莫榮新自願出境已向公民保安會詢問所許之欵二百萬元何時可交何處交付該會答稱俟李福林魏邦平辦理桂兵出境事宜妥洽後即可欵付 
　　二十五日廣州電桂軍預備退走軍政府各部人員今日開會討論結束辦法各部總長早已赴香港昨今兩日飛機往來天空擲下傳單警吿居民勿於三日内居近督署五英里内以防炸彈各報館擬在河南合刋日報 
[海外賑災記]  
　　二十六日香港電新加坡電稱該處立法會已票决捐欵十二萬五千元移充中國賑災經費 
國内要聞 
[北京通信（吹萬）]  
　　蘇省旅京同鄕會成立 
　　十月二十四日下午一時蘇同鄕集於騾馬市大街虎坊橋湖廣會館開同鄕大會成立會蘇省舊有同鄕會以徐樹錚之搗亂無形解散此爲重組蘇館狹不能容多人故借地是日到者五百餘人公推馬湘伯先生爲臨時主席馬演說曰一余此次來京得一好新聞有善縫者於美錦燬一孔至痛惜也或請補之縫者曰補之不如於此開領之爲愈也今蘇督旣缺將補之耶抑開去之耶今爲督軍者固非盡不肖然其制度則於我國歷史上無根據於各邦無先例就政治之理論按習慣之事實又實不能容此制度成立今吾國南北分裂戰爭相尋至今未已試問果吾民有意見耶南北各省人民旅京者其相接多如昆弟親愛異常戰爭之起實南北督軍各爭地盤耳戰必增兵增兵民益困受困者或倡爲裁兵然有督軍以爲兵之中心如磁石之引鐵督在兵胡能裁或謂廢督則治安且莫保治安有治警察司法行政各有長官言國防吾省復非邊境何事督爲辛亥之役兵於解散時携蘇小孩二萬餘以去蘇人以重金贖之兵之禍蘇且有甚於此者今督軍之專横甚於帝王在民國官制中不當有之也試問新舊國會亦曾通過此督軍制否嘗聞有總統制内閣制矣未聞有督軍制也今督軍執外交實業敎育軍事各種大權實不適於平民當共起圖之吾今年八十有二矣未嘗聞京中有蘇同鄕會今幸開會成功余誠大樂此固廢督運動促起吾蘇民覺悟者也羣策羣力爲吾蘇造永久之幸福實自今日本會始　演說畢全場鼓掌吳拔其請議决簡章俾同鄕會早日成立馬以年老託楊千里讀簡章有詰問簡章草案何自生者孫幾伊謂由代表會公推張培風陳匪石二人起草復經二十餘同鄕之商改者迺請張說明起草原委張謂　當代表會開於公園時僉謂代表力過單薄終日奔走又無一辦事機關實不勝勞勢非能持久必有一强有力之同鄕會各事方可放手做去然於開大會時推定起草員再由起草員起草復定期開大會曠日持久今日爲廢督中心之蘇省或致不能積極進行轉累各省章程旣當由大會逐條過則草案如何實無關宏旨不如由代表會推人預擬張仲仁先生然之遂公推煊等起草　主席謂蘇同鄕會此爲破題兒第一次幸各自顯其自治能力鼓鐘於宮聲聞於外也衆無辭迺逐條通過章程第一條本會定名爲江蘇旅京同鄕會第二條本會以敦睦鄕誼增進公益爲宗旨皆無異議第三條有主改原條文不用介紹而限於有公民資格者有主用原文者有主加公民資格於原文者以三種付表决通過第三說凡江蘇旅京同鄕有公民資格經同鄕二人以上之介紹者卽爲本會會員第四條本會設幹事七十人其職務及辦事細則另定之第五條本會幹事由大會公推任期一年第六條本會會期常會每半年一次臨時會臨時定之第七條本會會議事件以到會人過半數决定之第八條本會經費由本會會員負擔之第九條本會會所設於江蘇會館第十條本簡章如有應行增改處經會員二十人以上之提議得付大會修改之無異議通過迺推舉職員推舉法各說紛歧结果由十一屬同鄕各屬自推五人餘由大會公推補充不限屬全體贊成迺由各屬分舉太屬通屬以在京人少皆自願少舉一人惟寗屬用票選餘皆公推職員全體推出後由代表推王玉樹報吿經過情形大致分赴府院請願及聯絡各省二項赴府院毫無結果聯絡各省則大著成效已有十省贊同其詳情已歷載本報王氏報吿畢復謂今江蘇所有一切行政皆在異省督軍手若不自奮起此魚肉將永無自保日座中有陳彰義者聞言放聲大哭報吿畢聲明代表已無職馬主席以年邁不勝勞請先行公舉張一麐爲代張報吿十三日私人見總理談話其情形亦已見日前本報次復報吿沈恩孚等來電二通一爲轉總統總理一致同鄕者其文亦已見前報本埠新聞復議决三事（一）孫幾伊请以本日開會情形通電全國一致赞成（二）有提議保留舊代表者全場鼓掌衆請付表决主席謂代表爲臨時者今幹事已舉出無所用之衆不可復以提舊代表八人請付表决與張爭持約十五分時終以難違衆意迺由衆公决留八代表请錢崇固黄以霖代表同鄕與四省接洽復推孫幾伊吳拔其爲補充代表（三）公决幹事會於二十五日下午一時在江蘇會館召集時已七時天已昏黑湖廣館復無電燈迺三呼廢督運動萬歲江蘇萬歲中華民國萬歲而散（二十四日） 
[鄂人之去兵運動]  
　　鄂省各縣代表於前日上午九時復齊集湖廣會館繼續討論自治法案由駱繼漢主席通過各條如下（一）選舉權不載明男女字樣（二）人民有最低限度之生存權（三）人民有要求相當職工之權（四）人民有享受其勞動所生純利相當分配之權各條通過後即由主席宣吿今日（二十五）再繼續討論又聞該省之去兵運動自蔣作賓氏託范敎育總長以鄂人要求去兵急切之苦衷轉達政府後迄今尚無回信前日（二十三日）鄂人孔庚陳定遠等復以私人資格要求某當局俯念鄂民受兵災之深重迅速將外兵一律撤退某當局亦允代爲設法日昨該同鄕會開會時呂逵先等提議須乘此時機致電省會與王占元等積極爲去兵之運動並定於二十六日午前九時公推代表赴國務院請願誓不逹到去兵之目的不止茲特錄該同鄕前日發出之兩電原文於左（一）致省議會電武昌省議會並轉武漢總商會曁各團體鑑吾鄕軍隊之多甲於他省近得以張部敗軍毛旅潰卒改編駐鄂更覺複雜異常前以西南有事猶得藉口籌防現滇黔聯軍業已退至瀘叙鄂西可無他虞而湘省與吾鄂聯防决不至再圖侵入是鄂境已無多駐軍隊之必要此間正向政府請求恢復一師一旅原案所有額外駐鄂各軍槪行撤退以紓民困除電王督外務請貴會從速開會要求王督轉懇中央速頒明令立卽實行并希各團體一致主張以爲後盾無任盼禱湖北旅京同鄕會啓（二）致王占元電武昌王督軍鑒鄂民受軍隊之累久矣前以湘軍敗潰鄂境動搖加以西南有會師武漢之謡在中央不得不極力設備以防疏失現湘鄂聯防早經協定而滇黔聯軍亦已退至瀘叙川湘兩省均無他虞則鄂境實無駐軍隊之必要除逕向政府請求外務懇我公鼎力主持轉請中央卽日頒布明令恢復一師一旅原案原有額外駐鄂各軍槪行撤退俾久困之民從此稍事蘇息不勝迫切待命之至湖北旅京同鄕會敬 
[七省自治運動之聯合會]  
　　皖人高一涵蘇人孫幾伊鄂人陳定遠閩人林素園程徽林可彝湘人雷洪晋人梁善濟淅人　一心等鑒於自治之運動非羣策羣力不爲功故亟思糾集多數同志協力進行本互助之精神謀達共同之目的特於日昨上午九時以私人資格開自治運動同志會發起會於報子街新民輔成會首由林素園報吿云今日之會純爲私人之结合自治運動實爲今日應時勢要求之政治運動政治運動决非少數盲從之人可以一鬨而成功之事必聯合多數有澈底的主張之同志協力進行不達到目的不止有此毅力與决心然後自治可由運動的時代入於實行的時代此吾人今日認爲有發起自治運動同志會之必要與高一涵先生大作中所主張建設自治黨之理由相同陳定遠發言云自治運動須糾合多數同志協力進行始能得圓满之結果誠爲林先生所言即高先生主張建設自治黨之理由亦正在此惟定遠不能已於言者黨之結合本爲政治運動中之唯一武器故各國政治發達之國家黨亦發達而吾國之國民則年來已厭聞黨之一字矣今日旣有糾合同志之計畫對於此點萬不能不加以相當之注意以免他人誤會以定遠私見所及以前政黨之組織多非主義的結合共擁一黨之招牌而爲對外競爭之武器吾人今日之組織須懸一定之主張須有共同之目的旣因欲貫澈其主張而謀同志之結合則所謂同志者必限於下列各項之資格（一）有徹底主張者（二）熱心公益不競爭私權私者至於辦事之方法则（一）須公開（二）須服從多數（三）須人人負責有此數者始可先樹一黨自治之精神程徽發言主張理論與實行雙方并進孫幾伊發言謂實行之先須有討論鼓吹種種準備與運動聯絡同志亦爲運動方法之一蓋因有同志始可言互助有同志之聯絡始可交換意見高一涵發言最長故從略高君發言畢即共議决辦法數條（一）由各發起人分途聯絡有徹底主張之同志（二）定於下星期日上午九時再開第二次談話會（三）擬定臨時通信地點（四）本會結合同志除盡力於研究鼓吹外對於各省自治聯合會之進行亦當竭全力爲其後盾 
[旅京吉人力爭琿春事件]  
　　吉林留京各校學生因琿春事件日趨險惡日昨特在吉林會館開緊急大會到場之人對於此次日人之自由舉動甚形激昂茲將當塲議决事項錄下（一）分謁各當局请嚴詞拒絶日本無理之要求（二）通電張巡閱使及吉黑鮑孫二督軍妥籌應付之准備（三）通電東三省各法團共起挽救（四）通電東三省各學校厲行抵制日貨組織講演團學生軍以作外交之後援（五）通電各省各團體一致力爭主權並聞日内尙擬召集吉林同鄕全體大會共策進行 
[京聞拾要]  
　　曹張反對廢督之主張蘇省紳民積極提倡廢督政府除設法疏通外特電商曹張兩使據兩使覆稱南北尙未統一軍政行政皆未就一定軌範若驟然廢督軍制恐生種種糾葛請將此項主張暫行存案須俟大局统一後方可施行 
　　裁兵添警之消息據政界消息當軸决定俟和局成立後專以警察維持地方秩序以防軍閥之跋扈入手涂徑第一將裁汰兵士悉數改編警察第二擴充警察經費第三積極改良全國警政 
　　各國對於海關附加稅之態度政府以災情重大擬於各海關稅加附稅一成業已電商各駐外使向所駐國力加提議茲得比利時和蘭兩公使來電稱該兩國政府均已贊成美法等國聞已有贊成之意惟日本尚須審察各國允否爲定 
　　中東路之善後問題停止俄使待遇後關於中東路善後問題現該路督辦宋小濓正籌處置辦法聞宋氏已將路務託處長莊蔭田代辦本人現與霍爾瓦特代表皮棉诺夫來京召集各股東開一大會討論善後各種事宜俄國股東已推代表十三人入都我國王景春董事等亦當與會開會期間聞已定於二十八號又聞宋氏此來尙有種種任務（一）整頓該路沿線事宜（二）籌謀該路各防徵調各防軍問題（三）要請中央徵集路政專門人才以備任用（四）清理該路數年積欠與中央籌商核結辦法（五）增添路警以資嚴防匪人俟上列諸事與各方面辦有頭緒後卽行返哈 
　　陸軍部收錄被裁人員自安系失敗後所有督辦邊防事務處督理邊防軍訓練處及邊防第一二三三師均經先後裁撤茲聞陸軍部以爲此項被裁人員未便置諸閒散業經派歸該部之諮議差遣等名目者已有一千六百人之多而每月增加薪水約達六萬元左右 
　　國際聯盟會之近訊據某方面消息我國代表顧維鈞於十三日美起程帶同隨員五人直接赴瑞士京城日來佛參與下月十五日國際聯盟會議顧氏已正式電達政府請訊速再派代表一人以便集思廣益而利進行並聞政府以聯盟開會在即擬就近於在歐公使中如此使魏宸組或義使王廣圻擇一而任又據外交界某要人云國際聯盟籌備處近在瑞典向各國聲明因各國所派代表多數尙未蒞會下月十五日難望開會故延長十日准依附件如逾十日再不到會卽照該會所訂開會規條辦理將座次移下云 
[王瑚赴甘後之呈報]  
　　爲陸廷棟交子雪寃 
　　呈爲甘肅前任酒泉縣知事劉錫鑫圖財違法殺害前清道員陸廷棟父子三命法官因有嗜好瞻徇溺職以致奇寃莫雪仰懇飭交依法懲戒以服與情而彰國法事竊瑚奉令派爲甘肅全省禁烟察勘員謁辭時蒙我大總統而谕甘肅一切情形均當留心察查祗聆之餘感銘五内到甘後接見文武官吏以及士紳商民均稱甘肅法界黑幕甲於全國故俗諺皆曰蘭州無天詢其原因僉稱高等檢察廳長党積齡秉性剛正惟夙有嗜好戒斷因病復吸每日過午始起以致如前肅州道陸廷棟父子三人被誣同時遇害抄產瓜分並波及鎭署科長石锺奇亦被謀殺滅口此等重案党積齡本已交地方檢察廳提起訴訟嗣以本案圖財謀殺四命之主謀人係省長之私親又有人以调驗恐嚇而該廳長即請病假數月始回本任故此案道遂終寢瑚乃遇人卽問衆口一譚最後囑其深知内容者書槪略兩紙携歸今照抄呈上謹將此案始末擇要爲我大總統陳之查陸廷棟本係旗籍原名廷棟在前清服官多年積有餘資後補肅州道亦屬優缺乃視肅州爲桃源卸任後遂家焉該道素善理財常派其家人携重資赴新疆一帶馱運懋遷積資約值六七十萬金又好書畫字帖古董敦煌石室所出之万物多藏其家平日好施設無機心有祅道人韓玉　者邪說惑衆或假治病相面爲名時一至陸廷棟之家而陸未及防也乃酒泉縣代理知事劉錫鑫直隷滄州人以市儈爲張省長之妾弟覷陸廷棟之家資寶物日與現任肅州道楊丙榮同謀楊本無能惟以劉錫鑫親要之故無不惟命是聽冠履倒置同惡想濟當民國六年夏曆十一月二十五日發生是案劉錫鑫先借查冬烟爲名於數日前隱匿百餘里外之軍營又值總兵張和遜因公赴省激成兵變遂演出種種怪象是時幸有軍署參謀胡文蔚帶兵二十餘名住肅州城内於事稍定後邀同陸廷棟曉諭安撫而現任肅州道則藏匿不面以故闔城商民皆感陸胡之德胡文蔚又往尋劉錫鑫吿以兵變乃劉反喜形於色當時未知其謀也胡先回城未 
 
 

Page 7

 
 
申報第二張 
　　十分鐘聞槍聲驚間乃知已將陸廷棟曁其兩幼子槍斃矣搶掠搜查甚至使婦女裸體目不忍覩耳不忍聞胡參謀而詰劉錫鑫持何理由答言有韓玉　供詞簿據爲憑索閱墨尙未乾詰以韓已被誅七日矣何至今墨色新發劉乃面赤無辭而丙榮亦突然挺出若行所無事者此劉錫鑫賄誘本管道楊丙榮圖財謀殺一家三命之實在情形也又該總鎭張和遜有深信之幕友石鍾奇字可齋京兆人張已爲保准薦任職劉锡鑫紿言已將交缷可一入省而保石鐘奇定可委署酒泉知事張信之到省　聞警報回肅而劉錫鑫誣石以穢詞强令槍斃張不肯推諉以須電禀請示劉言陸廷棟身爲大員且以軍法從事矣矧一科長遂亦强迫執行乃激動三省同鄕會公憤吿訴張和遜擅殺無辜經張省長授意令張和遜出洋二千元交石鍾奇之妻回籍奉母了事張和遜本屬無能無識對瑚面言如是此劉錫鑫謀殺人命以圖滅口之實在情形也此案發生後張省長廣建曾將肅州道尹楊丙榮交地方檢察廳拘留一日夜楊之妻子皆到劉宅吵閙以爲罪在主謀張省長以姻亚之故乃提歸軍事裁判党積齡力持公道迭催地檢廳起訴第以吸烟之故被人威嚇遂乃停止此則是案旋起旋滅之實在情形也瑚竊以爲國之存亡在人心人心之繫屬在法律法律亡則人心亡人心亡則國亡直省之人心原較他省爲樸厚此全國所公認也劉錫鑫不爲直省人則已劉錫鑫而爲直省人也乃查其窮兇極惡反爲他省人所未有此又可見人心之變遷大異於昔所云矣瑚爲此懼數月來刻不能忘昨讀大總統令敬悉甘肅高等檢察廳高等審判廳均已另簡當無所用其廻護顧忌擬合抄錄此案槪略兩摺呈請我大總統睿斷依法交付懲戒委員會從嚴懲戒其涉及刑事範圍之處由該會送交司法機關按律科擬再陸廷棟在甘省並無私親此皆徵諸公論現在京寅僚中亦多知其事合併陳明伏乞鈞裁批示謹呈大總統甘肅全省禁烟察勘員王瑚 
[唐山煤礦爆裂之詳情]  
　　開灤礦務總局函九月十四日即星期四下午開灤礦務總局所辦之唐山礦内發現爆裂甚劇其爆裂行道内煤斤及礦用材料因致燃燒並發生最大烟氣向小工甚多之行道贯入當由總礦師及唐山洋員司等監督救濟比因災情過重復調駐趙各莊礦師及其助理洋員四員來唐襄助唐山礦上之工頭多名及小工等亦多極力帮同洋礦師料理一切事務所有辦理救濟諸人視察礦内情形凡可到之處無不儘先遍歷其境於是搶出救活之工人共一百十九名但受烟氣致命之工人共四百二十二名其中並有工頭二名總局接此報吿不勝悼惜查此次爆裂僅發生於第九行道該行道向有煤氣故一應事宜皆取安全辦法查所用之燈悉數爲達威（譯音）燈查達威燈原爲防範煤氣爆裂而設世界各國及中國莫不通用本礦所用之燈即係此種大抵各種煤礦煤氣在所難免惟或多或寡稍有不同此次發生之事至今雖仍詳細調查然出險原因之實在證據尙無着落揣度情形想係工人戲弄達威燈所致該燈周圍俱係鐵紗火光如在紗罩以内煤氣及他種氣質决無燃着之虞開平礦内之煤氣雖較他礦爲少然不關緊要之爆裂時或有之究其原因要不外乎開啓達威燈燃點紙烟等故此次不幸罹災之工人查有於身中藏匿紙烟者似可作爲開燈燃烟及肇此災變之一種證據此次對於屍身之騐認掩埋以及念經超度曁撫恤家屬等事槪由總局會同唐山警察局長灤縣知事從優辦理唐山地方除惋惜外别無他種情形現在礦廠左近諸事安謐本月十九日已重行開工矣 
　　唐山警局灤縣署函逕啓者十月十四日下午唐山開灤礦務局井下出險斃工一事各處報紙已多有記載惟係據訪員探報其中不無誤會不符之處茲將详實情形分晰列後（一）失事原因此次礦井出險據該礦司洋員述稱係井内九道行猝發炭氣洋文譯音爲哈喇氣 
甚爲毒猛工人觸之即斃無法施救其炭氣之發因於火引起火之由不外三端一安全燈破裂二工人帶入之火柴三紙烟之餘燼等語然究係如何肇禍深在井底殊難證實且非無礦學知識者所能妄爲推測也（二）死亡人數由井内先後起出已死工人屍身四百二十五具面目肢體完金又先救出井口左近受毒略輕未致殞命者一百十八人卽送本鎭中華醫院内除又死二人外餘者多已治愈回家共計死工人四百二十七名並斃騾四十四頭慘矣（又據工頭聲報尚有失踪者五人現仍在井内詳查）（三）檢騐情形已死工人屍身係陸續由井内查起起出者卽先由該家屬認明編號遂經縣委 
帶檢騐吏一一檢騐並無别故即行領埋具結備查棺木由礦局全數預備工人家屬中有自另備棺殮領葬者有即用原棺抬回者共二百四十四具蓋均係附鎭左近村莊人家其餘有家屬認領屍棺無地自埋者有家屬不在由工頭代爲認領者（此項僅三十具）均暫厝於礦局所施新義地内立標繪圖待認待領惟内有屍身三具起出最後無人認領故拍照相片三號以便招認内有一號已經認胆下餘二號尙將像片懸掛警察局門待認（四）秩序現狀出險之次日適爲唐鎭集期礦局門首鄕人到集買賣者甚夥且局内屍塲檢騐認領多有閒雜人等欲進入觀看者是以警察局加崗派警維持街市及礦局内外秩序並有守備隊第四營派兵二十人協同彈壓當時屍親到塲者目覩慘悽狀况哀痛自不能免但一經警官推誠開導和平勸諭並宣佈爲之妥籌撫卹均各含淚收殮毫無過情舉動街市局門雖閒人甚多亦秩序井然地方人民除對於死者深爲惋惜外並無其他諭調（五）撫卹辦法礦局向章每斃工人一名見屍者給卹洋四十元無屍者八十元歷年已久此次巨刼奇慘自難與尋常比例幸天津開灤礦務總局王協理劭廉聞電到唐與警察局長灤縣縣長會同一再妥籌王協理竟力爲主持每名優給撫卹洋百元較從前加至倍半經局縣會銜布吿各已死工人之家屬以向來無此厚卹出諸期望之外無不感激满意靜候領卹該礦局爲撫生慰死起見並議定日内招集僧道按鄕俗習慣在義地内誦經超度以妥幽魂所定卹欵三二日内亦即開始發給似此巳足見該礦局格外悲憫之意矣以上各節俱係當時及經過實在狀况深恐道路互傳有淆觀聽用特詳爲披露望祈貴報社查照登載以明眞相唐山警察局灤縣公署同啓 
[汴省易督潮之餘波]  
　　汴省農工商學共進會等三十餘團體日前電京反對易督外間謡傳有某團體向某機關要求差事若干名津貼若干元各團體甚忿紛紛聲明脫離學生聯合會通吿書措詞尤爲激昂大致謂本會以純潔之青年本良心之主張表國民自治之精神無論對於何方面惟有爲公平之監督絕無報償之要求近有無恥之徒招搖　騙今日向某機關要錢發電擁護明日向某機關要差進言愛戴以彼等鬼蜮伎倆固不足道而被其欺詐者亦屬昏愚可笑不得不揭黑幕以明眞相而儆貪頑云 
[魯人自治思潮之進步]  
　　拒兼省長問題田督兼省長之令下魯人反對甚爲激昂說者謂田兼省長係田以去就力爭而得者然觀今日田電則又言一再而辭不允内幕究竟如何非外間所能知矣原電如下北京大總統國務總理内務總長鈞鑒竊奉二十日命令特任中玉暂署山東省長恭讀之餘　悚莫名竊念中玉謬領魯軍將及一載雖盜風較昔歛戢軍費從事裁滅軍隊甫經收朿防務略具端倪然進行之事項尙多本職之責任　重整頓規畫猶覺未遑豈能再兼民政自益叢脞况魯省頻歲以來忠難迭乘災祲洊至元氣旣敞百廢待興財政外交已極艱困敎育實業尤宜振興似此情形亟應刷汰旣往發展將來正宜愼選賢能方克擔此鉅任如玉不才何能兼籌並顧前已一再面辭未邀俯允今者明令旣頒而軍人當以服從爲天職地方正值種種困難之際故不敢不勉力暂任其難冀紓厪念謹當於最短時間從事維持俾免貽誤仍懇俯鑒愚忱迅簡賢能專司民政旣可符軍民分治之實藉以慰人民喁喁望治之毁臨電不勝迫切待命之至田中玉叩養　　拒財廳長問題張壽鏞黑夜接印及各界搜尋未見情形已紀前報茲又聞昨日午十二鐘各界仍在省會開議由鄭議長主席報吿在京情形當時議决對待張壽鏞之辦法四條（一）全體到財廳說明不承認之情形請其即日回京（二）以同鄕名義分電靳翼青周子廙請其設法收回成命如不採納宣佈靳周罪狀不承認其爲山東人（三）函招各縣法團推舉代表來省籌議最後方法（四）推定代表鄭道全步小環張筠軒張星五四人與各銀行商榷對待方法議定後卽於二鐘全體代表同往財廳見張壽鏞談話張見面卽謂自已並不知山東人如此反對又兼中央催迫故來接任云云張星五謂足下此語太覺虛誑吾魯人之反對足下並不自今日始當任命時即致電政府並電知足下足下縱未見政府之電豈未見自已之電乎即再讓一步言之謂並自已之電亦未見着當到山東時軖站上拒絕之白旗各街巷拒絶之傳單獨未之見乎今日代表等與足下接談獨未之聞乎實吿足下吾山東財政紛如亂絲决非外省不熟悉情形之人所能清理就緒故必須在本省取材至足下之賢否尚是第二問題也今日代表等在此歡送即請足下回京别無他語張壽鏞答以鄙人係奉中央命令而來亦須奉中央命令而走張星五笑曰足下但知服從中央命令獨不能服從民意乎若服從命令而经 
來服從民意而去亦可博得無上之光榮也言至此衆代表即鼓掌歡送張壽鏞見此情形竟拔步逃入内室再不肯出衆代表只得仍回省會聞今日尙擬爲第二次之歡送也茲錄致府院電如下北京大總统國務院鈞鑒東省自財政廳長问題發生各界人士奔走號呼咸趨重地方八材而不取外籍官吏力爭自治具見决心况省長爲一省民政中樞不脫軍閥之範圍難期事權之統一政府厲行分治方就軌途豈對東省獨翻前議乃張廳長必令蒞新而田督軍復命兼職一若視東省爲化外以東人爲可欺而故於民治大昌之時使局促於武力專制之下地方之利害弗恤輿情之向背奚論一旦禍變激成挽救何及本會爲代表民意機關寗甘解散以謝我東人詎肯忍受以貽譏全國萬懇收回成命另簡賢能以生民治而遏亂萌臨電無任迫切之至山東省議會印漾（另尚有致靳總理周財長兩電從略） 
[湘西戰事近訊]  
　　十八日戰事之經過十八日之湘西戰事常城極爲危險因劉叙彝軍隊於大敗之餘竟難駐紥其後隊竟有退至沅江者使宋鶴庚軍隊遲到一小時則常德已爲林王所有現在常德雖已無恙而石門縣城則巳爲林軍佔領矣 
　　林軍在常桃之現狀林軍之在常桃方面者現分駐於常屬之漆家河蘇溪及桃屬之大龍山大湖溪等處以上各地方形勢均極重要且林軍實力頗爲雄厚故劉宋各軍隊雖極力進逼迄今未能得手至日來戰况如何則無消息 
　　官廳中所傳之消息官中所傳前方消息　劉叙彝自將林軍擊退後即將駐桃源之揚粟兩營调至常德追擊林軍現常德境内巳無林軍踪跡桃源方面已由宋鶴庚軍隊移駐其間該　林　亦經繫退又李韞珩及陳玉鍪所部分向慈利大庸進攻兩路均甚得手李部並將距慈利不遠之貓兒谷攻陷謂慈利不　即可佔領云 
　　林氏與王部之分離據總司令部傳出消息謂林軍内部業已分離因林氏以王育寅反覆無常不足共事已分向蔡鉅猷劉叙彝陳玉鍪田鎭藩各司令正式聲明謂已　之脫離關係不相聯絡特通電聲吿藉免誤會云云 
　　有力者調停之主張現在湘中之有力者對於湘西事件多數主張調停以免戰禍久延人民塗炭業已向譚氏陳述此意譚氏亦表贊成已派員前往湘西從事接洽聞林氏　的專在推譚倒趙故林氏之意必譚趙同時下野渠始能解除湘西靖國軍總司令職務因此調停一層刻下殊無眉目 
[南京快信]  
江蘇留日學生昨日電省議會　廢督案宜力謀進行勿爲利誘以全人格皖督張文生昨派員來寗商提軍餉二十萬齊代督飭軍需課照數撥解昨已運皖 
今（二十六）日爲李故督開弔之期各機關曁紳商各界均紛往祭奠車水馬龍異常擁擠并備宴欵待來賓 
　　齊代督以冬防在邇又值李故督新喪恐有匪徒乘機滋擾特組織稽查團分排按段梭巡以維治安 
邳縣匪勢猖獗齊代督昨飭該管軍隊速設法痛剿以維地方并飭將勦匪情形隨時具報 
在贛拿獲之黨人劉思晏由齊代督派員赴贛提解已抵寧交執法處訊辦 
　　齊省長徇中華棉業聯合會之請電農商部請取消洋商檢驗華棉權尙未接部復 
張壽齡在寧公畢已於昨日乘晚車返蘇 
[杭州快信]  
　　省議會昨午後續又簽到議員十三人共達九十七人卽晚發出通啓今日（二十六）午後二時開談話會 
全國敎育會聯合會浙代表何紹韓等函吿於徑日由港抵滬並歷叙粤省情形有全城罷市雙方軍隊夾江對峙學校之未休課者僅離城十餘里之嶺南大學等語三門灣農墾案華僑會議代表郭春秧陳金山等二十餘人昨乘特别快車由省署特派總招待林鵾翔伴送到杭此間各團體咸詣站歡迎今日下午至杭總商會參觀杭縣初選舉調查至昨日業已期满僅餘漏補時間十天各選民以該調查等從未涉足戶庭何從查取資格有妨選政咸欲持納稅證據赴縣質問省署得丁議員函後昨亦嚴飭王知事認眞查究 
　　高檢廳昨電司法部職廳籌建第一　　及第五監獄曾經呈報在案檢察長現擬親往鄞縣嘉興兩處查勘建監策畫進行定於本月三十一日起程往返約一星期所有職務以首席檢察官左賦才代拆代行 
　　桐鄕商會昨函杭商會商民一致反對所得稅 
地方通信 
[松江]  
　　縣立校長開會縣立男女學校校長錢魯詹楊繩武沈玉儕馬敬時楊紫雲沈君梅等於二十四日午前假座勸學所舉行縣立學校校長會公推錢魯詹主席楊繩武書記議决下列各案（一）函詢勸學所對於各縣慈善敎育欵產團截留本縣敎育欵產應如何對付（二）審計書手續繁瑣碍難照辦應援照民國四年成案與縣立圖書館縣敎育會會銜函復仍請圖書館長領銜并擬草（三）各　體育設備將丙種設備之具分三年備全本年度各校先辦多人鞦韆一具由第一校領銜呈請臨時費并推錢魯詹擬稿（四）學生轉學自應以轉學證書爲憑尤應照原級編配以歸　一（五）日九年度起校長會每校徵費一元 
　　枼議維持善堂松江育嬰全節普濟等各善堂董因舊府治七縣慈善敎育欵產聯合會　决截留松江縣境外之各堂田產存欵於二十五日在全節開會邀請上屇出席聯合會議之松江代表陸規亮張景韓二君報告當日會議情形并籌對付方法决計呈請當道設法維持 
[蘇州]  
　　省視學蒞蘇視察紀省視學吳和士君日　到蘇與温知事及勸學所潘所長接洽後即往第一師範學校第二中學第二女子師範以及縣立區立各學校逐一視察後又於二十三號假縣立第三高小學校内開會邀集全縣敎育行政人員及各校長等到會宣布視察各校情况並演講理算之改進提議聯合省立縣立區立各校組織算術理科研究會由會員分任調查當地敎材編纂敎案及要目討論敎授法之改進案結果由勸學所潘振霄所長擔任組織另行定期召集成立會又提議籌撥理科設備費案亦由潘所長設法籌撥議畢散會開吳君已於今日（二十五號）啓程赴錫云 
　　第二農校校長傷足省立第二農業學校王企華校長因受中華職業敎育社之託特偕高師農專主任鄒秉文君同赴各縣調查乙種農校辦理情形前日（十九）由崇明查察事畢回滬到埠匆茫跌傷斤足當即送至醫生俞鳳賓處醫治據云須三四星期方可痊愈日昨王校長已函致農校委託沈索生君暫代校長職務一面由校呈報省署查核矣 
　　勸學所籌振之妙法吳縣勸學所長潘振霄君對於籌振一事頗具熱心近擬一普及方法預備基本金百元令市鄕各小學校向學生設法勸募每生捐銅元兩枚爲最少數多多益善各校能繳銅元百枚者由其加三十九枚给付一元之收條統共二十八市鄕計算之亦可數百元之巨欵誠妙法也 
[揚州]  
　　電勸淮商助振 
　　北京華北災振會周自齊救災會梁士詒潘復等各電致揚州交通銀行轉淮南在揚鹽商汪汝門等籌募北方振捐即經祝行長分達塲鹽會館曁四岸事務所查照辦理矣 
　　商校開運動會 
江都公立甲種商業學校於二十五日在公共體育場舉行第四次運動會推定徐翰周爲總評判包繼善孔澤之趙秋岩爲評判員杜召棠爲司令員鮑和之李蘭軒李味三吳南屏汪鐵生爲監察員運動員出席者計七十八人節目如下（一）開會奏樂環行運動場一週（二）二百二十碼預賽（三）立定跳遠（四）二百二十碼决賽（五）跳遠（六）百碼預賽（七）五十碼預賽（八）四百四十碼决賽（九）跳欄預賽（十）擲十二磅鐵球（十一）擲八磅鐵球（十二）跳欄决賽（十三）跳高（十四）百碼决賽（十五）撑竿跳高（十六）八百八十碼决賽（十七）五十碼决賽（十八）半英里替換賽跑（十九）攝影（二十）給奬閉會 
[鎭江]  
　　江北仍有飛蝗發現 
江北一帶天氣亢旱已久近日高寳興泰四縣仍有飛蝗發現停落各鄕荒草田中厚約尺餘所幸農家禾稻早已割完惟各鄕雜糧菜蔬均被嚙食殆盡各地方官已派警隊督同鄕民認眞搜捕以期盡絕云 
[南京]  
　　南京中學之成績 
　　私立南京中學校開辦五年成績卓著本學期新舊學生近三百人二十三號爲徐總統生日部令放假慶賀該校學生認爲無此先例特要求各敎員照常上課下午與本城私立鐘英中學學生比賽足球於省立公共體育場相持至九十分鐘之久結果優勝塲外觀者如堵掌聲雷鳴又該校學生對於振濟事宜亦頗具熱心昨日星期沿城各馬路及秦淮河畔各茶樓前咸有該校濱講隊縷訴災民之苦况聲淚俱下云 
雜評一 
[王瑚呈報之甘肅寃案（默）]  
　　此次王瑚之來蘇能久任與否全視王瑚能實行蘇人之要求與否而已蘇人所要求於王者第一爲整頓江蘇之吏治掃除一般貪官汚吏以去人民自治之障礙蓋江蘇之吏治雖未至如蘭州之無天然而如劉锡鑫　之暴横不法亦未嘗無之視人命如兒戲等法律於弁髦烟禁廢弛而不問盜賊蠭起而不顧他若强横之土豪舞弊之奸胥不肖之法官則相與勾結播弄爲害地方種種腐敗情形爲人民所控吿者日有所聞其去甘肅之黑暗亦無幾矣今王瑚於甘肅之寃案不稍瞻徇以揭發之他日能本此良心以治蘇則蘇省之吏治自然有希望人民自然相安若易地而稍變其不畏强禦之志則蘇人之所希望於王者卒歸無望江蘇豈眞無人而必自抛其夙昔之主張以歡迎之哉 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[六公團之兩要電]  
　　江蘇省敎育會第六公團昨爲琿春案及長途電話海底電線事致北京兩電原文照錄如下 
　　（一）爲琿春案電北京大總統國務院外交部鈞鑒琿春一案日入又爲軌外行動全國譁然張使兵力素厚何至無勦匪之力致貽外交口實應請一面據理向日使抗議一而責成張使集重兵於沿邊以保主權而免覬觎江蘇省敎育會上海縣商會上海縣敎育會中華職業敎育社基督敎救國會上海救火聯合會儉 
　　（二）爲電話電缐事電北京大總統國務院交通部鈞鑒京寗滬漢長途電話及海底電缐一案經各團體派員在京密查實係司長蔣某秘密簽字奉部函電指爲罪魁曾毓雋批准未免跡近諉過不顧國家利害且於明分回扣一節未經明白宣示愈滋國民疑竇大部如有悔過之誠應將京寗派漢海底電缐四種合同及材料合同原文宣布聽候國民討論有無妨礙主權及外交關係倘仍以函電掩飾國民認大部有意爲賣國司長徇隱必致惹起全國公憤特此忠吿切盼詳復江蘇省敎育會上海縣商會上海縣敎育會中華職業敎育社基督敎救國會上海救火聯合會儉 
[全國敎育會聯合會消息]  
　　昨日（二十六日）下午二時全國敎育會聯合會請美國體育家麥克樂先生講演體育先由沈信卿君致介紹詞次麥克樂君演說略謂吾人研究體育當知其弊之所在而改良之體育之所以不能進步者其弊有六（一）不知體育在敎育上之價值（二）徒尙表面（三）無興趣（四）不能藉興趣以發逹其良好之習慣（五）敎材不適合於實用（六）與德育智育及社會不能連絡故吾人研究改良當從原理上着想務求學生身心完全發達使得敎育上之價值方法不合者亟應求一適宜之方法最要者在多練習敎授之順序最好使先有理想次敎以動作次敎以練習次言體育之目的在發達其天性與技能療治身體而使强健並使能有自衛之能力隨機能作適宜之返應尤要者爲使能作晋通之運動隨時能適用镒言運動可發達及改良個性於社會有密切之關係次言運動與民主主義亦有關如與人比賽而欲選其技術優良者必均能以公正出之决不肯阿其所私瞻徇情面是其明證也次言普通體操往往運用反對之神經肌肉於體育上殊少價值是　改良者也講演畢已過四時接開審查會甲組推鄧芝園君爲審查主任審查學生自治辦法案討論未及完畢乙組推沈信卿爲審查主任審查關於敎育經費之三案（一）請决定敎育經費以謀敎育發展而固國本案（二）敎育經費獨立案（三）擬请於地方自治未實行前於縣敎育預决算案暫由各縣學務委員會議决以促敎育進行案討論结果决定議題爲敎育經費獨立案推提案之三省區代表梁載之君徐臯浦君閻靜亭君共同修正報吿定於今日（二十七日）下午三時續　大會 
[顧樹森等請廢督與限制军費]  
　　電一北京靳總理鈞鑒國人廢督合近時趨勢順世界潮流倡議以來舉國響應國民心理於此可見李督出缺正蘇省廢督之絕好時機诚如鈞廛之所謂瓜熟蒂落時矣何時機未至姑待來年之說復出自鈞座且謂蘇督不廢可保蘇省十年治安兒視蘇民抑何太　夫人事遞變斷難預料我民不能必鈞座十年以内　恙而謂鈞座獨能保我蘇十年以内無恙乎不自量度抑何可哂此次鈞座復掌國務人民責望甚殷不謂一 
味敷衍拂民所好或謂武人心理常與平民犄齕此次請求正如與虎謀皮顧我民不願以不肖之心妄加揣度鈞座果能立施剛斷轓然改圖一洗武人蹂躪民意之汚點寗特蘇民禱祝以求全國人民相與謳歌　極已利害得失惟公圖之江蘇公民顧樹森俞泰臨汪家棟王續汪鑑榮潘文安宥 
　　電二江蘇省議會公鑒蘇省事業消沈至今日而極地方學務益無生氣義務敎育徒託空言推本窮源軍費支出實爲厲階現调查蘇省軍費支出年達一千萬元之巨我民脂膏盬吸殆盡失今不圖後患何極竊謂今日主張廢督固屬切要之圖而限制軍費之支出尤爲目前根本之計此後蘇省關於軍備上之歲出應請貴會規定相當之限度陳請中央照辦過此勿予認節其所餘爲擴張義務敎育之用消弭兵患培養元氣悉在此舉幸貴會速起圖之迫切陳詞维希裁奪江蘇公民顧樹森俞泰臨汪家棟王績汪鑑榮潘文安宥 
[旅滬甬人促廢督電]  
　　（其一）北京三眼井寗波旅京同鄕會鑒七省自治運動同志會吾浙旣已參與務望協力進行廢督請自永祥始一語必促盧督實踐旅滬甬人當爲聲援張靜廬叩（其二）杭州盧督軍鑒督軍制在今日已成强弩之末廢督請自永祥始一語務望實踐爲各省倡旅滬公民張靜廬叩（二十五） 
[上海民治會開會紀]  
　　昨日上每民治會在博物院路博物院開本年第一次常會到會者共百餘人大半係西國士女演說者爲前公共租界工部局總董丕爾斯君丕氏在工部局服務甚久對於工部局之歷史之現况之組職之統計無不詳細述之該會以六時半起及散會時已萬家燈火矣 
[省議員初選舉籌備之進行]  
　　上海縣籌備省議員第三届初選事宜業經沈知事邀同各市鄕經董開會集議所有初選投票區域援照第二届辦法分上海市東南部爲第一區中海市西北部爲第二區引翔港鄕爲第三區閘北市爲第四區曹行塘灣漕河涇三鄕爲第五區洋涇市及高行陸行塘橋三鄕爲第六區陳行楊思三林三鄕爲第七區蒲淞市法華爲第八區北橋馬橋顓橋三鄕爲第九區閔行鄕爲第十區每區各設一投票處所刻已知照各市鄕經董查照辦理茲將議定初選舉调查員辦事細則附錄於後 
　　第三届省議會議員上海縣初選舉區调查員辦事細則一本細則依省議會議員選舉法第二十三條第二項由初選監督定之二調查時應按照省議會議員選舉法第三條至第九條各項規定於调查單内分列塡明三调查委員得呈請添委分任調查員以資輔助而利進行（員額不計）四此項調查限本年十一月十五日以前一律查畢隨查隨塡名册（即調查單）即日送縣編製總册呈報五調查員調查合格選民完畢應即隨造名册（卽調查單以二百人爲一册）每册釘縫處加蓋調查員名戳（或簽字）以昭愼重（人數須點查準確不可草率）六調查時宜詳細詢問本人或其家屬及鄰居祗須有省議會議員選舉法内第三條左列資格之一者卽可入册如本人欲多塡入者聽七調查時須帶紙筆隨問隨寫免致遺忘八調查交界處務須彼此接洽以免重複遺漏九如有家屬鄰右不能指實必須面訽本人而本人屢約不晤必致無從调查者或資在疑似之間不易定者均詳載於附記欄内十選民年齡及住居年限以調查之日計算 
[上海學生會電爭琿春事件]  
　　上海學生聯合會致駐京日使代電云北京日本公使鑒貴國屢假中日親善之名陰謀侵略不惟中日兩國國際間感情日惡而貴國在公理人道上幾無立足地此敝國人民深爲貴國扼腕而貴國所應深自猛省也今日韓人以不甘屈伏於無人道無公理之威權遂有琿春之反抗此足證以暴力制人者終難持久而愛人道愛自由者雖亡國亦不屈撓乃貴國不自悔悟反遷怒敝國藉口出兵侵我主權似此蔑視公理暴戾恣睢豈文明國家所宜有茲特出抗議希即日撤兵以顧全兩國邦交否則是貴國自絶於公理人道破壞東亞和平不惟敞國羣情憤　將謀相當之　付方法即世界文明國家亦雖爲貴國恕也上海學生聯合會叩 
[陸徵祥來滬]  
　　前歐洲議和專使陸徵祥氏前日由京南下轉乘　寗路特别快車於昨日（二十六日）下午九時抵滬陸君現寓一品香旅社 
[滬官廳赴寗祭奠李故督續紀]  
　　江海關監督姚文敷上海造幣分廠主任鍾文耀稅務所長俞壽　於昨日（二十六日）乘滬寗路早車赴寗因李故督開喪故往弔唁滬寗杭二路局長趙燧山則先於前日赴寗昨日（二十六日）乘滬甯路特别　車返滬矣納稅華人會選舉理事在青年會開票時之攝影 
[國民大會策進會代表出發紀]  
昨日國民大會策進會出發代表曹慕管朱定一於清晨七時五十五分鐘乘坐滬寗火車動身至寗該會各團代表及評幹各員到站恭送者五十餘人學生在站歡送者有女子公立學校敎職員學生等七時餘代表到站延至欵待室進以茶點握手致敬并紛紛投送書函物件以誌紀念兩代表少憇即吿辭而出導以國旗排班恭送到站行一鞠躬禮至車動時高呼民國萬歲者三各脫帽致敬直至車行已遠始各散歸 
[商界總聯合會談話會紀]  
　　聯合通信社云上海商界總聯合會昨日開四十二次董事會議因人數不足改爲談話會公推呂靜齋主席當由主席報吿開會議題（一）本會照章一週期满改選職員修改章程请諸君公决鄭鷓鴣提議謂今日議題事關重要列席人數不足法定應再開董事特别會議组織委員會辦理宋誠彰附議付表决通過當公决下次開會日期定十一月六號下午七時爲董事特别會議期間衆贊成（二）爲新加入本總會各路增添董事僉　俟本會開特别董事會議時解决再行請其加入通過張　堂主張謂總董副總董因期满辭職請金馥生副總維持　行主持會務不得辭職衆赞成諸事議畢遂宣吿　會 
[縣商會商復所得稅函稿]  
　　上海縣商會以所得稅問題致函總商會云敬啓者案准上海縣公署函開以民國十年一月一日起實行所得稅一案飭即籌備核議具復等因並附送所得稅規則十本到會昨經敞會提交常會集議僉以茲事體大應徵求貴會意見究如何核議之處即希卓裁並請主稿會銜具復至紉公誼 
[獲審漕河涇越獄犯辯論終結]  
　　漕河涇第二監獄囚犯董全生逃出破獲奉飭押候公　審理在案昨午地方審檢　沈刑庭長會同楊陳潘推檢各官特開第五庭審究董供年三十一歲上海人住西鄕馬橋民國五年份因盜刦關係前奉庭上判决監禁十一年今年舊曆二月初二日上燈時大衆反獄逃逸小民亦隨之而出因家中還有母親妻子所以潛回馬橋家中躱避現遭北橋警局查悉將我拘案是實問官得供問曰爾在獄中收入何處號舍答稱收入義字號中之第一號内其時衆犯奔逃時小民已經安睡問官又問爾足上之鐐在何時毁去答稱獄中定章若監犯日間工作能守獄規者得免上鐐故小民奉論寛宥免除脚鐐又問是日爾由獄逃出從何門出外答稱由南首大門走出訊至此由潘檢察官起而論吿一切選任義務律師亦出庭爲之辯護問官會商之下即以辯論終結判董還押聽候宣判飭遵 
[地方廳看守所押犯圖逃續聞]  
　　上海地方廳看守所押犯蔡榮等五名挖牆圖逃被該所長張祖斌巡查破獲立將蔡等解請譚檢察長訊供押辦各情已紀昨報茲悉此案自奉譚檢察長將該犯等隔别研訊後昨午據情詳報蘇州高等檢察長請爲擇優給　等因所有該所所丁汪海寛等昨奉譚廳長諭飭先行記大功一次以示鼓勵 
[華僑代表赴杭會議三門灣事]  
　　各埠華僑代表於十八日乘新寗紹商輪自滬出發前往三門灣履勘先抵寗波次日即分乘浙省軍署新派在甬等候之超武新　順兩軍艦開赴三門於十九日晚抵石浦二十日早抵三門灣之岳井港各華僑代表分投履勘計程五十餘里傍晚回艦二十一日早開至旗門港二十二日開至健跳港各代表仍各登岸游歷午後開回二十三日早到甯波一路均有當地軍政各界在碼頭歡迎二十四日早仍由新甯紹商輪回滬午後一時在華僑聯合會開代表談話會籌商赴杭會議一切手續經公同决定如次二十五日午在滬杭北車站取齊赴杭二十六日開歡迎會二十七日開成立大會二十八日開正式會先將無關重要事件提出討論三十一日續開正式會届時第二批代表可以齊抵杭垣 
　　前日（二十五日）午後二時五十分華僑代表邱心榮等二十餘人同乘滬杭火車由滬赴杭本埠招待通訊處執事謝復初曹　之等相陪同往昨日復有小呂宋代表李清泉等亦於午後二時餘乘快車赴杭與會陪往者爲華僑聯合會副會長吳應培氏云 
[工校派生赴美實習之部令]  
　　上海工業專門學校土木科畢業生燓巽權王元齡王裕光成績均優該校擬請派往美國橋樑公司實習請部核示昨奉交通部指令云呈悉該校本届土木科畢業生王元齡王裕光二名旣據呈稱具有門徑應照准派赴美橋樑公司實習至舊生樊巽權一名現在郵電學校擔任教課甚忙未便照派除令知留美學生監督處查照外仰即遵照此令 
[南洋學生討論校務]  
　　南洋公學校務促進臨時學生委員會二十二號開四次會議議决事項如左（一）通過呈交通部文（二）校内應改革促進之事現約分七部依次討論凡同學中有意見發表者必詳列改革與促進的理由方法及其利害七部之目次如下（一）制度部（二）學業部（三）運動部（四）衛生部（五）敎職員部（六）校役部（七）圖書館部 
[各輪船進出口貨物紀]  
　　國内輪船 
　　港粤昨日怡和洋行之廣生輪船從青島來申裝來之貨有合桃二百五十三件黑棗七十三件猪　八十七件黄絲八件定本日清晨開往汕頭香港廣東在申裝去之貨計往香港者磁器六百十三件砲竹二百四十二件白米六百七十六包花生仁六百包烟葉三百件運往汕頭者苧蔴一千五百六十三件白米一千三百十八件麵粉四千五百袋洋紗二百八十件黄豆六百八十六包土酒一百九十　栗子八十件雜貨四百五十件裝赴廣東者花生餅二千五百件洋紗七十五件黄荳五百包白米一千三百三十六包花生仁七百十三包砲竹三十箱土布三百三十四件磁器八十九件雜貨十八件云又有同升輪船咋從香港來申裝來白糖六千包纱田柚五百餘件汕頭之蚶子二百六十件紅破三件水靛百餘件砲圓五十餘箱該輪於本日出清各貨後不開往香港直放至蕪湖運米至汕頭云又太古公司之新寗輪船自香港來申所裝之貨有甘蔗二百零八件桂圓乾二百七十二件紅白糖九千三百三十六包雜貨一千四百八十件 
　　長江昨日太古洋行之吳淞輪船從長江來申裝來之貨有白米一萬一千五百四十六包黄荳二百八十包桐油一千一百件礦沙一千六百件藥材四百件苧蔴五百件紅棗二百包麵粉一百包餘爲　貨至當日裝出之貨有紅白糖九千包又三北公司之德興輪船定本日開往長江昨日先裝之貨有桂圓一百箱檀香二十件紙頭五十件紗頭二十件其餘貨物聞尙須加裝云又日清公司之南陽　昨日在上海裝出这貨有利華廠皮棍二十箱黄白糖四十包海帶菜六十件香烟三十箱餘爲同信昌之毛巾中華興記之肥皂及各種疋頭洋布又怡和洋行之德和輪船定今晨開往長江昨日先裝者爲毯子十件紙頭十件香烟四十箱馬口鐵四十件蔴袋八件餘爲洋紗洋布白糖等項　　寗波招商局之江天輪船昨日裝往寗波之貨有皮油九十桶蘇木三百五十件荳餅三百件白糖一百三十包烟絲二百七十一件洋布一百四十一件苧蔴五十七件餘爲雜貨又有平安輪船公司之　華輪船昨日由穿山石浦來巾裝來各貨中有松板一萬三千塊桔子二千六百箱硬柴三千顆棕索二百五十捆柏油三十擔鮮魚十四桶棕衣一百八十件短髮八件冬笋五十五件箱板九十件草蓆二十件餘有零星雜貨 
　　國外輪船 
　　日本日本郵船會社之近江九定本日開赴日本之神戶門司大阪等處在上海裝去之貨以菜子爲最多共一萬餘包又有麩皮菜餅及蚌壳等數千包表苧三百餘件棉花二百餘包小紮皮二十箱瓦器一百餘件　條五百餘捆並烟臺義豐廠之絲經百餘箱又裝往門司之鷄蛋二千餘箱尙有上海永孚滙大聚康等銀　裝往之金條九箱其餘棕皮等雜貨甚多又近日購進日貨疋頭絨緞者如德新祥鉅昌祥豐昌申泰永昌祥德昌祥同豐昌等號連日在某公司貨棧中起運甚夥云 
　　歐亞中奥輪船公司之亞菲利加號Ａｆｒｉｃａ自日本來申後現已定三十號開赴奥國刻停泊於虹口浦心内裝貨此次出口貨中有　批菜子係從日本郵船會社之棧房内駁裝者又法國郵船公司之高而提來號Ｃｏｒｃｌｉｌｌｅｒｅ從馬賽來申船上載有九月二十二號以前之郵件已於昨日離開香港來滬大約二十九號十時可抵上海當日缷清各貨後便須開往日本之神戶又有巧立號Ｃｈｉｌｉ已於本月十三號離開馬賽來華預定出月二十號可到上海又有包島斯號Ｐｏｒｔｈｏｓ現在東洋缷貨大約十一月六號還申七號裝貨赴法國 
[各方面之籌賑]  
　　北省災孩第一批抵滬華洋義振會及大昌香烟公司在豫省洛陽等地收撫災孩數千名陸續由隴海路載至徐州轉乘津浦車南下昨日（二十六日）已由滬寗路由寗開滬之三四等車載來孩子三十名車到上海北站時由華洋義振會會員及大昌烟公司職員到站照料一切即由大昌烟公司所辦之貨汽車載去 
　　華洋義振會華洋義振會昨得河南查災　高長頤來函報吿汴省災區以河北各縣爲最甚各縣又以安陽湯陰臨漳内黄武安淇縣涉縣爲最苦林縣溶縣汲縣等次之安陽現由華北救災會查放雜糧頤在湯陰固　挨戶清查連日又親赴各縣分頭查看計内黄災民三萬三千餘戶十九萬七千餘口臨漳災民三萬四千餘戶二十一萬二千餘口淇縣災民一萬四千餘戶八萬一千餘口涉縣災民一萬一千餘戶四萬三千餘口其餘武安林縣濬縣汲縣等亦共有八萬餘戶四十八萬六千餘口各災區均係一片赤　河道行人六月得小雨一次各鄕均播種復又兩月不雨完全毁没八月得雨一次雖麥種全下現復一月不雨待澤皇皇此　本鮮蓋藏一遇凶荒上中等戶亦均變爲貧　以致家家顆粒無存演出極端　狀樹皮榆實採取將盡皮糠青草爭食惟先牛犬已絕耒耜全無尤其甚者尸横於订而不能殮棺停於家而不能葬老者龍鍾而不能逃幼者號啼而不能　有逃於晋鄂等省者有寗死故土而不出境者鳩形鵠而满目瘡痍此皆頤親目所覩言之實堪痛心除由頤隨時隨地施藥施棺给予葬資外所有未經辦賑之地雖地方設法平　而災民購買無資若不迅速救援其死亡當不可以數計究不知達於何種　象而後已爲此將實地調查各情形報告云云該會咋接上海童子軍聯合會來函敝會於雙十節召集童子軍會操時募集北方振欵先後收到洋二百七十一元又於會塲巾拾得褲帶一條袋中貯有當票五紙小洋二十角一併送呈等情該會收到後當覆以一函略謂附來褲帶一條小洋二十角當票五紙旣爲他人遺失之物似以仍山尊處登告招領爲宜俟招領期满再爲移作賑欵原函附繳等語 
　　商界籌賑協會商界籌賑協會昨日開會主席鄔挺生出席報告推舉甘爵一爲文牘主任并報告添滬書記一人業已到會辦事又民國路商羃聯合會業已成立議决贊同又大馬路籌賑捐册第一交到者爲泰昌行樂俊葆共捐得洋六百四十元正四川路陸文中交來捐册各物共計值價洋二百八十一元二角四分議决移交游　會應用又報告佛敎籌賑會來函　壽縣平糶辦法議决交由賑務理事辦理主席又報告袁　登提議賑務理事權限問題當即議决四欵（一）賑務理事部專管放賑事宜本會議專管擋欵事宜（二）放賑執行權由理事部辦理議决之權由本會議辦理（三）每日所來各災區報告計劃放賑事務由理事部提出交會議施行（四）理事三人至少一人每日出席接洽一切鄔挺生又諮詢游藝會新世界須取費若干此次費用應否由籌賑會負擔遂由俞國珍報告經過情形略稱新世界應有費用由新世界捐助各種游藝如女學校之西文新劇商務印書館之影戲均由各方協助慨捐和平社社員更聲明各人買票進門可見熱心籌賑至深欽感由斯預算當所費不多並述及當日又有童子軍维持秩序諒無妨礙云云當經議决照俞國珍君報告辦理各事議畢遂宣布散會 
　　大同學院大同學院學生鑒於八省旱災赤地千里種種慘狀筆難盡述昨日開全體學生籌賑大會當即捐得數百元並議决編演災情新劇所售劇資悉數移賑現正籌備一切 
　　湖州旅滬公學湖州旅滬公學女子部初小學生憫北方災情重大集合同學商籌捐欵上星期已先募得大洋八十五元小洋七角如數送往華洋義賑會聞高小各級亦正着手進行云 
　　婦女學社婦女學社自成立以來對於公共事業頗爲熱心今因北方災區浩大　不忍聞特開會議將歷次所出版之　藝彙編及秋聲刊共一百五十餘本約值洋四十餘元一併送至本埠紅十字會託其變價出售將欵全數充賑想海内女界不乏熱心者諒能仿行斯舉嘉惠災民也 
　　自立畏老會堂閘北竇山路耶穌教自立長老會堂各敎友於二十四主日禮拜時踴糶輸助賑欵共大洋一百三十三元小洋十三角錢三十文交由該堂牧師俞宗周附函送往華洋義賑會矣 
[台屬急賑運米免稅之照准]  
　　台屬急振經浙江省長電部請購運贛米免稅奉部核准昨日江蘇財政廳訓令上海鎭江各知事及稅所云案奉財政部訓令第一三九二號内開案查前准浙江省長電稱據旅　台屬水災急振會電稱台民兩次水災遍地嗷嗷無所得食提議借商欵辦贛米急運災區請援魯豫振例免稅等情查浙江台屬兩次水災甚於北省旱災情重區廣亦屬實情該會爲救濟災民起見请予援例免稅到部當經照准惟須仍由浙江省長塡給護照并應將數量及經過地方電報部處以便合行廳關轉飭騐放茲復准浙江省長電稱台屬急振會借欵購運贛米以三萬石爲限除由本署給照往運并分電查照外謹復等因除分令騐免放行外合亟令爷該會等轉令遵照可也云云 
[各路聯合會開會彙紀]  
　　滬西二十四日下午七時滬西商界聯合會聞職員會出席者唐美甫葛品生顏芹香黄陰甫劉順昌陳榮棠陸文煥等十餘人會長葛品生主席首由主席報告近來琿春一案日政府借剿匪爲名節節進兵窺其行動似有久佔之意應致電外交當局請其　重抗議以保主　次討論蘇督存廢問題顏芹香主張督軍固不可不廢若僅廢督而不言裁兵恐於事無益至於改換名稱如軍長總司令等之官銜尤於廢督之旨不符故從根本上着想必　 
 
 

Page 11

 
 
申報第三張 
　　兵廢督雙方並進始有實效次主席宣讀商界籌賑協會來　　募捐欵顏芹香唐美甫陳滎棠等均有捐助并允竭力向各處勸募以期多多益善　裨賑務又次唐美　報告本會附設之義務夜校自下學期開課後所有英文敎　除原有之洪承德外又聘請王珩陳永生二人擔任敎授王等對於義務皆抱熱忱囚之校務發達惜限於地位致額滿見遺者頗多以後須再謀推廣方能普及議至此巳逾十時其餘議案不及討論由主席宣告併於下期常會續議遂散會茲將該會致北京代電稿錄下大總統靳總理顏外交總長鈞鑒琿春案件自發生以來當局一再交涉迄未　有把握夫琿春爲我國領土即有匪擾剿之何難乃彼國费心太甚藉端進兵作法外之行動此案搞議如不能得勝利之結果則以後凡屬僑民之所在即外人兵力所當及此效彼尤我國境土尙有安靜者乎在當局智珠在握對付有方商民等原無所用其置喙無如次案件彼國藐視太過凡有血氣者流聞之無不呲裂髮指商民等以主權所在豈容坐視謹掬一腔熱血　爲當局後盾務謂以無條件之交涉限其即日撤退不然公法昭昭釁非我啓師以直勝請勿自餒上海滬西商界聯合會叩 
　　北城北城商業聯合會昨晚八時在會所開評幹聯席議到會職員三十餘人由馮志卿主席范　和紀錄（一）討論所得稅及增加印花稅問題首由提議人陳梅芳等八人述明反對所得稅理由略謂所得稅行於各國確爲良稅而於吾國徒擾人民以飽官僚之私囊於政府所獲甚鮮應反對者一也年來地方多故商情凋蔽百困交集兼之北省災荒民生憔悴力難　負應反對者二也人民納稅之義務載在約法但須正式國會通過方生效力故非正式國會通過勿能承認應反對者三也吾國除正稅以外釐卡繁多雜捐瑣屑以致甲省貨物運往乙省有得疊捐稅再加剥吸鋋走堪虞應反對者四也次由顧竹君等五人述明反對增加印花稅理由略謂租界印花稅喧傳耳鼓迄今未曾實行内地人民滿擬振興市面挽回利權倘再增加是爲叢驅雀之舉於内地商市前塗大有妨碍且　稅每年所入不鮮未知政会作何用途人民毫無監察之權餘如現在人民主張之廢督也裁兵也自治也均置之不問且反將苛稅加諸國民此吾民所不能承認也經衆討論良久由夏子　主張一方提交總會羣策辦理一方快郵代電先行請求政府其餘俟後再議全體贊成能過（二）组織籌賑隊方法由主席報告由商界籌賑協會交來捐　五十本請諸君熱心擔任當由到會職員各領一册（三）報告施米經過情形報告畢即散會茲將該會電槁錄後北京大總統國務總理鈞鑒我國不幸饑饉洊臻商困於市工輟於肆農嗟於野四民失業百困交集政府於此宜如何提倡維護挽回已去之人心乃者印花稅旣行加價所得稅又須徵收竭澤而漁惟恐不足試問國民　血能有幾何明知挖肉補瘡在政府亦非得已然值此時局萬分嚴重剥膚吸髓鋌走堪虞商等再三集　僉謂印花稅加價萬難忍受所得稅一層更難重叠擔負務望顧念民艱迅賜收回成命無任迫切 
　　南京路南京路商界聯合會於星期日下午一時開修改會章大會由余華龍主席陳亮公紀錄將新草定之會長與衆逐條討論一一通過迨散會時已傍晚五句鐘矣會章錄後第一章組織第一條本會置正會長一人副會長二人第二條本會設執行外務評議三部（甲）執行部設部長三人（以正副會長充之）及下列各科（一）總務科置科長一人科員七人（二）文書科置科長一人科員二人（三）會計科置科長一人科員二人（四敎育科置科長一人科員二人（乙）外務科設出席董事三人（丙）評議部設正副議長各一人評議員八人第三條甲類四項除科長科員外得用雇員二人第二章職　第四條正副會長統理本會一切事務第五條執行部各科職務如下（一）總務科庶務交際調量印刷等務屬之（二）文書科公文信件繕寫編輯等務屬之（三）會計科收支記賑及會刊發行等務屬之（四）敎育科義務夜校及宣講等務屬之第六條外務部出席董事之職權爲報告總會事務於本會傳遞本會之意見於總會第七條評議部議决本會進行事項及一切規約第八條甲類四項委任之專員受各該科科長之支配并意旨第九條僱用人員二人其職務爲輔助各科之不及第十條遇重要事件時得由正副會長召集各部科長開聯席會議討論解决之第十一條各部各科細則另定之 
[人力車公會開會紀]  
　　昨日白克路華洋人力車公會開全體大會到會人數有百分之九十當由華洋會長代表宣開會宗旨議事秩序如下報吿本月份賑略（一）會員過戶補簽入會志願書（二）洋會長代表謝金鏞發起北省巨災本會同人亟宜稍盡棉薄解囊捐輪俾濟蒼黎云云先經華洋會長代表富源主　繩武二君將本月份會内開支一切出入　目報吿畢復將過戶新會員入會情形向衆宣布並請新會員環治沅當衆在入會志願書簽抑畢即　近來外面車業市面　　　　　　　　　　少公　　　每月　　公會照　仍應照上月份議案扣繳半成至期務送會保存以維市面營業議畢各會長會員等稱適洋會長代表發起捐助北省賑欵一事諸君諒表同情如承捐助一元可救災民一命且諸君所捐这欵悉送華洋義賑會掣給正式收條並登報鳴謝云云各會員全體贊成立時解囊捐助者計二十八戶共一千四百七十一元其中捐數最鉅者爲飛　公司四百元餘如鄧祿普亨利各捐一百五十元華會蛬陸德泰七十五元日昇昌一百元再次數十元至數元不等議畢散會 
[友華銀行銀市報吿]  
　　中美新聞社譯友華銀行二十六日報吿云昨日倫敦銀價當地及遠期各漲三先令八便士紐約銀價漲至八角又八分之七倫敦紐約匯價漲至三四七又四分之三此間開盤時定價與昨同惟金圓漲至八九又四分之三市况終日穩固交易價金鎊高至五先令三便士半金圓高至九二午後略鬆動收盤時賣出價金鎊五先令三便士金圓九一出口交易極少商人亦鮮要求倫敦紐約銀市均穩靜 
[景昌公司絲市報吿]  
　　中美新聞社譯景昌華絲出口公司二十六日報告云上星期間華絲市面中祗有雙龍牌有五十包之交易每包價銀八百七十兩此外鮮可注意者察利絲祗有數包交易價銀八百十五兩土色絲市　沈寂無交易市價如下機器華絲特别大號銀九八○兩特别號九四○兩中號八三○兩察利絲上號八二五兩市號七八五兩土色絲上號三八○兩市號三六○兩 
[移送漢口美艦上命案之兇手]  
　　大陸報云本埠美國海軍當道昨將在美艦愛爾加诺號Ｅｌｃａｎｏ充當厨司之美人名達克者送交美法庭以便究辦其殺人之罪達克　在漢口與一華人爭論後將該華人推落江中溺死艦長見其肇禍即將達克拘禁艦中直至昨日始移押於本埠美人監獄 
[北京路發生搶案]  
　　前晚九時許有暴徒五六名同至北京路壽聖庵隔壁瑞康里第七百六十號門牌郭桂庭家門首内中一人呼喚寳生一聲（寶生係郭家庖丁）於是賺開大門擁入内室時郭外出未歸若輩遂出示手槍嚇禁郭之眷屬人等聲張任意翻箱倒篋將金珠飾物現洋鈔票搜刦一空携贓而　逸後由事主檢點損失計值四千餘元當即開明失單報由該管老閘捕房飭令通班探捕四出追拿一無所獲歸稟捕頭轉稟英美總巡司麥高雲氏通令所屬各捕房一體上緊偵緝 
[蕩口班小輪遇盜三紀]  
　　日商蕩口班通安小輪於本月二十一日下午四時駛至洋澄湖面被盜搶刦一案業由泰束公司報请江蘇全省水　總廳要求緝究在案茲悉廳長趙雲生據報後以該小輪失事地點稱在洋澄湖面惟該湖面積遼闊究不知歸何區管轄汛地自應查明責令該管水警區長飭屬勒限嚴緝此案盜贓務獲解究除分令第二第三兩區查緝外並於昨日令飭游巡艦隊迅調淺水兵輪飛往洋澄湖湖面認眞嚴緝一面無分盡夜擇要游巡以保航商治安 
[雞行夥失欵受傷之疑竇]  
　　南市寗紹碼頭萬豐雞行夥江北人楊五前日下午由行遣向各販戶處收帳旋在老太平弄販戶唐啓玉家算賬適唐他出由唐妻某氏經手付給現洋一百元鈔票二百元共儲布袋然後出外行經該弄東口距離馬路不　之處楊即躺臥地上無人知覺俄該氏山大和豐雞行歸來甫進弄内陡見一人臥地細認即係頃來收賑之楊五詢其原因據云所携之袋内洋元鈔票及小洋等九百餘元悉被甲乙兩人從後抱住腰身用泥少掩口不能發喊並被刀戳傷及左腿兩處遂將洋元等恃强奪去復遭推跌　隅等語該氏即代報萬豐行由執事崔蓉芙到來報告崗警詣問之下跡涉疑似當即一併帶入第一區警察署由趙署長察視傷口頗淺所傷並無重要詰之楊供词支吾後即呆不能語飭送紅十字會南市醫院醫治外立飭巡官帶同巡長至該處地點查詢弄口之水菓攤及店家等俱云未聞其事迨回復後即　唐啓玉夫婦質問一工並據崔開呈失單計有現洋鈔票八百九十五元小洋六百五十角請爲查明事實追緝趙署長以是案頗滋疑竇姑候詳請警廳以待通令各區署所一體偵查 
[敲詐不遂行刦之懲儆]  
　　匪類楊金榮李順江王阿二王三子陳阿四王小四子等專在虹口港内向船戶敲詐錢財偶不遂意即行攫物一般船戶爲求省事多隱忍不言以致若輩之膽更大前晚八時各懷利刀鐵勿擁至該處紀阿江之船上出示兇器嚇禁聲張刦去鷄蛋三百枚至十一時又復擁入該船仍以刀　等哭恫嚇船主人等搜刮得大洋八元小洋二十二角布衣八件携　而逃紀以未及一宵兩遭搶刦豈可再爲姑容立即開單報由該管閔行路捕房飭令華探薛正昌侯阿寳協同八十四號西探目利抺司先在某不客棧内緝獲楊金榮一名帶回詰悉其餘五人匿跡所在當往續獲咋晨併解公共公廨稟明前情以若輩黨羽甚多專害船戶請爲嚴辦並逐出租界稟畢將抄獲小刀鐵勼呈察並由船戶紀阿江上堂證明伊每月須裝鷄蛋四次來滬被告幾無一次不詐財攫物前因被攫尙微故未告發云云質之楊等六人供詞互推祗認搶蛋分贓否認刦取衣洋之事李襄讞核供商之美約副領事以被告敲詐不遂刦取財物業經證實且旣屬過犯應各科刑期二年着解往西牢執行期满六人一併逐出租界 
[北區公學游藝會預紀]  
　　海寗路北區公學定於夏曆九月二十七日假座紗業公所開游藝大會售券補助經費一節已誌報端茲悉該校又得民生女校上海公學青年會商業義務學校上海學生聯合會義務學校滬北公學青年勵志會各團體之贊助有跳舞國技新劇雙簧等加入届時必有可觀也 
[外埠敎育界來滬參觀]  
　　日來外埠敎育界來滬考察學務者接踵而至昨日午後有福建省之集美學校學生團二十七人並該省同安敎育視察員陳少灜浙江集美學校學監鄭式欽江西私立知恥學校校長潘亦仁曁松江集美學校教職員邵維垣等抵埠後俱庽北市旅館先後至尙文路省立二師附屬高小學校第一部内說明情由經楊聘漁主事延入客室互述敎育狀况並在校内上下各級課室與學生宿舍自習成績等室詳細參觀一週約歷兩小時久始各興辭而去 
[奉賢典獄官與承審員之撤調]  
　　奉賢縣監獄越獄案發生後地方紳民以政治腐敗迭次呈請省部整頓在案茲經省長派委查復後該典獄官章灝本應革職懲究姑念年邁着即撤任另委侯世芬接任又承審員查人伊亦經地方紳民列欵呈控高等廳茲奉令該承審員調往吳縣云 
[鐵路人員之調動]  
　　滬寗杭兩路管理局長趙燧山現以駐杭車務稽查姚家彝不治輿情特調回滬寗路充夜班稽查遺缺以上海南車務稽查陳凌調補所遺上海南站車務稽查之職以車務處管理員兼運输調查科長繆振東補充並以兩路庶務副科長陳洪川調補車務處管理員以沈駿程補充運輸調查科長均已分别令委即日到差矣 
[中國廣告公會開會預誌]  
　　中國廣告公會昨發通啓云諸君尙憶日前寄上之中國廣告公會罐頭小書乎本月月會按小書之秩序爲研究一名稱商標罐頭大小及頭等形式英美烟公司勞畫君費數星期之力想出一奇異牌名及奇異裝璜不但别開生面亦且便於裝箱勞畫君之將說明印貼頭於罐面之上而不用纸黏之利益及用何法以定罐頭之大小以上各問題非常新穎諸君務於星期五（即十月二十九號）下午五點半鐘至四川路青年會共聽演講且加討論不勝企盼 
[報關公所評議會紀]  
　　南北市報關公所評議部昨在法租界太和里七號事務所開會到者評議長石芝坤議員何靜之朱眉舫周靜齋王文孝陳益琴湯芝卿許元亮等首由石芝坤提議設立義務學校以期普及敎育請衆公决繼由王文孝報告謂有某善會願與本公所合辦議决俟續開大會後公决施行次議長報告歷年賬册已編就請查視以便付印又公所如同業因事借用須向司務處備正式函件聲明得許可字樣方爲有效議畢散會 
[趙署長籌備冬防]  
　　南市第一區警察趙署長以冬防瞬將開始一切手續應當預行籌備現定在境内僻靜之處添設臨時崗位並於作間加班巡邏實行防護以免盜匪潛踪一面查案辦理分知各錢莊商號等凡夜間派司送銀結賬等事均須提早時間舉行以免竊盜垂涎云 
[逃荒難民過境]  
　　昨日下午有直隷河間府獻縣南紫塔村被災農民焦廣成趙均喜二人挈同該村之男女大小五十名口　有該縣王知事發給護照乘招商局輪船來滬登岸後即詢至上海縣公署稟明原委出呈護照聲稱願赴南京尋找親友乞求資遣復至南門同仁輔元慈善團陳同前因懇請憐憫各等語時適該團常會開會王一亭君及縣署總務科姚鑫之君均在　得悉情由即偕同出外至高家浜向该民等逐事細問令伊等前赴西門關帝廟暫宿一宵俟向路局購就車票照人數核給准於今日搭附該車起行赴寗該民等始忻感叩謝而去 
又函云口操淮安鳳陽口音之逃荒難民男妇老幼共有二百數十名於前昨等日先後抵滬扶老携幼向上海縣公署及淞滬警察廰等處求給川資以便即日離滬等語當時奉諭每名發給鋼元十餘枚立飭探警將難民抑逐出境不准逗遛　　　　　 
[餅船夜行遇暴]  
　　蜆子帮項裕卿船於本月十一夜由平湖裝載菜餅一百四十綑張帆駛行前晚至得勝迤北四五里浦面突來盜匪小燙槳划船四艘匪徒十餘人攔路駛來喝令停止聲稱搜查　禁品项見來勢非善祗得任其所爲計刦去菜餅三十餘嗣見有來船遂散去昨項已投報水上警察及各官廳請緝矣 
[救濟會請驗病死女子]  
　　救濟會江灣留養院之女子秦美周昨日因病死於院中當經該函請地方廳請爲委派檢察官前住上騐 
[客民投浦遇救]  
　　山東人余憲屏今年三十一歲流落滬江難以度日在漢口路碼頭雇杉板船渡至中流躍入浦中自盡當經各船戶救起送至水巡捕房轉送地檢廳請爲安揷 
[刃傷妻子禁錮兩年]  
　　在海寗路某私立小學校爲敎員之寗波人余善引昔年從濟良所娶蔡姓女爲妻婚後時生齟齬氏亦動輙不辭而去本年九月二十七號余與氏又在福州路濟良所口角余出菜刀砍破氏頭五處登時流血經該所西女士報由老閘捕房飭探往將氏車送醫院療治余拘解公共公廨命押候原告傷愈再訊日來氏已痊愈以故捕房於昨晨傳同蔡氏將余解請關讞員會同美丁副領事升座第一弄庭審訊先由捕房代表費斯福律師起述案情次據婦人蔡氏訴稱嫁余爲妻至今已有七年生有兩子均已夭殤因余時加凌虐故我已有五次逃回濟良所九月二十七號余突來持所用刀將我頭顱砍破受傷如此殘忍我不願隨回要求斷離云云並據余善引上堂供稱蔡氏係我憑媒在濟良所所娶爲妻後輙嫌我貧窮時尋事端爭吵背逃先後共計五次第一次逃出三天第二次逃出四十五天第三次逃出半年第四次逃出兩年惟我知其此兩年係住在濟良所内第五次逃出至陰曆八月十四日纔與我一信信内云欲與我離婚着我立據簽字一時憤恨持刀往濟良所意欲嚇阻其離婚之事頭部實係當時悮傷等語時捕房律師即起稱被告旣經供認則其傷害妻室罪已成立應请懲治中西官核供磋商之下宣佈判詞余善引禁錮西牢二年並准余蔡氏與余善引脫離夫婦關係 
[拐賣女孩之訊究]  
　　住居貴州路十四號門牌之婦人王孫氏指控廣東婦人馮陳氏於去年十月三十號在途將伊九歲女兒阿寳誘拐價賣於北四川路居婦張何氏家等情昨由虹口捕房中西包探將氏及女並買主分别傳提至公共公廨請究先由原告王孫氏上堂訴明當女失踪時曾報捕请緝近始被我訪悉係被告誘拐價賣故而指控云云並由其女阿寳到案證明確係被告將我領至張何氏家價賣又由張何氏上堂聲明阿寳係馮陳氏領來賣與我出價六十元我買之作義女云云質之馮陳氏供此女係住居梧州路華界之陳氏婦人挈至我家託賣並非我拐云云中西官訊至此判女交原告領回馮陳氏還押改期一禮拜補提人證到案訊究 
[吳家廳河内男屍相騐後之所聞]  
　　浦東吳家廳附近小浜内發現裸體無名男屍報由地方檢察廳相騐等情已誌本報茲悉此案檢察廳業已移請警察廳飭探偵查現尙無頭緒近日據該處一帶傳述謂住居陸家嘴地方之工人某甲前數日在其昌棧附近搖會收得會洋七十二元曾有人向借不遂某甲指上帶有金戒一枚是晚搖會出門後迄未到家家人正在惶惑嗣聞騐屍事恐即係某甲被人謀害剥去衣服抛棄河浜翌日乃往發現地點探問業已棺殮現擬向檢廳请求聞棺認看云 
[移屍案派員檢騐]  
　　馬橋鎭糖坊主周嘉賓唆使王阿茂將唐某屍身抛在大石橋上爲警瞥見將王周及船戶趙根壽拘送地方廳奉飭分别收押聽候派員詣騐在案昨晨奉譚廳長委派魏檢察官沈檢騐員等乘坐小輪前往馬橋屍所檢騐 
[汽車傷人兩則]  
　　昨日上午一時許有某號汽車駛經法租界愛多惡路撞倒在路行走之寗遣人某甲跌傷頭腦昏暈不省人事由大自鳴鐘法捕房三百十三號華捕到來抄錄汽車號碼另雇車送受傷人往仁濟醫院醫治一而歸報捕頭候示又有某號汽車於昨日下午一時二十分駛經馬霍路靜安寺路口撞傷行人方世臣跌倒於地不能言語當經新閘捕房八百四十號華捕九十三號印捕到來阻止汽車開行押令汽車夫扶受傷人入汽車載送仁濟醫院醫治　即帶該汽車夫入捕房稟候捕頭發落 
[電車傷人併紀]  
　　太古碼頭　包小工鄔阿唐吳老四昨日下午三時許同在黄浦灘路爲某號電車　傷倒地當經大自　鐘法　房二百十七號二百七十六號華捕到來抄錄電車號碼另雇堽上送受傷人往仁濟醫院醫治一面歸報捕頭請究又昨晚九時許新閘路梅白格路口有二路電車驶過適有江北人某甲在軌道上行走不及走避遭撞倒受傷不省人事當由新閘捕房二百三十三號印度捕前來雇人力車送往醫院醫治一面抄錄電車號碼呈報捕頭查核 
[冒探騙洋之押儆]  
　　住居法租界之李梅卿前因私賣　吃爲捕頭偵悉前往搜出烟具等物帶入捕房候究後適爲無賴徐介增得悉當即冒充捕房包探至李家聲稱汝等如能出運動費洋八元即能了事否則須解堂重罰李等信以爲眞將洋如數交付事爲法捕房包探李榮卿侦悉前往將徐拘獲帶入捕房昨解法公堂請究先由李探上堂稟明前情繼由原告李梅卿投訴徐冒廳情形詰之徐供認　洋不諱中西官判徐押西牢三個月以儆 
[昨日公共公廨訊案紀]  
　昨晨公共公廨民四庭由俞襄　會同英包副領事訊理民事案三起如次（一）蕭國深訴蕭文孚不理代賠私用賬洋六千餘元案前經判决償還被告無保管押茲被告延律師到堂请求開釋原告律師反對謂被告雖已押有十月但六個月係西牢本案判决祗在押四月敝律師尚须調查其產業云云（結果）被告還押改期三禮拜再核（二）邱統斌訴邵英初不理欠欵案當原告代表律師稟請飭傳時謂此案係原告在吳縣公署起訴經判决被告還洋一千四百十三元因被告逃匿租界故请傳追是以公廨將邵傳案命存一千四百十三元現洋作保嗣邵無欵拘押至昨延律師到堂請求改交舖保問官命原告之律師將吳縣判决書呈案察悉該判决内祗判被告還洋九百八十三元六角一分且係擔保之欵乃向原告詰問浮控緣由不能對答（结果）着邵英芝改交九百八十三元二角一分舖保候訊（三）南市鼎泰行訴蔡樵生沈蘋仙不理賬銀一千二百六十二兩案訊明蔡樵生於租界内旣無住所營業不受公堂管理（结果）本案被告蔡樵生一名註銷又民三庭由陸襄讞會同西班牙魏副　事訊理西班牙商綿養洋行訴益大洋貨號主胡一齋永昌裕洋貨號股東胡松林（即一齋之父定購疋頭貨到期不出請追貨價英金六千五百五十七鎊十六先令十一便士並利息案兩被告均臨訊不到即由原告代表林百克律師上堂陳　案情以被告旣皆不到且第二被告爲第一被告之父請求谕令第二被告股開之永昌裕禁止將貨物　賣云云而胡松林之律師到堂否認益大不出定貨與伊亦負關係要求將渠控案註銷（结果）着原告登報兩禮拜限被告投案倘逾限不到應即缺席判决並給諭禁止永昌裕號於訴訟期内貨物不得變賣 
　　又午後民四庭由陸襄　會同美約副領事訊理（一）永和報關行訴山東恒和泰號申莊主趙子芳不理代墊水脚銀一千一百餘兩案原告代表律師到堂聲明案有和解希望请求改期三禮拜再訊（結果）照准（二）駿餘顔料號訴趙子芳不理貨價銀六百兩案原告稟請將案註銷（結果）照准（三）賡餘等九家錢莊同延律師訴趙子芳不理往來欠銀十餘萬兩案被告代表律師　訴否認被告係恒和泰號主而各原告錢莊跑街夥到堂作證者皆稱被告確係號主以故被告律師盤駁一人之供動需兩小時始畢昨日訊至暮原告人證尙未訊完（結果）改期再訊 
中華職業敎育社通訊 
[雜誌第二十一期出版之宣佈]  
　　（社址上海西門外方斜路） 
　　敎育與職業第二十一期因爲印刷店家躭誤至今才出版對於愛閱本志諸君甚爲抱歉現已趕緊封發（社員中未繳八年度歲費者仍暫從緩奇一俟補下再行續奉） 
　　再近來紙價飛漲本誌版式又經放大印刷費較增不得不將原定價目暫行酌加每册收爲二角每卷十二期改爲實洋二元郵費在外計每册本埠一分外埠二分半外國六分 
　　再本期要目附錄如次薛黄堡新工讀制（王志莘）學校與工業（徐甘棠）手工敎授與賺錢方法的關係（王志莘）普　爾敎授手工的經過（俞錕） 
來件 
[普育女子實習工廠簡章]  
　　緣起現在是個世界大進化時期不分　廢男女的界限了所以不論是男的女的若没有獨立的技能總不能免掉生活上的危險了我中國的女子從古時候直到現在大都不注意獨立技能而依賴男子爲生活的所以弄得男子有自身以外的擔負而加了非分的痛苦女子便依賴成性而造成精神上之不自由其結果不單是男女生活上感同樣的痛苦並且又足以阻礙人羣的進步天眞等因爲　種原因所以特地在生活最危險的上海地方要發起這個女子實習工廠我們這的工廠是和天津普育女　的工廠通聲氣的所以名議就和他們的相同我們對於女子的計劃一方面敎授工業技能而養成其獨立生活一方面還要呌他們讀書識字造成其普通知識我們工廠現在的範　雖小以後還要打算擴充的方法再勸告人家也有像我們這種的組織而造成多數女子的便利使全人類没有一個依賴成性而共享人羣的幸福這是天眞和同人發起這工廠的本意極望明白知身問題的女子快到我們這兒來實行工讀罷 
　　簡章一宗旨以啓迪貧苦女子之知識及敎以相當之獨立技能爲宗旨二名稱本工廠開辦費由天津普育女學撥給故定名爲普育女子實習工廠三學科織巾織襪縫紉國文珠算常識工業方面先設織巾科四工讀時間每日三小時讀書四小時學工年齡較幼或從未讀書者每日四小時讀書三小時學工五利益（一）各項學費一槪不收工業消耗品亦由廠中發給祗書紙筆墨由學生自備（二）學生能實行某項工作時或進廠時已能工作者除正式酌給工資外並分三節發給花紅以資鼓勵六定額暫收家寒女子五十人其外女子如有謀獨立生活者亦收七年齡自十五歲至三十歲　　八畢業期已成年之女子得入速成科一年畢業年齡較幼者三年畢業九保證學生於報名時須有保證人若無保證人須付保證金三元於畢業時仍發還凡無正當理由而中途退學者由保證人負責無保證人者其保證金充公十隨意科學生有願單習字算不學工業或單學工業不習字算者得入隨意科利益與完全科同十一經常費本工廠經常費由創辦人及各董事擔任籌劃十二地址上海法租界白爾路明德晨三號十三附則本章程有未盡善處得隨時改之創辦人兼總理温阮天眞董事温世霖温世珍李徵五徐朗西何子奇馬嘯三仝訂 
雜評二 
[今日之軍人（訥）]  
　　今日之軍人宜有三種覺悟其一領袖之失敗也皖派旣倒而今日之滇桂兩派向所爭得於人者亦已盡爲人奪且本省固有之地盤亦幾幾不克自保則平日所以自豪者安在其二外交之多故也魯案旣棘手而今日之琿春庫倫兩役又復警　迭傳軍人以衛國爲天職則平日所自期許者又安在其三輿論之指摘也自治之說起而廢督裁兵之運動益力世界潮流之所趨斷非少數　人所能抗人民裁廢之運動亦不過順潮流而進軍人果識時務者宜速有以自處蓋以四週之情勢言軍人在今日實可生種種感觸無再有爭私利之餘暇矣而奈何尙不悟 
公布欄 
[上海地方檢察廳]  
　　批示方而狀悉爾犯販賣鴉片烟罪判處徒刑一年四個月請求易科核與新刑律規定條件不合所請應毋庸議此批陳職清狀悉胡壽仁等究竟是否　颺姑候票傳再核此批徐連山狀悉准予所請此批陳朱氏狀悉仰候傳案訊奪此批張　鳴查是案卷宗業已呈送高等檢察廳矣旣據聲請撤銷上告應候轉呈核辦此批朱雲堂狀悉案已起訴候送同級審判廳核辦此批蕭聲興狀悉爾恐妻子隆害自有警察保護未發生實害以前無向本廳請求立案之例此批徐董氏狀悉爾　果係私逃尙無刑事關係所謂備案之處於法不合特斥不准此批以上十月二十五日 
　　批示吳光宇　訴各節仍係前狀所稱爾妾妹等往吳晋泉家筵宴致生口角至爾妾妹等何以　金戒等件交與抵押情節本屬支離殊難憑信總之爾與晋泉等旣訴同族爾又自稱體面人家此等婦女詬誶細故即使搆成刑事訟諸法庭亦爲爾所不取尙望爾知自愛愼勿以小忿興大獄也此批朱張氏狀悉徐徐氏訴其子忤逆一案業經本廳訊明刑事不成立免予檢舉矣該氏亦毋庸飾詞　聽致干未便此批王心高狀悉候示訊明此批頋乃佩狀悉業於王心高狀内批示仰即遵照此批戴玉如狀悉候查明訟辦此批姚深堂狀悉仰尋獲後立即送案勿誤此批彭幹臣狀悉旣據迭訴前來仰候傳訊此批邱少農狀悉仰候傳訊此批馮廷森等狀悉缺予偵查此批王喬氏狀悉候偵查明確再行核辦此批陳永來靜候起訴此批胡春波狀悉胡吳氏誘拐幼女供證確　所請保釋之處着毋庸　此批孫王氏狀悉爷即來廳聽候核辦此批沈柏春狀悉此批王張氏仰候緝拘潘皮匠等到案訴辦毋　此批劉進化據訴顯係買賣紏葛着白向同級廳其訴所請礙難准理此批以上十月二十六日 
[淞滬警察廳]  
　　批示商民李仲芬據呈石如章　珠　　等情是否屬實姑准　區查明核辦民人汪巧生據呈張文彬無故拆梢尋　各節如果屬實　妨　松序之安寗淮予再來滋　之時報　拘　可也所　備案無　　　　　　　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生團紀程（六）] [  趙迺傳]  
　　十一日天晴晨五時半同人聞鑼即起齊集艙面舟已停駛七時檀埠騐疫員登輪會同船員查點人數而去與横濱相似惟周折較少耳旋即駛入港内八時抵埠領事館館員及各團體男女代表登輪接待並以歡迎會秩序單分送同人同人隨之上岸分乘專雇電車三輛女生五人另乘摩托車一輛上ＮｕｕａｎｕＶａｌｌｅｙ街市清潔風景幽雅棕櫚椰子波羅蜜徧植道旁其他野吐之花自生之忭終年競秀美妙不可名狀同人軀車疾馳而過覩此異景不啻羽化而登仙矣檀埠素有太平洋仙國之稱躬臨其地者必信此言爲不謬矣旋至ＷａｉｋｉｋｉＢｅａｃｈ沿途奇葩異草彌望不歇岸畔有水族館館仙分爲若干室於各室之石壁間鑿成小池池内蓄魚多種游泳自如奇形怪狀不可名言池旁覆以玻璃自外望之極爲美觀是館隸於夏威夷大學供學生實地練習者也館之左端爲公共浴塲日人設肆其間同人入内小憇約半時許旋上ＭａｎｏａＶａｌｌｅｙ緑樹萋然樓臺蔚起風物間美洵足觀也 
筆剳 
[懺悔記（二）] [  君豪]  
　　九月生來兩書其第一書曰落筆爲艱廻腸九折君書竟使我百感交集自憤自歎吾又何苦而識君於今夏哉我之身世君已略知一二只以哀魔奮興互爲縛鬥竟使我輾轉反側困陷不能自振君一紙微言朂我慰我我且恨且感感者君之美意能知我心恨者余一已之身世及以前種種經歷哀恨煩惱乃使我自暴自棄以至於今也我又何嘗不欲自奮另造新境重行爲人無奈心傷者深此懷難適雖欲自奮已無此心矣加以我之身世我之疚懷我之久磨之精力我之文質無底我之寸情蹙我之此心灰尙何自奮以自揚顯其令名爲國家珍重哉君之勸慰朂勵適足以增我傷心耳時維九月鴻雁哀鳴落木蕭條飛沙暗日覊窗風雨客裏風光夜不能寐青火孤衾聽白楊夜深亂語角匣悲鳴不覺黯然淚不思入極處幾欲并父母兄弟親友而遠絕之以了此少年殘身於荒谷中耳少一夢寐次晨又欲早起隨班上課做人世昏沈之事覺咋夜所想乃同幻夢嗟乎如我者亦可哂矣足下謂每值花晨月夕無病而呻是才情色藝之士隨時感事傷懷是天情之原質隨時出洩非有人事之戕賊也而且是乃極篤極好之處他日一獲傾心之人即改此呻吟而爲怡悅矣若我則下懷久傷與君有天淵之别矣余每致知已之書必一片哀詞如訴寃求哀憐者然方落筆時頗覺萬端心緒欲說無從旣落筆後則满紙傷心如寫如淚君得勿笑我否幸自珍重 
劇談 
[羣芳艶影（四）] [  夢華]  
　　二十二日晚雪芳所演爲黛玉葬花雪芳出場在九點鐘游園一段是劇飾黛玉頗爲重頭必須唱作兼優又須配角適當方可演之無缺故以雪芳飾黛玉崔笑儂飾賈寶玉可謂得人 
　　粤中坤伶之能演黛玉葬花者近推雪芳爲獨手是劇經黎鳳緣編成共計九節（一）閨怨（二）春感（三）葬花（四）曲警（五）思親（六）病憶（七）問病（八）焚稿（九）玉碎雪芳之黛玉笑儂之寶玉能各盡所長黛玉之多愁多情多病雪芳演之畢肖 
　　無臺上之新特色有某遺老贈書李雪芳三字字以五彩電燈紥成忽隱忽明映於衆目花籃满臺皆在滬紳商贈送者是晚觀劇者政界有上海縣知事座有前清遺老四人老林黛玉亦來以林黛玉觀林黛玉葬花可謂妙極 
詩錄 
[菊月十六日爲陳小蝶結婚佳日詩以誌賀偕蠡隱同作] [  蘧廬] 　　 
　　幾時吟就好逮篇　得良緣秋九天爭看團　明月夜笙歌十萬擁飛仙 
　　珠箔銀屏迤邐開無邊春色勝瑤臺東籬早釀黄花酒同醉華堂合巹杯 
久同老鳳訂交游雛鳳新聲更出儔要把元龍豪氣改温柔艶福說雙修 
長臂堅持焉肯輊釋 
　　鄭虔三絕說新郎不及新娘態萬方留得傳家京兆筆自描眉樣鬭新粧（新娘張姓） 
　　香满洞房喜氣融武林月色醉溶溶百年好事今宵定莫再靈犀一點通（小蝶别字醉靈） 
　　新詩六什當催粧筆自生花墨有光更疊彩雲箋百幅畫他胡蝶比鴛鴦 
新聞拾遺 
[新粧奩] [  丕承]  
　　前日爲蘇紳三茅閣巷沈氏嫁女之期前一日大鋪粧奩觀者極盛内有和合飯碗一對以赤金爲底嵌以寶石價值一千餘元卽紙絹花一項亦三千餘元其他一切小件動用之物皆赤金與白银者據知者謂共費洋三十萬元之巨云 
[新騙術] [  拙庵]  
　　昨日衷鹹瓜街某漆作門首有一中年某甲執一形似苦力者大打不休據云係一騙子甲曾於十日前在大東門某店購一竹籃時騙子亦在旁覩彼購籃便曰一先生此籃可要漆否我有相識者價可格外便宜甲聞之以爲店中夥友遂與同至鹹瓜街某漆作交漆約期而返越數日某甲往取漆夥謂已被昨日同來之人取去甲大疑急覓至購籃處詢之店主則曰此人並非店友甲至是始悟受愚祗得含恨而去不料日前適在鹹瓜街被遇故大肆其威耳 
[新吿白] [  吳秉恬]  
　　昨經法大馬路見某彩票店門首揭一吿白上書（滬上各票舖每將得彩諸君宣布各報上殊不知發大財者惟恐人知本號　開張以來售出大彩不計其數一律謹守秘密隱姓瞞名故外间知者絕少注意注意特白）揣摩社會心理可謂體貼入微特誌之以埔一粲 
小說 
[社會小說衆醉獨醒（一七七）] [  瞻廬]  
　　第二十回摘豔薰香醜人作怪態行吟覓句狹路遇詩婆 
　　吳中詩社開幕的一天惹得門外閑人紛紛奇怪蘇州人本來喜管閑事路上聽得人家高欬一聲嗽響放一個屁都要停了脚步呆巴巴的瞧望何况這賣醋公所平時難得開門今日裏兩扇大門洞洞的開着又有許多長袍短褂的人三三五五搖搖擺擺踏着八字步都向公所裏進行路旁人見了怎不詫異不由的釘住了脚一個人停了脚那停脚的人愈積愈多恰似電車軌道上發生障碍只消一輛停止那後面駛行的電車也便接二連三的停止公所對面本有一片空場那些閑漢们挨肩擦背都在這裏瞧熱閙你一言我一句夾七夾八没頭没腦只是胡猜亂測咦賣醋公司裏今天開甚麽會難道是同行公議這酸醋兒也要加價不成不對不對賣酸醋的没有這般文縐縐的態度知道了這些斯文朋友定是賣酸醋的代表阿咦怎麽公所裏面也有女人在場女人家本來喜吃醋合該到場這個二十左右年紀打扮得花花緑緑滿面雀班濃塗着雪花粉行路時扭頭扭頸的好像劉剥皮家裏的親戚有甚麽不是這隻寡老住在蘇州没多時大街小巷出出入入谁不認識他不但認識他并且他的醜歷史大家也都曉得臭嘴三官狗嘴裏不出象牙别胡說罷門外漢竊竊私議編書的不再鋪叙社長方便園打起精神和那許多社員談話一個道方大吟壇有你老人家主持風雅頓使吳門生色茂苑增光一個道方老前輩是詞場裏的廣大敎主有此一番提倡足使吳下俗塵一齊洗郤一個道方先生門牆桃李都是豔若神仙我們三生有幸今日裏和貴門生接席吟詩眞是獲益不淺一個道從來名師出高徒經方先生培植的女門生一定是才高詠絮格擅簪花只怕拈題鬭韻的當兒我輩鬚眉都要閣筆歎服 
自由談之自由談[  鵑]  
　　秋光好無雨無風頗思登山涉水之樂敬得一解事佳人以輕紅一舸容與十里山墉間隔江烟水中有蘋花招展似顰似笑一天秋钯宛然屬我矣今之人不乏能享此清福者顧乃溷於俗塵不知享受而使不能享受者徒涉空想可歎也 
大昌煙公司徵文揭曉 
[大小嬰孩牌香烟新京調（仿空城計後段快板）（丙等）] [  彭綏民] 　　 
　　我正在馬路觀風景耳聽得人聲喧嚷亂紛紛洋鼓　　空中應却原來紅蛋滿界似飛星一來是大囝三朝把客請二來是恭喜衆位多子又多孫小囡載餘多欣幸一門兩喜又生了一個寗韾大紅蛋滿街把客引引到你們大家到此開呀開開心本公司没有别的敬但願得生兒生子生子兒恭喜你們奶奶們我這裏香烟新出品等候衆位好嘗新客人到此快買定你看這烟絲又嫩烟枝又大氣味香噴噴我這裏大小囝囝人兩個一無有嗎啡二無有鴉片烟精你不必害怕上當心不定來來來買一包到茶樓聽你品評 
 
 

Page 15

 
 
   
 
 

Page 16

 
 
常識 
常評 
[夏二子] [  老圃]  
　　去歲居北京苦蠅蚊之擾夏夜不寐嘗戲誦楊鸞詩曰白日蒼蠅滿飯盤夜間蚊子又成　每到更深入靜後定來頭上咬楊鸞 
　　今秋卜居滬上適當凉秋九月天朗氣清蠅藪皆銷聲滅跡因憶韓昌黎雜詩曰朝蠅不可騙暮蚊不可拍蠅蚊滿八區可盡與相格得時能幾時與汝恣晱昨凉風九月到掃不見蹤跡 
　　宋宣和中進士有吳元美者嘗作夏二子傳其略曰天命商以伐夏是以伊尹相湯伐桀而聲其刻剥之罪當是時清商飊起義氣播揚勁風四掃宇宙清廓夏吿終於鳴條二子之族無大小長少皆望風殞減殆無遺類天下之民始得安食酣飲而鼓無於清世矣夏二子亦指蚊蠅蓋師昌黎雜詩遺意宜秦檜讀之而大怒也 
噫嘻得時能幾时與汝恣啖咋此豈獨過去之夏二子爲然哉即將來之夏二子亦作如是觀矣 
經濟 
[提倡女界助賑法] [  文斌女士]  
　　現在北五省奇荒無數的饑民兒女都過秤賣還有他母親死了小孩子猶在懷事吮乳這眞是目不忍見耳不忍聞幸得上而政府外而鄰封中而社會各慈善家以及男學生等無不悉心籌畫踴躍救援我們女同胞亦是國民一分子所爭的權利要平等要参政可是所負的義務也不該讓男子獨盡我們却袖手旁觀但這個問題曾計較多時無從入手因爲我國女子有職業而能生財者尙少只靠我們在學校的盡此綿薄之力適如杯水之救車薪耳 
　　然則如之何而後可乃於山窮水盡時忽得一内不損已外可惠人唯一無二之方法 
　　文斌束髮就傅即忌艶妝繼相夫子游東灜見其婦女妝飾近古除金戒指金銀邊眼鏡而外絕無異樣首飾西洋亦然我國中下等人家婦女簪環鐲墜動逾數十金上而金翠珠寳　石等類動逾數千金合二萬萬同胞平均計算每人擲不合時式及不常御或損壞之首飾值價一元得二萬萬元折半得一萬萬元再折半亦得五千萬元古人截髮延賓拔釵濟急令譽美德聲稱到今文斌奩物無多已助舊金環一副伏乞諸姑伯姊照此方法各發慈悲欵不另籌權能自主難道不是舉手成功嗎 
　　再進一層說列位如能信我的話倒篋傾箱盡行拿出不特賑欵有濟並可爲我國辦一極大的公共事業而且省家庭的妄費洗社社的侈靡這不是一舉而數善兼備嗎（乙種酬） 
[提倡組織募捐助振團實行巡廻鄕間勸振法] [  沈繼農]  
　　天禍中國水旱爲災翹首中原赤地千里引領北望哀鴻遍野嗟我同胞何不幸而遭此慘刼耶吾儕旣居樂土宜諒災地同胞之苦衷急起設法振濟俾蘇災民於萬一振濟之法諸大善士巳先我而有演劇助振滅膳助振　字助振移酬助振節消耗助振諸法之提倡我本貧士未能步諸君之後用是慚怍惟力薄心長請爲我諸善士言募捐助振之法 
　　募捐助振莫善於組織募捐助振團實行巡廻鄕間勸振法蓋鄕間地處偏僻智識未開各慈善機關之籌振啓及報章雜誌記載之災地狀况非特不能卒讀且亦無聞知之機會鄕民雖多貧苦而殷實之家亦不少苟能組織募捐團至窮鄕僻壤演講災地慘狀及災民苦况使聽者涙下則若輩自必樂於輸捐鄕民忠厚勤樸好善之心勝於城市人民十倍故吾决其可行也至團之組織可倣通俗敎育巡廻演講團之組織法或由慈善機關組織或集多數好善之人組織可不拘（最好由各校學生利用星期組織）惟至鄕間巡廻勸振時有必須注意者數端（一）鄕人迷信綦重勸振時如救人一命勝造七級浮屠等語須多道幾句（二）須呈請該地官廳出示曉諭免鄕人驚爲拐騙（三）須搜羅災地照片備演講時之借助（四）每至一村如和尙化緣然演講後逐戶勸捐雖一文之微亦必收入冀收聚沙成塔之效 
　　嘗見和尙道人至鄕間化緣而得數萬元之巨者我好善爲懷之諸君子曷踵起行之（不受酬） 
國民常識 
[萬惡之武力與] [  金錢心]  
　　今日中國之足稱萬惡者其惟武力與金錢乎武力之功用原在禦强暴蓋國家養兵平日藉以保護治安维持秩序一旦有事尤當積極作戰効死疆場是重在對外而非專供内爭者也乃今日中國之武人於軍略上旣毫不講求日惟加餉增兵之是務純爲自衛計非爲國家計也一面謀推廣地盤擴張勢力一面卽破壞民治攘奪政權舉凡一切中央地方各要端皆受其武力之迫脅一國之立法行政司法幾無一不加以干涉其視民政官吏直一種附屬品耳吾於此敢下一斷语曰軍權在握即可綜攬種笙實權且一爲武人國亡可不恤也民命可不恤也惟已之權力則斷斷不可犧牲謂爲萬惡誰曰不宜年來人民方面盛唱軍民分治廢督裁兵之說幾於全國一致政府見民意如此堅决或亦有動於中無如此輩軍人盤踞已久根深蒂固驟難剷除於是政府遂號於人曰我尙未敢實行也人民姑醞釀之嗚呼人民欲此政府何爲哉 
至於金錢論其功用原爲與物品交易以流通市面而其魔力則更大矣諺曰財可通神又曰無錢不行利之所在人必趨之自古已然今日爲甚蓋處今日之中國祗須有金錢即無事不可爲又無往而不利故人之欲得之也遂亦較前爲尤急甚有不惜冒險以求之者所謂要錢不要命也無論如何難决之問題金錢必可以解决之無論如何難達之目的金錢必可以達到之無論如何紛擾之局面金錢必可以排解之無論如何堅持之爭端金錢必可以平息之法規雖嚴厲得金錢而亦能通融辦理矣手段雖激烈得金錢而亦能緩和遷就矣熊度雖强硬得金錢而亦能軟化讓步矣宗旨雖純正得金錢而亦能犧牲變更矣論調雖公平得金錢而亦能轉變附和矣他若總統議員之運動當選各項官吏之鑽謀差缺以及罪魁禍首之得以逍遥法外悉惟金錢是賴然則所謂護法所謂救國所謂和平所謂公理所謂解放所謂改造者無非假而具要皆爲金錢之奴隷耳金錢乎金錢乎汝眞不愧爲萬惡矣 
　　然自有　者觀之則惡貫旣盈未有久而不敗者也且爲武力所支配金錢所顚倒者亦未　不隨武力金錢以俱敗者也安福之往事可鑑矣自今以後凡含有安福之精神者皆作如是觀可矣（不受酬） 
化學常識 
[物質不滅之定例] [  去智]  
　　世界上的物質受那天然的化學作用或人工的化學作用發生變化後從表面察視便不能再見原形所以有人認那種物質係已經完全消滅實在精密實騐起來那種物質依然存在不過形體變異眼力不及見耳譬如燃燒乾柴時那乾柴的成分受化學作用變成氣體存在空中若設法把這種氣體收存同那死灰合權起來那重量與未燒時依然一樣又如煑水釜中由漸少而至於無有係因化成氣體飛散空中的緣故若設法把這種氣體收存那重量和未煑時也是一樣重量旣然存在便可知那物質是不能算做消滅的了以上二例曾經化學家實騐證明因這個證明便可知不特受人工化學作用的物質不滅就是那受天然化學作用的物質無論經過若干時間纔完全變化那物質雖零零碎碎分散各處究竟仍然存在不能認爲分毫消滅即如人類死後埋葬地中多年發掘時連骨都不見實在體中各質完全具在斷斷不會消滅不過亦同燒柴煮水一樣我們的眼力不能察見罷了（乙種酬） 
道德叢話 

西方格言（五四）P ][  謝介子選譯 <]  
　　誠篤者荷天之庥勞伯聲（Ｒｏｂｅｒｔｓｏｎ 
　　徒手捕鳥亦云難矣德意志諺 
　　旨酒生劣腦及笑談英吉利諺 
　　不管微資永無巨蓄西班牙諺 
　　以德報怨者賢人也英吉利諺 
　　生子當錫以嘉名與職業西班牙諺 
　　商品深藏不若早售英吉利諺 
　　貧者之言往往不爲人希臘諺 
　　娶富妻售自由英吉利諺 
　　增長宏廣之知識人生最大之幸福也艾茂生（Ｅｍｅｒｓｏｎ） 
　　上兩期應注（五二）（五三）字樣特此補誌 
衛生 
[工業衛生] [  芝岩]  
　　怎麽呌做工業衞生就是保持工人健康的意思從前在僱主和工人方面都　是一件試騐或理想的事情但至今日都認做他十分重要爲怎麽緣故呢因爲就工人方面說身體健康了病痛和曠工都可減少好免扣除工資的損失不但損失可免精神旣好工作加好加快還可以有增加工資的希望就僱主方面說工人的健康果然能彀保持就是工廠生産可以擴張工人也不致當想告退換東家使工廠受著許多影響所以吾們敢說工業衛生確是溝通僱主和工人的情誼增進僱工和工人的關係的要素如今勞動問題狠是複雜生活問題狠是艱難那工業衞生問題也就格外不可忽視了 
　　從前也有工業衞生但是限在急救和防免工場危險兩件事情如今却不然凡是足以發展工人在工作時期内身體上心智上道德上幸福上的事情都包括在這工業衞生的範圍　那範圍越廣所以那設施也就越發宏大哩 
　　美國是是注意勞動問題的國家工業衛生也格外講究吾們現在舉出一個例來供給吾們工業界的參考 
　　紐約州白飛羅地方有一拉金公司工塲面積占着七十五英畝地男工五六百人女工二二百人是工業上的一大組織他廠裏的工業衛生分做兩部一是社會和運動部專門提倡工人的游戲運動和娛樂發展他們的智德體三育可以說是積極的工業衛生一是醫藥部專門治療防免工人的疾病和工場的危險可以說是消極的工業衛生 
　　第一部的設施狠多男工方面有一男工俱樂部凡是一般男子的活動都集中在這俱樂部女工方面設一婦女青年會一切活動都倣外邊女青年會辦理還有一所鄕村住宅種種佈置都是最新式的但是狠質樸没有一些奢華给工人們做改良家庭的模範 
　　沿著愛萊湖一面有二十四英畝地内有十英畝是一片芳草青青的曠場種著美觀的老樹湖濱一千英尺的地闢做游水塲又有消夏房舍工人們在暑天有不願住居家中的可以借宿在這裏狠是幽涼清凈也有球場跑場放工後没有事做可以練習運動也有咖啡店也有小餐館他的烹調都是狠合衛生的有一所大廳是供跳舞演劇講演用的有一箇健身房專用一位體育家管理著總之一句凡足以娛樂工人的心智涵養工人的精神的諸如此類的設備簡直是無一不有無一不備 
　　醫藥部設於二十年以前目的在保持工廠人員的健康另有一所房屋聘着一位醫生一位牙醫四位看護婦還有許多的且手内中設備除掉一切醫藥用品外還有一所化騐室和一所愛克司光室 
　　凡是初上工的人都要先到醫藥　受身體上的檢騐檢驗的結果詳細登記起　專備一種表格每人用一信封封着以後陸續調查的資料也放在這封信裏他們工業衛生上設施的政策就拿這種資料做根據那一個工人合於那部工作另有一種表格由醫生檢查塡明以後送交工務主任以備分派職務時的參考身體上查有病狀不能做工的就不許他入廠恐怕他入廠後於自已没有利益還要使工廠全部受他的損害但是同時敎導他這種病狀應該怎麽樣調治好了以後仍可許他入廠他的選擇有這樣的嚴密所以全廠没有一個不出息的工人 
　　工人自已覺得或工頭看見工人身體不鮮健時譬如他不能自已治療就報吿醫藥部給他治理一切醫藥都是不要錢的工人有了病就派一個看護婦或另種職員送他到家裏病人要请他向來治惯的醫生來診視他們就给他找去病人要怎麽樣的事情他們都可給他辦理工場上遇有疑似傳染病的立刻報吿醫生檢查没有檢查明白以前不許走動驗明後如其確是傳染病就一面趕緊給他治理一面拿他站的地方實行消毒 
　　這醫藥部也和外邊地方衛生機關互相聯絡所以他們所用的治療預防和檢查方法都是最新式的他們還知道工人們的家庭衛生最是靠不住工人的病大半是爲着家庭不衛生發生的所以常常派人分頭到他們家裏視察清潔實行指導公司還備著二十五萬美金可以借給工人建设新家庭那嘉惠工人的心可以說得無微不至了 
　　總之工業衛生是一件人道上應有的設施也是經濟上不可少的設施吾做這篇文章很希望吾國的工業界覺悟這事的重要從速繼起倣　（乙種酬） 
　　按這種衛生程度去我國工業界幾千萬里現時工廠主人恐怕還没能這種資本但是也不可以不知道這種方法漸注 
 
