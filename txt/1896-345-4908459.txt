# 1896 - 345 - 4908459

 

Page 1

 
 
[新增批評小題正鵠全集告成] [  圖書集成局代啓]  
　　是書爲平江李次青先生所輯選諸名家之文細心删潤取長去短使全文清新警拔雄麗絶倫意在力矫時弊屏剔敷衍原書三集初集爲人門　鍵二集乃立脚之基三集則金丹換骨誠千古不易之文也天祿主人憾木板糊錯難讀特倩名家校正錯字加增批解後附訓蒙艸養正艸用大字鑄板紙尤潔白訂成六大本訽讀本盡善之書碼洋六角七扣劃一外省酌加寄費上洋南晝錦里天祿書局南京天祿閣發兌各省書坊皆有 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[閱本報紀張香帥武備學堂招考章程示率書其後]  
　　從來有國家者文與武並重蓋運籌帷幄决勝千里非文臣不爲功委身鋒鏑効命疆埸非武臣不爲功二者固交相爲用者也自文武兩職涇渭太分文臣每以武臣爲可輕武臣每以文臣爲無用但文不兼武古來尚有儒將之稱武不兼文從古罕有名將之目如張子房諸葛武侯陸伯言虞允文諸公皆以文弱書生而用兵之神不可思議然要非略解孫子十三篇偶讀封胡鵊冶握奇經諸書者所得妄託也王鐵鎗楊無敵非不驍勇異常而岳忠武狄武襄後世所稱爲名將者類皆雍容儒雅關壯繆爲武中之聖千古一人而史言其好讀春秋傳左氏非所謂尤著者耶近世武臣大都不識一丁字而崛起於行間則於行軍所要之圖經上游所據之形勢安望其能曉而融會變化於心雖其中不乏可稱而要非正宗之道張香帥深知二者之不可偏廢故於湖北武備學堂所頒章程五條專選文武舉貢生員文監生及文武員弁官紳俊秀子弟而必以華文須有根柢則於講堂功課方能領會此誠至當不刊之論深有合於古人六藝並習之旨而非徒取法泰西也卽以泰相論其員弁無有不從學堂進身者今湖北所法係從德國軍制攷德國有武學院講習砲兵戰艦操駛攻戰進退諸法學漸有進送入京師大院再習上乘兵學如算量圖畫地利與各國水陸戰法故其武弁無一不由學院中來中國則不然考試武備以弓矢刀石旣不適於用而亦不藉讀書而成及至有事疆塲則又知其不能戰而棄之隨時隨地招集鳥合之衆於是此其中蔑有將材而不得不委其責於文臣夫文臣於軍旅之事本非素習戰陳之上又未身親驟膺大任布置毫無猝遇敵軍紛然潰退此固意中事無足怪者香帥故不分文武特選精通文理之人入堂肄業蓋欲以文植武之基而思收其速效也且又知不徒在中學而必與西學相輔而行故特分班教習俾循序漸進通逹一切事情他日可互相授受而不藉乎洋將之提撕若徒借材異地而不使有人焉深通其奥直闡其微則人材必不能蔚起而舊日之成規亦斷不能爲之一變昔年嘗招集聰穎子弟出洋學習厥後學成而歸非無傑出之士然其去也幼其還也壯中國文字未能通曉每我扞格而不相入屈指能融貫中西者寥寥無幾人故不能風氣大開卓著成效天津金陵雖嘗有學堂之設而所教者祗幼童以及卒伍其弊猶之乎是無以得大將材也香帥故變通其法所招者無論文武員弁俊秀子弟均須文理明通方足與於是選其意蓋在會通中西輾轉傳授使數年以後上而公卿大夫下而伍兩卒旅皆曉然於戎機而文武兩途如沆瀣之一氣故今此所定挑取之額祗一百二十名或嫌其少馴而久之安知不可以化千萬人耶今此所法者祗步武泰西馴而久之安知不駕泰西而上之耶嗟乎道咸年間承平日久人不知兵以致粤匪之亂流毒十餘省中興以來迄今又三十餘載老成宿將碩果僅存使不此之圖恐再隔若干年又將人人不知武事矣矧今此環而相伺者其兵之精器之良又非我之所能及則安得不汲汲焉爲防微杜漸之策哉香帥老謀勝算於湖北特創學堂妥立規示俾我中國之人由中學以通西學由西學以廣人才而軍事可以振興武備日形雄盛國家自强之道其在斯乎其在斯乎書至此適客有以前日本報所紀演砲釀禍言者以爲非製造藥彈之不精必弁勇發機之無法中國事事效法泰西而徒襲皮毛不能盡善盡美往往如此余謂此在下者不能精求之過非在上者立法之過也今香帥旣擘畫周詳必能隨時默加體察所願學堂諸生認眞習業精益求精勿負香帥營經振作之意也可 
[松江試題二志]  
　　松江采訪友人云本月二十六日江蘇提督學政龍大宗師考試闔屬童生經古經學易周易口訣義補師出心律書暘谷考贖刑說詩三家所遺說逸禮考相鼠無止解禮記主式攷離經辨志解史學漢武帝闢地斥境南置交趾置索方之州兼徐梁幽并周夏之制論酈食其說漢高祖收榮陽據敖庾之粟塞成皋之險杜太行之道距飛狐之口守白馬之津以示諸侯形制之勢論春秋左傳學晉楚始末論吳越舟師論詞章漢世祖解所被襜襦衣來君叔賦以遂與嘉俱東詣洛陽爲韻雲間洞天賦不拘體韻賦得風情張日得張字五言八韻時務策論西卑利亞鐵路道里經費攷西國農器以何國爲最善擇其能行於中國者繪圖貼說以便倣造問國君至鄰國游歴如何接待書新譯萬國公法後雜學眞士辨讀買讓治河三策書後廣柳子厚天說化學化學與丹術異同攷孝經論鄭義述謹身節用以養父母說其餘算學性理諸題俟訪明再錄先一日生員經古塲尚有電學兩題補錄於左電局官報之電問以何物造成中國各局歲需若干能約舉其數否電綫中斷發電處能知距斷處若干里其推算公式若何試　數以衍之此外礦學題問出煤多少能支幾年用度輿地題問新疆各地與俄國接壤惟采訪人尚未得其詳也 
[學轅批示續登]  
　　江蘇提督學政龍大宗師按試松江府屬所收呈詞卽經批示昨已照錄報端兹者采訪又郵寄昨所未登者爰再列報如左南菁書院横沙草息向來雖歸紳董承辦原係爾等漁戶代砍代運去歲原董辭退費紳與本部院商議卽欲令爾等漁戶三十六家承認接辦嗣因事旣未說妥不得已始由王事獄包與趙陸等姓現在爾等旣願意承認砍運不如以後卽歸爾等包辦尤爲直梭了當緣别人辦理局用開支甚多爾等自砍自運便可無須設局如此一轉移間在書院之草息旣可多收爾等又獲利益豈非兩得之道但向各漁戶零星收價漫無責成欲令爾等推出一人承總又恐無此力量如欲辦理非仿照佃戶種田承認板租之法不可如某戶承佃十畝每年卽認繳錢若千承佃百畝又多認繳錢若干之類爾等果皆願意卽行來轅具禀可也右批漁戶錢永順呈修明禮樂最爲美舉現在通州及海門各屬亦擬辦此並托本部院往湘聘請樂舞教習以湖南瀏陽縣之樂舞較闕里尚爲完備也但製樂器延教習非得三四千金不可不知松屬能籌此鉅欵否仰松江府赶緊爲之提倡可也右批文生錢長清呈皂隷朦捐固于 
 
 

Page 2

 
 
例禁該監生以清流品而重名器爲言題目亦極正大但該縣舉貢生監監計不乏人何以緘默不言獨該監生屢控不置耶謂並無兼隙其誰信之仍遵前批靜候府縣查辦可也右批職監莊璆呈 
[學轅牌示]  
　　江蘇提督學政龍大宗師旣蒞江卽高懸牌示云聞松屬賭風最盛每當學院按試之時所有隨來船隻往往恃有護符在河干開塲聚賭抽取頭錢差役不敢過問實爲地方之害除本部院將各船戶嚴禁外仍仰華婁兩縣派出差役隨時到船稽查如有聚賭情事准卽嚴拿懲辦毋稍徇隱切切此示 
[漢上試事]  
　　湖北采訪友人云漢陽府逄子政太守示期八月十九日考試合屬文童兹將正塲各案首姓名並各題郵登於報計漢陽案首盧湘漢川案首李孚黄陂案首傅鋆孝感案首王文炳沔陽案首夏鍾武漢陽正塲已冠首題聞斯二者陳亢退而喜曰問一得三次題夫撫劍未冠首題鯉趨而過庭曰學詩乎次題王請無好小勇詩題賦得冷露無聲濕桂花得花字漢川正塲已冠首題而不緇吾豈匏瓜也哉次題則移其民子河東兩句未冠首題小子何莫學夫詩詩次題請以戰喻詩題賦得山水含清輝得輝字黄陂正塲已冠首題若臧武仲之知四句次題不目逃思以一毫挫於人未冠首題文之以禮樂次題其子趨而往視之苗詩題賦得桂染中秋月色香得香字孝感正塲已冠首題王孫賈治軍旅夫如是次題大夫僎與文子未冠題未詳詩題賦得野飯新炊芡實圓得新字沔陽正塲已冠首題而求也爲之聚歛而附益之至柴也愚次題爲民上而不與民同樂者至樂民之樂者未冠首題小子鳴鼓次題昔者齊景公詩題未詳初覆陽川黄三縣合試漢陽四書文題子路率爾而對曰一節漢川四書文題求爾何如一節黄陂四書文題赤爾何如一節通塲五經文題未詳通塲詩題賦得詞鋒倚天劍得鋒字翌日又合試孝沔二州縣孝感四書文題夫逹也者一節五經文題江漢浮浮武夫滔滔沔陽四書文題夫聞也者一節五經文題江漢湯湯武夫洗洗通塲詩題賦得遶屋千叢生杞菊得叢字三覆五州縣合試漢陽文題其蔽也愚好智漢川文題其蔽也蕩好信黄陂文題其蔽也賊好直孝感文題其蔽也絞好勇沔陽文題其蔽也亂好剛通塲詩題賦得湖上棠陰手自栽得栽字四覆漢陽文題于漢川文題繚黄陂文題缺孝感文題陽沔陽文題襄通塲賦題便懷止足賦以樂其山水便懷止足爲韻詩題大别山訪求岣嶁碑歌烹葵煮茗聽琴按劍五七律皆可賦得逹人樹德深得深字終覆通塲文題樂取於人作前半篇 
[領事蒞杭]  
　　杭州采訪友人云英國駐滬領事官哲君美森於本月十九日赴杭州舟抵拱宸橋日本領事及新關税務司洋務委員次第前往接見哲君旋就新關公所小憇少焉杭關道鄒觀察命駕出城拜會隨備緑呢大轎邀請入城假寓大方伯廣濟醫院二十日哲君偕醫士梅君滕更謁見撫憲并拜會司道各員禮也 
[首郡新猷]  
　　金陵訪事人函云新任江寗府柯太尊逢時於十八日接篆後仍假下江考棚爲行轅以升任李觀察交卸赴蘇其官眷尚居府署内故也現在府屬案件公文均照例逕投考棚就近在公館内辦理卽衙叅之期寅僚之例應禀見者亦皆麕集轅門故考棚一帶頗形熱閙某日屬官江浦縣劉大令誥六合縣朱大令湘相繼晉省賀任來轅禀到惟高湻縣李大令普潤前因公來寗現尚在省所有上詳案件並解省盜犯禀請柯太尊提訊太尊以案情重大在公館提審未便當卽飭令由府署傳齊伺候升坐大堂本署書役羅列兩旁計提犯訊究兩案一係盜案一係姦情有謀殺親夫情節當堂詰責供認不諱審畢著仍監禁擬卽定案詳禀上憲時日已暮始由署呵殿而回 
[皖江錢市]  
　　安慶采訪友人云皖省市價向來每銀一兩可換錢一千六七百文日斯巴尼雅銀錢一圓卽俗所謂本洋者可換九五錢一千四百有奇墨西哥銀錢一圓卽俗所謂鷹洋亦謂之英洋者可換千一百有奇卽有差參在不過二三十文左右自去冬以至目下寳銀每兩不及從前本洋一圓之價鷹洋不及一千文推原其故因刁商奸儈將錢裝運出境以至錢價日昻貧民大受其累疉經地方官出示嚴禁雷厲風行雖暫時錢價稍平而日久弊生販運如故近日錢價更昻於往昔每銀一兩只換錢一千三百餘文本洋一千二百文鷹洋九百文且攙和新砂不少錢莊一業盡情壟斷獲利無涯而貧民受累無窮市中更百物騰貴麻油每斤售至一百二十八文實歴來所罕見者也 
[蘇輪約示]  
　　蘇州訪事人手畢云蘇州自輪船開埠後拖船旣夥人貨又多總捕府劉司馬體恤商民嚴爲約束已出示諭一通云照得閶門外南濠一帶河下每屆輪船到埠拖船甚多一時人雜擁擠良莠難分脚夫挑送行李每有匪類冒混其中以致物件遺失實於行旅有害兹本分府立約四條俾免失悮以安商旅除諭飭該夫頭許金福姜金芳楊永生鄭福生約束稽察外合行示諭爲此示仰諸色人等知悉一體凛遵毋違特示計開一火輪拖船到埠責成該夫頭輪流約束散夫挨次挑取行李貨物不准爭取擁擠如有匪類混雜隨時拿送究辦一各散夫均係寗波人氏務須覓保留用每人由夫頭給發名籖挑取物件將籖交給客商送到無錯籖還原夫如有失悮將籖指名禀究一各散夫嘈雜人衆一時客商難辨著令散夫各穿青布馬甲上寫輪船碼頭挑夫字樣俾客商一望便知庶無匪類混迹而便稽查一各散夫挑取行李貨物所給脚資按路途之遠近貨物之輕重務照向例公平不准苛勒致于查究又六言示一道云照得輪船碼頭客商來往紛紛夫役挑運物件人衆良莠難分每有扒竊攫物言之實堪痛心現立四條新約隄防匪類潛身挑夫俱穿號衣一望便知僞眞更以名籖爲記有錯按名追詢夫價公平照舊勿許擡勒分文特此曉諭知悉其各一體凛遵 
[閩事雜紀]  
　　福州采訪友人云統領長門霆凱各軍曹軍門仁祥卸事後所遺營務上游委總帶安靖各營洪都督永安庖代至都督所帶安靖各旗營本駐紥南校塲現已拔隊赴長門又以近城無防勇特調統帶福靖各旗營余鎭軍宏亮由金牌防次赴南校塲駐紥○陳玉蒼侍御之太夫人年逾古稀精神尚健上月某日忽爾仙游侍御聞訃奔喪匍匐回籍擇日就法海寺設靈開弔文武官紳齊來祭奠○前任海防廳唐蘇亭太守奉旨降補府經縣丞心中怏怏不樂同僚故舊咸來慰籍 
[羊石仙蹤]  
　　廣州采訪友人云本月初九日清曉南海縣署逃去鎖墩示儆之人犯十餘名縣主卽懸賞緝拿旋經拿獲數名尚有多人未獲○連日好事者舁城西北帝廟偶像遊行入靖海門過大新街西關至泮塘仁威廟是日風清日麗士女如雲十一二鋪各大戶門前均支板爲臺以便婦女憑欄觀覽○近日省垣番攤白鴒盛行各賭徒無不眉飛色舞每日晨起卽沿街呌賣白鴒票嗜賭之輩幾於喜極欲狂番攤館設在十八鋪舊塘桂蘭里左右多至四家至於德興橋下某柴店洪聖廟前某茶食店比鄰柴店亦皆由賭徒受買意欲大張旗鼓互角輸贏不知官吏曾有所聞否也 
[漢川斜照]  
　　湖北采訪友人云邇來時有匪人私用迷藥僞銀盜騙人家財物然破案者絶無僅有是以若輩益膽大妄爲輯捕局傅竹香太守日派所屬弁勇多人分途緝訪某日在漢口上下叚兩處拿獲一用迷藥之匪一用僞銀之匪逾時卽移送漢陽縣署按律究辦見有二匪鎖拿經過者云身上衣履修潔年均在三旬以外軒然昻然不類下流人物噫世間何事不可謀奚爲而作此陷人自陷之事哉○玉露凋傷楓樹林正是暮秋時候漢江一帶游勇紛至沓來而各屬逃荒難民亦復如蟻之聚難保其中無不法之輩風高放火月黑殺人爲害閭閻實無紀極當事者刻已籌辦冬防之舉所望實心任事不若從前之循例奉行庶我儕小民可以高枕而臥乎○本月二十日漢陽某協戎校閱所屬武弁彭仁甫千戎周鎭東俞晉芳金勳臣諸把戎恭指校塲各獻其技協戎欣然色喜迨從容返駕已斜照啣山矣 
 
 

Page 3

 
 
[丁簾菊影]  
　　金陵訪事人云前報載江寗布政使司瑞茀侯方伯被叅革職至月初奉上諭著江西按察使松廉訪壽補授惟松廉訪因公務覇身一時未能逕赴江寗蒞任江督劉峴帥特委布政使銜江蘇候補道桂薌亭方伯暫行署理以重職守除牌示轅門外復給特札飭知桂方伯當卽詣轅禀謝涓吉履任○江蘇記名道曾觀察丙熙署理常鎭通海道篆務所遺正陽關鹽釐兼淮北督銷差務需員庖代劉制軍因委記名道沈愛滄觀察瑜慶總辦是差觀察接札後隨詣督轅叩謝翌晨禀辭起程赴差視事○前報載省城内外河潮水暴漲濵河一帶居民咸苦浸灌刻下潮汐依然有漲無退四鄉圩田迭次衝决告災者趾錯於途而以南鄉爲尤甚一日連被衝破三圩府憲關心民瘼已委候補知縣芳明府鎭查勘上江句浦六各縣秋災聞已將次遄返矣嗟乎天災不已汛濫堪虞老農老圃之家方以今歲西成豐收可望誰料陽候肆虐致黍翁榖婦又詠鴻嗷回首瘡痍曷勝憐憫○賣菜傭某甲者寓居蓮花第五橋年逾而立猶歎鰥魚因央媒爲撮合山娶機房某氏女爲室雖小家碧玉而花容月貌麗質天生方謂我見猶憐老奴得此艶福不淺詎意成婚以來已將匝月甲不能爲奉倩之温存祗解子南之狂暴妻鬱鬱深閨每於月下燈前自傷非偶近忽有造誹語者誣其妻當十年不字之時曾經漏洩春光有鬭　於菟之喜言入於甲母之耳不加省察恣意辱之甲憐香惜玉素本無心反以莫須有之言自揚其中冓之醜嗔鶯叱燕無日稍安妻自念夫也不良長使沈寃莫白生無足樂死亦何辭遂乘間投河　　及母家聞知向甲理論索以左証何在甲至是始目定口呆無言可答嗟嗟小姑居處本未有郎使君於此眞成無婦薄倖郎其何以爲情耶 
[紅橋涼月]  
　　揚州采訪友人云禮部侍郎錢子密少宗伯之哲嗣文定兩淮鹽運使江蓉舫都轉之女公子擇吉八月十九日來揚入贅現已彌月公子料理入都都轉曁夫人雖愛女情殷依依不捨然亦無可挽留隨飭人雇就大號坐船遴派僕婦曁親兵四人沿途護送公子於十九日挈仙侣登舟逾日啓行約小陽月内卽可安抵都門矣○邵伯各鄉時有梟匪滋擾其人大都籍隷潁亳清淮一帶倐聚倐散出沒無常本月某日忽有三人至陳家溝左近某莊任情囉唣乘間牽去耕牛一頭牛主立卽糾人追緝得將三匪獲住據情禀陳五岸委員懇派勇帮同護解時將薄暮行至中途突被匪黨奪回二人只得將一匪解至甘泉縣署請辦程邑宰聞禀大怒立卽升堂研訊將匪重責下之獄中一面派捕勒限嚴緝逸匪○兩淮聽鼓諸君僅以三班論之已不下千數百員宦海浮沈了無佳趣其間能免勞心於開門七件者實屬寥寥有馮某者人口衆多爲貧而仕不料頻年作嫁因仕更貧在准將近三十年今歲仲秋始得勞績到班獲委淮北某處差使親友靡不欣然以喜卽馮自忖亦可稍洗宿逋矣誰知到差甫及兼旬忽爾因病逝世蕭條旅邸兩袖清風家屬又遠在邦溝未克奔往殯殮幸賴某鹺尹代爲摒擋一切聞馮當起程之際舊債固難料理而製備行裝等事又負若干未識將來作何了結也 
[潤州紀事] 鎭江訪事友函云調署蘇松太道正任常鎭通海道吕鏡宇觀察交卸在卽先期躬往文武各衙投刺辭行擇於本月二十六日上午起程乘鈞和兵輪船順流而下逕赴申江擇吉接篆想屆時宦海中人詣江于送行者脚靴手牌當必有一番忙碌矣○鎭江關税務司李華逹君於月之二十日下午乘招商局江裕輪船溯江而上赴金陵謁見南洋大臣劉峴帥面商榷務瀕行鎭城文武印委各官均至江皋恭送○有某甲者由滬上附輪而至僑寓某客棧衣履翩翩日徵逐於平康里中尋花問柳任意冶遊其形狀似宦非宦似賈非賈人莫窺其底藴日前在天寳銀樓定辦時樣金鐲四對將手上鐲樣脱下令其照式製辦分量均要一律每對價需數百金外加手工若干當面訂定並交洋數百元約期取付銀樓承辦此貨囑工赶造數日卽成甲亦如期來取携回寓所卽將滬上帶來贋鼎携至三元巷某妓館招摇眩目妓見甲有如許時花金鐲炫耀於人極意奉承開觴行酒以冀分贈彼姝藉邀寵愛甲亦慨然不吝將所帶贋鐲悉數分綸鴇婦及妓女等以甲　綽狎暱趨奉無所不至初不知所得者皆贋物也甲遂在妓家連日勾留賞心取樂忽然返寓又將贋鐲帶出數副仍到妓家口稱滬上欵未匯來現在無錢使用在懷内取出金鐲數副命鴇兒往典鋪質當鴇兒奉命前往卽在洋塲福源典内估值典夥以上鐫天寳銀樓四字諒有來歴問當若于鴇兒云要洋四百元應用夥以花樣雷同並無二致心焉疑之用鎚一試破綻立出當將鴇兒扭住問係何人命爾來當鴇兒無法從實相告且云現某甲尚在我家夥卽隨同鴇兒而至將甲獲住甲言我在天寳銀樓辦來何得云假可同往詢問典夥諾之二人甫至櫃上人云中曾在我店定製時花金鐲四對恰有此事但我店從無假物今爾送來我須用鑽打試如果是假斷非我店之物甲言上鐫爾店牌號何得推諉銀樓夥用鑚試之果係假物卽向甲曰牌號任人鐫用無從禁止爾等怎來怎去我店不能聞問典夥遂將甲扭回現聞欲送至保甲總局訊辦未知究竟作何了結○二十三日傍晩有某少年身衣華服至清海泉浴堂洗澡竊賊見而垂涎因卽隨入先行沐浴待至少年脱衣入内竊賊已浴畢而出竟將少年衣服及縀鞋等物穿去比少年出不見衣服遂向浴堂索賠堂主無可爲計遣夥四出追尋詎料竊賊以縀鞋過小步履維艱去路未遥卽被獲住扭回剥下衣服還之少年又縳於庭柱痛加鞭責擬欲捉將官裏去後經夥伴阻止然後釋之使去 
[鶴市簫聲]  
　　蘇州訪事人函云經史河沿某公所持住法名如東戒行僧也平日除拜懴念經外别無所好近與某甲等結方外交酒肉徵逐頓弛清規不樂居清净土而喜游熱閙塲呼盧喝雉溺志竹林問柳尋花戀情楚館從前之菩薩心腸忽變成浪子面目現甲因所求不遂率同無類輩邀僧在道前街鳳鳴臺茶室評論舌劍唇槍將僧所作諸事一一和盤托出和事者以旁觀不雅出爲調停始得了事○連日有江震崑新青浦等處各鄉民偕紳董耆老來省探信某甲根詢其故僉云近日鄉間傳聞撫憲趙大中丞行將升任故特來探信昔年各鄉皆有鹽梟光蛋麕集聚賭自中丞到任後飭弁嚴捕將匪首拿獲止法若輩始立足不牢銷聲匿迹各鄉得以安堵無恐今恐若輩故智復萌是以來探消息也言已歎息不止甲乃告以並無此說切勿輕信妄言衆乃稱謝而去 
[移查就醫]  
　　通州州同林别駕泰啓客冬因抱采薪禀求上憲請假委員接署赴滬就醫當經鄧方伯檄委張别駕瀛暫爲代理一面飭林别駕醫痊赶卽回任不料别駕至今毫無音信通州知州汪劍星直刺詢查知尚未赴省禀請銷假乃移文上海縣請爲查明别駕現在是否在申醫病如已病痊望催令赶赴省垣銷假回任以重職守云 
[禁約森嚴]  
　　上海縣正堂黄爲查案示禁事按照定例每逢令節致祭厲壇牒請城隍神出巡民間每有增飾儀從當此時事多艱仍應力崇儉約不得踵事增華致多無益之費兹屆下元出巡合行查案示禁爲此示仰保甲居民及各項會首人等知悉屆期清道恭迎毋許增飾儀從仍限辰刻起馬未刻回廟沿路緩轡徐行不得爭先恐後倘敢不遵定提該會首人等從嚴懲辦不貨各宜凛遵毋違特示計開臂香會陰皂隷會解餉會看馬裝扮馬夫會婦女扮犯會大鑼班會花紥十景牌會逍遥傘會頭不帶大帽手持樂　隨路吹彈者概行禁止 
[秋賽初志]  
　　昨爲寓滬西商秋季賽馬之第一日是日也秋周氣爽風景宜人環賽馬塲十餘里中紥蓼丹楓映以紅袖青衫自覺天然入畫正不第馬龍車水爲足騁我豪情也情賽九次第一次七馬齊出晉隆西人奪得錦標第二次九馬互賽首出者爲牛奶棚主人第三次賽以二十馬豐裕洋行出人頭地第四次十二馬繞　飛馳由怡和獲勝第五次八馬並駕得采者爲沙遜西人第六次排齊十馬駭躍超騰麥加利洋人爭先一著第七次十二馬振轡齊飛人咸指爲泰興洋人獨操勝算第八次十二馬爭先鬥捷先到者爲順全隆洋人第九次各駒十五騎蹴踏凌空其中得意民鳴者爲馬立師所騎名駿時已六街三市燈火輝煌與賽者旣相約言旋觀賽者亦逐隊而返矣 
 
 

Page 4

 
 
[新閘火警]  
　　昨晨五點餘鐘訪事人正擁被酣眠相將化作莊周仙蝶忽聞捕房浦牢怒吼驚醒後側耳聆之分明三下急出訪問知火起於新閘大王廟左近之烻昌自來火廠貨棧内幸救火會中聞聲齊集竭力灌救得以熄滅僅焚去平屋兩椽 
[循例追思]  
　　昨日天主教中爲追思已亡行禮日期董家渡天主堂中先期陳設一新於大堂由心搭就追思禮臺迨至昨晨七點鐘時金鐘怒吼男女教友之到堂瞻禮者約有數千餘人分跪兩旁咸深敬仰旋見本堂司鐸帥君維則身披黑色祭衣頭戴禮冠至祭臺上舉行彌撒大禮兩旁有副祭數人咸穿白色禮服手持祭燭跪立將事彌撒禮畢帥君至追思臺邊爲已亡在教男女信友誦經祈禱　追思大禮以期早賜升天事畢已鐘鳴九下矣 
[控追靛價]  
　　法界公館馬路吉如里王新記靛青行主向夏道生購得靛青若干桶寄存太古棧内約定四十日爲期付銀出貨迄今逾期已久貨未往出銀亦不付昨日夏已具禀控請訊追矣 
[英廨瑣案]  
　　包探何瑞福前已辭退近經副捕頭令其復充昨晨解陳丁氏陶王氏到案禀稱丁氏卽大陸小寳曾經賣倡後爲浦東華棧火油棧買辦陳德培納作小星日前陳因事回寗波經丁氏私將金珠首飾及洋銀鈔票等類約值洋二千元之譜席捲而逃潛匿英界德人里陶王氏卽阿大家中比由陳之家人電追陳德培來滬報捕後經小的緝獲並起到贓物送究陳投案訴稱金器均有楊慶和發票爲憑惟所失物件一時怱忙尚未全行查明此事實被陶王氏所引誘陳丁氏供湖北人嫁陳爲妾當賣倡時生有小孩陳不許探望因此欲出一看並無别故陶王氏供蘇州人與丁氏時常來往此次又來閒玩並非串同求鑒别駕據情商之慈繙譯著將陳丁氏陶王氏暫父官媒仍待巡捕心查明有無缺贓於禮拜五覆訊○包探石金榮禀稱昨有吳江生在途拾得洋人遺失之絲巾十條並不報知捕房經小的查拘送案吳供江北人絲巾十條在黄浦灘拾得别駕著令具結絲巾存巡捕房○包探黄四福禀稱昨有袁大章手持銅洋數元到黄志園南貨店内混用並查得伊另在小菜塲向擺　攤之沈錦林處用過銅洋一元因特送究袁供寗波人此洋由寍波帶來實不知是銅質别駕判押一禮拜示儆○包探孔阿才禀稱張李氏蔣錢氏均在雲南路某絲棧做工陸續竊取絲頭數斤經小的查吊原贓送究絲棧夥張少卿投案申訴質之張李氏蔣錢氏同供實係餘下之物陸續取出以後不敢再犯叩求恩典别駕判交官媒管押五天○包探竇如海禀稱有塌車一輛停歇在途有張少三竊去墊輪鉛圈八個經小的查獲送究張供江北人鉛圈八個實係遺落在途拾得並非竊取别駕以事甚細微判將張少三管押二天○二百十五號華捕拘解野鷄倡婦黄小寳至案禀稱此倡在途拉客經小的緝獲送案黄小寳供揚州人不敢拉客别駕判押三天 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[講茶應禁]  
　　李明榮李小四翁長觀李阿子昨日不知何故將　程局内小工張才寳　　　　樓　肆内吃茶評　　　工程局某司事瞥見命局差將李等四人一併送十六鋪北局究辦祝翼雲二尹審實情由分别各責一百板交保了　 
[縣案彚誌]  
　　本縣櫃書蘇州人胡翰卿至浦東高家行鎭設立分櫃徵收下忙錢糧前被小竊偷去洋二十一元制錢二千衣包兩個胡役縣禀請飭緝經黄大令將該處廿二保廿八圖地保陶雲卿傳案訊問前晩大令升坐花廳陶雲卿供小的充地保已有五年是日因催辦錢糧出外致糧櫃胡先生失去錢物大令謂訪得爾尚敢聚賭卽速供明答稱小的開設小茶肆茶客偶值天兩就此鬥牌逍遣甚或一二桌不等並不敢自已聚賭所失物件亦願先行賠還另求寛限恊捕拿住竊賊解案大令以該保膽敢庇賭著笞五百板枷號一月發該鎭示衆以後如有聚賭情事惟該保是問贓物准先賠還再限三天内協捕務獲該賊解究○積竊王雪榮陳阿小張金福等三犯經松江府陳太尊訪拿本縣黄大令飭捕先後在滬北一帶拘獲訊押自新所前晩倩蔣刺史訊問張金福供又名小掌全金山人上年八月同黄皮卽陳阿小至蘇　陸墓偷得洋九元搜出質劵均是己物陳阿小供又名黄皮松江人今年正月廿六同張金福往偷松江木行得洋一百十元俵分旋同王雪榮至陳家行竊得金姓贓洋均已用盡王雪榮供犯竊該死刺史判將張還押候卽備文解交華亭縣訊問王枷號二月發　前示衆陳押候再核○冒官騙物之劉棋前由英公堂送至上海縣經黄大令訊供狡展而受騙之原告迄未投質因之收押待質所禀請上憲擬遞回原籍兹奉回文著研訊確供核辦前晩帶案倩蔣刺史訊問劉棋供職員向住金陵已有二十年前曾在江西防軍鮑爵帥處襄理文案得保縣丞旋因帮辦善後賑濟事宜遞保通判及光緒紀元岳丈李子甫方在雲南道任往依之又助辦苗疆事宜得保知府此是職員實在　歴總永大老爺成全超釋以　當格外安分刺史謂案經上憲批仰訊取確供不准遞解兹看來此種功名　還不確著還押候再研訊○烟妓張金寳節張氏因欲從良被鴇掯　因入城投總巡保甲局喊寃鍾守伯明府乃傳同願娶之王阿囡卽王恒昌備函送上海縣請爲核斷已誌前報前晩將刺史飭役帶訊張氏供名金寳揚州人　二十六歲小婦人在籍被蟻販陳鬍子誘拐到申賣入老北門外典當街惡龜俞老烏花烟間内賣娼此刻情願嫁王恒昌父親張村前月來申當交洋七十元計二次由父親收作身價叩求恩准張村供年七十歲女兒在籍曾許劉姓不料被拐匪誘賣　申兹愿從良只求恩准王恒昌供　本　人在大東門内麫筋弄做紅木作生理張金寳愿嫁小的因付洋一百元今被龜子掯阻求恩斷刺史　供以張金寳雖願嫁王據伊父供已許劉姓恐有糾葛姑著張村函致劉姓如愿退婚准將金寳配給王恒昌領回婚娶 
[美界捕房紀事] 太倉州屬崇明縣人馮長郎扒手也昨晨由江灣鎭某粉皮作内竊得紫　　爐六口待至虹口北河南路某押店求　適爲包探張阿五所見拘入捕房捕頭衙悉請由令押候解送公堂禀請訊究○前晩本邑人沈廣泰　東洋車至百老匯路耶松船廠左近時　一點鐘後矣突有匪人四五輩洶洶然摩拳擦掌攔截去路就　中拉沈使下按伏於地搜索腰囊良久無所得始捨之而去去後沈投報捕房捕頭令各包探嚴爲查緝○前晩常州府屬某邑人邢福林躑躅於漢璧禮路某弄中東張西望經三百六十五號華捕拘至捕房捕頭令押候查明核辦○包探竇如海緝獲賊犯胡學忠詰知有江北楊弍小　阿福及寗波府屬某邑人奚阿增三名與之同黨遂據情告明捕頭捕頭令竇探將楊等按名拿獲究出竊案數起贓物不可勝數因一併押候解送公堂禀請究辦○某氏婦原竊粤東某邑移家來滬僦居北四川路仁智里第一百零四號房屋前晩夜捕房訴稱每至夜靜更深時必有無業流氓叩扉　唣幾至寢不能安請遣包探查辦捕頭令其自行守候如遇其人可扭交巡街捕拘入捕房以便解送公堂禀請衕　　前日傍晩某西人高乘雙輪駕車至百老匯路行駛如飛致將某甲所拉東洋車撞　經一百零六號印度捕送入捕房西人願給償修車費捕頭頷之○前晩某國兵船上甲乙二水手相約到酒　沽飲酩酊大醉行至篷路恣意喧譁經三十一號西捕拘入捕房捕頭令禁押至昨晨釋也 
 
 
