# 1907 - 110 - 4912217

 

Page 1

 
 
   
 
 

Page 2

 
 
[楊太夫人壽筵助賑] [  申報館協振所]  
　　三月之望爲楊定甫先生之太夫人開八壽辰先生本擬捧觴晋祝以博慈歡嗣因太夫人慨念江皖奇荒不忍以有用之資財爲無益之舉動切囑届時不必舉行先生仰體慈意因以筵資二百元助賑以宏善願本所除掣奉收條外謹爲登報以揚仁風並祝太夫人康健萬福 
　　虞瑞清善士春酒移助淮徐海振捐洋一百元又王福森善士湯餅移助淮徐海振捐洋五十元本所除掣奉收條外謹爲災黎 
九叩以謝[  申報館協振所]  
 
 
 

Page 3

 
 
論說 
[論部定女學章程之因果（續初八日）（心）]  
　　今宣露之部章。防檢如是其周至者。此二因者之結果耳。夫就此二因以言。其前者。吾無如之何也。其後者。則凡在敎育界者咸與有責矣。然究之後因之。力實甚薄弱。而不足以獨結今日之果。其卒以結今日之查者。乃以前因爲其主因。而自覺此主因之不堪以明詔大號。則聊借後因以爲談柄焉耳。抑物理學者有言。甲物之因。成乙時之果。而乙物即更爲因。以成丙物丁物之果。因因相造。果果相結。無一息之停也。今其由過去之二因以結之果。旣如是矣而緣此果之造因以復求其未來之果。則又當何如。 
　　記者曰。夫月暈而風。礎潤而雨。暈矣潤矣。夫何難測其風雨之狎至耶但今欲碻實測定其未來之果爲何如。殊不能泥於一孔之所見。而當就業於此部章者。之爲實施歟抑。不實施歟之兩途以求之。而後其果之眞相乃得而畢顯。試更分析言之。 
　　一曰部章而不實施也則何如世豈有政府頒行之法令。而可不實施者乎。頒行也而可不實施。則豈復成爲法令。而亦烏貴於頒行乎。然吾。國今日之政府。其於所頒之法令。固未嘗審度其能實施與否。因亦不復過問其果實施與否。一紙之頒吾事畢矣。其於政體之成不成奚恤焉。故卽以學務一端言之管學大臣奏定學堂章程矣而各省學務處有暫定章程。辦學者可視若第二之功令。蓋原章之窒碍旣多。自不能不以通融辦理出之耳。今就部頒之女學章程以施之。其有待於開辦者且勿論。而惟就己開辦之各女學以起種種之問題曰。有學識有經騐之女敎習何自來乎。造成有學識有經驗者之女敎習又何自來乎。今欲將聘用之男敎習一律改聘女敎習不可得而求上自部臣下至提學之派充。其有以應吾請乎。吾知其皆無以應也。夫旣無以應矣。則其因改聘女敎習不可得。而有所要求於上者。非曰逐漸更替。將曰暫行停辦。許其停辦乎。則女敎習終不可得乃眞實行禁絶矣。夫實行禁絶者。衆矢之的而莫敢居者也則無寗許其逐漸更替耳。卽不明許之。亦必設種種游移兩可之詞以敷衍之。似限而實無限。似防而實無防。至是而此部章之結果。乃己等於取銷。其偶一發生之効力。不過攻訐者之藉口。文牘中之官話而已。其如是也。雖於女學難皇其發達。尙不至受甚大之反響。以底於烟消火滅之一境。固熱心敎育者所差以喜慰者也。然而對於政體之一方面爲。何如。則予欲無言矣。未完 
專電 
[電四北京（三月十四日申刻）]  
新簡駐德公使孫寳琦定於下月由西伯利亞鐵路赴德（之） 
[電五北京（三月十四日申刻）]  
馬玉崑宮保十一日入關陛見仍留步隊兩營分駐平 
泉建昌以資防範（句） 
[電六北京（三月十四日申刻）]  
郵傳部前派馮元鼎赴津議廢津鎭路約昨已回京尙無 
頭緒（章） 
緊要新聞 
[江寗省城將行電車南京]  
　　江督端午帥近以下關輪埠至城内民居稠疊之街巿無慮十數里路徑紆遠行旅不便擬自城中碑亭巷起直至下關建築鐵道一小支行駛汽車以便往來將來與滬寗幹路接通則於商務亦大有裨益前日已倩滬寗鐵路洋工程師格林森估工此路共約五英里每里約費五萬餘金聞已决定由官自籌欵項不日卽須開工（紀） 
[李京堂辭辦安徽路事安慶]  
　　徽州公學監督洪汝闓等前以李京堂辦理皖路有三不合五可慮等詞具控督轅當奉端午帥批示分咨在案茲悉李京堂接咨後卽據情咨復其意似指洪監督力主破壞暗中阻撓懇請轉咨大部迅飭皖紳另舉賢員接任路事俾可早釋仔肩并黏呈原刋安徽鐵路圖說一本現江督己將咨復各情轉咨院撫查照矣（供） 
[請釋杭辛齋辦理實業杭州]  
　　海寕杭辛齋以辦中華報獲譴由北京遞解回籍禁錮此爲去年九月間事現在本地士紳公禀海寕州郭灜槎大令略謂民政部原奏有倘能深自愧悔改爲善良由該 
 
 

Page 4

 
 
督撫察看咨部核辦各等語今杭辛齋自到錮後奉公守法足不出戶無耀人耳目之舉動且深自引咎絶口不談時事從前該錮員創辦國民捐集資累百萬又於遼東所辦之富華公司北京所辦之織布廠均各成效卓著現寕地實業界尙無提倡之人該錮員覊押逾年罪非不赦倘免厥拘禁資其熟手俾得稍有展施藉爲察看地步則樂觀後效良符大部之初心云云郭大令據禀以杭君旣爲輿論所歸實業又屬地方之事當卽通詳省台核辦（更） 
[議覆仿造洋貨准免釐北京]  
　　近來各省多用機器仿造洋貨以冀抵制外銷而洋貨稅額獨較土貨爲輕恐礙銷路遂紛紛奏請援照洋貨入口之例准予免釐庶幾成本較輕或可與外人競爭乃稅務大臣大不謂然以爲國帑有關萬難照准是以前次鄂省請免製麻廠稅當卽議駁不准現擬將各省奏請免釐之貨一概駁覆云金 
[賽會商品免稅之界限北京]  
　　北洋商品携赴美國陳列已紀前報現梁星使又電告外部謂商品須由使館代送費城商品陳列所并須先行聲明爲非賣品始准免稅此係各國通例請卽察核云云外部接電後卽轉咨直督袁宮保請爲查照（句） 
[鄂省採運洋米奏准免稅武昌]  
　　鄂督張宮保近有電奏略稍湖北去年水災收歉糧貴鄰省湖南江西久已閉糴四川止允運出五萬石武漢商民百餘萬不勝憂懼外縣均漸有惶急之象茲特飭關局各員勸諭日本商人及香港華商采運南洋西貢暹羅等處米三十萬石來鄂平糶入口及沿江應請免徵稅釐相應電奏請旨飭下沿海沿江各省關均免稅釐鄂民幸甚且洋米連檣入口不獨於鄂省有益於沿海沿江各省均有益洞爲安定長江各省人心起見仰懇聖恩速賜施行等語奉旨張之洞電奏采運洋米三十萬石來鄂平糶請飭沿海沿江各省免徵稅釐等語均著照所請度支部知道欽此業由軍機處傳電到鄂並電知沿江沿海各省一體欽遵辦理矣（明） 
[東報紀中國鑄造金幣條欵]  
　　中國政府會議爲推廣利源起見决計鑄造金幣其施行之條項茲錄於下一飭各省加意訪求金礦毌使鑄造金幣時有不足之慮二命各省購買金塊彚解天津卽在該處鑄造其各省購買金幣有較他省獨多者由政府褒賞 
三此項金幣先在天津設廠試造如著有成績卽令各省仿造四金幣鑄成後卽頒發一定之圜法五無論京外各官凡俸年在百兩以上者於領取俸銀時將金幣配搭一成發給六此項金幣可一律完納兹卡各稅七禁止金塊金器輸出外洋八禁止塑像裝金九政府當制定法律嚴禁濫用金嚴譯二六新聞（穎） 
　　按鑄造金幣條欵五則已早見前報惟此有九條故再譯之 
本埠要聞 
[商會集議領袖不將牌票傳單簽字事]  
　　駐滬領袖比總領事前者不願將華商總會移請公其公廨給發牌票傳單簽字以致公事延擱讞員關太守據情禀詳滬道後瑞觀察卽照會商務總董李君雲書與各華商開會集議茲各華商之意以商會係奉商部頒發關防而設專理各商家紏葛事件商會理處不明自應禀請華官傳提訊斷此事在商會權限之中領袖不應干涉現李君已將所議各情禀請滬道照會領袖知照矣（泉） 
[瑙威領事函復海參威招募華工情形]  
　　滬道瑞觀察函致瑙威領事詳詢海參威招募華工有無合同等情已誌昨報茲悉滬道已接該領事復函略云信亨洋行所雇機匠劉錫清立有合同舵工王阿林未立合同按月辛工洋二十元來往船資及海參威房飯等費均由該行供給至所做工程目下因該行經理人住在海參威無由詳詢大約需用此等工匠總不離其本業茲抄奉該行與劉錫清西文合同一紙卽請查照迅將護照塡印移給爲荷（錦） 
[滬道允准法國艦兵登岸操演]  
　　駐泊吳淞口之法國兵艦孛盧克斯號擬於日内派兵上岸操演步伐業已由法總領事商准滬道轉移駐防吳淞南洋第八標統領周軍門届時酌派兵隊妥爲照料並札行寳山縣示諭居民毌庸驚駭（盧） 
[工部局總董與書記員往來函件（爲告退事）]  
　　總董克錫致書記員雷福森函敬啟者余將去滬請執事將余告退之事通告各董事西四月二十五號克錫啓 
　　書記員雷福森答覆函敬復者今日來函業已收到遵將執事離滬告退一節通知各董事均以執事自上年西八月間被舉充總董以來辦理諸事甚爲感謝並以執事去滬爲可惜特此奉達西四月二十五號雷福森拜復 
謝贈 
　　國學保存會贈國粹叢編探二酉之藏足三冬之用 
　　湯兆璵君贈新政考察一斑以東鄰之治法爲中國之道針 
　　日信洋行贈清快丸一匣如偷下風之香如飲上池之水 
　　鄭功燿君贈補天浴日圖胸有邱壑氣吞雲夢 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[太平洋商品陳列所紀事]  
　　歐美各國之重要事業有官立者有公立者有私立者太平洋商品陳列所以西歷千九百年九月二十六日設於美國加州之舊金山乃由公費設立者也選與公務有關係者二十三人爲管理其中二十一人爲舊金山著名實業家此外二人則加州大學總長及加州大學商科長也此陳列所之目的有二（一）爲本國製造家及商人圖其便利蓋擴張本國生産物之銷路於外國巿場且與外國之貿易圓滑此實製造家及商人所希望者也本所則務使之達其希望而後已（一）求開拓太平洋沿岸生産物之販路於外國巿塲而於外國商人之營輸出業欲與美國實業家聯絡者則亦爲之圖其便利 
　　太平洋商品陳列所旣有以上目的乃施各種盡其任務之方法分列如左 
　　第一所中特設勸告部使與太平洋貿易有關係之各商皆獲便利部内辦事人由美國及太平洋諸國之各商業會議所與其他商業團體指定　　第二外國製造業家或購買者關於太平洋沿岸之財源或生産物如欲與美國商店聯絡則由本所爲之介紹以謀彼此便利利 
　　第三搜集美國及外國製造業並經手人之商品目錄以備外國購物人欲向美國製造業家或商人有所質問其由外國所製造足與本國競爭之品則由所中報告於製造業家及商人 
　　第四各種樣本内皆詳記生産地販賣之塲所及製造價格等 
　　第五太平洋諸國未製造之樣本亦皆陳列保存凡有以未製品輸入之事及管理方法報告者本所尤重視之且可爲之供給一切 
　　第六北美合衆國之製造品太平洋沿岸之生産物及外國巿塲之銷路皆備有叅考書類有自太平洋諸國來購貨物而併有所質問者必爲之詳答靡遺 
　　第七如有欲送樣本於售主及運送面積較小之貨物於外國商館者則由本所貨物運送部以最廉之費用應其請求當未有貨物運送部以前美國製造業者及商人雖欲送樣本或貨物於外國往往因需費較鉅而止由是與外國關係不能密切致失擴張貿易之機曾自運送部設而其弊始除凡外國之大巿場均有本所代理人所寄貨件無不迅速投送因擴張太平洋貿易故曾於最近五年間擲數萬金圓以圖之其尤爲注意者則爲外國通信代理者之組織凡貿易之機會關於美國製造品及生産物之質問外國商人及輸出業者之營業種目並其信用程度皆由本所與各地代理者彼此隨時報告 
　　本陳列所會員享受之特典列記如左 
　　（一）分駐各地之通信者及代理者對於關係美國貨物之特别質問皆有確實報告通信者及代理者所駐地如有銷售會員貨物之機會亦卽隨時報告 
　　（二）會員販賣貨物於外國巿塲之事及對於會員貨物之外國競爭品皆由本所隨時注意彚集報告 
　　（三）與會員交易之外國商其購買力資産並信用等皆詳細調查以供叅考 
　　（四）運送貨物至各國時關稅運費及裝貨之形式如何皆有報告　　（五）太平洋諸國可以經營之新事　皆迅速報告詳加說明 
　　（六）太平洋諸國之造貨人特别貨物之照料人及貨物在外國巿塲之狀况皆編列一薄以供叅考 
　　會員一人每年納會費七十二圓現有會員二百二十人此後願入會者可决其有日增之勢此陳列所能爲太平洋沿岸之製造業家並貿易者畀以偉大之報酬固識者所共信者也 
内治部 
[關委條呈抽提中飽蕪湖]  
　　裕　關委員陳小泉少尹宗壽歷辦　　關差情形熟悉日前關道楊若臣觀察有抽提中飽之說少尹卽將各口委員曁書清關役人等所有規費悉數開賑呈送關道并上條呈請一律給發薪水委員八十兩加夫馬費二十四兩關書四十兩關清三十兩其餘以次遞減據云每年可包提十萬兩觀察深爲嘉奬業已據情詳禀院撫請示核奪矣（少） 
[江都縣發府看管之風說南京]  
　　寗藩繼方伯近以庫帑支絀催提寗屬各州縣平餘中飽非常嚴急前江都縣令陳小雅前山陽縣令單治堂曁前銅山縣令宋康恒等皆以欠解平餘致方伯有發府看管嚴追之諭茲聞江都縣袁闌生大令亦以前任銅山時欠解一萬餘金昨亦嚴諭飭發揚州府看管追繳聞其事者皆甚驚愕不置云（淺） 
[奉諭會議禁烟辦法南京]  
　　江督端午帥日前傳見寗垣候補道員廿餘人面諭籌議查禁鴉片辦法限日禀復現經諸觀察一再集議公决辦法六則會同面禀其中大意仍以限期禁止烟館土棧由官開辦官膏爲入手辦法至查禁吸食之法則以官塲限期實行爲始先由各省分别查取實在吸食人員職名員數統飭限期戒斷如至期實有不能戒斷者則分别有病無病兩項從實禀候核辦云云（允） 
[土稅總辦員氣去差武昌]  
　　委辦雲南土稅局總辦鄧觀察因與雲貴總督丁循帥及劉雨山方伯意見不合是以辦理一切頗形棘手現觀察已負氣來鄂而該省稅務管理乏人觀察亦未禀請總局委員接辦不知柯侍郎將作何辦法也（曰） 
[批查稅契加捐是否允洽處州]  
　　處州府蕭叔衡太尊以處州十縣大統地瘠民貧籌欵維艱擬援衢州成案於業戶稅契時交稅銀一兩隨捐錢三十文充作府縣學堂及辦理警察經費期以五年後再行酌量情形停捐禀經浙撫張筱帥批云衢州成案係於釐定稅契章程時查明向收實數照新章核减仍於减出數内酌留三十文辦學是以民間祇見其減不見其增處州各屬稅契如尙未改照新章辦理不妨援衢州成案 
 
 

Page 11

 
 
否則所請隨捐學警各費係屬新增非士論輿情悉洽不可已札飭藩學兩司及警察局轉飭分别查明核辨（六） 
[徐州道將次請補南京]  
　　徐州道缺自韓慶雲被議後迄未補人江督端午帥擬以現署斯缺之袁清泉觀察補請不日卽可出奏云（亢） 
[岑督咨調粤員赴蜀廣東]  
　　近日廣東官塲接到新任川督岑雲帥電擬調劉兆容（幕友）李哲濬（候補道）謝汝欽（候補道）陳某（知 
府）吳某（知州）五人赴川襄辦要政現各員均有預備前往之意惟劉幕友爲大吏力挽恐一時尙難就道云（玉） 
[調委巡警會辦安慶]  
　　安省巡警會辦何維棣觀察茲經上台派委調查鑛産遺差已由皖無調委蕪湖巡警局總辦黃家瑋來省接充至（化） 
遞遺巡警局事宜卽委卸辦米捐局馮靜仁觀察接辦云（化） 
[採辦襄米預備平糶漢口]  
　　鄂省襄陽府各屬去年收數尙旺現漢口各米商以武漢近來咪價昻貴來源甚少特借欵前往購買以便平糶聞不久即可來漢矣（今） 
[鄂督札飭保護商旅漢口]  
　　漢口痞匪敲詐勒索久爲往來商旅之害前鄂臬梁廉訪曾札飭夏口廳指拿著名痞匪數十人後餘黨尙未歛跡現聞鄂督張香帥又札飭江漢關道轉飭商務局警察局夏口廳凡有外埠商人來往貨物務須加意保護並遴委知縣曾苹蓀大令於各埠設立彈壓局帶同弁勇在各碼頭梭巡以維巿面而安行旅（今） 
[警察裁判易委漢口]  
　　漢口警察總局向設有裁判民事委員常川駐局現張大令樹森已奉上憲調委武昌厘局差缺所遺事務由警局總辦周太守會同關道桑觀察札委謝大令炳接辦聞昨已到差矣（今） 
[追繳官項拖累多人楊州]  
　　革令白承頤前署甘泉縣時得謝陳李等姓贓欵洋數千元嗣以革職又故意虧空現已發押江寗府追繳乃該革令禀稱現署江都縣之袁令亦在銅山任内欠繳欵項此外如袁令者復有某某五人以致上峯立發火牌限袁令十日内將欠欵繳清袁南生大令已於初七日乘午班小輪由鎭江赴省矣（徒） 
[改運歸屯楊州]  
　　儀徵幇屯田外尙有運田又名船田向不完粮爲旗丁所佔現爲粮儲道譚啟宇觀察查悉勒令造册通報並按照屯田例每畆完粮銀六分一年可得官銀二千餘兩令與屯粮銀兩併解藩庫以充國用（徒） 
[皖藩牌示]  
　　太平府知府周炳飭回本任薇州府同知丁繼瑞撒回另補遺缺以在任候補同知安慶府通判張廷鸞請補六安直隸州知州熊祖詒參革遺缺以卓異應升知縣方永昺請補和州直隸州知州德馨撤回另補遺缺以截取補用直隷州知州魏有聲請補宣城縣知縣何恩煌參革遺缺以建德縣知縣李長郁請補旌德縣知縣王家丕叅革遺缺以運功候補知縣創昌彝請補五河縣知縣徐日昌撤回另補遺缺以卽用知縣陳耕三請補（化） 
外交錄 
[日本軍艦兵士滋事詳聞蕪湖]  
　　日本艦兵在蕪湖搗墓毆人激動衆憤已畧見初十日本報專電茲悉該艦於本月初七日自下游來蕪停泊江心初八日下午該艦兵士登岸游玩并購零星食物内有兵士數名因飲酒過醉行至大馬路工程局後面執棍搗某氏之墓以爲戲適一老婦浣衣塘畔見而阻止該兵士等不服竟將老婦掀入水中老婦起立呼救于是觀者大曄愈聚愈衆大有與之爲難之勢該兵士等見勢不佳抱頭鼠竄有某皮匠者手持匾担追隨而去衆人見之遂亦各持木柴樹枝竭力尾追迨至小洋橋左近經一巡士攔阻該軍士始逃脫數人有二人匿於鹽崗兄弟東洋店内衆遂將該店甲住後經巡警總辦黃潤九觀察聞悉赶派巡邏隧兵士數十人到塲保護總巡臧少香大令亦隨卽赶至解散閒人擬卽送之回艦内有一軍士因遺失軍帽水筒不敢逕回復由臧大令派巡士沿途尋獲隨飭巡士一併護送回艦洋務局委員湯尤蓀直剌仍恐該日兵上岸報復當晚函致該艦管帶請其嚴加約束故次日清晨該艦卽鼓輪上駛（支） 
[查辦南豐縣鄉民謡言之謡言南昌]  
　　南豐縣鄉民謡言仇敎始末詳情及洋務局批示辦法均詳前報茲聞查辦此案之委員華剌史日前由南豐電禀各憲則謂念八到南豐詢悉聚衆鄉民現已平靖惟滋事首犯未交並阻止官差不許入該鄉境内茲已會商城紳派人前往開導一面由卑職等屏去僕從親往切實勸諭以期逐漸感化餘容詳禀等語不知此事前經縣令出示曉諭鄉民皆不復疑慮亦並無驚恐由此觀之民間所言固屬謡言卽官府所言亦何莫非謡言云（來） 
[批飭敎堂公産有案江西]  
　　南豐縣稅契委員申報耶穌敎堂承買房屋公産一案奉洋務局批示云據申及抄契均悉查該縣耶穌敎堂置買黃姓房屋作爲本處敎堂公産旣經查明並無紏葛照章塡用敎堂公産官契紙印稅給執並經該縣驗明蓋印應准存案仰卽照章造入敎堂季報册内送查毌漏併卽補報饒九道查核此繳（記） 
[駐漢德領易員漢口]  
　　駐漢德國領事近由駐京德使札調金陵領事倫愛森君來漢接任已於本月初四日視事（曰） 
軍事界 
[鄂省陸軍預備春操武昌]  
　　鄂省常備軍統制張彪近日通飭各標營逐日前往南湖洪山一帶演習行軍以期純熟爲本省春季校閱之預備（曰） 
[管帶請假奔喪安慶]  
　　第一標一營管帶樊衛棠以親父樊泰在廣州病殁禀懇撫憲給假奔喪當經恩中丞批准給假四十日無庸開去原差以示矜恤（勞） 
[兵備處委員校閱書籍安慶]  
　　皖省督練公所以今春改設講武堂所有刷印陸軍應用書籍自應派員詳加校對裨免遺漏業由兵備參謀敎練處派委江西試用巡檢舒鶴壽充當校對之任其按月薪水銀兩擬在該所活支經費項下給領云（化） 
[呈送弁兵戒烟册結安慶]  
　　陸軍部前咨皖省嚴行飭禁防營員弁兵丁吸食洋烟當經皖撫通行札飭在案茲據淮北威靖軍胥統領覆稱該軍所屬官長均不吸烟間有兵丁吸食者亦已飭令照章勒限三個月一律戒絶如有逾限不戒卽行斥革現各營兵丁己有遵限願戒者理 
 
 

Page 12

 
 
合具造切實册結及指印一併呈送查核云云（化） 
敎育誌 
[江督飭議圖書館章程南京]  
　　江督端午帥擬辦圖書館一事早誌前報茲聞午帥己於前日札　前江浦縣訓導陳廣文慶年爲坐辦以候補道陳觀察時政爲會辦飭將經營建築及挅購書籍等事議訂章程預算經費逐一會同妥商藩學兩司公司規畫繪具圖說禀候核定再行撥款興辦（商） 
[批查勸學所總董控案嘉興]  
　　石門縣勸學所總董馬昭懿君任事以來屢被他人控告前月又有魏昌裕等聯名赴提學司署禀控當奉批示馬昭懿試充總董以後疊次被人指控是否實心任事不避嫌怨抑或品格才學不孚衆望地方官有監督之責仰該縣切實考察究竟馬紳平日行止如何名譽如何能否勝任詳晣聲復一面由省視學員調查報告以定違而重學務（六） 
[備修府志存欵建築校舍紹興]  
　　紹興府中學堂自去年蔡監督辭職無人接辦遂爾停止今年由學界公舉日本高等工業學校畢業生袁滌庵君接充監督并議將試院改建合式校舍所有工程事宜另由府尊照會杜君海生經理經費則以備修府志存欵一萬一千餘元挪移應用至舊中學堂借用之龍山書院卽改爲師範傳習所事經學界公議詢謀簽同故已禀由撫憲提學司批准立案矣（更） 
[李京卿回蕪監試蕪湖]  
　　安徽鐵路總辦李伯行京卿前日由滬回蕪聞因廬州中學堂現届考試英文學生之期府尊因函請京卿旋里監視一切云云（少） 
[學界開會研究敎育蕪湖]  
　　廬和七屬旅蕪學界諸君日前開研究敎育會李仲絜觀察李景韓廣文李星垣明經申南薰參軍均先後到會各私塾敎員與會者亦七八十人由汪君鶴秋黃君右驂曹君績凝相繼演說聞此後每星期開會一次似此悉心研究其敎育進步當無限量也（内） 
[醫學會分課研究蕪湖]  
　　蕪湖醫學研究會自去歲開辦以來頗著成效茲該會各醫員除分定值日送診外每月復分爲六期每期二課研究醫理茲將各員承認醫課并分定之期照錄如下一期（經義） 
鄭仙蘧（生理）方止逸二期（脉義）蘇雷（診要）李竹溪三期（婦科）胡德森（兒科）解碧潭四期（症機）陳子昻（瘍科）金品三五 
期（墨義）陸翰增（論古人明方）錢繼彭六期（藥物）汪月波（論方）周擇堂（傳） 
[安徽公學開會紀念蕪湖]  
　　蕪湖安徽公學成立已屇三年前日該堂發起人李光炯君特柬招學界同人至該開第三年紀念會到者頗不乏人云（少） 
實業類 
[派員赴美學習路政武昌]  
　　卾督張香帥以川漢粤漢兩路開工在卽非有路政專家不能主持一切因特揀派本署電報委員梁大令敦敎前赴美國學習鐵路專門以爲他日效用之地（今） 
[伏嶔山煤礦請歸官辦南京]  
　　前江寗府江防同知王燿煥璨以伏嶔山所産柴煤係屬上品塊炭可開六十年之久倘由公家開辦定著成效爰特禀呈江督請歸官辦當奉批云所禀各節如果屬實自應設法維持或逕師官辦或卽助欵興辦以期開闢利源現已飭兩江礦務調查局移會安徽礦務局派員查勘妥議辦法矣（商） 
[備欵呈驗電燈資本杭州]  
　　杭省前由裘陸二君發起創行電燈未幾卽以耗欵中止嗣有紹人婁廷楨與俞某等議集欵十萬金先辦電燈俟股本充足再兼辦自來水當卽擬訂章程禀由農工商礦局咨行商務總會察核情形照覆核奪現婁某等因舊總理洪錫礽大令已經病故擬卽另行推舉一面將認定之優先股三萬兩赴農工商局呈驗以昭核實復倩某銀號作保俾得早日照准給諭開辦（亢） 
[奉天將軍咨發商品免稅執照安慶]  
　　奉天將軍趙次帥行文皖撫略謂奉省奏准設立商品陳列所原爲研究商業起見而各省除官送商品照章免稅外商運各品往往爲沿途關卡需索留難殊多窒碍茲另刋此項免稅執照三百張咨發貨撫轉給無論自購官送商军概憑執照免稅以本年十月截止逾期均行作廢（周） 
瑣事欄 
[補述搶刦典舖鎗斃汎官詳情安慶]  
　　貴池縣境殷家匯同泰典鋪被盜搶刦一案已紀前報茲悉該典係省垣蘇姓之同春典分舖初二日傍晚突來盜匪數輩索借川資經典中人斥逐而去當晚卽招集八十餘人明火執械逕扺該典因見典門己閉卽折毁墻垣直入將錢財物件劫掠一空池州營分汛把總聞警馳至甫欲拘拿盜匪竟開槍拒捕該把總竟受彈殞命匪黨遂攜贜他遁僅有受傷二匪被勇拿獲當卽飛報貴池縣蒞勘並派勇提解訊究惟此事案情重大而省中大吏並未據該處官弁隻字報聞深爲可異云（上） 
[道員助賑免究南京]  
　　日前江督端午帥批夏道時濟禀云查該道前辦江西督銷於鐵路加價一案物議紛紜本難辭咎旣據該道另禀措繳江北賑欵洋銀一萬元本部堂與人爲善亦不欲過事吹求應卽准予銷案仰卽知照此亦官塲勸振之良法也（后） 
[嚴追候補官員積欠房租南京]  
　　金陵普育堂放租房屋大半爲候補官員所賃積欠租金所在皆是茲經藩司繼方伯登下印封百餘帋飭人傳語各租戶如再不　卽行發封房屋再行查取職名追提租金一時聞者皆慄慄危懼云（亢） 
[改抽局署薪水辦法（南京）]  
　　寗省大憲去冬以江北灾荒行文各局署抽取員司薪水一成集腋成裘爲數頗鉅現已半年勢難再抽上台以振務未了勸捐不易擬自夏季起改爲國民捐仍照前例辦理云亢 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史 
國外新聞 
[英國艦隊運煤船在日本洋面觸礁]  
　　十三日東京電云英國輪船滿西司號載重二千九百二十五噸隨同英國艦隊赴日本游歷作爲運煤船於昨日下午在横濱左近因潮低觸礁今日午後業已浮起當將裝載之煤斤卸去少許 
[英國製造廠議事]  
　　十三日倫敦電云英國坦維基製造廠公議投票將一禮拜工作時刻改爲五日以便减少應裁之工人一條議决 
[英國工黨反對度支部大臣]  
　　十三日倫敦電云英國下議院提議財政預算表工黨極力攻擊英國度支部大臣亞斯闊士其黨有名史諾敦者宣言英政府於養老金一事不允工黨所請則工黨將起而推翻政府云 
[俄國刑罰不中]  
　　十三日倫敦電云昨日俄國國民院宣讀調查員之報告衆皆爲之警詫以報告内載稱俄國黎嘉地方之國事犯皆受慘酷之刑罰逼令招供其法先將其足指箝住而捶擊之至足骨折斷而後已俄國政府已宣言派員查辦爲受罰者聲訴矣 
[俄是無解散國民院之意]  
　　十二日栢林電云俄國國民院會長高盧文入覲俄皇奏對歷時半句鐘俄皇面諭並無解散國民院之意 
[英國勤修武備]  
　　十三日倫敦電云英國殖民會宴請各殖民地首相主席者爲殖民部大臣額爾金伯爵南斐洲革伯殖民地工部大臣司馬德謂深盼南斐洲之守備軍早日成立庶一旦有事可爲英國效力英國海軍部大臣德維摩謂兵旣不能不用則必預爲之備我儕必須有一聯合之海陸軍也 
[法國製造廠失火三誌]  
　　十三日倫敦電云法國度龍海口製造局有五處同時起火因之又有謡傳謂此與法艦基那號炸裂同一舞弊 
[英君后之游蹤]  
　　十二日栢林電云英國君后將往意大利國西西里島稍駐將來英皇則直回英國英后尙須往希臘雅典京城一遊 
[俄相政尙嚴酷]  
　　十一日柏林電云俄國首相司徒來賓已允於耶穌復活節期内如有暴動亂事當以嚴峻之法處之譯字林報 
本埠新聞 
[批准給還捕房墊欵]  
　　職員陸頌和前被捕房控告濟匪一嗣因陸頌和匿不投到以致公共公廨判將保人所繳之保銀一千五百兩判令充公在案茲悉英副領事德君以此案捕房曾延律師費去銀二百 
 
 

Page 19

 
 
九十兩擬請公廨在此項罰欵内扣出讞員關太守以公堂向章罰欵雖係全數撥充善堂惟此次旣經捕房用去訟費銀二百九十兩自應允爲扣還茲擬以七百五十兩充作棲流所經費以二百卅兩撥入濟良所以二百卅兩撥入女傭所其餘歸還捕房業已禀奉道台批准照辦矣（速） 
[四誌拘獲槍斃西捕要犯]  
　　昨報紀英捕房包探趙銀河於槍斃西捕犯劉麻子在夢利二名外又續獲沈阿土並劉老三之姘婦屠杜氏等解赴公共公廨當據趙探禀稱十三日午後偕同眼線至西門外劉老三之姘婦屠杜氏處吊取質票十數張並灰鼠皮袍一件適沈阿土來杜氏處故一併拘入捕房當傳泳康烟紙店失主許利生到來察得該灰鼠皮袍的係原贓現偕眼線李仁玉到案候示關太守與英巴副領事互商之下判將沈阿土還押捕房屠杜氏仍交官媒看管眼線李仁玉亦留捕房數天俟此案會訊後即行開釋又昨日午後有葛登奎者闖入捕房押所與沈私語爲管牢西捕所見立卽拘住禀明捕頭飭分别收押舟 
[滬道赴寗消息]  
　　滬道瑞觀察將於日内赴寗謁見江督禀陳要公（車） 
[瑞典領事署遷移]  
　　字林報云駐滬瑞典國總領事署已遷至新租界寳昌路五百零二號 
[火警傷人]  
　　法新租界坆山路田姓鞋店瓏晚兩點鐘不戒于火焚去房屋五間並有店夥三人被火焚傷其重傷一人殆有性命之憂法捕房飭探將店夥卞忠甫拘入詰問數語著交保候訊（契） 
[流氓持刀搶洋]  
　　趙春生在方浜橋與華界接壞處開設飯店前晚正在盤算銀洋時突有江北人陳阿二上前攫搶并拔刀將陳戳傷逃去茲陳己分投中西各界向地方官禀訴矣（契） 
[提倡通俗敎育]  
　　本埠學界前曾鳩資購電光活動寫眞一具擬四出試演以期設法開通下流社會現己定名通俗敎育社由陳君奎堂等赴内地開演隨演隨講並由袁君觀瀾龔君子英等呈請省憲札屬保護現奉蘇提學使批示云來牘閱悉貴紳等爲開通下流社會起見擬設通俗敎育社先備電光活動寫眞二具置備各種活動影片參插試演復延講員隨演隨講相機指點一以和平純正出之期無流弊辦法扼要收效自速所請通飭各州廳縣量派警察照料監視恐尙不能妥洽應由各勸學所各敎育會凡遇通俗敎育社到時隨時隨地會同料理庶幾風氣閉塞之區不致羣相駭怪而滋事端希候通飭各府廳縣及各勸學所敎育會一體遵照並由司給發護照以爲憑證可也（川） 
[漆徒斷臂]  
　　粤孩梁阿興操漆匠業昨在某輪船上工作偶不經心被機器皮帶軋斷左臂當卽車送同仁醫院求治（西） 
[界外大火]  
　　前晚美租界外哈爾賓路附近江北人徐阿二草棚失火焚去草棚二間（西） 
[研訊盛宦逃妾事]  
　　派克路盛宦之妾於前月捲逃衣飾一萬四千二百餘兩報由捕房飭探將暗通消息之妓傭王朱氏解訊等情已誌本報昨又復訊王未氏供是日到盛公館見周德二爺之妻子亦在公館與奶奶談話餘不知情周僕供王朱氏刁奸已極非刑訊不可大令不准仍判上交保候訊（溢） 
[縣令謁見提台]  
　　昨日上海縣李紫璷大令命駕至董家渡拜會江南提憲劉華軒軍門面陳要公（車） 
[籌商皖省振務]  
　　前任廣西巡撫李中丞經羲昨詣總工程局拜會局董曾少卿觀察籌商皖省賑務李中丞現庽製造局（永） 
[滬道會訊法界控案]  
　　法商公泰洋行控華商昇康號定買鹿角不出一案經法公堂訊斷後原告不服赴道轅上控前日午後滬道瑞觀察蒞洋務局偕法總領事巨籟達君會訊原告延博士律師到堂聲稱去年昇康號定買鹿角五箱不出反藉口公泰行東馬立司與法商哈夫門不還擔保票銀一千兩爲圖賴地步被告穆安互律師駁稱公泰己在哈夫門票背簽字應得認欠不能推諉觀察商之巨君候妥商後再下堂諭（軌） 
[牌示換季]  
　　滬道瑞觀察牌示定於本月十五日換戴凉帽（車） 
[催繳漕粮]  
　　本縣李大令查得去年漕銀尙未掃數完清特飭差傳諭各鄉地保漕糧係天廋正供豈能任延不納一律勒限三日悉數清完違干提究（軌） 
[催造地丁徵册]  
　　本年地丁徵册前日己由卯首册書汪某傳知四鄉册書迅速造齊送縣以便開徵上忙（疏） 
[巡官亦出例行告示]  
　　巡警中區正巡官程昨發示諭一道略云近有匪棍冒充本巡官親族在外招摇撞騙謊誘錢財愚民無知往往被其煽惑但本局所用之人皆供奔走之役並不假以事權卽辦理筆札幕友人等均各潔身自愛從不干預閑事爾等不可輕信誑言希圖徼幸一經查出與受同科（尾） 
[滬道接見外賓]  
　　道憲瑞觀察昨在洋務局接見德商客配而蘇君曁英正領事德爲門君（軌） 
[醫學研究所開落成會]  
　　上海醫學研所在城内沉香閣造屋落成已久邀集城厢内外著名各科醫生實行研究凡各人所治之病互相討論交換智識以重民命每日輪流送診以求實騐茲定於本月十六日下午一句鐘柬請地方各官蒞所開會（川） 
[上海官事]  
　　江南提督劉光才昨日到道辭行赴寗謁見江督端午帥（尾） 
訟案 
[上海縣案]  
　　去冬盜刦唐蔚生家一案今又獲到陳耕榮一犯奉李大令研訊陳供是夜在唐愼齋烟舘吸煙愼齋與夏全生强迫小的至唐蔚生家彼等入内夥搶小的並未動手事後分得洋兩元大令判收押候提餘犯質明再究　惡棍大刀徐關勝經前縣屢訊刃斃辛囝图一案熬刑不招現奉李大令復審詎徐將前已供認槍斃金匱鄉民一案亦思較缷大令喝責一千五百板押候嚴審○南　縣差連發同地保戚和春喊控訊之連等供奉本縣主票飭至莊家涇拿獲因賭毆斃地保之兇犯嚴敘昌詎被該處地保朱晉邦及周瑞生朱生仁等奪去情急控究大令判候提案質究○王紀生欠吳陳氏銀洋曾判照償詎王違抗不理茲奉提比供與陳氏私識並未借洋大令判收押究還（車） 
[總工程局紀事]  
　　裕豐米行主金光照扭控金文忠欠帳不理推股圖抵旋有縣差來局謂此事縣中有案請將各人帶回孫明府畧詰數語遂命帶去歸案○前晚飛划營艙長許慶榮酒醉在南碼頭亂擊葉姓之門以致爭執互扭巡士攔阻叉被許毆失警笛旋經他 
 
 

Page 20

 
 
巡士帮同拘解到局孫明府提訊判許賠還警笛洋六角斥退○西區解張阿珍等在談金氏家竊取皮箱一只内有衣服二十餘件孫明府訊得有同黨匿居法界命押候派探至法捕房移提復訊贓先給失主領去○迮梅生控張榮壽誘領學徒王圑大至筷作弄周姓家由南區解案訊判張戒責二百下押一月○巡目查見王壽生竊取目鳴鐘一只當卽拘案判戒責二百下押候查辦贓存案候領（譽） 
[公共公廨早堂案]  
　　小工石桂寳王金桂王阿和胡小山等串竊洋人紫銅十六塊由探緝獲詢知該贓銷與李源寳處當奉中西官傳訊李不認收贓石等忽叉翻供判一併還押捕房昨日復訊包探禀稱石等在捕房已供認將贓銷與李處襄讞王肇之明府商之英巴副領事以李無力罰洋遂判石桂寳等四名各押捕房兩月李押捕房一月○細　唐如榮陳金法因洋婦欵其竊取金戒報探解究唐供禮拜二七點鐘到東家房内收拾什物未見戒指訊之陳供六點多鐘進去掃地亦未見戒指大令以唐如榮不能置身事外押限一禮拜交贓陳交保候訊○萬益生因姘婦胡李氏另有所歡卽紏同黨前往吵閙氏卽以被竊報捕解究大令以男女均屬無恥一併逐出○李德興誘拐蔣阿根女兒彩弟托陳芝卿轉托徐海龍圖賣經蔣偵知報由包探解究大令以各供不諱判李押西牢三年徐陳各押西牢一年孩交蔣領去○沈王氏沈濬川將鍾葉氏之姪媳香珠送至李瞿氏家托賣香珠知情奔赴濟良所等情已迭誌本報昨日復訊濟良所將香珠送案供稱江西人夫業成衣被鍾葉氏以甘言誘至上海詎知蓄意圖賣王大令以鍾葉氏誘賣有夫之婦交官媒押禁一年餘人一併交保開釋香珠發濟良所留養候示○幼妓洪囝囝與錢寳玉在同慶里之妓院賣娼濟良所以其違章報捕解究錢寳玉供年十四歲因事到妓院内並不賣娼有祖母陳周氏來領懇求開釋供供年十六歲爲母押在同慶里現愿回蘇州大令判洪妓發所留養俟其母來案訊奪錢交伊祖母覔保領回○常和卿誘拐趙炯泉男孩爲劉長法瞥見報捕解究大令判常押限一禮拜交孩如違重辦（泉） 
[法租界公堂案]  
　　王阿四在碼頭行竊阜豐公司麵粉兩包寄匿順風樓茶館餅攤内經招商局巡丁余明生偵知並不報捕卽藉端向船戶俞春來勒索酧勞俞控由捕房將余王並茶館局帳湯品三拘訊陳明府判余罰洋四元湯罰兩元王枷示碼頭半月○義豐烟膏店主林達臣控店夥黃達卿黃阿二克弟串竊烟膏銀洋烟鑊等物由保人黃生蘭李金和賠償後尙少洋一百元言明立據拔還詎黃李事後圖賴請追官判阿二交保達卿押候限五天招同阿二偕何人理楚○邵文煥前被中國香烟公司張順發控圖賴香烟貨洋一百十四元四角等情經陳明府判保出著交店主在案現邵保出不理官將邵傅案命押候著交○周順金去年將姪女託王連生爲媒許與林坤全爲媳乃林今正迎娶則女已爲某姓娶去林遂偕子壽根邀同王連生投公堂控告陳明府提周研訊周稱一切由連生主持小的僅爲女媒官判押候再訊餘人退去（契） 
[美租界捕房事]  
　　美捕頭查得狄思威路陳同泰烟間有容留婦女開燈情事當即飭探請廨出單傳罰○高仁金昨在西華得路向王來有索欠互毆由捕并送捕房捕頭以事屬錢債斥不准理○北四川路昨有病丐二名倒臥路旁由捕車入捕房轉送公廨安插 
通信 
　　申報館主筆先生台鑒久仰貴報熱心商務竭誠提倡欽佩莫名今我鄔君挺生慨商界之腐敗慕歐西之開通情願自備資斧出洋游歷各國考察商情以開風氣爲商界倡雯故序次其詞以表揚之千祈登入來函一門以資觀摩至爲感禱四明錢汝雯頓手 
　　鄔君卓然字挺生吾浙四明人也幼穎慧好讀書具有大志始就學于中西書院博覧西籍學識閎通繼棄舉子業遂服賈在滬九年而於商戰塲中則亦能獨樹一幟以爭勝者故友朋姻婭悉以附驥爲榮然鄔君嘗慨然曰吾人生當競爭之秋若猶是故步自封而不改良其商業此必敗之道也余於此亦不過小試其端歐美商戰獨擅勝塲吾將假遊歷之美名進而考察其商情以窺其精奥之所在如有所得將歸而作先路之導以爲我中國商　之雄師成中國商戰之勁旅惟如此亦可以俛仰一世矣聆其緒論實深欽佩如鄔君者非亦二十世紀商界中傑出之一人哉今鄔君耻失其言毅然决然乘輪北上擬由西比利亞鐵路至聖彼得堡若德之柏林法之巴黎英之倫敦美之華盛頓以及各國大埠盛鎭皆將託足焉以實行其考察商情之事返駕東瀛少作勾留而後來滬夫鄔君强幹精明温良恭仁此去歐美各國固無不得西人之歡迎者雯等無以爲歡敬報觥爲鄔君壽且前而致辭曰願祝鄔君征帆無恙 
振務 
[湖州義振第十二批清單]  
　　蒙廣西丁少蘭觀察匯到捐助洋二百元復又經募南寗道署楊嘯漁陳宛書陸子敬葉節丞鮑懿生陳惠農丁安孫吳筑生何蓉生九位各助洋十元沈文卿君助洋六元毛竹生彭伯岑二位各助洋四元區獻椒汪季熊沈鏡臣三位各助洋二元又南寕各舖戶就和號助洋十二元梁健貴李華堂秩五堂三位各助洋二元何撻卿左麗泉李信謙李錫慈李錫懃陳玉山梁東林彭普生泰吉號天泰押年豐號梁舉麟大隆號各助洋一元通力公司助洋十元百川通助洋十二元合豐盈豫泰號桂泰號怡成裕元昌號太和號桂茂號道泰號安利仁廣裕號各助洋二元和慶豐鉅興號裕德號各助洋一元李家彬君助洋十二元全益押天泰押恆孚押天和押福生押和濟押廣安押同安押各助洋四元和泰押助洋二十元又梧州宋俊卿五楚卿劉子常三位各助洋十元沈衡齋君助洋三十元徐若農君助洋二十元顧蓮生邱敦禮衆樂善翁印若四位各助洋六元冀啓緯田耘藍二位各助洋五元方義門錢甌舲黎紹庭張友蘭陳福三何輔丞六位各助洋四元羅廣生沈叔明李仲康黃楚翹沈幼生五位各助洋二元又蔡甸生君助洋五元以上總共計大洋六百零三元合亟登錄各報奉揭仁風而昭核實楊兆鰲吳慶第同啓 
[商會經收徐淮海等水災振欵第二十次清單]  
　　河　商務總會諸公籌集汴平足銀三百四十八兩三錢二分合規銀三百七十二兩三錢四分上海聯和洋金首飾號各友捐助八十一元義華南號鞋莊按雙提助第二次來小洋一百六十角美華老號小洋十七角慶德基翁回粤成婚蒙上海親友賜儀謹將設筵恭謝洋三十元移助災區爲親友造福合亟登報以楊仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商業調查 
[全國綢緞振興議（續）]  
　　寗綢。爲最耐用之品。其功用同緞子。以杭州爲最佳。寗波紹興次之。鎭江更次之。惟其不甚悅目。是以人不大信用之。現時所銷者。惟宮場所用之袍套耳。然亦不得不研究之。但法亦不過照上四法。其利弊如下。細檽紹興寗波鎭江不能及杭州 
　　顔色仝 
　　堅結仝 
　　艶光均欠 
　　照此觀之。三處皆不及杭州。是宜各仿效之。惟杭州寗綢之改良。法除照緞子新法外。宜加考求絨線一門。因貨身之有光與否。均仗此也。其法詳叙造線之調查内。今不錄。 
　　線縐。杭州者不銷已久。去年有人提議改良。并已出貨。殊爲悅目。惟未推廣耳。鎭江者。爲銷洋庄綢緞中之一。織丄極妥色亦悅目。惟絲身不佳。每易毁裂。余意宜考察杭州造法造之。自能免此。至于優劣一層。在耐久方面上言。之固讓杭州。然就推廣　言之。是推鎭江。 
　　庫紗。此品欲一言略之。頗非易事。因其弊病過多。非詳細研究不可。俟此 
表登畢後再另行述錄。以供閱者。 
　　官紗。爲夏時必需之品。以杭州爲最佳。紹興次之。鎭江又次之。盛澤者。身 
份雖次。然另有可取。附誌干後。茲先述上三者。 
　　杭州者身份極佳妙在愈洗愈堅。目下該業更加設法。自可推廣。望始終勉之。 
　　紹興鎭江二處。均不佳。須考察杭州法行。之可進步。 
　　盛澤之官紗。亦爲銷洋莊綢緞中之一。極悅目。艶光極好。爲紗貨中之最美觀者。惟不甚耐久。是爲缺點。其法須照織生絲法。（未完） 
雜俎 
[各國皇后之香水]  
　　香水爲最上之粧品。女界最歡迎之。攷各國皇后所需香水之數。亦可稽查。意大利皇太后馬基利達。日前親往巴黎購入（威列）香水多種。俄國皇后前年由巴黎購入香水約二萬元亦以（威列）花製者爲多。此水爲俄后特别定製。威列花爲羣花上品。以每日午後五時至七時之間摘取爲最宜。俄后常於室中散布此種香水。入其室者。遍體爲香。故有香國之號焉。英王后專用（益時）花之香水。此水之製法。傳自一千八百二十九年。爲英王王室秭法。絶不傳外人。荷蘭國王后於香水極不注意。每日用者不過法國人常用之（呵地可龍）香水少許云。 
[耐死物]  
　　人爲萬物之靈。反不如物類之耐死。禽獸蟲介等類。有重傷不死。不飲食不死。受極寒熱不死者。昆虫中受重傷不死者。爲蠅爲蟻爲蛇餘如蚤龜蟄伏數月不死。複生物不飲數月不死。魚與蛙螺。則置諸水度下。　百至一百三十度不死。鴿則置於寒暑表九十度之熱度中六分鐘不死。其何以耐死之故。講物理學者所當研究也。 
[花草最多之處]  
地球各國各種花草之最多者首推印度。他國無出其右。計所栽花草。約 
有萬五千餘種。歐洲各國之花草僅一萬種左右耳。 
　　愛華除害會戒煙必成靈丸 
鴉片之毒害我國民甚矣亡國滅　其將庶幾矣然天不亡我中國警覺我國君民同心戮力實行禁戒將見不數年後烟害殺滅盡凈國富民强此我國前途幸甚我國民前途幸甚然數十年之毒根旣深毒燄遍佈非上禁下戒不可今本會有鑒於此特請著名醫士修合靈藥名爲必成丸品質異常不雜嗎啡烟質等毒藥專用尅烟補元之劑無論癮淺癮深服之無不立見神效戒時毫無痛苦戒後百病不生祛毒扶元洵稱獨步凡有志戒絶者請速購試方信此丸之比衆不同矣貧乏亟索祇憑圖章不取銀錢信資自理第二百廿二號 
　　生精補髓汁 
　　精爲人身至寳精髓充足則精神振作疾病不生每見世人或患頭腦暈眩精神困憊心志恍惚子詞艱難揆厥病原皆因平日不知　欲　勞以致外强中乾精髓因之不足本藥房獨得秘方虔製此汁功耑生精補髓潤肺化痰寗心神生津液補中益氣助筋骨和血脈除風濕　五臟長服延年其味之甘美功力之悉敵非别種補劑所能及也每瓶二元每打二十元半打十元近多仿冐遠近　士商賜顧請認明多　藥房石印藥目發票并壽星爲記庶不致誤　　　　　　　　　上海甯波路二百七十二號門牌多壽大藥房謹識 
　　奏辦廣東籌餉彩票 
頭彩三月貳萬五千元十三日開彩 
本局奉兩廣督部堂岑　奏准開辦第九會改設票額一萬四千張每張售洋五元中彩共一千七百餘張之多計七張可中彩一張以八成發彩派出彩銀之高比别公司爲優准期三月十三日開彩分局設在上海南市竹行碼頭後街○再者得彩紅票如無本分局騎縫圖章槪不得領取彩銀因無票根可查也此佈駐滬源豐公司分局謹啓 
　　新　步兵斥堠步哨動務　　 
　　斥侯爲軍隊耳目戰務上最爲緊要而步兵斥候尤爲要中之要蓋無騎兵時全恃步兵爭勝負也是書爲泰州彭君琦所譯彭君日本陸軍學生精於軍務見現行各種軍務敎練書大都有謬以毫釐之嘆爰譯是書以供軍隊敎育士卒之用並足爲陸軍各學校及軍隊中士卒之參攷書當世知兵之十必有能辨之者○定價大洋五角　總發行所棋盤街點石齋 
 
 

Page 27

 
 
[旨欽此]  
　　宮門抄正月十三日敏公假滿請安吳鈁等同鄉官謝恩英綿等謝授缺恩召見軍機 
[江西巡撫吳奏遵旨查革藩周浩開辦銅元購辦機器尙無不實不盡及官銀號欵項己支放有案覆陳摺]  
　　新授郵傳部右侍郎江西巡撫臣吳重憲跪奏爲遵旨嚴查巳革藩司周浩開辦銅元購辦機器尙無不實不盡及官銀號欵項業已支放有案核實覆陳恭摺仰祈聖鑒事竊臣欽奉本年五月十四日上諭前據御史黃昌年奏參江西藩司周浩不法徇私各欵當經諭令張之洞確查茲據查明覆奏該藩司貪污縱恣把持省權專任私人貽誤大局周浩著卽行革職至開辦銅元購辦機器諸多不實不盡及官銀號欵項並未移還蓍吳重憙再行澈底嚴查照數追繳以重公欵等因欽此遵經纪飭銅元廠總辦道員宋育仁官銀錢號總辦道員吳慶燾分投確查旋據宋育仁以事關重大欵目紛繁諭旨嚴切不得不愈加愼重懇請加派現任司道大員卽經飭派按察使秦炳直督粮道錫恩鹽法道文炳會同該道按欵詳查據實禀請核辦並據吳慶燾查明該官銀錢號領匯司庫放解各餉及新舊赔欵應扣銀色申水銀兩計光緒三十年七月起至三十一年十二月止共解存司庫銀一萬八千四百六十六兩三錢九分一厘經於本年正月間詳奉前撫臣胡廷幹批飭該革司發還該號作爲另欵生息日久未准移還曁飭據該革司周浩將此欵因公動用借放及移交實存數目具覆聲明並非該革司一人私欵請由現任藩司清理與該革司無涉亦經札行布政司查案覆核去後茲據該司道等各將確查擬議情形先後禀詳前來敢爲我皇太后皇上詳陳之查江西製造銅元係於光緒二十九年三月開鑄本附入機器製造總局嗣又改局爲廠迨三十年六月始定名爲銅元廠派藩司周浩爲總辦道員文聚奎爲會辦是年十一月文聚奎因病請假銷差以後卽未再派會辦之員由總辦督同提調及各員司經理定章鑄成銅元解交官銀錢總號發售所售價銀亦由官銀錢總號具報儲存聽候提撥廠中祇管工作不理銀錢其採買機器銅料其事向係另派專員藩司周浩自總辦廠務先委已革江蘇候補直隸州知州吳澐幇同該廠提調孫增赴滬採辦並催前經訂購怡和洋行逾限未到之機器孫增旋委署清江縣事始派吳澐駐滬專辦採買物料機器各事宜呈報聲明該革員於滬上情形極爲熟悉該司道等以考察購辦機器物料有無不實不盡因源溯流非將吳澐調省查訊不能知其底藴當飭調吳澐來省發府看管由該司道遴派南昌府知府徐嘉禾保候補知府余長春並銅元廠委員王濬道官銀錢號委員許德芬調集各案卷銷册帳據逐加核算詳細勾稽計吳澐自光緒三十年八月札委駐滬採辦起至三十一年十二月禀准銷差止經領欵項共規平銀一百九十五萬一千二百一十五兩七錢二分五厘除代付前派委員訂購之怡和洋行機器全副第二三批價銀扣去逾限罰欸二千兩共找給五萬二千八百九十三兩五分三厘二毫又找付由本廠議訂續購信義洋行機器全副價銀共應給八萬五千三百一十三兩一錢八分四厘八毫均不歸該革員造銷實應請銷規銀一百八十一萬三千九兩四錢八分七厘内購紫銅一萬五千七百五十三担零付規銀五十二萬四百六十九兩六錢九分二厘銅餅二萬三千三百八十三担零付規銀一百四萬二千九百六兩五錢八分七百大小白鉛三百担付規銀三千八百兩添配舂餅光邊印花各機器二十一部並各項車床鋼輥鍋爐等項付規銀十萬七千三十三兩六分七厘各項材料器其煤斤付規銀九萬八千七百七兩九錢八分一釐關稅保險運費雜費付規銀三萬七千六百六十七兩四錢九分四厘局用薪水付規銀二千四百二十四兩六錢六分六釐比對各行單及官銀錢總分各號册報支給吳澐具領欵項總散各數均尙符合惟經購各項以銅斤銅餅爲大宗而價值名目不一所購行店壛遠在上海又係租界洋商調查不易已據唐晋記同茂豐愼泰恒信義新昌等行號公電該司道爲之辯証乞恩卽使派員往查亦難得其究竟當經咨准湖廣督臣張之洞飭據湖北銅幣局查稱該員採買銅斤坯兩項向與漢鎭各行商訂購交貨之期均係按照工程應用之數分批運交定貨之期多在巿價相宜之時方與訂購日期並不同在一時價值又有隨時漲落以之作爲贛省比較恐亦未能悉准按三十年分通算銅斤每担約合洋例銀三十兩三錢之譜銅坯於是年奉文禁止未購咨覆到臣行由該司道核與吳澐所購紫銅牽算每担約合規銀三十三兩零所購銅餅牽算每担約合規銀四十四兩六錢零均屬有減飭令徐嘉禾等提訊吳澐供稱該革員所購之貨色係上等可包退回換一也所付之價係屬規元較洋例平色爲减二也所用之秤均係磅秤較局秤加重三也鄂省所購有一不同 
 
 

Page 28

 
 
價值定屬相差况一月之中巿價尙有漲跌詎可以一年之久遠兩省之辦法之各别貨色牌號之區分懸一數以相繩勢難脗合亦不足昭平允三十年秋間銅價尙平曾經禀請豫定若干未奉廠諭不敢冒味從事及交冬已漲至卅四五兩是江西受貴價之虧損尙非革員之咎又詰以訂購怡和信義兩洋行機器合同均載明除去九五扣歸公而信義洋行合同復經廠員磋議於九五扣之外再加滅二釐五何以該革員所購紫銅銅餅合同僅聲叙並無九五扣用等名目或云價外費用名目一概删除或云實銀實付不折不扣或云並無絲毫回用究竟是否將九五扣除云無憑查悉據吳澐供稱該革員採買各項價值均係切實磋磨除去九五扣之浮價實報實銷並無回扣曾經於開辦時禀明在案有卷可稽又詰以前此採辦委員領欵赴滬係存放錢莊按月計自繳廠入充公用該革員爲時旣久領欵較鉅何以並無拆息禀繳據吳澐供稱前委係先令購辦枚彈廠機嚴後又改辦銅元廠因此停延數月款存未用故可生息該革員駐滬採辦係先購而運而後領欵或挪欵墊付或懸欠未給與先委先領欵而後購辦情形迥别且匯欵難按月交而每用或上旬或下旬叅差不齊未能克期到滬並期俟滬號有銀方能收領因行家應付價銀到期勢難刻緩恆須設法先行挪墊有按季銷册及上海官銀錢分號交收日期可以復按季由該司道查案無異核明所供尙係實情惟以吳澐駐滬採辦經支料物價銀綜計有一百七十七萬餘兩之多雖經禀明除去九五扣浮價實報實銷查銅元廠所訂信義洋行機器合同係於五五扣之外再議减二厘五應將該革員經購各項價銀一百七十七萬餘兩比照辦理統按二厘五之數核减勒令該革員如數追繳入公以照核實公同擬議禀請核示臣以御史黃昌年原叅有周浩委員吳澐駐滬採辦機器銅餅每年分肥七萬金之語經湖廣督臣張之洞覆稱無從杳實要之種種辦理不善咎無可諉論該革員在差祇一年有餘所謂每年分肥七萬固不足據然種種辦理不善僅令追繳二厘五核數約四萬有奇亦不足以蔽辜應從重罰令吳澐繳銀七萬兩歸公俾示懲儆該革員將銀繳案通示開釋該革司周浩于採辦機器等項並未經手尙無不實不盡惟任用非人致招物議亦難辭咎旣已革職應毌庸議至官銀錢號扣解申水一欵行據藩司沈瑜慶詳稱該欵本係籌備公用與經制庫項有别計自光緒二十八年起至三十一年十二月止據前管官銀號升任南昌府知府江毓昌嗣改官銀錢總號接管道員吳慶燾先後解過銀一萬九千八百六十一兩三錢九分一厘内除因公動用清查庫欵委員幕友司事寫生薪修酬奬並籌助京師英國醫院捐費匯費京城工巡局增設習藝所開辦經費與夫武員矜恤等欵共支銀六千四百六十五兩又借放三十一年四季佐雜坐薪及年老佐雜津帖南洋官報費共支銀一萬一千二百兩實存庫銀二千一百九十二兩三錢九分一厘該革司業於交卸時如數移交盤收存庫並移有專欵庫簿所有動用借放各欵亦己奉到批廻及詳報奉批有案該革司前准吳慶燾詳請移還該號生息因欵餘無幾移還無從又值南昌敎案事起籌辦紛紜致稽核覆現經該藩司沈瑜慶調齊庫簿案據　加確核均屬相符並無揑飾虚冐自可無須移還亦應毌庸置議臣伏查此案欵目煩重行查駁請動需時日事屬旣往廠己歸併而考核不能不嚴勾稽不可不密務期實事求是以重公欵臣愚固不敢過從苛刻亦不敢輕予寛買覆奏稍稽實爲詳愼起見所有遵旨查核並擬議完結緣由謹恭摺具陳伏乞皇太后皇上聖鑒訓示謹奏奉硃批知道了欽此 
　　宮門抄正月十四日橚貝子假滿請安王中堂謝賞假兩個月恩崇中堂等謝賞元宵恩薩廉請假十日克王錫光各續假十日召見運機 
[度支部奏請耗羨歸公之例統籌畫一辦法明定養廉片]  
　　度支部片奏再據内閣學士兼禮部侍郎銜吳郁生片奏前者朝廷念京員祿薄優給外務部堂官養廉商部學部民政部相繼倣行而吏部兵部工部化私爲公則堂司食書吏之陋規與外商等部辦法已殊郵傳部新設所管輪電路政利源所在謀調部者紛然聞度支部禮部亦尋思自籌津貼而禮部獨爲艱窘各部堂司官當差之勞苦相同則養廉之豐嗇亦不宜甚異可否請照耗羨歸公之例統籌畫一辦法明定養廉所有各部衙門舊有及新籌欵項一律奏交度支部收存欽派王大臣核其成數酌定各部堂官養廉數目司官員缺衆多或按其差使繁簡略分等差如以經費不敷則除外商兩部堂官外比照學部民政部辦法暫時减成給發奏准後統歸度支部領等因一片光緒三十二年十一月初六日奉硃批度支部議奏欽此欽遵由軍機處抄交到部臣等伏維設官授祿乃今古之常經在京各衙門 
 
