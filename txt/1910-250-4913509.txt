# 1910 - 250 - 4913509

 

Page 1

 
 
   
 
 

Page 2

 
 
上諭 
　　監國攝政王鈐章八月十二日内閣奉 
上諭沈家本著充資政院副總裁欽此 
上諭雲南楚雄府知府員缺著宋聨奎補授欽此軍機大臣署名亦劻毓朗假那桐徐世昌 
代論 
度支部主事鄧孝可爲時局危迫泣懇都察院代奏呈（再）（續） 
惟吾行省製。關吾土地之廣博。歷史之沿襲者。無國與吾相似。旣難取人爲師。則宜自我作古。嘗溯歷史。審事勢。據學理。深思而細審之。謂當舉。吾行省。如一小内閣制。以𨽻於中央内閣。督臣爲一省行政長官。與度支提學勸業巡警各司共組織之。如一内閣式。事之關於一司者。司長官主之事之關於全省者。以閣議。决之督臣。之上奏也。關一司者須司長官會。銜關一省者各司會。銜其下逮。也亦然。司之長官。得以其所職掌。自達於部司之長。由特旨欽簡長官以下。限至某品以上。由部奏派某品以下。由司長官咨部委任。官各分曹就職。如度支司之官。入則屬度支部。出則屬度支使。民政等部亦然。各就其曹爲升轉不遷他曹。以精其業而老其材省 
 
 
 

Page 3

 
 
行政官之舉措。以省議會監督之。有不見信該省人民時。省議會得提出彈劾案於國會。國會須爲之上奏。經二次彈劾該督臣及各司長官等須解職。無故則不更换蓋吾行省制。雖成於元之行中書省。實沿襲於封建。三千年未之或異也。自漢迄宋。監司之權輕。而郡縣之權重。元以後監司之權重。而郡縣之權輕。其實權之所寄。與制度之善否。雖代各不同。而含有行省意。無大差别也。况自咸同軍與以來。督撫實權有增無减。欲統收諸中。央不惟事有所不能。亦勢有所不可。惟規定如軍政國稅等。應隸中央者。由中央直接管轄之。其應隸行省者。亦使各司與部。一貫相銜。事之大者。旣統各部各省。於一内閣。事之小者。亦各就其曹以直𨽻於部。中外鉅細。一氣銜接。如此而權不集於中央。政治不。敏活事不。克舉者。未之有也。惟改革行政機關。首必釐定官制。與現任官吏。不免衝突。日本維新時。改革官制。亦大生阻碍。賴其上毅然行之。始獲有今日。吾國官制之議。言之數年。預備立憲清單。實行新官制期在九年。或館員慮其阻碍。故爾遲遲。不知。新政萬。端無一不待新官。制而。始舉。卽如徴收財政仍由。督撫差遣。則所謂國稅劃清者何在。統練新軍。仍由督撫札委。則所。籌軍政統一者。伊何。整頓鹽法。則不得不變更鹽。務專官。整理司法。則不得不先定審判。專員。如仍舊官制而行新政。是何異置翼於獸之脅。而責其高飛覆韉於鳥之背。而責其負重也。惟實行新内閣官制。則有妨今之軍。機實行直省官制。則有碍今之督撫。然該大臣等公忠體國當能洞諒時艱共謀國是豈其保一己之利益。妨大局之進步。且長此寂寂國且。破滅則所保持之利益。亦復何在國初議撤三藩聖祖曰。撤亦反。不撤亦反。與其遲而養禍大。不如早撤。其後變起。言者頗咎撤藩。聖祖曰。此議發之自朕焉能咎人。是時聖祖聖年十六耳改訂官制。雖與撤藩絶不相類。然先朝郅治之崇隆。皆由天縱之英斷。此天下臣民所不能不望我。攝政王之效法先烈者也。至位置老臣。或尊之以榮名。或寵之以高爵。消納之法萬端。不必以戔戔一呈畢其詞也。機關旣善矣無賢。才以運用。之則有機關。與無機關等。故次用人夫千古號。稱賢聖之君。惟拳拳賢才。以共理此天下而己故思之深者形諸夢寐。求之切者發爲詠歌。而世變之來。則需之益殷求之亦愈亟。吾國今日之局。實自有吾國歷史五千年來未有之創局無倫之奇險也。惟非常之人。始有非常之功亦。惟非常之人。始能濟非常之變吾攝政王即不遠搜草野之賢。旁求巖穴之士。然如袁世凱岑春煊端方康有爲梁啓超等皆朝廷用之而明効大騐者。今者或。停廢山林。或放逐海外時世需材良覺可惜夫楚材尚可用於晋。薄技且容奏其偏。水深火𤍽之中。其呼救者不必皆其心之所好。况王者無私豈容有所偏好偏惡於懹幸攝政王毋以一眚棄其终身袁世凱等或歷任疆圻或入賛綸扉。事功卓著無待贅稱康有爲粱啓超放逐海外十二年矣。而愛國之心始终不渝。惟懇懇以上安王室。下奠國民爲務。主張立憲不事激烈。惟恐暴動致内國有糜爛之憂貽外人收鷸蚌之利。美洲南洋數十百埠凡康梁所至。無不見惡於革命黨人。而康梁亦汲汲倡其穏和主旨。吸收同志。華僑數千萬人其對國無激烈之行動者。未嘗非康有爲梁啓超有以濳移而默化之。事實所在。全球周知。此固非仇之者。所可横加誣蔑。亦非好之者所能巧詞掩飾者。夫康有梁啓超。以一逐臣之身。不惜受排滿革命者所唾罵所窘辱。困苦顚沛犯百難而不變其主義者。豈稍有所私利於其間哉。亦以愛國之道當如是耳。（未完） 
專電 
[電一（北京）]  
樞府接汪使密電黨人秘密來京當寄諭沿江沿海各督撫嚴飭所屬妥愼防範 
[電二（北京）]  
鄂督瑞澂十一日召見時面奏請借外債修築川漢鐵路 
[電三（北京）]  
江督張人駿奏覆惲毓鼎修浚淮水一摺擬俟諮議局紳勘竣後再派員履勘妥籌辦理 
[電四（北京）]  
桂撫張鳴岐十一日召見時面奏鐵路軍備學務殖民墾牧五大端於憲政財奏對尤詳監國甚嘉慰 
[電五（北京）]  
翰林院侍講學士世榮奏奉天增加省稅有五大不可請飭撤銷奉旨著度支部查核辦理 
緊要新聞一 
[江督電奏舉辦債票辦法北京]  
　　江督張人駿電請樞府代奏。略謂前以上海銀根奇緊籌議舉辦債票維持巿面。奏奉諭旨着妥議辦法。欽此兹經人駿往復電商總期有益於商。無損於國。擬定章程十六條。大綱凡五。一大宗一範圍。一性質。一效效。用一限制。計欵五百萬每張百元以六年爲期常年四釐起息每六個月一發。所收之欵交殷實商號收存。票有定式。悉用滬道關防。認票不認人。此項債票。亦准轉售於人。巿面一律通用。惟不滿期概不准領取本欵如有仿造溢數。查出照僞造幣紙律加等治罪。總期行之以信。守之以義。於銀根巿面兩有裨益云云 
[御前會議要政之先聲北京]  
　　監國近日連次特召 
 
 

Page 4

 
 
　　各樞臣至三所密議要政外間多謂關於簡放新軍機之問題其實並非專爲此事其原因蓋爲日本吞併韓國。己經實行於中國前途關係極大須切實振興各内政以圖挽救兹探得所議要政一爲組織責任内閣一爲頒行京外新官制併實行文官考試任用官俸三項章程一爲大更動内外委靡不振各大員一爲提前趕練海陸軍備及關於整顿軍政種種一爲清釐京外各冗員糜費一爲銷除黨禁一爲籌措財務開源政策一爲研究國會縮短期限問題此外尚有數件均未議决聞日内將開御前會議討論此事以便早日决定陸續施行 
[度部提出預算案之準備北京]  
　　度支部人員於提出預算案一事有主張提出者有主張不提出者業己詳紀前報兹悉該部堂官原皆主張提出而以左侍郎紹英爲尤力聞紹侍郎之意以爲資政院開院後若受議員催促預算案大有碍於本部之體面故當從速預備於是部中人員皆遵此議反對者己估少數惟日前開政府委員會時憲政館所派之委員曾對度支部委員以不必勉强提出相諷度支部委員歸部即述告此言外間因有本届資政院開院預算案將失望之謡資政院議員聞此噩耗極形憤慨曾開會集議擬於開院時要求政府先提出預算案對於各種議案然後動議其實係屬誤會現聞度支部人員近來每日自午前八時起至午後五時止紛紛編製預算表册計各省呈報之表册每省百餘件至二百件不等各省共計有四千餘件卷帙充楝該員等逐次清釐不辭勞悴亦可謂能盡職矣 
[樞府片交各部籌議藏政北京]  
　　樞府近接駐藏大臣聨豫電告藏地各番現尚安謐惟交涉邊防尚恐不時更動請即籌劃各項内政以便次第設施等語樞府接電後以藏政百端待舉自應會同各部各就主管事項切實籌劃特於日昨分交各部檢查案件預備提議聞交外務部者爲印藏英俄各邊防之預備及傳敎通商之條約交理藩部者欽頒藏番教規欽定藏屬會典重訂藏僧敎法規律並劃清達賴與駐藏大臣等之權限及添設官治等項交度支部者爲推行新幣制及抵制外幣之辦法交陸軍部者爲籌練新軍及各軍應否參用唐古忒人之辦法交郵傳部者爲現籌川藏路電之各項辦法均限於日内調齊彚交軍機處以便定期特開會議 
[電催各省覆奏要政北京]  
　　會議政務處王大臣日昨諭交王錫兩提調以鄂藩王乃徴條陳憲政酌分緩急及趙侍御請定行政經費兩摺直督魯撫己經議覆而江閩等省概未覆奏飭即分電未經奏覆各直省督撫促其迅速覆奏以便本處酌議彚覆以重要政聞兩提調己遵由政務處分别電催各督撫遵照矣 
[鐵寳臣起用之原因北京]  
　　鐵良補授江寗將軍己見初四日明諭現據政界人云此事實非鐵之本意所願亦非朝廷有意以鐵補授該缺實因前月二十五日錫良覲見時奏陳三省各事艱苦萬狀非簡用精幹人員前往事甚危險監國因此向慶邸那桐詢及三省如此危急果有何人可以擔任艱鉅慶邸乃保鐵良端方二人監國不謂然嗣本月初二日江寗將軍清銳奏請開缺而初三日由軍機傳諭鐵良伺候召見鐵尚不知何事及召見時監國所垂詢者皆係南洋軍政事宜並謂　前數年曾赴南洋考察軍政該地方情形必其嫻習鐵退出後隨奉旨著鐵良補授江寗將軍此事不獨出鐵意外並出慶邸與各軍機之意久監國之用人可謂沈毅不測矣聞鐵甚不滿意此缺初五日召見時卽力陳沉疴尚未大痊江寗將軍事亦繁劇斷難勝任請朝廷另簡賢員云云經監國温諭勸勉而退外間有謂鐵淹滯都中殊不安詳有意掀播時局故朝廷有意遠之此說恐未必確 
另一函云陸軍部尚書鐵寳臣前因病陳請開缺朝廷以其於軍事上素有閱歷當此時局艱難内憂外侮交迫於前而一時老臣又相繼彫謝自未便聽其久安閒棄當廕尚書歸自德京曾以鐵寳臣爲言日前瑞督召見時又面奏鐵良爲大臣中有用之才久於廢棄未免可惜請朝廷量予起用云云監國頗爲所動惟苦無相當位置適清銳陳請開缺摺到京監國即飭奏事處傳旨鐵良預備召見鐵寳臣時在西山得旨即刻回京伺候召見時軍機處尚未之知羣以爲將蒙大用比旨下鐵意未免怏怏但朝廷必以鐵良位置江寗者因張人駿久擬内用一俟發佈卽當以兩江總督一席畀之俾得展其所用非欲其淹留於將軍一缺也 
[嗚呼外部堂官之誤國如是北京]  
　　外務部尚侍各堂均係新調在政府係爲注重交涉起見孰意該部堂官各持偏見遇事齟齬如鄒紫東尚書雖不似前梁尚書之因循然以察察爲明逐日到部非調查案卷即申飭司官於重要交涉反無定見專以秘密爲主義胡馨吾侍郎與鄒尚書多有隔膜於部務無所建白唯唯諾諾而己曹潤田侍郎雖略有外交智識然一懾於樞府之意旨再懾於外人之强權事事圓滑過於舊日官塲近日各國重大之通牒甚多曹皆一味因循不予回答又不能陳商樞府解决迨各公使爲嚴厲之催促曹無可延宕乃諉之於鄒鄒持以請示於慶邸那相慶那見棘手萬分方寸己亂亦惟有敷延了結而己以故近來外交之失敗權利之喪失殆較前爲尤甚聞某國某國之交涉日内又將生極大之危險云 
又外部以近來東三省外交最爲棘手故對於東省所有交涉無一不意存諉卸或敷衍了結即如黑省璦琿江東六十四屯案中俄稅關章程及 
 
 

Page 5

 
 
　　龍江航船案並索還蒙匪陶什陶問題均關重要屢經江撫電請主持力爭而外部覆電必云恐釀重大交涉或俄使堅執前意而後文結束輒云該撫自行酌量核辦刻聞周中丞以外部旣不能爲力若坐失利權又覺外慙清議當局苦心難可告語故决計乞退不日又將奏請開缺云 
[資政院近聞種種北京]  
　　資政院漢正總裁一缺自孫 
文正出缺後尚未欽簡現聞該缺確有暫緩欽簡之信其該院奏定院制尚有副總裁兩員業經軍機王大臣會商擬月内仍奏請欽簡以資襄理院務惟須俟倫貝子假滿後再行定奪 
資政院開幕之期己近聞日内倫貝子銷假後尚當特開會議一次係爲詳訂院章細目該細目中一爲該院議决之國家行政地方行政各事件除照奏定章程凡應具奏之件會同軍機大臣外應分别關於某部某省之政事各該部堂官及各該省之督撫均應列銜會奏一爲該院提議事件如有疑問之處而各部院派定臨議之委員不能卽時答覆另由院咨詢者各該部院答覆之期不得逾五日其有由部中轉詢各省者亦應限日片覆以便由院另電各該諮議局另行詳詢其應答覆之部院亦應電咨調查詳覆惟期限不得過十五日此外尚有多條容俟續聞 
日前資政院呈遞要摺數件深其内容係奏報新俸及用人各章程總裁每年一萬兩副總裁五千兩議員每月二百兩科員未詳薪水及雜費每年共支二十餘萬兩 
資政院原章分樞秘文牘庶務會計速記五科刻又增添編輯一科派候補道張某爲科長（聞張某頗深金石之學久隨端午橋者因其賦閑是以添設此科位置之）除總裁外各科奏派科書一人科員四人速記生二十人速記生領班一人 
[浙路股東再續大會紀事杭州]  
　　浙路股東開臨時大會於滬杭兩處己疊誌本報十一日上午復假杭州師範學堂再續會議股東到者數百人十時五十分鐘入席議長報告整理員貴翰香因事委託顧起韓君代任褚君慧僧報告謁見撫合情形沈劍侯君云中丞擬先具奏俟摺差到京再電樞府以符兩方面之手續次議公舉代表赴院叅觀摺稿當派出徐班侯沈劍侯金雪塍范仰喬王湘泉樓木庵次何樓二股東請將呈文内洋工程師應撤不撤之下無非仰體時艱一語修改沈劍侯提議上海某報載京函有浙路董事局主張動用存欵等語此說虚實均應澈究請議長詰問董事局董事蔣抑之突起辯護全體股東羣相指斥幾致衝突次盛副理聲明意見謂此次之事有無效力未可預必諸君對於路事𤍽忱固不待言然空論無補總須在實際上着想現在公司内容恐慌存股僅六十餘萬股息二十萬如此支絀誠難久持又值内憂外患雙方並急鄙人舊歳被舉本未承認屢承湯總理以大義相責始允襄辦甬路工程副理名稱尤係暫定自維綿薄萬萬不克負荷如係一方面之馳驅亦不敢放棄現在擬請蟄老世兄湯拙存暫代總理以待朝命衆議值此存亡危急副理應爲大局計暫任維持否則衆心解體路亡立待議至此己十二句鐘暫停休息午膳 
午後一時復席議長聲請衆股東研究盛副理意見第一當從實力着想樓君木菴發表招股意見催繳舊股由總副理而董事而散股東謂聞湯總理認招均己繳齊獨劉副理所認迄未照解應請催繳次提議股東議决權楮君慧僧謂前年拒欵酌定每股五元爲本位似應給予權利以資激勸决議下次年會提出作爲議案盛副理又云公司内容前己約略言之惟尚有一端即寗紹工程蟄老前與郵部訂立特約至宣統三年三月十六日爲限逾期未成聽憑官辦雖可設法展限究未能空言搪塞董事孫福階報告紹叚購地早己告竣東關車站亦經議妥現在突遇風潮以致中途停輟至洋工程之路圖則始终未見議長報告本年新收路股三十九萬元現在杭滬售票每日可得二千八百餘元因載運客貨尚未發達轉運公司屢興而屢蹶現有人發起推廣轉運以求營業之發旺擬在楓涇創立輪渡惟與蘇路公司大有關係故末議决前次蟄老游粤得股九十餘萬非此老信用萬不至此惟盛副理擬請湯拙存代理一說股東萬難承認盛云寗紹路工緊急一身二役負重爲難衆意擬請劉副理出輔樓木庵君當塲痛斥劉京卿種種取巧自顧代表隨同董事踵府面爭時有周湘齡蔣抑之等堅不贊成并言今日之會非全體樓君怒甚謂旣非全體則昨今兩會概爲無效吾輩何必刺刺拂袖逕出全體股東咸咎議長措詞巟謬羣起挽留王清甫云欲留湯先生祗求北京人之一諾欲請劉副理必得湖州人之先容全體抇掌而議長赫然沈劍侯君登台謂鄙人並無意見惟欲泣告股東值此危急存亡之際我同人但爭意氣徒滋口舌雖今日到會人數畸零然皆𤍽忱而來其宗旨無非留湯千鈞一髮之事僅以空言敷衍則浙人必爲朝鮮安南之續浙人願亡但請放手如不願爲遺民必須同心恊力努力堅持浙路商辦爲天下第一破亡浙路亦惟浙江第一能爲此第一必不可爲彼第一此身一日不死路務一日不放棄爲今之計惟請各府諸股東協力勸導支過殘年來歳再籌進行辦法語語血誠聲涙俱下會衆爲之戚然王清甫君謂沈君𤍽血是以代表全體萬望副理哀憐股東哀憐浙江哀憐大局暫任艱鉅以待朝命 
 
 

Page 6

 
 
次提議添招新股辦法擬每股五百元給發留湯乘車半價票五年代招者亦得享此權利樓醰安君提議舊股新股劃分界限免致流弊次獎給各埠旅館招徠一客給予酬報若干以廣營業次師範學堂庶務長代表全體學生宣布願認路股不限股數全體拍掌歡迎次派出員徐班侯侍御等四員赴院投呈請觀奏稿一切問答准即報告公司至七句鐘散會 
[更正]  
　　昨報杭州專電載股東續議盛副理允代總理兹據浙路東王清夫君等函告謂此事情節略有不同盛　瑾向來祇任甬路工程此次變起適劉　理因事未克到杭故由衆股東要求　副理住杭任事並無代理總理字樣 
[京師近事]  
　　隆裕皇太后上月二十八日曾特召監國攝政王入寗壽宫諭詢日本併韓之事慈懷極隠痛謂不圖三韓亡國如此之速唇亡齒寒關係中國前途至爲重要應　即與内外大臣妥籌完善辦法以挽危局 
　　會議政務處王大臣前因帮提調劉縠孫己簡甘肅提法使擬奏調軍機處漢頭班領班章京楊壽樞兼充是差日昨己經具奏奉准聞楊章京定於初九日到差視事 
　　新簡陸軍部蔭尚書日前在署面諭司員語極沈痛謂今日中國之大勢甚爲危迫若不力求自强則五年後之中國雖欲求如今日亦不可得願與諸公力圖振作務期共濟時艱 
　　學部　春卿尚書近因預算該部經費兼各省學欵虧短甚鉅大爲焦灼己决定撙節裁併之辦法聞不日先行奏派學部參事官前赴各省詳查學欵有無濫冒以便入手核减 
　　陸軍部日昨咨行粤督袁制軍略謂准貴督咨開兩廣軍醫學堂甲班舉行畢業考騐合格學生三十四名擬查照光緒三十四年學部議准湖北軍醫學堂普通二年預科一年畢業援照京師醫學館畢業辦法分别獎以歳貢廩增附各出身合行咨請貴部查核分别奏咨給獎等語查本部所轄陸軍軍醫學堂歷經畢業均未給以出身祗於考驗合格後發鎭試充軍職期滿覆考再予奏補軍佐官階該省軍醫甲班學生旣經畢業自應將該生等送部考驗以憑照案辦理 
　　本月初四日樞垣散值後會辦外務部大臣那中堂面囑鄒紫東尚書速電調駐韓總領事來京聞係籌商某項要政甚爲秘密 
　　陸軍部丞參廳會議以現舉值各省水師武職人員引見之期乃給咨到部者甚屬寥寥昨特禀請蔭午樓尚書分電各省督撫將應行引見人員迅速調省考騐出具切實考語給咨赴部以便由部奏請派員考騐再行帶領引見令其赴任 
　　外務部因近來駐紥各國公使需用經費較前爲鉅乃查各使署之報銷册頗多籠統之處殊不足以昭核實昨特分電各使臣以後報銷各項公費務宜詳細開明勿得含混 
　　郵傳部各堂近擬整頓路政己派出司員調查全國鐵路航路以便釐訂章程籌劃一之辦法以期逐漸擴充 
　　外務部鄒尚書與胡曹兩侍郎會商擬在洮南府設立交涉公所專理中俄交涉己飭丞參廳主稿呈堂矣 
　　民政部公牘甚多需人繕寫現又擬添招錄事以舉貢生員及中學堂畢業生爲合格但兼有他項差使者即不准與考定於本月二十日截止報名昨己飭承政廳出示曉諭矣 
　　軍機處供事自光緒三十二年甄别後定額六十名如遇事故及因案獲獎者陸續添傳現因公事紛煩多傳五六名作爲額外候補月給半薪惟去年考取者業己傳完大約明春又須招考或謂嗣後擬咨調各部院錄事充補未知確否 
時評 
[其一]  
　　國會期限。監國有縮短三年之意。豈非知國勢之日危。力欲挽救。故有此意乎。 
惟東三省旣如此。而蒙古之交涉。則乘隙而復來澳門之界務則懸久而未定而各星使之警告亦且藪至三年以後不知吾國之情勢。又將若何病愈深。則醫愈難。故縮短三年之。意國民聞之。而尚未能盡饜其望者。以患病己深。而宜於速治也。 
[其二]  
　　現行法律。逐漸頒行。現行刑律。亦己發布然試問内外官吏。大小人員。其依據法律。而不相違背者。果能有幾使執各項法律以稽今日之事。蓋不勝其指駁也而猶曰法治法治法則有矣其奈不以之治何。 
[其三]  
　　魯撫奏報亂事情形。於其懲戒之方。弭亂之策。一若措置裕如情法兩至。而絶無失策者。而自山東京官言之。則魯撫殆不得爲無罪焉。其孰是孰非。自非覆查。不能得其眞相也然卽復查果能。得其眞相與否。又在不可知之數矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[新疆民變之眞相迪化]  
　　新省上年民變後氣燄囂張不可嚮邇動輒聚衆鼓噪與陸軍通同一氣官吏除忍受而外無他法也日前馬隊第一營管帶田熙年（直隸人）因建築營房等事與兵丁結怨隊官等聚衆上控後以所控不實將隊官革退時有陜西某兵懷刃入刺田管帶當被捉獲送縣不知如何竟將此兵釋放七月初四日田由營出門路遇此兵問其何往云尋人討債田疑其復行刺捉之果搜有兵器當命殺之陜甘人大譁聚衆赴撫署藩臬署及蔣標統公館各處要挾殺田抵償撫亦怒田專擅欲徇衆意殺之藩司未允當將田撤差查辦陜甘人洶洶聚議至初六日又到撫署要挾多方勸解不可止擁至大堂將鼓砸毁幸衞隊嚴護未能入内藩臬均由後門濳走亂民呼嚷萬狀並出短兵棍棒之類威嚇相持至黄昏撫帥令巡捕出諭今日己不能辦俟將田經手事件了清必照辦爲衆人出氣時有散者有未散者另亂民一隊在街放火將蔣標統公館焚燒臬署縣署均在一街學署則在蔣之公館後火勢極盛各官署及巡警均閉門自守無過問者亂民遂入縣署將囚犯六十餘名釋出至鄰近鐵匠店將鎖銬砸開駑弱者四竄去而桀驁者仍在街巿横行亂民數十人圍攻官錢局未得入過某當舖搶得馬刀數柄至切麵鋪搶得切刀數柄在各街以柴草澆油放火北梁之火先起東南二大街繼之該處爲商務中心商店比櫛最難施救時亦無人施救也事後亂民砸開新東門欲勾城外之陸軍前營幸李管帶在營墻上放鎗一排乃擊退復入東門往圍藩署放火意在搶庫護兵開槍保護幸火未起亂民數十人欲出北門門兵不放乃殺門兵一人遂出城逃去是日蔣公館之火幸未牽連他處北梁之火焚二十餘家惟官茶號所失最重東街之火最　全東街蕩然無存延及南街蔚豐厚滙兌莊津商在新者有復泉湧慶春和和玉成等號謂之津帮八大家現只剩南街公聚成同盛和二家而己初七日晨有騎馬出視東街者只在街口一望烟塵甚盛而街巿游民隨意搶掠己成亂象津商以損失過鉅在公聚成　議同上撫署陳訴撫台傳三司首縣等官上院會議刻尚不知有何意見所慮者亂民氣燄日熾兵不可恃而撫帥駑弱前途正不知若耳 
[諮議局居然尚有監督行政効力耶武昌]  
　　湖北警務公所向於郵局寄來函件匿名禀牘閱後卽束之高閣從無發生查究效力兹署警道黄祖徽接一匿名函尾署諮議局宜屬議員同啓字樣所陳俱宜昌警務種種怪狀盡情詆毁不遺餘力黄警道閱後本擬不究因恐實係議員所爲如不過問恐其將於開常會時提出議案詰責則反大損警界名譽特將原函抄交新委宜昌警察總局坐辦舒牧承蔭飭其到宜後逐一查復斟酌情形切實整頓並飭其將現在各區如何配置區官共有幾人現係何人承充辦事是否得力併案查復核辦以便規畫改良蓋因宜地警務向由道府主政警道於其内容不甚詳悉也 
[贛省憲政進行種種南昌]  
[大吏籌議預算不敷辦法]  
　　贛省財政困難入不敷出己達二百餘萬開源無方節流無幾當道正在籌畫之間復奉度支部庚電指裁减省各欵不下一百餘萬之多其餘再於賦稅項下設法議加撫司道府紛紛籌議己閱兩旬均以裁節爲主義現經馮撫將司道衙署局所遵裁欵項意見以及辦法摘要電部矣 
[憲政籌備處覆議自治經費]  
　　贛撫馮中丞於初五日督同司道府縣各官到處提議要案四條兹悉自治籌辦處經費議案業己議妥大旨以此案前經提議據藩司摺稱此項經費自應就畝捐項下帶收之地方自治經費酌加數目擬自本年九月起無論大小縣分新舊丁漕每兩每石各加錢四十文連前飭帶收之地方自治經費不過一百數十文及二百餘文不等核與館頒附捐章程不得過原徴十分之一亦屬緝符仍飭各屬將此項帶收錢文專欵解司以應支放等語查各屬旣己就畝捐項下帶收本地自治經費今復加收省城籌辦處經費雖據稱與館章相符而民力是否能逮尚宜再加審度應由籌辦處查明各屬禀准之案某處某項帶收若干開具清單公同妥議以憑取决 
[勸業道規定華洋交易合同辦法山東]  
　　魯省勸業道以華洋交易動關交涉訂立合同時偶一不愼外人輙爲藉口日前擬議辦法具詳撫院謂國際交涉重在條約商界信守係乎合同此中消息甚微稍一疎虞動難補救甚未可鹵莽以從事也伏查東省商業類多習故蹈常輪軌旣興貿易日盛惟商人智識尚未開通僅堪爲内地之懋遷尚難與外人相角逐遇有訂購洋貨包辦工程所立合同諸欠完善如和記棧與德商順和洋行訂購水靛貨樣不符博山玻璃公司與德商禮和洋行訂購電鋸機噐不完及商人姚永根與灤口橋梁公司包撈沈没輪船致起紏葛各案其所立合同僅由領事簽字均未到道存案迨至彼此齟齬始據禀控前來及至調騐合同罅漏太多挽向非易雖經職道力持公理一再磋商該領事亦體恤商情顧全睦誼或議　退貨或酌給償金縱能就我範圍實己竭盡心力職道愚見與其補救於日後何如愼重於事前擬請嗣後遇有華洋交易訂立合同均由該商等呈送原文由道核明批准立案以防失敗而免紛爭倘未呈騐合同僅由領事簽字彼此設有爭執概歸無效云 
 
 

Page 11

 
 
[西報譯要]  
[輪船失火續誌]  
　　字林報戰十一日香港電云中國輪船ＫＵＭＣHOＷ（或云甘州或云贛州未知孰是）忽於今晨二時起火該船本定黎明開往西貢艙面有中國搭客二百五十人並載羊多頭其火似起於雜貨堆内内有煤油多箱旣而燒及漆桶忽起炸聲一時全船搭客驚亂異常多有躍入海内者死於非命恐必不少旋幸將火救熄然該船己大受損傷矣按該船係挂英旗載重一千二百十七噸 
[滿洲中日鐵路公司簽定合同]  
　　文匯報載十二日倫敦電云據聖彼得堡電稱南滿洲鐵路公司與吉長鐵路公司己將恊意辦事合同簽定 
分類新聞 
政界 
[自治壽辦處催辦調查。湖北]  
　　自治籌辦處以安陸縣自治公所早經成立調查居民一事迄今彌年之久仍未辦理完竣該令疏玩之咎實無可辭刻己將所擬籌辦自治期限清單酌量縮短飭即遵辦以免濡滯廢時並因選舉一事期限迫切令即督同總理依期舉辦並謂如再因循敷衍則是自誤考成云 
[咨催造送墾荒圖册安慶]  
　　農工商部以籌辦農工墾荒各要政頗爲注重前己通咨造送官民各荒地畝圖册送部查核在案惟事隔己久尚未造送到部殊屬延玩頃又咨行皖撫迅飭所屬限期查明造送事關墾荒要政勿再稽延並令按照奏定惟廣農林章程切實籌辦仍將現辦農林工藝各情形迅速申覆以憑彚案核辦 
[巡警道派委察視烟禁安慶]  
　　安慶府屬之濳太宿望四邑禁烟嚴否省中當道未能深悉曾經巡警道卞觀察派委張二尹敬　分期馳往調查各地禁令之弛以太湖宿松爲最餘則私設烟館私賣土膏等事均仍不能免聞該員每至一縣先行私查然後會同各該縣令切實辦理總以遵照定章認眞禁止爲要旨當時各賣户吸户因此恐懼改業者甚不乏人頃聞太宿兩邑自該委去後皆仍舊貫其私賣私吸者較前尤增倍蓰 
[署道整頓警務之規畫南昌]  
　　贛省巡警道陸觀察長佑自到署任整頓警務不遺餘力所有警務公所各科公牘批詞皆不假手委員親加裁奪異常認眞該署向有總核文案委員陳安一差月薪五十兩陸因文案不假他人故己裁撤而提議節省行政經費督同科長會議多次刻己决議一切辦法實行裁减每區裁减警軍四名公所裁减六名合十六區共減七十名又裁去交通與户籍二科門警書記𨽻於三等警軍稽查每區一名脊以崗警兼充各查各崗户口梭巡一區十名各送一名歸公所調用惟聞又有裁减科員之說現尚未見明文又進賢門外上正區警官鄭大令清産到區以來恣意冶游並輪派家丁以代巡視各警崗之勞事爲該區巡官劉名珊簽禀警道委查核辦現聞陸觀察密派委員便衣專查該區警務以爲切實整顿之預備鄭大令亦因另案牽涉情詞確鑿禀院究辦矣 
[湘省飭議開辦房捐長沙]  
　　湘省辦理巡警經費近來異常支絀雖經規復花粉各項雜捐仍屬不敷甚鉅楊撫對於此項問題亦頗焦灼爰於日昨劄行諮議局擬就省城開辦房鋪各捐以資挹注而圖永久飭其從速議决以便實行 
軍界 
[松府遵飭會哨防梟松江]  
　　嘉湖梟匪蠢動江浙大吏近日又有兩省會勦之議松江府戚太守日昨接到省電即飛飭所部鹽捕中左前三營及飛划第三營各遴師船至浦西一帶巡邏並暫調守口各船以壯兵力另飭飛划管帶沈都戎親率槍艇往江浙交界各處搜勦太守日内亦擬乘輪躬往各境巡緝 
[南洋續備軍調操消息鎭江]  
　　江南陸軍第九鎭徐固卿統制近以陸軍部章程凡屬退伍之徴兵一年須調操一次今年尚未舉行故南洋各標營滿期兵士統限八月底一律退清業於八月初一日開局另徴新兵九月初旬卽須調操各退伍者均須遵調操練以占優劣現鎭江府屬四縣一廳各退伍兵士均暗自習練以待檄調矣 
[九江砲台請領軍火辦法。南昌]  
　　江西九江等處砲台經前潯道瑞觀察改編營制分四路設六台以提調官兼管軍械嗣奉馮中丞查閱九江各路砲台酌改營制裁提調歸併稽查兼管餉械札委鄭大令輔清充當是差遇事禀承潯道會商總台官妥愼核辦而各台需用軍火向由潯道移請兵備處核發現因四路砲台改𨽻兵備處所有各台需用軍裝火藥現鄭大令通禀到省嗣後逕赴兵備處請領以免多費周折並請以此次湖口正台官陳剛備領請發火藥六百觔皮紙六刀爲請領軍火變章之始云 
[標統示諭嚴懲假冐密查。長沙]  
　　陸軍第二十五混成協第五十標標統謝君澍泉日昨訪聞有革兵在省冐稱爲該標密查員藉端招摇等事　君以事關軍界名譽亟應嚴行懲禁以肅軍紀特於日昨出示曉諭畧云本標所派密查員皆愼選潔身自愛之士必不至貪騙銀錢其有似此行爲者商民可索票騐實如無票或有票而未蓋本統關防者即係假冒准其扭送來標訊明確實即移送地方官照假冒官長律治罪云 
[紹府中校風潮之結果。浙江]  
　　紹府中校風潮自省委蘇大令與各縣勸學所總董商定辦法後即會同包府禀覆上峯兹得提學司電云杜監督整頓中校甚佩學生抗違本應斥退姑念張總董等代爲乞恩准如禀辦理如違嚴斥不貸提學陽印蘇令接電即擬在府校會集六縣勸學所總董及新嵊代表曁校内諸職員商定善後事宜至監督一席杜君前曾辭職續由各縣總董挽留固辭不就現尚乏人經理會後諒當解决也 
[敎育總會調查各地私塾。長沙]  
　　湘省敎育總會以改良私塾爲目今要務亟應早爲調查以爲改良之入手辦法特於日前派員在省城 
 
 

Page 12

 
 
内外各私塾切實調查每塾發給改良私塾章程並私塾改良淺說一本凡塾師年貌籍貫姓氏及學生姓氏學額多少是否酌授各項敎科書每日授課若干時均一一登册以便彚齊備案 
實業 
[總商會集議龍元通行辦法。浙江]  
　　杭垣商務總會爲錢業同行集議龍元事特發傳單邀集各銀行錢莊於初十日假座商務總會到者僅十餘人下午三時入席首由商會總理顧竹溪君報告先後奉到藩司勸業道照會邀議通用龍元遂將公文傳觀應請各議董及錢業諸君酌議以便解决當由大清銀行經理金君潤泉起言今日開會錢業中到者僅數人豈能决議商會亦未便專主等語顧總理又復報告日前杭垣各錢攤曁小錢店糾集數十人由王君東序領銜具來說帖語甚恐慌當經敝會面告候初十日開會請諸君酌議僉云今日到會人希未便議决應請總理明日會商錢業董事倪君幼亭酌議辦法復又籌商良久至七句鐘散會 
[維持津埠巿面辦法。天津]  
　　天津銀號詳懇維持商業文云商號向做洋布棉紗生意除成護本銀十萬兩外東夥均有餘利在號存儲是以津申兩埠信用昭著今商號生意茂盛等於常年東夥同人亦無意外消耗乃近以申埠錢莊倒閉謡傳商號被陳逸卿倒虧銀六十萬兩以致巿面慌恐人心不安殊不知商號與陳逸卿交易己閱數年夙無如此鉅欵任伊支欠此次交易果否甚鉅與將來結算果否吃虧此間此時難憑臆斷倘津申兩埠聽信浮言摇動商號誠恐一倡百和商力難支大局不堪設想今擬懇請提倡扶持暫將商號現存各貨及欠内欠外各欵開單呈請查核等情並附抄單一紙到號據此伏思銀號本有維持商業之責旣據該商禀懇又與巿面攸關不得不爲之設法以冀保全當即會同志成銀行調查該號帳目核計津埠出入尚屬有餘復經邀集大清公益志成三銀行及永利錢莊等公同商議僉以該商旣開呈津號存貨及欠内欠外各欵細單又經調查明確應即照准惟該申莊之盈絀無從查悉俟其將申莊帳目查明有無虧欠據實陳明一併統歸津埠彚總核計如係正當虧折公同清理應歸一律以昭平允理合據情具文詳請憲台鑒核俯准立案批示祗遵當奉直督陳制軍批准如詳立案矣 
雜記 
[徐黨株連可虞。湖北]  
　　劣弁徐升正法有兩月之久而當道緝捕餘黨之令猶不稍懈故李和生雷得炳等一班巨魁均陸續就獲昨聞夏口廳督捕隊又將徐升之姪徐文彬一名獲案由夏口廳解省嚴辦當由首府趙楚江太守提訊盤詰其黨究有若干該犯竟將省垣警務公所及五專區包探一共七人一併攀出謂素與其伯叔有往來專以收銷賊贜爲職務言之確鑿可據首府當據情函告署警道黄祖徽請將包探等發府與之環質以期水落石出黄警道以此項偵探並未受過敎育本係痞徒改充通賊痞匪乃其慣技置諸警界大損名譽當將該偵探等概行開除拘送首縣收禁以憑澈底根究 
[新嵊匪謡可怖。浙江]  
　　紹屬新嵊等縣近來哄傳革命黨魁竺紹康召集各府黨匪約期八月中秋竪旗起義謡諑紛紜人心惶惑并時有匿名揭帖僞示信函等件拾諸途人語多悖逆一般殷富各懷戒心時有秘密遷避者嵊縣施榮復大令以人心不靖浮言日滋迭經密禀大吏請示機宜一面商由台防酌派軍隊到縣分駐要隘以資鎭攝種種情形喧傳萬口兹又據該邑紳商傳述有本月初五日喧傳該黨台帮大議現己奉調來紹駐紥裘村地方擇日祭旗等說官紳聞警飛請防營預備一面密派探隊偵察至則鷄犬帖然居民安堵竟無匪蹝形迹同時新昌縣西南鄉亦有台匪入竟即日圍城等謡實則匪黨狡獪故意謡惑以圖乘機擾亂故城鄉居民各懷惴惴幾乎一夕數驚云 
[易服之驚惶可笑。浙江]  
　　石門典黨衣業等商人自聞易服之信大形惶恐紛紛要求商會維持初七日石門商會特開大會當决議先行電詢大部此事如果屬實再行聨合各商會公籌補救之策電文錄下北京農工商部堂憲鈞鑒報載易服典綢衣帽等商異常惶恐深幸報載不確請電示以安人心石門商會叩庚 
[疫癘之流行可慮鎭江]  
　　鎭郡自入秋以來晴多雨少天氣異常亢熱因之　螺痧等症傳染甚多攖此疾者不逾二三點鐘輒即斃命聞丹陽縣地方近來亦時疫盛行如　螺霍亂吊脚痧等處處皆有朝發夕死醫藥往往無效而以東門一帶爲尤甚一盤迷信神權者遂於沿途擺設香案供奉都天神像以冀禳除瘟疫可笑之甚也 
[清談]  
[湘撫與新撫]  
長沙之民變。擾亂五六日。捐失數千萬而人民受害。不知凡幾。乃事後定罪。首禍者僅予革職。新疆之民變擾亂二三。日損失數百萬而人民受害又不知几幾。乃爰書論。定首禍者又僅予開缺。 
記者曰浩蕩哉天恩。吁嗟乎民命。 
噫嘻洵若是。夫人果何樂而不爲大吏耶即大。吏自揣亦何所顧畏於民　而不爲造亂之媒介耶。乃猶沾沾焉日爲大吏者。黨日日以愛民爲心求治爲急。得母滇甚。 
然而。朝廷固日言整飭官方也。政府固日言顧念民依也。宫廷内外一體籌備之立憲。九年。中固己第三年也。 
時乘 
[自由結婚]  
梅君。高士也。隠於鄧尉山中。幕大席地。與幽人往來。近聘海氏之女公子名棠者爲室。行自由結婚禮。梅則以鶴自隨。海棠則借芍藥爲近侍。是日赴會者。則有松大夫竹君子。楮先生。東籬處士大樹將軍等。當公推松大夫主席。竹君子宣布。褚先生書記。先就桐隂精舍行結婚式隨上頌詞。同人等不揣謭陋。辱爲小相敦燕賀之微忱謹鞠　以將意惟年月日。爲我梅清友與戚里女公子自由結婚之期以學士家風。聘神仙眷屬。修到幾生之。福配來處女丰姿。平添一段之香。併作美人幽。夢洵羣芳之盛事。殊凡豔之風流者也。自來香國索處。柔鄉。避瓜李之。嫌疑愛葫蘆之依畵。有似畏羞之草。未免小家殊解語之花。能持大體。非學門前桃杏。笑嫁春風。即同窻外芭蕉。悲啼暮雨。雖　蘿之共結。乃椿萱之。是謀蘭艾不分薰蕕各異。安分者世怨桃花之命。勃谿者且生芥帶之嫌。安知采菲不遺。將爲蒸梨而出或嫌老偶枯楊竟令生梯。或絶舊情。斫竹却因遮筍。由執柯之错誤。致怨耦之紛繁。可知專制之非。不若自由之便。今梅子門似詩人。而棠女貴徴命婦。名士與傾城作合。逋仙偕坡老留題。花愛並頭。樹成連理。燒洞房之紅燭。夜照新妝。止金殿之綠章。春留陰色。巡簷索笑。同棲小小之珍禽。當户成陰預。卜雙雙之玉燕。顧今日畵眉窻下。戲成點額之妝。願他年買笑樹邊。永綰同心之結。 
是日也。天桃明媚。棠棣芳菲。挹羅浮之清芬對春陰之　淡。來賓演說。主席啓詞音樂鏘鳴。觥　交错開茶會於　　陰下。行蝶舞於楊柳風前。當又禮成一笑面散。 
 
 

Page 13

 
 
   
 
 

Page 14

 
 
 [G 
[痰體染癮者服亞支奶戒斷之證書]  
　　裕麒觀察大人台電啓者僕因身體肥胖而又多痰朋友勸於飮食後吸烟二三筒可以尅食化痰以免將來中風之病僕遂信之今四年矣每頓五口約膏一錢一日三頓合計在三錢左右去歲夏末秋初曾服一種戒藥僕亦不便明言何藥服之烟雖不吸而痰則湧湧而來嘔吐不止更加哮喘痛苦異常不得不復行吸烟今年五月中見時報登有加重參苓亞支奶每聽一元四角僕以二元八角先買二聽試騐試騐不知不覺藥完癮斷也且而精神更壯痰亦不吐問之醫友云參苓係補氣化痰之藥氣足則痰自不生三錢之癮二聽即可以戒斷者緣僕癮未老此時尙在可多可少之間故可以少戒多耳今特函呈並謝妙藥神奇順叩台安曹州劉泰安頓首附告亞支奶價目○凡癮一錢○用藥一聽每聽一元每打十元○加重參苓汁○每聽一元四角○包斷一錢烟癮○有赤浴圖爲憑○新出船牌林丸○每袋一角五分○能戒六錢煙癮○批發五元起碼○郵票九五折通用○寄費遠近不加　　 
　　上海英大馬路壽康里三百三十號總經理席裕麒附告 
[全球老牌人造自來血]  
　　一國之盛衰在於民氣而一身之强弱則在於血氣血氣者夫固强國强種之原料也現今爲鐵血相爭之時代故吾人所急當研究而不可緩者固莫此血氣若而自來血乃適出現於今日此自來血之方爲项國皇家醫生所定風行西土民數十年西國人民莫不珍之如寳如英國倫敦之皮皮臺根已立有百餘年之大藥廠均皆精功製造每年銷數不下數百萬打今本藥房用借助他山之法不憚辛勞持運原料來華使心虧血少因而體弱無力者及早嘗服而得益血壯體之效果西人最精養血之法故能個個體質强壯無文武之别我同胞切莫輕視此自來血蓋其中實有絶大之能力也 
　　試驗法 
　　世界開明萬事非有確實之證佐則萬不能道共實此自來血專增心經之血液其功補益全體亦可由試騐而得之如瘦弱之人面色紙白其血之虚也可知服此自來血七日之後察視眼包皮之内皮則其色必能較紅或未服自來血之前用針刺破手上之皮出血少許滴於玻片之上待旣服自來血七日之後仍如前法令出血少許亦滴於玻片之上此兩玻片相對則後玻片之血心紅於前玻片之血此二者騐體質久虧者必得也如常人未服自來血之前先磅身體有若干重待服七日後再磅之必能加重半磅或未服之前先將十五磅之物用力提舉健力若何待服七日之後則向者覺重今則不覺其重矣此二證可知服自來血七日即有功效旣能加全身之重量又能加增全身之健力也又如心虧血虚之人步履之時每覺心跳服此自來血一月之後向者走半里即覺心跳者今則走一里而尙不覺心跳矣又有最明之確證如房勞過度之人腎水旣虧元精必薄且冷服自來血七日之後則其精水必濃而温因精乃血所積聚而成血虧斯腎虧故補血卽所以補腎以上均可顯明其功效者也最有可試騐者乳母之乳水或不足或欠濃服此自來血七日後則其乳水必能增濃三倍又如婦女經水或淡或冷或早或遲或痛或滴漏不息連服一月則淡者必能變紅且無冷痛遲早滴漏不息之患如能常服則每月調匀必無愆期以上一切均證明服自來血能增血液之最易試騐法也 
　　一小兒　乳水不足先天素虧常苦多病或至四五歲時尙未能行走此即氣血不足之明證疳積童癆即因之而成凡五歲至九歲小兒可於每飯後服自來血一小羹匙每日三次開水冲服自能身壯骨健百病不侵幼時血足到老無恙 
　　一婦女經水不調或經痛經冷服之非但調經且能種子母體旣健所生之子自然强壯 
　　一婦女向缺運動血氣不和終日悶坐憂傷抑鬱致肝火上升腰酸脚痛能常服此自來血則血分充足肝火不升胸懷愉快决無鬱悶煩惱之苦而腰酸脚痛諸患亦即消化 
　　一中年先天不足後天失調或房勞過度血液消耗致有面黃肌削頭暈目眩腰酸脚軟四肢無力腎虧肝旺腦空耳鳴等患連股一月則面色必漸紅潤以前消耗之血液至此已能補足則諸患悉除自然身壯而力健矣 
　　一文人刻苦用功思慮過度以致心血耗盡面色如紙骨瘦如柴服之心力漸壯血氣漸充心廣體胖獲益匪淺 
　　一年老之人血氣衰耗精神困頓常服之能烏鬚黑髪健骨潤肌精神日見强旺返老還童操劵可待 
　　小瓶一元二角大瓶二元每打十二元二十元託局函購原班回件每瓶附有五彩認眞劵一張值洋一角諸公光顧須認明全球老牌商標 
　　總發行所上海四馬路老巡捕房對門五洲大藥房並各埠大藥房亦均有經售 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陜甘總督長庚奏籌備審判人材建築各級廳署等摺]  
奏爲籌備甘肅審判人材建築省城各級廳署曁模範監獄並改訂司法巡警科學審判員額管轄區域各事宜恭摺仰祈聖鑒事竊甘省設立審判廳籌辦處研究所並附入巡警兵檢騐吏分别課習及籌欸建築各情形曾經議定章程具奏在案查各級審判廳之設原以樹司法獨立之基爲憲政最要之務而憲政年限清單所開本年爲省城各級審判廳成立之期限己緊迫事難緩待臣督同臬司責成各員悉心經畫不敢稍有刻延所有審判廳籌備事宜有前經籌辦而現在略有成績者有前經籌辦而現在應行改訂者謹爲我皇上縷晰陳之查審判官吏爲人民生命財産所寄用非其人即難任司法之任前設審判研究所卽以培養審判人材爲第一義該所開設之初原定正額八十名嗣陸續報考者復錄取三十餘名作爲副額令其聽講在敎授中西法律各講員固能遵照定章認眞訓迪而各學員亦知朝廷注重司法人材羣情感奮極意研求力圖上進每月按照各門科學積分核算均有進步現届滿一學期由臬司躬親考試亦各略有心得智識開通並於研究之下輪往蘭州府讞局及臯蘭縣署參觀聽審即令各就觀聽之案叙具供看引律擬判尚多允恊可收實地練習之效從此策勵精進計一年畢業之期正各廳開庭之日其程度較優堪備審判廳之選者當不乏人比籌辦研究所之實在情形也司法之材旣己粗儲審判各廳即須籌設省城人稠地狹建修廳署極難展拓惟法庭爲訟獄所歸省會尤觀瞻所繫固不必侈夫美觀亦不宜過於簡陋當即按照調查員寄回北京天津及奉吉等省圖式參考互訂在於城内官溝沿建築高等審判廳一所面積二百四方丈樓房上下兩層大小庭舍共計九十八間於府門街建築籣州府地方審判廳一所面積一百五十四方丈亦係樓房大小庭舍共計九十間其初級審判廳二所一建築城内南府街面積六十五方丈一建築西關外之舉院面積一百一十方丈均係平房二共大小庭舍六十一間各級檢察廳悉附設於内以上四廳估計購地修造等費共需銀三萬餘兩業經鳩　庀料於本年四月十二日一律開工約計秋季卽可落成此外各廳州縣應設地方初級審判檢察各廳或應設分廳之處亦經分飭遵辦並派員分往調查總期次第興築無誤按年成立之期此籌辦各級審判廳署之實在情形也法庭爲實行裁判之區監獄乃執行刑罰之地自應同時並舉以期不誤成立庶罪犯有所覊禁而各屬藉資模楷查省垣舊有司監縣監湫隘不堪惟府監與地方審判廳毗連尚可推廣現合蘭州府經歷衙署及臣標守備衙署並附近民房共得面積四百二十三方丈採取工字十字兩式與吉林廣東等省改良監獄圖分爲前區中區後區修造男監八十間女監八間嚴禁監八間病監十間重病監三間其餘如中央之望樓及講堂事務餐食習藝診察等室凡監獄中所應設置者皆完備無遺旣己各自爲牆又復繚以周垣俾免混亂疏失之虞估計購地建造等費共需銀二萬餘兩己於五月初八日動工期與法庭接續成立惟拘禁之方委因甘省財力地勢所限當舍分房階級二制仿照湖北模範監獄三人雜店之法將來配置囚人時仍以罪質年齡身分犯數四者分别拘禁庶於紛雜之中隠杜濡染之弊共計各監可容男女罪犯二百八十五人至監獄人材亦宜預爲培植除審判研究所原有監獄學一門外現擬於高等巡警學堂内附設監獄專科藉資造就而備任使此籌辦省城模範監獄之實在情形也至檢驗屍傷亦審判檢察各廳中最要之事前設檢騐學習所將上年仵作學堂畢業學徒調省補習生理解剖學並示以全體骨殖模型標本藉資考證此項學徒前曾發回供役粗有經騐現遇有臯蘭縣命案並令輪往隨同相騐以期實事求是按月考試其聰頴者於洗寃錄旣能温故生理學亦漸知新其資性稍鈍者飭該講員循序敎誘學徒亦令加倍研究俾卒業後堪備檢騐吏之用此籌辦檢驗學習之實在情形也（未完） 
本埠新聞 
[美國實業圑抵滬]  
　　昨日爲美國實業圑到滬之期英租界之大馬路及泥城橋一帶皆懸掛中美國旗并贈送各美商紀念品物晨六句鐘由本埠商務總會特備專輪往吳淞歡迎於高麗郵船到船者爲商務總會各議董靑年會代表南洋勸業會代表中國益智會代表等計此次來賓男女共四十人十一點半鐘抵埠由招待嗣竕送匯中禮查二旅館卸裝小憩三時至晚六時同往靶子路扆虹園茶會並聞實業圑定於十四日午前九時乘坐軍用汽車至南巿閱看内地自來水廠江南船塢及製造局日暉織呢廠龍章造紙廠等處昨己由商務總會函致各該處預備供張以便届時歡迎 
[新委縣署襄讞員到差。]  
　　江寗丁憂知縣承樹椿明府厚新奉蘇臬左廉訪札委爲上海縣帮審員前日到申當晚卽至縣署提訊各案 
[且觀如來却拒潮神之法術]  
　　上海佛教公曾近據天文家報告本月十八日潮汐較往年爲高特於前日在會提議欲藉佛法無邊消患無形之說召集僧衆於十三日在留雲寺十五日在壽聖菴十六十七十八等日在靜安寺誦經以冀水陸平安其愚亦不可及矣 
[關於正元等莊倒欠案之批詞]  
　　滬道蔡觀察批陸逹生禀云調查謙餘莊往來帳簿此七萬四千餘兩係存項非墊本且前據該生禀廨轉報有案何得改頭换面揑稱墊本希圖取巧少攤况此項存欵有帳無銀該生遽請劃償夏瑞芳欠欵以一欵抵用數項似此有意延宕躱閃尤屬不合仰會審官寳令嚴諭該生務將股東名下應攤數目從速墊繳方可交保如再違延定予詳革嚴辦不貸原禀抄發又批職商袁梅禀云調查正元外欠帳内祗有盤記抵存之地契股單而無飾箱派員研詰正元經理人何兆政亦言係田龍章經手應即勒令田龍章立將飾箱交出不得隠匿絲毫如有違延即嚴治騙吞之罪决難寛縱至盤記所欠各欵該商袁梅亦應赶速理償詎容藉詞延宕致干提追仰會審官寳令分别 
 
 

Page 19

 
 
遵辦具復察奪毋遲原禀粘單一併抄發又批商號邱啓昌禀云該商欠數尚鉅僅繳四千殊屬延玩姑再予限半月赶將其餘二萬八千餘兩及利息如數繳清如再逾限定行提究不貸所呈退票候即註銷 
[幼女所辦事可疑。]  
　　湯逢生家之婢女秀貞前被張劉氏拐出圖賣由探查獲解廨訊明判氏押女所九月秀貞發幼女所留養在案嗣由湯具禀公廨求請給領日前由廨函知幼女所將女送案經湯認明並非秀貞本人旋奉中西官詰知係他案留養之幼女新寳當命該所帶回令將秀貞送廨以便給領昨據幼女所函稱秀貞己被逃多日不能交案寳讞員以該女旣己脫逃當時何不聲明直至主人投領始將他案留養之女送廨朦混該所辦事殊不合理業己函致該所查詢矣 
[捕夥擅用私刑。]  
　　玉器掮客曹慶華兪寳生在邑廟花園玉器商會設攤售賣向江北人許阿大許阿三買進玉器多件嗣被同業郁富明認明失贜扭至東二區轉迭一路巡局移解至縣一面由兪夥劉金山史金生將許阿大許阿三引誘入城扭交汎捕孟順之夥錢順擅用私刑受傷昏暈前晚解縣由蘇臬新委縣署發審員承明府厚訊明前情立傳錢順至案嚴加申斥判令枷號三個月分示各城門每門示衆十天許阿三責三百板與許阿大一併收押候吊到原贜再訊 
[船埠頭敲詐船户。]  
　　船埠頭江北人胡學濤專在叉袋角新大橋一帶向江北船户勒索陋規日前復串同梁小龍向船户楊正才訛詐洋二十元不遂將楊軋至水巡隊週番杜某房内百般恐嚇勒寫借據昨由楊母毛氏奔至閘北四路分局喊寃黄正巡官以案關串詐虚實均應澈究立將梁小龍能學濤先行逮案押候訊辦 
[巡防隊派員稽查]  
　　淞滬巡防步隊各營分防多處相距　遠該營統領梁鍊白觀察兹特札委候選縣丞王良佐二尹爲總稽查責令認眞查察以資整頓 
[應文生又被拘押]  
　　英商馬海等控住居法租界之應文生不遵堂斷繳銀等情昨由差探將應移提到廨寳讞員與美海副領事以應係逐出租界之犯本公堂未便拘留判送法公堂留候今日午後二時半送廨訊斷迨由差探送至法捕房後捕頭以事在英界不允收留仍交差探帶回將應解至總巡捕房押候再核 
[城内]  
[中人賠累。]  
　　侯少　前爲顧榮生作中向周士華將田單抵借洋一千二百元今顧己身故未　贖還被周控告前晚由縣署發審員承明府提訊判侯折還洋八百元限二十天措繳兩造具結而退 
[代父收押。]  
　　沈桂山因欠欵被控收押己久兹由伊子沈泉初投縣禀請代父收押當經帮審委員永明府將沈桂山　案略詰數語判令交保限一月理結 
[男女無恥。]  
　　一區五排巡士李金榜查見張阿金與妻顔氏及黄子田等在途扭毆帶局審訊張阿金供顔氏與黄子田　識前日拆姘口角適被小的遇見帮同揪扭求鑒顔氏供年三十二歳今年六月二十七日與黄私識詎黄之髮盡時常與氏吵閙前月初兩願拆姘因尚有衣衫在黄處前日往取竟被吞没因與丈夫向伊理論以致爭吵黄供向業成衣顔氏之衣業己付當容俟贖出判黄笞責三百板勒令將衣交出顔氏戒責四百下張阿金不能約束妻子亦嚴加申斥一併飭退 
[扣留押欵。]  
　　滬道批源豐潤禀云己據情電咨鎭江關飭將蕭㨗茂存貨餘欵封抵並候函致上海通商銀行扣留夏布押欵餘銀可也 
[縣批彚錄。]  
　　周仰高禀批租界斷　本不應來縣歧控况原案辨白堂諭均未　呈從何察核不准張林生禀批此案前己明哳批斥何得再行飾瀆仍不准抄條不足爲憑揭還乾元莊等禀批旣據逕禀道憲應候批示遵行王子良禀批據交洋入十元存候飭催繳單給領姚元增禀批該地旣在租界之外何能任洋商違章築路惟旣據繪圖聲復應准從寛免提並候轉禀道憲照會阻止一面仍候親詣履勘查丈繪圖察奪姚大年禀批據禀地保趙介基保出之後私掘坟墓是否屬實候提案集訊察奪瞿炳元禀批該民人冐認人妻揑造僞單盜賣田産現奉大憲批飭嚴提究辦着即投候訊究毋得飾瀆 
[一路警局批詞。]  
　　商人范回春禀批據禀如意樓茶館現由劉伯華改牌接開所有房租等項自應由館主理楚惟據楊耀廷前禀租契内該商列名保租原議房租一切統惟該商是問如果不容豈能置身事外據禀各情着　傳同劉伯華來案質訊核奪職商劉伯華禀批房屋允租與否其權操在房主豈租房所能相强且先旣欠租三月及後措繳亦無怪楊姓之拒不肯受來禀乃以房主拆屋逼遷等詞請予提究殊屬逞刁現此案己據楊耀廷具控到局據禀各情着傳同范回春到案訊質察奪並即遵照此批 
[南巿]  
[交保清理。]  
　　小南門外祥泰木器店夥兪寳榮將住居北巿愛而近路之彭伯陶扭至南區控稱彭在寗垣開設公餘雅集茶肆及三江旅館來店購買生財值洋六百零八元先付一百三十元餘俟運貨到寗付清詎去後貨被留住並不找價求請追還當由該區解至工程局訊明判彭交保限月底照數還清否則交還原貨 
[勾引成姦。]  
　　江北婦人馬王氏之媳吳氏於本月初四日乘輪回里詎未起程被皮匠張茂林誘至城脚某氏婦處同宿兹被其姑尋見一併扭至工程局詡究吳氏供年二十六歲被張勾引通姦詰之張供認不諱判張戒責二百五十下押半月限交騙洋吳氏責一百下交姑領管束 
[移是賊黨。]  
　　公共公廨寳讞員昨日派差至工程局禀稱前有江北划船户吳海昌等至浦東躉船上日竊派律脫牌香烟一箱其同黨小葉子楊小四子及管帮張二等三名均未獲案請爲查提局中准即派探提獲三人除張二交保諭飭臨時投質外餘交來差帶回歸案訊辦又美租界匯四捕房昨派五十二號廣東包探持公共公廨寳讞員之公函至工程局禀稱楊旭初在廨控告潮州人翁汝增竊取絨料及衣服等贜訊據翁供贜由伊叔翁阿貴所給阿貴在南巿開設茂興押店請爲協提局中准予飭探將阿貴之子順發提獲即交來探解回 
[閘北]  
[積欠票價。]  
　　安徽彩票公司前日將余否林扭至四路分避控被積欠票價洋二百九十餘元昨經黄正巡官傳　集訊判余交保出外自向該公司理處 
[小工被疑。]  
　　水巡隊拘獲形迹可疑之羅國保劉鳳山鄧雲生曾長發王禮發龔連生耿樸等七名解至四路一區昨經黄正巡官訊知均係鐵路小工判交工頭陳恆山保釋了案 
[疑及傭婦。]  
　　住居華興坊之棟子榮昨偕其妻何氏將傭婦華郭氏扭至四路分局控被竊取值洋三四百元之金飾經黄正巡官質啔一過郭氏不認判暫行拘留著陳查明實據再究 
[英租界]  
[認賠修費。]  
　　英美工部局控作頭黄洽記造屋毁壞馬路一案昨由包探將黄傳至公廨訊明王認賠銀十一兩當堂繳清判將案註銷銀交工部局具領 
 
 

Page 20

 
 
[串搶銀表.]  
　　王友生控嚴增云倪小弟串搶銀表昨日由探將二人拘解公堂訊供不認判一併押候查明於下禮拜二再訊 
[混用銅洋。]  
　　束成堂昨持銅洋向婦人張王氏混用當被察出鳴捕拘入捕房昨解公堂訊供推賴判押候查明再訉 
[恐難翻案。]  
　　瞽者甘增福前控胞兄甘江富與子甘根生圖賣伊妻楊氏由廨訊實判江富根生各押西牢十月在案兹由甘之甥女張顧氏以原告所控不實延博文律師到廨申訴昨日傳齊原被復訊被告代表博文律師聲稱當時實因家事口角爭執並無圖賣情事况兩被告己押三月請爲開釋並由一百六十一號西捕到堂証明當時查辦情形甘增福夫婦訴稱當時實被江富等拔至虹口竹匠店樓上幸經西捕查見拘案究辦甥女張顧氏與江富等通同一氣求鑒德襄讞以張顧氏前次到堂亦供有圖賣情事且案經斷定未便翻異判被告還押候下禮拜二再核 
[傳訊保人。]  
　　美國婦人包小姐控木作頭萬洪記承造房屋延不完工昨由包探將萬之保人王竹琴傳至公廨判令交保著於今日午後邀同萬洪記到案候訉 
[串竊偕逃。]  
　　馮文興控曹錦愛之子曹應彪串令其子馮汝林竊取值洋一千六百元之金飾各物同逃等情昨由捕房將曹應彪拘解公堂請究判曹交妥保限一月帮同尋交馮汝林到案如違着令賠償 
[過犯重來。]  
　　過犯王阿二與同黨王友香身懷利刀潜入租界被探一併查獲昨解公堂訊明判王阿二押西牢九月期　再逐出界王友香押一禮拜 
[醉漢遇救。]  
　　顧阿如前日飲酒過醉跌入浜内由六百七十九號華捕救起送至捕房昨解公堂訊問判交其姊領回 
[美租界]  
[捕頭請假。]  
　　美捕房盤副捕頭因事請假一月昨由總巡卜羅斯君諭飭副捕頭　畢生君暫行庖代 
[小販猝斃。]  
　　小販阿巧前晚八時在元芳路橋堍小茶館内吃茶忽患急痧倒地身死由茶館主婦王顧氏報告捕房捕頭諭將屍體車送驗屍所著地　報縣請驗 
[越牆行竊。]  
　　武昌路新興里一百六十九號粤人方某扭隣居一百七十一號某木作主至捕房控被越墻行竊布篷等物請爲查辦捕頭准之 
[日人負欠。]  
　　　燕啓在法租界開設洋貨店昨投捕房控被住居鴨綠路之某日人欠去貨洋二十餘元屢討不還捕頭令赴日領事署控追 
[無端被疑。]  
　　陳六甫昨持衣物行經漢碧禮路某西捕見其形迹可疑拘入捕房嗣經查明並非贜物即行釋出 
[法租界]  
[言語不符。]  
　　汪樹堂控包厚德即包裕卿曾因娶親借洋日久圖賴一案前日由包探將包之喜薄吊至公廨經聶司馬閱得該簿確在光緒三十二年份成親被告前供於三十一年娶親實係虚妄顯見圖願質之被告供稱上期所供實因記憶不清以致错誤判押候人銀兩保限七天還洋 
[吞没珍珠。]  
　　城河洪寳興珠寳店夥彭介清投廨控稱乾成頭髮棧夥趙集齋于五月間掮去大珠兩顆小珠一串計十四粒共值價洋八百餘元由該店主朱鎰齋擔保詎掮去後久無音信後聞一顆己　在恆德當内向之理論裕朱趙互相推諉求究質之趙供一粒當洋二百元一粒售於嚴瑞卿所得售價早己付彭收去另又付過二百元彭供收過二百元有之餘未收到聶司馬以趙居心不良判押候將恆德當之珠贖出再核朱交保候傳 
[累及保人。]  
　　陶義川在洋人谷恩處經放東洋車用空車租洋一百數十元控奉公堂判令折還洋一百十元交保理償迄己逾限分文未繳咋復提訊據供在該洋人處經理車務曾有保人保洋三千餘元一係吳淞路德大肉莊主陳松雲一係洪盛米店主韓炳卿現該米店己經閉歇聶司馬謂爾若不理勢必累及保人判陶還押候傳保人核奪 
[遷延不理。]  
　　唐雨霜控店夥王如雲與經理人顧某互相舞弊吞用帳洋數千元一案曾經公堂判令折償迄己年餘置之不理前日飭傳王之保人肉莊主楊阿本到案諭令交保限十天將王交案 
[車庽違禁。]  
　　車庽主薛龍泉容留車夫王阿貴張福寳姚阿二等開燈吸烟被探查知一併拘入捕房解廨請究聶司馬姑念王等係苦力之人從寛斥釋惟薛不應違禁判罰洋十元充公燈槍一併銷毁 
　 
 
 

Page 21

 
 
   
 
 

Page 22

 
 
　　　　　　　　　　　　　　　　　　　　　 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[擬開蘇省敎育會勸學所聨合會意見書（伍達稿）]  
欲謀地方敎育之統一。必先有聨絡之機關。今各廳州縣有教育會。有勸學所。有部章以爲根據。宜可收統一之效。矣然而實施之現狀成效之遲速。旣少聨絡機關。足以相謀互證。形式上之參差固所不免精神上之統一更戞乎其。難試觀南洋勸業會所列敎育品。其一省中相差之點。甲省與乙宜互異之點。識者己斤斤言之。此聨絡之機關所以不可緩也吾江蘇敎育總會發起最早。各州縣學務人員之入會者。旣居多數。又就各府會員分設評議員會。又組合各勸學所總董爲會董。會其聨絡之方亦云至矣。影響於敎育界亦非細矣。顧總會之性質。與聨合會殊異。聨合會純以各分圑之代議員組成之。今總會與分會旣無系統的關係。其組成之要素。由各會員志願入會不以地方圑體爲據會董會附麗於總會。到會人數多寡不一。於各地敎育行政尚少統一之效力。故如日本則有關東聨合敎育會。爲地方敎育改良之機關有帝國高等敎育會全國敎育改良之機關。大抵全國教育會提議事件。關於專門學校以上者多府縣敎育會提議事件。關於巿町村小學校者多。今敎育曾勸學所皆以推廣小學爲主旨。勸學所掌教育行政敎育會輔助教育行政。同爲地方自治之一圑。當此敎育萌芽法令缺略之時。無完備之小學校令及施行細則無地方學事通。則亟應互相討究。藉知各地實况。以爲實行之助抑更有進者。今日學校之對於社會。旣未能擴張信用殺反對之燄主持教育者究應持何種主義。定何種方針。而能適於人民生存之計畫國家社會之趣勢。皆不可不急切妥議。見諸實行。是以今日言聨合全省教育會勸學所共同進行。實覺刻不容緩蓋。教育總會爲單純之機關聨合會爲各分圑之集合體。教育總會重在研究教育眞際。聨合會重在研究實施手續二者並行不背鄙意。宜乘教育總會本年八月常會之期。發起邀集全省教育會會長勸學所總董齊集滬上。會議進行方法。此不特關係江蘇教育前途　亦各省所應亟起圖維者也。（下略） 
小說 
[奇情小說鸚鵡禪（二十四）]  
斐德蘭曰。雖然。以僕與卿之感情。寗能有一日之相離耶。向者得來得加母女之來。吾思之猶肝腸寸斷也。然卿亦何忍。而恝焉舍我以去。琴宜未答斐德蘭乃更吐其心腹之辭曰。密司得來得加。吾固諗之。然爲卿計。則殊不願卿之與彼相處也。僕得卿長叙。可以一解煩慮。了此悠悠之歲卿於意云何。 
是時烟籠寒樹。月照平原。琴宜惟目注林深菁密之中曰。子且母言如此良宵。不可虚負。願與君急往彼一游。當必有可觀也。言方己。忽聞有車聲從其後隆隆而至。審之。似非止一二人。而即爲跳舞會員無疑。琴宜曰。若輩來。將擾吾清興。無使彼及我。即一躍上車。斐德蘭乃脫其馬。疾驅而走風馳電掣。一霎時。乃至山麓之下。山不甚高。而危峯峻削下有一澗。水潺潺從亂石中出。勢浩瀚殊不可當。馬至。大驚。却步不行。驅之终不動。良久。忽一聲猛嘶。四蹄超山澗而過。車窗冷泠。人馬幾陷。琴宜震掉失色。默自念曰。吾今者其葬身草莾中乎。斐德蘭在鄉里。好爲游俠兒。習知控勒。急曳馬起。反鞭指故道行。回見琴宜面如死灰。乃謂曰。今日之事。報有我在。不然。將共危矣。 
復至跳舞會。聽時鐘方瑯璫作聲。己十有一下。斐德蘭目車中絮語。至入會後。仍喋喋以愛情之若何寳貴。金錢之若何賤臭。拉雜在琴宜耳鬢。反覆以告。琴宜方不揣其何以煩瀆。因分道而行。未及數武。有一人輕輕至琴宜右。柔聲怡色。請曰。今夕何幸。與卿邂逅。欲一與跳舞何如。夫琴宜之廻腸百轉。傾心於斐德蘭。其事固路人皆知。瑟琴未諧。魂夢相依。更何復有第二人在其眼亷而孰料意外者竟　顔作跳舞之請。此一問題殊令人百思不得其解。嗟嗟。伊何人斯。卽馬布來公立小學繪圖。教員。所謂亞蘭海而明者是矣。 
海而明爲英美術專家。是時以教育功。在學校中己得獎三次。於倫敦之學界。聲名殊藉甚。其母寡也。家居根布斯巴洛之小村。地濱海。依山臨水無車馬之喧。而自饒林泉之雅。當琴宜在馬布來學校。海而明常愛其爲人。以是日久未婚。有詢之。則必曰必得如某者以爲婦。衆知其非偶。皆嗤之以鼻。而彼不顧也。 
國外新聞 
[法國陸軍大操之鎖聞]  
　　十一日倫敦電云法國陸軍大操之時雖遇大風及種種災禍而飛行器於偵探軍情頗得效用使司令官咸爲變其部置諸飛船因阻風不能飛駛 
 
 

Page 27

 
 
[德國稅則之關係]  
　　十一日倫敦電云德國因稅則之故致食物稀貴民間大爲騷動現擬開巿政圑大會公請政府開闢國境 
[英報提倡捐助大學經費。]  
　　十一日倫敦電云太晤士報紀載香港大學事謂德人對於膠州大學每年允助英金萬磅故信香港大學經費集捐英人必不致無效云 
[羅斯佛組織新政黨。]  
　　十一日倫敦電云羅斯佛君近己在各處游說兩星期之久現擬於兩星期内開始組織一新共和黨以冀操州會之勝勢曼恩州之結果頗爲重要盖該州向爲共和黨得勢之地也 
[英國船業界近聞]  
　　十一日倫敦電云克拉愛特船業脫拉斯董事會己請在萊恩拂吕地方建造奪雷諾脫戰艦之船塢一所 
[英國棉業爭端續聞]  
　　十一日倫敦電云萊卡希爾棉廠主人聲言擬停工一節該處之人因所爭事務並無關係故咸主張設法挽回現有出棉鎭之巿長八人咸謂必可設法免去爭執云 
[希臘謀興海軍之計畫。]  
　　初十日栢靈電云希臘政府現與意大利交涉購買意國頭等戰艦希薩事宜希臘各處目下開收海軍捐欵擬更購軍艦多艘 
[奥意外交官之睦誼]  
　　初十日柏靈電云奥國外務部大臣將於西九月三十號赴脫林地方答謝意國外務部大臣之聘並將覲見意皇於拉康里其 
[美擬合併巴拉瑪。]  
　　南清早報載初六日倫敦電云美政府聲言恫赫謂擬合併巴拉瑪共和邦 
[駐華英使定期回任。]  
　　又載同日倫敦電云駐華英使朱邇典君定期西十月二號由倫敦啓程回任 
[寓兵於學之計畫。]  
　　神户日報載初五日倫敦電云英國陸軍部大臣哈爾丹君將呈遞議案請頒律强逼全國各學堂操練兵陣 
[韓人自殘同類。]  
　　十一日東京電云高麗各政治會社己奉命一律解散又據東京各報載稱有韓人七名身挾炸彈己抵日本圖謀暗殺該黨聞於本月二號在出雲國海濱登岸遄赴東京中有一人因與同黨起爭遂將黨人抵日一事通報某處警察現警察尚未將所報各人拘獲東京各元老大臣内閣各大臣及其他顯貴之住宅目下均有軍隊嚴密防守（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
