# 1905 - 105 - 4911496

 

Page 1

 
 
[電傳上諭]  
　　三月十六日内閣抄奉上諭周馥奏特叅武職各員等語統領續備副四旗記名總兵蕭有元罔恤兵艱馭衆無術著以都司降補管帶新湘右旗儘先游擊彭庚午兵不足額營務腐敗合字後管哨官儘先守備楊勝約束不嚴軍紀廢弛揚州勞中軍守備孫紹貴貪利營私被控有案均著卽行革職餘著照所議辦理該部知道欽此同日奉上諭道員用雲南候補知府許台身著仍交軍機處存記欽此 
[電傳宫門抄]  
　　三月十六日召見軍機陸潤庠 
[論開民智以演說爲最要]  
　　今之欲謀自强者莫不曰開民智開民智誠以民智不開則迷信無山破而舊染不除識見無由增而新機不啓沉淪於黑暗世界之中顚倒於鬼神命　之說醉生夢死泯泯汶汶安能振奮精神結合團體以禦外侮而策富强哉中國民智閉塞已數千年於兹矣維春秋戰國之世白家並興各闡精理凡隂陽儒墨名法道德與夫縱横排闔之流皆持其說以鼓舞天下名動諸侯民智之發逹以斯時爲極盛自秦政焚書坑儒以愚黔首而放言高論之風爲之一斂漢武表章六經罷斥白氏而儒生之學術思想漸趨於一途民智之閉塞其原因實由於此自是以後專制之政益寗愚民之術益工盡驅天下之士入其彀中務使若人之英年壯志俱勞精疲神銷磨澌滅於無用之俗學其他皆不許預聞無暇兼顧於是四民之中士則尋章摘句老死蠹魚農則目不識　蠢如鹿豕爲工者則習於手藝愽餬口之微資爲商者則　斷居 
 
 
 

Page 2

 
 
奇逐錐刀之末利如近今之所謂國家思想民族主義則腦筋中未嘗夢見大都優游卒歲生老病死一任在上者之鞭笞驅遣宰割烹臠而無有起而枝梧者然使長此閉關自守不與異域交通則夜郎自大無與抗衡未嘗不可黼黻昇乎相安無事無如十九世紀以來歐風美雨日漸侵陵因應乘方動多失敗近則國勢之危等於纍卵瓜分之禍迫於然眉而毫無智識之人猶逍遥於破屋之中酣嬉於漏舟之側不知驚天動地之慘劇卽在目前者推其故蓋曰民智之閉塞已久故雖有克虜伯之巨砲亦無由驚醒其睡夢而使之拭目而起卻步而顧也 
夫中國之民數號稱四萬萬問其中識字者幾何人則不及百分之一能讀書者幾何人則不及千分之一有學問思想者幾何人則不及萬分之一加以迷信之習深中於人心不盡不事但聽天命故論國勢之弱則不咎政事之不修國民之無才而曰此氣數也遇水旱之災則不咎蓄洩之不時備荒之無策而曰此天災也遇癘疫之興則不講污穢之不除而曰此生死大數也卽同習一業人成而我敗則不思彼之善於經營不咎已之絀於應付而曰彼命亨而吾命蹇也方寸之間營營擾擾日冀徼天之幸求神之福非乞靈於泥塑木雕卽從事於風水星命諸如此類不獨下等社會中沈迷不悟卽上等社會向稱讀書明理者亦不免有此豈非中國向來牢不可破之怪見象哉 
於是有志之士刊行報章危言悚論大聲疾呼以期喚醒睡獅力圖振作然能閱報者實屬寥寥則漙及者惟上等社會外此不識字者仍不能得其益也或有創爲小說及戲劇等事爲下等人說法然少說旣未易通行而演戯又非隨時隨地隨人所能行者則又收效極遲維演說一事能將新思想新學問輸入人羣於上中下三等社會皆可對病發藥無虞鑿枘且又隨時隨地隨人皆可舉但能聚集一堂卽可暢宣宏議喜則使人色舞眉飛悲則使人慷慨流涕其感動之能力較之書報戯劇尤爲神速也昔拿破崙兵敗回都聚國人而演說人人皆同仇敵愾兵勢復據而成戰勝之功華盛頓苦英虐政以演說歆動衆人遂叩自出鐘而成獨立之國演說之有功於家國其明效大騐也中國向無演說有之自近始然或蹈常襲故不過如宣講鄕約之具文或詞旨激烈不免有駭人聽聞之議論二者交失而演說遂未推行今戈君鵬雲開公患演說會於滬上其宗旨在聯絡上下消弭黨名成四萬萬合一不分之大團體禦外侮以救祖國規正維新趨向明平等自由之限制發文明之眞相掃流弊而崇事實然則是舉也所以自强者在此自修者亦在此其宗旨旣正其成效必宏吾敢爲之祝曰中國之前途萬歲演說會之前途萬歲 
[日軍捕獲俄船]  
　　三月十五日大阪電云得西貢來電日海軍在西貢近地獲俄裝煤船多艘 
[日軍全佔奉化府]  
　　三月十五日東京電云日本官塲宣告滿洲之日軍於十一日全行占據奉化府俄人向北而退戰地情形别無他變 
[出售第五次國債票]  
　　三月十五日東京電云日本第五次國債股票將於四五月一號出售 
[俄調黑海艦隊]  
　　三月十五日大阪電云由倫敦所傳俄京消息謂俄海部已調聚黑海艦隊决定令駛出大德乃而斯海峽冐違公約而濟戰事 
[日本責法不守中立]  
　　三月十五日東京電云日本各報爲俄艦隊泊於越南開姆來海灣一事持論頗激謂俄海軍提督羅斯提斯文斯開諒早與法議妥在該灣停泊日本極願與法輯睦然法當知不能過逆其盛意或俄法親密係關歐洲之大局日本亦不肯因此損已故不願再爭論此事蓋穩保疆土爲日本惟一之要策也或曰俄艦隊擬泊於開姆來海灣查察商船至西五月七號再駛往他處或曰有俄運船冐掛商船旗號來往西頁及開姆來海灣之間 
同日又電云昨日日本致仁大臣與政府各大臣在桂首相邸内聚會有五點鐘之久聞已行文法國責問俄艦隊泊於越南海灣之事法國迄未答覆 
[日法兩國報界爭論]  
　　三月十五日倫敦電云日本各報論俄海艦泊於越南開姆來海灣事詞甚嚴厲朝日報責法有意隱匿俄艦隊於越南日日報則謂俄人將以該海灣爲海軍根據地並云應請英人助日以辦此事以証盟約而巴黎時報之論曰如日本必欲責法有違中立應將証據宣布又云俄艦隊泊於馬逹加斯島之時離該島尚在三英里之外且海軍提督羅執斯提斯文斯開在法屬地亦並無違背萬國公法之事 
[西比利亞將令地方自治]  
　　三月十五日大阪電云俄王頒諭承認西比利亞近日之變動令該處之各總督設地方政府以自治 
[法國工人閙事]  
　　三月十五日倫敦電云法國立馬其斯工人罷工閙事官軍受傷者計武員七人兵士六十三人 
[俄國剌客正刑]  
　　三月十五日倫敦電云謀殺俄大公爵首其邑司之　手已在莫斯科定死罪富審訊時兇手猶力辯爲國内君民交戰之俘犯非平常殺人之罪犯云云譯字林西報 
[俄艦出没之報告]  
　　三月十五日香港電云俄海軍現在西貢賣食肉及菜疏甚多由南洋到港之各輪船報稱十二日經過聞姆來海灣時已不見俄艦隊之蹤跡 
[戰地有運糧船]  
　　三月十五日倫敦電云曷里屯輪船於十二日晚離西貢滿載糧食開往何處未悉 
[越南徵調兵輪]  
　　三月十五日倫敦電去法都巴黎勒馬當報云越南法總督電請法政府速再這海底兵輪十艘至西貢 
 
 

Page 3

 
 
[法暹劃界交涉]  
　　三月十五日倫敦電云法與暹羅劃界事有意見不合之處據法委員云暹所呈出之地圖頗有差誤譯太晤士報 
[俄第三艦隊過錫蘭島]  
　　三月十五日東京電云俄海軍第三艦隊於十三日經過印度南之錫蘭島 
[俄將在台灣覔根據地]  
　　三月十六日倫敦電云俄京通信謂俄海軍提督羅斯提斯文斯開擬在台灣覔一海軍根據地 
[俄造雙軌路以便轉運]  
　　三月十六日倫敦電云西比利亞鐵路各車站另造雙軌路一條以便轉運大兵至遠東 
[日組成自治政府]  
　　三月十五日東京電云日政府於今日已宣布組成各省自治政府之新規則 
[日疑法之破壞中立]  
　　三月十五日東京電云西貢俄兵輪之舉動現無消息據日人謂法國現在干預該處之交通機關日人皆疑法國之不守中立 
[登萊青道入都折回]  
　　三月十五日烟台電云俄波羅的海艦隊旣抵遠東預恐必有交涉登萊青道前已赴京已抵天津現又半途折回今晨回埠 
[英人未聞中國違背商約]  
　　三月十六日倫敦來電云英副外部潘賽伯爵在下議院宣言英政府並未接到消息中國政府有違馬凱所訂商約 
[法在遠東力守中立]  
　　三月十六日倫敦來電云法蕃政大臣在下議院宣貢法在遠東必謁力保守中立 
[中俄官會議管理俄逃艦]  
　　駐滬俄陸軍參贊德希諾將軍俄雷春斯泰恩海軍提督及俄總領事於十六日下午與華官在洋務局商議治理拘禁在滬之俄兵輪章程當時在塲者南洋律法官担文君及道署英法兩繙譯 
[受傷教士將回滬]  
　　本埠美總領事署接杭州來電云相近杭州受傷之堪納台教士已於十五晚抵杭州身體甚爲疲弱現在正擬安心調理教士之夫人已於十五日由滬起程赴杭將偕教士同回滬上以上譯文匯報 
[俄艦預備煤糧]  
　　三月十十五日柏林電云俄艦隊自初八日至今泊於越南之開姆來海灣並在西貢購買煤炭新鮮食物預備駛抵海參崴法海軍提督已由西貢起程赴開姆來海灣俄巡艦檯恩納（此巡艦前時逃至西貢者）尚在西貢 
[法德仍未解釋嫌疑]  
　　三月十五日柏林來電云駐德法使爲摩國問題行於德政府第一次公文後並不能彼此解釋嫌隙 
[觀戰歸國]  
　　三月十五日東京來電云德卡爾安吞親王卽前在滿洲隨從日軍觀戰將於西五月十三號由横濵乘德郵船回國 
[防禦海界行船定時]  
　　三月十五日栢林來電云據日本佐世保港之海軍長曉諭由長崎起程逾千墩之船於日落後准其駛過海軍防禦界地惟須先在管理水雷事務處得取訓條譯德文報 
[松滋亂耗詳誌宜昌]  
　　湖南之灃州湖北之松滋公安三處交界之池塘岡地方有匪徒伍華夫句結公安土工及灃州鬍會匪徒陳祝平等聚衆肇亂四出搶劫並能製造軍器猖獗非常一州二縣皆無重兵故匪黨擾及數屬蘇家坪團董伍朗山恐釀大禍約集紙廠河兩大村自衛拿獲匪黨陸某李某伍某等五人正擬解官不意逃去二人旋據村民伍世芳探得係同村伍光爽私釋當將伍光爽拘獲送官三處僅有兵二百餘人而匪徒則不下千人近雖雲散尚慮竊發荆宜道祭鷺卿觀察派沙防營勇一隊前往彈壓并派砲船四艘駐鵝頸湖扼要以遏匪蹤又聞松滋匪首伍華夫已在湘省拿獲矣當湘撫端午帥得悉此事時卽電詢岳常灃道此事情形聞電復與此小有出入（履） 
[洋人踢斃鄕人重案河南]  
　　津友來函云聞汴省懷慶府武陟縣境内有義人撲剌者在該處充當鐵路監工本月初一日不知何故與鄕人頓起種突並將鄕人王二元一名踢傷翌日竟因傷斃命該洋人知已肇禍當卽逸去（歸） 
[黔軍劃疆防堵廣州]  
　　黔撫曹中丞前准粤督岑雲帥咨文略謂粤黔諸軍宜各清各界以專責成等因中丞當卽飛咨潘提台轉飭李寶書等營遵照辦理在案兹聞雲帥已得中丞復文知黔軍已刻日拔回黔境劃疆防堵矣（家） 
[軍門巡海備俄厦門]  
　　水陸提憲黃芍宕宫保以俄艦隊將至遂於二十八日乘琛航輪船至南　朗山各洋面巡緝以防不測（蹇） 
[英人測量海道廣東]  
　　日前有英國兵輪一艘名竊搭維治駛赴香港石牛海汕頭銅山各地方查看海道測量深淺并在岸上竪立表誌以便往來現由英領事照請上憲飭各該地方官保護云（暌） 
[甯省選兵金陵]  
　　署督周玉帥於省垣創設督練公所實行訓練查駐紥此間各營士卒老弱衰憊者頗不乏人爰覈飭叅謀處朱菊尊觀察專司挑選兵丁之責觀察分日召集各營兵丁叅仿泰西選兵之法按名認眞試驗日來已將在省各營原有兵丁如法驗畢計全不合格者五百餘人均須遣散半合程格者六百餘人姑准留營習操另招壯丁以補遣散各兵之額其程格計分四項一年齡需在四十歲以内逾四十歲者不合格一身材必需長大在四尺六寸以上者爲合格一腕力付一球使握之至於破碎能碎之爲 
 
 

Page 4

 
 
合格破而不碎爲半合格握之不破爲不及格一氣力付一氣筒使用力吹之筒上刊有度數吹至一百二十度爲及格不及一百二十度爲不及格以上程格原需無一不合乃足以充當營兵惟現值改良之初各營兵丁難遽責以盡有軍人之資格若不稍從遷就卽需一律全裁故刻下暫叅用半合程度之人以待將來徐加刪汰（豫） 
[洋員請改定礦章武昌]  
　　某洋員於十一日抵鄂面謁張宫保約談一小時之久聞某洋員此來係承某宫保之命令運動張督改定中國礦章與外人合辦大要藉外人之資本而我分潤其利云張督以關繫重要托詞候商拒之（履） 
[索毁寺産租據紹興]  
　　越郡大善寺被教民向僧勒租餘地致動公忿時適會稽平水鎭之顯聖寺産由奸僧與地痞盜賣與教堂幾釀交涉該寺僧將合同租據一紙并本年租息呈繳山隂縣署王少潭大令適駐京法主教亦曾電囑勿租事得轉機由王大令赴堂與曾司鐸商懇始允退租惟租洋尚不肯收回現復由紳禀請王大令與曾司鐸訂期會同士紳將合同租據塗銷廢毁以免日後紏葛未識果能照行而免别生枝節否（頤） 
[日人將興租界漢口]  
　　日本在漢口租界地址已擇定德界毗連之處前者日政府已派橘三郎督工創修馬路適因日俄事起橘三郎有志從戎此舉遂作罷論目下日商經營漢口商務著著爭先幾駕比荷諸國而上惟因本國租界興散居英德法諸界殊爲缺點因此日領事永瀧君電告政府擬卽重申前議籌欵開辦云（泰） 
[請查俄艦新購砲位]  
　　探聞日領事昨日函致上海道略謂兹聞奥斯科艦新購砲位並各種機具由某洋行承辦已於前日將機器一部運至該艦其餘亦當陸續連往查奥斯科艦屢聞有配修機器等事迭請飭查均稱並無其事今向某滚行新購各件已由本代總領事查訪確實事關大局貴道亟應飭查將該艦新購砲位各種機具一併充公云云（濟） 
[滬道函覆稅司魚稅宜照新章]  
　　江海關稅務司以漁業公司所訂新章有虧稅餉擬請關道移請張殿撰重行釐訂兹已由關道逕復稅司略云查魚稅一項常洋兩兹各有定章洋旗報新關向照各關新定稅則完納華商報常關向照部頒定則完納此次公司所訂新章係專指常關魚稅而言凡屬華商之船同隸中國白不妨與公司一律且學前次减免稅捐招徠氷鮮船隻規復龍旗舊制之意亦屬相符若洋商之船旣不照部則於前卽不能照公司新章於後似此劃清界限常關稅數雖稍减少於商務未始無益業經商部允准應無庸移請再更云（鼎） 
[滬道批禀改造男女押所]  
　　會審委員屠司馬禀請　購寛大地面起造男女押所並請先行撥欵修埋衙署及售有抑所昨奉道憲批示云禀單均悉近來外人遇事侵權公堂判押之犯往往送入西牢甚至該廨女犯亦擅收西牢管押疉經本道向領袖總領事理論徐左氏一犯至今未據報明送還此時整頓男女押所本爲急要之圖必須覓地改造一改舊規藉爲補牢之計惟地價工料電費不資仰候設法籌有的欵另文行知刻下修理萬不可緩兹由本道扭撥規平銀五百兩塡票飭發仰卽查收專作酌修男女各押之費其餘不敷卽提該廨罰欵湊用至延醫治病防疫一節亦宜舉行現奉飭議增補會審章程業已籌及並候開摺禀請南洋大臣咨商外務部核示飭遵可也（鼎） 
[不允法商借棧存塩]  
　　法商亨特洋行有食鹽六萬斤運往俄國銷售以現在日俄戰事未平擬在滬借棧暫存由法領事函商滬道聞滬道以有背向章恐妨鹽務未經允許（鼎） 
[挽回轎捐之消息]  
　　上海道袁海觀觀察以英美兩租界所收轎捐一項殊多未便迭次照請德總領事轉知工部局刻日停收兹聞工部局已有允意特不知是否確鑿耳俟有續聞再當探報（明） 
[商部外務部户部會奏遵旨議覆開 
辦川漢鐵路摺]  
　　奏爲遵旨會議具奏仰祈聖鑒事光緒三十一年正月初八日准軍機處鈔交四川總督錫良奏川漢鐵路籌費開辦議定集股章程一節又奏議增土藥稅釐一片奉硃批該部議奏單片併發欽此欽遵鈔出到部據原奏内稱川漢鐵路均主自辦但計里四千有奇計費五千萬以上中國招集民股最爲難事奴才督飭司道及該公司并與在京在籍諸紳往返熟商惟有開示誠心將修路關繫全川利害詳明曉諭公司内官欵民欵悉作股本决不提挪不招外股不借外債當期始終一致該紳等咸請公司酌擬集股章程并請仿照歴届積榖等項按租出榖百分取三意在積微成鉅該公司又請在重慶府城試鑄銅元撥其餘利充作公司股本綜此數項雖尚無實在確數然按年皆爲有著審路考工應從宜昌開工先修至萬縣電商兩湖督臣張之洞意見亦復相同所有集股章程繕單恭呈御覽等語臣等伏查川漢鐵路該省官紳均力主自辦洵爲挽回利權之舉惟軌長費鉅自非多方籌措未易回成而集股定章亦應審愼周詳預防流弊原奏章程所擬按租抽榖人股辦法凡業田之家均按該年實收　數白分抽三計價至五十兩卽塡給股禀其收租不及十石者免抽責成各州縣選派紳董按鄕抽稽各等語查按租抽榖實爲籌欵大宗旣經該督與川省士紳熟商咸請酌擬章程分途廣募是籌欵辦法均願力任其難自應准如所請辦理惟原章有抗違不完提案追究之條若使辦理稍有未善抑勒强派在所不免雖經聲叙選派公正紳董不得假手胥役仍應由該督隨時嚴飭各該州縣倘有苛擾需索情事一經察覺卽將該處地方官及鄕紳人等從嚴參辦以防流弊至原章第四十五條所擬試鑄銅元及另片 
 
 

Page 5

 
 
奏請酌加土藥稅釐各節户部查該省鑄造銅元應准設局試辦惟實在每年應得餘利若干未有確數并所提當鋪鹽局公欵百萬兩究竟是何公欵提用後有無窒碍臣部無憑懸擬應令該督轉飭查明詳細聲復至酌加土藥落地釐每百斤收銀五兩三錢八分旣據片稱尚於出境行銷無甚阻礙應如所請辦理惟該省按年應徵土藥稅釐正欵若干現在收數能否暢旺并令飭查報部備考此外如有可籌之欵應由該督飭同公司并與該省諸紳設法籌集隨時奏咨立案仍不得稍涉煩擾至所擬章程五十五條臣等詳晰審酌略爲參改尚屬周妥合將擬改之四條繕具清單恭呈御覽如蒙俞允應由臣等咨行該督欽遵辦理所有臣等議復川漢鐵路集股章程緣由謹恭摺具陳伏乞皇太后皇上聖鑒再此摺係商部主稿會同外務部户部辦理合併聲明謹奏（震） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[豆船誤觸魚雷烟台]  
　　船户楊長興由奉天皮口載豆若干於上月中旬駛至鐵山洋面突觸水雷沈没經捕　小舟救起三人其餘舵工水手十餘名悉數淹斃（損） 
[漢陽創設織布廠漢口]  
　　近有商人集就巨欵在漢陽創設日新織布廠專織柳條絲布以期抵制洋莊不日卽當開辦（泰） 
[李田奉委管帶兵輪之由江甯]  
　　前管帶開濟兵輪之李革員田經劉忠誠公奏准發往軍台効力贖罪兹該革員忽奉江督周玉帥不究前事且委充保民兵輪管帶外問初莫能測其原因頃聞官塲中人云該革員此次得充保民兵輪管帶乃由某譯員力爲運動玉帥允之以示輯睦焉（豫） 
[梁鹽道夫人到鄂武昌]  
　　署湖北鹽巡道梁星海觀察鼎芬之夫人係長沙龔氏因與觀察失歡大歸多年故觀察主講兩湖起官鄂會夫人均未相隨近以要求不遂於三月初一日由湘翩然來鄂觀察聞而大懼用全副儀仗至江岸迎接入署復爲夫婦如初有知觀察生平者莫不騰爲話柄夫人之姪知縣龔而安刻已委辦豐備倉此差亦隸屬鹽巡者也聞觀察夫人屢次要挾多金皆觀察之湖南門生左全孝等暗中周旋得以銷弭無事觀察因之負累數千金此次陞署鹽巡方思彌補詎料夫人親到恐利權將爲所握矣（師） 
[諭禁章革牧所關酒肆招妓詳情金陵]  
　　章邦直革牧所開之悅生公司酒菜館招徠游客挾妓飲酒已兩紀本報兹由商務局出示嚴禁並悅生公司借攻訐他家譏剌上官希圖挾制禀詞及商務局批照錄於後爲諭禁事照得本局前據職商王蔭槐等禀以金陵開闢商埠中西商賈日見其盛商等合集資本建屋售賣中西筵席兼售各國洋貨書籍名爲悅生公司因念中國飲食每不講求有害衛生此次開設悅生公司務求餙饌精良房屋清潔以疏通風氣並售衛生各書以便客商隨時講習惟東璧廬江試館内設有思益小學校凡會食之各不得挾妓有妨公司章程禀請給示保護等情到局據經發給告示在案兹查該公司業已開張交易每聞飲宴客商仍間有携妓帶局情事是非特與該公司原禀章程不符且與比鄰思益學校德育一切實屬大有妨碍自當查案嚴禁免肇事端除移巡警局查禁外合行出示嚴禁爲此示仰該公司曁飲宴客商等知悉須知該公司設立宗旨原爲有益衛生起見傳帶歌妓旣爲滋生事端又與原禀相悖且與比鄰學核教育最有妨礙自示之後如有前項情事本局一經查出定行從嚴懲罰以爲儆戒爾等各宜自愛　得玩視致干罰辦切切特示悅生公司禀商務局稿爲奉飭申禁懇請通行頒示以昭政令而廣保商事竊於本日接奉憲諭云云仰見大人維持風化之至意欽佩莫名伏查金陵自六朝以來素稱香國以故文人學士稱道勿衰無如愈趨愈下不復有上古純樸之風前此各大吏均未能杜漸防微懸爲厲禁乃我大人於恤商保民以外毅然以整綱肅紀爲已任用特嚴禁妓女力挽澆漓凡屬編氓莫不同深感戴不特於風化大有裨益卽本城社會亦復受福無窮惟是金陵城内番菜辦館設有金陵春東惠春潤昌永和第一樓等處久經任客挾妓習爲故常方今風氣大開學堂林立有距辦館數十步數百步不等者而憲示獨張掛於悅生該數家勢難編曉相應仰懇大人一體賞禁庶滿城童稚廣受裁成三復憲諭有風　　生自備馬車任人携局等語查悅生自開設以來並無此事未知此語聞自何來應請切實追查嚴子懲處以儆憑空謡詐之惡風並保治商之名譽所有頒到諭紙暫卽未貼以免獨爲君子之誚敬候憲示一律通飭一律奉行旣昭大憲整頓風化之大公亦以杜外人從旁之訕笑肅此具禀伏候批示祇遵批查金陵春東患春一帶辦館兼賣番菜各商携帶歌妓原以該處向係河房自曾文正任兩江時卽已點綴昇平開通風氣矣且該商初禀並已聲明不准携局字樣該公司係禀定有案不得視同一律（豫） 
　　記者曰悅生公司爲章革牧所開人人所知也而其具禀商務局則以同股王蔭槐立名異哉小人而猶知忌憚耶觀所上商務局禀絃外有音語中含剌若非禀定有案官幾爲其所窮刀筆吏之可畏固如是哉 
[粤督批飭重懲玩視學務之知縣廣州]  
　　日前督憲岑雲帥懸出牌示云據兩廣學務處詳稱香山縣柴令廷淦玩視學務請子究處等情一案到本部堂據此當批據詳已悉興學爲地方要政提倡之責屬在有司各屬學堂之有無成效賈視地方官之精神能否貫注迭經通飭遵辦奚啻三令五申各牧令宜如何鼓舞振興以期　開民智乃香山縣柴令於縣屬辦學要務概置不理一任劣紳阻撓以致　擱多起迨經該處　　　催仍復强詞置辦至所　 
 
 

Page 10

 
 
各紳意在挾嫌洩忿攘奪利權不敢據實禀陳尤不可解查興學以籌欵爲先其實心任學者地方官自應竭力贊成果係不肖紳士藉學圖利地方官所司何事尤當據實禀陳從嚴懲究庶足維學務而挽頽風何得一味因循兩無可否明係有心玩視巧爲之詞實不能自文其過若不嚴行懲處何以副朝旨而警效尤據詳前由仰候行司將香山縣柴令先行摘去頂戴立予撤任聞該令不僅玩誤學務其於民事亦多膜視似此不知振作僅予摘頂撤任猶覺情重罰輕應由司酌核議詳再行定奪並由該處通飭各屬知照以爲玩視者戒該處爲兩省學務總匯之區督察糾繩責無旁貸後各屬果能遵旨興學辦有成效立予請奬其諉卸欺飾卽行詳請撤參至香山縣學未結各案並卽由處札委章丞就近查辦逐起議結具報仍錄批報明撫部院查考曁候批示繳等因除印發曁行司查照外合就牌示爲此示仰各屬一體遵照勿違此示（來） 
[李尚書定期還里漢口]  
　　李苾園尚書原籍桂林寄籍湖南蒞鄂後已在蔡甸一帶遊歴張香帥慰留在鄂辦理學務尚書力辭不受准下月啓行回杜林珂里不復作出岫之雲矣（泰） 
[鐵政廠總辦辭差漢口]  
　　漢陽鐵政廠總辦張觀察贊宸兼辦萍鄰煤礦局事務觀察以該局事權日漸擴充無暇兼管鐵政廠事務業已向盛杏蓀宫保辭退所遺該廠總辦一差已歸李部郎惟格接辦（泰） 
[委員研訊閙漕案江甯]  
　　丹徒閙漕一案業經丹徒縣拿辦多人迭次訊供迄未結案日前經江督周玉帥檄委吳大令錫官前往會同丹徒縣詳細研鞫以期早日了案（豫） 
[勘礦委員啓程江甯]  
　　署督周玉帥創立三江查礦公所委派陳觀察際唐總理一切並調工部主事王主政汝淮來省委充查礦人員已經玉帥飭由三省藩司各籌認常年經費並由觀察移請三省司道各飭地方官保護查礦人員主政已於日前帶領洋礦師及礦學畢業學生由省啓行先赴江西查勘礦産（豫） 
[惠潮嘉道署兩次被竊廣州]  
　　日前道署某幕友房被賊濳入竊去皮箱枕箱各一口褚觀察赫然震怒限海陽縣三日内查獲贓賊從嚴究辦一面多派續備軍巡警勇在署外梭巡並於宅門大門嚴查出入不意至第三夜賊復撬開某幕友房門正欲動手幕友驚覺在呼拘拿賊情急遂以自來火焚及紙窻霎時火光上燭幾肇燎原幸勇丁麕集急爲救熄而賊已不知所之矣亦狡矣哉（宿） 
[札訊警察擾民被辱案金華]  
　　武義警弁胡榮飛率同警車七名赴桐廬鎭各鄕民家搜贜滋擾致被鳴鑼集衆將胡等綑縳毆辱并剪去髮辮及由縣主恭絅銘大令聞知派差駛往設法救回已均受傷大令欲提鄕民懲辦故由耆民徐某等聯名晉省上控羣情洶洶大有抗官蠢動不甘苛虐之概刻奉省憲札飭海鶴汀太守提集人証秉公訊報薛大令自知輿情不洽擬卽告病以求自全（頤） 
[道員赴任漢口]  
　　新授施鶴道趙渭卿觀察已於初九日上院禀赴新任所有辦公書吏概係已裁武昌糧署舊人併聞觀察已禀請憲台募兵四營保衛地方緣該處時有土匪蠢動故也（泰） 
[局員到差漢口]  
守晉京引見該局差業經上憲札委劉仲章大令接辦大令已於本月初九日到差所有局中司事悉行更換局章亦逐一改良一洗從前刁難及苛刻等弊云（泰） 
[局所互遷已定武昌]  
　　湖北撫署改爲客官行轅仕學院遷至糧道署警察局及警察學堂遷至仕學院牙釐局遷至警察局均定於本月内一律遷移（師） 
[正誤]  
　　十二日本報登糖捐局四端係糖捐局自行禀陳之文至十三日績登糖捐局事方是担文律師查復扣糖函件忘未將題目摽清故附正於此 
[分發人員驗看名單]  
　　郎中左念康員外郎花翎福森廂白旗滿洲主事安海瀾奉天鄒大鏞奉天張煦山東李思浩浙江京府通判陳錫瑜山東内閣中書王光祖安徽閻永仁河南國子監監丞徐子貞江西部寺司務楊汶山東道殷應壽湖北河南吳長榮安徽江蘇花翎三品銜何光燮陜西雲南知府萬照廣湖北浙江惲毓良江蘇山西三品銜董翊清直隸河南直隸州知州三品銜張百城安徽山東汪士仁安徽吉林程建釗江西山東花翎松盛廂紅旗滿洲直隸花翎鵬雲正紅旗漢軍山西知州蕭開瀛貴州四川陳實銘河南直隸王雲龍貴州雲南通判方汝士安徽陜西兼襲雲騎尉世職王俊安徽江蘇相國治江蘇山東洪維霖河南江西趙之基江蘇鹽運司運判余元浩順天兩浙直隸州州同童耀熀湖北江蘇知縣李琳順天河南黃金鑾福建江西王仁虞直隸山東井紹元直隸山西蓋允恭直隸山東楊光斌江蘇河南吕紹熾安徽山東王勛閣江蘇浙江車晟浙江河南魏澍河南山東聶止熙四川雲南朱兆瑜河南湖北能祖頤江西雲南張友棠貴州雲南徐吳齡江蘇湖北同知銜英起廂黃旂滿洲吉林劉壽彭順天吉林同知銜張昌慶直隸山東同知銜楊預雲南四川張其昌江蘇浙江竇立傳安徽直隸同知銜潘時琮湖南山東張芝輔順天山東朱嘉俊雲南四川慶陞廂黃旗滿洲直隸福致正黃旗滿洲山東鹽大使周耀福建兩浙陳詩庚湖南兩浙按察司經歴江煥寛浙江江蘇直隸州州判張積恩河南東河陳潤甘肅陜西府經歴劉順恒内務府廂黃漢河南景福廂白蒙四川謝祖堃四川雲南劉恩溎直隸吉林陶祖堯浙江直隸縣丞王藎臣直隸河南彭顯熙湖南四川何厚祁山西河南崔湘湖南江蘇方汶龍江蘇山東胡家馥安徽福建張景暘安徽北河劉啓彬江蘇山東周銘琛安徽直隸李嘉俊雲南四川蘇繼祖四川湖北朱美裔四川直隸慶元正白旗漢軍奉天陳名鰲湖南廣西黃獻奎江西廣東縣主簿莊承彝江蘇浙江府照磨徐豹蔚江蘇浙江州吏目劉其相浙江四川巡檢王秉政安　周圻湖南廣東秦銘壽江蘇山東吳治世安徽北河張鈺雲南貴州黑金洲河南山東江上林四川湖 
 
 

Page 11

 
 
北趙雲鵬浙江江蘇何樹森陜西四川朱縉樞直隸吉林藍翎楊鍾琦甘肅河南孔昭予山東四川姚慧存江蘇山東從九品謝恩綸湖北陜西田嘉榖山西北河張鴻圖四川江蘇陳潤霖四川湖北陳世棟浙江四川車大章浙江湖北吳樹棠山東直隸吳錫珍順天河南劉景浩江蘇江西瞿廷燮江蘇浙江謝雲鵬四川湖北典史陳君舉福建劉泰和直隸山東祝紹廷福建直隸王舒翹山西直隸史存眞湖北河南吳保昌山東河南丁時翰湖北雲南童光祖安徽甘肅俟璧陜西四川余士成河南山東顧金城河南直隸余繼壎山西直隸未入流賴毓泰福建李邦棟山西豫河程英培安徽福建劉策勲江蘇湖南陸檢順天陜西 
[皖省官報]  
　　三月初四初五日知州魏業知簵接報銷局文案差知縣沈維翰辭赴皖北差遣初六日候補直隸州同任壽彭奉委官報局差知縣董玉書奉委官報局督工差初七日池州府經歴李其珍俸滿驗看知縣吕林鍾知奉委赴廣東催提米銀陳兆煊知奉委官　局文案差初八日直隸州郭育才奉委辦棕陽厘卞知縣王在欽知奉委辦灣澁厘卞縣丞魏殿丞謝超委一次 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
俸滿撤回内地候升之缺例應由外揀員調補當於實缺知府内逐加遴選因現居要缺礙難率請更調至應升人員於此缺人地不甚相宜未便稍涉遷就查廣西省現在辦理軍務凡補署員缺暫勿拘以文法經前撫臣奏蒙恩准在案兹查有候補知府莊藴寛現年三十八歲係江蘇武進縣人由副貢生於光緒二十一年遵新海防例報捐同知指分廣西試用經吏部帶領引見奉旨照例發往欽此光緒二十二年三月到省因克復梧鬱潯興業等城在事出力保以知府補用二十七年十二月二十五日奉旨依議欽此扣至二十八年二月二十日爲知府到省日期查該員才明識練諳悉邊情能耐烟瘴以之請補泗城府知府員缺實屬人地相宜據藩司張廷燎臬司劉心源會詳前來相應仰懇天恩俯念邊地員缺緊要人地相需准以候補知府莊藴寛補授泗城府知府烟瘴要區可收得人之效如蒙俞允該員係勞績保以知府歸候補班補用之員今請補缺勿庸核計參罰仍俟該員經手事竣給咨送部引見謹會同署兩廣總督臣岑春煊恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
宫門抄二十四日禮部太常寺正紅旗值日無引見錫公假滿請安繼祿等謝調授缺恩克王續假十日良泰續假五日太常寺奏派致祭黑龍潭等處召見軍機壽耆明啓 
署理兩廣總督岑奏爲土匪攻撲縣城勇團會合擊散謹將籌辦善後擇尤酌保員紳曁請卹陣亡武弁各情形摺 
頭品頂戴革職留任署理兩廣總督臣岑春煊廣東巡撫暫管粤海關稅務臣張人駿跪奏爲土匪攻撲縣城勇轉會合擊散謹將籌辦善後擇尤酌保員紳曁請卹陣亡武弁各情形恭摺具陳仰祈聖鑒事竊照廣東肇慶府署廣寗縣與廣西梧州府屬懷集縣毗連本年七月杪懷集縣屬詩洞地方趙姓與錢姓挾嫌械鬥復乘機句結會匪揭桿起事先撲懷集大岡墟永固等處爲官軍所挫更糾合鄰近一帶匪黨於八月十八日竄入廣甯古各墟先經該縣鄭世璘派令代理牛歧汛外委馮其棟募勇五十名協同管帶續備軍哨弁韋夢章率勇三排駐防該處賊至接杖互有死傷衆寡不敵馮其棟力竭陣亡韋夢章被賊裹脅一時土匪響應衆遂逾千懷集以植天元植拔序孔八爲首廣甯以陳全周陳顯周陳佐周爲首十九日植撲廣寗縣城維時事起倉猝城内僅兵勇百餘名及在籍福建試用縣丞江宗岳所帶團勇五十名居民本屬寥落壯者皆出營生在城多老弱婦女該縣鄭世璘督同江宗岳親率勇團守禦婦女亦負甎挑石登陣助守時賊攻西北隅甚急相持竟日鄭世璘慮匪衆勇單更須策應乃商令江宗岳留附生葉近光代領團丁臣江宗岳自帶數人夜縋而馳赴螺岡等處再招鄕練七十餘人並令其弟江宗帒濳送火藥入城接濟官軍自率續招練丁於二十一日早馳至城外與城内勇團兩面夾擊自辰至午戰不稍休彈雨鎗林内外相接先是廣西試用典史蔣樹屏駐扎詩洞偵　一聞匪竄廣寗之信馳報與懷集縣共謀接擊署懷集縣知縣高忠藩立派管帶梧防親兵都司職銜盧文廣外委劉錫光管帶該縣常備軍通判職銜洪秉彝各率勇丁百名星夜赴援廿一日午後至廣寗城下時城中子藥將罄正在危急盧文廣等審知賊踞關帝廟爲營壘卽揮隊轉戰賊燃砲相轟彈傷前敵八人盧文廣直衝其鋒槍斃悍匪十餘名賊勢稍卻城内團勇見有援兵聲勢陡壯遂開門出擊於是東勇江團戰於西西勇盧洪等軍戰於南斬首數十級生擒賊匪三十名匪勢不支旋卽潰退臣人駿先據各該縣及該管道府電禀一面電商臣春煊一面派令總兵莫善積督帶喜宇營勇八百及西路續備軍百餘人馳往一路雕剿二十三日抵城各股匪始各逃散初廣甯匪徒於八月十五日私運軍火前往懷集爲十三鄕人截獲擊殺該匪八人匪黨舍懷遂乘懷集竄匪之勢合股謀逆兼報十三鄕之分迨城圍甫解匪衆偵知西勇無多意圖再逞且欲轉犯四會得省勇大隊陸續到境並在四會拿獲匪目僞元帥王二奴僞先鋒陳四馮大柯橋三名與陣前所獲各匪一併訊明正法匪乃膽落或竄回詩洞或逃匿各鄕臣等以匪勢雖衰根株未絶非嚴辦善後深虞死灰復燃爰檄飭肇慶府知府多齡前赴廣甯會同總兵莫善積督飭營縣大舉搜捕並派文員分路清鄕陸續擒斬攻城謀逆之匪百數十名廣寧匪首陳全周陳顯周先後擊斃懷集匪首植天元植拔序孔入亦經就擒伏誅兩屬渠魁次第殲除紳民攻訐綑送亦甚踴躍連界之四會各鄕並撥勇隊協同營縣查緝迭獲著要之犯辦理尚稱得手惟廣甯縣屬箐密山深上游之森應二洞下游之江積石洞等處夙爲匪藪懷集伏莽猶夥仍當嚴飭各該文武澈底清辦務期凈絶根株不留餘孽以仰副朝廷綏靖地方之至意伏查此次鄰匪土匪勾合竄擾撲犯城池異常猖獗鄭世璘甫經到任猝不及防而能激勵鄕團攖城固守城中士紳多已逃避江宗岳以在籍鄕紳獨能親率練丁出險入險其功實有足多者然非蔣樹屏之偵諜靈捷高忠藩之應機神速盧文廣等之赴援奮迅陷陣衝鋒亦未易保此危城兹數人者均屬異常出力至馮其棟力戰捐軀被匪裂屍尤爲大節凛然死事慘烈兹據該管知府多齡等開列該員紳等銜名事蹟禀請奏給奬卹前來臣等覆核無異擬請將同知銜廣東廣寗縣知縣鄭世璘以直隸州知州在任候補並加四品銜知府用調署廣西懷集縣知縣准補百色直隸廳同知高忠藩擬請開去底缺以知府仍留原省歸候補班前选補用廣西試用典史蔣樹屏擬免補典史主簿以府經歴仍留原省補用在籍福建試用縣丞江宗岳擬請免補縣丞以知縣仍留原省補用並加同知銜賞戴花翎都司職銜監生盧文廣擬請以千總歸標儘先補用並賞戴花翎通判職銜監生洪秉彝擬請以縣丞分省補用儘先拔補外委劉錫光擬請免補外委把總以千總儘先拔補合無仰懇天恩特准照奬並將陣亡之外委馮其棟照千總立功陣亡例飭部從優議卹俾資激勸出自逾格鴻施至守禦出力之西勇鄕團臣等業已犒賞洋銀四千兩並製銀牌簪飾分賞登陴助守之婦女其餘擒斬匪首匪目之員弁兵勇容俟清鄕事竣再當擇尤酌請奬叙不稍冐濫其哨弁韋夢章當時被脅從匪旋經拿獲訊明卽飭軍前正法以昭炯戒除飭取各員紳履歴送部查核外所有勇團擊散土匪派員督隊清鄕並擇尤酌保員紳請卹陣亡武弁各緣由謹合詞恭摺具奏伏乞皇太后皇上聖鑒訓小謹奏奉硃批著照所請該部知道欽此 
署理兩廣總督岑等奏爲所有知縣家屬人等殉難請卹緣由片 
 
 

Page 17

 
 
[長元吳初覆案前列蘇州]  
　　長洲　汪增祚　吳南鼎　張斌毅　石承慶　陳駿聲　王鳳瀛　汪樑孫　沈世璜　貝祖燕　張慶繩　張兆棟　顧賡熙　韓熙春　吳　均　孔繁駿　張豫孝　章保世　孔憲斌　戈豐玉　沈紹增　元　和　張澤霖　王　鼎　宋嘉釗　吳德培　祝　淦　李恩灝　徐恩賚　吳傳紳　汪之槐　朱受圻　周　斌　劉維經　潘浥芬　袁禮賢　李宗彝　張象年　陸肇曾　蔣　灝　尤　魁　汪庭槐　吳　縣　雷學志　王　龍　孔慶鏞　顧建勲　汪一鶚　黃軔青　錢祖濂　劉傳奎　殷葆麟　管義華　孫尉昌　張志俊　吳　鴻　陳　舒　瞿　震　顧學采　朱祖基　朱驥昌　徐恩湛　袁泮霓（隨） 
[淮屬試期江淮]  
　　淮安府屬各州縣現奉學憲唐文宗行文限四月初一日縣考五月初一日府考清河縣某大令奉札已示知各文童定期三月二十六日取齊矣（夬） 
[日教員蒞堂授課鎭江]  
　　京口八旗中學堂曁府中學堂由蘇學務處代延日本教員菊釀君刻已來堂授課聞該員持有理化物理測繪等科卒業文憑者（井） 
[醫學堂不敢實驗解剖天津]  
　　天津軍醫學堂係李文忠在直督任時所設去秋又增解剖學一門惟中國風氣未開不敢驟然試驗僅以猪羊等畜代之近由日本教習某君在日本購來人體數具用藥水贮之玻璃大　中以資考驗（升） 
[興學籌欵廢議漢口]  
　　前有舉人王雨霖卽王奎漢禀請江漢關道擬興茶酒轎及綢縀等捐以作興學之費當經繼觀察批示允准乃王貿然在聖化堂高懸江漢關會議所等字樣迹近招摇觀察詳查得實遂當牌示將前議作罷至興學籌欵現已另與銀行及八大行經理集議辦法（泰） 
[侏儒學漢口]  
　　蔡甸附近侏儒山地方民風樸茂雅尚詩書縣尊馮韻軒大令邀集紳士籌集巨欵在該處購地建造高等小學堂一所業已落成招考開學（泰） 
[考騐學生沙巿]  
　　荆南駐防中學方言工藝三學堂招考取定滿人十九名漢人三十四名經監督喜仲泉觀察牌示所取各生於三月初二日驗視身格年貌並飭各帶筆墨塡寫願書分撥學堂肄業是日斥退語言輕躁者一名年貌不合者一名素患目疾者二名筆跡不符者一名（否） 
[緝私誣良江隂]  
　　江隂督帶緝私小隊之周明馨前在靖江爲守備因誣害良民致遭撤在不知夤緣何人去年復得江隂督帶緝私差使周不知改過往往詐擾鄕愚江隂縣金令頗信任之周益膽大妄爲肆行兇横诬良不遂輙用私刑私刑不服砌詞送縣愚民以其恃縣令爲護符也皆改怒　不敢言二月初有賣鹽蘿蔔乾船一艘停泊於江隂縣屬之雲亭鎭周見之指爲藏有私鹽登舟搜索旁觀不平互相爭閙周遷怒於開麵店之夏俊輝誣爲私鹽領販押送縣署金令祇憑一面之詞將夏責押雖經雲亭鎭紳董向金令函訴實情而金令竟　　不顧聞鎮董函中之語大略謂二月初三日有賣鹽羅蔔乾船艘泊本鎭太平橋下突有緝私勇數名見該船有籮蔔乾包數　藏在船内誤認鹽包飛赴艙中查察該船共有五人其四人散往名處銷售貨物船中只剩一人查視無鹽任意搜索時在早巿人衆聚觀未免有不平之語勇無可解說尋覓地保問至開麵店之夏俊輝家央伊轉覓夏斥之乃卽指爲領打並云失去洋槍號衣等物飾辭朦禀營主意　挾制此當時實在情形也惟夏俊輝係安分良民素無劣跡祇以代覓地保爲該勇所認識而遂誣領打且云有黨羽孟富廷通鎭並無是人有丁册可查憑空指揑殊屬不解至該船人訴稱五人合本生理共載糶蔔乾十二包於前月杪報捐進口在北門外賣去　包船中尚存八包如該營所　有鹽十餘包無論船不能容卽黃田港進口納稅亦應查出豈至容其藏匿且該營前稱有鹽三包半今忽云十餘包其言前後不符捐票被該勇攫去爲地保王仁錫　目擊照此情節寃抑可知云云（容） 
[查禁小押店武昌]  
　　鄂臬嶺馥莊廉訪以省城小押店專收賊贓大爲害日爲警察之大阻力刻已禀明張宫保一律查禁札飭警察總辦黃伯雨太守從速查明禀覆以便勒令歇業（師） 
[推廣人力車漢口]  
　　目下漢口租界人力車共有六百乘英工疗局董因洋塲商務日漸發逹業飭加添一百乘俟後城馬路告成後另添三百乘共一千乘所有車捐由英工部局領收按月分給法俄德三捕房云（泰） 
[禁運食物天津]  
　　日俄戰後津門食物如雞鴨鷄卵寺大半運出口外價值頓增倍蓰現爲日人察覺特由駐津領事照會洋務局請禁運售以保中立而價亦跌去一半（升） 
 
 

Page 18

 
 
[教養局衛生善政京師]  
　　教子胡同五城教養局坐辦揀發西城指揮韓明甫在局素究衛生之道前因將屇春令飭於各科之地刨去穢土二尺墊凈土以避瘟裁樹木以袪暑復以時入春暮恐各科人犯衆多互相擁擠若再身穢更易沾染疫癘擬購置木盆每天提出工犯三十五名逐日輪流沐浴不准間斷遲遺以期身體潔凈免生疾病洵衛生之一端也（訟） 
[札催大計册鎭江]  
　　大計向儘年内呈報客臘鎮江道府縣因辦理閙漕一案未暇兼顧展至三月刻已届期蘇撫憲特札常鎮道將所屬各員刻期查明加具考語開册具呈（井） 
[委董修堤鎭江]  
　　荷花塢地叚裂縫日多若靠近口岸之民地驟坍則船塢官地亦必可危現常鎮道特委南順記朱中孚爲修築隄岸董事以防坍塌（井） 
[請築城堡廣州]  
　　欽州直隸州屬之防城縣向無城垣且近越南前因欽廉土匪法人屢欲干涉故防務較重現聞防城縣令禀請擬在該縣或築城垣或建砲台以備不虞（暌） 
[連殺三命兇手已獲鎭江]  
　　城外大馬路左近王寡婦及女孩羅夥三人一併被人殺死一案署丹徒縣郭子華大令勘驗後通飭捕役上緊緝兇至三月初九日縣署馬快訪獲兇手粤人某甲一名解縣訊究聞甲向在婦隔壁開設小烟館稔知婦頗有積蓄屢往乞借均未允許是以恨之剌骨竟於前夜遽下毒手並搜出洋銀數百元携之而逸兹旣拿獲必不免身首異處矣（觀） 
[龍門失火沙巿]  
　　九十鋪龍門巷左近向爲窮民棲身之所茅檐蔀屋櫛比鱗次本月初二夜半居民劉姓家遺火積薪不及覺察逾時烈燄飛騰焚去茅房一百餘椽且有一嫗一孩不及逃避經人搶出已焦頭爛額未識有性命之虞否（否） 
[清淮官事]  
　　常鎮道郭月樓觀察於前日乘舟來浦謁見大吏次日卽解維遄返京口○新任江南鹽道楊彦規觀察交卸淮揚通海道篆後請假十日兹假期已滿於本月初九日啓行赴任（央） 
[青年會新運動塲]  
　　本埠華人青年會於北四川路覔得操塲一所廣三十餘畝修築工竣卽聘員教練兵式體操柔軟技藝昨晚籌議辦法全體賛成有志之士以保國保種爲懷者表同情幸前往報名取閱章程（适） 
[美繙譯遊獵]  
　　美繙譯官安立德君於前日往各處遊獵故昨日公堂會訊各案由副領事白保羅君到堂會判（木） 
[盜犯解縣]  
　　搶刼法界談井廟附近相興押店之盜犯查德友唐桂生朱老六羅銀甫曹元德許小良李方及在逃未獲王青田之父世天等八名經法公堂訊實擬辦後現上海道袁觀察查知以事關盜案該公堂未便訊辦故一再照會法領事索解至縣昨日將查等八犯解至縣中奉汪大令飭分别收押候示（金） 
[醫院籌費]  
　　甬董嚴信厚等禀准江督在淞口創設華醫院因常年需用經費無著復禀周玉帥批飭江西藩司一體力爲籌畫冀助該院成立以持久遠（金） 
[復勘俄兵操塲]  
　　昨日午後道憲委關炯之司馬蒞浦東總巡局拜會謝明府偕至東清碼頭將俄兵操塲詳加復勘丈明四址將籬笆一律修整畢至道署禀覆（土） 
[禀請立案專利]  
　　上海道袁觀察接英總領事函開有商人李德立製有專造玻璃器兩件請爲立案小禁等語後以未便擅專禀請江督周玉帥轉咨商部能否照辦候示遵辦（金） 
[馬車肇禍]  
　　前日午後虹口某西人乘轎式馬車自英界經外大橋馬忽受驚奔逸至禮查西客店門首撞於墻上馬車旣遭破損並撞壞一東洋包車車夫某丁折斷左臂小馬夫某戊由車墮卜遍體鱗傷西人亦自車中跌出傷及頭顱後經中西捕將馬獲住受傷各人一併送入捕房捕頭令均均同仁醫院醫治（火） 
[西屍招認]  
　　前日旁晚時外大橋畔浮起一西人屍首當由巡捕報知捕房捕頭卽令設法撈起舁至斐倫路由醫生驗明侯查明有無屍屬然後核辦（火） 
[小火]  
　　前晚黃昏時浦東爛泥渡某點心店不知因何遺火幾釀巨災幸卽救熄（土） 
[書院失火]  
　　昨日午後虹口篷路西童書院内火爐烟囱忽然爆裂燃及屋頂幾致洒中收拾經救火會西人急驅車施救始得撲滅只焚去屋頂一間（火） 
[日員投剌]  
　　日本同仁會博學士高田旱苗昨日携有新著各書到道送請袁觀察察閱○昨日有東亞同文會會長大隈伯爵因欲推廣内地善舉故投道轅商請袁觀察轉飭所屬一體妥爲保護（金） 
[上海官事]  
　　松海防同知沈翊清司馬昨日因公到縣拜會○鈞和兵輪差弁湯元中哨弁又閔行團防儘先守備陳明德守戎星齋昨均因公到縣拜會○候補縣丞林文炳二尹與試用通判朱萼甫别駕正煥昨均到道禀見○青年會董事路思義君昨田領事照請袁觀察訂於今日拜謁適觀察别有要公照復領事請卽改期云○縣署捕頭徐文近因緝獲巨盜高東山有功故奉撫憲效中丞賞給六品軍功昨日札縣飭知領賞（金） 
[上海縣案]  
　　夏和尚者係引翔港著名流氓近因迭　霜婦某氏索詐不遂聲稱將氏住屋用火焚燬被控昨解到縣請究奉飭收押候訊○有名蘭生者冋在縣署當差前日不知因何與混名阿四爭毆被阿四刀傷故卽扭縣喊控大令命收押候訊（金） 
[浦東總巡局案]  
　　浦東保甲總巡緝私勇丁查獲裝載私鹽之舢板船一艘内有鹽數十包將船户林阿九帶局提訊判船充公鹽交公堂林姑寛交保○耶松船廠洋人虞登函稱洋涇鎮開茶肆之潘有梅開唱花鼓淫戯聚賭等情請押令遷移謝岳松明府卽限令遷去具結陸順銀控杜金生等借端拆梢謝明府判責五百板著將所詐之洋交還（土） 
[新租界瑣事]  
　　前日有小車夫多人車送扣布由閘北往虹口途人有自稱布捐巡丁向各車夫多方留難者各車夫置之不理 
 
 

Page 19

 
 
旋被巡丁勒住二車致互相口角揪毆而散昨該巡丁在某處認出小車夫王湘濤須蘭生劉錫榮三人扭送閘北巡局局員章二尹訊得雖無漏捐實據惟各車夫不應逞兇著從寛交地保銷示以儆按該處近設布捐卡一所專捐南翔曾巿各鄕鎭所出之布而各布商以向有落地出口捐故多不願致時有車夫與巡丁肇事不知何以善厥後也昨有某甲投控靜安寺插房稱有向爲馬夫之王天寶卽混名王天霸連日糾黨專在龍華附近勒詐各馬車每車索　數角不等稍有不遂拔刀逞兇請究等詞捕頭准之卽派探查辦（木） 
[會訊不交棉花案]  
　　上年英商廣隆洋行控向華商李祥和定購棉花逾期不交求追等情經黃前讞飭差至鹽城縣拘提該號經理石瑞卿司帳張開成二人無著案懸至今昨日廣隆洋行主史美斯延祁德隆律師至公其公堂禀請會訊屠興之司馬會同英副領事德爲門君升座據史美斯投稱商人在英界開設廣隆洋行於一千九百零四年七月二十八號向李祥和執事人石瑞卿司帳張開成定購棉花一千包約期十二月十二號交貨當付定銀五千兩執有收條呈驗後因逾期不交向石追貨竟爾逃匿因此控追惟照巿價而論該花應虧耗資本一千八百兩又定銀五千兩罰欵一千兩三項統計七千八百兩求爲訊追被告李道明延高易律師到堂申辯卽傳訊史美斯供稱所付係現洋因内地不用匯票之故高易律師卽傳李道明至案訊供祁律師謂此案係石張二人經手與李無涉可不必問李務請提到石張方可訊供高易律師謂原告律師控定買棉花一節實無其事且被告並未到上海做過生意現有在商務局中被告之親戚到案爲証謂卽傳訊祁律師不允請堂上將石張提到質訊可也於是德爲門君與司馬商酌之下候移文鹽城縣關提石張到案再訊（木） 
[公共租界早堂案]  
　　青浦縣光蛋陳金奎紏黨將鄕人徐生華之父與徐寡姊擄去勒贖洋二百五十元事已了結前日生華乘舟來滬被陳在馬路中瞥見串同冐充某包探夥計之李金標將徐軋入茶寮内硬借洋銀二十元不允適見証莫阿根尋至報探獲是實解請訊究襄讞孫耳三大令提訊徐莫兩人伸訴情形大令向李盤詰供稱借洋在茶館内吵閙經小的勸解訊之陳供求恩典大令商之美白保羅君判陳責三百板發押半年李不應多事重責二百板開釋○吕阿五行竊徐定甫張志卿等家布衣褲當場拿獲交包探錢少蘭解案請究大令判責二百板押一月○已革華捕苗永康前向某甲硬借洋銀不允報捕解辦釋出怙惡不悛昨向開小茶館婦人胡陳氏借洋五元不允被華用茶碗擲破氏頭額報由包探李星福獲案解究大令判責三百板枷半月○陳阿四先後至張恊泰葛永昌等四家烟間竊取烟槍各一支報由包探劉明芝拿獲吊贓解究大令判責二百板押七天○賭徒王阿根陳阿六設攤在松江路誘人賭博由捕拿獲解究大令判各枷三天發犯事處示衆賭具銷燬○王阿福竊得無主之茶壺銅吊至租界典押爲包探劉光震獲案解究大令判責二百板押一月贓存待領○范桂福在蘇州文宦處爲跟丁竊取上洵裕源莊摺附輪來滬向莊支取銀三百七十八兩携贓逃逸經文宦遣丁沈桂卿來申一面赴吳縣報緝昨由沈查知范住處報由包探拿獲吊出贓洋一百元於昨解案禀稱除吊贜洋外餘洋一百五十元據稱存伊原藉嘉定縣境家中另洋二百元業已遺失等語質之范供此摺係文少爺取交小的來申支取送蘇後允爲對分不敢行竊大令以失主已在吳縣呈控判押候遞解吳縣歸案訊辦吊到贓洋先給沈桂卿具領○江西人任炳來滬被車夫推失衣服行李躍入蘇州河自盡經華捕援救得生解案大令判送江西會館資遣回籍○美總領事古太太前控徐貴祥不還押銀經中西官會訊以徐還過洋五百元銀七十五兩與中人史子斌經手轉交吞没將史提案押繳各情已詳本報昨晨由襄讞孫大令會同白保羅君提訊判史交妥保出外限兩禮拜照繳違干未便另案古太太控中人潘龍生史子斌假單抵銀二各兩一案判潘押候史繳清欠欵再行質訊（木） 
[公共租界公廨晚堂案]  
　　成衣匠朱新香前控丁和尚吞没故姊遺産等情經前讞員集訊未能斷結前晚堂奉讞員屠興之司馬提訊朱新香供故姊病故由小的措資二百七十元成殮後丁和尚憑親友理勸喪費三股分派將嚴公館所存首飾匣取回詎丁將衣箱九隻搬運回蘇致小的所墊之洋分文無着向論不睬情急控究質之丁供小的所搬均是傢伙氖　衣箱内值錢綢衣金飾早被朱攫取現在朱氏所遺之孫女名阿二在小的處過度求　司馬以兩造所控無憑本難准理惟念朱係故者親弟丁旣得遺資有甥舅名分遂判丁給朱洋一百元限一月交清取具遵結完案（木） 
[法租界捕房案]  
　　竊犯徐東臣王小四王小二在鎮江竊得洋銀數十元對時表一枚附輪來滬爲包探拘獲送入捕房解奉讞員陳大令訊供徐着先枷號三個月期滿責五百板二王各責三百板先行開釋○洪阿福王阿福在新租界圖竊爲包探緝獲解奉大令訊供着各押十天○吳阿福章書桃圖竊爲包探拘獲搜出當票數紙解奉大令訊供著各押捕房五天責三百板各贓存候失主認領○扒竊王小山在途行竊對時表一枚爲包探緝獲解奉大令訊供著送改過局禁押三個月○韓仁生在某輪船行竊搭客烟槍水烟袋各一支登岸後爲包探拘獲解奉大令訊供著禁押捕房十天責三百板○王阿大行竊蔡王氏家衣服爲包探緝獲奉大令訊供著禁押五天責二百板（水） 
[美租界捕房事]  
　　甬人馮陽春陳阿生在百老匯路基四人處執役前晚二人忽然口角馮突將玻璃瓶向陳猛擊傷及頭顱血流滿面某西人將二人一併送入捕房捕頭見陳受傷屬實令送同仁醫院醫治馮押候核辦○日前英界南京路某西人處傭人馬阿菜行竊洋銀而逸昨經包探沈阿岳在虹口將馬查獲帶入捕房捕頭令押候吊齊原贓解送公堂禀請屠司馬懲辦○昨日貨車夫莊阿三張紹興停車西華德路巡捕以其有違租界章程拘送捕房捕頭令各存洋銀一枚保出（火） 
 
 

Page 20

 
 
   
 
