# 1903 - 13 - 4910684

 

Page 1

 
 
[湖廣總督張宫保湖北巡撫端撫軍會奏鄂省籌設大學堂摺]  
　　奏爲湖北省遵旨設立大學堂籌定規模次第興辦恭摺會陳仰祈聖鑒事竊臣等欽奉光緒二十七年八月初二日上諭作育人才端在修明學術著各省所有書院於省城均攺設大學堂各府廳直隷州均設中學堂各州縣均設小學堂並多設蒙養學堂務使文行交修講求實用並切實通籌興辦等因欽此仰見朝廷維持世運作育羣材諭旨尤以修行爲基以求實爲主聖主作君作師示之正軌曷勝欽服臣等伏念國勢之强弱在人才人才之消長在學校環球各國競長爭雄莫不以教甫爲興邦之急務其制以大學堂造就文武之通材以小學堂啓發國人之忠義化成國人之善良全國學堂多至十數萬區有普通之學以資人之博識有專門之學以待人之深造有寔業之學以裕資生有美術之學以窮玩藝而蒙學之初又有所謂幼稚園者以撫育孩提而馴之於姆教揆其立法用意之精深合乎中國古先之制考日本教育總義以德育體育智育爲三大端洵可謂體用兼賅先後有序禮失求野誠足爲我前事之師雖中國地廣人多時艱帑絀攺弦更張之始凡諸學制固不能遽求美備而宗旨不可稍涉模稜規模不可過從簡略臣之洞於到湖北時創建兩湖書院經史之外兼課輿地算學圖繪等門旋復陸續添設自强武備將弁農務工藝各學堂延聘東西洋教習分課文武實業各種有用之學各書院學堂一律兼習體操兵操於光緒二十四年九月欽奉懿旨將兩湖經心江漢三書院於經史外均分課天文輿地算學兵法四門門目遞增規模漸具臣端方蒞任後與臣之洞時復親臨校課多方獎掖各門學術業已粗有基址兹奉明詔將各書院一併攺設學堂遵經督飭司道武昌府詳籌速辦一面通飭各府廳州縣一體欽遵攺設中小學堂一面委派員生分次前往日本考察各學校草程規制一切教育經理事宜以資叅酌現辦各學堂大率皆仿照東西各國學校教育成法而其間亦間有增减酌攺之處乃係就中國士風鄂省物力審度緩急不能不量爲變通總以得西法之意適中國之用爲主謹將各國學堂辦法及鄂省籌辦各學堂要指列爲四類分條臚陳於左計各學堂辦法十五條師範學第一查各國中小學教習咸取材於師範學堂故師範學堂爲教育造端之地關繫至重除已選派優等學生三十一人前赴日本專學師範外湖北現在省城設師範學堂一所擇地城東賓陽門以南老官廟以東春草坡地方創建屋宇以東路小學堂附屬其旁歸師範學堂教課以資實騐師範課程於普通外叧加教育學衛生學教授教法學校管理法等科日課以八點鐘爲率專爲養成中小學堂教習之選定學額一百二十名目前暫行考取品學兼優之文生入學將來以中學堂畢業學生升入速成者一年畢業第二班兩年畢業第三班三年畢業速成學生限二十五歲以上至三十五歲止正科學生限二十歲以上至三十歲止委署武昌府知府梁鼎芬充監督兩湖書院優等畢業學生曾赴日本考察教育之廪生陳毅舉人胡鈞充堂長並延日本師範教習一人充總教習現在急需教習故先辦速成師範嗣後擬遞進爲高等師範所云每日課幾點鐘係連自修所功課併計各學均同其放假之期每逢皇太后皇上萬壽聖節至聖先師孔子誕日除在學各教習率同諸生敬謹慶賀外並放假一日清明中元各放假一日端午中秋各放假三日署假一個月年假一個月尋常每十日放旬假一日以資休息大小學堂一律均同小學第二小學爲培養人才之源外國分尋常小學高等小學爲二級年至七歲皆令人尋常小學卽初等小學也四年畢業然後入高等小學其初等小學堂教習多以習師範明教育之女師充選取其心氣和平教而兼養中國師範初興士人之明教育學者尙難多求何况女師十歲以下幼童舉動需人保持斷非學堂年能管理祇可聽民間自設家塾及義塾教之外國所謂家庭教育是也至官辦學堂自當從高等小學始湖北現就省城内先設高等小學堂五所分東西南北中五路每路各設一所以便就學子弟中路以舊日保甲總局攺設充用南路以舊日工藝學堂充用北路以新裁武昌左衞衙門修攺充用西路以舊日武昌通判衙門修攺充用通判移駐新裁武昌正衞署東路附屬於師範學堂此五學堂各定學額一百名招民間秀良子弟能背誦經書一兩部文理粗通者入學四書未讀畢者不收不能寫字者不收學年限十一歲以上至十四歲止課目凡九曰修身曰讀經曰中文曰算術曰歴史曰地理曰理科曰圖畫曰體操日課以六點鐘爲率四年畢業委内閣中書銜訓導劉洪烈充提調[  此摺甚長容俟排日賡續]  
[本館接奉電音]  
　　昨日午前八下二刻時京師飛電傳來上諭一道敬謹譯登○十二月十三日内閣抄奉上諭岑春煊奏候補五品京堂陳光弼認墊鉅欵延不交清現在赴京請飭回川如數籌交等語陳光弼認交之欵何以延不交出現在該員是否到京抑或在通著吏部及沿途各督撫傳知迅速回川著岑春煊飭令交淸以重商務欽此 
[宫門抄]  
　　十一月三十日户部廂白旗日兵部引見三十員工部八員廂藍滿十八員内務府二十四員綽哈布謝稽查七倉大臣恩有泰等謝賞福字恩張百熙等磨勘試卷覆命阿王榮中堂各請假五日德公請假十日桂伯續假十五日沈曾桐陸鍾琦伺候召見召見軍機及沈曾桐陸鍾琦 
[俄皇勸農]  
　　北洋官報譯英京倫敦泰晤士報云上月某日俄皇尼古拉士巡閲陸軍道經克爾司哥本處農民歡迎道左俄皇顧而樂之深感其用情之厚遂於衆中宣諭云吾俄自立國以來列祖列宗罔不勤勞稼穡我皇考善繼祖志而尤於勸民勞農再三致意爾等農民食舊德服先疇忠愛宅心朕所欣悦惟是國家之興替繫乎農業之盛衰朕迭次遴派臣工講求農學乃内地農事以今視昔仍無足觀今而後爾等農民務宜楙力耕耘始終勿懈要知此皆國人分内之要務固無取乎勢迫刑驅也敦業而厚生卽宣忠以酬國朕於爾等農民有厚望焉 
 
 

Page 2

 
 
[隴外平安]  
　　天津直報登有陕甘總督崧鍚候制軍覆直隷總督袁慰庭宫保電文曰慰帥鑒先電敬悉前因回部與散勇不和曾有謠言平凉教士致有驚避之説旋經委員查明彈壓地方官復行挽留許以力爲保護並未出省散勇　經驅遣安靜無事矣特復崧蕃冬印觀此是隴西各處一律平安益信董軍造反之謠全無根據矣 
[河南鄉試題名錄]  
　　萬世淸信陽高輯五歸德李瑞錡濟源候乃文温縣張建哲盧氏李蔚夆羅山王祖斌汝寗張登雲汜水衛瀾羅山張成友羅山馮世駿祥符李汝霖光山王寳樹陽武陳曉潮獲嘉劉春仁西華張嘉駿林縣李西銘偃師王金相鎭平王登梅襄城張蘭成夏邑翟福謙孟縣朱崑盧氏盧培鈞永城吳之尙固始張吟桂澠池張天化光山羅炳南商城宋任廷瑚武陟恩言駐防湯有成安陽袁其瑞唐縣王秉鈞長葛周慶祉商水胡士懷杞縣趙立言淮寗張玉琳泌陽郭景儀祥符張宗彥固始王炳奇蘭儀張元炯盧氏王文煥禹州朱學泗安陽蔣蟠睢州王文煥長葛郭振熙洛陽劉文林襄城王鍚藻許州鄭逢炎張成申偃師黄保元光山朱武瀛洛陽劉靑選密縣陳德光汝州梁國華羅山方日中光山任文玉陽武趙任緒汲縣王哲道商邱史中峯羅山任同唐鞏縣周立極羅山史延壽衛輝趙光化汜水尙寳堦商邱武佑白濟源魏鍚庚汝州張向明靈寳宋嘉齡彰德吕丹桂夏邑王祖德鹿邑韓選章泌陽黄書年商城馬耀宗羅山趙援芝信陽胡孟畬光山清芬駐防王觀成商水曹景彬羅山王心昌禹州李光琳夏邑隋林振武陟張桂生魯山吳修齡許州陳堯息縣周鴻逹祥符高益潤汜水武文楷安陽張鍚恩中牟李道三河内簡雲從羅山陳衛生羅山曹建山鞏縣高方路汲縣劉鴻獻新鄭羅朝品襄城孫凌如嵩縣楊田春安陽蘇玉成信陽向乃畬汜水閻鳳祥孟縣孫嘉樂武陟宗海駐防鐘旗駐防任知武孟津張壽亭羅山張漢芬商城傅元杰密縣常秉山安陽胡紹定信陽周德宣商城孫洪集温縣柴寳瑞羅山宋保藩祥符王乃錫固始吳之杭固始龔玉桂洛陽王瑞五太康王言綍密縣馮炯昌林縣周鶴齡商城王慧閔夏邑王文同武陟劉振玉項城章峰唐縣王迥商邱王聲臚商城李嗣成汜水敏學駐防楊靖共祥符張景五長葛關捷三淇縣傅弼年孟縣牛光祖淮寗王安瀾内鄉候世幹鄭州翟鵬年武安邱向熙商城彭衛彥歸德張佑河南張策修武熊振乾固始林希栢孟縣張士恒光山宋吉貞商邱施汝霖祥符漆樹人商城谷元斌商邱柯錫霖商城夏紹文羅山潤祿駐防連之興汝州趙芝鎮平周維琪商城汪瑞洵歸德周子蓮孟津葉連三洛陽 
[護理山西巡撫布政使趙方伯奏請修攺刑律摺]  
　　奏爲軍流徒等犯例定罪名本意全失流弊滋多現當修攺律例擬請飭令因時變通以核名寔而埀久遠恭摺仰祈聖鑒事竊維明刑之用止辟爲先行政之規核寔爲主歴來定法之始莫不有精意存乎其間及至積漸推移本意全失沿習不察流弊滋多不籌補救而變通之非特無以癉惡坊民且適足以長奸病國查軍流徒犯光緒十年刑部以配逃日衆法制幾成虚設恐滋隱憂奏定各省督撫妥籌良法以憑核辦旋因各省覆奏辦法不一僅議將滿流加等擬軍者均攺發極邊足四千里充軍其餘仍從其舊未能規晝美善大有更張奴才推原例設軍流徒之意與現在時勢之變遷奉行之謬戾弊竇之叢多有不得不亟請釐定者敬爲我皇太后皇上詳晰陳之查定例軍流各犯寔係貧窮又無手藝初到配所按該犯本身及妻室子女每名口每日照孤貧給與口糧自到配日起以一年爲止於各州縣存儲倉榖項下動用報銷各州縣有驛遞之處一切應用人夫酌派軍流少壯中無資財手藝之犯充當給與應得工食無驛遞之州縣公用夫役均令一體充當逐日給與工價又徒犯不拘有驛無驛均匀酌配各等因詳繹例意是軍流徒各犯原有應當之差應供之役並非令其坐成游手無業可營今祗重看管之科條嚴逃亡之處分州縣懼管束之不密豈肯令充驛差該各犯既無役可充復何從給予工價此失本意者一也又徒罪仿於周之圜土漢之城旦流則本宥罪報裔之文軍則原補並贖咎之意今則徒犯並不執役流犯均有定配省分儘多優於故土樂於本邦已非徒邊之意軍自衛所裁汰雖多烟瘴諸條而無軍可充無籍可係誠如刑部前議與流犯無殊更無執戟荷戈之事是卽寔力安置亦不過爲地方添一罪人爲州縣增一　累而於懲慝省愆之法殊無所裨此失本意者二也往昔界限嚴明道途遼遠户籍清楚逃人無從插足故近者追蹤卽得遠者海捕無遺不必多爲之備自不慮有逃亡所以軍流徒之法可行近則海禁大開輪船火車交通四逹游民貧匄隨處溷迹徒以舊法繩之循例追捕卽同銷案此失本意者三也三失之外又有四弊民僞日滋犯法日衆各省軍流徒及發遣之犯逐漸增多凡在衝途州縣每歲經過不下數百起一獄之成並護解各費計之耗於公利者歲費遂成鉅欵卽爲州縣虧累之大宗多糜一分無益之欵卽少辦一分有用之事此一弊也軍流各犯現在上無差役可供下無工藝可執又無看管之地工食之資同逃潛匿之案層見疉出緝獲之犯十無一二該各犯或罪由誤蹈本係善良獲罪之初未始無悔過畏罪之心自定爰書正名之曰徒流充軍復經歴各地監卡所見所聞無非囚繫廉恥漸喪悔懼全無不惟坦然忘自作之辜更有自命爲官人之勢纔登隷籍卽仰食於縣官一著赭衣便稱雄於亡命一旦逃遁還鄉益得張其兇横罔知畏憚鄰里畏其報復而不舉發豪猾引爲黨援而生事端劣書蠹吏與之狼狽而不肯查緝甚至聚衆之匪倡亂之民多出於此此又一弊也軍流各犯其安於配所幸不逃亡者州縣以其素習兇頑難於驅役或任開押自給或靠商鋪攤供遇有賽會婚喪該各犯更以身係罪囚恣意需索弱者不過忝顔求食强者則敢挾勢横行徒長兇暴之風絶無悛攺之望甚至串通盜賊倚充囊槖包庇娼賭流毒閭閻以及唆訟抗官各事亦多出其搆煽昔投豺虎於四裔今以稂莠易嘉禾是因一罪人之導引更爲流徒地方添無數罪人矣此又一弊也文或孱弱之軀驟經播徙愚柔之質不慣營爲非顚踣於道路卽死亡於異鄉歸骨無望鬼其餒而朝廷本有貸死之恩該犯反無幸生之樂固由自取而揆諸好生之德必有惻然難安者此又一弊也[  此摺未畢明日續登]  
[厦島述新]  
　　厦門訪事人云上月二十五日之晚某姓家突來盜匪十餘人持械破門而入劫去衣服首飾約値洋銀三百餘元翌日禀報厦防廳署請卽飭捕嚴緝○大走馬路宏泰布號自遭回祿暫移埕厝口土地宫對門上月二十七日之晚被盜行刦幸號中存貨無多以故所失尙少 
[上海官塲紀事]  
　　蘇松太兵備道袁海觀觀察查得近來本埠時有游兵散勇勾結土棍滋生事端安分良民深受其害爰札委留滬差 
 
 

Page 3

 
 
遣之江蘇候補巡檢陸紫玖少尹帮辦城廂内外保甲事宜二尹奉札後已於昨趨詣道轅謝委到差視事矣○昨日前金匱縣知縣王少谷明府因事來滬命駕赴上海縣署拜會縣主汪瑤庭大令晤談移時而别○浙江海運滬局總辦林少筠太守江蘇海運滬局委員傅幼坡二尹均於昨日詣道轅謁見蘇松太兵備道袁海觀觀察禀陳一切事宜旋復拜會縣主汪瑤庭大令○昨日江西候補道江湘嵐觀察因事來滬命駕至縣署拜會縣主汪大令清談片刻然後興辭 
[飭逐私梟]  
　　昨日忽有梟匪駕槍船七艘至本邑北新涇鎮散泊市河鎭上巡防局員梁仲畏二尹會同徐家匯汛弁陳少漁千戎飛禀道轅蘇松太兵備道袁海觀觀察恐釀事端立飭上海縣汪瑤庭大令派令通班差捕前往驅逐毋任逗留 
[遵章較斛]  
　　浙江海運滬局已於前日開辦總辦林少筠太守示期本月十五日將各米斛一律較準以便騐兑各屬漕米蓋亦循照向章也 
[格致書院十一月課案]  
　　策讑單肇蟾孫觀圻嚴　栽徐克家劉匯清嚴桂培朱金節嚴庭　丁逢甲徐克承 
安欽夏本立堃昇單毓年毓華趙毓秀袁賓夫尤金緘馮本豫胡萝熊胡厚甫劉燕　陸振德陸均算學陳其麐孫光圻姚畇吳彤錫萬億兆周佐堯沈樹本許鈺身周志伊朱春山郁贊廷蕭紹朱叔淸劉匯淸陳國烜陳貽田獻臣王家勤朱家榮周宗髀洪瑞祥錢漢陽景華華南圭曹文麟童貽芳童莪村姜臣顏余巖李瀚曹杏生曹際昌潘廷棟潘俊才洪鶚 
[銀樓集議]  
　　英界大馬路鳳祥銀樓爲四明趙氏所開夙以長袖善舞著西歴正月二號有有以錢式金臂釧一英磅二向易金約指四枚翌日怱有中西二包探至詢以曾收購以上諸物否櫃夥徐姓告以有之包探曰此係某西人物被妙手空空兒竊出今竊犯已獲捕頭命我等來此吊贓乃就簿上簽名將贓帶去迨禮拜五公堂傳徐質對及往則帮審委員魏蒓塢大令已高坐堂皇問爾是否姓徐係鳳祥執事人答稱執事者另有其人小有係櫃夥大令著發押捕房俟下禮拜一訊斷鳳祥執事人聞之急具狀投捕房求保捕頭告以頃間華官分付匆任取保回家乃回告鳳祥主乃延高易公館律師名瓊者質以洋銀一千元求准將徐暫釋旋於禮拜六及禮拜一柬邀同業各人兩次在公所互議此事昨晨包探劉阿炳解竊犯徐仁生徐恒金至公堂并將鳳祥執事人朱仁泉傳案鳳祥主倩瓊律師聲稱此物悉照市價兌換烏能知其竊來請卽發還以昭公允讞員張柄樞司馬與英總領事署繙譯官迪君一再會商將贓給西人具領判責仁生三百板送押攺過所三年恒金責二百板送押攺過所一年至集議諸人意見若何俟有所聞然後備錄 
[美界火警續述]  
　　前夜十一點一刻時北浙江路新巡捕房對門失火已登報章兹悉火起於陶順興銅盆作延及烏松林張三桂等家迨經救火會洋人救熄已焚去房屋六楹矣 
[上海縣署瑣案]  
　　奚土土控奚鶴鳴盜賣田地等情前經縣主汪瑤庭大令訊供收押前晚飭提追比鶴鳴供小的之地與土土之地毗連現已一併租與某姓每年租價洋銀八十餘元各執租摺爲憑叧有田單一紙由小的抵與别處務求交人保出寛限淸理大令予限三個月將單贖出交土土管業○前者英美租界公廨讞員張柄樞司馬送流妓王巧林到縣大令訊取口供交官媒看管兹有王子祥者偕魏氏投案叩求給領前晚大令升堂研訊子祥供小的前因家貧將姪女巧林押入野雞妓院後忽逃出由張大老爺移送案下求准領回魏氏供子祥實係小婦人之親戚並非丈夫小婦人擬將姪女巧林擇配求恩給領巧林供小婦人年一十有五父母俱亡被叔母魏氏押入野雞妓院鴇母肆行凌虐受苦難堪是以私行逃出訴知巡捕解送公堂轉送至案子祥並非小婦人叔父實係來案冐領大令叱將子祥掌頰五十下巧林發交普育堂董事擇良婚配○前晚有陳桂榮者於大令升堂訊案時貿然至宅門呼冤大令傳入訊究陳供小的家住浦東洋涇鎭附近昨日兒子阿大挑棉花來滬求售行至中途柘林營汛兵疑係竊贓强行取去今日小的向汛弁某老爺訴明請領某老爺不允求恩移提汛兵訊究大令諭候函致浦東總巡局就近查提訊理○前者太古洋行在浦東陸家渡創設洋棧碼頭欲將凉亭移建他處渡夫張阿海阻撓滋事行主禀明本管總領事照會道憲札縣提訊發攺過局收押俟碼頭工竣始准釋歸兹者工程已畢大令特於前日飭差帶張到案略加詰訊張供以後小的不敢多事求恩開釋大令飭交人保去如再阻撓定提重辦 
[西儒演義]  
　　美國名士李佳白先生於本月初十日之晚在格致書院暢論中德政治之異同今將其詞照錄於後夫中國爲環球最古之邦自秦政一統以來十八紀分合不一興衰靡常德國爲近世新聨之國自布王戰勝以旋二十五邦遐邇來欽大小共服而今之中國卽大淸代膺景命之中國也其立也有二百五十餘年之久而今之德國卽布王代位聨邦之德國也其立也不過三十年之間論土地論人民則中國在德國之上論富足論强勝則德國占中國之先古人云學無老少逹者爲先國無舊新强者爲貴旨哉言乎吾豈敢外中國而私德國哉謹就兩國政治之異同切實陳之俾諸子自鏡焉一曰君主之異同中德兩國皆爲君主皆稱大皇帝中國皇帝國大政繁少見羣臣微聞外事且一日萬幾未必親裁而利弊不知故其爲治也難德國皇帝國狹政精遠遊各國廣見世務而苦樂備嘗故其爲治也易近四十年中國皇帝年齒皆幼故請太后訓政而稱兩宫考德國之權惟皇帝一人握之三十年來英明之帝有三一爲威尼第一五十餘歲登極頗諳政治一爲非特可卽威尼之子數月而崩一爲威尼第二卽威尼之孫當今之帝也年齒雖幼而才識過人通武備能語數國方言治國甚善考中國著名皇帝爲康熙雍正乾隆康雍之時中國猶稱富强曾幾何時而已一變至此乎此中德君主之異同也二曰宰相之異同德國宰相由皇帝親選代君一人助理國事必須布國大員兼有智識德品者而其權越衆如俾士麥如候赫洛可謂致澤兼盡矣今之宰相名布洛瞻略過人至於中國前無軍機而有内閣其文華殿大學士乃爲宰相今則宰相之權分於軍機故軍機之權最大而無宰相之實矣惟恭親王李鴻童與今之榮祿論其權可曰宰相與德國宰相之權稍同總之中國之宰相權分於同僚之中德之宰相權在一人之下此中德宰相之異也此說甚長明日續錄 
[筵貲助振]  
　　有自稱七十叟徐氏者寓書電報總局云人生七十曰古稀兒孫幼輩應設壽堂稱觴祝嘏自揣德薄名微無所爲壽且念各處沈災未淡以後天寒窮簷部屋凍餒堪憐與其修讌會之虚文孰若籌貧黎之實惠爰將壽筵資百元移助振捐分交楊子翁施子翁兩觀察會解災區爲各親友造福[  上海電報總局籌振公所囑登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿捕房紀事]  
　　馬夫孫瑞記於九月初六日持嵌寳金戒指一枚往南巿寳豐押鋪質取小洋銀八角至初八日甘阿小岳阿才二人令慶福齋糕糰店陸阿有作保至寳豐掛失旋卽備齊本利贖回前日孫持質劵至寶豐取贖櫃夥告以前情孫不服投報捕房捕頭派包探黄量海將陸帶回押候轉解馬路工程局禀請總辦翁子文太守訊究○陶子康在川沙開設布莊日前其夥陶菊屏竊取滬上某錢莊票據洋銀九十元潜行來滬陶追蹤而至扭入捕房捕頭令押候轉解工程局禀請訊追○前日趙長和邱阿小販賣膠菜不知因何忽起爭端互扭至捕房　訴捕頭令押候轉解工程局禀請訊究○偷兒朱勳堂行竊某水果行盛橘之桶携至馬路中被八十四號巡街捕拘獲解入捕房捕頭令押候解至工程局禀請究辦 
[英美租界公堂瑣案]  
　　包探朱桂生解公共租界中圓通寺住持僧瑞昌到案禀稱伊失去洋銀七百元疑其徒祥林所竊向之詰問祥林謊說洋銀藏匿寺外某橋之下及往找尋祥林從後將伊推入河中乃拖泥帶水而歸將祥林用鐵練鎖諸寺内小的聞之拘解請究祥林供　人並未竊取洋銀實遭誣指讞員張柄樞司馬商之英總領事署迪繙譯官判責瑞昌四百板枷號一月俟期滿管押捕房一月然後逐出租界○包探沈阿岳解張阿華到案禀稱此人將王張氏家及笄女郎秀珍誘姦報申小的拘解請究司馬飭分别押候禮拜三詰訊○包探倪順泉解邱金順到案禀稱此人向張發明索欠無著乘夜用刀割破伊家東洋車上布篷是以報由小的拘案請究司馬判責二百板枷號七日○包探劉阿炳解流氓朱毛毛朱金林到案禀稱伊等二人均著名流氓曾經大老爺懲辦兹文向朱松咸訛詐洋銀一百元朱先付二十元小的聞之是以解案請究司馬判各責五百板押捕房一年○包探竇如海解流娼李彩雲到案禀稱伊曾因拉客判罰歴久不繳旋經龜奴毛春亭求恩釋出今仍勒令爲娼伊不願從奔投捕房呼救捕頭令小的將毛拘獲送案請懲李妓供小婦人係湖北人家有丈夫被姊押入毛龜妓院中求恩超豁可馬判責毛三百板枷號一月李妓候備文遞解湖北 
[法租界捕房瑣案]  
　　蔡存奎蔡李氏誘拐潘朱氏家幼孩托蟻媒王張氏輾轉售去報捕搜獲男女二孩傳潘認之均非已子因之解送公堂大令訊取口供飭將關涉此案之邰昭福包王氏等一干人一并押候嚴比昨日命提覆訊包探禀稱王張氏初至捕房供明所拐之孩售與寄居美界靑雲里之廣東人某姓家已附鯉門輪船帶回廣東原籍王張氏供此孩並非潘姓之子大令怒其刁狡著掌頰一百下與蔡等還押聽候嚴比邰另候過堂發落○和源成號夥朱墨林控初雨邨騙取票銀三千兩等情大令向之研訊初供此事須由小的問之錢莊方能取信大令著於下期傳錢莊執事人來案質訊○徐永清控蟻棍蔣阿大串同包王氏誘去六齡幼女輾轉售錢迭奉大令訊供責比在案事經一載廔次求追昨日大令是蔣覆訊著將徐女從速交案蔣矢口不承大令著重責二百板包王氏供稱小婦人實被誣攀大令著掌頰一百下押候嚴比○某西人家細崽邱阿毛竊取衣物經西人送捕解案疉奉大令訊供不認行竊昨日命提復訊邱知無可遁飾一一直承大令著重答二百板還押再比○鴇婦丁王氏前控陳幹陳王氏誘拐烟妓韋桂紅大命飭將桂紅發堂留養昨日命提丁王氏陳王氏至案著各掌二百下陳幹答責五百板一并斥釋 
[美租界捕房紀事]  
　　昨日甬人王桂生投捕房訴稱在天潼路開設森和水果店數日前店夥陳鼎生串通顧　生至利亨水果行騙取水果若干請爲查緝捕頭允之○昨晨張阿二混入穿虹浜某姓家竊取衣服三件適爲包探劉阿炳所見連贓帶入捕房捕頭令押候轉解公堂禀請讞員張柄樞司馬訊辦 
[江官報]  
　　十一月廿七日新委江都縣學朱廣文錫成到揚任事○廿八日張鹺尹仁芬辭赴廟灣鎭差金沙塲吳鹺尹用中缷事回王鹺尹與晋辭白塔河卡○廿九日莫觀察繩孫由京回揚○三十日馮鹺尹杰辭赴甯省公幹朱鹺尹乃庚銷總局聽差委西岅差遣○十二月初一日龔鹺尹齋　銷總局聽差到總局發照分發大使王鹺尹矅堂山東人禀到○初二日統帶淮北緝私陶游戎榮漢扺揚公幹許分轉念祖由高寳差次來統帶新勝虎字營徐都戎實山到揚○初三日調補江甯府羅太守璋過揚江鹺尹鍚麟王鹺尹紹脩均辭赴差○初四日朱鹺尹乃庚辭赴西岸聽差○初五日吳鹺尹葆疇禀辭赴省謝鹺尹恭靖銷北鹽差 
[皖省官報]  
　　十一月三十日同知銜指分安徽試用知縣楊世翰到湖南人缷代理績溪縣李壽宸到候補知府姚肇椿到由上海公幹回知縣熊鈺辭赴皖北公幹典史顧堃培到赴頴州府屬帮辦牙捐回楊象奎到起服來省十二月初一日候補同知袁家　到由和州提案回缷代理旌德縣文化舒到委署鳳陽縣丞劉璲章辭初二日簽分安徽試用通判王鏡棠到江蘇人府經陳碩知奉洋務局委學習縣丞魏崇愷到由皖南措資回初三日廬江縣汪鍚麟到由安省賑捐案内獎卵知府銜在任直隸州缷代理績溪縣李壽宸知交代淸楚謝超委一次鄭秉璘辭解京餉吏日張雨山鳳陽關解餉來省初四日江西候補縣丞宋人龍辭新選直隸平山縣洪子店巡檢胡良謙辭初五日直隸候補道鄧賢　浙江候補道張士璠均到委辦華陽釐卡知府胡大庥到又辭廬江縣江鍚麟辭花翖同知銜指分安徽試用知縣潘元長到廣東人號季展指分安徽試用典史汪承恩到江蘇人知縣鄭壽彜縣丞汪云龍均辭赴皖南一帶措資周之相辭赴皖北探磺價典史潘際唐知過興遇缺先補用孫良甫到由和含帮辦牙帖回並丁丙艱初六日候補知府王詠霓辭赴金陵見制憲知州方賓穆辭知縣文化舒謝酌委吏目崔煥元謝超委均一次縣丞陳雲瀚知奉委解水師月餉赴金陵初七日指分安徽分缺先補用巡檢周鴻甲到湖南人試用巡檢鄭巽到江蘇人同知張雷知奉臬　委赴濳山訊案知縣梁鼎壎知奉洋務局委赴蕪湖公幹府經徐章會赴皖南從九譚德森赴皖北均請假措資 
[上海六馬路仁濟善堂籌振公所施子經英收四川山東賑捐十一月初一至三十日第九十九次淸單]  
　　初四日汪兆柏大善士洋五百元汪霞初洋五十元汪國焯國炯合洋四十元汪壽元洋念四元潘小元陳留畊堂袁方氏丁彭氏胡汪氏福全五户各十元七齡童沈肇倫洋四元吕顧氏一元○初六日求慈親身體强健兩子免災聰明人洋十元○初九日求子出外平安人洋十元○十一日蘇城永記洋十六元○十五日福昌氏洋五十元金秋田爲子阿新求病愈高楊氏各洋五元蕭山任陸氏求病愈二元○十七日萬太户洋十元倪求母長年倪合家求平安倪七女病故資冥福三户各洋二元顧在京得子愿唐鳴球子病愈各洋一元甬江無名氏銅洋卄四元○十八日陳賡壎求生母病愈洋三元○卄一日奉賢李善士洋二百元朱學曾朱陳氏病愈還愿十元○廿五日章蘭女士求妹喉症速愈還愿氏各洋五元○世日製造局無名氏五元○本月份共收洋一千零十三元扯七四四申元七百五十三兩六錢七分二厘銅洋廿四元連前共收元十四萬一千一百廿九兩二錢三釐除解各處振欵外凈存元十九兩八錢四分九厘銅洋一百四十六元二角 
[上海陳家木橋電報總局籌賑公所經收四川山東賑捐第二次淸單]  
　　延源莊交來溧陽退思齋助洋四百元蔚盛長交來開封電局楊助洋一百元程松亭翁交來友于氏爲女病愈完願助洋一百元程因之助洋二十元徐少甫翁交來逸叟老蘭七十壽筵移助洋五十元○共收洋六百七十元正 
　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月二十八日京報全錄]  
宫門抄諭旨均已錄前○護山西巡撫趙奏爲審明革弁等尙無助虐情形按律定擬摺○又奏爲墾務公司官本銀另籌墊欵並先後 
護理山西巡撫布政　奴才趙爾巽跪奏爲訊明革弁等尙無助虐情形按律定擬恭摺覆陳仰祈聖鑒事竊於光緒二十七年八月十三日准行在刑部咨議奏武衛軍哨官陳明孝等縱兵搶掠一案是年三月間山西孟縣防軍境洋兵窺境相率騒擾准升任撫臣岑春煊奏叅該軍管帶李成金劉　龍幫帶吳景琦革職拿交到部聲明吳景琦業被受害鄉民　斃並據湖北撫臣端方查覆奏稱吳景琦淫掠不法哨弁等亦不免有助虐情形奉硃批著岑春煊責令吳炳鑫將吳景琦之幫帶哨官等按名次交出歸案嚴行審辦欽此該統領將前後左右哨官哨長陳明孝等七名交由該撫派人押解到部奏請斥革嚴訊而該革弁恃無質証一味狡頼但思岑春煊原奏於消官哨長未及查叅端方亦止渾言助虐並未一一指出難以刑求惟有解回由西就近訊辦等因准此當轉飭營務處司道審訊詳辦去後升任撫臣未及核辦卸事兹據署布政使吳廷斌署按察使胡湘林署冀寗道吳匡訊明詳覆前來奴才覆提親審緣已革都司劉樹棠千總曾金友世職朱秉印千總匡煥章守備陳明孝胡德元千總許貴榮均供稱分隷河南陜西貴州甘肅湖南等省先後充當武衛軍哨官哨長於二十七年正月本營調赴孟縣車輪口駐紥三月初六日據報洋兵進口不料兵勇忽然潰退土匪勾結潰勇在上社鎭店上社村喬兒村等地方乘亂姦淫搶掠革弁趕去約束查拿匪勇設法招集嚴加管束開至陽曲縣賈家莊等處十一日始赴忻州再　帶吳景琦等怎樣在上社村等處横行不法致被村民毆斃革弁們並沒眼見是事後纔曉得的今蒙提審實沒隨同淫掠也沒故緃情事各等供隔别研訊所供無不相同復提傳車輪口居民數人詳加訊問面爲質對亦均言未見該革弁們有不法情事衆口僉同與該革弁等所供尙屬相符是並未助虐故緃已可概見案無遁飾應卽議結查律載守邊軍人於已附地面擄掠者本管頭目鈐朿不嚴杖八十等語此案已革守備陳明孝胡德元已革都司劉樹棠已革世職朱秉印已革千總許貴榮曾金友匡煥章章分充哨官哨長防守隘口一經敵人窺境該管兵丁輒仃潰退淫掠雖訊無助虐故縱情事究屬約束不嚴自應按律問擬陳明孝胡德元劉樹棠朱秉印許貴滎曾金友匡煥章均合依守邊車人於已附地面擄掠者本管頭目鈐束不嚴杖八十律各擬杖八十業已革職應毋庸議至於吳琦一犯已經升任撫臣岑春煊叧案奏結應毋庸議除備錄供情咨部查核外所有審明革弁並無助虐情形按律定擬緣由理合照章恭摺具陳伏乞皇太后皇上聖鑒敕部核覆施行謹奏奉硃批刑部知道欽此 
趙爾巽片再前准欽差督辦蒙旗墾務大臣兵部左侍郎貽榖咨鈔創設墾務公司一摺内開前據山西在籍紳士直隷試用知府曹潤堂禀請創設墾務公司當商之岑春煊擬先由商務局　存欵下發給官欵六萬兩並由該紳等自行籌集銀六萬兩共湊銀十二萬兩計成本官商各半先行試辦准貽穀咨逹拉特旗有撥地一千七百頃先償十七萬之說該旗旣分起撥地正可分起贖冋請飭司於前籌之墾務公司商務局兩項十二萬外再設法另籌五萬兩湊成十七萬叧欵存儲俾應要需各等因先後咨行到晉並疉准咨催令將官商股本以及另籌墊欵迅速委解以便收地前來奴才查晉邊蒙旗墾務上爲國家恢拓利源下爲蒙藩疏濬生計内消隱患外固邊防　係極爲重要自光緒十二年至一十三年前撫臣　議屯墾皆由蒙部疑阻弗竞厥功垷旣有可乘之機自當設法因應免致中輟惟晉省庫欵萬分奇絀本省賠欵尙苦無出代墊蒙欵原屬力有未逮第念逹拉特旗地前經調任綏遠城將軍信恪議結該旗教案内聲明以該旗地畝抵賠銀一十七萬兩現該旗不願棄地屢次呈墾貽榖以地歸晉開墾由晉墊賠欵情勢頗爲迫急若不順其所乞有以應之誠恐蒙欵無指墾議多碍迹所從違動　大局又查伊克晤盟烏審旗前議以鹻地抵賠教案經陜省奏明以陜欵五萬兩付給教土將鹻池收歸陜省與達旗情事相同當與藩司再四商度不得不於萬難設措之中竭力措墊銀五萬兩合之官商股本共成十七萬之數以應蒙急以成墾事業飭司將南局存欵六萬兩叧湊墊欵五萬兩解交貽榖收儲俟墾務辦有端緖仍應將叧墊賠欵五萬兩由公司歸還晉省以重欵項其曹潤堂等湊集銀六萬兩亦飭自行解往俾免貽誤除分咨查照外所有墾務公司官本銀另籌墊欵先後解交各緣由謹附片具陳伏乞聖鑒訓示謹奏奉硃批該部知道　此 
柯逢時片再查前准部咨直隷督臣袁世凱奏整頓吏治現將道府廳州各項陋規一律酌攺公費一摺光緒二十八年八月十二日内閣奉上諭據袁世凱奏請將舊有規費責令合盤托出化私爲公酌給公費實爲整頓地方起見州縣風氣各省皆然著各督撫仿照直隷　定章程將各項陋規一律裁革仍著酌定公費以資辦公務期弊絶風清認眞考察屬員俾吏治蒸蒸日上用副朝廷實事求是之至意等因欽此抄摺咨行到臣伏查道府各官公費無出取給屬吏陋規日久相沿視若成例實爲吏治之害江西從前道府衙門有漕規月費節壽　項名目大率上司取之州縣州縣出自丁漕同治初年經前督臣曾國藩前撫臣沈葆楨將各屬應徵地丁漕米减定價　折錢徵收酌是盈餘以爲　有應捐各欵及道府各官辦公經費之用所有一切陋規悉行禁革同治四年由前護撫臣孫長紱奏明立案自是以來垂四十年謹守成規罔收踰越實與此次直隷總督臣袁世凱奏定辦法用意正同自可循舊辦理免事更張據署布政使陳慶滋詳請具奏前來臣覆查無異　隨時認眞考察有弊必除查有巧立各目派累屬員者卽行從嚴叅辦並咨户部外謹附片覆陳伏乞聖鑒訓　謹奏奉硃批知道了欽此 
許應騤片再龍溪縣屬石碼地方爲出入厦門要路時有出洋貿易土民回籍往來歴經飭令保護本年八月間有石碼課釐局委員候補鹽大使陳元煜適因酒醉由洋回籍與土民曾陳全口角縱丁辱毆復揑詞函請石碼廳通判裴仁壽籖差往拘該丁隨同差役前赴曾陳全坐船滋擾以致失去物件釀成控案據福建藩臬兩司曁鹽法道會詳揭叅前來臣查鹽大使陳元煜使酒妄爲縱丁生事實屬有玷官箴通　　仁壽漫不加察輒籖差妄拿致釀釁端亦屬荒謬糊塗且查該員平日居官操守平常罔知檢束相應請旨將候補鹽大使陳元煜石碼　　判裴仁　一併革職除飭司認眞查辦外理合附片具奏伏乞聖鑒謹奏奉硃批著照所請該部知道欽此 
鳳陽關監督安徽鳳潁六泗道臣張成勳跪奏爲征收土藥稅銀一年期滿據實奏聞仰祈聖鑒事竊查鳳陽　洋藥稅銀向係專欵解部光緒二年復關之時前監督臣胡玉坦以洋藥一項質輕價貴最易走私長淮水路向無大宗往來陸路又易繞越一　　征必　　　一　卽經詳定章程責成行户認納稅課不經胥吏之手籍免從中弊混嗣奉文加征洋藥稅銀議由蕪湖關通商口岸統征復經詳明專征土藥並將征收稅數先後按年奏報在案兹自光緒二十七年九月初一日起扣至二十八年八月底止一年期滿共征收上藥旱稅正銀一千二百四十八兩又自十一月起奉文加抽三成征銀三百十二兩所有雜耗銀兩照案堤撥隨解部飯加平等欵餘爲傾工火耗之用除循例呈請　臣查核具題一面造册報部並委員依限起　外謹將一年期滿征收土藥稅銀數目恭摺具奏伏乞皇太后皇上聖鑒謹奏奉硃批户部知道欽此 
 
