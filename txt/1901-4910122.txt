# 1901 - 167 - 4910122

 

Page 1

 
 
[勸募順直秦晉急振] [  申報館協振所謹啓]  
　　畿輔一帶自遭兵燹居民流離轉徙家産蕩然困苦情形筆難殫述而秦晉兩省又旱　爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隱之心者每致全家　斃傷心慘目雖鐵石人見之亦當爲之涙零朝廷疉降恩綸勸募振捐以救被災黎庶本館協振所自慚線力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[照錄岑大中丞清理山西教案章程]  
　　一本部院已奏請前在張家口内外嚴懲拳匪清理教案中外悦服之江蘇候補道沈道敦和來晉派委督辦全省洋務二行兇焚殺之拳匪頭目所謂大師兄二師兄有尚稽顯戮者不待全權大臣以及洋人指告先行嚴拿正法以快人心而昭憲典其餘脅從者槪不株連免使民教結仇更深三各州縣地方官内如有不顧大局以及曾從拳匪焚殺者一槪撤任四護理主教安懷珍所管太大寗朔汾五府教案由本部院先借賠欵銀八萬兩移作撫卹教民修蓋房屋添購農具購辦籽種之用此八萬兩應交某府若干交與何人領用均由洋務局問明安教士卽日辦理至安教士先借賠欵二萬兩以作教堂之用亦准照行所有一切借欵将來均在賠欵内扣回現在旣有此欵由教士分别撫卹教民洋務局不再撫卹五各府教民田産被百姓佔據者派員督同鄉約教民認領如契據遺失者由地方官照糧册給發新契六如教民全家被害所遺田産有被百姓佔據者應由各該地方官派鄉約查明由官追還歸教堂以作撫孤之用無契者亦給新契七天主教保赤堂所育之女孩并教民之妻女如有百姓留養者由洋務局出示懸賞送往洋務局呈報飭由各家屬領歸凡送到婦女每口賞銀十兩女孩减半由局給與護照收條保留養之家将來無事並不問其來歴如隱匿不報經洋務局派人密訪查出者除将婦女追還外隱匿之家重罰如鄰右知情報信查獲者大口一口賞銀二兩小口一口賞銀一兩其由鄰右送信查獲者留養之家一槪不賞八現在已奉旨保教凡教士往來應照常辦理各城門業經本部院傳諭守城各兵凡遇洋教士出入槪不阻止九本部院已飭洋務局設立發審公堂凡教民告追被搶物産者隨時持平清理凡有教民控告家屬被害指控兇手者照沈道前在張家口内外辦法槪不償命惟責成兇手量力罰錢撫卹苦主以期此後民教永遠相安十從前有各國教堂物件由地方官代收存庫者一槪給領報明洋務局估價扣銀以輕賠欵十一五府教堂教民房屋被燬者由洋務局遴派委員五員請教堂亦派華洋司鐸五員會同到被燬地面確查房屋閒數物産細數遭害人口造册咨呈全櫂大臣核辦亦照沈道前在張家口内外辦法若非委員教士會查者槪不算數十二歸綏七廳教案除由恩道借過撫卹欵銀一萬兩外現由本部院再借二萬兩由洋務局派員解至恩道轉送方主教所轄之司鐸爲極貧教民修蓋房屋購辦農具籽種之用将來在賠欵内扣除十三派護理潞安府劉守壽春赴河南林縣将主教賀福滿請至馬廠居住卽委劉守爲潞安府洋務分局總辦潞澤平蒲四府教案均照所議章程同時舉辦十四歸綏七廳教案所毁物産亦飭恩道督同歸綏洋務分局照所議章程同時舉辦十五英美瑞典教案已經本部院函聘英士李提摩太來晉辦理如不能來請其另舉一員來晉與沈道商辦英美瑞典教案洋員未到以發其有耶穌教民亟須撫卹無可禀訴者應由洋務局傳知華教士到局商辦如有被害耶穌教民於洋教士未來以前自願向洋務局請卹具結先行完案不再向洋教士瑣瀆者此等深明大義之人尤宜格外體卹速卽了案蓋我能自了一事将來洋教士卽省一案十六凡有商民悞收洋人器用物件者此皆由於不識時務情尚可原應仿照張家口内外辦法由商民自行送往洋務局代收由局發給護照收條保其将來無事並不問其來歴如不送往經洋務局查出者加重懲辦蓋物件多得一分卽少一分賠欵十七凡有教民房屋門窓雖毁而樑宇猶存亦飭洋務局委員估工修復　地方官業已修復或教民願酌領修費自行修復者均聽其便委員教士會查之時不再列册以輕賠欵以上所議各條本部院因晉省風氣未開民俗樸厚辦理尤宜審愼况因循不理尤礙和局操持過急不協輿情細繹沈道前在張家口内外所辦章程爲中外所悦服其道不外持平兩字且口内外商民多有籍隸山西者以張家口素所習聞之事移之晉省當不致於枘鑿本部院因地制宜亦持平詳訂章程以期民教相安各無疑慮續添第十八條口外七廳民智未開人心浮動最易聽信謡言前由渾源州抄來假託劉大臣告示謡言惑衆仍復仇視洋人慶邸行文查禁如果尚敢抄錄傳誦照匿名揭帖盡法懲治口外七廳教民有自赴鄉村索取銀米並追尋被搶物件者旣有官借卹欸失物官爲追查自應專責恩道隨時商之教士将此風禁絶以期此後永遠相安惟無知愚民仍有頭裹紅布以爲藉此可以恫喝教民此等舉動尤爲愚頑應仿照張家口外辦法由道派員帶兵禁止勸散具結不准再有聨荘會等名目學習拳棒再肇禍端 
[本館接奉電音]  
　　昨日午前西安行在飛電傳來上諭五道敬謹譯登○五月初五日行在内閣抄奉上諭工部右侍郎陳邦瑞著仍留政務處當差欽此同日奉上諭本日召見之直隸補用道孫寳琦著交軍機處存記候旨錄用欽此同日奉上諭通政使司通政使著郭曾炘補授欽此同日奉上諭者仁著以五品京堂候補交政務處差委欽此同日奉上諭袁世凱電奏懇請回籍營葬情詞哀摯具見孝思惟山東地方緊要關係全局該撫勢難一日輕離務當勉抑哀思用資坐鎭一俟大局定後再行賞假回籍營葬該撫之母教有義方朝廷甚爲嘉許該撫更當感激奮發移孝作忠共濟時艱以副倚任欽此 
[意見各殊]  
　　英京倫敦來電云華歴四月某日美國駐京使臣洛希路氏電奏美迁略謂中國應償各國銀若干諸使咸不願派員至荷京弭兵會中公議美總統覽奏遂不允聨合各國擔保中國償銀似此各執一詞不知何日方能和衷共濟也 
[自行鈐轄]  
　　英京倫敦來電云東西洋各邦軍士之在華者向均歸德國爵帥華爾得西氏節制兹者華帥已離中國取道西行各國聨軍當由本管官自行統轄以重職守而靖匪氛 
[法願退兵]  
　　霞花士報云頃接法京巴黎斯來電言某日大臣地加士氏在議院中宣言曰我法派赴中國之 
 
 

Page 2

 
 
兵深望從速撤退雖償欵尚未議妥然法人所辦之事已堪嘉尚不必再以兵戎示威矣 
[皇華載道]  
　　西字報云醕親王銜命赴德京栢林謝誤殺使臣之罪奏調張燕謀京鄉爲參贊大臣刻下京卿已馳抵申江言及邸駕将附咸北亞美利加公司膠州輪船赴歐洲大約華歴五月二十一日卽可詠皇華而就道矣 
[調兵防守]  
　　京師訪事友人云中國政府檄調山東巡撫袁慰帥所統武衛軍數營駐紥直隷固安縣界永定河南岸并飭直隸提督馬軍門玉崑将所統之軍分撥十營委員帶赴順天府屬四路廳分投駐紥俟洋兵撤退後用以彈壓匪人 
[檢查例案]  
　　京師訪事友人云月前奉旨令各署銷燬例案以杜積弊旋欽派如侍御格陳侍御璧親詣各衙門分别查檢兩侍御奉命後先至吏部嚴密封查并諭令各科房限半月内将案卷一律交出逾限不交卽作爲銷廢以後不得遇事援引説者謂京師各衙門書吏經承看稿貼寫都計不下數萬人一旦沙汰無遺當無不愁眉雙鎖矣 
[漕運紀聞]  
　　京師訪事人云江浙漕糧前有歸總税務司赫鷺賓榷憲包運之説兹仍由上海招商局各船運至大沽倩仁記洋行從火車運京運費須較前每石增銀一二分 
[分任工程]  
　　京師訪事人云兩宫回鑾在卽城郭宫闕亟應量加修葺以壮觀瞻惟一時庫帑不敷動工非易旋由湖廣總督張香濤制軍請将貢院工程歸湖北撥欵前門門樓則另由盛杏蓀丞堂報効後門門樓由吕鏡宇星使報効李傅相復於北洋籌欵認修内廷直房 
[議設部員]  
　　京師訪事人云總理衙門改爲外部早經全權大臣慶邸李相奏蒙俞允應設堂司各員額缺璨已有廷寄到京著全權大臣會同政務處吏部妥議具奏 
[永清勦匪記]  
　　徐家匯匯報登天津友人來函云直隷永清一帶近來頗不安謐山品則有票匪海口則有海賊撫寗縣境受害尤深有拳目張洪者上年在泥溝設壇聚衆擾害地方迨各國聨軍到後竄至張家口外句結票匪千餘人置備快槍預圖逆命今由盧縣入桃寍口焚燒程谷田谷等村旋復竄至馬古營撫寍縣某大令率兵前往交戰良久兵不能支次晨匪黨長驅至擡頭營鋪户民居均被刧掠并将富民擄去勒令出銀取贖大令計窘商請英兵會剿而匪多亡命竟敢攻敗英兵有一英統領戰殁沙塲匪則死傷無幾四月初一日臨榆縣俞良臣明府扼守石門寨恐匪來犯因與天主教堂高司鐸議定函請法兵駐守並命擡頭營大新寨教民相助爲理初二日法統領偕高司鐸至擡頭營票匪附和益衆跳刀拍張老多至二千餘人法兵先佔南山坡險要未幾英日各軍繼至彈丸霰集槍砲雷鳴約攻三點鐘時匪始力竭而竄各軍追至口外匪人死傷載道法兵傷一人印兵斃二人傷一人日兵斃二人附近各荘被匪戕斃男女大小百餘名口亦慘矣哉惟時法兵旣獲勝而回英兵隨将擡頭營薙洗毁去民户二百餘樂亭縣相距非遥亦有匪人焚掠姦淫罹禍甚烈日來由南口至張家口尚有德兵駐守延慶州褚司鐸經官長保護頗爲周至刻由杜司鐸與官長議定賠償所失共銀一百四十萬兩以一年爲期此外永清賠銀四萬兩桑峪先交三萬兩通州先交一萬兩霸州先交二萬兩從此匪人當可濳蹤教案不難了結矣 
[嚴約教民]  
　　廣州安雅書局世説編云環地球各教皆以勸善懲惡爲宗旨未有悖此而能立教者惟行之旣久或不免流弊濳滋蘭艾同生事所恒有不得疑立法之尚有未周也邇來東莞教士朱君洞悉情由特繕禁條嚴加約束於自反之義深有合焉彼蚩蚩之民觀此亦可化其畛域之見矣其文曰爲嚴申禁誡告白週知事竊維我教規誡素稱嚴肅每遇收納徒友必訪查明確果其人品格純良信德堅固眞能專心向善方許進隸門下仍隨時訓誨務令恪守十誡四規持身則嚴以律已涉世則謙以待人舉凡一切作犯科邪妄背理以及博奕吸烟花消賭蕩等類悉皆嚴行禁束絶不稍事姑容第邇來聖教盛行本堂管轄地方日漸遐廣誠恐流品不齊良歹混雜間爲查察所不及或被詭冐瞞投有名無實一經號稱教民動敢倚勢横行大則魚肉鄉閭小則欺壓良懦種種弊端弗勝枚舉若不認眞清釐整頓勢必貽玷本教聲望關繫正非淺鮮爲此特申禁誡佈告各處周知嗣後無論新舊教民倘有敢恃教爲非如犯截路攔河强肆搶掠或向磚瓦灰窰打單强索或到耕農圍館勒收行水許被害之人查悉該匪名姓指明確證眞贓徑到本堂報知任由事主或本堂拿獲綑解官衙嚴懲或赴地方文武官衙指名呈控拘緝歸案重辦本教士决不出頭袒庇仍代爲函請邑憲秉公辦理若各鄉村市鎭遇有紳商士庶目擊此等匪徒行兇作惡勿因其冐稱教民致心存畏忌爲要再近日國家餉糈支絀致全省各項賭博奉大憲奏請准歸商辦實出一時權宜究於風俗人心貽害匪淺本教志在勉人爲善向來禁束門下教民弗准私作徧門事業此後倘有自稱教民開設攤票弗遵繳納經費餉欵强抗攙賺應准承辦商家扭送官衙究追嚴懲或反向攤票各行勒收規項廠館人等切勿給與分毫有敢糾黨攔截滋擾者卽著當塲拿捉綑解作搶劫匪徒懲辦現在縣憲開辦清鄉缉捕在卽各屬如有冐稱教民違犯已上各項罪惡應由受害事主就近密禀按名攻訐較爲省便 
[整頓營伍]  
　　温州訪事友人云温州府王雪樓太守自兼任温防營務處卽於上月二十三日牌示點騐練兵營勇于期親詣大校塲傳集温標練軍以及定字營勇按名查點勉勵有加是亦整頓營伍之至意也 
[購拿會匪]  
　　奏設廣東緝捕總局兼營務處爲出示重申曉諭事照得上年秋間查有會匪何仲昆等十餘名均混入水師各營充當弁勇當經本局派員前往查拿並懸賞出示曉諭嚴拿首要解散脅從嗣經拿獲陳漢高等四名訊明分别懲辦其餘各匪迄今仍未弋獲兹訪聞該匪等復敢混入省城難保不别滋事變亟應嚴密查拿除移行各營及南番兩縣會同認眞跴緝外合再出示曉諭爲此示仰闔省軍民人等知悉爾等如能将前次懸紅有名各匪拿獲解案訊實卽酌給花紅以示鼓勵本局前此　切誥誡許其改過自新從寛免究蓋不忍不教而誅倘仍怙惡不悛並不回籍安業一經拿獲惟有執法嚴辦决不稍存姑息其各熟思毋貽後悔切切特示 
[票匪正法]  
　　九江訪事友人云去年閏八月某日長江水師湖口中營遊擊王鶴松遊戎飭派標下張茂春馬昭萬兩千戎在廬山某寺拿獲富有票匪易桂林一名解交德化縣訊明收禁四月二十五日長江水師提督黄芍巖宫保秉節抵潯　提略訊卽於是日午後四點鐘時綁赴西關外老馬渡行刑臬首懸竿示衆 
[統領回杭]  
　　杭州訪事人云新右軍統領黄峙青太守交卸嚴州東關局務後上月二十七日督勇回杭派令分駐下城各廟宇隨赴撫轅謁見余晉珊大中丞茗談良久而出 
[文星移照]  
　　松江采訪友人云江蘇提督學政李蔭墀大宗師按試松江刻已竣事本月初六日之晚頒發新生正案八學名次一仍舊貫惟上海案元龔錫圭因覆試時抱病未克入塲禀請學師求准補覆宗師允之及案發降作殿軍初七日清晨奬賞時次第傳至案前曲爲勉勵隨排導赴文武各署投剌辭行午後登舟就道各官恭送如儀正副兩營兵均站隊河干鳴槍致敬憲舟旋駛出祭江亭外約一里許過砲臺灣停泊旋於傍晚六點鐘許開赴鎭江 
[辭差歸養]  
　　鄂友來信云嘉定吳挹清觀祭宗濓精通法國文字熟悉政治家言歴隨劉薛龔三星使駐紥英俄法義比等國回華後卽 
 
 

Page 3

 
 
爲廖榖似中丞奏留浙江辦理洋務嗣又經督辦鐵路大臣盛杏蓀丞堂調赴漢口奏派稽核蘆漢鐵路洋帳近以太夫人年已開九未克板輿迎養遠涉長江爰将漢口一差再四力辭始得上游允准刻已於上月之杪交卸言旋矣 
[浙省官塲紀事]  
　　杭州訪事人云浙江金華縣縣丞陳二尹金聲現已捐升知縣來省禀到禀請過班旋奉代理杭嘉湖巡道郭馥郎觀察札委辦理嘉興分卡事務上月二十七日禀辭赴禾○杭州關稽徵委員應添帮辦一人刻已由郭觀察委定候補縣黄大令士懋矣○浙省牙釐總局帮辦差現奉撫憲余晉珊中丞札委候補道朱小笏觀察啓鳳辦理○前署石門縣候補知州李幼卿剌史交卸回省在振捐局捐升知府本月某日趨赴各憲轅禀知○委署處州府同知朱司馬錫傳奉上憲委蕭山縣查勘新漲沙地事畢於上月下旬某日回省銷差旋於本月初二日禀辭赴任 
[上海官塲紀事]  
　　蘇松太兵備道兼江海關監督袁海觀觀察因有要公将赴金陵謁見兩江總督兼南洋通商大臣劉峴帥刻已部署行装矣○上海洋務局總辦蔡和甫觀察咋由金陵回滬午刻命駕赴蘇松太兵備道轅拜會道憲袁海觀觀察○昨日午蘇松太兵備道兼江海關監督袁海觀觀察在署設席柬請新簡四川鹽茶道黄愛棠觀察江蘇督糧道羅少耕儲憲上海洋務局總辦蔡和甫觀察讌飲直至日過花梢始興盡而散○上海縣汪瑶庭大令探悉江蘇巡撫聶仲芳中丞遴派各員赴各州縣抽查烟膏捐将次來滬爰於咋日飭差傳齊本邑各烟膏捐董事著於今日到縣諭話○日前新任四川鹽茶道黄愛棠觀察由蘇來滬定於今明泝江赴漢口換船入蜀履新昨日午後命諭進城遍往道營廳縣各署辭行 
[大令騐屍]  
　　本邑引翔港左近十二圖鄉民楊興興因與東十三圖民人楊小喜爭奪田産前晚被小喜糾同流氓周振林魯炳春扭至荒僻處突出利刃向胸腹間連剌四下立時斃命昨經屍妻王氏偵悉告知地保徐良圃将小喜及周魯二人一併拘獲解送上海縣署報請騐屍究辦縣主汪瑶庭大令准之旋於午後帶同刑仵書役人等臨塲相騐旣升座无據徐保伸訴前情質之小喜供詞支吾大令喝責二百板始供稱小的行兇是實惟兇器由周所給周一味狡賴喝責三百板遂據實供明魯供小的當時雖亦在塲實未帮同行兇大令命仵作如法檢騐旋據報稱死者年約三十餘歲胸腹間有刀傷四處確因傷重身死大令離座親視無悞卽命屍妻備棺盛殮飭差将小喜及二帮兇一併帶回縣署聽候訊辦 
[命案復騐]  
　　法界興聖街周虎臣筆店夥王耀先侯啓義在清風閣茶肆奕棋有王少卿者向借棋子王侯不允口角之餘釀成命案報經上海縣汪瑶庭大令蒞騐其中情節早經登報前日讞員杜枝園明府将一干人略訊供詞解送至縣至晚大令升堂研訊張榮寳供稱小的係本地人在清風閣當茶愽士是日王侯對奕時丹徒人王少卿袖手旁觀及局終向借棋子王耀先不允致互相口角旣而王少卿掄拳毆擊王耀先向之還毆王少卿受傷仆地當卽喚捕一併帶入捕房捕頭向小的問明釋出王少卿舁迸仁濟醫館越宿身死侯啓義供與相同王耀先供爾小的在周虎臣筆店爲夥暇時每與侯啓義至清風閣奕棋是日王少卿强向小的借取棋子小的素不相識峻詞却之王少卿怒而謾駡并批小的之頰小的急閃身避去王少卿用力過猛誤仆椅角腰肋受傷頽然倒地旋由其友某甲負之而去後忽投訴捕房捕頭令舁送仁濟醫館翌日傷重而斃大令飭将侯張分别交保王暫行收押昨晨查閲案卷以前日相騐時未據仵作喝報重傷今據供腰肋受傷似不相符遂帶同書差刑仵命駕赴西門外九圖開棺復騐仵作審視良久唱報死者腰際確因跌磕傷重致命大令親視無訛飭吏重塡屍格将棺封釘厝諸義阡 
[舞弊宜懲]  
　　前者英商老公茂紡紗廠主以本邑各鄉民装運花衣至南市求售類多将水攙入購者受累非輕因據情控諸英總領事署旣而英總領事函知美德各國總領事相繼函致道轅蘇松太兵備道兼江海關監督袁海觀觀察飭花業董事程鼎留心察看厥後各國總領事復酌定華歴自本年五月初一日爲始專派洋人在南市各馬頭詳加騐看有無攙水情弊觀察亦出示曉諭在案不料中西官雖嚴申禁令而牟利者仍視爲具文昨日清晨洋人查獲舞弊販户王雲松等三人就近送至捕房捕頭令一并押候解馬路工程局禀請總辦葉孟紀司馬訊明懲辦以儆其餘 
[包捐被控]  
　　前者南市各馬頭管帮人孫潤卿周富南聨名赴道轅指控馬路工程局承包八項船捐之陸海珊卽陸春生種種劣跡蘇松太兵備道袁海觀觀察批其牘尾曰查此項船捐前次如何分認旣已加捐何又改諭陸海珊卽陸春生承認其人是否安分有無盈虧所控各節是否確實仰工程局葉丞查明詳細禀覆察奪總辦葉孟紀司馬奉批飭查並責令孫周具呈切結旣而鮮魚船管帮人金蘭波投局遞禀聲稱小的誤被牽連求恩摘釋司馬飭吏檢查案卷詳細禀覆並将各人切結一併呈請觀察核示施行 
[驅逐游僧]  
　　前晚三鼓時本邑南市二十三七鋪巡防局員盛雨村二尹督率勇甲等人親往各叚巡查巡至賴義馬頭見一游僧蜷臥合興樹行門外當卽提至輿前略訊口供飭捕甲押逐出境 
[失孩待領]  
　　昨日小孩趙和尚由浦東洋涇鎭隨人來滬中途失散彳亍南市新馬路中某號巡街捕見之帶至捕房捕頭詢悉情由命水巡丁陳向榮傳諭家中人到來具領 
[法界火警詳述]  
　　法國新闢租界八仙橋迤西福蓮菴佛店左近失火情形昨已略誌本報兹悉火起於楊阿狗所開木作内救火會中人聞警急驅英法二界各洋龍馳至竭力施救約逾一點鐘時始熄共焚去平屋八間并殃及福蓮庵披屋數間此外尚有平屋六間經人拆去當火熾時法界捕頭帶同中西各捕探到塲彈壓拿獲乘災刧物之匪徒一名押候解送公堂禀請讞具杜枝園大令訊究火頭楊阿狗當經拘入捕房捕頭詰知事出無心管押一宵從寛釋出然左右鄰之遭其波累者皆已不堪設想矣 
[美界火警]  
　　昨日黎明四點鐘時美租界楊樹浦路梅家巷左近怡和紡紗廠油花棧内不戒於火霎時轟轟烈烈光燭雲霄當經救火會中人驅英美二租界皮帶車馳往吸水狂噴約歴一點鐘時始熄幸未殃及鄰右祇焚去起火之房屋十餘椽 
[英美租界公堂會訊案]  
　　和濟彩票公司某德商投本管領事署控華人王良卿李耀廷積欠彩票洋銀由張愼齋作保請卽訊追等情領事函致英美租界公廨前日讞員張柄樞司馬提王到案會同德繙譯官佛爾克君研訊德商倩律師業理和訴請嚴追王倩侯魯公及佛威二律師到案聲稱和濟公司係華人所開各股東均係華人並無洋商入股應由華人控告業律師堅稱德商所開司馬商之佛君謂此案應否由公堂會訊候商之總領事然後函訂訊期可也　君曰諾遂相與退堂 
[速解倒懸]  
　　昨承李雲書部郎經勸崇一堂善士助洋銀二百元送交敝會并蒙部郎慨允自捐鉅欵仰見德量淵深無任欽佩惟陜省災民現值青黄不接待賑孔振所望部郎惠澤早頒俾得及時彚寄速解倒懸是爲禱盼[  有道公會同人謹誌]  
[楊枝甘露]  
　　昨承孫順齋部郎交來規銀三百兩囑卽轉解災區敝會前接蘇君來電謂陜省飢民尚有二萬餘人嗷嗷待哺每人得銀二三兩便可延活卽此三百兩可救百餘人性命功德殊非淺鮮所願仁人君子聞風興起源源接濟則二萬餘人立可轉危爲安同登袵席不禁引領西顧爲災民馨香祝之[  有道公會同人謹誌]  
 
 

Page 4

 
 
G>　　富强善會勸戒洋烟淺說○凡有赤貧來會服藥者不取分文 
　　這個善會呌做富强戒烟善會貧者戒烟可以變富弱者戒煙可以變强富强的名目是這個道理你看街上那些售戒烟丸的虚虚實實不知幾千幾百家惟有我說個會皆是有名氣有銅錢的人痛恨鴉片烟害人共發善心贊成此會一心想救吃烟的出了苦海本會所製富强戒烟丸其味甚甜丸藥一袋藥本要三十文只取半價暫收十五文是情願虧本的奉勸吃烟諸君萬萬不可錯過機會如不相信可將本會丸藥用開水泡開試騐試騐自然曉得這個丸藥内中並無烟灰也没得土皮及外國白藥粉害人諸品吃烟一錢的吃丸一袋計丸五顆五日减一顆吃了一個月就不想吃烟了倘有願戒的人實在貧苦十五文都出不起可到本會說個明白照癮小大送丸藥與你吃不取分文有錢的人碍於送戒聲明如來洋一元取丸藥七十袋來洋一角取丸藥六袋也都使得本善會與他們牟利的不同外埠欲代辦分會先寄洋十元本會格外週全原班寄回富强丸一千袋每袋照本會收半價十五文如每日有人領丸藥一百袋能收成錢一千五百文一個月計可餘錢十八千文如以餘資施送貧的種德不淺本會的意思但願你們一傳十十傳百個個都來戒烟將來世上没有一個吃烟的人人人皆富個個皆强這個戒烟善會就算成功圓滿了上海英大馬路第一百七十三號門牌富强戒烟善會謹述 
　　真周昌記老棧 
　　啓者小棧創將廿年向蒙官商同羨房間清潔茗　精美以致　遠馳名近屆夏令天氣蒸熱蚊虫臭虱人所惡之小棧向來清爽素無比患茲恐附近延及不得不防購用美國藥水遍澆各房以袪其患承蒙光顧可保無慮斯患官房客房以及常包均可請到敝幢房面議格外從廉去冬因事回越復於今春二月十八日仍歸世昌管業賜顧仍請惠臨寳善街老泰和館對門周昌記老棧牌爲記 
原主世昌復啓 
　　上海起首老泰和館珍記只此一家並無子孫分館 
本館創始於上海英租界金隆里口繼遷寳善街中前後四十餘年生涯鼎盛各莊號深信不疑邇有歷年歇夥東拼西凑别開一館自稱與股者爲本人館子孫本館萬不敢當用特登報聲明並願告各莊號主顧共知本館只此一家他處實並無分出也此啓 
　　文痴武癲鎭心發狂作呆至寳丹 
　　　京都天寳齋秘製痴癲第一奇藥 
　　此丹專治男女文武癲狂及羊癲猪癲或錯心作呆服則立愈方用安神通竅補心化痰順氣癖邪降火利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小叫弄文作武嘻笑怒駡染此之症受累無窮本齋覔得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購常班回件認明鋪分上海二馬路中市西鼎新里口石庫門内交易 
　　一分時神油謂余不信當面試之效非分時分文不取 
老存濟堂大藥局遷設英界六馬路仁濟善堂斜對門仁壽里内第五石庫門再此油係本主人秘製創始之初早已聲明在前近有假冐購者留神人有不世出之奇才藥有不世出之奇功夫天下傷藥備矣多矣何足爲奇而奏效之速必欲限定一分時候如本堂秘製玉樹神油者固不獨古今中外見所未見抑且聞所未聞卽世稱立刻見效者已屬神奇不可多得何况一分時候較之一刻其速又不啻十倍可謂速之無以再速奇之莫能再奇縱使佩丹恐亦未必如是其捷是謂不世出之奇功誠無愧若謂余言之過甚好在外敷之藥可以當面試之試之莫謂半刻如在二分時候見效者雖分文亦不敢取亦足見本主人一生好奇精益求精至意焉出售甫二載已覺紛至沓來可見精靈極處孰不樂從吾知此藥一出不數年而如不唭傳舉國者吾决不信也茲將應治各症分别列後請諸君細察之○一治水火滾油燙傷無論皮泡肉爛痛徹心肺雖至垂危立將此油敷之約計一分鐘頭其痛立止腫泡立消不避風不忌水愈後而無痕○一治刀傷撞傷雖血流如注痛暈欲絶不論傷口巨細立將此油敷上不過一分鐘時其痛其血立止其傷立合愈後而無疤○一治跌打外傷筋縮腫痛只須少讦擦之立卽平復○一治風濕襲于經絡略搽少許奇功立見誠功超絶世至奇神丹爲生平製藥以來最爲得意者凡居家者斷不可以不備情同保險合家無憂每大瓶一元無扣小瓶五角批發面議如購去方便與人者價在十元願加二成十元以内仍照門市每瓶一元無扣若多購還祈託諸滬友代辦爲妥如交信局寄帶必看本堂登出清單方免假冐否則交郵政局寄購亦妥南京歸老德記藥房寄售 
　　馬寳 
　　售處○一在南市鹹瓜街元昌人參號○一在英界三馬路申昌書室 
馬在口外山野之地偶遇靈芝異草食之遂藴結成寳久之毛脫食不飢無異仙品見者知其有寳取出之形如胎卵能入心肝脾肺腎五經治百藥不效之症最有神驗卽至極危極險亦只須錢許無不立愈而於治各種新舊文武顚狂痴呆猪羊諸癇中風咯血虚勞咳嗽噎膈肝氣脘痛時疫喉證急痧山嵐瘴氣及小兒急慢驚風腹膨痘毒尤有神效一服除根是誠天下第一返魂續命藥也僕得此寳物有年素不出售今因求福存心濟世遂以公之天下見者勿以尋常目之且所存無幾遲購恐亦不及也餘語詳載仿單每分實銀二元僅取血本並無折扣惟賜顧者諒之益壽主人謹啟 
　　神藥奇功 
　　泰西未士括打秘方創製戒烟新法溥濟水每瓶一元二元燕窩玉液每瓶二元四元實價無扣 
　　戒烟水功用服法已另有告白詳載惟此水尙有許多奇妙令人不可思議斷非他種戒烟藥可及茲特撮要錄左○一多年老癮諸藥試盡屢戒不脫者服此數日卽覺心癮漸淡半月便可除鎗○一因病上癮一戒卽發原病者服此非但斷癮兼能愈病○一因吸烟過多精神疲倦日夜思臥懶於行動者服此卽能壯筋健骨精神倍增○一吸烟旣久陽痿精衰夢遺溺数者服此最能壯陽固精房事不倦○一吸煙人飮食無味大便艱難或成烟漏者服此能使臟腑調和開胃進食大便如常人一樣○一因吸烟而痰多咳嗽者服此立能化痰止咳順氣止喘○一因吐血而吸烟者服此包能斷癮保不吐血○一吸烟人面黄肌瘦容貌可憎服此能使面貌光潔全無烟色○一性喜吸烟不欲戒脫而又嫌其受累者服此依　可以吸烟如遇要事偶然停吸亦不覺癮○一戒烟之時最思吸烟惟服此水乃俟過癮之後方服隨吸隨戒故能斷癮不覺○燕窩玉液亦另有告白今更撮其種種奇效以見非他種補藥所能彷彿萬一○一老年火衰飮食不化步履艱難服此能開胃健脾行及奔馬○一少年傷於酒色致吐血咳嗽肺痿痰紅服此能潤肺止血咳嗽立愈○一婦女服此調經止帶受孕　胎○一童子虚癆不能受補服此最宜○一瘦弱之人服此一月必然肥壯○一諸虚百損服藥生厭者服此見色味俱佳自然歡喜售處在虹口白渡橋北首仁智里十三衖括打藥房外埠寄購託郵政局最妥無弊 
　　欲戒洋烟惟此經騐救苦水最爲靈便 
　　勸人及早戒烟說○並附戒烟眞憑實效試騐法 
　　鴉片之性酷烈誤呑必致傷生其性苦毒久吸易致促壽乃世之戒烟各藥悉用鴉片瑪啡合成服此者始非不極易抵癮精神矍鑠而服久則精血枯竭五臓損裂癮雖暫止身恐難保是何異以毒攻毒其害豈可勝言哉本醫士有鑒於此創制戒烟救苦水絶無絲毫鴉片瑪琲在内故盡人可以試服且服後不但能除烟癮并能潛消諸病改換虚弱之體如欲考察此水之眞能戒烟與否亦頗易易只須取茶一杯和鴉片少許調匀其色變黑其味轉苦不得入口而人早知爲鴉片矣若依樣取救苦水一杯調匀味亦微苦色亦微黑然使他人服之則甘香適口不知其中有鴉片也因鴉片苦毒之性爲救苦水解盡故也由是觀之則凡數十年之老癮烟積烟毒痼結極深他藥所不能戒者飲以此水定可照烟毒烟積掃盡毒積旣盡烟癮不覺自斷身體不覺自强矣此乃王道戒烟之法世人欲脫離苦海者依法嘗試無可立見奇功遠路託滬上妥友寄購爲妙如託信局宜防信夥作弊必須閱逢十登出清單爲憑每瓶售價一元起碼購十元多一成百元多二成千元多三成瓶外另套鐵盒盒面鐵成上海必達藥房六字寄萬里無礙 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[改課新學]  
　　區州訪事友人云本年四月孝廉堂課輪　　　局　命　程厚菴觀察以邇來時局鞙難士人亟宜留心有用之學以故各題皆標新領異生回别開觀察眞有志時務者哉題爲擬恭晉回　頌間浙省壽欵何者最便問空氣内所含微簡能令植物發醇其城市中與海面之空氣所　　　何處較多問聲附氣浪每杪鐘速率百十四丈　於懸崖而爲回音其速率若何問凹面渾圓玻璃折光鏡與三角碎玻璃　成渾圓折光鏡等大折光力有無差别問化學分别新律舊　何者使於入門問電遇各種雜質變色故有民電染物者充其力能使純一之眞金類變色否六問　外交者必持公法我中國素未預公法會當欲附入爲如何方使各國樂從問人之聰明古説根於心西説根於腦人之畏怯古説爲膽病西説爲腦病二者不同其理相通否問山石有水火若結兩種今見遠山形勢卽能斷其山爲何石否 
[開人禍]  
　　東師訪事友人云四月二十三日午後西珠市口平介會館正值金樽檀板妙舞清歌忽有一人貿貿然至閽人阻之致相爭閙閽人怒批其頰其人登時暈倒口鼻流血氣息如絲會館中人懼肇禍端急爲灌救移時始甦詢悉其人在東曉市某皮局執業爰遣人送之使　更令閽人前往謝　大約不致别起風波矣 
[上海縣署瑣案]  
　　丁子願因被胞兄毆傷投縣禀請騐明訊　前晚縣主汪瑶庭大令开堂研訊丁供小的係本邑人父母在日頗有積儲前年相繼去世遺下金　衣服若干房屋二十餘間均被胞兄吞没今更聽嫂嫂某氏之言欲将小的逐出小的苦無親族可投窮無所歸自往理論兄　非惟不　且復肆意兇毆叩乞騐明提案訊究大令飭仵投騐得　次果有拳傷諭令自行醫治候提其兄訊核○去年改過局員某君函送在局滋事之張長根到縣大令訊明不法情事飭改收自新所一年兹已期滿前晚飭提至案申斥數語著差役帶出交親族具領諭以如再犯事定須提案重懲○前　北新涇巡防局員某君送竊犯顧和尚到縣大令訊明責押兹顧在押患病看役據情禀知前晚大令提案研訊顧供小的家住龍華鎭尚有老母叩求恩宥大令見其病状可憐著差役　　其母管束 
[英美租界晚掌瑣案]  
　　德泰恒花行主宣錫圭控楊臧修　欠洋銀延不清理等情讞員張柄樞司馬准詞飭提到案前晚升堂研訊宣訴稱楊前在吕昌泰執事由章祥裕穆湘璜介紹與行内往來積欠貨　八百餘兩以棉花棧單一紙作抵嗣後屢向催索置之不理叩乞究追楊供所欠屬實惟求寛限清　章穆所供相同司馬飭将楊交保出外　　　　諭令将貨變價先還洋銀三百元餘欠限年内歸清兩造各具呈遵限切結而退○王木卿　見　人張文卿扭控周春生誘拐伊妻蘇氏前晚司馬升堂研訊王供小的向居治下億鑫里本年四月某日被周将妻蘇氏誘出私行霸佔兹　　　爲特扭案請返張所供略同周供小的屬媒娶蘇氏爲妻已歴五年有庚帖爲憑王時來引誘計圖姦佔今竟揑情誣控求恩明鑒蘇氏供小婦人嫁周爲妻是實司馬著一併移送上海縣署訊究并飭原告邀同媒人自行投質 
[英租界捕房紀事]  
　　公陽里百福里等處妓家密比如林時有小流氓三五成羣任情滋事前晚丁文晉陳根予錢到生諸流氓向妓家　　端滋閙不休經某姓收租人陳桂和喚令二百九百七號巡街捕一併拘入捕房捕頭詢悉情由告以此次姑予寛容倘再被拘定卽解送公堂禀請究辦○甬人顧阿金向在各兵船販賣零星食物日前某兵船上人将鈔票向之兑換顧　以銅質僞洋銀十六元報捕後經包探徐榮珊拘入捕房捕頭令押候解送公堂禀請讞員張柄樞司馬訊究○日前有費金生者濳至某洋行内竊取某洋人所置脚踏車一輛報捕後經包探徐榮珊拘入捕房捕頭令押候解送公堂禀請訊辦○前晚一點鐘時無　陳金元行至漢口路見李張氏踽踽獨行上前調戲經一百十二號巡街捕拘入捕房捕頭令押候解送公堂禀請懲辦○前晚六點鐘時有一四人至廣西路第五百四十五號門牌某妓院内尋歡被妓取去鈔票一帋向索不還因卽投訴捕房捕頭令某包探前往将票取出西人藉口于尚不符向與捕頭爭論捕頭令自投公堂控告○積賊李金才竊取毛吳卿家衣服數件經包探張寳成拘入捕房捕頭令押候解送分堂禀請究辦 
[法界瑣聞]  
　　流氓徐漢卿混號東洋阿二前因犯案遞解回籍近復潛來滬上謀充英租界某包探夥役誘騙寡婦郁蒋氏皮箱四口内儲金銀首飾約值二千餘金被氏控諸法界公堂讞員杜枝園大令訊取口供飭将各贓如數交還徐知事不得了浼人向氏求情氏許之遂於前日　禀求銷○前晚八仙橋左近甲有乙二賭徒糾人圍坐作牧猪奴戲事爲巡街捕所見連賭具解入捕房捕頭略詰情由著罰洋銀二元從寛釋出 
[美租界捕房紀事]  
　　前晚甬人胡明夫手提鳥籠行經吳淞路　被流氓王得興張阿新攫去胡與撑拒致手背被剌受傷事後忿不能平奔投捕房聲訴捕頭令包探石金榮前往查拿王已聞風逃逸僅将張拘　押候解送公堂禀請讞員張柄樞司馬訊辦○昨日午前駁船户陳阿五應某紙店之雇載貨數百件至某處交納乘間竊取一件旋被包　　阿五查知連贓解入捕房捕頭令押候解送公堂禀請訊究○前晚甬人某甲行至裏虹口流氓李永慶向之訛索不遂所欲扭至荒僻處　去所穿絯綢長衫事後甲偵知李匿跡永祥南里一百五十一號門牌屋内因卽投訴捕房請爲查辦捕頭允之 
[金官報]  
　　四月二十七日統領新勝水陸等營徐寳山上海　防捐局知縣　　上海來均到見解匪犯徐春山來看九江鎭王國權差禀　鎭江洋務彈壓知縣邵文炳到請補阜寗縣調署六合縣張　辭知縣羅治霖禀知到轅下校對差鈞和　船　　回山　解匪犯來新授　州思州府恩綸到見由京來卽辭二十八日統領新勝水陸等　徐　山辭直隸州恩芳禀知奉糧道委赴滬公幹知縣周以存禀知先行到　　　　姜 
[江西官報]  
　　丁憂候補道王鵬九禀辭回籍候補府項松調總查七門城外　甲　他幹曾辦七門城内保甲同知鄭　詔由高安州判夏　　由清江俱公幹回高安縣何敬釗卸事清理交代並辦績　　回馮用霖新昌公幹回南昌後衛千總陳萬功　　衛千總劉振　俱解淮餉清江回知縣張鼎銘兼辦洋務局文案憚學基酌委優缺一次毛文源往九江措資吳孝愷代南昌下鄉相騐回張樹森解申餉回史悠頤查輪船　乎回禀知　辦市度釐卡許應宏守催前署萬戰縣鄭故丞短交銀兩捸　知縣趙繼椿由皖來江勸辦順直賑捐吉安衛千總劉雲龍解漕餉赴淮 
[維揚官報]  
　　四月二十三日李分轉以牧辭回高寳差次蒋鹺尉忠熙委局　　工二十四日　鹺尹奉璋　鹺尉齊慶辭運北鹽二十五日趙鹺尹忠顯委解蘇州餉二十六日汪鹺尹租齡委六閘提淄鄒鹺尹鋭委黄泥港卡吕鹺尉桂芬辭解　州餉起程 
[蘇垣官報]  
　　四月二十八日　轅牌示照得署崑山縣石浦司巡檢陳起署事年滿　缺查有輪委到班之試用巡　吳崇文堪以委署署元和縣典史程遹在任病故遺　查有請補斯缺之瑞成堪以飭令先行赴任徐州府羅章禀辭同知黄琪徒　通判　齡太鎭劉文　華婁陳寳樽武陽知縣陳文藻上海局慶賢崑新王敬銘奉金朱福濳川沙南　李嘉福錫金徐芳　江靖劉芝蘭壇溧均禀謝奉委清查膏捐差朱麟錢禀辭畢　　門水關差縣丞曾延齡禀辭赴内河厘局王荘司員差 
[上海虹口元濟堂經收四月份送堂一文願並施醫藥清單]  
　　北京輪船帳　代　四十九户共洋五十三元心餘子施姓製造局機器廠衆姓　經廳梁各一元陳韋氏正二三四月四元郭謙修三月二元解姓洋一元四角錢三百十文無名氏三角　　明二角　　熙全年一文願四角五分廣成合銅洋廿五元六角福泰成銅洋三元共收騏洋六十五元七角五分銅洋廿八元六角錢三百十文○唐李氏醫　元十兩正　熙　十元盯郭氏五元繆榖若繆鐘倫各一元梁國亷一元一角燕香樓三元共收施醫藥元十兩洋廿一元一角 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴兼署成都将軍四川總督奴才奎俊跪奏爲籌墊川鹽加價銀兩解還匯豐洋欵恭摺仰祈聖鑒事竊娭才於光緒二十七年正月二十八日准户部電開二月二十一日應還匯豐銀欵息銀三十八萬一千五百兩川省本年應徵鹽斤加價除截留外餘銀四十三萬兩照案先提撥銀三十六萬兩迅速匯交江海關道屇期應将餘銀七萬兩陸續匯交江海關道兑收以備下期還欵之用等因又准行在户部電同前由並令勉爲其難儘力籌撥等語查川省續解鹽斤加價歲可獲銀五十萬兩又裁　貨釐土税重慶關及武備學堂各項經費共五萬兩除加撥磅價新練旗兵營餉截留銀十二萬兩外其餘四十三萬兩經奴才奏准自光緒二十六年起聽候撥用隨奉撥還匯豐洋欵不得已設法墊解至今尚未還清本年鹽斤加價甫經徵收並無成數各庫奇絀本難籌解而關繫交涉不能稍有遲誤只得暫行挪墊用顧大局兹由鹽茶道庫墊銀一十萬兩滇黔鹽務官運局息借商號銀一十五萬兩又由藩司向天順祥商號　借銀一十萬兩節省武備學堂經費騰出湘軍銀一萬兩共銀三十六萬兩於光緒二十七年二月初八日發交通商各行及天順祥商號承領限令於二月二十八日解至江海關交收以還此次應撥匯　洋欵所需匯費照案支給作正開報應付息銀由外設措所有墊借之欵俟川鹽加價收有成數再行分别歸還至餘銀七萬兩擬卽撥作代解直隸洋欵八萬兩之用業經奴才電商户部俟接覆准再辦據司道等會詳前來除分咨查照外理合恭摺具陳伏乞皇太后皇上　鑒謹奏三月十四日奉硃批户部知道欽此 
　　頭品頂戴兼署成都将軍四川總督奴才奎俊跪奏爲川省紳民完納光緒二十二二十三兩年津貼捐輸銀兩接濟京協各餉照章懇恩加廣文武鄉試中額以昭激勸恭摺仰祈聖鑒事竊查前准通行凡捐生已請奬叙者不准再請加廣中額學額已廣學額之銀不准再加中額又文武鄉試槪不准請永遠中額改爲捐銀三十萬兩者准廣一次文武鄉試中額各一名又捐輸廣額章程鄉試廣額不得過恩詔廣額之數又歴屆恭遇恩詔鄉試廣額四川加二十名又禮部議覆御史徐家鼎請停捐輸　額一摺經前督臣劉秉璋以川省津貼捐輸勢　停止奏准照章仍廣中額所有光緒二十年以前津貼捐輸銀數業經奏請加廣文武卿試中額奉旨准行嗣因中外搆釁請停庚子恩科未經次第取中在案今查光緒二十二二十三兩年共收通省津貼銀一百一十九萬六千一百六十八兩零捐輸銀二百一十四萬一千五百一十一兩零總計捐輸津貼兩項共收銀三百三十三萬七千六百七十餘兩皆係零星捐集不敷議叙之欵通未廣過學額自應彚計銀數照章以三十萬兩加廣文武中額各一名共應加廣文武中額各十一名尚屬有盈無絀合無仰懇天恩敕部覈議准以川省紳民完納光緒二十二二十三兩年津貼捐輸銀三百三十萬兩加廣本年辛丑正科川省鄉試一次文武中額各十一名以資觀感而勵輸捐将其長餘銀三萬七千六百七十九兩零照章作爲有盈不歸下屇併計據藩臬兩司造册會詳前來除清册咨部查照外謹會同四川學政臣吳郁生恭摺具陳伏乞皇太后皇上聖鑒訓示謹奏三月十四日奉硃批該部議奏欽此 
　　頭品頂戴兼署成都将軍四川總督奴才奎俊跪奏爲委解光緒二十七年頭批京餉東北邊防經費及固本兵餉以濟要需恭摺仰祈聖鑒事竊准户部咨開光緒二十七年京餉指撥四川鹽釐銀一十五萬兩按糧津貼銀一十二萬兩重慶開洋税銀一十二萬兩又二十七年東北邊防經費指撥四川　開常税銀四萬兩加撥銀八千兩鹽釐税銀一十五萬兩加撥銀三萬兩津貼銀八萬兩加撥銀一萬六千兩均令分批籌解等因又固本兵餉一項前已解至光緒二十六年十二月二十一日止分别奏咨在案現經奴才督飭司道竭力籌指濟得鹽釐銀六萬兩津貼銀六萬兩共銀一十二萬兩作爲二十七年頭批京餉惟東北邊防經費加撥銀五萬四午兩委實難以照解經奴才奏准以川省加抽菸酒糖釐銀二萬兩自二十六年起移作加撥東北邊防之用一俟庫儲稍裕再行如數解足兹湊得鹽釐銀四萬再津貼銀三萬兩菸酒糖釐銀五千兩共銀七萬五千兩作爲二十七年頭批原撥加撥北邊防經費又湊得捐輸銀二萬兩作爲二十六年十二月二十一日起至二十七年四月二十一日止四個月固本兵餉以上三欵共庫平銀二十一萬五千兩飭委江安縣知縣楊變責卽用知縣武丕文等解赴行在户部交納以濟　需據司道等會詳前來除分咨查照外理合恭摺具陳伏乞皇太后皇上聖鑒謹奏三月十四日奉硃批户部知道欽此 
　　奎俊片再四川鹽茶道張元普因病禀請開缺查有現署永寗道本任成綿龍茂道晨春　深識練熟悉情形堪以調署遞　永寗道缺查有總辦通省營務處候補道黄立鰲明體逹用有守有爲堪以署理黄立鰲未到任以前查有　辦鹽務官運局候補道華國英心精　果勞怨不辭堪以就近暫行兼署又署成綿龍茂道本任成都府知府劉心源欽奉上諭補授江西督糧道所遣成綿龍茂道缺查有辦理機器局候補道賀綸　精明幹練爲守兼優　以兼署各重職守除分飭遵照外理合附片具陳伏乞聖鑒謹奏三月十四日奉硃批吏部知道欽此山東按察使奴才尚其亨跪恭爲恭報奴才到任接印日期叩謝天恩恭摺仰祈聖鑒事竊奴才於光緒二十六年十月初五日蒙恩補授山東按察使當卽具摺叩謝天恩懇請陛見祗奉硃批毋庸來見欽此旋奉撫臣飭知德州防務轉輸均關緊要令奴才暫緩交卸督糧道篆務仍在德州兼辦行營營務及轉運事宜奏奉諭旨允准等因轉行遵照在案現新授督糧　逹斌業經抵任奴才交卸晉省奉撫臣檄飭赴臬司本任於本年二月二十四日奉署臬司　延祖将印信文卷委員　送前來奴才卽於是日恭設香案望闕叩頭謝恩祗領任事伏念山東爲表海雄邦風氣悍强素多伏莽近年來民教雜處訟獄　繁非戢暴無以安良非持平不能伸法臬　有綜核刑名之責凡與羣吏相課勉者尤以必整頓緝捕而講求聽斷爲先奴才識闇才庸深懼弗克勝　惟有隨時隨事禀承撫臣認眞經理以期勤能補拙公可生明庶幾率屬保民藉　高厚生成于萬一所有奴才到任接印日期並感繳下忱理合恭摺具陳叩謝天恩伏乞皇太后皇上聖鑒謹奏三月十　日奉硃批知道了欽此 
　　山東巡撫臣袁世凱跪奏爲東省三成振捐限滿仍難停止請再展接限辦一年以　拔濟恭摺仰祈聖鑒事竊　東省三成振捐上年限滿未能停止經臣奏准　展一年應以光緒二十六年三月初九展限之日起扣至二十七年三月初九日一年期滿惟在近年濵河各屬雖兩慶安瀾而前此災重困深民　　難復舊是以上年東平等州縣仍需冬振業經另案　報至去歲秋災案内被旱成災之邱縣館陶兩縣急賑冬賑之外現當青黄不接尚須春撫此外如被霜之臨清州設廠放粥被旱之堂邑縣　糧平糶省城近又添設教養局收養貧民是本省賑需已苦用繁欵絀去秋秦晉告災以後分籌接濟並還從前借項需欵倍殷胥賴賑捐騰挪　順今若　議停收勢必一籌莫　况二十四年東省奇　南省　墊義賑並二十六年兩紳嚴作霖散放沂州府屬旱災賑欵均待勸捐歸補爲　　　尚見議停則前欵虚懸無著尤非所宜據振撫振捐局司道詳請奏展前來臣查　司道等所請均屬實在情形相應仰懇天恩　　　　振需緊要　欵維艱准将現辦三成振捐再行展　一年仍　委員在各省設法勸募藉寳接濟出自鴻慈逾格理合恭摺具陳伏乞皇太后皇上聖鑒訓示謹奏三月十五日奏硃批著照所請户部　道欽此 
 
