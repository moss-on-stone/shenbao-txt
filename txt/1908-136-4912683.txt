# 1908 - 136 - 4912683

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
第一張上諭論說專電緊要新聞第二張專件分類新聞新名辭瀛談第三張小說本埠新聞國外新聞上諭 
　　二十三日奉旨翰林院侍讀著熊方燧補授欽此 
論說 
[論軍界之無敎育] （酉陽） 
　　自變法以來。組織新政者。莫不言敎育。組織軍政者。亦莫不言敎育。敎育固不可少。軍事上之敎育。更不可少。乃觀今日徵兵與巡警衝突之事。覺軍事上之敎育。未有効力也。 
　　軍界之性質有二。一爲戰兵。一爲警兵。戰兵者。用之於兩國競爭。以殺敵主義。保守本國人民之身命財產。有時競爭者即係本國人民。而其人己有軍事上之組織。與敵無異。則亦以殺敵之法殺之。蓋其性質純乎對外者也警兵者。整齊社會之秩序。保護地方之治安。其所監察與裁判者。兩方面皆爲平民。即下流社會。亦不失平民資格。警兵對之。有和平。無激烈。蓋其性質純乎對内者也。顧兵所辦之事。皆國民之事。國民不能人人而辦之。乃出其資財。養兵以代辦之。兵受國民之養育。擔國民之責任。視國民如主人。非有此權力。可以陵轢主人也 
　　乃觀今之徵兵。夏駕橋一役。誤殺平民十三人。誤不可諱也。誤尙可原也。旣誤矣。又多方掩飾。坐民爲匪。以圖卸罪。其對刑法而偷生畏死者即對兵事而偷生畏死者也。乃大史以該軍隊爲已所組織。不肯嚴辦。但卹銀以平鄉民之怒。而緩獄以脫徵兵之罪。於是徵兵益無忌憚。而蘇州鎭江之風潮起矣。蘇州之釁。起於閙戲館。鎭江之釁。起於閙妓館。聽戲挾妓。人情也。閙則可以己者也。閙則警章所當拘者也。祇以巡士辦理。不善徵兵但知巡士之權限。不能拘徵兵。而不思徵兵之資格。不能閙戲館閙妓館遂乃全軍出隊。呼嘯尋仇。打巡士打警局。遷怒於馬夫。波及於工程局差。馬隊馳於通衢。令箭插於市肆。再接再厲。如臨大敵。而統帶不能約束。模棱了事。得巡士服禮。猶復拍手喝彩。何其野也。自今以後。徵兵可以商市爲耀武塲。巡士何敢有拘之者矣。 
　　然則巡士無罪乎。曰何得無罪。吾嘗見巡士之待平民。呵斥謾駡。遇有拘解。任意鞭笞。此爲警界普通之惡習矣。堂徵兵閙事之時。若使巡士平心靜氣。婉言勸解。徵兵未必不服。若使拘解到局。巡官好言判斷。亦未必不服。再不服。則送交本營管帶發落。宜無事矣。乃巡士旣不知非憲兵不能拘徵兵之規制。又用呵斥謾駡之故態。任意摧折之。巡官又存一袒護巡士憎惡徵兵之心。不爲徵兵稍留體面。徵兵皆少年盛氣。又自負其高尙之資格。豈肯屈伏。試平心思之。今之積怨深怒於警界者。固不獨徵兵。特徵兵發之耳。觀漢口小販打毁警局之事。可以知矣。 
　　夫武勇者。戰兵之原質也。但當用以對外。不當用以對内。在外者吾之敵。在内者吾之同胞。同胞而以敵待之。是自殺也。監察者。警兵之本職也。但當用對内手段。不當用對外手段。對外者。目的在殺。殺之外無餘事。對内者。如治家然。主增長而不主破壞。如衛生然。用調息而不用尅伐。破壞尅伐。則亦自殺也。而徵兵與巡警皆未知也。則以無敎育故。 
　　敎育何在。在操練。則技能而已。在規則。則形式而已。此一部分之敎育。非根本上之敎育。根本上之敎育。在使兵知兵爲國民所養育。爲國民所責任。又知已即國民之一份子受國民之養育與責任。不啻受已之養育與責任。國民所不承認之事。即已所不承認之事。不必有法律之强迫。而自富守法律之道德。是之謂敎育是之謂敎育精神。 
專電 
[電一（北京）]  
　　畿輔傳言滇省官軍大獲勝仗惟滇督尙無官報到京 
[電二（北京）]  
　　電報商股收回官辦陳尙書决意實行惟收股價目照原議一百十元可以畧加 
 
 
 

Page 4

 
 
[電三（厦門）]  
　　漳州巡警擅拿師範生各學堂一律罷課與警局交涉 
[電四（北京）]  
　　昨日（二十二日）午前十一點鐘金陵製造局子彈廠炸裂死傷甚多江督恐係匪黨奸謀派兵守護槍廠藥庫一面派員嚴密查辦 
緊要新聞 
[不再派員督辦雲南軍務北京]  
　　翰林院侍讀榮光奏請另簡大員督辦滇軍略誌昨報茲悉榮摺上後十五日召見軍機提議此事張軍機以岑春煊治桂有年勛勞懋著匪黨寒心若另簡知兵大員非岑莫屬慈宮頗頷之而皇上則云岑年老多病雖膺重寄兩宮磋商未定仍交諭劉春霖兼程前進 
滇省官軍戰勝電音 
[雲南錫制軍行營致江督電]  
　　南京端午帥鑒個電敬悉感佩十七日中路又獲一勝仗首匪黃和順之副目黃東成鎗斃現在西路大軍又已進發桂省援軍亦入滇境官軍氣壯匪勢日蹙矣特用布慰良馬印 
[雲南沈方伯致滬道電]  
　　上海道台蔡鑒河口被匪襲陷帥親督師駐節通海調集大軍三路會剿疊次大勝斬獲甚衆匪膽已寒盪平當在指日堃養 
[雲南革黨戰勝述聞]  
　　香港某報載十五日河口專電云雲南革黨黃和順率黨多人於十一日在鐵路八十基路密達與開廣鎭白金柱部下營兵劇戰官軍失利革黨連陷阿白尖山營盤數座搶去鎗械榖米無數（按昨今兩日滇省官電均謂官軍連戰皆捷與尖山失陷之說稍有不同） 
　　又十六日河口專電云雲南革黨一大隊於十三日攻陷開化府城官軍五營大半潰散又電云革黨黃和順親率大隊圍攻蒙自蒙自督辦官率兵三營接戰互有勝負 
[兩粤防剿革黨近信]  
　　上月杪有革黨多人潜匿欽屬之老虎坪地方爲線人偵知飛報夏分統文炳營中夏分統即命三十營管帶郭炳元偕同幫帶蕭光亭督率該營左右兩哨馳往剿捕初一日寅刻至該上遍搜不見正欲收隊回營詎該黨分匿空屋中見兵在外經過即從窻楹中發槍激射傷營勇一人官軍奮勇圍攻立斃黨魁一人生擒革黨五人習日解營審訊據供斃者爲先鋒滕八所用十三蠻快鎗一枝亦爲官軍所得並奪獲六響槍多枝碼子無算鎗上均刻有革命軍字樣又該營馮哨弁玉鎭前在相思渡地方放卡至四鼓餘有革黨數十人冒爲官兵裝束持鎗夜行正欲偷渡即爲馮弁識破追獲三人一爲甲大係革黨第二軍頭目一爲蘇大亦係同黨搜其槍枝布帶均烙有革命軍三字當即就地正法又聞有黨人雍能升雍旺才黎得勝三人投誠於巡防二十一營呈繳毛瑟槍二枝碼子八十顆革黨憑照兩張現該營統帶已禀知夏分統轉禀秦提核准留在二十一營充當線勇其餘各營緝獲零星小隊之與大帮散失者亦悄不少均由秦提分别核辦 
　　又南寗傳來消息云桂撫張鳴歧因訪聞革黨黃和順有分派一股在桂邊起事消息原有邊防十五營不敢移動即命龍濟光於南寗防軍七營内抽撥四營親率往滇一面另派妥員整頓桂防免被黨人乘虚襲擊 
[中日鴨綠江森林條約之内容]  
　　字林西報東京訪函云中日鴨綠江森林交涉業已議結其條約之内容如下 
　　一開採之處分爲兩地（一）鴨綠江右岸帽兒山起其流域内六十里歸中日公司開採（一）在此界之外渾河流域之間由土人向公司領本開採其材料則須售諸公司 
　　二此約以二十五年爲期滿後可以再續 
　　三資本日洋三百萬元中日各半 
　　四以東邊道爲該公司之總理尙有總經理兩員中日各一其餘職員由總經理舉派 
　　五總事務所設於安東並在各處設立支所 
　　六定约後一月内由中日派員赴奉天調查詳情限三個月後開工 
　　七以所餘凈利百发之五歸中國政府 
　　八徵收材料稅不得較各處爲大 
　　九創辦之第一年以中日官費開採此後則歸預定之私人經理 
[電詢定購滬枋甬債票數目]  
　　江督致上海蘇路浙路兩公司曁商務總會電云頃接郵部馬電接中英公司函稱滬杭甬債票照合同中國國家定購儘先照給但須於未發招貼之前定購現定西五月念七號售票中國國家定購若干請於西五月念六號上午以前知照該票每百磅實交九十八磅十五先令報名時先交廿五磅西七 
 
 

Page 5

 
 
月一號交三十磅西七月三十一號交四十三磅十五先令上海北京均可出售等語查近日磅價飛漲中國以銀購票頗覺吃虧未知公司擬認購否祈裁復等因尊處如擬購留望速酌定數目逕電復部函示敞處方養印 
[禀訐長江提督尅扣鉅餉湖北]  
　　長江水師提督程從周軍門被荆岳兩州營弁臚列多欵投陸軍部攻訐經鐵尙書咨行鄂督札委熊倬雲觀察赴岳查辦各節曾紀本報茲將陸軍部咨文及抄粘原禀探錄於後 
[陸軍部咨文]  
　　爲咨行事軍計司案呈據長江水師湖南岳州鎭標荆州等營營哨各官禀揊長江提督程文炳尅扣糧餉懇恩查察等情查所禀各節情形甚重相應抄錄原禀咨行湖廣總督查明是否屬實又所揭提中營都司李尙慶等各員營哨銜名多與本部官册不合一併查明是否相符以憑辦理 
[各營弁原禀]  
　　竊因尅扣官兵糧餉致官不能贍家兵不能養身懇恩查察以正國法而安軍心事一提台程文炳自二十七年到任以來巡閱上江每兵入伍扣銀一兩五錢都守千把每月扣銀八九兩十多兩不等以作提轅供應火食酒席燕窩轎馬等費每屬共需銀千金之譜各標營左哨有總簿各隊有領餉單外有粘單查核即明一岳州向有行台定章購買田地每年收租榖以作歳修用費目下各房添置器具槪出合標官兵攤出查荆州沅江營前二右二千總王遠耀萬鵬程岳中陸溪營左四把總李玉和千總鄧續勛專管各營公賬用項調查即明一向章定制升擢或四勞績或因立功或論資格此刻朝入伍暮補缺始出京又引見即如提中營左哨都司李　慶前哨守備徐連山右二千總胡啓玉係三十二年初夏入伍現已升至千總更有金陵　哨守備周士恒充當巡捕私受已革湖口遊擊黎受田紋銀三千兩委署該營右都周士恒亦升守備程氏子姪親友五年内拔補都守千把者百餘人查提署擋卷即明一定章提台每年巡閱上下江賞號銀由江南湖北鹽道撥銀各二千兩又鹽利銀一萬兩現只賞副將五營參七營遊十營每營賞　洋十八十六十四元所帶巡捕王得貴周士恒李有慶沿途索取費資挾妓宿娼遇事招摇勒令定造座船三十一二三號陸溪沅江京中營訂造小擺江大紅船滿江紅各一號每營用銀二千餘金並買各色裝潢調各營各隊餉單一查卽知一本年奉季餉備送賀禮共計二十二營每營春餉扣銀八百兩共計送九公子賀儀銀一萬七千零均由各標營左哨扣繳一漢陽金陵二營近在省垣每逢乘輪到江南湖北二省與督憲會商公事一切用費火食轎馬從上至下每次需用銀三百餘金皆由都司以下及兵丁攤出漢陽訂造長龍一隻並風　繩索燈鏡桌椅各色　　銀二十有零湖口鎭標吳城營三次採辦木料定製木器需用銀二千有零均由左哨扣付有各營專管公賬隊官可查以上各節均有確証如有誣訴官兵願甘治罪叩求大人澈底嚴查立除　弊則長江五小七百餘官一萬多兵感恩感德 
西報擇要 
[中日開議交涉近聞]  
　　字林報北京訪函云卸任日使林權助伯爾已於昨晨乘火車出京擬由大連門司回抵東京聞林使在津須與關東總督大島少佐會晤大島此來專與林使會商商務事畢尙須入京謁見代理公使阿部新任日使伊集院新法鐵路問題不日將由唐撫與阿使議結至間島及滿洲中日各交涉亦將次開議云 
[討論裁撤奉撫問題]  
　　又北京訪函云唐紹儀奏請裁撤奉天巡撫一摺以前裁廣東武昌雲南各撫爲例摺内并有督撫同城無異備位遇事掣肘反多窒礙等語即此可見唐撫前在奉撫任内意甚怏怏聞東督徐世昌不日亦將進京討論此事 
[俄人治理哈爾濱近狀]  
　　泰晤士報云據駐京路透電報代理人函稱余近游滿洲過哈爾濱見其地方情形大足令人注意俄之管理斯鎭者即東清鐵道公司其公司之總理竟貿然自號曰總督而其政務則多腐敗居是處者生命財產莫或能安一至日暮道無行人此時欲發電信雖有重金無敢應命且俄國電報事務全無秩序往往郵件反較電信爲速道中交毆之事舉目皆是該地雖駐多兵然於警務絶不顧問各種商業因之滯鈍長此以往恐無轉機之日卽俄人亦以銀根緊急惶恐異常縱火圖賠之事時有所聞惟中國所管之鎭其安靖較此遠勝秩序井然俄人新訂之市政章程已有普通討論之材料其市政裁判所有辦事員六十人另有鎭務局有首席一人局董五人其二人由鐵路公司所派是否悉取决於公司市政局如與中政府交涉亦須先經公司行政部認可設此市政章程果見實行其爲害將不可設想商業之振興亦將絶望且將爲日人南滿洲之先導云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[紐約昌敎會建立孔敎堂募捐說略]  
　　一命名本堂命名爲昌敎堂譯作西文則名曰孔敎堂其華文所以名爲昌敎而不直稱孔敎者因我華人殆皆在孔敎之中殆無不自名爲受孔敎者也道在昌明之而昌大之耳故不必斤斤然于孔之一字而總貴有昌行之實 
　　一擇地本堂必建于清明形勝之地必在于華埠之外以期肇造新邑改易舊俗吸引西人恢張聲敎惟交通必以利便爲主 
　　一布局本堂内容略分四大部其最要之部曰脩道院取中庸脩道之謂敎之義一切宣敎濱說皆在于此據最高之樓其次曰同樂院取孟子與民同樂之義一切和樂之具皆設之以陶情淑性合懽娛魂次曰藏書院陳設古今中外書籍次曰博物院陳設中國一切精品其外國之物亦間設之以備參考四大部之内復分無數小部其辦法之詳略大小即以捐欵之多寡爲衞 
　　一書記本會現在公舉龔君鳳儀爲書記員 
　　一收捐本會現在公舉紐約中國維新報餲李君式學爲收捐員諸君如有捐欵在美金一元以上者請用支條（粤語所謂戚紙）寫明交昌敎會ＣoＮＦuＣＩＡＮＡsSocIATIoN然後寄與維新報館李君式學收入收捐員收欵之後即將欵移交管庫員由管庫員發回收條爲據 
　　一管庫本會現在公舉廣義和號梁君祖暢爲管庫員所收之欵皆存放銀行生息非遇建設敎堂無論何人何事不得提支以重的欵 
　　一勸捐本會之勸捐員由各人自認義務如本埠及各埠有志之士願爲本會勸捐者請函告維新報館俾得登報表彰惟無論本埠外埠之勸捐員其捐欵宜由本人或勸捐之人直寄收捐員然後由管庫員發回收條爲據其勸捐員不得發收條以昭畫一而杜紛亂 
　　一核數本會現在公舉馮君鏡泉爲核數員 
　　一登報收捐員于收到捐欵移交管庫之後即宜將姓名數目登報以昭核實每月另由管庫員將總數登報其收捐及管庫二員各設簿記以備亙勘俟建堂落成之後刋徵信錄分派 
　　一報功捐欵諸君本會除爲之登報外皆存記其名以資尊仰其捐欵過美金一千元者請贈本會以小照俾得懸挂堂中其捐欵過美金一萬元者本會當爲之特鑄銅像其位置之地及鑄像之大小即以捐欵之多寡爲差 
分類新聞 
政界 
[警兵不滿意於裁餉揚州]  
　　揚州巡警經費向由運司設法籌墊自本年三月改歸揚府辦理該計每年不敷錢一萬四千餘串擬自四月起將兵餉員薪局用一律减折支發各局巡兵聞之大不滿意勢將暴動闔城居民異常驚恐旋由嵩守星夜赴省禀請江督核示袛遵（悉） 
[推廣警察經費安慶]  
　　滁州前因創設巡警以經費困難僅於城内敷設警局旋經該州以州境地面廣闊又設法籌捐於鄉村集鎭添辦巡警以靖地方現以經濟問題入不敷出所短甚鉅刻該州擬仿照契稅加捐辦法另抽巡警經費以資周轉日前已詳請省台批示矣（孔） 
[直督飭屬保護信保電綫天津]  
　　直督通飭各屬略謂准郵傳部咨電政司案呈據上海電政局汪道禀稱信陽州至保定綫桿移近鐵路一案黃河以南派漢局總管兼幫辦王錫麟承修黃河以北派奉直巡綫總管方正元承修所有綫路經過之處必須地方官妥爲保護運桿運料以及分段之桿料亦須由各處地方官照料以免疏虞查黃河以南工程經過者計河南之信陽碻山遂平西平郾城臨頴許州長葛新鄭鄭州榮澤等十一州縣黃河以北工程經過者計直隸之清苑望都定州新樂正定獲鹿欒城元氏高邑柏鄉臨城内邱邢台沙河邯鄲磁州河南之安陽湯陰濬縣淇縣汲縣新鄉等二十二州縣呈請迅賜轉咨直隸總督河南巡撫分别轉飭各該州縣一體遵照以重要公等情前來查信保電桿移近鐵路原爲整頓電政起見惟工程緊要道路綿長仍須地方官妥爲保護庶可以免疎虞而昭愼重相應咨行貴督查照轉飭辦理可也等因到本署大臣准此除分行外合行札飭札到即便遵照妥爲照料保護（比） 
[嚴禁私鑄銅元山東]  
　　魯省巡警道近訪聞有不法之徒私鑄銅元以僞亂眞市儈之輩大宗販賣以圖漁利實屬有害商民致壞圜法若非從嚴查禁無以清市蠧而儆效尤特傳飭各區官弁嚴行查拿并出示曉諭商民人等一體知悉矣（夫） 
交涉 
[拒絶法人干涉桂路廣東]  
　　郵傳部日前函致桂撫張中丞决議廣西鐵道問題茲張中丞復函云廣西紳士前因法人干預北海至南寗鐵路慮及侵犯桂省路權聲明自築以杜糾葛呈請轉咨大部察辦一案頃奉賜函逐端剖晰較之桂省原呈更爲精闡欽佩無已并承示已函商外務部遇便向法使聲明尤深感激法使從前照會原案本與此次桂省自築鐵路無干惟上年法使在外務部提及前定條欵係因桂省有興築鐵路之舉而起是其對於桂路已隠露干預之機周玉帥照復法領事文内忽又插入俟公司成立與法公司商議一語並未將路線分别桂紳不能無疑且怵於滇越之禍更懷履霜堅冰之懼今得大部盡力維持業將來函鈔示諸紳以慰衆望至向廣州法領事聲明一節亦經函商安帥查照酌辦知關鈞注謹此肅陳（耒） 
軍界 
 
 

Page 11

 
 
[陸軍敎員加給薪銀九江]  
贛省陸軍小學堂日前具詳撫憲略謂前奉部章各科敎員均分正副助三等俟經久確騐擇其尤者以次推升又敎員學長果其學業優長敎法出衆酌加津貼以示旌異茲查頭班國文兼修身副敎員陳登庸歷史地理副敎員李積宣算學副敎員巫祥圖畫副敎員韓袓黎均堪升充正敎員月各支薪水銀六十兩頭班修身兼國文助敎員羅晵璜二班國文兼修身助敎員張謙歷史地理助敎員吳楚圖畫助敎員胡朝棟兵學助敎員陶憲章均堪升充副敎員月各給薪水銀五十兩又監緊張秉鈞頭班學長李芬劉煇楣陳體斌等四員辦事勤奮敎育管理尤屬優長張秉鈞薪水每月僅支八十兩擬照章月給薪水銀一百兩李芬等三員薪水每月僅支三十兩擬均月加薪水銀十兩以示鼓勵奉批候分咨度支陸軍二部查核飭遵（乎） 
[練軍正中營扼要防堵寗波]  
　　新昌嵊縣土匪雖經剿平餘灰尙未盡絶浙提呂道生軍門特飭練軍正中營管帶王國怡分派哨棚駐紮要處防堵中哨三棚由邱長樂哨長帶駐上虞縣管辖小越地方前哨四棚由哨長王振清帶駐餘姚縣管轄馬渚池地方副哨四棚由哨長周樹藩帶駐餘姚縣境左哨四棚由哨長王錦章帶駐餘姚縣管轄滸山地方副哨兩棚駐曹娥一棚駐新埠頭一棚住百官右哨四棚由哨長王殿甲帶駐上虞縣副哨四棚由哨長吳瑞林帶駐上虞縣管轄五夫地方後哨四棚由哨長廖炳南帶駐嵊縣管轄三界地方副哨三棚駐上虞縣童家埠又兩棚駐嵊縣管轄仙嚴地方（而） 
[巡防隊預備遷移南京]  
　　金陵舊有巡防隊兩營駐札督院圍墻左右近因該地别有建造擬將此營移至他所而未得其地茲悉舊府園後有菜地一方爲老圃種蔬之所邇有巡防隊在該處誅茆鋤草塡土壘石聞即將以該兩營移駐此處改名爲基本營云（商） 
學務 
[師範學堂坍屋傷人之通禀杭州]  
　　浙江兩級師範學堂坍塌傷人迭紀前報茲又探得監督王廷揚曁全體職員學生通禀各憲文云本堂於本月十五日開堂後不料十七日午後三點三十分鐘學堂二門坐坍壓傷學生勞恭寅左額破口長約一寸五六分寛二三分復嘔血不止受傷甚重學生江紀綱齋夫董福觸聲奔逃幸免重傷當延西醫張保慶救治並移仁和縣相騐報明巡警分局各在案羣表哀傷衆情危懼乃開全體職員學生會會議僉謂本學堂關係全省敎育此項工程應如何謹愼將事力謀鞏固乃了草寒責致令熱心求學之學生陡被無妄之灾圖 
子孫永久之計畫而公家營造徒視爲建築家一時之優差全校工程危險已極職員等早懷戒心二門落成甫近匝月即爾坐坍全校人等人人自危非聘請專門工程司細加勘驗終不放心不特難强學生等安心用功且不足保持全校之秩序茲經全體議决兩層辦法或先放暑假赶檢工程或照常開課先將留空之寄宿舍勘驗然後逐舍移勘暑假期間務將全校工程逐勘完畢所有危險工程設法改築鞏固限令暑假期間内一律竣工仍責予保險年限俾得于下學期之初安心上課營生壓傷應請責成工程處陸紳包醫保愈此外應如何嚴加處分以平衆怒之處伏乞迅賜批示施行（天） 
[存古學堂覆試題目蘇州]  
　　蘇撫陳伯屏中丞於二十一日覆試存古學堂錄取諸生藩憲瑞莘儒方伯臬憲左子儀廉訪牙釐局督辦朱竹石觀察等亦先後蒞止是日考試學生首題擬劉子駿讓太常博士書次題禮禁亂之所由生論（禾） 
實業 
[湘路公司之聲明長沙]  
　　湖南鐵路總公司近因外間人言嘖嘖責以不遽興工爰由總理余堯衢參議擬就公啟分發聲明略謂本總公司定於三月二十七日掣換股票先期預備齊全届期各股東持收條來公司請換者至七八萬元之多本總公司皆立予核發三月底以前息銀並換發部頒關防股票連日舊股東換票新股東買票者紛紛不絶商情極爲踴躍各報所載湘路又起風潮毫無影響實屬傳聞之誤至北城外地低墳多力圖繞避近已擇得新河左近地畝較爲高大作機廠車站之用以便商埠停泊船隻起卸貨物惟因近日湘潭商界請先從洙洲購地以達易家灣俾及早開工甚爲迫切不得不先其所急兩英工程師已赴洙洲復測定綫一俟回省即從新河起準備塡土開工至本總公司總恊理總議紳歷來均未開支薪水不在公司使用一錢並無分毫乾薪規費在公司承辦收支文案電報股票十餘人月支津貼菲薄已極且均在另欵開支一應薪工火食房租油燭紙筆雜用月不過三四百金内外毫無虚糜亦均在另欵開支不動股欵贖路保息亦另有米捐鹽欵略可相抵亦不在股欵動用所有新舊股欵一槪分存官錢局及各大商號至今絲毫未動議定非購地辦料開工斷不支用並經查照浙江章程在巨商中暫行先舉名譽董事八人擔任招股每逢初二十六兩日齊集公司同籌公益因不知本總公司底蘊者仍時有風說附此一併表明云云（敏） 
[磁業公司擬擴充股本湖南]  
　　湘省醴陵磁業公司前經坐辦沈令明煦切實考查列表預算計自新窰成立後每月當有餘利二千餘元惟去年迭次試驗己虧耗股本數萬元現在公司需用浩繁尙須籌欵接濟聞有度支部羅煥章部郎願招股本十萬金藉以維持實業已電請沈令至京面商一切並撥交股本若干電匯到醴以資應用（而） 
雜記 
[鎭江新軍巡警衝突餘聞]  
　　蘇州省城與鎭江同日（均十一日）有兵警衝突之事惟蘇州一事業由兩界官長和平了結而鎭江情節尤輕官紳均主調和詎蘇撫陳中丞前日忽咨請端午帥從嚴懲治以是鎭地人心大爲不服又兩江督練公所提調吳茀卿别駕於二十一日午後奉江督札派來鎭守提兵警各六名一體押送上省以憑親加訊鞫秉公斷結 
[蘇垣徵兵巡捕衝突餘波]  
　　蘇垣徵兵巡警衝突一事議結不結 
 
 

Page 12

 
 
迭紀前報茲悉前日夜間十點鐘閶門馬路一品香番菜館門前有巡捕孟錦標在彼站崗忽被徵兵五六人捉去孟急喊問情由徵兵云汝能將嘴有毫毛之某巡捕交出當即釋放否則定將痛打孟大懼跪地哀求謂巡捕甚多且我補充未久一時難以識認再三哀懇始得釋放聞嘴有毫毛者乃巡捕郭子麟大約即係當日因燃燒布篷拘扭徵兵之人故徵兵等專欲與之爲難也并聞郭因恐遭不測已將嘴上毫毛剃去矣 
[沭陽巨盜就擒正法清江]  
　　江寗營務處總辦沈仲期觀察前奉督憲委赴淮徐一帶察勘運河工程並考查各屬地方情形業誌本報茲悉沈觀察日前行抵沭境訪獲盜匪兩名當將訊供情形電禀督撫提三憲略謂職道昨抵沭陽道經宿沭交界地方搶刦頻聞訪獲積匪鮑錫俊一名督同沭陽張令委員任令訊據供認爲首糾夥多人執持洋槍刀械擄禁宿遷民人朱宗揚勒贖不遂威逼致死毁屍滅迹又挾仇搶架宿遷民人程紹綱鎗擊身死毁屍滅迹又强架沭陽民婦蔡朱氏蔡葛氏勒贖得贜又强佔沭陽民婦范劉氏又路搶宿遷僧人尊源騾馬又行刦宿邑邵甸聖壽寺銀錢抬砲衣物等六案不諱傳主訊明均稱被害屬實因平日畏其兇暴不敢舉發等語又盜匪喬雙鼎一名訊據供認爲首糾夥十人執持洋鎗行刧沭邑事主王維一家開鎗拒傷事主族兄王有餘逸犯孫茂貴鎗轟事主之父王克敬身死不諱伏查該犯鮑錫俊罪大惡極地方痛恨盜匪喬雙鼎殺人爲首亦屬情罪重大擬請即予一併照章就地正法以快人心而示懲儆旋奉督憲電復該犯鮑錫俊迭犯搶刧殺人勒贖姦佔等案六起實屬罪大惡極喬雙鼎執持洋鎗行刧殺人亦屬兇暴不法旣據該道督同印委等提訊明確應即一併就地正法以昭炯戒 
[漢口罷市風潮餘聞湖北]  
　　陳小帥以攤警交鬨全商罷市皆由巡警釀成此變又生出國際交涉聞擬先將巡警道撤任其餘如清道委員金都司開山三局巡官方灌靑二局巡官何守賢均暫行撤差聽候查明叅處漢關道桑鐵珊觀察以前日攤衆滋事風潮甚大誠恐尙有匪徒匿跡乘隙起事聞已照會稅務司嚴查入口輪船有無夾帶軍火以弭隠患省中所派來之新軍二十九標三十標兩標全軍並砲隊兩營分守各街巷晝夜梭巡頗稱得力刻已漸次撤回僅留二營駐紮於紹興會館内巡防各善堂之水龍亦撤回堂内但連日因巡警尙未站崗攤户又異常恃横大街貨攤竟擺在街心行人異堂擁擠河街一帶丐者無數較之從前巡警站街時景象爲之大變華界内被打毁之日商店舖刻均由夏口廳發封聞鄂督已委劉觀察邦驥會同漢關　與日領磋商賠欵事宜馮巡道近狀狼狽異常連發密電數道將情形禀報張中堂求設法救護又犒賞各兵士酒食及剛鬣三十餘頭每正兵錢五百文目兵一串以酬前日救護出險之勞 
[附趙次帥目宜昌致商會電]  
　　漢口商會諸君同照鄙人十二三在漢鎭拜客見攤撤牌去深以爲異後始知巡警道先有示諭然亦足見吾民之純逮十四日復見多人聚集卽係擺攤小販當卽面告馮道此事不比招牌易撤斷不可驟行馮道謂即出示明日照舊擺攤鄙人又向商界中人言之並屬轉告各小販想能記憶頃聞竟釀重案殊爲悚惻在馮道初意雖爲地方公益起見而竟忘積重之勢其繼亦欲收回前示不料愚民之不及待也此事自有新帥主持鄙人原不應置辭但馮道先藉故行權而鄙人不知使小民以爰鄙人者轉而殃及衆人殊與鄙人平日宗旨大違特此布陳大略更望諸君速卽徧告小販此事極易說明馮道並非固執各宜靜候安置斷不可聽信姦徒閙事自取禍殃庶鄙人之心可安也 
[贛撫請奬辦匪得力員弁南昌]  
　　贛撫沈愛蒼護院奏辦龍定情形並請擇尤保奬片略云該匪首龍定即龍廷又名龍得雲聽紏入會充當頭目繼復自開山堂刋刷印票輾轉散放至九萬餘張之多並敢臨陣拒敵官兵實屬罪大惡極且係漏網巨魁黨羽甚多未便久稽顯戮經臣於提審後飭將該匪首照章就地正法以昭炯戒至該匪首甫經潜回即被該员弁緝獲拿捕尙屬認眞不無微勞足錄可否擇尤酌保以示鼓勵 
[整頓大通釐局安慶]  
　　大通商船分會近將釐局舞弊情形禀奉皖撫馮中丞批謂所稱司扞婪索自是實情貧苦小販何堪受此擾累言之殊堪痛恨仰牙釐總局改訂厘章嚴革積弊以卹商艱（孔） 
瀛談 
[金星中之水道]  
　　美國麽撒鳩塞茲州工業學校敎員羅耶爾氏數年來研究天文。發明新理。據該氏常言金星中有絶大溝渠流波汨汨。渾若人問灌田之水道。每當春季時。遥望水道沿岸。頗著蒼綠之色。與河川隄畔之陽春和煦。苔莎一碧如茵者。正復相同。近復用機械。以金星形式。撮一小影。詳加註釋。其論遂愈爲學者所信。 
[火星中之動物]  
　　近來歐美天文家。羣言火星表面。見有黑色之溝渠。近日據羅耶爾博士精心研究謂該星確有一種有知覺之動物。栖息其中。但由數學計算言之。火星内容已度。巳離水點以下五十二度。然而該處動物。頗能發生蒸氣以禦寒威而維生活。如黑線溝渠。即該物發生蒸氣之管也。繞圍火星。有濃霧狀之瓦斯體。即蒸氣之徵焉。 
新名辭（東） 
　　我有一位朋友。最好問柳尋花。他上平康里去。如同候補老爺們上衙門一樣。每天張燈時候。必須走了一躺。所有月間的進欵。全都報効在那裏。有一天對我說。他有一個相好的。極其風流儒雅。並且與客人談論。還是滿口新名辭。我聽着很奇怪。就央他帶我前去。長長見識。一到了那個地方。見他那個相好的。果然超脫不羣。風神　逸。言語舉動。倒像個維新派。等他和我那個朋友說了一回話。我便挨到他跟前問道。我看你們這一班。人無論一天來了多少客。都是一樣看待。十分親近似的。若是有這麽一個客。有一兩回不給錢。下次再來時候。未必還照常看罷。他微笑答道。那也不一定。若是姑娘與這個客性情相投。有秘密交情。便熱心相待。不講金錢主義了。我又問道。你們　然自已願意。無奈還有别人不答應呢。他答道。若是身體不自由。還有那領家的。或掌班的。在上壓制。一定是不答應。然而我們還可以拿私家物產。替客人墊上呢。我笑了一笑。又問道。這呌做倒貼。我也聽說過。可是爲着甚麽這樣的要好呢。他答道。大凡一個人做出一件事。必定有個　旨。我們這樣的要好。無非是有意跟他。立志改良便了。我又問道你旣有意跟他。他也願意要你。他却没有許多錢。替你贖身。那時候怎麽辦呢。他答道。那時候只有將我的動產。和那不動產。一起拍賣出去。變了錢作爲贖身之用。我又問道。若是你們領家還要高抬身價。你那些錢不够數。又當怎麽辦呢。他張眼盛氣說道。到那時候。就當革命流血。和領家拼命。非達到目的不可。我聽到這裏。不禁嘆口氣道咳。想不到革命流血這幾個字。都成了妓女的口頭禪了。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　　　 
 
 

Page 17

 
 
　　 
　　 
　　 
 
 

Page 18

 
 
小說 
[爾摩斯再生之探案續出三捕愛姆生巨案（念三）]  
[  西泠悟癡生譯]  
　　福將鴿籠取出。用布罩住籠面。然後衆人次第至埋而步弄。將門啟封入内勞脫用鉛筆草書一紙。繫於鴿之尾翎。向東拍掌三次。縱鴿使之飛去。果見兩鴿。在空際盤旋。雙睛注視此屋。須臾即鼓翼。直向東方而飛衆皆稱異。忽見看屋之四巡捕進内。福急。令勞波二人。暫匿暗處。警長馬丁向之語曰。頃得偵探報告。昨所獲匪黨。内有勞脫波士倫二名。越獄逃逸。汝等可速赴裁判司處報明。以便出票緝拿。予等尙欲留此。踏勘形跡也。巡捕諾而去。 
　　福爾摩斯負手巡行室内。見側門已加封鎖。因喟然嘆曰。此地穴内。不知陷没幾許英雄矣。正忽忽如有所感覺。空際鈴聲清越異常。瞥見兩鴿落於屋頂。伸頸下視。波士倫急於膳室。取出榖子一撮。灑落天井中間。須臾兩鴿復行飛起。廻旋翔視倏。忽雙翼一斂。飛落鐵籠之旁。果見尾上繫有藍色紙一書。福急取視之。書云。 
　　得函悉。予服兩君之勇。尤服兩君之智。來札留雷性命。以圖牽掣。所見甚是。惟予巢穴已傾。欲歸不得終必與彼併命。君旣脫羅網可相機入故宅内。於予臥室之西偏藏白鐵箱一具。可携至。速來費而森廢圃旁自有會友迎告。一路愼之。立盼忽勿刻延。下署愛具。 
　　福閱竟。即摺疊藏於胸袋中。勞脫已將白鐵箱覔出。啓鑰視之。則内所。儲者。纍纍然無數彈丸。作三角尖形。質甚堅緻。福曰嘻此非氣槍中所用之彈子乎。勞曰然此彈陷入人身。極難取出。其擊射較别種彈丸得力。福曰予故知之。此亦彼之授予等利器也。言畢起身慢步忽見兩鴿。猶在天井中啄榖。其一鴿足上。絆有草葉。福取視之。紫根翠幹。微有清香。福注視良久。若以此草爲極有關係之物警長馬丁曰。予等可歸議良策矣。福君戀戀此草何爲。福笑而不言。將鴿籠仍用布罩好。取草藏之與衆人共返培克街。過華生宅。聞其漸能起坐。甚喜慰。 
本埠新聞 
要事 
[侵礙華界警權]  
　　新閘橋北堍原係華界昨晨忽有英捕將所設各攤一律驅逐並將某小販拘至租界捕房經巡士上前攔阻亦被持槍恐嚇現四路一區黃巡官已禀請總辦核辦矣 
[西捕一再驅逐巡士]  
　　北市天寳里南林里兩處與租界毗連巡警總局所派站崗巡士時被美界西捕越界驅逐經滬道照會租界領袖飭令捕房各守境界不得侵越在案詎日前南林里巡士又被西捕逐回昨滬道蔡觀察因又照會領袖轉諭捕房以後不得驅赶 
[電請保護繭商]  
　　駐滬德總領事卜君電致蘇撫云德國商人現往常州府屬錫金等處採辦蠶繭歷届蒙派砲艇槍划前往保護近因梟匪各處竄擾祈貴撫部院務照歷年加派砲划分巡保護以免肇事爲要茲接蘇撫復電己照案允准 
[各營弁兵預備會操]  
　　江南提台劉軍門近自鎭江一路巡閱操演業已在江陰閱畢擬乘火車於二十五日到滬在製造局砲隊營操塲閱看提標右營提標後營柘林營兵弁合操故日來各營兵弁每日於上午七點鐘在參府署箭道練習洋操午後一點鐘至製造局打靶塲演習打靶甚爲忙碌各城門員弁亦均請假專候軍門到申閱視 
[頒發振興農業辦法]  
　　蘇撫接准農工商部頒發振興農業辦法三條（一）各屬多設農會責成地方官爲之提倡邀請紳士隨時研究（二）設立農業學報派人至各鄉村鎭演說改良種植方法（三）廣搜精驗農學等書參攷各國成規以爲試驗仿辦之資茲陳伯帥己通行各府州轉飭所屬一體遵辦矣 
[公地租價仍辦公益]  
　　浦東洋涇附近有漲灘公地一方茲由某洋商出資三千金承租管業該處各董議以此項地價備修洋涇鎭各街道業已飭匠勘估不日禀請縣尊通詳立案擇期開工 
[商務總會照會各分會文（酌定公文體例）]  
　　四月一十日奉農工商部箚開本年二月間本部擬定商務總分會與地方官衙門行文章程業經通行在案核閱章程第三條内開分會與本省及他省督撫司道均用呈府廳州縣用牒各分會均用移各總會用牒等語查牒文本有下行用牒上行用牒呈之别本部因各分會對於府廳州縣及各總會非同僚屬無一定體例可擬故酌定牒文以歸簡易惟仍須用牒呈方合上行之例恐各分會不明牒文之義或有誤會合再札行該總會仰即遵照並傳知各分會可也此箚等因奉此相應錄箚備文照會爲此照會貴分會請煩遵照 
[僧人姘識女尼]  
　　新衙門後高明寺僧人心通心官季清等同女尼靜養課榮道德有私租住華興坊内昨被四路二區巡士拿獲解至四路一區警局經黃巡官訊判季清戒責二百下收押餘僧斥釋女尼道德押候再訊餘飭還族 
 
 

Page 19

 
 
𤨏事 
　　城内 
[供詞離奇]  
　　本懸李大令前日提訊諸順卿控告孫友卿一再紏攫一案諸供正月二十六夜被孫紏人到家攫衣十餘件訴由地保金安邦於二十八日帶孫來家還衣五件二月十二夜孫復邀同吳阿弟等四人攫去衣飾銀洋求究孫供並未紏攫正月二十七早上諸順卿將伊母及姦夫赤脚訟師卽薛蘭卿綁縛游行小的見而譏訕致被挾嫌控告金安邦供是地保諸並未來訴攫物捉姦游行亦無其事吳阿弟徐阿海莊根桃陸了頭供被薛蘭卿唆使誣控實無隨孫攫物情事大令姑念農忙判吳等四人省釋諸孫及地保交差候再訊奪 
[准贖一半]  
　　寡婦李李氏控告陳友三霸贖坆田宅基由縣提訊陳友三呈閱氏翁李志蘭於咸豐十年同治三年絶賣契二紙李大令問二七八二年糧串何以在李姓處且得業已久何以尙未完稅過户陳供因貼糧於地保王少園是以尙未過户王亦承認判准李氏回贖一半計田一畝八分著王理處限半月禀復 
[局示二則]  
　　一路一區巡警分局昨發榜示二道照錄如下（其一）照本分局得三月份裁判除已分别酌予懲辦外其情節較輕准其自認隨時塡給罰單並將備查各單按旬呈繳總局憲察核茲届月終合將因案受罰各姓名及罰欵款數目繕寫榜示呈由總局照章照對加蓋圖記發回實貼計開共朱壽泰等十九户計罰洋三十九元二角（其二）照得本分局所有各巡長巡警功過悉由本巡官按照定章辦理塡單茲將三月份各該巡長巡警等花名及賞罰數目遵章塡寫榜示呈由總局查對加蓋印章發回張貼以昭大公計開記功項下巡長左榮熙等三名每名計大功一次各賞大洋一元記過項下巡警童子裘等二名每名記大過一次各罰洋五角 
[示禁賽船]  
　　上海縣李大令照會各巡局諭禁舉賽龍舟已紀昨報又出四言韻示云戲耍龍舟無益有損動釀鉅禍久懸厲禁前年揚州曾經舉行觀看擁擠溺斃多人上憲通飭諭禁諄諄即如去年無知愚民賽大王會亦傷多命失事不遠殷鑒俱存凡爾大衆各宜驚心現届端陽用申禁令諸色人等其各凛遵倘敢故違立提嚴懲 
[官事]  
　　淞滬巡防步隊管帶徐嘉霔候選知縣徐嶲立試用知縣李令先浙江補用巡檢藍鼎燮江蘇試用巡檢李祖芳上海縣知縣李超瓊鈞和輪管駕馬廷樹老北門巡查委員盧炳元小南門巡查委員陳文斌昨均到道禀見新簡出使日本大臣胡惟德昨日到道拜會 
南市 
[愼重衞生]  
　　醫學研究會禀請縣令示禁售灑水瓜果及檸檬水氷忌淋等物曾誌前報茲滬道蔡觀察亦照會總工程局一體示禁違者拘辦其出售熟食等物亦須用紗罩蓋好毋任蠅蚋蜂聚云 
[押追貨價]  
　　磚灰行主張思明前控徐慶堂欠找貨價洋五百五十二元由工程局判令交保理處在案昨因抗不理明傳案追比判押限繳出再核 
[寡媳自由]  
　　常州婦人金周氏扭控寡媳金王氏夫故後來滬帮傭不肯歸家經工程局孫明府訊知金王氏已有後夫判戒責五十下交姑領回 
[養媳受責]  
　　周陶氏前定顧耀章之女金秀爲養媳今逃回不歸扭控南區解至工程局請訊判戒責二十下交氏領回管束 
[竊舖蓋]  
　　南區巡士查獲胡瑞生私帶舖蓋深夜行走解由工程局訊知贜在湧源押店竊來判戒責二百下拍照存查 
[竊麻袋]  
　　積竊黃阿榮在米船上竊麻袋由南區巡士拘獲解至工程局判戒責一百下拍照逐出 
閘北 
[西崽便宜]  
　　西崽蘇燕夢姦佔葉阿最之妻魯氏匿居哈司克路前日被葉尋獲扭至一三路一區警局請爲究辦旋由洋東到局求保巡官婉辭却之昨解總局由聶司馬提訊魯氏供丈夫不顧家用由周伯祥陳王氏爲媒轉嫁與蘇燕夢是實蘇供與魯氏相同訊之陳王氏等均供並不爲媒司馬察核婚據實無陳王氏爲媒字樣判從寛交保蘇交保罰洋二十元充公魯氏發棲流所候核 
[地保虧吃]  
　　十一圖副保陸阿四徐子卿串拐浦雲卿之童養媳一案昨巡警總局因該圖地保沈昌傳延不將陸交出飭令提案候函至縣署將該保斥革從嚴澈究 
新租界 
[電車搭客失竊]  
　　八圖地保王瑞香昨乘某號電車由黃浦灘至靜安寺路在車上被人摸竊鈔票洋一百四十元並紅契一紙業已報知捕房尙示緝獲 
[請究行兇]  
　　陳順記被劉丁松兇毆受傷投報捕房飭候禀請公廨出單傳訊 
[流氓搶圈]  
　　張友成在派克路搶陳沈氏金絲圈由探拘獲押候解究 
[火警]  
　　曹家渡浜北上海炸油廠前晚二點餘鐘失愼焚至天明共毁房屋數十間 
英租界 
[賭棍収監]  
　　姜立勳控翻戲沈少廷龔雨春在福建路立陞客棧内騙去寳銀兩錠本洋廿九元昨由公堂復訊沈龔二人供多刁滑中西官以二人均係瑞前升道訪拿賭棍判各押西牢年半罰作苦工期滿逐出租界 
[莊夥舞弊]  
　　鴻昌莊主王式揚控夥友姚芝惠私挪款項前晚由公堂提訊王供姚私出本票銀五千兩並被陸續積欠銀一千餘兩票根簿據呈電求追姚供不敢私挪去冬因友人將道契珍珠頭面抵押是以代借判押候提齊人証再訊 
[龜奴負欠]  
　　徐杏生控龜奴王淮卿欠洋一百五十元前晚由廨提訊據供係妓院帶擋借款判邀中保自理 
[雉妓罰洋]  
　　雉妓花珊寳等四人在途拉客昨晨由探傳至公廨判各罰洋五元充公押候繳洋釋放 
[洋槍暫留]  
　　山東撫署衛隊勇丁李慶生王德奎護送新任魯撫袁海觀中丞之眷屬過滬肩荷洋槍行經美租界由捕拘住昨解公堂請訊判槍暫留捕房王李釋放着於起程時自赴浦房領取 
[牛奶攙水]  
　　蔣桂泉出售攙水牛奶爲工部局洋人查獲昨解公堂請究判罰洋二十五元充公 
[控竊無過]  
　　洋人卜内門控用人黃子夫竊取鈔票六十九元昨日解廨復訊中西官以所控無憑判令釋放 
[駕車不愼]  
　　新閘捕房控聘白爾三十號電車夫朱谷寳駕駛不愼撞傷馬匹由探解廨訊究判罰十五元充公 
[拍賣還欠]  
　　錢阿毛即錢昌記虧欠老沙遜洋行房租控奉公廨傳錢妻王氏審訊氏供情愿措繳惟所有生財各物均被封閉求察旋由該行經租人吳世方投供因錢逃逸是以釘門判准啓封候拍賣抵償 
[弔查帳據]  
　　前開寳鴻號之股東王杏卿童萼樓因向英商威厘洋行定貨不出控奉公廨會訊原告洋人投案求追訊之王等供該店已經閉歇拆股判童王各交五千兩人銀並保候弔查帳據再核 
[追念女主]  
　　西歷五月廿五號卽華四月二十六日係英國女君主九十冥誕旅滬英商業已在英總領事署預備供張以便届時追念 
[病人倒斃]  
　　昨有年約三十餘歲之某甲倒斃於西藏路永吉里口其衣袋中有二十二日醫生張驤雲所開醫治黃疸藥方又有殘破手摺數個由捕報知捕房飭送虹口裴倫路騐尸所並飭該圖地保查明尸屬再核 
[各執一詞]  
　　沈符孫控薛瑞和不還滙票找洋二百餘元前晚由公堂提訊因供詞各執判薛交保候傳趙姓証人到案復訊 
[包工紏葛]  
　　謝田元控吳錫香不還塡坭工洋前晚由公堂提訊謝供前由吳將康脑脫路長浜轉包與小的塡坭共計洋九百元除領過外尙欠三百九十六元六角一再向索不付求追質之吳供詞含混判交保限半 
 
 

Page 20

 
 
月理清 
[公堂瑣案]  
　　張友成搶陳沈氏金圈押一月陳嘉才攫施月卿王阿春銀洋押三禮拜彭阿福馮陳氏竊王永桂銀表氏交保彭押三月華瞿永私將吳郭秀定購稻草盜賣於三興公司押候下禮拜一再訊德商克魯　洋行控兪富　　貨不出昨由差探傳案押候訂期會訊鄭達記等控姚文釗騙洋一案昨又解究判姚文釗還押姚彩亭姚彩棠交保候再訊核莊阿虎竊某洋人脚車賣於銅匠衛阿毛由探查獲解究判莊押四月　　三禮拜贜交原告領回流氓張阿二攫取李寳森銀表　一月期滿押　牢一年船户袁阿毛將薛潘氏之小孩寳林擲破頭顱判貼償傷費洋三元押一禮拜流氓周元扣攫粤婦徐梁氏金挖耳押候下禮拜一再訊 
美租界 
[失火卽熄]  
　　昨晨西華得路陳余氏家廚房失愼由鄰人帮同擈滅幸未成灾 
[法人行兇]  
　　賣牛肉之陶生榮被西人用刀擲傷曾誌前報茲由西探查得兇手係法國人昨特傳陶及該法人送入該管領事署訊辦 
[電車肇禍]  
　　四十一號電車昨日駛至北四川路撞倒王阿華之人力車人車俱傷訴由印捕禀知捕頭飭候查核 
[瞎閙]  
　　算命瞽者陸阿二被同業某甲爲爭奪生意起見用洋刀刺傷右腿卽雇人力車投控捕房准予飭探查辦 
[火警]  
　　昨日午後四點餘鐘楊樹浦橋東首祥泰木行鋸木房内失火殃及比鄰某船廠棧房 
法租界 
[騙局定斷]  
　　皮鞋店主陶鳳鳴被翻戲吳小　汪阿方吳小二王惠南等騙去洋三百二十元控由公堂判令押交在案業已交過兩次尙少洋四十元昨由吳等各眷屬措齊呈案並求寛宥判將洋給陶具領吳等三人各再押一年王惠南從寛開釋 
[拐案訊結]  
　　沈金氏之男女小孩兩口爲方李氏拐去報探查獲由公堂判將兩孩結領氏押候補提同黨周楊氏訊辦在案茲由探將楊氏解案據稱兩孩實由方李氏拐出同往新閘楊阿三處圖賣是實判李氏押一年楊氏押三月完案 
[來歷不明]  
　　閩人陳文林由湖州帶來八歲男孩金阿虎一口另有五歲及手抱男孩各一口夜深趁輪往閩爲探查見並將同黨林世卿陳徐氏一併拘捕解廨訊究　稱阿虎在湖州出洋二十六元買來五歲男孩由叔父托買計洋二十五元有買據呈電現中人俱在湖州並非拐來質之徐氏及世卿同供原籍福建現須回鄉在途與陳遇見餘事不知判林陳還押氏　　　送堂留養候函詢湖州再核 
[展限對帳]  
　　永愼米店主唐瑞林控經手顧雨梅跑街王如雲盜用客帳一案經公堂判令交保派探協同原被向各户對明帳目再核在案茲已對過據云王經手放出洋一千六百餘元内有七百餘元已自認挪用顧經手放出一千七百餘元有早已他往者有人雖在滬尙未尋獲者以致一時未克對清昨因提案判再限七天將各户証明後再核 
國外新聞 
[日美商標條約已結]  
　　二十二日東京電云日美亙保中韓商標條約已在華盛頓簽押又電云日美商標條約内容凡在中國之商標約定互相保護惟高麗則不在此例美國並因日本在韓佔有特别之地位故已允准撤退該地領事治權 
[宣讀學務議案]  
　　二十二日倫敦電云英國學務議案第二次宣讀已過贊成者三百七十票反對者二百零五票聨合黨及國民黨皆有其人 
[日英友誼之永久]  
　　二十二日倫敦電云英國外務部大臣葛雷近在倫敦日本會社席間謂英日聯盟及和平之隹望目下較前益爲安固兩國友誼當能永遠結合云 
[英國和平之事業]  
　　二十二日倫敦電云英國改革黨俱樂部近日公讌首相愛斯奎士賀其升任此職席間首相謂英俄協約之告成及英法邦交之輯睦可以見英政府和平之事業 
[英船走錨]  
　　二十二日東京電云英國森屈萊郵船公司之汽船在門司停泊落有雙錨忽爲怒潮冲至岸邊並與某日船互撞兩船皆受重傷 
[德美公斷約停議]  
　　十四日倫敦電云據倫敦晨報載稱德美公斷約茲已停議因德政府對於海牙平和會公斷意見有所反對之故惟德美近甚親睦大約不致歸於失敗也 
[法國軍用飛艇告成]  
　　十五日倫敦電云據法京巴黎傳稱法國新建軍用空中飛行艇業已告成其詳細情形甚爲秘密惟聞能携帶極重炸彈自空擲下而飛艇絶無危險 
[日本贊成禁煙大會]  
　　二十二日東京電云據傳日政府已允贊成美國創立萬國禁止鴉片大會大約本年十二月間可在上海開會矣 
[日船被舉]  
　　二十二日東京電云有日本某船因載華工前入美境已在開列福亞省哇森地方爲美員拘留 
[美艦隊來華確信]  
　　二十二日紐約電云美國艦隊已决意游歷中國厦門海軍統領蕯姆士君并擬乘艦隊駐泊該處時入京覲見兩宮以上譯字林報 
[德疑法國對摩舉動]  
　　二十二日紐約電云紐約日報載有柏林訪事長電一道内述德政府對於法在摩洛哥擴充軍務甚有疑意 
[電車罷工續聞]  
　　二十二日紐約電云美國克利佛倫電車工人罷工現益激烈昨有工人一隊與警察互鬭擊死者二十餘人雖經竭力調停仍屬無濟於事 
[棉紗織品減價]  
　　二十二日紐約電云美國棉紗織品貿易家近將各貨減價百分之三十五故棉花織貨廠亦不能不將出貨跌價以上太晤士報 
[英后亦擬赴俄]  
　　二十三日倫敦電云英國后后亞力山大及公主經多利亞擬隨英皇同游俄都 
[日本發行鈔票]  
　　二十三日倫敦電云日政府擬在倫敦發行五厘起息鈔票計英金二百萬元每百實收九十八以充南滿洲鐵路之用 
[美國幣政問題]  
　　二十三日倫敦電云美國上下議院對於幣政問題因意見不合遂致停擱上議院議員愛特爾利克現擬呈遞議案舉派專員調查詳情以便於下次議會時報告一切 
[土意言歸於好]  
　　二十二日栢林電云土爾其與意大利兩國在希萊克之齟齬業己和解 
[日俄聯絡商務]  
　　二十二日柏林電云日本商業各行之代表已抵俄境奥大塞蓋欲聯絡擴張兩國商業也 
[樞密院允造鐵路]  
　　二十二日柏林電云俄國樞密院對於建造黑龍江鐵路一舉己漸有允許之意以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
