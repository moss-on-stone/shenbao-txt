# 1918 - 196 - 4916319

 

Page 1

 
 
   
 
 

Page 2

 
 
時評 
[自由選擇（冷）]  
　　今日中國所謂共和者兵與官耳各國之所謂共和者人民也兵則不能不守上級之命令官則不能不遵上官之調度與非共和國無異也 
　　進退由我上級之命令可以不守去取由我上官之調度可以不從此非中國今日兵與官之現象乎得所求則進不得所求則退此中國兵之進退自由也有所利則取有所害則去此中國官之去取自由也 
　　中國之自由盡爲兵與官所得人民乃不得自由矣自由盡爲兵與官所得則所謂共和者乃兵與官之共和國而非人民之共和國矣 
[命令]  
　　七月二十一日大總統令陸軍總長段芝貴呈請授張世彬閣曲智爲陸軍步兵少校照准此令 
　　又令陸軍總長段芝呈副官劉文明另有調用請予免職應照准此令 
　　又令陸軍總長段芝貴呈請任命張祖佑爲副官應照准此令又令陸軍總長段芝貴呈請任命陳乾爲副官應照准此令 
[專電]  
　　北京電外交長陸徵祥不肯回任舊交通系欲令曹汝霖辭交通長就外交職但曹意寗辭財政而仍兼交通（二十一日下午八鐘） 
　　北京電陸外長誓不回任閣員中有推曹汝霖繼曹不欲離交通故托故力辭（二十二日下午二鐘） 
　　北京電參陸處昨日爲出兵問題開加班會議院秘長亦列席討論甚久結果先以少數兵力輸送海參崴具體辦法尙待續議（二十二日下午二鐘） 
　　北京電中國以出兵名義又將有鉅借欵（二十二日下午五鐘） 
　　北京電閩督電段催龍濟光旋粤共籌軍事（二十二日下午二鐘） 
　　北京電臧致平佔大澳山唐國謨兵襲汀洲當局業人又抱樂觀（二十二日下午五鐘） 
　　北京電吉黑森林大借欵僅合現銀一千九白餘萬元撥曹五百萬張三百萬餘供六月份政費（二十二日下午五鐘） 
　　北京電黑省亦派代表來京參加森林拒欵（二十二日下午二鐘） 
　　北京電王士珍此來係東海所招聞專商選舉事故除會徐外概不見客昨已事畢出京 
　　（二十二日下午二鐘） 
　　北京電吳佩孚電告曹錕瀝陳軍事困難有五不可說曹據以轉逹内容非常重要 
　　（二十二日下午二鐘） 
　　北京電中交津行兌現風潮已平兩總行因京鈔價落昨亦會 
 
 
 

Page 3

 
 
議維持）二十二日下午二鐘（ 
　　北京電外部今午宴駐俄比使段派劉崇傑代表赴席 
　　（二十二日下午二鐘） 
　　北京電殷鴻壽率隊還京 
　　（二十二日下午二鐘） 
　　北京電吉省林鑛借欵風潮政府與代表磋議明定習慣上之一切旣得權則風潮或可漸平（二十一日下午八鐘） 
[外電]  
　　蘭州電省長現嚴禁栽種罌粟已有縣知事數員且容民人栽種而被褫職預料本年小麥豐收當爲數十年來所未有此與維持全省治安大有裨助（十五日） 
　　路透電 
　　奉天電徐樹錚抵奉後因所事已畢於昨日啓程進京（二十二日） 
　　北京電政府關於任命徐樹錚爲四省經略使之事曾電徵各省督軍之同意湖南督軍張敬堯已有覆電述其無必要云（二十一日） 
　　北京電政府接陜西電報騒亂益甚醴泉已爲亂黨佔據矣（二十一日） 
　　北京電山西太原之火藥庫昨日（二十日）爆發（二十一日） 
　　漢口電據長沙消息湖南國會議員選舉於十五日已竣事内容雖未明瞭但當選議員湘江道十名辰沅道四名衡陽道四名共計十八名内二名無所屬其他全屬安福俱樂部系云（二十一日） 
　　東京電時事新報及各新聞同載記事關於湖南省日本人瀕瀕被害其責任全屬北京政府云（二十一日） 
　　東京電有利司阿尼亞人三萬五千名進擊俄京之報又俄國官憲許可在莫斯科之德國公使館備付小鎗二百桿又許可該使館駐屯德兵二百名（二十一日） 
　　東京電今日寺内首相由大磯抵東京後藤外務大臣由輕井澤抵東京（二十二日） 
　　東京電據巴黎來電法國當局者關於日英法美四國向海參崴共同出兵問題已照會東京華盛頓兩處汲汲預備各事（二十二日） 
　　東京電日本答覆美國之公文於十九日晨由日本政府電致駐美日本大使石井氏後於本日（二十二日）可呈遞華盛頓政府一俟美國政府覆書傳逹日本後再開外交調查會報告交涉之進行協議此復之方針（二十二日） 
　　東京電日本駐俄大使内田氏提出辭表後已於今日由日政府准其辭職（二十二日） 
　　以上東方通信社電 
[戰電]  
　　倫敦電法軍大本營路透訪員今晨十一時電稱協約軍現已擊退瑪恩河南岸之德軍進至該河兩岸德軍復渡瑪恩河向北退走（二十日） 
　　倫敦電德軍之退過瑪恩河已由德國半官公報徵實公報以掩飾之詞謂德軍之渡瑪恩河原期牽制法軍今目的已逹未便再守河南之地故撤回以盡要役（二十日） 
　　巴黎電今晚公報云法軍與美軍旣於十五六七三日破香巴業與芒太業特萊姆陣線之攻擊後今日進攻愛恩河與瑪恩河間廣四十五基洛邁當之德軍陣地我軍進至敵軍陣線直逹旭丹境與西南面控制蘇瓦松之高原克復村落二十餘處俘虜數千人且獲重要之戰利品（十八日） 
　　巴黎電今日下午公報云瑪恩河與愛恩河間之敵軍雖調後備軍助戰而昨晚我軍仍乘勝進攻得地頗廣俘虜更多大戰仍在激烈進行我軍且於瑪恩河南北獲勝俘虜四百人獲砲四尊又機關鎗三十架芒第第愛與洛瓦容間及華愛佛之法軍襲敵時俘虜百人今晚公報云愛恩河與瑪恩河間終日有大戰非常劇烈敵軍以大批後備軍反攻國止我軍前進但我軍仍在陣線大部分續進迄今已俘虜一萬七千人内有大佐兩員與其參謀獲砲三百六十尊内有八寸口徑者多尊（十九日） 
　　巴黎電今日下午公報云昨日與夜間法美軍仍沿愛恩河與瑪恩河間陣線大部分前進今晚公報云我軍反攻之結果業已明瞭德軍猛攻我軍右翼及瑪恩河南岸之地者已被逼退至北岸我軍現固守河之南岸愛恩河與瑪恩河間之法美軍仍在前進逐退敵軍敵軍抵禦甚悍我軍已抵泊洛瓦細已爾細蒂桀陣線過聖勒米白蘭齊與羅才聖亞爾班我軍於稍南扼守柯爾香泊東北泊里愛高原陣線瑪恩河與萊姆間劇烈之戰事正在進行中法美軍猛攻敵軍遇敵大軍敵軍抵禦雖猛我軍仍在柯爾班叢林亞特山谷聖幼發雷司方面得地自十八日至今所俘敵軍將士數逾二萬人獲砲共四百餘尊（二十日） 
　　巴黎電法軍大本營電稱我軍攻勢突然發作德軍官多有自臥榻就擒者兵士則猶在第一道陣線後之田中割麥昨夜有大雷雨我軍因得佔定地位未爲敵軍所覺然敵軍之疏忽亦於此可見攻擊之第一小時俘敵甚衆法軍前撲異常勇敢有某營之兵在薩維愛萊渡河水深及腰諸兵士甚歡呼高歌此次行動今可視爲牽制愛恩河與瑪恩河凸角敵軍之側翼以止其向愛貝爾萊與芒太業特萊姆進攻協約軍司令自三月二十一日至今尙未取此大攻勢今能出此者確因敵軍兵力減弱美軍與戰之故也（十八日） 
　　倫敦電海格將軍報稱昨日英軍戰於末特蘭後已將陣線前移約四千碼末特蘭村與西南諸屋已爲英軍佔有敵軍於左翼極端抵禦最猛英軍已於其他數地點佔據目的地俘虜四百三十六人英軍夜在波芒至哈美爾陣線襲敵得利稍北英軍激戰後已沿希布台勒南面廣約一英里之陣線前進聖佛南與伊泊爾附近敵砲隊殊爲活動今晚報稱希布台勒境仍有小戰事英軍奪獲羅細箬爾叢林追擊敵軍敵軍死傷頗衆英軍於末特蘭共俘虜四百五十三人獲戰壕臼砲十尊機關鎗五十架（二十日） 
　　倫敦電今日俄國公報云中央行政委員會已宣布烏拉爾境議會關於鎗斃俄前皇之報告愛加特蘭因却克軍之侵逼日見阽危同時且發見刦奪前皇反對革命之隂謀故烏拉爾議會决議鎗斃前皇尼古拉已於本月十六日報行 
　　（二十日） 
　　倫敦電克拉特公司載重一萬三千噸之加巴西亞郵船由英國赴美十七日在大西洋中魚雷沉没該船曾中魚雷三次船中之人除機器室之五人外餘均遇救（十九日） 
　　倫敦電海軍公報云運船巴倫加號載不堪從戎之澳兵回澳時於十五日中魚雷沉没船中之人無一死傷英帆船一艘十六日中魚雷沉没僅救起船後十二人（十九日） 
　　紐約電前總統羅斯福氏接其婿竇比自法國來電謂據與羅幼子結伴同飛之某氏堅信羅子乃受傷降地並水殞命 
　　（十九日） 
[公電]  
　　常州爲選舉事通電申報館鑒轉各報并無錫宜興江隂靖江各縣公鑒敝邑定東鄉選舉訴訟由法庭判决全縣無效法律神聖非上級官廳能隨意變曳今覆選監督干涉審判碍難承認恐以一縣而累全區除呈省長外請派代表來常協力進行武進市總董曾省三 
要聞一 
[安福太平（留因）]  
　　自恢復共和紀念日召集參衆兩院之令下各省新議員紛紛來京王揖唐以安福俱樂部已告成功今日大宴新議員商議將該部遷入太平湖即易名太平俱樂部吉祥哉此安福太平之名詞也其實前之安福國家並未蒙福而今之太平恐亦尙未太平先以該部自身言之新議員爲該部吸收者當然一遵該部之主張對於新大總統一致主舉東海固無異詞然對於副總統問題則意見各殊新議員心目中各有一欲舉之人在恐該部亦無力約束之其未能太平一也該部自與交通系分離後勢力不免驟弱今雖極力拉攏然以前之鋒鋩太甚小部分皆望風而避不敢來相親暱故其根本不甚穏固其未能太平二也其對手之馮派選舉失敗後雖甚沉寂然暗中進行確甚活勳昨日此間某報載馮派破壞安福部分三方面進行方法（已見昨報）固未必盡屬事實惟據研究系中人言我等决不能坐視其成功今尙未至束手無策之地故當盡我心力爲之言外之意已可想見其未能太平三也至於西南方面舊國會亦趕備召集曾派人在各省招待舊議員速往故在津滬一帶觀望形勢者近均紛紛赴粤所謂反對安福之一派即亦乘機活動故瞻顧前途不能無慮其未能太平四也兹再舉今日某日報所揭載以證實我不易太平之說 
　交通安福兩派之交情業已决裂綜合方面之情報而預想政局前途暗雲濛濛實有不能抱樂觀者兹揭其大要於左此次新國會之衆議院有過半數議員出席即得開通常議會無待論也然選舉大總統及憲法會議議員總數出席非至三分之二以上不得開會兹就現今新議員之人數觀之除兩廣雲南議員外誠超過三分之二然川邊尙未選舉（約十名内外）甘肅土匪蜂起往來幾絶不易晉京（二十餘名）且交通系議員中本係舊議員者近日紛紛南赴廣州是不能逹總數三分之二可知矣卽退一步言縱令甘肅議員應召入京奈行路維艱至少非二閱月不能到然則總統選舉會之成立不得不待二個月之後也明甚於此時也進步黨必乘機而起不可忽視也進步黨在此次議會内不過一小部分而已然當議員不足選舉會成立困難之時雖曰小黨亦可掣大政黨之肘據該黨策士之計畫將趁此政局窘窮之時機一舉而恢復其勢力其目的所在仍欲推馮爲副總統以保全面子至適當之時期必提出此條件以要挾他黨如不能容其要求即使其議員缺席使選舉會不得成立實意中事苟若此雖大政黨亦無可如何也交通系與安福俱樂部竟爾决裂其詳亦讀者所知也據最確消息梁士詒之態度爾來益不明瞭更有招該派之舊議員至南方之形勢而安福徐王兩領袖則攻梁益甚由是觀之梁氏與安福派無提携之眞意瞭如指掌更有甚者參議院之議席交通系已占過半數若欲妨害新議會亦自易易通常會且然况選舉總統及憲法會議耶要而論之政局前途暗澹殆難預測萬一選舉總統會不能成立憲法會議更不能成立其結果如何亦劉心時局者不可忽也 
　　到以該部本身以外言之因選舉總統之關係而必欲攻粤然曹張吳馮輩之態度如此則將領間亦未太平因攻粤軍費之關係而必欲借債然吉省森林借欵 
之風潮如此則借債事業亦未太平因西比利亞時局之關係而必欲出兵然戰費無着主持無人軍隊無從抽調内閣意見不一無所適從則亦尙未能安然太平出兵故今日而欲如該部所希望舉太平之實豈易事哉 
[南潯路延長之關係]  
　　字林報十七日北京通訊云中政府與日本銀公司及謀取權利者所磋商之事件内有南潯鐵路展至福建三都澳一說按南潯路線乃私人所有工程始於七年以前股東多係贛紳因辦理不善不獨資本全罄且向台灣銀行借得七百五十萬元據華人方面云台灣銀行陸續借欵時曾附有一種條件訂明苟分償之債欵不能按期付清遲至某種程度則該銀行有收管抵押品之權南灣路因措施不當入不敷出故未能按期照付傳說台灣銀行刻擬收管路産南潯鐵路公司處此困難地位聞已請政府收爲國有政府欲收此路則必償付銀行之欠欵或與銀行另訂辦法但臺灣銀行要求將路線展至三都澳該處爲中國最好海港之一中國旣不願將軍事要地之鐵路權讓與他人且以路線所經之地其優先權早已允許英國未便再承認日人之要求故覺難於對付按一九一五年日本於提出二十一條要求時欲得南昌至福建之鐵路建築權當時英人曾聲明其權利以防侵佔此後久有延長滬寗路線權利之中英公司獲得由南京敷設鐵道經南昌而逹萍鄉之讓與權是以中國不獨以揚子流域優先權許諸英國且訂有築路之合同若日本今所要求者竟由中國承認則與英人所已得之權利衝突矣南潯路線展長之問題今尙未見日人正式提議即有磋商要不過交通部與臺潯銀行私相討論耳路線區域旣與英人有關而日政府亦知在此區域内英人享有建築鐵路之優先權苟南潯路事竟進行不已則誠可令人駭異矣 
[段内閣與共同出兵]  
　　英法美日此次一致行動出兵俄境我國當然採同一步調分擔責任連日國務會議及參陸辦公處會議討論十九日參陸處尙繼續開會惟段内閣政策現歸徐樹錚氏一人主持徐氏原主先平南後對外之說不欲輕分兵力使人對南戰事受其影響因此與靳雲鵬持見稍異靳氏稱病請假已逾兼句參戰處事務遂未實際進行故内閣關於出兵之準備殆未着手内閣外交向短自主精神惟知追隨外人而尤以追隨日本爲事旣不能通盤籌畫且對於國際機微不甚瞭然非至不得已時不動此番出兵問題係英法倡之於前美國堅持於後與中日防敵協定猶爲兩事日本以三國相約不能拒絶出兵而又不欲受提議之限制以是徬徨未决今日本雖已决定一種方針而精神上要爲被動的我國内閣向因日本而動今日本已爲被動故我政府更乏興奮之氣十九日在參陸兩部參戰處探詢關於出兵事尙未接到國務院何種知會大抵須待各國兵已到海參崴日本兵已出動或日本對我國亦另有一種催促或勸誘時我國出兵之機運始至成熟之時又昨報所記出兵一師之說聞似確已擬議及此伹對外尙無何等聲明至從何處調兵尙付秘密據聞將自吉林抽調東三省奉軍最强所以用吉軍者緣奉軍正用以鞏固中央控制湘省保護津浦援應川陜有種種對内之大任務礙難輕用以對外也 
　　據外交界確實消息此次協約國聯合出兵問題前次各國公使之在英使館會議即爲對於西伯利亞最近形勢協商方面應取如何之態度會議畢後即有照會致我國外交部預商倘至聯合出兵之時機則運送之徑路及我國對於此事如何準備方略數日以來日本政府之方針旣已大體决定而美國約自斐律賓之軍隊中分其一部法國則在京津　各處之軍隊中出一部分（中有安南兵）美國在京之軍隊約有一大隊英國則以在香港之兵調往另以在新嘉坡之兵調香港防禦（中有印度兵）現在北京各使館中至昨日止確尙未接本國政府正式訓令依某外交家之所觀察其到齊當在一星期左右此時然後爲出兵之具體的磋商將再開重要會議决定種種細則至我國政府方面有謂已决定出兵者然本社所調查則依然未有决定甚望當局之略分眼光於國際方面求國家今後所以自存之道也 
[西比利亞最近之時局]  
　　字林報七月十九日哈爾濱電云海蘭泡今已入農民聯合會之手俄國汽船一艘與數貨艇滿載該處俄人所用之糧食一二日内將開離哈爾濱哥薩克兵司令加摩夫氏恐松花江口有紅旗軍巡船攔阻特派衛隊保護之赤塔現由却克軍固守伊爾庫資克與赤塔間已無過激黨蹤跡過激黨現集於　里姆斯加雅至斯特里丹斯克陣線謝米諾夫將軍之地隊大約復將出攻且嘗請援助戰蒙古邊界現亦吃緊 
　　路透電社二十日日海參威電云臨時政府於十五日以通牒致協約國請協同作戰霍爾瓦特將軍行動所引起之糾葛可望消滅而不發生重大影響内戰之禍可免臨時政府現遭此間政黨極左翼極右翼之反對海參威股票交易社及工商界今日宣布贊助霍爾瓦特將軍之决議案西比利亞東部時局之安危全視協約國之態度爲定西比利亞西部之臨時政府若交通不速恢復則恐將有變動西部敵俘爲數甚衆四出運動人民被惑或將不復友視協約國敵俘與人民得自由來往爲害匪淺雖有却克軍鎭壓恐難周顧東部敵軍已退至烏蘇里河掘壕固守過激黨之軍内有德匈人二千名紅旗軍千名哈巴羅夫斯克之過激黨召集戰俘二人佔守鎭南某地位計有德匈人四千五百名工人八千名野戰砲四十三尊砲船四艘却克軍佔據伊爾庫闪克之說業已徵實過激黨已向維肯烏汀斯克退走該處有德匈人萬名携野戰砲十二尊且有戰俘所成後備軍一萬七千名 
　　二十一日北京電云哈爾濱電稱却克軍司令狄特里區斯將軍十八日會霍爾瓦特將軍於格羅特柯伏得良好之效果霍曾派加爾米柯夫將軍支隊携馬砲隊援助却克軍十九日霍接見海參威領事與却克國民議會代表諸代表請襄助由滿洲輸運糧食霍卽照允會談之後知前所聞消息多屬不實當時曾協定提携行動之辦法 
　　十九日哈爾濱電云海參威工會代表五人請却克國民議會開釋所拘之過激黨解除本地俄國軍隊之武器却克國民議會置之不答據此間某報載稱却克軍搜查海參威勞兵會事務所發見德旗與德皇肖像霍爾瓦特將軍之政府仍留於格羅特伏克因協約國尙未實行其意志之故格羅特伏柯與尼柯爾斯克間之霍爾瓦特將軍與却克軍之哨兵頗相歡好却克軍初見霍軍進抵其陣地附近大爲忿怒今氣爲之平且公然宣稱願與協約軍一致行動却克軍現佔守尼柯爾斯克其主軍携有在該鎭所得之日本軍械子彈與砲兩尊現正進攻尼柯爾斯克與哈巴羅夫斯克中途之奥德軍與紅旗軍却克軍臨戰極爲悍猛彼等誇述其攻取尼柯爾斯克時之情形謂旣無大砲又缺子彈而死傷者不足二百人敵軍雖軍械精利而喪失千人之多云云但却克軍之勇武確已爲衆承認海參威領事圑代表昨爲協約國願霍爾瓦特將軍仍回哈爾濱事至格羅特伏柯一行後又聞各領事對於此事已改變意見西比利亞之黨會領袖紛謁霍將軍謂願贊助新政府霍於十七日與客談話時嘗言曰當尼柯爾斯克陷落時有人請余加入社會主義西比利亞政府而暫寓哈爾濱之有勢力各政黨領袖則亟請余組織今之政府余審慮再四而取後策今日之地位爲吾人力圖擴大管理權而社會黨則圖握權已手所稍困難者各領事曾取可異之態度駐北京各公使因以迄未贊助吾人之政府殊令人不解其故蓋吾人固極願利便却克軍之行動實行有益協約國而不妨碍俄人利益之政策也夫却克軍今所施於他處之舉吾人豈未與謝米諾夫將軍爲之即此一端已足爲證吾人接駐北京各公使前項照會後迄未續接消息協約國政府對於吾人之政府與海參崴社會主義西比利亞政府均未加以承認惟海參崴之領事圑已承認二社會主義機關一爲城議會聯合會一爲市議會二會選舉皆在革命運動最盛之際殊不自由西比利亞曾充分利用此機會不言可喻當余示文宣布之時勞兵會之司令土爾斯土夫大佐亦發表示文曰勿信霍爾瓦特之言蓋吾人現與城議會及市議會相聯絡二會皆經協約國所承認云云總而言之協約國政府皆謂不願干涉俄事而海參崴領事圑則干涉極甚吾人之政綱與其他俄人之政綱無甚異點吾人願受城議會與市議會節制而建設國會於其上惟吾人所欲之陸軍乃精强有紀律之軍而非過激黨之軍吾人願與協約國共戰及保全控制大局之勢力觀於今日俄國之狀况必得屬於一負責任領袖之政府始可實行確切之政策任何新政府之成立其危險所伏之點輙在私人與黨派之野心若得一個人負責任之政府處於其上則危險自然消滅西比利亞政府今所定之政綱較克倫斯基氏更適於社會吾人今已設有管理鐵路機關而克倫斯基氏則以爲不能行者也社會黨與吾人主要之異點爲彼爲破壞的而吾人爲建設的擾亂旣甚則政治運動必須排除如吾人所設之政府始合時宜 
 
 

Page 4

 
 
   
 
 

Page 5

 
 
   
 
 

Page 6

 
 
要聞三 
[東京通信（心危）]  
　　元老會議之經過 
　　外交調查會之推　　　反對派之氣燄 
　　出兵問題自復活以來至今而大致决定雖須經禮種種手續如元老會議外交調查會臨時議會等决議然無難關不難通過蓋所謂元老者日人本不重視政府閣議已决縱有反對之意見亦不難爲政府所說服昨日開元老會議於宫中出席者爲出縣松方西園寺三人大隈雖在元老之列而稱病不朝是日由政府報告英法交涉之經過及最近美國之新提議據此間報紙所傳美國新提議之内容賂謂美政府現已决意援助乞克軍以保持其自由行動爲主旨一方且以維持海參崴之秩序爲目的故所擬派兵員與乞克現有之一萬五千數相等日美各出其半約七千人由兩國共同通牒於俄以免其誤會至若英法方面大約僅移動其在東亞方面之軍隊云云但據此而觀日本出兵爲數至鮮然曾有一可靠消息　日政府與陸軍方面議定約出兵三歸圑大致就近調遣則前說新提議中祇有七千之說似非眞相蓋美國於提議中不至限其軍隊之數也元老中松方與西園寺兩氏本似有的對之意經政府力說且見政府意堅故亦無異議大致已容諾矣元老會議告終内閣復開臨時閣議其重要議題則因十六日開外交調查會恐牧野及原敬兩人有反對之意設法說服之盍政府所標示之出兵理由有二（一）援助乞克（二）自衛問題而政府當初議决以自衛爲辭但聞外交調查會中有反對之者遂進而以援助乞克爲理由政府所慮者即此外交調查會之向背如何耳惟據政府方面對於外交調查會頗具樂觀因政府自身旣經决定斷不翻覆牧野伸顯氏雖代表薩派反對出兵其理由乃恐旣有共同出兵之名目則將爲聯合國所誘行將前進於西部戰場亦未可知使日本將有莫大之犧牲而此恐懼之念苟一旦知此次出兵之内容當然無反對之必要原敬雖爲多數政黨之領袖意中未始絶對反對出兵所持理由僅言現在尙未有德勢東漸之實跡故於自衛上尙不須出兵而已昨日山縣公（元老之一）贊成出兵者屬於長派即陸軍派）特招原敬氏至其邸第竭力爲政府說法以緩和原氏之意向故其結果外交調查會亦不致决裂也况政府之意旣堅此次出兵僅求其同意報告一切情形而並無欲以此出兵之責任轉嫁於該會也苟作如是觀則外交調查會亦僅形式而已出兵之舉决不致再有頓挫矣 
　　兹更京反面而觀日本此次出兵其動機純由於政府之一部分所發生當初前本野外相主張單獨出兵最力嗣後外交上未能圓滿以致中止今重翻舊案是以遭多數之反對蓋反對派大别之可分爲二其一則爲在野派注意於内政問題而吐其不滿之聲謂政府輕率以致外交上純爲被動地位若政府有誠意欲爲世界之發展以助聯合國爲目的則非以百萬之衆不可今日本無此能力何出兵之有如大隈侯所言若果有出兵之要爲般輿論所歸束則無論何時均可實行如火之燃必自下苟由上而下其勢不熾外調查雖名爲舉國一致而事實上何足代表輿論日本畢竟未能脫去寡頭政治之習今元老會議等之於出兵問題猶火之燃於上方國民均未嘗了解其眞意也老夫耄矣欲借星火以燃謹謝不敏云云此老語多滑稽蓋殊不滿於現内閣者也尾崎氏之言曰出兵之目的約言之有四端（一）援助聯合國（二）救濟俄國（三）日本自　　　　行動易言之　俗云趁火打刦若行第一目的則須有百萬之大軍二百億之軍費苟僅以十萬二十萬之兵派遣於西伯利亞是杯水車薪何濟於事徒招俄人之反感而已若行第二目的須由俄國有自動的要求爲之前提今俄人並無依頼於日本之意故不憚反對之也若行第三目的西伯利亞方面苟懼德勢之伸張今已有乞克軍爲之抵拒更何必徒勞此一舉况旣爲自衛則本野外相當時已主張出兵更何待聯合國之提議耶若行第四目的則其不能行於今日也不待多言何則侵略主義云爾在此次大戰已將醒悟如德之侵略愛羅兩州爲五十年前之事至今法人猶欲奪回蓋可想見矣故由此以觀出兵之目的何在須以冷靜之頭腦思索之勿過輕燥云云此派憲政會屬之其他一派則名爲自重派如政友國民等屬之以爲政府之出兵若於自衛上爲其理由則目前時旣不急勢亦不迫所謂德勢東漸縱認政府所得消息爲非誣而事實上尙無出兵之必要其實此派心理非絶對不贊成出兵者也故此派或易爲政府所收服此外如實業界贊否雖各有人而大多數存反對之意蓋出兵於經濟上有直接之影響且對於政府所爲殊抱不安之念如清和俱樂部（由新政會所分裂而出）多實業界中人故亦有反對者也 
[吉省反對森林借欵六誌]  
　　吉林全體公民反對政府以吉黑林礦押借日欵迭開圑體聯合公民大會討議對待辦法昨日（十六）上午十時各圑體公民等又假省議會開全體公民大會是日上午八時許公民等即紛至議會散集於議會内樹隂之下待候開會及九時許人數愈衆幾無容足地省議會于議長遂赴督軍署會請政府代表陳文運中將蒞會及十時于議長單獨歸來遂振鈴開會全體公民仍在議場前院内集會首由于議長報告謂今日大會本擬請政府代表陳文運中將到會討論辦法及鄙人至軍署唔陳中將請陳到會督軍亦帮同勸駕陳中將云來吉係謁見軍政兩長並無接見公民之資格堅持不來今日亦惟有另議辦法衆咸云即時全體赴軍署謁見陳氏于議長云今日羣赴軍署須守秩序衆鼓掌于君又報告入京代表由長來信代表至頭道溝時之情形略及王圑長劉廳長保護周到之意又報告圑體聯合會已舉人分赴各縣陳說利害聯絡一致進行衆鼓掌繼張紹西君謂議會昨接憲兵營函稱近日街談巷議或有詈及外人者似此殊爲不合此次大會係反對政府并非對外今後望同胞對外萬勿有絲毫之不法行爲務希注意衆鼓掌當時衆人中有云今日赴軍署見陳中將設不接見則如之何有云宜先舉代表若干人以作臨時之預備如陳氏不出代表即入署接談衆贊成遂舉于慕忱馮芳幹苗星垣劉敬輿孫蔭南韓晉卿馬忠義王伯康李選三張紹西等十君爲臨時代表舉畢稍息臨時代表舉畢全體即預備入城赴軍署遂備國旗一面代表等在前全體公民三千餘人隨之於後入新開門北折向通天街往督軍署沿路塵土蔽天揮汗如雨雖烈日懸空署氣逼人而毫無懈容至軍署後衆立於轅門外求見陳中將不得十代表遂入署内見陳中將及孟督軍接談一切全體公民卽立候於轅門外途爲之塞然秩序整肅毫不紊亂十代表入軍署後約三十分時孟督軍引陳中將出署十代表隨之孟督軍即向全體公民云衆位請進轅門入内談話衆乃由東西轅順序入院咸呼督軍萬歲立定後孟督軍謂陳中將此來洞悉我吉同胞之痛苦陳君前曾在長春南嶺充任旅長與吉省公民感情甚厚將來回京必將民情代違政府亦必設法協助力圖挽回等語衆鼓掌繼請陳中將演說陳氏即登高向衆云兄弟此次來吉係受政府之委託代表政府與貴省軍政兩長接洽并無向諸位接見之資格蒙諸君不棄今日得與諸位接洽幸甚此次森林借欵鄙人深悉此中利害吉林之事即國家之事諸位之痛苦即兄弟之痛苦也將來到京必代逹民情以圖挽回但挽回辦法尙須與孟督軍郭省長妥爲協商云云陳中將演說　十代表中劉散輿向衆通知　東中　　督軍留代表等在署内會議挽救借欵辦法至會議情形及挽回方法待十七日（今日）上午十一時仍假省議會開會報告卽請同胞散去靜候勿躁云云衆　散退是日開公民大會時有多數公民提議將省議會議員覆選暫緩舉行其所持之理由以爲林礦借欵於吉江兩省人民生命財産以及領士主權均有重大　係急應力爭以保主權民命一髮千鈞瞬息萬變較諸省議員覆選輕重實有天淵之别應將覆選暫緩時日以便注全力以抗爭一俟借欵合同取消再行舉辦云云贊成此說者順衆聞日内即有人呈請總臨督核辦 
　　聯合會昨接軍政兩署抄送黑龍江鮑廷九督軍來電一件其文曰急吉林孟督軍郭省長鑒中密林鑛借欵案曹田兩總長函寄到江披閱内容萬難承認昨已分電請緩簽字貴省有無接到此項函件如何辦法乞速示鮑貴卿咸印聯合會接到咸電後即於昨日拍一覆電一以表示感佩之忱一以詢問代表到否其電文曰江省炮督軍鑒敞省軍政兩署轉到貴督軍咸電决不承認林鑛借欵條約足微關懷大局念切桑梓聞信欽感莫可名狀惟敞省代表張韓二君於十號專赴貴省籌商一切不知已到否祈示覆省議會等諫印 
　　聯合會昨日接到吉林總商會轉到汪清縣商會函云政府以吉江兩省林鑛押借日欵三千萬元實於兩省國土主權人民生計有重大之關鍵請聯合全國各商會力爭取消以保主權敞會除聯合各圑體力爭外省會關於爭議此事如有需欵之處願隨諸君之後 
　　至北京方面消息吉督孟恩遠所派之代表劉彭壽（吉林財政廳長）王玉珍（吉省第五混成第一圑圑長）於昨日上午十一時晋見大總統報告森林借欵之始末情形及吉民反對與調停方法最後關於募兵防邊及該省最近形勢陳述頗稱詳盡又吉林公民代表昨日赴財政部謁見曹總長吳次長陳述吉民誓死不能承認森林借欵並請曹總長設法挽回以保國産曹總長以事關重大允爲遇機疏通云云黑督鮑貴卿日前亦有中密電致中央略謂林鑛借欵案損失主權萬難承認請緩簽字未知此事如何了結也 
[對蚋之積極主戰]  
　　八督軍通電十六日奉天湖南安徽福建浙江陜西山西河南等八省督軍通電云中央繼續討南係得一致贊同然最近竟有謀南北妥協者是實甘必破壞大局應即嚴行拒絶發揚國威以力圖國家之安甯 
　　陸海軍要人會議參陸處十九日召集陸海軍要人會議散院後除關陸軍者由該處發出密電十餘件外又由海軍部分電海軍總司令藍建樞艦隊司令林頌莊杜錫珪蔣拯籌備抽派軍艦南下並聞日内尙由内務部致電各省水陸警察各長官擬呈維持治安辦法以便採擇　　舊戰略不許再用援粤軍隊今雖指定惟政府方面純取最新所定政策向南進攻聞參陸處電令張吳李童四總副司令嗣後一切行軍方略均不得援用舊法（即進攻長岳軍略）以免再蹈種種牽掣覆轍 
　　再規锭前方軍權十九日參陸處奉到段總理手諭再將前方軍權劃出三端（一）入粤軍隊不涉他種職務（一）所有新派塡防軍隊完全負擔保衛地方重責（一）撤歸各軍即速離去原駐地點以免手續凌亂 
　　第一路由永出發第一路入粤路線張懷芝擬由贛州出發南雄吳孚佩由湘南進行以期兩路取包圍形勢兹悉參陸辦公處近日會議以張吳係一路不宜分散而減勢力况贛南旣有吳總指揮鴻昌楊師長春普孫總指揮烈臣等所部軍隊足敷分配故議定使張吳由永州出發至贛南設援粤總司令行營一節則改爲組織兵站 
　　電贛　　軍情　陸處十九日午　電東北　謂贛南戰事業由中央定有維持辦法不日即可向南雄開始攻擊惟大庾嶺山路崎嶇探察軍情不易電到後務將江西調去宿字飛機兩架派往贛州以備偵察軍情 
　　曹使電附張總司令張子志總司令近有來津就商曹使之說雖經政府去電阻止惟張仍欲來京曹使得報後趕於十八日午間去電力阻謂如有商洽要務請逕告徐占鳳望勿親勞 
　　潘矩楹來京近聞四省經略使署總參謀潘矩楹此次奉曹仲珊特命來京於十九日上午八時晉謁段總理於府學胡同私邸據聞潘謁合肥除將曹使擬定南下計劃陳述外並有援粤攻川治湘重要說帖一件面呈總理核鑒深邀合肥嘉許乂一消息潘矩楹總參謀昨早謁見段總理後比即乘京奉快車返津據聞潘氏此來已將曹使要求中央之欵項數目解决至曹何日南下仍無准期 
[張作霖對於時局意見]  
　　東三省公報云張督軍以南北搆兵中央歷有牽掣以致不能澈始澈終現决計攻粤出湘援川而皆陳旅於道長此以往殊非國民幸福雨勢相權非一方破壞無力不能和平所以奉省所出軍隊純爲打破西南武力以期統一至歷次請速召集國會亦係爲解决時局現張督業於國會方面有急促進行之勢已知知各議員於二十日集會省城於八月一日務必到京惟業於此項議員僅有利國福民之忠告並無格外之接洽至北京國會方面亦對之持冷靜態度外間所傳當局有副府希望張督以余歷次　持係爲統一起見如果東三省安謐和平於願已足至副座一蒿殊非現在所願任至前方軍事仍積極進行惟電逹徐副司令速往前方以便與曹張兩公接洽進兵至現在與奉軍前敵將領决定者（一）奉軍擔任後方務宜持重現值炎署暫取守勢如遇必要時可分撥精銳出發援應（一）奉軍内部各將領須具同一思想保持不容他種權利　入不可因無謂之件自啓騷擾以立奉軍風紀良好之模範南署氣稍退即刻進兵至將來奉軍目的所在即西南果肯屈服中央統一得此維持即罷兵息戈云 
[外交近聞兩則]  
　　政府電唁日海艦爆沉日前日本海艦河内爆沉情形極慘章公使曾有電報到京報告兹聞外交部已電日本外務省唁慰一切矣 
　　廣東扣留鹽欵之答覆廣東扣留鹽欵一案銀行圑以違背善後借欵合同除向廣東抗議外曾迭向政府提出交涉當由財政部派員前往查辦但以廣東軍事尙未肅清一切無從着手日前政府特向有關係各國正式道歉大意謂鹽欵關係善後僅欵原應按期照交現下廣東扣留鹽欵一事深爲抱歉一俟廣東軍事肅清後即當按照向章由中央擔保履行此項道歉公文刻聞已分致各國使人署矣 
[十九日之公府消息]  
　　十九日上午八時二十分大總統蒞辦公室披閱重要文電四五件於九時三十分延見修訂法律館總裁董康王寵惠副總裁羅文幹大理院院長姚震關於修訂法律談論良久元首殷殷温諭董王羅三總裁視事後切實進行俾符余（總統自稱）倚重三君之私衷十一時見吉督代表劉彭壽王玉珍至十二時始退入内室午餐下午三時五分復至辦公室延見前奉天交涉員馬廷亮三時半毅軍第三路統領姜占元五時傳見本府秘書文羣至六時後元首歸内宅休息 
北京所聞之戰讯 
　　湘訊張懷芝篠電云據奉軍孫總指揮寒電内稱奉電遵照分路進兵計畫定於銑日由醴陵開向攸縣安仁又皖軍馬總指揮咸電本日抵樟樹鎭一部俟部署就緒即向吉安進發各等語已令速進又銑電云吳副司令眞電各節已經曹使湘督轉知已分飭各軍分道前進惟魯軍鎗砲子彈尙未領到乞速發以濟要用張宗昌來電云據報鄢縣等處敵勢增加宗昌會同各旅積極籌備陸續運動實行援粤計畫請紓厪系楊春普電云頃據偵報程潛統率大軍進逼鄢縣現在敵軍約有三四千人仍陸續增加茶陵一帶亦復發現敵跡據聞兩處會合預範激戰惟遂城方面因我駐守嚴防尙稱安靖云云惟據軍界消息鄢縣泥水河方面日來已有戰事詳請未悉　陽　　　　　　十九日下午有一統密萬火急電到京係專致段陸軍總長者内容頗關秘要該電全文計七百三十七字張敬堯報告第七師旅長田樹勛所部第二十八圑在石門司與敵軍接戰獲勝利敵向金秤市潰走二十八圑官兵記奬目兵賞洋一千元馮玉祥篠電稱據報敵人竭力增兵俟衡長一帶發生大戰辰州等處敵軍即中乘機包圍常德等語應如何妥備請示機宜吳佩孚電略云王承斌蕭耀南兩旅一律開至祁陽方面閣相文一旅策應安仁方而之奉軍曹鍈一旅由衡山移至衡州張學顔張福來兩旅仍令公防耒陽茶陵等處又范國璋篠電云職師第三十九旅（張紀）已奉令接防衡山兹於本日起先將第七十七圑開拔至第七十八圑定期於皓日起程熊炳琦參議十八日已由攸縣返漢當奉張子志總司令攪留襄理軍務暫不北上十九日熊參議電致公府陳述此事并有張總司令篠日由武昌返漢之語奉軍第二十七師師長孫烈臣十九日由長沙來電云兹因重要軍事亟待與吳司令磋商定於明日赴衡陽月杪仍返湘垣湖南張督軍曾經電請將該部第四十二旅改爲湖南第一混成旅並請分别任命旅胡各職聞陸軍部以該旅轉戰湘中勤勞可念擬請准改爲湖南第一混成旅並懇簡張敬湯爲該混或旅旅長又聞張敬堯吳佩孚趙春廷電告政府稱所有招撫之南軍共有九千三百餘名除老弱者給資回籍外其餘一律編充輸送隊王正雅電稱田應詔周刋范經我軍擊敗逃往辰龍關沅陵等處急謀反攻我軍防守過嚴無隙可乘探聞田周現已派人赴重慶求借　軍來辰州助戰 
　　鄂訊鄂督王子春十九日有兩電來京（其一）係保薦人員問題謂有邱志龍者熟習川情特介紹來京請賜接見用備諮詢於對川軍事或不無裨益（其二）係禁止川鹽入鄂問題因鄂省前禁止川鹽入鄂各處川人多表示反對王督特來電向政府申明意見謂禁止川鹽入鄂純爲斷絶川軍餉源並無他意一俟川局平定自應弛禁請政府對於此事宜堅持到底以利軍事又另一電則云馮玉祥一旅餉項及特别軍費已兩月未發幸賴該旅長苦心維持請速照數核發 
　　閩訊軍界確息政府現因粤軍謀閩之心迄未稱滅十九日分電現駐饒平詔安老處關分水關黄岡等處之閩浙軍隊一律取包攻式不得逾出本月等語臧致平電云本月十一日南軍用全力攻擊浮山賴浙軍趕到協防始大敗而退復於十四日猛擊黄岡亦經竭力迎擊現正在對峙中官兵傷亡人數尙未詳 
　　浙軍童司令銑電云文寒等日佔領湯溪東官村並擊退浮山之敵鄭圑長腿部受傷又胡營長灰日克復上杭屬之峯市　正擬進攻大埔又篠電云頃據李總司令電稱左翼唐司令國謨業經完全克復石山壩各要隘右翼臧司令致平率所部克復永定值此扼防穏固軍勢益壯即當乘此時機作速進行已於塞（十四）删（十五）兩日整備完畢開始進攻擬將右路由大埔進行中左兩路進擊潮汕分途並進以期早日盪平除督令職部猛力前進集同協擊外特此電聞第一艦隊司令蔣拯練習艦隊司令林頌莊均於日前先後率艦抵厦門與李童兩司令兩次會議結果於陸軍開始總攻擊時該艦隊由海面助攻汕頭十九日政府已接蔣林兩司令電陳議决情形矣十九日李厚基急電云閩浙軍决於日内會齊開始總攻擊潮汕指日可下惟粤各路援軍隊應同時進攻使敵首尾不顧方能戰勝攻取厚基前曾迭電1 
詢問張吳總副司令及陳張兩督軍進攻日期頃據次第覆電似有天氣酷熱不便行軍之意務請鈞處迅電催令早日進攻以期一鼓平粤 
　　粤訊陳光遠電稱據吳鴻昌電告粤軍繞道小梅關大庾境之臨江五里亭地方進攻贛南一帶粤軍日衆贛軍業令分别迎擊請催安武軍迅即關拔贛南以資應援十九日駐香港之某參軍電云岑西林與李根源等籌商决是急攻雷瓊先掃除北方在粤根據已派耿毅與劉民陸沈鴻英等接洽並接濟大批餉需令速進攻請轉促龍使迅即回禀獨立第一艦隊司令林葆懌前以永翔海琛等四艦封鎖雷州附近之雙溪港據軍界確息雙溪港封鎖後所有雷州地方已成絶地關於援兵及餉機糧草非遠繞陸路不能到雷若政府不迅籌援救瓊州海口亦恐被敵艦封鎖矣 
[徐屬勦匪近訊]  
　　徐屬土匪甚爲猖獗張鎭使文生篠日電致中央略云徐屬匪氛日熾蔓延正廣於兹數月未克廓清文生現與陳旅長協議妥定准於十八日親自督隊前往扼駐豐碭實行剿撫兼施之策以　國家内顧之憂文生權領蘇皖魯豫四省勦匪事宜一待肅清乞即另遺賢能務望訓示祗遵等語該署例行公事委參謀長孔憲方代拆代行十九日江蘇李督軍電云徐屬匪勢日熾已决由豫魯皖蘇四省派兵兵剿除河南江蘇已派定專任軍隊外其山東安　兩省尙未　出　　　　國事利　　　　　　　　 
 
 

Page 7

 
 
定以期徐屬之匪早告肅清又電云陳調元所　之第七十四混成旅現有步兵兩圑包兵騎兵各兩運擬將該旅續募砲兵　兵各兩連並將要塞掩護圑編入該旅步明後定名爲第一百四十七　又電云蘇省土匪前分三路進勦已漸撲滅現在匪勢又漸形猖獗者實因湘閩兩省派員招兵不分良莠土匪中之竿頭即有　長希望爲匪者即可得官人孰不樂爲匪正本清源之法惟有禁止在匪勢猖獗之地招兵應請即行轉飭各處知照 
　　十九日河南趙督軍電中央云現派第二混成旅砲兵第二營營長陳國珍統隊赴商邱柘城寗陵等處協剿徐州之匪 
[湖南之片片觀（武）]  
　　當南軍退出長沙之時張敬堯沿途發出布告略謂湘民重罹鋒鏑本督王擊人民痛苦惄焉傷之兹特設撫慰處一所凡被兵災匪刧者准予呈報按名給桖以示救民於水深火熱之至意云云迨蒞省即委施金白爲處長湘紳朱菊尊爲副指撥鹽欵盈餘現洋二十萬元以爲賑濟於是近而四鄉遠而鄰縣紛紛呈報災情此項呈詞日凡數百起詎榷運局長某爲張之妹壻掯不照發一任災民呼籲不批亦不發而請欵來自遠方者流連日久見撫慰處毫無下落遂交相鼓噪嗣由施面晤該局長嚴重交涉某答云兄弟此次來湘已成牛後鹽欵僅存四五十萬元其所未發之故實欲借存利息未便撥動施勃然大怒謂我此次來湘毫　權利思想純爲贊助張督而來請欵亦非爲肥已以准提之急欵支展一月之久閣下不遵督軍公令獨不顧全湘之民命乎且閣下執掌榷運自有專司豈啣命爲利息來耶某語塞台允先發十萬及至往領數次始發紙洋十萬元又經多次請照現補水始終不見動靜並餘存十萬元亦無下落矣施知事不可爲料難辦理嗣因政務廳長張雲梅以張督愛聽讒言羣小用事恝然辭去旋施亦宵遁行至漢口始緘知朱菊尊并另緘張督舉朱自代朱閱信後知偌大一事旣不名一錢勢必大受窘迫乃亦倉卒而遁於是鏡花曇影之撫慰處亦隨之消滅矣 
　　施金白山西人進步黨之穏健分子此次來湘確欲爲張督有所　畫來湘之初軍事亦多得其參贊張亦倚信之嗣張爲羣小所敝故施不得不退當北軍初入湘時張敬湯之軍姦淫殺掠無所不爲鄉人恨之入骨被難者知死無可逃乃挺而走險集合數千人欲擇一知兵之人指揮其衆將與北軍爲難若能將北軍驅爱於九死之中猶有一生之望地方紳士恐釀巨禍力爲排解託施在督軍前呈訴一切當由張督召其弟入署面斥其非詎張答云軍隊搶刦所在多有别軍或可整頓軍紀倃們軍隊千辛萬苦偶有取求不能禁也施出語人云當道若此天下從此多事矣 
　　近來湘民陷於水深火熱之中毫無他事可紀有一異事頗可供植物學上之研求今年衡山所生之竹結實如榖與竹實大異形長三分許外有黄壳亦如榖形煑食之味如糯米毎竿可獲六七升據老農云確非竹實因治法一如研米方可入口說者謂或者天憫湘民災饉頻來特賜以充民食也 
　　湘省當戎馬倉皇之際百政皆廢惟於選舉進行不遺餘力凡初選複選皆姜知事一人包辦而姜非不知此等滑稽選政終歸失敗無如憲意難違只好敷衍且長屬各縣多陷於作戰之區故有一人而投八票八人而舉一人者名曰抬轎子票價由百元漲至八九百元蓋紙洋與現洋折合實不到一百元也當初選時具有選民資格者非常冷寂迨將價漲高適成反響故以表面觀覺較他省爲順利且無若何之風潮其實一幅流民圖中放賑尙不見有多人更有何人爲選票忙碌亦可想見從事者之人格矣 
湘省匪風之熾較各省爲甚而尤以寗鄉爲淵藪其所以然之故厥有二因當趙恒惕退往湘南時即知所部皆有搶刦之事於是凡歸隊者訊有不法行爲或帶有證據者即行斬决聞前後共殺數百人而林修梅所部並不問搶刦與否凡未同大隊面退者一律鎗斃故林部只餘三百人而南軍潰卒一　此信不敢歸隊散處　鄉匿而爲匪此原因一各縣此次遭兵無論上中下之戸無或倖免者在中等以上人家雖被刦一空尙不敢同流合污至下等貧民求食不得附和者亦有之加之北兵對於復奪之地附近居民無論良善悉行慘殺致激起一般人民仇視之心故愈聚愈多目的非專注財物試近觀寗鄉益陽北兵屢敗可以見矣 
[湖北衆院覆選告成（武昌通信）]  
　　安福涙二十九票被選 
　　超然的五十六票候補 
　　十八日江漢道區衆院覆選黑幕重重不可殫述兹舉其崖略以告國人先是十六日發現一極可靠之消息謂安福只預備選中八名留三名爲各派及超然之分配以避指定選舉之惡名同時票價陡漲亦續是而起是夜武漢作買賣勾當者窮形盡相匪可言喻迨十七日晨票價已逹四百八十元至晚又增至五百元而確有把握之安福首領趙伯威督率黨羽在部中雍容坐鎭無論外面時價如何毎票法定四百元來者不悞一船趨附者情願廉價售於安福而超然及各派購票之艱窘見於此矣十八日晨（此時已届投票時間）票價又漲投機者流知超然派票尙不足出而居奇儼如出胎之象見風即長午後二時原價竟漲至一千六百元此種貴票約十四五張皆被超然買去五時投票閉幕更發生一滑稽之傳說謂如非安福派者雖百票亦不得中選自有此語之傳播超然及研究派競爭之阮毓崧熊瑞芬倪鴻鈞劉紹炎等四人已如失魄之鬼遂即時圑結赴省長署圑守票匭要求當時開票交涉經數小時之久不得允許選舉監督張理春道尹出而調解曰諸君儘可回府如有弊端兄弟願負全責言際丘八老爺已蜂擁而上如再株守將下逐客阮等見勢不佳怏怏各回靜待明日之榜示此一夜間阮等心中必如小鹿亂撞片刻不獲安枕可斷言也昔人有過三更已是三年儂視三年比更猶少之句可爲阮等詠矣十九日早十時開票滿擬安福派决不爲已甚之獨佔主義殊料票榜一揭人山人海莫不摇頭咋舌嘆觀止矣兹將當選人列下賀黻冕趙儼葳周棠劉亮李繼貞吕瑞廷胡栢年湯用彬李寶楚王彭饒從秘上列十一名十名屬安福吕瑞卿一名爲葉譽虎之戚就中中選者最多四十五票最少二十九票毎人已先領得安福津貼六千元惟趙儼葳之選譽費絁粹由安福供給優遇首領故也然所可駭異者劉紹炎確投五十六票倪鴻鈞確投四十四票魏瑞芬確投四十二票阮毓崧確投四十五票除短數及錯書之廢票外均未中選至選舉費劉用五萬一千元倪用三萬一千元魏用三萬六千元阮用一萬八千元斯四人者阮爲研究派餘皆超然中選之十一名皆無短數及廢票獨此四人之票遭此奇阨一再折扣且此四人之名姓較之賀黻冕趙儼葳等字筆畫難易早判是以知彼之不寫錯者有天神擁護也此之多寫錯者乃小鬼揶揄也嗚呼黨派爲亡中國之利器洵至論也現阮等已提起選舉訴訟將來結果自難臆斷參院被選定於二十四日聞有已經指定之說 
[寗屬省會覆選之醞釀（二）]  
　　（南京通信） 
　　省會覆選僅有十日各轎夫價格日漸高昻組織者幾無從下手就江寗而論希望者雖多而能成軍實者總不出朱積祺鄭巽郩大純顧佩之等數人之外其餘如宰某本欲希望當選嗣以票價過昻已漸灰心原有基本九票聞亦有出售之說徐某票額雖多現已稍散將來亦不過如雷某楊某等爲掮客而已查城鄉各票計九十一張附屬於朱積祺者如樊宏發劉吉有續廣鑑詹沛之王恭亮朱國銓陶保晉佘新甲陳光旭陳有志繆沂劉琴軒甘玉堂趙耀亭等票附屬於鄭巽者有徐渤李西恒于樸安黄爾祉黄金生楊成洪鑑廷王慶功劉樂廉等票附屬於顧佩之者有章斌季錫庚各票其餘不足者大概徐堃錫歸併之附屬於鄢大純者有馬駿孫煥春吳少章梁信栩孫汝餘王以莊等票龐振乾組織之票亦有讓步歸併之說此皆人所共知者也其餘各票有另組織圑體作特别要求者有售與外縣者現正各個爭持究竟揭曉後誰得誰失正未可料至於句容屠宜厚因吸收便民鄉謝某等五票又吸收城内某某等五六票逆烊可成事實六合縣則前届省會議員某某二人運勸繼續甚力江浦縣已在寗城吸收三四票爲張某組織高　縣票額不　恐難選出一人溧水縣之票原爲寗城某某吸收數張現聞有　亂已破壞五張惟某某係溧水原籍對於梓鄉亦頗有聲望者并聞此次票價以屠宜厚爲最豐云 
[杭州快信]  
　　一歸　守司令部奉援粤　師長飭速將所存呢軍各軍衣　服裝裝籍封固　赴行營應用昨已悉數派員起解 
　　温屬南監北監各場鹽禁向歸商辦現經袁運使决定取回官辦昨已委廖玉灣充南監場鹽警長王星雍充北監場鹽警長 
　　齊省長委知事汪曾保馳赴甬屬鎭定一帶調查漁　公所外海水警控案業已首途 
　　司法部參事俞紹宋昨偕隨員徐心菴由金華調查司法事畢返省寓清華旅館 
　　齊省長昨令財政廳提前撥解本月份警備隊經費八萬三千三百餘元 
　　高審廳新設之刑二庭昨實行成立調任庭長袁希濂（永嘉地審廳長）已到廳供職 
　　寗波各錢商因革除現水案多數反對暫行停市現經商會調停可望和平解决 
　　楊督曁德配劉夫人六旬雙慶在即（夏正七月六日）省外各機關日來紛送壽儀絡繹載道耆紳名宿之致詞祝蝦者甚多 
[南京快信]  
　　中央日前來電徵詢李督對於出兵意見李督昨已電覆 
　　各省派員至徐招兵以致土匪散兵托言應募圑聚乘機擄掠刦榖李督昨特電中央拒絶各省至徐募兵以免地方罹禍 
　　龍濟光派胡金標來徐招兵陳旅長調元昨電李督請示 
　　徐州張鎭守使電軍署報告個日親率所部八營赴豐　蕭三縣剿匪徐防責成陳旅長擔任 
　　津浦路局以土匪猖獗時將軌道毁壞聞現已實行添設路警　　李督電商皖倪嗣冲魯張樹元豫趙倜會派員到徐　商四省聯防匪患辦法 
　　財廳長胡翔林擅募公債被少議會提案查辦兹聞胡昨已向省署請病假廰務委總務科長薛家駿暫行代理 
　　財廳制用科長朱寶璇已調署江隂縣知事所遺制用　長胡廳長委梁克綏補充 
　　蘇新參衆議員已由省署毎名給發川資百元預備敬日北上 
[地方通信蘇州]  
　　預備省會復選省會復選舉定於八月一號在城内新　巷浙紹會館内投票其投票所應派各管理員業經第二區複選監督蔣瀾江分别派定如下（保持秩序兼入場處管理員）陳福疇朱鴻漸唐文光劉鶴壽（驗證處悉理員）汪大勛陳慶垓黄穉賢茹慶琛（簽到處管理員）沈紹勛韓國楨楊華友唐淇（給票處管理員）郎鎭胡炳藻殳掄元劉震（寫票處管理員）張祖元項毓華查學熙胡祖培（投票處管理員）金鐘唐文澂葉得德蔣廷銘（休息處管理員）楊廷芬陳蓮舫（換票處管理員）陳澤蘭程惠生（記錄處管理員）俞炎均黄經貽（出場處管理員）屠仲宣舒子仁徐雲程吳桂榮 
　　商圑赴唯亭助防日前唯亭鎭被大帮匪徒搶刦警所軍械並傷斃巡士擄刦商舖財物當時經該鎭商圑出隊追剿鎗傷匪徒多名故近日謡傳該帮匪徒將來鎭報復經唯亭商圑司令報告蘇州商圑公會請派隊來鎭協助魏旭東總司令立即飭派差遺員馬質人吳福祥爲該鎭助防司令帶領圑員二排配足子彈開往該鎭駐紥會同本鎭商圑妥爲布置認眞防範該隊已於日昨出發矣 
　　部派調查員到蘇司法部派委民事司長凌士鈞僉事梁敬　分赴江浙等省調查司法事宜並察看新舊監獄兹凌梁二君由滬乘車來蘇假惠中旅館爲寓所今日進城謁會高等審檢二廳林王兩廳長商定明後日偕同二委員分往模範監及地方監獄察看 
　　巡官對調　　門第六分駐所巡官何景山奉崔廳長訓令與第七分駐所巡官杜本亮對調已於十三日分别交替 
　　又有黨人密謀之報告蘇常鎭守使朱琛甫接據密探報告近有黨人意圖聯絡太湖梟匪曁徐淮海山東等處土匪擾亂本省治安等語立即召集第三四兩旅張蘇二旅長及各圑長營長等並邀請水警二廳趙雲生陸警廳崔怡庭二廳長至署會議以所報果否確實雖難逆料然旣有所聞不得不預爲防範以保治安當即議定密爲戒備布置防範各辦法分令各軍警及各縣知事一體遵照矣 
[無錫]  
　　續誌省會初選開票後情形省會初選當選九十國名候補當選十七名其姓名已詳前報兹聞當選人中有潘仁朱恩沐兩人查悉　上並無其名依法當然無效楊知事即出示通告以候補當選人第一張子才第二劉贊元遞補昨有公民王勍等以初選當選人内劉贊元三人均夙有烟癖即具狀呈請縣署取消資格隨經楊知事批示准將劉贊元等發交醫院調驗有無烟癖並准原告前往監視以昭公允自初選舉行投票以來三數日之間各市鄉公民之呈控初選監督管理員等選舉舞弊者不下六七起蘇州高檢廳南京地檢廳均有人前去遞狀控訴未識如何解决也 
　　敎育勃興上海梵王渡聖約輪大學已畢業授有學位諸君在錫組織國學會捐集鉅欵創辦輔仁中學校校中敎職員均由聖約翰大學中畢業生擔任章程完美佈置周詳現已租定城中書院弄劉府　爲校舍定於九月五號開學請聖公會美敎士慕高文爲校長兹正從事招生矣 
　　鎗斃盜犯春間洛社地方有頭船被刦傷斃事主多名一案經偵緝員在常州緝獲要犯金德有訊供不諱楊知事錄供電呈南京軍長兩署電覆依法處决即於昨日將令德有提案驗明正身綁赴刑場依法鎗决宣布罪狀矣 
[奉賢]  
　　小學校友會將開大會縣立第一高等小學校校友會於去夏成立兹定於隂曆七月初一日開常年大會該會擬發刋雜誌由朱企曾等編輯第一期業已付印大約隂曆六月二十日前可以出版 
[鎭江]  
　　日艦過鎭二十一日午後三時有日本頭等軍艦一艘由滬駛抵京口下椗江心是晚啓輪溯江上駛逕赴漢口聞係考察彼國商務情形云 
　　調查外人商業　丹徒縣倪知事昨接省長通令略謂接農商内務兩部咨文調查外人在内地所營商業以資保護而備查考其調查要目如下（一）除租界及鐵路附屬地界以外有無外人經營之商業及工廠（二）各項之商業及工廠共有若干數及其設立之年月（三）各該外人之國籍及其廠之資本並其種類及營業之現狀 
[揚州]  
　　交行追償欠欵揚州交通銀行李經理以商民黄松堂欠繳押欵雖由縣署查封財産然黄迤未到案清理故於二十日函請縣署將已封之財産變質以償欠欵 
　　咨查被害屍屬高郵縣屬清水潭鎭趙姓客庽内旅客周某揚州籍年約五十餘歲被人謀害身死由該鎭王耀卿等報經高郵胡知事相驗屬實棺殮寓主趙榮才先期逃避緝兇無獲特咨江都趙知事出示招周某家屬至郵認領 
　　儀徵省會選舉後之聞見本邑省會初選舉業於十三日假城内公濟堂開匭初選監督姚知事當場監視直至十四日竣事當選者爲周恩均熊治祥等四十八人有楊晉侯者亦係當選之一惟底册名楊晉候遂宣佈無效經楊向姚監督一再質問均置不理現擬提起正式　訴又初選姚監督十五日接城廂公民鮑弗指控初當選周恩坦熊治祥解應榮等四人吸食鴉片請予撤銷又周恩均程小山陸官等亦因嗜好太深不合選舉資格十六日經王某等在縣指控聞姚知事均主張調驗以明眞相又北鄉公民潘祖武與該鎭商子卿因選舉糾葛赴省指控 
　　鹽公司股本解申濟南製鹽各公司前發起之利淮輪船鹽運公司除招認商股外由各公司攤認股份按引扣繳兹已足數計十三萬兩由經理人袁某建議於昨日滙解上海矣 
　　孳子竟因情死揚州埂子街華姓衣店之子與某少女有染日前竊店中錢莊摺取洋三百元圖與女偕逃事爲家屬所知追回時金錢已罄嚴行責打該子遂於昨日投實惠巷之水井而死 
[清江浦]  
　　取締堆積煤油清江城内外操煤油業者大小約百家多者堆積百數十箱少者亦存積數箱毎遇火患延燒皆煤油爲之媒介警察局劉局長有鑒於此昨特通告該業至多不得過十箱以防危險倘敢故違一經查出定予懲罰 
　　委員籌備農場省立第一農林試騐場前委員王傳書因購地糾葛經淮隂紳士呈控撤差另委朱兆之來浦接替現朱委已來浦即就原購之地先生招匠起蓋房屋成立之期約在秋後云 
[南京]  
　　高等師範設立國語講習科本年全國高等師範學校校長會議時曾提議各省高等師範學校　立國語講習科先懼各省師範學校酌派殺員到校講習經敎育部核准南京高等師範學校利用署假作爲講習時期先期由敎育部行文蘇皖浙三省敎育廳轉知各師範學校派員來寧講習由已陸續報到本月二十日上午九時在校園梅庵行開始式先由代理校長郭秉文博士報告設科原由并詳論國語號敎育之關係次由主任敎員周銘三報告課程組織法次由劉伯明博士演講中國語言在言語學上位置及其價值繼以茶話而散二十二日正式上課 
[安慶]  
　　電請會捕蝗蝻皖省入夏以來　泗縣發現蝗　經該縣知事督同保董捕滅近聞靈璧交界之蘇省睢甯一帶有大陣飛　過境不知靈璧有無蝗患聞蘇省長有電到皖謂係靈璧飛　過境請飭該縣會同撲滅云 
　　軍警查禁造謡倪督軍近以報紙誤傳馮旅在常德獨立敎謡言四起難保不有黨徒從中煽惑乘機擾亂除令軍隊加意防範外并令各城軍警一律戒嚴倘遇有形跡可疑之人須一一盤查聞省公署亦接有叄陸辦事處來電謂馮旅在常德并無宣布獨立之事請飭所屬嚴爲查禁以免淆亂聽聞黄省長准電後即飭水陸警察廳從嚴查禁矣 
[杭州]  
　　代表會議準備開會省議會代表會議由寗遷滬一節業詰本報兹悉沈代表劍侯因各省代表到滬已有二十餘人亟須正式開會解决國事昨函催浙議會副議長秦吉人君迅速赶滬會議（秦副議長亦爲浙議會代表）並酌調員役至代表會議事務處辦理進行事件 
　　敎育會聯合會紀事全浙敎育會聯合會昨日（二十一）上午八時舉行開會式敎育廳長伍仲文省敎育會會長經子淵豐各縣代表相繼蒞會首由經會長致開會詞大致注重敎育上　久繼續之精神次由伍廳長致詞略謂敎育發逹之實際要在地方發逹實地研究雖時勢艱難而敎育上之精神正在艱難困苦之中磨練發逹希望各縣敎育會各就力之所及自由研究以精神事業發揮敎育感化社會至於行政上之方針總以人才敎育與國民敎育並重並希望各縣平均發逹而人才敎育亦由國民敎育而來任小學敎員者目前雖苦日後之結果甚甘凡爲小學敎員者須有對於國家之熱心以造就良好的國民爲社會之模範鄙人對於人才敎育以應用爲主對於國民敎育以有生活於社會之道德知能爲主希望大家注重鄙人有一分能力必盡一分責任云云次由經會長報告昨日談話會中推定許緘甫君爲正主席光君仲宣爲副主席即由許君主席登台略謂鄙人研究實業敎育向來於小學敎育社會敎育欠注重會務亦不熟悉好在姚副主席歷次到會必能熟悉云云又謂會場在西邊樓上會員席次以報到先後爲次毎日上午七時開會以三十分鐘爲猶豫時間至七時半開議約十時休息如議事未了延遲一小時至十一時休息報告畢振鈴散會 
　　寗波錢業停市原因甯波爲通商鉅埠華洋貿易商用浩繁自革除現水之議創行以來洋底不敷限制提用於商業之進行已覺阻滯况近日官廳方面文禁止現洋出口以致金融事業愈不能活動故錢業自前日起已暫行停市規元現水均無行情惟洋拆二角半兹擬減爲一角業經商會調停大約今明兩日可以照常開市亦金融前途之要訊也 
[濟南]  
　　省署派員查勘水災日昨省署據泰安東平濟寧等縣禀稱邇來連日大雨河水暴漲衝没村莊數百餘家被淹情狀慘不認覩懇請迅爲賑濟以安災黎等情張護督兼省長已飭財政廳撥欵分别辦理急賑并派員查勘災情趕緊設法疏消利導俾免貽害愈廣 
雜評一 
[外長（默）]  
　　趨利避害人之常情也然而中國人利害之界獨明 
凡有權利可獲威福可作之地位則羣焉趨之總統也副總統也督軍省長也某使某使也有謙讓未遑者乎無有也非特無謙讓且願犧牲國家一切以徇之而不稍猶豫何獨至外長一席皆謙讓未遑也耶 
　　蓋所謂外長者第一難局也對外難題外長當之對外有利益事則財政交通當之矣故此席從無久任之人惟在外交波瀾不起之日則尙有人視如雞　敷衍面苟安之一旦風雲急則避之惟恐或凛凛乎不可復留一若外交難局非　世間人所能肩任者推此不負責之心理　家大事能不敗壞而不可收拾也耶嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再紀虹口方面激鬭後之聞見]  
　　虹口捕房一百零一號華捕因被日本人掮爲開鎗繫斃三號日警之兇手致由該管長官禀奉麥總巡諭着暫行看管聽候查明眞相以憑核辦在案兹經捕頭飭由中西包探查得三號日本巡警被人鎗擊斃命確與該華捕無關故已禀奉麥總巡諭令釋放 
　　虹口捕房夜差各華捕前晚仍奉捕頭諭令與滙山滙司哈爾濱等各捕房印捕對調出差然此係暫時辦法大約今晚該華捕等仍可照常至本捕房上差 
　　前晚閔行路捕房防範仍非常嚴密中西探捕落差後均不准擅自離開計自夜間十一時起至昨晨七時仍由捕頭等督率巡邏徹夜不息 
　　前晚七時各日僑假蓬路日本居留民圑樓上尙武會開會到者甚衆自八時開始會議至十二時方散聞此會議以主和派佔居多數討論尙未終結訂於昨日午後五時再開大會取决惟恐到者益衆不能容納故改設會場於日本人俱樂部並於午前遍貼通告云（二十二日午後五時起在日本人俱樂部開日本居留民大會）該通告用白紙紅字頗爲顯明先由部中職員將開會手續預爲節置至五時將届各日僑即紛紛至該俱樂部靜候齊集會議 
　　吳淞路二百九十五號美利鐘表店自被日艦水兵於三日晚間擊碎玻璃門窻以後店主阿三除開單呈報捕房請核外因已演成重大風潮頗自危懼故至今尙未開門營業 
　　駐滬日本領事署書記官林出賢次郎昨日往謁陳交涉員陳君詢及此次虹口之事究竟因何衝突現下已未解决林君答稱此事起釁原因領署中現正詳細調查以憑着手辦理云云聞陳君業已據情呈報長官矣 
閘北五區一分所署員孟荃蓀因境内居留日本人民不少深恐此項風潮沿入華界故於前日起加派長警密爲防範至今仍不稍懈 
　　英文滬報云日人定於二十二日午後五時至七時在俱樂部集議公决某種議案其性質未能探悉頃聞日領署某君言此次會議或將結束虹口滋事之風潮現有日艦四艘泊於浦江故此種小事殊無向日政府乞助之必要云詢以滋事之原因則答稱日領署尙未能確定其切實原因但將用種種方法根究此事以期水落石出又謂此事發生日領署極爲惋惜對於滋事者不表同情云 
　　二十二日字林報紀虹口鬧事情形其言曰十九夜間之亂事死日人二名一爲日捕一爲在洋檯受傷殞命之某舖主華捕受鎗傷者二人又有中國平民一人爲刀刺傷其受微傷者尙有若干惟捕房未得報告故確數不詳當時激怒華捕者果爲何事今尙未知大約非俟詳細調查後不克知之惟就事察之似虹口某部份日人向稱暴漢者借十六夜間日兵被拘事爲尋釁之根據以爲拘捕日本水兵卽是辱及日本體面證諸外間之傳言與日文某報之紀事尤見此說非誣外間傳說日人已提出當道拘捕水兵必須道歉之要求而日文某報續有業已道歉之紀載其實據記者所聞所謂要求道歉者及業已道歉者皆非事實也自十六日以後似華捕常聞將發生不利於已之恫嚇風聲彼等皆山東健兒因此種待遇顯憤憤不平遂决計有所準備以防被人攻繫故十九晚應值夜差者見不許携鎗乃不願上差其理由謂日人屢有恫嚇故需械自衛但其不肯上差之理由或亦在虚失顔面也白克捕頭不允發鎗向之勸解彼等卒不上差迨彼等與將下差而持有鎗械之華捕相遇並在虹口菜市會商後日人攻之於是遂有如上所述之死傷結果矣日捕對於當道舉動頗忠某日捕之死於非命殆在行其職務之時聞鬧事之際僅放數鎗大半毁傷皆由鎗刺刀棍所致二十日日本暴漢與中國巡捕幾將用武但未果日領署竭力襄助當道乃竟爲其國人暴烈份子　毆謗若嚴日間揚言謂將與日領署爲難一面又有侵犯虹口捕房之計盡指捕房西捕與華捕爲友損及日人就其侵犯捕房之計畫而言此中似有若干不安分者爲之佈置現有證據可證明二十夜間虹口捕房曾被偵察以視是否有機可乘伹若輩似見捕房戒備頗嚴無從下手也此次之事與日艦千代田號之水兵毫無關係蓋自十六日後日艦官長已不許水兵夜間登岸矣日艦曾願派兵登岸巡視街道但當局以可供調遣者人數頗多足以維持治安故謝絶之二十夜間捕房佈置一切極爲周到全部西捕準備出發虹口華捕調赴他處日捕則保持虹口秩序而英美圑練兵駐於虹口捕房日人圑練兵亦偕日捕在日人俱樂部彈壓工部局之召集圑練隊係應日令事之請也日人之較有責任者於十八日騷擾後卽盡力息事但無效果而市場附近之日本店舖曾經正式警告勿與聞其事但告誡之言在十九夜間似未爲人遵守二十夜虹口一帶集人頗多勢若尋釁而外人之旁觀者亦復不少巡捕往來各路始終不懈雖不禁人聚集但見雙方相值彼此互駡時即阻其衝突其最吃緊之處乃蓬路日人俱樂部之門外門内有日人數百集議此事多數主張和平門外則集有日人多至二千似欲等候議場之解决以便行事附近地方華人亦多其數約與日人相埒雙方仇視勢將决裂在場之日捕長乃發電話致捕房乞援未幾巡捕與圑練隊皆至勸散華人得以無事當俱樂部中集議甚烈之時少數暴烈派發言頗多並有怪及日領署與虹口捕房之狀日捕長即入會場告以日捕有維持治安之責苟侵犯捕房或領署則日捕惟有轟拒而已並請其安分以顧全日人名譽其言頗生效力事遂平靖少頃有日人二名聞内有醉漢一人立於俱樂部外路中向日人醫院對面之華人大肆詈罵雙方幾至交綏但日捕長諭令日捕凖備開鎗卒將雙方驅散二十一日清晨虹口華捕之戟刺尙無減退之氣象上差者仍無多人午後日人俱藥部又開會議議决將此事始末呈報東京外務省晚間虹口華捕報到供職者幾佔全數但未經派出其所遣之職務由特别巡捕執行之計特别巡捕八十二人巡邏各街由八時至二時分作三班此外有海關圑練隊駐於海關俱樂部又有英人圑練隊守於捕房印捕亦雙班騎馬梭巡捕房爲愼重計特置救火車裝就皮帶以備澆水將人衝散之用而瞭望樓上亦置有瞭遠電燈兩具昨夜之安靖是否由於一望而知之捕房戒備方法所致今未可斷言但至夜半街中聚集之人已不若前數夜之多其在街中者大半爲竚巡捕行動之華人耳若日人則並不多也 
[法庭訊理選舉訴訟]  
　　蒲淞市法華鄉選民諸鴻儒以此次省會初選第　區投票所管理監察各員通同舞弊在上海地方審判廳提起選舉訴訟控顧鏡清李恂曹九思朱則誠諸崇瀾徐世逹楊鴻藻何煥其楊洪鈞劉志濂胡人鳳王緝熙沈寶寅楊春膏趙登鰲陳　若等塡寫已故選民多人並種種違法請求澈究經陸廳長傳訊後於昨日午後一時三十分鐘特開第二庭由推事施霖蒞庭審理被告十六人均不到案先據證人田玉豐投案訴稱年五十二歲現充二十九保五圖圖董民人所轄蒲淞市圖内於本月初三日領得通告單二百張按名發給後餘剩二張一爲潘少山一爲徐晉卿潘徐已於今春亡故故不給發詎該區投票時簽名簿上竟有潘徐二人之名發現顯係舞弊云云問官曰爾與原告被告等素來認識否答均認識並無親戚關係不過朋友而已旋由問官命證人張書乃出庭訊據訴稱年三十八歲現充諸翟鎭三十保四圖圖董問官曰爾與原被告有無關係張答稱原告爲民人胞兄之妻弟被告沈寶寅係是民人之母舅餘皆朋友此次省會選舉民人圖中領得通告單一百四十八張交由地保代爲分發民父張鎭今春因病身故在時曾爲圖董當調查選民之時在去年十月間其時民父尙在是以民人圖内應有選民一百四十八人今民父已故故餘剩通告單一紙乃投票時簽名簿上仍有故父張鎭名字發現殊屬不解云云又據證人李簣山投稱年三十四歲現充二十九保六圖圖董民人圖中應發通告單一百四十二張内有胡湘凡一張因胡已於今春故世故祗發去一百四十一張詎簽名簿上仍有人將胡湘凡之名字塡上請察又據原告諸鴻儒訴稱該區投票發生種種怪象如民人圖中已經故世之王確生王南山等之名字亦發現於簽名簿上現請庭上澈究以重選政惟今日各被告均不到案請求缺席判决問官得供以各被告不到本案難以定讞須俟再行飭傳各被告到案訊明核辦當命三證人各具證結呈案一併退去於是閉庭 
[省會初選開票續紀]  
　　省議會議員上海初選區選舉票已於前日（二十一號）在凝河路公欵公産處（也是圜）當衆開匭所有票數及格人姓氏已紀昨報兹悉初選監督沈知事於二十一號夜半開票結束之後因時已深夜不及佈告昨日下午發出正式佈告一道飭吏黏貼開票所原文錄後上海縣知事兼省議會議員上海初選區初選監督沈爲榜示事案照省議會議員上海縣初選舉定於本月二十一日在凝河路公欵公産處開票業經將開票日期呈報總監督曁復選監督並宣示在案兹查本届選民實到投票人數計五萬一千一百六十八人按照省議會議員選舉法第五十六條之規定初選以本區應出當選人名額五十一名除投票人總數以得票滿三分之一爲當選票額卽滿三百三十五票爲當選票額合將初選當選人姓氏票數及初選候補當選人姓名票數榜示除通知各當選人並呈報外爲此示仰各初選人一體知照特此榜示計開陸文麓（票數已紀昨報從略）毛經疇姚明善郭廷鉁高奮田火品芳楊逸唐尊緯徐昌灼丁熙咸何天長莫錫綸范源寛陳天錫費家銑周行貴姚錫恭王豐詒費之鶴龐錦如楊勤立姚明槱邱國楨張蓮福胡健孟經鎔沈錫圭丁汝舟郭傳治李祖佑趙葆焜顧文郁朱榮錦王錫魁穆湘瑶錢允利史襲王煥功吳紹基喬念椿蔣世傑韓榮源衛文熙梅季高張迪生秦養和錢曾銘梅萼蕭彤勳曹九思汪汝毓（以上五十一名爲初選當選人）屠錫圭金殿賡孫世本黄申錫彭召棠張彦楨胡能譜奚仲陳寶鑫潘紫綬王銓運高大年周文熾汪企張陸祖期陸臣良張益謙王緝熙朱耀三鈕元晏（以上二十名爲候補初選當選人） 
[天津市面復原之續報]  
　　前日駐滬津帮接天津來電報告因有事故請將各貨止裝業已略誌昨報日津商又接來電謂津地因新舊交通鈔票之交換以致阻碍商業今已由商會維持仍照向例通用市面復原前電取消各貨照裝云云所以津帮又買十六支等棉紗三百餘包由滬津浦兩路即日運去 
[火車人役私運烟土之取締]  
　　滬杭甬鐵路管理局任局長令駐滬杭甬巡官文云照得私帶烟土例禁綦嚴在車人役尤應恪照路章奉公守法迭經三令五申當亦稍知歛跡乃近聞不肖車役仍有串運烟土情事目無法紀深堪痛恨各該巡官遇有此等案件發生竟有隨意處置者不免輕重失宜坐令宵小生心益無忌憚殊屬不成事體自非嚴加整頓不足以挽頽風而維路政爲此令仰各該巡官知悉嗣後尋常旅客私帶煙土查出仍照向例辦理如發覺在車人役夾帶烟土知法犯法情節較重者務即立刻呈報聽候核奪飭遵不得擅自處理致干未便切切除分行外此令 
[閩省軍官考驗新兵之結果]  
閩省李督軍前次派員前往徐州所招之新兵一千名均在龍華暫駐嗣李督軍因恐新兵良莠不齊故又派員來滬詳細考驗如有不合軍人資格者淘汰遣散由杜王二副官於前昨兩日親至龍華逐一查騐内人身體柔弱及前充兵士犯事斥革與品行不端者共四百餘人未便送痋遂於昨日將應行淘汰者一併派員送回徐州原籍遣散所有考騐俣格之五百餘人暫留龍華候有開赴福州之商輪率領往閩 
[巡長截獲搶匪]  
　　前晚十二時南市一區一分駐所巡長許澤民出外巡邏行至商船會館旁弄内見有一人在前飛奔似有逃遁之狀形跡可疑立即上前追捕並鳴警笛當由二十一崗警察邦同追獲詰據聲稱山東人名張金生詰其何以奔逃據稱頃有法租界包探拿我情急向南飛逃旋由該警搜其身畔有一物形似手鎗細看實係碎缸爿做成外面遍塗黑色詰其備此何用據云藉以恫嚇不知者疑爲手鎗等語該警以其顯非善類即行帶入該所經張署員詳細詰問始供認於十九日夜間與同黨王福亭宋鎭江張同順三人在法租界八仙橋恒康煙膏店内攫取烟膏若干後由陳姓代爲售賣於道德里某姓家議定價洋三十元約期即晚付價是以前往取洋不料爲探所知當場追拿我即脫逃至此適被查獲等語張署員以案關盜刦諭飭將張申送警廳司法科訊究 
[查緝唯亭鎭刦案盜匪]  
　　唯亭鎭警區及當舖被匪行刦鎗械金銀衣飾等物曾由水警偵探緝獲小輸老大陳長林解送閔行水警第一區署訊辦已誌前報兹悉此案正盜某某等現爲該偵探等訪悉匿在浦東地方故於昨日由水警沈區長派員率探密往查緝 
[法國注意運輸貿易（四）]  
　　（五）列强對華貿易之發展法國對華貿易之幼弱與其原因前已逐一討論兹宜續加討論者其他諸國對華貿易之何由發展耳諸國之中德國方面情形尤有特别之研究價值焉英日美三國對於中國商場慘淡經營不遺餘力按照本文前列各種統計知彼等經營之結果至爲良美蓋彼等貿易之總額船舶入口之噸量均已膨脹彼等在中國均已弋取種種特權就對華商業之前途觀之列强地位無更優於日本者京地理論彼於中國爲鄰右就日本出口貨而論中國已爲其第一主顧故列强之與中國通商者已讓日本佔居首席矣日本商人之在中國最爲活動中國内地各省日本之商店工廠華孳然以銷售日貨發展本國利權爲務者隨在皆是日本洋布之發逹已令中國市場中之美國洋布大受損失日本資本家承辦中國實業之牂况亦有驚人之概上海漢口等處之洋紗造紙麫粉公司滿洲等處之豆廠尤其最著者自民國四年五月二十五日之中日條約千成日人在華之位置愈形鞏固蓋該項條約之内容係將滿洲蒙古山東三處闢爲列强通商之場而以日人爲之領袖也經營中國市場最力者日本而外厥惟美國歐戰發生而後美國各大公司之建設支店於中國各地者爲數甚多而尤以上海一隅爲最此項支店之營業已獲良效彼復因中美友誼甚厚之故而活動之途亦易比利時在中國之經濟勢力亦屬不淺彼於中國業已獲取各種鐵路權彼之商界實業於中國市場佔取優美之位置當京漢鐵路收回國有以前比利時實爲該路之業並由甘肅以至黄海由中國東北部以至中國西南部之諸種鐵路建築權現亦讓諸比國以上各線之路程均在三百基羅米突左右第一線係由江南海州境直逹蘭州省城（此線延長經過新疆一帶可與俄境聯接）第二線係以北線爲起點以四川成都爲終點（此線延長經過雲南一帶可與東京緬甸相接）以故比人所獲鐵路建彼在甘肅蘭州省城外創一巨廠該廠所出毛氈（係用駱駝毛織成）歲以千計均由中國政府收買輸諸軍用矣近年以來中國戸窗皆用玻璃此亦比人首以玻璃輸入中國之結果歐戰以前比人輸入中國之玻璃歲值二三百萬佛郎倘非歐戰爲之障碍比人且擬於北京城内設一玻璃公司就地製造並不假手於輸運矣歐戰發生以前德國在中國之位置極占優勢德之克臻此境者由於德國商店之繁多德國銀行之活動德國航業之膨脹德人經濟侵略政策之深銳無比故也德人營業之法宛類兵術彼向中國各處都市圖謀包辦電燈對於進行方法毎毎推敲入微中國地方官吏雖於建設電燈事業概無成心然德人獻以極良之方策雜以娓娓動聽之解說當地人員亦不能不爲其所動至於修設電燈費用倘獲省中某稅爲擔保品彼即願作貨主利率約在七釐八釐之間且此項電燈旣歸德人創辦所有一切維持修整擴充等之權利自然亦落承辦者之手矣此德人在華營業之大概也顧德人之克用此術大奏成效者要由於德　商界財政界之在中國者極有聯絡耳山東一省爲德人特别經營之區域彼以外交手段業於該省享有種種開礦築路以及建設市鎭之權青島（已被日人佔領但據民國四年五月二十五日條約異日仍須退還中國）以及其他二三市鎭之經營是爲德人在華活動之左證德華銀行並於廣東上海漢口香港北京天津濟南青島設有支店德國保險會社已遍通商口岸中國各地之有德國商店者約有十七埠之多列表如下上海三十天津二十二青島二十三漢口十八香港十五廣東十四濟南九北京七重慶四芝罘三牛莊二中國外債額中德人之債權甚重最近八大項債中（自千八百九十五年至千九右十三年）中國所借德債共四萬萬馬克歐戰發生而後德國經營遠東之政策於以中滯近中國加入戰圑德國方面愈受擊刺矣（未完） 
[美國限制造運麥酒]  
　　江海關馮監督昨接北京稅務處訓令云爲訓令事准外交部來咨以美總統限制麥酒容含火酒布告一件與華貨輸入美國極有關係應將該項布告錄送查照等因並抄錄原稿咨送核辦前來查前項布告係限制用糧食水菓等物料製造麥酒並限制輸入麥酒所含火酒之成分抄錄原稿令仰該監督轉行知照各商注意可也此令 
　　附譯美國大總統限制麥酒容含火酒布告爲布告事照得議院通過鼓勵出品保存物料及管理食品及木柴之分配以　國家安寗前經本大總統於一九一七年八月十日批准該案之料必須限制或配置或禁止其應需之糧食水菓等物或必須限製麥酒容含火酒時大總統爲保存食物之豐足以免缺乏而固國家之安寗起見有權隨時刋發布告聲明如何限制禁止自布告後非取消該布告時則除領有大總統發給之憑照並遵照關於製造及運入麥酒之章程辦理外他人不能用糧食水菓等物製造麥酒亦不得購運麥酒入口等語今本大總統旣承議院授此權限確以爲本國境内製造麥酒如限制糧食水菓等物並限制所容含之火酒於國家實有裨益特行布告自一九一八年起凡有用糧食水菓等物料製造麥酒不得超過一九一七年全年總額平均七成之數又自一九一八年起美國製酒除大麥酒及黑麥酒外無論何種麥酒容含火酒之重量皆不得超過百之二分○七五又自一九一八年起無論何人若未奉管理内地稅稅務司發給憑照並遵照此後頒布關於製造麥酒及限制容含火酒之章程辦理者皆不得以糧食水菓等物料製造麥酒又除由海關及國家庫管理部發給護照并遵照關於麥酒出口之章程辦理外無論何人不得購運此麥酒進口特此布告 
[檢察廳定期焚燒鴉片]  
　　上海地方檢察廳林廳長以廳内没收之煙土膏灰煙具等物品曾經焚燬九次兹因堆積已多應再定期焚燬查自六年一月至本年六月止共封存十二大木箱計三千餘件業已造册報告各上級官廳定於本月二十四號下午一時舉行第十次當衆焚毁並柬請省滬各官廳届期派員監視以昭鄭重 
[新選衆院議員將次北上]  
　　滬海王道尹接齊省長電轉内務部電凡新選國會議員務即兼程來京尅日報到等因當經王道尹通知道屬各當選人去後衆院議員金詠榴陸家鼒等業於昨日由原籍到滬謁見各當道報明尅日乘車北上 
[甬紳仿組四明公義會]  
　　旅滬甬紳虞洽卿謝蘅牕張讓三朱葆三陳良玉等近見天津北京等處有人發起組織四明公義會專爲四明各邑鄉間暴露之棺柩無力營葬者由會中購置義山若干畝廣收鄉村墟落浮厝之柩盡埋諸山免致日久零落會中經費悉由同鄉設法籌募其法至善是以公同聯絡仿效辦理業已廣勸同人大發宏願先從鄞慈鎭三邑入手試辦逐漸推廣至奉象定各邑與各外埠會所一致進行聞滬上會所地址未定暫設事務所於下海浦百老滙路順泰木行愼泰五金號從事組織云 
[浦東創辦施材善會續誌]  
 
 
 

Page 11

 
 
浦東商民徐長發等發起組織施材善會在老白渡關帝廟旁設立機　實行創辦業已呈請上海縣公署備案出示布告經紀前報兹悉沈知事除批令聽候查復核辦外昨日訓令洋涇市經董查明該商等籌集基本金若干有無藉端募捐及别項情事具復核奪 
[兩商會暑期休假]  
　　上海總商會因時届炎夏循例暑假一月已於上星期起停開常會如有緊要議案發布通告開臨時會議所有在會人員毎日上午辦公以十二時爲止下午休息南市縣商會亦已照章休假 
[轉運包件合同之要點]  
　　滬杭甬鐵路運輸總管通告云查中華捷運公司現已與本路及滬寗路訂立　運包件合同限期一年自民國七年五月一日起實行兹將該合同内緊要條欵開列於後仰即遵照（一）由立約人招徠之包件交由本路運輸時須照本路暫行章程分别報裝毎包件重量逾兩擔或八立方尺者本路概不承運（二）立約人不得將裝有金銀財寶鴉片違禁品炸藥軍火以及其他一切貴重或危險物品之包件交由本路裝運（三）若包件到逹在晨七時晚八時之間者立約人應於該包件到逹後兩小時内將各包件一律提清（四）各包件均須包紥堅固並由立約人用中英文詳細標明之（五）立約人得暫照目前規定之尋常包件運價付費惟本路得將此項包件運價隨時增高立約人亦須照繳凡各包件應繳之運費若干照尋常包件運價核算後於各單上載明之現行包件運價亦已載明於本合同之第一表内（六）本路准立約人從本路設有報房之各站拍發關於捷運包件事宜之電報母庸算費但此項電報不得拍寄至本路界限以外並該報字義如有舛錯或遲遞等情本路概不負責（七）如因違背本合同條欵致本路財産各搭客貨物等受有損壞或傷害者須立約人負責並照數賠償之 
[德人僞造俄領護照之質證]  
　　德國人史周史勿狄納喬其（譯音）前因串合同黨在香港地方僞造俄國領事護照案發潛逃來滬匿居新閘卡德路二十五號門牌不照處置敵僑章程至公共工部局敵僑註册所報告經駐滬俄總領事格羅斯查悉咨照總巡捕房特派西探將該德人拘解公共公廨訊供判交五千元人洋並保候移提人證質訊在案業經公廨出票發交老閘捕房西探目壳羅香前往哈爾濱地方會同該處偵探將宁内牽涉之德人瓊姆根（即華而脫抱含）搿克司門（即亞多色而克）兩人緝獲移提來滬解送公廨訊判押候英領堂期再行解訊昨晨由捕將瓊姆根搿克司門等二德人解廨經關讞員會同英副領事卓君復訊捕房代表牛門律師上堂陳明案情並稱此案發生地點係在上海被告兩人本在哈埠被俄領事署拘捕管押業已移提來案請爲訊究並將被告冒名俄人之僞護照呈案請察並由見證俄領事署書記西人惠來到堂證明此案發生後調查情形又據西人極搿投稱我於四月十五號來申寓居敎堂内與史周史勿狄納喬其認識見伊兩次出賣俄領護照是實質之瓊姆根搿克司門供認出資購買護照中西官得供後判被告等還押候禮拜三復訊核奪 
[檢查印花稅不無苛擾]  
　　此次印花稅大檢查已由淞滬警察各區署所會同廳委及縣委各員向各商家分投檢查所有查出不合法者均將簿據帶回候傳科罰惟一般小本商店對於呈繳罰欵頗多困難不特相繼觀望且有乘隙遷避他處者現經各商董查悉以今届六月份大檢查罰欵太苛殊非體卹商艱之道且值商情凋敝之秋似此辦法跡近騷擾於稅法亦有不合故已據情呈請各官廳應取和平主義敦勸各店舖依法購貼稅證如查有不合稅法者應念其無知誤犯當場指明令其如法購貼果有取巧漏貼者照章取締如此則受罰者方能折服可免怨言是爲公平辦法請求核示施行云 
[催繳警官學校學生之津貼]  
　　江蘇齊省長令行上海縣知事云案准内務部咨開案據警官高等學校呈據江蘇學生熊克强呈稱生等本皆寒士學費多艱業於上年瀝陳狀况呈請内務部特咨本省酌給津貼現聞江蘇省長分令各縣於地方公欵内年給各生津貼八十元迅即籌撥嗣於本年五月本校句容縣籍學生包明芳業將此項津貼領到生等旅居京邸待欵殊般陳請校長轉呈内務部咨行江蘇省長飭知各縣知事將此項津貼速予發給以示體恤等情到部查該生等所陳各節尙屬實情相應咨行貴省長查照轉飭各縣迅速遵繳等情准此爲此令仰該縣一體遵照辦理 
[三十六個黨匪首解往軍署]  
　　松滬盧護軍使前因訪悉滬南十六舖一帶碼頭上時有三十六個黨匪徒强攫旅客行囊爲害匪淺曾經懸賞緝拿匪首夏小德寓務獲嚴懲嗣被第一區警區拘獲由慮使兩次函請警廳遞解軍署歸入軍法審訊等情已誌前報昨日淞滬警廳長因又接到盧使來函嚴詞催促故已飭令司法科加派偵緝保安兩隊隊士將夏小德　解送軍署訊辦 
[浦東戚家廟刦案近訊]  
　　持械搶刦浦東戚家廟楊全福等家之盜匪錢寶根陳阿龍王仁富等三名由警廳申解護軍使署訊辦各情迭誌本報兹悉三區警正解恩桂以邇來浦東地方盜案迭出若非嚴懲一二不足以儆效尤故詳請徐廳長轉詳護軍使將該盜等發交軍法科從嚴訊辦如果按法執行鎗斃須發往犯事地方執行以寒匪膽並聞此案尙有嫌疑犯陳掌生一名經徐廳長發交司法科一再研訊堅不供認陳之家屬且具呈剖辯請求交保劉科長以陳掌生雖未入夥行刦而家藏軍裝形跡可疑平日行爲是否安分尙須押候查明核辦故已拒絶所請矣 
[鎗鎗盜犯之布告]  
　　松滬護軍使署昨日午後二點時鎗斃盜犯劉得勝一名兹將布告錄下法字第十二號布告爲布告事案據公共公廨呈解拿獲先後結夥持銷搶刦英蜀威海衛路民人康寄遥家金飾衣服及前往孟納拉路圖刦未成之盜犯劉得勝一名到署發交軍法科訊據該犯劉得勝供認於陽曆二月二十八日晚六時結夥五人持鎗前往威海衛路康姓家行刦計搶得外國大衣雨衣各一件綢皮衣服數件眼鏡一副金葉金戒等件事後伊分得贓洋二十元又於五月十日晚間携帶手鎗夥同四人意圖前往孟納拉路行搶不料在途被探查獲並將鎗彈搜出等語不諱查該盜劉得勝前旣持鎗結夥侵入威海衛路民人康寄遥家强劫得贓實已搆成刑律第三百七十三條第一二兩欵之罪乃怙惡不悛復又結夥持鎗同往孟納拉路行刦實屬目無法紀罪不容誅應即按照懲治盜匪法第二條判處死刑以昭烱戒除將該犯劉得勝一名依照軍法執行鎗斃外爲此示仰軍民人等一體知悉此布 
[學校近事彙紀]  
　　勤業女子師範學校由寗遷滬已歷五載兹届第二期畢業假尙賢堂開游藝會其秩序已誌前報昨日會期男女來賓到者約千人下午二時開開首由校長朱劍霞女士報告開會宗旨嗣由主席黄克强夫人宗漢表示歡迎來賓之意旋由學生全體唱歡迎歌校歌游藝歌繼由畢業生石金龍演講修身大要畢業生姜琳朗誦岳陽樓記畢業生胡佩瓊繪中國地圖演講中國喪失士地情形畢業生馬志英演講中國歷史注重張大國威歷舉漢唐元明雄主經略外夷情形畢業生郭琢如秦家華試驗理化畢業生錢啓秀馬志英姜琳書寫聯幅畢業生王傑之胡佩瓊繪水彩畫畢業生馬健東秦家潤以英文會話畢業生王傑之背誦英文輔以各種體操及舞蹈如寒蝶歸燕等式更有幼稚生試演拳術跳舞並表情唱歌各節均令來賓爭歎觀止而全體學生制服整齊態度嚴肅尤足令人起敬當有馬湘伯君登台演說略謂中國男女多游手坐廢類如高麗游手之害勝於爲盜盜尙能捨身命以取財貨游手則只知坐食分利安享其成若今日一般官吏置國事於不問惟知出賣良心等於女子不理家政浪用資財云云次徐季龍君演講略謂女子欲爭參政權必先爭民權爭民權必先爭人權爭人權必先爭人格女子不能自立人格已失遑言參政云云又有戴天仇演說略謂男女宜分工各盡其職如今日號稱文明女子習體奢惰反不如鄉僻女子能以整理家庭云云諸名人演說後畢業生行畢業禮共十二名由校董朱省長子橋夫人給憑柏烈武代表方君給奬校董謝復初訓詞略謂學無止境求學之心亦無止境云云又有林傳甲祝詞語金語石洵足箴勉女界至晚七時許閉會 
　　中華公義會在閘北新民路協志里設立之貧民義務學校署假休業本擬候所定之週歲紀念贈品到申開週歲紀念會同日舉行兹聞該會學藝部主任陶漢塵以署假不能再緩故先於前日（星期日）午後二時在校舉行休業式兹將開會秩序列後（一）振鈴（二）報告（三）琴歌（四）陶漢塵訓詞（五）由徐錦裳朱文華徐惠施吳兆麟瞿愛棠葉劍映諸君相繼演說（六）遊戲（七）謁聖（八）給奬閉會時已鐘鳴五下矣 
　　前日（二十一日）午刻西區小學校假座一品香開校董會成立會到者顧平之席雨孫顧天放金軼倫張近樞湯濟滄吳玉麟李默非陸冠春王立才周靜涵沈景麟吳蘊齋朱少屏等十四人王引才有事未到朱鑑堂因病缺席凌文之錢新之蔣夢塵林甄宇均不在滬到會校董推舉李默非君主席顧平之君任記席通過校董會章程十條主任顧天放君報告三年來學務及財政過去情形並提及今後維持方法自後招考對於習慣不衣及年齡與學業程度不相當之學生擬設法謝絶次申謝各校董之熱心贊助本會成立並云顧平之吳玉麟金軼倫席雨孫四校董遠道冒署將臨尤深成激比散會已午後三時矣 
　　通俗宣講社附設露天學校於前日下午三時在大東門火神廟内中臨宣講所舉行署假並第一次畢業式各界來賓到者甚衆順序如下（一）振鈴入座先由總幹事袁頌豐恨告本社設立露天學校之緣由（二）向國旗致敬禱（三）學生向官長職員行相見禮（四）主任敎員俞元爵發給證書
（計第一名竇金山職業銅匠第二名姚明增第三名陳德金均染業學徒）（五）上海地方審判廳長代表任天樹職員袁俞二君致勗詞（六）學生表演成績各科問題臨時請來賓所擬當場答就以覘實在（七）來賓戈朋雲金松甫汪龍超陳子和顧西眷錢耀宗汪春波演說（八）發給奬口少年宣講圑亦有奬贈（九）學生行答是謝禮（十）振鈴退座入休憇室展覽成績茶點而散聞該校定於古曆七月二十日開課假期内尙須添招新生擴充學額該社又定古曆六月十七日至浦東楊思橋鎭開講 
[紹酒公會第十次常會記]  
　　上海紹酒公會於昨日午後二時開第十次常會同業到會四十餘人首由朱樂平主席宣布紹酒運申向章購領印花公賣貼在壜上外加運單沿途循例查驗放行於國稅商銷均稱便利詎日前紹臖上虞縣某酒坊發出紹酒遠章偷稅擾亂市面不獨同業大受其累即國稅收入所關尤鉅於國於商兩受影響如何抵制請諸君討論次裘如邦起言該坊偷稅運申非僅一次據調查員報告歷年以來該坊毎年私運三四萬壜毎壜印花公賣稅以一元一角二争計算共偷國稅洋四萬元以上惟浙江徵收官吏稅務廢弛實難辭答否則毎年有如此鉅稅偷漏何以匿不舉發又朱祖仁胡祥軒報告查日前該坊運申之酒確有兩船計九百六十壜除銷與某店者私自提取三百壜外尙有浦東上棧四百壜餘剩二百六十壜卽由同業多數蓋章堅請第六分棧經理王闔敷扣留者也應請注意當經葉正興丁廷福王傳奎何永奎張其美等僉謂本會應抱公益主義再行呈請江浙兩省　酒總分局從速澈底查辦時已榜晚隨即散會 
[白蠟價格增高]  
　　白蠟爲川省特産現在滬上存貨無多來源梗阻宜昌一帶之資本家大都購買囤積暫不運出故此一星期間蠟價驟漲銀二十兩毎擔需一百十八之多爲從來所罕見云 
[警官調任預紀]  
　　淞滬警察徐廳長擬將南市一區一分駐所警佐張際平升爲本廳督察長而以督察長曾永奎調升浦東王區警察署　長所遺一分駐所警佐一職以第一區署一等巡官王桐升補一俟發布明文卽當實行更替 
[崇明島鐙船移泊]  
　　中國各口巡工司通告航商略謂查江海關稅務司所屬長江崇明縣崇明島東角曾設鋼質鐙船一隻現經移泊該處之南在水道中間水深三丈四尺之處自該鐙船視崇明島東南角木椿爲北十度半東相距兩海里又百分之七十各處船隻務宜留心詳記以免疎處 
[小工跌斃]  
　　住居浦東爛泥渡怡和里向爲碼頭小工之江北人邵恒才昨在太古公司碼頭淡水輪船上作工不愼由艙面跌至艙内登時氣絶旋由工頭代爲集資數十元備棺收殮亦可慘矣 
[劣孩攫取香雲紗]  
[成衣匠扭控逃婦]  
　　住居法租界之嘉定成衣匠封應卿前日扭婦人王陸氏至閘北四區四分所控稱民國元年間曾由該氏本夫王少武出面將該氏賣與民人爲妻當時出洋一百二十元今春該氏忽然私逃現悉在某紗廠做工是以扭案請究質之該氏堅不承認昨經署員諭解司法科訊辦 
[洋人私販烟土續誌]  
　　羅馬尼亞人哥梁因在大連灣私販紅土五磅乘羅松公司輪船於本月十九號抵滬被江海關洋扦巡偵知報由水巡捕房梅捕頭前往將哥梁拘獲搜出烟土解送公共公廨訊判押候英領堂期解訊各情已誌前報昨晨又由捕房將哥梁解廨經關讞員會同英卓副領事訊供屬實以被告違犯禁令判押西牢一月　土送往江海關留候銷燬 
[設攤誘賭之懲治]  
　　賭徒王裕亭串合同黨在虹口東有恒路擺設賭攤誘賭騙錢被捕查見將王連同賭具帶入捕房昨解公共公廨經中西官訊供屬實判押西牢三星期賭具銷燬 
[酒店違章受罰]  
　　靖遠街八號門牌某酒店主王伯英未向工部局捐領執照擅自開張營業被捐務處西人查見禀請公共公廨出單昨派包探將王傳案訊明中西官以王不應違章判罰洋五元充公 
[黄包車夫行賄]  
　　黄包車夫曹金標前日拉車至虹口百老滙路藏海路轉角將車横路阻礙交通當由一千三百六十八號華捕查見上前干涉曹即行賄小洋兩角該捕不受當即拘入捕房昨解公共公廨經中西官訊悉前情判曹罰洋兩元連同賄洋一併充公 
[雉妓硬拖行人]  
雉妓顧李氏前晚在西藏路硬拖行人入院狎遊被捕查見將氏拘入捕房存洋五元保出昨經公共公廨中西官傳訊屬實以氏不應違章判罰洋三元充公 
[索討會欵之衝突]  
　　江北人邵幹卿昨向同鄉人時元章索討會欵無着口角用武邵將時之眼角擊傷流血旋由四區崗警拘入警署余警正諭解司法科判罰洋兩元以儆 
[銀契分别給領]  
　　陳金氏前至法公堂控稱兒子嘉猷違背堂諭不貼養贍費人亦避匿後經查得嘉猷尙有坐落平濟利路空地一方請給堂諭歸婦人執業作抵判令登報聲明後有方南屏投稱該地之契曾由嘉猷托中持來向商人抵去銀一千兩核計利息已有三百三十二兩四錢請爲追還中西官遂諭金氏曰爾如欲領契限七天内繳還本利逾限不繳卽將該地拍賣備抵現由陳氏遣令伊孫子翰將本利銀一千三百三十二兩四錢繳呈公堂判將單契銀洋給予原被分别領去 
[劃扣中人分用之借欵]  
　　奚應川至法公堂控稱前有陳福三將田單三畝抵去洋一百五十元逾期不贖核計本利共需洋一百六十元向之催索置之不問請求訊追訊之陳稱民人付過利息四個月惟當時抵借之欵被中人分去洋二十元現須在本利蚋劃扣判交人銀兩保限七天共還本利洋一百四十元 
[吊閱賬簿合同]  
　　孫秋生前至法公堂控稱商人前由湯三洲介紹至金志伯所開之協記營造公司内爲司賬墊去銀一千三百九十一兩辭退後向索墊銀延不歸還請求追繳等情金稱恊氓係商人與原告及潘芝山三人合開承攬洋人工程之合同由潘簽字財政由孫經管孫實係股東質之孫堅稱實非股東問官以兩造各執一詞故又傳到湯三洲潘芝山質證湯稱孫秋生實由商人介紹至協記公司爲墊欵賬房有股與否不得而知潘稱洋人處工程係由商人舉薦合同上簽字蓋章及領取欵項均由金志伯一人經手商人並無股份孫是否股東不知詳細不敢妄指判湯無干退去限原告於七天内交出賬簿並着被告將合同呈案聽候察閱核辦 
[虧欠猪價之理勸]  
　　唐維生前至法公堂控肉店主楊小寶虧欠猪價洋一千二百五十元押追至今已届半載昨日被告倩人出場理勸先還現洋二百元再出期票五百元原告已允當即投廳請求銷案中西官准將被告開釋 
[巡長查獲竊賊]  
江北人王小四子盧小四子前晚由某公司輪船上竊得銅鉛質汽機三十餘件行經浦東楊家渡草泥塘附近爲三區一分駐所巡長安振東等撞見將人贓一併解所押候訊究 
[女工竊取繭子]  
梧州路二號門牌某絲廠女工王桂英昨晨放工時竊取繭子一包夾帶而出被該廠用人方德榮瞥見喚到四百二十九號印捕將該女工拘入捕房捕頭諭飭轉送公廨押候訊究 
[續獲竊案同黨]  
　　無錫人張阿三串同方阿二許長林竊取蘇州路救火會水龍間内救火車上之銅板二塊值洋二百八十元由捕將張拘解公共公廨訊供管押在案昨晨由探續獲方許兩人連同張阿三併解公堂經中西官訊供一過判張等還押候禮拜四美領堂期解訊 
[西崽行竊類誌]  
　　向爲西崽之杭州人錢阿毛前晚在南京路四十號屋内竊取西人嗱丁赫姆之洋紙一梱携至西虹口圖售被滙司捕心包探金福壽查見　其形跡阿疑將人贓帶入捕房經捕頭詰悉前情昨解公共公廨略加訊問判錢押候查明於禮拜五復訊核奪蓬路六百六十二號門牌某西婦家之西崽朱阿寶竊取洋東值洋兩元之絲襪一雙被該西婦察破喚捕拘入捕房昨解公共公廨訊供屬實判朱押西牢一月 
[過犯又圖行竊]  
　　過犯崇明人紀瑞龍前晚至海寗路二千一百四十五號門牌　國珍家撬門圖竊被捕查見將紀拘入捕房昨解公共公廨經中西官訊供之下以紀怙惡不悛判押西牢一年半期滿逐出租界來件 
[穆藕初對於華商創辦交易所在棉業聯合會演講辭]  
　　上海交易所股份有限公司係各國有價證劵業花紗布業金銀業油米業皮貨業七業所分頭組織並規定倉庫棧房等類由上海巨商虞洽卿君呈由農商部批准立案中華棉業聯合會前曾開會認股並請留美農學碩士德大厚生兩紗廠經理穆藕初君演講組織上海交易所之必要兹將穆君演稿照錄如下 
　　今日中華棉業聯合會爲組織上海交易所事約僕蒞會共同研究僕係棉業後起對於組織上海棉黹交易所實爲同黹生死問題不敢不言僕紗業中人與棉黹有密切關係更不能不言然有兩事不能不豫先聲明者僕今日所發之言論並非攻擊何人亦並非阿諛何人但盡我良知發揮本問題中應發之言論而僕發揮此言論並非欲挿身其中藉謀位置此兩層意思應請諸君子先行注意者也 
　　中華棉業聨合會合軋花廠花行通崇海餘姚太倉七部分而成棉花掮客亦附屬此中會員三數百人圑體不可謂微小毎年交易爲數至五六千萬兩營業亦不可謂不大問各碼頭棉市消息有傳逹機關否無有也問印度美國日本逐日通電報告花市否無有也問毎年各産地出數若干吾同業確有所見否無有也問出口貨有統計表否無有也問毎歲新花上市以前曾派幹員至各鄉調查實况否亦尙未辦也問何不逐項籌備僉曰乏經濟故也所辦者官廳之文牘耳所備者尋常酬應之烟茶耳而數百花商日日至洋行内探聽印美花漲落如何三品價格漲落如何東洋滙水如何由外人處一得漲起信則欣欣然有喜色走相告曰市面漲矣得一市面衰落之信息則蹙蹙然憂曰噫市面衰落矣市面之漲落情形由外人之口述而定嗚呼商情如此商戰云乎哉政府不加保護更困之以重稅加之以如上所述商人不知自奮之情態宜乎商業一蹶不振矣雖然及今圖之亡羊補牢尙未爲晚苟能推誠相與堅結圑力共謀挽救亦未始不能自衛於萬一也 
　　今者日人擬在上海設立花紗布取引所於是紛紛設法藉　抵制虞君洽卿熱心毅力數月以來奔走京滬間農商部當局亦以交易所不能不自行組織遂即批准飭商趕辦各業現已招股業將次第舉行吾棉業中應招五千股現在僅招得三千餘股而吾人對於購買三品取引所股票之踴躍則相去不可以道里計也當數月前三品取引所宣布招股時其章程如何辦理如何無人知悉彼認股者爭先恐後未幾已數及百萬以上在日人方面以爲止能以十分之一之股份售與華人故願購千股者僅得一二百股一種缺望情形常接觸吾人耳目間可憐亦可嘆也聞日人設在上海之三品取引所内部組織一切職務均由日人主持無我人挿足之餘地將來貿易情形因細章未見無從揣測惟大權操諸外人手中我國商人但受其壟斷仰其鼻息如大連埠之豆市而已苟其此取引所而成立之不識此後再有機緣能與諸君子在此聚談否吾心甚憂不識諸君子具何種感情乎（未完） 
雜評二 
[鬼投票（訥）]  
　　此次選舉錢運動之神能及於各種人物而不謂上海選舉運動更及於已死之鬼能使七八陳死人聯袂赴所投票則其金錢運動更神矣 
　　調查選民册上有死者姓氏不足怪也以其時或未爲鬼也至投票時之簽名簿上也有死者姓氏且多至七八人則非迷信選舉之鬼聯袂而來者何以有此是亦選舉中之異聞已 
　　或曰此種選舉訴訟而必欲判明是非者非請包黑子開庭不可 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[記盲者言] [  空我]  
　　盲者性嗜賭家産蕩然猶日日呼盧喝雉曾不少休空我聞而憫焉召而晚之曰賭賤技也而汝嗜之産亡矣而汝猶不返汝誠天下之至愚矣且賭全恃於目今汝盲　點色不能自辨而一聽人之汝欺汝詐也汝尙有或勝之一日乎而汝弗悟也汝之所恃以爲支注者債耳朝得而夕罄之若不屑措意者不亦　可悲哉盲者曰誠然子之說似矣雖然何子之不逹也今夫舉國皆賭也農賭於野士賭於室工商賭於市官紳禁賭於市門之中縱賭於衙署之内上而至乎王公大人亦猶是也馬吊也撲克也明其目而張其膽一擲之資動以萬計而且互相羡許播爲美談甚或以賭爲政治活動之手腕焉賭蓋有時而非賤技矣不但此也武夫勇鬭以力賭也狡黠好亂以暗賭也剛愎自用以氣賭也當今之世何往而非斯人之徒逹其極也殃民禍國吾亦未見果勝也若而人者其愚較我爲何如乎子謂我盲耳我目誠言我心尙未盲也彼武夫勇鬭利令智昏明於利而盲於心也狡黠好亂以欲藪聰縱於欲而盲於心也剛愎自用以意害志快於意而盲於心也盲於心而好自用豈不大可悲哉今子不彼之悲而惟我之悲也甚矣子之不逹也我惟盲於目而不盲於心尙不以子爲不入耳之談彼盲於心者正揚揚得意之時果以子之說進者徒見其辱耳子休矣子其明事而盲勢者乎其箝爾舌緘爾口而今而後母更爲口舌之賭也言已竟去空我爲之默然寡歡者累日意瘕堵殆東方生之儔與（三） 
家庭常識 
[檸檬凉粉] [  塵俠]  
購解檸檬一枚對剖擠取汗　擠檸檬器外國雜物店有售毎枚約小洋三四角一先取洋菜加水燒　（　菜即石花菜南貨店售）傾檸檬汁少許連器置井水中涼透候固定以刀劃碎用涼開水置白糖及檸檬汁攪和將涼粉放湯中食之芳香甘美潔凈無比消署佳品也 
[蛟血污衣] [  獨一]  
夏日多蛟血污衣服尤不雅觀可以冷水滌之毫無痕跡若用熱水則必牢污不下矣 
　 
[治糖尿症之聖藥] [  顧麟甫]  
凡患糖尿病者服三共合資會社之JAMBU　NGGD卽愈靈效如神按此藥各日本藥舖均有出售此症須忌食黏質糖質患者不妨一試方信余言之不謬也（不受酬） 
工業須知 
[吸墨紙之製法（續）] [  孤舟]  
　　（五）漂白用磁器盛水投以漂白粉調成乳狀以蓋覆之放置一小時用細布袋濾去沈殿傾入大缸中加水多量將纎維自布包中取出分别浸入用棒攪拦以蓋蓋好至色已潔白然後取出壓去水分浸入和有硫酸之水中露置二小時取出壓乾浸入和有食鹽及明　之水中一小時後取出更置於内面錠有麻布袋之竹竊中置河内屢次洗滌再用已經濾清之水洗之至極潔而止壓去氷分以備配合漂白所用各料之應用量及浸於漂白液（即用漂白粉製　之液）中之時間如左表 
　　原料漂白粉浸漂時間硫酸食鹽明礬桑皮百斤十五斤四小時二十兩一斤二十兩一年竹百斤二十三斤八小時二斤一斤一斤半數月竹百斤二十二斤四小時三十兩一斤一斤半（六）配合取桑纎維及竹纎維等分置諸紙槽中更取生明礬研碎以熱水溶解之用細布濾過適量加入再加松香黏液少許（松香黏液之製法取水六十分注入釜中煑之沸騰後投炭酸鈉三分俟全溶解投松香十分勤加攪　減小火力煑至成黏泥狀移入他器和以微温水卽成黏液惟吸墨紙與常紙異黏液加少許已足不可多用倘用之稍多即製成普通紙不能吸墨）如欲製粉紅色吸墨紙更加紅顔料少許加畢竭力攪和以備漉紙（未完） 
詞話[  祖靖亞]  
　　金沙綃山農家周某室賀雙卿字秋碧丹陽人工詩酓有雪壓軒詩詞集其詞如小兒女噥噥絮絮訴說家常見見聞聞思思想想曲曲寫來頭頭是道讀者忘其爲詞作者亦不自以爲詞而情眞語實直接三百篇之旨豈非天籟豈非奇才惜其所遇之窮爲古才媛所未有毎誦一過不知涕之何從也鳳鳳臺上憶吹簫殘燈詞云已暗忘吹欲　誰剔向儂無燄如螢聽土階寒兩滴破三更獨自懨懨耿耿雖斷處也忒多情香膏盡芳心未冷且伴雙卿 
　　星星漸微不動還望你瀚煎有個花生勝野塘風亂摇曳漁燈辛苦秋蛾散後人已病病減何曾相看久朦朧成睡睡去空驚抑何悽戾乃爾 
　　秀水錢斐仲女士字餐霞德清戚士元室有雨花畲詩餘一卷女士工詩詞善屬文所爲詞惻惻動人凄入心脾正如　音鳳吹縹緲天外一掃閨襜綺艶之習嘗見其解連環云抱愁含醉啓晶奩顧影臉霞消未解香絲輕付鸞箆驗舊夢無痕　雲疎翠幾摺紋紗可留取那時清涙記砌蟲唧唧窗蕉策策伴人不（作平）寐輕衾又還自展更自寛羅帶自憐腰細慣凄凉守盡殘更漸忘郤人間歡娛情味冷了熏鑪依舊是和衣斜倚怎禁他月曉霜濃呌寒雁起 
集益錄 
[答第九十八問] [  左丹]  
　　再苛性曹逹與炭酸曹逹均爲工業上極有用途之鹻類其製法多端非僅以食鹽製造之一種但此兩物之製造實相輔而行且欲言苛性曹逹之製法又不得不先論及炭酸曹逹之製造故苛性曹逹之製造視之爲製造炭酸曹逹之一分技可也故先說炭酸曹逹而後及苛性曹逹也 
炭酸曹逹之産出可分三種一曰自然産曹逹二曰植物海藻中之曹逹三曰化學的曹逹約略分述如下 
　　（一）自然産曹逹此種曹逹多出於通過火山岩之鑛泉中或曹逹湖之水中（此湖在埃及中央亞弗利加加里弗尼亞墨西哥南美洲等）或存在於平地之土質中埃及産之曹逹謂之JTON　德國之曹逹鹽名曰NA　ON格倫比亞産曹逹名曰UTBO此皆自夏期湖底分出者也又如刺蒲刺他所産之曹逹曰CO　PQ斯亞爾加里湖中之含有曹逹者蓋因重炭酸曹逹或石灰分解食鹽而得者也又如硫酸曹逹之有機質還元爲硫化曹逹更因炭酸之作用而變爲一半炭酸曹逹N　2CO3+2NBBCO3+2B2O（未完） 
短篇小說 
[社會短篇童衣] [  旼子]  
　　一夕爲季冬嚴寒之夜古巷一小樓之室中短檠之光映璧作黯澹色燈下置一紉　有儉妝女郎容色憔悴方傭首縫一藍白二色之衣衣式甚新蓋童服也已女郎忽微嘆自念細針密縷爲製詎云未佳乃衣肆主人尙以爲未合剪裁之範力責改製不爾將不畀以工值嗟夫此肆主兄弟非同懷耶顧伯使之間好惡相左殆永無融洽之一日即如此衣製佳否可一言而决耳然亦必肆力反馳不惜斷斷以至再三儼欲以貧女之生涯藉供試驗今半夕之紉工匪敢云勞第虚糜時日其如老母之藥餌何時榻間破衾之内忽作微呻女郎即罷紉趨間其母所苦旣助其母轉側遂含笑雜述鄰家瑣事藉博母歡洎背立時又不禁眼波泫然若不自知傷感之無因也女曰馬利亞與其老母同居四壁蕭然僅恃縫紉之機爲生計須知紉機值雖匪鉅第在貧窶之家則購致亦未易言此蓋馬利亞以借貸之貲轉賃而得者也室居樓之上層壁間粉堊斑剥積塵釁之幻作種種骷髏鬼馬狀窗格洞然其外雨板零落下垂儼枯魚巉巉之助骨倚壁則雜置舊橱及破杌支撑作態似互訴其老朽凡此慘澹之象對之輙令人無懽自馬利亞母女移居後雖未克加以修葺然布置洒掃頗覺整潔樓窗以廢紙糊之其中復嵌小塊之玻片此玻片者至類心頭之明鏡毎日朝陽之光恒透之而入照此白髮之老母可憐之女郎燦爛温和似人人咸畀以歡樂之幸福於時馬利亞紉機軋軋之聲起矣今當續及正文以告讀者（未完） 
 
 
 

Page 15

 
 
   
 
 

Page 16

 
 
   
 
