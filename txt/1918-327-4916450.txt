# 1918 - 327 - 4916450

 

Page 1

 
 
   
 
 

Page 2

 
 
時評 
[錢内閣（冷）]  
　　錢内閣不過過渡時代之一内閣耳新國會不過過渡時代之一國會耳假使中國而果能南北統一者則此二機關者皆在必去之列而必紛紛焉擾擾焉曰組織也曰提交也曰彈劾也曰疏通也舍正當之南北和議而不之急而唯此之是急我誠不識其是何用意也 
　　因此諸不急之自務而又引起政黨之驕弄督軍之干預治絲而棼我甚爲今日之政局惜矣 
專電 
[北京電]  
　　陸外長準一號晚八時半乘京奉車出發經朝鮮赴日乘橫濱出航之諏訪丸赴歐其經費係向花旗銀行借六十萬先交滙票二十萬餘陸續滙歐財部未撥欵劉鏡人前晚已赴崴徐曾囑陸致電王正廷伍朝樞郭泰祺等可否同赴歐洲參與和議王等覆電請轉致東海速决國内時局不允赴歐 
　　（三十日下午二鐘） 
[北京電]  
　　今日下午四時徐接見中外記者實業交通代表百餘人徐便服先向新聞團演說大要言歐戰以後世界形勢一變全賴新聞由開發民智注重民生使實業振興人皆有業不至羣趨軍政兩途五時各贈照片散（三十日下午六鐘） 
[北京電]  
　　曹張倪王等督昨晚在府密議段力向疏通錢閣仍可有條件提出彈劾案打消由提出者自行改爲查辦案（三十日下午六鐘） 
[北京電]  
　　昨元首傳見曹張二督爲錢内閣疏通 
　　（三十日下午一鐘） 
[北京電]  
　　總統聞滬實業界代表有多數人來京擬定期接見（三十日下午一鐘） 
[北京電]  
　　津比人槍斃華消防隊案聞可和平了結 
　　（三十日下午一鐘） 
[北京電]  
　　禮官處通告國慶日就任紀念章奉令簡任以上文武各給一座 
　　（二十八日下午八鐘） 
路透電 
[古本海琴電]  
　　德國各聯邦政府在柏林開重要會議與會之代表共有七十人愛倍爾氏首起演說謂德國帝制今卒易爲社會主義之共和制行政權全在勞働界與軍界之手今第二目的乃在依穩固之經濟基礎訂定和約休戰條件某某數條如不減輕則將發生至惡之影響今急宜召集國民議會俾中央政府與各聯邦得依正規提携辦事外交總長索爾夫博士宣稱現因協約國志在滅除吾人而黨人之單獨行動聲勢日大故大局頗爲阽危（二十七日） 
[古本海琴電]  
　　德國聯邦代表在柏林續行開會通過議决案（一）日耳曼各種族須協力一致抗拒黨人之單獨行動（二）儘速召集國民議會（三）國民議會召集以前應由勞兵會代表民意（四）中央政府須謀和局之早成旋由經濟總長穆勒氏警告大會當反對非當道許可施於金融與借貸制度之侵迫於是大會一致通過議决案曰各銀行與其他借貸機關應依舊日基礎與形式營業此爲絕對必要之舉俾可維持德國經濟事務保全糧食與原料之供給並於日耳曼民國之外享受信用穆勒氏又稱目下非法制度如不速改則德國財政將紛亂不可收拾（二十八日） 
[亞姆斯特丹電]  
　　某報柏林訪員電稱瑪維資將軍已率大軍行抵特里維斯顯擬反抗革命（二十六日） 
[亞姆斯特丹電]  
　　前敵德軍議會多處已告愛倍爾政府願力加贊助並排斥極端派（二十六日） 
[古本海琴電]  
　　各黨代表在亞格姆開會宣布以奥匈之南斯拉夫區併入塞孟兩國（二十六日） 
[亞姆斯特丹電]  
　　維也納電稱意軍佔據印斯白魯克奥國外交部現向提出抗議（二十六日） 
[巴黎電]  
　　今法人所特别注意之問題爲福煦統帥是否將爲媾和大會之正式代表衆謂曩者維也納大會威靈頓公爵曾列席而毛奇將軍亦爲俾士麥所倚重之員云（二十七日） 
[巴黎電]  
　　法國内閣已贊成改組外國商務局議案增加商務委員多人並規定委派商務經理員在商務委員屬下辦事（二十七日） 
[巴黎電]  
　　巴黎市政局擬建議令德國交還一八七一年巴黎城所付兵費英金八百萬鎊此欵連子金計之今共有八千萬鎊賽勒州議會亦代表該州取同一行動因德軍曾勒令該州報効兵費也（二十八日） 
[巴黎電]  
　　法國公報云法軍已完全佔據盧森堡進抵德國邊陲（二十七日） 
[巴黎電]  
　　法國公報云福煦統帥偕加斯台爾洛將軍至特拉斯堡校閱佔地之法軍法軍列隊穿過城中居民歡迎福煦統帥甚爲誠摯（二十七日） 
[巴黎電]  
　　據官場宣稱協約國艦隊計戰艦五艘巡洋艦兩艘驅逐艦九艘由加爾沙浦海軍大將統率於十一月念五日駛往塞巴斯土波爾（黑海俄港）且以巡洋艦一艘驅逐艦兩艘潛艇一艘引導（二十六日） 
[倫敦電]  
　　海軍部宣稱統帶被拘禁之德艦隊司令勞特海軍大將抗議裴蒂海軍大將下令禁止各艦懸掛德旗指爲違背國際習慣並失榮譽敵對者彼此應具之武俠主義裴蒂海軍大將答稱戰爭雖因休戰條約而中止但德國與協約國之戰爭狀態依然存在敵船於英國海面受看管之際未便懸掛其本國旗幟 
　　（二十八日） 
[倫敦電]  
　　昨日斯托克化姆電傳德潛艇曾於十一月十一日轟沉開往亞昌格爾之英國運兵船一艘之說迄今尙未經正式徵實（二十六日） 
[倫敦電]  
　　今日復有德潛艇二十七艘在哈維區讓渡德潛艇前後受拘禁者共一百十四艘（二十七日） 
[倫敦電]  
　　海格上將報稱英軍前鋒已抵比化與聖亞維洛間之德國邊陲英軍自十一月十一日至今共獲德砲一千四百尊（二十八日） 
[倫敦電]  
　　英國海軍軍官一員曾在福資接受一德國驅逐艦據稱彼見德軍官交艦者乃一副員問其艦長何在則稱艦長因於四日之前與吾人爲難已爲吾人投諸海中有某驅逐艦之軍官一員自稱曾在利物浦充理髮司（二十六日） 
[倫敦電]  
　　德國當道答覆英政府關於釋放俘虜不加照料之抗議謂軍事當道嘗竭力照料俘虜但休戰條件殊爲苛刻致發生種種困難英政府復致文德國陸軍統帥謂推諉之辭未便承認如英俘受有不應有之苦楚則須責令德政府賠償云（二十七日） 
[倫敦電]  
　　十一月十一日止之前十三個月内英國航空隊共襲擊德境七百零九次内有三百七十四次乃施於大鎭二百零九次乃施於來因河防務之飛機營一百二十六次乃施於亞爾薩斯勞蘭及德國其他軍事目的地共計用去炸彈六百六十噸英航空隊於十二個月内襲擊德境之次數較四年内德航空隊襲擊英國之次數多五倍有奇（二十七日） 
[倫敦電]  
　　海格上將報稱英軍前鋒仍在進行已於二十六日行抵里愛堡南面數地點（二十七日） 
[倫敦電]  
　　戰俘部報稱英軍官四百九十四員兵一萬四千二百三十五人已由德荷回國尙有五千八百四十一人本星期可由德荷丹瑙四國歸來另有自德釋出之平民二千五百人及德布土三國釋出之兵士二千零四十五人陸續行抵杜佛港據確實消息由比境德軍陣線逃出之俘虜雖衣服襤褸垢污但精神頗佳並無窘狀現由比人供給食住（二十六日） 
[倫敦電]  
　　英國海軍至十一月十一日止共死軍官二千四百六十六員兵三萬零三百九十五人傷軍官八百零五員兵四千三百七十八人失蹤者軍官十五員兵三十二人被俘者軍官二百二十二員兵九百五十三人海軍航空隊死傷者亦在内但僅計至三月三十一日此外尙有商船員役與漁船之人一萬四千六百六十一人罹害另有三千二百九十五人就俘 
　　（二十六日） 
[倫敦電]  
　　公報局宣稱建設部大員應戰後急務議會之請宣布下列數項工程須儘先需用原料及戰爭工程騰出之生產力（一）修理英國現有之機器（二）維持與修理鐵路孔道船塢（三）造船及修理商船（四）製造與英國公衆有益之農鑛紡織機器（五）製造藩屬與協約國政府所定經政府允可之貨物 
　　（二十七日） 
[倫敦電]  
　　據公文載稱印度在歐戰發生之際有兵二十三萬九千五百六十一人戰時至上年九月二十日止共募集一百十六萬一千七百八十九人内有七十五萬七千七百四十七人爲戰士派往海外者九十五萬三千三百七十四人陣亡與失蹤者三萬三千零五十一人受傷與被俘者九千零九十二人多數乃死傷於美沙波太米亞戰役（二十七日） 
[倫敦電]  
　　戰爭商務部宣稱現復可領取執照運貨前往荷蘭惟棉花棉貨羊毛羊毛貨不在此例 
　　（二十六日） 
[倫敦電]  
　　荷蘭傳來之電報大爲延遲其故未悉據最近海牙消息下院曾討論近今革命之企圖倫敦所得此項消息殊爲簡略惟悉此項企圖已遭失敗荷首相許從速施行社會改革後論及德前皇問題謂荷蘭僅以習慣上之禮遇給予一避難者（二十七日） 
[海牙電]  
　　荷首相在下院否認協約國曾抗議荷蘭容德軍經過林堡之說下院以四十三票對三十八票通過議决案主張即行施行遠大之民治主義法律與社會之改革（二十六日） 
[倫敦電]  
　　英政府因俄國北部幣制紊亂决議輔助該區臨時政府施行盧布新制以每四十盧布作英金一鎊已派有經騐之英國財政家一員監理一切及在亞昌格爾設一兌換管理局（二十九日） 
[倫敦電]  
　　此次英國國會選舉之特點乃女子若干人亦在候選議員之列愛爾蘭選舉之特點爲新芬黨之運動計議員一百零五席而該黨有候選員百人黨魁特伐爾拉已於四選區初選獲選（二十七日） 
[倫敦電]  
　　路透電社得悉戰爭内閣已命皇家法官報告德前皇所處之法軍地位檢事長與法部大臣勸告政府謂協約國政府應會同或單獨要求德皇之引渡凡下令施行或犯有罪惡而按戰前條約須引渡者亦宜照此辦理（二十六日） 
[華盛頓電]  
　　美政府不允將國際商船公司所有之英船讓予英國某公司内有甚重要之船數艘但允照英國所提出之條件收爲己有（二十七日） 
[紐約電]  
　　智利總領事宣稱智利與秘魯之爭端業已解决（二十六日） 
法國無線電 
[里昻電]  
　　慕尼克社會黨議會致電柏林社會黨議會述明對於舊制代表者如愛士白格氏·索爾夫氏·斯旭特曼氏·於對外政策尙佔勢力深形不滿要求立即放逐此曹反對革命黨之分子同時巴伐里亞内閣總理兼外交總長愛斯南氏致電駐柏林之巴伐里亞全權代表令其將下列電文遞交柏林外交部原電如下最近欲繼續外交部舊方法及阻止德國國民詳悉眞情之運動乃令巴伐里亞民國之外交總長與柏林外交部之現有代表中止一切關係（二十九日） 
[里昻電]  
　　星期四日晚總統府設筵歡宴英王法總統舉杯演說讚揚英國在四年半戰爭中之盡力末稱兩國國民所以互相輔助互相維持亘數十閱月而不輟者豈非爲將來人類進步計欲共力合作垂諸久遠乎吾曹同受患難共同遇侮今則同得勝利吾曹其永久團結英王亦有表示同情之演說首先譽揚法國軍隊之勇武協約國眞實之助力福煦上將指揮之敏捷韜略之淵深畢宣稱英法兩國國民間實同心一德利益共之英王末復向法總統致詞曰領君盛宴實深感謝兹乘吾曹戰勝之際朕謹對於法國國家致敬 
　　（二十九日） 
[里昻電]  
　　斯脫拉斯堡舉行各種宗敎祈禱慶祝協約國戰勝及亞爾薩斯之聯屬於法國大敎堂舉行感謝上蒼典禮大司牧代理主敎等宣布愛國之演說新敎堂中奇洛爾司牧前因援助法國傷兵被德軍定罪者述明亞爾薩斯人民得聯屬於法國之愉快西那加格敎堂中會長斯溪麥爾氏稱譽法國軍隊及法軍之勝利（二十九日） 
[柏林電]  
　　（顧家宅無線電台接到）駐柏林之奥境德人共和國外交總長哈特芒博士現向報界代表發表關於奥境德人共和國與德國聯合之宣言書如下奥德兩皇室之利益向來不能聯合今則皇室推翻阻力已失凡德奥兩國境内操日耳曼語之人民有公同之感情者可根據自决前途之權利互相聯合而無眞正阻力爲之中梗矣人民自决前途之權確爲將來根本主義之一境德人事同一律如謂獨不能有此權則非奥境德人所可知也協約國應有種種之理由以助成奥境操日耳曼語者與日耳曼共和國之合併其故 
 
 
 

Page 3

 
 
有二一則歐洲安寧又由此而大定苟無此合併則歐洲安寧將永爲日耳曼國外遺民所擾動一則此項合併旣經實現即可促成民治主義之切實解决也 
　　（二十九日） 
[柏林電]  
　　瑞典著作家克浦脫女士於戰局中素持反對德國之態度今發請願書致各國女界謂如任饑饉摧殘德國如以與人民自决前途之自由權相牴觸之和約條件强令德國受之則國際交誼中之高等人道主義安能實現女界必當運用其權力以阻報復和局之成立蓋和約條件應具有賢智惻隱之性質 
　　（二十九日） 
[柏林電]  
　　德國過海電社稱英代表以英政府名義在斯巴休戰委員會提出懇切之申訴文謂亞境英俘歸至英陣時面有飢病之色身無充分之衣憔悴半死德國未曾以有規則之方法交出之也德代表答稱德軍迫於休戰條件倉卒撤退不能以有規則方法送出俘虜且俘兵中多有自行逃走或由革命黨分子釋放者此說不爲英代表所承認謂無論内情如何德國當道應負完全責任英政府鑒於英國内民情之激昻如德國關於此事不能辦理妥善則將復行開戰云在德國方面現有施行一切使英俘與他國俘虜得以整齊送回今運送戰俘事已依照規定之手續切實實行已有一部分告成（二十九日） 
[柏林電]  
　　最後一批德兵已於十一月二十八日由愛拉夏培爾行入内地故德國在敵國之軍隊現已於適當期限内出離敵境矣途中或有散兵現已設法尋覔之其餘德兵皆已整隊行經來因河其他各鎭 
　　（二十九日） 
[柏林電]  
　　政府公佈擴張十一月十二日所頒大赦政治犯令之範圍各種政治行爲皆在大赦之列 
　　（二十九日） 
美國無線電 
[華盛頓電]  
　　美副總統馬顯耳氏本擬聖誕假日作太平洋岸之游今以惠爾遜總統將渡洋去法遂取消其游程留守華盛頓云（二十八日） 
[華盛頓電]  
　　戰時商業部部長麥可克氏今日宣告謂該部將接續節制進出口物并無一定之期限此舉專爲擔保輸運食物於國外之美軍隊并以之救濟歐洲告乏之國必俟國際商業情形無限制之必要時當立即弛禁云（二十八日） 
[華盛頓電]  
　　自十一月二十六日至二十二日此一星期中美國船廠共交輸運部新船十六艘共九萬四千八百五十六噸其中祗有三船係鋼製者 
　　（二十八日） 
[華盛頓電]  
　　此間接到駐俄美紅十字會員消息據云俄國非俟政局大定毫無希望云（二十八日） 
[紐約電]  
　　商業海電公司今日宣告美國與芬蘭之電線前因俄不靖中斷今已復舊惟發電者當自負責云（二十八日） 
[華盛頓電]  
　　中國南方廣州政府代表今日上一說帖於美國上議院外交委員會長黑溪谷克氏請認廣州政府爲一交戰團體蓋謂廣州民政府現節制中國海軍擁兵二十萬人又謂廣州所以不能封鎖北京政府之海口者因各海口均爲列强所管云末謂廣州政府代表中國人民五分之二而北京之現存官府皆侵權者云云（二十八日） 
中國各電 
[北京電]  
　　中央所派特使林紹斐已抵南寗該特使由該處電致中央云陸榮廷要求中央速給發在湘閩兩省之軍費之半數希望中央從速處置此等軍隊 
[北京電]  
　　南北妥協問題就表面觀之似時機已漸接近於成熟但南北兩方面其内部各有主戰派從中阻撓故和議之前途頗有足令人悲觀者日來北京外交團就於此事亦隨時交換非公式的談話外交團不日或將依何種之形式忠告中國宜從速解决和平 
　　（三十日） 
[北京電]  
　　一千九百十一年幣制借欵合同延期問題北京銀行團已接倫敦本部覆電謂對於允諾中國請求延期之舉甚爲滿意故已確定該合同延期至明年四月十四日爲止（三十日） 
[北京電]  
　　據總統府方面消息云徐總統連日傳見留京各督軍表明意見謂余欲錢能訓組織内閣者實有二理由其一因錢氏爲叚内閣之一員欲彼組織内閣即所以尊重段氏其一恐西南要求南北混合内閣故欲先解决此問題以防制之望各督軍勿再反對云云（三十日） 
[北京電]  
　　聞錢總理彈劾案結局將撤回而以任提出此案之諸人爲國務院顧問爲交換條件（三十日） 
[東京電]  
　　新任駐華日使小幡氏定於十二月四日啓程赴任（二十九日） 
[東京電]  
　　外交調查會定於十二月二日開會 
[東京電]  
　　日本參加歐洲媾和會議使節牧野伸顯男爵及隨員等定於十二月十日乘天津丸啓程赴歐西園寺公望侯爵現在興津避寒靜養大約稍緩啓程 
[東京電]  
　　現在滯留日本之徐樹錚其日來之動靜頗惹一部分人士之疑惑（三十日） 
[東京電]  
　　報界代表本日訪問原首相聲稱新聞記者方面亦希望派遣隨員隨媾和全權委員赴歐 
　　（二十九日） 
[東京電]  
　　叚祺瑞派對於埀成之南北和平會議頻施其妨礙運動之消息傳至日本後日本朝野頗不滿意日本政府方面有力者曰吾人對於中國南北妥協問題向主張深信中國人以己之力足以了之而旁觀其進行但叚派之企圖若果成功而阻撓和平以致中國仍將繼續數年不統一之狀態則日本或將不能坐視即列强亦將不能默然置之也云云（三十日） 
　　以上東方通信社電 
[東京電]  
　　日本之斯文學會此番由澀澤男爵等諸名流主唱與孔子祭典會及漢文學會等各關係儒敎之團體合同爲財團法人將大鼓吹德敎（三十日） 
[東京電]  
　　在敦賀上陸之華商四十二人現正活動於東京大阪等處採辦運赴海參崴之雜貨欲以供給西伯利亞沿線之俄國民（三十日） 
[東京電]  
　　日本之隨伴講和特使赴歐之實業家東京所决定者爲井上準之助及福井菊次郎二人大阪尙未選定（三十日） 
[東京電]  
　　日本對於西伯利亞之經濟援助先以供給醫科器械及藥品等已告一叚落兹正協議第二期所將行之事業又美國曾提議與日本提携供給物資故此後當由兩國間商妥而講適當之方法（三十日） 
　　以上共同通信社電 
[北京電]  
　　收回中東路案外交當局經一再訪協約各使後始行提出由陸專使帶歐備議外間所傳某國將因資本關係要求管理權一節必不至成爲問題 
[北京電]  
　　連日有多數舊國會議員到京當道將羅致之以免將來和議成立新舊國會之爭執 
[北京電]  
　　有人主張合肥四次組閣合肥云余如有此意當時何必堅辭現在和局可成自以幹丞爲宜余將力爲幹丞疏通 
[北京電]  
　　皖省長將改任王郅隆奉省長以史紀常爲有希望 
[西安電]  
　　軍署接鍾體道電報吳旅進攻平利疊破王安瀾防線尅日可收復（以上三十日） 
　　以上中孚通訊社電 
要聞一 
[北京政局之大波瀾]  
　　賀培桐之彈劾案錢能訓之辭職說 
　　錢代總理因與各督交惡並受安福議員之攻擊心中怏怏意甚不快然猶爲萬一之補救起見倩人分向各督及新國會方面設法疏通而竟失效且因賀某等彈劾案决意提出遂於前日面謁東海先爲口頭辭職言下不勝憤慨東海雖當面温慰但錢氏迭示必辭之意且謂如此予人難堪吾豈能再强顏戀棧總統縱然愛我未免我不能帮忙前日回院後聞即諭秘書廳草擬辭呈蓋今日政局形勢如此錢氏亦實有難斡者也又聞錢氏前晚在居仁堂宴請外交團本邀各督及各閣員作陪而屆時督軍團中蒞宴者除張懷芝外現任督軍竟無一往者錢氏由是始知各督亦俱與伊爲難而辭念乃愈不可遏矣 
　　賀培桐康士鐸等之錢内閣彈劾案昨日已經提出連署者多爲直隸選出之議員聞其目的並不希望彈劾案成立且因有人數之限制亦斷難成立其所以提出者原因有二一則因前者副座選舉之不成錢氏頗與有力故此次由直隷議員提彈劾案以爲曹氏報復二則因政府方面將提出閣員之同意案故先提彈劾案以表拒絕錢氏之意該案文約一千三百餘言其價值如何閱者自能辯之原案云爲兼代國務總理内務總長錢能訓失職誤國營私罔利謹依約法第十九條第十二項之規定提出彈劾案伏候公决查兼代總理内務總長錢能訓本爲去歲副署主戰之一人自兼代總理後遂忍蔑視國會擅電求和一若忘其爲副署主戰之一人也者身任内務總長則主戰及爲國務總理則主和設今日之主和爲是則去歲之主戰爲非設去歲之主戰爲救國則今日之主和即誤國無端以戰而殘國脈無端以和而喪威信其視戰爲兒戲其視和亦爲兒戲戰爲内務總長之錢能訓和爲内閣總理之錢能訓一錢能訓忽主戰忽主和一人之和戰無定嚮即一國之政策無方針以堂堂之責任内閣竟至二三其德前後若兩人之所爲（其對己爲自殺其對國爲兩敗）且天下事言之非艱行之爲艱以明明主戰之閣員竟以地位稍高又以和沾天下之美名無論其旗幟不明貽笑國人即幸而能逹目的國家有統一之希望而内閣之責任已變成畫餅中央之威信已掃地無餘長此終古則民不病國不亡者未之有也此本席對錢能訓認爲失職者一我國當政爭之餘幸而加入協約加入戰團終得與協商各友邦同獲最後之勝利是誠千載一時之機而吾舉國上下共當奮發鼓舞者也民國旣採責任内閣制當此之時必有具世界之眼光洞悉内政深明外交之老手出而擔任揆席始能急起直追無忝厥職得與列强有並駕之一日查兼代總理内務總長之錢能訓狡猾性成前淸之舊官僚也其心目中知有己必不知有人知有家必不知有國旣不明政治之眞精神又不明世界之新趨勢當此戰和未定之秋不自度德量力爲國讓賢已屬民國之大不幸猶復妄冀非分窺竊正式之内閣内外之所共忌軍政之所難容總統之不肯提出國會之不忍同意欲計國利而策民福則國步方新之前途必非若人之所能勝任知而不言是爲畏勢言而不實是爲忌能前閱政府公報内載有黑河道尹張壽增天津警察廳長楊以德被錢能訓呈請免職一事使二人果有袒德嫌疑則錢能訓業已在職經年早應將其二人免職無俟外人之指摘使二人果無袒德嫌疑則錢能訓即不應徇外人之請輕行呈免是錢能訓對於二人之處分毫無公允之主張一仰外人之鼻息以爲衡本席以爲張楊皆民國之簡任官也不究其眞是眞非徒以外人口舌之力先後免職誠恐日後民國官吏之任免權將不屬之於大總統及内閣而盡變爲各友邦私人之支配者皆錢能訓一人兼代總理時代之有以階之厲也此本席對錢能訓認爲失職者二以上兩端足見錢能訓本無擔任總理列席閣員之品格其所以久事戀棧流連不去者無他欲挾持官權以謀一己之私利而已該氏前在政事堂右丞任内曾於東陵江樁界内違法壟斷設立協記公司不顧該地旗民生計勾結淸皇室要人席捲墾荒之地數百頃致該地旗民恨之刻骨聯名迭次控之於内務部錢氏情恐專欲難成乃於去歲急謀入閣希圖藉官權以罔己利故於去歲十二月四日奉令爲内務總長就任未及浹旬即行呈請東陵江樁界内墾務糾葛滋多擬具變通辦法請總統批准等語（其令已見去年十二月三十一日政府公報令單）其意何在明眼人一覽自知及聞東陵旗民關於此事有呈請於直隸督軍及省長錢能訓恐直隷干涉難遂其維持己利之私乃復挾持部權不顧直隷二百餘年土地之公共所有權擅行變更東陵行政區域突然劃歸京兆薊縣管轄而恣以爲其所不當爲以盈其慾壑者也（其變更行政管轄區域呈見十月三十一日政府公報）是錢能訓對於國家内政外交毫無定見而挾持官權營私罔利之舉則層出不窮日進無已國家當此風雨飄搖之際有此不知大局專謀己利之總理其危險何堪言狀此本席對於錢能訓認爲失職者三據上三端錢氏實爲失職誤國營私罔利之腐敗官僚不足以當國務重任至爲明顯謹依法提出彈劾案伏候公决 
　　據北京通信社云錢内閣之政潮連日紛擾萬狀一切對内對外之各大問題早已置之弗顧據今日所聞錢代理昨日謁見總統時已一度表示不耐煩之意思總統曾力勸其忍氣耐時務銷去志以便積極對付各方面之屈折至於彈劾案問題雖經百方設法阻勸然空口白話向來不能發生效力而賀培桐等亦以箭在弦上不得不發一經說破勢難回頭且此案已得某要人之同意愈不能即作罷休大約稍容一二日之時間此項彈劾案必能照常提出不逹目的不止昨據某要人方面談論謂此時騎虎不下當局方面如不能取消彈劾案時則以擇選查辦人員及預先派員赴東陵爲第二步之辦法至此次反對錢内閣忽然羣起者實因錢内閣人微望輕一旦有事頗不能見諒於各方面開罪之處太多而各方面遂以同牀異夢之原因而衆矢畢集於一的以目前形勢觀之時局前途眞不知鬧到何等地步矣 
　　又益世報云自各督軍麕集京師以來吾人鑒於前車之覆即惴惴然爲國事前途憂蓋北京政海之污濁逹於極點以腦筋簡單眼光如豆之武人使接近於陰謀百出之政客有不興風作浪擾亂政局者乎今果掀起政潮於南北和平方露一線曙光之際爲不顧大局之爭以阻碍國運之轉機而演倒閣之劇矣據昨日消息彈劾錢能訓之暗潮雖有人出爲調停奔走兩三日主動者之口頭上雖有通融之允諾而暗地之運動力仍不減少由賀某張其旗幟連署者已有五十餘名其所以必欲提出者則某某督軍與安福派各有其心中之希望一則欲掃除障碍物組織私黨之内閣一則必欲踐副總統之迷夢因此互相利用况彈劾之聲旣已喧傳出去又以大欲所在止之不可故彈劾案之提出如弩在弦持滿待發矣錢能訓熟知其故遂於昨午十一時謁見東海詳陳某某三督軍旣表示反對組閣實無派員疏通之必要堅請另簡賢員組織正式内閣並辭内務總長職務聞東海竭力勸慰且謂無論如何不致演出何等惡劇請勿聽片面破壞之言置大局於不顧云云蓋南北俶擾之中和局前途正見進步使錢氏一去則政局之險惡紛亂更不堪設想然而必如何始滿某某督之慾壑多數派之私心使之就常軌而不作祟乎此時殊難斷也 
　　又前隷安福之某報紀載此次政潮内幕尙近眞相兹并爲節錄於下以餉閱者近日政潮之趨勢原因雖甚複雜然其根本則由於主和派與主戰派之相爭彼安福派之議員對於錢能訓初無反對之心而近日以來不但内閣問題不能提出反足惹起多數議員之彈劾質問者推原其故即由於錢氏之竭力主和且因其主和而有解散國會之謠諑在錢氏未必有鞏固自己破壞他人之心然因種種謠傳而生無窮之誤會於是安福派乃有勢不兩立之意錢能訓之代理内閣總理適繼合肥之後今日恃合肥而活動與擁戴合肥而保存其地位者總計其數殆如恒河之沙錢氏繼起不但無以撫慰其心而轉變合肥之政策以屈就於和議則錢氏對於各方面之感情已可想見然猶可敷衍於目前也乃就任未幾而和平之聲浪日見其高和平之團體紛紛出現合肥從前之政策竟爲錢氏一脚踢翻遂使主戰派之人物亦不得不虛與委蛇而發紓和平之議論然其心中已啣恨錢氏深入骨髓矣更未幾而和平統一會竟忽成立該會與錢氏有無關係雖不深知但一般會員逢人便說此某公之意旨也某公創設此會且將改爲政黨而與安福派互相對壘也於是安福派因此種種而遷怒於錢氏然猶藴蓄在心未敢猝發也以此之故而遂有解散新國會之謠傳於是安福派乃不得不力謀抵抗之法内閣問題因此而梗阻彈劾之文因此而提出安福派與錢氏勢不兩立而種種問題因此而起且解散國會之說雖創於李秀山而實則主持者並非他人即前在南京與陸建章同主和局之施愚而施愚又爲和平統一會之會員於是安福派乃疑解散國會之意出諸錢氏其恨錢氏之心亦愈爲急切故有彈劾案之提出又各督軍方面地醜德齊而錢氏代閣以來祇知有江蘇之李純而派往赴甯與李接洽之代表又適爲施愚夫施愚固北洋督軍所不滿意之人也且有議和之事祗准李純一人接洽不許王占元陳光遠參預其間之說夫李純王占元陳光遠固夙稱長江三督一致行動者也而中央乃以議和大柄授諸李純并不許王陳之參預王陳如此其他各督軍更可想見所以感情不洽愈深一層矣賀培桐者現隸籍於安福派固嘗爲研究系之健將也研究系主和錢代總理亦主和其氣味固相投也而夙隷於研究系之賀培桐乃對於錢氏提出彈劾必有主者立於其背此吾敢斷言者也安福派何怨於錢氏必欲彈劾之雖曰飯碗問題然而其主因在於和戰之爭執但以此爲導火線耳 
[京訊中之時局消息]  
　　南北兩方均已停止戰事前昨軍部迭接湖南福建江西等處前線軍事長官電報南軍中原取攻勢者已取守勢原取守勢者則均退後一二里 
　　浙軍第一師長童保暄昨日分電府院據稱實行停戰後職師各營駐福淸長樂者撤回泉州駐石碼港口者撤回厦門另由臧使派兵接防免致接觸發生衝突 
　　直軍第三師師長吳佩孚致電政府云現駐永州南軍首領譚浩明前次倡和雖爲西南要人羣起反對然今則大局果歸和議軌範是以譚與南省軍界已無芥蒂存乎其間近來連與軍政府通電經岑雲階委定譚氏充撤軍監察總司令等語聞政府昨亦决定在衡陽設立撤軍監察司令一面對該項舉動致電譚氏表示贊成 
　　軍界消息現在南北均已下令停戰不日即可實行撤兵惟自南北失和以來北京當局對於南方軍隊不悉個中眞相實難入手收束政府現擬於撤兵之際即派軍官分途將南方前線所有軍隊及留駐省垣軍隊詳加調查昨已將此意致電江蘇李督軍囑其電商軍政府以便派員前往調查 
　　府院方面以南方軍政府今旣頒令停戰其妥協之機會又進一步惟本星期以來所得各項函電則仍意見紛歧日昨由東海用個人名義致電津滬和平會機關徵詢法理實際具體意見并聞此項主體仍以中央所定六欵（即調人地點法律政權撤兵索欵諸事）爲第一至要之問題 
　　南京李秀珊督軍昨日電逹府院謂西南有責任者已一致贊成組織集議時局機關其對於在寗開會一節亦無異議惟請中央迅速遴派代表西南當可同時派出俾得早日開會解决一切糾紛 
　　聞政府昨囑南京李督軍轉電西南以中央憲法會議事實上業已停會西南憲法會議現開仍在開會恐多枝節務須商令即日停會 
　　唐紹儀爲民黨中穩健分子近來已漸與北方接近惟民黨中之激烈派仍在鼓吹作戰於和議前途不無影響聞政府已電託唐少川張蓉西張敬輿等疏通一切總期同趨和平 
　　據在野某政客云東海鑒於南北爭持新舊國會問題至爲激烈特擬電託譚延闓唐紹儀張謇三君從事疏通若至最後不能發生效力時再向軍政府直接辦理外間所傳李秀山張季直之行止各有不同據公府消息兩日來李張曾有三次聯名要電拍來聞一係請政府維持舊國會李督等即行聯袂來京一係請催各督軍速由北京返任俾免南方藉口謂中央實無議和之誠意餘一件未悉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日電話借欵成立]  
　　交通部與中日實業公司之電話借欵雖於十月二十五日正式簽字但因他種障碍未能確定直至本月十八日始告成功其條件如左一調印十月二十五日一金額大正五年（民國五年）之舊債日金三百萬圓加以此次之七百萬圓實增爲一千萬圓一用途電話之擴張費及新設費一期限三年一折扣九七七一利率八釐（備考舊債折扣九五利率七釐） 
　　此項借欵已於十一月十八日將現金籌定悉數存於東京中日實業公司並聲明不准移作政治上之費用專備擴充電話及新設之用途隨時可以交付但民國五年之舊債三百萬元其利息爲七釐折扣九五此次皆較增加財政部秘書周家彥借債之能手也此項借欵即由周氏所借成者云 
[中藏續立撤兵之約]  
　　撤兵日起停戰一年 
　　字林報十一月四日打箭爐通訊云華兵退出北路之說業已證實中藏兩方面經英領事狄志芒之助力續立合同雙方撤退絨巴岔之軍隊藏兵退至逹爾幾界内華兵則退至甘孜自撤兵日起停戰一年以目前中國西部政治情形而言此約頗利於中國蓋華兵於此時續戰殊無阻遏藏兵之希望也聞現駐北路之爐軍大半將撤回打箭爐以預備成都方面之發展熊克武近派代表來晤藏邊陳鎭守使若熊陳聯合即陳將有舉動以制其公敵劉師長察目下氣象知頗有此趨勢也藏兵所擄去之華兵六百人左右業已釋回彼等穿印度經騰越過雲南入建昌流域而抵四川據其報告藏人待之尙優行經印度時印度當道亦照料之迨抵雲南亦受優待滇省政府逐日給以食物内有半數係滇湘人至是散去餘則繼續進行惟入川後所得待遇逈然不同經過地方往往不爲官場所承認惟有自行設法故不得不强迫官場需索所欲途中客店有特别優待僅取膳宿費四分之一者但負責之官員則非經强迫不肯招待也陳鎭守使則反是其招待部下兵士極爲優渥頃有兵十餘人在絨巴岔戰地受創回爐陳鎭守使特派兵出城迎接護送入城穿行各大街以示歡迎此種優待傷兵之辦法與士氣頗有關係可鼓勵其忠勇使爲己用當此政治狡獪黨派競爭之時收拾兵心亦要圖也 
[京華短簡]  
　　駐法蘭西公使胡馨吾昨來洋文要電分逹府院據稱英皇及美總統均將抵巴黎會議日期在邇希轉囑陸專使即日來法萬勿失此良機 
　　媾和代表陸徵祥准於十二月一日午後八時出京赴日十二月十日由橫濱乘諏訪丸輪船往美再渡歐洲惟因艙位不敷隨員等皆改乘十二日由橫濱出帆之克倫比亞號輪船 
　　湖北王督軍决定二十八日上午參觀閱兵典禮畢即於是日午後二時乘車返鄂其他各巡閱使督軍都統護軍使及各代表等亦多於是日或翌日出京回任又吉督孟恩遠二十七日下午五時晋謁東海據稱准於二十八日晚車回吉奉督張作霖昨晚亦謁東海面陳返奉日期 
　　政界消息皖督倪嗣仲近因堅請辭職魯督張樹元以聲望關係政府似已暗擬另任但一時恐難見諸事實聞皖督一席有以田中玉繼任之說魯督有以姜桂題繼任之說至倪張均另有相當位置 
　　贛督陳光遠近日舊病復發又以時勢之變遷頗擬辭職有知其内容者謂陳督自到京後因所持政策頗爲某派所非議並牽及陳督在贛變賣洪憲時所鑄景鎭之磁器數百萬充作軍費一事陳督因而憤懣故擬辭職現經曹仲珊從中挽留已有取消之意 
　　張作霖入京以來關於東三省巡閱使官制已再三向政府交涉聞該官制經三次修改後漸愜張意不日將以明令發表 
　　財政部與參陸辦公處協議後昨日電令各省軍隊長官此後財政無論如何拮据不得對於地方稅有擅行派員監收等事倘再有此等情事發生除追徵原欵外並與以相當之處分 
[大慶祝中之茶話會]  
　　二十八日東海於太和殿舉行慶賀歐戰大勝利并開新聞實業交通各界代表茶話會公府禮官處昨已奉令函致各界代表請其屆時蒞臨並各附入場劵一份備用函末書明各代表均須着燕尾禮服聞東海預備有四種演說辭其對於新聞記者之演說辭係具有四項希望（甲）輿論爲政府之良友外交之後援故英國政治之方針常視太晤士報爲轉移希望我新聞界之鉅子勉力進行以造成中國之太晤士（乙）國内紛擾黨爭尤亟政府現正力求平和務化黨爭希望新聞界之議論持平（丙）我國經濟實業均不發展希望新聞界有以轉移風氣（丁）我國敎育未能普及社會道德近年并呈墮落之况希望新聞界盡力於開啓民智提倡道德其對於實業代表之演說辭略謂實業爲立國基礎實業不發逹經濟即不易發展現在歐戰已告收束將來平和告成後世界之經濟上必更發生大變化我國實業向不發逹經濟即以困難今後務望從事實業之諸君子奮勉前進力求發展對於交通界之演說辭略謂交通爲國内要政且與世界之文明進化至有關係我國交通尙未盡善今後務宜努力前途副予厚望（四）對於文武官吏之演說辭大意係屬勉勵尤注重於整躬率屬砥礪廉隅之意上述四項演說對於實業交通兩界及文武官吏均係訓勉體裁而關於新聞界則名爲招待新聞記者之演說又訓勉交通官吏之演辭聞尙短簡對於實業界較爲加長而尤以對於新聞記者之演說稿爲最長云 
[二十七日之新國會]  
　　參議院昨日（二十七日）下午一時開會梁士詒主席議員出席者不足法定人數延長時間三十分至一時五十五分足法定人數先由秘書長報告文件又由主席報告李議員請假衆許可瞿文選動議本院副議長朱啓鈐開會三個月有餘並未報到請按照院法第七條辦理主席云朱君雖未出席曾經請假且近來有辭職書送院胡鈞云朱君旣有辭職書即請提出表决唐理淮質問朱君請假之經過蔣棻云朱君旣係辭職旣往可以不問主席命秘書長朗讀朱啓鈐辭職書畢多數贊成變更議事日程分兩次付表决於是先表决朱君辭副議長後表决辭議員本職贊成者均多數於是朱啓鈐辭職得以通過矣陳煥章動議請變更議事日程先議歐戰勝利祝祭天壇文廟案主席付表决贊成者少數遂照議事日程開議第一案議員龔心湛辭職事件主席付表决贊成者多數又議第二案請咨衆議院同意請政府以國會名義代表國民電賀協約各國政府與其國民降伏德國主持人道之成功案提案人許喆以前日兩院已經同時發電致賀自行聲明取消又議第三案請咨政府籌備參預和議請改商約删除關稅協商恢復關稅主權提出建議案提案人黄錫銓說明理由畢陳振先首先發言云此案當然之舉無須討論亦無須付審查緣外交貴乎神速如付審查倘似本席前所提出之維持中交票債案鬧了一個來月始行報告如之奈何衆贊成主席依衆議宣告不適用議事細則三十三條省略二讀三讀會手續即日將原案咨逹政府付表决贊成者多數尹宏慶請將第四案何焱森提出請咨政府對於歐戰和議列席提出收回德國租界之膠州灣全部國土案與第五案對於山東膠州灣膠濟路威海衛請咨政府於歐戰和平會議列席提議收回以重國土而維主權案合併討論主席請討論大體陳懋鼎提出動議以我國爲協商國之一此次戰勝暴德開和平會議旣然得以派使列席則吾國所提要求自不能專限於德國一方面故須交付審查以資妥愼研究得以擴充其範圍俾得挽回權利事關領土主權應請特别審愼秦望瀾高呼贊成陳君主張相繼附議者多起並無反對者主席以四五兩案併案付外交審查付表决贊成者大多數議案終了於是散會時兩點四十分 
　　衆議院昨日（二十七日）下午一時振鈴開會王揖唐主席因人數不足主席宣告延長時間三十分兩次延長直延至一點五十分始足法定人數主席宣告今日出席議員二百零五人已足法定人數開議先由秘書長王印川報告文件畢主席宣告現在歐戰終結籌辦協濟事不可緩本院宜如何辦法當有某君提議以爲應由本院議員發起捐欵以爲歐戰協濟會經費克希克圖等亦多有所討論後經衆議以本院議員每人捐助紙幣一元衆無異議乃按議事日程開議第一案爲選舉本院憲法起草委員報告應由檢票員先行檢查票數未及檢票即有某議員提起投票疑義以爲前次選舉憲法起草委員方法錯誤應作無效葛夢樸登台發言以前次投票如作無效則此種投票手續未免太覺繁難王玉樹亦以選舉手續如另行規訂再行投票似覺繁複未幾劉恩格登台發言先述前次投票之經過及此次開票之當然有效并說明上次投票上有僅寫姓而不寫名者似乎以選舉爲兒戲時場中有以此次投票手續須經三讀會方能有效雙方爭持不下王玉樹楊潤等多人大起爭論於是臺板聲頓足聲打皮包聲與呌駡聲相繼而起秩序大亂主席搖鈴恢復秩序乃始鎭靜主席令秘書檢查人數除逃席不計外祇有一百八十三人已不足法定人數劉恩格以逃席者應付懲戒於是光雲錦提議請留名刺以查姓名而便懲戒孫潤宇反對之某君謂此次議决可於下期實行主席宣告人數不足應即改爲茶話會當請旁聽人退席遂改開談話會時二時四十五分另一報告二十七日下午一鐘衆院開會延至兩點出席者共二百六十餘人王揖唐主席首言京兆辦理貧民粥廠事請各議員每人捐京票十元多捐者聽此事通過後即宣言上次選舉憲法起草委員開票後内有廢票二張應否有效各議員中即有大聲高呼者謂廢票焉能有效其餘附和者亦多言無效其勢洶洶蓋因選舉之結果凡當選者皆屬安徽議員其他議員均抱不平故羣起而爲正當之反對不料當此時劉恩格起立發言謂舊國會因議憲鬧出許多笑話彼此作無謂之爭我們豈可跟他學如今旣欲促成憲法廢票亦可認爲有效以免延遲再選云云於是安徽議員之當選者皆附和之羣呼有效而其餘議員則大聲痛駡謂廢票有效不知出於何種法典連小小一個選舉法全不明白還當議長還當憲法起草員不知這部憲法草案從甚麽地方下筆於是霎時間全場秩序爲之大亂有呼者有罵者有大笑者有拍掌者此時劉自知失言面紅頸粗不敢再發一語而王揖唐則連聲按鈴想要整理秩序費盡九牛二虎之力也是枉然諸議員早已一哄而散而此次憲法起草委員之選舉遂宣告閉幕矣 
[新衆院質問協商說帖]  
　　協約國公使前次向我提出十二條之說帖其内容雖經披露而當局如何應付外間迄無聞知聞新衆院議員陳嘉言等關於此案日前特提質問昨國務院已正式咨覆其咨文大意如左查本年十月三十日英使以協商領銜名義面交外交部說帖一件大致謂我國未盡參戰義務所舉各事有已辦結者有正在商辦尙未了結者有兩方爭執勢難退讓者查我國自與德奥宣戰以來所有協約方面有益之事如輸送工人籌備糧食各種無不直接間接爲種種便利之協助間有限於財力未能尅期舉行者至各國交涉案件未能即時辦結係屬常有之事但此項說帖旣以協商領銜名義交部自應詳加考量出以審愼政府接到說帖後已由外交部派員向領銜英使明白解釋矣 
[紐約銀行報告戰後之工商與經濟]  
　　東方新聞社紐約通信云紐約國家銀行所出十月份報告書中聲稱戰事終後各項商品價值均將跌落此項情形將爲大局不穩及危險之原動力蓋物價之跌落及一切投資事業之減少價值均足令人在生活上發生抑鬱不快之影響也報告書中有云（物價高時易於賺錢此時愈冒險愈能成功即判斷有誤亦有處置範圍以外之事情爲之補救即如技能低下之農人就其耕作行動雖祇能獲小利而因地價高漲之故亦可大得盈餘也）目下物價低落情形乃逈然一變蓋此時不但買價與賣價之間無甚參差致無利可圖即平常應賺得之一部分亦復喪失賺得之利旣少資本價值減縮商業信用亦受影響於是負債者之負擔將益重故該銀行警告一般人勿於此時締借延長至戰事告終以後之債欵因彼時物價及勞力所入必皆較低於現在故也（試述其一種理由即因目下物價所以高昻之原因至戰事終後乃適得其反耳卽如在戰時由工業界退出之數百萬男子將復理其故業而戰時代男子入工業界之數百萬婦女則未必皆退出也或謂現有許多事業正待勞動者之力作則工價未必低減是固然已然私人雇主對於其投資之價值必較政府方面對於戰事供給之價值益加愼重審慮故勞動之要求决不至如戰時之急也各國政府或將於此過渡時代爲一般工人籌生計誠未可知然凡建築事務足以擴張出產之利便因而增多出產品則其結果終必使物價低落也自戰事開後有種種創造上之發明如關於出產及經濟方面皆予吾人以許多新敎訓凡此皆有永久之價值而將適用於此後人類之公共需要者也質言之科學時時有所發明減輕工藝上之手續科學之適用於工藝亦較向來更有系統此種經濟情形所產生之價值低落凡能利用此情形之人固不受其害而不能與此情形亦步亦趨者則將大承其敝也又農業爲根本工業其產物爲生活狀况及傭值問題之主要元素故與一切工業之價值有密切關係今此根本工業之方法正在大改良之中有在戰局中之某某數國方設法使退伍之兵從事耕種美國内務總長亦有此項計畫故凡農田產物除牲口以外大約不久即可恢復原狀果爾則於其他物價必大有影響預料此後農人與其他工業界人交換物品若所憑藉之根據較昔日爲不利將不滿意也）該報告又謂此外尙有一戰後物價必跌之理由即戰事終後全世界之金融制度必將重行組織其重組之情形將不但使居於債主地位之人大爲吃虧且將使一般營業事情大爲混亂致生產及交換事務亦大失常態而各界之人皆受損失焉報告末段云（今日世界之金融制度幾全以金爲根基各國幣制幾莫不以金爲本位夫各國之用金旣皆有一定之關係而各國相互之間亦皆有一定之關係此項情形乃有利於國際商業及經濟情形若各大國中之未以金爲本位者獨有中國但中政府亦於上月間有擬定金本位之舉矣各國用金之統一於世界大有裨益試觀目下因金之流通暫時被阻而世界金融界即覺不便是其明證也 
[紀美國之人造絲]  
　　東方新聞社通訊云今年美國輸出人造絲所織之襪六百萬雙人造絲係以木漿製成將來可成爲一種新事業據紐約國家銀行之報告美國今已成爲世界造絲各國中之第一國美國往昔輸入人造絲最多而今則一變爲輸出最多之國按人造絲之製造乃以某種化學品加入木漿變成假絲頗似蠶繭之絲再由鋼板上之細眼中壓出初如漿水見風成絲惟此人造絲之質地終不如天然絲之堅韌然美國於近十年中共輸入之人造絲價美金三千萬元出絲之國在戰事以前爲英德比法四國英國輸入美之人造絲價一百六十一萬七千元德國一百零四萬五千元比國六十八萬五千元法國三十四萬四千元迨歐戰開釁後德比之人造絲來源完全斷絕即英法二國亦大减故一九一四年美國輸入二百七十五萬九千磅之人造絲至一九一八年跌至二十九萬三千磅美國經此大跌遂大自振作一九一四年出三萬二千磅此初開辦之成績也至一九一七年漲至六百五十萬磅美國輸出人造絲織品去年值價八十五萬七千三百十八元今年二百三十三萬九千三百十二元其中有襪五十萬零九百五十七雙值一百九十三萬二千零二十四元再美國製造家用人造絲之年多一年可以統計表證明之如一八九年祇用六Ｏ五六磅一九Ｏ四年漲至四六六一五Ｏ一磅一九零九年又漲至九一四四九四磅一九一四年更漲至一九Ｏ二九七四磅及至一九一七年美國所出人造絲已逹六百五十萬磅又輸入一百萬磅於此可見一九一七年美國所用人造絲較至一九一四年有四倍之多美國織絲廠所用人造絲于一八九九年約價一萬餘元一九零四年一百六十萬餘元一九零九年一百九十餘萬元一九一四年三百四十餘萬元一九一七年則在二千五百萬元以上反之美國輸入之人造絲線一九一六年約價三百萬元一九一七年减至一百三十萬元一九一八年更减至七十四萬元又一九一六年輸入人造絲每磅價一元半一九一七年漲爲二元半一九一八年之夏更漲至三元因此美國自造之絲亦漲一九一四年每磅二元至一八一九年將及四元 
　　以木漿（造紙亦用木漿）用化學之手續變成絲線之法極爲簡便先是加酷性蘇打於木漿中變性成蘇打性假蛋白汁再用炭酸分析之又變爲黏性之水俟其性透用有細眼之鋼板流過即成絲線其形式大小與質地一如蠶吐之絲人造絲織成之物且較天然絲光亮惟覺少硬耳初發明之時人造絲尙有鬆緊性今經改良可以用之織襪衣緣條子地氈絲線等物又可用以代眞絲作電線絲及水月電燈蕊之外單德國且更雜以他維織成衣料惟造衣之絲必較絲線爲粗然後可以堅久至於製造之法皆同 
[張樹元之剿匪捷電]  
　　魯督張樹元出巡剿匪聞於日昨已行抵濟寗而魯軍唐天喜所部日前在上祁一帶與匪激戰斃獲甚多張督昨有電到京報捷電文云養日據唐鎭守使電稱白天卒股匪一千餘人麕集於嶧縣境之牛山後菜園上部寨山一帶職鎭率帶參謀譚家駒副官唐華章親臨陣地指揮督戰並派張營兩哨由嶧成出發又派傅營由鄒塢出發分别進剿皓日張營曁臨時由附近調來之第五師穆營向上部寨山一帶兩面攻擊自上午八點戰至下午五點匪勢不支向東南逃竄計斃匪三十餘人傷匪十餘人同日午前七點傅營在牛山後附近孫家圍子東北方與匪接仗齊團坐營旋於上午十二點抵到向西方加入郭副官長帶機關槍在齊團右翼孫副官王帮帶在齊團左翼分路進攻匪衆死力抵抗戰至下午六時官兵奮勇爭先增調齊唐兩營亦已趕到協力進攻遂將孫家圍子完全克覆圍内土匪約有五百餘名殲除殆盡計斃匪首魏大標孫守敬二名匪黨二百餘人擒斬五十一人燒斃二十餘人擊傷百餘人奪獲快槍四十五枝盒子槍四枝來復槍十二枝各式子彈四百餘粒救出男女票民二十餘人我軍受傷兵士六名陣亡正兵三名又先於删日張營在台莊十八里之郁山頭與匪首靳廣居等三百餘人自下午三點戰至八點斃百餘人餘向東北方竄去奪獲快槍一枝土槍五枝我軍受傷正兵一名篠日傅營在東集與匪接仗一小時倉卒烈戰後哨欒哨官受傷銑日齊營在小馬頭遇匪戰二小時斃匪七十名得土槍四枝左哨正兵一名腿部受有重傷孫副官王帮帶復分兩翼進攻戰至四小時斃匪六十名擒斬三名救出男女票民四十三人奪獲土槍六枝以上竄匪已飭各隊跟蹤追擊勿少鬆懈理合一併陳報等情樹元復查該匪等據山恃險出没靡常附近居民頻遭塗炭此次唐鎭親自督戰布置有方各隊官兵勞苦備至連日鏖戰所向有功而於孫家圍子之匪尤能一鼓殲滅實屬奮勇異常除受傷官長購賣養品派員撫慰受傷兵士分别從優奬賞每名或十元或五元不等陣亡兵士每名賞洋五十元其餘出力目兵共賞洋一千元逃竄餘匪仍飭各隊跟蹤追擊以絕根株外謹電馳報伏乞轉陳張樹元叩漾（二十三）印 
[和平聲中之粤要訊]  
　　僅認東海爲對方首領舊國會議員謝持等對於美政府勸告息爭曾詢軍政府應付意見兹經岑伍徐各總裁函復謝氏其文如下愚守先生大鑒來敎誦悉日昨美領事至府面述勸息内爭之意惟未遞送勸告書當由外交部答覆謂可認徐氏爲對方首領並無承認爲總統之語特此佈復並頌議祺岑春煊伍廷芳徐謙同啓 
　　粤省亦有和平期成會矣粤省總商會等十四團體發起組織廣東和平期成會已經呈請督軍省長奉准立案兹將督軍指令照錄於下據呈已悉該員等集合團體組織和平期成會熱心愛國殊堪嘉尙核閱所擬會章尙無不合應准如呈立案仰即知照切切此令章程存該會組織大綱如下（一）本會以發抒民意促成和平爲宗旨（二）進行方法（甲）隨時以文字或演說宣逹國民渴望和平之心理促成和平之意見（乙）隨時以函電或專員對各方當局爲同等之勸告（三）本會不提出和平條件但會員得以個人名義發表意見（四）凡中華民國男子年滿二十五歲以上贊成本會宗旨經本會友介紹得爲本會會員（五）本會公推會長一人幹事若干人主持本會事務（六）本會定名爲廣東和平期成會俟大會成立後即選派代表一二人在某地合設全國和平期成會聯合會（七）本會之經費由發起人分擔不得向一般人募集（八）本會議事及辦事規則另定之（九）本會至和平成立之日即行解散 
　　軍府歡迎唐少川來粤電上海唐總裁鑒頃聞台從返國無任忭慰務懇蒞粤籌商主持一切特電歡迎佇聞藎論政務會議馬印少川先生勛鑒吳君維勳抵粤出示大函業於馬日函復台端計邀尊鑒我公内審民情外察世變謂和平之不可緩爲大勢所共趨以後即開會議决通電主張悲憫之懷天下共諒惟兹事體大諸待籌商務懇台騶返粤主持一切倘得永久和平之道實爲民國無窮之休滬粤匪遙賁臨是幸佇聞藎議不盡神馳此頌勛祺岑春煊伍廷芳徐謙同敬啓 
　　譚人鳳反對主和電參衆議院鑒天禍生民波及國會兩遭蹂躪國命無依諸君以不屈之精神奮爭法律自由集會仗義執言毅力熱誠能無欽佩惟兩院分子複雜未便槪行恭維自軍府改組以來邀集耆英萬民望治迄今數月辛苦撑持近日徐氏登臺各報登載當道中人主張以法律遷就政治謠言蜚語雖不足憑然陳君競存轉戰入閩不予匡扶反施抨擊斷絕後方接濟空予聯軍司令職銜似亦不無可議兩院當可進言維持國會爲最高機關法律爲國家要素經此戰爭抛擲無限身家性命專在此舉若聽一二野心家餌取虛榮再誤三誤國將不國能無寒心天下事在人爲望堅持毋負代表之責狂言囈語敢乞酌裁人鳳叩尤自漳州發 
　　定期歡祝世界和平政務會議决定二十七八九日各界放假三天慶祝協約國勝利昨特在海珠會議約同伍朝樞湯廷光彭澤程祖彝甘日暢陳廉伯等籌議慶祝事宜（一）名稱爲慶祝世界和平（二）軍政府在東園請中西人士茶會（三）海軍在肇和兵艦請中西人士茶會（四）通知各機關住戶懸燈升旗三日（五）舉行大巡游（六）水上巡游（七）提燈會（八）運動會海軍總長林葆懌昨因軍政府决議舉行慶祝世界和平大會并在肇和軍艦大開茶會敦請中西人士同伸慶祝聞昨已由海軍部電令該艦長林永謨等即將肇和軍艦駛進省河預行佈置一切并懸掛協約國國旗陳設極爲華美一面分函沙面英美日意法各領署屆時到艦懽叙聞其日期爲二十八號 
[瓊城肅淸與善後]  
　　沈總司令來電英自十月歌日渡瓊督師兼旬之内將瓊屬各縣次第收復祇餘文昌瓊山兩縣分軍圍攻敵軍勢蹙迭次邀外洋客來營請停戰議和限滿猶支吾不肯遽就我範圍遂於靑日開始攻擊嚴令分路 
 
 
 

Page 7

 
 
進攻不勝不休統領黄明堂由東路繞道梁沙會同統領沈榮光中路之師連破雷虎新吉昌蝶長村進剿瓊城統領黄日高率所部會同黄軍正司令錦龍一部出西路連破烈樓博鋪馬鞍山施茶等要隘而日高積勞抱病英聞報馳往慰勞即親行督率黄日高所部掃平西場金牛嶺等處敵壘進攻秀英砲臺將沈榮光明堂所部分左右兩翼榮光率左翼攻瓊城西北明堂右翼攻瓊城東南第二支隊陳司令繼虞率部自東路續進同時併攻將士奮勇異常血戰數晝夜志氣愈厲外戰線今須盡行佔奪敵恃秀英海口犄角英懸賞厲士限期攻克遂於元日午時先將天險之秀英砲臺佔奪乘勝進取海口敵使北軍駐守迎戰不支紛紛繳械乞降寒日平明英赴海口收槍納降城敵因我左右翼夾攻奮不可當乃舍生命邀出領事牧師擔保繳槍免誅英爲尊重人道爰准其請即於寒日午時由海口入瓊城受降計連戰五晝夜全功告竟先後擊斃敵軍滿溝遍野槍降俘虜多不勝數奪獲曁收得步槍數千枝軍用品堆積如山昌縣亦經蔣營長登鰲於文日收復自督師渡海至兹四十餘日龍孽掃淸全瓊底定謹露布馳聞廣東護國軍第三軍兼討龍第一軍總司令沈鴻英呈叩寒自瓊城發印 
　　莫督軍通電沈總司令寒電欣悉龍濟光入粤以來助逆殃民於兹數載丙辰之役新偕譚月波聯帥李協和軍長會同滇粤桂各軍聲罪致討軍次三水雙方交綏龍軍節節敗仗義軍直搗石圍塘龍氏坐困省垣迫而退走北廷乃假以瓊崖甌脫之地延其殘生義軍不忍悉數殲除方冀其懺悔前非共爲民國服務無非欲逹我與人爲善之心不料去年叚派肇禍義軍復起龍氏包藏禍心乘機思逞慮被義軍撲滅顧乃鬼蜮行爲迭派專使赴邕赴滇專謁陸唐兩總裁假作輸誠俟我義師遠出受叚氏指揮以瓊崖爲根據濳師内渡入寇高雷招集土匪肆行騷擾幸我滇桂粤海陸各軍將士用命奮力征討龍氏烏合之衆不足當義師一擊一敗於陽江再敗於電白精銳全失化州之役龍濟光僅以身免雷州餘孽卒以繳械投降乃龍氏猶不知愧親赴北廷求助餉械加招北兵數千來援仍欲盤踞瓊崖作死灰復燃之計經沈總司令冠南督師渡海會同海艦四面包擊賴我將士奮勇連戰皆捷天然險要之秀英砲臺亦以數小時猛力攻克北兵及龍軍數千至此始死心蹋地繳械投誠從此龍患肅淸粤疆全省底定固屬沈總司令調度有方指揮如意亦賴我海陸軍將士奮勇圖功西南義師聲勢宏大正義伸於暴力之明證惟用兵數月餉彈之消耗義師之牽制將士之傷亡商民之損失實因龍氏一人之罪瞻言百里良用痛心差幸爲國除此暴類爲粤民拯出水火可告無過於國人悲喜之懷瀝以奉告諸希諒察榮新叩漾印 
　　沈鴻英自克復瓊城後業於本月十四日率軍馳赴海口將李朝興王純良各部龍軍悉數繳械收納降兵四千餘名滇籍約居半數其餘盡屬桂欽等籍共已繳出步槍五千餘枝并將武庫子彈悉數封存仍未查點實數至秀英砲臺繳存砲械共有十一尊多屬觀音山運往該臺安放者其餘龍軍野戰退管砲十五尊機關槍二十餘挺亦經梁文金李朝興所部各營先後繳出由沈榮光蔣登鰲逐一點騐保管業將情形分電當道察核至受降各軍編遣辦法現由沈鴻英會合各司令悉心籌畫擬將桂粤等籍軍士酌量改編凡屬滇籍者一律妥給川費遣散回籍以示寬大又據可靠消息云當道昨特電委前敵統領黄明堂爲瓊崖鎭守使俾資整理至瓊崖道尹一職聞尙在物色中 
[廣東中行已訂期兌現]  
　　廣東中行副長貝祖詒刻因籌備復業會商財政廳長楊永泰曁兪鳳韶呂渭英等將存放各欵陸續提集除台行借欵八十萬折合華銀五十餘萬元連同總行協欵已經滙到者二十五萬財政廳提回押行存欵二十餘萬合計現欵實數已逹一百萬元有奇原議本俟總行認撥各數滙足及與洋商息借數十萬湊足一百五十萬元後始行復業嗣以省會銀根緊迫深恐年關將届市面或現恐慌特將兌現提前規復准於十二月二號（一號係值星期故定二號）舉行又一訪函云財政廳長楊永泰前因中行籌備復業百計張羅曾將庫帑按月積存二十餘萬交由南番押行生息爲規復兌現之准備兹以貝行長返粤中行復業有期特將此項存欵悉數提集並限押行於一星期内將欵淸交兹將原函紀下逕復者現接貴行來函祇悉一是查此項帑本及息原係公家寄存自可隨時提用現因需用孔亟飭令各押店提回自應體念時艱趕緊如數繳還以應急需現奉來函三日之限爲期太迫請改訂二星期爲限一律以毫幣繳納其息銀則截至本年止俾免畸零等語本無不可通融第中行規復兌現孔殷應展限爲七日一律准以毫幣繳納如有過期仍以毫銀繳還其息銀准予所請截至本年爲止以示體恤相應函復希即傳知各店遵照辦理爲荷 
　　督軍省長會銜訓令財政廳云照得中行大元劵久經發行通用自不容稍涉歧視乃聞徵收各機關因此次大元劵價值低落每多拒絕不收或故意留難勒令商民繳納毫銀而解廳則另購大元劵繳庫似此侵吞中飽固屬不成事體尤失維持金融主旨實堪痛恨仰該廳長迅即轉令各徵收機關人員遵照舊案准收納大元劵之稅項不得留難抵拒及有勒繳銀毫暗易元劵情弊應由該廳長派員密查如徵收人員陽奉陰違一經查出立即撤換究辦以儆貪邪 
　　督軍省長會銜布告云爲布告事照得禁運現銀出口迭經三令五申乃近聞不肖奸商尙有偷運多數現銀出口情弊甚或假託名義冀遂私圖視禁令如弁髦壞全省之金融此等奸徒亟應從嚴究辦除令行粤海關監督警察廳廳長厲行查究外合行布告軍民人等知悉如有私帶現銀出口過五十元以上者一經查出無論何人所犯除將現銀全數充公外并當嚴予處罰以警效尤其偵查發覺或告密徵實之人酌提三成充賞此舉係爲維持金融起見法在必行愼勿嘗試各宜懍遵切切此布 
[金陵關破獲烟土續誌]  
　　南京通信云金陵關破獲大宗烟土詳情已誌昨報兹再將案中關係續誌如下此案發生有張介藩偕同叚子琴等領帶護照由津浦路專車運來擬運往廬州府及由小輪拖帶開駛數里經金陵關追回查騐搜出邊土約二百斤張氏已脫身回京其段子琴及人船靈柩等一併扣留在關據確實消息此次破案即係其帶來之僕役至海關報告又聞烟土經海關扦役人等搜出後張太太（張介藩之母）查點箱内稱有首飾值三千餘金並一千數百元鈔票均不翼而飛現正與麻稅務司交涉水警巡官楊墨齋及下關警察署以案情重大雖由海關破獲不得不確實調查報告上峯昨據某方面查明呈報軍民兩署土斤確有二千餘兩張太太損失甚鉅聞李督軍之意擬將烟土充公其餘物件發還放行以寢其事惟該關稅務司尙擬開棺查騐而張太太要求賠償損失吵鬧不休未知將來如何了結也另一報告云金陵關洋員昨日查有某輪由下游開來過寗未經查騐即展輪上駛該洋員乃乘小輪追至三叉口見該輪載有棺材七口皮箱四只軍官一員眷屬八口護兵十餘名均腰掛手槍該洋員即欲查騐皮箱護兵乃將陸軍部護照呈騐該洋員察知箱内必有夾帶堅欲開箱查騐護兵不允旋有水上警察及海關巡船趕至帮同開騐四皮箱均滿裝烟土計一百三十餘斤棺材七口内中有無烟土無從證明軍官一員已被乘間脫逃眷屬及護兵現均交由警廳看管眞相如何容俟探確續報 
[南京快信]  
　　南北會議地點决定在寗李督已擬定河海工程學校舊址爲會場派施愚等籌備一切各省代表蒞寗者已有八人現擇定花牌樓太平街蔣宅爲代表招待所昨派馬廷樹赴滬與蔣宅主人接洽 
　　唐繼堯代表李宗黄張新吾與李督接洽事畢昨乘晚車赴滬 
　　馮河間昨由津派熊炳琦來寗面晤李督接洽一切 
　　前日省議會接熊克武來電云口督漾電本愛國之懷爲救時之論仁言利溥欽佩莫名克武待罪行間略知民隱兵連禍結尤所痛心此次勉從護法之後亦惟仰求永久之和平而謀正當之解决區區之心與諸公原無異致若能貫澈斯旨自當極力贊同諸公當代名流瞻言鄉里登高疾呼羣論景附自必權憂危念亂之心圖長治久安之道導國家於法治遏隱患於方來共和前途實深利賴側身北望神馳無已熊克武叩 
　　軍署外交顧問温世珍日前隨柯蘭博士赴杭昨已由滬回寗 
　　汪瑞闓啣唐少川命由滬來寗晋見李督住交通銀行和平期成會定一號下午二時假四象橋浙江會館開成立大會昨（二十九）日午後仍在江寗地方自治會開談話會各幹事報告經過手續 
　　江蘇水利協會昨日上午十時開職員會决定十二月二十六日開大會大會終了接開研究會 
　　贛西鎭守使方本仁昨電李督稱駐萍鄉之安武軍已全部退駐梓樹鎭靜待後命 
　　省議會今日（三十）午前十時開特别審查會明日星期休會一日 
　　吉林派來考查學務之吳玉琛朱文錦孫樹棠劉樹春四人昨謁齊省長辭行 
[杭州快信]  
　　省垣昨舉行歐戰慶祝會人山人海晚間楊督軍齊省長盛張筵宴召集僚屬會飲并傳鳳舞台坤員演劇 
　　省議會選票舞弊案周議長堅執不允開票檢視雙方决裂早晚即有通電致京外各省取消姜會明副議長高檢廳陶廳長因任鳳翔等催呈詞頗激烈昨特面謁齊省長請示辦法諭令先主和平 
　　軍民兩長迭據探報有匪徒濳運危險物品來浙希圖擾亂已通電嚴密查拿並出示曉諭嗣後如私藏軍火破獲後定將房屋發封 
　　鹽務署令浙以商人周倬雲呈請援照輕稅章程認餘版六千塊運銷杭縣臯塘東鄉等處查係引地範圍易滋流弊駁覆不准 
　　杭總商會准江山淸湖鎭商務分會來電奉軍入境如果携有中交京鈔行使市面恐生齟齬請轉陳當道核示聞當道以奉軍由河南開來行使純帶現洋倘携有前項京鈔已轉致王旅長飭屬不得行使 
　　財政張廳長以塘工有奬義劵准十一月九日開奬昨特委杭縣景知事爲總監視員並柬請各界參觀 
　　天台縣知事張宏周現已調省聞齊省長對於該縣沿用活串及違法徵收訴訟狀費兩案已分飭財政高檢各廳提起嚴重懲戒 
地方通信 
　　松江 
　　小學校成績展覽會泗涇鎭之縣立第四高等小學校辦理認眞成績優美歷届如運動游藝等會每年必舉行一次十一月二十八日又就本校開成績展覽會如文算手工圖畫等各科成績分部陳列不下一千餘件並請松江縣第三科科長顧稼軒君視學倪伯英君等蒞校評判下午又開懇親會經朱校長報告宗旨顧君等次第演說繼復與各生家屬商榷教育進行方法氣象雍容頗極一時之盛各學校團體及男女來賓蒞會參觀者頗形擁擠云 
　　續誌慶祝戰勝二十九號爲奉令慶祝協約國最後勝利之第二日各機關各軍隊各商號懸燈結彩一如昨日市立之第一第二第四第十六四國民學校均由各該校職員於午後一時率同全體學生齊集勸學所後行聯合執旗會取道西門大街南行至醉白池略憇然後折回原路各歸本校夜間因上一日有迎賽龍燈之舉故未至七時大街上已壅塞不通一至八時觀者愈多人叢中有被擠呌囂者有握拳互毆者一時笑啼雜作騷亂不堪是晚各商號燈彩均較第一日爲美備第一日迎賽之大龍燈兩條仍在西外一帶迎行好事者見而技癢大有躍躍欲動之勢各商號中已有多家製作巨燈預備迎賽道路喧傳將有大賽燈會發現或者竟成事實亦未可知是晚西外警區爲維持秩序計加派雙崗然因人數過多維持不易故各商號之櫃檯玻橱等仍不免有被擠受損者 
　　蘇州 
　　掘除稻根之爲難吳縣温知事前奉省長通令值此冬令收穫之後勸諭農民將所有稻根悉數掘除以免螟蟲子卵來年再行發生當即轉飭各市鄉董事傳諭遵照嗣據各鄉董以掘除稻根種種困難情形呈復到縣昨已備文呈請省長核示 
　　查禁私刊暦書蘇城警廳崔廳長昨日通飭各區警察署略謂奉齊省長訓令近來市上坊間時有私刊暦書發售情事查此種暦書月建錯誤及節令不符者甚多亟應查禁發售以重授時要政等因奉此合行令仰該署長轉飭所屬一體查禁 
　　無錫 
　　奉令慶祝戰勝二十八日爲奉令舉行慶祝之期縣公署及各機關一律升旗懸燈商界則未有舉動學界如無錫市立第六第七第八及私立秦氏勉强唐氏等國民學校並童子軍等皆舉行遠足至公共體育塲每校各行體操一節終則與該塲職員合攝一影晚間且有提燈會之舉 
　　嚴禁難民每届冬令輙有江北難民到境恃其人多任意需索往往釀成事端縣署示云錫邑各鄉每至冬季春初輒有江北難民千百成羣到境騷擾並恃人衆需索無厭往往釀成事端迭奉省令不准南下如有所見隨時截留令其回籍合邑人等如見有難民結隊來鄉立即報告本署或就近駐防軍警以便驅逐押回 
　　根究冒牌商品上海家庭工業社所製無敵牌擦面牙粉現無錫有僞造機關該社派員赴無錫偵查八日在北門外黄泥橋益豐洋貨號查獲僞品證據即鳴警將該店主人送縣根究楊知事委承審員開庭預審並吊該店所有簿據究根法辦 
　　淸江浦 
　　沛縣擒獲白天祖十一月二十三日沛縣城東南即微山湖西岸有山東大隊在湖裏剿匪匪勢不敵即率衆由范家莊登陸正遇沛縣警備隊二十餘人放哨至此與匪五百餘人在關帝廟莊激戰城裏聞警縣知事于書雲親率馬步全隊前往接應戰至夜中匪即四散于公率隊追擊當擒十餘人砲十餘枝馬匹五十餘頭天將明回城哨官王長有腹受重傷輕傷者九人陣亡者二人是日又分佈軍隊四鄉查追至城北龍堌集莊擒獲著匪白天祖一名按白天祖姓王名景榮今名王賡三白天祖係其混名也又獲其餘黨五十餘人皆陸續解城監候上蜂發落矣 
　　安慶 
　　護理省長之接任皖省公署昨奉中央命令安徽省長龔心湛未到任以前着劉道章暫行護理政務廳長鄒日　奉電後即將省長印信及文卷逐一移交劉護省長即於二十八日上午七時接印視事所有公署各科職員均往警務處致賀劉護省長面諭各科職員仍舊在署照常辦公其辦就文件逐日送閱畫行或謂某廳長希望省長一席甚殷不免爲之氣阻云 
　　南昌 
　　蕭中將起程回京中央特派來贛之蕭中將星垣昨由贛南宣慰軍隊返省二十五日午前十一時李參謀長用陳督軍名義設讌軍署午後六鐘督署外之營長團長等亦假座半園請讌蕭中將及隨員余佩文終席後偕督署副官石貫三出外遊覽並購買瓷器等件準於二十六日乘車赴潯李參謀長仍派石貫三副官恭送云 
　　密查雙銅元之由來戚省長以瑞昌九江湖口德安修水武寗等縣市上均行使雙銅元銅質甚渾僅比單銅圓之重量稍增事關財政障阻應即禁阻特密令各警政機關迅速調查是否爲他國奸商所爲務必嚴查確實據證 
　　武昌 
　　軍人刦店之公布警務處傳單云本月十九日晚九句餘鐘寳善堤街口劉祥順米攤店主報稱民正掩門數錢適有口操北音身着灰布軍服之兵士一名推門走入民店口稱購買烟捲民甫掉背拿烟該兵士即將民櫃上錢板内散置銅元四串文倒於軍帽之内出外跑走民隨追趕不及民旋聞遇路人云該兵士已跑入解纜街第二號所駐奉軍第二支隊屋内民未便追尋當由署員帶同巡長前往詢問該店主旣未當場將兵士抓獲復云不的識該兵士之面貌徒以過路人云該兵士逃往解纜街駐紥奉軍第二支隊内且該店主又不敢爲證明署員亦未便往接洽惟警察責在治安迭經傳飭嚴密防範在案何竟仍有前項情事發生該署員疎忽之咎實有難辭應候另行議處嗣後務於每日由下午五句鐘及十句鐘之間特加派邏警嚴密梭巡地面以資保護 
　　杭州 
　　浙省之慶祝會二十九日爲奉令慶祝戰勝之期各機關及各學校各銀行各團體假陸軍同袍社布設慶祝戰勝會塲提燈各團體及軍樂隊軍隊警察各種燈彩兩舞臺地戲均於午後五時在城站旅館後面空地集合自上羊市街至蒲場巷約有五里路之長軍政兩署及交涉署及師旅司令部門首均搭設柏枝彩牌城站及新市場幾無容足之地梅花碑普安街淸河坊保佑坊三元坊等處提燈會經過時男女觀者途爲之塞又在湖濱公園放燄火各商店全體升旗誌慶省垣中等以上各校學生組織演講團分别在省教育會及湖濱公園城站空地三元坊湖南會館三處講演省教育會於下午一時開會露天講演團三處共有十四組每組均有數百人環聽 
雜評一 
[犧牲紙幣一圓（默）]  
　　此次各省人民之提倡歐戰協濟可謂盡力矣而新國會議員之所提倡則爲紙幣一圓 
　　議員之歲俸有六千議員之額外收入可以賣副票而所捐僅紙幣一圓得毋過儉 
　　或曰歲俸以數萬資本博得之者也副票之說已成畫餅者也况乎今日之南北妥協并欲將新國會而犧牲之則再加此紙幣一圓之犧牲又安得謂之過少也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國入口照已無限期]  
　　文滙報云駐滬美總領事通告出口商人謂頃接電信凡十月一日以後華盛頓戰時商業部所發出之入口執照不復受過九十日作廢之限制但可繼續有效直至貨品全行運出或至註銷時爲止 
[最近棉市談]  
　　字林報云疋頭拍賣目下之交易雖爲數有限然已漸有活動之象豫料來春必呈佳况惟一般商人對於將來貨價之漲落尙無把握故猶未敢定貨蓋華商之意歐戰旣了貨價必跌而不知戰後之若干月内狀况必不致變動此自非彼等一時所能了然者也要知今日和約尙未簽定政府尙需船舶以供運輸至早須至一九一九年之春始能將船舶復歸商用至於製造方面非候陸軍解除動員不能有所進步即在解除動員之後大約或尙有工界爭端足礙紡織業之出貨也美國棉價今亦爲人所注意之一端自休戰條約簽定後美棉之價頓落數磅音惟本星期價已堅定頗有佳象生棉之價如因和局而一律漲高則棉紗與疋頭當然即將受有影響也本星期内銀拆高下相差甚巨一星期前低至百分之八星期一日漲至百分之二十此後每日落一磅音至星期五日爲百分之十三但銀根仍緊前所購定之疋頭雖已漸有出貨者但非至十二月間之難關過後不致大有起色也星期二日公平拍賣仍照常例拍賣一百件牛莊帮與天津帮頗多問及白貨者白貨價已稍漲餘貨視牌號漲落不一有意收買者爲投機家一般掮客因銀根緊急不得不將其所購入之貨轉賣於人輙爲投機家購去星期三日怡和拍賣與上星期情形相似所拍賣之貨百件撤回者三十件星期四日元芳拍賣售出貨三百件投機家覺貨價高起出其意想之外漢口與長江近處口岸及靑島之訂購貨物頗使市面爲之一振投機家竭力欲抑貨價但銀根雖緊而仍有起色近來黑貨曾落銀一兩灰貨五錢白貨二錢本星期元芳拍賣黑貨之價恢復約三錢灰貨白貨恢復約一錢潮流似已廻轉但須視下星期拍賣情形始可决之戰時印度因英貨不能供給改用日本棉貨曾立有明年交貨之定單頗多今休戰告成印度紛紛註銷定單已及半數然則日貨將運銷何處乎是惟有加諸中國市場耳中國之市狀與印度同亦以日貨代英貨日本存貨旣多工價又賤在中國市場成一勁敵英商必將有一番作爲始克恢復其已失之地位也上星期日本棉貨亦漲二錢本埠銀根緊迫棉價因以鬆動每擔跌落四兩近日來貨甚多售者欲人按期提貨頗覺爲難九月間定購十一月期貨需銀三十九兩今現資購現貨僅需銀三十兩故從前定貨者今頗吃虧上海棉紗貿易亦無甚出入購者鑒於棉價之跌落希望紗價隨之而低故不願定貨日紗價亦較低但亦無人過問印紗銷出四五百包較上星期價低十兩不久將有印紗到滬孟買市况仍有弱象比較三個月前之價格印紗每包已低落三百盧比蓋九月二十九日印紗每包爲六百八十四盧比此星期十支紗價則爲三百八十四盧比也紐約棉市似尙鎭定十一月二十七日收盤市價一月期爲美金二角七分二八二月期爲二角六分五世界之紗價與疋頭貨價皆視美棉貴賤爲轉移一般預料以爲戰事終止棉價將漲但察目前現象似不盡然休戰之第一影響即爲棉價之低落上星期價頗堅定當可使不能獨立之市面爲之穩定將來市面更屬堅穩亦非異事也 
[戰時華工損害之催查]  
　　江海關監督公署昨接齊省長訓令云案准國務院僑工事務局咨開案照本局調查戰事華工損害業將辦法欵目咨送貴省長請飭所屬調查報告在案迄今日久未准見復歐戰將次終結國際損失當與協約國採同一辦法惟關於私人損失必須要求賠償華工因歐戰所受損害係私人損失之一種亟應趕緊調查俾提議時有所根據除分别咨行外相應咨請查照希即嚴催所屬按照前頒欵目將歐戰發生以來僑工所受一切損害務於半月内調查淸楚詳晣報告此後有無受害情事并須按月查報一次以憑隨時登記至級公誼等因合行令仰該監督迅即按照前頒欵目詳細調查具報此令 
[海陸軍警界之祝勝]  
　　定期宴請各國領事 
　　本埠海陸軍警兩界以此次協約國戰勝全球歡欣雖經兩次舉行慶祝尙不足以盡賀忱故擬定於星期二（十二月三日）在虹口禮查飯店邀請駐滬各國領事讌會藉申慶賀屆時杯酒聯歡必又有一番盛况也 
[慶祝戰勝之謝函]  
　　慶祝協約國戰勝典禮曾於上月二十一二十二二十三三日舉行本埠南北市各商號店舖預由總商會曁縣商會知照一體升旗張燈藉伸慶賀詳情迭紀前報昨日總商會會長接領袖比總領事薛福德氏公函聲謝華商之慶賀兹將原函譯錄如下葆三先生台鑒此次本埠慶祝協約國戰勝點綴壯麗極盛一時承台端曁各華商布置輝煌實深感謝此頌台祺 
[英領致謝英人團練隊]  
　　文滙報云上海團練隊英人三百三十人於三十日午前八時遵英總領事法磊斯之囑集隊於英領署此次集合之目的蓋予英總領事以機會表示其感謝英人團練兵於此三四年中保護領署之意也英總領事到場時全隊致敬英總領事穿制服巡閱各隊後召集隊長致詞而散 
[英人團練兵衝突]  
　　英文滬報云英人團練兵Ｂ隊因隊中某軍員之更動不得同意致起衝突昨日總隊長在議事廳召集該隊下級士官八人聲訴其非諭令向隊長道歉以釋前嫌八人皆拒絕不服遂被取銷隊員之名義 
[協濟湘賑游藝會初記]  
　　昨日（三十）爲徐家滙南洋公學學生團協濟湘賑游藝會之第一日於下午一時開會先由校長唐蔚芝報告開會宗旨爲提倡人道敎育次馬相伯演說謂人道即仁道人而仁方謂之人今日斯舉昌明人道即所以昌明仁道也次沈仲禮報告紅十字會湘賑經過事實并代紅十字會及湘省災民致謝一時鼓掌聲震耳當場有周舜卿君交到周淸蓮君捐洋二百元此外法領事日領事及王道尹等均各陸續解囊甚形慷慨三時汪悅亭君在大禮堂彈奏琵琶數闋同時崑曲在雨中操場按十面絮閣驚變别弟刀會折陽等曲聞按曲諸君專誠自崑山蒞止可謂熱心善舉矣同時大操場上有足球比賽係該校與西人足球隊比賽雙方均係上海著名球隊觀者如堵互有勝負晚七時起雨操場中奏西樂係中西音樂家演奏次李松泉君演幻術手術敏巧觀者無不解頣至十時始散會今日繼續開會添有童子軍游戲拳曲電光世界等較昨日尤饒趣味想觀客定形擁擠也昨日會場佈置校門外有警察及童子軍等校中設立販賣團數處售有人道敎育及瀟湘刧等書均係該校學生團所出版上院有紅十字會陳列宋元名人書畫頗多觀者如入山陰道上目不暇給云 
[童子軍會常年大會記]  
　　前日（二十九）上海童子軍會在寰球中國學生會開第七年大會會長聶雲台君因事未到由副會長唐露園君主席先由主席致開會詞繼由幹事部部長朱友漁君報告分三層（一）會務之進步（二）會員之加增（三）中文童子軍規律之出版次名譽會計朱成章君報告謂徵求會徵得會費洋一百五十元存銀行三百三十七元三角三分共存洋四百八十七元餘次名譽書記朱少屏君報告略謂今年共出童子軍證書十四紙名如左總司令魯濱生·區長李啓藩·卞思·隊長沈輔倫·經乾林·魏體·樂秀榮·翁秩曹·劉玉麒·文世泰徐子成·徐錫隆·强永森·趙璋生諸君次副書記張嘉甫君報告略謂本會童子軍現有十三隊計八百二十二名職員三十人次總司令魯濱生君報告童子軍之操作異常詳細報告畢隊長周大倫君言下次開幹事會時擬提議各學校宜主重小狼團經多數贊成通過旋選舉職員結果如下會長唐露園副會長披亞司（工部局總董）鍾文耀（五大公司總理）奚蘭卿·卜舫濟（約翰大學校長）沈寶昌（上海縣知事）幹事部部長朱友漁名譽書記朱少屏副書記張嘉甫名譽會計朱成章幹事員克樂愷·蔣夢麟·蕭智吉·姚麟書·李登輝·全國協會書記瑙登當選選舉畢即散會時已鐘鳴七下矣 
[遊京上海報界團消息]  
　　上海報界團申報史良材新聞報汪漢溪李伯瑜時報狄楚靑包朗生神州報余榖民等九人二十八號上午十一時至京即乘公府汽車至保和殿觀操當至車站時有張岱杉氏派陳梅生氏招待並送入場劵及徽章新聞界代表徽章并有各報通信員招待參觀閱兵式後即歸長安飯店聚餐以長安爲交通機關衆推時報包朗生爲文牘幹事神州報余榖民爲庶務幹事二十九號張岱杉氏約於正午在四條胡同開午餐會晚間開報界同志會公府定三十日下午開報界茶話會云 
[任局長回滬消息]  
　　滬寗滬杭甬路局任筱珊局長此次赴京參與全國官商路郵電航四政茶話會業早抵京赴會報到該會已於日昨開會任局長將關於路政進行條陳意見提會討論後因滬甯杭甬路事繁不克久留經呈准交通部擬於一號乘車南下兩路電務處已接有任局長來電飭掛花車往甯迎迓矣 
[一星期間之金融調查]  
　　調查二十五號至昨日止此一週間本埠各外國銀行銀洋及大條銀並無進口而出口則有滙豐台灣道勝曁浙江之興業等銀行裝赴哈爾濱天津漢口等埠共銀洋一百二十餘萬交通銀行及各錢莊來往於南京杭州無錫蘇州蕪湖等處約數十萬中國銀行之進出口銀洋寥寥無幾兹將進出口銀洋逐日細數錄下（星期二）滙豐裝往天津寶銀五十萬兩又裝往漢口寶銀二十萬兩台灣銀行亦裝漢口去銀五萬兩道勝銀行裝往哈爾濱寶銀三萬二千兩（星期三）交通銀行裝往南京寶銀七萬兩（星期四）滙豐銀行裝往漢口寶銀十萬兩交通銀行裝往南京寶銀十萬兩客帮裝往天津洋二十萬元興業銀行裝往天津洋四萬元（星期五）各錢莊從蘇州來國幣七萬元（星期六）交通銀行從南京造幣局來新幣十萬元又蕪湖來龍洋四萬元各錢莊由無錫來洋三萬元興業銀行裝往天津洋四萬元交通銀行裝往南京寶銀四萬兩鎊價自二十五號縮去半辦士至二十八號仍復改長半辦士計五先令一辦士迄今未曾變動大條銀仍係四十八辦士七五惟東洋滙水二十五號本係四錢四分七五二十六號縮小二五二十七號又縮去一二五二十八號再縮去三七五三十號又小一二五計四錢三分八七五每日幣共縮去八釐七毫半以致十二月份驃金之價亦逐步跌小比較二十四號收盤二百二十七兩七錢至昨日二百十八兩八錢五相差（每條十兩）計銀八兩八錢五一般做空頭者莫不大受打擊然照東洋滙水核算價尙抬高銀十兩左右 
　　洋釐本已回小至（二十五日午後收盤）七錢二分四釐半旋因來源祇有二十餘萬元而裝運出口兼花米之用度共需七八十萬元進不敷出故二十八日午後收盤又漲至七錢三分一釐昨日因南北市各花行需用略少又跌至七錢二分六釐至八釐半 
　　前星期間之銀拆已回小至一錢五六分乃昨日午後又增至六錢二分蓋滬地現銀缺少已久如無大宗來源恐難希望鬆動也 
　　現貨赤條此一星期間廣帮與各帮少有購進故價自二百六十八兩跌至二百六十六兩然底貨甚稀賣者咸不欲脫售恒孚并大同行銀樓之足赤飾金本售四十元昨日因泰亨源銀樓開幕在即每兩減去半元計三十九元五角永豐餘仍售三十九元泰亨源則售三十八元 
　　昨爲星期六調查中外各銀行所存大條銀并銀洋之確數列下麥加利存銀一百零三萬洋一百零九萬滙豐存銀四百七十三萬洋一百八十萬大條四條押欵銀十五萬德華存銀五十一萬正金存銀一百七十一萬洋七十萬道勝存銀二百十三萬洋二十萬通商存銀三十萬洋五十萬東方存銀二百二十六萬洋五十四萬花旗存銀一百零八萬洋六十五萬押欵銀二十五萬華比存銀二十八萬洋二十一萬和蘭存銀二十二萬洋七十萬中國存銀一百零四萬洋二百七十三萬押欵銀二十萬台灣存銀七十二萬洋四十萬住友存銀七十萬洋十萬各錢莊街底存銀十五萬洋五十五萬交通存銀三十六萬洋八十三萬有利存銀二十五萬洋十二萬三井存銀二十五萬洋七萬三菱存銀十四萬洋五萬朝鮮存銀四十萬洋十萬中法存銀七十五萬洋三十七萬總計存銀一千九百零一萬洋一千一百七十一萬大條銀四條押欵銀六十萬較上次調查時多存銀一萬多存洋六萬大條與押欵銀勿動而華商滙業四明廣東鹽業興業金城聚興誠中孚永亨浙江地方上海商業中華儲蓄等銀行所存銀洋不在其内 
[僞造羅卜票之訊究]  
　　英人道爾在滬僞造俄國羅卜票破獲後由英按察使審訊數堂昨已結案判令監禁兩年兼作苦工至於承印僞票之某印刷所已由捕房在公廨起訴 
　　又訪函云向在新閘牯嶺路餘慶里開設印書局之杭州人翟端甫因僞造俄國政府之羅卜票（每張四十元）一萬四千七百八十四張在公共租界内混用被新閘捕房華探目邵和鈞查悉禀明捕頭協同西探目斐斯蓋潑前往將翟拿獲抄出僞票拘入捕房昨解公共公堂請究經兪襄讞與義羅副領事略訊一過判翟押候下禮拜一英領堂期解究 
[援閩軍運浙之結束]  
　　暫駐龍華之援閩陸軍混成第一旅兵士由滬杭車陸續運浙業已竣事迭紀前報兹悉此項運輸車費係照陸軍部甲種執照半價現欵付給已由陸軍部轉商交通部電飭路局暫行掛欠歸部撥付該局於軍隊運竣後已開具帳單呈部請爲照數發給以資結束 
[盜匪訊明定罪]  
　　法新租界白爾路四百零二號門牌德森昌雜貨店霞飛路一百三十三號門牌壽昌押店貝勒路三百四十二號門牌恒餘新雜貨店菜市路一號門牌同泰祥烟紙店等四戶於上月及本月間被匪先後搶去銀洋金銀衣飾等物各事主報告捕房飭緝後已由探目黄金榮張掌福包探韓邦逹方福林程子卿偵獲盜匪趙夏（即曹和尙）王小三子潘四梅朱小四子楊小華徐榮生吉大華子等七名吊出原贓並在該匪等身畔抄出利刃五柄帶入捕房聽候錄供解究等情已誌前報昨日由捕房傳同各原告將曹等七名解至法公堂請究經中西讞員升坐特别刑庭研訊先據黄探目上堂禀明前情並將利刃呈鑒繼據德森昌主朱善炳稱是晚共有盜匪三人（即指曹王潘三匪）一擁而入各出利刃當將商人及妻子手上之金戒兩只並賬檯上之小洋九十六角大洋三元銅元二十七千一併搶取而逸今蒙將匪拘獲求請重究壽昌押店夥翁金福稱是晚有盜匪四人前來以質物爲由一擁入内各出利刃恐嚇當被搶去雨衣皮衣銀洋等物該匪等面貌因一時驚慌失措不能記明難以指認請求訊究恒餘新主未到同泰祥主孔大德稱是晚有盜匪兩人從後面小門而入各出利刃嚇禁聲張當被搶去皮馬褂等衣及賬檯上大洋四十餘元而逸亦請訊究詰之曹和尙王小三子潘四梅等三人同供認糾黨前往搶刦各原告銀洋衣飾惟銀洋已經用盡求宥朱小四子供民人向以放黄包車爲生日前有素識之王小三子約民人同往貝勒路恆餘新搶刧民人在門前把風並未入内是實楊小華供民人實由王小三子約同前往搶刦是實徐榮生吉大華子同供民人等雖與曹等相識實不知有搶刧之事亦未帮同行刦求察中西讞員判曹和尙王小三子潘四梅三人各押西牢五年朱小四子楊小華兩人各押一年徐榮生押六月吉大華子押一月期滿一併永遠逐出租界贓給各原告領去 
[控告收買被刦大土]  
　　法租界鄭洽記土棧主鄭幹卿延代表逹商律師在公共公廨刑事科控吳淞路二百八十六號門牌昇康押店學徒安徽人汪子光店夥潮州人馬子容及在逃之郭某等收買被德國人某某等持械夥刦烟土現洋案内值價二萬一千元之大土二十三隻（計重四百五十八兩）等情由廨出票發交虹口捕房派探沈阿炳王少廷與一百九十號西探目往將汪馬兩人拘獲昨解公共公堂請究先由原告代表律師上堂譯明案情並稱昨日捕房帶同在押法租界西牢之德國人至昇康押店指提被告時原告欲令被告將鐵箱啓視冀獲證據拒汪等堅執不允竊恐該鐵箱内或者藏有帳簿等證據應請堂上給諭前往搜查云云繼據中西探投案禀明拘獲被告情形而被告等亦各延代表律師辯護要求准予被告交保出外候示張襄讞得供商之日副領事林出君判被告均押候補提人證並給諭搜查證據到堂再行訊核 
[荒地上發現被害女屍]  
　　法新租界西門路荒地上昨晨發現身穿元色布棉褲之女尸一具大脚年約四十餘歲口内塞有手巾一塊頸内勒有麻繩一條後面有竹筷四只爲捕查見飛報嵩山路捕房捕頭立飭包探顧三寶將尸車送同仁輔元堂騐尸所於下午二點時經中西讞員蒞所騐得該女尸形如揚州人委係生前被人謀害勒斃抛棄荒地上無訛當着堂棺殮候家屬認領一面諭令探捕趕緝兇手到案訊究 
[本夫擊斃姦夫續誌]  
　　高金生與李高法之妻王氏通姦致被李用木棍毆傷頭部致命身死當由法租界捕房將李拘獲報請中西官騐明判令屍母高張氏自行棺殮等情已誌前報兹悉此案業經法公堂中西讞員審訊一過於昨午備文派捕將李高法並兇器木棍一根及證物鞋子等引渡地方檢察廳當經檢察官預審之下判李收押證物兇棍存案候屍母高張氏來案再行訊辦 
 
 
 

Page 11

 
 
[亞細亞公司奬賞華工]  
　　英商亞細亞火油公司大班以歐戰期内浦東棧房華工機匠人等頗能勤勉工作故於前日乘中國慶祝戰勝典禮之期特命該棧經理西人督同工頭召集各工人按名給奬按照工作程度每名自五元至二十元不等共計發出三千餘元各工人莫不喜形於色 
[委員嚴查烟苗之省令]  
　　上海縣知事接江蘇省長公署訓令云案查蘇省禁烟事宜上年經英員會勘業已一律肅淸現在時交初冬深恐無知愚民或有貪利私種情事亟應委員嚴查以肅烟禁兹特委員前往該縣會同縣知事分赴各鄉重申禁令决不使毒卉再有發見該委員到境後務須召集紳民人等剴切勸誡俾衆周知一俟查竣即行回省銷差所有薪水旅費仍由本公署給領不得稍受地方供應致于未便除令委外合行令仰該知事遵照並將委員到境日期具報此令 
[上海取引所開幕紀]  
　　昨爲日商株式會社上海取引所開幕期上午十一時中外來賓如駐滬日本總領事有吉明並由日來滬之宮崎取締役駐滬日本郵社會長伊吹三及旅滬日本三井等各大商行社長正金朝鮮住友等各銀行大班曁印度各紗商華商總商會長朱葆三南商會王一亭及胡寄梅吳麟書邵聲濤等五百餘人當由該所社長島德藏會同全所中日辦事員分别招待迎入會場未幾振鈴開會首由有吉總領事向衆鞠躬舉行開幕禮即推官崎取締役讀開幕詞繼由專務取締役吳大五郎述組織成立情形畢即請有吉總領事演說大致欣頌該所成立希望交易茂盛並祝辦事員勤儉經營力圖振興發逹之期可操左劵云云說畢由中外來賓相繼演說良久始由該所仲買（掮客）組合委員長某氏向衆答謝所述日語均由華經理謝孟軍繙譯演說旣竣全場均拍手並在場外放邊砲數萬響助興繼而該社長復邀有吉總領事舉行閉幕式後即請衆來賓入客廳欵飲西餐餐畢該社長集衆合攝一影復令取締役（董事）會同仲買人（掮客）及全體中日辦事員各攝一影然後分别散出已鐘鳴三下矣又該所於明日起正式交易兹將該所認可之掮客姓氏列下（元號）内貴助治郎（二號）岩本榮三郎（三號）福井甚三（四號）瀧口富作（五號）二川茂助（六號）丹羽豐（七號）澀谷義春（八號）北林又左衛門（九號）越谷伊太郎（十號）横島直彌（十一號）大橋謹吾（十二號）株式會社安部幸兵衛（十三號）胡寄梅（十四號）今井延太郎（十五號）坂義雄（十六號）井上堅太郎（十七號）橎磨太郎（十八號）芝長五郎（十九號）土井伊八（二十號）是則照義（二十一號）長谷川佳平（二十二號）井出鄉助（二十三號）太太（二十四號）松村長造（二十五號）散松沙六沙米（二十六號）邵聲濤（二十七號）吳麟書（二十八號）太田敎造（二十九號）黄靜安（三十號）大版商事株式會社（三十一號）山本太久藏（三十二號）田卷貞二郎（三十三號）張鏞（三十四號）株式會社八木商店 
　　尙有三人已經該所認可惟未到所交易 
[農部派員調查棉業]  
　　上海總商會昨接農商部訓令云查棉花調查爲目前切要之圖舉產棉重要之省分如江蘇湖北河南直隸山東浙江陜西湖南甘肅安徽江西等十一省從前雖略有調查然重要項目迄未詳細備載現在世界和平農業趨重棉花亟應派員按照項目分往各處實地考查以定擴充植棉之計劃兹特派第二棉業試騐場場長僉事高文炳就近調查蘇省棉業情形詳切具報除分别咨令外合亟令仰該會長遵照一俟該員抵滬即便妥爲接洽引導爲要 
[傳訊德華控順和債案]  
　　本埠德華銀行淸理處代表律師在公共公廨控德商順和洋行不理欠銀一萬六千六百四十二兩二錢一分一案前日午後由廨傳訊先由原告代表律師上堂譯明被欠情形請爲訊追而被告順和洋行亦延律師到堂辯稱原告所控欠欵被告承認惟原告亦欠被告行内抵押銀十萬兩應請堂上諭令淸理處淸理云云經關讞員與瑙威副領事核供會商之下以被告旣已承認欠欵判即照數歸還其押欵銀十萬兩候展期兩禮拜再核 
[請撥楚泰艦修理費]  
　　海軍第二艦隊所轄之楚泰軍艦因年久失修内部損壞經藍總司令呈奉部准佔修即電令楚泰艦艦長將該艦開駛入江南船塢估價興修在案兹聞該艦機器及零星物件均須重行添換連鏟銹擦油等費共需銀一萬六千元現已由藍總司令列表呈請海軍部照撥矣 
[運送浙軍冬季軍服]  
　　浙軍第一師師長童葆暄所部軍隊派遣在閩兹屆冬令需用冬季軍衣及棉被等項經童師長特派專員赴浙呈請楊督軍發給當經楊督軍咨請交通部飭令滬杭甬鐵路裝運棉軍服及棉被等件來滬再行由輪運閩該路局長奉文後立即函飭杭州站長預備三十噸貨車四輛昨由杭州督軍署派遣押運員兪覺民并兵士五十餘名將上項軍服并領有陸軍部護照及半價執照向杭州站報運當由杭州站長將該軍裝分裝於貨車四輛附掛於前日（二十九）由杭來滬之貨車於下午六時抵上海南站因該項軍裝尙須候輪運閩故該車停留南站暫不卸下即由該兵士自行看守大約尙須停留二三日裝輪運閩云 
[槍斃盜犯之布告]  
　　松滬護軍使署於昨日下午二點時在龍華操場槍斃盜犯田阿榮一名兹將罪狀錄下爲布告事案據公共公廨呈解拿獲前在斐倫路結夥持槍攔刦行人沈昌寶衣服之盜犯田阿榮即大頭阿榮一名到署發交軍法課審辦並傳事主沈昌寶到堂質證據稱該盜田阿榮確係當時持刀恐嚇攔刦衣服之正犯並歷述其識認原因係由該犯從前曾在伊家門前設攤售賣水菓因之素識此次被刦時内中有二人持槍一人持刀將伊拖住嚇禁聲張該盜即係持刀之人首由該盜喝令動手各人始動手將其衣服剥下當時該盜因站在伊之對面故辯認甚淸等語提訊該盜田阿榮據供又名大頭阿榮素以販賣水菓爲業常在該事主門首設攤售賣得悉該事主向做煤炭生意積資頗富所穿衣服亦極貴重此次攔刦係由伊起意糾約另案拿獲業已槍决之盜犯金九苗陳小美等共十人同做金九苗執持手槍伊即持刀將事主拖住嚇禁聲張由其身上剥取皮馬褂一件皮袍一件黑漳絨馬甲一件皮緊身襖一件共同携至法界典内當洋三十元大衆分用等情不諱案查該盜田阿榮即大頭阿榮前在公共租界曾犯拐案經捕房獲解公廨訊判監禁三年旋因越獄圖逃加禁一年嗣於民國元年六月期滿省釋至民國二年該盜復在公共租界又犯在途攔刦一案經捕房獲解公廨判處監禁二年於民國四年元月三十日期滿釋放本案發生在四年二月一日即該盜最後出獄之第三日乃竟怙惡不悛復敢結夥多人分持刀槍在斐倫路攔刦行人沈昌寶得贓俵分似此兇惡罪不容誅自應按照刑律第三百七十四條第一欵之罪援照懲治盜匪法第三條之規定判處死刑以昭炯戒除將該盜田阿榮即大頭阿榮一名騐明正身依照軍法執行槍斃外布告軍民人等一體知悉此布 
[工人軋斃之請求伸雪]  
　　浦東陸家嘴英美新香烟廠機器間於舊曆二十四日有小工鹽城人徐金生被機器軋傷面部倒地當經該廠大班飭送醫院醫治無效當夜因傷身死該院立用電話通知屍屬前往收殮該廠大班惻然憫之慨捐棺木費洋五十元乃屍妻吳氏以伊夫與機器間頭目湖北人趙老七前因細故口角在廠内互相鬬毆此次趙見伊夫軋入機器内並不停車施救有意報復以致慘遭軋斃故於昨日上午至浦東爛泥渡鎭三區警署請求伸雪當經曾警正飭將趙老七傳署研訊一過將原被於午後併解地方檢察廳到廳後該氏遞禀聲稱江西人年三十歲丈夫徐金生鹽城縣人昔在前江西省長汪瑞　處爲家丁自被辭後流落滬上旋經友人薦入浦東新英美烟公司葉子問趙老七工頭處爲小工查趙與其他小工小五子老小等均籍隸湖北誼關同鄉感情極厚獨視我夫爲眼中之釘且葉子問機器素多危險所以該公司洋員在機器旁用牆圍砌所出烟葉均從牆圈中取出歷來如此以免禍生不測舊曆本月二十三日丈夫因事與趙等口角衝突經友人勸散故彼此結有惡感至次日上午十時許趙逼令丈夫入機器葉子間取貨丈夫明知危險但因彼爲工頭難以抗違只得卸去上身衣服赤身而入甫入門尙未立足詎鼻樑頭腦等處已受重傷當時雖經洋員飭令將機器停止然已不及洋員見而不忍即送滬北仁濟醫院求治是日婦人在家聞耗趕往醫院探視其時丈夫尙能發言向氏聲稱實遭趙老七小五子老小等三人串通故意陷害致受重傷我死之後務必代我伸雪等語延至二十五日午前因傷致斃後承親友集資棺殮尸棺現雖寄在南京會館尙未封口因此心不能甘具禀請求開棺相騐訊明究辦以雪夫寃檢察官得禀後諭候核示並將趙老七提案研訊一過判令收押候究 
[宋統領回滬]  
　　駐紥閘北共和路之蘇屬緝私統領宋明善因被已撤屬員在北京控告任用私人各欵經上峯飭調長蘆旋經鹽商電京挽留乃由鹽務署命令緩調等情均誌前報兹悉宋統領已於前日下午二時乘滬寗火車回滬仍任蘇屬緝私統領原職矣 
　　又函云蘇屬緝私統領宋明善於上月初旬入京後即經上峰命令調回長蘆原任蘇屬另委葛祖爚來滬接充嗣以宋在任一切未能淸了故葛又赴北京昨已偕宋由津浦轉乘滬寗火車到滬或謂宋特來申交卸或言蘇五屬鹽商公會挽留仍回蘇任惟現尙秘密必二三日内始見發表也 
[崗警查獲鋪蓋中烟土]  
　　天津人滕二向在專駛秦皇島及東三省大連長春等埠之某公司輪船上爲水手昨日午後一句鐘時該輪到滬泊於浦東方面滕即雇杉板船載運鋪蓋行李一件極其笨重迨至南市洞庭山碼頭起岸雇黄包車運送滬北某處旋被外關橋站橋之第二崗警察李孟文見其所帶鋪蓋挾有重物形跡可疑即向滕詢問來歷滕情虛暗將銀洋一百元賄給該警心益疑之將賄洋扣住檢查鋪蓋中挾帶烟土頗多遂將滕及賄洋連同證物一併解至第一區警察署由趙墨林署長詰問據供代搭客某甲運送至北市三洋涇橋某客棧内給我送費洋十元此外囑代帶洋一百元中途如逢警察查問即將此洋如數賄給是以該警察向我查問急即將賄洋照給不料該警拒賄不納致被查出證物帶署請求寬宥等語趙署長當令將烟土秤見六百零二兩均係紅土東土分爲十二包即飭封固連同滕二及賄洋一百元一併申送警廳司法科訊究 
[敎員研究會開職員會]  
　　昨日小學敎員研究會在西門外體育場縣敎育會樓上開職員會午後三時半開會到者爲丁賡堯吳懷疚及第二師範附屬主任楊聘漁曁各學校校長敎員陳味腴李墨飛王則行馬織裳劉士芳趙藹芙朱和鈞吳震寰朱伯寅葉壽臣馮凈塵顧蔭亭毛吉生等共十四人由吳懷疚主席首述開會主旨次將各議案議决如下一議書記分期任職事議决每人用輪值法每人每年任職四月一二三四月陳味腴五六七八月吳震寰九十十一十二瞿伯申一件一年中開會次數議决普通研究會以每年五次爲度分科研究會每年至多十八次視研究材料之多少再行酌定會期一議分任編輯事議决分團敎授搜集材料推朱和鈞趙藹芙整理修身科研究材料推顧蔭亭朱伯寅處置頑劣兒童方法推劉士芳王則行整理編輯諺語推李墨飛 
[辦理淸潔之整頓]  
　　滬南工巡捐局姚石蓀局長昨日諭飭東南區中西區各淸潔所承辦人文云爲諭飭事照得本局辦理淸潔捐原以注重衛生維持公益各該承辦人等理應厲行淸潔方不失本局保衛閭閻之至意乃近來迭據居民報告並經派員調查時有糞夫向各戶索取小費致所欲不遂往往隔日不倒並有將糞料隨意向陰溝傾倒情事屢經飭傳該商等來局面諭查禁仍然陽奉陰違殊堪痛恨合亟諭飭諭到仰該淸潔所遵照務即洗刷積弊竭力整頓嚴禁糞夫人等婪索要挾任意污穢以免口實而重衛生倘敢藐玩定行依法懲究决不姑寬 
[靑年會今日之兩演說]  
　　今日（即星期日）上午十時半四川路靑年會殉道堂開國語講道大會請全國協會傳道團幹事梅贊文牧師演講（上帝爲權柄之根源）又同日晚間七時半德育演講會請全國協會總幹事會章君演講大戰爭之教訓屆時各界人士均可往聽 
[東亞體育學校運動會紀事]  
　　西門外方斜路東亞體育學校於本年秋間經朱少屏君創辦龐醒躍君爲體育主事開慕三月學生已有六七十人昨日假公共體育塲開運動會觀者頗衆按照所定順序依次運動竣事時已薄暮總分數以薛萍爲第一得奬徽章書券二紙第二朱林一第三趙玉林各得徽章一枚遂由主任給授而散 
[幻燈講演會之發展]  
　　留日學生救國團附設之幻燈講演會近來積極進行連日由張民權等依次講演於楊樹浦滬江大學校滬杭車站大同學院承天英華學校大南門民立中學校崑山路東吳中學校等每次講演均贈送救國叢書於聽者頗爲各校校長所贊許以是學界函請前往講演者日多該會以所用幻燈僅及設有電燈之處若往鄉僻之處頗感不便故擬籌資添置活動影戲以期普及四鄉云 
[太倉旅滬同鄉開會預紀]  
　　太倉旅滬同鄉會成立業已十載定例歲開大會兩次今歲春秋兩季因事延未開會該會同人以正會長缺席未選收捐員病故未補捐欵已三季未收即劉河鄉重建新老浮橋由顧仁甫暫墊不敷之欵善後辦法及徵信錄等均需開會公决故已議於下月中假邑廟開會云 
[開會未報之干涉]  
　　旅滬四川紳商昨日上午在寳山路蜀商公所　同鄉會議事前未報該管五區警署　經王警正派巡官往詢開會宗旨據該公所董事云爲慶祝歐戰和平起見王警正特派長警前往監察一面立報徐警廳長請示核奪 
[醫學博士逝世]  
　　昨滬上得教育部電謂醫學博士張家賓君在瑞士病故按張君字觀臣山東長山籍本埠同濟大學卒業生中西淹通學冠羣儕各教授皆稱爲吾人理想中之醫學家卒業後留校耑攻細菌學一年自以學尙未足假道丹麥赴德其目的將專門製造各種血淸及漿苗以期返國後立廠自製挽回利權比抵德因他故不果如願乃暫從病理學家哥拉維慈博士研究病理於哥來夫瓦爾特大學繼以預備博士考試辛勞過劇致患肺結核時值中德絕交遂至瑞養疴漸見復原而求學心仍不稍減但宗旨改變欲盡十年之心血耑攻肺結核之早期診斷及早期療法以普救世人孰料壯志未竟噩耗忽來醫界同人均爲之惋惜不置 
[任逢辛舉殯]  
　　北京交通銀行協理任振采之父逢辛今日在滬舉濱回宜興原籍昨日（三十號）爲領帖之期滬海王道尹因接徐總統電令代表致祭故於昨晨十時許親往祭奠此外官商各界到者甚衆淞滬警廳昨接齊省長電云准内務部電開交通銀行協理任君振采之封翁逢辛先生靈輀准於陽曆十二月一日由滬回宜興原籍請飭地方官關照一切至要等因合亟電仰該廳長遵照妥爲照料云云徐廳長奉電後除通　各區所外并即送去警樂隊一班云 
[寳山縣秋收成數]  
　　寳山縣秋收成數已由財政廳委翁燕翼會同該縣知事張允高履勘得本年中　扯六分八釐昨已分别呈報照此定案云 
[光裕里火警]  
　　前晚二時閘北寳山路鴻興坊後光裕里四百零二號張子卿家突然火起旋山各叚救火會到塲救熄共燬樓房八幢事後經五區王署長派警往傳起火之張子卿已避匿無蹤遂將張妻沈氏傳案聽候查明再核 
　　又函云昨晚二時閘北鴻興坊光裕里七弄七十四號某姓婦因煎藥失愼頃刻燒穿屋頂一時迷烟滿佈紅光如晝人聲鼎沸警笛連連各救火會員聞警先後馳到苦於得水之遠來勢不充經各會員竭力施救得滅計延燒左右房屋八幢幸無大風故前後弄尙未累及然亦受驚不淺矣查該處房屋多無太平龍頭致一有火警措手不及現在閘北一帶市面日盛人烟稠密深願房東多設太平龍頭庶幾有備無患乎 
[董家渡火警續誌]  
　　滬南董家渡附近忽有火警略紀昨報兹悉係董家渡大街祥泰昌紙店於前晚七時許失愼頃刻冒穿屋頂當由各區救火會皮帶車到塲施救得熄僅燬該店一家焚去樓房三四幢並帶傷西首南萬順醬肉店屋面半間事後由崗警將店夥姚順生帶至一區一分駐所由王琴軒警佐詰據姚稱甫經從外歸來即爲警察扣住起火情形尙不得知並云東家胡姓係向操木業等語王警佐飭留候申送警廳司法科訊究 
[殖邊滬行之累及貧嫠]  
　　本埠殖邊銀行自停兌以來迭經債權人會同商會與北京殖邊總行交涉至今尙無開兌確期有住在本城唐家弄之寡婦兪楊氏自伊夫故後遣下殖邊鈔票三百四十餘元昨午持票在大小東門一帶賤價求售無人顧問當據該氏泣稱自殖邊行擱淺以來家中各物均已典質一空僅存此票今遭延宕已無度日之資云云言畢且行且哭向法租界而去 
[控告絲廠經理舞弊]  
　　瑞康絲廠股東韓往記控經理蘇州人宗東僧於四月四號起至十月二號止乘司賬不在之際竊取海關派司兩張押洋化用並揑立衡記戶名欺騙原告又至永康絲廠冒取銀五百兩等情昨晨由捕將宗解廨經中日官復訊之下判宗仍存銀五百兩保出候下禮拜六再核 
[汽車撞傷西人]  
　　福州路某汽車公司車夫曹阿榮在北四川路開駛一千五百十四號汽車司機不愼將西人某甲撞傷被控捕房請廨出單於昨將曹傳至公共公堂請究經中西官訊明判曹罰洋十五元充公以儆 
[勒寫借據案註銷]  
　　住居北京路保康里之丁廷餘與姘婦沈趙氏在新閘捕房指控大通烟紙店主杭州人兪深水串同成衣匠兪錫橋周和尙崔仙正孫餘培等用恐嚇手段勒寫一百三十四元之借據並竊取值洋一百十九元之縫紉機器等情昨由包探沈壽章與西探目斐斯蓋潑前往將兪等一千人拿獲連同縫紉機器一併解送公共公堂請究據中西探上堂稟稱查得此案原告丁廷餘事前向各被告代爲舉薦至廣東軍政府製造軍服致被騙取川資及運動費洋一百三十四元挾資逃逸近被兪等尋見故原告書寫押據並將機器作爲抵押品後偕中國律師　捕房控告今日原告臨訊不到請爲發落中西官得供以丁廷餘情虛不到判將案註銷所有縫衣機器等物准給被告領回 
[控騙案展期再訊]  
　　王文彬延逹商律師在公共公廨刑事科控湖州人沈子賢徐春泉以組織某公司爲由騙取洋九百七十四元等情由廨傳訊原告未到因判將案註銷被告開釋嗣經原告律師得悉復投公堂聲訴原告臨訊未到之理由請求　提被告到案訊究已經公堂核准在案昨晨老閘捕房派令包探馮兆蘭將沈徐兩人拘解公堂請訊據原告代表逹商律師上堂陳述案情請爲展期兪襄讞得供商之義羅副領事判兩被告各交一千元人洋並保候再訊核 
[脚踏車碾傷婦人之訊罰]  
　　張志元駕自由車行經法租界大馬路將婦人顧胡氏撞倒碾傷脚骨後由二百六十八號華捕到來帶入捕房將受傷人送往醫院醫治痊愈傳至法公堂訊問因原被各執一詞判候傳證人到案再訊在案昨日又經法公堂傳訊先據二百六十八號華捕上堂禀稱是日巡捕派在該處站崗目見張駕車疾馳而來致該氏不及退讓被撞受傷是實中西官以被告旣經該捕證明屬實判罰洋三十元充公外再貼償原告損失費洋三十元以儆 
[失單請求備案之批駁]  
　　上海縣公署批蔡云鳳呈爲遺失田單請求備案由云朱三寳戶單地六分一釐七毫旣係該民管業因何方單由徐履琴遺失所呈六年份糧串一紙載明則田四分一釐七毫因何與原單畝分不符均有疑竇所請不准此批草圖糧串報紙存 
[滬南工巡捐局之批示]  
　　商人陳鈞等禀爲高家弄街被人作踐由云禀悉已據情函請該管警署查照出示嚴禁並飭區隨時巡緝以重衛生而保公安仰即知照此批 
[私賣燈吃之懲罰]  
　　法租界大自鳴鐘捕房捕頭偵悉居民喬錦山家設有燈榻私賣鴉片日前帶同包探前往抄出烟具又小東門捕房捕頭在王吳氏翁阿二張阿榮家抄出烟具烟槍數副均帶入捕房存洋出外候訊昨日將喬等三人一併傳至法公堂訊問喬等同認私賣燈吃不諱中西官判各罰洋二十元充公以儆烟具銷燬 
雜評二 
[共料（訥）]  
　　外人之勸告說起足促國内議和之機人所共料者也和議之機雖動而終不易成人所共料者也和議不成則外人將不僅勸告而止又人所共料者也至外人不僅勸告而乃始議和則中國將成爲何等之國不亦早爲國人料及者耶 
　　然而中國之人能自料而不能以力自副其所料又每爲外人所料而不能爲人不料之事此即國人之弱點也今者和議梗阻人又料我終無自和之能力矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記[  元]  
　　交通日便郵遞亦日趨發逹余嘗思郵局旣可收寄信件包裹何嘗不可轉運人畜如内地居民欲獨身遠行關口進出舟車上落人地生疎必形不便即有熟人陪伴川資必倍郵局各路俱有司員看護郵件何獨不可倣此法而施之於人又活蜂一項郵局准予寄遞何獨不可推而至於牲畜等物想將來此法實行亦意中事也 
老申報 
[京師鬼語]  
　　（見光緒十四年十二月二十八日） 
　　客冬京師前門外迤南平樂園有一張姓者租庖人沈姓之房爲日未久張患膈症死不數日其妻中邪疾相繼暴亡詎自張殯葬後每至夜半其所居之房或聞哭泣聲或聞喊呌聲或器具亂鳴或飛擲磚瓦沈不堪其擾屢延僧道唪經超度至十一月間沈與友人共房眠至夜半房門忽開陰風刺骨桌上之燈倐滅倐明沈與友人驀見張直入房内二人大窘狂呼家人驚起齊來看視見沈與友人團臥床頭皆昏迷不醒只有奄奄一息旋經家人解救多時始得甦醒可異者二人之辮皆不知去向頭上髮只謄二三寸此事頗屬奇詭傳聞如此錄之以資談助 
新拾遺 
[筏上九日記（下）] [  許嘯桐]  
　　歐戰叢談 
　　筏爲五板二端支以四木無桅無舵無槳船主與余六人相將扶携而登其他二人則從船上躍下筏之大小不過闊五尺長七尺僅足爲余等九人容身之地各人所着衣服甚少而維一之糧食即餅乾一罐淡水一桶耳約一小時全船沉没余等即迴旋於彼之左右潛艇相去亦近故窺之極明晰艇之大小與愛爾頓相仿彿機槍二架大前小後軍官則踞舵樓中指揮當時使余有手槍者必能遙發殪之軍官與其從人當可覩吾輩之困厄然並不加以援助愛爾頓沉殁後潛艇復迴翔數匝而去 
　　白浪滔天朔風怒號隨波上下心魄爲摧有時四圍濤生如　水中則惝若死神已臨瞑目待斃未幾一端損壞筏身傾斜海水上浸餅乾亦爲之濡故第一日此維一之糧食已爲鹹水所壞水桶未蓋不久亦與海水混合同伴默默相對厥狀絕類就刑死囚又因筏質輕浮易致顚覆故均靜坐不敢稍動有時駭浪驟至人幾爲仆第一日同伴死者一人余等棄之海中是夜皆未成睡翌晨買辦又死彼受重創後臥於筏上約二十四小時未幾一伴又死又翌晨船主又死臨殁時謂余曰余將永離此筏願生生世世勿復作海上生涯也飢寒交逼悲痛雜至余亦迷惘如失神故此後數友之若何死亡不復能憶惟第三日下午一友告余曰筏上生者惟余與汝耳然吾等或者尙有萬一之幸當時天氣淸朗惟風勢仍不少殺余覺較前淸醒余友忽卒然曰余將下艙取烟實吾烟斗余止之且告彼筏上並無房艙逞論烟葉若欲下者當與河伯爲伍矣彼乃不聽强欲下余遂緊握其手不意忽然倒臥筏上不省人事約二小時視之死矣余遂親推其尸於海中而筏上所有者只余伶仃一人矣此後五日中之若何經歴已模糊不能記所克憶者惟終日坐臥若垂斃之病人然有時猶復延頸四望冀獲救星但自潛艇去後從未遇片船隻影也至第九日晨余自睡夢中爲槍聲所驚醒勉支弱軀舉目四矚忽一汽船向余駛來距離甚近余遂大聲呼援彼亦報余答語未幾馳至筏側有一人詢余能否行動余乃勉攀船首而登遂載至英國某軍艦又復送至此間就醫焉綜余所歴備極艱辛所謂九死一生者是也乃得獲救奚啻再造瞑想前塵未嘗不魂魄爲搖也 
常識 
[蛔蟲殺人新學說（中）] [  余雲岫]  
　　格拉西氏取成熟蚘卵自吞之而罹蚘證逹辨氏取蚘蟲成熟之卵以飼鼠與犬十二小時後剖而視之得幼蚘於動物之小腸干亞雷氏親見一小兒吞食含蚘卵之土塊而罹蚘證凡此諸案皆足以證明成熟之卵吞之則罹蚘證也是故蚘病之發生乃飲食不愼誤吞蟲卵之所致水濕也濕熱也氣虛也皆不經之談也獨病源食生之說爲頗有所見而王氏肯堂謂由食瓜果與畜獸内藏遺留諸蟲子類而生可謂突過前人與事實幾近矣雖然蚘蟲之發育尙有足以驚人者近三年來新說繼起而大聲首唱暴露其陰者斯周華脫氏也其報告在民國五年據斯氏之研究則在小腸中破殻而出之幼蟲非遂寢食於斯安居靜處而已也乃洞穿小腸之壁竄入腹腔上穴肝臟而漫游於心肺中也踵斯氏起者有日本之宮入氏西尾氏吉田氏諸人皆有精確詳明之實騐 
益智新畫 
　　古寺商字（銓） 
雜錄 
[生月能斷人之性質] [  許涵芬]  
　　英國内外時報載醫生愛特氏言吾人之生月能斷人之性質 
頗饒趣味特譯述於左以餉閱申報自由談者 
　　一月生者心肝强壯乃思想家或理論家凡事雖得成功而義務觀念淺薄又易　迷於愛之問題故屢惹種種誤解 
　　二月生者經濟智識異常發逹才能過人感情銳敏同情心甚厚 
　　三月生者性情易變沈鬰有不好靠賴他人之風天性與美術家或音樂家相宜 
　　四月生者爲意氣鞏固之奮鬬家然結婚以後大多陷於不幸 
　　五月生者寬仁大度雖以己身爲犧牲亦不顧必要向敵直進奮鬬至最後方肯住乎 
　　六月生者好學歌藝天性宜爲律師或演說家若一執著物事確可成功 
　　七月生者氣雖安靜雖爲家主亦難永續又若作投機事業恐致將家產全化爲烏有 
　　八月生者富於素質乃軍人或財政家爲多稍屬短氣然有　好歹之雅量惟同情心過於深厚反致易被人欺侮 
　　九月生者有冠人之記憶力兼有犀利之批評眼 
　　十月生者投機事業易能成功法曹界之人最多 
　　十一月生者靑年時代雖抱高潔志氣如若一失敗心機一轉必變爲耽溺家外科名醫心易掛念者槪屬此月出生之人 
　　十二月生者乃活動家精力絕倫不知疲乏之事企事　甚高飛出海外者此月出生之人最多云 
[謎話] [  仲陶]  
　　偶檢舊簏得垂髫時手錄文虎數則繙閱一過覺鈎心鬬角敏活異常爰擇尤錄之以供同好不識味　見之首肯否 
　　私胎射有喜而憂（春秋）正月小二月小三月小射人字袷射左拾遺右補闕（官名二）古錢射自將磨洗認前朝（唐詩）梅雪爭春未肯降騷人擱筆費平章射於斯二者何先（四子）觀音座上碧紗籠射把個慈悲臉兒蒙着（六才）平頭奴子射秃厮兒（曲牌名）熱鬧塲中射四邊靜（曲牌名）（四子）昱射下上其音（詩經）吉射是何言也又射言必有中（解鈴）（四子）玉八射疑是玉人（六才脫靴） 
小說 
[短篇爲祖國故（續）] [  徐冷庵]  
　　雪人曰吾囑汝勿來因汝一行汝部軍心渙散勢必難守設何某果敗恐吉林全省非我有矣大可曰吾深信吾舊部必能如吾言雪人怒曰戌邊數年久嘗艱苦誰不怨戰久在軍中誰不思家汝歸則軍中思歸之心更切矣吾知何軍早晚必敗汝速行猶可救也遲則禍延延吉北矣大可曰然則吾以何語告吾母雪人曰汝第言歸省母明日即返京耳大可曰諾吾明晨往也 
　　翌晨雪人復送大可登車而别比歸家報已先至因取讀之見一專電中彷彿有延吉二字亟讀之曰延吉於昨晚十時失守何旅退至汪淸李將軍舊部堅守百草溝與敵相持敵攻勢頗猛危在旦夕雪人歎曰政府用人不當適斷送吾中國之土地耳 
　　大可旣抵汪淸何某慚不敢見願以軍讓大可大可不受曰國家命官何可私相授受大可退職軍人本不能厠身軍伍第此身一日不死當爲國盡一日義務旣出召舊部謂之曰事急矣弟願以此身爲諸君决死戰誰願從我合部大譟願爲大可用與大可俱死大可呼曰諸君四鼓飽飯明晨拂曉出戰自晨至晚必奪歸延吉然後回營具飯將士皆曰諾 
　　雪人知大可此去必無幸然一念及國家危殆之狀遂不復顧慮大可之存亡惟於深夜人靜時輒思大可默念大可果爲國死者則李氏將不血食此皆吾一人之罪然已死之翁必謂吾所舉之事至當翁在日頗愛國故令其子入陸軍學校蓋深望其子爲國死也今果爲國死者則翁必含笑地下然吾無以慰吾姑姑年老矣舐犢情深愛憐大可倍至且所恃者惟此一塊肉苟以此告者必悲痛無已也某夜忽夢大可來訣心知不祥晨起倍早倚樓窗候送報人至良久報始至乃下樓入閱報室心惴惴然恐有惡消息至也嗟乎報甫啓而大可死耗至矣 
　　先是大可率軍力戰身先士卒薄暮進薄延吉城上所發砲火至烈然士氣不少餒攻不懈死者益衆士卒大憤攻益力夜半城中軍力不支棄城遁城遂克復大可受重傷未治而卒 
　　距大可死後之五年冬雪人之姑病矣勢頗劇醫束手僉謂不可藥救速治後事病人囈語不絕昏惘中時時呼大可稍醒則又問大可曰雪人大可何不來汝謂已發電去矣何至今未來雪人哽咽不能出聲强言曰大可乎今已升大官矣政事繁劇不能即來早晚當可至也姑勿急急姑乃不語有頃復問之如前雪人心中彌苦自念此　誠不可逭也又復誑之如前如是日必數十次越十餘日其姑忍死待大可不至遂死蓋棺時目未瞑也 
　　後數年雪人任吉林第三女子師範學校校長校設於琿春距延吉約百里而遙乘暇往觀大可殉國處輒涕泣不可仰過延吉西門巍然一銅像立焉雪人悲呼曰吾親愛之郎乎爲祖國死勝於爲兒女情死也（完） 
[自由談之自由談] [  元]  
　　美國有南北戰爭今日爲世界富强之國吾國今亦有南北戰爭前途何如惟祝能步武此共和先進國 
　　今日徵得梁愈之君寄來廬山西林寺塔及東林婆媳影片兩張中等 
 
 
 

Page 15

 
 
   
 
 

Page 16

 
 
   
 
