# 1882 - 321 - 4903436

 

Page 1

 
 
[啓矇眞諦] [  本舘告白]  
　　啓矇眞諦一書爲清江博望鄧君苑所撰專精眼科前列論說後備諸方於治目疾大有裨益本舘取原本用活字板排印成書刻巳工竣定於十月初二日出售每部訂成二本收回工料洋一角二分售處仍照曩例諸君請即賜顧爲幸 
[書桂撫倪中丞請展分發摺後]  
　　國家愼重名器之意不因盛衰而或殊至於開捐例而納資求仕者始多事出萬不得已並非因登進之途太隘而故寛之也然仕途雖可階梯而資或不充仍無以遂上進之心籌餉事例外官至道員而止與部郎相等知縣雖小而爲正印與中書品級亦相等顧銀數不爲小矣道員例銀至一萬兩有奇知縣亦須三千三百三十兩捐如此數照例止作雙月歸部銓選加以單月不論雙單月分發省分及捐免保舉等項其銀又一二倍如再捐足花樣分缺儘先則更倍之通計一道員必有數萬金而後可以得缺知縣亦約在一萬内外變通之中仍寓愼重之意使定例不更議减則又安得如許富家子而爭致一官也哉即非正印而爲佐貳同通亦在五千金巡　未入至卑小之官非千金不能辦也求仕者因此而見少即開捐者因此而罕收何至宦途擁擠而流品溷淆耶所惜者蓋在减成章程耳愈推愈廣甚而十存其一於是有數千金即居然道員有千金即居然知縣而閒曹更無論已朝廷豈不愛惜名器尋常保舉稍與例違部議反覆　飭矣升遷補調微有遷就督撫再三奏請矣何爲而於捐例轉相與矛盾乎此不得已中更有不得已者在焉近來捐例既停仕路漸次澄清而人才亦可鼓舞無如將停未停之際有資者踴躍爭先咸思預留地步竟有履歴中開具年歲止一歲二歲者故欲人數之少猶必俟諸五十年以後也各省督撫以員缺差使不能周轉於是請停分發而部議總不過准以一二年試思一二年中即無續到之員而爲日無幾其間丁憂事故與被叅革降者曾有幾人旋停旋開毫無裨益且此省停而彼省未停人情趨避猶將擇地而往則未停之省來者必更加多粤省瘠苦烟瘴之區筮仕者素不樂往今如所奏道員以下亦有八百餘人雖經兩次奏請停分而此時限已屇滿仍與未停時情形無異故中丞復請展停二年蓋候補中少得一員即有一員實受其益也然吾以爲停分發一事既與朝廷開捐之意不符而又於澄汰仕途之法無濟也人才之多固屬不勝其用而君子不以不肖待入既收其捐銀宜以其人爲堪任厥職矣使之僅得虚名而不能到省學習是以捐例騙人也假使當日止准報捐虚銜而不准授實職則亦已矣而無如遂人顯揚之願者固不僅此數也然則奚其可者部議之不准久停蓋亦爲是耳竊謂人才不拘一格候補之員大省多至二三千小省千員少至數百其中有用之材似亦不乏地方千里分畫疆域即一山僻瘠苦之縣而刑名錢榖期會簿書何者不需人而理今例設令丞簿典巡五項之官或兼有之或酌置之使每一人補其缺而二人候補者相助而理當亦不見爲多然而不能使候補皆才也明不皆才則抉擇之精是在監司制使矣然又不能即知其才也蓋官塲習氣厥有二端曰徇情曰避怨果使至公無私眞知灼見凡到省之員先行考試不必拘於文體但於題中篇出意思果切於用即粗如盲洞淺如家信亦見其人之有才與否也其否者即驟令回籍亦不爲過或其人目無丁字而作事綽有餘裕不能專以考試定去留則酌設差使幾項凡初到者數月之間委辦以覘其能能則留不能則遺歸以二者相濟並行如不存徇情避怨之見未有不可見人之才不才者也所以然者今各省所立考試章程既額定奬銀以贍恤之復有親寫履歷之法以寛假之無損無益無棄無取雖季考月課何關於澄清之意哉至於差使則專以調劑資格深久之員初到省者三五年内不敢指望而且調劑之差所爲者薪水之資餽遺之微羡餘之銀而已並不足以見其才也例定之差又大率有名無賓甚至以委札爲錢劵一函之往來如數取於各屬并不必親到也此皆徇情避怨之見囿之坐使到省之員覊住數年日就艱竊苟無門徑即終身無缺無差而亦不得上司之一顧夫賢否判於行爲差使不及何以能知試用期滿循例以不裦不貶之考語概置諸留省之列何怪員數日多而上司不能早定取舍也至取舍不能早定而專欲停止分發以冀人少於萬一無乃拙乎抑又有不解者中丞此疏興叅革庸劣各員之摺並　其所叅者誠有見於才不勝任而勿敢姑容也然同時片奏調署各缺謂荔浦縣許叔僖熟悉修一情形堪以調署而許公固以乖戾任性不辨是非被叅降府經縣丞者也是豈賢否不能遽定故取舍不妨兩歧耶噫爲督撫者而是非好惡如此仕途何日澄清吏治何日起色哉 
[本館自已接到電音]  
　　本館於昨日接到在津友人專發電音到本館内有十月初七日上諭一道敬謹譯登○十月初七日奉上諭前據右庶子張佩綸奏叅山西候補道姚寳勳在上海勸辦晉豫賑捐牟利營私恣睢佻逹並採買木植浮冐侵蝕各欵當諭令左宗棠衛榮光查明叅奏兹據奏稱姚寳勳委辦木植並無浮冒侵蝕實迹惟前在上海勸捐藉差招摇並有納娼爲妾及廣置房屋質作妓寮收取租息等情實属卑鄙無恥姚寳勳着先行革職其經手賑捐各款有無營私舞弊情事仍着李鴻章張樹聲張之洞歸入姚文柟叅欵内一併詳細查明據實具奏欽此 
[吕宋災荒]  
　　文匯報載有小吕宋消息云該處前有霍亂之症死傷贊多目下則又有他症亦足致死何天之不弔也又云近來小吕宋之房租驟然増價竟增至五分之四貧民之賃居者其何以堪此又云該處之米均爲前此風潮所壞恐今年不免有飢饉之憂矣 
[紐約電燈數目]  
　　美國紐约地方所用之電氣燈皆係用愛的生所創之法美人用之極稱合意美國新聞紙核其燈數共計有一萬六千九百七十六盞各公司計用燈一百二十盞自今年西歴四月起以迄於今此一百二十盞内燈之壞者僅有五盞然並非電氣失事也 
[撞船述聞]  
　　香港西字報言有輪船名巴拉丁由西貢駛赴香港適值風暴誤觸礁石船遭覆溺船上諸人幸而獲救至香港刑司查得系船主尚欠小心之故將其執照扣住四月以示罰當訊供時據云船上人爲中國綏靖兵船救起帶入道署相待極爲優渥是亦睦隣恤災之道也 
[失船述異]  
　　東報載華本月初五日長崎有帆船滿載豆餅等貨是晚忽然不見該船業主係華人云並未令 
 
 

Page 2

 
 
其開行究係何往乃雇一小火輪並日本巡捕一名長崎之中國領事亦派差同往尋至某處船貨俱在乃用小火輪拖之而回卒未知其何故也 
[營弁被控]  
　　營口自立海關道之後增設滿兵一營歸遒轅統轄今年九月間大操有隊長拔爲營官者因驟獲升遷意欲大加整頓遂頗作威福并諭令標下兵丁不准賭博衆皆遵奉詎該弁嚴於責人寛於責己令出未久即自在别營作葉子戯兵目中之黠者與之作難該弁自知理屈願以賄了事且邀兵目至酒舘相叙兵目陽諾之陰詣道轅禀控闔隊兵丁皆恨其横亦呈公禀請假辭差道憲因去年曾有兵譁之事閱禀大駭頗有爲難之勢不知作何了結也 
[盜犯獲案]  
　　天津搶船案内盜夥四散前月十六日營口毅軍營官邱軍門於距營官邱軍門於距營六十里之田庄台地方緝獲案犯三人當送營口海防應堂訊後即添差解赴天津正法當廬憲堂訊時三盗供扳有某船之夥周連七亦於此案分得津錢一百吊二十五日仍由邱軍門在田庄台某船將周連七獲解廳署寳司馬察其相貌並不兇横恐有屈謉特禀道憲細審着實再爲解津詎周連七帶到道署道憲會同邱軍門訊問止掌頰二十積案盡供不諱據云早年曾爲馬賊津門搶船一案與同伴五人共搶津錢五百吊經分得一百吊云案既供認諒不久亦當解津首領必難保矣 
[禁賭安民]  
　　距營口二三里曰東山地方遼闊人民豐富多出繭絲菓品爲海葢兩邑交界之處賭風最盛冬與春則行銅寳夏與秋則行花會兩邑書差均得厚賂包庇今海城張公到任早經訪聞東山賭風是以下車伊始即簽大三班頭役會同衆役火速往捕往返四日將該處設花會賭棍之尤者獲到十二名立即升堂不問是否各責一千板收禁照此嚴行懲辦將來不惟奉省賭風盡革即盜風亦當稍熄盖源澄則流自清矣 
[開局逾期]  
　　清江自黎簡堂漕帥在任時籌欵五百千設立因利局以惠窮民九月起二月止著爲常例甚善舉也今年已交冬令尚未開局不知何故豈該款已撥充别用耶然窮民枵腹者盖不勝翹望之殷矣 
[失愼即熄]  
　　清江浦九月二十八日三更時康阜樓外王觀察家失愼當焚去門房六間被燬物件約值數千金是時幸無大風經營勇奮力拆卸故不致蔓延也惟時各水龍齊集賴附近太平缸有水存蓄取用甚便按浦上太平缸之設昉於桂道憲近來小有火警頗收其效所惜設置無多汲之易竭倘有慈憲善紳能籌欵而擴充之當亦防灾之要務也 
[敝俗宜禁]  
　　烟間私鑄例禁綦嚴乃浦上近來烟間則燈若星繁私鑄則攤如雲集明目張胆毫無顧忌其間非有包庇想未必若是之甚也有地方之責者將何以除弊而便民耶 
[橋名詳列]  
　　九月十七日報登積騙被獲一則係由津友傳來兹據續信知寔無其事不特無宋姓騙子即挑河工頭中亦無侯靜山其人且煤河起建十橋均由唐督辦酌定每隔十里建築一座禀由李傅相錫以嘉名附近店人皆歡喜無量兹故將橋名詳列如下第一橋名利涉在蘆台至寍河大道第二橋名通津在斐莊子第三橋名濟衆在大田莊第四橋名拱辰在趙雞翎莊第五橋名詠唐在唐坊子第六橋名履泰在泰來號第七橋名望豐在侉子莊第八橋名匯通在胥各莊第九橋名阜民在王家河第十橋名慶成在煤井南並聞總局設在唐山胥各莊離唐山不過十數里無論胥各庄亦有分局騙子固不敢肆其伎俩即使鄉民受其愚弄自當赴唐山禀聞何至舍近就遠而往訴津之分局耶以此知前傳之非確矣 
[險詐多端]  
　　金某者不知何許人久居揚州少時混入軍營博得翎頂嗣乃交結劣弁欺侮鄉民前年因虧空公欵爲前運憲查辦封屋入官金遠颺未獲近又回揚怙惡不悛貪利無厭前日忽揑報盜案虚開失物多件禀於官謂保甲局養賊害民其意蓋在總辦趙觀察也地保來看不得入門捕廳來看又不得入門府縣憲仍飭原委多帶差役至該處踏勘則禀中所報者盡屬子虚各憲皆怒而金報案之禀係用其子之名其子遂被拘金又遠颺矣 
[狐仙案屋]  
　　揚州水門東埧子口有某姓房屋一區扃錮多年羣謂其中爲狐所據相戒無敢居即不知者偶爾租住十數日輙徙去有某甲性强胆大頗漫視之於中秋後携家竟入家人咸不願而甲固欲一試方信越數日怪漸作甲尚置之不理又數日眷口疾病殆遍又數日其子亦病症似痢愈醫愈甚一息僅存家人因召巫者視之甫入即云大仙索屋約以月餘遷讓不許家人欲驗其眞僞遂約如愈即讓禱畢其子竟有轉機翌日霍然可占勿藥矣其果爲仙耶抑會逢其適耶 
[鄂省官報]  
　　候補縣聨均委武闈對讀差候補縣丞楊詩委武闈監試道聽差黄岡縣倉子埠巡檢韓百揆委武闈内簾門三塲鎖鑰差○九月二十四日藩憲牌示宜城縣知縣員缺飭准補之舒善慶赴任武昌縣縣丞委天門縣縣丞楊光杰調署所遺天門縣縣丞缺委補用縣丞徐方署理同日督銷淮鹽總局廣西候補道程觀察桓生往金陵公幹該局事務委該局委員浙江候補同知直隷州李幹代拆代行 
[惡棍傷人]  
　　本埠老閘北首係租界交接之處向無巡捕巡視無賴輩聚集于此遇事生風肆行無忌旋由新閘巡防局余委員禀明道憲另設分局以資稽察等因已列前報兹悉添設分局之說已作罷論蓋經費無從籌辦故也前日有名小箍桶者與隣居孀婦爲媒無賴輩即向索費不遂當夜紏衆將小箍桶毒打遍體鱗傷臥地垂斃無賴輩始散嗣經路人經過有與小箍桶相識者報知其家將受傷人舁歸醫治一面知照該處頭圖地保如何了結姑俟續聞 
[西醫妙法]  
　　西法治疾多用外治之法其效者神速出於意外本本埠同仁醫館中昨有寍人送一九歲女孩求治病患兩眼赤腫不能看視西醫將孩兩眼上胞割去用藥敷治即顧盼如常矣又有朱觀者年近四旬患楊梅毒瘡致宗筋腫痛困頓不堪亦投該舘乞治醫生以藥水洗之患處皮黑如焦復用刀將皮割去未識能全愈否又有患横痃者醫生以針通入用刀割去其瘡言從此毒可盡去刀圭之妙實難言喻矣 
[給洋恤傷]  
　　前日本埠有兩西人共坐馬車疾馳而來突與一華人相撞華人受傷倒地西人隨即停車慰問給以養傷費洋數元華人忍痛收洋感謝而去 
[丈量漲灘]  
　　本埠老閘北首二十五保頭圖地方居民陸驛梅杸上海縣署控族人陸瑞功等將吳淞港灘之田地二十餘畝價賣與人内有漲灘地十畆零未經報縣升科亦一律出售等因范邑尊准詞之下率領書役耆保人等親往該處丈量漲灘實只二畆零尚未納稅原告又請覆丈内田方能核實邑尊准如所請想推步之後孰是孰非不難水落石出也 
[詐銀病斃]  
　　太倉人某甲向租住城内晝錦牌樓某紳家之門房在門前開設舊貨古玩鋪某紳之子曾令甲代典金鐲一對典禀囑令代存惟交銀洋可也蓋即欲取贖免費轉折耳詎甲將鐲典洋一百八十元祇交一百四十元及令代贖甲始直告餘洋借用之故紳子無奈只得 
 
 

Page 3

 
 
取回典票自贖再向索還借洋而甲屢次延約紳子帑極將甲所有之物盡行搬去作抵然所有均非直價之件不過聊以洩忿耳乃甲竟商之訟棍揑情投縣控告被搬各件單開價值至七八百千請追等因由前縣准詞飭差提訊紳家子恐俯伏公庭外觀不雅托人關說情願盡還其物甲則乘此機會托言原物缺少勒令賠償某紳家共費洋八百元其間差役訟棍及關詒之人各得若千甲作得洋一百七八十元案始了結從此兩相齟齬甲搬在英租界石路地方居住而造物弄人悖入之洋必使悖出甲遷居後患病臥床直待所得之洋用罄方於前日逝世由同鄉人與之備棺成殮有知此事之底細者咸謂非分之財不可妄取如甲者亦小人之枉爲小人者矣 
[英界公堂瑣案]  
　　公平洋行曾將新閘地方之地基租與陳阿桂造屋旋令拆讓陳因屋係新造吃虧殊甚求請斷給拆費二千元公平洋行祇肯償洋一二百元數目懸殊迭經陳太守訊供踏勘照會英領事勸令公平酌加拆費等情疉經列報兹悉是案太守苦心斟酌斷令公平繳銀六百兩令陳拆屋讓地領洋奈陳仍不遵斷太守以新閘地方已在租界之外備文將陳送縣核辦范邑尊訉供之下着陳遵照前斷保釋公平行東於昨晨令管房之黑人名末末者報知捕房派西捕及包探前往赶令陳姓與各房客搬移一面備有竹匠打笆詎陳母陳浦氏竟持穢物向外亂潑致黑人之衣帽頭面均染污穢只得馳回旋由西捕及包探就在該處雇車夫幾名拘獲陳浦氏解送英公堂西捕及包探申訴前因黑人末末稱被污大衣價值洋十四元帽值洋半元現均不堪穿戴應請追償陳浦氏供適在小遺他們蜂擁而來赶搬物件以致碰翻糞桶陳太守調案經送縣今既拘到該氏亦當歸縣訊辦至被污之衣帽均請縣追償可也○董阿保至公堂訴稱在虹口捕房當細思前夜回家突有隣人倪來順等自酒店赶出把我毆打適逢巡捕拘案請究倪供與董隣居因前日伊向我妻調笑與論爭毆失去銀飾當將情告知伊父已令賠禮完結詎董不服與友人等計欲復仇候在路上把我毆傷適途巡捕反被誣害乞恩明察陳太守訊供之下着均具結以後毋得擾釁案結○韓阿發投公堂訴稱被鄭阿大毆打傷腰訴捕拘鄭送案請騐傷究辦陳太守驗得韓阿發受傷果重飭將鄭阿大管押俟韓投醫院看明傷勢如何再行核辦○周阿發投　堂訴在虹口開老虎灶茶舘前夜有何長安王文亭顧長友等到家硬要鬥牌回伊夜深不便伊等就行兇毁物交捕送究何王顧三人同供薙髮爲業時常在伊茶館吃茶昨欲鬥牌不允並未與較伊即肆罵故相爭執陳太守隨判何等各罰四開洋一個撥充醫院經費案結○劉洪賓投公堂訴稱在印度人平治門處司帳所居房内失去油衣被褥等件鎖匙係交與更夫周阿來收管當向其查問一味支吾而行内又無閒人入内是以交捕送究周供劉姓鎖匙雖交與我却被外賊撬門行竊伊欲令我賠償自念無力求賜恩鑒陳太守謂劉疑竊指控無憑碍難准理令周先行保釋如劉查有証據再行禀請究追 
[法界公堂瑣案]  
　　陳來富投法公堂禀稱向在英捕房經管房屋家住法租界鹿鶴春相近仁德里内憑開老虎灶之顧招生荐來成衣匠陳阿根來家做工已及十天前日顧招生前來關照云陳阿根在别處賭博輸去洋三四元不知此洋從何而來囑爲留意當回家查檢果失去銀鐲一副及向陳阿根查問非但不認且服生煙圖賴當送仁濟醫館救治得痊屢來纒擾請賜究辦翁太守詰及顧招生供稱諸事係由陳來富見問並非先去對他說及陳阿根則供稱賭博輸洋是實乃向寳興里吳宅取來並非行竊被寃作賊求請伸雪翁太守調賭竊均干例禁既往姑不深究陳來富失鐲並無贓証亦不准理一併斥退○前報載竊案可疑一則昨日捕房又將張硯耕解訉據法包探嚴頌眉禀稱已至綢緞店查問雖有張姓其人於本年新正已經辭歇而吉慶里楊姓家亦去問過據稱雖相認識並不來往亦無借物之事故又到張之住處查看復搜出質票五十張呈請察核翁太守復提張硯耕研問堅執如前太守着仍管押俟下期傳同居之婦到案再爲訊辦云○前月下旬本報曾列挑泥相打一案昨日據原告劉瑞金將受傷人洪通舁請騐視捕房又將行兇人胡寳同解訉劉瑞金禀稱受傷有已情傷科看遇據云要一百二十天方能痊愈曾　醫資洋三元前日向胡理論伊反恃强將我扣留被詐去洋一元方能放回翁太守曁于繙譯官共驗傷痕見右脅受傷屬實因着將胡寳同管押侯劉傷痊再爲核辦○周錦生投訴法公堂稱初八晚在城外看戯不及進城欲投客棧宿歇詎有流氓等十餘人扭赴烟間拆梢被剥去長衫鞋子馬掛汗巾等件質錢一千七百文只將押票交還欲拉之鳴捕畏其人衆不敢動手昨日因見該惡名湯慶祥者只一人獨行爲此扭住造案翁太守詰之被告據供名湯榮兆並非慶祥在鐵廠做工禮拜六晚上於烟間内見彼等爲借馬褂爭論我在傍並不預聞係被悮認翁太守謂　梢者到案决無自認之理着爲管押候辦令原告携票至押店查明質物之人再爲核斷○前有小東門外金盤　茶館主婦張吳氏投訴法公堂稱店中管帳劉克鈞用空錢六十餘千文不告而去欲圖逃逸逹荐頭將伊尋到送案請辦翁太守詰之劉克鈞供認不諱太守着爲管押俟覔到保人出外理處詎劉押已多日保竟無人故昨日仍行解案太守着送縣辦理令張胡氏投縣請追可也 
[接錄惜物軒第二批清單]  
　　公記許資深敦禮堂鄭建明鄭益成黎浩程仲妙華李廣何璧盧江譚惠關元何中何賢何迪謝全金萬利金裕源張寳興王寳興黄恊泰金順發金恆益李芸軒金玉生金永隆劉翰卿金源興金裕泰姜　書金順興陳元興金源興金順興陳聚興金順興金萬利金萬豐金餘發金泰生金恊記趙隆昌任得順金得茂金全興全記王順利金源財鶴壽堂金泰森金震利周事岩周三陽金恆昌朱松霖金永興傅洽利喬椿扞姚順發金順利胡源順金萬順不留名蘇順興金泰興姜彩三金合興金通利王票齋金泰豐鄭益泰王榮樓唐得利陳耀高郁昌鳳金駿興陳祥生陳定周林祥茂吳全興羅朝　金昹茂二安居陳教三質甫記景韓堂蘭谷軒賈恆吉王雲記吳姓輝萼堂李居敬堂梁語鴻堂李平欽明姚聽雨寄鴻書屋揚顧七薌同升顧雨青馮凝素領敦樸許鐵夫楊復興楊永興朱成泰葉梅峰醉月軒杜升泰恆裕泰生源大昌興泰　以上一百十三户各實對開一個聚和德隆朱廣泰合記鄭同成陸培褚毓記玉記麟記元泰無名氏毆陽康沙儀廷潙寗楊葛政卿卿記泰豐沈慶生楊久褚意記山稼氏祥記仁壽堂恆記勤記豐記和昌盛朱秋塘朱廣泰張永泰容德堂張儉記足記楊文淵以上三十四户各虚對開一個錢家驄等朱錦章等各洋六角陳紀初方書堂王道安朱寳齋以上四户各洋四角張姓孫姓周姓張姓陶姓錢姓李姓史姓金姓王姓顧姓趙姓何姓吕姓以上十四户各洋三角馮姓蔣姓楊姓方姓沈姓陳姓陸姓韓姓夏姓洽記以上十户各洋二角晋泰昌無名氏公益以上三户各四開二個恆昇王子良陳良功無名氏楊子榮楊傳秀元記號無名氏祥元正福興號裕順同春行恆益祥乾大昌義和正余萬成大豐鼎昌同昌恆記豐昌順永記天成坊同德行吳新三友記萬成隆瑞錩利恆昌源記恆茂同茂恆泰仁成洪興行以上三十五户各四開一個錢天裕聚寳園各八開一個陳慶孫文各錢七百五十文引賢堂七百文鶴慶堂沈朝元楊樹蘭夏永順劉漢濱以上五户各六百文程鮑陋巷生各五百六十文林潤譚韋張朝洲梁五李敬楊先以上六户各五百五十文張藕衫集雲氏俞大發張寳山潤和益以上五户各五百文黄泰隆麥體陳興林九香遠堂孫有光徐冠千舒廷元以上八户各四百文恊大同益黄德昌　三王儀羅滔梁成謝玉祥梁恭之顔成張祖型梁連奇李五楊生隆興源泰頴川氏朱得宗楊義勝伴雲雲江不留名倪不留名陳不留名周錢二觀曹鶴鳴夏三楊阿章王阿巧陳阿慶曹三無名氏傅俊盈凌客蘭小雲森記不留名顧茂生陳朝仙段清綗唐仁和王德茅明雲李秉衡王芝幹劉漢忠少野不留名倪不留名倪陳觀亭不留名倪不留名倪以上五十二户各錢三百文秋山雅記各錢二百八十文金開梁虞各錢二百七十五文少記錢二百四十文筱溪雲山云記竹泉森麟森六顧福元伴記以上八户各錢一百四十文永昌啓順福記杏記胡繼男陳　坤周世發蔣順興黎亮沈貴林求黄穏戴三福胡鎭甌雲和林展余元福胡耕王莘田黄昌發李增福夏仁和楊東　李春玉陳連春楊得忠咎兆祥劉貴發李長清黄祖春　餘慶劉樹楨梁道元湘秋聚德堂鴻逵不留名盛不留名倪正泰鼎隆全寳記秋竹軒吳景隆李志陶阿四李華鄧春林昌何新勞其鄧迪趙智清李大興陳春袁喜蔡德馮梓臣無名氏徐萬興　鳴山愼和楊得山方靈德王裕成何起勝徐冠軍龔得成張貴珍汗蘭賢翟淦泉劉宗飭李福林王守發戴錫金馬錫奎樹德堂硯香五湘書雲古祉泗湘不留名倪武林丁同泰甡祿不留名楊江和盧不留名歐陽俊林喜濬李堯鄧志馬巧劉應六蘇文彩阿四陳安德王潤徐佩海楊良葛春生陳邦袁連韓加田曾得升朱久才顧阿川周連甲楊阿松桂福林梁喜余石鄧金黄巿吳慶金奎劉春曹德樂喬來郁暢菴又拱北李渭深大生王昌喜丁啓堂陳鴻海張金標劉玉書　林照趙得山張洪春徐嘉林叚從志蘇緒才王朝興捎殿甲賓湘龎宗鏡中子杏樓不留名丁世德堂張一處留餘草堂徐照源不留名吳德發以上一百四拾六户各錢二百文歐陽錫等共三拾九户各錢一百文無顔氏錢拾千文心記性記和記平記以上四户户各錢五千文鄧金溶不留姓各錢一千文僉仲實漢紋六兩沈慶堂蘭亭各漢紋二兩種芝軒漢紋 
 
 

Page 4

 
 
一兩孫輯五錢四千文周詩荃徐禮賢無名氏無名氏無名氏以上五户各錢二千文寄繼山房錢一千文吳仰之錢一千文王鉞臣錢一千文退省齋錢五百文無名氏錢五百文自孫輯五至無名氏十一户共捐拾八千文一五八二合漢紋銀拾一兩三錢七分六厘共收大洋九百八十一元正共收實對開一百拾三元合大洋五十六元半共收虚對開三拾四元四六一一四合大洋拾三元半錢二百五十文共收四開四十二個一九一一四合大洋七元正共收洋九拾角合洋九元共收錢九十八千四百九十文一千一百四合洋八十六元錢四百五十文又收錢十八千文一五八二合漢紋銀十一兩三錢七分六厘又收漢紋拾一兩總合洋一千一百五十三元尾錢七百文作六角一分四厘又銀二十二兩三錢七分六厘估見九八元二十二兩二錢二分九厘 
[江督轅門抄]  
　　九月二十八日句容縣張況清東臺縣趙從佐寳應縣梁枚均謝飭知回任知縣黄國忠奉委　侈舊王府工程○二十九日知縣張恩黻司委解餉赴淮委辦靖江厘捐知州陸銑赴局均辭○三十日候補道楊沙漫洲來句容張辭户部主事翟汝立辭行○十月初一日湖北督銷局程生到南河同知陳桓捷三起服到省縣丞初鼎臣解中卷赴京均辭同知陳光烈委復成倉工程○初二日安徽學臺徐長江提督李均到陜西同知趙履祥湖南來知縣馬光勛謝奉釐局委高郵厘捐葉琳奉委府發審差藩轅牌示江寜府南捕通判處運文病故遺缺以試用同知阮祖棠署理○初三日運臺孫謝飭知赴任新授江西糧道裕昆由京來知縣汗鵬翥奉糧道委安徽催漕差 
[浙省撫抄]  
　　十月初二日通判徐光鑿接辦下城知縣侯康田留辦上城俱禀知臬委冬防總巡差衞恩奎銷遂壽勘荒差禀知臬委留辦冬防中城保甲差按照磨姚下二典史蕭鈞韶清波門俱禀知臬委冬防保甲差本日到段黄岩典史張兆麟禀謝飭知赴任○初三日王啓甲謝上届海運保舉補缺後以知府用嘉善縣胡禀見叩缾赴任大挑縣余香祖禀知丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月初一日京報全錄]  
　　宫門抄○發抄旨五道○侍郎夏奏目疾未痊懇恩開缺摺子○江南主插許　奏請　賞假摺子○晉撫張　奏請　簡放道員摺子○皖撫裕奏起程回省日期夾片○豫撫李奏道員出缺請　旨迅賜簡放摺子○東撫任　奏裁撤營伍緣由夾片○晉撫張奏委員代理知府夾片○將軍銘奏請仍照原請辦理夾片○將軍金　奏委署巡檢各員夾片○署粤督曾等　奏籌解東餉委員起程日期摺子○十月初一日工部鴻臚寺鑲白旗值日無引見○内閣奏派騐放之大臣派出文中堂邵亨豫敬信周家楣○吏部呈進月官卷○禮部遞萬壽禮節○欽天監呈遊時憲書○召見軍機○發抄崇綺等奏東邊道陳本植俸滿引見奉旨知道了欽此○又開原令魏樾調補懷仁令奉旨吏部議奏欽此○又候補倅馮士懋署廣寗令奉旨知道了欽此○樊恭煦奏請於交卸後賞假回籍賓親奉旨着賞假三個月欽此○又補進延長等縣學額奉旨知道了欽此○○刑部右侍郎臣夏家鎬跪奏爲微臣目疾難以速痊懇恩俯准開缺恭摺仰祈聖鑒事竊臣前因目疾於請假後續假三次嗣於八月十二日復蒙恩賞假一月現在假期又滿而臣之目光依然昏暗視物不甚明了據醫家云肝經受病甚深非旦夕所能奏效必須靜養一半年方可望其復舊伏念臣現年六十五歲精神氣體尚可耐勞惟目疾纒綿經旬累月難以痊愈刑部爲刑名總匯之區案牘繁多自揣情形萬難襄理爲此據實瀝陳仰懇天恩俯准開缺俾得從容靜養並訪求名醫加意調治一俟半年後仰託聖主福庇如果醫治痊愈目光復明即當泥首宫門求賞差使斷不敢稍耽安逸自外生成所有微臣目疾難以速痊懇請開缺緣由謹繕摺瀝陳伏乞皇太后皇上聖鑒謹奏奉旨已錄○○江南止考官禮部右侍郎臣許庚身跪奏爲懇恩賞假事竊臣自光緒三年江西學政任滿回京供職迄今六年未經省墓現在奉命典試江南距臣籍浙江杭州甚近合無仰懇天恩准臣試事畢後賞假二十日回籍賓墓一俟假滿即行回京恭覆恩命伏乞皇太后皇上聖鑒再此摺係借用監臨官安徽巡撫關防交由撫臣附遞合併聲明謹奏軍機大臣奉旨着賞假二十日欽此○○山西巡撫臣張之洞跪奏爲省會道員要缺援案開列清單請旨簡放仰祈聖鑒事竊照奠甯道王定安因案泰叅奉旨革職所遺員缺係沖煩難兼三要缺例應在外揀選請補查該道駐扎省城統轄四府三直隷州政務殷煩且時有委審交辦事件非精明幹練之員不足以資治理謹就晉省遺員中詳加遴選如候補道寳城岳壽或身弱多病或資格尚淺未便遷就開列惟查有在任侯補道太原府知府左雋現署斯缺措置裕如於晉省情形最爲熟悉堪以勝任與例相符且係正途出身以之請補斯缺實屬相宜又查有遇缺題奏道吳其復亦係合例之員溯查咸豐十年同治六年光緒六年成案冀甯道員缺前撫臣均係開單請旨相應將該二員簡明履歷加具切實考語謹繕清單請旨簡放一員以重職守所有省會道員要缺援　成案開單請旨簡放緣由理合恭摺具陳伏乞皇太后皇上聖鑒訓示謹奏奉旨已錄○○裕祿片再監臨出閘日期義經　恭疏具題在案伏查臣自安省起程以至出闈已逾一月署中緊要文件雖包封遞至行次核辦惟自皖轉至江寍時日不免稍稽現在賑務未竣應辦各事須與司道面商者甚多且已節近霜降江水退落沿江隄壩亟當趕緊籌修以工代賑尤須親自回省督率妥辦查歴科監臨撫臣皆因地方有應辦要件於出闈後奏明先行回省在案現值安徽公事緊要而鈐榜之期尚遠未便久覊臣與督臣左宗棠面商仍照歴科成案將文闈鈐榜事宜照章飭江甯藩司届期代印並由督臣就近督事料理臣謹於本日拜摺後即起程回　順道查閱江隄並將皖南營伍閱畢旋省以重地方除折號放榜呈進題名錄仍循例恭疏具題外謹附片具陳伏乞聖鑒謹奏軍機大臣奉旨知道了欽此○○頭品頂戴河南巡撫臣李鶴年跪奏爲兼河要缺道員因病出缺先行委員署理請旨迅賜簡放以重職守恭摺仰祈聖鑒事竊照開歸陳許道任愷於光緒八年八月二十八日因病出缺容臣另行恭疏題報所遺篆經應先委員署理查有候補班前補用道王文錦穏練老成講求河務堪以委令署理除檄飭遵照外杳開歸陳許道係繁難兼河要缺相應請旨迅賜簡放以重職守臣謹會同河臣梅啓照合詞恭摺具奏伏乞皇太后皇上聖鑒謹奏奉旨已錄○○任道鎔片再臣前因東省庫欵支絀曾於上年九月間先撤果毅等步勇三營本年二月間又撤果毅中左等六營均經奏陳在案兹查振字營統領有親軍小隊二百名計一軍所費亦屬不資現已悉數裁撤以節糜費口糧截至七月底止給資遣撤回籍除咨部外謹附片陳明伏乞聖鑒謹奏軍機大臣奉旨知道了欽此○○張之洞片再汾州府知府林拱樞因調省入簾派充内監試事務所遺該府篆務應行委員代理查有儘先補用知府劉鼎新樸質勤能堪以代理由潘臬兩司詳請具奉前來除檄飭遵照外理合附陳伏乞聖鑒謹奏軍機大臣奉旨知道了欽此○○銘安片再正擬封摺拜發間適准吏部咨稱本年二月間奉旨留吉差委補用道　顧肇熙三員除顧肇熙欽奉上諭補授分巡道外知府李金鏞應令補交捐免保舉及分發銀兩同知余濬尚未騐看該二員均應赴部引見回省後方准請補等語查候選人員留省補用應令補交分發銀兩係指該督撫奏留臚陳各該員才具猷爲摺内不但不敢請留補用並不敢竟留差委仰蒙我皇上厪念邊陲緊要乏人才特旨准其留於吉林差委並准奏請補用出自聖恩特擢與各該督撫奏請留補者不同相應籲懇天恩免其再行報捐分發其應交免保舉銀兩自應飭令該知府李金鏞於將來送部引見時先行赴部呈繳吉省民官各缺均属新設各班人員未齋擬請不計到省在見缺前後及曾否驗看統歸因地擇人酌補一次以資創辦已詳前摺同知余濬隨奴才整頓營制創設民官辦理文案已歴六年現在設官初定各有責成正當飭令陸續交接之際寔難遽離五常應撫民同知一缺係遵旨酌量奏調仰懇天恩准照原請俟奉准部覆後彼時經手未完事件亦可交接清楚應即給咨赴部引見庇免公事濡滯要缺久懸理合附片具陳伏乞聖鑒　奏軍機大臣奉旨着照所請該部知道欽此○○金順片再伊犁接收已久九城地勢遼闊事務煩劇雖現設理事無民同知實有照料難周之虞查伊犁同設巡檢四員或有監獄之責成有分防之任規復經始一切均需人佐理員缺未便久懸擬先擇其緊要者先委員署理兹查有留甘補用主簿廖南禧委署惠遠城巡檢藍翎分省補用府經歴王爕委署綏定城巡檢前署安西州吏目候補員不雷發聲委署巴彦岱巡檢以上各員心地尚屬明白皆能勤愼耐勞除檄委飭遵外理合附片陳明伏乞聖鑒訓示謹奏奉旨知道了欽此○○太子少保署理兩廣總督一等威毅伯臣曾國荃廣東巡撫臣裕寛粤海關監督臣崇光跪奏爲粤海關籌解第三批京餉等欵銀兩委屬起程日期恭摺具陳仰祈聖鑒事竊照粤海關稅户部奏撥光緒八年分京餉案内撥洋稅銀二十萬兩　增盈餘銀六萬兩限五月以前解到一半十二月初間全數解清又户部墊發神機營軍餉每年撥銀四萬五千兩墊發榮全月餉每月撥銀一千二百兩墊發添撥榮全月餉每月銀二千五百兩執發景廉月餉每月撥銀五萬兩均在六成洋稅項下解部歸款又抵還閩省借欵自光緒二年正月在四成洋稅項下每結提銀六千兩解部以抵閩省應解京餉又户部籌撥東北兩路經費案内奉撥六成洋稅銀十二萬兩自光緒六年爲始按年解部又内務府廣儲司公用每年額撥銀三十萬兩例分四季起解以上各欵銀兩均赶緊籌解以濟要需查光緒三年正月間接准部咨京餉宜解實銀不得再行匯兌惟粤海關節次起解京餉由商先行借墊實難起解現銀業經會同奏明仍請交商匯兌奉旨知道了欽此兹光緒八年分應解第三批京餉等項銀兩經向西商志成信恊成乾等號借銀二十一萬九千二百二十兩先行墊解隨後由稅收歸還以資周轉飭據廣東布政使姚覲元遴委候補同知福海試用布經歴文海試用縣丞王耀清試用巡檢德芳試用鹽巡檢郝繼業等領解光緒八年分第三批京餉銀五萬兩另加平銀七百五十兩飯銀一千四百五十兩關稅新增盈餘銀三萬兩另加平銀四百五十兩飯銀三百七十兩部庫墊發神機營軍餉銀一萬兩墊發榮全月餉自光緒八年二月至是年四月計三個月銀三千六百兩墊發添撥榮全月餉自光緒八年二月至是年四月計八個月銀七千五百兩墊發景廉月餉銀一萬兩抵還閩省京餉銀六千兩又部庫籌撥東北兩路經費銀二萬兩又光緒八年秋季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩治費用項銀六百兩共解銀二十一萬九千二百二十兩飭令該委員等領齎匯單文批於光緒八年七月二十九日起程附搭輪船由海道進京前赴户部内務府分　報到　候飭傳交納除分咨查照兌收外臣等謹令詞恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
