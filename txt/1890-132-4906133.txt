# 1890 - 132 - 4906133

 

Page 1

 
 
[頭彩巳領]  
　　集腋社籌賑彩票頭彩第一千零九十五號係朝陽縣署沈君杞園所得由上海蕭義和經手領去其第二三彩則早經領去現在所存彩物不多望諸君子連來領去俾本協振所早完經手事件不勝盼禱之至 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題勸海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局大二馬路横街三層樓紉墻洋房内此佈 
[賑物求售] [  申報館協振所啓]  
　　本館開辦賑捐以來蒙海内諸同仁捐助各種貴物早巳製成彩票售完矣兹又承陸續助下七俠五義卅部隷有五十部吳都法乘一部石印小耕石齋畫詳廿部東洋漆水錦匣一具内裝感應編巧色瑪瑙搬指一个未及編入彩物之中是以另行求售諸君子有怀殷匡救者請臨本舘選購庶幾裘成　腋飢民得早慶來蘇乎 
[備荒策]  
　　救荒無善策救之於旣荒之後者不過曰賑曰蠲而備之於未荒之先則有積儲之一法漢耿壽昌創爲常平隋長孫平創爲義倉宋朱子創爲社倉常平者糴於官而藏於官者也義倉者斂於民而藏於官者也社倉者斂於民而藏於民者也而其大要皆在乎得人不得人則藏於官者適足爲槖吏奸胥所剥藏於民者亦祗爲刁衿劣監之資徒有累於豐歲之民而仍無濟於歉歲之民也吾湖無積儲久矣其所賴者在蠶絲之利昔年絲值騰貴得錢較易風俗漸至輕靡有力之家拚身家於一擲以行險爭利小民惟利是騖亦懶於力田而且人心不古皆僞飾以爲虧欠之方内實甚貧外視甚富至近年絲價折歲歉收漸見空虚之象倘五遇凶荒民皆驕惰之餘脆弱而不耐苦不能如他省之流民四方轉徙而椎埋攘奪之風所必起矣所恃者幸在水路四達之區雖無積儲猶可販運但不减抑米值使商民聞風裹足則吾民尚不至大可慮而其所大可慮者惟在無籍之客民也開墾之廠民江北之傭工在吾湖者三居其一此輩在樂歲尚託流民以爲利一遇凶年不能如有家室之民可借貸而負販勢必至就食於居民民自給不暇而苦其騷擾必至相角相角則人聚人聚則變生在上者宣早爲之計也向郡尊楊公設有積榖倉近雖漸虚補之尚易宜添撥捐欵效常平之法廉爲積儲不致臨時難措遇凶歲將此賑無籍之民其可遣者遣歸本籍不可遣者編爲册而給以米其不能自炊者宜製爲餅散給以時斷不可設粥廠以沽名盖糜多則易餲少則　敷曾親見髮難時所給皆如犬彘之食其人一入粥廠十不存一欲變通行之惟在官紏之實心行事而巳至吾湖本籍之民其米本足自給近因西北奇荒出境多而漸形饑歉萬一東南亦荒無所振運將何所恃是宜在未荒之先講明社倉積儲之法使民行之以漸較勝旣荒而勸賑然社倉之榖亦不能降之自天而仍取之於民如民皆有盖藏雖無社倉何慮如民皆無　石雖有社倉何補故大本尤在使民勤儉而去浮靡家給户足期爲備荒之善策也去冬今春京師大旱恭讀聖詔减膳素食以惠元元誦之使人感泣而爲臣民者尚可奢靡如故漠不動心也哉此篇爲浙西邸君含章所箸夢畹生讀而善之曰有是哉其真洞達古今發揮切實哉溯自晉豫奇荒而後閱十餘載而齊而燕而江浙水旱迭告民不聊生具有念切時艱者苦口諄諄勸募施賑多方籌畫務盡且詳顧僅就土著而賑之從無爲客民畫一策者殊不知客民之爲患十倍於土民土民有家室之可依田疇之可墾荀非朝不保暮斷不肯聚而爲非有以賑之斯帖服耳獨此客民則性成兇悍性命且不自惜更何有於土章乎卽十雨五風歲逢大有田中所穫果腹無憂猶且魚肉懦良無惡不作一旦凶荒無食有不成羣結隊各處驛騷者耶昔年桐鄉烏鎮客民被土民焚殺殆盡偶與客言及客曰是豈土民之過實迫於不得巳是以憤不能平耳其始客民惟開關荒田自耕自食與土民固如風馬牛之不相及土民亦决不向之欺凌其後漸漸與之相稔懚向土民貸耔種者有向土民貸銀錢者土民一丈應之從無一歸趙者由是而竟强借矣竟强槍矣土民控之官官懼客民勢盛每强壓夫土民土民敢怒而不敢言客　乃恣横愈甚馴至向土民硬借妻子輪姦之後隨卽釋回以致土民積忿成仇釀成焚殺之禍雖欲責土民以殘暴土民其肯俯首無詞哉今兹饑饉洊臻苟不有以賑撫之勢必聚而爲盜然欲與土民而一律賑撫其勢又有所不能此邸君所以心重語長必欲早爲之計乎抑又聞之各省積榖無論官辦民辦莫不設有倉厫乃董其事者往往借推陳出新爲名任意售錢俾得從中漁利儘有猝遭歲歉欲賑而顆粒全無者此種劣董奸紳王法雖可倖逃隂律斷不能恕卽使秉公辦事糶後將錢生息得以愈積愈多而豐年則榖價從廉凶歲而米值陡貴雖有類年利息尚不能彌補其間加以僻壤遐陬輪舶之所不到卽以重價徵糴一時亦難源源而來坐令飢民手握銀錢僵臥待斃則何若將榖積貯得以有備無虞乎試就章君之策而推廣言之世有飢溺爲懷者當不以爲河漢也 
[諭旨恭錄]  
　　三月二十三日奉上諭前因京師入春以來雨澤稀少朕迭次親詣大高殿及宣仁廟等處拈香並派貝勒載濓等分詣時應宫等處拈香虔申祈禱仰荷昊慈眷佑渥沛甘霖郊原普潤寅感實深本月廿六日朕親詣大高殿拈香時應宫着派貝勒載濓昭顯廟着派貝勒載漪宣仁廟着派貝勒載瀅凝和廟著派貝子奕謨同於是日分詣拈香謹敬報謝仍兾頻邀鴻貺渥澤優霑以慰農望欽此 
[本館接奉電音]  
　　昨由京友電傳上諭二道敬謹譯登○三月二十九日奉上諭庶吉士散館着於四月十八日在保和殿考試欽此同日奉上諭奉天驛巡道員缺着奎訓調補欽此 
[京邸瑶函]  
　　京師前門外迤東鞭子苍頭條胡同有户部書吏某姓其弟阿六多年染患瘋症客歲某病故痢六常調戱其嫂其嫂以其病瘋不與計較三月初間延僧施放焰口是日親朋畢集阿六又調戲其嫂嫂大怒大聲呼喚 
 
 

Page 2

 
 
嫂之昆季一聞此語不覺怒髮衝冠各持器械上前毆打幸親友卽來解勸然阿六巳皮開肉綻一息奄奄越數日一命嗚呼近日有人調處令其從豐殯殮每月給死者之妻銀若干以資養赡阿六之母以死者不可復生何苦經官動府旋卽首肯事遂寢○户部郎中榮部郎安簡放張家口監督稅差所遺户部貴州司掌印經該部堂官派定那部郎桐署理○三月十六日前門外迤東興隆街準提庵善會是日人山人海幾將廟宇撐破詎至晚間司帳者潛將分金五百緡暗竊逃脫旣而人客散盡和尚查點分金亦巳失去乃大驚尋覔司帳者杳無蹤跡和尚怒極手持利刃往其家尋找幸有人多方解勸和尚始悻悻而回赴南城坊署控訴未知以後如何也○南城各街巷一律安設大栅滿漢侍御限一月期内告竣親自蔡騐於是由坊各官遵諭親率木匠各在地面督工甚爲　奮○三月初間前門外觀音寺有一車因馬驚而逸上前飛奔路上行人紛紛急避無受傷者該御夫控制不住竟自紏倒車輪任腿上碾過血流不止至小胡同車自停御夫經多人抬起仆置車中送至共家雖巳受傷幸無大碍云○三月十三張燈時趙追子胡同妓館有木匠劉阿七因與某甲各爭义杆致啓釁端劉七率領多人將甲打傷當經看街兵報明中正司署司官親自相騐填明傷痕詳報城憲將劉帶至署中收禁有何口供容後續述○三月初奉天總督定制軍安奏奉天營口地方前因辦理海防創設水雷應設電庫十間共需工料銀五千五百十二兩零在於營口七厘貨捐項下動欵興修巳于上年四月初七日開工曾將做法丈尺清册並繪圖咨報户工兩部委係撙節估計毫無浮冒業由貨殞項下動支應用所有工程巳據報完竣除　員騐收並將用過銀兩彚案報銷外光緒十六年三月初九日具奏奉硃批該部知道欽此户部行文奉天總督卽將水雷電庫十間需用工料各若干逐欽造具細册報部核銷○上月初間張燈時打磨廠花園地方突來南城坊差役多名各持器械俄將南向一住户圍繞風息不透是時觀者甚爲擁擠閱時未主有一人自内而出手持雙刀逢人輒斫勢甚洶洶諸役一擁上前將伊拿獲當加綑縛送至南城坊署說者謂此人想是劇盜也確否容俟續聞再錄○崇文門外官廳有一車暫時停歇衆人圍觀甚衆御夫至廳内禀報頃間被綹手竊去衣服物件甚多盖由車後割破車圍伸手取去衣服内有捐照一紙甚爲要緊廳官卽派地面差役將綹手數人拿案堅不吐實廳官嚴行訊問始肯供認廳官當堂令御夫將衣物並捐照認領綹手數人送交北　懲辦 
[扶桑攬勝]  
　　三月二十三日相傳爲天后聖母誕辰廣東福建三江各帮會館先期皆懸燈結彩璀燦陸離遊人如入不夜城中由開眼界八閩會所在舊時唐館山巓地較僻靜届期司年具牢禮陳祭帮中人素能鼓吹是日集殿畔奏清音以伸祝敬云○海關上向遇華人到埠必先檢視其行李然惟施於男子若婦女則不然邇來神户關以中國婦女往往爲人夾帶私物遂另遣日婦查搜一日搜出阿芙容膏若干照章科罰○四月七號午後二點鐘時日皇偕后還至東京直赴宫内○華歴三月二十一日爲日本和尚真言宗開基宏法大師入定之日長崎香燒島延命寺清水寺春德寺三寳窩等八十八歲以及净土各禪宗無不朝夕焚香郎誦金剛陀羅尼聲聞於巿外着男子善女人亦相約於是日作佛會日人佞佛從古如斯當道雖欲闢佛法而尚西教其奈之何 
[皖省軍政]  
　　朱曉雲總戎習德國槍砲操演陣式去冬沈仲復大中丞由北洋咨調到皖委以監操之任朱先　皖省防營均教以洋操陣式其步伐鼓吹悉仿照德國營制洋槍純用新式黎意每日黎明卽傳集兵丁至箭道内親自訓練毋或稍懈中丞則間日一至箭道見朱總戎訓練有方士卒用命顧而色喜是以此次巡閱卽帶朱總戎隨營閱視外府或有應攺洋操之處亦擬命朱總戎陸續訓練緣此次北洋水陸各軍俱仿西式惟沿江一帶仍沿舊習槍砲悉是前膛步伐未遵西式中丞蒞任以來俱仿北洋成式整頓戎行不遺餘力銅帽一項向年用砂底今悉攺爲金底槍藥一項向年用圭樂今悉攺爲洋藥洋槍一項向年用前膛今悉攺爲黎意其孜孜求治之心不肯因循苟且亦可想見一斑矣 
[皖省宫塲紀事]  
　　新任安徽臬憲嵩書農亷訪上月廿一日行抵省城謁見大憲旋履新任署理臬憲丁恬生廉訪仍回安廕道本任署安廬道候補道劉子幹觀　仍回營務處曁保甲局差嵩廉訪於廿二日寅時接篆丁觀察於廿五日接印劉觀察亦於是日到差○調署太平府事徽州府春笑山太守現奉藩憲檄飭仍回本任供職遞遺太平府以本任寗國府吳述韞太守調署所遺寗國府缺以實任太平府王子範太守調署又調赴阜陽縣蕭京伯明府先鎬現奉飭赴新任本任太平縣胡明府肇祺飭回本任供職 
[邗上官塲紀事]  
　　三月廿三日金分轉兆槃委運轅發審差通泰海三分轉曁通泰各塲均到揚廿四日李鹺尹繼鄴銷西日李鹺尹繼鄴銷西臨局差 
[彝陵艣唱]  
　　上月中旬大雨連宵天氣甚令川中之水順流直下俱匯於江江水因之大漲巳近老岸惟川中峽口尚未封峽耳○洋棉紗運入川中者甚多聞近日彼處棉紗行情較前更跌每包只銀三十餘兩販棉紗者受虧不少○四川重慶現欲開關日内卽有稅司入川惟不走洋船而准民船挂旗不知商販往來生意若何耳○宜昌南鄉土門堉地方某氏婦以口舌利便好談别人是非被某乙婦証實羞憤自縊乙婦懼禍旋亦自縊前日東湖縣親往該處相騐不知若何了結也 
[重懲龜子]  
　　九江有著名龜子張某前爲江西某顯宦門丁頗得主人懽故出入閨闥顯宦有愛姬妖冶絶倫張與之通事發被逐張復誘姬私遁效紅拂之故事至九江張無以餬口乃令姬倚門賣笑近以老去秋娘門庭冷落又出貲價買玉桂紅英二妓芳齡燕小妙曲鶯圓由是花下重門依舊蜂喧蝶閙某夜適張玉山明府過其門聞院内笙歌繚繞笑語喧嘩肆無忌憚明府大怒飭差將張帶案訊供笞押日前又枷示遊城以爲曳尾泥塗者儆一時觀者如堵咸鼓掌稱快而頌明府嫉惡之嚴刻下各妓寮均有戒心不敢公然賣俏間有遷地爲良者鶯鶯燕燕相與分飛想垢汚之塲不難化爲清净之域也 
[漢茶紀略]  
　　漢口紅茶自開盤至上月二十四日止共來寗祁茶三百八十四字計二五工十四萬餘箱沽出三百十七字計二五工十萬箱有奇兩湖共來二百四十八字計二五工十七萬七千餘箱沽去一百七十五字計二五工十一萬箱有奇靜觀巿面頗覺踴躍且價亦穩妥因俄商辦茶祗喜高莊價不稍吝所以現在行情有盈無絀但英商所辦無多頗見懈弛我華茶商恐祁門河口兩處略受屈抑因茶葉色未紳正餘處俱見利巿也現聞來茶不湧續到續沽有同一山頭來貨之遲早逈異故尚有許多老牌茶猶未攏岸江上運茶輪船巳到三隻皆附怡和協和等行一名婺源一名格林克里據云水脚議定每噸英金三磅十其開放之期總在本月初一二日聞仙令匯票巳漲至四九一八云 
[華婁二覆案]  
　　松屬華亭婁縣招覆童案於二十九日發貼今將前列錄左華亭楊士元于允文施培麟楊錫春吳維藩沈淇宋家彦謝階玉宋良士葉圭璋雷福同宋蒙第黄際虞黄嘉麟李長華金兆蘭葉人騄費春華顧禮模盛應元○婁縣張葆龢朱楓張鵬姚奎璧吳福基吳朝桢張永清李廷颺俞仁澤任曾禧沈和貴王元煜杜葆璇沈則潛吳會英孫仁傑李師勣陸志清陸鼎新汪湛恩計招覆人數華八十名婁七十四名 
[洋塲火警]  
　　昨下午二點鐘時英租界大馬路之南興讓街地方二三馬路口之間彈棉花店内不知如何失慎登時火勢飛騰該店中人慌急無措以致冒穿屋頂延及隣家火又冲至對面分頭燃著計焚去玉器店線店竹器店紅木作銅器店鞋鋪女鞋店薙髮店捕房見卽鴻鐘英法美洋龍保險水龍藥水龍一時畢集灌救麥總巡捕頭督同中西包探巡捕分叚彈壓見有搬運物件情節可疑者槪帶至捕房如的係巳物 
 
 

Page 3

 
 
可覓保給還及至三點鐘時火勢稍殺諸洋龍仍取自來水灌息餘火直至將晚時尚未烟消火滅四面仍有中西捕把守不准閒人擅入火塲約焚去樓房有三十餘幢且皆新造之屋開張未久便遭飛災殊可惜也 
[爻占脫輻]  
　　外大橋現在興修巳列前報廿九日下午有馬車過橋之東馬見木板縱横屢驚不止御者控勒不住一下橋卽轉彎向禮查門前駛去不數武輻勵輪翻車隨傾側旁人赶將其馬捉住而車中西人巳躺臥在地越數分時始漸甦幸不受傷俄頃自去觀此橋東邊較前加闊然當此修理之時車馬應暫迂道而乃冒險遄行幾遭不測奈何貪捷徑而不顧性命若此吁可歎也 
[僞表再訊]  
　　包探王榮培禀今將收賣僞播喴表正興冷店帳簿吊來請查正興主陸桂生卽投案稱僞表係無知悮買有簿據可查同轉問二月二十八日簿上並未收買表樣答此係閏二月二十八卽播喴買辦計小亭出洋八元買去第六百十八號之八件表一隻此表在今年正月間由新泰押店售與我家計押本洋七元錢七千文問簿上有三月十五賣出表一只是否僞牌供另有别樣牌子與此不同問此表旣由新泰買來可知彼處尚有否供新泰於正月閉歇一應店底俱出賣於人目下尚有未滿衣物由吾店付贖問此種簿據可以暫存捕房否答逐日收賣需用務請給還同轉着暫帶去下期須將原簿交案卽將在押之張中山交陸保去 
[保人脫累]  
　　前日上海縣裴邑尊至英公廨會同蔡太守續訊福聚公號主鄭學僑控夥高其才吞銀七千餘兩一案此案初由福聚公號主鄭學僑盤記號執事人汪某在縣控恒源絲號主周書年串夥忻伯琴姚守政吞没銀兩及絲欵銀兩共一萬一千餘兩搬去棧貨值銀一萬餘兩旋卽倒閉查經縣訊周書年不認爲號　而控姚守政欠伊銀兩邑尊將姚押追福聚公之鄭學僑盤記之汪某等上控後又經縣訊各情巳列報端高其才由沈炳順作保沈係祥茂洋行買辦照章會訊邑尊飭差將高其才周書年忻伯琴帶案太守飭傳沈炳順核示原告鄭學僑稱職員用高其才爲夥被吞銀七千餘兩應向保人沈炳順究追今知高將銀借與恒源號原有絲吐頭作抵旋被將絲吐頭搬運在周書年所開之恒德號棧中絲吐頭旣抵與我旋被檄去譬如竊贓巳有着落但請追贓不必向保人沈炳順理償高其才供去冬收得銀七千餘兩遇恒源號之姚守政言及伊號内適有急需願將在棧之絲吐頭抵用幾天不料周書年將棧　搬空情同誑騙惟求着周償銀便是恩典忻伯琴供周書年並非恒源號主高其才指爲恒源號主試問有何証據倘周的係號東我願治罪沈炳　供高其才之銀旣被周書年所開恒源號騙去應請向周追究况保人祗保逃亡等語至於被人騙銀原非保人分内之事邑尊問鄭學僑現不要向沈炳順理追乎答稱不必向沈理追至周書年的係恒源號東除錢莊一業外查問各業無不知者恒源號若非用書年所開職員之銀兩亦不要追矣邑尊謂周書年不肯認爲恒源號東將奈何又問忻伯琴欲控沈炳順否答稱我與沈亦無交涉不要控伊邑尊商之太守以鄭學僑旣不欲追問高其才之保人沈炳順惟請追究周書年飭沈退去高其才周書年忻伯琴帶回縣署分别管押候再覆訊究追 
[縣案彚錄]  
　　浦東廿二保廿五圖陳家港人朱阿弟控族人錫咸大妹小妹等紏衆搬物後由該叔朱阿春調停而阿弟情願求銷裴邑尊以此風斷不可長務須澈底根究着該圖地保朱月樓查明實情禀覆並緝某某等三人到案核辦比皆見諸前報者也前晚邑尊升座大堂提訊錫咸大妹小妹等均俯首求恩原告朱阿弟未到地保朱月樓投案訴稱奉諭緝查朱朝坤朱虎金曹雲山等業巳聞風逃逸邑尊問此事因何而起答小的圖内有寡婦王氏因朱大妹欲將王氏搶醮被朱阿弟阻住以致挾嫌紏衆毆打邑尊得供着赶緊緝獲餘人並邀原告到案候訊錫咸交差小妹收所大妹仍照原斷枷號發頭門示衆○夏榮桂喊控胞弟兆桂偷竊耕牛一頭巳登前報前晚裴邑尊覆訊夏榮桂供本月初旬兆桂將牛竊去買與高才才家叩求究追兆桂供胞兄榮桂去年向高借錢三十千文迄今分毫未還高索討甚急榮桂欲將耕牛作抵小的知覺阻住但此牛係父親傳下弟兄合養求請明察地保吕根寳供亦相符邑尊以兩造各執一詞飭暫遏去聽候覆訊○法公堂解送形跡可疑之蔡山至縣前晚經邑尊研訊蔡山供湖南人在申推東洋車度日住在八仙橋小開車寓中並不犯事邑尊着釘鐐收所候辦○滬南同裕板行主曹謹箴投縣禀控周氏盤踞滋擾等情邑尊卽着十六鋪地甲曹錦將該氏帶案前日晚堂集訊曹投案供稱行夥程富昌之父錦山在日有銀一千二百兩存在我處程亦爲板木生意前年錦山在外洋病故其子富昌卽在我行贸晚程錦山之姘婦周氏突來索取此銀我以與理不合故不付給今偕程富昌投案程供略同周氏供蘇州人嫁程錦山爲妾小婦人私蓄銀千餘兩交夫存在曹處前年我夫在東洋物故由小婦人前往扶柩來申邇因日用不給向曹索取反遭掯勒叩求鑒察邑尊訊得周氏不應盤踞滋擾惟旣爲程錦山之妾程富昌亦不得置諸不顧着地甲曹錦秉公理處如理處不明再行核辦 
[英界公堂瑣案]  
　　二百四十六號華捕見姜吳氏深夜在門口觀望疑有拉客情事欲違租界定章帶至捕房巡捕頭命送英公廨蔡太守飭發官媒候訊○華捕在路見有貧病臥路之人雇車舁至捕房巡捕頭飭送英公廨值日差問其人姓氏籍貫年歲一概不答蔡太守飭發棲流公所醫養再籌安置○利亨庄執事人田順泰投英公廨控與榮根泉往來被欠銀兩向索無着案内牽涉之陳開春昨由原差提案蔡太守飭押候質訊核辦 
[法界捕房瑣案]  
　　舟山女子王鳳寳許字同鄉莊廷蘭爲童養媳巳擇吉合卺不料王鳳寳忽然逃出尋找無蹤上月其夫偕友林章行過恒德當對門之明相園烟館見女在内賣娼當卽向前盤詰女不認爲夫兩相口角經鴇婦張周氏將莊及林扭送捕房由捕轉禀葛同轉飭傳莊廷蘭王鳳寳分别管押着林章先返舟山邀集兩造親族並帶庚帖來案核訊一切巳登前報矣昨晨偕莊父正禮鳳寳之母王鮑氏投案並將庚帖呈案同轉問王鮑氏曰爾女幾歲許字莊家答稱十歲時由鄰居孀婦王氏作媒王巳物故數年詰之莊正禮曰鳳寳童養爾家終日所作何事答稱時常帮人摘採茶葉問逃出巳經幾年答時在十八歲亦因採茶一去不返又是三年餘矣復問王鮑氏曰爾女在家可有外人相識答　家年幼並無不端同轉着將鳳寳帶案便問爾識下跪之老嫗否鳳寳卽稱此是小女子之母問爾今年幾歲答二十一歲問爾前供祗十八歲今攺爲二十一歲爲何意見供因一時荒張無主以致胡言問爾究由誰人哄出供由向在舟山開烟間老嫗所愚據云四馬路有一打野雞之妓女名呌桂卿係其媳遊玩後可卽日回家豈知一到上海卽領往鴇婦張周氏家言明抵押三年取去英洋一百二十元彼時年幼以致墮其奸計問爾究竟何時逃出答約巳四年問爾前供由爾寄娘張阿二帶來何又攺供老嫗答阿二乃張周氏之口供問爾知老嫗住處否答住英界新衙門相近因事發避匿不見隨命帶莊廷蘭至案問爾向爲何業答常與林章同在金利源碼頭做扛夫問頭目何名答名春友問爾等居住何處答寄居同榮里熟識人家同轉命鳳寳還押諭莊正禮帶子退出待下期傳到鴇婦細訊○前報夫也不良一節經葛同轉訊明將錢和尚押候掌責待頭目楊紀春來保在案昨晨同轉蒞捕房包探王榮培禀據楊紀春言錢歇業巳久亦不在他處作工碍難具保據和尚云另有師父或者肯保張馬氏仍携女投案候示同轉着將和尚帶案問爾師父何人現住何處答師乃費桂榮現在城内高家弄開作同轉叱之曰看爾年紀尚輕何不思務正反向妻子滋詐實屬無恥之尤和尚仍　昨供且稱妻子典賣蕩然張馬氏稱伊全不顧家賴小婦人扶養爲日巳久伊翻誣訴小婦人念女 
 
 

Page 4

 
 
巳嫁伊自應伊養此後不能再顧同轉問爾可有親戚否張馬氏代禀伊有伯伯名錢喜又名衡時現在英界百香里之某總辦家爲傭同轉卽着和尚還押後問張氏曰爾意可願隨夫爾且直說供稱情願隨夫但其行兇可怕隨令退去自去邀其伯伯來案再核○陳通事禀胡有發在英界某花烟間住宿黎明時竊取妓女皮袄一件由捕拘押候保奈舉目無親無人保去未知何故忽於昨日將搭賻帶自縊幸帶斷未死請爲詰問斷帶呈閱同轉卽問胡挺押日久何還要尋死胡稱上海實無朋友有八十二歲之老母現在吳淞患病乏人照料未知吉凶一時憂關不堪故爾覓死同轉曰爾早知母病不應犯此不端姑念老病乏人照料不加嚴辦叱令带還吳淞不得逗遛叱出○包探王榮培禀奉傳薙髮行施湘桃至案符博才因不暇故托陳金南代質翁老亦經傳裂請訊原告段云堯禀訴前情同轉問翁曰爾等誰是董事答稱以前曾有董事身故後分爲仁義禮智信等七房每房有行長小的亦是行長並非董事問爾業旣有公所應有條規答公所向例十家兩頭開店若止八家門面巳覺有碍倘屋爲火災或翻造可以隨便遷移不論例規惟日後須仍回舊所目下叚因翻造店面移至符店相近但尚隔八家亦不爲犯例論理要叚搬移應償搬費方爲合宜問可曾與兩造議過否答當初解勸至再因被此意是參差所以難與勸導求恩斷可也問以上例言誰人所核答前年十一月間由裴大老爺出示核准復問段曰爾曾與公所商量否答同董事叙談數次據云符向不入行可不照例同轉着奶去待下期將行規情節開呈並明白補詞候示○周春泉因欠馮秀山米洋二十九元八角五分經馮控押葛同轉將周比追到洋五元着交保自行理處巳登前報昨日馮偕周妻鄒氏投案稱周因避匿不回將其妻扭案請訊鄒氏稱蒙恩斷自行理處曾訐陳姓向理言明先歸洋三元豈知馮定欲歸楚所以無力求請鑒宥同轉謂馮曰巳有人與爾調處陸續拔還爾定要收齊彼實一時無力奈何馮稱因東家催緊不得巳而爲之同轉曰凡事不能遂心何况索債着仍請陳姓理處鄒氏交保○昨報登沈炳銓向吳阿虎索詐洋八元經巡捕拘案訊押判令掌責一案今早同轉覆訊問沈曰同　拆梢之華營生現在何處笞華與小的向不投機如何與其同道同轉謂前　訛錢被吳送局辦過乃尚思刁賴乎看照昨斷掌責八十下復諭嗣後再犯前項情事定當從重懲辦諭畢飭押候交保 
[江蘇義賑停止收解公啓]  
　　啓者嚴佑之劉蘭階靳春陽錢以湘羅聖欽謝佩孜任友濓施擁百鄭茂雲費桐生諸君經辦吳江震澤崑山新陽常熟昭文太倉竊洋寳山青浦工賑均於三月三十日停止如蒙各省同鄉大人俯賜義賑捐欵未便再收謹當原璧歸趙以免虚糜所有以前收解欵目謹卽彚刊細帳送呈鈞核[  三月廿八日蘇州收解處謝家福上海電報總局收支所楊廷同啓]  
[賑資記數]  
　　本館協賑所承諸善士以書籍助賑現計隷有售出十三部計洋七元八角字林集　售出十七部計洋三元三角小耕石齋董譜售出二部計洋八角又畢香尉助醫金三次洋三角三經草堂希煦氏助扇潤一次洋三角特列報章以昭核實又俞蔭甫太史助七俠五義傳三十部昨報訛三爲二理合附正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
