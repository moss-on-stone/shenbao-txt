# 1921 - 191 - 4917386

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[國家財政（冷）]  
　　國家財政其入也由於國家之公衆非由一二人傾其私囊或捐助或代墊者也其出也亦必用於國家之公衆非用於一二人私有之事業也然試以今日中國言之其入也固悉取之民或由國家產業所抵之債固不失爲國家之財矣其出也舞弊營私屬於秘密不計者外其他所謂光明正大之用欵如軍費則爲各武人私有私招之兵而非國家之兵也如政費則爲各官僚私自位置之人而非國家之官也何也試觀今日各兵之戰有爲國家人民而戰者乎盡爲武人而戰也平日所保護有爲保護國家人民之權利者乎亦盡爲保護武人之權利也故軍費者國家爲武人代出之一種欵項也非國家財政所應有也試觀今日政界所爲之事亦復如此二三官僚爲之首領則其餘官吏旣盡屬私人而平日所爲之事又無非爲此官僚計利害未嘗爲國家人民計利害也故政費者國家爲官僚代出之一種欵項亦非國家財政應出之欵項也 
[命令]  
　　七月十六日大總統令任命李文龍爲陸軍第十六師步兵第六十三團團長此令 
　　又令文官甄用合格簡任職存記　繼琛著交鹽務署酌量任用鍾彤澐著分發甘肅交該省長酌量任用此令 
　　又令陸軍總長蔡成勳呈科長簡業敬另有任用請免本職應照准此令 
　　又令陸軍總長蔡成勳呈請　　　福墉爲科長應照准此令 
　　又令陸軍總長蔡成勳呈請任命楊國華爲直魯豫巡閱使署軍務處軍械科科長林冠英爲考績科科長段鴻九爲軍需處會計科科長程鶴孫爲糧服科科長左繼梧爲統計科科長張宗哲爲軍醫處醫務科科長梁濯溏爲衛生科科長陶雲鳳沈光葉爲軍法處軍法官均照准此令 
　　又令陸軍總長蔡成勳呈請任命宋玉珩爲陸軍第十六師砲兵第十六團第一營營長應照准此令 
　　又令陸軍總長蔡成勳呈准步軍統領王懷慶咨以王雲卿劉鳳藻高文豹補參將樊文俊補游擊均照准此令 
[專電]  
　　北京電潘復向震義銀行借千二百萬利拉到期不交欵因之指定發放各欵分毫無着到部大鬧財部亦向震義理論查該行係空頭無義國資本（十七日上午十二鐘） 
　　北京電奉軍欲編第九混成旅團長王綸帶官長三十兵一百分赴山東保定通州招兵（十七日上午十二鐘） 
　　北京電吳新田電陽（七日）抵商南劉旅庚（八日）抵藍田左路魏團已抵山陽右路齊團已抵雒南又張錫元報告陳樹藩蒸（十日）由興平回籍現秦軍已大半歸服西路戰或可免（十六日下午六鐘） 
　　揚州電瓜洲下圩千人來縣要求上圩放水入河免淹田畝 
（十七日下午八鐘） 
[公電]  
　　陜西郭金標來電各報館均鑒陳督擁節關中於兹數稔地方喪亂文理末聞此次易督命下亟宜遵令解職藉贖衍尤乃要挾多端延交抗命服從有訓義責難逃金標等服從國家保障地方不忍坐視瘡痍餘生更遭塗炭爲率部曲與陳督脫離關係秣馬厲兵謹受命於新督皇天后土誓死靡他謹此縷陳伏維垂察西路游擊司令郭金標率騎兵第一團長傳葆年第二團長黄寶善步兵第一團長吳景文第二團長楊德盛齊叩太平洋路透電 
[粤桂戰事記]  
　　十四日廣州電據消息靈通者聲稱桂軍與粤軍交戰者共有四萬七千名月需軍費七十五萬元開戰之前桂軍司令部設於貴縣與梧州兩處今龍裕光率兵一師駐於南寗另有二旅一駐柳州一駐貴縣其部下且有砲兵一團工兵一營南寗尚駐有馬忠所统之兵兩旅砲兵與機關槍兵數隊 
　　十六日北京電李厚基派員至京領取討粤軍費一百萬元 
[中東鐵路債劵展緩發行]  
　　十六日北京電中東鐵路債劵已無期展緩發行該局最後一次會議决議將發行日期地點及圜幣問題聽由董事部解决而董事部則不贊成發行債劵希望續向中國銀行告貸三百萬元按中國銀行已於一月間以欵二百萬元貸與該局 
[全國救災委員會]  
　　十六日北京電全國救災委員會今日開會貴州代表聲稱貴州災情重大若不急施賑濟則三十縣之人民將有人與人相食之虞境内災况與春間河南省相同湖南代表宣稱湖南現亦患饑 
[北方近事記]  
　　十六日北京電陳籙電告政府中法實業銀行股東定本月二十五日在巴黎開會彼已命巴黎中國總領事代表中國股東參與會議 
　　十六日北京電敵產管理處已接蘇皖直鄂閩覆電謂已遵示從事將前敵人產業發還原生管理處且曾以同式電文致川粤滇湘數省令發還敵產 
　　十六日北京電官場接華沙沙息波蘭各報載稱大北電報公司大東電報公司一方面與俄羅斯勞農政府一方面已訂立合同規定歐洲與遠東閭之電報准照舊取道俄或傳遞 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[土耳其之前途]  
　　十六日巴黎電據君干坦丁電稱法國高等委員貝萊將軍發表宣言如下協約國願見土耳其帝國重興而尤以法國爲最但下列條件務須施行（一）土人須聯合一致（二）土人須將各部行政大加改革司法制度亦宜改革俾得列强之信任（三）土人須將國家經濟事務措於鞏固地位此爲土耳其將來存在最要之舉土耳其各報謂貝萊將軍之宣言已使使土國政界及民衆發生良好之印象所建議之改革毫不與土耳其國民志願相牴觸 
　　十六日巴黎電據叙利亞最近消息觀之該處大局殊可令人滿意 
[上西萊西亞之現局]  
　　十六日巴黎電各報載有消息謂德國武裝隊伍侵入近波蘭叛黨退出之上西萊西亞境者其數漸多且於各地施行暴舉 
　　十七日巴黎電法政府因德人在上西萊西亞境内抱有咄咄逼人之態度故致文德國嚴重交涉要求德國將駐於邊界之義勇隊與其他軍隊一律解除武裝而遣散之並聲明法國即將遣派援兵前往該境德國須予以照料以便軍行迅速法總理白里安氏同時又牒告各協約國謂德人現有準備如遇處置土地不利於德之决議即將起而干涉上西萊西亞事法國擬即派兵一師前往請各協約國亦加派援兵 
[德國審判戰犯]  
　　十六日萊浦齊電德潛艇軍官狄特滿氏與波爾特氏被控砲轟中魚雷英醫院船之救生艇一案已於今日定讞各判監禁四年狄特滿氏且開除軍籍 
[荷蘭與裁減軍備會議]  
　　十六日倫敦電每日郵報海牙訪員電稱荷政府對於哈定總統召集裁减軍備大會之議甚爲關心希望邀請荷蘭加入該會蓋太平洋問題之解决保護荷屬東印度島問題亦可隨以解决也該訪員又稱亞姆斯特丹之交易所連日巿况更見鞏固足證荷人果信時局必有滿意之結果也 
　　十六日華盛頓電美政府已以美國對於裁减軍備及遠東大會範圍所抱之意旨通告日政府蓋日本曾請以大會所將討論遠東事務之限度示知也 
[日太子留意記]  
　　十六日羅馬電教皇於昨日午後衣禮服接見日太子日使方陳詞介紹教皇即伸手與日太子行禮日太子以日皇祝福之言代逹教皇教皇表示對於日太子造訪之感忱並祝日皇康健日太子贈教皇銀瓶一事教皇極讚鏤製之工命置教廷博物院中教皇亦贈日太子美術品數種 
　　十五日羅馬電日太子等昨夜宴請意皇席間致詞以各處表示友誼爲謝意皇答稱意太子或將有游歷日本之機會意皇與沃斯太公爵已接受日本最高之徽章而意國最高徽章日太子亦已接受之日太子以日本美術花瓶若干贈與意皇而意皇亦以長三尺之古銅像一架答贈之日太子又以若干日本徽章贈與意國諸要人 
[各國近事記]  
　　十六日倫敦電紡織業主人聯合會今日宣稱紗廠美國部分之工作鐘點自每星期二十四小時增至三十五小時埃及部分則自本月十八日起許以完全工時從事工作此足徵棉業已有行活動之象本星期内在薦工處報告賦閒之工人較上星期少五萬零一百人據工報載稱七月一日之生活代價視六月一日未有出入各項物價漲落不一 
　　十六日馬賽電意國皇家游船特里拉克里亞號陳列意國商貨様品駛抵馬賽當地商民及製造家紛紛登船觀覧該船將游弋國要港 
　　十六日西姆拉電印度政府之副秘書費資赫維氏已被任爲英太子游印隨員中之秘書長不日即須起程赴英 
　　十六日西姆拉電印度時季風起後全境得雨頗暢 
[安德森之中國談論]  
　　十六日倫敦電中國公會開常年會議主席安德森氏宣稱中國施行共和已遭失敗其眞正之困難乃在財政中國物產豐富如善加整理則可成强大穩固有勢力之國如銀行家商民官吏之有資本者合而爲一則可成强有力之混合政府措施民政面可使青年有才之華人皆獲位置安德森氏又稱中政府决議在滬建設造幣廠此實爲一佳象彼殊贊成邀請中國財政團加入外國銀行團此舉似可發生遠大之效果將來或可因此定强有力政府之基礎安氏結語曰英國爲中日兩國之老友英人對於消除中日兩國間衝突原因殊爲團關切而一面則主張維持英日之邦交 
國外要聞 
[德國特約通訊王光祈（五月二十七日）]  
　　最近歐洲國際間之風波　　 
　　（一）德波兩國與上西萊西亞省之糾葛 
　　日來歐洲因上西萊西亞省Ｏdelschlesien即ＵpperSilesia問題又有牽動全局之勢英法主張由此不同德波兩國因而互鬭旣關涉履行和約問題又影響德國存亡命運故一月以來上西萊西亞省問題已成爲全歐政治家新聞家爭論之焦點然吾遠居東亞之國人對於此事之眞相或尚有未明其末者兹特先述德波兩國與該省之糾葛然後再論各國對此問題之態度便知此問題之在歐洲實爲最近國際間一重大事件也 
　　上西萊西亞省者德國東部之省分也其地產煤甚富爲東德意志工業之中心地德國產煤之地有三一曰薩爾流域二曰魯爾流域三曰上西萊西亞省薩爾流域早爲法人所占領所有煤炭皆輸入法境德國已無染指之望魯爾流域於前月爲法軍占領三城亦常在飄摇之中上西萊西亞省則由凡爾賽和約規定或仍屬德國或改隷波蘭須由該地人民自由投票解决由此觀之薩爾流域旣失魯爾流域亦不可靠若上西萊西亞省再屬波蘭則無異斷絶德國交通及烟火（德國因缺煤之故火車電車時有停駛情形煤燈煤灶亦常斷絶煙火（故德國對於上西萊西亞省大有存則俱存亡則俱亡之勢其重要可想而知 
　　惟上西萊西亞省在六百年前原爲波蘭領土後由德意志人管轄所有文化政治經濟種種皆全爲德意志人之勢力已非復波蘭昔日舊觀若直接將該處割與波蘭實爲德人心所不甘若仍隷德國而波蘭亦情有不願於是凡爾賽和約規定由該地人民自行投票解决在未解决以前由協約國軍隊駐防組織所謂協約議會ＤielnteralluerteKommssion者管理該地今年三月二十日投票結果其人民願屬於德國者七十一萬七千一百二十二票願屬於波蘭者四十八萬三千五百一十四票德國約占三分之二其城巿願屬於德國者六百六十四處願屬於波蘭者五百九十七處德國亦占多數且願隷德國者皆係重要城巿故投票結果德國大獲勝利遂使久而未决之地一旦確定主權各報皆大書『德國勝利』總統亦下令激勵國民舉國如狂其喜可如據德國政储云此次投票德國方面受種種限制與不利否則所得票數當不止此第一因選舉法規定凡在一千九百零四年以後到上西來亞省之德人不得享有投票權於是德人方面失去投票資格者爲數至衆第二因波蘭在選舉時爲種種不正當之運動於是德國選舉受其妨害關於波蘭此種不正當運動之證據德國政府曾將其彚訂成册送交協約國政府以證明上西萊西亞省人民雖受種種限制而德國仍占優勝足見該省民心之所向矣 
　　反之波蘭方面在未選舉前外求協約各國之援内以民族主義爲號召自謂边動成熟恢復故土指日可期且波蘭之欲得上西萊西亞省不惟故土關係而已蓋波蘭以新建國家欲振興工業而缺乏煤炭對於上西萊西亞省有勢必得之之心又近來波蘭人不但輕視俄國而且藐視德國前月波蘭舉行紀念將德國舊日國徽置於一根木竿之上飾以其他玩前梭巡德國新聞記者到波旅行常爲波蘭軍隊所窘德國公使購一波蘭房屋而賃居此屋之人乃抗不遷出凡此皆足以證明波蘭人對於德國之仇視也凡爾賽和約雖規定上西萊西亞省之隷屬由人民自行投票决定然在波蘭視之不過一種具文而已故波蘭對於上西萊西亞省早已視爲囊中之物此次投票結果波蘭旣遭失敗於是决定以武力取之投票未久上西萊西亞省各地之波蘭人遂羣起革命占領城巿殘殺德人東歐一隅又復陷於兵火駐防該地之協約軍隊不便干涉而德國軍隊又不能自由前往平亂德國内地人民聞之義憤塡胸遂有所謂志願軍者拔劍而起馳往該省以急同胞之難此種志願軍多係巴燕人蓋巴燕者德國舊黨之地盤愛國主義之中心也有獨手將軍厚費耳Ｈkfer者爲志願軍之領袖曾發布一種宣言略謂『國民乎同伴乎吾人聞上西萊西亞省兄弟姊妹呼救之聲而忍安然不動乎今日上西萊西亞省之協約議會已自證明其無力抵抗波蘭暴徒吾人尚不起而自救乎吾人不願以一種暴力而抵抗他種暴力吾人之希望者乃在重建協約議會所喪失之威信而恢復波蘭暴徒所奪去之和平耳吾人甚相信世界之正義更希望此問題得早日解决云云』獨手將軍者在歐戰中爲有名之將校因戰爭因失去右臂然仍衝鋒陷陣不稍退怯英國軍隊常戲呼之爲德國獨手將軍此次率領志願軍以救同胞可謂見義勇爲矣 
　　現在上西萊西亞省有三種軍隊一爲協約國軍隊二爲波蘭革命軍三爲德國志願軍德國政府不能派軍前往亦不願派軍前往專聽協約國政府之解决最近德國政府又頒發明令禁止凡未得官廳之許可而擅自爲軍事上之結合者處十萬馬克以下之罰金或監禁並派警察百名前往上西萊西亞省境界檢查凡有武裝德人潛入該省者即行阻止其由該省退入德境者亦飭令解除武裝又向協約國表示將來波蘭需要該省煤炭或原料時德國亦願在某種條件之下供給若干觀此則知德國對於此次事件之態度可謂處置和平矣雖然國際事件决不如此簡單英法之間意見旣有不同近來上西萊西亞省又有改置中立國之說其關係之複雜可想萊西亞省又有改置中立國之說其關係之複雜可想而知矣 
國内要聞 
[北京通信（鏡）]  
　　贛人之去楊請願與府院態度 
　　旅京贛人之驅楊再接再厲前次大會所推四代表赴府院請願未得要領於十四日開幹事會决定推舉請願代表三十人分爲三組於星期一三五三日輪流赴府院請願不得確實答復不止十五日適爲星期五爲第一批出發請願期其請願人爲顧人名朱士芳盧常歐陽文徐步垣龍見舒偉元熊遂陳立檙周法乾王浩等十人於上午十時會集於江西會館先赴公府府派劉某代見劉爲一普通秘書於出見代表之先未先請示總統意旨代表等分别陳述驅楊理由後劉不能明白作答但謂可以代陳總統代表二小時之陳述僅得一不負責任之答復不得已乃聲明第二批代表將於星期一到府請劉氏務將贛人請願諸辭悉告總統求一確實答復於星期一告贛代表劉允之代表遂出而赴院至院後靳氏未到由郭則澤代見代表請去楊其理由亦如大會所述不過略舉包辦選舉任用私人等事郭答云楊之去否不成問題楊無爲省長之才政府所深悉政府非有所好於楊第以楊固代趙從蕃者根本解决在趙而不在楊使趙有一日到任則楊之署省長即可取消趙有一日辭職楊之省長亦可根本打消中央决不能於趙辭職後復令此不受贛人歡迎之楊慶鋆繼長贛省現趙從蕃旣不到任又不辭職此種態度誠令人難以索解政府非不能以久不到任爲理由另簡他人但於面子上終不如趙之自辭爲得代表謂據内務部烏某言政府因欲令陳光遠攻粤故不肯易楊留楊非有愛於楊實爲陳氏云云未知確否陳光遠旣無征粤之實力亦無征粤之决心近頃湘省對粤之態度旣已表明湘軍與李烈鈞之聯軍已傳攻入桂林湘省各軍官且已通電攻桂矣而陳光遠復與湘連合有所謂湘贛聯防者則贛之不援桂可知望中央勿爲所欺郭謂陳之不能出兵攻粤政府亦知之政府方面并不望陳氏能以全力攻粤但料陳氏爲自衛計亦當援桂蓋桂若敗李烈鈞必由桂入贛爲陳大患陳之援桂實爲自保中央固不必以省長與之交換苟趙氏到任或辭職則中央自有滿足贛人之意之辦法代表復問外傳陳光遠病重究確否郭謂陳病亦聞之但病勢如何則未敢决言若陳果有不諱則贛省長更不成問題矣現時所爭者爲趙之去留問題而非楊之去留問題也代表至此認爲答復圓滿興辭而出至江西會館會議後决定於星期日召集會議電促趙從蕃速表明態度趙病聞已三次開割贛人料其决不肯到任其勢殆已由去楊而變爲去趙矣 
　　至府院兩方對於楊氏之態度則復各持一見所謂期陳征粤而不易楊者府方面之意見也院方面對楊即平日言談中亦多表不滿之辭楊氏知院對彼無好感故舍院而謀諸府暗遣代表向府疏通願任促陳援粤之責徐對陸氏固有好感者當然樂從烏氏私告贛代表之言蓋得諸吳笈蓀者靳氏方面張志潭與趙有舊主保趙之地位故政府未肯免趙然以趙之去留定楊運命則可斷言也惟尚有一事可以附帶報告者則楊氏辭職說不確是盧常問郭謂楊已三請辭職政府胡不立允郭云政府並未得有楊氏辭職之公文或電報諸君試思楊旣得省長復肯自辭耶諸君但問楊是否肯自辭之人即可知此說之眞僞矣據此說觀之則院方面對於楊氏之不滿已足證明據贛人云報傳楊辭之說皆保楊黨所造用以緩和贛人之反對潮流者此說亦足與郭氏之言相證明也 
　　附錄各省區自治聯合會通電如下（一）自武人干政播惡全國民治視軍事爲轉移省長於督軍爲附屬凟法汚民莫此爲甚本會成立宣言即以主張廢督爲實現民治之着手辦法乃者江西督軍陳光遠乘贛人渴望省治甫行成功戚揚被驅趙從蕃受命之頃遽敢公然攫取省長一席畀諸私人楊慶鋆及趙氏抵贛陽示歡迎陰行阻撓一面電請中央俾楊氏由護而署躬冒天下不韙破壞贛人自治此其用心已不可問近更縱令楊氏賄賣差缺包辦選舉將欲造成一官辦議會以制贛人死命楊氏恃有督軍爲護符肆無忌憚種種劣跡罄竹難書本會責在宣傳促成自治覩此情形實深憤慨用敢大聲疾呼昭告國人非積極廢督不足排除自治之障碍非羣起推翻督軍命令之省長不足翦戢軍閥之淫威凡我同胞當急起圖之以爲全贛三千萬人民之後援臨電不勝激切企禱之至各省區自治聯合會叩（二）湘省首倡自治浙江繼起制憲本會夙昔之主張近頃之呼號胥以省自治爲歸宿湘浙軍氏一致奮起寶行同人私幸主張可以實現呼號不致無門全國觀聽爲之一新乃湘憲以審查而停頓浙人亦意見之紛歧本會期望綦切義難緘默年來國人言自治省憲衆流奔赴若朝大海民間運動旣極盡力軍人覺悟尤爲難得是宜乘此時機實行自治立一省之基礎即樹全國之風聲不宜以地域之偶分意見之偶歧先自參商致召外侮最近王正廷君宥電從社會眞理國家原理大局安危民情向背與夫行省本體制憲程序四方面闡明實行自治制定省憲之義言賅意明彌可欽佩同人遠徵往史近覘大勢誠有如王君所謂民治興亡千鈞一髮所望湘浙人士捐棄意見促成省憲蒙其利者豈惟兩省各省人民亦應聞風興起早圖自决同人以爲不獨民治興亡實繫於此即國命盛替亦繫於此尚望全國一致共起圖功臨穎迫切不遑擇言惟希公鑒並垂教益各省區自治聯合會叩 
[調停已妥之京教潮]  
　　教職員已通過調停條件 
　遷延四月之教育風潮自前日下午范江傅張四調人正式與校長教職員學生三方面接洽後各方面意見大體已歸一致惟形式上尚有待商之處故未能即告解决昨日（十五日）上午九時八校教職員代表開臨時聯席會議仍由王兆榮主席報告十四日下午在中央公園董事會與調人接洽情形略云調人對於經費問題雖不能如同人議定將條文更改然對於第四條之二百萬元證劵作爲準備金一層已允由教育次長馬鄰翼正式函詢代理財長潘復由潘氏函覆教部說明證劵擔保品係以明年某月起至某年某月止二十五個月之鹽餘項下每月撥出八萬元教育部接到此公函後即行發表作爲公式的保證對於第五條之臨時費支給辦法則由調人公函教育部說明應照四月三十日閣議通過三條辦法按月支付教部即覆函調人允爲照辦至於明令亦必由政府自動的速行發表内容無非關於經費及軍警之事等語報告畢即付討論僉以同人要求目的全在經費穩固關於六三事件政府已有轉圜之意則雖於同人當初條件不免不符然亦不外分量輕重之問題同人爲維持教育只要能保持人格經費有着其餘細節無妨略爲遷就於是一致决定對於調人所提五條辦法之大體與以承認並以公函回覆調人申明其旨至於復職問題無論如何必須於政府對教職員實行慰問之後並將訴訟等問題結束始能談到於是對於復職之程序略有討論决俟函覆調人時口頭申明免致外間發生誤會次對於學生方面之意見討論結果由本會議公推王兆榮李大釗即日與學生會接洽遂宣告散會聞今日（十六日）上午尚須再開會討論一切至校長團方面昨日（十五日）上午亦曾開校務討論會討論結果大致與教職員之决議相同此外對於調人方面之奔走則擬於此事解决後公同表示謝忱學生方面昨日上午在高師開會由何玉書等報告與調人接洽情形後僉以學生所注重之問題其與教職員所提條件不同者二事（一）爲對於肇事軍警長官加以相當處分（二）學生集會結社之自由政府以後不得妄加干涉現在教職員雖已承認調人之五條辦法而上述兩條件則不在該五條之内調人亦尚無正式回答此時不便討論决俟接到調 
人正式答覆後再議聞范氏已約學生代表何玉書韋瓊瑩等今日午前九時在私宅談話據某方面消息結社集會自由一層政府可以承認至於處分軍警長官則礙難之處甚多恐不能辦到究竟如何須俟范氏與學生代表會晤後方能揭曉惟昨日教職員會議曾派王兆榮李大釗兩代表到會將教職員開會議决情形向學生報告並希望學生與教職員取一致行動大槪學生方面亦不致再發生他項問題也 
[我國加入太平洋會議問題]  
　　外交部已提出閣議 
　　美國哈定總統提議太平洋會議後關係遠東諸國如英如日均表同情日前（十二日）美國駐京代理公使有公文一件致我國外交部全文甚長首叙此項提議之内容中述國際之現勢未致希望中國加入之意星期三爲外交部接見各國公使之期英使晤外交總長亦有同樣表示英使館並有通告式之書翰致外交部惟内容未詳外部已會議一次大致以此項會議如果成立中國自應加入故加入與否不成問題惟注重於加入之方針及代表之人選關於後者本有顧維鈞說惟聞顧近有電到京電中亦述及此問題關於人選一層主張外交總長親自出席較諸僅以公使列席分量較重顧與駐美之施肇基均願居於輔佐之地位現外部已將關於本問題之公文彚齊製成議案提出閣議有今日（星期六）議及之說 
[外蒙形勢之新變化]  
　　近日俄人方面盛傳我蒙俄舊黨已爲赤衛軍所摧陷庫倫業由蒙古革命軍控制兹聞政府日昨已據黑省當局來電報告恰城俄匪自上月起與遠東俄軍接戰迭敗分向滿海一帶潰竄現恰克圖買賣城完全爲遠東軍佔領派有重兵駐守後營子一帶亦駐有紅軍萬人同時駐赤塔領事沈崇勳亦電致政府謂恩琴與部下不和部下大半加入新黨本月七日反攻恩琴恩將女佛携赴馬烏里雅蘇台車臣汗王因與恩巴關係最深爲部下殺死暴尸克魯倫河畔云云證以俄人言面所傳是外蒙已入於俄新黨範圍而舊黨勢力已完全失敗 
　　除上項劇烈變化外尚有一可注意之消息則科屬扎旗之内嚮是也自科布多失陷後各旗王公貝勒等多與匪黨聯絡一致惟扎哈沁旗貝勒棍布克齊爾不願附亂遷居迪化近政府續接新督楊增新來電謂扎旗棍貝勒前因科城失守率屬避難來新曾經據情陳報奉覆妥爲招待在案兹據該貝勒呈稱貝勒誠心内嚮前於民國元年間率屬輸誠蒙督帥恩准收撫今因科城被庫匪 
侵擾部落各旗人心驚惶恐遭荼毒當率闔屬避難來新竊以扎哈沁游牧毘連新疆值此庫亂未定擬懇轉呈中央准戕扎哈沁一旗收歸新疆管理俾享太平此貝勒等誠心請願者也如蒙俯准並懇准由本旗挑選精壯若干充兵以便驅使効力圖報等情查該貝勒元年投新歷年均照發俸餉在案此次誠心内嚮避難來新并請將扎旗收歸新疆管轄其志可嘉除妥爲安置俟庫亂定後再令回旗外擬懇將該貝勒郡王銜扎哈沁貝勒進封王爵以示激勸是否有當敬乞示遵 
[鄂代表赴院請願無結果]  
　　鄂省代表向公府請願罷王後東海曾令與内閣接洽並將代表呈文發交國務院核辦前日（十四日）鄂代表李繼膺等十一人赴院請願未得面見靳氏旋於下午七時馳往棉花胡同靳之私宅靳派祝秘書接見各代表提出要求四項（一）須總理明白表示到底有無撤換王占元之誠意（二）電阻王占元再募新兵（三）徐總統交院「迅速撤換王占元」一案爲行政處分有責任之内閣總理不能向無責任之陸軍部推諉（四）以上三項須於一星期内明白答覆祝秘書承諾代逹當晚（十四日）好由靳諭令郭則澐於昨日（十五日）代見郭遂電約鄂代表於昨日上午十時前往國務院接洽昨日鄂代表如時前往郭已外出祗派一不相干之王某出而代見王仍言「罷免王占元爲陸軍部之職權國務院不能干涉」各代表憤而不與王談話遂仍不得要領而退 
[自治會廢督裁兵之通電]  
　　主張以湖北爲倡 
　　北京之各省區自治聯合會自去秋發起以來積極進行不遺餘力各省區相繼加入者竟逹十九省區之多亦足見國人傾向自治具有同情自該會會員張仲仁等奔走蘇浙後而長江之空氣爲之一變自治聲浪大有繼長增高之勢故該會亦擬振刷精神以謀貫澈初衷之計迭開會議議决積極進行較法五項（一）根據該會之宗旨再發一主張廢督裁兵之通電以促國人之覺悟（二）以湖北此次重大兵變爲前車之鑒主張以湖北爲實行廢督裁兵之模範者（三）警告盧永祥旣提倡自治須先實行廢督（四）通電各省促成省憲以爲自治之根基（五）聯絡海内名流發揮自治之言論以示提倡各項辦法决定後該會幹事部已在分途進行根據（一）（二）兩項辦法所擬之通電昨日（十五日）業經發出原文如下鄂省兵變一月數起焚掠之慘近今所無經過情形諒早洞悉本月九日本會全體大會有十一省區 
 
 

Page 11

 
 
代表四十餘人列席據湖北代表陳定遠高元藩等所陳述該省兵變慘狀言者揮涙聽者碎心僉以本會成立之初即主廢督裁兵實行自治誠有鑒於世界潮流非眞正民治不足以立國於現代而眞正民治非聯省自治不足以鞏固其基礎專横之督軍冗濫之軍隊又實爲自治前途之兩大障碍一年以來本會同人本此主張鼓吹奔走不遺餘力乃政府旣置若罔聞軍閥尤毫無悔悟今鄂省兵變姦淫焚掠無所不至財產損失累數千萬兵禍督害昭然若斯若再因循本會之主張謂何國民之人格謂何惟有繼續主張即於湖北首先廢督裁兵實行自治衆議旣同當即决定查湖北於半年之間兵變二十餘次宜昌於六閱月間兩度焚掠全巿爲墟武昌省城於宜昌兵變後之三日亦繼起兵變所變之兵即王占元親率之第二師遭變之地即王占元駐在之武昌城貽禍至此顯戮猶稽政府旣無禁暴禦亂之力人民應爲出死入生之計王占元罪有應得固無戀棧之餘地督軍制禍亂之階尤有廢除之必要已變之兵固應嚴懲未變之兵亦應裁汰除由本會繼續向來主張呈請府院先就湖北實行廢督裁兵厲行自治外應請全國各法團共起主張庶幾衆志成城事功易集不獨本會之主張得伸抑即國民之人格得全永絶亂源再造新邦本會幸甚民國幸甚各省區自治聯合會叩刪 
[航空署長交替紀]  
　　航空署長之更動已見明令舊任丁錦於十三日上午集合全署職員告别照例攝一紀念影片一班人員無不神色喪沮大起恐慌有人發起在丁氏面前總辭職表示始終如一後因反對者多無形打消昨日（十五日）上午新任潘署長到任自僉事科長起迄廳長參事止齊集署前排班鵠立由潘氏先鋒副官某指揮排列表示歡迎潘氏身着軍服隨帶秘書李某副官宫某王某及馬弁等於九時三十五分到署公四班傳見第一班參謀廳長地點在會客室第二班僉事技正科長在庶務處樓下走廊第三班主事技正及有體面之辦事員在會議廳第四班辦事員書記在值日室接見畢潘即宣布本人業於航空（一）不借外債（二）以軍事爲主商業爲輔（三）整頓教育不藉外材爲主旨說畢即交下兩個條子（一）派秘書李丙麐爲本署秘書兼總務處長（二）派副官宫某在庶務科辦事此爲當塲發表之人物聞其餘某某廳長免職某參事升充某某廳長以及某科長更動某所長調委亦均内定不日發表惟此係該署内部事件於航空大局無甚關係所可注意者厥爲潘氏宣布之三大主旨於我國航空狀况及潘丁交替之内幕實有密切關係查我國與英費克斯公司所訂之飛機借欵原爲一千八百萬金鎊有奇除扣買維梅式飛機及愛佛式教練機百架外其餘悉充設置航空事業及該署與附屬機關行政經費現在此項借欵所餘無幾而京滬航線尚未通航此有限之借欵本不足供用至若干年且即以京滬通航立論其賠累尤不堪計算（據該署人言計飛機一輛來回京滬一次以滿載客貨計算當須賠累二百元）不借外債何能持久况中國飛行家大半爲歐戰前留學外洋之學生其駕駛之程度僅足對付舊式機器此次借欵購買之維梅式及愛佛羅式兩種飛機在歐美各國已屬過去之式様然在我國尚無能駕駛者仍由費克斯公司派來之洋員教練（現在南苑教練所之洋教官四人即由借欵契約載明而來）將來中國航空苟尚須追蹤歐美更購新式之飛機作育新式之飛行家使不借材異國又將若何此潘氏第一第三兩欵實足令人懷疑由此可决定一三兩欵乃潘氏之陪筆文章其主要目的實爲第二欵蓋丁氏所以不安於位者實因平日好以不入軍事漩渦專辦商業航空二語爲博取國人聲譽其實自直皖戰爭終了直奉對於中央航空咸思分一盃羹丁氏恐於自已勢力有關於是以借欵合同載明商業爲口實與直奉領袖齗齗爭辯意見甚深直奉誓必去丁此次潘之登台即是此種力量故其政策必反丁之所爲可爲預卜也 
[張作霖預備親征之聲勢]  
　　張使出征之近衛隊已由二十七師抽編就緒其兵士爲五十三旅百五六兩團全部馬二十七團一營半砲兵一營半工輜各兩連機關槍兩連衛生隊一連已於前日發給水壺水碗其水碗半係舶來品半係在當地以亞鉛製造此外應用軍需物品及服裝亦俱分配就緒昨十三日張總參議李子鐸旅長令全旅集合於北大營點名黎明前往至九時許歸營 
　　征蒙軍隊吉黑軍及奉軍一部由鐵路北上經滿洲里赴西伯利亞前進張使及步騎隊伍則由陸路從彰武遼源北往其行程步隊日行六十里騎兵日行八十里沿站已派人先行預備矣至運輸方法張使已派軍需處長在長春哈爾濱滿洲里各設兵站處以便接運糧餉軍需蓋軍隊由鐵路運送軍需兵站亦須設於鐵路沿線張使雖云親往督戰實則由陸地前進純取威嚇主義預計張使行抵外蒙時兩軍勝負早已有所結束矣 
　　據軍界消息軍糧之採買當局已委官銀號及三畬棧在沿線各站代爲收買隨時運交各兵站以節經費而省手續張使前曾委派趙鴻儒爲購買蒙馬委員前往蒙邊各地購買以備需用該委員現已在東蒙一帶購足於日昨運輸回省至張使起程日期至今尚未確定聞因軍隊需用物品籌辦猶未妥洽如水壺定做三千把平車百輛迄未告成而軍醫處藥品諸多缺失完備尚須多日是以兵隊之出發一時不能預定其隨征人員擬將秘書長任毓麟實業廳長談國桓帶同前往特於日昨面諭任談二氏籌備行裝以便隨同征蒙此外若外交處人員亦當與之偕行 
　　民國以來斬首之刑早經廢除前當奉軍南征之際張使曾製鬼頭刀若干把付之張景惠司令以爲振肅軍紀之用厥後奉軍班師刀即收庫今聞張使以此次征蒙軍紀一層最爲重要是以令知軍法處欒駿聲將是項鬼頭刀取出帶赴前敵倘有敢干犯軍紀騷擾民衆者即依特别軍法梟首儆衆 
　　征蒙軍之餉糈喧傳每月俱發雙餉現聞經參謀處規定以當此國家財政困難之時凡征蒙各軍僅限首月發給雙餉以後仍照舊領發惟在征蒙期中每月每名兵士另給小洋五角藉資零用業已通令各軍週知 
　　據使署消息日昨（十三日）接到吉林孫督軍來電大致謂此次由奉返吉對於庫亂出兵討伐已飭令延琿鎭守使張九卿及劉子齡張鳴九兩旅各出兵兩營合編一旅一俟將軍需籌備充裕即行出發向海拉爾前進又駐紥黑省之二十九師業經征蒙會議定爲北路征蒙軍聞張使昨接黑督吳興權來電現已派遣該師全部陸續由江省防區向海拉爾出發並以該師之騎兵團爲先進隊以資敏捷 
[陜局近况開封通信]  
　　陜事未許樂觀于陳有携手消息 
　　閻相文已抵西安直系勢力又多一尾閭矣就最近數日情形察之閻之捷電報各於保府洛陽間者固無日無之其陽文兩電於陳樹藩殘部棲據所在地略而未詳蓋亦一種聲張戰威的作用實則目下之陜局尚在戰爭狀態中即直軍方面猶未能認爲樂觀也頃據軍事機關消息陳樹藩於西安東十里鋪地尚有張寶麟扼守十里鋪東七十餘里以至臨潼更下而至斜谷（斜谷爲入漢中要道）其間地形絶險（陜人所稱爲天嶽者）刻仍由劉世瓏扼駐重兵陳之大本營尚有乾州其計劃以乾州扶風武功爲將來反攻根據地即不獲逞漢中斜谷一帶尚可負嵎查漢中道屬爲縣二十四侬可擾關中退可聯川甘兩省以待時機陳目下尚有四萬餘衆戰鬭力未經全滅詎肯即此屈服乎聞陳此次之退出省城亦係一種戰略上作用擬與粤政府接洽或即受其任命一面力向于敦求成共攻直軍觀于右任連日不與閻商即出兵三原佔領河北以冀統一半陜地盤郭堅則堅守凰翔以西可以推測兩氏未來之態度（外傳于右任郭堅近均助閻驅陳惟據西安歸客所言則于部尚水有助閻舉動即于前派代表赴洛亦係以不侵于氏防線爲言不然則且助陳云云其用意可測而知又聞當閻部以大砲夾護入城接印時陳氏確曾遣使與閻作一度商量意在阻緩直軍之追襲以便從容入據漢邊閻知之悉故除電曹吳報捷外並不追剿昨又據洛陽幕客言頝之入陜恍如昔日張敬堯入湘蓋閻進抵之地段西安潼關雖在其掌握長安以外則在他人手中所謂城裏督斗城已得便足開府也陳氏反攻期必不遠而于郭處置又未易且馮玉祥與張錫元皆有帮辦軍務之志願吳新田本爲張敬堯舊部此次率隊入陜來日酬庸報功亦未易支配得當劉雪亞近似有幾分悔意乃無端忽又代某言面效力據傳亦有聯合陳于消息此語雖出於揣測之談未能證實惟統觀關中局面將驕兵雜確有未能認爲樂觀之形勢頃聞陳氏正與于右任進行一種密約如于見允則陜局又增一重糾紛矣（七月十四日） 
[閩下游又發生戰事（遂夫）]  
　　前靖國軍第三旅旅長楊持平於去歲被拘於晋江縣監獄嗣又改置看守所頗加優待本年四月安溪靖國軍旅長楊漢烈所部就編與馬步雲司令締結條約以釋放楊持平爲第一條件詎馬氏迄今尚未履行且就編約有三個月僅給以軍餉五千元近則迫令内鬨楊漢烈於本月四日即致電李厚基請令爲氏如約辦理並止其進兵否則辭職以明去就四日晚北軍忽侵入楊部防地勒令繳械楊部因即反攻並與永春南安聯爲一氣以陳聯輝謝佐周扼守高田方面暫編福建第一師師長王榮光親率大軍攻大宇烏淵方面陳榮亮率所部攻溪尾林桂清葉定國分扼象運東嶺大坪等處宋淵源在詩山方面指揮一切楊漢烈楊學良陳鐵卿遂進佔安溪縣城後面之鳳髻山連日與北軍劇戰馬氏亦發痛剿之通告惟安溪多山北軍因失利向后垵方面退却安溪知事巢學厚及馬氏之軍事委員王振漢均被楊漢烈捉去以期與楊持平交換乃本月七日楊持平忽在晋江槍斃戰事因而愈增劇烈安民無辜又遭兵燹殊可哀已 
[九江近訊]  
　　九江縣省會初選投票業已事竣所有各區選票均係瓜分惟一區及四區之白鶴西鄉六區及九區之桑落下伍因支配不匀經幾次繼續投票始克就緒至二區分票已由監察員劉廷輔等向法庭起訴並電請總監督迅飭曹知事暫緩開票乃曹不候產出至覆選舉前傳有指派之說近因各區覆選監督到省會議多以指派難於辦到陳督亦不甚以指派爲然楊省長又有摇動之說因是空氣頓形變動將來仍不外金錢運動查此次初選當選人組織費大都在二百元以上預料將來票價必漲至四五百元云 
　　廬山租界電話近由西人公司房創辦所有電桿電機電線均經購置完備現已安設電線二根惟尚未完全通話聞交部已飭由九江電話局辦理刻正向西人嚴重交涉 
　　潯商會上年因改選問題兩派爭持不决致會務停頓至今現因部令催選會長甚急爰於前日開會公舉湯鵬程爲臨會長籌備改選業經公函九江縣知事轉呈實業廳請將去年繳存實廳之九江商會關防一顆發還以便辦公 
[杭州快信]  
　　省憲期成會代表何競明葉適今湯告雲　賡九省憲會議籌備處代表陳洛書沈衡山李俊夫徐卓羣各法團聯合會代表童杭時許壬裘英吳球今日（十七）下午四時假座吉祥巷省教育會舊址開聯席會議接洽一切 
　　浙江省憲協進會昨函省憲期成會以旅滬浙人口户最繁財產最鉅職員團體最衆選民資格最多桑梓關係最切省憲問題諸事體大應援華僑國會議員例參加制憲給予相當名額如何支配產生希貴會從長商榷兹公推姚吾剛傅俠僧兩君代表來杭與貴會交換意見共策進行 
　　永康縣教育會農會昨電各法團聯合會已推舉徐晉麒徐耀庭爲出席代表 
　　浙省前推舉北上請願教育基金獨立代表郭成九因學界反對現已辭職姜琦葉謙又不願就昨開會改選農校教員喻哲文充任 
　　龍井婦人戚阿寶被本夫戚維藩指使工人陳生棠殺斃案聞杭地審廳以阿寶生前虐待本夫慘無人道决擬從輕辦理各減處本刑二等明日宣告判决 
　　浙省前辦平米向銀行借貸之四十萬元現届償還之期昨財政廳已將息洋一萬六千餘元先行撥付至本洋四十萬元聞定八月終清還 
　　浙江實業雲廳長昨委陳鼎新爲本廳諮議按陳君字時傑湯溪人係浙江公立法政專門學校畢業 
[南京快信]  
　　各縣公民控告省會初選種種違法舞弊案省署已收到一百八十餘起均隨時批令同向司法衙門依法起訴 
　　省會覆選在即一般有議員熱者連日在各酒館宴客極忙票價昨已漲至五百元仍有行無巿聞前已成交者現均要求找價 
　　新任駐寗日領事深澤氏（日使館參贊）電告准八月一日出京來寗接事 
　　齊督昨日下午七時在署公宴法國都天兵艦藍艦長海關稅務司温交涉員均陪席 
　　政治研究所今日（十七）上午八時起在公立法政學校舉行考試金陵蔡道尹親臨監視 
　　基督佈道團近在各監獄佈道感化囚犯昨花巿支堂開成立會各囚犯送祝聯者有二十餘幅 
　　直省派委員張步雲由蕪湖購買軍米五千餘包昨押運過寗轉車運赴保定 
　　教育廳長胡家祺因母病危篤昨請假赴津省視教育部咨送國樂譜二十册省長已令行所屬一體遵照 
地方通信 
[南京]  
　　水電廠長更調之波打上海閘北水電廠爲省營業機關中著名之優差每年水電費之滾存流用及購置材料折扣等收入有數萬元之多廠長湯文鎭係去歲齊耀琳臨去時所委前此淞濱公司以該廠並無電機轉購租界工部局電氣使用欲劃出一部份自行購機發電閘北商人亦以該廠水電不敷應用請改商辦皆爲湯氏反對打銷日前王省長以該廠辦理不善改委馮應熊接充湯文鎭得此消息曾來寗面求齊督說項齊督不允近聞上海某當局有來電保留之說不知新委之馮應熊能到差否也 
[蘇州]  
　　工巡局接收丈量權蘇城舊例凡改造門面建築房屋等事例須遵照規定讓進若干尺俾街道得以逐漸放闊惟其丈量之權向由縣署派員專司其事今因工巡捐局業經成立關於工作事項當然由該局接收經辦以一事權故日前已由縣署正式布告以後商民如有建築修造房屋等項可逕向該局呈報派員丈量不必再由縣署轉知一面并通函地方各機關知照 
　　縣署委定微糧員吳縣公署徵糧員自薛少泉病故後逐鹿者頗不乏人近由農會荐舉前充元和縣漕總之朱伯英充任當奉温知事核准給委已於昨日到署任事矣 
　　匪徒冒名鸉因南區蕭家巷吕姓家前日忽來宋某等四人聲稱查烟吕姓以其形跡可疑多方盤詰一面以電話報告該管第四分所經李湧波巡官督警前往察破冒充稽查遂將四人拘獲帶區略訊屬實解廳究辦 
[松江]  
　　檢閱畢業警官奉賢南橋鎭水上警察教練所第三班警官百八十餘員業已肄業期滿由沈夢蓮事署長呈奉趙雲生廳長委派總務課員董伯章會同第一事署督察員徐公庶到奉檢閱聞各員操練頗爲純熟 
　　撤換巡長風潮莊家行巡官邱殿臣呈奉縣警察所撤换胡家橋派出所之章巡長詎游起該處全體商舖之反對粉函邱巡官請予撤回成命并聲言如不逹到目睥即以不納警捐爲最後對付 
[揚州]  
　　舉行檢定教員江儀高寶興東泰七縣第四届檢定小學教員試騐地點仍在揚州第五師範即由該校長任孟閑任臨時委員此次報名受騐者計江都十八人儀徵十一人束台十六人興化三十六人泰縣十二人高郵二十人乃臨時應考祗六十餘人於十五日始分三日分科考試江高興三縣並派學務委員到塲監視 
　　洩水打傷起訴江儀兩縣之圩田多遭霪雨淹没前日東鄉西石人頭上圩金莊宣洩農田之水詎爲河南下圩人民所知以其灌入已田遂鳴鑼號召千人各持農具前往堵塞以致發生衝突打傷上圩數人事後上圩人民已來縣起訴矣 
[鎭江]  
　　覆選競爭劇烈鎭屬溧陽縣初選當選人王某等以複選期近日昨輩金來鎭寓江邊大觀樓旅館收買選票聞每票出價二百四十元此外又有無錫籍某君常州籍某君亦均在鎭設立機關廣收選票 
　　照料華工過鎭昨早有由法回華之華工計三百餘名由滬乘車道出鎭江張知事得此消息當派警察到站妥爲照料少頃開車赴寗轉搭津浦車各回原籍 
　　霍亂症已發現近日天時不正鎭地已發生霍亂時症十五日南門左近有木匠二人均患斯疫未逾兩時即行殞命 
[嘉興]  
　商巿蕭條景象嘉興商業今歲因蠶汛不佳春花歉收故營業異常清淡近日北巿各商號門可羅雀者不少如綢緞業因受絲價影響價碼飛漲顧客極少其南北貨亦因物價昻貴銷路减折即夏令所需之草蓆草帽蒲扇等類銷路亦不及去年之半惟布莊上之麻紗夏布次號竹布洋紗等近日銷售尚旺至於消耗品及裝飾物銷路甚形呆滯每日所售能得開銷已屬幸事現北巿衣業以營業清淡已於前日起將時式衣服削碼出售以廣招徠 
　　南鄉發現螟卵嘉興南鄉一帶周圍六七里之田畝間近日發間螟卵甚夥經鄉民瞥見拾取卵堍報告就近農會請求設法預防現經該鄉農會派員查察後已勸令農民合力搜捕以防孵化據個中人云發覺尚早苟能動於捕捉當不至釀成蝗患也 
[杭州]  
　　教會師範講習會開幕江浙皖三省奉督教聯合會議决於本年暑期内續辦夏令師範講習會於杭州之江大學曾由主任伊思沛碩士着手籌備業已就緒於七月十六日上午在該校大禮堂舉行開幕禮報名到會者百數十人首由伊思沛碩士致開會詞繼由蔣倜卿報告組織大綱末由留學芝加哥大學陸士寅報告组織交誼會討論會情形儀式告終即分兩組入教室開始講習開會期以二星期爲度 
雜評一 
[湘災與北京政府（默）]  
　　人每謂南北之分分於軍閥在國民視之並無所謂南北也然而今日北京政府之視國民則亦有南北之分其視南方無異視秦越人之肥瘠此則大誤也 
　　天災流行無國蔑有故救災無分國界即在仇敵之國猶當盡輓舟輸粟之義務况乎同隷一國者乎去年北省之災南省亦有救災會之發起蓋以各國尚協力以救我災民而我同國之人反以南北面漠視之良心上實有所不忍也今湘省劇荒政府以湘長官未有呈報而不允湘人撥欵救濟之請殆以爲湘長官旣不認北京政府則政府亦可不認湘省之民歟其實湘民與湘長官何關以湘長官之不呈報而即不救湘民之災是不啻自棄湘省之民也僅以軍閥分南北統一猶易若民心亦盡隨之而離尚有統一之望耶奈何北京當局猶不悟此理而示人以不廣如是也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[何護軍使復廣肇公所函]  
　　松滬護軍使何豐林爲運桂軍火事復廣肇公所函云逕復者頃接貴公所本月十五日來函具悉一是查此事前接大函並推舉代表來署陳述一切業經據情電陳中央核示至報載敝署復北京電扣留運桂軍火已飭關放行一節並無其事總之事關人民公意鄙人無不竭力維持也特此函復即希查照爲荷此頌日社何豐林啓七月十六日 
[贊同舉伍顧列席限制軍備會]  
　　全國各界聯合會霰代電云各省各團體各報館均鑒美大總統哈定發起之限制軍備大會將討論太平洋問題及遠東問題此會於我國關係重大自應加入並應得深合國民公意之人爲代表頃誦中華國學生聯合會總會諫電主張加入此項會議並主張伍公廷芳顧公維鈞列席適合同人初懷按伍顧兩公才幹聲望早已藻揚於世界諒爲國人所共悉倘有故違國民公意而希望濫竽充數以折足覆餗者同人誓不承認至於我國所當提出之議案亟盼國人預先研究以資代表參考軍國主義之流毒是否可以减殺一切不平等之條約契約是否可以撤銷國際互助之精神是否可以實現统視斯會之結果爲轉移國人其特别注意焉全國各界聯合會霰 
[北京學生駐滬代表轉代電]  
　　北京國立公立學校學生臨時聯席會駐滬代表轉前日發出快郵代電（一）致諸調人電北京范源濓張一麐汪大燮傅增湘張國淦諸調人先生均鑒此次政府摧殘教育承諸先生出而維持盡力調停無任感激惟是六三事仲諸先生謂係政府一時誤會由政府派員慰問此項同人不敢承認蓋查六三請願京中各報均先期登載政府安有不知之理且請願係人民應有之權利載在約法政府又安得肆行茶毒故六三事件同人認爲係中華民族教育界被秦始皇蹂躪後第二奇恥爲政府有意侮辱教育界人格若旣任意茶毒侮辱後而以慰問了事恐此風一倡全國效尤教育界將無生存之餘地故欲解决六三事件必須政府派閣員向教育界道歉懲辦肇事軍警長官并明令全國以後無無何界不得無故侵犯教育界之尊嚴四月三十號通過閣議三項辦法政府須切實履行而保障方法尤當明確認定至其他各項同人亦不能認爲滿意但以其尚無大碍於教育之根本故不願苛求至於請先生旣關心教育熱心由爲調停必當使教育界之根本堅定絶不願敷衍一時以了事故以上所陳辦法非同人等故爲刁難此不得已之苦衷諸先生當能鑒而諒之也苟政府故意不肯容納同人等爲國家前途教育前途計不得不與摧殘教育之政府决一死戰故八校一日不恢復同人等一日不敢或休雖再接再厲演成更慘之劇亦不敢苟且求全竊謂黄河尚有澄清之日教育界豈無昌明之時區區苦衷伏維鑒諒臨電感憤不勝迫切代命之至北京國立公立學校學生臨時聯席會駐滬代表團諫（二）致京三團體電北京女高師學生聯席會轉各調人教職員會報載學潮將敷衍解决甚詫道歉辦軍警必辦到以重人格駐滬代表團諫 
[旅滬皖人聲討禍首之霰電]  
　　法租界貝勒路同益里駐滬安徽救國代表團改造安徽同志會昨開聯席會議致電皖省工商學報告團體云慨自六二慘劇發生以來姜高琦竟傷重殞命稍有天良者莫不痛恨於倪馬兩禍首必使其服罪而後快乃本省當局旣司法機關一惟偏徇惡黨直置法律公理於不顧延宕至今瞬將兩月而禍首猶逍遥法外大肆雌黄夫姜高琦因何致死死於誰手恐倪馬雖有百喙亦莫能辨頃接京電該禍首等不惟負固自豪復擁其死黨李國筠運動長皖以爲襲斷政權之計陰謀畢露逆跡昭彰務乞諸公一本自决之精神速籌自救之大計同人除籲請該省法廷秉公嚴辦倪馬等禍首外並希就近拒絶李國筠長皖三千萬同胞之生命財產實利賴之臨電神馳無任盼禱駐滬安徽救國代表團改造安徽同志會郝兆先張興藩等同叩霰 
[海軍催發欠餉之急迫]  
　　海軍總司令公署前日接得海容應瑞通濟等各軍艦艦長聯名公電内開略謂職艦等本艦薪餉公費自前年起中央迭次延期不發積欠甚鉅雖經本隊司令曁各本艦長設法籌措維持伙食然時經兩載羅掘已窮迨至本年各艦隊餉糈僅止發放一月其困難情形已可想見職艦等官佐士兵不下四百餘人伙食一項各艦長籌墊過巨心力俱疲無法墊付周轉不靈若再延宕不發恐將斷炊之患除聯銜電請海軍部迅予撥欵接濟以維現狀外理合電請鈞署轉呈中央迅速撥欵接濟若再不予接濟惟有相率辭職以免個人困難等情藍總司令據呈後業已設法籌措以免激生他變一面電呈海軍部轉催財政部尅日匯欵以救危急如海軍部仍置不理則亦惟去職之一途而免各艦之責難云 
[鳳台水災乞賑]  
　　中國濟生會昨接安徽鳳台縣知事劉雲飛電云鳳台自支日後大雨傾盆淮水驟漲横溢遍地汪洋全縣堤壩盡行潰决民房亦多傾圯水勢正在盛漲刻仍未息滿野哀鴻慘同墜鷺素諗貴曾痌瘝在抱諒荷慨施振濟惟求迅速派委查發爲禱 
[湘省荒象之滬聞]  
　　湘省災區逹三十餘縣災民逹數千萬即以武岡縣論其慘狀有不忍言者兹錄該縣請振文於後竊武岡縣屬遠因軍事匪刧近因蟲旱水災以素號豐裕之區轉成荒象極險惡之域生等迭接鄉中公私函電武岡合縣不惟斗米價至千六百貧民無力維持生命而榖類缺乏太甚有錢亦無處問津小春雜糧旣欠收穫葛根樹皮搜採又窮餓莩載道死亡時聞兩月前縣前東門即有陳順卿夫婦因餓自縊東林團蕭玉田三合團王姓等同乞糴無門相率自戕近則荒象更趨險惡縣城内外貧民則無處覓食富家則連被搗毁貧富無不人人自危其猶都巿之荒象耳邊遠山區其危險更有十倍於兹者如江口一帶連年迭遭匪刧不能耕種赤地五六十里元善鎭和康鄉一帶兩次洪水後繼以去年旱蟲慘狀尤難筆述生等求學省垣自尚可得一飽西望鄉關頓覺心痛旣無救濟之能又不忍坐視本縣父老兄弟姊妹受斃無已祇得合懇鈞座分撥鉅欵派員採辦米粒前往振濟以救殘暴不勝迫切待命之至云云 
[兩路頒發負責之輸章程]  
　　滬寗滬杭甬兩路向章均有鐵路負責之　節然實際上均由貨主自行保管兹該兩路車務總管欲發展貨運營業範甲特擬先從兩路及兩路之聯運貨物實行鐵路負責之規定其運往揚子江以北之貨物俟諸將來議妥辦法後再行實行昨經詳定兩路鐵路負責之運輸詳細章程及辦理手續大致略似保險貨件不過審愼周詳而已刻下已將詳章頒發兩路各站人員日内即可實行云 
[華僑聯合會董事會紀]  
　　華僑聯合會昨日午後五時開董事會到者李登輝歐彬梁創郭樂謝復初許冀公吳應培謝碧田胡道南及來賓華僑徐瑞霖邵道棠諸君首由文牘報告經過情形及來往函電畢即開議兹錄議决各項如下（一）上海各公團會議催繳經費本會前往董事會認定之數自應照繳惟届董事會未經通過加入該公團會議似有未合嗣後該公團會議遇有必要時本會可以臨時加入（二）本會前已議决購買房屋暫作會所現有人報告有相當地點房屋一處俟邀各董事往觀再行討論（三）南北分裂數載人民渴望統一已久不料北方又有運械至南之事現已扣留滬上保存保得派員提運本當加入廣肇公所委員會一致進行（四）本會建築費華僑徐瑞霖捐助一千元先施公司二百元歐彬黄煥南邵南棠梁創各捐助一百元均極感謝（五）定下星期六再開會續議會所房屋事七時議畢散會 
[部派調查員抵滬]  
　　北京農商部以上海一隅近來擬組織各種交易所赴部請領執照者紛至沓來因此特派部員姚某自京來滬秘密調查據實呈覆以憑准駁姚委員已於前日抵埠下寓公共租界南京路一品香日昨曾至南北商會等機關探詢一切云 
[飭查交易所信託公司之廳令]  
　　上海縣沈知事昨接江蘇實業廳張廳長快郵代電開近查上海地方紛紛設立交易所及信託公司等具間已成立奉部核准者固多風聞尚有未奉核准即先行營業甚至發行股票自做行情亟應從事調查各該公司組織是否合法營業係何範圍本廳迭奉部令飭爲特别注意嚴密偵查以防流弊等因除已奉准有案者外仰即遵照調查報廳以憑核轉云云聞沈知事已飭科辦理矣 
[火柴照機製洋貨待遇之辦法]  
　　本埠海關監督道尹公署督公署總商會昨日均奉江蘇王省長訓令云案准稅務處咨開案查前宣統二年八月間本處於核准鎭江義生火柴廠所製火柴照機製洋式貨物待遇案内曾經聲明此外各處火柴廠從前並未請照機器仿造洋貨者嗣後均准按此次核准辦法辦理以歸一律等語於是月十八日分别咨剳知照各在案後此所辦各火柴廠案件亦皆有類此之聲明良以火柴實爲機製洋式貨物之一種經此聲明則海關及五十里内之常關遇有在中國境内各商廠所製火柴報運進出口時即可照機製洋式貨物待遇無庸再候處令原爲藉省文牘及便利商情起見現在製造火柴之商廠日見增多仍往往有以關卡未奉命令不肯照機製洋式貨物待遇爲詞呈請通行知照者以致行查批示更費手續是意在藉省文牘者因而文牘轉煩且恐行之日久各商廠所用牌號或商標亦不免爲他人所重用無可稽查是便利商情之舉又轉而爲有碍商業本處籌酌再三所有前案聲明各語應即即銷嗣後如有新設之火柴廠其火柴運銷出口願照機製洋式貨物待遇者應槪照他項機製洋式貨物辦法呈由該管機關轉咨本處或由該廠逕呈本處核辦各關須俟核准奉有令文後再按機製洋式貨物稅現行辦法辦理至於舊有之火柴廠其火柴已由各關照機製洋式貨物待遇者可仍照舊辦理但須各關將其牌號商標報明本處備案除分行外相應咨行查照飭屬遵照可也等因准此合行令仰遵照此令云云 
[西班牙公使北上蒞新]  
　　新任駐京西班牙公使杜芳德日前由法乘郵船來滬已誌前報兹悉杜君曁其眷屬隨從等業於昨（十七日）晚乘滬寗路掛在由滬十一點三十分　開行之夜班花車赴寗轉乘津浦車北上蒞新矣 
[王正廷楊信之昨晨北上]  
　　王正廷博士及繭業董事楊信之均於昨（十七）晨乘滬寗路由滬九點三十分鐘開行之特别快車赴寗轉乘津浦車北上矣 
[土貨出口派司問題]  
　　商帮協會致農商部快郵代電云農商部總次長稅務處督辦鈞鑒土貨出口派司原以兩年爲限嗣又改訂一年詎自歐戰告終金副阻滯出口土貨大半未能暢銷以致原執派司殊多逾限一旦轉運勢必補稅無異重征爲此仰求鈞部鈞處俯念商艱仍照兩年限期飭知江海關監督行知稅務司查照辦理不勝鵠候待命之至旅滬商帮協會叩篠 
[本星期洋布運往各埠之調查]  
　　近一週中運往各埠之英美日本本廠疋頭其花色計有原色白色巿布粗細斜紋漂白布以及花色貨如泰西緞等計運往寗波八千零九十二疋鎭江八千五百八十一疋南京六千三百八十八疋蕪湖一萬零一百五十二疋九江二千四百二十八疋漢口二萬一千七百零六疋宜昌重慶一千零五十二疋高州四千零八十疋烟臺八千二百九十二疋天津一萬六千一百七十疋牛莊二萬六千九百四十九疋温州八十疋大連九千六百七十三疋福州四千零八十五疋香港三千二百三十疋高里四千六百九十五疋蘇州四千零八十五疋本地三萬零三百七十疋其餘别處一萬三千一百八十四疋合計十八萬四千二百九十二疋云 
[理科講習會行開會式]  
　　理科教授研究會特辦之理科講習會於十六日上午十時行開會式來賓爲伍　湯有光張壽仁林侣雲諸君阮秀保泰鵬雲二女士等江蘇省教育會副會長黄任之君主席首向國旗行禮送由理科講習會主任吳和士君致開會辭繼爲黄任之君演說次爲教育廳長代表吳和士君宣讀訓詞又次爲省視學章伯寅陜西公民代表湯有光江蘇教育廳小學教員檢定委員林侣雲中華職業學校主任顧蔭亭諸君相繼演說大都說明理科之關係重要及對於講習會開會期内應當注意之事項與學員歸里後整頓理科教育之方法黄主席更總括諸人之意提出其主要者鄭重申明末由吳主任引全體學員向來賓道謝茶點散會定於十八日（星期一）上午八時開始講習云 
[高等檢察長來滬查案]  
　　江蘇高等檢察廳長許受衡昨日來滬至漕河涇調查第二監獄并點騐在監人犯聞於監獄長吳棠控案亦已查明即將據實復報司法部矣 
[法庭又傳訊保釋閩生]  
　　閩省學生陳國瑞林佑民陳晋昌江秀清劉友賢王希昻林壽昌劉開祥許世雄等九人在申被拘訊押檢廳嗣經學生曾等到廳將林佑民等八生保出惟陳國瑞不准取保當有王希昻林壽昌二生情願伴陳同押未幾又奉該廳將保出各生傳案研訊之下判將劉開祥許世雄二生重行收押候示在案兹悉此案前日又奉該廳飭警着保將保出之林佑民陳晋昌江秀浦劉友賢等四生交案候訊林陳江三生奉傳之下即相約投廳候示並稱劉友賢已回温州原籍刻因在家患病難以遵諭來廳並將劉在温州所發之信一封呈案旋奉孫檢察官提案逐一研訊一邊諭飭併交原保人保去聽候核辦 
[十八誌新世界之兇劇]  
　　傷捕指認陳銀泉開槍 
　　新世界游戲塲内於上月十七號發生游人開槍傷斃巡捕一案兹悉此案關係人從漢口提來之汽車夫無錫人陳銀泉經上星期六開釋之徐志和於未開釋時在捕房迭稱當時實係陳開放手槍惟陳堅不承認故承辦此案之中西探目以傷捕樊德功傷勢漸見平復似可令該捕自行辨認因於前日將陳帶至工部局醫院並令其他華人五名與陳排列站立而後喚該傷捕出認誰是兇手該捕即指陳銀泉謂當時係彼出手槍向我開放中西探目旣得該捕指證遂將陳帶回捕房收押而樊捕日内亦可出院本案將於本星期内由公共公廨正式開審云 
[江南船塢分給承造美艦餘利]  
　　江南船塢此次承造美國官府天國東方卡寒四艦除去開支工料各費外核計盈餘紅利有十六萬元之鉅該塢劉所長以造船各工匠晝夜趕造至年餘之久頗費心力旣有盈餘自應共沾利益除包工各匠外所有點工和匠均於昨日一筆賞洋一元以示奬勵 
[滬閔柘長途汽車工程近訊]  
　　滬閔柘長途汽車公司現已查明由滬至柘林沿途橋梁計須改建者共有二十九座並路程九十一華里全路圖様一併測繪竣工業經預算全路講買民地計骼九百餘畝並擬預備定製儎客汽車二十輛每輛車長十八英尺三寸寛七英尺三寸高六英尺半可坐二十五人載重二噸每小時約行二十英里以三十四馬力爲度每輛價在七千餘元另製運貨流車四輛每輛價在五千餘元之譜惟閔行至南橋逹柘林中有黄浦江阻隔乘客渡浦須備汽油船兩艘藉資過渡每船價約四千元左右以上車船兩項須於築路之前先行定購現均已向本埠美商某洋行議價定製所有開駛汽車之司機人每輛擬雇正副司機各一名亦須練習純熟以免危危擬先招二名送入滬太長途汽車養成所學習定於下月杪先就本埠南巿組設籌備處以便開收股欵及購地築路建橋各項工程云 
[浦東薙髮業組織公所之批准]  
　　浦東沿浦一帶本客兩帮薙髮店共有七十餘家向無團體行規現由該業陶來發錢桂山等發起邀集同行提議組織公所辦法經衆一致贊成公推張錫榮姚聚本本阿朝等爲行頭訂立行規聯名公呈上海縣公署請求備案給示以資遵守等情昨奉沈知事批准備案並出佈告云爲佈告事案據浦東薙髮同業陶來發錢桂山等呈稱竊民等均在浦東一帶地方開設薙髮店營生約計七十餘家同人四百餘衆惟我同業浦西城廂南北向有整容公所設立行規共相遵守而浦東因隔黄浦諸多不便故公所遂棄置不顧民等各店向無行單又無行頭約束以致價目不能劃一現在民等邀衆集議妥洽結合團體訂立章程同業一致贊成簽立名單並當衆公舉張錫榮姚聚本丁阿朝等爲行頭辦理公所應行一切事宜惟思若無官長示諭殊不足以昭愼重爲此粘附同人簽字名單環求縣長電鑒俯准立案給示俾資遵守而維同業等情並粘同業簽名簿到署當以該民等因與南北巿相距遥遠經同業集議請在浦東設立公所未據將所訂章程呈閱無從核辦仰另呈補送再行核奪批示在案兹據陶來發等呈送規章聲稱憑本客兩帮同業全體一致贊成請求俯准立案給示以資遵守等情前來據此除批准備案外命行布告仰該同業人等一體知悉務當遵守規章安分營業其各遵照特此布告 
[汽車撞斃老人]  
　　汽車夫某甲開駛三千五百十五號汽車於昨晨六時許駛經虹口平凉路寗國路口撞倒在路行走之六十三歲老人唐貴三受傷甚重當經楊樹浦捕房六百六十號華捕到來押令汽車載送同仁醫院醫治旋即帶該汽車夫入捕房請究唐貴三入醫院後因受傷過重逾時斃命由院用電話通知捕派捕將屍車送騐屍所候今日稟請公堂相騐 
[中華義勇軍消息]  
　　公共租界萬國義勇軍中華隊七月份月盃比賽已於本月九日十三日星期三六早晨六時半在虹口靶子塲舉行課程以一百碼（焗羅賓）五響以及二百碼臥射牛眼鞰懮槍五響兹將每班得奬者揭錄如下（特班）隊員陳如松四十分讓九五折淨卅八分勝（第一班）排長崇棣華三十四分勝（第二班）隊員張廷桂三十七分勝（第三班）隊員王竹卿二十八分勝（第四班）隊員周汝松十分勝又該隊代理正隊長胡筠秋君昨發布第二百七十一號隊令畧謂接准上海萬國賽槍會華董陳景塘君通告謂本月二十九日星期五早晨准六時三十分在靶子塲比賽新利洋行赠途銀盃各國賽員並水限定何等資格惟每員須納報名費洋兩元悉數充作本埠善舉等語本隊正常二備各員如願意前往比賽者務於本月二十號以前向本隊辦事處報告隨帶費洋二元云云兹探得是日比賽課程開列於後（一）二百碼快槍十響限半分鐘立射月亮靶（二）三百碼快槍十五響限四十五杪鐘立射小號牛眼靶（三）四百碼快槍二十響限一分鐘臥射大號牛眼靶以上比賽射者均須將身體遮掩泥墩後面風尺及外加表尺均不准用聞日來報名者頗形踴躍又開該隊上月聞由總司令部發交機關槍三枝現已從事練習定本星期三六（即二十日及二十三日）早六時三十分在靶子場試放先從各教員入手然後由教員分隊教練全隊隊員以厚實力至壯軍威又聞總司令部由英倫運到大批最新式步槍各國義勇軍所用舊槍均須一律更換以期精益求精兹聞中華隊預定本月二十四日星期日）上午八時齊集大馬路議事廳更換新槍彈袋等件想日内定有隊令召集也 
[各學校消息彚紀]  
　　美術學校上海美術專門學校十週紀念展覧會發行募捐赠品劵一種募集基金定額一萬元贈棗五千頓於前日（十五日）總結後停止收發計算已逹到目的兹探得昨日該會事務所致認購該劵諸君通告如下（上略）前荷高情贊助敝校認購募捐赠品劵至深銘感兹以展覧會會期行將告竣一切事宜均待結束赠品劵該值洋即懇台　如數惠交以便會計無任盼聘云云再聞該校此次除分配贈品劵外各界人士予以特捐者甚多如江蘇齊督軍特軍特捐二百元浙江　督軍特捐一百元該校董事梁任公先生特捐八百元此外捐有鉅金者尚多 
　　農壇小學南巿滬軍覩會到會來賓頗多由職教員及學生等導引參觀各種成績聞該校定十八日舉行第八届畢業式畢業生計顧福麟等十五人並街暑假休業式下學期定八月二十二日開學暑假期内囑令學生在家温習各科每逢月曜日上午到校由各教員詳爲考查以免荒廢云 
　　覺民小學虹口東塘川路覺民第一校所建新校舍業已竣工昨日已將高二國四等班分别遷入後即行暑假並定於夏曆六月二十一日舉行新舍落成禮届時尚須邀請各界入場觀禮並開成績展覧會現已發出柬帖矣 
　　青夜義學閘北青夜國民義務學校昨日（星期日）下午二時假寰球中國學生會舉行第一届畢業式由校長孫道勝主席先行全體向國旗行敬禮次報告學校經過情形次唱歡迎來賓歌次校董任矜蘋徐贊華二君發給證書又次校董周生發徐贊華任矜蘋余鵬及教務長陶笑舫訓詞次學校委員余鯤陳勇三演說次來賓余九臯演說次畢業生演說次學生表演次給槳次攝影茶點散會 
　　振羣小學北四川路振羣小學昨日上午九時舉行体業禮到約百人首由校長譚少俗致訓詞繼由教員應克周演講感情之作用又次爲李慕鵬之横笛獨奏（梅花三弄）林沾成之拳術（神拳巧打）以助興及後則給奬茶會而散聞下届定於舊曆七月十六日開學云 
　　同岑小學九畝地同岑小學開辦以來已十餘年昨日（七月十六日）上午行暑假禮首由校長林稚周佈告次由教員林雨琴洪賡揚諸君相繼演說後由林校長分給奬品聞該校下學期推廣學額招收新生開學期定於舊曆七月十三日云 
　　東北城聯合會義校東北城商業聯合會附設之義務夜校　於昨晚七時半舉行第二届暑假禮首由會長馮秋心登台宣布開會宗旨繼由校長陸彚泉報告一學期經過情形並由教務主任陸天生詳述學生狀况隨由學生表演各種成績頗有可觀此次學生各列前優等者爲潘錫生施桂馨陸源祥朱關隆朱炳炎等云云 
　　五馬路商界聯合會義校五馬路商界聯合會附設義務學校昨日下午一時行暑假休業式禮到者校董校長曁各教職員等三十餘人公推儲紹基主席計得奬學生金德榮鍾其昌虞永福三人均得奬章奬品其餘各學生亦有賞給旋即振鈴閉會 
　　城東女學小南門外竹行弄城東女學校校長楊白所對於體育一門竭力提倡鑒於校内運動器械太少不足以鼓舞學生運動之興趣是以特請上海公共體育揚指導員胡少元蒞校測定地位搆製運動器械圖様招工估價尅間趕造限於陰曆七月二十日始業時工竣聞胡君爲該校所繪圖様極爲精巧云 
　　公益女子學校愛而近路善慶里公益女子學校昨日下午三時爲該校初等四年級學生行畢業禮及三年級學生發給奬品各生家　及來賓甚衆當由主席報告開會宗旨曁請省視學章伯寅君發給證書章君謂義務二字時人均視爲免學費之意其實義務時期凡學生在十歲以内者均受義務教育非指免費而言也云云訓詞甚長嗣發給證書畢同學答詞唱歌給奬圖畫表演來賓演說學生答詞唱賓歌頗著精彩誠女學界之表表者也 
[各縣勸學所聯合會開聯席會議]  
　　滬海道屬各縣勸學所聯合會因省教育會行政會議會期届近爰於昨日分上午十一時至十二時下午一時至三時在上海縣勸學所特開常會聯席會議到會者有太倉勸學所代表陸丹孫寶山勸學所代表徐祝平崇明勸學所代表施桂冬蘇勵哉川沙勸學所長張伯初奉賢勸學所長朱友青上海勸學所長李頌唐縣視學朱伯華縣署第三科科長錢紳齋上海小學代表奚敬垚等先後到會列席首由李祈長述開會辭提議手續徵集公意遂互相討論許久議俟修正通過再行發表遂退席散會 
[試騐檢定小學教員之第三日]  
　　昨爲江蘇第四届檢定小學教員第三路考試之末日受試各員仍依時間報到七時點名聞又有攻詰奉賢甲乙二人冒名頂替旋經多數考員證辯說明得免扣考八時經賈委員揭布國民學校三學年用之國語教材一題歷至十一時三刻鐘各教員先後試畢遂相繼出塲而散兹將昨日試題錄下國語教材國民學校第三學年用一隻母鷄一隻母鷄領了一羣小鷄在塲上玩耍藝到一粒榖母鷄問鵝鴨兩位朋友道誰願意去種榖鵝道我不願意鴨道我不顧意母鷄道我自已去種榖成熟了母鷄又問道誰屬意去收榖鵝道我不願意鴨道我不願意母鷄道我自已去收收了回來母鷄又問題道誰願意去打米鵝道我不 
 
 

Page 15

 
 
願意鴨道我不願意母鷄道我自已去打打好了米母鷄又問道離願意去煮飯鵝道我不願意鴨道我不願意母鷄道我自已去煮煮好了飯母鷄又問道誰要吃飯鵝道我要的鴨道我也要的母鷄道且慢不做工不能吃飯小鷄們我們吃罷 
[國語講習所講演記]  
　　商務印書館附設國語講習所開學後已到學員五百餘人分十三班遠道來者尚格繹不絶功課之外特請名人講演教育上各種問題星期六由嚴旣澄君講兒童文學先說明現代的教育思想次提出兒童文學並略說其重要昨日上午九時由賈季英君講歐美教育最近狀况分講幼稚教育普通教育特殊教育補習教育職業教育教育行政教育方法各項於教育方法項下復分教授訓練設備體育四部而於設計教育法心理測騐法尤爲注意足資參護者不可勝數次由朱進之博士講吾國社會問題提出道德爲先决問題說明其爲變遷的普遍的結論吾人要解决現時的社會問題不能用舊時方法來解决聽者始終不倦散會已十二時矣 
[商事研究會成立會記事]  
　　公共租界雲南路育仁里五八九號商事研究會昨假三馬路醉和春菜館開成立會到商學界數十人當公推毛一豐君爲臨時主席由毛君報告組織本會之宗旨并謂上海交易所之多爲全國所罕見倘一失敗影響社會金融關係匪淺誠我商人切身之利害本會應從根本上之研侒謀正當之救濟云云嗣經沈裁庭李廣珍文超宋士驤許黑珍諸君相繼演說認爲斯會成立之必要續由毛君宣讀簡章經衆討論略加修正即公推洪錫卿爲正會長文超爲副會長宋士驤爲評議股主任毛一豐爲研究股主任許黑珍爲出版股主任兼英文書記宋壽之吳復初爲華文書記李廣珍爲交際股主任許筱蓮爲會計兼庶務又劉哲人江仲亮韋伯成羅　喬沈裁庭卞而程兪殿卿朱榖人嚴開勳諸君分别擔任各股事務 
[閘北商業公會議决清道辦法]  
　　閘北商業公會於前日（十六日下午二時開常會時由衆會員公推趙鏡若爲主席據卞海程報告閘北新民路東段及鳥鎭路虬港路一帶道六堆滿垃圾雨淋日炙發生穢氣最易醞釀疫癘已經本會函請工巡捐局從事整頓日前接得汪局長覆函允即另雇清道夫役隨時掃除以重路政惟查清道一端現歸警廳管理應再由本會函請徐廳長飭科加添夫役將所積垃圾出清以重公衆衛生云云經衆公决具函警廳請予照辦矣 
[天馬會定期舉行展覧會]  
　　天馬會開第四届繪畫展覧會定於八月四日起十日止原擬假寗波同鄉會爲會場兹仍假靜安寺路寰球中國學生會舉行本届國粹畫出品業由會員王一亭氏與吳杏芬女史之公子唐吉生氏分别徵集俱係名作外埠逕寄該會事務所者亦不少西洋畫會員李超士劉海粟張邕汪亞塵楊清馨王濟遠洪野兪寄凡丁悚諸氏非會員如周淑靜女士程虚白周勁豪氏等皆有最近之名作並聞該會定七月二十四五日組織審查會徵集日期限於陽曆七月二十日截止留法會員江小鶼陳曉江二氏之作品因路遥恐不及加入本届展覧矣 
[逹豐染織廠開創立會]  
　　逹豐染織廠已創辦九年絲光線一項頗有聲譽近又招集資本銀五十萬兩於曹家渡購地建廠專漂染整理各項匹頭業已開工出品本月十六日即陰曆六月十二日午後二時在振華堂開創立會計到股東四千四百六二四權公推余葆三爲臨時主蓆次王啓宇報告創辦經過之歷史及現在之狀况周辛伯宣讀章程略有討論由主席付表决一致通過開票結果當選董事計余葆三吳麟書包鳳笙陳子壎周辛伯徐承勳王啓宇監察二人蔣仰山陳少舟至六時散會 
[書套公所之幹事會]  
　　書套公所昨日下午二時開幹事會到幹事十人討論該公所成立已届一載幹事已届任滿理應選舉新職員經衆議决於二十號下午一時邀集全體會員蒞會選舉議畢散會已五時矣 
[聯益善會施給時疫藥水]  
　　虹口梧州路上海聯益善會因鑒於入夏以來天時不正時疫漸次發生特自配合救濟藥水呈送各機關及代發處施給病家且派調查員與使役等持至鄉間分給人家以防發生時疫時不及購藥之頂備誠可謂樂善不倦矣 
[立仁醫院今日開幕]  
　　廣西路立仁醫院爲陳烈君所創辦定於今日（十八日）開幕由德醫鍾覺民西醫蔣方九等　任醫務兩君富有經騐並備有最新式器械又規定每日上午九時至十時爲送診時間以濟貧病 
[滬杭路醫務處之防疫簡說]  
　　滬杭甬鐵路車務總管爲預防時疫起見特着該路醫務處醫生編訂時疫預防簡說印就後分發各站人員俾知趨避兹將此項防疫簡說錄視公衆（甲）愼食（一）凡飲料與漱口洗齒以及洗刷生食之物其水均須煮沸後用（二）冰凍或冷飲品如凉粉荷蘭水冰其淋等宜忌（三）酒類傷身署天尤甚當絶對戒除（四）當煮之食物須煮熟乘熱食之不可越宿再食（五）巿上所售之冷葷及擱置架上之糕點皆不可購食（六）戒食西瓜黄瓜水菓等（七）巿中剖開陳列之瓜菓切宜忌食如欲食時應購完整者置沸水内數分鐘以潔凈之刀破之立食勿久置（八）勿食水族類之蠔蝦蟶子蛤蜊及有壳之魚鮮（乙）防毒（一）病人所排洩之物應嚴行消毒（二）病人所用盃盤碗箸布巾等物不可假借（二）勿與患病者同居一室（四）一切飲食用具須以沸水洗滌（五）凡食品須用紗罩以防蠅蚋飛集（六）未食之前應將雙手用肥皂熱水洗凈（七）勿將指頭及筆桿等物置諸口内（八）挑痧甚屬危險且血管破後勿能再以生理食鹹水治療宜切忌至於操作過營飲食過度露宿受寒等事均宜避免云云 
[函請保護赴日調查華商]  
　　本埠興華貿易公司近呈江蘇特派交涉公署略稱現派胡忠麟等往日調查商業之不日啓行其目的地爲長崎神户大阪東京四處皆須登岸游歷乞爲介結保護聞許交涉員已允如所請業已函致駐長崎中國領事并講轉致神户領事及東京使館一體保護俟該商胡忠麟晋謁時賜予接見云 
[海德生公畢回滬]  
　　浚浦總局總工程師海德生前因奉直隷河工局電召參與會議海工程師遵即乘車北上昨已公畢回滬照常到局辦公云 
[暹邏華商代表參觀各廠]  
　　暹邏中華總商會代表蔡忠杰到申後即由華僑聯合會許冀公介紹至中華國貨維持會聯絡各大工廠實行推廣對外貿易並擬於上海盤谷兩處各設一中暹商品陳列所以資根據昨日特由中華國貨維持會程仰侃孫寶輝階同兩君前往各廠參觀並資購精美出品運暹陳列云 
[英赫副領事赴内地避暑]  
　　公共公廨英國陪審官副領事赫金生氏因往内地避暑已稟准英總领事法磊斯給假其陪審一席自本星期一（即今日）起由英副領事包克本君兼理在赫君銷假之前公廨輪應英領堂期之早堂刑事祗有一庭矣 
[水警廳令緝抽修師船]  
　　江蘇水警趙廳長以各區隊之師船照章每屈夏季各應擇要油修一次以重緝務現已届期定於七月二十日爲第一次修船之期凡各隊師船須先修理者應於二十日以前駛蘇聽候撥匠興修一俟第一批船隻修竣回防再行抽修二批師船惟修船期内夜間勤務尤應加意巡防以昭周密昨已通令各區轉行所屬遵辦矣 
[鈞和艦公畢回防]  
　　鈞和游巡艦前奉蘇水警廳令赴佘山洋面剿捕海盜遵經出洋周歷巡緝在案兹悉該艦董艦長親自駕駛前往佘山鳳凰山等各洋面游弋各海盜已先期竄逸無踪以致無從查緝且因並無海息可泊祗得仍回淞口泊防昨已呈復趙廳長核辦矣 
[趙署員諭飭整潔糞厠]  
　　浦東洋涇三區二分駐所趙署員查得境内沿路坑厠甚多惟素不整理致糞矢滿地行人掩鼻而過實於公衆衛生有碍昨特派警傳諭各處坑户須於每日清晨打掃潔凈並在坑前安設擋壁以免穢氣薰蒸云 
[貨船漂溺人貨]  
　　船户陳則元由滬南承號金鴻記貨客之桐油一百桶拷料五十件以及糖北雜貨於本月十一夜間開行至南黄浦長十八里地方時適雷電交作風狂雨驟陳船躱避不及冒險而行致遭大風吹去桐油及拷料等五六十件刮落船夥陸巧生小和尚二人一時喊救無應隨流漂泊不知去向陳則竭力支持幸未傾覆打撈兩船夥無着將船擱住淺灘始免於難昨日陳趕回上海報告貨主即雇就駁船同往遇險處測勘並打撈漂泊貨物及兩船夥屍身云 
[洋菜貨缺漲價]  
　　洋菜出自東洋每届夏令銷路尤暢近因東洋滙水大漲海味等貨無不步漲故洋菜存貨甚缺來源亦屬無多以是多居爲奇貨高者現開至九十八兩中貨九十五兩較前星期又漲七八兩以後尚須看漲云 
[拐賣人妻之刑期]  
　　客民殷兆洪之妻胡氏現年二十六歲舊曆五月初七日忽遭議媒胡唐氏設計誘出先則藏匿九畝地嚴相文家繼而復串同住居西門内孔家弄地方之蟻棍徐開桃等將胡氏價賣得價瓜分旋經殷兆洪查　前情立投檢察廳稟請提究奉諭將胡唐氏嚴相文徐開桃等先後拘案訊供屬實惟稱殷胡氏現已出賣他處一時不易交案等語事飭分别收押一面將案起訴審判廳辯論終結聽候宣判前日上午又奉堵推事官會同許檢察官開庭宣判命提胡唐氏等男婦三犯至案畧詰一過問官即宣讀判詞略謂胡唐氏徐開桃嚴相文等共同營利和誘罪均已成立各處五等有期徒刑着各監禁七個月以　並着胡唐氏等趕將殷胡氏交案以便給殷兆洪具領 
[誘拐民婦賣娼之破案]  
　　張樹大從原籍宜興來滬投總巡捕房報稱伊妻張李氏被陳明山於四月十三日畧誘無踪近始得氏函述係被陳拐來滬上價賣於山西路一百十一號門鴇婦韓徐氏之花烟間内娼等情竣特報請查緝捕頭即派華探范德孚協同十四號西探按址往查屬實當將韓徐氏張李氏一併拘送公共公廨發交官媒看管聽候解訊 
[慈善副劵開奬紀]  
　　慈善副劵昨在南巿久大碼頭開彩塲内舉行開奬上午九時起正午十二時止計頭奬三萬六千二百九十五號漢口吉祥春經售二奬九千六百九十號南昌福利經售三奬三萬三千五百零五號本埠大利元經售 
[查見迷路江北男孩]  
　　口操江北音之八歲男孩前日在曹家渡迷路由四區四分所崗警查見帶回該所經李署員詢其姓名住址均不能答昨解閘北司法科轉發慈善團留養聽候出示招領 
[吳淞鎭發生攔刦案續誌]  
　　楊行鎭和盛昌南貨店飭司解洋至淞付於裕昌老店該司在途被人攔刦現洋鈔票各二十五元經紀前報兹悉該欵並非和盛昌實係久大燭店托該司便帶裕昌收下代解之欵云 
[江輪碰撞木植船]  
　　浙省釣船金駿利由閩裝載木植擬即駛往長江昨晨八時該船停泊吳淞口外因須報關完稅正在起椗進口間時適德和輪船進口行經該處偶碰於該木植船頭角舟旁所裝木植已有走散該輪見肇事立即停車後由砲台灣常渡輪船即將該木植船拖至内港蕰藻浜口經船主王德復告知被行家旋即報告張華浜新關河泊司查辦矣 
[令飭編釘船牌]  
　　滬南工巡捐局姚局長查得浦江内盪槳划船杉板船等前奉護軍使公署令飭編號給牌以資查考業已遵行在案兹因此項划船中尚有少數未經編查爰令巿舶所承辦人錢實如趕緊遵照一律編釘船牌並造册呈報不得事稽延云 
[嚴緝碼頭竊匪]  
　　滬南十六舖輪埠碼頭素多竊匪混跡該管第一區王金山署長查得各碼頭竊匪以年輕者爲多現派便衣巡長專在碼頭附近留心拘拿並再傳諭崗警一體注意如遇童年攫竊者無論過犯或初犯均須拘解來署申解警廳訊究或由本署懲押故連日沿浦各竊匪已多被逮捕矣 
[各被各交保候訊]  
　　美商大來洋行在公共公廨呈訴鎰康號應源泰盛輔臣不埋結欠美金洋五千七百十六元銀二百六十兩該洋行又訴湯祥瑞違背合同請追損失銀一萬八千一百兩又黄竹峯訴兪仁甫不理借欵本利洋五千三百八十二元各案業由駐廨包探將被各先後傳案諭令照章交保候訊 
[築路保衛行人之辦法]  
　　滬南工巡捐局長姚石蓀現因整頓路起見知照本局工程科科員等知悉嗣後凡遇城内外各處修築道路翻磵陰溝等工程未經完工之處必須於夜間設法防衛除在工作之週圍用木凳護攔外並加揷木牌燃點紅色玻璃燈以便車輛行人避道免致碰跌等虞其各處枝路工作宜於路口攔阻行人車輛並揷木牌示明動工地點俾可繞道云 
[扭控店夥竊洋]  
　　滬城邑廟西首大三美鮮肉莊夥兪慶今年三月間私竊店中大洋一百二十三元小洋一千角逃逸無踪經店主楊少卿找尋無着前日行經北巿馬立師地方適與兪途遇向究所竊之洋兪承認歸還遂同回店中詎愈怱稱尚須另設法楊遂將兪扭控一區二分所轉送地方檢廳核辦 
來件 
[南京高師體育專修科之特别記載（續）]  
　　南京高師東南大學體育主任饒氷士 
　　本科今秋招生定爲四年畢業其應習之課程爲生物學組織學衛生學解剖學生理學運動生理人體測量學及按摩術醫藥操當專習者爲體育教授法體育館之建築及設備體育場之建築及管理法視兒年齡之區别施以適宜之運動法審配學體育管理童子軍急救法等皆爲主要之科目也外備有體育史及衛生學之影片内詳載歐美由古及今體育界領袖人物並專演其事實及體育事業之發展以之演習使學生之腦海育所感想可以永憶無忘平時則常謂中西著名體育專家演講藉可於課餘之暇增加無窮之知識耳 
　　其普通應必修者如國文英文教育學數學等斯外若有志選擇他科之課程而學習者亦可現則所有科目擬大擴張東南大學旣已成立尤須多聘體育專家擔任學術教授 
　　本科科目除學科外尚有實習衛科每週計十小時當開始教練之際主任及各教員等莫不加意視察詳解肌肉筋絡各部之作用及經運動以後證以如何之效果且使各種輔導之法使其體質漸趨强健則體育之精神旣富然後學諸柔軟器械等操運動游戲技藝必能興致勃勃進步自速繼則教之以各種團體游戲若籃球足球網球田徑賽運動授以運動規則以及教學方法庶於學術兩科盡擅其美才識經騐俱富乃可養成一種體育專才爲將來之良師也 
　　每届學生卒業之際應實習各項教練於本校附中或其他中學師範學校實行之以試其教法平時於學期將終之際則設有校内各項運動比賽以習其技能期可增長經騐爲體育教員之預備也（未完） 
雜評二 
[皖學潮應同時解决（訥）]  
　　京學潮已有解决之說矣而皖學潮將何如以事實言之皖學界所受苦痛不下於京學界也其糾紛錯雜而不可收拾之情形亦無異於京學潮也今日政府與教育界旣有平息學潮之心則皖學潮有連同解决之必要不當以京學潮已了而遂置之不論不議之列也 
　　前北京學界方面曾列皖學潮爲要求條件之一乃今解决京學潮絶未聞議及所以處置之法則又何也吾爲政府方面計須知教育之當維持不以遠近而異若但了其近者以圖耳目之清凈而置遠者於不顧則非維持教育之道也又須知一方之學潮不平息則怨憤所積愈演愈烈仍將影響於大局而政府仍不能逃其責也是故政府苟欲平學潮則當乘機解决之其勢旣順而平皖人之心亦易吾又爲學界方面計須知廢學之苦痛京外所同感苟有可以援助之機會當然不盡力援助之也又須知此次京皖學潮旣有互相援助之表示則當實踐前言而不當專圖自了也是故學界果有互助之精神則亦宜乘機解决之皖學潮平而後全國之學潮始可告一結束 
　　若以京潮已了遂視爲責任已盡一任皖學界之奔走呼號而不顧問豈得謂之平哉 
公布欄 
[江蘇高等審判廳]  
　　民庭判决李薛氏等再抗告一案（决定主文）原决定撤銷本件抗告應由本廳受理程慶文輿程沈氏爲家產涉訟聲請一案（决定主文）本案准予回復缺席前之訴訟程度聽候定期傳審李得貴等與李炳臣爲田產涉訟上告一案（判决主文）本　上告駁回本審訟費歸上告人負擔張宋裕等爲欵項及賬簿涉訟對於本廳三審後終結後聲明窒礙請求再理一案（决定主文）本件聲請駁回王張氏與曹潤甫等爲經界糾葛上告一案（判决主文）原判撤銷本案發還上海地方審判廳迅予更爲審判（以上七月十六日）顧理孫爲房租涉訟不服上海地方審判廳之决定聲明抗告一案（决定主文）本件抗告駁回楊瀛等與戴玉章爲田產糾葛上告一案（判决主文）本件上告駁回本審訟費歸上告人負擔泰泰盛不服江寗地方審判廳爲聲請回復上訴之决定聲明抗告一案（决定主文）本件抗告駁回抗告訟費歸抗告人負擔楊王氏爲灘地糾葛不服丹徒縣知事公署之批示聲明抗告一案（决定主文）本件抗告管轄錯誤應發交江寗地方審判廳迅予調查裁判兪殿華爲省調員初選巡舉訴訟聲請管轄一案（决定主文）本件選舉訴訟應由青浦縣知事公署依法審判以上七月十七日 
　　批示楊　榮呈一件爲舞弊違法妨沓　政陳請察核依律處分由呈悉究竟是何情形仰自向有管轄權衙門狀請依法核辦勿庸越瀆此批七月十七日 
[江蘇高等檢察廳]  
　　批示趙培德狀悉查本案業經同級審判廳判决該民宣告無罪所繳易科罰金一百二十元候原卷發還該民仍尚該縣具領至勤揭公益捐八百元事屬行政範圍如果屬實應向上級行政官廳訴請核算可也此批黄菊初謂狀均悉仰候調卷核辦此批江桂芬狀悉查本案前據上海地方檢察廳呈送該民不服南通縣審理江全春傷害免訴一案卷宗到圈當經本廳查核該案原告訴人之祖母張氏嬸母曹氏是否受傷未據請騐已雖憑信况其所舉之證人汪元生邵老三等經該縣知事傳集訊問亦供稱兩造女眷互相駡毆並未受傷云云是該被告江全春自不應負刑事責任該縣知事予以免訴未爲非是該原告訴人江桂芬聲請再講殊無理由再此案　認爲聲請再議之件不能作爲抗告并將原卷令發南通縣轉行知照在案據狀前情仰即遵照此批陳程氏陳貞寶狀悉仰候令行吳江縣迅予依法訊結可也此批錢德塋狀悉候調卷核　此批徐焦氏徐壽福狀悉候調卷核奪此批吳兆福狀悉姑候令行太倉縣查案依法辦理此批七月十三日據顧曉春爲被告違抗不到求飭拘訊等情呈遞一狀業經本廳查閱函送同級審判廳核辦仰即知照此示虞石氏狀悉查本案業經本廳命令漂水縣知事價查辦理矣仰即知照此批卓鼎生鄒品生狀悉准予撤銷上告此批王慶甫狀悉查此案卷宗已於本月五日呈送總檢察廳核辦仰即知　此批陸錫　狀悉仰候令行崑山縣迅予依法偵查　公判結所請派員查派之處應毋庸議此批沈愛生狀悉姑候調卷核辦此批趙金氏據訴已　姑候令行常熟縣知事查明核辦此批浦子敬狀悉查此案業經同級審判廳宣告判决在案兹據狀請再議核興訴訟程序不合所請　毋庸照此批七月十四日據徐海籌補具上告理由呈遞一狀業繹本廳查聞呈送總檢察廳核辦仰即知照此示以上七月十六日 
[上海地方檢察廳]  
　　批示唐汝福狀悉仰即遵傳到　　訊此批殷張氏狀悉仰即本廳候訊所謂保釋之處悲毋庸議此批黄惠塘然悉　予撤銷此批周顧氏狀悉本案已經起訴自顧靜候判决所請着毋庸議此批厲朱氏擔訴朱流流尋强迫搶親等情除搶親一部分業經依法訴造　毋庸議外究竟陳厲氏有無餲造婚　事實仰　偵查核辦此批孫金華狀悉候偵查核辦此批汪大候傳訊核辦此批曹大業業經訊聞訴辦何得牽累多人所請不此批李明銷前狀巴明由批示矣着即查照此批潘學玉狀悉案已起訴候送同級審判廳核辦此批陶明芹狀悉仰即邀同陶連卿錢阿　來廳錠訊此批勞卞寶狀悉候傳訊核奪此批李次和據訴馬俊圖因謀事向該民人借資言定事成本利歸運等情如果非虚事屬民事範圍不生詐財問題本廳礙難准理仰即知照此批陳關生狀悉查閱原判堂諭對於　某告發該民人販賣烟土是否出於誣告并無一字提及不生聲請再議問題究竟該案已否着手偵查或尚在進行中應向原縣呈請核辦毋得來廳越訴仰即知照此批王榮生狀悉案已起訴仰即知照此批王榮生狀悉案已起訴仰候同級審判廳核辦此批許鑫培狀悉仰仍遵照前次廳諭速將阿福找回帶案核辦此批高恒元據訴路某　某到門尋釁等情如果非虚儘再報告崗譬核辦毋庸來應妄　仰即知照此批以上七月十六日 
[上海縣公署]  
　　批示上海煤業交易所籌備主任謝天錫是爲設立煤業交易所請轉呈備案由批呈悉該商等集合同業組織上海煤業交易所請轉呈備案自可准行俟將應備章程等伯送署以憑核轉可也八十八保二十九三十一圖梱保朱關福等呈爲玩户霸户行兇求提究追由批候提朱阿祥到案訊追該梱保亦到案備質此批單存胡耀康呈爲掯串不給意圖舞弊請求追給執業由批候提二十七保地保查訊核辦該民應携帶歷年糧串到案備質此批鍵經祥李渭卿周晋生徐毛大等呈爲辦糧舞弊請求傳案清算由批候提周瑞山到案訊追該梱業等亦到案備質此批浦東成衣業董曹勝昌呈爲督率無能請准辭職由批據呈精力就衰無裨業務謂辭退業　等情仰即通告同業公議妥洽另呈核奪此批 
　　批示龍華寺住持僧元照呈爲自置灘地轉移建廟請備案由批呈及粘件均悉准予存案案備查此批華興肥皂廠代理人宋土驤呈爲創設皂廠呈請註冊由批叶悉王新甫創設華興皂廠是否有商人通例第五條　列之各事故諸無能力委任代營商業等情來呈及委任書均未切實聲明無憑核辦所請礙難准行註册費銀三元發還　即知照此批益豎襪廠張傳益呈爲遵例註册請准給照由批呈悉准予註同塡發執照給領繳到註費豈銀三元存此批 
　　批示費克明呈爲案奉法院判决尊請更正由批二十三保一二圖章字圩三百六十八號宋秀　户則田一畝一分三　三劃出二分二願由費克記户過入潘道記户該商民於　單之時私自批註將二分二厘批爲二厘六毫旣係該商民批註錯誤應由該商氏自行更正着於更正後將原單送　此批單式存判决書二本發還十六保五十二圖圖　朱鳳龍呈爲梱業改組呈請備案由批呈悉議單存查此批 
[淞滬警察廳]  
　　批示一件周昌歧批呈悉查源豐衣莊被咨一案前據呈報後業將疏於防範之各官警先行肥過懲處限期跴緝並懸賞二百元通令嚴緝在案但迫緝　盜則警察崑有攸歸候再督促查拿務獲解辦可也此批一件吳松年批呈悉仰該保人即日投案候核辦此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗叢談（八）] [  汪振聲]  
　　如前所述家務爲主婦一人之職試將其每日之服務依時間而記之則每晨必先衆人而起預備早餐早餐時間約自八時至九時九時之後則家中人均外出祇餘主婦一人於是洗滌碗盞指拭几案整疉牀舖均主婦之職也數事旣畢爲其上街買菜時間其費亦甚少因倫敦之肉店及魚店凡有住家之處隔數十百步必有一家素菜果子之類則又有人在一定時間在街上呌賣（其呌法與上海相似不過無如此之多所售之物滿載一馬車遊行各街上）於主婦甚爲便利買菜旣歸則治膳或家人均有職業則主婦並不另備午膳惟取前夕之所餘食之膳後則爲其清閒時間或息畫或散步或執縫紉之事或治家庭瑣事至四五時爲其治晚餐時間至晚膳旣畢洗滌旣完與其家人環坐閒談大約至十一時而睡此英國家庭間之習慣也 
　　由上以觀主婦之勤勞終年如一日無星期無節期故常見在星期日之上午早餐之後子女着最新之衣入禮拜堂出則三五成羣在公園中或聽音樂或散步而此終日勤勞之主婦方在斗室之中操其庖廚之役以俟其子女子女旣歸則午膳畢陳可就而飲噉矣故英人之享福無有如作子女之時也 
筆記 
[義兄弟] [  羅長銘]  
　　作友好任俠尚意氣跌宕自喜嘗謂文人之筆端有不如武士之劍端者三筆端有勢利劍端無勢利一也筆端可顚倒是非劍端則恩怨分明二也筆端之誤殺人無限劍端之誤殺人有限三也故自幼入學校即雄長羣兒某知縣之中子亦與同學爲高級生嘗以竊賊誣某兒某兒家貧力弱不能自明余友大爲不平即與知縣子約課後至操場决鬭知縣子年長而多力儕輩所號爲老牛者也余友固不能勝然至頭破血流不少悔蓋好勇鬭狠其天性也終坐是見斥於校長余友不服遂輟學習技擊曰余不能向書卷中討生活又其家世爲南州豪族可不事生計於是日與飲博無賴伍里黨中或勸誡之生輒作不屑狀一日余見其左手中指血痕殷然意其作情書遺所歡耳因笑謂曰君自謂豪傑乃亦不能脫情網耶余友曰君誤會吾指矣頃與某甲某乙等結義爲兄弟故　指爲盟以示信耳言次意若其得余大驚蓋某甲某乙皆軍官也名爲軍官實即匪首民國之兵與匪本無區别有餉即兵無餉即匪此輩豈宜深交余思乘間當告戒余友乃摇首微喟余友曰君牋軍人乎余曰何敢然則何爲而喟余曰東鄰之寡婦自縊矣西鄰之孤子流爲乞片矣其夫其父皆效命沙塲之好男子生爲人雄殁爲鬼雄顧乃不能庇其孤寡不受人之侵暴而侵暴者又即其同袍同澤之軍人不然彼孤寡尚足自存也余不知其夫其父生前作幾許孼寃而得此報應往事不具論近日南門外之盜刦非軍人所爲耶夫兵凶器也軍人凶人也狎之者有災不可不愼也余友曰君言殊過激且誣我兄弟豈有軍人而願爲盜刦者軍人絶餉三日不炊兩日不食而督軍之親戚奴僕入則粉白黛綠爭妍取憐出則逸足汽機絶塵而走彼輩所倚者督軍尚猶如此至於督軍無論矣督軍者非有金穴銅山足以供其揮霍也其所揮霍者皆軍人之血肉軍人不能坐以待斃乃相率而訴於排長而連長而營長而團長而旅長師長而督軍督軍喜則聽怒且加申斥焉要終無餉而已 
雜錄 
[國慶半打]  
　　一國有一個國慶惟獨我中華民國有半打之多其原因所在不可不研究我國第一個國慶是十月十日大家呌作雙十節雙是夫婦成雙白頭偕老的佳象所以有了一個紀念日必要成雙有兩個紀念日纔可以國祚綿長萬歲萬萬歲旣有了兩個紀念日成例已破不妨三個四個五個以至六個紀念日六是雙數雙六就是十二十二就是雙十的反影所以中國的國慶從雙十節發生應該是有半打諸君以爲如何 
[犧牲]  
　　中國人好說犧牲究竟這犧牲兩字從何而來人但知西人拿十字當作犧牲的標記見了十字就想起犧牲不知我中華民國立國根基也在這犧牲兩字並且還要加倍的犧牲你看武昌起義民國產生不是在十月十日嗎在這第一次雙十節不是有多數好男兒爲共和犧牲自已的生命嗎所以這兩個十字實在可以作中國人爲共和大犧牲的大紀念 
[中國佳節]  
　　中國佳節逢重疊字者居多試列舉之并說明其勝景焉　 
　　（一）一月一日爲元旦爆竹聲聲新年開始 
　　（二）三月三日爲上已辰名人修褉詩酒流連 
　　（三）五月五日爲端陽節龍船競渡角黍盈盤 
　　（四）七月七日爲乞巧日牛郎織女天上佳期 
　　（五）九月九日爲重陽節風雨滿城登高雅興 
　　以上五者均爲普通之佳節其最足注意者則爲十月十日之廿節民國肇基萬家慶祝五色飄場人心悅樂遠非前五者之比爲中國佳節之冠 
[雙十廣告]  
　　這幾天街上滿貼了五色的長條中間有雙十二字兩行并有慶祝民國的語以爲必定是那一位愛國志士看見吾國對於共和眞諦漠不關心所以在那裏設法喚醒國人豈知一經打聽纔知道是某公司的廣告有人說廣告花色狠多爲什麽要用雙十我說當此謡言狠多的時候借用這個來呌人注意到也不錯 
小說 
[社會小說衆醉獨醒（三八五）] [  瞻廬]  
　　第五十八回一萬金童歸故主三間屋深鎖財神 
　　青巖把這方方正正的一包鈔票端相了幾眼眼底烘烘熱胸前卜卜跳眉頭一皺計上心來暗暗道咦我可痴了合偷一條牛何如獨偷一條狗這一包鈔票合之則見其多分之則見其少與其鷄零狗碎按份攤派何如蠶食鯨吞完全獨得想到這裏撲的拍着大腿道吾計决矣一定照着這般幹忽又拾着指頭道且慢且慢要是一定照着這麽幹第一便要犧牲這個門館犧牲門館不打緊有了萬金家私還坐門館做甚第二要和阿巧娘脫離關係這也希甚麽罕他本是個雞肋食之無味棄之可惜有了萬金家私何必戀戀這個雞肋第三要和張老三等絶交老三一輩人本是個流氓光棍有了萬金家私我的身份增高誰耐煩和流氓光棍做伴掄到第四個指頭暗暗喊聲阿呀這個人我卻抛撇不得他年歲又輕面龐又俏情分又好只爲那天代主做親中了邪魅一病淹纏到今尚没有起牀我眼巴巴盼他病痊和我重續舊好我若把他抛撇天理所不容人情所不許（只有人欲那有天理）照此看來這樁事一定幹不得待要收拾這條心那裏可以收拾得青巖又把鈔票端相了幾眼猛然覺悟道此中自有顏如玉我戀戀春桃做甚春桃我所欲也萬金亦我所欲也二者不可得兼舍春桃而取萬金者也嗄咬文嚼字一下子果然打定了主見便籌畫那獨吞萬金的方法除却滑脚再没别法倘要直捷爽快莫如連夜便跑然而重門疉户都已鍵閉倉座間怎便可以滑脚轉念一想怱忙不在一時横豎金銀落我掌中到了來朝落得大模大様坐轎出城隨機應變把個脚底給他們着這一番主見簡直把翠娥金兒都宣告了死刑 
餘瀋[  豁安]  
　　嘗聞至人無夢愚人無夢是夢固爲一種人所當有特夢境與人事相印證則有驗有不驗也 
　　亦嘗思之驗者偶然不驗者當然蓋偶然者或心有所專適逢其會耳而當然者則幻由心造勢難如願也 
　　然則所謂至人無夢愚人無夢不已道破乎 
 
 
 

Page 19

 
 
   
 
 

Page 20

 
 
常識 
常評 
[世界之二大勢力] [  漸]  
　　世界之大勢力有二在舊勢力方面曰習慣在新勢力方面曰思想 
　　習慣爲第二天性故曰少成若天性習慣成自然我國人未始無良好之習慣特舊習慣之爲世所詬病者大率養成於專制政治欲革新之非教育不爲功且非有適當之教育亦未易養成良好之習遦則以舊習慣勢力之大不可思議也思想爲事實之母任何思想苟繼續不斷必有事實之發現我國人消極之思想多積極之思想少故建設之新事業尚未能風起雲涌然數年以來其機已動誠使消極之思想盡變而爲積極之思想則如我國之土地廣博物產豐富人口衆多其新事業必不居各國後是在新人物之善用其思想以養成新勢力而已 
　　今日之最可危者無論其造因於改革之新思想或遺傳之舊思想而結果則均成不正當之習慣如學生則養成罷課之習慣也公民則養成選舉賣票之習慣也苟不急變其思想則知識旣無望其進步道德且日形其退化教育現停頓之象政治種腐敗之根欲成一莊嚴燦爛之中華民國其可得乎 
經濟 
[我校之小實業] [  周輔]  
　　『學校爲社會文化之中心』一語已爲教育家所公爲故學校所在學校即有増民智裕民生進民德厚民力之責任質言之即有移風易俗發逹文化之責任我校僻處海濱人民鄙野風氣頑劣常年費止八十元教員年薪不滿百元教科以外並須自行炊爨躬親執役故歷來任教者往往不終年而去余承乏是校念賢者之不至此鄉將終於鄙野也乃發宏願聊盡所能雖不能大有作爲然得居清靜之鄉亦足快吾意焉兹將實行有效而得社會歡迎之兒童實業述之 
　　一漁業小公司在校後池中養魚千餘尾每日由年長學生三四人輪住校中共同看護暇至于海濱漁撈所得之物或養或剝製或共同烹食或出售之 
　　一農業小公司各學生在校蒔種花卉蔬果外在家各闢地一方種植花卉農作等物 
　　一畜牧小公司學生在校各畜一鴿一兎外在家各畜一鴨一鷄一羊羊至年終賣之以爲學費 
　　一實業儲蓄小銀行凡各項實業所得之利除分紅給奬外餘悉存儲行中以備學生平日正當使用及擴充小圖書館小博物館之用 
　　每月終學生各將畜物蛋類及漁撈農作之所得携至校中開一成績展覧會並邀家族爲懇切之談話每週輪派幹練學生數人分往各生家調查其畜牧農作狀况而促其相互注意一得之獻海内教育家儻以爲然乎（甲種酬） 
衛生 
[驅除蚊蟲之簡便法] [  曹文海]  
　　夏天晚間城廂鎭巿及鄉村中不潔之處蚊蟲甚多爭吮人血以致不得安眠故人家之床舖都用帳子耗費金錢且不得交換清新空氣對於衛生大有障碍更有以木屑雄黄製成蚊藥通宵逹旦燃之一家每夜少則消耗三四十文明房中烟霧彌漫陳設物件烟薰變色舉目不能視物傷害目力耗費金錢皆受蚊蟲之累也 
　　余去載夏間返家一至日落西山之後蚊蟲成羣飛出遂爲蚊蟲世界鄉間之騙除蚊蟲大半多燃木屑與雄黄製成之蚊藥余在家時思得一法不費金錢不燃蚊藥將睡之前房中不燃燈火燃之於户外則房中之蚊蟲見户外有火成羣飛出矣蓋因蚊蟲之性見火而投之故約有半時之久將户外燈火吹熄至房中再燃并將窗户關閉則房中無一蚊蟲不費金錢不損物件且得安穏而眠豈不一舉兩得乎（乙種酬） 
法制 
[犯罪原因] [  抱月]  
　　近今世風澆漙人心不古犯罪之事實與手段愈出愈奇愈趨愈險就滬上一地而言暗殺逆倫數見報端拐騙盗竊僞造姦非諸案幾無日無之良可嘅也細究其原因至爲繁雜兹就刑事人類學上與刑事社會學上分别述之如左 
　　（一）刑事人類學上原因孟子主性善荀子主性惡哲學家聚訟紛紜莫衷一是實則性之善惡傳自父母惟有時不盡然耳諺云龍生龍鳳生鳳老鼠生兒打地洞亦即此之謂故犯罪人亦有由遺傳性者若性本善良因被外界利慾所誘偶然發生加害他人意思實行犯罪者則爲偶發性的犯罪至於下等社會人幼旣未曾受相當教育長復無正當職業遂妄作妄爲無所顧忌廉恥之心衰殘忍之性生身蹈法網亦不畏懼反視若正業則又屬於習慣性的犯罪矣 
　　（二）刑事社會學上原因此則有自然的與人工的二種前者凡地勢报節氣候等皆於犯罪之發生有密切之關係如冬令多財產罪夏令多生命罪凶歲盗罪增加豐歲奸罪增加是已後者如法律政治經濟宗教教育人口等均包含之 
　　犯罪之原因不外上述數種吾人苟欲消滅犯罪其法須先由刑事社會學上之人工的原因着手如改良風俗普及教育振興工商業等蓋社會一經改良則以上種種原因皆可迎刃而解矣（乙種酬） 
道德叢話 
[西方格言（一六四）] [  謝介子選譯]  
　　閒暇生活與懶惰生活截然爲二事（富蘭克林）（Ｆlanklin） 
　　笑於星期五者或哭於星期日（法蘭西諺） 
　　智律師必不躬干刑法（英吉利諺） 
　　獨夫非人（希臘諺） 
　　不能得即爲失（英吉利諺） 
　　萬物皆覓安適之生活（法蘭西諺） 
　　逢假期則妖覓人（英吉利諺） 
　　懶豕不食成熟之梨（意大利諺） 
　　遠家則近損（丹麥諺） 
　　需要之臂長甚（季禮克）（Ｇaelic） 
家庭常識 
[做人家說] [  楓隱]  
　　吾國人有句老話呌做人家這三個字很有些研究 
　　尋常人說起做人家來不過以爲是節省金錢罷了不曉得節省金錢不過是做人家的一部若要細細研究其中條目甚多吾現在不妨寫些出來 
　　（一）教育子女教育子女是做人家最要緊的事體教育的方法不但要呌子女入學並且做父母的要曉得些家庭教育方始有濟 
　　（二）勤於職業無論做何種職業皆須勤於服務不獨做人應當如此而且信用旣著事體亦可蟬聯不斷即使有時賦閒亦不致過久 
　　（三）研究衛生人能研究衛生則疾病自少旣省醫藥之費又可勤於職業不致喫力 
　　（四）立預算决算表金錢固當節省然不立預算决算表則一年所入幾何所出幾何無從預先支配而適得其平 
　　（五）節省糜費奢爹及迷信等費皆當節省 
　　（六）和睦家庭諺云家和萬事興和睦家庭之法須一家之人互相扶助互相體諒而後可而尤以質實不期爲最要 
　　以上數條不過舉其最要者若推廣言之則如接待賓客服事老者看護病人皆做人家者所不可不知最好在新書店裏買本家政學看看就一切都可以曉得了（乙種酬） 
雜錄 
[商店學徒宜入義務夜校] [  陸]  
　　我前天碰到一位朋友他對我講起某處義務夜校裏面成績很好辦事委認眞那些讀書的學生都是大商店裏的學徒他們利用晚間休息的時候來補習學問日間仍在店裏做事上海義務夜校不少我很希望大小商店的學徒都到那裏面去補習旣不耽悞公事同時又可救濟知識的饑荒義務夜校的益處約有幾項待我一一表列於後 
　　（一）救濟學徒知識的饑荒 
　　（一）商店間接得益 
　　（一）無妨服務的時間 
　　（一）學費輕微 
　　（一）免除閒居爲不善之弊　 
　　（一）無論大小商店學徒都可入學（乙種酬） 
識字捷法 
[應用字] [  濟滄]  
　　嫋長弱貌从女从弱又嫋嫋形容詞或作風動貌解或作悠揚貌解俗作裊 
　　如从隨也从女从口徐鍇曰女子人父之教从夫之命故从口此與三從舊說合是否確當殊未敢必又同也相似也又假設之詞又之也往也又通而又用爲形容詞或副詞下之襯託字 
　　嬰頸飾也从女賏音罌从二貝連貝飾頸曰賏女子飾也嬰爲賏之累增字引申之有加字觸字繞字義又人始生曰嬰兒乃嫛婗二字轉語一說女曰嬰男曰孩 
　　媛美女也人所欲援也（謂人欲引以爲内助也）从女从爰爰引也 
　　婁空也篆作　从母从中女空之意也此說不甚可索解據段玉裁說凡中空曰婁今俗語尚如是據吳大徵說　中空而重疉象人所戴器之形今朝鮮民俗負戴於道者男子多負婦人多戴正與婁字形合後人加宀爲寠漢書東方朔傳盆下爲寠數顏師古註寠數戴器也東方朔實射覆菌蕈一類之物爲其形與寠數似耳加穴爲寠加竹爲簍取中空之義也加尸爲屢加广爲廔从木爲褸从攴爲數取重疊之義也說較明瞭亦取勞力之意 
問答 
[問治虚牙痛法] [  謝式如]  
　　鄙人素患虚牙痛發時粒食不能進各項治法槪經試過皆不生效即西醫亦多束手如海内諸君有著效之良方而確能治愈此病之善法賜答則鄙人不勝感德之至 
[問下眼皮起泡之治法] [  無錫華子登]  
　　僕下眼皮内發泡視物糢糊至晚尤甚雖屢經醫治迄未見效如蒙諸君錫以治法感戴無旣再諸君如有曾在何處治愈確有效驗者敬懇詳示醫生名姓住址俾克投醫尤所銘感 
[問放脚法] [  梁素秋]  
　　余不幸而生長於舊家以故爲一纒脚之女子脚背已高脚底亦凹不但形式不雅觀行走亦殊感不便余夫屢勸余放脚余亦欲放之但余有妯娌三人其中有一人亦係小脚放之已久形象雖變步履仍艱而形式亦未嘗有雅觀也不知何故敢乞男女同胞知其法者批露於問答欄内而賜教焉幸甚 
 
