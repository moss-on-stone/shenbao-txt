# 1916 - 217 - 4915622

 

Page 1

 
 
   
 
 

Page 2

 
 
時評 
[疏通] [  默]  
國家之行政但問是非利害與合法不合法是也利也合法也决然行之非也害也不合法也决然止之其間無中立者之調停此即所謂行政上之威權是也 
事固有窒礙困難必須委曲遷就之處然第出於情勢上之偶然如黎總統初就任時南北意見未融也則設法疏通軍務院一時難撤也則設法疏通此即所謂情勢上之偶然今則已經統一種種阻隔宜可消滅矣然而行事必先疏通也如故更動一國務員也則先疏通解散一黨軍也則先疏通湘鄂之不和也則先疏通龍李之衝突也則先疏通各督軍之聯合干涉也則先疏通甚至復一省議會易一外省長官亦必以疏通出之事事疏通行政之威權何在耶然以吾觀之能疏通已爲政治上之順利矣鳴呼 
[命令]  
　　八月七日大總統令戴仁給予四等嘉禾章張培德給予予六等嘉禾章此令 
　　又令徐　給予五等嘉禾章此令 
　　又令重慶鎭守使王陵基電請辭職王陵基准免本職所轄軍隊由蔡鍔派員接管此令 
　　又令任命熊克武爲重慶鎭守使此令 
　　又令財政總長陳錦濤呈浙江財政廳廳長吳鈁懇請辭職吳鈁准免本職此令 
　　又令任命莫永貞署浙江財政廳廳長此令 
　　又令國務院存記之馮善徽著交財政部酌量任用前政事堂存記之楊敬遠著交交通部酌量任用李輔中著發往安徽由該省省長酌量任用此令 
　　又令陸軍總長段祺瑞呈請任命劉鴻書爲吉林督軍公署軍需科科長應照准此令 
　　又令陸軍總長段祺瑞呈　鑲紅旗漢軍都統奎芳咨請以年祥瑞補參領孟裕昌補副參領長瑞補印務章京文鐸瑞斌驍騎校應照准此令 
　　又令陸軍總長段祺瑞呈准管理外火器營事務長官江朝宗咨請以連魁補副鳥鎗護軍參領全奎補委鳥鎗護軍參領雙斌補空花翎明安補鳥鎗護軍校應照准此令 
　　又令陸軍總長段祺瑞呈准管理内火器營事務長官江朝宗咨請以裕昆補委鳥鎗護軍參領祥保勝芳補空花翎多森布松普奎喜恩緖補鳥槍護軍校應照准此令 
[專電]  
 
 
 

Page 3

 
 
　　北京電衆議院定今日下午一時開正式會選舉臨時議長某派提出吳景溓褚輔成某派推李國珍丁濟生 
　　北京電元首定蒸日招兩院議員到迎賓館開茶話會以資接洽 
　　北京電王正廷否認直省長又議實任王家襄 
　　北京電元首因九省督軍來電力攻李烈鈞恐生誤會除派員疏通外昨以個人名義覆令嚴 
守軍紀維持治安各冺黨見協助中央 
　　北京電吳大洲至陸部商解散山東民軍要欵百萬謂此後魯省可保無虞 
　　北京電交部接漢路局魚夜電謠言已靖晚各租界戒備稍鬆　　北京電元首以奉吉黑黨禍甚烈决派三省宣撫使昨張根仁上安撫黨人消弭亂源策批交國議可望照行 
　　北京電恢復省議會經孫總長在政府疏通即用命令公布 
　　北京電昨午俄使冐雨訪陳總長以新簡庫使陳方通蒙人表示反對請别擇賢者以重感情 
　　北京電官吏廻避本省例將下令免除 
　　北京電京漢焦莊碰車案經部組懲戒委員昨將俞人鳳等提付懲戒 
[譯電]  
　　香港電香港日報特派員稱星期日午前八時半戰事在石圍進行岑春煊施放大砲其聲較他種砲聲尤響星期六日之戰事逼迫沙面居民通發警告戒勿行近江邊鎗彈掠拊而過晚間在江干散步之居民幾被擊中（七日） 
　　香港電香港日報特派員詳述星期六日艦隊戰情謂是上午四時之前發生驚人之事迨四時後遙聞砲聲大作且見火光其時訪員之船駛向澳門砲台迨繞過河灣見水戰方酣岑之砲艦四艘内有雙烟通者兩艘正與河南島砲台交戰初砲艦潛入灣内希圖襲擊砲台但爲砲台所見發砲迎擊雙烟通者一艘遂被擊沉桅桿露出水上顯見駛近島邊時始受砲擊輪船保羅布號迅即停輪而在前開行之佛山號亦卽退出戰線之外彈丸紛紛墜落岑春煊之砲艦不過爲裝飾美觀之汽船船之兩旁裝有鐵板上置機關鎗與小口徑砲各一砲台與砲艦砲術皆甚劣瞄凖多錯故中立者之危險與交戰者同輪船距砲台約在三英里之内砲台乃暗砲台建築頗巧不可窺見輪船水手每見砲彈發出大笑亂跳狀若小孩雙方交砲良久至岑之砲艦迅速退去後而止大砲之聲直傳至珠江上游常見岸上岑軍休息以待再攻省城岑軍進攻常在夜間（七日） 
　　香港電香港日報訪員云龍軍隊伍在黃沙街上頗有秩序且有鬭志常見受傷兵士傷勢輕重不一有由其同輩扶掖以行者有坐轎以往醫院者此方面江上已無行船龍之砲艦往來巡邏偶爾發砲以擊對岸之岑軍岸上有三寸口徑砲數尊亦常助擊砲旁堆置彈藥若干箱箱上有德國愛森埠克虜伯砲廠所製一九一三年第六種字樣龍軍並無驚惶之象靜察其所發砲彈在對岸爆裂而已黃沙方面於四十五分鐘内約發砲彈十二排而近岸往來之砲艦亦發砲約七排龍軍頗能支持午後戰事轉至澳門砲台方面砲艦又從事交戰大商舗皆緊閉店門米舗則從鐵栅中售米省城沿尙無戰禍氣象岑春煊軍隊較多河南人民多傾向之偶至醫院參觀覺戰爭之可怖逈非遙聞大砲聲時所可想像得之者也（七日）以上路透電 
[東方通信社電（日本人組織）]  
　　北京電據有責任之官場談謂廣東刻已停戰龍濟光今晨曾電政府請派適當人物來粤協同處置部下軍隊濟光一俟善後事畢立即離粤等語政府方面觀此形勢以爲廣東問題不至釀成大事不日當可解决又據某有力者言日來北洋派督軍等有請討伐廣東護國軍之電經國務院討議反對决定務以和平解决（八日） 
　　奉天電吳俊陞因傷於六日逝世致其部下忽爾搖動陳藩（譯音）與陶經武（譯音）旅長投降巴布札布有吳俊陞部下之征蒙軍茲已全滅之風說（八日） 
　　北京電新任廣東省長朱慶瀾於本日（七日） 
啟行由津浦鐵道經上海赴粤新任（八日） 
　　北京電衆議院員於七日開茶話會就副議長陳國祥之資格協議未至决定旋卽散會（八日） 
　　奉天電宗社黨首領褚榮勳六日之夜在長春車站被人暗殺兇手不明（八日） 
　　漢口電王督軍命令漢口警察廳長周際雲飭將該警察所領小銃藥彈全部繳回因此次暴動之際警察第四署員全部附和暴徒證跡顯著故認該警察爲危險分子云（八日） 
　　漢口電漢口事變後革命黨之首領陳瑞鸞（譯音）經王督軍收買呂湛章（譯音）則逃往湖南蔣豫（譯音）似尙潛匿漢口現在捕殺餘黨每日猶有四五人（八日） 
　　北京電香港電云陸榮廷經黎岑兩方面敦促赴任陸乃提出條件要求兩軍停戰其結果兩軍均各應允目下已移停戰之狀熊其實兩軍均厭戰爭翹望平和而龍濟光尤希望陸之速來云（八日） 
　　東京電中國政府因中美借欵失敗之結果或向日本正式開始交涉借欵亦未可知從前惟梁士詒方面有向正金銀行密商借欵之事此外中國政府並無正式交涉而梁士詒之外又有以整理兌换及他目的交涉小借欵者亦屬不少然均非中國政府正式之交涉其目的不過爲回扣故其成立頗爲困難（八日） 
　　東京電海軍大將上村彥之亟男爵前月三十日感冒靜養之中詎八月五日忽變急性肺炎於七日午後九時在　倉材木座别邸逝世行年六十有八（八日） 
[戰電（英人路透電）]  
　　巴黎電今日下午公報云旭爾萊境炮戰甚烈德軍在錫哇芒防禦工程進攻者爲法炮逐回戰壕敵軍在伏村叢林進攻完全失敗松末河竟擊落德飛機三架尙有德機三架被逼降落其本軍陣線法飛機隊以炸彈擲擊各處敵軍車站及露營今晚公報云下午法軍奮勇奪獲哈愛叢林附近之戰壕一道俘敵一百二十人獲機關槍十二架法軍續在錫哇芒南面獲進步奪得機關槍數架德軍戰壕中死屍頗多法軍復奪獲佛勒里村西郊之屋數所（七日） 
　　倫敦電海格將軍報稱敵軍猛轟後在波齊愛萊北面及東北面進攻失利今晨四時敵軍在波齊愛萊東北及北面决死進攻英軍新陣線入戰壕數處但即爲英軍逐出死傷頗多晨間九時敵軍復進攻兩次亦遭挫衂下午四時又攻一次力殊荏弱頗易敗之英軍捕虜甚多陣線他處有小戰事英軍炸彈兵頗得利（七日） 
　　倫敦電海格將軍報稱戰局未變英軍仍固守昨日所得之地敵軍仍在轟擊安克河與松末河間之英軍陣線及陣線後之各區敵軍在波齊愛萊東面小攻爲英軍擊敗昨晚英軍襲擊勒維勒聖伐斯東面敵軍戰壕獲勝敵軍圖襲格勒尼曷叢林東南之英軍受挫而退（七日） 
　　彼得格勒電今晚公報云俄軍猛攻斯土克化特河境之德奥軍戰壕而逐走之俘將士二千人雙方今仍在惡戰中（七日） 
　　彼得格勒電俄軍在白羅第南面獲勝後距太洛波爾至萊姆堡鐵路不足十四英里故奧軍已有自太洛波爾向洛恰夫退走之說據俘虜聲稱德國已派援兵三師赴洛恰夫及稍南之波摩加尼卞巴西安山北面敵軍之活動含有政治作用蓋欲使其影響及於羅馬尼亞也（七日） 
　　羅馬電公報云阿狄巨與伊森沙河上游間砲隊頗活動意軍在蒙伐爾康戰區獲砲三尊機關鎗數十架來福鎗子彈甚夥俘敵三千六百人内有軍官百員意軍自行車隊以短兵激戰後奪獲小山一座且擊退猛力回攻之敵軍（七月） 
　　倫敦電斐洲斯末資將軍報稱本月一日英海軍佔據桑齊巴對面之薩達尼小口岸海濱各地點現仍有海軍戰事（七日） 
要聞一 
[北京政局之旁觀（八月五日）飄萍]  
　　記者在北京觀察京外之形勢三日以來粤事似益量黯淡之觀李烈鈞與龍濟光之爭戰是非自有公論絶非少數人所能頗倒而昨日張倪旣有來電痛駡李烈鈞繼之者則馮國璋王占元陳樹藩畢桂芳皆來電歸咎於李非曰堅持意見則曰攘奪利權而對於龍濟光則有褒而無貶李烈鈞之功罪如何記者不敢遽下斷語但苟以龍濟光爲絶對無罪則似非事理之平者矣此種同日所發之電各督軍中是否預相會合抑係不約而同係自動抑係被動均可不問其無裨事實徒損中央之威信徒傷軍界之感情則一也又有所謂廣東陳其蘇等來電者其言曰大總統國務院鈞鑒粤省岑龍搆兵莫李羣凶環伺吾民生命財產供我大總統將吏之蹂躪我大總統無法制止英使遂有由其派兵保護之請先機已兆牛馬將淪與其糜爛後而受隷外人何如萬死中而求生一線民等忍死五日以待恩命如仍呼籲無聞惟有請願英總領事設法留此子遺言盡於斯伏祈鑒察廣東全省公民陳其蘇等叩江云云此種電文國家之體面安在耶噫若不速下英斷對於龍李下公正無私之辦法則粤事之不可收拾恐非諸督軍之一電所能爲力矣 
　　漢口之事又若是矣雖然禍源之伏豈僅漢口而根本實在王占元之去留武漢之蒼生安危何若惟視王占元之能見幾而作否耳但觀彼之對於龍李且有偏袒之電矣湖北前途記者不禁爲之寒心也 
　　返觀國會則又何如平自八月一日開會以來政府與議會間之感情融洽實爲前此所未有但國會之中尙不無小小問題一部分參議員之對於王家襄其感情甚爲惡劣昨日之談話會李慶芳受衆人唾駡而下臺會則有人注意於王家襄竟低聲言不許王家襄主席矣遇有機會尙不免於觸發此王家襄將長交通之說所由起歟（按前數日則王正廷長交通之說亦盛） 
　　再觀察政治黑幕之中梁士詒等之沽動聞尙在進行未已雖藏頭蓋尾而以間接又间接之手段時伸其爪牙於政治之中數日以來且聞暗中派人運動　各方面藉組織政黨之名爲將來操縱政局之地其效果頗爲顯著共和政治之下固不能無政黨發生惟舊黨間接藉名則將貽政治上以莫大之危險望國人一體注意　　陳錦濤之爲財政總長原爲過渡之物自徐恩元案發生與陳以一影響其命運之不久殆可以預卜而殷汝驪財政總長之希望乃益將達於成熟之期陳氏自長財政以來並無處置之方法對於丁恩傳聞其感情不甚融洽　欵之目的恐不易達又交通銀行之票被收於外人者聞已不少將來必生問題而陳氏之意聞欲將中行根本解决如何可以解决之乎此可不問而知其爲甚難之事也 
[廣州英總領事之談話]  
　　七日路透社香港電云廣州英總領事哲美森語香港日報訪員曰余今遇此機會得向貴訪員詳述廣州時局之眞確觀念頗爲欣喜廣州情勢於此四十八小時内大有進步因攻城者已被龍軍逐退龍軍又挫來攻河南之敵軍而今日清里艦隊在美利堅峽附近交戰時岑春煊砲艦且爲砲臺擊沈一艘也哲君釋現今交戰之原因謂其情形略如下述當黎總統初就職時立即指定龍濟光督粤嗣因南方輿情反對龍氏黎統乃改任陸榮廷故陸爲粤省之特任督軍時陸適在湘屢經催促迅速赴任但迄今未至茲無論黨人熊度若何陸一日未到任則龍氏固一日爲政府任命之粤省長官也岑春煊與李烈鈞别有用意　欲及早逐去龍氏表而上彼等行動出於愛國之念自稱爲愛國計反對龍氏實際上彼等欲據廣州而操縱條件耳龍爲中央政府之代表乃堅拒之此番革命可以賭局喩之如汝手中有某種賭牌則可佔時局之優勢如汝無之則汝不能指揮他人或與他人提議條件今岑春煊與李烈鈞無牌在手故無條件可提一入廣州則即握有賭牌矣此彼等之所以戰也李烈鈞不能得志於江西乃逗留北江今仍止於北江李前率兵六千行抵贛省界外但贛督不容其越界李後得西江方面之援兵乃從北江來攻廣州但四日前失利而退該方面戰事今已止矣軍務院之成立岑爲主動以期聯絡南方推倒袁氏並有他種之目的今由南面力攻廣州者其主帥即爲岑氏余曾勉力擬與之接洽俾可得解决之辦法余本此意致岑一電詎岑覆電意含譏刺指余與龍氏友善余爲私與公確與龍氏友善非岑可比蓋龍爲一省之長官余不能承認他人爲粤省長官故余在職守上不能不與之友善夫以歐洲大國之代表豈得承認非中央政府所任命或非中央代表之人乎余之地位如此而余應採用之地位亦唯有如此而已（未完） 
[日本之蒙匪猖獗譚]  
　　八月三日大阪每日新聞云近日蹶起於蒙古之巴布扎布軍與宗社黨連絡勢頗猖獗旣於突泉縣擊破討蒙司令吳俊陞之軍並有進犯長春取爲根據北窺覇府之計劃北京政府頗爲狼狽乃增遣第五十五旅團長張海鵬之部下自錦州出發以討伐之惟巴布扎布軍頗具規模軍器充實欲期撲滅良非易事中國政府以蒙匪雜有日人疑與日軍行動有何關係請日政府說明并有與北方治股極有關係之某國信中國政府之報告亦以希望目下東亞安靜之意言之於日日政府旣辯明絶無關係今以兩國之要求覺有詳加調查明白答覆之必要近聞外務省派參政官柴四郎至北滿調查事實云 
 
 

Page 4

 
 
   
 
 

Page 5

 
 
   
 
 

Page 6

 
 
要闻二 
[正式開議前之議院内情]  
　　中央召集國會業已如期舉行關幕禮尙未正式開會茲得某方面消息國會召開第一次會議期已擬定下星期三日（九日）下午開會並聞政府第一次咨交議案首爲大總統請求追認已任命之閣員并釐訂民國憲法商榷書又某項法律諮詢案等三件詳細内容尙未得悉并聞上項議案有下星期一日咨致國會之說未識確否聞參衆兩院議員對於追認内閣問題已有接洽衆意略决大都承認唯某部總長素持宗旨與民黨方面大相逕庭今忽於新内閣中加一素不同道之閣員恐於將來行政上不免有所齟齬故議員中多有主張不承認者惟於議會開始即生衝突亦非各議員之素志擬姑且承認俟大避安定然後設法另調至於國會議員之内部最近亦有兩種重要問題一爲消弭意見一爲衆議院議長問題關於前者聞有某某議員等數人現爲消弭黨見化除政府之困難及維持國會神聖之精神起見聯合素有聲望之議員特樹立一派此派即外間指謂調和派者是也專以融化成見破除黨爭爲唯一之宗旨刻已成立昨據政界消息政府對此派之熊度極爲倚重蓋以此派今者組成關於政府與兩院雙方之意見藉可得美滿效果不致再有發生種種誤會隔閡之虞更可從此少演出妨礙國會前途之大怪劇也其關於後者之一事聞日　（四日）衆議院通告各議員云敬啓者前接湯議長化龍函稱化龍不幸迭遭家難先慈見背未及奔喪近又抱亡妻之痛五哀慘裂廢可言宣刻絜眷回籍營先慈及亡妻葬事擬自開會日起請假三星期敬秘議决許可爲叩等因查議長請假應待開會議决而副議長此時尙未到院　否按照院法第十八條另選臨時議長急待商定茲訂本月七日下午四時在本院開談話會以便議决云云想由時必能選出素孚衆望之人物以暫行代庖也旋又得一消息則謂陳副議長已於數日前由滬返津昨晚已由津來京卽日當到院出席如是則院中已有人主持推舉臨時議長一節大約當不成問題矣 
[馮王陳畢亦主武力解决粤事]  
　　張勳倪嗣冲等電講以武力解决粤事各節已紀昨報茲聞馮國璋王占元陳樹藩畢桂芳等亦賡續發布此项項文電爰再爲彙錄如次 
　　南京馮國璋電云大總統國務院鈞鑒粤中戰禍日益急迫陸督籍詞養疴遷　不赴是必對於李烈鈞一方面别有難於接替之苦衷非龍之尼其行也龍督爲中央任命暫署之官吏守士有責豈能舍粤而逃陸不履新則龍之戰權即無從交付斷不能因受人脅迫僅求退讓以自全是龍之不去自有理由亦非久戀其位也軍務院早經撤消李烈鈞之行爲不能認爲南省之同意中央旣迭電催促李氏自應北上乃竟抗不奉命又不停兵靜候解决方且飭範近逼　困廣州謂非出於禳奪權利之　雖百口亦莫能解在政府多方遷就無非欲謀和平今李氏馮待兵威勢不糜爥全粤不止頃接龍督卅一來電云李烈鈞節節佔據莫譚託名和解襲我佛山江門包圍省城偪攻石井兵工廠三眼橋要隘竭力扼禦彼復增兵我軍久戰皆疲苦無後繼務望迅速設法救濟等語似此情形粤危已在旦夕設龍督計窮力竭卒以粤省付之彼黨之手貶損個人價値尙屬無足重輕粤本　疆華洋萃處一日驟失所主紛擾又當如何中央將用何種方法以收拾此不了之局國　心所謂危不敢緘默如政府鑒於調停無效允許别擇途徑以肅威令而飭紀綱應請迅速電飭閩贛兩省即日分路前驅閩擣其虚贛拊其背李苟聞風畏懼必可立解粤圍如果不恤人言仍以武力相抗拒即應聲罪致討剪彼凶殘國璋當與定武安武兩軍會合應援盡力以國協助也臨電無任迫切立候訓示遵行國璋叩　印　　武昌王占元電云大總統國務院鈞鑒各省督軍省長鑒上海寗夏吳淞護軍使熱河歸化張家口都統鈞鑒粤省擾亂情形聞之至爲憤懣夫以李烈鈞醉心權利路人皆知中央不惜優容冀其悛悔無非寗人息事之苦心無論龍督在粤治績何如然前此旣全力擁護中央後復首先取消獨立平情而論似無可訾祗以報紙　謗遂解軍符政府曲意調停龍督奉命維謹似此解决何不可稍緩須臾乃猶任意横行居心破壞殘民以逞公理何存假黨派之私嫌遂自由之行動充其所極將恭順以服從見　豪强以跋　登庸此風一開隠憂曷極惟有籲懇大總統申其罪狀彰我國威凡屬同袍共除公敵庶幾紀網可振統一可期臨電無任悚切占元謹電冬印 
　　西安陳樹藩電云國務院鈞鑒近月以來大總統維持現狀曲予優容如約法國會等事竭力方持宣布明令首義諸公洞明時勢先後電陳撤軍務院無非以政治改革不能訴之武力國勢阽危一髮千鈞大總統息事寗人以陸督粤調龍左遷抽薪止火嫌釁自冺乃李烈鈞等堅持意見以首義之人爲無名之舉初非粤督又未奉令誠如張電所云藐視中央破壞大局雖有百口恐不能爲李等代辯矣加以兵連禍結波及僑商日英干涉善後爲難救急解紛何能漠視應請大總統迅催陸督軍責以救亡大義赴粤蒞任一面電止龍李停止戰事聽候處分各省督軍長官任職疆圻蔣亡有責必有解决至計呈請採擇樹藩立身行事無新舊之爭無南北之見維持時局惟理是視鈞院權衡國是一秉大公敬乞博採羣言迅予執行以紓粤難爲禱掬誠奉復惟希垂鑒陳樹藩冬印　　黑龍江畢桂芳電云國務院鈞鑒粤事以陸代龍早頒明令維持解决並有苦心况統一已告成功爭持更無除地乃龍李復須臾難忍戰禍重關　動外交惹起干涉存亡危急間髮難容曲直是非公論具在救濟目前之策仍請一面飭陸督迅速赴任一面並派員設示調停倘再估惡不　甘心禍國惟有分别宣布罪狀視爲公敵大張撻伐殄此　梁伏望鈞院毅力主持以靖亂氛而維大局畢桂芳支印 
[九省督軍秘密聯合之消息]  
　　傳聞某某省督軍省長刻因黑幕中已有排擠情事發生深恐權利不爲人侵犯故秘密互訂攻守同盟之約以資抵抗並聞此約之關係不僅關於各該督軍個人且與段總理地位亦含有非常密切之關係至政府目下對此作何顯明之表示尙難預測另說謂近日某某數省督軍頗有惹人注目之舉動如合電聲討李烈鈞及攻擊國會等皆是有知其中線索者謂段芝貴陸建章兩星期前確曾由彰德密赴徐州未幾果發見張勳不滿意於國會之電文即請將國會中暴亂分子凡與於癸丑之役者一律由政府設法剔除並請痛減議員歲費政府旣置之不理近乃有九省督軍秘密聯合之風說其主張之大要一謂法治國固須尊重國會但亦不能流於議會專制使行政無活動之餘地必須預定相當之對待一謂廣東亂事中央旣竭力調融乃岑春煊李烈鈞龍濟光等竟敢弁髦命令狠鬭不休萬不可再予敷衍其主張之當否且不必論而軍人秘密聯合實有干政之嫌或疑此種主張尙屬表面上之主張此誠非吾人所能知此項秘密結合從前本以徐州爲關鍵今則已移其機關部於天津矣又閔馮國璋日前來電辭職電中詞意似謂國家危機四伏某亦無能爲力似卽表明不肯附和若輩之意至其表面所持理由係以湘粤多事爲當日請恢復約法召集國會時所不及料現不願再與聞國政其電文中有謂進取更屬無心之語並表明不願被選副總統之意業經大總統慰留並聞江西李督軍亦有辭職之意且甚堅决已派人來京面陳衷曲雖經慰留能否有效尙未可知黎總統對於以上各節日昨曾與某顧問談及謂我深知李協和亦實爲衆人所迫非若某督軍之電之甚然不能不速求解决之法某顧問謂最好祇有催陸幹卿從速到任至李烈鈞心本無他誠如公言而某督軍之電亦係爲大局起見並非對於李烈鈞之個人有何惡感也黎總統即請某顧問將此意特告某督軍某顧問業已應命擬於明日（六日）親赴某督軍所在地將總統之意轉告一切 
[徐内閣之風說何來]  
　　自唐内閣無形打消之後段内閣暫不更迭似乎更無問題不謂近又傳有某策士一派仍擬舉段氏爲副總統而以徐世昌出組内閣其他之某派亦贊成之正欲與段氏提出磋商國務院秘書長徐樹解錚則推爲陸軍總長云云但以時届之大勢言徐内閣之問題恐亦祗成爲一種風說而已又問徐氏早有出都之意特以種種關係遲遲未即實行近以大局粗定不欲在京多事逗遛擬暫赴津休養然則徐内閣之擬議殆已不成問題矣 
[廣東石圍塘之大激戰（三）]  
　　龍桂兩軍石圍塘之激戰情形已詳前報茲續聞西路戰事爭持已經旬日而尤以昨一號晚之役爲最烈是日下午三句鐘兩方暫停攻擊後桂軍復得民人組織之臨時攻城義勇隊四千餘名紛紛趕來効力遂分佈山村秀水及五眼橋充作先鋒四時許即向花地口之龍軍蔡春華所部游擊第二營開鎗攻擊並由五眼橋派隊進迫石圍塘各處龍軍還鎗抵禦相戰漸激桂軍多發二百四響之機關鎗其聲綿綿不絶黃沙各兵船即發巨砲遙擊石圍塘濟軍並向山村進取駐西砲台王傳善以鏡窺得情形以爲龍軍獲勝卽以東江安禺兵船運載部軍三百名渡往石圍塘接應詎灣泊後各兵正在登岸之際即被五眼橋桂軍發砲轟中傷斃甚多而江鞏船在泥城海面發炮攻敵又復誤中游擊隊傷斃數十人桂軍更爲逼近花地之龍軍逐擊退出海口包困石圍塘馬存發即撥大隊生力軍分三次渡河赴援石圍塘其時六點餘鐘直至九時兩相交鋒砲聲隆隆桂軍復有新由雲南調來精兵二千餘名馬隊三百名紛紛趕到直沿鐵路撲下龍軍見勢不支退伏岸邊極力抵拒其時秩序已亂棄械逃水者數十名自誤擊斃者亦不少黃竹歧桂軍又出大坦北帝沙尾等處包擊兵船江鞏廣利各艦一律退回黃沙合力固守不復前進東彝一艦被轟毁梯口至艦尾共有丈餘廣福亦被轟傷機器不能行駛其時夜深四點龍氏據報立即派員解疑四千前赴黃沙犒賞駐防軍士每名給銀十元均須趕往石圍塘援助前敵並由報捷同濟兩艦運載大帮子彈接濟直至天明桂軍陸續收隊退回五眼橋鎗聲漸疏惟山村方面砲聲間作仍未盡息黃沙安香船與之接仗船長陣亡即駛回省西通兵船復載濟軍二百餘名趕往石圍塘故十時許復起戰鬭槍聲漸密至一時許又稍劇裂 
　　桂軍於三十一日進至石圍塘入夜仍復退守五眼橋至八月一號早龍軍分路環攻由山村及潛伏石圍塘左右竟日砲聲機關鎗聲不絶聞有龍軍千餘人在南塘及塞壩口附近爲桂軍所困欲突圍而出戰至是日下午三時子彈盡罄業已投降又聞是日江鞏江漢兵艦仍在粤漢鐵路車站附近以砲攻桂軍午後一時石圍塘車站有濟軍千餘人伏地射擊桂軍在五眼橋發砲轟擊有砲彈三枚落在石圍塘駁輪埗頭當時波濤飛濺數丈省河兵艦不敢近前助戰七時許粤省西關一帶又聞機關槍步槍聲間以大砲聲極爲劇烈計西路開戰以來似以此時爲最密據前敵報告云昨晚六時十五分鐘左右駐紥石圍塘之濟軍復出隊衝鋒故七時後即又繼續作戰槍砲聲更形劇烈又聞一號下午泥城已失第未得第二次徴實之消息外間傳述日内將有大水戰交戰處當在鴨墩關左右 
　　營長白某昨晚三時趕往黃沙督戰甫抵車站　旁卽被桂軍砲彈轟中腹部當塲殞命旋由兵士扛其屍體回城棺殮 
　　西路滇軍昨晨佔奪石圍塘仍步步逼攻龍氏在觀音山上用望遠鏡瞭視見濟軍前鋒秩序漸亂登即由觀音山加派廖某率領親軍六百人配定軍實由黃沙車站馳往助戰 
　　七月三十一號上午九時石龍鄧軍派大隊前往菉蘭釐廠與李嘉品軍接戰是日下午二時被李軍逼至黃家山（與石龍相隔一河）鎗聲隆隆彈子如雨石龍商民失驚無措鄧軍即用專車往 
仙村載兵數百到石龍助戰極力抵拒直戰至八月一號早李軍不敵退回鐵岡（距石龍四十里許）石龍人心稍定 
[三省大勦蒙匪之近訊]  
　　吉林之消息内蒙巴布扎布地方之蒙匪日形猖獗其於奉吉黑三省治安極關重要政府特責令奉吉黑三省督軍協剿以清亂源孟督軍於七月三十日接此令後一面電商奉黑兩督軍協剿辦法一面與高參謀長籌劃手續當决定派本省三旅馬三營兵士百名以督隊官王文閣氏統率之於上月二十九日早三鐘出發又選派二旅一團步一營三連兵士百名以該連裴連長統率之於上月三十一日晚九鐘搭吉長專車赴長聞該兩軍隊至長春取齊然後分赴洮南巴布扎特各處會合奉黑軍隊相機擊剿 
　　奉天之消息蒙匪巴布扎布擾亂内蒙近日外報載有突泉縣失守吳鎭守使受傷甚重及某官軍全軍覆沒等情茲據奉天軍署傳出確息云蒙古設治各縣多無縣城居民商舗無幾其數尙不如内地之一大村屯故無失守之可言吳鎭守使初與蒙匪接仗已大獲勝惟日前因統領差弁衛隊二十餘人由司令部前往騎兵石團長處面商軍事兼解送子彈不意在中途突遇蒙匪百餘即督餾飭差弁進剿激戰二小時將匪擊退吳鎭守使被流彈中傷左臂幸不甚重張軍長得報後卽與馮師長並各要人會議剿匪辦法議定續派軍隊前往助剿當於二十六七兩日由省派去騎兵兩營並將駐紥五站巡防隊數營調赴洮南駐紥再換駐洮後路防營逕赴前敵並向二十八師馮師長商妥將五十五旅張海鵬旅長所部調赴梨樹懷仁安圖等縣駐紮以便騰出騎兵混成第二旅第四團各隊開赴前敵以厚兵力 
　　前由省垣派出之陸軍二十七師取道梨樹馳赴遼源沿開通西境截擊其東現經張督軍將軍餉及糧食均已備足其續派軍隊仍由斯出發爲此軍後援二十八師則由西境防所出發取道新民沿蒙旗北下堵其西吳鎭守軍集中追剿此次預計前鋒後備軍隊在萬人以上誠所謂大舉也 
　　張馮致各省電云各省督軍省長各都統各辦事長官鑒蒙匪巴卜加卜冒稱宗社黨以海拉爾爲根據地大舉南犯現在突泉已與該匪接仗勢頗猖獗刻下前敵正在相持已電請吉江兩省曁熱河分路出隊協力防剿以遏匪氛不久可望盪平遠道傳聞恐失實　　知關垂泩用特電闻張作霖馮德麟三十一日 
　　黑龍江之消息蒙匪巴布扎布曁那什孟克糾聚勝福烏泰遺散之蒙兵約三千二百餘名盤踞索倫山已五閲月索倫山周圍二千餘里今春該匪在山中遍種鶯粟一萬六千餘响收土約在百萬兩之上遺蒙匪易裝赴哈爾濱海拉滿洲里黑河各大埠暗售遂受宗社黨勾串出寇索倫山洮南等地現被奉吉黑陸軍兜剿北竄海拉爾（距索倫約一千五百里）畢督軍恐其捲土重來特商請奉吉兩督軍規畫防禦之策如下（一）三省陸軍仍駐原地防其重來（一）多派偵探嚴拿售烟各匪竭其餉源（一）聯絡各蒙旗嚴重防備以便堵剿（一）招降蒙匪（一）在蒙地添設陸軍一旅（一）分區添募蒙軍（一）請中央獎勵各蒙旗（一）懸賞通緝巴那各匪 
　　前敵之消息吳鎭使督兵剿匪已飭陳帮統李營長率陸防軍馬隊由索倫山直抵海拉爾各暗道均派兵偵探不料該匪明在海拉爾等處搶掠而大帮股匪則暗中抄道直奔突泉縣所派探兵與匪相遇交戰數小時因肥股匪二千餘名勢甚劇烈該縣旣無城郭實難堅守又兼兵數甚㣲由當夜三更時攻至天明縣署陷落縣令逃走匪首巴布扎布遂入居縣署二十四號吳鎭守使正督軍前進之時有偵探報告突泉縣失守該使聞知遂即督兵直抵突泉當日該軍馳行一百六十餘里至突泉與匪激戰一面飛　陳帮統李營長帶陸防軍由索倫山回擊官軍兩面夾攻股匪前後受敵因該縣兩面靠山被匪早佔雖無城郭而已 
挖有戰壕縣署圍牆甚固四面均有砲台不用大砲實難攻破吳鎭使督戰三盡夜於二十六號將大砲運到攻破該縣乃完全克復斃匪六七百名活拿五十餘名得鎗馬若干吳鎭守使之訓服被流彈擊破兩三處陸軍騎兵二連王連長受傷甚重兵士受傷者二三十名陣亡者十餘名該縣克復後匪首巴布扎布帶匪潛逃二十七號吳使已督兵尾尾追矣 
[倪嗣冲化除黨見之通告]  
　　安徽倪省長自奉七月十二日申令後一面飭將拘禁政治各犯釋放一面發布通告以自表其願化除黨見之意其文如下爲通告事准國務院電七月十二日奉大總統申令現在懲辦國賊條例及附亂自首特赦令業經廢止所有本年七月十二以前因政治犯罪被拘禁者應即一律釋放其通缉各案亦一律撤銷但觸犯刑事罪名者不在此限此令仰見大總統開誠布公與天下更始化黨爭以謀統一當務之急莫先於此矣孔子曰天下有道則庶人不議孟子曰以力服人者非心服也以善養人然後能服天下國語謂防民之口甚於防川川壅而潰傷人必多聖賢論治先後同揆無共和主名也而其同好惡畏民礨實爲共和政體之先導近世泰西太國有假共和之名行專制之實者壓制愈力反動愈烈固盡人能言之即就吾國歷史而倫因政治之不良人心之同憤激成黨禍者莫甚於東漢之黨鎦明季之東林東林楊左首犯大難高魏周繆繼之殺身成仁明祚亦衰漢靈帝時黨獄始於甘陵汝南成於李　郭泰海内塗炭二十餘年流死廢禁善類幾盡蔡邕亡命江海積十二年張儉望門投止　不破家相容范滂自詣縣獄縣令願解印綬與之俱亡史册所載至今凛凛有生氣卒之以身狗國同歸於盡而流毒尙無已時言之可爲寒心自民國建設以來政黨之爭再撲再起本省長不幸身丁此厄屬在軍人惟以保　地方服從中央爲惟一之目的昔奉中央命令左執鞭弭右　囊鞬與諸君相周旋固不敢抽矢扣輪較庾公之斯樹私恩而負公義偏奉大總統申令　端禮黨人之碑化蜀洛門户之見改絃更張因時利導昔亦一是非今亦一是非本省長導仿而行旣無所謂結怨更無所謂市恩區區此衷差堪共白計在皖所辦各案非眞觸犯刑事擾害地方公安者從不妄事吹求無辜羅　至今皖省監獄拘禁政治犯寥寥可數案牘具在足取證也昔賢以去國離鄉爲人生難堪之境往 
 
 
 

Page 7

 
 
第二張 
往託諸歇詠自寫於邑今我同鄉諸人或　身異　或遁迹海隅妻子傷離松楸睽隔甚至田廬抄沒親戚牽連情事尤爲可憫本省長奉令之後已飭地方官逐案查明凡已經拘禁無　刑呈罪名者即行分别一律釋放其前奉中央命令通緝各案亦一律　銷以仰副大總統實行共和默化黨爭之至意自示之後各該政治犯應卽遵照速還鄉里各安生業俾共享共和幸福果能秉後及之操抱文武之略薰沐益發其精華英雄多生於憂患大總統將側席以求本省長亦拭目以俟其各勉　勿負厚望特此佈告俾衆週知 
[浙司法界歡迎張耀曾]  
　　新任司法總長張耀曾於昨日下午乘車來杭呂督軍特派員在艮山站接待本省司法界中人於昨日下午假座省議會場開歡迎會各機關長官及各界來寳到者約一百餘人先由范仰喬廳長致歡迎詞即由長君就席演說首述雲南自起義至今經過之情形大致皆歸功於蔡松坡與唐蓂賡兩君而於浙省之上下同心亦深贊許復謂司法獨立爲今日最要之務近十數年來外人每藉口於我國裁判之不良干涉權限今後欲鞏固中國法權必先自立定脚跟始至於欲杜行政之干涉亦必自司法界中人事事確守法律始不畏强禦不　情面使司法眞正獨立一洗從前號爲獨立而實未獨立之弊鄙人自勉尤願諸君子共勉云云旋由范殷兩廳長相繼演說互相勵勉時已四下半鐘即搖鈴散會 
[浙江又請恢復地方議會]  
　　國會召集後浙省議會旋卽定期九月一號召集所有各縣縣參議會及城鎭鄉議會隨亦函電相馳爭請分别回復現在嘉興杭縣等處縣參兩會均已著手籌備嘉善一縣又經禀請省長核辦官廳對之尙無何等之表示其原文云竊維地方自治爲憲政之基礎自袁氏非法解散後前滋萌芽根本拔除夫以輔助官治之團體辦理公益之事業橫被摧殘此爲古今中外所無之暴政今幸天心厭禍共和再造吾浙根據約法首先恢復省會仰見省長勵精國治尊重民意之主意欽佩莫名惟自地方議會解散後各縣地方事業百癈莫舉今雖國會省會先後恢復而地方自治遲遲未决關於地方行政進行反受阻碍且待議之事較之省會爲多實爲須臾不可緩之事此次共和再造吾浙事事爲先茲事詎可獨後以省長之明自必有一定之辦法然内地方各議會多有不待明令頒布用議長名義照章召集議員開會成立而行政官廳無法阻止此項議會究意能否認爲正式議决各案官廳能否依法執行與其消極的放任何如積極的干涉免致將來雙方誤會所以公民前曾草擬恢復地方自治意見　請顧於參議會請議呈送公布施行現參議會不待此案議决已經閉會須俟省會核議公民以爲此事較省會爲尤要自應恢復在先凡事從根本上做去方能立定脚根就恢復兩字言實無省會議决之必要爲此檢呈請　書禀請省長迅賜頒發省令限定日期一律恢復通　各縣知事遵照辦理 
[蕪湖快信]  
　　倪嗣冲刻派安武軍參謀長李鳳山赴南昌公幹李君過蕪時曾邀前大蕪鎭守使署書記官唐勵若同往 
　　　有自廣德來者云泗安方面之浙軍茲已撤退廣德郎溪一帶駐紥之安武軍第六路各營佈置防務仍積極進行 
　　蕪湖江干查船所之軍警近來檢查輪船上下旅客仍嚴 
　　蕪湖道尹祝善甫因繁昌錦衛洲决水案及他項要務於四日晨乘江新輪下駛赴蚌埠見倪省長蕪湖地方審判廳因書記舞弊經人控訴高等廳已派　事汪學海來蕪澈究 
　　蕪湖洋廣貨帮商人　集股組織裕商公司置備堅快小輪兩膄行駛蕪廬不載搭客專運蕪湖廬州兩地往來之客貨現　禀請立案秋間卽可開辦江浙皖繭業公所本年在皖南寗陵郎宣青貴銅涇等縣採辦之蠶繭由蕪湖大通裝運出口共約四千餘石茲將在各地所辦之蠶繭石數調查如下計當塗小丹陽五百四十石青陽及木竹鎭共二千一百七十石銅陵及順安二百石宣城及寗國五百二十石郎溪一百四十石南陵一百三十石涇縣及清弋江二百四十石 
　　宣講愛國人員現因大局已定皖財政廳已通飭各縣知事自七月底一律停止宣講 
　　蕪湖行駛廬州小輪公司向有泰昌源豐戴生昌三家搭客擁擠獲利甚鉅去冬添有鎭江泰豐公司小輪一家亦行駛蕪廬航路刻又有粤商小輪合益公司發現已於六日開班矣 
地方通信 
[蘇州]  
　　孫縣長　欵王道尹蘇常道道尹王萃林氏下車伊始政軍警法各界設宴欵請酬應甚忙王君酷喜山水故朱使謹請於西園趙廳長設席留園崔警長假座增園昨日吳縣知事孫錫祺亦欵請王道尹特假蘇紳顧姓之怡園内設席該園爲清季寗紹台道顧子山之别墅園中風景宜人點綴不俗王道必蒞止後朱使趙廳長等均在席作陪王道尹於酒酣之際詩意勃發席間與蘇州關監督楊士　彼此唱答鶴和蟬聯共成七絶三首錄以傳視經孫知事喚壽石齋主周梅谷勒刋園中以誌紀念 
　　訊實立康輪刦案匪首上海順記等絲行附搭立康輪船運欵四千元至浙省經過青浦屬之馬立港爲匪百餘人蜂擁刼去并將隨護之水警擊傷多名一案馮督軍迭據該業董事許應萃等一再禀籲嚴緝業已分飭滬海蘇常兩道尹水警趙廳長陸軍朱師長蘇旅長會同緝捕勒限破案前日水警廳偵探隊長在寗破獲僞軍師陳國鈞一名（即陳三胡子）解送到廳後迭經司法科一再嚴訊供認上月立康輪船四千元之刦案實係伊糾衆所爲直認不諱王科長錄供呈送趙廳長轉詳軍民兩長請示核辦頃奉批覆着將餘匪得贓濳逃情形再行詳訊明白遴派幹警據供購緝歸案併辦該匪陳國鈞旣係立康搶案主動糾衆之人又授有僞職着且嚴行拘禁俟知會絲業會館後再將懲辦情節另案飭知故趙廳長昨已密令李顯亭隊長率探警多名至東山會同鄭宜甫分署長捕緝是案餘匪矣 
[松江]  
　　騎隊預備調防北洋第四師騎兵第四團第一營於前年調防松城在文廟等處駐紥近聞中央擬　回京師駐紥南苑飭卽預備一切故該營已部署妥貼候令出發 
　　講習會演講童子軍中校内所組夏期講習會聽議員達百餘人均係各市鄉現職敎員現將次告竣初九日特邀上海青年會童子軍主任李啓藩來松演說李君謂童子軍之宗旨在　兒黃喜動之天性導之使入正軌雖名爲軍初無軍事性質其大要不外補助家庭敎育學校敎育社會敎育職業敎育等四項本軍在中國已組成十一團入會多貴介子弟無不熱心從事習於勞　將來逐漸推廣俾一般青年學子皆能注重道德則獲益當不少也云云李君並帶有童子軍一人及制服燈幟等下午就校場演習觀者頗爲贊美 
　　劇盜均已解松天馬山瞿姓被盜一案先經水警於初五日在漕涇拿獲孔三一名初六夜復由巡官徐貴臣會同鹽捕隊官潘葆忠及趙王兩探警至奉賢冷涇地方拿獲顧阿長一名（前報誤爲何阿常）並盜船一隻贓包一個初七日下午徐復與姚王張沈四探警在花樓下拿獲孔二並銀表贓包贓洋金戒金圈曁鎗刺等解送閔行後經沈專署長訊實昨已一併押解來松矣 
[鎭江]  
　　派員密查學欵蘇省自民國三年地方自治取消後所有各屬敎育欵產皆由縣知事委員經理於是各縣市鄉立之小學支領經費均經該經理員之手難免無從中侵蝕之弊茲省公署連日接致各縣士紳陳控經理員之禀呈函電頗多如泰興阜寗儀鐵等處經理員皆因帳目不清吞吃灘租等情被人陳控齊省長以學校經費正値支絀之際萬不能有絲毫浮冒及呑蝕情弊特飭該三縣知事詳晣查覆並密派專員分赴各屬切實調查以資整頓日昨所派委員王某已由寗來鎭秘密調查矣 
[江北]  
　　水勢有加無已江北運河一帶水勢大漲各情屢紀前報茲悉連　仍大雨榜沱水勢日見增漲致高郵車邏各壩水誌已逾一丈八尺岌岌可危運河隄工局馬俊卿局長電禀齊省長謂水漲工危搶險不易請將防汛費除先後奉發一萬八千元外仍續籌撥八千元以濟工周刻下運河上下游防汛員弁曁下河五縣農民齊集各壩晝夜防護已達萬餘人並將下游隄身趕緊人段加築堅固以防潰決倘再不放晴一經啓壩則不河五縣　　胥成澤國矣 
[杭州]  
　　呂督軍爲朱瑞請卹朱瑞在津病逝一範會誌各報茲聞呂督軍得其子訃電後當即電致中央代請贈卹昨日大總統復電云頃接歌電驚悉前興武將軍朱瑞病歿津寓查該前將軍任　以來保術地方顧全大局辛癸兩役宣力最多兩浙民受其賜茲聞溘逝悼惜殊深執事眷念舊交尤欽高誼來電已交院辦理矣 
[嘉興]  
　　校長之更替嘉興城區鍾秀國民學校校長趙海若於日函請辭職茲經袁知事照准已委任陳澤貽接充陳君奉委後即於日昨偕同自治委員陳耀卿蒞校與趙君接洽並檢點校具佈置一切 
　　七夕之火警嘉興俗例每届七巧日居户咸有齋星宿之舉必然放流星以表誠敬前晚北門外蒲鞋弄某宅因燃放流星還火於就近腐乾作稻棚上立時火光燭天警　亂鳴嗣經各龍到場施救火勢漸熄祗焚去　棚一間損失尙不甚鉅惟鄰近居民店舗受警已不淺矣 
雜評一 
[活動（一子）]  
　　今日國人之目光咸注射於政治中心之中央而各種之人物亦正紛紛顯身於政治舞台之上所謂某策士某政容某名流之名詞籍籍於人口所謂詞和派陰謀派激烈派之稱號又競傳於報紙總而言之不過新時代之新人物各出其手段以活動於政界而已夫手段誠爲政治上所不可少然其手段必不詭於正乃能無傷於立身之大本圓滑媚世　詐弄人之手段昔視爲活動之必要者而今則首宜屏除蒼今日之政局不能再經無謂之風浪故其所相需者在誠懇守法切實辦事之士而不在掀天撼地之大本領苟不信而再以此掀天撼地之大本領試之者中國前途寗有幸哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[召集省議會之一緩一急]  
　　江蘇省議會前由正副議長沙元炳錢崇固曁三分之二以上議員具各名公函齊省長請求從速召集已誌前報茲悉省會通訊處已接齊省長復函大致以國務院漾日通電須俟國會議定爲辭茲將省長原函及議長議員致國務院參衆兩院電稿披露於後 
　　省長覆函逕復者頃展大函具藩一是諸君關懷時局籌備進行良深佩慰台囑召集尅期開會前准國務院樣電開省議會應否即行召集須俟國會議定再行辦理等因當經抄登省公報在案自應查照辦理專復敬頌台祺齊耀琳啓 
　　致國務院電北京國務院鈞鑒省議會前經暴力停止與國會同一原因急待規復亦與匣會同一需要今暴力曁去法治實行當然與國會並復且湘浙旣經召集他省自應從同當此會計年度以前一有延緩便經年月從容拯溺似非良策乞速收回漾日院令通飭省長尅日召集以重法治而饜民望江蘇省議會議員沙元炳等百二十二人庚　　致參衆兩院電北京參衆議院公鑒地方要政百端待理議會回復刻不容緩前經同人依法請求召集省長以國務院漾電爲辭按法律在未變更以前當然有效前次非法解散與貴會事同一例乞速敦促政府明令省長從速召休毌任盼禱江蘇省議會議員沙元炳等一百二十二人庚 
[江蘇縣議會通訊處紀事]  
　　江蘇縣議會通訊處昨有丹徒縣議員梁稼畦李仰彭前來接洽由吳江周濟羣常熟殷劍公二君招待梁君等陳述丹徒縣自組織接洽處後寗屬各縣來函贊同加入者亦有二十餘縣茲上海旣已設有通訊處爲全省統一機關則丹徒之接濟處似應取銷惟准徐海交通不便上海另组總機關此時尙未通曉以後各該縣如有通函丹徒者准即隨時復函聲明並將原函封送貴處以便直接通函籌商以資統一不過此時中央對於恢復縣議會一事尙無確定辦法雖經吾人千呼萬唤亦無何等效力將來召集各縣代表開大會時應集商進行方法冀地方自治得早回復云云周殷二君答以姑俟大會時共圖進行無論若何艱難總須達到目的而後止梁君等乃興辭而别 
　　如臯縣議員李蓮等致江蘇縣議會通訊處函云頃閲報載執事於上海設立江蘇縣議員通訊處旨在徴集意見共策進行卓識宏謀曷勝欽佩乃者國會開幕省會行將召集則縣會尤爲自治基本同爲代表民意機關約法旣已規復則凡爲約法所產出之法治機關當然一體回復繼續有效臨時參議會爲約法所產出省會組織法爲參議會所規定縣制卽爲省會所議决即在惡政專横尙以停止爲詞卒未敢以命令變更法律是縣會之恢復應無疑義但明令迄未見頒則凡負有代表民意之責者不妨依法請求及早頒布上以宏共和之精神下以建自治之基礎爰就管見所及用敢函達台端以備采擇倘有多數同意定期會商一經召集卽行公推代表參與末議云云江蘇縣議會通訊處復函云展讀台函深佩偉識前由敝處繕具聯合力謀恢復縣議會理由通函各縣徴集意見去後甫經旬日後函贊同加入者已有二十七八縣之多足徴回復自治衆意僉同敝處於本月五日由在滬諸君開談話會議决各件業經通告各縣一俟復函到齊各縣代表蒞滬即行訂日開會籌商進行届時尙希尊處推舉代表蒞會指導一切至紉公誼 
[西北城地方會又將活動]  
　　西北城地方會係由蘇君冶生所發起其宗旨欲使商學二界互相聯絡調和息訟創辦手業日夜義務學堂及輔助一切公益後由姚君志權改爲自治協贊會癸丑地方自治爲暴力所刦奪該會隨之無形消滅現因約法恢復集會結社又可自由爰由會員胡少耕胡鹿湘胡家錩馬良圍等發起仍以地方會名義在廣福寺原址擇於八月十三日（即陰歷七月十五日）先開談話會籌議進行方法聞届時胡家錩馬良園等尙欲發議組織房產公會其開辦經費係由胡家錩擔任云 
[縣知事驗收路工之審愼]  
　　工巡捐局所築之斜徐斜土兩幹路及支路十一條因工巡捐局將次結束禀奉齊省長飭派上海縣知事就近驗收已紀前報茲聞縣知事沈韞石君以以上各路購地價銀及遷墳拆房貼費與築路工料究有若干何路由何人包造統計路面共有幾方須俟逐一報告公布周知方可驗收故已函致工巡捐局朱局長迅速造册送候核奪矣 
[日本人被害五誌]  
　　東文上海日報云本月二號新閘捕房在馬霍路捕獲山東人王厚古常州人李正華二名身懷手鎗並子彈二十餘顆疑與池原鴨井二百人被害案有關乃於前日喚池原正利之妻前往辨認當經指出李正華謂其屢與前次捕獲之嫌疑犯胡儒珍到伊家中捕房即將二人閉於密室嚴加盤詰未識有何口供 
[注意旅客行人之舉動]  
　　淞滬警察廳長徐國樑因近來又有種種謠言搖惑人心故分飭所屬各區署隊一體嚴加防衛在案茲悉南市第一區署董警正以境内旅館客棧贛次櫛比難保無不逞之徒混跡其間任意煽惑是以傳諭境内各旅館及小客棧主如有不帶行李異鄉口音形迹可疑者前來投宿須令覓取保人然後註入循環簿按日呈報以憑隨時派警調查如貿然招留來歷不明之人在棧住宿一經查出定干究罰並諭華租交界各崗警注意查察見有携帶包裹之人必須檢查有無危險物品惟於查問時態度必須和平不可稍涉强硬以免激生事故云 
[巡警與匪徒開鎗對敵三誌]  
　　徐家滙鎭淞滬警察二區三分駐所巡官韓恩桂督同長警李步德等於本月五號晚在該鎭迤西林家弄地方拘拿大帮匪徒當場槍斃手持六門手槍之匪徒一名韓巡官李巡警二人亦被匪徒開鎗擊傷事後即由該所警佐王炳送至廣慈醫院請爲醫治李警已因傷殞命韓巡官則因子彈深入内部不能取出經醫生定於七號剖腹檢視惟因受傷過劇性命如何殊難擔保昨聞韓氣力已衰無可挽救亦已在院身故矣 
[報告帮匪集會之張大其詞]  
緝私營魏營長據人報告湖北帮匪徒陳開有胡松茂李得桂等五十餘人與爛泥渡江北帮匪徒楊柱春大老子劉大扣子陳三余長桂趙仁寳等五十餘人定於前日上午十時在浦東其昌棧十八間附近陳開有家聯合開會併爲一帮其目的在集合團體販賣私鹽包送拐賣婦孺出口私購軍械接濟鹽梟光蛋等語當派鹽務警察二十名緝私營勇二十名馳往該處查拿並無人帮匪徒在彼聚集旋至十八間地方拿獲馬金生等二名昨已解交地方檢察廳請爲訊辦 
[塘山路發生刦案]  
　　公共租界塘山路一百六十七號半瘦門牌陳姓家於前晚十時許突來盜匪三人叩門入内各出手鎗嚇禁聲張捋取陳妻所帶値洋九十元之金鐲一只逃逸事後由陳報請就近捕房飭派通班中西探捕馳往兜拿未獲而回 
新任司法總長蒞滬四誌 
捕房搜去軍械 
　　新任司法總長張耀曾奉命赴京就職由滇假寓湖北路孟淵旅社因有要公已於前日上午赴杭謁見呂督軍面商一切茲悉張君所帶防衛軍械未帶護照被老閘捕房捕頭查悉以其有違租界定章於前日下午由該捕房副捕頭第率同七十四號三道頭西捕及中西包探協往孟淵旅社三十五號客房内搜獲毛瑟鎗四支鎗彈七百顆鎗珠袋十二只鎗匣四只皮帶四條一併帶入捕房昨送公共廨請示即由第副捕頭上堂訴明前情會審員王肇之君商之美副領事判將軍械暫存捕房候禮拜四再核並聞此事已由隨員分别函請楊交涉員曁周道尹轉商駐滬外交團諭飭捕房發還並電致杭垣禀請張君核示矣 
[搜獲烟土類誌]  
　　寓居湖北路淵旅社之孫某房内藏有雲土四箱計重一千餘磅前日經老閘捕房中西探捕前往搜獲當將雲土與孫一併帶入捕房昨晨解送公共廨請究先由中西包探投案訴明前情洋藥公所得悉亦延代表律師上堂聲請澈究中西官判土存捕房孫押候禮拜三歸英領堂期訊核 
　　前日下午五時半有某小輪船自滬開往杭州拖帶無錫快船兩隻内有甲乙兩客帶有違禁之紅土大小二十餘包共値洋二千數百元駛至南黃浦江海分關以南停有大號駁船一隻内有十餘人衣服長短不一有操本地口音者亦有口操北音者自稱督銷洋藥公所巡查喝令小輪停車候查該輪不聽遂出手鎗恐嚇向無錫快船一擁而上大肆搜檢當在甲乙兩客衣箱内搜獲私土携之過船向白蓮涇小港而去事後經失主致函該管水警署請爲查緝 
　　吳阿四吳阿江前日在嘉興路販賣私土被洋藥公所協同捕房在二人處搜獲紅土四包一併帶入捕房昨解公共公廨由王襄讞會同美郭副領事向兩吳略訊一過判土存捕房兩吳押候今日英領堂期解訊 
[無錫米市之現狀]  
　　昨日北市米業接到無錫同業郵遞快信謂常州以上丹徒丹陽奔牛等處之禾稻連年歉收農民苦楚不堪惟今歲可望豐收中秋後可一律收穫至上江之新秈稻頃有米客萬老四載至錫地二百數十擔業已開盤每百斤洋二元三角七分半惟質地不及上年之佳而江北一帶之秋收則已無望緣入夏以來淮水盛漲且有大雨田稻盡被冲沒惟連日雜糧如新大青荳大紅赤荳白豌豆茶芝蔴等由丹陽等埠儎來者甚多均由滬地廣帮與烟台帮到錫採辦萬餾餘石其新礱糙現存錫地者祗有一萬餘石破礱粳稻十餘萬石客糙白秈十餘萬石銷數尙佳其價則提高降次常熟蘇錫一帶之田稻照目下觀之祇有七成年歲蓋以炎伏之時雨水不調低窪之區皆被淹沒故米價堅定難以看鬆今日早市（八日）售開高糙　每石六元三角中次者五元八角至五元三角高客糙秈四元四角次者四元高糙元五元七角次五元三角高糙羊秈五元最次四元六角高糙杜子秈五元中次四元七八角火車包子高糙尖四元二角最次三元九角丹陽新大青荳高者五元五角最次五元皮青荳高五元七角次五元五角大紅赤荳四元客赤三元五角高粉菉荳四元五角中四元二三角次三元九角大蠶荳三元八角客沙蠶荳三元二三角最次三元高茶芝蔴七元八角中七元五角最次六元八角缸荳四元三角（以上均漕斛）梗稻每百斤三元零五分至三元秈稻二元四角零至兩元三角零上江新秈稻二元三角七分半云云因此本埠这最高破礱昨日仍增至八元七角河下高機破八元二角半至客秈之價則有降無增因來源甚爲暢旺也 
[棉紗同業之悲觀]  
　　棉紗業自今春以來因帝制胡鬧各省獨立生意遂爲所累迨端午節後袁氏逝世南北統一客帮銷路漸有起色乃不意近來粤蜀兩省爭端未息而漢口等處又爲暴徒騷擾地方不靖咸有戒心紗市遂復現停滯之象前星期内大批生意僅有川帮購辦一萬五千包然以東洋印度兩處之紗居其多數本廠紗則不過四五千包銷路旣疲市價難漲而棉花又因新陳不接貨缺價昂各廠家購花紡紗殊不合算僅以十六支小色核計每紗一包須用棉花三百四十斤始能紡成如以南通餘姚兩處之花對搭則南通花每擔現價銀二十五兩用一百七十斤計銀四十二兩餘姚花每擔價銀二十三兩用一百七十斤計銀三十九兩兩共規銀八十一兩半外加人工每色銀十四兩是成紗一包已需成本九十五兩半而現在市上所售頂高之十六支小包水月牌（係内外廠所出）每包僅售銀九十六兩出入相抵每包僅餘銀一兩之譜而較水月牌稍次之各種棉紗現價不過九十四五兩則必不能獲利各廠家遇此時局咸抱悲觀且因陳花業已用完新花尙未上市故大都暫時停紡惟望新花上市價格稍廉始可望有轉機云 
[鄂城商會收回小票之報告]  
　　全國商會聯合湖北省事務所致上海總事務所函云前准台函以據上海總商會并交閲湖北鄂城縣商會發行小票囑即查明禁阻等因當經照轉去後茲據湖北鄂城縣商會公函復稱查敝處地處偏僻商人交易半屬零唾幾有束手待斃之勢今春各商要求維持刷用小票轉濟目前敝會查商人行用鈔票不獨法令不符即兌換亦有未便比卽嚴行謝絶而各商紛紛以前情致請至再至三願以官票掉換小票不使小票空行訕面貽害窮其換入官票一律存典作爲准備隨時兌換金不准動用分文敝會是以暫如所請俟金融活動時即行收回行使以來商民稱便而商務亦因有起色嗣因拿獲僞造湖北官票犯據供稱並有在滬欲造敝會小票之語聞之殊深汗駭除函請上海總商會轉知各石印公司禁勿代印外一面提出存典票欵將此項小票逐漸以官票換回當衆燬銷以符法令茲准前因所有從前行用兩種小票用現已收回不用各緣由函請貴總會請煩據情轉達實紉公誼等情前來合就據情轉達貴總事務所請煩查照 
[烟酒聯合會之響應]  
　　中國烟酒聯合會近日續接各埠烟酒兩業來函加入者仍络繹不絶茲將各埠致該會函電摘要錄下福建泉州同安金聯和公司共十一家來函稱烟草生意旣收價捐又收牌照旣加烟捐又抽公賣痛恨已極願加入聯合會一致進行直隷正定商會函稱民國三年烟草新定牌照稅每家四十元十六元八元四元不等四年又加公賣稅二元至酒有黃白二種黃酒係本小自造白酒係來自山西山西白酒運至直省旣加稅銀又加公賣費四元並有特許牌照稅以致土貨滯銷而捲烟洋酒日見發達本地烟酒兩行幾至不能營業極願一致進行湖南長沙來電貴會成立全國同業無任歡躍敝處同人一律附驥謹電先容 
[鐵道局長趕辦移交]  
 
 
 

Page 11

 
 
　　滬寗杭甬鐵路管理局孫局長奉部飭仍回寗湘路局故日來趕辦移交頗爲忙碌並以浙路經手未完各事亟須親自查察業於昨日行後三點三十分由滬乘座專車赴杭聞不日卽須返滬 
[海軍司令部之復舊]  
　　海軍總司令一職曾奉中央策令仍應組設並以原任海軍總司令李鼎新繼續任事一面令飭薩鎭氷來滬與李總司令磋商組設辦法已誌前報茲悉薩君以海軍司令部仍宜附設製造局内俾各軍艦集泊該處浦面指挥調遣若设在吳淞則軍艦聚泊地點無可歸束故已派員將司令部舊址僱匠修理以便辦公云 
[取消查緝黨人之通飭]  
　　常熟民黨要人邵玉銓趙允綬前因圖謀獨立事敗逃滬經楊知事詳准小吏通緝在案現在共和恢復所有政治犯已奉中央明令一律回復自由爰由齊省長通令各屬將邵趙通緝原案撤銷並聞此案中尙有錢軼凡殷劍公邵福澂邵懷等亦已援令免予通緝本邑各機關現已奉到明文矣 
[湯薌銘之踨跡]  
　　前湖南將軍湯薌銘由京蒞滬後居處並無定所茲已於七號清晨由滬乘坐頭班火車赴杭退隠以享清福矣 
[林寒碧君慘死]  
　　時事報館總編輯林寒碧君於七號在馬霍路被汽車撞跌旋卽因傷逝世八日午後二時三十分鐘中西會審官到工部局驗屍所相驗并傳詢屍親及見證林君之妻徐氏稱氏夫慘死應請會審官注意研究此案氏當另延律師起訴云云據見證述昨晚八時許死者在馬霍路口僱東洋車適自後來一汽車遽將死者撞跌汽車中坐一洋人死者受傷甚重旋由巡捕送往醫治云云又據暗探報告大略與見證同午後四時成殮出殯於錫金公所送者甚衆云 
[請免屠宰稅之禀批]  
　　松江縣屬泗涇鎭宰猪同業陸恒泰等禀滬海道尹文云禀爲屠宰徴稅迹近苛細環求豁免以蘇商困事竊商等素業宰猪自上年奉屠宰稅之時正値秋收歉薄商業凋零而能免勉力遵繳者因知國家財政困難創設該稅誠屬萬不得已之舉勢難推諉無如近今銀根愈緊商業愈衰滇黔起義影響所及無形之損失尤屬不貲欲閉門停歇則餬口無資欲勉强支持則財力不逮况捐欵之繁有增無已若警捐若房捐若地方公益捐凡茲種種無一非吾商民之汗血乃或者謂徴收捐稅商人但負其名實則可加之買户要知稅額高則資本重資本重則價格貴當此米珠薪桂物力艱難無論貧富居民羣尙撙節雖有善於經商者亦無法以處此恭讀報載大總統申令（見六月六日滬上報紙）等因仰見大總統周知民隠體恤商艱之至意用是不揣冒昧據實陳請聯名環求省長道尹恩准仰體大總統停止苛細雜捐之德意將屠宰稅准予停緩以蘇商困而示體恤不勝迫切待命之至謹呈滬海道尹批云據禀已悉仰松江縣知事查明復辦此批禀抄發 
[女子演說會預誌]  
　　聞旅滬廣東崇德女學校學生多人創一女子演說會將於八月九號至十三號即陰曆七月十一至十四日每日三時至四時半假座北四川路懷恩堂開會每日三人挨次演講純以道德爲範圍以啓發女界智識爲宗旨兼助以詩歌音樂以娛來賓凡屬女界無論何人皆可入場男賓槪不接待聞該女校設立已久學生成材者不少今以暑假除晷登場演說匡扶女界促進文明實爲有心世道之偉舉想届時女界連翩赴會濟濟盈盈當有一番盛况也 
[船户僞造圖章]  
　　滬南萬裕馬頭寳和愼煤炭店前因常州焦宏泰油坊購買烟煤三十四墩當雇船户顏祝堯裝運前往交卸所有貨價除收尙少洋三十元曾經屢次追索尙未付來近據坊主焦鳳四聲稱此項找欵已憑顏傳來寳和愼圖章之收條如數付去旋經該店執事諸廷洲察看圖章實係僞造當卽向顏追究抄出僞圖章三顆昨日扭探一區警署呈驗證物請爲究追薰警正以案關欺騙係刑事性質飭將一千人證移送地方檢察廳請究 
[老頭兒幸得吐氣]  
　　婦人施沈氏控告朱金生將伊女福英串賣與人爲妾繼又誘匿姦佔等情已誌前報昨日午後由地方審判廳端木棻推事官會同宗雲亭檢察官公開辯論施福英供年十九歲今年六月初六日隨同母親施沈氏由海門原籍來申住在林蔭路姨丈頋占鰲家當由朱金生作伐許與寳昌路胡海繁家於是月十八日過門不料胡家將我作爲小星因此不願在彼吵鬧至二十五日由朱將我領到伊家姦佔幸母親得信前來得以扭朱來案控告訊之施沈氏所供相同並稱朱金生爲媒時言明係是續娶收到禮洋一百六十元及至過門始知將女作妾且胡年逾花甲女兒是以不願求鑒朱供該女未過門之前一切情形早經說明且立有筆據由該氏簽字爲憑嗣該女以胡年邁願隨小民過活因此留在家中問官當問施沈氏曰旣爲正式婚姻爾不應立據簽字旣經立據則明知嫁女爲妾施沈氏俯首無言繼稱因家貧所致問官以該氏情同放鴿判處緩刑四個月如三年内再犯刑事則所判四個月刑期應即執行至伊女福英現在未便給領候請檢察廳轉送救濟會留養着該氏自向胡海繁處將欵理明再行將女給領朱金生亦罪有應得判處五等有期徒刑監禁四個月以儆 
[尋獲使女之根究]  
　　滬城柏子弄住户呂子青向在四川成都地方昌福印刷所爲夥今則在北市某書館營業去年由蜀返申時帶有十二歲女孩名巧雲在伊家中作爲使女呂有親戚周家福住在西門楊家荒場呂姓不時遣派巧雲至周家探望陰曆六月二十日巧雲又往周家一去不回呂四處找尋毫無踨跡至前日有人向呂報告巧雲匿跡日暉橋沈正福家呂急往尋獲將女領回向之盤詰據稱受周家梳頭傭婦潘張氏（即阿毛娘）之憑將我領到沈家藏匿等語昨日呂帶領該女同至南張家弄向潘張氏詢問不認報告　警囑爲拘拿崗警以案關刑事着自赴法庭控訴呂即將潘陸氏扭至地方檢察廳禀控巧雲亦到廳候質林廳長飭將該氏拘留候訊 
[藕斷絲連]  
　　浦東陸家渡住户韓甫泉前與婦人陶王氏（卽張小妹）姘識後因各懷意見憑氏兄張阿四張阿土等勸令立據斷絶關係昨日不知何故該氏與韓互相冲突扭入三區警局函送地方檢察廳訊究 
[誘逃婦女之追究]  
　　常州人錢惠吉之孫媳秦氏前被鄧五寳串同該氏之胞兄秦福喜誘逃來滬業經錢在原籍縣公署告發有案前日惠吉在閘北天保里將五寳福喜二人尋獲扭控四區一分所解經司法科嚴科員訊明屬實判鄧秦收押候武進縣移提歸案究辦 
[謗毁婦人名譽]  
　　成衣匠郭正義娶妻王氏郭現在寳興路廣吉里徐榮生店内爲夥前日因徐談論郭妻有不正當行爲致郭夫婦反目該氏卽至徐處理論詎徐尙不認過遂起衝突由五區拘解司法科經嚴科員訊得徐不應毁人名譽判罰洋四元以儆 
[串拐婢女之懲治]  
　　重慶路二百零九號門牌居人王者卿控陸芝藩李王氏串拐伊家十八歲婢女彩雲昨經公共公廨中西官復訊屬實判陸與王氏分别各押一年彩雲交其主領回完案 
[開穱誣控包探案内之證人]  
　　閩人陳宗朝與妻陳鄭氏及陳文彩誣控新閘捕房華探陳維坤等萦詐洋一百元一案業經公共公廨訊明判陳探等開釋誣告之人分别收押案證馬芝荷據供曾入美籍着交五百元人洋並保候查明是否已入美籍再核在案昨晨復由捕房將一干人證解究王襄讞商之美領郭君以查得馬確入美國籍且在美領事署註册判將本公堂控案註銷馬開釋陳宗朝等仍分别曾候再行訊核 
[證明揑名遞禀之不確]  
　　徐金發控王秋堂侵佔也路案内牽涉之舊代書全子廉經地方審判廳袁廳長訪聞有揑名遞禀情事飭送檢察廳訊究在案昨由沈檢察官飭警下鄉至十六保三十二圖高泥巷地方將徐金發王秋堂傳案詰訊原告堅稱此次禀稿爲松江先生所擬由民人親自投呈實與全子廉無涉問官得供判全當堂開釋全案卷宗仍送回審判廳存查 
[田軍已有下落]  
　　杜杜氏杜顧氏妯娌二人前年因爭奪家產在法公堂互相控告内有基地一畝一分四釐斷歸兩氏大小股分派當時因單契遺失故登報報聲明着執該地田單之人至法公堂禀明候核過期無人投訴直至上月間有陸根生控胞兄陸聖銓將伊應分一半之杜西川田單强行取去向索不分請求追繳等情事爲杜杜氏杜顧氏得悉具控公堂請向陸聖銓追還原單陸聖銓供此單於前清光緖十七年間由母親出洋向杜氏之故夫購下有賣契及前地保蓋戳爲憑呈請鑒察又訊現地保林鴻生稱此由前地保蓋戳業已身故内中有何糾葛不得而知惟查閲册子陸聖銓所執杜西川户名之田單即係杜顧兩氏之基地陸之地皮與此單單地不符請察聶讞員判陸將田單呈案再行訊斷 
[押追盤頂客棧之找欵]  
　　湯林椿至法公堂控王全根前向商人盤開各棧缺少盤價洋一百四十元出立借據歸還逾期已久各索不還請求訊追王供盤棧時有披樓一間後被房東拆去商人所受損失應由湯賠償故此將洋扣抵是實判令交保限繳置之不理故又傳案押追 
[弔閲欠欵憑據]  
　　陳公哲前至法公堂控被鮑仁覺虧欠貨銀二进餘兩飭傳去後抗違不到現原告又投案禀催判原告於七天内將欠銀憑據呈案察閲如果屬實准予缺席判决 
[旣非店主免其負責]  
　　同興館飯店陳萬興木作及高金發等前投法公堂同控某店主杜志琴虧欠包飯木料貨欵等洋九十餘元向索不会請求追繳杜堅稱店係馮炳章所開民人在馮處爲掮客欠洋之事毫無干涉判令交保限交馮炳章在案迄今尙未保出昨又提訊同興館主周招弟等同稱交易時係胡姓前來接洽惟杜自言該店司賬亦應擔負責任仍求追洋聶讞員以杜旣非店主准予開釋 
[苦力被車碾傷]  
　　昨有張阿二等四人拖拉塌車一輛經過西華德路橋下張忽跌仆於地被車輪碾傷足骨當由八百九十四號華捕到來車入捕房轉送同仁醫院醫冶 
[英國商務員又往日本]  
　　駐紥日本東京之英國商務員蘇德君日前因公來滬茲已公畢於前晚乘輪赴東 
[追獲攫物流氓]  
　　流氓李子山前日在吳淞路攫取孟高氏包金挖耳圖逃由捕追獲人贓昨解公共公廨經中西官訊供不諱判李押西牢四月贓交原告領回 
[水警廳呈請叙官之批詞]  
　　省公署據水警第二廳詳送警官薦委各員履歷請照掾屬令條例轉咨叙官昨奉齊省長批云該廳所請叙官之員額資格是否悉與椽屬令之規定相符有無應行酌減更正之處仰再查明照章復核如與規定相符另行詳候核咨云云刻趙廳長已飭秘書科查明核辦矣 
[滬海道公署批示照錄]  
　　商人林寳生等禀遵批修改貰器公所簡章請立案給示由禀件均悉查送修改簡章第四條雖將不得營業四字删去然凡貰器同業必須在本公所註册領單等語仍屬含混意存把持第八條聯行定價又仍未删去不知營業自由久標定論如無特别理由國家亦不遽加限制豈私人團體可以拒絶後來至貰器門市價格亦應視社會經濟狀况人民生活程度以爲衡理無固定該商等公所簡章第四條凡貰器同業句下應添如有願入本公所者八字下即接以須在本公所註册等語第八條應全删去以清眉目而示大公不然者恐各商援例以請則開業先者盡成專利之家聯定價者盡效高擡之漸本道衡情凖理一秉至公策現在並計將來保商業兼便民用爲特明白批示仰該商等遵照批開事理修正簡章禀候核辦可也 
[誌謝]  
　　我任公先生政治文章都有不刋名論今普新書局特印任公文萃初二集一部一般政客學子均甚歡迎昨承惠贈預約劵一紙書此誌謝 
[氣候報告（上海徐家滙天文臺）]  
　　已過者之報告八月七日父島及日本間有低度頗深中國氣壓仍低下那覇及石垣島下午均無電至上海三時一刻起大雷雨閃電甚多雨點極大八日上海日出前有重霧空氣激烈而熱風靜氣壓略升但仍在平均常數之下八日下午四時前二十四小時内上海氣候温度至高九二至低七五·六去年同日至高八三·五至低七五·二 
　　未來者之推測八日下午四時三十分預測太平洋之颶風顯向琉球及美柯西瑪進發福州北有信風稍南有無定向之凉風本區天熱恐有雷雨 
雜評二 
[善忘（訥）]  
　　昔人有徙宅而忘其妻者桀紂並忘其身此古人之所謂善忘者也吾則謂今人之善忘者大抵皆自忘其言反抗帝　時之言若何帝制消滅時之言又若何爭約法國會時之言若何復約法國會時之言又若何我國人平心思之與今日行事能一一符合否耶能不忘前言否耶若自言而自忘之去自忘其身者無幾矣 
來函 
[大通中國銀行來函]  
　　逕啓者本年四月十七日通埠土匪肇亂敝行被刧一空幸於十九日官兵齊集匪徒始行逃散現駐紥通埠者爲張督軍所派之定武軍第六路第三十四營該營張菁楠管帶於亂事初平之際率同兵士緝匪不遺餘力竟於敝行搶刧案内拿獲匪徒施齊和等并起出現洋九百二十二元除由執法處詳呈張督軍核辦批准以三成充賞計洋二百七十六元六角外餘洋六百四十五元四角悉數繳還敝行足徴該營長勤於緝務保衛有方非獨敝行之幸福亦地方之幸福也應請錄登報端是爲至盼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[紅氷碧血館筆記假人頭] [  警衆]  
　　清同治初年太平軍勢力漸蹙乃任用曾左彭胡諸人東南各行省復淪入金狐之手先是金閶報捷洪秀全猶雄據金陵曾國荃督師進攻結營雨花台相持年餘後京師有派李鴻章來援消息曾遂下令猛攻旋於本年六月十三日城陷計自太平軍佔領金陵建都於此者已十餘稔矣凡金玉錦繡珠寳珍玩靡所不有以數省之精菁充牣庫藏一旦城摧兵亂人民各保生命何暇計及財物即間有黠者亦不過舉所有瘞諸土中待異日重來掘取也曾旣下金陵督理兩江刦後餘灰瘡痍满目欲謀生聚百廢待興故招商納妓點綴河山亦以藉興市面焉是時錢莊綢舗銀樓俱略具雛形有天寳銀樓主人楊姓者平日專事刻薄貪得嗜利婦女簪珥釵鈯之屬經伊手改作罔不攙銅設復與之兌換必有意折閲之雖營業固應爾爾亦其貪鄙有以使然也忽一日薄暮時來彪炳大漢二人口操徐屬音背承笆斗一上覆布袱直入肆内故作張皇熊以語店主人曰予本鄉人不識此係何物言時以手入笆斗連探翹邊細紋者兩錠也置諸案間其色雖晦黯上暈土花而一種不可掩之寳光躍躍浮動望而知爲朱提焉店主人拭目審視良久曰是銀也汝烏得有此可售乎彼二人聞是言文作驚喜狀甲對乙云是果爲銀某地徧谷皆是爾我此後但作富家翁可無煩勞力矣轉身復謂店主人曰汝勿誑我此物旣是銀可易我以孔方斯時店主人心萌欺詐佯爲持籌握算一若按其値而予之實則償不及半彼亦不與較臨去店主人與之約後如獲此還當來兌吾不汝欺也二人敬諾而别蓋兵燹之後發現窖藏事往往有之以是不之疑詰朝黎明僅一人負笆斗至怒容滿面悻悻然擲諸店主人前而謂之曰請看店主人猶認是前物揭而覘之詎料燦燦之白金忽變作鮮血淋漓之頭顱矣駭極罔措其人大言曰子令我掘取藏銀同類起爭端致相殘殺釁實啓於君吾今遺此以嫁禍不爲過也言畢欲遁店主人急起挽之相與婉商願將原銀完璧歸趙令携頭顱去其人初有難色嗣經店中央籍者代爲哀懇始允所請將原銀檢裝腰橐從容携笆斗出門未及數武適有隣肆甫啓關其人卽擲笆斗揚長而去曾不一回顧人咸怪之衆見其去遠啓而察視則一頭顱也不敢隠匿遂鳴里胥報諸邑宰宰親蒞檢驗衆目共覩所謂鮮血淋漓之頭顱者及提之出笆斗乃麵粉揑造而成塗飾彩色於其上鬚髮則插以猪鬣耳宰怒其妄笞里胥二百當檢驗時楊某亦潛來窺探見係假人頭始悟己之受騙大爲懊惱云 
　　警衆曰惟不欺人者亦無人之欺天亦不忍使之受欺銀樓楊某慣以詐欺取財天特假此二人之手以破彼慳囊是蒼蒼者若默爲主持也雖然二人之計亦巧矣布此疑團乃使里胥無端受苔二百寃矣哉 
含商嚼徴 
[雙鳳閣詞話] [  鴛雛]  
　　元人涵虚子所爲詞品云馬東籬如朝陽鳴鳳張小山如瑤天笙鶴白仁甫如鵬搏九霄李壽卿如洞天春曉喬萝符如神鰲鼓浪費唐臣如三峽波濤官大用如西風鵰鶚王實甫如花間美人張鳴善如彩鳳刷羽關漢獀如瓊筵醉客鄭德輝如九天珠玉白無咎如太華孤峯以上十二人爲首等貫酸齋如天馬脫覊鄧玉賓如幽谷芳蘭滕玉霄如碧漢閒雲鮮于去矜如奎璧騰輝商政叔如朝霞散彩范子安如竹裏鳴泉徐甜齋如桂林秋月楊淡齋如碧海珊瑚李致遠如玉匣昆吾鄭廷玉如佩玉鳴鑾劉廷信如摩雲老鶻吳西遙如空谷流泉秦竹邨如孤雲野鶴馬九臯如松陰鳴鶴石子章如蓬萊瑤草蓋西邨如清風爽籟朱廷玉如百草爭芳庚吉甫如奇峰散綺楊立齋如風烟花柳楊西庵如花柳芳妍胡紫山如秋潭孤月張雲莊如玉樹臨風元遺山如窮崖孤松高文秀如金盤牡丹阿魯威如鶴唳青霄呂止庵如晴霞結綺荊幹臣如珠簾鸚鵡薩天錫如天風環佩薛昴夫如雲牕翠竹顧均澤如雪中喬木周德清如玉笛横秋不忽麻如閒雲出岫杜善夫如鳳池春色鍾繼先如騰空寳氣王仲文如劍氣騰空李文蔚如雲壓蒼松楊顯之如瑤臺夜月顧仲清如鵰鶚冲霄趙文寳如藍田美玉趙明遠如太華晴雲李子中如清廟朱瑟李叔進如壯士舞劍吳昌齡如庭草交翠武漢臣如遠山疊翠李宜夫如梅邊月影馬昴夫如秋蘭獨茂梁進之如花裏啼鶯紀君祥如雪裏梅花于伯淵如翠柳黃鸝王廷秀如月印寒潭姚守如秋月揚輝金志甫如西山爽氣沈和甫如翠屏孔雀睢景臣如鳳管秋聲周仲彬如平原孤隼吳仁卿如山間明月秦簡夫如峭壁孤松石君寳如羅浮梅雪趙公輔如空山清嘯孫仲章如秋風鐵笛岳伯川如雲林樵響趙子祥如馬嘶芳草李好古如孤松掛月陳存甫如湘江雪竹鮑吉甫如老蛟泣珠戴善甫如荷花映水張時起如雁陣驚寒趙天錫如秋水鞭渠尙仲賢如山花獻笑王伯成如紅鴛戲波以上七十七人次之又有董解元盧疎齋鮮于伯機馮海粟趙子昂班彥功王元鼎董君瑞查德卿姚牧庵高拭史敬先施君美汪澤民輩凡百五人不著題評抑又其次也虞道園張伯雨揚鐵崖輩俱不得與可謂嚴矣 
小說 
[偵探小說情塲蠧史第五章（續）] [  天虚我生]  
　　因念此時古沃當不至乃出小鐵罐上連橡皮之管接之養氣吹燈上劃火燃之立噴藍㷔直燒鐵箱之門五分鐘後門上已現一孔其中鎖鍵歷歷可見白雷格乃熄其火探鑰孔中但聞矻然一聲則十二支鐵柱已完全縮轉門旣闢箱中乃貯滿文件之紙白雷格細細檢視久之果得安梨之信札乃取而懷之繼念吾旣來此曷不盡舉其鐵箱中之文件一一燒之則吾不但援一安梨此外多人亦且因而得救不復爲古沃所挾制豈不大快念之遂盡舉其文件納之火爐中劃火燃之燬及半矣忽聞門外足音　然漸漸而近白雷格大駭立熄其爐火并關鐵箱之門而伏身於窻幕之背時古沃已啓門而入其後隨一少年白雷格見爐火猶星星未熄乃不禁焦急念爲古沃所見則奈何然古沃殊未注意及此入室即反鍵其門然後又啓其室左一門意導少年入内以狀度之其中殆古沃臥室也 
 
 
 

Page 15

 
 
   
 
 

Page 16

 
 
   
 
 

Page 17

 
 
譯稿 
[與南洋華僑相提携]  
　　節譯新日本第六卷七號 
　　日本前台灣銀行總理柳生義一著旦光譯 
　　現今之世界資本戰爭之世界也今而後此種戰爭且將愈趨而愈激烈利用資本者人也資本戰爭云者推其極直謂爲人類之戰爭可也故集合資本而利有之之人實爲其戰爭之根本焉此次歐洲之戰爭雖曰曠古所未聞然其所消費之資本究屬有限一方面因戰爭而受損失者有之他方面因之而獲利益者亦有之卽交戰國内今尙提出若干之戰爭凖備金預備於戰後或努力恢复其損失之資本或求其將來投資之場故吾人於戰後之經濟戰資本戰誠不可不注意也今試思此種戰爭果將行於何處乎余意其主要地恐不外乎中國南洋南美等處使以中國及南洋果爲今後競爭之舞台則其關係於日本隆污興廢者實大自今以後正爲吾人講求對付之策而應着着進行之秋也 
　　日本人欲發展於南方必不可不先知華僑華僑者中國人海外之移民也其主要移住地爲馬來半島呂宋安南暹羅緬甸印度史馬安拉爪哇播魯尼阿些禮伯斯等處遠至澳洲尼克尼亞南美北美布哇南阿非利加等處亦不鮮南洋華僑云者居住南洋之中國移民之總稱也其總數約四百萬其大部分出自福建廣東兩省其祖先似遠至四百年前近亦自二三代以前即移居於該地其由南洋諸島而之印度暹羅地方雖自近僝始然一年中人數有超過三十萬之盛况蓋福建廣東兩省一面瀕海雖便於海外交通奈土地磽确人口稠密生計極形困難其在鄉里衣衫襤褸面黃骨瘦與乞丐同者多迨一越海而至南洋則天產豐富生活容易此彼等所以陸續移居南洋不厭過分之勞善與艱難困苦戰達其目的而抵於成功者多也且南洋各地之土民盡貪安逸慣荷天惠之貯蓄勞　之念因之亦無向上發展之跡今與中國移民之在彼處乾主客易位故南洋華僑經濟界之勢力實可驚至有擁數千萬元之富者若夫數十萬之資財其數殆不勝枚舉成功於南洋之中國人其歸鄉里也隣人罔不互丁告語而稱揚之於是凡失業之徒其家人輒鞭撻之鄉黨復叢聚而鼓舞之使其出海外謀生活海外成功者復誘致其親戚朋友使出共事閒有欲往南洋而無成功於彼地之戚友可依賴者於是又有客頭客棧等之特别移民機關故航海亦極便利再反觀其移住地彼等每到一處必建築中國街風俗習慣如其本國即生活所需之品物亦惟其本國是賴使其鄉里之貿易關係益形親密故厦門福州三都澳汕頭諸港每年輸入額繼續增加固無待言其地方之經濟亦甚形充足此習華僑之寄金及歸鄉里者之腰纏萬貫有以致之也計華僑寄金歸鄉里之年額已達五千餘萬元之數中國人在南洋之勢力旣如此因其有經濟上之勢力遂亦有政治上之勢力故日本若欲擴張販路及發起事業於南洋必先與南洋華僑提携爲要以余思之（日本人稱）第一宜創設彼我合辦有力之金融機關今日中國南洋用南洋之金融機關頗不完全其匯金及運送機關如信局客棧等資力薄弱基礎亦不固又商業上之機關如錢莊及華僑銀行均爲小資本信用甚薄弱所謂華僑銀行如四海通銀行華商銀行廣益銀行（以上在新加坡）新廣益银行（在馬來半島）中華有限公司（在史馬妥拉）黃仲涵銀行（在爪哇）等各自營業無絲毫聯絡援助之道於其間殆皆有孤立之勢倘一旦經濟界之風潮發生倒閉之事實所不免南洋諸島雖有外國銀行然皆不顧中國人之習慣但採用歐美方法故除少數之中國人外君不得而利用之加之歐美人頗蔑視中國人其於交易往來苟非萬不得已莫不極力避去之華僑雖知依賴華僑銀行爲不妥然捨此殆無他法中國及南洋之金融機關極其混亂不整旣如此而其通用貨幣又複雜不一故商業上多覺不便以予思之當今之急務在乘此時於南洋之中心地（如新加坡是也）洞察情勢設立一最適當且最安全確實之彼我合辦大華僑銀行此外於中國本部亦宜創立一中日合辦大銀行使爲一大金融機關若中國之中央銀行焉中國之經濟風潮多由政治風潮而來苟中央政府之基礎確立、 
則中國勢非整頓經濟上之設施不可此際自以與日本间携爲最便爲日本計亦以連合中國而創辦一大金融機關爲對中國商工政策上最善之方法果使此銀行得處於安全確實之地位則余信其所以利益彼我二國者必甚大也余又以爲日本銀行勸業銀行興業銀行及其他之普通銀行等應較諸往昔擴張其營業線於中國及南洋方面而大施其活動今日經濟之活動若無資本爲後援畢竟難操勝算然從來日本對於中國及南洋之貿易上資本之後援獨形薄弱縱偶有得援助者亦不過一種之貿易業而已不特貿易資本如此卽工業資本亦何獨不然工業資本之應供給者以小工業爲主若競爭愈激烈販路之擴張愈形必要時對於小工業者及小貿易者尤不可不補助之無業貿易者工業者則不必如是彼等但求專獲大利益故其間頗多小規模經營者開拓之餘地業金融者亦營利者之一故其喜與信用確實之一般工業家或巨商交易亦無足怪然於援助小工業家小商業家似不宜屏之不顧又組織團體以圖金融界之利亦小工業家小商業家所可取之一法也 
　　次就航路問題而研究之欲活動於中國及南洋方面自以擴張航路爲宜中國沿岸及河川之航運沿大有擴張之餘地特如南洋航路誠有必需新設二三線之要又般路之整理及補助金之加減等亦大有可研究者由原政府之設施其荒謬固不待言即業金融者所爲亦類多矛盾約言之應助者不助之不應援者而援之補助其所不當補助不補助其所當補國力之不克發展者職是之故此次經濟調查會旣經設立吾甚望其不徒爲一單純之研究會且進而實我國對外之商工政策並具有實行之能力焉　臨陣講武斷非制勝之道又中國及南洋方面之我國領事亦須用將其人務使其擔任調查商工實情而報告於國内要之處今日之競爭若無協同一致脈絡貫通之精神活動則萬難制勝日本與歐美諸富國使但以資本而戰固處於必敗之地苟對應得宜亦不足憂也况夫戰後之東洋及南洋方面如果爲經濟爭霸之場則日本不但地理上人文上處於極便利之位置且更有他國人所不可企及之長所焉試舉一例言之在東洋之外國人均雇用買辦一有錯悞則外國人立失其信用反之日本人無買辦雖類於暗中摸索然因此得洋親顧客之側情誼遂油然而生加之趣味嗜好生活狀况類似之處旣多販路之擴張自更便利是以余意規求善處今後之經濟戰爭除如上所述金融也貿易也航路之關係也務使其圓滑活動如身使臂臂使指以我之所長隨意之所之外恐無他策焉 
　　客歲有友自南洋來備言僑胞情形大致亦謂學校不發達商業上無聯絡且偏重省界無團結心故大宗商業多落外人之手而爲其所制政府又無適當之方法以保護之證之此篇似有可信願我商界及僑胞諸公奮力自爲審思而熟籌之幸毌墮人之陷阱也旦光譯 
 
 
 

Page 18

 
 
   
 
