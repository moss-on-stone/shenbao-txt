# 1918 - 293 - 4916416

 

Page 1

 
 
   
 
 

Page 2

 
 
時評 
[調和（冷）]  
　　調和之法在扼其要不必多其方也蓋調和之成不成非比作戰不必其聲勢盛也 
　　調和扼要之方在集兩方之眞意故今日調和之初步不必問其和之如何也特問其眞意果何在耳不然甲 
方以爲我之謂和者如此而乙方以爲我之謂和者如彼調和者不知以爲和固有望也及至一旦相遇而所謂和者仍不和之别名耳豈不空有此調和盛舉哉 
命令 
[十月二十五日大總統令]  
　　山東匪患日甚迭經嚴飭地方官認眞防剿現據各方報告該省盗匪益復充斥茌平博平陽穀汶上東平肥城范濮以及其他各縣幾於匪蹤遍地而津浦南驛竟有嘯聚多人佔據車站拆毁軌道情事殊駭聽聞查山東並非被兵之區當匪亂初起之時若就本省軍隊設法督剿當不難即時撲滅何至蔓延日久釀患殃民該管長官督率無方實屬無可辭咎倘若再任遷延地方糜業何堪設想張樹元身綰軍符責無旁貸應責成迅就現駐本省軍隊詳籌布置切實剿辦限期肅淸其剿匪不力或有意縱容者均按法嚴懲毋得視爲具文並由河南及江蘇徐州接壤各處各派得力隊伍不分畛域合力兜剿務絶根株以靖地方此令 
　　十月二十六日大總統令宋玉珍授爲陸軍少將秦毅加陸軍省將銜季毓麟授爲陸軍步兵上校並加少將銜閻得勝蔡鴻臣李方均授爲陸軍步兵上校吕長齡授爲陸軍騎兵上校蔡文藻授爲陸軍砲兵上校江煌授爲陸軍工兵上校張沛雨加陸軍步兵上校銜陳國棟授爲陸軍一等軍需正此令 
又令　海軍總長劉冠雄呈請任命朱聲崗爲科長應照准此令 
又令　内務總長錢能訓呈准兼署福建省長李厚基咨請任命史廷颺爲福建厦門警察廳廳長應照准此令 
又令　陸軍總長段芝貴呈請授武九淸汪浩王春峯梁淸沂宫開科爲陸軍步兵中校劉文衡陳鈞爲陸軍砲兵中校吳寳順楊允華加陸軍步兵中校銜李志全爲陸軍步兵少校並加陸軍步兵中校銜段啓緒張占德黄秀嶺李文元李宗訓袁書田方海賢屈振聲于凱臣劉恩培李彥邦李懐德龐廣蔭吕常福李玉東崔章明馬連瑞韓兆金劉千祥張振鵬陳有德閻光遠劉光遠吳駿績王恩榮景玉泉金璽趙不育段從瀛張德餘闞元培龐德明劉蔭華謝殿邦李文春李國順何柯喜張倫李春芝趙溥春爲陸軍步兵少校王得功張桐怡孟昭楷黄宫柱楊國華爲陸軍砲兵少校歐陽鵬爲陸軍工兵少校吳恒貞爲陸軍輜重兵少校柴蘭芬爲陸軍憲兵少校王裕成常建基劉起鳳爲陸軍二等軍需正趙世華邱淮俊崔玉根博繼興穆錫恩邱文蔚周沛霖宋家籙劉昌言張家瑞向宸覲陸樹本田信治曹學勤虞經韶龐國治薛之湘陳方釗張元桂王儒謙爲陸軍三等軍需正劉景恒胡宗霖徐郁文爲陸軍二等軍醫正葛鴻仁金茂範蕭雨啓鶴汀何董超關受爲陸軍二等軍醫正周雲鶴爲陸軍三等律法正均照准此令又令　治格給予二等大綬寳光嘉未章此令 
又令　胡翔林晋給二等大綬寳光嘉禾章齊燮元晋給二等寳光嘉禾章兪紀琦王桂林均給予三等寳光嘉禾章此令 
又令　曹豫謙蔡寳善均晋給二等大綬嘉禾章楊恩培何恩溥兪壽璋陳起衡均給予二等嘉禾章周嵩堯張松柏劉同春黄翼卿朱振儀均給予三等嘉禾章王建飛韓承烈均給予四等嘉禾章此令 
又令　虞和德給予二等大綬嘉禾章貝仁元晋給二等嘉禾章張鑑徵施肇承壛給予三等嘉禾章鄭長生陸尋理張昭開張煜開盛春頤龐鐘璞均給予四等嘉禾章此令 
又令　柳戴文給予二等嘉禾章馬駿給予三等嘉禾章此令 
又令　葉爾衡許逢時均晋給二等嘉禾章此令 
又令　紹英給予二等文虎章此令 
又令　李炳之晋給二等文虎章張甸善晋給三等文虎章毛遇鳳唐朝福晋給四等文虎章此令 
又令　梅占魁程肇大均給予三等嘉禾章此令 
又令　裴興發晋給四等文虎章此令 
專電 
[北京電]  
　　蔡孑民熊秉三汪伯棠等發起协商國友誼會加入者已有英法美日俄意比特七國人士不日成立（二十七日下午五鐘） 
[北京電]  
　　倪嗣冲復電國家大計遵中央决定（二十七日下午三鐘） 
[北京電]  
　　東海昨宴中外要人時散布政綱十一條對内和平對外親善輸入外資改善交通普及敎育信敎自由注重農工開採林鑛學校尚武鞏固國體以法治爲歸改良法律收回治外　權（二十七日下午五鐘） 
[北京電]  
　　龍濟光决辭職表示願和（二十七日下午三鐘） 
[北京電]  
　　曹汝霖函和平期成會贊成和議（二十七日下午五鐘） 
[北京電]  
　　倪嗣冲不日到京其餘各督亦將陸續應召而來惟李純電告緩來楊 
善德不來（二十七日下午三鐘） 
[北京電]  
　　聞管使派竇團往援天水危馬福祥派隊往援又調駐陜套隊伍兼程前往（二十六日下午六鐘） 
[北京電]  
　　唐繼堯在渝議决條件有先以全力圖陜再圖中原政府飛飭鄂晋各軍速進（二十七日下午七鐘） 
[北京電]  
　　鍾體道以寳雞失守朝天關陽平關兩河口等處敵軍日增意圖大舉漢南各軍餉彈兩缺請速設法援應（二十七日下午七鐘） 
[北京電]  
　　湘督以辰州增加黔軍聯合周田等軍謀攻常桃除派隊急援外並請中央速派援兵（二十六日下午六鐘） 
[北京電]  
　　劉存厚借交部川路存欵已由交部撥紙幣五十萬俟撥匯軍餉時扣還（二十六日下午六鐘） 
[北京電]  
　　魯匪東竄蘇督派第八路盧團星夜赴濟協防（二十七日下午七鐘） 
[北京電]  
　　政府以魯匪猖獗有日飭直豫蘇等各鄰省派隊會剿（二十七日下午七鐘） 
[北京電]  
　　張文生奉令剿匪所部不敷分布請調駐皖各營回徐（二十七日下午七鐘） 
[北京電]  
　　内部提議各機關薪水一律發現錢總理允交國務會議（二十六日下午六鐘） 
[北京電]  
　　津楊以德曹鋭有袒護敵僑嫌疑外人頗指摘内務部已與楊曹交涉（二十七日下午五鐘） 
[北京電]  
　　農部與中日實業公司借欵一千萬聞已簽字（二十七日下午三鐘） 
[北京電]  
　　美派兵中東路事交涉未妥美當局擬向日本交涉（二十六日下午六鐘） 
[北京電]  
　　金劵條例各國二次抗議經曹總長至滙豐商榷後不日正式答覆（二十六日下午六鐘） 
[北京電]  
　　日調查員成田等九員在甘新一帶調查地勢物質（二十六日下午六鐘） 
[北京電]  
　　林日使决不回任（二十七日下午五鐘） 
外電 
[北京電]  
　　日本前於中國禁銀出口一事建議得由領事特許放行當由協約國公使據情咨商上海外人銀行公會茲據答稱此種辦法未便照行公會之意此事當由稅務司於公會聲明之後决定能否放行日本對於此事且建議凡外人旅行中國得携現洋五百元不得如中國所主以百元爲限又中國各口岸仍得通運現銀前議已爲衆所反對後議須視南北時局爲决如南北一旦議和則即不成問題（二十六日） 
[廣州電]  
　　軍人黨突然變其政策而主議和及徐總统特赦張勳二事徒足固南方護法者之勢力南方諸領袖對於徐總統能否統御大局頗懐疑慮軍政府擬加委各省官員俾正式履行中央政府之責（二十五日）以上路透電 
[北京電]  
　　張懐芝見總统報告魯省匪亂情形請責張樹元剿辦對於時局請固結北派作有期的議和免蹈覆轍（二十六日） 
[北京電]  
　　西南提出法律問題和平派托王芝祥等分往疏通（二十六日） 
[北京電]  
　　東海意見新閣須通過國會設有爭議又生枝節且大局未定何人組閣爲適當亦難預决惟有仍以錢代（二十六日） 
[北京電]  
　　各督將應召來京會議參戰處擬即乘時開國防會議（二十七日） 
[北京電]  
　　張勳赦後謡言又起東海擬暫不予任用（二十七日） 
[北京電]  
　　張敬堯馮玉祥張廣建陳樹藩紛電告急停戰令暫不能下（二十七日） 
以上中孚通訊社電 
[奉天電]  
　　柳河縣馬賊騷擾之原因日前張作霖曾派軍事官至該縣招兵該處附近之馬賊與遊民前往應募者約有千餘人但被採用者祇二百餘人不得採用之馬賊等大爲失望遂圍攻該城而占領之該馬賊等聲稱不加害外人且發給護照與數十名之日本人因此日僑得安抵朝陽鎭避難現聞因張作霖允將招兵額數改爲六百名暴動業已鎭靜但事實尚未詳（二十七日） 
[東京電]  
　　日前派往海參崴方面從事作戰之日艦肥前於今日凱佐世保軍港又日艦囗囗於今日上午在伊豫來島海峽觸礁目下正在救助中 
（二十六日） 
[東京電]  
　　美國政府已於昨日將美德兩國間互相交換之德國向聯合國提出之媾和條件及美國答 
 
 

Page 3

 
 
覆德之公文等正式移牒日本政府 
（二十六日） 
[東京電]  
　　後藤男爵因健康及其他原因决計中止游華之舉在箱根靜養（二十六日） 
以上東方通信社電 
[東京電]  
　　退居天津之前大總統黎元洪將出當調停南北之大任日朝野皆以妥協前途覺有幾分光明（二十七日） 
[東京電]  
　　日軍艦平户於二十六日晨在久留島水道坐礁（二十七日） 
[東京電]  
　　日政府已决意收手對華借欵其前已交過墊欵者將待南北統一政府成立後始締立契約且將嚴監督用途云（二十七日） 
[東京電]  
　　日前外相後藤新平前定來華游歷茲已作罷（二十七日） 
[東京電]  
　　昨日日外務省有福田參謀次長等會集開重要會議此殆此次接到美國之關於講和及息戰所有美德間交涉顚末之正式通牒而議日本對此所將取之態度耳又休戰條約從前聯合國代表之在巴黎會議聯合國之意向亦略已决定應當以上爲本惟英美之輿論極爲强硬故結局或將提出近於無條件降服之條件也（二十七日） 
[東京電]  
　　日本以對俄之經濟援助茲已益急故日政府特命日本所經營之日俄實業會社供給廉價物資於西伯利亞各方面之產業組合及消費組合等而其所受損失額將由政府保償（二十七日） 
戰電 
[倫敦電]  
　　薛西爾貴族今日在下院宣稱美國與其他與國之政府關於戰爭目的完全同意路透電社得確實消息協約國政府誠摯贊成威爾遜總統之通諜蓋以其大體能合協約國之意見也協約國表面上雖若故意使威爾遜總統獨當折衝之任其實自始即與美政府一致進行惟威爾遜總統現已將該問題提交協約國今後將有切實之聯合行動各政府所提出之海陸軍條件將爲共同作戰各國之共同條件蓋各國决議一致行動也 
（二十三日） 
[華盛頓電]  
　　政界與外交界切實聲明威爾遜總統之通諜實表示美國與德國當道單獨接商之舉業已告終此後有所宣言將由美國與協同作戰之各國政府會同議表云（二十四日） 
[倫敦電]  
　　薛西爾貴族今日在下院答議員達維斯之質問謂政府現正與協約國及美國磋商以便草擬列國會議之詳細辦法（二十四日） 
[亞姆斯特丹電]  
　　匈京電稱匈首相維克爾博士在下院宣稱加羅爾伊伯爵要求單獨媾和此事未便實行蓋匈邊危險諸地點今仍由德軍守衛也奥匈外交大臣現正草擬覆威爾遜總統之文（二十三日） 
[倫敦電]  
　　今晚海格上將報稱英軍自昨晨至今共俘虜七千人獲砲百尊紐絲綸兵在波第基附近獲砲數排内有重口徑者數尊（二十四日） 
[倫敦電]  
　　英軍大本營路透訪員今日電稱昨日第三第四軍所獲之勝利猶未能以俘虜獲砲之數表示其重大伐蘭細安萊之被隔絶僅屬時間問題戰地天時殊利於英軍今晚電稱勒佛克叢林與愛斯加河間之大戰仍在進行英軍殊爲得手第二軍稍得進步北面之法軍佔據伐勒漢砲臺今晨第一軍亦進攻在數地點渡愛斯加河現於凡爾鄉與芒旭遇敵英軍旣於此數地點渡河乃得進至伐蘭細安萊南面之廓士（二十四日） 
[倫敦電]  
　　今晚美國公報云凡爾登境大戰進行甚爲劇烈昨日美國在末斯河東岸公桑伏瓦伊丹維叢林至特脫萊伊叢林陣線屢以砲隊與機關槍隊助同大軍反攻僅於貝洛叢林稍前進餘處之兵均由美軍猛禦擊敗敵軍迫令美軍由貝洛叢林東部退走且圖攻入哈吕叢林西北之美軍陣地雙方鏖戰一全日敵軍卒不支而退末斯河西岸之美軍在格蘭泊勒西北山坡敗猛禦之敵軍現已入波哥業叢林南部（二十四日） 
[倫敦電]  
　　外交大臣貝爾福氏在倫敦澳大利亞與紐絲綸俱樂部演說涉及德國殖民地問題謂不列巔帝國交通之安全爲絶對必要之舉吾人爲如此計則德國之殖民地决不能交還此非自私之帝國主義實關於世界之利益吾人如願仍爲統一之帝國則萬不能以交通之路復授諸暴國之手云 
（二十三日） 
[倫敦電]  
　　美克菲森氏今日在下院答郝斯登氏之質問謂最先攻破興登堡之榮譽乃屬於英軍之說（二十四日） 
要聞一 
[東京通信（心危）十月二十一日]  
　　原内閣新方針之輿論　　中國政局悲觀與樂觀兩說原内閣對華方針已經非公式宣布余於前函亦陳述之矣日本輿論類多表示贊成即反對派之憲政會於該項聲明亦殊首肯其幹部濱口雄幸氏曰原内閣最近發表之對華方針四欵與余等所主張若合符節其主義固大可贊成惟觀其實行如何耳夫寺内當時所標榜者不曾曰不干涉内政圖中日親善乎乃實行時殊與其言不合今所希望原内閣者惟言行一致耳至寺内内閣未了之鐵路借欵原内閣繼承之將來尚須訂立正約乎抑破棄假約乎若果破棄假約則已交之墊欵若何此問題須待研究也又内田外相聲言希望中國南北統一不識僅止於希望乎抑更進而爲之調停乎調停將從何着手此又堪注目者也又朝日新聞曰原内閣所聲明之對華方針誠能一掃寺内前閣之積弊惟寺内亦曾有不干涉内政之聲明而絶不有副其言今原内閣旣有聲明能不蹈寺内之轍否惟一念及外交調查會之現狀則有種種之疑竇存焉第一原氏曾爲外交調查會之一員苟以寺内之政策爲非當時何未嘗反對或矯正之乎第二犬養伊東平田諸君亦曾助寺内於外交調查會者於原内閣之新方針意見果若何第三前閣援段政策之鼓吹最力者前參謀次長田中義一也今爲新閣員當然不能反對現内閣之政策果能改變其方針否第四寺内後藤兩氏現更新任爲外交調查會委員苟翼贊新内閣之方針是顯然反對自已之主張故又不能無疑者也云云此種疑念當然在情理之中惟以事實而論寺内後藤於該會僅有其名而已聞後藤將來華游歷兩月其不出席也可知况外交調查會僅爲諮詢機關苟原内閣已有决心當無有阻撓之者矣 
　　我國自東海就任後據最近消息駐京公使團有勸告說天津有和平促進會告成說而頃間忽又有段派態度一變說然則南北調和與歐洲講和之進行相類似誠可樂觀惟事實如何殊堪耐人思索茲姑借隣邦輿論以爲觀察之助焉其悲觀說曰第一南方國會於本月八日開兩院聯合會議决代行國務院及大總統職務即於徐氏就任後翌日實行行將通告於各國公使更認徐氏就任爲違法致辭聲討第二在湘諸將士通電主和如吳佩孚之與譚浩明等聯絡頗爲北派所反對第三北方之情形亦至混雜如梁士詒之與安福派分裂主戰派督軍又有以三條件要求中央說徐氏縱欲和平恐仍未能脫叚派之範圍以上事實未能有絲毫之樂觀其樂觀說曰今日中國政局之動摇殆無寗日故無論誰何任大總統實無大關係其悲觀論者未免紐於形式以舊約法言徐氏就任誠爲非法然北方派亦有理由可言蓋南方非常國會不足法定人數未能選舉大總統馮氏任滿不能一日無總統故不如以新國會所舉出之徐氏就任爲愈雙方所差僅爲形式與實際之區别而已目前情形雙方已有相讓之態度蓋兩方面均未嘗互相壓迫已可知矣近日和平促進會側面爲調和之計畫中亦未始無南方派之人物以此種事實而論南北漸有接近之機故中國政局前途將漸進於調停云云此二說將來未知誰中於事實也 
[歐戰特約通信（十六）]  
　　德國之矛盾說　　作戰手段之一斑吾人已於上篇詳述德國之如何預備戰事至其如何作戰吾人亦已熟知之彼德國式文化所孕育者厥爲施用火燄攻敵耳利用毒瓦斯耳施放毒性子彈耳實行潛艇戰爭耳 
　　吾人當詳論如何而德國每欲盡其能力以引起世界人類之擾動其最注意者厥爲輸入過激派主義於將來之人類關於德國非法行爲之文件浩如烟海摘錄如下 
　　擾亂協約國之計劃德國對於戰事之預備雖經竭力經營而於此次大戰開幕之初除武力之外復逞其種種狡謀一九一四年十一月二日德軍大本營通告俄法意挪威等國邊境之德國武員略謂（美國丶挪威丶瑞典丶瑞士丶等國之德國銀行支行儲有軍事特别存欵以爲戰事之用大本營授君等以無限制動用該欵之權以備破壞敵國之公私工廠倉庫及糧食貯存所等君等如設法引起敵國之同盟罷工尤須注意毁壞各工廠之機器及原動機沉毁敵國運輸軍需之船舶焚去敵國之原料及製造品斷絶各大城市之電力燃料及糧食等大本營派定專員受君等之指揮供給各種引起炸裂及火災之材料並詳列擔任實行人員之姓氏以備君等隨時監察） 
　一九一四年十一月二十八日德國海軍總司令部訓令海軍人員在協約國之商埠及軍港下監視員及擔任執行破壞事業實行家之召集令其原文云（目前須由與德國政界人物無關係之第三者之間接募集人員設法炸毁駛往敵境之船舶或設法令此項船舶之行程及裝卸貨物發生極大之擾亂爲達上述之目的起見君等須注意裝卸貨物之夫役實有大部份之無政府黨員及逃犯混跡其中云云）一九一五年正月十五日德軍大本營訓令駐美德國武員云（君等須注意無政府黨之勞働團體中殊可募集擔任執行破壤事業之實行家） 
　　一九一六年九月二十五日德國大本營通令俄（俄國）瑞（瑞士）邊境之德國監察員云（速就芬蘭人中之自願服役於德軍者募集擔任執行破壞事業之實行家多人引之向俄都及鐵道中心點進發按照軍事人員所授與君等之計劃書而行） 
　　極端之鼓吹一九一五年正日二十三日德國外交部報紙局局長通告駐紥中立國之德國公使領事等云（政府在君等所駐在之國組織專局主持傅布鼓吹論調於敵國境土此項鼓吹其目的在引起敵國之同盟罷工革命分立内亂反對戰爭各種風潮云云） 
　　一九一六年十月十四日德國資本最稱雄厚之來因河惠斯法里鑛務公司總理奇爾杜夫氏致函斯德可爾摩哥邦阿琴及瑞士之德國各大銀行代表云（來因河惠斯法里鑛務公司委託君等支付欵項輔助俄人之願傅布鼓吹論調於俄俘及俄軍者 
　　其餘文件尚多中有一函係一九一七年六月十五日德國銀行總行致斯德可爾摩支行之函函中稱有鉅欵八萬二千佛郎係印刷過激派主義小册之用 
　　一九一七年八月二十五日日國某報載有一函竭力譽揚著名著作家加爾基氏並稱已滙十五萬馬克往俄其餘德國以大宗欵項寄交俄國著名人物者尚不知凡幾而里寗克羅斯基亦在其列焉 
[組閣聲中之朱啓鈐]  
　　此次朱啓鈐入京係奉東海電召朱昨日下午携同某要人晋謁談叙甚久聞東海之意擬令朱調停梁士詒王揖唐兩人之暗潮平和解决以期新國會早日照常開會至朱氏則認定速舉副座爲一問題調和大局爲又一問題不可相提並論并聞朱氏昨日對東海聲明目下在京議員多數意見對於梁議長之促進和平一致贊成惟希望梁氏對於速選副座一事不必固執己見否則即將議長辭却云云惟此項消息係某派所傳是否可靠尚未證實又昨日北京各報載東海約請朱桂莘組閣一節據聞此說甚確朱氏雖尚未表示意見東海則望其組閣之心甚切刻正派人與之接洽 
　　又有一說謂組閣與選舉副座有密切關係組閣說實現當在副座選舉以後蓋某派之交換條件也 
　　又北京通信社云外間連日傳說内閣問題昨據公府消息錢代理之局面現在已有延長之勢擬將錢氏爲署理另行改組閣員一部分日昨已則公府秘書廳通電各小督軍徵詢此事意見一俟各省覆電贊成後即可實行發表又聞關於改組閣員一事其人物内務擬朱啓鈐朱不就則爲周樹模陸軍仍爲田中玉農商爲張謇財政爲周自齊云 
[軍民實行分治之動機]  
　　東海文治政策有軍民分治之議傳說已非一日昨聞政储方面最近接到曹仲珊領銜電報一道其中聯署者有蘇鄂贛魯豫秦晋浙甘新等省督軍聞此電係拍致國務院者内容大意係贊成軍民分治政策凡未簡省長省分一律請政府從速簡任以便實行分治又聞湖北省長一席王督兼任已久現王氏因軍務繁劇不能兼管又以武人綜理民政常感不便昨已呈請辭職推薦財政廳長何佩瑢接任惟政储尚未决定 
[京華短簡]  
　　趙炳麟昨自廣州拍來統密電一通謂陸榮廷派吳鴻潘祖機二人爲代表已於日前行抵廣州開始接洽其接洽情形容當續報周樹模已由原籍行至武昌昨由王督軍署内拍來要電一道致公府秘書廳准下月一號起程來京 
　　南北失和以來政府對於西南函電均派員檢查今以和平有望决定裁撤此項檢查今日起一律照常遞送不得扣留以免障礙和議交通部已將此旨令行各電局矣 
　　參陸兩部提議统一軍費問題日昨已經提出參陸辦公處請予核准内容略謂近來各師旅軍餉多不能按照原額支領且請領手續參差不齊旣與定章不合且不便於預算相應提出意見請予核議 
　　聞東海現已决定聘請顧問三人（一）淸史館總裁趙次珊（一）前山東賑務督辦吕海寰（一）前江蘇布政樊增祥大約不日即以聘書聘請至外問所傳已聘若干員者殊非眞相江蘇山東河南安徽四省聯防辦法日前四省軍事人員會議後曾咨請中央核奪現經參陸處核准已將四省聯防簡章五條規定大致分爲會剿會緝會哨三項復將聯防地點及時期規定如下（一）碭山魚台虞城等縣於甲防（一）銅山嶧縣永城靈璧等縣列於乙防（一）邳縣臨圻等縣列於丙防（一）沭陽郯城泗縣等縣列於丁防所有夏防期間由五月十五日至十月十五日止冬防期間内自十二月一日至翌年二月三十日止 
　　據日人消息張奉督與孟吉督暗鬭近益激烈各整軍備不遺餘力此次孟督增設一師即係對抗張督而張督則則利用金融機關實行經濟上之壓迫故吉林長春方面金融界頗受痛苦但孟督態度强硬毫無屈服之意昨晚（二十四）交通系在豐盛胡同全國水利局舊址召集前此副座選舉未出席之各派議員開談話會商量組黨問題先行决定名稱即預備速開成立會聞與和平期成會確爲兩事浙江齊省長擬舉辦内國鐵路公債推廣鐵路曾咨交通部謂京奉隴海等路舉辦短期公債成效卓著茲擬仿此辦法募集國内路債除優給利息外並於已成各路每年所獲之純益金内提出百分之一二作爲鐵路公債紅利以引起人民樂購之心理聞部中詳加核議已咨覆該省長俟諮詢滬杭等路局意見再行核奪 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[討論會宣明時局態度]  
　　發表和平宣言北京憲政討論會二十二日晚在本部開全體大會議决對於時局發表一種宣言表明態度其宣言書如下民國肇建七載於茲劇變迭更歷時未已推其原豈悉爲權利相爭究其終或出於意氣用事坐使大局破壞同室乖離連結經年弭息無日我憲政討論會夙以調和各派融洽政見爲職志比歳以來事跡昭當當爲國人所共見共諒邇者國會成立大總統膺選得人實堪爲國深慶伏讀就職宣言書諄諄以統一和平爲主恉誠以南北擾攘同懼淪胥手足戕殘宜求排解縱使釁端之啓厥有由來倘任運會所趨將何底止爭持一稔跡轍堪尋勝負兩途績效可覩徒令頗牧擁盾而觀望賈陸挾策以徘徊此固邦人君子所日夕痛心亟思挽救者也况西歐戰局不日將終東亞競爭從茲方始而我則政治不修財力消耗民生坐困盗跡縱横内訌且未能平外交更何足恃今幸賢明元首揭示南鍼毅力誠心企謀宏遠凡我國人値此千鈞一髮之時機宜有諫往追來之覺悟曠觀全球大勢詳察一國人心念邦家分裂之危惕他族干涉之禍速捐成見共濟時艱有志竟成當仁不讓同人不敏敢本初衷願與海内宏達共相商榷 
[二十四日之新衆院會]  
　　北京衆議院十月二十四日下午一時三十分開會王議長假副議長劉恩格主席以不足法定人數延長至一時四十五分在場人數計二百十人乃開議王玉樹問議長本席質問收買存土案聞政府咨復已有三星期之久何以尚未印刷分配主席答政府因有錯誤自請撤回故未印刷王問撤回用書面抑係口述主席答政府派人來院要求撤回王謂以後不能僅憑口述將咨復撤回應從速印刷分配主席命秘書長報告文件第一件劉朝望來函關於楊議員增炳病故請卹事第二件籌備國會事務局來函關於川邊議員事主席遂謂新到川邊議員饒應銘徐亞屏二君命秘書抽定席次陳蓉光提起臨時動議主席謂尚有請假在七日以上之議員須先報告遂謂羅正緯請假二十日鮑宗漢二十一日邵晉蕃十五日沈𥱤二十日劉振生十五日高杞一月有無異議衆謂無異議主席遂一次付表决舉手者多數李兆年質問新疆議員蕭珍等五人逾期兩月尚未到院何以不報告主席答有劉楊張諸議員來一說帖謂已到京請先調查故未報告李謂已滿兩月無須調查主席謂雖已到京尚未向本院報到李謂未報到雖已到京亦屬無效劉朝望謂聞已到京應請一查李謂照院章應解職主席諮詢有無討論黄雲鵬謂新疆情形不同請變通辦理李謂事實不能變更法律已滿兩月應行解職耿兆棟謂院法旣有規定自應解職張從仁謂照先例可以變通王玉樹請主席注意照院法辦理主席遂謂蕭珍謝萬魁安大榮加拉麻和浦五人照院法應解職吳文瀚謂事實不能不顧新疆因來程梗塞現在奔馳三月甫經到京即解其職未免不近人情且與將來新疆選舉事甚有關係陳蓉光謂主席已宣告解職無討論之餘地吳文瀚謂民國二年曾有先例請查照解决李兆年謂院法若可能融則國會直可閉會且主席已經宣告請不必討論解樹强謂主席未先宣告討論終局即言解職不能認爲有效王文璞謂本席即先例之一當時曾六個月未經報告今日可以聲明劉朝望謂旣有先例請照辦理吳淵謂請主席查明先例後於下次討論吳文瀚謂今日忽提起新疆議員解職問題必須變更議事日程於討論終了後定之不能隨便李兆年規法已有規定不能推翻克希克圖謂方才議長之宣告是據個人之意見當然須先宣告討論終止後方可宣告解職主席謂方才因無人討論本席故照院法第七條宣告陳蓉光謂現在不能再討論張宣謂手續不合不能以個人武斷斯時議場言語雜沓秩序甚亂主席謂旣如此下次列入議事日程再行討論陳蓉光又提起動議請變更議事日程先議葛夢樸提出之亟謀統一維持和平建議案主席幣詢有無附議附議者在三人以上解樹强謂未見印刷品無從討論主席謂可先表决贊成變更議事日程者請起立少數主席宣告按照議程開議第一案議員盂錫鈺辭職案葛夢樸謂孟議員以缺乏新知爲辭職理由何以當時應選解樹强謂辭職理由謂毫無建白開會現祗兩月儘有建白之時主席以允許辭職付表决起立者少數次議第二案請政府分飭各省開放官荒招民領墾建議案提議人鮑宗漢請假出京由陸家鼐代爲登台說明曾憲文謂放荒招墾早有明文現僅空空洞洞一篇文字未免無謂解樹强謂民國三年曾頒布墾荒條例不必再行建議吳得祿京謂無切實辦法可以不必成立主席宣告討論終止以本案成立付表决贊成者少數此案遂打銷次議第三案請政府將第一届國會解散後所公布一切法令交追認案由提議人蘇藝林說明旨趣畢王沐身登台發言表示反對謂臨時約法已經國民否認新國會組織成立則舊國會組織法取銷而臨時約法亦爲根本打銷此時全場鼎沸但聞嘘嘘之聲秩序甚不寗靜請主席中止王議員之發言主席遂請王議員就本題發言不必牽引他事王乃草草說明畢耿兆棟謂本席有修正案解樹强謂本案應先辦明性質如作議决案則參議院亦有此種議案已付審查如作建議案則可以單獨提出吳得祿謂第三案是概括的第四案是局部的可以合併討論王雙岐主張交付審查主席遂以此付表决多數主席謂俟法典股成立後交付審查衆無異議耿兆棟謂本席有修正案主席何不宣告主席謂現旣交付審查可將修正案交審查查參酌次議第四案請政府將中國銀行則例交院議决案提議人鄭蘄登台說明理由陸家鼐反對登台說明符定一贊成本案且主張將兌換劵暫行章程一併請政府交院議决黄雲鵬謂本席對於本案形式上贊成至於内容今日無須討論並主張單獨審查解樹强主張與第三案合併審查並主張由本院提出條文修改請政府公布則舊則例當然取銷耿兆棟贊成合併審查不必單獨提出以致挂一漏萬克希克圖謂先要部明提案性質主席謂本案標題是議决案當然非建議案可知陳嘉言請付表决主席先詢提起交付審查之動議有人附議否附議者在三人以上主席即以交付審查付表决多數復以合併審查付表决少數主席遂宣告單獨交財政股審查陳嘉言質問前日爲澈查中交兩行事選舉特别委員當時如火如荼何以至今竟如烟銷火滅克希克圖謂本席係特别委員之一要問議長何以不將兩行之帳據交來主席謂已咨達政府財政部尚未送來當再備文去催遂宣告散會 
[陳光遠稱病赴津]  
　　贛督陳光遠來京時即患一種夜不成寐之症延請中西醫士療治罕效後經延按摩醫士往治頗奏奇功聞陳係患一種膽虚之疾到京後又感風寒遂成此症其家屬來京固爲視疾然陳似已不欲回贛其重要原因則以贛省軍務倥偬陳已不勝其繁劇且財政萬分困難陳恐陷於無辦法地位故欲謀他調現陳爲避囂養病計已赴天津同行者尚有李木齋 
　　另據某方而消息則謂陳贛督此次出京赴津實係奉某鉅公重要密囑與黎黄陂會晤磋商解决大局辦法外間傳謂陳督赴津養病者係表面上之觀察又聞陳督軍昨日電贛大致謂抵京後舊恙已漸平復覲見大總統時頗蒙嘉慰江西軍政各費亦蒙大總統俯允設法籌撥大局問題得馮黎兩公贊助和平大有可望現時已與李王兩督往返電商擬在南京組織南北議和大會公推李秀山督軍爲首領俟有端倪即通電南北正式開議云觀此則陳病已愈可知惟所謂南京和平會議刻下尚無頭緒也 
[龍濟光有辭職回港說]  
　　龍濟光因軍械籌隷問題特於日前赴津與曹省長接洽刻已事畢來京昨日（二十四）由米市罰同本宅乘汽車赴五條胡同晋謁東海茗談一小時始興辭而出聞龍氏此次赴津曾有多人勸其辭職以便解决時局龍意似亦頗動大約日内或當擬具辭呈一度辭職又一消息龍濟光本係主戰一派此次來京純爲募練新軍請領餉欵兩事詎遷延數月均未得有美滿結果近見和平之聲日高一日與向所希望者適相鑿柄而某當局又復諷令息肩聞龍現已預備辭呈並於日内即首途逕回香港但龍氏尚有一難堪之苦痛者則其根據地之瓊島朝不保夕是也查瓊崖海岸現由周沅護守與粤軍相持不下已歷四月軍士疲敝不堪再戰且内有王志桓羽黨煽動土匪到處騷擾外有祝鴻英率粤軍十二營用淺水兵輪兩艘運兵進攻故形勢頗爲危急聞龍曾電問政府對於瓊州一隅如何處置 
[李蘇督請勿扣抑電訊]  
　　蘇省李秀山此次奉中央密囑出任調人與西南接洽李以西南發來之電政府檢查員往往扣壓不遞殊多妨碍特請政府飭知電局解除此例其原電云純現奉大總統電諭與西南接洽一切電音往復首貴靈通近查數月以來凡關於川粤滇黔等省電文沿途時有遲滯扣留情事關係甚大貽誤堪虞擬請轉飭所屬各電報局各檢查電報員嗣後遇有純處與西南各省往來要電務須隨到隨發勿稍扣留以免遲誤此電政府已交交通部查照飭遵昨聞東海亦電覆李督謂個電悉已令交通部通飭各電局檢查員凡關尊處與西南往還電報即刻照發不加抑留望執事趕即進行爲盼 
[京訊中鄂陜軍事消息]  
　　唐繼堯抵渝之後曾經召集軍事會議一次决定派兵進規鄂西至今已逾一月鄂西防區實未見有大股南軍東下僅於本月初間在楠木園一帶發現黎天才軍隊一部但自王都慶佳日率隊擊退後巴秭左近已無敵軍蹤跡後經探報謂黎王各部軍隊匀已撤向陜中方面進攻蓋因鄂西布防嚴密故變更計劃於鄂西陣地改取守勢而轉以主力大隊圖擾陜中也因是參陸處已决定對於鄂西軍事辦法即轉守爲攻一面可以乘此機會肅淸鄂西一面可以撤陜南之敵勢敵軍旣不得專力圖擾秦隴陜防危急當可另行設法救應參陸處自决定此項軍事計劃後即行電致鄂西王懋賞司令令其率隊分途進攻昨據軍事報告謂巴東正面楠木園駐軍已經向前移進復有一部自大支坪向火烽涪石移動咸豐建始宣恩各處俱有軍隊分佈活動惟因陜南民軍時有擾鄂情形以致鄂西軍事復又受其牽扯而忽又趨於停頓矣 
　　又聞政府自得陜省危迫消息後當即電令晉豫鄂甘各省分别援應嗣因續得張鈁由陜進犯鄂北之說又電鄂督謂滇川鄂三省之婧國軍現已改變其正面攻擊方針與陜南張鈁聯絡有向陜南豫南鄂北等處進取之勢務請嚴密防範鄂督當即轉飭張聯陞鎭守使委派趙榮華旅長督飭第三十五團防堵又恐兵力單薄復飭徐占鳳全旅開往屯駐至竹谿一帶則由舊有 
軍隊擔任防務聞趙榮華所部近已由漫川關入陜預備進攻平利白河已有報告到京 
[新國會中之報紙法]  
　　（第十八條）第十四條至第十六條之罰金及停止發行之處分由該管警察官署判定執行（第十九條）登載第九條第一欵至第二欵之事件者禁止其發行没收其報紙及營業器具處發行人編輯人印刷人以四等或五等有期徒刑但印刷人實不知情者免其處罰（第二十條）登載第九條第三欵至第八欵之事件者停止其發行處發行人編輯人以五等有期徒刑或拘役或三百元以下三十元以上之罰金前項停止發行日刋者停止一月以下十日以上週刋旬刋月刋者停止十次以下二次以上季刋年刋者停止一次（第二十一條）登載第九條第九欵之事件經被害人告訴者處編輯人以拘役或二百元以下二十元以上之罰金前項之登載若編輯人係受人囑託者其囑託人之處罰與編輯人同前項之囑託有賄賂情事者各處五等有期徒刑或拘役或三百元以上罰金並没收其賄賂（第二十二條）違反第十條之規定發賣或散布外國報紙者處發行人或散布人以二百元以下二十元 
以上之罰金並没收其報紙（第二十三條）違反第十一條第四項之規定者處發行人編輯人以二百元以下二十元以上之罰金（第二十四條）違反第十一條第一項第二項或第十二條之規定經被害人告訴者處編輯人以五十元以下五元以上之罰金（第二十五條）違反第十三條之規定鈔襲他報之論說譯著經被害人告訴者處編輯人以五十元以下五元以上之罰金（第二十六條）第十九條第二十五條之處罰由司法官署審判執行之（第二十七條）報紙登載第九條第一欵至第八欵事件之一者警察官署認爲有重大之危害時得以警察廳令停止其發行警察官署須於前項之處分後十二小時以内報告檢察廳檢察廳於接受前項報告三日内認爲無庸提起公訴時須通知警察官署解除停止發行之處分警察官署認爲無停止發行之必要時亦同（第二十八條）報紙内撰登論說記事填註名姓者及更正或更正辯明書之請求登載者其責任與編輯人同（第二十九條）本法施行前所發行之報紙應依本法第三條之規定補行呈請該管警察官署核准（第三十條）因違反本法之規定處罰者不適用刑律自首减輕再犯加重數罪俱發之規定（第三十一條）關於本法之公訴期限以六個月爲限（第三十二條）本法所定屬於警察官署權限之事項其未設警察官署地方由縣知事處理之（第三十三條）本法自公布日施行（完） 
[湘省最近局勢觀（長沙通信）]  
　　湘城謡風近亦極盛大要謂寳慶縣城已爲南軍所得右路戰線已移至永豐界嶺之間永豐地方已成戰備戒嚴區域日前交戰雙方死傷之數各及千餘人云云（按此說曾以之詢軍署中人答稱絶不確實謂寳慶方面現尚有重兵駐守暫時可决保無虞）又有謂吳子玉近日忽與聯軍决裂聯軍方面曾派大隊進攻衡陽刻下衡陽縣城已爲南軍佔領等語此等謡言更屬無稽然近日來人民恐慌之象愈見其甚一般商户竟有將所存貨物運回漢臯或寄存他處者現幣價格亦於此時日益飛漲光洋每元復漲至票銀二十三兩以外銅元每串則漲至票銀十四兩有奇此蓋由於謡諑日甚囤積現幣者過多有以致之至湘潭情狀則尤爲恐慌駐在該縣軍隊亦已特别戒嚴聞每至傍晚商家即一律閉户行人亦概行斷絶至以軍事上之狀况言之據某方消息吳子玉已决計有所動作並已將其所部移一部分於衡山張督得此報告以彼此同屬北洋軍人不應顯然自啓兵釁爰派專員前往衡陽游說吳氏謂但須吳氏能顧全北洋軍人團體不與聯軍共同動作則湘督一缺自願相讓如能允許當立即電請中央正式任命云云第說者謂張督此舉純屬表面文章吳决不受其紿則此行亦終無效果也 
　　另一消息謂近有一事足爲張吳反臉之徵所謂推位讓能云云斷不能成爲事實日前有第三師軍士數人携械來省督察處看管（聞數日前曾有第三師軍士十餘人來省爲張督所聞乘其未入城時派員婉言慰勞並勸其仍回防地不必入城該軍士等當即遵照退去）查該直軍等旣無犯罪行爲而遽行逮捕吳氏遂益不滿於張氏矣 
　　張舜臣吳子玉兩氏感情原不甚融洽近以意見各異惡感愈深彼此不直接通電者已有許久遇有應行磋商之件僅各電中央轉電查照現聞東海以前方將領與督軍各存意見於軍事進行妨碍甚大已定於日内特派專員來湘調解以期意見消融共維國是 
　　張督對於吳氏時慮反戈爰特派軍探駐衡專偵吳氏行動擇其關係重大者隨時電告中央以便查核昨張督又據探報謂吳氏前次親赴安仁等處藉視察爲名游說北軍各將領與直軍一致行動現吳氏已回衡陽游說頗得結果等語張督得報告深恐湘東各處或因此被其牽動不得不預爲防範昨已派其親信軍隊若干營即日開赴攸縣醴陵等處駐紥以防意外 
　　張督對於右路軍情亦極注重前曾特派第七師補充第二旅旅長劉朝臣爲駐永豐湘鄉司令官現聞劉旅長以該處防務近又吃緊爰於日昨電呈張督請將該旅全部調駐湘鄉以厚兵力昨已奉令核准並令該旅駐省軍隊即日首塗 
　　張督前曾在徐州募練新兵七連暫就該地駐紥昨以湘省軍事緊急特電令駐徐連長陳守玉即將此項新兵並所存之步槍子彈四十萬枚手槍子彈三萬枚開運來湘以資調遣昨已由該連長率衆由隴海路火車過汴轉乘京漢路火車南下矣 
　　湘省前敵北方各將領曾於東海就職後陸續電致中央請示軍事方策並請速定大計以安人心茲聞各將官均已接得東海覆電謂湘省前方防務重要非常在時局未定以前所有前敵各軍應就原地妥爲駐守非得有中央命令不得擅自移易 
[唐繼堯離渝前之譚話會]  
　　唐繼堯總裁因聯軍會議業已結束初擬八號遄返旋以摒擋未遂刻已决定十號由渝起程赴畢節回滇而各於各界各法團之堅懇留渝一層皆婉刻謝之七號對界代表前赴李家花園挽留唐總裁以行期旣定未便滯留即於十號晨刻由中路起程赴瀘城内如巴縣中學校等處所駐紥之兵奉令後天曉時即開拔出城唐聯帥此次蒞渝會議軍事旣畢已於月之三號移駐渝城外李家花園休息數日即行赴瀘檢閱軍隊回滇其出城之日曾召集在渝省議員及政商學各界代表於舊學院行營開茶話會藉當告别是日聯帥述軍事會議經過情形甚詳對於川人之希望尤殷而列席人員皆以聯帥此次輕騎來渝不啻挾有十萬雄師人心賴以安定一旦起節回滇於川省安危關係極大諄諄挽留情詞懇切唐帥好言慰之茲將其演說大要錄下不佞此次來渝召集各軍首領開軍事會議原擬以三週間爲期茲幸於此期内已將各事解决不日便當離渝今特邀集諸君茶話聊當告别藉將會議經過情形約略言之西南興師以來忽經一載護法之目的未達而北庭之破法愈甚事至今日斷無苟且了局餘地仍應堅持初志積極進行故有此次之軍事會議會議大端爲攻防計畫而攻防之設施要不外湘鄂陜三路三路之情形各有不同則利害之輕重亦異日前會議已與各軍首領斟酌輕重緩急决定方針惟關軍事秘密此時未便宣布將來自可見諸事實所有各方面部隊之分配統一指揮之人員與兵站線及交通線之設置亦經函件規定分别先後以命令發表督促進行是上次會議尚得圓滿結果差可告慰於諸君者此外解决之事則於軍事有關係者數端（一）軍隊編問題川中軍隊自軍興後迭有增加建設各殊名目互異且攻防部隊未經分配於出師計畫窒礙甚多現與各軍省領切商亦經確定辦法尅期實行（二）地方治安問題前因軍事計畫無定故於地方之治安未及整理致使盗匪充斥如故人民不得安居觸目瘡痍良深憫惻現在軍事計畫旣定當以明令責成各衛戍部隊各按區域實惫淸鄉以期早紓民困（三）民政統一問題前此各軍隊長官爲圖指揮便利各於駐在地自行委任行政官吏不惟有害民政之統一且於軍事進行亦多滯礙此後亦當通飭各軍凡地方行政官吏應由全省行政長官委任各軍隊首領如有富於政治經騐之員亦祇能臚具事實薦請最高行政機關酌予委用以一事權（四）財政統一問題軍興以來各軍隊多就駐在地之徵收機關逕直提款支撥餉需然後造報核銷實爲便利起見究屬妨害统一亦應通令各軍遵照審計規則辦理現在雖因軍隊改編未畢兼之鄂豫各軍暫駐夔州等處非恃加抽鹽稅以作餉需事實上遽難過予限制一俟軍隊改編完訖仍飭照章實行以上各種問題均爲川省内政不佞實可毋庸過問因於軍事皆有關係不能不爲處理今旣逐次解决不佞擬將赴瀘檢閱軍隊即順道回滇籌備後方一切補充惟近日蜀中人士皆以不佞離渝恐川省内政或生變端此可勿庸過慮因各軍首領均屬深明大義無不以國家爲前提况經此次會議精神上之感情異常美滿萬不致自起内訌更有一說謂不佞去後恐於我軍聲勢或有影響此亦不然不佞忝總聯軍戎機顧名思議統籌全局何能偏重一方况當此積極進行之際後方之補充計畫與前敵之作戰指揮同一重要前敵任防旣經派定以各將領之勇於殺賊必能各殫其勤而後方之一切補充則非不佞回滇無從籌備且此後一切命令隨時皆可電達瞬息千里呼應靈通不佞身雖回滇仍與駐渝無異設遇事機緊迫又可馳赴前敵并非一去即不復來也不佞此行對於川省却有無窮希望前經迭次宣言於川中内政决不干越今仍堅持此旨始終不渝惟念唇齒之誼深憫民命之艱甚望當局諸公亟力修好庶可使我七千萬同胞盡得安居樂業同享眞正之共和自由此不佞去後對於川中同志之希望一也川省天府奥區爲我中國圖存之根據其間人才輩出尤富愛國精神此後凡有關救國之偉大計畫尚望不遺在遠時賜敎言自惟駑鈍亦復愛國如命但視力所能逮者無不殫其血誠以從諸君子之後此不佞去後對於川中同志之希望又一也 
　　各界挽留唐總裁之函件彚誌如下熊總司令函云蓂公總裁均鑒此次聯軍會議關係前途安危極鉅遐邇具瞻敵人震怖故旌節之未至則莫不延頸舉踵喁喁望風及其旣至則又奔走色喜以相告語羣情屬望集於我公所以然者蓋欲發展三省之實力無論和戰皆不致操縱由人今聞會議旣竣便欲南歸疇衆失依更相惶惑武考之事實輾轉思維覺有不忍節下之遽離者時局變幻不可捉摸近接西林月波諸公來電均以陜西鄂西湘西三面屬望於滇川黔者意殷策善我公統籌全局遠矚高瞻昨奉電令均欲於湘西鄂西陜西方面各出大兵非得我公留駐渝城不足以促進行而資督勵至川中要政業與滄白復生靑陽德基錫卿諸兄推誠籌商决不至上勞厪念惟武以久離省垣兼之出兵籌備尚多擬日内啓行返省會議雖具大綱而實行尚多時日此尤望我公留渝策應武得返蓉垣託賴威福乾也言談所及掛一漏萬特肅蕪箋敬致挽留伏望俯念時局暫駐襜帷無任延企禱盼之至楊庶堪函云蓂公總裁節下每接光儀開益神智乃者聯軍會議閩浙之問捷音時至西南大勢倍加於前羣將領一倚我公統挈大計居中調度宜處交通督飭策厲尤在今日忽聞旌麾行將去渝此耗一傳萬人愕異庶堪才識雖淺亦以南北將士幾成彊弩之末北方將士决心不戰此正攘志努力以促和平之好良機也傳曰雖有智慧不如乘勢我公多留重慶一日聲威所播更過畢節况公威德僕射父兄去留所關非祇三省頃與此間各界軍民士夫商議及此羣主攀轅而請并將推舉代表上叩和門衆意如此干係可知伏望我公俯順輿情節旄行止再予英斷此又三省安危託命之日而爲我公造起精神之時也辱荷知愛敢布區區漸凉惟帷幄安衛省議會議員田良楨彭澤久劉雲裳郭湘謝書麟郭崇渠劉揚黄萬里楊重岳楊文華汪全義函云蓂公聯帥尊鑒敬啓者大斾遥臨全川引領并爲大局所關乃甫稅駕即欲言旋會議雖終羣情未饜且總裁之證書方逮渝川之策應較靈恉揮羣雄端資碩望代人民以攀留懇我公而且駐無任依戀不盡延企重慶總商會正副副長汪德薰温仁椿函云總裁鈞鑒竊渝城紳商各界自聞棨戟遥臨即延頸企踵以望旌麾迨車騎蒞渝白叟黄童爭先恐後夾道歡迎其一片至誠不僅在一時望見顔色爲榮實欲福星長照奠吾民於磐石之安昨聞軍事會議屆竣不日即當啓節各界聞知異常依戀蓋川中迭經變故元氣大傷善後事宜百端待理然非威望素著何能令出惟行惟鈞座繫西南之重望萬彚景從不獨爲各界所瞻依即軍民長官何一不禀承指示用特肅函留駕代表羣情伏望俯鑒悃忱暫停大旆庶慰各界攀轅臥轍之殷而軍民長官亦便近聆訓誨矣伏惟垂察 
[厦門附近之軍事]  
　　李厚基與陳炯明議和於六號起實行停戰七號調和使吳禮和汪靜波與厦門警察廳長史廷颺同往福州覆命史廷颺已於十七號乘輪回厦其齎有何項要公與否現未能查悉乃自史廷颺回厦後辛團之兵即退駐嵩嶼或和議已有成約也聞未停戰之先陳炯明欲取厦門照會駐厦領事團請承認其爲交戰團並聲明保護外人駐厦各國領事即將此意電達北京各公使日前聞有覆電到厦否認故領事團已婉詞拒絶或謂陳炯明因此允與李厚基言和此說尚未知確否也至漳州方面則有着着增兵如陳肇英之浙軍劉志陸之桂軍方聲濤之滇軍業已先後到漳日昨又有粤軍第二預備隊張司令率一二三營到漳軍事進行仍不稍懈十六號有北方新兵一千餘名到厦衣服襤褸狀若災民聞係李厚基在直隷山東等省招募者現已發往 
 
 

Page 7

 
 
南普陀之演武場練習日昨又有浙軍五百名到厦係由運糧船運載而來登岸後即入城内副司令部聞浙江張載揚亦有督兵來厦之風說是厦門方面之準備亦不稍懈日前臧致平之兵開赴灌口時沿途有刦掠情事中有泉人充當輸卒者一名張安一名鄭甲亦隨之搶刦嗣爲浙軍第二支隊第三營哨兵在灌口捕獲經支隊長審問供稱在閩軍中充當輸卒上月二十三日閩軍開赴灌口時途經對溪橋等處兵士見人民倉皇逃難即乘機掠奪財物兵士多取其貴重者卒等僅取所餘粗重物品數種又指贓物云此即隨同閩軍沿途所取之物云云審畢該隊長即將張鄭二人及所刦之男女衣服布疋綿紗等物并審問供詞送交童師長昨十六號下午由副司令部押赴靖山頭槍斃日前當閩粤軍交戰之際閩軍副官張仲鼎曾在禾山安設軍用電話派軍士及偵探沿途守護停戰後守護者稍爲疏懈致吕厝鄉斷去三處或謂係被風吹斷張副官疑爲該社人所割斷昨特派兵到該社捕鄉長二人到廈勒令交出割斷電話線之人以上係停戰後之厦漳軍事情形也目下陳炯明雖與李厚基停戰而許崇智則尚未停戰邵武建寗光澤等縣均被許所部兵士佔領若古田閩淸永泰建甌福鼎壽寗等縣近日均有戰事日前建甌縣知事呈報省署云自順昌失守後即會商徐支隊長派隊赴洋口鎭守詎料所撥之隊被敵軍脅迫不聽號令潛行潰逃敵人千餘乘勢侵入洋口我軍在離洋口數里之隔河山上開戰越日又在麻沙三連溚相持接戰又在延屬之峽陽砲戰現仍在峽陽相持云云又趙光所部之歐陽春佔據閩侯縣屬之西鄉設司令部并附設軍法科從可知閩粤戰局一時斷難終也也 
[贛議會搗亂这又一法]  
　　今日（二十二）贛議會之副議長選舉舉雖仍循故轍搗亂而散然所發見之趣事則較前數次加多是議員諸公雖不能爲地方大局謀福利然其有造於吾新聞界則大可感也先是兩派議員之觀望不前一如歷次慣例直至三時有零合羣系議員始漸集合列席人數漸見加多讜系議員到者約二三十人初即抱定宗旨先就場外計點他黨人數務使開會不成詎合羣系因迭受激刺其團結力亦較前差强如張仲西亦仍扶病出席不惜爲同黨犧牲爭取此最後之勝利及人數將達七十名讜系議員以徒在場外無益乃亦紛紛加入劉子貞云請主席查點人數初據速記報告六十七人本可就此散票開選第讜系議員又紛紛離席黄用中云請主席維持秩序如已足法定人數則無妨扃門 
於是復加查點仍有七十一人讜系議員覺缺席法不足取勝又復到場此時該系正在無法之際忽有某報記者不知如何在議場外與讜系議員劉濬源因謔語打趣致起衝突讜系議員得此好題遂欲借題發揮以恫嚇鄉民之手叚恫嚇新聞記者乃公然小題大做在議場質問議長謂遭新聞記者之謾駡欲求提付懲戒聞者大笑遂引起多人駁詰李正誼歐陽煒等云議員 
不自尊重自相謾駡者亦屢矣今爾之云云乃私人行爲主席旣無統治新聞記者之能力暫行法亦無懲戒記者之專條如果受了委屈祗可自行與之交涉主席復何能爲讜社議員受此一番敎訓始默爾而息主席亦謂請勿以細故而誤大事願諸君注意選舉問題於是讜派乃一變論調請討論選舉手續互相發言質問歐陽煒恐錯過光陰謂凡有質問請主席簡單答覆陳鍾傑此時忽發生一最好問題謂選舉關係重要此次同人均新近结合如不簽名不佩徽章實無從辨認應請主席注意燕世經云我怕一百四十個議員未必個個是眞這個不可不研究聞者又復鬭堂黄用中云省議會非國會可比人數雖有百餘然朝夕晤面安有混充之理黄人庸亦發言反對其說讜系議員又指黄人庸不庸戴帽發言黄云此係便帽諸君亦不之識乎此時合羣系議員復請查點人數讜系議員又出入無定 
陳鍾傑力爭非檢查徽章不可歐陽煒云陳君主張簽名與非佩徽章不可而陳君旣不簽名又不佩徽章躬自犯之非故意搗亂而何黄炳煥云搗亂係倣效他人非吾輩獨創燕世經亦起立戟指而言云始作俑者其無後乎見者以其一團腐氣又鬨堂譁笑最後陳鍾傑等主張開談話會討論簽名與佩徽章辦法歐陽煒等極端反對謂今係選舉會無討論之必要明日亦無話可談主席亦以誠懇之詞答復陳等質問謂希望副席早日產出以期共策進行劉子貞以雙方爭持不决知選舉無望乃云時已晚無寗宣告散會衆遂應聲而散龍議長入私室後即有多數議員紛紛要索發給旅費公費不得已乃於晚間命輿往謁省長磋商領欵辦法不知得有結果否 
 [P贛省金融緊急之原因 
　　贛省金融自改兩爲元後所恃以流通市面者僅鈔票官票兩種本竭蹶已極賴官商極力維持以是每年來尚可勉爲敷衍乃今年自秋節後銀根竟日緊一日近數日拆息已由五角零漲至一元此種飛漲原由據錢業中人云本省商場出入相抵累年均不見盈餘市面現洋因之日少一日近復因軍費浩繁現洋更少總計現在市面現洋不過十餘萬元新發行之一種多庫證劵又須至十二月始能兌現以省城之大十餘萬現洋何能活動而各商帮此時又須現欵赴滬漢各埠辦貨求過於供拆息自不能不見增漲日來拆息已合三分從中尚有暗盤而商家需用孔亟即三分以外亦須忍痛就範也由是觀之小本經營之商店今年年終結算恐不能有一家餘裕矣 
[南京快信]  
　　李督與陳光遠王占元聯電南北前敵將領各守疆界聽候和平解决 
聞李督日前語人主張内閣改組一部分俾意見一致軍民兩長昨電政府贊成軍民分治 
 
贛督陳光遠已到津聞昨有電致李督述黎黄陂熊秉三等對於和平主恉 
此間電局昨奉交通部通飭嗣後西南與各省往來電報一律遞送不再扣留 
李督齊省髭柬邀各界昨午到軍署開茶話會宣布時局眞相及省防佈置臨時因李督有病改期開會 
魯匪猖獗李督抽調第六師之二十一團二三兩營機關鎗一連開赴魯省協剿昨已出發 
魯張懐芝電告有日由濟南乘車赴津 
浙督軍署參謀長范毓靈昨乘津浦車抵寗旋乘晚車赴滬 
第六師浦口辦事處尚未撤消宫旅長仍駐浦口 
王巡閱副使由京來電准儉日出京回浦 
李督昨日驟病聞咳嗽頗劇 
省議會昨開第四次大會因到會議員不足法數未開議今日星期休會 
皖省議會昨電蘇議會贊成和平主張 
軍署外交顧問謝傅安日前奉派赴京祝徐東海壽昨日午車回寗 
新委樊孔稅所長陳迺勳尚未到差當地紳商昨電省反對 
[杭州快信]  
　　二區警備隊張統帶蔭榮在梅溪附近破獲黨人機關已解交嘉湖王鎭守使訊辦一面呈報軍民兩署查照軍民兩長以各屬冬防重要已令各地戒嚴司令官曁各區警備統帶嚴加佈置現擬飭行各道尹隨時查勘以重防務 
　嵊縣積匪曾根灿出身軍籍迭犯刦案曾經通緝今秋又在附廓下凝橋行刦傷害事主匿蹟省城獲送法院判處死刑呈奉省長核准昨午後押赴寳石山鎗决浙籍新國會議員前有吳鍾鎔等回籍現又有王錫榮等由京到杭前後計十餘人聞在津者亦有十餘人本年度各屬辦理繭捐委員成績案現經財政廳核定昨已呈請分别奬懲聞以平湖爲最優 
上月份各屬稅欵欠解甚多尤以嘉興紹縣等處爲最巨財政廳昨已分委知事羅念慈吳琳等馳往各該縣分别守提 
瑞安沈知事呈報本邑勸學所長王鐵齋因病逝世請委任前牖新學校校長傅溥接充照准 
地方通信 
[松江]  
　　籌備重選會長縣敎育會於本年八月十八日開常年大會改選會長時因某會員僱用非學界人入會投票遂被舊會員以新會員分子複雜爲理由將已投選票完全作廢議定俟會員資格審查明確後再行訂期開會重選會長現該會已將新舊會員依照法定資格一一審查分别留汰定於本月二十七日重開選舉大會先於二十五日召集舊職員開大會預備會集議大會日一切設施由正會長吳子祥主席議决將會員彚姓後編制號數印成兩册一交簽名處一交發票處並依據此項名册編配選禀號數以資稽攷凡會員入場先向簽名處報告姓名由管理員核與名册無誤時許其至收費處繳納會費領取會證然後續至發票處騐證領票投票時間定上午十時起十一時三十分止下午一時起三時止三時以後揭封開票至投票檢票開票等所需之管理員議定請縣署三科主任顧稼軒縣視學倪伯英及各學務委員分任以示愼重 
　　派員參觀敎授縣立第一高等小學校錢魯詹校長於二十五日午後召集全體敎職員議决於每年春秋兩季由校輪派敎員向他處學校參觀敎授以資借鏡每年以兩次爲率每次三人參觀經費由經常費内撙節撥用本年度第一次先由錢校長及三級主任陸志澄算學敎員趙鏡心輪起現擬先赴蘇州參觀以一週爲限 
　　萬兵傘陸軍第四師工程第四營田營長升任浙督署衛隊第二團團長其舊部工程營目兵爲之集資製成緞旗四面緞傘兩架緞匾一方書目兵姓名於上匾繡畏威懐德四字於二十六日上午送至縣文廟衛隊第二團團本部而回 
　　市敎育會長不允交卸本邑市敎育會於本月六日開常年大會選舉職員會員沈玉璇當選爲正會長陳念慈杜希房各當選爲副會長詎改選後舊舊長懐守良因所墊欵項尚無着落不允交代茲聞新會長沈玉璇因改選迄今又屆兩旬轉瞬即當舉行例會爰特去函訊問本屆例會是否照開或暫停止請示進止以便遵行 
[蘇州]  
　　大赦之電令前傳法部飭屬預備大赦消息各省報紙所記略同而本省司法衙門獨辯爲並無其事乃聞江蘇高等審檢兩廳已奉司法部電令略謂新任大總統履任對於刑事案犯照例舉行大赦凡原判刑期一等至三等者均减一等三等以下類推赦免其軍事政治各犯飭即查案呈報等因高廳奉令後已分令淮陰分廳滬寗兩地方廳曁兼理司法各縣知事一體遵照云云然則前此所謂並無其事之說恐不盡然也 
　　展長螟蟲考查期省委吳縣螟蟲考查員昨接實業廳公函略謂各縣考查員任期按照簡章規定至九月終已屆期滿惟因掘根辦法期在必行掘根之時勸導督促又在在需人前經團長過探先將必須展長任期情形陳明主任轉呈省長核示在案茲奉主任核示查考員任期已蒙省長令准展限三月俾便勸導農民掘根焚燬等因相應通知查照 
[無錫]  
　　大市橋之炸彈住居大市橋之孫丙生世營典當等業富有資財日前忽接一函索借巨欵並附有炸藥一包孫頗爲驚訝未敢聲張前夜風雨交作行人稀少時有三人至孫宅叩門司閽者啓門時有穿雨衣者突將鉛罐向内猛擲返身向北飛逃餘則向南面鳳光橋而去斯時司閽者幸閃身一傍其鉛罐擲地後轟然發聲火光四濺幸炸力甚微牆壁大門俱未損壞孫丙生當即報告警察第一分駐所翌晨由侯警佐親履騐勘詳報縣公署加派偵緝員移知軍隊水警一體嚴緝嗣據偵緝隊士查得此等匪徒實是當地流氓其炸彈乃碎磁與火藥所製旣有線索可尋似不難破獲云 
　　麥市近聞小麥市面逐逐降跌幾有愈趨愈下一蹶不振之勢良以今年各地產數無不豐收倍於往歲來源已湧積貨日厚近日並有魯皖兩省由臨淮蚌埠等處將小麥轉運來錫以致各堆棧倉厫盈積竟無隙地調查總數足有百萬石之多際此金融非常緊急各麵粉廠無力多存消路之滯可推而知昨市高杜麥每石四元一角重一百五十斤中等小麥三元九角重一百四十六斤次貨僅有三元五角價格之賤爲歷年所鮮見一般囤户於夏間新進小麥囤積至今每石須乾蝕五升兼加以拆息棧費等凈折耗六角一石云 
[鎭江]  
　　金融之平靜鎭埠市面前因現銀缺乏不敷周轉以致洋釐銀拆有加無已茲悉近日外埠運到現洋十餘萬元加以用途漸漸减少故洋釐由七錢一分四五跌至六錢九分六七拆息亦由六錢减至三錢金融機關大爲活動各項交易稍見起色 
　　農民喜雨鎭郡一帶亢旱已久二麥難種望澤情殷二十四日上午陰雲四合沛然下雨傍晚始止農民皆喜形於色云 
[南京]  
　　自費留日生須携證書省署奉敎育部電略謂留日監督處陳稱各省自費赴日學生須携有本省署公文或本部證書抵日後須至監督處報告此項辦法歷經展期現有限後東渡昧於部令致經拒斥者擬再展期至十月末日爲限以後無論新舊各生須一律來處報到以備考核云云省署准此於日昨轉飭敎育廳查照外并令各縣知事切實布告俾衆周知 
　　勸學所長辭職消息江寗勸學所所長王維垣前係高等小學校長自任所長以來時受小學敎員挾制近因體恤鄉學起見每校加洋四元詎城中各小學敎員大起爭薪之風潮王因之灰心將辭職云 
　　一夕破獲三賭窟南四區管轄境内於前夕破獲姜姓胡姓朱姓三賭窟共捉賭徒四十餘名昨日用索縛臂游街示衆並每名罰洋一元二角以儆 
[揚州]  
　　補充旅開拔蒞揚江蘇第一混成補充旅旅長黄介臣（振魁）因奉李督令率所部軍隊調防揚州已於二十六日下午開始來揚其行程係由省搭滬寗車分五起至鎭江集合由軍署派官輪在鎭分期輸運來揚步隊由鎭渡江至瓜洲登岸取旱道而來計第一起（二十六日）步兵第一團團部及該團第一營第二起（二十七日上午）第一團第三營及機關槍第一連第三起（同日下午）步兵第三團團部及該團第一營第四起（二十八日上午）旅部及砲兵營第五起（同日下午）第二團第二營及機關槍第二連其第一團第二營第二團第三營現在省垣擔負重要勤務一俟交替後即行開拔來揚 
　　派兵駐防宜陵宜陵爲揚屬東鄉之大鎭本有警備隊一棚駐防現該鎭董事因瞬屆冬令特禀請駐揚陸軍巡緝隊增兵駐防以免匪患即經劉苕靑統領核准於二十六日令行所屬第二營長聶燮臣撥第八連（即駐城内地藏寺者）開往該處駐紥不日即可開拔矣 
[安慶]  
　　模範工廠之遷移舊安武軍第六路駐省統部房屋空間去歲經省署函請軍署撥歸模範工廠應用現工廠已將該屋修理完竣全體遷入廠長徐思齊以屋之西側尚有空室十餘間堪作技師工頭住室惟六路统部尚有器具存儲并派有兵士數人在内看守彼此雜處兩有不便特函商皖南鎭守使署參謀長儲耕野請由司令部撥屋數間將六路器具遷入存儲以便西側空室完全歸工廠應用 
[杭州]  
　　省議會又是延會省議會於二十六日下午四時開五次選舉會選舉議長仍由李昌鑫主席秘書長報告簽到議員一百人而出席者祇七十四人（别訊云簽到一百一人實到九十九人）又是不足法定人數何紹韓鄭凝等先後發言謂各議員或請假或不出席長此遷延實在不成事體大家須想一個補救方法議長方能選出不然何日結束云云李主席謂本日時已不早續到者諒亦有限遂宣告延會二十七日爲星期日照例休息須二十八日再行開會矣 
　　金融新訊近日甬江市面規元及滙費仍不開議各家交易均係暗盤惟洋拆自陰曆二十一日起已增起一角計每開三角又聞紹興日拆逐開四分日内亦將加增至五分而杭市掉期更有將加開一角五分之說此皆因米市起色用度逐旺所致拆息之加勢不得已惟年來峽石米市較湖墅爲盛新穀登場交易概須現欵杭州禁現出境米業無從收買已呈請省公署曁財政廳請援湖墅米用成案由杭商會給護裝運張廳長已據情函請杭總商會酌量妥議以便飭遵商會定於二十七日下午開會决議也 
[嘉興]  
　　擄人勒贖二十四日上午有口操吳音之陸某手持銀洋兩枚向嘉興南門外娛老橋堍開設濟壽堂藥店主王桂仙（兼治内科）云近城六里之遥岳家浜金子村家欲請王醫生赴彼醫治現已備船來載王桂仙信以爲眞争速下船而去迨至晚上王某不歸家人嫌疑莫釋旣而雇舟前往岳家浜探詢始知並無金姓請醫情事至次日下午王仍不見歸晚間其家中接到明信片一紙略云余在平望鎭望即速携洋一千五百元至平望第一樓茶肆内接洽贖身等語現家人得信之一已於二十六日遣阿霜等二人携欵至該處接洽矣 
雜評一 
[軍民分治（默）]  
　　以各省武力统治之旣久而忽倡軍民分治說宜爲督軍所反對者然而竟多聯電贊成者何也蓋近來各省之設有省長者名爲分治而實與武力統治無異省長之簡任也先須得督軍認可省長之施政也又須得督軍同意試問有一人有一事敢與督軍抗爭者哉然則省長亦不過督軍之附屬品耳何嘗稍合於分治之精義耶 
是故政本不淸無論任何改革亦祇徒有其名固不僅分治一端也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局發表虹口鬧事之特别報告]  
　今日（二十八）公共租界工部局發表關於今年七月間虹口鬧事之特别報告共十四巨頁及鬧事地點之圖一幅此案之最要結果爲現有日警仍然維持不裁但暫停添招俟下届納捐人常年大會發表意見後再行决定茲將報告原文譯登本報以供衆覽 
[特别報告書]  
　　其文曰七月十六日至十九日之事詳載於七月十七日十九日與二十日之捕房報告此項報告逐日送交工部局七月二十日工部局警務董事即開特别會以討論之此次會議所考察者最注重下述諸點（一）鬧事之性質（二）鬧事之原因（三）已行及將行之應付方法（四）處置與鬧事有關者之舉動此後數日逐日編就報告送交工部局二十四日工部局議董開會通過二十日警務董事之議事紀錄布告警務董事開會以後所發生之事並考察各情尤注重下述諸點（一）日領事署關於召集義勇隊及調遣日本水兵登岸巡邏街市之請求（二）日人俱樂部之集會（三）日僑居留會所通過之議案（四）十九夜亂中殞命日捕家屬之撫恤（五）添招日警之問題此項各事件於下列文牘中及警務董事之意見與條議書中論之故上述捕房逐日報告與數次集議之議事紀錄無發表之必要 
[一九一八年七月十六日至十九日之紀事]  
　　七月十六日晚八時許日本水兵一人入吳淞路二百九十五號華人鐘表舗以取回是月十四日囑令該舗修理之手表與此水兵同來者尚有日本水兵六人亦皆趨入舗中迨交修費取回原表後該水兵遂注視其他一表聲稱欲購得之忽同來一人以手擊碎電燈泡旋即相率衝至街中行時擊破門上玻璃其中五人沿吳淞路向南奔跑舗中人緊追於後高呼日人竊表此五人奔至吳淞路與有恒路之轉角處爲四百四十七號華捕所阻内有二日兵當即竄入吳淞路距嵬山路不遠之日人成衣舖内其他三日兵則被逃去竄入成衣舗之二日兵爲五百七十八號華捕所追爭拒後卒在成衣舖後弄内被捕當拘捕時有日本平民二人從捕所追爭爲二日兵之助但此華捕旋與二日兵折回舗中未幾十七號中阻撓擬爲二日兵之助但此華捕旋與二日兵折回舗中未幾十七號日捕到場然後此二日兵始由中日兩捕正式拘送虹口捕房其他二日兵由鐘表舖撞出沿吳淞路向北跑者亦爲華人所追彼等奔入鴨綠路與密勒路追逐其後者爲五百四十一號華捕後在瑪利森路與密勒路轉角附近處二日兵爲一千二百八十八號華捕及瑞隆絲廠看門印捕所攔住即由一千二百八十八號與五百四十一號兩捕拘送虹口捕房計被捕四日兵其名爲TsndgiHalnoAdnilaTiKNoThmnaiTsnnujiSato日兵入捕房時有一羣日本平民跟隨其後同入辦公室内有以威嚇巡捕之狀態而行事者蓋彼等不慊於日兵之被捕也四日兵於覊留辦公室十分鐘後即送交千代田艦長收管次晨正式在日本領署警務公堂起訴公堂於傳訊各見證後即行退堂未有何種之判决是夜十時三十五分日本平民許多集於吳淞路二百九十五號鐘表舗之四周開始攻擊該舖關閉裔門之一舗夥附近巡捕聞警笛聲馳至當由七百八十號八百七十九號與一千二百九十八號華捕拘獲日人二名送入捕房此所拘之二日人並未被人見其攻擊舖夥眞正鬧事之人當場爲八百七十九號華捕拘住但爲一羣日人所救去華捕後所拘之二日人乃在此羣中顯之之二人也其名一爲RSato係吳淞路二百三十六號店夥一爲F丶FIDA係吳淞路一百五十七號店夥當拘捕時有十七號日捕與特别巡捕蘇薩氏相助一華捕手爲日人咬傷此二日人入捕房時亦有一大翌日入跟入辦公室聲勢洶洶不减前狀被拘之二日人被控以行爲不規則毆擊巡捕刧搶拘犯之罪當時捕房内日人態度頗形仇視故以立即將被拘者轉送日領署爲宜適有日領署巡捕到捕房查詢此事捕房當將亂事二日人交其帶去宜適有日領署巡捕到捕房查詢此事捕房當將亂事二日人交其帶去旣到日領署後此二人即被署員釋放次晨捕房在日領署正式起訴但此案迄未有何種之判决焉日水兵四人被拘之消息不久即爲千代田軍艦兵士所知彼等時在滙山路日本海軍俱樂會約在夜間一時左右此輩日本水兵約七十人羣至虹口迨行抵崑山路與吳淞路之交點時適與千代田艦長日領事裁判員及日人團練兵隊長相値該水兵等狀甚激昻荀無上述諸日員從中攔阻則有續有若干風潮也十七日午前一時半葡人四名沿吳淞路向北于走將至瑪利森路一葡人與一日人相撞日人倒地甫經立起爲一葡人所毆擊於是日人若干採取感嚇之態度四葡人乃奔逃一葡人名基台斯者沿吳淞路南奔爲日人所追該葡人折入崑山路在乍浦路附近爲一千二百八十一號中國暗捕截獲少頃日人掌集此華捕與此葡人之周圍適日捕二人日探一人與日領署巡捕二人馳至至是憤憤不平毆辱華捕與葡人之日人隨同各人羣入捕房但被葡人毆擊之日人不能在捕房認明毆者是否爲被拘之葡人捕房送准許該葡人退出因此偶爾細故虹口境内謡言紛起全夜不息謂葡人準備以火器攻擊日人而日人遂羣集於吳淞路以待之後經調查此種謡言全無根據何以傳出則無人知之十七日午前三時半有一華人司門者名毛錦高（譯音）臥於吳淞路九百十五號室内爲警笛聲驚醒當即奔出而入吳淞路外某弄但顯然無端况破數十持棍日人所毆且被摔倒身受重傷旋不省人事僵臥弄内直至由其友人送至醫院始醒醫士證明此人脅骨破碎全體打傷頭皮撕破此人今仍在醫院中而毆之者迄未破獲也十七日與十八日間之全夜中吳淞路集入甚多巡捕入數不得不增而日領署之裁判員亦率其署警前來安撫其國人夜半後衆人態度甚覺不寗西捕拉維爾氏乃向虹口捕房請求續派巡捕以資彈壓於是全部日捕由日捕長大串統帶者立即出發而捕房中所有之西捕印捕亦皆奉命凖備並知照日本當道旋有領署日員數人來捕房率日捕赴吳淞路囑令日人各自回家但在日員未到以前日人已施攻擊毆傷八百二十九號華捕此捕在十二時半行於鴨綠路與瑪利森路中間之吳淞路忽有一日人以未經查知之利器擊其後背復有許多日人聯合毆之有一人以錘擊其首此捕後送入同仁醫院求治醫士證明割傷四處兩在頭皮一在右肩骨一在背部七百八十號華捕在鴨綠路與密勒路之轉角處巡邏時亦被日人毆傷先有一日入從後捉之以棍毆之後在吳淞路又受第二次毆繫卒送同仁醫院療治以上兩華捕皆無故被毆其時日人聲勢洶洶不能拘人大半日人皆持有棍杖傳閱其中多有持利刃及藏刀之棍者查七百八十號華捕即於十六日至十七日夜間拘獲日人之一人而八百二十九號華捕想係被日人誤認爲於十六日至十七日夜間拘捕日人之八百七十九號華捕觀此事實頗可見日人三次毆擊華捕皆係預先佈置也上述諸事當然引起虹口境内許多華人之憤怒即北方人之華捕亦爲之不平十九日晚七時捕房職員斯潑林菲爾氏乘汽車經過時吳淞路之華捕向之行致敬禮在旁日人羣誹笑之其狀至爲難堪是夜應於十時三刻上夜差之華捕忽向虹口捕房値差之小捕頭慶恩氏聲稱苟無槍械不願上差因日人仇視上夜已有兩華捕無端被毆故請領械以圖自衛慶恩氏聞之乃發電話告知捕頭波克爾氏捕頭即親至捕房擬向華捕善言慰之但勸慰一小時華捕仍不允上差十一時三十五分西人脫維格氏至虹口捕房報稱日人一大羣在林公館房子一帶滋事其時有持械華捕二十五人未持械華捕二十一人於六時半與七時上差應於十一時落差因見無人來代遂仍留崗位但至十一時四十分大半向捕房而行集於虹口菜市塲以待夜差華捕之來替在此時以前各街頗安靖迨至十一時三刻文監師路與吳淞路轉角附近警笛聲大作在捕房中應上夜差而未出發之華捕七十四人聞此警笛聲散亂而行奔入辦公室擬取短銃但小捕頭慶恩氏出手槍止之華捕見被人阻抑乃奔出捕房向閔行路而去有仍在捕房門口附近者有趨往警笛聲發作之處者其時捕房究竟發生何事是不可不追紀之故就無關係之見證人所述紀其事之經過情形應於十九日夜間十一時落差之華捕旣集於菜市塲日人許多乃聚集於附近各處因好奇之故羣注其目光於華捕西探目里夫斯氏於十一時四十分路經其地前來捕房時曾見此華捕與日人也甫抵捕房里夫斯氏即聞警笛聲與廳上夜差之華捕同時奔出彼在捕房外首先覩見者爲一穿西服之日人沿閔行路向捕房奔來頭破流血此日人即由捕房譯員日人送至日醫處療治旋聞吳淞路方面槍聲迭作又聞蓬路玻璃窓破碎之聲旣至吳淞路見持械華捕若干沿蓬路向吳淞路而來又見有持械與未持械之華捕多人羣立於菜市塲對面之吳淞路早五分鐘時西探目里夫斯氏經過其旁尚未見有何舉動想里夫斯氏去後必已發生異常事件就見證人之陳詞而研究之可見當時事實如上西人脫維格住於林公館房子五號在十一時三十五分渠至虹口捕房向波爾克捕頭報告無規則之日人一羣齊集於林公館房子二號之外脫氏報告旣畢當即回家在十一時三刻左右立在洋抬上聞警笛聲從日人俱樂部方面而來及日人之呼噪聲從海關俱樂部方面而來未幾見林公館房子方面之日人疾奔至乍浦路折入蓬路嗣後即聞毆打聲與槍聲在此騷亂以前他處亦有日人聚集一在乍浦路與崑山路之轉角處一在南潯路與蓬路之轉角處第二處在一穿西服身量頗高之日人向衆演說據碇實可恃之見證聲稱曾聞此日人向衆臼『莫管理由往打華人』由是觀之日人分集於三四處確有一種所以集衆之切實目的西人羅資氏曾見日人許多或立或坐在乍浦路與蓬路之轉角處内有數人開放手槍後沿蓬路奔至吳淞路該處即華捕與日人交遇之地也羅資氏乂見有日人挾持刀與手槍迨日人與華捕衝突後日人羣奔入日人俱樂部以避之（未完） 
[選舉商事公斷處評議]  
　　昨日上海總商會舉行第三屆選舉商事公斷處評議員於午後三時開會秩序如下（一）摇鈴開會（二）入席（三）公推檢票唱名核數各員（四）開匭檢票報告實投票數（五）按票唱名記錄被選權數（六）核算權數報告當選姓名（七）摇鈴散會投票畢後由各職員開匭檢票核計共投一百九十七票茲將當選評議員姓氏票數錄後王一亭一百四十三票虞洽卿一百三十四票朱五樓一百二十六票宋漢章一百二十三票張知笙一百二十一票顧馨一一百二十票謝蘅牕一百二十票蘇筠尚一百十三票胡稑薌一百下一票沈仲禮一百零二票楊信之九十九票錢達三九十九票朱鑑塘九十八票祝蘭舫九十六票傅筱庵九十五票聞蘭亭九十二票項如松九十一票陳潤甫九十票朱吟江八十六票周金箴八十六票謝綸輝八十三票錢貴三八十二票張樂君七十八票勞敬脩七十七票葉鴻英七十六票丁欽齋七十二票李柏葆六十六票（以上二十七人當選） 
　　郁屏翰六十六票穆藕初六十四票姚紫若六十三票秦潤卿六十三票席立功六十票田澍霖五十七票施善畦五十七票唐露園五十六票陸維鏞五十四票 
[商會會長連任之歡迎]  
　　上海總商會正副會長朱佩珍沈鏞本屆當選連任即由該會照章將推定會長議董分别呈請各官廳註册備案連日迭接農商部省公署實業廳批復語多贊美内有人望所歸造福商界等語並聞該會全體議董會員公定下月一日開會歡迎兩會長并於是日行授與證書禮式云又聞朱沈兩君現因擔任正副會長責任重大故於昨日（星期日）開第一次談話會與各會董討論意見籌商進行方針 
[日商推廣紗織事業]  
　　近有日商大資本家擬在滬推廣紗織事業業在楊樹浦及浦東洋涇鎭兩處各購民地二三百畝以便建設二十五萬錠之紗廠二處所需紡纱機器已向英國潑來德廠訂購約本年年終運滬其房屋議定仿照滬西溥益紗廠式樣均以鋼骨泗門汀建築統計機器及廠房工料等費數在五百萬金以上聞該二紗廠之房屋定於月杪開築云 
[烟酒聯合會常會紀事]  
中國烟酒聯合會昨開星期常會首由主席陳良玉報告昨接武穴烟酒兩業代表朱光表盧國章邱泰朱熙田鮑鴻漸寗彝松公同具函來會略稱本會維持之苦心關係兩業生計一致贊同並索取全會章程繼即照章組織分會等情公决不本會急宜函復并附寄章程一份俾便依據次金拜仁提議人民苦爭戰久矣希望和平已非一日今天津旣有和平期成會之組織凡我人民急應趁此時機同聲相應以期早覩承平共安營業次洪少楚起言本會前經發起請願調和之舉祗因時機未熟不得不忍痛以待今時期已到亟應聯合團體積極進行公决即日通告各省各埠分會徵求同意以表輿情次兪葆康提議現在各省同業組織分會者仍絡繹不絶可見我烟酒兩業團體之堅固日甚範圍日廣應由編輯部將前後陳報之各分會人名地點即日編製成册以便陰曆十月初七公開全體大會之時報告成績公决贊成次會計董王闓敷報告所有本會一年來收支出入業由會計員造具淸册以便大會時當衆報告次籌議大會時一切手續至五時餘散會 
[商會對付殖邊之意見]  
　　上海總商會昨復上海縣沈知事公函云徑復者頃准大函以案據殖邊商困事務所代表呈稱殖邊滬行復業無期債權痛苦環請轉詳省長咨請農商部令催殖邊總行從速開兌以蘇商困等情查上海殖邊銀行停止營業亟應淸理債權原呈曾經公舉代表由總商會加函逕向北京總行直接交涉究竟交涉之時有無議定辦法現應呈請如何淸理即希 
查明議復等因准此查殖邊滬行停兌後敝會以鈔票爲現金之代價於市面金融所關匪細而儲蓄存欵又爲經紀小民衣食所資困苦不堪言狀該銀行有政府命令頒行之則例發行鈔票亦經政府之特准而農商部又係最大股東與國家銀行無異節經函請江蘇交涉公署轉呈農商部催令總管理處趕速開兌營業以顧信用部委淸理員到會又經剴切面陳用言者諄諄聽者藐藐數年之久杳無消息迨殖邊商困事務所組織成立迭請敝會代爲呼籲又復電函院部曁殖邊總管理處催請恢復現狀以安人心詎總管理處迭次復函僅有籌備之空言而無開兌之實信敝會函電紛馳筆舌俱敝雖債權代表等所稱該行前總理汪彭年曾有减成收現餘作股本如不願者概作限期存欵之勸告總管理處答復敝會之信並未提及此語此殖邊滬行停兌後敝會敝付之大略情形也總之銀行爲金融流通機關全賴信用鞏固殖邊銀行於西南及浙江各省營業如故鈔票發行亦如故獨於上海一處無聲無息各債權人被困日久含恨已深非請總管理處趕速籌備開兌無以平各商之憤將來所受影響不止該銀行已也相應備函奉復卽祈貴公署查照爲荷 
[學生會演說大會紀]  
　　昨晚八時寰球中國學生會請全國敎育會聯合會各代表演說先由主席莊百兪君登壇介紹旋請廣東代表高等師範校長省敎育會會長金湘帆君演講金君謂吾國派赴外洋留學生盛一年然遠涉重洋求學千萬里外究竟有何目的其專爲讀書而往乎曰非也其爲富貴功名而往乎亦非也蓋其目的實欲挽救中國轉弱爲强故游學海外微特專在學術一方面且更注意各國之良社會及其所設之種種實業取與吾國比較之有何異點待歸國後出其所學以貢獻於國家則中國不難强盛斯乃游學生之極大志願雖然中國每年出洋游學者未必個個抱此宗旨要知救國之心人人皆同即非出洋學生亦無不日日希望自强或問游學回國日見其多特未聞有游學生爲國家建設一種大事業此又何故按游學之士大半其希望太高而能力則多薄弱由是不能達到目的譬如居處一端在外洋多廣厦華屋似已成爲習慣今在中國内地欲求一相當之地其可得乎又觀各國之敎育與實業時時進步一日千里返觀吾國又大不然若使中國完全改革一時未必有此力量曩廣東敎育科曾籌欵六七萬元囑一留學生辦一工業學校答云需有開辦費三百萬元常年費三十萬元方可舉辦我言游學生希望太高而能力薄弱實非虚語故吾國興學至今迄未見有一完全工廠成立洵屬一大憾事余對於游學諸君在今日所最希望者約有三端（一）改良社會以除舊時積習（二）結合團體以効力於國家（三）從事修養以增高學識以上三端爲予受各方面感觸而發諸君速起進行各自加勉云云次山東代表省敎育會會長許德一君演說略謂學生爲國家之根本關係最深凡國之强弱社會之良否與 
夫實業之發達與否全在國民之能力及知識以爲斷國民之智識學問由學校養成之故學校學生實爲國家之根本存亡繫之焉但學生之在校時固屬完美或有一經出校受舊社會惡習慣之感動致同化爲不良份子者固亦不少故凡爲學生宜有一極善之團體如寰球中國學生會然各自抱定改良社會宗旨並提倡種種工藝實業視爲己任若中國全國國民能一致進行余知國家不難轉弱爲强也次山東模範蠶業講習所所長郭次璋君演說謂凡欲知一國之强弱當觀其國内之敎育良不良與實業發達不發達今欲使中國能富强非注重敎育與實業不可吾人對於敎育除贊助已成立各種學校外宜再設法推廣私立學校多多益善吾人對於實業如鐵路礦務工廠種植水產棉業等皆當抱定始終唯一之宗旨以堅忍不拔之志願盡力行之現查國内應用噐物無非皆舶來之品近年日本工藝發達中國漏巵愈見廣大惟中國江浙廣東等省以蠶絲一項每年運銷海外可得收回餘利一萬萬六千萬元其他各物竟不能如蠶絲之受外人歡迎故吾人亟宜設法推廣蠶業是爲最要之圖山東一省向產黄絲一種年可獲利六百萬元如以二十分之一畝地播種桑秧則三四年後可養蠶七八十斤山東全省約一萬萬畝地若以二十分之一計算每年出產已屬不資合江浙兩省統計可得極大之利益關於國家亦不無補益余今警告同志要知蠶業一項爲中國之命脈每年惟此可以補塞漏巵於萬一不可不視爲重要凡我靑年更須明白未可因循暴棄以後種種事務擔荷匪輕各人皆當自負責任竭力進行且觀張季直先生一生辦理實業成效卓著大足爲實業界之模範人物在座諸君如能效法張先生則中國不患無富强之一日不知諸君後日能否實行余將拭目視之詞畢復由莊百兪君申說演講要義又經總幹事朱少屏君代表全體道謝欵以茶點而散已鐘鳴十下矣 
[敎育總長奬勵學生會]  
　　寰球中國學生會昨接南京敎育廳來函云案奉敎育部訓令内開上海寰球中國學生會設立有年招待介紹留學生甚爲周妥對於敎育事項尤能熱心倡導成績昭彰本總長深爲嘉佩應特予題贈學子津梁匾額一方以資奬勵爲此令行該廳長仰即遵照轉發該會具領可也此令等因并附發匾額一方到廳奉此相應將原額一方轉行附發即希查收見復是荷 
[敎育會聯合會餘聞（二）]  
　　此次全國敎育會聯合會議决各案重大者甚多茲先將今後我國敎育之注重點案登載如後 
此次歐洲大戰牽動世界全局無論何國莫不受其影響世界潮流所趨莫能逆之吾國今後立國必察世界大勢相與並進則對於世界大勢之所趨自不得不加以研究提其要點俾我國敎育界有所注重焉 
此次戰爭之原因有二要點（一）經濟之競爭（二）國家主義之競爭其結局以（一）經濟之能率（二）個人之能率（三）社會之進化率爲斷戰後無論孰勝孰負其所以加進經濟之能率個人之能率社會之進化率者必大爲注意察世界之大勢及吾國之需要亦須注意上列三項今以此爲原則而定敎育之方法如下 
（一）敎育行政方面（一）分地分年施行强迫敎育以促進社會之進化率（二）各地方實施職業敎育補習敎育以加增經濟之能率（三）擴充大學及高等專門學校以養成倡導社會進化加增經濟能率之頒袖 
（四）提倡童子軍以發展個人之自治自動力 
（二）學校實施方面（一）注重發展個性以養成健全之人格（二）注重科學以養成眞實精當之知識（三）注重美感敎育體育以養成健全之個人（四）注重職業陶冶以練習生活上必需之知能（五）注重公民訓練以養成平民政治之精神爲服務國家及社會之基礎 
[小學敎員研究會成立]  
　　本邑各小學敎育聯合研究會於昨日上午在西門外公共體育場縣敎育會樓上開成立大會九時以前即有尚公梅溪巽與招商局公學旦華金業乙種商業倉基閘北市第二南區第一兩等尊孔會公學和安西成比德申新崇正西區時化務本朝宗東明養正通惠貧民農壇隆德等各小學校　長敎員先後到會共八十餘人九時半開會由吳懐疚主席宣述開會宗旨後即推舉職員經衆舉定（會長）賈季英（副會長）丁賡堯（編輯）李墨飛顧蔭亭徐芑洲趙靄芙葉壽臣馮凈塵劉士芳馬淺裳王則行朱和鈞朱意誠（書記）瞿伯申吳震寰陳味腴楊聘漁職員舉定即提議研究問題（一）修身科敎授之研究决定設修身科研究會通信各學校就現任修身科敎員中推出研究員到會研究並請各學校先期報告研究材料分二次研究（二）國文讀法科敎授之研究與算術科敎授之方法决定設國文讀法科及算術科研究會請各學校就擔任敎員中推出研究員到會研究（三）分團敎授問題與時間表應行改革之研究决定以上二項各會員先在各學校研究或試騐後再行報告會中即在普通研究會中研究之（四）關於算術問題之研究（梅溪提議）决定請補交詳細報告歸於算術分科研究會研究之（五）義務小學應增英文科决定由各學校酌度情形於正課外自由增加（六）處置頑劣兒童之方法决定提出積極方法及各種適當懲戒方法歸普通研究會研究之（七）小學校施行各種懲罰方法（農擅提議）併入前案研究之（八）唱歌科敎授音階及曲譜問題（比德提議）俟組織唱歌專科會研究之嗣議定會期表分發各校准期到會討論至十一時半始散附假定會期表（研究資料先期交會）十一月十日九點半至十一點國文科研究十一點至十二點半算術科研究十一月二十四日九點半至十一點普通研究十一點至十二點半修身科研究十二月八日九點半至十一點國文科研究十一點至十二點半算術科研究十二月廿二日九點半至十一點普通研究十一點至十二點半修身科研究 
[籌備小學成績展覽會]  
　　上海縣第三學區學務委員陸培榮發起聯合各小學校開成績展覽會昨假塘工局辦公處邀集洋涇塘橋高行陸行一市三鄉公私立各校敎職員等會議辦法籌備進行 
[浦濱公益會呈請備案]  
　　寳山縣公民趙鴻藻等昨呈上寳兩縣知事曁淞滬警察徐廳長文云竊查浦濱地介淞滬之間民生素稱凋敝滬埠通商以還四方流離客民復相率僦居於是年 
來一般貧民之老而無養少而失學病而無醫死而無殮者愈見其多慘苦情形圖難盡繪鴻藻等屬在梓桑義難坐視惟公家則限於財力愛莫能助鴻藻等又一介淸寒力不從願籌維再四僉以爲欲圖補救非結合團體組織慈善機關不爲功有資者輸其財無資者効其力共盡國民應守之天職藉濟地方行政之困窮用敢草擬簡章聯名發起創設浦濱公益會專注重於辦理地方公益不涉其他行政範圍至設會地點惟寳境殷行處淞滬之中樞貧民所麕聚於設施一切頗屬適宜因假該鎭之朱氏宗祠爲會所尅期籌備進行且値此秋癘流行學期開始施醫設校尤屬要圖業將附設義務學校於上月三十日先行開辦并就施醫給藥掩埋等事次第推行俟將來經濟寛裕再圖擴充完備爲此謹按公衆集會須經官廳立案之例聲叙創設緣由呈請廳縣並轉省准予備案給示保護俾資遵守而利進行云云聞該會與浦東公益會性質雖同機關各别云 
[廣肇公所復開董事會]  
　　廣肇公所董事會迭次會議未有結果詳情屢紀前報茲悉各舊董以長此糾紛殊非粤僑之福爰於前日（星期日）下午二時復在公所開董事會議籌商維持方法到到者如董事梁綸卿葉苾荃邵晏卿陳輔臣陳炳謙潘菊軒潘明訓陳翊周陳翊墀周淸泉唐仲良陳雪佳歐陽星南黄式如等曁諸同鄉約有二百餘人當經各董磋商之下以保全公產爲第一要義即經公衆議定延請律師將公所及醫院所有公產盡行註册並將道契方單號數呈請官廳存案并登中西各報聲明無論何人永遠不得抵押變賣並不得將租項抵借以 
 
 

Page 11

 
 
垂久遠公舉陳可良譚幹臣梁綸卿陳炳謙潘明訓邵晏卿等於本星期四日前往與律師接洽以便註册其餘諸事待下期再行會議遂即散會 
[法國决勝公債開募]  
　　大陸報云北京漢口天津均已開募法國决勝公債上海中法實業銀行於二十六日正午已收見法郎一百三十萬元華俄道勝銀行與東方滙理銀行之購劵者亦頗踴躍上海共已售見法郎三百萬元各銀行已知照外埠各支行代募該債劵募債幹事會擬在中國北部至少銷售一千五百萬法郎預料上海一埠可佔此數三分之二幹事會且擬運動協約國人民購買此劵目下滙兌率頗爲合算債劵之利息必易達其目的也 
[美總領事返滬]  
　　大陸報云駐滬美總領事薩門斯君數月前曾休假回國茲已於二十六日由美抵滬體氣甚佳代理總領事約翰遜君不日即將起程回國 
[英使注意中國美術]  
　　西門外圖畫美術學校開辦有年成績早早茲爲英公使朱爾典氏所聞函托駐滬英領事派員陳拯中君前往該校調查其成績内容及設立年月創辦人姓氏後再派富有美術智識之西員參觀一切報告本國並願出奬金徵求該校學生優良之成績及新美術之文字以便寄回本國刋載雜誌中俾西人亦知中國近來對於美術思潮之眞際云 
[紅會醫隊續報紹疫]  
　　紅十字會會長沈仲禮昨接赴紹醫隊鮑忠琅等來函云昨曹醫生報告到甬情形諒荷察閱當日即乘火車至百官往上虞西鄉崧厦鎭自治所晤兪岳庭君偕紹興同鄉會代表屠子香君與紳董諸君討論辦法據云七月以來天未降雨河水乾枯交通斷絶崧鎭區内共五萬餘户染病者初時類似寒熱胸悶喉乾傳染此症三日内有關性命之憂如咳嗽可保無虞計一月中已斃千餘人矣現雖稍平然染病者仍十有其八臨時醫院暫借崧鎭義學内開辦各公所村莊皆黏貼佈告至化騐品無從着手辦到即寄滬曹醫生同屠子香君赴上虞與縣知事接洽商定出示進行容再詳報 
[第二期湘賑奬劵開標]  
　　昨爲第二期湘省慈善義賑奬劵開標之期仍假九畝地新舞臺當衆揭曉午前十時許該處門首已有多人竚立盼望開標希圖得彩迨至午後四時止頭標至四標均已開出惟四標以下數目繁多昨晚各售劵店未經完全懸掛兹將得標號碼錄下頭標四千六百三十四號（上海廣萬源售出）二標三萬八千一百七十六（嘉興錢萬元售出）三標三萬九千四百九十七號（紹興餘杭益豐售出）四標二張八千六百五十二號（北京衆濟公司售出）二萬五千三百二十四號（河南開封中行售出）此外尚有漢口發行之副劵其得標號碼亦即以此爲凖 
[大批烟土運滬之偵查]  
　　本埠軍警偵探近據線人報告謂有大批紅邊各士從山東膠州方面運至濟南裝津浦車南下換裝滬寗車來滬若輩以海關查抄頗嚴故由陸運請爲注意等情該探等得報後除禀報各該長官外每日分班至南北車站守候見有東省來滬之行李箱籠搜醒尤嚴且已由某某等探派夥赴寗偵察勿使漏網云 
[王營長舉辦冬防]  
　　步兵三十七團第三營營長王幹臣以冬令將届自應援例舉辦冬防爰於昨日特飭令所部四連長於下月一號爲始每連輪派士兵二排荷帶槍械每夜分上下兩班在日暉港東至斜橋爲止之斜徐斜土等馬路嚴密撥巡並再抽調士兵數十名每夜站崗法華交界之各橋梁上每班四名每橋通宵輪換三班遇有經過之人形迹可疑者須即詳細詰究以保治安 
[營房限期造竣]  
　　現駐兵工廠内之步兵三十八團各營士兵因營房不敷駐宿特在新橋路租地預備建築營房二十三間已由大成公司承造等情已誌昨報茲悉馬團長以此項營房急欲遷移建造務宜從速故特諭令大成公司限二個月告成所需工料銀洋一俟奉發當先酌撥昨已由該公司購料運往以便尅日開工 
[派船出洋查緝私鹽]  
　　蘇屬緝私宋統領訪悉梟匪余錦亭等現運大帮私鹽裝船一百餘艘原擬由内河私運入蘇販銷乃因二三兩營先經設防難以漏越改從淞口外之海門沿沙一帶潛入瀏河入蘇故於昨日已令第一高團長派船出洋查緝矣 
[烟酒公賣局嚴禁撞騙]  
　　江蘇第二區烟公賣局昨出布告云爲布告事照得本局奉省局函開訪聞上海有朱姓錢姓王姓等假藉包認香煙稅捐爲名揑造謡言煽惑合股飭即嚴禁等因奉此除派員嚴密查訪外誠恐商民無知受其愚惑爲此布告周知須知若輩全係憑空設計誑騙財物一經爲其煽惑鮮不受其貽害嗣後遇有此等奸徒膽敢仍前撞騙准即扭送來局以憑移縣嚴辦决不寛貸 
[逸去形跡可疑之船隻]  
　　閘北曹家渡淞滬警察四區四分駐所巡官王得林前晚督率長警十餘人於二時半巡邏經過曹家浜港口見有二船停泊形跡可疑王巡官即在岸灘喚令艙中人登岸欲向盤詰後因屢唤不應正擬設法拘留該二船即開向曹家灣内河而逸各長警益加疑惑隨後追捕該船中人竟用手槍向警轟擊王巡官以其備有器械必係匪船當即奔赴水巡隊報告一切立駕巡船數艘派出水警十餘人並督同陸警各帶軍械協往曹家渡華洋交界各要道堵截防守至天明未獲復於昨晨通知一二三各分駐所曁各派出所一體留心偵緝一面仍會同水巡隊加派巡船分往内河各小港四面搜緝務獲解究並呈報總廳加派巡船駐防該處各港口保護來往蘇滬各商輪民船以安行旅云 
[鄉村小茶館一律勒閉]  
　　浦東東溝淞滬警察第六分駐所所長湯朝海昨出佈告云爲佈告事照得聚衆賭博大干例禁近查本分所轄境有等玩痞之徒往往在村落之間租賃茅屋表面上假開茶館爲名實際號召鄉間一般游手好閒子弟聚賭抽頭通宵達旦小者廢時失業大則蕩產傾家爲害閭閻殊非淺鮮本分所有保衛治安之責若不嚴加取締實與地方治安大有妨碍爲特佈告週知除鎭市茶館仍准照常開設外其餘各鄉村之小茶館自陰曆十月初一日起一律歇業不許再開自此限期以後本分所長逐日派警偵查倘有陽奉陰違抗不遵行者一經查出定即送請從重究辦若各鄉民之住宅内或有聚賭情事倘被拘獲照律嚴懲决不寛貸仰各懍遵毋違切切此佈 
[淡水路刦案尚待偵查]  
　　本月十八號夜新閘淡水路十三號門牌居婦陳趙氏與同居人浦祥林被盗刦去値洋二千餘元之金飾現洋等物當由一千一百九十七號華捕與包探張金龍緝獲跡涉嫌疑之皖人劉子裕解經公共公堂訊供判押聽候查究已兩誌前報上星期六又經捕房傅同陳浦兩事主及見證浦朱氏將劉解廨復訊據西探勞勃生投案禀稱被告在捕房盤詰之時始終否認糾黨搶刦現在尚未查有證據案關持械夥刦應請展期開審俾再詳細偵查兪襄讞商之義羅副領事判劉子裕還押候捕房切實查明於下禮拜六解案訊奪 
[楊子棧請警駐防]  
浦東沿浦各洋商廠棧向均雇用巡丁看守巡緝自陸家嘴英美烟老廠改請巡警保護後成績頗佳漸引起洋商之信用故新廠亞細亞美孚等棧相率改請巡警駐廠巡緝兹悉日商海淃社租借之楊子棧業已開始營業以後遇外洋輪船抵埠卸貨屢有碼頭匪徒乘間攫竊故亦函請淞滬警察廳撥派巡警照英美香烟廠成例駐廠保護已經徐廳長核准於昨日飭派巡警十名巡長一名巡官一名前往該棧駐紥命名爲三區第四派出所令行曾警正就近統率以資保衛 
[烟酒公賣公局預商八年份比較]  
　　江蘇二區烟酒公賣分局長李碧澄奉彭省局長訓令將烟酒兩項公賣八年份比繳事宣預令各分棧駐理切實研究俾裕稅收李避長遵即籌辦並聘請一分棧駐理方琴伯爲該分局規定八年份比繳之顧問員以資輔助云 
[精武體育會舉行拳術會操]  
　　昨星期日提籃橋精武體育舉行拳術會操與操者有培德小學廣東小學靑年勵志會培本小學唯一小學恒豐紗廠澄衷學校復旦大學愛國女學模範團靑年俱樂部中華鐵路學校嶺南中學德大紗廠並新加入之浴德學校振亞學校東亞學校十餘團體首由各團敎員率領本隊會操操畢由盧煒昌將拳術之作用逐層解釋並演講團體會操爲增廣學生智識實用體操足以强個人之體魄並希望將來遠東運動會加入此種體操云 
[合資營業之糾葛]  
　　陸國卿在公共公廨控陳和仁不給盈餘洋一千元前日由廨傳訊據陸國卿訴稱本年正月間與被告訂立合同在百老匯路開弃酒吧咖啡室後因虧本於三月間另在九江路别營一業我曾在一樂天茶館遇見被告據云邇來生意日見起色業已賺有二千元我即向索應得餘利一千元詎被告延不給付亦不將賬交出請爲核辦等語並延律師到堂請追被告亦延律師到案辯稱原告與被告合資營業後因生意淸淡於四月間由原告自向被告說明所訂合同作爲無效被告因不識文字故無賬據云云兪襄讞商之英白副領事判兩造退去聽候復訊核奪 
[天安堂大佈道]  
　　麥家圈天安堂於今晚起至三十一號晚止舉行大佈道會四宵每晚七時半請宗敎家演講計分四題（甲）種族衰亡（乙）人生樂趣（丙）家庭幸福（丁）世界亂源業已先期分給聽講劵各界均可入座 
[舊花業重訂行規之縣署布告]  
　　上海縣公署昨出布告云爲布告事案據舊花業代表夏同德夏復泰鮑永興戴鴻泰等呈稱竊商等舊花業向在治下設店收買舊花布絮等貨專消紙廠以供造紙之用前由同業公捐於邑廟内設立淸芬堂公所光緒中季曾因管理公所一節迭起爭訟由同業禀奉陸前縣諭斷議定章程十條核准給示勒石在案嗣因此項章程專爲推定司年管理公產以專保管責任之用且司年每年輪推不久更換而於整理業務無專任主持之人業規難於整齊曾經公舉張文瀾爲業董數年以來賴以維持茲因張董病故以後主理乏人加以近來外帮人在滬經營此業者逐漸增多現計城廂一帶正式設店者計有五十五家因未訂定營業規則時有參差紊亂之弊又恐日後外來各帮繼起紛雜則於本業生計前途殊多危險爰經商等邀集同業一再公議僉以續舉業董議訂行規爲保持營業之急務行規内同業入行繳費及公所常捐應分等規定以昭公允而於外帮設店入行一節應照就地普通工商慣例嚴加取締以定限制而杜爭擾此爲保全業務起見不得不預爲籌謀當將議定各條逐一通過當場舉定衆望素孚辦事公正之鮑紳祖壽爲業董除會議時有數家因事未到外經到場同業四十四家一體蓋章已得全體大多數之允洽除公議管理公所仍推司年遵守勒石章程辦理外此次創訂營業行規理應禀請核准以資信守爲特抄黏規則並檢同公所勒石舊示並同業蓋章名單具呈聲請伏乞鑒核俯念商艱恩准立宁賜給示諭三道俾便留存分貼以示保護而資遵守等情並黏呈行規及同業蓋章名單公所勒石舊示到署據此除批准備案外俣行布告仰該同業人等一體知悉自此次續舉業董議訂行規之後務各恪守規章共維業務其各遵照毋違特示 
[婦人投繯殞命續誌]  
　　南通人陳鴻生之妻朱氏在閘北大統路德潤里其父朱鳳亭家自縊身死報請上海地檢廳派員相騐已誌昨報前日下午林檢察長委檢驗員吏到場驗得該氏委係自縊身死當飭屍屬具結迅即收殮 
[失火即熄類紀]  
　　前日午後三句餘鐘公共租界福州路（即四馬路）五百十五六號門牌春和祥玻璃鏡架店忽然起火由巡街捕查見立即報告工部局救火會西人急驅皮帶車到來取水灌熄祇燬什物數件未致燎原後經捕房派探往查起火緣由復候核奪又前夜十二句半鐘新閘大通路一千一百十七號門牌陳姓家不戒於火幸經鄰居人等帮同撲滅迨工部局救火會西人各驅皮帶車到來灌救業已烟消火滅僅燬擱樓舖板等物損失尚少 
[善堂收殮屍身]  
　　公共租界福州路鼎昇旅館庽客廣東人潘湘秋年二十七歲不知何故日前背人購服鴉片烟膏自盡旋經該棧茶房察悉急即僱車送請仁濟醫院救治已經不及毒發身死當由該院通知捕房派探查無尸屬飭令該圖地保報堂棺殮厝壇候認常州人周福元現年二十六歲近因患病由其友某甲伴送至山東路仁濟醫院醫治無效延至前日身死即經該院知照捕房飭探查無尸屬在滬着地保報請善堂棺殮厝壇聽候家屬認領 
[鄉人索還聘禮之爭辯]  
　　鄉人楊瑞寳至公共公廨控稱我於本年五月間出洋一百五十元央媒聘娶胡福恩之次女爲妻後因有事請妻父來家飮酒詎被乘間將妻領回勒不放歸請求追回聘禮云云質之胡福恩不認與楊有翁婿名義關讞員商之義副領事羅君以兩造各執一詞判令原告邀到媒證再行訊核 
[貼補贍養費之酌斷]  
　婦人戎素球控告姘夫黄雲龍不給赡贍養費等情前日經公共公堂傳訊原告投訴與被告姘識有年已生兩子我恐彼嫌我年老色衰中途抛撇故曾與彼訂約如有違背須給我洋一百元作爲贍養費詎被告近果背約請求究追並將約據呈案請察詰之黄雲龍供詞推諉中西官以兩造婚據雖不正當但原告已生兩子且年逾四旬若任被告抛棄殊不合情因判被告按月貼補原告洋兩元以三年爲充違干未便 
[擔保欵項限期交還]  
　　魯正富前至法公堂控應寅生不理擔保洋一百元請爲追繳等情當經中西讞員訊明屬實判令押追在案昨又提訊原告稱被告在法大馬路開有泰安祥蓆店並非無力還債實屬有意不理仍請嚴追被告代商人托人向原告情商每月拔還十元因原告不允故未立據請求寛限料理判交人兩並保限七天繳還 
[公廨停訊一天]  
　　今日星期一（二十八號）爲本埠光復紀念之期公共公廨正會審員關綗之君昨特照會輪應陪審之英副領事卓白兩君停理讞政一天並諭檢察處通知各捕房停解瑣案所有本廨辦公人員亦均休息一日以誌紀念 
[道尹公署批示兩則]  
　　松江民人李文穀等呈控校長盗拆塘石環求檄縣澈究俾保塘工而維民命由呈悉海塘石柱關係重要如果李雲樓確有盗用情事該縣知事詎能不爲深究仰即切實向縣自行呈訴毋庸來道率凟吳龍文呈併發此批 
　　又吳龍文呈訴被揑聲請鑒察由呈悉已由李文穀等呈内批示矣仰即知照此批 
[淞滬警察廳批示三則]  
　　陳守垣批呈悉查竊犯沙金邦一名業已勒令交案仰候訊明後移轉法辦可也 
　　沈周氏批據呈尚是實情准即來廳照領可也此 
　　鄭懐瑾批呈單均悉查欠租追繳不屬警察範圍以内仰即逕赴司法衙門正式訴追可也此批 
來件 
[民國六年郵政事務記述]  
　　民國六年郵政事務總論業已出版各郵局均有發售每册洋五角附有郵政與圖者一圖篇内所載是年郵務情事極詳所有今昔比較各數目列表如左 
　　淸光緒三十一年　宣統三年　民國六年 
郵局　四百三十七處　九百五十七處　一千六百八十三處 
代辦所　一千一百八十九處　五千二百四十四處　七千四百二十處 
收寄郵件　二千三百萬件　一萬一千七百萬件　二萬七千八百萬件 
收寄包裹　三十一萬四千件　五千件　二百六十四萬件 
包裹價値　八百五十萬圓　一千四百七十萬圓　三千五百萬圓 
售出滙票　一百二十萬圓　五百八十五萬圓　二千一百五千萬圓 
早班郵路　十二萬一千里　三十一萬九千里　四十三萬二千里 
　　就上海一埠論海關所收郵寄包裹稅銀之數目按之全國海關五十處竟有三十四處不及其鉅即以緊要者如金陵關言其所收稅銀亦且不能此及 
　　就是年年終核計輪船及民船郵路有六萬八千六百里錢道郵路有一萬九千五百里旱郵差郵路有四十三萬二千里内中從觀音堂（目前隴海鐵路終點）遠至新疆之迪化晝夜兼程快班有六千六百七十里（即英里二千二百二十三里）是殆爲全球之極長早班郵路也由庫倫至張爱口之早班郵路曾有洋員　行試騐冒雨前進計歷三千四百六十里（即英里一千一百五十里）九日即達亦可謂難能可貴者矣四川省内早班郵路長年均計每日可達一百二十里並有多至一百八十里者以四十磅重之儅袋郵差背負僕僕長途除果腹時暫憇外餘無休歇有時橋梁被水衝毁未及修復乃將郵件以鐵索由此岸度至彼岸雖在急流中未嘗聞邊遺失至其他輸送郵件之法或以牛馬或以駝騾或以皮筏總言之無不隨時籌畫俾達於運遞郵件之目的而已甚至途遇匪類或無紀律之兵士或野獸等種種欲施强暴之險狀猶能日盡其職勞瘁不辭非忠心任事者曷克至此 
　　郵局初創原未必即能獲利查美國郵局近年始有盈餘印度郵局自西曆一千八百六十年開辦後入不敷出歷三十年在民智幼稚交通未廣地方不靖盗賊横行運遞包裹時虞艱阻之時代而中華郵局民國六年分除收支兩抵外核計盈餘竟達至一百四十二萬二千圓較之民國五年盈餘九十三萬七千圓民國四年盈餘三十萬零二千五百九十二圓其進步之速實足令人滿意也按民國六年收寄郵件其總數爲二萬七千八百萬件所有明信片新聞紙刷印物貨樣等概括在内以中國人口比例之每人每年所寄者實尚不及一件參考英國一千九百十七年間就人口以相比例祇以信函言每人竟寄至七十九件之多據此以推將來中國郵務之發達正未可以限量矣 
　　查中華郵局辦公員役就是年年終計算洋員一百○一華人二萬五千較之歷年已久之海闌是年所有洋員爲一千一百四十八華人爲六千○三十者是海關爲一與五之比較郵局爲一與二百五十之比較也（未完） 
雜評二 
[殖邊債户之催兌（庸）]  
　　殖邊滬行停兌以來苒荏三年雖經債户代表奔走呼號爲開兌之敦促訴之商會陳於官廳以求解决之道然官廳與商會亦惟此文牘往返互相躱避而債户對負其責者除呼籲外又曾無相當之辦法長此遷延不特開兌永無實行即該行前總理减成收現之說亦難期其實現總商會謂殖邊之發鈔曾經政府特准而農商部又爲最大股東與國家銀行無異認題固爲眞切然對於兌現祇以空言呼籲不别籌有力之對付則北京中交兩行亦何嘗非國家金融機關而京鈔之現象今又何如廻憶半月以前方傳新當軸之於京鈔已有辦法而今且日見跌價以彼例此則貧民乞哀之舉斷不足以動當局之慈悲而冀其有憐憫之一日也殖邊債户亦可以悟矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百問 
[何爲而忙] [  去名]  
　　人生之忙爲衣食也旣有衣食何爲而忙爲衣食之豐美也衣食旣豐美何爲而忙爲日用一切之安適也日用一切旣安適矣何爲而忙爲繁華豪富之足以驕人也繁華豪富旣驕人矣又何爲而忙爲意指氣使可以隨心所欲也夫欲意指氣使隨心所欲則雖忙一生而决無能盡者故始之忙也爲己而忙繼之忙也爲人而忙終之忙也則旣爲己而又欲使人爲己而忙然則忙能有盡期耶 
老申報 
[茶市總談（光緒十四年五月二十五日）]  
　漢口紅茶自四月初二日開盤至五月十六日共來兩湖茶七百三十六字計二五工五十一萬餘箱沽出四十七萬八千餘箱運至申江者千餘箱存而未沽者不及三萬箱矣上年兩湖頭春共來七十五萬有奇今短去二十四萬有餘寗祁頭春共來一千二百五十九號計二五工二十七萬八千餘箱共沽出二十五萬五千餘箱運至申江者三千餘箱存棧未沾者一萬餘箱上年共來三十五萬餘箱今屆短去八萬餘箱今年運申之茶比上年不及四分之一外洋茶船共到十三艘空回外計已開出十艘英六俄四現在尚泊俄船二艘均已半載不日將滿載而返矣今屆頭春茶英商共辦四十一萬六千餘箱俄商共辦三十一萬七千餘箱本月十六號漢上諸行家接得英國電報四月初十日漢口所開頭船名婺源於五月十四日抵英駛行三十二天頗稱快捷船到之後已沽出不少高茶得利最厚每擔可贏十餘金粗茶稍遜漢上西人皆色爲之喜目今子茶正旺之際觀見來源似乎不甚踴躍英商所辦無多餘則盡歸俄商若照現在行情華商雖不及頭春得利之美亦不至於受虧將來俄船旣放行情必致縮减各行茶師已陸續去其大半現所留者寥落若晨星矣 
新拾遺 
[潛艇與烏鍘之戰爭]  
　　世界動物中有最奇最偉最不可思議之大烏鰂能於大洋中纏縛船舶而加之害此我人於說部上繪畫上所習見也其形體之搆造與普通烏鍘無異固動物學家所習知獨其主產地何在尚未盡知焉近來盛傳美洲紐芳蘭之弗勒密舒角附近之淺海亦爲大烏鰂產地之一此地在離岸三百海里之大洋中日前有美國漁人於此發見大烏鰂之肉或三十尺許一塊或六十尺許一塊零落飄浮於水面經種種之研究斷定其爲與德潛艇鬭死者蓋此地爲德潛艇航路所必經因潛行水中而突入大烏鰂之巢不難推知也在此處前已屢見大烏鰂與鯨魚爭鬭之事然此次則不似與鯨鬭而死復染惡疫而死者蓋現時之潛艇長自二百至三百尺而於水面以下爲鋭長形此鋭長部份除衝擊外不能爲别種行動故彼百三十五尺之大烏鰂奮其二長腕八長脚纏縛其鋭長部份而轉側於艇之左右能使艇内機關顚倒傾覆而發生毒氣以殺艇中人且其吐出之毒質與墨汁斯時迷漫海水中艇中人即欲逃而無由蓋游艇於海水之表面威力至大而在 
水面以下大砲魚雷不惟無能爲力轉有自行破滅之虞故大烏鰂果襲德潛艇者必將爲劇烈之戰鬭也 
雜錄 
[世界小新聞（慕蘭）] [  ]  
　　○地球之重量法國算學博士勒笛爾君專心於算學者已二十餘年每有一著作出率皆深奥精妙每算人所不能算者得其數輙沾沾自喜近因奇想天開思有以突超過於諸算學名家而以學理折服衆人設一疑難問題謂地球之重量若干人必不可知於是勒笛爾君窮其心思逐加核算於理想上得滿足之結果而全球之重量遂因而發見於一般人之耳目勒笛爾君之言曰地球之上不外乎山也水也人物也室廬也金石也樹木與泥沙也山與水可以輿圖計人物可以户籍計此外皆可問一而知二以彼此之重量最確之比例如水之重爲十兩則土必五倍之鐵石更十倍之以此逐層之遞推乃得地球之重旦實爲一百八十六萬八千個米列義爾斤考之法國度量定名每重至一○○○○○○○○爲一米列義爾今得此數雖不必錙瑔無誤然庶幾近之矣 
[文虎識略] [  會心]  
　謎面純用詩句則典贍風雅韻致悠揚如絶代有佳人射美而無子冷冷七絃上射指揮（官職）結廬在人境射居上世（捲簾）落花休與恨射無言不讐春寒花較遲射冷苞（古人名）君家何處住射爾所不知同學少年多不賤射人人有貴於己者門前冷落車馬稀射寡人好色天顔有喜近臣知射王驩朝暮見月明南内更無人射落落玄宗蓬萊宫中日月長射仙居萬年（地名）野渡無人舟自横射單刀（劇名）說盡心中無限事射一字字訴衷情霜禽欲下先偷眼射恐怕張羅萬里橋西一草堂射杜宇（鳥名）二月春風八月雲射剪秋羅眼花落井水底眠射昏昏沉沉的睡九重春色醉仙桃射顔如渥丹其君也哉千里鶯啼綠映紅射不邇聲色王濬樓船下益州射收江南桃花依舊笑春風射巷無居人下來閒處從容立射畢罷了牽掛此等典雅流利刻畫傳神兼而有之 
　　至於滑稽之作尤爲游戲文章之本色集中亦應有儘有如怕妻羞下跪射懦夫有立志將錯將錯以訛傳訛射相率而爲僞者也外科生意興隆射爛其盈門誤佳期射而今擱起成親事相看兩不厭射眉眼傳情未了時族叔鷃塵先生善諧謔所製謎話尤滑稽可喜嘗記數條錄之以博一粲如家僮吓我呌恁打就打呌恁搶就搶勿管他甚麽射公子無忌强姦射薄汚我私（繫鈴）陽痿射有勢莫能爲阿官屎屎頭場個空射舍矢如破貴妃情急遂以掌批其頰射爲其嫌於無陽也余近年嘗弋中數條亦頗不惡其一奴家没有鷄巴射無勢可乘其一娘仔呵千不是萬不是總是小生不是射平旦之氣其一處女看春宫射他日我如此必嘗異味如斯高超意想雜以詼諧見者無不爲之捧腹 
[黄陂哀湯之文章]  
　　湯濟武先生靈柩已於前日運津分日受弔十四日黎前總统前往致祭並爲文誌痛其文曰維民國七年十月十四日黎元洪謹薦湯公濟武之靈嗚呼天無知耶何彈丸之地傳檄而革前朝天有知耶何不殞於宣統不殞於洪憲而禍機發於一朝今之稱賢士夫者或急功以求勝或肥遯以鳴高二者皆不適於世而闒茸豪猾遂窟穴於權其操何辜於天地亦豈氣數之之不可逃逝者已矣安知非福獨念以患難之友中道慘訣而我猶慙魂弔影躑躅於冀郊蓋不暇爲天下痛而痛身所遭嗚呼哀哉尚饗 
　　又輓聯云急難失良朋傷心鴻雁分行風雨更無相並影解懸違夙志回首龍蛇起陸鄉關猶有未招魂 
益智新畫 
 
[風景（鴻銓稿）]  
　　荒村茅舍（像鑰） 
小說 
[偵探奇遇] [  常覺覺迷同譯]  
　　一日之晨天氣晴佳塞爾維亞號方自紐約灣啓椗賽鷹實坐其上一般搭客視其面貌至都服裝華華貴疑爲搢紳似赴歐洲游歷者及視其舉止則又疑爲巨商赴歐洲集資營業者賽鷹旣業偵探故其觀察已成慣習船中之人乃無一不引起其注意時或坐於一隅若無事者實則方竊聽人言蓋業偵探者實恃耳目爲唯一之利器也一日賽鷹坐於兩少年畔而此兩少年者正在閒談一少年曰此次予赴巴黎不知能重遇美術院中之仙女否一少年曰仙女耶汝何以能見之哉一少年曰予蓋指一女郎耳女郎美麗無匹予乃諡之爲仙女耳女郎日必至美術院廳事中臨畫院中之人無一識之然而一般遊客無不屬目此女郎也一少年曰然則汝嘗與之交談乎曰否人間安琪兒貿然與之交談唐突仙子矣曰女郎果何名哉曰不知女郎芳名殆無人知之予知女郎必有一段傷心史蓋予視女郎面上常帶戚容終日獨坐無言故其姓氏住址遂無人知之予嘗向女郎座次之一人刺探女郎身世其人亦殊無知但謂來院實已數月至其身世不得而知日者嘗有女傭過訪稱之曰露西姑娘而露西是否爲其眞名亦殊無從考查云賽鷹於兩人閒談之時聞女郎爲畫家即起注意迨露西兩字出口直自椅間聳身而出竊念此實奇遇彼龍潭爾老人欲予於巴黎覔得露西子孫實如大海撈針今於船中無意中得此線索則以後事不難迎刃而解此中殆有天焉念至此散步艙面自語曰以予測之此女畫家之名當確而此女畫家者或者即爲露西後裔蓋吾儕業偵探者凑巧之事往往有之但須耳目並用耳予得與此少年同船而少年閒談之際即述及此女郎設予長此順利不出一月吾事且告成功予則坐擁鉅萬之酬金而老人夙願亦得償矣時爲六月大西洋中正爲風浪平靜之時故七日零四小時後船已安渡洋面而抵杜佛口矣（未完） 
[自由談之自由談] [  不冷]  
　　今世界之損人不利已者多矣放眼全局若大若小幾無一非損人不利己事也雖然珠極則反此損人不利己之世界豈能長久則自今以往必將競趨利己不損人之一途余今依戰後預備會之例欲搜集種種利己不損人事或莊或諧或小或大登之自由談内以爲將來之趨勢開其先河投稿者其亦有意乎 
 
 

Page 15

 
 
   
 
 

Page 16

 
 
   
 
