# 1902 - 19 - 4910331

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之土旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票截止日期并提前出書告白] [  上海圖書集成局啓]  
本局前刊圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取　欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂晝莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[恭讀十二月初四日上諭敬注]  
去年京畿拳匪之亂釀之者毓賢成之者莊端二王此固夫人而能言之矣事平之後朝廷亦知彌天大禍皆由於驕蹇王公欺蔽國家縱容亂黨召釁鄰國猝啓兵端社稷幾瀕於危乘輿因而播越於是皇上赫然震怒命將毓賢正法莊王賜帛端王圈禁新疆其餘附和之人亦皆論罪有差蓋以伸國法警亂臣不徒修好睦鄰重聯玉帛與各國議和後理應將若輩嚴譴始足以敦睦誼而固邦交也雖然當大亂初起時諸王大臣挾其薰天之燄跋扈横恣仇視外人矯詔滅洋摇惑海内以皇太后數次垂簾之懿德竟爲錮蔽而不及知以皇上如天如神之聖明竟爲掣肘而不能禁說者謂是殆有天意存乎其間非偶然而致也今雖和局已定聖駕回京漢殿官儀幸獲復覩然而賠欵之巨爲死國所未聞元氣之傷非一時所可復則今者痛定思痛其不能不太息痛恨於庸妄諸臣者亦天下之同情也夫毓賢莊端三人固爲罪之魁禍之首而當時之附從之者抑豈僅前所加罪諸人已耶若何乃瑩彭清藜王龍文連文沖曾廉等其縱庇邪教逢迎附和之惡蹟載之於各日報傳之於都人士尤爲彰彰在人耳目間咸恨不能寢其皮而食其肉而竟得漏身法網事外逍遥天下士夫都以爲怪乃今恭讀十二月初四日上諭將開缺都察院左都御史何乃瑩翰林院侍講學士彭清藜編修王龍文江西贛州府知府連文沖陜西補用知府曾廉均著一併革職永不叙用然後知聖明燭照魑魅終不得遁其形彼何彭諸妄人雖能倖免於一時卒不得保全其祿位我中國子民聞之固皆稱快而彼遠人之逖聽風聲者亦當敬服我天聽之無私初未嘗於謬妄諸臣稍寛其罪則前此之無端疑慮謂國家故縱亂黨以與洋人爲難者至此亦可渙然冰釋矣或言拳匪之亂固皆由於無識之王大臣驕縱而成維時勢燄鴟張朝廷且爲其挾制則彼諸人者安見不爲其所脅從藉使梗阻其間必致如徐尙書許侍郎袁京卿之猝遭慘戮身家性命豈人人皆能度外置之然縱不能竭力阻撓彌縫隱患要亦何可隨聲附和貽害國家夫卽此逢迎權黨之情其罪已在不赦而况釀成大禍幾至危及宗社耶褫職之罪愚尙以爲未足蔽其辜而又何必爲諸人惜或又謂當時之此呼彼應議論囂張者在廷臣工曾不知其凡幾除外人開單請加嚴譴及今上何乃瑩等特降諭旨革職外寗豈無人然罪疑維輕朝廷原不欲以蜚語流言陷人於不韙彼何乃瑩彭清藜諸人者蓋實有依附拳黨之據故皇上於回鑾後特加以懲治也且有此嚴諭而當日諸臣之未能精白乃心者至此亦可惕然知所警懼此後當持以定見不敢依黨妄爲則所以保全之者天恩甚大而又豈徒整肅官常已哉 
[上諭恭錄]  
　　十一月二十九日奉上諭太常寺奏歲暮祫祭請旨一摺本年十二月二十八日歲暮祫祭　　　太廟朕親詣行禮東西廡著派銘勛英俊各分獻二十七日告祭太廟後殿著派溥偉行禮中殿著派訥勒赫行禮二十八日祭太歲壇著派善耆行禮兩廡著派印啓王培佑各分獻欽此 
[本館接奉電音]  
　　前晚京師飛電傳來硃筆二道敬謹譯登○十二月初七日奉硃筆都察院學習經歴朱亘成著准其留院欽此同日奉硃筆榮隆稽查廂監旗護車旗務奇成額稽查正藍旂護軍旗務英稽查左翼前鋒統領護軍統領事務欽此 
[宮門抄]  
　　十一月二十九日吏部翰林院侍衛處值日無引見張亨嘉謝授浙江學政恩鍾泰病痊請安召見軍機及禮王等三十日戶部通政司詹事府廂黃旗值日無引見世續等謝賞穿帶膆貂褂　恩熱河總管英賢謝恩江蘇遺缺知府祥福謝恩直布政使周馥請訓直隸提督馬玉崑請訓寳熙等胡燏棻姜桂題伺候召見掌儀司奏初一日祭奉先殿醇王行禮召見軍機及寳熙等胡燏棻姜桂題馬玉崑 
[譯西報恭紀兩宮大駕抵京事]  
　　天津某西字報珥筆恭紀云十一月二十八日午前十下鐘越二十五分時兩宮聖駕由保定行宮禦火車抵豐臺車站管理鐵路之某英員會同由京接駕之各華官敬謹迎迓火車略停一刻卽於十一點鐘越四十分時開行至鐘鳴十二下安抵永定門外馬家堡車站皇太后率同皇上皇后及宮嬪等人幸站旁所設彩棚慶親王敬謹獻茶隨由留亦王公大臣依次覲見保護車站之各軍隊擎槍奏樂以表敬忱兩宮共御火車二十二輛先係上等花車二輛供皇上御用又二輛供　皇太后御用皇后所用則爲上等客車一輛其餘由宮嬪及親王大臣福晉命婦内監分乘車中俱用黃貂絨黃縀彩綢裝飾華麗異常所備細木名磁亦無一不盡美盡善旣而皇上御八擡黃縀轎舁者穿紫紅色縀繡花衣四 
 
 

Page 2

 
 
圍由侍衛及内監擁護轎前排列兵丁樂工大旗次爲兩宮御用之衣箱馬匹駝轎及騎馬從人弓箭手長槍手馬步諸兵又次則爲　皇太后御用之黃轎一切儀仗與皇上相同又次則爲各親王各宮嬪經馬軍門玉崑擁護以行殿以皇后黃轎隨從較兩宮稍减宮嬪則用緑轎一頂馬車六輛末後官員甚多内有穿黃馬褂者八人旣入永定門遵新修御路緩緩而前兩旁兵丁曁官紳士庶如魚之貫跪伏道旁約一點鐘時迤邐入乾清門詣關帝廟拈香行禮 
[迎鑾百官銜名單]  
　　行宮外兩棚内署直隸總督袁世凱藩司周馥臬司周浩清河道袁大化此外各棚内第一棚巡檢王基瑞第二棚縣丞祝景燧第三棚典史余耀祖第四棚知縣蔡濟勳第五棚縣丞陸保善第六棚典史范炳勳第七棚從九品史家楣第八棚府經歴趙鴻恩第九棚縣丞袁承恕第十棚吏目馬之驥第十一棚典史倪晉第十二棚府經歴查富畇第十三棚縣丞蔡毓春第十四棚縣丞朱乃鈺第十五棚巡檢施叢桂第十六棚從九品張樹荃第十七棚縣丞吳永清第十八棚縣丞余成龍第十九棚府經歴沈際平第二十棚知縣杜宜鴻第二十一棚縣丞高景藩第二十二棚縣丞曹廷銜第二十三棚知縣楊爾瓚第二十四棚縣丞崔銑第二十五棚直隸州知州張崇伊第二十六棚知縣吳盛麟第二十七棚縣丞邱調陽第二十八棚縣丞杜炳勳第二十九棚縣丞洪承祖第三十棚知縣惲福華每棚皆統率紳士耆民四十人當 
　　兩宮聖駕到時分班跪接見天津直報 
[宗師興學]  
　　天津直報云日前直隸提督學政陳伯奎大宗師出示曉諭各屬紳衿從速設立學堂以收作育人才之效其文略謂本年八月迭奉上諭著各省府廳州縣設立學堂等因仰見朝廷變法自强作育人材至意直隸近在畿輔自宜爲天下倡著各府廳直隸州設立中學堂各州縣設立小學堂仰各屬士紳遵卽前往會同各該地方官妥籌的欵從速開辦并於各鄉村鎭多設蒙塾以佐官學之不及其所有辦法隨時就近禀呈地方官禀轅核奪并候給予延師訂課章程以防岐誤其有捐資興辦蒙學堂者由本部院會同督部堂奏請奬勵以爲好義興學者勸 
[京師外務部各官銜名單]  
　　聞之寓京友人云外務部各員已由慶邸等擬定具摺奏聞兹將銜名照錄於下左丞瑞良戶部郎中右丞顧肇新刑部郎中左叅議陳名侃戶部員外郎右叅議紹昌内閣侍讀郎中童德璋兵部郎中松年戶部郎中何兆熊禮部郎中樸壽吏部員外郎關以鏞刑部郎中周儒臣刑部郎中傅嘉年工部員外郎徐承焜禮部郎中員外郎雷輔同戶部主事王清穆戶部員外郎汪大變戶部郎中陳瀏刑部主事恒文禮部員外郎保恒兵部員外郎朱有基戶部郎中存善戶部員外郎主事良文治戶部主事陳懋鼎兵部主事李清芬刑部主事凌萬銘内閣中書存格内閣中書緒儒内閣中書章士荃吏部主事鄒嘉來禮主事 
[英募華軍]  
　　天津直報登北通州友人來函云現有英人設局寳忠寺内招募華人之年九精壯者入營當勇聞成軍後擬用以保護路火車 
[鄭重冬防]  
　　武昌訪事人云鄂省五方雜處良莠不齊際此歲暮天寒宵小每乘機竊發署武昌府梁集菴太守惄焉憂之與保甲總辦王太守悉心籌酌將冬防事宜認眞整頓嚴飭各鋪員弁常川在鋪住宿不准無故擅離旋復輕騎减從分叚抽查見有擅離差所者立卽知照保甲總局會詳臬憲撤差記過某日之夜更魚四躍太守巡至某鋪見巡員某少尉尙兀坐鋪中未經安寢遂大爲稱許次日卽禀知藩憲瞿賡甫方伯請提前拔委優缺以示鼓勵似此認眞整理賞罰嚴明彼有巡查之責者當無不恪共職守黽勉從公矣 
[皖撫過潤]  
　　鎭江訪事友人云前江蘇巡撫調任安徽巡撫聶仲芳大中丞由蘇繞道滬江乘鈞和兵輪船上駛本月初五日中午道出潤州水陸各防營勇丁咸在江干列隊俄而道府縣諸官均登舟禀見迨辭出中丞卽命鼓輪上駛前赴皖江 
[漢皋火警]  
　　漢口訪事友人云本月初二日之夜十二點鐘時大智門外某姓茅屋中不戒於火霎時延燒左右鄰數十餘戶迨初三夜一點鐘時喬家巷口某姓米店又兆焚如其地適與夏口廳獄毗連各鋪水龍竭九救援遂得告熄雖燬民屋二十餘戶而廳獄並未遭池魚之殃亦幸事也 
[東瀛雜錄]  
　　日本長崎訪事友人來函云長崎縣梅香崎警察署長古川八郎陞補長崎警察署長遺缺以長崎縣警視河田哲也陞補所有長崎警察署長山田知秀調授佐世保警察署長其佐世保警察署長加藤清以文職任用○今年朝鮮禾稻歉收小民生計維艱悉將耕牛出售日人廉其價值販運來崎載至中途往往染疫而斃某日某輪船由仁川駛到載有牛四十三頭被港口醫生如數撲殺旣而筑後川丸抵神戶亦載有牛五十頭内有二頭染疫倒斃其餘由醫生舉火焚之○東歴本月四日英國商輪船名悟心牙利者由上海駛至神戶載有貨物三千餘墩入口時濃霧漫天咫尺莫辨誤駛至湊川尻上幸船體無恙由他船將貨起出遂得行駛自如 
[神京述事]  
　　聞之寓京友人云十一月二十九日爲吏部帶領月官騐看之期其有未經上班以致扣除者約計四十餘員或謂因捐案尙未報部或謂係騐看改期未及周知所致須俟明年正月始得補行騐看矣○前者欽奉整頓部務裁汰書吏之旨至日前始經政務處議定各部院書吏繁缺准用四名簡缺及中缺准用三名每名月給薪水銀若干扣足三年准予奬叙○上月中旬某日姜軍門部下勇丁某甲肩負制錢兩串躑躅于東四牌樓左近街頭不虞一義大利國兵丁尾隨其後戲奪一串擲諸地上甲俯身拾取負之而行義兵又奪而擲之甲申申怒詈義兵突從腰間掣短刀向斫甲奪而還斫互鬥良久彼此受傷乃恨恨而而去 
[遼水冰花]  
　　營口訪事友人云蓋州絲捐自經旗人錫受祉包收極意搜羅幾有一網打盡之勢致鄉民相戒裹足間有由沿海各小口販絲至蓋者皆被扣留勒捐安得振興商務之責者及早設法維持耶○上月初旬河水已結舟楫不能往來本屇封河較上年當略早半月矣○每屇冬令資善堂必借山東人所建寄骨寺設廠施粥以惠貧黎賴以獲生者不下六七百名口本年循章舉辦俄官恐人衆易梁疫氣特於上月十五日飭即遷移他處自此鳩形鵠面者未免多跋涉之勞矣 
[蠡城臘鼓]  
　　紹興訪事人云諸曁餘姚等處所駐防營自奉文汰弱留强改編爲常備續備警察巡警各軍隨仿照德國章程練習洋式操法迄今時逾三月漸漸成效可觀日前撫憲任筱沅大中丞派張叅戎寳源會同管帶官逐一校閱○蕭山祇園寺叢林於上月某日大啓併會七晝夜城鄉愚民之赴寺隨喜者日以千計值此歲荒米貴盜賊蠭起之時竟爾藉佛法歛錢以供秃鶖揮霍有地方之責者誠不可不嚴以禁之也○紹郡烟膏捐自月前奉文開辦後卽由所屬八縣造册詳報到府統核全數每年可得錢一萬八千千亦云鉅矣所有承辦員司薪水紙張准提一成以資津貼○新任嵊縣徐紫若大令下車伊始首禁花會未及旬日若輩已匿迹銷聲亦可見賢長官之令出惟行也○自交冬令暢晴日久天氣燥烈異常民間之患冬温及喉症者幾至比戶皆然巿上懸壺者頗有應接不暇之概說者謂臘中若不渥沛祥霙非特疾病繁多且明歲來牟亦恐有歉收之患也○現屆冬令團防保甲嚴密異常夜間二鼓初敲巷栅卽已下鍵府縣各官通宵巡緝披星帶月况瘁不辭似此愼密防維彼匪徒當無從托足矣 
[上海官塲紀事]  
　　原任湖南藩司署理浙江巡撫余晉珊中丞殁於滬上擇期本月二十一日開弔二十三日扶柩回湖北珂里昨已由 
 
 

Page 3

 
 
家丁投道縣各署呈送訃聞矣○江蘇海運滬局襄辦委員張雍庭胡芥生錢季行三二尹均於昨日命駕詣道轅謁見蘇松太兵備道袁海觀觀察繼至上海縣署請見縣主汪瑶庭大令却之 
[飭查申覆]  
　　華商永裕公司執事人前赴蘇松太兵備道轅禀請立案在南巿沿馬路浦灘建造洋式浮馬頭兩座道憲袁海觀觀察據情申詳兩江督憲兼南洋通商大臣劉峴莊宮太保兹奉宮太保批回略謂查該商等擬備資在十六鋪以南沿浦水深之處建築洋式浮馬頭兩座停泊輪船雖爲便於行旅惟所設馬頭之江岸是否官灘究在何處建造若係官灘出浦設立馬頭卽未便歸商執業蓋滬上商業薈萃沿江可設馬頭之處值價甚昻仰速查明繪圖貼說禀辦勿任奸商藉端朦混取巧是爲至要等因日昨已札飭水利局及馬路工程局員分别查明開單禀覆以便據情申復督轅矣 
[海軍開局]  
　　日前浙江海運滬局總辦傅少卿太守由省垣來滬就南巿小九華東首海運局小駐征驂定於今日開局兌收漕米江蘇海運局亦由總辦林質侯太守開辦 
[請試怏砲]  
　　明日江南機器製造局砲廠委員陳君霽南製成新快砲能容藥彈一百二十磅及六十磅四十磅者共十餘尊禀請總辦毛實君觀察偕砲隊營管帶馮游戎蒞西砲臺試演 
[蘇而復死]  
　　昨報有死而復蘇一則大旨謂本邑南巿打掃夫阿金被某甲踼之以足暈絶於途迨報經上少海縣汪瑶庭大令騐屍忽呻吟而起云云兹悉阿金卽蕭有泉在老北門城上供灑掃之役不知因何與巡兵某甲揪扭驀被一踼踣仆於地洎蘇甦後因無家屬暫假曰衣庵醫治至昨晨仍復氣絶而殞由十二鋪地甲金文投縣禀報大令重蒞屍塲傳訊金甲禀稱小的訪聞兇手某甲係撫標滬軍營勇丁派在城上巡查刻下不知逃往何處大令飭仵役騐得蕭委係被踢斃命飭甲赴某善堂領棺收殮及事畢回署函請撫軍營管帶龍葆珊遊戎查交兇手少頃遊戎飭哨弁曾毓麟詣縣謁見大令互談良久允候查出行兇人歸案辦理 
[大放光明]  
　　南巿馬路工程局總辦翁子文太守查得浦濱所設電燈不甚明朗爰禀知蘇松太兵備道袁海觀觀察擬將燈放低數尺以期普照行人觀察准之現已飭匠從新布置矣 
[法界火警]  
　　昨日清晨七點鐘時法租界公館馬路德銘里萬源祥東洋雜貨號庖人方作早餐遺火積薪霎時烈燄飛騰冐穿屋頂捕房所置洋龍首先馳至吸取自來水竭力狂噴繼以救火會各西人驅皮帶車到來帮同施救約歴一點鐘時火始熄滅是役也延燒左右鄰義昌祥森記三和大裕永和厚鴻章等數家共焚去房屋十餘幢事後捕頭將萬源祥執事人某甲拘獲交人保出俟堂期解請讞員杜枝園大令訊明判罰 
[請緩訊案]  
　　李寳泉投英美租界公廨控包探陸阿九霸妻奪産一案業經讞員張柄樞司馬訊明猶恐工部局董禾悉情由備函告知請飭捕頭從速解案定讞旋得局董復函略謂本局　章所用包探巡捕如在外有不法情事經人控告無不解案訊辦今陸探一案决不稍有偏袒接讀來函與敝董事意見相同請卽照會英總領事訂期會訊可也日來司馬正欲傳案辦理適李所延律師侯魯公别有公務遂於昨晨投案聲稱此案原告請本律師代辦而本律師定於明日出門約歴三五日方回可否緩期再訊司馬准之 
[美界盜案]  
　　前晚七點鐘時美界崇明路第八號門牌粤人袁雙壽家忽來盜匪六七人各執槍刀排闥直入翻箱倒篋搜括一空事後檢查共失去洋銀二百餘元及衣服若干件因卽開單投報捕房捕頭令各包探嚴寗查拿以安閭閻而伸法紀 
[英美租界公堂會訊案]  
　　前者德商天福洋行主人控潤昌洋貨號主楊建侯定購羽綢延不付銀提出等情讞員張柄樞司馬准之提楊研訊楊供稱貨由錢連生代定因與原樣不符以致遲久未出司馬諭令兩造邀同公正人秉公清理旣而接洋貨董事來函略謂來貨稍低確與原樣不合遂於昨晨會同德總領事署繙譯官貝斯君升堂復訊天福行主投案聲訴前情楊延律師侯魯公到案聲稱此貨經三四公正人估看與原樣實非一律且天源洋行某洋人可以作証今天福行主自願託本律師料理本律師可代爲調停司馬商之貝君准如所請著將楊交侯律師帶去妥爲排解毋肇訟端 
[美租界捕房紀事]  
　　昨晨磚瓦匠阿炳混入裏虹口胡家木橋左近粤人吳金壽所開飯館竊取衣服携之而出適爲包探劉阿炳所見連贓帶入捕房捕頭令押候轉解公堂禀請讞員張柄樞司馬訊辦○前晚偷兒楊阿二掩入寄居虹口之粤人某姓家竊取衣服某號巡街捕見之拘入捕房捕頭令押候解送公堂禀請究辦 
[分發人員騐看名單]  
　　新海防掣籖分發郎中廖振榘廣西李福恒順天蔡菡順天蘇宗泰安徽蘇文選安徽蘇錫第安徽員外郎劉鳳奎正紅從勳廂黃主事劉家濟安徽劉桐浙江内閣中書蕭丙炎江西楊壽枬江蘇麥毓勛廣東麥炳鑑廣東太常寺博士徐匡弼順天中書科中書張志澂直京府經歴劉思義雲南部寺司務殷傳鼎江蘇翰林院待詔楊占鰲順天國子監典籍王恩綬順天知縣林岐饒福建司馬瀚湖南占元廂藍許福楨浙江崔鶴河南○籌餉掣籖分發郎中姚壽同浙江○新海防指省分發道傅春官江蘇江西花翎二品頂戴兼襲雲騎尉邵國銓江蘇直隸劉經繹江西河南陳際清安徽江西劉樹屏江蘇安徽武頌揚甘肅福建知府陳綸福建江蘇殷洪鑄湖北江蘇汪瑞闓安徽江西徐鼎襄江蘇山東花翎胡光煜江蘇江西花翎張采田浙江江蘇張鑑清四川雲南花翎耆齡正紅河南張季煜湖北江西花翎殷杞齡江蘇江西同知劉啓墉江西江蘇裴錫榮河南北河直隸州知州花翎德堪正紅江蘇知州魏允恭湖南湖北通判彭蔭森江蘇福建知縣曹鈞安徽江西石經曾直隸江西陳家溎廣東福建許炳煦廣東廣西劉彤嶲直隸福建周祖憗福建江蘇陳希彭福建湖北趙賀榮順天河南袁藎臣順天江西徐仁錄順天河南張遠猷福建江西韓宗獻直隸山東馮蔭樹奉天江蘇唐光晉湖南江蘇李家璧湖北湖南吳朱煜湖北福建何文藻湖南四川劉漢清湖北山西初修齊湖北四川柏翊清山東河南向昌麟湖南湖北馮篔江蘇湖北趙嗣鼎安徽江蘇楊瑜復江蘇雲南萬繩武江西江蘇舒鵕儀安徽江蘇劉懋均江西江蘇曾紀烜江西河南李庚昶江西江蘇劉　雲南貴州李明德貴州廣東同知升銜張文鳳江蘇山東薛師錫四川湖北廖承璠四川湖北范從文四川湖北張淮楨浙江江西路普淋河南山西孫賢濟浙江直隸繆紹徵浙江福建金銓浙江江蘇張書紳浙江直金嘉禾浙江江西汪世猷四川雲南心田廂紅直隸余廷珪安徽直隸余鍾麟湖北四川藍翎同知銜嚴壽昌浙江四川吳祖猷順天四川孫景藩浙江四川祝遜浙江四川延保廂紅河南謝崇聲浙江江蘇吳朝棨四川福建項景昇浙江山東李濬之直隸山西張成周順天甘肅汪承豫江蘇江西何廷珂順天貴州同知銜王榮昌奉天吉林鹽大使梅曾慶直隸福建岑兆鵾廣西雲南英貴廂黃福建履善廂黃兩淮吳籛齡江蘇廣東徐應年江蘇福建周傳鴻江蘇廣東趙憲珍陜西福建吳翊周浙江兩淮謝恭靖浙江兩淮薩爾哈本正黃兩淮布理問施忠第順天江蘇汪德浩安徽江蘇蔭廂白江蘇州同賀慶祿直隸山東周珍廣西四川布政司都事沈儀浙江福建直州州判史東昇直隸河南張書元山東山西州判藍翎范家鸞安徽直[  此單未畢]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日鄉婦許秦氏偕其甥馬銀全扭馬福生至縣控被挾嫌縱火等情至晚縣主汪瑶庭大令升堂研訊秦氏供家住治下二十六保二十四圖租某姓空地建屋四間自住一間餘則出賃與人前月某日馬福生欲借餘屋聚賭抽頭小婦人不允伊卽忿忿而去至二十七日之夜四更後屋中無故火起焚燬無遺適外甥馬銀全因事回家途遇福生見眞形狀慌張飛步奔避顯係挾嫌縱火叩乞究懲馬銀全所供大旨相同馬福生供小的向從武生沈某演習武藝沈於上月二十八日葬親預囑小的於二十七日至彼佐理一切是夜方在沈家何能出外縱火推其誣陷之故蓋因許秦氏所造房屋將一間租與陶姓開設傘店兩間租與銀全之兄開設茶肆一間租與銀全開設烟館日夜聚賭抽頭小的曾往喝阻是以此次被災後卽唆使許秦氏砌詞圖陷尙乞原情銀全聞之呶呶不已大令飭掌頰十下將福生交差看管聽候查明縱火實情然後核辦○江南機器製造局小工王裕高控堂姪王根壽異姓亂宗前晚大令提案質訊裕高供小的家住南巿二十三七鋪陸家浜生有兩子堂兄裕坤向撫根壽爲螟蛉子後與堂嫂相繼逝世所遺家産甚豐理應小的次子嗣立今被根壽獨占求恩公斷根壽供稱小的年十八歲在某米行習業父親裕坤所遺現銀已於母親喪事中費用殆盡祗餘房屋四　難以瓜分　令　裕高再三開導裕高抗詞爭辯大令怒喝責六百板責畢仍求分産大令飭再掌煩一百下將房屋分給二　取具切結以後不准再生枝節○蔡金海王泉生合開源泰茂水果行前因行帳糾葛投縣互控前晚大令飭提質訊蔡供小的先在南巿外馬路開設水果店後糾同王泉生合開言明各出資本洋銀一千元當時王祇出四百五十元小的以生財及前放未收之帳作爲貲本初墊頂首洋銀一百五十元後收帳欵二百餘元兹被販戶欠去洋銀一千元並虧折數百元以致不能轉運王所出貲本已將欠欵劃去並透支辛俸若干至所欠同業各項均由小的理　未免受虧太多叩求明鑒王供稱小的共出貲本洋銀五百元内有三百元係陸慶榮所存蔡惟以生財及放出之帳作爲貲本今將帳簿呈電蔡供陸之三百元亦係股本並非存項大令察核情形知蔡意近取巧判責一百五十板交人保出限於年内先還洋銀一百元餘欠再核 
[英美租界公堂瑣案]  
　　積賊范長春行竊萬益新家報時鐘一座經包探竇如海拘獲解案請究讞員張柄樞司馬商之貝繙譯官判責三百板以儆○方顧氏被温草頭横肆兇毆經包探王長桂拘解請究方顧氏供小婦人之姊生有一女贅某甲爲壻不料近與浪子温某私識竊取家中田單相約避匿小婦人向之詰責温串出族人名草頭者恣情毆擊叩乞究懲司馬判責草頭一百板○王阿榮行竊禹中良家綢被一條經包探徐榮珊拘解請究司馬判責五百板○李阿三行竊高寳山等家衣服若干件經包探顧福其拘解請究司馬判責四百板遞解山東原籍○積賊蔣阿二至陳四狗家圖竊被陳所見糾同其友王阿四拘獲任意痛毆有何法寳者聞呼救聲告以租界中不准用私刑治賊陳王不聽遂連蔣扭入捕房昨晨捕頭派包探張全林解案請究司馬判責蔣二百板陳王何無辜省釋○歹人趙阿桃行竊某洋人家銀質對時表一枚經包探張全林拘解請究司馬判責三百板以示之儆 
[法租界公堂瑣案]  
　　甘大林托傅阿才帶洋銀三十七元被傅乾没昨日控諸公堂讞員杜枝園大令研訊之下甘訴稱前因家中需用籌得洋銀三十七元倩傅帶歸不意竟悉數吞没叩乞究追傅供小的曾將二十元交宏大轉寄尙有十七元業已用罄今願陸續拔還大令著押候追比○孔雲海與劉少屏因田單涉訟大令訊得兩造供詞各執諭令各邀公正人將帳算明再核昨日提案復訊孔稱劉將田單抵押今已轉抵與日本某商人劉供照帳核算孔尙欠小的銀一百三十餘兩大令謂孔先曾與劉往來不應將田單貿然扣勒著交原保人保出限一禮拜内檢出單呈案劉還押○拐匪黃世泰誘領崇明育嬰堂内女孩來滬求售案發經大令訊明判押捕房兩日追繳洋銀十六元近已期滿黃無力照繳昨日大令飭提至案笞責五百板以儆○湖北人凌春山前因窩留竊犯由包探解請大令訊供押候查明核奪昨日帶案覆訊判罰洋銀十元○公平洋行西人偕收租人某甲投案請追張阿金陳生美周和興張戚氏張蔡氏王姚氏劉楊氏諸房客所欠房租大令限本月十四日一并付清如延押追○偷兒王阿二至蘇州河中所泊船上竊取風篷衣服旋爲包探拘獲解案請辦大令判責三百板贓存待失主具領○偷兒丁根生經包探拘獲解案大令訊供之下丁認竊不諱大令判責三百板逐驅出境○偷兒汪阿坤在某處竊取洋酒號衣被包探拘獲解案請辦大令判責二百板 
[開卷有益]  
　　啓者前承陳潤夫先生交到勸學篇一千部囑爲變價助賑當由敝所轉托吳省吾翁分寄愼記千頃堂文宜廣益鴻文齋李炳請晏文盛各書莊代售計每家各受書五十部先繳洋十五元共計收到洋一百另五元悉數撥入振欵解往散給按是書爲南皮制府所著曾邀乙覽有持論平正通達於學術人心大有裨益之諭詢爲藝林中僅見之作談經濟者允宜家置一編也上海六馬路仁濟善堂籌振公所施則敬等謹誌 
 
 
 

Page 10

 
 
[奏疏彚錄]  
　　調署北洋大臣直隸總督署山東巡撫臣袁世凱跪奏爲恭報微臣卸署撫篆起程日期仰祈聖鑒事竊臣前閱電抄内閣奉上諭直隸總督兼充北洋大臣著袁世凱署理山東巡撫著張人駿調補袁世凱著卽迅速赴任張人駿未到任以前山東巡撫著胡廷幹暫行護理等因欽此當卽具摺叩謝天恩並將經手未完事件赶緊清理兹於十月初十日將山東巡撫及監督臨清鈔關各關防並鹽政印信曁王命旗牌交卷等件派委署濟南府知府徐世光署撫標中軍叅將黃占元齎交兼護撫臣胡廷幹接收任事臣卽於是日交卸十一日起程馳赴新任所有微臣卸署撫篆起程日期理合恭摺具報伏乞皇太后皇上聖鑒謹奏奉硃批知道了欽此 
調署北洋大臣直總督署山東巡撫臣袁世凱跪奏爲續保惠民縣境五楊家堵口出力人員繕具清單懇恩照擬給奬恭摺仰祈 
聖鑒事竊五楊家漫口合龍在事尤爲出力人員業經臣於光緒二十七年九月二十八日隨摺奏保並聲明其餘出力員弁並查明勞續使次再行彚案請奬恭奉諭旨允准欽遵在案伏查五楊家大隄口門原寛一百八十餘丈逐漸淘深五丈有餘大溜頂衝勢成入袖辦理本極棘手又因節省經費先用草壩進占迨口門收窄水力益猛兩壩金門相繼塌陷幾至頂事隨卽除用雙占前進幸賴該員弁等踴躍用命方與水爭最險蹈危備嘗辛苦用能迅速蕆事赶於霜清節前堵築合龍其勞勛實未可没據降調臬可尙其亨革職道員何國提統帶副將張勳會嶯核明請奬前來臣逐加覆核謹擇其尤爲出力各員弁繕具清單恭呈御覽仰懇天恩俯准照擬給奬以示激勸出自鴻慈除將文武員弁履歴造册咨部並武職自千總以下彚咨兵部核奬外所有五楊家堵口出力人員續案請奬緣由謹恭摺具奏伏乞皇太后皇上聖鑒訓示謹奏奉硃批該部議奏單二件併發欽此 
吏部謹奏爲遵旨議奏事准行在臣部咨送内閣抄出前護理直隸總督廷杰奏奉宣化縣知縣陳本調補天津縣知縣　缺所還每冲繁　要缺　應在外調補於選缺知縣内逐　遴選查有肥鄉縣知縣張丙　老成練達盡心民事以之調補宣化縣知縣銜缺相當毋　送嗣引見所遺肥與縣知縣選缺直現有應補入員應請扣留外補等因光緒二十六年閏八月十二日奉硃批吏部議奏欽此欽導移出到部查肥鄉縣知縣張丙嘉於光緒二十七年三月十一日奉上諭著卽行革職等因欽此所請調補宣化縣知縣之處應毋庸議革宣化縣知縣要缺應令該員另行棟選謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此袁世凱片　再東省上年夏間因海防吃緊時有土匪紛擾所有沿海防軍五營左石翼防軍八營調遣防製援軍務年分按勇丁三各加給長夫一名遵章辦理並起支口糧日期當經奏報在案現在地方漸覺平靖庫欵又極支絀前項加給長夫應自本年九月底止一律裁减仍按五勇一夫舊章報部核銷以節糜費兹據善後局司道詳請具奏前來臣覆核無異理合附片具陳伏乞聖鑒謹奏奉硃批該部知道欽此 
頭品頂戴陜甘總督奴才崧蕃跪奏爲揀員調補副將要缺以裨營伍恭摺仰祈聖鑒事竊照陜甘督標中軍副將和色本因病懇請　缺回旗調理奴才業經奏明開缺在案所遣中軍副將員缺爲督標領袖事務較繁非精明强幹諳練營伍之員難期勝任奴才隨在於各管實缺爾將内逐加遴選查有現署肅州鎭總兵正任涼州鎭屬莊浪恊副將永明留心時務幹練有爲該員由護軍叅領於光緒十八年十一月補授斯　十九年五月到任歴次委署涼州肅州兩鎭總兵均能切實整頓營務日有起色以之調補督標中軍副將實屬人地相需亦與章程相符合無仰懇天恩俯念員缺緊要准以該員永明調補督標中軍副將員缺俾資得力如蒙俞允該員係實任副將已經引見回任今調補　將銜缺　當毋庸改爲試署應請飭部核給實授劄付以符定制除飭取履歴清册送部外所遺莊浪恊副將員缺已由奴才揀員另摺請補理合恭摺具陳伏乞皇太后皇上聖鑒訓示飭部核覆施行謹奏奉硃批兵部議奏欽此 
頭品頂戴浙江巡撫臣任道鎔跪奏爲籌解本年第四批地丁京餉銀兩恭摺仰祈聖鑒事竊照承准軍機大臣字寄欽奉上諭各省應解光緒二十七年京餉務於五月以前解到一半十二月初間全數解清不准截留改撥藉詞延誤等因欽此計單開浙江地丁銀四十萬兩業已先後籌解銀三十萬兩均經奏咨在案兹據布政使誠勳詳稱於光緒二十七年秋撥收存各欵内動支銀五萬兩解委候補知縣盧土鴻　解　滬由滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合恭摺具奏伏乞　皇太后皇上聖鑒謹奏奉硃批戶部知道欽此 
陶模片再廣西右江鎭總兵李永芳檄調來省另有差委所遺右江鎭總兵篆務查有現署左江鎭總兵陳桂林堪以調署陳桂林遞　左江鋪總兵缺查有提督銜廣西委且總兵黃元果堪以署理除分檄飭遵外謹　片具奏伏乞聖鑒謹奏奉硃批兵部知道欽此 
周　片再清何遠高驂　業已原品休致所遺員缺經前督臣李鴻章查有委用道袁大化　　篤實辦事精詳飭委署理仍照客會　各局咸事務未及奏　移交前來理合附片具陳伏乞聖鑒謹奏奉硃批知道了欽此 
袁世凱片　臣前疑麟麟海防三營業經專摺奉明在案現臣奉命北移東省伏莽素多未免顧慮而海防重地尤須暫示　　所有擬　三營官戀稍緩擬　俟張人　抵任再由讒　臣察看精形酌量辦理臣爲愼重防務緩靖人心起見理合附片具陳伏乞聖鑒訓示謹 
奏奉硃批著照所請該部知道欽此 
袁世凱片再武　右軍先鋒隊前承恩命流臣總統並奉刊頒該軍總統關防祇領導用在案現臣奉命北移曾經電奏請旨擬將該軍交由護撫臣擬統尙未奉到諭旨而臣卽須交卸北上自應將總統關防移交護撫臣胡延幹暫爲兼護謹附片具陳伏乞聖鑒訓示謹奏奉硃批知道了欽此 
袁世凱片再山東布政使胡廷幹奉命護理巡撫其藩司本任例應揀員接署但臣昨准新任撫臣張人駿電稱定於本月十二日由清　浦起程計抵濟南不過旬日爲時無多胡廷幹自可暫行兼護巡撫不必另行委員署理藩司除分别移行外理合附片陳明伏乞聖鑒謹奏奉硃批知道了欽此 
許遼騤片再據署浙江平陽恊副戕湯明盛禀稱查得調署右營都司本任有營都司王毛興年老重聽實係精力就衰難期振作　諸　合作致等情前來臣查該都司司毛興旣經該副將察其精力就衰難期賑作現當整頓營伍之際未便任其纞棧相應請旨將浙江平單　左營都司王毛興勤令休致以肅戎政除追原領劄副另行咨銷其所遺都司員缺係陸路題補之缺容臣按照新章遴員請補外謹會同浙江巡撫臣　遵鎔及浙江提督臣余宏亮合詞附片具陳伏乞聖鑒赦部查照施行謹奏奉硃批著照所請兵部知道欽此 
 
