# 1910 - 22 - 4913281

 

Page 1

 
 
   
 
 

Page 2

 
 
上諭L ] 
　　監國攝政王鈐章十二月十一月内閣奉　　上諭禮部奏參讀祝官讀祝錯誤一摺昨日由監國攝王代奉先殿恭奉德宗景皇帝神牌升祔大典禮節隆重其執事官宜如何謹愼將事乃讀祝官景明竟將祝版内讀作恭代字樣其任意錯誤非尋常疏忽可比景明着卽行革職發往軍台効力贖罪以示懲儆欽此軍機大臣署名奕劻世續鹿傳霖那机戴鴻慈宮門抄○十一日召見軍機鄧邦述何彦昇張士翰崇文論説 
[小説界之評論及意見（樊）（二續）]  
　　且吾輩愼勿謂作通俗文字。其價值爲甚賤也余。今試問作三國演義水滸傳者吾國及今有幾人乎。大抵文人恒欲炫其特有之長。不欲自貶以見輕於流俗。故至公之論。至眞之理。不特已所不言。且甚忌他人之言之也。余非有作三國演義水滸傳之才。故今兹之爲此論。也在余固無所嫌忌。不然則世人亦將以余爲欲炫已長。而特先與當世文章家開軍事談判矣。抑余尚有一至緊要之語。不能不爲吾輩告者。則文字之爲道。其所謂美惡者。在全體之結搆不在一字一句之新鮮三國水滸佳處卽全體之結搆奇也。若以字句論。則俚俗不堪矣。彼聊齋所以遜於三國水滸者。卽但以字句新鮮見長無全體結搆之大魄力。此不特就小説而言。卽左國班馬以至唐宋諸家之文章。亦皆如是。彼旣有全體結搆之能力。而於字句間。自不難以餘力修飾之以圖美觀。非吾國近人之評論文章。祇爭一字之雅俗。而置其全體於不顧也。一字之雅俗易見。而全體結搆之工拙難知。故世人多能就其易見者而爲評論。故以余一人之意見能作典雅文字者。其人或未必能作通俗文字。而善於作通俗文字者。其人若非能文之士。决難勝任也。文人多有結習。好炫其長。不肯降格。故勸彼作通俗文字彼殊不願。長樂高夢且先生曾著論偏重文字之害。語極痛切。足以矯時流之弊。余所最服膺者也。　　以上所言。似余左袒通俗之文字矣。而又不然。余意文字之通俗典雅。分途爲用。無所謂此工彼拙。余前之所論。係欲矯世人之獘。並非對文章家肆其攻訐也。蓋余以爲若就小說而言。則典雅文字。與通俗文字。皆不可少。典雅文字。近於美術。愛美之心。人人而有。余輩苟能利用世人愛美之。心。而以美術文字。見之小說。縱爲多數人所難解。而能得少數文人學士。讀之。其爲益亦正非淺因近今能占據社會上。重要之地位者。尙在此少。數之人也。若此占據社會上重要地位之少數人。咸能得小說之益。其間。 
 
 
 

Page 3

 
 
　　接影響於全社會。亦正不少。但若就此點而言。則余益不能不深望文章家之更須注意者。數事焉。一則此種小説。要有高尚理想。二則此種小説要。有文學意味。三則此種小説。宜傾向於世界的國家的政治的社會的科學的諸方面。若其道理甚淺。只足以爲兒童取法者。而亦必以最典雅筆墨叙寫之。則在兒童方以文。字艱深。不能卒而在文人學士。又以已通其理。讀之無益。豈非兩不得其用乎　　余輩須知今小説已分爲新舊兩派。如兩國之軍隊焉。新派小説。所佔之陣地。恒在城鎭。而舊派小説所佔之陣地。恒在鄉村。鄉村固較城鎭爲多。於是舊派。小説之陣幅較廣。余輩。均立於新派小説。陣地之人。今欲由。城鎭攻入鄉村。必須分軍爲兩隊。其第一隊。卽典雅文字也。先以此隊爲前驅。使彼文人學士倡之。而令鄉村中之文人學士和之。先降其將帥。於是以第二隊逐步爲營。漸漸進襲。使鄉村中之舊派小説。漸知勢力。陣勢大動。然後。躪而入之。則鄉村之匹夫匹婦罔不棄甲歸降矣。夫余。所謂第二隊者。卽通俗文字之小説也　　凡人之情。恆習於所近。故其觀察社會。往往有誤謬之處。今人只知新派小説受社會之歡迎。而不知吾人所聞歡迎之聲固聞之於吾朋友也吾之朋友。皆能文者也。卽不能文。亦能審文章之美者也。卽稱揚此善譯新小説之文章。亦大報館之記者。與名流之函札也。余輩若據朋友之論。與報館記者。名流函札。而遽信新小説爲已大受社會歡迎之。據在余觀之。殊爲未確。蓋余輩之朋友。及報館言論名流函札。皆余。輩之所近也。須知 
捨余輩所近之外。其社會之面幅。猶至大無垠余輩固宜叩意見於彼等。探消息於所不常近之儔。而後方可認爲一般之輿論也。以余之經驗。則捨余十年來所識之新朋友外。其舊時親戚故舊。與里巷間之頑夫穉子婦人。依然但知三國水滸西遊記。而能舉新小説之名者。百不一二。其能稱頌新小説之美者。蓋罕聞也 
　　余今欲於我小説界諸君有所貢獻。余不得不以余私人之意見。先爲小説而下一定義日。小説者。依自然的之方法手叚。從情。的方面以。牗發人心靈中之各力之一種特殊文字也　　據此定義則近今所出版之小説。與此相犯者。不遑枚舉。余今亦不欲明揚之。以重觸彼人之怒。但余尚有不能不再三申明者則以余所下之定義。全然根於心理的研究之結果。其所謂情者。非僅指男女而言世人若不解其意味。徒作艷情小説。蕩盡浪子之魂。則其爲書之價值。不過較肉蒲團燈草和尚稍爲風雅隠蓄而去小説之義將益遠矣（未完） 
專電 
[電一（北京）]  
載軍機倡議諮議局議案關係治亂權限過狹應請擴充或飭督撫免予監督 
[電二（北京）]  
政務處以攝政王時常指駁保案議再嚴定章程 
[電三（北京）]  
御史奏參某督才欠開展不勝疆吏之任寄諭該督知道 
[電四（北京）]  
贛撫馮汝騤奏保裕隆奉旨以吏部丞參記名 
[電五（北京）]  
美國太平洋艦隊於西二十一日由横濱起程開赴布哇島火奴魯魯查禮斯頓亦於是日向瑪尼拉進發 
[電六（北京）]  
日本萬國新聞記者協會於西二十日夜招待駐日各國大使公使開晚餐會席間英國大使瑪克度那君演説謂各國互懷猜疑是爲惹起世界騷亂之原因次後藤遞信大臣演説謂日本政府不拘變更内閣常以增進世界之文化平和爲目的 
[公電（揚州）]  
　　各報館鑒前某報載有污衊兩淮敎員一節意在中傷乞公察兩淮同人公電 
緊要新聞一 
[滿洲鐵路中立問题一（東京通信）]  
　　滿洲政策將現於議會據日本政友會中消息謂日本政府對於滿洲政策往往有失檢之點致惹起外交上之重大問題究竟現任内閣有如何之成算外間無從懸揣故於議會開會之日擬隨此次之美國提議問題同時質問又聞明治天皇連日召見小村外相等秘密會議並派福島中將赴滿洲各埠察看軍隊　　美國政府之對清政策據日本某新聞社得北京消息謂據某英人之説凡對於冠有平和二字之提議無論何國皆表同意但日本銷費數十萬之金錢犧牲數十萬之生命所得之滿洲特權豈可輕輕放棄耶然 
 
 

Page 4

 
 
　　則本提議欲求實行。到底不易惟爲日本可憂者。在於日俄兩國不能調和。又謂縱使提議不能實行在美政府因此得清國之歡心以成其對清政策。眞可敬服 
　　鳩山和夫之意見。日本鳩山和夫氏謂本問題斷難贊成萬一容其成立是卽没却日俄戰捷之功。回想往年最。惠國條欵存在之時。我國外交何等。困難。幸而依大隈伯爵與墨西哥國締結之自由條約先立打破之根抵繼至陸奥伯之外務時代漸得解脱其束縛由此觀之外交上對於列國之聨合同盟。斷不可認况乎爲我勢力圈。内之滿洲。對。於我所有之滿鐵問題耶。然則我國民當不僅反對美國之提議且必進而攻破列國之聨合同盟云 
　　林董伯之評論。林董伯之意見謂美國如果眞心欲使此計畫成立第一須先確問。日俄兩國之意嚮。今不出此。而突然向列國同時提議。不顧當事國之意思如何。而用其最高的手叚適與清日戰後之三國干涉無異雖然在余。（林董伯自稱）固不信美國抱此意見。也　　南滿鐵道股票騰貴。自美國提議滿洲鐵道中國借資贖回之問題發生以來南滿鐵道股票。非常。騰貴。每股。原價二十元。照十一月二十九日巿價頓漲至五十元二角較十日前貴至十九云 
[滿洲鐵路中立問題二（西報譯要）]  
　　日員論愛錦鐵路。字林報載東京通信員訪函云據日日新聞載稱南滿洲鐵路某理事。曾謂愛錦鐵路敷設權。英美公司尚未實獲中政府如以此權畀諸該公司則應照會日本。因該路之一叚。須與南滿洲鐵路並行故也。該理事並稱該公司卽實得斯權而錦州船港之工程。亦非一時可成。故必俟三五年後愛錦鐵路始能。與南。滿洲鐵路競爭。或慮愛錦 
鐵路告竣後南滿洲鐵路利益將受損礙惟南滿洲鐵路與滿洲商民之 
交際業經固定此亦無足爲慮云 
　　俄國反對滿洲鐵路中立策。文滙報載初十日柏靈電云美國國務大臣諾克斯君宣稱彼已接得俄國正式公文。拒絶滿鐵路中立之議同北京電云俄國拒絶諾克斯君處置滿洲鐵路公文聞。有三大原因。一中國之主權及滿。洲開放門户主義。以俄政府之意度之並未。受目下情狀之損礙二俄國若允認諾君之策則滿洲俄人之事。業將受種種之窒礙。三西比利亞與海參威中間之鐵路關係綦重。俄國勢不能不保爲已有 
[閩督電請外部與法使商除身税福州]  
　　閩督松制軍以越南法官苛收華民身税電咨外務部請與法使商除此項苛税聞已經外部允許茲錄電文如下頃接越南商會禀稱甲午役後法官違約苛收華民身税前懇力拒挽回本年六月間法官開大會於河内僅允蠲免婦孺及老人每月五毫之身税及過埠紙税欵其餘人身税仍令照納且新增嚴酷事例八十餘條勢如火上添油除職會聯集東京各埠華商公呈駐越法督伸明公理請甦商困外伏乞大人鼎力維持無任迫切等語查越南地方華僑最夥内附至殷據禀法官違約征收身税及一切苛待情形實爲可憫合亟電請貴部轉商法使及法國外務部務卽撤除身税照約保護 
[電告美國運送艦吹散]  
　　文滙報載本埠美總領事今晨接福州電稱星期四日美國運送艦米其爾號入口艦長勞勃斯君來告有運送艦阿丹姆斯號於星期三日在大洋吹失請協助尋覔閩督已命福安軍艦偕同該艦啟椗前往查覔按米其爾及阿丹姆斯兩艦均係本埠耶松老松澳菲列濱政府代造於初三日同行離滬 
[贛諮議局電詢籌還國債辦法江西]  
　　贛撫馮中丞照會諮議局云宣統元年十一月二十八日准直督部堂陳感電開辰籌辦國債一事前已電達計均邀鑒連日准各省來電催索簡章查此項簡章乃天津商會草案並非定本昨已咨送茲先摘要電聞（章程已錄前報）以上各節該商會聲明僅舉大略請全國各省代表各抒所見以便隨時改定等語前咨到後務祈尊處體察情形妥爲集議如有異同之處隨時詳細示知以便公同商酌再議實行等因到本部院准此查此案昨准直督部堂養電當經照會在案准電前因除俟草案咨送到日再行照會並分行司道及各局處所一體遵照會同紳商學各界妥爲籌辦外相應照會貴局請煩查照妥爲籌辦可也諮議局奉文後卽經議長謝遠涵副議長黄大壎郭賡平會同常駐議員開會提議擬用募公債辦法爰於本月初五日電詢皖蘇鄂省以便得復定議茲將原電錄下　　蘇州安慶武昌諮議局公鑒頃接撫交天津商會籌還國債簡章係攤捐性質恐難辦到敝局有　用募公債法者貴局高見如何請電覆贛諮議局印 
[湖州鄉民閙漕近狀杭州]  
　　湖屬程安德清三縣時届收漕鄉民大起風潮官紳協力勸導解散歷誌本報茲聞程安兩縣始終 
 
 

Page 5

 
 
　　幸未暴動已於初五日解散。德清一縣於上月二十八晚。由紳士施涵程森丁毓瑚等十人聨名具禀縣署。其文略謂竊職等今蒙片邀隨同賢駕出城極力勸導據述今夏大水爲災田禾淹没魚蕩雜粮槪成無着雖有補種不過十之二三其時苗秧每畝三元艱辛萬狀入秋又復亢旱大勢歉收前蒙撫憲剔荒徴熟自應照章完納無如近年以來百物貴。民力不支。且有苦情阻於上達。惟有懇求减折。云云職等無可理勸无在洞鑒深恐愈衆愈衆匪類乘間煽惑。城巿皆驚錢漕出入。職等向不干預。但事關桑梓又繫治安不得不據實陳明叩請轉求撫憲於今届剔荒徴熟之原定完額外格外恩施再减。以安民心實爲德便二十九日。姚邑尊准照發出由單核减二成電禀撫憲辦理。一面出示曉諭先將漕總朱德懋退卯鄉民以勘書揑荒。爲熟與撫憲剔荒之諭大相反背。竟不肯退。二十八至初二。日四城緊閉水陸不通。初五西路鄉民進城店舖罷巿。搗毁蔡三慶南貨店。當時拿獲六人。由縣懲者。幸東路鄉民數千人札住三里塘。不來滋。閙否則危矣。衆紳出城數次曉以利害喻以國法仍。要求嚴懲漕總故二十七日至今相持不下。省委府委無法可施不知如何了局茲將袁巽初觀察等兩次電禀及德清縣會同省委電禀錄左 
　　袁觀察等上省憲電撫憲藩臬糧巡警杭道台鈞鑒要密昨夜抵湖鄉民船隻近千停泊城内外尚未暴動今日由永出示開導沈統領帶師船二十艘到疐閣彈壓設法解散先慰厪注思永孫桐等叩冬　　袁觀察等續電撫憲藩臬粮巡警杭道台鈞鑒連日出示勸導鄉民仍因被誘被脅盤而不散徧黏揭貼聲言焚掠意在恫嚇迭經示期願完糧者護送上倉已完糧者護送回鄉今日黎明派隊會縣換船分别勸諭幸於已刻一律開行并派師船尾送以免停留首要尚在訪拿善後事宜容妥籌續禀謹先電慰厪注思永蓉孫桐叩微 
　　德清縣會委上省憲電撫藩糧憲鈞鑒委員祖昭初一到德會晤知縣肇椿和衷商榷激紳集議並赴城上開導均無效果旋又出白話勸誡告示又允仿照程安二邑辦法略示體恤亦出有告白衆仍未散初四下午椿昭會同徐管帶至烏山廟招鄉人演説耆老擬於明早回去如再不行擬十鐘會坐小舟同師船走散諒無暴動以紓厪系楊太守陳管帶均到詳情另禀祖昭肇椿同叩支 
[夏會長再以大題目壓報館杭州]  
　　夏會長呈請 
嚴懲全浙公報主筆吳敖一節已誌昨報茲悉夏會長自回總會後待至昨日下午以當道音息毫無因復函致中丞辨明此係臣子之義非關個人之事詞甚激烈如不嚴懲則决計卽日北上伏闕請罪茲將致撫院函照錄如下中丞大人閣下敬啟者公報主筆污衊先朝宮闈已允立提嚴辦自當靜候惟此事公報主筆實有大逆不道之罪二污衊先朝宮闈罪一揑造先朝懿旨罪二誣震武以污衊先朝鑿空傾陷罪三奏案具在震武果有此而公報載之污衊先朝之罪震武任之震武無此而公報誣之污衊先朝之罪公報任之以報律論罪固無有大於此者此何事也可以登報誣平人之母且不可况誣先朝此何事也爲本朝之臣子者烏可以不辭閣下受恩深重不能立提此病狂喪心之公報主筆歸案嚴訊而遷延懸宕一任公報之肆意污衊先朝何以對朝廷楊觀察面諭之詞一則曰查明再則曰更正三則曰照報筆嚴辦究以報律何條爲據自十一月初十以後公報無日不肆醜詆震武未嘗置辨個人毁譽無足辨也此則事關污衊先朝宮闈自有臣子應發之義憤應盡之責任閣下爲震武人而嚴懲報館固震武之所不願决不欲以此上煩官長爲先朝辨誣則個臣子之義中外同之閣下必有以仰報朝廷無俟震武之一再申請也迫切待命敬請勛安伏乞垂鑒 
[旅滬粤人電商賭餉問題]  
　　北京戴中堂梁尚書陳 
給諫麥侍御曁同鄉諸公鑒賭爲粤省巨害亟宜禁絶藉賭籌餉中外無此政體禁賭而責令地方籌抵憲政亦無此辦法然兩害相衡則取其輕如必須籌抵則酌加鑒餉猶勝于雜捐苛擾惟吾粤本有人滿之患以致賭盜成風今旣不惜籌費在民以除巨害必先思補救于後以養游民若勉事籌抵而再提其盈餘則游民愈多脂膏愈竭禍患之至將有甚于賭盜者矣擬請奏明加餉事如實行除原餉及賭捐外應儘數留辦全省各項實業或闢地殖民等事以期善後而無流弊粤民幸甚駐滬廣肇公所紳商等叩日本通信 
　　銀行買辦虧空逃匿長崎來函云長崎滙豐銀行買辦繆玉庭虧空一十萬元現已逃匿華商受伊拖累爲數甚鉅滙豐洋東已訴請日警察署嚴緝 
　　按繆玉庭粤人久爲滙豐買辦頗著信用上年以受友欺騙約數萬元 
 
 

Page 6

 
 
伊叔囑令辭去且不允爲伊担保（伊叔在横濱爲滙豐買辦）玉庭乃央長崎商會簽字担保得仍蟬連故此事　會恐負責任矣商會本無爲個人担保銀錢之理乃長崎貿然爲之致受此累各埠商會幸勿蹈其覆轍也可 
　　𤍽心農事者警告東報刊南京打原領事報告商務省云目今中國政府注意改良農事設立實業學堂農事試驗塲及師範學堂中亦設農園此等學生畢業必以改良農事誘導地方農民爲務其結果必改用人造肥料如地廣之中國其需要數何可限量我邦人造肥料之廣告亟宜遍送各省農業等學堂并詳告使用的方法將來販賣之多夥其結果可以預决而對付中國之廣告方法如下一仿德國例譯中國文詳記各種肥料施用之方法及人造肥料之效果印刷遍送二將各種肥料包裝寄贈農業學堂農事試驗塲及其他必要之塲所徴其試驗成續之記明書爲將來廣告之利用三農業學堂農事試騐塲等處所聘之日本敎習及留學日本者可倚賴其介紹或販賣總之不吝費用速施廣告之手叚將來必可滿意也 
　　𤍽心實業之華僑神户僑商吳錦堂氏浙江慈溪人來東已久初辦輸出入各貨獲利數十萬乃於日俄交戰之歲兼作投機事業屢經困難結果仍得三百萬元遂將辦貨及投機事業一槪停歇去年在慈溪創辦錦堂兩等學堂一所開辦經費及置學堂永遠産業共計二十萬金事爲今撫憲增聞悉極爲嘉悦特派浙紳嚴達田國憲二君至神敦請錦堂回籍開辦實業吳君以抱恙未行約于明春返國現已電覆增撫矣時評 
[澳門界務果將移粤辦理歟]  
　　澳門劃界問題决裂於香港也則請提京商辦到京後外部甫與葡使開議而又有移粤仍歸中葡兩使會議之信在粤則曰移京就近在京則曰移粤就近移京移粤僕僕道途將永無了結之日記者曰辦理外交不在地而在人韓報竟迫令封禁矣陽歷正月八號大韓每日新聞因言論有礙治安特迫令將該報館封禁噫嘻此固韓人之報館也此固因言論權之受制干外人而始有此不得已之舉動也乃不謂言論權並未受制於人而摧折之不已則斬刈之一而再再而三一若盡去之而後快者不獨此也卽在同爲言論機關之代表亦且旦日而伐之矣如曰不信彼兩浙之敎育會三湘之諮議局果何爲者贛報又勒令封閉矣江西憲政報又以登載樂安錢令女公子事勒閉矣夫紀載失實毁及個人名譽照報律罰金更正足矣而必勒令封閉也何居鳴呼言論機關摧折如是我輩能無放聲一哭 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[官紳商議帶征自治經費問題蘇州]  
　　蘇屬官紳　　日前函商帶征自治經費各情已紀本報茲悉當時長元兩縣以此舉類於加捐自應從長計議况現在自治公所尚未成立須經紳民妥議允洽方可實行惟吳縣陳大令不以爲然故有仍議帶征之舉（按吳縣田賦都係糧書包繳雖加無防）茲經自治籌備公所潘尤江正副所長再復三邑尊函云接奉環示敬悉種切自治經費諮議局議定每石附捐四十文此項附捐謹按民政部奏定章程第二節第九十三條公益捐之創辦由議事會擬具章程請地方官核准遵行嗣後如有應行變更廢止之處亦由議事會條議呈請地方官核准等語是公益捐須經自治議事會公同議决然後呈請地方官核准征收刻下籌備自治正在宣示選舉人名定期投票之時將來議事機關成立此項附捐自在議員規畫之中諒不至有所異議至來函所稱常昭亦擬帶征一節查蘇府屬各縣長元吳自治範圍内歷辦敎育慈善各部分向與常昭江震等邑性質及方法不一卽公欵公産盈絀亦未能相等弟等明知每石僅收錢四十文固屬輕而易舉惟自治關係城鄉與共創一新捐名目必須人盡皆知衆情尤洽庶於自治進行不至有所妨礙本年秋收歉薄帶征積穀業蒙詳請展緩此項附征公益捐事屬創始民情易起猜疑擬請緩至明年上忙爲始届時城區議事會董事會均可成立卽請鼎力主持准如所請是所切禱 
[甯紳議定浦口開埠辦法江甯]  
　　江寗下關對岸浦口爲津浦鐵路南段之起點該處地畆近年被人購買殆盡惟救生局洲地一叚寗人爭執經年嗣業户馬得陞等陸續禀明前督端願將沿江地叚一千餘畝報効歸公充作江寗府屬公産批准在案端前督擬於該處自開商埠迭經寗紳屢次借府敎育會大開會議决定辦法一鳩集公司自辦民埠輪渡公舉黄愼之學士主持請江督代奏一勘丈接收報効歸公之地一路局已佔用沿江公地百八十丈今又加索二百丈溢出鐵道範圍妨礙民埠萬不可許以上辦法卽日分具公呈請張制軍核辦續又有人條陳江督以浦口地畝業户所豎界石彌望皆某某堂名某某公司難保無影射外人請派員會紳清查各業户契照一律飭令註明買主姓名并聲明委無影射以杜流獘聞江督刻已一一照准矣 
[桂省自治研究所分合辦法廣西]  
　　梧州府志守奉到廣西全省自治籌辦處札開案查憲政編查館奏定九年籌備事宜期限清單内開第二年籌辦城鎭鄉地方自治設立研究所又本處本年籌辦事宜期限清單通飭各府廳州縣籌備次年設立自治研究所誠以九年憲政以自治爲根基自治進行尤以儲才爲要義本處本年分設三處研究所飭由該各廳州縣選送學員原爲養成自治人才起見現畢業期邇各屬自治研究所自應遵照部定研究所章程及各省官報三十五期載由本處詳定第三十號研究所詳細章程於明年一律設立惟是研究期限部章定爲八個月所有講室地址及薪膳的欵在在均關緊要誠恐偏僻州縣籌設爲難殊非自治思想普及人民之道故第三十號詳細章程第二條復有學員不滿三十名得合數廳州縣組織一所之規定桂省地方物力隨處不同本處所知自不及該府就近考察之切除通諭外合行札飭札到該府卽便轉行所屬體察情形逐盤計劃何處力能獨設何處勢必統籌其合設一所者凡管學官之指定學員之分配經費之負擔統由該府於本年十一月二十五日以前妥爲籌劃一面行知所屬先期籌備一面依限電復本處仍由該府隨時指揮監督統限於明年二月初一日一律開學事關憲政幸勿遲延 
[新嘉坡領事禀報革黨回粤起事廣東]  
　　日昨粤督據新嘉坡左領事禀接坤甸匿名函稱有王炳廖清霞等十名將回厦起事其軍火運至汕尾銅山各港並附繳拾獲革黨書信一封其首尾稱呼處俱經撕去或防洩干究亦未可知但此函所言似非揑造事關重大不能不報云云袁督接禀後業已電飭所屬一體嚴行查緝矣 
[英領請開海口河道之駁阻廣東]  
　　瓊州海口河 
道淤塞瓊關税司曁英領發起挖濬介紹英工程司估價由瓊崖道禀請督憲察核當奉袁制軍批云查瓊州海口港道淤塞船只往來不便自係實情惟英工程司所議疏淩辦法第一欵需費七百五十萬爲數太鉅斷難辦到卽照第二欵辦法亦當需銀五十餘萬且將來能否不致再淤毫無把握現值庫儲支絀公家籌欵不易應如何設法酌辦仰廣東善後局會同關務處勸業道妥議詳覆察核至瓊關税司議請息借洋欵及擬抽該口免税糧食米麥等捐均屬流獘甚多未便照准其工程司報告等項應俟議定辦法酌核辦理毋庸遽行照送各國領事及商會人等並由局處備移該道遵照 
 
 

Page 11

 
 
分類新聞 
[政界]  
　　 
[徐民上控書差索詐蘇州]  
　　徐州睢寗縣民莊景榮上控日前被盜匪槍刦拒捕傷人縣中獲盜延不究辦書差索詐等情奉司憲批云查此案前據該前縣將勘驗情形禀詳到司卽經批飭勒緝贓盜務獲究報在案又據稱已由縣役先後緝獲萬永年李心平二犯業經供認聽從王禮敬行刦不諱萬永年且已監故何時閲一年有餘該縣竟無隻字詳報殊不可解仰徐州府速飭睢寗縣先行查案具復一面添差比捕懸賞購線勒限嚴緝逸犯務獲提同現犯研訊確情錄供通詳並究明書差有無詐索賄縱情弊分别詳辦母稍縱延 
[請免當票印花税不准安慶]  
　　廬江縣令日前上禀撫憲呈稱奉飭舉辦當票印花税典商以典質均係貧户再加印花税似於民情諸多窒碍懇予豁免等情當奉批仰印花税務處核議據覆當票印花係取之典鋪並非取之於民户且應遵照部章舉辦所請豁免之處未便照准 
[札飭整頓礦税陜西]  
　　勸業道批白水縣張令紹彩禀云查該縣産煤行運渭北各屬地面寛闊銷路甚廣據禀煤井被水各節察核情形尚無大碍應卽飭令井商赶緊修補以便工作查閲另摺開呈八月分中旬僅收炭税錢十三串餘似此收數寥寥税務安望起色陜省礦税以煤炭爲大宗亟應切實整頓以裨要需仰卽認眞徴收核實報解母任吏胥弊混致干未便 
[湘潭籌設自治研究所湖南]  
　　湘潭縣地方自治局現經局紳會同縣令商議僉以籌辦自治首在得人故以各屬設所研究爲急務業經省垣地方自治研究所招集各鄉士子入所研究擇定胡紳元倓爲所長仍俟派赴省垣自治研究所本邑各學紳畢業回縣時卽便派充講員隨時開辦 
交涉 
[飭查法商火酒是否完税廣東]  
　　法商林嗎販運火酒被釐廠扣留一事昨經法領照會袁督代爲辨白袁督接文後當札行釐務總局及粤海關税司一體查明具復等因略謂法商林嗎之火酒三十箱運往貴州安順府城據稱經已完納正半各税佛山釐廠因何扣留應飭查明情形迅速具復以憑核辦 
[廢止法庭跪訴之定議福建]  
　　厦門鼓浪嶼會審公堂及洋務局會審華洋交涉案件華民皆須跪訴曹王二大令以現當立憲時代亟宜尊重國體敬重人格遂照會各國領事及工部局凡此後公堂案件無論華洋訟事卽華人與英人訴訟一槪免跪惟犯盜賊拐刦各案訊實定罪後仍令跪訊各領事始尚不允經曹王二君再三辯駁各領事方行一律簽允 
軍界 
[海軍學生舉行畢業考試武昌]  
　　鄂省陸軍特别小學堂附設之海軍駕駛班原爲養成管駕兵艦人材而設現因各艦已劃歸海軍處編作長江艦隊鄂生畢業後難派差委故鄂督日前咨商軍諮處請爲該生等另籌出路此事已見本報茲該生等已届畢業由監督劉香逵觀察定於本月十四日起十九日止將平日所學各科按日分門嚴行考試並請制府派員監塲以重大典 
[督練公所提調易員長沙]  
　　湘省督練公所兵備參謀敎練三處提調趙葉郭三君現經先後派委水師巡防各統帶管帶在案所遺提調差務未便虚懸昨由岑中丞札委工兵科舉人危道豐接充兵備處提調工兵科舉人袁宗翰接充叅謀處提調步兵科舉人蔣國經　充敎練處提調不日卽當到差視事矣 
[優待軍官學堂學員安慶]  
　　軍諮處以軍官學堂由各省選送學員考取留堂肄業所有在各省當差應支薪水仍按月如數照發至未曾考取各學員仍遣回原省當差儘先委用以示體恤當卽據情咨行皖撫移督練公所轉飭一體遵照學務 
[蘇商體育會畢業給憑蘇州]  
　　蘇商體育會因本年一二三年級各班操員已届畢業之期當由魏敎習分别考試現已考畢定於日内給予畢業文憑以示奬勵 
[勸學所定期考試私塾學生蘇州]  
　　長元吳勸學所以城内外各私塾學生現届一年學期自應照例舉行彚考以分等次茲定於十二十三等日由縣視學員召集到所分别考騐現聞各塾報考者共十餘塾學生等約八十餘名 
[建德創辦師範傳習所浙江]  
　　建德縣前以該縣興辦各學堂雖逐漸推廣而師範傳習所尚付闕如不足以備師資當經該縣令會紳集議妥籌經費創辦師範傳習所一所其規模均遵章辦理刻已上詳撫台核示立案 
實業 
[桂林竹木柴薪公司招商承辦廣西]  
　　桂林竹木柴薪公司向爲職商長發林承辦每年承餉一萬一千兩現三年已滿另招接辦每年須承餉一萬三千兩逢閏照加商人申順利只出一萬二千兩長發林仍如舊額均不得一萬三千兩之數故刻由統税局出示招商承辦 
[農商工藝研究公會批准立案廣東]  
　　職員李貽孫等以農商工藝研究有資禀懇立案飭縣示諭維持等情奉勸業道批云據呈以自治範圍甚廣擇要講求擬設新會地方自治研究農商工藝公會以專門考 
 
 

Page 12

 
 
　　察之益殊屬知所先務查振興實業事關籌備憲政已由大部飭設農務商務總分等會以資研究現該職商等並顧兼籌足徴𤍽心實業核閲所擬簡章亦大致明晰仰新會縣飭卽訂擬辦事細則及舉定會員將銜名列册呈縣校明通禀察核卽予立案並俟該會開辦卽行出示曉諭以專保護 
雜記 
[蘇垣迎接恩詔紀盛蘇州]  
　　護蘇撫陸中丞接京電悉隆裕皇太后加上徽號詔書將抵省垣中丞遂預行伺備卽於本月初十日辰刻偕織造親率三司以下文武各官均至胥門碼頭跪接詔書派岳太守鍾太守等賫捧恭送萬壽宮敬謹開讀並望闕謝恩行禮後各散是日適天下雨路途泥濘不堪一切隨從人等頗爲苦之 
[省城刦案眞相之敗露蘇州]  
　　蘇垣侍其巷内余姓婦以私娼被搶牽涉臬署頂馬甘弁發吳縣訊究各情迭紀前報茲悉此案迭經吳縣陳大令提事主余李氏訊究余婦刁滑異常堅稱被盜綑縛塞口搶刦失贓有千餘金之數迨大令提婢女彩雲訊問據供實未綑縛塞口失賍亦無如是之鉅係有人敎唆揑報等情大令連日又迭提甘弁訊問僅供認曾同友數人往該氏家玩耍搶刦之事全然不知事主余李氏近已自知揑報情虚膽怯遂於昨日私自遠逃聞縣中已派差查追矣 
[醫士果弄巧成拙矣蘇州]  
　　泰興某校醫士張恒撰成醫學新書一種用東文繕成具禀呈送撫憲查核並請准給板權通飭嚴禁翻印等情當經前升撫憲將原書飭發蘇省醫學籌辦處查核此書於醫理是否明通能否適用呈復察奪乃籌辦處中無一能識東文之員見之茫然遂於日昨將此書發還張醫士令其譯成中文再行呈核 
[諮議局長恃勢奪妾之駭聞廣西]  
　　廣西報云潯州貴縣甘某抵省考試并欲在省娶妾憑媒訂定後庫街黄某之女見此女神采甚都卽行納采臘月假後方舉婚迎不料被唐某偵悉情節羡甚慕甚無奈甘某已捷足先得唐百計欲奪倍以身價而黄宅堅辭唐遂迫以威勢略云我爲廣西諮議局長本省有何政令皆由我提議誰敢抗我若後日甘某有事我定與爾維持無恙不然我定加禍於爾黄某不得已勉强許之現聞甘某已備悉情由欲與唐某大開交涉云 
[妓館被刦之駭聞鎭江]  
　　鎭郡賈家巷張金珠妓家於昨夜三更時突來盜匪二十餘人皆頭頂紅毡帽持械入室維時粉紅黛綠驚惶無措感瑟縮一隅不敢聲張任其翻箱倒篋當被搶去衣飾若干件及某客衣服甚夥各盜隨又以刀置妓女張金珠頸上令將金兜索脱下一併刦掠而去通共失贓約值洋千餘元現已禀縣勘緝矣 
[難民近省滋擾之可慮杭州]  
　　本月初四五等日離撗宸橋商埠三里之陸家塢地方突到難民一千二百餘人詐稱二千並有温台口音者在内爲首自稱大人持有咸同時功牌云係記名副將聲勢洶洶傳呼地保勒令每人給米二升錢若干地保慮人多閙事再三懇情並告以地方本年迭遭水旱鄉民自顧不暇實無餘力供給磋商至再允給米二斗銅元千文該難民不允恃衆恫喝鄉民怒甚勢將鳴鑼驅逐經某鄉董再三勸導加給錢千文始各悻悻率衆向海寗各鄉而去 
[餘杭縣丞被誣之原因浙江]  
　　杭友函云餘杭縣丞鄒登瀛以禀封押舖一案爲省吏所嘉奬士紳所稱頌獨私開升泰之小押舖主范鴻舉挾嫌誣控幾曹不白士論寃之茲悉該縣丞被人指控各一節聚賭抽頭今此項已由委員查明並無其事一收受汪樹森飯資查汪樹森由縣發押設計脱逃旋經追獲繳案如此狡獪有何餽送一笞責民人曹阿四查曹阿四向充捕役並非民人亦未笞責至控擅受民詞一節查該縣丞兼理捕篆該邑押舖旣多竊案迭起萬難置之不理且聞侯邑令不時晋省所有公事往往嘱其代拆代行並聞該縣丞禀封押舖在七月誣控案在九月所控之期旣在禀封押舖之後所控之人卽爲私開升泰鋪主然則被控之誣不待言而自明矣 
[警局發給年終貧米之困難武昌]  
　　鄂省每届年終由鹽法道善後局合籌欵項撥交警局清查貧民户口按人給米一斗小口半之本年因各屬水災奇重飢民來省逃荒者甚夥沿江上至白沙洲下至上新河棚户相望分段調查共有七千餘家之多計口二萬四千零向發米額只敷十分之四昨巡警道馮觀察特會商署鹽道兼善後局總辦金觀察請添籌銀一萬兩以惠窮黎而期普及清談 
[西潼鐵路果無日告成歟]  
　　以五年之久。而不能辦三百里之路。可謂咄咄怪事。况所困難者不在委用乏人。不在另勘路線。而獨在于潼關以東五百餘里之重岡狹路。鐵䡃車頭。萬難轉運。此則可謂奇之文奇者耳　　説者曰潼關以東。古所謂殽函之天險也。二陵風雨惡聞金鼓之聲。偶或誤犯。輒有奇驗。昔左文襄西征時。運械轉餉。馳驅二陵間。聞斯言。金鼓父作。故違禁令。不數里。果遇大雷雨。餉械士卒漂失者無數閻氏豈亦習聞其説。恐鐵軌轉運時。轔轔之聲。有類金鼓。或致觸犯神怒。而遂以爲困難之尤歟抑又聞之。閻總理者。文介哲嗣也。文介之爲人。强毅木訥。官京師日。身長户部。儤值樞垣。敝衣羸馬。驅車過巿上。遇人輒曰。聖朝無闕事。老夫今日。實已多此一舉。行乞骸骨。以示知止。至備位譯署。身任典屬國。而尤以不談洋務爲高。以是頗爲一般頑固黨所崇奉。而朝邑相國。名震一時。總理毋乃奉厥考之衣鉢拳拳服　不忍目覩西路之告成。坐隳其家聲耶　　雖然。總理在今日。殆所謂辭寵利而不居。不欲以身之察察受物之汶汶者。以視夫奉鐵路爲利藪。儕公司於窟穴。局内把持。局外紛爭。開會集議。坐讓風潮之總恊理。其爲人賢不肖。抑又何如雜著 
[敬告海内讀安雅堂稿者]  
　　松郡陳臥子先生以氣節文章。著於勝國之季。其遺著於嘉慶時刊於青浦何氏。此外尚有安雅堂稿。一百數十年來。從未表彰。爲華亭閔頤生先生鈔得全稿。哲嗣瑞之今特印行。以公諸世。昨日承惠先生文集一部。讀其。文。雄傑瑰偉。可與宋季謝疊山文文山嫓美焉。謹誌數語。以申謝悃。並爲世之慕公氣節文章者告 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[法國絲巿調查錄序（歸安俞鳳韶）]  
　　壬癸之交憤我國絲業之衰著土絲改良議爲絲業借箸以聚合衆商運銷外洋爲上策靈通西巿整飭聨約（聨約卽會館章程）爲次策究育蠶改繅法爲根本之圖仿織綢擴銷路爲成功之的稿凡五六千言將就有識者而正焉而後布之爲友人持去久不歸失之矣上歲獲覩是編實地聞見詳確精盡自喜意想所及幸無大謬書爲李君右臣盧君芹齋在法調查累月始成詳咨博訪問以詭道探知眞相不恤極敂思有裨於我國商務識高意摯二君誠當世之有心人哉抑方劑具矣而病者諱疾則良工束手請揭絲商受病之原一曰不識外情絲爲出口貿易必洞悉外洋巿面而後操縱有主産絲者非我一國人方日伺我隙以奪我銷路而我顧昧然外國蠶收之豐歉不問焉外國銷路之盈絀不問焉外國巿值之高下不問焉先令長下之先機不問焉卽有所傳述亦僅得諸一二洋行糢糊影響之談彼與我爲交易猶對壘然焉肯以眞情告哉且洋行辦絲者多爲外商或綢廠代辦掮客而已非絲業專門家能詳悉巿情者也值騰而不知所以騰值絀而不知所以絀宜守不守宜銷不銷供求之大勢不審棄取之方釬茫然目光局於一隅智慮盡於株守敗者固然勝爲天幸昔者外國産絲少競爭不烈猶可自存今者若法若意若日本研精蠶事出絲日蕃美國銷路已爲日本絲所奪近越南法政府又定出口絲之奬例四面楚歌局勢愛而我之應付手叚不變盲人瞎馬夜半深池幾何其能自存也二曰不知聯合絲商有廠有棧有行有號絲類甚夥各自爲業旣不相聞問矣而同業之中傾軋排擠進貨時競高價以徠貨進價常浮於銷價巿值稍騰則如飢人攫食倉皇靡主銷價騰一則進價二三夫貿易之道買賤賣貴今反其道而行之問何以故則曰巿面爲之巿面者同業競爭之所致也以身本綦重之貨卽進卽銷已難全本設遇巿情沮滯開銷有耗利息有耗若之何其不折閲也以居奇之心行投機之事力固不能持久也數月廢置迺不得不賤賣以脱貨始也高價以競買繼也跌價以競賣取之如寶去之如草白絲帮尤搶攘無紀則劣之劣者盛銷之歲不足獲利滯銷之日岌岌不終日所贏者一而所虧者百以如此重大之貿易而經營如此之拙劣絲業之衰業此而破家者踵相接焉豈天爲之實人事不臧而已三曰不爲遠計我國業絲者大　視爲一種投機事業蓋不識外情末由知大巿之趨勢詭得詭失一視其人之天幸無原由之可言幸焉而得則如博者篝金惴惴焉惟恐或失順風息帆爲善識知其未得者徼倖以思一逞不幸而顚身敗名裂貽累他人實言之無所爲商也博而已矣其或巧立牌號冲售次貨沾取薄利竊竊自喜則害羣之尤者損中國絲之名譽失華商之信用競爭之失敗若輩與有力焉夫我國絲商苟能聨合一體探悉外國之巿情詳審供求之實在操縱巿塲使進價常低於銷價使我國絲價常廉於他國絲以工價低物價輕之中國出其茂盛之天産以爲貿易而謂不能戰勝他人我不信焉我國絲商而有是能力乎彼歐美獲贏萬萬之托辣斯致富萬萬之種種大王安知不於我絲商見之鳴呼使我絲商於數十年前而有此遠計則我絲銷路曰擴日本絲必不能出一頭地以爲我抗及今圖之晚矣及今不圖人日進而我日退産絲最著運絲最早之中國行將無寸絲銷於歐美巿塲我絲商其又安從尋立足地耶我願我絲商三思是編果有意於變計乎進行組織之方法願進而詳陳之　 
本埠新聞 
[地方自治選舉餘聞]  
　　本邑城廂各區地方自治選舉開票已紀本報茲悉經辦此事之總工程局董事業已分别函詢當選各議員是否允選以便定期互選總董及領袖董事一面禀知滬道及上海縣届時到塲公同監選 
[商務總會爲比國賽會事致各分會函]  
　　明年比國舉行博覽大會已由敝會禀准外務部奉飭赴賽並蒙撥銀二萬兩爲建屋辦公之用奏派駐比楊大臣爲總監督駐比使署一等書記官王慕陶二等通譯官劉錫昌爲賽會委員十一月二十日申報逐一載明無煩敝會縷述查此次比國賽會寰球屬目敝會所以不憚一再籲懇大部者一以中國物産工藝漸次發達一以舉行盛會爲不易之遭逢今幸已達目的豈非我國商務前途之大幸茲經滬上紳商組織一華商赴比賽會董事會設事務所於白克路五百五十八號爲交通機關之處爲特函致貴會敦勸貴地各行各廠并轉致相識選擇精良貨品或貨樣等裝潢包裹速運赴賽倘以程途較遠經費不足則有華商赴比賽會董事會代爲經理祗須照貼運費卽可照料一切俟會竣時所得奬牌及紅利自當詳細報告旣可得名又可獲利奪海外之錦標擴工商之銷路勉合羣力共襄盛舉不勝朌切祝禱之至 
附賽會合式貨物品目單紅茶蛋黄棉花鳥毛芝蔴黄豆青豆蠶豆大黄羊皮牛皮草帽邊猪腸衣羊腸衣絲頭脚紗猪鬃毛牛角桐油山東草帽木絲帽人頭髮各種絲經新磁器舊磁器古玩花綢緞山東綢或紡綢縐紗素緞天津地毯烟葉福州漆器牛油菜子油夏布汕頭刺繡花帶造屋用之草紙草席或地席杭州扇織夏布之蔴銀器古董雕刻竹器紹興紅色磁器珍珠各種銻礦各種礦砂樟腦 
[公廨墊發女工辛資]  
　　元豐絲廠經理徐鯉庭虧欠各女工辛資洋一千六百餘元業由公廨判徐交保限昨日繳洋轉給在案詎徐届限不理昨復由探將徐與夏叔瑾一併解至公廨請爲追究徐仍求寛限旋有女工吳哈氏等投案求請給發寳讞員商之英布副領事判徐夏一併押限繳洋所有各女工辛資先由公廨籌欵墊發俟將該廠發封拍賣抵償 
[常熟盜案已破]  
　　盜匪張海寳曹根根朱福仁毛三囝季根富李小六潘和尚馮新興等糾黨在常熟縣境彭家橋河干搶刦米船並在該 
 
 

Page 19

 
 
　　處附近之仙升橋地方某姓家刦洋四百八十元逃至上海匿跡虹口及泥城浜賣竹筷船上前日被老閘捕房包探錢壽生朱阿巧偵悉協同一百六十三號西探等將各盜一併查獲並將船户顧狗狗印小紅顧其其王阿坤葉阿大葉關興葉桂興王阿二顧小五紀阿根方關羅及贓洋六十元銅元四千餘枚翡翠板子等物一併帶入捕房昨解公共公廨訊究先由中西包探禀稱尚有同黨包阿巧王阿金逃匿滬南已由縣捕拿獲收蔡縣署其餘某某等五人在逃未獲今解案各人中惟朱盜係南京人餘均常熟口音請爲嚴訊張海寳供於本月初五日在滬糾黨八人至初六夜駕顧狗狗等之小船駛往常熟離城三十六里之彭家橋河面遇一米船以被撞爲由同登彼舟行刦得洋四百七十三元次日又在仙升橋搶刦某姓得洋四百八十元旋卽將船駛至僻靜處所分贓是實季根富供在外望風並未行刦曹根根供認駕舟並不動手所有器械係向潘和尚等借來訊之顧狗狗供由張海寳等向小的等借用船隻不知伊等行搶求察王阿坤等均供削竇竹筷爲生舟泊泥城浜内與顧狗狗等船隻同泊一處實被悞拘王襄讞商之英廓繙譯官以王阿坤等各船户是否悞拘應候澈查判均押候查明于下禮拜一復訊張海寳等各盜押候查明同黨下落並函請上海縣將包王兩盜口供抄錄到廨定於下禮拜五訊明再行解歸常熟縣訊辦 
[浙江海運暫緩開兌]  
　　浙江海運滬局總辦李時泉觀察本定於 
本月十五日開局兌漕嗣因湖州府屬突起閙漕風潮故開辦之期尚須延緩 
[工部局保護行旅之佈置]  
　　英美工部局總巡卜羅斯君以入冬以來時有匪徒攔路截刦情事昨特諭知各捕房捕頭傳諭中西探捕人等飭令每晚分班通宵巡邏務使匪徒歛跡以保治安城内 
　　賠償欠欵○寅泰木行主周義芳控磚灰行主張明嘉朦保串賴　日由縣提訊周供被作頭錢念記賖欠貨銀二千餘兩控奉押追後被張明嘉朦保出外將錢藏匿串賴求追張供錢已逃匿願尋交到案德襄讞以張曾具人銀並保切結判押賠償 
[人銀並保]  
　　周春生控沈梅伯不還造屋價銀二千餘兩由縣押追在案益又據作頭梁慶筠禀請附追工料銀一千八百餘兩昨日提訊沈供周梁控追銀數無差惟求交保以便清理判准覓人銀妥保限十天還銀 
[爭産滋閙]  
　　張妙生控張虎郎卽善卿覇産等情昨日由縣提訊虎郎供父親月山去世後遺有田房等産被堂叔妙生爭嗣滋閙求究妙生供故父在日曾嗣月山爲子祖父遺産頗巨被虎郎一人獨覇不分是以向之二十天 
[道批四則]  
　　方喬氏禀批如果商務總會不能調處應仍由官訊理仰南匯縣查提要　立予究追具報抄黏并發張聨桂禀批此案迭次批札催提人証全卷解道復訊着俟解到集訊時投質以便究明詳辦張貴禀批仰公共租界會審公廨查照立案並飭再登報聲明黏單並發朱文淵禀批此案葉薇蓀爲要被旣因另案看管在縣仰會審官速將文卷移送上海縣就近訊追以免遲遲仍卽具報 
[官事]  
　　新調一路五區副巡官陳紹平昨日到道謝委並銷警事課員差新委巡警清道課員北洋警務畢業生縣丞劉銘勳到道謝委瀏河厘局委員前太倉州知州姚炳熊禀辭回局 
南巿 
[恐難追還]  
　　海門人王笋培茅亷寛前將某日商盤下之豐泰肥皂廠股單向同　施彦蘭抵借洋三百五十元又許施爲廠中司帳致施墊付洋六百元刻因股本未齊忽爾食言施即將王茅二人扭至工程局並呈驗總理吳文彬副理王笋培所出收　抵據經孫裁判訊明情節判王茅交保限五天理處 
[媒人索酬]  
　　嚴州人王永賓前挈妻女來申找尋伊親范東生託薦生意未就漸致流落遂將十四歲女兒倩范及唐慶雲爲媒賣於陸家石橋蔴袋店主某甲爲妾議定身價洋一百二十元早已過門嗣唐勒索媒金洋十五元不遂遂將身價扣住致王情迫扭控工程局訊究唐供與范同在紙捐公　爲司事向取媒金僅付五元判交保限兩天交還身價不准勒索 
[累及家室]  
　　烏山船户陳金發偕指客周雲寳將王汪氏扭至工程局控被供夫王某取去樹柴欠洋一百二十元逃避經陳副裁判訊明判氏交保限交伊夫到案候訊閘北 
[保人脱累]  
　　鴻順米行夥施兆孫上月私收客帳二千餘元潜逃前日被保人錢某尋獲扭送四路一區經黄巡官訊明屬實判施戒責二百下還押候家屬到案再行核斷 
[拐匿婦人]  
　　江北人王三日前由湖州誘拐張桂芝之妻陳氏來滬匿居車袋角被捕查悉拘解四路一區昨經黄巡官研訊一過判分别還押候傳氏夫到案再行訊辦 
[仍未妥貼]  
　　寳源彩票店學徒陳杏蓮與店夥葉再興合買安徽副票被葉私自轉賣於紗捐局司事浦晉卿等四人獲中頭彩由陳禀控各節已詳前報前日經警局孫裁判傳浦等到案集訊判浦等四人貼陳洋一百元交保限初十日繳洋浦已遵斷嗣後不知何故忽又不願昨由局差據情禀明警法科長聶司馬再行核奪 
[巡警總局批詞]  
　　三路三區巡士易建侯 
禀批據禀已悉該生回籍省親旣係服務期滿平時功過亦尚相等姑准給憑銷差仰即遵照具領呈由該管巡官禀候核奪商民郭堯圃禀批此案起獲贓物究係若干仰四路分局查明據實復　勿稍徇延禀發仍繳民婦魏陳氏禀批爾夫魏蘇卿前因胃官行兇從寛調押改過局四個月以示薄懲兹因另有别案故特提回質究該氏何得砌詞妄濱希圖保繹所請着不准行 
英租界 
[賣良爲娼]  
　　徐温氏在滬南工程局控告洪顧氏誘拐伊女巧雲押於雲南路會樂里鴇婦花愛寳雉妓院内爲娼一案洪顧氏已山工程局訊押昨復移請公廨恊同差探將巧雲與花鴇一併提獲解廨判巧雲先送工十五五不遂遂將身價扣住致王情迫扭控 
[鴇婦妄想]  
　　鴇婦王李氏即阿四大前將所買幼女李寳寳在尚仁里懸牌應客被濟良所查獲將女與阿四大一併解廨訊明判阿四大押女所一月永遠不准在蘇滬等處賣娼李寳寳發濟良所照章擇配在案詎昨晨阿四大忽延佑尼干帮辦費信惇律師到堂請將李妓領去寳讞員商之西官以發所妓女向無再准鴇婦領回之例婉辭却退 
[志在求去]  
　住居新記洪路之李王氏因被大婦虐待於前日奔至捕房轉送公廨昨由官媒解案請訊氏供丈夫李九香係甯波 
 
 

Page 20

 
 
　　人現在商業公司德裕輪船上爲買辦婦人因時被大婦凌虐是以投訴捕房務求作主判氏暫留棲流所候傳其夫到案訊核 
[凌虐婢女]  
　　濟良所昨將女孩彩香送廨復訊據供被人賣於新唐家弄煤炭店主婦馮兪氏處因時遭虐待逃出訊之馮兪氏供詞推賴判氏開釋女發幼女所留養 
[拐賣婦女]  
　　周掌生控薦頭周竹林拐賣伊妻昨由捕房將周解廨押候查明於下禮拜一再訊 
[誘拐小孩]  
　　楊陳氏誘拐陸何氏之六歲男孩賣於住居閘北之粤婦曾氏得洋七十元昨由捕房解廨略訊一過判陳氏押候函請閘北三路二區警局移提該孩到案再訊 
[騙子交保]  
　　方漢臣控鄧顯臣騙吞銀兩一案昨經公堂復訊判鄧交保候下禮拜五午堂訊斷 
[包探獲賊]  
　　程掌桂陳時生俞掌生朱仁廷等在閘北串竊林海記衣物逃至租界由探查獲昨解公堂訊實判一併解送閘北巡警總局訊辦 
[吊驗契據]  
　　日商管源重控安鴻喜不付煤價洋二千九百餘元一案昨日午後由廨復訊原告延福崗律師代表請追質之安供照算原告須我商人洋一千餘元有帳可查並稱代表博文律師現在漢口未回請爲改期再訊判安交人銀並保著將原告欠銀契據呈案再行訊奪 
美租界 
[請驗路斃]  
　　前晚十二時楊樹浦梅家浜地方有一年約三十歲之無名男子倒斃由捕查見回報捕頭將該屍車送驗屍所飭保報縣請驗 
[失竊報捕]  
　　住居北四川路之徐海記昨至據房報稱前晚失竊衣物值洋百餘元請爲查緝捕頭准之 
[協吊賊贓]  
　　前日下午某號法探帶同竊賊金阿大至美捕房恊同美探至海甯路五新聞畫 
　　前日傍昨。工部局某西董之馬車。在新閘路蔓盤路口馬忽溜韁。馳至池浜橋。將繅絲女工陸張氏等五人所坐之小車撞倒。氏跌傷足骨。旋由巡捕將氏扶至捕房。送往醫院醫治。百四十三號車庽内吊贓當在該庽搜出衣服數件剪刀二把解存捕房候查核奪法租界 
[客棧違禁]  
　　法捕房副捕頭查悉林連生小客棧内有三人在内私吸洋烟有違禁令昨日將林解至公堂請爲懲辦判罰洋十五元充公 
[幸得免罰]  
　　車庽主施阿三前因私售燈吃由廨判罰洋十元押限繳洋在案茲施在押日久無力照繳由捕解廨請示判從寛免罰開釋 
[僅竊一包]  
　　榮記報關行傳高新前控朱裕生竊取洋紗除吊到外尚少六包解廨押追在案昨日復訊朱供小的祇竊一包求恩寛宥判押七天示儆 
[控追房租]  
　　老沙遜洋人控楊德順余阿寳裕豐泰等三家欠租不付昨日由廨提訊裕豐泰供祇欠兩月楊供欠租洋二十八元余供欠租洋二十二元均求寛限判一併交保除准欠一月外餘限兩禮拜繳清 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[四川總督趙爾巽奏請將阿所拉巡檢升改爲鹽邊廳撫夷通判摺]  
　　奏爲夷地緊要請將巡檢改升廳治以資控馭而固邊圉獲摺仰祈聖鑒事竊查寗遠府屬鹽源縣轄境遼闊嘉慶年間於所屬阿所拉地方添置巡檢專司緝捕以輔該縣治權所不逮當時夷患未滋特設分防不難收輔車之效今則夷强漢弱刦掠盗行匪特漢民受夷凌害莫敢誰何卽漢民自行齬齟亦多弱内强食巡檢職微權輕旣無理民之責防捕亦等虚文非庸懦以求苟安卽猥瑣以盈谿壑鹽源縣雖司考核又苦邊鄙荒闊鞭長莫及間有邊民呼訴之案爲之懲創申理而道途跋涉民累已深迹其種種窳敗情形實因巡檢一官權輕祿薄所致茲擬援嘉慶年間改峨邊縣丞爲通判之案就阿所拉巡檢升改爲撫夷通判定名曰鹽邊廳仍隷寗遠府管轄其利益厥有數端謹爲我皇上縷晰陳之阿所拉距縣四百餘里漢夷訴訟勞費不貲因以勢力相雄致名流弊若設立印官分疆而治處理旣有專官疾苦易於上達利一阿所拉西南地面緊接滇疆夙稱險要一經設治旣擅形勝足禦邊氛卽鄰境偶有匪警而防衛不致稍疏利二兩敎爭訌嫌隙易滋有親民之官爲之調護位崇則威建望重則法行一切敎案易資折服不致釀成交涉利三該處水土沃饒地利未興今設專治之官殖民開墾廣興森林農桑之業無論漢夷均得自食其力不致流而爲盜利四明定公費裁革陋規　數十年積弊一旦廓清官常旣飭邊治斯進利五有此五利　擅三便阿所拉巡檢舊治東西南三面與西昌縣會理縣曁雲南之華坪縣交界寛廣二百餘里均有一定界址今改通判疆域可毋庸另劃惟西北與鹽源縣交錯現在業經委員會同鹽源縣勘定北自黑箐梁子至大坪子巖口一帶危巖惋蜒生成天塹擬劃巖以上屬鹽源縣巖以下通判其有土千户曁土官司夷地亦照此分劃各歸管轄至丁糧在巖口以下者查有正耗銀一百一十四兩有奇又碾榨磨課銀五兩一錢零撥歸通判征解其餘釐捐各欵俟分治後再行分别征收立案此便於劃疆分賦者也阿所拉巿塲開廠適中居民輻輳改升通判卽就該處爲治所可省遷官而治之繁於控轄土司各夷地亦形便利此便於設治者也阿所拉倚山爲城左右深溝於建城不甚相宜然地處四塞形尚扼要似可置爲後圖其餘倉厫祠宇均可從緩巡檢署尚閎敞將來卽以改修通判署所毋庸另建惟監獄亟須建造夷地工廉料廣計亦所費無多事勢之易無逾於此此便於建置者也凡茲利便兼權均經奴才稽之成案叅以時宜並委員實地查勘博採輿論知其形利勢便有確然必須升改者現在規議旣定擬先委員前往名曰設治委員將一切升改廳治事宜會同鹽源縣禀承該管寗遠府分别籌議創辦並由司货給開辦經費銀二千兩經奴才飭司核議復據藩學臬三司議詳請奏前來合無仰懇天恩俯准將阿所拉巡檢升改爲鹽邊廳撫夷通判以新設官分治之規收因地制宜之效庶事權旣重防範易周按諸今日事勢實於治夷保邊敷政衛民裨益均非淺鮮如蒙俞允所有劃撥曁一切未盡事宜奴才當督飭分别籌議隨時妥辦所有夷地緊要請改升廳治並先委員設治各緣由除分咨外謹恭摺具陳伏乞皇上聖鑒訓示謹奏宣統元年十一月十六日奉硃批該部議奏片併發欽此 
專件 
[上海商務總會爲調查工廠人數事照會各分會曁各項工藝機器公司局廠文]  
　　爲照會事案准蘇省農工商務局照開案准提學司移准藩司咨奉兩江總督部堂張札開宣統元年九月初六日准民政部咨疆理司案呈現在清查户籍所有公私營業工塲鹽務礦産絲茶等項及土木磚一切工作等類處所或設於城廂或設於山野人類繁雜良莠不齊若漫無稽查善良無由而樂業宵小亦易於潜蹤殊非所以維秩序而保治安本部業將奏定調查户口章程頒行各省其施行細則仍各由該監督因地制宜斟酌妥訂至於本章程中未盡事宜如以上各項工塲該監督等亦當酌量地方情形載入細則一併調查以期完密而便稽核茲特繪具調查各類工廠表式分咨各省一律通行照式核實塡註每年於十月前報部至調查詳細册籍仍留存各該省備案無庸送部以省繁牘相應咨行貴督查照辦理可也等因並表式到本部堂准此合行照錄表式札司遵照辦理並奉蘇撫部院瑞札同前由各等因到司奉此除通飭遵照外合將表式移司查照一體飭遵等因並表式二紙到司准此查此項表式關係營業性質除將表式檢存一紙備案外合將表式備文移局查照一體通飭遵照等因到局准此合將表式照送貴總會查照轉知各分會一體核實塡註送局彚轉等因到會查此項表式專指調查工廠人數無論公文私立均係營業性質惟或城或鄉漫無稽查實非所以維秩序而保治安兹准前因合卽刊刷表式備文照送爲此照會貴口口請煩迅賜查照表式核實塡註送會彚轉幸勿覊遲爲望須至照會者 
[警界發起中國國債捐公啓（江灣三路五區巡]  
警局稿） 
　　今歲海牙平和會開議忽有監督中國財政之噩耗吾人羣謀抵制方法於是有提倡國債捐之舉以故内而各省外而華僑上而監司大員下而婦孺豎子莫不痛哭流涕激昻慷慨萬其人一其心萬其心一其的飇舉朋興波起雲湧募捐之事騰於報章勸捐之説演諸講席僉謂籌還國債上以輕國家之擔負下以盡國民之天職顯以杜列强之覬觎隠以抒危亡之實禍是我國今日民氣之發達不可謂不盛矣同人等同爲國民之一份子卽有一份子之責任亦即有一份子之義務責任所在不敢放棄義務所在烏容固辭觀學商界提倡於前官紳各界聨袂奮興於後獨我警界同志諸公尚付之闕如同人等用是恥之益共勉之願自今以後各竭綿薄勉盡義務用爲吾警界之前驅卽爲吾同胞之後盾夫敝局計共五十八人平均推算每月每人捐洋一角共有五元八角每至月終彚集一次暫交大清銀行儲存一俟各省國債捐機關成立後不論何處隨時滙交此同人等普通常捐辦法至特别捐各隨其便則不在此例夫吾國 
 
 

Page 27

 
 
　　人之特性往往厭故而喜新顧前而忽後非蹈虎頭蛇尾之譏卽難免有初鮮終之弊要皆無忍耐力故所謂忍耐力者在平日之口説易在臨時之實際難在思想之所及於虚者易在氣魄之直任於事者難同人等之創斯舉自冬月份起始終以这國債一日不還清卽同人等公捐一日不中止如轉石危崖必及地而後已如乘風破浪雖百折而不回夫以我國債如此其鉅同人等公捐如此其微豈不慮杯水難救車薪徒於事實無補哉然而聚沙可以成塔集腋可以成裘此不易之理也矧吾國人號稱四萬萬吾國債約有十萬萬以四萬萬之人分任十萬萬之債每人不過二金有奇已足敷還而有餘若以五年還竣衡之則每人每日僅出數錢耳所捐費者至微所獲效者至偉同賦此圓　方趾冒眉横目之形同處今日强存弱滅優勝劣敗之世胡可袖手作壁上觀輿襯以待死期之至哉嗚呼望崦嵫兮薄暮誰揮返日之戈指太行兮崎嶇孰具移山之力惟我同胞其肩之惟我二十二省警界團體其分肩之是爲啟 
[浙江勸業道爲火柴公司事詳浙撫文]  
　　宣統元年十一月二十四日據職商潘俊年王錫榮馮效賢趙幹禀稱竊維火柴一項爲民間日用所必需浙省近維寗波正大公司蒙批准予創辦外行銷洋貨爲數甚鉅職等爲振興利源杜塞漏巵糾合同志集資本洋三萬元聘請中國專門藝師擬在江干地方設立光華火柴有限公司專造黑頭安全粗細火柴該處四無居鄰可免危險之慮惟火柴一項本重利微如蒙批准倘有他商呈請造售永不得設立杭州同城以免分利而致兩敗除遵照商律赴部呈請註册外擬具簡章禀請鑒核請賜派員驗資轉詳立案等情署道查火柴一項爲民間日用必需之品果能製造精良是亦挽回利權杜塞漏巵之一端所稱他商造售不得同設杭州係爲顧全資本起見此意尚無不合可否照准立案之處理合詳請憲台察核俯賜批示祇遵再前據該商潘俊年等具禀前來正在核辦又於十一月二十九日續據戚詠笙禀請有恒火柴公司宜如何飭遵之處應俟另　　文詳請示遵合併聲明計詳遵潘俊年簡章一扣 
　　謹將設立合資光華火柴有限公司擬具簡章呈憲核 
　　一本公司合資設立有物分司製造火柴呈請商部註册定名曰光華火柴有限公司 
　　一本公司設廠在江干空曠地方旣免危險之慮復便兩浙銷路 
　　一本公司由七人發起籌集資本洋三萬元作爲基礎卽以此數爲限日後營業發達再行添資分廠以冀曠充 
　　一本公司設總經理一員副經理兩員經理公司中一切事宜 
　　一本公司營業遵照公司律第六七八九條辦理 
　　一本公司用人及一切開支盈餘紅利另行訂立細則 
　　一本公司未盡事宜再行續陳 
小説 
[短偵探小説密約案（一）（英勒克維廉著）]  
一千九百年三月法俄將締約預我南非戰事首相梅伯爵遺余之巴黎探該約之内容余乃僦居法外相德蘭别邸附近古城内襲法國南部商人。及結納德蘭。伺其動靜 
　　效城主之生活以待者。已一月矣。日散策或馳驅於森林。吸自英京購入之雪茹。蓋德蘭亦酷好此也。每至禮拜五至禮拜一四日間。必訪德共話。聨絡友情。一夕。吾等方吸烟德蘭忽注視余曰。聞先生接有暗號電信。信乎。言時。雙目炯炯。直視余面。其觀察鋭敏。使余。驚悸不已。然尚極力自持哂曰然毛列之電信局員。其善喋喋者乎。德鋭視曰。余來此常接暗號電信。電局遽以二信爲余者。故前禮拜。竟遞至巴黎外部其言若此余大觫震法外部藏有我國電信之暗號解釋。已確然無疑果爾。則二信之内容。必發露矣。余傾欹坐佯笑作戲言曰。諒君不能深悉余之通信者。乃一婦人。彼笑曰嘻。余今始恍然汝蓋畏電局之耳目。先事豫防耶。良哉法也。余以急智敏辯。秘匿行蹤。不覺默謝上帝幸二信皆由俄京展轉。經德國斯土梯加脱城領事館始遞至者 
　　余初恐密電。致招疑異然問題落着後。吾酣飲。余承認爲戀愛函件反解其探奇心。蓋二信必齎至外部秘密檢察司。司員亦不能解也。是夜以函通知聖彼得堡。告以勿再用暗號。惟用佶屈不通之法文可矣。 
　　時余離倫敦已六禮拜。諸新聞得柏林風説。謂俄法擬干預南非戰事。全歐注意甚殷。欲悉眞相。吾英政府。惟日待俄之决議。無他良策。余由。巴瑪士公使得梅克里侯爵親筆之公文兩件。蓋是時余之蹤跡。已盡極秘密巴公使及俄京使署而外無知者　　一日午後。德蘭來訪。並述欲吸冕牌淡色雪茄意。燃烟後。對坐傾談余乃循其詞意藉偵俄法間之會議兼可悉我國之安危。遂曰今日。辯論報載英人大敗於特人之記事。快哉此舉　　德本激烈仇英黨。頓欣然振其。談鋒曰。余甚贊君言。英失敗於特蘭斯法爾。實以實力示天下矣。英政府可擬諸駝鳥。偶遭危機。即埋首地下。不復他顧。英人粗率輕浮。又尚誇伐。鄰島重霧迷漫。沿襲虚譽。當其沈睡十。年吾法莫敢或怠。凡新來福之軍器。地中海之。艦隊。海峽之水雷艇等。靡不孜孜日爲之備。質言之。則復法肖達事件之仇。爲日匪遠矣國外新聞 
[日本報界公宴外使]  
　　初十日東京電云日本萬國新聞會社今 
 
 

Page 28

 
 
晚邀請駐日各國大使及政府代表聚宴 
[韓報又被封禁]  
　　韓國地方官因西正月八號之大韓每日新聞言論有礙治安特將該報館封禁 
[俄后有疾不確]  
　　初九日柏林電云聖彼德堡官塲聲言俄后及皇太子並未膺疾外間謡傳殊不足信 
[葡人謀弑葡皇未果]  
　　初一日倫敦電云近有人謀刺葡皇推翻朝局已被發覺拘獲黨員多人並抄出軍火甚夥 
[美國修改税則]  
　　初十日倫敦電云美總統塔孚脱已將英國所請從輕徴取英貨入口税一案批准惟英國殖民地及埃及不在此例竟俄西班牙土爾其諸國亦均經批准美國以半官文牘諷示德法兩國謂意大利亦將沾潤新制之利蓋兩國定税過重殊與美人有礙故諷之冀其減輕 
[英日賽會員演説]  
　　初十日倫敦電云英日博覧會日本委員已在美術會演説會事駐英日本大使加籐男爵及其夫人亦均在座主席白萊慈君起言深信該會將爲歷史上之名蹟而能推廣全球之商業日本委員則稱此會可以展示日本國家之事功云 
[英國選舉事宜續聞]  
　　初十日倫敦電云英國自開始選舉至星期四日晨間爲止計當選者聨合黨一百二十九人自由黨一百十八人工黨二十三人國民黨四十四人聨合黨已得五十七席自由黨得九席工黨得一席昨日自由黨均未得手首相愛斯奎士君在蘇格蘭寇克頓演説不允將内國治制洋欵宣布惟謂彼於不能保全帝國政府完權之制咸不贊成云 
[美購庫頁島消息]  
　　據某日報載稱日屬庫頁島總督平岡君現在東京曾謂美國擬向俄國購買俄屬庫頁島之説並非無因余信此事已在兩國磋商之中日本如請俄或將該地售諸日本俄必不允以敵讎未忘故也然庫頁島北部卽果入美人之手日本亦不難得之於美何則美人購之係欲於遠東占一要地孰意其地頗不利便不足行此政策乎故余意北庫頁如果爲美人購得必可重入吾日之手也 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
