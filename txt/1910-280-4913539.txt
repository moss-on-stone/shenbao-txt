# 1910 - 280 - 4913539

 

Page 1

 
 
   
 
 

Page 2

 
 
上諭 
[監國攝政王鈐章九月十三日内閣奉]  
　　上諭前陜西巡撫曹鴻勛由翰林入直上書房疊掌文衡外任道府　洊陟彊圻嗣因開缺奉旨來京派充資政院恊理宣力有年克勤厥職　兹聞溘逝軫惜殊深中恩著照巡撫例賜卹任内一切處分悉予開復　應得卹典該衙門查例具奏欽此軍機大臣署名奕劻毓朗那桐徐　世昌交旨 
[九月初六日軍機大臣欽奉]  
　　諭旨吏部奏此次考試孝廉方正明定引見期一摺着於九月十五日帶領引見欽　此又奉　　諭旨本吏部引見漢給事中人員均未到班著吏部查明覆奏欽此又奉　　諭旨此次此引見州縣事實列入最優俟補直隷州後以應升之用在任候補直隷州知　州前陜西富平縣知縣易國勲著在任以知府補用欽此又奉　　諭旨本日引見之已革浙江縉雲縣知縣范傳衣著開復原官欽此又奉　　諭旨本日引見之已革廣西興業縣知縣唐汝霖已革雲南候補知縣朱壽祺均著以縣　丞用欽此代論 
[代表圑孫洪伊等上監國書]  
　　監國攝政王爺展下。敬肅者前所上書。度蒙省覽。嵗月不居。邈焉已秋。洪伊等慨念時局。奔走呼籲。希望國會。惄如朝飢。一再陳請。矢民不忒私謂。世界立憲。皆經鐡血。吾國當聖君賢王臨軒出治順民之欲。期以九年。膺福安悆。實爲至幸。顧當飢而思食。迫寒而求衣。期之旦暮。雖歡欣鼓舞。猶慮飢寒之不及待矧九年之久乎竊計洪伊等自去年至今。蹙國勢之阽危。痛外患之亟迫思救國亡惟有國會旣兩次奔叩帝閽未邀俞允。抱忠懷愚。不敢謂見屏於君父。輒自退阻。方欲與全國人民。爲三續請命之舉。而海内外父老昆弟。亦復函電交。馳迫不令去。洪伊等滯覊京師。其所以奔走號呼不敢告勞者。誠欲以欵欵之愚誠。冀幸君父之一悟也。乃者東三省人民。以日本併韓而後。勢力漸趨於南满。北部則迫於强俄。介居兩大。協謀來侵。約章旣成。風雲益劇。東省人民。寢不貼席旣合全省士紳會議數四。乃公推特扔員數人到京。僉謂及今不開國會。國家必無幸存。東三省有變。則全局瓦解。宗社人民。將置何地。雖欲從容立憲。不可得矣。時勢迫促。不能再緩須臾。嗟嗟吾王。期年之間。時變如此。吾賢王受先朝遺命監輔冲主。身膺國家之重。儻亦有震撼於中。不能自己者乎。夫鑒往以知今即今。以察來。有遠慮而後免近憂。人民生長草野。習讅時變。私冀奮然圖治轉弱爲强。轉危爲安者非賢王莫屬。徒以天澤之分。不能旦夕面王痛陳國家之大計變革之大綱。爲可痛耳。方今之病患在壅隔。以賢王求治之殷。吾民望治之切。兩相需於冥漠之中。而迄不能豁。然大解者。則以上下不交通之。弊也。顧上下交通。則機關之設。首在國會。國會者所以。通上下之情。爲憲法上立法最高之機關。有國會而後可言。立憲無國會。而言立憲。人民生其疑阻。政事日即惰偷。雖日日言籌。備而財用之耗蠧。人才之隳窳。民生之凋敝。恐即在此籌備之中。而禍亂之至且。無日矣。王試思列國之强。皆有一日千里之勢。而吾國至今猶在紛紜棼擾中庶政孔多。而財政奇絀官僚充斥。而責任無人。非不日言籌備也而局處衙門凡號稱新政機關者。率皆東塗西抺。舉一遺二。而其間猶復新舊雜糅有舉無廢循節敷末。百孔各瘡。以如此之政治。當列强之競争。其有幸乎且無暇與列强絜短較長也。凡事不從根本解决。而徒爬技掻葉。鮮克有濟。王試觀兩年以來。憲政籌備之清單不可謂之不密矣督促進行之詔旨。不可謂之不勤矣以言財政。而財政之紊亂如故。以言敎育。而敎育之腐敗如故。以言。警察而警察。之疲玩如故。其他軍事實業凡關於國家大計者。更無一足饜人心焉。外人之覘吾國者。以爲吾國之政治如滅燭夜行。無一線光明。幾不足與於國家之數。故其在吾國之行動皆不以平等相待。值此内外交迫之際。若非有大舉動大變革。則孰若速開國會。與天下以更始。令四海萬國。耳目一新知吾國家眞實立憲見日月之明而奸謀自阻。以中國幅員之廣人民之衆必不信開國會後不能自强也。凡百。事功。皆發乎機機。之一發。則羣耳易。聽萬目改視。騰爲輿論。亦遂朝黃暮綠。南北易位。開國會即其機也。我能。行之。安知不足以震懾列强。聞臥虎之。 
 
 
 

Page 3

 
 
嘯。則獵者駭走。莫之敢攖。國家危。亟北錀告警。獵人在前。。當復何。。謀洪伊。。等分屬國民有俱燼之痛義不忍復偷瞬息之安。所以昧死一言冀吾王。之投袂而起也伏願吾王上爲皇上下爲人民。鞏固我國家億萬年永永長治久安之基。當幾立斷。即日請旨。速開國會。上以副先朝託付之。重下以慰億兆人民望治之心。俄頃之間。立新朝局。但令國會。早開一日即人民早享一日之太平。洪伊等歸。耕壟畝。歌詠衢壤於願足矣。所有披瀝下情。請速開國會緣由。除陳請資政院議决代奏。並呈由政務處代奏外。謹合詞牋狀以聞。惟冀垂鑒。抑更有言者資政院之性質。本與國會不同。其組織亦與國會逈别。萬不足以代國會。前由都察院代奏書中已縷晰言之。幸王少留意。母惑於葉公之龍也。迫争陳請。語不及檢。無任惶恐待命之至。秋風迅厲。伏惟萬福。專電 
[電一（北京）]  
　　樞府通電各省督撫縮短國會年限關係重大希詳細研釋限半月電覆 
[電二（北京）]  
　　肅邸邀集各部尚侍會議擬聨銜陳請縮短國會年限 
[電三（北京）]  
新内閣現又擬試辦决定設總理一人協理三人 
[電四北京]  
　　庫倫喇嘛聚衆滋擾陸軍部已派兵四營前往彈壓 
[電五北京]  
桂撫張鳴岐請訓回任今定於十六日出京 
[電六北京]  
郵傳部奏臣部前派員往查湘鄂路欵兹據查明湘鄂兩路僅各集有股本數十萬兩奉硃批知道 
[電七北京]  
蘇撫程中丞奏陳整理財政五端力主速開國會奉硃批度支部議奏電八北京 
盛宣懷奏捐資在上海建設圖書館請賞給御書匾額一方電九北京御史黃瑞麒奏參湘撫楊文鼎日事麻雀貽誤要政荼毒蒼生爲害尤較岑春蓂爲烈請予罷斥奉旨著寄諭瑞　秉公查辦母稍廻護緊要新聞一 
[第三次國會請願紀北京]  
　　初五日國會代珍到監國府上書及留六人守候等情已誌前報兹聞所留六人在府外柳陰下盤桓極形慘淡圍觀者無數由潘君智遠王君慶昌輪流演說聞者莫不悲憤六代表并不避苦楚席地从臥首由巡長某君繼由巡官某君及衛隊管帶普君陸續前來勸慰代表毫不爲動又由烏廳丞恪謹特派委員百般勸解并爲代覔宿處代表諸人皆謂非露宿心不安堅持不允終由肅親王前來慰問代表仍謂非見監國面禀不可肅王謂見監國有何言語彼必代逹并力作代爲呈書復謂監國回府尚須數日不如代逹爲速始由文君耆李君芳陳述三省危險情形繼由賀君培桐陳述列强窺伺情形終由潘君智遠陳述國民渴望情形非開國會不足以釋人民與朝廷之惡感且非即刻開國會不足以救中國之亡肅王力任初六日即進三所代陳并約初七日午後會面六代表方將書交肅王而歸　　翌日肅邸即將呈詞代遞監國惟此項呈詞不能據此以下上諭故尚須稍緩俟三次請願書上奏之後方能决定辦法肅邸將呈詞代遞後即遺人到聨陞店與各代表接洽各代表以此事須面見肅邸不必用人傳話遂定初七日下午同至肅王府求見　　是日有張成珍君手執血書至代表圑處書上自署年二十五嵗奉天省興京府人書係斷左手食指寫成臨行又出張雲湖君血書一紙上署山東愚夫兩書詞意皆極悲憤令人不忍卒讀　　初七日李芳文耆李蔭桓楊春泰王雙歧温世霖潘智遠李壽昌王慶昌杜寶楨邢祜周十一人等齊赴肅邸晋謁蒙諭已於初六早召見時將原書及當日情形面奏監國頗爲動容代表笞以外間企望國會之𤍽誠大形膨脹某等身爲代表若國會不能速開某等誓以身殉因述張成珍張雲湖斷旨情形并將血書呈上肅親王閱之大爲嘆惜　　是日下午國會請願代表孫洪伊王變岐李長生陳登山王壽昌邢祐周文耀復赴資政院呈遞速開國會之陳請書秘書廳長金邦平出而接受並言今日議長未到院俟議長到時即代交進俟付陳請股審查之後即可辦理 
[豫算案交院决議之結果北京]  
　　初二日政務處會　　議决定將預算案奏交資政院一節已見前報專電兹聞當時决議但奏請交資政院查閱並非交議蓋恐資政院議員反對不交預算之說故以此敷衍之因此該處提調所擬摺稿有請交資政院備案字樣現以監國 
 
 

Page 4

 
 
亦主交議遂由某軍機傳命政務處辦稿者改爲奏請交資政院决議 
[湘省公債又請資政院核辦北京]  
　　湖南諮議局爲楊撫擅行奏辦公債前日電請資政院核辦兹將原電探錄如下資政院鑒局章第二十一條第四項得議决本省稅法及公債事件今楊撫未交局議遽奏准發行公債一百二十萬兩顯係侵權違法萬難承認敬遵第二十三條規定呈請核辦伏乞速賜施行湘諮議局叩支一面并電致資政院湘議員黎尚雯易宗夔兩君云楊撫奏辦公債並不先行交議已呈請資政院核辦請兩君注意 
[資政院開院後種種北京]  
　　第一上奏案詳記初六日資政院奏呈核辦　西諮議局辭職事件業已奉旨照准兹探聞是日上奏後即召見資政院總裁倫貝子議商倫貝子固請明發上諭監國深以爲然故雖軍機中有不主張明發者终不敢堅持其說又聞此摺上後經監國閱過即發交軍機擬旨旋又傳命軍機取摺覆閱復行發下迨軍機述旨時又命將原摺呈閱前後共三次足見監國之重視此事云 
　　互選審查長日期資政院秘書廳昨接豫算股股員長劉議員澤函稱本股遵照資政院分股辦事細則第二十三條互選審查長定於初八日上午十鐘在預算股員室舉行投票祈代知會各員云云現秘書廳已知會各議員矣 
　　豫算股員分科名單第一科全公奎濂林炳章陳懋鼎王璟芳何藻翔　公沈林一孟昭常趙椿年顧棟臣陳國瓚于邦華高凌霄壽公胡駿第二科勞乃宣齊樹楷吳士鑑陶葆廉潘鴻鼎章宗元易宗夔雷奮牟琳江辛第三科榮厚汪龍光羅傑馮汝梅逹杭阿席绶李文熙黃象熙第四科陳樹楷李搢榮周廷勱黎尚雯籍忠寅劉春霖劉述堯李士鈺慶山陳灜洲　　全院議員謝恩摺奏爲臣院開會欽奉諭旨訓勉陳感激下忱仰祈聖鑒事本年九月初一日臣院舉行第一次開會之禮欽奉上諭一道由軍機大臣敬謹宣讀並蒙監國攝政王躬蒞盛典宣布訓詞臣等肅聽之餘莫名欽感伏維我皇上紹述前謨實行立憲我監國攝政王負扆施政肇啓宏規以臣院爲上下議院之基礎當兹成立之始特頒温旨所以嘉勉期望者甚厚仰見朝廷重視輿論策勵進行之至意凡在臣民無不歡忻鼓舞臣等肩兹重任深懼智慮短淺不克上慰宸厪下洽輿情惟有殫竭愚誠恪遵聖訓泯除成見奮發公心作代議之精神盡協贊之職務以期仰答高厚鴻慈於萬一所有臣等感激下忱謹由議長臣溥倫副議長臣沈家本代表全國體議員恭摺具陳 
[憲政館釐訂諮議局議决各項辦法北京]  
　　湖南諮議局一督撫對於諮議局議决呈請之件答覆過遲以致不能覆議不但諮議局議論多而成功少而使應興應革之件淹滯動逾年嵗於政事尤多不利自以定明答覆期限爲是惟各項事件中實有非詳細調查不能答覆者此當分别三項辦理一督撫提交之案是必先已籌畫研究無待議决後始行調查此類議案可决後應限於呈到十日内答覆二諮議局提議之案於分配議事日表及草案之時應一面分呈督撫俾得交會議廳先事調查研究則議决呈請之後决定答覆方針可不至多費時曰此項議安限於呈到十五日内答覆三諮議局提議之案在各省各局署及會議廳並無案牘文報可稽必須行取勘查始能答覆者其通電及汽車輪船處所須刻期派查答覆期限至遲不得過二十五日其事非詳細調查不能裁奪或不通輪電之地事實上無可如何者應將不能如期答覆緣由先行劄知諮議局查照但於下期開會以前必須答覆二督撫對於諮議局議案旣無不答覆之理則答覆文中係非批准者無論有無交局覆議字樣諮議局得依據章程照督撫不以爲然之件按章覆議再行呈請未便遽認爲侵奪諮議局權限輒行呈請資政院核辦如有不依定章任意禁止及拒絶覆議明文或批駁取消者方得適用侵奪權限之條呈請資政院照章辦理三凡議案自須指明一定辦法若但作策問之辭即不成爲議案惟督撫對於諮議局有提議事件及諮詢事件之别劄行時應於題目上標明提議或諮詢字樣除諮詢事件外若題係議案而尚無一定辦法間作問辭者得由諮議局呈請指明辦法意旨然後付議四督撫批准公布施行之件旣由督撫行文文到後行政官吏亟應實力奉行惟須有限期與無限期之别如明定期限以到所定期限爲斷不定期限之案以到次期常年會爲斷如於各該限内而該管官吏未經聲明窒礙情形詳奉督撫批准展限在前故意延宕不行者該局得照局章二十八條提明確據呈候督撫查辦五豫算年度所以統一國家會計諮議局局用亦不能獨異且局章並無以九月爲豫算年度明文應於本年開會時從本年九月截至本年十二月特别造一豫算另於明年正月起至十二月止造列全年正式豫算以後即逐年遞推均以通行豫算年度爲準至於經費出入本係按月清查一次則開會時對於議員即以按月實支數目造册憑其審查而將九月以後應存應支數目按照本届特别豫算附册聲明嗣後對於督撫册報仍以一年爲終始庶無含混之虞至該局預算案呈報督撫時仍應由督撫嚴核有無濫費以定准駁如决算不實得照例嚴行查辦 
 
 

Page 5

 
 
[川人對於喬樹枬之惡感北京]  
　　川路總理喬樹枬因辦理路事數年毫無起色且有引用私人虚領巨薪等事川人嘖有繁言前此滬莊倒欵事前毫無籌備而川人血本又損一百餘萬請喬出京查辦又僅有報告書一紙敷衍耳目股欵仍無著落日前川人特在全蜀會館開會討論對付辦法當此會未開之先曾合遞一公呈于都察院請其代奏將喬樹枬撤换並抄追路欵以重股本不料喬樹枬神通廣大運動都察院格不上聞僅咨郵傳部查辦川人憤無可遏現擬一面上陳請書於資政院一面由議員提出議案實行整頓必責令喬樹枬擔賠此項巨欵云 
[四川兵變擾及滇境四川]  
　　四川永寗營參將某素有尅扣軍餉虐待士卒等弊以致鼓噪之事時有所聞日前竟致全營謀變迨電省請援叛兵脅誘日衆幾至不可收拾現已擾至雲南中甸境内彼勦則此竄此勦則彼竄大吏窮於對付經川督電奏到京日昨已奉到廷寄一通飭該督相機勦滅母稍疏忽（按以上兩節略見前報專電） 
[大銀號擱淺三誌杭州]  
　　聞源豐潤號東前日由上海電禀浙撫畧云商號源豐潤分枝十餘處存放各欵數目較鉅本年六月以來滬市銀根奇緊各埠風潮迭起放欵難收存欵擠動出入本屬相抵因此支應力竭傾蕩家産三百餘萬支持三月仍難補救惟有停止收解清理歸結叩求憲恩俯念爲市面所累迫於無可如何逾格施恩矜憐保護俾將官商各欵次第清理不勝感切　　又杭府夏太守具禀藩憲云平糶息借商欵議定發交源豐潤暫存隨時提用嗣於六月間先將三銀行合借之十萬元本利償清八月間將浙路公司所借規元十萬兩歸還一半八月下旬復令將餘欠公司規元五萬兩連同月息儘數撥還不意該號擱淺即飭二縣查核帳目所還公司借欵僅在滬交本銀四萬尚有本息銀一萬二千八百兩滬號屢延未付而收存糶價之中除易换規元洋五萬三千八百四十元外約計尚存三萬餘元緣各廠散處城鄕往來不便先由該號指定就近錢莊代爲收欵再由錢莊彚繳該號頭緒繁多究被虧欠實數若干正在清理惟該號現存銀錢悉奉憲台派員提出抵償公欵浙路公司本息請即在提回現欵内付清俾得取消印據以輕官息京師近事 
　　軍諮大臣濤貝勒考查各國陸軍組織飛艇軍隊甚爲注意回國後擬在禁衛軍添設飛艇一節早誌本報兹貝勒因聞駐京德國武員將在華德交通會社演說飛艇器各部機關並及效用等事頗願一聞其說故由軍諮處函致該社特於月之初八日下午八點鐘貝勒率同馮國璋哈漢章兩軍諮使又總務處第一科長陳光憲第一廳第二科長陶雲鶴並禁衛軍協統良弼等親赴該社聽講並觀閱飛艇模型以備研究考察海軍大臣洵貝勒此次赴美日兩國考查海軍就便搜羅海軍人才聞已賞拔數人回國時將派入海軍處　　督辦全國掣造局朱菊尊京堂前奉部派赴各省考查製造各局刻聞陸軍部接有該京堂電報考查已竣將次回京某尚書以軍械事宜責任重大非有專門學問不能勝任擬俟朱京堂回京後以副都統請旨簡放另派熟悉製造專門人員充當督辦　　旅京魯省官紳商民以孫撫慘殺萊陽無辜案雖由都察院代奏迄無辦法特於昨日在山左會館集議擬再上書資政院爲民昭雪沈冤并聞前次領銜柯劭忞京卿自署大學堂監督後宗旨爲之一變不似從前關心桑梓之熱矣　　八旗積弊甚深尅扣兵餉售賣官缺各堂官幾視爲照例應爲之事刻聞鑲白旗護軍統領岳都護樑接任以來頗思整頓本月初二日放餉時查出空額五百七十餘分當將錢餉收庫並聲言將該印務參領德海等從嚴參辦刻該參領請假一月以爲將來乞休之計而岳大臣亦擬稍徇情面從寛辦理云　　鳳留守禹門自改放荆州將軍以來交代近畿各鎮事宜異常忙碌查近畿督練公所各委員多有發八成餉者此次辦理交代各員始知所扣二成皆入該將軍私囊故近日紛紛向其索取該將軍甚爲困難時評 
[其一]  
　　各國國會。皆以流血購之幸而有成。血流遍地矣。　　中國人之手指豈皆無血者乎何以三次請願至今消息沈。沈　　也。　　或曰。中國人多凉血凉則血質凝凍而流欲其有成焉。難哉。 
[其二]  
　　此次滬市恐慌人人歸咎於橡皮股票。　　夫橡皮股票。不幸而適當其衝耳。其實中國人民之財源。漸枯。　　漸竭非一事亦非一日矣。　　有爲將來治本之計者。勿徒以嚴禁買空賣空爲了事也。 
 
 

Page 6

 
 
   
 
 

Page 7

 
 
　　 
　 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[保定火藥庫炸裂詳聞保定]  
　　初五日下午三點鐘保定火藥庫失火轟然一聲城關房屋均被震摇市人無不驚駭聞係黑色火藥烘炸所有火藥庫左近房屋玻璃窗俱皆震碎在庫工人與行路人被轟斃命者爲數甚夥消防隊四街水會到時火内礮聲尚四處亂響及用水龍遥沖多時砲聲始息當時扒出有氣息者十餘人隨送醫院救治復扒出屍身十餘具非無股即無肱甚至身無完膚破肚流腸其慘不可名狀最慘者一婦人携一三四嵗幼孩走經該庫後身將婦人轟斃於六七十步以外幼孩腦漿进出焦頭爛額令人目不忍覩火藥庫四週百十步遠近磗粒瓦塊散布满地火藥庫房樑亦轟出七八十步遠近六點鐘尚未扒完不知内中斃命尚有幾人幸而是日陰雨該庫左近擺貨攤與行路人俱不甚多否則更不堪收拾矣 
[桂撫力持統稅實用實銷廣西]  
　　護桂撫魏景桐覆奏云准度支部咨議覆廣西統稅總分各局卡所需經費擬令另行核實釐訂分别奏咨報部核辦等因查原奏内稱該省原定統稅章程所載各項雜費如做小稅吉艙辦艙排張費以及一成捕費二釐清節堂經費二釐醫藥局經費種種名目不一而足又原章内般羨餘一項係提局員中飽改章以後一律免提等語均經於核覆該省光緒三十年征收統稅並隨征公費案内分别奏明駁查並令大加整頓在案嗣據報三十二二兩年分收數不惟毫無起色且較前逐漸減少是該省統稅改章弊端仍未盡去已可概見該撫奏陳各節僅請將應需經費實用實銷至於中飽如何剔除規費如何裁革以及一切整頓之法全未議及揆之清理財政之義實有未協等語查從前辦理釐金各局卡向有做小稅吉艙辦艙排張費等項名目改辦統稅定章聲明悉行禁革倘仍有前項情弊官則詳請參辦司巡則立置重典又從前各局卡報解釐金欵目繁多如一成捕費二釐清節堂經費二釐醫藥局經費名爲另收實則仍從正釐撥出改辦統稅定章聲明均由總局彚撥動放各局卡收數概作正稅報解母庸再事劃分各等因均經咨部有案檢查前户部核覆廣西省光緒三二年征收統稅原案並未駁查此原奏所叙核與前案未符者也至原定統稅章程聲明從前派提羡餘一項係提局員中飽而中飽非榷稅者應有之事不當昌言以取改章以後一律免提由總局另行籌解嗣准部臣迭次駁查均經逐次奏咨聲復業已了結有案可稽此又羡餘一項與此次開報坐支之案並無關涉者也至從前辦理釐金每年收數極多不過七十餘萬兩光緒三十的改辦統稅即收貨稅釐稅加價銀一百萬兩有奇三十一年收銀一百零三萬餘兩三十二年收銀九十四萬四千餘兩三十三年收銀一百五十五萬餘兩三十四年收銀一百七十八萬餘兩宣統元年收銀一百九十一萬餘兩綜計改辦統稅於今六年前三年所收比較釐金有長收三十萬及二十餘萬不等後三年所收比較釐金皆長收八十萬一百萬一百二十餘萬不等而後三年繼長增高之速尤爲各省所無此又原奏所稱毫舞起色逐漸减少似與事實未符者也至統稅坐支之立案與統稅興利除弊之方法似可分案辦理查宣統元年二月内准度支部咨具奏各省舊案擬請截清年分勒限開單報銷摺内聲明歷年未經完結各案將何項漏未立案查明報部等因又度支部奏定清理財政章程第十條内開清理財政局應將各省財政利如何興弊如何除酌擬辦法編訂說明書送部候核又奏定各省清理財政局辦事章程第十條内開清理財政局議决該省財政一切應興應革事宜第十六條内開清理財政局應調查該省各項征收慣例擬訂鹽課釐金及其他雜稅等項改良征收章程送部核定各等因從前統稅報銷因牽於成例坐支一項未能實報現在清理財政正掃除一切障碍之時自應實用實銷而欲實用實銷非先行立案不可故此次請將統稅坐又立案專爲據實報銷起見亦即係遵照度支部前奏各省舊案何項漏未立案查明報部之條至若利如何興弊如何除按照清理財政章程應由清理財政局分年調查擬定改良章程送部核定是此二事一應由主管之局辦理一應由清理財政局辦理本自判然各别且興利除弊乃屬於收欵之加增而此項坐支爲各卡辦公必不可少之欵無論收欵如何增加支欵亦斷難尅减蓋收欵雖增多支欵仍須照付此又立案之與整頓並無密切之關係者也原奏又稱清册内開統稅總局薪工等項由長平及一釐公費項下開支核與原奏所稱係從正釐劃出一節亦有未符等語查局卡征收之欵祇有正稅一項一切提扣欵目莫不從正稅而出一釐公費即係每收正稅銀一百兩提扣公費银一兩長平一項係各局卡所收市平大於省平之數此所多之平亦即係正稅銀兩此又前奏所稱從正釐劃出並無不符者也宣統二年九月初三日奉硃批度支部議奏 
[江督豫無與憲政館往來電]  
　　江督致憲政編查館電憲政編查館鈞鑒官報載會議廳規則有應請核示各節謹列於下一第四條公推士绅由督撫派充如係京職自應用照會若係外官應用何項文牘一第五條按照總額是否指審查一科額數而言一第十三條分别召集兩科人員至廳會議如應議事件係專隷一科之事是否兩科人員均須召集如均召集此科人員是否可同議彼科之事一第十五條兩科會議多數取决後若督撫不以爲然應作何辦理請逐條電示俾有遵循爲叩人駿有　　憲政編查館覆江督電南京制台鑒有電悉科員係外官應用札文 
 
 

Page 11

 
 
總額專指審查一科而言會議屬某科事件則歸某科决議督撫對於兩科議决事件不以爲然可另定辦法交令再議憲政編查館範　　豫撫致憲政編查館電憲政編查館鈞鑒查諮議局定章常駐議員以一年爲任期但第二届選舉連選者可否聨任章程無有規定希即裁奪電覆飭遵棻有　　憲政編查館覆豫撫電開封撫台鑒有電悉常駐議員局章並無不得連選明文自應准其連任但以一次爲限欲辭職者聽希飭遵憲政編查館範 
[葡萄牙革命風潮十誌]  
　　文匯報載十二日倫敦電云駐英葡國公使沙佛萊爾侯爵已宣言辭職同日柏靈電云巴西及瑞士兩國已承認葡萄牙共和政府十三日倫敦電云據里斯本電稱葡王曼洛爾所有諸物已由共和政府交付駐葡英國公使之代表葡萄牙將次舉行選舉擬以普通選舉權爲制分類新聞 
政界 
[禁烟公所提撤差武昌]  
　　湖北禁烟總公所提調陳伯完太守昨經鄂省瑞制軍札飭撤去差使所遺之差委隄丁總局提調金太守焕章接辦聞陳守於禁烟事務尚屬認眞此次撤差係制軍訪聞該守有在漢口南城公所歆生路一帶縱情冶游常挾妓女謝桂英紅寶寶等同乘馬車招摇過市殊屬有玷官箴故即撤差且有奏參之說 
[湖北諮議局紀事武昌]  
　　湖北諮議局議員提出議案多已交付審查兹於初八日開第四次會議到會者六十一人用第一讀會法决議各件如左一禁阻烓熬案因係常會前陳請事件未具議案形式已先期取銷二禁止酒户耗粮案因事難實行且滋流弊公决取銷三革除挪夫積弊案因類似此項積弊者尚多公决交原提案人修改議題增加條欵四以征收稅契機關委任自治圑體案因本局去嵗提有清釐錢漕稅契積弊一案且自治圑體尚難一律成立公决暫緩提出五請實行承啓官案公决交付審查委員會修改議題另立法規六改良條欵並科舉証據案因列舉太多未詳辦法公决交原提案人指陳詳實辦法分案提出八裁穀米統捐以加奢移費抵補案公决以裁釐加稅爲前提交原提案人另題建議案 
[電商官電報銷蘇州]  
　　江督蘇撫致度支外務郵傳三部電云京外各署自軍機處外務部各駐使外寄發官電報費准外務部七月十六日咨向由出使經費項下核給之欵應分别自行籌給自爲節省起見惟現值清理財政外銷無欵自應指定的項方免窒碍南洋督署現當政務繁興逐日來往官電均關緊要其長江松江提督並督辦江蘇清鄕及所轄各統帶皆有綏靖地方之責際兹伏莽其多湘事粗平皖北鳳潁近復告警純賴電信靈敏各營方便報告調度始克應機若責其自費所領薪餉旣不足供脫遇急事長文限於收取現資轉輾延誤釀成巨案尤屬意中可慮之事蘇撫署電費向於善後局外銷項下開支此次匀定公費已奏明循案另計現擬松防蘇防歸蘇省江督署以至江防各營歸寗省所發官電仍按半費由財政公所專欵備支列入預算作正開銷實於要政防務兩有裨益祈鈞部會核示復嗣經度支部覆電謂該省官電准由財政公所備支作正開銷惟預算業已彚總難以加入應由追加預算内付支併希飭屬凡關涉政務緊要之事方准用官電往來以節經費 
[飭議積穀辦法湖北]  
　　湖北應城縣金令前籌　常平倉穀擬仿照江蘇辦法隨糧帶征並附抽自治經費禀奉鄂督批云該縣籌辦常平倉穀擬請仿照江蘇隨糧帶征辦法每正銀一兩捐錢六百文分作上下兩忙抽收又附捐自治經費每正銀一兩捐錢二百文三年後連同積穀捐錢一并停止等情是否可行應飭北藩司迅速核議飭遵具復 
[籌設議事會之預備湖南]  
　　湘省常德府調查選民資格曾由自治公所會同警局分赴調查兹該所以議事會本年務必成立惟自治選民尚恐不免遺漏爰舉定陳君雲漢余君永如再行確切調查以爲预備軍界 
[湘撫犒賞鄂軍湖南]  
　　鄂軍第八鎮步隊十五恊自本年三月陸續開赴湘省駐防至今已歷數月現在湘亂平靖鄂軍將次撤防湘撫楊俊帥日前特傳該協王芝椿協戎到署承領犒賞各營官兵錢二千串酒四百斤肉八百斤令照數分給各營官兵食用以慰勛勞 
[軍隊中之暗殺案武昌]  
　　陸軍步隊三十標一營右隊楚隊官遂與本隊目兵伊克坦從前均在荆州駐防旗營食馬甲餉自挑入陸軍後楚驟升隊官待伊極爲無狀伊憤憤不平屢思剌殺之而未得間日前該營全軍在中和門外打靶廠舉行實彈射擊伊克坦持鎗出楚隊官身後突放一響穿背透胸碧血横飛該隊官登時斃命並誤傷在楚前之左隊兵士三名一傷在虎口一斷去二指一傷足部者爲稍輕伊克坦見將楚擊死後丢鎗仰天大笑當經衆人綑縛禀由張提軍飭正執法官會同首縣嚴訊重辦一面招楚隊官家屬領屍自行棺殮並擬由軍界同袍醵資卹之學務 
[敎員減薪殊難實行武昌]  
　　鄂省學務的欵自被鹽政處提去鹽斤加價三十五萬兩後各學堂大形恐慌嗣經提學使督同各科員各監督議定實行裁減各管敎薪金無論各級學堂監督薪水至多一百二十元堂長六十元監學三四十元敎員則以鐘點計算高等專門學堂敎員每授課一點鐘至多者六元高等小學至多者一元六角至一元二角各敎員聞此章程日昨特開會議謂以鐘點計薪有增有减實欠平允即如高等小學之格致英文修身及算學每星期内或兩三點鐘或僅一點鐘若以一元二角一點鐘計算一月薪金不過數元已不敷一已之衣食安有仰事俯畜之資如高等及中等以上之文學敎員每點鐘六元一星期六點鐘每月可得百三四十元已過同等監督之薪金刻已聨名具禀學司重行改訂並請諮議局妥議維持故本月管敎薪水仍照向章支發未以鐘點計算 
[力争學堂經費安慶]  
　　皖省清眞學堂自開辦以來即抽收屠牛捐以充該堂經費每頭捐錢八百文開辦以來各屠户均樂於捐納兹因 
 
 

Page 12

 
 
巡警道創辦屠牛塲禁止私宰並每頭捐錢六百文各屠户遂報告該堂謂屠户等旣認學堂捐欵則屠牛塲之捐不能奉繳若兩捐並繳屠户實所難堪該堂即具禀警道懇予緩辦奉批事關公共衛生未便從緩現該堂業已停課邀請敎育會與警道争論矣 
[撥欵維持小學寗波]  
　　鄞縣高等小學以經費不敷由該堂堂長勵君建侯禀請縣令撥欵維持旋經該縣鄒令允許於票串項下設法業已諭飭庫書無論徵數多寡年撥該校洋一千元以資補助實業 
[鎮郡金融界之恐慌鎮江]  
　　上海源豐潤票號擱淺後鎮郡各錢 
莊俱受影響故近日銀根非常緊迫拆息已提至六錢有奇各錢莊皆收帳少做以防軋倒而恃錢莊銀號之拆盤以周轉市面之各商店遂至恐慌已甚 
[府中學參觀勸業會鎮江]  
　　鎮江府中學堂監督楊君以南洋勸業會各學校咸赴叅觀以資研究本校亦宜仿行遂於十二日上午十一時率領全體學生乘滬寗火車至寗入會參觀以期增進智識 
[試辦蠶桑畜牧之批詞杭州]  
　　會稽馬國南等在樊江毓秀學校之後開闢荒地試養蠶桑畜牧日前具禀勸業道董觀察請爲立案保護業奉批准如所請仰紹興府轉飭會稽縣查勘明確卽行示諭嚴禁盜折以重實業 
[擬設農工商研究所長沙]  
　　湘省勸業道譚芝雲觀察擬就省城設立農工商研究所各一區招集各界人民入所研究以促實業之進行前經詳請撫院核准籌給經費銀一萬兩一俟擇定基址即當興工舉辦 
[雜記]  
[江督不允遷移營房之電文鎮江]  
　　鎮江自治公所紳董前因本郡南門外向駐有三十五標兵士現又添築三十六標營房深恐日後肇生事端特聨名電禀江督請諭飭遷移他處已紀前報兹該公所於日昨奉到道憲轉來張制軍電文云查此事前據兵備處履勘以原議高資地址不敷建造舊營地勢卑下亦不合用請仍照初議在南門外興築已批准照辦刻已據報開工該營房屢經改議始克勘定碍難移徙即轉飭公所知照 
[覆驗武員烟蘇州]  
　　蘇垣撫標中軍守備千把夏大明等五員弁前由禁烟公所調驗時四員俱因病發癮各情業記前報兹悉中軍守備馬永和現已具報病痊中中軍參府轉求撫院准予入所復騐現已於十一日將馬永和調所復騐矣 
[諮議局中之衝突福建]  
　　閩省諮議局開議後將軍制台各司道輪流到局聽議本月初七日輪值樸留守赴局局中向例所有將軍司道隨從均有飯菜供給其府縣隨從均不得與是日曹首府亦在局詢之正議長高登鯉答謂此爲國家省費非歧視也而曹太尊勃然不悅日朝廷不差餓兵豈有供役同而飢飽異者因之供役諸人亦頗訾議高議長聞之遂喝擒該役發縣懲治迨太尊知之謂各役果有違犯亦應知會自行責備何得擅自擒送一時各逞舌鋒當經各議員爲之轉圜將該役開釋以息争端 
[禁押罪犯瘟疫之可慘安慶]  
　　壽州鄕紳聨名赴省具禀撫轅呈稱當今預備立憲時代清訟恤囚迭奉明詔不啻三令五申雖各州縣牧令亦或整飭改革然禁役之訛索苛待仍不一而足今壽州班房情罪經重人犯計有百七十餘名多因卒役凌虐夏天受污氣署濕交秋發洩多患痢疫傳染死亡者甚多目覩情形殊爲可慘懇予札飭該州分别情罪輕重交保釋放以全生命朱中丞准此卽飭該州按照所禀各節據實禀覆察奪以憑核辦 
[督銷局嚴防私販安慶]  
　　皖岸督銷局現以滁州來安民情强悍私臬充斥往往結隊成羣肩挑背負繞越偷漏迨經巡勇查追竟敢抵抗拒捕若不嚴禁實於鹽課前途大有窒碍頃該局總辦上詳皖撫請飭滁州來安等州縣會同鹽卡委員合力盤查嚴密巡緝務期有犯必獲照例究懲俾昭烟戒而重鹾政 
[學員以吸烟被斥安慶]  
　　日前有法政學堂及高等巡警分敎處學員吕文尉王化等八人在同陞客棧開燈吸烟毫無忌憚經警務公所總稽查探悉立即報告巡警道知照該堂速將該學員等斥革以重禁令 
[復驗典史烟癮長沙]  
　　湘藩趙方伯對於禁烟一事極爲注重凡接見屬員面有烟色者必細加盤詰前有某典史因將委差特先傳見知其尚有烟癮限一月戒斷嗣以輪委在即不能再緩遂傳諭該員飭入禁烟公所查騐而該員入所未及兩日遽行出所方伯以烟癮太重即擬據實詳參旋有某員代爲禀求復驗聞已准如所請矣清談 
[說禁烟]  
　　凡開設膏土店者須有營業執照領取營業執照時須將字號地址成本。及　主姓名。及現存各種土藥實數報明。此章。程也。乃上海。租界以。外之膏土店。今以禁烟公所之飭查。方始調查一若未給營業執照者。豈縣中並未奉。到此項章程乎。不然。調查售賣膏。土店。事。何其遲遲。而發見也。雜著（二續） 
[歐洲帝王之病屍解剖仲祜]  
　　法國解剖帝王之事。亦復不少路易第十三世罹經過急劇之結核。四十二嵗遂崩解剖上除腸結核外左。肺有一大空洞。路易第十七世。年僅十嵗而崩天賦素弱具腺病性（即瘰癧）之體質。解剖上全身贏瘦。右膝。關節之内側。有一腫瘍。爲皮膚所掩。具灰白色。膿狀之淋巴狀物質。前膊有與。是相同之小。腫瘍。其内容物頗濃厚。（大抵係淋巴腺之乾酪化）腹腔含黃色膿狀之液汁。放惡臭。在一立得耳。（一千瓦）以上。腸管互相癒。着。并癒着於腹壁。密生結核節甚多。惟腸粘。膜如常。大網及腹膜。亦含結核甚多。肺部無。結核。其表面均癒。着也臟器未起。變化由是以觀。則路易第十七世以罹結核性淋巴腺。腫與原。發性結核性腹膜炎而崩。　　法國國王路易第十八世。久罹痛風旅行俄國之時足部起凍傷甚劇生强大之静脉瘤。不得已著象皮製成之大　。其足遂陷於壞疽卒以是而崩。解剖之。足部有廣大之懷死。性潰瘍。各足趾關節脫落。其他有先天性　。莖。膽石。外觀。上似有　着於脾静脉之柔軟。腫瘍。呈卵。圓形。大如鷄卵。暗赤色與類色白。之部。相間隔而生。即呈膠狀或皮脂狀之觀。（此腫瘍之本性　屬未明）又法五加兒第九世崩後。剖檢之左。肺有一空。洞　　德國之維廉第三世。千八百八十八年。罹喉頭癌而崩。此癌腫之發生。自左。聲蒂爲始。漸次逹氣道上。部陷於懷疽。因吸入腐敗性壞。死物而肺部生化膿性壞疽病竈。以是致死。死後剖檢之。症狀果如上述。　　噫萬乘之尊尚可實行。病屍之解剖。世之忌。嫌解剖者。其猛省　。予甚　亞東各國之人。效歐洲之所爲。破除從來之迷信。與　慣。將無用之死屍。貢獻　學界。爲研究之材料。愼母重。視死　。以阻礙學術。之進步也。 
 
 

Page 13

 
 
   
 
 

Page 14

 
 
   
 
 

Page 15

 
 
　　　　　　 
 
 

Page 16

 
 
　新發明肺治藥 
　　吉益醫院院長吉益東洞先生於肺臟諸病久爲患者崇信著手成春之名譽已定評於世人之口碑今又新發明塗擦布之新藥液此係外用之藥左記之病名已醫好數十人實驗之成効卓著肺炎一天三四塗擦布三四天後保全愈肺結核二三星期塗布熱解咳嗽鎭靜體力增加保全愈他如肋膜炎　氣管枝炎　百日咳以及呼吸諸病著有奇騐此等布液藥料乃係外用之藥毫無些須恐怕之處中華諸賢君子倘有罹害以上所記之諸病者幸望早來敝皖一浴此新發明藥液之福音是爲至禱本院虹口西華德路第二號德律風一六零九號分院英租界四馬路一品香對過德律風一四九八吉益醫院理事謹白 
　　痔瘡無憂 
　　僕患痔瘡之症已有四年每逢大便痛如刀割只因僻處山陬苦乏良醫又乏妙藥以致苦累不堪今春因事扶病來申承友指示河南路廣東彭壽堂各藥靈效異常爰購珍珠熊胆化痔丸及外治痔瘡妙藥各二盒臨臥依法用之次早起視其痔消除淨盡如釋重負神速如此令人欣感交加同病者盍往試之始信此言誠實耳　霍山姚秉璋識 
　　大英輪船公司　 
　　今有堅固捷快輪船名柯厘烟杜准九月廿四日禮拜三上午開行往門司神戶橫濱等埠貴客如欲裝貨搭客請至黃浦灘廿四號本公司帳房面議船泊招商局中棧碼頭上落利便自後每隔兩禮拜開往一次並搭客往横濱者有特别利益可在神戶轉搭火車直到横濱不再加收火車費特此奉佈 
　　肺部大將　助肺呼吸香膠 
　　這是西來助肺大將材和匀呼吸的要品凡肺痿咳嗽的病不論新舊輕重一經入口立能痰化咳止當覺喉嚨滋潤口角生香如能常備非但可保一家的無咳嗽肺病的患處且可保一家人的面色紅潤身體强健這就是吃了助肺呼吸香膠的功效因吃膠人的肺健了呼吸匀了那胃口也好起來了心經旣然得了胃經許多滋養料心臓的血液自然也多起來了若是五臓皆好這個體軀那有不肥壯的道理特勸我同胞諸君若已患肺病的這個助肺呼吸的香膠是萬萬不可不吃的　　此膠味美而甜氣香而淸入口即化功能滋生精液以潤喉性能化痰止咳以淸肺力助肺壯而匀呼吸如老年氣喘痰塞而咳嗽者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發癢頻咳不止或操勞過度以致肺痿咳嗽日吐稀痰精神自必衰耗内臓養生之精液皆變爲痰若不治愈則身體决無健壯之期每次可服二三片每日可服三四次如幼年偶感外寒而致傷風若不即愈便成鷺鶿咳嗽頻咳不止大爲可憂或痰内結致患急慢驚風此膠隨時服之一二塊能使内結之痰立化爲水往下則由大便利出往上則由喉管吐出痰去則咳自止且肺自壯而呼吸自匀若能常時備用肺病可免一家赤子可保决無痰驚之患肺體旣壯則長大自速小箱二元每打廿元大箱四　元每打四十元託局函購　原班回件諸公光顧請認明全球老牌商標每瓶附有認眞劵一張値洋一角万不致悞　各埠大藥房均有經售 
　　總發行所上海四馬路老捕房對門五洲大藥房 
　　○極品彩鳥牌黑香皂仿單○ 
　　上海怡昌洋行經理 
　　此香皂身堅骨硬香味耐久不退較市上所售者不同今有新到現貨其價格外克已凡蒙賜顧須認明每箱每盒内有憑單贈物仿單可向本行掉取頂上香烟盒聊酬諸君惠顧之雅意焉本行謹啓 
　　日本郵船開往大連灣 
　　本公司經理南滿洲鐡道會社之西京丸每逢禮拜四神戶丸禮拜日一准開往大連灣並由火車接連滿洲固地各處船身修内水脚公道客位潔淨應酬周到　各寳號欲裝貨搭客務祈　光臨爲幸　　日本郵船會社廣告 
　　（遺失提單） 
　　今遺失怡和德生船西歷十月十號進口第七十六號生油提單一紙計八件重一千三百廿斤在途遺失已向該公司説明作廢望中西各寳號切勿收用特此登報聲明　豐順公告白　 
　　大德國福德醫生紅色補片 
　　此補片生血補腦培力壯神專治一切虚弱男婦老幼血衰血枯面黃肌瘦胃口不暢神思恍惚男子精力萎弱女子經水愆期等症其功用服法詳見仿單每瓶一元四角半打七元總發行所上海抛球塲河南路五號普惠藥行 
　　九月十三日進口輪船禮拜六 
甬興　　輪船　由寗波　　寗紹公司 
江天　　又　　由寗波　　招商總局 
立茂　　又　　由寗波　　立興公司 
鎭安　　又　　由日本　　太古公司 
江新　　又　　由長江　　招商總局 
立豐　　又　　由長江　　立興公司 
因幡丸　　又　由香港　郵船會社 
弘濟丸　　又　由長崎　　郵船會社 
　　九月十四日出口輪船禮拜日 
神戶丸　　又　　上午九點鐘開往大連灣等埠　郵船會社 
因幡丸　　又　　早八點半鐘開往門司神戶四日市淸水横濱美國等埠　郵船會社 
美順　　又　　開往長江　　美最時行 
江寛　　又　　開往長江　　招商總局 
　　九月十五日出口輪船禮拜一 
南陽丸　　又　　開往長江　　日淸公司　　 
蘆州　　又　　開往寗波　　　太古公司 
寗紹　　又　　開往寗紹　　　寗紹公司 
天津　　又　　開往安東　　　太古公司 
順天　　又　　晚往威海烟台天津　太古公司 
泰順　　又　　開往烟台天津　　招商總局 
廣生　　又　　開往汕頭香港廣東　怡和洋行 
江新　　又　　晚往長江　　　　　招商總局 
　　九月十六日出口輪船禮拜二 
德興　　又　　開往長江　　　鴻安公司 
弘濟丸　　又　　上午十點半鐘開往長崎門司神戶横濱等埠　郵船會社 
甘州　　又　　晚往烟台牛莊大連　太古公局 
大通　　又　　開往長江　　　　　太古公司 
廣大　　又　　開往香港廣東　　招商總局 
西江　　又　開往靑島烟台天津　亨寳公司 
德和　　又　　開往長江　　　怡和洋行 
德生　　又　　開往膠州　　　怡和洋行 
普濟　　又　　開往寗波温州　招商總局 
撫順丸　　又　　開往福州厦門汕頭香港　大阪公司　 
甬興　　又　　開往寗波　　　寗紹公司 
　　九月十七日出口輪船禮拜三 
大貞丸　　又　開往長江　　　日淸公司 
金陵　　　又　　晚往長江　　太古公司 
鎭安　　又　　晚往香港廣東　太古公司 
　　九月十八日出口輪船禮拜四 
西京丸　　又　上午十一點半開往大連灣等埠　郵船會社　　 
廣平　　又　　開往天津　　開平公司 
襄陽丸　　又　　開往長江　日淸公司 
永生　　又　　開往牛莊　　怡和洋行 
　　九月十九日出口輪船禮拜五 
平野丸　　又　　正午十二點鐘開往香港新加坡歐洲各埠　郵船會社　 
建平　　又　　晚往秦皇島　開平公司 
　　九月二十日出口輪船禮拜六 
大利丸　　又　開往長江　　　　公司　　 
 
 

Page 17

 
 
   
 
 

Page 18

 
 
要摺 
[東督錫良奏憲政第三年第一届成績並第二届籌備情形摺（續）]  
　　一曰覆查全省嵗出入總數奉省財政複雜欵項紏紛上届調查總數業將光緒三十四年全省出入欵目分别内结外銷梳剔鈎稽依限報部至三十四年及宣統元年之報告册並飭由清理財政局彚造齊全先後咨部在案此籌辦之成績四也一曰釐訂地方稅章程查地方稅一項徵之各國前例均須附加於國家稅内如未釐訂國家稅章程以前遽欲釐訂地方稅章程事實上頗多窒碍難行近准部咨以本年爲調查國家稅地方稅期限宣統三年爲釐訂期限業經飭度支司及清理財政局迅速從事調查繕具說明書以備咨部此籌辦之成績五也一曰試辦各省預算决算查奉省宣統三年之預算報告册業據清理財政局詳細編成經臣查核另案分别奏報在案計國家行政經費一千二百二十萬八百二十四兩八錢九分七釐地方行政經費三百九十二萬一千一百二兩九錢五分五釐收支兩抵所虧之數計六十萬四千八百九十兩八錢二分八釐第嵗出臨時門列有预備金六十萬兩係屬國家行政經費若除此欵以相抵則嵗出僅虧四千八百九十兩八錢二分八釐東省内政外交在在困難臨時經費能否敷用尚難逆科惟僅就此次預算報告册而論似尚不背收支適合之意此籌辦之成績六也一曰省城及商埠等處各級審判廳限一年内一律成立查奉省高等審判廳承德撫順營口新民安東地方初級審判廳並檢察廳均於上届奏報成立至遼陽等處商埠應設之審判廳皆應於本年成立嗣因憲政編查館奏定新章府廳州縣得分别設立分廳鳳凰法庫地方指定通商尚未開埠現定先行設立遼陽鐡嶺兩埠地方初級審判廳籌備已有端倪約計九十月間即可開辦其鳳凰法庫兩廳擬俟明年遵照新章籌設分廳業經咨部查核此外尚有因補助審判機關而籌辦者查憲政編查館頒發審判階級區域新章權限分明因設特别地方審判廳又查館頒現行刑律及登記章程條理繁密因設審檢講演會及登記講習所又查審判廳之成立須改良監獄以清獄政因於法政學堂添設獄政專科以儲人才均經分别奏咨在案以上數端雖爲籌備事項所無要皆於司法前途極有關係此已辦有成績者七也一曰推廣廳州縣簡易識字學塾查此項學塾上年業經飭司於省城設立三所並於城關内外各小學堂附設夜課八處以爲之倡現府廳州縣呈報籌辦者計一百八十八處開學者七十四處學生二千九百餘人其餘籌辦尚未成立者當嚴行督催迅速舉辦務期逐漸普設使識字者日多藉收開通民智之效此已辦有成績者八也一曰廳州縣巡警限年内一律完備奉省各屬巡警粗具規模上届業經奏報所有輝南長白安圖撫松等屬前因設治伊始未及籌設嗣飭民政使督催赶辦現均次第據報一律成立查各屬巡警分區廣狹不同有因欵項支絀區官缺額及並未設立者亦經飭司實力整頓每區各置區官一員以歸一　至巡警敎練所尚有未經普設之處亦已嚴催速設每所學額並照章以　名爲限必期敎練推廣警務日見起色計年内各屬巡警可期一律完備但奉省地接蒙荒盜風素熾僅恃額定巡警保衛尤恐難周前經奏明籌辦預備巡警以補額定巡警所不及尤爲刻不容緩之要圖此已辦有成績者九也綜上九端或依限次第妥籌或辦理已經竣事要皆竭誠以求治併力以圖功惟是奉省承兵燹之餘處强隣之間較内地各省情勢不同籌辦一切尤不能拘執期限致誤時機自當督促進行賡續赶辦藉圖補救於萬一斷不敢畏難苟安因循敷衍以期仰副朝廷宵旴憂勞眷顧東陲之至意所有臚陳奉省第三年第一届成績並下届籌備情形缘由除分咨查照外理合恭摺具陳伏乞皇上聖鑒訓示謹奏宣統二年八月二十九日奉硃批該衙門知道欽此本埠新聞 
[旅滬甬紳陸廷等致寗紹台道函（爲四明銀行事）]  
　　敬啓者嚴氏破産虧欠公欵鄕人同聲慨歎夫復何言本埠四明分銀行係公司性質與嚴氏毫不相涉乃本月初八晨該分銀行猝見牆上粘貼憲台關防條示内開此項源豐官銀號房産歸浙海關收管等語於是商民謡傳以爲是項兩字係指欵項而言遂紛紛到行提取儲蓄存欵幸該分行平日素有預備得免傾倒不料在滬商民誤會僉般甬行被封因而上海總銀行同時受擠争取儲蓄值此金融窒滯每日支付至一二十萬尚若不敷危險情形已逹極點旅滬同鄕大恠在籍紳商膜視分行受此無辜之累掣動甬市大局波及滬行紛來責備弟等查詢當日情形始知其時適值總理顧紳前赴金陵考覽會務當由分行書記面向吳委員鋆聲明不能貼示致有恐慌緣由吳委員悍然不顧聲稱奉有道諭如欲啓示應請府尊作主該書記即往府署面請府示承府尊允飭委員揭去條示而吳委員仍未照行僅由該分行揭存條示一紙至初八夜半始有官役提燈揭示而大錯已成無可挽救是此次該分行風潮統由吳委員一手釀成况值憲台公出期内即有電諭似應愼重將事風聞電諭僅係口口兩字不能作爲正式命令乃吳委員任意妄行致使分行儲蓄一空名譽掃地勢難再復誰執其咎且該分行頗爲旅甬洋人所信洋商敎會儲蓄存欵多至數十户今亦風聞支取並經詢及官塲如何維持該執事等幾無詞以對素仰大公祖體恤商情有加無已當此市面困難無不竭力维持今分行遭此損失總行亦被摇動而甬市復飽受驚慌江北岸雖華洋雜處向來尚稱相安若令操切從事之員置身其間設爲外人譏笑何以彰憲威而孚輿論應如何辦理之處大公祖自有權衡無待某等覼縷也兹總理顧紳回行擬報告大衆開會决議合併附聞　　再啓者今年上海市面恐慌甬市尚稱安静因由商界諸君互相聨絡扶助幸免於事亦賴地方賢長官實力維持爲商民所信服惟是商市蕭條米貴食艱入秋以來貧民難以度日乃因嚴氏破産傾動全市晝夜不安人心更覺惶懼其實此次風潮與甬市無甚干涉卽有藩關公欵儘可從容清理若因嚴氏一家牽涉合夥合股營業並牽涉渺不相關之四明銀行及各莊號其且牽涉江北岸鼎新街賃房租户揆之事理似欠正當弟 
 
 

Page 19

 
 
等以甬市全局爲重值此九月底期票周轉之際設有停滯危險何堪設想事機緊迫據實具陳惟希察核辦理大局幸甚商民幸甚 
[西報紀上海金融界之消息]  
　　十三日文滙報云今日本埠金融市面益較前兩日起色領事公會前因疊接西商會及某銀行函請電禀駐京公使懇向中國政府阻止缷任滬道提回放出之欵已於星期二日（初九日）開會議决旋於翌日（初十日）發電去後現聞領事公會已得公使圑覆電謂業已向度支部申請矣　　又據中國消息大清銀行及交通銀行將各撥銀二百萬兩以救上海市面云 
[全國大運動會之先聲]  
　　本埠青年會發起借南洋勸業會塲舉行之全國聨合大運動會定期九月十六日九時起至二十日午時止約翰大學郵傳部高等實業學校東吳大學堂及青年會附屬中學均停課一星期以便與賽及觀賽者赴寗襄此盛舉特定專車數輛准於星期一卽十五日早晨九時齊集動身聞此次運動粤省及香港派來運動隊共二十七人直隷派有二十人武昌亦有二十人南京與蘇州共二十人本埠選派往賽者約共四十人内郵傳部實業學堂十六人約翰學堂十四人青年會八人華童公學二人此外又有郵傳部實業學堂及約翰大學選得綑球及蹴球兩隊同往競賽兹再戕秩序探列如左（星期二）五部大運動會（星期三）綑球會與踢球會（星期四）聨合學校大運動會（星期五六）蹴球會與籃球會 
[滬紳請議解散佛敎公會]  
　　本邑北鄕勸學昌王銓運君日前陳請江蘇諮議局提議解散佛敎公會其請議書略謂上海反對學務之人借保護佛敎爲名運動僧徒設立佛敎公會朦請上海道批准立案僧徒品格卑鄙不知提倡禪宗不能整頓清規其自命會董者專以破壞公益爲唯一之宗旨如白晝宣淫之海會寺僧蓉江受該會之保庇得以逍遥法外如盜賣公地之圓通寺僧瑞生蓮生該會爲之竭力運動串吞鉅欵藐置憲批於不理種種違法不特社會之公敵抑亦佛敎之罪人查江蘇僧敎育總會早已成立各府各設分會各縣各設僧敎育會事務所該會本屬贅疣况主持會務者實非佛敎僧徒名實已極不符加以不知廉恥不識道理迭生學界之暗潮大爲憲政之阻力敝鄕先受其害爲特遵照貴局章程第二十一條第十二欵陳請建議之例陳請貴局據呈督撫憲檄飭上海道縣勒令該會立時解散地方增甚 
[示禁私摘棉花]  
　　本縣田大令昨出示諭云照得各鄕所種棉花每至開放收摘之際輒有外來游民及本地無知頑童潑横婦女任意硬詐私收名曰掇落花實屬有妨農業歷經示禁在案兹届收成之際合亟出示嚴禁如有潑婦頑童以及外來游民仍蹈硬詐私收責成地保妥爲禁止倘敢不遵准由該業主指名據實鳴保禀縣以憑提究家長地保徇隐察出併究不貸其各凛遵母違城内 
報請驗屍○二十五保頭圖地保沈愼和昨日午後投縣報稱有住居悅來坊之紹興人名陳福安因潑翻火油燈燙傷胸前等處車送仁濟醫院醫治無效業已斃命求請相驗大令准之　　洋藥充公○張聖華因私販洋藥由巡士拘獲解局轉送到縣前晚奉田大令訊究張聖華供稱所有洋藥係因父親患病購來服食小的不敢販賣願將洋藥充公求鑒大令准如所請判張保釋　　誘拐屬實○馮文生在縣控告吳阿培拐匿未婚媳吳氏一案前晚奉田大令審訊吳確有誘拐情事遂判收押限十天將吳氏交案違干重究　　整頓路燈○城内路燈清道自本月起移歸城自治公所接辦所有大街上電燈現經該公所連日飭派司事工匠撤换新燈小街上天燈亦飭燈夫逐日揩擦加足燈油故城内夜間路燈較前明亮行人稱便足見整頓自治之一斑　　實行剪髮○劉榮根向在租界充當包探僑居新北門内安仁橋地方其妻施氏稍有姿色近與王阿春姘識劉於前晚三鼓時紏人到家將姦夫淫婦雙雙捉獲卽取剪刀將髮辫髮圑剪下捆送到縣春田大令諭飭看管候訊　　報勘盜案○西鄕虹橋東安國寺地方二十八保十九圖地保殷學禮昨晨投縣報稱初十日夜間有盜匪十餘人明火執仗撞門入内刦去衣物約值洋二百餘金除開單呈電外求請勘緝田大令准即札委法華司賀清臣二尹於午後帶同刑捕人等到鄕蒞勘解回原籍○行刦女伶白蘭花家之要犯朱阿三前由法公堂送縣屢訊責押在案兹經田大令飭承備就文牘諭飭捕役陳昌將朱阿三遞解海州原籍昨已押解起程矣　　竊案送縣○陸建廷扭店夥沈安全王保安陳長發學徒倪奎奎等到局奉德正巡官審訊陸建廷供在馬姚弄開設木梳店前日小的因有家事赴鄕當日不及回店晚間忽有店夥到家報稱店中房間失竊小的急回店中查檢始悉失去衣飾銀洋約值三百餘金之譜另開失單呈電小的察得門户不開並非外竊因扭夥計學徒等到局請究沈安全與王保安倪奎奎同供夥友陳長發是夜失竊之後即於次日天未黎明私行開門出外直至晚間始行回店顯有疑竇求鑒陳長發供詞支吾明府判一併送縣核辦　　擅污墻壁○日商某甲昨日進城在縣東街五福衙衕墻上擅自油畫吉白並不商通房主適一區巡長徐天恩經過瞥見立即回局報告請示奉德正巡官諭傳地甲知照房主來局詢據供稱該日人硬在墻上油畫　不商通巡官判退去候核　　道批三則○張董氏禀批此案前據該州申復以氏子訊供情形業經該前縣沈令詳禀臬司批飭新任姚令就近提集要証質究詳辦在案現據該氏具呈前情仰太倉州即予轉飭崇明縣速即催提要証秉公質訊確情通詳察辦母任拖延切切黃本鈞禀批此案騙棍凌阿金等旣由局送縣訊實無異應予照案嚴限勒追至禀帮凌阿五揑名朦混是否出自縣役戴升等主謀唆弄並予分别澈究具報仰上海縣遵照辦理抄黏並發　張周氏禀批此案已據縣禀一再照會日本總領事訂期審訊以憑派員觀審矣着即知照　　縣批照錄○宋海林禀批唐文卿欠陳則恭等洋六百餘元除繳還期票洋一百元尚欠五百餘元並無减折之諭何以飾詞短少且唐文卿另欠陸志亭洋二百十八元八角分文未繳爾爲唐文卿保人案已飭差著交不將唐文卿交案輒以遠期短數之票搪塞陸志亭欵並無隻字叙及殊屬不合候比差著交期票三紙擲還　　官事○松江府知廳胡登衡昨日因公來申卽詣縣署拜會南市 
歇夥舞弊○南市毛家弄仁元紗布號歇夥劉金揚於歇後仍住號内七月初二日乘執事李秉圭司帳陳培之外出時潜竊帳箱内空白聨票兩紙拾向北市某總會内馮久峯商量由馮央塾師陳治中填明數目分支會餘愼餘兩莊計銀四千兩事後劉向恆餘小錢莊購得羅卜票五千四百八十元遂暗將票根央人遞至該兩莊迨到期如數支出 
 
 

Page 20

 
 
分給馮洋一千七百五十元陳一千一百五十元自用二千五百六十元嗣經該號察出破綻向問劉卽承認遂自還洋一千元陳亦還洋七百餘元又將金表等物推抵外尚少三百六十元立票分拔惟馮堅不肯認避至慈谿原籍刻已追回昨由該執事等扭控工程局請究經陳裁判審訊馮供劉倩小的掉票不知其來歷惟事後曾向借用洋二百元餘不知情官判與劉陳等一併拘留再行復訊　　董事調處○窰貨船户嚴掌發在工程局呈控木作頭馮玉堂承造浦東塘橋嚴春山家房屋需用磗料被欠洋二百十三元四角六分圖賴不理經陳裁判傳訊馮供因被嚴春山扣抵欠欵是以未理已由洋涇鎮董理勸尚未妥洽判交保仍央該董調處　　竊水罰鍰○西門外法租界南北園茶肆前因水夫施阿二在附近華界永慶里總龍頭上竊取自來水被内地自來水公司查獲將施送至工程局飭著交保限交店主詎该店主抗不到案昨日由局飭探至法公堂移提店主陳記根至案訊明判罰洋二十元一半充公一半交公司償還損失　　吊贜無著○昨日公共總巡捕房捕頭派探帶小竊朱開友至總工程局禀稱因該竊在南市客棧窩留請派探搜查贜物局中准卽派探同往增祥碼頭南泰興小客棧内查贜無著仍交來探帶回聽候詰究閘北 
　　有碍衛生○二十六保十七圖太平渡地方近有黃某租賃房屋熬煮土渣肉皮膏该處某學堂以其臭氣四溢有碍衛生特於前日報告附近警局請予禁閉　　扭控妻奸○陳根松之妻朱氏去年由無錫來滬帮傭被某絲廠出店沈阿三姦佔匿居閘北梅園昨被氏夫尋見扭控四路分局當奉黃正巡官提訊陳供訴前情質之沈供稱該氏在廠做工故向小的租賃房屋是實判氏交陳領回管束沈具不再往來結交保開釋　　竹槓屬實○鄕民楊雪堂控徐阿元王阿生藉端訛詐酒飯洋兩元數角由地保將徐王二人提獲押候訊辦在案昨經黃正巡官訊明屬實判徐王二人分認償還從寛斥釋欠租發封○公益公司經租人昨投四路分局控租户傳子鳳欠租三個月向收無着請追當經黃正巡官傳案訊明判將屋内什各物暫行發封限期清還英租界 
札提债主○公共公廨寶讞員接奉滬道札開轉奉民政部札准海參威總領事函稱海參威利興號主關禮中虧欠公欵銀一萬六千兩逃滬匿居英租界江西路源昌南里利興分號内飭即提究寶讞員昨日遵涙差探往提詎關已早知風遠颺卽回禀公廨着將該號先行發封候詳請道憲示遵　　硬責弟償○美商恆豐洋行控源康祥洋貨號經理王寶山不出定購海虎絨一案前日午後由廨會訊原告洋人投訴貨係榮昌洋貨號主王子雲所定子雲係被告之胞弟現被告不知避往何處所有虧損銀七百兩應向其兄追償訊據王寶山供子雲並非胞弟實係同族且榮昌號所定之貨與源康祥不涉聞子雲刻因有病不能到堂已挽人向原告商理孫襄讞核供會商美海副領事判王寶山交保貨歸原告出售所有虧損若干着邀同公正人自向原告清理　　冒牌斷结○德商瑞嘉洋行控沈鳴茂華金伯等出售冒牌肥皂一案昨晨由廨會訊明晰寶讞員會商德師副領事以沈等廠中雖無貨物究不應隠戤原告商標判沈華各罰五十元充公無洋各改押十天以儆　　伶人欠债○伶人周蕙芳因不理賈刊林等借銀被控公廨昨奉傳案由孫襄讞會同德斐繙譯官訊判周交保自向原告清理　着交姘夫○岳姚氏控史安興拐匿八嵗男孩會亭昨日由探宋掌貴將史與留養氏孩之婦人朱曾氏一併獲解公堂該究岳姚氏供夫死多年惟生一子於上月十四日被拐前日始在虹口朱曾氏家尋獲據稱係史安興帶來寄養伊家求請澈究質之史供該孩係姚氏之姘夫阿林囑領至朱曾氏家寄養每月貼飯金洋三元並非拐匿求鑒訊之曾氏供與史略同官以兩造均有不實判朱曾氏開　史與岳姚氏一併交保着史交阿林到案再行訊核　　髮妻尋獲○馬吉生控婦人陳龔氏王胡氏吳李氏與吳四實串拐髮妻馬季氏由廨訊判分别押候交季氏到案再訊在案昨由捕房解廨復訊馬季氏經該被等至莘莊鎮尋交到案請究奉判分别押候復訊核斷　　搶環待查○王阿三控流氓陳炳榮顧祥寶曹阿榮申搶伊孩耳上金環由探將三人併獲昨解公堂請究奉判一併押候查明下禮拜六再訊　　不追身價○王福卿高楚材因將湖北女子押與福建路日新里七百三十號妓院鴇婦蔡尤氏處得洋四百元言定四年爲期詎該女居僅數日即被串逃該鴇投訴捕房派探蔣文彬將王高二人拘獲昨解公堂訊得事多含混且該鴇又買良爲娼未便代追身價判一併斥釋不理　　犯已十次○陳阿大控邵阿二竊取衣物由探查獲昨解公堂訊係十次過犯實屬怙惡不悛判押西牢一年期满再逐出界　　尚有他案○孫炳奎即孫幹臣因犯欺騙案由廨訊押捕房九月在案昨届期满由探將孫送廨請示官以尚有陳美棟控案未結判孫改押本廨候晚堂訊奪　　故態又萌○吳亞四控王阿四竊取衣物於昨由探將王獲解公堂訊係四次過犯判押三月期满再逐出境　　釁由口角○繅絲婦人蔡張氏控夫蔡榮生索錢不與反被用刀戮傷咽喉昨由捕房解廨訊係細故口角起釁以氏受傷甚微姑寛判蔡開釋以後不准吵閙美租界 
　　新添菜塲○揚樹浦路綸章造紙局對面空地上近由工部局蓋造菜場一所約於西歷十一月工竣開市云　　粤妓拉客○粤妓毛金玉前晚在海寗路違章拉客被捕查見將該妓及狎客陳阿茂併解捕房經捕頭略詰數語從寛斥釋　　俄兵被搶○前晚有一俄國　兵乘東洋車過百老匯路破匪徒從後追上搶去袋内羅布票洋廿餘元報告捕房捕頭允爲查緝撞壞車輪○朱阿二昨拖東洋車至西華得路撞壞張阿三之包車輪盤由捕拘入捕房賠償修費一元了案　　搶食栗子○昨有流氓何阿生在北四川路搶食小販施裕生之栗子由捕拘送捕房捕頭命發乞丐牢管押一天以儆　　洋人失竊○北太和路十二號洋人家昨晨失竊銀器什物值價二百餘元報告捕房請爲查緝捕頭准之法租界 
　　超轄兩妓○花烟間妓女朱玉貞李張氏逃走在途被龜奴陳伯成追上互相争吵被捕拘入捕房並將經賣之廖得喜一併送究陳供李張氏由廖得喜與朱姓等五月間領來押洋一百六十元朱玉貞亦係廖等九月初一領來押洋一百廿元現朱玉貞等欲圖遁逃小的追赶是實廖供祇做中人並未收受謝洋求宥兩　供誤被人由湖北拐來家中均有丈夫不願爲娼求恩成全司聶司馬判兩妓發堂候示廖交保著交朱姓到案質訊陳斥退　　是眞惡劇○張天寶開設東洋車庽前欠新瑞和租洋被控公堂判限交洋現張已將租洋付清前日途遇拳瑞和收租人某甲張恨其控已竟向某甲將糞一包抛擲以致某甲衣服頭面多被糞濺即扭張到案請辦司馬以事屬細微申斥數語開釋　　代繳當本○某包車夫顧阿福虧欠車資私將車上各物質洋付租經管租人查悉拘送到案請追旋有顧立金代繳當本叩求免辦司馬著原告領洋該車夫押一禮拜以儆拐犯歸案○陳紀根與施某因拐賣小孩被人在工程局控追施已拘押現該局偵探協同法探亦將陳緝獲解請核示司馬判交來探　去歸案訊辦　　買贜罚锾○陳金林擺設舊貨攤收買賊贜爲捕查和連贜送案經中西官訊明收贜屬實判陳罰洋兩元充公繳釋 
 
 

Page 21

 
 
　　　　 
 
 

Page 22

 
 
　　　 
 
 

Page 23

 
 
　　 
　 
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[伍祐塲遏糶虐商之痛言]  
　　嗚呼痛哉中國鹽政之苛也人人能知之能言之若謂與鹽無關之市政並受其柯誰則信之嗚呼痛哉中國商民之困也人人能知之能言之若謂與商無涉之鹽塲能使之困誰則信之英雄造時勢而伍祐塲乃於君權政體民權政體以外獨造官權無限政體以横行於预備立憲時代奇矣奇矣請實其說本年三月廷寄我督撫憲重申海禁並准内地流通以防遏糶兩准伍祐方塲燕毅不謀於紳商不謀於邑令突於五月間出示反對嚴禁米麥出境而派差攔索出境費以每石四百文爲定率六月上旬有崔姓以米易麥於市未納規費力塲囚繫之笞責之備極慘酷崔服芙蓉膏求死遇救僅免嗚呼短本生涯蒲帆飄泊關津重迭嬴羨無常亦旣安之如命矣乃無端而大禍飛來羣豺捉去片言未發伏地就刑辱祖戕身呼天無路殘賊不道乃至於是邑侯孫大令聞耗飛出示諭並奉貼督撫憲會銜告示以靖商市宜方塲袖手歛跡遵我朝旨赦我商民矣乃不料攫金於稠人之中者則祗見有金不見有人也時有麥船五隻鼓棹南行方塲又拘獲之毒笞其五人中之吳姓者肉落皮飛流血數步而令其餘之四人跪伏於側莫不股慄面無人色連呼願納出境費卒如定率乃已猶以爲未足又簽提各牙商勒索規費有附生某幾被戒責遂各納四十千或三十千以免是役也除勒納費萬目共見外其私獲數目或云累萬或云萬餘如雪入地如烟入空無形無聲不知不覺而已飽填方塲之宦槖矣嗚呼痛哉嗚呼痛哉珊瑚易惹人間禍精衛難知海底冤斯時各商僉曰商會責任也商會罪過也商會謝曰道路間隔也報告濡滯也適有牙商蔡和興者以未納規費故由塲封釘市門霉爛其麵麥四十餘石求救於會商會痴懸和平致書忠告不料其復書拒絶也按復書主旨在事右經權法無一定八字商會執以請於邑侯請於轉運不料邑侯枷諭地保不准遏糶方塲復嚴刑地保以抗拒邑侯也又不料轉運批飭方塲屏除成見會縣核辦方塲復拿辦蔡商以敵商會以違轉運也今日者蔡商之業被歇矣家被傾矣身被辱矣頂戴被摘矣牙帖被銷矣妻啼矣兒號矣豈悠悠而云暮日迫饑寒身倀倀其何之夢驚禍變苛政之猛猛於虎矣商命之賤賤於蟻矣且也風聲所播鹽境浮謡悉謂上峯專委方塲遏糶邑侯及商會不得與聞因之亂民蠢蠢思搶米矣衆商惶惶思罷市矣商會責任日益重矣商會罪過日益深矣茫茫來日不知稅駕何所矣嗚呼斷涉人之脛剖孕婦之腹此于古無匹之暴君行爲方塲欲以八品鹽官與之争光於歷史咄咄怪事夢想不及蓋依法律裁判之其大罪有五一曰故違上諭二曰刑罪不辜三曰貪黷無忌四曰煽惑民亂五曰踰越職分商會苦以僻在海隅交通不便兼之棉力輕薄呼疾聲微是用陳述始末登諸報端各商會同胞我各鄕會同胞或有聞其言而同其痛乎請諒不文之辭當作秦廷之哭則幸甚幸甚鹽城商會叩小說 
[小說奇情鸚鵡禪（五十一）]  
　　柯利機夫人入室。揭翳面之紗。至於肩上。卽太息言曰。貝爾得柯利機遁。矣。斐德蘭應聲詰之。曰果遁耶。然則何之。曰嘻君猶意其爲君事。 
往來於。倫敦市耶。彼去此已越十有四日。蓋往加利福瓦亞（美洲地名）耳。君於何時得彼之。信曰昨日。柯利機夫人乃更齧齒言曰狡哉吾夫。君接受。之書函。皆彼所。預修而囑其黨人按日代遞者耳。君誤矣曰然則。一萬五千磅奚若。曰然彼日事酒博。安所得多金近者以十分之一償宿。　。餘皆席捲場長而去。寗有遺耶。斐德蘭撫膺大慟。曰天乎。時雙手冰冷。頭面汗涔涔下。不復能昻藏作丈夫之態。然彼與柯利機。以爲交等雷陳。誼同張范。猶强自慰曰。雖然。彼豈終欺我者。必不使吾事敗也。　　語未旣。柯利機夫人不禁爲之莞爾曰愚哉君也。彼巴克斯敦及格來尼。格爾公司之報告。皆僞耳。彼知汝母姨有七千磅。將爲營業計。故設此相。给。君胡憒憒者。曰苦哉。是七千磅者。乃吾負責任。雖然。彼付得來得加之。銀票。又何如耶。柯利機夫人曰。是夫也不良。頑石之中。豈能有血。君他日。當自知之。吾付託非人。受彼之愚者數矣來向樽前訴飄泊。青衫紅。袖兩。魂銷。談笑之中。固不料有此荆棘。言次。柯利機夫人悲感填膺。亦頻。拭其。涙。基拉爾曰事於此終不能信。彼昨日之寄自倫敦者。書識宛然。墨痛猶。未乾也。曰度其道里。彼此時當已抵加利福尼亞地。是何言者曰。汝言之。甚易。吾心如　粉矣。然汝必遲遲告者。何故曰嘻。君乎。彼甚狡獪。豈謀及。婦人者卽妾亦至今始得其實耳。妾命如斯。本不欲靦顔復活。顧有子女。三人。依依膝下。嬌啼可憐。君無謂妾之無不樂者苟能捕吾夫妾惟力是。視然君。以萬五。千磅託諸若人君於此亦不能自恕妾不嘗背吾夫爲君。言。耶於時斐德蘭呆目定神久之。曰汝今且歸。言已柯利機夫人出。斐德蘭據案而坐。喃喃自語。終乃切齒頓足曰。苟不能以所論值酬來珠。兒者。則契約必解。而交易去矣。且所集之資本。將誰爲償耶。國外新聞 
[法國鐵路大罷工三誌]  
　　二十日倫敦電云據巴黎電稱昨夜又拘獲罷工人多名火車停駛後旅客前往海濱者均乘汽車故汽車均大得其利有英婦二人中堤愛浦前往買賽爾斯曾付車價金八十磅云據巴黎消息鐡路罷工之舉大致可望和解首相勃利盎君已得罷工會及諸路經理來函兩方面現開會討論均願調停辦法而以勃利盎君爲居間人云同日栢靈電云法國罷工之舉現已漸平雖有他種工業圑 
 
 

Page 27

 
 
體聲言願附和鐡路工人同行罷工惟亦不足注意鐡路交通現有一部分業已復舊 
[關於德儲出游之瑣聞]  
　　十二日栢靈電云德國皇太子及其妃出游之經費大半在德皇給與太子經費内提出應用 
[美總統定期前往巴拉瑪]  
　　十三日倫敦電云美總統塔孚脫君定於西十一月十號前往巴拉瑪考察建築砲臺及運河一帶永遠管治問題以四日爲期 
[奥外部大臣之政見]  
　　十二日栢靈電云奥國外務部大臣愛倫色君與匈加利代表談論東方時事謂政治之衝突最易造成重大交涉日俄戰争皆因佔據满洲政策衝突而起故奥匈對於土耳其之新政皆以忠摰之態度處之凡居留島之各問題設其解决之策無損於土國主權者奥匈均極表歡迎奥京内閣輿列强之交際甚爲親睦三國聨盟之事並無更改奥匈以維持和平爲志故對待列强毫無　私之處云善舉 
[皖省振務往來電文彚錄]  
　　皖撫致皖京官電鹽電番承示兵振輕重情形卓見極佩財政艱窘待振方殷苟可爲謀自當爲力截漕一節皖例全征折色與蘇浙不同並無漕米可截借欵一節皖自舉辦公債于今半年應者無幾振捐新章銜封貢監須二成　大清銀行上兌皖局久無報捐之人湘省近因灾振欲事變而已被部駁見本月初八日政治　報籌振之途愈亂皖省現已奏請展限部　當可　准惟新章如此恐無應者其何以敎之實號　　皖京官致張安帥朱經帥電密昨謁樞府面　灾情奇重慶邸極爲關切但實官捐萬難發端性援照光緒三十二三年江北振灾成案發帑截漕免征借欵振捐報效萬金准給實官均能辦到囑速電告督帥會同皖撫援照切實奏請必爲主持邀准函稿寄往乞卓裁核辦爲懇題化等　　　江督復皖京官電皖灾寄重自宜妥籌撫恤月前電奏已蒙聖恩發帑至奏請截漕免征借欵及振捐報効萬金請獎實官各節現經電請朱中丞就　省情形查明核酌會同辦理駿漾　　皖撫　皖京官電密　電悉同時並由制軍電示兩公爲桑梓請命慶邸允爲主持均深紉感發帑甫蒙恩准將來冬春兩振來日方長本擬俟待澤更急之時續作發棠之請免征一節俟查勘秋成後入奏報効萬金准給實官一節鄂省有例可援各屬官紳電詢　允援案電奏然終無報効鉅欵者截漕借欵兩節已於前電奏復皖省無漕可截只有折色各屬漕折例歸江安糧道現正電商制軍酌量請截俟兩公函稿寄到當會商妥籌凡可以爲灾民援手者無不惟命是從用副兩公熱誠先此奉復寶有 
 
 
 

Page 28

 
 
   
 
 

Page 29

 
 
   
 
 

Page 30

 
 
　 
　 
 
 

Page 31

 
 
　　江西路二十二號老公茂廣告 
　　本行經售張士公司所製各種花玻璃樣新花奇各色均備貴客如要知其價目可向本行函問可也本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄雨册以供貴客取閱本行並經售曼而經廠各種瓦片各種鋪地所用之磁光瓦火爐前所用之耐火磁光瓦以及火爐邊所用之白磁光瓶欄杆等件各色俱全貴客欲知各貨價目請向本行函問可也 
　　經售罐頭牛乳各華商須知 
　　本行經理之巴騰飛鷹牌罐頭牛乳係美國紐約省巴騰牛乳公司創製食之榮益人身約五十年來名馳中外誠滋補之妙品也惟近來人心不古假冒日多或以似鷹之鳥影戤或以語句形色朦混花樣繁多非業斯者不辨眞僞各寳號須知此項飛鷹牌牛乳係巴騰牛乳公司所創製貨質精良歷數十年來始終如一並未更改其餘相似之各牌均係假冒商標之　鼎切不可代爲經售倘有利令智昏代爲行消一經本行覺察定即控請嚴辦以重商標利權前次祥美號陸梓林因代消僞貨經本行控罰將貨充燬有案各報皆有紀載早已週知　各寶號愼毌嘗試自貽伊戚致失本行諄諄佈告之至意是要倘各埠各行號欲進辦鷹牌牛奶者務向就近大商家購辦須存細認明上面所登鷹牌方是的眞公利洋行謹白 
　　始創第一眞正靛靑每桶壹百斤 
本行開設中國數十餘年自運德國ＢＡSＥ拔地沙顏料名廠老牌眞正靛靑運銷中國各省馳名皆其信用已久較廣靛勝加十倍價亷物美與衆不同色極鮮艶永不變色　貴商賜顧認明桶上有愛禮司洋行獅馬老牌爲記庶不致誤惟上海一埠久蒙各坊信用今特設分銷處如蒙　光顧請至分銷處面議其價無不克已以廣招來特此聲明 
上海愛禮司洋靛分銷處三馬路東鼎新德昶潤寳善街榮吉里瑞泰法界德銘里公和來○總行上海愛禮司洋行　分設天津愛禮司洋行寗波美益洋行 
　油布出售 
　　本行獨家經理英國名廠所製上等黑油布蓬布雨布等類存貨甚多價廉物美賜顧者請來購買可也美最時洋行啓 
　　衛生名酒 
　　ＭＡＲＴＥＬＬ，Ｓ　ＢＲＡＮＤＹ 
　　馬台爾所製之勃蘭地酒最合衛生若於飯前飯後常飲少許可免霍亂痢疾寒��各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理　賜顧諸君請向商辦可也　　電話一千六百八十七號 
　　吉眞牌火油燈 
　　此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
　　秋分過矣 
　　秋分已過草木盡落天地肅殺之氣日甚一日衛生家各宜保此千金之軀以期毫無疾病急宜服本藥房艾羅補腦汁使腦筋充足百病消除蓋腦氣筋𦆑繞週身人之諸病皆從腦起祇須腦筋無病自然身體健康是以此補腦汁四時應服而於秋後以迄冬令尤宜每日常服一二次功效無可限量惟近來僞冐日多購者務須認明魚鱗紙包及飛鳳牌臘丁文英文華文三種合印之仿單瓶上艾羅補腦汁良藥之一字樣庶不致誤總發行所上海三馬路中法大藥房分發行所各埠中法大藥房　　　 
 
 

Page 32

 
 
   
 
