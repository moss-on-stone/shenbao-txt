# 1918 - 256 - 4916379

 

Page 1

 
 
   
 
 

Page 2

 
 
時評 
[把握（冷）]  
　　凡人任事必求有把握者而後任之此甚難者也然任事之初全不知有無把握迨旣着手而後始爲無把握而思改變其初意則其事之終不能成也有必然者矣是故中國人之任事也其始視把握太易其繼視把握太難故每一鄭重之人物出而卒至於一無成功者大抵由此也 
　　夫今日欲定中國之大局非由南北調和不可徐氏始亦慨然任之而今乃又有無把握之說則將來之結果可知矣 
專電 
[北京電]  
　　某公言徐就後段如不去則和平聲浪將仍從長江發生段未去以前徐不能以和平兩字出口聞三督將表示意見正在醖釀中（二十日下午四鐘） 
[北京電]  
　　徐叚均派員向吳佩孚疏通請勿過於激烈使西南益增要求曹親信言寒電論時局係因對於吳佩孚等無辦法而發（二十日下午四鐘） 
[北京電]  
　　段决下野擔任參戰督辦先在小站練兵十三聯隊八大混成旅成軍後改任長江巡閱使（二十日下午六鐘） 
[北京電]  
　　議員張某提出查辦吳佩孚案政府恐益激吳反對囑王揖唐設法打消（二十日下午五鐘） 
[北京電]  
　　徐昨傳見汪大燮一與梁士詒商妥洽西南辦法二囑擬關於西伯利亞外交問題之說帖（二十日下午五鐘） 
[北京電]  
　　李純有函致陸武鳴疏通總統問題此間傳南舉總统正徐副則李純（十九日下午鐘） 
[北京電]  
　　徐以對西南無把握不得不留段段雖揚言下野恐未必成事實且與徐已漸不協 
（十七日下午九鐘） 
[北京電]  
　　聞段閣改組周自齊爲交通吳鼎昌升財政曹汝霖决辭陸宗輿暫不出陸徵祥忽甚樂觀不再辭外長府秘書長决定吳笈蓀（十七日下午九鐘） 
[北京電]  
　　蘇議員鮑宗漢等提出質問運米往日究竟准運若干用何機關護照曾否查成案徵特稅外加特捐每石若干作何用途務於恤鄰之中兼籌民食連署者六十三人（十九日下午一鐘） 
[北京電]  
　　有人詢荷使張勳何時可出荷使言俟其赦如不赦則俟他種機會（二十日下午四鐘） 
[北京電]  
　　公使團對於金劵條例之抗議財部已擬就答覆内容尚秘密惟聞大旨與答覆銀團者同（二十日下午四鐘） 
[北京電]  
　　第二次軍械借欵頃詢某使館亦不絶對否認但言中國派出之兵多無軍械或不得已而向泰平再借（二十日下午四鐘） 
[北京電]  
　　劉鏡人初爭以專使名義赴海埠現又索欵尚未行 
（二十日下午四鐘） 
[北京電]  
　　薩鎭氷必欲携二十萬始赴閩（二十日下午四鐘） 
[北京電]  
　　陸部員司加薪事總理已允提交國務會議 
（十九日下午六鐘） 
[北京電]  
　　龍軍新招者多魯豫等處土匪前日大掠津浦路一帶在離濟南四十里之地搶掠尤甚其一部分尚留天津法公使特抗議謂土匪危險請速開發而在京閩人亦反對該軍赴閩將開大會討論（二十日下午四鐘） 
[北京電]  
　　龍軍所招土匪兩營田津南下至晏城變與悍匪顧德林等合踞晏城偃鎭等處巧日經張樹元率隊擊散 
（二十日下午九鐘） 
[北京電]  
　　陸部以新疆國防吃緊撥鎗一千彈六十萬交駐京委員楊增炳承領（十九日下午六鐘） 
[北京電]  
　　甘督保孔繁錦爲西甯總兵（十九日下午六鐘） 
[北京電]  
　　參戰軍王永泉一旅改令赴湘東不日出發 
（十九日下午鐘） 
[北京電]  
　　赤哈軍在東清路發命令設裁判機關日人亦反對外交部昨已電海參崴邵領事嚴重抗議（二十日下午四鐘） 
[北京電]  
　　政府將發表承認捷克軍爲交戰團之宣言日本已以宣言由船津參贊通告外交部（十七日下午九鐘） 
外電 
[海參崴電]  
　　路透訪員今晨聞官場消息前俄國臨時政府總理里伏夫氏現由烏發國會特派前來海參崴向協約國請速派兵援助烏姆斯克政府總理伏洛戈斯基氏與法國派赴西比利亞之高等委員皆已抵此（十九日） 
路透電 
[北京電]  
　　日銀行與中政府問刻有重要借欵之磋商預料數日内可以成立借欵名目不一内有山東新鐵路之借欵一爲高密至徐州之鐵路一爲濟南附近黄河北岸至直隷順德之鐵路債額幾何皆未披露但知年利八釐並附有中國允日人在山東省内設立行政機關之條件又有滿洲内蒙鐵路五線之借欵如洮南至熱河或熱河至北京之鐵路亦在其列聞此項借欵日人已墊付日洋六百萬圓年息八釐並附有日人在該區城享有採取各種礦産權利之條件又有日洋四百萬圓年息八釐之軍事借欵以中國陸軍由日員訓練並擴充前定軍事協約爲條件此外尚有二百萬圓年息八釐之政治借欵以烟酒稅爲扺押品日使署推　不知按從　日人借款日使署亦以不知爲言也（十七日）字林報 
　　北京電林長民因迎湯化龍之柩將於明後日啓程赴日本 
[北京電]  
　　日本四國銀行團仍繼續討論金劵條例並發見該條約須改定之點甚多（二十日） 
[北京電]  
　　重慶來電云因唐繼　已抵重慶擬開軍事會議一星期與議者爲四川代表熊克武貴州代表王文華雲南代表趙又新湖北代表黎天才及顧品珍及其餘各重要人物 
（二十日） 
[漢口電]  
　　粤漢鐵路之長武線自從去秋工竣後即供軍用以致旅客乘車尚未開通現從十六日起已正式開通客車每日一次上午七點鐘由武昌開車門晚十二點鐘達長沙 
（十九日） 
[廣東電]  
　　廣東軍政府内務部長任可澄將於兩三日内偕王有蘭出發山貴陽赴重慶與唐繼堯劉顯世熊克武諸督軍會見面商重要事宜（十九日） 
[廣東電]  
　　民友會系議員赴閩省方面者甚多議員田桐鄒魯等十五名目下亦赴閩省旅行或謂因在該省之陳炯明軍現頗得勢故有此種現象（十九日） 
[廣東電]  
　　據政界消息吕公望現正在勸在閩之浙軍殘部投降南軍聞此項殘部之浙軍已與陳炯明軍通意旨將來必至與陳軍共其行動云（十九日） 
[奉天電]  
　　楊度忽於昨日由滬來此　大和霍脫爾其目的安在未詳（二十日） 
[奉天電]  
　　奉天軍副司令孫烈臣及許蘭洲於昨日回奉天聞係協議改編奉天軍事宜（二十日） 
[廣東電]  
　　十七日舉行選舉衆議院副議長出席總數共計三百零五人褚輔成得一百七十四票當選爲副議長葉夏聲得八十四票張伯烈得十票唐寶鍔得八票（十七日） 
[奉天電]  
　　黑龍江省國防總司令部雖設於齊齊哈爾但因中東鐵路之輸送猶不能照常往來以致軍事輸送大生窒礙目下軍隊馬匹等停留於奉天長春者甚爲衆多（二十日） 
[漢口電]  
　　唐繼堯於十七日到重慶將在該處開軍事會議擬列席於該會議之主　人物爲態克武石青陽夏之時顧品珍趙又新黎天才黄復生楊庶堪王敏家（譯音）蔡東歐譯音 
等（十九日） 
[濟南電]  
　　此間日本僑　藤崎鈴木兩名因商務事赴　口失蹤不明下落其搜查之結果於昨日在黄河之下流　見藤崎之屍體則全身慘酷是被搶擊致遭横死此案犯人似係中國之兵現正嚴重調查（十九日） 
[濟南電]  
　　山東之匪亂尚極猖獗濮縣陽毅縣及冠縣莘縣　相繼陷落又前次歸服之顧德麟一大部　在禹城縣又揭反旗張護理督軍已率大軍前往討伐矣（十九日） 
[東京電]  
　　林公使預定下月三日山東京出發回任北京 
（十九日） 
[東京電]  
　　林公使於本日在參謀本部訪上原總長與口中次長有所協議（十九日） 
[東京電]  
　　關於大隈侯之推薦加藤憲政會總裁之說政界一部分否認之且謂山縣松方大隈三元老雖拜受對於繼　内 
 
 
 

Page 3

 
 
閣可考慮之勅命耳未奏薦具體的繼任内閣云此說亦似有相當之根據（十九日） 
[東京電]  
　　聞後藤外務大臣辭職後俟健康恢復即擬游歷美國（二十日） 
[東京電]  
　　西園寺侯　日晨與寺内首相會見傾聽寺内首相聲明辭職之始未情形（二十日） 
[東京電]  
　　大隈侯於今日上午又覲見日皇奉答下問侯爵果將推薦何人尚　詳（二十日） 
[東京電]  
　　據時事新報之觀測云自寺内首相奏請辭職後十八日奉召入覲之中縣松方兩元老皆一致面奏日皇謂當此重大之時局組　後　内閣自以西園寺侯爲最適任此可信其必然之事至大隈侯如何答奏日皇之下問雖不得而知但以章度之必不至於不同意推薦西園寺侯之舉吾人深信明日（即二十日）西園寺侯覲見日皇之時必不止於關係政局之下問且將降下組織後繼内閣之大命西園寺侯將拜受此大命　否雖難逆料但吾人可預料西園寺侯從御前退下後必於當日或翌日與山縣松方兩元老相會交換意見或大隈侯亦參入其列惟此種　會並非日皇所召集之會議故能否全部元老及准元老之會集尚屬疑問是以不得特稱之爲元老會議云云（十九日） 
以上東方通信社電 
[東京電]  
　　寺内首相已决定於來二十四日奉呈辭表 
（二十日） 
[東京電]  
　　後藤外務大臣計畫去　後　赴美游歷 
（二十日） 
[東京電]  
　　駐日章公使昨日訪勝田藏相對於中日借欵問題有所協議（二十日） 
[東京電]  
　　西園寺侯於昨晚歸京今朝寺内首相往訪之又預定欲與山縣公松方侯之二元老會見明日將入宮 
（二十日） 
[東京電]  
　　大隈侯今日亦入宮對於日皇諮詢有所奏上聞說曾奏請以加藤子爵爲後繼然結局仍西園寺内閣出現也林公使之歸國成爲無意味對華問題亦似已暫置之閑却而新内閣成立後政策定必再有多少變易也（二十日） 
以上共同通信社電 
戰電 
[倫敦電]  
　　今晚海格上將報稱今晨五時二十分英國第三第四兩軍之兵在化爾倫與戈沙柯爾間廣十六英里之陣線進攻大獲勝利英軍在該陣線全部分冒雨而進强襲敵軍陣地而佔有之且横掃一九一八年三月英軍所守之舊戰壕線進佔廣闊區域興登堡陣線之外防右面之英兵與蘇格蘭兵雖遇勁敵亦奪獲數村右面中心點之澳兵兩師奮勇前撲列陣於貝里柯爾西南及西面德軍前鋒陣地擊破敵軍防務三英里之遥左面中心點之英軍亦佔據數村　進頗遥第二十一師攻擊前於三月二十一二兩日勇守之貝齊勒北面陣地之北叚克復舊戰壕線擊敗反攻之敵軍進至陣線外一英里餘俘虜數百人獲砲一排左面英軍已佔據戈沙柯爾南面高地所餘之部分是役英軍俘虜六千餘人獲砲多尊（十八日） 
[巴黎電]  
　　今晚公報云法軍在聖康丹西面化爾倫與薩維區内得有進步法軍繼續擴張愛萊特河與愛恩河間所得之地且在亞勒滿東北兩面高原獲進步今晨法軍激戰後佔據桑細東面鞏固之地點一處拉伏北面敵屍枕藉足徵敵軍於近今戰事被創甚重凡塞勒河陣線之德軍反攻格勒萊境之法軍陣地三次均敗退（十七日） 
[巴黎電]  
　　今日下午公報云瓦斯河南岸夜有砲戰敵軍猛力反攻桑細境北面境内之高原未得效果香巴業與勞蘭之法軍襲敵獲勝俘虜若干人今晚公報云　軍與英軍協同戰於聖康丹西面境内獲有進步化爾倫與大愛細尼間廣十基洛邁當之法軍陣線平均前移兩基洛邁當俘虜數百人愛恩河北岸之法軍仍在約維西面前進敵軍猛力反攻亞勒滿東面之高原爲法軍反攻逐退且因以續得土地並俘虜一百三十人（十八日） 
[巴黎電]  
　　要聞報軍事評論家預料戰局不日將有發展此後戰事將進行無間蓋有數區已準備攻勢可供福煦　將之審擇今第一大目的乃在擊破聖康丹與拉盎陣線後興登堡防線之關健使由佛蘭得斯至亞責運大凸隅爲之消滅云 
（十七日） 
[倫敦電]  
　　巴爾幹之協約軍在廣二十英里之陣線前進十英里已抵塞恩河獲砲五十餘尊協約軍損失頗輕十五日布軍奮死戰　　因戰壕地位被奪　禦力漸弱（十八日） 
[倫敦電]  
　　衆皆稱讚威　遜總統答覆奥國之通牒言簡意盡直捷爽快且謂此係完備之答覆絶對無誤會之餘地且可因此預决協約國亦將拒絶奥之提議惟料協約國之覆文必較威總統者爲長大約將重申其戰爭目的（十八日） 
[倫敦電]  
　　澳大利亞首相許和士氏在薩伏邸茶會向澳州及紐絲綸代表演說論及奥國提出之和議謂敵人敗於戰場今乃求以詐　取勝威爾遜總統之覆文至爲敏捷不啻於敵人鐵甲之弱點加一凖切之痛擊敵人求和之餌旣已失敗必將另施他餌雖施千次亦不厭吾人必須於德國大都會口授條件告成和局唯此始能保證德國軍權之永遠消滅云 
（十八日） 
[紐約電]  
　　各報一致稱讚威爾遜總統之切實拒絶國提議　文於接奥國通牒後半小時内發出紐約太陽報曾總括各報之意見且謂今非得有證據表明吾人乃與德國人民接商非僅與德國今日之執政者接商則决不能談論媾和條件或開媾和談判蓋德國今日執政者之言無人能信之也 
（十七日） 
[華盛頓電]  
　　參議員洛臣氏在參院演說贊成威爾遜總統之拒絶奥國媾和建議謂此舉可息有益於德國之浮言美國之地位殊爲顯明中歐諸國不久當能了解之德國之窮兵黷武於清白之世界樹無數之仇敵吾人今當有以束縛之云 
（十七日） 
[亞姆斯特丹電]  
　　維也納消息里區報載稱奥政府之通牒先與德政府會商得其同意後始發出擬稿之際兩國政府曾交換意見多次（十七日） 
[亞姆斯特丹電]  
　　奥首相維克爾博士星期六日抵維也納星期一日由奥皇召見現信乃會商甸國政局事宜據報載消息匈國政局今極危急維克爾内閣有不日辭職之說 
（十七日） 
[倫敦電]  
　　協約國工黨大會已在韋斯特明斯特開會與會者有英法意比美希塞七國代表由英國工黨聯合會國會部委員會主任彭汀氏主席據謂此次大會乃在求得協約國工黨代表同一之意見諸代表之蒞會非求討論議和之代價亦非抱破壞目的蓋謀成體面與持久之和局耳繼乃論及奥國之通牒謂諸代表有探索趨向和平各路之責任（十七日） 
[倫敦電]  
　　工黨大會已接委員會之條陳謂今當由奥布社會黨轉令德國社會黨大團規定對於國際戰爭目的大會之態度蓋今准德社會黨梗阻該大會之成立也（十八日） 
[華盛頓電]  
　　陸軍部已請國會籌欵金洋七千三百四十七兆元加入前此預算以作來年擴張軍備之用（十七日） 
要聞一 
[海參崴特約通信（二）]  
　　烏蘇里戰事之結束西比利亞之現狀談 
　　烏蘇里戰事已告一結束吾人欲詳紀此役之經過當先述聯軍出兵西比　亞之情形當八月初日本已决意出兵援助捷克軍其時西比利亞方面之形勢如下時捷克軍尚戰於哈巴羅甫喀方面距離烏蘇里約三百啓羅邁當北下之路猶尚通也聯軍鑒此情形擬靜俟大軍集齊後即在烏蘇里一帶進攻惟俄國過激派方面德奥俘虜之數日增自哈巴羅甫喀直趨伊曼河及烏蘇里乘聯軍大兵未集突取劇烈之攻勢計共有兵力一萬五千人大砲二十餘尊裝甲機關車數十輛初與捷克車戰於烏蘇里之南捷克軍稍形後退其時英法第一批軍隊已開抵海參崴征塵甫息匆遽開往烏蘇里前敵遂即着手組織國際軍一大隊以英法軍捷克軍及俄國馬隊組成之由法軍總司令瑪雷氏指揮戰事自八月十五日起開始在奥爾曲甫喀附近劇戰數日時則日軍尚未馳抵戰區也二十二日俄國過激派軍隊開始總攻擊雙方前衛白刃相接戰事甚形劇烈二十三日晨敵軍復行進攻聯軍第六營處境極險幾爲敵軍所包圍幸由第二聯隊整隊往援第六營始得出險　時日軍已至聯軍兵力頓超過過激派兵力之總數日軍砲隊擊毁敵軍裝甲機關車數輛步軍亦同時進攻敵軍左翼開始退走於是戰局乃轉危爲安二十四日清晨日軍衝　前進過激派軍隊匆遽退走傍晚戰事已告結束是役也聯軍僅死傷數十人而過激派軍隊損失極重聯軍奪　戰利品舞算烏蘇里方面之過激派至是乃告肅清 
據最近來自前敵之軍官聲稱自海參崴經過伊爾庫次克而達薩瑪拉之鐵道線現均在捷克軍掌握中西比利亞方面所傳俄國消息極形滿意聞杜託夫將軍及阿來克細夫將軍已率大軍向莫斯科進發現估計西比利政府所有之軍隊共達十萬人英軍正沿伏爾喀河溯流而上行抵薩里齊尼已得哥薩克軍之援助聯軍與西比利亞政府之軍事行動互相聯絡過激派已完全潰散矣 
[東京通信（心危）]  
　　西伯利亞最近形勢今年上季中日貿易概况 
　　西伯利亞及北滿方面日本出兵現據其當局發第三師乃最近十二師團名古屋第三師團及駐滿之藤井支隊第三師乃最近出發前函所云增兵者即此也目下戰况過激派已漸退却日本某陸軍參謀言八月中旬西伯利亞中部東部幾全在過激派掌握之中自聯軍救援捷克軍後過激派之勢力貝加爾湖以東黑龍江沿岸均受壓迫本月一日以來謝米諾夫軍與中部捷克軍於滿洲里至企泰間已互相呼應故後貝加爾敵軍已漸處於死地蓋西方活動已斷大决戰之期當不遠矣其地點當在黑龍江支流附近大約待日本增兵到着黑河方面某軍主力到後即行接戰過激派軍及德奥俘虜合計約三萬四五千人軍器軍用飛機汽車均已集中故此番决戰頗有可觀也云云日本新增之第三師團已經出發據某參謀之言則决戰之期恐亦不遠但此次决戰後苟過激派潰敗則西伯利亞聯軍僅須維持現象軍事上可告一段落惟外交問題漸漸切迫目下英國已派香港大學總長愛列德博士爲特便法國亦派羅尼育　特便專爲政治外交上之事務美國之諾克斯將軍亦頗受俄人歡迎日本現尚未派遣大員前往彼言論界已屢促其政府之注意矣近來西伯利亞政府與霍爾瓦特互爭主權因隷屬於霍軍之浦列咯夫軍隊在海參崴解除武裝問題霍政府與領事團交涉將來政治方面問題恐將層出不窮也至目下西伯利亞所最堪注目者厥惟二事其一爲東清鐵路從業員之同盟罷工問題據東京時事新報所載云哈爾濱在過激派勢力範國時勞兵會長曾將東清鐵路勞働者全部解散以後用者賃銀極豐而從業時間則已縮短蓋實行其勞働政策也今日日軍屯駐於此過激派主義遂不能行鐵路幹部遂將更改一切重復舊規　是將於九月一日起減少賃銀而勞働者聞此消息即於二日全體罷工領事團以有礙軍事進行故出而干涉調和聞現已開車此事發生後東報頗爲注意以爲鐵路同盟　妨可事行動目下管理權仍操諸霍氏恐將來仍不免有此舉動不如斯時暫由日本管理云云其二日本在西伯利亞發行軍用鈔票其理由因日本軍隊行用盧布時有漲落至爲不便故發軍用票以代之而西伯利亞政府及崴埠商會等則向日本提出抗議其理由一爲該地旣非佔領及發行軍用鈔票傷及俄國體面二則將使盧布低落請日本收回而日本領事答稱現已由該埠朝鮮銀行松由銀行兌現於盧布不致有影響目下雙方尚在交涉中 
　　十日正金銀行總會井上總理演說日本對外貿易情形足覩日本及我國近來經濟狀况之一斑其言云今年上半季日本對外貿易因自衛上關係異常收縮兼之美國輸入禁止令發布二次不免受其影響而輸出入之盛仍不可遏本年上季輸出八億九千六百萬元輸入八億三千九百萬元較之去歲同季輸出增一億八千八百萬元輸入增三億九千萬元正貨保存最近調查計十二億一千萬元至輸出品中工産品激增輸入品中原料及機械類增加可見事業之發達日盛一日（中略）香港地方因美法有禁止輸入之令故亦受影響廣東則因南北戰事之故商情不振其輸出主要品爲生絲錫米等均至美國因　買力增加輸入景况亦佳其輸入之工業品以日本貨最多蓋歐洲貨物現已杜絶天津貿易因南北戰局未熄及去歲水災原氣未復故較上年同季輸出入額有減無增北地除火油煙草砂糖木材之一部外輸入幾均歸日本貨所獨占青島濟南之銅錢棉花輸出額漸見減少惟花生油輸出極爲旺盛日本棉紗因原價騰貴輸入　減上海貿易之大宗絲巿因船腹不足之故輸出減少而麵粉皮革等輸至英法棉花輸至日本棉布因日本原價騰貴故未能暢銷漢口長江一帶因戰事影響所及巿面蕭條滿洲巿况輸出之大豆極爲旺盛第因鐵路貨車及船腹不足均不免小受影響棉布及雜貨之輸入因西伯利亞騷擾及出兵問題致受打擊而對俄貿易全然杜絶蓋盧布之上落甚鉅最低時日金百元值八百九十最高時值三百四十故北滿方面之貿易亦至困難惟中國人所用之雜貨棉布等巿况甚佳也 
[時局利於速决之觀察]  
　　東海承認就職各省答復眞電昨日業已到齊除張敬堯電有削平大難語外餘皆針對眞電不即不離故多數省分可視爲與東海同一見解東海對北方已確有把握至西南方面雖未有覆電而探討原因亦可認爲南方不欲表示反對東海之左證因西南目前地位對新國會選舉之效力斷難遷就然若來電反對則日後難以轉圜故岑陸等之無電足證其不持極端之王張也惟現在形勢亦非可過於樂觀因湘閩戰事尚在進行若遷延不决則枝節日繁南方派别原不盡一致現在亟欲息爭者雖佔優勢然爭點不决則無從止爭南北互相牽掣之結果仍有聽事實之自然歸宿而局勢依然混沌現在首望東海於就職前先宣布一統一南北之方針問接或直接與南方開始協議務將戰事截止以鮮明之態度爲自動的解决必如是始可有望據熟悉南中情形者云南方對東海事實上必可做到承認現在所論者即一方法問題若長此混沌則時機恐又錯過矣 
政府昨接香港探員韓賓禮密電云非常國會已定十月初旬開選舉總統預備會惟要求中央須由舊國會完成憲法否則總統必選爲岑西林南北立時可見分裂又據孟特通信社消息岑西林昨有極要密電致某機關請徐東海暫勿正式就任謂如是方好力向西南各界疏通否則必有極大糾葛昨晚某宅亦接伍廷芳寄來密函一件内容亦注意及此又長江三督前晚亦有密電以前方軍事自停頓以來已無發展各處土匪在防線内外擾亂前途險惡如政府果肯採納吳佩孚之主張謀和即應迅速發表否則亦應再下續戰明令以振士氣此亦可以見時局之宜於速决而不能靜俟東海就任後之從容佈置矣 
　　現在東海已接受當選證書並定雙十節就職馮段二氏已有下野準備馮段下野後有主張以元老　院長位置河間以參戰督辦或外省巡閱使位置合肥者但段之參戰督辦爲確定之　實至元老院長之說不過甫有此議而已聞叚君昨與某總長言余（合肥自稱）雖必須辭職但值此時局却有三種方法以維現狀（一）對外政策不變免致外間生疑（一）南北和戰並不干涉（一）卽至退職時亦必擔任維持京内外各項秩序此亦可見合肥之責任心也 
[時局中之吳佩孚]  
　　吳佩孚主和通電發表之後張敬堯深恐吳氏抱有何種意見頗不自安當即有函封寄衡陽大意謂自君率師入湘以來戰勝攻取前方軍隊今且迫至零永功績卓著人所素欽而今忽變前態通電言和予中央以困難爲時局生反響願詳其故俾息浮言仍望勉勵三軍勿稍怯惰則湘督一席願以相託旋接吳氏覆函謂發電言和甚非得已彼此相交原無不可推誠相示之處前敵防務自當維持督師一席職責重要正未可輕於言去願以所部協力維持云云張據以轉告中央然對於吳之態度仍抱懷疑 
　　吳佩孚近日屢轉西南將領願息兵言和之電十二日國務院特去電詢問吳氏所謂調停有把握者究竟事前與西南接洽是否有和平誠意能否服從中央命令吳於十六日電復謂中央如能先令停戰不難以全力疏通聞前夜又來密電謂停戰命令遲遲不下佩孚實難與南軍言和且南方咸認新國會爲非法案合尤爲謀和之阻碍徐公膺選後對於時局究持何種方針務希迅爲電示又蔣士立參謀長前奉派赴衡陽與吳商談一切已回長沙昨有銑電到京呈報於寒日由衡州旋省與吳師縱談甚洽擬十八日赴京晉謁面陳一切日昨湘督張敬堯電致國務院内稱吳師長佩孚與西南方面各首領通電所用電碼現已調查明白係用南方所用之新法密永密兩項電碼本惟原本尚未獲得又日前湘省新編第一旅某軍官於檢查戰線行旅時檢得吳佩孚致郴州譚延闓一函内容確係力勸南軍停止在閩南閩西湘東卾西進攻函中更云所約之件今已達到十分之六容俟徐圖完滿目的等語現該函已呈遞湘督轉呈到京矣 
[中交票維持之效果何如]  
　　北京中交票價暴跌現　秋節巿面更受影響當局連日籌議維持方法昨日决定將七年公債提出二千萬以便捷高票價其辦法尚須由財政部會商中交兩行酌定聞銀行方面要求財部不再墊欵方能照辦 
　　中交鈔票跌落兩院議員紛紛提出質問尚無結果昨聞總商會以法人名義提出請願書於兩院當可提前通過但前日衆議院開會時議員光雲錦等關於財政方面有所質問要求主席電請財政總長出席答覆曹汝霖接電大怒謂此等國會也夠得上呌我出席眞太不自量議員以曹久俟不至亦怒形於色聲勢甚洶旋由某要人電王揖唐轉圜王氏力爲排解衆怒始息是請願案卽使通過咨送亦未眞有效果惟昨日國務會議段總理與曹潤田曾談及答覆中交票跌價質問一案結果俟調查後由財政部於二十一日再行提出核議答復不知將如何措詞也 
聞徐東海昨日在本宅與財政界某君談及中交票價日漸跌落嗣後縱能維持一時無如價格久爲奸商播弄旋起旋撲與人民極有關係政府更因票價有失信用决意無論如何就任後即力謀兌現若實辦不到亦須定出一種不變之價格云云深望東海眞能起而行之也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日軍借用電桿之交涉]  
　　日軍在滿洲里信用電桿架　電線交涉一案政府迭在閣護討論由參戰處電達黑督知照昨聞墨督連來兩電與政府計畫稍有異同兹爲覓録如下（其一）參戰處寒電悉日軍借用電桿附設電話電報電線已由關東都督府濱面參謀長在江面爲商請當經派員與之協義條件大致准其借用惟電桿負擔加重須行相當補修補修工料由日本軍擔負軍事終了時由中國無償領受至架設電線時不得妨害我國電信交通電線挂設以後不得收受軍隊以外之電報但中國軍事通信自得利用各等語現正在磋商中鈞處寒電謂現正共商通用恐與江省所議條件不盡吻合應否即由江省商辦之處請核示鮑貴卿諫（其二）參戰處鹽電悉借桿挂線所需工運各費旣經國務會議議决由大部尅日籌撥具仰中央顧念邊難莫名佩仰惟調查此次電線專爲防軍而設需用至急大部派員辦理難免遲緩即如修整黑河電桿一事大部久經核准開辦該工程迄今尚未着手是其明證擬懇大部將籌撥之欵逕交江省以便就近派員星夜辦理免誤機宜至爲感紉 
[參戰處今後之兵力]  
　　參戰督辦處暇有擴充兵力消息祇以限於款項迄未定議曾將新招之奉軍三混成旅及野砲隊一旅劃歸該處近已仍擬添招輜重隊一旅騎兵一旅機關鎗一旅工兵一旅此項計畫業經該處擬就意見書一俟下届閣議通過後即當從事招募 
曲同豐擔任參戰練兵事務其組織之敎導團規模頗爲宏遠現近畿各軍挑選精壯之目兵計編爲十營專致力於敎練將來擬擴充兩師團爲對外之準備曲已赴北苑親自指揮一切 
[新國會提議規定聖誕節]  
　　新國會參議員陳煥章等提出規定聖誕節之議案云孔子聖誕即夏正八月二十七日爲聖誕節應放假慶祝懸旗結彩（理由）民國肇建各種國慶紀念日均已先後規定獨孔子聖誕乃僅定爲學堂之紀念日而未普及於社會誠爲闕典夫孔子之敎譬如天地之無不持載無不覆幬全國之人罔不在聖化之中所當紀念者豈獨限於學校故前清雍正五年本有先師聖誕不理刑名永著爲例之明文蓋　以國慶日視之矣即今廣東全省及海外華僑每遇大成聖節必工商休業張燈結彩以表祝忱此亦民情大可見也徧覽歐美各國對於耶穌誕日最爲隆重其君主之國於君主誕辰亦舉國慶祝北美合衆國除獨立節外復慶祝華盛頓林肯之生巳焉蓋崇德報功之典應如是也乃吾國孔子聖誕有官守言責者竟不獲休息慶祝與一般齊民同展恪恭思慕之忱而大聖之降生反不得與各種紀念日同爲國慶旣不合國民之心理又違反世界之公例此固急當明定之者也或疑此事無須法定則不知美國於每年十一月最後之來復四日例須總統公布以爲全國一致謝天之日以彼例此何獨不然且今之各種紀念日旣均經法定矣何獨於孔子聖誕而反靳之謹依議院法第三十條之規定提出議案敬候公决 
[倪嗣冲辭職原因之一說]  
　　倪嗣冲辭職來京一節傳說已久昨聞倪氏前日曾有私電到京表明辭職電中尚有卽日預備交代起程北上之意怱迫之象溢於言外大約日内關於此一問題政府又須討論矣 
　　據北京順天時報云倪丹忱辭職聲浪近日傳呼甚高報載倪氏辭職爲前敵軍　曹張兩方都形放棄而安武軍獨爲其難於是憤而辭職者又有謂倪督希望農　總長一席爲將來壟斷利權起見者均非無因惟其中密切之關係在倪氏不得不出於辭職者尚有二端一則合肥下野此後内閣即無奥援而長江方面和平之空氣已滿倪氏素爲主戰中堅於長江某　感情素惡實逼出此難以爲情而倪在東海前曾有最見惡之一事曩者項城帝制時代東海表示反對倪曾紏集某某等督軍師長往見東海說以利害作種種要挾之辭當　東海云余與項城交情過於諸君果有益於項城余無不樂予贊助惟時局如此余斷定此舉必無良好結果固不能以愛人者害人也倪奮然而前曰公不贊成我　期期以爲不可項城此舉爲各方軍人所推戴如有破壞者則軍人必不樂聞一旦秩序紊亂我輩不能負責東海斥之曰果爾則君輩早些辭職以卸責可也倪面紅耳熱而退今倪之辭職不先不後而　於合肥下野東海上台之際政界中知此事者謂爲倪氏之心虚而然不知東海果念舊惡否也 
[南軍聯攻湘東卾西之京訊]  
　　南　繞道專攻湘東近日更有兩路進兵之說湘督張敬堯來電乞援言省城頗爲震動政府以長沙關係全局安危不容更有動摇特調援川陜司令許蘭洲率援川陜之奉軍三混成旅改赴湘東川陜方面暫緩進兵連日參陸處會議及國務會議均經商定即日開拔赴湘惟援湘軍隊現時統歸曹經略使節制調遣故湘督於文日（十二）即有電致曹使請其督促援湘軍隊火速前進並一面呈報中央核辦政府因於寒（十四）日復電曹使接洽曹得電後昨日有一諫（十六）電呈覆謂前准湘督電已飭前敵援軍星夜前進矣 
　　卾西軍事日緊昨王卾督又有篠（十七）電呈報近勢再催吳光新總司令赴宜謂頃准王司令電轉據劉團長敬議電稱紅　坪之敵我軍於寒日（十四）奮力進擊敵已敗退刻經乘機前進搜索惟卾境西北一帶川滇敵軍集合甚衆有直趨夔萬之勢前方戰勢愈形激烈請迅撥援師星夜前進協同抵禦等因萬懇速請吳總司令光新即日回宜急籌戰備無任迫切跂禱之至又旅長朱廷燦亦有電報到京報告關於川軍攻卾之事謂唐繼堯在重慶大開軍事會議現已决定川滇軍隊專攻卾西方面黔軍則進會湘西三路軍隊分攻常德寳慶趁中央更迭遞嬗之際併力協攻湘卾除分轉各路嚴防外特聞云云昨日參陸辦公處特開會議討論卾西軍事吳光新亦於上午十一時赴該處列席會議聞已擬定辦法吳决定於本星期内起程回宜 
[曹錕南下聲中之漢訊]  
　　近日此間日日喧傳曹　將至其衛隊之先曹南下者已駐車站左近矣一般人對於曹氏南下因生種種之揣測但有一共同點爲人之所共信者即此來不復作戰將以漢口爲議和地面開重大之會議於此間也據湘中消息吳佩孚軍隊確在開退馮玉祥與吳一致主和早經證實近日湘西田應詔張學濟胡瑛等曾發一留馮通電留馮即不承認徐爲總統之變調吳電反對新國會亦即不承認徐爲總統之變調田張胡等曾與馮使接洽此次田張胡通電特雙方接洽之一結論耳王占元因見主和空氣瀰漫漸廣近亦頗以調停之有力者自居俟曹至漢將與協商一切并有電促曹即日南來但此次徐世昌當選王占元極端表示擁戴以近日形勢觀之似反對主戰者對徐尚係一大問題 
至以近日各省之戰事狀况言江西陳督本爲主和之人奉令攻粤非其本意故贛粤之兵至今各守疆界早無戰事之可言湖南直隷軍人已聲明不戰近與南軍　者惟張敬堯一人而已張近受吳軍打擊已陷於草木皆兵地位卾西戰事以吳光新爲主腦與省長劉鎭華氏不合而民軍聲勢益盛各方之戰事情形如此實不能不出於和之一途矣 
[大理院解釋法律函件]  
　　大理院爲全國司法最高機關有統一解釋法律之權是以京内外司法界對法律適用有疑義時輒向大理院請示兹將該院最近覆各機關解釋法律函件摘要彚録如下 
　　復江西高等廳函准貴廳函開據江西高等審判分廳監督推事岳秀華呈據崇義縣知事雷豫呈稱竊查未得礦業權而竊採礦質者礦業條例第九十四條定有罰則惟搬運受寄故買或爲牙保者該條例無處罰明文是否應依暫行新刑律第三百九十四條第二欵處斷抑不爲罪又依礦業條例第九十七條之規定所追繳之價值金及拍賣所没收礦質之收入是否歸入司法收入相應據情函請貴院迅賜解釋見復以便轉令遵照等因到院查關於礦山竊盜之贓物罪仍依刑律科斷應注意故意之要件但依礦業條例第九四條竊採礦質者法定刑處三等至五等徒刑而刑律第三九七條主刑二等至四等徒刑適用時應於法定範圍内斟酌得其權衡至没收及追繳價額自係司法收入相應函復貴廳查照 
　　復廣西高等廳函准貴廳函開查民事訴訟費用徽收規則第三條第一項載當事人遞訴狀時不照章繳納費用或繳不足額該訴訟母庸受理又頒行訴訟狀紙通行章程第一欵載凡赴各級審判廳訴訟者民事刑事均應一體遵用違者不予受理各等語是上訴案件上訴人於上訴　不照章繳納訴訟費用或繳不足額者自應依照民事訴訟費用徵收規則第三條第一項之規定辦理又上訴狀不用部頒狀紙者自應依照訴訟狀紙通行章程第一欵辦理固無疑義惟現在第一審全係縣知事兼理訴訟初級案件之第二審多係隣縣爲上訴機關此種縣知事於訴訟手續及現行法規毫不研究遇有聲明不服判决之訴狀遞到不問其有無繳納訟費是否用部頒訴狀概予收受呈送上訴而上訴審判衙門查悉其未繳訟費或非用部頒狀紙時因見該原審未盡指導之責遂權宜令該原審衙門限期令該上訴人補繳訟費或更正訴狀以憑核辦而該上訴人往往置之不理此種上訴即屬不合法之上訴均應依法决定駁回但一經决定駁回之後該上訴人於收到决定又不即時補繳訟費或更止部頒訴狀聲請回復原狀迨至經過數月或一二年後始行補繳訟費或更正訴狀聲請回復原狀若准予回復則敗訴人之狡點者祗須一紙不合法之聲明不服判决之訴狀投遞於審判衙門即可使勝訴人之權利永久不能確定似非立法之精意查缺席判决之聲明窒礙期間經貴院解釋爲依照上訴期間定爲二十日則此項聲請回復原狀似與聲明窒碍無異是否亦可依照上訴期間定爲二十日應請明白解釋以便遵循等因到院本院查不照章繳納訟費或繳不足額　踐行何種程序始能撤銷其上訴及撤銷上訴後再繳訟費應否再予受理本院已均有解釋至使用頒行狀紙事同一律亦可準照辦理相應抄送解釋文件二分（統字第六百二十三號又四年抗字第一五六號决定）希即查照復河南高等廳函准貴廳函開案據河南第一高等審判分廳呈稱兹有縣知事呈送覆判甲乙共犯傷人致死一案審查初判書對甲所判之罪顯有失入依　判章程第四條第一項三欵上段規定應爲更正之判决而對乙所判之罪又行失出依同條項二欵規定應爲覆審之决定本案旣係犯兩個犯罪主體可否對甲乙二犯各别覆判一則以判决更正一則以决定覆審抑或依照同章程第四條二項三欵决定覆審將甲罪應更正之部分一併發交原縣令於　審判决内依法更正請函轉解釋示遵以便結案等情相應具函轉請迅予解釋以憑轉令遵照等因到院查覆判案中應覆審與應更正之部分互見時除從刑失出仍予更正外應參照該章程第一條第二項之法意依第四條第二項第三欵爲覆審之决定相應函復貴　查照 
　　復綏遠都統署審判處函准貴處函開兹有甲某犯竊盜罪判處五等徒刑尚未確定被匪刦獄脅迫同逃於逃出之翌日受匪贈與贓物經獲案依再犯例判處三等徒刑判决後逾數月復因强暴脫逃未遂依三犯例判處無期徒刑呈送覆判查甲某受贈贓物時前案判决尚未確定不能謂爲再犯其贓物罪之判决係依第三百九十七條第一項及第十九條加等處刑廳否送覆判不無疑義如應送覆判是該案判决未經確定則再犯之根據旣不成立而後犯之脫逃未遂罪即不能謂爲三犯如不應送覆判該案判决即屬確定其誤認爲再犯以致後犯之罪成爲三犯一誤再誤顯有出入究應如何糾正案關訴訟程序相應函請鈞院迅賜解釋示等因到院查該被告所犯竊盜及受贈贓物罪照章不送覆判雖誤依再犯律處斷俟非常上告方能糾正至强暴脫逃未遂一罪應由覆判審依法辦理相應函覆查照 
復司法部函准貴部函開准交通部函開招商怡和兩局移躉交涉一案照普通法理解釋水面似應屬於國有未便由岸上業主自由處理惟輪船局購置沿江岸地即係爲安設躉船之用其目的原在水面就習慣法論倘船局購有岸地者於附岸水面無使用之權利亦覺未平究竟水面應歸國有應爲岸上業主所有兩說以何者爲是抑或主張國有而岸上　主得有使用之權請予核覆等因到部查通行船隻之江河水面應歸國有自無疑義惟岸上業主對於水面之使用權我國法律並無規定究應如何解釋相應鈔録原函請即查照見覆等因到院查岸上業主使用水面之權我國法律雖無規定惟水面係國家公有自其性質言之在人民一方自以不害及他人使用之限度爲原則但國家對於公有水面得於例外情形限於依特别法律行爲或具有特種條件之人始許其使用（特别使用）交通部原函所開困難情形自不無酌量辦理之餘地至使用水面之人因而使及岸地侵害岸上業主之土地所有權者業主本於其所有權之效力得請求排除其侵害禁止使用岸地相應復函查照 
[西南軍政府要訊]  
　　某粤報云日昨（十三日）本城某某等報特電欄内載北京來電稱伍廷芳電某總兵官轉致某要人謂徐世昌被選爲大總統彼甚贊成但須磋商和平然後再舉總統則西南庶可承認等語予於是日晤外交部秘書鄭道實因詢此電之虚實據鄭君云此事全屬子虚蓋伍總裁始終抱定護法宗旨如總統依法選出自無不贊成之理如屬非法當然反對今北京政府以非法機關産出總統安有磋商之餘地軍政府自接馮國璋請各方面贊成徐世昌爲總統電後即已會議决定對付方針日間必有正當之表示外間之談殊不足據也云云 
　　聞沙面英美法日荷蘭各國領事前日聯袂至軍府拜訪各總裁歡談一小時始興辭而出内政部近以辦公地點甚小已令番禺縣林知事在大東門外暫租寛敞民房爲部署又警衛總司令部現擬設在東明寺不日即可成立故陳司令官派兵一棚先往守衛昨已向軍械廠提取村田鎗十桿子彈數箱以資應用 
　　軍府聘藍秀豪蔣百器爲顧問其函云敬啓者軍府新立經緯萬　軍事進行尤資羣策素仰台端胸　韜略名重斗山借箸而　敢遲三顧出奇制勝端賴宏謀兹於本月九日經本會議議决　請台端擔任本會議軍事顧間一席尚冀屈尊俯就鼓舞方來尤祈偉略頻紓指揮若定謹修寸楮用當三徽竚候賞　幸母謙遜各護法省分曁各護法軍司令代表已抵川粤者計川督　克武代表吳永珊（號玉章四川人）黔督劉顯世代表嚴培俊（號餘春貴州人）桂軍司令譚浩明代表鈕永建（號愓生江蘇人）粤軍司令陳炯明代表黄强（號莫京廣東人）湘軍司令程潛代表陳强（號偉成湖南人）留粤滇軍司令李根源代表冷遹（號禦秋江蘇人）浙軍司令吕公望代表金兆　號仲孫浙江人）陜軍代表李述膺（號龍門陜西人）鄂軍司令李書城代表韓玉辰（號逹齋湖北人） 
[粤聞紀要]  
　　趙世鈺對改選議長之意見近日　衆兩院正副議長問題 
暄騰衆口衆院副長前日改選會因法定人數不足致未能開會參院副長又因王家襄來粤無期之故改選之聲日迫報紙所傳參院議長呼聲最高者爲前南京臨時議長林森及現全院委員長趙世鈺兩氏内幕如何不能探悉日昨有人於宴會席間遇趙君詢以參院議長問題據其所述意見如下趙君云近日兩院議長改選問題發生議會中多起一層紛擾實不幸之事也但參院議長問题與衆院稍别聞衆院屢次函電陳副議長卒無隻字片語之表示依法解職後當即改選參院王幼山議長往歲在粤議决開正式會後余卽同王儒堂函京得王幼山議長復函及其後屢次派人來滬表示意見均非完全置國會問題於不問至於能否依期來粤尤當體察其身處之境地且王君幼山行動非關一人旣以求足三分二人數爲製定憲法選舉總統計自宜容納各方意見不可操之過急近王君幼山雖有致友人私函表示不克來粤之意然實未有辭職書到院日前曾由秘書廳派人往滬京親叩究竟故余前曾主張緩爲改選者實有以也報紙詆余保全王家襄地位此等盲論何足計較一二日内本院即開談話會商議此事遲選速選决諸衆議至將來改選後無論何人均可不過爲事實便利起見余主張以現副議長王正廷君改選爲正議長以人才論爲適任以資格論亦適當旣可冺他方之誤會復可息多人之競爭王君當選後所餘副議長一席當順多數之意無論誰何均表贊同且願加以助力至報紙所傳余有當選議長之望等語但余意此次國會集合廣州原爲主持大計解除紛糾若以議長問題而轉滋紛糾殊非本意余絶不欲以本身加入此議長改選問題旋渦中云云據此則參院議長問題之結果可知又聞議員中贊成趙君之主張者頗多 
　　羅家衡對總統任期之意見衆議員羅家衡對於總統任期應行補任之意見特具一長篇文字於昨日提於衆議院請付院議其意見書之緣起文曰總統任期明白規定於總統選舉法原無問題發生家衡於此今尚有意見以供諸君參考者緣此次總統任期之内内變迭生民主君主更相循環維總統任期經過五年而其職權之行使則否此家衡所以主張總统期滿應行補任者也其根據理由有二（一）法律方面理由（一）事實方面理由其文洋洋數千言 
　　李載賡之提議案衆議員李載賡以憲法會議亟應進行爲預防各議員擅離職守特提議議員擅離職守懲戒規則其條文如下第一條凡兩院議賆不經准假他去者概以擅離職守論其經准假逾期未返者亦同第二條議員擅離職守者一律停支歲費依左列方法懲戒之（一）按日扣費（二）除名前項懲戒由議長執行但關於除名者付院議决之第三條議員除名後并行知本籍追繳旅費歲費第四條本規則自議决之日施行第五條本規則至總统選定憲法完成之日廢止理由臨時說明此項提議案連署者共二十六人 
　　林學衡駁旅滬福建同鄉籲請息戰書夫佳兵不祥特以語長治久安之世而政局擾攘憲紀凌夷之秋自非假武力以復固有之秩序則人民無由納於法律統一之軌故和平云者當於法律範圍以内求之决不當求諸法律範圍以外蓋國於天地必有與立民主憲政國其立國之精神在法律一旦法律失其效力立國之基礎已不能存在名曰和站實則姑息無古今中外實同此理今南北相持其曲直所在吾國人固有公平之判斷矣必以政府之侈言统一爲直則西南護法之師無往而非曲苟認西南之護法爲直則基於政府武力統一政策之設施無往而非曲豈獨閩粤一隅哉今模稜兩可一則曰維持現狀再則曰同室操戈而曲直反置不論則大不可也云云　 
　　李烈鈞贊許宣言電參謀總長李烈鈞昨致兩院電云廣州兩院衆議院吳議長參議院王議長曁兩院諸公均鑒兩院養電敬悉奸人竊柄法紀凌夷鬻國喪權神人共憤諸公問關萬里奔走呼號慨碩果之僅存挽狂流於旣倒誓心天地大義凛然比誦宣言尤欽讜論彰明大法國命是依　望前途實利賴之烈鈞叩　印又電云廣州兩院衆議院吳議長參議院王議長并兩院　公均鑒支電　悉辭嚴義正是非益明倘有私舉總統者當與天下共討之烈鈞叩魚印 
　　程潛主和之電程潛通電略云溯自四督主和一般人之揣測均謂時局將有變化　生然遲延至今未聞四督繼續有何表示如延遲至十月十日以後猶無具體之解决方法則流毒所被不僅分崩離析已也現聞熊希齡等於外患方深力圖和議之進行已磋商條件急謀統一而馮河間於發布辭職通告後復有一電致西南當局表示希望和平之曲衷雖原電内容未能詳知而和議之醖釀必在商榷進行之中可斷言也邇自邊防緊急日軍之進兵滿站爲數日多中日軍事協定實行已迫眉睫在此千鈞一髮之際國人苟不警悟徒爲域内之爭禍機爆發　有甯期故在今日言和已不成問題特如何媾成和議之方法耳主和者旣以患爭禦外爲念似宜疾起直追再不能徘徊觀望誤已而又誤人也程潛叩 
[瀋陽軍事紀]  
　　奉軍改編三師業已擬妥多日而第一師在湘南　成第二三兩師終未實行張作霖升任三省巡閱使後軍務上極力籌備擴張許司令之軍隊駐紥信陽以第六混成旅加入編爲第二師而吳師長前赴信陽即奉巡閱使之命至該處與許磋商改編手續並以許充任師長至東邊鎭守使馬龍潭之軍隊編爲第三師前馬氏來奉與張使慶賀時以國防吃緊軍隊之防範不可稍緩當卽開軍事大會議以馬氏爲第三師師長即以前所招之六營合該部編爲一師故該鎭守已經回防改編矣 
　　張巡閱使日前調傅良佐周肇祥赴奉投効已經閣議批一准字當即覆電張巡閱使並通知傅周二人前往投効矣 
　　陸軍二十九師師長吳興權偕二十七師副官長高景山隨帶馬弁九名於十四日晨赴津（前報謂吳師長返防係傳聞之誤）與某某要人等商榷某項重要事件又一說係到津後轉赴保定僱促曹經略使南下與西南一决雌雄二說未知孰是 
　　前五十三旅旅長湯玉麟時有起用消息卒未見諸實行兹據軍人云張巡閱使以新招之第七旅業已完全成立第八旅目當繼續進行並念湯氏旣有悔禍之誠意加以誼屬金蘭故擬畀湯氏爲第八旅旅長現已派員前往廣甯求湯氏之同意發表之期當必不遠 
　　軍界消息吉督孟恩遠與張巡閱使意見不洽故自張作霖之三省巡閱使發表後即萌退志意圖歸隱其屬下以孟氏任事多年甘苦與共不肯讓孟氏遽去除全體挽留外並誓决不受人節制其態度頗爲堅决 
　　奉軍入關後復經成立八大混成旅添設司令部兩處每月　支約計四十餘萬元財部以庫欵奇絀實難應付擬將兩處司令部經費（每月約計六萬餘元）劃歸奉軍自行撥發以減中央擔負但不知能否實行耳 
張使昨致政府電略云奉天督署衛隊原有三營將來巡閱時不敷支配擬請擴充爲旅以爲巡閱時隨行軍隊云云聞政府對於此事正在核議中是否照准尚未可知 
東邊一帶招降之胡匪除已大半來处外餘者仍令繼續前來以便編制軍隊聞該項胡匪日來均在城東　站及東陵一帶分住旣無長官統制又無頭目率領到處騷擾商民咸受其害此項胡匪計有七百餘名自招降後食宿兩項均由商會墊給現已借至七千餘元張巡閱雖擬籌還亦苦於無欵可撥有一部分二百餘名於昨日由九站過東陵向鄉正副索梗米一石二斗肥猪三口及白麫菜蔬零星物品並要求乘車稍違其意拳打脚踢蠻　異常所有經過各地之男女均紛紛避逃張巡閱使以該匪等在東陵一帶勾留不即晉省並肆騷擾乃於日昨派幹員二名前往陵街嚴加彈壓並令即日晋城不得擾害大約今明兩日可繼續進城矣 
[四鄭路通車紀詳]  
　　奉天通信云四鄭鐵路於十五日舉行開通式查該路基於民國二年中日借欵條約爲開發滿蒙起見規定建築五路四鄭即其一也先借日金五百萬因水災不足續借二百六十萬於民國五年六月興工至六年十一月三十日全線通車路線之距離爲五十四英里另由四平街起中間所設之車站八面城傳家店三江口三站鄭家屯即其終點車輛係租於滿鐵者局内分工務　計車務三科其科長皆照約聘定日人餘皆華人是日午前六時半各來賓乘招待之持别車前往中國方面爲張巡閱使代表張作相關海清署長陶翻繹周交涉局長遼源趙知事二十九師五十八旅長某及蒙古温都爾王及其他數郡王與交通部某司長諸人日本方面則有滿鐵國澤理事長赤塜總領事菊池顧問川村理事上田秘書長高山參謀長田村課員崛技術局長唯根撫順 
[中和醫院]  
院長廖煥章 
廖君僕之同學兼同事也自日本京都醫科大學畢業後歷任大學醫院醫員後受蘇省立醫院之聘主任外科醫長四年寗垣有口皆碑今在上海開設醫院特爲紹介幸勿失之交臂院中特備Ｘ光線高周波電機透視骨骼内臟明如指掌兼治血瘤腫毒瘰癧横痃皮膚筋骨酸痛白濁痔核睪丸腫痛肺病哮喘陰萎等其他梅毒六零六注射及血淸診斷戒烟内外花柳各科專門診療上午送診出診住院應便院址靶子路六七號電話北二六七七蔣履曾白 
[上海永亨銀行廣告]  
本行額定資本金五十萬元遵照定章先收足五成純係商業性質專營抵押滙兌期票貼現曁定期活期存放各欵一切格外克已地址設在上海寗波路四百四十號電話四八三九 
董事兼總理施省之董事朱五樓　張鴻卿　經　理楊漢汀徐容光　柯貞賢　代理總理朱五樓陶蘭泉　沈吉甫　副　理徐寳琪同啓 
[腋下狐臭霛葯]  
男女腋下狐臭發揚於外觸鼻難聞本公司精製　美容水（即珠蘭香蜜）專治腋下狐臭爲甚靈效每日腋下將此水搽擦一次日久其氣漸消　並治面上雀斑粉剌酒剌油光烟容以及夏令痱子汗斑汗臭皮膚燥癢頑癬等類洗面後將此水搽面漸能消除並使面上色澤鮮明每瓶售洋六角一瓶可用三四十天●●總分發行上海英大馬路盆湯弄口　杭州淸河坊巷内大井巷口大生製藥公司 
[上海同協祥参燕海味號經理罐頭西洋参片]  
本號開設上海抛球場歴有六十餘年發兌中西海昧吉林人參高麗野參東西洋參官燕銀耳等貨久蒙　各界讚許今本號經理德裕美國西洋參行新出罐頭西洋參片裝置精美可防霉壞居家旅行泡服便利紳商饋送尤爲特色另躉批發定價克已此佈○定價每罐洋一元 
[消痰止咳杏仁精]  
本公司延請藥學士徐錫驥先生爲製藥主任採辦上等杏仁用化學分析提其精華棄其糟粕製成杏仁精爲潤肺止咳之聖藥專治肺熱喉炎氣逆痰飲咳嗽氣喘等症藥半功倍神效無比服法另有仿單大瓶大洋一元五角中瓶大洋八角小瓶大洋五角如蒙批發另有章程外埠函購欵由郵局滙到即日河件無誤　●總分發行上海英大馬路盆湯弄口杭州淸河坊巷内大井巷口大生製藥公司 
 
 

Page 7

 
 
炭坑長等尚有東三者郵務管理局長及京奉路外國人員四五人合計不下四百餘人時雖天陰然幸無兩惟覺寒甚着禮服或衣祫衫者齒咸相擊須臾抵站站前放烟火歡迎警士立站臺舉鎗致敬七時十五分虞局長着制服同來賓登車車　五十五分抵八面城站該處除燃放花砲外更有日本民會所扮之高脚出而舞蹈以表慶祝觀者如堵八時十五分當地來賓上車即向傳家屯開駛沿途禾稼不甚茂盛似受水澇之患或曰此處尚佳再進尤甚方間抵三江口爲時丸點二十分站前照前放爆竹並演秦腔戲各來賓以停駛時刻較長紛紛下車眺望風景適有二帆船順流而西襯以臥波長橋如觀畫圖九時五十分軍發過鐵橋停片刻參觀橋樑工程聞該橋長爲二千二百咫已而車即開駛西折一帶平原村落衡少土地多鹹禾稼尤瘦十時三十分抵鄭家屯人聲鼎沸爆竹連天各來賓下車或進街遊覽或在站午餐花砲賡續杯盤並進甚熱閙也據局員云來賓逹五百二十餘人十二時各來賓登車司機開車而返每站只停一分鐘迨兩點四十五分即抵四平街車站各客下車入第一宴會場時下雨三時行開幕禮司長同虞局長讀開會辭繼由各界致祝辭局長致答辭禮畢宴會佩桃紅舊薇章者在天幕之第一宴會場飮洋酒吃洋菜帶深紅　薇章者在樓上喝洋酒吃華菜蓋皆爲特别貴賓也四時三十分餘興部開幕有鄭家屯戲班演戲聞爲趙知事之所送中國奇術日本舞蹈日本戲蒙古競馬電影花火等直閙至六時餘始紛紛而散該局特備寢車以便遠客之用兩點五十分車南下北方參與該式者則另以專車送往 
[山東利津縣河水又漲]  
　　山東利津縣河水又漲 
　　山東利津縣黄河爲患本報業經兩誌至舊曆八月七日該縣河防專局接上游及濟南省垣專電河南省豫河黄水大漲以山東利津鐵口爲銷路上游漲水七八尺下游一律嚴防云云是日夜間十下鐘果然黄水又來八日清晨河水已近縣城大堤比上次水災略減一二尺陽曆九月十三日東南風大作水趁風勢長驅直下而鐵口久經淤塞水不得暢行據該縣十六户地方報告崔家莊薛家莊兩村皆被水突衝開口水勢極湧深至六七尺數百家人口均在水内牆倒屋塌無　棲宿現在十六户一帶四面皆水水已至薄家莊離台子莊不遠連日進城報水災者呈詞日必三百餘件爲歷年來所未有轉瞬秋肅號寒啼饑者又不知如何結局矣 
[卾省議會選舉之活劇]  
　　鄂省武昌縣初選監督王繩高因奉文籌辦省議會初選在省城内外三十二區依法設匭投票選舉所有城内前後所定投票地點設在糧道街舊永豐廳内初六日投票初五日派該區管票員馬新甫携帶選票馳詣選場突於是夜三句鐘時有江導岷俞昌達馮竹書任幼民嚴小和糾率多人蜂擁至場迫脅管票員馬新甫將票交出搶奪淨盡當時秩序大亂幸警察竭力維持始得無事次晨各選民齊至選場報名投票馬聲明前情始知該區選票黒夜被刦當即公舉代表王道偕同管票員電請王知事到場驗明屬實當以江導岷等違法搶票破壞選舉隨即票傳訊問詎江等畏罪逃逸屢傳未獲王道等昨已據情赴武昌地方檢察廳起訴矣 
　　各縣初選議員業經次第選出覆選舉行在即一般醉心議員者以金錢運動選票聞武昌縣議定每張售洋一百元或八十元惟黄岡縣價格極昂每張須洋二百元至少亦須一百五十元其資本微薄者多難希望 
　　選民樊景濤等以比次省議員之選舉種種黑幕較參衆兩院爲尤甚昨特上書王省長請求整頓其文略云我國人民程度幼穉本無可諱然若不爲威力所迫脅金錢所左右亦未必不能以公平誠實之心求灼見眞知之選顧前此國會選舉鬼魅畫出盜賊公行奇形怪狀罄竹難書由武漢報紙及吳子玉之通電觀之亦可知其大概相習成風罔知所届近　吾卾省會初選將終當選人類皆由賄囑而來光明磊落者誠不易多得現在若輩街談巷議無非注意於票價之高低不睱計及議士運賢否此各縣情形也一入省垣則督軍廳長指定之風說流行於各界彼則曰某也由某師長介紹某也由某議長介紹此則曰某也由某被　某也黜而復陟某之力也彼則曰某也受津貼五百某也受津貼一千此則曰某也有津貼也可無津貼亦能當選即無多票仍當選無疑衆口紛囂滿城風雨於是庸俗　競之輩日奔走於世俗所號大人先生之門阿其一紙書以爲庇蔭之左劵甚至有如科舉時代結拜師生之事廉恥蕩然可爲浩嘆就兹現象推厥流弊勞必不能産出良好議會以冀固國家艱難締造之共和蓋奇士固斷斷乎出於武力賄賂之外眞才亦未必不在民意之中不然選舉制何以各國從同矧夫議會須爲各項人才所組織而各項人才又决非一二人之識力所能甄拔者乎果爲一二人所甄拔則必甘爲一二人所指揮旣甘爲一二人指揮則神聖不可侵犯之資格果安在哉直一屬行政機關之評議室耳或曰黄金萬能利令智昏不如是不足以防止資本家之當選是又不然夫政府果眞知選舉事宜關係綦重則必務令各地方行政長官一體按照法定程序遵守應有職權慎重執行認眞監督倘遇選　犯罪立即移送法庭究辦懲一戒百君子懷刑自非兇惡頑鈍愍不畏法之徒孰肯以身輕試而自罹法網也哉旣無絲毫利益於一已則凡稍有國家思想者又孰不以自由意思選出自已素所崇拜景仰之人哉然則資本家壟斷議會濫竽充數之弊又曷足慮也若夫指定之說不幸而成爲事實則所得之代議士縱不必如資本家之大腹長袖徒資笑柄而軟熟塌茸龌龊卑鄙之儔必咸出其中議會之旗幟雖標而選舉之莊嚴掃　在少有氣節者早已避之若浼而倜儻非常之人詎不羞與爲伍被與於斯林者其臭味之相投光色之相對固無待言即令營私舞弊時而於官廳亦必屏息結舌不敢稍有主張恐有負義忘恩之呵責身分不明職權斯喪雖日列議席而内之不能爲促進自治之策外之不能爲運籌國際之謀上之不能保障法律而收開智進德之功下之不能闢草萊任土地以富租稅之源而獨汲汲於車馬之堂皇冠服之華麗僕從之敬恭羣居終日好行小慧鋪張聲勢呼嚇鄉愚此蓋無難預見者也伏惟督軍必不願望有此等議會以玷我民國首義之湖北而悍然爲指定議員不舉設或所見偶偏而曾有此一次動議則我督軍左右如晉　熊公松如王公等大都魁儒碩學諒必有以諫正之故指定之說選民等仍始終不敢深信然而此種風說猶是盛傳雖欲不信而心有所未安云云 
[南昌通信]  
　　銅鼓受湘亂影響石城受閩危影響贛州受粤軍影響 
　　自吳佩孚迭電主和後湘東戰事忽又復活於是贛西毘連湘東之各境亦即大受影響本月上旬省垣風傳萬載銅鼓均被南軍馬濟所部軍隊佔領修水危急飛電　兵警耗所播巿虎驚人實則萬載修水全境安謐至銅鼓此次肇事並非湘東正式之南軍乃瀏陽平江之大股土匪冒充南　藉圖搶刦銅鼓四而崇　峻嶺時有匪患本月二日該匪聚衆數千人紛紛由平江轉入銅鼓縣之崇鄉玉瞻溪地方是　入城以爆竹假作砲火以示恐嚇該縣知事唐祚慶卽令護兵警　戰鬭二小時衆寡不敵乃由後牆跳出携印逃往宜豐當時羣匪即將該縣衙署焚燬知事眷屬不知下落次日修水渣津駐　之防營白營長聞信即率隊馳往銅鼓羣匪知官兵到來齊向瀏陽縣境逃竄白營長當將餘匪驅　電告肅清陳督軍即將該縣亂事情形飛電報告中央足徵贛西匪患之一斑矣 
　　此次贛粤戰事自蘇軍第十九師長楊春普曁贛軍總指揮贛南鎭守使吳鴻昌一致主和後楊春普即離防地逕回金陵是贛粤戰事已不發生問題矣近者中央連電陳督調令集中贛南攻粤贛軍轉拔閩疆救援陳督軍奉電後即電覆中央　謂贛防緊急贛軍萬難開拔赴閩惟有各保疆圉云云並聞此次福建潰敗之北軍業已竄入贛南石城縣境該縣商民異常驚懼知事陳　楨即會同防兵營長將此項潰兵安屯城外供以糧餉當將潰兵蒞境情形飛電報告軍民兩長請示遵行即經陳督軍電令贛南鎭守使吳鴻昌道尹邵啓賢就近委派妥員前往該縣設立潰兵鎗械收回所吳使邵道乃商派薛雪携欵星夜馳赴該縣辦理一切以故省垣有石城失守之謡至近日贛南情形聞吳鴻昌總指揮最近密電報告軍情微聞因粤軍不烈鈞所部林虎軍隊業由湖南　縣桂東會合反攻小梅關信豐等虞要隘進窺贛州勢甚危急聞陳督軍已連電中央告急矣其蘇軍第十九　　伍早已集中贛南遂川甯剛安福等處要隘防　其大本營駐紥吉安近日外間忽傳師長楊春普曾由甯電令該軍嚴修戰備但詢之軍署則不承認此項電文然則其事是否碓實非局外人所能探悉也 
[徐州快信]  
　　駐蕭之安武軍昨在城内拿獲巨匪一名兹經嚴訊供稱係被伊杆首某差來窺探消息同來十餘人皆分匿城内各民家將乘中秋節晚間復率衆攻城伊等即作爲内應云云該縣知事自得此種消息一面飭警協同軍隊挨户搜查並加緊戒嚴一而飛請張鎭守使添派軍隊以防不則聞當時該匪被獲係被一被架贖回之童子識破云 
　　微湖界連蘇魯北通昭陽素爲盜匪出没之區日昨突有匪船五十餘隻自昭陽湖來内載匪徒千餘名停泊於靠近銅境之馬溝巿五段團沿岸一帶附近居民大起恐慌相率逃避　地紳董數人奔赴來城告急第六師二十二團已於今日（十六）派兵一營前往堵截 
　　昨由津浦車運來閩省敗兵三百餘名當由張鎭守使安置於雲龍山暫住凡籍隷徐州者均各歸家而直魯各省之人因乏資用紛向其連排長爲難云在閩尚欠伊等兵餉數月請即補給以便回里云云各長解說百端紛終不解不得已求見張使說明原委張慮其滋事即向津浦路車　處要車一輛遣送回籍 
　　聞閩督李厚基之太夫人願在滬暫居不樂回徐 
陳調元旅長昨晉省爲李督祝壽聞叚道尹余知事亦將届期親往稱觴 
毅軍馬步兵各一團昨由皖赴碭助剿 
由當孰調任蕭縣知事張景桓今已赴蕭接篆 
[杭州快信]  
　　臧致平來電我軍與粤軍現在厦門方面各守防禦戰線並未開始攻擊報載李督出奔事實係訛傳 
此間得閩商消息童保暄前因患病暫回福州養疴現已告痊仍赴前敵督戰 
二師張師長載揚聞有出發赴閩助征援粤消息未知確否 
司法部來咨以近查各省對於判處死刑罪犯每未呈報本部核定　予鎗决嗣後應一律報部以重人道 
財政部昨電到浙催解本月份中央協欵 
嘉湖王鎭守使日前因公晉省昨已辭行返署 
杭總商會會長顧松慶以本届任滿選舉在即（二十二日）昨發出辭職書决計引退 
第九次愛國公債抽籖還本昨由財政廳派員在杭商會舉行計抽出天字百元劵一百十九籖地字百元劵一百十一籖學字十元劵四十一籖優字十元劵四十五籖登字十元劵三十四籖其餘天地元黄一元劵各抽出十籖共還本五萬元 
省城自昨日起防務又特别加嚴 
康有爲昨來杭今晨乘車至長安折赴海甯觀潮 
[南京快信]  
　　吳佩孚電請李督合電中央先下令停戰和議易範圍 
　　第六混成旅長張宗昌來電南軍兩路進攻省城危迫聞湘張敬堯亦有電告急請李督電促張宗昌馳援 
　　各方面紛電李督請在甯開和平會議聞李督爲慎重起見尚未表示意見 
　　張謇電李督現專力實業不願任調人責 
　　黎黄陂賀李督壽辰電末述極望時局和平請李督力任調人 
　　蘇常通海淮楊海州各鎭守使及外防各上級軍官因李督誕辰均來省祝壽前日李督特召集開軍事會議討論鞏固本省防務佈置及剿匪清鄉辦法報傳南京開重要會議實與時局無關 
　　昨日（十九）爲李督四旬晋四壽辰午前八時至十時爲慶祝時間海陸軍警政紳商學各界分班由招待員導引至壽堂行三鞠躬禮畢至宴會　飮宴聞酒席開至二百餘桌即此已可見來賓之多滬上名伶何月山昨演迴荆洲金錢豹尚小雲演落花園蓋呌天演惡虎村小楊月樓演浣花溪演時均極賈力 
　　馮總統段總理派來祝李督壽辰代表何紹賢陳廷訓准明日午車回京 
　　張敬堯派乃弟敬禹王占元派南元超來甯代表祝壽 
　　各省派來祝壽代表及外防軍官縣知事稅所長因李督誕辰已過均准備明日離甯 
　　軍署參謀長副官書記各處課人員准今日在署宴祝壽來賓 
　　李經羲昨由九江乘輪來寧李督優禮極隆今日午車赴滬 
　　海軍總司令藍建樞乘今日早車回　 
　　敎育部次長袁希濤前日由滬來寧准今日午車回京敎育界今晨在高等師範學校公餞 
　　昨日舊曆中秋節各機關循例停止辦公一日 
[地方通信蘇州]  
　　商團改選部長蘇城商團第五支部舊有職員任期已滿於本月十五號舉行改選特函請閶區警察署長袁季梅公益事務所所董汪炯之商會會董許嘯九到場監視開票蘇稼秋七十四票被選爲正部長徐松筠七十二票被選爲副部長其餘各職員亦經同時選出 
　　鑄銅匠船之會議葑門外石湖杏村橋一帶近到有賣銅杓鏟刀之船百餘艘聞均來自無錫常州各縣每歲此時聚集該處開會討論同　進行事宜至陰曆十八日後始各散去云 
[松江]  
　　敎育家又弱一個本邑敎育會會長兼縣立第二高等小學校校長姜揆勳君於前日因病逝世姜以前清拔貢留學日本年力尚富頗足有爲故各界均爲之扼腕已倡議爲之開會追悼云 
　　紳學界開會拒土本邑各界對於拒土一事岑寂已久兹又有楊了公等糾合學界分子於十九號午後在嶽廟内奉高臺開公民拒土大會由楊了公姜粟香等演說後勸令　者簽名入會組織公民拒土團籌備拒土方法聞當場簽名者頗爲踴躍云 
　　公有林二次會議城北左營校場營地二十餘畝前由縣立各學校呈准官廳撥作縣立學校公有林十九日假座勸學所開第二次公有林會議縣署三科主任顧稼軒科員袁玉雨縣視學倪伯英勸學所長張彬士圖書館長雷君彦縣農會長吳步蟾均列席與議自上午十時起至午後二時所議决者如下（一）定名爲松江縣敎育團公有林先從縣敎育機關試辦（二）縣敎育機關自七年度起於每年實領經費内提出百分之一作爲林場經費不足由縣敎育費内補助但至多不得過百元（三）林場章程推錢魯詹張蔚丹起草須於陽曆九月終草定（四）議黄會田縣立各敎育機關主任人員及實業敎育界中具有聲望或有專門學識者組成之（五）籌備期限自十月一號至十二月終止（六）開辦經費由勸學所先行墊用（七）章程脫稿後用油印通知各縣立敎育機關定期集議 
[鎭江]  
　　秋節商業狀况鎭郡各項商業因時局不靖銀根奇緊大受影響夏秋以來各路客帮鮮至糖油洋貨綢布南貨等業交易清淡節届中秋商界習慣結束賬欵而各業商店放出之賬僅收五成之譜各茶食店火腿店雜貨店月餅店鮮貨行等門巿生意較諸往年亦不過四五成云 
　　安插旗民辦法鎭郡旗民生計艱窘已極經丹徒縣知事兼　民一計所所長倪和甫禀請省長設法安插日昨省中特派員來鎭會同生計所辦事員按户調查人數　驗看體格强壯者則令備補警察或學習工藝其老弱殘廢者則送入餘善堂收養以免流離失所云 
[常州]  
　　敎會就庵設學之衝突據東吳附屬第十小學包本厚等來函云横山橋鎭私立之横山兩等小學於陰曆八月十二日被本鄉敎育會長楊家駿殷勛甲及楊芷齋等率衆搗毁校具學生受傷該校現已改組爲東吳附屬第十小學校勢且惹起交涉云云又附楊芷齋等啓事一紙略稱陰曆八月初八日突　耶穌敎員在萬慶菴議設敎會學堂並云本地有人前去要求等語查我豐南鄉僻處偏隅素抱閉關自守主義現值信敎自由時代原不能執途人而阻其趨向惟萬慶庵係我三圖歷來辦國課公所非一二私人所得擅主爰擇定於陰曆八月十二日下午一時即在萬慶庵召集通圖耆老莊首及公正人等開茶話大會集議討論以謀對付方法云云可知事由庵屋設學而起未識如何解决也 
[嘉興]  
　　警察所招補缺額嘉興縣警察所兼所長張昌慶以各警所警士時有缺額特招警士三十人以備隨時添補特出示招募其資格以年在二十歲以上四十歲以下身家清白品行端正身體强壯確無嗜好身長五尺二寸以上粗通文義有軍警學識而有殷實舖保者爲限定本月二十八日（陰曆八月二十四日）上午八時齊集縣警所聽候考驗云 
　　設立硝磺分所硝磺係軍用品之一種需用浩繁辛亥以後曾設局官銷不准民間私售旋於五年份招商承辦並於各屬招人承銷兹悉嘉興商民錢幹臣沈稼山等六人認銷嘉湖兩屬計認額每年五百五十擔繳保證金三千元每擔收回佣洋二元現已設立分銷所於北門老奎記花砲舖内於前日成立矣 
[杭州]  
　　平現之近日消息杭總商會據絲綢機織紙米茶箔各業要求會議維持巿面特於十九日下午開會到會者一百數十人僉以現洋日缺各業均受影響錢業現水旣已取消自難復舊惟巿面恐慌亟應另圖變通方法以資維護嗣經决議各業對於錢業支票仍照舊章開遠至四十天爲度惟每百元由綢業認出票貼三角以作錢業備現之用云又紹興巿面現洋較杭巿爲尤缺現下錢業已議决陰曆八月二十日取消現水所有本籖至二十日停　各業存莊劃欵限二十日前滙用按本籖即支票性質停止開用各業愈難周轉劃欵限日滙用則多數之劃欵作何歸束勢必至羣相擠軋未知將以何法善其後也 
　　京控德清知事之部批德清縣民人施滄舲具呈内務部略謂前德清縣知事吳翯臯侵吞公債挾嫌羅織一案捕呈物證切結再懇飭令將該　事停職等情兹奉錢總長批云呈及附件俱悉本案旣經財政部咨行浙江省長飭查並　該民狀訴浙江高等檢察廳核辦在案如經查實自能依法辦理所請運由本部飭令將該知事先行停職之處未便照准此批 
[甯波]  
　　漁業傳習所之虚設定海漁　傳習所前奉部飭籌辦委任部員李士襄到地相定縣學公屋爲所址自本年四月間示招漁民子弟入所傳習以期改良漁具旋以無人應招旋改爲實地傳習於夏漁汛期賃得釣船一艘雇用舵工漁夥數人本其所仿造漁具隨同放洋採捕而所用棉紗網究不如各漁户沿用之舊具爲合宜現當秋漁汛届沿海漁民行將釣秋該所技正不知何法以善其後也 
　　借錢局改訂章程鎭海借錢局辦事人以向章未盡妥善已略事更改並分别通知借户其改定章程如下一端午節借錢者分十九期拔還（每月逢二逢七計共六期）以舊曆五月初七日爲第一期每期還洋一角五分七釐九毫二中秋節借錢者分二十五期拔還以舊曆八月十七日爲第一期每期還洋一角二分三年節借錢者分二十二期拔還以正月十二日爲第一期每期拔還洋一角八分六釐四毫四一節之中倘遇閏月卽將還期伸長譬如中秋節後則作三十期拔還其餘均照舊定利息亦仍免聽 
[濟南]  
　　調查各縣自治經費財政廳通令各縣將存蓄之自治經費調查詳報其調查辦法如下一該縣自治經費係指定以何欵撥充每年約收若干二自治停辦時結存經費若干三自治停辦後原籌自治經費撥充縣署政費若干仍儲爲自治經費者若干四自治停辦後截至六年十二月底自治經費共收入若干合進辦時結存之欵共有若干五辦理地方事務照章應由自治存欵欵内動支者共開支若干六自治籌備會成立後共開支若干七某項借欵若干可以有欵籌還者共有若干凡挪借之項須逐案聲明何署何日核准八截至六年十二月底止自治經費實存若干此案存儲何處 
　　聊城民團大衝突八日有土匪百餘人在聊城東南楊家莊許代集等處架得肉票五六十名向西回竄途　賀家海土圩時該圩新組保衛團鎗械頗利壯丁甚多躍　欲試已非一日見土匪由圩　經過急列隊出圩邀截迫令將肉票釋放匪不許兩方遂開始鏖戰未幾匪勢不支將敗退適有三四百人持械由南馳至匪遂大呼我輩援兵已到當合力破敵團兵聞之氣沮匪遂轉敗爲勝（鄉民死者二人傷四五人匪亦死傷三四人）事後賀家海人調查彼時後至之數百人係陽榖四甲李團丁遂謂該團有通匪情事當於次日舉代表多人來城以助匪殃民等詞分訴於知事道尹司令等長官請求將該　嚴加懲辦四甲李團重要人物亦同日分訴於各機關謂當時因本團内有被匪架去者故率衆追擊適值聊城民團爲匪所敗該團羞憤之際不免誤會請治以誣告之罪兩方態度均甚强硬倘東臨官吏不能解决即擬向省署控訴 
[天津]  
　　青縣兵民之衝突河間縣人李玉喜赴集賣馬行至中途被青縣人戴某騙去李某報告駐紥辛集之守備隊該隊兵士即至戴某家將戴某之父捆縛謂爲土匪該村起而抗　因又捕拿村民數人帶回營部該村民人以兵士横肆殘暴請該縣知事禀請上憲將兵士嚴加約束 
　　核准招募華工之機關國務院僑工事務局以中國人設立公司招募華工必須經該局核准後始准設立兹有福民公司利民公司大中公司益華公司興華公司等各股東在局禀請經該局核明立案准其在各地設局招募已咨行各省令所屬照章備案 
雜評一 
[速决（默）]  
　　一般人對於時局之主張謂利在速决而以實際言之則人人有不能速决之勢徐之和戰主張不能速决馮段下野主張不能速决曹張南下主張不能速决長江三督調停主張不能速决北五省督軍對徐表示主張不能速决其他一切要人政客之活動於黨派問者亦皆不能速决夫其所以不能速决者在各人先存一顧慮自身地位之心因此地位之關係而遂生種種牽掣勢不得不彼此觀望是故不能速决之原因在個人問題而不在時局問題也使各摒棄其個人問題而一致專顧時局則可不轉念而定焉有不能速决者哉 
　　然而今日之當局尚不悟此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中美兩國商人之歡聚]  
　　十九號晚美國協會及美國商會在卡爾登西飯店宴請上海總商會會董及會　届時戾止者華人有朱葆三沈聯芳周金箴祝蘭舫宋漢章朱五蓮虞洽卿傳筱庵胡稑薌錢新之潘澄波趙晋卿唐露園項如松陳潤甫姚慕蓮譚海秋莊得之聞蘭亭錢達三嚴漁三蔣桐生李柏葆錢官三顧棣三張籋雲陳文鑑史傳賢等諸君美人有禮明律師美興大班羅平吉瓊生代理領事譚楠領事阿那爾尼古拉海爾李特羅潑馬立師費特雷倫生封特其勃生密林納史丁諸君由美國協會會長禮明律師主席發言大致謂中美兩國携手加入戰團皆有造於協約近旦於西比利亞之俄境漸見活動固兩國人親善之證也即輓近美國紅十字會與公債得華人之助益甚多今日所欲言者有二事一爲美國之加入銀行團此固利於中國者也推其結果必能使中國物産增多商業擴充財源豐足而康甯安樂一爲美國洛克弗雷氏捐助三百萬金圓擬在上海及北京設立醫學校將來之造就中國青年殊非淺鮮等詞繼由總商會副會長沈聯芳君致答詞略謂吾華人受美人助益之處甚多故感情亦甚佳而華人之對美人亦以誠敬相待吾人尚望悠久亘長而無已時也相繼演說者有美興大班諸君主賓盡歡而散 
　　英文滬報云昨夜卡爾登飯店中美商人宴會時　興公司總理吉安君建議各協約國宜設立聯合商會於上海沈聯芳君極贊成之謂華商會願開其廳室以供他日此聯合團體開第一次大會之用吉安君略謂此會若成可使各協約國之利益愈收聯絡之效且爲上海商業發展之要舉云云主席者爲中國美人協會會長禮明律師起述戰局中中美兩國間之交際並表示對於中國認購美國戰債之謝意旋言及美銀行之勢力及其在中國經濟上政治上之關係謂美國可借資於中國但必用於保持治安開放門户發達利源而後始可云云後朱葆三沈聯芳二君相繼演說沈君稱華商行名簿不日發行外人置此可知關於華商之各事又稱中美商人苟有爭論事件中國商會可調處之云 
[推廣海外貿易之好機會]  
　　上海總商會昨接北京農商部第七九六號訓令云爲令行事據駐紐絲綸領事林軾函稱接紐埠東方貿易公司函稱本公司現擬經營商務於中國希將中國各種出口貨物開示以便營運等語查紐埠百貨向均仰給於歐美自戰事發生以來日貨逐漸加多往往與樣本不符爲紐商所不善故各商家等恒來領署探問中國究有何貨出口並各種營運消息我國如能乘此時機奬勵出口貨物有亦發達商業之一道兹附洋文原信函請鈞部察核即希飭將中國出口貨物種類曁各類營運消息詳細函復以憑轉知等情並附洋文原信到部查現值歐戰之際各種物品來源旣少我國正可乘此時機推廣海外貿易紐埠東方貿易公司旣以出口貨物廠商見詢自應就所詢各節將向來經營各該項貨物之廠家商店及經理人姓名住址等開具洋文清單呈送過部以憑轉知合行將原送洋文信譯　令行該總商會轉知各商尅日遵辦母得遲延自誤是爲至要此令 
[香港紗價奇昂]  
　　十九日路透社香港電云據紗巿報告紗價大漲亘古所無洋商之存有印紗者屢接印度來電囑將大批印紗運回印度因印度缺紗其價極昂故也今準備裝回者計有四千包但無船耳此種非常巿情致使香港巿面大受影響故印紗每包之價已　十五元漲至二十元日本紗因國内需求加增故輸出大減價值漲高香港紗商多轉向華商加價購回云 
[内財兩部愛惜禁烟成績]  
　　上海縣知事昨奉江蘇省長公署及財政廳通令兩則照録如下（一）爲通令事頃准内務部來咨以製藥運銷尚未成爲事實私種烟土禁令綦嚴恐有不肖商民藉端私種及私運私販仍　嚴飭地方官隨時認眞杳禁倘有　見前項情事定予按法嚴懲不貸希即轉令所屬對於禁種事宜嚴加注意母得疏於覺察致蹈覆轍等情合行令仰該縣知事認眞查禁母稍疏懈（二）爲令行事頃奉財政部來電以上海閘北協濟公司收買存土名爲製藥銷賣通銷四省不免流毒無窮殊於禁煙前途大爲牴觸該公司内容如何是否分設機關在各處境内銷賣烟土應通令所屬嚴查禁止販賣毒質品類等因准此除咨各警廳外合行令仰各該知事一律查禁 
[商議售賣存土之辦法]  
　　江海關馮監督原擬於前日往甯祝壽後即行北上磋商售賣存土進行辦法前日正欲由甯起程適接京電囑馮暫緩返滬候在甯垣不日即有專員至甯商議妥善辦法云云 
[美國紅會救傷隊出發]  
　　文滙報云上海第一批出發之美國紅十字會救傷隊計美國醫士六人美國看護婦十二人中國看護婦十八人已於二十日午後離滬附俄國義勇商船隊輪船新白斯克號前往海參崴並携有上海所造之馬達救傷車二輛 
[太平洋電報公司之通告]  
　　文滙報云太平洋商務電報公司通告自十月一日起收入電費照墨洋二角四分等於佛郎一枚之定率計算云 
[請免稽查運貨船隻之迫切]  
　　南巿浦江駐有稅務總稽查巡船一艘專事檢查往來船隻偷漏稅餉或以多報少　弊近因稅務總公所陳所長接財政廳訓令縮短運單期限並嚴查私運米糧及挾帶違禁烟土等事故該巡船對於各埠航船各項貨船來往浦江者必須逐一上船稽查將所裝之貨逐件檢騐頗費手續各船均受停頓遲滯交貨脫班之影響且有被該巡船迫勒補稅船遭扣留不能如期開班内地各行商疑及中途有意外事變電滬查詢者前日又有萬聚碼頭嘉興航船户孫書生因急欲開船爲該巡船查見喝令停船將船上所裴各種貨物如藥材南北貨等逐一翻看時適浦江潮漲浪急　然停駛頗爲危險各客商受此種種困　因思上年有嘉興航船户陶三倌之船裝貨重儎亦因爲看艙查驗貨物時在秋潮陡漲之際船隻因而失事貨物盡行漂没厥後賠累客貨損失不資因此咸起恐慌爰聯絡衆商會議爲防止禍害保全船貨起見羣向陳所長呈訴陳明船家運貨中途屢受查驗之困苦情形　求免予檢查以免停滯周折而可按期交貨云云未知陳所長能否准如所請也 
[援用僑工出洋條例之部令]  
　　駐滬陳交涉員昨接外交部訓令云案據山東特派交涉員呈稱准駐濟日領事函詢本年貴國北京政府發布之僑工出洋條例是否僅適用於貴國僑工赴海外諸國抑貴國領土之外國人雇用之貴國人亦可適用請速復等語應如何解釋之處呈請核示前來查僑工出洋條例在我國法權所及之地當然不適用之其有在我國領土而爲我國法權所不及者與出洋工作實無分别仍應按照此項條例辦理至於外人雇用華工在我國法權所及之地工作其招募時亦應責令遵照歷來成案先將招工人姓名招工地點所招人數及傭工地點工作種類呈明該管官署核准後始能開招並由該管官署知照所在地方官署隨時稽查有無虐待及運往非中國法權所及地點工作情事除令知該交涉員轉知駐濟日領事查照外合行令仰該交涉員即便一體遵照辦理 
[預防懲戒與奬勵之牴觸]  
　　上海地方審判廳近奉江蘇高等審檢兩廳會令云頃奉内務部咨開各縣知事犯貪贓罪或其他涉及刑事範圍者當然由司法衙門辦理但判决後應由各該省長官將判决情形呈部備案恐於他種奬勵或有關係之故現在各省辦理未能一律有判决後即行呈報者亦有未經呈報者兹特咨請查明如有經法庭判决未經呈報者請即一律補報嗣後遇有行政官吏犯罪涉及刑事範圍交法庭判决後須將判决情形隨時報部以備考察 
[陳述傷害婦女之原委]  
　　住居新閘大通路新康里之婦人邱朱氏於七月二十七號清晨出外購買菜蔬行至　口被開設清風閣老虎灶之阿連生指使流氓倪阿大持刀連戳二下傷及胸脇肩際逃逸當由巡街捕在該處拾獲凶刀一柄將氏車送醫院醫治一面禀明捕頭緝凶候究在案兹經新閘捕房西探目斐斯蓋潑包探張盛全將倪緝獲昨日傳同原告解送公共公廨經關讞員會同英卓副領事開訊先由中西包探上堂禀明前情並將凶刀呈案請察旋由邱朱氏訴稱我於是日早上出外欲往菜巿購物詎至　口突被被告將我猛擊一下並連戳二刀登時暈倒於地惟我與被告素不相識有何仇隙應請嚴究訊之倪阿大供稱此事聞係爭風起釁由蘇州人某甲託清風閣茶館主小連生囑我將該婦暗殺前　允於事成後酬洋二百元與連生匀分凶刀亦由彼給我豈知事後向索所許酬資分文無着我因當時被小連生用酒灌醉以致受愚求恩寛宥中西官會商之下判倪押西牢五年以儆 
[通緝謀財害命之俄人]  
　　公共租界總巡捕房總稽查處昨將通緝單飭探送至淞滬警察廳請速通傳各區署所一體協緝犯案潛逃之俄人原文如下爲通緝事照得俄人尼古拉司拉落夫（譯音）年二十八歲身材不高髮美無鬚惟飾有美麗之牙鬚爲因於西曆一千九百十八年正月十號或十一號在海參崴近段車站地謀方斃火車上之俄人誇來納夫（譯音）其殺害目的似乎謀財起意因被害者當時有大宗銀錢也聞該兇徒已逃至上海受僱於西國飯店廚房或伙食間内業由俄國警廳出票拘拿在案因此合行通緝卽仰諸色人等一體知悉如有知其下落者請即報告總巡　房可也 
[再誌板箱工人罷工之連帶關係]  
　　南北巿板箱同業作主工人（作主爲大行工人爲小行）因向皮箱同業要求加價未遂同盟罷工停止送貨已紀前報兹悉皮箱同業自板箱作停止送貨後凡儲存板箱較少之店其所用包皮工匠亦祇得束手停製而各店與各作坊所揭節上找欵亦即因停止送貨不肯結清各作主不無影響至工匠方面則專俟作主回音現尚平靜惟各作主因皮箱業祇允依照舊時價額增加七釐每洋計加七分作主則要求須加三角相去尚遠殊難解决故前昨兩日又由作主司年李阿毛等紛紛向皮箱業各司年懇求轉圜並說明近來板價昂貴實難支持務請設法增加維持工業惟聞各皮箱店現均推諉於該業司年尤某請與接洽尚不知如何了結也 
[浦東大火續紀]  
　　浦東洋涇港口三井煤棧後面李榮記蘆蓆棧房（昨報誤爲蒲包棧房）及朱寳寳船廠失慎已誌昨報兹聞是役係因李姓蘆蓆棧内小工遺下香烟頭以致着火延燒比鄰朱寳寳船廠徐祥順柏油棧徐子和板房等計燬朱姓船廠草房二十餘間大小船隻十餘隻朱家眷屬住居廠内因將次嫁女奩具均已預備盡付一炬此外尚有黄姓所寄之壽器兩具亦遭焚燬徐祥順柏油棧内所儲柏油四百餘桶亦均被焚徐姓板房損失尚微李姓蘆蓆損失約值數百金共計各家損失不下二萬餘金而以朱姓損失爲最巨事後該管三區二分駐所王警佐派警調查起火原因因李姓蘆蓆棧與朱姓船廠互相推諉當以均不保險故不深究惟廠主朱寳寳與船婦俞沈氏母女均被火燙傷即由家人送往虹口廣仁醫院請爲醫治未知即能痊愈否 
[敎育次長贊助職業學校]  
　　中華職業敎育社於昨晚偕江蘇省敎育會合開談話會歡迎敎育次長袁觀蘭袁君素來注意職業敎育對於此次職業學校募金允爲提倡又袁君此次南下同行者尚有部視學陸懋德黎惠中兩君聞職業學校新成立昨晨特赴該社由主任黄炎培　往參觀頗爲嘉許云 
[寰球學生會演說會紀事]  
　　寰球中國學生會於昨晚七時敦請敎育次長袁觀瀾君演說到者爲錢新之李登輝余日章君等數百人首由朱少屏君登壇報告開會先請主席演說次由主席蔡廷幹君演說略謂文明進化因果萬端要在以研求眞學問爲第一要着云云次請金永清女士奏鋼琴畢即請袁觀瀾君演說略謂敎育爲立國之根本年來國内敎育事業不能發達甚爲可嘆然吾以爲國民苟能盡心盡力爲之未始不能達到目的蓋各國之國民敎育莫不多由人民自動政府不過處於整理監督之地位而已吾國人民第一缺點在於無堅忍心遇事趦趄退縮觀望不前否則進銳退速終無一成吾人若欲自奮自勵須自去此缺點始蓋外人作事亦先由少數人之提倡然後有多數人之聯合然後能言普及吾願吾國之少數開通文明之人盡力做去認眞辦理須使敎育能得社會之信用則敎育前途自必能逐漸發達矣云云演說畢由主席蔡廷幹君率領在座全體向袁君致謝並茶點談話而散 
[巡迴演講員分組出發]  
　　滬海道尹公署昨令所屬各縣知事云案奉省長公署訓令内開案據省立通俗敎育館館長濮祁呈稱竊查本館講演團員巡行各地講演向以一學年度爲一週兹届暑假期後業經召集各講員來省籌議一切訂定本年度出發講演事宜本届出發計分四組每組三人現定於九月二十日出發開始講演至十二月二十日回省擇定分赴江甯丹徒丹陽宜興金壇泰縣興化東台高郵寶應淮陰淮安東海吳縣崑山當熟吳江太倉嘉定銅山豐碭沛等二十八縣該員行抵各縣施行講演應請令行各縣知事俟抵境時輔助指導一切並附講員分組單一紙等情除指令外令仰轉行各該知事查照等因並單奉此合行開單令仰遵照計開第一組（講員）項延釗于琪杜遠（地點）高寶等七縣第二組（講員）陳錫祿陳汝道承振華（地點）吳崑太等六縣第三組（講員）張榮瑚趙增祐夏輪升（地點）宜金等六縣第四組（講員）申延秋唐雲卿謝汝霖（地點）江甯丹徒等九縣 
[靖安艦昨日離滬]  
　　海軍靖安艦長因奉上官電令駛赴浦口裝載兵士送往厦門業於昨日上午十時由滬出發駛往浦口聽候差遣又一說謂靖安艦係載運大批鎗彈砲彈逕赴厦門云 
[明日出口之海輪]  
　　花旗公司輪船委内瑞拉號定於二十二號早四時起椗開往小吕宋所裝出口貨物計有茶葉一千餘噸並泰豐罐頭食品及其他雜貨約共二千一百餘噸云 
　　英文滬報云太平洋郵船公司接無線電據稱該公司之委内瑞拉號可於二十一日午後三時到滬大約星期日午後由滬開往小吕宋云 
[華商電車新軌道明日通車]  
　　華商電車公司在南車站北門口起接鋪鋼軌至滬軍營後面與老軌道銜接以便老西門乘客直抵高昌廟現已鋪接竣工鋼柱電線亦已裝置完備擇定舊曆八月十八日（明日）起售票通車並於今日先行試車云 
[車站上查獲烟土近聞]  
　　松滬護軍使署派駐北火車站之稽查員　紹庭日前查獲由南京乘車到滬之朱錦堂又名電燈錦堂肩背白皮箱一隻内儲紅土四十包約計五百餘兩值價數千金當卽交由憲兵營轉解軍署發交軍法課研訊朱錦堂承認販私不諱業已判罰洋八百三十元其家屬正在籌欵備贖云 
[敵僑私藏公文之控訴]  
　　僑居新閘愛文義路一百十七號門牌之德國人斯台格被公共工部局敵僑註册所在會審公廨控告違法私藏敵僑公文等情前日由廨發出搜查單派令三十六號西探目薩拉文前往查出敵僑文件多種帶入捕房昨晨由該西探目投廨禀明前情並將前項文件呈案請察關讞員與英副領事卓君判候會商核奪 
[美孚油行控案近訊]  
　　文滙報云美孚油行控告愛斯拉等擅用小火輪一案由英領署法庭開審兩日昨堂上判送英按察署辦理云 
[舊國會議員致廣東電]  
　　其一廣州參衆兩院軍政府公鑒孫總裁已派徐謙君爲全權代表即赴粤凌鉞陳家鼎叩皓 
　　其二廣州迴龍社國會招待所蕭輝錦先生轉同人公鑒孫總裁已派徐謙君爲全權代表即赴粤除函報外先電聞凌鉞陳家鼎叩皓 
[發行拯卹劵之查究]  
　　法租界褚家橋愛來格路秉安里廣濟善堂主任徐南咳即陸伯英賬房張仰森幹事湯阿松等以湘省水災天津水災名義發行拯恤劵每張售洋五元每月十一日開彩業已數期惟以銷售外埠者較多聞共發出八千餘號之信事爲嵩山路捕房得悉當派探捕前往抄獲彩票信件並將陸張兩人解捕候訊云 
 
 
 

Page 11

 
 
[甯波同鄉會募捐消息]  
　　甯波同鄉會建築新會所募捐二十萬元兹將最近捐欵細目録后童雨薌君募吳厚順君三元吳英南孫生記王金財李財發邵阿定王銀發陳金鶴羅和尚王安生竺雲品胡品華沈成堯諸君各兩元許阿發鄔永刋沈富貴雲飛號周錫章俞金傳江義彬丁珪笙王小通俞成生樓雲貴陳雲林丁方美楊阿華賀阿香張梅卿朱厚甫吳阿朝朱大生林崇惠樂炳浩　君各一元堃記孫寶興合洋一元周茂蘭君募　定福徐九臯二君各二十元陸坤山王均堂鄭佩欽信康永周茂禄宋文標天生公司各十元王信復吳聯笙董振龍正興懋唐祥壽鄭樂山陳星輝包廷章鄭寶琛美部甡公大孫珊卿郭渭川大有恒震大各五元傳德潤斈慎初葉連生三君各三元倪明香汪炳生陳美彬夏陸生各兩元郭維德金茂源德昌金順泰楊忠椂孫安林張濟川葉祥集王彦菴林阿如金永有童濂溪劉源生諸君各一元邵佐宸君募張蕙君君二十元杜衍慶孫養然陳保廷孔秉誠戴信純五君各五元舒和亭大茂陳星橋裘鳴九君各兩元沈安心李寶卿邵祺祥華祥品方錦章張欽章張明輝慎泰邵益卿傳懷章胡元泉胡啓斌輩紹芬陳鵬年段琴芳厚存氏姚蓮卿諸君各一元邵君自助七十元 
[殖邊銀行累人不淺]  
　　殖邊銀行上海分行於前年倒閉後虧欠巿上鈔票銀洋並存欵等共有一百數十萬元去年夏間由各債權人組織殖邊銀行商困事務所於城内東姚家弄思敬學堂迭次召集各存户開會要求該殖邊總行速示開兌日期毫無效果前日爲舊曆中秋午後有老少婦女十餘名各抱小孩擁至事務所詢問何日得能開兌當經該所司閽者告以本所規定星期日集衆開談話會本日並非星期所以各債權人並不到此云云該婦女聞言均含涙而去 
[陜西委員請撥軍用品]  
　　陜西督軍所派之駐京委員尤敬現因本省各軍缺乏新式快鎗七里九口徑之彈頭鋼盂須請上海兵工廠撥濟爰於前日來滬面商兵工廠謝總辦請撥鋼盂二十擔當經謝總辦允許照撥計裝十三箱已於昨日由火車起運矣 
[免費乘車證暫不適用]  
　　舊曆八月十八日爲海甯觀潮之期歷年由滬杭路局預備專車載送中西人士前往觀覽今届仍照前例辦理惟是日所售觀潮劵資定有限額凡前給各機關之乘車免票是日暫作無效昨已由任局長通令各站長遵照矣 
[火油棧請警駐防]  
　　浦東一帶洋商廠棧自英美香烟廠請派巡警駐廠巡查以來頗著成效故各廠相率倣行兹居家石橋美商美孚火油棧大班亦擬請派巡警駐棧保護特函請該國領事轉致陳交涉員令行上海縣沈知事查照辦理業經宛知事飭由主任警佐王敬常令行東溝第六區區員湯潮海查明呈復尚屬可行當卽添派巡警十四名巡長二名巡記一名前往該棧駐紥以資保護 
[駁船撞壞舢板]  
　　船夥甬人殷安泰前日午後裝載石子駛經陸家嘴浦面適值潮水湧急撑持不住致將大英兵艦之小　板撞壞當由該兵艦中人將殷扣留一面用　話通知海關水巡捕房梅捕頭飭派西捕麥道羅（譯音）前往將殷拘解捕房押訊究 
[女工聚衆吵鬧續誌]  
　　浦東陸家嘴日華紗廠女工王全貞季小妹楊阿妹楊金英沈林　張寶榮等與女工頭沈潘氏爲難被控三區警署飭警將王全貞等六人拘解警廳等情已誌昨報兹悉該廠夜班女工得悉此事大起不平於前日傍晚時齊集廠門相約罷工雖經該廠買辦竭力開導然入廠工作者仍屬寥寥僅開車二十部事爲三區曾警正得悉恐肇禍端特飭第一派出所郝巡官就近率警　往彈壓俾免肇禍 
　　汽車撞傷軍人 
　　軍人周國慶湖南人前日行經閘北寶興路被丹國人哩爾森所坐之汽車撞倒碾傷當由五區崗警將汽車夫及受傷人一併拘解司法科經段科員訊問一過以周所傷尚輕諭送紅十字醫院療治候再核奪 
[銅匠行兇之懲處]  
　　曹阿生控被銅匠李堂修紏同朱毛大等用木榔鎚擊傷頭部等情由捕將李與朱拘解公共公廨訊判押候原告傷愈再核在案昨晨由捕將李等解廨經中西官復訊明晰判朱從寛斥釋李押西牢二月 
[大新街火警續誌]  
　　英租界湖北路（卽大新街）八十七號門牌及轉角九江路（卽二馬路）三百三十二號門牌楊復興東洋車店於本月十七號夜半失慎延燒湖北路八十六號萬茂生煙紙店八十五號李順興鴨粥店八十四號華明汽油燈店及九江路三百三十三四號合茂壽器店等各户後經捕房飭探往查起火之家是否保有火險以憑核辦已紀前報兹經中西包探查得楊復興與萬茂生兩店祗隔一板均保火險當於前日將該兩店主傳至捕房由捕頭詰問因何起火兩造互相推諉旋令退去候再調查核奪 
[糖坊幸未燎原]  
　　前日午後四時民國路正昌糖坊因燒糖不慎遺火柴薪燃及板壁當經一區二分駐所第二十崗警趙華盛瞥見督飭坊夥澆水救熄未致成災事後將坊主陳張林帶所　洋兩元以儆疏忽 
[兌換僞質金戒]  
　　鍾偉塵江文銳二人手持金戒一枚於昨日上午至小東門内景福銀樓兌換現洋經櫃夥察係僞質後面所鐫景福牌號已糢糊不清該夥佯與論定價值將戒剪斷果係僞質包金即由該夥告知崗警李文錡並遊巡隊長將鍾江兩人並剪開僞質金戒帶至一區二分駐所經王警佐詰訊一過諭送警廳司法科訊辦 
[續誌擅抱遺腹子之控告]  
　　山東人張大哥之妻混名大嫂子串同老嫗向吳氏强奪寡婦陸蒯氏所生之遺腹嬰孩當由氏之姊夫林福生至閘北四區警署控告等情已誌昨報兹悉此案前日由巡宮陳作霖派警將向吳氏拘案訊問該嫗一再哀求並將孤兒交還陸蒯氏張署長諭將向吳氏暫交妥保釋出聽候核　 
[私賣鴉片被拘]  
　　海門人李寶榮在海甯路一千七百七十三號　牌屋　私設鴉片　具容人開燈吸烟過癮被滙司捕房捕頭麥搿來搿與七十五號三道頭西捕查見將李連同烟具帶入捕房押侯解送公堂訊究 
[聚賭行賄之處治]  
　　山東人李姚先在法新租界盧家灣地方聚衆賭博當爲二百九十二號華捕查見以李有違禁令正欲回報捕房詎李卽以小洋十角向之行賄該捕不受將李連同賄洋帶入捕房昨解法公堂先由該捕上堂禀明前情並將賄洋呈案請究詰之李供民人向爲鐵路小工今與同事數人偶爾消遣並不抽頭求宥中西官判李押西牢一月賄洋充公 
[審理晉泰典債務]  
　　滬城舊校場晋泰典當因典東用空周轉不靈宣告止當後卽經各債權人先後至上海縣公署並地方審判廳具詞控訴已經上海縣沈知事飭將該典執事王遠堂提案收押而審判廳陸廳長因據債　存户王炎記李德甫張箴石沈荻莊徐復初王友松陸顯臣倪悅如方明甫王用霖傅佐衡吳聘臣汪揚羣葛直卿葛子香吳竹平席萬通馮友記錢道士等十九名控訴到廳正在核辦間又據債權婦人徐李氏徐袁氏及張嘉記等二十六人投廳具詞參加請追本利銀兩陸廳長遂派承發吏孫益嘉往傳各債權存户到廳定於陽曆本月二十號審理昨日届期午後各存户紛紛到廳伺候嗣經陸廳長飭吏往縣公署將王遠堂提解到廳委派推事許文鎔開第二庭審理各存户先後上堂分别述明年歲籍貫並存銀數目合計被欠洋四萬一千餘元外加七釐息一千數百元共欠四萬三千數百元各債權人均求嚴追問官曰爾等存户人數衆多應公舉一代表以便訊問各存户即在民庭一再會商舉出王炎記爲代表問官乃命王遠堂上堂訊據供稱浙江湖州人年五十二歲在晉泰爲執事該典係同族王範吾所開現住原籍近來　典中生意不佳虧負纍纍無力維持因此停歇商人已函追王範吾來滬清理所有典中一切事務已經典業各董到場云訊至此問官以爲時不早諭令辯論中止着各原告退去王遠云訊至此問官以爲時不早諭令辯論中止着各原告退去王遠堂仍飭該吏送還縣署收押聽候續開辯論 
[撤銷私接水管之訴訟]  
　　英商自來水公司西人控北山西路恒豐源染坊經理王子偉私接水管竊用自來水等情昨晨由公共公廨復訊先據原告西人訴明前情繼由被告代表達商律師上堂聲稱前次堂上諭令被告邀同新沙遜洋行行人到案證明現已邀來應請訊核旋由該洋行西人投案證明當時被告以自來水管損壞曾來報告並將賬簿呈案經張襄讞與英副領事白君察閱之下判令將案註銷被告開釋 
[司閽印人起訴無效]  
　　某銀樓司　印人柏紀生偕證一百零二號印捕控該銀樓經理無故將伊辭歇不付工洋二十三元等情昨晨由公共公廨傳訊原告投案訴明前情請爲追繳被告延律師到堂辯稱因　告迭次酒醉胡閙是以辭歇中西官以原告所控證據不足遂判將案註銷 
[工人監守自盜]  
　　南京路謀得利洋行經理何友蘭控修表工人丹陽人王榮舟陸續將主顧囑修之金銀鋼表三十五隻共值洋一百七十元質洋化用等情昨晨由捕將王拘解公共公廨經中西官訊供明確以王監守自盜判押西牢六個月以儆 
[無賴攫取銅圓]  
　　　賴甬人王阿根前日至舟由路八十八號門牌姚先啓所開之小雜貨店内攫取銅圓一百二十枚圖逃當被包探張林泰追獲昨解公共公廨經中西官訊實判王押西牢一年期滿　出　界 
[過犯搶奪畫眉]  
　　紹興人袁阿方前因犯案曾經公共公堂訊明判押西牢期滿逐出租界在案詎袁近復潛來在北福建路二百四十四號門牌門口奪取黄芝清之畫眉鳥一頭携籠圖遁當被包探陸連奎查見即將人贓帶入捕房押候解廨訊究 
[劣孩攫取青蟹]  
　　劣孩胡順寶串黨在西華德路攫取魚販車阿尺之青蟹兩隻圖逃被四百四十八號華捕查見將胡追獲拘入捕房押候解送公堂訊核 
[太古棧夥友獲賊]  
　　竊賊楊阿炳日前冒充廚司至太古棧樓上竊取棧夥陳福壽之竹布長衫一件適被該棧夥同事王定祥瞥見喚捕將楊人贓並獲帶入捕房昨解法公堂請究先由原告禀明前情並稱棧中失去衣服已有數次此次始行　見將該賊拘案請求澈究詰之楊供民人祗竊取長衫一件餘物非民人所竊求宥判楊押西牢一月贓給原告領去 
[竊取衣服之自辨]  
　　王清卿昨至法公堂控稱前被竊賊羅願榮潛入商入房内竊取衣服一大包而逸今始在途查見扭案求究又據見證婦人沈朱氏稱婦人在原告對門開設茶館是日目見羅竊取衣服一包當時婦人料爲羅自已之物故未介意詰之羅供民人在原告處賭博輸負與之爭論詎被誣控行竊求察中西官判羅押滿三天釋放 
[竊賊管押兩星期]  
　　老嫗張沈氏日前雇乘黄包車擬搭輪船前往川沙原籍詎行經法租界新　河地方忽被竊賊吳阿六等將所帶之包裹竊取而逸後由該氏報告捕房派令包探姚金福將吳拘獲吊出原贓綢裙一條餘已無著即將人贓帶入捕房昨解法公堂由捕頭禀稱原告住址未明無從傳訊請爲核奪詰之吳供認行竊不諱並稱餘贓被在逃之同黨某甲取去是實中西官判吳押十四天以儆 
[串竊熱水瓶]  
　　南京路惠羅公司西人偕證陳昌林控王阿發王阿根虞阿成在九江路碼　上串竊熱水瓶十三隻一案昨晨由捕將王等解至公共公廨復訊被告王阿發王阿根延萬伯良律師到堂代辯中西官判兩王各罰洋五十元充公如不繳洋各押一月虞阿成着交該船老大查明再核 
[同居勾串行竊]  
　　住居愛多亞路五百四十號門牌之婦人蔣李氏控同居揚州婦人張施氏串同姘夫張坤竊取值洋七百五十元之金飾現洋等情昨晨由捕將張施氏與張坤拘解公共公廨經中西官訊實判張與施氏分别各押半年 
[道署批示照録]  
　　滬海道尹昨批張挺生等呈爲搶刦重案延不訊追乞賜嚴飭南滙縣迅提已獲未獲各犯從速追辦以恢原贓而援僑商由云呈粘均悉候令南滙縣知事提取現犯研訊明確依法擬辦一面飭警嚴緝案内逸犯贓物務獲究報來呈並民呈又未具融呈貼用印花違式特斥此批粘存 
[淞滬警察廳批示五則]  
　　錢福卿批呈悉查茶坊内不准賭博久經懸爲禁令該茶坊聚賭違章其受警察所處分係屬咎由自取處罰多寡乃警察官自有權衡何得以審訊偏枯率爾嘵凟至所繳銀洋八元之數查爲繳納罰金該民懼取締過嚴而飾詞凟陳殊爲不合不准特斥 
　　王阿妹批呈悉案經派探調查尚未據查明聲復究竟事實如何應俟復到後再行秉公核辦仰即知照 
　　朱卞氏批呈悉案屬經界訴訟旣已起訴審廳儘可照急速處分請求原審衙門核辦所請勒令停工之處未便越權執行仰即知照 
　　王桂林批據呈運錢零兌被警扣留各節究竟如何情形仰候令行該管警署查復核奪 
　　沈慶恩批呈悉查邱青蓀逾限不遷昨經飭傳到案業已展限至舊曆八月二十日爲止仰卽知照 
[中華職業敎育社特别通訊]  
　　昨日爲開始募金之第五天諸汾伯君維錦報告募到 
哈爾濱商界捐欵計俄金八千圓總隊長朱慶瀾副總隊長聶雲臺 
[來函]  
[穆藕初致本埠戈登路邢孤舟書移植美棉之研究]  
　　孤舟先生鑒閱九月十五日申報來函欄移植美棉之研究内述足下曾試植美棉兩載因未用燐酸肥料未得良好結果本年重振旗鼓施用燐肥多量現棉極碩大而茂盛已開之鈴平均每株已得二十六枚未開者每株平均尚不下三十枚均已成熟將次開放云云欣悉足下得此奇異之成績故特派敝場實習生黄本操盧公勉兩君前來參觀未識何意竟推諉到底未能一睹盛况當時黄盧兩君殷殷叩問足下果種美棉幾何答僅種五十株並云此棉並非手植托鄉人曹阿慶代種又問種棉之地係在何處答在本埠膠州路孤舟化學工業社附設之糖蘿蔔試植場内黄盧兩君請足下伴往否則請派人伴往均未允許問該處附近有何著名宅舍得以問路前去答云地殊荒僻自已亦蹤跡罕至忘其所在云云黄盧二君當即至膠州路一路探問未得其地鄉人等僉云該處未聞有曹阿慶其人幾類世外桃源無從問津足下果有意促進棉業姑作此滿意之談誘導社會乎抑僅爲孤舟工業社出品之消路起見而謊報乎如果有此成績應一任有志斯業者之參觀藉廣流布萬一未能證實前言則提倡實業而以虚聲誘之鄙見以爲萬萬不可足下於本年一月十八日投函敝社謂足下所辦之孤舟工業社有燐肥及殺蟲藥出售囑爲介紹敝社當即勸足下自已先行試用並囑寄樣少許由此間試用如果有效自應力助推行當時足下交由德大紗廠批發所轉下淡灰色灰狀物一小包業已施用由今日驗之並無如何異徵今足下報告呈此盛况幾等踰淮之橘足下出品成分如何畝施若干需資幾何能否使農業界便於採用且此項肥料是否自製在在皆須質問非僅參觀成績特異之棉産證實足下報告之盛况及足下鼓吹之苦心已也玥曾留美研究農學多年在美國著名産棉區塔克賽斯省實地考察植棉專家於棉場中所得之結果亦不過平均每株共得開裂棉朶二十五枚而已今足下報告爲世界産棉名區所得未曾有益使玥不能緘默不言急欲向足下一叩其究竟足下而果實心提倡歟知必有以慰吾人之期望者在也 
中華植棉改良社書記穆藕初啓 
[法華觀音寺僧根安來函]  
　　啓者昨讀貴報本埠新聞欄載僧人否認串竊一則雪根根安連署其名查此事根安係居證人地位而自行投案並非指控之被告報載云云攸關名譽合懇貴報登來函門更正爲感僧根安上八月十六日住址向在法華觀音寺 
雜評二 
[咨查協濟公司（庸）]  
　　財政部電蘇省查禁協濟公司販賣毒質品類玩其辭意一若協濟公司之剏立不特與政府毫無關係且亦絶未知情政府愚民政策眞有一指掩太行之妙所惜禁烟　派員之啓事早將政府與協濟　約之原委盡情披露政府雖欲借此掩飾而不易耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[亦運而已矣] [  澣香]  
　　以運爲得計者無往而不運矣夫人貴自立奚爲出於運之一途而志在於運者則固以此爲得計耳且陰陽者二氣之運　寒暑者四時之運轉運之時義大矣哉抑知運用之妙未能存乎一心運動之風轉致靡於全國天下本無事庸人自擾之豈果有旋乾轉坤之手腕乎亦徒見其　勞日拙而已』今之中國一水深火熱之中國也雖然果何因而致此歟』其在洪憲之朝赫赫督軍運國民而會議而贊成兩字竟釀成革命風潮』迨至復辟之際垂垂辮帥運幼主以登基而跪拜一廷難永戴聖明天子』若是者何也　亦曰運而已矣』運借欵以充囊槖國權不惜犧牲故幣制森林早斷送於黑漆小瓶之内』運選舉以植黨徒金錢爲之媒介故任重致遠盡羅致於安福俱樂之中』對内而起兵爭主戰主和運之者各操勝算出氣之雄心未戢撤兵之警電頻來巧弄陰謀兩派竟互爲消長』同時而開國會一新一舊運之者共顯神　甫聞多士之宣言復覩總裁之就職競談法律雙方幾一决雌雄』况鐵路成而貨物之運輸較捷競爭商戰屢勞國貨之維持』且輪舶通而人口之運販愈多流落外洋愁聽華工之呼籲』今日者禁米出洋文告其頒布矣而乞糴者曰其禁也歟哉其運也於是居奇囤積已協公司大有之占』拒土製藥函電其紛馳矣而包銷者曰其拒也歟哉其運也於是死灰復燃重演黑籍冤魂之劇』故自有此運而勞人草草咸欲肆爭權奪利之謀』亦自有此運而時局茫茫殊難達息事甯人之願』我深望夫應運而興者有以挽回世道人心俾我中國人民勿爲機變之巧以脫　此厄運可耳（一） 
　　痛切時事應有盡有筆致尤流走自如較之堆砌四六强凑成篇者良勝多矣拔置一等非爲奬進八股蓋論文字優劣初不關於體裁也讀者幸勿誤會[  栩]  
家庭常識 
[郵寄食物] [  祖襄]  
蔬菜等類若欲致遠而又不能免除液汁者郵政及各民局例不收遞防一傾出害地物也寄者但須購適宜之新製洋鐵罐盛之復令洋鐵匠將口銲固則無論如何滷汁即不能流出不論何局均可寄遞矣 
[購醃肉] [  睡仙]  
購時當擇薄皮及骨骼間肉肥而色白者若有黄色斑點則此肉必不可食 
[掃帚耐用] [  睡仙]  
浸掃帚於熟肥皂水内一星期使帚筋堅硬非特耐用且可較乾燥者自然 
[線切物法] [  睡仙]  
切酥脆之食物用竹弓綳堅韌之線以代刀則可免粉碎 
[枯樹開花] [  祖襄]  
凡半枯之樹可率性剪去枝葉隨意摘取梅桃等嫩枝接入則翌年嫩枝開花即變爲所接之樹頗覺古樸可觀 
[三合粉] [  述甫]  
將糯米三成粳米六成和芝蔴一成入鍋炒透磨成細粉置器内待欲食時加糖冲沸水調食香甜可口 
[棗圓] [  述甫]  
將南棗蒸至極熟去皮及核嵌入芝蔴松子仁或核桃肉裹好隨時取食味甚佳美且耐久免饑亦不易壞旅行最宜 
[摘棉] [  思]  
摘棉所用之縮棉來自外國價甚昂貴内地一時且不易得若改以雲條紗代之亦頗合用光亮且較縮棉爲美觀盍一試之 
客座閒譚 
[佩香夫人小傳（二）] [  硯田]  
　　設今歲高捷公必代償積累携妾偕行公家境不豐而妾貧如洗因妾故使公家有左支右絀之憂此妾之所不敢亦公之所不爲也天鑒在兹展緩數年爲異日華實兼收之地不喜而反戚何耶公聞而愈奇之戊戍歲公成進士入詞垣散館授安徽知縣春風得意衣錦過漢夫人置酒　賀曰公今新貴人也能爲妾吐氣可喜可賀妾積聚數年夙負已了相從之願所不敢存今日但請一言妾自另有主張公瞿然曰是何言是何言所以遲至今日者徒以家君嚴正未敢請命耳今必設法陳求事期必諧慎勿過慮夫人曰若然妾即杜門謝客一月爲期逾期當逕赴新淦與公面别耳顧公家本寒素庭訓又嚴今雖衣錦還鄉而藏嬌之舉實不敢輕出之口未幾夫人第一書至詢問究竟公無以應未幾第二書又至詞意漸迫公籌思無策則仍不應時將匝月又一書踵至則訂明某日由漢啓程某日可抵新淦公惶急殊甚求商於同鄉彭某彭乃以數年情狀婉陳於公之封翁翁初聞頗怒以爲飾詞尋思不費分文之言不妨一試破之亦足解公之惑乃以二百元畀彭令偕公赴漢且誡之曰相迎用費悉在於此如溢出一分即速返公聞命狂喜即日與彭赴漢則已倚裝待發矣見公至喜甚彭探之曰公固奉命來迎但衣飾約需若干開銷共有幾許似須從實商酌夫人曰此不必慮妾已籌之備矣妾與姊分居多年轇轕已清貴重衣飾皆已變價償債鄉居操作只宜亂　粗服裙布釵荆早已購置齊備惟賓朋筵晏似不可少請仍由妾任之可也彭以告公竟如其言不費分文携夫人歸原封二百元仍由彭呈繳堂上夫人臨行走别大蘭蘭慚憤避而不見夫人歸公年才十九襄助家政克儉克勤鄉里賢之後某公被議陶潛解組并無絃歌三徑之資夫人至此始出其私積爲公謀開復且捐升知府焉此尤足徵識力深沈斷非尋常脂粉所能及矣民國紀元主上海某報筆政曾充樟樹女校敎員袁政府時代嘗欲赴京上書敷陳大計工詩善畫時下名流猶得時見夫人手筆而某公已由綏化府挂冠歸里余以年誼謁公於樟樹鎭過從旣密相得頗歡宦海升沈家庭瑣屑每於追隨左右時傾心見示因備悉其顚末如此（二） 
益智新畫 
[工業用具] [  吳十恩]  
圖量（像O）尺鉗（像F） 
手鋸（像P）拐尺（像L） 
短篇小說 
[社會短篇自盡（二）] [  陳鉞]  
　　蓋借債之事必須子金旣借之後一時似覺適意及償期一至則不得不籌歸償之策而旣借之人往往不計及借後負擔之重且亦不計届期能否踐約一旦期至則另籌借欵以償前負轉輾相承而子金之坐耗遂累增不已天下有以借債而破家者比比然也雨槎之舉債即坐是病償期旣迫雨槎乃憂形於色籌思乏術時其長子茂生年已二十許頗能爲父分憂奔走告貸冀以償前負顧無應者遂廢然而返歸告父以諸家拒絶狀言已意頗恨恨雨槎曰兒母以彼不我假之故遂不滿意當知彼亦自有苦處蓋仰面求人應否之權固操自彼我不能責其必應也即如債家向我索負彼可以責我必償然我一時不能措置彼亦祗得稍緩時日此中曲折皆當體諒弗以一時之意氣即生怨望尤有一節時勢至此略帶幾分傲骨不能爲哀嗚乞憐之舉若更與世忤處處皆遭白眼矣雨槎言已太息良久又曰自今日起屈指計之距償期祇五日耳此五日中安能籌百二十元之鉅欵以償宿負邪吾甚願此五日延長爲五十日或五百日庶吾得從容　措然又烏可能者語已復太息茂生側坐於旁默自籌思因曰姨父家頗裕且素重父試往求之事或有　雨槎曰吾亦思及然前月彼爲子娶婦恐無餘資矣茂生曰父姑一往父子正語至此忽聞幼子門外呼曰惠森大哥來矣（未完） 
 
 
 

Page 15

 
 
   
 
 

Page 16

 
 
   
 
