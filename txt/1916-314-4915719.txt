# 1916 - 314 - 4915719

 

Page 1

 
 
   
 
 

Page 2

 
 
時評 
[爭（冷）]  
　　近人但知爭字之意義而不知爭字之解釋以爲其名其職屬諸我即爲爭之已得其名其職未屬諸我即爲勢在必爭嗚呼此大誤也 
　　古人之爭兵也步步爲營古人之爭權也得步進步是其爲爭也必先旣盡其實際然後擴充其權力愈爭而權力愈大實際愈固爭雖非美德而遵此解釋尙有一個人與一方面之成功今則不然旋得而旋棄旋棄而旋爭譬如兵爭雖得土地而不能守其結果不過一流寇之行爲耳 
　　嗚呼近時政局之擾擾者爭之一字且未解安望其他 
[命令]  
　　十一月十一日大總統令林森給予二等大綬嘉禾章此令 
　　又令趙山張春雨均給予三等文虎章此令 
　　又令王克儉給予四等文虎章王廷蘭王錦堂均給予五等文虎章王文才王琴堂均給予六等文虎章耿錫陞張及之畢永先均給予七等文虎章此令 
　　又令余晋龢王琪成維靖郭兆棟吳宏權曹景桐徐克復均給予四等文虎章高鶴立石上林滕祖輝于化龍葛家俊馮翊清鄭寶善葛業勤王翰章吳可章高鳳雲張榮科劉鳳崗苗鳳翔王守清胡瑞祥陳平洋關瀛賓均給予五等文虎章徐克恒楊樹棠楊廷森吕鵬翥程鵬九董福善王硯田陳韜關玉倫吳世標朱鳳鳴萬象辰劉德勝王守寅董裕圻均給予六等文虎章高延文劉相卿趙金盛魏家禄謝樹玉張廣義吳新翼汪文麗王廷華王振德馬福盛邢青山張寶成楊孟麟陳起明喬萬祥李仁義姜治新白迪勛侯貞宋承霖宿延齡李濤吳義行宋潤祥辛嘉榮郭言玉靳得榮馬廣文金士毅叚祺緒張國允胡國勛楊應銓鄒喜延王繼先溥長俊張文田周萬清楊寶幀魯長春陳連捷史幹臣張蓮舫曲國棟劉文堂孫富棠曹登魁陳裕德岳邦爵齊玉衡孔昭峰姜海龍杜錫鑑李鴻奎盧名成韓恩榮蕭東海張富有馬雲山穆鴻起刁玉林孟潤泉張裕喈張大興郭洪元李棠曹志通馬澤霖吳魁元王得龍楊清林王學亮均給予七等文虎章吳銘恩張聯陞均給予八等文虎章胡衍昌王世奎盧瑞清張瑞鴻劉得芳崔潤藻曹爾寬鄔少卿王鴻賓王祖伊夏尙恩信文郁于獻忠李德玉傅玉山姜興治种建勳均給予九等文虎章此令 
　　又令高在田加陸軍少將銜徐春航授爲陸軍步兵上校並加陸軍少將銜此令 
　　又令内務總長孫洪伊呈准兼署四川省長羅佩金電稱川邊道道尹李寶楚迭請辭職李寶楚准免本職此令 
　　又令任命熊廷權兼任川邊道道尹此令 
　　又令任命張印純兼任思茅關監督此令 
　　又令司法總長張耀曾呈請任命李竹勳署江蘇江寗監獄典獄長應照准此令 
　　又令陸軍總長叚祺瑞呈請授李西峯倪蔭福爲陸軍步兵中校徐鄂授爲陸軍步兵少校並加陸軍步兵中校銜王有樸授爲陸軍步兵少校穆鴻圖苗鎭東授爲陸軍騎兵少校石振清授爲陸軍步兵上尉並加陸軍步兵少校銜李奎新授爲陸軍騎兵上尉並加陸軍騎兵少校銜孔憲堯授爲陸軍步兵上尉史樹蘭王樹林授爲陸軍騎兵上尉白鳳凌沈彦春周炳文授爲陸軍騎兵中尉並加陸軍騎兵上尉銜侯玉成授爲陸軍騎兵中尉並加陸軍騎兵上尉銜卯順昌授爲陸軍騎兵中尉應照准此令 
　　大總統指令令交通總長許世英呈請辭職由呈悉該總長擘畫精詳不辭勞怨所請辭職之處著不准行此令 
　　十一月十二日大總統令陶志洵晋給二等文虎章羅本義歐陽漢均給予四等文虎章劉瑞融給予五等文虎章此令 
　　又令明羽林給予三等嘉禾章孫鉢傳給予四等嘉禾章此令 
　　又令周毅廖模夏壽華均給予四等嘉禾章此令 
　　又令周雄給予四等文虎章江佩哲給予五等文虎章陳澹沂給予六等文虎章此令 
　　又令張之傑陳光部李鴻儒均給予四等文虎章鄧琢如朱銜華均給予五等文虎章周鴻勝秦虎宸李鴻程邊松年董春榮歐陽壽延傅應珩王本龍吳珍中均給予八等文虎章吳桐張襲侯王崇元馬和謙王成芳王玉廷王廣修蘇延陸錦堂顔音珠伊士珍李德銘盧成林佟永涵馬瑞雲趙喜堯王金才李鐡高培臣方冠英史常興劉玉龍盧廷鶴石鳴川曹鐡林章之峻惠廉司魏立思均給予五等文虎章方伯梁查瀾均給予八等文虎章此令 
　　又令郝敏給予六等嘉禾章此令 
　　又令任命黄培桂署廣西龍州鎭守使此令 
　　又令任命譚浩明爲暫編廣東第一師師長 
馬濟爲暫編廣東第一混成旅旅長莫榮新爲暫編廣東第二混成旅旅長此令 
　　又令任命劉世龍爲陜西第一混成旅旅長覺仲昭爲陜西第二混成旅旅長此令 
　　又令陸軍總長叚祺瑞呈請授傅常興爲陸軍三等測量長應照准此令 
[專電]  
　　北京電東海准十六號上午十一時到京旣約定不入政局某方面且有不易其加入調人之說 
　　北京電内閣改組之具體方法各方面尙未接洽就緒當局現主張注重某一部 
　　北京電伍長外交提出前確曾得其同意昨政府去電尙未得覆但遲早必來無疑 
　　北京電徐樹錚更動之說係段派内幕中人所主張 
　　北京電國老院組織法昨已交到衆院内容十四條定額不逾十人資格（一）曾任大總統副總統（二）有大勳勞於國（三）博通中外學術職除備諮詢外得建議國事 
　　北京電馮副總統派專員來京今農謁元首協商條件照准（一）蘇署官制酌改對各省長官權限及公文式照今總統前領鄂督例（一）俸給不受公費領半額（一）浦口商埠督辦暫兼領必要時請另派員（一）擬在京設副總統辦事處駐員與政府接洽（一）衛隊由衛兵改編（一）蘇地重要未便遠離非極要時擬不來京 
　　北京電段總理專員赴津挽留許世英許避不見面交部又舉代表前往勸駕 
　　北京電直隸督軍省長昨晚同來京會商老西開案聞交涉又翻 
　　北京電國教維持會昨在湖廣會館開成立大會國會議員到百餘人一致主孔敎爲國敎由主席姚文枬指定王敬芳趙炳麟陳善虞廷愷郭人漳草會章限三日内提交大會公决 
　　北京電陸軍部會商蒙院擬編蒙古騎兵隊 
　　北京電東海電保院秘書長（一）阮忠樞（一）張一麐（一）王式通 
　　北京電曹海軍次長因新裕案回京與外部接洽一時未能赴滬 
　　北京電老西開案因須交國會議决與英使之調停談判暫時中止 
　　北京電政府定發還黨人財産辦法如不能以原産還者查檔案還以變賣之值 
　　北京電許世英雖經挽留辭意堅决 
　　北京電桂省長劉承恩十四出京赴任 
　　北京電馮副總統派專員謁元首陳六事（一）蘇督軍署官制擬加修訂與各省長官辦事權限照黎公前領湖北都督例（二）副總統俸給暫不領受公費擬領半額以資撙節（三）浦口商埠暫兼領事務增加即請另簡（四）爲求商榷政務之嚴密在京設副總統辦事處（五）衛隊即以現有衛兵改編（六）蘇地重要非有重大政務須面陳者暫不來京聞大總統已皆照准 
　　北京電直省長督軍昨晚來京上午十時謁元首陳外交事 
　　按以上二電係另一訪員所發 
　　懬東電佳日（九日）陸督軍以舊疾復發辭職國務院眞日（十一日）來電慰留 
　　廣東電朱省長陸督軍聯電保薦李烈鈞督川 
　　廣東電粤與台灣銀行借欵六十萬已成立 
[譯電]  
　　紐約電開里福尼亞州贊助威爾遜舊金山芝加哥紐約等處之各報均承認威爾遜必可膺選共和黨開會後宣布不承認威爾遜已獲選堅謂重行檢點票數後可望更變結果惟據最近報告觀之威爾遜之地位已覺安固（十日） 
　　北京電天津法租界推廣問題顯有阻碍未克解决合同條件本已議妥原定昨日簽字但至最後時間中國以此合同須先交國會議决未允署名今外部若不迅速改變其態度則英使朱邇典調停之力將成畫餅蓋朱氏定於本星期三日出京也 
（十二日）以上字林報 
　　北京電參院昨開秘密會討論老西開案聞叚總理稱此案經英使以協約國名義出場調停當可不日解决所有辦法當於簽字之前送交國會核議云（十二日） 
　　北京電英使朱邇典昨向外部要求關於老西開案調停辦法之答覆但外部迄未回覆（十二日） 
　　北京電曹錕與朱家寶皆已到京與老西開事有關（十二日） 
　　北京電中國銀行已收到天津鑄幣局解來六十萬元（十二日）以上德文電 
[東方通信社電（日本人組織）]  
　　北京電天津老西開之交涉賴日英俄三國調停中法兩國互相讓步行將和平解决法國放棄佔領之地由中國自行開放該地作爲商埠警察則由中法合辦據段總理昨日（十一日）在參議院說明如此聞天津公民公舉代表來京求段總理以强硬態度對付老西開之交涉段總理宣言不能照辦據天津來函云有天津人數千人預備進京羣集於段氏官邸再要求與法使開强硬之談判（十二日） 
　　北京電彈劾國務院秘書長徐樹錚議案將於明日提出議會付討論（十三日） 
　　北京電廣東來電云久留虎門之龍濟光於日前啓程前往瓊州島（十三日） 
　　漢口電王督軍聞蔡鍔病故不勝痛惜擬約齊各省督軍於同一日期舉行追悼會現正向各處電商（十三日） 
　　濟南電從周村逃出之民軍其中一部隊在青州附近爲官兵所邀擊激戰之後民軍敗績向濰縣逃竄兩方面死傷甚衆（十三日） 
　　濟南電久懸未决之濰縣民軍善後事件業已解决居正受善後費十六萬元營結束軍隊於是魯省民軍之善後問題遂告竣（十三日） 
　　奉天電日本外務大臣本野子爵經由滿洲回國張督軍奉政府之命特派長春道尹陶彬至哈爾賓派安東道尹宋穆霖（譯音）至長春迎迓以表優待之意本野氏定於十六日晚間經過奉天（十三日） 
　　東京電駐日華使章宗祥十二日赴大阪擬於十六日回東京章氏此行一則出席於該處之歡迎會一則視察大阪神户之中日貿易狀况（十三日） 
　　東京電前四川督軍蔡鍔將在福岡舉行喪儀届時日本政府擬以特别禮節對於友邦之元勳表深摯之哀悼至其辦法正由現因陸軍大操逗留於福岡之寺内首相詮議（十三日） 
　　東京電上海公共租界工部局所聘請之警部大串爲八等二十九名定於本月十六日首途赴任同行者中有柔道四段一名初段四名劍道四級以上者數名（十三日） 
　　東京電某處接得報告云駐華英國公使朱爾典擬於本月十六日請假回國據外間推測朱氏此次回國之後不復回任朱氏離任後卽以英國公使館參贊俄爾斯敦氏爲代理英國公使（十三日） 
[戰電]  
　　（英人路透電） 
　　巴黎電今日下午公報云昨夜法軍在薩伊里塞爾北面及該村東段稍得進步敵軍猛轟全境松末河南岸之敵軍猛轟後在貝爾尼東南進攻多爲砲火擊散敵兵若干攻入法軍前鋒戰壕數叚即經回攻逐出法軍固守陣地（十二日） 
　　倫敦電海格將軍今晨報稱昨夜伊泊爾南面之英軍噴射煤氣頗得利今晚戰報云業斯波曷夫與福柯爾拉貝伊境敵砲隊從事猛臺安克河北面之英軍噴射煤氣兩次（十二日） 
　　羅京電公報云特洛土斯山谷之羅軍佔據亞魯米斯與泊里哇台塞爾二山烏蘇爾山谷之羅軍擊敗塞尼加山脊方面進攻之敵軍八次繼乃沿佛蘭開至斯拉斯克河全陣線取攻勢羅軍佔據魯泊細山脊及布碩山谷之亞太摩爾太且在右岸擊敗進攻之敵軍一次羅軍仍在阿爾特河前進右岸敵軍進攻甚猛桀爾山谷之敵軍逼令羅軍向南稍退杜白魯加之羅軍進至土巴魯伊滿細斯姆細亞拉蘇泊陣線俘敵百人（十二日） 
　　彼得格勒電公報云敵軍在里比柴杜爾萊亞與沙伊斯特尼基猛轟終日後以大軍進攻大戰至晚始已俄軍奪回半毁之戰壕一段杜爾拉伐特拉南面之敵軍繼續進攻未得利亞爾瑪虚米查南之俄軍奪獲高地二處捕虜二百零九人多瑙河陣線之俄軍仍向南進（十二日） 
　　羅馬電公報云伐爾拉薩與特拉伐格洛河間敵兵之行動仍如常狀巨刺安陣線意砲隊頗活動意軍復獲六寸口徑之砲一尊（十二日） 
　　倫敦電奥皇有寒疾（十二日） 
 
 
 

Page 3

 
 
　　里斯本電葡首相今日在下議院宣稱葡兵一批不日將赴歐洲戰場（十一日） 
[公電]  
　　谷九峰唁蔡松坡電日本福岡醫科大學病院轉蔣百里石醉六崔煥英三先生均鑒奉電驚悉松坡先生忽然逝世元勳凋喪國步益艱瞻顧前途同聲隕涕喪事已由政府電章公使派專員照料謹祈代唁谷鍾秀佳 
　　宜興儲南强來電申報時報新聞神州時事鑒鄙人久病家居並無蒸電致各報之事特聲明請更正儲南强 
要聞一 
[北京特别通信（四十）飄萍]  
　　老西開案何以不早交議 
　　老西開一案其遠因在十餘年以前其近因則種於年來交涉之得過且過無人負責至最近則由於外交總長之未有人陳錦濤名爲兼職而早已聲明不管故四十八小時之期限竟聽其過去而不予以對付已歎無可挽回加以夏詒霆之柔懦無能僅能對法使負秘密之責任而不能對國民負不使失敗之責任而在法人方面則上之數者適與我國相反一成一敗我國之辱亦前途極可憂慮之事也 
　　記者前數日之函電已屢記失敗情形並警告其將解决至於昨日乃忽有允其要求卽行簽字之報於是直隸兩院議員及國土維持會等之代表如聞霹靂一聲皇遽不知所可乃數次往謁段總理均辭不見又尋覓夏詒霆則自上午十二時尋至下午十二時始獲一面仍復言語支吾不得要領津人無如之何記者從某方面探索則近日所議之結果與英日俄代表所提出之條件大約如左雖然或更有甚於此者則秘密之中殊未易　也 
　　我政府與三國磋商結果法國方面所主張且謂我國已將允許之者有下列之數項 
　　（一）對於老西開之地劃定界址 
　　（二）於其地設立市政會（前函言須設商會或自治會卽市政會也）我國人爲名譽會長有二委員一則爲法人一雖爲我國人亦名譽職而已 
　　（三）凡警察衛生等項均歸市政會管理 
　　（四）以該地租稅劃爲地方稅與國家稅僅國稅可歸我政府取用等 
　　試問上之數者余所探索果爲眞確則老西開地方與租界有何區别無俟再論昨日則早晨卽有簽押之說嗣詢知昨日之情形其危急已不可言喻英俄日三國代表某公使晨至外交部謂此案上午十二時以前必須解决外部以未詢國會爲詞拒絶之某使　然言中國政府辦理交涉時至今日尙以國會爲　鄕推諉之地夏氏仍拒絶之至上午十二時又派人來言下午三時以前必須解决夏氏拒絶如故昨日下午之參衆兩院常會對於此案質問均甚激昂均開秘密會議由外交當局出席報告其事記者有秘密義務不能宣布但聞此案明日卽交國會議决夫旣曰有待議决是殆果未簽押不無一綫生機然何以此時水窮山盡始欲交付國會卸責於兩院議員之身此誠可爲痛恨者也 
[兩院秘密會紀事]  
　　老西開案興亞借約中行兌現 
　　昨日（十一）參衆兩院同時開會而同時俱開秘密會衆院前後兩次參院則自二時半開至四時二十分參議院方面出席者爲段總理夏次長谷陳兩總長段君出席最早其次夏君係報告老西開交涉事件先是昨晨衆院門首有人散布傳單謂前日特别閣議已决定將老西開作爲中法兩國管理之商場業已定約前日直隸議員代表往質叚總理總理未見午後四時訪夏次長於外交部直至十二時方歸形勢緊急云云昨日參議院王觀銘主張關係國土之契約應交國會議决故必須請總理質問大抵開秘密會後議員卽據所聞情形質問當局段夏如何答覆雖不可知惟聞曾允將來條件議定後提交國會至報傳業已簽約云云則未經承認至議員方面自希望政府仍按從前自闢商埠之議與法國力爭也當開秘密會之前王議員觀銘等異常憤慨然聞秘密會議中質問者似不過多而議場形勢亦頗平靜則質問之結果或已得多數之滿足未可知也其次則谷總長報告興亞借欵改約定之經過陳總長最後亦報告此事歷時頗久詳情未悉惟聞質問者亦無多人云衆議院則第一次出席秘密會者爲陳財政總長係報告中國銀行限制兌現之經過及以後辦法據云陳君謂已有確實計畫不便在國會宣布議員等遂亦未事追求第二次秘密會仍爲夏次長報告老西開交涉及英日加入調停情形同日之中兩院開秘密會三次閣員出席者四人可謂近日最繁劇之一日矣 
[伍廷芳通過參議院]  
　　參議院昨下午一時關會副議長王正廷主席一時四十分開會章兆鴻謂請願股委員宋國忠久未到會以致本會屢因人數不足不能開會請議長查明議長又報告議員趙成恩因母病請假十日繼又報告山東議員徐鏡心河南議員叚世垣山西議員陳佶均已病故徐段二君尙有特别原因須另籌撫恤辦法至陳佶君可否按照常例給予一次恤金三千元衆無異議議長又報告安徽遞補議員謝家鴻當選證書已經送院應付審查指定審查員向乃祺辛漢章兆鴻等五人吳連炬提起緊急動議略謂據聞老西開交涉昨日國務會議已經議决此事關係我國國權國土本席主張請國務總理出席質問王觀銘又報告昨日晤見外交夏次長所談情形張魯泉謂現在外交棘手皆因當局無人今日本院務須將伍總長通過則以後自免困難主張先投票陳銘鑑謂事關外交外交次長亦應出席報告議員遂以此議付表决贊成者多數議長乃宣告一面電請外交次長一面按照議事日程開議特任伍廷芳爲外交總長咨請同意案段總理時已出席略說明伍君歷史後卽開始散票議長指定馬君武張螬等八人爲檢察員按號唱名投票畢議長報告投票結果如下在場人數共一百八十八人同意票一百七十九票不同意票八票廢票一票同意票大多數報告後衆大鼓掌議長云現夏次長尙未到院可否先請總理報告遂諮詢大家是否開秘密會衆有主張開秘密會者有主張無須秘密者段總理以事關外交要求開秘密會旁聽人遂退席時方三時 
[廢止縣知事兼理司法問題]  
　　昨（十一日）午後一鐘司法會議開會議長徐謙主席議員出席者五十餘人本日議案爲縣知事兼理司法應否廢止諮詢案司法總長提出委員報告内容略云諮詢案内分六個問題一縣知事兼司法流弊滋多若仍姑息因循似非保障人權之道則縣知事兼理司法一事應否即日廢除抑暫不廢止另設他法以補救之此應諮詢者一二假定廢除縣知事兼理司法自應另設機關但是否應遍設初級廳抑設專審員而以縣知事兼檢察事務或另設檢察員此應諮詢者二三專審員之關於事務之管轄權是否僅限於初級抑係凡初審者均歸其管轄此應諮詢者三四添設專審員此項增加之司法經費應如何籌措此應諮詢者四五各省情形不同各縣情形不同究竟如何方能適宜此應諮詢者五六各縣不能設專審員者應用何法始能減少縣知事兼理司法之流弊此應諮詢者六報告後議長付之討論當時主張分爲三種一種主張仍由縣知事兼理一種主張不能兼理另設初級廳一主張設專審員張君志謂請就大體討論不必涉及内容請以成立與否付表决王君樹榮云本案爲諮詢案不能表决余君紹宋云此則無妨以表决成立後尙可付審查也何君基鴻云本案六種問題第一種解决即可迎刃而解矣經君家齡云本案不能表决恐表决否决是總長不能諮詢矣余君紹宋云規則第十七條如此規定並未提出總長之提案應另行規定况本案亦斷無否决之理楊君光湛亦贊成其說衆請表决議長以本案成立付表决贊成者大多數某君請議長指定幾人審查楊光湛君主張五股合併審查於時又有主張不付審查卽付再讀會者張君志請先以付審查興否付表决余君紹宋云本案關係重大交付審查所以鄭重從事也不然倉卒二讀甚爲危險陶思曾贊成之王樹榮君則主張付法令股陶君思曾亦謂不合股審查以本會規則無此等規定也議長以付審查付表决贊成者多數余君棨昌云至於交付何股審查乃議長之權議長遂宣告付法令股審查又云現在只三點許而議事已畢可否先議下會之議案余君紹宋贊成之何君基鴻云下會議案多未預備本員主張各股推舉審查長議長云現在委員名單尙未印出余君紹宋云旣未印出請叩宣告散會然後各股自行推定可也議長遂宣告散會時三點五分 
[伍廷芳之外交政策]  
　　字林報云字林報記者昨訪伍廷芳博士當蒙延見其時伍已接北京傅來參院通過外交同意案之電赴京就職之日期尙未决定但已從事準備啟程伍不欲携眷偕往將隻身北上一切家務由其夫人照料記者叩以外交政策伍答曰林肯有言不對於一人懷抱惡意對於人人表示同情余今可言曰不對於一人懷抱敵意對於人人表示友誼第余願施行有精神之政策所謂有精神政策者逈非侵略之謂不過與各國交涉悉應出以公平而已至此伍博士乃言前清與近來外交政策所以失敗之故謂其所以致此者由於外交政策未能始終一致悉主公平渠主張始終一致力圖進步交涉以誠之政策又曰世人輕視外交家以爲爲國家說慌之一人余竊不信之余以正直政策爲宜蓋詭譎僅可用於一時世人不能始終盡爲汝所欺云云逾此以往伍不願置論以其政策須聽命於政府故也伍從未要求自由辦事之權 
[字林報之馮張榮譽觀]  
　　字林報十日南京通訊云馮副總統仍駐南京之議今已决定國人聞之莫不欣喜一切氣象似皆良好所不滿意者僅張勳一人而已馮就職之日張勳旣未派代表來寗又未發電致賀當民國二年攻陷南京時張爲主帥馮副之張似得破城之榮譽又確得破城之實利今則馮得副總統票四百餘而張僅得一票張之榮耀已不復存矣張因以羞忿殆無可疑惟如此愈見張勳之非爲共和人物耳有識者謂張勳不獨羞忿且懷惡意行將有擾亂之舉動云 
[杭州快信]  
　　省議會咨請省長務飭各廳將本省各種單行條例於本届會期内交議以符法案 
　　頃悉中央特派杜某來浙爲授勳委員 
　　海寗鹽平各塘新修工程業已完竣吕省長特委林大同技正前往驗收 
　　新昌縣知事金城因該縣匪徒猖獗電請督軍派兵駐防 
　　前上虞縣知事虞仲仁私吸鴉片逼婢爲妾一案現由杭地檢廳偵查確實已按律請審廳嚴辦 
　　前平湖縣知事季新益擅扣征費現由吕省長令飭財政廳委員澈查 
[南京快信]  
　　陜省國會議員趙世鈺等來電通告陜督嗾使公民搗毁議會請持公論而同時陜督陳樹藩亦來電通告本省公民與議會衝突已和平解决 
　　滇省議會以本省單行條例爲省議會職權國務院以命令限制法律萬難承認除電參衆兩院主持咨國務院收回成命外特電蘇議會請一致協爭 
　　閩省議會昨電蘇議會請一致主張省制加入憲法以奠國本 
　　省議員陳伯盟提議應請省長再咨國務院嚴飭官産處凡有湖蕩河灘永遠停售以重民命案又提議江南塘工江北運堤應請省署咨陳國務院增加歲修經費以重要工案張議員相介紹如臯潘肇元等爲地方稅捐苛重逾額請議減收以紓民困某即日列入議程付大會討論 
　　湘督軍譚延闓奔母喪赴滬今晨乘招商江輪過寗下駛 
　　旅寗湘人會議定期開黄興蔡鍔追悼大會 
　　聞中央擬任江寗鎭守使王廷楨爲江蘇軍務會辦 
　　總統府秘書唐浩鎭昨乘車赴滬聞銜有某項使命 
　　馮副總統之副官已一律正名爲侍從武官 
　　許世英實未來寗報載不確 
　　新任浦口商埠會辦温宗堯前日乘車入京兹聞有改任爲外交次長消息 
　　丹徒縣知事章同迭被該縣公民控告現聞又非法捕押紳董吳瑞慶昨吳之家屬來省呈省公署呼籲 
　　馮副總統昨分電各省督軍省長及北京諸要人深表謝忱 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交緊急時之屬望伍廷芳]  
　　中法交涉發生以來代理外交部務夏詒霆次長頗遭全國人民之物議而夏氏對於外交手腕極弱資格又淺遇此重大交涉早已手忙脚亂惟有依賴政府指示幾端方針而已頃聞夏氏現因外交總長旣得伍秩庸博士出山擔任次長一席醖釀中亦必有人特於日昨提出辭職書懇請元首准予免去代理部務及外交次長原職藉讓賢能而免貽誤未知能邀允許否至於伍秩庸氏則各方面均極滿意約於今明日卽有正式之任命發表矣惟伍君來京就職之時期有遲早兩說目下中國正當外交緊要之會全國人民固甚望其速來也並聞政府已派定專員即日赴滬迎迓伍君北上至遲當不出一星期之久 
[許世英辭職與政潮關係]  
　　許總長辭職一事前一二日外間早有所聞兹知許君於昨日下午五點鐘時已將辭職呈文送至國務院同時乘車赴津以表示决心探其辭職之最近原因乃由於電話借欵蓋交通部因償還外債向中日實業公司借欵三百萬以電話爲擔保七月二十八日簽字所以不先交國會議决者其理由以爲五年度預算曾載明交通爲營業周轉得自行借欵此預算曾經公布而十月二十三日國會咨政府文又曾聲明袁政府所頒法律條例未經國會議决以前事實上不失效力故此項借欵不爲違法及日前出席衆議院各議員紛紛質問最後許謂此事我自認爲不違法諸君必謂我違法便算違法爲此言時蓋已决計辭職星期四卽對總統總理發表辭職之意黎叚二公竭力挽留而許辭意甚堅遂於昨日掛冠去矣又聞徐菊人氏已定於十三日自輝縣動身至衛輝小作勾留准於十六日卽可抵京大總統及段總理因政界各種問題均待徐解决故皆深望其早日來京昨日許總長辭職事發生政界之局面益緊當局盼徐之心亦因之益切是知徐君此次來京雖不必果入政界而實於政治上要不無影響也 
[都中將開追悼蔡松坡會]  
　　昨日下午憲政研究會開會到者幾六七十人該會以蔡松坡爲推翻帝政恢復共和首功之人今旣病逝於扶桑舉國愴然决定先於本星期一開蔡松坡黄克强之共悼會然後再會合兩院議員（以法人資格抑以私人資格尙不可知）單　於松坡一人舉行一次大追悼會但大追悼會之地點甚難物色大約不在先農壇即在農事試驗場屆時各界人物咸往參與必有一番熱閙也同時旅京湘人亦在商議擬爲黄蔡兩公同日開會追悼刻正在討論之中大約可以辦到至於國葬條例已决定由國會提出聞星期六在衆議院商榷一切湯濟武諸君極主張採用美國國葬辦法而起草員之王正廷馬君武諸君亦極以爲是又聞昨午章宗祥公使又有電來大致謂邵陽（松坡係湖南邵陽人）身故異國自應歸正首邱業與日政府商議發給護照特别優遇日政府深以蔡氏爲民國元勳且又留學士官學校入伍該國軍隊似不能與尋常僑民看待業允發給護照由使館派員伴送回國俾忠魂得以安歸故土云云 
[查禁倒票與禁運現金]  
　　中國銀行業已兌現其交通紙幣並奉明令公家一律收用惟中交兩行紙幣價格自以兌現不兌現關係大相懸殊各機關收得中行紙幣或現金以之買換交行紙幣解交金庫一倒騰間便可取得重利是乃以維持圜法之至意反爲奸吏做成無上之利藪財政部深恐此風一長國幣坐虧已通令嚴行禁止並令征收機關按月將收入欵項分别現金中行鈔票及交通鈔票於報解時詳爲聲叙以憑查考如有舞弊倒票情形一經查出定行重辦 
　　又交通部令京漢京綏京奉鐡路管理局局長云准步軍統領衙門函開近聞有無知奸商竟將兌出現金私運出京希圖漁利殊於金融前途大有關礙現與各商會議擬即設法嚴防以杜私運請飭各路本站實行認眞查禁至應行取締數目以五百元爲限其各公署因公須運現金出京者已擬定卽由各該公署自行塡發蓋用印信護照以便查照放行並經敝署會同京兆尹警察廳擬辦通告底稿録請查照等因爲此抄發該通告底稿仰卽轉飭京站遵照辦理云云 
[鄂省三議員資格問題]  
　　鄂省會議員熊周屏等三十餘人提出覆議否認撤銷詹趙梁三議員資格案每次會議均列於議題之首均因人數不足不能開議八日省會開第十八次正式會祗議追認單行條例及開辦臨時縣議會兩問題追認條例案决定照滇會來電意義卽日電請國會協爭開臨時縣會一案亦經公决贊同此二案均爲變更議事日程提前討論者議畢照日程應議覆議案又因人數不足不能議然以黄德馨梁鍾漢屈佩蘭（主席）曾有最長時間之辯難遂未議他案而散兹將三君之詞大致述下黄德馨云本會近日議事日表每次必首列覆議案而屢不能議長此遷延終非了局且三君資格旣未確定究竟議事能否發生效力此不問可知敢决其無效據本席看來三君資格問題如認省署咨覆爲不合應即咨復否認否則可撤消原案何必游移不决從耗時光前謂内部派張知本前來刻張來鄂已久並未到會究竟此來係個人行動抑具有公人資格未經副議長於正式會報告本席不明個中究竟疑竇滋生况預算爲重要議案今三君資格未定則預算股員會雖經組織試問將來審查結果有無效力應請代議長卽日設法解决屈佩蘭云黄君之言誠然但人數不足終難開議此覆議案關係重要每次議事日表又不能不列至張知本乃私人資格且接洽時無多語無從報告張君又不能出席此事若何解决應請諸君設法本席何能主張黄德馨云張知本此來實屬態度不明據孫伯蘭電看來則張君負有責任倘果未負若何責任則本會當然另行設法梁鍾漢云一部分之資格未確定則議决案不能生效貽外界以口實固自不錯但本席猶有疑問究竟當日歡迎本席及詹趙二君是否代議長一人主張抑係同人公意應請答復屈佩蘭云本席個人何能主張當然爲同人公意有記事録可查梁鍾漢云旣係全體歡迎入會則本席資格完全存在當然有發言權省長之咨復撤銷文及序補杜戴丁三君之咨文均應迅即答復否則杜君等到會則三席有六議員又將如何處置且議會内部事如聽政府主持尙得稱爲共和國家人民代表試問議長對於省長兩次咨文如何辦法屈佩蘭云此事要全體公决今日可否討論黄德馨云咨文到會後同人有兩種意見但均爲維持一方面並非搗亂無非審愼再三以免再遭駁詰嗣復有内部派員來調停之說故本席曾詢張君係爲議長當選票額而來抑爲三君資格而來張君答稱當然爲資格擬先從行政官廳入手但已晤督軍據謂斷不敢違背法律云云擬再設他法以期早日解决至今將逹兩星期仍無結果本席主張電請大總統以明令解决梁鍾漢云張君之來代議長謂係私人資格與黄君所言不符張君旣由部派何以不到會接洽應請議長電部詢問究竟屈佩蘭云張君曾言到兩方面調查昨日張君曾派人到本席私宅約會乃久候不至未知何故是時蕭延章杜康鶴等見兩方問答無已時乃言今日人數不足覆議案總不能議何必多費唇舌於是羣議始息 
[鄂議會清查會欵與路欵]  
　　鄂省議會於民國二年解散以前一切收支欵項前議長覃壽堃從未示人迨解散之際國民黨議員已先取消東逃西散多有未領其前所應得薪水者覃議長如何報銷鮮有知其内容此次議會重開覃捨棄省會議長俯就敎育部秘書說者謂其係懼怕提起公欵上糾葛非無因也開會後適有議長爭潮終日喧閙不了遂無人提議清算會欵兹有議員何雲倬杜康鶴忽提起清查經衆贊成組織特别股員會清算用抽簽法選出二十五人爲股員並互選周之瀚陳履潔林維藩等爲正副審查長於四日往屈副議長室調閱文卷賬册經管卷員清檢僅有與省公署往來領欵文卷並無收支細帳詢之前辦會計人員則云細賬共有六本想已於二年解散時繳官等語乃查此次縣署交來文卷清單並未列有細帳其非官廳遺失可知各股員以此六本帳簿關係重要無此賬即無從着手審查當卽詢問屈副議長據云伊係開會後始到接收文卷係王副議長復轉詢王則云彷彿二年解散時未見交出或尙存在覃孝方手中五日大會特别股遂據情報告大衆主張電請覃前議長携帳親來清算經衆贊成擬定電稿拍發詎次日王副議長忽又請假晋京自任代表與覃清算現各議員以清算會欵事關全體非王所能獨任此去只認其請假不認其有代表資格一面仍發電促覃速來究竟該賬簿能否於覃處清出抑其中尙别有原因此時尙不能明晰而一般議員則預備於一星期後帳不交到即提起彈劾覃壽堃並及屈王二副議長曁前秘書長劉亮謂不能以賬已遺失卽卸責任想前途必有絶大爭端也 
　　省議員陳士英提議清查武昌警處養路費一案刻已通過備具質問書咨請省長轉令答復原書大意以省垣内外人力車多至一千二百乘每日應收養路費錢八十餘串計每年可收錢二萬八千餘串現城内外馬路有已修而損壞未補者有應修而放棄不修者一遇大雨有水深尺餘斷絶交通者有雨後二三日而泥深寸許者收費養路而路不修此何故哉本會有監督全省財政之責因依省議會法提出咨請省長飭警務處將民國二年一月以後所收養路費若干每年修補馬路用錢若干現在有無存欵限五日内答復云云 
[粤省最近之謠言平生]  
　　粤省謠風最盛今歲自龍李構釁以來謠言之生風起水湧然大抵羗無故實者居多迨至陸督軍抵省而後謡言爲之一靖不謂近日省垣又忽發生可警可駭之謡言一謂安徽已宣布獨立龍濟光在港與徐州一致舉動不日即回攻省垣一謂粤省將有非常舉動李烈鈞到省後卽將發表於是里巷喧傳無識者遂大恐怖甚至市上銀業亦受異常影響中國銀行兌換劵歷經旬月尙能維持九折之價而數日問忽由九折落至八二三人心之震動可知叩其因何震動或謂陸督軍朱省長意見甚深皆已相率辭職滇軍到省將因索餉而生變然此皆無稽之讕言殆有反對黨暗中播弄也徐州會議之事沈寂已久而忽謂安徽獨立龍濟光捲土重來此殆因粤省局面漸臻安謐故不惜設法以搖動之粤人之對於龍氏疾視已久人人有相驚以伯有之態故造謠者之謂龍濟光來矣卽猶昔日之偵探謂革命黨來矣同一手段究之龍氏雖狡今日斷無再行入粤之理也若李烈鈞之率兵晋省原欲圖軍事收束其致祭黄花岡亦不過景仰英雄之意故五日已行致祭並爲陣亡滇軍招魂六日則在東郊行告别將士式並無他種舉動是事前之一切謡言均可氷釋瓦解並聞李烈鈞日間卽當回籍更何有非常舉動然謡傳之來亦有所因大抵滇軍來粤數月於兹實已艱苦備嘗自粤局解决而後中央對於滇軍其軍隊當如何編遣餉項當如何支給並無切實辦法故滇軍自不能無所怨懟前月在韶滇軍曾開大會議漾日所通一電提出八大條件聲明有一條件不從决不離粤其詞憤激及後又有致陸督軍朱省長一電其請餉亦甚急電云廣州陸督軍朱省長鈞鑒漾電諒邀垂覽滇軍來粤原係弔民伐罪爲國除害而來也與爭攘權利恃勢凌人者不同素荷關垂惠愛實多第叨庇之除曾有過情之請當戰事告終粤局底定屢奉中央電令滇軍收束靜待陸督軍解决滇軍薪餉由陸督軍朱省長指撥一則曰靜候解决再則曰指撥的欵三則曰妥爲安插是滇軍之在粤其軍餉應由粤籌撥皇皇國命中外咸知敝軍之所以忍饑耐寒靜候後命者一以尊重中央命令以盡我服從之天職一以兩公仁爲己任必能援手拯溺故數月以來啜粥充饑苟延殘喘敝衣肉袒枵腹荷戈言之傷心聞者酸鼻長官力竭無法維持古有義師糧盡食鼠鼠盡食畜畜盡食人不圖商周之事將復見於今日矧敝軍旣駐於粤即與粤之土地人民有直接之關係禍福與共生死以之兩公坐鎭百粤悲天憫人懷柔在抱用敢依據中央電令懇祈全始全終速撥的欵惠濟燃眉以活此百戰殘軀啼饑號寒之二萬人則敝軍之直接食德固當穿金刻石以誌不忘而粤民之間接受惠亦當鼓腹謳歌以誦厥功青書血淚白楮爲紅臨電悚惶盼斷長空滇第二軍旅長盛榮超李天保朱培德伍毓瑞團長李鳳岐周永祚曹浩森戴永萃楊益謙萬舞趙德裕張懷信砲兵營長魯十材工兵營長劉明義騎兵隊長孫智憲兵隊長董權等呈敬云云此電純爲請餉起見並無别種用心而謡言之起則遂因之邇來陸督軍亦已爲滇軍劃定安插之法但尙未發表省議會致電爲滇軍請餉又請改編滇軍爲警衛軍留粤駐紥北江陸督軍又與朱省長借撥警衛軍五十營歸陸統轄其線索可尋將來滇軍雖不能盡數留粤然亦决不至無所安插可以瞭然目前財政雖窘又何至遂有索餉譁潰之事但神經過敏者觀滇軍兩次電文及東郊滇軍長告别將士禮壇其聯語有江山未老重逢易戎馬方殷退步難二語於是附會於其間乃謂將有非常之舉動矣至於朱陸方面近亦甚爲接洽從前因編遣警衛軍磋商權限雖略有政見不同之處然近則水乳交融軍務廳長冷遹亦已由肇返省到廳視事將軍務事宜督促進行並無意見矣 
　　又有謠言陸軍干涉憲法者桂國會議員曾致電詢問聞陸督軍已電覆略云北京廣西國會議員俱樂部馬電誦悉承注感甚時局艱難内外遵守法律和衷共濟方能有濟前者有人造謠謂南方軍人組織武裝護法會希圖破壞統一兹更誣揑榮廷致電政府干涉憲法尤爲荒謬絶倫竊念榮廷百戰餘生粗明大義督桂數載幸告無過年衰多病久欲卸肩特以父老見愛未忍違行乃帝制發生巨奸肆毒蔑視人格國將不國榮廷不敏以爲國家興亡匹夫有責迫得聯絡西南志士誓師討逆數月以來轉戰千里幸天相中國獨夫喪魄大局底定回憶當日聯合軍務院初次宣言遵據約法恭戴今大總統繼任目的始逹駐師湘南之時力爭恢復舊約法召集舊國會改組適法内閣迨明令頒布以爲武力之解决已終政治之建設伊始迭辭督湘督粤之命通告全國頒師旋桂養疴勸告各路義師以後治國大計一聽元首政府國會之主持廷雖在野亦當竭力擁護中央尊重國會當此風雨飄搖之時欲固國基以圖自立舍此莫由乃竟有此謠言未知居心何等第榮廷自問光明磊落悠之口本不足辯特恐輾轉謬傳致摇大局非民國之福用特詳言致覆希於政府國會各方面代爲解釋以息謠諑而定人心大局幸甚榮廷幸甚 
[李烈鈞到粤公祭黄花岡]  
　　李烈鈞已於三日到省是日督軍署等官廳均懸掛周番旗表示歡迎午前九時許朱省長即偕同一隨員前往歡迎陸督軍則因雙足微有不適特派譚師長浩明莫鎭守使榮新蒙司令仁潛潘團長其霑劉團長志陸陳參謀長仲萱盧營長炎山等代表前往歡迎并在東亞西濠兩酒店設筵爲之洗塵又在店前懸旗誌慶午後李方到省省河兵艦及各警區均懸旗提岸等處頓形閙熱李暫駐海珠由水上警察廳撥出江漢廣利兩兵艦并邑州電船一艘泊駐海珠前嚴密防禦該兩艦均懸掛萬國旗周番帶極爲輝煌又聞李烈鈞昨午抵省譚浩明師長親率武術軍一營歡迎晋城二時許已入軍署隨李而來者有上級軍官七八員及帶兵士四五十名沿途擁護滇軍所穿軍服皆係紫花土布綑以紅條領章釘明二軍兩字以爲標别又聞李烈鈞已定廣雅書局十峯軒駐駕所有粤海道署内西花廳録事廳及廳之樓上一帶爲衛兵室昨經公署庶務分别標貼銜號以資識别又聞政界於晨早八時即派軍隊數百名乘座寶璧兵艦先到黄沙車站列班伺候移時朱省長遂偕陳秘書王警廳等同座警廳第三號小輪周天禄馬濟則均率兵士一排分乘雷銳雷猛江漢廣利各兵艦出發沿海奏樂先後馳到其餘滇桂各軍長官在城文武亦概前往迎迓極爲熱閙 
　　李烈鈞此次發起致祭七十二烈士舊部將士聯翩抵省者逾數千人頃聞李以南韶連鎭守使張開儒所轉各軍旣經分佈英清一帶勢難悉數離防來省與祭者不能超越半數以重防務頃查現經抵省者係屬第二軍團長盛榮超所部數約二千餘名三號晨駐防源潭之蘇理忠所轄五百餘名及駐紥新街馬隊一連亦均先後趕至現經分紥燕塘一帶營房五號公祭黄花岡由上午十時滇軍步隊約三千餘人馬隊數十名列隊前往各佩花圈軍樂悠揚是日隨同往祭者則有陸督軍武衛軍朱省長游擊隊海軍練營陸軍第十二團陸蘭清游擊隊薩鎭冰海軍共數千人餘則如民黨公祭團廣東中立救傷隊滇桂粤聯軍病院大漢紅十字會粤省商團廣東公立第一中學校廣東高等師範學校南海中學校番禺中學校述善中學校公立第一小學校大工場全體國事同囚會真光公司崩牙成紀念團均與祭憲兵警察沿途保護是日男女各界前往參觀者人山人海難以數計不特東沙馬路爲之擁塞卽長堤惠愛街亦擁擠不開黄花岡第一重墓道搭有彩門一座以生花組成横額内砌死士之壟四字伴以一聯云故老掩涕秋風生悲該彩門上又有生花額一個結靈魂不死四字下有一聯云玄黃再奠俎豆千秋墓道一帶高搭浮橋墓前蓋板十餘丈兩便排列生花盤景前面又搭一彩門滿懸生花籃復以生花結一横額内書中有碧血四字其生花聯云勵此晚節鼓其芳風 
 
 
 

Page 7

 
 
墓前排列桌台以生花結成台圓桌上左置生猪右置生羊各色祭品齊備是日各界致送輓聯約有數千之多均掛於墓後類似圍牆兹摘録如下李烈鈞聯云死國埋名公等爭先入地揮戈挽日余也何敢貪天朱慶瀾聯云石破天驚幾輩捐軀扶國運風高日薄三軍灑淚弔英魂薩鎭氷聯云慷慨成仁千古永留烈譽共和無恙九原應慰英魂省議會聯云我輩亦憂患餘生愧乏成功大雅今猶傷板蕩公等是乾坤正氣使其不死中原當已賦澄清成桄聯云黄花岡頭惟有眞氣五色旗下不聞哭聲方聲濤聯云七十二懸首尾腸光兹青史四憶人自由平等視此黄花是日朱省長九時卽至墳場巡視未祭之前各界來賓均由招待員導進農林試驗場内分在陳列所講習所等處憇息迨十二時卽由招待員振鈴導引來賓至黄花岡祭壇前分班行禮如儀主祭者爲李烈鈞朱省長等分立右左陪祭各滇軍將士皆臂纒黑紗祭畢李烈鈞朱省長各在農林試驗場種樹一株以留紀念 
　　雲南護國第二軍於昨六號午前十一時在東校場舉行告别將士式是日會場除搭牌樓二座爲出入總路外餘則四周間以短籬形式略如運動場場内並規定各界參觀者之駐所俾免紊亂場内約距三四尺即立一警察游擊隊維持秩序參觀者於未開會之省議會憇息十點鐘後朱省長首先到會未幾陸督軍代表馬愼堂薩巡閱使莫鎭守使王警廳等均次第蒞會是日赴會參觀者仍甚擁并有東西人士陸督軍并派軍樂隊全部在場鼓吹鐘鳴十一下遂即開會其典禮施行次序如下（一）閱兵式（二）分列式（三）第三師之步兵一營操密集敎練（四）第四師之步兵一營操戰鬭敎練（五）炮兵一連操馭法敎練（六）機關槍操射擊法（七）軍長告别（八）督軍省長巡閱使訓示陸督軍以滇軍現在舉行告别不日轉回原省特飭速定製銀牌若干贈賞滇軍俾留紀念李軍長方司令等亦以滇軍到省後陸督軍賞犒有加昨特率帶滇軍官佐盛榮超李鳳岐等二十餘人逕詣軍署謁見陸督軍代表全體將士伸謝盛意陸督軍特於下午四時在署内設宴懽叙賓主備極欵洽 
[江蘇省議會各項審查會]  
　　（柱石） 
　　十一號蘇議會開各項審查財政股約計出入相抵略有盈餘惟查袁政府取消各級自治後蘇省提用各縣自治經費約四十萬應得歸還各縣以此約算轉有入不敷出之虞某議員等談話能得弛米禁三個月每石徵若干可增歲入二百萬又照浙江加貨物附加稅亦可多數十萬然恐社會心理容有不合遂一律打消惜不易行耳内務審查最注重水利協會一事陳議員大猷謂水利一項中央已有規畫蘇省并有分局此項水利協會祇能作研究的性質江北議員力爭不已衆仍贊成陳說推李議員維翰等修正原案其餘水利各案大致無關本省預算案令其各自興辦則尙容易通過也實業審查聞須各項親自調查方易着手是日邀實業行政委員到會到者乃係羅某奚議員九如吳議員唐議員等迭起問農事試驗場如何規畫購地已成否羅委員不能答閔議員瓛謂行政委員動以不知答覆成何體統莊議員以蒞等乃爲排解言羅某專辦電燈廠之人確有未明白處姑寬責備遂審查電燈廠一項彼此問答甚詳討論已畢某某等又謂以後行政委員出席必須來一明白大局之人如不明白毋庸來會羅委員乃唯唯而退學務審查因總預算入不敷出尙須削足就屬大費一番斟酌云 
地方通信 
[蘇州]  
　　吳縣全邑學校運動會第二日十一號爲吳縣全邑學校聯合運動會之第二日會場秩序較第一日嚴肅除警區加派巡士彈壓外并請商團到場糾察男女來賓分爲二門出入不使混淆正副會長均於黎明蒞會男女來賓參觀者有數千人上午八時開會按節運動是日排定節目有一百十七節直至下午六時半始行演畢散會是日運動各項技術亦頗有可觀其中如童子軍野外露營演習及黄棣四校之戰鬭凖備前敵偵探十分鐘體操等項頗具尚武精神大同女學之普通啞鈴球竿第一部步伐整齊操法嫻熟觀者鼓掌不絶百碼賽跑二百二十碼賽跑四百四十碼賽跑均爲二高某生第一至八百八十碼賽跑時二高某生將四高之生撞跌二高某生又佔第一評判員以其不合規則須減短分數現在總評判尙未完畢須另行定期贈給獎品 
　　派員查勘孔廟吳縣孫知事接到省令略謂據全省士紳莊賡良馮煦丁寶銓等呈請保存各屬孔廟事宜特通令各該縣知事查明該縣孔廟共有幾處如有被他項團體侵佔廟廡及在祀典屋宇即由地方官會同紳耆商令尅期遷讓設該廟有坍塌　蕪各情狀亦由地方官紳合籌修葺以昭肅穆至關係祀典各節可參酌江寗紳立灑掃會先行籌議並將辦理情形尅日具報查考云云孫知事奉令後查得蘇城孔廟有府學長元學吳縣學三處其府學則向派錢某爲灑掃員駐學管理其餘二處均借設有國民學校其中大成殿明倫堂等各房屋有無坍塌情事已特飭學務科員會同敎育會人員前往查勘 
[鎭江]  
　　英文傳習所招生鎭江商學界李仰彭方紹籛胡健春仇炳森等特聘劉靖文爲敎員設英文傳習所於山巷底高宅劉君幼年曾畢業於金陵大學得該大學最優等證書又得美國紐約省立大學頒給文科學士文憑曾應金陵大學之聘充當英文敎員兼任繙輯兹李仰彭等以鎭郡爲通商要埠中外交際最多凡青年子弟宜亟注意於此故特設傳習所禮聘劉君擔任敎課現已布置齊備不日卽將開校 
　　暫禁銅元出口鎭江商會總理吳澤民以銅元市價連日有漲無已影響市面非淺現各輪船公司之行輪由漢口開來鎭埠均帶有大宗銅元經各錢舖收買市價因以稍落每洋一元可兌銅元一百二十八九枚特函致鎭江關監督公署請其對於銅元出口照會暫行勿予簽發以維市面兹袁監督業經准請轉致鎭關稅務司查照辦理矣 
　　通飭趕辦保衛團鎭屬五縣知事昨均奉金陵道尹公署飭知略謂現在冬防伊始鎭屬各縣境内盜匪蠭起甚至疊出連刦數家鉅案推原其故實由各知事辦理冬防不力捕務廢弛所致前經一再嚴飭趕辦保衛團以輔警察之不逮而各該知事竟有置若罔聞者其因循玩忽實難辭咎除通飭外合行飭仰再行誥誡所屬趕緊遵辦勿再視爲具文等情現丹徒縣章知事奉文後當即飭屬照辦矣 
　　爲趙烈士請卹典趙烈士伯先於黄花岡之役殉國輿論早有所歸墓在鎭江年來頽圯過者傷之頃黄克强先生棄世鎭江紳商軍學各界聞之昨推代表致電孫中山唐少川二公其電云天不憋遺黄公殂落中外震悼薄海同哀鎭地之人悲痛尤切議崇國葬乞力主持謹致弔唁伏祈代轉趙聲烈士死事黄花其功在民早有輿論三經總統兩諸共和勳賞不及卹典未加建祠鑄像發自辛壬中經癸丑事遂寢息墓工未竣復遭政變土頽石圯過者咨嗟英靈未妥生者何安擬懇先生并爲提議庶興觀感以示來兹鎭江紳商軍學各界代表馬錦春盧鎭瀾張鵬柳肇慶梁鴻卓楊鴻發解朝東姚素錢亞棟李竟成夏誦苹何恩浩李壽籲高勝儒包允恭陳敏之王鼎鈞吳嘉義王逹趙鴻鈞等同叩元 
[安慶]  
　　皖議會第二十一次常會紀事十一月十號省議合開第二十一次常會議員出席者八十一人午後二時餘開會議事科宣布外來函電（一）雲南省議會來電爲院令限制法律剥奪省會關於單行條例議决權請協力同爭（付油印）（二）北京參議院陜省議員來電爲公民脅迫省議反對李省長請全國救濟（三）陜省督軍陳樹藩來電謂公民團與省議會衝突現已調停和平開會（四）齊齊哈爾議會來電因監視議員妨害職務致不能開會（五）省長咨送解决預算案文衆請付審查（六）繁昌鐡鑛裕繁公司公函及卷宗衆請付油印後大家研究議長云公署咨交部中來文准葛壽華推廣鑛務區域但葛係廣東人所有股欵皆爲日股現在中央名曰廢約其實未廢在省長意依湘省辦法組織一保鑛會向政府力爭云云衆以爲然（其餘函件無關緊要從略）宣布畢管鵬登台報告孫少侯任内有津浦鐡路股票十萬元抵押德商某銀行内由虞君洽卿經手現不知在何處擬向行政官廳追查後討論爲恢復縣議會致政府電文多數主張不打電遂打消議長卽按議事日程宣布俞議員樹檉提議本省丁漕滯納稅質問書衆無異說遂通過其次請特别審查報告省長提交保衛團施行細則追認案並將細則逐條宣布經衆討論修正第十一十二十五各條始一致通過遂振鈴散會 
　　知事自認折獄之錯誤英山縣知事王紹烈日前判斷該縣民人段玉亭朦賣墳前公基與段海秋一案所判堂諭諸多含混當由段海秋之子段德霖以該知事原判各節背謬法理即訴由高等廳令行該知事迅速查復兹經該知事聲復略謂知事濫厠行政兼任司法自知於折獄難免不措置失宜此情早邀垂鑒惟英邑事繁又難事事委託承審致有此案手續欠缺程序錯誤之嫌奉飭糾正感悚交縈應如何酌予處分悉聽鈞施云云刻由高等廳詳請省長以該知事對於此案處理含混錯亂旣經自認程序錯誤應予記過一次以示薄懲聞倪省長已如詳辦理矣 
[湖北]  
　　裁兵與戒嚴鄂省屯駐北軍甚多現因財政支絀奉中央電令將帝制發生後新編諸軍酌量裁併業將第二師及第二第六等混成旅所屬輜重輸送團營分别遣散伍祥禎由川退回之第四混成旅亦因餉無所出裁去大半其由第三師軍隊撥編入該旅者則將併入駐岳北軍第十八師長吳光新部下尙有某某兩團新軍亦正在籌畫解散經費王督軍以值兹冬寒裁兵誠恐别生異心故日來省垣戒備極嚴城南一帶駐兵甚多以紫陽橋爲通行大道每夜必派機關鎗隊扼守該橋紫陽湖等處夜六鐘以後并禁網魚取藕各城垣上每距十雉夜間即設一崗兵每城樓均常駐兵一棚而軍署附近之各街巷商民則由警署五日調查户籍一次至省外各地近狀尚稱安靜祗隨棗與河南交界一帶有土匪滋擾屢與官兵接仗 
雜評一 
[榮譽（步陶）]  
　　字林報以南京之役與此次副總統之選舉較量馮張之榮譽意若深爲江蘇治安前途慮者然而吾謂馮張二君果皆純以榮譽爲觀念其影響必不至於如是也 
　　南京已事乃門内之兄弟圍牆無所謂榮譽固也即副總統之當選亦共和國國民所人人能至之一境地而實際之榮譽不榮譽其評判蓋别有在一部念四史縱横五大洲吾人所心香而頂禮之人物幾人爲成功之豪傑幾人爲富貴之帝王我恐往來腦海而嘗使一瓣心香不能須臾或置者十八九皆備歷艱苦以爲社會犧牲之英俊方其生也志其所志事其所事往往於人所不肯爲之事端别具全神以赴之而人所爭趨若騖之處所則又淡然若忘焉舉世詆之而不廻惑舉世譽之而不矜飾事功有成名字固馨香萬古卽没世而一所成或且軀觳因之百般磨折至畢生無以自諒於羣衆然而眞理一明千秋萬歲後終可永永不朽也嗚呼是乃所謂眞榮是乃所謂眞譽馮張二君誠有志乎此異日事功正自無量夫何有於南京與副總統之區區較量哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[棉業聯合會成立]  
　　本埠棉業聯會合於前日開成立大會下午二點鐘時正會長沈潤挹副會長薛文泰周少卿曁通州太倉餘姚北市南市各花行及經紀等七團體同人先後至英租界三洋涇橋北首五馬路口三號洋房總事務所討論一切旋經各團體公認聯合會常年經費計北市火機團每年認繳規銀一千兩經紀團一千兩南市各花行一千兩通州帮一千兩太倉帮五百兩餘姚帮五百兩北市各花行五百兩共計五千五百兩嗣由正副會長云如有不敷之處再開臨時會互商分認有餘則爲公積以備日後辦理公益衆皆贊成迨散會已五句半鐘矣 
[銀拆陡漲之原因]  
　　南北市各滙劃錢莊之銀拆近兩日忽然飛漲前日上午開盤一錢八分收盤二錢一分至昨日（十三號）上下午漲至三錢緣今秋四川帮因成都等處匪盗充斥商業均受影響將現銀數十萬兩陸續滙申存息刻下川地市面將次恢復川帮存滬之銀於上星期紛紛購辦棉紗不下一萬餘包而北京之交通銀行亦將開兌紙幣由滬裝去現銀現洋不少且本埠各銀以裝載大條銀出口者又絡繹不絶有此種種原因銀拆遂陡然增漲至龍洋墨洋連日由内地及寗紹等處來滬者日有十餘萬元是以墨洋數日間每元跌去銀五釐龍洋則因運往長江一帶日有七八萬元故價略大（參觀商務欄）惟轉瞬年關有此現象商界中人頗爲憂盧云 
[徐道尹整頓敎育]  
　　上海縣公署昨日訓令各區學務委員云案奉江蘇滬海道道尹公署第一百六十號訓令内開案查本道屬各縣學校如林弦歌比户以言敎育狀况固已略有可觀惟前因事變紛紜辦法不無歧異進行亦多阻滯及今政局重新亟應力謀發展銳意講求迺如青浦南滙奉賢等縣公立學校曁上海縣屬私立學校其間雖設施適當成績優長者固多而因循苟且違背教育法令者亦屬不尠至本埠租界一隅尤覺漫無稽考甚則假興學爲名歛財肥己或冒官廳認可廣告招生長此以往微特失信社會貽誤青年於敎育前途流弊正不忍言本道尹有鑒於此兹特剴切誥誡凡道屬各縣公立學校應由該管縣知事責成縣視學及學務委員認眞考察策勵進行其他私立學校亦當令知各該校長恪遵歷次頒發部令切實辦理亦須呈准立案備查以重敎育除令道視學隨時查考呈候分别獎懲外合行令仰該知事遵照辦理此令等因到署奉此除分行外合行訓令該員即便遵照切實辦理此令 
[水仙宫内抄出炸彈]  
　　本城水仙宫住持僧華山前日接得匿名信謂寺中藏有炸彈華山大駭當報一區三分署協同至寺果在關帝殿後華山三徒房中抄獲炸彈二枚解送警廳現已從事查探 
[義昌錢莊被盜搶刦]  
　　英租界愛多亞路（卽松江路）十三號門牌義昌錢莊於昨晚六句半鐘突來盜匪多名擁入店堂出示手鎗利刃嚇禁聲張當將賬檯上大小現洋鈔票八百餘元搶去迨事主報告總巡捕房立派中西通班探捕馳往兜拿各匪已不知去向該探等當至義昌莊察勘回禀捕頭轉禀麥總巡通飭各捕房一體留心跴緝務獲解究 
[再誌匪徒搶攫烟土之本領]  
　　公共租界蕪湖路九號門牌某土棧夥周惠然於十一號夜乘坐黄包車携送值洋四千五百餘元之大土八隻至滬寗車站運往南京被匪徒瞥見雇乘五百十二號汽車追至虹口蓬路將周所携之土悉行刦取並開鎗示威負贓躍上汽車而去經周認明汽車號數報請滙司捕房飭派中西包探查明該汽車係九江路飛麟汽車行租出當向汽車夫何阿高詢知該匪等匿居法租界寳昌路二十五號門牌協同法捕房探捕前往拿獲崇明人祁三等男女四人禀廨出票提回分别押候解究在案兹悉祁三實名施祥歧其餘三人爲其父名施福炳同黨顧文炳及施之姘婦施韋氏昨由捕房將施等男女四人及續獲同黨王阿林汽車夫何阿高併解公廨請究由四十號西探目泮林士投訴前情並將抄獲手鎗子彈及原贓烟土呈案經會審員王肇之君商之英卓副領事判被告男女分别還押候特别訂期研訊 
[包探追獲盜匪三誌]  
　　盜匪李阿五（卽李老五）於十一號上午七時糾黨持械搶刦新閘白克路聚興坊五百二十三號門牌烟酒公賣局員沈英齋家財物經沈姓飯司戚甫榮狂吹緑笛奔之馬路喊捕李等情虚逃出並沿途開鎗拒捕將戚之左肩及行人篐桶匠丁榮桂左腿擊傷當經新閘捕房包探錢壽生與其車夫劉阿三將李追獲搜出實彈手鎗一支解送公共公廨諭令押候提齊同黨併究並經該探等向李盜詢知其同黨匿居福州路附近某旅館内禀廨出票提究在案兹悉李之同黨泰州人姚永興匿居廣東路（即寶善街）一百九十八號門牌銘發小客棧内被黄包車夫王阿二得悉於前日報告總巡捕房立飭中西包探前往將姚緝獲昨晨押解公共公廨由西探海明惠上堂譯訴前情王襄讞商之英康副領事以此案係由德領陪審判姚押候禮拜六德領堂期解訊 
[水警嚴緝强盜]  
　　水警第二廳廳長趙雲生近據偵探報告搶刦無錫方橋西暘鎭典當等案之大股盜匪業已竄往江浙交界内河各港以船爲巢所掠贓物派黨携往蘇滬各埠銷售等語趙廳長除規定勒緝首夥各盜賞格另行飭知並咨請浙省水警協緝外昨特密飭駐滬水警第三分署通令駐滬各偵探一體嚴緝務獲解究 
　　趙廳長又據探報蘇屬各鄕鎭迭出盜案因各處水警查緝甚嚴頗爲挾恨現有謠言希圖搶奪水警師船鎗划所備之軍械等語雖屬謡言防範不容稍懈昨特通令所部師船鎗划務將軍械妥爲保守並飭嚴緝各案盜匪以絶後患 
[崇明分治問題近訊]  
　　崇明縣分治問題由該縣外沙各界公民代表施滋培等以縣跨長江萬民艱困赴内務部呈請照省議會議决崇明外沙分治原案迅准恢復由内務部呈請大總統准飭秘書廳交諭着將原呈抄交江蘇省長議復現聞齊省長特派專員來滬會同滬海徐道尹前往實地查勘以憑核辦云 
[呈請交通部驗收路工]  
　　滬寗滬杭兩路接軌通車所築之支路其枕木均已安設平底車輛亦經試行尙屬平穏應塡石子日内當可塡竣昨日局長鍾紫垣君以所定十二月四號通車之期諒不至再有延緩惟此項大工旣經告成自應報部請派委員驗收故已呈報交通部請即委員蒞滬驗收矣 
[私刻徐道尹圖章]  
　　湖州人張俊明流落滬上上月間擬赴新加坡謀事苦無川資集得七言對聯數副商之乃兄張家增現在導尹公署辦事私刻道尹徐元誥三字之圖章加蓋對聯分送各處希圖贈送川資（俗名打抽風）詎送去之後各處並無回音張俊明不及等候先行動身而張家增又寫信數封私蓋滬海道尹鈐記向各處催索兹爲徐鶴仙道尹查悉以張家增等膽大妄爲不法已極昨晨密飭代理上海縣知事景毓華查拏訊辦景君奉諭後立飭地方警察廳偵探王桂生前往將張家增先行拘解到案卽飭收押候究一面仍飭嚴緝張俊明來案并究 
[蔡松坡先生哀電彚録]  
　　保定曹督軍電梁宅轉蔡督軍家屬鑒頃接張君蒸電驚聞松坡先生逝世天心太忍偉人凋喪噩耗傳來彌增哀悼特此電唁曹錕文 
　　江蘇省議會電梁任公先生轉松坡先生家屬鑒昊天不弔哲人其萎瀛海蒼茫愴痛曷極謹電唁蘇省議會文 
　　直隸軍界電梁任公轉蔡松坡先生家族鑒昊天不弔松坡先生溘逝扶桑噩耗傳來同深哀悼念先生軍界泰斗再造共和今同袍失此長城國家喪兹元輔仁者天不壽耶抑黄炎子孫將載胥及溺耶謹此電唁梗咽不知所云直隸督軍署參謀長趙玉珂諮議廳長曹瑛副官長穆文善軍務課長吳景元軍需課長閻相軍法課長趙繼賢軍醫課長吳國慶衛隊統領蕭耀南稽查處長李榮殿陸軍第五師參謀長魏朝彦副官長楊青臣軍需處長李彞斌軍醫院長吳夢庚獸醫院長史文籙執法處長陳鼎五軍械處長吉節義第五旅旅長汪學謙第六旅旅長吳佩孚第九團團長彭壽莘第十團團長張學顔第十一團團長張福來第十二團團長閻相文騎兵第三團團長王起貴砲兵第三團團長王用中工兵第三營營長婁雲鶴輜重第三營營長牛向辰補充旅旅長王承斌補充第一團團長龔漢治補充第二團團長閻治堂仝 
　　江西李督軍電張潤農先生轉章彭歐陽林周吳陳袁張諸先生均鑒頃接蒸電驚悉蔡松坡先生仙逝大星忽隕有識同悲追念松坡先生再造共和艱難備歷生平偉抱齎志未伸噩耗傳來凡我江右各界人士無不同聲愴悼除敝處曁各界所有唁賻之件俟寄至梁先生寓中轉致以逹哀忱外先此電復李純眞印 
　　開封趙督軍電梁宅轉蔡松坡督軍家屬鑒噩耗驚傳舉國震悼矧同袍澤能不心傷靈輀歸國定在何日東望海雲輙增於邑謹唁趙倜文印 
　　江西省議會電張孝凖章士釗諸公轉松坡先生家屬鑒得電驚悉松坡先生在日逝世民國柱石共和元勳遽爾殞逝悲痛莫名本會除於本日停會一日以誌哀悼外轉電弔唁贛省議會眞印 
[學生旅行蘇州]  
　　寰球中國學生會日校早有蘇州旅行之議惟屢因天雨致未果行上星期六（十一日）天氣放晴風清日暖校長楊德鈞君率學生全體同搭早車赴蘇學生整肅衣冠列隊徐行唱歌奏樂可謂歡極一時是日全堂敎員亦各同行沿途照料殊爲周至歷遊虎阜留園元妙觀以及楊校長府第花園等處神怡心曠莫不各手日記或紀風景或寫畫圖是誠極增長閱歷廣益見聞之能事午間西園用膳行至元妙觀休息良久興致宛然直至晚七點鐘始偕乘晚車返滬 
[南洋滬江比賽足球]  
　　昨日（即十三日）交通部工業專門學校（卽南洋公學）往楊樹浦與滬江大學比賽足球已記昨報兹悉於是日下午二點三刻鐘起至四點半鐘止計南洋勝九球滬江勝一球又上星期六（卽十一日）南洋往約翰比賽足球因約翰操場在隔河賽畢渡河有一船傍岸時乘客爭先登岸致船傾側失足入水者有十餘人之多當場援起幸均無恙 
[湖州旅學運動會詳誌]  
　　前日湖州旅滬公學開十周紀念運動大會已略誌昨報兹將詳情録後 
　　會場之佈置會場在湖洲會館之右旁廣六畝中爲運動場北爲特别席前懸匾一（尚武精神）對聯二（眞學問乃顚　小破小試其技各奏爾能喜今朝父老偕臨莫辜負十年敎訓佳子弟由栽培而成吾黨多才後生可畏肩他日國民責任須具有百鍊精神）（應用無方施十載國民敎育儲才有待樹九州尙武風聲）四圍建層臺爲男賓席另於會館之短垣内搭高臺爲女賓席男女來賓分門出入不致雜亂軍樂臺設在特别席之西其旁則該校學生席在焉其餘如整飭秩序之童子軍臨時組織之救護隊應有盡有布置井然 
　　秩序之整齊是日男女來賓共有四千餘人各就位次毫不凌亂該校學生亦始終整肅無惰容無過舉於此足見其平日訓練之一斑 
　　運動之整肅運動節目共有四十二各學生以次運動精神煥發動止齊一來賓皆鼓掌稱之而男高三年級之排敎練尤爲出色當操演時除敎師口令及學生步伐聲外全場莫不凝神注目肅靜無譯演甫畢掌聲四起如春雷動地他如南洋女子師範（來賓運動）之鈴帕等亦復姿勢優美 
[南洋路礦學校之運動會]  
　　十月二十八爲該校成立四週紀念之期本欲開運動會因天雨改期直延至前日（卽十一日）星期六始克舉行是日上午九時預賽下午一點半正式開幕兹將各項運動之優勝者列後（一）百碼賽跑（二）擲鐡球（三）二百二十碼賽跑（四）跳遠（五）四百四十碼賽跑（六）筆算競走（七）跳高（八）障碍競走（九）八百八十碼賽跑（十）三足競走（十一）叉袋競走（十二）一英里賽跑（十三）替換競走運動畢由校長林兆禧監學胡伯承敎務長王繩善會同全體敎員登台給獎首名各獎銀牌分數最多者范鑄則獎大銀杯一隻散會時已紅日西沉矣 
[警廳分發醫藥調查表]  
　　淞滬警察廳昨日通令各區署云案奉江蘇省公署訓令内開案准内務部咨開查醫院醫藥學校及西醫藥劑師等類實與驅除疾病保衛健康有密切關係故秦西各國莫不加以適當之提倡與限制使有進步而無流弊我國醫藥兩項向惟泥守舊法故步自封自西醫西藥輸入以來優劣懸殊取舍頓異得失所關實匪淺鮮欲圖改良非有是項專門人才不易爲力况利益所在人所共趨如不詳細調查加以取締又難免無作僞亂眞希圖射利危害生命之種種弊害本部爲整頓衛生行政起見特製定調查表兩紙一關於公私立之醫院並醫藥學校一關於中外畢業之西醫及藥劑師並開業地點所有醫院與醫藥學校兩項始先調查概要以憑逐漸考核至西醫及藥劑師藥報務祈轉飭各縣詳細調查依格塡記不可稍有缺漏一俟調查完畢卽由貴省長彚齊早日報部以憑查核而策進行除分咨各省及特别區域外相應咨請貴省長查照卽轉飭所屬各縣知事一體遵辦具報可也等因附送調查表到署准此合亟照式刷印表紙令發該廳長仰即遵照查明依式塡註每樣二分吾送存轉此令等因奉此本廳當卽照式刷印表紙除分行外合亟令仰該區即便遵照尅日查明依表塡註每樣二分送廳存轉勿延此令 
[製造局清查公地]  
　　製造局四圍公地甚多近被附近居民侵佔亦已不少該局總辦以事關公産派員詳細查丈著將局地換豎界石如有私佔者卽行追查以重公産云 
[請查創辦善舉之實情]  
　　公民陸增禧等糾合各同志擬在城廂内外並四鄕一帶創辦善舉當赴上海縣公署禀請立案並請出示曉諭惟禀中列有慈善團紳董郭廷珍凌紀椿等姓氏兹爲郭凌查悉投署具禀聲明此項善舉並不與聞代理景知事正在核辦間前日陸增禧又投署呈催景知事以陸所陳各節究竟如何實情候函請輔元善堂查復核辦 
[閘北二段救火會常會記]  
　　閘北二段救火會於十一月十二日（卽星期日）下午二時開董事常會正副會長陶子敢竇耀庭甘爐初三君議董李瑞如尹村夫洪文廷文秉朝鄧雨農陳維翰諸君隊長徐少棠虞廷愷羅子惠及會員等先後到會討論進行方法並報告業已造成救火新機汽車一輛各種物件約二千餘金并前欠之數不下千餘雖由會長會董等設法維持爲數尙鉅又議定本叚居户捐准於本月起由本會全體隊員分投勸募迨至散會時已鐘鳴六下矣 
[請緝挾欵脫逃之黨人代表]  
　　黨人彭福東等二十餘人前日至淞滬警察廳具禀報告黨人代表柳傑在善後事務所領到欵洋之後卽脫逃無蹤目下天時嚴寒民等飢寒交迫若欲回籍苦無川資懇請嚴緝等情徐廳長以發給黨人善後欵項一事爲護軍使署主政除據情詳報護軍使署核辦外一面着彭福東等再行正式具禀聲明籍貫並各人住址呈案以憑派遣探警嚴緝柳傑到案訊追 
[又一催募公債之電稿]  
　　代理上海縣景知事昨奉江蘇財政廳文電開案奉財政部眞電開鄂省認購公債已逹五十六萬元蘇省財賦之區斷難獨居人後務仰急起直追俾資足額而應急需等因查公債續展限期至十一月底止决不再展業於上月中旬分别函行送逹在案現又經過兩旬未見各該知事具復預計結束期限僅止半月務仰迅即遵照儘本月底以前九四實交彚解就近江蘇銀行兌收至爲急要等語景知事當即分函各界謂有部廳嚴電懇予成全竭力勸募云 
[遷移阻碍工程之樹木]  
　　工巡捐局長朱壽丞前將十六舖迤南一帶浦灘推放岸線開工 
 
 
 

Page 11

 
 
以來已將關橋迤南至董家渡一叚沿堤岸線擴張並在外面用石片砌成斜駁現關橋迤北行將繼續動工惟聞是處議定悉用木駁先行釘立木椿該處樹木各行所堆材料因其阻碍工程已由朱局長諭飭十六舖地甲傳諭各行主從速移開以便興工 
[免除運柩護照之請求]  
　　民間運柩一事曾經本埠各官廳規定辦法由柩主先期呈報請給護照繳納印花稅洋一元並有保證金等名目兹經地方紳士提議現在冬至將届各會館内寄權均須運回安葬若照前定辦法請領護照輾轉遲滯實多不便爰擬公函松滬護軍使署及淞滬警察廳請將内地運柩護照卽行取銷以免周折如能允准請卽出示布告周知云 
[諭催渡船倒換新照]  
　　南市沿浦各碼頭八長渡渡船前經工巡捐局規定按年倒換新照今届已出示布告而各渡船則延不遵行昨由該局稅務處諭飭市舶所船目傳諭該渡船管帮各渡夫等迅將原有執照繳呈市舶所塡給憑證然後赴局換取新照以杜冒戤不得再延如有抗不換照一經查出定將船照弔回仍須究罰云 
[自治研究會呈請立案之道批]  
　　上海地方自治研究會會長李右之君昨接代理上海縣景知事函云本月八日奉滬海道尹公署指令縣呈上海地方自治研究會呈請立案據情呈請核轉由奉令呈悉仰候據情轉呈省公署指令祇遵此令簡章曁當選人名單分别存送等因奉此相應函逹卽希查照 
[查獲被拐女子]  
　　拐婦周張氏不知由何處拐得年未及笄之女子周阿大於昨乘怡和洋行怡生輪船動身當爲救濟會探員虞占順余杏鏞王緯文等查獲一并押送地方檢察廳訊辦 
[賣女爲娼]  
　　杭州人王雲卿因將十二歲親生女兒阿定托蟻媒施丁氏是洋一百八十元賣於住居重慶路四百五十五號門牌之鴇婦孫王氏學習戲曲希圖賣娼被其妻王郭氏得悉偕同王母張氏來滬報告老閘捕房派探將王與施丁氏孫鴇及女一併查獲昨晨解送公共公廨經王襄讞會同英康副領事研訊明白判女交其母與祖母先行領回王與丁氏及孫鴇分别押候禮拜五核辦賣據塗銷尚存身價洋一百元候斷歸王女爲將來讀書之資 
[本夫砍傷姦夫]  
　　住居滬西東京路一百八十一號門牌之婦人莊張氏與劉光興通姦前日被本夫莊洪坤撞見莊卽持刀將劉之頭面砍傷被控捕房飭探將莊拘押昨解公共公廨請究據中西包探禀稱劉因受傷不能到堂質證現在醫院醫治等語中西官判莊還押候劉愈傷再核 
[協提拐賣婦女之老婦]  
　　住居厦門路宋家弄四百八十七號門牌之老婦王朱氏因拐賣常州某姓婦人被控於武進縣公署昨由該縣知事派警來滬報告老閘捕房協同中西包探將該氏拘解公共公廨經中西官略訊情由判氏押候查明於禮拜五解訊 
[兄弟大傷和氣]  
　　北海路（卽六馬路）二十七號半門牌住户任福生前日與其弟阿五細故口角奔至南京路碼頭投浦圖盡當經一千　百七十八號華捕查見救起帶入捕房昨解公共公廨經中西官訊明前情判任留候傳到其弟再行訊核 
[皮匠流血]  
　　皮匠王金標前日在閘北新民路向小販倪囝囝購買零皮論價不合互相毆打致傷王之鼻孔血流不止由四區崗警一併拘入警署轉解司法科經李科員判倪罰洋了事 
[紙店夥受傷殞命]  
　　英租界大馬路北洪泰紙號日前失火該店夥戴雙根於睡夢中驚醒冒烟而出身受重傷送至醫院救治無效延至前日身死捕房將尸送往斐倫路驗尸所昨由其兄戴某投案請求免驗自行收殮 
[幸未燎原]  
　　昨早三時許北蘇州路一百六十一號寶泰西式成衣店灶披内忽然起火當由附近值差巡捕報知北江西路報警亭用電話轉報捕房旋由虹口二號救火會驅車到場撲滅幸未成災 
[吞没烟土之訴訟]  
　　北四川路五十一號門牌居人陸錫英控土販胡惠廷將其友人黄顯忠所寄值洋一千二百元之大土四只吞没等情昨由捕房將胡拘解公共公廨訊據供稱係未到案之羅姓所爲中西官判胡押候下禮拜一交羅姓到案再行訊核 
[訊理定貨糾葛案]  
　　時仲康偕日人土井伊八至上海地方審判廳控徐惠平定貨不交請求追償損失一案昨日午後由該廳陳推事官傳齊兩造特開第一庭辯論先據原告偕日人投案伸訴一切請求訊追被告徐惠平訴稱商人開設恒裕昌五金號今歲二月間有時仲康到來訂定白片玻璃二千箱言明每箱價洋十二兩立有合同各執一紙載明貨物早到早交遲到遲交中途設有不測各安天命並不保險亦無限期先付定銀一千兩商人即向利亨洋行定妥迨美國坎拏得麥路輪船到滬詎料美國貨價已增貨竟不來商人不得已另行設法購貨交彼詎原告藉口延遲出貨損失不少由時少康赴英法公堂禀控奉論將案註消此案發生後同業中極願調停所以彼此各舉公正人唐晋齋殷靜山等一再會商勸令原告將定銀賠償商人之損失原告不允事遂中止今日到堂之日人實與此案毫無關係云云問官得供謂曰爾等兩造均商界中人况此案爲定貨紏葛應當和解爲是着徐將定銀歸還原告了案徐稱商人於此事中已經損失不資實在吃虧請求鑒宥問官判各退去聽候查明再核 
[私用賬欵案緩期復訊]  
　　新閘寶隆醫院控用人張錫濤私用賬洋五百餘元一案昨由捕房將張解至公共公廨經中西官復訊因原告係屬德商判張押候禮拜六德領堂期解訊 
[查復抵押田單之地點]  
　　某洋行司賬黄戴士前至法公廨控稱現因他案在押之錢旺慶前來承攬包辦牛皮給付定洋一千元後祗扣去四十元尚少九百六十元向索延宕請求訊追錢供欠洋有之有田單一張抵在該洋行俟後來陸續理還判原告將單呈案查明坐落地點禀覆核奪現黄將單呈案聲稱該地坐落叉袋角地方請爲核示判錢從速理還如違將地拍賣作抵 
[債務終應料理]  
　　王志明前至法公廨控徐翰卿不還往來銀兩判令交保無保押追後因分文不理故移請川沙縣查封被告房産作抵在案現王禀稱由川沙縣知事飭警將房屋發封之後有徐之兄弟投縣朦稱與翰卿早已分家不能將公産抵償個人私債請求啓封後經知事飭查並無分家憑證故仍發封請求堂上准將房屋歸商人執業備抵徐稱此屋實係公産難以抵欠判交保限一個月將房屋推抵或向原告自行料理 
[竊取佛郎之嫌疑]  
　　電車公司二班法商前至法公廨訴稱櫥内藏有佛郎一百餘元忽然失去惟並無外人出入請向侍者惲阿明訊究後因訊無實據准予交保帮同查緝在案今惲投案聲稱有出店董阿根停歇後來過三次上樓一次有庖人胡連發朱忠庭等目見可證且董每月除去飯資外凈餘工洋八元於洋東失竊後董曾兌換金戒等物並在野鷄妓女洪尤氏家住宿多日闊綽異常况民人前曾失去單被亦在董處查出原贓洋東之佛郎想必爲董所竊請究胡朱兩人同稱董被洋東停歇後實來過三次尤氏供董來住宿七夜計洋十元另五角婦人回南京原籍時曾給婦人川資洋五元又寄來洋五元共得洋二十元另五角是實訊之董一味支吾聶讞員判董阿根押兩個月惲阿明開釋洪尤氏等無干退去 
[划船户偷竊花生肉]  
　　划船户朱永高專在蘇州河内行竊駁船上所運之貨前日黎明時竊得花生肉二百數十斤正在起運上岸被四區崗警查見拘入警署押候訊辦 
[西人行竊續誌]  
　　無領事管束西人惠廉因竊取新閘路五十號門牌西婦福爾登鋼表被控捕房由探將該西人拘解公共公廨訊明判押十天候函致漢口囑令其父來案詢明願否領回再行核奪在案兹已期滿乃父並不來案故昨日復由捕房將該西人解案請示中西官判令再押兩月期滿帶堂再核 
[電燈公司工人行竊]  
　　英美工部局電燈公司控工匠陳炳榮竊取值洋七元之紫銅絲昨由捕房將陳拘解公共公廨經中西官訊供屬實判陳押西牢半年示儆 
[偵探緝獲竊賊]  
　　淞滬警察廳偵探前日緝獲竊賊陳金龍楊三崔小二等三名解經司法科劉科員訊據該犯等供認行竊二十五保十五圖鄕民張根六及沈阿根等家各案昨日劉科員派探弔獲原贓並傳各失主到廳聽候質審核辦 
[過犯復來]  
　　粤人梁阿衍前因犯案經公共公堂訊辦逐出租界兹又潛回前日在虹口武昌路被探查獲昨解公共公廨經中西官訊實判押西牢二年期滿仍逐出租界 
[查獲花會聽筒]  
　　花會賭博迭經官廳示禁終難絶跡兹又有吳長林王瑞卿等在閘北寶山路義品里六弄第一家開設聽筒前日爲五區警署長警查悉當場拿獲吳王二人抄出證物解送司法科經李科員研訊據供係尹阿方爲首判移送地方檢察廳究辦仍飭探警補提尹阿方到案併究 
[郁聞堯醫士移寓]  
　　醫生郁聞堯係無錫名醫張聿青君之高足曩年日俄戰役曾由盛杏蓀吕鏡宇沈仲禮諸君派赴奉天紅十字會爲中醫主任成績昭著會務告竣回滬懸壺十餘年兼辦華安合羣保壽公司文牘事務郁君診參西法方用中藥凡華人重大病症經共治愈者固多而近年治愈西人之病亦不少是乃吾華醫界中之别有心得者現移寓白克路敦誼里五百七十八號就診者絡繹不絶云 
[氣候報告]  
　　（上海徐家滙天文臺） 
　　已過者之報告十一月十二日反旋風勢力減小各處氣壓稍見匀平傾度甚低凉風和適而無定向天氣甚佳十三日天氣晴而有烟霧氣壓升漲東南偏南凉風微弱是日午後四時前二十四小時内上海温度至高六六四至低三七四去年同日至高六○八至低四七三 
　　未來者之推測十一月十三日午後四時三十分預測天氣凉而多雲海濱一帶北風頗勁 
雜評二 
[棉業聯合會開感言（宇）]  
　　棉業聯合會前日開成立大會其常年經費由各帮當場分認頗極踴躍其集合團體之熱心毅力已深堪欽佩而正副會長又有不敷再行分認有餘則爲公積以備辦理公益之語該業同人尤全體贊成之其期望之遠大爲何如耶夫棉業聯合會僅一商業中之小小團體耳推而至於各大團體更推而至於一省一國之大果人人能有如此之熱心毅力以互相扶持而挈其綱領者尤能以大信感人則安有不可爲之事哉特患其爾虞我詐而袖手不爲耳願我國人急起圖之 
來函 
[陳其昌來函]  
　　閱報載有湖州受害人王士傑函呈滬海道道尹公署控其昌私設錫湖鐡路事務所并路員養成所開會招股受騙者已屬不少等語按其昌發起錫湖鉞路以來一切費用均由其昌一人擔任並未向他人招集分文卽或有擔認股份非正式開幕不能動用分毫且已經通禀蘇皖浙三省省長曁沿路地方官在案又謂其昌於辛亥革命時假托名義騙取捐欵數盈鉅萬云云其昌當辛亥時創立滬寗北伐義勇軍所有收支清帳及一切手續案卷議和後連同招集之本軍同志百餘人完全呈交南京陸軍部副官何成濬查核驗收均屬有案可稽且王士傑其人與其昌素不相識據稱被騙巨資有何證據何得憑空揑造壞人名譽除向道尹公署具禀聲訴外請登入來函欄内以昭實在無任感禱民業錫湖鐡路籌備處總代表陳其昌啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[電報國] [  胡我生]  
　　電報國位於亞洲之東其人民素尙虚文不求實際故其始名爲文章國近數十年科學發逹電術昌明遂由文章國一變而爲電報國五年以前電報國之名尙未大著近以屢次革命而其名乃洋溢乎五大洲矣電報國執内事者有九電報部執外事者有二十二電報省而各部各省凡遇有重大問題祗須拍電數通便可發生效力例如近日電報國與西鄰法制國發生交涉而電報國之當局首以電報爲前驅電報國之人民亦以電報爲後盾卒使法制國政府覩彼電報之多遂電令其交涉員略爲讓步又如唐三藏李鐡拐二人可謂道法精玄神通廣大乃一則遇豚尾精打一電報便縮頸而逃一則遇老樹精打一電報遂徘徊不進電報之魔力可謂大矣然其用猶不止此也與人和好電報即爲玉帛與人衝突電報即爲干戈賀人喜慶電報即爲禮儀唁人哀喪電報卽爲祭品民意可以電報製成之眞理可以電報淆亂之敎育實業可以電報發逹之法律命令可以電報破壞之總統想做皇帝電報卽爲勸進之人大帥想圖大事電報卽爲冲天之炮將軍有此電報可以大顯威風省會有此電報可以提出抗議流氓有此電報可以大掉槍花偉人有此電報可以擴張勢力有時而歡迎大老電報卽爲五花之馬有時而拒絶異己電報即爲閉門之羹噫嘻電報之用如此其廣電報之效如此其靈可爲電報賀更可爲電報國賀雖然吾觀電報國自利用電報以來黑白不分是非莫辨舉國混亂天地爲昏然則電報之爲物或爲妖怪幻形之具歟天虚我生曰否以我思之殆妖怪憑藉此具以現形耳故其醜態畢呈令人見而作嘔我生以爲然乎（五） 
[質問女界書] [  宋焜]  
　　民國肇興女權膨漲或要求參政或請願北伐轟轟烈烈稱盛一時逮至洪憲改元女官設職籠絡英雌具有深意而青樓勸進點綴昇平咄咄女界未爲無人亡何西南起義共和復活男界偉人恢復原狀循是以推沈大人重整閫威唐司令再振雌氣叱咤時聞口舌香此其時也乃遲之又久至今寂然大好風頭竟不一出眞令人百思而不得其故須知世界猶舞台也男旦縱極其麗艶終不及坤伶之嫵媚天然紅粉登場四座騰歡即吾等投稿家亦得香艶之資料免與半老徐娘之周媽糾纒不休也（五） 
海外拾遺 
[佛骨出現] [  囦公]  
　　世界各國佛敎勢力範圍之最大者首推印度而人民之最迷信於佛敎者除中國日本以外亦惟印人故印人之愚殆爲世界第一國中佛寺甚多而佛敎寶塔亦復不少附近迦葉彌路地方有一大佛塔焉一日印人之工作者開掘塔旁之土深甫四尺忽發現古銅大匣一具長可四尺寛約二尺高一尺許工人奇之遂告土人土人啓硯之内貯水晶箱一具箱中藏有不朽之人骨三副衆皆以爲佛骨並有一般稍有智識者信爲喬得摩佛之骨考我國釋家玄奘在唐代貞觀時往印度取經返國後曾著西行日記書中載有一節云耶穌紀元之初印皇迦泥失迦將喬得摩佛火焚而死後將其骨埋塟於佛塔旁云是故土人恃此據確信爲眞遂將此匣移置佛塔中云按唐憲宗之迎佛骨韓愈上諫而獲罪者殆即喬得摩佛之骨乎（二） 
[喜克哥城之巨屋] [  囦公]  
　　美國喜克哥城地方有一巨屋乃一千九百十五年時造成題名曰摩天取其高大之意也屋共有二十二層每層八十間共計一千七百六十間建築費約十六兆銀元云（二） 
小說 
[言情小說妍媸鏡] [  常覺小蝶令譯天虚我生潤文]  
　　第八章（三） 
　　雷格萊向哈荔曰夫人密斯嫿娜與勞倫司何往哈荔聞語則立架其單隻之眼鏡四向瞭望又昻首視天空浮雲言曰彼與勞倫司已先我乘板車而來何以不至菲雪笑曰或者迷路亦未可知而山村仄徑又時有翻車之虞哈荔聞語現爲驚悸之色旣見雷格萊已去則其憂色亦立平予覩此狀幾欲失聲笑然已見勞倫司控一素馬之車緩緩上山嫿娜卽坐其旁哈荔見嫿娜至則立奔而前餘人亦爭集競作寒暄如見菲雪時狀良以山村之中唯此二人爲富足以歆動人也時雷格萊已扶嫿娜下車呶呶言曰君等乃何往令人佇盼勞倫司以韁轡授之御者自拂其衣上塵沙笑曰吾馬今日興致大佳不復受予覊勒竟向鴉巢村外游行一週然後至此有勞君等久待矣潘桑夫人君以何時來者言次握手爲禮於是又一一與諸人寒喧見予方擷野花則微撫予肩笑曰密斯柰梨君乃與誰同車至者予亦笑曰君亦來耶疇昔之夕君不謂將離鴉巢去耶勞倫司曰固有此意卽基白雷島亦有書來趣予顧予殊不能與一人爲别遂遲遲耳予聞語不禁一笑勞倫司又曰君來幾許時矣予曰纔頃耳勞倫司曰然吾度君必與歌丐同車語時廻目以視菲雪勞倫司之爲此語雖覺刻毒然菲雪此時黄衣而白帽厥狀亦甚似沿街賣歌之人因笑曰君勿言彼耳聰也勞倫司曰卽聞亦何礙吾稱彼曰歌郎蓋猶諛之耳予正欲答而塔賓登適至引目四望似覓曼睞口中言曰吾儕殊沉寂楷福少尉汝試籌一消遣之法勞倫司曰捉迷藏如何孰負者親吻爲罰潘桑夫人亟曰不能不能吾不與聞此事雷格萊正與嫿娜閒話則曰吾聞此山有瀑吾儕趁此空閑涉足一游何如予曰果然使君等願行者則吾請爲先導時菲雪亦至曰果使姑娘不棄則鄙人亦願追陪言次伸其巨臂授予予不願立自先行且曰謝君吾步殊健無需扶掖菲雪不禁大頳顧又不肯自斐其臂乃與潘桑夫人相挽而行 
　　閱者諸君注意自由談自十一月十日起已另增（新自由談）一張即申報第五張内載極有趣味之最新文藝如有漏送請向送報人索補並不另加分文特此奉佈　　編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
小說 
[偵探小說懸賞徵續紙幣案（五）（天虚我生）]  
　　蓋樓梯之上尙有濕泥之痕狀如半圓之規一端則尖而鈍顯見爲履印也自下而上作八字形夫賊旣跣足何又着履天旣不雨何有泥痕此其一也房門外則有洋蠟之油數滴彼宅中向用美孚燈者而此物亦非村媪所有則此一點亦爲可異也且不第此其燭油似已經指爪剔去故平潤而有光賊殆細心人也而其行篋之上亦有燭油之漬但只一點篋鎖猶扃蓋裂其背縫而取之者然又不得其刀凡此諸端决非村媪所能勝任但可異者村媪竟失蹤矣倘非其人所竊則又何必遽遁牙人且已追問其保證之人保人謂未曾見其來今已往浦東覓之然吾料其必不遽返其家也翟雪曰柴恩之家平素亦有人出入否耶予曰出入之人亦可數一爲送牛乳者每晨必叩關而進其次則賣報之童子但推門而入蓋至上午九時其門卽虚掩不扃又次則爲郵使日必三四至蓋其少君交游固廣且操新業者下午則梳頭之媪賣花之嫗日必一至而其少君之包車夫亦必於三時左右曳車而進蓋其房屋不廣故車夫與車皆係雇用宿於外間少君旣乘車出則其門遂扃别無往來之人矣翟雪曰由是言之則其子夜不返其居乎予曰向常必至翌晨八九時始乘車而歸止於里門徒步而入至下午三時後始出惟昨夕則以其父遠旋即以電話召之返歸時纔八句鐘耳翟雪聞語乃取雪茄然火噙之口中以身倚其椅背昂首而思雙饜内陷目灼灼以視承塵予知其胸中機軸殆已轆轆而動藉雪茄烟之蒸汽直升以至腦際將發言矣果發言者必有可聽故予乃沈默以待（原作止此） 
　　注意右稿如蒙賜續乞於本月二十二號前付郵投寄本館編輯部謹當擇尤揭載以饗讀者 
笑話 
　　老人曰余甚願余女之具優美學識也將命往習音樂或曰然則何不學圖畫或文藝豈音樂之美超乎其上耶老人曰織圖畫須耗畫布丹鉛文藝則耗紙筆墨水至於音樂則僅損濁一時之空氣耳（二） 
　　視學員調查學校一日至某校見室中地球儀蒙被塵垢視學員不悅因按手其上繼以手指示敎師曰汝其視之積垢幾盈寸矣敎師怡然曰盈寸豈過哉蓋君所觸處乃阿非利加洲之薩哈拉大沙漠也（二）埜鶴 
詩囊 
[梁溪雨泛圖爲袁寒雲題（南湖）]  
　　老龍嘘翠濕雲根咫尺城闉隔寺門一塔夕陽明畫舫四山寒色入清尊浪傳詩句動鄕國收泣新亭釋怨恩更挈朝雲能解事芸編爲辟蠧魚魂 
　　寢唐饡宋且遨嬉放艇江南問畫師笑喚雛鬟動歌扇偶開　帙亂花枝沈冥蓬島能容我叱咤風雲更有誰夢裏清游留一笑也同醉倒習家池 
短篇小說 
[滑稽演義（續本月四號自由談）] [  劍秋]  
　　第三回鬼門關朱瑞倒楣枉死城蔡鍔起義 
　　話說袁皇帝聽了白勝報告說革命大家黄興要到鄷都城裏和他火併便拜朱瑞爲大元帥並賜九頭獅子上方寶劍一口許他便宜行事先斬後奏朱瑞領了御旨好不得意卽日點齊陰兵數十萬帶了先鋒鄭汝成參謀應桂聲（小蝶原著參謀爲陸潤庠鄙見以應桂馨爲的當）浩浩蕩蕩直奔鬼門關來那鬼門關和鄷邵城本來相距不遠（劍秋爲該處旅行記者故知其詳）兩日已到朱瑞見鬼門關形勢生得非常險惡知道不容易攻破的便用以逸待勞之法傳令大小三軍一齊進城分東西南北四門紥定安營甫畢早有一個探馬來報黄興的先鋒陳其美帶了部下驍將王金發及二次革命攻打製造局的死鬼數萬殺奔前來已到離城十里的孟婆莊黄興也隨後卽到朱瑞一聽王金發三字猛吃一驚心想王金發是我的前世對頭這來一定不肯干休忙命人去請鄭汝成應桂馨來商議退敵之策商議未定又有一個探馬來報說道王金發已在關外討戰口口聲聲要和元帥拚命鄭汝成大怒道這還了得王金發是個什麽東西敢如此耀武揚威待末將去取他頭來說着不待元帥命令綽槍披掛立即上馬而去（鄙見以爲應駕汽車）朱瑞恐鄭汝成有失忙點了海鹽衛隊數百名趕到關前親自督陣那時王金發正在關外指手畫脚的大駡驀聽得一聲梆響弔橋上街下一個人來頭戴民國陸軍中將帽身穿洪憲大禮服好不威風王金發便擋住問道來將何人留下姓名鄭汝成翹着大拇指道你不認得我麽我乃上海鎭守使勅封一等彰威侯鄭汝成是也王金發哈哈大笑道我道是誰原來是洪憲第一功臣好放馬過來鄭汝成更不打話拿起尺巴長的一枝鎗來照着王金發心窩一槍搠去王金發還手不及大喊一聲道我命休矣仰面一交正要跌下馬來旁邊忽然殺出兩員小將同聲說道將軍休慌末將王小峰王銘山在此說着便在旁邊掏出勃郎林手鎗兩把霹拍霹拍連放三十多響鄭汝成見寃家又到魂飛魄落撥轉馬頭就走朱瑞見倒了楣忙令手下鳴金收隊不提且說黄興攻打鬼門關雖然勝了一陣却因朱瑞善於把守急切不能打破一日正坐在帳中納悶忽聽得數十里外砲聲隆隆不絶便問左右道這是何聲難道敵人有救兵來麽左右未及回答只見隨營參謀宋敎仁三脚兩步急忙忙從來邊進來拍着手笑道好了好了我們又多一個帮手了克强你知道松坡也來了麽黄興道誰是松坡莫非蔡松坡麽宋敎仁道不是他是誰黄興便從虎皮椅上跳下地來道這話可是眞的我在上海時候松坡正在日本福岡醫院養病如何會到此地你從那裏得來的信到底靠得日靠不住宋敎仁道我這信乃從西方通信社得來的千眞萬確你不聽見陰陽界上放着二十一響的禮砲迎接麽黄興道松坡來得正好我就把這交椅讓他免得我回來再演漢陽南京的笑話宋敎仁附着黄興耳朵道你且不要着忙聽說松坡此來要在西南枉死城中起事只要他義旗一舉包管把朱瑞嚇走這鬼關便可不攻自破黄興聽了這話便敎按兵不動只把鬼門關團團圍住再作計較畢竟蔡鍔起不起襄朱瑞逃不逃走且聽下回分解（二） 
　　（栩評）摹仿舊小說體裁神情逼肖讀之令人失笑妙在平鋪直叙不落褒貶是寫社會能手洵稱小說上乘 
 
 
 

Page 18

 
 
   
 
