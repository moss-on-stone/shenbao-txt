# 1909 - 238 - 4913140

 

Page 1

 
 
   
 
 

Page 2

 
 
上諭 
　　監國攝政王鈐章　七月十八日內閣奉上諭河南河北鎮總兵員缺著文赫補授欽此 
　　上諭禁煙大臣奏疆臣叅劾屬員有違定章據實糾叅一摺前據護理雲貴總督沈秉堃奏叅試用巡檢周德懋雲州吏目王德恩均煙癖甚深業經革職並著永不敘用試用知縣李煥紱試用鹽大使盧廷脩補用游擊蔡凱臣李文庚儘先補用守備楊德清均吃洋煙久未遵戒均請暫行革職殊與新章不符李煥紱等五員均著改為革職永不敘用沈秉堃奏叅各員時會否接到禁煙大臣所奏新章著遵照定章明白回奏該衙門知道欽此軍機大臣署名奕劻世續張之洞假鹿傳霖那桐 
論說 
[論中國今日之危機（青）] 　　我中國處此二十世紀之時代。其時局之艱難。事機之險迫。有心人竊惄 
 
 
 

Page 3

 
 
焉憂之。何則。狐嗚箐火。匪黨存乘機竊發之思。虎視鷹瞵。外人蓄秘計隱謀已久。內憂外患。相逼而來。則大局之阽危。有如累卵。而其勢岌岌焉幾不可以終日。況猶不止此。而又加以水旱疫癘盜賊兵戈等事。如河南陜西甘肅等處苦旱。而甘肅則旱竟三年。江蘇浙江安徽湖南湖北廣東廣西吉林等處莫不大水為災。而南京則疫癘大作。吉林則鬍匪四出侵擾。湖南則鄉民因災暴動。直𨽻懷來縣之窯民則聚衆抗捐。湖北沔陽州之饑民則到處搶掠。其他如陜北之民變。贛南之教案匪案。種種可憂可懼可危之事。比月以來。其騰諸報章者。幾於罄南山之竹。書不勝書。此誠我中國危急存亡之秋也。乃不謂近有某蒙旗聯合甘肅饑民。聚衆起事。日前與官兵開戰。戕殺營官一人。哨官一人。兵丁死傷者以數十計。而亂黨刻已聚至數千馀人。兇燄甚熾。吾聞之。吾膽戰。吾心悸。吾股憟。以為天災流行。何代蔑有。而水旱疫癘盜賊兵戈。同時並至。今日天之阨我生民者。何其獨如此之酷也。翹首而瞻西北。殊令人抱杞人之憂矣。 
　　水旱。疫癘者。恒為盜賊兵戈之媒介物。蓋盜賊兵戈。未有不由於水旱疫癘。而水旱疫癘。即未有不惹起盜賊兵戈。此其理如形之有影。雪之有霰。毫釐不爽。試披覽吾國數千年來之歷史。其間如漢唐宋江元明之已事。皆可引為前車之鑒者也。甘隴民風素稱強悍。緣其地羗胡雜處。土著絕少。丁此米珠薪桂。百物騰貴之時。貧民生計維艱。難於度日猶慮其有鋌而走險之思。今則三年不雨。旱災較重。計小麥每石之價值。昔不過值銀五六兩者。今竟漲至四十兩左右。雖政府會電護甘督毛速行籌賑。以防後患。而海內向胞。復不憚苦口婆心。廣為勸募。籌集鉅欵。以彙解災區。無如災區甚廣。饑民衆多。其事無異於以一杯水而救車薪之火。故老弱者既已委身於溝壑。而壯強者饑不可耐。一有人暗中指撥。即不免一倡百和。蜂屯蟻聚。凡其所以釀成此聚衆起事之惡風潮。預伏層層劇烈之導火線者。皆此一旱三年為之主因也。自聞蒙甘饑民之亂。吾為甘肅一省危。吾又不僅為甘肅一省危焉。 
　　逎者安徽之兵變。寶慶之會匪。雖已一律肅清。而廣西中渡墟之營勇忽變。雲南貴州之匪勢復熾。肇羅高陽各屬之會匪。則器械精銳。以有外匪接濟。能用之不竭。其勢甚為披猖。一時未易撲滅。而今又有蒙甘饑民之亂。顧此等亂民。悉係烏合之徒。異日官軍所至。不難如湯沃雪。可以卽時蕩平。故蒙甘饑民之亂不足慮。而其可慮者有二一為革黨。革黨散布於大江南北。時有圖謀不軌情事。而卒以機關敗露。其志終不得逞。一旦有隙可乘。難保革黨不興蒙甘饑民聯合。以為臂助一為俄人。俄人窺伺西北。蓄志已非一日。往日於無事時。猶時展其煽惑利誘之手段。一旦遇此機會。安保俄人不利用此時機。而狡焉思逞。若此則蒙甘饑民之亂。臂諸堤之將決。火之初然。使於此而不早設法以遏水勢。設法以殺火勢。吾恐涓涓不塞。將流為江河。星星之火。竟足以燎原。而其患害必至於不可收拾噫。蒙甘饑民之亂。實有關於我中國存亡之大局。是則不可不急宜注意者也。 
專電 
[電一（北京）] 　　直隸紳士公議奏請將津浦路事應行興革之處先交諮議局或紳士妥議再呈徐尚書覈定 
[電二（北京）] 　　憲政館奏前奏諮議局權限多有過慮誤會者特再逐條註解以釋羣疑 
[叫三（北京）] 　　東督錫清帥奏請將吉林民政使謝汝欽摘頂又奏山海關道毋庸兼按察使銜均奉　旨照請又奏保趙淵等才均可用奉　旨趙淵著署理黑龍江民政使韓國鈞署理勸業道 
[電四（北京）] 　　于式枚奏因病請假在河南北調攝奉　旨賞假一月 
[電五（東京）] 　　本年日本米糧收成甚好。豫計全國收五千四百二十九萬一千七百五十二石。與往年平均計算多收一成七分 
[電六（東京）] 　　駐日本美國使館叅贊蘭斯福特美拉爾。在任十八年回國後升任美國國務省東亞局長。 
[電七（東京）] 　　駐美日本公使男爵高平小五郎。於陽歷九月二日。早晨乘郵船舟後九到橫濱正午回東京。 
緊要新聞一 
[樞府籌畫憲政之大會議北京]  
　　○月前楊京堂。度呈遞封奏請朝廷速頒憲法以安人心茲聞某鉅公以去年憲政編查館資政院會同奏定之憲法綱。似較日本君權尤為加重。至於臣民權利義務。亦有尚需叅酌之處若遽然訂定頒行。勢必不能完全無缺。況憲法為君民共同遵守之法律關係綦重非等尋常法典可以隨時刪改似宜從長計議故近來樞府諸臣對於此事甚費躊躇日前政務處開議。時某大臣力主電促楊度回京。以便解決此事。 
 
 

Page 4

 
 
　　又聞諸樞臣議頒布暫行官制一事。關係甚大。楊度摺內。主張採用考察憲政大臣李家駒之奏議。惟此項官制雖屬暫行制度然與憲政前途關係極切亦須妥為籌辦當時某公謂此事既由楊度所主張亦應俟楊度回京再。行磋議。 
[資政院商訂宣布議案辦法北京] 　　○資政院。總裁倫貝子咨會憲政編查館文稱資政院開辦會議時。各議員提議事件。應由速記員筆錄。刋表宣示。惟查此項記錄各國多由官報發表。中國可否仿照辦理。抑或另繕會議發布。究應如何之處請速咨復以便會訂 
[電飭查報蒙藏合格議員北京] 　　○理藩部。前日咨明蒙藏辦事大臣及各將軍都統云明年資政院開辦。卽應召集議員。所有蒙藏部落。如有能合議員資格者。應即迅速調查報部。以便呈覽照章欽選 
[日人改築安奉路綫之遠計奉天] 　　○安奉路線改築筆。如鴨綠江架橋一旦竣工。即與韓國鐵路互相聯絡。將來南滿東清京奉各綫之交通亦將一變其狀態查此路之効用。在使鴨綠江河岸方面之重要物產。吸集於安東縣或其對岸之新義洲。故日人初擬築港於龍巖浦以為開發鴨綠江之中心點旋查得龍巖并非不冰凍港不甚相宜刻已指定新義洲附近之多獅島。作為築港之地。以便聯絡韓國鐵道。此地為日俄戰役日軍上陸之處形勢極佳業由韓國統監府派員勘測。計築港經費。及敷設由新義洲至此十馀里之鐵道支綫。兩共需費六百萬元云。 
[俄人要請撤退間島駐兵紀聞吉林]  
　　○俄政府對于某國在東省各項交涉甚不滿意一節會記前報現聞俄人于駐兵間島一事。及其種種軍事上之設備。尤為不平。日前已通告該國政府謂此次舉動將擾害東亞之和平實于前訂協約之精神有悖并聞已要求該國政府。于七星期內。將間島所駐之兵。全行退出。 
[東三省財政困難實情奉天]  
　　○東三省財政迭據督撫奏報出入不敷情形均紀前報現得最新調查確數計奉省常年入欵五百八十馀萬金。而出欵則須九百四十馀萬金。吉省常年入欵二百八十馀萬金。而出欵則需四百五十馀萬金。江省常年入欵九十馀萬金。而出欵將及二百萬金。通盤合算三省每年出入實不敷銀近七八百萬兩。自經錫制軍蒞任裁撤承宣諮議兩廰朁巡警道各局處之科員差遣等員以及其他一切浮費約計每年可節省銀二百二十萬兩。然以出比入虧空猶。鉅至於特別用欵。尚不在內。假使前督趙次帥積存之欸及部撥經費尚有留存猶可稍資挹注乃今東三省百事未舉而已耗之數目不貲。待用之欵項日鉅。值茲竊務吃緊之時哀哀諸公將何以善其後哉 
[東三省要政彙紀] 　　財政。吉省清理財政局。前經通飭各屬迅將從前所有隱弊和盤托出現聞各屬呈報之冊。概多含混。甚至駁不勝駁。按照度支部定章應將呈報含混之員報部奏參今該局又再申前令通飭各屬。無論從前隱弊之久暫所得弊欵之巨細。只將現時出入欵項之實在數目。趕造清冊再行報局前事即予免究。亦不追繳弊欵。如敢故違定即報部嚴叅不貸 
　　軍政。東督錫清帥以東山一帶鬍匪。如李三省趙麻子長順等股。皆係歷。來著名漏絪之匪。現雖由孟督辦會同左路統領凌維琪率領弁兵分途追剿然地闊兵單此擊彼竄且螞蟻五站三貧口等處。皆與俄國犬牙相錯。該匪等勢窮力竭。即紛紛竄入俄界。非四回兜剿不可現特加派奉軍兩營。由昌圖搭坐火車開往東山幫同剿捕。並電知駐哈俄領事轉飭哥拉街俄馬隊總管。於延邊各處。實力堵擊。以除匪患 
　　交涉。日人在延吉一帶。擅設憲兵出張所常常設靶演鎗。為顯耀兵威之計於我領土主權大有影響經吳督辦向駐六道溝日本統監府據理力爭。始則藉詞推諉繼允只演空鎗現吳督辦必欲其將兵撤去故此事尚在交涉中 
[京師近事] 　　美副總統。費雅邦克斯視察張家口事畢于十一日回京十二日覲見。聞外務部堂官定于十六日邀請該副總統在迎賓館公宴。 
　　外務部農工商部。溥梁兩尚書昨在政務處定議約期同在外部會商紐錫蘭埠黃總領事。請訂商約一事。聞俟該兩部堂會訂妥協後即交商約大臣會部擬辦 
　　農工商部。前經奏定商人集資一二千萬圓以上。分別奏請錫以子男等爵。近聞樞府會議此等重獎原欲鼓勵商人乃今行之數年尚無效騐徒使平民褻視名器擬即商請該部奏請停止。 
　　禁衛軍官長。自統帶以下至司務長。皆由北苑陸軍考選。分別門類填注分數呈由禁衛軍大臣核定。再按等級高下量予位置凡無軍事上之學識者皆未入選云 
　　陸軍部。鐵尚書因貴胃學堂畢業生。此次入禁衛軍第一標見習士官須考其能否勤事俟三個月期滿係。即由該生將在營內實習之事。呈報陸軍部承。政廰聽候派差。嗣後入第二期騙練各營之見習士官亦遵照次序呈報 
　　陸軍部軍官學堂。設在保定東關外。肄業學生今年卽可畢業該學堂規模宏敞且與陸軍各學堂相近最合軍諮屬地址日前洵貝勒等到保定察視該堂功課卽順便查看一週聞俟各學生畢業。即改為軍諮處云。 
　　浙江財政監理官。王清穆京卿昨致度支部密碼長第一通聞係請部 
 
 

Page 5

 
 
代奏題叅某監司大員。未識確否姑誌以覘其後 
　　聞順天府議員。擬俟直𨽻諮議局召集議員時提議將大宛兩縣移至京外。其意蓋以都城之內既有提署五營又有警廰大宛兩縣在京毫無所事實屬贅疣而兩縣所轄四鄉地方甚為遠闊又不足以資控制不如將兩縣遷至四鄉。都城地方。均歸內外城總廰直接管轄。實為兩便。聞議員中贊成者已有多人一俟開會時即行提議 
　　禁煙大臣昨蒞公所會議整頓辦法以自奉旨設立公所以來首將某邸及陸寶忠陳名侃文海等先後奏請撤差褫職原為懲一警百之計乃日久疏懈不但禁者自禁吸者自吸即會經入所調驗之員亦間有復吸者現據調查員報告。京外現任一二品大員仍未戒斷。者有二十馀名。之多若不從嚴叅劾不足以勵官方擬據實糾叅。以為玩視者戒。 
　　禁煙大臣。以各省大吏考驗屬員不免敷衍之弊所有奏報各節往往不實殊於禁煙要政有礙若全行調京查騐勢又有所不能擬請親赴各省。自將軍督撫以至佐雜一律嚴加考騐。以昭核實而重要政 
　　會議政務大臣前與稅務大臣議辦裁釐加稅。一事曾會同外務度支等部詳商總稅務局妥籌辦理並咨各督撫限期議覆在案今聞期限已屆昨由領袖議政大臣。咨催各省迅速議。覆以便核議具奏 
　　學部各堂以奏定考試優拔章程凡有職官者一概不得與考現聞此次各省舉行優拔。頗有候補候選人員。朦混入塲情弊。已決意咨行各省確查如實有此項人員會經取列者概予扣除。 
　　陸軍部。鐵路尚書現與各書議決所有部轄及各省應設之陸軍學堂。已設者宜認真整頓。未設者宜力。謀推廣。以為更換舊員之預備聞尚書因考查各省陸軍人員半。皆毫無學識甚。或目不識丁於。軍政前途阻礙實鉅故有此議。 
　　農工商部。因雲南省奏請籌辦礦務創設公司並請撥欵各節已經分別議覆在案乃迄今未據咨報究竟如何情形部中無從查悉刻擬咨照該督飭令勸業道。速將現在籌辦及招股情形。一併報部。以便查核聞日內即咨滇省矣 
　　變通州縣。問題去年草訂官制時即有此議聞某中堂此次回京鑒於各州縣繁簡相去過甚日前特與政務處議商實行變通之法擬將繁縣概升為州。簡州則酌降為縣。云 
　　那中堂。因邊地毗連交界各處島嶼甚多。出產最富。屢被外人私佔動輙釀成交涉昨已面奏請攝政王通飭各省疆臣揀派明晣界務人員。分赴轄境查勘。詳報該管部院以備預先設法布置免致外人覬覦聞攝政王諭俟張之假滿入值時。再行商辦。 
　　日前攝政王於退朝後特召慶邸至三所。會商要政約一小時之久聞其所議係關於建置新內閣及設立國務大臣事宜。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖省兵變案革員解京北京] 　　○陸軍部接江𣈉皖撫咨報已革花翖運同銜前安徽混成協統領顧忠琛。自安慶兵變撤差。勒限嚴拿熊成基。迄今逾限未獲。應請查照原奏發往軍臺効力贖罪。刻派員領咨押解起程赴京請即照例發往云云現陸軍部已查案辦理矣 
[贛撫續陳禁煙辦法北京] 　　○贛撫馮汝騤。具奏略稱禁煙一事乃今日自強實政上年蒞任以來業將當時籌禁情形並叅劾不力各員奏明辦理在案茲奉　特諭飭令切實具覆謹再將籌擬辦法敬為我　皇上陳之查江省產土向不甚多上年即經通飭各屬無論有無種煙地畝。概自光緒三十四年為始。不準復種。一面飭屬委員分往查勘遇有私種即行剗拔凈盡並詳定查後辦法擬於每年八九月間由府委員分赴種煙各鄉演說誥誡仍於次年正月內再由省委員周歷各屬覆勘一次。此妥籌禁種辦法之實在情形也。吸煙一端事極繁難前將吸煙人數查明造冊分別甲乙兩號發給票照現遵照度支部奏定推廣牌照捐辦法札飭巡警道會同開辦凡膏土各店。無憑照不準私賣。吸煙之人。無牌不得私購。俟實行三個月後咨報其文武各員有無嗜好迭經分期調查其有可疑之員仍隨時調所查驗民間煙館。久已一律勒閉。偶有違禁私售責成巡警有獲必懲前經籌設之戒煙所廣擇良方施藥勸戒各屬則督催廣設戒煙善會勸禁兼施此妥籌禁煙辦法之實在情形也。至抵補之策自當竭力勉籌惟江省向撥土藥稅銀每年七十萬。現將此欵停撥僅按每擔撥銀十五兩計歲入所短甚多雖有鹽斤加價及牌照捐等項為數無多不下敷尚鉅查江省向為產米之區頃值早禾豊收商人多販運出口因之米價有增無減現正飭稅務局司道議將由長江出口之米。每石征稅二十八分之外。加收出口稅十分。每分錢二十二文。共計錢二百二十文。榖稅減半。庶幾以片為禁於民食不致有妨而積少成多於庫儲不無小補又江省田房稅契。每兩征收銀六分五釐川鄂等省征數獨輕現擬賣契每兩加征銀二分五釐。至江省典契從前向未征稅臣已飭照賣契之數征收一半業於七月初一日開辦茲賣契既議加增亦應體察情形。酌加典契之稅。以上兩項合計。每年約可收銀十數萬兩。其馀不敷之欵容後再行續籌七月初九日奉　硃批該衙門知道 
[西報譯要] 　　中日交涉近情。字林報載十七日東京電云滿洲各問題之大綱已經外務部與駐京日本公使於昨日議結惟各問題之詳欵。尚須會議數次。始能結局。 
　　安奉鐵路阻斷。又載同日東京電云安奉鐵路為大雨衝毀橋梁三座故復暫停通車。 
　　香港鴉片包稅問題。文滙報載十八日倫敦電云英國殖民部次官西萊君在下議院答自由黨藍特瑙君問香港承攬鴉片稅問題云。政府封於香港新訂之承攬鴉片稅合同。並不阻止。包稅辦法。與香港之情勢頗為適宜。此事無論如何總不致損礙政府協助中國禁煙之方略 
分類新聞 
政界 
[蘇省官吏之調動蘇州] 　　○蘇垣洞庭山太湖同知高繼昌因病出缺所遺員缺經藩憲陸方伯查有截取候補同知朱蔚然塂以酌補除牌示外昨已詳情撫憲察核蘇藩陸方伯以常熟縣知縣畢培先期滿遣缺查有準補斯缺之孫廻瀾堪以飭赴新任又署崇明縣何希會期滿遺缺查有試用知縣沈潮署靖江縣陳銳期滿遺缺查有試用知縣姚昌頣均堪以酌委署理又署嘉定縣𣓾賓善期滿遺缺查有準補金壇縣邵鼎堪以調署又署松管糧通判吳汝繹明滿遺缺查有試用直隷州州判高鴻飛堪以委令署理 
[蘇藩入署辦公蘇州] 　　○蘇藩陸方伯自接篆以來暫以奉直會館為行轅茲已於十八日已時遷入署內辦理公務 
[經營西沙島之著手廣東] 　　○西沙一島前經勘明開闢現大憲已迭邀司道妥籌無如該島離省窎遠需欵浩繁自非逐漸經營實屬無此財力現擬先招各屬耐勞誠樸之鄉民派委斡員延聘外國礦師及化學師廣置汽機先行從事採取燐礦等項運省銷售即以馀利及籌撥官欵陸續經營以期先立基礎逐謀進步特札行司道妥擬章程辦法以憑刻日舉辦 
[川督改委保商局員湖北] 　　○湖北沙市保商局兼辦駐宜轉運局一差向歸川督札委茲該局總辦沈觀察致堅為東督奏請赴奉差遣遺差經川督趙次帥查有候補道唐柏林熟悉川鄂情形札委接辦以專責成並咨鄂督查照 
[鄂省欠解桂餉之難籌武昌] 　　○鄂省應解廣西協餉常年銀十三萬兩近因財政支絀欠解頗多會由陳小帥奏請免解經部議駁在案茲因迭接桂撫張堅帥電催籌解當由小帥復電云三電均悉鄂省欠解桂餉既經部奏仍令照籌本應遵辦無如鄂省財力艱窘異常本年重遭水災振務方殷愈形竭蹶貴省協餉一時實無從籌解務懇鑒諒苦衷緩相迫促如何騰挪決不漠置 
 
 

Page 11

 
 
軍界 
[防軍開辦隨營學堂安徽] 　　○皖省北路右翼二營彭大松管帶具稟皖撫擬於營內添設隨營學堂請授一切軍學俾資教育兵丁其所需欵項因無從籌措擬將每月截曠項下撥充濟用 
[混成協軍樂隊成立浙江] 　　○浙省新軍本年添練混成一協軍樂應設半隊已由楊協統出示在城招募於前月三十日在協部考取三十四名在案茲查二標一營駐紮萬松嶺敷文書院內只有一隊尚有馀屋可屯軍樂半隊特飭蕭管帶及軍樂隊隊官馮恩吉籌備一切已於十一日起一律入營學習矣 
學務 
[蘇藩學批示榖欵學費問題。蘇州] 　　○蘇垣教育會勸學所紳董以各屬帶徵積榖撥充學費等情會呈藩學兩憲請飭遵辦當經兩司詳晣批示如下藩憲批示云查榖捐之能否帶徵本視年歲之豊歉為斷其帶徵後如何撥用應以榖欵學費之盈絀為衡上年下忙冬漕據報帶徵數屬類多積榖興學各半分撥然此各屬之已否帶徵及帶徵後如何撥用未據具報有案正擬飭查接閱來牘請飭三首縣先行試辦查三首縣自前升司會詳定案後疊因秋收減色據報緩徵以紓民力上年冬徵又復請緩瑞前升司以上年尚不失為中稔本未便率再展緩姑念忙銀項下已帶捐昭鎮塘工重疊捐繳民力未逮批準緩辦至本年冬徵察看帶收在案應俟屆時察辦仰蘇州府照會知照一面由府通移各府一體飭屬將奉飭帶徵榖捐已否帶徵如何撥用分別忙徵開具收支絀數復候本司查核嗣後務須按屆稟報毋得含混違延並先錄批報明蘇學司查考批示可也學憲批示云查長元吳三縣帶徵積榖前因連年秋收減色民力未逮迭據該三縣詳請展緩聲明俟本年冬漕再行察看情形稟辦等情前來節經前升司暨本司批準照辦在案誠以學費固宜寬籌民力亦須兼顧歉歲而議免徵與豊年而議緩徵情事本有區別茲據呈稱三邑學欵綜計近年收支已覺入不敷出若再量加推廣無從籌撥請將帶徵積榖自本年冬漕起每石捐錢一百文以一半積榖一半興學並以上兩屆冬漕此項捐錢並未帶徵請札催各州縣遵辦或飭令三縣先行試辦是各屬之並未全不帶徵興該三縣迭次詳請展緩案由該會所尚未接洽當日該縣等何以並未切實聲敘案由咸使聞知致有隔閡而生疑議至本年冬漕項下能否帶徵應由該縣等體察地方年榖豊歉情形屆時邀同公正紳耆從長妥議詳辦總期興學息民兩無偏廢仰長元吳三縣一體遵照並移該紳等知照 
[挽留紳董經理學欵蘇州] 　　○長元吳經理學欵處定期十四日開會選舉茲悉是日蔣總理炳章暨教育會會員勸學所職員到會者五十四人各會員以免稱雖改仍請將吳二君擔任半年今日不必選舉衆皆贊成當時蔣君竭力辭退經各會員挽留至再始得允認次公決章程句斟字酌直至六下鐘始克訂定惟協理吳君本善退志已決故是日並未到會至當時會塲情形言語攙雜小有衝突不若從前之秩序整肅云 
[派委考試優拔閱卷員江西] 　　○贛省考試拔生業經林提學示期於七月十八十九二十等日先行考到即照鄉試錄遺辦法惟考生不下六千馀人卷本甚多現經林提學札委周大令世謙林大令蒼高大令彤為閱卷員 
[派員勸學之計畫寗波] 　　○鎮海縣勸學所業經稟報成立分區勸學實難稽遲現由總董方君議決合邑分作九區城廂以及崇邱東管兩鄉為中路三區勸學員以虞君晉祺充之靈巖泰邱海晏三鄉為南路三區勸學員以鄭君師僑充之西管前緒後緒三鄉為北路三區勸學員以唐君鳳翔充之不日卽行出發 
實業 
[礦商被控委查情形。浙江] 　　○桐盧礦商黃贊義創開皇甫村煤礦緾訟四五年上下營謀費至四萬馀金近日又因私運煤斤出境各節為股東沈姓訪聞查有證據具稟當道指控派委李孝先大令馳赴桐廬會縣秉公澈訙茲聞該縣委等查得所開礦洞深至六十六尺確係違背部章其私運出境煤斤及與上海某煤行拋盤定購各節亦有證據並查全山地畝價值僅祇七千馀金而股欵已用逾六七萬日前並奉有商部電飭謂該礦商黃某果有違章營私等獘應卽從嚴澈究云云現聞該縣委等已據情通詳各憲請示辦理至牽涉之諸暨新議員樓君或云並非該礦股東因黃某開始辦礦所有呈稟函牘廣告書啟章程等均樓君一手主持故事後酬以紅股二千元云 
[組織商學公會。紹興] 　　○紹郡水陸交通商務頗盛茲由職商鮑承先等發起組織商學公會延聘通員隨時講演商學商法並妥訂章程通稟立案當奉該府蕭太守批云目今為商戰世界亟應竭力整頓以籌抵制該職商等糾合同志組織紹興商學公會察閱章程亦甚妥洽具見振興商學深堪嘉尚應準如稟立案仍候奉到撫憲勸業道憲批示飭遵 
[馀姚擴充棉業之起點浙江] 　　○馀姚縣湯大令贊清稟報上臺略云查馀姚一帶地處海濱土性宜棉沙灶地內木棉產額較鉅歲納公家釐金比較有八萬左右即商民經營種植亦多依恃棉業苦於力薄情渙商本不充未克與華洋官商直接交易爭勝市塲現有職員謝元壽籌墊招股在北鄉產棉之地設立軋花公司如能辦理有效將來紡織營業可以此為基礎實為擴充商業自保利源起見云 
[請減鹽捐以暢淮銷南京]  
　　○南京張安帥電吳都轉云據淮北全體票販裕源等電稟以豫省淮岸受蘆私侵佔關銷極滯雖經販等遵諭勉認趕售而正陽存鹽二十馀萬包湖販週轉不及無術售運存壩存關同一積壓若不減捐輕淮本禁蘆私無從挽救可否俯賜查案飭催袁令迅速到差抑或電飭正陽徐牧會同海分司刻日議復等情查此案前據販稟業經護前部堂詳細批示飭令會查速辦在案茲袁令已稟辭到差請由尊處電飭袁令會同海分司迅遵前飭將各捐詳查稟由本部堂咨請豫省核減一面將蘆私切實防堵以暢淮銷再列名之裕源保泰昌是否大販抑因海分司催捆壩鹽以此抵制並飭李分司查明察辦 
[考察工藝貨物江西] 　　○安徽勸業道札委工藝廠廠長葉大令善 
 
 

Page 12

 
 
鎔於七月十二日到江調查工藝製造辦法並考察一切製造品物擇尤訂購各種精工竹木器皿以便運回本省為改良之標本 
雜記 
[丹陽鄉民鬧事後之追究。鎮江] 　　○丹陽縣各鄉民聚衆鬧事一節屢紀前報茲悉駐防該處某營弁兵於日昨在呂城拿獲為首滋事之人黃鐵頭一名解縣訙辦常鎮道劉襄孫觀察於十三日奉督撫憲電飭赴陽密查鬧事情形現下尚未回鎮 
[蘇撫注重禁煙之卓識蘇州] 　　○蘇垣禁煙公所日昨奉撫憲條諭並發下清摺內開應行由公所調騐人員均行加點註明即由公所通知遵照如有傅騐不到照章詳參等因當經該所查得陳明斷戒各員業經由所調騐外所有實已斷凈及奉憲加點之員聽候於本月二十日起分期按班調驗業於日昨通知各員遵照矣又撫憲瑞中丞以各屬府縣有無煙癖已由該所陸續調驗長元吳三縣為觀瞻所緊均未調騐自應照章調入公所試驗以資表率昨已諭飭該所總辦轉飭三縣遵照 
[飭縣覆勘佔地蘇州] 　　○蘇撫瑞中丞據農工商局詳稱奉部行查汪鍾霖佔地一案將縣詳勘斷各節請咨部察照等情瑞中丞以此案前據吳縣勘斷令汪姓讓還後面基地進深七步二尺開闊九步二尺又令捐助板木公所洋四百元如汪姓所佔之地祇有此數讓還可矣何必再令捐欵倘所佔不止此數又何不詳晣聲敘察核案情此中顯有糾葛案未斷結難保不別生枝節未便遽行詳咨已於日昨飭局轉飭現署吳縣陳令弔驗兩造契照復往勘丈秉公判斷茲已由局飭縣吊騐汪姓所得陳恒升全契呈騐核明示期勘斷稟復核辦 
[小工掘石肇事蘇州] 　　○蘇鄉滸關鎮六圖荒地經前撫憲陳中丞奏明建築農業試騐塲嗣由垚和公司高天彬承包開墾迄已數月挖掘磗石甚多本月十一日該公司小工掘取金項橋車塲基鎖口石及該處小橋石條鄉人攔阻不聽反蠻橫肆毆並將鄉人兩名扭去毆打以致激動公憤鳴鑼聚衆擁至該公司理論一時人衆手多公司什物均被毀壞司員亦被毆傷嗣經該鎮汛弁及區董等帶領巡丁趕往彈壓始行解散聞該鄉人已赴縣聯名稟控矣 
[嚴查縱丁釋盜之縣令浙江] 　　○日前臺屬太平縣耆民鄭嘉曹等聯名數十人具稟撫院以太邑連年水旱民困日亟以致盜賊蠭起日不安枕地方官專事催科膜視匪資現任某縣主復敢縱丁釋盜以致匪膽愈張橫噬閭閰全邑騷然若不從嚴查辦必至釀成巨患等語撫憲閱稟大為震怒日前嚴札臬司略謂盜賊橫行民不安枕乃該縣不能捕盜而反縱丁釋盜稟果不虛荒謬已極仰按察司速飭臺州府迅委斡員前往按照控情密查明確據實復奪一面嚴飭該縣限文到十日內勒緝逃犯楊凌中等務獲究辦 
[醫學研究會之闌珊杭州] 　　○杭垣醫學研究會開幕經年需費奇窘屢請官欵無著本月初十日本係常會因近來諮議局將次成立預備議案中有取締醫生營業規則法案一條經某會長創議謂此事關係醫界前途個人營業權利必須公議進步辦法以保華醫國粹等情刋發傅單邀開醫界全體大會公決維持詎至旁晚六句鐘而與會者僅僅七八人即以會員論亦祇十分之三例不得決議事件天已嚑暮只得索然解散云 
[時疫流行之警告鎮江] 　　○鎮江一帶霍亂流行染此癥者始則頭目昏眩繼則葉瀉兼作約歷一時即成不起若能延至一日之久方可無礙近日西鄉各村日盛一日沿途倒斃及全家斃命者時有所聞云 
[巡警道訪拿賭棍南昌] 　　○巡警道張觀察查有著名賭徒朱濬堂萬紹堂張子斌熊金弼文之章徐復之喻定基楊某等呼朋引類公然局賭昨特嚴飭偵探隨時查拿並札行兩縣及各區按名嚴緝一面出示曉諭如有深知該賭徒聚會之處準其赴署密報以憑拿辦 
[清談]  
　　湯總理在浙之利害若何。 
　　湯總理赴滇之利害若何。 
湯總理在浙。則浙路存。湯總理去浙。則浙路亡。湯總理之去留。關係於浙路者如是。湯總理至滇。滇未必加利。湯總理不至滇。滇未必有害。湯總理之去留關係於滇省者又奚若。以湯總理之去留。較量浙滇之利害。孰得孰失。奚待再計。而政府一再電催湯總理速赴滇任其故曷在。若謂湯總理在浙。既為浙路存亡之人。湯總理赴滇。必為滇省存亡之人。不知滇省為清國之版圖。浙江亦為我朝之疆土。滇民為大清之赤子。浙民亦我朝之庶黎。何為欲存滇而亡浙。此湯之不能。舍浙而之滇者一。湯總理之在浙。操全路之主權言出訟行。諸事毫無窒礙。湯總理之赴滇。不過總刑名之職任。有撫藩為之監察。一不稟承。動多掣肘。此湯之不宜舍浙而之滇者二。且湯總理浙人也。以浙人辦浙路。分所應爾在湯亦義不容辭。今雖江墅之路成。滬杭之軌接。而其功僅及半。尚有數百里杭甬之路綫。方始著手。方始集股。奈何以一官去之。此湯之不應舍浙而之實者三。若曰以湯總理熱心路事。朝廷特與一官以寵之。不知在湯總理得臬司不足為榮。失臬司不足為辱。而湯總理在滇在浙之利害。則奚啻天壞。此湯之不能舍浙而之滇者四。默計湯總理在浙之利既如彼。默計湯總理去滇之害又如此。而政府必欲督催湯總理。速赴滇任者。其用心概可見矣。我為浙路危。我為浙民危。我為湯總理危。 
[社會小說火刀先生傅（瞻）（廬）] 　　鄉人嘲未青一衿而謬擁臬比者。曰火刀先生。 
　　火刀二字。未有確解。或曰若輩教育兒童。舍敲打外無所事。如火刀之擊石然。故名。或曰火刀者刀之最鈍者也。鉛刀尚有一割之用。火刀則割無可割矣。若輩之頑鈍無恥。庶或似之。或曰是殆呼到二字之訛。若輩素無氣骨。呼之即到。故稱之曰呼到先生。相沿既久。遂偽為火刀耳。或曰當係夥倒二字之轉音。店夥遇倒閉。乃改絃而業此。故曰夥倒先生。凡此皆言其藝能之拙。機變之巧。 
　　是數說者各有見解。余不耐作經生家言以折衷於一是。姑置弗論。僅與言鄒先生事。以見火刀先生中。固大有人在。 
　　鄒先生者浙之某府人。始不知其操何業。挈其婦來吳門。僦屋三間。為開門授徒計。狂賊人之初。爛讀子和。子生涯頗不落。寞 
　　鄒先生性嗜酒。喜談三國衍義。然生平識字無多。姓名時有舛悮。呼荀或為荀或。管輅為管洛。有紏正其失者。斷斷與辯。辯而不已。則額肋暴起。汗涔涔下。若將用武然。未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[討論諮議局章程。] 　　川督致憲政編查館電。　　憲政編查館王大臣鈞鑒複選畢當選中有現充團總保總而有第三條他項資格者照貴館解釋答案似應毋庸限制川紳鄧孝可等。以團保職務。關係行政。稟請。取銷祈。速示。巽敬 
　　憲政編查館覆川督電。　　成都制臺鑒敬電悉團總保總。既據稱有第三條他項資格者。應照本館前覆豫省篠電。毋庸限制。憲政編查館𧰚 
　　湘撫致憲政編查館電。　　憲政編查館鈞鑒據諮議局籌辦處聲稱議員有父子兄弟同時當選應否比照自治選舉。以子弟避父兄。至當選標額照章係過半數複選應五票以上如僅得五票。準作當選與否。至複選第一次投票倘當選不足額是否照第五十七條初選章程就得票較多者按缺數加倍開列再投統乞電咨請示等語祈迅賜核示飭遵春蓂叩 
　　憲政編查館覆湘撫電。　　長沙撫臺鑒宥電悉查諮議局議員。照章雖無父子兄弟廻避明文。仍應查照地方自治選舉章程。令其廻避為宜。至議員當選票額按選章第七十四條並無應得過半數明文該條所稱以上者。乃兼賅本數而言。但得五票。即為合格。其複選當選不足額應即按照五十七條辦理即希飭遵憲政編查館𧰚 
　　憲政編查館致各省督撫將軍都統電。　　囗囗制臺撫臺將軍都統鑒本館初六日議奏凡滿漢人員。被舉為諮議局議員者。如係職官。一律免停差俸。其常駐議員不扣俸。仍停差等因。一摺奉　旨依議欽此除通咨外合先電聞即希轉飭遵照其有駐防地方並希轉知憲政編查館蒸 
　　湘撫致憲政編查館電。　　憲政編查館鈞鑒據諮議局籌辦處轉據長沙複選監督汪守稟稱選舉章程第十二條凡辦理選舉人員除監察員外不得與於選舉人及被選舉人之數等語統按前後各條文義似停止選舉被選舉權專指投開票時之管理員而言惟語意尚覺渾含而明文則見之館擅寗藩敬電所指不得與選舉及被選舉祇係管理員一項執此互證究竟辦理選舉員。可否以投開票之管理員為限。抑須將一切辦。理選舉如調查所等人員。統與停止。統停則窒礙甚多。祈電咨請示前來乞迅賜核覆春蓂叩𧰚 
　　憲政編查館覆湘撫電。　　長沙撫臺鑒𧰟電悉調查員不在辦理選舉人之列。業於五月初九日電復黔撫在案湘省自應一律此覆憲政編查館紙 
本埠新聞 
[滬道阻拒工董局之越界] 　　○法工董局近在善鐘路左近華界劃定界綫擬築馬路添設捕房業已雇工興築茲聞滬道蔡觀察以該處係在租界之外工董局不應侵佔且法界前此推放界綫會經議定以後不得再行擴充並已立定界址由道詳報各憲有案今忽違背前議甚為不合因特照會法總領事飭令迅即停工切勿侵越界限以符前議 
工部局推廣界址之見端　　○西北鄉二十八保三圖地保喬恪生昨赴巡警總局稟稱前奉縣飭諭查圖內有無洋商租地轉立道契情事會經查得並無洋人轉立道契惟有工部局築造東西馬路一條計長二里有奇取名白利南路南北復竪界石約長二里現在路尚未築已由小的稟縣在案刻又查得工部局洋人在白利南路之北沿蘇州河李縱經口俗名周家橋地方起迤南沿江築造木駁約長二三丈此處所築木駁係三圖與四圖連界為敢將情縷述請示核奪 
[查明曹翰林之下落。] 　　○翰林院編修曹彬林前年請假前赴南洋考察學務迄已多年尚未回院供職會由該院行查在案茲經休寗縣查得曹編修因病在籍現在實難赴京業已稟請滬道轉復江督咨院查照 
[董事擅讓公所基地。] 　　○江陰寓滬工商捐資購買新闢小西門外基地建造公所經已開工茲被某公司在該處釘椿劃地翻砌陰溝各同鄉以董事毛耕園沈瑞文通同舞弊擅專遜讓實為不合昨特集衆會議擬卽分赴道縣稟請查勘一面電請同鄉京官兩江督憲迅賜轉飭澈查以維公益 
[信義銀行私收賑欵。] 　　○滬道蔡觀察訪聞近有浦東人某甲在外代收已閉信義銀行放出欵項觀察以該行賑欵早已歸公應候攤派何得遽自收用爰即照會總工程局密派偵緝查拿懲辦 
[西裝華人大鬧俱樂部。] 　　○前晚有西裝華人陳由陳嚴（卽陳鳳翔）林淇張悅初等四人在南市俱樂部內之海南春番菜館聚飲大醉強欲挨入女厠所小溲致與值堂人口角爭鬥竟將解勸之沈鎮奎邵雲卿任意毆辱沈受微傷旋由一百三十五號巡士將各人扭赴工程局既由海南春俱樂部雅敘園等稟請究追毀物及驚散各客賑洋四十三元昨經陳副裁判訙明判陳嚴押令照數賠償另再罰洋四元充公陳由及林張三人各罰洋兩元以四元充公兩元給沈醫傷 
[滬道維持慈善事業。] 　　○邑廟豫園鐵業公所樓下會由前上海道應敏齊觀察借設牛痘局常年施種現在租期已滿該局業擬即索還翻造應用同仁輔元堂董姚文枬以保赤善政未便廢馳稟奉蔡觀察批示云此案本道先有所聞迭經函商鐵業領袖周總董勸導同業趕將公所修竣仍歸痘局接租以維善舉周董夙以公益為已任同懷保赤之誠業允將續租一層妥慎議訂必使此莫大慈善事業永垂罔替候再照來牘函催周董速議一面分行縣局保護暨照會自治公所籌議永久相安之策為諸君子宏其善量可也 
[太倉州牧覆訙姦殺案。] 　　○太倉婦人徐徐氏與鄰人邱茂福犯姦串將本夫徐慶全謀斃後為該州吳笏卿直刺房悉將姦夫淫婦一併獲案訙明屬實詳奉上憲批飭解道過勘日前直刺將邱茂福徐徐氏押解到道經蔡觀察親提審訙均各翻供不認觀察本擬解回太倉嗣因往返 
 
 

Page 19

 
 
不便命將兩犯寄禁縣監一面札傅吳直刺到申復訙昨直刺已遵飭來滬到縣提訙所有供詞再行續報 
[號主交保之鄭重。] 　　○鼎生荘股東孫寅伯嚴渭生周廷弼等控南順泰振源號主廣東人李某虧欠荘角三十萬兩一案昨經法公堂提案復訙旋有莫芝生投稱係為周廷弼代表周雖是鼎生荘股東但此案實未預聞係孫嚴擅自揑名請察嚴孫同供當時興訟會與周言明並未揑造況李家道殷實有意抗延求請嚴追李供在押實難為力並非逞刁判李交的保出外並令潮州會館董加蓋保人圖戳限兩禮拜先交銀三萬兩其馀再行商辦如逾限不交仍須提案押追 
[電車撞斃行人續誌。] 　　○聘白爾三十六號電車撞斃行人某甲已紀昨報昨由捕房將一百三十八號司機人張太春解至公堂先據包探黃四福與五百廿六號三道頭華捕稟稱本月十七晨張駛車至靶子路由東而西死者由北往南以致撞倒碾傷斃命已奉上海縣騐明頭額碾有兩孔因傷致命查死者年約四十許身穿拷綢短衫元色生絲褲足穿雙棵布鞋無襪似係甬人現尸親尚未查到將張解案請究訙之張供是晨駛車至靶子路開車甚慢死者由北往南在車頭前跑過以致撞傷身死是實寶讞員會商西官判張押候飭探查明尸屬於下禮拜二訙核 
[廿五誌寗紹人之團力] 　　○自立耶教會由沈君嗣恩等發起糾集同人在講堂演說凡籍隸寗紹之同道約三四千人以後往來滬甬皆乘寗紹輪船並議定預備船票無論會內外貧苦之人一律貼 
[探詢古巴領事之行踨] 　　○外務部咨行江督略謂古巴國領事戴海度君請給文憑不日到滬請飭滬道照章接待等語張制軍準即札行滬道轉飭公共公廨會審委員探明該領事會否到滬並庽何處著即具報候核讞員寶明府奉札後昨已派人探詢矣 
[私梟解送南滙縣訙辦] 　　○已斃土梟羅本初之羽黨汪金生李全生宋庚祥陳振和姚全敘周廣生楊秋林馮燕子等八名因在浦東張江柵鎮秤販私鹽故由浙鹽事務所飭派巡弁趙千戎正芳督勇前往拿獲送交浦東二路警局請為訙辦茲聞該局沈巡官以該梟等犯事之處係在南滙自應解送南滙縣訙明嚴辦因將汪金生等八名連同查獲之鎗子各件一併移送南匯縣訙供懲辦一面稟報滬道查照 
[贛省訂購軍械] 　　○贛撫馮中丞近向德國訂購七密里九口徑五哬步鎗二千桿約八月下旬運潯昨特飭知滬關如前項鎗件裝運到滬迅即轉請稅司準予進口 
[添設藝徒夜課] 　　○上海水木業兩等小學堂係由水木業各董籌定經費建造校舍延聘校員開辦甫一學期頗有成效本學期復由顧蘭洲江裕生朱潤生王瑞祥趙繼生等添設藝徒夜課五處專課本業藝徒概不收費聞每處額定三十人現已足額 
[城內]  
　　履勘工程。 
　　○本縣田大令昨日履勘新闢小西門工程並至厲壇察勘一週因見四圍尚有破屋多問諭令趕速拆遷如違提究 
　　地販解省。 
　　○地販陸道生前奉臬司札縣諭飭解蘇訉究昨田大令遵諭將陸提案釘鐐備文淚差起解 
　　代筆舞弊。 
　　○沈國香央高裕發作中於三十二年分將田二畝售于傅姓共洋一千元先收定洋四百元詎代筆王一清從中作弊擅於定據上書明每畝一千元今被傅姓查悉囑高理論沈竟將高毆傷由其兄高正發控奉本縣田大令提集人證訉究沈猶堅稱每畝一千元大令察得王一清代筆作獘情殊可惡判將地退還所收定洋四百元限即繳案 
　　硬霸店業。 
　　○李子亭前將自開象牙店租與王謂之刻已五年期滿另行出租詎王仍霸住不讓勒索遷費李向理論復被毆打昨李投縣喊控田大令諭候查辦 
　　比追單地。 
　　○林大毛林小毛霸佔叔母林陳氏之單地控奉縣令追交抗延不遵昨日訉比判令具結立將單地交案 
　　縣批兩則。 
　　○黃關坤稟批前次函請同仁輔元堂代埋各戶無主故柩並非代遷請民人有主之墳地保係屬悮會至前斷洋元候轉請憲委照數移縣一俟送到即予傅領該民人速將墳墓遷埋母得藉延趙漢記稟批此案甫將周漢卿帶案諭限半月理清如過期不清再請發封房屋未遲 
　　官事。 
　　○太倉州知州吳琪昨日到道稟見一路四區副巡官虞朝宗稟請病假二天 
[南市]  
　　能否尋獲。 
　　○陳許氏串拐陳貴書之妻張氏由閘北四路一區分局移送工程局昨經孫裁判提訉氏供係由劉大夫婦所拐實與婦人不涉並悉劉會將張氏販往江北原籍刻又返滬住居王家弄地方因其早出晚歸未經尋獲求鑒判飭探帶往指提並著劉之二房東吳長德尋劉到案訉辦 
　　押追欠欵。 
　　○浦東爛泥渡錢水興肉荘主錢寶泉前因虧欠南市肇隆豬行洋三千八百三十元控奉工程局訉明判令交保清理在案茲因抗不料理著保交案昨提復訉錢供已付過洋一百元凈欠一千七百三十元求請恩準按月拔付問官不準命押限三天內將洋如數措繳如違嚴比 
[閘北]  
　　勒拆草房。 
　　○閘北新築馬路兩旁江北人所住之草屋鱗次橋比汗穢不治前經巡警總局飭令三四兩路各局區予限一月一律拆遷已詳前報刻已逾期尚未遵辦四路黃正巡官昨特傅諭各圖地保著再分投催遷延干究辦 
　　責成地保。 
　　○閘北各豬作由四路一區黃正巡官予限五日遷移已詳前報昨日期滿尚未遵辦黃巡官以兩圖地保辦公疲玩傅案申斥勒令趕緊催遷如違重辦 
　　挺押不理。 
　　○鄭湘藻控楊培卿私押田單一案昨日四路一區黃巡官以楊在押多日延不清理飭解總局稟請究辦 
　　蒙師受辱。 
　　○蒙師徐竹齊昨至四路一區控被殷小六子藉端詐擾紏衆行兇經黃正巡官訉明判殷責二百板具結交保開釋 
　　姘夫還押。 
　　○陳胡氏控姘夫陳正國騙當衣飾復被虐待一案昨經四路一區黃巡官覆訉判陳還押著氏邀其父到案再行核辦 
[英租界]  
　　張冠李戴。 
　　○美商茂生洋行控協生號經理洪啓明定貨不出前日午後由廨會訉原告延哈華托律師聲稱洪為協生洽新兩號經理將協生貨價出去洽新定貨遂將協生所定之貨延約不出請追訙之洪供洽新號另有經理與商人不涉協生定貨已早出清因其貨價悮收洽新帳上是以被控請察判洪押候兩造將帳呈案於禮拜四對明準於禮拜五復訉核斷 
　　仍照原斷。 
　　○美商怡昌洋行控鎮昌隆號主張美堂定貨欠銀一案前日午後由廨復訉張供裕豊控案已挽友人喬福壽代為料理至怡昌之案求恩交保設法措繳中西官以前堂斷張除繳付現銀外馀欠出立興隆票迄未照辦實屬玩延判張二案均交妥保著仍照原斷辦理如違提案押追 
　　只圖撫恤。 
　　○徐興生在白克路馬小眉家為汽車夫因在山東路廣東路轉角將新豊公客棧茶房陸春泉撞傷斃命由廨收押在案昨日復訉據尸子陸小弟投稱被告已給撫恤請為免究中西官以人命攸關未便遽行開釋判徐還押著陸具求銷結到案於下 
 
 

Page 20

 
 
禮拜二再核 
　　近乎人情。 
　　○濟良所昨送女子王素貞到廨請訉據供被嫂王陳氏凌虐是以走入濟良所訉之陳氏供無虐待情事中西官以素貞年已及并自應婚配判女交氏具保領回擇配惟不準虐待 
　　女心外向。 
　　○楊湯氏控婦人蔣巧弟等串拐母女玉秀一案昨由官媒將女解至公堂請示判交其母領回嗣因該女不愿判發棲流所留養 
　　因案牽涉。 
　　○楊萬興控張海海撌住抵單串保盜賣一案昨晨由探半案內牽涉之費經三傅至公廨交差候二堂訉理 
　　限期清理。 
　　○利源通號控楊國安串騙貨物此留公堂復訉判楊交妥保限十天清理 
　　聚衆把持。 
　　○輪記盈記甡記增記全記德記信記晉源三和慎泰茂興大生德等磚灰行十馀家控沈阿木等聚衆把持攫取石灰船上櫓篙等物昨晨由探將沈提獲解廨請究判押候提集人證於下禮拜二訉辦 
　　串搶衣包。 
　　○常州女子顧桂弟等控東洋車夫刁三川沈阿福串搶衣包昨晨山探解廨經中西官訉實判刁沈各押三月並各枷示七天 
　　捕頭回滬。 
　　○總巡捕房捕頭麥突生君赴杭避暑曾詳前報茲已秋涼於前日返滬照辦事 
[美租界]  
　　盜犯病斃。 
　　○搶刦唐山路北某姓家之盜犯袁長咸收押捕房尚未定案日前因病返至同仁醫院忽於前日上午斃命旋田縣令札委捕廢驗明委係病死飭保報堂收殮 
　　求免相驗。 
　　○翁阿甫吞煙斃命報縣請驗已記昨報嗣由屍弟翁阿安投縣求免田大令準飭具結自行𢞏殮又住居西嘉興路之周佩芝前晚與妻夏氏口角氏即吞煙斃命當由捕飭保報縣請為和驗嗣經周投縣稟求免驗大令準之 
　　飯店聚賭。 
　　○前晚輩記路周坤二小飯店內紏人聚賭被捕查悉稟報捕頭請廨傅究 
　　忿不欲生。 
　　○粵人鍾阿林近與蕩婦王阿金姘誋將製唐氏百般凌虐昨晨該氏奔至蘇州河欲圖自盡山隣衆迫回代報捕房飭探將鍾及該湯婦拘獲分別押候解辦 
[法租界]  
　　報捕捉姦。 
　　○候楊氏與徐國香有私同往客棧姦宿適被本夫候行坤在途窺見俟男女進棧後報知捕房飭探往姦所雙雙獲住昨日解廨俟稱該氏有玷家聲不愿領回求請斷離司馬命具願離切結判男女各押捕房三月滿押楊氏發堂再核　 
　　無此魄力。 
　　○粵婦殷陳氏土陳氏帶湖北口音之三小孩乘輪來申擬易輪赴粵適被包探查知一併拘捕解廨訉究據供俱在湖北出洋買來質之三小孩俱不能言無從取供司馬以兩婦衣衫襤褸安有銀洋買孩為子顯見不實判孩一併發堂兩婦押候核辦 
　　浪子罰洋。 
　　○陳嘉梅雇陳阿根之雙輪馬車自行拉韁在沛灘與他車爭賽西捕以其違章拘入捕房昨解公堂請訉判罰洋五元 
　　口角行兇。 
　　○陳福郎與嚴某口角將嚴毆傷送往醫院療治昨由捕房將陳解廨判押候受傷人醫好再核 
　　來函更正。 
　　○袁海帥日前在滬報紀梁節庵往拜查節庵并未來滬請登來函門藉為更正張豊頓首 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十一）] 　　言未已。安索夫人侍婢瑟珊報伴雪在應接室求見。愛蘭乃促速粧。粧成即怱怱下樓去。梅黛嶺俟其去後。闔門自思曰。癡婢乃思吾財耶。吾必有以報五。顧沉思久之。莫得其策。繼乃從椅起立。驀覩已影返照衣鏡中不禁心有所觸。喃喃曰。吾得之矣。會須作此小狡獪。令汝驚。怛欲絕耳。 
　　是日之晚。梅黛嶺復至海介處。勾留二鐘之久。始歸。埒根之謁楷羅。舍海介偽為媻跚之婦。在車站目擊外。遍屋克來人無知之者。梅黛嶺雖於海介處探悉之。而來此何事。亦難盡悉。第覺事機漸迫。先我奪人。此其時矣。繼又思愛蘭之事。探悉靡遺。今須偵察楷羅之事。乃俯首凝思。籌所以蠱惑楷羅之策。 
[第二十三章] 　　日輪易轉。瞬息如棧。梅黛嶺返倍梨村。倏已三日矣。第四日之晨。操役稍閒。乘間至倍梨郵館中。意雅麗芙或有函與彼也。旋館中人果出一函授彼。審視則簪花妙格。秀韻天然。固雅麗芙所書也。啟封。更得二函。一為葛蘭崖所書。一為佛憨所書。 
　　夫吾書中。非會云梅黛嶺屬意於佛憨乎。既屬意矣。則方寸中。必常有一佛憨。榮廻莫釋繼知葛蘭崖與佛憨之交已深。遂力思屏此綺障。其與葛蘭崖告別之語。不啻秋蛹著翼。力破情綱而出。自謂已與佛憨之情。業如雲煙之過眼矣。今者驟覩佛憨手書。則又一縷馀情。直從萬冷中復熱。 
　　自思此一紙書胡為者。問候耶。情語耶。急懷之返屋克來。疾行深林中。嫩嚴侵衣。飛紅撲面。亦視若無覩。俄頃入室。加栓於門。置三書於案。擬先閱佛憨書。繼覺其書係言情之作。則作繭自縛。或頓紛吾素志。且致無以對葛蘭崖。乃首讀雅麗芙書。詞曰。 
　　梅黛嶺粧次。自聆高論。馀味盎然。而無窮之希望。亦因是而生。蓋君志在復仇。已極可敬。且可藉此出非力魄寒蕾於獄。俾樂昌破鏡。得慶重圓。是更薄命人一瓣心香。所昕夕禱祝君志之早遂者也。吾往時疑子力不勝任。誠係欵欵之愚。顧衆擎易舉。今者佛憨及葛蘭崖。咸共籌助君之策。茍佛憨有求於君。願勿兵峻拒。而庸闇若鄙人。茍有可供驅遣之處。細流之助。更異海涵。臨楮勺𤄶。思與雲馳。雅麗芙白。 
國外新聞 
[羅馬城地震之恐慌] 　　○十七日倫敦電云昨日羅馬城地震十秒鐘之久居民咸奔人街道紛亂異常室內之圖畫陳設盡覆於地森泰安納脫教堂之正面為之震裂 
[飛船家將緩期賽駛] 　　○十七日倫敦電云勃萊里哇脫君之飛船在萊姆斯遇禍勢頗猛烈故與拉湯君定期在旺勃萊公園賽駛一舉能否實行尚難決定 
[美國擬賽飛船] 　　○十七日紐約電云美國擬照法國萊姆斯飛船賽駛會辦法來年在國內舉行 
[俄國防疫之計畫] 　　十七日柏靈電云俄政府現擬開濬聖彼得堡河道以防再起疫癥 
[希土邦交之佳望] 　　○十七日柏靈電云希臘新內閣已行文土政府聯絡友誼 
[美國探險家之踨跡] 　　○十八日倫敦電云丹京康班海干路透訪事電稱近據官塲消息美國探險家柯克君於一千九百零八年二月間由伊太啟程往探北極後於是年四月二十一號抵該處現已乘搿林蘭政府汽船回國云（按前克君自一千九百零七年由美國出發後迄今查無音信） 
 
 
 

Page 27

 
 
   
 
 

Page 28

 
 
   
 
