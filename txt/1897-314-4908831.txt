# 1934 - 314 - 4908831

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅 
[順天浙江江南福建廣東江西闈墨出售] [  圖書集成局啓]  
　　本局前後排印順天浙江江南福建廣東江西闈墨出售均蒙諸君雅賞購取一空兹復用新鑄鉛字潔白帋張照前分各省排印出售每本槪售洋碼七分欲購者祈至三馬路申報館及申昌書畫室購取可也昨登江西闈墨價碼洋七分誤排五分合亟更正此佈 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兑此佈 
[論日本與中國失和之非計]  
　　日本自戰勝中國後修武備繕邊防維日孜孜不遑暇食帑項支絀則重賦税以益之洋債積累則定金制以劑之説者咸謂其外强中乾謀國是者頗難於支拄焉而彼國所出各日報則以懟俄之故每論俄事輙有微詞究之俄人勢力雄强豈日本所能敵祗以投鼠者必忌器故遲之又久未容輕啓衅端耳有友作客東瀛歴數十載服賈之暇喜與彼國賢士大夫游彼國賢士大夫亦器重之以故朝野上下之間凡百設施無不了然於胸次近已垂垂老矣雖肢體殘廢而酒酣耳熱猶能抵掌而談彼國事情間嘗語執筆人曰彼中不乏識事務之人當時亦有以開釁中朝爲失策者祗以議院中人類皆少年好事以致輕舉妄動自棄其同文唇齒之邦今已悔莫能追矣暇每與有心人促膝而談謂當馬關議定和約之時一二老成人謂但當多索償金不可得中朝尺寸土得之則得患必不可勝言無奈執政大臣大有箭在弦上不得不發之勢而李傅相亦迫於時勢唯唯聽從遽將遼東及臺灣拱手而讓之彼國不料約甫畫諾俄人突然而起爲中朝索返遼東日人無可爭持祗得廢棄成約雖未遽以干戈從事而其恥已湔洗無從矣臺灣爲南服膏腴隸中國者已二百餘年民人踐土食毛久深悦服所産金砂礦炭幾於取之無盡用之不窮日人據而有之無不心滿意足庸詎知臺民堅不肯靦顔事敵日官又不善撫馭遂使山陬海澨時有民人斬木揭竿戰事之興無時或已日人分兵防禦所費良多而又整頓地方上一切事宜在在須糜巨欵聞之司會計者謂每年除所征賦税外尙須賠累銀錢一千數百萬圓此時而欲舉而返之中朝未免有傷顔面欲使臺民平靖又不知待至何時是得地者其名而耗貲者其實弄巧成拙其日人之謂歟顧僅曰賠銀猶之可也所最難者因此而遭俄人之忌嫉俄之國勢方興未艾旣盡力以創西卑利亞鐵路豈不思於亞洲執牛耳盟而日人趾高氣揚大有惟我獨尊之槪俄人深以爲恨故於遼東則先索之以挫其鋒復行其權力於高麗使日人一無所展布聞之高王延俄弁以練兵士日使向之詰問高麗政府初置若罔聞詰之再三則答以我國旣有自主之權非他人所能撓阻欲延俄弁則竟延之耳貴國胡呶呶爲嘻曾是目空一世之日人而高麗竟視之爲無足輕重是非倚俄爲羽翼烏敢若斯由是以觀俄之市恩於高麗而視日如無物蓋已不煩言而可知矣且日人自以爲可雄視於寰區然在泰西各國視之直以爲無足介意也不觀近日火奴魯魯一事乎火奴魯魯僅太平洋邊一島國耳日人之航海前往者亦惟如華人之傭於外洋耳乃日人附舟而前火主竟阻不許登岸洎日人移師詰問則火主卽臣附於美和堅迨日政府移書使臣屢向美廷申辯美廷卽視爲一成不易堅不通融雖有日使星亨氏之善爲説詞終不能轉圜夫前議噫吁嘻日人之得以逞志者惟中朝耳而旣已開罪於俄人復不能得歐洲各國之歡心使之和衷共濟日人於此不將悔前此之孟浪以致進退兩難耶今者改銀弊爲金圓在日人方詡詡然自以爲效法泰西實則因洋債過多而金銀之價值不平故爲是以免於虧耗然市中貿易已因此而難免紛更我不知商賈所用之銀一旦欲向國家悉數換取金錢大藏省能如數支給否也客之所言如此爰詮次其語而登諸報端總之日人苟不與中國失和何致跋前疐後若此我故一言以斷之曰日本與中國失和之非計 
[仰瞻慈範]  
　　皇太后萬壽聖節内務府傳辦點景前已紀報玆悉點景綵棚戲臺諸儀均安置頣和園内至園外則照常無事前報紀沿河戲臺之説乃傳者之誤也頣和園内自初一日卽懸燈結綵開場演劇戯班名角向在南府有差者均博入伺候輪班登塲初五日内務府進慶隆歌舞有衣冠數人著花衣頂帽繙譯滿洲歌詞以伸祝嘏歌畢而舞則有頭戴皮弁身著綵衣胯下竹馬手中桑弧者偕持雙刀人戴假面人對舞多時舞罷復歌兩旁鼓吹非絲非竹亦非金鼓各挾柳條簸箕上繪五采虎頭鼓之有聲嘈雜間作歌舞旣撤天已申酉之交矣園外迤東海甸長街鋪户均懸燈掛綵初七日皇太后乘輦還宫至壽皇殿行禮前導鑾駕傘扇俱極鮮明道經海甸街頭傳諭鋪户不必閉户惟人戴纓帽不准出櫃臺以外至沿途郊野雖設官弁紥守而小民有願瞻仰懿駕者准遠遠跪接惟不得太近鑾駕至西直門而止入城則幔帳遮攔不得窺探矣還宫行禮後懿駕仍由舊路出城還頣和園 
[監司至寗]  
　　蔡和甫觀察前奉江督劉峴帥委署上海道篆務觀察遂交缷金陵下關掣騐鹽厘差務辭赴新任旋奉上諭補授斯缺江督接奉部文後隨卽飭知觀察於月之十五日乘輪至寗遣家丁赴院禀到次日親詣督轅晉謁峴帥叩謝飭知坐談良久始興辭而出繼往各大憲處拜會江藩松方伯以次文武各官先後鳴騶答拜並賀任禧聞觀察勾留兩日卽須返斾回滬也 
[司馬赴任]  
　　杭州采訪友人云部選浙江嚴州府同知傅逹泉司馬溍於九月中旬領憑到省日前經藩司惲菘耘方伯飭赴新任前任嚴州府同知吳司馬蓉詳請調補玉環同知刻己接奉吏部覆准適司馬委充文闈内簾監試故未履新現已撤闈經方伯飭知速赴玉環任所二司馬奉札後均於初十日赴各憲轅禀謝至十一日吳司馬卽起程赴甌傅司馬則尙須部署行製再行就道也 
[接辦要差]  
　　揚州采訪友人云督辦沙漫洲一帶緝私兼長江營務處丁蘭生觀察葆元經上憲檄委署理淮揚海道篆督鹽憲劉峴帥以沙漫洲爲淮鹽出江要道事務殷繁遂遴委章觀察蔭接辦是差觀察蒞差視事後旋於本月十一日命駕至淮揚拜會兩淮運司江蓉舫都轉繼又至府縣各署投剌然後回舟 
 
 

Page 2

 
 
[總巡禁賭]  
　　紹興采訪友人云本月初六日好事之徒就郡城中市門閣觀音寺醵資演戲舞裙歌扇昕夕無休一時遊手好閒咸在地上賭牌寳俗呼謂之地滑撻總巡秦叙齋司馬巡夜至此便衣徒步不使人知騫提地保至街心飭役笞責數百下而賭徒乃不敢旗鼓復張矣 
[盜賊横行]  
　　安慶采訪友人云合肥宣城先後被刦本館前已誌諸報章近日傳述皖北鳳陽府郭軍門寳昌府第中又出劫案詢之知其顚末者云上月某日盜首十餘人糾合兇徒六七十人先令一人裝作瘋狂之狀持刀亂舞諸盜持械尾後僞爲擒拿也者一擁入郭第肆意剽掠刦去黄白及珠玉甚多或曰或輩扮唱書人在門前彈唱旣而約集百數十人乘隙蜂擁而入或更謂先令一少年身穿艶服端坐官轎前呼後擁詣門投剌僞稱某宦之公子軍門之少君延之入内致被閉門行刦究竟若何情形一時無從訪確總之光天化日之下若輩如此横行謂非愍不畏法者耶 
[演禮傷人]  
　　京師東長安門外鑾駕庫於十月朔日始傳集鑾儀衞應差官弁在庫門以内演習鑾駕以備初七日皇太后還宫差遺執儀仗官各乘一馬而有身穿駕衣一兵爲之在前牽馬初三日正排演時一馬忽然蹄蹶踢倒一兵受傷甚重遣人舁之歸家卽日斃命 
[丁酉科福建武鄉試題名全錄]  
陳兆勲惠安朱禧年侯官郭拔章福安劉景泰閩清劉鵬翔侯官積瑞駐防陳燕禧仙遊藍玉芳長汀陳上魁長汀周聯登長汀陳肇光永春黄汝欽永定葉臻福州俞逢年福州林捷瀛閩縣夏定安福清鄭錫昌閩縣德志旗籍林瑞麟福州陳肇榮閩縣張椿林福州陳慶標福州志廉旗籍陳辰閩縣鄭銘中閩縣林貞祥長樂陳寳球長樂林占梅長樂黄潛汝福清勞景星長樂鍾元龍福清李鳴球安溪葉克敦旗籍陳日明漳平邱瑞麟連江林鼎勲連江周興徽屏南薛云章屏南鄭廷憲興化張大登旗籍黄天麟莆田吳勇旗籍沈捷南漳州沈金湯漳州劉國成龍溪張揚輝龍溪黄煥光龍溪蔡坤疇海澄林永棟沙縣張耀華上杭石寳堃武平張國恩永春陳肇恩永春陳應清大田林興國大田張廷俊龍巖清俊旗籍張占忠龍嚴張應雷連城闕温元永定鄭步春興化林占春泉州鄒紹洪羅源陳占喻長樂劉勝安閩清潘亮江福清黄國元平和 
[像章武試續聞]  
　　江西采訪友人云本届武闈鄉試主試官德靜山中丞於本月初八日試畢步箭後本欲示期初十日接射馬箭因是日恭逢皇太后萬壽聖節闔省文武員弁例應趨詣萬壽亭虔伸嵩祝爰牌示十一日諸生齊集大教塲考試騎射地毬仍分作三闈以期迅速蕆事 
[浙省武闈]  
　　杭州采訪友人云本科浙江武試廖大中丞本示期十月初六日因天雨改試步箭其未經馬射者僅二十餘牌查照向章以步箭四枝代馬箭六枝於十三日已刻試畢午後接閲技勇中丞查悉凡試技勇者向來弊竇甚多每有夾帶皮條套於兩肩下繫鐵鈎於開弓時以一鈎鈎住弓尾一手推之以助其力掇石礅時以兩鈎套其兩端則易於離地並有於開弓時賄囑監塲武弁暗遞熱布罨弓背使弓軟易開者爰特派搜檢官四員督同差弁當點名時逐一搜檢倘有夾帶卽行扶出不准與考監塲各員則均令站立提調監試之後不准擅離及與考生交言違者立責軍棍似此風清弊絶諒可拔取眞才也又聞技勇塲約十七日可告竣中丞擬於十九日入貢院二十日考内場二十二日放榜查本科應試武生共二千零四十五名頭塲貼出者二百名有奇二塲不到者亦二百餘名步射被貼者五百數十名三場不到者諒亦不乏其人故考技勇諸生約不滿千人矣 
[武闈紀事]  
　　江南武闈自十一日分中東西三闈開考先試騎射上下江士子數不滿三千名十四日接試二塲地球步箭十六日爲三塲考試弓刀石技勇其東西二闈所有合式生監循例由校閲官仍送中闈覆試於二十日左右方可竣事江寍藩憲認眞簡閲每日清晨六點鐘命駕入闈考試與副主試李壽亭軍門校閲一切技勇人材記存考册一秉至公凡有站立校閲官後面者無論何人一槪擯斥以防洩漏風聲監臨主試劉峴莊制軍面諭松方伯將以上情節嚴森禁令遂懸牌示照錄於左照得武闈大典功令森嚴向以考試騎射枝勇優劣評定甲乙取中並無請托僥倖情弊誠恐不法之徒在外招摇撞騙煽惑人心以致士子被其所愚除密派員弁嚴行訪拿外合再懸牌曉示爲此示仰應試士子一體知悉如有此項人等准其扭禀來轅聽候盡法從嚴懲辦决不姑寛毋違特示 
[勇孝兼全]  
　　拔山扛鼎爭傳蓋世之雄割股吞鐶競説殉親之孝此奇人奇事並足分道而揚鑣者也乃若力如樊噲十萬衆旣可横行兼之性比曾參廿四孝何妨擬補此尤奇中之奇亟宜代爲表彰以備志乘之採者也順德縣屬林頭鄉梁生號鳳岐至性人也父爲邑諸生以孝謹聞生幼承父志力學攻書始下董子之帷繼設馬融之帳見者以爲文弱書生不知其有力如虎也豈意丰姿可挹不殊粉面之何郎武藝徧嫻竟似銅筋之鄧弼村有一廟廟有一鐵鼎重六百餘磅生兩手持之移置廟門外挺身徑去翌日坊人知覺集好身手者七八人始置回原處又某祠前有一石獅蓋百餘年物生一日移置别所村中人譁然以爲石獅之能走也以外類此之事不可枚舉性尤至孝數年前父病劇虔禱天地請以身代自刳其腹割肝和藥以進父卒不起生幾一慟而絶居喪三年哀毁盡禮至今左腹傷痕仍未全合隂寒之夜切切作痛尤可危者創口未合時共妻自母家回來順德俗列雖數年新婦仍作嬌羞之態生偶過婦前婦遽揮之以肱誤觸傷痕創口大開腸出腹外生卽僵仆於地昏不知人多方灌救纔獲甦醒呻吟之聲數日不絶延醫調治漸次就痊然創口已入風故愈後仍不時作痛也數年前有勸生應武科者生岸然不屑又有勸生入軍營者生頷之而未有路每談論時事欷歔感慨發爲詩歌噫嘻此殆鄧伯翊之流亞耶徐文長之等倫耶生年方少他日移孝作忠知其事業未有限也錄博聞報 
[窩藏盜匪]  
　　粤垣近日盜劫頻仍論者謂必有窩藏之家是以盜匪横行無忌日前十五甫尾横巷相近黄姓有屋一所地頗幽僻租與馮某居件馮並無眷屬惟日集多人在此燕飲爲樂鄰近頗爲疑之某夜更練巡查見某處屋面有盜匪蹤跡跟縱追捕至此屋上忽然不見更練欲入内搜尋而宅内多人不允竟至持槍相拒於是更練據情詳禀縣憲札委保甲局行查禀覆該業主黄某深恐池魚殃及致被查封卽托人赴保甲處斡旋一切未知果能澈底根查否也 
[流氓滋事]  
　　潤州友人魚素云甲乙二人少相狎長相優蓋膩友也一日醉後相約至小街某妓寮尋歡醉眼模糊誤闖入比鄰周某家周正告之曰此間非枇杷門巷君等尋芳得毋誤耶二人正在醉中大肆砲哮揮拳肆擊嗣家人俱出而勸阻二人知事不佳踉蹌而去途遇著名流氓某丙詢悉情由欣然曰有此等妙事若不藉此破悶未免愚甚遂奔至小碼頭振臂一呼倐來無賴十餘人告以故羣擁至周家時適周之房主王某自外歸喝問鼠輩何事到此若輩誤以爲周一言不發遽爾逞蠻曳王出門攢毆迨遍復横拖倒拽迤邐至小街南首巡房卡前褫其衣襦拳如雨下王大呼救命巡防局某哨官出爲喝散雇人將王舁歸傷勢甚重當該流氓等入門時乘間掠去衣物約值洋蚨三十餘枚亦眞肆無忌憚矣 
[潤州官塲紀要]  
　　實缺鎭江府彦詠之太守由京蒞鎭仍回本任疉紀前報兹太守於十五日寅時接印鎭城文武各官咸整肅衣冠齊 
 
 

Page 3

 
 
集府署官廳城内營健兒或執洋槍或執大旗在大堂前排列是時天尙未曉堂上下燈火照耀燦若繁星旣而擺設香案禮生報稱吉時已届太守吉服而出鼓吹升砲望闕行三跪九叩首禮旋行拜印禮升座屬下各員以次叩賀本轅各書吏亦一一叅見一時堂上砲聲大作鼓樂齊鳴輿馬聲喧頗形熱閙午刻太守排齊全副儀仗躬往各衙謝步旌麾重蒞竹馬歡迎都人士咸有還我使君之頌○蘇松太道蔡和甫觀察因有要公赴白門謁見南洋大臣劉峴帥於十四日由滬起程乘江裕輪船上駛十五日傍晚道經京口鎭江關道憲長觀察都統吉統制以及文武各官聞棨戟遥臨咸登船晉謁觀察接見有差旋命啓輪逕赴金陵想勾留數日卽可遄返申江也○新簡福建督學部院戴宗師鴻慈由京南下乘坐官舫於月之十四日上午行抵京口繫纜皇華亭碼頭丹徒縣王大令預飭辦差人等在碼頭上搭蓋綵棚鋪陳一切迨文旌遥蒞水陸各營健兒咸排列隊伍鳴槍志敬俄而鎭城道府廳縣各官紛紛登舟投剌晉謁宗師接見之下茗話片時興辭而出十五日午刻憲舟卽解維赴閩履新 
[潯郡官塲紀要]  
　　九江道憲誠果泉觀察愼重冬防札委涂子良叅軍林輔臣少尹方茂齋少尉巡查城廂内外鎭憲宋軍門亦委武弁嚴加查察○府憲聯敷雲太守於保甲一役照舊加意辦理城内分上下二叚城外分文行忠信四叚上叚委朱明齋少尹下叚委胡關生叅軍文字叚委嚴洪波少尹行字叚委馮萃如少尹忠字叚委方茂齋少尉信字叚委林輔臣少尹涂子良叅軍辦理 
[院長赴甲]  
　　金陵乾河沿匯文書院院長福開森君自蒞院以來成材甚廣上憲擬請爲各學堂總教習福君素爲蔡和甫觀察器重今觀察已授蘇松太道急欲得人襄辦洋務遂聘請赴滬聞福君已定於本月廿二日起程赴申至匯文院正院長一席己由教會中選拔副院長斯吐爾升補 
[壽母仙逝]  
　　粤垣十二鋪龔進士第壽母龔馮氏今年一百零五歲前遇覃恩曾給與五品封典旌表建坊賞給銀縀等事今於本月初二日在第仙逝膝下尙存子一人孫三人一進士一舉人曾孫七人元孫一人蹌蹌濟濟五代一堂非特閭里之美譚抑亦朝廷之盛事聞其子年已大耄素擅丹青刻尙能爲人寫照栩栩如生其精神完固壽算綿長得天地凝厚之氣多矣 
[僕人串竊]  
　　蘇城富郎中巷有石門李公館於本月初十日晚忽然失竊翌晨檢查所失計頭面箱一只内藏珍珠花二對金條脱一副銀條脱二副及零星首飾等核計值洋一千餘元惟細察情形大門雖闢毫無出入之跡殊難索解爰卽開呈失單禀訴吳縣賴葆臣大令閲禀之下准卽率同捕役人等親詣履勘訊明情由當傳合宅男女傭僕推究時有蕩口人某甲已不知去向爰飭自追查交出諭畢回署嗣經其家人於某日瞥見女傭某氏婦倩測字人某乙寫信與甲家人卽將傭婦扭住曁信一併解交吳署一鞫而服刻已移文金匱縣至蕩口關提某甲到案諒不難水落石出也按此似卽十八日本報所紀小竊傷人事惟彼云初七夜兹云初十夜一切情節亦小有異同執筆人據兩訪事所報並存之究不知是一是二容俟續聞 
[逼媳爲娼]  
　　鎭江三元巷某妓年華老大門巷寂寥回首當年殊有楓荻秋江之感有子某甲幼聘某姓女爲室童養在家邇來男女均已長成於前年冬間爲之完娶結樆以後妓欲以送迎衣鉢傳與其媳媳雖小家女而夙諳閨訓不肯以清曰之軀靦顔媚客妓由是銜之笞鳳鞭鸞殆無虚日月之某日妓又與媳勃谿媳怨忿交併潛取芙蓉膏吞下迨毒氣深入始行知覺急圖灌救而已無術返魂矣甘爲玉碎不爲璧汚媳誠庸中佼佼者而如妓之自壞門風全無人理恐狗彘亦不食其餘矣 
[登高敗興]  
　　重陽作會天下通行京師西直門外舊有釣魚臺雖無數仞之高而富家翁多往登臨遣興今年九月九日天氣清朗無滿城風雨之憾紅男緑女遊人甚多忽有甲乙二人一乘車自西而東一自東而西騾蹄馳走如飛覿面不及躲閃兩轅互撞二騾皆被扎傷車翻人墜御者詬詈不休幾致用武幸有跟來騾頭上人各命僕夫將騾蹀𨇾牽去始免一塲鷸蚌之爭 
[寍郡辨志文會丁酉夏季課案]  
　　漢學超等施世杰胡玉縉梅鼎恩陳漢章許渠釿錢文沛王亨彦唐繼盛趙文蘅陳廷揚特等費廷璜戴康陳鳳洲鄭鈺汪鳴鳳王亨兆黄德照黄祥黼李悄康秦鍾濠○宋學超等秦鍾濠胡培元吳仁綸鍾觀誥何長慶戴鴻鈞周星煥陳漢章李鳳祥施爾城特等黄翼保葉炳瑞虞沃臣葉晉瑞李師濂錢林史鳳喈王亨彦陳修瑜史悠謙○史學超等戴姜福陳得善鍾觀誥陳漢章吳佐清李師濂朱受光蘇象賢李鳳祥夏啓瑞特等余宏淦何長慶江起鵬虞仲葵秦鍾濠虞沃臣吳兆騏戴鴻鈞林鳳鏘王福瑗○算學超等馮淇源王以成蔡崇熙陳賢佑曹仰欽胡芳袁内熊察翊清鄭延槎李堉廉特等蔡光被李藩董金穗陸景宣李翊熙桂一山秦偉域俞延鈺儲梅山王炳沛○輿地超等趙文蘅陳漢章許渠釿陳得善汪開祉費廷璜江起鯤孫冕王紹翰戴康特等江起鵬周世棠程鐸林端揆秦鍾濠汪開祉何長慶陸炳章章紹泗柴正衡○詞章超等陸炳章楊志适張景翰俞鎭何昌巽尤金鏞鄒登瀛金文樑毛應祥萬人傑特等歐陽淦鄒登泰惲福麟葉焜瑶單鎭陳巽張汝蘅孫玉峰夏方徐楨 
[松江融齊書院十月望課題]  
　　經學師錫帝曰申鄭義論語古注古讀試舉義理最優者○史學司馬錯主伐蜀論宋璟不賞郝靈荃論○性學胡安定置經義治事齋説王陽明良知論○算學句股容圓自圓心至三角各作分角線有句股弦可逕求得分角綫法以句弦較與弦或股弦較與弦或句弦較與股弦較各爲首末率求得各中率卽皆爲分角綫以比例証之或供數化之弦和和乘弦較較又弦和較乘弦較和兩數相减四約之開平方得句試証之限本月二十七日交卷 
[禮尙往來] 　 
　　昨日午前本任漢口洋關税務司李君華逹乘馬車赴美租界北河南路出使行轅拜會駐德大臣吕鏡宇星使星使迎入花廳茗談良久迨午後二點鐘時星使命駕出行轅往泥城外答拜各國駐滬官員亦禮尙往來之道也 
[靈輀過滬]  
　　新簡浙江提督學政陸大宗師寳忠籍隸太倉其太夫人在京就養某日因病仙遊宗師立卽呈報丁艱扶柩回里前日傍晚時招商局新裕輪船抵滬本邑文武各員及欽命出使德國大臣吕鏡宇星使寳山縣沈大令咸詣舟次弔奠至晚宗師請上海縣黄大令封雇南灣子船若干號駛至白大橋暫泊至昨日黎明時用小火輪船帶往婁江進發 
[舉襄志盛]  
　　督辦鐵路大臣盛杏蓀京卿之媳某氏因病辭出擇於昨日舉襄由英界二馬路行轅迤邐至新閘某會館暫厝沿途儀從煊赫鹵簿鮮明見者莫不舌撟不能下 
[錢店被騙]  
　　前日午後有口操異鄉音之甲乙丙三人均似隸名細柳營中者甲持滬北某錢莊匯票一紙計銀四千兩至南市大東門外吉祥弄元源錢莊領取現銀當時由該莊司帳人命學徒持往北市某錢莊照對無悮爰卽照數付給洋銀二千元寳銀五十錠裝入木箱由甲雇小車一輛載之而去先時言明推往北市某處詎至久大碼頭外灘新馬路畔甲忽令往南旋推至陸家浜橋南堍萬春醬園西首小弄口令其停放路側缷車而去詎料該莊司帳人侯甲行後細加查核知該票與初時照對之票圖章不符頗滋疑惑立卽持往核對果係贋鼎當卽四處追尋忽遇推銀之車夫詢以某甲行蹤車夫以前語告之該莊主卽雇該車夫每日給洋四角令其招尋雇車之人不知鴻飛冥冥果能入弋人之手否也 
[險被輪傷]  
　　前日將晚時有一年約五六歲之小孩行至英界大馬路五雲日昇茶樓之畔折而向北不隄防有一四輪轎式馬車自後 
 
 

Page 4

 
 
飛馳而至不及避讓致被撞倒於途輪從身旁碾過並無損傷誠不幸中之幸事也 
[准予交保]  
　　小東門裕興街烟鴇薛愛卿前因索取房租與房主涉訟公庭經鄭大令訊得有凌虐烟妓情事飭將該鴇押候交到巧仙再核另有烟妓石巧林亦因牽涉到案其夫華松庭投案求保大令著將華一并禁押兹在押日久巧仙仍未交案兹有隣居王慶堂持某烟館保單請將華石一并交保捕頭商請鄭大令准其保出候訊 
[騐屍補紀]  
　　月前有高麗人十七名遭風漂至浙江經寗紹台道發鄞縣轉解至蘇松太道署蔡觀察發交上海縣安揷黄大令令暫住西門内關帝廟中前日二十二鋪地甲金茂投縣報稱内有任阿連一名患病身死叩求相騐大令准之卽帶同刑仵吏役前往地甲邀同通曉華語之金仙有禀稱任實因病而斃求免相騐惟懇乞給棺收殮大令頷之以首免予標封其餘十六名環投案下訴稱小的等飢寒難耐求賞棉衣口糧大令判給規銀一兩着自備衣服并每日給錢一百文令各自具領所有任姓屍棺發壇標記候其後嗣來華具領 
[推解情殷]  
　　川楚沈災瞬將一載未遑補救待賑尤殷欲使計出萬金勿致功虧一簣惟有再來諸善士之慨發菩心耳敝所昨承保功氏求平安樂助洋二百元隱反氏爲妻病許愿洋二百廿元大豐坊陳成芳茂泉奉縣憲撥助洋二十元舟山疎懶子因丙申年花甲承沈汝枬兄補賜隆儀計大章票寗綢袍料洋十元京口德源號王耀曾助新棉襖一百件諸君子及時種德利濟爲懷旣籌鼓腹之資復助禦寒之具此功此德華嶽同高祗領之餘謹代災民九頓鳴謝[  上海六馬路仁濟善堂籌賑公所制施則敬等謹誌]  
 
 
 

Page 5

 
 
　　代理批發商家票全張十連號售洋二元中彩憑吕宋對號單立兌現洋 
　　上海亦中英十二月大票出售又改新章 
　　大彩屢中各省馳名今售英十二月票全張廿四元分半十二元四開六元分條一元三角額設四萬號開期準歷十一月廿九日頭彩廿萬元○二彩五萬元○三彩二萬元○四彩一萬元○五彩五張各五千元○六彩廿張各一千元○七彩一千三百四十張各二百元附頭彩上下兩張各二千元附二彩上下兩張各一千元附三彩上下兩張各五百元共中彩有一千三百七十五張之多○紳富信購認明票封亦在其中上海法大馬中亦中謹啓 
　　公平洋行保險 
　　啓者本行保險向例多年　質　行今告者現下加保號棧生財會物保價格外公道望欲保者祈　至本行面議可也特此佈告甲三 
　　告白 
　　我永安保人險公司者乃首次承保中國人之一公司又適出華文新譯章程之一公司也兹有告者本公司必欲使盡人皆知平日與他公司之顯有區别者微特辦法　面交涉　且尤有莫惑於聽睹者因近查有他公司中辦事之人嘗聲言該公司與本公司如出一轍甚有　本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黄浦　第六號門牌便是庶免差錯否則設有其人以假亂眞甚或冐稱本公司中辦事之人在外招摇過市諸公可詳加審視或　以果持何據而至是如是則其人苟無據之可量者卽屬子虚斷不可以輕信噫嘻秦鏡温犀在此一舉閱者察之 
　　外科喉科兒科毒門聖藥男女老少可用上海五福弄口英大馬路京都同德堂藥局發兌 
　　虔修六神丸 
　　中外盛行藥到病除用珍珠犀黄麝香琥珀水安息百草霜製成照方合施功德無量治喉口百病陰陽外症横痃魚口便毒楊梅結毒花柳遠年毒瘡無名腫毒神效每分七角 
　　上海五福弄口英大馬路京都同德堂藥局發兌 
　　八寳犀黄丸 
　　品極珍貴治乳巖瘰　横痃魚口便毒流注肺癰小腸癰楊結毒結毒五淋白濁小便腫爛男女一切毒門久爛不堪不起重症每服三錢有起死回生之功一服卽愈每兩八元 
　　奉勸遷塟 
　　啓者閘北烟業公所設立義塜素稱妥善現因闢爲美租界人烟稠密風氣全非　地向係低窪三面洩水之溝洋人嫌有汚穢押令填滿目下不過水浸將來恐防作　今特登報聲明奉勸各柩屬速來遷葬以妥幽靈否則本公所定於冬至節一例代遷石暉港新塜庶可保全骸骨而免造孽烟業公所司事謹啓 
　　不淂不備 
　　本公司前爲四馬路安和汁衣起見不上數天將萬餘金衣貨業已銷通現有本埠各當分托代賣將歷年存積細毛皮貨綢緞等衣情愿照當本再减價目脫貨售現此衆懸殊欲　便宜請速來購買在棋盤街中市朝東石庫門内便是特此登報協記公司告白乙 
　　大淸一統志出售 
　　大淸一統志一書謹案欽定四庫提要所載刋行兩次初次刋行者三百四十二卷至乾隆廿九年奉勅纂脩者五百卷案其凡例自廿九年奉勅纂脩至乾隆四十九年竣事是　凡例首載各項册擋均以乾隆四十九年送核者爲斷較之初次刋者增入平定伊犁等處拓地二萬餘里以及西域諸回部靡不備戰至乾隆四十一年討定兩金川等處一律增入統志實爲古今輿地之宗海寰宇勝覽之寳笈也惜此書流傳絶少迄今竟難購見今本齋幸得五百卷全書一部不敢私秘亟付石印公諸大同俾海内諸君得購覽焉今全書告成發在上海時務報館愼記等各書莊天津文美齋漢口鴻寳齋廣東天官里福慶坊孫振叔先生處出售想諸公必以先賭爲快也每部分裝六十本盛一匣實價洋十六元正不折之日始終如一啓杭州竹簡齋告白 
　　上洋二馬路中西鼎新里石庫門内○京都天寳齋秘製各種丸散膏丹發兌 
　　包治天下小腸疝氣靈膏 
　　耑治男子疝氣之症名有七疝曰寒疝水疝血疝氣疝狐疝癲疝此乃皆由陰氣積於腹内爲寒邪所襲氣血不和以成疝病陰囊腫脹偏墜疼痛小腹硬塊二旁筋脹初始大小等症痛苦難言步履艱難受累非淺本齋獨秘奇方製成靈膏極效無比無論年深日久藥到立可病除將膏貼上立能寒濕由膀胱毛孔漸漸而出囊核自然日縮初起一張年深二張貼在膀胱穴而濟下寸靈騐如神雙料黄緞每張洋一元二角單料紅緞每張减半○另有神效小腸疝氣丸每盒洋一元外貼膏内服丸其功更覺神速所謂立能見效　　純陽遺精必愈丸 
　　精者赤血所凝聚蓄之甚難洩之甚易少年先天不足後天失保致傷多端或房事過度或花柳怡情以致腎關失禁凡患是症者不但子嗣有碍而且性命攸關本主人輕年亦染遺精幸得家藏古方係呂純陽祖師傳照方修合服未一料無遺書年施送濟人咸稱靈騐因藥品珍貴乏力濟世是以登報發兌此丸專治身體虚損夜夢卽洩日寐自遺能滋腎水且堅玉關兼小兒遺尿均可並治服之俱可見效永無後患每日早晚各服三錢神效未暇盡述輕者一料重者二料包愈絶根愈後卽壯陽種子百發百中每料洋三元每盒洋一元○另有包愈固精益壽膏每張七角而外貼膏内服丸其功效騐神速歷經試過萬人眞所遺精固精益壽立見奇功近多假冐購者愼之 
　　天華茶園 
　　十月廿一日演 
　　斬黄袍探窰馬家湖老少換戰樊城長亭會文昭關送銀燈三敎子有勇無謀 
　　廿一夜演 
　　蘆林坡探黄靈無底洞捉放曹柴桑口馬上緣　賣餑餑　忠義俠　三擊掌　頭一枝　本蘭花 
　　丹桂茶園 
　　十月廿一日演 
　　審李七　法塲　換子　五臺山　淮安府　羣英會　二度　　御碑亭　金榜樂 
　　廿一夜演 
　　鍘美案　定軍山　牧羊卷　忠孝牌　八蜡廟　新彩燈戲　宋錦詩　天緣巧配 
　　天福茶園 
　　十月廿一夜演 
　　黄鶴樓　宇宙峰　梵王宫　頭捉本戲雙煩演接演二本　大姐玉狀眞眞　捉强盗鐲元譜糊理糊塗 
　　天仙茶園 
　　十月廿一夜演 
　　戰樊城　佳期　拷紅　下河東　珍珠衫　茂州廟　拿謝虎　御菓園　梅龍鎭　取三郡　出祁山　鳳鳴關　天水關 
　　同廳茶園 
　　十月廿一夜續演反唐二本 
　　武三思監斬薛家滿門徐敬猷捨子代替法塲換子薛勇回朝紀鸞英打虎薛剛　親一拜鐵坵墳紀鸞英葵花樹下生薛葵泗水關薛義忘恩盧陵王訪賢 
　　丹桂茶園 
　　廿一夜請看新軿時式燈戲 
　　李周　春鳳　來林　馮志奎　沈韻秋　夏月珊　宋錦時　全用眞軍械開仗男裝女扮 
　　儒醫書畫 
　　毗陵吳曼士茂才精内科虚勞時症胎產調經寓小東門内恊升洋貨號門診出診俱不較書畫聯扇暫取二角　照例 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
本館京報悉照邸抄原本赶緊排印並不抽去各摺以省紙幅且隨到隨登免積壓之　凡在官斱早所深信現在格外赶緊印出售人皆先覩爲快閲者鑒之 
[寡鵠鳴冤]  
　　洞庭山人趙舒榮向在本邑新閘迤西叉袋角公和紡紗廠司棧後因事停歇八月初七日持棧單一紙往出棉紗廠主以此單係廠中所失疑是竊得向之根究來歴趙堅稱在塗拾取廠主不信將趙送交新巡捕房捕頭令包探顧阿六帶回查問旋復暫押捕房至夜間三點鐘後解帶自縊事爲管押華捕所見立卽告知捕頭舁送仁濟醫館救治無效延至初九日氣絶身死屍妻趙沈氏以廠主囑包探用私刑以致受傷殞命爲詞向之饒舌廠主浼人出勸願給撫恤洋銀若干氏允之以故未經報縣請騐自行收殮扶柩回家洎來滬後屢至廠主家索取撫恤廠主頓食前言以致爭閙本月初四日又往索取廠主卽以盤踞滋擾等情投報捕房捕頭令將趙沈氏解送英界公堂讞員張賡三直剌著留候過堂訊斷至晚升堂研詰知事關人命遂於翌日備文轉送上海縣署此英界訪事人所報情由也至城内訪事人則報稱趙沈氏旣由直剌移送至縣黄愛棠大令卽倩帮審委員蔣壽林剌史提訊氏供稱小婦人係蘇州府屬吳縣境洞庭山人年三十有五兒子已殤丈夫世榮在公和紡紗廠管理棧房至歴多年並無過失近日廠主黄佐卿命伊姪黄某同管棧務本年八月初旬某日出貨時多出四包黄誣故夫作弊初七日被扭至捕房初八日身死迨小婦人聞而往視早經氣絶身上現青紫色旁人咸謂受傷致死黄則指爲自縊并囑小婦人自行棺殮許給撫卹銀上婦人自念女流荏弱不敢與校况黄已允撫卹諒不食言爰卽棺殮夫回埋葬今來上海向黄求給黄不但不允反喚令巡捕將小婦人拘入捕房解送公堂轉解案下黄家貲豪富明欺小婦人孤苦伶仃尚求大老爺作主供畢淚如雨下剌史聞而惻然爲之酸鼻謂爾青年孀寡理宜潔身自愛莫聽旁人之言本委諭飭公差地甲前往黄家勸令給爾洋銀若干不必復問爾夫之如何身死也氏乃含淚叩謝而退 
[細崽竊物]  
　　泰來行細崽王金發服役多年尙無過悮前日忽將主人金表絨毯以及珍重各物挾之而遁事爲主人知悉翌日開單投報捕房請爲查緝想不難指日弋獲也 
[首飾被騙]  
　　西門外某姓向以頭面首飾出租取息兹有龔阿六者租得珠花一對向法界協興昌烟館押洋十元事爲原主知悉向協興昌店主查問該店主許將龔六交出人情狡詐防不勝防亦可慨矣 
[背師受責]  
　　有汪彩章者向在南市鹽碼頭地方爲漆行掮客前次曾招孫鴻炳爲學徒後卽薦往本城漆業公所中代理捐務邇來孫囊槖漸豐而師徒之情漸薄汪懷怒於心久矣前日扭至十六鋪巡防南局控訴被孫用空洋蚨二百三十六元有奇請爲究追局員鍾偉臣二尹准詞於前晚提集研訊汪投案聲訴前情孫鴻炳供稱與汪並未認識實被飾詞妄控二尹復詰汪曰爾究竟曾否招孫爲學徒供稱小的不敢冐認廼謂孫曰爾師替爾薦成生意師徒之情亦不爲薄今爾忽稱並未認識實屬忘恩爰欲飭令懲貴孫稱前曾拜汪爲師惟被虧欠小的洋銀二百餘元二尹大怒謂爾視師長如路人復敢飾詞推諉殊爲可惡判責手心四十下斥退著自行理處 
[流氓宜辦]  
　　陳姓女郎名曰小妹娉娉嬝嬝十三餘荳宼梢頭二月初未解風情頗饒姿致前日傍晚由楊樹浦某紗廠工畢而回路遇楊桂卿毛石宗蕭寳寳三流氓穢語游詞恣情調戲小妹忿甚奔入是處捕房據情聲訴黎捕頭派包探金阿三往查屬實拘獲押候解送英界公堂禀請讞員訊辦 
[上海縣署瑣案]  
　　前報曾紀梅徐氏控女婿之母某日勒逼女母向論遭毆黄大令倩蔣剌史訊騐日久未結昨日梅徐氏投案訴稱小婦人傷已痊愈剌史提集人証訊供地甲差役歴禀查明兩造互控情形剌史提訊梅徐氏訴稱女兒嫁與王慶福爲妻其母王吳氏開有烟館逼令媳婦坐櫃女兒不從以致遭其凌虐小婦人向論遭毆前已蒙大老爺察騐矣王梅氏所訴與其母相同王吳氏供稱媳婦不遵家教私回母家被梅徐氏扣留意圖賣與葉阿興爲室另有開設某茶館之高景祥勸成其事謂如賣去能收洋二百圓高供稱小的實無其事王供高確曾言及且與母言及三次葉投案訴稱小的家有妻子已生子女此次實被憑空拖累剌史叱令將王笞責王始供稱實因口角起釁砌詞誣控今已知罪矣剌史判令笞責二百板王梅氏掌頰一百下梅春甘爲抱告亦笞責一百板高葉各笞責二百板隨著梅徐氏送女至夫家各具遵斷切結呈案○前者潘明山扭陸仲甫至縣署求追票據洋銀昨日黄大令倩蔣剌史訊究潘訴稱本邑人在英界開設某烟紙店兼兑銀錢陸持伊股開之晉成錢莊本票五紙計洋銀二百五十圓銀二百兩來言及伊家之票不能通行請供爾莊之本票不料到期並不付下急往索取由股東譚敬甫交下田單二紙作抵寫有筆據不料此單已轉換道契現在伊等將莊倒閉是以扭案求追筆據及田單呈求台鹽陸供稱文童係蘇州府屬吳縣人現在電報局當司事晉成並無股分與譚爲友莊是譚開因伊票不能通行故央童生轉向潘調換到期並未付銀只將田單二紙立據議抵今遭扭案懇求向譚訊追剌史准諭令聽候提譚質訊隨將陸交人保出 
[上海巡局瑣案]  
　　昨日午前楊樹浦二十三保五十一圖民人唐鹿村控姪子桂生侵占地基二分局員李葆初二尹飭地保徐三開拘到桂生暫爲看管候查明訊核○本邑人嚴頣堂在楊樹浦華順紡紗廠做工前日午後不知何故與某姓女工爭毆總理廠務之盛觀察以嚴無禮以極飭巡丁持名片送往巡防局請懲局員李葆初二尹諭令看管候訊 
[英界公堂紀事]  
　　浙江寗波府屬某邑人嚴景德賃屋英界北泥城橋事畔開設洽記南貨店娶同鄉方顧氏之女爲妻其母查氏老邁龍鍾時時將媳謾駡甚至鞭鸞笞鳳昕夕不休鄰人咸聞間惡之前日又將氏痛毆氏無奈逃回母家其母不善嚴母之所爲奔往理論以致唇槍舌劍大肆詞鋒嚴左右做人難正在愁眉不展適某號巡街華捕聞聲而至將一千人换入捕房捕頭令轉送英界公廨讞員張賡三直剌著分别看管候訊○沙花生王阿四周渭生三餅師因奪餅攤在途口角某號巡街捕見之一併拘入捕房捕頭令轉送公廨讞員張賡三直剌著暫留候訊○王和尙不知何許人落魄無聊近更爲病魔纒擾街頭彳亍無處依棲爲四百八十五號華捕送入捕房捕頭令轉送公廨直剌著送交棲流公所請司事妥爲醫養 
[美界捕房紀事]  
　　昨日獵户某甲等携鳥槍至西人演槍打靶處獵取飛禽砉然一聲鉛丸飛出如霰誤傷某乙家所放之鴿二頭乙不肯甘休與甲理論旋互扭甲至租界中經四百六十五號華捕所見一併解送捕房捕頭詢悉原由諭令甲酌價小洋銀若干枝而去○太倉州屬崇明縣人沙紀生曾付周阿生王阿四洋銀十圓挽其租賃某處老虎灶器物周王利令志昏竟敢吞没洋銀遠颺無蹟尋之數日昨始遇諸漢璧禮路互相扭毆適爲一百十八號三道華捕所見拘送捕房捕頭詰問之餘令捕將兩造一併解送英界公堂禀請讞員訊斷 
 
 

Page 10

 
 
[金陵官報]  
　　十月十一日藩臺松傳見直隸州方臻喜禀知由北通州交缷漕糧回並禀謝奉委襄辦江北河運二十三年冬清　通判榮動禀知到僅　門　查差知　陳琦奉委赴沿江公幹○十二日廣東候補道林賀峒到上海來通判林介鑾禀謝二十一年河運案内保加同知銜委辦丁堰釐捐通判張景祜銷繡　周提調辭赴差知縣劉壽濤由蘇回告降千總趙鴻猶卽謝牌示○十三日巡道胡辭赴句容銅山開辦銅礦釐捐局候補道穆木厘局候補道玉均見新選興化縣謝元洪謝飭赴任知縣陳宗雍辭赴鎭陽關又但祖翼銷鎭江木厘分局差州同謝玉春禀謝奉行知二十一年河運案内保加五品銜○十四日統領親軍等營新授山西大同鎭劉提中營叅將張郁林到由京引見回知縣胡保聯候選州同朱正元由京來均見隄石營叅將廖德勝謝飭赴任帶水師營遊擊陳有明均辭同知慶錫壬禀知北捕通判劉文澈於十三日病故通判林介鑾王國楨均四品銜知縣張狀彩同知銜均禀謝二十一年河運案内　保縣丞汪澤禀知知縣鮑恩鍂病故保民兵船楊永年辭回上海解銀圓局銅鉛來寗上元縣湻化司巡檢張松喬辭赴任鹽巡檢蔣忠照奉示騐看新拔狼山鎭後門當千總趙鴻猶叩謝江寗縣丞甘降春叩謝河運案保加五品銜 
[蘇省官報]  
　　十月十四日候補道錢志澄通知赴劉河察看河工卽辭行知縣黄傳祁禀知奉藩憲委善後局報銷文案差進士截取試用知縣翰屏正白旗漢軍人由京領照來省禀到○十五日通判德山禀　奉委發審局卽日到差知縣陳其壽禀知交缷代理金山縣任事回省又鍾進賢禀銷昭文公幹回又陸昀錫金江靖等縣直州判失德魁高湻句溧等縣均禀奉委抽查保甲差正任宜興縣縣丞李湘由常州回禀謝奉飭回任布理問銜試用縣丞馮汝璋浙江人由寗來州吏目姚楊瑛辭赴婁縣保甲差巡檢白福元禀謝奉委海運省局差遣管帶太湖水師正前營遊擊銜儘先都司胡昌寳禀謝奉委調辦管帶太湖水師中營卽辭赴宜興藩轅牌示十月分考試候補同　州縣直隸州州同州判各員　課定於廿六日考試又佐雜月課定於廿八廿九兩日考試○十六日候補道丁兆基辭行赴揚州公幹總理蘇防營務統領浙西鹽捕等營候補遣杜俞由寗　丹徒絲王禀到准補婁縣屈泰溝禀謝奉委赴江揚通州海門各屬公幹直隸州陳錫純禀銷文闈差竣回省並謝海運案内蒙保知府用同知熊良瑞知縣孫寳榖均禀知奉　　　隨同丁道赴江北公幹卽辭又黄傳祁禀知到善後局報銷文案差又沈唐由松江來又王壽華由上海回又沈翰赴華婁金青等縣又汪鳴鳳赴太鎭嘉定等州縣均謝奉委抽查保甲差卽辭同知嚴恭壽赴海門崇明通判鍾壽康赴徒陽壇溧知縣俞世球赴山陽桃源清河均禀謝奉委抽查保甲差又吳俊卿禀謝奉委赴蘇松常鎭太各屬公幹卽辭江蘇候補直州判江炳赴滬措資於本月初二日在途次病故○十七日新選松江府水利通判劉盛驤湖南人由京來繳憑禀到同知黄琪禀謝奉委稽查淮徐海各屬鋪遞差又袁保基由松滬局解餉來又張辰由上海絲茶北卡來又王秉璋赴長元吳江震太湖又周懋鎬赴海州屬知縣周景瑗赴鹽城安東阜寗又沈金午赴高寳東興卽辭均禀謝奉委抽查保甲差又郭重光禀知交缷代理常熟縣事回又陸昀禀辭赴錫金江靖等縣抽查保甲差又李祖壽禀知奉藩憲委解金陵揚州餉差卽辭五品頂戴江蘇候補班補用通判梁書祥浙江人由寗來湖北賑捐駐蘇委員同知用候選知縣程全保嗇知在本省遵新海防例過班同知指分浙江廣東候補通判屈承栻辭行回粤典史張煐由鎭江來兩江補用總兵朱文寳湖南人由寗來昨晚亥刻姑蘇驛報新任福建學憲戴卯時過無錫前來候補道錢志澄前日在院上謝委會辦蘇防營務處 
[邗江官報]  
　　十月十一日分發運判姚分轉進愷浙江人禀到彭鹺尹熙臣委保甲局聽差吳鹺尹永照銷三汊河卡○十二日袁鹺尹鎭湘委蘇州餉郭鹺尹鼎臣自十二圩差次來江鹺尹錫麟銷六漫閘差○十三日署臨興塲唐軧尹缷事回錢鹺尹同訓回十二圩席鹺尹信芳由西岸來揚公幹陳鹺尉同壽委儀棧秤砠差 
 
 
 

Page 11

 
 
   
 
 

Page 12

 
 
[光緒二十三年十月初九日京報全錄]  
　　宫門抄○漕督松奏爲抽調防軍操練砲隊以重地方摺○湖督張奏爲委解淮軍月餉片○又奏爲委解加故俸餉片○又奏勸辦湖北捐賑已集鉅欵之同知懇恩優奬摺○將軍依奏爲懇恩飭催新授府尹速行赴任片○江督劉奏爲恭　江南息借商欵分五期掃數歸還清楚片○十月初九日推班○召見軍機○皇上明日辰初二刻至排雲殿行禮畢入府聽戲○○頭品頂戴漕運總督奴才松椿跪奏爲抽調防軍操練砲隊以重地方而備緩急恭摺具陳仰祈聖鑒事竊照清淮防軍迭經裁減僅存二千餘人分布各屬巡緝匪徒保衞行旅不能時常合操更不能駐一軍於清江以備調遣從前尙有湘軍合字三營在浦駐紥藉壯聲威自光緒二十一年調守江隂砲台迄未回防地方愈覺空虚可慮清防乃水陸交衝道途四逹昔年髮捻之亂北顧徐州曹州西遏皖宼東爲裏下河屏蔽皆以此爲根本地雖蕞爾所關甚重現在江北伏莽未清曹徐一帶時有警傳遊兵散勇往來不絶前次防營拿獲盜匪竟有關外各營號衣數名兼之外洋教堂所在多有巡防保護不可稍鬆而防軍散在各處驟難調集設有事故無所措手奴才每念及此實深惕慄且清淮餉需本極支絀今又每年節省銀二萬七千餘兩解部僅賴零星微末厘金攅湊供支豈能添募勇隊奴才再四籌思於無可設措之中力圖振作擬將現在防軍酌分成數抽調來浦操練砲隊一俟精熟再與分防各軍更番互調則清江有備用之兵防軍亦得操練之益庶於地方防緝兩不偏廢查現存步勇三營馬勇四營馬隊堪於巡緝暫不抽調兹值夏防事竣擬先於步勇三營年營各抽調一百人來浦並於練兵内抽撥洋槍隊四十名共三百四十名合爲一營名曰熊武軍分作四隊每隊派教操領隊官一員帮操官一員而另以營官一員總其成頭隊用開花砲大尊便於遊攻猛取二隊用洋裝砲八尊取其施放靈捷能力威遠三隊用内地輪砲子母砲取其易合易開利於應變四隊則以擡槍相繼取其距敵已近便於圍擊此外刀矛雜技築壘挑濠開挖地營等事皆令兼有奴才現派熟諳陣式武弁前往自强軍營學繪陣圖操練各式及每日某教習演某操定以額課不准偷安勤有賞惰有罰不稍寛假尤嚴禁尅扣空名諸弊力除從前軍營積習以期兵無虚設餉不虚糜仰副聖主振興軍伍孜孜求治之至意奴才與淮揚鎭道不時校阅分别優劣以施勸懲陣法務使進退分合如臂運指技藝務使人與器習心定手嫺雖人數無多若經三番更調則亦可得一千餘名精練之師則異日之營官哨官教習皆可出於其中一旦有成卽或添募新兵庶不患有兵無將惟現擬操練之法事非一端日課嚴密其操官教習各有所能取材不得不廣除所需子藥器械咨商兩江總督按季支發其薪水馬乾以及奬勵賞犒等項謹當於現有進項中力爲設法撙節支用不另增餉至清淮各營原防淮徐海等處地方仍應責成各營官匀撥巡緝不得藉口兵單稍形鬆懈所有擬請抽調防軍操練砲隊鎭撫地方各緣由理合缮摺具陳伏乞皇上聖鑒訓示謹奏奉硃批知道了欽此○○張之洞片再前准户部咨議覆直隸督臣李鴻章奏淮軍月餉支絀請將江漢關應解額欵四六成洋税項下通融匀撥案内議令江漢關應解淮餉如六成洋税無欵卽在四成洋税及五成二厘招商局税内按數提解等因奉旨依議欽此咨行欽遵辦理查江漢關奉撥淮軍月餉四成洋税銀二萬兩六成洋税銀三萬兩均解至光緒二十三年正月分止隨時奏報在案兹應解本年二月分六成淮餉現因欵項支絀設法騰挪在第一百四十七結所徵六成洋税項下動支庫平銀三萬兩作爲直隸淮軍月餉委解湖北淮軍收支轉運局轉解至欠解淮軍月餉容俟徵收有項卽行補解據湖北漢黄德道江漢關監督瞿廷韶詳請奏咨前來除分咨外理合會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨湖北省應解西征洋欵改爲加放俸餉自光緒十五年起按年解銀二十萬兩按年解部等因光緒十四年十一月二十四日具奏奉旨依議欽此咨行欽遵辦理業經按年照數劃撥解清本年應解加放俸餉銀二十萬兩遵照部咨劃撥應還俄德英法借欵本息銀十萬兩其餘銀十萬兩業經籌撥第一批銀一萬兩委解赴京交納附片奏報在案兹據湖北布政使王之春會同善後局司道詳稱籌撥本年第二批加放俸餉銀三萬兩飭委候補知縣朱宗翽試用知縣朱承均管解赴京交納餘俟續籌有欵再行委解詳請奏咨前來臣覆核無異除分咨外理合會同湖北巡撫臣譚繼洵附片具陳伏乞聖鑒謹奏奉硃批户部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲勸辦湖北捐賑已集鉅欵之同知懇恩優奬以昭激勸而裨賑需恭摺仰祈聖鑒事竊查湖北各屬連年飢饉頻仍地廣災重援案開辦賑捐在滇賑之後湘賑川賑又復先後同時興辦無論在本省外省勸捐事機皆成弩末所賴分派委員携帶實收前赴各省就近勸募尙可以廣招徠而資接濟年餘以來接據派出各員報解捐欵解足四萬兩三萬兩以及萬餘兩者頗不乏人　　竭力籌辦容俟賑務完竣再行查明另行奏請奬叙兹查有分省試用同知李準前經飭委該員赴廣東及南洋一帶勸辦湖北賑捐該員不避艱險遠涉重洋親赴暹邏新嘉坡及外埠設法勸導華商歴時一年之久已據陸續勸獲捐欵二十一萬餘兩本年春夏間鄖宜施三府屬災荒奇緊欵項奇絀之時深賴此項鉅欵源源接濟全活災民不下育餘萬其於賑撫全局大有裨益伏查部章凡勸賑捐人員准保補缺後指定應升官階補用按每分勸銀二萬兩上下擇尤保奬一員今該員勸獲銀兩已逾十倍尤屬有異尋常且查往年順直蘇皖等省賑捐有勸募至十餘萬兩者均照異常勞績專案請奬奉准有案該員所勸銀數至二十一萬兩之多自應請優奬以示鼓勵庶勸捐各員聞風奮勉賑欵源源接濟實於災區大有裨益據湖北籌賑局司道具詳請奏前來臣等覆查無異合無仰懇天恩俯念籌賑多艱鉅資難集准將分省試用同知李準以知府分省補用出自逾格鴻慈謹合詞恭摺具陳伏乞皇上聖鑒謹奏奉硃批該部議奏欽此○○依克唐阿片再奴才前因討賊無效漸恨兹深逎荷聖恩畀以留守陪都重存夙夜兢兢深以不稱職是懼今蒞任將兩年矣雖地方善後諸事大半就緒整頓各處税厘較前亦有起色卽各軍自改練以後積弊漸祛更新氣象而吏治多疏盜氛未息一籌莫展引咎難辭伏念奴才禀質孱弱壯不如入年逾花甲精力就衰疾病侵尋時需醫藥祗以時事孔棘正臣子致身竭力之時未敢引疾乞退惟是盛京將軍一缺糧餉兵刑悉歸總理厠以衰病之軀已形竭蹶今府尹松林因病開缺從前兼管之事復責成奴才一人獨任之設有貽悮關繫匪輕可否籲懇天恩飭催新授府尹廷杰速行赴任以期共濟謹附片陳明伏乞聖鑒訓示謹奏奉硃批另有旨欽此○○劉坤一片再江南息借商欵及洋行墊辦軍火價值以江海關息借關票作抵係分五期將本利歸還清楚業經前署督臣張之洞奏明在案查第一期僅付息銀第二期至第五期應還本息各欵爲數甚鉅節經電商户部並按期分飭江蘇司關厘局通力合作設法籌還俾免貽誤據江寗布政使松信詳稱光緒二十一年十一月初十日第二期派江寗分籌銀四萬兩内由藩庫撥銀二萬兩金陵釐捐弗撥銀三萬兩二十二年五月初十日第三期派江寗分籌銀七萬兩　由藩庫撥銀二萬兩金陵厘捐局撥銀五萬兩是年十一月初十日第四期派江寗分籌銀十二萬兩内由藩庫撥銀三萬兩金陵釐捐局撥銀九萬兩二十三年五月初十日第五期派江寗分籌銀十二萬二千四十八兩一錢二分五釐金陵厘捐局撥銀三萬兩其餘六萬兩委因無欵可籌暫借江安糧道庫銀二萬兩江南籌防局銀四萬兩以應急需一俟司局收欵稍裕卽行分認撥還詳請具奏前來臣覆覈無異除將送到動欵清摺咨送户部查照並飭江海關將各該期還欵總數另行查明詳辦外理合曾同江蘇巡撫臣趙舒翹附片陳明伏乞聖鑒謹奏奉硃批户部知道欽此 
 
