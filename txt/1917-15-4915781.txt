# 1917 - 15 - 4915781

 

Page 1

 
 
   
 
 

Page 2

 
 
時評 
[有效（冷）]  
　　岑雲階代表謁元首述政見謂須法律有效其言甚當也蓋法律無效一切無所依據而無法以治國矣雖然余以爲有效者不僅法律也中國今日時事之依違而沉滯者萬事無效之故也其救之之道斷在萬事使之有效而已故有效二字實爲今日救時之良藥宣警苟有效民何至帝制之復活議員章程苟有效也何至因議案而衝突命令苟有效也何至武人一再干預政治而不已各種宣言苟有效也何至其所行者多於其言相反故余謂欲中國而切實進步者不必他救唯求凡所發表之事事事皆能有效而已 
[命令]  
　　一月十四日大總统令　陸軍總長段祺瑞呈請任命張文聲爲陸軍第三師騎兵第三團第三營營長應照准此令 
　　又令陸軍總長段祺瑞呈准鑲紅旗蒙古都統治格咨請以明慶文全補驍騎校應照准此令 
　　又令蒙藏院總裁貢桑諾爾布呈請任命陳紋功爲編纂應照准此令 
　　補一月九日天總統令李鍾珏給予二等嘉禾章此令 
　　又令吳佩孕范國璋均給予三等寳光嘉禾章此令 
　　又令劉家佺唐豸應龍翔均給予三等文虎章此令 
　　又令桃造汪曦芝余　昌均給予四等寳光嘉禾章此令 
　　又令任命劉馥吳貫因爲内務參事此令 
　　又令任命楊熊祥劉道仁歐陽溥存爲内務司長此令 
　　又令新疆省長楊增新電稱政務廳長王學曾被選議員請免去本職等語王學曾順准免去本職此令 
　　又令國務院存記之曾昭琪吳文炳着交内務部酌量任用黎兆榕着交財政部酌量任用盧懋功着分發直隸劉鍾瑞着分發江蘇交各該省長酌量任用此令 
[專電]  
　　北京電　預算核減内容各部歲出減四千九百二十四萬零三十六元核減後又追加六十八萬二千四百零七元追加費以公府顧問諮議薪金及司法費爲大宗將軍府將實行裁撤 
　　北京電　預算案閣議已完全通過實減四千九百二十四萬追加六十八萬 
　　北京電　國務院議定自預算草案院議决定而後各省政費不得再有追加如有萬不得已情形當在預備金内設法通融 
　　北京電　鄭家屯案已解决日警已設立者保存特區有應設必要者可與奉天地方官廳商决軍事顧問尊重我國自由意思俟適當場合别議 
　　北京電　昨國務會議要案（○）派 
員查辦金永（二）内部擬保衛團犯罪條例與軍官同一辦法交法制局核覆（三）人民請願有適用印花章程（四）在王治昌爲農部參事等 
　　北京電　憲法會二讀因議員在京者已不足法定三分二數不能開會議長迭電催回籍各員來京 
　　北京電　政團憲法協商會發通告定十六日在衆院會商一切以速憲法進行請各會派代表五人到會 
　　北京電　張勳電元首請准其來京面陳一切聞爲徐州二次會議事不甘代人受過 
　　北京電　優待條件多數不贊成加入憲法徐東海疏通恐將無效 
　　北京電　優待條件加入定法問題議員方面贊成者現分三派（一）槪括的主即用元年公布條件（二）列舉的主逐條列入（三）折衷的主併予加入 
　　北京電　昨年班蒙古王公喇嘛齊赴公府謁見元首定皓（十九）馬（二十一）兩日公宴並擬另開特别蒙政會議 
　　北京電　平政院不服受理範圍限家之命令政府將置不理 
　　北京電　得憲法研究會開歡迎會梁任公演說有本會人數少故在議會捱打宜奮勉精神以美國民主黨爲先例 
　　北京電　岑雲階代表冷遹謁元首述岑對於時局政見第一須明是非欲明是非須先使法律有效 
　　北京電　吳光新督湘之議聞已作罷 
　　北京電　劉宗傑到京頃謁段總理報告一切 
　　北京電　梁任公聞凖十七日出京返滬 
[外電]  
　　北京電　孫洪伊有被拘之說都人士聞此消息大爲警託其被拘原因謡傳不一其最盛者爲政府探悉孫氏組織暗殺隊擬加害政府重要人物曾由憲兵查明證據一說謂孫之被拘乃因前在内務總長任内挪用京畿市政公所與豫豐銀號官欵之故據華字報載稱近有多人來自南方匿居西城形跡可疑現由憲兵監視行動（十四日） 
　　北京電　上海交涉員楊小川君近有調任南京之說昨日上海商會致電中央政府略謂楊在滬任於振興工商實業增進中外商民友誼頗有政聲商民聞調任消息殊爲不安聞政府近有在滬設商務專員之意若廳確實請以楊充之必可勝任云（十四日） 
　　北京電　新任浙省長齊耀珊昨已由京赴南（十四日） 
　　成都電　戴戡前鋒隊已抵省城戴則緩來俾先由王芝祥調停就緒再行履任大約星期日或星期一日可到（十三日） 
　　北京電　憲法會議嗣後每星期開會四次國會則每星期開常會一次俾憲法得以早成 
（十三日） 
　　北京電　陜民六十人陳請政府免除督軍陳樹藩謂其與匪類爲伍任令蹂躙全省擾亂省議會大局日見惡劣之故政府所　查辦國會彈劾陳案之委員昨已返京今日將蒞國務會議報告一切（十三日） 
　　北京電　昨日財政部開財政會議决　徵收宅地稅惟應否先在北京或各省城試辦今尙未决（十三日）以上路透電 
　　北京電　交通銀行近向興業朝鮮臺灣三銀行借欵五百萬元已於本月八日成立此欵專爲整理交通銀行之用外問有交通銀行中日合辦之說誠非事實當事者已否認其說 
（十五日） 
　　北京電　今日（十四日）都中有一部分報紙紀載孫洪伊因在内務總長任時虧空公欵又於宅中藏匿剌客故經步軍统領至宅搜查甚有謂被捕逮者但政府當局均否認其說此中或恐伏有何等曲折之事致有似此之喧傳可見政界暗鬭猶未鎭靜一般人尙抱懷疑之念云 
（十四日） 
　　北京電　據清室當事者談五年份清室優待費四百萬元中僅付過一百二十萬元現届陰曆年末待用經費甚望續行交付云云 
（十五日） 
　　北京電　馮副總統電致段總理爲謀軍事統一主張將全國之鎭守使撤廢（十五日） 
　　北京電　因遭浙江省民反對延期赴任之浙江省長齊耀珊已於昨日（十四日）首途南下途中尙須赴寗謁見馮副總統然後赴杭新任（十五日） 
　　濟南電　解决周村民軍一事幾瀕於危旋經山東省議會議員並在野之有力者運動調停行將圓滿解决又在京之吳大洲已將民軍之全權委任司令官薄子明（十五日） 
　　濟南電　山東國會議員之一部聯名上書大總統謂解决民軍一事徒因張懷芝弄其譎詐權謀之手段費百萬之鉅欵閱時數月未能結束致使民軍逞其掠殺糜爛地方今宜速從根本解决將該民革改編移駐濟南地方加以訓練以歸統一云云（十五日） 
　　東京電　筑波軍艦忽遭意外事達上聞天皇當夜遣派侍從皇太子亦於今日差遣御附武官赴横須賀調查情形駐在東京各國大使公使今日均赴海軍省表其弔意據今日午前十時之發表爲爆發天蹤者一百四十一人（十五日） 
以上東方通信社電 
[戰電]  
　　倫敦電　德公報云德軍强襲哇桀土斯路兩面敵軍陣地數處獲戰勝品與俘虜若干德軍逼 
 
 
 

Page 3

 
 
令白萊拉與加拉資間之俄軍向塞里士退走並佔據拉白台十日夜間武裝之敵船圖過伊薩開一爲德軍撃沉一擱淺（十三日） 
　　倫敦電　德公報云德軍在斯拉尼克山谷北面續得進步俘敵一百七十四人敵軍在米土士 
佔據白萊拉西北面米哈萊俘獲守兵四百人除兵死於塞里干河（十三日） 
　　倫敦電　海格將軍今晚戰報云敵軍撃破塞爾勒西北英軍哨營一座但卽被逐出英軍在維米西面逐走襲撃之兵一隊並在維斯俠特西面小攻獲勝（十三日） 
　　巴黎電　今晚公報宣稱全陣線頗形安靜比境松末河勞蘭伏斯巨有問斷之砲火（十三日） 
　　倫敦電　德國公報宣稱英軍攻撃塞爾勒者大半爲德軍所敗敵軍佔據德軍前鋒哨營一座（十三日） 
　　倫敦電　俄國公報稱敵軍逼退斯洛尼克河北面之俄兵枝隊羅軍在摩萊斯透加加吉魯爾西面撃敗敵軍佔據其戰壕獲機關鎗三架（十三日） 
　　羅馬電　公報云意戰艦里古拉瑪桀里太號（一三四○○　）十一日夜間在大洋觸水雷於數分鐘内沉没全艦共有將士九百四十五人得救者二百七十艦長與軍官十四員不知下落 
（十二日） 
　薩洛尼加電　聞近充雅典德使署之陸軍隨員法爾根化森少佐已抵雅典必携有德皇公文無疑該員乃取道南阿爾巴尼亞與茄尼拉而來（十三日） 
　　華盛頓電　今日國務部開會討論協約國覆文國務卿藍辛氏復與威爾遜總統會商該問題聞威爾遜總統甚感協約國覆文之誠摰慇懃現仍望中央帝國宣述其條件外交界消息謂德國初以爲協約國必作讓步今見協約國覆美總統之文措詞堅决頗爲失望（十三日） 
要聞一 
[綏遠雪中旅行日記]  
　　塞外記者碧生盛君碧潭留東時之同學友也性好實行勤勞耐苦民國五年十二月嚴寒風雪中忽有塞外之游至綏遠襄辦壘務今得其來審並途中日記一幅特爲介紹於本報用供勾必邊陲者之参考飄萍附鐵 
 
 
火車已通也 
三十一日由豐鎭八時起身至天成村午餐然祗有麥麫而無飯自此之後無飯可買矣夜宿麥胡圖麥胡圖人家甚少而竟有福音堂之學堂一傳敎者可謂至周矣是處煤價每斤十六文買賣均用制錢大小對參每四大四小即稱爲一百農人每日工資八百實則制錢六十四文也自此以後銅元罕見均用制錢矣 
　　正月一日宿大榆樹二日宿午樓三日十一時抵綏遠此四日天氣皆晴惟正月一日終日晴天飛雪爲南方所罕見之事將四日間經過路程列表於後 
　　地名里總計里數豐鎭○天成村六○麥胡圖四○壕千七○大榆樹四○庫楞七○午樓三○綏遠城五○三六○ 
途中道路平坦者多各處皆通而小山起伏連綿最高不過二三百尺傾斜過四十五度者甚少地質甚肥草根甚多秋夏間草必茂盛吾人同行者有騎兵十人所宿之處均借普通人民住宅蓋該處宿店不多此種事亦尋常事也入其臥室似陳有妝奩之屬而不見眷屬問其工人曰主人安在曰避獨立隊住歸綏未歸　立隊於該處土匪之自稱蓋該處四通八逹旣非一片平原又非嚴崖峭壁故獨立隊易於嘯聚予自豐鎭起身欲觀沿途風景及實業上有關係之事故騎從人之馬以予之車令從人乘之晨八時前山中風甚寒予以左右手互換執韁一手執韁一手入衣袋温之如此方能支持而足洒兩耳冷不可耐乃以皮帽裹耳足不踏證而足漸温而皮帽上結氷甚堅堅氷在鬚其斯之謂歟 
　　大榆樹等山中産甘草甚多甘草乃野生土人謂之甜草苗竟有專門甘草公司採辦其他爲生羊牛皮搬運貨物均用牛馬驢等車及駝駱等途中見駱駝四十餘頭每頭載日本安部洋行招財牌火柴六大木箱予問趕駝者曰内裝何物曰洋取燈兒往何處曰包頭可見此種貿易亦不甚小沿途學校甚少而有地畝八九頃者遂成小康家中油鹽麥麵酒肉等以大甕儲之儲草料甚富養牛羊驢馬固無論矣且多養家鴿而間有養羊者每羣約百餘頭一人牧之土人什之八九一衣不配表面之羊皮襖厚硬之氈鞋厚硬之棉襪而被寒所迫之狀較吾人爲甚吾人所着之衣服並不多於若輩也不過較若輩輕暖能蓄體温且能禦冷氣而身體較爲潑而已冷度雖常在結冰度下而南方各省亦常有之在予之感覺並不謂之奇冷予曾在上海見察哈　懇務局廣告云口外天氣並不嚴寒予實信之不過見該處有民所用之衣服鞋帽喚起吾人畏寒之神經作用而已總之該人民禦寒之法亦可謂至善然不知活潑身體及含蓄體温之法譬如吾人着硬牛皮所製之衣服十枚而不動誠不如絲棉袍一枚之温也途中所最不便者爲飲食無飲食舖固無矣惟豆腐尙能買到此外則無物可買色須自行携帶間有小舖賣油酒麵麥者大抵皆山西人而鮮帶家眷此亦人口不易繁盛之一種原因歟 
　　以上所述地土非不肥沃且面積甚廣天氣並不奇寒何以人口不繁盛人口不繁盛則荒廢之地畝必多荒地旣多出産必少經費必困以致種種事業不發達以致黄金世界大半棄之卽有人欲經營該處之實業者亦必受種種之困難故内地人視旅行口外如昭君出塞之情景者其故維何曰交通不便而已欲求交通便利須通火車張綏路線曾已測就以予所經之道路言之惟麥胡圖大榆樹之間略有山路而傾斜乃在四十度以下餘均平坦并無橋梁等重大工程火車旣通經營實業者往來旣便如此可羨可愛之地畝印於實業家之腦中而投資者踴躍矣經濟塞　之患可免矣至是時必有提倡實業銀行者來保護居民商旅之機關亦易於設備矣大榆樹等山中産甘草予已言之甘草乃藥材之一予僅在此隆冬一次之旅行該處出産必不能完全爲予所見現在世界藥品由礦物進於植物之時代藥用植物學列有專科此間土質除某草外必於他種植物（如黨參）相宜者焉予欲以土壤分晣法之大概分晰該處之土壤然須俟諸後日因器械藥品未全也此外尙有不甚畏寒之果木可種總之火車通事事便河套内外將成錦繡山河矣予實望之 
[孫洪伊有虧欵與被拘消息]  
　　日來外間喧傳市政公所及豫豐銀號虧欵情事焉府旣囑當局嚴行查辦似將發生重大案件昨日外間且傳採洪伊已於前晚倉皇離京謂與此案極有關係惟據詳細採訪原因尙不止此而說數亦不止一端兹爲彚錄如下 
　　北京日報云昨日政界紛紛傳說前内務總長孫洪伊被拘一事兹探聞孫君被拘之原因係由於有容告發孫宅内組織暗殺機關有八人俱犯嫌疑經當局密派包探訪查確有其事於是步軍統領以保護地面之責任不得不下捕逮之令矣又有一說謂孫君被拘由於長内務時虧空市政公所及某官銀號數十萬元之欵者據孫君同派之人稱孫君被拘非由法庭起訴係由步軍統領則非因虧空公欵一事而發難者可想而知又一說云虧空公欵連累了謝遠涵謝代理部務時不將孫虧欵事和盤托出反下一公事爲孫辯誣其意蓋希望於未解職前孫能設法籌欵彌縫也故於政府提出新任内務總長時謝氏聯合黨員運動投不同意其中有不可告人之隠不料爲政府窺破内幕用迅雷不及掩耳之手段將謝免職孫氏知事不妙力求彌捕虧空而妙手空空終竟因此獲譴其主持欵項之蕭晉榮早已出京躱避有謂孫已聞風遠颺祇謝次長一人被拘去看管云云各說未知熟是姑並誌之 
　　國民公報云日前軍警當局偵悉孫氏宅中匿有形迹可疑者八人頗舍危險性質某當局密白總統總統謂汝有地方之責可向孫查問某當局卽往詰孫並言若不交出將往搜查孫竟自承實有其事但謂非我本意實奉某公之命招來某當局再白總統大怒令其按法辦理而孫洪伊遂於此時一溜烟走矣至於虧欵之說言人人殊據昨得較確之報告謂市政公所實虧二十九萬五千元豫豐銀號實虧八萬元兩共三十七萬五千元前次長謝遠涵曾經代理部務兩月之久且兼市政公所督辦自然無所逃責至外傳政府已派八人將謝看管之說則確否尙未徵實也 
　　公言報云某前總長當將次免職之際已有一雙力士扶翼車旁至免職旣有明文於是懷恨在心圖爲種種之報復除在政治方面活動外陰養死士以備暗殺之需亦某前總長報復焉策之一種也最近經負有地方責任之統領某公偵知某前總長宅中蓄有暗殺黨員八名係來自申江其人皆精於炸彈手槍之術如聽其逗遛北京不免或有意外危險於是奔告於某要人請示辦法某要人告以如偵查屬實自可逕捕於是统領某公往某前總長宅中請其將此八人卽行交出某前總長告以事誠有之惟即係某要人令某來京非足下所能逮捕統領某公復以某前總長之言告某要人某要人大爲震怒謂某前總長之語全係架誣仍飭某公卽派隊往捕而某要人左右與某前總長接近者已經透出消息某前總長自知毫無保障遂星夜出京前往上海外間各報謂其因虧欵被拘並非事實然虧欵之事業已敗露不日仍須徹底根究也又云自内務部次長謝遠涵氏卸任以後繼任者清算交代始知自前總長孫洪伊就任直至代理部務謝遠涵卸任之時計市政公所公欵項下虧空二十九萬五千元挪借裕豐銀號欵項八萬五千元兩欵統計三十八萬元此項虧空傳聞大部分爲孫氏任内所挪用然謝氏代理部務之時理應清算交代如前任虧此巨欵未經聲叙則謝氏亦應負責現在孫氏因他案畏罪潛逃自當責問謝氏現在已由主管衙門密派軍警在謝氏住宅門前暗中監護恐其效某氏故智乘間逃逸也 
[洩秘案第一次公開審判]  
　　公言報之洩載中美借欵合同一案原師地檢廳起訴後昨日已見第一次之審判開庭時下午二時十分推事王君外檢察官書記官各一人旁聽滿座多衣服都麗之流其中有議員數人本廳職員皆出立兩側觀之首由檢察官宣告民國五年十二月二十二日公言報登載國會秘密會之五百萬借款事件洩漏國家重要政務秘密實觸犯刑律第一百三十三條本廳用是起訴請求貴廳審理判决審判官傳呼公言報總編輯汪有齡至庭推事問其姓氏職業籍貫後接問汪在公言報做甚麽答任總編輯問公言報幾時開門答九月一號推事遂進問本案曰平日報館稿子如何來法答有郵遞者有人送來者有署名者有不署名者問此油印用何方法送來的答據後來詢問他們他們說也不知是何人送來的但說是用紙包着的問二十一晚汝是否在館答不在何以不在答因赴安慶館旋去東城隴海鐵路局故不在問如此則何人在館答不知道問向來稿子是何人發答有編輯王某是日因宴客齊稿較早八九鐘時已竣事未與我電話故我未至館問此段新聞題目何人所加按語何人所冩又答不知道至此推事以原油印品示之曰汝識此筆迹是否王某所書答不是推事遂命汪寫公言報編輯王德如等數字汪依命書就呈諸推事後遂退庭次喚發行人汪玉如問答姓名年齡籍貫職業畢問發行人幹甚麽事答每日賣報問是夜在館否亦曰不在問旣爲發行人何以不在答已好久不去問汝不去報如何發行答有卞龔兩個粗人汪玉如退庭又呼王德如王由傍聽席出推事問答年齡姓名籍貫　業畢問你在公言報任何事答編輯兼校對問二十一日晚你在報館否答不在你不在報是何人發的稿子答不知是何人發的汪有齡在館否答也不在王退庭又呼黄希人出問答姓名年齡籍貫職業畢問你在報館任甚麽事答會計問二十一日晚你在館否答在問送來此件油印你看見否答看見的問是何人將此件發刋的答是我的朋友問你的朋友怎麽你們發的答因我這位朋友想在我報館找事故常在報館的來是日他在館的來匯見有此稿件他問我們的報館對於借欵是否贊成我說是贊成的不過對於用途稍有意見他聽了我的話就將此稿件替我們發了問你們知不知道這稿件是國會秘密會稿件答不知道黄退庭又呼汪玉如出問公言報是何時成立的答是九月一號問前曾在報館否答自成立之時到十月十一月都在報館祗近來這一個多月不在報館至此事發生之後我纔到報館的來問你何以不在館答因害了好久的病汪玉如退庭又呼汪有齡問汪玉如他就是發行人何以久不到報館答發行的事要與他們本京人常常接近纔好因他與本京人大接近常由卞某龔某經理此事他又害了多少病故未到館誠屬實情訊門畢推事傳喚到場各人到庭宣告本日辯論中止俟定期再開公判 
[徐州特别快信]  
　　省區會議業已散會各省區代表連日紛紛各回本省 
　　倪嗣冲昨偕陳師禮裴景福回蚌 
　　徐樹錚昨日晚車回京 
　　張勳下令調集所部定陰曆下月元旦日在徐州行大閱兵禮張文生爲總指揮萬繩栻爲司令官已由津定購指揮刀一千柄望遠鏡五百枚作奬品以示鼓勵 
　　張勳添招工兵營已募足四營 
[杭州快信]  
　　警備隊第一區統部（原駐省城學院）今日奉今充移駐平窑騰出原駐學院將調第四師步兵填紥警務處昨已移至蒲場巷前水警廳内辦公騰出空屋以便楊督衛隊駐紥 
　　軍署副官處昨發通告奉督軍諭本署顧問諮議差遣廳附署附各職員等一律於星期二（卽十六日）上午赴轅謁見以後不必再見 
　　浙省各項公欵經省議會查明基本金核定生息共計總數六萬五千四百元 
　　江浙緝私察統領前日隨帶員弁出巡浦江省城因利局局長陳宗楣更調以韋若芳接充又印花稅分處會辦部令已委汪嶔 
[南京快信]  
　　聞齊耀珊昨已抵寗住省公署曾乘齊省長之馬車往軍署謁馮副總統晤談甚久 
　　省議會决定三月一日開臨時會二日卽舉行補選參議員 
　　政務廳長曹豫謙聞須俟齊耀珊到浙後回寗 
　　蘇皖清理公産皖省已派凌昭吳傳綺楊象離代表來寗蘇派盧殿虎錢崇固蘇嶽宗三人雙方接治已議有頭緒不日着手清理陰曆年内釐局稅所委員尚有數處更動 
　　省城連日迭出刦案警察戒備加嚴已破獲兩起 
　　齊省長之太夫人明日（十六）誕辰軍政商學各界賀者甚衆京滬名角在署演劇頗形熱閙 
清淮内河小輪四河凍已解昨日起照常開 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫洪伊虧欵事之别報]  
　　孫洪伊去任時外問即傳孫有虧空之欵然旋亦　無所聞兹者此事又復喧傳於京門據某西字報所載謂孫洪伊任内務時浮用公欵雖喧傳於一時尙未明其眞相國會議員亦曾提出質問兹聞自謝次長免職後由　任者調查結果實移用市政公所三十萬元薑市政公所向有存欵三十三萬元現僅存三萬元矣惟其如何浮冒則不得其詳並聞刻在澈底根查大約尚不止此數也又内務附設之豫豐銀行亦被孫洪伊移挪三十萬元合之市政公所之公欵共計六十萬元亦云鉅矣云云惟是某一派報紙則爲極力伸辨略謂孫洪伊免職後外間謡傳虧欵十餘萬無法彌縫自范源滬接任後一再催促置之不理故於日前步軍統領衙門被拘之舉此說是否屬實未敢臆斷但以意度之孫氏長内務不過三數月耳何能虧如是之鉅欵卽稍有虧累渠非捲逃追交可也何至來步軍之干涉又聞某要人云孫氏被拘留蓋因渠長内務時與某氏積不相下今日下台毫無勢力故尋隙侮辱以報私忿云 
[梁任公策勵報界語]  
　　昨日下午二時許北京報館十七家特假安慶會館設席爲梁任公洗塵並請參衆兩院多人作陪聞湯化龍陳國祥及其他政界人物到席者甚多梁君在席間曾策勵之語以勉報界略聞余於報界最早即有關係今後亦未敢謂遂無關係故與報界同人相見尤爲愉快惟今來北京却有種種感想吾人往者每言報紙之多寡足覘彼地文明程度之高下然則今日世界最文明之地當推吾北京矣試問眞可如此樂觀乎報紙爲社會之縮影然吾國報紙所照之影大抵並非社會之眞相譬如電影中所見彷彿實有此種事物然其實皆係製造戲片之人繪畫裝扮而成非竟有此事物也今之報紙亦然其所照社會之影實假而非眞此非盡報紙之咎因今日實有專門製造此種假影片之人報紙不察認假爲眞故有此現象吾國人物無論爲成功之人物抑爲失敗之人物莫不由利用社會之弱點而來報紙之天職在矯正社會之弱點若報紙而供人利用是自身即成爲社會弱點之一矣安望其能舉矯正他人之職乎在昔民國元二年間北京報界亦可　事雜言龐之至矣然其時尙有對於一種政治問題法律問題爲連續有統系之評論者今則並此而無之幾成爲無問題之國家每日連篇累牘所紀者大抵皆人的問題耳報界如是政界亦復如是無怪有人追想元二年之景象而比之唐虞三代也今日在此諸君其所從事之報大抵皆有相當之歷史或因有特别志願而創設者所望將吾人慣說之代表輿論指導政府種種　視闊步之話暫時擱起專留心社會弱點隨時隨事予以矯正積以時日必能見功社會弱點日少利用此弱點者亦日少國基自然穏固政治自然進光矣是所　於諸君也云云 
[蔣雁行招撫盧匪之質問]  
　　歸綏　統蔣雁行招撫盧匪各節曾紀前報兹聞國會議員李景泉爲此事特提出質問書其文曰歸綏時别區域向稱繁盛自前都統潘矩楹縱兵養寇釀成大患幾於全區糜爛以爲政府應另簡知兵有廉恥之大員速行剿辦以固國防以安民生自蔣雁行都統到任以來初尙貌似振作繼則迭經挫折一籌莫展致令盜氛日惡人不聊生前途已不堪設想乃近聞該都統忽異想天開暗託敎堂洋人出而講和夫明季流寇勢盛楊嗣昌熊文燦　無力剿辦專行招撫致屋明社是以前清鑒於往事每遇土匪起時一意主剿非至該匪敗蹙勢窮乞命决不受降所以受降以後生殺散聚惟命是從毫無後患今蔣雁行到歸以後一敗於毛忽洞再敗於烏蘭不浪方其出駐包頭之時賊匪突出於黑牛溝水磨溝兩處斷其後路幸防兵力戰僅而堵截不至成爲事實當此之時地方萬分危急該都統束手無策倉皇失措乃請託洋人居間開議招撫劃分駐在區域儼然交戰團體夫開戰以後主權操於勝者彼被勝者或爲有條件投降或爲無條件投降古今中外不出此例今戰勝者誰耶直是蔣雁行投降土匪並負其遵守條件之義務耳費百餘萬金錢資一萬餘土匪彼盧匪即愛做官能保其餘不仍操殺人放火姦淫擄掠之故業耶吾恐開土匪藐視之心造邊陲滔天之禍在此一舉矣查報載蔣雁行呈政府文電内開本主痛剿詎有他人主張收撫竟派代表尋匪接洽夫兩軍開戰軍令何在此他人者究係何人乃敢擅行主撫與匪接洽豈國家尙派有第二都統耶又曰該匪累次失利畏威投誠要求甚奢遂力拒絶復示以威據地方人民報告均稱土匪連敗莊軍兩次嗣有别股抄蔣軍後路官軍僅乃堵截所失何利耶撫議旣起毫無戰事不過迭邀比敎士講和派索參謀景熇赴匪營接洽事實具在所示者何威耶又曰該匪在指定區域内饑寒交追未敢稍起範圍等語查指定範圍周圍三四百里内中人民何罪子女玉帛任情享用該匪已吃着不盡何饑何寒又何範圍稍越之有耶又曰編爲軍隊稍有不訓則用軍法嚴懲不知我旣不武委曲求和以弱制强世有此理此事否耶又曰巴匪時時窺伺此股若不收用必至牽動大局此直借以恫喝政府耳究竟巴匪何在能以此爲不可不收撫之證據耶據此電報觀之其庸懦無能遁詞粉飾僥倖了事别有肺腸已可想見然爾時尙以爲該都統雖屬荒謬絶倫政府必自有權衡尙不至成爲事實嗣迭接本區紳民函件並不時接見地方紳民乃益洞悉此中眞象不幸將見實行關係較巨不得不據實披露焉查蔣雁行自挫敗以後計晝頓變迭次暗請比國敎士並派軍營要人前往賊巢請求收撫官匪遂互相交質盧匪派其巨目金福等代表赴包見蔣蔣乃預爲掃除館舍如辦上差其劃分土匪駐在界線東自武川小號子村西至五原大小佘太南自大靑山北至蒙界彼此不得侵越其就撫條件據匪方面稱匪衆兩萬人鎗支六千桿小鎗六百桿馬三萬匹除分别資遣外應編爲一旅廬爲旅長器械馬匹由官給價仍歸原手收用不得繳回一切費用共計百萬餘金而核其實際該匪等總數不過三千餘人大小鎗支不過二千餘桿馬三千餘匹乃該匪等任意要求而該都統竟含糊應付朦陳政府無論此事請外人干預向匪求和有損國戰而國家當此財政奇絀之時綏區又值糜爛之後何從填此巨　該匪等數年來專一殺人放火姦淫擄掠此時並未受創忽然就撫何以敢深信其非陰懷狡計伺機　作貽國家西順之夏至爾時蔣雁行旣含糊了事必已滿載而歸獨邊區數百萬生命財産無噍類矣不特此也外蒙已半失矣此匪擾害以來内蒙時有怨言勢已摇動若此次不能除根再生枝節彼益不安某生外人必樂機藉端干涉邊防更不可問矣總之本員等對問題以爲能剿然後能撫戰勝而撫尙當制馭有方戰敗而撫不知善後何策雖孫吳之才不敢收方張之寇况敗軍之將詎能戢狼子之心究竟政府對於此事作何計畫兹恃依議院法第四十條提出質部限五日内切實答覆云云 
[黑省會爭中俄禁酒條約]  
　　中俄互禁烟酒一案條約十四條係由濱江道尹李鴻謨駐哈黑龍江交涉局局長馬忠駿黑龍江巡按使公署參議連文徵等署名議訂現由黑省會議員施治乾調查所得將原訂約文譯出種種損害主權之處不一而足特提案質問省長限日答覆一面並由黑議會函請吉林省議會一致協爭其致吉議會函云案准本會議員施治乾調查得黑河沿邊一帶發生一種中俄互禁烟酒俄文條約一件托友譯成漢文不意該條欵非常嚴酷損害於我吉黑兩省人民生業主權莫此爲其遂提議到會當於大會内提出並由省公署派連參議文澂出席答覆當將對於此案往返報告函文之原巷出閱始知該條約所不能滿意之處如許於　路兩旁查禁之類皆濱江道李鴻謨一人所主持原卷具存理斑可考除由敝會提出質問咨請省長答覆並陳請國務院主持外兹將關於此案各件另抄一份函送貴會請煩查照事關外交雖屬僅對於禁酒一端當局者竟不惜以主權委之於人切勿謂星火不能燎原從來被人侵略主義咸係由漸而入且當今日法交涉正在緊迫我旣知有此項嚴酷條約發現何可置不聞問且查該約内第十二條沿中 
東鐵路路界内兩旁之查禁於貴省所受損害當較敝省爲尤甚故請貴會務亟查照分别咨請查辦力予協爭如能達到挽回目的固妙縱不能將該條約取消亦應將主持該約之人明正其罪並先聲明查禁酒害而外更不許再藉此于預我行政上一切事宜以保主權而防後患無任企禱如何進行並希見覆 
[川省改選參議員之風潮]  
　　川省議會今届改選參議員依政府改選日期令原定十二月十八日因羅戴交替潮流至展期十日及將届選期而妨碍選舉之事又相繼發生會内則有不承認黄大暹代行選舉監督之爭執會外又有選舉監視團之組織到期遂不能選舉兹將關於此事風潮彚紀如下 
　　監視團之通告　選舉監視團第一次通告云省議會議員公鑒參議員改選在邇諸公皆人民代表當然本良知以選適當之人才惟道路傳聞某處有賣票團之組合某　　派採專賣制某君又特設販賣所或用紅票或用現金儼如印　館之出售預約劵諸公皆一時人望何至不肖如道路所傳聞旣思謗固起於不虞又恐賜不幸而言中公民等因特爲選舉偵視團之組織并先爲事前之警告惟望諸公有則改之無則加勉倘發見果有此種行爲定當查確姓名大書特書爲文通告除將偵得販賣人姓名密報法庭依令查辦外謹此上達并訽財安四川公民川西黄亞飛川東張夷伯川南李剛川北蕭思崧等一千四百人叩回報請交官印局近八百八十八號其第二次通告云大總統國務院參衆兩院重慶戴省長省議會唐代理議長各縣議參兩會鑒前因參議員改選有期公民等函告各議員勸勿賣票以喪人格自謂詞嚴議正倘猶有平旦之良知者斷不至始終不悛乃數日以來本監視團派出之密偵視員報告情形除劉冕李文耕楊光護楊彭齡雷灃李開綿王用楫李雲和冉君谷邱兆熊高培英袁顯仁楊範九何伯雨李有年鍾壽成等未準備賣票外此外或在猶豫期中或票價尙未索足或組合以冀分銷或擬隠身以圖搭賣犯行未著暫不宣名其已成立犯行者如傳春萱陳秉堃王南唐鄧壽艾光清劉西池鄢澍陳實全劉培祿陳鍾緒程金祿周炳文黎光堃張梓蘇啓元魯本笠劉元杰辜尊榮宋咸熙田良楨劉揚陳開俊宋炳勛等則已串賣有據買票者爲楊肇錫秦大猷劉成勛郭祥昌等惟楊肇錫已買定道路喧傳先出交際費各一百元議定票價國民黨買議員二十八人共一萬元共和黨買議員十八人共一萬元欵交廖希曾手由陳宗彦王瑞徵李煥章董績偉等爲其皮條客四人并外有報酧金一千元連日聚會於馬家祠望江樓五柳村聚豐園等處互相誓言得錢後有不投者妻娼子盜現又議賣第二第三個參議員查選舉須重人才公民等前已言之今旣利令智昏廉恥喪盡謹踐舌書特書之約布告全國供社會之制裁惟議員中不盡會夫何以不聞糾舉况買賣公開許久豈充耳無聞應請大總統國務院令出惟行飭交成都地方檢查廳長嚴密查究各縣議參兩會宣布其事於全縣人民俾公權受無形之剥奪除郵達各縣賣票人民原籍外謹呈此外尙未賣出各議員一俟查有實事再行郵達并聞四川參議員改選監視團公啓 
　　當事人之辯白張鎔啓事云鎔字夷白向來公私文函均用本名不意荒謬之選舉偵視團竟假張夷伯名義發出荒謬倫之油印物除函議會剖白恐國人誤會特此聲明楊肇錫聲明云頃閱本月二十六號報載有改選監視團公啓一則涉及鄙人以金錢買各議員投票不勝駭異查選舉法投票係各議員之自由鄙人素守本分决無此干犯法紀行爲此項公啓想係訪查失實特此聲明省議員宣言云竊此次省議會改選參議員原係本會議員之物權殊本月二十四日突有監視團油印一紙發現種種誣衊議員等名譽達於極點查參議員選舉法以省長爲監督此外並不受何種干涉該監視團從何發生實屬不法據稱串賣究有何據似此任意搗亂議員等無論選舉何人該團均可指爲買賣充其量非由監視團將此次應選參議員三名指定脅令　　等選舉方無異詞考諸中外法律實所未聞除請省公署查辦外特此宣言省議員劉培祿程金錄周炳文黎光堃秦大　魯本笠廖希曾劉元杰董續偉李庚同啓陳宗彦宣言云鄙人參與議席毫無非法舉動往事猶存歷歷可考乃何物監視團對於此次選舉糊言亂語涉及我躬雖問心無慚而寃遭誣枉非棄權不足以明心跡特此宣言此次選舉參議員鄙人不入場投票再鄙人日昨宣言後卽向議會請假未經議長許可嗣文向法庭起訴更宜在會靜候對質特此聲明 
　　省議員之訴訟省議會議員辜增榮舒啓元控代理議長唐宗堯公民黄亞飛張夷伯李剛蕭思崧文云二十一號議員等到省議會集合室見畫到書記手持公函百餘通按名分散收拆閱乃係四川公民黄亞飛等秘密組織選舉偵視團揑詞毁議員名譽然尙未指實賣票買票人姓名議員等當置未理及昨二十四號復分送二次函告到寓經衆拆閱該函列載議嗣傳者宣等二十三名并株增榮啓元之名在内指爲犯行成立串賣有據后又列出買票者四人交欵經手者五人其函中任意侮辱百般恫喝揆之暫行刑律確已犯成第一百六十條第一百八十二條第三百六十條之罪然細查兩次書函文義筆跡皆出一人之手且與本議會平常印出報告字跡亦全相符而第一次函告又由集合室分散顯係議長唐宗堯主便揑誣意圖自已得票而減他人之票之所爲竊思前次公民到會先由宗堯介紹在集合室與各議員相見逼今議員等復八議場决議不交省長印信始許議員等退席議員秦森甫先出議場被公民拉毆該公民數百人并無入場劵而任意攔入警兵亦不阻止皆宗堯授意放入藉以威脅議員是宗堯與公民實則聯爲一氣今兩次函告皆係公民所組之偵視團所爲其爲宗堯主使無疑增榮等反覆思維宗堯忝居議長代表議會而竟出此卑汚手段圖得參議員或正議長之席而不顧議員等之名譽實已犯成暫行新刑律第一百五十九條第一欵之罪雖第一次函告列有出函人姓名然其造意實出宗堯是宗堯應從正犯之例處斷是以公懇大廳飭隊逮捕宗堯到案勒限交出主稿書手人等訊行實情提起公訴咨交審判廳依法懲辦實爲公便辜增榮蘇啓元 
[川省之屯殖問題]  
　　四川寗雷馬屏屯殖使署前日開第一次會議是日所提議之要項有八兹錄其草案如下（一）提議屯殖各段逕行辦法經衆表决各段辦法先從昭覺下手（一）提議各段調查員出差辦法調查礦地荒地以及路線處處皆有夷患非有兵力保護不可然欲用兵更須先查駐　地點調查分爲二種一冒險調查一兵力調查俟計畫預算後再爲解决用何種方法調查（一）請通飭各地方知事凡關於屯殖事件須力加保護（一）通常會議每星期六一次臨時會議須由本署副官處前一日通報（一）　荒採礦調查限於十日内出發（一）擬訂各段辦事細則以資運行俾須由各股員自行　定呈由屯殖使核准施行（一各股呈屯殖使文稿暫交由本署書記） 
處錄事繕寫（一）調查員出差應備旅行調查表亦經規定 
[粤省會覆議中之兩田捐案]  
　　沙捐案　粤省前有沙民陳某等條陳省長請設立籌餉衛沙局每沙田一畝抽捐一圓計可得百餘萬元其實不止此數除撥出若干萬圓充沙勇經費外餘歸政府所得各屬業佃聞此消息紛紛集議反對謂此捐一成必閙出　大風潮昨因省議會開議此事羣向省會請願取銷而沙民亦極力運動省會一部分議員准子通過省議會因於三號開議此案議員出席者一百零四人順德香山兩縣人民皆有派出代表請願番順香新多數議員僉以衛沙局苛政病民絶對無成立之餘地極力反對惟莫泰安陳鴻銓等則力表贊成付表决贊成者五十人幸反對人數尚多四名此案遂否决不能成立莫泰安以表决大有疑義請再表决簡經綸楊吉陳巽簡數人起而斥駁互爭甚劇幾至用武否决後即日咨送省署朱省長以是案與省庫收入大有關係特依法咨請覆議其文云准貴會咨復以籌餉衛沙捐一案恐民間不能再增負擔請暫緩施行等由查此項衛沙捐驟視之似於民間略增負擔然沙所盜風猩猖獗較之前數年爲尤甚請兵防衛之舉迭有所聞故此舉一方面爲沙所靖盜蹤一方面爲公帑謀增益且屬一次過之事論負擔尚不過重現時庫帑異常支絀籌欵極難此項衛沙捐取之於民還以用之於民而於公家亦得資裨益官廳對於此事實具萬不已之苦衷仍請貴會迅即覆議表决見復以便執行籌語惟某部分議員主張凡屬交議案件一經否决不能引用省會法三十八條要求覆議蓋惟議員提出之案行政官如不以爲然始能適用覆議若行政官交議之案倘被否决亦可提交覆議則行政官之權實非常增大且議會通例凡議員之提議案及人民之請議案如被否决則同一會期不能再行提出行政官之交議案一經否决亦當然不能提出極力反對開議而某一部分之議員則以省長提出之案交令覆議者各省議者各省議會不乏其例惟對於是案則亦絶對不願贊成聲言覆議時應用記名投票如不得三分二以上之同意致此案無法打銷决將贊成抽捐之議員姓名宣布以分涇渭想開議時必有一番大爭執也 
畝捐案　朱省長咨省議會覆議畝捐文云咨請覆議事本月四日准貴會咨覆以田畝捐一案經付財政股審查以爲不可行咨請緩辦等由查粤省連年迭遭水災兵燹民情困苦畝捐本非得已祗以公家財政異常艱窘東挪西撥籌欵萬難現在勉應急需惟從事於借債一借不已繼之以再實成不了之危局故按畝抽捐論負擔雖屬增益而捐欵係一次過之事伹使各盡義務尚足共濟時艱如以原議每畝抽捐四毫爲數較重儘可酌議輕減以紓民力又或以糧有等級由有肥瘠一律抽捐不能平均亦可分定捐數以期允協即或年歲豐歉無定收成多寡難知届時亦可察看情形或免或減分别核辦本省長熟權輕重對於 
 
 
 

Page 7

 
 
此事實以財務艱窘具萬不獲已苦衷仍請貴會體念籌欵爲難復議表决刻日見復實所盼總相應咨復醒查照辦理 
[蕪湖快信]  
　　蕪湖各小輪公司前因剿湖結就開往廬州之小輪均已暫行停班茲聞泰昌源豐兩公司派夥乘新陞財小輪駛往巢湖一帶探視元利小輪沉没狀况及其他小輪爲冰衝傷情形此間近兩日寒署針已升三十三度據目下之氣候觀測巢湖之冰不日即可融解 
皖南宣城南陵一帶地方得雪約三尺有奇河港均結厚冰稻價每石已減至洋一元尙無人問津 
財政廳長因催征錢糧事刻通告各屬凡屬滯納之户即至本年陽歷二月一日起按串票上填列應納數加征二十分之一其加征一五及縣區附加稅並帶征串費均不加收罰欵藉示整頓中仍庽體恤之意 
　　蕪湖前縣議會諸議員日昨集議請願回復地方自治公推王在田赴省參與大會並代表往滬聯合普京請願 
　　安武軍軍而需耿竹畦刻在湖購辦軍米九千包已飭派差輪拖帶民船分運安慶蚌埠兩處以濟０軍食華洋商輪配置護船軍械業經陸軍部擬定辦法日前蕪關徐監督奉倪省長訓令案開准稅務處咨開（上略）凡華洋商輪須配置軍械以爲護船之用者華商應將情由禀由地方長官核准後行關給予牌照方許配置每船所配各色鎗枝至多不得逾十枝之數子彈不得逾二千穎之數但遇必須逾額添置亦可由地方長官酌奪情形准予通融辦理洋商除禀由該管領事照會地方長官核辦外餘均與華商無異倘甲船軍械須託由乙船運交者該商並須於具禀時據實聲明由地方長官另發一護照以爲准予乙船帶運該項軍械進口之憑證並轉行進口之每關知照其餘一切事宜仍照向來辦法辦理惟各關發給此等新配軍械牌照須由該管監督每月彚報一次由本處酌咨陸軍部查核 
[江北工商業之兩大會（冷香）]  
　　省工場開會江蘇省立第四工場開創於民國二年四月間初在城内公濟典内只有藝徒百餘織布機四十具翌年由省公署指撥銅元局房屋五進令其遷入漸次擴充内設染色機織柳條三科所有出品如線緞線氈手提包旅行箱等頗合社會之用其染色機織二科生徒於民國三年一月十日入場肄習及至六年一月十日已届三年故由該場長陳雲章程定於是日午後一時舉行畢業式齊省長電令淮陰縣知事趙邦彦就近蒞會訓詞珊珊來遲直至三時始行開會首由場長報告開會次畢業工徒唱歡迎歌次朱錦紈報告該場成績大概分述場址營業技術三種經過情形及後來希望次場長訓詞勸勉工徒畢業後當端品勤學愛物節儉以免社會輕視而期生活獨立詞畢乃分班授以畢業文憑諸生就座即由趙知事代表省長略言數語令第三科主任聞笠僧捧讀訓詞其聲琅琅次淮揚道公署第四科主任施漱塵代表道尹讀訓詞一遍次第一混成施　外參謀馬甲東代表旅長演說次該旅參謀長朱冏略述軍工兩界與國家强弱之關係復有第二團副官陶冶清演說次巡廻講演團員趙增祜及淮陰縣敎育會代表范某次第演說語近駁詰時壁上時計已丁丁五響工徒代表乃起致答詞主賓行一鞠躬而散此次畢業工徒共五十一人計染色科六人機織科四十五人中有十一人爲私立苦兒院所附學也 
　　大豐廠宴會　清江大豐盈記麵粉公司前以在本縣楊莊蔣永豐等行購麥爲邑人唐治元徐鍎令潘名選張佑等所知以淮陰災荒民食昂貴該廠放價收麥益見抬高特函請淮陰縣知事查禁靖面上似爲公益起見其實未必盡然故該廠經理趙大智竭力請人調和雙方條件許該廠在本地購麥該廠則年予公益捐三千六百千此事旣經提出於是發生該欵用途問題五市二鄉各有主張幾經波折乃協議留爲開辦工廠之用將來果否實行尙難逆料一波未平一波又起忽又因該廠指致函人爲劣紳致有起訴求償之事發生案已訴之縣署忽又消滅其中消息殊爲難知現已准其在本地購麥著爲定案矣該廠因清江人士犧牲民食問題以實力維護實業如此熱腸實不易得爰於一月十日午間柬邀舊學界數十人至廠設筵欵待以答盛情而資聯絡但頗有謝絶者 
[地方通信蘇州]  
　　請欵補助粥廠未准　蘇民李厚福姚千里劉敬禳等發起籌欵開辦半濟粥廠特具禀道尹請求撥欵補助經王道尹批示云該公民等募欵籌辦半濟粥廠熱心週濟惠及窮黎深堪忻慰惟所請轉呈撥欵之處未便以報紙調言冒昧陳請仰該公民等勉爲其難自行勸募吳郡不乏好善之士自可集　成裘也此批 
　　飭議電燈加費　蘇垣振興電燈公司原定章程每盞十六支光每天收燃費大洋四分大光照此遞加刻下該公司以電機物料逐漸加增成本難支故從舊歷明年正月起收燃費暫增八分之一特具禀蘇常道尹核示謂俟物價稍平卽行照減經王可耕補救本無不可惟電燈不獨爲商民所需用軍警市政均有關係價目能否如數增加候交蘇州警察廳吳縣知事會同商務總會公益事務所核議具復再行察辦 
　　崇明沙田爭議之决定　前清時曾有太食州士紳捐助坐落崇明地方之沙田數千畝於蘇城正誼書院以充經費太倉士子可入該院肄業至光復以後書院廢止所有該院之欵産全行併歸吳縣學欵處管理前届民國二年省議會開會時崇明太倉吳縣各議員先後提出議案雙方爭管此項沙田崇明士紳亦具請議案到會請求公斷當經大會多數議决此項沙田應歸吳縣太倉二縣各善堂所有旋卽由會咨請省公署執行惟崇明士紳不服爭執仍力至時越三載迄未照行本届省議會開會又經吳太各縣議員重申請議到會復經大會多數議决仍照上届議决案咨請省長執行想此後當不致再有爭執矣 
[鎭江]  
　　年關防務加嚴　駐鎭陸軍第十九師楊春國師長以舊曆年關將届各砲台恐有疏忽特於日昨親至焦山象山圖山都天廟各砲台查勘一週金壇縣倪知事則因各鄉村鎭梟匪充斥到處設樹聚賭亦於十三號帶本署偵緝隊師船巡視各鄉藉弭隠患　　師校擇定地址　丹徒縣省議員蔣士杰提議在鎭租織第九師範學校已經省會通過現聞擇定城内考棚舊址爲校舍定於舊歷正月問開辦 
[杭州]  
　　會長　　學校　清眞國民學校經費全恃牛　捕助現因署宰稅内廢除牛捐一項故該校經費無着勢肄支持放回敎聯合第一國民學校經費獨力擔任其城外第二校閉仍由各宰坊按刀抽捐津貼 
　　女學演劇熱閙　廣儲門街女子公學附設之平民小學校演　籌欵今日（十三）爲第一日開葛通俗社社員　演珍珠塔全本女賓往觀甚衆自午後二時起至七時止祗演三分之一明後日續演前三日（十三至十五）招待女賓後二日（十六至十七）招待男賓開演再造共和之偉人　鍔 
　　兩淮運使進京　兩淮劉佑常司長四公晋京於十三號鄉江平官輪往浦口改坐火車至徐在徐勾留一日　往北京　陳各事公畢後卽返揚度歲 
[嘉興]  
　　履氷斃命慘聞　嘉興馬軍匯　附近之官蕩於日前極冷時結冰甚厚舟楫不通附近村民之羣兒終日在氷上游戲已有　日孰料日得天氣稍暖冰漸渙釋該兒童等仍結隊遊行𨺗然陷落氷下岸上農民無法撈救竟有六人斃命亦可慘矣 
　　軍民官長晋省道賀　省垣督軍楊善德氏蒞任後禾邑軍民官長若俞肇相統領趙廷玉分統張夢奎知事均於昨日乘車晋省謁見並而禀嘉興防務情形當卷楊督軍面諭各官長對於地方當負維持之責現届冬防吃緊舊歷年關之際宜即回防各治所事云云 
[杭州]  
　　杭垣信局輪船之停班期　杭垣民信局因陰歷年關迫近例須封班故特於昨日邀集全盛福潤協興正大永利各局會議議定下路各埠信件概於陰曆二十三日起一律停班上江各埠信件於陰曆二十五日停寄昨已通告各商家一律接洽又錢江商輪公司曁振新輪船公司杭諸汽輪公司向例每年陰曆除夕前一日停班本届臘月係小建均定於二十八日停班日來上江客人由杭回鄉者絡繹不絶船中甚形擁擠至開班日期則定於陰曆正月初二日並聞紹興越安輪船亦於是日停班 
　　小孩走氷之般鑒　杭城石牌樓娘娘蕩前數日天時奇冷連底氷凍至今未開日昨該處某姓小孩兩人走氷游要不料壓力過重氷塊下陷逃避不及一小孩没頂一小孩頭爲冰塊擱住未溺遭斃幸垃圾夫瞥見喊救撈起後一死一生亦云慘矣 
[廣西]  
　　洋狗坐轎之趣聞　前廣東新會縣知事顔德璋平樂縣人在任貪贓受賄被當地人民禀控經朱省長將顔扣留監押番禺縣署旋即逃脫回桂前月省公署准朱省長電將顔通緝並查封産業即轉電平樂梁知事照辦乃顔已先期聞風逃遁家中貴重器物亦盡裹載而去梁知事於舊曆十月九日率帶警兵至沙子街搜顔住宅僅存有粗重器物多件該警兵等卽盡搬出在沙子街拍賣内有素心蘭花十餘盤鐵牀一架梁知事即令搬回衙門備用此外尙有大洋狗一只始欲用繩牽去奈狗甚大牽之不動梁知事因有其他要公留鄉辦理其僕卽用梁所乘之綠呢大轎將狗　回返至署中各差役急啓中門分班列侍俄見轎内仰臥一狗均甚駭異以爲縣官已化洋狗矣嗣經轎夫說明原因始各釋然一時傳播署内外騰爲笑柄云 
雜評一 
[了而不了（一子）]  
　　中國之事每多了而不了表面上雖了而實際上未了一部分雖了而全部分未了此了而不了之結果必多反覆賞爲中國紛擾之大原因也 
　　夫所以了而不了者以不從根本解决也存得過且過之心無澈底澄清之手段志願與能力薄弱乃爲了而不了之眞因前此内禍之所以屢起外患之所以糾紛皆食其結果也今中央政府之處理内政外交宜痛除此大病然而不能是誠所謂了而不了之中國歟 
 
 
 

Page 8

 
 
   
 
 

Page 9

 
 
[商務]  
國外匯兌　一月十五日 
上海匯至倫敦　（以上海規銀一兩計算） 
銀行電匯　三先令五辦士 
銀行即期　三先令五辦士 
銀行四月期　三先令五辦士二五 
銀行買進四　個月期匯票　三先令六辦士三一二五 
帶根電匯　四月定貨　三先令六辦士四三七五 
又六個月匯票　三先令六辦士七五 
大條銀（現買）　三先人令六辦士五六二五 
上海匯至法國　（以上海規銀百兩計算） 
銀行電匯　四百七十五佛郎 
銀行四個月買進　四百九十一佛郎 
上海匯至紐約　（以上海規銀百兩計算） 
銀行電匯　美金八十一元二五 
銀行買進四　個月期匯票　美金八十三元六二五 
上海匯至香港　（以香港百元合上海規銀） 
銀行電匯　七十兩 
上海匯至印度　（以上海規銀百兩計算） 
銀行電匯　二百四十八個羅比五 
上海匯至日本　（以日洋百元合上海規銀） 
銀行電匯　六十二兩八七五 
[金市]  
昨日磅價縮去二五故二月份標金漲銀三兩上下本月份交易寥寥今將昨日開盤收盤之價列下 
現貨標金　三百零九兩 
沙金合赤　三百十六兩 
足赤條金　三百十五兩 
本月份標金（上午開盤）　三百另七兩 
二月份標金（上午開盤）　三百十二兩三錢 
又　又　（上午收盤）　三百十四兩二錢 
又　又　（下午開盤）　三百十四兩四錢 
又　又　（下午收盤）　三百十四兩六錢 
銀樓門荘首飾足赤金兌出每兩四十七元 
又　收進　每兩　四十三元 
銀樓門荘首飾足紋銀每兩一元六角五分 
[錢市]  
一月十五日上午收盤 
英洋　七錢一分八厘六二五 
龍洋　七錢一分七厘五 
廣東小洋　六錢三分八厘 
江南小洋　六錢三分八厘 
銀拆　五分 
銅元　一百七十七千七百文 
又下午收盤 
英洋　七錢一分八厘半 
龍洋　七錢一分六厘八七五 
廣東小洋　六錢三分七厘半 
江南小洋　六錢三分八厘二五 
銀拆　六分 
銅元　一百七十七千六百文 
錢找　一千二百文 
衣牌　一千二百七十文 
市錢　一百五十千文 
角子　一百十三文 
貼水　十四文 
[股票證券]  
昨日交通公司報告 
藍格志　買　二十二兩 
上海紗廠　又　一百十四兩 
英楂華　又　十兩零六錢 
關平　賣　九兩六錢 
西記　又　八兩 
又證券交易所報告 
四年六厘內國公債　售出　五十七元 
三年六厘內國公債除息又　五十五元 
八厘內國公債　又　七十七元五角 
招商局航產股　購入　一百四十二兩 
交通銀行（庫平）　售出　三十二兩五錢 
通商銀行　購入　四十兩 
漢冶萍　售出　二十元 
浙路證券除四期　又　四十七元 
蘇路證券除七期　又　三十九元 
浙江興業銀行（已繳三期）購入九五折 
[米市]  
近兩日滬南米市銷路因值年關較前減少故粳米之價跌落一角五分至一角不等羅稻亦跌一角之譜惟白元銷路暢旺市價堅昂昨日內地各處米船到者約有二十餘艘客稻由天津幫源泰義謙益立豐等號向長餘等行辦去一千四百包其價平定茲將市上開出大盤行情錄下 
錫幫機粳　每石洋六元七角 
常幫機粳　六元七角 
常幫廠機元　六元九角 
唯亭廠機粳　六元五角 
角裏廠機粳　六元五角 
又　陰元　六元六角五分 
又　機大子尖　六元 
松江廠晚粳　六元三角 
嘉興廠棧洋尖　六元二角 
蘇同廠機粳　六元五角 
常幫船機粳　六元五角次六元三角五分 
江陰船機粳　六元五角 
正義船機粳　六元五角 
又　機尖　六元 
常錫幫船機元　六元九角 
青角船機早粳　六元三角 
又　白陰　六元六角五分 
又　大子尖　六元 
黎裏船機粳　六元一角 
北壩船機粳　六元一角 
松江船機粳　六元三角 
無錫船機洋尖　六元 
六直船白粳　六元 
周荘船白粳　六元一角 
崑山廠機粳　六元三角 
又　洋尖　六元一角 
蘇同協豐廠機粳　六元七角 
蘇同三豐廠機粳　六元七角 
昨日閘北祇到朱家角米船三四只常幫船仍未到申故價難平落今將恒隆錢恒泰德大公恒德豐合記等行售開之價錄下 
季金安船機白粳　六元七角五分 
周金壽船機白粳　六元七角二分 
張立成船機白粳　六元七角五分 
唐上珍船機白粳　六元四角五分 
錢寶生船機白粳　六元四角五分 
許錫卿船機白粳　六元三角五分 
錢大毛船機白粳　六元五角 
平文卿船機白粳　六元三角 
瞿成記廠機粳　六元七角五分 
又　機客尖　五元三角 
協豐廠機粳　六元八角 
鎮昌廠機粳　六元七角 
又　機客尖　五元三角五分 
源昌廠機粳　六元七角 
又　機客尖　五元四角 
元生東廠機客尖　五元四角 
中各廠機客尖　五元三角 
振興廠機粳　六元六角 
裕通廠機粳　六元六角 
恒昌廠機粳　六元六角 
永大昌廠機客尖　五元四角 
張寶泰戶機白元　七元三角 
[雜糧]  
昨日廣幫辦進大連黃荳四百包本街某麵廠辦進橫橋小麥三百包荳腐作辦進漢口荳溝五百包其價如下 
漢口溝荳　每擔銀　二兩七錢八分 
大連黃荳　二兩八錢三分 
橫橋小麥　三兩一錢八分 
[本機布]  
邇日廠盤甚大各字號因成本攸關不能賤售惟客幫交易日稀內恐無大宗交易今將市價錄下 
十六磅湖北天字　每疋銀五兩一錢五分 
又　公益藍馬　每疋銀四兩九錢 
又　大生魁星　四兩九錢 
又　九鼎　四兩九錢五分 
又　九天　四兩九錢五分 
又　三新天字　四兩九錢 
十五磅大生壽星　四兩六錢五分 
又　雙翼　四兩六錢 
又　藍馬　四兩六錢 
十四磅半三馬頭　四兩五錢七五 
又　星鹿甲　四兩五錢七五 
十四磅喂馬　四兩四錢 
又　牧羊　四兩三錢五分 
又　恭喜　四兩三錢 
又　雙馬頭　四兩三錢 
又　猴馬　四兩一錢七五 
又　藍馬　四兩三錢 
又　和合　四兩二錢七五 
十三磅雙馬　四兩一錢 
又　雙象　四兩另五分 
又　新雙鹿　四兩另五分 
又　藍馬　四兩 
又　劉海　四兩 
又　三虎　四兩 
十二磅三魚　三兩八錢二五 
又　大虎　三兩七錢五分 
又　四盆菓　三两八钱 
又　丹鳳　三兩八錢 
又　藍圈馬　三兩七錢五分 
又　馬熊　三兩八錢 
十一磅半藍馬　三兩七錢五分 
又　丹鳳　三兩七錢 
又　圈三兔　三兩五錢五分 
[花衣]  
邇因紗價尚堅且各廠存紗不多故花價亦漲昨日德大廠辦進南市本花二百包三新廠辦進通州上沙下沙五百包其價錄下 
通州上沙花　送廠　每擔二十五兩八錢 
通州下沙花　送廠　二十四兩八錢 
又　棧房過磅　二十四兩四錢 
火機花衣　期貨　二十三兩五錢 
南北統牌　二十三兩 
餘姚花衣　二十一兩四錢 
太倉墨核花　二十四兩六錢 
[棉紗]  
昨係星期一磅價縮去二五以致本紗暨印度紗之價漲銀二錢五分至五錢惟日本之三品價跌去二元有零故　紗之價平平至客幫交易祇有崇明幫辦進十四去（小包）寶鼎一二十包同行售開十六支人鐘飛馬小包數十包今將價格錄下 
二十支財神　每包銀　一百十四兩二錢五分 
二十支水月　大包　一百十八兩 
十六支藍魚　每包銀　一百十三兩 
十六去福島　一百十二兩二錢五分 
十六支立馬　一百十二兩七錢五分 
十六支三馬　一百十一兩五分 
十六支雙虎　大包　一百零六兩七錢五分 
十六支水月　一百十兩 
十六支丹鳳　一百零四兩七錢五分 
十六支文明結婚　一百零六兩五錢 
十六支西湖　一百零四兩五錢 
十六支牧羊　一百零六兩五錢 
十六支水月　現填小包　一百零六兩七錢五分 
十六支雙虎　一百零三兩二錢五分 
十六支寶鼎　一百零三兩七錢五分 
十六支人鐘　一百零三兩五錢 
十六支飛馬　一百零三兩五錢 
十六支雲鶴　一百零二兩五錢 
十六支電車　一百零二兩二錢五分 
十四支聚寶盆　大包　九十六兩 
十四支鐵毛　一百兩 
十四支雲鶴　九十七兩五錢 
十四支藍圖龍　九十九兩 
十四支水月　小包　一百零一兩五錢 
十四支胭脂虎　一百零一兩 
十四支文明結婚　一百零一兩 
十四支丹鳳　九十九兩二錢五分 
十四支寶鼎　一百兩 
十四支飛馬　一百兩 
十四支雙虎　一百零一兩五錢 
十四支電車　九十八兩 
十四支牧羊　一百零一兩五錢 
十二支天官　小包　九十六兩 
十二支鐵毛　九十七兩 
十二支紅大班　每包銀　九十二兩五錢 
十二支花園　九十一兩 
十二支夫婦圖　九十一兩二錢五分 
十二支九星球　九十一兩五錢 
十二支金寶星　九十三兩 
十二支日報館　九十兩零五錢 
十二支綠雙館　九十一兩 
十支彩洋房　九十三兩七錢五分 
十支送子　九十三兩 
十支唐僧　九十七兩 
十支牛耕田　九十六兩 
十支荷蜂　九十二兩二錢五分 
十支雙人跳戲　九十二兩 
十支目蓮圖　九十四兩 
十支貴妃　九十二兩五錢 
十支國旗　九十二兩 
十支雙同人　八十九兩 
[火油]  
昨日各火油棧售開之價 
美孚老牌　每箱洋　五元四角二分 
又　虎牌　五元三角二分 
又　鷹牌　五元另二分 
又　鷹牌散艙　四元三角二分 
亞細亞魚牌　五元四角二分 
又　僧帽牌　五元另二分 
又　又散艙　四元二角二分 
德士古紅星老牌　五元四角二分 
又　幸福老牌　五元三角二分　 
[輪船進出口日期]  
一月十五日禮拜一進口 
張家口　由汕頭　太古公司 
山東　由香港　太古公司 
同華　由煙臺　招商總局 
榊丸　由大連　南滿洲社 
小野丸　由青島　南滿洲社 
襄陽丸　由長江　日清公司 
佛山丸　由日本　郵船會社 
天潮丸　由青島　南滿洲社 
一月十六日禮拜二出口 
大貞丸　開往長江　日清公司 
江天　開往寧波　招商總局 
長安　開往長江　鴻安公司 
愛仁　開往煙臺　招商總局 
一月十七日禮拜三出口 
江寬　開往長江　招商總局 
襄陽丸　開往長江　日清公司 
一月十八日禮拜四出口 
江華　開往長江　招商總局 
大福丸　開往長江　日清公司 
一月二十日禮拜六出口 
南陽丸　開往長江　日清公司 
[華大寶利魚肝油]  
絕無腥氣　其味甘美　 
紅紙包面　監紙包面 
華大寶利醫生　 
新發明無腥氣鰵魚肝油 
今天下魚油之名甚屬不少總不免或偏於燥或仿於膩豈能得盡善盡美哉華大寶利醫生研究新法得其妙製并用麥精能使此油絕無腥氣附以養身之藥品令食者樂於適口毫無腥膩之弊庶可以療肺部而滋臟腑專治房事過度吐血咳嗽風　勞苦三日嚴寒及有痰而咳無痰而嗽憂鬰太甚以致成癆者均可治之毋論男婦老少及小孩服之皆見奇效確與別家不同用誌數言俾食勞魚肝油者知所採擇也　華大寶利之鰵魚肝油經蒙法京及羅馬國獎賞金功牌一面為證英美國醫報紙登載論及華大寶利用正鰵魚肝油所製價廉貨美誠寰球上獨一無二之鰵魚肝油也如有接洽者請至上海圓明園路四號五號愼昌洋行三層樓藥料間可也 
本埠外埠各大藥房均有寄售 
未服之先疾病憂鬰　旣服之後康健歡樂 
食華大寶利藍色紙鰵魚肝油可令人身體肥壯 
人之強弱肥瘦雖關先天之稟赋實由後天之栽培見有體質尩贏形枯骨瘦一經補養不數月內頓見膨然肥壯前後知出兩人雖曰天授豈非人事哉然補養之至速功效之最大孰有如華大寶利之藍色紙鰵魚肝油者此油也經秘法製煉成汁潤而不膩香而不腥食之旣久漸見四肢百體氣血充盈弱者可轉為壯瘦者可轉為肥蓋此油擅能補氣補血旣壯旺則充肌熱肉面目日見其光華氣旣充周則活絡舒筋精神日形其康健且能益陽煖腎將來多男有慶可操左券此皆寔而有徴之奇效證書充棟非大言欺世者比也 
食華大寶利紅色紙鰵魚肝油可兼療內傷之病 
內傷一症可由而起皆因咳嗽日久肺葉焦金被火刑日漸損壞故成內傷之症患此症者每嘆不起緣此症倘用別藥療治辛溫澡烈均不能堪所以成功者鮮夫治此症必兼養陰固本乃能痊癒如華大寶利之紅紙包面鰵魚肝油係加入幾阿蘇并怪阿蘇確能養血潤肺固氣提神溫而不潤而不燥且經製煉成汁入口不腥內傷者多食之漸覺氣血回元咳嗽日少全無火　痰血何由而生久之更覺體質堅強精神煥發觀此情形眞令婦子家人喜溢眉宇者換骨無異金丹愼勿舍此而別求他藥也但購買此油必認明紅紙包面者不至為人所誤 
 
 

Page 10

 
 
本埠新聞 
　　丙辰年滬濱大事記（二四月） 
　　初一夜　閘北崗警在麥拿里一帶開鎗撃斃日本人西洋人各一及郵差王裕品女學生倪碧城又鎗傷中西男女九人南市電燈線捐壞南半城同時昏暗當道禁止交通虹口葉蓬生家被搶 
　　初二日駐淞軍隊由錫回防 
　　初三日有北軍五百餘名來滬夜黨人襲攻策電兵輪失敗被獲六人死多人 
　　初五日屈映光來滬黨人李炳義被拘省敎育會敎育講演練習所舉行畢業式 
　　初六日住居篾竹街荷花池婦人萬張氏被房客沈某戳斃兇手亦自戕 
　　初七日北江西路某姓家被搶蔣尊簋回籍過滬夜潮州會館開會議阻招商局載兵赴厦立興公司湖州班小輪載銀赴湖在江浙交界被梟匪攔刦 
初九日鎗斃盜犯孟瑞友 
　　初十日殖邊銀行起擠兌風潮楊護軍使派趙參謀長赴寗會議袁氏退位問題夜新閘路周子卿顧震浩二家被搶 
　　十一日中交兩行接到國務院停止兌現令上海中國銀行股東會盡力維持照常兌現輟業船員與兩公司約定條件照常供職浦東矮櫈橋陸阿虎家被盜開鎗撃傷陸楊氏 
　　十二日交通銀行停止兌現各中學校在約翰操場比賽運動 
　　十三日是日星期銀行例均休息中國銀行創例兌現半日甯紹輪船公司開股東大會選改董事七人軍警各機關據探報黨人韓恢定明日在城内舉火起事卽飭所屬防範庚紹儀譚延闓張繼湯化龍假匯中旅館開代大會 
　　十四日閘北又下戒嚴令 
　　十五日殖邊銀行宣布暫停兌現福安兵輪運送北洋鹽巡隊三營赴閩夜法大馬路湶源押店被盜華捕擒獲盜匪汪裕芝 
　　十六日梟匪在楊樹浦東港口與緝私隊拒敵獲匪四名夜盜匪圖刦法大馬路震和銀樓被探拘獲一名 
　　十七日沈知事接具名陳聯奎陳聯芳陳龍生等函催促宣告獨立限三日答覆飛行家譚根來滬夜民黨要人陳其美被剌殞命 
　　十八日旅滬蘇省各縣士紳發起地方維持會（此則依登報日列入）劉冠雄由閩來滬太古公司之金陵輪船在江陰失愼焚燬夜海甯路顧玉林家被搶 
　　十九夜浦東大火 
　　二十日滬商會電促袁氏退位又袋角某舊貨店爆發炸彈炸傷店夥一人劉冠雄回京夜美國巴女士在寰球學生會演講蒙氏敎具 
　　二十二日萬國團中華隊舉行成立十週紀念會改判假檢察官許衡刑期爲監禁三年 
　　二十三日善鐘路劉家宅沈桂堂被搶 
　　二十四日黄興來滬夜愛文義路莊良華家被搶　　二十五日鎗斃盜犯張阿福 
　　二十六日滬寗滬杭接軌工程告竣　總商會第十届選舉會 
董揭曉 
　　二十七日第二師開運動會 
　　二十八日菜市街寳裕里何蓮卿家被搶 
　　二十九日派兵一營駐紮楓涇部令禁止現洋出省滬商請商會電禀巡按轉請收回成命又有北兵數百名到滬（此三則依登報日列入）總商會舉定宋漢章陳潤夫爲正副會長鎗斃盜犯王樓春張金之 
梁啓超來滬 
[五月]  
　　初一日會丈局遷入交涉署夜浦東居家橋朱和尙家被盜刃傷同居姚某 
　　初二日王湘生王文桃侵入霞飛路仁和里管子敬家刃傷傭人張二左肋殞命旋被安南捕將兩王拘獲八長渡渡船被小輪碰捅溺斃搭客六人 
　　初三日地方持會電甯請弛禁現銀出省 
　　初四日夜浦東西溝林世昌家平橋路脩德里接匿名信及假炸彈黨人鄭光才劉天福被拘 
　　初六日本埠得袁世凱於上午十時逝世之耗傍晚七時官廳接國務院通電黎副總統於七日接大總統職權黨人陸筱淵被拘 
　　初七日卽陽歷六月七日各界升旗慶祝黎總統就任馮軍督飭設稽查機關兩院議員在唐紹儀家開會 
　　初八日地方維持會再請取消禁止現銀出省護軍使署據探報告黨人又欲於是晚起事通飭嚴防 
　　初九日夜北成都路久興里張恒源號被人抛擲炸彈 
　　初十日軍署接川陜两省取消獨立電　　夜兆豐路壽筱伯家及浦東李家宅李松林家均被搶 
　　十一日小販姚西泉在途拾獲洋鐵罐置於擔内詎係炸彈突然炸裂姚炸去左手並傷行人江榮康省敎育會電省請發省校經費滬杭始通貨車總商會議决電請北京撥欵令交行兌現范源濓湯化龍谷鍾秀張繼應黎總統召北上 
　　十三日招商局前因北京扣輪裝兵停駛津粤兩埠航路於是日始行恢復龍華火藥庫黑藥房轟發炸斃小工三人川省商電始通夜北京路萬姓被擒 
　　十五日中國銀行商股聯合會成立開會 
　　十六日總商會開會歡迎美國實業家羅斯　　十七日公共租界救火會慶祝五十週年紀念巡警郭湘珍棄職濳逃白爾路吳仲筱家傭婦侯氏被人勒斃夜廣東路大昌芝罘路泰茂生兩烟紙店及北京路洽茂烟膏店均被盜楊樹浦茂興街火警燬屋十二幢斃學徒兩名 
　　十八日滬杭客車始通護軍使署開軍事茶話會公共租界破獲專寫揑名嚇詐信之機關閘北大統路火警燬樓房十七幢駐楓車隊回滬 
　　二十日參衆兩通電各議員於陽曆六月三十日以前集滬七月十日開會夜白克路吳伯英家被搶 
　　二十一日總統特派員張國淦抵滬取消禁止現銀出境鎗斃盜犯王秀卿 
二十三日西門外壽祥里破獲私鑄銅洋機關獲一人夜白克路修德里紀梅順家被搶法捕房越捕在薩坡賽路被匪徒開鎗撃傷手掌旋由他捕拘獲四人 
　　二十四日財政廳息借漕糧稅欵 
　　二十五日海軍第一艦隊集中吳淞口外由李鼎新等宣言加入護國軍西姚家弄李達夫家有人送楊梅一簍 
内有炸彈兩枚 
　　二十六日護軍使署開特别軍事會議 
　　二十八日夜台灣路尹陳氏家北海路萬森醬園均被搶 
　　二十九日海軍上將薩鎭氷來滬霞飛路鼎慶里有人製造炸彈轟發炸傷六人五人殞命北山東路悅昌號接恐嚇索詐信並附炸彈數枚 
[六月]  
　　初一日公共租界第三次抽簽禁閉烟膏土店一百三十七家 
　　初二日駐京美使來滬 
　　初三日麥賽而蒂羅路爆裂炸彈炸斃一人傷男女五人小孩三口白爾路亦發現炸彈二十一枚傷八人夜浙江路漢口路轉角盛昌烟紙店及山海關路沈木記家均被被刦盛昌店主張瑞祥被盜鎗撃洞穿左臂 
　　初四日楊護軍使接呂浙督主張撤消軍務院電省視學郟鼎元來滬 
　　初五日美國官商慶賀開國紀念江海關封關一天滬上發現新銀角各小錢莊以其銀色不足停止收用南市賴義碼頭費巧根拾獲洋鐵盒詎内藏炸彈突然炸裂傷兩手及頭面等處 
　　初六日道縣兩署接召集國會議員通電夜卞德路祥福里吳廋樓家被搶 
　　初七日縣敎育會組織短期講演會提倡應用體育研究敎育適宜方法定陽曆七月三十日爲始講演兩星期夜立康小輪在石湖蕩西珠橋附近遇盜經水警鎗划巡官張丹秋兜捕被匪開鎗撃傷並斃水警一名海軍次長李和來滬 
　　初八日滬杭車行之特别快車在嘉善站出軌夜北康家弄徐德卿樹柴店及三泰路馬叔平家均被搶 
　　初九日撤消檢查郵件傍晚市間忽起不用滙豐鈔票之謡言 
　　初十日是日爲星期日錢行例均休息滙豐銀行因市上謡傳特託南北各錢莊氏工兌鈔票江蘇省議員組織省會通信處烟酒聯合會開第一次常會湘省議員歡迎黄克强地方維持會致電政府請恢復自治召集省會撤調防軍 
　　十一日滙豐鈔票照常流通軍警取消戒嚴國會議員歡宴黄克强於滙中西旅館 
　　十二日開釋襲撃策電兵繿之黨人二十八名各省國會議員假一枝香開會歡迎褚輔成常恒芳軍署裁撤軍事偵探 
　　十三日新普慶里陳翰甫嫁被搶 
　　十四日商界得天津中國銀行於本日開兌消息唐紹儀黄興等歡送國會議員於滙中飯店法公廨省釋黨人梁忠漢瞿嚴川李容生及前愛國報主任徐建侯海軍通電取消獨立夜朱家宅路孟慶祥家被搶 
　　十五日法國官商慶祝改立共和紀念楊護軍使飭軍法科長壯政治犯三十八人開釋並酌給川資阿拉白斯脫路陳姓家被搶美領歡送美國商務委員阿拿爾於滙中飯店 
　　十六日撤消偵緝公所各市鄉經董在縣署議决動用積榖欵項二萬五千元借給籽糧霪雨連綿農田積水市鄉經董禀請飭各小輪停駛以保圩堤法大馬路昇平里某姓家被盜鎗傷事主右臂由探追獲方濟一名 
　　十七日浦東查獲盜匪蕭維秀等六人並手鎗一支子彈多粒夜錢家蕩陸海朝家被搶被探拘獲謝福生等六人嗣又獲盜首張增英等三人又虹口百老滙路杜梅叔家被盜經包探拿獲殷石甫並嫌疑人四名 
　　十八日平民促新社等歡迎出獄黨人浙江呂督軍來滬住居新閘路爲舊貨生意之沈茂在跑馬廳拾獲洋鐵罐兩個携回開看詎係炸彈當卽炸裂傷沈十指及同居婦人足骨夜重慶路陸愼言家白克路趙義倫家均被搶 
　　十九日呂督軍回杭楊護軍使接廣西取消獨立通電 
　　二十日省敎育會歡宴國會議員 
　　二十一日引翔港巡警王德賢見王瓜棚内暗伏多人號召鄰崗捕拿詎匪開鎗王被撃傷殞命尙有一警亦被鎗傷旋獲馬姓一名省立第五工場開成立會水警拘獲搶刦立康小輪之方福卿好看阿妹二人 
　　二十二夜新内務長孫洪伊北上白克路謝廷湘家被搶 
　　二十三日滬杭四等車通行夜淡水路沈文秀家被搶　　二十四日廢止檢查郵電之奬懲規則法捕房焚燬私土料膏旅滬閩人開會議拒北兵入閩 
　　二十五日楊護軍使請陸軍部取消防守司令名義 
　　二十六日中華民國革命黨本部通告停止黨務夜愛而近路李祥甫家被搶 
　　二十七日撤消滬杭路線檢查處動用積榖欵項因穆抒齋反對打消厦門路沈善徵家有匪圖劫被探夥拘獲楊金德一名夜王正廷吳景溓乘車北上 
　　二十八日詹大悲出獄喇格納路大德里胡靜波家被盜探捕獲盜五名鎗斃盜犯朱松泉朱富全張富春 
　　三十日裁撤軍政執法處（依登報日列入）大通路祥鑫里林雲洲家被搶 
[内河船隻尙未盡通]  
　　邇來蘇州常熟崑山及珠家角等處因天氣嚴寒河港氷斷以致各項船隻不能往來惟近兩日朱家角黄渡一帶之冰已漸融化船隻勉强可通該處米船亦已陸續到滬而崑山靑陽港之冰依舊堅結大小船隻仍不能通行蕩口常熟内河小輪現仍停駛滬上近日食米全賴滬寗火車由無錫載來白梗糙粳以應市面至客秈一項前昨兩日亦由火車載來蕪湖尖米四五萬石故昨日尖米價每石跌去一角有零粳米來貨雖少因銷場呆滯價尙平定並聞客秈於年内尙有續到因長江産米之區收數甚佳銀根奇緊是以紛紛運滬銷售云 
[廠布營業之概况]  
　　近年以來江陰常熟南翔嘉定曁本埠浦東閘北等處各布廠所出之絲光布色格布白條布澄被面等頗爲發達惟今庚統年之營業不及上年之佳緣四川帮向銷翁寅記之絲光布春夏間受北軍與雲南義軍在成都戰事之影響遂致停頓至秋冬兩季雖見活動銀根旋又奇緊况原料紗線之成本甚大絲光線向售一百六十餘兩今則漲至二百零八九兩小包十六支紗上年底九十兩今則一百零四兩所以業此者鮮有獲利惟江陰滙綸廠飛馬牌色格布灰平布白格白條等布銷於新加坡廣東烟台一帶者尙稱不惡然營業較上年亦已減去十分之三故袛敷官利而無餘利甚餘日升華澄東昇立澄德華華昌理華等廠尙佳因未受客帮倒賬之影響也至來春紅盤尙須加增因顔料價雖不及去冬之昻而紗線則漲起一分多鈿云 
[炸彈堖入菜館]  
　　公共租界湖北路（卽大新街）迎春坊一弄口悅賓樓京菜館三號房間内昨晚六句餘鐘有耿姓請客正在坐席突有人在該菜館門首將炸彈一枚向三號房間抛擲顿時爆裂炸碎玻璃窗二扇共碎玻璃六方幸而窻外遮有鐵絲網並未傷人惟當炸彈爆裂時聲若巨雷耿姓賓主受驚不淺旋經該管老閘捕房得悉由捕頭開立根（譯音）親自督同中西包探前往查勘一週並在該處檢得彈壳數片帶回捕房以資研究並飭通班中西探捕跴緝擲彈之人務獲解究 
[交涉署歡宴俄公使]  
　　昨日（即十五號）下午一時驻滬楊交涉員特備上等西餐就本署西花廳欵宴駐京俄國公使庫達攝福君並邀在滬中西人士陪宴兹將種種情形錄後 
　　會讌時之盛况是日十二時許庫公使偕同駐滬俄總領事格萊思副領事喀君同乘汽車而至由楊君親自招待彼此握手爲禮先延入招待室欵以茶點移時復導入後進西廳大餐問就座共設四席陳設極爲優美各餐樹均置鮮花輝煌奪目　　中西官之陪讌　是日與宴者中國官場如新任護軍使盧永祥滬海徐道尹海關施監督上海縣沈知事外國官場如駐滬美總領事薩門斯君英總領事法磊斯君法總領事那君均分别招待入蘳 
　　交涉員之演說　酒將及半當由楊君起立操俄語演說略謂此次庫公使因參與新築領事署落成禮來滬余（楊君自稱）曩在京師與貴公使友善今幸來滬敬表歡迎之意云云 
　　俄公使之答詞　庫君答詞略謂余此次來滬沿途觀覽一切覽贵國近年來進步甚速及至抵滬極蒙貴國官商歡迎尤應表示謝意云云 
　　散席後之餘聞　賓主交歡直至下午二時始散聞庫君今日尙擬赴杭觀覽西湖風景昨楊交涉員已通函滬杭路局備車迎候一面轉電浙當道招待以敦睦誼 
[總商會歡讌美國官商（二）]  
　　威廉斯君演說詞續稿 
　　美國尋常工人工作一星期可得工資約墨洋十六七元從經濟觀念點言之美國每一星期爲每一千萬工人開闢一萬三千五百萬元之循環資財此循環資財者乃美國基本資財之一也貴國苟改良苦力現狀亦何嘗不可致此貴國工界經濟情形有一分之進步則貴國卽可多一分之循環資財矣若余今夕僅發批評之空言而不發實際上之改革意見則余所言未敢自信確有根據蓋批評之空言不費腦力而實際之意見須有見解也貴國人民約在四五萬萬之問不有一種資財何以養此衆庶此種資財爲何吾人可名之曰工之資財貴國以農立國農事似頗發達惟農業之性質究未能使全國之人盡從事於此雖然貴國又有一資財焉不過深藏他下耳貴國富於天然利源如煤鐵金銅等鑛苟能發展適當則貴國將來之富强將於此基之矣貴國所有各資財之原素將何以遵科學之手續而併合之以發生製造貨品之資財是爲貴國商人與政府之及有思想者職當研究者也貨品旣已製造諸君可以此先供給本國之所需後以餘者運輸外洋自能循天然之公例吸收他國之金錢惟欲達此地位自必開浚河道備置汽船修築大路敷設鐵道建立工廠起築鋼廠利用水力並振興各種實業而後可又不獨僅發展礦産已也欲興辦上述諸大事業自必需用外來之大宗財力而後可至是難題乃發生矣此問題維何則即諸君何以使貴國擔保品有吸引外國資本家之投資是已余敢爲根本上之答語曰是在諸君穏固貴國政府而已貴國政體更新民國成立余不欲評論共和政體之優劣惟共和政體苟能措置適當固佘所極端主張者顧共和政體果如何而可成功 
 
 
 

Page 11

 
 
　　乎貴國人士果欲使其成功則當知政府之改革必當從選舉權而來不當由觖望及革命而來今日貴國擔保品所以不爲外人歡迎者其故無他不過以貴國政府之不穏定而已苟能由不穏定而趨於穏定余敢料中國無論在外國發行何種債劵定不難募成蓋投資者之投資與否視中國强固政府穏定與否而定使中國果强固政府果穏定也則投資者心中之最大擔保品亦在斯矣惟貴國以擔保品向外國借債時務宜愼重勿以讓與權含有防碍中國將來發來發展之性質者給與外人亦勿濫借能使陰謀國藉端侵佔貴國土地之債欵中國素爲中國人之國自當永爲中國人之國第余於游歷各戰國時覺歐洲各國雖專注於自已之困難然猶注目於貴國今日者誠貴國在世界法庭之前任其裁判之日也貴國人士其可不贊助政府使其成功乎貴國字典中不可有失敗之字否則罡風將起政府將如紙鳶被捲至九霄雲外而所留於諸君之手中者則僅剩一空索永爲紙鳶一去不復返之紀念物而已此余所不得不爲諸君警告者也余非敝國政府之代表但爲敝國商界之代表今余可以極懇切之詞爲諸君告白敝國人民莫不願助貴國且願貴國强盛並祝貴國國旗飛揚於程度日高文化日新之中國之上而貴國得於世界各國中高列於其應有之地位焉 
[商界對於檢查印花之恐慌]  
　　舉行印花稅大檢查一事已由淞滬警察廳長令知所屬各區署所遵派巡官率警至各舖商分别檢查兹聞本埠各業商人對於檢查一事恐有騷擾值此聆陰曆年關正結束帳欵之際是以相繼函請縣商會轉請淞滬警察廳長令知各該署所緩至舊曆明年正月間舉行不知能邀准否 
[周涇港車站被刧之報告]  
　　滬甯鐵路車務處昨接周涇港車站徐站長電稱昨晚十二時許有口操湖南土音盜匪多人一擁到站用石鐘開站長臥室房門搜刦票欵及零星財物约诬一百數十元又將站長薪洋並皮袍等件搜括一空向鐵路從容而去報請飭巡查缉等語卽經車務處呈報鍾局長請爲核辦同日又接無錫巡官報同前情並經會同無錫知事當場履勘通飭警探一律嚴密偵緝等情鍾局長以事關盜刦車站案情重要業已分函水陸軍警曁無錫縣知事協同查緝務獲究懲聞周涇港車站並無駐站防兵冬防吃緊未免空虚徐站長擬請車務處轉呈局長設法函商蘇錫軍警長官派兵保護以資鎭攝未知能准如所請否 
[愷自邇路居民被盜]  
　　前晚八點半時有操崇明口音之盜匪十人至法新租界愷自邇路永樂里三號門牌陳明蓀家後門以問信爲由敲門入内兩匪在門外把風兩匪守在客堂六匪持手鎗五支一擁登樓嚇禁聲張當將皮箱　開搜刦金練金戒等物及銀洋兩元銅元六百枚共計值洋二百餘元該匪等携贓逸去後陳明蓀急吹警笛喊適探目沈德福包探任水揚梁大寳巡緝經過聞聲追拿後至長浜路英法交界地方拘獲金三郎杜三郎兩人解入嵩山路捕房當傳事主到來指認實係同搶之匪無訛旋卽轉解大自鳴鐘捕房聽候錄供解廨訊辦 
[破獲浦東盜案]  
　　浦東南滙縣境東新河地方某姓家於本月初被盜搶刦銀洋衣服首飭等物該事主曾經投報南滙縣署請緝追贓在案前日經浦東三林塘第五區警察所偵探任海潮在三林塘王家渡龐家宅地方緝獲是案盜犯本地人王阿榮姚俊卿二名解經該所王區員提訊後指獲同黨余阿根周阿生等訊認夥刧得贓分用不諱起到原贓多件昨日王區員備文派警士一排荷鎗將該盜犯王阿榮姚俊卿余阿根周阿生等四名連同原贓一併押解上海縣地方警察事務所請爲訊辦當由景警佐諭飭暫行拘留聽候豫審核辦 
[浦東又出盜案]  
　　浦東洋涇鎭左近東戚家廟地方有向在浦西裕和公報關行内執業之金長生家於前日夜半時突來口操客音之盜匪十餘人撞門入室各出利刃恫嚇家中婦女均被該盜等用麻繩綑翻箱倒篋搜刦銀洋五十元田單四紙以及衣服首飾約值二百餘金携贓而去昨經金之家人赴金處訴知一切以便報警飭緝 
[偵獲傷害同黨之盜匪]  
　　虹口哈爾濱捕房華探目劉森堂偵悉江北人張壽之奚福海二人曾於西曆去年十二月七號持械刦僑居江灣某西人家值洋三百五十元之金飾當因分贓不匀將同黨俞六撃斃逃匿虹口前日經該探目禀明捕頭協同西探前往將張奚兩人緝獲昨解公共公廨請究據劉探目投訴前並稱盜黨俞六經被告等在閘北華界撃斃已由檢察廳驗明收殮惟尙有同黨未獲請爲展期開審會員王肇之君商之英白副領事判張奚兩被告押候補提同黨到案併究 
[第八師南下之眞相]  
　　近日外間傳說陸軍第八師全軍奉命由北南下擬駐滬地等語茲悉陸軍第八師師長李長泰所部各軍原駐天津馬廠地方此次奉令開差實係調駐南京並非來滬茲將調防原由探錄於下前直隸混成旅旅自劉訓所部之步砲各軍原駐直省前於二次革命時隨馮督軍南下劉旅長奉命委任爲海州鎭守使其部下之軍隊分駐於甯省一帶兹因駐於吳淞要口之第十師所部第三十九團將次調往龍華馮副總統以吳淞要口非有重兵駐紥不足以資鎭懾是以擬將劉訓所部之一混成旅全軍派駐吳淞一面商由陸軍部改調第八師來寗填紥云 
[烟土混充高粱酒]  
　　山東人林鎭海奉天人許才近由海參威大宗斯波土裝入牛莊高粱墵商朦混報關夾帶來滬前日抵埠時經江海關扦巡查悉禀奉稅務司咨照總巡捕房派探將林許兩人連同私土一併拘留昨解公共公廨請究據江海關代表律師上堂譯稱被告等不但偷漏稅餉且將違禁品朦混報關請爲嚴究會審員王肇之商之英領白君判被告押候特别訂期會訊 
[警察官吏禁入黨會]  
　　淞滬警廳奉省長訓令云案准内務部咨開承准國務院函開據直隸警務處長楊以德條陳管見數則内有警察宜禁入黨會一條所陳不爲無見尙堪採擇鈔錄原文函交酌奪辦理等因到部查原文内稱軍警者保國衛民者也以保護人民爲義務以服從命令爲天職無入黨入會之必要至警察與人民接近擔負維持治安之責任尤當協力同心共勤職務設有黨會之束縳必至各有政見各有宗旨團體所關不能統一遇有事故甚或互生意見不能和衷共濟况今日黨中魁傑關懷時局皆以不黨爲宗纪可見黨會之不盡適宜於政治擬請嚴申禁令剴切宣示庶免意見而泯紛歧等語查本部前於二年九月間曾以各地方警察官吏往往有加入政黨者當經通令京外警察長官一體查禁在案文又查治安警察法第八條亦有警察官吏不得加入政治結社之規定凡屬警察官吏自應遵守兹准前因相應咨行貴省長查照通飭所屬警察在職人員一體遵照可也等因准此合亟訓令仰卽一體遵照 
[索還駐紥警隊之課堂]  
　　上海市學務委員賈豐芸昨致淞滬警察廳函云逕啓者上海市立朝宗初等小學前因在戒嚴時期由貴廳派駐保安警察隊入校居住借用課堂等數間現在時已解嚴該校將放寒假預備添招學生增設級數所有居住該校之警隊擬請知照於陰層年内遷去以便修理布置實爲公便 
[緝獲避匿租界之兇手]  
　　揚州人王三仔於本月十三號在閘北寶興路將工人張阿杏毆傷逃匿租界當由該處警察將張車送醫院醫治無效身死業已報官相騐前日王在虹口被美捕房包探蔣阿林緝獲昨解公共公廨經中西官訊知出事地點係在華界判王函送寶山縣知事署歸案訊辦 
[男女各校紀事]  
　　學生會日校　寰球中國學生會日校昨晨舉行寒假禮校中陳列各生書畫等成績觀者咸多贊美十時振鐸開會由主席李登輝君先致開會詞繼以全體學生合唱校歌旋由楊校長德鈞報告本學期之學業情形謂本校所注重者爲德育體育及商學科每月將學生品行報告家屬一次體操則中學爲兵式操小學爲柔軟操除所定課作外尙有演說會書畫會等以補學生之不足今日爲寒假之期循例休業春季始業定於二月五號並說本學期各生功課大考成績業經彚集成本懇請各生父兄隨時到校參考以讅子弟輩平日在校勤惰狀况報告畢請朱少屏李平書二君相繼演說繼請汪南沙君發給奬章得奬憑者爲中學生姚家琨王建梅曹乃文張文達史鵬郭觀仁高等學生鍾祿王鼎善王憲章張道榮施舜業周延康陳康甫張煥堯初等學生郭子頣須禮斌沈玉林陳同庚蔡金發沈登瀛得奬章者爲中學生　光耀姚家琨王建梅姚世塏張文達郭觀仁郭觀信至十二時散會 
　　學生會夜校　寰求中國學生會夜校昨晚舉行寒假禮來賓滿座先由童子軍招待來賓學生入座旋由主席李登辉君致開會詞次敎務長朱賡陶君報告一年之經過情形略謂本學期學生增多至二百六十人各科自國文及英德法文之外又設算學專科並組織英文國文研究會每星期開一次略見成績之一斑次駐滬交涉使楊小川代表楊筱堂君演說演說畢爲英文科畢業生李文霆英文朗誦國文科三級生陸瑜國文朗誦德文科三級生汪志禹德文朗誦繼校長徐紉蓀君訓詞又請楊筱堂君發給奬憑奬品嗣又有來賓上海德文新報館主筆司克禮君演說合座鼓掌十時會畢由校長徐紉蓀君欵欵待來良久而散 
　　民生女校　法界霞飛路仁和里民生女學校係嘉定胡韞吟女士所組織該校開辦五載於兹昨日（十四日）舉行休業式各生家屬曁來賓約百餘人上午十時開會首由校長胡韞吟女士及敎員郝君等致訓詞次由校董張蟾芬項松茂演說繼爲來賓演說各學生齊唱校歌及休假歌而散現又續招新生於正月十九日開學 
　　市北公學　滬甯車站慶祥里市北公學日昨（十四日）舉行寒假休業禮校董王一亭吳和士周越然諸君均到校觀禮男女賓到者亦衆首由校長唐伯耆君報告本學期狀况繼請校董會主任給奬給憑計國民科畢生十人（江輔清李吉祥毛宗廷趙聯靑呂善本任鳳翔劉同康朱文玉戴家駿經尚志）又男女兩校得奬牌各三人（男校吳厚遠得金牌沈守貞陳福根各得銀牌）（女校凌肇堂得金牌王觀霞凌肇墉各得銀牌）其餘奬品有差校董吳和士周越然二君先後致訓詞各職員亦相繼演說未由學生唱歌背誦中英文各用茶點而散又聞該校夜學部英文科敦聘校董周越然君每星期來校敎授 
　　務本小學　英租界盆湯衖橋南首北無錫路務本小學校前日上午舉行寒假休業式並第二次畢業禮九時後學生家族及各界來賓陸續蒞校參觀成績十時開會首由主任朱稼甫報告該校歷年狀况繼請來賓周少葵朱文華相繼演說末由徐惠施給憑給奬並致訓辭計本届畢業者黄伯長馬和安張錫恩徐玉明紀連生等五人聞該校寒假後定舊曆正月初十日開課 
　　競雄女學　百克路競雄女學開辦以來已歷六載本學期添辦帥範一科學生發達成績可觀前日（十三日）下午一時舉行寒假休業式由校長徐自華幹事陳佩忍師範主任黄泳黄諸君相繼演說並報告明年度辦理方針敎職員及學生到者計百數十人聞該校文藝師範曁高初小各級均有餘額可補現定於二月五號（即陰曆丁已年正月十四日）開學 
　　嶺南中學　虹口愛而近路嶺南中學校自開辦以來成效昭著昨日（十五）寒假休業此届英文專修科畢業生計梁磋等三名高等小學畢業生李明德等八名聞該校定期陰歷正月十八日開學又嶺南中學夜學部專爲商界而設已於前星期寒假休業甲班畢業生計呂拯暗陸華登二名並聞該夜學明年用最新簡易法敎授文法繙譯又爲體恤商店貧苦生徒起見特設半費學額五十名惟須由商店蓋印保送方得有效該夜學定期明年元月十六日開學 
　　民德學校　滬西林蔭路東首安瀾路康莊里私立民德學校開辦二載校務頗形發達本年學生已達八十餘名於二月十四號午前行寒假休業式頒發奬品並於是日午後展覽成績聞該校明春尙須推廣云 
　　冠羣女校　虹口海寗路三德里冠羣女學創辦以來經已一載一切校費均由校長梁綺川女士籌劃備極艱苦始得成立本年學生五十餘人分高初兩等兹以年試旣畢特於月之十四日開寒假茶會並展覽各生成績尤以繡畫爲特色皆出校員湘田女士針法是日男女來賓蒞會者二百餘人首由吳君仲樂主席佈告開會理由次校長梁綺川女士佈告一年學務概略次來賓校員謝英伯莫遠公鄧少銘高劍父伍平子丁湘田演說敎育原理及敎授方法均有獨到之處云 
[憲兵調往保定]  
　　陸軍部以保定地方駐有陸軍第三師尙無憲兵監督故飭現駐上海閘北之憲兵第二連調往保定駐防該連長朱玉珍奉令後日内擬開差離滬 
[印花稅尙未一體粘貼]  
　　一區二分駐所王金山警佐運日奉令飭派巡官帶同長警調查各商店所貼印花稅當經查見廟前街舊校場各商店賬簿均貼不足數或竟漏貼遂一併帶署候罰 
[救濟婦孺會記事二則]  
　　救濟婦孺會調查員余杏鏞於本月十二號在太古碼頭臨安輪船上查見揚州人袁得才帶領七歲男孩小温子一口又懷抱嬰孩一口附輪出口上前盤詰言語支吾當將袁連同二孩解由水巡捕房轉送地方檢察廳經李壽軒檢察官提案預審據袁得才供稱原籍揚州因妻故遺下二孩無力撫養擬送往厦門親戚處寄養六料在輪船上被調查員索詐未遂指爲拐帶等語李君即飭法警將余傳至檢廳押候查明核辦該會會長朱葆三君以余調查員素來誠實可靠惟調查認眞不免結怨於人此次被押顯係拐匪挾仇反噬故特於昨日（十五）午後二時邀集各會董在泗涇路事務所開臨時會議當衆公决函請檢廳選派法警協同本會會員偕赴揚州調查袁深才有無家屬二孩是否伊子及厦門有無親戚方可定讞並要求將余暫行釋放俟查明確實再行報案候質未知檢廳若何答復也 
　　又該會楨探虞占順前日（十四）清晨五時許在招商碼頭新康輪船上查獲南京拐婦蔡張氏拐帶十三歲通州女子劉愛金一口正在起解之際該拐婦情虚將大洋二元鈔票五元擲入虞探大衣袋内該探不爲利誘卽將賄洋解由水巡捕房昨解地方廳訊辦 
[追還被拐小孩]  
　　揚州婦人高劉氏前住义袋角四區二分所對面與該分所火夫王永德相熟近氏遷居龔家宅有六歲之子名長生日前被該火夫拐匿四尋無著昨氏扭王至五區二分所控訴前情解經司法科李科員研訊王供認與徐金根張阿四周阿六等串同將孩寄藏法界方板橋地方李科員當卽派探將徐張周及該孩一併拘案質訊一過判解地方檢察廳按律嚴辦 
[婦人承認再醮]  
　　皮匠王在朝揚州人住閘北烏鎭路前日扭其妹王氏及婦人陳季氏陳玉香母子至四區控稱民妹於去年八月來滬被陳玉香誘姘今在錦華絲廠後遇見一併扭案請究當經姚警正質訊陳李氏供由王氏大伯爲媒出洋百餘元立有婚據王氏供因夫故無依再醮陳姓判解司法科訊辦 
[閘北火警]  
　　前晚二句餘鐘閘北梅園路方記翻砂廠棧房内忽兆回祿計燬該廠主顧時洪之住宅及廠屋平房六間並延及貼隣瞿姓住宅門面一間由各段救火會到場極力救熄該管四區二分所旋將廠中司賬某甲傳案解送司法科訊明核辦 
　 
[乾柴烈火]  
　　前晚十點三十分鐘時滬城福佑路内黑橋北首某姓所搭草屋不戒於火各區救火會會員咸驅皮帶車到場灌救旋即熄滅祗焚去草屋三四間聞因遺火積薪所致昨日一區二分駐所派警將某姓拘局候究 
[柴船失火]  
　　停泊南市陸家浜之稻柴船户陳福興於前晚九時許與船夥等上岸啜茗不料其灶内之火誤遺柴上未及覺察俄而烟火迷騰收崗警與勞泊各船設法撲滅然已燬去船身大半所裝稻草亦悉化灰燼當將陳帶至該管一分駐所由李警佐問明罰洋三元 
[日人之醉話]  
　　前晚有日本人村上通治等兩名乘人力車由北往南行經南市董家渡地方意欲覓舟過渡旋指車夫陳阿三陸富羣二人乘醉竊取什物在途口角由崗警查見帶至一分駐所詰得兩日人醉態模糊言語不符除飭兩車夫交保候示外當即派警將兩日人 
[今日尙有新聞轉入後幅第十二版]  
 
 

Page 12

 
 
護送公共捕房轉送回寓 
[火油船被氷撞翻]  
　　前晚南市某轉運公司有煤油百餘箱裝載駁船由南碼頭開往南浦擬裝日暉港口火車運浙詎該船駛至白蓮涇口被氷排撞翻煤油箱遂落水漂散流至龍華附近爲兩岸鄉民所見撈起三十餘箱卽由水警師船囑令存儲一處候失主到來認領 
[寓客吞煙圖盡]  
　　蘇州人胡仁福理年十八歲寄庽漢口路八十六號門牌澄江旅館内前日上午出門稱往西門找尋其兄至午後回棧即睡迨至六時茶房進内喚其晚膳連呼不應揭被察視見胡僅存一息似係吞服洋烟當卽訴明該棧經理報告老閘捕房飭探陳阿根前往將胡車送仁濟醫院醫治不識能無性命之憂否 
[婦人傷痕鑿鑿]  
　　北蘇州路愼裕里八百六十九號門牌婦人胡田氏控表親羅文來家借洋不遂遽取菜刀將其右手割傷等情昨由捕房將羅拘解公共公廨請究原告偕證金阿二上堂訴明前情訊之羅供伊母本居原告家内業已病故向索先母衣服並不持刀行兇中西官以原告傷痕屬實判羅押西牢三月示儆 
[店主學徒分别交保]  
　　楊宗和廖德球前因家中藏有私土五百磅爲包探查獲解送法公堂訊供屬實着楊罰洋一萬元廖罰洋九千元押追不繳故判予贖罪在案今由楊宗和之母楊張氏及妻楊陳氏具禀公堂聲稱宗和在押患病可否准予罰洋贖罪昨由捕房將楊宗和寥德球解廨請訊廖德球供民人在楊店内爲學徒每月祗得薪水洋三元所罰之欵實係無力措繳求請恩典中西官會商之下判楊宗和交八千元人銀兩保限二個月内繳洋八千元到案惟廖德球在押日久姑念年幼無知着交尋常保出外再行核辦 
[私販烟土之懲治]  
　　徐惠生挾帶紅土六磅於十一號夜在馬霍路被新閘捕房華捕搜獲將徐拘解公共公廨訊供收押在案昨又將徐與牽涉之虹口元芳路某肉莊主葉炳記一併拘解公廨請究據洋藥公所代表律師上堂訴明前情請爲併究訊之徐葉兩被告供稱此項紅土係友人囑爲代銷並非已特關讞員商之英卓副領事以被告私販烟土屬實判葉押西牢四月徐押三月土送海關銷燬 
[用人居心不良]  
　　僑居南京路四十三號門牌之西人羅傑控用人楊阿生冒簽滙理銀行支單並串黨縱火等情昨由總巡捕房中西包探將楊拘解公共公廨經中西官略訊一過判楊押候禮拜三解訊 
[撞見捲欵逃逸之司賬]  
　　甬人趙楚南在愛多亞路三百六十八號門牌李徵五家爲司賬近因捲取賬洋二百九十五元逃逸前日被李之馬夫下友根撞見鳴捕拘入捕房昨解公共公廨經中西官研訊屬實以趙不應監守自盜判押西牢半年以儆 
[擲包匪徒入獄]  
　　匪徒李阿根因在甘肅路用擲包術騙取鄉人奚阿坤現洋十八元由捕將李拘解公共公廨訊供管押在案昨晨復由捕房解究經中西官研訊屬實判李押西牢半年 
 [P攫取婦女金簪 
　　張和尙王連生前日在湖北路蕪湖路等處先後攫取傅房氏王黄氏等金挖耳均經包探查獲昨解公共公廨經中西官逐一訊明判張押西牢九月王押年半 
　　又住在西門地方之婦人趙陸氏昨日午後由親戚家而回行經邑廟後花園忽有匪徒胡鳳交上前搶取金押髮一支該氏大聲喊救由福佑路第六崗巡警李景興趕上將胡追獲抄出原贓解送一區吐分駐所由王金山警佐向之研詰據胡供安徽人今年二十五歲邇因饑寒交迫不得已而出此下策警佐以該犯白晝搶刦不法已極當即備文派警申解警廳發交司法科訊辦一百着該氏自行投廳候示 
[請禁冒牌之批詞]  
　　滬海道公署昨批啓成玉布號經理胡方鍔呈請給股嚴禁假冒以保信用而維營業由呈曁商標均悉查商人通例未依舊例立案給示之商號應各就其營業所在地之該管官廳呈報註册又第二十條載明業經註册之商號如有他人冒用或爲不正之競爭者該商人得呈請禁止該商號開設日久旣未给示有案曾否赴縣註册來呈未據聲叙所請給示之處暫難遽准此批 
[淞滬警廳批示三則]  
　　批寶順信局經理鮑松年禀　據呈已悉該信差葉千茂王保松沈明書肩挑貨件行經徐家橋地方遭匪持機攔刦前據四區警署解到盜犯吳祥芝等五名業已發科預審决定將犯同起獲洋元一併解送護軍使署嚴辦矣未獲贓盜亦已通令緝拿仰卽知照此批失單存 
　　批陸錦春禀　前據該民具呈業經明白批示而該民所有墳地旣經各級審廳判瘊自可行使固有權利原無立案之必要兹據一再呈請恐有阻擾等情如果别無糾葛自可准予所請仰候令行該管警所查照保護可也 
　　批同泰昌銅錫舖主張鍾其等禀　呈及抄黏張加生筆據閱悉如果出於自願手續雙方允洽自可准予備案呈查惟查核張加生筆據有將洋五百元提充善舉字樣究竟捐助何處善舉未據聲叙仰候將收據存查以備查考切切 
[工巡捐局批示二則]  
　　葉典清禀請認捐收買海底廢物由批　據禀已悉所請認捐收買水底廢棄公物恐滋流弊未便照准此批 
　　黄振安禀請繳捐領照由批　禀悉該民指定經秤菜蔬地點核與定章不符所請求便照准此批 
[預誌舊曆新年之娱樂]  
　　日本松旭齋天左即天勝娘之師爲著名大魔術家聞松旭齋之魔術班創自松齋天一卽前在上海演術天勝娘之夫天一以其技授之於天左及天勝娘天勝娘未盡其傳而天一逝世天左靑出於藍卽以所得之術轉傳於天勝娘者此次受大新街三馬路口民鳴游藝社之聘隨帶英法日本各國男女魔術家全班有數十人之多擇於舊曆丁已新正元旦日夜開演並請京蘇優等女藝員繼筱芬筱榮貴等全班演戲該社定價低廉以期普及想届時滬人士必聯袂往觀一新眼界也 
[謝芬]  
　　昨承萬國體育會惠贈民國六年份長期觀覽劵四紙書此誌謝 
來函 
[基督敎靑年會滬寧童子大會布告]  
　　（上略）查吾國童子事業自本會創辦以來已歷四載宗旨以培植商學界童子德智體三育爲唯一目的並注重社交養成童子合羣思想及扶掖他人之美德同時有南北兩京靑年會亦創辦童子部成績優美素爲各界稱許去冬滬寧靑年會童子部曾假南京金陵大學聚第一次聯合大會代表到者百餘十人今春定於陽曆一月二十九號至二月一號滬甯兩靑年便假本埠靑年會開第二次聯合大會届時敦請名人演說並有辯論運動音樂影戲戲劇諸舉各種優美成績滿場棋佈人才躋躋洵爲難得之盛舉無論紳商學界來此參觀極端歡迎而欲知童子事業之精神後生之良果不可不來一看也 
雜評二 
[上海之軍事地位（庸）]  
　　北洋第八師之南下傳者或謂其駐寗或謂其防滬偷傳駐寗也謂在寗之北軍將調防淞口而以補其缺也其傳防滬也以在滬之第四師旣隨楊使赴浙將以承其乏也是二說者雖於第八師之到着地推測不同而要之上海方面必有一新來之北軍則一軍隊之行動筦軍政者自有其統籌全局之計畫吾人誠不願挾一區域之見妄分畛域以礙軍事統一之精神特是上海之地位於商務上則占全國之中心而在軍略上未必竟爲國防之要地自癸丑以來兩次增駐之重兵是否有絶對不能減少其駐數之情勢而必出於填補不無討論之價值耳 
 
 
 

Page 13

 
 
自由談 
游戲文章 
[送呂洞賓過海序] [  召侯]  
　　蓋聞大羅天上神仙之聚散無常太乙峯頭主持之輪廻靡定天子還須讓位恨煞閻摩眞人儘許傳家除非道敎是可知機緣會合有盛時即有衰時運會循環有昔日斯有今日理所必至無足怪焉憶昔洪憲毒流滇疆師起四方響應兩淅皆驚剛鬣將軍逃得一條之命滑頭都督爭開兩面之光奉旨樹獨立之旗銜來鳳詔妙計踏半邊之蹺步武龍王時則西子湖邊鳳雲匝地錢塘江上波浪掀天好男兒興反抗之師深明大義屈辫子無容留之地難以安身一脚踼翻撥亂而反之正齊心擁戴舍舊而圖其新問主盟者何人執來牛耳詠于歸者之子占得鵲巢夫惟呂祖適應時宜槃槃大才作錢江之霸主遥遥華胄誇渭水之家聲熊夢未徵雅號居然公望貂蟬初斬英名壓倒時流換主開張擺出東翁之架輪莊擲彩奪得狀元之籌歷烏位而應星官佩虎符而馳露布博取人間將相如登選佛之場歷來夢裏功名不美游仙之枕五十載稱心富貴方期永享榮華八九月瞥眼雲烟詎料頓歸消滅攸也久也休言鴻福無疆埋之搰之自是狐妖慣技六軍譁變恍聞垓下之歌四處讕言不少齊東之語人言嘖嘖物議紛紛泥塑木雕道是低眉菩薩酒囊飯袋稱爲兩口先生風流之罪頻加香火之緣已盡仙師運倒黑煞當頭老祖時窮黄霉透頂看胥潮怒鼓走白馬於江中知盧夢初回熟黄粱於釜裏試撫今而思昔涙洒新亭惟浮海以居夷誕登彼岸水流人遠能無動其欷歔鹤去雲停無所用其係戀行不得也好哥哥徒喚奈何我將去之小區區還須屬告驂鸞轡鹤不須抹脚底之油馭鳳鞭龍還携有腰纏之槖唱仙壇之七子依然良友贈言盡玉液之三觴聊壯長途行色從此洞庭飛渡祇是孤吟如今仙闕虚懸問誰得道所謀未遂張天師徒事埀涎銜命而來揚家將或能繼武錦標奪得須是謫仙丹篆爭來無非神將然而下回分解莫問他後事如何此去孤行只願你前途鄭重行矣行矣勉之勉之是爲序（一） 
笑話 
　　庖丁於今日自備三牲福禮以媚於竈竈婢曰汝又賒取大宗貨物年關如何得度庖丁曰無傷也吾之媚竈即求竈司老爺錄用升爲跟班隨之上天耳 
　　車夫語厨娘曰密昔司王汝每日必偷主人之米今日竈神上天例須直奏不慮爲主人所聞乎厨娘詫曰豈主人卽玉帝乎曰否吾聞主人與主母言亦將預備上天耳[  補白]  
　　某學究至滬江道經共和影戲園見門首懸牌大書特書秘密黨三字學究詫曰上海竟有明目張膽設立此等機關者是無怪暗殺之日有所聞也[  介清] （一） 
　　東印度鐵道之站長受總管嚴令囑其凡有非常之事必先報告總管請示總核不數日總管辦事處忽接電云萬急虎在月臺上啖查票員請電示辦法[  屏周] （一） 
聯話 
　　曩見某學究輓妻聯云算來半世夫妻吃也無着也無嘆卿眞若死了放下千金擔子天不管地不管比我倒快活些流走自如無著作氣苦死對快活尤爲工穏 
　　輓聯須合分際非可漫爲有農夫輓東翁云草草勞人原不曉什麽禮儀數年問幸託藩籬偕子婦樹桑蔬南畝餘閒鼓腹祗談時運好咄咄怪事竟傳來一封凶耗老農輩無多財物供豚肴携羊酒東郊餞飲盡心同敬主人翁確是鄉農語氣確是輓主人語氣語有分際輓聯中之合作也[  召侯] （二） 
格言彚錄 
　　章遜曰爲多事易爲一事而持久難 
　　斯邁爾曰每日勤勞一時積至十年雖愚亦智亞細洛曰欲去貪婪不可不先去奢侈奢侈者貪婪之母也 
　　赫胥黎曰自私之人不獨害人終至害已以其爲羣所不容也斯賓塞曰汝愛生命乎其勿浪費時間時間者造生命之原質也斯賓塞曰學問者金庫研究者即其鍵也[  警衆] （二） 
小說 
[言情小說妍媸鏡（第廿六章一）] [  常覺小蝶合譯天虚我生潤文]  
　　予悄立於葡萄架下亦不自知已幾何時忽見華爾惘惘而至其狀有如木偶然予亦殊不以爲意蓋予此時心中僅有一人其他一切乃均與予無關華爾以手弄其冠簷汗珠粒粒自額際下其實此時空氣之冷已需衣薄棉矣半嚮華爾乃澀聲曰彼創如何矣予摇首曰不知君來視彼乎華爾曰然吾能見彼乎予曰此宜問之博士吾殊不能專主華爾曰吾極願一見彼言次稍止又曰吾蓋爲彼禱告已一日矣言時狀至誠懇予不禁微詫華爾又曰吾極願以我性命與之相易蓋使我命而竟能續其命者則夕死亦樂密斯柰梨汝當信我此言之誠吾自任牧師以來爲人祈禱雖多然虔誠實無如今日者予亟曰君心誠慈勞倫司必感汝予爲此言而心中則殊詫以爲華爾何以關切勞倫司至於如此也華爾啞聲曰密斯當知卽使一旦竟有不測吾亦誓必離去英倫予愕然曰此何謂耶華爾曰固句旣而曰此吾不能告汝矣總之吾今已不能自顧亦不能顧人心中所存但有彼等予曰彼等爲誰曰勞倫司與彼旣而曰嫿娜也予開嫿娜之名則不禁廻首他顧竊自詫曰彼華爾之言果何意哉彼豈責我謂但顧勞倫司乃不顧嫿娜乎則曰近君亦見嫿娜否華爾聞語首立俯狀似不安有頃始曰適才吾曾往慰之蓋其心已碎矣予聞語亦憶及宵來嫿娜慘淡之容然謂之心碎則予殊不能覺時醫生適至予遂代華爾懇之博士曰然則五分鐘不能交語又顧予曰監之往予與華爾遂登樓予即立於帳後而華爾則坐於床前以目注勞倫司憔悴之面低聲向予曰彼睡乎語雖輕而勞倫司已驚醒張目以視思索良久曰華爾乎華爾握其手曰勞倫司汝創近當少愈勞倫司微微摇首發爲極低之聲曰吾近乃與寒熱交戰吾知吾身必着有鎗子若不檢出爲兆險也勞倫司言次殊不知我在側又曰華爾我有一事囑汝但汝不能告人若我死後爵位當傳之從弟汝可爲我作一信與之至其地址則吾母知之汝可於無意中探之但勿使之驚駭華爾點首勞倫司微微現爲笑容曰華爾覩汝面色近亦不佳蓋病人之目最利汝殆亦爲一女子之事勿諱吾亦已逆料得之若果然者則我誠可憐汝矣華爾受詰身乃立顫有如秋葉竟置其語不答俯首出室而去 
游戲問題 
[第四問答案（三續）]  
　　雪嶺又云第三圖取情得乎中之意情得乎中自然黑白分曉雖有十黨不足害矣裁法如第一式 
　　雪嶺又云第四圖取循環警戒之意彼十黨以淆亂黑白爲事人亦得以黑白淆亂之故卽鑒於前二黨魁之因淆亂而死而分曉其黑白而淆亂之汚點畢究永留也裁法亦如第一式（按）此四旗形式皆美觀謹贈小說（一册） 
　　昨日揷畫爲杭州公民大會電政府拒絶楊齊之　十六字組成 
　　閱者諸君鑒今日新自由談停刋一天 
 
 
 

Page 14

 
 
   
 
