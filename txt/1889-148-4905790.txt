# 1889 - 148 - 4905790

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可栘外克己計開白芙堂算學　書五元黎註鹽園諸體文一元六角王船山全集十八元歸震川集三元尤西常集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室國本帳房均可此佈 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才愼加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克巳紳商賜顧請認抛球塲南首三層樓紅墻洋房可也此佈 
[榷政私議]  
　　今之籌富國者莫不謂宜加增洋稅夫洋稅定自道光二十二年彼其時内外諸臣皆於洋務瞢然罔識從不知外洋稅則較中國有重至五六倍七八倍者是以徇彼之請援照常關值十抽五之例逐加斟酌量爲變通貿貿然與之訂定約章設關於各海口凡遇出口進口之貨一律令納稅銀其有運往内地分銷者則遇卡抽釐與各省土貨無以異嗣以辦理不甚妥善洋人遂執洋貨免釐之說瀆請冉三適逢咸豐八年十一月重訂條約之期因議定不論洋員土貨皆併作一次納稅每百兩徵銀二兩五錢給以半稅單各口卽無須再納不知二兩五錢之數似較值百抽五之例已相繼殊而以視泰西各國稅章尙覺輕重互異今兹議加稅例在旁觀者謂洋人宜無不允從然以意揆之此事必不能妥何也洋人豈肯輦銀而來無端納之關卡哉旣經納稅卽量加貨價以售與華民然價值過高則除日用所必需者依舊爭相購取其餘可有可無之物未免購者日稀勢必生意清寥貿易因之而減色洋人素以錢財爲性命安肯率爾允遵乎愚以爲中國而不與泰西通商則已中國而旣與泰西通商則凡造兵船購槍砲募兵勇固邊防以及關卡之開銷出使之經費約計每歳所費當不止百萬金方今欵項支絀之秋誠亟宜别出良謀以兾度支不致於竭蹶則有一法焉其已定稅章者不復有所增加其未定稅章者一律令其完納何謂未定稅章者如書籍也筆墨也紙張也食物也軍裝也番酒也吕宋烟也當初與訂約之時此種零星來者尚寥寥無幾加以洋人方要求恫喝未能再四熟商是以偶不經心未經載入及至以後屢次脩約當時未必無見及此者祗以君子務爲大者遠者區區細微之事諒亦不介于懷以故通商稅則中迄今仍未稅及各物耳豈知昔之見爲細微者今亦變而爲巨款昔之無足留意者目前極可經營書籍筆墨紙張所用無多卽徵稅亦未必生色食物則如鹹牛肉牛奶牛油餅乾火腿之類無一人一日之可少卽無一次輪船之不滿載而來及此時而稅之其於國用亦不無小補乎然此猶未足爲巨也所最巨者惟軍裝是軍裝中國亦早經製造然一經官辦糜費良多往往價值高於外洋而質料人工反不及外洋所製者遠甚是以每歳不惜巨款購自歐西核計銀錢輪出者當不可以數計然皆係官欵官辦斷不能徵稅於西人其有物之可有可無且更無益而有損而進口之數近來年盛一年者其惟烟酒二物乎查烟出自日斯巴尼亞故名吕宋烟西人則以雪介斯呼之酒則以葡蔔牙出者爲最著名其餘各國亦皆能釀二者似爲瑣碎零星無足重輕之物而不知所消甚巨幾如布帛粟菽之不可一日無查海關所印清單去年西商之在華者共計八千二百六十九人統計每人日吸烟五枝每枝統計錢二十文日飲酒一瓶每瓶統計洋銀半元總結一年中其欵當不知幾許加以華人之寓居各通商口岸者多至五百五十五萬三千名日與洋人爲儔每沾洋人嗜好吕宋烟洋酒吸飲者亦難縷指以終准以值百抽五之章稅納已爲不菲查泰西定例烟酒二者特重其稅蓋謂吸烟之人以五倍顯微鏡照其血輪每有凹凸不平之象不吸者則飽綻渾圓酒能使腦氣筋受傷致人改乎常度二者皆於人有害故必重徵其稅以示之懲亦猶中國之於鴉片烟其稅另立章程較他物重至數倍也今誠與泰西各國約凡有運烟酒至中國者其稅雖不至如泰西之重亦不能援咸豐八年所定每值一百兩連半稅共納二兩五錢加以書籍筆墨紙張亦可酌量收取若此則西人誠不能不允而中國所益良多以視議加稅銀謂西人有所藉口者孰得孰失謀國者自能辨之巳 
[本舘接奉電音]  
　　昨接在京友人發來電音有本月初三日上諭一道敬謹譯登○五月初三日奉上諭　　前因京師入夏以來雨澤稀少朕疉次親詣大高殿並詣宣仁廟拈香分派貝勒載瀅等恭詣時應宫等處拈香近日雖經得有微雨仍未渥沛醲膏現在節近芒種農田待澤孔殷實深焦盼允宜再申虔禱以迓甘霖着遴選光明殿道衆在大高殿虔禱遴選儈衆在覺生寺諷經均於本月初六日開壇是日朕親詣大高殿並時應宫拈香派巴克坦布在彼常川住宿並派睿親王魁斌貝勒奕絪海年克文分爲兩班輪班住宿上香行禮覺生寺派親王本格拈香派涨都常川住宿並派莊親王載勛鎭國公載遷立端錫光分兩班輪班住宿上香行禮昭顯廟着派貝勒載瀅宣仁廟着派貝勒載澍凝和廟着派貝子奕模拈香並派鄭親王凱泰恭詣黑龍潭拈香所有派出之王大臣等俱着先期齋宿分往行禮欽此 
 
 

Page 2

 
 
[鳳闕祥雲]  
　　西路廳官役數名押解二犯一係盜案頸足悉以鎖繫一係路刼除鎖繫頸足外復以木狗夾其兩脚用車拉入阜成門迤邐抵宛　縣署投文縣尊飭將二犯暫覊自新所以俟升堂訊究○禮部出示查本年己丑科會試後經知貢舉貴孫等奉三塲完竣榜發未經中式之年老舉人懇恩賞和職銜一摺奉旨依議欽此業經本部機議於四月二十三日具奏本日奉旨依議欽此現定於四月二十七日謝恩爲此示傳該各年老舉人等務於四月二十六日午刻赴部演禮於二十七日卯刻由知貢舉帶領至午門前謝恩勿得違悮可也恭照定例凡年老舉人賞給翰林院檢討銜者卽不得再赴禮闈其賞給國子監學止各等銜如願會試仍准人塲○國史館示傳准吏部咨送之漢謄錄王教奎文齡劉興蘭十瀚存懷訓柯　恭陳萬菜王篤勳承治載綸閣等十員於四月二十九日辰刻親身赴館騐到勿違○禮部示每科殿試發榜後狀元率諸進士等前詣先帥孔子廟釋褐行禮爲此示知於五月初一日前往國子監詣先師孔子廟釋褐行禮○吏部示所有四月分月選主事楊恩桓一員知府德克　訥文英二員知縣劉宗藩唐柏森樂順羅瓊章陳榮達李耀東沈俊文達趙爾豐魯其昭胡煒卞一員直隷州判屈逢壬一員州判郭縉生一員共十六員相應出叙傳令該員等於四月二十四日已刻赴部過堂二十五日前赴天安門外朝房預備　掣如是日不到定行指名糾叅○庫捕英沛送部訊辦迭錄前報兹聞是案牽涉協尉榮寛佐領佟澤沛及叅領萬桂筆帖式廣福均經解任禀傳到部經派審各司員研訊一次供與原奏同而榮寛等爲此案不可少之人非切實根究不能水落石出業已發交部内獄神廟看管矣聞榮寛係右翼四旗協尉兼總海捕保有花翎三品頂戴佟澤沛乃獨流陣亡前廂黄蒙佟副都統之子承襲二等輕車都尉兼世管佐領恩賞三等侍衞在大門行走並充神機營查操委員總理海罼事務衙門委員萬桂乃該旗印務正叅領槍營正營總兼公中佐領二品頂戴卓異記名副都統之三人者均係大員品秩止在隆隆直上因吳庫丁質對遂致解任撤差身覊刑部殊不值得○阜成門内北溝沿地方某甲與某乙爲莫逆交妻子不避衣食與共非一朝一夕矣月初甲有差未歸甲之妻與乙同服紫霞膏死在一處迨甲差竣而回叩門莫有應者心甚異之毁門而入見妻與友已畢命床上猶有一品公膏盒知爲吞烟而死當報明地方宫並致信妻母及乙兩家越三日刑部官率仵作穩婆前詣相騐委係吞烟身死塡格備案甲與泰水及乙之家屬環請殮埋具結完案刑部官以乙在甲家與甲妻同死此中情有可疑未便取結完案屍准棺殮暫不抬埋聽候部訊○四月二十七日頒賞新進士表裏循例奏派禮部滿漢兩堂分散預由禮部於東長安門外搭支綵棚公座表廟棹案由禮部繕開堂銜於二十三日奏派分散表廟一摺本日奉硃筆圈出禮部左侍郎文興徐郙欽此查定例文進士每名給表裏一端一甲一名文進士不給表裏應加給朝服全事文進士例應賞賚坊價一甲每名給銀八十兩二甲三甲每名給銀三十兩○東華門外紫禁城北城根恩豐倉運日收儲倉塲所撥黄糧三萬七千餘石又聞内務府收到安徽鳳陽關解到呈交造辦處銀二千兩○西直門新街口蔣家房有格汁房一座　外鄉人某甲携眷開設内有少婦一人雖荆釵布裙而貌可傾城竟日操作足下雙鈎異常狹小詎爲匪棍所見前日午後突有快車一輛自西而東至鋪卽停車内跳出二少年身穿窄袖短袄各擎鋼刀光可照人飛步入鋪先以刀向桌上亂拍鋪中男女莫喻其故錯愕失色兩少年一携該婦出鋪擲於車内一掣棉被一床盖婦身上兩少年亂舞手中刀並坐車外車夫策馬而馳向東而去少婦雖於車中呼救亦無敢　問者甲遂報官請緝未卜能珠還合浦否輦轂之下匪棍愍不畏法如此有緝捕之責者可不加之意哉 
[辨志文會己丑夏季課題]  
　　漢學題尚書正讀俴駟解舊說姓分爲族族分爲氏或說姓分爲氏氏分爲族兩義孰是○宋學題孟子恥之於人章講義天職說論王仲淹學術○史學兼掌故題漢武帝求茂材巽等使絶國論史記律書卽兵書說鐵路利害論○天文兼算學題歳星超辰率古遲今速或謂戰國後歳星變行然歟否歟問黄赤遠近其差在緯歳實消長其差在經昔人以黄赤漸近爲歳實漸消之根能辨正其說歟三邊求角以對角之邊與半總相減得較乘半總得數爲法餘兩較各乘平徑全數又自相乘得數爲實法除實得　關平方爲半角切線能闡其理數否○輿地之學題史記殷本紀叅卷陶說文選西都賦提封五萬解問新舊唐書韓愈傳一稱昌黎人一稱鄧州南陽人兩書不同何歟○詞章之學題勅賜百官攖桃賦以歸鞍競帶青絲籠爲韻阮籍論擬黄山谷觀劉永年圑練畫角鷹用原韻凡交卷者收至五月底爲止 
[甬雜聞]  
　　寧波府通判伊慕韓别駕於四月廿六日因公晉省○前報江北岸劣生某某等以馥蘭戯園所設自來火燈時有滲漏炸裂之虞赴道署控告兹查得該戯園雖無其事究竟顯違禁令經道憲飭縣勒令閉歇聞該園主已具限於五月十五日停演○洋烟爲害罄竹難書湖西某銀匠素有烟霞癖失業已久烟癮不支一日欲取妻衣以質錢妻不許某遽取茶盌以擲其首卽挾衣以出比吸烟歸來妻目己瞽其一蓋盌鋒戳破眼珠也○寗城某零剪店於前夜聞後門有挖壁之聲披衣起視杳無所見旣寢其聲復作如是者數次疑爲鬼物作祟不以爲意比至天明則前門洞開所有衣料布疋囊括無遺盖該賊聲東擊西令人防不勝防也 
[接錄潮州府曾示]  
　　一迎神賽會本關例禁以其百十成羣每多滋事也潮屬風氣好尚鬼神遇有神佛誕期莫不結彩懸紅沿街遊玩每次或耗費數千金不等以有用之銀錢作無益之遊戲已屬暴殄又有鑼鼓會者類皆少年不肖子弟人擅一樂聨聚成堂每當賽會之時甚至不招自至肩挑樂器擁簇隨行羅綺滿身不稱其服粉其容貌取悅於人稍有不遂行兇打架可惡已極此等囂風不知始諸何日豈不如此遂不足邀冥福耶夫曰神聰明正直者也斷無自甘爲兒戲反錫以福之理且潮屬雖稱富庶然自本署府看之要未必家盡給而人盡足也與其簽題千數百金消耗於一時侈其豪富孰若用以培植子弟讀書使得科名蔚起更以爾巨欵保修堤工無水災之患耶嗣後爾等務宜力崇省儉毋得徒肆紛華所看鑼鼓會内之人尤當改業謀生不得仍前遊蕩逞兇廢棄終身敢有抗違定行拘案嚴究一糾衆械鬭之習宜痛絶也由有血氣卽有爭心惟當審其是非衡具利害潮屬民情習於强悍每因小故微嫌動卽互相械鬭經年累月殘殺相尋等王法於弁髦視性命於募介前此各大憲憫爾等互相尋殺自投水火之中因特督兵查辦十餘年來不遺餘力百姓始　安居檢查卷宗近又冷灰漸燃幾有故態復萌之勢不知鄉黨井里比户同居縱有嫌疑無難解釋何至干戈相向日肆尋仇此等頺風實堪痛恨嗣後爾等務宜永改前非勿蹈覆轍已鬭者迅卽交凶繳械未鬥者立卽排難解紛倘有抑屈之家實難情諭理遣者許卽赴官呈明以憑秉公究辦毋得逞一時之意恃强凌弱以衆暴寡倘敢仍前藐玩聚衆糾毆一終訪問定卽親詣重辦决不稍留餘孽貽害鄉閭成敗生死之關爾等自當熟審一錢糧乃維正之供亟宜及時完納也設官守土撫字繼以催科良吏治民催科寓於撫字官以此報最民賴以安居其實皆分所應爲之事潮屬錢糧向多逋欠咸同年間懲辦積匪兼查賦稅大加懲創之後風氣早有轉移十餘年來循照舊章蒂欠尚少不肖官吏夤緣爲奸藉有些許欠户遂起濫捉黷貨虐民之弊爾等花户何以不早完國課顧甘受此無窮之累同村　董何不自相勸戒早完錢糧免使官吏藉事牛波卽如揭楊縣河婆鄉因延欠錢糧經該縣募勇嚴迫致書役人等帶同壯丁百餘名前赴該鄉連旬在宿勒令供張騷擾不堪已據該鄉紳耆赴府具控推原桂故謂非爾等自取又不得也嗣後爾等各花户應納糧課務宜如限輸將按期投納羣以揭陽河婆鄉爲戒毋得仍前逾限致悔噬臍以上數條本署府姑就見聞所及特爲地方革除積習此外如尚有應興應革事宜爾等果有見聞不妨明以相告本署府半生以來無論爲官爲紳祗求有益於地方無事不樂受商量惟結閽以圖階進買壻 
 
 

Page 3

 
 
以壯門楣則其人早爲百姓所不齒自不屑與商量也其共勉旃互相勸戒毋違特示 
[章門瑣記]  
　　江西來信云邇日天雨過多以致蕭家巷某宅碍牆坍倒數丈壓死四人亦可哀已○宜春民人某甲因瘋毆死祖母萬載民人某乙之妻戀姦情熱商同殺死其夫某丙之妻與姦夫將本夫毒死刻已次第拿獲一經訊實皆不免於極刑也○親兵營某勇不知何故遽行自盡路途紛紛傳說皆不足據以爲憑也 
[狎客受窘]  
　　皖人某甲向在漢口某茶棧爲馬尖馬尖者猶滬上所謂掮客家不甚富貌僅中人而顧影自憐偏喜裝出美少年體態一日由某洋行持經摺出正在顧盼自雄忽有曳尾龜自後扭住擁至洋街委員董公館居人以事不經見觀者如堵墻後訪之有知其事者謂一龜一鴇於月初由上海來伺隙者非一日矣先是甲於客歳薄遊滬上與某妓狎積欠夜度資二百餘金又貸妓洋銀五十元旋於去冬回漢當啓行時龜子相持不下甲將西文紙僞作茶葉棧單向龜子抵押始得脫身現鴇母以黄鶴一去不復還遂與龜子泝江而上船次寓費之所費不資至此始得相遇旋由委員論令甲給以洋銀一百二十元其事乃結 
[茸城夏景]  
　　前月杪茸城賽會執事某甲向某富紳家借得雄黄精大如意一枝供置茶擔以炫衆人之耳目事後藏之匵中方擬完璧歸趙不意道出華署西大街被某染坊夥所撞啓視之已十毁二三當卽拉住索賠夥窘甚央某乙赴茶肆調停正談論間有某丙從旁出阻謂某欠我之欵屢索不得今物雖損壞亦可稍補萬一欲奪之去甲與丙相持不下竟至揪扭乙見此光景乘間遁去未知以後作何了結○北門内蕭王廟前某甲欠某姓婦會錢五十餘千遷延日久終木歸償經婦禀諸凌邑尊提訊之下將甲掌頰二百發待質所管押詎甲之母弟數人赶至婦家敲檯拍凳吵閙異常婦不得已復赴琴堂控訴飭差往捕中之弟蠻横無匹將某差推落橋下頭顱胸前大受損傷鮮血淋漓衣衫皆溼同伴扶入署中請騐邑尊大怒立派民壯數輩將甲弟拘提到縣略詰數語喝令重笞一千三百板荷以頭號大枷發頭門示衆○府城隍廟道士年逾弱冠性喜狹邪一日飲至酩酊躑躅回來擬投附近某相識家某深惡其爲人飽以老拳體無完膚道士吃此大虧負痛而返臥牀未久氣忽閉延醫調治始漸蘇刻仍奄奄一息未識能保全性命否 
[天津决犯]  
　　盜犯馬德順越獄脫逃被獲訊供歴認各情不諱邑尊飭釘雙鐐雙銬收禁内監聽候上詳請令正法該盜素恃好身手犯案纍纍不特害命刼財且更强奸婦女此次被獲自知王法不容故於堂訊時歴供各案如數家珍以期倖免拷掠邑尊亦以該犯供無遁飾全未用刑當卽備文上詳聽候批廻處決四月二十一日經天津道升堂覆訊遵照就地正法新章於二十三日飭邑尊協同城守營帶領三營兵丁八班差役提犯出獄騐明正身餉以酒飯如法綑縛擁護出西關至法塲處斬該犯聲稱殺人是我放火强是我刦亦是我一似自鳴得意也者嘻是眞愍不畏死者歟 
[諭禁賽會]  
　　天津人虔奉藥王謂病者禱之幾有起死回生之效向有廟宇三所其城南相距三十里之峯山者榱桷傾頽難庇風雨而每至四月二十一日起至二十八日止則善勇信女之焚香者寶馬香車絡繹如織負販者咸就廟外支盖蘆蓆羅列百貨待價而沽香蠟攤更棋布星羅見人兠售倘值歲時豐稔則資雇菊部演戲娱神歌詠昇平神人共樂其城西及河東之兩廟香火之盛不及峯山惟每年四月二十三日神誕之期預先結彩張燈迎神賽會爭奇鬥靡亦復各盡所長本年津城道府惡具作爲無益有害民生預飭天津縣差傳西藥王廟廟祝首事面諭不准歛錢賽會若輩雖退有後言然不敢顯違憲諭只得祗遵改出會爲演劇三日河東廟祝未奉憲諭議逕舉行會中人更躍躍欲試事爲天津縣訪聞亦傳諭禁止飭具切結違者責懲故今夏藥王廟會一律匿跡銷聲矣節財用而免滋事端神而有知亦當感格巳 
[碰船譯聞]  
　　日本報云西歴上月十六號大坂商船會社汽船平穩丸駛至伊預國今治洋之沖遇中國汽船泰安號兩相衝碰平穩丸船身大受傷損所載各貨過半爲海水浸壞幸搭客均各無恙此次兩船碰撞未識孰是孰非現定在長崎照會中國領事與日官會訊不難水落石出也 
[龍門書院二月課案]  
　　超等朱逢甲汪錫增袁康李鍾珏汪人驥談壽基朱樹人朱樹新○特等沈祥龍未樹滋姚文枏朱昌鼎趙履福姚元鈺張堅沈葵姚大縉沈祥鳳唐樹滋臧毓麒 
[馬戯紀聞]  
　　今日爲端陽佳節車利尼馬戲晝夜開演兩次晚間以所點美國煤氣燈嗚嗚作聲殊不便利遂改用電氣燈追風逐電之餘益覺光明普放古人銀花火樹當不能專美於前矣 
[旅客病斃]  
　　福建人陳維璜與旗人阮某由杭州乘船來滬暫住小東門外其昌船局阮於前日忽患急痧由陳雇人舁至滬北棲流公所醫治無效而斃據陳言阮在福建旗營爲馬兵到杭探望表兄其表兄亦在旗管爲馬兵與我相識言及阮欲乘輪回福建我亦欲回里因此同船來滬寓居船局措辦川資再行乘輪赴閩忽患急病身死等情由公所司事禀明蔡太守函致上海縣裴邑尊於昨午帶同仵作書役人等前往相騐太守亦到陳維璜訴明前情并稱阮年二十二歳邑尊騐明阮係急痧身死並無别故旋在伊身畔搜出字紙一張上寫死後懇陳代爲備棺成殮冥冥之中亦當保佑否則不容爾在人世等語邑尊再三詰問陳稱我與伊毫無瓜葛隨由公所備棺將屍成殮發壇標記邑尊諭陳候給文知照阮之表兄再關照伊家屬前來領棺 
[賭徒狡展]  
　　前報列賭徒擾釁由上海縣裴邑尊訪聞飭提阿四阿土等到案等情兹悉賭徒糾黨在松風閣茶館評論時邑尊適在彼處經過停輿詰問後由蔡太守訪明該賭徒等姓名飭差拿獲陳長生卽開義園茶館之廣東長生翁阿四卽湖州阿四馬阿土卽　鬁頭阿土王子山卽小蓬頭譚阿榮卽關妓院者前晚由太守升堂訊究陳長生等均不承認聚賭滋閙譚阿榮供我未與賭另有賭犯阿榮太守喝將各人分别笞責仍執前詞太守飭將譚阿榮交保陳長生等押候再提餘黨訊辦 
[小孩失路]  
　　三百四十五號華捕見有小孩朱小和尚迷失路途帶至捕房巡捕頭囑送英會審公廨請爲安插據朱言十三歳向居松江父殁母存尚有姊氏贅婿在家嗣因母親來滬久不回家姊夫與姊祖屋另居探知我母在上海小南門外姊夫托航船上人將我送到母處不出一月母又他去我不能度日出外尋母不見迷失路途云值日差據情禀明蔡太守飭將小孩暫留候示 
[英廨停訊]  
　　今日係端陽節英會審員蔡太守循煦向例照會英領事并飭知捕房停訊一日所有各案統歸明日解訊 
[上海縣署瑣案]  
　　閔行人陳愚田因誣控何耀梅毆斃庶母華氏一案經裴邑尊訊責枷號前日邑尊升堂覆訊令開枷收禁○謝阿多姚二和尚被蔡阿明所控訊責枷號前日裴邑尊飭差帶往新北門示衆俟期滿後冉行發落○冒充新充巡役之沈新趙漢經委員送請訊責枷號前日裴邑尊仍發大碣頭示衆○夏東梅控楊鶴辜吞没寄存銀兩楊又控夏與楊春明將寄女誘匿無蹤裴邑尊着候質訊核辦 
[上海四馬路高易籌賑公所起解山東賑欵]  
　　四月廿九日會同文報局彙解山東第三批賑欵規元一千兩另丸藥丹散大小共六箱帶往惠民散放因放賑同人謝佩翁來電云災民吃槐柳枝葉殆盡吃柳葉尚可苟延性命吃槐葉者數日發腫而死異常凄慘目擊心傷且被沙 
 
 

Page 4

 
 
壓者三百餘庄飛蝗爲害者災象迭起情形歴歴斷不能膜視斯民敝所聞信之餘殊深恒嘆亟將賑欵會解暫救烯眉怍望善士仁人同兹休思樂捐勸募絡繹輸將庶幾盡人格天彼蒼其或者厭亂也夫[  陳德薰等謹啓] 　 
[勸助暑藥]  
　　謹啓者敝堂施醫給藥每期現有七百餘號漸次見多皆因本年自春徂夏寒暖不常貧民小户蝸居蝟縮腥臭薰蒸致易受病就診醫藥之外求給痧藥疫丸者現已接踵並來敝堂虔合萬應靈丹純陽止氣丸施送誠恐不敷應給今蒙嶺南梁君金池觀察先助救疫火秧艻散一千服甘露午時茶一千服以資施給觀察歴年虔製艻散藥茶奇效無匹各處災區無不徧施其匡濟之殷頌聲載道無待敝堂齊述矣又有本埠全亨大寶號助來紅靈丹五百瓶痧氣丸五百瓶亦以每年溥惠好施不倦獲福之報定可操劵惟是轉瞬酷暑炎天凡遇時疫急症延醫勢所不及丸藥尚可施救向蒙杭省萬承志堂胡慶餘堂葉種德堂惠助辟瘟丹紅靈丹濟生散神效異常膾炙人口稱頌勿衰夙仰寶堂仁心仁術利物利人濟世之令名久已溢於寰宇而無厭之求定荷俯如所請惟冀丹竃速賜俾貧民有備無恐不啻恩同再造東望慈雲無任盼禱之至敝堂上年承蒙各埠助來急救丸散等藥半由彙解各處災區半由本埠散給災區來信僉云救死回生功難盡述今年承惠辟瘟丹兩洋鐵箱寄奉天楊殿臣善士放賑隨帶施濟現據回函述及賴此救活者不可勝計方今山左奉天兩省哀鴻遍地時疫頻侵如蒙從速惠賜代解災區尤爲功德靡涯百叩奉禱謹布以聞[  上海六馬路仁濟善堂董事施善昌等謹啓]  
[端節筵資移賑]  
　　慨夫奉天山東水旱頻仍待賑孔殷繼以瀘州大災數萬户盡爲灰燼乞賑急書紛至沓來讀之一字一涙居今日而思籌捐之法幾不可得兹蒙有心乏力人來成泰愼記寶號節省端午筵資洋四元又偉記一元祇領之餘想見仁人用心無微不至伏願千門萬户踵行此法於賑欵不無小補而德澤實非淺鮮亟登報章以楊善舉上海四馬路盤記内瀘州協濟賑所同人謹啓五月初二日 
[同鄉陸韻樵二尹去年以病回里别將一年今復來滬庽同慶公昨承枉顧喜賦唐多令一闋卽請正拍]  
　　小别歳周天關心二豎纒喜今朝相見歡然神采不更丰度好依舊是態翩翩足跡遍江南青雲忘益堅羡揮毫洛紙雲烟三絶才華千古業休辜負此華年高昌寒食生 
[蘭月樓主約觀盡戲感賦呈正是日適遇陸秀卿]  
　　馬舞偏從外國來珍禽奇獸狎登臺一切離奇變幻新聞紙臚列無訛兹以狎字概之賞心合錫阿難字夭矯輕捷多出雛伶拍手羣驚服不才錄寫功虫欽智取錫山秦子惠先生善蟋蟀戲調養決擇通乎神明權操必勝每歳登記積而成書命曰功虫錄子近借抄一過大爲可觀傳編檮杭笑尊推子輯檮杭傳一書舉近時鬼蜮伎倆及行同梟猊者比以一禽一獸惟妙惟肖足垂炯戒今觀車君訓服諸類因憶曾以猪例某熊例某虎狗例某某竊念諸輩可以人而不如畜不禁目笑存之縱觀我媿無能役邂逅臙脂解悟纔予有半生知已美人多句爲玉美吟誦今不能無青衫落拓紅粉漂零之慨矣[  看我戲草]  
[浙省撫轅抄]  
　　四月廿六日候補府楊鼎勳蕭山公幹回省禀見○廿七日候補同知戴啓文自丹徒本籍辦賑完畢回省禀到見○廿八日候補縣熊志方禀奉臬司委兼辦江干保甲總巡差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿經業會舘籌賑公所施少欽經收奉直豫皖山東揚鎭賑搊四月十五六日二千八十四五清單]  
　　　硯　主同嚴承華善爲　王大　　　　冥　　 
資冥福廣西公碼平足文一百兩合規元一百十兩桐溪達叟嚴辰善士爲妣王太夫人九旬冥壽謹取亡兒開元遺資助賑求資冥福洋五十元又命　經　弟捐助求資　　五十元三户由嚴祿濱兄來杭州同善堂冶山樵隱由泰源莊來一百元丁欽齊善士求女疾速愈一百元崇德堂善士芹橝席費移　一百元三江衆商源記　　一百　　　　　　十元又德興隆鄒家誥各十元江西中州集善堂周由蔚長厚張雲軒兄來一百元　粲花女史四十元二户合規元一百另二亟八錢八分袁閨　善女　愈完　五十元錢　李　記由張仲敷兄來五十元仁和金以師爲繼配樊氏求冥　由杭州鼎記莊托兀甡莊來四十元杭州覺非子由　雲錦　甘元感目樹廿元潘金福未保疾全愈攙元十　　六錢經昭容十元陸小寶十四元盛澤興盛典執事李信常募本典同事端節十三　期酒席資移助由沈芝亭兄來十元常州余艾孫求父病速愈十元太倉程秦來十元　省陳如陵求合家無疾無災十元杭省馮利泰馮于氏祈疾愈十元居安子馮二元馮昌記悔過子馮各一元吳鳳州求合家平安由劉景記來六元永樂自愧人六元漢口波樓　周阿喜祈　愈　元休南龍灣鎭廣隆鹽號半農氏無名氏知足軒龍　居士自愧齋凝遠堂平陽郡撫心氏四元延清舘主求　陸平安四元邱樹齋求子病速　三蘭溪書味小樓　人三元夫　倉　執柯花紅移助三元汪福幼一元嘉定王以芳求父病轉危爲安二元吳陸氏二元龍溪老人節省費用由葛蕃翁來爛板洋廿元恊同慶號來陜西惜分陰齋有恆　紫徵　三户各相平銀十六兩拙存氏忠孝堂賜經堂三户各十兩甘肅無名氏八兩養樹山房六五錢江寗無名氏來成氏秦州無名氏三户各四兩周鎔周先各三兩孝願善堅而致遠堂武延喜堂四户各二兩陳節若堂劉種德堂各一兩五錢王永慶堂陳百忍堂秦謙益堂張懷德堂陳永貞堂長沙無名氏任介三曹庚辛裴耕三張首善十户各一兩康致和堂十錢無名氏二户各五錢壽三氏五錢張搗聲堂三錢共三十四户合規元一百四十兩另七錢羅月珊兄來甯新甫求保父母平安洋四十元彭柱珊求父病速痊廿元李雲波求子廿元立生祥廿元共四户合規元七十三兩九錢以上十五日○無名氏由恆豫莊交來洋一百　隱氏善士由顧雲錦來一百元許浦裕隆一百三十一歳秩陵野叟夫婦將預備壽衣壽器資移助廿元又募無名氏五十元安慶史蓮叔太尊爲兒濟昌十週資冥福曹文銀廿兩嘉定梅花舘主募陸朱氏交到籍資冥福洋廿元又思椿室箔灰一元金陵葉公舘隱名女氏求病速愈飾金二錢四分七厘兌見洋七元七角錢八十五文揚州王紹齋求病速愈洋七元馬姓六元章練塘無名氏求病速愈五元包挹清二元卾襄新河役客求免病患二元無名氏二户合錢二千文四户合二千文又四户合二千文又二户各四百文又二百文又一百文嘉興嘉禾人樂書洋五角張頴生三角鴛水人二角隱名氏銅洋二元武穴厘局松六月分吕宋票半張計一千零六十號以上十六日 
[上海四馬路盤記内瀘災恊濟公所四月廿八日起至三十日止收捐第二次清單]  
　　春源糖寶號來無名氏洋三十元同興德寶號念元姜忠翁規元十兩胡一泉翁折席洋十三元五角徐紫珊翁十元積善堂六元費訪壺二元又代募隱名氏五元補過氏五元無名氏五元徐許氏求平安四元莊肇基一元恊記一元恨無能爲逐日香資一元無名氏求消災解厄一元又銅洋一元無名氏銅洋一元麥宜臣五角渭湖四角力不足二角鄉蠢二角插來外快一角平安居一角無名氏一角以上共收規元十兩洋一百零六元一角銅洋兩元盧災恊濟公所同謹啓五月初三日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
