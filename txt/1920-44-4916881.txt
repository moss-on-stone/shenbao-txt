# 1920 - 44 - 4916881

 

Page 1

 
 
   
 
 

Page 2

 
 
   
 
 

Page 3

 
 
時評 
[望人與求我（冷）]  
　　或問今日救國之法若何進行而可則對之曰能知愛國之人人人求我而勿望人即最有力之救國也 
　　求我而無望人之念則心自堅决心旣堅决則自往實際上用其能用之力無徼倖之想無牽掣之虞以共同之目的而行人自爲戰之方略救國之實效斷無不見也 
[命令]  
　　二月十二日大總統令特派張國淦督辦漢口建築商塲事宜此令 
又令調任陳昌榖爲察哈爾財政廳廳長此令 
又令調任李杜芳爲京兆財政廳廳長此令 
又令任命龍敏修爲河南全省警務處處長此令 
又令樊德光晉給二等寳光嘉禾章趙國源張楷平張鳳　魯鴻琛閻琳蔡璋洪鑄趙南野均給予三等寳光嘉禾章孫矅王祖庚周炳修陳鵬顧紹曾金渭瀾汪傳琳聶紹弼施震華均給予四等寳光嘉禾章任家豐俞誠王祖一王毓芬王彝嶟唐邦柱龔鵬演均給予五等寳光嘉禾章此令 
又令李慶芳史啓藩均晉給二等大綬嘉禾章鄭江灝陳器王德炎均給予三等嘉禾章蔡瑋陳文瀛蕭大鴻馮杰劉克昇趙毓琳王珩喜均給予四等嘉禾章此令 
又令馬鴻賓葉長泰張煜全均晉給二等大綬嘉禾章田頌堯晉給二等嘉禾章李明遠晉給三等嘉禾章朱有濤姚屢亨阮福墉葉鴻績均晉給四等嘉禾章此令 
捕二月六日大總統令小幡酉吉給予一等大綬嘉禾章此令 
又令沙嘉士給予三等嘉禾章此令 
又令穆蘭給予四等嘉禾章此令 
又令王乃鑌授爲陸軍少將王斌修授爲陸軍步兵上校此令 
又令陸軍總長靳雲鵬呈准正藍旗蒙古都統范一　咨請以銘焜陞補公中佐領應照准此令 
又令陳懋鼎晋給一等大綬嘉禾章吳淵卞蔭昌晉給二等大綬嘉禾章此令 
又令德色賴托布晋給二等大綬寳光嘉禾章此令 
又令姜茂林晉給四等文虎章此令 
二月一日大總統令花尚阿堆蘇木均晉封爲輔國公此令 
補一月二十八日大總统令任命唐存義爲陸軍第七混成旅步兵第二團團長此令 
又令陸軍總長靳雲鵬呈暫編奉天陸軍第四混成旅旅長王良臣另有差委請予免職王良臣准免本職此令 
又令任命張海鵬爲暫編奉天陸軍第四混成旅旅長此令 
又令陸軍總長靳雲鵬呈請会命郭景隆爲陸軍第七混成旅步兵第一團第二營營長應照准此令 
又令胡筠給予二等大綬嘉禾章梁汝成錢永銘周鈞均給予三等嘉禾章謝霖給予四等嘉禾章此令 
又令吕式斌晋給二等嘉禾章此令 
[專電]  
　　北京電徐語靳陸子欣旣决絶不幹不如直接提人言次頗屬意汪大燮聞某方面保顧維鈞（十三日上午十鐘） 
北京電安系推李盛鐸長外交李未表示同意（十三日下午八鐘） 
北京電外長陸徵祥今由部遷居燈巿口誓不返部陳次以外交吃緊獨力難任又憤陸早不引退午後提出辭呈徐派員送還陳不見晚車赴津靳專人前往慰勸某參事亦不到部（十二日下午八鐘） 
北京電外次陳籙辭職出京表示堅决意外長擬孫寳琦外次擬顔惠慶或顧維鈞靳已令外部探各國對孫態度（十三日下午四鐘） 
北京電軍事當局云在押學生年底如風潮大定可准保釋（十三日上午十鐘） 
北京電學生昨赴西山碧雲寺密議决定恢復大路講演并派代表赴各省督促一致進行（十三日下午三鐘） 
北京電衛戍司令部否認方豪逮案（十三日下午八鐘） 
北京電正志中學開紀念會軍界要人到甚衆徐樹錚訓學生不准與他校勾結星期假亦不放（十三日下午三鐘） 
北京電顧維鈞自巴黎電和會秘書長函稱布全權言布國已將布約批准法亦定日内提出議院吾國是否提國會又電國際聯盟行政部十一日開第二次會地點仍在倫敦各國委員多赴英參列（十三日下午四鐘） 
北京電銀團答復李思浩如三日内本部無新條件提出年内可交七百萬倮另一消息關墊欵事美日内部尚未解决（十三日下午八鐘） 
北京電各機關二月分薪俸惟國務院提前發八成財交兩部全發餘均先發半數敎部以公債向新亨銀行訂借四十萬尚未商妥（十三日上午十鐘） 
北京電李思浩昨約銀團代表至宅商墊欵先撥數目及簽字手續（十三日上午十鐘） 
北京電楊度發起茶業銀行資本一百萬已呈財農兩部註册（十三日上午十鐘） 
北京電閩電調查員王沈等昨起行回京松岡預定由滬返日（十三日下午三鐘） 
北京電外息日本派員在丹麥與俄激黨會議要求黑河航權及西比利亞自由採礦權（十二日下午一鐘） 
北京電哈埠消息伊爾庫斯克社會黨向激黨要求承認自治並有已將闊氏及閣員交激黨槍斃說（十二日下午一鐘） 
北京電哈電五日俄工派代表三人到司令部請示卽向彼宣布中東路主權屬中國凡有聚衆并會分散傳單等事均應禁止代表稱願服從辦法（十二日下午一鐘） 
北京電鮑貴卿電現發出布告謂本總司令有保護中東路責凡居住沿線俄國人等各安生業者自當不分畛域一體保護如有越出範圍破壞治安則本總司令决不姑寛已將此意轉知監管會請并告各使（十二日下午一鐘） 
北京電黑督電據報阿穆爾省地方政權由多數黨主持俄人嫉視日軍沿路線所駐日軍均被俄黨截斷因此日軍不能集合現日軍要求俄黨軍退出爭執未决（十二日下午一鐘） 
北京電孫烈臣電新黨代表來見巴司令阿城秩序由俄軍維持又電新黨設兵工民會爲最高執政機關要求糧服會弛禁（十三日下午四鐘） 
北京電南昌黄秉鉞等電請本互讓精神立開和議（十三日下午四鐘） 
香港電運米出口案艦長等二十七人眞日槍斃赴刑時沿途大呼莫正聰害我（十三日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電顧使電謂列强注意俄黨請當局認眞防堵 
　　北京電靳電復軍府湘督被控已派員密查如查屬實自有相當處置 
　　北京電當軸慎重魯案擬組專任委員會令各省選派外交經騐代表來京詳抒意見 
　　北京電山東國民會及學生代表抵京謁當局陳述魯人意見 
　　北京電劉恩格受政府委託赴奉與張使接洽和議外交事 
　　北京電交部訓令各電局嚴加整理預備加入萬國電報公會 
　　北京電英使因歸國在即又催結藏案 
　　北京電政府當軸决定嚴訂阻和罪章並電西南一致舉辦 
（以上十三日）以上中華通信社電 
　　北京電英使以財部答復借欵條件無要領要求另復五百萬元墊欵已允照付 
　　北京電陸徵祥已遷出外交官署决辭職陳籙辭呈已自行撤回 
　　北京電政府擬提孫寳琦長外正向本人商同意聞孫不願就 
　　北京電日本宣言交還青島青島日僑極反對對於大倉三井等無條件交還之主張尤爲攻擊謂日政府决不承認 
　　北京電聞日本希望我延長軍事協定共同防俄有願將魯案讓步說（以上十二日） 
　　北京電外傳段祺瑞通電各省主張直接交涉段派否認謂段久無表示即安福擁段出山說亦屬謡言 
　　北京電靳日來熊度極冷靜到院時少 
　　北京電府仍擬促劉鏡人赴日莊景珂無實授消息 
　北京電孫烈臣電阿穆爾省長逃政權歸城鄉自治會日宣言中立俄民紛逃已由巴司令派連長文鳳率兵過江保護華商 
　　北京電哈爾濱電激黨對日形勢極惡傳聞日本已决進兵戰事恐終不免 
　　北京電院接楊增新電俄新黨逼退伊黎俄領吕巴并有遣兵來伊捕吕說請示辦法院以吕領駐在我國境内不能漠視擬籌商善處之法 
　　北京電京電車有三月内開辦說 
　　南昌電盛傳齊燮元督贛將成事實陳光遠改授將軍調京 
　　香港電冒充蒙古議員因檢廳檢舉已有逃走者 
（以上十三日）以上中孚通信社電 
[公電]  
　　徐州來電申報館轉各報館徐州定删日開國民大會 
　　貴陽劉顯世通電衡州吳師長致徐菊人先生歌電於山東問題直接交涉之弊害言之極爲沉痛實足代表國民心理發揮讜論國勢危迫外患日滋北方外交當局誠不宜一誤再誤犧牲國權忍恥遷就我西南同人對於外交上之爭執始終尊崇國民公意願爲後盾務望當局諸公體察輿情據理退還日使通牒仍交國際聯盟公判并懇諸公一致主張以保國權爲幸劉顯世眞印 
　　成都商學聯合會快郵代電各報館鑒近數年來日人乘我南北紛爭未能解决之候肆其詭謀逼人太甚凡有血氣莫不痛心近復攘奪我輿圖蹂躪我學子凌轢我人民忍無可忍讓無可讓情迫矣勢急矣竊思天下興亡匹夫有責我輩或研究學科或講求商戰若坐昧先幾必貽後悔設一日爲彼所算我父老子弟諸姑姊妹將爲朝鮮之續慘狀不堪言矣尚何學之可言商之可言耶興念及此計惟有齊乃心勉乃力奮乃精神不貽五分鐘點之譏而堅百折不回之志提倡國貨振興實業誓與彼晰絶國民外交彼一日不悔禍吾人一日不退讓因集合同志组織成都商學聯合會爲永久之機關倘不能全收效果决不肯稍減熱忱惟事關重大甚望南針時錫用匡不違臨電迫切意不盡言成都商學聯合會叩 
里昂無線電（路透社送） 
[各國總揆在英會議]  
　　十三日巴黎電米勒蘭氏福煦上將等已於昨晚行抵倫敦喬治氏在車站迎之兩總揆以法語立談數分鐘之久米勒蘭旋赴法國大使署晚宴第一次會議將於今晨舉行 
　　十二日巴黎電協約國政府領袖今晨在倫敦舉行會議美大使因未接政府訓令故不參與會議與會者爲法國米勒蘭英國喬治意國尼蒂比國特拉克羅瓦日本松井五人 
[德代使抵法]  
　　十二日巴黎電駐巴黎德國代使美葉博士昨晚已抵巴黎將接管勒思勒氏之職務嗣因大使議會之各項照會均將致與美葉博士 
[斯萊斯維公民大會之結果]  
　　十二日巴黎電據丹京電稱斯萊斯維第一區域公民大會之結果主張附丹麥者七萬一千票主張附德者二萬九千票 
[盧森堡與法國]  
　　十二日巴黎電盧森堡電稱獨立報得有消息盧森堡與法國間各問題之解决今已成爲事實 
[國際聯盟之二次會議]  
　　十二日巴黎電國際聯盟行政會昨在倫敦開第二次會議議事日程中有薩爾礦區問題現議設一專部管理薩爾區域並授以獨立政府之政治特權 
[上西利西亞之公民大會]  
　　十二日巴黎電監行上西里西亞公民大會之委員會以勒朗將軍爲主任昨已行抵舉行公民大會之區域 
[俄國協濟委員抵比]  
　　十二日巴黎電俄國協濟會代表一員已抵比京曾與糧食大臣會談一次 
[中美新聞社電]  
　　紐約電此間現有颶風經過五十英里航業爲之阻碍降雪極厚爲數年來所未有各港中均有冰塊 
　　華盛頓電流行性感冒症勢漸減退軍中患此症者共二千八百起死者四十八人 
　　華盛頓電參議員赫區科克氏言曾與英葛雷氏談和約保留案葛謂英國可承認保留案惟各屬地恐不承認 
　　華盛頓電内務總長藍恩氏辭職已准服務至二月二十九號爲止 
　　華盛頓電副官哈里斯宣稱戰中軍人陣亡者三萬四千八百四十四人因意外事變及受傷而死者五千一百二人受傷者佔全部百分之八十五有奇 
　　華盛頓電海軍部將出售多餘之上等鋼一萬六千噸以救巿面之缺乏 
　　柏林電德政府已接到海軍戰犯引渡名單内開海軍上將十二人高級艦隊司令官二人潛艇艇長三十人其他海軍官甚多 
　　海牙電荷蘭國會社會黨議員運動拘留前德皇限制其自由 
世界路透電 
[阜姆問題與倫敦條約]  
　　六日巴黎電巨哥斯拉夫國政府前稱協約國從未以倫敦條約通告之該國並非訂約之一分子故該約不能施諸該國云云巴黎時報得悉英法意三國政府爲消滅該國政府反對起見决議以倫敦條約全文通告之三政府今仍堅主前向該國政府提出之解决亞德里亞海問題辦法 
[美國之和約保留案]  
　　六日巴黎電泰晤士報巴黎通信員得悉法政府决議接受美國參議院對和約之保留案 
　　七日華盛頓電參議員希志柯克氏對和約之保留案謂美國非得國會之許可不應用經濟抵制或軍隊維持任何各國之土地完全云云威爾遜總統已致函贊成之且謂彼殊贊成希志柯克氏保留案之本旨但惜其措詞欠當足以損害美國與同志國之交誼彼對於協約國之誠意毫無疑慮且不以任何國家將借國際聯盟擴張美國之義務是懼至於美國僅能由國會許可受委託代管權之言彼實無所反對民主黨開會聆威爾遜總統之來函後决議於二月九日在參議院提及和約而謀保留案之調停辦法 
[德國戰犯名單之近聞]  
　　八日柏林電二月六日政府與各黨領袖會商甚久後聞戰事罪犯引渡問題僅能與國會協商解决之法國代使昨以協約國關於引渡戰事罪犯之牒文送交德總理巴安氏伏錫志報探悉該牒文留有談判之餘地 
　　七日巴黎電聞英國司法大臣白肯海特貴族通告大使議會謂喬治氏現擬於戰事罪犯名單有所修改大使議會今日開會聆英國檢事長宣述該問題法國各界對於此事殊爲不安 
　　八日倫敦電兹悉戰事罪犯名單所引起之恐慌多出誤會英國司法大臣與檢事長到巴黎後外間所抱疑慮全行消釋英國提出之名單並不修改 
[俄激黨之近情]  
　　六日紐約電國務部得悉過激黨現於土耳其斯坦招募土人與戰俘加入新軍俾在該處建設軍事根據地 
　　八日倫敦電莫斯科無線電稱過激軍已入俄迭薩 
　　七日丹京電勞兵會代表里維洛夫氏得特羅斯基氏傳來之消息謂西比刹亞法英意之委員團已爲過激黨拘禁 
[世界飛行消息]  
　　八日紐約電航空俱樂部宣佈以飛機飛越大西洋之計畫與賽者由紐約或大西洋城啓程過古巴·海地·里柯港加拉加斯配拉布柯於是折向達加·摩加杜·加薩白蘭加·葡萄牙·或西班牙·法蘭西·不列顚·瑞典·瑙威·丹麥·荷蘭·繼由愛爾蘭直接或取道格林倫開回纽芳蘭其奬金逾美金洋十萬元 
　　六日華盛頓電航務部長宣稱威爾遜總统已允出售前德船三十艘現正在商談售價合同中須加入條欵規定諸船須仍懸美旗如有事變須聽美政府徵用 
[各國近事記]  
　　五日華盛頓電參衆兩院議賆聯合會議已商定鐵路議案將參院防杜罷工之條欵删去另加一條規定凡關工資之爭端應由工人與鐵路主事者同數人員組織之工資處解决如不得同意再歸公民代表參與之局所解决 
　　五日紐約電管理禁酒委員希夫林氏與華盛頓以電話會談後今日宣稱雅茅資輪船之被覊留因須裝載所許運往哈伐拉之威斯忌酒四萬箱之故 
　　六日倫敦電礦工聯合會幹事部因首相拒絶提出礦産國有議案决議召集工業聯合會特别大會考慮實行國有要求之方法 
　　八日倫敦電航空部宣稱南斐飛機銀后號昨晚飛抵埃及北海濱素勒姆維克斯維米公司由倫敦出發之飛機今晨七時十五分離亞蘇安飛往斐洲加冬機中載貨八噸 
[太平洋路透電]  
　　十二日大阪電大阪每日新聞論八幡鐵廠罷工風潮之失敗謂官場方面以爲罷工係少數工人所唆使故拘捕領袖調用軍警以壓平風潮此豈出於官場之和緩態度乎要知此乃高壓手段耳罷工風潮失敗之原因在罷工者施用卑鄙方法毁壞器械暴力從事致失國民之同情耳云云罷工者二人已離八幡赴東京向國會議員陳訴 
　　十二日大阪電從海參嵗逃出之羅薩諾夫將軍昨晨路過大阪前赴東京 
　　十二日大阪電英人濮蘭德氏由北京經高麗而抵馬關聞擬在日本盤桓兩星期 
　　十三日哈爾濱電佔據伊爾庫次克之伏資柯夫斯基將軍之兵約三萬五千人乃以工人士官見習生哥薩克兵加貝爾將軍殘部組合而成携有砲隊及機關槍隊聞其中一部分現向外貝加爾進發餘留伊爾庫次克某俄報得悉日本現派大軍赴外貝加爾保護由米索伐加起之鐵路（按伊爾庫次克之時局殊爲混沌前說與昨日所接海參崴路透訪員所述過激軍在伊爾庫次克擊敗加貝爾將軍之軍之消息牴觸） 
　　十二日東京電羅薩諾夫將軍易名而行昨夜抵此下火車後即入汽車有軍官四人相隨不知所往俄使署聲稱不知其住處而警察署亦不以其住址告人 
　　十二日神户電駐羅馬大使伊集院昨日抵此今晨赴東京伊集院稱達倫齊哇之不參與羅馬東京之飛行因不能離去阜姆之故但意人頗贊助此次大飛行伊集院稱譽意相尼蒂謂其具有大政治家才能意人皆以尼蒂爲意國之唯一政治家能擔負時艱 
國外要聞 
[德國戰後之困狀]  
　　中美新聞社柏林通信云德國政府近將有征歛財産稅之施行德國人民頓起恐慌僉謂十年之間德國工業所得之資産將因之而銳減而一千九百二十年間之經濟狀况亦殊不能預測今日一般財政家政治家及社會中領袖對於財政總長歐士白格氏提出之徵稅二擬議方交換意見設法補救據銀地家及理財學家之推測謂歐士白格氏之二擬議一旦實行則德意志前途雖不破裂亦將起一重黑霧二者之中其尤重要者爲徵歛財産緊急稅研究財政學者均言十年内德國工業上資産將減少一千萬馬克至少亦在三百萬馬克左右其二爲徵歛所得稅則人民方面無論有何資産皆將大感困窘銀行家之言曰美國必將爲吾之助在德人心中極盼得一較小之賒賬直接向美國賒取而反對國際借欵因美國一旦擔負英法二國之債欵則德國所得賒賬將因以減少也柏林財政界中威抱有一種意見謂歐士白格得意之日殆已有限萬不能更得公衆之善意而贊助其財政上之政策柏林之著作家等言德國政局前途據最近剖解須俟和約實行而後定其約中所有詳細條件一一皆須觀其如何見諸事實至在今日則尚不能知政治上之應如何發展也柏林之人觀乎德國之大局似皆在悶葫蘆中不知所可目下惟有保守現狀以俟和約之施行而已德國政界領袖其略含保守性質者僉謂下届選舉激烈派將佔優勢（按此派即與俄國廣義派表同情者）在議院中或能得五十席非復如一年前之僅得二十二席其所得被選舉票數亦將增至五百萬票非若上届之僅得二百七十五萬票矣此輩保守黨政客又言德國今日已入建設時代彼獨立黨·斯巴達黨·及社會黨之主張在理必漸漸失勢云據一般德國工界領袖言今日工人等皆已厭倦於罷工故工界狀况亦頗有進步所苦者煤及生料缺乏耳每日工作時間現僅四小時亦因缺煤之故果煤稍多而生料不缺者則德國工業亦大可樂觀也 
國内要聞 
[京學界仍在軍警監視中]  
　　北京學生自四五兩日受干涉之後軍警戒備異常嚴重故已毫無活動九日清華農專兩校學生雖有小規模講演之舉然亦多被干涉而止十日北京大學國立法政等各學校學生復出外講演但多擇僻靜之處始能略達目的一出西四牌樓一帶立被干涉將旗幟一律奪去但未捕人而已各校附近現仍有武裝保安隊監視電話亦尚未通聞經各校再三交涉結果各校長室電話將有先行通電之說然何時實行尚不可知又聞九日之晚學生聯合會在某校開會爲軍警所偵悉密布校之四周將伺其出而捕之學生聞訊不敢出校門一步迨翌晨軍警退去始行散歸十日北京大學全體學生又在第二院第一寄宿舍西齋開緊急會議討論此後之辦法當推周炳鱗爲臨時主席自上午九點起開始討論直至十二點方止討論之時頗有人主張罷課但多數均主張照常上課最後所議决之辦法約數端（一）上午上課（二）下午繼續演講（三）不再用密集隊專散佈四五人一組之零星小隊（四）絶不可與軍警衝突（五）小隊講演員專對各個商舖營業人爲懇切之演說隨時鼓動（六）小隊講演員所用小白旗製成極小巧之式樣務期力避軍警之耳目下午又開學生聯合會其决議如何尚未明晰 
　　軍警當局以武力對付學生自許已有成效現又藉口保護地方治安特又組織軍警聯合遊行隊其辦法以陸軍二十名游緝隊二十名保安隊二十名共組爲一隊總計十八隊以前門至天橋爲第一區第二區設聯合隊六隊東四牌樓以南爲第三區設聯合隊三隊東四牌樓以北爲第四區設聯合隊三隊西四牌樓以南爲第五區設聯合隊三隊西四牌樓以北爲第六區設聯合隊三隊該項軍隊自十日起實行出發每日上午十一時出防至晚十一時收隊至被拘在衛戌司令部之學生代表等曾由吳炳湘與段芝貴商議請移交警察廳收管將來即由警廳爲之處置但段嚴詞拒絶仍主張懲辦各學生除日給饅首衡粥少許外其餘肉食等項一概不准遞進蓋軍警兩界之對待學生雖皆持干涉主義然寛嚴亦自不同吳氏尚比較的爲寛大段芝貴則素向仇視學生必欲嚴辦爲快也 
九日敎育部在部召集校長會議討論對付學潮辦法首由傳嶽棻陳述希望各校長遵照民國元年以來所頒布之部令管理學生并謂學生講演苟其行動果在一定範圍之内政府亦何忍横加干涉若其逾越常軌則政府爲維持治安起見自不能不加以相當之處分云云各校長問現在被捕之學生敎育部曾否向軍警機關要求釋放各校辦事當然遵照敎育部部令辦理至所謂一定範圍原無一定標準如敎育部能指出範圍則各校自可照辦傅答云被捕學生敎育部已向軍警機關詢問被捕理由學生如能以極少之人數爲極平和之講演則尚無不可最後又提及衛戌司令部請革退北大學生方豪高工學生夏秀峰一節各校長僉謂革退學生自有校規斷非外間所能請求傅答謂當然如此故敎育部公文亦只云『請查照···』等語各校如何辦理亦可不必具覆各校長謂兹事仍應由北大高工兩校將理由申報敎育部云 
[天津各界聯合會之兩要電]  
　　致北京電北京大總統總理均鑒外交緊急羣情惶惑敎育破産民氣憤厲自小幡通牒以後嚮者親許人民以决不食言之曹銳今竟食言嚮者有明令保護學生之總统與電覆持平辦理之總理今亦反汗省署轅門以下草菅學生之命京都首善之區殘毁學生之身拘學生於營務處居然視同盜匪蹴學生以馬步隊儼然如臨大敵毆擊虜掠罄竹難書怒激全國笑貽萬邦窺政府之意似欲以抑壓民氣之手段行違反民意之行爲以殘害本國之人民作獻媚日人之物品此種舉動不啻聽奉日人之指揮而斷送本國之生命主權何在良心何在山東問題凡屬於德國權利一切條約在中國宣戰之日本身已失其效力更何有於承繼日本更何得以耷繼看辭全國罷學罷巿以爭之專使冒險披難以拒之美國英國又特别會議以保留之今日而直接交涉何如當初不拒簽字國内外費盡氣力以爭之一二人謬執私意而棄之何以對國人何以對專使更何以對英美且不惜食言反汗用强硬之武力以與國人爲仇全球之上百世之下將謂吾總統爲何如人更謂吾總理爲何如人耶在總統總理之心未始不以爲民氣壓倒則可以孤行已意故思以一手掩盡天下耳目豈知能防民之口不能防民之心不能防民之心終且不能防民之口防民之口甚於防川幽厲行爲豈可復見於今之世耶今天津各界聯合會雖已被封而又開矣代表被捕而又有人矣此亦見民心之不可以勢力服民氣之不可以威權壓矣况壓服一處而他處蠭起制止一人而萬人憤怒吾總統總理豈能盡捕國人而囚之耶本會因愛國而愛吾總統總理因愛吾總統總理故不能不盡最後之忠告吾總統總理誠欲安人心靖國家願急履行以下六條（一）拒絶山東直接交涉（二）嚴辦福州交涉（三）釋放京津被捕各代表各學生（四）撫卹京津受傷各學生（五）查辦曹銳楊以德（六）恢復人民言論出版集會結社自由果能行此則明令朝下而頌聲夕作上下一心共禦外侮日本又何足懼倘仍不覺悟而仍施壓制則人心洶洶國事有不堪設想者涕泣呼籲伏惟鑒察 
　　致各省電上海全國各界聯合會轉西南軍政府各省督軍省長衡陽吳師長各省議會各報館各團體均鑒天津各界聯合會今又擇地開會矣今又增加各團體會員矣會長被捕而又有會長會所被封而又有會所會務暫停而又復積極進行會務誓非將直接交涉山東問題打消嚴辦福州交涉得勝言論出版集會結社自由權恢復天津原狀恢復京津主使毆擊學生之人辦罪親日派之國賊剷除决不甘心天津各界代表被拘被毆後一月廿九日天津學生在省署横被摧殘二月四日北京學生在天安門等處又大被蹂躪各報業有登載均屬實在情形其傷天害理慘無人道罄竹難書今取締學生之命令又見告矣袁氏之治安警察法又公佈實行矣窺北政府之用意直欲以壓抑民氣之手段行違反民意之行爲以殘害本國之人民作獻媚日人之物品此種舉動不發見於小幡通牒之前而實施於小幡通牒以後嚮者親許人民以决不食言之曹銳　今竟食言自肥嚮者明令保護學生之總統今竟靦顔反汗此中草蛇灰線有跡可尋顯係親日派暗中嗾使而中國總統總理直成親日派之傀儡敬聽日人運指揮矣國權喪失國命斷送曷堪思議已由本會向北京政府爲最後之忠告冀其一旦覺悟翻然改行請即履行以下七條（一）拒絶山東直接交涉（二）嚴辦福州交涉（三）釋放京津被捕各代表各學生（四）撫恤京津受傷各學生（五）恢復天津原狀（六）許人民以言論出版集會結社自由（七）宣布親日派之罪狀并上書外交團不承認中政府濫借外債以爲促醒政府之計尚望各貴機關各貴團體協電力爭不稍退讓庶稍縱卽逝之外交可以轉環千鈞一髮之國命可以救濟全國一致之民意可以得最後勝利總之交涉一日不能平民氣一日不可緩中國一日不自强人心一日不可弛本會旣仆復起再接再厲願與各機關各團體一致並進互相提携堅持到底同舟共濟當表同情雲天萬里無任翹企 
 
 

Page 7

 
 
[迫不及待之五百萬鎊借欵]  
　　財政部要求先付七百萬 
　　五百萬鎊大借欵問題政府需欵之急迫以及答復四國代表之内容已載前報聞此事之進行係一面由財政當局與銀團直接辦理一面復由政府向各公使磋商據財政界消息本月七日政府關於四項條件旣爲滿意之答覆以書面送達四公使此外政府又有一種聲明同時送致外交團其聲明公文之内容大致謂本政府對於四項條件旣已分别答覆諒可得貴各公使之同情惟事關緊急有應請各公使之助力者此項借欵之條件往返磋商自屬尚需時日而舊曆年關轉瞬已屆政費軍需急於星火約計無着之欵須在七百萬元左右本政府甚爲焦灼擬請各公使轉商銀行團趕於一星期内按照本年一月二十七日致財政部公函所叙先行措墊現欵七百萬元以濟急用此欵關係治安金融至爲重大瀝誠致請務希查照辦理爲要云云四國方面得此項聲明後已於十日由四公使派員赴財政部向財政當局爲一度之接洽微聞係對於政府答覆有懷疑者兩事第一對答覆第三項裁兵問題在北方有北京政府負責至於南方裁兵事宜應如何辦理第二對於答覆第四監察用途問題擬改爲實行監督用途財政當局當爲口頭之答覆略謂關於南方裁兵事宜即致電於總代表迅速開議由和會解决至監察用途問題銀行團祇能爲有效之監察但此項問題關係重大非提出國務會議議定後不能爲正式之答覆云云故磋商尚無結果 
[字林報不贊成列强貸款北京]  
　　字林社論略云各界聯合會與學生聯合會反對五百萬鎊借欵之宣言皆有特别可注意之處讀者對於學生行動間有抱誤念者以爲學生聯合會不過集合狂妄少年而成之機關僅能鼓噪一時耳記者甚願讀者心理中勿復有此見解他不具論卽以抵制日貨事言之學生行動固已表示其能力矣而於借欵事則學生行動尤未可輕視論者謂此爲中級社會之行動確非過甚之詞學生之反對借欵並不請求商界犧牲其以金錢換來之貨物不過請其贊助拒絶虐商政府所赖以自固之計畫此種贊助商界將不待學生啓齒而即願爲之矣以五百萬鎊借與中國試問有何垂久之利益乎借欵條件爲南北議和借欵一部用於裁撤冗兵列强監視用途與裁兵辦法吾人當注意者裁兵與其他借欵用途兩者之間顯有區别而所借之欵不盡用於裁撤武裝流民也中國之内訌非南北問眞有爭端實則一方面爲分合不常隨時視其利益而定之若干殘暴軍人一方面爲主張民權之民黨時人以南方黨稱民黨未免錯誤　王揖唐來滬議和時民黨拒絶之謂王氏議和之說不過爲一種障眼術以掩蔽南北軍人早已締結互相保障祿位之約而已觀此可知中國之爭不在南北間而在軍黨與民黨間今列强借欵條件規定南北速開和議徒使北京以自已願和相誇示耳顧此層較諸裁兵問題　非重要中國之患厥爲軍隊此爲人所公認者列强旣已干涉與中國幸福之一事而竟出以絶無成效希望之手續則眞令人費解中國軍隊確數無人知之僅少計之當懪 
不下八十萬人其中可謂爲冗兵者定有六十萬人今五百萬金鎊以九先令匯率核算之值一千五百廿二萬元縱回扣僅有　釐餘皆涓滴歸公然用以裁撤六十萬冗兵則每人僅得二十六元有零第以吾人所知此欵不盡用以裁兵蓋陰曆年内北京將先收七百萬元以應急需其所謂急需者換言之一卽支付官僚　已侵蝕之軍餉以買兵士之安甯耳苟能尚存六百萬元以分給六十萬兵亦屬異事况被裁兵士能不爲盜匪乎旣裁之後能不復募集之乎列强於此亦有辦法以防範之乎四大國以其在京歷年經騐共同商定之借欵辦法縱非爲絶對無望之悲劇然欲不爲空前絶後之全本滑稽劇豈可得乎數星期前巴克斯特氏曾警告列强勿貪圖權利而引起全國仇外之舉動一星期前巴氏對於五百萬鎊借欵復有嚴重之抗議其所論中國時局與華人性情精確若何可觀於近事與學生抗議而知之今日者誠在華外人宜出其輿論全力施諸使署一請其立即撤除接濟之日蓋列强苟以此種借欵接濟北京則直扶助全國所痛恨的惡政府壽命之延長而使外人亦爲華人所痛恨也對華之唯一眞正友誼厥在不接濟官僚逼其去位耳至於北京兵變之恫嚇語純是讕言使署衛乒應足以維持秩序縱有兵變亦非列强負責一時之變亂不亦較久時之腐敗盜竊抑壓强暴諸弊爲佳乎 
[京華短簡]  
　　當局對於山東問題不肯宣布方針聲稱俟徵求國會各省大吏·及各駐外公使三方面意見後再定辦法而無聲無色之新國會亦於昨日閉會議員紛紛回籍過年大有不願過問之意各駐使方面來電措辭亦多含混殊鮮明决之主張各省官吏更無何等表示以此當局暗中雖有所進行而對外終不肯宣布至其進行之程度據日人方面消息曾由日本某實業家從中傳逹意思其條件約有五項（一）声島由中國自行開爲商埠完全收回山東主權（二）山東鐵路由中日合辦（三）承認濟順高徐兩鐵路之日本旣得權（四）青島之海底電線移交中國（五）山東鐵路沿路礦山之詳細辦法由中日兩國協定之聞日政府除第一項因關係及條件異常複雜未能即行决定外其他條件似可贊成 
　　十日星期二國務院例會靳及各總長陳代部均列席上午十一點開議午後一時散議所議要案如下（一）東北邊防問題俄激黨佔據雙城後形勢東漸日人擬再進軍以厚兵力鮑吉督特電政府請示辦法討論良久結果未悉（二）辦理湖南善後案結果分交内財兩部詳籌進行計畫及應付經費（二）籌撥防邊經費案張作霖請撥邊事防堵費三十萬元上次閣議交財部核議本日討論結果决定先籌撥十萬元（四）收回中東路問題吉督鮑貴卿電陳收回中東鐵路辦法内容計分四項（甲）對俄之措詞（乙）路員之延攬（丙）債欵之償還（丁）護路之布置討論結果分交外交財政交通三部詳定辦法（五）張宗昌請發軍費案張氏電請積欠餉十二萬餘元又臨時軍費五萬餘元結果交財部核撥此外有任命吏十餘件均一致通過 
駐日公使劉鏡人簡派多日迄未履任迭經政府敦促並無轉圜希望刻值中日多事之際公使一席未便久懸是以有另行派人之說聞當局以駐日代辦公使莊景珂辦事尚稱得力擬卽令其眞除惟須再經一度閣議始成事實 
旅華德商近因中德已恢復和平擬將中國土貨運輸出口前往德國迭向各處稅關查詢可否以德國國民之資格報關請運其應完稅項是否與有約國國民一例辦理當經稅務處據咨財部核辦聞財部核議結果以土貨本以奬勵輸出爲原則無論爲有約國人民抑爲無约國人民報運出口均一律按照咸豐八年稅則征稅今中德尚未訂約自應以無約國人民看待准其援例辦理但須遵守下列之規定（一）運貨進口應遵照國定關稅條例完納海關稅課（二）運貨入中國内地銷售時應照章完納内地一切稅釐雜捐不得在海關請領子口單（三）不得以三聯單入内地採買土貨（四）在内地運貨不得享受免稅及機製洋貨運單之利益（五）不得在内地充當牙紀 
　　前日京師總商會改選正副會長午後八點鐘各商家到齊當即開會投票投票畢檢點票數安迪生得三十八票當選爲正會長文煜得二十票當選爲副會長此係商會舊會長此次係屬連任 
[東三省通訊（國奴）]  
　　北行日軍之計數 
　　哈爾濱函此次日本出兵一事議决開往貝加爾湖我政府先經電令奉天長春哈爾濱各處地方官妥爲照料計此次日軍分爲三次第一次爲一月二十八日到哈第二次於二十九日到哈第三次於二月三日到哈兹將其車輛及數目分别調查如下 
　　第一次「車輛」三等客兵車七輛有棚貨車三輛（每輛約載兵六十名左右）火藥貨車一輛軍械輜重車十二輛「人員」步兵一營軍官十六員兵六百名（團部係率此營同來）步兵一棚十三名按此團團長爲陸軍步兵大佐竹内榮喜 
　　第二次「人員」步兵一營官兵共七百二十人按此營營長爲陸軍步兵少佐吉原 
　　第三次砲隊「車輛」三等客車兩輛軍馬車十輛載砲車四輛按此由營長陸軍砲兵少佐田島率領「人員及軍器軍馬」軍官（營長以下）八員砲兵一百二十名野砲四尊軍馬一百一十匹 
　　日本軍隊此次北來適當俄過激黨勢盛之時俄境俄人甚爲反對故日軍駐在沿鐵路一帶者頗爲警備 
[湘西戰事餘聞再紀周偉之被逐]  
　　駐在武岡之湘軍第二區守備隊周偉被吳劍學逐走情形已紀前報兹聞周氏被逐之近因則以其有通敵嫌疑譚延　欲驅逐之第恐勞師糜餉且不免糜爛地方故施假虞滅虢之計令吳劍學率兵查辦湘西而假道於周氏又以周部之陳銳鋒張原戟兩聯隊長兵力充足故又先行派吳疏通收爲已助布置旣定始令吳氏率兵進行吳軍甫抵新甯陳張即宣布與周氏脫離關係周氏倉卒之間無計可施遂即率同親信多人乘夜出走周氏走後武岡城步新甯三縣卽直接爲譚氏所有武岡地方目下雖由吳劍學等維持秩序然仍屬暫局譚氏之意擬另派員鎭懾周偉之第二區守備隊亦將仍予存留據確實消息譚氏已决定以軍需總監張輝瓚繼周爲該隊司令仍駐武岡吳劍學軍隊則將移駐洪江因廖湘雲旣經被逐所有周則范原有轄地亦已爲譚氏所有蔡鉅猷羅茂蘭劉叙彝等雖願爲譚氏効力然終不能得譚氏如何信任此譚氏所以必欲派員駐紥其地以防萬一之變也聞與吳氏同駐湘西者尚有讚謝某一軍周氏出走之初尚思設法挽回故僅至距武岡六十里之高沙地方察看形勢尋知大勢已去遂逃奔寶惺逕投新編第一師師長田樹勳田氏現任長寶鎭守使爲張敬堯所信任者云 
另一消息張敬堯曾於艶日電告蘇李督稱南軍有意破壞和局文云據寶慶田師長樹勛報告吳劍學奉譚延闓命令會合大部兵力於本月三日抵沙子舗欲假我境楊雨團烏頭嶺逈龍開進暗襲周偉後路該地居民驚慌萬狀並探悉吳部半爲土匪紀律毫無沿途異常騷擾誠恐牽動我防已於某日早抽派軍隊赴易知山烏頭嶺防堵而果發生戰端卽係譚吳有意破壞和局擬請宣布詰問等語正在核閱間又接該師長電稱據武岡確實探報吳劍學潛襲武岡周偉逃遁吳軍後進意圖佔領桃花坪該處人民驚恐異常查吳劍學宣布率軍查辦湘西而竟暗襲新武進取桃花坪殊難預測其陰謀除嚴密設防外特電告各等情查湘省停戰以來分防互守各不侵越相安年餘兹譚延闓無端啓釁竟飭吳劍學會合大部兵力暗襲武岡復欲佔領桃花坪擾亂所致影響我防且又沿途騷擾居民惶懼苟因此接觸重開戰端是破壞和平之舉譚吳應負其咎除電令田師長飭屬嚴防外特電奉聞吳佩孚旋亦有電致李督聲明實在情形云張湘督艶日通電計邀鑒及但此次吳劍學率隊實在國軍防線界外山湘南向湘西運動事前曾由譚總司令延闓與師長電商　廖湘雲擅戕周則范以下殺上周偉又附逆助惡若不明正典刑恐嗣後效尤者多擬派吳劍學帶隊前往查辦等因准此師長以爲此事確係以下殺上名分攸關若此端一開則人人覬觎非分萬取千焉不奪不饜且係南軍自行整頓内部故當時允譚所請現廖周旣畏罪潛逃武溆方面秩序已定直軍擔保其無逾防啓釁情事因張湘督事前未經電詢不明眞相故艶日通電未免有誤會之處用將實在情形特電陳明請釋厪念爲荷 
[蒙古舊議員之假冒案]  
　　攻訐者亦被人攻訐 
　　春秀勸告假議員通啓云敬啓者國會一份子揭發蒙藏假冒議員之黑幕匿名傳單無端將賤名牽連在内業經具書申辯矣秀旅粤兩年平日爲人如何小兒年齡若何有無補缺之事兩院同人知之者甚夥無待再爲嘵嘵鄙人於此毫無介懷惟尚有不能已於言者丈夫處事當光明磊落論者旣謂保持國會尊嚴起見揭穿黑幕不妨作堂堂之陣正正之旗至法庭出首告發况旣稱國會一份子大可於開會時行使一份子之職權提起資格疑義鄙雖不肖亦深表同情何必畏首畏尾自減人格作此鬼蜮伎倆耶夫國會之中有此假冒議員固屬同人奇恥然國會份子中有此鬼祟行爲不敢出頭露面匿名揭帖之敗類尤爲同人之奇恥大辱也蓋議員爲假冒揭帖者亦假冒二者殊途同歸厥罪惟均直五十步笑百步耳自已是假冒的東西駕他人爲假冒的東西其實皆不是東西也曾憶今秋與鄉長金君勛卿·諾君恒山閒談鄙人謂吾蒙古人間關萬里來粤護法事事當以保全蒙古人體面爲主二君深然鄙說今竟不幸有此假冒問題發生蒙古人之恥亦卽鄙人之恥也鄙人久居内地所補諸公眞僞無從質證惟望傳單所揭諸公卽早辯明以保蒙古人之名譽是爲至幸秀春啓 
[廣東軍艦運米案之風潮]  
　　廣東沙角砲臺總臺長黄某昨因私運米石出洋案發露卽於二十一晚挾帶公私欵項乘夜潛逃遺職由邱司令委任本司令部譚副官馳往代理已於一號就職矣聞該處消息黄犯在潘前故司令任内已屢行不法初藉臺防捕務重要租借宏興昭一兩商輪改裝兵艦留台差遣實行運載私米私烟出入已非一次即黄如山私種烟苗案初亦爲黄假借潘氏名義間接主使每畝收銀十五元久已人言嘖嘖邱司令接任後偵悉該臺積弊甚深卽已派員秘密監視此次緝獲綏江等艦米案宏興昭一兩艦平時種種不法情形即亦連帶發洩奉令調回虎門看管或云該兩艦日前託稱赴省領煤駛赴某處落米此次實與綏江等艦載米同行翌日卒被追艦捕獲解回黄犯覩此情形知罪難倖免遂於三十晚潛逃此則屬於傳聞是否尚待調查現邱司令擬祇懲罪首不事株連已將各該水手釋回照常供職其大車及帶水四人則已訊明鎖禁司令部候辦至飛電艦之陣斃帶水藍貴一名已由司令部厚給棺殮蓋搭篷廠停柩於官馬頭其家屬昨已到虎奉准在忠勇祠内開喪各營艦員兵多往行禮邱司公亦派代表致祭即派軍隊軍樂護送葬於處門山麓并爲另案請卹以勵死事而資觀感 
　　日前邱司令渭南在虎門截獲軍人販米出口一事省議會復據該處附近團局電請維持昨該會林議長正煊因此致當道函云日初督軍麗園省長勛鑒敬啓者本會頃據東莞蓮溪靖安保衛局鄭廷官等電稱奸商狡串軍人販米出口幸邱司令於一月艶日截獲輪船五艘米石數千包復由江漢艦截有寶興一輪拖運上省被强有勢力者奪回懇主持公論轉請嚴辦復據虎門太平溥善堂盧佐臣等來電並同前情杏運米出洋顯干厲禁前因水東梅菉等地奸商偷運出口曾經本省議會議决咨請通令嚴禁有案乃日久玩生虎門密邇省垣竟敢私運多艘出口實屬弁髦法令非嚴予懲辦不足以警效尤而維民食謹據情轉請嚴行究辦不勝企禱 
虎門司令截獲私運米石兵輪中有高扯鹽務緝私軍隊與海軍旗幟一事除李督辦呈報軍署聲明係屬假冒外聞鹽務緝私程統領亦已具呈督軍略稱所轄江平兵艦適因派赴香港公幹是日駛經大虎河面遇有米船一隻出口當時霞霧迷濛越出航線將其撞破船傍勢將沉没故該艦長黎熾即飭兵役將米艦之米運過該艦擬載往三河口起卸再行報告請示不料駛至威遠臺前卽爲臺兵發生誤會致將該艦一併扣留特將實情報告請飭邱司令迅將該艦及軍械發還應用 
[杭州學生請願紀代表與盧督談話]  
　　杭州學生聯合會於前日開臨時會舉定連瑞琦宣鍾華·爲請願代表該代表等即於昨日上午九時·赴督軍署請願適盧督有客乃在外等候至十時許始接見代表先說明求見之原因（即山東天津福建事）盧督云福建問題解决想必容易山東問題依我個人之意且待南北統一再行處理政府現正籌劃對於提交國際聯盟會有無把握直接交涉損失何若一時决不至冒昧從事余本軍人不知什麽但苦痛之事諸君尚未遇到余則前在東三省時曾親嘗之故余常言當調全國軍士至該省使一一親嘗此種苦痛以鼓其勇武之氣至山東爲余桑梓之邦人民所受苦痛眞可謂至矣極矣余安有不痛心關懷之理代表云於國際聯盟會中提出此案雖不能定其有無把握但處今之時除此外决不可行當山東問題在和會中提議時英法總理皆以中國與日本不當訂二十一條條約·及續約使各國難以援助爲言我專使曾以否認二十一條及續約相答卒得各國之贊同而不簽德約今日本直接交涉之通牒非仍根據二十一條非法條約及續約乎則與之直接交涉足爲非法條約增保障且與前言相牴觸故生等之意绝對不可有直接交涉之事請督軍電京阻止盧督云是是余前亦曾電京而政府示余如此今日全國民氣總算大振惟余尤盼全國國民能以實力相助蓋民意固爲政府所可恃者但能以實力相助則政府尤可勇往進行代表云天津學生此次受辱請督軍主持公論盧督云直隷曹省長電余謂學生衝入衙署軍士勸退而學生遂與軍士衝突致雙方互受損傷此事或彼等别有用意至於被捕代表傳聞將行槍斃則余可保其决無此舉代表云彼等縱别有用意然亦不當如此殘害昨據報載受傷者已死一人奄奄待斃者多人受傷者更有若干人如此殘忍何以安全國學生曹楊竟出此手段生等實不勝忿恨故請督軍電請懲辦盧督云如此殘傷亦非所宜諸君意思余已盡悉（此時請願書亦已閱過）余當爲之代逹政府視其如何辦理此後諸君如有意思余當爲代逹希共商焉語至此起立送行出談話室再出一門乃與代表行禮而别 
[南京快信]  
　　軍警昨日開聯席會議討論維持舊年關辦法决定仍照往年辦法陸軍補助警察分段防範 
第十六師已全部開拔北上李督令調第六師步兵一團駐防浦鎭東葛一帶令第三補充旅撥兵一團駐守糧米局又令第二補充旅撥兵一營防江東門又令憲兵第五大隊駐紥下關西砲台 
　　王廷楨因事改十四日北上各界定今日（十三）上午十二時在韜園開歡送會 
　　昨晚六時細柳營某民屋起火延燒數家晚十一時石板橋王姓家亦不戒於火延燒鄰居傅姓屋三間又晚十二時承恩寺東園盆堂亦起火幸肖防隊近在咫尺撲救得免 
　　禁米出省查騐處長楊宗漢擬將本處員司全行撤换以資整頓昨特謁軍民兩長請示一切 
甯省火車决改辦電車俟下關電燈廠成立即籌辦孫寳琦昨由滬來已轉津浦車北上 
[地方通信蘇州]  
　　省委守提糧稅財政廳胡　長　近以時届年關省庫空虚軍政各費應付　難特委候補縣知事洪　棻來縣守提忙漕正稅當經温知事允以先解七萬元俟稅欵陸續收起凑足十萬元准陰曆年内如數解　咋已會銜電復財政廳鑒核 
[揚州]  
　　墾植公司購地風潮阜甯自新通新南墾植公司經營植棉以來異常發達從前荒僻草地均成熟田日前李圩李八家有草灘七百餘頃售與新南公司因爭執價值致起衝突李八喝令衆仙將該公司陳設搗毁並打傷司事劉某經該公司經理許振以土匪搶打公司報告營縣駐防東坎劉營長特派軍隊前往查緝而阜甯縣亦派警備隊梅排長率隊前往協助矣 
　　檢查印花爭報之呈復揚州李典鎭印花稅代發行所潘權前以商店賬簿未貼印花會同警區檢查將四十餘家商店交區商店畏罰挽省議員某君出而干涉並函致縣署查辦代發行所人員佟知事當委印花稅委員冷幕常查復現冷委以潘權勸貼印花在先　區會查於後純屬遵章履行推銷手續亦無苛虐情事呈復佟知事察核矣 
　　廳令變賣公産江都民人王勉齋抵還前裕甯局之公産一所迄今數年尚未變賣財政廳昨特訓令江都佟知事出示召買以重公欵而資結束 
　　開辦宏泰灶産伍祐場商宏泰前曾呈請場知事派員集資以宏泰垣灶手續繁難不願購買現山場知事籌資開辦以免灶産停頓並於昨日呈報段司長備查矣 
[鎭江]  
　　國語敎授之先聲敎育部新頒章程自今年暑假開學起國民學校一二年級國文須用國語敎授以期言語統一惟查鎭江小學敎員大半未諳國語現城區敎育會擬於本屆春假期内延聘敎員來鎭敎授所需經費除向學員酌取學費外並向官廳請求補助云 
　　舊年關之商業觀鎭埠各商業已未一年均略有贏餘據商界傳出消息獲利最豐者首推木業糖業油業次之再次則錢業綢緞業北貨業米業等惟典業因受金價影響無甚贏餘云 
[杭州]  
　　敎職員挽留經校長浙江省立第一師範學校校長經亨頤秦令調任省視學遺缺委王賡三接充現聞王君不願接手第三次辭職書已於昨日送出該校敎職員昨亦開會全體主張挽留經君當場擬具挽留書並公推范允滋胡公冕二君爲代表持書晋謁敎育廳長面陳一切不識夏君能允其所請否 
　　連日大雪杭垣於十一日上午八時下雪翌日尚未晴霽約積有四寸餘深因此天氣奇寒鳳山門外南星橋凉亭内及下城獅虎橋厠所内竟凍斃乞丐兩人亦云慘矣 
[廣東]  
　　組設大中華紡紗廠週循社通訊近有郭公護·黄明·鄭福·黄霖等擬在粤垣創辦一紗廠其组織法與安南海防大纱廠同昨陳請省長經省長委實業籌備處磋商協辦并擬招股三百萬元公推礦商郭公護與七十二行各社團各工黨接洽聞组織以來已得金山各埠華僑踴躍認股共計二百餘萬元該紗廠純由華商組織命名爲大中華紡紗廠 
雜評一 
[學生爲質（默）]  
　　北京當局必欲俟風潮大定而後釋放學生者蓋以學生爲質也其實此次風潮之所由起與今日國人之所以爭爲對外之山東問題耳少數學生之釋與不釋乃其小節與本問題初無關係也釋放學生風潮固未必平不放學生亦豈遂能挾以平風潮乎使所爭而僅爲援救學生則爭之目的在釋放以此要挾自可收效若其目的不在援救此少數之學生而在關係全國人格之大問題則决不能挾小以換其大可斷言也是故當局欲平定風潮惟有從民意以定外交方針之一法耳若舍是而專從被拘學生着想豈不大誤 
　　古人云民不畏死奈何以死懼之况僅僅拘而已乎國人之言犧牲犧牲者豈眞如當局之所料僅僅空言而已乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大陸報評論巴克曼氏之投函]  
　　學生應取之第二步行動 
　　中美新聞社譯大陸報頃接杭州巴克曼君來函一通標題曰學生應取之第二步行動其言至堪玩味兹照録於后『大陸報記者足下今日爲中國之危險時代從來國家應對付之大問題其中含有極巨之外界壓迫力者皆不若今日中國應對付之問題之甚卽如英國之某命爲一種國内問題祗在國内發展並無外界之危迫中國之革命亦爲國内問題然其仇敵則在外在内兼而有之中國之學生不免曾有許多錯處無可諱言然其曾作有若干好成績亦不能否認之而更有一端不能否認者即今日中國有極重大之事務須由華人自組一種精神充滿組織良好之團體擔任之此種責任舍奮發有爲之有志青年學生又誰能擔負之者但今日之學生尚未組有一中央有力之機關足以統御各方之勢力遂使一般公意不克廣大表示而收實效實爲可惜竊謂宜集合各省各地方之學生聯合會擇適中之都巿開會組織一確實偉大之團體議决一種對於前途之建設計畫并選舉一執行部設置總辦事機關再則宜將從前在各國留學今已回國之學生加入團體之内以鞏固勢力又一般敎員亦宜加入敎員之志事與學生相同且多甫離學生時代者總之組織宜廣大强固有集中之力又有建設之計畫其所抱目的應於此後二十五年之内逐一實施猛進直前毫無疑畏而一秉愛國之熱忱對正義公道之途而行百折不撓如此之组織方爲有用學生諸君乎今日爲君等之時代君等將如何行動乎巴克曼』按巴君提議學生召集大會本報極爲贊成本報前已屢言學生之運動於中國前途極爲重要本報近曾載山東屈省長之言云學生爲中國之希望誠哉是言舊日之官僚無論其爲機關爲團體均在淘汰之中以後不復能存在以後必須以新人物設立新機關將來中國之執政者其責任在改舊日之錯誤而引中國入光明之途此種人材今正在預備中卽國内國外各大學校中之中國學生是也此等愛國青年斷然應早日集合開一大會將彼等之抱負草成一種計畫并將彼等之運動公布於世界自此大會開後彼等之行動庶有一定之目的不至徬徨不定目前學生極欲爲國家出力但苦無確定之方針至於開會地點宜在上海召集時期宜在下次春季即在夏季學堂放假之後（譯者按春季疑係秋季之誤）各省均應派最優秀之青年爲代表加入會議吾知此種大會所擬出之進步的計畫定能博世界之同情與贊助也 
[上海工界爲天津事致北京電]  
　　本埠業工人因天津國民愛國舉動遭當局之蹂躪特於昨日在中國工會上海總部事務所開各業代表會議結果先行電致北京其文如下北京總統府國務院鈞鑒近閱報載天津曹銳楊以德倒行逆施竟無端拘禁代表傷斃學生縱容軍警獻媚外人似此國體何存公理何在凡屬工人得悉之下無不憤激異口同聲况國家旣號共和民意自當尊重而結社集會言論自由主權在　早已載明約法此次表示運動純出愛國熱誠惟工人乃四民之一見其横遭慘禍恣意摧殘不禁疾首痛心詎能安於緘默務乞大　統國務總理迅即撤懲暴吏釋放代表撫恤死傷恢復會團並取消非法戒嚴拒绝直接交涉一面釐定公正辦法用以昭示天下慰謝國人否則工人惟有自决挺而走險暴動罷工恐其釀出激烈風潮大局愈不可收拾矣何去何從惟政府實利圖之工界各業代表陳國樑張淦林·王炳南·陸蘭庭汪堃·崇淦泉陳安南·姚德泰·金華三葉燮臣儲紹基·袁文銓鄭森桂·杭舜貴·沈錫璋·黄成德等同叩問 
[九大公團致南京電]  
　　請蘇督忠告政府無失民意 
　　江蘇省敎育會等九大公團爲山東交涉京津學潮致南京電云南京李督軍鈞鑒魯案·全國一致拒絶直接交涉與國家人格國際信義實有絶大之關係京津學潮壓之愈力恐致横决亦非國家之福務請鈞座主持忠告中央無失民意除遴委代表面陳外特先　懇江蘇省敎育會·上海縣商會·上海縣敎育會·寰球中國學生會·中華職　敎育社·上海歐美同學會·華僑聯合會基督敎救國會·上海救火聯合會·文 
[學生總會理事會紀事]  
　　前日（十二）學生聯合會總會在事務所開理事會到會者爲王德熙·狄侃·姚作賓·康白情·劉清揚五理事理事長狄侃主席文牘幹事華振聲紀事首由主席報告開會宗旨尋討論下列各提議案（一）狄侃提議本會對於外交問題應表之主張及實行此項主張之方法結果全體通過並决定由本會將該項主張及方法通告全國（二）王德熙提議應由本會通告各地學生聯合會與該處其他各界協同籌備鄉團以爲自衛衛國之大計结果全體通過（三）由狄侃推定劉清揚·康白情·姚作賓·王德熙出席各團體聯合會交換意見 
[商界總聯合會歡送法副領事]  
　　法國上届代理總領事德賚沛君行將返國迭紀報端昨日本埠各路商界總聯合會因德領事來華十餘年對於界内華人事事主張公道實足以令中國人民對於中法之友誼生非常好感該會爲上海三萬數千家公司商店所組織爲此特代表商界製一泥金彩絹横披題曰「公道之神」（跋文已見前報）恭送德副領事以爲回國之紀念並希望中法商務前途因德領事此次在華之功績益臻於發達昨日下午二時由俞國珍張慕曾·包世傑·陸文中·金家品·章理璋·王玉麟·梁耕孫·等代表該會將紀念品等親送德副領事由德副領親自接見一一握手頗爲謙抑談及中法邦交及未來之商務抱無限樂觀臨别時各代表祝中法友誼萬歲中法商業前途萬歲德副領事健康德副領亦回祝中華民國萬歲商業前途萬歲而退兹將該會致德副領事歡送詞録下大法國駐滬副領事德賚沛先生僑華十餘年對於界内華人事事主張公道從未用一種高壓手段予我人以精神上之痛苦者共和先進國之政治固非君主國家所可同日而語而德先生尤擅長華語遇事均可直接談判彼此眞相旣不至隔膜彼此感情則日以增進且對於華人平民團體在界内所組合者不但不嫉視之更從而誘掖之提挈之我華應享法賦自由之權利凡爲他界所剥奪者緊惟法租界是賴此等提倡民治之盛意深印入我人腦中永遠不能忘此培植後進國民之大德今德先生因事請假歸國有日敝會同人不勝惆悵敬以公道之神四字製一横額藉誌景慕並將敝會全體會員影片奉贈一幀代表我華三萬四千家公司行號商店希望德先生重回華土之微意並願德先生於安抵貴國時務將敝國國民主張正誼人道之公意代達貴國政府予以同情之援助曷勝盼禱並祝德先生一路順風公道萬歲中華民國上海各路商界總聯合會敬頌 
[防範傳播過激主義之又一電]  
　　松滬護軍使署前接政府通電防範過激黨東漸迭經令行所屬查禁在案昨又接内務部電略謂俄國過激隊勢力東漸除於東北沿邊設防外誠恐過激主義傳入内地有礙治安特再電知希即嚴爲查禁加意防範是爲至要云云 
[上海棉巿之近况]  
　　本外埠中外各纺織廠所用原料在花紗價相等時以本花爲主通州花與火機花次之今歲紗價高而花價低各紗廠獲利頗厚羣將紗身研究均改用通州花爲主本花爲副所以所紡粗細紗更爲細潔匀净各客　頗爲歡迎現巿上客花甚多昨日止陜西漢口等花約存十萬　陜西花各廠本極樂用邇因由漢口打洋架運滬間有湖口花攙入致紡紗反爲堅硬不合纺細紗之用各廠因而少購至通州花現存祗四萬餘擔而正二月份抛　各廠者共有七萬包届時入不敷出概可想見故明春通州花之供不應求價必驟躍至火機及本花雖存五六萬擔約有半數已抛與各廠矣 
[紗業發展之調查（再續）]  
　　我國紗業近日之發展組織擴充者有十六紗廠業誌前　兹悉尚有三紗廠亦經組織擴充爰爲續誌如下 
　　上海申新第一廠廠址在上海陳家渡白利南路廠後適沿蘇州河水陸交通均極便利其地盤地積計六十畝舊時廠屋原祗兩層計向英商安利洋行購置新式紡織機錠一萬二千三百七十六枚向怡和洋行購置織布機器二百五十部現在新添廠屋計有三層全　鋼骨三合土建築一切構造皆極新式穩固光線空氣均佳又向美商慎昌洋行添置新式紡紗機錠三萬二千五百六十枚向英商怡和等洋行添置織布機器七百五十部新舊共計紡紗機錠四萬四千九百三十六枚日夜開紡每週時可出紗一百件商標爲人鐘又共計織布機器一千部每日可出布一千五百疋 
　　上海申新第二廠廠址在上海宜昌路廠後亦沿蘇州河水陸交通亦極便利其地盤面積計四十畝原有紡紗機錠九千三百八十四枚現又建築鋼骨三合土新式三層廠屋向美商美興等洋行添置新式紡紗機錠三萬二千八十枚陸續到滬並不延期預計來年二三月間即可開車 
　　無錫申新第三廠廠址在無錫西門外五洞橋前沿梁鴻溪河後通開原路經通惠路直達車站交通甚屬便利其地盤面積計六十畝已向美商慎昌洋行及自向英國好華特廠定購新式紗錠五萬一千八枚祥興洋行定購布機五百四部其廠屋均用鋼骨三合土建造正在興工建築並自置新式發電機全部拖用全廠機器 
[吳縣添設繭行之反響]  
　　本埠絲綢機織聯合會呈江蘇省長實業廳蘇常道署等文云爲呈請事案據蘇州綢緞業雲錦公所函稱頃接總商會函並抄吳縣公署公函一件查本年絲繭出洋過多江浙兩省原料奇絀機工停織日多生計頓絶民不聊生推原其故均由兩省濫設繭行廣採原料出洋所致非將江浙兩省現行限制繭行條例加嚴取締不足以補救目前之絲荒乃浙省之議會竟將限制繭行條例完全廢止兩省絲綢工商正在驚惶失措奔走呼號之際復以蘇省特别限制繭行僅有區區六縣絲區之規定産絲之微僅供本省織綢原料十之一二不敷過鉅疉經呈請省長懇予擴充絲區縣分之時不章突有吳縣木瀆鎭姜仲清等竟欲於絲荒之時在特别限制之絲區吳縣境内洞庭東西山及産絲最重要之楕瀆等地方擅定酌量添設繭行辦法朦請吳縣公署轉呈實業廳呈請省長咨部立案等語實爲荒謬吾蘇絲織工商羣情憤激除呈請商會轉函官廳力爭外爲此飛函告急迫請豈會轉呈省長實業廳蘇常道尹吳縣知事勿爲所朦並請省長先予推廣絲區縣分以救絲荒之燃眉而解實業之倒懸再請令飭各縣推廣蠶桑以便將甯蘇常鎭原有繭行陸續飭遷至四府以外將該四府定爲完全絲區迅予咨部定案無任盼禱等因准此當經移會邀集兩省各屬絲綢機織各業代表開會悉心討論僉謂蘇省實業以綢緞爲大宗僅有規定六縣爲絲區實屬太少供不應求不敷甚鉅斷無再添繭行之理目下商困工停遊民日多人心恐慌若不急求官廳推廣絲區縣分實於國計民生大有妨害蓋實業停頓勢成生貨出口熟貨進口生貨價賤熟貨價貴吃虧太甚譬之鮮繭一斤售洋四五角繅成絲可售洋一元織成綢緞可售洋數元捐稅亦如之故實業存亡關係國計氏生甚鉅現在絲荒停織實業將亡非迅速推廣絲區縣分加嚴取締繭行不足以救倒懸　來非飭遷甯蘇常鎭各屬繭行至四府以外以成完全絲區不足以保存實業斷不能於吳縣重要之區反添繭行之理爲此呈請鈞座俯念民生關係至重迅賜令先予推廣絲區縣份並求令飭各縣提倡推廣蠶桑將來陸續於甯蘇當鎭原有繭行飭遷至四府之外俾將該四府定爲完全絲區以保實業而安民生謹此上呈 
[殖邊催兌事務所開會紀]  
　　昨日（十二號）西姚家衖思敬學校内催兌殖邊商困事務所下午二時餘開發起人緊急會議公推葉貺辰爲臨時主席朱萊生紀録山主席執告開會宗旨并詳述交涉署覆函内稱殖邊債務經該署屢電政府切陳利害迅予清　業奉外交部電復已由財農兩部核議辦法復由該署卓科長由京南旋面陳財農兩部現已云派委　清理已有動機請轉告各債權人靜候辦理云云衆以盼望開兌本年已成畫餅且清理之說屢次失約應請交涉署再電嚴　催爲民請命次朱萊生報告本事務所本年内一切開支由衆結核復於進行事宜略加討論宣告散會 
[銀價驟落之原因]  
　　大陸報云昨日銀價驟落約六便士降至八先令九便士本埠銀行之滙價升水業已撤銷據識者云此爲上海存銀增多之故美滙由一百五十五落至一百四十七半收巿時價格稍堅 
[友華銀行巿情報告]  
　　中美新聞社譯友華銀行十三日巿情報告支據今晨海電訊倫敦銀價跌落三法生開盤時巿價與昨晚相同午前極穩但銀之要求頗盛收盤時價頗弱　兌價雖跌但出口提單提出者頗少現料滙價將再跌美國銀條未有進口惟以後兩個月間有銀元一千五百萬元運來故匯價决不至再漲云 
[中國郵船公司消息]  
　　中國郵船公司宣稱因中國號擱淺故該船之行期將大改變以前所定之行期均事取消該公司之尼羅號已於一月三十日離舊金山經檀香山日本等處將於二月二十三日抵申 
[滬上發現白喉症]  
　　滬上最近又發生白喉症BIPTLERIA租界中患者頗不乏人某醫院門診發見染患此症者日有數起皆經轉送工部局醫院特設之隔離病房云 
[青年會徵求會之先聲]  
　　青年會二十週紀念徵求大會自籌備以來迄今多日頃已組織完備計分十隊以王正廷博士爲總司令各隊名稱則依海軍軍艦名稱判定將於本月二十五號禮拜三晚七時半在體育科健身房舉行開幕典禮兹將十隊隊長及秩序照録如下海圻隊穆藕初·海容隊朱葆三·海籌隊陳蘭鈞·海琛隊駱懷白·肇和隊韓玉麟·應瑞隊盧緯卿·通濟隊聶雲台·飛應隊李惕吾·建威隊錢新之·建安隊歐彬·「開幕秩序」（一）全體唱愛國歌（二）總司令王正廷博士致歡迎詞（三）羅辦臣琴行主任羅斯福先生美國波斯頓音樂大學校畢業王瑞嫺女士胡琴鋼琴合奏（四）萬國青年會總幹事巴樂滿博士演說（五）各隊隊長勗詞（六）工業專門學校敎員李松泉幻術（七）茶點散會 
[基督敎大學同學大宴會秩序]  
　　上海基督敎大學同學會聯合會今晚六時在一品香開大宴會固結友誼并磋商緊要進行事宜宴會之秩序如下（一）開會辭李培恩君（二）祈禱（三）入宴（四）四音合唱張品琤女士·張品芳女士·張瑞珍女士張廷榮夫人·（五）演說吾爾達君（六）演　故事朱潤之女士（七）演說王正廷博士（八）鋼琴獨奏王瑞嫺女士（九）閉會辭林孚君（十）國歌全體（十）（一）會號全體 
[軍隊防護浦東各鄉鎭]  
　　松滬何代護軍使以舊曆年關在邇商舖結束賬欵居户購辦貨物路上行人往來絡繹而浦東欽賜仰殿洋涇其昌棧一帶均屬熱閙巿鎭居民甚爲複雜恐有匪徒乘機刧掠途人財物情事昨特令飭淞滬騎巡隊隊長李玉庭督同巡官長警乘騎分班馳往各鄉鎭嚴加梭巡以防不虞 
[閘北屈家橋附近之攔刦案]  
　　住居閘北屈家橋之屈和尚每日在江灣鎭擺設荳芽菜攤爲業舊曆本月二十一日下午屈結束賬欵挑擔歸家七時許行至離家一里許之奚涇廟地方背後追上匪徒四人將屈扭住奪其扁擔毆打屈被毆倒地當被該匪以河泥塞口使其不得聲張屈身受重傷任其所爲身上所穿馬褂作裙等均被剥去衣袋中大洋八元·鈔票洋一元·小洋五十五角·又皮夾内金戒一只屈四龍户名糧串二紙·悉遭攫去該匪等得贓一哄而逸事後屈在地扒起將空籃二只取之歸家該匪等得贓後中途瓜分四人分兩路逃散内有二匪一名高友吉一名趙慶雲同行至郭家嘴見該處小茶肆中有人在内聚賭高趙入内與賭適五區警署巡邏巡警巡查經過各賭徒四散該警等見高趙二人形迹可疑向之盤詰言語支吾搜其身畔見有屈姓糧串二張更覺可疑當卽詳細搜檢銀洋鈔票·金戒·悉數抄出惟小洋缺少十四角作裙裙朿於高之身上並抄出當票七張當將人證併解該區警署由警正提案研訊據高友吉供保定人向在外洋作工回華未久質之趙慶雲供山東人在陸軍某營充當砲兵今因事請假是實問官一再駁詰高等供認同伴四人在途行刦得贓尚有王五等二人不知逃往何處云云問官得供諭令分别收押一面飭警往查適屈和尚投案開單報告證明高趙兩人身畔抄出各證悉是原贓且稱當時被毆受傷求究問官即命備文派警將高趙二人申送淞滬警察廳發交司法科訊供一過昨午傳到屈和尚備文一併移送地方檢察廳下午經檢察官提案預審之下諭將高趙分别收押屈之頭部身上受傷屬實發堂醫治俟傷愈再行核辦起案各贓先給屈具狀領去 
[周家渡刦案夥盜送軍署併辦]  
　　搶刦浦東周家渡楊秉田船内鈔票銀洋案内之田其岸劉小二子二名由水警第一區偵探長李得標等拿獲解送第一區訊辦等情已誌報端兹悉水警沈區長以此案業經先後緝獲蔡榮寛等四名均解軍署訊辦現旣續獲二名自應一併解歸軍法懲辦故將田其岸劉小二子二名於昨日撥兵解送護軍使署併案訊懲 
[趙金標押候再訊]  
　　新閘捕房　探目邵和鈞查得庽居山西路某客棧内之山東人趙金標形跡可疑於前日禀明捕頭協同西探灰鐵華探張盛全沈壽章等協往將趙拘獲帶入捕房經捕頭詰據趙稱曾於陽曆去年十二月二十六號夜與在逃之某某等八人持械夥刦白克路四百七十八號門牌顧福廷家金珠飾物現洋分得贓洋四十元等語該探等得供後卽至顧福廷家調查屬實將該盜等所遺之僞手槍刺刀繩索帶回捕房於昨傳同事主及見證徐顧氏·陳林氏·錢尹氏·盛霞初等將趙押解公共公堂請究即據中西包探上堂禀明前情以本案尚須調查請爲展期研訊李襄讞得禀商之英卓副領事判趙金標還押候下禮拜五解訊 
[徐母出殯紀平民式之喪儀]  
　　昨晨十時爲前南方司法次長徐謙君太夫人發引之期先至愛文義路聖彼得堂舉行禮拜後出殯至晋安公所送喪者有前大總統孫中山夫婦汪精衛夫婦·王正廷夫婦·沈韞石夫婦·談社英女士·歐彬夫人·譚惠然·馮釗光·黄大偉·朱執信·包世傑·周佩箴·吳承齋·朱少屏等百餘人喪儀甚簡一輛四馬柩車幾輛送喪客車非常靜肅 
[小河中發現被害女屍]  
　　浦東高家行鎭東首青楊樹地方小河中昨　發現女屍一口手足皆有麻繩紥縛頸項亦有麻繩盤繞當爲該處地方警區第六分所查悉立命二十二保某圖地保馮采芹往查屍屬嗣經查明該女屍爲附近印蘭卿之媳馮遂偕印於昨午投上海地方廳禀請相騐並據印聲稱昨午我媳尚在家午膳至傍晚時已被害而死要求伸雪等語梅檢察長據報後委派沈檢察官毛檢騐員等定次日下鄉相騐 
[選送海軍練習生肄業航空校]  
　　海軍部前訓令海軍總司令選撥練習生四十名到部以便咨送航空學校肄業藍總司令奉令後當即轉飭練習艦隊山厦門烟臺各校選得學生四十名派通濟練習艦運送到滬兹悉此項練習生已於前日由通濟艦運送到申停泊滬南江邊碼頭當由該艦楊艦長率令各生晉謁藍總司令奉諭暫候數日聽候備文送往北京交通部入校考試 
[學校消息三則]  
　　麥倫書院兆豐路麥倫書院於昨日下午舉行冬季休業式山監院率領敎職員學生等齊集禮堂行放假禮拜唱詩祈禱畢山監院讀經致訓詞末由包克私牧師祝福而散 
　　女子藝術師範該校校舍乃中國體操學校原　校務主任爲蔣全基敎務主任汪鏡淵聘定各科敎員圖畫科如徐詠青吳杏芬·丁悚·許慕衡·孫灝·馮飄塵·吳錫嘉等手工科如陳美英·桂承之·華　等音樂科如傅彦長·劉質平·昌烈卿等體育科如許杏芬·蔣全基·朱子州等敎育汪涵國文黄懺華英文黄馥蘭修身沈季疇生理許關甫定於明正二十五日開學聞尚有缺額云　　友誼夜校本城老北門外浸會堂友誼學生分會附設義務學校於昨晚（十一日）舉行寒假休業禮學生到者三十餘人首由是校主任李壽永報告斯校始末及本學期經過情形繼爲特别會員孔敏中·會長董翔雲·會員張鈞王春芳等致訓詞學生成績頗佳山主任給奬以資鼓勵茶話畢已鐘鳴十下始各回家 
[廣西留滬學生開聚餐會]  
　　廣西留滬學生會近以假期多睱定本月十四日下午四時在四川路青年會開聚餐會以聯感情聞該會成立於兩年前會員將達百人云 
[公立上海醫院近聞二則]  
　　南巿公立上海醫院因值　曆年關循例休假定於二月十五日（即舊曆十二月二十六日）起停止門診十天至二十五日（即正月初六日（開診惟特别诊察仍照常應診 
又該醫院附設之醫學見習生班每日上課三年畢業辦理頗爲認眞成績甚佳所有課程與專門學校相似今年畢業一班第一名爲俞德峻云 
[仁濟堂停診二十天]  
　　公共租界六馬路西首西新橋仁濟善堂施醫施藥爲數十年經常善舉兹届年關定於二月十五號（即已未十二月二十六日）停診至三月六號（即庚申正月十六日）照常逐日開診 
[造船所舊曆年頭之休息]  
　　江南造船所劉所長以現届舊曆歲暮自應暫停工作以便工匠休息度歲維值此承造美國軍艦緊要之時未便提早停工現定舊曆小除夕日起停止工作六天准於新正月初五日照常開工昨飭各工頭知照矣 
[屠宰稅徵及鄉猪肉]  
　　認包屠宰稅商人現已在南巿關橋南碼頭等處　分設稽處徵收同業屠宰稅欵嗣聞對於居家之在各處鄉間購帶來滬之鄉猪肉不成隻數者亦須扣留責令補稅並再科以二十倍罰金前日有　羊毛店遣某船户在無錫購得猪肉四包袋行經中途爲該認稅所稽查員所見上前扣住帶回所中該船户不服與之爭辯良久後山崗警到來一併帶至該管警所據該船户聲稱非屬販賣品不願　稅等語當飭退去不予置理聞事後仍被責令捐納洋數元始得寢事云 
[宜樂里口火警]  
　　北四川路宜樂里口某姓披屋内前晚二時忽告火警由閘北一二三段救火會聞警到場灌熄僅燬披屋一聞事後五區二分所警佐牛玉麟飭警查明起火情形以憑核辦 
[施材會殮埋路斃二起]  
　　虹口梧州路上海聯益施材會日昨收殮男屍兩具均無屍屬一 
 
 

Page 11

 
 
在虹口元芳路中一在梧州路長樂里衖内　經該會調查員報告當給施材殮埋於會塚云 
[昨日公廨訊理民事案紀]  
　　昨日午後公共公廨第一三四庭均排審華洋民事訟案爰將各案訊判情形彚録如下（甲）第一庭山關讞員會同英卓副領事審訊一英商卜内門洋行控　俊　不理擔保蘇州華興肥皂廠所欠貨銀一千三百零八兩四錢案訊明被告應負擔保責任一結果原告勝訴（乙）第三庭由李襄讞會同西洋韋副領事審訊一西班牙商同康轉運公司控經理浦澄熙違背經理合同案　届時領事因公未到案亦未審（丙）第四庭由俞襄讞會同美約副領事審訊瑣案六宗（一）滙利木行控張和咸不理貨欵洋三百元案　山原告之律師到堂譯稱貨欵被告已還一部份請將本案改期　結果改期再訊（二）郭馥泰磚灰行控陳興記不還貨洋一百九十四元七角案據被告供欵已還清問官以原告賬據充分被告所供礙難憑信結果限被吉於兩禮拜内照數償還並繳堂費（三）譚長記控殷魁森不還借洋四十八元案被告及其保人均不投質山原告上堂訴明被欠情形結果缺席判决償還堂費歸被告擔負（四）陳聖康及婦人應吳氏控謝生榮共欠洋四百五十五元案因兩造　事人均往外埠各遣代表到堂請求改期結果改期兩禮拜再訊（六）陳生明控吳國謀不理費欠租金案因兩造已在外和解山原告遞稟請求銷案結果准予所請 
[兄弟互控案之宣判]  
　　顔士璋前延巴和律師爲代表投法公堂控胞弟顔士珍不理賬洋六千數百元請求訊追被吉亦延律師代辯一切　判候下　諭飭遵在案昨將兩造傳案經中西官商明堂諭諭曰此案被告旣不承認欠欵應即注銷惟被告前次不應以刑事具控原告騙單等情着被告賠償原告損失銀二百兩堂費亦歸被告擔負此判 
[阻止轉契案之堂諭]  
　　蔡元卿前延律師代表控莫李氏阻止轉契一案判着四保人擔負賠償抵價銀洋後由袁雪山楊生甫兩人如數遵繳惟王錫香朱甬卿兩人祗各繳洋二百元餘欵延不繳案判候下堂諭飭遵在案昨又提案經中西官商明堂諭諭曰此案旣繳兩人准予無涉朱　兩人着交保出外限二個月内如　繳清如違按照新刑律懲辦六個月此判 
[拍賣地皮抵欠]  
　　張進如前投法公堂控張秋蓀不理抵押方單欠欵一案因被告避不到案除將抵據拍賣歸還外不敷之欵經原告查得被告有坐落法新租界地皮一方抵押與陳德培處稟明公堂判候拍賣再核在案兹山捕房將該地拍去昨又傳訊陳德培稱被告前將該地向商人抵銀二千七百餘兩後山商人用去一切費用及至今利息核計七千七百餘兩今所拍之數尚不敷抵欵等語中西官判拍得之銀如數交陳領去 
[控告不交定貨之結果]  
　　童吉祥等五人前延逖百克律師爲代表投法公堂控張志祥不交定貨銀洋一千數百兩一案昨又傳訊先據原告律師稱原被核對賬目雖屬相符然被告所付出之水脚及中人費原告不能承認須着被告交出證據方能有效被告律師稱船户水脚及中人費實係原告囑令被告交付請求堂上傳中人到案即能明瞭被告稱商人實有五百餘元交與中人轉交原告是實中西官判着被告照原告控數交付所有已付之中人費五百餘元限七天内着被告尋交中人到案再行核奪堂費歸被告擔負 
[賣烟吸烟之科罰]  
　　江陰人蔣茂生在楊樹浦韜朋路九百三十二號屋内私售燈吃洋烟前日被該管捕房查悉飭探季立仁往將蔣與烟客吳品泉胡阿生並煙具帶回收押昨解公共公廨經中西官訊實科蔣罰洋三十元無力改押西牢一月　兩烟客各罰洋三元無力各改押三天烟具銷燬 
[懲儆攫呢帽之過犯]  
　　甯波人陳子昌專在虹口崑山路一帶攫人呢帽前日被包探拿獲抄出呢帽多頂昨晨將陳解經公共公廨中西官訊悉陳係過犯判押西牢九月呢帽存捕房候失主認領 
[十一次過犯攫取耳環]  
　　匪徒張阿福前晚在新閘大沽路攫取婦人葉陳氏金耳環一副圖逃經氏喚捕追獲人贓帶入捕房昨解公共公堂經中西官訊　不諱以陳係十一次過犯判押西牢四年期滿仍逐出租界贓交　陳氏領回 
[過犯糾黨勒詐]  
　　流氓沈金壽前日因糾黨向停泊蘇州河内船户凌永生勒詐規費洋五元被控總巡捕房派探將沈與同黨莊正榮一併拘入捕房昨解公共公堂請究經中西官質訊明白以沈莊兩人不應糾黨勒詐且係過犯判令各押西牢二年期滿均仍逐出租界 
[拘不盡之南巿竊賊]  
　　南巿第一區警署趙墨林署長因現届陰曆年關誠恐碼頭積匪在途攫竊財物擾害行旅是以查照成案派警分途緝拿各竊匪到署禁押過年至明年元宵後釋放業已查拘四十餘拘分别拘留在案惟近日各商號仍有匪徒結黨混入店門乘購物忙亂之際挾物潛逃者現由菉筍業等爲首聯絡各業商號公函商會請轉致該管區署長官務請注意搜捕以絶根株其拘到各匪之口糧仍山各業照案籌資津貼藉保地方治安云 
[誌謝]  
　　昨承萬國體育會惠贈一千九百二十年春季參觀江灣賽馬劵兩紙又廣生行贈月份牌兩張書此併謝 
來件 
[中國廣告公會演說稿]  
（一）對於月份牌之意見（美孚洋行魏紹徵） 
　　廣告公司諸君皆商業中人所業不一其組織出品與主顧亦各不一今試以行商中國北部所　月份牌之意見質諸君應用何種花樣爲合宜與夫花樣之新舊已用或未用因所業之不一對答因亦甚難鄙意製此項月份牌應於一公司或商業機關中擇一能代爲負責之人主持選擇材料務求有益於其商業而不致徒耗金錢今之所耗於月份牌中者當思所以收同而獲巨利之法美國商店對於發出月份牌或廣告品後所得實利每有一種詳明之調查書其中頗有興味大可研究而舍美國外則竟未之有也今中國多數公司或以製月份牌爲一種正當之事如每年歲首未見刊發似即失信於公衆五年以還月份牌大有變動趨於精之一途式樣印刷皆頗精美而選擇花樣亦精密有加無論一事一物皆求其迎全中國人之眼光意向而此平日購物之主顧即足以代表一般人者吾人最宜决定月份牌之主要作用如何除花樣之外必須使人能注意並確有廣告上之興味又須含有良好之意思使公司之主顧容易興盛又如該月份牌能否保持其服務之期限能否使見者常念及該出品之公司皆爲必要之問題再如該月份牌如流行於一大部分不知該公司内容之地則月份牌上宜表示該公司之工廠貨棧辦事處之攝影若係著名之公司即不必如此辦法有人謂决定廣告品價值之法莫善於比對其所得之結果然使所用經費頗大或至一二萬元而藉看其结果以定其價值則未免不智因結果若不良則此鉅欵已擲諸虚耗矣是以吾人欲製月份牌以行商於中國北部宜先調查情形而後製作不可造次從事致與華人心理不符至調查之法當廣事徵求未具成見者之意見且須在一大區域中徵求勿限於一隅必俟旣得切實之根據然後從事製作總之吾人應立時捐棄成見始克有成此成見者實最足爲中外廣告家之梗者也而個人之好惡尤不應存於胸中務須體中國人之意思而曲曲迎合之萬不能以吾兩方之見解參人其間蓋此項月份牌非借吾西方人之觀賞應用而實貢獻於中國主顧者也故吾輩於此可裝聾作啞自以爲毫無知識之人一聽熟悉中國社會情形者陳述其意見分别採用譬如以四種意思列爲一表徵求社會中各類人發表意思用投票之法然後擇其同意票最多者而用之人無論中外每自喜其所抱之意見以爲吾意滋佳爲他人所不及然於廣告中事則萬不能膠守已見應知變通故製月份牌必須旁求他人意見况此係作廣告供中國人看故不可不由中國人斷定之也吾人深信上項意見不但於本年中國北部之貿易有益且永遠可作爲標準也 
雜評二 
[屠宰認商之擾累（庸）]  
　　近來各種捐稅商家力爭包認者豈不以官吏徵收每多法外之擾累乎乃不謂認商之擾累其程度更有遠過於官廳 
　　上海屠宰稅認商稽徵稅欵聞有將外埠購來不成隻之豬肉勒令補稅情事此種法外行動即在警察官吏散收時代亦未必敢爲如果非虚則是認商繳於公家者爲屠宰稅而徵諸商民者於屠宰稅之外不啻併徵肉稅認捐本爲稅務上一大弊竇今若此更何怪前此爭認時之風潮湧起也 
自由談 
旅行談 
[俄游雜憶] [  諤聲]  
　　奥氏於各國敎育狀况考察極爲詳晰而於女子敎育尤爲注意嘗一一爲余詳述之其言曰美國夙開大學門户女子得受高等敎育故美國之膺學位者難更僕數法國各科大學之講義不問男女皆得與聞凡有相當資格之女子悉得與男子同膺登録爲學位之候補者英國喀姆布列基大學之待女子必備某條件方得聽各科之講義又倭克斯吾特大學亦同其他大學皆有授學位於女子者德國女子得入哲學科爲聽講生唯不得録爲正科生至法科及醫科女子亦有聽講之權且有數大學女子得授學位者奥國女子亦得入哲學科爲聽講生匈牙利自一千八百九十五年女子始得入哲學科及醫科藥學科爲聽講生意大利男女同等但必依同一之條件方得入學授與學位比利時自一千八百八十三年始許男女同等依同一之條件肄業大學授與學位然私立之魯維暎舊敎大學尚不許女子肄業也 
應時談 
[餞歲叢話（上）] [  諤聲]  
　　風寒雪冷歲聿云暮我不知幾家饑而啼幾家寒而泣如我有三餐老米一領棉衣已覺福分不淺何敢羨他党家錦帳子華輕裘 
　　流年如駒又過一歲舊時日月憑我千呼萬喚再不還來然而一年如此十年可知眼看他龍蟠虎躍之雄上馬殺賊下馬惠民豐功偉烈炳昭千古獨我寄身風雲没一事對得住國民没一日寫得出歷史泯泯棼棼自爲死生 
雖不能澤及萬人差勝於竊鈎竊國雖不能昭垂百世幸不至全湮天良本是世間無用物不妨歌哭向閒人 
　　這一篇將軍勳位賬眞是拉扯塗抹逹於極點那一篇外交内政賬又是殘編短簡觸目可憐當此歲闌新年將至不知糊塗當手想清理一番稍　整頓否 
老母尚紀舊新年兒子出門時撫兒子之背殷動言曰歲事旣闌早早歸來我當啓新醅以奬兒卒歲之勞而游子天涯栗落未甯此誠無可如何事而浮薄少年今多興高采烈說上海新年好又何心哉 
　　避不了的年關還不了的文債歲月卒卒無須臾之睱而所謂文債者又皆糊瓶覆甕之資寒夜蕭瑟爲並世文人同聲一嘆 
　　一年一年的過去人旣日老國亦日危到山窮水盡的時候爲國爲身懊悔無及咳韶華誤我年年易貧賤依人事事難身世如此亦復可憐 
　　人人說道年關吾也從未看見過關來然而上自政府下至平民皆有萬夫莫開行不得也之慨無形之關較之有形之關利害多多苟非乞靈孔方則漏網之難正不啻子胥文昭阿瞞華容 
　　中秋月餅過得不久一轉瞬間猪汕　糕又復上巿然而國計民生困難到如此地步眼睁睁對着年糕又何能安心下咽 
雜談 
[歲暮雜話] [  瘦鵑]  
　　歲暮懷人索居無俚平昔朋好孰者親孰者疏每憧憧予懷而不能去陳栩園丈去錫山兼旬矣落月停雲馳思彌切昨以書來開緘喜躍附新著四宜樓記一篇讀之心目爲爽歲暮得此亦差足慰吾蕭寥也文云已未歲於無錫之蓉湖莊闢地五畝中建一樓四面皆窗登臨北望則惠山如抱近接儿席朝烟夕霧景色萬狀其西則鐵橋架空崇樓傑起時有帆影落於窗檻蓋黄埠墩也南則錫山之塔卓立如錐烟雲四繞樓觀與林木相參差樓面乎東左右二橋夭矯如臥虹者新築之惠商橋也通惠山故名其路曰通惠爲橋凡二曰惠農惠工此惠商橋者實由車站向西之第三橋也右之雁齒頽然作老人熊者普濟橋也對岸爲鄉老院所以位無告之民故曰普濟橋下一水澄清艣聲欵乃不絶於耳登樓四眺如讀畫然樓居之人則詩酒琴棋無所不能登樓之客則士農工商無所不有當春之時田疇一緑麥浪接天推窗下視彷彿在樓船中也夏則绿樹參天濃蔭忘暑長廊　接好風自來樓旁植以修竹雅勝碧犀之簾秋則遠山紅樹嬌艶如妝斜陽四映玻窗面　煊奇彩焉冬則漫天徧野一白如銀玉宇瓊樓閃耀眉睫而爲景尤奇北窗面山本許平視雪後早起忽失所在初疑爲愚公所移後乃知爲雪光所掩雖　好詩名畫亦不　狀　景也樓高三尋四無　翳當秋冬之交風聲如潮奔騰淜湃足令驚寐讀歐陽子秋聲賦覺其所寫不啻爲斯樓而作也月夜景物則又幽蒨殊絶兩山如擁髻美人蟾圓若鏡皎然映於其中風帆掠雁聲而過則似羅袂乍拂曼語偶聞又不知置身何處矣樓成之日予家人以書存問因作記炫之樓不可以無名因上述之景物皆成四數遂名之曰四宜或曰雪也月也風也何獨無花予應之曰稻花滿頃菜花滿畦楓葉之紅蘆荻之白益以詩成則喜棋勝則豪心花有時而怒發酒酣作歌琴罷攬勝眼花有時而撩亂卽今作記則筆花墨花亦復燦爛而盈前吾誠記不勝記耳按丈殫心實業久不爲文清俊如斯作正復可寳四宜樓者丈所新建其景物之佳直同仙人之居吾知其觀賞之餘必戕拊掌大快曰天虚我生得斯樓則不虚我生矣 
日來天寒夜必圍爐小飮顧不善酒又苦無下酒物偶披舊籍得王次回寒詞如干首梅影在窗月影在壁酒香拂拂在衣袖間雒誦一過酒腸頓寛玫瑰之釀瞬傾十爵以此　酒酒或引爲知已乎詞云從來國色玉光寒晝視常疑月下看况復此宵兼雪月白衣裳凭赤闌干雪壓紅樓照座明旋添香獸煖銀笙玉人相顧時時笑喜聽氷條落砌聲嬌病生憎酒氣烘尊前長捧玉盃空無端阿姊詢閑事氲得羞紅似醉紅水沈清妙不生烟獸熖微烘白玉錢終是護花心意切倩郎移過枕函邊弱骨柔肌屬體時相偎難許半衾離寒宵最是宜人處遮莫春風到被池家常愛著白生綃纎弱難勝一東條忽覺眼前顔色換檀郎生日是明朝牕油映日滿樓明雪豔　臨曉鏡清良久　看還自笑不妨身畔立卿卿紅柑玉手　初嘗齼齒微酸蹙黛長非爲夜來消酒渴夢回赢得枕前香香暖柔荑耐剪刀平安勝字倩郎描未完一對紅如意尚費來宵燭半條並蒂雙柑贈絳仙微酸隱忍帶嬌妍合歡心事相關處欲剖難拚幾度憐弱質何曾避曉風清霜留下去時踪　人眞與梅花似一日幽香冷處穠羅巾書滿歲寒詞小字紅鈐付所知氷雪心腸氷雪貌年年相對插梅時得　佳詩不妨天寒 
　　更正昨日歲暮雜話十九行第八字「嗚」係「鳴」字之誤又第二十八行第二字「論」「係」「淪」字之誤又第三十行第八字「類」係「頰」字之誤合亟更正 
新聞拾遺 
　　工校擴充校舍蘇州三元坊省立第二工業學校自民國元年成立以來科學日臻繁多實習器械亦漸完備故縣外學子負笈而來者不下五百餘人原有校舍不敷其用適值滄浪亭醫學專門學校遷往閶門工校校長即呈請省敎育廳將該址充作校舍聞現已雇工修葺云[  懷之]  
　　壽聯笑話無錫北上鄉某甲略識之無而喜弄文墨本月初六日有附近某道士六十壽辰并爲其子定親設筵宴客壽幛壽聯盈屋滿堂甲亦文興勃發欣然撰聯以壽之句爲「道士生兒寡欲居然有男子聘親上壽俗緣未了亦長生」欵署讓里儒生見者莫不捧腹[  摘]  
小說 
[哀情短篇暮年俄國柴霍甫著] [  廬江鳳生]  
顧問官歐士訶夫是一位建築師他剛到本城的時候就有人找他重修墓地禮拜堂他是生長在那城裏也在那裏娶親但是這次他下了火車到有些不大認識樣樣東西似乎是更變了比方十八年前他離這城到聖彼得堡住家那時車站尚没用童子來打齦鼠這時已經是這樣了哈夷街又添了四層樓的『維也納旅館』裏頭添設許多房間在那時間不過是又古又醜的籬垣然而這些垣牆房屋和别的物件都不像人變的利害他就問了看門人幾次才知道他平日所認識的故舊差不多一大半是已下世或是流落或是忘記了他就問守門人道『你可記得歐士訶夫他是一個建築師他曾經和他妻子離婚他有一座房子在斯威維卑夫街┆┊┊你一定是記得的』看門人答道『不曉得我一個一名都記不得了』歐說道『那是不會不記得的那是一摏動人的案子就是車夫都知道的你試記記他離婚案是那律師夏勃金清理的那位律師是一個有名的騙子他是在會裏被人家攻擊┊┊┆』看門人問道『你是不是指伊梵尼可萊』歐答道『是的┊┊┆他現在還存在麽死麽』看門人答道『感謝上天他是還在人世他是一位公證律師并且有一個辦事室他現在是狠有錢有兩座房子在扣匹萊街他嫁女兒是没有多時』歐士訶夫就在房裏走來走去心裏生出一種念頭不覺煩悶起來就打定主意去見夏勃金他離旅館的時候正是下午他就閑閑的走到扣匹萊街他看見　勃金在辦事室到有些不大認識因爲其初他是一位精明律師體格魁梧有一種粗鹵樣子走起路來左摇右擺但是他現在變成一個文雅瘦小白髮蒼蒼的老人了歐士訶夫就起頭說道『你不認識我┊┊┊你已經忘記我了我就是你的老事主歐　訶夫』那人問道『歐士訶夫嗎那個歐士訶夫呀　』夏勃金忽然想起來了他認識他但是有點弄錯於是就問問他又自已回想他咯咯的說道『萬萬料不到┊┊┆萬萬想不到你有什麽你要吃香賓麽或者你歡喜牡蠣我親愛的人那時間我從你得多少錢┊┊┆錢是狠多我到想不起我應當怎樣來和你競爭』歐士訶夫說道『請你莫要惱我我没時候了我必定要到墳地那處去看看禮拜堂我是委任辦這事的』夏勃金答道『那是榮耀極了我們有點吃喝可以一陣去我現在有幾匹好馬我要領你到那裏去介紹禮堂司事把你┊┊┆我要把各事一齊弄清楚的┊┊┆┊但是我最親愛的人那是什麽道理你又不是要避我又不是怕我請坐近些此刻又没有可怕的事情┊┊┆┊許久以前我是實在好騙人有些無賴┊┊┆┊但是現在我比水還要安靜些比草還要廉卑些我現在已老了我有家室有兒童┊┊┆離下世的期不遠了』 
[自由談之自由談] [  不冷]  
　　軌與馬孟子有云城門之軌兩馬之力歟今政府動以人民不活動爲軌其所以不活動之故則以山東之馬北京之馬有以致之故孟子之言其殆爲今之政府之預言乎 
 
 

Page 12

 
 
   
 
