# 1915 - 238 - 4915288

 

Page 1

 
 
G>本館開設上海望平街第一百五十八九二號電話九十五號 
[本館定報價目]  
中國境内全年逐日寄大洋十二元半年六元日本全年十二元半年六元歐美各國全年十八元半年九元由西比利亞寄全年廿一元六角半年十元零八角報資先惠郵票不收 
[本館告白刋例]  
論前二行起碼第一日每行一元二角第二日起每行七角五分中縫價例同後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五釐第二日至第七日每字三釐第八日後每字二釐半 
[本館啟事]  
東電傳言有人携欵十五萬來滬運動報界主張變更國體者事之確否固不敢信惟已有人投書本館詢問此事并及本報宗旨者故略表數語如左按本館同人自民國二年十月二十日接手後以至今日所有股東除營業盈餘外所有館中辦事人及主筆等除薪水分紅外從未受過他種機關或個人分文津貼及分文運動此次即有人來亦必終守此志再本報宗旨以維持多數人當時切實之幸福爲主不事理論不尙新奇故每遇一事發生必察正眞人民之利害秉良心以立論始終如一雖少急激之談亦無反覆之調此次籌安會之變更國體論値此外患無已之時國亂稍定之日共和政體之下無端自擾有共和一日寔難贊同一日特此佈聞申報館經理部主筆房同人啓 
[英租界蔓盤路有上等大住宅一座出讓如有意置産者]  
請投函申報館四號信箱詳詢一切 
[尋人]  
八月三十一日下午三點餘鐘走失女孩一名年十三歲江北口音名字呌來喜頭髮剪東洋式上身穿紅點白洋紗短衫外罩白洋布短衫下穿紅點白洋紗褲子黑線襪黑布蒲鞋面鞋子小圓白面孔身體矮胖捲去洋四十餘元規銀鈔票五十五兩其餘金飾珠子等件尙未查明如有人將該女孩及失物查獲送到者或知風報信因而尋獲者一律酬謝大洋一百元不誤　北四川路横浜橋北昑桂路一百四十三號宦宅告白 
[宋季生啓事]  
養子春霆乳名壽孫又號康侯年十九歲素性乖方甘伍下流屢經訓誡毫不悛改不料於月之廿二日午前竟私取錶練等物出門不返誠恐在外闖事因此通告親戚知友如春霆在外有肇事及告貸銀錢賒取貨物等情與僕不涉特此聲明 
[南通大生紡織公司崇明大生紗廠]  
今日午後准二點鐘在上海天后宮後面商務總會開股東會特此佈告 
[上海安裕泰茶號聲明脫離公所理由]  
滬上各業公所林立本號前入公所原爲冀望振興同業豈知該公所代表司事並走狗等假公所之名義濟私人之慾壑竟敢明目張膽一再苛詐是以本號即行脫離公所關繫正以保全名譽起見查本年三月間該司事等已苛詐老閘橋北瑞春茶號洋三十五元乘其店主新喪未殮之際欺其孤兒寡婦當時同業多數未知事後查實已各中飽此其證據一也今又利令智昏故態復萌以未定價之揀頭藉詞本號違章又欲照瑞春之罰本號决不承認該司事等再托法大馬路鴻順泰茶號經理程君來說或三十元二十元十元就可了事此其苛詐之證據二也以上兩事該公所辦事人等可想而知本號 
脫離關繫原分玉石遲即恐與該等名譽同敗又查來函曰判决曰斥革曰尙可轉圓似此越權哄嚇苛詐手段再施本號此等不明事理誰是誰非質之公論合再聲明 
[博文女學校廣告]  
本校注重國學已蒙　滬海道尹批准提倡敎育部立案指導進行講習高初三科均有餘額松江湖北學生減收學費洋二元已於九月一號開學　上海貝勒路禮和里七號校　長鍾佩萸啓 
[康南海先生鬻字賑灵並以意大利十二世紀美術畫助賑]  
康　海先生書法高逸雄蒼大字尤高出近世向不爲人作書今不忍粤東洪水慘灾特鬻字助賑凡中堂五十元條幅對聯四十元長聯加倍横額半帋條幅三十元皆不署上欵署雙欵者倍之大字每字過一尺四十元不及尺者二十元過二尺者六十元石刻碑誌每字寸内一元過寸倍之篆額每字五元斗方帳眉名刺不書惡帋不書求書者交廣肇公所新閘路辛園十六號發回兩聯收條爲據○再承　康南海先生以所藏之意大利十二世紀美術畫助賑價値千元悉充賑欵旣得奇珍復成善舉如欲得者請臨廣肇公所觀覧　廣肇公所潮州會館公啓 
[上海靜安寺路一百十號盛公典帳房告白]  
前淸同治光緒年間敝處應本省大史照會集合同志籌開三十餘典以便窮民數十年來除盤替及革命損失各典不計外尙存嘉定縣濟平公典江陰縣濟美公典均大公典無錫縣公順公典同順公典常熟縣大正公典儀徵縣肇大公典刋有股分收照并立議單交各股東分執現在物換星移國體更變自應遵照新章一律改換股票惟合股諸君有借用典欵並未註入收照者有收照抵借在外輾轉數人之手者有革命時代外股另造合同敝處未曾承認者種種糾葛應請股東各自淸理持帶股據卽至敝處公典帳房騐對以便新舊交換自陰曆本年八月起明年正月止爲換票期限過此六個月所有舊收照及議單槪行作廢再敝處如有廢據遺漏在外欵已付淸者并歸無效特登申新兩報聲明 
[寳山淸文報告書并地圖出版廣告]  
自中央經理局成立後各省正在籌辦淸文事宜寳山淸丈業經完全告竣其章程之完善辦法之周妥頗爲識者所稱許茲將一切文牘章程票單式樣及各樣表册編印成軼洵　足爲辦理淸丈之南針並另印全境地圖曁圩形細號圖槪託本館一家經售計寳山淸丈報告書洋裝布面每册一元四角紙面每册一元二角寳山全景地圖每册二元寳山各圖圩形細號圖每册四元均係實價遠處函購每種加寄費洋二角各地分館均有寄售上海商務印書館代啓 
[聲明遺失棧單]  
逕啓本行今遺失第九十號棧單第三十三號提單一帋該貨係於八月廿六號由東京裝築後丸輪船運申計日本赤　　130雙股線十包該單已向郵船公司聲明作廢另請換給新單故前單一槪無用特此登報聲明三井洋行啓 
[中國紅十字會敬謝蕭瓠棲大善士捐助經募廣東浙江灾賑洋一百元八十六元]  
廣浙兩省水灾浩大偏地哀鴻茲承蕭瓠棲大善士捐助賑洋一百元並代經募蕭充叔君洋五十元蕭太虚君洋念元隱廬君洋十六元拜領之餘曷勝感謝除交會計董事朱葆三君分别彙解外合亟登報以揚仁風　　上海二馬路中國紅十字會總辦事處沈敦和啓 
[工部局諭]  
照得本局設立愛而近路華童公學與卡德路山海關路轉角育才公學下學期定於陽曆九月六日禮拜一上午九時開學學費每學期洋二十元預先繳付該公學監院准于九月三日禮拜五上午九時至十一時在公學收受己在公學肄業諸生之學費並於九月四日禮拜六上午九時至十一時試騐新生此諭　西曆一九一五年八月一日第二三一六號 
[上海會審公廨]  
爲李圭即李海記遺産事案據李昌果禀稱李圭於光緒三十年六月即西曆一九零四年七八月間身故按律李昌果爲已故李圭之遺産繼續人請求給諭接管該遺産等情茲特登報通告凡欲反對李昌果接管李圭遺産之權務須於十四日内到廨聲明理由如届期不到本廨即李昌果之請給諭管業此諭中華民國四年八月十六日正會審官諭 
[招商局新豐船准新舊歷九八月三號廿四日晚開往烟台天津本輪賬房謹白]  
[四馬路望平街荔香園菜館减價招盤]  
所有生財器具全份召盤或改做茶館亦可另議限至本月二十五日爲止 
[前九江太古洋行買辦黎遜山啓事]  
啓者先嚴雲生公承充九江太古洋行買辦念有餘年鄙人繼充又四閱年對於行務鋭意經營業於　客帮竭誠招待差幸信用微著水脚旺收近因大病之後精神不支至再向滬總行辭職始獲照准今由滬總行派來陳君兆敏接辦鄙人已于陽曆九月一號交卸淸楚所有陽曆九月一號以前往來帳欵歸鄙人經手結束所有陽曆九月一號以後往來帳欵歸陳君經手負責恐遠近客帮未及週知特此披露即希公鑒 
[中國紅十字會𤃉陳浙江災况敬募急賑]  
浙衢各縣陡罹水災本會前奉浙江屈巡按使曁蔣前財政廳長先後來函乞賑當經趕墊欵項派員馳赴災區查放去後茲據該員報告此次浙災以開常爲最龍衢次之各縣城垣被淹現尙陸可行舟况當萬山環拱蛟洪四發各鄉之衝刷尤甚田廬牲畜盡付汪洋溺斃人口不可勝計而男女災黎多至十餘萬衆現皆居則無屋食則無粮蕩析流離奄奄一息所最苦者膏腴之田已化沙積無可再墾以故中上之家頓成貧户且水亭地方水災之後繼以大火所過村落悉成灰燼災民咸聚哭洲灘露宿風棲言之酸鼻本會前撥之欵杯水車薪萬難濟用亟登報廣募務祈薄海同善飢溺爲懷解囊接濟多助一金即能多活一命早施一日即能早救一人俾此十餘萬埀斃窮黎咸出水火而登衽席則功德庸有涯量耶如蒙捐助請送本會總辦事處照製收據無任盻禱　上海二馬路中國紅十字會總辦事處沈敦和啓 
[中國紅十字會并募廣東江西水灾急賑]  
天不厭禍沈災四起本會迭接粤贛兩省官紳函電乞賑一則謂西江各屬堤圍崩缺冲没田廬無數飢民巨萬待哺嗷嗷且大災之後繼以疫癘人口牲畜死亡日衆慘酷情形言之酸鼻一則謂山洪挾雨摧崩城垣平地水高二三丈繁盛市廛倐成澤國而城外沿河上下田房村舍甚且一掃無餘浩浩災黎流離失所其慘狀尤非楮墨可宣聞耗之餘欲哭無淚溯自浙衢水厄海上風災本會救賑兼營正虞竭蹶重負斯任棉力曷勝惟念救災卹難畛域奚分但使本會能盡一分之力卽於災民多受一分之益用敢據狀瀝陳仰祈　薄海同胞本飢溺之殷懷拯艱難之時會慨解仁　同襄善舉俾本會得以集腋成裘分資協濟庶此粤贛兩省巨萬哀鴻咸克苟延殘喘曷勝馨香企禱之至如蒙捐助請送本會總辦事處指賑何省照掣收據惟祈　公鑒　上海二馬路中國紅十字會總辦事處沈敦和啓 
[中國紅十字會法界時疫醫院於九月五號停止廣告]  
現因天氣凉爽時疫漸平本會法界寳昌路大安里口之時疫醫院病人無多准于陽歷九月五號停止嗣後如有患時疫急痧等症者請逕至天津路八十號本會英界時疫醫院療治特此奉布諸祈　公鑒　中國紅十字會時疫醫院沈敦和朱佩珍沈瑞淸仝啓 
[羅傑律師公館繙譯處許少甫啟事]  
黑珍於九月一號承羅傑大律師全權委託譯務諸事凡在華洋各級審判衙門所有訴訟停行譯務由黑珍一人辦理華務人員已聘定鞠也僧爲文案郭虹飛宋藴之陳雲蓀王少衡爲交際員如蒙各界委託案件請與以上諸君接洽可也特此露佈　少甫許黑珍白 
[招尋屍身]  
今有寧波人林文甫年十六歲身材矮小面圓身穿靑灰官紗短衫元色生絲褲於本月十八晨在下海浦順泰碼頭失足落水倘有此屍撈着速即通知南市陸家石橋元生糖行即當謝洋念元特此佈告元生糖行啓 
[上海信成銀行淸算處公告]  
查公司條例規定淸算人應限期催報債權茲定於本年九月一日起十二月三十一日止爲報明期間凡對於上海南北市信成銀行有債權諸君務請於上開期間親持債權證劵向南市萬聚碼頭上海信成銀行淸算處報明列册以便於滿期後集有成數按册分派過期依法剔除不得與限内報明者享同等之利益爲此遵例公告卽希公鑒 
[寕波和豐紗廠股東董事公鑒經理人辭職廣告]  
鄙人經理和豐雖幸無失悞第心力已盡茲因病體不支難勝重任謹此辭職務望　諸股東各董事速選賢能接替免悞大局和豐幸甚釗亦幸甚　顧釗謹啓 
[上海亞細亞日報九十明出版]  
本報自民國元年發行於北京爲近年來政治上最有關係之報紙歷來中東西各報之北京通信莫不取材於本報今日京外各大報之專電及新聞其根據本報者尤多本報在今日報界之地位當久爲社會所共鑒今爲擴充業務起見特在上海開設亞細亞日報分社與北京本報同時發行定名日上海亞細亞日報所聘主筆皆一時名宿總撰述爲向在時報申報擔任北京通信之黄遠生及北京有名記者劉少少二先生北京通信記者爲黄哲公方叔子孫幾伊薛子奇諸君均爲北京言論著名人物此外歐美日本及内地各都會均有特約通信員所有一切組織皆以外邦大報爲模範將來出版之日雖不敢侈談完全之報紙惟於中央消息之靈確報端文字之精美言論主張之穩健三者或尙差有一日之長邦人君子尙其鑒諸附錄出版程序及送閱章程招聘訪友條欵於左出版程序一本報定陽曆九月初十日出版二本報日出四大張定價大洋三分三本報開設在上海望平街十一號洋房送閱章程一本報出版之始送登廣告一月二對於全國衙署學堂商會送閱本報一月不取分文三凡定閱本報者送閱一月不取分文四普通送閱三日五代售本報者格外優待六外埠代派所請預先來函申明代派數目招聘訪友條欵（一）南京蘇州杭州廣州武昌成都六處各招聘特約訪員數員須在政界現有位置消息靈通文筆暢達者方能合格通信方法須每日用快信報告重要消息（武昌成都廣州用專電）並須時作詳細通信如各報所登特約通信之類每週須三封以上特約訪友薪俸從優（二）上海本埠有社交寛廣通曉外人及商界情事兼有特别觀察之眼光者本報特約其探訪本埠重要新聞薪俸從優（三）本埠外埠並通訪事無定額或計件受薪或計月受薪均聽訪友自便（四願充上列各項訪友者請見此廣告後即寄新聞通信一連七日並書明住址以便本社特約（五）文苑欄中之筆記諧文戲評本社均廣收投稿按件報酬請從早見投以便特約 
[中華書局發行各種敎科書]  
本局發售春秋季始業用新編新制中華三種初高等小學單級小學女　子小學中學師範學校講習所各種敎科敎授書均經敎育部審定另刋圖書目錄詳載各書優點函索卽寄總發行所上海抛球場各省均有分局 
奉贈圖書月刋函索即行寄上 
[COMMERCLAL　PRESS　CORRESPONDENCE　SCHOOL　ENGLISH　COURSE商務印書館坿設函授學社緊要通告]  
本社前登告白首先創辦英文一科近以報名者非常踴躍已逾額定開辦人數用特通告　辦定於九月十五日寄發第一二三各級講義課卷用紙現已印就發賣每份一元五角足敷一級之用本埠請向報名處購買外埠請郵匯本社當卽照寄本社爲普及起見并不限定學年學額男女各界有志諸君儘可隨時報名入社另備詳章函索卽寄上海寳山路商務印書館附設函授學社啓 
報名處商務印書館上海棋盤街總發行所英文雜誌取材精審解釋詳明足補學校功課之不足有志習英文者不可不一讀也月出一期定價角半全年一元五角郵費另加商務印書館 
 
 

Page 2

 
 
時評 
[天其悔禍歟（冷）]  
　　東電謂因有有力者之反對籌安會之進行頗生頓挫苟誠頓挫也天其有悔禍之心歟夫我人所望者非他也平和之幸福也平和之幸福何由而得以人人守名分安居樂業不生意外之變也夫欲無意外之變必先無意外之舉動欲無意外之舉動必先無意外之議論籌安會發現而咸惴惴以爲可恐者職此故也 
　　嗚呼使東電之言而果確好安之人民有一線希望矣 
[命令]  
　　九月一日大總統策令王士珍給予一等嘉禾章此令 
　　又令陸軍軍官學校校長曲同豐著調京另候任用此令 
　　又令任命王汝賢爲陸軍軍官學校校長此令 
　　又令八月二十三日保送覲見之張鵬潘祖光羅樹梁均著交政事堂存記此令 
　　又令本日交政事堂存記之潘祖光著交財政部酌量任用羅樹梁著發往黑龍江由該巡按使酌量任用此令 
　　又令内務部呈據立法院事務局揀請任命張家樞爲評議應照准此令 
　　又令財政部呈核奬贛省驗契徴收得力人員請照章給予奬勵等語萍鄕縣知事王大錕前豐城縣知事陳奎齡廣豐縣知事陸眉壽前樂平縣知事戈銘猷前高安縣知事饒正普增收均在三萬元以上宜春縣知事羅毅威貴谿縣知事張兆桂前武寗縣知事李廷琮前萬載縣知事張景祜前浮梁縣知事蔡如榘南昌縣知事吳亮勳新建縣知事袁延闓進賢縣知事傅邦謙前奉新縣知事歐陽保福前分宜縣知事魏鴻翔前新淦縣知事劉淦泰和縣知事胡德修臨川縣知事傅□彝東鄕縣知事馮鎭坤金谿縣知事陳壽彝弋陽縣知事趙振應橫峰縣知事徐紹棨玉山縣知事王鐘前鄱陽縣知事沈祖恩前餘干縣知事蔣士濬浮梁縣知事陳安九江縣知事汪念祖前瑞昌縣知事錢之燧前湖口縣知事魏謙光贛縣知事許鳳藻南康縣知事郭久納前萬安縣知事張家綵前南域縣知事相兆梅前餘江縣知事黄大進崇仁縣知事李紹鈞遂川縣知事馬維翰寗都縣知事楊道隆前淸江縣知事馬文兆前大庾縣知事余允貞前宜黄縣知事余煥文增收均在一萬元以上應各給予五等金質單鶴章以昭激勸餘並如所擬辦理此令 
　　又令蒙藏院呈准昭烏達盟盟長郡王巴咱爾濟哩第咨呈□牛特右翼旗鎭國公旺布林沁贊助共和傾心内向請予優奬等語旺布林沁應晉封貝子以昭激勸此令 
[專電]  
　　北京電周學熙請假三日爲其到任後第一次之請假因是外間頗生揣測據報確係因病 
　　北京電即午五時徐約黎及左右丞四局長審計院長叚芝貴梁士詒胡景伊在堂開晚餐會報載有特别提議之政務 
　　北京電昨代行立法院開會黎病未到汪主席徐讀頌詞僅行開會式而已然遞請願書者已八省魯王錫蕃蘇段雲沛甘馬安良滇李鴻祥桂周家彦湘杜俞新楊纘緒綏遠李景泉 
　　北京電古德諾一日出京迂道日本方返美 
　　北京電倪將軍來京與叚同入謁商榷大計 
　　北京電張壽齡有交通次長之說惟病未愈 
　　北京電陸建章與江朝宗有對調之說 
　　北京電浙財政廳有丁道津之說 
　　北京電京漢參案平政院於星期公開審訊 
[特約路透電]  
　　北京電參政院代行立法會議行開院式議長黎副總統並未到會致起種種之浮言英文京報探悉黎於星期一日呈請總統免除職務該報又謂聞黎退志甚堅曾請總統允其居於禁城外並乞撥小隊衛兵藉資保護黎雖不反對恢復帝制之舉亦不與聞此事之進行古德諾博士昨夜出京取道朝鮮日本回國（一日） 
[戰電]  
　　其一（英人路透電） 
　　巴黎電今日下午公報謂前敵終夜砲戰伏斯巨德軍以毒氣砲彈猛轟後乃猛攻蘭巨及希拉滿勒里法軍堅守陣地晚間第二次猛攻亦爲法軍所敗今晚公報謂砲戰仍在進行亞拉北部尤烈法砲隊猛轟愛恩河及香巴業之敵軍戰壕亞貢德軍屢用各式大砲炸彈砲轟擊法軍陣地爲法軍擊至無聲法飛機於二十八日夜間以炸彈擲擊哇斯丹米特爾扣克公署及索洛車站敵飛機攻擊魯勒維爾死平民數人（一日） 
　　羅馬電今日公報謂意軍在阿塞爾高原進攻瑪洛尼亞山之奥軍重要地位並追逐敵軍敵軍遂開砲猛擊意軍新地位但意軍仍堅守不讓意軍快鎗隊行至伊森沙中流波愛伐陣地擊毁擾亂意軍之奥機關槍數架他處亦有進步意軍佔據奥軍戰壕並奪獲奥軍所棄之軍械（三十一日） 
　　彼得格勒電今日公報謂俄軍現正於米薩河取攻勢德軍圖在佛里特里區斯台特西北渡特維拉河爲俄軍所敗其渡抵右岸者均被擊回二十九日德軍晝夜進攻助以劇烈之炮火猛撲佛里特里區斯台特附近之橋端要塞數次均爲俄軍擊退受創甚重俄軍在維爾拉河右岸取攻勢頗獲效果維爾拉河與尼們河間之攻勢現亦在進行中里格斯克·錫特拉·哥洛台克境敵軍之續攻者均受挫而退二十九日俄軍在斯維尼盎加敗敵俘獲二百人加里西亞之奥德軍久未活動二十九日三十日在全陣線進攻多次繼乃以輕重砲猛轟士洛查夫北面尤爲劇烈敵軍進攻八次均失利敵軍在波摩柴尼及士巴洛夫並沿斯特里巴河進攻者均大受損失且於數處怱遽退走俄軍在廣闊之陣線大舉回攻獲砲三十尊機關槍二十四枝俘敵三千人德兵居半（三十一日） 
　　彼得格勒電今日公報謂里加至特文斯克陣線除佛里特里區斯台特仍在交戰無甚出入外餘處敵兵已不若前之活動俄軍仍在維爾拉河右岸前進八月三十日獲砲尊又機關槍數枝維爾拉河與尼們河間之戰事仍在猛烈進行俄兵一聯隊曾被圍困乃奪路而出殲德兵一大隊格洛特洛西面之俄軍曾擊退猛攻之敵軍加里西亞退走之俄軍扼阻德軍之猛攻且加以重創俄軍現共俘敵軍官百員敵兵七千名德人占三分之一八月三十三十一兩日敵軍在士巴洛夫至斯特里境猛攻數次處處敗退大受　失布恰區之戰事尤爲劇烈俄軍以來福槍及鎗刺擊退進攻之敵軍多次敵軍因不能支持長久之肉薄巳於數地點退走棄有俘虜干（一日） 
　　倫敦電昨晚彼得格勒公報與昨日柏林公報均言加里西亞奥德軍之攻勢已大受阻 
 
 
 

Page 3

 
 
又紀他處陣地之戰局均足證俄軍回攻之有勢力俄國公報發表之前德國半官消息尙虛稱俄逃軍將爲德軍衝成三叚彼此不能相顧此次俘敵之多必更勝於前云云（一日） 
　　亞姆斯特丹電德國公報謂德軍現向格洛特洛及維爾拉二地進逼但二地仍在俄軍之手里哇波爾特親王之軍已渡拉里夫河上游惟麥剛森將軍承認仍在泊里譬亞澤地陣前與俄軍後衛作戰且謂曾俘敵三千人（三十一日） 
　　西汀其電奥步隊向薩維洛·白洛柯里·特里平其進攻爲孟軍擊退受創甚重（三十一日） 
　　倫敦電公報局謂奈基里亞政府報告喀麥隆境内格斯查加鎭已被佔領英軍於八月二十九日襲擊附近之地位驅退敵軍（一日） 
　　倫敦電哈米爾登將軍報稱二十七八二日陣線北部分續戰後占據控制比宇克亞拉法太山谷之重要地點及東面北面之地澳軍及鈕絲綸之軍亦得有土地戰事幾全屬肉薄頗爲慘烈土軍受創甚重失機關槍三枝戰壕臼砲三尊來福槍三百枝炸彈五百枚子彈甚夥（二日） 
　　丹麥京城電據邊界確實消息德國國會曾將國防法略加修改禁止德國各報登載軍役年期增至五十四歲確爲開戰來最重要之計畫當道現正召集前因身體缺點免盡軍役之人（三十一日） 
　　巴黎電法國陸軍總長米勒蘭君赴前敵與各將會商冬戰之計畫後業已回抵此間昨爲猛轟德軍之第四日德軍陣線砲火日夜不絕敵軍戰壕掩蔽所兵營防舍滿中子彈此次轟擊之劇烈及時間之久長爲從來所未有德兵伏居戰壕不敢輕出著名飛行家貝高特死於法軍陣前（一日） 
　　彼得格勒電財政部大臣向國會宣告謂政府已借戰債英金六百兆鎊將來當續借更巨債欵但俄國必續戰不至戰勝不止經費雖大非所畏也俄國富裕足以應付債欵俄國從未有延期緩付債戶之事俄國除在國内借債外尙可在外國市場籌募巨欵世界除英國外俄國存金最多可以維持紙幣云（一日） 
　　莫斯科電莫斯科省議會市議會及政治工商實業團體通過决議如下無論受何損失必接戰至獲勝而後已凡於未獲勝前提議媾和者均須駁絕該會且促請以受全國信任之政治家及經濟家組織國防内閣（三十日） 
　　倫敦電紐約英國匯兌率復暴落現信已設法補救（一日） 
　　倫敦電南威爾斯礦工風潮今已完全解决鑛工代表在加狄夫開會承認昨日倫敦所擬之調停辦法（一日） 
　　華盛頓電駐美德使奉政府訓示照會國務卿藍辛氏謂德國承認美國之主義此後潛艇遇商船當先警告而後轟擊（一日） 
　　其二（德人德文報專電） 
　　華盛頓電駐美奥國大使署宣布九月一日奥軍大本營公報云魯士克北面及東北面之俄軍惡戰後已向南敗走被俘軍官十三員兵一千五百名失機關鎗五枝機車五輛又滿載戰品之火車二輛斯文巨其·哥洛恰夫·拉特齊恰夫·土爾土附近之俄軍於拉特齊恰夫南面固防之陣線被奪後被逼續退爭奪斯特里巴河渡口之戰事仍在進行俄軍現於數處奮力回攻以止追軍奥軍戰於柯白林北面者巳進至末恰維克河上游之泊魯夏尼 
　　意軍陣線無重要戰事敵軍在伊森沙河西聖瑪蒂洛附近進攻兩次又進攻土爾滿橋端要塞及佛里斯區山谷奥軍陣地均爲奥軍擊退（一日） 
　　柏林電陸軍大本營發表德軍自五月二日起在波蘭及俄羅斯取攻勢行動所獲成績之詳紀始自哥里斯一役當時俄兵在該境與戰者共約一百四十萬人自五月二日至今俄兵被俘者共一百十萬人死傷者至少當有三十黄人此尙係從少計算其實數則必過之蓋敵軍不恤犧牲步隊以保全砲隊故德軍初取攻勢所擊之敵軍均經殲滅於是俄人急由各處調兵以補損失而凖備進攻土國之軍亦在其内此外如各砲臺戍兵及訓練未竟之兵亦紛紛調入戰地用力雖巨功效全無加里西亞·波蘭·古爾倫·里塞尼亞·之俄兵均被逐出砲台十二座内有新式大砲台四座而成俄國内外防線者先後入於德奥軍之手此爲不滿四個月之戰績也中立國各報切實否認俄國公報所傳英潛艇擊沉德國無畏式戰艦毛奇號之說丹麥京城政治報亦謂其訪員曾親見毛奇號在維廉皇運河口駛行斯凡斯加日報得確實私家消息謂俄國目下正在預備離棄彼得格勒巴黎各報均微示維爾拉難守之意且承認該地如果陷落則俄軍將受一大打擊按該地爲鐵路重要中心點共有居民二十萬人士麥拉電稱有敵巡艦兩艘轟擊該鎭及士麥拉南面之海灣一艦沉没餘一艦爲土軍砲隊所阻不能駛前救之達達納爾電稱登岸之敵軍團全無戰心法俘一人曾謂聯軍未及攻入君士坦丁德軍當巳早抵巴黎軍士對於冬戰之前途極抱悲觀蓋恐不服水土之病傳染更甚目下軍中患此而死者爲數甚衆米里電社接巴格達特消息謂英軍圖占班達布其爾已失二千餘人當地居民驚惶日甚霞飛元帥宣告軍士謂冬戰期内將以來因河區域爲主要戰地（一日） 
[東方通信社電（日本人組織）]  
　　北京電國體變更問題現有國務卿徐世昌參政院議長黎元洪參政院副議長汪大爕財政總長周學熙陸軍總長王士珍敎育總長湯化龍諸氏等之有力反對故其進行有頓挫之勢（二日） 
　　濟南電濟南官民對於國體變更問題其始槪持觀望態度旋經丁某來省運動而籌安會復頻頻勸誘故商務總會並將軍巡按使日來各各會議茲巳贊成籌安會之主旨即將派遣代表入京矣（二日） 
　　北京電北京政府飭令電報局嚴重檢查關於籌安會電報（二日） 
　　東京電井上侯爵危篤之報上聞日皇特遣侍醫頭臨診詎意藥石無靈遂於一日午前薨逝當蒙追進位一級叙從一位遺骸運送東京定於明日（三日）發喪今日都下各新聞對於維新元勳之訃盛稱其功績之深厚極表哀悼之意（二日） 
要聞一 
[西報論述籌安會近事]  
　　字林報字林報二十九日北京通訊云籌安會及贊成籌安會之主義者謂恢復帝制大有益於中國其所持之最大理由則謂中國帝制沿傳已久華人政治程度不高不足以解共和且不能得其益再中國自建共和以來制度常不完備如民選國會之不適當是巳國家行政反因國會而不能進行故袁總統不得巳遂下解散國會之令今新制旣不適用何若改用舊制之爲愈乎此籌安會諸人之言也惟欲得踐帝位適當之人其事頗難袁氏爲今日中國之元首且似爲中國唯一之八材就事勢言之有作皇帝資格者舍袁而誰但袁氏有誓言且有自幼傾向共和之語今可竟爲皇帝乎袁曾自言曰否否第背誓失信世之偉人曾有爲之者袁或將忘却前言而一爲之乎華人果欲奉袁爲皇帝與否是爲疑問之點陸軍必擁戴袁氏决無可疑而官場之大多數亦必效陸軍之所爲蓋高官厚爵皆從袁氏而來也惟學界商界及一般老百姓對於此事將具何種觀念乎余知其觀念與袁氏自言者必同蓋以爲此事辦不到也若輩尙憶得袁之誓言袁之自幼傾向共和一語及袁之矢忠淸室之事曾有人謂余曰袁若登帝位則大背中國之道德然恃兵力以握大權之袁氏若有陸軍聽其指揮則道德問題或不足以縈袁氏之念也且抱道德觀念之國人或政界以外注重政治之少數人亦不敢起與袁氏爲難苟有之則陸軍將迅速撲滅之矣所可慮者革黨耳黨人近雖濳伏然非根株盡絕粤湘兩省蠢蠢欲動香港上海兩處不絕黨人之蹤跡日本一帶黨羽尤多若輩言及袁氏輒目眥欲裂其所議論誠未便發表於報章目下革黨勢力薄弱其宗旨不爲人所信任實屬咎由自取然亦未可因其勢敗而遽存革黨不足慮之心若輩未嘗不可乘時因勢而起抗袁爲帝之師於是國内治安將爲之擾亂袁之陸軍固可蕩平之但興師平亂將發生不利於今日中國之種種惡果矣贊成帝制者又有一理由謂帝制實行則元首嗣繼之問題即可解决今袁在實際上爲終身總統石室金匱中藏候補總統者三人之名一旦總統缺席則選三人中之一人以繼之惟此三人者皆無强大勢力恐屆時握兵權者將有爭奪大權之事若袁爲皇帝有自擇其子以繼其後之權則國家可無握兵權者互奪寳位之危主張帝制者之言若是華人願有候補者三人之一以爲總統或願袁氏之長子以爲皇帝此固華人所應自决之問題惟繼位問題之所使人憂慮者則因今日政府絕無制度可言也今之政府卽個人獨斷獨行之政府袁氏輕輕掃去國會另定一種憲法以合其宜今之憲法若袁氏不以爲宜則隨時可以取消袁之仇人或死或降新稅施行悉出己意政事之良窳由袁氏自負責任在外人視之苟袁氏一旦不測則現有之行政機杼悉將傾覆而無遺此爲獨夫政府之惡果故主張帝制者有以袁氏爲皇帝以袁子爲儲君父逝子繼俾行政之責任有所歸屬之語但吾人所不可忘者袁氏已爲公認政體之元首袁氏不用此政體而反破壞之袁若由總統而爲皇帝誰敢信其必採憲法政體如主張帝制者所言乎吾人知其必仍專制不遜於前即有所謂國會者亦必爲袁氏個人之國會存亡繫於袁氏個人之意若袁氏果有召集國會之心則以君主國名義召集國會何若以民主國名義召集國會之爲名正言順於事更多便利耶推論此事之根由實因袁氏欲在國中培植絕大勢力以决繼位問題但若袁氏爲總統時旣不能達其希望則作皇帝時又烏能達其希望耶此事千言萬語討論不窮然其結論則一即擇定之繼位者必爲親握重權之人或爲常集權力行政統系之領袖若僅决定繼袁氏者抑爲總統或爲皇帝則無益焉中國國體應採民主制耶抑君主制耶此固爲華人獨自解决勿庸外人置議之問題華人苟民心一致而國體變更又足使國本堅固則外人決不作干預之夢想然袁氏之得以鞏固其地位者多賴外人精神上財政上之助力外人於此又烏可無言耶數年來中國危亂之際外人勢力影響於中國事者其功甚偉難以盡述就實事言之外人扶助袁氏使其得有今日外人固望袁氏善用其因外人扶助而得之權力以造福於國家也今若以帝制而改良時局則非此間多數歐人所敢信者也不獨信其不能改良時局且恐時局反因此而愈惡蓋外人知國人對於袁氏計畫必有激烈之反對甚至非用兵不足以定之也再袁氏長子人繼大位果能較國民心目中所已信任之代表更爲安穩乎此亦非外人所敢信者也質言之此間外人以爲袁氏刻方着手行其建立政局之事業且有發表意見者謂袁氏不應利用賴外人而得之權力以擴充其個人之希圖云 
　　大陸報大陸報云茲據切近總統府之方面傳來消息謂中國帝制不出數月必將實現稱帝者非袁世凱乃其長子克定也聞袁總統與其家族巳决定意見不日將商諸政界領袖及主張恢復帝制之各要人此中原因甚爲複雜其主要原因乃恐反對帝制者將執袁世凱之誓言以擁護共和及忠事淸室之輩將謂袁如主張帝制在理當擁戴滿人今以克定稱帝則彼等無所逞其辭矣聞所定手續約略如下今秋召集國會通過恢復帝制之議案上請願書於袁總統於是袁總統將發謙讓之命令謂誓言具在未可背諭國會則堅持非帝制不能安國之說於是袁總統將略示轉圜復發命令謂此事旣出民意未便拂　　彼决不受此尊號國會當另舉賢能云云國會至是即宣布推袁克定爲帝而以袁世凱爲訓政皇或加以與此相埒之尊號聞袁世凱對於此舉其滿意更勝於自居帝位蓋如是則其一姓之祚可望埀久而政務大權固仍操諸其手也袁世凱如自居帝位閱十餘年而逝世則反對黨可以乘機選他人爲代今以其子爲帝而彼則以其餘年鞏固帝權其子行年甫過三十苟無意外當可在位三四十年則其後嗣之位可以安保聞袁總統此次意爲之動家族之榮光乃爲最大勢力之一第有一端尙不可必蓋軍界領袖之贊成恢復帝制固知乃袁世凱稱帝也今以克定爲帝不知能否贊成耳 
[荷蘭大學敎官之與德談（譯北洋華德日報）]  
　　荷蘭大學敎官華露斯博士近著一論題曰吾人緣何與德登之於太靑木斯雜誌純本政治上之眼光議論精確不偏不激茲節錄其說如下四十年以來德及其同盟之勢力與俄法之勢力均故得享太平者如是之久今一旦以英之袒俄法離奥義之交遂有此次之戰焉然則吾人欲求和平者惟祝德勝耳何以故德勝則英法俄之勢弱不能復出而擾及世界而荷蘭之偪處强鄰者亦因得甯其土宇一英之不可勝也蓋英常損害我屢奪我殖民地使今茲之戰而英倖勝者則我殘餘僅存之殖民地將不我屬矣英烏可勝二法之不可勝也蓋徴諸歷史法每勝强之際必好戰戰則必出於侵略我荷當一千七百六十二年佔於法及一千八百十年乃實爲法所兼併法勝吾人身受其害者再矣法烏可勝然則俄可勝乎曰烏是何言使天佑斯民者則俄必不可勝而德必不可敗何以言之俄大熊也素抱鯨吞天下之志一試於東而不得逞方圖汽碾西轉壓倒全歐幸有大力者起而抉其齒碎其碾使之遁逃自救之不暇不然者使其摧奥敗德逞其野心勢必席捲大陸觀兵海上以區區之英法而謂能當其鋒阻其謀者吾不信也届時非特小弱如荷蘭者不遑寗處即全歐各國亦將有岌岌不可終日之勢矣抑或有難余者曰使德終勝不虞德人之遂併荷蘭乎余則應之曰德人確愛和平者即使終勝亦必不兼併荷蘭德國今日之戰不得已耳苟其好戰者俄大敗於日之後何以不戰英南非戰畢凋敝之後何以不戰苟其欲併荷蘭者則於一千八百七十年至一千九百二年間儘有其機且有其力可爲所欲爲乃不然者德人眞愛和平耳嗚乎德人勝能阻暴俄制英法固我土宇保我商業吾人之所以朝夕頂祝以望德者此也 
雜評一（無名） 
[不表示之表示]  
　　周總長請假而人疑以起也黎副總統不蒞參政院而人疑以起也黎副總統辭職而人疑以起也且謂不反對不贊成亦不預聞也且皆所謂不表示之表示也雖當其人並無此意思而疑之者之疑亦露不表示之表示矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌安會之最消息]  
　　疆吏之態度自籌安會通電各省請派代表赴會討論後大有登高一呼衆山皆應之勢觀連日本報所登各處覆電即可知其大略但二十二省將軍護軍使及巡按使巡閱使現在巳有覆電派出代表者同僅八省研究之進行不免因此稽遲茲爲分别列舉以醒眉目各省將軍護軍使等之巳有覆電派出代表者河南將軍趙倜山西將軍閻錫山吉林將軍孟恩遠福建護軍使李厚基湖南將軍湯薌銘湖北署將軍王占元陜西將軍陸建章四川將軍陳宦其至今未有覆電者江蘇將軍馮國璋安徽將軍倪嗣冲江西將軍李純長江巡閱使張勳廣東將軍龍濟光廣西將軍陸榮廷浙江將軍朱瑞雲南將軍唐繼堯貴州護軍使劉顯潛直隷兼將軍朱家寳山東將軍靳雲鵬甘肅兼將軍銜張廣建新疆兼將軍銜楊增新黑龍江將軍朱慶瀾以上各將軍遲遲未見覆到未知有無何種原因又聞南京馮上將軍國璋雖尙未電派代表然確聞巳派人前來接洽其故因馮氏前次出京時總統曾向表示意思謂我爲子孫計不至若是之愚又謂如有以帝制迫我者我將遠適英國以避之等語馮氏心憶此言故對於籌安會六君子及段香岩將軍之去電未敢冒昧作覆至如何接洽及接洽之結果若何探明再誌湖南將軍湯薌銘前日曾逕電總統力陳國體改變之必要大似以籌安會之研究爲多事此電由政事堂某丞面呈總統詢問應否與覆總統以不覆將令人疑爲默認遂答言我當别令人覆之云作晚又得一確息則以上未經電覆籌安會之各將軍其寳皆已有覆電到京惟均直呈總統非覆籌安會者 
　　湘鄂之復電長沙電云籌安會鑒敝處前派赴會代表胡瑞一員已於宥日電達計邀查照茲加派代表羅虔劉樳張九維湯用彬四員希賜接洽爲荷湯薌銘豔印漢口電云籌安會公鑒古氏議論甚有研究價値特推梅君寳璣來京希接洽爲盼湖北省敎育會長謝石欽艶印 
　　各方之觀察籌安會直接通函各部院詢取各員贊成與否已誌前報茲聞該會所寄之印刷品第一次係古氏共和論一册第二次則除入會願書外尙有投票式兩紙令各員就其上書明贊成非贊成現惟某要部全體贊成其餘尙無所聞近日盛傳籌安會就各省旅京人員每省推出一人勸其發起組織公民請願團俟參政院開會時提出請願書請其解决以如何手續變更國體已有湘皖等數省組織就緒聞某某等省有人抱一種意見謂在京同鄕諸人均生活政界並無純粹公民而旅京名義範圍亦太狹隘恐不足爲請願團增重意欲通電各本省盡力號召以壯聲勢此輩眼光較遠然曠　持久恐　　　　　　者之本意也自籌安會之主張發表於世政界中最躊躇難處者實爲一班前淸遺老有云我自有主意者有云我家中尙有飯吃者然能慷慨陳辭之人殊不多覯惟蘇人汪鳳瀛氏曾上書總統力陳籌安會之主張有七大不可梁任公自居津門閉門謝客從事著述日前曾草就一文對於國體問題欲發表其個人之意見此文撰就方欲郵寄滬上刋諸大中華雜誌事爲籌安會諸公探知即由京電致任公請勿將此文公布而某某要人復同往津面晤任公亦與此事有關係聞任公已將原文語氣略改婉轉但大體並未更變籌安會之發起曾自聲明對於國體問題以討論學理爲範圍有以學理相討論者該會且極歡迎然則任公之煌煌大文不獨爲籌安會所歡迎並將爲我言論界歡迎者矣吾人拭目俟之日前籌安會曾出有通告謂關於研究君主或共和問題古德諾博士除上政府說帖表示意見外並無他項言論恐有誤會特此聲明等語古氏此項聲明人或視爲取消某報最初所載古博士與某法制局員之談話乃英文京報則又疑爲取消與該報記者之談話特於報中申言本報（京報自稱）於本月十八日所載中國國體改變說一則實係古博士親與本報英文部訪員之談話本報今尙存有眞實憑據此外古博士有無他項言論則非本報所知云云以後博士鑒於置身中國動輒爲人利用惹起是非亦可謹於發言矣又公府顧問英人莫理循博士亦反對籌安會之計畫莫氏以現在最不適合變更國體云 
　　劉氏之文章劉師培諮議昨又發表一文題曰論唐虞禪議與民國制度不同錄如左輓近學人調和今古或掇引古經類似之言曲會殊邦之制度移幷比合失其本眞乃莊生所謂截趾適履者也譬如民主制度創自歐美求之本邦未有前例考古者流則以唐虞之世君位不世襲與方今民國元首略符比附牽合併爲一詞一若民主制度乃本邦所固有是則割裂經文曲學阿世經術之晦莫甚於茲竊考尙書禹謨諸篇出自梅賾閻惠面降其證益昌至於伏生今文則堯舜二典本係同篇在堯典之述帝德也謂克明俊德以親九族九族旣睦平章百姓百姓昭明協和萬邦黎民於變時雍九族謂同姓之親百姓謂羣臣父兄子弟其曰協和萬邦者謂中國方萬里得百里之國萬區即左傳所謂執玉帛者萬國也夫貴族之制封建之法有一於此即非民政帝堯之世斯制並存目爲民政誣莫甚焉至於舍子傳賢則史記五帝本紀著其說曰堯知子丹朱之不肖不足授天下於是權授舜授舜則天下得其利而丹朱病授丹朱則天下病而丹朱得其利堯曰終不以天下之病利一人而卒授舜據彼說是傳子傳賢在當時本無定制堯之傳舜特以胤嗣弗賢出於一時之權制使舍子傳賢果爲定制則堯崩之後舜應踐祚何爲遠避南河乎若謂舜承堯位出自民選則尙書記帝堯禪舜之詞曰格汝舜詢事考言乃言底可績三載汝陟帝位是堯之禪舜出於一人之授受弗由衆庶之僉同至舉舜之初據尙書所載雖有明揚側陋之文復有師錫之言然鄭玄書注訓師爲諸侯之師師即今益稷篇所謂州十有二師外薄四海也師謂諸侯之長非謂庶民至王肅作注始以博詢吏民爲說僞孔因之訓師爲衆非經旨也此誼旣明則知唐虞禪讓與民國制度逈殊即韓詩說所謂五帝官天下者亦謂君位弗世襲非謂君由民選也要之中國儒生侈言崇古古所夙無不惜百端附合譬之釋典精深其生滅輪迴諸恉爲中國古籍所夙無乃漢魏而下迄於六朝言釋典者必比傅孔老之書或取莊列之言相擬雖言之成理而按其實際奚啻千里之差今之以民國制度附合古籍者亦猶是也故特辨之如此 
[美律師之中國國體論（續）]  
　　今有曉曉不已告於衆者曰中國現有政府不若改爲君主之佳要知以中國現在政府比較立憲君主而卽贊成君主制者其所持之言論無論爲贊成或反對眞正民主制者要皆不中於事理何則今日中國現有之政體在政治學家視之並非共和制也試翻白萊斯氏美國共和論一書亦有一字可以移解中國政體爲共和制或中國政體可以保衛國民自由如眞正立憲國或共和國所爲者乎 
　　有一公例爲憲法及政治學之著作家所共認者即凡物之有力以博人服從與尊重者必植其根於往昔凡物之生長愈緩者則其耐久之能力亦愈大是巳英國憲法醞釀千年而始有此美國憲法亦具胎胚於往昔非一蹴所能幾也余今敢正言以告世人而不慮反對曰世界各國人民未有如華人之易治者華人今所求最切者卽良善之政府耳余常聞旅居内地多年者之言而益信華人有天然共和之思想習慣苟召集各省合法之代表開國會於北京而政府各機關盡其協助之力事事出以忠實以維持之則國會即可以其成績而解决何者政體最宜中國之難題矣 
　　中國初次之國會不可謂爲民主君主孰宜中國之試驗當時政府各機關無協助維持共底於成之舉動欲求其不失敗詎可得乎國會旣散總統朝一命令夕一命令中國所恃以管理者僅此命令耳凡平心研究第一次國會之情形且其所遇之阻力者必不以其事迹而謂爲代表政府不宜中國之證也 
　　取白萊斯氏之公例而言各國人民其風俗習慣植根於往昔者以華人爲最久根據其習慣法律以發展立憲政體根本上之精義固非難事彼勸中國恢復帝制者究有何理由耶中國千百年帝制歷史中亦有可以鼓勵帝制繼續存在之一頁乎古德諾博士恢復帝制之議果所傳不虛則其國人之在中國者多反對其說而古博士苟欲在本國中求表同情者必更無其人矣 
　　古博士之議論固非有惡意存乎其間此爲吾人所共諒而不疑惟古博士寓華不久且未游歷内地不知一般華人之風俗習尙其對此要事發表偉見之能力則爲吾人所不敢輕信者也龐然中國何者最宜此豈潛修靜學之大校師所能研究得之者哉必知其民情悉其所好凡民間之風俗國事之變遷莫不熟知者始可進其安而不危之言以研究與物質及政治極大關係之問題也 
　　中國之學子數人嘗以墨西哥之内亂警告國人導其反對中國之民主制夫以中國人而比諸墨西哥之印人以爲中國如用民主制則國民亦將如墨人之從事内亂是豈平論哉當淸帝遜位時中國人所求者乃實際之共和非僅虛名而已焉墨西哥之憲法於眞正共和之要素多所闕略而狄愛士居總統任獨握大權垂二十餘年國中雖殊俶擾而其利源之發達猶遠勝中國夫兩國人民衆寡懸殊即以此一端計之墨西哥人民之富裕亦非中國人民所能比擬今墨西哥銀元不猶通用中國市場乎 
　　論者又引南美共和國爲殷鑒其言亦屬失當合南美各共和國之人民而與中國比較尙不及遠甚然此諸國所建事業無一不勝中國其前途發達正無限量中國學子奈何訾議南美之民主制乎 
　　吾人憶及希臘種族享選擇政府自由權時及雅典自由城人民所成之事業益覺民主制之優勝史學家祁本嘗謂羅馬行政民主制時國勢最盛法蘭西昔於拿破崙第三統御時與德搆兵曾幾何時卽大敗不可收拾今日民主制之法蘭西其健兒扼守之陣線長可四百英里强德雖以大軍一再猛攻卒不得破美洲合衆國旣定成文之憲法受制於此閱一百三十年試觀其成效何如耶人民皆自由而安樂産業之富甲於全球合法德英三國之所有始能及之田疇沃腴倉廪充實歐洲與英倫若無美國五榖之濟助則皆有缺食之虞苟美國發展之共和制及其成文之憲法果爲美人所不滿意則美人將棄美國而他適矣中國其放開眼光研究自由政體之正當模範勿不自振作躑躅迷途自取其咎其聽信莫理循博士之言立在脚跟勿入不可挽回滅亡立至之危途（完） 
[新約實施之中日間新問題]  
　　間島之難題間島一隅本爲中日新約以外之特别區域聞政府曾正式通告日本外務省而日本政府强以間島爲屬於南滿洲以内之一地域認爲亦在適用新約之範圍除因間島協約獲得居住營業旅行自由之朝鮮人外所有居住之日本人從八月二十五日起雖領事館所在地以外亦獲得居住營業旅行之自由且已於七月二十日以外務省令改正駐間島之日本領事館管轄區域除吉林省中延吉和龍汪淸琿春各縣外更加入奉天省之撫松安圖兩縣於是間島之日本總領事館巳派員往是等地方調查視察而龍井村等之日商又擬乘此機會擴張大商圈祗以該地方交通不便加以馬賊出没無常因此擴張商圈該計劃不得不徐俟至吉會鐵道敷設以後云 
　　稅項之議定中日新條約締定後關於東省之警察法令課稅規則迭經雙方再三協商除警察法令尙有一二項未經協商妥洽須再待協定外所有中日課稅辦法業經稅務處與外交當局會同日使議定聞内容仿靑島稅關徴稅辦法酌加變通適用最惠國之條件凡進口之工商品稅率甚輕稅務處不日即將議定之稅項刷印公布 
[江蘇敎育行政會議情形（第四日）南京特約員]  
　　八月三十一日上午八時開議巡按使交議整理私塾案原案大旨查公私學校合力經營其力仍有所不濟故知地方敎育專恃公私立之學校其量仍不能供給乃爲事實問題現頒敎育綱要建設之第三項私塾取奬進主義亦卽爲國民寛籌就學之途而年來本省私塾辦理狀况實未能副此希望今擬從調查入手整理之中兼寓奬進之法酌定調查表式並辦法五則又整理私塾規程一份請付公議當付討論表式無大更動通過調查辦法五則係以縣署特别委任學務委員會同學董行之第一次調查於九月二十日開始儘十月詳報到縣儘十一月逕詳省署分報　尹備查調查完畢卽舉行考試調查方法依另表所定逐條宣讀通過整理私塾規程共十五條其精神於調查之後舉行考試發給許可狀其中有免考資格者五項私塾敎授科目爲國文算術讀經修身四門設置地點須經縣知事認可幷受視學員及學務委員之指導或訓戒如有不正行爲或辦理不合得褫奪其許可狀付討論時第二條私塾課程必修科四門之内經川沙縣視學陸培亮動議應加體操一門贊成附議者甚多有慮私塾實行不便者研討結果僉以體　實爲今日敎育界之缺點私塾勢力亦復不小若不明予規定於兒　身體有莫大之損害付表决大多數通過又第五條免試資格五項有稍嫌其濫者經書記官長聲明原案精神係將私塾編入敎育行政範圍之内故初辦寗失之寛母取嚴厲主義全省私塾之數旣明給予許可狀之權鞏固再圖切實整理方法且規程中已定視學或委員得　導訓戒之是監督方法亦巳訂入此乃江蘇省第一次之整理私塾不得不留餘地以免實行困難也照原條通過第四部　校長仇埰動議請加一條聲明私塾應特加注重見　身體之發育俾可禁止體罰嗣省視學鄒楫附議　於十五條第二項指導或訓戒之條文中加入不　爲獨立條文多數贊成嗣又動議請添入塾師如不受考試不受調查應加以相當之懲戒一條贊成者多數當即以全案大體付表决全體起立通過至修正條文之整理議長交審查會處理之時巳十時二十分宣告休息十五分 
　　十時四十分續開議報告請議案關於私塾者共十七案均與交議案有符合之點僅爲口頭報告中十四案一併交審查 
　　南通縣知事請議組織全省高等小學校長會議原案理由以同爲高等小學畢業而成績有相差甚遠者實無聯合機關爲共同之討論所致茲擬組織高小校長會議每年在省城召集一次俾可交換智識而收優良效果此案在請議案中頗有注意之價値付討論多時約有三派一否决一由道召集一原案中不定次數擾攘間議長以三者付表决一次表决贊否大多數起立二次表决道召集或省召集之先後而議員有不明瞭者此表决乃葬於糢糊之中三次表决只言省與道皆可開會至先後由行政官署定之四次表决開會次數亦由臨時斟酌定之均多數起立此請議案乃完全成立 
　　靑浦縣請議小學敎員救濟法五條以合格敎員極爲稀少酌擬目前救濟方法以爲補救當付審查指定審查員八人 
　　太倉縣視學蔣乃曾請議國民學校敎員奬勵方法案理由以懲戒處分巳詳定國民學校令奬勵方法應由各縣自行規定詳請省署核准討論結果修正奬勵方法應由省行政會議定之開由議長指定起草員九人即以審查員兼任省立各中學校長聯名請議城市小學鄕村繁盛地方小學不宜用單級編制案付討論時反對蠭起議場騷然付表决數次均爲討論喧聲所阻約時三十分此案方决定認爲討論問題原案不成立時近一鐘遂散會（第五日） 
　　九月一日上午八時開會先由審查會報告整理私塾規程修正條文一致通過又報告審查請議案十四件均已括入交議案之内應母庸議均通過 
　　次請議案二十五件逐件報告略有討論費時極久付審查者十四件均關整理初高小學者尙有省敎育會請議飭小學校就地方情形利用特産材料養成適於生活之技能一案南通縣請議學校附設校園一案金陵道視覺椽屬等請議各小學注重訓練要目一案又邳縣請議學生穿用制服一案議决高小用服初小用徴章均决定由行政會議詳請巡按使察核通飭各縣照辦其餘歸併審查或交議案者二件未及報告者五件已十二時四十分矣議事道行甚爲緩慢現僅餘一日聞擬延期以全力議交議案也 
[江蘇敎育會議第二次講演會詳紀南京特約員]  
 
 
 

Page 7

 
 
八月三十日下午五時敎育行政會議開講演會延請留美哥崙比亞大學卒業碩士南京高等師範學校學監陳容君江蘇省派駐留日學生經理員陸規亮君主講是日因天雨故到會者不足二百人 
　　陳容君講題爲敎育家之目的物大要謂敎育家之目的物爲養成有責任心之國民及有服務社會之精神次分數段申明其旨陳君所語醇粹溫厚誠師範敎育家也 
　　次陸規亮君講題爲日本敎育最近之方針陸君於三月間奉派至日正値交涉發生之際其所受感觸身親聞見者旣深且切故發爲演詞鬱勃蒼凉三致慨嘆其演辭大旨謂日本敎育界之事情我國人士多有知者而其最近方針似於吾國頗可比較切磋所謂最近方針者乃日本對於東亞之大目的世界之大希望而能完成其人材之謂也敎育方針約分兩層（一）爲體育現今日本體育之提倡一日千里而有三方面共同以振作之即社會的體育學校的體育國家的體育是也社會方面如相撲擊劍騎射游泳公共運動之提倡等學校方面如足球跳高賽跑各種運動等國家方面如勵行徴兵體格檢查規定結婚法律等同時幷進一以堅固其軀幹能競爭於國内一以表武力之國魂以爭覇於世界顧吾國是何情形吾江蘇敎育行政對於體育更何如是誠不可不急起直追提倡體育以適應今世界之生存也（一）爲智育日人之智育多由漢文西洋而得然最近方針則以職業智育爲主腦蓋人民有獨立生活之技能則增加國家之生産力故雖其人口地方與吾四川相仿而每人之生産力在十餘元以上尤有進者其職業敎育幷敎授活動於國外社會之能力以爲殖民之基礎至其德育雖不如體育智育之猛進而修養耐勞之風普及於上中下社會之間故其小學敎師月俸十元而孶孶不倦盡心職業試問吾蘇爲小學敎習者月薪亦在十元左右勤職之風有似日本之普及否故日本敎育最近之方針在適應世界大勢隨時演進其必需技能及堅强之體醜耐忍之精神以進取於世界吾國敎育行政尙其勉趨世界潮流愼無落後致受天演之淘汰云云 
　　嗣留美碩士金陵大學敎授應尙德君夫婦合奏批霞那及洋笛幷由應君略述中西樂理樂器之同異演奏二套一有悠揚含茹之致一有急雨忽來之風全場鼓掌又胡潤德君亦留美碩士獨演西洋琵琶其急驟處如斜風戞玉其頓抑處如鐵騎銜勒至九時乃散會幷聞第三次講演者爲郭秉文君王寵惠博士云 
[武漢菸酒公賣之波折]  
　　菸酒公賣乃財政部呈准通行全國之要政日者蘇浙等省菸酒商人曾有要求變　辦理或致停市往返商槯各情事茲聞武漢菸酒各業商爲　問題亦　　歇業要求之事實　　　　　　　况如左 
　　一烟商武漢菸店以公棧辦法繁瑣束縛過甚不肯承認要求於進貨時完納値十抽二之公賣費一次以後買賣自由籌備菸酒公賣處主任王元常對於此事以由閩粤湘贛販運來之製成絲烟固可照此辦理而菸葉則殊多獘混碍難允行於是烟店又擬承認刨刀稅每店有烟刀幾架按日納稅若干原議無刀日繳錢八百文公賣處以一刀日不只刨烟十斤不准前日烟帮遂又在漢口菸業公所會議有董事某聲言已與公賣處接洽承認每刀日繳錢二吊各菸商大不謂然謂其私自允許竟將其毆打一頓該董踉蹌遁去衆商遂復决議仍以菸葉認稅爲不易之辦法如官廳不曲予原諒亦效酒業歇業然又聞該董之承認繳錢二串並非其一己之主張乃各大烟莊所公認其反對者係各小烟店緣各小店多只一把刨刀刨烟一日數日猶賣不盡焉有日繳稅錢之力無已惟有停止刨製任聽大舖家之壟斷是刨刀稅足制一般小烟店之死命故極力反對不肯承認云 
　　一酒帮武漢酒類以汾酒（即膏梁酒）銷路爲最大業此酒之槽坊共五十餘家皆本省人及山陜人所開因要求不入公棧於購辦原料或按日售貨時繳納公賣費公賣處絕對不允之鎭槽坊現遂一律閉歇惟浙粤帮售酒店舖與一切零沽之店尙在交易而公賣之進行則已大爲困難倘久持不决則百貨稅槽頭捐牌照捐俱無所徴於公家損失頗巨而各酒坊之工人不下千餘名失業尤爲可憫現經財政廳公賣處會飭武漢縣知軍商會再四開導勸諭該商等或謂淸理賬目或謂召盤承頂或謂力不能支皆不肯即刻開貿昨公賣處巳據情電告財政部聞奉復電飭轉諭各商務於九月一日以前復業若敢堅持抵抗即籌議由官設釀酒專作坊若干處或招商領貼新開釀酒槽坊照公賣章程辦理共反抗停歇各商即不准復開若敢生事則嚴拿爲首者究辦昨王主任已將部電告知商會請轉飭酒商即日開貿逾期卽照部電辦理聞浙粤帮之希圖專利者刻正向公賣處運動設立專作槽坊請禁舊酒商復開公賣處尙未敢遽允微聞酒商等亦籌有對待之策擬數家聯爲一廠移設租界或掛洋旗以與官抗故亦不懼失業查漢口有康成酒廠係巨商劉人祥與法商合股所開其規模有各酒坊二十倍之大舊只月包稅錢五百串較之酒坊認稅僅及四分之一現在舉行公賣康成獨免重稅此爲各酒坊憤而歇業之大原因亦卽激起託庇外人之一根由也聞公賣處前日猶飭各坊務於九月一日以前開貿否則不准復業現已届期各坊均置不理漢口公賣局長李承雲乃與商會總協理　　　其素與交游之魁星酒坊　　　　開門零沽以爲衆倡欲藉此以破壞其團體未知能收效否省城各坊亦未開門聞有文昌門永泰坊一家因欠錢店欵項無力淸還昨經地方廳標封拍賣外間多疑爲抵制公賣被封云 
地方通信 
[鎭江]  
　　猪業罷市續誌鎭郡屠宰稅更章徴收屠戶以捐數太重相約罷市以圖要挾曾誌昨報現聞縣公署已派差拘提該業董朱某到案質訊一號警務總所王警長特出示諭云照得每猪一口完屠宰稅三角學捐一角此外有警捐五分捐自猪客由行代收奉行已久並未更改現奉省飭不准包捐何嘗絲毫加捐爾等不可聽信謠言仍宜照常營業如有人意圖煽惑勒令爾等歇業者即扭送該管區所送案嚴辦切切母違特示鎭地各葷館早市以餚蹄爲大宗中晚飯菜酒席亦以猪肉爲要品若猪業停滯非收用江北客貨不可現亦爲鎭地猪業所把持故已公同集議請示施禁以維商業 
[杭州]  
　　姚北風災記聞姚北温海一帶自辛亥年突遭水荒至今元氣未復詎本月二十七號（陰曆六月十六日）夜十句鐘北風大起海潮潑入塘堤頃刻之間陡高數丈居民猝不及避東至觀海衛西至夏蓋山綿亘百餘里淹斃人口不知凡幾廬舍牲畜漂蕩算該地居民向以木棉爲生今被鹹潮浸灌收成絕望現已由該地居民禀縣求賑而哀鴻遍野來日方長誠可慘矣 
　　諸曁破獲黨人黨人周某處州人向在黨人夏某部下充任營長此次携帶證票由滬潛赴諸曁意圖運動兵警乘機起事詎被探員偵悉當即前赴諸曁地方協警拿獲幷起出證據多件當即解送縣署稍加訊問經由吳知事派兵四名押解來省於昨日下午抵杭並由軍署派兵數名在閘口提回發交軍法課從嚴訊辦矣 
雜評二 
　　劉師培之文章（步陶） 
　　劉師培國情論發表吾人得一新見解曰民主制必基督敎徒國始適用今劉氏又有論唐虞禪讓與民國制度不同一文脫稿文中所謂民主制度創自歐美求之本邦未有前例蓋茯主恉也全文引經釋典深以儒生崇古附和爲非是而所根據者曰伏生今文曰鄭玄書注一以斷定唐虞爲貴族制與封建制一以斷定堯之授舜出於諸侯之長而非出於衆庶其用心亦良苦矣然而以實際言四千年以前之唐虞其制度爲何制度其授受從何授受與今日中國國體問題初無若何相涉必武文斷句取以自釋附虞者固陷於泥古辨論者亦豈得爲識時舉此番破石驚天亘古未聞之例外行動而乃以簾注疏解之文章手筆出之亦惟足自表其經生家之雍容雅度而已不知於彼所主持之問題有何裨益也且即彼所詮釋者言師之爲衆彼昔著（論古代人民以尙武立國）言之何其詳盡今乃以非經旨三字輕輕了之抑又何自相矛盾若此耶然猶得曰字義各適其地之所用而不可一槪拘也若夫創之爲字在本文中其義固謂前所未有而自我作之之謂今乃於歐美則云未有前例者可以創作而中國則任何制度必不可於古所曾有之外别求一世界可行之公例此豈通論乎反復再四無以爲解敢還以　　　氏 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[禁遏因籌安會發生之謠言（二）]  
　　聞美總巡麥高雲君以北京發起籌安會與中國國體有關起黨人所有藉口之謠傳或謂逋逃　外各首領巳分遣黨徒潛帶軍火回華以圖一逞言雖無稽殊足淆亂聞聽而公共租界五方雜處恐有居民聞謠悞會因特通諭各捕房中西探捕隨時留意偵查以禁謠諑而保治安云 
[查禁妖言惑衆之會匪]  
　　上海道縣兩公署曁淞滬警廳奉江蘇巡按使通飭云准内務部咨開准德武將軍河南巡按使咨陳會飭拿獲仁義會匪首劉漢鼎等三犯訊供謀爲不軌業經按法一律槍斃並通飭各縣先事防範嚴懲解散茲將僞印僞示照印一册連同供詞抄送查照施行等因到部查閱抄供該匪道門繁多往來山洞佛壇假造靈文乩語招集黨徒搖動人心並僞鑄大漢皇帝印信私署宰相軍機等職實係左道惑衆有害治安此次該匪劉漢鼎等陰謀不法雖經該省破獲機關不致滋生事端惟查此等會匪所在多有非散布妖言以相煽惑即勾通亂黨以肆奸謀稍涉疏虞立釀禍患亟應嚴行查禁以資防範除分行外相應咨行查照轉飭各屬一體嚴行查禁等因准此合亟飭行仰即一體遵照辦理 
[假託鐵路招工之防範]  
　　滬海道尹奉齊巡按使飭開准交通部咨開查各省軍警棋布星羅亂黨因無間可乘往往假託鐵路招工名義私入内地圖謀不軌如本年六月間帮匪嚴大順等附從亂黨藉鐵路招工爲名圖擾六安經安武將軍委員訊明委係假託與鐵路工頭並無關係該亂黨等譸張爲幻狡詐多端不時敗壞鐵路名譽抑且爲地方隱患自應嚴行防範以肅路政而維治安現經本部通飭各路局申明定章嗣後鐵路招工須先揀選妥實工頭發給憑照載明前往某縣招工仍先行知會地方官出示曉諭俾衆周知如地方官事前未准路局知會查驗工頭又無憑照卽係假冒應即從嚴懲辦以儆效尤除分咨外相應咨行查照即希通飭各屬一體知照以資接洽等因准此合行飭仰該道尹轉飭所屬一體遵照 
[留學生抵美消息]  
　　北京淸華學校派赴美國留學生四十餘名及附舟同行自費生等二十餘人於八月五日在滬新關碼頭乘波斯船啓程放洋曾誌前報茲聞寰球中國學生會已接該校護送員趙國材君由美聖方西史哥來電謂此船巳直抵該埠全體無恙業經登岸云 
[莘莊鎭請辦平糶]  
　　松江縣境莘莊鎭公民汪煥等近因米珠薪桂農民粒食維艱特於前日至滬海道尹公署禀請飭縣設局平糶原禀錄下竊公民等讀書經商不預外事近見米價昻貴小民覔食維艱是以於八月初七日禀請松江縣長設局平糶茲奉批示未經邀准惟敝鄕係木棉之區民生凋敝非他鄕可比以錢易米窘迫異常當此靑黄接之時鄕民羅掘已窮大有岌岌不可終日之勢本縣歷辦平糶每以積榖餘息項下開支查光緒三十三年開辦平糶後於今八載所存餘息爲數頗鉅况此項餘欵曾於民國元年經縣議事會議决移請謝前知事分派各市鄕存儲未經照辦在案現當米價奇昻民窮財盡似應以此項餘欵設局平糶以弭隱患而濟民生公民等爲地方大局起見用特聯名請求道尹俯念米貴食難貧戶難支准予飭縣設局平糶俾蘇民困而安地方實爲公便再公民等爲民貧米貴請縣平糶實於此次風災損失無涉捧讀縣批似屬誤會合併聲明 
[水警廳偵知盜匪蹤跡]  
　　崑山縣滬寗車站附近某南貨店於上月十三號晚間被盜强劫銀洋衣飾等物臨時行强鎗斃男女事主二名茲經蘇省水警第二廳趙廳長偵知此案盜匪遁匿上海日前特派王署長賫文來滬投請淞滬警察廳協同查緝當由徐廳長飭派偵緝隊士郝樹林劉錦山等會同辦理前日午間在新北門某茶樓查獲案盜大頭金生一名帶回警廳押候補緝逸盜併案解究 
[關於常關改定稅則之函稿]  
　　江海關監督施理卿君致南北商會函云八月二十三日奉財政部通飭各常關舊訂稅則多係雍正乾隆年間所定歷年久遠物價懸殊而舊則又無値百抽幾之一定稅率各關收稅人員往往有隨意估計等事前特由部飭關調查現在物價改照海關稅則折半征收原係爲劃一稅率便利商民起見現恐各處商民或有誤會此意爰特說明改定理由編成白話淺說（按白說淺說巳錄八月三十一日本報來稿欄）發交分散各商民一體知悉等因並附白話淺說六十份除分别函飭外合檢十份送請貴會檢收分致爲荷 
[增加緝獲罌粟種子之賞欵]  
　　淞滬警察廳徐輔洲君前日通飭所屬各警區署文云案奉江蘇巡按使飭開本年八月五日准稅務處咨開查罌粟種子係在禁運入口物品之列前准廣東巡按使電稱罌粟種子每擔價値銀十餘元等因當經本處核定緝私賞欵緝獲罌粟種子一擔奬給緝私人洋四元眼線人賞洋八元並經通飭照辦在案茲准蘇省巡按使電稱近來罌粟種子價値倍昂原定每擔賞洋十二元未免過輕可否加倍給賞俾緝私者有所鼓勵以除毒種等因即經飭據總稅務司轉飭各海關查明罌粟種子價値各處均有增加自應酌改原章增給賞欵嗣後緝獲罌粟種子一擔奬給緝私人賞洋八元眼線人賞洋十四元其餘一切手續均照原定章程辦理等因除分行外相應咨請查照飭屬籌辦等因奉此合亟通飭各警區籌辦 
[救國儲金昨日之收入]  
　　昨日（二號星期四）爲中國銀行收受儲金之第一百十七日計收銀元七十六元又銀一兩一錢二分連前共計巳收銀元七十三萬零四十八元又銀五千六百十兩三錢九分四釐 
[尊重海軍名譽]  
　　海軍李總司令近查浦江内所泊軍艦甚多而各該兵艦之水手士兵每於給假登岸之後在高昌廟一帶遊玩惟高昌廟地方私設烟館之家開有二三十戶且有土娼賭場誠恐水手人等私食鴉片以及賭博宿娼妨碍海軍名譽爰於前日派委稽查員路慶祺君着於每晚親往高昌廟一帶嚴密調查如果見有海軍兵士私食洋烟並宿娼賭博者卽行拘究云 
[淸潔捐重行投標]  
　　江巡捐局出示曉諭云照得中西區淸潔捐前經期滿投標開匭後以商人王東岩多數得標當經限以三日内預繳捐欵並飭具結來局去後一再延宕兩次逾限自應取銷標數並將保證金充公示儆復經牌示次多數商人張逸齋來局承辦迄未遵照查其投標時所開地址飭甲往傳並無其人該　等視損務如兒戲於認定捐數開匭得標之後並不遵辦殊屬謬妄已極除將該項標案全數取銷外合亟重行招標爲此出示曉諭仰本埠商民人等一體知悉如有熟悉該項捐務情願承包者務將應有收入調查淸楚遵照後開章程來局投標即於九月六日當衆開匭以多數爲得標仰即遵照切切特示計附章程十六條續訂承辦中西區淸潔捐章程一區域以原定中西區地叚及西門外新闢馬路爲限不得侵越東南區範圍一挑倒時間應照向章辦理不得逾限一區域内糞料向歸農民挑倒應仍照舊章每人每月抽收銅牌費小洋兩角不得額外多收一中西區域内新闢馬路准歸承辦人僱人挑倒一九畝地斜橋肇周路等處原有公坑歸承辦人每日僱人按時挑掃潔凈一區域内住戶每日由淸潔所派人前往挑倒不得越日及有索費情事一承辦人預繳三個月捐款提出兩個月存貯本局按照銀行給息俟承辦期滿一併發給本息以昭愼重其餘按月認繳之款於每月三號以前繳納淸楚不得蒂欠一其餘未盡事宜隨時由局斟酌飭遵辦理一投標認數每月捐款至少以五百元爲合格一投標日期九月一日起一開標日期九月六日下午三時一投標人開具姓名籍貫職業一投標人須隨繳保證金四百元由局出具收據如無保證金即阻止投標一投標人須寫明認包數目親自封函投箱届日由本周長監察當衆開視以多數者得標一得標人應出具認包切給加具殷實商號保狀並預繳三個月捐款不得標者當場將保證金發還原給收據繳銷一投標時須隨帶本年最近三個月内地方稅捐票呈驗 
[塡送租界學堂調查表]  
　　滬海道尹公署前奉江蘇巡按使轉開敎育部飭以上海爲通商口岸外人於租界内所設男女各學校所在皆有特由本部製定調查表隨文飭發仰即查照詳細塡列以憑查考等因茲聞楊道尹業經飭由道視學調查彙案報部大致凡租界内學校名稱外人國籍及敎授科目學生人數曁一切成績實况均按表塡入云 
[競雄女學開學記]  
　　白克路競雄女學自開辦以來已閱四載成績可觀茲屈秋季始業之際學生報名者甚多故已於九月一號開學當由校長徐寄塵女士面加勗勵復由主任陳巢南君宣布本學期進行之要旨並謂初等畢業之後當勉副高小學之學問資格高小今冬亦有一班畢業須加倍用功冀與上届畢業者之程度相等而文藝專科現因基礎已定故亦增加門類注重美術性質的文學如文選學之類期力趨高尙優美之地步該生等尤宜精勤勿怠庶成績乃有可觀嗣有王敎員爕仙秋社社員鄭君相繼演說加以訓勉諸生莫不欣然而退 
[徴求貨樣之籌備]  
　　勸用國貨會爲徴集新加坡華商國貨展覽會貨樣事舉定幹事員八人定每星期三開會一次巳見前報茲悉前日開會討論辦法咸謂國貨貨樣宜將輕便有益實用者寄去笨重之物及原料等可以從緩擬於各貨彙齊之時詳事甄别不合者再行送回惟現在各行廠將貨樣送到者固已不少爲未送者亦尙多因爲日無多已由各幹事員認定行廠分投接洽矣 
[考察日暉織呢廠機器]  
　　本邑龍華日暉織呢廠自收歸省有後因營業未能發達遂致停辦前有商人郭建侯以該廠機件日久不用銹壞可惜籌備資本擬租該廠改織毛絨線呈奉巡按使核准試辦在案茲齊巡按使詳該廠機器成本頗鉅停用多時究竟有無銹蝕毁損之處亟應以細查明以資考核茲因農商部徴集國貨覽展會物品巳派本署股員劉鍾璘赴滬協同實業科長高繼宗辦理起運事宜特飭順便至該廠調查覆候核奪昨劉股員巳由滬寗火車來滬矣 
[修志局交換閱稿之約言]  
　　本　修志局總纂姚子讓君擬有交換閱稿之約言特錄如下交稿閱看之稿先須由原纂員自認爲定本署分纂姓名於簡端交換之稿其兩門有相互之關係者彼此平心細商避讓重複其行文之繁簡叙事之詳略亦可互相補濟最有趣味最有裨益其無互相之關係者亦須各各細心閱看知無不言言無不盡以期交換得益兩兩對面閱看則可有疑即問有話即說不至鶻突錯過閱看人所言如原纂員認爲同意者誤則即改漏則即補以免遺忘如事義複雜一時難定者閱看人可别紙紀錄俟原纂員從容審定閱看人所言如原纂員不同意者可直說不可曲徇體裁之歧異意指之背觸彼此細心商量以求一是必怡然而後巳不决則提出於常會全體商定之閱看畢署閱看姓名於簡端 
[朋友施用迷藥]  
　　閘北义　角地方有楊寳周者與陳四同室居住附近有馬五者與楊陳素來相識馬深知楊薄有積蓄屢欲施其竊盜伎倆不得其便遂用迷藥暗置於食物中以致楊陳並楊妻陳氏楊女翠蘭等俱中毒昏暈馬乃將其室中銀洋衣服一併攫去逃避楊等經人設法救蘇後即控經警局將馬緝獲解送檢察分庭轉解地方廳由檢察官傳到原告預審明確起訴審判廳昨日午後由堵推事官會同宗檢察官開庭辯論之下以馬五施用迷藥害人又竊盜物件其兇惡殘忍巳極遂當庭宣判馬五監禁三年以儆 
[尋獲誑騙潛逃之夥友]  
　　李玉庭在北新涇任介山所開之布莊爲夥陰曆七月初十日李至小東門同益大布號冒取任介山寄存該號之白布四百七十疋又至黑橋浜厚成布號冒收帳洋一百六十四元又向老閘橋久大昌布號冒借洋一百元並冒取寄存之白布八十四疋共計被騙洋六百餘元潛逃無蹤前日由任在眞茹鎭尋獲扭控四區三分所移送閘北檢察分庭經李檢察官預訊該被告承認不諱判令還押聽候起訴公判 
[西飯店控追私用賬洋]  
　　禮查西飯店西人控寫字楊漢生司賬陳興利串通私用賬洋二千元等情昨由捕房將被告二人拘解公共公堂請究原告西人投案請追訊之陳供認私用洋八百元楊亦承認虧空洋六百元均求寛限料理王襄讞商之美領博君判被告各交二千元人洋並保限兩禮拜理淸再核所有在被告處抄獲之鈔票洋二百五十元支票洋七十五元現洋四元先給原告具領 
[冒名圖騙之訴訟]  
　　天津路七十三號門牌葉德潤號控皖人鄭德星揑造電碼冒用江西景德鎭葉德裕號名義圖騙銀二千兩等情昨由捕房將鄭拘解公共公廨請究原告投訴前情請爲澈究繼由中西包探稟明拘獲情形並將假電碼呈案請察訊之被告供稱在南市開設牛皮店此項電報係蘇某轉托鄭少舫囑我持往領取滙票銀兩不知是僞乞鑒俞代襄讞商之美領郭君判被告押候補提人證並函請電報局派繙譯電報生到堂於下禮拜四再行訊核 
[誘逃有夫婦女]  
　　住居小西門外陸福明之妻近被趙汝良引誘偕逃無蹤經陸報告警區將趙緝獲送由警廳司法科於昨日午後傳同原告函送上海地方檢察廳訊辦 
[駁船被撞沉没]  
　　小東門裕大恒糖行前日淸晨派行夥周慶蘭翁錫華姜連根姜連夫何壽籌雇船戶龔松華並綽號猪百戒等之駁船往北市某貨棧裝載雙連靑糖五十包氷糖一箱往南交卸九時三刻該船在太古碼頭正欲開駛之際忽有開往天津等處之奉天輪船開船啓行該駁船不及避讓致被撞沉周等七人一併落水糖亦漂失附近各小船趕緊施救當將翁錫華等四人並龔松華猪百戒共六人先後救起得慶更生惟周慶蘭撈獲最遲早巳淹斃當將該尸舁送老北門息影公所暫放一面報告裕大恒執事並周妻等到所於昨日備棺收殮將棺暫寄於四明公所聽候帶回寗波原籍 
[車夫氣急身死]  
　　黄包車夫耿子元前日載一西人至泥城外因奔跑過速氣急倒地旋即身死當由該管捕房飭探將屍車入斐倫路驗屍所昨由屍妻耿陳氏投案請免報驗自行備棺收殮捕頭允之 
[鄰居失和]  
　　内地電燈公司附近　婦人周梁氏前日因失去蔴繩二條疑爲鄰人李萬靑李王氏夫婦所匿向論爭毆以致周梁氏稍受微傷由警拘送一區王分駐所昨日轉送地方廳經檢察官預審之下驗得原告頭面受傷無碍判令自醫李夫婦押候交保再核 
[口角行兇之薄懲]  
　　王阿二因與王金寳口角起釁將金寳毆傷前日由閘北分庭李檢察官起訴審判分庭經施推事判决王阿二處拘役五天以示薄懲 
[出店仍得脫累]  
　　寗波路豫源錢莊前因失竊現洋五千元當時報捕將情節可疑之出店馮南山拘解公共公廨訊供不認開釋詎馮釋出後即回餘姚原籍建造住屋並開設槽坊木器店經該莊得悉以其情更可疑重復禀請公廨出票轉飭捕房派令中西包探前往餘姚將馮移提到廨經中西官諭着管押候查在案昨晨由廨復訊兩造各延律師互辯良久中西官以原告所控證據不足仍判將案註銷被告開釋 
[要求多押半年]  
　　浦東人姚金生先後竊取蓬路居人馬竹雲王祥生等衣物由探查獲昨晨解至公共公廨訊知姚係十次過犯判押西牢一年半期滿函送浦東警局開釋並令於釋出後每日須將住址營業投警報告一次以憑查察詎姚聞判後以年半期滿開釋適値隆冬無衣禦寒要求改押二年大聲喊哭不止旋經站堂華印各捕挾之而去 
[崗警查獲積竊]  
　　積竊沈關林行竊胡家木橋汪炳星家衣服數十件由五區三分所崗警查獲前日經檢察分庭李檢察官提起公訴由施推事判决沈處徒刑七十天以儆 
[人贓並獲]  
　　陳寳書侯阿福羅金奎串竊虹口百老滙路普目達鋼廠輪盤洋刀及圓明園路十五號洋房打字機器等物被探將陸等連同贓物一併查獲昨解公共公堂經中西官研訊明晰以羅金奎患病未到遂判陸侯二人還押候羅病愈併究 
[竊賊禁錮西牢]  
　　朱子餘先後竊取廣東路泰豐客棧内値洋七百元之銀行支單及銀表並石路泰華客棧内庽客綢衣被控捕房昨由包探將朱拘解公共公堂經中西官質訊屬實判朱押西牢半年起案贓物交原告認領 
[不認串竊衣物]  
　　停泊虹橋浜内之船戶陳和尙李小毛同控王和尙陳阿根沈小四子王小三子串竊衣物等情昨由捕房將王等四人併解公共公堂經中西官訊供不認判仍還押候下禮拜三再行訊辦 
[不認尙有家産]  
　　李連生前投法公堂控稱民人販牛來申售於李阿才牛行計價洋三百元付下期票到期向收無着又向阿才催索置之不理求追等情判交人銀兩保設法繳洋迄今尙未保出昨日原告禀稱阿才在松江原籍置有田房産業並非無力請求移請松江地方官封産作抵訊之阿才堅稱原籍實無家産求請查察判還押嚴追 
[保人仍不肯負責]  
　　商商有寗公司洋人前投法公堂控稱王阿松查阿福前來租去黄包車七十五輛虧欠租洋並少去車上什物及號衣等項共計洋一千一百元請向保人諸景湖追賠等情因諸供稱賬目不符故判原被同至捕房將賬算明禀覆候核在案昨又提訊諸供商人祗擔保租車五十輛另有二十五輛係王等自向公司接洽添租與商人無干且所有包車已於八月十五號如數交還由該公司另行出租今原告欲令商人賠墊八月十六號至三十一號之車租商人不能承認况前已墊付洋一百六十八元核算欠找無多商人已在英公堂將王查兩人具控請追墊欵可否求請移提王等到案訊追聶讞員判諸仍交人銀兩保候下期覆訊核晰 
[誘拐案證據不足]  
　　泰州人張正才偕二房東朱德山至警廳閘北司法科控稱前娶寡婦王吳氏爲室住居睦和里内現被李虎山誘拐藏匿曾經二房東目睹是以邀案作證請爲究追經叚科員飭提李虎山到案移送檢察分庭由李檢察官預訊之下以原告所訴證據　足判將訴案註銷 
[學習唱戲之糾葛]  
　　住居法租界西新橋鴻源里無錫人梁森泰之十三歲兒子福保前央李燕奎介紹從伶人隋熙豪學唱戲曲易名梁一鳴訂期十年迄未過半而梁於日前糾衆將伊子奪回並攫取値洋五百元之戲衣等物被隋報告總巡捕房禀廨出票昨由包探將梁父子一併拘解公共公堂請究原告投訴前情訊之被告延律師到堂代爲辯護並以梁一鳴年尙幼稚請爲摘釋中西官判梁森泰交二百五十元梁一鳴交一百元人洋並保候訊再核 
[無賴大鬧小茶館]  
　　法捕房昨解徐洪海至法公堂禀稱徐在新租界開設小茶肆近在肆中演唱灘簧聽客擁擠良莠不齊昨有無賴戴才寳朱定萬李阿根王狗子王小龍張順根張仁信等聚衆爭毆有碍租界治安故一併拘案請究徐洪海供以後不敢再招無賴人等入内聽唱求宥戴才寳等同供因細故口角有之不敢爭毆滋事判徐洪海罰洋二十元充公戴才寳等七人各押三天期滿均逐出租界一年 
[巡捕酗酒滋事]  
　　一千零八十九號華捕王發生前日落差後與其友楊乏蓮等在北西藏路某酒肆沽飲酩酊手執鐵鎚沿途胡鬧逢人亂擊致將途人吳金生蔡恒福陸才發錢阿堯周三囝等擊傷旋經印捕查見阻止不服欲與該印捕爲難經由四百十一號華捕到來帮同將王捕與楊先後拘入捕房奉飭拘留昨晨併解公共公廨經中西官訊明以王捕酗酒滋事故違警章判罰洋十五元無洋改押兩禮拜楊罰洋三元無洋改押三天示儆 
[老婦跌傷足踝]  
　　西門内孔家弄及虹橋路一帶前經工巡捐局改築石片路出入車輛頗爲稱便惟數月以來已凸凹不平且自虹橋浜塡没以後陰溝不通每遇天雨街衢積水行人之跌仆者時有所聞昨日午後有一老嫗行經是處偶一不愼跌入水中傷及足踝當經旁人代爲雇車送至家中醫治 
[書業商會愼重版權]  
　　望平街書業商會成立以來以保護版權爲宗旨維持公益爲要務著作家及商學界受其裨益誠非淺尠茲聞該會近因各省翻印圖書仍未絕跡爲此禀請内務部敎育部各省巡按使重申厲禁茲將該會奉到批示錄下 
　　内務部批據上海書業商會會董陸費逵等禀稱各省多有翻印註册圖書情事擬請示禁翻版等情到部應即准予示禁 
　　敎育部批據上海書業商會會董陸費逵等禀請咨行各省巡按使轉飭屬縣禁用翻印圖書等情均悉已另文咨行各省巡按使矣 
　　湖南巡按使批禀悉查書票射利翻刻圖書本屬侵害版權而刋印糢糊字跡錯悞貽害學者更非淺尠應准通飭全省學校同知於購買時詳加抉擇俾免貽悞而杜假冒 
　　廣西巡按使批禀悉保護版權原爲愼重敎本維持商業起見疊經通飭遵辦在案據禀前情應予照准仰候再行飭各縣出示保護可也 
　　陜西巡按使批禀悉翻印圖書實於敎育大有妨碍應准通飭各縣查照辦理仰即知照 
　　直隷巡按使批據禀已悉仰候通飭各縣切實保護嚴禁翻印以重版權（尙有河南山西福建貴州山東安徽江蘇浙江雲南奉天吉林黑龍江甘肅各巡按使批詞與此大致相同故不贅錄） 
[工巡捐局批示二則]  
　　蔣養生禀批禀悉所請開設共和影戲園如果遵照取締章程辦理自可照准仰卽呈驗警廳所發執照來局繳捐領照可也 
　　長靑記禀批稟悉所請於東來龍泉樓茶肆附設影戲果能遵照取締章程自可准其營業仰即呈驗警廳所給執照來局繳捐領照可也 
[誌謝]  
　　昨承湘路股欵淸理處惠贈湘路文電輯要上下兩册又承尙賢堂贈惠該堂第六期第八册紀事一册書此誌謝 
 
 
 

Page 11

 
 
[氣候報告（上海徐家滙天文臺天氣測候報告）]  
　　九月一日中國中部及南部氣壓仍低北部稍升呂宋東北有發展颶風之象上海天晴揚子江流域有雨 
　　二日晨間天氣沉鬱有濃霧侵晨熱濕頗甚上午九時有雷雨 
　　二日下午四時三十分豫測上海仍有東北和風台灣南部兩方面天氣惡劣呂宋東北發生之颶風仍在向西北偏西進發似將進逼該處 
　　二日下午四時前二十四小時内上海氣候温度至高八三至低七七·二去年同日至高八九·四至低七六·四 
雜評三 
[大漢皇帝（字）]  
　　中國帝制之改革迄已四年於茲矣而會匪尙揑造妖言並僞鑄大漢皇帝印信私署宰相軍機等職以妄自誇大推其意無非欲借重皇帝二字以便其號召徒黨之私圖也然而吾共和國之人民對於皇帝二字厭聞已久抑何其愚之甚耶 
來稿 
[論中國急宜施行民律之必要（南沙）]  
　　自本年五月二十五日中日交涉之條約成日本人遂取得我滿蒙之土地所有權自此以後日本人即以其經營北海道經營朝鮮之手段經營我滿蒙不出十年可料日本人之實業發現於滿蒙者其於農業必桑麻鋪芬五榖垂穎牛羊徧野林木鬱葱其於鑛業必五金燦爛萬寳齊登其於工業必硾鍊之器陳設萬端汽笛之聲達乎四境其於商業必毛織之絨革製之品以及日用所需之新食物新器皿陸離光怪之市場林立於山海關以東喜峰口以北爲吾國東北部財賦所聚之巨區此關乎人民競爭之天職專門學問之設施殆非一朝一夕之故以我國無敎無識之國民當之固應讓彼以有此能不言者傷心聞者喪膽雖然徒爲痛哭流涕長太息以自餒究亦何益夫以我國之大專門之學資本之家尙不乏人徒以國家無法律爲之保護企業者雖欲有所建設不爲土民所破壞即爲惡吏所摧殘故皆裹足不前任其荒蕪不治以至於今日藏寳於地而不知自取適以啓外人之野心不啻引誘其掠奪始有今年五月二十五日中日條約之結果其條約第二條云日本國臣民在南滿洲爲蓋造各種商業上應用之房廠或爲經營農業得商租必要之土地第三條云日本國臣民在東部内蒙古因與中國國民合辦將經營農業及附隨工業之時中國政府應行承認第五條云中國政府爲外國人之居住貿易起見在東部内蒙古開放適當之諸都市自有此條約我滿蒙之土地昔之棄之如甌脫者今則日本人將起而闢爲膏腴矣當此條約實施之始使我國民果能痛定思痛急起直追出其爲農爲工爲商之學識與資本發揮其天能與之競爭於實業之場日本人未必即能反客而爲主然其第四條第二項則云民刑訴訟各歸被告之本國官審判彼此均得派員聽審但日本國臣民與中國國民間關於土地之民事訴訟依中國法律及地方慣習兩國派員共同審判此等條文於表面上觀之我國之主權彷彿尙有一半之存在我國國民能以農工商業與之競爭似乎尙可立於對等之地位殊不知我國除暫行新刑律（民國元年二月某日以臨時大總統命令頒行）之外無他種法律則遇土地所有權及其他之民事訴訟我國法院名義上雖似有一半之主權實際上則毫無依據惟有受日本審判官之支配而巳夫日本人之要求滿蒙土地所有權爲殖民也其殖民於我滿蒙爲侵掠我國民之土地財産也而足以限制人之侵掠保護己國人民之土地財産者民法也人民無競爭之能力國家有民法以保護之則人民之土地財産尙可以保存幾分之幾若國家無民法以保護人民之土地財産人民即有競爭之能力亦必處於失敗之地况人民旣無競爭之能力國家又無保護人民土地財産之民法而更遇法律最備之日本競爭最劇之日本人民直不啻以滿蒙之版圖舉而奉之於日本政府之手是則誠可哀矣欲救此禍事非一端設農學校以爲一般人民開闢土地之指導養成工業人材以發達農産物之製造開設興業銀行以維持國民之經濟無一非國家所應有之責任然以今日與有進無退之日本相遇於競爭之場而以司法之主權與之相共尤非有文明法律以主持其間則各種實業竟可使我國人民無揷足之餘地况各種實業尙須需以時日待國家之提倡而目前保護人民土地財産之法律則刻不容緩蓋民法者積極法也純然規定個人權利義務之關係有保護個人權利以發達國民經濟之作用者也國家一日無民法則個人之權利一日不穩固國民經濟一日不能發達其關係如是之重乃爲世界學者之所公認而在滿蒙主權受限之制領土上尤以民法爲保護人民權利之要具捍禦外力之戈矛於此而不速爲頒行民律則不啻放棄滿蒙之領土屠戮滿蒙之人民以同歸於盡而已尸其責者其可急乎 
[游美調查茶業報告書（續）（俞爕）]  
　　日本靜岡縣立農業試驗場茶業部之考察 
　　（一）種植之行列（甲）點播此與吾華種茶各自爲叢者相同但其縱橫距離尺寸則較整齊劃一耳（乙）條播此則但分行列之距離或徑取縱線或徑取橫線一直牽連播就有如長條之瓜者（二）修剪之形式（甲）山形（即三角形）有急山形緩山形之分其急山形即銳三角也緩出形則鈍角耳（乙）球形圓滿如球以收量比較山形尤勝（三）病害預防之方法（甲）植物預防於茶叢距離行列隙地加一種植物如除蟲菊田菁之類俟其長成後鋤覆茶叢下或埋根際不但使害蟲不生且可以作肥料此一法也（乙）劑料預防此則用各種液汁如硫黄華石鹼合劑以灌之或以靑酸瓦斯熏蒸之之類是也（四）長育之度量一其茶樹長育度量自離地一尺高起至二尺三尺爲度從無如中國茶樹之有四五尺及五六尺高者蓋其每歲或一番茶二番茶後必剪枝一次也剪枝愈低則發枝愈密耳中國亦間有茶樹歷年旣久而至槁老時全行就土面四五寸高處斫去復以肥糞灌之任其於次年復發新枝者原理本同而彼則以爲一種必要之方法中國僅以爲偶然之作用耳其故在知其然未發明其所以然而因漠然視之此有無學理上研究之關係也（五）肥料之種類（甲）汁料即鰊粕與過燐酸石灰與硫酸加里與大豆粕與油粕等類是也（乙）豆料即綠肥也有朝鮮大豆倉眞大豆美國大豆數種（六）施肥之時期（甲）秋肥時期九月中旬十月中旬（乙）寒肥時期二月上旬（丙）春肥時期三月中下旬（丁）夏肥時期五月上旬及六月上旬（戊）綠肥時期七月上中旬（七）採摘之時期五月上旬爲第一次六月下旬爲第二次八月中旬爲第三次（八）採摘之限制必於茶枝上發有三葉時就枝摘下非隨便擷捋者也（九）生長之年紀其茶樹生長年紀最多至三十年爲度一至三十年則無不改植新叢者但其茶葉之茂盛則自十五年至二十五年之間爲稱最也（十）茶葉之製造（甲）手揉製有數種器具一竹製置茶器（即貯藏生葉器也）二蒸茶器·爐·鍋·甑·蒸筐·箸·三手揉器·火爐·紙製揉盤·（乙）機械製有數種器具一影山式葉打機（用此種機之時間須二十分鐘）二改良高林式粗揉機（卽蒸機熱度八十至九十蒸揉時間二十分至二十五分）鐘茶重量一貫五十目）三望月式揉捻器（時間十分鐘）四望月式抖胚機五高林式精揉機六栗田式製茶仕上機即乾燥器熱度一百二十）七臼井式精揉機（用法與高林式相同）（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蚊蟲訴知事文] [  半仙魏起予]  
　　爲誣栽陷罪懇乞恩鑒事竊蚊等自盛夏長養以還竟夕飛鳴而　區區微物徒昌成市之名孑孑化生敢恃負山之力號爲白鳥毒異蝮蛇呼曰黍民惡　猛歇卽或飢腸欲食空腹難支倘客處高齋從未擇肥而噬若人居濕地皆因有隙可乘是故繞其鬢噆其膚飲其血霑其腥俄則營營飽斯已已何致如難盈之溪壑不　之江河哉惟知事一官旣服四維不張誤國害民損人利己一絲一粟陽雖人於公家民脂民膏實則飽於私槖捲地皮則稱好　遑恤哀鴻食人肉那顧良心幾同猛獸以視蚊等之餬口四方偷生片响誠不可以道里計夫何難以善惡分哉乃知事反謂逞　族類傷彼子民寛己責人殊非恕道舍大論小洵屬不經爲此　乞澈虛堂之懸鏡伸覆盆之沈寃俾遂物情永歌德政此呈（五） 
[吃香烟學] [  茸顚]  
　　茸顚曰余前歲作吃飯學載於本欄内朋儕中見之多有以飯博士學位加之者然茸顚實不善噉飯且不多食飯每餐二碗猶時作噎飯傳士恐不致此茲者又有吃香烟學之作閱者恐又不免疑余爲吃香烟大家者然茸顚於香烟一物遑云派律脫三砲台未曾入口卽一文二支之臭紙烟亦未曾嘗過滋味也然則烏能　吃香烟學曰余鄰居之包車夫江北阿二口授余者也 
　　　北阿二之言曰吃香烟本爲消遣計然今則爲出風頭學時髦之事矣時髦倌人之出局也高坐雙擋包車之上必口啣上好之　烟脂粉芳芬之味雜以濃郁之烟氣風頭乃大出而鄕人之至上海也破題兒第一學時髦事即爲一把總緊握香烟拚性命狂　橫吸以爲若是始可言風頭之道矣其他若滑頭之學生禮拜　兜圈於馬路蹺然嘴上作閃星狀者亦香烟也拉韁之馬夫馳騁於十里洋　口内香烟一啣使揚揚自得氣慨不可一世矣而拉車之車夫娘娘小姐之乞丐猶拾香烟屁股或購躄脚香烟以出極風頭職是之故而派律脫漲至六文一支矣 
　　吃香烟之風頭旣如上述然猶可以間接出其他之風頭如手上帶鑽戒金戒者可乘兩指夾香烟入口時炫耀於人前而口内鑲金齒者借啣香烟又可故顯其齒如此而風頭又風頭矣 
　　香烟又可爲奬勵品如小弟兄招集朋友架　尋事時必先敬香烟一支然後摩拳擦掌做事起勁矣 
　　香烟又可當辟臭丹一般衛生家多有啣香烟而大便者謂一啣香烟入厠所如入芝蘭之室久而不聞其臭老吃香煙者多能道之 
　　香烟又可作賭博品現下抽糖之担猜字之灘多有以香烟作彩品者風行之盛於此可見 
　　吃香烟又合佛家無階級之說及共和國平等之義蓋無論富翁巨賈閨閣名媛以至老鴇烏龜乞丐車夫類皆啣此香烟以抵癮頭 
　　茸顚曰吃香烟爲當今極通行極時髦之事然有心人因之而隱憂者今予作吃香烟學其隨之而軋時髦乎抑明倡而暗諷歟以問良心良心曰不知也噫（五） 
詩選 
[雜感十二章] [  贅虜]  
　　天長忌聰明何如懞懂好不識復不知自然無煩惱臨事莫多疑多疑事轉誤弓影幻杯蛇到處成恐怖勸君莫結交結交徒自苦知面不知心翻覆爲雲雨黄金親俗骨不俗非富翁奈何不自省怕俗復愁窮戰場併萬命一將居其功枯骨積如阜終古泣西風放褐咽藜藿亦有歡適情錦衣玉食者詎無呻吟聲貪吏肥私囊孽孳營昏旦一朝處死刑黄金變鎗彈惡聲必反之眶眦記深恨惟有黄白物殺人人不怨牡丹稱花王雖好不結實何如野田葵秋來子滿室紙鳶受好風高飛安知止忽爾打胡旋墜地難自起風飄無根萍雨打無巢鳥以此驗天心仁暴亦可曉西山祗爲名東陵祗爲利行跖得夷名始信今人智 
[題吳門唱和詩集] [  蟲衲]  
　　愁深秋士苦難排春女當春又善懷萍迹聚星風入座梧陰刻露月盈階酒非知己情難洽詩到無聲境自佳莫再逢人誇疊韻要知意會勝音諧 
[又步前韻] [  尾更]  
　　一見新詩百悶排鳳栖梧曲最關懷（古華爲金井梧校書作井梧曲）畫眉妝閣娛淸暇抗手詞壇占上階擊節賞音絃外覔聯牀吟興客中佳杜陵纔洒憂時淚（古華與蟫師各有和杜陵秋興韻詩）化作旗亭笑語諧 
[又二首] [  素民]  
　　酒醒香消後燈昏月上時落花金縷曲潦草玉臺詩歌哭都無俚悲歡不自知淸商流激楚併寫入哀絲 
　　名士窮途淚佳人薄命身相逢知己感不覺異鄕親七字銷魂假三生落魄眞是風還是雅下筆總淸新 
詞選 
[小重山浪花高] [  鏡湄]  
　　夜泊福山口 
　　昨夜宗陽江上潮臥看明月湧醉懷豪今朝午日晃金焦尋陳迹帆駛白雲遙海氣盪回飈徐山門外路浪花高幾回溟渤駕飛艘而今憶猶覺客魂搖 
[玉樓春野鷗飛]  
　　梁山夾岸如蹲虎采石撲江如伏兎金陵自古帝王州閱盡英雄山下路而今只是聞門戶幅幅雲帆來又去野鷗都不解秋情飛上晴沙梳白羽 
[燕歸慢秋燕] [  詩圖]  
　　巷口斜暉甚秋風一起海燕思歸梨花春夢遠杏棟舊巢非紅襟雛小力仍微尙率　檐前掠雨飛芹泥落何處傍殘壘鎖雙棲枌榆社梧桐砌音下上羽差池商量萬里程休誤待尋故國烏衣湘簾一桁晝垂垂便輭語呢喃與主辭今雖去如客卜明歲再來時 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十四章（續） 
　　小安東尼曰覆之謂今晚吾不能出又曰約瑟夫可將此去以草履來言次揚其足革靴乃直向約瑟夫而飛約瑟夫擲之並進草履欲退之而小安東尼復大怒頓其足曰止何爲忙迫如是可以白蘭地及水置吾臥室吾烏能久與此輩同居一室此語蓋指哈勃克也哈勃克方欲言則小安東尼已出室矣哈勃克乃又嘬口而吹聲至傲岸旣而忽又返身奔出皮靄卡急曰噫汝何往耶哈勃克恨聲曰吾事何與汝言次逕上樓行初不回顧此事實至奇蓋哈勃克平日之間於皮靄卡之語無啻天旨今乃反聲相抗是亦破題或者彼正怒火上鬱故不暇思索耳露賽乃呼曰噫茉特瑁史彼又往尋釁矣汝其趣召約瑟夫皮靄卡低聲曰母吾自上樓視之因亦　足上樓甫及其顚而哈勃克適出且衣大衣皮靄卡急隱身欄後自思曰天熱如此哈勃克需大衣何用殆又欲化妝耶其時樓梯又躑躅作聲則約瑟夫適捧白蘭地上將進小安東尼哈勃克呼之曰約瑟夫今夜長窗千萬勿再關昨者吾竟不得其門而入約瑟夫曰主人命吾烏敢違昨夜吾寢時窗門尙開或者老主人閉之耳哈勃克曰然則今夕萬勿再如是蓋吾歸時當在十一二時倘叩門而入殊有所不便耳言次下樓過餐室闢其長窗逕向草場而去皮靄卡亦返書室則露賽姊妹猶自駭顫皮靄卡乃慰之曰事了矣哈勃克已他出將十一時始歸言次聲似怒露賽曰茉特瑁史何爲盡白其唇皮靄卡强笑曰如此之事烏得不駭倘明日再如是者則吾誠不能居矣 
奇情小說 
[秘密汽車] [  東埜譯]  
　　第六章（續） 
　　勃立南道眞的嗎你在何時會見他的里芙道便在前禮拜二早晨那天我在孟德街上閒遊吸吸新鮮空氣忽聽得背後小蠻靴得得亂響像有人趕來回身一瞧便見一個妙齡絕色的女子立在我面前口中嬌喘吁吁的說道恕我冒昧動問一聲你便是亞拉夫公爵夫人了我愕然答道正是密司何事垂問他就把一張卡片塞在我手中道挨周便是我父親夫人諒已知道我聞得夫人和勃立南子爵相稔不揣冒昧要請夫人替我傳一個信去不論何時逢着夫人有暇便了我因爲種種牽掣不克前去和子爵話别寫信也有許多不便煩你向子爵說我父親因有要事將往意大利去要行便行不能說定時日誠恐啓行在倉猝之間回來又不曉得在甚麽日子子爵不免憂傷夫人能替我勸解勸解我便受賜多多了說着行了一禮竟慌慌張張的走入人叢中去了我因他來得突兀去得也突兀說話突兀舉止又突兀翩如蛺蝶矯若游龍倒立在路旁邊呆了多時回家後便要告訴子爵只因日間略略受驚又感受一些暑溼晚上忽然發熱起來接連幾天稍覺痊可却又來了兩位親戚纏得人眼花頭暈電話中又不便告訴你恐被人家竊聽了去所以躭擱下來了今天請你們兩位到此便爲告知此事遲延之罪還請子爵勿怪勃立南道夫人言重了像你熱心厚意我只知感激那裏有瞋怪的道理茉莉兒這一番舉動眞令人可感而又可疑合種種方法觀察起來茉莉兒受人家縛束舉止不得自由已屬顯而易見咳那曉得我數日來所深思遠慮的竟至於不幸而言中呢里芙道這幾天挾周等一　人查無跡兆想必掖着茉莉兒遠走異國去了你們可曾到蘇格蘭警署裏探探消息麽勃立南道我們方纔自警署中來演了一齣問道有盲我恐彩雲易散花夢不長茉莉兒從此一去不回雖非玉殞香消亦巳山遙水遠再不能相逢未嫁時了言畢不覺長嘆一聲垂首無語里芙道痴女子遇着多情種宜有這種現象你的心緒竟被茉莉兒預先料到可算得是絕頂聰明心心相印了我勸子爵不必失望要曉得男女婚姻得之彌艱則將來愛之亦彌摯艱難險阻安知不是情天玉汝於成你看雄鷄一聲天下白旭日未升之始是也天地晦冥魑魅現形令人倀倀無之的呢噫你們試聽門外電鈴聲響難道又有不速之客來訪麽兩人一聽果然略停片刻便有一个僕人進來說外面有人要見勃立南子爵 
哀情小說 
[琴雲刧（三）（續）] [  稚童振鐸]  
　　綺雲此時胸中衷曲難以千萬計吞吞吐吐不知所措久而久之忽憶及袖内之函則出函授子琴曰此函爲阿母彌留時囑妹轉遞哥者幸哥垂憐而鑒之子琴啓其封旣而曰字跡欹斜不整何！忽又悟曰予幾忘爲病人所書矣妹已閱之乎綺雲曰未阿母致哥者妹何得偷視哥如愛我閱後請假妹一閱可也子琴乃以手握綺雲手曰妹趣坐與予並閱閱及半綺雲他顧似羞赧者而子琴則一而再再而三捧讀不忍釋久之始以書遞綺雲讀者亦欲知其内容乎書曰 
　　子琴賢阮矜鑒裘門德薄天絕我嗣雲兒多病嬌弱無知烏能掌家政予之久留殘喘於人間者職是故也吾姪爲人予已盡知故不揣冒昧敢以弱息相托幸推念予及若父之情好善遇之吾觀汝兄妹亦頗鍾愛汝二人之病予亦恫悉其藴予之苦衷予之用意賢姪達人必能度知予固爲雲兒謀終身之託然又不得不爲我姪計也以畢汝二人之願汝母亦年邁獨居寂寞皖浙迢遙吾姪久未歸省望子甚殷汝病愈後可反梓奉汝母來杭望將吾意轉告汝母汝母不我却即吾死亦目瞑矣愚伯母任氏手𣵪 
文字姻緣 
[和靑浦徐愼侯君五十述懷元韻] [  武進趙䍩矯]  
　　詩書培養此心田傲骨生成不受憐科第早登先德厚箕裘克紹後人賢庭遮椿蔭恒春樹家住桃源太古天何幸懸弧開宴日恰逢國内熄烽烟 
　　不爭浮利與浮名閱徧滄桑眼倍明岌岌風雲憂故國離離禾黍憫周京追蹤復社傳千古敝屣微官了半生羡煞高人淸福享九峰三泖有前盟 
　　凌雲志氣傲王侯富貴繁華視一漚終歲偏多詩酒債平生不屑斗升謀圖書聚比曹倉富松菊荒同陶徑秋笑指紅塵熱中客狂瀾大好把帆收 
　　名山一席讓君居左道旁門仗闢除桃李新編賢媛傳（君曾創女校兼任敎員）雁魚時寄故人書（君屢庽書並附詩稿）隣交有約棋枰對官事無干冠蓋疏伯玉年華今甫届知非愼莫悔當初 
 
 
 

Page 15

 
 
 [G 
[西泠印社影宋本藏書]  
孔子家語六元論語二元五代史記六元五燈會元十二元李翰林集四元黄山谷集十六元對雨樓叢書七元賓退錄六元渠陽詩注八角歷代鐘鼎欵式四元銅人　炙二元隨庵徐氏叢書八元貴池二妙集十二元貴池唐人集二元八角陸宣公集十二元隸釋隸續十六元儀禮疏十二元　古錄金文十二元（另有）藏書千餘種不及細載欲閱詳細書目函索即寄西泠印社仿宋聚珍版遯盦叢編四元越畫見聞三元須靜齋雲烟過眼錄一元金石學錄三聚珍版之製託始五代畢　而字體仿宋則權輿於本社盖藏書貴宋　 
元蕉窗九錄二元敦交集一元秦　日記二元東海漁歌二元骨版刻書貴影宋今用仿宋活字則無書不影宋矣加以紙用羅紋詳校董十三說附玉紀一元名花十友譜七角函髻記四角校碑隨筆六元精印古雅絶倫並可代人排印書籍尙有陳曼生詩集續出 
西泠印社家刻本樷書聚學軒叢書六十四元十萬卷樓叢書念四元平津館叢書廿四元槐廬叢書廿五元朱氏金石叢書十二元經學叢書四元篆學叢書八元四角半厂叢書八元靈　閱叢書八元鄦齋叢書八元咫進齋叢書九元積學齋叢書八元雲自在　叢書十四元　園叢書七元二角湖州叢書五元六角二酉堂叢書四元二思堂叢書八元海山仙館叢書三十二元觀古堂黹叢書十六元校經叢書八元西泠印社古今楹聯彙刻是岵集明淸兩朝諸名人楹聯數百種用西法縮小勒石分爲十二卷并附小傳洵古今未有之鉅觀也每部木箱八元布套六元其餘石刻石印諸帖　列如下小長蘆館集帖十二元學福樓法帖六元快雪堂法帖六元晚香堂蘇帖四元白雲居米帖四元　梨館法帖八元淸朝畫家顯䟦二元道敎碑八角百漢研碑四元昭代名人尺牘五元昭代名人尺牘五元昭代名人尺牘續集十元何臨西狹頌一元二角毛公鼎四元 
[西泠印社印譜]  
周秦古鉢一元秦漢印選四集每集三元秦漢古銅印譜四元二百蘭亭齋古印考四元遯盦集古印存四集每集四元西泠八家印選三十二元龍泓山人印譜八元吉蘿居士印譜二元蒙泉外史印譜二元秋景盦印譜四元求是齋印譜四元種榆仙館印譜六元浙西四家印譜四元吳讓之印譜八元二金蝶堂印譜二集每集四元悲盦印騰三元缶廬印譜初二三四集每集四元鐵廬印譜四元 
[西泠印社印譜]  
周秦古鉢一元秦漢印選四集每集三元秦漢古銅印譜四元二百蘭亭齋古印存四集每集四元西冷八家印選三十二元龍泓山人印譜八元吉蘿居士印譜二元蒙泉外史印譜二元秋景　印譜四元求是齋印譜四元種榆仙館印譜六元浙西四家印譜四元吳讓四元吳讓之印譜八元二金蝶堂印譜二集每集四元悲　印騰三元缶廬印譜初二三四集每集四元鐵廬印譜四元西泠印社傳奇西廂十則六元長生殿二元還魂記二元小忽雷二元春燈謎二元琵記記二元合縱記一元六角南柯記一元六角拜月亭記一元六角燕子箋一元六角董西廂一元六角荷花蕩一元六角殺狗記一元六角紅拂記一元六角霞箋記一元二角大元九宮詞譜一元二角琵琶剳記一元二角臨春閣七角通天台五角荆釵記二元四聲猿一元二角白兔記一元六角桃花扇不日出版上海老閘橋北東歸仁里五弄西冷印社 
[患楊梅瘡速看]  
僕去春因事至滬性喜冶遊詎竟誤染梅毒即暗購市上化毒丹四盒買棹囘甬試服毫無功效又函購數家奈均有名無實至去秋忽然毒氣上攻延及面目痛苦萬分勢甚危險自料必無生機適有友李君益甫自申返甬知余病特來探訪遂問余曾服過化毒丹否僕曰殆將購遍矣恨無一驗兄庽申有年見聞較確以何家爲至靈至妙乞明告之當蒙其指示云上海惟河南路彭壽堂之化毒丹及珠黄下疳散確乎方眞藥靈速而且妥即一等危險重毒之症無不藥到病除否則亦難深信有如是之奇效因自已亦曾染過梅毒幸服該藥房之藥而愈且連見數人皆有藥到病除之妙故斗膽力荐幸勿懷疑云於是喜出望外即託郵滙洋念元函購雙料八寶化毒丹珠黄下疳散各二瓶如法内服外搽果然名不虚傳日見輕減止痛生肌如脫重累未及二旬週身平復如初矣如此神丹妙藥豈忍秘而不宣且受惠實深無以爲報特將功效路列俾同病者有所問津焉　甬郡汪善寶拜上 
[湯森氏美容藥腎要申明]  
湯森氏所製各種美容藥品均根據皮膚科學確實考騐故品質精良靈效卓著久爲譞球美容家所承認詎有無恥之徒將湯製之皮膚白色素五字改換一字在上海各處登報影射混售無效僞藥須知皮膚白色素字義係皮膚上白顔色之原素乃奸商將素字改換實屬不通可恨亦復可笑去冬曾登上海新聞及北京亞細亞兩報切實申明以破其奸尙祈購藥諸君認明湯森氏寳星商標庶免受其欺朦爾 
[改頭換面之奇藥]  
皮膚白色素治酒刺藥面色皮藥水生毛髮藥㧞毛藥膏此藥能令皮膚潔白肌膚嫩膩其中所含精粹乳科可化除皮面油汚之黑氣平順面鼻擴張之毛孔其用法極易見效極速凡患皮膚粗黑烟容黄色瘡痕皺紋諸不美症搽之三日後莫不膚如凝脂飄然絶世令皮紋細緻妙齡之美女永無皺損諸患且此藥更有療治作用能歙血止痛防腐消毒使皮膚還原甚速光潔如常洵美容藥之大王也用法詳載仿單○每瓶大洋一元每六瓶大洋五元面皰皮名酒刺大都由少年男女陰虚火旺致皮脂腺分沁物過多内含硬粒色赤腫病發於面鼻生生不已爲美容上莫大之恨事而市售美容方藥又皆苦無效騐惟湯森氏面皰藥水係治面部專科時發明經騐之品凡面皰粉刺風糟赤鼻之症只須將此藥搽於患處過夜卽能見效重者再搽卽愈毫無疤痕眞奇藥也用法詳載仿單○每瓶大洋一元每六瓶大洋五元斑蝥藥之生毛髮爲醫藥界所公認然非經年不能奏效且搽秃處亦難見功惟湯森氏之生毛髮藥亦治面部專科時之經騐品其功用能發達血液營養毛孔故效騐甚速凡病後産後血虚血枯秃去之髮及脫去之鬚眉搽之數次均可重生卽搽原有之短髮白髮均能長至數尺黑光鑑人永無脫落之虞惟搽藥宜仔細如誤搽他處可用湯森氏拔毛藥拔去用法詳載仿單每瓶一元每六瓶五元鬚髮爲人之美觀何須拔去然少年面上之剃髯及女子額上之剃髮或髮生太低或眉毛濃厚與不應生之處生毛均爲美容上之障碍此湯森氏拔毛藥能拔頭髮鬍鬚及面上細毛只須將此膏塗在毛根一劑即能拔盡且拔時略無痛苦拔後又無毛孔非比水調乾粉能戟刺毛孔而留痕迹也如將來欲其復生搽湯森氏生毛髮藥卽生用法詳載仿單○每罐大洋一元每六罐大洋五元 
外埠函購須將現洋由郵局滙寄當日回件寄費不加如用郵花代洋價作九折計算上海英大馬路貴州路口寳羅製藥公司發行 
[陸軍醫官如何治愈自已之疾與其公子轉弱爲强]  
韋廉士醫生藥局每星期所接到之信内多係證書謝函且内中多有上級軍官軍醫即如陸軍一等軍醫官崔治平君現任上海江灣陸軍二十七團軍醫官其書云 
余前北京拱衛軍即改編陸軍八師三十圑三營軍醫長不料二月内隨隊出發由河南安徽陜西等省勦匪繞越二萬餘里奔走不息勞動過力艱苦倍嘗心力俱勞因公忘私失於調養大病數日以致血液不足腦力薄弱遂辭差囘京養疴曾憶前在四川重慶防軍時有成都軍醫司科員廖敬之兄曾服紅色補丸轉弱爲强故余亦决意購服韋廉士大醫生紅色補丸服後血力充足腦筋强將頭暈之症從此不發不但前病已愈而且面轉紅潤蒼顔枯老之像轉成少年嫩面小兒潤生身力薄弱亦服紅色補丸成爲强健之幼孩體操學業大有進步○因韋廉士大醫生紅色補丸能速生鮮紅稠濃有力之新血使腦筋强健堅實則週身全部康健有力疾病自去矣此丸專治血薄氣衰　腦筋衰殘　少年斵傷房事無能胃不消化瘋濕骨痛腰痛背酸皮膚諸恙山嵐瘴瘧等症且於婦科各症尤著靈效凡經售西藥者均有出售或直向上海四川路九十六號韋廉士醫生藥局函購每一瓶英洋一元五角每六瓶英洋八元郵力在内 
軍醫崔治平與公子及其良藥韋廉士大醫生紅色補丸 DVOILLLAMSPINKILLSALEEOPLE 
[口氣穢濁最惹人厭]  
韋廉士紅色淸導丸乃是此症之妙藥請觀上海著名牙醫陶杆之先生來函云因患大便塞結之症日久以致口氣穢臭面上滿起紅瘰目服韋廉士大醫生紅色淸導丸之後一切均已除去面色光潤無瑕且得精神充足心甚快愉淸導丸專治大便閉結肝火上升頭痛頭暈眼目暈花暑熱傷風並可免却痢疾腹瀉等患開胃健脾淸補内腑之至寳也 
如尊處無從購買請寄郵票洋六角至上海四川路九十六號韋廉士醫生藥局原班寄奉一瓶 
[遺失莊票聲明]  
今在滬杭車站遺失蘇州怡源莊上申盈大莊寗字第五千三百十三號陰曆七月二十日期洋六十元此票已與盈大莊言明掛失註消無論中外人等拾着作爲廢帋特此登報聲明嘉興茂新恒啓 
[包愈斷根心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三元上海抛球場北首杏林軒啓 
[京都天寳齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤清秀眞整顏妙品也每瓶大洋二角每洋照折六瓶雙料每瓶四角每洋三瓶舖設上海二馬路中市西鼎新里口 
[真對口菌出現]  
此菌功能治咳嗆吐血及各種虚癆損弱等症靈騐非常凡有患以上斯症服藥罔效者如服此菌無不沉疴立起誠救命仙丹也托上海西門内張興記號内朱少峰君代售外埠函購郵局妥速 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四厘六個月週年五厘一年週年六厘活期週年二釐以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙　惠顧請　駕臨本銀行面議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[各校應用之書]  
新編國文讀本　八角初等學校論說新編初集　三角高等學校論說新編二集　五角中學校論說新編三集　六角短篇文選　五角新文選　五角新名詞訓纂　三角各學校國文論說五角大字古文筆法　四角六朝文絜　二角五分漢魏六朝名家集　七元民國適用普通新尺牘　五角民國適用女子新尺牘　二角方今各學校注重國文然無適宜之課本則敎者與學者均不易收事半功倍之効松江雷君彦先生爲近世文學界巨子歷充各校國文敎員造就人才甚衆所編國文讀本采取有淸一代名家之文選擇精嚴箋註詳備早經各省大學校采爲課本之用近又撰著論說新編三集○第一集適用於初等小學校爲文一百數十篇自八十字起至一百五六十字爲止由淺入深循序漸停不相凌亂文體以論說爲主而記事函札諸體亦各具一格逐段均有批詞點醒題旨後附註釋詳明簡要初學讀之足窺作文門徑○第二集適用於高等小學校爲文一百數十篇自二百字遞增至四百餘字與初集程度相銜接所選各題發揮道德精神推闡共和眞諦足爲新國民之先導其論史諸作尤能針對時事語無泛設學者取而習之所謂開拓胸襟培養心術此其基矣○第三集適用於中學校爲文百篇程度仍與前相接而加以擴充短者五六百言長者千餘言無一不議論新警氣象發皇東坡所謂少年文字陳同甫所謂推倒一時豪傑者洵爲是書的評○各學校開課在即請速購讀特此布聞伏祈注意 
發行所上海漢口蘇州松江掃葉山房 
[维持國貨注意]  
華商目製丹鳳牌及民國新人各種雪茄烟等總發行所在上海英大馬路抛球場福和烟公司各埠分銷處北京馥馨晉和祥天津晉和祥濟南廣立順永和祥九江新愼記江西新愼記浦口新和泰寗波福昌漢口晉和瑞康愼和南京永和泰本埠各大烟紙號均有出售上海滬寗車站北首人和雪茄烟廠謹啓 
[注意注意]  
本藥房專運泰西各國名廠藥材承辦海陸軍營醫院紅十字會醫療器械外科牙科産科刀件照相器具化學藥品並特聘中西醫藥專家女界寳治婦女體虚血虧肝旺赤白帶下手足酸輭胎前産後腰骨酸痛均有奇效每瓶一元每打十元　　非洲樹皮丸 
壯筋補腎固精健力助食物消化力腸廻多生津液如能常服大有效力服後隨時運動身壯力健每瓶一元每打十元　　助肺呼吸香膠 
凡肺萎咳嗽的病不論新舊重輕此膠一經入口即痰化咳止喉嚨滋潤口角生香可免肺病肺癆之患大匣四元每打四十元小匣二元 
　　嘉普魚肝油精丸 
魚肝油專治肺病補益肺體中西醫生無不贊許其效能淸養血絡滋補各經常服壯體生肌且能療癆治咳血等症每瓶一元每打十元 
　　清血解毒海波藥 
清理血分能除人身内蕴毒梅毒毒質一除百病消滅兼治小兒胎毒及皮膚病正本清源之安藥也每瓶二元每打廿元 
　　納佛補天汁 
培元因本補助臟腑各部之腦氣筋凡先天不足好色傷身或體質素弱者服之更效每瓶一元二角每打十　元大每瓶二元每打廿元 
　　良丹起死回生 
治疫　痧症紅白痢疾口臭胸膈飽悶傷暑酒醉均有奇效六角二角半一角五分 
上海四馬路五洲大藥房 
精製補身治病各種經驗家用良藥監製婦女化粧用品香水粉皂一應俱全如蒙光顧英文中文函購隨到隨發五洲藥房啓 
[周一興土棧]  
分設法界大馬路大自鳴鐘對面本號首創在上海英界帶鈎橋數十餘年自運揀選烏皮公喇三冬小土每斤十八兩二錢承蒙諸君光臨讚美今添新印花通銷内地包頭每包兩元五元十元以隨客便原莊洋樂如假包退還洋小號並舊積存三十餘年眞正頂上正色公烟罐頭大罐一元中罐五角小罐三角土皮批發零售貨眞價實倘蒙賜顧格外克已認明本號招牌庶不致悞 
[（通惠公紗廠轉股聲明）]  
逕啓者今有太邱伯記遺業分與霽記之通惠公紗廠股票自股字九百五十一號至九百六十八號計股票十八張息摺十八本業已售與福記爲業特此聲明陳霽浦謹啓 
[皖路舊股票作廢]  
小號從前認購皖路羽字第十二號股票計元一百兩於宣統元年在滬換執銀圓新股票舊字四百零八號計大股十三股舊字三百廿七號小股六股現因皖路已歸國有遵照部章換給有期證劵除報告淸理處外特先登報聲明所有汪益昌名下羽字第十二號舊股票作爲廢紙汪益昌白 
[立止白濁丸]  
每瓶三角雙料半元不效倍罰上海二馬路晝錦里北首保太和謹啓 
[大盆湯召盤]  
本廬各東今因意圖他業茲將全堂生財裝飾一應全副出盤如有合意者請臨本堂面議可耳棋盤街常潔廬謹啓 
[廣東益和堂號自製薄荷錠]  
爲挽回利權杜塞漏巵起見請同胞注意大號三角二號二角二號角半批發克已舖在上海棋盤街中 
[小兒胎毒散]  
專治小兒胎毒爛頭皮膚各瘡黄水瘡天泡瘡及膿窠遍體毒水淋漓或痛或癢纒綿不愈等症濕則用此散頻槮乾則用蔴油調搽自然止痛止癢去腐生肌立見神效每瓶大洋二角代理廣東存心濟龍涎香戒烟丸批發上海棋盤街益和堂 
[上海自來火行煤氣烹飪]  
用煤氣烹飪其利益之廣實非煤炭所可比且此種煤氣灶可由上海自來火行出借華人房屋内有欲借用者并可代爲裝設不取裝費用煤氣灶烹飪其潔淨省費合宜之處實非他種燃料所能及有欲借用者請詢本埠西藏路五號自來火行工程處或南京路二十九號樣子間可也上海自來火公司白　 
[廣東種德園新發明國貨]  
買如意油錠一粒奉送如意油藥渣一包 
自製薄荷錠　商標薄荷錠上海廣東種德　　　 
薄荷乃中國特產功效優勝於東洋近今提倡國貨本主人爲挽回利權起見研究製藥之方法提薄荷之精煉製液成錠較之東洋之品與别家之品更爲優美近有無恥之徒僞藥欺人有碍國貨進行　諸君惠顧請認明醒獅爲記辨别氣味純香庶不致誤價目　大號洋二角半　二號洋二角　三號洋角半外埠函購原局回件寄費自理　批發代售格外克已 
創製如意油錠　商標如意油錠上海廣東種德　　　 
本園自甑之自意油其功效之超著久已遠近馳名本主人特出心裁不惜資本研究西法製藥提如意油之精液製煉成錠較之如意油功用更爲得宜而且携帶利便亦無傾洩之弊誠護身之至寳也　諸君惠顧請認明上海四馬路老巡捕房對門開張不誤●廣東種德園謹啓　價目　大號洋二角半　二號洋二角　三號洋角半　萬應如意油●大瓶一元中五角二角●小一角●五分 
[産科廣育醫院　]  
本院有男女醫生專治胎前産後臨産接嬰及各種病症上海跑馬廳派克路卽新馬路十三號電話五四八曹志新啓 
 
 

Page 16

 
 
[中華佳産]  
[芳香野薔薇茶]  
此乃本號新發明之佳茗採集安徽黄山野松蘿茶及野薔薇花精製而成色碧氣馨味淸性平耑能醒酒解渴和胃平肝居家行旅久飲極宜贈送親朋外觀尤雅裝璜精美定價低價講究品茗諸君盍一試之方知其妙 
價目每罐售洋半元每打五元 
[精製枸櫞茶]  
此茶用枸杞香橼配合而成故名曰枸櫞茶茶分紅綠兩種綠茶功用能淸心明目解渴袪煩紅茶兼能煖胃利濕消食提神枸杞乃延年益壽換骨輕身之仙品香櫞是利氣和胃平肝健俾之神丹久久飲之獲益豈有限量哉　 
價目每罐售洋一元每打十元 
枸橼薔薇兩種佳茗係本號獨出心裁發明者别家不得冒效賜顧諸君請注意金葉商標爲證遠處寄辦不取郵費須指明下開地址庶免錯悞本號一設上海法界三茅家橋南首一設英界石路正正豐街口一設英界四馬路望平街口以上三處均用汪裕泰三字爲牌號餘如某裕泰或裕泰某皆非本號支店 
[上海汪裕泰茶號披露]  
[最新醫書]  
産婆學講義每部二册大洋二元新内科臨診指南每部一册大洋一元二角調劑術敎程每部一册大洋七角實扶的里血淸療法每部一册大洋五角消化器病衛生術每部一册大洋五角動物催眠術每部一册大洋八角諸病治療催眠術每部一册大洋八角精神病一夕談每部一册大洋四角救急法及衛生法大意每部一册大洋一角磨工敎程每部一册大洋八分下士卒用陣中衛生心得每部一册大洋八分赤十字條約解釋每部一册大大洋六分醫學世界雜誌現已出版至三十四册購閱全年者大洋一元五角每册一角五分以上各種醫書新安汪惕予編輯全用漢文詞句淸晰學說新奇有志西醫西藥者速購爲幸遠處購書郵滙最妥如用郵票槪作九折各大書坊均有寄售 
上海英大馬路泥城橋西自新醫院啓 
[自新醫院醫例]  
門診自上午九時起至下午四時止醫金一元出診下午三時後如係急症隨請隨到醫金五元外加馬車費一元住院特等每天五元頭等每天三元二等每天二元三等每天一元科目内科外科婦人科産科兒科眼科花柳科皮膚科耳鼻咽喉科精神病科兼種牛痘並戒洋烟本院在上海英大馬路泥城橋西電話一六一三 
[靈丹完全中華出品]  
居家出門趁船搭車遊山玩水社會交際酒後茶餘消閒適意防疾衛生一槪均宜佩帶價格每大盒洋一角半小盒一角小包五分主治槪要中寒中暑上氣上痰吐瀉交作脹悶不舒赤白痢疾風熱咳嗽傷酒傷食暈船暈車頭腦覺痛胃脘發疼天時瘟疫山林瘴厲乾濕霍亂一切諸痧當今人人熱心提倡國貨卽如小小藥品每年積算便是絶大漏巵故斷不可不用國貨此丹爲本藥房純用華産所製發行於數年前早含有喚醒國人之意其香味優美功效靈捷實遠勝於舶來品也總發行所上海中英大藥房外埠各本分號均有發售 
[高德洋行]  
上海英大馬路三十六號便是創製吒力克化學灣形鏡片曩者華人於眼鏡一道頗尠研究自敝行張幕以來半明蒙昩近視老花等光使之復原光者不勝枚舉矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名無實無用贅評深得其中三昧者自能明其　鼎也故凡諸君欲配正準合目之光線而戴最優等華美之眼鏡者請惠顧一試方知言之不我欺也醫學博士費德雷華經理蔡佑綱啓 
[三益股票公司]  
本公司代客買賣并備現金收買各種鐵路股票證劵收據及各實業股份公債票各大銀行定期存單等均可交易如蒙賜顧請即駕臨英租界三馬路西晝錦四百零六號外埠函詢當班答復上海三益股票公司啓 
[興泰電燈公司]  
四川路七十二號　電話四一一九 
欲電鍍器皿者注意　本公司於電鍍一道頗有經驗所鍍各色如金銀鑲銅古銅錫等無不盡善盡美價且極廉無論何種古舊五金器皿一經電鍍光采無不奪目如新至於倣鍍古銅尤爲本公司之特長 
欲裝電燈者注意　本公司又專爲行號住宅包裝各樣電燈一切新式燈照燈泡燈架悉備裝費格外克已如有修理等情隨時即可知照或由電話或由轉言本公司立派工人前往修理以便主顧取費極廉 
欲裝電燈招牌者注意　電燈招牌爲歐美各國商家最所注意蓋此等廣告最易醒目本公司有鑒於此特造一種透光玻璃珠射光極遠裝費亦廉有欲裝設者請與本公司接洽可也 
已經本公司裝設諸家附列於下　本埠　精益眼鏡公司明明眼鏡公司　中華眼鏡公司　廣生食物洋行　中法藥房　衣把德電氣公司　華慶洋貨公司　漢口　精益眼鏡公司 
欲製銅招牌及銅碑者注意　本公司所製之件均出自有名技師之手無論中西文字花樣無不精緻靈活銅質亦與衆不同定價克已限期誤悞 
欲裝電鈴者注意　電鈴一物爲用最繁通商之埠咸利用之本公司亦附有此種營業包裝包修均隨客便其質樣較别家爲優美其用期較别家爲久遠且可無危險之虞 
[萬利豐]  
本公司合集巨資專收全國鐵路股票及有期證劵各種公債票各銀行各公司各大廠股份存單收據一切均可交易外埠函詢當班答復其洋托銀行或郵局匯寄均可代客買賣其價亦當格外克已以副惠顧之盛意本公司在上海英大馬路新鳳祥銀樓間壁萬利豐股票公司啓 
[上海廣昌號戒烟丸通告]  
本號開設上洋虹口元芳路東貴方一弄三月份起外埠批發一槪裝就一百粒一盒售錢七百文烟癮一錢呑丸五粒本號之藥扶正補氣并不燥熱購藥諸君注意獅子商標本主人小像批發八折遠地函購原班回件願代售者來函直接以免假冒此佈 
[一天好一天]  
一塊淡一塊快活戒烟糖老虎牙粉廠主人張晋卿戒後而發明一載有亦是吃此糖試戒脫離黑籍者本埠數千人戒後毫無疾病反覺身强力健可稱其效如神眞是王道第一目今各省查禁租界抽籤在即凡烟界有志同胞請宜早戒除免受後果購吃此糖利便靈快立保穩妥舒服照本發售非圖利益起見以揚國貨老虎牙粉暢消所厚望也塊塊淡糖隨途購吃新癮老癮烟槍抛脫烟癮一錢食糖五塊元亨利貞共分四種半月一換二月斷癮每包五塊小洋一角每盒六十售大洋一元上海四馬路晉戴春林香粉老號總發行所 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照當向係聘請公正友人經理本主人均不干涉以一事權且各房月費亦有定額額外不能私取分文近因人丁日盛家用有額倘有子弟假託本店牌號向親友及往來各號通挪銀錢貨物等情此係個人交涉請向本人理論與本店經理人及其伯叔兄弟毫無關係槪不承認恐未週知故特廣告 
[立止婦女白帶最速之法]  
彭壽堂秘製婦科白帶靈丹　立服立止　神效異常　立止經期腹痛丸婦科眞正參茸白鳳丸每盒一元統治百病婦科夢熊丹每料四元 
婦科白帶一症大傷元氣此症因濕熱滯積月經愆期或憂思鬱怒動即精洩寒痰凝聚膀胱受濕以致脾胃不和腰酸腹痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之包愈屢試屢驗共應如響功能除宮中之濕提下陷之氣化痰解鬱清火調元是以帶下即止腹痛立愈連服七日即能脾胃健旺飲食加增月經調和身體强壯非特止遺止帶之功實有廣嗣延年應如意每盒一元　中盒二元大盒四元　　上海抛球場南首河南路三層樓七號洋房彭壽堂啓始創眞正萬之妙　油批發公道 
 [ 
[上海綸華杭省履安恒和記二公司經銷嘉興精勤厰各種線襪天孫行鷹球牌粗細襪機廣告]  
本公司創設以來專爲推銷中國自製織襪比年來各埠設廠機織日見增多所出之貨無一不托本公司批銷曾有百餘廠之多然貨品類皆粗劣欲求完美者鮮自經銷各襪頗受　社會歡迎者惟獨精勤廠之襪最占優勝其銷路亦甚發達用料製法實與他家逈别不特色澤光潔貨様新異且應時製造温良適體早蒙　各省採辦者同聲推許洵爲線襪中之冠因是紛紛向本公司定購精勤廠襪者幾有時虞不給致負　惠顧空勞而返爲特與精勤廠定有專約凡運銷滬杭各襪槪歸本公司二家經理自後遠方近埠商號採辦者不致有缺貨之虞猶其餘事價格悉照廠盤不加分文如欲定織海陸軍警操襪者可先看定標様赶造限期交貨不誤或有商號欲定織各襪另立一牌者請　駕臨面議亦可通融辦理茲將精勤廠出品各牌列後（甲等汽車牌純線細長統操襪）（雙星牌市粗襪）（乙等脚車牌市粗中人襪）（改良稻牌市粗襪雙喜普通粗襪上海法租界大自鳴鐘對門綸華恒記公司杭州清泰門保佑坊大街履安和記公司同啓 
[西醫鍾拱辰]  
統治男婦内外科○小兒科○精醫眼耳科○喉鼻科○皮膚病科○擅醫花柳毒門疳疔淋濁等症○并善戒烟癮診時門診上午十點至十二點鐘在貴州路大馬路口巡捕房斜對面本醫室内下午兩點至五點在滬寗火車站對門第一百八十一號出診五點至八點急症隨請隨到診例門診一元出診五元車資在内提早逾時　律加倍　電話第四三一六號 
[冬季需用電氣火爐者注意]  
電氣火爐最稱完美故每届冬令租用紛繁不暇應接凡本處燃户本年冬季需用電氣火爐者務宜早日將電線裝置備用以免向隅○本年出租之電氣火爐式樣功用較往年更佳能使用户更覺滿意○欲詢一切詳細請至南京路四百七十一二號及百老匯路一千二百九十七號本處樣子房○電話二千六百六十號○八百四十號寓滬西人工部公局電氣處啟 
[滬甯鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站上午十一點十五分滬蘇客車下午四點廿五分滬常客車崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站上午十一點廿四分常滬客車下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點卅三分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午十二點十六分常滬車到二點五十六分（快車到） 
四點三十分蘇滬寗客車到六點廿七分三四等車到 
七點卅五分特别快車到 
[津浦鐵路開車時刻表]  
[由天津開至浦口]  
津總站下午七點五十五分（特别星期五開浦口止） 
下午一點（尋常每日開浦口止） 
上午八點（每日五次慢車濟南止） 
上午五點三十分（每日十一次慢車濟南止）西站下午一點二十一分（尋常）上午八點二十一分（五次車）上午五點五十六分（十一次車）滄州　下午十點四十八分（特别）下午四點三十分（尋常）上午十一點四十八分（五次車）上午十點三十分（十一次車）德州上午一點二十七分（特别） 
下午七點三十八分（尋常　）下午三點十二分（五次車）下午三點四十九分（十一次車）濟南星期六上午四點零九分（特别）夜十一點零一分（尋常　）上午七點三十分（每日七次慢車徐州止）下午三點十分（每日十三次慢車　州止）泰安上午六點二十三分（特别）夜一點二十八分（尋常）上午十點零九分（七次車）下午六點零六分（十三次車）兗州上午八點三十六分（特别）夜三點五十九分（尋常）下午十二點四十五分（七次車）上午六點四十五分（每日十五次慢車徐州止）臨城上午十點五十四分（特别）夜六點五十五分（尋常）下午三點三十六分（七次車）上午十點十五分（十五次車）徐州下午十二點四十分（特别）次早九點二十三分（尋常）上午六點（每日慢車浦口止）下午一點四十五分（每日十七次慢車　　止）福履集下午二點零四分（特别）上午十點四十九分（尋常）上午七點五十一分（九次車）下午三點三十六分（十七次車）固鎭下午十二點二十一分（尋常）上午十點零四分（九次車）下午六點零一分（十七次車）蚌埠下午四點二十分（特别）下午一點二十八分（尋常）上午十一點五十分（九次車）上午五點三十分（每日十九次慢車浦口止）明光下午午五點三十九分（特别）下午三點零四分（尋常）下午二點二十一分（九次車）上午七點三十八分（十九次車）滁州下午七點三十九分（特别）下午五點零七分（尋常）下午六點零二分（九次車）上午十點零三分（十九次車）浦鎭下午六點十三分（尋常）下午七點四十三分（九次車）上午十一點四十四分（十九次車）浦口下午九點零四分（特别到）下午六點二十三分（尋常到）下午七點五十三分（九次車期）上午十一點五十四分（十九次車到）　　由浦口開至天津 
浦口下午九點十分（特别星期二開天津止）上午九點四十五分（尋常每日開天津止）上午六點五十分（每日十次慢車徐州止）下午二點（每日二十次慢車蚌埠止）浦鎭上午九點五十八分（尋常）上午七點零五分（十次車）下午二點二十分（二十次車）滁州下午十點四十五分（特别）上午十一點十一分（尋常）上午八點五十一分（十次車）下午三點五十九分（二十次車）明光夜十二點五十二分（特别）下午一點十四分（尋常）上午十一點四十二分（十次車）下午六點四十八分（二十次車）（蚌埠）星期三上午二點三十三分（特别）下午二點五十二分（尋常）下午三點二十五分（十次車）上午六點三十分（每日十八次慢車徐州止）固鎭下午四點零六分（尋常）下午五點零一分（十次車）上午七點五十八分（十八次車）福履　上午五點二十一分（特别）下午五點四十四分（尋常）下午七零九分（十次車）上午十點四十分（十八次車）徐州上午七點零二分（特别）下午七點三十五分（尋常）上午七點四十分（每日八次慢車濟南止）下午二點卅五分（每日十六次慢車兗州止）臨城上午八點四十六分（特别）下午十點（尋常）上午十點零二分（八次車）下午五點十一分（十六次車）兗州上午十一點零四分（特别）夜一點零四分（尋常）下午十二點四十一分（八次車）上午七點三十五分（每日十四次車濟南止）泰安下午一點零八分（特别）夜三點五十六分（尋常）下午三點十二分（八次車）上午十一點零二分（十四次車）濟南下午三點十二分（特别）次早六點三十分（尋常）上午九點（每日六次車天津止）上午五點（每日十二次車天津止）德州下午五點三十七分（特别）上午九點十七分（尋常）下午十二點十三分（六次車）上午十點零四分（十二次車）滄州下午八點（特别）上午十一點五十七分（尋常）下午三點二十三分（六次車）下午二點二十三分（十二次車）西站下午二點五十一分（尋常）下午七點十五分（六次車）下午八點十分（十二次車）津總站下午十點三十五分（特别車到）下午三點零二分（尋常車到）下午七點二十六分（六次車到）下午八點二十一分（十二次車到民國四年五月重訂 
[滬杭鐵路開車時刻表]  
[由上海開至閘口]  
上海　上午八點正（快車）八點五十五分（慢車十點十五分（四等車）） 
下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車）十一點四十分（四等車）下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車） 
十二點四十一分（四等車）下午六點四十八分區間車） 
嘉善　上午九點四十九分（快車）十一點零七分分（慢車） 
下午一點零二分（四等車）五點正特别快車七點十分（區間車）嘉興　上午七點三十分（區間車）十點二十一分（快車）一點十五分（慢車） 
十一點四十五分（慢車）下午一點四十六分四等車二點五十九分特别快車七點四十分（區間車到）硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分特别快車杭州　上午十一點三十分（區間車）下午十二點卅八分（快車）二點四十二分（慢車） 
五點四十七分（四等車）七點廿四分（特别快車） 
閘口　上午十一點五十一分間車到十二點五十二分（快車到）下午三點正（慢車到） 
六點十五分（四等車到下午七點卅五分）（特别快車到） 
[由閘口開至上海]  
閘口　上午七點三十分（快車）八點三十分（慢車）九點三十分（四等車）下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車）十點十三分（四等車）下午三點噩　六分特别快車四點二十五分（區間車）硤石上午九點三十三分（快車）十一點零一分（慢車） 
下午一點五十分（四等車）四點五十五分（特别車）六點四十七分（區間車）嘉興上午七點四十分（區間車） 
十點十二分（快車　）十一點五十五分（慢車）下午三點零一分（四等車）五點廿六分（特别快車）七點卅八分（區間車到）嘉善上午八點十八分（區間車）十點三十六分（快車）下午十二點廿六分（慢車）三點三十七分（四等車）五點四十七分（特别車）楓涇上午八點四十一分區間車十點五十分（快車）下午十二點四十三分（慢車）三點五十八分（四等車）松江上午十點零二分（區間車）十一點三十二分（快車）下午一點三十一分（慢車）四點五十八分（四等車）六點三十二分特别快車莘莊上午十點四十八分區間車十二點（快車） 
下午二點零七分（慢車）上海上午十一點廿二分區間車到下午十二點廿五分快車到二點三十八分（慢車到）六點零七分（四等車到）下午七點十五分特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　下午二點五十三分開 
蜀山　上午九點零十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十七分開 
五夫　上午十點零四分開　下午三點五十九分開　 
驛亭　上午十點十五分開　下午四點十分開 
曹百　上午十點三十一分開　下午四點二十六分開 
曹娥江邊　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十二分開　下午十二點四十七分開 
五夫　上午八點四十三分開　下午十二點五十八分開 
馬渚　上午八點五十五分開　下午一點十分開 
餘姚　上午九點二十二分開　下午一點三十七分開 
蜀山　上午九點三十六分開　下午一點五十一分開 
丈亭　上午九點四十七分開　下午二點零二分開 
葉家　上午九點五十九分開　下午二點十四分開 
慈谿　上午十點十二分開　下午二點二十七分開 
洪塘　上午十點二十五分開　下午二點四十分開 
莊橋　上午十點三十四分開　下午二點四十九分開 
寧波　上午十點四十三分到　下午二點五十八分到 
[老太古公司]  
叭喇定火險公司雙司勞哈其火險公司 
倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[一瓶斷根]  
靈驗心肝胃氣痛此散不論何種心肝胃氣痛凡痛極難能忍不特辛苦更有性命攸關如遇此症請嘗試騐之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹痰濕邪熱勞鬱曀氣痰滯等氣痛即服此散限定一瓶包能斷根永不再發大瓶一元小瓶半元上海英大馬路晝錦里廣東杏濟堂啓 
[遺失息摺]  
茲有通商銀行第三萬五千七百四十一起至三萬五千七百八十止股份四十股計四套共計規銀二千兩正今因息摺遺失已向該銀行聲明如有人拾得作爲無效特此佈告蕭揮五白 
 [P彚司公司男色間新到上等新式呢帽以及洋傘皮鞋現錢一槪九五扣彚司公司江西路南京路 
[洋房招租]  
茲有滄州路十一十二號三層樓洋房兩宅在滄州别、 
墅後面每宅均有大房間八間以及浴間傭人間氣樓間兼有電燈自來火等一應俱全如欲租者請至泗涇路二號本帳房面議可也德和洋行啓 
[農商部註册中國精益眼鏡公司]  
總公司上海南京路泥城橋東首　中國首創自製最新發明吒力克鏡片 
北京支店開設在前門外觀音寺西頭　吒力克鏡片圖　平面鏡片之圖　漢口支店開設一碼頭前花樓口 
吒力克鏡片確從光學及生理學研究而出最能保護人之目光故在泰西銷場極廣本公司於此潜心十有餘年所製鏡片始能凌駕歐西獨步中夏故目出品以來不特本國歡迎西方士女亦多惠顧此可見本公司實事求是與尋常販售舶来品而專恃大言欺人者絕然不同也兹將吒力克最大功用略舉於左?（一）該鏡片係按凖各人目光用機器磨成凸凹形四傍上下光線相同其功用恰與天生暗球無異故能使戴者目光四澈不勞俯仰轉側自可左右顧盼與平面鏡之祇能平視者迥别?（一）該鏡片能貼近眼匡而與眼毛並不觸礙 
（一）能遮蔽眼目使塵氛不易侵入?（一）該鏡片質厚而純遠望之宛如水晶兩滴精瑩煥采故戴者神采每增百倍?（一）該鏡片光線合理故雖用於日光中亦不眩暈?以上略舉概要至其奥妙則惟戴者能詳言之本公司因目為人生最寳貴之物故悉心研究親手製造海内宏達當能鑒之再外問近有以現成凹片混充本公司吒力克鏡者尚祈留意 
[眞金邊眼鏡大減價只取金價手工奉送]  
推銷存貨減價十天特再展期一月以便遠客可購醫生研究托力克眞金邊眼鏡特别公道手工不計眞金輕重照秤戴用日久仍可照市兌換夾金托力克眼鏡前賣六元現賣四元前賣七元現賣五元前賣八元現賣六元黑間騐目配光裝架無不完備上海跑馬廳二馬路西口蘇州閶門馬路全昌啓 
[日快丸]  
總發行上海仁濟孚記葯房虎牌最大包弍角大包壹角小包五分 
[鍊雲藥房將軍丹眞治肝胃氣痛足證當世之仙丹]  
肝胃氣痛藥奏效神速市上實稀余患此症憶將五載廢時失業尚且小事每發痛甚眞有求死不得之苦調治終鮮實效前在滬寗搭車偶聆客言肝胃氣藥再莫靈於上海三馬路鍊雲藥房將軍丹竟有藥到病除余至該號先購一瓶洋一元服則果效繼又滙洋五元郵購一料隨服隨愈于今半載未見復發足證當世　之仙丹特書誌謝南京城北黄士珍啓 
[旅行上海諸君注意]  
本館自今春開幕以來極蒙各界　諸君不棄惠然肯來屋宇時滿後至者常以婉言謝却雖原定房額已有一百數十間而履　盈庭要不免抱向隅之歎爰特添造房屋二十餘間以副　諸君惠顧之雅意至於起居服食諸君自有品題以後輿乘賁臨定當歡迎無似本館不勝全望榮幸之至上海四馬路廣西路口振華旅館謹啓 
[有利銀行廣告]  
本行實備資本一百五十萬磅實認一百十二萬五千磅收足五十六萬二千五百磅公積五十萬磅總行設在倫敦分行設在香港星加坡庇能吉林邦吉打邦巴達　亞孟　堅治　勒革打哥倫波瑪德拉斯冷宮地唎加比高勒厚撋及各通商等埠并辦理銀行一切應辦事宜其存欵滙票等項祈向南京路七號本分銀行接洽爲荷本分行設在上海經已數十年向歸怡和洋行代理今爲推廣生意起見自立門户特此　佈 
 
