# 1923 - 108 - 4918018

 

Page 1

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 2

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 3

 
 
第一萬八千零十八號;中華民國十二年 西曆一千九百二十三年四月二十六號
星期四 * *時評 
[不成不敗之現狀] [  冷]  
　　凡事成固快心敗亦了結獨此不成不敗之殘局使人久罹於困苦之中是則天下之最不幸也試觀中國今日之現狀無一不若是者 
　　最近政府之不信任案究竟是成抑是敗成則内閣去敗則内閣亦無事疏通今則停留於不成不敗中也其次爲外交總長問題顧之外交總長成則速任事顧之外交總長敗則另易他人今亦不成不敗中也又次爲奉直交戰之說奉直戰成則速即交鋒奉直之戰不成而敗則無庸遣兵調將今又在不成不敗中也其他若南北之和議憲法之制作總統之運動以及各派聯合與相迸亦皆成不見成敗不見敗而永在此不成不敗之中是以全國之民久處於困苦而莫或能出也 
國内專電 
　　北京電黎對不信任案問某策士謂張倒與自身欠利否及應付該案方策某言三個辦法㈠政府直揭該案之違法依法駁回㈡俟該案成立咨文到政府時稍假時日交國會覆議以延宕爲抵制㈢交張自定辦法關第一因護張而得罪國會不宜用第二宜府院主張一致方可做第三則府責較輕黎採第三法旋商國會與張萬一决裂應如何某云總統先取調和方針至不能了時寗殉張以全國會（二十五日下午一鐘） 
　　北京電昨黎令唐仲寅電招張紹曾入府問疏通如何張答呂均說狠好但予無把握二十三財部發國務院特别費七萬五千元計四萬及三萬五支票兩紙或與疏通有關（二十五日下午一鐘） 
　　北京電二十四日議員一批請黎免張黎答國會手續未完卽不信任咨文到時亦應容政府攷量某議員問黎護張否黎答予所恃者惟一國會果國會依法成立不信任案予决不袒張議員乃出 
（二十五日下午一鐘） 
　　北京電二十四夜張宅會議左右勸張强挺不辭不假咨文來時駁回不信任彈劾查辦由他一方面仍施集思廣益政策多送議員乾修（二十四日下午十二鐘） 
　　北京電全院會審查不信任案决退回參院須再付大會覆决 
（二十五日下午五鐘） 
　　北京電參院對衆院移付國會組織法决付二讀會（二十五日下午五鐘） 
　　北京電衆院全員委員會二百二十二票將不信任案退還參院仍須再付大會表决（二十五日下午五鐘） 
　　北京電二十四外次沈瑞麟見黎辭代部旋黎與約定只管事務不管政務候新任到再說外部一切事項均停擱（二十五日下午一鐘） 
　　北京電總稅務司函覆外交團撥付使領經費仍無餘欵以應政府請求（二十五日下午一鐘） 
　　北京電洛吳上年直奉戰時息借漢口大興公司百八十萬已還六十萬尙有百二十萬派陶科長入京商請部還（二十五日下午一鐘） 
　　北京電洛吳贊成張競仁公庫證劵辦法財劉因囑張籌備 
（二十五日下午一鐘） 
　　北京電羅案第一審三點違法㈠倒塡通知日期㈡不知照檢察官硬分調查審與判審㈢禁止辯護人發言（二十五日下午一鐘） 
　　北京電二十四日赴洛祝壽之金永炎見黎覆命言吳對沈鴻英仍樂觀謂自率之軍尙未參戰粤事不因白雲山之敗改變方針 
（二十五日下午一鐘） 
　　北京電蔡成勳請准發行江西新業債劵充平民工廠基金 
（二十五日下午一鐘） 
　　北京電鹽署派張超赴鄂高君翔赴淮藉考察爲籌欵（二十五日下午一鐘） 
　　北京電敬（二十四）夜北苑九師開索餉會該旅長哀懇勸回各隊 
（二十五日下午五鐘） 
　　北京電交部前准唐少川蔣邦彦梁士詒龍建章高恩洪梁任公等記帳發電咋吳總長已電飭各該處一律停止（二十五日上午十二鐘） 
　　北京電爲日人河島刀剌之王榮昌二十二日身死政府將向日使提起交涉（二十五日下午一鐘） 
　　北京電商會將於五七組游行隊勸自動排貨（二十五日下午一鐘） 
　　北京電張紹曾已得洛方後援態度忽强硬絶無去意并擬取消議員津貼（二十五日上午十二鐘） 
　　北京電克門案已解决外部請張錫元將孟星魁等免職張已覆電照辦（二十五日上午十二鐘） 
　　北京電財部允發參部印花稅尙未照撥昨張懷芝又派人去索因已停印無着（二十五日上午十二鐘） 
　　天津電京奉路以火車出險擬加添副站長値夜日内卽招考 
（二十五日上午七鐘） 
　　天津電直奉均否認再戰說 
（二十五日上午七鐘） 
　　天津電黄陂因直奉再戰說甚盛特召鮑貴卿晋京令其調停鮑以奉張難理喻恐無結果返津後無赴奉意（二十五日下午十一鐘） 
　　天津電皖長呂調元電警廳調保安隊四十名赴皖編省衛隊 
（二十五日下午十一鐘） 
　　天津電檢廳罷工當局無辦法致鄭村服毒命案及租界倒斃死屍無人檢殮外人嘖有煩言 
（二十五日下午十一鐘） 
　　天津電海部令開灤礦停止供給滬海軍煤料（二十五日下午十一鐘） 
　　漢口電洛電令蔡成勳常德盛方本仁各抽一旅及綏遠軍一旅援粤已下動員令（二十四日下午十二鐘） 
　　漢口電蕭召江貞江鯤楚謙等艦長二十四午在軍署會議維持長江治安（二十四日下午十二鐘） 
　　漢口電曹派武殿奎石棣輝吳派陳達嚴某携洋數萬及犒賞品二十三過漢赴川慰勞援川軍 
（二十四日下午十二鐘） 
　　漢口電洛令楊森改編唐廷牧陳國輝鄧錫侯等部爲五個師團餘悉歸併（二十四日下午十二鐘） 
　　漢口電宜訊趙榮華現駐重慶盧金山已由夔州進駐萬縣 
（二十四日下午十二鐘） 
　　漢口電美舒使二十三午在文華大學講演社會主義聽者甚衆蕭亦到午後三時始散當晚返京 
（二十四日下午十二鐘） 
　　漢口電中央派梅韾過漢赴湘詢問湘趙列名西南通電是否先得同意洪兆麟周震麟亦電趙如誠意服從中山請允撤回駐洛代表但趙派宋某赴洛輸誠允得機卽取消自治（二十四日下午十二鐘） 
　　漢口電軍署二十四午召集海軍各艦長會議由巡防艦隊司令趙進銳代表各艦表示服從中央鄂江各艦以後月餉由鄂庫籌墊 
（二十五日下午四鐘） 
　　漢口電傳劉但等在瀘州會議滇唐黔劉均派代表列席决由滇出一師黔出一旅併力反攻並堵截袁祖銘回黔聞袁定加黔計畫以張允明周西成兩旅由綦江入黔袁親率部自黔長進攻已在彭水組司令部别訊袁率部五千人向黔邊進發（二十五日下午四鐘） 
　　漢口電贛蔡電鄂請撥彈五萬發槍千枝供給援粤軍（二十五日下午四鐘） 
　　漢口電楊森電請撥彈五百箱防劉但反攻（二十五日下午四鐘） 
　　漢口電吳醒漢二十四日由京到鄂聞奉黎命赴鄂西收束民軍 
（二十五日下午四鐘） 
　　漢口電張聯陞二十四由洛返漢（二十日五下午四鐘） 
　　漢口電傳龍濟光二十四由洛到漢接洽粤事任可澄亦因黔事有二十六日由湘到漢訊 
（二十五日下午四鐘） 
　　漢口電武昌市民外交後援會發起五七國恥游行會（二十五日下午四鐘） 
　　漢口電新任贛敎廳長胡家鳳二十四由京到漢旅漢贛同鄉二十五在一江春歡宴到百餘人胡二十五晚由江新輪赴贛履新 
（二十五日下午九鐘） 
　　香港電番禺紅分會電總會滇桂兩軍現在開單分會卽派救護醫隊三大隊沿戰線救護請電滇軍楊司令福軍李軍長韶州沈司令轉飭前敵將士保護（二十五日上午十二鐘） 
　　香港電孫科奉父命函總商會曁九大善堂各借五十萬無論如何困難務請於五日内籌足 
（二十五日下午二鐘） 
　　香港電楊希閔漾（二十三）通電率軍出發廣州衛戍事宜令楊廷培代拆（二十五日下午二鐘） 
　　香港電孫定二十五在大本營宴王寵惠（二十五日下午二鐘） 
　　香港電許崇智二十三下午四鐘由潮州乘車抵汕頭到站歡迎者三千餘人（二十五日下午二鐘） 
　　香港電姚雨平昨由惠來省 
（二十五日下午二鐘） 
　　香港電劉震寰部昨在石龍宣佈戒嚴聞因駐樟木頭練演雄部忽開動故（二十五日下午二鐘） 
　　香港電大本營二十四夜戰報本早沈軍由銀盞坳反攻被我軍擊退在追擊中（二十五日下午二鐘） 
　　香港電蔣光亮逈（二十四）電告禡（二十二）佔石角敵向清遠退（二十五日下午二鐘） 
　　香港電大本營二十三戰報我軍佔肇慶都城四會清遠 
（二十五日下午二鐘） 
　　香港電楊希閔飭所有攤館餉項一律繳籌餉局惟朱培德布告長提攤餉着直繳本部楊廷培亦布告老城惠蓮攤餉須繳該部如違查封（二十五日下午二鐘） 
　　香港電聯軍入肇慶係二十二早八時官報謂二十一夕克肇不確（二十五日下午二鐘） 
　　香港電張希栻率部二千退祿步死守（二十五日下午二鐘） 
 
 

Page 4

 
 
第一萬八千零十八號;中華民國十二年 西曆一千九百二十三年四月二十六號
星期四 * *　　香港電某報載沈軍復佔新街確否不知（二十五日下午二鐘） 
　　香港電今日某報號外謂某米店接廣州電言省城現發生干戈孫派寳璧赴仙載許軍返省被温樹德在赤灣截留又言劉震寰因東江形勢緊急昨調一旅返石龍 
（二十五日下午二鐘） 
滁州電駐滁新安武軍四路四營已在此間給資遣散二十五日卽押送回籍駐紥臨淮之王營長派遣一連人抵此間暫行駐防 
（二十五日下午七鐘） 
　　蕪湖電王普代理皖南鎭守使 
（二十五日下午八鐘） 
特約路透電 
[南北政局記]  
　　二十五日北京電今日午後衆院開秘密會議討論不信任政府案是否合法總理則通電各省謂此案不合法並表明總理與内閣均不注意衆院之决議 
　　二十五日北京電中美工程司聯合會春季大會定六月八日在青島開會 
　　二十五日北京電東三省省議會聯合會致電政府詆責圖以武力統一之軍閥領袖並謂東三省軍隊不欲再興内戰 
　　二十五日北京電聞陳炯明近與洪兆麟等開會陳决議沈鴻英不可恃不能與之合作陳將召集部下軍隊保衛潮惠阻許崇智入粤另以一軍由惠州進攻廣州 
　　二十四日北京電海蘭泡華商會電致政府謂紅黨前拘捕華商多名商會曾向提出抗議一月前且請政府助援今紅黨警察復捕去華商領袖二十五人解往赤塔審訊故商會擬再提出抗議並請政府與俄員交涉 
　　二十四日北京電按照馬可尼合同所建第三無線電臺已在喀什噶爾開工庫倫（原爲蘭州後改庫倫）與烏魯木齊二電臺已由中政府接收第三臺將於七月間完工 
　　二十四日廣州電王寵惠今日謁見孫中山孫請王留粤襄辦善後事務使粤成一中國模範省因王爲粤人也王現取道赴歐充海牙國際法庭裁判官戰局未變動桂軍仍在退走北兵三千名數日前抵南雄未與護法軍接戰即退走 
[葡人否認售澳於德]  
　　二十四日葡京電當局否認擬以澳門售與德國之謠言 
[法國之中法實業銀行案]  
　　二十四日巴黎電聞當局切實决定開始控告前與中法實業銀行有關之人十名參議院裴爾台洛氏又貝爾諾特氏亦在内裴被控妄發股份虚發紅利貝被控與聞所發之股份將於六月間開審 
[英德訂約處分在華德産]  
　　二十四日柏林電英德兩政府締結一約規定戰前德人欠英人之某種債務爲適當法庭所承認者應以英人保管在華敵産者所執清理德人産業而得之欵抵付之此種債務第一爲在華德人或德商行戰前所欠英人無論是否住於中國者之欵第二爲德人無論是否住於中國者戰前所欠在華英人或英商行之欵凡爾塞和約第二百九十六條下之債務不在此内 
[英校長之賠欵興學說]  
　　二十四日倫敦電天津英華學校校長赫德博士向此間中國公會演說謂英國退還拳亂賠欵足固中英兩國間之眞正友誼而使世界均獲其益惟决定用途之前須商諸華人凡一切敎育計畫當令華人代表與聞 
[洛桑會議復開紀]  
　　二十四日巴黎電洛桑會議今日復開各國代表團員人數大減議程中　包括二月四日所未議妥之和約條欵土地委員會第一次集議時逐倐研究前所爭持之各欵塞拉斯與叙利亞邊界問題討論未畢美索波太米爾邊界則維持現狀以待英土另行立約麥克白島已給與土國今日午後財政委員會開議由法代表主席 
[德社會黨之賠欵主張]  
　　二十四日柏林電前總理穆勒博士乃社會黨魁之一今日在此間社會黨集議時演說德國向協約國提議時提出切實數目之必要謂德國似宜規定三百十萬萬金馬克内以二百六十萬萬給予法國四五十萬萬給予比國至於安寗保證問題凡屬來因河航運委員會之各國宜締結一和平公約德國應擔任至少在三十年或百年内不對任何國家宣戰關於此點德國及協約國之社會黨已有同意如古諾政府舉行必要措施德國社會黨準備贊助之如政府不如是則社會黨準備有所舉動 
[魯爾之煤况]  
　　二十四日巴黎電魯爾焦煤輸出增多昨有煤一萬零四百噸運出煤塲運河航行現已無阻故兩岸堆積之煤與焦煤及副産品今皆可運行業已運出之焦煤德人雖謂其質地不佳但據化騐結果品質極優 
[德國履行和約之預算]  
　　二十四柏林電德國一九二三年履行和約之預算案因馬克價格大落必須重行編製而應以外幣償付之數須按美金一元合德幣二萬馬克之價格計算之經常支出預算已由八四五○○○○○馬克加至一四○○○○○○○○○○○馬克而特别支出由一二一九○○○○○○○○馬克加至八○八七○○○○○○○○馬克支出總額爲二二○○○○○○○○○○○馬克猶未包括賠欵在内此項尙未列入一九二三年預算案試舉一二端言之如協約國來因地委員會之經費三八○○○○○○○○○馬克及佔領軍之維持費二二八三○○○○○○○○馬克皆須加入預算也佔領軍營屋建築費之預算已由一○三○○○○○○○○馬克加至三○八四○○○○○○○○馬克再協約國管轄委員會之供應費現需四四○○○○○○○○面非一四七○○○○○○馬克 
[美總統之參加國際法庭說]  
　　二十四日紐約電哈定總統在美國聯合報社年會演說力言美國應參與國際法庭並否認美國將因此加入國際聯盟之說謂美政府已切實委棄加入國際聯盟之意念哈定又述及美國對西半球其他共和國所處之地位謂最後未了之爭端厥爲與墨國之爭端今幸亦將近解决云 
[英俄之交易]  
　　二十四日倫敦電格里姆爵士今日在下院宣稱一九二二年十二月三十一日止之一季内俄國輸入英國之物品共値英金四百九十八萬六千鎊英國輸往俄國者共値一百三十三萬八千鎊並詢問如英俄邦交轉佳此數能否增多爵士又謂俄政府一日不恢復其信用則交易僅能以現金爲之云 
[西班牙之選舉結果]  
　　二十四日巴黎電西班牙衆議院重行選舉結果尙未詳計衆議員四百十人内有一百四十五人已依法選出政府黨八十五人守舊黨三十八人宗敎派九人 
[土國之哲斯特讓與權]  
　　二十四日巴黎電巴黎時報評論哲斯特讓與權謂築路權利旣展至桑姆森塞伐斯支路線則與前給予法國之權利相抵觸若此讓與權果完全實現則受累者不僅爲法人且爲英俄人而美人投資於此亦將自尋苦惱云 
　　二十五日君士坦丁電哲斯特讓與權有效時期爲九十九年但土政府於三十年後可收買之如桑姆森塞伐斯一段工程不於六個月内開工則全部讓與權皆作無效而存欵萬鎊充公再新公司須納土國種種稅項並須將盈餘百分之三十繳付政府公司運入原料與煤無須納稅可聘用外人技師但須訓練土人以代之至於尋常員役必須純以土人充之 
[各國近事紀]  
　　二十四日紐約電今日午時海上運輸工聯合會會員十二萬六千人開始罷工要求加給工資及每日八小時工作 
　　二十四日巴黎電羅馬尼亞有運動官員罷工不果公共事務毫未停頓運動者已被捕 
　　二十四日巴黎電墨西哥與美國將各派代表二人集議於墨西哥城以期撤除碍及恢復兩國友交之障碍 
　　二十五日杜塞爾道夫電德國里浦親王前因違令携械被判定監禁八月今軍事法庭已將前判减輕改爲監禁七十五天罰欵八十萬馬克 
　　二十四日倫敦電鑛務大臣福克斯氏今日在下院宣稱英國十一州開鑿之油井僅兩處産油較豐此二井今已廢棄 
　　二十四日倫敦電經濟財政新聞載稱皇家荷蘭蛤壳團已向蘇俄購没二十萬噸蛤壳公司將享俄油出口專利權一年餘 
　　二十四日芬蘭京城電狄康敎士控案已展緩開審　　二十五日東京電日日新聞發號外宣布後藤子爵辭東京市長職以便辦理日俄談判 
公電 
　　楊希閔通電上海各報館均鑒沈逆鴻英險狠爲心反覆成性歴年以來禍國亂粤早爲人所共棄此次與本軍聯師討賊入粤以來一惟權位是圖希閔念患難之交又有袍澤之雅不惜殷殷勸誡冀其力改前愆趨於正軌救災恤鄰貫澈始終不意沈逆野性難馴覬覦祿位擅開衅端擾亂粤局竟於本月銑晨率隊分四路攻擊我軍均經我軍擊退篠日本軍下令佛曉攻擊自午前七時我軍第一師長楊池生第二師長楊如軒率部攻擊於雲山左翼之敵擊斃六百餘人紛紛向江村方面潰退同時觀音山附近之敵數千人被我軍第三師長范石生率所部楊旅分三路衝鋒佔領東西得勝兩砲臺繳獲敵槍數百枝敵軍向大朗敗退午前九時在西村以北之逆軍兩旅被我廖旅及鞏衛軍朱總司令之一部擊潰佔領小坪一帶奪獲槍械六百餘枝子彈無算俘虜二百餘人奪獲槍枝甚多同日午後五時白雲山瘦狗嶺之敵約五千餘人被我軍及劉總司令顯丞李軍長登同劉軍長玉山盧軍長錫卿各部圍攻斃敵無算已將白雲山全線線完全佔領又蘆苞方面之逆軍數千被我駐三水第四師長蔣光亮所部朱旅擊潰浮虜數百餘人綜計此次戰爭火綫袤延數十里衝鋒十餘次已將敵力消滅大半逆軍軍長李易標身受重傷幾爲我擒刻正在聯師追擊中不久當能肅清餘孼也除呈報孫大元帥外特此奉聞滇軍總司令楊希閔叩篠戌印（二）上海各報館均鑒本日我軍第一師長楊池生第二師長楊如軒協同劉總司令所部拂曉攻擊白雲山之敵逆衆約數千踞險頑强抵抗午後四時我軍韋旅長杵呂團長維周衝鋒冐險而上劉總司令所部由敵人側方攻擊敵勢不支紛紛潰退我軍於午後五時完全將白雲山佔領又據第三師長范石生報告本日午後一時楊旅長廷培協同廖旅長行超攻擊西村以北之敵適劉總司令顯丞所部韋旅亦到加入攻擊約戰二小時敵勢不支向小坪潰退我軍乘勝追擊已將兵工廠佔領斃敵數百奪獲槍枝數千桿等語查沈逆經此懲創勢已不克自振刻正在跟踪追擊中務殱此逆而後已除呈報孫大元帥外謹此奉聞滇軍總司令楊希閔叩巧戌 
　　劉震寰來電頃閱沈鴻英等諸逆通電情詞狂悖令人髮指夫自復辟禍生中原無主馮徐遞僭根據全無今大總統護法南疆力存正統非常創選國命垂延法許權宜事關興廢而艱危六載扶大義於將墜申正氣於兩間不世之勳含　共仰惟中間權奸犯顧播越滄江而薄海歸仁乾綱終振人心可見順逆尤明博道宏系可期且暮乃該逆等初則憑藉威靈倖成羽黨今則反顔媚敵狀等吠堯璧彼妖狐自埋自掘徒　人格寧動聽聞惟元囗共主億兆公承天之所與夫孰能廢該逆等竟敢妄事論列自外生成亂臣賊子人得而誅况在司成尤難坐視應懇我大總統明令行誅用彰國憲而我内外寅僚袍澤尤應劍及履及不與此等反覆小人共同覆載倚鞍露布佇候敎言西路討賊軍總司令劉震寰叩銑印 
　　福州來電各報館均鑒旅太租借期滿乃日人竟藉口己經無效之二十一條拒絶交回我朝野上下憤其無信無理羣起力爭義正詞嚴同深欽服但日人敢於悍然不顧者知我國情渙散内志未寗爭執空言於彼無傷毫末故我國人不欲救國已耳果欲救國亟宜捐除一切萬衆一趨先成國家之統一專作外交之後盾以我國二十餘行省之人材實力從六七年糾紛未解之中一旦因日人之激剌奮起而爲偉大之團結我民族公誠愛國不可終侮之先聲固足以懾服强暴就我範圍則旅大自易收回即其他交涉懸案亦可迎刃而解此誠事勢所必至非傳芳敢作侈談也時危國難交逼而來存亡機樞擊斯旋轡願我國人咸賜采納至於傳芳待罪閩疆强鄰密邇苟利於國不恤犧牲亦惟我國人時加敎導俾奉周旋臨電心馳不勝憤慨孫傳芳叩篠印 
　　巴逹維亞來電轉各界鑒取銷二十一條件請收回旅順口連競爭頗烈僑民願爲後盾巴逹維亞華僑策進社（按該電即昨報啓事所載無從迻譯之電茲承友人從親民電報譯出特補錄之） 
　　三寳壟來電申報轉各界同胞鑒收回旅大積極進行三寳壟中華各校學生聯合會 
　　爪哇謙立朋來電上海申報轉政府並各公團均鑒日本無理拒絶交還旅大取銷二十一條聞之深堪髮指望國人一致力爭海外僑胞誓爲後繼謙立朋中華總商會曁十五公團同叩 
國内要聞 
[衆院審查不信任案之因果]  
　　張紹曾收買議員之政策自李根源彭允彝因空頭支票大失信用王典刑呂均因爭張勢力横生意見萬鈞張琴因經手欵項跡有可疑以後一切進行驟歸停頓迨至前日衆議院發出議事日程將參院所移付之不信任案列爲第一張等始驚皇失措急集徒黨密議對付之法該晚東河沿六號大栅欄七號及松樹胡同呂宅車馬喧　澈夜不絶皆係已經入彀之議員向之索取津貼者無如經手人旣難無米爲炊祇得向議員哀求延緩謂明日（即昨日）請先設法使不成會彼此再行從長計議必當有以滿足諸君之望决不食言云云相持竟夕卒無辦法至昨早王呂及萬張諸人猶復四出接洽並由經手人各擇塲所宴請其所位擺之議員勸其缺席以爲消極抵制奈因前夕失望者多或即時加入倒閣議或即未加入亦極希望能開得成會議及此案庶政府知形勢不妙更以其他優厚條件相酬此昨日出席人數所以大增加也 
　　擁閣派見消極抵制不能成功於是即一變其方針而全體出席但人數旣少若必在議場上苦苦爭持終難獲勝故亦贊同交付審查留此一日期間徐圖補救惟倒閣派旣佔優勝氣燄愈高而吳景濓知時機漸熟態度已逐漸明瞭預料益友社分子在議場中或將更有顯著之表示因而擁閣派更不能不謀最後之决鬭聞已定有應付方法㈠根本不承認參院移付之不信任案㈡主張改提彈劾案㈢開會時或變更議事日程使審查不能出席報告以留疏通之地步㈣由某某一派專注重懲戒案使會塲秩序擾亂不能成會㈤聳動中立派及游移分子謂現閣推翻則繼任必屬某派於大家未必有利以上各項已推舉張某劉某余某負責進行一面更極力籌欵以謀最後之挽救 
　　至張紹曾已經抱定主義第一步能將不信任案打消固是極妙之事萬一不能當更有第二步辦法據某通信社云昨夕張宅曾召集閣員會議對於茲事之意見約分三派第一派主張即解散國會再行選舉第二派主張不信任案約法上無根據縱使衆院通過儘可置之不理第三派主張不信任案如竟行通過一面宣言於法無徴一面以國會期間早滿應即立行改選聞内高對於第一第三兩派之主張均持異議故無結果而散云而張紹曾昨且諮復國會云貴院咨送議員李景濓等爲政府有無爲消滅國會不信任案發表大批顧問諮議事提出質問書一件請答覆等議查國會對於内閣信任與否自應本諸良心初非政府所能左右况此次法統重光國會諸君品格類多高潔旣非利祿所能欲動政府亦從無此心即有時聘爲顧問諮議亦無非集思廣益之意且現値財政枯竭凡屬經常歲費政府已煞費經營報紙所言如何可信相應咨復貴院查照此咨衆議院國務總理張紹曾 
[衆議院二十三日常會記不信任案交付全院審查]  
　　衆議院昨日（二十三）下午一時開會議長吳景濂主席延長時間至二時十分主席報告在塲人數三百五十七已足法定人數宣告開會秘書報告接收往來文件主席報告議員請假等事件經衆許可後黄雲鵬謂前次大會議决組織特别委員會審查議員之兼任官吏及久不出席者現在請主席先依上次决定之方法抽選委員李載賡等贊成之主席命秘書預備抽籖手續並指定黄雲鵬等四人爲抽籖員遂由黄等依法每省區抽出一人計抽出王葆眞等二十七人爲特别委員主席報告畢又報告現在請變更議事日程者有陳士髦彭漢遺梁俊耀等三人又王葆眞請先議第一案後再行變更議事日程依程序應由動議者先行發言現在請陳士髦說明變更議事日程理由陳士髦登台說明理由大致以留日學生被毆事件應咨請政府迅電駐日公使向日提出抗議嚴重交涉並請政府迅撥十萬元滙留日學生總會作爲學生醫藥之資將來此欵由本院歲費項下扣除說明後主席諮詢有無附議附議者甚衆又以變更議事日程付表决時在塲人數四百二十二人贊成者二百十二人否决張琴提出異議尙鎭珪請照議事日程開議並聲明凡議决議案不能變更議事日程李載賡謂學生在海外被辱關係國家體面極大請大家注意主席謂旣有人提出異議應付反表决有無附議附議者甚衆主席以不贊成變更議事日程者請起立起立者一百三十九人主席宣告正表决多數可决請提案人說明理由馬驤謂提案内容上叚性質爲建議案下段則爲本院之自動事件不能併爲一案討論吳家慈主張分爲兩案㈠請政府向日嚴重交涉㈠同人爲與學生聯絡好感起見另議如何救濟學生方法馬驤提出修正案爲『留日學生被毆受傷應咨請政府致駐日公使向日提出嚴重交涉並撥欵救濟建議案陳士髦贊成馬之修正並請以馬之修正付表决主席以馬之修正付表决贊成者多數主席請彭漢遺說明變更議事日程理由彭登台發言大致以上次打傷張昇雲之議員應即提付懲戒以保全議塲秩序尙鎭珪反對變更議事日程彭謂本席於上星期五大會曾請變更議事日程經主席聲明是日係專議法律外交案對本席動議允許保留至下次大會提出今日應容納本席主張駱繼漢謂懲戒案兩方均有提案如變更議程應一併討論李變陽亦要求彼所提之懲戒案張琴請懲戒前會打傷之王乃昌等尙鎭珪大駡張爲金錢奴吳宗慈謂打架并不是一方面所打要懲戒須一齊懲戒主張將第五六七八四案一併討論主席以吳說諮詢有無附議附議者在五人以上又以吳說付表决時在塲人數三百九十九人起立者一百五十九人少數否决遂按照議事日程開議第一案『對於張閣外交失敗及變更和平統一政策不信任議决案』（參院移付）主席請贊成者與反對者相繼發言贊成者爲牟琳張善與駱繼漢陳邦燮等大致以張閣辦理外交種種失敗復又破壞和平統一反對方面發言者則爲吳榮萃李載賡王榮堂徐繼恒等其理由則謂不信任案法律無根據國會能以立足者純以約法爲保障政府果有禍國之事件應直接提出彈劾案胡祖舜提出討論終局主席諮詢有無附議附議者五人以上又以贊成討論終局者請起立起立者多數可决主席宣告交付審查吳榮萃請組織特别委員會審查用抽簽法每省抽一人組織彭養光主張交全院委員會審查彼此爭論良久結果以交付全院委員會審查付表决時在塲人數四百三十三人起立者二百八十五人多數可决張琴提出疑義主席諮詢有無附議附議者十人以上主席付反證表决起立者三十三人少數證明正表决爲數胡祖舜請即日開全院審查會審查主席諮詢有無附議附議者五人以上主席以即日開全院委員會審查付表决起立者一百三十二人少數否决衆請宣告延會遂散會時五點五分 
 
 

Page 5

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 6

 
 
第一萬八千零十八號;中華民國十二年 西曆一千九百二十三年四月二十六號
星期四 * *國内要聞二 
[參議院二十三日開會紀議長互選規則付審查]  
　　昨日（二十三）參院開會仍由谷嘉蔭爲臨時主席延長時間至二時五十分出席議員一百五十二人主席宣告開議報告衆議院移付議决修正國會組織法第二十一條第二項案并修正議院法第八十條案解樹强請省略朗讀依法交付審查陳銘鑑主張省略審查解樹强黄佩蘭等謂當然付審查金兆棪主張明日開審查會限後日報告大會黄佩蘭主張選舉審查委員十三人解樹强謂有主張指定者請付表决主席以選舉委員十三人付表决起立者少數閻秉眞謂頃間表决未聽明白請從緩付表决有請以指定十三人付表决郭步灜望從速付表决王澤攽謂主席何以不付表决主席謂大衆發言紛紛俟說話完畢後再付表决王澤攽謂現旣無人發言主席何尙遲疑不决有礙議事進行主席謂本席腦筋遲鈍耳聾年老不能勝任王澤攽謂不能勝任即請退席主席謂本席曾早經辭退請諸公另推主席一面退就議員席次鄭江灝請另推年齡次長者爲臨時主席衆仍扶谷就主席王澤攽謂旣自知不能勝任即當早辭退忝居主席遲遲不發言大家請付表决又漫不理會是以一人而躭誤全體大家當然另推辦法其時東三省同鄉大動公憤羣向王澤攽詈駡大有欲飽以老拳之勢　嗣由劉哲扶王澤攽出議塲一面請照常開會張魯泉張樹枬等請以指定審查委員十三人諮詢大衆解樹强謂頃旣以選舉付表决當然再以指定一總付表决主席以指定審查員十三人付表决大多數通過遂指定解樹强陳銘鑑婁裕熊張魯泉潘大道張樹枬潘江黄佩蘭李安陸張我華戰滌塵湯漪丁銘禮等爲審查員潘大道主張即日開審查會金兆棪主張明日審查主席付表决贊成第二日開審查會者大多數主席請特任審查會報告委員長江浩報告審查會對於衆議院移付關於國際聯合會盟約議定書及國際郵政公司商標法草案三件均一致贊成云并聲明對於國際聯合會盟約議定書係限修正以後二十個月請各國批准現在相差僅三四個月須提前議决予以批准韓玉辰請以開二讀會付表决主席以對於國際聯合會盟約開二讀會付表决贊成起立者大多數宣告即日開二讀會衆無討論主席以贊成審查報告付表决起立者大多數解樹强請即日開三讀會主席以即日開三讀會付表决起立者大多數衆無文字上之修正主席以全案付表决大多數通過解樹强請續議商標法案因郵政公約尙未經政府將全約送到無從參閱須俟送到全約多份大衆考核後再議主席以解君之說諮詢大衆衆無異議主席以商標法照例付二讀三讀均無討論大多數照原案通過主席以本院議長副議長互選規則案請審查委員報告張樹枬報告略謂是日因急於解决未能彙集各方面意思今日見尙有提案應請大家盡情發表從詳討論云云宋汝梅反對審查報告略謂審查報告祇就决選問題加以修正殊不知互選議長亦遷延至二月之久此種急應設法防止不使再生困難應將所有提案詳細審查不能僅就决選以比較多數一層加以修正即謂可以解决糾紛婁裕熊張魯泉等均謂上次倉促之際對於手續確有未備湯漪謂本席亦是上次被指定之一人當時有主張付審查者而實際則是推定數人以大會表决之意思加以起草而已所發通告未經辨明確有錯誤今日有改正之必要本席主張改正委員會名稱爲「修正互選規則委員會」今日乃起草報告焦易堂謂手續旣誤則所草之報告當然取消否則恐根本不正而選出之議長亦屬無效徒趨糾紛陳銘鑑謂上次之修正互選規則是出大會之表决如有不愜意之點儘可討論焦議員上次未出席院法規定議員不能反對出席時之議决案應請焦君注意趙時欽謂根本錯誤當然不能成立張魯泉解樹强等主張將所有修正案以及起草委員會之報告即作爲起草委員提出另行組織審查會重付審查另行報告衆贊成湯漪張樹枬均聲明如以起草委員會之報告作爲起草委員提出之修正案則不敢承認婁裕熊謂此次之修改非廣義的修正應祇就决選問題加以修正張我華謂前日大會所决定不得推翻辛漢謂凡在互選規則範圍以外不得審查鄭江　提出修正案於第一條加以但書「伹不得連任」主席諮詢附議（足法定附議人數）亦併付審查主席指定審查員七人婁裕熊沈智夫辛漢張魯泉郭步瀛籍忠寅向乃褀等遂宣告散會 
　　參議院昨日（二十三日）發出通知訂於今日（二十四）開修改互選規則審查會其通知如下敬啓者頃承郭議員步瀛通知訂於四月二十四日（星期二）下午二時在第一休息室開修改本院議長副議長互選規則審查會届時務請早臨特此通知順頌議祺參議院秘書廳啓 
[外交團之整理我國財政會議已擬定五項建議]  
　　公使團方面近以我政府對於外債整理問題仍無切實辦法特於十九日又開會議討論一切僉以目下中國財政困難原因異常複雜大略分之約有二項㈠中國財政根源全被軍閥把持所有稅收强半被人截用據公使團方面之統計本年一月至三月中央支出共九百七十五萬九千餘元而其收入僅一百七十五萬三千餘元收支不敷甚巨遑論到期外債㈡各省稅收之被截留純爲軍閥養兵之用故欲圖增加中國政府之稅收非切實援助中國裁兵不可公使團方面有鑒於此遂决定爲根本之解决以目下列國對於特别關稅一事將在倫敦開預備會討論將來會議時應行解决各項故擬將下列各案提出該會切實施行俾免增加後之關稅仍歸無益之用所有擬定五項建議將由英美各國委員在倫敦會議席上提出討論其内容如下㈠裁釐加稅案本案内容係根據馬凱條約及華府會議裁釐之後入口各貨准許加課二五附加稅至奢侈品可按値百抽十二五課稅㈡增收關稅用途案本案内容係根據中國政府所開列之關稅用途主張此後關稅敎育費及行政費應提用百分之二十五實業費及交通費應提用百分之三十其餘百分之四十五全數撥充内外債基金㈢實行裁兵案本案内容係根據華府會議要求中國切實裁兵以節經費㈣關稅監督案本案内容以現在關稅雖由總稅務司保管然總稅務司終係中國之官吏未能切實盡監之實責故擬由特别關稅預備討論對中國關稅應如何監督始免虚糜之弊㈤整理港案本案内容係因關稅增加後各國之負擔大增而中國之港務除上海天津兩埠較爲完備外其餘各埠港務非常廢弛現各國之負擔旣增則港務之整頓尤爲廹不容緩云 
[羅案開訊紀（一）]  
　　羅案於昨（二十三）日下午二時由京師地方審廳開庭審訊推事爲吳奉璋被告爲羅文幹黄體濓被告辨護人爲劉崇佑推事先後訊問羅黄至五時退庭茲將審訊情形錄下 
　　開庭後首由辯護人劉崇佑質問推事何以開庭不通知辯護人及不於開庭三日前票傳被告人推事答今日并非開庭劉詰今日旣非開庭則法庭何以能審問被告人推事答今日係以受命推事資格調查證據劉又詰謂旣係調查證據即係開庭法律上凡審判廳開庭即應按照法定程序辦理何得謂爲受命推事便可隨便開庭推事無辭以答嗣又曰辯護人祗能對於事實上發言程序問題可以不必過問劉又詰曰然則法庭禁止我對於程序發言耶推事遲疑良久不敢答劉又反覆詰之推事始决然答曰禁止發言劉聲明法庭旣不許我對於程序上發言則我祗得不言吳推事乃向羅文幹訊問事實其大要如左（一）關於奥欵合同展期之理由問題推事問奥欵合同必須展期理由何在羅答欠奥債欵過期已久中國旣無力一次清償不得不仿照民國六年辦法展期償還以資廻旋推事問歐戰期内利息何以須算入債欵之内羅答歐戰期中我國雖與德奥宣戰然此項債權人並非奥國政府亦非奥國人民而係散在各國之持票人奥銀團不過爲債票之經理人我國處於債務人之地位爲保全國際信用計自不能否認此項利息時辯護人劉崇佑起立補充意見云此事可以善後借欵作比五銀團爲經理人各持票人爲債權人中國則爲債務人相互地位正與奥欵相類此明明記載在債票背面者若認奥國爲此債債權人則觀點不免錯誤矣（二）關於九折八釐問題推事問奥欵合同新票換舊票何故新票作九折計算羅答奥國本有要求我國立時付還現金之權今代以債票自不能不稍有折扣猶之國家發行債劵亦有折扣是也推事問舊合同利息爲六釐新合同何以改爲八釐羅答近年以來利率增高爲一般之趨勢非本合同獨異新舊合同相隔六七年自難同日而語民國五六年我國以庫劵交付利率曾至九釐訂本合同時外方且堅持九釐爭執甚久以互讓之結果而定爲八釐已屬折衷（三）關於棄定金問題推事問我國何以須抛棄定金羅答我國若不取銷合同則須再付一百萬磅於奥無論我國無此資力即使有之當此世界裁减軍備破燬戰艦之時我國購來如許戰艦究有何用自不如取銷合同爲得惟取銷合同即須抛棄定金此普通契約規則亦爲合同所明定况依照對方要求除抛棄定金之外尙須主張損害賠償因我國定金祇及全數四分之一而戰艦造成部份已有十分之四也惟我方與之再三磋商結果遂以僅抛棄定金爲了事（四）關於奥艦損害問題推事問據我國唐公使電稱奥艦造成部份實不及十分之四且無多大損失何以對方有此要求羅答此事曾由財政部轉請外交部再電唐公使切實調查唐電未至而意國公使身作保證謂造艦部份確係實情推事問何以不待唐公使覆電來後即簽合同羅答本擬待唐公使復電惟一方意國公使出來作證一方由安利洋行提議方法即謂造艦部份及損失數目係事實問題不如先簽合同如將來調查電到損失之數相符則本合同有效不符則本合同取銷有此條件之聲明自屬於我無損且斯時意國以批准關稅條約爲要挾意國稽遲一日即使我國受一日之損失又以過八月節時交部曾對財部協濟欵項該時交部適因廣九鐵路需欵孔殷有此數因先簽合同後待調查電報到來再作商量非無補救餘地也（五）關於手續問題推事問此事曾否經過閣議及通知海陸軍總長羅答曾用口頭通知合同簽字後徐總統在公府請飯各總長均在座又曾提及似憶陸軍總長因事先行未知聞悉與否至後擬具摺報告國務會議旋即被逮此類僅不過手續問題與本案刑事問題無甚重要關係也審問至此推事命羅退出傳黄體濓上庭推事所問各節與問羅略同黄答此事本由公債司辦理···僅因八萬磅之收入關係故有庫藏司參與之處推事問前後磋商曾否與聞黄答皆未所有經過情形及利害關係均係據公債司所告自身並未詳細研究云推事令黄退宣告退庭時已五時矣 
[京法官先後罷工]  
　　京師高等審檢兩廳職員罷工業已多日茲聞地檢廳全體書記官亦於昨（二十三）日起實行罷工地廳罷工不一致之原因係由少數推檢顧慮得罪司法當局不敢加入其餘各推檢以彼輩旣爲取悅上官枵腹從公我等即加入罷工團究亦不是全體乃存觀望只剩書記官爲生活所迫無可支持不得不以罷工手段來索欠薪也又聞大理院及總檢察廳職員本亦决定今日罷工後因司法當局聞此消息派人通知星期三（即明日）决可發薪故又延長一日如明日仍不發薪則罷工風潮恐不可免現法次薛篤弼旣不到部程克對此等事亦須自籌應付而部内人員亦將有索薪之舉頗感困難云 
[京學生界開始檢查日貨]  
　　學生聯合會組織之檢查日貨委員會昨（二十三）日下午一時分隊出發赴各市塲商店實行檢查日貨南隊爲高師及山東中學等校學生即在廊房頭條大栅欄前門大街一帶檢查見有陳列日貨之商店則勸其即日停售並爲陳述旅大問題之原委及對日經濟絶交之必要學生態度皆極懇摯故商人多爲所動云北京師範學生則由祖家街出發經西長安街至天安門又出前門由騾馬市大街入宣武門然後回校參加游行者二百餘人每人手持白旗一百上書抵制劣貨·提倡國貨·等字句沿途發散傳單且呼大家愛國等口號 
　　北京學生聯合會下午三時在北大開會到會者有三十餘校代表議决案九件㈠檢查日貨取和平手段㈡對於徴得之京漢路工潮及元宵節慘劇兩種劇本多本請胡適之陳大悲兩位評判取舍㈢對於醫專此次筆記風潮事件派北大師大法專高師附中四校代表前往調查俟調查以後即據情調和㈣上海總會函告代表屠安帳目有誤交由前審查帳目之審查員審查㈤五一勞動紀念日學生聯合會出一『五一紀念特號』㈥五七之各界對日經濟絶交示威運動學生聯合會加入由師大北大法專女附中四校代表前往與各界聯合會接洽㈦償還在北大學生會方面之借欵㈧救國蓄金會請求加入學生聯合會否决其加入㈨聯合會之週刋仍改爲半週刋此九案議决後時已七鐘遂宣告散會 
[美報論日本對華貿易出超變爲入超之恐慌]  
　　大陸報云日本人近因中國對於日貨之要求跌落頗爲不安今年首三個月内日本對華貿易之結果爲入超但非爲華人抵制日貨所致因抵制日貨之舉甫發生於一月前也計一月至三月日本對華進口價値超過對華出口之數共日金一萬六千四百萬元倘華人排貨運動擴大則下季中逆差勢必加甚無怪日人恐慌也本年三個月之對華貿易額較去年同期共减日金四千三百二十五萬元計出口减七千九百二十五萬進口增三千八百萬正月以前數月内皆爲順差二月份趨勢猝轉幾變爲逆差計是月對華出口共日金一千七百五十萬元進口一千四百五十萬元但三個月合計則逆差總額達一萬六千四百萬日元之鉅又查三個月日本對外貿易全部逆差爲一萬六千六百五十萬元假使對華貿易順利輸出足抵輸入則其全部對外逆差不過二百五十萬日元耳（三個月全部出口爲三萬三千九百五十萬日元進口爲五萬零六百萬日元）今則多至一百兆元有奇日人安能無慮乎又查入超之中羊毛占八百五十萬日元絨織物占二百七十五萬日元機器占三千五百萬日元豆類二百五十萬日元油産品二百萬日元米及小麥進口數均比去年同期大跌計米祇占去年百分之十二因本國收成良好之故（去年底本年初日本存糧之大部分均售與中國）小麥從二千四百萬日元跌至六百七十五萬日元出口方面之增加則生絲占三分之二云 
[鄂商界之聯席會議（漢口通信）]  
　　組織全省商界外交後援會反對財廳增加賦稅武漢各團體此次對日運動辦法雖有多端而抵制日貨實行經濟絶交要爲共同之目的但抵貨絶交其重大責任厥在商界商界若無切實辦法與堅决意志亦無良好成績可言武漢商界要人如徐榮廷呂超伯等上次在一江春集議對此問題之方法僉因漢商會正副會長問題尙未解决所有進行均苦無從着手而現時當選之漢商會長周星堂乃日本某銀行買辦當此對日絶交聲中不免予人多少懷疑於是議請周氏以國家體面爲重辭去某銀行買辦專就商會會長周初無意於會長嗣經多人敦勸始允就職買辦一席一俟經手事件清楚即行脫離關係至副會長陸德澤乃某紗廠經理事務殷繁决意不幹亦經衆議由得票次多之鄭爕卿遞補會長問題旣已覓出正當解决之方式遂由武漢兩商會發起武陽夏三商會及全省商會聯合會四團體聯席大會議先期發出通啓定於二十一日在漢口商會開會是日到會者全省商聯會正幹事長呂超伯副幹事長蔡輔卿武陽夏三商會徐榮廷萬澤生呂珩伯王義甫張餘仲趙典之杜樹棠等六十三人周星堂陸德澤以尙未就職故未蒞會由衆公推漢商會前會長萬澤生爲主席首提漢會正副會長問題咸以周星堂已願就職决定二十三日歡迎周氏到會至陸德澤决不願就可由鄭燮卿遞補此案旣畢遂正式開議（一）收回旅大否認二十一條案（二）財廳擬將全省賦稅改征銀碼案（三）省署擬加征五釐貨稅撥充敎育經費案由主席報告畢呂超伯徐榮廷等相繼演說均謂日政府不顧正誼蔑視我國吾人惟有與之斷絶往來而其樞紐則在我商界若我商界能堅持到底實行抵貨日人雖强終不能不爲我所屈服云云當經大衆討論結果决組湖北全省商界外交後援會公推徐廷爲幹事長呂超伯萬澤生副之到會各代表皆爲幹事總會即附設於漢口商會另電各縣商會組設外交後會事務所作爲永久機關非達到二十一條撤消旅大收回之目的决不撤消當推鄭慧吾王義甫伍漢臣張餘仲劉仁山爲簡章起草員並參照山東外交後援會章程辦理俟後援會幹事部正式成立後即實行檢查日貨其檢查辦法亦經議决三項（一）調查各帮進貨賬簿凡前所訂購日貨及已買進日貨均即日停止貿易（二）取締各報關行以後凡係進口日貨及本國土貨之運往日本銷售者均不許代爲報關其各轉運公司亦同時不許其轉運日貨（三）派各帮熟悉日貨情形者爲檢查員互相分途檢查又討論後援會經費由徐榮廷首先捐助二千串錢業公會捐三百串余德韾捐一百串其餘會董各捐一百串帮董各捐五十串俟簡章擬就即開成立會繼討論第二案有人主張與第三案併同討論主席諮詢無異議全塲會董對於當道之妄增人民負担一致反對謂郭幹卿接任官錢局長時湖北官票每串値銀五錢有零現則跌至三錢二三分今反將賦稅一串改折銀六錢六分以官票折算應征錢二串是明明增加一倍郭氏旣曰維持錢價何不將錢價提至六錢六分此等敲剝政策萬難承認（按此案省署同時咨交省議會及兩商會議覆省議員郭璜等業向省署提出質問現在各商會决不承認是此案萬無成立之理由務望當道勉徇民意打消此議）至五釐附加稅亦難承認因全省敎育費僅在少數當道不從撙節軍費着想而乃剝及商民絶無理由可言於是公推商聯會滿心如等四人漢商會周韻宣等六人武商會易慈臣等四人漢陽商會周全山等四人爲商界全體代表即日向財廳嚴重交涉請其將賦稅改折銀碼及征加敎育附加稅兩案根本撤消如當道不顧民意强欲實行則將通電各縣商會舉行全省大罷市議至晚間九時始散會（四月二十二日） 
[湘人已着手對日經濟絶交] [  幹]  
　　湘人對於旅大問題自長沙市民爲大示威運動後即羣以對日經濟絶交爲惟一之主旨學生聯合會亦已開會議决聯合各界各公團恢復原有之國貨維持會業已通函各團體查照俟得多數之贊同即定期開聯席會議實行恢復並已通電各省學生聯合會請一致進行聞各商家對此贊同者頗多以勢推之恢復國貨維持會之期當不遠矣 
　　在湘代銷日貨之商店以洋雜貨業居大多數綢布業次之南貨業又次之此外如棉紗顔料數亦不少合計湘省日貨銷路每年以華幣計算至少在一千萬元以上頃已有人發布傳單勸令以上各業母得再進日貨衡陽零陵湘鄉湘潭常德湘陰益陽各屬市民亦繼長沙市民而起聞常德紗業公會已組織一紗業維持國貨會業已致電漢口各紗莊請一致停辦東貨電云漢口戴榮慶轉常帮各紗莊鑒爲旅大問題我業憤激東紗止辦凡已辦就者限二十八日裝齊過期遇險當不負責紗業公叩又該縣廣業公會亦於日昨在松茂詳廣貨店開會决定組織同業維持會抵制日貨即日電致漢莊請毋再辦日本産物惟現存之貨則仍須銷完以顧成本其致漢莊電云漢口慶安棧戚賜吾向仁山轉同業各莊鑒强鄰無理旅大失敗人心憤激日貨止辦廣貨公會惟湘政府以各界抵制日貨風潮旣愈演愈烈深恐人民激於義憤不免有軌外之行動不可不預爲防範以免發生問題除令内務外交兩司通令各知事及警察所長一律防範外並已面諭警廳長石成金轉飭所屬各署隊所隨時注意防範矣 
[皖南北兩鎭使調動消息王普皖南已定二李奪取皖北]  
　　新安武軍裁餘之殷恭先部十二營幾經皖人士之爭持始克達到裁盡之目的新安武軍名目從茲成爲過去之歷史而殷恭先之皖北鎭守使一缺亦當然聯帶及之頃聞馬聯甲已有電致中央密保李傳業調任皖北鎭守使王普任皖南鎭守使不卜中央有無變更說者謂他傳業 
 
 

Page 7

 
 
第一萬八千零十八號;中華民國十二年 西曆一千九百二十三年四月二十六號
星期四 * *調任皖北早在馬聯甲計畫中蓋李得皖南鎭守使完全出於洛吳之保薦而齊馬則屬意於王普是以奉命迄今尙在蚌埠未敢南下現以李調皖北仍係尊重洛吳意思也惟當殷部着手裁遣之際欲得皖北鎭守使一缺者頗不乏人李玉麟以監察裁兵大員之資格謀之甚力第五旅旅長史俊玉素爲馬之心腹馬非不欲以皖北鎭守使位置史氏無如馬所處地位入於頴派勢力範圍有此原因遂不得不讓之他人使果成事實勢必另行設法以安置李傳業否則將更起糾紛也 
[福州通信省垣不安之現象] [  期江]  
　　福州近日頓呈不穩之象謠啄紛紜或謂某鄰省獨立或謂許崇智已捲土重來因之人心惶惶已受王永泉改編之自治軍相繼叛去沙縣之郭景堂團長且於十五日宣告獨立並將知事魏英擄至長汀孫傳芳得此消息即派兵前往剿辦因是省城又起拉夫之恐慌十八日全城罷市被拉之家屬扶老携幼手執白旗結隊赴督署喊寃衛兵以槍柄横擊致傷老嫗一名登時倒地不省人事復經軍警勒令解散老嫗則以竹床畀回現尙人情洶洶怨聲載道也王永泉軍餉全恃長汀高灘沙口三釐局爲之挹注今郭轉背叛沙口已失望惟高灘一局近移至順昌爲其弟五永祿所據永綠原係營長竟棄如敝屣則可知高灘釐局之况味矣汀州則早爲臧部所有已不成問題王之餉項又將大感困難也其軍需鍾禮係刑幕出身籍隷浙紹爲人刻覈寡恩大得王之信任其理財之法别無他長一味羅掘而已駐延平時黔軍參謀副官等保護烟館利其燈捐王部對政界之稍有積蓄者則設法軟禁之令其報效曾任釐局吳某報效一萬八千金王永泉祇得一萬其八千金則爲他人所中飽矣副官葛某原係陸軍部茶房今乃深得王氏歡心現已保至陸軍上校眞所謂鷄犬皆仙也 
　　孫氏抵省軍政界要人類皆困於酒食繼以張鎭華旅長楊德敷司令出發涵江三山座聚春園諸酒樓更有座上客常滿金樽酒不空之概惟市民以拉夫運送軍械之故不敢出户庭商店則閉門閒坐人力車不見於市情形亦可見矣王永泉近日已不言病終日周旋於孫周之間靡有寗處出入改乘馬車以汽車送給孫氏藉以聯歡又召集軍官開茶話會自言孫氏入閩大可利用以制臧致平及海軍不可因小事與之齟齬且孫係士官同學其部下又多模範敎導團出身感情極易副洽與其受制於閩軍不若從孫氏之爲得也又謂彼當司令雖僅四月然以福州之軍隊龐雜各省之黨派分歧非彼之八面玲瓏實不能有此結果現孫氏旣至我輩正好收帆另圖發展决不能謂爲失計也云云王喜讀三國演義滑稽者謂孫之入福有似乎劉備取成都而前此詣洛代表則獻圖之張松也孫於十一日視事十二日即飭王將城台警備事宜迅速移交歸第二師接管以致行政界人物隷屬王部者咸有不安之象烟酒局總辦鍾禮係王之軍需身兼數差如硝磺局官礦局等皆爲彼獨占烟酒總辦則其最近發表者也現知事情不妙已不敢傲岸自雄由浙來閩之親朋皆有興盡而返之勢夕陽雖好紅不多時鍾禮之謂也王所收之自治軍近因王之親吳大不滿意日前王之軍隊護送軍械之水口回省時竟爲第六路自治軍黄炳武所邀擊槍傷王部士兵甚衆擊斃者二名王聞信大怒擬調查其巢穴而痛剿之一說謂黄係誤會擊斃者已由黄棺殮並向其所管官長道歉王爲聯絡計已無報復之心二說未知孰是也 
[福建國民外交大會紀]  
　　收回旅大否認二十一修件問題閩省各團體現亦聯合發動日前福建各界聯合會·閩侯律師公會·福建學生外交後援會·福建勞働會·福建保存國貨公會·格致書院學生聯合分會·福建自治促進會·福建各團體會議·福建各縣學會聯合會·福建民社·福建輔社·商業學會·八閩新報社等發起國民外交後援會函致各界合力進行於本月十五日下午二時在南街青年會開聯席會議到者有數十團體男女共數百人臨時推舉鄭綬君爲主席報告開會宗旨議定名稱爲福建國民外交大會嗣議决組織及進行各方法㈠起草會章㈡大游行㈢各種宣傳㈣對日經濟絶交㈤督促外交當局㈥聯絡全國各界協爭㈦發布宣言書㈧對日宣言㈨請求各友邦主持公道㈩公舉臨時辦事員二十一人分爲文書交際會計庶務四股當舉出鄭綬爲辦事總主任林志宏爲文書股主任陳奮侯程前遠魏一峯翁興毓藍蔚邱韻芳張妍芳兩女士爲文書股辦事員林梅生爲交際股主任林文基黄亮生周靖陳杰及林榮女士爲交際股辦事員孫少泉爲會計股主任陳紹　爲會計股辦事員唐繼華爲庶務股主任張乃武林翼卿陳崇英爲庶務股辦事員是日到會諸人議論異常憤激至所舉辦事員人數定爲二十一人者乃取力爭二十一條件之意至六時始行散會 
[粤中連日戰事之經過續紀十九日戰况] [  平]  
　　北廷圖粤全恃以粤攻粤政策而以權位爲鈎餌自下沈鴻英督粤命令而後繼之發表者則有李易標廣惠鎭守使洪兆麟潮梅鎭守使申保藩欽廉鎭守使此已往之事實也而其發令之總原因則由於一般政客之撮合以沈陳聯合爲一大條件故陳炯明代表屢催沈鴻英發動沈躊躇不决則沈自身實無甚把握也乃申保藩在高州方面已首先佔據廉江爲發動之第一聲未幾即爲呂春榮林樹巍擊破故其影響不大洪兆麟對於潮梅舊部雖有秘密謀畫約於十號舉事然爲李烈鈞發見乘其布置未妥立行移師而許崇智軍已逼到潮汕絲毫不肯假借故潮汕方面至今尙無異動而許軍已進紮潮仙矣則東路方面或無問題東江方面陳炯明舊部楊坤如紮有重兵陳派尙運動北廷加以任命一面就近唆使其發動但楊坤如旣肯受姚雨平改編願受孫中山驅策又將陳部翁騰輝軍繳械且以肅清海陸豐自命或者尙不至發生異舉然許軍回粤業到東江屬境即使有變許軍亦可鎭壓之有餘惟省會方面向來滇沈兩軍駐紮沈鴻英之包藏禍心自江防會議事變後早知其必有異圖及北廷旣下督粤令沈雖不敢宣言就職然其軍事上之布置實即爲就職之預備而面子上猶言服從中山時時以遵令移防爲言請領開拔費並且藉口移防實則令軍隊集中元帥府偵察其情形甚悉初時因滇軍及劉鎭寰劉玉山各部均未有布置極難與之應付乃因沈軍代表請領開拔費慨然發給十萬元此十萬元乃由席東銀行出票惟須分數期方能清發實則此十萬元乃係欲延緩其期十日使軍事上可以有所布置也明知沈軍開拔費十萬元領清必借移防爲名實則舉兵襲擊廣州沈軍不知元帥府已知其内情其正式電告猶謂定十四日移防西江而定期十五號就職早已傳徧粤垣沈軍之最主張急進者則爲李易標李易標率所部三千餘人據守白雲山器械充足大有虎瞰全城之勢李易標又先發表電文攻擊楊西巖變賣農林試騐塲林正煊致省長公函繼之沈鴻英電文又繼之此已别有用意先向粤政府下一攻擊實則攻孫而已及將舉事復由李易標沈榮光領函致一公電以護法告終爲詞請孫晋京蓋又襲陳炯明請孫下野之舊套而用之此電發後隨即於十五晚五鼓後即行舉事故十六早戰事發生最奇者陳炯明之請孫下野擇六月十五號深夜陳炯明之自身下野乃在一月十五號夜而沈鴻英之請孫下野又在四月十五號深夜陳炯明不免於失敗沈鴻英今亦恐不免於失敗矣自戰事起後三日之間滇軍已將沈軍完全驅出廣州城其最大戰事如觀音山象岡之戰瘦狗嶺之戰白雲山之戰兵工廠之戰結果皆滇軍戰勝今各地均爲滇軍所據現時戰線已移向新街所爭者粤漢路車站矣此次戰事滇軍驍勇無不一以當百常有以數百兵而抵禦沈軍二三千者蓋由於滇軍高級長官皆親出指揮總司令楊希閔身着雨衣背負遠鏡親在瘦狗嶺督戰師長范石生楊池生等亦均身臨前敵故滇軍祗有進無退當開戰前外間傳說謂滇軍内部複雜有三楊派有范蔣派三楊派對於沈鴻英已表示贊同以今觀之滇軍一致擁護孫中山實無派别可言日前所謂滇軍意見不一者大約由於李根澐極力運動滇軍且有函致各師長旅長營長團長說其贊助沈鴻英故有此種言即至戰事已啓十七日香港某報尙有謂省城滇軍某部份與沈軍一致行動其實全非事實滇軍此次絶無助沈者沈軍初起十六早即派一隊首先襲攻農林試騐場滇軍總司令部欲生擒楊希閔其計甚毒執幸楊槍法最凖親行拒戰自率百餘衛隊竟能戰敗沈軍然觀此可知滇軍向非贊助沈軍矣而政系某某要人製造空氣沈鴻英受其所惑其致電北廷謂將用半武力政策可以逼孫出走殊不知一敗塗地竟至於此此亦非沈之所及料矣沈入粤而後分爲五軍李易標爲第一軍古日光爲第二軍沈榮光爲第三軍黄鴻猷爲第四軍李耀漢爲第五軍黄鴻猷已死不成軍李耀漢一軍有名無實今又於廣州戰敗李易標聞確已受傷其所部守白雲山及兵工廠者非死亡即擊散已不成軍古日光所部此次亦多敗散惟沈榮光所部尙守韶關惟戰鬭力已弱元氣大傷矣 
　　附粤報所載十九日戰鬭情形如下白雲山脚爛馬鞍山及大金鐘景泰坑之沈軍十八夜向獅腰崗大紅谷獅左右山·獅底·小金鐘·各處滇軍之陣地拚力爭奪希越過磨盤崗而取觀音山其作戰亦可謂精矣詎屢次冲鋒均被滇軍擊退終不能越雷池一步下午八時許沈軍自爛馬鞍又用全力奪取大紅谷駐大紅谷之范石生部接戰移時即佯敗棄大紅谷向磨盤崗而走沈軍拚力追襲越過大紅谷上是時左則有盧師諦部在唐帽崗分一支人在崗背埋伏右則有范部楊旅在上山鳳之背掩旗息鼓沈軍以爲各聯軍均隨中路而退遂長驅而來詎霹靂一聲左右中三路一齊反攻沈軍措手不及紛紛向後退却詎谷内埋伏之軍將沈軍截斷當將沈之冲鋒隊百餘人繳槍内有營長一人已被中槍其在爛馬鞍之後隊向白雲脚而遁滇軍乘大雨之際三路追擊於是沈軍在白雲山中之主力軍見滇軍來勢兇猛知不能立足遂即紛紛向白雲之北而遁戰至十九日上午二時許白雲山頂被滇軍第五團佔領白雲西山脚被第十團佔領晨四時許在山脚之盧師諦部完全將白雲山克復沈軍被俘虜百餘擊斃十餘人滇軍傷亡亦不少此十八夜及十九晨滇軍克復白雲山之情形也又十八日沈軍由蕭崗反攻北至三元里之瑤台西至西村水塘一帶進攻甚爲兇猛當下午一時許被沈軍冲鋒數次將至三元里之下附近大北門及德宣西路聞槍砲聲甚近西便則宜民市及陳家祠亦有流彈飛至各商店舗户亦紛紛閉門及至二時劉震寰則派韋冠英由大北門出發直出西村向西北之沈軍包圍相戰逾時沈軍則紛向兵工廠退却至夜間十時許雙方在蕭岡劇鬭比十七日尤爲猛烈飛機隊則派飛機在石井抛擲炸彈當時炸毁石井之石橋一度炸落兵工廠二攻沈軍不支紛向大朗方面潰退至十二時許兵工廠遂完全被滇劉福各軍克復至十九日下午七時許已攻至太和市以上沈軍紛向新街退却現正在追擊中 
[粤當局槍斃容伯挺]  
　　廣州公安局吳局長十八日派員前赴惠福路南北洋通訊社將附沈有據之容伯挺拿獲解局訊辦是夜吳局長親自審訊直認奉政學首領來粤助沈鴻英不諱吳局長據訊後以其甘心附沈特於十九日二時下令將容提出東郊外槍决容當提出時吳局長令庶務處備辦拔蘭地酒一罇菜數味與容容則從容將酒菜吃盡旋由兵士上前將容綑綁容謂不必綑綁亦可以兵士不理即將雙手用繩緊縛容謂且慢我尙有遺信一封請代爲寄與家屬將我屍收殮兵士收下容即由司法課緩步而出大門大門外已備汽車一架車上揷有宣佈容之罪狀一紙公安局佈告第四十三號爲佈告事照得逆黨容伯挺即容寳壎係沈逆鴻英參議潛匿本市窺探軍情圖謀内亂證據確鑿訊明屬實罪無可逭應即按照軍令將該犯騐明正身綁赴郊外就地執行槍决以昭炯戒除呈報外爲此佈告仰軍民人等一體週知此佈計開圖謀内亂犯一名容伯挺即容寳壎年三十六歲新會人容向佈告高聲誦讀一遍讀至查該犯充沈鴻英參議字樣容謂錯矣余充諮議官不是參議也遂登車坐下態度雍容毫無變色並對兵士謂切不可用駁壳打我以維人道等語汽車一聲直駛至東較塲行刑查容伯挺前在中華新報時爲莫榮新辦機關報民主報之陳耿夫即爲其所主使陷害嗣派報行以廖球爲代表捐資撫恤陳之家屬并糾集派報人停派該報容懷恨於心又請拘廖重辦廖已拘禁於軍政府幾將不免嗣經報界營救得免今容亦得禍以死倘亦寃寃相報耶 
[浙議會大會紀（二十二）]  
　　浙江省議會二十五日下午二時開第二十二次大會由沈議長主席宣讀議事日程共計二十二案首議葉向陽動議第一次臨時會已將閉會對於參議問題未便任人誣衊應推定代表六人與司法機關交涉鄭邁反對推代表因法院傳某人必須某人到庭不能另推代表本席主張已到庭者可以不必再去凡從前未到庭者不妨均往到庭蔣玉麟云公民大會係用代表名義本會亦可用代表名義况尙在偵查期間與公開審判不同儘可推出代表與法院求正當解决陳惠民亦反對推代表杜棣華陶毅均認爲應推代表林茂修云在法律上不必推代表在事實上不能不推代表否則此種訴證事件將至何日終了遂公推張韜顧紹鈞丁仁蔣玉麟林茂修梁成六人爲代表張韜云本席承推爲代表誼不容辭惟聲明祗能辦事的代表不能爲具體的代表陳惠民云本會推出代表當然以辦事爲限衆無異議依照議事日程開議㈠縣知事統捐征收局長參用本省人員建議案昨天將咨送公文修正通過後對於條例各規定毛雲鵠蔣玉麟提出資格修正案朱念慈盧旌賢許國楨楊毓琦均主張不採限制主義鄭永祚云參用本省人員非嚴定資格不可毛雲鵠聲明撤回修正案丁仁云應先表决修正案如修正案不成立應就原案討論祝紹箕亦同樣主張議長先以蔣議員修正案付表决起立者七人次以毛議員修正案付表决起立者十七人均少數遂就審查報告討論蔣玉麟云審查報告所定條例掛一漏萬還是删去爲是毛翬云本席提出此案係仿蘇省成例自不必規定資格楊毓琦主張將條例删去以其意思容納於咨文中當由議長以删去條例付表决在席八十三人起立者四十七人多數審查報告遂打銷交法律股整理咨文再行咨送張佩璇動議（十七）查辦東陽縣知事李庚甲貪財溺職縱匪殃民案提前付議公决依審查報告三讀通過蔣玉麟動議（二十）結束浙江通志局辦法追加十一年度經費案提前付議張鴻材報告審查結果衆贊成通過朱章寳動議變更議事日程先議十八十九兩案（十八）紹興華光電燈公司請援案息借省欵助長營業案張鴻材報告審查結果撥借省欵二萬元祝紹箕云該公司機器是否値二萬元張鴻材云聞該公司財産約不止二萬元王潤云爲慎重公欵起見應以該公司所有財産爲擔保衆贊成通過（十九）追加留法勤工儉學生十一年度補助費預算案張鴻材報告審查結果王潤王侃查人偉反對審查報告因該生等當時請願實因無工可勤故非勤工儉學者當然不能補助主張重付審查毛翬云本會爲尊重議决案本案應予通過至省欵能否支給係另一問題丁仁亦主張維持議决案尙未解决已至法定時間遂散會 
[杭州快信]  
　　昨晚十時羊市街姚園寺巷口大火幸消防縢隊長警廳陳督察長曁清泰集義龍到塲尙早竭力撲救然損失已不下數萬金 
　　紹興茂盛茂泰恒豐三米行擬向皖蕪採米五千九百四十石又該縣陡亹協順德和恒源永源裘咸源昇泰源各米號亦向皖採辦計共二萬餘石已由該縣商會分呈省會核發護照百張以便執運 
　　北京全國商聯會下月開臨時會專議裁釐加稅諸問題杭總商會昨函駐京浙代表季蘇金三君主張於裁釐加稅過渡時間由各業酌助欵項俟加稅實行後撤銷如抵補方法未議妥前遽行創辦營業所得等稅深恐利未至而害先見此層務必注意 
　　杭州總商會定二十九日下午開對日經濟絶交演講大會已邀各業屆時聽講 
　　新派浙江沙地墾放局督辦王錫榮已允就職因茲事體大現正物色佐理人才並勘視設立總分局各地點先從浙東入手 
　　上虞知事桂鑄西奉令調署孝豐即以孝豐知事袁玉煊調署上虞桂未到任以前另委丁德威代理孝豐今日下午發表 
　　國會議員擬推呂公望爲浙海漁業督辦現呂氏偕傳其永等蒞甬約寗台鎭守使王桂林鎭海台官張伯歧等游覧普陀 
　　省會保安第三隊隊長徐焜因案撤差交軍法會審其遺缺已委第三隊第二分隊長章燮接充 
 
 

Page 8

 
 
第一萬八千零十八號;中華民國十二年 西曆一千九百二十三年四月二十六號
星期四 * *自由談[  映霞1923]  
[一知半解]  
　　密蜂之力·若以大小之比與馬相較·則約大三十五倍· 
三言兩語[  鵑]  
　　北京專電某總長建言國務院會議廳風水不利張信之因命遷往退思堂呵呵張老總竟這樣迷信風水難道他接任後把國事弄到如此亂糟糟的都爲了會議廳風水不利麽我看這並不是會議廳風水不利實在是他們的心風水不利應當把他們横擺着的心搬一個塲移正轉來好了如今已遷到退思堂了願他們「退」而「思」之大家摸摸自己的心 
[我之西湖觀感] [  野鷗（却酬）]  
　　西湖風景之勝盡人皆知凡遷客騷人曾遊其境者莫不有吟詠記載後人雖再弄筆墨亦不能發所未發爲湖山增輝况不文如予哉然感今思昔覺胸中無限棖觸有不能己於言者故位雜誌之 
　　西湖於李唐以前尙寂然無聞自李泌濬鑿後白蘇二公前後來官是邦建隄築橋極吟詠之樂事留風餘韵光及湖山其後幽人雅士追踪二公生而居死而葬兼之英雄遺骨倩女餘芳於是乎湖山之聲價益增然屢塞屢濬不變爲桑田者亦幸耳夫西湖之所以爲西湖者以佳山環其三面也而山之所以佳者以峯巒重疊曲徑深邃凡人跡不易至者尤爲奇勝惟風雅士能愛此奇勝亦惟此奇勝能致風雅士陸行不必其便水行不必其速若其便而速也則幽也於何有自馬路告成車馬奔馳直達靈隱寺向之畏難不往者而今舉足至矣湖上小艇穿波畫舫蕩漾每當浩月之夜擊空明發幽歌徘徊中流樂何如之乃今者漸有小汽船航行速則速矣然終不若扁舟短槳引人入勝也湖濱山畔岑樓重疊雖云點綴湖山然皆爲權勢牧竪所有略民田侵湖面又未免令湖山滅色矣予謂科學文明來者宜求其新往者宜存其眞存其眞使後人確知古之文物故西國考古家每得一古物則珍重藏之奈何今人將古蹟妄加改造哉（考西湖古蹟多非昔觀如白堤及蘇小墳爲最近改造乃一例也）以古蹟而翻時樣則古今之事物何分且失其眞後人將憑何以吊况湖山之勝全賴此眞蹟點綴以發人之幽思若夫崇樓傑閣大道廣衢陸有汽車水有汽船則通都大邑多矣吾人何必獨愛此湖哉况佳境有限將皆爲有力者佔之致令游者不敢涉足以公共之樂園變而爲私穴豈非吾人之大憾乎山中廟宇林立豪富動捐巨金資穢僧以揮霍名曰行善其實助惡孰若以有用之金錢保古開新爲羣衆謀快樂哉人徒知西湖以風景名孰知環湖之田千頃皆賴之灌漑焉白居易所謂每放湖水一寸可漑田十五頃若蓄洩及時瀕湖千頃可無飢歲矣最可笑者西式樓房寛宏壯麗而顔曰草舍曰小築吾不知其何所取也總而言之西湖將變爲繁華之區繁華之區罪惡之淵藪也吾不禁爲西湖危若有以吾言爲迂頑者則吾又何辭焉 
[止盦雜綴] [  智軒]  
　　星命之說似不足信偶讀茶餘客話載梅村晚年精於子平事有頗堪發噱者云梅村連舉十三女而子璟始生時唐東江孫華爲名諸生年已强仕赴湯餅會居上座梅村戲云是子當與君同年唐意怫然璟舉禮部東江果同榜又東臯雜抄亦載海昌陳素庵相國繼配徐夫人燦字湘蘋工詞善畫吳人也明季素庵春闈下第南歸泊舟吳門遇雨悶甚覓散步處聞徐氏饒花石因獨詣之先一夕徐翁夢黑龍碎其金鯽缸習日素庵至方徘徊花竹間誤觸一盆適碎其缸素庵方跼蹐不自安擬備價償之而徐翁欣然展姓名因留小酌備極欵曲酒酣自言有兩女俱有才色願奉箕箒時素庵適喪　聞之心動遂索其兩女干支歸舟推之則皆貴惟長女微帶桃花星因納其次即夫人也素庵旣仕清一日遇良鄉邂逅一妓其貌酷似夫人詢之則涕泣自述姓氏並遭亂失身故蓋即徐翁長女也因贖歸挈至京師後適一武臣其人後至八座亦爲命婦凖此星命之說亦不無可信者也 
[錫游吟片]  
　　清平樂　[  謝公展謝介子]  
　　癸亥二月二十二日偕潘君公展及其夫人冠玉公子細 
貓王君如菊張君浣芬游錫山之東大池' 
　　山坳勝境池曲明如鏡幽鳥嚶嚶清可聽逗起萬千心影 
柳陰落遍桃花枝頭尙燦餘霞臨去香車留照畫中繫住韶華 
　　又（安山桃園牕外）[  公展介子]  
　　深深淺淺都是桃花片絶妙湖山花外現此境清靈可念阿連花裏呼余爲他寫個新圖祇覺花肥人瘦敎儂西抹東塗 
　　又（公園同留小影）[  公展介子]  
　　海棠花下印出天然畫肩畔紅嫣和紫垞上有垂楊低亞滿園駘蕩春光偷閒半日徜徉偏是離多會少眞眞歌短情長 
　　踏落美人　[  潘公展]  
清明後一日偕謝公展介子昆玉張君浣芬王君如菊内子冠玉等遊東大池公展先生愛其風景憑軾寫生眞韵事也歸來塡此紀游 
　　風送花香山圍春色踏青結伴停油壁飛紅點點忍凝眸枝上黄鸝千囀訴春愁顧影虹橋尋詩烟陌此情描畫眞難得何時打槳木蘭舟不護東山絲竹號風流 
 
[果淂心口如一耶] [  易銓]  
社會小說 
[人間地獄（五一）] [  娑婆生]  
　　第四十六回舞榭歌殘春心飄蕩瓊樓賓退曉夢迷離 
　　秦摹亭道這以前的事我全曉得自從問罪之師之起我不明白了到要洗耳恭聽程藕舲向彭蒿洲道就是那有足疾婦人以前到你房間裡的那位女客嗎彭蒿洲道就是他程藕舲道我當時也有些可怪那人臉上並無病容走進去出來以後臉上狠有些不愉快的樣子原來是他和你相駡彭蒿洲笑道那還沒有到相駡的地步秦摹亭道是怎樣說法你快點說㖸彭蒿洲道我今天未到診所以前我開着車子出來在汽車裡就轉念頭心想不好今天那位失約的寃家一定要到了怎樣對付煞費躊躇誰知一人的心只可用在一條路上同時用在兩條路上便有顧此失彼之處剛剛走在愛文義路梅白格路轉灣的時候揑了一下喇叭猛不防路旁却走過一個人那人聽了喇叭聲音忙著走上水門汀階沿上脚步慢了一些我的車子略快了一些竟從他身旁一擦那人便被我車子碰倒了我趕緊停了車下來一看只見那人是一個四十左右的男子穿了身老藍布的短打頭上還有一條辫子未剪下面雖未赤脚鞋襪頗覺骯髒我一瞧便猜出那人是一個江北小工但是那小工背脊朝天伏在馬路上一動也不動我不禁嚇了一跳心想不好了這一跌大槪斷送了他的性命了上海租界上汽車底下死兩個人原不算什麽大不了的事然而無辜弄死一條性命於心何忍這時候巡捕也到了瞧熱鬧的人也圍了五六層巡捕照例問了我幾句話我一一的回答了他趕緊先將那被撞倒的人扶起坐在馬路邊上一看並沒什麽血汚傷損額角上擦破了一小塊皮可是那人面色如土旁邊看閒的人七嘴八舌的道哎呀作孽作孽不成功哉不成功哉但是我瞧不出他有什麽致命的地方横竪我會打兩句江北話我便問那人覺著那裏痛那人皺着眉頭面作苦容道腰裏痛問他能立起來嗎他搖搖頭道不能不能這時候旁邊看閒的人又七嘴八舌道還好還好能說話呢我對巡捕道那末他旣不能走我們送他到醫院裏去吧巡捕也以爲然依着巡捕的意思要照例送濟人醫院我說近段隆葆醫院狠好不如送隆葆吧我便吩咐我那車夫和巡捕將那位江北小工扶上我的車子開到隆葆醫院最可笑的一班看閒的人也和螞蟻一般的跟在我車子後面走一直送到隆葆醫院門首被管門的巡捕一呵斥揚起手中的棍子一揮這一班看閒的人方纔散去隆葆醫院本是我舊游之地我在那裏看病看了五六年自門房以至院長助手持護婦全是熟人我便請了値日的人來將那撞傷的江北小工扛進去子細一診查並無大傷不過腰部在水門汀上撞了一撞略有微傷三四天就可以好了問那江北小工可要住院醫治那小工道本來我今天沒有錢住小客棧如果這裏不要我的錢我就住兩天再說我拍拍胸脯道錢我出你住著吧江北小工又道這裏有飯吃嗎我又笑道有有有一齊請用吧那小工便不饗了這時候他的面色也轉了過來然後我纔知道他剛纔的面如土色乃是嚇壞了的並非撞壞 
談屑 
[軍閥之病] [  徐絜]  
　　軍閥之病多矣其貪如狼其侫如狐其怯如羊病入膏肓雖扁鵲治内巫咸治外無能爲力矣 
　　或謂飲伯夷之盥水可吕療貪食比干之餕餘可以巳侫舐樊噲之盾可㠯治怯嗚呼欲愈軍閥之病眞天下之難事已 
 
 

Page 9

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 10

 
 
第一萬八千零十八號;中華民國十二年 西曆一千九百二十三年四月二十六號
星期四 * *國内要聞三 
[川局部戰暫停消息（成都通信）但全局戰爭尙在醖釀]  
　　川省軍隊自起内訌爭城奪地綿延兩月日前成都省城被圍一週行將縻爛幸經中立派之軍隊出爲武裝調解將駐城内之賴但兩軍完全遣到東路資中簡陽各縣又將駐城外之鄧陳（國棟）彭陳（遐齡）各軍分别遣到西北路之新都彭縣雙流温江各縣務使雙方不致接觸以免發生戰爭自經實行以後省城已不聞鎗聲川省局部戰事於此暫告一結束至全局戰爭能否化除現不能料但省城人民總不得暫時安謐耳 
　中立派之將領推第九師師長劉文輝爲成都衛戍司令劉在四月四日午後五時起待城内賴但軍隊開盡方由東城外兵工廠入城一路開駐衛戍部一路開駐東北兩較場上燈後始開畢聞在四日以前駐在省城外之十一將領曾派代表在兵工廠會議陳述和平意見五條（一）表示擁戴原總司劉禹九氏（二）賴鄭（但之一軍獨立第一旅）所部安全離省問題（三）表示對省垣治安意見（四）表示對張藍（劉成勛之三軍第五第七混成旅）兩旅友誼之意見（五）表示謀善後意見今均逐漸實現又聞各將領今日（四月六日）又在北門外集議據箇中消息謂係對川中之最高問題有所磋商因劉積之以督軍名義回川現在綿陽雖有不幹之表示而鄧田等當有擁戴之意志聞各將領各法團又擬推前總司令劉甫臣氏復出者因劉積之有附北之彩色劉禹九有附南之事實惟劉甫臣可以容納衆流己派有代表到大邑鶴鳴霧中山内尋訪劉氏矣 
　　成都各團體中惟總商會此次對於政局調解頗費苦心該會胡陳兩會長昨午赴衛戍部謁見劉文輝氏接談一切聞東門守衛昨晨接代已大開西南北數門定昨午後三鐘接代可略開一二時今日以後可酌予多開并聞附省西南隅所到彭部之招安軍吳機關槍隊伍已由劉咨請彭調移並聞劉云現在局部停戰已告一段落此後於全局停戰問題尙須注意否則北軍深入必難中止云云 
　　另一報告云川省戰局自成都被圍以後爲之一變劉成勳宣布下野但懋辛拔隊上行此後所爭問題已非前日名義日來正在醖釀中以致錦志未開傳說紛紜不一大約戰事仍將復作省城秩序將委新第九師師長劉文輝維持劉於前晚（一日）方抵省城外十里之中和場省中當局於昨日（二日）曾派王杜劉三君赴該場歡迎昨午後劉已抵東門外兵工廠劉成勳將任以省城衛戍總司令劉因新到尙未表示意思據今日所傳劉成勳已將衛戍關防派人送去因昨午後會議各方意思已漸接近趨於和平前途問題大約稍緩再定地點開軍事會議解决 
　　至昨午忽有大砲數發由南門外向軍署省議會射擊劉成勳曾以電話詢鄧錫侯鄧即以電話轉詢駐紮南門外之陳遐齡軍隊當即聲明出於誤會並非開釁於是人心乃稍定 
[南京快信]  
　　第十工塲塲長傳鈞辭職實業廳保英國畢業生杜某日本畢業生朱某擇一委任韓委朱（儀徴人） 
　　聞國務院昨將閣議通過之國事恊商會組織條例二十餘條送齊督察核徴求同意 
　　聞嚴財廳長因各稅所虧短比較甚巨擬大批更動以謀整頓 
　　學生聯合會定五月四日起實行上街檢查劣貨已函商會轉知各商店查照 
　　省署現定編纂司法年鑑爲預備各國調查司法人員之參考不日即將着手 
　　海軍總司令署參謀長許鳳藻昨偕滬海軍某艦長王某晋謁齊督密談三小時辭出 
　　黄伯雨昨日下午三時晋謁齊督談至五時辭出贛參議員熊正瑗昨由京來謁齊談至七時辭出聞熊與齊密談時局各問題齊均抱樂觀 
　　内農兩部會咨兩長擬以蘇省沿海一帶試辦模範自治農墾藉以安置被逐歸國僑民 
　　寗總商會電院部反對鴉片公賣 
　　農商部新訂偷種罌粟罰金遞增辦法咨行來寗十二年每種一畝罰二十元十三年五十元十四年百元韓省長即分飭各縣切實奉行 
　　兩長接滬造幣廠長朱有濟電告昨日接事 
　　徐州第十中學第七師範第三女師參與第一區聯合運勸會學生數十人刻已到　 
　　一農組織之演講考察團昨函聘鄒秉文宋時傑過探先傳煥光陳養才汪啓愚陳宗一徐正鑑張海秋等十五人爲指導員 
地方通信 
[松江]  
　　　敎育行政會議縣勸學所於廿二廿三兩日開第五次敎育行政會議省縣視學各學委各高小校長均列席議决事件如下（一）本年度編制預算辦法案議决編制十二年度預算依照縣敎育會議議决辦法應以僔節爲主旨請縣立各校長及市鄉學委尅日編造草案於五月三號以前送至勸學所遵照縣敎育會議議定日期公開審查（二）關於經濟公開辦理手續之商榷議决經濟公開十二年度開始縣市鄉學校及其他敎育機關一律實行（三）縣立學校分期發欵一致辦法案議决自十二年度起縣校經費與市鄉一致辦理全年度分十期發給至校内應用由校長自行支配（四）學制變更原有之職業學校如何辦理案議决本縣原有之職業學校應設法結束並將該校原有經費移充新學制設之敎育事業之用（五）十二年度起縣市鄉敎育經費應分列賬册以便公開審查案議决縣市鄉經費須有專員辦理其事所有費用每年由各市鄉附稅項下酌提銀一百六十元藉資補助（六）山陽六年小學代用高級部之補助費額應如何支配案議决每年酌給二百元（七）學制變更高小原有學級如何處置案議决舊制高小二年級遵照省廳通令辦理至現在之一年級至十二年度開始是否照新制學程敎授於十二年度終了時准予畢業應向敎育廳請示辦法以便遵循（八）審查實業學生補助資格案議决復旦商科學生宋炳炎張文彤·北京中國大學商科學生張炳信·河海工程學校學生宋學勤·應向原校調查實在照章補助至謝壽鵬謝鵬飛趙悟白各生應函請各本市鄉自行設法張尙志未經中等學校畢業亦不在補助之列（九）省立第二師範四年級生請提前發給補助費作爲參觀旅費案議决據函述各節確係實情應准通融每人先發十二元將來派定費額再行找給補塡領據 
　　外交後援會職員會對日外交後援會於廿四下午開職員會議决下列各案（一）理事分股案議决自行分認結果認宣傳股者姜粟香等六人即以姜爲股長認調查股者周靄雲等六人即以周爲股長認交際股者兪嘉言等五人即以俞爲股長認文書股者錢天聲認庶務股者唐應時認會計股者朱敬齋（二）本會如何進庶務股者唐應時認會計股者朱敬齋（二）本會如何進行案議决從宣傳入手（甲）用警告式的廣告並分送宣言書及二十一條原文與各商號不進日貨之誓言（乙）演講分普通演講與化裝演講普通演講即日舉行化裝演講准五月九日在嶽廟戲臺舉行（三）下次會期定本星期六在太虚亭開會 
[嘉定]  
　　樹德會開幕顧吉生等於民國八年發起組織樹德會集得基金萬餘元存放生息以所得息金救濟鰥寡孤獨陰曆本月初七日下午二時該會舉行會所開幕式到者二百餘人公推項如松君主席報告經過情形除已辦恤嫠外本年擬再辦安老院·撫兒院公墓等希望善士踴躍輸將擴充基金俾免竭蹶聽者咸爲動容一時認捐爭先恐後不半小時驟達一萬三千餘元後又通過會章推定職員散會時已四下鐘矣 
[蘇州]  
　　二區運動會秩序省立各校聯合運動會敎育廳指定蘇州爲第二區地點亦已擇定公共體育塲連日正在籌備一切韓省長已委蔡道尹爲代表就近視察各項競賽評判員均已函聘來蘇省立三師女子蠶桑常熟女子中學吳江縣立女子甲種師範等各校學生亦均陸續報到女生借宿於二女師男生借宿於二中秩序如下一上午八時開會二奏樂唱國歌二中樂隊三訓詞四唱運動會歌二中樂隊五百碼賽跑各校選手六拳術武器一師七擲鉛球各校選手八國披五中九八百八十碼賽跑各校選手十優秀舞（春之花）二女師十一拳術三師十二低欄賽跑各校選手十三徒手操二女師附中十四體操來賓中華體華學校十五柔術二中十六跳遠各校選手十七舞跳（春燕）競志女校十八器械二工十九（MaterMarcbPlayfuness)來賓吳江縣立女子甲種師範二十走步徒手操舞蹈來賓樂益女中二十一走步柔軟操星舞籃球女蠶二十二國技二農二十三鴻舞（TheFlamingo)來賓振華女學二十四團體操來賓吳縣縣立男高山二十五奏樂休息午膳下午一時再開會二十六奏樂二工樂隊二十七二百二十碼賽跑各校選手二十八團體操來賓吳縣女子高小學校二十九國技二工三十跳高各校選手三十一團體操走步棍棒淑琴女校三十二土風舞（Tatra）二女師附中三十三童子軍旗操來賓常熟女子初級中學三十四國技來賓中華體育學校三十五優秀舞催眠舞女子職業中學三十六四百四十碼賽跑各校選手三十七籃球擲遠立定跳遠女蠶三十八柔軟操競志女校三十九（Danceof 
BotterAy)來賓常熟女子初級中學四十撑竿高跳各校選手四十一隊球二女師四十二優秀舞（Allegnctts)女子職業中學四　　　舞蹈Sweetwavesintbe 
fycflold淑琴女校四十四萬國式棍棒操來賓吳縣縣立女子甲種師範四十五替換賽跑各校選手四十六給奬四十七奏樂二工樂隊四十八散會 
[常州]  
　　古村發生疑案武邑警察第一分所巡士張敬之近與古村孫二之妻姘職孫二於初四日在瑞芳樓飲酒回家後至下午猝然斃命習日張敬之及孫妻徐氏始通知孫妹料理喪事詎爲死者更換衣服時屍口怱吐黑水孫妹大疑檢查屍體皆現青色恐有謀斃行爲遂扭住孫妻及其姘夫張敬之報告警察第一分所請究並主張趕孫父來常後再行入殮延至二十四日孫父尙未來常喧傳遐邇觀者塞途咸謂係謀殺親夫惟須孫父報縣相屍後始能决定至張敬之昨被警所開除後即行潛逃刻下正在追緝云 
　　麥蠶收成將减色武邑去冬天氣亢旱麥苗生長極遲今春得雨後頗有欣欣向榮之象無如久不放晴麥苗乃大受損傷高亢之田倘能多加肥料尙不致大受影響低窪之處水無去路麥苗盡淹收成難望半數至於春蠶均已孵化經連日天寒陰雨凍斃者竟占十之三四農民上半年之生活惟蠶麥是賴今忽遭此意外莫不憂形於色云 
[鎭江]  
　　商會抵貨辦法鎭江商會昨（二十三）發出通告略謂本埠外交後援會對於收回旅大取消二十一條苛約議决採用經濟絶交辦法凡我商人同抱熱誠自應一體勿進劣貨惟杜絶來源乃我商人良心之主張而檢查私運爲後援會應盡之天職本會默念商業困難對於已進貨物不得不分别維持茲訂三項應存保護㈠已買停之劣貨㈡已在途之劣貨㈢已購定之劣貨以上三項應請各寳號查明報告本會列册備查俾得照數陸續售出以全血本嗣後不得再進劣貨倘有私運爲人查察致有損失本會難負保護之責務請特别注意云云 
　　春寒有碍蠶市陰雨連朝春寒料峭各縣鄉間桑葉蠶身不能發育且蠶食濕葉實不相宜故春繭收成未可樂觀也 
[揚州]  
　　運使籌解海軍餉鹽務署前令淮運使以國庫現狀困難海軍索餉無着飭在司署另欵項下速撥三萬元解濟丁司長當以另欵結存其微且月支經常各費已屬透支無已以各塲折價銀兩作擔保品向本城銀行錢號息借兩萬元匯解該署核收轉發云 
[南京]  
　　江蘇食糧調查委員會成立江蘇韓省長以年來米價昂貴民食維艱邀請鄒秉文于鑛等研究補救之法先從實地調查入手以調查之結果定施政之標準當由鄒于二君擬具簡章由各農校農事試騐塲分道擔任實地調查産量面積度量衡等項日前邀集各委員於敎實聯合會第二屈大會開會時由韓省長主席推定于鑛爲執行部主任聞調查時期分春秋二季現已由于君凖備一切不日即着手麥作調查云 
 
 

Page 11

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 12

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 13

 
 
第一萬八千零十八號;中華民國十二年 西曆一千九百二十三年四月二十六號
星期四 * *本埠新聞 
[孫中山夫人明日赴粤]  
　　沈鴻英軍退出廣東省後孫中山已佔優勝地位因此孫氏特電召其夫人赴粤現孫中山夫人已向花旗公司購定林肯總統輪之客位准於明日（二十七號）晨離滬赴港再轉往廣東云 
[太平洋航業之消長譚]  
　　太平洋航業在上海經營載客班之郵船者刻下共有七家計郵船三十二艘每月進出口輪各有十四五艘因輪多貨少生意清淡旅客之往來雖衆水脚之收入大減是以一年以來該綫之航業日見衰退其中雖有一二家獲益究屬少數也今紀該綫營業之消長如下㈠中國公司之失敗華僑所創辦之中國郵船公司係有限公司性質資本爲二百四十萬元初創時祇南京號一輪係行駛太平洋舊金山至中國班歐戰時曾獲巨利其中國號尼羅號兩輪即嗣後以所獲益金購入者去年一歲中以營業不佳即欲縮減範圍嗣後總董陳某曾來華一次擬添招華股維持事未成功還美後又擬向美銀團借欵支持亦未果行去歲開闢南洋航路結果又虧血本輾轉至今計營業上共虧去三百萬元之巨無法維持遂於二十四號舊金山總行發來電報於四月三十日爲止着將營業結束五月一日起總分行一律收閉上海分公司接得此電後代總理楊俊一君已知照各職員辦理結束並議定於四月二十九日將停止營業收閉公司一事分登中外各報以便清了各項手續云 
　　㈡花旗公司之獲利本埠太平洋航船營業之最發達者爲花旗昌興提督等數家而尤以花旗公司之運輸營業爲最佳該公司在一九二一年尙負虧折去年起各公司中奉命節省開支後同時新任總大班葛萊漢氏又銳意整頓添加中美綫内批埃士與塔虎脫兩總統輪後營業忽然轉機昨接其總行來電報告上年之中美航業除去各項開支外凈獲餘利美金二十七萬元値此太平洋營業銳落之際竟能獲益誠出意外該公司之總董宣言云照去歲營業情形則本年更有巨大之希望故葛萊漢氏特親至北洋考察預備乘時擴充也近日該公司之營業更爲發達二十八日威爾遜總統輪由滬赴美時此間出口貨除有大宗芝蔴鮮蛋及湖絲四百件外其餘雜貨竟有艙量已滿拒絶裝載者·達二百數十噸且此輪可容貨物一萬噸今竟滿儎赴美殊爲特别况同一赴美之船在他家則無貨可裝而花旗意有滿艙退運之事營業上之盛衰殊不同也 
　　㈢美航部之售輪策美政府航務部「五三五」隊之總統號郵船共有二十餘艘在中國行駛者計提督·花旗各五輪營業上之性質歸美政府兩行係經理扣拥而已該十船均有二萬一千噸之巨頭等及三等室客位可乘七百五十人一船速率每小時二十海哩發動機燃料用油造價每輪美金八百萬元今因津貼案不能成立美政府極願將總統輪出售即貶價亦所樂爲據云「五三五」隊各輪今每艘祇須售四百萬至五百萬元云 
[續誌高昌廟浦江之槍聲]  
　　前晚（二十四）高昌廟浦江發生軍艦禁阻小輪行駛不遵以致開槍示威該處商舖突然閉市等情已誌昨報茲悉南黄浦之西砲台浦面泊有美國商輪一艘因須趕緊修理是以加作夜工前晚八點十分時楊樹浦某工廠之義昇小輪儎送工人二十餘名由北南來擬至美輪工作迨至駛入海軍防線當由第一號浮筒之海籌艦阻止而該小輪已駛至第二號浮筒永績砲艦旁側爲該砲艦防兵所見以該小輪不應抗違禁令闖越禁地立即開放空槍令其停輪而該小輪上司機及乘坐之各工人驟聞槍聲驚惶萬分羣相舉手乞勿開放當因時在黑夜又因人聲嘈雜以致軍艦兵士疑爲奸宄且均站於艙面而司機仍然開行反而開駛快輪防有意外之虞不得已以實彈開槍乃該小輪仍然飛駛直至美國商輪之旁始行停泊各工人亦不知因何而致開槍急躍美輪竄逃當時海軍周司令聞悉後立派蔣副官乘坐舢板急至美輪查詢始由船主證明均係工人方知兩相誤會所有高昌廟一帶之商舖驟聞槍聲恐有變端均各閉門停市當由警所許巡官·憲兵九連閔連長·上海防守司令部王司令·各派官佐彈壓告明誤會情形始於八時半照常開市營業恢復原狀電車亦即通行當時駐防工廠内外之陸軍混成旅第二團團長王保臣得悉尙早飛派員弁在沿浦灘一帶地方維持保護秩序得以鎭靜一方禁阻防兵不得擅行開槍以免人民飽受虚驚業由王團長將海軍誤會情形詳細呈報何護軍使查照矣 
　　又函云停泊江邊碼頭之海籌巡洋艦前晚（二十四）下午八時許因有小輪一艘直向海籌所泊之處開來當經喝令停止開行竟置不理以致開槍示威等情已誌本報茲悉當時該小輪駛往海籌軍艦防線當由該軍艦士兵喝令停止打燈豈知不理依然開行故即先放空槍二響嗣後該小輪仍未見停機亦不拉回聲故將實彈開放排槍後該小輪忽向永績軍艦所泊之處開去其時永績軍艦聞由海籌艦上槍聲正在觀望防護之際忽見一小輪直向開來甚速故永績軍艦亦放排槍（昨誤傳岸上陸軍實係永績軍艦所放）當時該兩艦放過排槍後開放機關砲數響其時該小輪乘間避匿又聞海籌軍艦士兵開槍射擊小輪時時間急忙一時不愼誤將該槍機關向後走火炸裂以致當塲將自己炸傷二等水手三人内一人傷勢頗重不及救治聞己氣絶其餘二人已送交海軍醫員醫治現已將該空小輪在就近查獲扣留在海籌軍艦旁現由松滬護軍使會同海軍艦長派員詳查該小輪船主及何故開行情事以便澈究云 
[前晚南黄浦槍聲之調查]  
　　前晚南黄浦江中發生海軍軍艦對小輪放槍之事以致高昌廟一帶商民頗見驚擾昨有人向海軍方面切實調查内容據云第一艦隊司令處所轄椗泊高昌廟浦江之各艦艇自宣布贊成聯省自治後即已特别戒嚴凡有來往各船隻應離開防線三百碼以外行駛並海關之巡江小火輪如晚間因公必須駛入軍艦防線之内能先期知會較見妥當以免悮會業經於本年四月二十日函達海關稅務司轉飭理船廳知照在案詎二十四晚有小火輪一艘侵入防綫之内始則開放空響喊令停輪而該小輪竟置不理仍復針對海籌列字兩艦之船首行駛形跡可疑彼時各艦共同正當防衛旋即恢復平靜並無驚擾之處又據海軍中人宣稱海籌各艦到滬宣布獨立後有不利於此種舉動者時有破壞之運動上級軍官深明理義固結團體始終不渝即下級士兵鑒於閩人治閩之主張正大不爲利所誘二十四日下午七時許有一小輪直撲列艇該艇以開槍阻止竟不駛離復駛撲海籌形跡可疑經列艇開砲擊之始駛傍美國商船旁海籌以探海燈視之見有十數人急下小划子而去海籌派小火輪追之已不及該小輪經海軍究詰始報海關繼即曰老船隖終則曰詳生洋行閃鑠其詞莫衷一是該小輪經海關扣留尙未有人報領當此戒嚴期間不遵章程行駛難免嫌疑究竟内容如何現正在探索之中至於高昌廟治安一節海陸各軍維持周至市民儘可不必自擾轉起恐慌云 
[英按察署審樂志華案之結果被告搿勃脫鮑爾慶宣告無罪]  
　　二十四日下午英按察使署續訊虰口捕房西探非刑逼供案被告鮑爾慶供畢即傳西探目百洛賽上堂詳述送樂捕房時情形稱渠之疑樂由於其行爲之可疑加以身穿絲襪緞鞋及白綢袴渠本提議釋樂而給以工資但因樂認竊四百元故交鮑爾慶辦理鮑未親自問樂亦未打伊或踢伊又稱若非聞其認竊四百元决不致疑及此事嗣西探施密德上堂稱渠於五日夜間將至及十二點鐘時見鮑即邀其往愛地西餐店進餐直至一點鐘該店關門始出嗣日探岡島上堂稱渠於午後六點鐘離捕房後至十一點三十分被召往見搿勃脫奉令作翻譯犯人即樂志華當渠與華探押樂乘汽車往西藏路時鮑爾慶未同去渠料理此行並簽給乘車憑據倘　在塲此據必由鮑簽給而渠日記簿上亦必記有鮑名渠回後即告搿此行徒費光陰搿命將伊鎖起但因渠言再加盤問或有所得搿遂與渠復往問樂樂所答仍如前語久之搿言再問亦復無用乃命帶其還獄遂有華探將其帶去時約一時三十分也威金生「詰」爾所簽之乘車憑據曾持向捕房支銀否「答」不知此非由我管理「詰」據稱爾曾揑樂肋骨「答」我不顧置答嗣汽車夫上堂稱往西藏路之汽車由渠開駛車中坐二華人一日人未見鮑爾慶嗣探長伏根上堂陳述包探職務畢「詰」爾謂西探目於夜半提樂復加盤問是否其份内所應爲者乎「答」是伏又稱搿命押樂去取贓亦屬其份内之事搜得所失之銀乃爲次要之舉又搿令日探帶樂出外渠意並無不合問官謂阿姆斯郎所答與此適相反爾捕房人員亦如醫生之意見各異乎「答」誠然嗣總探自李扶士上堂稱搿命日探押樂出捕房並無不合之處渠意搿於五日午夜第三次問樂亦其職務之所當爲倘搿不復問樂反爲疏忽職務矣問官謂然則爾與阿姆斯郎相左更甚最後復由西探目康民上堂陳述三月八日夜間渠在維多利亞戲院洋酒間獲得傳單情形被告方面供辭乃畢問官遂宣告退庭二十五日上午英按察使署開庭續訊觀審者仍擁擠如前而捕房人員以本日爲結案之期到者尤衆開庭後首席陪審員起立聲稱本員等於本案証據尙欲有所詢問遂以片紙上問官問官閱畢乃召麥捕頭詢問麥答稱六日夜間樂自見丁之後即回獄室直至翌晨送往公廨爲止始終編於獄中獄門上有一華捕監守是夜樂之狀况未有報告渠於樂被解公廨之前亦未見過云云主席遂宣稱此乃本員等所欲追加於証據中者嗣被告律師赫禮士上堂辯護略謂本案爲按察使威律師鄙人與陪審諸君所辦最不愉快之一案案中所控雖有三項而事實則一其第一項爲有意致重大體傷情節甚重據控鄙當事人傷害樂志華但據英律須皮膚破裂方能認爲傷害體傷有内傷外傷但其結果於健康及安樂上非有重大之影響不得謂之重大體傷倘陪審諸君發見鄙當事人實搆成第一項所控之罪欵則於有意一層必能證明苟陪審諸君未見鄙當事人搆成第一項所控之有意傷害罪則將進而研究第二層赫嗣述兩被告之事績謂其平日辦理盜案甚見膽略乃所控之證據則若被告爲人怯弱而犯殘暴之罪且陪審諸君所研究之供辭大半爲一苦力之供辭雖然渠並非謂因其人爲苦力而其供辭即無取信之價値也惟被告供辭俱憑事實而言並無隱飾諒陪審諸君必能滿意而無絲毫疑竇也赫嗣詳論案中情節以爲樂之皮帶現未呈案樂曾認竊四百元樂供稱當渠被吊時搿勃脫命喚百家西崽面質陪審諸君試思搿苟作犯法行爲者豈肯令百之西崽目見乎樂又稱鮑於白克路之行同坐車中但據鮑與岡島之日記簿鮑實未同往且岡島所簽之乘車憑證業經呈案即此足見當時主持此行者係岡島而非鮑爾慶况林捕更見鮑與施密德同行至竄改日記簿事並未有抹去或銷燬情事而毛醫生騐樂亦未言其目青腫赫又謂樂在捕房見丁律師時僅稱有多人打伊並被吊一層究誰人所爲非鄙律師所當言應由堂上言之且華人自行弄傷之事亦非罕見者捕房官醫騐樂後謂其傷勢不重樂之傷腎或者係在獄中自投於地所致試思搿欲施刑於樂豈肯在一公共室内而麥捕頭常於鄰近出入之地乎更就夜半盤問一節强生伏根李扶士諸人均稱係搿份内之事岡島爲欲繙譯而加入其說亦頗有理由鮑爾慶竄改日記簿因知長官將查問此案故照章竄改後應簽名並註明日期鮑之未曾簽名及註日期者大約因未閱章程所致赫嗣宣讀譯成英文之華字傳單謂此單因樂報告後而發但單内所載與樂口供頗有不符之處且稱倘樂因傷而死應由百洛賽償命樂即不死亦應給以傷費並揑載種種慘無人道之酷刑足令讀者髮指末更要求撤銷治外法權謂苟法權不廢無異處於水深火熱云云次由威金生向陪審員發言約略引述見證供詞謂刑訊完全爲違法行動寗波同鄉會爲樂出塲並無不合搿勃脫當承認渠（搿）語樂志華以直說爲妙並承認華探向犯人問供時施用一種方法使其招認如人理直氣壯無庸牽涉政治渠（威）對於報載之言並不負責如字林報曾將所控罪狀更改辭句另加數號此不能指爲律師之過也被告辯護之詞無理而反常至赫律師謂樂志華關於回至白克路之供詞於鮑爾慶搿勃脫二人孰先入室一節前後不符此極易解釋如樂在下級法庭與高級法庭之供詞絲毫不誤則將謂樂乃由其律師敎授矣赫律師謂樂之受傷或出於自投於地然醫生之診狀與樂曾吊於梯上及足踝被縳諸說適相符合赫律師謂樂傷因何而致被告無解釋之責夫樂旣由被告看管則當然有解釋之責赫律師謂樂眼青腫乃出於自撞試問樂若無故曷爲出此况樂之筋絡亦受傷乎且樂如欲攀誣外人曷爲獨指被告二人而不指全體乎至丁君在捕房問樂時樂不說出搿勃脫之名者其故易明蓋爲樂想當然不敢也故樂之傷必在虹口捕房中所受至於傳單渠悉非寗波同鄉會所發問官曰君無權說此赫律師謂其意旨乃由該會簽字問官謂此種消息乃得諸私人方面兩造均不得作証威金生詰語謂此案實爲甚慘之問題陪審諸君所當决者樂傷是否在虹口捕房被告二人之手或被告所約束者之手所受果爾則被告當有罪威金生發言約四十五分鐘之久旣畢按察使即向陪審員發言謂陪審諸君關於此案所聞之流言當勿置諸胸臆自三月二十三日此案由英國法庭開審後陪審員諸君心意中難免不受有印象此案令人不得不覺有多少之偏見混和其中夫控訴虐待之案無論虐待施諸人或施諸獸而公衆對於受傷之人當然動哀憐之情故吾人當愼勿因情感而不顧事實今所控者爲警務人員虐待收押之犯亦當然動人哀憐也稍用威力訊問口供在英國爲衆所僧惡而警務中人對此意見不一殊堪詫異本案所施問供之方法必爲捕房中若干人員所習用無疑其方法實爲諸人所不贊同者夜半提犯盤問一節渠（按察使）已於兩日前發表意見此點常由陪審諸君决其是非渠意第三次提訊實屬殘酷此舉儘可於次日爲之此爲渠個人之意見陪審諸君可自决之捕房之責本在伸公道除强暴而公道之伸要在使犯罪者罕漏法網而非在罪及無辜也此案毫無政治意味至其牽涉政治實局外之人所爲劇場中所拾起之傳單樂志華無與有關係之証此爲本案進行中最可僧之文件而其發出乃在本法庭開審之前深望此後勿再有此行逕至以匿名信致陪審員之舉動其不合亦與此同按察使繼又述寗波同鄉會張菊生助樂之正當按察使於午後三時發表意見畢陪審員乃於三時十五分退庭四時十分陪審員出庭宣佈二被告無罪查樂忐華之傷乃在虹口捕房中所受而非出於被告之手搿勃脫與鮑爾慶遂當堂開釋於是按察使乃向陪審員申謝而散陪審員爲圖闢洋行派愛克氏ATpike壳件洋行陰格烈士氏P·C·inglis道達洋行里德氏W·Read寳戚藥房賴文敦氏A·T·Lavinglon祥泰洋行赫爾氏S·E·Hill 
[商聯會事務所明日開幹事會討論全國大會變更事]  
　　全國商聯會總事務所接江蘇省事務所來函請求展緩臨時會議日期已誌本報茲悉該事務所因事關重大定於明日開幹事曾以解决之昨已通告各幹事屆時蒞會原文如下逕啓者本總事務所各省幹事自去年第四届常會以後准各省事務所先後函報已經推定新幹事者祇有蘇鄂贛魯四省其餘各省未經改推者舊幹事之職任仍在所有會務進行自應共同主持茲查有北京召集臨時會應否准蘇省商聯會之請求變更原定日期一事關係重大特開幹事會議取决爰定本月二十七日下午五時在總事務所開幹事會議務望台駕准時惠臨决議辦法相應抄錄蘇省事務所來函備函奉逹即希察照爲荷再如有他種應議事件請於開會時提案交議可也合併聲明 
[總商會代商人請領赴美護照]  
　　交涉署接上海總商會函云逕啓者接准敝會會員王一亭君函稱茲有商人哈季梅李照青均係籍隸江蘇江寗茲由滬搭亞西亞皇后輪船前赴美國考察商務請領出洋護照以利遄行前來查哈李二人旣據聲稱赴美考察商務相應備函介紹並附送保結及出洋領照備查表各二紙又護照費印花稅共銀十二元照片六紙統祈察核發給護照二紙俾便各執而利遠行是所企禱 
[市民大會委員會消息]  
　　昨日市民大會調查股主任汪醒齋函催各幹事限日實行調查分爲十組每組四人其地點准於即日會商并發給調查證及勸導書調查存貨表多種又宣傳股主任余鵬因宣講委員會業已成立將再組織編緝委員會函邀各界名流加入以期喚醒羣衆貫澈主張云 
[先施公司不進日貨之函告]  
　　先施公司昨致函上海市民對日外交大會宣言即日起實行經濟絶交誓不再進日貨其原函云上海對日外交市民大會執行委員會諸君鑒頃奉大函并派來代表兪林兩君當經接洽俾承偉論查日本此次拒絶二十一條志在鯨呑我圖奴隸人民凡屬國民同深憤慨本公司亦國民一份子公憤所在誓隨同胞之後實行經濟絶交當於前日電致東洋代理人將定入各貨除已交銀未便取消外其餘一律取消又經專函詳告惟已交銀各貨雖催令從速赴滬以便結束但日人深謀恐不難遷延則一時不能到齊應懇予以期限庶免進行之碍此次本公司所以取銷各貨完全出於良心主張以後各界一致實行當達到取消目的爲止也 
[商總聯會消息]  
　　上海各路商界總聯合會（江西路六十號）昨復聚集到會議董討論問題㈠反對北京與日人合資建設跑馬塲議决特電北京總商會轉各公團請其設法阻止稿附後㈡廣派代表與各大公司極力酌商經濟絶交及不進日貨㈢推舉議董數人專調查各報紙雜誌有無登載日貨及冒充國貨之廣告當設法極力勸止電稿附下北京商會轉各國體公鑒張耀曾有與日人合資設跑馬塲事不勝骇異查賽馬係運動之一種而往往藉此賭博以收漁利人人有倖得之心於是趨之若騖傾家破産貽害無窮滬上有此弱點方期設法掃除不意北京竟將效尤此事影響於社會前途甚大務懇設法阻止爲荷 
[蔚縣商會力爭外交之來函]  
　　本埠總商會昨接直隸蔚縣商會公函云逕啓者查日本强迫締結二十一條約違背國際公法擾亂東亞和平復於旅順大連期滿不交壞辱我國體期欺壓我人民似此强横狡猾殊堪痛恨若不羣起力爭設法抵制則其奢欲貪心不知伊於胡底敝會有鑒於此當經招集董事開會討論將二十一條當塲宣布並將日本單獨締約之情形對衆演說經各董事提議僉以二十一條未經國會通過應即廢棄全不發生效力旅順大連租期已滿自應交還當然履行租約乃日本不顧公法任意蠻横强佔我地土脅廹我國民是乃忍無可忍讓無可讓若不合力死爭不足以雪國恥而洩公憤凡我國民全行與日本經濟絶交抵制日貨此乃根本解决實爲政府後盾始爲救國救民政策終歸自立自强良藥凡我商民羣起力爭等語查此次開會羣情鼎沸異常激憤抵制日貨當經一體决定積極進行除函請全國商會聯合會及天津總商會極力提倡外相應函請貴會合力進行旡任盼切云 
[反對鴉片公賣與大借欵電]  
　　日來報載北京政府不顧民命國脈有向銀行團抵借四萬萬元大借欵以鴉片公賣烟酒鹽稅作抵等說國民聞之莫不髮指昨山東路商界聯合會特致電各國銀行國及國務院請勿成爲事實淪人民於萬刦不復之地否則當停納國課以表國民自决救國之天職其電錄下 
致各國銀行團北京各國銀行團公鑒日前報載我國政府將與貴團以鴉片公賣烟酒鑒稅制憲等件抵借大債欵四萬萬元之說消息傳來令人寒心素仰友邦洞悉我國民意勿予成議以助中國内亂則我國民感激友邦實無涯矣否則亦當誓死反對祈勿爲北京政府朦蔽是禱特電聲明伏乞查照至紉公誼上海山東路商界聯合會叩有 
　　致北京國務院北京國務院鑒日來中西各報連續登載政府將以鴉片公賣烟酒鹽稅及制憲等件竟有向銀行團抵借四萬萬之說警耗傳來令人痛切將使我四百兆神聖華胄一網淹斃於鬼窟之中永淪於萬刦不復之奴隸是而可忍孰不可忍苟政府昩於金錢昏憒不悟以將賣國之資助軍閥搗亂國家殘殺同胞我民惟有誓死力爭一致否認果有其事祇得停止納稅以示國民自决救國之天職爲此先行警告務祈貴院明白表示以釋羣疑專此奉告敬請查照上海山東路商界聯合會叩有 
[漢冶萍股東反對押抵日欵]  
　　霞飛路全國礦業協會昨接漢冶萍公司股東一百四十五人署名公函一件反對該公司押借日欵藉保國權而固血本原函如下逕啓者我漢冶萍公司非法董會侵呑股東血資擅借外國債欵貴會出而主持正義拜幸無旣至非法董會於萬民對日聲中公然爲押借日欵之舉尤爲國民所痛恨而莫不思有以對付之也今聞紗業公所少數喪盡廉恥之徒竟受我公司中非法分子之勾結而代爲運動出借紗業公所會塲以供營私無弊之會議此種不正當之舉在我股東未經查明公司内幕之前實應一致阻止貴會當已鑒及茲同人對紗業公所出借會塲一事已在設法阻止除抄奉同人致該公所函件外尙希貴會向該公所爲正當之勸告實爲至要專此奉達云云該股東等致紗業公所一函錄後逕啓者漢冶萍公司侵呑股東血資擅借外國鉅債公司財産抵押出賣將見盡絶與國家實業命脈關係至巨而况於萬民對日聲中公然更向日本押借鉅欵斷送國脈不顧公義凡屬國民正宜一致聲討今貴公司竟不惜名譽放任少數分子相與勾結致有出借會塲以供漢冶萍公司非法方面爲營私無弊之會議敝同人以此舉倘非貴公所全體之同意定有挽回否借之方法特晋忠告至希於三日内鄭重聲明以爲否借之表示否則恐不第人言嘖嘖即敝同人身家性命曁全國同胞之利害所繫豈止使貴公所聲名掃地已也專此敬告紗業公所全體公鑒云云 
 
 

Page 14

 
 
第一萬八千零十八號;中華民國十二年 西曆一千九百二十三年四月二十六號
星期四 * *[昨晨上海試馬之所見] [  伯奮]  
　　「愛培飛」（Abbeyfield）一哩半路程之試練時間爲三分零八秒大皮賽可穩勝 
　　滙豐大班之（考克亞特拿司）（CockO·TheNortb）及强司東君之「雪兒物司褒」（SilverSpur）於大皮賽只有位置之希望 
　　今年春季大賽預料馬立師君可大勝今年上海春季大賽之正式試練因近時春雨連綿故尙未有正式之報告然新馬中曾經非正式試練而成績佳者早已透露消息證於昨晨之所見尤覺吻合昨晨本爲正式試練之第一次奈天雖未雨而迷霧頗重故不能詳細摘錄但馬立師君之「愛培飛」試練一哩半路程之時間較上海最速之時間只差五之四秒其速度致在塲之各馬主皆爲之驚駭此馬於試練期内尙且如是則正式賽時定有空前之成績其於上海大皮賽之錦標已可穩勝矣滙豐銀行總經理司帝鐵君之新馬「考克亞特拿司」亦甚佳其一哩半之功夫爲三分十六秒然較「愛培飛」則瞠乎其後矣强司東君之「雪兒物司褒」亦佳此外如「拉司堡」（Lsborg）之長於短路「樓助愛夫」（LeZouave）之長於長途尙有（雷南克司）（Renniks）馬廐之「司貝其尼」（SpadeGuinea）（愛蘭）（Allan）馬廐之各馬成績亦頗佳至於老馬「湯姆四愛白蓋」頗佳香港之香檳勝者「羅馬立剖白立」即彭克司飛（RomanRepublicLateBankersfleld)亦佳然此次香檳定當爲馬立師君之「葛蘭飛」（Glenfield）蓋此馬於江灣新年大賽之勝大皮賽之時間最後半哩在一分之内且其時地濕如水塘若在燥地應加迅速聞此馬爲外國大馬之變種其最後四分之一哩之時間能跑二十六秒則蒙古種之小馬無論如何之迅速終將望塵莫及故今年上海春季大賽各大奬之錦標如中華杯賽大皮賽及香檳賽等記者敢謂皆馬立師君所預定也 
[留日學生電告歸國]  
　　本埠留日學會昨接日本留日學生謝文道等來電報告定期歸國其文云「上海留日學會鑒巧電諒達文道等三十二人定五月一日起程回國報告日本對華一切舉動國民對日經濟絶交務祈堅持到底稍縱即逝特聞留日學生謝文道黄東旭等同叩敬」 
[川民自决會致川中人民電]  
　　旅滬川民自决會前日致全川人民電云吾蜀地處西陲交通久梗武人割據要害擁梟獍以自雄盜匪盤踞萑苻縱鷹鸇而肆志舉數萬方里之沃地而荆棘横生七千萬衆之黎庶而創痍遍佈嗚呼吾民何民遭此慘毒吾國何國長此亂棼參之史乘證諸今世武人專政實爲厲階如晋有八王之亂唐有藩鎭之禍可槪見矣德意志嘗恃軍閥以自雄及威氏一反尼來强權戰勝公理之說登高一呼而數十年之雄國已隳今之列邦尙已翻然覺悟益知有形之武力不足恃是以幹練之卒抑且日見減裁競競業業皆以智力相尙寗復有如吾國舉烏合之衆握强權於一隅逞威恃勢置國家人民於不顧哉今則瞻望蜀道心焉如惄尋報私讐動輒萌動干戈攘奪地盤不惜糜爛桑梓戰釁一開務必巧立名目臆造民意數年以來罔不如是不過以千萬無價之頭顱用易數人之頭銜以數千萬人民之脂膏用飽少數不義之私囊致使士不負笈工不斵器農夫輟耕於畎畝商賈裹足於道路倉廪不足禮節焉興四維不張國家何存壯　者流爲兵匪老弱者轉死溝壑聞之傷心見之慘目吾民何辜遭此茶毒夫國家興亡匹夫有責同人等顧念桑梓之阽危因懼禍患之切膚勢已忍無可忍何能再事緘默敢敬告於我父老昆弟宜即速自警悟起而自謀自衛死者不可復生生者應急圖存似此官府武人弁髦法律草菅人命若徒從事優容何異坐以待斃更恐禍亂相尋終無已時曠觀往跡靡不皆然如每一爭戰勝者攘位擅權敗者負固不服中立者徘徊歧路覬愈𧢢者乘機而入於是意見龐雜政出紛歧情不愜於同事理已背於正軌今日之戰禍將終異日之戰機又萌長此牽延禍亂奚止今者鄂陜滇黔之軍更復深入蕭牆之摧殘未已外人之蹂躪頻來吳佩孚蔑視國法違背民意總統内閣弄諸股掌之上督軍省長出其肘腋之下夫吳佩孚何人巡閱使何職越權妄干孰甚於此爲殃作禍形跡俱在顯欲窮兵黷武窺竊神器遂置世界之潮流國民公意於不顧司馬昭之心路人皆知之矣唐繼堯野心未死捲土重來復思侵我疆土嗟乎吾民處此凋敝之餘殷殷望治事切燃眉苟再任摧殘恐吾民無噍類矣雖然燕心不死終判齊越不忘仇吳卒沼願我川人共具廓鄉邦之矢志行主人之主權具奮鬭之毅力抱犧牲之精神以刈此暴戾殲此渠魁鉛刀一割誓非拔除殘毒淨滌積穢不已也本會同人關懷桑梓悲痛前途緣組斯會共策救治之方尤冀吾川父老昆弟同化冷眼爲熱腸團散沙爲固體羣策羣力不屈不撓庶可伸我民氣重見天日於異日也謹此宣言伏候明敎川民自决會叩漾 
[請免工部局食物捐之求助]  
　　山東路商界聯合會迭接路各食物店聯名蓋章函件爲工部局新增食物捐照要求豁免開會討論後當議决致函上海總商會納稅華人會五華顧問及商界總聯合會昨已一一送出其函照錄於後 
　　致總商會函上海總商會宋方兩會長鈞鑒敬啓者自租界工部局新創華人食物捐照以來一般食物店同業非常恐慌查此事雖屬食物一類其實關係全體商業將來不免兼受其害敝會因接到本路全體食物店聯名蓋章要求豁免故於本星期一召集緊急會議僉謂貴會爲商界領袖似應共同注意請即召集全埠食物同業會議共商對付據理力爭事關公益敬祈查照 
　　致五華顧問函敬啓者敝會自接到本路全體食物店聯名蓋章來函後查爲租界工部局近日新增食物捐照事敝會以事關重大於本星期一開緊急會議僉謂此事未經納稅西人會通過且祇限於華人似屬不公際此米珠薪佳商業凋敝之秋新捐疊出擅自增收我人實難擔負惟查工部局增設華顧問之本旨原爲關於華人事件必須徴求同意方可施行未悉此項捐照貴顧問事前有否同意敬祈賜覆否則當請據理力爭事關公益務乞查照是荷 
　　致商總聯會函敬啓者前接本路四十餘家食物店聯名蓋章來函稱租界工部局歷年以來新捐層出不窮自民國八年增收特别及四季巡捐之後嗣有烟兌捐米業捐等相繼發生雖經各方奔走號呼仍無有效豈料工部局近復得寸進尺又有所謂食物捐之創行究其條欵亦非常嚴厲同業中因事前未知底藴暫忍捐照然際此米珠薪桂之秋商業凋疲新捐疊出我人何能擔負若不及早設法竊恐將來無物不增捐租界商民誠有不堪居留之虞等情前來敝會以此事雖名爲食物其實關係全體各業不免繼受其累因事體重大當於本星期一開會僉謂此項捐照未經納稅西人會通過故祇限於華人然工部局五華顧問亦未同意根本上不能承認故公决函請貴總聯合會請速函致各路一致進行俾得召集全埠食物店代表會議以冀有效爲特據情函達（下略） 
[航業要聞]  
　　花旗公司之林肯總統號來申載到滙豐銀行之大條二百七十九條大通銀行三百三十條中國銀行二百八十七條友華銀行四百八十五條花旗銀行一百二十一條正金銀行四十一條又有香烟一千一百七十二箱新紫銅六千四百三十一條麥粉五千包葡萄乾二千八百九十九件餘爲鋼條水菓紙頭等等 
　　提督公司之亨利號輪昨日至申代三菱三井由美運來小麥三萬四千三百四十一包麥粉二萬包又格倫總統號昨亦裝到小麥一萬九千七百十五包麥粉一萬五千九百包香烟八百十一箱荷蘭銀行之大條八十八條今日往香港云 
　　華商祝紹煌·李學禹·宋懋傳·程浩等現將赴法經商准搭法公司之布勒介號放洋赴馬賽至巴黎云 
　　法郵船亞巴士由馬賽來滬載有三月二十二日以前之法國寄華郵件昨得來電二十四日已從香港開出明日十一時可抵上海停黄浦碼頭云 
　　藍烟囱公司之新輪亞托米登號第一次由利物浦開來二十二日已抵香港即日可至上海此輪係英國乾洛廠所建計七千六百噸並有頭等客位之設置速率甚快每小時可行十六海里用雙旋螺發動機船内有貯郵室之設備現派在中英比荷線内行走云 
[美艦隊司令抵滬後之酬酢]  
　　日昨美國亞細亞艦隊總司令安德生上將乘坐基龍號旂艦到滬並帶同魚雷艇數艘當由海軍總司令公署派永績砲艦赴吳淞答賀禮砲現該砲艦已於即日駛回高昌廟駐泊該艦隊安上將曁軍官等抵滬後即詣中國海軍司令公署拜會由外交委員陳世光招待比至交涉公署拜謁許交涉員亦由陳楊兩君接待并聞海軍界與許交涉員等擬今晨詣該艦隊回拜據聞安上將在滬小作勾留游覽内地風景遲至下月八號離滬云 
[永豐艦行將到滬]  
　　二十五日已到廈門國聞通信社云據本埠官塲消息向在廣東之永豐軍艦現爲加入上海海軍團體起見已由粤駛往厦門於二十五日抵廈即行向上海出發預料二十七八日可以到滬云 
[約翰大學消息]  
　　約翰現有文理政治經濟醫學道學等六科下學期將添設機械科限五年畢業 
　　二十日晚爲校中各級第二次中文辯論之期題爲「中國大家庭制度應否廢除」參與者爲大學高級與中級中學四年級與三年級校長請敎員楊文凱馬崇淦王彦孫趙修鴻洪北平陳炳章等六君爲評判員結果爲中級與四年級獲勝該兩級將於五月十一日作最後之辯論題爲「振興農業與發展實業在今日中國孰爲尤急」 
　　國文部議决於本星期五下午四時至七時舉行中文論說大會考優勝者將奬以金銀牌除敎員於各班擇優薦送外凡學生有志於此者均可報名參與 
　　體育部與增進學生田徑運動興趣起見特於十三日開敎員與大中學學生聯合運動會結果中學三年級獲優勝昨日（二十五日）又開全校學生運動會 
　　約翰對於科學亦甚注重舊格致室不敷應用現特建一所在蘇州河東岸共計三層第一層爲物理部第二層代學部第三層動植物部將於六月三十日舉行授學位禮時正式開幕請北京協和醫學校校長海登博士演說 
[南洋大學罷課風潮解决部派陳杜衡爲校長代表即日返校] 　　 
　　南洋大學自上月二十二日發生校潮後瞬已月餘國内各界人士異常注意時有熱心者前往該校調查眞相就昨日（二十五）該校情形觀罷課風潮已告解决茲將該校昨日收到要電二則錄下㈠交部電令係拍致該校者昨日上午十一時貼出「南洋大學盧校長辭職茲派陳杜衡爲南洋大學校長仰即知照交通部敬印」㈡代表拍致學生會臨時會長電「南洋大學楊立惠代表歸寢夜到祥迥」校内情形旣如上述則驅盧一層已經澈底辦到上課必無問題茲悉該校學生方面擬於昨日（二十五）先將辦事手續略爲結束將於二十六日上午開學生會執行評議兩部聯合會議大約二十六晚將有全體大會一次二十七日當可上課罷課目標僅爲驅盧此後無論有何種問題發生亦應尅日上課也 
[浙學生考察團過滬北上]  
　　浙江公立法政專門學校學生考察團及第九師範學生參觀團均由杭來滬於昨日（二十五日）晚同乘滬寗夜班快車往寗蘇各地考察 
[工部局報告摘錄]  
　　本星期工部局公報載㈠工部局佈告本屆團練隊年操如天氣晴朗　定於本月二十八日星期六下午三時三十分在跑馬塲舉行請英國駐華軍隊總司令福萊少將檢閱閱操席次來賓及其眷屬在禮臺北首本隊卸任及現任各職員與其眷屬在禮臺南首㈡工部局佈告案照本年四月十八日納捐人年會第五案發行一九二三年公債票銀一百萬兩利息常年六釐自購票之日起算每年兩次於六月三十日及十二月三十一日付息票額分五千兩＇一千兩·五百兩·及一百兩·之四種俱照額面發行還本日期爲一九五三年十二月三十一日但自一九三三年十二月三十一日起得以先期六個月之登報通知一次或分期償還倘遇分期償還時其號碼由抽籖决定之凡認購者可至漢口路工部局會計處索取認購書該債自一九二三年五月五日開募至同年八月五日截止㈢該局前於三一二一號佈告令各運貨汽車於司機人之旁添置镜子一面但自施行以來迭據各車主聲言不便並經實地調查添置之後反易肇生禍端因此該局復發佈告即日取消前項章程矣 
[美參贊由美回滬]  
　　美商務參贊安諾德氏業於昨日乘格蘭特總統號自美回滬將於下星期初前往北京云 
[禁令取消中之運日棉花數八千三百餘梱] 　　 
　　華棉禁運出口令因公使團否認已實行取消故各國出口洋行均紛紛出價收買尤以日商爲多昨據調查本月份最近二十日間中國棉花運往日本各地者計有八千三百三十餘梱云 
[最近日本紗布之輸出數大形減少] 　 
　　自中國對日經濟絶交後日本對華紗布輸出額驟形減少昨據該國紡織聯合會報告云四月中旬棉紗對華出總數九千九百九十梱與上旬比較减少二千四百十梱與去年同時期比則減少七千數百梱云 
[請求保護繭市之條陳]  
　　江浙皖三省繭市將屆本埠華洋絲商均各預備携欵前往各屬投行採辦而絲繭總公所總理沈聯芳亦已擬具條陳分呈三省軍民長官通飭所屬軍警切實保護查各屬繭汛浙省較蘇皖兩省爲早今届沈總理以浙紹嵊縣等處匪患不靖特將保護條陳重行修改於昨連同呈文先行呈請盧督辦張省長通飭遵行茲將呈文條陳分錄於下 
　　（呈文）呈爲絲繭上市洋商按照約章均赴内地投行採辦蠶繭循案籲懇飭派軍警保護事竊照烟臺馬關兩次通商條約准各國洋商赴内地投行採辦土貨而蠶繭一項上市時間短促携帶現銀甚鉅洋商非親自到行必派親信夥友前往更有借欵於華商 
保險於洋商中國擔任保護之責載在約章歴届由總所呈請各省軍民政長官通飭水陸軍警盡力保護以敦睦誼而弭交涉各在案本屆新繭將次上市而江浙皖三省因去年災歉之餘民力尚未恢復以致地方時有不靖紹屬一帶素爲産繭豐富之區匪風尤熾辦繭各商咸有戒心紛來紹所詢問有無特别保護辦法當答以三省治安業奉各長官預爲布置妥籌維護諒可無虞紹屬諸　新一帶並已分設剿匪總副司令戒嚴司令分駐各縣兵力雄厚必能保境衛商等語去後竊念繭商收繭根據通商約章壓蒙保護本届適值地方不靖各商請求似非過慮紹屬情形旣與曩年有異則保護辦法亦應量爲變更以期周密理合查照歷届成案並將關於紹屬保護辦法略爲更改擬具條陳呈請鑒核仰祈准予通令各屬水陸軍警長官及各縣知事於管轄境内凡有開設繭行以及繭欵經過之處查照條陳各節通力合作格外嚴密保護擔負完全責任俾臻妥善而弭交涉是否有當統候批示祗遵實爲公便除呈陳外謹呈浙江善後督辦盧浙江省長張江浙皖絲廠繭業總公所呈 
　　附保護條陳（條陳）謹將呈請保護浙江全省繭商銀貨事宜條陳鑒核迅賜分别發交軍警各界妥爲保護中外商人莫名感激計開（一）保護中外繭商赴内地辦繭最重要者現銀茲將運送現銀程途舉其大要者如下紹興嵊縣·新昌·上虞等縣由上海運至寗波更换火車運至官鎭·諸曁·蕭山等縣·或由杭州運往或由紹興運往餘姚·奉化等縣由寗　波運往鄞縣·杭縣·臨平·海寗·嘉興·嘉善·平湖·崇德·海鹽·等縣由上海運往　或由杭州運往吳興·長興·安吉·武康·德清·孝豐等縣由湖州運往或由杭州運往餘姚新城·富陽·昌化·於潛·桐廬·分水等縣由杭州或上海運往（二）保護時間紹興嵊縣（西南各鄉）·上虞·諸曁·蕭山·杭縣·臨平·海寗·餘杭·新城·富陽·昌化於潛·桐廬·分水·新昌·嵊縣·（東北各鄉）餘姚·奉化·嘉興·嘉善·平湖·崇德·海鹽·吳興·長興·安吉·安康·德清·孝豐·鄞縣·以上各縣陽曆五月十七號（陰曆四月初七日）起至陽曆六月十七號（陰曆五月初一日）止爲現銀運送之期其乾繭成色裝運到廠大概以陽暦七月十七號（陰暦六月初一日）爲止凡此六十天爲全省繭商請求保護之期伏祈分飭各縣知事曁水陸防管警察隨時隨處妥爲保護（三）保護事宜分爲五節第一節繭商由上海裝銀至寗波·鄞縣·奉化·及再由寗波火車裝銀至百官鎭卸車雇用民船裝至嵊縣·新昌·上虞·紹興等縣凡沿途經過章家埠三界等處均有繭行隨處起岸伏祈飭知寗波地方軍警赴輪埠車站彈壓凡缷輪裝車以及沿途護送均請妥爲保護再由百官鎭雇船運至章家埠·三界·嵊縣等處由繭商自赴該鎭軍事長官處請派軍隊護送亦求預飭統帶帶查照凡遇繭商請求立即施行第二節繭商由上海裝銀至杭州再由杭州分運蕭山·諸曁·桐廬·分水·富陽·昌化·於潛·新城·餘杭·海寗　·海鹽·臨平·嘉興·嘉善·奉化·平湖·崇德·吳興·長興·安吉·武康·德清·孝豐等縣伏祈酌派軍隊分駐各縣至省城内外各車站及江口拱宸橋等處輪埠軍警會同隨時保護並求預飭各隊官如有繭商面請分撥軍隊沿途護送務請立准施行送到後隨即回營銷差川資等費由該繭商給發免得臨時呈請批准派遺諸多停頓第三節本屆赴紹屬各繭商繭欵先至紹興城彙集或能酌用鈔票何日由紹出發預先知照嵊縣周總司令派隊至紹迎護並由紹城盛司令派隊護送無論新昌·諸曁·照此辦理其他各縣一迎一送均應仿照行之第四節産繭各縣知事公署軍警兩界曁舊時府城如嘉湖寗紹各處輪車通行地點以及錢舖銀號均有銀貨往來伏祈通飭各地方官廳不論晝夜嚴密梭巡而資保護第五節淺水兵輪伏祈飭知於保護繭商期内分調各艦赴上海之南黄浦直達嘉湖等處往來游巡以防小輪拖帶現銀中途盜刦自五月十七號至六月十七號止此一個月爲全省繭商運銀之期最關緊要非由兵輪梭巡護衛難期安謐（四）各縣知事就地軍警均有保護之責伏祈通飭各縣知事曁軍警兩界自五月十七號至七月十七號凡此六十天内爲各國商人銀貨往來時間無論沿途轉運以及繭行儲欵地點查照第三條各節不分晝夜悉心嚴防保護繭商即所以消弭外患中外商人莫不感激（五）各縣産繭地方均已設立繭業公所遇有緊要事件隨時由繭董面商知事或軍警兩界准予立即施行間有少數地方尙末設立公所逕由繭商自由接洽伏祈飭知一體照准辦理以免扞格（六）凡有鄉僻之所向無軍警伏祈預飭各縣知事查明調撥本署警察前往照料如有不敷分派或向鄰縣借用或呈省署請撥均須預先籌備免得臨時張皇致多危險凡有軍隊駐紮之所均由知事擇定要隘借屋安頓免由地方供給諸多困難（七）繭市時間短促每有借販繭爲名糾合數十人夜至繭行行强掗賣乘勢發生不法行爲伏祈飭知各縣知事論令警察人等常駐繭行妥爲彈壓如有小販白拉露天經紀掮皮箱名目從嚴禁止以杜亂萌以上各條伏祈通飭遵行如有未盡事務隨時由各繭商繭董面請地方官廳准予施行實爲公便江浙皖絲廠繭業總公所謹陳 
[閘北水電廠估價之令催]  
　　江蘇省長公署訓令實業廳廳長張軼歐實業視察員蔣汝正文云據閘北地方自治籌備會閘北商業公會等電稱閘北水電廠估價一案迄未解决羣情惶惑懇飭即日辦理以慰衆望等情據此除批示外合行令抑迅遵前令前往估定價格復候核辦此令 
[張欣生案中之趙杏城已保釋]  
　　浦東三林塘欣生殺父案中藏匿罪人之趙杏城一名經江蘇高等第三審判决仍處徒刑二年該犯自願抛棄上訴權發交蘇州江蘇第三監獄執行扣至本年八月間期滿聞趙之家屬具呈江蘇高等廳請求准予援照司法部通令凡四等徒刑以下人犯在監安分者期限執行過半者應准覓保釋放等語現奉批准因此趙之家屬前日赴蘇覓具妥保將趙杏城保釋歸家矣 
[張弧返京]  
　　前財政總長張弧氏於昨日（二十五日）晨乘滬寗路特别快車赴寗轉乘津浦車返京 
[吳淞附近之兩盜案]  
　　吳淞鎭西南距六七里之殷行鄕周十八圖侯港巷地方周毛毛家於二十三日夜間十二點鐘時突來盜匪三十餘人内有身穿制服者二人用石撞開牆門各持洋燭油紙火把手槍兇刀蜂擁入室數盜把守門户事主聞聲不知盜刼啓房門出視被盜用刀砍傷頭部背臂等處即倒於地後負痛乘暗爬出後門伏在麥田内時衆盜先將傭人某甲揪住詰問銀洋藏處周妻患病在床被盜從床拖下戮傷手臂旋將箱櫉打壞刼去鈔票與現洋約四百元並首飾及綢皮衣等共約値洋八九百元繼至周三榮家搶刼飾物約二百餘金各盜匪飽括之後分贓捆紥數包前向江灣方面往南而去又廿四日夜半淞鎭直西鄉離鎭三四里許之楊家祠堂附近楊姓家亦遭盜匪十數人破門而進盜等當在楊姓門前將住居之崇明人某甲捆縳兩手毆打令行入内復用手槍威嚇即將房門打開翻箱倒篋搜刼銀元十二元及綢皮衣服兩件事主婦人髻髮上之木簪一隻認爲赤金亦即刦下始知是假即行抛棄盜匪尙欲撓起地板經傭人越籬出外鳴鑼告警盜匪始四散逃逸該事主名楊聖林已故家中僅婦人與十三歲男孩等素有財産但家内向不藏銀俱在淞鎭致該匪不得滿意聞數盜形空俱似熟識云現周姓盜刦事主未報惟楊姓被刦今已報局該處地在楊行鄉爲淞區管轄現由商埠第一第二兩署傳問他保外特派探警詳細調查以便從事偵緝云 
[中華工業公司股東會紀]  
　　舊曆三月初七日中華工業股份有限公司在總廠開第四屆股東年會到會股東共一千六百八十三權遂宣佈開會公推趙晋卿主席報告開會宗旨書記員宣讀十一年度股東會記錄畢林總經理報告往年營業狀况略稱去年本公司之營業因海内同胞樂用國貨所以本公司發明之中華葛·中華紗·各種邊帶定貨擁擠暢銷全國營業前途頗有希望此堪爲我股東告慰者十一年度報告書業已照章編就請各股東查閱惟照目下營業發達情形原定股額五十萬除收足二十萬元外其餘三十萬元急須添招云云隨由到會股東决議先招十萬每老股二股許加新股一股倘需要時再行續招次由劉吉生君代表總董報告去年共得一分八釐股東會無異議通過次由主席提議選舉董事監察人經各股東投票結果最多數當選董事者劉鴻生·劉吉生·劉然青姜炳生·林寳琛·杜家坤·張鶴隱·郭仲良·邱向清·楊奎侯·趙晋卿·楊才清·謝培德·諸君當選監察人者朱舒堂·李悅生·林嘉豐·張伯榮諸君事畢散會 
[華昌煉鑛公司被控案之開審]  
　　華昌煉鑛公司董事股東熊希齡·楊度·袁思亮·譚延闓·譚澤闓·梁煥均·及已故周扶九之子周宷臣等被美商懷德以違背借欵合同控於公共公廨後各被告以不屬公廨管轄經兩造律師辯踚數次將被告請求駁回决定由公堂審理已詳前報迨經陸襄讞於昨會同美副領事阿爾門氐升座開審被告熊希齡袁思亮譚澤闤之代表馬斯德律師又提出股東對於公司應否負責問題要求先行解决而後方能開審該律師稱關於此一問題去年八月間即遞聲請狀照公堂訴訟向章例須先審聲請狀華昌係有限公司照有限公司條例股東對於公司不負責任現本案各被告多未辯訴蓋皆俟公堂先審聲請狀如决定股東不負責任則各被告可以免進辯訴若股東須負責任亦應予各被告以相當時期俾進辯訴果於今日遽然開審實使被告無辯訴機會故敝律師請求先審聲請狀極爲合法該律師又引証王文達控上海証劵物品交易所一案証明該案原告初亦將股東連帶控告嗣經被告律師提出請求公堂乃判股東不負責任堂上似可參考云云其餘各被告代表律師許理台維斯丁榕費森等均贊成馬斯德之請求而原告代表海德禮律師則起而反對謂各被告實係有意一再藉故延宕股東應否負責須於本案訊結後再行解决若再先審被告之聲請狀殊屬徒耗時光今被告反對開審以未具辯訴爲言敝律師度其將來即使所進辯訴其措詞當不出請求狀之外海律師又稱本案已迭次開庭而被告多不到案堂上待對本案被告應不能與普通被告有所差别應請諭令各被告之律師下次各將當事人帶案交保云云中西官磋商之下以被告聲請狀應與本案同時訊問遂諭令被告等代表律師於七日内補具辯訴狀呈堂候核其未交保之各被告准其自行具結 
[郵局改章請復原狀之呈文]  
　　本埠郵政近以郵局所駐地爲一分其他如龍華潛河涇等鎭向在一局投遞範圍内忽作外埠三分論前由浦東公民邢志剛等上書北京郵政總辦請求回復原狀茲奉批應逕呈上海郵務長就近查明核辦故於昨復呈上海管理局局長函云敬稟者竊近自鈞局奉令改章凡一局投遞範圍内之郵件除每局所駐地爲一分外其他鄰鎭通信仍在一局投遞範圍内忽作外埠三分論唇齒之鎭視同秦越殊欠公允民經上書郵政總辦蒙批呈悉所稱投遞界槪作外埠等情應由該具呈人逕呈上海郵務長就近查明批示等情奉此爲特具稟鈞長鈞處管理各局範圍極廣然每局各有投遞範圍必在四五十里以上吾國自通郵政以來無論若何之變更决不有第一資之投遞界强改入第二資例納費今一鄉數鎭投遞所必經之處而分本外埠郵費驟增消息阻滯無統一之望何怪中國政局各自爲謀一縣一鄉且歧視何况一省乎夫郵政爲國有事業人民交通之命脈務期謀全國之暢達投遞之便利以慰衆望今同在一局投遞範圍内而分本外埠消息隔閡害及閭閻鈞局但舍近而圖遠内地居民先爲受累不淺也爲此情急具懇鈞長仰體人民困感不便查照上局批令准予查明隔閔苦况迅賜回復原狀以利投遞而輕擔負不勝公感迫切待命之至云 
[家庭日新會將開第四届常會]  
　　家庭日新會自八年春由黄任之沈信卿諸君發起成立至今已届四載會員達百人以上守不賭博·不飲酒·不吸烟三項爲信條每星期日開會聘請醫學家工業家農業家科學家等演講或討論關於家政種種問題去夏并曾開一展覽會茲聞將於四月二十九日（星期日）假小西門外中華職業學校職工敎育館舉行第四屆年會請中西男女人士演講家庭重要問題并參加西樂崑曲武術美術游戲電影等各項娱樂又聞有興參預此會者可自由入座無須入場劵云 
尚有本埠新聞等轉入後頁 
 
 

Page 15

 
 
第一萬八千零十八號;中華民國十二年 西曆一千九百二十三年四月二十六號
星期四 * *本埠新聞二 
[友華銀行滙市報告]  
　　昨日友華銀行滙市報告云二十四日倫敦大條銀價近遠期均長○六二五紐約銀價漲至六角七分二五倫敦紐約間匯價落至四元六角四分七五今日此間滙價掛牌悉照昨日弗動通日市况穩定英鎊售價四月份三先令二便士五六二五五月份三先令二便士半六月份三先令二便士四三七五美金售價近期七十四元五角遠期七十四元三角七分半英鎊購價各長一二五美金購價長二角五分日金需要甚俏近期售價六十五兩八錢七分半購價六十五兩七錢五分佛郎電滙及滙票亦極俏電滙售價已不能過一一○○枚購價一一一○枚銀行滙票定價英鎊三先令三便士一二五美金七十六元二角五分佛郎一一三○枚昨日印度中國俱在倫敦購銀倫敦紐約市况均穩定 
[上海商業市况彙錄]  
　　金融 
　　昨日銀幣上午市價爲七錢二分三釐三七五午市收盤同比較上日大三毫七五三月底期洋亦漲三毫七忽五四月半期洋則漲二毫五中國銀行賣出現洋四十萬元價爲七錢二分三釐三七五鹽業銀行南京裝來洋十五萬元金城銀行南京來洋十萬元中國銀行杭州來洋十四萬元南京來洋十萬元中國裝往厦門十萬元裝往烟臺三萬元各莊裝往東三省洋三十萬元又裝往厦門洋十萬元　 
　　銀拆早市七分午市八分較前日小去二分道勝裝去天津現銀十萬兩中國裝往南京現銀二十萬兩 
　　昨日花旗銀行由花旗輪船公司進口裝來大條一百二十一條友華亦由該輪裝來四百三十八條中國該輪裝來大條二百六十八條正金來四十一條滙豐來二百七十九條大通來三百三十條共計一千四百七十七條 
　　昨晚止各銀行查倉庫存現銀二千三百六十三萬兩現洋三千九百十四萬元大條一千一百七十七條 
　　公債票 
　　昨日各項公債市况平穩現貨交易尙活動價格大致漲多跌少金融公債千元票開盤六十一元四角半嗣後步步向上收盤高至六十一元九角較前日大四角整理六釐全市只開盤二盤價爲四十七元計高二角七年長期價爲四十一元四角較前日大一角償還八釐結果比前日小二角收盤價爲二十六元二角金融及整六近期均因交割在即故各看大都停止需要遠期交易平常價格略有上落金融五月期最小價爲六十一元八角半最高至六十二元一角收盤雖疲去五分較前日尙漲高一二角整六五月期收盤價爲四十六元九角半六月期除息價計四十四元較前日各跌五分餘各三五年票及金融百元票等均無進出是以價格均無開出云 
　　國内滙兌 
　　昨（二十五日）内滙市價變動依然平靜京津銀滙比前日好起二兩洋滙各跌五角北京公砝爲一千零五十七兩半銀元計一千零四元天津行化爲一千零六十五兩半銀元爲一千零三元青島膠足小一兩爲一千零七十一兩銀元續降二元爲一千零五元漢口洋例低二錢半爲一千零三十三兩七錢半銀元又高七錢半爲一千零二元萬縣九七平銀小五兩爲一千零三十兩銀元同縮五元計一千零三十元餘如濟南濟平仍爲一千零三十七兩半銀元仍計一千零五元烟台烟沽仍爲一千零三十七兩半銀元爲一千零二元宜昌宜平計一千零三十六兩銀元爲一千零十五元九江安慶蚌埠徐州海門等銀元俱爲一千零四元南昌清江温州銀元各爲一千零五元蕪湖杭州寗波湖州紹興餘姚等銀元同爲一千零三元蘇州銀元爲一千零一元南京鎭江揚州無錫常州常熟宜興等滙價同爲一千零一元五角南通嘉興銀元各爲一千零二元蘭谿銀元爲一千零四元五角奉天銀元計一千零十二元哈爾濱銀元爲一千零十四元重慶九七平銀計九百九十五兩銀元爲一千元成都九七平銀爲一千零二十二兩五錢銀元價一千零二十二元五角各與前日行情相同云 
　　外幣 
　　昨（二十五日）各種現貨外幣市上需給之數無甚軒輊是以各票市價大致無增减美日兩票因銀行方面略有銷胃故價格各見堅利美票買一元八角五分較前日大一分日票漲五釐買價爲九角零二釐英票計八元八角五分荷票計七角港票爲一元零一分四釐坡票買一元零五釐德票買價仍計一元八角法票買一角二分半羅卜大票買三兩二錢二百五十五元票計一兩二錢五元至二十五元票買七兩五百元老票計五兩價格無升降而受主則甚清淡云 
　　金市與滙價 
　　昨日星期三大條近遠期均長一二五票金開盤三百十八兩未開先令並無上落先令揭曉弗動祗有德匯大一千馬克餘價均未更動是時票金爲三百十八兩三錢先令等市况與上日收市相等銀行賣出六月份先令價三先令二辦士三七買進三先令二辦士半又賣出六月份美匯價七十四元半買進七十四元七五又賣出六月份東滙價六六分買進六五七五標金買者較繁故漲至三百十八兩八錢嗣後市况稍堅銀行賣出六月份先令價三先令二辦士四三七五買進三先令二辦士五六二五又賣出六月份美滙價七十四元六二五買進七十四元八七五又賣出六月份束匯價六五八七五買進六五六二五所以標金又跌至三百十八兩一錢人心仍堅而由住友銀行買進現標金六百三十條價爲三百十九兩以致標金最高漲至三百十九兩三錢移時略小數錢先令等各匯賣買價又與開盤價相等致使標金又回漲至三百十九兩一錢後至收盤時市况銀行賣出六月份先令價又爲三先令二辦士四三七五賣進三先令二辦士五六二五又賣出六月份美滙價七十四元六二五買進七十四元八七五又賣出六月份東滙價六五八七五買進六五六二五故標金仍跌小至三百十八兩四錢收盤午後標金開盤三百十八兩四錢先令例無市况標金交易甚少以致毫無升降其最小價爲三百十八兩二錢後仍爲三百十八兩四錢收盤時祗二句四十分左右云 
　　棉紗 
　　昨日棉紗市面平穩而日紗交易反見增加際此經濟絶交之時較本紗多一二倍殊爲奇事日本三品紗電報近期遠期均比上日小去二元七八角美棉電報現期漲五個鎊音遠期小七鎊音印棉孟買電朋搿而漲兩羅比白洛去漲一羅比交易所標準紗近期漲起五六錢遠期售出者多進者少故小去一兩許公會上小包已有二三日無售出昨亦未成交總核客帮係漢口天津牛莊青島威海衛江西汕頭蕪湖野鷄等帮計成現本紗五百餘包日紗一千三四百包銷路仍見活動之象 
　　絲市 
　　昨日洋莊絲市尙不寂寞新貨廠絲英法各莊銷胃均佳故交易續盛價亦繼增連納洋行昨購得勝牌·藍象牌·錫山牌·童子軍牌等貨九十擔價扯自一千五百六十兩至一千五百七十五兩較前計漲十餘兩信孚昨又添購信昌廠圖牌十擔價仍一千六百八十兩係秃十月份貨百利計購長壽牌細條份絲十擔價一千六百二十兩較前頓漲二十餘兩中和買童子軍牌細條份甘擔價達一千六百十兩百多昨進凱旋門牌二十擔價一千五百六十兩三井亦購二十擔價同又購雙英牌二十擔價爲一千六百兩公安昨亦抛成藍象牌二十擔價一千五百六十兩怡和亦進十擔價大十兩固益購進金寳塔牌十擔價至一千五百四十五兩較前亦漲十餘兩黄白灰經昨日均無成交緣匯率稍堅銷路停滯故行市頗覺清淡云 
　　呌莊 
　　昨日星期三輪値英商怡和洋行限價拍賣之期計排羽毛羽綾嗶嘰彩呢泰西緞羽綢寗綢斜綢尺六元絨毛布市布原布漂布等貨共九十件計三千七百八十一疋所拍妥者計三十件共一千五百疋比較上週共少呌二十五件計一千二百三十三疋尙餘六十件計二千二百八十一疋因價不相合致未拍呌各客帮及本街各洋貨號購進無多各貨拍價較上期稍形疲弱云 
[閘北水爐業行規之省令]  
　　上海寳山兩縣會呈省長遵令會同議復閘北水爐業行規一案茲奉省長指令呈及附件均悉此項節略旣據察核實地情形尙無妨碍應准查照原案妥爲辦理免予變更仰即遵照此令附件存 
[長興煤礦公司將開股東會]  
　　本埠長興煤礦公司欲開臨時股東會曾函致上海總商會商借議事廳爲議塲茲悉該公司已接商會來函允許原文照錄如下逕啓者接誦本月二十四日大函以五月二十七日擬開臨時股東會商借敝會議事廳爲議塲等語業已奉悉查是日敝敝會議事廳尙無他用承囑遵當預留至祈台察爲荷 
[引翔鄉公團聯合會紀]  
　　滬北引翔鄉各公團於昨日（二十五）午後五時假胡家木橋救火會開聯席會議到者商聯會會長朱靜庵·救火聯合會會長董鯉庭·市公所張瑞章·江淮同鄉會董事楊濯之·等五十餘人公推楊濯之主席宣布開會宗旨略謂胡家木橋清潔所黃華亭勒索拾糞船戶捐欵江淮同鄉會交際員吳仲文出向交涉竟遭誣衊應請各公團主張公道云當經各代表互相討論并發表意見公决對於該清潔所非法行爲主張嚴重交涉提起公訴議畢散會時已七時矣 
[晋泰洋麫准予發還之覆函]  
　　上海稅務總公所兪琢吾所長昨因晋泰雜糧洋貨號運輸洋麵粉由北往南尙未納稅當即扣存該所一事特復上海縣商會公函云逕復者昨准公函備悉一是晉泰號洋麵旣經貴會具函證明實係存棧並非轉運内地姑准從寛發還希即轉飭該號來所具領惟此項發還係屬通融辦理未可視爲當然嗣後凡洋貨運入南市如無子口關單應即遵章納稅毋得再以存棧爲藉口希圖影射妨碍稅收應請貴商會轉致各商一體遵照 
[地方廳守衛規則]  
　　上海地方審檢兩廳近奉江蘇高等廳頒到守衛規則沈車兩廳長已於昨日實行辦理矣茲錄守衛規則如下（一）本兩廳頭門應由司法警長每日派警輪値守衛（一）每日守衛時間上午啓門時起下午閉門時止（一）守衛法警於輪値守衛時間内應攙槍正立崗位不得無故擅離（一）兩廳頭門春夏應於上午六時·秋冬應於上午七時開啓下午十時關閉十一時加鎖均由守衛法警司之（一）頭門加鎖後無論何人不得再行出入但因公者不在此限如有因公於頭門加銷出入者守衛法警應將其姓名事由記載簿内於次日分别報告兩廳長（一）守衛法警應禁止閑人闖入兩廳如詢係律師及訴訟人曁投文·送信·遞狀或送致廳購用品者應即放行不得藉端留難（一）遇有民刑訴訟人等報到或詢問事件者守衛法警應分别指向民刑事報到處及兩廳收發處接洽不得擅自回答并拒絶入内（一）凡來廳請見兩廳長官及謁該廳員者守衛法警應分别指明兩廳達室代爲通報毋許無禮對待（一）頭門外如有擺設戲耍貨攤或毆駡喧擾等情事守衛法警應即出外禁止如不受禁止即報告書記官長核辦（一）守衛法警於兩廳廳員出入時均應立正致敬（一）已經離廳之吏警丁役非有正當事故不許其進廳（一）凡未經兩廳庶務員給有允許搬携證從廳内搬出之器具及行李等件守衛法警應立時盤詰或即扣住入内報告兩廳允許搬携證應先將式樣加　庶務員名章交法警辦公室備查（一）大門外張貼之批示布告等件守衛法警應加注意不得任人撕毁塗抹（一）本規則經兩廳長之核定後即日施行守衛法警如有奉行不力情事輕則扣薪重則撤革 
[和姦男婦各禁兩月]  
　　程曼秋引誘張靜光之妻郎氏匿居長安路新益里四十四號經張查悉鳴警前往將男婦拘送法庭訊供判押起訴審判廳請爲公判曾經辯論終結候判在案茲奉該廳推檢各官命提張鄡氏和曼秋到庭當庭宣判以和誘和姦罪均已成立判程與該氏各監禁二個月以儆該氏期滿之後交伊夫領回管束 
[屠廷華尋獲私逃甥女]  
　　西門外德華里屠廷華家有外甥女名戴桂英年十八歲因生母病故由其父托屠代爲撫養不料該女暗與附近朱阿四有暧昧情事賃屋在大吉路地方前晚屠歸家不見戴女踪跡遂糾人尋往姦所將該女及朱尋獲初則行兇毆打繼則鳴警拘送二區警署昨午函送地檢廳究辦 
[包庇販土之查究]  
　　高日陞等聯名蓋章稟控倪維新等以倪四麻皮爲護身符販烟運土擾害商民請求查辦一案茲悉警察廳長徐國樑據稟後以本案控關私設機關販運土膏及倪四麻皮冒探擾民虚實亟應澈究昨日已令飭偵緝隊郝隊長馳往查明具復核辦 
[擅揭賭場房屋封條之提究]  
　　北四川路崇業里五十二號粤人所設之賭場經五區一分所破獲後詳請徐廳長將房屋發封在案前日該所巡官張志清行經該里見所粘封條已被揭去屋内住有粤人甚多報告王署員立即呈報到廳廳長飭本廳譒譯員楊筱堂與北四川路捕房捕頭商妥辦法前日下午派偵緝隊郝隊長帶同隊士至該捕房請派探捕協提擅撕封條之人歸案訊辦詎屆時忽遭該捕頭拒絶故未執行昨日廳長復飭楊譯員再向捕房據理力爭以該賭塲地點完全屬於華界應歸警廳禁辦云 
[奉天愛商煤礦發達之滬聞]  
　　奉天錦西縣虹螺峴蛤蟆山愛商烟煤礦公司自開辦以來迄今已歷十餘年向有沈成茂君總理其事煞費經營規模粗具嗣因資本不充擴張爲難於去年由本埠甬商謝崇華君等投入巨股並延幹練之陳少卿君爲會辦數月以來鐵道告竣成效卓著現已每日出煤五百噸左右入夏可出千噸一日將來該礦煤源源到申應市亦增廣國貨之好消息也 
[警所招領男女孩]  
　　淞滬警察廳收有迷路男女孩各一口昨發傳單招家屬往領茲錄男女孩姓名等項如下男孩名李三保年七歲住址不明長臉對眼頭前留髮一片左耳帶銀環一只身穿紅棉襖外青錄條布棉袄藍白花單褲赤足無鞋襪本月二十一日晨城内沉香閣迷路二十五日到廳現送新普育堂留養（二）女孩名泮兒不知姓年六歲住址不明胖圓臉頭梳左右雙小髮辦衣青羽緞棉襖藍白條布單掛灰布單褲青襪青布鞋耳各帶線穿白珠二粒郷寳石一粒本月二十一日夜間在城内石皮弄迷路二十五日到廳現送新普育堂留養 
[汽車傷人兩則]  
　　昨日午刻十二時二十分有某號汽車駛經元芳路百老匯路口撞剖江北人陳九子碾傷足部該汽車見肇禍即疾駛逸去旋經人嗚得滙山捕房一千二百八十四號華捕到來送陳九子往同仁醫院醫治一面歸報捕頭候示又昨日下午三時八百十號汽車駛過楊樹浦橋　撞傷十四歲江北男孩馮光南腿骨折斷由楊樹浦捕房三百五十一號華捕押令汽車載送受傷人往同仁醫院醫治旋即帶該汽車夫入捕房稟候捕頭發落 
[電車碾斃女孩]  
　　兆豐路永吉里對面湯吉隆米店主之六歲女孩湯小妹昨晚六時四十分行經百老滙路口兆豐路被七路電車撞倒當即碾斃其狀甚慘由捕前來將屍車入騐屍所一面抄錄電車司機人號碼呈報捕頭請究 
[俄難民投海遇救]  
　　俄國難民希哥立夫因受經濟壓迫於前日蹈海幸爲三百十號華捕瞥見急爲救起不致葬身魚腹昨晨捕房將希氏送至會審公堂經陸襄讞會同英威副領事訊明尋死緣由即將其開釋諭嗣後不可輕生 
[無照開汽車肇禍]  
　　邱阿鳳因未向工部局考領開車執照昨在西華德路擅開三千一百三十八號汽車司機不愼撞翻陳金山之黄包車跌傷乘客胡郭氏碾傷陳之頭顧手臂等處損壤車輛當經八百三十七號巡街捕查見將受傷之乘客車夫送院醫治並將肇禍之邱阿鳳拘入捕房押候令同解究 
[法租界舖户不捐執照案之訊判]  
　　法工部局衛生處洋員昨投法公堂控德豐源泰恒同益公源益東源日新裕昌隆等十餘户搞不捐照有違定章請求着令照章捐領等情詰之被告德豐等同供稱商人等均係洋糖洋貨等業原告衛生處到來知照納捐後商人等曾經函致法總領事聲明理由等語法正領事德君諭曰查工部局第六條章程載明可以隨時擴充捐費法總领事對於華人頗持公道主義凡各商家有不諳工部局詳章儘可至總領事署詢問總領事亟願解說明白云云被告等又稱今商等聆悉貴領事所云各節情願照章繳費捐照等語聶讞員商諸法正領事德君判着各被告將上年及本年之捐費每戶四元繳付工部局領照按法當道對於華商願隨時解釋詳章其意至爲懇切願華商之不明底細者隨時前往詢問則一切悮會均可解釋矣 
[妓女偕伴私逃之查獲]  
　　法租界毛金初所開之妓院妓女翁鳳雲於日前將衣服質當化用後偕同居之養媳毛招弟兩人私逃出外在途遇見無賴王根寳將翁及招弟誘至愛多亞路王少山客棧内住宿兩宵事爲法捕房包探高金林查悉前往將王等一供併拘獲帶入捕房昨日傳同原告解法公堂請究先由原告投訴翁鳳雲與養媳招弟私逃情形詰之翁鳳雲供實因女子將衣服質當化用恐被鴇婦查出責打故不敢回家與王在途遇見同至客棧住宿旋被包探查獲今女子情願爲娼等語毛招弟供翁鳳雲之衣服由女子代當恐翁姑訓斥是以不敢到家求宥王根寳供雖由民領至客棧内實未同睡餘供支吾中西讞員判王押西牢三個月翁鳳雲罰洋五元毛招弟交原告領去 
[串竊案分别押儆]  
　　橋居法新租界地方之洋人倍納君於日前被管門人譚福根串同穆阿金竊取價値頗巨之銀茶壼絨毯等物後令林阿持至押店内質洋化用現爲法捕房探目楊振富許福卿偵悉前往將譂及其弟長福等一併帶入捕房吊出原贓昨解法公堂請究先由原告投訴竊情形詰之譚福根供此項銀飾先由民人質當贖出後由穆阿金竊出質洋化用求宥穆阿金供認行竊不諱譚長福供洋人搬家民人竊取金鈕一副餘無别物林阿虎及其母張氏供認代當是實聶讞員商之法正領事德君判穆阿金押西牢一年譚押九個月林阿虎押三個月譚長福押一個月張氏罰洋十元贓給原告領去 
[犯烟賭罰五十元]  
　　法捕房控目沈德福偵悉居民沈國賢家私設烟榻容人燈吃並聚賭抽頭有違禁令爰於前晚稟明探同至該處抄出烟具賭具帶入捕房諭令交保昨解法公堂請究先由捕頭上堂稟明前情詰之沈供認不諱判沈罰洋五十元充公烟具沒收 
[三人搶土各押一月]  
　　流氓王阿六王阿全沈小坤前日因在福建路搶取王阿東沈瑞良二人所携烟土圖逃當被老閘捕房包探姚錫卿周桂生查見將兩造一併帶入捕房昨晨押解至公共公廨第一刑庭經兪襄讞會同英密副領事研訊明白判搶土三人各押西牢一月帶土兩人從寛斥釋烟土送海關焚燬 
[邊藏勸業債劵開簽記]  
　　昨日爲邊藏勸業債劵第一次開籤之期在南市久大碼頭該局内舉行自上午十時開始至午刻十二時止開出之號碼及經募各號如下特等第三萬六千五百二十五號天津萬寳源二等第三萬六千七百二十二號本埠大利元三等四萬二千七百四十六號本埠廣滙源四等四千六百五十五號漢口中華公司五等二萬七千二百二十號杭州萬成 
[共發公司開獎紀]  
　　共發公司昨日午前十時許在大世界内共和廳開獎法總巡捕房特派西探曁華探目程子卿李友生包探張金泉等到場監視開獎結果頭獎號碼爲九九二八九號二獎六二四二號三獎一七零八七號其四獎五個五奬二十個開獎畢時已正午矣 
[公共公廨訊案彙錄]  
　　昨晨公共公廨民四庭由關讞員會同美阿副領事訊理（一）民生工藝廠延慕思律師訴陳純馥欠借洋案結果陳純馥反訴民生工藝廠案查已另案起訴應將反訴狀撤銷（二）鍾德林訴章松林欠房租洋案結果應着被告於三個月内遷讓並免三個月租金原告祗准收回自用不得轉租（三）奚生全訴陸下祥等欠房租洋案結果被告等着於三個月内遷讓並免三個月房租 
　　又午後民四庭由李襄讞會同美戴副領事訊理（一）婦人周徐氐延許理律師聲請給諭執管遺産案結果旣經登報無人反對准其給論執管遺産（二）顧珍先延朱斯律師訴王崇素欠欵案結果被告傳到交保並准原告請求提前排訊（三）王源泰訴王桂林欠木器租金案結果被告飭傳不到案經原告証明應予缺席判决堂費被告擔負保單一紙附卷（四）陳湯明訴蘇杏林欠租洋案結果該房屋准原告先行收回生財物件一切封存公堂候訊明再奪（五）福泰煤號訴斐若愚欠煤價洋案　不服初審判决由海思克律師代表請求准予復審結果改期再核 
[介紹新刋]  
　　昨承中華職業敎育社寄贈敎育與職業雜誌第四十四期一册内容有「人之價等於生産减消費」「陜西提倡職業敎育之計畫」「瑞士職業敎育槪况「英國中央婦女職業局」「以清道夫起家之墨羅西」諸篇均有僵値該雜誌預定全年連郵費僅售銀一元誌此道謝並爲介紹 
中華職業敎育社通訊 
　　社址上海西門外方斜路林蔭路口 
[出版部啓事]  
　　本社輯行之敎育與職業雜誌自第四十一期始改刋小本以來頗承各地同志紛紛訂閱且多要求補購以前所出舉有無存本相詢茲爲便利讀者起見特將本雜誌四十一期以前尙存期數分列如左惟希公鑒 
　　（一）一期至九期十一期十二期十五期 
　　以上共十二期每本一角五分共一元五角 
　　（二）十六期每本二角 
　　（三）十八期十九期 
　　以上共二期每本一角五分共三角 
　　（四）二十三期二十四期二十六期至三十五期三十七期至四十期 
　　以上共十六期每本二角共三元二角 
　　如上之所開補購完全共三十本祗須銀五元二角（郵費已在内）倘荷惠購請先將欵滙下（郵票亦可代用）當即寄奉同人不勝歡迎此諸期中在許多專號均係專家之著作極有價値至預訂四十一期至五十期全年者（本國連郵費一元）外國一元一角）仍當奉贈專號一種以爲優待 
[調查同社諸君通訊處]  
　　陳槐庭君胡伯翔君施仲宣君葉明濤君胡頌銘君陳步蟾君朱惡紫君楊霞封君謝澤同君黃揆史君潘彬章羣劉佐君君徐可椒君黃永江君厲志雲君蔡金桔君丁起洲君陳叔孫君范佩恒君以上諸君子處迭寄雜誌經郵局以無法投遞退回見報乞即將現在地扯並所缺雜誌（在第三十七期至四十四期以内示知當即補奉 
公布欄 
[淞滬警察廳]  
　　批示施章福批呈及抄單均閱悉查此案前據四區警署申解施顧氏指控沈楊氏控洞縱火一案當經發科訊明所控毫無佐證但本廳不　求詳並經函請閘北救火聯合會就近查復茲據復稱查明施顧氏房内竹箱後雖有一洞並非新鑿且當時四周並無汽煤油氣味實係無心失置查非有心縱火等情前來是該民家内自行疏防失愼業經查訊明確茲閱來呈語多臆度左證全無且一面之詞未便遽信况意圖他人受刑事處分則律有治罪正條愼勿逞一時意氣以致貽禍於將來戒之毋違切切此批邰信部批據稱革警桂福壽積欠房租不償反敢料衆逞兇等倩果如所言則不法已極准即發交該管警署查明勒遷若敢抗違即行拘辦可也此批顧正和批查王二寳前偕姘夫棄置故夫靈座意圖佔屋不遷曾經傳案諭令即日遷讓在案茲據呈稱王二寳已遵諭遷讓請求撤銷免究前來姑准所請以示寛大仰即知照此批徐布氏批查　夫前因不務正業違忤尊曾據警所解廨　業經研訊屬實懲辦以儆在案茲據來　聲請開釋着毋庸議此批繆榮毛批爾子當庭訊時已令飭交保限日尋人仰即覔保來案將該民之子繆珠瑞保出可也此批蔡友泉陳永生等兩呈批呈悉前堂已當庭訊諭飭遵矣此批以上四月二十五日 
　　以下均屬廣告欄 
 
 

Page 16

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
 

Page 17

 
 
第一萬八千零十八號;中華民國十二年 西曆一千九百二十三年四月二十六號
星期四 * *本埠新聞三 
[改良製造廣告旗幟之新營業]  
　　並製有萬國旗及國徽近年來商界所懸掛之各項廣告旗幟日見増多茲悉有莊冠南君等鑒於此種旗幟非加以改良不足以推廣百增進多數人之注意故特組織一冠藝公司專製各種廣告旗幟及各式大小國旗及萬國旗對於字句含意均力從簡單明瞭顔色支配亦注重清雅所選用之原料亦皆擇上等現設辦事處於法租界愛多亞路鄭家木橋西首第二百八十五號内現已從事預備不日即可開幕云 
[萬源祥春季大減價]  
　　南京路八十號八十一號萬源祥洋貨號由李君學暢爲總理營業甚爲發達近有支號五家李君於呢羢洋貨一業經騐甚富二十年來同行客帮咸樂與之交該號除批發以外兼營門市近月春雨連綿對於門莊各業皆覺減色而客帮批發因去年各處歲歉又値時局多故生意亦大受影響新近霪雨初霽氣候稍和門市略見起色各舖多舉行春季廉價萬源祥與其老舗萬成永亦應此時機將其逐年盈餘之存貨削本廉售零剪發買并標出原價與廉價之確數如下各色本廠線呢原價每尺二角茲售一角二分深色交布原價每尺一角今售每元二丈冲絲搶呢原價每尺四角今售二角七分象皮呢原價每尺二角五分今售一角五分花標布原價一角三分今售六分頭號花羅緞原價每尺四角今售二角八分二號花羅緞原價每尺三角今售一角五分條子洋府綢原價每尺三角八分今售二角洋板綾原價每尺二角二分今售一角五分冲直貢呢·及冲嗶嘰原價每尺二角二分今售一角五分觀上所標價格且有半價出售者而其餘若毛直貢呢·毛線呢等因被批發不動亦有在廉價出售云 
[各式草帽陳列發行]  
　　南京路先施公司洋什部因天氣漸暖草帽頗爲需要故昨將英國新到之草帽陳列發售本年份最新式之硬胎草帽計有十餘種草邊潔白式樣合宜分闊邊·窄邊·高頂·低頂等數種料工俱極精美每頂自四元半至十八元半不等尙有世界著名之巴拿碼軟胎草帽亦到有多種式樣頗爲新穎與去年不同草邊細潔純白舒服異常今年之帽帶有黑色什色等數種每頂自五元半至二十四元半不等此項硬軟胎新式草帽均屬本年最新之式樣且尙係第一次運滬之品云 
[廉售之各項應時物品]  
　　南京路中德商店自昨日起舉行春季大廉價二十一天昨日爲第一日自晨至晚顧客接踵而至所有購去之數竟逾數千金之巨該商店現因廉價故除原在特價之一元熱水瓶·及剃刀外其餘各貨則一律照原碼削爲八折九折不等即新到之應時各品及日用必需品亦照廉價辦法均有八折或九折以示優待所有經理之各項國貨亦較平時減價云 
[攝影指南之暢銷]  
　　南京路寳記照相館歐陽慧鏘君所編之攝影指南一書日昨爲出版之第一日未及午時已銷售一空該館主即飭人向裝訂書作知照從速將書隨裝隨送以便發售分售處若中華照相館·永安公司·商務印書館亦大有應接不暇之勢全書有珂羅版三十餘幅對於攝影方法解之棊詳云 
[永安紗廠新聘總管之略歷]  
　　楊樹浦永安紗廠換易總管事一節已略誌前報近聞新聘總管朱君公權係浙江紹興人畢業於南通紡織專門學校歷任寳成永安諸廠試騐科長之職云 
[縣區小學聯運動會明日開會共開三日]  
　　上海縣區小學聯合運動會將於明日起至二十九日共三天在斜橋公共體育塲開會其各項情形如下 
　　本埠各高小學校加入者爲數甚多如縣立一高二高三高市立養正梅溪時化和安巽與三林澄衷通惠一農萬竹十三校初級小學有西成隆德朝宗農　暉橋江境等六校女校有縣立一女萬竹愛羣動業等四校茲將該會職員名額及評判員名額錄下會長沈知事副會長李頌唐主任朱伯華文牘錢紳齋奚安齋汪季英錢道民王紹文編輯徐𦬊洲葉袖東糾察沈同一賈叔香顧聘珍潘贊麟各校童子軍會塲佈置王壯飛兪元爵朱現今迷信童謠之美少年皆認滑稽名伶裴斯開登猶一稚童裴斯開登在五歲時即現身於舞台其最早之發跡爲乃父所指導裴斯開登在電影中所表演者無一不能使人發噱十年以來演戲之進步可謂滑稽影演員中之急進者其生平最著名之影片如「戲場」TbePlahousc·「失色之面」TalePaleface·「船上」TboBoat·線球」Cops·等片皆屬美國第一影片公司所製造云 
 
[電影界滑稽名伶裴斯開登之小影]  
伯華馬可亭張海龍劉德生編配兪元爵徐希一報告趙焕光衛護南洋醫院男子團體操評判吳志青朱了洲段剛仁王懷琪仲子通女子團體操評判張英戲陳詠聲二分間體操司令王懷琪王紹文競技運動評判評判長郝伯陽袁艮初發令楊肖軒計時王英超徐希一徑賽終點評判第一樂秀榮申國權張天培第二鄒焦甫徐樂天姚繼唐第三沈同一李庭三張敏璋輔助員田賽評判孫和賓王懷琪姚家璜馮建維輔助員華超甘公訥史元叚師塤監察徐振東王成梀技擊評判唐 
 
[中國影戲界童伶伹二春演劇之神氣]  
　　上海影片公司之童伶但二春所演之戲無不受人歡迎此圖爲該公司最近所攝滑稽片中之一幕劇名尙未擬定觀其一種神態已可見此片定有可觀也 
　　范生馬西民劉子健又該會事務技術二部曾於二十三日午後五時開聯席會茲錄其議决案如下（一）與賽運動員聞點名後入塲至遲不逾二分鐘屆二分鐘一經搖鈴不得再進塲參加比賽（二）運動塲内除評判員報告員及備符號或徽章之編配陳設及記事外均不得屬入（三）指揮員依省校辦法一槪勿用一可以表示運動員體力之健强二便利評判員之斷判（四）第一天評判長因事未能到塲應請袁艮初君代理（五）競技運動員依體重分組前已規定九十五磅以上爲甲組八十磅以上爲乙組不滿八十磅者爲丙組由各校自行過磅分組惟乙丙兩組田徑賽每種運動員比賽最後優勝之三名當由本會覆磅如覆磅體重不符即取消其優勝權（六）凡運動會時與賽各校運動員及敎職員等如對於運動規則或運動方法有疑問及應行改良之處不得在會場向評判員質疑問難致碍會務之進行可用通信質問法送由運動會籌備處轉交評判員分别答覆 
 
[蓉珠之本來面目] 　　賀蓉珠即「古井重波記」中飾金縵珠者善於作閨角中之表情所攝之影片頗多爲上海影戲公司重要演員之一云 
（尙有本埠新聞轉入後頁） 
 
 

Page 18

 
 
第一萬八千零十八號;中華民國十二年 西曆一千九百二十三年四月二十六號
星期四 * *[網球會定期開幕本月二十九日]  
　　戈登路六十號之網球會定於本星期日（四月二十九日）午後三時舉行開幕禮特備茶點已由會中委員柬邀各界人士届時赴會參觀云 
[武技研究會歡迎創辦人]  
　　北山西路棣隆里武技研究會剏辦有年專門傳授形意·八卦·太極·各派拳術近日極力整頓兼擴充會扯廣徴會員所授各派拳術男女咸宜隨時隨地可以練習無劇烈跳躍之勞倘能由漸而進久之慾念自消而精氣神與時俱增矣該會會長張君其煌素研究形意派昔日鑒於該派獨盛行於京津滬瀆尙付缺如乃獨捐資挈形意門專家劉君金閣來滬創設該會自張君北上任務後久未南旋茲因公過滬該會同人特於昨日開會歡迎到會者約百人張君對於該會進行仍願始終贊助云 
[蘇州將開兩種體育會之滬訊]  
　　少校第二區運動會···體育研究會之臨時會江蘇省立學校第二區在蘇州開運動會特請本埠中華武術會吳志青·王子平·段剛仁·與武德會唐范生君等爲評判員並聞是日體育研究會在蘇州開臨時會吳君將演說武化運動云 
[駐滬德領事調查路政]  
　　德國駐滬副領事師威廉昨致公函於本埠中華全國道路建設協會詢及中國現在新築之路已成若士里及其建築方法長途汽車路若干里已開車者幾何車輛若干等項由該協會分别詳細答覆并附寄月刋等件云 
[昨日之菜市明蝦鰣魚價稍貴]  
　　昨日南北市小菜塲魚類價較前見廉惟明蝦·鰣魚·上市頗少故稍增貴各價如下 
　　北市　南市　北市　南市 
蝦每斤五角　八百文　明婽每對一角二分　一角半 
大黄魚每兩二十五文　二十五文　小黄魚每兩十文　十文 
鹹帶魚每兩三十五文　二十文　青魚每洋三斤　三斤 
銅益魚每兩三十文　三十文　班魚每兩三十文　二十文 
甲魚每兩四十文　四十文　白魚每兩三十五文　十六文 
　魚每兩四十文　五十文　鱛魚每兩四十文　六十文 
鰲　魚每兩十五文　十文　鰣魚每兩一角五分　一角四分 
沙魚每兩三十文　十五文　　魚每兩四十文　三十文 
鹹蟹每兩四十文　三十文　哈唎每斤一百六十文　一百文 
　蛤每兩二十五文　三十文　豬肉每洋三斤半　三斤四兩 
　子每兩　　三十文　蝔子每斤二百四十文　百六十文 
　哈奪斤八十文　六十文　搶蟹每兩三十文　三十文 
　　每只三十五文　三十五文　雄鷄每斤三角五分　三角六分 
鷄蛋每只三十文　三十文　鴨每只一元　九角 
牛肉每斤三角　二角　羊肉每斤三角六分　三角 
雄鷄每斤三角六分　三角六分　白菜每斤一百文　二十文 
鴿每只三角　二角半　菠菜每斤五十文　四十文 
青菜每斤四十文　三十文　天津菜每斤一百文　八十文 
　菜每斤八十文　四十文　黄韮芽每斤一百六十文　一百文 
大蒜每斤八十文　　八十文　黄荳芽每斤百四十文　八十文 
草頭每斤六十文　四十文　葱每斤一百文　八十文 
鹹香瓜每兩四十文　三十文　馬蘭頭每斤六十文　四十文 
油菜每斤四十文　二十文　枸杞頭每斤百二十文　百二十文 
胡葱每斤八十文　七十文　菜莧每斤四十文　三十文 
　舊每斤八十文　八十文　天菜每斤　　四十文 
春笋每斤一角三分　一百八十文　萬苣笋每把二十文　三十文 
名笋每斤一百六十文　百三十文 
[青年會京劇團成立紀]  
　　青年會京劇團於前晚在該會會客室開成立會到者二十五人由交際科主任鈕立卿主席述明發起宗旨即推舉職員經衆舉定顧森伯爲會長許長茂爲副會長李允臣爲書記鈕立卿爲會計張文達·宋福華·邱菊夫·施鳳儀·四人爲幹事當經書記推定簡章四則㈠定名·青年會京劇社㈡宗旨·研究京劇聯絡感情補助敎育陶冶性情㈢納費·入社時每人應繳入社費二元以後按月續繳一元㈣時間·除星期六外每晚自八時至十時爲練習時期經衆通過昨午全體社員復在會客室舉行聚餐會餐畢合攝一影以誌紀念其練習室即在該會西餐室左側頗爲雅靜并以殉道堂内之大台爲練習台步之用現已請定敎員二人擇於陽曆五月一日開始練習凡屬該會會員有志研究京劇考可與鈕君等接洽云 
[樂園新劇等之新氣象]  
　　先施公司之先施樂園今年自元旦開幕後大加刷新大門及電梯已遷至浙江路交通較前爲便另於天津路新闢一門俾北來游客不致繞道近日又逐件改良增加各種游藝並由女子新劇團排演上海時事新劇閣瑞生現正預備各項新佈景日内將排練純熟不日即可出演東書塲則并映美國武俠偵探新長影片「怪手鐲」極爲觀者歡迎北書塲之洋臺近已興工改造較原有者加闊俾游客來往便利近因春令昨日天又放晴故游客甚衆云 
[集會表]  
陽歷本月時期　在地點　召集者　事由 
卄六日　滬北市敎育籌備處　滬北市敎育籌備處　審查會 
卄六日　新卡爾登飯店　俄災救濟會　跳無會 
卄六晚八時　國民對日外交會　國民對日外交會　常會 
卄七日至卄九日　四門體育塲　縣立各小學校　縣區聯合運動會 
卄七日　北四川路仁智里二五八號　全國工團會　委員員會 
卄七日　滬北市敎育籌備處　滬北市敎育籌備處　籌備會 
卄七日晚　五馬路復興路　景泰光出口行　春宴 
卄八日　天后宫　總商會　常會 
卄八日下午　與淞　同濟大學　運動會 
卄八日下午甫泥城橋跑馬廳　萬國商團　校閱與體 
卄八日下午三時　南市縣商會　縣商會　評議會 
卄八日晚　楊樹浦　　江大學西楽會　一週紀念會 
卄九日上午九時　賬員公會　徴求會 
卄九日　丹陽旅滬同鄉會　丹陽旅滬同鄉會　春季大會　 
卄九日下午一時　東新橋街恆豐里洋貨商業公會　熒昌火柴公司　股東會 
卄九日下午二時　愛而近路紗業公所　漢冶萍公司　股東會 
卄九日下午二時　三馬路畫館里振華堂洋布公所　達豐染織公司　股東會 
卄九日下午二時　閘北共和新路中興路口啓明學校　閘北八路商聯會　第二次談話會 
卄九日下午三時　陸家浜職工敎育館　家庭日新會　年會 
廿九日是午三時　戈登路六十號　網球會　開幕禮 
卅日　中華路　道學會　職員會 
卅日下午一時　西藏路寗波同鄉會　中華國民製粮公司　股東會 
卅日下午二時　白克路三號　大有煤業公司　股東會 
卅日下午二時　新閘路經遠里一○○一號　濟南塲慶日新公司　股東會 
卅日下午四時　申報館三樓　上海婦女會　黄倩　女士之演講會 
五月一日　北京路二號二樓　德士古公司　遷移禮 
一日　白克路七號　晨光美術會　遷移禮 
二日西門體育場　浦東中學　運動會 
四日至五日　梵王渡約輪大學　遠東運動會選手籌備處　八大學聯合運動會 
六日　天后官總商會　商務印書館　股東會 
六日　南火車站南首　華商電氣公司　股東會 
十日至十五日　蘇州路新天安堂　基督敎協進會　年會 
十三日下午一時至六時　申江大戲院　大陸公學　游藝會 
十三日下午二時　寗波路中旺弄錢江會館　　　華豐懇植公司　第八次股東會 
十三日下午二時　四藏路寗波同鄉會　寗紹商輪公司　股東會 
十四日下午三時　北泥城橋二九五號　中華印會館　股東會 
二五日　江灣　游民工廠　遞本基金債劵開籤 
卄日　西門外體育場　南洋中學　運動會 
卄日下午二時　天后宫總曾會　中央信託公司　第二次股東會 
[今日天晴而有微雲]  
　　徐家匯天文台昨日下午四時三十分氣象預報云天晴而有微雲黄海東海中俱有東風台灣以南有東南風本埠温度在下午三時前之二十四小時内最高七○·三最低四三·三去年同日最高八○·六最低五○·○ 
 
 

Page 19

 
 
第一萬八千零十八號;中華民國十二年 西曆一千九百二十三年四月二十六號
星期四 * *常識 
常談 
[文人弄筆] [  老圃]  
　　國語諸稽郢行成於吳引諺曰狐埋之而狐掘之是以無成功此乃越人駡吳爲狐取其同音也然當時吳人不覺後之讀國語者亦未注意三國時曹丕報孫權書曰埋而掘之古人所恥此乃曹丕譏孫吳爲狐亦即諸稽郢之意裴松之注三國志引國語獨言狸埋之而狸掘之與今之國語不同此其所引國語必出孫吳傳本故諱狐爲狸蓋由漢文一字一音同音者多故同音相諱而文人弄筆又以同音相譏其積習然也前北京電洛有吳叔龜卜語亦文人弄筆 
經濟 
[婦女粧奩問題] [  楓江]  
　　近來社會習慣出嫁女子對於妝奩問題煞費苦心殷實之家自不必說就是貧苦的人家也要籌措一番裝飾他的極塲面一般女兒們臨了出閣的時候又復爭多論少絶不顧及母家的生活程度好象韓信將兵多多益善往往因分配不平均釀成兄弟姊妹間絶大風潮這種習慣很是不良我的意思不如把妝奩的費用送女子到職業學校裏去學了一種相當的職業培植他爲將來能自立的人不致在男子手中討生活受了職業敎育非但可以謀自己的生活將來敎授兒女亦是有用這種辦法全在根本問題着想否則於妝奩上計較短長配了貧困的人果然垂涎欲滴若男家很是富足眞正是不値一瞬吾嘗見有些女兒們靠着自己妝奩豐富狂穿濫吃不到了三頭五年便兩手空空就被公婆看不入眼男子也要提起離婚訴訟可見妝奩是靠不住的東西况且現在旣重新家庭組織婚姻問題自然以性情資格爲條件這種無謂的耗費一定可以除掉了俗語說得好男子勿要吃分家飯女子勿要穿嫁時衣我想女兒們聽了這句故話大家一定有些覺悟咧（乙種酬） 
衛生 
[慈善團亟宜籌備設立捕蠅會] [  蕍錫坤]  
　　現在這温和的春天不久要去了在那春去夏來的時候這氣候亦隨着改變了熱度亦覺得漸漸的增高了只是去冬蟄伏着的老蠅却又要從隱處出世了諸君須知這母蠅却就是夏天那恒河沙數蒼蠅的祖宗是傳染病的利器據那衛生敎育會說他的生殖力狠偉大的每一母蠅能産子一百二十粒祗要二星期的光景這蠅子就孵化成完全的蒼蠅了所以到了夏天受這寃死的人不知凡幾可想而知他的魔力是不小的了現在雖有學校裏的捕蠅會與捕蠅器蒼蠅拍種種的除蠅法子但是這蠅類是到處有的倘若單憑着幾處學校裏及捕蠅器等捕幾個却是沒有大的效力最好乘這老蠅剛纔出來沒有多大生殖的能力似死般的當兒從幾處慈善機關徧設捕蠅會出些小費收買這傳宗接代的蒼蠅鼻祖收買得越多這夏天的傳染病越少害這傳染病寃死的人也可以少了所以我狠希望倡辦慈善機關的慈善家亟宜籌備這功德無量的捕蠅會却較辦那只治外標不能治本的醫院强得多咧（乙種酬） 
道德 
[賣餅兒] [  驕傭]  
　　植樹節後三日余南歸掃墓是日下午搭新江天輸回甬以春明左右甬人之旅滬者多南旋故搭客逾三千人舟中擁擠逾恒後來客商幾無下榻之處習晨五時輪抵鎭海鎭海以招商局之新碼頭工已竣故必須靠岸俾鎭邑搭客得直接上下無須再灣寗波也舟旣及埠登岸者勢若潮湧斯時一老嫗雜其中倉惶間失其包裏中爲衣飾約値百金及覺已不知去向尋之不得而號觀者見其蒼顔白髮甚可悲也時來一賣餅小童約十三歲孤兒也覩老嫗之狀趨問之嫗告以情由童乃自盛餅之鐵箱中出一包裏奉向老嫗曰非我則此物難反矣蓋童自船梯間拾得者也嫗欲欵童至其家童不從事後童之同伴謂童曰良好之財物不取甘爲賣餅儈愚哉汝也童曰吾自食吾力求一飽足矣需此何爲還之他人免失者之悲苦亦一善舉也遂偕去噫世風日下人心不古一般奔走權利者惟財是取求之不得况其自來者乎若此童者不取非義財誠可嘉也（乙種酬） 
法制 
[現行民事法例上之妻] [  張儡]  
　　妻負有仁夫同居之義務（大理院七年上字第一零零九號判例） 
　　妻對於夫亦有要求同居之權利夫不能因妻妾交惡而令妻分居（五上四四四） 
　　夫妻同居由夫作主妻不能强夫與翁另門各度（七上三零三） 
　　妻以夫之住所爲住所但其夫並無住所者妻得獨立設定住所自無許其夫藉口同居義務强其妻隨同浪遊之理（七上八六三） 
妻惟關於日常家事有代理其夫之一般權限此外非夫特别授權或追認其行爲不生效力（五上三六四） 
　　妻得有私財（二上三三） 
　　妻於其私産爲行使權利之行爲而不屬於日常家事者應得夫之許可但於夫棄其妻或夫有不能爲允許之情形如夫受刑罰執行等事則不在此限（七上九零三） 
　　子孫當祖父母父母在日不許别籍異財子孫之妻不能出此禁例之外（四上一八三七） 
　　依約法信敎自由之規定夫不能禁妻之奉敎（七上一三零八又大理院七年統字第七七九號解釋例）　 
　　妝奩應歸妻有故離異後應准其取去（二上二零八） 
　　夫走失多年妻可改嫁（四統三五零） 
　　夫逃亡三年以上屬實者雖未告官亦得改嫁（三上一一六七） 
　　夫被判處無期徒刑其妻無人扶養如夫無遺棄之意思其妻不得改嫁（六統六九六） 
　　夫亡後守志之妻有擇繼廢繼之權（三上三八五）（乙種酬） 
科學 
[化學常識] [  天夢]  
　　（三十五）鉍之說明 
　　㈠名稱鉍 
　　㈡各種名稱拉丁文字呌做Blsmuthum）德國文字呌做（Ｗismuth）英國文字呌做(Blsmutb)日本文 
字呌做（蒼鉛）吾國舊譯和現在的决定都呌做（鉍）　　㈢符號Ｂi 
　　㈣存在有天然的單獨存在並不和了别的物質化合間或也有同了硫質化合而爲輝鉍礦的存在 
　　㈤性質係一種銀白色的金屬物狠像銻不過顔色不同帶些紅色所以容易鑑别的質地堅固却是狠脆在乾燥的空氣裏面不起變化如在濕空氣裏面便漸漸的變黑如在空氣中加熱便會燃燒起來變成一種黄色固體 
　　㈥舉例鉍的溶化度數最低有許多合金容易溶化的都用鉍混在裏頭的 
　　㈦製取製法狠簡單只須把含鉍的礦石加熱那麽他的夾雜物如泥土等類都浮在上面下面沉的就是鉍那時鉍是液體把他傾出等他冷却便凝成固體的塊狀鉍 
　　㈧總結鉍的化合物也有種種如氤化鉍氱化鉍氱化鉍硫化鉍硝酸鉍亞硝酸鉍等等供給醫藥及化學上的用途有防腐的功效 
　　鉍也有種特别作用如上篇鋍的特性一般遇着了水便立刻把水分解 
　　㈨附解此等遇水即起分解的作用化學名詞呌做加水分解（英文呌做Hydrolysis）就是遇着了水一方面變成鹽基性作用一方面變成酸性的作用便了（乙種酬） 
禮俗 
[墓制改良之我見] [  泰縣鮑天乙]  
　　我在四月五日本報常識俗欄看見耿光君的『墳墓改良之研究』一篇文字極表同情墓制缺點第二三條尤先得我心惟改良之法稍有缺憾其第一條謂「由地方市政局畫出一定田地爲公共墳塲」這個「地方市政局」不獨我們鄉間沒有就是市鎭上也很少旣然沒有市政局田地如何畫出公共墳塲如何成立均屬不可能之事其餘的幾條也很繁難不大簡便切用我的意思主張用深葬及陋葬制衣衾棺槨不可奢華蓋際此國弱民貧之時此種無謂之浪廢大可節省以裕民生困疾病和寒暑的關係死後應立即收殮（我國習俗有遲至二三日者至速亦須經一晝夜實太不衛生）至緩須於三五日内埋葬愈速愈妙以符死者入土爲安之義（我國習俗有沿至三五年或十餘年方葬者）埋後上面仍舊耕種不要做墳那麽豈不直捷爽快麽有的人說你這話就算不錯遵行的人恐怕於孝道上有違罷那不必憂慮生前奉養和死後掩埋是孝子當盡的職任厚葬父母父母初無快感故非眞正孝子應有的行爲至於實行深葬制不但無損於孝道且於國家經濟及人民生計有重大之關係諸君試想中國四萬萬人之多一年要死多少人一個人所占的墳地無多全國統計起來就大可駭了長此以往耿光君所說的「全國盡成墳地」那句話就要實現了（耿光君墓制改良法的缺憾就是不能免全國變成墳地） 
　　我還有一個提議是政府應勸導人民詳言墳墓之利害及爲子者無須爲親做墳之理由人民旣了解於心然後下令實行深葬制其不遵者科以刑罰（乙種酬） 
雜錄 
[保護螻蟻蚯蚓與農作之關係] [  耿光]  
　　春日方來蟄蟲咸振凡冬季之潛藏惟恐不深者今皆將於地方壖壖動作矣此類昆蟲有有害於人者亦有有益於人者一般之人不察其應否保護往往舉益蟲而凌虐之踐踏之而以兒童爲尤甚即如螻蟻與蚯蚓實爲益蟲而人顧未知加以保護是亦常識缺乏之故也爰就此二蟲與農作之關係略述之如次 
　　一螻蟻仁農作之關係螻曦之食物含種種之植物質及動物質故植物之爲蟻所損傷者往往有之有時爲保護某種植物計亦不可不爲適當之驅除但蟻决非無益於農作者第一蟻噬有機物質能使從速腐敗化爲肥料土壤因之易致膏腴第二蟻能鑽造圭穴有時入地至數尺之深下層土壤爲所破壞而翻露於地面以上受日光之照耀空氣之披拂地面之濕氣及空氣皆因之引入地下其改良土質之功不弱於蚯蚓第三多數有害植物之蟲往往爲蟻所殺而用以爲糧拋昆蟲學家謂蟻之大者能於一分鐘之時間運二十至三十之蟲於其巢中一日間能覓得蟲數萬故德國保護森林條例有於森林旁損毁蟻巢者罰馬克一百吾國廣東以種橘爲業者即以散播螻蟻於橘園中爲除蟲害之惟方法由是觀之蟻之有益於農作可知矣 
　　二蚯蚓與農作之關係蚯蚓多數生息於一地往往能將植物之初有萌芽者拔其根而引入穴内故亦能損害農作物此時可以稀薄之食鹽水或石灰水撒布於其土壤而驅除之但由他一方面觀之蚓之有益於農作者實大蚓之潛行土中而作穴也恒於其中途吸食土粒復造成糞而分泌之以輸出於地上此等土粒一度通過蚯蚓之食管内則被分解而增加養料吾人嘗見草原之上或山林之地有鬆散之土若通過篩面焉者即蚓之所輸出而堆積者也由昆蟲學家之計算平均每一中畝可得蚓一萬一千頭田野半之而多數之蚓輸出地面之糞土六十年間可逹一尺之厚蚓旣以其糞粒造成肥沃之土層又因穿穴於地中能使空氣及水流通其間以促土壤之分解而植物之根得自由蔓延而無礙然則蚓之與農作其關係豈可輕視乎（乙種酬） 
 
 

Page 20

 
 
第一萬八千零十八號;中華民國十二年 西曆一千九百二十三年四月二十六號
星期四 * *   
 
