# 1898 - 162 - 4909038

 

Page 1

 
 
[杭州提前發報告[  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由輪船寄往本日報抵定明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到老卽係外間拾取閱過之舊報混售敬告賜閱諸君子惠函查究愼毋被若輩魚目混珠也此啓 
[新刑案彚編出售] [  圖書集成局代啓]  
　　刑案彚編一書爲山陰周春　所輯皆近今刑案彚爲一編几入仕途者皆可爲先路之導不僅申韓家當奉　臬也鏡古書屋主人倩本局用新　鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印　如二　　購連箱每部實洋五元欲購者移玉至三馬路申報館及申昌書畫室可也 
[論欲弭民亂須籌民食]  
　　近來因薪米昻貴民艱於食各處藉端肇事幾至接踵而起温州之事甫得平靜而寗波又求免土産貝母捐聚集至二三千人擁至鄞縣署肆意囉唣將上房什物任情搗毁官眷出避幾至官幕無棲宿之所且勒令城守營項游戎爲之先導擁至祝都橋陳季臺家幸陳早聞風聲盡室偕行衆遂將其房屋拆毁一空爲免捐之事而擾及衙署　　不法已極而又擾及民居不知陳平素何以取怨於衆致犯衆怒訪事人未詳其故以意揣之大約陳必係富有之　積　不少亦蹈温州沈姓之故轍雖疉經免捐示諭　鄉民仍未能散直至營勇拿捉十餘人鄉民始懼而退說者謂以　觀之國家兵威誠不可少若使懼其激變一味拊循鄉民必至如醉漢猖狂不能理喩不知此乃急則治標之法而究非長治久安之策也鄉人因米貴而乞免捐亦萬不得已之舉究非揭竿可比當聚集之時各有籲請之意而無忿怒之情故稍示兵威卽可却退然人雖散而其謀食若依舊艱難則又安保其不死灰復燃乎且亂民之肇事也不過一鄉一邑之間卽遇荒年亦不過一鄉一邑多至一郡一省當時晉豫奇災未聞有肇事之處蓋所荒者晉豫而晉豫而外米未嘗加貴薪未嘗加貴也所荒之處亦得接濟故荒而不致有亂也去歲迄今米價之貴出於意料之外雖不無荒歉之處而究不若晉豫之甚卽各處協振亦不如晉豫之多而何以各處米糧之缺米價之貴如出一轍曰各處去歲雖未歉收而所收之數不過對折兼之奸民貪利販運出洋以致驟然短少東移西補終屬不敷所以各處鄉民缺食無異飢荒而藉端肇事亦如出一轍浙江餘姚縣亦因求免土藥捐稅聚衆滋擾拆毁公局又以米糧昻貴無以爲生搶刼米店飛報到省撫憲調兵前往鎭撫而省中城廂上下徧貼匿名揭帖云將刼米店事爲廖中丞所聞飭府縣訪拿肇事之人府尊又出有賞格各處民窮乏食人心惶惶竟如銅山西崩洛鐘東應向者人皆以外侮爲慮而今則内憂較急於外侮民之爲亂也可以兵力加之乃因乏食而事搶刦致聚衆滋事雖不能不以兵力彈壓然究非作亂可比終須籌萬全之策僅治其標無益也說者謂近日各處滋事皆因捐稅起見幸皇上聖明諭停土藥房捐否則藉端滋事當更不可聞問曰民之藉口於捐固也然當粤匪肅清之後創設厘捐當時蹂躪之餘民之蓋藏已空不聞有抗拒擾亂之事可知此次各處之亂實因米貴乏食起見欲弭民亂須籌民食雖各處小平米價而市廛仍視爲具文若非認眞查辦而米價終不能平米價不平民情　不能靖前報紀查米述聞一節云滬上人烟稠密米之銷塲較大而價亦較貴雖經道縣禁米出口并示平米　無如囤積之戶不免居奇約計各棧所貯尙有十餘萬石聞奎中丞與劉峴帥商派委員來滬專查　等米棧存米究有若干照金陵章程减價平糶　意非但上海宜清查底數卽各縣亦宜一律清查不准囤戶居奇苟能澈底查究　價當可略平且清查之後販運出口者亦易於稽核米價一平民心自靖若僅一紙文告終歸無濟而各處之因乏食而滋事者恐尙未有艾也無事之時以空言慰之有事之時以兵力加之而謂民心能安乎民力能抒乎惟官塲之事一舉一動本欲便民而反致擾民者比比皆是是在當軸者之善爲籌之可也 
[諭旨恭錄]  
　　四月十七日奉上諭前因京師雨澤稀少曾申　禱近日以來雖經得有微雨尙未渥沛廿　允宜再申祈禱於本月十九日朕仍親詣大高殿拈香時應宫著派貝勒載濂昭顯廟著派貝勒載潤宣仁　著派貝子溥倫凝和廟著派輔國公載瀾於是日分詣拈香欽此○十八日奉上諭昨日道旁叩閽之蒙古牧丁艾有喜達拉著交刑部嚴行審訊照例辦理欽此○十九日太常寺題五月初三日夏至大祀地於方澤視牲看牲奉旨遣載勛視牲許應騤看牲欽此又題五月十三日致祭關聖帝君廟奉旨遣訥　赫行禮後殿遣貴昌行禮欽此 
[本館接奉電音]  
　　昨日午後京師飛電傳來上諭二道敬謹譯登○四月二十三日奉上諭數年以來中外臣工講求時務多主變法自强邇者詔書數下如開特科裁冗兵攺武科制度立大學堂皆經一再審定籌之至熟妥議施行惟是風氣尙未大開論說莫衷一是或泥於老成憂國以爲舊章必應墨守新法必當擯除衆喙嘵嘵空言無補試問時局如此國勢如此若仍以不練之兵有限之餉士無實學工無良師强弱相形貧富懸絶豈眞能制梃以撻堅甲利兵乎朕維國是不定號令不行極　流弊必至門戶紛爭互相水火徒蹈宋明積習於國政臺無裨益卽以中國大經太法而論五帝三王不相沿襲譬之冬裘夏葛勢不兩存用特明白宣示中外大小諸臣自王公以及士庶各宜努力向上發憤爲雄以聖賢義理之學植其根本又須博采各學之切於時務者實力講求以救空疏迂謬之弊專心致志精益求精毋徒襲其皮毛毋競騰其口說務求化無用爲有用以成通經濟變之才京師大學堂爲各行省之倡尤應首先學習著軍機大臣總理各國事務王大臣會同安速議奏所有翰林院編檢各部院司員候補候選道府知縣以下官大員子弟八旗世職各武職後裔其願入學堂者均准入學肄習以期人材輩出共濟時艱不得敷衍因循徇私援引致負朝廷諄諄告誡之至意將此通諭知之欽此同日奉上諭方今各國交通使才爲當務之急著各直省督撫亟舉平日所知品學端正通達時務不染習氣者無論官職大小酌保數員交總理各國事務衙門考騐帶領引見以備朝廷任使欽此 
[奏請闢界]  
　　天津采訪友人云法人旣賃廣州灣爲泊船之所英人以其逼近香港恐於商務有妨禀由駐京使臣商諸總理各國事務衙門請將香港對面之九龍闢爲租界總署已於本月十五日奏請諭旨施行矣 
[工師勘地]  
　　金陵訪事友來函云月之二十一日有英國工師二人由鎭江來省晉謁南洋大臣禀稱現擬創 
 
 
] 

Page 2

 
 
辦鎭寗鐵路自蘇　　鎭之鐵路起接至金陵省城通濟門外馬路峴帥以此事久有成說當卽允准兩工師遂暫住省垣旅邸聞日内　當會同地方官履勘以便尅日購地興工 
[軍卽赴防]  
　　松江采訪友人云江南提督李壽亭軍門因時事多艱不遑暇逸諸事粗畢後卽定期本月二十四日赴江陰防次大約秋後始回轅所有提署一應公事咨明督撫著中軍張華園叅戎代拆代行 
[嚴密防維]  
　　鎭江訪事友來函云自沙市亂民滋事後常鎭通海道署連接兩江督憲來電飭令加意防範保護遠人長久山觀察卽飭各防營嚴密梭巡日前復面謁長江水師提督黄芍巖宫保統領新湘各營陳宇山軍門籌商一切宫保遂派江勝軍前營陳總戎亮煦督軍移駐城中鎭西倉以資彈壓並派京口汛倪千總親帶砲船多艘專在江口七濠瓜洲鮎魚套等處巡查江面一至黄昏後不准划船渡江軍門亦派新湘前營李副戎懋祺帶隊會同周都戎德標稽查江岸一帶觀察復商諸叅將鄭藎臣叅戎新兵前營吳養吾叅戎及陸協戎厚培各派弁勇在洋街晝夜巡邏并面諭保甲局洋務局洋務巡查各委員稽查城廂内外大小烟館客棧以絶奸宄倘有匪徒佈散謠言立卽拘案盡法懲治經此愼重防維想不逞之徒無從托足矣 
[甌東民變餘聞]  
　　温州訪事友來函云英國兵某輪船於本月十九日進口蓋因接得温州民變罷市電音故特來保護商族也聞之彼中人謂大約下椗一禮拜卽展輪而去目下地方官雖巳開倉平糶而中等手藝之戶仍無利益可沾各米行每升貴至大錢四十八文尙不能一律乾潔米色稍勝者每洋一元祇糴二斗哀鴻遍野憔悴可憐至毁署各犯現奉王太守嚴密查拿巳將肇事之朱源和張森茂等帶案押候訊供詳辦矣 
[觀察赴甌]  
　　温州訪事友來　云浙江候補道時蓮山觀察慶萊現奉省憲委查温州民變情形本月十七日率同候補縣金墨臣大令陳次耕大令香曄葉　霓大令昭　乘招商局普濟輪船來甌查勘一切甌郡文武員弁均飛輿出城在招商局馬頭呈遞手版觀察小憇官廳卽偕隨員入城永嘉縣秦大令飭辦差丁役假謝池巷周姓花園爲觀察行臺三大令則另寓東陽春客邸連日提集朱源和張森茂及續獲之各犯詳細研訊 
[米價又昻]  
　　金陵訪事人云自春徂夏米價昻貴異常經江寗府劉嘉樹太守禀奉督藩兩憲檄飭江西督銷局並委員分赴句容溧水高湻六合等處購辦食米運回接濟又出示平價禁止把持省垣　價因之稍貶不意邇日又復翔貴蓋以鄉村四月絶少閒人無有以米榖入城求售者外江米船又不見至江西採辦之米頭批雖於二十日運到然尙未開倉也 
[領事抵鎭]  
　　鎭江訪事友來函云鎭江英領事來愛璞君因病逝世後由駐京英使檄飭德爲門君前來接替本月十九日乘江寛輪船駛抵京口舍舟登岸詣英領事署履新二十日午後赴文武各衙門拜客至道署時長觀察迎入花廳茗談片刻二十二日觀察排導詣領事署答拜藉以聨中西輯睦之情也 
[操槍肇禍]  
　　天津采訪友人云北洋武備學堂肄業各生例於每日晨昏赴操塲演習槍陣兩次然惟高擎作勢而已打響則另有日期本月中旬某日教習傳令響操二班學生樊寳先列在頭班學生劉煥然之前甫成排尙未扳機發響劉忽悞觸機括彈丸飛出中樊腰膂仆地而殂劉樊向稱莫逆交至此痛不欲生幾以身殉總辦以其無心悞事未遽加以罪名惟令自總辦以至學生曁中西教習諸君量力書捐集成數百金俾得從豐　殮另由堂中每月給銀三兩俾家屬具領爲養贍資出殯時全堂學生擎槍列隊以送死者有知亦可無憾巳 
[雲津火警]  
　　天津采訪友人云本月十七日之夜東門内道署西首蕭姓糞廠熬煎桐油火烈具舉延汲房屋立時焚去十餘椽十八日紫竹林法租界重興木廠爇火烘木板致肇飛災公益水會中人聞警之餘立卽馳往灌救捕頭亦率通班巡捕襄助爲理祇焚去木棧一所未經殃及比隣十九日租界中某客棧忽又喧傳火起幸未燃及棟宇而絮花萍梗已皆驚駭欲狂矣 
[白門火警]  
　　金陵訪事人云海棠開盡柳絮飛殘日長如小年正是困人天氣二十一日午膳甫罷天氣鬱蒸居人手倦抛書無不借黑甜鄉以消永晷正酣夢間不知身之爲莊周爲蝴蝶忽警鉦亂鳴遽然驚醒急出門詢之知五株松某姓家失火幸封家姨未嘗助虐經人澆灌祝融氏卽掩旗息鼓而還僅燬去瓦屋一椽 
[琴川火警]  
　　客有自常熟至蘇州者語諸本館訪事友曰本月十四夜半時常熟大東門外王姓米行某姓學徒起身如厠悞將火油燈潑翻致兆焚如之禍霎時間烈焰狂飛不可遏抑雖經各水龍齊集灌救無奈封姨助虐吳回氏遂大肆淫威拉朽摧枯其勢莫敵竟將米行房屋二十餘間悉數付之一炬行中有白米一千餘石黃豆二千餘擔亦均變爲灰燼中有米三百石係丁姓所寄緣丁姓家於上月間被本地飢民聚衆搶刦米千餘石事後深恐再蹈前轍故將餘米寄於王姓米行不料未及匝月遽遭火刼是殆天意使然耶 
[電查匪類]  
　　昨聞南洋大臣劉峴帥有密電至甲略謂上月十九日沙市亂民滋事後疉據各國領事電稱日内聞得長江一帶俱有匪徒濳謀蠢動云云特飭上海縣查明境内有無匪徒迅速禀報俾得妥籌防範亦不可倉皇激變爲要黃大令奉電之下卽遵照查訪以期先事預防 
[飭查留]  
　　日昨上海縣署接奉江蘇臬司吳廣涵廉訪札文内開前解秋審人犯業已發回監禁該犯等如有親老丁單及孀母守節者飭卽查實聲叙明確詳報以憑核辦留養此係查辦留養大典不可疎忽以副朝廷體念子民之至意等因縣主黃愛棠大令大約卽須遵照查明禀覆矣 
[遊戎謁客]  
　　昨日午前十一點鐘時督標奇兵營管帶鄒遊戎燮祥撫標滬軍營管帶龍遊戎鎭國偕帮帶劉遊戎開斌乘輿至上海縣拜會黄大令大令延入花廳互談馬路工程事宜約歴一點鐘時始辭别 
[巨梟已獲]  
　　巨梟施老窩子匿迹天津經蘇撫憲懸賞緝拿在彼擒獲昨晚由招商局新裕輪船押解來滬抵埠時有兵勇數名上船護衛想須押解進城然後解省治罪也 
[拘獲凶犯]  
　　前者浦東鄉人秦阿狗被縣捕夥役痴子勝千卽范勝千疑竊私刑刃傷斃命報經縣主黃愛棠大令騐屍後飭捕拘到帮兇人兩名迭次研訊不肯承認大令責令捕頭柴樛勒限緝獲正兇柴捕奉諭後四處密拿昨在川沙廳境將正兇緝獲禀解到縣大令飭役小心看守靜候帶案訊供 
[幾釀械門]  ^P　　楊樹浦怡和紡紗廠小工頭目蔣裕慶與小工程根桃以錢債細故結成不解之仇日昨各聚黨羽四五百人蜂擁至引翔港鎭聲勢洶洶意圖械鬥各店鋪見而大驚相率閉門幾致罷市幸洋涇鎭圖董潘某聞信前往協同地保竭力排解始各分散 
[求免騐屍]  
　　本城七鋪蘇州媽媽之女前日與比鄰郭某以細故口角至次日忽爾身故其母以被郭毆傷致死報縣求騐黃大令正在查核間女母又投案禀稱刻由親鄰苦勸知女兒實係因病身死敢求免騐銷案大令准之 
 
 

Page 3

 
 
[賭棍宜懲]  
　　河南某邑人彭心田牌九司務之流亞也邇者私來滬上匿蹟法界某小客棧以局賭騙取吕鳳雙寳銀鵰翎扇及洋銀六十餘圓逃至英界吕漸悟其計設法尋見扭住紛爭包探顧阿六見之拘送捕房捕頭令解送公廨吕投案訴稱小的悞入其局致被騙去寳銀兩錠鵰翎扇六柄洋銀六十餘圓叩求追繳彭供稱小的騙得吕之銀物現已用罄祗乞施恩襄理讞政之鄭瀚生大令判令笞責二百板枷號兩月以示之儆 
[騙子宜懲]  
　　包探秦少卿解倪悅林卽倪少坡至英界公堂禀稱此人借居寳善街某小客棧與逃逸在外之劉鴻文串通僞稱賓主揚言劉現奉盛大人委辦理鐵路事宜同棧人馮桂壽聞之卽浼爲推薦劉稱我當薦爾當工頭馮信以爲眞與之訂立合同並饋以番佛四十尊旋卽至崇　招集工人百餘名滿擬卽日赴工次詎料到時劉已避匿倪則託稱患病後察知被騙　報捕房捕頭令小的拘拿請究馮訴稱此人與小的同棧　稱劉委員所延文案薦小的往鐵路公司當工頭故小的招集工人百餘名今已來申如何遣散且小的尙被　去洋銀四十圓今由包探起出六圓其餘亦求追給倪供稱小的並不冐稱鐵路委員叩求明鑒襄理讞政之鄭瀚生大令判令發回捕房管押一年起案之洋銀給馮具領 
[續演戲術]  
　　英國術士加勒里福司連日搬演技術有目共賞無待贅言本擬卽日附法公司某輪船往印度獻技而滬上官紳士庶皆有依依不舍之情是以暫住數天仍在圓明園路戲園開演月白風清之夜尙其携朋共賞以永良宵乎 
[儀門又倒]  
　　前晚英界公廨讞員張賡三直刺因公出外旋乘馬車回署爲時過晚執鞭者睡眼朦朧行至儀門砉然一聲將儀門撞倒直刺大受驚恐至昨晨卽雇匠興修 
[控緝私逃]  
　　乾昌仁新衣店向設於法界老北門大街本年正月遷至公館馬路店主朱榮森原籍寍波本月二十二日之晚忽盡室偕行翌日店門不啓各債戶紛紛齊集投報捕房捕頭飭包探咨照房主啓門而入查點之下僅存布衣數十件及生材等物虧欠各戶約四千餘金因具禀公堂請爲嚴緝 
[機工斷指]  
　　前日滬北老公茂紡紗廠機器小工陳阿銀正在工作偶一不愼被機器碾去手指二枚痛極踣地同人見而大駭急舁送同仁醫院求治醫生謂須閱二禮拜方愈然恐不免殘廢矣 
[上海縣署瑣案]  
　　前者郭李氏引誘何陸氏轉嫁祝錫寳爲妻旋由何陸氏之姘夫陸勝勝冒稱舅翁向祝滋詐經圓通寺巡防局一倂移送上海縣李二尹訊得供詞各執押候覆訊在案前晚又提集人証研訊先傳何陸氏至案諭以此案現已澈底訪明從速實供尙可寬宥何陸氏供稱實因家貧難度與陸勝勝姘識後小婦人不願故央郭李氏爲媒轉嫁祝錫寳被陸尋見爭吵扭控到局陸囑令認伊舅翁小婦人一時受愚今願跟本夫何桂全回家郭李氏供何陸氏所供是實陸勝勝仍執前詞稱陸氏是外甥媳祝錫寳供由郭氏爲媒言陸氏是孀婦囑小的娶以妻付洋五元次日卽有陸勝勝尋來訛詐二尹傳訊本夫何桂全供因衆鄰呼陸爲母舅小的隨衆稱呼實非親戚二尹判曰陸勝勝姦佔婦女尙敢冐親圖詐殊爲可惡重責二百五十板枷號一月發圓通寺示衆郭李氏掌頰六十下繳洋五元何陸氏掌頰四十下何桂全縱妻犯姦且揑稱母舅扶同朦混亦掌頰二十下領妻回家管束祝錫寳叱退○江海關道憲蔡觀察發交冒充江海北關巡丁向人滋詐之鍾玉堂一名到縣經李二尹提訊鍾供原籍寗波向在關上查　漏稅本月初七日招商局新濟輪船裝有漏稅之香烟等貨報知洋人反疑小的索賄致被送究二尹判責二百板枷號一月發小東門示衆○前者壽昌莊夥邱岳控蔣璧人代陳渭堂擔保借銀九百兩當經李二尹提將至案諭令交陳訊追兹陳渭堂巳經到案邱亦投案求追李二尹升座復訊陳供前開　貨店用人不當致欠莊欵後卽倒閉叩求减折措繳蔣供陳係小的之母舅今巳　案務求施恩交保出外帮同理明禀銷二尹准如所請交人保出限一月内繳銀如延嚴比　前者蔣洪泉偕　妻顧氏投縣喊控流氓趙阿虎向伊子苗牛借洋不遂持刀刺傷顧氏等情李二尹騐傷屬實諭候差提趙阿虎及伊兄趙耕和訊究現二趙均巳提到前日李二尹提訊蔣供妻傷尙未醫痊此事係趙阿虎一人所爲耕和並不在塲趙阿虎供在某紡紗廠做工同事福生被蔣苗生唆弄停歇囑小的向苗生理論不敢行兇二尹謂顧氏傷已騐明何得狡賴喝責二百下收押攺過局半年耕和無干省釋 
[馬路善後局瑣案]  
　　南市　家馬頭北首東來衣莊執事人日前使學徒某甲將包一個内儲綢衣十一件携往滬北四馬路東來分店内情人織補行至竹行馬頭突被流氓十餘人將甲推仆於地攫取衣包而去未幾有掮木之江北小工兪阿三洪保餘二人在竹行馬頭浦畔拾得衣包正欲携之而返爲某號巡街捕所見以期形跡可疑向之盤詰旋卽解至馬路善後局請究前日經會辦委員孫星垣直刺傳令十六鋪汛捕陳金到案升座提訊兪洪同供小的等在某木行代掮木料是日見木排縫中遺有衣包拾起檢視内均單夾綢衣嗣由巡捕見之解送至案叩請明察直刺謂爾可知衣包係何人存放答稱不知旋由東來衣莊執事人張桂堂投案申訴是日被攫情由直刺乃命將衣包解開令其辨認據稱缺少洋灰色紗衫及生絲褲三件直刺命將起案之衣先行具領餘俟限捕緝獲搶取之人再行比究○寗波府屬某邑人張阿四不知作何生業衣衫藍縷潦倒不堪前日在南市　馬路太平馬頭東張西望旋溷入電燈局意圖行竊被局中司事人查見指交某號巡街捕解至馬路善後局會辦委員孫星垣直刺提案研訊張供由寗波至滬甫及數日人地生疏無處覓食不得已闖至電燈局意欲拾取煤屑售賣得錢以餬其口直刺以圖竊未成姑從寬宥判責一百板驅逐出境 
[英界晚堂瑣案]  
　　前者信和洋行主控陳根心欠銀三百兩讞員張賡三直刺訊鞫押追日久挺押不理前晚直刺倩襄讞委員鄭瀚生大　提比陳供稱職員原籍浙江寍波府屬鎭海縣前曾在臺灣某營當繙譯委員去年來滬偕友合充買辦虧銀三百兩今願繳一百五十兩求恩交保措繳大令諭令還押俟原告到案再行　奪○戴公館主送車夫周金生至案函開周藉端吵閙請爲究辦前晚大令命提研訊周供稱小的係江北某邑人去年由友薦至戴老爺公館當車夫言定每月工貲洋銀四圓至今十閱月應得四十圓曾陸續支取二十三圓尙少十七圓屢索罔應因卽告辭厥後索之再三仍不肯付反被扭送案下其實小的並無嗨訕事情大令諭令以後不准再向公館滋擾 
[法界捕房瑣案]  
　　昨日禮拜一午後讞員鄭大令駕蒞捕房命提竊取太古棧房藥料之張阿生至案略訊　言飭　枷七日發碼頭示衆期滿責釋○朱定奎在外國墳山圖竊未成經巡捕拘案大令飭笞責二百板○申阿美竊取袈裟香爐等物爲包探拘獲解經大令訊供飭笞責一百板○木匠學徒張洪叙竊取作塲内斧二柄押錢使用爲包探拘獲解經大令訊供著笞責一百板○吳新有在江天輪船竊取鋪蓋當塲拿獲解經大令訊供飭笞責一百板○小偷兒陸阿弟在泰源輪船竊取煤屑經船主函送捕房解奉大令訊供著笞責一百板押回浦東不准逗留○王兪氏前控陳阿珠欠會洋九十九元經大令迭次研訊著邀會總楊二寳到案昨日飭傳原被告復訊王兪氏投案訴稱交過會洋一百三十三元收回三十四元陳有意圖吞求賜追給陳矢口不承大令謂楊二寳前已供明所有會洋一百元爾並未交付陳供王兪氏尙欠小婦人洋一百元是以未還大令　　據何在况簿上載明會外往來不准劃抵限二日内將洋九十九元繳案陳抗不遵斷大令著押候復核旋由四圖副保三寳偕楊二寳投案供稱此事由小的勸過每月拔洋十元王兪氏不允以致涉訟楊二寳供去年小婦人收會餘洋一百元對面劃訖並未交 
 
 

Page 4

 
 
還大令限三十個月交清○昨日午後二點鐘時有野雞馬車在馬路馳驟有違工部局定章巡街西捕拘入捕房捕頭命解案請示大令判罰洋三元 
[並未設報]  
　　三月二十七日本報附張曾登江漢關稅務司穆君和德欲設江漢采風報館一事昨接穆君來函云關中公事紛仍安有暇晷撰述新聞貴報所言實未的確然則本館采訪友人所述現已在漢口蘆席街租就高大房屋部署一切等詞似乎盡屬子虚烏有矣殊可異也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[提轅紀事]  
　　松江采訪友人云郡城東南隅　　　延局　李光祖等具禀提轅稱經　不　懇准照案　　本月二十日李壽亭軍門牌示云查壽嗣雙延局經李前軍門倡辦係屬美　旣歴任捐廉有案本軍門自應仿照每年捐洋一百元以助　仰該董等務須認眞辦理核實報銷是所厚望特示○前者李　亭軍門牌示定期本月二十二日考拔各汛缺　日　　　　　演武廳中軍張華園叅戎率領五營將備排班參調平望等營員弁則以次掛刀謁見隨由　戎呈送各營所挑應考兵弁清册軍細心校閱下令開考惟聞鼓聲鏜鏜然角聲烏烏然自朝至於日中昃始竣事而回隨牌示云照得留署提中營小涇汛外　　口後營嘉定城汛外委林得龍因案斥革遺缺本軍門考得提前營額外鍾金聲後營馬兵殷　彬均各馬步全中洋槍有準　以　其新拔外委鍾金聲留松差遺緩飭赴任所有提中管小涇汛外委並提後營嘉定城汛外委署缺應各仍以楊金鳳劉安邦照　署又提後營太倉城汛外委弁缺考得提中營額外沈超文馬兵沈瑞祥均各弓馬優嫻洋槍中的堪以遞拔又城守營東南　外弁缺考得城守營額外張駿發馬兵張忠藩均各箭射全中洋槍合式堪以遞拔其平望簡村汛額外弁缺考得提左營馬兵　　槍箭有準堪以拔補除給委分别飭遵外仰卽遵照毋違特示旋又牌示云照得本日考缺案内考得左營額外王寅亮　　營　沈國樑儘先外委郭永昇均各年壯技純洋槍合式應准外委記名其提中營馬兵尹鴻章考得該兵弓馬優嫻洋槍有準　行　遇有額外缺出卽行提前拔補以示槳勵又考得城守營馬兵金得祿平望營馬兵曹兆榮劉榮慶均各技藝較優以額外紀名至望營馬兵彭允亮係屬失儀本應隆馬姑念洋槍全中從寛免降除分别注册外仰卽遵照毋違特示○二十三日復牌示云照得山營左哨千總周廷桂據耆民陳姓禀控應將該弁先行撤任查辦所遺千總弁缺亟應委弁接署本軍門查有松江城守營左哨可東南汛把總楊學林操防熟悉辦事認眞堪以升署遞遣把總弁缺又查有提標儘先把總丁紹濱年壯差勤營　明白堪　　除分别給委外仰卽遵照毋違特示○軍門考騐各汛弁已畢　　傳諭謂本屆初次考缺仍沿曩例以弓箭爲主洋槍爲　下　反是而尤需勤習一馬三槍自千把以迄兵丁皆須習學勿稍懈怠致辜本軍門整頓營伍之意而自悞功名標下各員弁咸　　退○二十日軍門拜發慶賀表章後合標各員循例行堂參禮旋傳諭親赴正副兩營點名各官弁遂紛赴兩營伺候統帶帮帶　均在營門外跪迎軍門呼殿而來旣升坐一一按册唱點洎回轅傳諭正營汰去老弱二十九名副營汰去三十三名此外有年力壯而癖染烟霞者或限一月或限二月戒除再行騐看 
[籌還銀欵]  
　　羊城訪事友來函云粤省昭信股票經鹽務中人認繳四十萬兩下河運館分繳二十萬兩其銀由運　先墊出然後由各埠商陸續分繳前月各商在鹽務公所會議籌還此項銀兩擬各堂每購鹽一包抽銀三分另加紋水銀三　公所筆銀二毫作爲下河運館籌還庫項之欵至各埠商之借於票號者無容加紋水惟每包抽銀四分統計買鹽一包　銀七分三厘毫准於初一日起抽 
[上海巡局瑣案]  
　　松江府人沈阿海之妻張氏與髹工金小弟有染數年前誘之至滬設肆於租界中承製西式器皿　沈所偵獲惡其楊花水性商諸其母倩老嫗朱王氏及沈才葆等介紹賣與大東門外關橋南首盛春生爲室得價洋一百元金知屢至盛處滋擾本年三月間已被詐去洋銀二十元五角日前又向滋詐并僞稱張氏之夫赴城内保甲總巡局控被盛姦佔其　論遭毆局員戴子勱大令卽簽差協同十六鋪地甲將盛拘案研訊金供松江府人前在原籍娶張氏爲室現在上海當髮工被　妻子誘匿姦佔向論遭毆是以來案控告求恩嚴辦盛供浦東人設肆於南市大關左近因中饑乏人由沈才葆作伐出洋一百元張氏爲室由其夫沈阿海與張氏之母繕立契據爲憑呈請電鑒張氏供年三十有六曾嫁沈阿海去年轉嫁與盛前因在松江　時與金私識故被本夫賣去求鑒大令怒謂金曰爾在松　膽敢姦佔有夫婦女誘領至滬今被本夫賣去又敢向其後夫滋詐不來案朦訴實屬不法已極著拖下重責二百板枷號二月發十六鋪大關橋示衆候提集媒人再行覆審○張德勝扭朱以發　二三七鋪巡防局控稱朱高唱淫詞調戲妻子局員邵子怡二尹升堂研訊張供昨晚小的因事他出妻在門首小坐乘凉朱盤　左口唱淫詞意圖調戲後小的由姊夫彭子三告知其事是以扭送案下請爲嚴辦朱供小的向爲挑泥小工不敢以淫詞引誘婦女尹笑謂之曰本委素喜聽曲爾可一試其技如佳當有犒賞朱旣唱又爲忸怩情形二尹囅然命掌頰四百下復命鞭背五百下申一番具呈攺過切結傳其父領回管束限於半月内遷出境外如違提究不貸○小南門外向有巡船數艘在浦江一帶巡緝如有載花衣經過者須令照章報捐方可來滬銷售前日鄉人朱金福由浦東楊施橋雇舟載運花衣若干擔被謝張二巡丁駕巡船追半里許始扣住朱賄以洋銀四枚遂得釋去俄而朱駛至浦江大巡船上人徐阿東知之逼令加捐朱告以賄釋事而向謝張二人論謝張以徐同室操戈欲與爲難爰訴知花衣公所中董事某君立卽將謝張兩人一倂函送二十三七鋪巡防局中請究邵子怡尹研訊之下謝張供認得賄惟求恩宥二尹以其營私舞弊本當重究格外從寛令將役辭歇如在外招搖定當提案嚴辦 
[英界公堂瑣案]  
　　播喴洋行主控德昌等質鋪悞收行中所失餘喴牌銀殻表八十七枚昨晨捕頭令某包探將行中買紀小亭之侄明生解案德昌等質鋪夥同供稱此表實由買辦之姪來質故不疑其有他叩請追償質本明生供稱小的在播喴洋爲夥實因拮据不堪故私將表付質現在無力措償質本尙乞鑒原襄理獻政之鄭瀚生大令判令押繳以三個月爲限到期再行辦各質鋪夥同稱爲期太遠且伊叔冨有資財求大老爺飭繳大令遂攺限一月繳銀○三百二十二號華捕解歹人陳少泉至案稱昨日午前此人在北海路强拔李阿金頭上銀挖耳簪一枝經小的追獲帶入捕房捕頭令送請究辦阿金訴稱小婦人在某處役被攫銀簪今已由捕弔出求准領回陳供稱小的流落此間以致犯事求大老爺恩賜從寬大令判令笞責天是板枷號一禮拜洋人塵士杜泊林扭馬夫張阿東至案訴稱此人駕車而出將馬亂鞭爲特送入捕房捕頭令解案請究張供稱小的實是　　叩恩典大令判罰洋銀十圓撥充某醫院經費○包探費阿銀解前曾遞籍之流氓張阿岳至案張供稱小的係浙江寗波府　　　向當馬夫大令判令笞責一百板再行遞解○包探趙銀河解賊犯陳芝福至案協泰成烟館主某甲投案訴稱被竊烟槍叩　　給領陳供稱小的無貲餬口致竊烟槍大令判令笞責一百板管押三月 
[美界捕房紀事]  
　　本邑人陸紀成家住虹口穿虹浜前因將穢物傾倒路旁被巡街捕拘解公堂究辦邇者故態復明爲界公廨讞員張賡三直刺訪悉昨日飭差役金恒至捕房請派包探協拿藍捕頭立傳包探胡瑞龍同往將陸拘獲交來差帶回公訊辦○昨日午後漢璧禮路及百老匯路均有貧病交加倒地將斃之乞兒一名經四百十四四百　六兩號華捕雇車載送捕房頭飭送公堂請　員安揷○鄉人某甲不知所操何業前日行至北河南路寳順里口忽染急症倒臥於地四百五十一號華捕之詢問居址已不能言逾時溘逝捕卽回報捕房捕頭命三圖地保周老關前往查明屍屬備棺盛殮 
 
 

Page 10

 
 
[報]  
　　代建昌縣　官濬署新喩縣李克鑅俱制事清理交代回王濟中委辦吳　分銷局縣丞凌剛接管寳昌局内巡宋順禧兪　　　　　　　　　　　　　都催减平回夏濟安贛解關票根來省知縣魏碩輔由長江催運回又禀知聞訃丁生母憂新城極高司陳世標由宜春催屯糧回安福縣丞李　　　　　　　　守備黎明　　北賑捐奬加都司銜宜春新選安仁訓導黄拱辰蓮花廳捐納分發選用敎諭金海鳳俱禀謝考領憑騐看縣丞孫世忠由宜黄催减平回指分從九　　榖繳照府經楊　從九嚴宜煥臨江俸滿府經陳耀奎浮梁俸滿典史李家杰龍泉指分廣東從九張明儀俱禀見騐看九江城守武舉郭樹森領餉回營定南廳同知董允斌卸事清理交代回章乃止由　山公幹回王萬　邵循名俱輪委厘差一次指分從九陳樹澤繳照魏碩輔回籍守制南昌訓導徐運錦由京會試回署都昌典史陳紹棠往湖口催地丁調補萬　縣麻　　部　淮應飭赴任黄啓麟由興國提案回府經厦濟安鹽捐案内捐過知縣班　嘉麟給予優差一次典史朱麟委往萬年辦保甲武寗縣丞葉汝錕解秋審人犯回署鄱陽石門司劉督芳禀赴任署上猶縣丞劉仲欽禀謝委廬陵縣丞陳廷憲禀謝飭知 
[上海陳家木橋電報總局内籌賑公所經收徐海義賑第十次清單]  
　　修省堂虞還愿洋五元彭菊亭夫人壽分移助洋十七元又三元弇山有心無力子遷居　席費移助洋廿元如臯電局王辰生洋十元松江沈洽記經募張濟民張善民張富民張安民同助洋廿元陳應均還愿洋十元松蔭主人爲次孫病愈還愿洋廿元臨清州吳紫繭　　臨　州知州王壽明臨平銀一百兩德州電局傅昌侣臨平銀七兩永錫堂京錢十千文厚德堂京錢十千文志德堂京錢十千文李筱圃京錢六千文修　堂京錢十千文周紹文京錢十千文註禮堂京錢六千文胡允甫京錢十千文公鹽店京錢三十千文張立山京錢十千文棉力子京錢十千文容安堂京錢四千文養和堂京錢三千文星聚堂京　三十文鳴鶴堂京錢三千文桂山堂京　三千文三多堂京錢三千文臨清州右堂郝京錢四千文冀慶安京錢十千文寳興號京錢一千文復源公京錢一千文恆德祥京錢一千文蔚　當店京錢三十千文無名氏臨平銀一兩二錢以上原合來規元一百九十五兩三錢三分二厘兪希亭洋五元元泰錢莊洋三元○以上共收規元一百九十五兩三錢三分二厘英洋一百十三元正 
[邗江官報]  
　　四月十二日新鹽捕營都司劉都戎玉泉禀知任事○十三日陸鹺尹恆謙由省公幹回何鹺尉如棣委淮北聽差○十四日軍廳周司馬公幹到揚　　　必彬從十二圩來○十五日運憲公座掣籖同日許鹺尹調元姚鹺尹晉騭沈鹺尉遵鑑朱鹺尉景頤等十五員均傳考○十六日戈分轉乃肅辭回淮北差次凌鹺尹沆辭回十　圩○十七日署泰分司李仲謙分轉禀辭回署○十八日板浦塲陳鹺尹啓動辭赴新任○十九日永豐壩任分轉文瀾公幹到揚○二十日鹽捕營都司劉都戎玉泉赴省公　分發巡檢　鹺尉允誠順天人禀知到淮 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年四月十四日京報全錄]  
　　宫門抄○諭旨三道錄前○疆撫饒奏爲揀員請旨　放　　各員缺摺○吳撫奎奏世職刁猾請旨革職片○滇撫裕奏爲請免新興州屬被旱成災田糧摺○越撫廖奏爲辦理海運漕糧九爲出力各員懇請奬叙摺○贛撫德奏爲劃解雲南銅本片○閩督邊奏更換水師管帶片○大臣文奏開復同知處分片○浙撫廖奏委員代理　道片○四月十四日吏部翰林院正黄旗值日無引見○鄭王等由東陵回京請安○慶王等謝署缺恩○溥頲由東陵回京請安○榮中堂假滿請安○鄭王彭壽各請假五日○文琳請假十日○色楞額續假十日○值年旗奏派稽察七倉派出裕德浦良○提督衙門奏拿獲偷竊陳設賊犯劉小柱等七名請交刑部○召見軍機○○甘肅新疆巡撫臣饒應祺跪奏爲揀員請旨簡放古城滿營佐領防禦驍騎校各缺恭摺仰祈聖鑒事竊正黄旗古城滿營正黄正紅旗佐領文裕並該旗驍騎校景文上年先後病故遺缺均經臣隨時奏明另行揀員請補奉旨允准欽遵轉行在案兹據古城城守尉克　額在於應升曁儘先人員内逐加考騐擬具正　並　清册呈　奏補前來臣覆加揀選所有滿管正黄正紅旗佐領文裕遺缺應以花翎儘先坐補佐領現署該旗佐領鑲紅鑲藍旗防禦鳳琳擬正以該旗防禦多印擬陪遞遺鑲紅鑲藍旗防禦員缺應以雲騎尉現署該旗防禦忠賜擬正以五品頂戴左翼蒙古四旗　騎校喜奎擬陪其景文所遣正黈睚紅旗驍騎校員缺應以五品軍功鑲紅廂藍旗前鋒校現署該旗驍騎校成雲擬止以左翼蒙古四旗補用驍騎校年滿部筆帖式全象擬陪理合　具清單恭呈御覽仰懇天恩簡放佐領一員防禦一員驍騎校一員以實營伍其新補佐領遇便送部帶領引見以符定制除咨部外謹會同伊黎將軍臣長庚陜甘總督臣陶模恭摺且奏伏乞皇上聖鑒訓示謹奏奉硃批均著以擬正之員補授該部知道單倂發欽此○○奎俊片再武職人品不齊其歸標當差者經奴才疉飭管帶官嚴加考察兹查有候補守備期滿雲騎尉世職王文爵行事刁猾劣跡昭著現當整頓營伍之際未便稍事姑容據中軍叅將常福詳請奏叅前來相應請旨將候補守備期滿雲騎尉世職土文爵卽行革職以儆官邪除將該守備履歴咨部查照並飭將所遣世職查明另行呈請接　外謹會同兩江總督臣劉坤一附片陳明伏乞聖鑒訓示謹奏奉硃批著照所請兵部知道欽此○○頭品頂戴雲南巡撫奴才裕祥跪奏爲請免新興州屬被旱成災田糧以紓民困恭摺仰祈聖鑒事竊查上年新興州屬之後裕鄉中所屯等處亢旱成災業經前撫臣黃槐森將委勘賑撫情形馳陳在案兹據新興州知州黃壽徵會同委員補用知縣　　　將勘明被災田畝分别鄉村花戶姓名請免條糧銀數造册出結申由該管府道層遞加結詳經布政使湯壽銘糧儲道　奎核明會詳請奏前來奴才查核州屬共被旱成災田二十七頃三十七畞六分九厘應納秋糧米一百五石四升九合條公等銀一百七十六兩八錢四厘　係十分成災　仍照常徵收民力實有未逮合無仰懇天恩俯念民情瘠苦准將光緒二十三年分應徵前項銀米全數豁免以舒民困除册結分　　科查核外所有請免新興州屬被旱成災田糧緣由謹會同雲貴總督臣崧蕃恭摺具陳伏乞皇上聖鑒訓示謹奏奉硃批著照所請戶部知道欽此○○頭品頂戴浙江巡撫臣廖壽豐跪奏爲海運完竣查明尤爲出力官吏援案懇恩分别奬叙　　仰祈聖鑒事竊查新江省杭州嘉興湖州三府屬　糧攺由海運每屆事竣歴將辦理出力之委員書吏擇優請奬在案兹據督糧道鄭嵩齡會同布政使憚祖　查明光緒二十三年冬漕尤爲出力官員書吏詳請奏奬前來臣查光緒二十三年起運二十二年分漕米由海運津徑交通壩經糧道鄭　齡督　各局員悉心經理一律交兌完竣米數顆粒無虧米色悉皆乾潔辦理尙屬妥速此外在事各委員書吏或綜稽運務籌　精詳或派船騐兌晝夜辛勤或歴涉重洋備嘗艱苦不無懲勞足錄又杭州嘉興湖州三府地方各官經徵漕米首先全完似應一倂量予奬叙謹將辦理海運漕　九爲出力之官員書吏酌擬奬叙　具清單恭呈御覽合無仰懇天恩俯准一倂給奬以昭激勸除飭取各該員履歴造册咨部查核外理合恭摺陳請伏乞皇上聖鑒訓示謹奏奉硃批吏部議奏單倂發欽此○○德壽片再查准軍機大臣字寄光緒二十年三月十二日奉上諭戶部　遵撥銅本銀兩鼓鑄攸關現經戶部遵旨籌撥由江西省於二十二十一兩年應解部庫旗兵加餉項下每年各劃銀五萬兩著飭藩司務須分年迅速籌撥不准稍有帝欠欽此當經轉行欽遵嗣據藩司先後三次籌撥銀三萬兩由商號匯解交收均經臣奏咨在案兹據布政使翁　桂詳稱查旗兵加餉銀兩因歴年丁厘入不敷田並無現銀存儲而奉撥雲南銅本銀十萬兩係屬鼓鑄要需自應設法騰挪匯解今復奉部咨以　省辦銅　欵甚殷飭令迅速籌解清欵伏查江西司庫雖值奇絀之時亦當竭力設措兹於無可籌措之中挪湊厘金銀二萬兩作爲奉　二十二十一兩年旗兵加餉項下劃解雲南銅本第四次銀兩照案諭飭天順祥商號於二十四年閏三月初八日出具領狀赴庫請領妥速匯交督辦雲　　務臣唐炯查收濟用並查照舊案另行籌給匯費銀二百兩聲明下欠銀兩容俟隨後酌量司庫情形遵照前准部咨分年　解各等情詳請奏咨前來臣覆核無異除咨明戶部及督辦雲南礦務臣唐炯曁滇省督撫臣　照外所有籌解奉撥旗兵加餉項下劃解雲南銅本第　次銀兩交商匯兌緣由理合附片陳明伏乞聖鑒謹奏奉硃批戶部知道欽此○○邊寳泉片再各省防營更換管帶或移紥他處均　隨時　奏聞歴辦在案兹查福州船廠新造福安鎭彀輪船一號留閩差遣派委琛　輪船管駕官儘先外委周永庚兼管旋因該外委病故派委該船大副縣丞銜　生林秉誠接帶仍兼管福安新船又藝新輪船管駕官五品軍功　國棟閱歴較淺不甚得力卽派儘先外委袁春善接管凱宇内河水師營砲船管帶官叅將和祥燄委署福寗左營遊擊所遺差務攺委記名總兵李定勳接帶閩浙督標水師營叅將趙成　病故所　該營巡緝艦艇船五號委令接署斯篆本任水師提標中軍叅將劉萬鍾接帶又　字中旗靖前旗管帶官記名提督徐萬福委署灘州鎭筆所遺該兩旗弁勇儘先叅將劉萬鍾接帶旋卽委令兼帶文達字右旗弁勇管帶官補用總兵袁有傑委帶建威右旗練兵遞　差務委令候補副將張廣全接帶又長門砲勇管帶官補用都司柯金貴請假回籍攺委候選通判洪維　接管魁岐中補獅鼻　砲勇管帶官署閩安協副將李維　　卸　安協副將王復勝按收兼帶據福建善後局兼營務處司道具詳前來除咨部外謹附片陳明伏乞聖鑒謹奏奉硃批兵部知道欽此○○文海片再前者打箭　同知武文源人甚明白奴才委令會審德格之案及保護土司均能實心任事惟該員兹因禀報關外情形　　　成都將軍恭壽奏　奉旨交部議處現聞部議該員應得降留處分合無仰懇天恩俯念德格之案辦理就緒各邊　靜該員有管理土司之資尙　撫馭得宜不無微勞准將部議處分開復實出逾格鴻慈理合附片陳明伏乞聖鑒謹奏奉硃批著照所請吏部知道欽此○○　　聖片再據督糧道鄭嵩齡詳稱本屆海運糧米已據各州縣分批　運赴　陸續派裝商輪各船乘鳳放洋該道應卽馳　　通　　委　現定於閏三月初一日由省帶印起程先行赴滬查騐米色隨卽北上所有糧道衙門日行事件詳請奏委杭州府代印以專　成　　　上　　　漕白　並漕項錢題銷各册案一律蓋用杭州府印信等情前來臣復查無異除徼飭遵照外　合附片具陳伏乞聖鑒謹奏奉　抑　道丁欽此 
 
