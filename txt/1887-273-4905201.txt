# 1887 - 273 - 4905201

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將卽竣工現擬印　二十四史　九通　資治通鑑　五種紀事本末　東華錄　紙張則務取　白墨則悉用上等與石印之墨一　視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歎視同拱璧至每書價值自當格外從廉且俟陸續出書時再行酌定　書家如欲購求善本願少緩須臾必當有以報命也用特預為布知[  圖書集成印書局啓]  
[中西紀事出售] [  報代啓]  
　　是書為江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得中外為一家誠千古以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公同好　君其書分訂八本每部價洋六角本埠外埠概由申昌書畫室經理惟是所印無多諸君子先覩為快請就近速購可也 
[更正佩文韵府悮頁按股送告白] [  點時齋啓]  
　　本齋代晉記所印佩文韵府一書印成後查悉中尚有未盡善處本齋不肯含糊了事諱過悮人因卽詳登報章情願自備貲斧復加校勘指錄悮處更正重印此早經布告四方君子者也現竭數月之力逐句逐字詳細讎校計共得五十一頁○上平四頁○下平十二頁○上聲七頁○去聲十八頁○入聲十頁一律改印另釘一本隨書附送其原書業經取去者只須將十灰第一頁割下封寄長順晋號以為執照卽可向取從此盡善盡美較別本尤為精緻矣茲准於八月初十日竣工所望股友速問晋記取書無稍遲延幸甚此佈 
[小倉山房往還書札全集出售] [  點石齋主人代啓]  
　　袁簡齋先生天才橫溢為　國期詞章大家其尺　一種海內傳誦已久惜坊刻均非足本且不及同人投贈之作未免美猶有憾問潮舘主搜輯先生手札并將同時諸名人集中與先生往還諸作彚成一集一贈一答粲若列眉自小倉山房尺牘盛行未有珠聯璧合如此書之美備者釐為十八卷分訂二本價洋七角定於中秋日出書上海二洋經橋法大馬路文匯舘南畫錦里朱德生痧藥鋪寄售 
[穹甲快船詳說]  
　　自海軍創設以來諸事整頓百物具備第一日練水師第二日購輪船而尤要者莫如製造鐵中戰艦以備與敵人攻擊於洪洋巨　之中有所恃而不恐今自直隸之天津山東之烟臺蘇之上海浙之寍波閩之福州粵之廣州皆有輪舶往來馳駛用以緝私弭盜一旦海疆有事皆可出洋備禦用助戰攻然既有兵輪尤必有鐵甲以濟之蓋兵輪為輔而鐵甲為之主也我　國家先於德國鐵廠製造鐵甲嗣復於英國鐵廠定造穹甲快船光緒十有一年秋九月英國阿模士莊廠承造鋼板快船二艘十有三年夏四月告成一名致遠一名靖遠行駛甚速外視鋼甲如穹形故曰穹甲快船兵艦中有此誠可謂進戰之利器而操必勝之長技者矣船身通長二百六十七尺極寬處三十八尺極深處二十一尺前吃水十四尺後吃水十六尺壓水全重二千三百墩隨帶小輪艇長二十八尺者二隻格德艇一隻定紀艇一隻言格艇一隻洋員琅總兵威理抵英騐船時增舢板艇三隻皆繫於機器靈動自如船首上面設八寸徑後膛水力運動之機器砲二尊二寸鋼板遮護一座船尾上面設八寸徑後膛人力運動機器砲一尊鋼板遮護一座礮可直擊亦可橫擊備攻遠也兩旁設六寸徑後膛　二尊六磅彈急放礮八尊機器礮六尊前桅中桅各設開花彈具備攻近也又有魚雷四尾一由船首一由船尾二存艙內攻敵船也雙層底雙暗輪汽爐分四　各自為主　不　也艙位布置合宜什物電燈咸備其各種機器類皆最穩之式閉火門有五千五百匹馬力開火門有三千三百匹馬力試海一小時實行十有八咪又一咪十分之六合之中里凡六十一里有奇識　僉稱斯船為阿廠之傑搆物料之精工作之妙誠無以復加矣當船竣事之初入水試行吾國駐英欽憲劉芝田方伯特請英海部派員會同騐試一小時可行十有八咪又五三五五及一七六不等馬力自七千一百三十匹至七千二百匹不等機器靈捷異常英儲君聞之特攜其次子及水師官弁登船周覽果為大小同等之水師船冠因是立諭海部議飭阿廠仿式製造若前日德廠所造快　但能行十有五咪其速率先已不若此船則其他亦可推矣聞此船不日來華已由星使派員護送內渡同時來華者有四快船一水雷船膺斯任者余易齋比部也余君名思詒毗陵人素懷經濟大志詩文成一家　最留心于時事於西學洋務久已洞垣一方在都中聲名鵲起為諸當事所器　劉星使知其才特奏請為出使隨員丙戌春間隨使節而　征小住英京倫敦遍游鄰近各廠觀其製造專赴克魯伯砲廠　察工程經歴荷比法三國每至一處少作勾留今特會同營務處鄧叅將各員妥為照料沿途所經俱當酬應英埠之員復令齎送約章交於譯署恭呈　御覽星使諭以交船騐收後速回英署當差盖以余君長才肆應足資指臂之助也中歴七月十二日擇定起程由英之抱士默德海口放洋徑達尺十　脫海峽折而入地中海沿阿洲之北入新開河進紅海航印度洋經新嘉坡入七洲洋略泊香港然後上溯天津舟經各埠必當採買煤斤購置食物稍作停留之周旋此事所必然或恐船小浪大雖速率勝人不能過於馳駛大約過吳淞時當在重陽左右矣夫以水師稱雄於海外者英法兩國素稱巨擘歐洲諸　悉莫與京德國講求艦舶簡　海軍在近今十數年間耳若英則屹然三島峙於海中專恃鐵甲戰艦環列洋面以禦敵師名曰水砲臺其先聲奪人蓋可知矣製造艦舶之勝於他國有可操券而得者也今我國既設海軍一切事宜固當取法乎上然亦宜於各國之所長兼師並效此時已有鐵甲戰艦數艘然猶未足以之自恃也備於不虞有備無患古之善教也不備不虞不可　師武之善經也乘此晏然無事之秋力為整頓教習士卒演放鎗砲俾與艦舶相輔而行庶幾艦舶不同於虛設既有利器既有勝具必有良將精卒以支持其間然後能百戰而百克艦舶首貴乎有善於駕駛之人凡與敵戰於大洋之中衝波涉浪舵工能占上風者勝又與敵相持在能避砲兵凶器戰危事角鬥之時勝敗未能預操勝則銳進敗則疾避在能隨時應變轉移之際間不容髮况乎兩車相見鎗砲交轟火　蔽空烟霧眯目此時貴在有定志張弛在我操縱自如指揮眾船視我為進退聲東以擊西避實以擊　能使敵船入我　中而懾我之　聲戰舶既堅尤貴乎砲利司砲之人必精其選於艦舶震盪顛簸之餘施放仍能有準斯乃所以操　勝之權也穹甲快船誠足以雄鎮海疆備禦海防斷不可少一俟其來華之日淞濵有志之士盍往　乎欣喜之餘不禁　筆而為之說 
 
 

Page 2

 
 
[諭旨恭錄] ○八月十三日奉　旨捐納分發江蘇試用道李長福保舉分發山西補用知府陳澤霖保舉分發甘肅補用知府蔣本艾捐納分發浙江補用知府　志枬捐納分發江西試用知府胡榮琳截取分發廣西補用同知　煇截取分發四川補用直　州知州　壽衡　舉分發江西補用知州洪錢生捐納分發浙江試用通判金遵祖前江蘇興化縣知縣服滿分發原省補用夏輔咸捐納分發安徽　用知縣沈齊献捐納分發四川試用知縣楊子文捐納分發山東試用知縣張鴻憲教習　發直　試用知縣馬良駿前廣東界塲鹽大使服滿分發原省補用錢嵩齡捐納分發兩浙試用鹽大使黃元爕捐納分發廣東試用鹽大使房映辰俱照例發往廣西候補道楊廷　山東補用知府康奉藹直　候補知縣葉人鏡俱照例用慶秀　交軍機處記名以道府用李其滋着回任准其卓　　一級仍註册候　吏部筆帖式員缺　存裕補授欽　○十四日奉　上諭前任雲貴總督劉長佑持躬　謹辦事老成由　　生效力戎　剿辦廣西江西湖南湖北安徽等省賊匪迭　戰功荐　監司旋　疆寄歴任兩廣直　雲貴總督於地方事宜盡心籌辦克稱　職　因患病准其開缺回籍調理兹聞溘逝軫惜殊深劉　佑着加恩　總督例　卹任內一切處分悉予開復應得卹典該衙門察例具奏該故　有無子嗣着卞寶第查明具奏候旨施恩用示篤念藎臣至意欽此○十六日奉　上諭熱河正總管毓秀着留京當差欽此 
[汽球大觀] ○汽球為行軍要需前經武備學堂從外洋　置兩具並由堂中華若汀太守仿造較小者試放情形均經列報其兩具中仍有大小之別小者圓徑二十餘丈高矮　是外籠線絡如方勝形旁置兩　器一陶鐵屑一注强水十八日試放二號汽球一具是日星期偶暇趨作壁上觀時祗十點餘鐘中西人士奏手不遑　之注汽已思過半四週張掛　旗並各旗幟十二面恐被罡風飄去繫以沙囊約百十具各重三十七斤球底承筐如小舟式　汽愈注而球較　各約沙囊除委　外酌置筐中繫繩二十四條各以兩人竭力維挽　注强水二百五十罐重一萬二千五百磅鐵屑二十餘桶重六千餘斤約一點餘鐘工　某法人置身筐內上橫巨竹長五六尺束縛牢固球遂高不可攀　放繩如　之脫　　之盤空俯視一切矣筐之四圍半環紅幔西人露身筐外脫帽為禮隨繫彩旗一面輝映成趣聞於上升時計帶沙囊三十七具略嫌重　從半空中　棄五六具約至一百丈卽止蓋留有餘不盡為　日地步也再接再厲法商德威尼君讓先登不讓獨步與該西匠厠身其上亦復高下在手操縱從心至放第三次時已四點餘鐘易一西婦誕登均　觀止矣蔑以加矣闔城文武與中西士庶遂各車馳馬驟而歸次日該球餘汽未洩稍加　水重放一次特不知去天尺五者居高臨下亦安不忘危否此時報中所述之情形也又有西人來信大略相同惟言李傅相亦　坐兵輪　觀殊極欣喜稱賞不置云 
[京師紀事] ○甘肅方廉訪汝翼因在山東登萊青道任內虧短東海關稅銀四千六百餘兩於八月初遣家人赴內務府呈交銀一千一百餘兩又前任張家口監督穆君特亨在張家口任內虧短稅銀一萬三千餘兩亦遣家人赴內務府呈交銀三千餘兩刻聞內務府核明該二員所交數目與客歲奏定南苑工程令欠員按交一免三章程均屬相符惟虧短稅銀數目未據戶部咨報本府無憑考查旋卽片查戶部嗣經戶部官稱該二員所欠及現交之數目亦各相符云○刑部主政王君住於前門外八月初七日夜間有梁上君子四五輩入王君長子之室潜將櫝中所存金銀珠翠首飾席捲而逸聞賊係撬窗而入在王子室內焚爇悶香然後搜羅箱櫝幾半夜之久而王子竟沉睡不醒如石沈大海一般次早經家人屢次呼喚始得蘇醒當令家人查點失物約值千金有奇乃開具失單禀諸北城坊署及南營守府緝捕能否弋獲尚未知也○前報海子南苑拒捕　官一節曾經步軍統領五營各官前後拿獲十數犯解交刑部審訊刻聞刑部連日嚴刑訊問據諸犯供稱偷竊南苑野獸計五十餘犯遂將各犯姓名住址開列一單旋經該部密咨步軍統領衙門五營派兵往拿聞八月初間於海子左近復拿九名其餘大半遠颺矣又前報被傷未死之該苑官員春姓者自受傷後延醫調冶總未　效聞至今尚未全愈也○前門外煤市橋東　泰茶社於八月初八日午後有三人共桌啜茗忽來十數人各出袖藏器械圍住三人勢甚凶猛三人亦各出利刀　敵但寡不敵眾當被十數人拖翻於地鎖其頸項旋卽帶入前門內當時四座皆驚而不知其故久之傳聞十數人為左翼番役其三人係近日城內外屢次犯案之劇盜也 
[憲示照登] ○　兩湖總督部堂奎　為出示曉諭事照得沙市設立關卡專收由川入境內地土稅近查該處稅課日絀推原其故皆因土販希圖偷漏改由陸路小徑繞越所致亟當變通辦理以收實效兹勘得巴東縣屬之野三關名野三壩為川省陸路往來必經之要道應卽將原設沙市關卡移駐野三關地方除委員前往開辦並行宜昌鎮派撥　隊隨同彈壓巡查外合行出示曉諭為此諭仰販賣藥土人等知悉此次所設野三關關卡卽係沙市原設之關移駐於此係　杜絕繞越偷漏起見該商販人等一經運販土藥到　照沙市關舊章一律完納稅銀填給護照收執　遇鄂省各關卡除落地售賣仍按舊章每兩納釐外其餘均騐放行不准稍有留難該商人等務各奉公守法遵章完納倘再敢繞越偷漏緝獲定行嚴辦並將私土公毋貽後悔切切特　八月初一日示 
[營口談] ○前月之杪新民廳獄中某姓斬犯起意挖破獄牆致人犯十四名相率逃逸除當塲獲住四名外尚有十名遠颺無跡　新民廳汪司馬因此革職留任限以一年內緝獲管獄官亦然○日前東街九如利小雑貨鋪被盜劫去票錢數百吊及銀若干兩事主尚未報官鄉約聞風往查該鋪執事人詭以被竊油紙雨傘兩捆半後有知者　是夜十二點後有竊盜二人掘洞而入見鋪夥只六七人隨出洋槍向之恫喝詰問票帖銀錢所在鋪夥等懼為所斃無奈指實告之任其搜掠而去後以懼遭訟累是以不敢報官耳○海關上搜查雖仍嚴密而充公之貨却不甚多或有携綢縐一二疋者當卽給還云○湄雲輪船於本月十六日進口駐泊港中 
[槜李紀聞] ○嘉興北門外東塘灣街益源糖行有郁姓股東之某親戚西塘人也平日往來城鄉卽擔擱於該行中近又來行前日見學徒送洋數　元至錢庄某卽尾隨其後半途喚　學徒囑同至北　橋上五鳳樓小酌酒半酣某忽言適有急用暫取洋百元回行卽還語甫畢而手已將洋包解散取百元藏入懷中學徒不允某又言汝既不肯　妨　爾遂向懷中取出一包依然為之裹好飲畢各散及學徒送洋至某庄莊夥開封估看內有一包係鉛條學徒始知墮某之計忽忽奔回告於行中執事而某亦已回行該行執事等再三盤問某始終不認直至眾人代抱不平欲鳴地保送縣究　幸為執事勸阻急　郁姓到行郁念葭莩情不忍將某送辦情願賠洋了事夫以姻婭之情而作拐騙之計天良何在諺云知　知面不知心誠哉是言○新塍鎮　昌當於十六晚被賊偷竊甚鉅次日特進城報縣朱邑尊當卽前往踏勘其詳容俟續述○朱某者　鄉縣界之　頭鎮人也在烏鎮某　園充當作頭月初患病回家春妻有外遇與某地保私通已久今見朱回家視為眼中釘必欲去之而後快暗與地保設計買取砒毒和入　內其女與母通同將毒交女入藥不料為七歲男孩知之預告其父待女送藥至朱卽潑去妻知事敗露迅取廚刀趁朱病重持刀而入向朱直刺朱大喊一聲而如泉湧俄而寂然其妻以為已斃棄刀出門尋覓私識之地保豈料朱絕而復蘇忍痛奔至門口大喊救命乃又倒地至是氣絕隣人聞聲看視早知其情卽將姦夫淫婦及子女一並拘送桐鄉縣朱明府遂帶刑仵書差至該鎮檢驗回署研訊該地保已供認惟其妻　經刑訊尚未供出實情未知以後如何定案也○嘉興縣署有盗犯一名病死獄中經王邑尊禀明宗太守委秀水縣朱邑尊詣騐案係因病而死秀水　監亦斃盜犯一名禀請隣封相騐適嘉興縣王邑尊請感冒假三日宗太守遂改委嘉善縣莊邑尊來禾檢騐委係 
 
 

Page 3

 
 
病斃云○北門內大街申天寶銀樓前日午後有某甲手携衣包摺扇夾帽而至向買赤金如意櫃夥取出任其揀擇甲揀取一隻　卽核算工　須洋二十七元有零甲謂價不足論惟須揀　花樣現有傭婦在某衣莊購辦衣服待其買成當來此揀看卽可成交言畢遂出店門其衣包扇帽仍放申天寶櫃上俄而傭婦至取出所看之如意端詳細視適另有一婦在街上經過呼傭婦曰你在此耶我正有事欲與爾面談傭婦卽持如意走出其行甚速櫃夥以尚有衣包扇帽在不慮其拐後因多時不見其人遣人覘之已無蹤影解其衣包開看係一破舊棉袄追恨莫及店主着令該夥照數賠還夥真受累不淺哉 
[賽會新奇] ○本埠西商定於十月初三日在跑馬廳開設一會凡有家中豢養之狗及鷄鵝鴨等物均可送往鬥賽想届时　　鴨鴨　鶂膠膠百聲齊發五色陸離又有一番熱閙也 
[道憲回轅] ○昨報列蘇松太兵備道龔仰蘧觀察在金陵於二十日送曾　圃爵帥登輪亦卽乘輪回滬云云兹悉觀察乘祥雲兵艦於前晚十下鐘時抵申道署護勇差役人等　在招商局金利源碼頭伺候兵艦下椗後觀察遂乘輿登岸排道入城回署昨晨英公廨讞員蔡二源太守法界讞員　鴈臣臣司馬總巡馮蓮士直刺暨屬下文武員弁均　道轅謁見 
[雙見遄返] ○新任上海縣裴浩亭大令因夫人仙逝赴無錫料理喪事曾列前報兹悉大令抵錫料理喪事畢卽赴金陵　裕制軍履任之喜隨於昨晨乘輪抵申縣署差役於黎明時在招商局金利源碼頭伺候大令旋卽乘輿回署日前有書藉數箱佳卉十餘盆自　溪運載來申由夫役挑入署中亦見賢令尹於案牘之餘頗以琴書花木自娛也 
[直刺行蹤] ○正任太倉州莫善徵直刺於本月初來申旋乘輪赴金陵謁見裕制軍疊紀前報兹悉直刺於昨晨自金陵乘輪抵申暫庽縣署聞小作勾留卽須回太倉任所云 
[縣捕捉賭] ○上海縣捕役王關寶於前晚黃昏時帶領捕夥到滬城小東門外集水街空屋內捉賭該賭徒等見捕役至或越窓或上屋紛紛逃遁惟獲到陸炳華并王漢兩名當卽解經帮審委員吳端甫司馬訊究潮州人陸炳華供稱此賭有同鄉人朱姓所倡小的由原藉趁輪船到申朱姓因有事他往囑小的暫代看管小的未知違禁情事求恩明鑒閩人王漢供稱小的向賣花生度日今日　至該處找尋朋友並不犯賭司馬謂爾等聚眾賭博當塲拘拿豈容狡賴飭將陸王暫行管押並着陸將朱姓交案覆訊 
[暫停讞案] ○昨日英廨讞員蔡二源太守因有要公飭　知照捕房停解訊案今日又逢禮拜所有捕房公事須并歸明日解送公堂矣 
[又往關提] ○招商局海晏輪船買辦陸雨生命司帳人楊馥盛持金條一匣至家楊僱坐東洋車將金遺在車上後　眼線指點知車夫某甲已持金回北通州屬呂泗塲患病逝世金條交胞弟收存包探陳阿九遂禀明麥捕頭請蔡二源太守備文派差協包探前往通州添差往提歸案而甲弟已知風遁逃嗣由縣署捕役柴樛禀稱有信　懇情願還金條一半陸不允申請究追種種細情節登前報兹太守復禀請龔仰蘧　察備文派差同該包探及柴樛前往通州投遞請再提甲之弟昨已雇舟前往想此事已有端倪不致徒勞往返矣 
[娶妓案結] ○泰安　執事人方仁甫代蘇姓客娶妓金秀英付洋一千三百元旋有許勉　霸阻吞洋一案前已列入報章前日由方代蘇具領該妓及銀洋首飾太守命候晚堂發落至　升堂訊鞫方申訴前情該妓仍執前詞惟稱願從蘇客與許無干鴇　朱三福卽朱王氏請追繳已付之賠洋一百五十元金妓稱此洋須還該鴇惟小婦人房中尚有衣物許多未經取出太守隨飭方具領該妓及銀洋首飾并着該妓具與許無干願從蘇客之結備查然後開呈衣物清單俟該氏點交將洋還訖 
[撈起屍身] ○前報列打包人嚴大寶在黃家碼頭　船上打包　　花包船相碰翻落　中撈屍無着一節兹悉嚴屍在　行碼頭昨晨由小船戶張渭祥撈獲當由米船主并花包船主湊資棺殮該屍屬以事出無心不與苛求事遂寢息 
[翁姑具結] ○昨報列浦東　四圖陸朱氏控追逃媳陸　氏該媳旋自行投案經縣署帮審委員吳端甫司馬訊供之下飭將趙氏交姑陸朱氏領回詎趙氏隨姑回家後復投縣喊控遭姑凌虐叩求提究經王鴈臣司馬飭將趙氏　交官媒看管候訊供核辦前晚由魘差提同陸朱氏并其夫陸鶴秀卽錦堂　趙氏一併解　吳司馬庭訊陸鶴秀供稱小的出外營生妻子並不凌虐媳婦惟情性不好不能和睦求恩明察趙氏訴稱姑性兇狠常遭凌虐近且為丈夫娶妾　致姑與夫均視小婦人為眼中釘歴盡艱苦殊難言狀今奉諭隨姑回家豈知又遭痛打照此情形斷難度日陸朱氏供稱媳婦不善操作往往偷惰並無凌虐情事司馬謂爾媳如不善操作自應教訓然汝為兒子娶簉室明明不容爾媳也無論有無凌虐情事爾媳之孤苦可知今着趙氏仍舊回家爾不得再行欺凌陸朱氏稱不敢遠諭司馬飭趙氏隨翁姑回去如再遭虐許卽來案控告定行嚴辦并着陸鶴秀具領狀並具不敢再　媳婦切結完案 
[法界公堂瑣案] ○扛夫張咸觀訴稱昨晨小的在太古公司北京輪船上扛物被東洋車夫丁毛群碾傷足踝為此鳴捕送案丁供斯時有車四輛爭先奔走以致誤撞伊足王司馬謂想必撞倒後尚不停輪　致碾傷遂判罰洋二元交保出外措繳并諭張退去俟丁繳洋傳案給領○前晚有流氓在花烟館肇事掬取穢物擲入房中一時　子鴇兒燒湯俵子七張八嘴高呼巡捕到來諸流氓或如　之狂奔或如蝟之蜷伏紛紛擾擾頃刻無蹤只　一人昨　解　王司馬詰訊之下其人供稱姓戴名仁元原住孟河現在滬城烟袋店中學業年輕無識悮墮山東流氓小姚計中司馬謂幾見人家清　少年有與流氓為伍者既儕　類卽是下流遂判責二十板○前日郭士琴檢呈誠生烟膏店所出鷹洋六十五元數角之票據聲請傳追王司馬飭傳誠生店主　芝琴訊詰昨日投案訴稱此票係是王鳴膏經手共出十一紙計洋四百五十元一時無力歸還叩求寬限司馬問爾自思幾日中可以繳到　　　須歲杪司馬謂將爾管押到時繳洋釋放可乎　　寬限司馬着為交保出外限十日內繳洋○本報曾記前月廣信　曾經手　俞日新請追德和等八烟館所欠找銀王司馬飭包探傳訊各欠戶均供認欠銀惟須俟中秋收賬交付司馬着各覓保人准于八月中將銀繳案本禮拜四俞又投案請追司馬着包探往傳保人着交各欠戶昨日各戶到案司馬以原告未來着各退去於下期具一公禀到來開列某店與廣　往來若干時進出若干銀兩以憑查核○昨報列包探拘獲竊表賊云云兹悉該竊係王阿二昨經捕房解案王供無錫人年十九歲向為髹匠現來滬祇二天住小東門客棧表由金利源碼頭某輪船客房中　得包探將表呈案并呈髮辮一條禀稱失主急於啓行不及投案當小的在船上拘王時拉其髪辮豈知伊將真辮盤起裝有假辮以兾一拉卽脫為　逃地步王司馬判責王二百板洎包探帶出王　發痧氣遂禀知司馬送入仁濟醫館○包探見王阿順在浦灘竊取牛油約有二十觔裝入布袋因之　解公堂王供素作小工寓滬四年皆住客棧中司馬判責四十板○包探拘獲形跡可疑之王洪生在身畔搜出洋二元質票八紙解案訊供王稱年三十九歲前當某營中哨三篷什長去年三月撤遣至本年六月十三日由蘇來滬帶有洋二十二元司馬以所供不盡不實着交捕帶　押候本禮拜日至捕房再鞫 
[江督轅門抄] ○八月十一日同知同慶徵委署江都縣祥安知府劉式通由京引見回○十二日知縣張瑾謝委高郵釐捐差葛毓清謝神策門稽查兼辦城外保甲差○十三日縣丞劉光燦奉委冬防差○十四日　補上海縣裴大中到見 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
　　光緒十三年八月十四日京報全錄 
　　宮門　○諭旨一道錄　發抄　旨十一道○大臣祥等　奏請　簡放荊州副都統摺○尚書畢　奏請開缺摺○陜督譚　奏請　簡放漢中鎮總兵摺○又　奏劉楚華署理漢中鎮總兵片○又　奏河州鎮總兵飭回本任片○又　奏甘省各屬被水被雹情形片○署船○大臣閩臬司裴　奏鐵脅兵船下水情形摺○陜督譚　奏請升補知州摺○八月十四日理藩院鑾俄衛光祿寺侍衛處值日兵部引　見二十八名正白蒙五名○瀅貝勒錫珍尚宗　各假滿請　安○道府李長福等謝　恩○果勒敏請假十日○崇文門呈進銀魚○召見軍機　綿宜周德潤景澧德福○發沙　應裕等奏請以佛爾精額補協領奉　硃批兵部議奏欽此○又請以阿爾京阿　滿洲協領奉　硃批着照所　兵部知道欽此○又昌圖府沙稅斗租收支各欵報銷奉　硃批戶部知道欽此○奎斌奏江漢關一百七　稅數奉　硃批該衙門知道單併發欽此○又解鄂厘銀兩奉　硃批戶部知道欽此○孔令貽奏謝遺官致祭闕　　恩奉　硃批知道了欽此○　毓英奏請　順寍守周範調補　洱守奉　硃批吏部議奏钦此○又八年下半年善後邊防報銷奉　硃批該部議奏欽此○又請以蔡　等署　提鎮各篆奉　硃批兵部知道欽此○又本年應　軍正請展年奉　硃批着照所　兵部知道欽此○杜嘎爾等奏查閱邊卡軍台請帶欽差提調關防奉　硃批着照所請該衙門知道欽此　○○奴才宗室祥亨奴才瑞興謹跪　奏為荊州右翼調都統因病出缺恭摺具報仰祈　聖鑒竊查荊州右翼副都統奴才英秀氣體索強辦事勤練到任後一切公事均能專心　辦和衷共濟詎於本年六月內因感受濕熱梁患喘　之症延醫調治日漸沈重奴才等親詣看視見其精神委頓心尚明白　枕哀鳴自言受　恩深重圖拯救不能福薄災生應此沈疴自思恐無生理犬馬之忱惟有圖報於來生等語至七月初三日丑刻因病出　查該詢都統係京城正藍旗滿洲人由護軍出征直隸連鎮等處打仗奮勇曾著勞續迭蒙　聖恩歷升今職到任甫及三載一日辛於任所家本寒苦倍形蕭條所有身後事宜由奴才等妥為料理飭令伊子候選筆帖式桂　扶櫬回京外所遺右翼副都統　缺請　旨迅賜簡放以重幟守謹將荊州右翼副都統因病出缺緣由理合恭摺具奏伏乞　皇太后　皇上聖鑒　奏奉　硃批另有旨欽此　○○禮部尚書臣畢道遠跪　奏為病難速痊　懇　天恩俯准開缺調理事竊臣前因頭暈腿軟迭次蒙　恩賞假調治今復日甚一日耳聾　痛醫　云病由榮衛失調氣血虧損驟難奏效伏念臣當差以來素鮮疾病自今年春間屢受風寒竟致病熱　綿氣體日形委頓若以病　久曠職守心實難安惟有仰懇　天恩俯准開　　治並開以一切差使一切得安心靜靜養倘能調治就痊卽當泥首　宮　求　賞差使斷不敢遞耽安逸自外　生成所有微臣病難速痊懇請開缺並開去一切差使緣由謹繕摺具陳伏乞　皇太后　皇上聖鑒　奏奉　旨已　　○○頭　頂戴陜甘總督臣譚鍾麟跪　奏為漢中鎮總兵因病出缺請　旨迅賜簡放以重地方恭摺仰祈　聖鑒事竊臣准新疆撫　劉錦棠咨稱統帶庫精馬步各營旗漢中鎮總兵戴宏勝向有痰喘之症夏初請假調理方　留往治據報於光緒十三年六月初九日在營次病故咨請開缺前來臣查戴宏勝忠勇哲成戰功卓著從征二十餘載馭兵有方所向克捷將弁中不可多得之員茲以積勞身故殊堪憫惜除戴宏勝生平戰續事實由撫臣另行具奏請卹外所遺漢中鎮總兵員缺請　旨迅賜簡放　重職守謹會同新疆撫臣劉錦棠陜西撫臣葉伯英陜西提臣雷正綰合詞恭摺由　具　奏伏乞　皇太后　皇上聖鑒訓示謹　奏奉　硃批另有　欽此　○　譚鍾麟片　再陜西漢南毗連川楚萬山　難最易藏奸嘉慶間三省會　一案擾攘十年始得肅清故興安漢中為秦關重鎮近來散勇充斥川鄂徒潛赴陜境勾結生事劫案迭出非精明強幹之員　足以資鎮懾已故總兵戴宏勝雖是缺並未到任現署總兵任正時已補商州副將亦係要隘奉部覆後應飭赴任查總兵　楚華　誠幹練辦事實心在陜二十餘年地方情形極為熟悉所至之處官民翕服以之署理斯缺實廟人地相宣可否仰懇　天恩俯准以劉楚華署漢中鎮總兵員缺出自　逾格　慈臣為因地擇人起見謹附片陳明伏乞　聖鑒訓示謹　奏奉　硃批着照所請兵部知道欽此　○○譚鍾麟片　再陜西固原提督寗正綰現已回任其現署提督河州鎮總兵沈玉遂應卽飭回本　以專責成除移行遵照外理合 
　　京報　第二千四百五十七號 
　　丁亥八月一十三日申報開張不取分文 
附片具陳伏乞　聖鑒謹奏奉　硃批兵部知道欽此○○譚鍾麟片　再甘省自五月起雨多　少各屬間有被雹被木損傷之區據各該地方官禀報當卽飭司分別委員查勘茲據藩司譚繼洵將被災地方開摺詳請具奏前來臣查洮州河州中衛永昌秦安華亭安化大通等八廳州縣均被雹災雖輕重情形不同而覩此孑　終歲勤收成無望殊堪憫側飭委該管道府督同各地方官前往勘騐分別輕重妥為撫恤並查明是否成災由司另行彚核辦理惟被灾較重之涇州直隸州瓦雲驛於五月二十日忽遭冰雹撻傷禾苗並被水沖倒房屋十二處淹斃牲畜七頭又寗州新莊太昌各鎮於五月十二日忽遭冰雹將禾苗撻傷盡凈並被水淹斃民人十口牲畜數百民居房窖　塌數處均經臣批飭藩司移飭該管道府刻期　欵先行　濟一面將被災各戶就近支給義社各糧俾資餬口毋令一夫　所除俟查勘明確錢糧應否緩徵另行辦理外所有甘省各屬雹被水大概情形謹附片具陳伏乞　聖鑒謹　奏奉　硃批覽奏均悉着卽飭屬查勘被災輕重情形分別妥籌撫恤毋任失所餘依議欽此　○○二品銜署理船政大臣福建察使臣裴蔭森跪　奏為第六號鐵瞀兵船下水循例具陳仰祈　聖鑒事竊閩廠鐵脅輪船造成上艘第六艘於光緒十一年十月十八日安上　骨經臣　奏明在案本年六月初旬據工程處監造學生直隸州知州魏瀚叅將陳兆翱等禀稱該船自　船廂鈴以及包裹銅板各工一律告竣請諏吉下水臣謹擇是月十七日午時致祭　天后　江　土神船神乘潮推送勢極靈穩　名曰廣甲該船計長英尺二百二十二尺寬三十尺七寸深二十五尺三寸船脣刻水深十一尺腰刻水深十二五寸船尾刻水深十三尺九寸全船可載一千三百墩配新式一千六百匹馬力康邦三脫汽一汽鼓臥機一座以法推算每點鐘應行十四海里合中國每時可行九十二里船首兩旁月台配新式後膛十五生鋼砲二尊每可　放一百二十度船中兩旁配新式後膛十二生鋼砲四尊每尊可施放九十度船後配新式中樞　轉後膛十五生鋼砲一尊可施放二百一十度瞭台上配連珠砲二瘭鋼桅上配連珠砲二尊以備攻擊魚雷艇之用船並旁左右應配漁雷　二具用以冲擊敵船艙面配鋼桅二枝木桅一枝張樹帆席以收風力而少煤斤船之美備較前製各船儘七百五十匹馬力者殆為過之臣復詳加體察目下工程船鐵脅均已配就內外兩被以封完船內阻漏鐵堵暨鐵梁鐵柱鐵牽鐵鉗等項旣安設咸宜輪機水缸帆纜鐵練車炎淡水等艙亦布置就緒輪機水缸業已製成其砲械藥彈前由法國克虜伯廠定購者亦經掃數連到只俟次第分配約三月後卽可展輪試洋臣查閩廠現為粵省協造大小兵輪八號成船尚需時日前准兩廣督臣張之洞函商需船甚協臣允俟　船竣工卽先廢赴粵於五月間奏報定議協造粵輪摺內聲明在案除試洋之後另將行駛情形咨明海軍總理各國事務兩衙門及戶兵工各部存案外理合會同兩廣總督臣張之洞廣東巡撫臣吳大澂署福州將軍臣古　音布閩浙總督兼管福建巡撫事臣楊昌濬恭摺由驛馳陳伏乞　皇太后　皇上聖鑒訓示謹　奏奉　硃批該衙門知道欽此　○○頭品頂戴陜甘總督臣譯鍾麟跪　奏為揀員請補要缺知州以裨地方恭摺仰祈　聖鑒事竊據甘肅藩臬兩旬詳稱河州知放李裕澤升補涇州直隸州知州所遺係繁疲難三項要缺例應在外揀補前奉部章甘肅升調補缺道府丞倅州縣及佐雜各屬要缺蔣現任各員按照應升官階任內無論有無升案並是否到任實授以及歴俸試俸未經期滿各員擇其人地相宜者一律升調等語今河州知州係三項要缺漢回雜處政務殷煩非明幹之員不足以資治理查對品應調應補各員人地皆不相宜惟查有　蘭縣知縣俞志敬年六十歲江蘇丹徒縣監生報損知縣指分陜西補授懷遠縣嗣丁毋厚此　起復題補宜州將調補富平縣知兩次卓異保荐並於　解協餉案內保以直隸州知州在任候補俸知縣因十二年　大計保荐卓異該司等查　員俞志敬老成謹愼辦事實心在甘盡有年於該處民情最為熟悉以之升補河州在任候補俸滿赴部驗放回任因與陜西臬司葉伯英係屬姻親遵例迴避對調甘肅中衛縣知縣九年十月調署　蘭縣知縣旋補　蘭縣知縣因十二年　大計保荐卓異該司等查該員俞志敬老成謹愼辦事實心在甘肅有年於該處民情為熟悉以之升補河州知州實堪勝任人地亦極相宜會詳議奏前來臣查俞志敬為守俱擾任事精幹仰祈　天恩俯念員缺賢要准以俞志敬升補河州知州實於地方有裨如蒙　俞允俟准部覆照例給咨送部引　見該員任內並無叅罰案件謹繕摺具陳伏乞　皇太后　皇上聖鑒訓示所選　藍縣知縣係沖繁疲難四項最要缺例應在外揀　合併陳明謹　奏奉　硃批吏部議奏欽此 
 
 

Page 12

 
 
　　光緒十三年八月十五日京報全錄 
　　宮門抄○諭旨一道錄前○發抄　旨五道○欽差恩等　奏為查明撫臣被叅各欵先行具陳摺○八月十五日東部翰林院鑲黃旗値日　關明園引　見八名○六額駙請假十日○召見軍機　莊王郙文秀宗伯○現換單袍　○發抄　楊岥珍奏接署賜江鎮篆謝　恩奉　硃批知道了欽此○譚鍾麟奏查之屏補靈州牧奉　硃批吏部議奏欽此○李鴻章奏補用道金福曾署永定河道奉　硃批吏部知道欽此○又紳士捐賑請獎奉　硃批着照所請該部知道欽此○陶定昇奏代巡洋面情形奉　硃批知道了欽此　○○臣恩承臣薛允升跪　奏為撫臣被叅嗜利營私各欵謹將查明實情分案先行具陳恭摺仰祈　聖鑒事竊臣等奉　命查辦事件遂於閏四月初二日跪請　聖訓並由軍機處交出摺一件查係叅奏湖南巡撫十寶策等欵迨行至樊城途次復奉　上諭有入奏湖南巡撫卞寶第傲惰乖戾委任私人等因欽此由軍機處抄錄原摺一件寄信前來查閱初次叅摺內有加派淮南岸費及擅定提善後局公項兩條此次摺內亦有收受以緝私經費一節餘欵俱大略相同臣等以卞寶第被叅各欵惟此兩項情節尤重當於途次咨行該撫將前督銷局總辦閣中書成果道前提調候補知府莊賡良等傳集聽候審訊曾於奏報到省日期摺內聲明在案一面調查各項卷宗並按照原叅各條行令該撫逐層聲覆各原叅淮鹽陋規每引派銀三錢四分緝私經費計銀三萬數千兩巡撫得九千六百兩藩司鹽道各道四千八百兩其餘引鹽各州縣攤分卞寶第前次在任向來收受迨龐際雲署撫篆全數充公時湘岸督銷局復加派商人萬餘名曰岸費卞寶第回任以為不足督銷總辦內閣中書成果道　合卞寶第私意商同鹽商臚列衆商名捏稱情願每票加捐岸費銀六十兩於是所得仍如前九千六百兩之數又加摺稱湖南鹽局每歲有緝私經費九千六百兩分送巡撫藩臬鹽道名曰岸費經龐際雲奏充軍餉該撫回任後莊賡良時以補知府充督銷提調一意迎合謀復舊規商總候選道朱昌琳等不願莊賡良揑造商禀以為出自衆商之意先提督銷局公欵致送撫署令淮南陸續補繳各一節查據該撫文稱湖南督銷局總辦人員係兩江總督鹽政派委所有一切事件及收支各欵應否增減分別奏咨均由江督主政湘撫從不與聞亦不會銜岸費歴來已久聞始自道光年間實非始成果道創辦上年三月二十一日接准江督來交據淮南商源昌泰等禀加撫院岸費年四千八百兩藩司鹽道年二千四百兩當傳督銷局提調候補知府趙環慶諭令商人撫署毋庸致送旋復禀稱商人以事非一人任請勿堅辭當即定稿將伊任內所加岸費以一半捐入省城育嬰堂由局徑解以一半為歲修衙署添置器具等用分給臬司六百兩停止兩首縣供應行司轉飭遵照並咨明江督飭局立案倘調意欲加增何須捐出且該局詳辦此案時該撫正在病中迭請開缺旣將去位何用代人加增至鹽局係兩淮作主豈能任聽莊賡良擅提公欵致送撫署等語並將判行原稿咨送前來檢查該撫札行藩司原稿內稱淮江督來文淮商源昌泰等禀覆各衙門岸費原為辦公起見長善兩縣為省會首邑治理極關緊要長年供應上司差務費不資現在旣加岸費所有內署屋宇尋常歲修以及添置器具均卽自行辦理不得再由兩縣供應又省城育嬰堂經費支絀應於岸費所加四千八百兩提銀二千四百兩捐作育嬰堂經費由局交管堂委員具領餘二千四百兩劃銀六百兩加給臬可衙門以為歲修衙署添置器具之用由撫院衙門轉發等因臣等以湖南巡撫各衙門緝私經費業經前署撫奏明歸公此次加捐岸費旣非出於該撫之意成果道等因何忽有此舉是否自意迎合抑係別有主見究竟岸費名目始自何年均應確切訊明傳集成果道莊賡良詳加究詰據成果道供稱岸費與緝私經費本分兩項道光十年前兩江總督陶澍奏稱兩淮引鹽六省公事煩多辦公各費原不能無漢口謂之岸費每年多至百數十萬請　飭釐定奉　旨欽派大臣王鼎寶興會同查辦旋經議定章程各條內稱湖南北各岸鹽商按引捐銀為當事各衙門公費每引正准捐銀　錢奏准施行自是湖南巡撫鹽道衙門每歲共收岸費一萬六千二百六十兩由兩淮運司在漢口派繳撥解來湘至咸豐二年淮綱停運岸費虛懸同治三年湖南設立督銷局局總先用道睦增詳禀請循照舊規於每引局費三錢內酌是提岸費詳經前大學士兩江總督曾國藩批准酌撥二成每年湖南巡撫衙門　解銀四千八百兩鹽道衙門解銀二千四百兩於同治十一年湘巖鹽商同仁慶等因鄰私充斥議 
　　京報　第二千四百五十八號 
　　丁亥八月二十三日申報蒲張不取分文 
定巡撫衙門每引另捐銀一錢二分藩司鹽道衙門捐銀六分各府州縣衙門共捐銀一錢二分均　緝私之用亦詳經曾國藩批准在案光緒十年間前署撫龐際雲奏請將各衙門緝私經費全數捐作軍餉其先有之岸費七千餘兩照　收解以資辦公但諸事未免支絀吏胥往往赴局禀　經費迨十二年正月初二日據淮南商値年源昌泰等以湘鹽銷售賴地方仍　頓岸務因有起色自願規復道光十年舊章巡撫衙門歲解銀九千六百兩鹽道衙門歲解銀四千八百兩藩司衙門歲解銀二千四官百兩府署公費另行酌提聲明以義山善舉每票所捐銀六十兩移作此欵於商民並無加派具禀到局該中善于初四日據情轉詳初六日因丁毋　銷差出局至鹽院如何批示伊不知情均有卷可稽並稱伊以京員在籍養親自光緒九年經前大學士兩江總督左宗棠派管局務一切公事俱請示奉行肯與巡撫分位懸殊平日非公不至委無徇私迎合情弊等語檢查該中書呈出陶澍等原奏內稱漢口地方乃船聚售分銷湖南北引鹽之所各岸商按引捐銀專為當事各衙門公費等因近因該岸商夥恣意浮併濫為酬應每引捐至一兩三錢之多實為淮綱之患應大加刪减每引只准捐銀四錢由鹽道核數詳明各院案准諸近年以來湘岸銷引約在十萬上下以四錢收數核算每年公費當有四萬兩之數是該中書所供尚不為無據查龐際雲奏捐軍餉原摺實止緝私一項並未提岸費復札行鹽道調查道光年間撥解湖南岸費舊案每歲由兩淮解交湖南巡撫鹽道衙門岸費銀一萬六千二百六十兩歴年均有案據又查陸增祥剏復岸費原稿內稱向例撫院每年岸費九千六百兩鹽道六千六百六十兩自咸豐壬子綱以後並未撥解辦公竭蹶現在湖南設局規模初定斷難遽清積欠前經刊定章程每引准銷岸費三錢局用各費均在其內請將此項銀兩酌提移解南撫鹽道一俟運司庫欵充裕仍當查照舊案逐欵解來南等因於同治三四兩年先後禀經前兩　督臣曾國藩署督臣李鴻章批准酌提二成移解湖南巡撫曁鹽道衙門每年共計湘平七千二百兩由湘局分別起解詳查　局支發清册歴任　撫鹽道均經核收有案復詰以此次加添岸費衆商果否情願提調莊賡良曾否會詳據稱各商均自原禀自屬情願莊賡良於是年正月初間開去局差於此項公事並未畫行復據莊賡良供稱伊以候補知府光緒十年前署藩司孫　澤委充督銷局提調局中向規公牘悉由總辦主稿判行後送提調標　十二年正月初間伊因保升道班銷　出局其淮南如何請復岸費及總辦轉詳江督之處伊未與聞原卷底稿並未畫押委無揑造商禀先提公欵致送撫署情事均與成果道供詞無異札行督銷局調加捐岸費卷宗逐加校閱據光緒十二年正月初二日淮商源昌泰等原禀內稱咸豐以後各衙門公費校向章减半恤商周至現在淮銷較暢各衙門費用短絀不足以資辦公伊等公同　議咸愿規復舊章請於巡撫衙門仍歲解公費銀九千六百兩鹽道衙門仍歲解四千八百兩藩司衙門仍歲解銀二千四百兩各府署公費另行酌提俾於公事有濟其銀為定章程每票捐銀六十兩將來擲出義山養舉捐欵卽抵其數至本年應繳費暫請於現銷鹽下每票收銀三十兩劃綱收足餘銀暫中商局挪借應用以後另籌歸還等情由督銷局總辦成果道詳經兩江督臣曹國荃批稱疏銷緝私賴地方衙門之力居多湘岸淮銷比早歲較暢而各衙門費用短絀不足以資辦公該商等自愿規復舊例撫院歲解公費銀九千六百兩鹽道衙門歲解銀四千八百兩藩司衙門解銀二千四百兩府署各欵另行酌提具見急公准如所禀辦理仍候咨明湖南撫院轉行各衙門查照等因時江蘇候補道許薩阿接辦局務因商欵未經繳齊出局先行墊解旋由江督轉咨湖南巡撫行知各衙門在案嗣于五月二十八日復據商號積厚軒等以揑名擅禀商力難支等詞具禀請將加抽岸費前案查銷先後由局詳經兩江督臣批駁並令於別項捐欵中酌裁點補始據衆商禀遵讀每票酌加岸費五十兩較原定减去一十兩按每年二百票計解湘平銀一萬零四百二十兩除撥解巡撫藩司鹽道外報解長沙府銀八百兩辰州府銀一百二十兩詳經批准由局分解各衙門核收查核局册據確有撥解巡撫藩司鹽道及長沙辰州二府欵目與禀加銀數悉屬相符並據各衙門覆稱此欵俱存留辦公立有案據傳訊商總朱昌琳供稱伊係湖南長沙縣人承做湘岸鹽務開設吉源字號向來淮商立有公局公舉人家商人承辦公事伊承辦多年毫無貽誤與各商亦無齷齪每遇有應辦公事因各商散處州縣不能盡行知會是以專用値年六商具名他商全不列名歴來向係如此伏查湘岸向行淮鹽每苦於鄰私浸　正引 
 
