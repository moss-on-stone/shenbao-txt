# 1900 - 156 - 4909753

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會興碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[拳匪作亂有關上海巿景說]  
　　有客來自七十二沽間謁執筆人於尊聞閣嚬蹙而言曰嗚呼義和拳匪之禍何若此其甚哉僕牽連服賈人也久客津城熟習津城巿道向者春冰旣泮輪聲帆影相屬於烟波浩淼之間貨物之來高如山積操奇計贏之子夜以繼日握算持籌各矜其長袖善舞之能以有易無獲利可操左劵今歲新春時節巳拳匪潛伏萌藥漸滋闤闠中人豫爲之地以致開河之後來貨寥落若晨星至目前而叛象顯呈毁電竿斷車軌戕西士焚教堂斬木揭午萑苻嘯聚商賈遂不復敢放膽營運六街三巿幾絶人蹤然則人皆謂拳匪擾害國家僕則以爲商務亦悉被拳匪所擾害矣我子以爲何如執筆人曰子言誠然然子僅爲津城巿景言之耳不佞則謂上海巿景亦何獨不然上海爲華洋交涉總匯之區北達燕齊南至閩粤西更泝江而上由鄂以抵川中百貨雲屯轉輸甚便自義和拳匪事起凡天津估客之寄居滬上者咸將貨物暫停轉運以免途中意外之虞每届輪舶開行艙中惟搭客數人無復有累萬盈千之貨於是掮客則仰屋而歎挑夫則輟業以嬉駁船旣閒泊浦濱稅行亦門堪羅雀傳聞招商局所收水脚不及平時十之四五怡和太古更可想而知矣顧此雖於巿有關猶未至十分敗壞也所最不堪者貨物因停運而壅積商人遂日貶其價不復計及本貲火油爲津貨之大宗去年幾較前昻至一倍兹則忽然减價每箱祗售銀二兩有奇叩以故曰爲津巿不通也津人食米大都取給於申江米業中人僉謂端節後必稍昂貴兹則每石仍售洋銀四元五六角叩以故曰爲津巿不通也此外如洋紗如洋布如洋藥凡向洋行購定者咸袖手不敢往担目前雖不聞有齟齬之聲日後必糾葛不清羣向公庭涉訟豈非拳匪職爲厲階乎聞之老於經商者謂北方自吉林黑龍江以迄京師牛莊張家口北通州各處生涯皆以天津爲樞紐以故百貨之赴津海關報稅者其數不亞於江海新關今者天津旣路阻不通則百貨之行銷於吉林黑龍江以迄京師牛莊張家口北通州　概皆扜隔而不能達各處旣扦隔而不能達則上海一埠自日積月累愈見其多雖欲折閱求沽且不可得有不使商途窒滯懋遷有無之輩皆束手咨嗟者哉且不特此也商人貲本類多取給於錢莊獲利則錢莊得有盈餘失利則錢莊因以虧耗昔歲中東之役日兵尚未擾以津沽而風鶴驚心商人巳類多裹足致滬上錢莊之因而倒閉者時有所聞此次事起雲津津巿旣陡形頽敝我恐商途一經窒滯錢莊卽不能免於岌岌可危今國家方效法泰西簡派大臣設局以興商務而坐視拳匪之横行無忌擾及商人自北而南巿情以次衰敗卽不爲震驚神京慮不爲挑動西人慮獨不慮及商務一蹶不振無術以使之挽回耶爰作此說以告在廷袞袞羣公倘不以鄙人之言爲非則尚其未雨綢繆亟亟焉攺撫爲剿苟亡羊而始議補牢之策則巳晚矣 
[西兵麕集]  
　　華歴五月十四日天津來電云自直隷各屬義和拳匪作亂之後各國調集兵士八百名携帶修理鐵路器具由天津乘火車入京蓋恐沿途鐵軌或有損傷故携此以便興工整治也未幾續到數百名亦乘火車北上至俄國政府刻巳預備可殺克陸軍五千名不日將抵天津目下方派令工兵相度紥營之所合而計之各國兵士之入京者多至數千名之譜喧賓奪主事甚可危然朝廷苟早將拳匪肅清亦何致如此此君子所以大息痛恨於當軸者之煬蔽聖　也 
[議辦拳匪]  
　　昨日倫敦來電云義和拳匪作亂之後美廷接得電音卽召集議員互議一切僉謂此事應由各國合同料理至於俄國雖大兵雲集然意見亦復相同 
[津沽艦數]  
　　自義和拳匪揭竿作亂東西洋各國卽檄調兵艦聚泊大沽兹天津國聞報詳列船名特照錄之以供衆覽計英國頭等戰艦一艘名森邱利恒砲艦一艘名粤闌渡減魚雷艦二艘一名衛丁一名哈達小戰艦二艘一名維多利亞一名亞爾旗林俄國頭等戰艦一艘名惜少依衡立開砲艦一艘名高利依士巡洋艦二艘一名葛长密阿斯開一名德米脫立唐斯開奥魚雷船二艘一名改大麻克一名啥特聶克日本砲艦一艘名愛宕另有戰艦名笠置者大約本月初八日可抵大沽法國砲艦一艘名搜劈立十巡洋艦一艘名德家脫德國砲艦一艘名益爾鐵期巡洋艦一艘名開奥葛斯泰意國巡洋艦二艘一名愛荷一名客來皮亞奥國巡洋艦一艘名棧泰美國巡洋艦一艘名鈕華克都計二十一艘 
[熬猖獗七志]  
　　天津采訪友人云本月初八日黄村車站被義和拳匪焚燬事後有過其地者見票房僅存瓦礫門外矗立電桿一株軌道則曾不須臾卽經修整刻巳照常行駛火車矣站長之弟某甲業被拳匪所戕電報生亦刃傷其一駐防是地之武衛前軍與之對壘陣斃拳匪一二十人官兵陣亡者數亦如之裕壽帥聞報之餘立派天津練軍左營步隊兩哨星夜飛馳而往相機行事剿撫兼施先是初五日之晚俄國駐津領事聞有警耗卽商之帶兵大員派出馬隊三十名督以武弁三員於初六晨馳往前途迎迓詎料歧途悮入未能邂逅相逢致有婦孺六人不知去向當俄兵經行之處村民一律閉門時近黄昏行抵獨流縣境遥見不知名之三村落如品字形正擬紥營憩息突前後兩村人衆魚貫而至與之爲難當此隊之行也奉將令迎護避難西人不准妄發槍彈至是俄弁向之操華語開導語未畢巳被村民用竹槍猛刺某什長亦傷及鼻尖帮辦某君知事急難以脫身拔刃斫取兩人首級村民不知進退仍復蜂擁而前迨馬隊奮勇殺斃二三十人餘始紛紛四散蓋村民皆拳匪黨類故成羣結隊以抗之也正互鬥時有散髮束銅箍腰繫紅帶如頭陀之五人策馬上前口中喃喃誦兕俄兵初疑卽彼中之祖師謡傳能赤身禦槍砲者及揮以刃則中有兩人頭顦皆脆如瓜落乃取其束髮之箍及刀械旗幟而還有見者謂旗係江邊白心大書保甲義和團練六字刀械則銹　 
 
 

Page 2

 
 
不堪似而欲與西人爲仇多見其不知量耳 
[虎旅北上]  
　　揚州訪事人云新募武衛前鋒右軍各健兒陸續過揚迭登前報本月初十十一等日續到虎旅若干名仍由瓜洲口登岸整隊而前聞此軍早經募就因候給發軍裝藥彈故遲至是日始克成行或曰刻因北省義和拳匪滋擾擬將此軍調往徐州一帶駐紥以資鎮懾未知確否 
[黎匪巳平]  
　　廣州中西報云崖州黎匪蠢動勢甚蔓延自省憲檄調大兵陣前擊斃匪首其勢始稍挫而官軍終以水土不服死亡相繼未能深入匪巢匪衆遂恃險抗不投誠大有負嵎之勢迨州牧鍾直刺親臨察看諭以利害始俯首帖耳就我範圍刻巳一律肅清地方如常安謐矣 
[戢匪條教]  
　　廣西邊境土匪爲患蘇子熙宫保派兵往剿尚未敉平此固本館曾登報牘者也兹閱廣州中西報登有前往剿辦之潘觀察所出告示因照錄其文曰欽派督辦欽廉邊防兼辦欽廉緝捕二品頂戴記名遇缺簡放道誠勇巴圖魯軍功加一級紀錄二次潘爲剴明曉諭事照得廉欽屬境界連西省越南常有會匪勾結土匪爲患迭經本督辦據報派勇拿辦凶徒斂跡惟轄也廣闊林密山深最易藏奸匪謀詭秘行蹤飄忽往往此拿彼竄或勇到匪逸勇退匪回以致商旅裹足實爲地方之害大憲志在綏靖海疆奏派本督辦澈底查辦現督縣營扼要搜捕以杜竄逸而戢奸宄因思該匪首等糾衆猖獗刼擄殺人肆無忌憚極應嚴懲以伸國法誠恐脅從者衆或半是農工或本係小販每多失業飢寒逼脅入會亦有圖保身家畏兇附和本督辦痌瘝在抱不忍不教而誅特先申明五條剴切曉諭爲此示諭諸色人等知悉爾等有務農者迅速歸農爲工爲商者各務本業及早回頭見示解散尚可網開一面寛免深究如再怙惡不悛則是甘心從逆愍不畏法定卽嚴拿盡法懲冶决不稍爲寛貸該鄉紳耆族長務須確查首要具報綑送勿再包庇徇縱約束子弟勿任入會搶刼倘仍抗違卽飭詳革拘案治以庇縱之罪本督辦言出法隨其各凛遵毋違特示計開一會匪曾犯强刼殺人放火拒捕抗官或糾衆開堂放票或設檯歃血稱名不一如老大披頭大哥老母及僞封山王元帥軍師老滿流底等項均屬罪不容誅卽應嚴辦一無知愚民被誘被脅入會誤受票布會票並未行劫有案者准其悔罪自首呈繳票布會票一概從寛免究一匪黨中有投首後能作線人引拿首要中犯或密報首匪姓名住址者除免罪外由地方官酌量給賞一兼犯結夥三人以上執持洋槍鳥槍刀械搶奪傷人及揑造圖記紙單勒派行水打單得財并捉人勒贖者卽應嚴辦一各鄉局紬攻匪保良各姓族長約束子弟均有專責如果紳族平日爲人公正遇匪綑送倘有外匪入境勾結卽使力不能捉報官拿辦何致任匪横行若非該紳族有心庇縱卽屬徇情隱匿今巳寛宥旣往策勵將來該紳族等務須確查鄉内族内著名首要據實具報以憑拿辦并責成該紳族按名綑送不得仍前庇縱倘遇著匪遠颺一時不能送究卽應懸立重賞購拿賞項繳存俟獲日給發經此次示諭以後務各蕩滌舊染革面洗心認真查辦如再徇庇隱縱或陽奉隂違只送一二偷竊搪塞一經察實立卽詳革功名拘案一併嚴究但不准挾嫌誣指致干反坐如能盡心奉公異常出力者定卽禀請大憲給予優獎以昭激勸 
[刑人於巿]  
　　姑蘇訪事友來函云本月十一日午後臬轅接到刑部釘封公文臬憲陸春江廉訪立卽札飭元和縣王緯臣大令在長洲縣獄中提出行劫無錫某錢莊之盜首一名會同中軍守備李守戎帶兵一哨綁赴北寺大校塲處决翌日又奉釘封仍由王大令飭差在吳縣獄及司獄内提出某案盜犯二名解赴巿曹斬首梟示 
[劇賊成擒]  
　　蕪湖訪事友來函云邇來蕪郡劇賊甚多走壁飛簷令人無從防衛上月二十九夜有賊越道署後牆潛入簽押房竊去玉器四件經人知覺大聲喊捕始飛步奔逃無何南岸遊擊署内亦有巨賊自屋縋下撬毁上房門窓劉遊戎瞥見大呼驚起從人闔門大索則巳蹤影杳然次日蕪湖縣張邑尊親帶捕役履勘選派通班快捕限三日破獲至第四日果於南門東門連獲窩家三處起出贓物甚多除報案請緝之家飭傳到案認領外尚多無主之贓所有道署並遊署兩案亦卽訊出端倪可謂迅速之至矣 
[漢皋火警]  
　　漢口訪事人云本月初九日午刻漢鎮夾街三皇殿口王永泰藥材店不戒於火突兆焚如霎時間烟霧迷漫不可嚮邇幸水龍畢集竭力救援吳回氏始歛威而退僅焚去藥材店一家聞此店於一月中遭火患者次均未殃及鄰居斯亦奇矣 
[蕪湖官塲紀事]  
　　蕪湖訪事友來函云東西梁山精健前營管帶陸小賓副戎因部下勇丁被遊兵營弁挾嫌誣盜互相揭叅業巳奉批撤差調省聽候查辦至遊兵營管帶莫松亭遊戎亦經撫憲王芍帥咨請兩江總督劉峴帥撤去差使以便歸案辦理同係專閫大員而乃以瑣瑣之呈竟至兩敗俱傷不亦深可慨惜哉○前撫標長慶營統領徐月亭叅戎因查辦江弱無和含山等處鹽梟會匪有縱兵擾民情事經含山縣蔡大令約集同宦列欵通詳請辦兹聞官塲傳言長慶兩營巳奉文遣撤散伍歸農而徐統領紀律不嚴亦難辭咎刻巳委員前往密查矣○新關北卡專爲稽查出口洋票貨船而設邇者卡上委員沈厚甫大令瓜期巳届由蕪湖關監督吳季卿觀察札委程季年大令前往接辦大令奉札後巳於上月下浣莅差視事矣 
[烟海濤聲]  
　　烟臺訪事友來函云前者威海衛鄉民因抗阻洋員畫界幾釀事端旋由上憲撥出練勇三哨又西路調撥二營前往彈壓得以弭患無形亦幸事也○上月二十三日之夜奇山所南關張姓草園不戒於火焚毁草屋三間幸廣仁堂水龍馳至救熄當火熾時附近居民均執噴水機竭力救護是以鄰屋不至蔓延○邇來烟地頗患牛瘟北陌南阡時多倒斃一元太武幾至噍類無遺凡躬耕南畝者受虧誠不淺也○有劉宗果者不知何許人遇事生風居民頗受其害近爲邑尊訪聞出示查拿想一經逮案必難逃三尺法也○鎮海飛雲兩輪船往來旅順大連灣大東溝等處載貨搭客頗便商民其船票向由廣仁堂發售内提三成以充善舉近來二船貿易日見擴充由善後局派委來烟自五月朔起所有船票概歸和豐當發售廣仁堂仍提一成半以助經費刻巳出示遍行曉諭矣○入夏以來此間時疫流行一經漸染無不名登鬼籙然患此者大半貧苦食力之流聞之善堂中人云數日以來棺木巳施至六百餘具亦一時小刦也○日來營口旅順二處載來游民甚多問之云由俄人鐵路工程處逃回者蓋以應得工資皆被執事華人尅扣不發終日辛勞猶復不能一飽若索之過急則必文致其罪下之獄中我等不通俄語無從剖白只得乘間遁回其不肯舍去者恐將來流落難歸永爲異鄉餓莩矣其言如此聞者爲之慨然○邇來拐風甚熾凡家有甯馨者無不惕惕於心日前某姓家六歲女孩在門首嬉戲片刻卽不知去向不得巳零丁高揭四出偵尋未幾有甲乙二人造門而請願先領送信資當卽協同尋訪某姓不允欲與偕往則又稱此時拐匪巳乘輪船他往深恐訪覓無從矣噫其殆撞騙者流乘間以行其詐歟抑果爲若輩黨羽而竟明目張膽從中關說歟實令人無從揣測也 
[匡廬飛瀑]  
　　九江訪事友來函云總辦湖口等處釐局胡緘三太守任事以來以各卡積弊甚深特親赴小池口龍開河二套口等處認真察勘旋復出示曉諭曰凡客商經過各卡照章完釐務須隨到隨查隨騐隨放所有褂號打印騐票補串等弊均須一律革除淨盡如有不遵一經察出嚴懲不貸○新秧旣插雨澤愆期德化縣應莘臣明府關心民事特於本月初九日在縣城隍廟設壇祈禱以冀速沛甘霖○日前英領事樂民樂君照會九江關監督明華亭觀察請飭縣出小禁止龍開河内抛乘瘟猪半腸及一切穢汚之物以免氣味蒸騰飲水者易生疾病是亦慎 
 
 

Page 3

 
 
重民命之意也 
[麋臺芳草]  
　　姑蘇訪事友來函云上海縣職員陸樹梅於本月初八日投臬轅控稱上年正月某日向顧福章索欠起釁被二十三鋪地甲錢昇之夥綽號槍花阿四者及鍾涵春糾合流氓多人持刃嚇詐致失去贓物約值洋銀三四百元控經前署上海縣主王提訊僅予笞責未蒙追贓迨職員赴松江府署上控蒙前府憲濮准詞札飭原縣復訊雖一再檄飭而王縣主受人賄託藐匿不行復蒙府憲舒加用排單迭次札催併著嚴究差甲串舞情弊而戴縣主亦延不出票案懸年餘贓物無著職員心實不甘爲此瀝忱控訴求恩追究臬憲陸春江廉訪閱禀後卽於十三日批飭松江府張子虞太守提集人証秉公訊斷詳候核奪○有許某者向在護龍街樂橋附近開設恒德酒肆嗣以生意清寥遂爾閉歇一妻一子時苦號寒啼飢本月初九日午後不知因何與牀頭人齟齬俄卽奔至臥室掣取并州快剪刀向喉間猛剌登時血如泉湧昏不知人當經鄰右人等雇人舁至天師莊請西醫柏樂文君診治栢君細加驗視謂喉管未破可無性命之憂然須四閱蟾圓方能保平安無事也○本月初九日午後吳江縣境某鄉居民張某等五人雇舟至省城天師莊求西醫柏樂文君醫治據云某日突被梟匪所擊或兩臂或兩腿或全身均有槍彈傷其中張某傷勢尤重頭腫如斗皮肉皆作紫黑色栢君診治之餘謂此人恐不能保全性命其餘四人皆可無礙噫梟匪如此横行有緝捕之責者何竟充耳不聞耶 
[清理詞訟]  
　　江蘇撫憲鹿大中丞前署兩江總督時曾札行江蘇按察使陸廉訪略謂照得州縣於詞訟案件最爲親民實政苟不於此盡心何以爲民父母整頓吏治亦必於此考核方有把握是以飭造月報清册以備稽查設立清訟局專察聽斷之勤惰以定功過法至善也乃日久玩生不免奉行故事殊堪痛恨此次本署部堂出省大閱沿途接收控詞以阜寗一邑爲最多察閱各詞抄錄縣批每以訪明核辦爲詞遂可經年累月置之不問官圖安逸民受拖累紛紛上控無怪其然另核該縣月報多有未列視月報爲具文巳可概見其隱匿不報無可考核者更不知凡幾大非札飭清理詞訟之本意且一縣如此他處諒亦不免若不專定章程不足以挽積習嗣後凡有上控案件務卽核對月報知查報中所無卽爲隱匿屬實應如何從嚴予以重懲合札按察使遵照妥議申詳通飭遵辦刻下廉訪巳議定妥章凡有報遺漏五起以上者記大過一次三次者記過一次當將阜寗縣某大令記大過一次并通飭所屬各州縣一體遵照昨巳札行到申縣主汪大令卽須遵照辦理矣 
[設櫃征銀]  
　　上海縣汪瑶庭大令接篆後定於本月十六日續徵上忙錢糧查得縣境閔行及高行二鎮離城較遠照章另設分櫃徵收刻巳派定幕友書吏等人前往矣 
[擇吉鶯遷]  
　　前任上海縣戴子邁明府刻巳擇吉本月十九日遷往本城姚家弄公館以便新任汪瑶庭大令瀛眷入署想届時胥役迎來送往必有一番官樣文章也 
[巡洋巳返]  
　　日前滬南馬路工程局總辦程雨村大令奉蘇松太兵備道余晉珊觀察札委巡緝洋面當卽赴寳山吳淞後吳福山狼山一帶次第巡閱昨晨公畢乘火車遄返 
[致祭吕祖]  
　　本邑大東門外郎家橋南首前由某董集資建造吕祖仙師殿每逢夏令在内施給醫藥以惠貧黎邇巳工竣昨日法租界讞員朱森庭明府曁二十三七鋪巡局委員盛雨村二尹咸往拈香致祭 
[上海巡局瑣案]  
　　前者十六鋪巡防局勇丁拘獲在途設攤誘賭之流氓陳阿福解經局員楊聘侯二尹研訊判令笞責五百板押交同黨葛林兒迄今日久挺押不交二尹因於前日提案比責予限五日務卽交出如違重懲○日前船户陳和尚受内地自來水廠之雇裝運鐵管小泊大馬頭附近突有工人張介林者將櫓携至某押鋪求質陳見之控經十六鋪巡防中局文斌臣二尹研訊判將張笞責四十板昨日飭地甲傳陳到案將櫓給領 
[南巿捕房紀事]  
　　昨日南巿新馬路清潔局司事某甲扭挑糞夫劉阿三至捕房訴稱劉阿三前在糞頭周某處爲夥迨辭出後依然在外冒攬請送工程局研究捕頭允之○南巿捕房向章將科罰各欵逐月開摺呈請道憲鑒核邇者捕頭將四月分所罰之欵報明工程局總辦程大令以便據情申詳道憲 
[英美租界公堂瑣案]  
　　包探竇如海禀稱伶人萬根寳前因毒毆其徒馬乾生禀經大老爺飭拿解辦兹者小的巳將萬拿獲帶同被毆之馬秋胡馬乾生至案請訊二馬同供稱小的等自幼從萬學習演戲屢被萬用鐵尺毆傷萬自知咎無可辭供認不諱讞員翁笠漁直刺商之梅繙譯官然後判令管押捕房半月○包探朱阿高解賊犯陳財生至案禀稱此人竊取洋人羅蘭家衣服二件被一條是以小的拘請究懲直刺判令笞責三百板管押捕房兩月贓給失主具領○一百五十七號華捕解賊犯朱寳山至案稟稱此人竊得某姓家水烟袋一枝適被小的所見是以拘請究懲朱供稱烟袋竊自不知姓名之舊貨攤上求恩寛宥直剌判令笞責五十板○一百五十五號華捕解歹人王阿六至案禀稱小的目見此人調戯婦女是以拘請訊懲陳李氏訴稱昨日小婦人因事至二馬路王任意調戱因令巡捕拘押捕房直剌判令將王笞責三百板○陳楊寳劉森堂二包探同解開設小烟館之陸秀卿張陌福華金標義泰主某甲陳大豐主陳乙吳具昌張文卿森泰盛主某丙至案禀稱伊等均於夜間十二點鐘後容人吸烟有違租界定章是以送請究罰直刺判令各罰銀洋五圓○二百零一號華捕解賊犯張何炳至案禀稱此人竊得九江路三百十六號門牌陸華華家木質報時鐘及布夾被布衣各一兹經小的拘獲送請究懲陸投案領贓直刺判令將張笞責二百板管押捕房一月○包探趙銀河解顧阿金至案禀稱此人在北京路三百四十二號某茶館内演唱灘簧是以拘請懲辦直剌判罰洋銀二十圓不准再唱○包探趙銀河禀稱前奉大老爺諭禁灘簧今小的查得海天攬勝茶樓演唱如故應請禁止以革澆風直刺准之面諭捕頭急派包探往禁違則拘該茶館主訊懲 
[英租界捕房紀事]  
　　英租界五馬路廣恒信洋廣貨店夥馮阿　粤人也昨日私將繡花絲巾二打寄與廣茂昌烟館值堂人陸阿全包探竇如海查悉向陸詰問盡吐真情乃一併拘入捕房捕頭令押候解送公堂禀請讞員翁笠漁直刺訊究○昨有趙燮卿者投老巡捕房報稱有紅花兩包寄存老閘洪大染坊不意被坊主私自售去向索價銀置之不理請爲查究捕頭允之卽遣包探竇如海前往查明以便解送公堂禀請核辦 
[美租界捕房紀事]  
　　前晚小竊某甲混入外虹口百老匯路某姓家竊取白漆三桶携之而逸適爲包探劉阿炳所見帶入捕房捕頭令押候解送公堂禀請讞員翁笠漁直刺訊辦○昨晨甬人朱長海之妻某氏不知因何糾集娘子軍擁至篷路陳王氏家肆行毆擊並將皮箱攫之而去陳王氏怒奔赴捕房聲訴捕頭遣包探邵潤初前往查明然後解送公堂禀請訊究○　婦朱戴氏年將花信姿首頗佳賃居西華德路某里内昨晨成衣匠某甲行經門外見氏支頤獨坐不覺色膽如天任情調戱氏羞忿交加奔赴捕房聲訴捕頭允之卽令某包探查明以便拘解公堂稟請究辦 
 
 

Page 4

 
 
凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘而其烈毒之性藴積於内日久能使人精血耗散五贓俱枯癮縱暫除毒恐不保故去夏中西除烟會甫刋第一號除烟報卽載有勸售戒烟藥者勿用嗎啡鴉片說蓋泰西名醫之言也惟本藥房之溥濟水並不用絲毫嗎啡鴉片入内故無論何人皆可試服卽多服亦無妨碍且可救吞服生烟之毒載明仿單此易察者一也至問何以知其確能戒烟亦有一法可以立時騐明取淸水或茶一盃中置鴉片少許攪之使匀其色變黑其味甚苦不待入口而已知爲鴉片矣若照樣取溥濟水一盃入烟少許攪匀色亦略黑味亦微苦然試與他人食之則芬芳適口不知其中有鴉片也蓋鴉片之毒已爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使蕩滌盡凈但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起碼如購十元可多一成百元多二成千元多三成零躉劃一每瓶皆套錫盒封固可寄萬里上海白渡橋北仁智里十三衖括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委抽米釐]  
　　蕪湖訪事友來函云安徽巡撫王芍棠中丞奉命添練武衛軍十營餉需尚無所出因特札委鄭紀常觀察會同蕪湖關監督徽寍池太廣兵備道吳季卿觀察設立籌餉米釐局專抽輪船出口米釐觀察奉札後於本月初一日帶同候補縣黄履三熊松坪二明府乘某輪船來蕪假廣肇公所爲公館越日拜會當道官紳及廣潮烟臺等處米商董事擬照江省所抽米釐章程每一百五十斤抽銀一錢刻巳會同吳觀察札諭商董尅日集議定章矣 
[惠及窮民]  
　　金陵訪事友來函云省垣每遇冬令常有異鄉流落之人臥病路旁奄然待斃其情至爲可憫去冬某善士創設仁育醫院稟經江甯縣戴子和大令慨捐廉俸先就南門外三藏殿收養業經救活數十人近復刊刻章程廣爲勸募并就城中擇地建屋以爲持久之計厚誼深恩至詳且盡倘他處皆仿而行之亦異鄉窮民之幸也 
[絲價日增]  
　　杭州訪事友人云省垣絲價逐漸加增開盤時粗絲每兩定價三百四十文嗣因來貨不多加至三百六十至初十日價值陡漲每兩竟需錢四百五十文細絲每百兩需洋銀五十二元而貨仍寥寥無幾操綢業者無不愁鎖雙眉云 
[上海縣署瑣案]  
　　去冬姚李氏控地保白其珍在新閘開賭伊夫姚土金被賭徒許根全毆傷一案前日縣主汪瑶庭大令升堂研訊氏供家住新閘梅園丈夫耕田度日地保白其珍在村前大開賭塲丈夫向之喝阻被賭徒許根全所毆當時巳舁請騐傷務求嚴行究辦許供小的與姚土金同村姚每日向賭檯上收取錢一千文分給每户五十文惟小的未給故與爭扭今管押巳久叩求恩釋大令謂姚李氏曰此案前縣主巳著爾夫到案質訊何以迄今不到遂飭將許交保候傳姚質訊核奪○著名流氓張順華張掌華獲案後經縣主汪大令訊供收禁兹查得刃斃流氓小常熟一案亦係張順華所爲前日提張研訊張初不供認開導再三始稱小的向駕駁船小常熟往往爭奪生意素有嫌隙是日伊偕同黨三人途中與小的相遇伊卽拔刃剌來上的奪刃戮去適中要害以致殞命伊黨亦卽逃散小的家中尚有祖母及母均巳年老叩求格外施恩大令傳訊二十四保十六圖地保陳芳洲禀稱小常熟係張順華戮斃衆口一詞惟不知其是何姓名亦無屍親出首大令飭將張還禁候禀詳上憲核辦 
[法租界捕房瑣案]  
　　費裕記控掮客康秋濤兠賣元昌振記洋連泗紙私換牌號以致原貨退回等情讞員朱森庭明府訊供之下著押候訊核昨日命提覆訊康供次貨與上等貨比較每件只差銀二錢明府以原告稱尚有水脚運費等共虧銀七百餘兩著押候傳同覆訊核奪○江北流氓馮仁巖在法界開設車寓迭次犯誘姦之案朱明府訊取口供著押候從嚴懲辦昨日命提到案判令枷號二月期滿重責一千板蕩婦顧阿順掌頰二百下因有身孕免其鞭背發普育堂留養符分娩後另行擇配○小東門外恒順等魚行主控徐象祥積欠貨欵洋銀一千餘元明府判照四折歸償昨日徐友潘蔚之投案先繳二成求准交保出外限期措繳明府著過堂覆核○流氓金寳山前勾引蕩婦某氏至同吉祥客棧姦宿捕頭訪拿到案明府訊供之下判令枷號一月期滿責釋昨日命重責四百板釋出○輪船積竊周小山施阿廷經包探拘獲解經明府訊供著各責三百板尚有别案還押再比○流氓沈阿狗在途行刼衣包包探當摥拘獲解經明府訊供供重責三百板釋出○流氓張阿榮在蘭芳里口向許福奎訛詐控經明府訊供著重責四百板斥釋○吳阿金向新租界河内所泊船上收取規費爲西探拘獲解經明府訊供著重責二百板交顧尚星保出不准再收規費○偷兒張桂堂劉德福均經明府訊供著責張一百板劉責四百板 
[英租界醫院紀事]  
　　蘇婦張陳氏挈其子女賃居英租界六馬路西新橋附近邇因其子病故悲痛異常竟於昨晨私購阿芙蓉膏吞服幸爲其女所悉急倩人舁送仁濟醫館求治醫生如法灌救得將毒吐出復慶更生○江灣人羅福寳向操公輸子業邇在英租界格致書院附近建造房屋昨日正在工作之際不知如何舉斧斫傷其臂鮮血如流痛極倒地旋經同伴扶送仁濟醫館求治雖無性命之虞然恐終不免於殘廢矣 
[豫章官報]  
　　縣丞凌剛浮梁等縣催道欵回知縣劉震鴻委催前署永寗縣雷故令交代府經黄澧上饒辦保甲回邱景行龍泉催減平回鄺鴻彬崇仁催地丁回鮑壽齡星子催屯糧回姚春融委辦湘東釐卡程鳳昌委辦貴谿保甲蘇廷芳駐守行臺叅將唐怡全委統贛防水師典史柏長青往進賢楊國榜往豐城俱查吏攢指分從九蔡如渠禀到候補知府聯震查南路厘卡任貴震查東北路釐卡知州洪錢生查都昌烟葉落地稅捐邱應華委往汀州勸辦江西賑捐中羣英卸辦吳城下卡回從九馬守中卸辦石塘卡回曾柄銓分宜催地丁回劉瑞聰宜黄催稅契回陳鋆鄱陽催稅契回知縣鄧貞琳委往建昌公幹縣丞官乃桐安定催道欵回指分湖南典史麻璋騐看布　陳思忠布理蔣星煥會辦科塲試卷候補縣惲學基禀修順化門卡房署安義縣金盛秋吉水縣孔昭珍俱卸事清理交代回黄秉湘清江公幹回帮辦牙釐局務又白士元往雩都余官濬往大庾俞官圻往奉新黄天懷往貴谿鍾祖彤往安福俱催地丁楊樂修黄作元朱修圻丁方榖張鼎銘俱貢院陶非徐寳　往德化趙峻往會昌俱催地丁 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
