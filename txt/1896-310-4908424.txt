# 1896 - 310 - 4908424

 

Page 1

 
 
[闕書求補] [  圖書集成局啓]  
　　韓文故一書爲福建光澤高雨農先生㴻然評點本局承友人諈諉重付手民排未竣工偶疏藏庋被鼠嚙去卷一第六十一六十二兩頁及卷三第一至第十七頁以致排工暫輟不得不重事搜求敬告海内藏書家如鄴架中儲有是書者乞借補鈔以成完璧本局願贈新書或洋銀若干聊獻微芹以酬雅意至於原本仍當歸趙决不破損沾污倘許玉成請惠寄上海三馬路申報館或福建南臺怡興洋行轉交爲盼手此布陳維冀雅鑒 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論整頓船政]  
　　今之策治國者輙曰富强二者誠不可偏廢也然就今日之時勢而論則强尤爲最要之圖國苟富未必能卽强國苟强則未有不能富然則强之奈何曰練兵耳籌餉耳當時髮逆之亂苦於緑營之不足恃曾左諸公乃出而籌餉練兵肅清寰宇然尙相持數年之久練兵談何容易况當時髮逆聲勢雖大然究烏合之衆禦之匪難敵之尙易今則渾地球而爲一大戰國雖玉帛相交共敦和好難保無一朝釁起相見以兵戎向惟陸戰耳水戰耳今則無事則已有事則必從事於洪濤巨浪中若僅練兵亦僅足以禦敵而未足以制敵也欲思制敵則非重整海軍不可欲整海軍則非製備鐵甲不可泰西各大國自興輪舶之後精益求精操演海軍不遺餘力皆有縱横寰海囊括天下之志若英若法若德若俄若美若意以英爲最一號鐵甲二號鐵甲有四五十艘兵船亦分數號約有四五百艘以次數十艘百餘艘此尙前六七年之約數刻下尙有增無减日後更何可限量中國一無所恃設起爭端外海環攻不幾束手待斃乎說者謂中國雖不能與泰西爭强然未嘗不思與泰西爭强也故設船政局費資若干萬繼立海軍衙門購鐵甲船又費資若干萬不但華人以爲可望自强卽西人視之亦以爲中國漸臻强盛乃一毁於馬江再失於劉公島幾至蕩焉無存以此觀之與其費無數金錢幾同一擲且有此可恃而不可恃者適足以召外侮而啓戎心何如自安簡陋節省經費之爲愈乎說者雖有激之言然究不免因咽廢食因沸廢湯矣前此之失皆將帥之不得其人以致辜恩負國究非船政之不可設海軍之不可用鐵甲船之不足恃也况海軍與船政相輔而行且船政較海軍爲尤急苟無兵船海軍何以資操練苟不能製造中國何以有兵船雖暫可購之外洋終非久長之策則船政一事可不急思整頓乎前報紀整頓船局一則不禁以手加額謂中國自强之道或從此可望轉機矣據訪事人云鎭閩將軍裕軍帥於本月初五日赴船政局與法國某兵輪管帶晤商整頓一切情形管帶謂從前船政各廠延聘法員三十六人創辦所有製造大小各船及駕駛章程均悉心教尋俾内外學堂諸生克造有成乃近今泰西各國日新月異船政又急宜講求新法仿造鐵甲兵輪船能廣容砲械旣堅且速者仍須延請法員如前數軍帥再三商酌允延總監工洋員三人每月薪水各一千五百圓教習洋員七人每月薪水各三百圓已電達京師矣管帶又言各國治亂視乎中朝安危如果中朝認眞整頓五年以後可與各國並駕齊驅軍帥考試前後學堂前堂得學生十八人後堂得二十二人年内畢業者十六人將來當另招補缺云云觀此知船政局不難漸復舊規矣西員不辭越俎借箸代籌似亦深望中朝之整頓也而裕軍帥能虚心延訪借材異地薪水之優幾與各省督撫廉俸相埓所謂重賞之下必有勇夫惟冀辦之學之者曲體朝廷籌欵維艱天下人才難得實心實力毋始勤而終怠毋得粗而遺精雖一蹶之後振作殊難而人才果能奮興是不難轉窮弱爲强盛所謂見兎顧犬未爲晚亡羊補牢未爲遲也官書局彚報紀俄皇於西歴本年五月十二日親視新造行海砲艇名吉利亞克者竪立龍骨同日親視新造鐵甲艦名阿達密拉亞布勒并行下水之禮俄人辦事如此認眞亦何怪其雄視天下哉我聖皇一日萬幾安能親及庶務業已授權於疆吏疆吏能事事認眞則事事可以見效如軍帥之舉亦不可謂不認眞不禁拭目而觀後效也 
[留意海軍]  
　　中西報云中日一戰萬國皆知俄人以中國兵威竟不可恃前車之鑒殊爲寒心若俄國與中國相同則戰事一開禍將有不可勝言者現値大國競强之際爭雄角力相起觀摩俄人亟當將軍政留心始得出人頭地故近日俄廷將海軍大爲整頓各兵發給厚俸每月所得以一半付本人一半發給銀行生息年老准其回里將歴年所餘薪俸利息歸之其家額外優加賞賚若遇陣亡則以存欵給其親屬如無親屬則送入水師學堂充公堂中所蓄人才均是水師官員子弟外人欲入内讀書者須先捐納重貲學成卽入海軍初在學堂考列優等給予文憑派赴俄國近海習練五年再在黑海二年然後供外洋差使 
[侃侃而談]  
　　廣州某日報云俄皇行加冕之禮日本派員往賀兹聞此員已於前月回日述及到俄時俄廷派大臣迎接共問起居旣而揮塵一堂抗談時事歴數下鐘之久問以俄國建築黑龍江鐵路果係何心俄臣搖首熟思微笑不答旣而曰俄國並非欲得中朝土地如欲圖取何必築路於黑龍江其在黑龍江築路者意在協和萬邦不欲輕爲禍首試觀高麗一國久在我俄掌握之中乃置而弗圖一若了不相關者亦以見俄之不貪得也日員見俄員所說正大光明無可辯駁遂唯唯而退 
[曲體民情]  
　　安慶采訪友人云藩司于方伯蔭霖臬司趙廉訪爾巽當蒞任時先後責成本署代書凡有以狀詞囑繕者不准勒索多金無論公出公回民人具禀攔輿者概予收閱兹抄得方伯告示曰爲出示曉諭事照得三八告期原爲定制故不准白禀攔輿致起紛擾之漸今本司出衙回署無論喊禀官呈概予收閱原所以示體恤也乃近來遞詞之人竟敢喧嚷起立甚至擅攀轎槓且有許多生監職員亦復不知禮法視官法如弁髦尙復成何事體若不嚴行禁止實不足以肅功令而挽澆風合亟出示曉諭爲此示仰軍民人等一體知悉嗣後遞詞之人須序跪兩旁聽候差投挨次傳遞喧嚷者不收站立者不准擅攀轎槓者送縣重懲本司言出法隨其各凛遵示後並黏諭單仰承差人等知悉嗣後本司出門回署轎旁有遞詞之人隨卽住轎不准喧喝阻攔俟次序收閱完畢方可起轎如敢故違定卽責革不貸 
[佛山火警]  
　　中西報云廣東佛山東莞地因東莞人聚族而居故以地名名之居其地者非博徒卽票匪蓋方以類聚也邇來白鴿票館多至五六家對面涌邊一帶又支蓬爲廠開設攤館六七家不分早暮引誘無賴之徒麕聚其間雖爲迷龍神所崇而不知返本月初二日午前九下鐘時某票館方祀神焚化楮帛紙錢灰飛落篷上遂兆焚如沿涌 
 
 

Page 2

 
 
所結篷廠悉皆惹火之物邇當風高物燥頓成不可嚮邇之勢計焚去票館賭館左右鋪户至某柴欄止共二十餘家延及對岸橋下新開之押店至厠所止又焚去六七家當祝融煽虐之時左衝右突又折而入慧照大街焚去某磚瓦店至仁安里口冬官第後門而止計燒六家合三處計之共燬三十餘家及米艇一艘緣被火時涌中潮退米艇擱淺開避不及故與其災也 
[吏部文章]  
　　吏部爲批示事查本部辦理各項候補候選凡在京具呈同鄉京官印結呈請註册騐看等項人員其所出之印結向由該省出結之京官等公舉正途出身者查覈於結内塡寫查結官姓名書押以專責成方准銓選分發每遇更換查結官時應由該京官聯銜呈報一次以憑查覈歴經辦理在案兹於本年七月十九日據直隷京官陳棣堂等呈稱直隷印結今吏部員外郎孫承烈病故出缺查有刑部員外郎劉光炘查覈印結實堪勝任等情又據劉光炘等呈稱直隷印結現孫承烈因病出缺查結未便虚懸查有工部主事王振聲查覈印結實堪稱任等情又據劉光炘呈稱風聞直隷京官公保工部主事王振聲查結將職首先列名呈請開除等情又於七月二十二日據孔傳勲等呈稱查結官孫承烈病故後輪應工部主事王振聲接司查覈是以同鄉公保毫無異議現聞劉光炘所遞查結呈内竟將同鄉京官銜名朦朧揑寫呈請將職等銜名凡在劉光炘呈内者概行開除等情查各省印結向由各省京官等聯銜公舉查覈印結京官專司查核今直隷省四次具呈前後兩歧且具呈又有互相列銜者殊非鄭重公事之意本部碍難核辦相應批示該京官等究係公舉何人接管查核書押務卽公同會商酌定直隷省京官現有若干員務於本月全行聯銜公舉呈明報部勿得仍前兩歧互相列銜以歸畫一如遲延尙未舉定有人未便將本月分所出之結無論註册分發應卽全行扣除統俟下月查結議定另換妥結再行騐看分發一併批示可也○吏部爲批示事據教習知縣叚壽慈呈稱竊職四川舉人祖籍甘肅古浪縣由咸安宫教習知縣本年五月呈請告近分發在案現經大部籖掣湖南自應靜候行查改掣曷瀆惟是母陳氏旋於告近後到京緣接職信稔知選期在卽故胞弟壽昌携眷奉母前來不意入都職巳失選又經告近分發當卽迎養館寓進退維谷兹特取具同鄉京官印結聲明職母實係於前月二十六日到京現年六十八歲並無揑飾可否准卽迎養前往湖南抑或免其行查聽候再掣之處出自鴻施等情到部查官員迎養例無專條向來遇有呈請迎養之案均行核准至先經告近人員於籖掣遠省後又復呈請迎養卽赴遠省難保無觀望趨避之處且以迎養而論近省較遠省尤爲妥便於告近人員原可並行不悖今該員叚壽慈先已告近及籖掣湖南遠省後例有靜候行查改掣乃又以迎養爲詞請赴遠省未免去就自由易滋流弊應令該員於改掣近省後迎養前往可也○吏部爲批示事據候選知縣劉乃賡呈稱係山東昌邑縣人丁丑科進土候選知縣現今在部投供緣卑職祖母史氏現在病故胞兄乃珍係屬嫡長孫其嗣子係嫡長曾孫例應承重長房旣有承重之人卑職乃係次孫毋庸承重丁祖母憂是否允協理合取具同鄉京官印結赴部呈明伏乞批示祗遵等情到部查該員劉乃賡於光緒九年伊祖父病故時曾報承重丁憂在案現據該員呈稱伊祖父故時因長孫已故嗣子又卒尙未另行立繼該員遂以次孫承重長房旋經立嗣現在伊祖母病故例應長房嗣子明颺承重該員係次孫毋庸承重丁憂等情查該員果係次孫照例自毋庸承重丁憂惟查該員所呈長房立繼各節本部無案可稽且該員前報丁祖父憂及服滿案内均稱係嫡長孫何以此次又稱係次孫前後兩歧碍難據呈辦理除咨山東巡撫確切查明聲覆到部再行核辦外相應呈堂批示可也 
[杭諺]  
　　訪事人函云杭州有一等土棍無端索詐俗語名爲鑤黄瓜蓋卽上海拆梢之類也充其罪之所至不過枷責而止以故若輩毫不知悔一經釋放則又故智復萌自設遷善所後所有此等棍徒歴收所中每一拘禁重則十年輕則二三年法密於網日長似年至是力無所用巧無所施若輩始稍畏懼惟有一種悍潑婦女往往自恃其女流在街巿駡鷄咒狗横行不法推原其故蓋因婦女之罪至官不過掌頰甚至鞭背插耳押遊示衆則已極矣此等婦女已不知廉恥爲何物俯仰徘徊談笑自若故竟有官法窮於婦女之說現聞大憲擬於遷善所旁另設一女犯覊所將來有不法婦女卽行拘禁其間此舉若行誠斯民之大幸矣○浙省藩經歴張叅軍前由海運案内保升知州現在請咨赴部引見遺缺由藩憲委候補縣楊古醖大令葆光暫行代理大令奉札後於本月初七日接印任事屆時本署書差將一切事宜安排妥適大令駕臨照例舉行謝恩拜印之禮以該衙門有約束藩署書吏之責故司署書吏皆前來叩賀接篆已畢遂升輿而回本署一應公事曁書差人等咸在公館中料理伺候云 
[石簣山訪秋記]  
　　温州采訪友人云本月十三日爲温州府舒端甫太守七十懸弧令旦屬下印委各員恭製屏幃共效祝忱太守大開東閣之筵徵召梨園登臺演劇○永嘉縣葉詠霓明府於本月初九晚提訊葉天成與沈某爭藥互控一案牽連案外多人且有某衿從中挾制不知果能删除枝節效片言折獄之仲氏子否也○某日玉環廳屬坎門埠水邊浮起一十齡左右孩屍無頭無手身穿官紗開襠褲挑花抺胸花鞋緑襪噫其爲獨自出門中途被害歟後經村人撈而瘞之 
[潯陽官塲紀事]  
　　欽命江西九江鎭宋珮箴鎭軍朝儒奉旨榮任禀辭制軍後坐江裕輪船於本月十四日午刻到潯標下將領督率隊伍與龍開河水師守備王彩庭守戎砲船同在江干迎接少焉鎭軍進城拜客前導有頭品頂戴提督軍門法克精阿巴圖魯等銜牌仍回座船小住次晨解纜晉省與中丞晤商卽行接印○前管帶新勁營兩江候補遊擊石傑平遊戎寳青駐潯多年去年奉調赴北迨和局告成仍回潯上近奉鎭憲劉育文鎭軍札委管帶湖口縣屬梅家洲武曲港二處砲臺營業已到差○特授湖口縣徐雲階明府允升歴調署鄱陽廬陵等縣月前奉檄回任○前報藩轅牌示彭澤縣黄叔希明府嘉爾飭赴新任月餘禾臨彼都人士以縣考在卽莫不雲霓是望聞明府有請期功假之說若此則到任尙須時日也 
[鳩水官塲紀事]  
　　蕪湖采訪友人云縣主朱大令近奉太平府文劄行轉奉安徽提督學政李牌飭舉辦丁酉科考等因隨出示定期八月二十一日取齊縣屬應試文童二十四日開考頭塲有志觀光者想早已磨厲以須不讓人祖鞭先著也並聞郡屬當塗繁昌二縣亦於是時舉行縣試○裕溪關爲皖北各河出入之總匯由蕪關分設稅局前困某船户裝載黄豆過關漏稅罰辦後某訟棍唆使赴道轅誣告袁爽秋觀察檄委該關委員鈕殿三叅軍來轅讞理所有關上事務暫委候補典史鄒子範少尉瓜代○鈔關秋季京餉銀二萬五千兩行將批解袁觀察詳委候補巡檢王采芹少尹解京一俟奉到撫憲批文卽當按例釘鞘克日起程循驛北上矣 
[蘇省官塲紀事]  
　　姑蘇采訪友人云正任長洲縣王大令因病請假所遺篆務上憲委候補縣張大令德迪代理王大令交卸後靜心調治得以告痊本月十六日親詣憲轅銷假肇經署藩司吳方伯牌示飭回本任大令遂涓吉十八日辰刻接印任事○署元和縣葉潤齋大令因案撤任上憲札飭正任元和縣現署陽湖縣李大令回任而以候補縣張子密大令樞署理陽湖縣篆本月十九日李大令交卸陽湖篆務來省禀到筮期二十二日接受元和縣印張大令則尙須赴江寍謁見劉制軍然後履陽湖新任是以李大令交卸後所遺陽湖篆務暫由武進縣某大令攝行 
[晚香莊問菊]  
　　金陵訪事人云花牌樓地方有棺材店其夥某申年三十許某日午後晾曬木料向例材店由木行購得大批木料必令　就店門首將木縱横堆起由下而上爲方式數之層累可五六十疉高過樓脊堆者以是誇身材之趫捷而高其聲價是日甲已將料一層加一 
 
 

Page 3

 
 
層已亦攀援直造巓頂至晚收料甲仍循級而登正在以料擲地呼同夥某乙在下接應兩人皆处少彼此恣意謔笑甲在上立足不穩身一欹側翻跌於地乙見其皮破血溢昏迷不醒駭極赶報執事並店主速取末藥設法救治然傷勢沈重未獲就痊聞已氣息奄奄頽然待斃矣○中正街口燒餅爐門首有某叟鬢髮脫落貌尙豐滿手扶鳩杖高過其額尺餘一日與某孀婦因事忿爭一片喧嚷途人聚觀如堵婦約四十許聲稱先夫在日與叟素有交誼彼此亦有錢財往來殁後子孤弱境遇窮蹙向叟貸錢三千文近叟爲索前欵吾子無以應叟於午節卽遣人到門逼迫兹屆中秋叟又將帳黏貼茶館壁上亂寫負債圖賴等字以爲辱詬諸長者皆有子有孫之人天下欠債之人早已怕人量視今叟因三千文爲德不終抺煞先夫交誼而蹧蹋吾子不堪至此毋怪未亡人出言不遜叟亦怒甚舉杖擊婦婦順手遮架用力稍猛叟自向後一仰衆以爲此老將撒手西歸矣　旁觀多知叟者赶緊舁歸其家爲之灌救逾刻甦醒 
[折桂閣賞月]  
　　松江訪事人函云松郡每屆中秋令節社中執事人等例舁東門外紫陽宫東嶽曁雙板橋施公及　明宫楊侯三神像出巡屈計自十三日由廟起節繞道華陽橋折入東門出西關小駐嶽廟及西施廟等處至望日始回本廟名曰賞柱會中鹵簿均與尋常會景相同惟東嶽帝有馬執事諸名目尤覺熱鬧可觀助人游興是日城内外凡不與迎賽之各廟亦皆懸燈結彩開臺演唱年輕子弟因此風流自賞預將新豔曲子集朋輩習唱純熟至期亦上臺各奏其妙名曰清音誠媚神之别格也○華陽橋鎭東鄉蟠龍　附近有土山焉堆積高可丈許邇有鄉民甲乙等駕一葉扁舟逕抵其處載運土泥逾掘逾深其下早已成窟大有巖巖欲墮之勢甲等初未慮及照常畚挶兼施究竟土質浮鬆驟然傾倒甲躱避不及竟爾壓置其間乙驚惶無措赶倩多人將土挑開甲已氣絲不續聞甲年僅十八已聘某姓女將行百兩親迎矣死於非命慘已哉○劉某客産也年逾不惑性嗜　蒱邇因禁令森嚴不敢干犯膝下一女輕年弱質娟娟動人緣作半開門生涯亦仿花窟中以阿芙蓉膏敬客藉以餬口婁署差役某甲某乙艷其名相约枉顧女爲之曲意陪歡一榻横陳盡情欵治未幾烟癮旣過竟不名一錢而去劉知之絮語叨叨逢人說項甲乙聞出其醜忿無所洩一日遇劉於妙嚴寺因指賭博事誣陷扭解到縣葛明府升堂研訊劉供實不敢犯禁令惟家有小女年在破瓜小的係他處人民寄居於此無以爲生未能相對餓死不得已藉女賣笑以免飢腸轆轆公差下顧女不肯見因是遷怒明府念伊從實供認乃飭提女至案初女尙滿面嬌羞似難啓口明府再三寛慰俾吐眞情女乃和盤托出顧問站堂差役有識者否女卽將甲指出明府更番訊鞫謂爾等在官人役瞻敢在外招搖一味要吃白烟實屬可惡叱責數百板至同惡相濟之某乙亦經供出名姓尙待拘提云 
[滬上官塲]  
　　新簡湖南常德府知府湯伯温太守似瑄出都後附輪抵申假泰安客棧暫駐襜帷昨日入城至各署拜會○江南提憲譚青崖宫保碧理由五茸乘坐水師砲艦抵滬舟泊小東門外入城詣各署投剌○前辦英美會審事宜川沙撫民分府過班江蘇候補道黄子笙觀察承乙昨午命駕至各衙署拜會○松江府陳蓉曙太尊遹聲一昨來申叩送鄧中丞旌麾禮也○正任川沙撫民分府陳桓士司馬家熊兹奉藩憲飭回本任日昨由蘇蒞申分赴各署拜會至上海縣經黄大令延入花廳茗話片晌○青　縣汪南陔明府瑞曾曁金山縣劉赤颿大令元誠前日連檣抵滬○江蘇布政使升授安徽巡撫鄧小赤中丞交卸藩篆入都陛見乘坐大號官舫用小火輪拖帶於昨晨九點鐘安抵滬江舟泊蘇州河浙江官輪船碼頭有頃登岸乘輿至天后宫側行轅駐節江海關道黄幼農觀察聞信立卽前詣行轅詢見一時本埠文武印委各員咸紛紛禀見聞中丞小住數日卽行啓節 
[巡洋回浦]  
　　管帶南洋鈞和兵輪船徐銘福協戎照例開駛出洋巡緝以洋面安　盜賊潛蹤業於某日回至滬江仍在小東門外浦中下椗 
[兵船修竣]  
　　南琛兵輪船在製造局船塢修理業已工竣管帶徐吉雲總戎近奉兩江督憲劉峴帥電飭將合船水手兵額一律招齊定於九月初六日出塢以便展輪出洋會哨 
[示禁竊木]  
　　採辦江蘇貢木委員莫子封大令鎭疆陸續運到木植停放浦東京木廠内誠恐有盜竊等事因函請上海縣出示保護示文錄後欽加鹽運使銜在任候選道江蘇松江府上海縣正堂黄爲出示諭禁事案照採辦京木委員莫函送單開江蘇例木運至滬上卸在浦東楊家渡京木廠恐有奸宄損傷偷竊請給示諭等因除諭飭外合行出示曉諭爲此示仰該處保甲居民人等一體知悉此項例木攸關運解自示之後如有棍徒竊取情事許由該地保隨時扭送來縣以憑嚴辦其各凛遵毋違特示 
[祭文照錄]  
　　上海舉人童逈卽童汝福當節孝祠致祭時撰爲祭文將學師宣廣文痛詆各紳董以童有褻典禮具詞控諸道轅雖黄觀察未經批示懸牌而外間久已傳爲談助兹閱廣州某日報登載原文因照錄之曰光緒二十二年太歲丙申秋八月丁酉初一日癸亥朔日在張歲星躔鶉火之次本縣紳士節裔高姜黄李劉楊毛童汪爲文以告之曰夫上下古今所不朽者節而已矣推節字之義在家爲孝在國爲忠發於天性得此眞情藹然不已懍然不奪風化名教倫紀綱常足以賴以存之嗚呼節之關係豈不重哉豈不大哉乃自有貪官汚吏鄙師俗儒以來節字幾幾乎不講嗚呼豈不謬哉卽如清節堂之設關係風化名教是以定例甚嚴凡入堂守節者必須五十歲後子女成婚方由親子女具領出堂奉養當節婦入堂時如有老姑幼兒等在亦准入堂附養定例立法甚善甚美乃有節婦錢張氏者青年喪偶矢志靡他遂入堂守節月冾霜嚴良堪景仰可謂得其所矣豈知地暗天荒事出意外竟於入堂三年後年二十四歲時慘遭違逆上諭之某教官用親筆信件揑詞誘領出堂嗚呼敗壞風化喪人名節如某教官者若果倖逃顯戮得保蠅頭則神明天道果何在耶且禽獸尙知節義見之古籍可考可稽卽如袁公祠之犬良可嘉也若某官者眞禽獸之不如而狗豕吐其肉矣嗚呼彼節婦錢張氏者何春不幸若是竟慘遭此某官之手耶雖然錢張氏誓死不從截髮明志其心苦矣某官之罪惡誠上通於天矣某官之親筆信件可爲萬世戒受萬世駡矣某等清白銘心各存義憤可質天日可告神鬼際此仲秋月朔薦修告虔之候謹以義憤上訴諸衆節母節女之神前維神有靈鑒此瀝血上訴之意也不勝感慨涕涙之至伏維尙饗 
[義塾延師]  
　　本邑引翔港厚仁善堂向設義塾專課貧苦子弟延請學優西席訓讀前延之周君樹蘭刻有别就告辭後由堂董周君志清王孝廉鴻伯楊魯田茂才等禮延沈善徵明經接主是席已於中秋佳節訂送關書日内開塾矣周董等一面分别禀知上海縣曁儒學宣廣文 
[鄉黨之光]  
　　甘肅正任涇州直隷州賈企雲司馬勛原籍上海爲賈雲階明經之令嗣旋以大挑知縣分發邊郵疉任衝要邇因保薦卓異欽奉傳旨嘉奬旋於本月二十日甘藩憲牌示調署平涼府泥金報至親友喜可知也 
[保險獲利]  
　　保安海面保險公司去年清帳刻已結成計一年内共收洋銀一百五十八萬圓除費用外實得八十五萬圓每股可得利銀十五圓亦可見此業之蒸蒸日上矣 
[縣訊小孩斃命案]  
　　英美租界會審分府屠興之别駕函送壓斃幼孩之閩婦劉高氏至上海縣黄愛棠大令於前晚倩蔣刺史升坐花廳提訊劉高氏供福州人與天津鄭趙氏同住白大橋堍騰鳳里因兩家男人均是閩人且同在洋行執役氏夫爲侍者鄭爲管事素好無嫌現鄭故世其一子年纔四齡小名寄生自中元節前起略欠健旺似係暑溼慢驚中秋後小婦人到趙氏處將寄生抱住撫摩因飮節酒未免酒氣薰人趙氏厭惡小婦人卽將寄生女臥小婦人旋走開不虞鐘鳴八下寄生驚風轉急手足拘牽旋因驚身死趙氏收殮後將小櫬暫寄福州會館後小 
 
 

Page 4

 
 
婦人見趙氏伶仃孤苦婉言勸令扶柩回籍詎嫌小婦人饒舌竟扭至英界公廨奉送案下求鑒刺史以鄭趙氏未到無從質証姑交官媒候再覆核 
[獲賊二志]  
　　積竊胡炳榮屢次犯案怙惡不悛前晚夜深時在法界三德里某姓家用鐵鑿撬門圖竊適爲巡街西捕拘入捕房捕頭命押候堂期解訊○昨晚有一小竊至滬南水利局越牆而進經局中巡勇所見立卽拘住交汛捕陳金盤詰然後究辦 
[美界捕房紀事]  
　　寗波人李錦星與同鄉人陳瑞心合居英界廣西路邇因不願爲鄰遂於某日遷至虹口吳淞路臨行將陳之衣物竊取無數陳當時未覺迨後啓箱取衣服則不翼而飛惟見磚瓦數塊因至虹口尋李前晚在吳淞路遇見扭交包探張阿五拘入捕房押候送廨訊核○寗波老賊王桂生遞解數次兹又濳來前晚在北河南路經包探范進才拘解捕房捕頭令押候查明此次曾否犯案然後送請英廨訊究○住居密勒路第八號洋房之西洋人某甲前晚投捕控稱失去金表一枚並稱表在臥室之内决非外人所能擅竊請派包探查核捕頭遣包探倪順泉往查將細崽榮青樵拘至捕房押候查明核辦○華順碼頭第六十二號棧房前晚被偷兒穴垣入内竊去洋布九疋昨晨經管棧人報捕捕頭許倩包探查緝○昨晨有年約二十餘之江北人倒斃西華德路福和里口經走街華捕報知捕頭飭傳二圖地保奚坤寳查明有無屍屬然後收殮○前晚西人某甲在百老匯路閙事經八十四號印捕拘押昨晨捕頭詰問原由知爲酒醉當卽斥釋 
[義賑徵信第七]  
　　啓者日前接京城楊藝芳觀察來電以永定河决口波及大宛災勢甚重囑籌急賑當經電撥京平銀二千兩兹承周舜卿大善士捐來規元四百兩英洋兩次共一百元嚴蕉銘大善士捐洋五十元萬順豐號捐洋五十元王惕齋善士捐洋兩元顧紫霞大善士以湯餅筵資移助洋一百元張道菴大善士以壽筵資移助洋一百元信厚於三月間得孫蒙親友惠腸隆儀共移助洋五百元均掃數彚撥災區矣上海三馬路籌賑局嚴信厚謹啓 
 
 
 

Page 5

 
 
[新印鉛板各種書籍照碼折扣出售　三馬路申報館申昌書畫室發兌]  
聖武記六角○小五義三角五○分類尺牘五角○快心編五角○　史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○文海披沙二角○甕牑餘談二角○四夢彙談二角○和約彙抄二角○中東和約五分○中俄和約五分○灜寰瑣紀三十○寰宇瑣紀三十○四溟瑣紀三十○紀載彚編一角五○訂譌雜錄一角五○藝林山伐二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五集一角五○歴代陵寢備考五角○鋤經書舍零墨一角○曾文正公家書四角又大事記一角五又求闕日記一角五又書札一元二角又白紙家書五種六角○海上羣芳譜一角○妙香室叢話四角○東藩紀要一角五○啓朦眞諦七分○紅樓夢補四角○名賢尺牘七分○歴下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桄二角○普註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○增註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○諭旨六分 
[延年益壽　官禮相宜○天下馳名八寳陳貢墨　大匣四元中二元小一元○始創八神丸惡鐵器宜銀器故用銀瓶裝連銀瓶每瓶價一元]  
上池清品溢壽延年 
新安孫連元監製八寳貢墨新安孫連元監製八寳貢墨乾隆壬午仲春京都同德堂秘方品味珍奇光華奪目年遠質細香久益清文房舟車均宜備帶　功用錄下墷奪魁妙品○落紙生光○衂血不止○大小便血○五淋白濁○靑黄赤白帶中帶下○客忤中惡○一切痧症○婦人難産胎死腹中○跌打血出湯炮火傷○赤白下痢○墮胎血溢○癰腫發背○飛絲塵物入目○小兒急慢駌風及癎症○小兒開口 
[加味八神丸]  
此丸以少制多以奇制勝神效無匹善治男女老少咽喉腫痛　頭面生瘡　週身瘡毒　小兒胎毒　五淋白濁　魚口横痃　楊梅結毒　四肢瘡疥　花柳毒門　咳嗽氣喘　九種胃氣　七般疝氣　時邪厲毒　内外痔瘡　各種痢疾　時疫流毒　山嵐瘴氣　霍亂吐瀉　一切痧症　不服水圭等症　四時相宜　好善之家隨身佩帶救急扶危眞無量功德功用甚多另詳仿單遠近函購指明上海英大馬路五福衖口本堂牌號門懸各大憲匾額上海縣告示五色仿單套板回信銅印藥書石印發票附送文昌帝君陰騭文詩箋方免假冐信力自給　　上海五福衖口京都同德堂藥局主人新安江干獨釣客孫瑞錢湖甫謹識 
[奇園南北花旗大戰圖]  
開設英大馬路近抛馬塲高大圓房便是 
内設炮台營壘兵馬戰將交鋒炮火連天屍横遍野樓房屋宇樹木園林亦有毁壞省水戰則有河道戰兵輪嘉擊鋒烟迷目等情筆難罄盡登檯四望如親歴美國境地毫無分别自開張以來深蒙　官紳仕商贊賞不置均稱海上新山之大奇觀也今取看資開列洋人每位收洋一元華人每位五角童僕减半諸君幸臨一曠眼界方知本園言之不謬也 
[京華洋行]  
啓者本行今由日本西京運來斜文絨花布並各式自鳴鐘絲布地毯紗廠紓管機器棉紗等貨發售本行因初次開張特將各貨較别家格外挑選價且克已以廣招徠如貴客賜顧請至法界洋涇浜四號洋行内面議可也 
[本莊代客精印各省各樣五彩錢票仿單書畫圖帖家譜等類諸君光顧價廉貨精外埠托局限日不悞]  
高昌寒食生稿 
何君桂笙一號高昌寒食生昔爲申報館聘撰論說嘉言名論美不勝收今君早歸道山爲餘其諸稿中之有聲有色摘藻揚葩者先行分期石印俾垂永久茲印第一集計一册實洋兩角石印桐城方勤襄公全集 
桐城方勤襄公諱維甸爲我○朝第一人品於四歲時隨其先公迎○高宗純皇帝駕於保定旣而讀書入仕忠孝用全官至極品此集乃公所箸詩詞及家書等稿開卷莊誦不但忠孝之氣溢於言表而儒雅遺範尤覺風徽可挹也並用小楷付諸石印每本實洋三角　上海南畫錦里理文軒書莊謹啓 
[上洋新開源甡泰皮貨莊]  
本號自運京陜各口揀選玄狐紫刁金銀吉祥猞猁種羊囌嚕羔裘各種皮貨俱全專辦洋莊粗細衣件隻頭發客蒙　士商賜顧者請移玉至上洋三馬路口紅洋房認明和合櫃檯便是按吾皮貨向無劃一以致貴客選購萬難還價今乃創始各貨克已厘定實價照碼二四扣定價劃一眞不二價先行交易擇吉開張 
[廣東益三堂精製靈丹　鋪分上洋鐵馬路天后宫東大街○一分蘇州閶門内下塘]  
仙傳秘製奇法種子補腎壯陽丸 
本堂得始仙傳秘製奇方藥性温和不燥專治男子陰虧陽痿久患夢遺見色流精服之包可立愈而賞精壯陽强任意交歡久戰不倦白髮老翁較少年無異婦人同服嬌媚百般更覺奇妙能多生育誠乃世上却病延年壯陽種子第一功大盒一元小瓶六角○煖腎壯陽種子膏大張七角包治遺精天下馳名固精延壽膏 
此膏專治男婦諸虚百損夢遺精滑及婦人赤帶白帶血崩氣脫子宮寒冷久不受胎貼之功效立見兼能滋陰降火眞有水火旣濟之良方却病延年廣嗣之妙藥每張七角雙一元二角 
[天福茶園]  
八月廿三夜演 
雙代　落馬湖拿李配造白袍下江南梅龍鎭芭蕉扇一等名角打金枝全本石十回翠屏山 
[天仙茶園]  
八月廿三夜演 
御林郡畫春園捉拿九花娘雙帶箭紅鸞禧全本一捧雪三疑計獅子樓割髮代首 
[丹桂茶園]  
八月廿三夜演 
樊城長亭子胥過關三十六友賈家樓血手紅印虎將招親胭脂虎前後本連檯海上新聞任順殺人放火有勇無謀 
[天儀茶園]  
八月廿三夜演 
柳林池巧姻緣溪皇莊黄鶴樓割髮代首打櫻桃忠孝牌雙官誥明月珠 
[同慶茶園]  
八月廿三夜演大套 
金絲蝴蝶 
海瑞被屈四　賣武太祥贈金義女報恩書雲賣字仙姬賜寳奸岳害婿逼寫退書買屬贓官苦打成招計救書雲英雄結義駙馬　奸 
[丹桂茶園奇塲新戲告白]  
山陜第一等文武名角 
三盞燈四盞燈大溪皇莊 
准演武生准演武旦採花峰勝玉環小園前演溪皇莊一齣不及登報細告現今故早登明頭等花旦三盞燈唱演武生採花峰比前子都越其更妙臨塲出彩無賽觀者無不喝彩稱讚頭等靑衣四盞燈所演武旦勝玉環登台武藝奥妙絶技小園全班第一等文武全行名角軿演各樣角色由如將與良才恊力合串可算大塲武戲連檯准於廿六夜煩演一准唱演至期駕至小園一觀賞鑒是荷特此佈聞 
[禮拜二拍賣]  
廿三日二點鐘拍賣和大魚頭色羽毛牛頭紅嘰　工龍牌牛頭金鹿色小呢七磅三魚洋標等貨此佈公平啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公瑣案]  
　　包探趙銀河禀稱流氓姚福生混名小由東迭經犯案解請大老爺訊辦後遞解回籍捕頭復令映成小影留在捕房今　濳來仍在胡家宅各野雞倡院拆梢打架是以小的拘請訊懲姚供稱小的係山東某邑人自幼在滬前雖犯事業已改過自新矣屠别駕商諸薩副領事官然後判令笞責二百板再遞解回籍○包探趙銀河解顧福道陳雲全二人至案禀稱伊等因賭博起釁每日各糾黨類互相毆擊事經小的查悉送案請懲顧供稱小的係本邑人偶蹈愆尤以後自當留意陳所供相同别駕判令各笞責二百板○包探顧阿六禀稱龜奴李水子混入福州路倡婦花小寳家僞作尋人竊取銀水烟袋一枝而逸花倡報捕後捕頭遣小的緝獲解請訊追花倡遣傭婦某氏投案領贓並稱我家小姐以李龜曾在院中服役可否求恩免辦李龜供稱小的係蘇州府屬某縣人適有急需故暫借小寳小姐之銀水烟袋一用别駕判令管押三日○包探黄四福禀稱賊犯沈桂卿案積如山送請大老爺懲辦者已不下數十次矣今又竊取韓阿茂家布衣洋傘等物小的奉捕頭之命得以查獲解請究懲韓投案領贓沈供稱小的係本邑人自知該死求開一綫生機子子孫孫永銘大德别駕判令笞責二百板管押兩月○包探孔阿才禀稱賊犯洪啓華前曾犯案經大老爺遞解回籍今又潛來滬上連竊徐錦寳等八家綢布衣服及零星器物各失主先後投報捕房捕頭遣小的查緝今始拘獲起到原贓解案請究涂等各失主投案領贓洪供　小的係寗波府屬某邑人無庚無衣以致作賊惟求大老爺恩賜從寛别駕判令笞責一百板再遞解回籍贓給各失主分别具領○包探沈金隆禀稱賊犯胡阿三前曾拘解大老爺懲辦今又竊取泥城外劉公館及袁二如家綢布衣服小的緝之良久始得拘獲今特送請究辦劉公館主還家人劉升偕袁投案領贓胡供稱小的家在本地南門大老爺如肯恩寛一次則以後自當學作好人矣别駕判令笞責一百板管押二月期滿　逐出租界不准逗留○包探沈金龍解陳阿生至案禀稽此人係陳王氏之子不務正業游蕩性成前日竊取家中銀飾出外質錢經氏投報捕房捕頭令小的拘獲送究陳王氏投案訴稱丈夫逝世已久遺下兒子阿生小婦人　苦停辛撫育長大不料伊竟專事游蕩時將家中諸物竊出變錢求大老爺從嚴懲辦可也陳供詞含混訪事人未及照錄别駕判令笞責一百板發交捕房管押一年○五十六號印度捕解馬夫陳阿和至案禀稱此人駕車不伋章程致撞壞四人根白所坐馬車估得須修理費銀十　今特解案請究根白投案申訴情形别駕判罰陳洋銀三圓再賠修車費銀十兩○張阿五倪順泉兩包探解金林弟至案同禀稱此人曾助彚司洋行買辦沈某之子沈連坤毆斃吕李氏之夫吕寳生脫逃已久兹經小的等拘獲解案别駕　押候送請上海縣黄大令歸案訊辦○包探施奎江禀稱殷掌掌在裕晉紡紗廠做工竊取女工某氏支錢摺倩林晵年到廠冐領工錢司帳人胡誦先覷破情由扭送捕頭解案請辦胡投案申訴前情殷認竊不諱林供稱殷倩小的持摺支取工錢小的實不知其底細别駕判令將殷笞責五十板林管押一日 
[粤省官報]  
　　藩憲牌示高明縣三洲司巡檢缺詳請以候補儘先補用巡檢湯溶補番禺縣典史缺委試用從九畢爲霖　理准補崖州永寗司巡檢缺盛文　飭赴調任按察司獄缺委試用從九鄧廷楨署理香山縣典史缺以新海防遇缺先典史沈啓詠補龍川縣典史　以候補未入流　燡康補和平縣典史缺以新海防遇缺先典史何見諧補　補四　縣典史李恩霖飭赴新任 
[金陵官報]  
　　八月十四日帮勘寗鎭鐵路丁憂候選縣李大綬見鍾山書院山長　荃孫到湖北回代水師後營王俊　到分統衡字左右兩營王世雄叩謝○十五日統傾南字營總兵張國林見辭參將張梅俊謝委先鋒官委署南捕通判李士彦謝委○十六日文正書院山長鄒光舉會　臺　　楊道　元福辭軍械所候補道楊前統安淮河水師已革提督徐恩忠總兵唐玉才由岳州遣散回知縣鄭汝騤吳淞來卽辭代水師後營王俊南辭遊　劉吉榮叩謝借　　州　都司均見川沙豐叅將張邦才淮安　守營叅將歐陽成松均辭○十七日江蘇試用道柯銘到由京來貴州古州鎭丁槐副將凌國賢謝委管帶新兵後營知府吳增僅知縣秦炳體均見署江淮司巡檢李汝墉叩謝請稱甘泉　邵伯司巡檢藩轅牌示江寗府李守升授安徽安廬滁和道遺缺查有候補知府柯逢時堪以署理 
[省官報]  
　　八月初六日松滬捐釐總　總巡候補知府沈鳳韶專丁禀銷兼提調差候補同知朱　　靖假赴青浦　　政隸州傅瀚知縣鄭鍾祥松年均銷假楊錦江禀銷解松江存典生息銀兩差潘宜經禀知奉委管解轉　上海縣發典銀兩差卽辭程南金由　金釐局來主　吳德　由金置縣保甲差次來巡檢潘寳瑩由揚州來逍濬由金山縣保甲差次來卽辭藩轅牌示照得署元和縣知縣葉懷善因案撤任聽候查辦遺缺以　陽湖縣知縣李超瓊飭回元和縣本任所遺陽湖縣缺以候補知縣張樞署理兼署臬憲陸明日黎明詣文廟武廟郡廟糾察使等廟行香○初七日候補知府袁恭宏禀辭回盛澤釐　譚嗣同禀辭回寗同知宋　　　吳江釐卡差回並謝奉飭以吳淞江釐卡一年期　盈收五成以上照章給予酌委署事一次疉獲大宗偷　記功三次並請感冐假五天花翎鹽提舉銜試用通判劉松年浙江人由京來禀到候補知縣鍾鴻鈞由京引見回省禀到並銷海運　局差府　　　國　禀辭回　聽差縣丞李能　由吳淞貨捐分　專丁來省禀謝飭知初次年滿比較扯盈九成以上蒙給予酌委署事一次循舊供差潘嘉明　江鎭措資假五品頂戴　補　補用縣丞錢紹勛浙江人由京騐看來省禀到典史徐汝梅禀謝奉委調辦丹陽縣保甲　　補知縣查亮采禀謝飭知辦理藩署文　二年期　給予酌委署事一次　憲吳牌示初十日恭謁攻廟武廟府城隍　帛使等廟行香○初八日候補同知袁保基由松滬解餉來周懋鎬禀知泰府委震澤查勘荒熟田畝差通判許之珏禀謝飭知以審案勞績　給予酌委州縣署事一次知縣吳兆楣由寳由塘七差次來陳際唐由同里釐局來李恩棠禀知奉委解淮餉差賴豐熙銷小工服假沈祖燕國昀五天張祖翼三天均展假汪國奎三天直州判臧毓麒禀謝飭知保甲期滿供差勤愼照章給予勞績班前先委署一次巡檢程建獻禀辭回寗○初九日花翎四　銜刑部舅外郎用湖南司主稿主　梅　江寗人由寗來昭文縣主簿卓觀榮禀到藩轅牌示照得華亭縣金山司巡檢顧光第丁憂　缺查有試用從九品李什策堪以委署又署荆溪縣湖㳇司巡檢林守廉年滿撤回　缺查有試用典史劉太銘堪以委署○初十日刑部員外郎湖南司主事梅菼辭行新遷如　縣單　　禀辭回寗通判孫毓驥禀知前署嘉定縣任内交代於初限内算結知縣張樞禀謝奉委署理限湖縣事從　陳錫蕃禀知交缷署荆溪縣典史任事回太湖恊余萬興松北恊劉長春均到蘇二品頂戴辦理開平等礦務江蘇存記　用道張翼直隸人由寗來五品銜兩淮候補鹽大使葛培源由揚州解餉來○十一日　轅　示照得長洲縣縣丞員缺前以候補班前補用縣丞善啓　補業巳奉部　准自應飭赴新任○十二日調署吳江縣縣丞戴爾恆專丁來省禀謝奉飭　署一年五品翎頂江蘇試用縣丞禹門登湖南人由　來奏留爾江補用總兵張得榮安徽人由寗來管帶太湖水師正前營揀發遊擊許國詳由江震巡哨回管帶撫標蘇防前營准補城守中軍守備吳廣升禀辭赴横涇光福一帶查哨江寗藩轅牌示海門同知照磨陶　病故遺缺查有候補前先從九品李興旟請補○十三日候補同知嚴恭壽禀知由滬見道憲回補用副將安徽　春鎭標中營叅　張金山由皖來四品銜浙江補用知州汪煦無錫人由浙江來直州判朱德魁由上海出口捐局來主簿蔡保昌禀知交缷署上海縣縣丞事回省並謝奉委調署無錫縣高橋同巡檢事蘇州　　　湯毓楙禀知奉委學院文巡捕差○十四日震澤縣劉禀辭新任陽湖縣張樞禀辭赴任　補通判陣鎬禀辭回常昭海口厘捐調　無錫縣高橋司巡檢蔡保昌禀辭赴任　下候補把總黄德樑禀知奉參府委充學院武巡捕差藩轅　示照得署南匯縣知縣王椿蔭現以具報病故遺員缺查有正任南匯縣汪以誠飭回本任○十五日正任川沙間知陳家態由車坊厘局來蘇州府照磨湯毓楙禀辭赴江陰迎　學憲探得新授安懲撫憲鄧於廿一日由蘇起節赴滬北上之信○十六日候補知府林文炳禀知奉委代辦學院擾調差請補吳江縣方道濟禀知隨同陳守訊結觀濤書院案件回省銷差前署松江府楊峴擇於本月廿七日錯庫巷公館領帖廿八日發引藩轅牌示照得　縣知縣張紹文病故　陜查有海訑先知縣屈泰清堪以請補金　縣知縣胡啓榆病故遺缺查有海防新班先知縣鄭鍾祥堪以請　正任長洲縣知縣王樹　現已痌痊　請銷假會應飭　回任○十七日正任川沙同知陳家熊禀謝奉飭回任候補同知袁保基禀辭回滬知縣葛繩孝禀辭赴常郡會算前署靖江縣任丙交代直州判朱德　禀辭回上海出口　局從九王起　禀知奉府委學院考試執事差江寗藩轅片示海州惠澤司巡檢葉挺失察之案業已議結署事人員巳屈期滿自應飭回本任泰興縣知印莊司巡檢員缺前經以鄭工　缺先巡　施文殿咨補現巳奉部覆准自應飭赴新任 
[皖省官報]  
　　皖藩牌示懷寗縣吳雲濤太令調署廣　州本任宣城縣陳明府兆慶調署懷寗縣事候補巡檢顧永　　署　城縣典史除另給飭知外合先牌示候補巡檢戴成棨知奉委保護廣濟圩隄府經范晋到赴壽州探硝價回省安廬滁相道丁濳生觀察辭赴和州查勘秋感於十一日禀辭出省候補知縣汪錫麟辭赴清江　餉典史梁承平到由蕪湖差遣回前奉天安東縣潘文鐸到奉調差遣卽用縣姜良材奉委赴和州　補知縣高贊善奉委赴　州府　　　　縣易華俊知奉委赴懷桐濳宿均辭赴各屬查勘秋成分　安徽試用知縣李第青到湖南人缷任廬州府經歴石徽南到安慶府通判代理安慶府同知張廷徵　知任事　府問知　補池太江防分府沈德潤知缷任事委辦徑縣馬頭釐卡候補直隸州王敞到候補知縣方維　辭赴亳州渦陽查勘秋成委辦華陽釐卡候補知府杜恩榮辭候補典史　　　謝奉行知請補咨署蕪湖縣典史巡棧梁玉書謝奉行知核准註册部覆委辦太白釐卡本任貴池縣劉錕到候補巡檢汪孝銘知奉撫憲扎委撫院文巡廳候補知縣　光　　　光均銷假新選婺源縣方永昺大令知奉委首縣學習 
[上海北巿絲業會舘籌賑公所施子英經收順直山東湖南廣西賑捐七月初一至十五日第五水清單]  
　　初一日藩名氏　　卿平安洋二十元陳榮宗三元○初二日蛟川隱名氏還前願祈保合家平安又還前願洋六十元○初三日留餘　得保平安由隆茂號來洋三十元　　堂二十元仁剌　枕湖求子仁棣無病痛十元蘇城金　三角○　　日退　　人求病遠愈合家平安洋五十元楚香居士求副室早度生方十元○初五日同人爲陳卿思司　　四司　　倒　賑由魯麟洋行虞洽卿兄交來洋五十元川沙署知　子爲小兒王百齡完願四元王楊氏爲肝氣痛求速愈完願二元常州李恆茂楊全慶求妻病速愈並保平安二元高　了五軒募祝安堂洋二元雲梯氏票　四千文合洋四元三角○初六日太倉戴國鎔求保病愈平安洋五十元吳樹生洋三十元○初七日金煥堂由　　祥茶　　來洋二十元　州正定無名氏三元蘇州　橋嚴姓一元○初八卜章可頭求長兄病速愈洋一百元光裕堂任求病速愈洋五十元力不從心子求壽病速愈洋十元○初九日松江　家　　　　士求妻病速愈洋一百四十元常昭鹽公堂募出湻餘堂月捐洋七元三角○初十日　鏞求病速愈洋一百元意勉齋主人洋二元○十一日常熱等　岩　不求人　洋十元　省晋泰莊友爲得子將湯餅貲移助洋十元退恩主人　永昌　絲行號兩不接受移助洋五元嘉定徐門李氏太太遺囑又徐英氏求嗣祖母福各洋三元徐心范求新故　舟李氏太太冥福四元周行生洋一元○十二日　稽屠居卿爲次孫元官求病速痊洋十元敦古堂十元葉德珍求病速愈十元無名氏六元○十三日吉陽孫　子　兒女病　　　由元源莊來洋七十元銅洋一元○十四日尤　　爲内子病求　愈洋五十元　玉昆二十元楓涇永泰隆三元小洋二十角○十五日　開第爲先太夫人中元　　　　助洋四元無名氏三元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年八月十三日京報全錄]  
　　宫門抄○大學士崑等　　遵旨議卹摺○新撫饒奏請議卹片○御史秀等奏整頓五城捕務摺○豫撫劉奏彚報春季分委署知縣員缺摺○又　奏甄别州縣各員片○又奏請將道員從優議叙片○陜撫魏奏勸辦息借商欵出力各員懇恩分别給奬摺○署陜督陶奏道員交卸赴都委員接署片○八月十三日工部鴻臚寺正藍旗値日無引見○三德假滿請安○良培請假十日○召見軍機○○經筵講官體仁閣大學士管理理藩院事務都統臣宗室崑岡等謹奏爲遵旨議卹事内閣　由光緒三十三年三月二十五日奉上諭奎順奏回匪竄往青海蒙古貝子等陣亡請旨優卹一摺西寍上五莊地方前椽官軍將回　　敗後該匪竄擾青海蒙古貝子納木希哩帶兵截擊衆寡不敵該貝子力戰捐軀又陣亡章京阿音奇一員死事情形實堪憫惻蒙古貝子納本希哩索木章京阿音奇著交該衙門照陣亡例從優議卹以慰忠魂餘著照所議辦理欽此欽遵抄出到院臣等核查臣院　内並無蒙古貝子力戰陣亡從優議卹專條僅有蒙古官兵陣亡應給卹賞銀兩者均照内地辦理等語當經咨查兵部旋准覆稱陣亡人員從優議卹例無專條歴辦成案如奉旨從優議卹者卽於所保陞階上加一等議卹等語惟查臣院歴辦案内均係親王郡王並無貝子陣亡議卹卽如光緒五年左宗棠奏舊吐爾扈特貝勒達什車林陣亡請旨交院議卹當經議覆於是年十二月十六日奉旨達什車林著追封郡王銜照郡王例賜卹等因欽此復經臣院援照庫車回子郡王愛買提等打仗被報先後遇害成案聲明覆奏　光緒六年五月初四日奉旨著照成案賞給銀一千一百兩欽此欽遵在案又查蒙古官兵陣亡照内地議卹成案蒙古三等護衞恭京照内地七八品議給雲騎尉令其子孫承襲襲次完時給予恩騎尉世襲罔替卹賞銀三百兩歴經辦理亦在案今青海扎薩克固由員子納木希哩力戰陣亡欽奉諭旨交該衙門從優議卹臣院例無專條亦無成案可循雖從前議卹各員均係親王郡王未便援引臣等未敢擅行擬議理合聲明如何恩施之處恭候欽定其索木章京阿音奇擬請照内地三等護衞例議給雲騎尉世職襲次完時給予恩騎尉世襲罔替并賞銀三百兩以示優卹之處是否有當伏乞聖鑒訓示謹奏奉旨已錄○○饒應祺片再新疆立功後病故文武各員歴經奏蒙恩准照例議卹在案兹查有儘先補用副將前署撫標左營遊擊借補迪化城守協中軍都司徐廣學籍隷安徽六安州由武童於同治三年投効卓勝軍隨同前安徽壽春鎭總兵郭寳昌前烏魯木齊提督金運昌轉戰河南直隷山西陜西甘肅新疆等省迭著戰功光緒十七年借補迪化城守協中軍都司十八年調署撫標右營遊擊該員在都司遊擊任内操練巡防均能認眞整頓十九年升任撫臣陶模檄飭率帶隊伍駐防喀什噶爾邊界布倫庫爾山内設險築堡鑿路修橋布置悉臻妥恊旋因觸受瘴厲以致舊傷舉發於二十一二年四月十六日在防次病故殊堪憫惻前經署提督臣張俊咨請升撫臣陶模覆准請卹未及呈奏交卸理合奏懇天恩俯准將該故員飭部照軍營立功後積勞病故例議卹以昭激勸而慰忠魂出自鴻施除飭取該故員履歴清册咨部外謹附片具陳伏乞聖鑒訓示謹奏奉硃批署照所請交部議卹欽此○○掌山東道監察御史臣秀林等跪奏爲整頓五城捕務恭摺仰祈聖鑒事竊查定例向來五城遇有命盜案件必由該城司坊官騐明呈報臣道歸臣道提集甲捕人證按限催比若逾限不獲卽將該司坊官指名叅辦原以愼重捕務立法不爲不嚴乃近年以來司坊各官皆因規避處分不肯隨時呈報以致臣道無從稽查催比亦無從叅辦彼亦遂不知警懼捕務廢弛有由來矣前於光緒三年經臣道御史秀文等奏請申明舊章奉旨飭令懍遵在案至今十有九年雖經歴任臣道御史疉次票催該司坊視爲具文並不隨時呈報現在五城盜竊等案層見疉出而呈報臣道者十無一二本年六月間北城地面東北園李寓官菜園上街夏寓失物合計千餘金之多經臣道訪查明確再三票催始行呈報查其 
時日已在一月内外其他確係被竊而未經呈報者尙有扁擔胡同聶寓柴兒胡同逃寓數家一城如此四城可知且畿輔近因水災飢民入城乞食者紛至沓來而各處遣散之游勇亦不免叅雜其中倘捕務仍前廢弛將來城中官商受害無窮應請明降諭旨並 
飭下五城御史嚴札各該司坊懍遵舊章隨時呈報以便臣道催比稽核毋許遺漏一案臣等亦必認眞辦理不敢因循貽誤若以後再有失事已經臣等訪確而該司坊官仍蹈故習不行呈報者臣等卽指名嚴叅庶各司坊官知所警懼而捕務可望振興矣臣等爲整頓捕務起見是否有當謹恭摺具陳伏乞皇上聖鑒訓示施行謹一奏奉旨已錄○○頭品頂戴河南巡撫臣劉樹堂跪奏爲豫省光緒二十二年春季分委署知縣員缺照章彚報恭摺仰祈聖鑒事竊查前准吏部咨各省委署知縣每屆三月彚報一次等因查豫省委署章程知縣要缺酌量揀委若遇選缺先酌委正途外奬一人次酌委勞績外奬一人次酌委試用外奬一人再委正途正署一人勞績正署一人試用正署一人各歸各班以三缺爲一輪按出缺先後輪流委署因候補同知通判知州均係缺少人多本項乏缺輪委無期各准各班插委知縣員缺若知縣正署到班適遺叅撤之缺應在本班人員内酌量揀委以期得人如遇同通知州插委到班亦於同通知州班内揀員插委倘不得人另委實任人員調署卽以同通知州遞署所遺之缺倘仍委知縣本班人員接署不積同通知州之缺俟續有缺出仍補委同通知州一人歴經奏明循辦在案兹據布政使額勒精額將光緒二十二年春季分委署知縣員缺造具清册聲明並無越次攙委詳報前來臣復查無異除清册咨部外相應恭摺具陳伏乞皇上聖鑒謹奏奉硃批吏部知道欽此 
○○劉樹堂片再查定例各省道府州縣無論何項出身凡由勞績保歸候補班人員均應於到省一年後詳加甄别等因歴經遵辦在案兹查有温縣知縣在任候補直隷州知州秦本提伊陽縣知縣在任候補直隷州知州胡昶英候補通判瑞徵候補知縣黄煜均到省一年期滿據藩臬兩司出考會詳前來臣逐加察看該員秦本提勤明老練胡昶英精明詳愼瑞徵誠樸安詳黄煜篤實勤明均堪以原銜留省遇有缺出分别繁簡照例補用除咨吏部查照外爲此附片具陳伏乞聖鑒謹奏奉硃批吏部知道欽此○○劉樹堂片再河南武陟兩縣沁河善後各工完竣業據河北道岑春榮查明前後在事尤爲出力員弁分别酌議奬勵詳由臣開繕銜名清單奏乞恩施在案查此沁工核實辦理賴該道督率之力居多雖據聲稱不敢仰邀奬叙而往來工次數月悉心綜核究未便没其微勞可否仰懇天恩准將該道岑春榮交部從優議叙之處出自鴻慈謹附片具陳伏乞聖鑒訓示謹奏奉硃批著照所請吏部知道欽此○○頭品頂戴陜西巡撫臣魏光燾跪奏爲勸辦息借商欵出力各員懇恩分别給奬以昭激勸恭摺仰祈聖鑒事竊查二十年八月初九日欽奉諭旨飭令各省息借商欵如集欵王一萬兩以上准將　集之人先行請奬虚銜封典以示鼓勵等因當經前升任撫臣鹿傳霖轉飭欽遵辦理由藩司詳議章和刊刷印票札委各員分赴各局勸辦並由厘稅總局札飭省外釐局委員會同籌勸凡七閱月各屬一體勸辦告竣共計勸借銀三十八萬四千四百兩業經批解司庫兌收詳經前護撫臣張汝梅分别奏咨撥解在案查該員等奉檄勸辦勞苦不辭卒能於陜省瘠苦之區勸借鉅欵雖屬分所應爲而微勞不無足錄且查實力經手之員僅十八人勸集已至三十八萬四千四百兩分計均在一萬兩以上核與原議奬章相符據厘稅總局司道等造具各員履歴並勸借銀數各册摺詳請具奏前來臣覆核無異查該各員請奬虚銜封典亦與定章相符並無冐濫謹開具清單恭呈御覽仰懇天恩俯准分别給奬以照激勸除將該員等履歴並勸借銀數各册摺送部外理合恭摺具奏伏乞皇上聖鑒訓示謹奏奉硃批該部議奏單併發欽此○○陶模片再鞏秦階道丁體常於光緒二十一年九月初十日奉旨補授甘肅按察使彼時前督臣楊昌濬以河湟回亂未平該道所屬漢回各民驚疑莫定奏請　留鞏秦階道任所俾資鎭懾在案兹查軍務漸次告竣該處漢回相安據該升臬司呈請交卸以便赴都陛見前來除檄委候補道常祥前往接署外相應附片陳明伏乞聖鑒謹奏奉硃批知道了欽此 
 
