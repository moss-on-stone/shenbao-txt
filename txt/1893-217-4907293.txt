# 1893 - 217 - 4907293

 

Page 1

 
 
[朝珠助振] [  申報館協振所謹啓]  
　　無名氏樂善好施憫山右奇災尚未有艾特以朝珠一掛足一百八粒交本館變價以助賑捐其珠係伽楠香製成間以素　佛頭珊瑚記念　　品也敬告海内仁人寰中善士尚其早移玉趾備價購歸旣可以飾觀瞻又可以拯饑饉豈非一舉而二善兼亨肅此布陳伏維鈞鑒 
[培養子弟說]  
　　禮有之曰玉不琢不成器人不學不知義自古及今因失學之故坐令人家有佳子弟漸入於暴棄而不足以振家聲繼先武若此者正不知其凡幾殊可惜也夫子弟年幼而識不定雖孟子有性善之說與荀子之所謂性惡者不同　孔子之言則可以折衷矣而曰性相近也習相遠也曰性相近則人性皆善之說也習相遠則可以善可以惡之說也人之性旣不能不因習而變則凡與之習者可不愼乎嘗見有青年子弟或早喪其父婦人每愛憐少子則不免於驕縱而任性家中雖亦延請館師爲之教訓然不過名色而已比少長則出與外人交此中殆所謂人鬼關頭语云近朱者赤近墨者黑一入習染遂致終其身而不能改卽使後來自知其悮則悔之已晚矣况血氣未定者往往喜於近小人不喜於近君子何則君子岸然道貌望之若可畏也小人則無非獻媚　諛易於取悅少年識未堅定疇則不喜順惡逆故外師則尊而不親於友則親而不尊夫至於親而不尊則燕朋暱友妄相交結而習染有不日趨於壞者乎甚而至於并友亦嫌其拘束則更與下人相親比盖此等子弟幼時保抱携持不離家人僕婦之手則習與相熟又豈知女子小人之難養習慣漸成自然則視僕圉臧獲凡供其指揮聽其號令者皆視之若朋友或竟有不聽友人之方而專聽僕御之言者而彼僕御諸人則又往往恃寵而驕以爲小主人之待我不啻手足則不免假其威以指揮於外故凡人家子弟不親君子而親小人未有不身敗名裂者或且身不自敗而人敗之名不自裂而人裂之殆敗裂之後而後悔之悟之亟欲補而救之則其道亦惟在乎親君子遠小人而已故吾以爲富貴家之子弟其天資非必遠遜於貧賤之子弟而富貴家之培養子弟往往不及貧賤家之培養子弟蓋貧賤之家無力延師附學則聽其在家閒游已耳彼引誘而奉承之者則無人也而富貴家子弟則每以有人奉承被人引誘而至於有損者之三友無益者之三友其可惜爲何如乎上海之地紳商雲集不少富貴之家而其所以培養其子弟者則不過延一先生管而教之如是焉而已而爲之師者或不自居於師而甘居於友而子弟之受其陶成者鮮矣前者邵筱村中丞任上海道時捐廉倡設正蒙書塾詳定規條愼選塾師俾紳富之子弟咸得以自行束修入塾受業彬彬秩秩頗著成效迄於今中丞雖升任以去而經理其事者亦仍率由舊章有舉無廢但僅此一處且又在城内恐亦不足以見廣遠之謨近聞有辦賑諸君子糾合十人在高昌廟左近擬設經正書塾其規條亦曾見過大旨在於延師必求其文行兼優實心訓迪功課必求其綿密無間學生必求其誠篤勤學出入則有稽查也寢興定以時刻也朔望教以禮數也或於休沐之時稍任優游則亦必擇有益之事不以玩物而喪志其事果成則可以補正蒙書塾之不逮凡滬上之有佳子弟而欲栽而植之者當不患其無方焉且諸君子旣具此心則其子弟亦未有不佳者推已及人大公無我此心爲天人所共鑒矣然而滬上此等書塾猶惜其不多而子弟之被誘於習染者則已不少也嘗與友人言及人家有賣田鬻産以嫁女者從未聞有賣田鬻産以延師教子者豈果其愛子不如愛女哉亦以積習之故不期然而然耳然惟此之故遂使雖有佳子弟而不能使之成名立業或反誤於保姆僕御之教引以致陷於物欲而隳其家聲良可浩歎雖然苟能自知其誤而幡然改圖從此親君子遠小人杜門不出埋頭攻苦則猶其家門之幸也否則伊於胡底矣 
[本館接奉電音]  
　　昨由京友電傳上諭二道敬謹譯登○六月二十五日奉上諭李鴻章奏永定河提工漫口分别叅辦並自請議處一摺本年入伏後大雨連綿永定河水勢盛漲險工迭出六月十三日雨勢風急山水暴發所有南北汛之三四號十四號北上汛之五號七號北中汛之九十號北下汛之頭號至五號並連上下之北山末號同時漫溢該管各員蔬於防範實屬咎無可辭卅上汛覇州州同周榮第著革職留工效力署南岸同知正任北岸通判將廷皋著革職留任署北上汛武清縣知縣候補主簿蕯多託北中汛武清縣縣丞翟鼒晉署北下汛宛平縣縣丞玉庚圻均著革職留任石山同知張心琪著摘去頂戴永定河道萬培因著革職留任李鴻章著交部議處該督務當督飭在工員弁將南北汛各口門迅卽堵築不得稍有疏忽所有被災村莊卽著該督迅速查明妥籌撫恤毋令失所該部知道欽此同日奉上諭本年入夏以來雨水過多順直各屬災區甚廣小民蕩析離居深堪憫惻加恩著於奉天粟米一萬四千四百餘石並江蘇河運漕米五萬石江北河運漕米五萬石撥給備振其隨漕輕齎等項銀兩並著查照成案截留直隸作爲津貼振需李鴻章務當遴委妥員分别被災輕重核實散放不得吏胥稍有弊混用副朝廷軫念民艱有加無已至意該部知道欽此 
[北闕花紅]  
　　兵部爲傳知事所有選補陜西神木營叅將楊廷弼選補山東武定營游撃張振乾選補貴州遵義恊右營守備馬錫藩等三員改於本月十六日帶領引見○貴州分巡貴東兵備　貟觀察鳳林業經特授安徽按察使所遣貴東道係題缺應由本省揀員題升經黔撫崧健俟中丞以俸满卑異貴州貴陽府知府趙爾巽題請升補分巡貴州貴東兵備道缺奉旨吏部議奏欽此兹由吏部覈覆准其升補矣○鑾儀衛爲咨送事准兵部來文現出有昭陵總管一缺咨取本衛冠軍使人員出考保送以便入揀等因兹查本衛冠軍使松秀堪以保送入揀昭陵總管相應將該員履歴考語咨送兵部查照辦理○西安等處駐防满營歲試繙譯童生取中各卷並本年恩科駐防繙譯鄕試錄科繙譯生試卷解送禮部磨勘經禮部開列各堂銜請派磨勘試卷於六月十二日具奏奉硃筆圈出閱卷大學士福錕禮部左侍郎長麟内閣學士兼禮部侍郎銜愛廉大理寺少卿溥顧欽此宣旨後福箴庭相國等先後至午門前禮部朝房内將繙譯生童各試卷逐一校閱其有小疵處雖經簽出仍標以免議至未刻竣事繕摺交由禮部於翌晨呈遞恭覆恩命 
[京師被水]  
　　京師自五月以來大雨連綿不分畫夜旋雨旋止惟晴光未得大放至本月十二日午後白道飛泉破空而下平地水深數尺至丈餘不等大小街巷盡成河渠車馬皆不能往來鋪户被街水倒灌而入深至七八尺不 
 
 

Page 2

 
 
等西城之二龍坑太平河積水高逾房檐什物之漂流房屋之倒塌人民之淹斃幾於觸目皆是是晚各城門到亥子之交始能掩閉雨仍未止宣武阜城西直各門被水擁塞至次日已午時始砉然洞開正陽門外釣橋積水深六七尺兩旁鋪户皆罹此災而東月墻羅興泰凉蓆鋪被水穿過流久於河護城河中之水泛溢滂流直抵城墻由西北而去淹斃男婦幼孩不計其數陽侯誠猖獗矣哉 
[河决駭聞]  
　　永定河自六月以來大雨時行來源日旺山洪驟發河流盛漲銀濤萬疉壁立如山蘆溝橋水行涵洞溜大孔小實不能容橋南北河水激湧逾橋數丈十一十二兩日上游河水漫溢成口該處稅局房屋悉被冲去員弁書差亦無下落附近鋪户冲去百數十家人口蕩然無存下游兩岸石壩頭二號東西堤漫决數口西堤石壩大溜向西南奔湧長新店鎭各鋪冲去大半房屋貨物悉付洪流淹斃人口牲畜不少良鄕縣城東北兩關被水經過汪洋一片東岸各漫口一洩無餘至十三日下游三岔河東堤决開刷寛數十丈大溜爭流直趨南各掌高碑店黄村等處冲入南苑黄村西紅門南苑墻冲去二十餘丈由苑中趨向東南由南面苑墻灌注武清縣屬各村匯歸天津西河其旁溜北趨一股仍循十六年舊道向南西門草橋一帶而去渾流經過之處浩渺無垠變陸地爲澤國較十六年水災有過之無不及也彼蒼者天何忍令斯民罹此刼也 
[蓬山高會]  
　　出使美日秘大臣楊子通星使於本月初九日自滬乘日本公司西京丸出口十一日晨抵長崎駐崎理事張子豫司馬偕本署東西譯官赴西京丸迎接請星使坐小火輪登岸同坐人力車進理事署司馬預備筵席卽於正午欵宴宴畢坐談數刻星使興辭下船司馬等恭送如禮至五點鐘西京丸由崎港而赴横濱十三日上午寄椗神户理事鄭蘇　中翰亦偕譯員等出接星使卽與參贊隨員坐小火輪登岸逕赴理事署因船在神埠須寄宿一宵午正瀛眷亦至暫息征塵是晚中翰備筵宴星使於外夫人宴瀛眷於内飲至夜闌瀛眷先下輪船星使繼之十四日中翰登舟拜送十二點鐘展輪出口十六日下午四點鐘抵横濱理事黎受生司馬率譯員等坐馬車至渡頭東京使館吕秋樵參贊亦坐馬車至同下小火輪至西京丸迎接星使接見之下略談數語與參贊隨員上岸換坐馬車逕入行轅先是駐紥東京星使汪芝房太史曁黎司馬得星使道經日本電信早借中華公學與會館爲星使暫時駐節處飭差準備數日各色完備外則懸燈結彩内則床帳書畫花草無不燦爛奪目全是參贊與司馬及往接諸人陪星使進行轅路過租界華人瞻仰丰采者甚衆有廣東董事二人衣冠坐車在後相隨星使旣進行轅卽報汪太史來拜兩星使相見之下歡若平生至六點鐘邀過會館會館卽在公學之左遂步行而入稍敘離悰一面命侍者在花廳擺席至七點鐘太史邀星使赴宴共設六席星使隨帶人員三十餘名因時已傍晚將行李搬上美公司船故赴席者祗八九人上座者爲出使美國星使參贊隨員譯員陪宴者爲出使日本星使參贊隨員譯員及横濱理事席間山珍海錯羅列满前聯海外之簪裾聚天涯之萍梗逸情雲上壯思風騫迨席散太史與星使言早經下榻且住爲佳星使以明日上午開船爲辭固辭不允乃命從人預備馬車并令小火輪伺候談至月上花梢始偕同來諸君興辭而出太史及參贊理事送至門外各坐馬車復送至渡頭看星使下小火輪始珍重而别太史送客回卽在行轅一宿次晨回東京任所星使乘美公司船於十七日十點鐘鼓輪出口華人見美兵輪於此時燃砲升旗以爲送星使也實則美國駐日公使交缷回國適與星使同舟燃砲升旗蓋送本國公使也又聞星使所帶人員及瀛眷等共有七十名以萬六十元由公司包送至美京云 
[文旌過鎭]  
　　福建正主考龍閣學湛霖副主考杜太史本崇由京南下乘坐頭號官舫以小火輪拖帶於本月二十五日薄暮駛抵瓜洲口時則晚風習習凉透蕉衫二主試卽命繋纜江干至次日清晨渡江由大閘口而入運河少選就皇華亭碼頭下椗丹徒縣王伯芳大令預備差役在碼頭伺候復將接官廳掃除潔凈懸燈結彩陳設一新道府廳縣及各員弁咸鵠候於接官廳少焉登舟投刺二主試接見之下互叙寒暄洎握别已鐘鳴九下矣遂傳諭啓輪由内河進發計共南灣船十有三艘帶以小火輪四艘王大令委候補縣丞成介瑜少尹並派撥城守營兵十五名送至丹陽鎭當主試起行時寳蓋山各營弁兵均在南門外排列隊伍旌旗風捲槍砲之聲轟然震耳 
[高資火災]  
　　鎭江府包容縣屬高資地方一小巿集也大泉街一帶店鋪如鱗本月二十五日魚更三躍時忽聞警鑼亂鳴探係廣生雜貨鋪不戒於火一時匝地漫天濃烟四布迨鋪主人從夢中驚覺紅燄飛騰已有不可　邇之勢又值東南風驟起火益飛揚一霎時延及左鄰楊永興鮮貨行王泰和米鋪及陳某住宅悉數化爲刦灰惟鮮貨行間壁之永降錢莊巍然獨存旋又蔓延八仙橋下姚福和醫園新開長順銀樓及住户八家復燒至如意街上半截義昌東泰大元等店幸水龍三架爭先馳至竭力灌救城守營分汛袁福志千戎帶領營兵二十餘名到塲彈壓龍頭激水高入雲霄萬斛泉流從空飛下祝融氏始歛跡當火起時匪徒乘機搶物不可以數計當塲拘獲二人餘皆逃逸所獲之匪由千戎移送句容縣請沙大令辦理查起火之處係在堆貨棧房據鋪中人言此屋平時關閉爲人跡所罕到不識火種從何而來後聞外面喧傳該鋪主人去年秋間被賊竊去衣服洋銀若干後將更夫送交句容縣請辦收禁數月更夫因此挾恨屢欲報復未得其隙是夜乘天色黑暗更深人靜以油紙燃由門縫塞入致肇此災其信然耶約計焚毁民房十六家店鋪五十餘間共值銀五六千兩亦可謂巨災矣如意街有某姓瓦房本已　朽不堪火烈具揚危墻遽倒時産婦抱兒在牀雖免壓斃然亦魂飛魄散矣尚有二老嫗與一男孩躱閃不及立時斃命事後扒出屍身則皆渾身焦爛嗚呼慘哉至下午時八仙橋姚福和醬園柴堆餘燼復然街鄰喧呼求救幸附近水龍立時駛往得以灌熄　 
[盜匪成擒]  
　　本月二十一日蘇州緝捕營砲船在四港口抱獲盜匪四名解至臬署陳舫仙廉訪飭發吳縣訊問聞盜黨共有八人是日在崑山雇費某之常熟快船一艘初言欲往蘇州及至半途忽又欲往上海令舟子返棹舟子唯唯若輩意於途中將刀槍取出漸露本來面目舟子心頗疑駭旣而大聲謂舟子曰汝好好擇一善地停泊俟有富商經過待我等上去做一樁好賣買當重酬汝舟資舟子聞言知爲盜匪躊躇满腹無計可施欲登岸購物爲脫身計爲盜黨所阻祗得亂摇雙櫓南北東西程途不計若輩心急如箭嫌舟行太緩遽以刀示之曰汝再倔强當以此爲贈舟子婉告曰好漢切勿心焦若於此間停泊好漢等發財後恐無後路脫身不若往四港口旣爲富商巨賈所經過又可進退自如豈不美哉盜皆點首稱善於是竭力向前迨行近四港口遥見有砲船一艘停泊私心竊喜遂暗使年未弱冠之胞弟乘間鳬水往砲船通報詎料去已多時不見動靜頓生一計將已之船首向砲船之尾極力碰撞　然一聲砲船上之櫓跌落水中於是砲船兵勇紛紛趨出將該船拉住舟子遂大呼船上有盜砲船兵勇聞之一齊動手當塲獲住四名餘則躍入河中鳬水而遁當將四盜及舟子一併解案凌敬之大令升堂研訊以舟子有功無罪著卽開釋四盜釘鐐收禁聞舟子之弟入水後迄今杳無蹤影豈已向龍王座下獻俘耶 
[吳苑聞蟬]  
　　李勝洪者不知向操何業近由吳縣差頭沙忠擔保充當吳縣官媒每以飭發看管之婦女誘人住宿藉得夜度資以飽私囊本月某夜其妻二阿姐誘某包飯作之童養媳巧珍與某署長隨張某藏於密室中大開雲雨之塲爲巧珍之翁姑偵悉邀集多人一擁而入將野鴛鴦雙雙拘獲欲送縣請究旋經李央沙及地甲等人排解令李與張以香燭燈門服禮事始寢翌日沙又訪悉李向在水潭巷開設臺基旣充官媒自應痛改前非而反以犯法之事爲生財之計恐累及於已具禀於縣尊前請爲退保現聞已蒙允准官媒一役想須招人另充矣○廿一日午前接到刑部釘封文書在司監内提出盜犯二名解至吳縣凌大令略詰數語飭令如法綑綁會同營官帶兵一哨押赴北寺大校塲處决迨大 
 
 

Page 3

 
 
今回署時已午後矣 
[丹旐抵蕪]  
　　合肥相國德配趙夫人靈柩航海南下經過吳淞口外泝江上駛爲本報所已紀兹悉靈舟於二十二日上午行抵蕪湖地方官先飭家丁在碼頭搭盖素帳備設祭筵水陸防營亦各沿堤排隊鵠候前麾日將午遥見新裕輪船高挂素旛臨風飄颭而來並有來遠致遠兩兵艦爲之護送遂各鳴鎗升砲鼓吹大作新裕在招商局躉船旁停泊蕪湖道縣及各局總辦等素服登輪躬申叩奠並有用鮮猪牲醴及祭筵陳祭靈前者素車白馬往來於波光雲影中幾似錦織梭穿午後又有霑體塗足之編氓手爇瓣香赴舟叩弔視之皆合肥鄕民僑居無地盖素受夫人恩澤浹髓淪肌不能忘情者公子伯行觀察仲彭孝廉一一答禮次日下午四點鐘時始將靈柩由新裕扶下極大紅船又有官舫六艘皆送喪眷屬所乘其餘縉紳貴戚隨舟恭送者則尤船多於鯉預由上海及金陵借到常平濟川淮慶横雲風順一壺等小火輪共八九艘排泊江上疋於二十四日啓椗渡江由裕溪口溯流過巢湖而逹合肥珂里新裕自靈柩扶下後於傍晚六點鐘時卽行鼓輪下駛由上海開回天津來遠致遠兩輪船則俟靈船進内河後再行展輪駛回北洋雲屯飇舉可謂極人間之大觀矣 
[盜刼夜航續述]  
　　前報蕪湖南鄕石桅河上游南陵縣轄境有夜航被盜一則兹悉事在本月初三之夜此航由南陵下駛搭客中有某店辦貨水客及肩挑新絲一擔之某甲正在篷窓徙倚指點烟波忽聞欵乃一聲羣盜已飛擁登舟掄刀大喝光芒耀目水客大驚急從後艙躍入河中冀效燕子之掠波而過詎意載沉不能載浮遂致没入波心甲則握　力鬥盜見其本領不弱長嘯一聲羽黨續至者益多中腹背受敵力不能支連被斫傷八刀始蹶然而斃盜遂飽掠所有呼嘯而去其餘搭客及舟子因哀求饒命得保無恙天明復駛回南陵報案趙大令立卽帶同胥吏前往勘　並飭人將水客及甲屍騐明給棺收殮回署後卽籖派幹捕嚴密訪拿近聞已拿獲此案眞盜三名解縣刑鞫供詞已有端倪將來按圖索驥當不難一網打盡也又聞是夜尚有一航聯檣上駛因所載搭客行李無多不足動人覬觎故得安然無事雉有文以被弋象有齒以焚身觀此益信 
[鳩水棹歌]  
　　鈔關稅務吳少齋别駕瓜代及期上臺檄飭另辦要公所遺之差以俸靜山大令接辦别駕遂將經手事件料理就緖於十八日交代○鈔關二批京餉一萬兩由道憲詳委殷翠峰少尹管解兹奉撫院批准飭令從速起解袁觀察遂命開庫平兌當堂釘鞘由少尹領解下船於二十二日揚帆出江取道清江口遵陸北上○十九日俗傳爲普門大士誕辰綠窓麗質繡户嬌娃無不約姊呼姨皈依蓮座爲意中人祝無量福壽是日北郊觀音松六度菴太陽宫白衣菴等招提紅裙翠袖歴亂如雲香烟人氣兩般兒氤氲侍不分明元人妙句洵堪寫我風懷午後好風好雨碧瓦琤琮萬柄荷花香氣拂拂比邱尼故意殷勤勸釂直至夕照將殘始尋歸路回顧花間墮珥遺釵所在皆有是亦香國勝游也○桂某翩翩年少　綠丰裁惟夙有季常懼獅王一吼便伏地不起非奉玉皇勅諭不敢踰瓊閨咫尺地上月杪其妻偶賦歸寍甲卽如飛鳥之脫籠巨魚之縱壑徵歌楚卽選舞秦樓惟日不足繼之以夜驀飛紅箋召所眷某校書珊珊其來就閨中人枕席爲長夜之歡不料有漏師於多魚者箇中情事盡被和盤托出醋娘子不禁勃然大駡負心郎昔日烟賭虧空債逼尋死苟非我爲之搘拄早已飲恨九泉今甫離餓獄便生妄想此眞死不足惜甲甲詬誶竟日不休並私吞阿芙蓉以圖消除煩惱甲聞而駭甚急向石榴裙下倒拜三千婦始一笑而罷略服吐藥卽行痊愈但未識偷嘴猫果能　相否○二十四日相傳爲雷祖誕辰茶寮酒肆咸於二十日停肆賽會並雇梨園在城隍廟演劇尚有礱坊糕餅米行糟坊及各糧食物店無不接踵開演並各停工數日丁歌甲舞永夕永朝綠女紅男聯袂而至直至二十七八日曲終人散惟見江上峯青而已 
[麻巿新談]  
　　絲之與麻古來並重漢口絲巿前已言之試更以麻論此物每年收成三次俗云頭麻插秧二麻見糠三麻見霜此指收　之期言之也出産旣多名目亦繁銷於本地雜用者早晚時價不同其歸夏布行銷洋莊者祗蒲圻武昌嘉魚三處之麻行情約分上中下三等上者提爲天字號紋長而色白次者地字再次者人字紋漸短而色亦漸黑目下蒲圻天字一號每石值銀六兩五錢武昌天字一號價與蒲圻相若嘉魚天字一號每石值六兩二三錢計三路來漢之貨已有三萬石之多未售者尚有萬石頭麻進出不久卽畢二麻約於本月尾下月首卽可湧至三麻則更遲也 
[天南新雁]  
　　有某甲在清平高橋畔攤館中入局酣博得彩數金欣然出門有無袴公向之討賞甲吝而不與行不數武突有兩健兒大聲喝曰逋負不償久矣今旣獲彩當璧返也言已卽一擁向前將彩銀盡奪分路而散甲不校亦不敢呼惟張目直視爽然若失而已儻來之物不可以久享勘破此關不必向勢利塲中奔走矣○西門外每有貧家小户依堞而居日前一馬在城上嚙草忽然翻身墜於某姓屋上洞穿一穴下有一老嫗爲馬所壓至受重傷年老氣衰醫治無效旋卽斃命身居斗室之中而竟死於馬腹之下此豈意計所及料哉○西江某渡船由省河開行將至封川江口適風浪大作舵工把持不住遂致覆溺附客皆占滅頂幸在日間撈救尚易得慶更生惟貨物則飄流甚多所失不貲○番禺人某甲以小販爲生寓居省垣學源里内去年鵾絃中斷買一婢女爲妾水性楊花時有外遇日前甲出外營生妾竟席捲所有與所歡偕遁迨日暮甲自外歸見妾不在心以爲疑檢視財物則數年蓄積盡歸烏有捫腹大慟屢次服毒投河遇救而免狼性難馴雉飛不返藏嬌者豈可無人倫鑒哉○沙基招商局碼頭前有某甲年已二十餘深夜不歸負墻鵠立取火燭之則下體全露手執一繩欲俟人靜時雉經詢其何故答以負久博債被博徒褫去下衣自愧無顔故思自盡後有好善者給以布袴一條麾之使去賭之害人烈矣哉○近日商船往來西北兩江者多稱頌河口厘廠之寛簡該廠騐稅查船皆委員親自爲之並不假手吏役故留難勒索等弊一掃而空船隻過廠遂較前時爲多而稅項亦因之日增然則欲增稅項必自商民悅服始欲服商民必自委任得人始○廣雅書院造就兩粤人才每逢大比之年西省之肄業者由官優給盤費遣回桂林應試今年恩榜特開塲期已近大憲循照向章飭令諸生回籍應試委書院提調王太守存善監院朱廣文師誠妥爲護送大憲待士之恩至優極渥身受者當何如感奮哉日前諸生已向各大憲叩辭束裝就道矣 
[五馬來申]  
　　新任蘇州府王可莊太守刻已交缷鎭江府篆于前日乘長江輪船來滬假法界廣安棧小駐行旌昨日太守飭丁預備满江紅船移泊天后宫畔蘇州河中亭午時命駕入城詣各衙門拜客午後上海縣黄大令等在滬北張氏味蒓園陳設酒筵請太守赴宴觥籌交錯水陸紛陳至日影西斜盡觀而散聞太守小作勾留卽須赴蘇履新云 
[合藥濟人]  
　　日來炎威如織疾病叢生上海縣黄大令特捐廉俸諭辦差書吏購藥必選其良製煉務合其法合就行軍散數千服分發本署内外監獄及待質自新兩所以備不時之需大令可謂痌　在抱矣 
[老淚空揮]  
　　滬南長義米行日前向泊在大關前之某沙船買定豆餅若干行主以銷路頗廣日間提貨殊多不便遂於前晚命學徒顧某至沙船守提豆餅數百枚該學徒手持燈籠由别船躍至該船偶一失足墮入浦中其時夜闌人靜並無人知嗣因該學徒所持燈籠浮於水面著火焚燒爲各小船所見始知有人墜湘赶急打撈勢已不及遂通報行中該學徒家有老母祗此一子聞耗後痛不欲生日向該行索人至今尚未了局其屍已於前晚撈獲昨日移置新北門外息影公所備棺收殮 
 
 

Page 4

 
 
[羽士解紛]  
　　昨報紀弱媳含冤一則前日經金仲山赶追媳之胞兄來滬由地甲等竭力調處媳兄以家有祖母未便擅專至晚先行棺殮惟棺蓋未釘一面追媳之祖母等來滬昨日忽有老婦四十餘名擁至金處欲得金小波而甘心旋有某羽士力勸從豐超度其事始息 
[匪黨攫銀]  
　　本地人趙茂春向開磨坊前晚因事至滬南行經大關左近四福樓茶館門首突有小船帮人四五輩向趙擠軋趙正在骇異若輩紛紛動手將趙肆毆路人莫明其故不敢喝阻遂被乘間將趙身畔洋銀六元五角摸去始各分散趙已於昨日赴十六鋪巡防中局具廪控告矣 
[英雄氣短]  
　　滬南蔡楊弄有江北人李扣仔居焉同居某氏婦素性悍潑時與李尋釁鄰人惡其胡鬧情有煩言該氏悮會係李唆使惡李益甚李以堂堂鬚眉竟不能敵巾幗生不如死遂吞生烟以圖畢命幸爲鄰右所知急倩醫生施救得慶更生並將某氏婦驅逐始得相安無事稂莠除則嘉禾茂駑駘去則良馬安吾於此婦亦云 
[逆子毆父]  
　　江北人王某者日在街頭喚賣山東塌餅棲止裏虹口工義局後草棚内其子裕春年已成立日與無賴爲伍王正言訓斥被其子與媳兇毆王不得已投英公廨控告由蔡太守將裕春收押俟其改過自新始准保釋嗣由岳父某甲具保出外不但不思悛改梟獍之性更甚於前前日向王索銀一遂所願竟將王踢倒在地其妻又助桀爲虐王年邁龍鍾奄然一息嗣經同鄕人扶起欲赴美捕房控告又經某甲再三排解事遂中止世風不古視毛裏若宼讐嗚呼伊誰之責哉 
[放砲受傷]  
　　浦東人唐錦春向爲泥水匠嗣與同業汪某之妻姘識在本邑西門外賃屋而居數年以來囊資頗裕儼然作富家翁上月姘婦逝世前日係開弔之期素車白馬爛其盈門每一客至必升砲相迎嗣忽寂然聲息放砲者疑火藥潮濕正欲另裝陡聞轟然一聲一手撃成虀粉血流如潮不省人事唐遂雇人舁赴仁濟醫院求治聞已將一手截去矣 
[購酒忿爭]  
　　滬南同源燭店兼售高粱酒生涯頗盛前日至南會館左近朱寳和酒作購定高粱八壜言定每百斤價銀五兩三錢出貨時因爭補斤兩致相齟齬兩店夥扭毆不釋旋經好事者解勸令同源將找價洋四元二角如數付清並令朱寳和將酒送去其事始了 
[潑水受笞]  
　　滬南郎家橋一帶正開濬河道前日有朱炳咸篾竹鋪將穢水潑下濺於各營勇身上朱妻不肯認罪反出惡言由營勇禀明統領楊軍門飭地甲拘朱　送十六鋪巡防中局李蘭史二尹提訊之下朱俯首求恩二尹著笞二十板具結開釋 
[吞烟請騐]  
　　昨日午後廿五保三圖地保投縣報稱據英界靖遠街西首德順客棧主周秀金言昨晚有一無名男客到棧借宿上有身無衣至黎明時聞有痰喘聲急往視之知已吞服洋烟當倩陳與昌善士施救無效而斃查無屍屬求請詣騐值日差據情禀明奉内諭著具詞候騐 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南瑣紀]  
　　滬南各船帮皆歸埠頭管束收取埠頭錢此向例也前日有江北人某甲駕船一艘停泊南碼頭適被划船埠頭喬子山陳錦章所見向收埠頭錢甲以各歸各埠安得越例取錢喬等定欲索取兩相口角甲見勢不敵遂解纜他往喬等從後道赶兩船互相並撞是時甲子年僅六齡適在船頭嬉戲船身震動立脚不住立卽翻入浦中不及拯救逐浪隨波以去喬等見釀禍端一面雇人打撈尸身一面倩人調處盪漿埠沈楊以喬等不應越俎致釀人命卽出與理論未知作何了結○有錢某者開磨坊於小南門外生一子名寳生年已十八人亦忠厚前日晚餐旣罷與二三友人科頭露坐至更魚三躍漸有倦態遂往僻處小便卽欲就寢友人不之異也守候良久不見其來四處找尋杳無蹤跡後至大校塲新開溝渠内則見寳生浮於水面比及救起早已腹膨脝如五石瓠錢聞信馳至撫尸大慟曰此子兼祧三房一旦中道而殂其何以對兄弟焉用生爲竟欲自尋短見經人再三勸慰始爲之從豐棺殮是亦可哀也已○滬南各烟館經總巡張牧九司馬諭令於晚間九點鐘閉歇前晚大東門外梅園街某小烟館於九下鐘後尚未閉門有無賴見之以爲是可詐也乃僞稱某局勇丁奉諭查夜將烟槍兩枝取去店主以此事素非某局所管明知其詐遂將其人扭住欲送巡防局究辦有人謂送往巡防局未免兩敗俱傷不若縱之使去店主頷之遂默爾而息 
[牛客作賊]  
　　某甲者不知何許人素以販牛爲業持籌握算頗擅勝塲每次來滬假寓於八仙橋某牛行託爲消售年來積有餘資視阿堵爲儻來物與後新街某烟妓相繾綣月地談心雲階撫手方謂漢家温柔鄕不是過也及床頭金盡鴇婦遽以白眼相中妓迎合鴇意亦下逐客令而甲落拓窮途旣不能效韓熙載之乞食歌樓亦不屑爲伍大夫之吹簫吳巿在隣近小客寓暫時棲息巢幕偷安本非長計同寓某乙積竊也見甲正在窘鄕慫恿學習胠篋是晚相約出門一入英界遽爲包探所拘捕頭知乙係斵　老手命押候解訊甲姑念初出茅廬縱之使去未知此後洗心革面否也 
[英界公堂瑣案]  
　　一百六十五號華捕禀俞馬氏報稱女婿沈阿文醉後持刀作自刎狀立卽阻止故將沈拘案該氏訴稱婿將女兒留在小婦人處囑其領去反乘醉胡行沈供酒後糊塗以致如此蔡太守著沈具改過結釋放○包探何瑞福禀西人麥邊失自鳴鐘一架後知被傭人張阿和私取出外旋由張金狗奪去交與王阿仁質洋三元其洋仍交張金狗今將各人拘獲吊贓送案西人不願懲辦張阿和請辦奪鐘質洋之張金狗王阿仁張阿和供在西人處傭工取鐘至家借用數日突遇張金狗等疑爲竊贓强行奪去告知洋東報捕拘案張金狗供取鐘後托王阿仁質洋三元鬥牌輸去王阿仁供曾代張金狗質鐘張阿和稱張金狗王阿仁悉通一氣蔡太守判笞張金狗二百板管押三月王阿仁笞一百板管押一月鐘交西人領去○包探孔阿才禀王阿大投捕房報稱被錢桂洪奪去女衣拘獲錢桂洪已將女衣質洋八元今特送案王阿大遞禀聲稱係蘇鄕蕩口人伯父名吟初因媳婦私逃來滬在妓院爲娼與小的一同尋見妓院主自知理短願將媳交出伯父年老畏事因亦首肯及領媳下船突有錢桂洪追至將女紗衫等奪去值洋二十元查知伯父之媳先在上海傭工被縫工錢桂洪姦佔後又押入娼寮旣不深究前事反敢奪衣實出意外爲此報捕拘案錢桂洪供開設裁縫店代妓陳小鴻購料製衣被欠工料洋十餘元今該妓由翁領回向索衣料資無著自願將紗衫等件質洋八元歸欠詎被報補拘案質票呈堂小的並無不合蔡太守飭將質票交王阿大自行備本取贖紗衫等發還質鋪錢桂洪開釋○包探顧阿六禀江北人瞿阿林犯竊遞籍今又來滬瞿供現雖來滬不敢再犯蔡太守判笞一百板押候遞籍○袁明德訴稱在酒店爲夥王桂生宋阿四孟祥甫周阿四均在店中飲酒因碰撞起見紛紛用武毁壞碗盞值洋二元逼令賠償彼此推諉是以報捕王桂生供與宋阿四飲酒被向不相識之孟祥甫碰撞與論逞蠻並有周阿四隨聲附和宋阿四供與同孟祥甫供先被王桂生碰撞宋阿四幫同逞蠻周阿四供與同蔡太守以酬酒滋事均屬非是判各罰洋一元以二元赔償毁物二元充西醫院經費○二百零二號華捕禀李阿福喬紅生因細故口角突有華丫頭插身多事以致打架一併拘案李喬同供細故口角原與華丫頭不涉華供見伊等口角代爲解勸反被辱駡蔡太守以華不應多事判罰洋一元充西醫院經費李喬二人開釋○包探王阿二禀姚阿康失竊衣服十一件查係唐少雲行竊吊贓送案唐前曾犯竊姚阿康投案領贓蔡太守判唐笞一百板管押三月贓交失主○包探王阿二禀西人報被王德發竊去木箱内之金銀飾物拘王詰問不認行竊今特送案王供有羅高仁行竊業已逃逸蔡太守以疑竊無憑飭將王交保候查獲羅高仁再行究辦○包探黄四福禀夏瑞忠報被王新甫董三福拆梢剥去绸褲馬甲質錢拘獲王新甫等吊贓送案夏訴稱遇向不相識之王新甫以我欠伊錢文强剥綢褲馬甲王供被夏欠錢向索不付自將褲子馬甲交下董供王向夏索欠口角小的在塲經勸夏又稱小的與伊等從不相識安有欠錢之事蔡太守判王笞二百板枷號十四日董免責枷號十四日褲子馬甲給夏領去○包探張九意禀寍人劉松福初來滬上曾至鄔阿生所開茶館啜茗楊福生章錦榮紏同劉松福义蔴雀輪錢不付將衣褲剥去今將楊等拘案劉申訴前情陳供見劉被楊等剥衣鄔供開設茶館伊等初來品茗後不知如何义蔴雀輸錢剥衣楊章同供係寍波人曾與同鄕人劉松福义蔴雀不敢剥衣蔡太守判楊章各笞二百板遞籍鄔不應招留賭客罰洋五元充西醫院經費劉亦不應共賭姑念鄕愚給還衣褲完案○包探王阿二禀洪慶齋所開藥店失去存放银洋之錫匣一隻内有大洋七元小洋二十餘元疑被店夥陳阿安行竊今特送案藥店執事人申訴前情陳供並未行竊請出外理償蔡太守准之○包探顧阿六禀寍波人趙娘子蘇州人陸金和均因犯事遞籍現又來滬爲此拘案蔡太守判各笞一百板押候分别遞籍○包探王阿二禀緝獲積竊袁阿六陳阿二吊到衣物係張阿四等三人失贓尚有布衣無人認領張阿四陸金和陳雲華等投案請領蔡太守判袁陳各笞一百板管押三月贓分别給領布衣仍交捕房待領○包探沈金隆禀西人萬立報失箱子一隻内有絲巾四十八條衫四件絲　三雙查得箱在傭婦徐宋氏處其中已無絲巾等件徐宋氏供前在主婦處傭工同至蕪湖回時借用空箱一隻並無物件現已辭歇住在女婿家蔡太守飭該氏交保查明再訊○包探王阿二及四百三十五號華捕禀據陳昌仁報被沈養卿潘月林二人拆梢剥去長衫短衫各一件鞋一雙拿案請究陳訴稱與伊等向不相謹沈潘同供被陳欠錢向索無著故取衣服蔡太守判沈潘各押廿八日贓還陳昌仁○四百七四號華捕禀秦薛氏報被施小意闖入房中圖姦拘施送案該氏稱丈夫不在家昨夜十點鐘時施闖來調戲大聲呼喊被伊將喉按住幸有鄰人帮同拘獲施供暫住該氏家不敢調戲蔡太守判笞施八十板不許再住該氏處 
[法捕房瑣事]  
　　東洋車夫阿文向法界彩字街胡三所開車寓内租得東洋車一輛與竊賊串通一氣因積欠車租將原車委棄於途另在八仙橋左近竊車一輛至英界圓明園路某姓家偷竊水烟筒絨氈等物藏在車籃内適巡街捕至棄車而逸捕同被竊家告知揭開車籃原贓具在卽同投英捕房控訴迨查檢車上號數知爲胡三車寓當何胡三查問其對門有潮州人所開之小烟館向窩賊贓今知破獲將贓抛出不料已爲胡三所見後尋至玉露春對門小烟館内阿文正在鋪上酣臥遂拘送英捕房究辦○同春樓後街某甲車寓内被竊車照一張翌辰見在某乙車上詢其來歴云係出銀買來遂同投捕房控訴捕頭以乙不應購買賊贓命將原照歸還某甲並罰洋一元以充公費 
[福建官報]  
　　六月十二日同知陳鴻運禀辭赴厦門稅厘提調十三日知府張慶鈞禀明奉委調辦通省稅厘總局提調知縣陳銑禀明奉委詔浦鹽厘局丁憂試用知縣侯樹棠禀謝奉委厦門支應差縣丞張嘉猷禀明奉委帮辦外供給所差縣丞劉烈藩禀明委辦邵武揚塘稅厘分卡縣丞許子伊禀明奉委泉州永寗分卡差從九品陳國衡禀明奉委厦門提督分卡差○十四日新選永安縣葉新第自京來閩禀到縣丞劉烈藩禀辭赴邵武楊塘稅厘分卡縣丞金文源禀辭赴水口厘局聯票差○十五日永春州沈受謙專丁來省禀謝順直賑捐案内蒙奬叙三品銜知縣俞鳳呈禀辭赴尚幹保甲局　辦知縣鈕承藩禀辭赴閩安厘局鹽場沈汝修禀明奉委課厘省局支應兼官運買海事並禀接辦鹽場蘇瑞圖缷辦建寗府轉運局務禀到府經吳瑞麒禀明奉委帮辦文闈　供給所事務禀銷至公堂巡捕差府給朱運鴻禀明奉委厦門港仔稅厘差縣丞宗能逹禀明奉委帮辦文闈外供給並院試武童外場點名差縣丞李斯盛禀明奉委經管原設增廣省倉差縣丞王光晉禀明奉委署辦南臺稅厘局督緝發審差巡檢董聯元禀明奉委調辦延平西溪稅厘分卡巡檢倪人鴻禀明奉委厦門何厝厘卡巡檢王金鑑禀銷本府屬漁稅雜欵等項差鹽塲趙汝璋禀銷課厘官運省局支應兼溪海買海差典史邵志勳禀明奉委帮辦外供給差委署五夫巡檢高延禧禀辭赴任從九品沈念本典史莊思訓俱禀明奉委帮辦文闈内供給差巡檢郭毓華禀謝委辦厦門史港卡稅厘禀辭藩憲牌示照得海防先用巡檢王履泰請補歸化縣夏陽巡檢業已奉部覆准應卽飭赴新任供職特示 
[廣東官報]  
　　六月十三日惠州府盧差人禀到奉委内簾監試缷事回候補同知成瑶禀謝記功一次代理海陽縣裴克寛禀謝委候補縣洱余志仁禀到京來候補鹽巡檢徐受慶禀到京來候補縣丞謝蘭芬禀知委保甲差○十四日候補同知吳國音禀見禀辭進京候補鹽巡檢黄延禀辭解餉赴瓊 
[蘇省官報]  
　　十七日直隸州用候補玉前補用知縣尹佑湯廣西人繳咨服满到省知縣汪鳴鳳禀謝奉委管解京餉差藩轅牌示照得金壇縣訓導陳子蘭現奉　　　令休致所遺員缺查有試用訓導馬宗來堪以酌委署理○十八日宋枬禀知奉委接辦山西賑捐差遇缺先補用縣丞沈爾楨服满回省○十九日同知羅承恩禀知臬憲委赴崑山公幹　辭○二十日孫鼎銷津局差並禀知海運案内蒙保准補缺後以直隸州知州補用梁慶桂禀知奉飭派蘇差委陳官慶服满回省同知銜卽用知縣林士菁福建人由江西領咨來省　到○二十一日知縣褚成憲禀知奉委善後局文案支放兼工程事宜差布食大使周第滎禀知奉委特辦閶胥門外二叚陸巡卽到差○二十二日尚昌厚奉飭留　差委○二十三日知府沈鳳韶銷善後局提調差代理武進縣孫毓驥辭赴任並銷洋務局差褚成憲禀知到善後局提調差藩轅牌示嘉定縣諸翟司巡檢吕守儒在任病故遺缺查有試用典史丁樟堪以委署　 
 
 

Page 10

 
 
[金陵官報]  
　　六月十五日鎭江本　分局知縣韻　專差來省禀謝奉訓簾差○二十日知州陸銑銷通港厘捐差回並謝委代理高郵州○二十一日道庫大使唐隱年禀知布庫大使吳善塡丁繼母憂○二十二日通判吳　鑑禀知候補道李國　於二十一日申時病故龔家準禀報候補縣梅長元丁父憂○二十三日代理桃源縣直隸州謝國恩辭赴任 
[皖省官報]  
　　六月十七八日特示用訓導吳發揚委署祁門縣敎諭缷辭蒙城土藥厘卡通判劉鴻漸到署來安縣典史龔坦珠望江縣莫燮乾辭並銷發審差巡檢楊濬泉知過班府經歴缷代理東流典史　彤　到候補同知丁壽愷謝奉委辦羅昌河厘局○十九日調署太平府事頴州府鳳林到候補直隸州王大慶到解京餉回 
[桃塢同人彚報收解晉邊赈六月中旬藩署瀘州重慶杭州紹興鎭江蘇州信昌各公所清單]  
　　蘇藩署經收上海貨捐局朱印宜振　五百元陽湖絲葉印懷善解四次三百七十四元七角三分太倉州程印共鈺解三百元無錫縣陳印家熊解二次二百六十元糖捐局劉印誥解二百元奔牛局蒯印光華解一百九十二元五角一分震　縣唐印德峻解一百六十二元一角嚴　橋局翼印炳煦解一百零九元江隂局吳印受頣解四十元共收洋二千一百三十八元三角四分合漕平銀一千四百五十五兩一錢四分○瀘州電報局王君柳堂經收募據電　云鹽總局文　察捐墊　次五百兩叙州府王星生太尊宜賓縣國子逹大令各捐二百兩合墊一千兩南浣縣李浣溪大令捐墊二百五十兩合州貨釐局王詠卿觀察捐募一百廿五兩赤金飾三錢　安縣　君幼嵐募一百十六兩資州高太尊内江曾大令各捐一晨兩瀘州署馬君仲容募銀九十七兩八錢二分錢一伯零九千六百賈州高直刺募墊三百　富順縣陳洛君大令又捐五百兩等因實共匯到四五六批川平合規銀四千二百十六兩折合漕平銀三千九百零六兩一錢二分四厘○重慶電報局張君應六經收川東道憲黎重慶府憲王發到第四次渝平合規銀二千一百兩折合漕平一千九百四十五兩六錢五分○蘇州桃塢同人經收銳字册李錦升蔡梅溪張大圻鄧錫汝徐星源張世成董康山枚小仙怡安愼道人邗江逸臾十一户各一元淡　陳明三陳松亭　庵隨　繡雲希覽堂默道人三省書屋讐樹書屋王玉亭嚨喜堂隱名氏十三户各二元同善堂三元漱瓊仙舘無名字四賢堂謝送黄春翁壽分四户各四元松庚氏五元繼鳳吟舘六元訥　無有山人酣道人懷璧山房朱復勳德順堂高俞嘉鈺陳麗明邱忠記沈永德怡賢室十一户各十元脩凝堂孫秋水山房王兩户各十二元有筠堂王王梓官二户各十五元容保堂潘十六元健順堂徐聚星堂陳一經堂汪隆記代四户各廿元鄭竹舟求父病愈揚信記同泰典友節火食三户各三十元諸村廬鬻書邱壽記二户各四十元　葛君壽喜筵五十元邱少翁募彛訓堂一百三十五元徐雨翁集募一百三十六元囊陽電局孫募二世洋合規銀七十三兩四錢林屋山人規銀二百兩吉林三江會館同人募二世規三百十五兩夔州電局徐募規銀四百十六兩五錢一分雲南電局李奉譚中丞發到規銀四百廿二兩四錢蘭州電局談募三批規銀五百廿五兩○陳佐翁募二百五十七册十户九元五百文又二百五十八册兩户二元黄築嚴曾肖三募二百五十九册十七户九元錢四千　八十文鎭洋縣吳募四二册八十八户五十一元一角銅洋一元又四十三册五十七户五十一元七角銀洋伍元陶幼　翁募二百廿五册廿二户廿七元銅洋廿八元林仲翁募六十四册廿三户台洋三十八元又六十五册三十五户洋七十元又六十八册廿户合洋三十二元又六十九册廿户合洋三十三元又七十册三十二户合洋四十一元吳方伯翁募十册廿九户六十三元黄春圃翁募二百四十四册十三户廿六元銅洋十二元又二百四十五册十八户五十一元松江全節堂甘宋張君募一百廿九册十户八元林少筠翁募七十六册十六户四十七元又報字廿六册六户十三元蘇靜卿募二百六十四册十八户廿八元朝鮮電局李募五十一册十五户十七元又信字五十六册十五户二十元　信字五十五册廿二户七十元王星垣翁募九册十户十二元姚柳翁募四十八四十九五十册廿七户廿一元銅洋一元以上共八十八户共收洋一千五百五十七元八角銅洋四十七元規銀一千九百五十二兩三錢一分錢四千五百八十文共合漕平二千八百七十二兩六錢五分○杭州湖墅公信紙行彭君菊亭經收亭字册楊蔭堂李宋氏舒　泉李安姑李慈姑管子沿王同昌孫同興宋億豐愼德堂徐同昌鼎　和蔣永興黄升源務本庭汪無名氏程榮吉十七户各一元敬謹軒本洋一元無名氏銅洋一元　亨楊聖銘大有恆汪必封修德堂李五户各二元隱名氏銅洋二元隱名氏無名氏二户各三元李寳　李壽萱二户各四元李武記王永利二户各五元朱千雲培本軒不留名求妻病速愈三户各十元程水康十五元馮利泰洋五十元以上三十六户共收洋一百四十六元本洋一元銅洋三元共合漕平銀一百兩零零山錢五分八厘○桂州焦棋杆晉義莊周君渭泉經收無名氏孫邵氏顧邵氏邵桑氏合兩户各一元沈朱氏二元以上三户共收洋四元合漕銀二兩七錢一分五厘○蘇州中巿復昌徐君乾齋經收復字册潘姓繆克記李泰和吳恆記吉羊居五户各一元無名氏永益莊兩户各二元德壽　億馨莊兩户各十元錫山無名氏病愈洋三十元以上十户共收洋五十九元合漕銀四十兩零一錢○蘇州天庫前電報局王君經收　字册無名氏敦厚堂無名氏母子平安三户各二元吳子共妻病愈三元青藜屋四元顧王氏敦厚堂種梅逸史三户各十元朱正誼洋一元錢五百文○又代收理字册孫孝友病愈五元以上十户共收洋四十九元錢五百文共合漕銀三十二兩六錢一分五厘○蘇州馬大籙巷宋君培之經收培字册程凝德五角汝姓求孩病速愈吳源泰顧厚卿顧禹言毛敦記潘恆盛楊壽全七户各一元同志粥局一元五角錢補過子袁松亭嚴德星金敬志袁長齡韓恩榮爲子龍生求病愈無名氏七户各二元談子祥銅洋兩元無名氏無名氏三十歲　斗資毛彦卿三户各三元樂善堂　王隆二户各四元馬靜園吳滋德朱少　陶榮記四户各五元王蘭記九元程湘泉求母却病延年災消厄解十五元銅洋五元無名氏求目疾愈蔭奎居士二户各洋二十元王吕氏洋五十元○代收永字册有姓名吳子泉二户各一百文手談氏無力氏二户各二百文景泰興朱西子顧保如修金鄒周氏蘇榮川蘇埜懷仁子王盤林放生社宋無名氏九七有心無力人十户各一元費慶記雲外子筆資有心無力三户各二元眞福來康記節費四元代求消災延壽六元觀恩餘資十元○代　銳字册趙萬臖趙渭川二户各一元○所有桶捐歸八下旬併　以上五十三户共收洋二百十二元銅洋七元錢六百文共合漕平銀一百四十六兩二錢零五厘[  此稿未完]  
[上海巿絲業會館籌赈公所施少欽經收順直山東河南山西賑捐五月初一二日第三千五百七十五六次清單]  
　　初一日微力子惟禱各處風調雨順人口與物命皆安洋一百元太原氏求身健闔家平安五十元曹覺先合宅平安十五元邢培爲諸君造福十五元武林無名氏十元又六元正初四元甬江聚康東十元張小弟求消災延壽十元烟台順泰十元梁浩池生記各四元李之昭楊文桂劉鳳山三户各一元安慶船鄱陽船大通船三户由金翼亭兄來各十元金陵善讀堂十元酬記二元隱名氏八元朱潁生爲女福保哮喘求速愈六元平江寒士節省食用五元揚州七十以外人四元無名氏三元無知無識人一元鄭張氏求子女平晏四元梁洗氏求子平安五角太倉周國銓求内外症速愈四元江蘇撫院署武巡廳路子秋趙松之三户各洋四元王壽巖羅春元張敬夫三户各二元張玉田愛月山房撫禀號房張子青四户各一元福庵求身體康健四元又求合宅平安二元不忍氏二元常熱　鴻瑞祈疽速愈二元蘇城徐春舫遺資二元廉秋泉求合宅平安八開洋五十個不留名求平安五角○乍浦徐逸史募萬昌洋二元李永順七元老人李隱逸氏三户各一元周順興六角半株力子三角半共六户合洋六元○揚州阜成典募平陽佩箴室洋一元黄世慶錢五非文阜記四百四十文趙從泰朱巨卿程厚卿吳爲邦四户各四百文章惠青吳理臣各三百文朱鏡泉王德棨王鳳翥三户各二在文無名氏葉柏貴黄京輔無名氏無力氏五户各一百文共十七户合洋五元○初二日蘇垣祈安氏由惠泰莊來洋一百元浙杭太源氏一百元陳善士同妻馮氏求消災延壽病愈得子一百元福建福州府唐由恊同慶來規元七十兩湯溪縣署李春泉洋十元無錫輔仁壽萱堂十元歸安葉融若求保内人消災延壽由蘇州寄來十元又葉樹樵求保慈母長壽常健四元張堰海濱釣隱求幼兒易長成無災晦十元松江廣大綢莊各友節省節筵十元武穴寳子年由江裕船來五元又方藜青李璘臣佘漢臣張根香劉養吾五户各一元王大生衆友四元蘇城華汪氏不留名各洋四元培根子三元張退思二元錢從善補過子各一元同善居十三元溧陽陳鴻吉陳鴻飛各二元青浦禄記二元唐姓二三居一元洙涇曹半古程萬昌宋祥麟三户各一元王啓太琴舟合一元朱俊人曹董氏各對開洋一元梁溪余瑞豐銅洋一元蘇板一元小洋三角錢十七文胡春榮洋一元周有心無力一角○越郡京兆　寓爲長孫德華彌月承親友惠儀移助計曹　人羅和甫吕韻史盛泰恊隆五户各洋一元計敦甫恭甫一元○蘇州王德大程和足洋五角無名氏二户各五角湯中山二角四分宴品雅士一角六分野山隱士英草居林寗壽書屋花　含慶　鳳玉趾桐蔭居蘇文記清爽居八户各二角隱夢山人平山居士軒陽書屋寳含居靜蔭室五户各一角共十八户合洋四元 
[立大莊經募第十三次山西賑捐清單]  
　　漢口謙愼安來蔡碩臣洋二元寗州謙愼安來陳氷玉錢四千文又黄谷蓀錢四千文又黄桂芳錢二千文又周星喬錢二千文又黄樂之錢二千文又葛曉峰錢二千文又洪潤甫錢二千文又葛堯夫錢一千文又黄仰豐錢一千文又同和祥錢二千文又夏峻松錢一千文又福昌錢一千文又兆昌錢一千文又周水東錢一千文又發記錢一千文又協記錢一千文又唐氏錢二千文又老永成和錢五百文又周吟梅錢五百文共計錢三十一千合九八元廿一兩八錢一分合洋二十九元六角五分岳州公濟典來三人公洋二元菜根堂德玉山洋一元漢口永昌祥來平安氏洋十元杭州同源來無名氏洋二元漢口兩銘堂錢一千文又順昌號錢一千文合洋二元清　釣岸銅洋三元隱名氏銅洋五元洵各户來銅洋十三元今捐共洋四十八元六角五分銅洋廿一元 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖十九年六月二十一日京報全錄]  
　　宫門抄○諭旨二道錄前○分缺單○内總管奏循例奏聞摺○大臣薛奏奬隨員摺○大臣汪奏查覆董事捐案仍請給奬片○粤督李奏請代理知府片○粤撫剛奏甄别府同片○護江撫方憲奏揀補知府摺○楚督張奏解甘肅新餉摺○又奏宜昌川鹽局正加課錢文數目摺○又奏解籌備餉摺○又奏解江漢關提存出使經費銀兩片○又奏解淮軍月餉片○又奏解固本兵餉片○又奏解北洋海軍經費片○又奏解豫撥京餉片○浙撫崧奏查明浙海關第一百三十結徵收洋藥厘捐銀數摺○又奏甌海關第一百三十結徵收華洋船稅銀數摺○又奏地丁項下籌解邊防經費片○又奏洋稅項下籌解京餉銀兩片○又奏籌解第二批厘金京餉片○六月二十一日兵部太常寺太僕寺正藍旗值日無引見○孫毓汶謝賞壽物恩○崇年等彈壓覆命○雲南臨元鎭總兵姜桂題謝恩○立侯錫侯各請假十日○嵩山請假十五日○兵部奏派查齋派出大額駙敬信明秀克侯秀吉吉恒思壽玉書○召見軍機姜桂題○光緖十九年六月分缺單知府福建邵武董毓琦降直牧山西遼州李羲銘調知縣廣東清遠左　修墓和平丁啓楨直隸清豐胡良駒俱丁山西大寗張式良浮躁直州判安徽泗州吳世愷丁四川綿州吳紀勛丁縣丞直隸赤城葛忠謨故浙江龍游馬如飛終養巡檢山西托克托城章兆麟不謹典史浙江浦江胡祥鈺以縣主簿用山西垣曲蔡錞浮踴萬泉陳誥年老○○總管内務府謹奏爲奏聞請爲旨事恭照道光十年八月奉旨嗣後織造等每届一年期满著内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查蘇州織造榮廷由茶庫員外郎於光緖十七年六月初十日奉旨補放蘇州織造該員於光緖十七年八月十九日到任按到任之日起扣至光緖十八年八月十八日係屬一年期满臣衙門於光緖十八年閏六月二十二日具奏本日由内閣鈔出奉旨蘇州織造仍著榮廷接管钦此扣至光緖十九年八月十八日又届一年期满理合定期具奏可否更換之處伏候訓示遵行爲此謹奏請旨奉旨已錄○○二品頂戴出使大臣都察院左副都御史臣　福成跪奏爲隨使人員三年期满照章請奬恭摺仰祈聖鑒事竊查總理各國事務衙門奏定出使章程内開出使大臣隨帶員弁均以三年爲期期满請奬等因歴經遵辦在案兹查有駐英三等繙譯官指分直隸試用縣丞王豐鎬於光緖十六年二月十九日隨臣到洋連閏扣至十八年十二月十九日三年期满五品軍功薛桂馨亦同時到洋十六年五月十四日派充駐英武弁當經咨明總理各國事務衙門在案兹連閏扣至十九年四月十四日三年期满臣查該員等遠涉重洋供差異域均能盡心竭力不憚辛勤毫無貽誤實屬巽常出力自應照章請奬指分直隸試用縣丞王豐鎬擬請免補本班以知縣仍留原省歸候補班補用並請賞加同知銜武弁五品軍功　桂馨擬請以把總歸直隸儘先拔補並請賞戴藍翎合無仰懇天恩俯准給奬以示鼓勵除將該員弁履歴照章造册咨由總理衙門分别轉咨吏部兵部查核外所有隨使人員期满照章請奬緣由理合恭摺具陳伏乞皇上聖鑒訓示謹奏奉硃批着照所請該衙門知道钦此○○汪鳳藻片再查前使臣李經方任内承准總理各國事務衙門咨行吏部議覆前任使臣黎庶昌请奬各口董事一案清單内開光禄寺署正銜隨帶加三級鄭柏年請給五品封典同知銜隨帶加三級馮哲華請給四品封典查鄭柏年報捐光禄寺署正銜馮哲華報捐同知銜各案行查户部均無案據應令詳細查明覆奏等因當由李經方分别行查去後兹據派駐神户理事官鄭孝胥派駐長崎理事官張桐華先後禀覆前來臣覆加查核該董事鄭柏年所捐光禄寺署正銜係於光緖四年十二月十八日由監生在直隸晉賑新捐滬局報捐領有户部頒發闕字第一千五百二十七號執照馮哲華所捐同知職銜係於咸豐九年十二月十三日由監生在上海廣潮義捐局報捐領有捐局發給局字第一百九十號司印實收因粤匪擾亂蘇州省城失陷藩署被燬故未換有部照似該董事等所捐職銜尚非無案可據查鄭柏年馮哲華二員在神户長崎充當董事有年辦理一切公事均稱得力前使臣徐承祖任内保給隨帶加三級曾經奉部核准在案此次以捐案無據行令查覆兹旣查明該董事所捐職銜均有案據可稽應否仰懇天恩准照原擬仍將光禄寺署正銜隨帶加三級鄭柏年賞給五品封典同知職銜隨帶加三級馮哲華賞給四品封典以示鼓勵之處出自逾格鴻慈所有查覆前任使臣請奬董事捐案緣由理合附片陳明伏乞聖鑒訓示謹奏奉硃批着照所請該部知道欽此○○李瀚章等片再惠州府知府盧秉政調充内簾監試所遺惠州府知府篆務查有候補知府熊世池心地明晰辦事克能堪以代理據布政使覺羅成允按察使額勒精額會詳請奏前來除檄飭遵照外臣等謹循例合詞附片具陳伏乞聖鑒謹奏奉硃批吏部知道欽此○○剛毅片再捐納試用知府同知直隸州各官到省一年期满例應分别考察面試甄别具奏歴經遵辦在案兹查有籌餉例試用知府何仲鳳才具穩練鄭工例試用同知沈秉模心地明晰鄭工例試用直隸州知州嚴開第吏治講求均經詳加考察照章面試堪以各按本班序補據藩臬兩司會詳前來除將各該員詳細履歴開單咨明吏部外臣等謹附片具陳伏乞聖鑒謹奏奉硃批吏部知道欽此○○頭品頂戴護理江西巡撫布政使臣方汝翼跪奏爲知府要缺需員遵旨揀員調補以資治理恭摺仰祈聖鑒事竊臣接准吏部咨欽奉上諭江西贑州府知府員缺緊要著該撫於通省知府内揀員調補所遺員缺著惠格補授欽此遵查贑州府地方與閩粤接壤風氣極爲獷悍匪徒出没靡常必得廉明幹練爲守兼優之員方足以資整頓臣與署藩臬兩司在於通省知府内逐加遴選查有袁州府知府賈孝珍現年四十五歲係山東黄縣人由監生報捐員外郎銜候選主事於同治十三年九月二十六日欽奉恩旨員外郎銜候選主事賈孝珍着以郎中分部卽補光緖元年八月籖分兵部二年五月奏補車駕司郎中四年六月歴俸期满奉旨記名以繁缺知府用蒙召見一次六年四月奉旨派充户部寳泉局監督七年九月間補丁本生母降服憂八年十月服满到部十一月奏留候補九年五月奏補武庫司郎中十二年二月選授今職經欽派大臣騐放奉旨堪以補授欽此蒙召見一次光緖十二年十二月初十日到任該員明敏安詳實心任事以之調補贛州府知府實堪勝任歴俸已满三年與調補之例相符據署藩司事臬司福裕署臬司事鹽法道裕昆具詳請奏前來合無仰懇聖恩俯念員缺緊要准以賈孝珍調補赣州府知府實於地方有裨如蒙俞允該員係現任知府調補知府毋庸送部引見其所遺袁州府知府員缺應遵旨卽以惠格補授再賈孝珍係奉旨揀調之員例不覈計叅罰合併陳明謹會同兩江總督臣劉坤一恭摺具奏伏乞皇上聖鑒訓示謹奏奉硃批吏部議奏钦此○○頭品頂戴湖廣總督臣張之洞跪奏爲湖北省籌解光緖十九年第二批甘肅新餉恭摺具陳仰祈聖鑒事竊照承准軍機大臣字寄光緖十八年八月初六日奉上諭户部奏籌撥甘肅新餉一摺甘肅關内外各軍餉銀關繋緊要現經該部將光緖十九年新餉指撥湖北省三十三萬兩著該督撫等嚴飭司道按照部撥數目於本年十二月底止赶解三成至來年四月底止再解三成其餘四成統限九月底止掃數解清等因欽此業經欽遵於上年豫解第一批銀十萬兩恭摺奏報在案兹據湖北布政使王之春會同善後局司道詳稱現復在於鹽厘貨厘項下籌撥銀八萬兩作爲光绪十九年第二批甘肅新餉飭委補用知縣黄廷松解赴甘肅藩庫交收等情詳請具奏前來臣覆核無異除分咨查照外謹會同湖北巡撫臣譚繼洵恭摺具陳伏乞皇上聖鑒謹奏奉硃批户部知道欽此○○頭品頂戴湖廣總督臣張之洞跪奏爲光緖十八年冬季分宜昌川鹽總局抽收川鹽正課加課錢文數目恭摺具陳仰祈聖鑒事竊照湖北宜昌設立川鹽總局抽課濟餉所有光緖十八年秋季分抽收鹽課錢文數目業經恭摺具奏在案兹據湖北鹽法武昌道瞿廷韶將光緖十八年冬季分抽收鹽課錢文數目開報前來臣覆加查核宜昌川鹽局光緖十八年十月分抽收正課錢一十萬八千二百四十七串二百二十三文内提備解京餉錢三萬三千五百串文加課錢四萬七千六十四串一十文十一月分抽收正課錢八萬五千四百二十八串四百八十六文加課錢三萬 
 
 

Page 14

 
 
七千一百四十二串八百二十文内提備解京餉錢一萬五千六百串文十二月分抽收正課錢一萬六千六百八十串四百一十六文五毫内提備解京餉錢一萬九百串文加課錢七千二百五十二串三百五十五文除加課錢文照章截半分解淮監督銷局公費留半歸外銷五成公費項下入收另報外其正課全項内共提備解京餉錢四萬四千四百串文加課一半解鄂内共提備解京餉錢一萬五千六百串文下餘錢文同節省五成公費均仍照向章或現錢或易銀分别由局撥充荆州满營兵餉水師月餉餘則儘數由道移解善後局接濟軍餉除解支細數造册咨部外所有光緖十八年冬季分宜昌川鹽局抽收正加課錢文數目理合恭摺具奏伏祈皇上聖鑒謹奏奉硃批户部知道欽此○○頭品頂戴湖廣總督臣張之洞跪奏爲江漢關籌解本年第一批籌備餉需恭摺奏報仰祈聖鑒事竊照前准户部咨癸已年籌備餉需奏撥江漢關四成洋稅銀十二萬兩六成洋稅銀十六萬兩等因當經轉飭遵辦去後兹據湖北漢黄德道監督江漢關稅務惲祖翼詳稱在於第一百三十結所徵四成洋稅項下動支庫平足色銀三萬兩六成洋稅項下動支庫平足色銀四萬兩共銀七萬兩作爲本年第一批籌備餉需飭委試用知縣徐躍鯉錢錦渠管解赴京交納等情詳請奏咨前來臣覆核無異除分咨外謹會同湖北巡撫臣譚繼洵恭摺具陳伏乞皇上聖鑒謹奏奉硃批户部知道欽此○○張之洞片再據湖北漢黄德道監督江漢關稅務惲祖翼詳稱查江漢關第一百二十九結提存出使經費銀兩業經委解江海關騐收詳請奏咨在案兹查第一百三十結所徵洋商進出口正稅六成银兩除開支司務並關用經費及傾鎔折耗外實存銀三千一百零二兩九錢五分三厘按十成計算應提一成五釐出使經費银四百六十五兩四錢四分三厘又收招商局輪船出口正稅四成八厘銀兩除開支領用折耗外實存銀二萬一千九百二十兩零九錢零八厘按十成計應提一成五厘出使經費銀三千二百八十八兩一錢三分六厘遵照户部核覆每萬兩扣解給費銀二百兩卽在所提出使經費内扣給委員解費银七十五兩零七分二釐計實解銀三千六百零十八兩五錢零七厘係委候補同知狄雲章解赴江海關騐收等情詳請奏咨前來臣覆核無異除分咨外謹會同南洋通商大臣兩江總督臣劉坤一湖北巡撫臣譚繼洵附片具陳伏乞聖鑒謹奏奉硃批該衙門知道欽此○○張之洞睛再前准户部咨議覆直隸督臣李鴻章奏淮軍月餉支絀請將江漢關應解額欵於四六成洋稅項下通融匀潑案内議令江漢關應解淮餉如六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奉撥應解直隸督臣李鴻章淮軍月餉四成洋稅銀二萬兩六成洋稅銀三萬兩均解至光緖十八年十一月分止隨時奏報在案兹應解光緖十八年十二月分四六成淮軍餉卽在第一百三十一結所徵四成洋稅項下動支庫平銀二萬兩因六成洋稅無欵可撥並在是結五成二厘局稅項下動支庫平銀三萬兩作爲直隸督臣李鴻章及提督劉盛休所部淮軍月餉委解湖北淮軍收支轉運局交收轉解所有欠解四六成淮餉銀兩容俟徵收有項再行補解據湖北漢黄德道監督江漢關稅務惲祖翼詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部原定各省應解固本兵餉湖廣省按月應解銀五千兩改令往解部庫交納又准户部咨酌定分年帶解固本練餉欠欵擬定有閏之年解十五個月計銀七萬五千兩無閏之年解十四個月計銀七萬兩卽自光緖十一年正月起按年照數解清各等因所有湖北省應解十六年六月以前固本兵餉銀兩業經按年照數先後解部附片奏報在案兹據湖北布政使王之春詳稱會同鹽法道在於鹽課項下籌撥銀一萬兩作爲光緖十六年七八兩月分固本兵餉飭委大挑試用知縣徐躍鯉錢錦渠管解赴京交納等情詳請奏咨前來臣覆核無異除給咨管解外理合會同湖北巡撫臣譚繼洵附片具陳伏乞聖鑒謹奏奉硃批户部知道钦此○○張之洞片再前准海軍衙門咨光緖十九年分北洋海軍經費應撥湖北厘金銀三十萬兩按八成分批徑解北洋兌收等因查湖北省厘金項下原撥南北洋海防經費銀三十萬兩光緖六年三月經北洋大臣奏准按八成分解每年共應解銀二十四萬兩自光緖十二年起至十八年止應解前項銀兩均經分别解清截附片奏報在案兹據湖北善後局司道詳稱籌撥光緖十九年第一批庫平銀六萬兩於四月十二日解交湖北淮軍收支轉運局兌收轉北洋以應要需等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○張之洞片再前准户部咨豫撥光緖十九年京餉案内提撥湖北鹽厘銀十五萬兩行令分批起解等因業經籌撥本年第一批京餉鹽厘銀二萬兩委解赴京交納附片奏報在案兹據湖北布政使王之春鹽法武昌道瞿廷韶籌撥本年第二批京餉鹽厘银二萬兩飭委試用知縣徐躍鯉錢錦渠管解赴京交納等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○頭品頂戴浙江巡撫奴才崧駿跪奏爲查明浙海關第一百三十結徵收洋藥厘捐銀數開具清單恭摺仰祈聖鑒事竊查案准總理各國事務衙門咨光緖十二年十二月初十日會同户部具奏洋藥稅釐併徵由各關與稅務司合力開辦一摺抄錄原奏咨行到浙轉行遵辦並將光緖十三年正月初九日第一百六結起至光緖十八年十一月十三日第一百二十九結止徵收洋藥釐捐支銷各數按結開單　奏報在案兹據護理浙海關寗紹台道吳　孫詳稱今自光緖十八年十一月十四日起至十九年二月十四日止第一百三十結期满所收華洋各商洋藥厘捐並支銷各欵銀照數目按照洋稅定章開具四柱清單詳請具奏前來奴才覆核無異除分咨查照外謹繕清單恭摺具陳伏乞皇上聖鑒敕部查照施行謹奏奉硃批該衙門知道單併發欽此○○頭品頂戴浙江巡撫奴才崧駿跪奏爲甌海關第一百三十結徵收華洋各船稅銀數敬繕四柱清單恭摺仰祈聖鑒事竊准户部咨新添温州等四處通商口岸援照瓊州開辦成案將所收各項稅銀按三個月奏報一次又准部咨嗣後每結奏報華洋各稅將管收除在數目逐欵開單送部以憑查核等因各在案兹據管理甌海關升任温處道趙舒翹詳稱該關華洋各稅前已開報至一百二十九結止今自光緖十八年十一月十四日起扣至十九年二月十四日第一百三十結期满止並無各國商船進出所收華船各稅並支存數目開具四柱清單詳請具奏前來奴才覆核無異除除分咨查照外謹繕四柱清單恭摺具奏伏乞皇上聖鑒謹奏奉硃批該衙門知道單併發欽此○○崧駿片再承准軍機大臣字寄欽奉上諭户部總理衙門奏撥光緖十九年東北邊防經費照案指撥浙江地丁銀八萬兩著該督撫等按照指撥銀數於五月前批解一半年内全數解清毋稍遲逾等因並抄錄原奏咨行到浙當經咨行籌解去後兹據布政使劉樹堂詳稱在於光绪十九年地丁項下動支銀四萬兩查有管理釐金京餉之候補同知朱鑑章堪以委令帶解由滬附搭輪船運津解京交納等情詳請奏咨前來奴才覆核無異除分咨查照撥護並取起程自期咨報外理合附片具奏伏乞聖鑒謹奏硃批户部知道欽此○○崧駿片再承准軍機大臣字寄欽奉上諭京餉關繋緊要現經該部就各省關情形酌量指撥應照奏定數目源源報解以濟要需等因欽此並奏鈔單内開光緖十九年分京餉撥浙海關洋稅銀十萬兩當經轉行遵照在案兹據護理浙海關寗绍台道吳引孫詳稱奉撥前項銀兩原限五月前先解一半當此部庫待餉孔殷自應赶解以供支用兹於六成洋稅項下動支銀五萬兩照數兌足於光緖十九年四月二十二日發交號商楊源豐照案匯兌赴部投納聽候當堂掣給批廻詳請奏咨等情前來奴才覆核無異除分咨查照外理合附片具陳伏乞聖鑒謹奏奉硃批户部知道欽此○○崧駿片再承准軍機大臣字寄欽奉上諭户部奏撥光緖十九年京餉限五月前解到一半十二月初間全數解清不准截留改撥藉詞延誤等因欽此並奉鈔單内開撥浙江釐金銀一十萬兩業經籌解第一批銀四萬兩奏咨在案兹據布政使劉樹堂詳稱准釐捐總局在於厘金項下籌動第二批京餉银二萬兩查有候補同知朱鑑章堪以委令管理循案由滬附搭輪船運津解京交納等情詳請奏咨前來奴才覆核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此 
 
