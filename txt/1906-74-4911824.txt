# 1906 - 74 - 4911824

 

Page 1

 
 
   
 
 

Page 2

 
 
[電傳上諭]  
　　二月二十六日奉　　上諭浙江紹興府知府員缺著貴福補授欽此同日奉 
上諭伊克坦現在穿孝都察院左都御史著麒德署理欽此 
[電傳宮門抄]  
　　二月二十六日召見軍機全興夏 
孫桐劉汝驥 
[論蘇州惡姑虐斃養媳事]  
漢書有婦姑勃谿之說是婦姑之不易洽和自昔已然數千年來此風更甚非特不能和洽也又從而虐待之蓽門圭竇無論矣搢紳之家亦有犯此者如前年宜興儲氏女爲任姓虐斃是窮鄉僻壤無論矣通衢之處亦有犯此者如近日蘇州白塔子巷汪姓婦慘斃養媳是蘇州之案本舘証之訪函稽之輿論己三紀其事於報端其至斃之法雖言人人殊而要之慘酷情形均有出人意表者僕嘗謂世間至慘之事莫甚於惡鴇之虐妓顧鴇之與妓本無情義之可言亦無名分之相屬且其始以貲購買倚爲錢樹無非欲其廣積纏頭苟其冷落生涯因忿怒而生虐待雖屬可惡猶有說也若媳爲子婦亦在倫常之中倘非忤逆性成何事不可曲恕乃歴觀姑之與媳往往有不能融洽之勢或因瑣事而苛求或因微嫌而積忿爲子而畧明大義惟有制抑其妻以冀調停無事苟或非也則勃谿之事起而家庭之變亟矣然此猶言姑媳之普通情形也若夫童養媳婦自幼相依情似易洽顧世之待養媳者往往任意凌虐且又至慘極酷一若與有深仇如蘇州汪姓婦者比比皆是當其虐待之時母族大半無人鄰右亦不相過問故含寃地下者多而按律而懲辦者少耳卽汪氏婦之案宜乎人人痛恨乃有王三者竟爲之設法庇護倘非各報紙大書時書彼地方官亦安知死者寃而爲之伸理况現在案雖發覺而惡姑則仍遠颺將來能否拘案究懲亦尙難以逆料且卽難逃法網而辦者自辦犯者自犯懲一者果足儆百乎或曰婦姑之不和皆由婦女不明事理之所致婦人之性偏狹而執滯一烹飪之微一箕帚之細稍或不洽已意則齟齬卽由此而生苟使女學漸昌則事理旣明必不致再有慘虐無理之事不知論雖甚正然欲得實效亦必在數十年以後且鄉愚無知敎化亦難於普及故探本窮源之說未必果有裨益也或曰娶媳必已成人卽撫養媳者至幼亦在十齡左右情性旣異習尙亦殊宜乎不能相洽若採俞曲園先生之說襁褓中卽撫之爲媳或能視如己出不致再開虐待之端然立論雖具苦心而遽欲風俗之轉移行之實非易易故補弊救偏之策亦未必呆能施行也然則欲求治標之法宜將兇惡昭著如汪氏婦者務必拘案嚴懲蓋卽係養媳大抵母屬未必有人苟非官爲伸雪沉寃何能得伸而從中庇護之王三其人亦須治以應得之罪至欲各處漸除其弊宜責成地甲居民以及本地公正紳士如耳目所及有此類情事立卽報明地方官訊明被虐情形拘提嚴責女則另行擇配俾免重罹荼毒倘有匿不報者案發後亦須究懲良由人命至重不應膜視果能辦理得宜亦地方自治之一端而風俗不難逐漸改良矣 
[本館接到盛宣懔奏萬借洋債專電]  
　　廿六日亥刻到　　北京專電云盛宣懷奏蠆借各國總債贖路還欵辦理國帑財政請飭部確查奉硃批覽（心） 
[本舘接到川漢鐵路允不再派督辦專電]  
　　廿六日辰刻到　　北京專電云川督錫清帥鄂督張香帥會奏川漢鐵路毌庸再派督辦己奉硃批該部知道（孔） 
[西報紀南昌敎案]  
　　二十五日南昌電云英領事　　倭訥君英艦斯聶潑號均已離省法國參贊及中國政府委派辦理此案之道員梁敦彦觀察已抵南昌傳聞城鄉各處天主敎民有藉端捕拿無辜之人並向其索詐情事譯字林報 
[派人密查南昌敎案兩誌武昌]  
　　漢口法領事　　業已派人赴贛剌探南昌縣江令刃斃及釀事實在情形現巳啓行有日矣○駐漢法國神甫亦以南昌敎案傳述不一特派人赴贛調查實情令隨時電覆（亦） 
[英國要求開放吳城鎭]  
　　南昌電云英國對於　　南昌敎案要求開放江西省新建縣之吳城鎭譯時事新報 
[西報述中俄議約事]  
　　二十五日北京電云中　　俄約事自十八日會議後以俄使濮移第君抱病未痊至今尙未續議當末次會議時俄已允諾日俄戰時在中國中立界限内被日艦捕去之俄艦不向中國索賠中國亦允不索還俄國前在牛莊所收之關稅蓋以此二條足令約事遲遲不决也譯字林報 
[奏請滿洲問題由楊公使交涉]  
　　北京電　　云直鄂兩督奏請両宮以後凡關於滿洲問題命楊公使與日政府直接交涉譯時事新報 
[營口兵事彚誌]  
　　營口電云目下清國以錦州附近　　之馬賊猖獗派遣步騎兵各一聯隊馳往征剿又電云清政府决議於錦州地方駐紥第三鎭營兵目下正在建築營房譯時事新報 
[南斐洲華工問題]  
　　二十五日倫敦電云張伯倫　　君致書泰晤土報謂政府對于南斐洲華工問題不免出爾反爾且不認特國政府獻替可否亦不啻與之挑釁也譯字林報 
[電禀鎭海閙敎已會營馳往彈壓浙江]  
　　寗郡鎭海鄉民前因賽會聚衆遽與敎堂起釁無知之徒乘機而起致將該堂房屋拆毁勢甚洶洶惟未傷人現由該縣翁長森大令會 
 
 

Page 3

 
 
　　營馳往彈壓保護二十三日電禀到省詳細情形容再續錄（　） 
[各國公使改定會審章程北京]  
　　上海會審公　　堂章程業經各國公使斟酌删改交回外部聞内有一條云前由巡捕房派往看門之西捕應卽撤去另由工部局派一巡官前往監視並充觀審員（閏） 
[議設裁判辦法北京]  
　　政府前經議商擬於各州縣　　内添設裁判員茲聞近日政務處復經商議擬令各州縣公堂均照日本裁判所辦法大堂爲法廷二堂爲豫審廷並選精通法律幕僚陪坐幇訊俾能盡得實供而免屈抑云（閏） 
[擬頒州縣出洋新章北京]  
　　直隸州縣現在補選　　實缺之時均令先行出洋赴日本查考三月事畢回華到省赴任茲聞政府擬援此例編訂章程飭令各省一律仿辦以資識練（呂） 
[詳請展限造報歲計政治表蘇州]  
　　政務處 
　　核復各省造報光緒三十年分各州縣歳計政治表彚奏别頒表式通飭各省照式另行塡表呈送限本年三月内一律送到原摺已登前報現經蘇寗両藩司會同蘇臬司以期限將届各屬尙未塡報恐難依限辦理可否展限兩個月塡表詳請復奏等情飭書具詳呈請督撫憲咨復政務處（綏） 
[世職擬入兵事研究所蘇州]  
　　前雲騎尉世職　　耿建南黃振珏高學頴韓經泰蕭志剛胡康保朱于麟陸國祺等禀求撥入武備學堂肄業奉蘇撫批仰督練公所參謀處先行飭傳該員等騐看在案茲經督練公所詳覆撫院略謂該世職等到處騐看并令各繕簡明履歷字畫均尙無訛身長手力肺量有合格者亦有不及格者嗜好陋習似尙均未沾染查蘇省武備學堂選騐格式年歲須十七歲以上二十二歳公下方爲合格今該世職等均在二十三歲以上至陸國祺一名且已四十四歲按之格式均不相符惟該世職等忠節之後未便阻其向學之忱公所前經詳准開設兵事研究所以無差人員爲乙班似可俟開辦後照章將該世職等發入研究所隨時肄業以資造就云云（永） 
[外務部調用譯員武昌]  
　　兩湖師範學堂東文敎　　員汪子建平日頗有聲譽日前鄂督忽得外務部電調汪君赴部譯外交之書鄂督因轉諭汪君卽日朿裝北上（世） 
[閩中紛調總兵福州]  
　　浙江衢州總兵遺缺初五日　　督轅牌示以海門鎭總兵王書選調署海門總兵遺缺以福建督標水師叅將吳鼎署理至十二日督轅勿又出一牌示建寗鎭總兵姜河清調省遺缺以調署浙江衢州總兵王書選調署衢州總兵遺缺以副將馮英華署理不旬日間遷調頻仍人咸怪之茲悉衢州總兵兼統五營較海門優甚王書選得衢州鎭開缺消息來閩運動高凌漢得署是缺不料牌示以後浙撫張筱帥擬保乍浦協李湖州恊桂接任而閩督亦未允准遂有是紛紛遷調之舉云（望） 
[軍機處供事亦定津帖北京]  
　　軍機處自　津　　貼欵項後擬提出若干成將各供事勤愼當差熟悉公事者考選百名每名月給津貼十金薪水二十金所有將來保案給以虚銜等職不復如從前之優異云（辰） 
[德安府縣丁祭互閧武昌]  
　　德安府春祀有府署　　練勇因强索點心爲縣署辦差者所毆適值初獻縣令陳閬喝令帶人知府盛葵臣大不爲然下殿調縣令曰你帶去辦事後府縣兩造均自爲地步通禀上台互揭尙未知如何了結（世） 
按德安府盛守前因需案供應爲吳令令所揭吳令卒以之登白簡而盛則依然五馬也宜乎有今日之事 
[議定靑島稅關免稅章程天津]  
　　日前北洋大　　臣袁宮保咨照外務部略謂前以靑島稅關德國運用機器進口免稅一事曾與副總稅司議定章程所運機器實係供靑島用者准其免稅若轉運他處無論官商應用進口時照常收稅以維槯務（訓） 
[咨覆三星紙煙納稅照北洋辦法北京]  
　　上海三星紙煙公司前禀商部請將所出紙烟照洋廠一律完納關稅銀每担四錢五分當經商部咨行外務部是否有案旋經外部咨覆略謂該公司與北洋烟草公司事同一律所有應納關稅應照北洋烟草公司成案如數繳納云云（分） 
　　會議嚴禁小輪闖關京師 
　　日前外務部那瞿兩　　尙書以前據總稅務司赫德函稱蘇蕪常鎭等關時有小輪行駛内港闖關越卡意圖偷漏前曾電飭各關嚴阻未能禁絶實屬有碍槯務等情應由本部電飭各省督撫嚴查嗣後無論華洋小輪行經關卡務須遵章停輪候騐毌得闖越偷漏以重稅課（上） 
[商部乙巳年紀事簡明表十二續附商務議員表]  
　　直隸　黃　璟　農務局總辦三十年八月札派 
　　　　　周學熙　工藝局總辦三十年八月札派 
江南　劉世珩　商務局總辦三十年九月月派 
江西　周　浩　農工商礦局總辦三十年十月札派 
河南　胡翔林　商務農工局總辦三十年八月札派 
湖南　王銘忠　商務局總董三十年十二月札派 
山東　朱鍾琪　農工商務局總辦三十一年正月札派 
浙江　萬福康　農工商礦局會辦三十一年正月札派 
四川　蔡乃煌　商務局總辦三十一年正月札派 
　　　周克昌　川東商務錢法局總辦三十一年四月札派 
福建　何成浩　農桑局總辦三十一年三月札派 
　　　玉　貴　厦門商政局總辦三十一年六月札派現己銷差 
山西　劉篤敬　商務局總辦三十一年四月札派 
安徽　任廷枚　商務局提調三十一年六月札派 
江蘇　陸樹藩　商務局總辦三十一年八月札派 
湖北　孫泰圻　漢口商務局總辦三十一年八月札派 
廣東　左宗蕃　商務局總辦三十一年九月札派 
 
 

Page 4

 
 
　　　周平珍　商務局會辦三十一年十一月札派 
陜西　吳樹棻　農商局會辦三十一年十一日札派 
雲南　方宏綸　商務局總辦三十一年十一月札派 
[奏報新易鐵路用欵天津]  
　　前年由新城之高碑　　店接造鐵路一條直達易州之黃新莊計長七十八里初經蘆漢鐵路公司估銀九十萬以外嗣經直督飭員重行勘估需銀六十萬両現此路己早竣工計共用五十九萬九千五十餘兩已由直督造册報銷矣（顚） 
[粤東商會與日本工程師訂立建築鐵路合同廣州]  
　　粤省幹路自黃沙至高唐一段與工程　　司所訂合同照錄如下一此延聘工學士小松烋三郎氏充當鐵路工程師担任粤漢鐵路建築工程及測勘路線繪具圖說事可聽由鐵路局總辦調度指揮不得干預他事除粤漢鐵路線之外如有派令勘測他處路線之事亦應遵辦不得推諉二工程師每日執務時刻查照從前工程章程辦理任事須勤奮耐勞不可有厭惡之意　三訂明每月薪水廣東通用銀元三百元火食六十元自合同訂成之日起每月西歷一號支給期滿回國給與一個月薪水以作川資四工程師應由鐵路局預備合宜房屋居住所用床鋪卓椅等件由本局備辦如工程師以其不甚合用自行另辦亦可惟價值應由工程師自給倘鐵路局無屋居住卽由工程師自租房屋每月由局給銀三十元屋内器皿由工程自理五訂明暫以六個月爲期期滿後如再續訂届時另立合同並不再送川資如有續聘卽先期一月聲明倘將來續展限期滿時如何給與酬金當於另立合同内訂明六工程師如在粤患病醫藥等費由其自給倘因病請假至十五日以上則扣除薪水一半請假至一個月以上卽將薪水全行停止合同作廢七六個月之後續展期限不幸病故當給與六個月薪水爲殮葬之費八工程師於延聘期内不得另就他事不得無故請假或辭退回國如無故辭退或請假回國概不送給川資倘因疾病其勢不能不請假者始能酌給川資至工程師如有不勤執事任性妄爲情事無論期滿與否本局總辦皆有辭退之權退時仍發給一個月薪水作爲回國川資以示優答（茲） 
[中俄會商交收東三省全案]  
　　十四續二十五　　光緒廿七年正月十二日午後二點鐘率繙譯陸徵祥往晤俄外部大臣拉姆斯獨夫寒暄畢拉云貴大臣有新聞否楊云無甚新聞日來約稿政府迄未給覆聞因有意外阻擋拉云貴大臣所說阻擋請問何事楊云係想不到的阻擋刻下暫可不提拉云此事總宜速了爲妙日前見英報登貴大臣與維持特密談各節甚爲託異楊云此節戶部己經約晤談及本大臣已電告北京以後信息務當格外愼密拉云請貴大臣再電告政府我兩國商議之事切勿再行洩漏向來兩自主國定約未畫押以前决不能宣示於人若屬國不敢自專必須禀命而行不在此例楊云本大臣早巳電告政府惟近接信息不獨日本從中撓阻德英美奥亦均有閒話彼等串通阻擋貴大臣當必知之拉云我兩國辦事各有自主之繼不容他人干預本大臣近接德相電聲稱不干俄事楊云本大臣有信知德使亦在其内日本之多方煽動各國出塲攪擾此事殆欲報復前年中日戰後俄助中國索還遼東之仇乎拉云他國如此阻撓是欲追俄國改變宗旨耳楊云前由貴大臣轉遞本國皇帝電傳國書諒早呈遞矣拉云早己轉遞　楊云前致貴大臣文請發諭盛京武員代爲保守宮殿寳器等因貴大臣曾否照辦請備文見覆爲要拉云本大臣此事屢次傳諭武員迭次接到武員遵辦覆函此次又接武員等寄到代守寳器清册一大本惟盛京城内俄兵未到以前己被士民焚掠所幸火藥局適俄兵赶到救護不致炸轟不然城内轟成一片平地前函當卽作覆貴大臣處近有人來探問信息否　楊云貴大臣前未回森堡時有人曾來探聽信息此後無人來問拉云本大臣處亦無人來探問揚云政府電旨一二日内可以接到一俟接到卽來向貴大臣面議如有商改之處務望免躭時日　拉云此事總要早了爲妙楊云本大臣亦盼早了延宕日久恐生枝節拉云本大臣亦深恐另生枝節楊云一俟接有回電卽來會晤拉云甚好言畢握手而散　以上爲第十五次會議情形 
[俄國厚待日使]  
　　二十五日倫敦路透電云俄外部大臣藍姆斯道夫伯　　爵宴請駐俄日使本野君簎座者有英國代理公使及各國使臣俄皇將于日使未遞國書以前卽先接見 
[俄國擬造鐵路]  
　　二十五日倫敦路透電云聖彼得堡訪事人報稱俄國　　將于今春開始測勘自塔斯肯至湯姆斯克鐵路之路線 
　　 
[英日友誼]  
　　二十三日倫敦路透電云日本在英訂造戰艦兩艘業已告　　成已派海軍兵士至英管駕回國倫敦政界中人特設筵欵之英伯爵梅約君亦宴海軍將校于梅照巿廳 
[救災卹鄰]  
　　二十五日倫敦路透電云梅而彭恩伯爵梅約君開辦勸募　　賑濟日本災荒之捐欵現巳集有英金一千三百磅 
[日本鐵路政策]  
　　二十五日東京電云國家鐵路一案巳交上議院議員核議 
[英貴族遊歷斐洲]  
　　二十五日倫敦電云英國康諾脫公爵夫婦己行　　扺斐洲東南之克蘇抺地方當登岸時有戰士一百人列隊致敬譯字林報 
[續記台灣地震]  
　　字林報接二十五日東京電云台灣地震災情昨所報　　告尙有未盡其實情現尙未能核計因電報德律風均阻隔不通鐵路曾因此暫停惟旋即照常開行官員皆於屋外辦事德報載二十五日東京電云台灣嘉宜地方地震事後查得死者有五百十六人傷者四百人房屋倒塌者有二百六十所 
[波蘭依舊不靖]  
　　波蘭亂事現仍未巳亂民曾在華騷中部攻刦監獄縱囚使出警卒一人被戕二人受傷有戲客火車突受攻擊傷五人另有一百二十磅炸藥在橋下查獲譯文匯報 
[摩洛哥近事]  
　　法報云摩洛哥銀行警察兩問題于下禮拜當可定 
[法國煤礦肇災之餘聞]  
　　法國考立曷斯煤礦肇災事後收拾被害者之遺體旣難且緩譯文匯報 
[法礦工罷工聚議]  
　　文匯報接倫敦電云法匣考立曷斯地方有罷巿礦　　工四萬六千人開會聚議决定不肯退讓因之彼等更形擾亂○法報云堪來地方亦有三萬二千人相約罷工惟現巳平靜○又云堪來地方罷工之人與公司之代表均各往謁工部大臣而請指示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[核辦傷人營勇吳淞]  
　　眞如鎭營勇周某用刀戳死勇目三人禀由江督派委督練公所提調某君查辦在案聞提調於昨日至淞飭將兇手及該哨胡弁一併收押解省核辦（不） 
[示禁弁兵滋事安慶]  
　　省城常備運各營弁兵近日如大閙縣署大閙流娼屢屢滋生事端日前督練公所因出示申明禁令略云茲當振興武備力圖自强宜如何恪守紀律潔身自愛訪聞近有年輕員弁膽敢結黨出營潛赴茶坊酒肆烟館妓寮藉事生風肆行滋擾倘再不守紀律私出滋閙一經告發官卽罷役兵卽嚴懲如有不肖棍徒以及己革弁兵冒充兵士在外滋擾許該鋪戶等禀究或卽扭送來轅候懲辦（士） 
[陸軍小學退學原因武昌]  
　　陸軍小學堂學生近日紛紛退　　學將及百人其原因係由該堂現雖允許改良然恐將來仍有壓制之事故其中稍有資財者多願出洋留學刻下統制己令各營嚴爲禁止（尹） 
[陸軍考騐投考生安慶]  
　　皖省陸軍小學堂現在報名投考　　者多至二千人以皖北人占多數日前武備學堂牌示定於二十日截止報名於二十二三兩日考騐身體後再行示期覆試（多） 
[鎭郡學務]  
　　二月二十三日鎭江府中學堂曁丹徒縣高等各小學堂學生舉行運動會聞鎭道陶觀察屇時親詣往觀云○私塾改良會會員沈君㦸儀於二十一日由省蒞鎭訂期二十四日在北門考棚開演說大會以期學務發達云（再） 
[高等學堂取定客籍人數蘇州]  
　　蘇省高等學堂添招客籍　　學生本月十五日考試後已於二十三日揭曉計錄正取吳雲鵬等二十名陪取十名示期三月初一日入學惟此班學生須貼膳費每月洋五元五角以與本籍子弟稍示區别（且） 
[改良學社揚州]  
　　揚郡改良學社傳知已成立之三十二塾　　及已調查而向未成立之三十八塾定期於本月念四日在舊城賛化宮開常年第一次大會（引） 
[設立節孝後裔學堂揚州]  
　　職員尹鐵琴於埂子街乃祖所　　創之節孝祠籌措經費設立學堂一所專敎各節婦之子擬定章程禀報學務處並於祠内隙地開闢操塲己赴府縣禀請立案（引） 
[吊銷刑具蘇州]  
　　兼署臬司陸申甫廉訪以部定新章笞杖　　等罪改爲罰金迭經通飭遵照乃各路總察委員仍用刑責且段巡微員亦聞有用刑責人情事特飭蘇州府嚴飭各路總察局及各段員不准妄用刑責如有笞杖等刑具卽行吊收銷燬如再敢故違定當參辦（綏） 
[開騐案需俟張令到松定奪淞江]  
　　劉金松砍斃王雪卿一　　案督撫各憲均批飭開棺會騐二十一日上海縣汪大令帶來之劉阿富劉阿發及犯妻劉嚴氏經府尊戚太守訊過後均保釋勸証趙杏生則交差寄押華亭縣待質公所劉嚴氏供貧窮未能行賄劉阿富等供當時意圖賄和故借出田單八畝小牛一隻英洋念元後見事已決裂故均不用凶犯劉金松供亦與前大異謂並未賄求且供行凶時先經王雪卿握刀斫來犯人奪刀還斫中其頭顱王痛而蹲下緊抱犯人再足經趙杏生勸開犯人復順手摸獲一棍向王猛擊王始仆地而斃所謂斫去十指乃屍屬禀詞中所叙之語南匯縣仵役夏昌卽據以報驗訊之夏昌是否當時糢糊抑指己腐落夏供但得於張大老爺前程無礙小的亦不妨從認上海縣差丁照容供無得賄敎供情事故亦並不覊押太守以犯供相符似可無需開騐惟張大令未到能否需俟張令允洽申詳然後定局（手） 
[研訊劉錦松謀斃案寳山]  
　　眞如鎭鄉民王錫卿被劉錦松　　謀斃一案經寳山王大令於二十三日飭差將屍父王阿和提案供子錫卿昔年娶沈氏爲室後被劉錦松私姘拐逃錫卿得悉於前年四月二十二日到浦東往尋旋在南匯境北蔡地方見屍面塗抺桕油不能辯别且右手指足俱無惟子身背素有火燙痕認實無悮當時投縣請騐蒙前南邑張大令驗得確係謀斃在案王大令得供後飭王阿和將該屍年貌衣服一切錄供及著該處地保陳四泉看管結一併詳呈省憲以備會騐聞南邑李大令於二十一日派差赴鎭如將該屍棺加拈封條並鋸截棺角一塊而去（川） 
[禁售洋酒吳淞]  
　　近日有載運俄兵輪船抵泊淞口船主以　　俄兵酗酒曾禁止附近居民售買洋酒日前小販又近船賣酒船主卽施放手槍悮中杉板小孩該船主近又通知新關請寳山縣王大令查拿售酒之人以絶禍患（川） 
[財政處奏整頓圜法摺]  
　　奏爲整頓圜法以防流弊恭摺仰祈　聖鑒事竊以銅幣之行各省爭相鼓鑄流弊日滋謀所以整頓者自以由戶部收回爲正辦惟就目下情形而諭收回之事諸多窒礙則以先圖補救爲亟夫補救之道大要不外清來源暢銷路雖非久遠之謀然細察情勢必從此着手逐漸條理將來乃可有收回之一日竊意宜先其所急者約有八事現在有己行者有未行者有巳行仍宜申明者謹陳各事如左　一禁止大宗販運宜申明爲防弊非分畛域也自古圜法宜散不宜歛宜流通不宜囤積大宗販運則歛而囤積不能散而流通且或買賤賣貴致錢價之低昻操之商賈弊端種種豈可不防是則所禁者乃大宗販運其非大宗販運概不在禁止之列今　以出口進口在二千枚以上者爲大宗二千枚以下勿問　一限制鼓鑄數目原奏己極詳明仍宜隨時酌核也盈虚之數與時消息酌劑之道因地制宜將來皷鑄或可减可增局所或可裁可并是在總攬全局認眞稽核總期制節不過以適平均一禁購銅餅以防錢質低劣也查臣處臣部前奏章程十條内載各省銅元局創設之初鑄造不及往往購買日本鑄就銅餅一經印花便可行使看似便利然外洋人工費用皆貴於我而造成銅餅運來價值尙不甚昂貴則其成色分量之不盡如法可知况洋商販運之時不免夾帶多枚出售圖利易啓奸人私鑄之端現旣擬將成色分量劃定一律且各省設局已久不至有赶造不及之虞總以自行鎔銅鑄造爲是是以臣等前經咨行各省禁止購買擬再請飭下各省督撫禁止購買此項銅餅並由外務部轉飭稅務司凡有販運造成銅餅一律嚴禁入口以防流弊等因應仍令各省督撫查照前奏認眞稽核不得日久廢弛一購買銅斤必先報部核定也查前因河南巡撫請將承辦委員免其議處由臣處會同臣部據咨改奏摺内聲稱嗣後各省購買銅斤務先將數目價值電報臣處戶部核准後方可訂立合同俟銅斤進口時由海關隨時將某省所購銅斤數目月日呈報外務部轉行臣處戶部互相考核並令各省將辦理銅元局員司銜名造册咨送以憑查核等語應仍令各省督撫查照前奏辦理一官民紳商宜一律行用也鼓鑄銅元本以救制錢之荒不應專爲餘利起見乃公家以其出也有利則多方開放以其入也無利則多方挑剔近聞有地方官吏于丁漕稅課不收銅元或且于銅元制錢故分輕重不知官不收用民何肯用至于官民俱不用而銅元窮銅元窮而利安在若上下一 
 
 

Page 10

 
 
　　律通行則利害均利害均則有利而無害此必然之理也應令嗣後凡公家收受錢糧銅元與制錢一律行用不得挑剔違者叅處一行旅隨帶銅元出口進口不逾二千枚者概不查禁也旣非大宗販運卽無礙園法倘有不肖委員巧立名目私造護票任意刁難甚至于一省之内此縣行旅由彼縣經過亦且盤詰留難需索使費均應查明懲辦一巿面行使此省地方不得異視彼省銅元也寰宇一統决無分疆畫界之理凡在巿而無論何省銅元一體通行各省疆吏不得存自私自利之見罔顧全局　一通查各省多寡有無設法匀撥也自銅元可得餘利於是乎各省爭相鼓鑄自餘利在乎多銷于是乎通商大埠首先充斥自地方官恐收銅元之有虧累於是乎窮鄉僻壤尙多並無銅元之處此盈彼虚價日跌落安望周轉惟認眞查明各處情形一省之盈虚由疆吏設江匀撥各省之盈虚由戶部酌核匀撥其如何轉運如何抵償工本應令自行籌商妥辦此則由公家匀撥轉運不得謂有犯大宗軍販之禁也以上八事前四者所以清來源後四者所以暢銷路來源清則子母可以相權銷路暢則壅滯可以無患如此則銅元之跌落或可稍挽而餘利亦或可稍延其在目前尙屬切近易行之事而畫一之制亦必從此做起乃可漸有頭緒顧其尤要者則在信賞必罰以上各條如蒙俞允應請明詔中外仿照刊刻　黃之事由各省將軍督撫頒行地方州縣親交四鄉公正紳士大　百張小縣五十到處張帖俾上下一體周知毫無阻隔倘有奉行不善及陽奉陰違者嚴叅重處誠以若不從此處認眞則以上所陳皆爲無用甚且别滋弊端所有整頓圜法以防流弊緣由理合恭摺具陳再此摺係財政處主稿會同戶部辦理合並聲明伏乞皇太后皇上聖鑒謹奏光緒三十二年二月初四日奉旨依議欽此 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　本舘現從日本東京聘到精做五彩石印照相銅版工師十餘人製出各件極蒙大雅嘉評各省官商如有欲做以上各件者務請光臨無不價亷物美以副雅意伏乞垂鑒上海商務印書舘謹啓 
　　美政府特派來華醫學頭等教科馬廣禮白 
　　余在美國京城醫科大學堂肄業十餘年今奉政府命令特派來華設立高等學堂惟思醫學一道名目煩多今擇其得術靈便者先以牙科之秘要授致與同胞卒業後給與優等出洋文憑可得地球上無量之利益如欲推廣他醫位可悉心敎授務底於成現兼敎英法兩文俾向學者通達中外籍資是賴焉欲意來學請臨上海九江路十五號及江西路廿五號外埠函詢章程寄閲 
　　愼防冐牌　 
　　本行經理維也納葛列兜色名廠紫羅蘭香胰又名黑香胰業經各國注册又於上年送呈商部注册經袁道給發告示並連登申新時三報俾貴商週知近有無耻奸商胆敢將次貨冒牌以僞亂眞影射紊亂貽害買客刻經查明禀請總領事追查嚴訊懲辦在案深恐商號諸君誤購冒牌次貨貽害無窮特此登報聲明須認明本行牌號不致有誤上海順利洋行謹白 
　　欽命二品頂戴江南分巡蘇松太兵備道袁爲 
　　示禁事接准 
奥總領事許來函上年九月十二日本總領事函送奥國維也納葛列兜色名廠紫羅蘭香胰等牌號預備註册請貴道先期設法保護以杜假冒等因在案查商部商標註册試辦章程目前尙未開辦據經理葛列兜色廠上海順利洋行禀稱近有無耻之徒製造極其低次洋胰包紥大小與該廠著名香胰裝潢一式影戤圖利請核辦等情前來查冒牌混售最干例禁若不設法阻遏不但與正牌聲名有礙即買客亦大受其欺是用據請貴道出示嚴禁所屬華商一槪不得將影戤葛列兜色名廠紫羅蘭香胰市面交易兹附送原廠紫羅蘭香胰兩匣原牌十張請查收核騐並希移交告示一紙等由並附商牌香胰到道除函復外合行示禁 
　　爲 
　　此示仰商賈諸色人等知悉自示之後毋得將前項香胰冒牌混售如違察出定干提究不貨其各懍遵切切特示 
光緒三十一年八月十七日示 
　　燕製補丸 
　　善能利大便背四肢等病 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小匣洋一角大匣二角五分此藥各大藥房發售 
　　命相精通 
　　知機子山左人也幼習儒業喜覽奇書遂通風鑑命理數學無一不精京師天津關東足迹所到而名公巨卿卜吉問凶言無不中車馬盈門如山隂道上應接不暇其神機己可想見現遊上海寓英租界三洋經橋北永安棧内九號房每日七點鐘起至三點鐘止特登報端廣告同志問津者幸勿失之蔡福稱王紹披李鳴鵬周子英同啓 
　　廣東彭壽堂治痰咳神藥 
　　痰化咳止 
　　本堂家傳秘方精製化痰止咳順氣四寳半夏露久經馳名活人無算○此露補肺不膩降火不寒滋隂生金開胃健脾補虚療損固本培元有起死回生之功專治男婦老幼諸般咳嗽吐血咯血受寒哮喘痰火咳嗽夜半咳嗽五更痰喘肺痿乾咳久咳失音痰中帶血鹹痰白痰産婦虚咳痰迷肝厥等症隨意冲服三四錢立刻化痰止咳平哮定喘吐血卽止胸膈寛舒喉嚨爽潤妙在藥味極其甘和使人樂於服食功效極速品性又極和平屢試屢驗眞仙丹也每料十兩四元每瓶二兩一元大瓶每打十二瓶四十元小瓶每打十元上海二馬路石路西首興隆里内廣東彭壽堂啓 
　　不愧毒門聖藥 
　　謝 
　　今夏余道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染妻子蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服此敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄 
　　普天下第一等 
　　新式頂響唱戲機器比戲檯上唱更響永遠不壞 
　　專辦各國軍營需用載皷號筒笙簫弦笛遠近燈鏡得勝樂器 
　　本公司開在上海三十餘年經辦各國極大名廠大小奇樣洋琴風琴自行琴多至幾百樣以及軍營物件貨俱全備價亷物美久蒙各大憲嘉許刻由英國名廠托本公司獨家經理頭等唱戲機器比以前他項之貨大不相同每隻是廿四元至二百餘元京調徽調廣調崑腔帮子各省小曲洋操洋調男女哭笑一應俱全○仕商賜顧請認明大小機器底面有本公司牌號以及坐狗牌爲記購買之時祈認明機器上黑底白銅牌子西文號碼方是眞貨京調用仙孩牌洋廣調用坐狗牌爲記此佈英大馬路東首英商謀得利有限公司白 
　　上海日信洋行經售 
　　染色細紗 
　　本行訂購名廠專製五色鮮艶絲光細紗染色歷久不變别家冒効雖多工力難敵如貴客定染各色可以包用至於條杆之匀净分量尺線加重放足猶其餘事分别比較便知實在每包加雙魚吉慶爲記杜絶冒效如蒙貴商賜顧價值格外克己幸垂鑒焉 
　　日本郵船會社 
　　啓者本公司博愛丸輪船准於本月三十日即禮拜六上午十點鐘開往長崎神户横濱等埠小包收到禮拜五午刻止倘蒙各寳號如欲裝貨搭輪者務祈早臨爲幸郵船株式會社 
　　香港太古糖局 
　　車糖出售 
　　本行由港自運ＢＵ唛氷糖ＢＡ唛五温Ｂ唛四温半ＣＷ唛四温二五唛Ｘ四温Ｘ唛三温七五Ｈ唛三温車糖出售如貴客欲買祈請到本帳房面訂買定即收定銀如過期不出將定銀罰去特此佈聞上海老太古洋行謹白 
 
 

Page 17

 
 
[武委聚賭毆官蘇州]  
　　婁門内寳吉利橋潘姓老賭窟前數月有齊門武委員某甲在彼開塲聚賭數目後爲叚員某乙所聞闖入拿捉竟被各賭徒圍住攢毆身受重傷叚員心殊不甘擬禀請上憲究辦當擾亂之際被無賴混入攫去鈔票洋二千餘元現聞此事雖經人出勸　難遽息紛爭也（且） 
[公宴大臣]  
　　關道瑞觀察商約大臣呂尙書及本埠各官塲　　前日在坭城外老洋務局公宴電政大臣吳侍郎并召黎園演劇侑觴（常） 
[局員謝委]  
　　丁憂分省試用知縣沈治臣明府國鈞近奉新　　道瑞觀察委　南巿二十三七鋪巡局差昨至道署謝委（曰） 
[會董察勘舊塘]  
　　昨報紀上寳兩縣定期會勘河工一節茲　　悉昨日本縣汪大令會同河工董事朱君福田乘舟前赴上寳交界處察勘舊塘先時詣道禀知往勘（事） 
[催請開濠築路]  
　　滬南總工程局總董前禀道憲准將大南　　門至西門城脚開築馬路札飭滬運營留防隊派兵先開城濠卽將挖取之坭塡路並於沿河均立木椿因營兵無暇至今尙未開工昨由總董禀請道憲瑞觀察催令該營統帶龍葆珊鎭軍及留防隊隊官卽日舉辦（嚴） 
[局批照錄]  
　　昨日淞滬釐捐總局督辦陳觀察發出批示三　　道照錄如下○協源豐等禀批捐數重大經理務須得人查沈守官階較崇歷練較深應責令督率在事人等循章辦理如有苛收情事惟該紳是問此批○順記等禀批窰貨認捐期滿迭據各商來局紛紛爭認節經批局議復在案究竟泰號永等辦理此項認捐衆情是否悅服銷數如果暢旺能否酌量加繳總期裕課便商兩得其平方予准認據禀前情仰貨捐局查照先令批示秉公妥議復候核奪毌遲此批○米捐職商吳晉等禀批米捐旣歸該公所承認所有各公司小麥自應概歸該公所征抽俾昭平允此案已飭貨捐局分諭遵照在案茲據禀稱阜豐認捐猶未撤銷裕豐中興又不遵章照完復嗾使洋人出塲希圖混賴查阜豐麫粉公司二十六年七月具禀升任滬道余禀内有所出麫粉係在上海購麥製造之語茲旣查内地運載而來自應完落地捐以符定章且此項麥捐總局從未准免有案未便任其違章抗繳應由貨捐局立卽遴派幹員分詣各公司切實開道照章完納以重公項而維厘務仰貨捐局遵照辦理（事） 
[閘北擬開辦警察]  
　　總工程局總董李平書明府前日至閘　　北會同該處巡局委員唐二尹細勘界址議商要公聞因該處所駐留防勇丁現須移往鐵路守護故李明府擬開辦警察即歸局員管理已禀奉道憲邀准云（力） 
[議禁冒名勒索]  
　　滬城警察暗巡董事蔡三泉朱福田兩君　　近日查得外間每有自稱警察巡長巡士人等向鋪戶勒索規費有碍警局聲名除查明索費之人請縣澈究外昨日商同各董事集議設法嚴禁（曰） 
[劣媳發堂]  
　　陸信照投捕房控媳趙氏藏匿孫媳經捕頭飭　　探方長華將原被解廨請究前晚由襄讞孫明府研訊陸供趙氏因不守婦道近將孫媳藏匿南巿求請究追質之趙氏供願尋找明府判趙氏暫發棲流所留養陸飭投南巿總工程局聽候派人指提孫媳到案給領（當） 
[圖刦逸犯未成]  
　　吳阿狗卽錢鶴廷去冬拐賣朱姓婢女高　　如意案發法廨陳大令判管押捕房両年詎料越押潛逃日久未獲前日經法捕房探目顧紀生訪悉吳匿跡閘北虬江橋地方開設胡恊泰烟間帶同通班包探前往拘獲事爲吳之姘婦王小妹所知糾領多人冀欲劫回聲言願酬洋二百元顧探因投該處天通庵巡防局報知請爲派勇護送局員王參軍准如所請飭勇押護出境納入馬車解赴捕房捕頭諭飭嚴行管押聽候堂期解辦（深） 
[售藥涉訟]  
　　英界保康里席裕麟卽文光創售亞支那戒烟　　丸席之同族某甲欲仿售之因席不允甲投上海縣禀請給示設店汪大令准予給示甲卽在保康里就近陳福園京貨店内發售事爲席文光所知前日尋甲理論詎被陳福園毆傷送入仁濟醫館療治昨由捕房將陳解廨請究關絧之司馬商之美白副領事判押候會同西班牙領事訊奪（力） 
[盤店糾葛]  
　　滬北畫錦里紫陽觀醬菜店初係汪氏糾股開　　設上年因股東意見不合併歸汪姓四馬路之震陽觀亦然故汪共開三店之多日前汪氏族中不知如何忽起覬觎汪立將三店盤給黃姓接開黃恐汪之族人藉端滋擾特雇印人三名在三店分投看守以便遇有滋事之立送捕房究治（力） 
[開釋女竊]  
　　日斯巴尼亞商人梁雲甫上年夏間在公共公　　廨控粤女張阿玉等串竊金飾奉關司馬判押一年在案昨日美捕房捕頭將阿玉解案禀稱頸間徧患惡瘡請示核奪司馬騐得患瘡屬實商之白副領事以該女己押七月之久從寛開釋（當） 
[會訊虧欠貨銀案]  
　　無領事管束之猶太國人息克司與某　　英商交易虧欠貨洋不還經原告控由英領事照會將猶太人提案前午後由讞員關司馬與英副領事會訊原告延雪門律師投稱被告欠洋九百二十元屢案不還呈帳請追被告由穆律師辯稱帳未查清請再核斷中西官因判結帳覆訊（方） 
[瑞觀察蒞任敬告商界文] 　　 
　　二十世紀以後之世界惟戰勝於生計界者乃能役人反是則役於人稍窺時勢者類能測其所屆列强之挾共商力以突入中國也實以上海爲中心聚集之區貨賄星羅實萌鱗萃論者推其繁駔之漑至與倫敦巴黎紐約衆都市駢列而並舉此固外人所藉以奪我生計權　樞紐亦卽我所賴以自保生計之奥隅上海商界於是遂繋天下之重使者承乏此邦屬當下車之初旣有所獻替於學界今更承商界諸君子不我遐棄集會懽迎撫衷自惟倍增疚惡敢不竭其册欵援例以進片言度諸君子明於官商相與繋維之故必有樂放聽受者使者嘗考各國之與我國通商檢查關槯總册每歲出入贏絀之率我國恆居差貨盖内地互巿各口大都洋商挾貨而來而華商不克舉其士貨與之相易有輸入而無輸出漏巵遂以日增其能運致内地貨物集爲大宗以粤洋商相懋遷俾進出畧可相抵者綜較各埠惟上海一隅居其弁冕盖上海商界所以獨見翹異者厥有數因資本易聚吸力自宏長袖善舞爲他地所不如一也地利旣　人事遂良因利乘便惟此邦爲最適二也雖鮮竸爭之畧實居易中之塲濡染旣深機巧因而日熟三也此三者半出於天行半基於人力使者於此亦不欲過爲溢美之辭然率此行之猶能以我薄弱之羣禦彼方張之氣極其所至雖以列國之殖民政䇿挾歐風墨雨而奈駸駸握我全國生計權而猶不足以蹙我上海經濟界固不圖以今日商情渙散商學幼稚之時代而尙克臻此所謂難能而可貴者足當之矣雖然如上所述固足爲上海商界迥逾他部之徵然欲保持現狀則即此已多而欲競進乘機瞬息千里以與世界共見於商戰劇烈之秋則猶有瞠乎其後者夫處今之世無論何事不進則退斷無中止之機使其僅僅保持現狀而不謀所以擴張則風潮迫人必有並不保其現狀之一日以上海商界立於不敗者旣己數十年而今乃不獲急起直追重昧白圭趨時之說進退失據濡滯不前其象爲困此不惟上海商界之　抑亦全固實業之憂也使者盰衡現狀揆察近情明知此時限於國際條約國家不克用保商政策以奬勵維持俾内國商業日趨發達而内地工藝不興交通多阻又皆爲商業退化之媒誠不欲過持高論責我商界以難躋今惟就我國商界習而易染之弊而爲上海商界所或不免者摘舉數端以效其箴規期以去此頽風勉其進步庶有當乎各國商法均以集衆人之資本羣趨於獲利之一業爲大戒良以一業獲利而衆人趨之則其弊將至供過於求向獲利者必至於俱不利故也乃我國商界習憒不明供求相副之理 
 
 

Page 18

 
 
　　徒事雷同相襲之爲往往一業初起有利可覩則相率起而效之或依附其商標或規撫其品式以謂必售而不知出率旣多則贏額遞減馴致反利而爲害兩敗而俱傷是以通商巳垂百年而木聞有一商店可以持久不敝頑頡西商者此其當戒者一也各　講求商業均以互相聯合羣策羣力　騁於外界爲至要之圖盖處今日之時代所謂經濟無國界之學說旣終未實行則所以謀增長國殖抵塞外緣者不得不賴於結合人之謀我旣已如此我之自衛更當何如乃我國商界未明此義旣不能銷除畦畛同事競爭且有共處國中時相越鬩此業之匯劃不通於彼業甲帮之計畫齮齕乎乙帮人以合羣來侵而我以離渙相應故歷來商業對待相持　舉但見外人恊以謀我而某業某業受其虧損從未聞華商有反而應之者此其當戒者又一也世界精神之文化日進則物質之文化亦必與之俱新商業之竸進實有與時借行之　若其墨守故抜規畫常圖欲持以入世未有不隨天演以銷沈者乃我國商界有因而無創席故而不化循族世之所鬻用高曾之規矩神明變化殆未有聞故有明明外人所必需之品徒　沿襲故陋遂至襲柄不適委而去之甚至使世界用品幾無一物可以爲中國之獨　者此其當戒者一也貨殖之道首貴乎時故時會之變遷不同商業家實當視爲進退左右之據譬猶航海者之必辯漸流氣候以定方針也故善居奇司贏者未有不熟審於天下近勢之大而可以輕於投足者乃我國商界但近較眉睫自詡勝算於世界治　安危之事與其營業之關繫斷宜審察者殆從　有所計及推之某國有必需某貨之時或某貨有不宜某時之際而躬親其業者於此等事皆若無覩又如意國内　而或多貯生絲日境苦饑而或貶售麥粉有當避之害而不知避有當趨之利而不知趨若此類者坐先事機不知凡幾此當戒者又一也以上諸弊無意講乏　體不能揣摹風尙迎距事機一言蔽之曰習非勝是相與苟安而已我上海商界雖較内埠程度已高然於商學至密極切之圖尙有未達故於此等淺而易見之病亦遂沿而不知而坐是之故其商業終臣閼而不舒負茲地勢蓋非無故而然也此等弊習初非與商業歷史有生而俱來必不可以湔洗及今而圖所以救正又無待深籌遠計始克改良我上海商界嗣今以往鑒其弊而矯之殆有易於反手者使者之意惟欲廣上海之商界於全球而以蘇我中國引繩相規當可共諒或不視其言爲河漢乎抑猶有進者商業經清之發達恆與政治相通故言經濟學者不能離政治而獨立而政治之完善實隨經濟而並生歐洲近代政體之發源考史者均以爲出於中世意大利之巿府俾尼士福洛陵諸方葢此等巿府其始皆爲商業經濟上之結集而其後乃變爲政治上之結集商務機關所以促行政之變革嬋媛牽引事半而功倍其例最明上海商業之資格固必不下於所謂俾尼士福洛陵諸方而近年以來我中國政治改革之基又實隱然以上海爲　矢之導他日果克以商業經濟之發達而益促庶政之更新爲舉國之先河未可知也而其端實自我商界之日新其德始俟諸十年之後我上海商界其勿以成功而不自居乎此則使者之所社稷而尸祝者者也 
[上海縣案]  
　　粤婦鄧徐氏控曾剛四糾搶伊女經英公廨解縣訊押汪大令派人查得此事確由作媒之梁劉氏設謀誑騙故于前晚提案覆訊曾供聘金洋壹百元金飾禮物四百元交梁劉氏送去不料竟被謀吞請追劉氏供仍狡展並稱將届生産求恩效保大令不准判曾交保劉氏仍發官媒押候嚴辦○陳汝亨被　身死一案凶犯至今未獲大令昨提各保訊究十二圖地保徐良圃供陳與顧巧林等四崇明人合租小的圖内房屋壹幢居住是日夜半顧至羅永生地上砍伐樹枝永生疑竊喊捕將顧扭至引翔港善堂詢明居處押同到家其時顧巳毆傷陳則不知被何人戳斃姚旭生供善堂在小的圖内堂中司事喚小的去時衆人巳將顧巧林押同回家五十壹圖地保羅福福供巡捕房捕頭命小的指提羅永生餘不知情羅永生供顧在小的地上砍樹疑賊拘拿送至善堂卽歸家内以後不知何人押顧到家肇成命案陳永銓供是夜聞喧擾聲開門出視被捕房拘案大令判陳交羅福福具保候訊永生還押飭陳良圃赶緝正凶解究○警察南局函解王蘭生李阿二並工程局失竊之鐵扛壹根到縣訊究王供向業漆匠刻在永興橋三官堂内做工李阿二等將此鐵扛在廟玩弄被地甲恊同巡士拘案李供販賣水菓昨在小南門遇木匠四人持此鐵扛進城同至三官堂舞弄地甲巡士來拿各人逸去小的與陳被獲解案大令判均押候覆訊○鄭廷富身死案内之陸心田錢惠香刻均在押染病大令訊驗屬實判各交保候訊（　） 
[總工程局瑣案]  
　　大東門外洪愼裕絲　店主洪　之扭控線作主王錫榮付恆昌祥帽店票洋八十元往收無着求請訊追孫明府判交保付洋收回原票了案○七鋪地甲吳春因辦垃圾悮公被經理清道之范董片送總工程局由孫明府判責手心一百下諭令謹愼當差○徐心泉扭控王掌掌擔保水菓行貨洋六十七元不付請追由副裁判官陳良玉二　提訊王供所保之洋實因無力叩求減斷二尹判王還押候示○某輪船水手李毛銀在中華樓茶館與同業口角持燈擊傷傍人林子華之胸喚同巡士將李解訊陳二尹以李不應行兇判責手心五十下逐出○江北　船戶姜扣寳興妹　姜氏因家事在馬路口角被巡士解局陳二尹以各有不合申斥釋放○周雲卿在馬路行竊某廣貨攤絲巾皮夾一只内有票洋五元被包探查獲解局二尹判押兩禮拜贓候失主具領（尺） 
[英美公廨早堂案]  
　　萬長春至妓女李文周處騙取金戒一枚又至沈　　木卿朱子英等處騙白木耳皮馬褂各物由探拿獲解究各失主投案領贓關司馬商之美白　領事判押捕房兩月○包探又解祝小徽搶陳楊氏金挖耳請究司馬　取係過犯判押捕房兩月滿期逐出　界○過犯沈金祥用藥酒迷昏雉妓金保玉竊祝衣飾各物由探解究中西官以迷藥行竊法難寛恕判押候會商嚴辦○探解某洋人侍者林明發因洋東在三層樓上失去金表什物疑林所竊請爲訊辦中西官以控竊無憑姑判交保候查明再奪○張森才狹路將張保泉戳傷面臂等處由捕解究司馬判押兩禮拜○翁謝榮竊高萬昌衣料陳少卿竊王寳生布衣張少卿竊周阿弟烟袋均由包探解究司馬判翁押捕房三禮拜陳張各押一禮拜○姚阿狗姚阿春之弟媳姚氏招葉仁法卽姚仁法爲壻圖佔家産姚氏死後破阿狗等將葉逐出葉投公廨具控將兩姚拘案解究司馬判一併押候過堂訊斷○應裕順因小孩互打毆及李沈氏由氏控請傳應訊究巳志前報昨日復訊趙厚舫供目覩應將該氏毆打司馬判具不准再行滋閙結完　○華根堂竊任阿謂家衣服余阿春向王阿弟借洋行兇徐惟生挖門行竊趙文傑家衣包陳桂仁竊錢潤生家布衣均由包探解究司馬判陳押一月餘人各押捕房兩月○應小保王連生唆使裕源紗廠工人停工由探解訊判各押捕房一禮拜○過犯陸阿成竊周慶堂等家衣服報捕解究判押候核辦贓先給領○苗阿三藉端打傷趙丸倫頭額姜阿福索欠打傷丁春桂頭額等處由捕解究判苗押五 
提案請訊司馬判候過堂究斷（當） 
[法租界捕房事]  
　　章祥法寵妆衊妻以致髮妻李氏時遭辱駡怨憤不堪近日更有驅逐之意故該氏剪去髮髻昨日將妾陳氏扭入捕房具控捕頭著交保出外候傳其夫解堂訊辦○某甲雇小專夫陸古州馮長生裝運行李半途被賊竊去皮箱一只㧦獲同黨一名扭入捕房請究捕頭諭飭押候解訊○某姓前日失去小孩昨經訪悉被楊三九與妻劉氏串拐向論不服扭訴捕房捕頭亦飭押候解辦（臨） 
[美租界捕房事]  
　　四考脫路鄧王氏報稱被比鄰　人所開西酒店内之　　某西人來家欲行無禮不允反被兇毆請予查究奉飭自投該管領事署控告○某印人在楊樹浦路將車夫紀阿慶兇毆由紀報請查究捕頭以並無証人斥不准理○某西人在百老匯路將李阿慶毆擊由捕拘究奉飭該西人償傷費二元了事○住裏虰口之李王氏報稱被媳黃氏捲逃衣飾各物請予查究捕頭准之○王阿四與徐順興在漢璧禮路因賭互毆被王搶去洋數十元由捕將兩造一併拘獲捕頭以均非善類斥不准理（似） 
來函 
[皖人來函]  
　　此次朝廷三載考試大計休致者李昭暐侍郎其一也李固碌碌無所表見去官亦無足惜惟彼尙知新學之有益於世留心考求卽如吾皖議興鐵路彼首認捐三千金以開風氣亦屬難得或遇才識之士尙推薦不遺餘力（中畧）至吾皖省官員巡撫如誠某平日只知計較州縣缺分之肥瘦考核關卡收數之贏絀以致食官污吏所在皆是彼如充耳不聞關卡林立横歛暴征米商之爲所傾害而資本蕩然者不可勝數今誠去而恩又來國家用人徒知吸取百姓之脂膏正所謂只知催科而不知撫字爲何物嗟乎吾儕小民亦何不幸而生今之世耶 
 
 
 

Page 19

 
 
   
 
 

Page 20

 
 
尙屬公允業經揀派妥員分設局卞認眞試辦俟收有成效再行詳晰具報應需經徵員司人役公食仍仿照試辦一成貨捐奏明定章割提一五經費支用惟此試辦兩項捐欵作爲興學堂辦警察一切經費本係外來之欵衰旺不得約計定不敷用查江省尙有所産魚堿物雖微細亦可酌量抽捐此項名目雖從來所無但以本地所出供本地所需不至有所窒礙容俟詳察情形另行　奏明辦理所有試辦鹽車等捐備作堂學等項經費各緣由謹附片具陳伏乞聖鹽訓示謹奏奉硃批戶部知道欽此 
宮門抄十二月十七日刑部都察院大理寺值日值年旗引　　見三十二名世中堂謝授爲東閣大學士　　恩那中堂謝授爲體仁閣大學士恩繼祿謝管犧牲所恩通肯副都統慶　到京請安敏公阿克東阿各假滿請安增崇王福祥各請假十日善豫續假五日召見軍機慶祺 
戶部奏爲遵旨議奏摺 
　　戶部謹奏爲遵旨議奏事軍機處抄交浙　追監察御史王步瀛奏請招商承運南米至京平糶以蘇民困一摺光緒三十一年十一月初二日奉旨戶部議奏欽此欽遵抄出到部查原奏内稱京城食米向恃長江各省爲接濟目南省歷年禁米出洋南米並不能北運所恃惟漕運米石及近畿天津保定等處所産稻米出數無多價益日貴連歲南北稔收江皖等省近來米價每石洋銀不及四元而京中米價每石需銀仍在五六兩以外相去一倍有餘麥麫雜汩隨之騰漲轉瞬封河商販居奇價益昻貴小民生計困迫若不豫籌接濟非特雪沍冰結凍餒可憫而來春靑黃不接之際更將何以爲生請諭飭順天府府尹行文兩江督臣江蘇浙江撫臣就地勸集大商於蕪湖無錫浙杭等處分購南米二三十萬石給發護照經過各關卡所有應完稅釐驗明照繳蓋戳迅速放行不得留阻自上海天津運至京設局减價平糶選派官紳妥爲經理務使南北米價高下略等庶民困蘇人心自定所給護照仍由該商連商繳呈順天府府尹咨送各該省督撫臣查核分别　銷以杜他商影射偷漏出洋之弊等語臣等伏查三十年二月間臣部議覆直隸總督會同順天府奏酌擬南米平糶稍補漕糧之缺一摺聲明兩江督撫以米穀出口尙未馳禁爲辭而順直奏擬購運南米之十五萬石乃是常年永遠辦法究竟此後辦理有無窒碍又順直分購此項米石各定若干數目赴南購米歲定何時應請 
飭下兩江總督江蘇巡撫按照所陳各節統籌兼顧奏准遵行等因具奏奉旨依議欽此欽遵錄奏行知去後嗣於是年三月間臣部接准直隸總督咨據兩江總督魏光燾咨稱查江蘇省屬滬鎭各口糧米尙未弛禁出口現值俄日戰事中國堅守局外尤應一律嚴禁未便稍事通融致貽外人口寔等因准此咨部查照在案本年二月間署理兩江總督周馥等奏准暫開鎭江一口及仙豪兩處米禁又本年十月間經該署督等以上海最高之米落至五元電奏援案請開米禁復經臣部議准於是月二十三日奉 
旨依議欽此欽遵當卽恭錄諭旨先行　知兩江督撫出示開禁旋由四百里錄奏飛咨沿江沿海督撫遵辦各在案茲據該御史奏稱前因自係爲顧重民食及早圖維起見臣等竊維南米本年疊請開禁商賈有利可圖自無不樂於轉運且查本年津海關月報由江海關起運到津米數實亦不少是以上海米價每石五元内外京城米價每石亦五兩内外巿面價值頗較往年爲稍减惟 
京師民食尤關緊要每届年終自以存留米多爲善應請旨飭下順天府府尹查照該御史所陳辦法一面出示招商赶運南米仍由該府君一面會同直隷總督兩江督撫將上年二月臣部所陳應請各節妥寔議覆以期畿輔根本重地永獲平糶濟民之益所有臣等遵議緣由是否有當理合恭摺具陳伏乞皇太后皇上聖鑒訓示遵行謹奏光緒三十一年十一月十三日具奏奉旨依議欽此 
　　宮門抄十二月十八日工部鴻臚寺值日無引見志公假滿請安陳璧由西陵回京請安孫中堂等同鄉官謝恩敬中堂崇中堂專摺謝賞神肉恩橚貝子續假二十日賞假十日召見軍機 
都統程奏爲擬設總分貨捐局先行試辦片 
程德全片再查呼倫貝爾所屬泡産魚極多珠爾畢特曁巴彦察罕等泡出鹽尤旺該處旗丁惑於鬼神之說何以捕魚懸爲厲禁且重在游牧於他項利益案不講求近以鐵路暢行自應及時經營曾經前署將軍達桂會同奴才派員前往查勘屬實因署副都統蘇那穆策麟上年創辦一成貨捐頗知體要因應得宜故於赴任時切囑設法開辦勿再因循茲據覆稱業已親往各處週歷詳查魚鹽而外尙有木植一宗切實經理歲入不下鉅萬擬設總分各局先行試辦並請由善後局借墊銀一萬兩自向廣信公司息借巿錢十萬吊以便開辦而資周轉等情前來奴才竊維魚鹽之利管子以之興齋而木植一項尤爲日用所必需該處爲鐵路入滿洲首境銷路不患不暢應卽准如所請分别飭撥俾速開辦藉保利權除咨部查照外理合附片陳明伏乞聖鑒謹奏奉硃批該部知道欽此 
都統程奏爲懇恩俯允將三十年撤佃招之荒改作是年起限三十六年起科片 
程德全片再查通肯等段荒地於光緒二十四年出放二十二萬四干响八畆二分一釐五毫例應於三十年起科迭經前任將軍恩澤奏報在案奴才上年　與署將軍達桂以該處荒叚糾結不清奏請大爲變通又將二十九年應徵租赋附片奏請展缓至三十年升科均奏硃批允准在案茲　通肯副都統慶祺咨稱二十四五兩年奏報已放荒地段内尙有未能開墾者計通肯段四萬一千六百晌克音段三萬三千五百零四晌五畝推原其故皆以該佃戶等認懇伊始卽遭庚子之變逃避異鄉繼以盜賊充斥仍未復業在該佃民等旣於彼處蓋房穿井用款甚多若於當時遽行撤佃殊非體恤之道乃遲之又久終未來歸似此國課攸關勢難株守以待不得已另行撤佃招墾以符原奏惟此次認墾新戶爲日無多地尙荒蕪若照從前奏報之地一律升科未免向隅應請將另招之地改爲三十年起限至三十六年升科以昭核實等因咨請奏報前來奴才詳加查核委係實在情形使弗緩限升科則後來之戶力實有未逮合無仰懇天恩府允將三十年撤佃另招之荒改作是年起限三十六年起科以廣皇仁之處出处 
 
