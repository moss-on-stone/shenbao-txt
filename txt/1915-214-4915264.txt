# 1915 - 214 - 4915264

 

Page 1

 
 
   
 
 

Page 2

 
 
時評 
[第一主義（冷）]  
　　余謂今日治國之第一主義在安人心欲安人心當示人以有定 
　　何謂有定非至萬不得已時不輕改變旣廢者不必舉疑似之端而無關國本者不必行旣改變之事更不宜再改變三改變而至於無數改變也 
　　其次爲向一定之方向以趨旣東而復西南轅而北轍旣足以起人之疑而生謡又因生謡而更起人之疑則已雖曰定人視之其無定矣 
　　西人有言天下事是否二字而已不容於其中有曲折也 
[命令]  
　　八月八日大總統策令任命蘇珠克圖巴圖爾爲昭烏逹盟盟長此令 
　　又令司法部呈廣東高等審判廳長林蔚章因病迭請辭職林蔚章准免本職此令 
　　又令任命沈其昌爲廣東高等審判廳長此令 
　　又令財政部呈四川濬川源銀行兼四川銀行監理官蕭德麟廻避本籍懇請辭職蕭德麟准免本職此令 
　　又令財政部呈請任命鍾文虎兼充四川濬川源銀行監理官應照准此令 
[專電]  
　　北京電駐庫及科烏阿三處都護應帶衛隊擬派團長統帶兩隊及拱衛軍馬隊若干前往 
　　北京電憲法起草委員僉以仍根據約法其第一二章均無須變更 
　　北京電平政院預審陳廷傑案證據雖多聞無犯重罪確證可望僅付懲戒 
　　北京電昨夜孫毓筠等歡迎之諦閒月霞兩禪師已在江西會館講華嚴經聽者千餘人另有僧侣徧送佛光雜誌政界要人多到 
[戰電]  
　　其一（英人路透電） 
　　巴黎電今晚公報謂華愛佛及西面陣線有砲隊戰事德軍曾轟擊蘇瓦松亞貢僅有炸彈戰事伏斯巨德軍復攻蘭巨柯夫受挫而退 
　　彼得格勒電今日公報謂俄軍在里加方面擊敗特維河與愛柯河間境内之德軍本月六日敵軍屢攻柯夫洛及哇沙維資均失利七日未續攻拉里夫河敵軍仍沿全陣線奮力進攻且有大軍攻擊洛姆柴至哇斯特洛夫間之俄軍陣地維泊里士河左岸有殿軍之激烈戰事俄軍回攻之際俘敵數百人俄軍力阻布格河左岸敵軍之進攻頗得利（八日） 
　　羅馬電意奥兩軍各出奇制勝互相襲擊今日公報紀杜納爾境内意國亞爾泊兵之戰績謂星期六黎明時亞爾泊兵攀巖石而上直登伐爾台山襲擊歐加伐洛峰後奥兵從其戰壕内奪得炸彈及他種軍械甚多是日意軍以山砲扯至高一萬尺之歐加伐洛峰故該峰東北守戰壕之奥兵遂被意軍擊退加杜爾境内意軍砲戰數日沿塞克斯登山谷前進驅退奥軍今已行抵由瑪恃尼洛展至堡斯託爾之陣線敵軍在加沙高原竭力妨阻意軍之進行屢次來攻並加意軍陣前安置活動之鐵絲網障礙物（八日） 
　　羅馬電加沙高原之戰事昨日甚烈意軍得若干進步俘敵兵頗多今日公報謂奥砲發出火彈擊中芒伐爾康船塢致起大火並放榴霰彈欲使意軍不能救火但不久意軍終將火勢撲熄（八日） 
　　里虛電協約國刻與巴爾幹諸國有重要之談判希圖巴爾幹諸國彼此先有同意之解决然後協約國與巴爾幹諸國再訂盟約昨日協約國向塞國首相提出集合之辦法 
 
 
 

Page 3

 
 
意頗友善蓋希望巴爾幹問題一經解决即可促進協約國最後之勝利也（六日） 
　　　菲亞電德報解釋土布協約謂底德阿格治鐵路問題之解决包括在内刻有力方面謂此說不確聞土國執紓政者以爲土國在逹逹納爾及高加索力拒進攻之敵軍故德軍得在波蘭獲利目恃佔據優勢不肯輕割權利與布國故土布交涉毫無何等進步（六日） 
　　羅馬電協約國在雅典里虛兩京運動一切擬修改羅京條約意報對之頗爲注意視爲必要之舉動意國特里布拉報謂塞國願將烏斯古伯東南伊斯狄伯周圍一帶土地割與布國並知羅布兩國與協約國互締盟約之重要德報對於羅國之態度言論極爲憤怒謂羅國名爲中立暗蓄惡意又謂羅國終必加入四協約國方面（七日） 
　　倫敦電德國因羅馬尼亞現仍力阻戰利品假道運往土耳其故揚言擬施報復德土兩國人民均不復入羅境德國且促奥國封閉邊界惟奥人因需糧食故仍准貨車來往 
（七日） 
　　倫敦電俄軍退走甚緩而甚有秩序德軍奮圖截斷俄軍之退路俄軍抵禦甚勇故陣線雖稍曲折並未被破德人自稱在柯夫洛俘獲之敵兵僅四百人據此可見俄軍戰鬥之出力德軍旣抵尼們河西岸柯夫洛砲台第一防線繼即奮力進攻爲俄軍重砲隊所　德軍今仍在從事轟擊德軍在柯夫洛及哇沙維資兩處必受重創用力雖巨而效果全無此尤爲大損失也拉里夫河戰事恐爲戰爭中之最慘烈者俄軍奮死抗拒德軍之重炮致敗德軍包圍之計畫德軍現與洛伏喬治夫斯克之戌軍片在惡戰德人謂華沙戰局未變俄軍仍在治拉加之郊開炮轟擊南境戰局頗形沉寂今以柯夫洛及拉里夫二處爲戰爭之焦點戰地德國訪員謂德軍曾接續於華沙前轟擊二日德國一軍之砲隊曾全集一小隅於是砲火逐漸轉厲直至第二夜乃臻極點巴伐利亞普魯斯韋丹堡撒克遜四邦之兵皆參與是役撒克遯兵先抵敵軍鐵條障礙物前俄軍人數雖寡接戰甚勇故得逐漸退走而免潰敗今確悉　沙僅餘空城一座甚至値錢之家具亦皆移去（八日） 
　　彼得格勒電波蘭各界領袖承認俄國保護華沙不遺餘力凡軍事上所應行之事皆已施行今苦堅守不退徒使軍隊全數覆滅耳帝國議會波蘭議員哲比柯氏在議會中演說詞極激昻謂波蘭人民當此顚沛流離之際當知百餘年史事已使波人與俄人熔成一凝結不可分離之團體波人一息尚存當與俄人共支戰局云軍事專家謂俄軍將堅守洛伏喬治夫斯克至力盡而後已里加居同紛紛出境避難每日有一萬之多（七日） 
　　彼得格勒電日本志願兵某氏爲德軍割去兩耳已抵維爾拉（七日） 
　　羅馬電意土邦交日惡意政府因土政府一味游移故請土政府詳細解釋一切（七日） 
　　倫敦電英輪船公司開伯號八九○○噸）由孟買開來昨抵狄爾堡貨艙内忽然起火刻拖船及救火隊方吸水灌救（七日） 
　　倫敦電開伯號火勢漸熄大約損失不大刻方將貨物趕緊起卸（七日） 
　　倫敦電南斐募捐購辦機關槍供給海外急備軍五日之内所得之資可購槍一百四十枝（七日） 
　　倫敦電雅典電稱德潛艇一艘全失戰鬥力爲一土國驅逐艦拖至金角（八日） 
　　彼得格勒電俄海軍部大臣在國會演說謂俄國方着手復興海軍而戰局已成但波羅的艦隊猶能抵拒敵艦使其不克深入俄國領海俄艦隊主要之目的在於保護沿海諸鎭英潛艇時來襄助至於黑海艦隊曾以若干損失加諸敵國今正待時以取攻勢俄海軍根據地防衛頗固海軍報士今已大增政府並派將入海軍服職之少年將弁前往海參威俾得必要之訓練開戰前船塢罷工風潮兹已查明實爲德人陰謀所激成近來船塢各種難題俱已解决故工程進行迅速無阻財政大臣繼起演說謂自開戰之日起至七月二十八日止戰費共爲六千九百七十一兆盧布出入相較不敷頗鉅但尚可設法彌補此後至年底之戰費約需四千零六十六兆盧布統計一九一五年戰費共需七千二百四十二兆盧布政府不得已乃施行新稅則尤注意於所得稅蓋此稅爲俄國向所未有者也一九一四年九月起至今日止俄國共發行四釐國庫債劵六百兆盧布國内公債二千兆盧布儲蓄銀行存欵加多至十九兆盧布故政府有此經費得以佈置一切酒爲政府專賣品禁售以後國家少一大宗入欵但國民道德因以增進所得較所失爲尤大國庫不可無發行鈔票之權惟發行鈔票必須　重辦理以保存國内現金爲第一要義今盧布價落百物因以昻貴然其原因不在於鈔票之發行太多一俟國際貿易恢復原狀時眞正金融問題自可解决政府刻已設法以免盧布價値要有低落情事查俄國生活程度之加增並不較他國爲尤甚云云國會議員發言者頗多皆贊成各大臣之計議進步黨某議員演說指陳組織内閣對於國會負完全責任者之必要憲政黨某議員謂前陸軍大臣蘇柯姆里洛夫氏一案應公開審判如果有溺職之罪當加懲戒就個人評論及大勢觀之進步黨已戰勝守舊黨此爲俄國可無内亂可與協約國聯令到底之佳象國會休會至九月九日爲止 
（八日） 
　　亞姆斯特丹電德政府刻與各政黨領袖會商召集五十歳以下國民從軍之議案此案如果實行則德國全境定有極煩擾之影響但國會似可通過此案（六日） 
　　巴黎電逹逹納爾法軍新司令爲薩萊爾將軍薩氏於瑪恩一役力守特洛榮以拒德太子之軍戰功卓著後守凡爾登歷十一個月之久措置悉合機宜兹被擢爲逹逹納爾法軍總司令其所遺凡爾登一職將由亨伯特將軍代之（七日） 
　　彼得格勒電俄國商務報謂據可恃消息云上星期德皇曾託丹麥皇向俄國述德國願與俄國媾和之意俄國當即答覆目下尚無議和之問題（七日） 
　　彼得格勒電俄國洛伏佛萊雅報論彼得格勒及莫斯科謡傳德國已向俄國提出媾和條件一節謂俄所欲者勝利也非和平也且俄已與同戰諸國簽定不得單獨媾和之條約此種條約固非一紙空文也云云（八日） 
　　其二（德人德文報專電） 
　　華盛頓電倫敦轉來八月七日德軍大本營公報如下佛蘭得斯之比軍爲德軍砲隊所逼已有一部分棄其伊集爾河前鋒之陣地法國炸彈隊在赫尼斯附近進攻受挫而退德軍前鋒斥堠在南錫北吕萊維爾東擊退進攻之敵軍波里維資東之俄軍已退至茄拉河之後德軍在柯夫洛西陣線得有進步俘俄兵五百人獲機關槍兩枝旭爾資及加爾維資二將之軍激戰後已在洛姆沙附近及布格河口摧毁俄軍之抵禦力自八月四日至八月六日共俘俄軍官八十五員兵一萬四千二百餘人獲砲六尊炸彈砲八尊機關鎗六十九枝圍攻洛伏喬治夫斯克之兵已穿逹拉里夫河攻陷台姆白砲台進至維斯土拉河南陣線至狄安柯夫至華沙現局無所變動俄軍仍在維斯土拉河東岸轟擊該城德軍飛行家以炸彈擲擊洛伏明斯克及塞特里士車站德軍曾攻擊魯斯柯維拉附近魯巴爾土夫東南之俄軍陣地（八日） 
[特約路透電]  
　　北京電外間所傳德人擬購買普陀山一節昨晚外交部接浙省巡按來電謂事屬子虛陳籙等不日將分赴庫倫恰克圖科布多烏里雅蘇臺所携衛隊三百名乃由天津警隊中選出者聞擬取道奉天乘東清鐵路火車由俄境入蒙青島稅關條約詳細條件尚未宣布推聞該約根據一九零五年中德條約訂成規定青島稅關仍歸總稅務司管理惟日人得享前許與德人之特别權利所入之稅應提出百分之二十給與日本日政府前任用之人員均不更動正副稅務司均須以日人充之（九日） 
　　東京電大隈伯大約將暫時兼任外相外相一任現駐法大　石井男爵有補充之望（八日） 
[東方通信社電（日本人組織）]  
　　東京電内閣改造物色人材已如昨電確定内閣前所提出辭表業已全部却下今晨特開最後閣議協定加藤·若槻·八代三大臣辭職之手續各元老亦相繼開會議定種種手續旣畢定於明日行親任式 
　　海軍豫算已經全部承認各省參政官前曾提出辭表今惟三省之參政官辭職 
　　全國新聞皆攻擊大隈伯之態度惟對於成立之内閣尚無非難 
　　改造内閣之外務大臣擬以駐美大使珍田子爵已由大隈伯與子爵交涉矣（九日） 
　　濟南電前月下旬淫雨不止以致膠縣地方洪水暴漲災情極慘現有饑民數千無以爲食青島中日官民刻正熱心講求救助之法大谷青島守備軍司令官已捐金三百元以爲之創（九日） 
　　北京電七月份鹽稅收入計二百五十萬兩（九日） 
要聞一 
[協約國之軍械]  
　　華德日報曰若論吾敵軍械之籌備如何大抵多舉證美日兩國之供給以答此問題其實不盡然故今論此問題當從深處求取討論之材料以下數節專就手執火器而言至若大砲等則另當别論 
　　數月之前吾人旣聞俄國缺乏軍械火藥而此種消息且多有明證絶非空談惟所謂俄國急欲逹逹納爾海峽開通招徠各種作戰材料之供給猶如其協約國之英法急欲藉此路以得俄之米糧則不無可疑蓋世人不多謂俄有美日之供給乎又何必急需是途也今姑不論俄國缺乏軍器之患賴有美國之供給所克除與將克除者幾何而先言俄國是否能賴其自己之力以除此弊並能除若干蓋此爲目前最關重要之端也 
　　今若論俄國自有之力宜先破除自惑不覺之迷途而當知俄國之軍械實業絶非如世人所信無關輕重查俄國軍械實業中以國有軍械製造廠爲多且頗有能力如聖彼各堡盧港斯奇（在野加得里諾斯拉夫省）塞斯特洛爾兹克（在聖彼得堡省）大拉·伊舍夫斯克·以及莫斯科·哇得沙·黎嚘·華沙·與烏伐省之各私立軍械軍火等製造廠皆其佼佼者是也俄軍所用槍枝幾全由本國各廠製造惟舊日曾委託法國代造步槍五十萬枝此項定貨業經俄國收到不特此也即俄軍所用麥克沁機關砲亦大半爲法貨於是可見俄國絶非惟外國手執火器是賴矣惟當今戰時應用之槍枝爲數甚多若一概由本國各廠製造恐非俄力所能蓋今此項軍器之籌備非僅一次乃須源源接濟也平時俄國旣委託外國代造軍器如前所言五十萬槍枝者今則必更多仰賴外國之軍械實業矣 
　　法軍所用槍枝之籌備可謂一概勿庸仰賴外國蓋法國久已自有槍枝大製造廠一所其總根基地在聖埃提恩市而且法國時有早晚必與德國以干戈相見之想象繕甲治兵孜孜籌備不遑惟近數年來法國經濟與社會之生活有顯然易見之靜止勢簡而言之旣有退步則軍需實業至此亦即極一時之盛不能再求進步矣 
　　今若回想專備海軍使用爲主之鑄砲廠則不能不謂開戰以前英國一切軍器實業尚無關重要查英國除製大砲及麥克沁機關砲之維克斯公司外專事製造槍枝者實不多見及開戰伊始忽有數十萬大軍急需一切軍裝尤以速造手執火器爲首要此誠屬英國甚難之事顧英國所有軍用槍廠雖步而有製造獵鎗之實業甚形興旺其中心點在畢民哈姆此外如利物浦·曼克斯得·埃丁堡·格拉斯高·等城市多設有分廠惟獵槍廠難以遽然改爲兵工廠耳今年夏間英國各獵槍廠如能變更完備已屬萬幸蓋工藝上種種難免之變化皆需時光今以一年爲限誠不能謂多也由是觀之可知英國仰賴外國之供給軍火尤甚於俄國矣故開戰以來美國軍火之運往歐洲者大半爲英軍所定或謂今兹大戰全出於英國意外故英無戰備殊不知英視此役絶非對於其他民族須自出戰乃欲利用其協約國之法也 
　　塞爾維亞與蒙的尼哥羅皆無兵工廠克拉古治哇兹之軍械局雖亦製造步兵火藥而不敷用苟無外國軍器之輸入則此二國莫想有抵抗之力 
　　日本所製造之軍器不特足敷己用且有數種供給他國故開戰以來日本售於俄法之大砲及他種軍器其値可以萬萬馬克計之 
　　目前意大利絶不能想供給其友邦以軍械蓋凡其所能製造者皆須自用也 
　　曩者比利時雖亦在倫敦巴黎所核計之數爾今則均已成泡影 
　　若論中立國則瑞典丹麥西班牙瑞士等國皆自有造槍廠惟皆嚴守中立不能牽入供給軍火之問題統而計之中立國中惟有美一國而已但平時美國軍械實業亦不著名及至戰時方始連夜加工製造故迄今美國能得吾敵千百萬萬之鉅欵而吾德則依然如前惟己力是賴毫不仰賴他人此可欣然自豪者也 
雜評一 
[今日之戰電（無名）]  
　　今日之戰電絮絮均爲細事無可注目者也歐東爲華沙之餘響而歐西及意奥亦無大舉若土則更岑寂久矣海上之沉船亦較少於前飛機之作用僅擲炸彈未聞大有結果也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滿洲之雜居問題（化險）]  
　　此次協約雖准日人在滿洲内地享有雜居權然又附載謂凡前之中日所訂條約仍繼續有效也查延吉問題據一九○八年中韓界約所載日人於延吉地方所享利益均有種種嘗時訂定該界約所載之規定自當繼續有效其間所抵觸者即該地未享有此次協約之優異是也然延吉旣訂有前約自無背棄之理故我國現對於滿蒙善後策將來與日本之商酌事件關於延吉地方必有爭執而日人現且謂我之行爲顯係排日云云無病之呻良有以也余（記者自稱）按查自嘎呀河迤西延吉和龍兩縣及汪清西境約定之雜居區域此次吾國所以主張脫離中日新約關繫者非謂是雜居區不當入南滿範圍乃爲七年前議訂之中韓界務條欵與新約有所矛盾其勢不相容耳由是以測吾國此項主張並非於權利上有所用心第以近頃新約旣有前訂各約繼續有效之文自不能舍彼就此母寗限定此區沿用兩國官民慣行之舊約得以交蒙其益乃二十九日滿洲日日新聞有間島與南滿洲論評一篇大致將新舊兩約於延邊柄鑿之點恝置不言轉疑我設辭抵制縮小約許之利益誠不思之甚矣世界各國蓋未聞一地方之國際權限而有兩種之規定者倘遂實行將令對於一人一事前後可互異其施兩國間且無時不生爭執即如界務條欵四五兩項雜居韓民凡法律裁判財産保護與中國人俱以一例服從一例享受爲主旨衡以今日各審共審年限商租之約趨舍何從吾固欲爲主張兩約並行者下一正當之評判也新約旣當踐行舊約胡能偏廢勢必同受牽掣而後已雜居區内條規所指之韓人仍認爲非日本人而後可是亦非日人之利也且此次新約關於地畝訴訟各端一則曰尊重習慣再則曰按照地方慣習其保存舊約之精神躍然共見是則界務條規旣行之七年以云習慣兩國人民久已共守而相安之矣仍其舊慣分區獨立尤正當不移之說理勢固如此也現聞當局已擬定方針作將來之交涉然日人果能履行新約與否尚未得知但觀彼輿論所載動輒否認已可見一斑矣 
[國民學校令草案理由之續聞]  
　　國民學校令頒布前教育部曾擬訂此項校令草案並詳呈所訂草案理由原呈前段已於七號本報述及兹特續錄全文如次世界棣通國民生活之現象不能不出而與世界國民相見接觸旣繁乃各挾其工商經濟政策競爭於同一生活根據地之上苟一方之國民失其競爭之具或競爭力有不給者在勢卽不能不退處於劣等生活之下久之而消縮剥蝕並此劣等生活亦無以自存其結果非藉沾丐以度日夕則由勞動而爲機械迄於生活上之根據地全盤割棄乃爲此方國民生命垂盡之日究其原因則由國民缺乏生活上之敎育有以教此故夫今日之敎育問題匪惟國家救亡之計實亦國民救死之法此國民敎育之施設實已無可再緩攷各國之於國民敎育其義務期限多至七八年德國各邦中且有至十年者日本後起之國亦延至六年吾國以絀於現狀之故僅至四年於國民必需之敎育闕憾良多將來國力稍充急應設法延長庶幾國家根本敎育得以日臻完備惟是化龍所慮猶有進於此者自前清頒布小學章程迄今已十餘年而義務敎育卒未確定學校設置自爲漲落至於士夫議論岐出政策爲之游移尤爲國民教育之障碍其持之最力而隔膜亦最甚者莫如主張放任之說以吾國地廣人衆又値上下交困之時教育普及本難驟期使國家確定程途積極進行自有漸次完備之日倘因事實上之困難而謂兹事可以聽民間之自爲舉一切義務敎育之施設從而放棄之是爲國家對於全體國民不負敎育上之責任外之違背世界競爭之大勢内不墮棄國家根本之至計此種誤解倘不能全體破除國民教育之名詞方且在荆棘非難之中何從著手以爲施設是則可爲大懼者也各國之於義務敎育也莫不規定於法律之内一切負擔設罪均各依於法定之方程而施以行政上之强制不就學者有罰自由就學不依照法令之規定者則亦有罰凡此種種按之吾國現狀誠屬不易執行然法令一經公布自應繼以政策上勵行之力而尤要則在令全國吏民曉然於兹事之施行實爲世界國民生存競爭之要素亦即我國家與全體國民前途惟一之希望由兹以往各以設學與就學爲彼此應盡之天職而絶不參以游移放任與夫因噎廢食之見庶幾政策定而進行速此則化　所不能無惓惓者也抑尤有陳者國家對於國民全體之要求自應負國民敎育之責任而實際之施行事務不能不委任於地方之自治團體至於學齡調查職在内務經費補助尤賴財政區區之愚竊願全部行政上以國家對於國民敎育之責任爲責任相與通力合作一致進行然後一部主管之敎育行政得以依照計畫次第施設以仰副我大總統振民興學之至意除將關於本令之施行細則曁高等小學校規程分别擬訂另文呈請核定外謹將草案理由另摺繕陳所有擬訂國民學校令草案呈請核定公布各緣由是否有當理合連同清摺具呈大總統均鑒訓示並乞俯賜核定公布施行謹呈 
[過渡時期之小學敎育]  
　　政府爲振興敎育起見日前曾頒布高等小學校及國民學校兩令敎育部現正督飭施行一切規劃異常忙碌兹特就近將實行之件略紀概情如左 
　　初等小學旣由令改爲國民學校則舊有之初等小學當然廢止唯原有小學設置係合高初兩等爲一校若分而設立窒碍旣多一時决難實行初不過遵令變更名稱改正課程而已此項新舊之交替於此暑假期内實爲一過渡時期以前之初等小學應作一收束日昨已令知各省教育司施行新令期於十五日以前報部 
　　國民學校高等小學兩項教科於舊日之課程旣有變更並因情形不同可以加减除善通須力爲進行認眞教授外其農商業外國語爲逹時勢謀生計之技能智誠可以加入者亦不必　如但選擇課本一事具已經選授者得變通悉仍舊貫無須另行複選及廢止以維持舊有之教業已通令各教育機關酌量施行 
　　校長校員之違令懲罰旣如二十二條規定然校長旣由縣知事監督之教員則由長監督之但施行訓誡減俸免職三種懲戒校長僅有舉發之權而無處分之權教員之任用又由校長定之旣於向章極爲變更因地方風俗情形之互異將來恐釀成把持等獘學生之儆戒則禁用體罰变與現在之敎授用相反（各校多習用立正膝跪手戒等處責）於荒僻地方究否一律適用業經電令各視學就近調查具陳俾免障礙業生 
　　兩種學校之教員旣如敎令之礁定然正教員方面資格上極求認眞而助教一層不免有所敷衍但此項助教亦關係教育前途匪淺於教授管理訓練之敎育綱目不可不了然於心各縣應互相聯合得於適當地點公設教員補習所課餘蒞所補習其所中細則得依師範單級傳習所規程辦理聞已咨行各省照辦 
[閩浙兩省之參案消息]  
　　王許之地位觀新任廣西巡按使王祖同奉派查辦福建巡按使許世英案件已經多日外間所傳不一或謂王覆呈已到京頗有不利於許或謂按照呈覆内容許之地位當無更動問題兹據切實調查兩說均非確情聞頃接閩電王祖同現在閩從事檢集案卷尚未竣事故其結果如何目下未能决定又聞許氏近日呈報政府詳述自革命以來該省財政情形略謂民國元二年度該省財政竭蹶不堪言狀凡舉辦一事之需大宗欵項者必仰賴政府接濟職此之故三年度該省中央解欵僅能勉認九十六萬元幸財政廳長極力籌備一方面加增稅欵一方面裁減行政經費故認解之數現已能如期滙欵云 
　　左蔣之查辦案江蘇淮揚道道尹左杕周現被肅政史揭參其在浙江甌海道尹任内時疏忽責守並有發布違法命令侵害人民權利等事經政府據情交浙江巡按使查辦現聞屈巡按使已來電報告關於此案之案卷已經調齊所劾各節大都查竣不日卽正式呈覆也 
　　又浙江財政廳長蔣懋熙前因被參解職業交財政部查辦該部已派部員丁道津前往調查如欲研究此案之將來如何須視部查之結果惟據外間對於此事之推測多謂蔣自蒞浙任後雖爲日無幾而近來頗多控蔣之案萬一此控案均爲事實則將來或不僅解職而止現此案尚在查辦中其將來如何尚難逆料也 
[整頓中之司法與軍政]  
　　司法與外交之關係司法部章總長以現在整頓全國司法之際對於新官制之實行尤爲注重除該部於日前裁去參僉王事等員業皆發表外而部中一切事項亦大加整頓昨又通電各省略謂我國之整頓司法雖純屬内治問題然亦未始不足爲外交上之預備各該廳縣審理民刑訴訟旣應謹愼從事而對於華洋案件尤宜格外留心其向來之種種劣點本部皆擬次第改良末附規定辦法四端如下 
　　一司法處之歸併後辦法應速報部二改良監獄宜亟施行三於外人之訴訟案尤須注意四關於司法一切進行 
　　軍政乃時勢所要求統率辦事處爲嚴核軍績起見聞已決定組織軍績檢查會審查全國軍事成績因秋操奉令停止深恐或有懈怠故有此舉將來判定等級加以確當之評論呈請大元帥察核又肅政廳前陳救亡條陳謂全國軍費歳需一萬五千餘萬占歳入三分之一請速核减等語現經統率處與參陸海三部會商擬開一聯合審查會各派幹員調取全國軍用預算全案詳細審查期於軍制不必有所變更但嚴查各項糜費濫欵而裁減之以期國防財政兩無妨碍 
　　海軍部日前曾召集中央會議以所議之結果現擬先行調查各港形勢以爲擴張海軍之預備分爲四路 
　　一渤海如營口錦州澳大沽北塘秦皇島大東溝長山列島大連旅順芝罘等處二黃河如威海衛榮成靖海膠州灣揚子江舟山象山三門台州等處三東海如温州三沙福州海壇厦門汕頭廣東等處四南海如廣州榆林等處 
[直鹽包銷之責難聲]  
　　直隸冀縣棗强新河武邑各縣公民王雙岐等上鹽務署禀云爲奸商舞弊藐視法令請從嚴究懲以恤民艱而維鹺政事竊冀武棗新四縣包銷之鹽商前因違章發販攙沙使水經紳等在縣公署及運司公署控告並在鹽運使遞禀兩次各在案雖蒙批飭查而該商恃有長利號奥援至今數月之久猶坦然行之毫無顧忌民間疾苦情形當爲督辦署長所洞鑒於改洋碼加價之外復又增其價値短其斤兩是否違背鹽政署之命令查每鹽一包計重四百斤按每斤四分四釐銀洋計算即不照舊章不除車脚亦只得價銀十七元六角今該商分包各鎭則十九元五六角或十八元六七角者不等並另加提蓆麻個錢京錢一千文且銀元並不按照市價折合每鹽一斤浮收京錢竟至八文之多其鹽質之濕鹽色之黑尤爲向來所未有小民之脂膏有限實不再堪其剥削勢處無奈惟有再行冒死凟陳懇速從嚴懲辦以解倒懸則感荷大德無旣矣爲此伏乞鹽務署營辦署長恩准施行云云 
[黃鶴樓出賣說]  
　　鄂垣黃鶴樓爲漢代相傳至今之古蹟推爲全省名勝之冠中外人遊覽者終年不絶近傳湖北清理官産處總理黃祖徽以黃鶴樓之亭台樓閣及其後之關胡各祠宇曁奥略樓皆屬公産無異鄂渚之一公園如將變賣由商民改爲公園重收游資其利甚溥故意料其變價必可得巨欵業已詳請財政部將其標賣惟鄂官紳咸不肯承認此議又一說謂出賣黃鶴樓乃財部之主張黃與鄂官紳皆不贊成未知孰是 
[紀專使慰問龍將軍事]  
　　駐廣特約員 
　　粤省當炸彈　發時外間傳者或云龍將軍並不受傷或云足上略有微傷傳說不一其實究受有㣲傷也中央政府聞龍將軍被鍾明光轟炸受傷之故當派李連源携帶藥物及總統常用之腰帶來粤慰問於昨日下午五時許抵省隨赴將軍行署謁見龍將軍宣逹總統慰問德意龍將軍聞命當卽致謝並詳述當日情形李復詢粤省水火兩災情形謂袁總統對於此次粤災極爲憫惻除自捐資外並着各官員解囊拯救龍將軍一一詳答言至　慘處相對愴然談話良久始暫告退查李連源號殿甲係直隸天津人現任陸軍少將充總統府侍衛武官去年曾來粤與龍將軍商辦要政復往桂省辦理交涉事務前清時曾充武匡軍統領與龍將軍頗有交誼也兹將關於此事之函電錄左 
　　統率辦事處致龍將軍函逕啓者奉大總統諭此次廣東龍上將軍巡視災區被匪狙擊致受微傷聞之殊深軫念着派侍衛武官李連元前往慰問隨給三黃寳蠟丸俾資調治並將本大總統自用大禮服帶一扣賞給以示眷念所有獲匪出力之官兵賞銀五千元並由李連元帶往頒給仍傳諭該上將軍將調治情形先行電聞用釋　系等因相應函逹查照此致振武上將軍 
　　龍將軍呈袁總統電文大總統鈞鑒總統府統率辦事處鑒柬日李侍衛連元抵粤賫奉處函傳諭慰問渥蒙大總統頒賞自用大禮服十二章金帶一扣三黃寳蠟丸一盒獲匪出力官兵賞銀五千元祗領之餘聞命悚惕竊以濟光不愼自蹈危機幸戴高履厚之無　竟出死入生而不覺所中本非要害前電據實呈明迺厪宸聰過蒙殊眷錫之　帶挾　同温畀以金丹淪肌生感濟光被解衣之澤頂踵皆輕士卒沾賜金之恩瘡痍頓起但祝黃河如帶國以永甯願將函谷一丸封爲京觀所有感激之忱理合肅電呈謝現在足傷醫調漸已收口步履亦已如恒合並遵諭呈明上慰慈　振武上將軍督理廣東軍務龍濟光東印 
[紀廣東花縣匪亂之詳情]  
　　上月二十七號花縣離城數里之天心堂村報有賊匪搶牛周縣長即派游擊隊四十餘名往捕不料匪黨牽動兵力乘縣空虛分頭攻入西南兩門直攻縣署抛擲炸彈焚燒縣署頭門經留署游擊隊在二門死戰不能攻入匪黨分股焚燒花峰局并由十字街直街縣署後牆欲前後夾攻幸營長陳福祥派駐縣城之警衛軍第二營排長吳桂標是日尚未出差聞警即分兵抵禦排長吳桂標親率兵士由署後關帝廟駐所衝鋒打出十字街是時入城匪已逹二百餘人南門内十字街爲最多經吳桂標兵士極力抵抗該匪傷亡數十人匪勢不支仍分西南門而逸全城遂得脫險 
　　另函云清遠花縣地方昨有百二友匪首朱記隆糾黨進攻花縣城已由官將其撲滅頃查得該匪首朱某係投誠著匪盧耀之部下盧因虧空軍餉被陸統領將其留押其餘黨遂復流爲匪聞圖攻花縣城之時先遣黨羽行刧縣屬之田心村守城各警衛軍聞耗當卽督隊馳救匪探城内兵力單薄即糾黨五百餘人攻入城門焚燒縣署周知事督同游擊隊力爲抵禦陣斃匪黨十七人匪漸不支逃出城外意欲竄往花清交界勾引難民爲亂又被游擊隊將其擊散翌日大吏加派大兵剿辦則匪蹤已渺查係匿於花縣黃子山内其數約有千餘人日前搶得客籍侯姓之耕牛百餘頭以助糧食官軍現擬進剿以清餘孽日來花清兩縣地方甚爲安謐各商店亦已一律復業矣 
[粤省最近之防亂譚]  
　　省垣城廂内外日來防範縱火匪徒極爲嚴密本月二號晨早四時許有匪以火油紙一束線香一札香内雜以燐寸若火等物向老城清風橋萬全隆中西軍衣店門首放火一時火光熊熊匪乃潛逃適有坊人某甲早起覩此情形立即告警將其撲滅故此火幸未成災惟放火匪徒則已被其漏網矣 
　　二日夜十句鐘時候有警廳偵探帶同十二區兵多人馳至西關蓬萊新街顔家巷口某住戶圍捕所有瓦面門口各處均先預伏警察然後叩門直進詎料室内各人一聞人聲洶湧即狼奔豕突紛紛走避後經鳴鎗示威各始不敢妄動搜查良久旋將室内人捕獲計共十七名拘回十區三日即行解廳訊辦情形似甚重要　　將軍行署稽查員昨在城外某茶樓拿獲黨人嫌疑犯甲乙二名回署訊辦甲直認不諱惟乙則稱係現充省城某區警察因探悉甲是亂黨故虛與周旋冒爲同志誘至茶樓啜茗冀欲使彼再吐眞情然後擒之等語問官以其不先陳明長官顯有别情故飭令押候查明再行核辦 
　　佛山普君墟樂平里立立人烟丸店東麥褧裳昨因案被警察拘捕麥因抵拒被警察毆傷以麻繩堅綑推之而行查麥前清時曾充清鄉偵探此次被捕係被伊之姘婦以亂黨控發於駐紥五眼橋之陸軍所致算學有曾充教習李文俊者亦同時被捕似與麥案有關係均已即日解省 
　　昨惠川清鄉督辦李嘉品詳解黨人二名到將軍行署聞該黨人均惠屬人且稍通文翰軍興之際曾充陸軍書記近復潛逃回鄉擬爲彼黨内應事爲李督辦探悉故卽捕之當拿獲時搜出謀亂來往書信甚夥此外尚有黨證徽章等件刻已發課嚴密審訊矣 
[南京快信]  
　　江北游緝統領馬玉仁現以清江天奴閘高郵車邏壩積水平堤勢將決口昨特來寗謁軍民兩使請示開放聞已電飭淮陰高郵兩知事體察情形禀候核奪 
　　齊巡按現准財部咨通飭各縣謂地方學欵業經列入特别預算嗣後凡應給學費即於預算内扣支 
　　立法院現定九月十五日爲各初選區調查完畢日期昨特咨請齊使轉飭所屬遵照 
　　財政廳奉財部電飭迅將沙溝車橋等處釐局裁辦後稅收有無增加詳細說明資轉以應核 
 
 
 

Page 7

 
 
辦 
　　清理官産處現據武進縣紳民禀稱該縣商會朦領毘陵驛基等情特飭武丹調查員會同該縣知事查明詳辦 
地方通信 
[蘇州]  
　　盛澤勸用國貨會之進行盛澤勸用國貨會成立以來會務進行甚速近該會正副會長曁各職員以勸用國貨首須感動社會故宣講一端最爲切要因舉定宣講員多人每逢星期日四出宣講并擬由會中組織國貨代銷處不日試辦又有嘉善忽吸捲烟會會員二百餘人因與該鎭比鄰自願加入該會以聯聲氣共圖發逹 
[鎭江]  
　　改組警局之消息丹徒警察事務所改組警察專局喧傳已久嗣因經費困難以致進行不果近丹徒縣章知事晉省面謁齊使磋商此事齊巡按使有警費支絀擬以縣知事兼理局長從事改組之說未知確否 
　　大水停輪之詳請江北運河一帶水勢已經盛漲近復三日一雨五日一風伏汛泛溢沿河壩堤岌岌可危鎭江開駛清江小輪於水大時向有停輪舊例現淮陰淮安寳應高郵江都各縣知事以水勢已大若再任其開駛壩堤必致潰決與農民田禾大有關碍爰特詳請上峰轉飭鎭江各小輪船局查明舊例遵照停駛以免圩堤衝決 
　　一女兩婚紀聞鎭郡西門外山巷後瓦木作店主嵇惟高與向開米店之戴某相友善嵇生三女戴生一子嵇將次女許戴子爲婚未經過門嵇女即夭嵇復將三女許配於戴子因子女均未成年故雖許而未婚戴妻患病沉重時曾將嵇女接過戴門冲喜嗣戴身故家道中落戴子亦失業嵇嵇嫌其窮乏發生退婚之糾葛戴妻前往質問嵇竟灌以烟膏遇救得生逐於民國元年涉訟法庭經前地方審判檢察兩廳判嵇以三等徒刑當詢之嵇女願否從戴嵇女供甘不再嫁願在家守貞當具切結存案越年適逢特赦嵇因得免無罪嵇乃又將其女另與開祥記玻璃店之王姓聯姻擇於日昨迎取花轎將入嵇門時戴子携鞭燃放聲稱人有銀錢用花轎迎娶我貧窮祇能隻身招親見嵇夫婦便以岳父母稱之嵇夫婦見此行爲破口大駡戴子乃置之不理祗欲進房尋搶嵇乃將戴子扭赴警察第三區喊控孫區長以兩家爭娶此案屬於民事當令赴縣署訴理倘無理取閙則違背警章警察當然干涉如三方面有話理論不妨來區陳說或邀人調處兹聞嵇惟高請出某巨紳出爲解說奈戴子堅執不移並看守嵇女不令越雷池一步恐此事非經官廳訊奪不能了結云 
[揚州]  
　　講習所長辭職江都縣立小學教員講習所焦輔臣所長因應省立第八師範校長葉惟　之聘禀請辭職所遺所長一席由學界諸君擬公推縣視學李伯樵兼任不支月薪將原有五十元薪金撥助女學經常費正在會議未定之際而縣署第三科董某即送稿自薦當經收發處朱某知悉恐與輿情不洽即將前情面陳知事以故所送之稿暫作無效但未知遴委何人承任其乏也 
　　屯田租戶預備抗租江邑東鄉宜陵一帶内多屯田歷來應完田主軍租每畝多不過三百文現田主因近來屯田興民田同價所有屯田均擬改收籽租每畝上下兩熟各收麥豆四五斗不等而各租戶以陡加鉅數不啻以一加十不堪擔負已相約數十餘莊協同羣力一致反對除每年按畝收錢一十文爲將來之交涉費外並各辦鎗械利器以爲最後决裂之後盾不知有地方之責者能速籌善處之法以消弭禍機否 
　　領紙須貼印花印花稅早經舉辦尚未普及使用現奉省飭自陽曆七月起凡財政各機關之領紙無論數目多寡均貼印花二分按月須將領紙呈送道尹核銷無印花者不生效力頃縣公署已飭行欵産經理處遵照辦理惟七月分學欵早經發出所有領紙乃須於八月領欵時補貼印花否則不能呈送 
[南京]  
　　周行宣請社開會宣講昨日周行宣講社假晵樂戲園開會宣講首由包玉輝君報告宣講宗旨次由丁蔚白君宣講歐戰後之中國危險狀况後承警察王廳長之命解釋内外債之比較及公債之利益張瀚君宣講國家財政之困難演講甚長傳則黃君宣講愛國與信心倪翰君宣講國家與人民之關係亦極沈痛梁昌　君宣講家庭敎育與學校敎育 
[杭州]  
　　屈使出巡回省紀屈巡按使日前巡視温屬後即乘輪赴申於七號午後轉乘滬杭車來省三時車過嘉興劉統領俞署長袁知事及各警佐等均赴站歡迎屈使並令袁知事同車來杭商榷要公七時半車抵城站使署各職員已先時在站迎迓屈使下車後略與周旋即乘輿而去次早遂令署内兼職及代理人員卽日九時一律均辦移交各回本任當由吳代使先將印册呈繳屈使次則張春泉坐辦亦將警務處事務移交劉子香接管其餘各職員亦均相率交替各供原職 
　　浙師範校長抵京後之電訊浙省師範學校校長經亨頤等七君日前聯袂晉京業於本月本日抵京兹聞經氏有電到杭垣當局報告一切略謂彼等到京後有駐於羣賢旅館者有寓於直隸省敎育會者統計各省來京師範學校校長共有一百七十餘人敎育部湯總長籌辦全國師範校長會議事務已派視學張繼煦爲主任幹事主事陳榮錢高不基周開鋆爲文牘幹事主事劉靖侯隊楊賡爲庶務幹事會同辦理局妥並訂定合議事項及秩序准於本月十日舉行正式開幕禮云云 
[武昌]  
　　稽查處又獲亂徒武漢總稽查處長劉友才近派偵探王松章等赴滬拿獲重要黨人王宗漢一名係與迭次襄河亂事有關之犯昨已解鄂送軍署發軍法處訊辦同時並獲有梁九思蔣定山尹海周三犯聞有僞造官錢票使用之嫌疑亦經解軍法處訊究矣 
　　傷軍求卹之有望鄂省起義傷軍赴軍署求卹不獲行乞一事已誌昨報兹聞當時王將軍曾頒脾示申明卹金行將解决原文略謂辛亥之役湖北陣亡及中傷將士應給卹金一案先經前稽勲局草擬辦法未經議定嗣由陸軍財政二部往返咨商亦以無款可撥以致兩三年來雖迭經本署咨催仍無一定辦法現叚將軍赴京覲見當將酌擬辦法曾同陸軍部籌商應如何發給卹金此次當有一定之解决爲此牌示該傷軍人等及陣亡將士家屬一體知悉爾等毋庸來轅紛紛禀凟一矣陸軍部咨復到署即行牌示周知云云 
[香港]  
　　飛行家演術助賑中國飛行家譚根君近在香港飛演陳列飛機任人參觀聞譚君歷年在美國檀香山小吕宋等處飛演過二千零五十六次所獲奬品如憑照徽章金牌銀牌銀爵等甚多曾在萬國飛行會競賽高飛至一萬尺屢獲第一兩年前曾發明自製之陸軍軍用飛機今譚君在香港政府將其運回發明自製之水上飛機禀准飛演因適値粤省水災譚君遂願以所得參觀入場劵費提捐四成爲助賑之用且由華商總會及各團體相助現已擇定陽歷八月七號八號在對岸沙田飛演届時往觀者想必不少也 
雜評二 
[出賣黃鶴樓（默）]  
　　官有産業在財政上所以占重要部分者以其能自經營足以擴充國家之利益不致委諸私營徒利個人而無益於公衆此所以有提倡官有産業之說也社會文明愈進步者其官有産業之範圍必益擴張此乃各國財政共同之趨勢普魯士官有産業之收入額且駕租稅額而上之亦可見其發逹矣今返觀我中國之所謂官業徒爲官吏舞弊之藪若鐵路案之所揭發者亦足舉一以概其餘所謂官産則徒以搜括變賣爲增益一時收入之計如湖北之官産處今且議賣黃鶴樓矣夫黃鶴樓之足爲公園固也然豈不可爲公家之公園而必售之商人使爲私人之公園耶是誠百思而不得其解 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[飭查風災損失之文電]  
　　此次滬上風災所有一切損失及辦理善後情形已屢詳前報兹又得關於上事之文電摘錄如下 
　　省署續電調查上海縣公署昨日又奉江蘇齊巡按使來電略謂此次蘇省各屬所受風災區域甚廣迭據各縣呈報類多概括而言並未將受災戶口損失確情詳細聲叙而上海等處受災尤重南北兩市公私損失以及四鄉農田有無損害仍仰詳細調查說明事實據實聲復並仰轉知各印委知照 
　　内部電詢災情道尹公署昨奉巡按使飭轉開内務部歌電略謂迭准貴使電陳及上海各日報所載此次蘇滬各處所受風災情形至深憫念現在如何情形及辦理善後諸事想已早藎籌之中惟此次所受公私損失四鄉農田有無損傷仍希飭屬詳細查報咨部備核等因現道尹公署已轉各縣遵辦矣 
[偵探水中擒盗]  
　　盜犯錢金又名錢全金專在浦中糾黨擾害商旅迭經官廳飭探拘拿未獲兹爲上海地方警察所偵探戴逢春查悉錢盜以舟爲家現泊浦江乃於前日知會水巡捕房何偵探協同前往拘拿詎錢一見該等到舟卽鳬水逃逸該探等即駕杉板往追得以擒獲解至捕房收押一面由戴探回禀警佐領袖發給公文前往將錢迎提到所由司法員提案研訊錢供認在浦江中犯劫三次得贓化用不諱諭卽收押候禀上海縣沈知事核辦 
[搜查盜窟之原委]  
　　地方警察所探警搜獲盜匪私藏之軍火已三誌前報兹又據另一訪員詳報謂本邑西鄉漕河涇鎭蔡晉生所開之米店於上月間被盜行刦失贓五六百元並將蔡及鄰人劉志堂開鎗擊傷當經地方警察所派出探警分投緝拿在案兹經該所偵探戴逢春王桂生等購得眼線訪悉是案盜匪實係已經鎭守使署鎗斃巨匪陳濤之胞弟陳桂全並陳之外甥王阿東等糾合李全金李生裕等前往行刧得贓瓜分乃禀明警佐領袖景君於本月五號前往該鎭附近蘆灘廟地方拘拿詎陳桂全王阿東等已聞風避匿該探等即探王母王陳氏拘獲又在陳桂全家抄出快槍十五桿子彈十餘排一併解所諭飭將該氏收押槍彈暫存一面仍飭該探等緝拿逸犯到案懲辦前日由該探等探悉李全金李生裕二犯避匿徐家滙鄉間家内遂不動聲色協同徐家滙警佐余炳文督率長警馳往兩李一併擒獲押解到所昨由司法員提案略詰之下判將李全金李生裕王陳氏速同鎗彈備文加派探警於午後二時押送鎭守使署訊辦 
[救國儲金昨日之收入]  
　　昨日（九號星期一）爲中國銀行收受儲金之第一百日計收銀洋六百八十一元又銀六兩四錢三分又爲交通銀行收受儲金之第七十四日計收銀行一千六百二十三元又銀八錢三分六釐兩共收洋二千三百零四元又銀七兩二錢六分六釐連前共計已收洋七十二萬二千四百二十六元銀五千四百五十五兩二錢八分四釐 
[巴拿馬賽品不日給奬]  
　　上海縣知事奉江蘇巡按使公署通飭云案准農商部咨開蘇省巴拿馬賽會出品審查送到評狀草册業已按照規則核定等第并將給奬憑照一律填齊郵發日内即可到寗轉給出品各商收執一面刋登公報宣示公衆以資觀感合先咨行查照等因准此查商品得政府給奬有榮譽而堅信用增價値而暢行銷實有莫大之利益東西各國商人對於物産展覽會應徵物品無不爭先恐後有得奬至數十次而不已者職是故也本省昨今兩年連辦物品展覽會各屬應徵物品異常踴躍見商智開通已知從物質精神上競爭勝利於實業前途大有希望上年巴拿馬賽品審查評奬已經農商部核定不日可以頒給奬憑前日本省物品展覽會奬勵亦可於月内公布并分别給發奬章奬狀農商部國貨展覽會正在廣徵出品定於九月下旬開會爲時已促凡有志出品者應即趕選精良或貨禀送　營縣知事詳解本署轉運到京陳列展覽多得一次奬勵多受一分利益勿憚煩數自失良機仰各該縣知事迅速出示傳知工商各界一體遵照此飭 
[浙東賑務談兩則]  
　　本埠紅十字會續據該會赴浙查賑員函報現抵衢縣查得該邑城區被水災民計八百十一名東鄉三千一百十四名南鄉三千零零一名西鄉六千八百二十四名北鄉三十七名通共一萬三千八百五十七名而冲坍房屋則多至二千三百七十餘所淹斃者亦頗不乏人且西鄉一帶舊患旱蝗此次大水後田中忽生一種游蟲嚙齦豆穀其根立萎以致各災黎生計頓絶待賑之殷匪言可喻云云現該會已撥洋五千元滙交衢縣知事署轉交查賑員分别支配散放 
　　浙江省開化常山龍游雲和青田桐廬諸曁縉雲等十餘縣淫雨兼旬蛟洪暴發猝患水災城鎭市鄉半成澤國開化縣之華埠鎭全境復没災情尤爲可慘數十萬被災難民嗷嗷垂斃情殊可憫旅滬浙籍紳商顧念桑梓連日集議振救方法昨日又在本埠青島路浙東水災急振協濟會臨時籌辦處開會討論籌欵協濟俾無數哀鴻出水火而登袵席想滬上不乏熱心慈善家對此奇災必能解囊相助也 
[砍截被風吹倒之樹木]  
　　製造局總辦鄭汝成君以斜橋迤南至龍華一帶馬路上所栽之柳樹係備炎夏運送軍火遮蔽日光之用此次風災吹倒折斷者甚多現均横於馬路中殊碍交通故於昨日特派小工速將已斷樹木一併确截以便行人云 
[撈獲洋箱後之枝節]  
　　本埠花沙公所前因瀛海公司新泰商輪遭風覆没該公所有交運之銀元五箱共計九千五百元被沉在内商准河泊司卡君暫緩轟毁俾便設法撈取已誌前報兹悉該公司自奉准緩轟後當雇水鬼前往打撈因船内淤有泥沙五尺許未能撈獲前日復倩瑞鎔船廠用吸泥機器將船内淤泥設法抽出始行撈獲洋箱四只計洋七千五百元尚有二千元一箱迄未查獲所有起出現洋四箱當交吳淞河泊司亨生君驗明轉送江海關河泊司飭存關棧候禀稅務司核辦而花沙公所得悉後即由代表董桂芳前往新關河泊司處面禀請領河泊司以輪船在洋遭風損失所裝貨物等類照各國通例應行公攤今新泰商輪沉没其輪船客貨損失不資撈起物件將來均應匀攤此項職權應由稅務司主政本司未便率准給領諭候稅務司核示遵行 
[英人囘國從戎三誌]  
　　公共公廨檢察西員毛鼎君英美捕房刑事科員侃克君及各捕房西捕頭十八名均奉英政府命令回國從戎定期昨日起行已兩誌本報兹悉毛侃兩君已於昨晨八時半率同西捕頭十八名及奉調回國効力之軍籍商人百餘名啓行至新關碼頭乘坐小輪至吳淞口換登英國郵船回國各捕房中西探捕均至江干送别 
[發現女屍之蛛絲馬跡]  
　　滬西小沙陀迤西華界浜邊發現被人用刀砍斃年約三十歳左右之女屍一具經戈登路捕房捕頭查見已着十二圖地保蔡福堂報請地方檢察廳派員相驗等情經紀前報兹由該捕頭飭探陳永康協同三十六號西探查得死者即住居小沙陀路四百七十三號門牌之王李氏因妬姦被人謀斃棄屍華界故於昨晨將跡涉嫌疑死者之姑王孫氏及知情之許玉勝一併拘解公共公廨請究先由中西包探上堂禀明前情並稱尚有最有關係之某某兩人在逃應請出票提究訊之王孫氏興許供多支吾王襄讞商之英卓副領事以事關謀害人命自應澈究判孫氏與許分别押候補提人證再訊 
[婦人羞忿圖盡]  
　　甘肅路一千一百七十三號門牌張桂耀之妻薛氏與自稱在某公司爲跑街之陸朝香有染前日陸至氏家尋釁吵鬧不休致氏羞忿交集吞煙圖盡幸經鄰人察悉通知氏夫報捕將陸拘押並將薛氏車送醫院救愈昨日併解公共公廨經副會審官王肇之君會同英白繙譯官研訊明晰以陸不應至氏家吵鬧判押捕房一月期滿具安分結開釋張薛氏交本夫領回 
[開店虧負之惡感觸]  
　　滬城虹橋南首一百六十號門牌汪竹卿所開之汪興發籐椅店雇用堂弟汪雙棠爲夥邇來竹卿因店中虧本將店閉歇除外間虧負不計外又欠雙棠工資洋十餘元雙棠迭次向素無着前日下午又向索取一言不合遂致口角當經旁人勸散而竹卿回店後愈思愈忿遂背人持刀向咽喉自刎覓死迨家人覺察赴救喉管已受重傷雙棠聞之卽乘間逸去事爲守望巡警查悉立將汪竹卿解送二區二分駐所着送上海醫院醫治一面飭拿肇釁之汪雙棠到所再行核辦 
[爭奪妓女遺産]  
　　滬南某水菓行主甬人倪味瀛前娶妓女李素香爲妾過門後李仍在英租界新清和坊開設妓院歷年所積首飾衣物現洋計有萬餘金近李氏已患病身故倪於棺殮之後前往妓院提取遺物現洋爲李氏前夫之女婿王志良及毛筱寳等出而干涉倪赴公共公廨控訴未能得直現倪又於昨日赴滬海道尹公署上訴矣 
[小工墜樓殞命]  
　　新閘橋北福新麵粉廠小工某甲於前日雷雨交作之時欲將三層樓上之窗門關好偶一不愼墜至地下昏迷不醒當經廠中人舁送仁濟醫院在途氣絶送回家中由該廠撫恤收殮 
[中國圖書免徵轉口稅]  
　　書業商會奉到北京稅務處免徵値百抽二五之轉口稅飭文照錄如入據上海書業商會禀稱竊查中國書籍圖畫向來自通商口岸及轉運内地一律免稅乃本年五月十三日上海稅務司函告同業謂中國印刷之書運至内地者須抽轉口稅想係新章在稅司但求關稅之旺收而吾國正期教育之普及恐因此遂受阻碍懇飭稅務司迅予查明取銷等情並准敎育農商兩部咨同前因當經本處飭行總稅務司以中國自印之書籍圖畫與他種土貨不同應減輕成本免礙暢銷速即遵照議復去後兹據總稅務司詳稱查凡通商口岸各海關遇有往來内地之郵包原應按照値百抽二五徵收子口半稅一道此項半稅係爲釐局代徵之釐金其欵應撥交該管之釐金機關收納按此半稅之規定凡郵寄包裹由某通商口岸運往内地或由内地運往某通商口岸者如無完過釐金之憑據無論包内所裝洋貨或土貨或應徵應免之各貨其抵釐半稅均應一律徵收滬關前不照徵原非正當辦法此次該關稅務司飭令照完抵釐半稅係職内應行之事惟推廣教育本爲切要之圖况該項圖書曾經政府特准免其進出口稅是以在總稅務司之意以爲前項應徵之抵釐半稅如亦一併准予免徵以無不可如蒙核准即當通飭各關一體遵行復請鑒核等情前來查郵寄内地包裹凡屬免稅之貨應徵收子口半稅一道以抵釐金此係向來辦法此次江海關稅務司函令上海書業商會照完此項半稅係按照他項免稅貨物一律辦理惟推廣敎育端賴圖書爲媒介自應減輕成本以助暢銷嗣後凡中國自印之圖書由通商口岸運來内地或由内地連往通商口岸者所有値百抽二五之轉口稅概行免徵以資提倡除通飭函復并分行外相應飭知上海書業商會遵照此飭 
[負販團之發逹]  
　　勸用國貨會之負販團章程業已印竣兹擬分寄各省商會以資推廣又聞日前該會接得甬人毛稼生來函謂鄙人擬在繁盛之區設立國貨介紹所以資流通無如應者寥寥組織爲難擬縮小範圍先從負販團入手即以每日售去之貨欵提出回扣作爲負販人薪水云云旋由該會覆稱承示辦法甚是先從負販團入手尤爲平近易行上海自錦泰祥創設負販團後繼起者尤多約計每人每日出發可售去三元内外所苦者吾國製造未盛市場之上國貨一項大有求過於供之勢耳 
[仿造外國紙張]  
　　中國紙業近年來銷數日減推其原因實爲洋紙充塞之故數月以來國人多愛用國貨即紙業銷路亦見活動前雲南模範工廠領袖蔣伯英君（虹口大吉羊紙號總理）對於造紙之法研究有年近用中國原料仿造西式紙十餘種印成紀念个箋信封作爲標本並擬於此次國貨展覽會開會時携往北京陳列禀請政府將此紙様分行各省試用昨本埠各局所團體已由蔣君分别贈送試用矣 
[商界機關維持商務會報]  
　　中華全國商會聯合會會設商務會報社於京師月出一册藉以交通商界之聲氣灌輸商人之智識發行以後銷數甚旺本年全國商會聯合會開大會時該社主任馬剛侯君到滬列席曾與各省代表商酌推廣辦法刻該社以新頒商事條例及施行細則經農商部發交各商會徵集意見折衷至當再行呈候核奪以防扞格而利推行等因馬君深恐商人各有職業無暇從事法律特延法律名家將商事條例原理原則逐條淺釋合刋於十號十一號會報内准八月中出版俾商人容易了解有以定其從違馬君日昨到滬與南北總商會及商帮協會國貨維持會勸用國貨會華商維持會各商界機關主任接洽後聞向該社預訂會報者甚形踴躍云 
[議决增加測繪經費]  
　　本邑沈知事前因上海市區域曾繪有地圖惟近年以來形勢多有變更亟須重行測量修正以昭核實當飭上海縣測繪事務所遵照辦理在案日前該所主任嚴濬宣以辦理經費應亟預爲籌定當將增加經費事宜列爲議案禀明沈知事在公款公産處邀集上海市紳董公同籌議經衆决定俟測繪地圖應訂條件擬定後由公欵公産處會同測繪事務所詳報縣知事批准備案施行現公欵公産處經理丁賡堯等已會同嚴主任將增加測繪經費議决案三條詳縣核示照錄如下增加測繪經費議决案（甲）修正上海市舊圖擇重要路線及近年形勢變更之處重行測量修正計四個月辦竣需費約一千元（乙）印圖及畫圖紙等費約需七百元（丙）事務所本年度並未開支薪工公費現在測繪等期延長約十個月擬酌給津貼約三百元爲限 
[鄭重審計之公牘]  
　　滬海道尹公署奉巡按使飭開准審計院咨開案查各省及特别區域所屬各官署收支計算書據如期造送者固屬不少而缺漏遲延亦時所恒有是否所屬各官署編造玩延抑係途中遞送遲滯本院無從懸揣曾咨請貴巡按督同財政廳規定所屬各官署遞送書據到逹省垣期限咨報本院在案惟查審計院法施行規則第二條第二項内載其有上級官署者送由該管上級官署核閱加具按語轉送審計院審查又本院解釋審計法施行規則之送遞期限並核轉程序内載各地方官署之每月計算書除直隸中央及劃歸中央直接收支之各機關須經由主管部核轉外其餘各地方之每月計算書均應經該管上級官署核閱後詳由巡按使轉送審計院其在各特别行政區域則由該管上級官署核閱後詳由區域内之最高級官署轉送各等語各省及各特别區域所屬各官署收支計算書據遞送期限雖經規定報院若不將該管上級官署核閱及轉送期限明白規定仍不足以資考核而策進行兹由本院詳加酌核除送申遞送時日不計外該管上級官署核閱期限定爲二十日以内各省巡按及特别區域内之最高級官署轉送期限定爲五日以内其往返駁斥查復更正者准於原定期限之外酌加時日仍由各長官隨案聲明以資考核相應咨請貴巡按查照並飭所屬一體照辦如有特别事故亦須聲明以重審計等因（下略）昨道尹公署已轉飭縣署遵照辦理矣 
[杜絶招摇撞騙之文告]  
　　江蘇省第二區菸酒公賣分局出示云照得菸酒公賣一事迭奉省籌備處飭令先就上海設立分局招商組織分棧並定期開徵業經分别公佈在案本分局長籍隸古虞僑居申浦虛聲謬採愧無報國之才清德夙承時懍束身之敎所延員司或則相知有素或經薦引而來類皆勤愼從公潔清自愛巡丁則專司偵緝取締綦嚴僱役亦僅効驅馳防閑孔密上海爲五方雜處之區公賣又開千古未有之例現在開徵期届誠恐不肖之徒假托名義暗肆　張須知詐欺取財律文具在串通舞弊與受同科我商民有限之脂膏胡堪若輩無形之鬼域爲此示仰所屬兩業商民一體遵照如有前項情事准卽指名禀局或執證揭發本分局自當嚴行懲處决不姑寛倘挾嫌誣衊損人名譽亦當反坐不貸其各凛遵毋違 
[少見多怪之惡習]  
　　南市第一區警察署出示云照得沿浦一帶現届開築馬路興工挖泥此係浚浦尋常工作並非奇特之舉乃行人居民紛紛擁擠路旁站立觀看不知此處逼近江干又當電車行駛之道偶一不愼小則有撞碰之惡大則有性命之憂而妨碍交通混亂秩序又事所必至者也若不嚴行禁阻殊非保護人民愼重警政之道除派警隨時指揮驅逐外爲此示仰途人居戶嗣後挖泥機器所在之處不准聚集圍觀以免發生危險自此次示禁之後倘竟違抗不遵仍有前項情事定即拘究不貸 
[婦人氣憤焚書]  
　　粤人高松友昨至法公堂控稱曾於六年前與林氏姘識生有一女始尚相安後來林氏又有外遇向之相勸非但不改反肆毒計於昨晨七點時用紙燃火在房中放火幸即得悉取水救熄無奈報捕拘案求請斷離以免後患林氏供婦人嫁高爲室並非私姘且婦人有洋若干元被高用盡今欲將婦人抛棄故一時氣憤將書一部焚去實有其事不敢縱火求察聶讞員判林氏罰洋五元充公如不繳洋改押十天高請求斷離一節須將正式婚據呈案另行起訴候斷 
[婦人請求交保]  
　　許慶餘在閘北審判分庭訴鄉人趙咸勝勒掯田單覇不放贖一案迭經孫推事飭吏傳訊因趙不到前日將其妻趙張氏傳案訊問判令押繳昨據該氏禀稱此項田畝向由其夫與寡嫂趙唐氏合種以故田單賣契均存嫂處屢次向取恃蠻不理刻丈夫因往南京營業請求准予交保候催丈夫來滬理處云云不識能邀允准否 
[串賣女子之懲治]  
　　江北婦人張楊氏前日將揚州婦人周陳氏家十七歳養媳三寳誘匿漢口路迎賓旅館二十三號房内串同趙坤山蔡雲廷希圖帶往湖州販賣經女之夫叔周阿四得悉報告老閘捕房派探曹錦珊前往將以上各人查獲分别拘留昨晨押解公共公廨經中西官質訊屬實判張楊氏押女所二年蔡趙各押西牢半年三寳交其姑領回完案 
[拐賣女孩之敗露]  
　　無錫婦人沈任氏前日誘拐唐家弄一百五十七號門牌郁文才家五歳女孩秀寳圖賣被郁得悉報捕將任氏與女一併查獲昨晨解至公共公廨經中西官研訊屬實判女交其父領回沈任氏押女所半年示儆 
[婦人與拐匪爭論]  
　　鎭江人王德祥與山東人田四田五串拐同鄉婦人黃王氏來滬以代薦帮傭爲由希圖價賣前日經氏察悉在北浙江路向王等理論爭執由捕查見一併帶入捕房經捕頭詰明分别收押昨解公共公廨略詰一過判仍分别押候查明於禮拜五再訊 
[車夫欺侮少婦]  
　　本埠南北市之黃包車夫往往欺侮外來客商並有搶奪財物等事雖經官廳提案懲治犯者仍時有所聞昨午滬杭火車抵滬時有少婦某氏手持皮夾一只内有銀洋五十元並契據等件由車站雇陳小牛之黃包車往北行至大南門外荒僻處陳以女流可欺攫取皮夾而逸幸該氏大聲喊救卽由附近崗巡帮同追獲抄出原贓連同該氏解送司法科詰問陳俯首求恩科員判將原贓先給該氏具領陳則飭送地方廳訊究到廳後林檢察長即諭令收押候該氏來案再行核辦 
[攫取烟土案辯論終結]  
　　王啓文控魯人宋繼舟在江西路串黨攫取値洋一千三百五十元之烟土一案昨日上午由公共公廨俞代襄讞會同美領郭君在樓上會客間安設公座復訊由探將被告之兄宋仙舟（即附設法租界永安街東順記報關行内之廣順土行主）傳案質訊先由原告代表律師上當聲稱被告宋繼舟於上月二十三號向原告購定一千三百五十元之烟土十八包囑送至伊兄行内迨送至廣順據稱買主現在英租界山東路同升公棧内復令送至該處取洋詎至江西路即由被告指使與在逃三人將土攫去逃逸伊兄宋仙舟是否有關請爲傳訊即據宋仙舟投訴此事並不知情乞鑒訊之被告亦延律師到堂代辯中西官會商之下判候會商堂諭於禮拜四宣佈 
[又一攫取烟土案]  
　　流氓包阿狗前晚在江西路南京路口糾黨攫取土販蔣石卿所携値洋一百元之烟土十二包圖逃當被總巡捕房包探何正喜追獲昨解公共公堂經中西官研訊不諱以包係過犯判押西牢一年期滿仍逐出租界贓交蔣領去 
[聚賭抽頭之科罰]  
　　王星樓在福州路昇升客棧内聚賭抽頭經捕房查後已將各賭徒拘解公共公堂訊罰昨又將王傳案經中西官訊明判罰洋三十元充公 
[原告請求移提]  
　　葉潤生至法公堂控稱前有盛茂興前來交易烟葉虧欠銀八百二十六兩向收延約不付請求追償等情經中西官准詞飭提去後避匿不見今原告投稱盛現在匿跡寗波地方須請移提訊究判令退去准予備文關提到案訊追 
[田産暫勿變動]  
　　趙木金與趙徐氏因田産糾葛在公共公廨涉訟昨日上午由關讞員會同美領畢君升座民庭研訊兩造辯訴良久中西官判趙徐　交保所有一切産業於此案未經訊明之前不准變動聽候復訊核斷 
[保人不肯負責]  
　　瑞和土行主宋慶生控萬炳森不理擔保王癸生欠洋五百餘元一案昨晨由公共公廨關讞員與美領畢君會訊原告投案請追訊之被告供稱據王癸生所稱與宋掮販烟土所得紅利未給照算宋應找王洋一百餘元且王停歇並未知照所控不能承認復據宋供曾令潘正揚向萬和照延不來理是以控告中西官判候飭傳潘正揚到堂證明再核 
[欵到人不到]  
　　張自求控醫生鄭安之欠洋七十五元昨由公共公廨傳訊原告由張蘇氏偕律師朱斯芾上堂聲稱被告臨訊不到應請缺席判决即據牌票間包探投訴被告因事他往惟所欠之洋已繳呈公堂請示中西官判將所繳之洋給原告具領完案 
[出售無印牛肉]  
　　法捕房昨解郁正裕至法公堂稟稱租界内售賣牛羊猪肉須經宰牲公司蓋印方准出售今郁將私宰無印之牛肉在市混售有違定章故送案請究郁供不知章程所致求宥判罰洋十元充公 
[同居忽起衝突]  
　　粤婦阮何氏住居天潼路定安里昨與同居某姓婦人因細故口角被渠警傷頭額流血滿面扭控捕房捕頭諭將受傷人先行送院醫治候核 
[酒甏不知何處去]  
　　章東明紹酒店於七月二十一號由杭雇船歸殷胡氏裝運紹酒一千零六十四條來滬當由崔華山爲之作保及至該船抵申卸貨共少二百八十八罎該店主章和清即協同崔華山向氏究追抄出原贓五十六罎其餘缺少之貨已無下落章向之理說遂起口角事爲水巡捕房探警查悉卽將該氏並崔一併拘送該捕房昨由捕頭詰問一過立即備文送至上海地方檢察廳由林檢察長諭飭分别收押候原告來案訊辦 
[妙手空空]  
　　黃仲文控黃包車夫管阿三前日在楊子碼頭串黨摸竊袋内鈔票洋八元小洋二角又王紹吉控陳阿慶在中虹橋摸竊銀表均經包探將管陳兩人查獲昨解公共公堂分别訊明判管押一月陳係四次過犯着押西牢一年期滿遞回常州原籍 
[監犯病斃]  
　　甬人王阿壽前因犯案纍纍經公共公廨判押提籃橋西牢二年在案近因在押患病送至工部局醫院醫治無效昨早身死當傳到該犯生母王沈氏舁回棺殮 
[醉漢口角鬥毆]  
　　住居引翔港之鄉民史毛毛與夏根香醉後口角以致鬥毆史被 
 
 
 

Page 11

 
 
夏以木棍毆傷由五區四分所崗警拘送檢察分庭預訊屬實判夏收押聽候起訴核辦 
[工巡捐局批示]  
　　商民黃衡泉代表公民劉相等禀批據禀並圖已悉查該商民新閘橋堍房屋二間因阻碍工程應須拆讓早於上年八月間由閘北分局開單示諭事後據該商民禀陳困難情形請求給價又經復查並飭工程員一再諄切勸商聽候　總核辦各在案此次橋工進行又經示諭限期拆讓並飭閘北分辦處傳該商民知照俾可即日遵辦乃來禀有開始規劃於該段房屋是否有碍未蒙宣示等語豈迭次曉諭並傳知一切該商民均未接洽耶殊可詫異新閘橋工奉省憲撥款興築籌辦期年始經交涉妥洽興工進行於阻碍工程應行拆讓之房屋苟非萬不得已亦何忍使商民重受損失該商民房屋迭次查勘係在必須拆讓之列仰卽顧全公益遵諭辦理毋得阻碍工築是爲至要應行給價之處仍照前案辦理以免向隅仰卽知照此批 
　　金子益張耀鑫禀請加捐接辦蘇州河船稅由批禀悉查蘇州河船捐現歸商人唐子康辦理届時滿期本局卽當招商投標該商遵照辦理可也此批 
　　商民郁懋培禀請填平喬家浜由批禀悉查喬家浜中段淤積已久本應排溝築路以重衛生惟經費甚巨應由該處住戶籌集貼款方可興辦仰卽知照此批 
[稅務公所批示]  
　　陸增祥禀批想諭飭洋廣貨認稅公所明白查復核奪此批 
　　紹酒業認捐商人禀批據禀已僁查酒類是商人仍間接取償於沽客於各商擔負並未增多至公賣局捐費係另一問題何得藉口率請退認現奉廳飭酒捐照舊辦理所請應毋庸議此批 
氣候報告 
　　（徐家滙天文臺天氣測候報告） 
　　八月九日晨間預測上海天氣晴涼和風吹向西北壓度高昇沉壓之氣必移向日本海日本沿海經線第一百三十五之西天氣惡劣中國海濱之貿易風已於台灣海峽之北被阻 
　　八月九日下午四點三十分預測上海一帶天氣熱而且濕並多雲日本及琉球海濱有巨浪　 
　　八月九日氣候最高之度八四·四最低之度六七·六去年同日則爲九五·二與七七 
雜評三 
[調查災情（訥）]  
　　國人所希望共和民國者第一在使上下不隔閡疾苦痛癢之有以相關也疾苦痛癢之相關奈何有禍患則急爲捍禦之有災害則急爲拯救之如四肢百體之一觸即知一動即覺不待呼號而後應之是也前清時代亦何嘗不有卹民之舉然皆存痌瘝在抱之空名所謂發振施仁之實惠百不一及今各地之災亦旣紛紛派員調查或電飭調查矣將來調查之結果果有何種之實惠及於一般災民而不蹈前清之習歟此則國人所深盼者也 
專件 
[江蘇省菸酒公賣暫行細則]  
　　第一章征收 
　　第一條本細則所收菸酒公賣費遵照部訂全國菸酒公賣章程第十條就産銷各地市價暫行加收百分之十二卽十分之一分二釐 
　　第二條各區公賣價格由分棧或支棧體察市情計算成本捐稅利益按旬規定經各分局監察所核准詳報省局刋布通知市價如有漲落得隨時規定之 
　　第三條公賣費按産地銷地菸酒市價分征其半産製未運因無買賣行爲不在此例 
　　第四條販運菸酒應先投棧報明數量由棧派人查驗確實核征公賣費黏貼印照填發聯單方有運售之效力 
　　第五條公賣費由販運人隨時繳清如有短欠歸分棧照數墊繳 
　　第六條本細則所訂烟類除鄰省烟絲輸入照章檢定價格加貼印照一道征收外烟草不論本省外省輸入商店時均由棧檢查征費黏貼印照製成烟絲不再重征 
　　第七條販運烟酒出省者應按起運之區市價由棧核征公賣費百分之十二黏貼甲種印照聽其運赴他省 
　　第八條凡在本省産地販運烟酒至銷地者應先按産地市價征收一半公賣費百分之六俟抵銷地再照銷地售價另征銷地一半公賣費百分之六但於産地起運時應覔店保報明黏貼丙種印照在於四聯憑單内註明指銷地點及保人牌號姓名並加蓋紅戮限期運到將商執憑單一聯陳由銷地之分棧支棧轉繳省局核銷另由銷地分棧或支棧加貼乙種印照方准銷售丙照無單獨施行之效用如有洒賣或偷運出省情獘照本細則第三十二條第二項辦理（未完） 
來函 
[醬業公所來函]  
　　八月九日報載租界紹酒業反對公賣一節惟朱錦康乃是醬業受和堂槽坊業敦厚堂兩處邀請同業朱君代表具禀江蘇第二區菸酒公賣分局爲第三分棧所辦係是土黃酒與紹酒業風馬牛不相及想是探報之誤望乞更正於來函門 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[仿韓愈雜說] [  道一]  
　　世有貪官然後有蝗蝻貪官常有而蝗蝻不常有故雖有貪官祗列於彈章之内結怨於人民之心不以蝗患革職也蝗之患烈者俄頃或赤地行里捕蝗者不知其法而從事也是蝗也雖竭千人之力器不利捕不勤心力不專一且使蝗飛集之不暇安求其能肅清也防之不以其擄殺之不能滅其種捕之而不能盡其類顧盼而自喜曰吾境無蝗鳴呼其眞無蝗耶其眞撒爛屎也 
詩選 
[和天愁感懷元韵] [  邨兒]  
　　一事無成暗自傷年來辛苦爲誰忙灌夫使酒原非醉阮籍驅車亦太狂湖海一身驚歳月干戈滿地哭文章冷齋寂寞無人到當午風來草木香 
　　又是梅黃雨細時自家哀樂自家知子規呌夜心俱碎倦鳥依人髩漸絲歸路終須爲計早中年才侮讀書遲春來春去渾如夢千日中山酒莫辭 
詞選 
[一翦梅雨齋] [  涇縣王夢鸞女士]  
　　芭蕉窗外雨瀟瀟愁弄銀簫怕弄銀簫心齋坐忘（叶仄）脫塵囂欲學逍遥可得逍遥海棠紅褪一分嬌雅致偏饒逸致偏饒丹青靜對玉仙曹俗筆難描巧筆難描 
[浣溪紗（風雨閒庭落花滿徑感而有賦）]  
　　細雨飄零阿母桃斜風披拂美人蕉春閨人瘦妒花嬌滿徑落紅堆不掃燕泥濕處悵香銷幽懷悽憫酒難澆 
[菩薩蠻春暮] [  鹽城陳琴仙女士]  
　　魂銷庭院梨花月愁飄池館楊花雪腸斷餞春詞去年今日時惡耗文君寡言報香君嫁欲寄八行書恨無雙鯉魚 
筆記 
[蠻荒慘劇（八續）] [  指嚴]  
　　是日亦愛聞捕姨事念女將不能免願與之同嬧躑躙從間道往視祿氏之邏者偶見之知其有異遂尾之行亦愛一步數顧邏者匿林中遥覘之峯廻路轉得一小庵亦愛以指輕扣共扉有小童應門亦愛經入邏者升屋覘之庵後有石屋亦愛果與一帶髮尼並坐啜茗盤甚密切邏者審之已施乃躍下並捕之亦愛與女俱無力能抗東手就縳邏者挾二人疾行旣出山乃呼車載之至祿冠虎聞得榮女如獲拱　命盛　邏者而幽亦愛於别窗薰沐榮女以進羅珍錯飾帷帳歡呼劇飲以爲佳人最難得也此時榮女自念設少抵抗吾固不難一死而父與夫在此同燼心奚忍者乃轉念飾爲駭癡狀以進祿視之驚喜榮女拜跪盤辟姿態絶媚祿大呼以爲尤物也遽欲摟置諸膝榮女忽長跽泣下曰妾之前此抗拒者村女無知戀一結髮愚夫遂甘心違貴人之意此實未經閱歷之故後聞貴人震怒囚及父兄膽落益不敢出今乃親見貴人實仁愛如菩薩靈光照人令人忘死妾知罪矣但貴人許妾亨無量之福而父與姨母方幽囚受辱妾心鬱鬱何忍爲懽想貴人旣能赦妾之罪亦必能赦妾父之罪也至於妾夫實一愚懦可憐之子初非敢抗貴人實無知欲戀妾矣今妾身旣屬貴人義不當復顧及但念其可憐亦赦其罪則妾旣心安彼亦不復怨妾願貴人三思之祿笑曰爾言婉轉動聽吾不難爲汝網開三面汝自此帖心媚我後日佳境正多也榮女泥首稱謝祿乃命僕復取榮父等至前謂之曰汝女爲汝緩類故釋汝汝罪實不宥也今賜汝金帛若干以後當忠直從事設有欺詐當不汝赦矣榮父叩首出榮女起向父而拜曰妾得事貴人誠萬幸生身之恩受妾一拜言盡於此父當善自愛也榮父不解其語垂洞頷之而已旣而姨母亦如例及亦愛至祿曰爾奸險如鬼蜮糾黨刧人罪列十惡之條今汝妻乃念故情力求宥汝汝當體汝妻好心嗣此不復作惡亦愛目炯炯視榮女不語亦不謝榮女亦起謝曰夫君當謝貴人持赦之恩小心歸家自立家室忽妾爲念妾身生死已屬貴人非夫君所宣過問也亦愛猶瞠目未動若有千萬語言而箝口結舌無由發洩者榮女忽發慘銳之聲叱之曰杜亦愛無禮貴人有恩而不謝耶速泥首退下毋逗遛亦愛不意其聚變愧恨怵惕交并不覺屈膝掩涕而下遥聞榮女若對祿氏有所語祿氏命召之反賜以金帛曰汝歸可娶美婦矣旣而所囚佃工等亦悉縱之俱感念榮女恩而太息亦愛之徒勞也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十章 
　　新月初上照安西來家中窓檻如銀時有笑聲一陣度窗而出煦和之境於以益顯密昔司安西來時雖亦在室然隅坐不與諸孺子相雜唯諸人笑劇者則亦以微笑報之用助興趣此外則仍自治其活計其時室中除密昔司安西來外坐者凡五人圍成一圓形梅麗之坐適介威廉與哈勃克之間而安娜則介亨利與哈勃克之間亨利則並威廉而坐面上咸呈喜色若正劇談一事者然而歡裏光陰過去至速故不多時火爐架上之鐘長短針已指八點有半銀聲鏘然哈勃克乃爲末次之受罰起而向壁立威廉忽亦起曰噫時晏矣曷許我告别半小時而後來亨利不悅曰汝乃欲敗人興矣汝果何往耶威廉曰吾往意司得家也彼輩待予已久故予不得不往然亦不久留行即來矣亨利不可且提抗議威廉乃告之曰亨利予往不過覆之而已誠恐彼輩持予久而予仍不往行且失其信用耳而亨利終以爲不可威廉乃再三申說至多不過逾半刻鐘亨利乃始許可威廉出則適與密斯特安西來遇於門次安西來曰汝歸耶何早哉威廉曰吾往蜂密村耳行即來此安西來曰吾甚祝汝之私蠻得手特汝亦受吾祝乎威廉稱謝安西來又曰威廉吾尚有一正事語爾蓋赴法蘭西之事吾將不遣爾而遣密斯特理痕艮以彼之經驗終較汝稍富且審别之力爲强威廉以爲如何威廉良久曰諾安西來曰威廉汝殆有所失望乎威廉曰此烏敢然不去亦佳蓋意司得之家實不能一日失予也威廉之爲此語一若自爲慰藉營不類與安西來言安西來乃不禁笑曰孺子汝失望甚矣言次自入門去威廉木立久之忽然轉一他念乃立返身隨安西來行且曰主人此次事之取消豈即因曩日遺失支票遂不能見信於予乎言次狀甚焦急安西來乃笑曰孺子愚哉予何爲疑汝且汝亦無可疑之點汝何懼哉威廉曰然則幸甚蓋主人近來忽爾隱其事不言故吾有所不安耳 
奇情小說 
[秘密汽車] [  東埜譯]  
　　第五章（續） 
　　逹而登又傴腰曲背的細看那汽車内部面色漸漸泛白氣息也急促起來暗想這小小一件東西却含蓄着無邊勢力只恐他不發作旣發作了那怕他不奏敷功如今夜色沉沉萬籟俱寂那些富商巨賈逹官貴人方在銷金窟裏尋他們的好夢豈知死神已臨到頭上爲時不久將同歸於盡豈不可嘆挨周見他呻吟之狀便笑道密司脫逹而登你向來自命剛强不撓的如今望見了這一輛車子如何戰戰兢兢現出婦人女子的態度來你見他形狀不曾試他速率還只知道他一半來來你先跳上車子同你走一遭順路到一處地方去還有好東西給你瞧哩那時車上坐着的一人方纔逹而登稱呼他鮑白一向在郵局氣管部中做工的（氣管即中空之鐵管郵局於通都大邑設立之藉氣壓之力就管中輸送信件者）向逹而登招招手道你來坐我身邊一同前去密司脫挨周所說的東西乃是一只匣子形似食物店中裝置沙定魚的你看見之後自然明白現在請密司脫挨周發令命由柏立德駕車挨周道好好柏利德你殷翅翮付給大鳥急飛突進再使展你駕輕就熟的斵輪老手使密司脫逹而登曉得二十世紀之内竟有這船神妙不測的新發明我位直指伯司寛里家中去 
短篇小說 
[愛河一波（三續）] [  小青譯]  
　　美搿酸楚不能自已氣復上逆目眶中亦滿包涙珠幾欲湧溢而出哽噎曰特根吾惟心有所懼故特至覔汝吾聞爾藴忿至此度將有意外之舉施之哈立遜因戚然憂之然所以憂懼者亦僅爲爾非憂哈立進也汝試思今爾果憑一時盛氣遽加害其人則後此伏罪論抵食報均在汝身汝不幾自戕耶以是吾懍懍憂惸深侮閧爭之非使當時吾直攄胸臆告爾與哈立遜一無係屬則汝亦何致有此惟其弗然乃轉形障關因之忐忑靡定悇憛乃萬狀末後遂潛奔來此冀止汝莽率之行而汝仍不察以吾爲謊嗟夫特根吾言足證之天帝咸一一掬之肺腑之中初無一語涉於讕妄汝獨不能信之耶語畢淚珠乃直瀉而下渌渌弗已鬱氣爲之少伸惟當黑暗中特根殊不見覺然即其語音辨之似都眞誠非僞心亦大動即應曰美搿汝試賡續言之美搿因試淚曰吾尤有一事足釋汝惑方吾至此時見屋是　黯初無一線之光心意始稍釋以爲吾料弗中汝或未必戾此旣思宜乘間白哈立遜之狀俾斬絶其痴想顧近屋時聲息闐然則又肄爲虛屋無人而不意中竟忽遘汝安得令人勿警汝乃憒憒即攫而爲作僞之據枉吾甚矣特根傾耳聆辨聞美搿柔婉之聲縷縷陳辯疑惑都廓心襟豁然猶當沉霧懣雨之後遽爾放晴陽光燭處陰　蕩迹矣乃逕然謝過曰美搿吾聆汝言翳障盡袪今兹廻念前事吾心殊内痗也美搿立離坐起以手拊特根之肩言曰吾愛爾果能捐蠲前郄一無介介耶實則吾心坎之中固僅有爾爾當曲諒吾心彼哈立遜......語至此特根力前擁抱餘聲遂塞此時屋外風聲颼颼掠萬樹而過厥勢甚猛而此猛烈之風聲中乃雜有極微之喟聲渡遂入於草屋之内第屋中人情致方聞耳聰殊不之及耳 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張中華民國四年西曆一千九百十五年八月十號星期二舊曆乙卯六月三十日共五張 
救國儲金 
[中國銀行收欵清單]  
　　七月二十八九日第九十二三次報告（續） 
　　第四百七十四册一號至三十八號劉日東錢二千合元一兩零一分苗濟堂又孟昭河小洋三角合元一錢九分義順棧又劉雲峰又徐松和又陶叢氏小洋四角合元二錢六分陶黃氏又陶苗氏又孫輔仁又李光裕錢五千合元二兩五錢二分沈永祥錢三千合元一兩五錢一分戚占魁小洋十角合元六錢四分戚寳錢三百合元一錢四分戚文會錢四千合元二兩零二分劉太平錢四百合元二錢郭連岳錢三百合元一錢五分劉五福錢三百合元一錢五分吳令錢一百合元五分梁雲升又劉連登又劉福禧又趙起忠小洋一角合元六分苗日璇又王福錢一百五十合元七分徐錫九錢四百合元二錢單煥章錢四百合元二錢信成順小洋四角合元二錢六分永順和又王錫富錢一百合元五令吳令錢一百十合元五分恒源盛錢七百合元三錢四分劉廷芝小洋廿角合元一兩二錢九分戚文昭錢三千合元一兩五錢一分董俊亭錢四千合元二兩零二分杜振海錢五千合元二兩五錢二分戚仁義錢六千合元三兩零三分國法成小洋五十角合元三兩二錢三分威海第二次來小洋銅捐票餘丈合元三角（以上均威海來） 
　　第五百六十三册八十五號至一百號玉增德徐岳雲恒順盛成興爐德生號戚洪山德增仁林玉堂戚慕堂蘇慶雲萬興玉吕長順李登瀛邵居汶仁和店裕盛居（以上每人錢一千合元五錢）以上均威海 
　　第五百六十四册八十二號至一百號戚源錫錢四百合元錢李長和谷月桂女士徐樂山谷源義張保元畢輝山畢文資（以上每人小洋四角合元二錢六分）姜三叢其桂姜振清阮壽松閣維賢孫寳山許長義李鏡文谷鈞惠岳所子谷德敏（以上每人錢二百合元一錢）以上均威海 
　　第五百六十八册五十二號至一百號王德政一元王世林一元趙懷忠一元畢子賓一元鄒序常一元谷登英一元楊左義一元叢世昌一元叢世田一元畢偉如一元戚承學一元畢寳泉二元蕭保禧一元黃福田一元方仰山一元張永紀夫人一元張林照一元周德壽一元張文彬一元王君蒲一元張祺發一元劉新洪一元王廷祿一元莊順興一元隋風亭一元黃德海一元成記爐一元金雲海一元劉敬五一元安爲雲一元阮文奎一元廣富昌一元王仁福一元滕富生一元林夏氏一元德聚仁一元仁德泰一元永泰號一元李永鏖一元順利號一元永和成一元曹永興一元徐光榮一元孫萬文一元李文彩一元戚雲棠一元楊壽倫一元谷源來一元吕文超一元以上均威海 
　　七月廿八廿九日第九十二三日計改儲金銀元九百二十二元銀二百四十兩九錢一分運前共計已收儲金銀元六十四萬二千三百八十三元銀三千九百五十三兩七錢八分中國銀行謹啓 
[七月三十日第九十四次報告]  
　　第四百七十册八十六號至八十七號海參威剪髮同人第二次計楊林渢一元汪立成一元史逑先一元和長清三元焦迎貴十元劉德榮一元蘇輝一元李永昌五元段永昇五元徐長福二元孫世安一元湛漢卿一元段永桂二元宋九林一元朱載壽一元强登雲一元張新章二元周國志一元汪葆珊一元强登龍一元蔡翰臣二元凌正祥二元王玉兒二元劉國香一元潘廷喜一元周錦章三元趙成文二元高錦有一元張文斌十元王筱榮五元馬方坤一元戚如福一元强女士十元金娥二元陳鶴年一元楊敬富一元强林弟五元金花二元楊汝漢二元巫國春一元李根泉一元雙喜二元張潤二元劉長才一元朱老四十元吕魁明二元德發堂二元姚學富一元方老太四元温保銀一元王金才一元湯培德二元吳德祥一元寳鳳三元馮老太一元楊恒財一元楊恒才一元胡阿才二元顧老三五元方寳昌二元周正朝一元翠喜二元朱鳳仙二元閩本福一元陳長坤一元阿六一元于志祥二元任德明一元張忠元一元陳明慶二元安阿來二元顧萬發一元顧志寳一元柳壽山一元田招香一元段紹宏一元顧德寳一元凌耀福三元陳二姑娘一元顧宏寛一元陶國玉一元程小妹二元鄭玉洲二元朱有餘二元萬阿菊二元趙存厚一元葉宏玉一元丁茂如二元王子卿一元謝榮福五元于得水一元楊同高一元王成明二元王勝昌五元徐廣福一元祝德福二元趙鶴亭二元焦迎福二元張玉亭二元魏國春一元共計俄幣二百零六元八一合英洋一百六十七元林樹棠二元 
　　七月三十日第九十四日計收儲金銀元一百六十九元運前共計已收儲金銀元六十四萬二千五百五十二元銀洋三千九百一十三兩七錢六分中國銀行謹啓 
[七月三十一日第九十五次報告]  
　　第四百七十册第八十八號至一百號蔣昌圭五十六元陳三喜五元張廷楠二元陳士顯二元王旦初二元王國芳二元陳道鎔二元徐雨金二元林惜三一元國鏡沈一元余宗本二元夏書田一元蔣紹文一元 
　　第四百七十五册第一號至一百號汪汝良素珍一元徐玉階瑞蘭一元李成一元沙治身治先一元沙翰芳翰芬一元陳名章一元許楨一元劉鐘瓚一元蔡佩芝一元胡珍元熙元一元胡仁治王紫貴一元祝鈞壽一元祝銓壽一元祝樞壽一元王在勤一元高平一元吳新澤一元吳祥珍里珍一元何履安一元王先五一元陳少薌一元沙雲喬一元郭邁羣一元郭頌齡一元孫有林郁佩蘇一元薛履地一元薛俊心一元李樹基一元孫堯臣一元龔學昌一元沈慶源一元蔣記方一元蔣榮楣一元王晉彝一元王向丹一元徐德庠一元張大炯一元姚汝勲姚汝猷一元毛啓丞一元馮炳章一元史鱣一元錢美堂一元莊鑑銘一元黃倜一元夏孫岵一元孫繼樵一元申汝楫一元吳讓賢一元孟鐘瑞一元劉鍾瑞一元李伯延一元王錫之一元鄭子仰一元陸炳榮一元徐錫帆一元曹錫嘉一元趙爱梓一元袁士根一元吳汝生一元祝耀增一元胡祥林一元黃德純一元吳兆蘭一元薛朗卿一元王常吉一元沙玉軍一元沙玉彦一元章拱平一元沈慰祖一元周書熙一元沈壽松一元吳錦銓一元章先梅一元馮時清一元章壽樞一元王芝田二元錢伯鈞二元姚寳書二元王七書二元王椿年二元吳卓勤二元魏孝齋二元姚子誠二元杜卓如二元孫函舲二元李景穌二元張良士二元胡棟臣五元鄭叔鈞五元鄭玉題五元宋從周五元吳理吾五元鄭鏡清五元沈蔭侯五元王鳴岐十元來維祺十元輔延校友會十元章奉三十元張亞良三元章幼琴三元 
　　第四百七十六册第一號至二十六號南滙贊化小學校三元通用洋行帳房同人六月份節食資八元郭鏡涵三元段受百四元張叔田二十元許慰堂三十元郝增祁三十元利澄輪船局九十三元（敬恒校學生楊德潛一元又教員陸賈莊一元周晴初一元陳允侯一元周展成一元黃子脩一元龔少廉一元東三市四鄉第一校校長徐式如二元縣治市立第一小校二元敬恒校學生三元茅黼屏二十元徐子鏐三十元蔡學善一元）以上海門分事務所來 
　　七月三十一日第九十五日計收儲金銀元五百十五元連前共計已收儲金銀元六十四萬三千零六十七元銀三千九百五十三兩七錢六分中國銀行謹啓 
[八月三日第九十六次報告]  
　　第四百七十六册二十二號至七十二號岑春宏十元陳子莊月薪一元歐陽慧鏘月薪四元李堅一月薪一元高陽慧眞月薪三元季佩芳日薪一元歐陽常耀日薪三元歐陽宋演歐陽進洪月薪一元歐陽竟如月薪二元歐陽桃慶歐陽天衢月薪一元鄧傑南二元蔣殿杰第三次六元張永清月薪十元（森大號一元源來一元裕豐號一元洽源仁一元潘恒成一元天源恒一元歐陽晉昌一元樂萼堂一元王蓮生一元陳季平一元朱也三一元仁元義一元松江市西外第四小學學生節省果餌費二元朱堯衢二元鼎昌二元黃恒豐二元顔大昌二元元順二元葉浩如二元金子受二元宋生記二元錢衡記二元九康二元立盛泰十元萬同茂十元裕通十元乾源裕十元吳福昌五元陸永順五元鼎泰豐五元大生昌四元裕昶盛四元乾坤和三元益林豐三元張吉人六元朱菊生洋元松江縣立第一女子高等小學學生十二元阜成德端節酒席移撥二十元以上自森大號起均係松江來）朱培鼐一元 
　　八月三日第九十六日計收儲金銀元一百九十三元連前共計已收儲金銀元六十四萬三千二百六十元銀三千九百五十三兩七錢六分中國銀行謹啓 
[八月四日第九十七次報告]  
　　第四百七十三册九十七號南橋求我初小學校學生宋繼昌小洋五角合元三錢二分（奉賢第三高小學第四次） 
　　第四百七十六册七十四號至八十五號七歳童林連陞一元九歳童林連官一元十一歳童林連甲四元葉務滋堂一百十八元以後奉賢第三高小學第四次（朱廷照一元泰秀女學生李可則一元徐慶福一元南橋求我初小學校學生宋繼昌一元沈鶴一元南橋求我初小學校全體學生零欵四元范韶雲一元）管玉照二元 
　　八月四日第九十七日計收儲金銀元一百三十六元銀三錢二分連前共已收儲金銀元六十四萬三千三百九十六元銀三千九百五十四兩零八分中國銀行謹啓 
[八月六日第九十八次報告]  
　　第四百七十六册八十六號至九十三號陳正宏三元林則衣十五元王璡五十元徐守楨三十八元王謨十五元張紹連十三元源順號五元趙成章五元 
　　八月六日第九十八日計收儲金銀元一百四十四元連前共計已收儲金銀元六十四萬三千五百四十元銀三千九百五十四兩零八分中國銀行謹啓 
[交通銀行收欵清單]  
　　七月三十日第六十八次報告 
　　第四十六册九十一號至一百號胡芝齡壽筵移儲四十元慈孝菴十四元法雲菴圓修十元葉菴蓮淨十元青蓮菴諦參十元珍珠菴明修十元知足菴圓峰四元紫霞宫二元紫竹菴二元蓮池菴常蔭二元 
　　第四十七册一號至六號法雲菴寳池二元接慶菴一元玉泉菴一元明月菴一元普照菴一元慧林菴大通一元 
　　七月三十日第六十八日計收儲金銀元一百十一元連前共計已收儲金銀元七萬五千九百五十元銀一千四百九十二兩四錢九分八釐交通銀行謹啓 
　　八月三日第七十次報告 
　　第四十八册七號至十一號蔣季和二十元吳餘記二十元王錦堂二十元楊竹蓀四十元張生記二十元 
　　八月三日第七十日計收儲金銀元一百二十元連前共計已收儲金銀元七萬六千零七十元銀一千四百九十二兩九分八釐交通銀行謹啓 
 
 
 

Page 18

 
 
   
 
