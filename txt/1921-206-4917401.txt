# 1921 - 206 - 4917401

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[奉直與鄂（冷）]  
　　湘鄂間不幸而有戰事於奉直均欲收漁人之利直有保定之會議以處分鄂之將來奉亦有奉天之會議以援救鄂之現在直既移其定陜之謀以定鄂奉復棄其征蒙之力以争鄂銖兩悉稱以注目於鄂之一地奉直固同一用心矣 
　　雖然鄂之爲鄂亦有鄂中固有之勢力在也又有今日攻鄂者之勢力在也更有鄂之四圍之省之勢力在也奉直之勢力雖大決不能并此種種之勢力而盡掩之故一旦事急其間參伍錯綜之離合又必有各極其能事者故誰占先着孰得後勝今日雖露一二端倪後事尚未可知也若今日者但見奉直之間對於鄂事互相耽耽而視耳 
[命令]  
　　七月三十日大總統令任命闞朝璽爲洮遼鎭守使此令又令司法總長董康呈請任命馬僖銘置直隸高等檢察廳書記官長應照准此令 
　　又令陸軍總長蔡成勳呈請任命劉濬橋爲陜西督軍公署副官長應照准此令 
　　又令内務總長齊耀珊呈准吉林省長咨請任命湯永泉試署長春警察廳警正應照准此令　　又令内務總長齊耀珊呈准兼署福建省長李厚基咨省會警察廳警正施雒另有任用請免本職應照准此令 
　　又令蔡崇善給予二等大綬寳光嘉禾章汪原渠晋給三等嘉禾章孫秉鈞給予四等嘉禾章此令 
　　又令趙琪給予三等嘉禾章此令 
　　又令王國瑞王元穉均給予四等嘉禾章此令七月三十一日大總統令三多葉心漢王家瑞均給予等大綬寳光嘉禾章此令 
　　又令沈昭華給予三等嘉禾章張德輝給予四等嘉禾章此令 
[國内專電]  
　　北京電美京電史蒂芬在纽約與英法代表接洽將有新銀團第二次宣言内容廣漠與太平洋會雙管齊下史言半年内絶非投資中國時機恐爲軍閥朋分故 
　　北京電海牙電太平洋會提案問題宜與美先爲非正式接洽代表以顔總長物望所歸副代表宜酌採西南意（三十一日下午一鐘） 
　　北京電財政當局語人十年公債勢在必行此間金融界紛請承銷外埠間有有反對不足爲慮但其實情决不如是（三十一日下午七鐘） 
　　北京電銀行公會因政府發行新公債通電各省分會徵求意見昨己復齊多數反對特開臨時會推代表二人赴財部報告 
　　北京電魯鹽銷數鋭減日鹽日多去年日鹽銷四兆斤獲利一千萬元鹽務署正圖救濟并電夏運使禁民購日鹽更將向日使交涉　　北京電部電滬道報載孫文煥顔敬棠聲稱奉派調查浦東華商公司等語部未派員赴滬務追究　　北京電外部接交部咨稱税務處將鴨緑江口海灣改換名稱無等候日本正式答覆之必要 
　　北京電外部允荷使請求將滬德郵局房屋交還原主（一日下午一鐘） 
　　北京電鄂戰報湘軍從五里牌退保臨湘（三十一日下午七鐘） 
　　北京電陸洪濤感電請合全國陸海軍力進攻湖南斬除聯省自治根源參陸處復稱義形於色慨乎其言（三十一日下午一鐘） 
　　北京電魯田電告改派吴昌俊所部援鄂與潘鴻鈞第二旅同發　　北京電奉張來電力保起用張勳率舊部援鄂（三十一日下午一鐘） 
　　北京電奉天會議結果多主以實力援鄂先徵曹意見（三十一日下午一鐘）　　北京電王汝勤沁勘兩電以辭職索代餉院覆交部撥十萬請勿辭禀承王使佈置公安一帶防務 
　　北京電吴佩孚電閻陜督接任後地方尚難安謐陜人顚沛流離庶政千瘡百孔往事無論僅以現狀言陳軍退却西路難免騷擾四民失業立待維持負責者尤應亟圖挽救夫去病務除其根擒賊務縛其首請准閻督速革三秦弊政振興學農工商各業並飭速緝戎首以快人心（三十一日下午七鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
國内專電二 
　　北京電新楊電科唐俄黨被赤塔追逐分向阿爾泰新邊逃竄據報三塘派老爺嶺等處均發現大部黨匪抵抗官軍新省兵單不足佈防可否另招三營俾將迪化防軍調赴邊境（三十一日下午七鐘） 
　　北京電葉恭綽陳振先發起太平洋問題討論會現己組織成立 
　　北京電馬教次復八校稱五六兩月臨時費借撥本部員薪部員以並未領到昨晚開全體會議决定明日俟馬到部提出嚴重質問並索四個半月欠薪（三十一日下午一鐘） 
　　天津電聞保定會議决定吴佩孚督鄂兼兩湖巡閲蕭耀南會辦鄂軍務齊燮元巡閲蘇皖贛陳光遠副之張文生兼四省剿匪督辦並擬派員赴京與府院恊商 
（八月一日上午十鐘） 
　　香港電桂將黃業興蘇世安呈清功黃其祥翟宗亮廖國輝李宗仁等電孫稱願與桂脱離開係 
　　香港電陳炯明電飭黃培桂收束軍隊俾粤軍入邕 
　　香港電韋榮昌電告率隊赴南甯維持秩序 
　　香港電陳炯明進駐横縣並通告就廣西善後督辦職（以上一日下午九鐘） 
[國外專電]  
　　紐約電拉門德氏宣言如下某方面現有一種印象以爲對華銀行團中之法國銀行與聞近日所傅中法實業銀行與中政府間借五百兆佛郎以助實業銀行復業之談判實則此種談判與對華銀行團中之法銀行領袖即東方滙理銀行全無關係（發電日不詳） 
[世界路透電]  
　英法間之上西萊西亞問題　　三十一日巴黎電駐法英使哈定治爵士照會法總理白里安氏謂英政府願接受法總理關於上西萊西亞之提議駐德英使可與法意兩國大使聯合交涉使德政府對於必要時假道德國之恊約軍予以種種之便利英外相己擬以八月八日爲高等議會集會之日期蓋意相不能早到故也如法政府欲英相出席則喬治可届時蒞會英覆文措詞頗和婉 
　　三十一日倫敦電三恊約所受西萊西亞問題之影響可於二十九日英國覆法國之牒文及英相所發之演説見之巴黎報紙聞英相之言今日亦以爽直和好之論調報之並希望目前所得之了解可爲將來更完全同意之先聲星期日泰晤士報與觀察報皆言及近來英法之齟齬星期日泰晤士報謂三恊約之前途在上星期中大受妨害並斥法國外交部造成禍害觀察報謂此不僅爲意見不同之問題但爲與根本政策大相逕庭有時且直接衝突之問題目前即有之結果爲高等會議應繼續歟抑三恊約應解散以適合法國以法波兩軍事國恊制德國爲目的之新拿破崙政策歟據觀察報巴黎訪員云法國酒店現常聞仇視英國之歌 
[美國之太平洋會議主張]  
　　一日倫敦電據紐约電稱各報華盛頓訪員皆謂哈定總統决計依守原定計劃與列强同時開軍備會議哈定總統竭力反對與某某數國開預備會議討論遠東問題或與裁减軍備僅有間接關係諸問題之各建議聞哈定或總統願徇從英國殖民地首相所抱早日開會之志願現擬發正式請柬於十月間開會該電又稱纽約輿情以爲欲求該會議能告功成必須公開 
[英國之飛航事務]  
　　三十一日倫敦電觀察報關於帝國飛船航務事載稱現有某財政機關願供給四年發展之經費惟以政府擔保每年津貼英金三十萬鎊爲條件 
　　一日倫敦電每日郵報云帝國會議將於今日討論航空交通委員股之報告預料將决定試辦計畫先闢通至印度之航空綫而以開羅爲第一站如試辦有成績再辦澳洲與南斐方面之航空綫 
[英相將赴美]  
　　三十一日倫敦電觀察報載稱現有人傅播關於愛爾蘭時局之種種訛言以淆惑美人聽聞急應設法止之故英相喬治氏或將於數星期内赴美該報希望殖民地首相休士氏等偕喬治氏同行俾參與與哈定總統所作關於華盛頓會議事之預先談話 
[德荷間之信用貸欵]  
　　三十日柏林電德國銀行聲稱己與荷蘭亞姆斯特丹之孟台爾森公司績商定信用貸欵五千萬金馬克合計該公司經手前後貸欵額現逹二萬五千萬金馬克 
[各國近事記]  
　　三十日海牙電荷蘭外交部聲稱駐瑞士之荷使己將荷蘭批准國際法庭規草之文送交國際聯盟秘書長　　一日馬尼刺電保證信託公司購菲列濱債劵美金一千萬元出價九百七十五萬一千一百五十元預料此舉可使匯兌率趨於平穏 
　　三十日紐約電寒暑表每日在九十度歷兩星期之久城中商區之温度平均在百度以上貧民大爲受苦冒暑死者頗多海濱及公園中夜間休憩者甚衆 
太平洋路透電 
[香港之奴制]  
　　一日香港電七月三十日華人多人開會主張保留蓄奴制曆時四時之久决定合組一會以進行其主張 
[英日間之太平洋會議]  
　　二十七日東京電昨日午後英國大使謁見日本外相内田伯爵於外交省日日新聞登載此事述及所商議之問題謂七月二十四日英外相克松貴族與林權助男爵開非正式會議交換關於太平洋會議之意見現信英日當道在倫敦所討論之問題包括（一）關於英日兩國受託代管太玉洋諸島上軍備之切實恊定（二）撤除父島瓜姆島菲列濱羣島及太平洋其他諸島之防務問題（三）南太平洋交通與警務區域之恊商 
國外要聞 
[南洋通信（續）（不才七月十三日）]  
　　學校註册問題之最近趨勢 
　　（五）北京外交部星加坡伍領事爲輿論所迫不得己恊力交涉貴校此舉不啻明畀外交各方面絶口退避之機會聞伍領事對人云七州府中設有一校單獨保留註册即停止交涉進行貴校諸公奈何不思（六）國内各團體因間接的利害關係毅然爲遠隔萬里外之同胞請命不料有直接利害關係之貴校竟不待驅策自入網羅既乏後殿憑藉前鋒當然失敗貴校諸公將何以對此熱心毅力之祖國同胞（七）芙蓉霹靂二州之華校爲顧全大局保存華僑人格計萬不得己一律宣告停辦乃貴校獨表示歧異將何以對此首先犧牲之二州華校同人（八）貴校一經保留註册而本州華民政務司有詞强迫全州華校同樣註册星加坡總督有詞强迫其餘六州之華校同樣註册是貴校直爲居留政府强迫七州府華校一律註册之導火線（九）貴校註册後所謂七州府大會所謂赴英京請願之總代表均屬贅疣且將無形取銷矣而貴校以外全體華校之總理之學董之教職員亦將俯首服從註册之明令不復再有請願之能力實受貴校之賜恐貴校諸君不免爲衆矢之的（十）異日七州府華僑教育界痛定思痛推求註册之由來實兆端於保留註册推求保留註册之由來實兆端於貴校推求貴校保留註册之由來實兆端於諸公之决議恐貴校諸公將爲七州府教育界千百年之永遠紀念物以上理由據其大者言之耳倘蒙俯順衆意即日取銷成議將來縱有極大犧牲同人願甘苦與其乞示覆言不勝盼切雪蘭峨華僑教育會啓 
　　此函於八日發出迄今未見覆音即該校教職員之勸告書先此遞去者亦未答覆而教育會正副會長雖經挽留概置不理且不到會據一般推測尊孔循人兩校總理辛百卉葉大池等欲其表示積極的反抗態度或取消極的抵制態度均難辦到是以該二校之保留註册勢在必行無可挽救二校教職員見此情勢乃提出總辭職而尊孔學校之學生聞此消息亦頗不以校董部行爲爲然故一面亦上書校董懇求取銷原議一面上書十九行（吉隆坡之工商聯合會）請代疏通又組織學生聯合會等但皆無甚效果於是乙種商業三年級生十二人致書該校商業主任教員朱孟弢約於該校註册後即同時出校另行租屋置備校具開課補習以人數既不滿十五照例不作學校可不註册自由教授朱教員己經應允一俟該校校董覆函允許辭職或實行保留註册時即行舉辦又近日教育界中盛傅尊孔循人二校己聯合埠中之坤成柏榮二女學（此二女學之校董即尊孔與循人二校之校董）及萬撓埠之三育學校與古毛埠之競明學校共計六校不日即同往註册故今夜教育會中又開議到者有九校教職員數十人各宣示態度除尊孔循人二校教職員己經提出辭職外中有二校校長聲明决不註册五校校長聲明如校董註册即率教職員全體辭職又議决派出數人分頭往各私塾疏通意見至當地官廳之意前次允許展期一月己極勉强再欲展期萬辦不到此爲四州府聯邦會議華僑議員朱嘉炳之語曾於雪蘭峨教育會代表往請代懇政府再行展期時所發朱氏并言現在華僑學校惟有行保留註册之一法至該條例如確有不便註册後亦可提出修改届時余當竭力效勞云云情勢如此推測以後霉蘭峨各華僑學校非行保留註册即不能不暫時宣告停辦而爲維持學生課業計或將由各教員各各率領十五人以下之學生數另行租屋授課以爲過渡而待交涉之解决也 
　　以上所述爲四州府雪蘭峨一州之糾紛情形至其他三州彭亨一州學校祇有二所地甚荒僻該州學董及教職員均無甚主張大約視雪蘭峨州爲標準芙蓉一州學校七八多數己停課但雪蘭峨教育會　恐其見尊孔等保留註册後亦有保留註册行爲故將先行派人前往勸阻霹靂一州在四州府中反對註册最烈而前月該州華民政務司又勒令註册故暫時均己宣告停辦曾經通告内外及英京顧使兹得顧使覆電云（感電悉教育條例事本館迭向英外部交涉計前後晤談五次送節略三次均由藩部轉逹新加坡總督查照具報事隔多時迄無確實答覆自接霹靂埠迫令註册之訊經再向英外部催詢并請轉電新加坡總督暫緩實行以待解决外部雖允轉逹潘部仍覺未得要領除由本館賡續竭力辦理外昨己電北京外交部請向駐京英使同時提起交涉雙管齊下以期收效希并轉致霹靂教育會鈞八日（此電係拍交新加坡本國領事館轉各機關） 
統觀以上情形交涉尚無頭緒可言而所舉赴英請願之代表初因鍾代表之華僑銀行董事不肯放行一再延緩現該銀行董事雖己允許而交代手續尚未清楚日内恐尚不能起程根本解决不知在於何日前所請展期一月轉瞬即將期滿故七州府代表會議近又召集會議討論展期届滿時以何法善其後該會議結果如何或另生何種變化亦未可知也 
國内要聞 
[北京通信（吹萬）]  
　　陜客之陜事談 
　　陜西消息近來甚爲隔閡舍洛陽電而外幾無所聞昨有陜人傅君由陜來京據其談話云直軍近把守潼關嚴查行旅苟有陜人出關必不放行其爲陳樹藩屬地之人民固禁之甚嚴即三原等處人民舊隸靖國軍範圍者亦在禁止之列傅君與吴子玉軍中某軍官有舊相偕出關由某軍官與關卒交涉謂傅乃直鄉親又爲其好友始得放行閻氏之初入關也靖國軍中人多徒手出關向直军索械俾爲直軍前驅以逐陳氏閻氏心中以爲陜軍易與對於靖國軍之徒手來者初不以爲意但令一二人在前敵作鄉導不給軍械蓋恐軍械入陜入手將來益難對付也迨至馮旅輕敵敗於華陰退守潼關閻氏知陜軍得地利未可輕敵乃授械於來投之靖國軍令爲先驅凡事皆詢之以行以是所向皆克靖國軍本善戰所以不能獨力驅陳者軍火缺乏故也靖國軍之爲前驅固直軍戰勝之一原因而直軍之大砲亦一致勝之具此項大砲實往歲直皖戰争時得諸邊防軍者以段氏之具攻段氏部下之陳樹藩亦段氏所萬想不到者靖國軍之攻陳也凡有可以伏兵之處輒以大砲先行遥擊擊輒中陳軍死傷頗衆故聞砲聲即奔東關之役陳知戰事不利率衛隊出西門而逸其新娶之夫人亦乘馬以從東關下靖國軍即分兵逐陳及其後隊圍之疑陳在其中也其實陳在前隊在後隊者乃其夫人耳陳之夫人見形勢不佳乘馬落荒走靖國軍逐之知不免乃自投於渭流以死報傅落馬而死者誤也然陳即因是獲免果靖國軍早至五分鐘者陳必爲虜閻氏至東關不敢入城以大砲向城中遥擊燬一市劉鎭華告以無敵乃入三日後方出示安民其告示甚有意味謂奉大總統徐命直魯豫巡閲使曹命直魯豫巡閲副使吴命爲陜西督軍云云於大總統令下而又加以曹吴二令誠民國之創舉矣陳樹藩之部下若張藩張寳鄰輩相傅戰殁於變兵中漢中兵變或傅爲受于之運動者則未知確否靖國軍之助戰者以胡景翼部爲最力胡曾率軍渡河與閻氏會刻下陜省西部土匪甚多當陳未爲督時常以軍火予土匪且與之相約謂彼至則避他軍至即戰陸建章本欲去陳以苦於匪令陳往勦陳輒電告匪己無蹤或肅清以是陸疑其善戰實則非戰之功此次陳氏失敗後沿路招集匪首分給軍火令在直軍區域内肆擾故陜之西部盜賊如毛馮玉祥當清西路之任與陳之殘部戰連戰皆捷己有不日肅清之報而實則兵來匪去西部地方尚不知何日始能安静也閻氏對於陜人之省憲運動未表贊成而與靖國軍能否相安亦尚疑問于右任在三原自司令以下皆不支薪夜無煤油燈僅燃豆油每人日支銅元四十枚爲伙食三原食物昻貴幾倍京師每食不飽以故心志稍不堅定者皆己去而之他其部下多堅苦卓絶之倫處之苟不得當難免不發生意見説者謂兎死狗烹明白事理之直派領袖必不爲届 
[湘鄂問題與保定會議（天津通信若氷）]  
　　此次湘鄂風雲破空而來長江形勢爲之一變各方面咸以趙恒惕在湘曾以門羅主義宣示於衆兹忽改變方針積極攻鄂表面上雖爲湘鄂問題内幕中實有奉直關係蓋自武宜兵變後王占元之地位己屬摇摇莫保奉張心目中亦早懸一湖北問題征蒙之舉遂遲遲未果近自湘鄂變起張氏視爲伸足長江之好機會故復明白宣言暫緩征蒙但直曹以王張交歡於己亦有不利故亦欲乘湘鄂問題以爲牽制之計近聞奉張有出兵援鄂之宣言更非常注意一面飭令蕭耀南由正定順德開拔入鄂一面電中央請轉張一經略專力征蒙萬勿分兵南下鄂事有直鄂軍隊足以鎭攝復於前日（三十）在保召集軍政各要人開軍事會議赴會者有直省長曹鋭省議會議長邊守靖二十六師師長曹鍈天津鎭守使趙玉珂巡閲使署參謀熊崇志吴佩孚代表李倬章暨直隸各上級軍官等約三十餘人討論結果（一）請頒討湘令（二）直軍援鄂出兵兩師一旅（三）請中央接濟餉需百萬（四）由曹鋭在直籌欵供給軍需此種消息傅至天津各界無不憂慮蓋直隸財源己枯若再搜羅供給 
軍需恐有不能周轉之危險也 
[優林君招待京新開界紀]  
　　赤塔政府外交總長優林君前晚東招北京中外各新聞記者訂於三十日下午五時到其南長街私邸茶叙昨日午後中俄英美日各國記者如約而往先後到者凡二十人爲雨所阻故來者不多也五時半優林至客室對衆一一握手爲禮遂發言云余（優林自稱下仿此）此次來華時間至爲短促不能與諸時時接談殊爲悵悵今日辱承諸君應招來庽至爲感謝如有所賜教敬請自由發表遂由各國記者提出下列各項問題（一）優林君此次來華之任務（晨報新社會報提出）（二）交還庫倫問題（新社會報提出）（三）赤塔政府是否賠償在俄華僑損失問題（京津泰晤士報提出）（四）赤塔政府對太平洋會議態度（神州通信社提出）（五）此次優林君到奉與張作霖接洽情形如何（中美通信社提）出）（六）中俄通商問題（北京英文導報提出）（七）海參嵗政府之近况（中美通信社提出）各報記者提出各種問題後優林氏即分别答覆如下（一）此次來華之任務有三（甲）解决蒙古問題（乙）中俄通商問題（丙）中東鐵路與取締俄舊黨問題此三種任務之中又以通商問題最爲重要中俄兩國必需通商之理由有二（一）中國兩國國境之交界有數千里之長兩國人民當然有通商之必要（二）中俄兩國内地互有數十萬之僑民列非通商不可有此二理由故一年以前遠東共和國即向中國政府交涉惜中國政府因不明遠東共 
和國之眞意與建國之内容遂未肯毅然承諾遲至今日中國外交部始將中俄通商條約草案提出余此次行至中途始接到此草案原文故對於其内容尚未十分研究但中俄通商草約之内容大致雙方尚無十分差異因兩國此次所訂之通商條約係以友誼公理互助爲根據故雙方無大争持之處一俟彼此捎加研究後即可開始磋商通商辦法（其餘二項見後）（二）賠償中國僑民損失問題此項問題當議訂商約時並未提及蓋因中國在俄之華僑固曾受損失而此次庫倫變亂俄僑亦受損失數百萬苟互相要求賠償實與友誼有傷中國政府倘不顧友誼必欲得此特殊利益而單獨向遠東共和國政府要求賠償遠東共和國政府勢難承認此不可不预先聲明者也（三）蒙古問題去年以後俄舊黨軍官因在俄國無立足之地遂多竄入蒙境當時遠東共和國政府即認此爲俄舊黨擾亂蒙古之動機曾請求中國政府取締而勞農政府亦曾爲同樣之提議不幸中國政府誤認此種提議爲俄國新舊黨之傾軋而不加以注意嗣後遠方勞農兩政府復要求中國共同出兵剷除俄舊黨中國政府亦竟拒絶未幾而恩琴居然直入庫倫馴至恰克圖至張家口均入其勢力範圍之下遠東政府非常憂慮屢欲出兵驅逐恩琴惟恐有侵犯中國領土之嫌疑遂一再無形打銷其計畫顧前次余回赤塔同時發生兩種變化即（一）海參崴發生變亂（二）恩琴益形活動是時遠東政府更得有許多證據知恩琴之活動確爲謝米諾夫所主持且證明恩琴確爲謝米諾夫之黨羽與其聽彼等長此擾亂中俄兩國邊境實不如爲一時權宜之計而派兵爲中俄兩國除此大害此遠東政府毅然派兵入蒙之理由也查第一次接戰係恩琴親自出馬遠東民軍奮勇直前遂獲大勝利而與彼等一絶大之教訓且經此一戰己足證明恩琴軍隊毫無戰鬭之實力未幾而遠東民軍遂將中國之庫倫從恩琴之手奪回矣在遠東民軍佔領庫倫時想各國人民均發生一種感想謂遠東政府之佔領庫倫必有特殊之目的與希望其實遠東政府始終以維持中俄邦交中俄安甯爲目的並無絲毫野心存乎其間故當然無條件將庫倫交還中國蓋遠東政府祗有撲滅恩琴勢力之心並無侵略中國領土之意也况中蒙問題須完全由中蒙人民解决遠東政府毫無干涉之權惟恩琴雖退而其黨羽猶布滿蒙古各處故遠東政府現尚積極謀撲滅恩琴之方法恩黨肅清之日即遠東政府無條件交還庫倫之時也（四）對於太平洋會議之觀察此次高唱入雲之太平洋會議其唯一目的在以和平手段解决國際間一切問題遠東共和國亦主張以和平手段解决國際間問題之一員對於此次會議之宗旨抱有同情當然極端贊成惟予尚抱有絶大懷疑焉蓋國際間雖時有以和平手段解决國際間一切問題之論調而其結果國際間一切不能解决之問題仍惟訴諸武力此爲遠東共和國對於此次會議根本懷疑之點更進一步言之此次會議能否成立尚屬疑問蓋凡爾塞會議爲各國同意所召集而其結果尚不過爾爾則此次會議之前途如何殊令吾人懷莫大之憂慮也且此次會議既樹以和平手段解决國際間一切問題之目標何以並未招待俄國而逕將西伯利亞問題列於討論範圍之中果不招待俄國而代解决俄國之西伯利亞問題則其所取之手段當然非和平的而爲武力的於此一端己證明此次會議縱己成立而將來之結果亦必出乎今日理想之外也此外吾人更宜注意者則此次會議雖提倡於美總統其實暗中别有主張之人蓋英日續盟問題至無法解决之時故有此變相之太平洋會議發生謂予不信行將見其結果披露於吾人之前矣余因時間倉卒不欲多所發言也（五）與張使接洽情形余此次經過奉天曾與張作霖氏接洽一次諸君均知中國政府將庫倫問題委張氏以全權余對此問題不能不與張氏有所接洽也（六）海參崴近况海參崴問題爲俄日問題之一實際上日軍閥己漸起不信任崴埠政府之態度故海參崴政府勢將無形取消須知各國各有其立國之道遠東共和國不反對各友邦立國之道深盼各友邦亦勿爲遠東共和國發展國家之障碍則遠東共和國不難根基日固矣談畢各記者興辭優林復一一握手而散神州通信社某君當將散時復詢其出京之期優林氏告以八月一日早出京云 
 
 
 

Page 11

 
 
[討論太平洋問題之新團體]  
　　太平洋會議業由美總統召集將於十一月十一日在華盛頓開會我國亦被邀加入都中人士對此極爲注意昨聞葉恭綽陳振先等以此次太平洋會議關係我國前途異常重大特邀集多數專門學者開會討論聞己定名爲太平洋問題討論會昨經成立兹將該會簡章録後第一條本會定名爲太平洋問題討論會第二條本會以討論太平洋問題及此次太平洋會議我國應取之態度應提之議案應執之手段爲宗旨第三條本會會所暫設於北京新平路門牌二號第四條志願加入本會者經發起人二人以上之介紹均得爲本會會員第五條本會設幹事若干人由大會中推選第六條本會定每星期開常會一次遇有必要時得召集臨時會議本會會議細則另定之第七條本會爲研究上之便利得擬舉若干人組織委員會分頭研究委員會研究結果提出大會供衆討論第八條本會經費由會員自由捐助第九條本會於太平洋問題解决後得經大會議决解散之第十條本簡章如有未盡事宜得由大會議决修正之 
[京教潮解决後之餘波]  
　　四五兩月臨時費尚轇轕 
　　北京教育經費經各調人奔走疏通之力始得有結果校長教職員亦因此宣告復職然四五兩月臨時費至今尚有波折當學潮未解决時教次馬鄰翼稱各校經費均己備妥暫存部内俟何日解决即當照發乃現在學潮解决而應撥之四五兩月臨時經費馬氏忽靳而不與教職員方面日前得此消息羣疑馬氏從中舞弊幾欲宣布馬氏罪狀各校長深恐節外生枝復急於要求教職員復職遂容納教職員之要求由各校長擔保即於兩三日内將四五兩月臨時費發出以符原約豈料各校長爲此事奔走多次竟毫無眉目據馬氏謂六萬元臨時費因發部薪挪用一萬七千元現既不足數故未便照發前日星期六教育部部員特開會議齊謂部欵本有着落讓馬振五作好人己挪發各校經費而各學校方面又謂據馬振五云係發部中欠薪彼此頗有争執均欲往質馬氏後經各司長多方調停始息紛争聞教職員方面昨己函復校務討論會聲明關於經費應行注意諸點兹將原函録下逕覆者接奉七月二十六日大函請同人等復職藉事維持復荷二十八日親過本會議説明一切此次辦法同人等本不能認爲滿意之舉但同人等以停職以來莘莘學子之光陰所損失者既己甚鉅而暑假期内各校校務又急待進行若再遷延不决將由此而益重青年學子之損失故不得不委曲求全於二十八日面諾復職惟其中應請貴校長等注意之點除六七兩月份經费特别通融由貴校長等負責辦理外八月份以後之經費應照四月三十日閣議辦法辦理如期實發現金不得用支付命令書或期票等以爲搪塞而四五兩月臨時費亦當限教部二三日内發出以符原議辦法之精神用敢向貴校長等鄭重聲明統希鑒照至此後校務之進行尚希教示爲禱 
[東三省通訊（隐）]  
　　琿案中之四轇轕解决前須一律解决 
　　吉林省之延吉琿春一帶現在日本軍隊雖經撤退而尚有數事仍未解决爲吾國人所應注意者（一）日本警察據最近調查六道溝日本總領事館警視一警部七警部補四巡警部長七巡查七十七局子街日領分館警部三警部補三巡查部長六巡查八十二琿春日領分館警部一警部補一巡查部長一三巡查四十八百草溝日領分館警部一巡查部長一巡查十頭道溝日領分館警部四警部補一巡查部長四巡查四十七统共五處計日本警察三百十一員平時各日領館雖有日警统計不過六七十人今乃大加增添在各處設所分駐實欲侵我警權現在我國方面雖己調撥北京警察來東分駐究竟能使日警因我己有妥警而即撤去與否尚難臆斷也（二）延邊電綫電話上年日軍在六道溝局子街頭道溝間借用延吉南辦電話公司之電桿加掛各綫一時無法制止詎被加掛之後木桿負重時有倒壞經陶道尹迭催撤卸日領謂己將此綫贈與公司作爲報酬但彼眞意似尚希然望其改造複綫再行利用又日本在延邊自行設立之各桿綫在三四月前日領曾有贈與我政府之非正式表示詎其表面雖謂非金錢目的實則竟有提議將此綫接至國境及參用日文報生以便日僑通信之意故我國方面己嚴詞拒絶最近聞陶道尹又將向日領抗議催其速撤（三）朝鮮會甯至上三峯原有輕便鐵道即沿圖們江岸敷設上年日軍在境即由上三峰跨越我境架設江橋接通鐵道其始雖藉口軍用而設其後該處輕鐵公司即利用此橋攬載兩岸往來貨物我岸原有渡船利權盡爲所奪迭經延吉陶道尹照會日領撤卸詎日領推諉不拆近因大雨滂沱江水暴發該浮橋被水冲去日人竟重復建築較前愈加寛廣（四）聯絡員此種軍事聯絡員在出兵期内原爲中日軍隊聯絡之用乃日軍己撤日本聯絡員仍舊分布且對所駐地方無論軍政各事莫不設法干預總之上述四種爲琿案中最重要而應連帶解决之事否則日軍撤如不撤其害或更甚於駐屯日軍此我國民所應知也 
[湘省援鄂要訊（長沙通信）]  
　　湘省援鄂軍隊刻己編制完畢趙恒惕兼在援鄂軍總司令以第一第二兩師及第一第二第三第四四混成旅合編爲兩軍每軍編爲兩縱隊以一師師長宋鶴庚爲一軍軍長並兼總指揮二師師長魯滌平爲二軍軍長除第一第二兩混成旅各留一部份駐防省城外其餘統限於今日（二十六）一律出發趙總司令並於本日上午七時傅集援鄂軍少校以上各軍官就總就舉行誓師典禮總部内外均懸旗結彩氣象一新至宋魯兩軍長因己定於二十八日各路同時向鄂軍開始總攻擊故均趕於二十七日親赴前敵 
　　湘軍援桂援鄂同時進行所有各軍餉銀自應分别發放以作士氣除業己另行籌發外所有第二師及第一二三四五六七八各混成旅暨鐵道警備隊駐湘鄂軍團並總司令部各項餉銀己决定由各縣釐局税關分别撥發經由總司令部於二十三日開單令行財政廳轉電各屬釐局税關照數撥付　 
　　兵站總監部現己組織成立設立地點在長沙財政廳内總監一職業經趙總司令委楊丙兼任昨復加委陳模爲副監並頒發關防己於今日（二十六）組織成立部内共分參謀副官軍需三處參謀長委湯思明副官長委易棠齡軍需長委周澂共分五支部一支部駐平江二三兩支部駐岳陽四支部駐城陸磯五支部駐灃州分别應付各路軍需物品各部站人員統限二十六日全體出發不許稽延至所需軍米餉項己經函逹長沙總商會請代辦軍米一萬石籌借光洋一萬元以濟急用又聞總部軍處以需欵甚殷亦向該會借現欵五萬元均各派員到會坐守催索 
　　省議會議對於湘軍援鄂以當局迄未向該會接洽其軍需軍餉如何籌措不能不一過問曾公推議長彭兆璜向趙總司令質問昨趙氏己將援鄂先後各情形密咨該會徵求同意矣 
[南甯下後之桂局（廣州通訊）]  
　　粤桂戰局勝負己將大定現在粤軍己入南甯陳總司令不日移節進駐惟桂省經此兵燹百孔千瘡收拾正是不易昨二十一日南甯省會商會教育會各團體推舉代表五人赴桂平行營晋謁陳總司令請示桂局善後辦法當由陳宣告意見（一）各處桂軍如誠意投降者當飭部停止進攻（二）南甯桂軍應自行退出以便粤軍進驻（三）桂局善後辦法准人民自行建議當酌議施行（四）桂軍總司令一職現未確定未能宣佈但必呈請政府擇委向孚人民屬望者始予委任（五）桂省長一職將來必由人民公意選舉以符自治宗旨（六）前線軍隊嚴禁騷擾桂省商民可無疑慮觀於上述則主持桂政尚未有人黃培桂暫時權理究未足以言維持至現時粤軍任務首在肅清餘孽處置降將使桂閥死灰不至再燃聞魏熊部衆己分兵向田南之百色鎭南之龍州進發龍州本有險可守現陸譚雖己出走而桂軍餘衆則尚集合於此大有負嵎之勢故粤當局之意欲乘勝急擊以期肅清全境也又桂將之包藏禍心者厥惟韋榮昌沈鴻英二人韋榮昌自潯州敗後偕同林俊廷劉逹慶韓彩鳳劉炳宇李子青諸人宣言獨立旋復失蹤現查韋等己由潯江退至武宣由林俊廷等出名擁韋榮昌爲廣西自治軍總司令與沈鴻英各樹一幟以保持其原有之地盤雖敗軍之將不足言勇即今反抗亦無能爲然其部下衆多東出西竄亦足爲粤軍進行之障碍也至沈鴻英前被困賀縣詐稱投降乘機佔據桂林一面與陸譚暗通消息欲窺伺平樂其所部四十餘營兵力最厚柳州之賁克昭桂林之秦步衢皆其黨羽其志實覬觎桂軍總司令一職但沈之資格爲桂軍將領所不服且其居心反覆故粤當局决不以此重要位置相畀如沈不悔禍將以武力蕩平現在湘黔滇各路軍隊業己會合日内或即施行總攻擊亦未可知要之桂省戰事時尚難停息也 
 [P桂系失敗後之閩局譚 
　　援桂之事北京政府及陸榮廷迭次電促李厚基卒未表示贊同財政廳長費毓楷入都政府囑以電李即日援桂费以餉械俱乏辭頗爲當局所斥事聞於閩李厚基大恚説者謂政府與閩李感情將益離閩將不爲北方有時軍界又傅出一種消息謂北京政府以相不肯援桂己密電駐在漳州之臧致平師長爲援桂總司令以駐在延平之王永泉旅長爲軍事監督李頗自危云云證以月前桂陸代表鄧諮議謁臧後厦門某報載鄧己滿意而去似於先前有所接洽然上游以己招安之盧興邦中變事經數月禍連數邑恐無力及此而下游自安溪戰事發生永春南安繼起北軍疲於奔命最近永春知事又電省請兵其無力援桂亦情勢所必然適沈鴻英宣告自治陸榮廷卸去兵柄及陳炳焜譚浩明贊同之電後到閩閩人之關心時局者多謂桂省自治後川滇點等亦必與一致粤政府之勢力愈益浩大閩李與北方感情既惡閩地又扼於浙粤其勢必出於宣告自治且閩南民軍足爲閩患者皆與粤政府聯絡能宣告自治其患或可少减唯閩苟與北方脱離則粤政府之勢力必漸受侵入而下游民軍當爲前導於李之地盤頗有影響今後究執如何態度尚難遽斷耳 
[江蘇義務教育期成會開會紀]  
　　第五届江蘇省教育行政會議於七月二十日開始至二十入日終止赴會之各縣教育行政人員以義務教育至今未能實行全省三百五十餘萬學齡兒童靡有就學之日爰組織江蘇義務教育期成會先開籌備會兩次第一次推吴士翹爲宣言書起草員章伯寅爲會章及各縣支會組織法起草員第二次修改會章二十八日在南京講演廳開成立會到會者計一百餘人先通過會章次宣讀宣言書次公推職員當時推定袁觀瀾爲正會長黃任之張孝若爲副會長吴士翹仇亮卿劉琴生朱少蘭章伯寅鄒濟丞凌卓之孫闢仙爲幹事員後攝影散會隨電知張仲仁莊思絨張退庵張嗇庵馬俊卿王丹揆沈信卿穆杼齋黃伯雨段少滄諸君請其加入本會領袖發起提挈進行二十九日開幹事員會報告張仲仁諸君先後復電贊成復增推郭秉文俞鹿笙趙頌周譚静淵四君爲幹事員兹將會議草案摘録於下（一）會員問題（甲）成立會到會者當然爲會員（乙）行政會議赴會人員於成立會時未到者由本會查照行政會議時簽簿姓名分别函知請其入會（丙）特定會員表式分文各會員請其照表塡寄本會並介紹其他同志入會以便編次會員姓名録（二）幹事員分部辦事問題議設常務幹事一人並分設書记調查研究出版公布庶務會計等部推仇亮卿君爲常務幹事員書記部推劉琴生君調查部推章伯寅鄒濟丞兩君研究部推郭秉文君出版部推吴士翹君 
公布部推譚静淵趙頌周兩君庶務部推朱少蘭凌卓之孫　仙三君會計部推俞鹿笙君（三）幹事員細則公推仇亮卿朱少蘭兩君起草後再交幹事員會審定公布　　宣言民國十年七月二十八日江蘇義務教育期成會創立於南京之講演廳同人等謹掬悃誠以告我江蘇之父老昆弟姊妹曰江蘇創辦教育幾二十年義務教育至今日而尚未觀厥成江蘇人之恥也義務教育何以未能觀厥成政潮之起伏也兵事之盜弄也皆足以影響於吾蘇之財政而阻滯其進行斯言似也而同人竊以爲義務教育云者一方爲國家於人民之義務一方亦爲人民對於地方之義務世界各國初等教育之發逹大都合地方人民之全力以舉之今蘇人不自盡其義務 
惟國家是頼試問當此政争兵亂靡有甯日之國家復安能爲人民盡義務國家不能爲人民盡義務試問吾蘇三百五十萬之兒童更安有就學之一日夫此三百五十萬之兒童皆吾蘇人之子女也國家既棄其義務矣人民復從而自棄之國家固無以對人民人民亦何以對地方何以對子女嗚呼江蘇創辦教育幾二十年義務教育至今而尚未觀厥成夫非江蘇人之恥也歟今同人特組是會以爲之創其目的則依據省政府頒計畫期於八年之間現普及之實其方法則籌欵方面對官廳爲適法之請議對社會爲同情之聯絡處務方面對學校爲相當贊畫對家庭爲必需之勸導而其最單純之宗旨則在合蘇省人民之全力共以地方義務爲己任即使自今以往政争兵亂不大異於昔而吾人則萬勿蹈二十年來之故轍致義務教育至他日而仍未能觀厥成揭欒斯言勿諼永矢若夫組織具如會章 
　　總則一本會鑒於世界潮流之趨向以集合同志力謀發展江蘇義務教育爲宗旨二會務之範圍（一）籌劃義務教育經費（二）研究義務教育方法（三）督促義務教育進行三合於下列資格之一經會員兩人以上之紹介即爲會員（一）有學識資望者（二）有教育職務者（三）熱心贊助義務教育者四會員公舉正會長一人副會長二人幹事員額由會長視事務之繁簡定之遇必要時得另推各項委員有特别贊助本會會務進行或辦理義務教育著有優異之成績者得推爲名譽會長或名譽會員五每年開大會一次過必要時得開臨時會會期及開會地點由會長定之六會費由會員量力捐助七南京事務所暫設於門帘橋江蘇省教育會分事務所八各縣支會得設於教育會或勸學所其組織法另訂之九本總則未盡事宜得於大會時公决修正 
　　各縣支會組織法（一）各縣支會由勸學所長縣視學第三科主任會同縣教育會並聯絡地方團體重要分子組織之（二）組織支會須依據江蘇省義務教育期成會總則辦理視地方之需要得另訂簡則（三）各支會得設正副會長名譽會長幹事員等其員額視各地方之情形定之（四）各縣支會須儘民國十年内一律成立（五）各縣支會所需經費由各支會自定之（六）各縣支會組織成立後須將詳細過情形報告於總會以便聯絡進行 
[南京快信]  
　　蘇財廳增比債劵二百萬己於今日（一日）發行除以一百萬抵還各銀行到期借欵外餘一百萬於各軍政機關各縣署各税所攤認本月份各機關人員發薪均須攤認 
　　張文生因出兵援鄂問題派侯副官長來甯謁齊督探詢意見聞齊决抱保境安民宗旨對於鄰省兵争决不參加侯即於昨日返蚌復命 
　　第一區省會復選己於今晨依斯舉行陶覆選監督暨監察員管理員均於上午八時相繼蒞塲執行職務 
　　浙盧緩辦省會復選電到各界對之頗注意 
　　軍警政紳商學各界昨在地方公會開甯垣自來水公司發起人籌備會己擬有具體辦法定爲完全商辦性質　　青年會會長温世珍昨日下午三時召集全城義務學校校生在户部街金陵大學開夏令兒童運動會到二十二校约四百餘人六時散會 
　　泗陽縣游擊隊長尹同兆通匪有據省公署己密令藍知事嚴拿懲辦 
　　北五省災賑保案兩長己會銜分咨院部核奪 
　　湘鄂戰起近日郵電局檢查郵電更嚴 
　　七月份軍警政各機關餉薪昨己全發 
地方通信 
[蘇州]  
　　省選覆選投票第二處省會覆選投票於八月一日在盤門新橋巷浙紹會館覆選事務所舉行各縣預備當選人均在左近租賃民房設立臨時招待所故該處一帶大門之上高揭某某招待所某某事務所或某縣某寓者觸目皆是覆選沈監督先期函請警廳轉飭西區警察署派警到塲保護上午九時各縣初選當選人紛紛蒞所簽名先由騐證委員將當選證書騐明再由發票員發給覆選票入内寫就挨次投入票匭後由出口處走出吴縣第一科兼初選所長周曰庠警察廳行政科長申翰丹司法科長仲鐵如邑人宋銘勳馮世德等均在塲監察投票總數共計三百四十票至下午二時詐均己投畢定於二號上午八時開票 
[無錫]  
　　勸學所長繼任之物色新任勸學所長錢孫卿因縣立女師校長風潮引咎辭職而繼任人物一時殊難其選縣署對於此問題大費躊躇初時屬意於前縣視學張杏邨曾由三科主任許少仙與張君作一度之接洽詎張君語言堅决此議遂罷繼擬請工商中學校長蔣仲懷擔任而蔣君亦無意於此現又屬意於鴻模高小校長華繹之己由三科致函華君徵求同意聞縣署擬得華君覆函後即召集縣視學暨十七鄉市學董學務委員縣立各校校長圖書館館長公共體育場塲長等縣在縣署開教育行政會議公同推定然後呈請教育廳加委 
[鎭江]  
　　運河水勢疊漲江北運河水漲情形迭見前報兹悉連日天又大雨上游來源繼漲增高河湖相連水勢湍急高郵誌楷己漲至一丈四尺堤壩各工危險萬分江北運河工程總局現正趕辦柴草土石各材料督率兵夫擇堤　險要之處修築堅固沿堤一帶綿長三百餘里河工員弁盡夜搶護勞苦非常聞上下游長堤以及高郵車選五里各壩若無狂風大雨撞擊可免潰决之虞 
[揚州]  
　　清查灘蕩官産淮揚馬鎭守使近以所屬各縣灘蕩官産堪以變賣濟用昨特通令江都各縣切實調查勒令各墾户按畝繳價以濟餉項 
　　令報田賦收數淮揚各縣徵收之田賦成數祇有興化漣水兩縣呈報淮揚道署其餘鮮有呈報者胡道尹昨特通令各縣遵章呈報以便考核 
雜評一 
[軍閥會議（默）]  
　　湘鄂之戰無與於奉直也然而自湘鄂戰機發動以來保定則召集直派開保定會議奉天則召集奉派開奉天會議一若關於奉直間最重大事則吾人所不解也非特保定與奉天有會議也凡屬直派之省開助直之軍事議會凡屬奉派之省開助奉之軍事會議其有不顯屬於奉直而略帶西南色彩者亦無不各各開會以定應付戰局之方針然則今後時局變化至若何程度戰事牽涉至若何狀態皆可於此次各方會議之結果覘之矣 
　　嗟夫我國民以太平洋會議爲重紛紛開會以謀外交上之援助而軍閥則以地盤爲重紛紛開會以謀内戰上之援助而於太平洋會議之關係若何絶不措意夫他國亦未嘗無軍閥然他國之軍閥尚知愛國對外亦與國民一致以力争國際上之地位獨我國之軍閥與國民背道而馳如此情勢豈僅内亂之可憂哉 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[本届赴美學生之調查]  
　　定本月十二日乘中國號放洋 
　　本届赴美學生清華學校方面爲大多數其由私費赴美者亦甚衆護送員爲何林一君江蘇武進人上海聖約翰大學學士美國大忒茅大學學士美國本薛文尼大學碩士曾充聖約翰大學及南洋路礦學校復旦公學中國公學教員現任清華學校英文文案）助理林君者爲林紹棠君（滬江大學學士清華教授）女生護送員爲清華副校長趙國材夫人（張叔禾君之第六女現因）趙君在美國華盛頓任留美學生監督故携其公子郁文女公子梅因赴美）同行者尚有張愷臣君（駐美學生監督處會計）定於本月（八月）十二日午後在外虹橋公和祥碼頭乘中國號赴美云兹將赴美各生名單詳列於左 
[清華赴美者]  
　　姓名進何大學習何科姓名進何大學習何科 
熊祖同來斯樓化學工程聶鴻逵羅威紡織 
黃懲儒俄亥俄同張傑民葛林乃爾教育 
高長庚來斯樓同張增德米亞米同 
李運華威斯康辛同趙宋晋葛林乃爾同 
汪泰經來斯樓同區沛玖密其根文 
王德郅伊利諾同沈乃正印田亞那同 
吴宗儒俄亥俄同張祖蔭韓慕林經濟 
周兹緒來斯樓土木工程任宗濟纽約同 
周承佑麻省機械工程浦薛鳳韓慕林同　 
薛祖康同同沈良印田亞那同 
李慶善同同沈瑞璜紐約同 
王世圻密其根同陶聲漢密其根同 
張福銓哥羅乃多礦許繼廉卡爾登銀行 
陳鴻賓密其根同鄧耀冠屋海屋同 
郭殿邦麻省飛機段茂瀾威斯康新同 
楊廷實本薛文尼建築方來紐約同 
王長齡麻省造船黃博文本薛文尼商 
陳步高康脱各　陳華庚紐約商業管理 
程紹迥愛屋塊同高元威斯康新同 
馬祝安康脱各同凌繼揚頼番忒同 
曾昭德華盛頓醫趙人儁密其根鐵路管理 
宓啓雄刻那可同陳裕祺威斯康新經濟 
吴國楨大脱墨司政治林兆棠本薛文尼商 
或刻利來林久明伊利諾银行 
姚永勵哈佛同 
[清華考取者]  
姓名出身進何大學何科 
鄒恩泳南洋康乃爾土木工程 
馮鋭金陵加省晨 
裴慶邦唐山依尼諾土木工程 
桂銘敬南洋康乃爾同 
王崇植同麻省電機工程 
潘履潔東吴哥倫比亞化學工程 
諸水本南洋麻省電機工程 
董時進農專加省農 
李繼侗金陵耶魯森林 
[清華考取女生尚未來滬辦事處報名者]  
姓名出身進何大學何科 
張念源金陵農 
[清華考取女生]  
　　姓名出身進何大學何科姓名出身進何大學何科 
倪逢吉金陵威司廉科學桂質良聖瑪利亞威司廉教育 
王國秀中西同教育張繼英同同新聞 
陸愼儀金陵同科學黃孝貞北大同數學 
倪徵琮滬江同醫林同曜培華伊利諾孝育 
[清華考取而尚未來滬辦事處報名者]  
　　姓名出身姓名出身 
黃傅儀中西顔雅清中西 
[私費赴美者]  
姓名出身進何大學何科 
鄭厚懷金陵工商管理 
季　洲北京威斯廉新政治 
方珣金陵同哲學民心理學 
劉如松燕京伊利諾鐵路工程 
劉雨若縣立中學黑海屋　 
宋惠華燕京惠斯利盈理財學 
王撫洲北京法專加省 
王京生華南加省教育 
王人麟復旦華盛頓新聞 
王啓潤女子師範 
林畹原復旦商 
徐寛年路礦威斯廉新 
朱湘左北洋廉乃爾 
[清華女學生之護送員趙國材夫人]  
　　右爲其公子趙郁文左爲其女公子趙梅因 
　　薛應麟中國 
顧翊羣北京威斯康新 
馬鳴鋆聖约翰哈佛商 
龐聲鍾復旦哥倫比亞科學 
董時進北京農業加省農 
王守直北京 
韋榮文華哥倫比亞政治 
楊遠可大同康乃爾 
嚴壽康約翰哈佛政治 
[官費赴美者]  
　　姓名出身進何大學何科 
朱瑞禎東京女師醫 
葛成慧上海醫院醫學校産科 
婁學熙北京哥倫比亞政治 
[清華赴美學生護送員何林一君]  
[航業消息紀要]  
招商局貨棧查出大批川土三百數十斤 
　　招商局之金利源碼頭第十六號貨棧裝存有滑石八箱係前日江裕號由長江運來者當時由輪卸棧時雖經海關西人察騐並未查出内藏有違禁物品及至昨日海關關員至棧復驗各貨察出八箱滑石中内三箱藏有大批川土共計有三百餘斤之多價值二萬數千元刻下己將此土提存海關並查得此貨係招商渝報關者非復查則己被朦過故對此極爲注意聞己根究貨客以便提議處分云 
　　怡和洋行之廣生號昨由汕頭裝來現洋三箱計一萬五千元又招商局之廣利號由香港裝來金洋一箱而　英公司本日開往港汕廣東之四川號有大德昌銀號裝赴永德莊之大條銀二四條計二萬四千兩裝往鴻德莊有現洋八箱計三萬元裝至瑞吉莊有香港钞票二萬元又裝赴汕頭有鄭寳大銀號運至仁元莊之現洋四箱計二萬元又招商局之泰順號本日亦有寳銀四十箱計银十二萬兩裝赴香港 
　　日來漢口因湘鄂戰事之影響市上現洋缺乏銀根吃緊本埠鹽業銀行昨日又託太古公司之大通輪船運往現洋十箱計五萬元（前日德和己運去五萬）以濟市面 
　　太古公司之四川號此次由港來滬時裝來大宗軍械槍枝子彈及各項附屬軍火共有五十一箱係在浦東起卸聞此項軍械品係由歐洲運至香港而運來上海者　　本月十三日法國郵船包島斯號由滬還國旅客中有吾國派赴駐義公使署之參贊朱序人搭乘此輪轉往又有赴里昂大學之留學生約二百名其中一百四十名係在上海登船四十名在香港登船又該公司之中法間貨輪名老管麥伊亞號昨由法國馬賽開抵上海現停南滿洲黃浦碼頭裝來有大宗之洋靛青共計一萬零五百六十九桶白蘭地及各項大宗洋酒計二千二百五四箱　　法國郵船公司現又代理該國政府没收之德國輪船一艘名曰葛爾伊那號GenralGallieni今己定本月十二日由馬賽開來上海約九月十六日抵滬此輪加入中法航路後原定九月六日開申之大西洋號一輪不再開來至該公司之航路刻因法國政府派有輪船在内故特另行訂定其東航線仍以東洋爲終止西航線則均須兼灣海防（前海防一帶係臨時派往者今己定爲正式輪埠）即由包島斯號起實行云 
　　本埠招商局在浦東祥生廠訂造新江天輪船一艘船身業己造竣定於陰曆下月初旬下水 
[昨日滬甯車過鎭暫阻]  
　　因寳蓋山泥受雨坍卸之故 
　　滬甯路鎭江車站昨日狂風大發傾盆暴雨致寳蓋山上二旁之泥鬆浮於下午六時許忽然坍卸在軌道之中約有四丈幸當時並無車輛經過未肇禍端當經該站工程司帶领工匠人等前往將軌道中所有之泥挑運地處清出軌道迨至工竣己下午十時由滬開甯之九號快車駛至肇事地點等候到甯己下午時十時五十餘分鐘又由甯開滬之各貨車亦在鎭江等候云 
[紀滬杭路王店站附近之風雨]  
　　昨日（一日）下午七時滬杭路王店等車詀附近狂風大發繼以暴雨鄉間房屋被損者不計其數在站上有一輛空貨車被風吹動損壞樁木數根己由該站站長電致滬上派工匠前往修理矣 
[任筱珊由莫干山回滬]  
　　滬甯滬杭甬鐵路管理局局長任筱珊氏日前赴杭至莫干山己誌本報兹悉任局長於前日（三十一號）離莫干山至杭當夜住宿花車於昨晨（一號）乘坐花車附掛一百零三號早快車由杭七時半開出至午間十二時抵上海北站到局視事 
[新任海軍總司令尚難來滬]  
　　海軍總司令藍建樞奉令將任爲澄威將軍急欲交卸呈奉海軍部核准電令總司令公署參謀長何品璋護理己於上月二十七日交卸接任己誌本報兹何護總司令以現值湘鄂戰事風雲急迫防務重要職重事繁自顧能力薄弱不克勝任恐誤戎機特電催厦門練隊司令兼總司令蔣拯迅速蒞滬接任以息仔肩旋接蔣司令復電略稱自粤桂戰争以來厦門一帶防務吃緊現在桂事未定所有附粤各艦艇對於統一海軍之條件尚有磋商之事以致一時未能離厦須待兩星期之佈置方可就緒務請我公力任難鉅勉爲其難云云何護總司令接電後當即據情報部核示矣 
[海軍催餉之急迫]  
海軍總司令公署因海軍部積欠餉薪六月未發迭受各艦隊之催促責難是以由全體艦隊將士聯名呈請海軍部迅速籌欵旋奉部電所欠薪餉儘於七月底先發一月餘俟按月設法續撥等因各艦隊將士官佐得電後料想此次月底必可得欵不料月底己過海部仍無分文匯下致各艦隊現又派遣代表到滬催領謂若再不發恐各船艇有自由行動軌外行爲云云何護總司令對此情形深爲焦慮昨日飛電海軍部請速匯欵到滬發放免生意外事變云 
[德人請照游歷内地]  
　　自中德恢復邦交照有約各國同等待遇後所有江蘇特派交涉公署内附設之德僑註册所旅行註册所業己撤消所有德人利益等事悉由德領署承辦近聞有某某等德人呈請該管領事給發游歷護照前往蘇省内地等處游歷此爲中德恢復邦交等一次云 
[金銀飾店業己遵章領照]  
　　公共租界工部局頒布界内金銀飾業領照條例定於七月二十八號實行該例計共十一條重要之點則屬第六第八兩條其第六條係規定購入之件須俟六日後始許鎔化第八條係取締收受明知其爲賊贓或不正當得來之金銀飾物該業以此兩條與舊章相同其餘各條亦無窒礙難行之處故一度會議後全體承認遵章領照現在十九家大同行之银樓均己將執照領到所繳保證金每家俱係銀十兩新同行亦己有半數領到照會故此事辦理極順再過數天當能全體領齊矣 
[續誌大東旅社内之謀命案]  
　　死者爲絲廠女工孔阿琴
兇手爲其姘夫瞿松林自稱張姓之男子挈一少婦至南京路英華街大東旅社賃定四層樓上三十二號房間同居至前日上午該男子獨出不歸及夜茶役入室見少婦己被用槍擊斃當即報告該管理房捕頭率探馳往檢出信函飭將尸體車往虹口斐倫路騐尸塲聽候報官相騐己誌昨報兹悉捕頭在該房内檢出信函共有五封係該男子致其父及友等之留别書署名爲瞿松林函内言所携之少婦名孔阿琴年二十二歲家住新閘路福興里四百十一號門牌與其結有不解緣誓同生死云云最奇者五信之中有一函係致滬上各報館自言其境遇不堪列舉五個問題（一）家庭之不平等（二）執業微賤（三）婚姻不自由（四）經濟困難（五）世界潮流日非捕房既知一死一逃者之住所爰漏夜飭探分向各該家屬調查咸各承認有此一對男女昨爲星期一係銀行假期公共公廨例不辦公捕頭開立根氏以時正盛暑尸體亟待檢騐以免臭腐故於上午禀請李副會審官電話知照英副領事包克本君同蒞騐尸所先行飭吏如法騐明屍體塡就屍格繼乃會升公座審訊省首中西包探禀稱捕房得報即隨捕頭前往查勘見死者僵臥地上覆以絨毯當經醫生在地我等又在該房内抄獲信函五封查閲該旅社之循環簿上所登三十二號房間客人係張伯生三字幸其信内寫出眞名而死者之姓氏住所亦書寫清楚故今得以將雙方家屬傅案死者父母俱存且有兩兄三妹查瞿松林前曾犯私收客賬案經公堂判押西牢四月後在英國醫生某君處爲西崽乃彼竟乘其主赴内地避暑之隙竊其手槍今斃人之兇器即是此槍上月二十七日彼曾持此槍向其兄瞿振華嚇詐得財物其兄曾報告捕房請緝未獲今復傷人云云次由婦人孔張氏供稱阿琴係我女兒向在絲廠做工二十六號據云出外測字從此未歸瞿松林我識渠年餘見其不常來我家究與女兒有無暧昧行爲我殊不知又據彭郎夫供稱在大東旅社爲茶房死者偕自稱張伯生者於三十號晚前來投宿次日張出向渠索房金渠云尚有一人在房稍遲照數算給午刻張往外至晚七時未歸而房内之人竟日不聞聲息我曾高聲呼喚不應扣門不啓乃設法將門撬開詎婦人臥於地上身覆絨毯撫之己僵知在變故即報捕房又據瞿振華投稱我前充喊　洋行買辦現開振高洋行兼營米業瞿松林係我胞弟品行素不正當自犯私用賬欵之刑事案刑期届滿釋出後於三個月之前在英國某醫生家爲西崽近其主離滬避暑彼竟竊洋七十五元化用上月二十七號兩次來我家索資聲稱將以歸還洋東如不允給彼第二次到公堂將大有不利言次以手槍相向我恐遭毒手即將壁上所掛之金表金練並命妻子將家中所有銀洋四十五元悉數給彼取去其第二次來家時有名阿炳者同來惟阿炳係候於門外孔阿琴其人我見過數次與吾弟時在新世界半淞園等處游玩彼兩人姘識大約己歷年餘此次我弟之謀害阿琴其故或係我弟恐阿琴洩漏其平日一切不正當行爲與秘密事件至我弟信内言伊行將自戕之語我度其未必出此蓋此語彼常發諸其口而觀其留交報館函中之措詞則更係紙上空言彼斷不致於有謝約人世之舉云云問官訊畢援筆諭曰騐得己死孔阿琴係被手槍擊傷左臂左股致死諭飭己母具給領尸棺殮外候嚴飭緝在逃之瞿松林到案訊究 
[皖學生會代表之通電]  
　　各省各地學生聯合會均鑒此次全國學生總會召集各處代表開常年評議大會其關係之重大似較昔年爲尤甚邇來内亂紛乘外交吃緊武人横無忌憚各私其心以自利秉眞正純潔之主張而爲愛國愛民之運動者百無一焉夫民治潮流雲湧風捲際此一髮千鈞之時吾輩何可坐視而不問敝代表等既經大會推舉之後即於七月三十日到滬比與總會接洽見各處所到代表尚未過半數查此次會期原定八月六日時機既迫而各處代表所提案件尤必於事先多開預備會切實討論爲此即希貴會代表趕速來滬共策進行以圖發展臨穎不勝盼禱之至安徽學生會出席總會代表唐道海王光强蕪湖學生會出席總會代表夏揆予同叩東 
[縣商將開臨時會]  
　　上海縣商會准上海縣沈知事函開請爲介紹物品展覽會應徵物品勸導員該會會長爰訂期本月六日午後三時特開臨時會議以便邀集各業代表來會列席與議並將縣公署轉來之廣告章程逐項宣布勸令擔任向各該本業中商人婉勸趕緊整備手續並聲明此次賽會徵集各種物品有縣公署等擔保所有非賣品於陳賽閉幕時即可領歸會塲中均派妥員在塲照料保護頗形周密云 
[米行公會致仁穀公所函]  
　　上海米行公會昨致仁穀公所函云逕啓者敝會迭據同業報告米店間有違抗縣令不允遵加每石兩文之斛力早經分别開單函請貴公所據轉米店嘉穀堂公所催令欠付加費之米店遵章找訖詎歷半載有餘迄仍不睬致己付之米店反啓效尤昨復逕由敝會專函催請速我去後旋准嘉穀堂來函内開（中見昨報從略）等因到敝會准此除通告同業遵照執行外相應捕摘由録函送請貴公所察核備查深紉公誼 
[上海生絲檢查所之籌備進行]  
　　上海生絲檢驗所己由紐约總所代表陶迪君帶同技師等來滬輔助進行其組織手續己由陶迪君與絲繭公所沈聯芳總理磋商就緒檢驗機器亦將安置妥恊所有章程等項己於前日訂齊昨日午後一時由沈總理與陶迪君及赴美代表團丁汝霖吴申伯徐錦榮裘昌運等在辦公處商定將所訂章程等件一併譯成華文分送各廠商查照 
[絲繭同業開會紀]  
　　江浙皖絲廠繭號自設之中國絲繭交易所截至本月五日爲收股最後之期　連日同業遵繳股欵者異常踴躍其股份由江浙皖三省全體絲廠九十二家中之八十一家暨繭商一千二百四十二家分别認領至新建之市塲落成尚需時日而籌備處又不敷用現在物色相當地點積極進行昨日午後三時本埠絲繭同業七十餘人因某報專電登有同業電部控絲繭總公之舉故齊集江西路六十二號籌備處開緊急會議各同業要求沈聯芳主任准由絲關同業聯名電部據實申白繼由沈主任宣言謂自總公所成立以來擔任同業義務己二十餘年豈有不先不後於兩交易所對待時間忽作此舉請同業諸君不必發電將來自能水落石出云云並經沈向諸同業勸慰移時公决俟部批如何再行進行議畢散會時己五時餘矣 
[上海日夜銀行開剏立會紀]  
　　上海日夜銀行股分五十萬元聞己全數收足於昨日下午三時開剏立會選舉董事及監察人選舉結果張岱杉徐輔洲黃磋玖杜枚叔陳曜珊包逹三葉山潯狄楚青高慶堂陸竹坪許鴻翥當選爲董事陳學堅朱叔源當選爲監察人並由董事互推黃磋玖爲總理葉山濤爲恊理聞定於陰曆七巧日實行開幕云 
[中國證劵交易所宴經紀人紀]  
　　法租界天主堂街中國證劵交易所昨日下午六時四馬路倚虹樓西菜館開經紀人聚餐會到會者一百餘人首由該所常務理事胡方錦起立報告創辦之經過情形及將來進行之方針並云本所房屋業己擴充擬多裝置電及寫字板俾資經紀人便於應用等語繼由吴敬臣演説略謂鄙人等依據交易所法發起創辦中國證劵交易所以平準市價爲原則以公正買賣爲宗旨其爲發逹必要之方案端頼羣策羣力和衷共濟保證雙方之安全期圖公共利益然空言無濟必籌所以保證之道以鄙人愚見先謀本所根本上之稳固而後力求完善則自然日進無疆矣本所行將正式開幕務望諸君注意幸勿以鄙人之言爲河漢也後由經紀人公會副會長沈葆忠致謝詞代表全體經紀人答謝中國證劵交易所理事長及常務理事對於經紀人方面籌劃之苦心直至十點半鐘始各盡歡而散 
[信託業將發起公會]  
　　本埠信託公司紛發起設立數逾十家以上兹聞中易上海中國商業中央神州五信託公司鑒於信託事業非聯合提携不能收健實發展之效特於昨日午後各推代表假法租界外灘中易信託公司集議發起信託公會辦法列席者中央信託公司王曉籟中國商業信託公司湯節之上海信託公司陳蓉館神州信託公司厲樹雄中易信託公司洪承祁三時開會由各代表詳細討論决定先將信託公會組織規程大綱著手起草定下星期一再行集議然後由五公司正式發起云 
[農商部取締交易所之訓令]  
　　農商部訓令第八五六號令江蘇實業廳及上海交涉員云案查本部前以上海區域以内依法組織之各項交易所常經次第核准給照其未經呈部核准遽行設立籌備處徧登廣告之交易所難保無藉端招股私圖漁利情事業經令飭嚴行禁止在案兹查報紙所載左列各交易所或係業有同種貨物之交易所組織在先區域己屬牴觸或係物品性質暨營業時間未能合於交易所之通例且率未據呈请來部或己經批駁依照現行法令自應從速分别嚴禁以免擾亂金融而保商業合行令仰該員轉知駐滬英法各領事查明認眞辦理可也此令計開合衆晚市物劵交易所籌備處南京路四十三號洋房萬國物劵金幣交易所籌備處法界愛多亞路十一號滬江油餅雜糧交易所籌備處法界外灘十二號上海夜市物劵交易所籌備處愛多亞路七百號申市貨劵交易所籌備處英界四川路四十號二層樓滬商棉紗交易所籌備英大馬路日新里滬海證劵交易所籌備處法大馬路四十四號至四十八號華洋證劵物品交易所籌備處法大馬路自鳴鐘西首中華里三號上海星期證劵物品交易所籌備處北京路東海里三百十三號滬南驃金交易所籌備處公館馬路三十二號至三十四號中國證劵交易所籌備處法界天主堂街九十七號南洋物劵交易所籌備處法大馬路東首永興里十號中華棉花紗布交易所籌備處愛多亞路四十七號中華證劵交易所籌備處北車站升順里三號上海内地證劵交易所籌備處法界公館馬路三十號大陸物劵貨幣交易所籌備處四川路香港路口一百二十五號上海金洋交易所籌備處江西路二十八號上海華商證劵棉花交易所籌備處雲南路會樂里二百六十八號上海棉布疋頭證劵交易所籌備處法界紫萊街三十六號上海砂石泥灰交易所籌備處百老滙路百禄坊八號 
[近調中米麥雜糧油荳餅市况]  
　　米市步步見鬆麥價平和 
　　雜糧交易平平油餅銷胃仍旺 
　　米本星期來米市價格又跌蓋緑時届夏令食胃見減故米銷見少然當本週初時滬南閘北因來源不多致價格稍經漲起計十一元三角之譜後即步步見疲最近價己十一元進關計廠機北粳十一元南粳十元九角左右白元邇來銷路亦見減退計 
 
 
 

Page 15

 
 
　　十一元一角之譜總之目下天時炎熱食米銷路清淡且容易受熱損壞故米店不敢多進米市連日交易既少價格亦少變動預料今後米價非待秋凉以後恐將有跌無漲也 
　　麥本星期初麥市頗疲曾經一度跌落旋以粉廠漸有辦進故價格又復平定綜近一週中麥市頗屬平平無大上落銷路仍以粉廠家去路爲多如明光徐州漢口等均有購者共計約六千餘包價計明光小麥三兩四錢至三兩三錢七八分徐州小麥三兩四錢餘南京小麥三兩三錢七八分較上週不過疲去數分以徐州貨爲最好按兩月以來麥市高昻異常今年新麥收成减色而麵粉洋莊銷路又極活動致麥價步步見俏云 
　　雜糧雜糧市况本週中頗屬平和荳類交易暢旺如頴州懷遠等荳均有售開價格與上週相仿頗形平定去路除本街油廠銷胃外洋莊亦有辦去價計頴州黃荳三兩一錢四懷遠荳三兩一錢正陽關黃荳三兩一錢較上週跌一錢餘連荳價亦稍疲計四元三角左右其他黑荳莞荳之類亦稍有交易惟均較清淡生仁本週中毫無開出故無市價芝蔴洋莊銷路雖仍活動價格亦稍見疲邇來出口亦稍較減此恐由於先令放長之故毫州芝蔴及九江黑芝蔴銷路均稀張八嶺白芝蔴略有開出計數不過三百餘包價六兩四錢五左右菜子市價平定交易尚旺均係洋莊辦去計價寜波菜子四兩二錢蕪湖貨四兩五錢左右至本週末蕪湖貨價疲至四兩三錢其他雜糧交易平平秈米交易亦少　　油餅油餅時届銷令是以交易暢旺市價見高本週中牛莊等處進口沙船荳油頗多公會售開交易亦不少大連荳油價與上週相仿本廠荳油計價八兩六錢五己較上週好起錢餘餅市交易甚多價格平定本廠餅價一兩二三錢云 
[麩皮價格增漲]  
　　麩皮爲馬料及做麵筯之用近來銷路甚旺市價亦漸增漲調查近一星期間日有三四萬包交易廠家交貨供不敷求聞此項銷路均係軍營中購去喂馬兹悉由吴某購辦運往河南天津等處係有某師長託辦爲數甚鉅故昨日現貨開盤漲至一兩九錢期貨因此亦漲手中有貨者聞此消息不肯輕開云 
[湖南秈米來源缺乏]  
　　南市某米行昨接湖南來函謂近日湖南秈米均被湖南軍署派員至湘潭各埠收買一空各行存貨亦被收買各處無貨運湖市價飛漲現尚在購辦故無貨運申云云本埠得此消息昨日客秈開價漲起一二角惟江西蕪湖秈米存貨尚多價尚不致大漲也 
[閘口貨棧被風吹倒後消息]  
　　滬杭甬鐵路閘口貨棧日前因大風坍塌外傅倒去十八間殊不確實實係第三所货棧房吹倒五分之三時在夜間未經傷人所有存棧各貨損壞甚微惟大風加以驟雨屋頂既坍貨物自濕幸祇洋粉麥與紙等稍受雨漏數亦有限連日經各轉運公司將貨物之應行起運者立即請求站長派車裝出其不及裝運者一律搬至棧外另行設法存儲所損棧屋須從新改建該路車務工程兩長己據站長電報工匠人等前赴閘口將倒屋拆卸以備重建昨日業己拆卸完畢日内即可興工矣 
[釣船違章之扣查]  
　　甯波釣船金永裕裝魚貨進申卸清傤貨購得食米六石半擬駛出口被滬上海關查見問其所裝何物騐看關簿詎該舟進申尚未報關又無關簿惟察其蹤跡係載魚貨當將米石扣留後正欲追究己被駛至吴淞當由滬關通知淞關追查昨日下午將該舟拘獲聞舟中裝有桐油兩簑臭猪血數擔船夥數人業己脱逃現將猪血盡棄於浦中船即扣住尚須詢問經報行家云 
[總聯合會撤消吕静齋董事]  
　　各路商界總聯合會昨日分致各馬路商界聯合會函其文如下逕啓者漢口路商界聯合會出席董事吕静齋串同董事張慕曾私造選民名册假本總聯合會名義向總商會朦領選舉入場劵假公濟私情同包辦兹因本總聯合會澈查屬實根據簡章第十三條經第二届二十一次董事會議董事二十二人之出席大多數之通過自即日起撤消其董事資格以昭懲警除分函漢口路商界聯合會請其另舉董事外相應備函通知即希查照此致各貴路商界聯合會上海各路商界總聯合會啓另有函致漢口路商界聯合會其詞畧同函末謂函請貴分會照章另舉出席董事報告到會是爲至要云云 
[三團體破除迷信之建議]  
　　海甯路商界聯合會·中華國貨游行演講團·滬北六路商界聯合會·等三團體爲破除迷信起見特通函各公所會館等團體請即日開會討論共同勸導并印發傳單原文如下敬啓者竊维吾國傷風敗俗之事不一而足言不勝言而一般無意識之迷信神權亦一大原因也如入廟燒香設壇建醮迎神賽會等此皆不明眞理糜費金錢之事貽笑外邦莫此爲甚且其中托名歛財聚衆滋擾姦盜邪淫之弊無一弗有地方風俗之不良國民道德之墮落實有以致之則風化何從維持道德何從進步苟長此以往無人出而提撕警覺挽此頽風竊恐其害有甚於洪水國將不國興言及此能不痛心同人等有鑒於此特爲諸公一陳之查本埠風俗每年端節後往往有建醮迎神之舉而夏曆七月間爲尤甚爲弭患無形計希望開會討論趁未舉行之前先行設法勸導則禁止較易爲功事關地方風化務冀贊同是荷又勸告傅單一紙不化錢的太平七月一到太平公醮和尚道士人鬼同淘一班下流趁此混閙手執緣簿家家走到口裡公德肚裡吃飽無智愚民上當不少有益金錢無益化了如此國民外人訕笑奉勸同胞快快改掉要做新民須清頭腦海甯路商界聯合會中華國貨進行演講團·滬北六路商界聯合會勸告 
[寰球學生會消息]  
　　静安寺路五十一號寰球中國學生會備有美國著名大學最新章程數百份專供出洋游學美國諸君之參考凡欲知美國各大學内容者可於每日上午九時至下午五時往該會閲書室觀覽云　　該會鑒於吾國青年學子游學歐洲者漸多不可不有關於歐洲各國學制風俗之書籍以供出發前之參考爰請代理駐丹公使曹慶五君代編游歐須知一册分英德法三部各以原文分述内容豐富現己將次付印大約秋間可出版 
　　該會介紹部現受開封某校之託代聘教員一人擔任高等代數及物理學二科均用英文教授每週授課二十小時月薪百六十元以上以曾在英美大學畢業且有經騐者爲合格願應聘者可向該會介紹部接洽 
[國内輪船運貨進出口之調查]  
　　進口貨（港粤）招商局之廣利輪船昨日由港粤裝來白糖三千七百零六包皮皂一百箱紅皮九十三件點銅六百件洋布四十九件魚翅等四十件方鐵條四十二件其餘爲燕窩銀器綢缎油漆籐片檀香佛手香椽等項又太古公司之四川輪船昨亦由港粤裝來白糖車糖等七千六百六十八包大小冰糖五百四十八包荔枝乾一千一百五十箱香蕉水菓三千零四十六簍香水二百零二件水靛一百四十四箱拷皮五百三十一件草帽邊九十包紅皮九十五件疋頭三十七件棉花二十五包其餘爲顔料洋參燕窩檀香等項（長江）三北公司之華利輪船昨由長江裝來小麥一千一百四十二包黃荳一千三百五十九包麵粉四千五百包紅茶一百九十四箱菉荳二百九十二包黑荳一百三十包棉花三十二包桐油及皮油七十桶其餘爲蛋黃白笋乾臘木耳藥材等項（烟津）太古公司之奉天輪船昨由烟津裝來細鹽二千六百八十八包水菓五千二百四十六簍紅磚八千五百塊礦砂三百十件府綢六十九件粉絲四十一包小麥十三包黃白絲三十八包其餘爲瓜子土酒藥材魚乾與雜貨 
　　出口貨（港粤）太古公司之四川輪船昨日由申裝往汕頭香港廣東之貨有麵粉一萬一千一百五十包黃荳七千二百六十包白米一千七百六十一包小麥三百八十包大荳餅二萬五千四百塊生餅五百包猪油二百六十桶洋紗布三百五十件棉花一百五十三包藥材三百四十八件青蔴一百五十七件花生仁八百七十一包瓜子三百六十七包木耳金菜二百五十五包棗子蓮心一百零三包乳腐皮蛋七百三十一壜綢緞二十二件鹹魚海貨二百十四件茶葉三十二件纸頭七十件烟葉二十八件糖食四十箱蘋果一百七十六簍雜貨二百十二件又招商局之泰順輪船昨日裝往厦港粤之貨有麵粉一萬三千零五十包白米一千包黃荳一千六百七十包荳餅二千七百八十塊肥皂一千六百箱麩皮九百包生牛皮九十八件乳腐土酒九百二十六壜轉口及雜貨三千零零三件（甯波）甯紹公司之新甯紹輪船昨由申裝往甯波之貨有白糖一千九百七十包洋燭五百箱白米一百五十包棉花四百二十六包洋布一百零六件肥皂一百四十箱鐵三百二十擔洋松三十件其餘爲水菓洋釘香烟玻璃與雜貨 
[天馬會展覽會開幕預誌]  
　　天馬會第四届繪畫展覽會假静安寺路寰球學生會樓上爲會塲定陽曆八月四日下午一時開幕連日該會柬請各界蒞會評覽並將入選之件運往會塲分别佈置國粹畫入選者計有八十餘件之多西洋畫入選者如李叔同之油繪（倦女）李毅士之水彩畫張敝畫眉）周淑静之油繪（童子）等會員劉雅農丁悚洪野張邕楊清韾俞寄凡李超士各作家有五十餘點審查員汪亞塵王濟遠劉海粟三君亦有二十餘點日内劉君於酷暑中猶驅馬車往鄉間繪新作品畫題爲（夏蔭）云 
[第二師範招考新生]  
　　省立第二師範學校本學年招考本科第二部及預科學生己於前日舉行計各縣知事保送報名投考者共三百餘人昨日上午七時點名給登出原屬試　經賈校長揭示小中學同等程度考本科第二部午前國文算衛代數幾何地理歷史午後考英語博物理化三號下午出榜正取各生務於八月三十一日到校逾時即傅補備取生云其本科二部國文題爲新舊文舉平議預科國文題爲今後吾國教育實業軍備三者孰要其餘各題從略 
[香山人組織同鄉會] 　 
　　旅滬廣東香山人前議組織同鄉會昨假座大東酒樓開會討論章程將原稿略加修改逐條宣讀全體通過五點鐘散會此次會議所用茶點慨由大東酒樓報効云 
[法租界商業聯合會開會紀]  
　　七月三十一號下午八時法租界商界聯合會開常會葉貺辰主席（一）報告本會此届施送暑藥所合臥龍丹蟾酥丸純陽正氣丸等因經費支絀未能多備現承施德之贈神功濟衆水五百瓶霞寰藥房至聖水五打科發藥房痧藥水二打在會贈送並派人分送藉廣流播（一）報告本會義務夜校英文教員蔡湯二君現均有事告辭如有學業優長堪膺斯席者應各注意現因天氣炎熱暑假擬展至舊歷七月十五日後開校衆皆贊成（一）汪偉報告蔭餘里房屋加租事業與房主及經租處一再接洽未逹酌減目的擬着繕函再往要求（一）江錦春提議今有捕房包探來會咨照嗣後開會須在四十八小時前開具理由向捕房報告俟允准後方可開議衆議本會係商業性質於一切商情每多臨時提議如動轍須預聲告殊感不便應派員向捕房聲明本會宗旨請爲通融一俟推定人員再行宣佈議畢散會己鐘鳴十一時矣 
[上海證劵物品交易所消息]  
　　上海證劵物品交易所市塲揭示第三百三十三號云十年整理六釐公債定於八月二日起開始買賣定期以票面千元爲買賣單位呌價單位爲票面百元呌價貨幣以角爲限現期依市塲揭示第二百四十四號辦理兹將該公債内容開列於後一公布日期民國十年三月三日二債票總額五千四百三十九萬二千二百二十八元三債票種類萬元·千元·百元·十元·一元四利率周年六釐五付息期每年六月一日十二月一日六償還期限民國十年起用抽籖法每年償還次前四年每次償還總額百分之五第五年百分之八第六年百分之十二第七年至第十年每年百分之十五至民國十九年全數償清七抽籖日期地點每年十一月十日在北京執行八償還的欵由整理内國公债辦法第八項每年指撥二千四百萬元本息基金内撥付九用途到期 
債票或息票除海關税鹽税外得用以完納一切租税及其他種種欵項之用未到期債票得隨意買賣抵押其他公務上須交納保證金時得作爲擔保品十償本付息機關中國交通總分各銀行又市塲揭示第三百三十四號云十年整理公債本證據金票面每千元定爲四十元代用價格票面每百元定爲四五十元又市塲揭示第三百三十五號云元年六釐公債奉財政部艶電自五三四○一至六二四○○共票而九百萬元現經核准發新票並在上海付息等語自八月二日起上海付息元年六釐公債五三四○一至六二四○○號碼加入現期市塲買賣又市塲揭示第三百三十六號云十年整理公債標準品百元相等品千元票比較等级以下萬元票每票面百元减三元十元票每票面百元减二元一元票每票面百元减三元 
[東南區清潔所認商正式接辦]  
　　上海東南區清潔捐認商汪洽記辦理期滿前經滬南工巡捐局姚局長招商投標當以最多數之黃鑫記繳捐逾限取消即以次多數之張才卿續辦張己繳呈常存捐欵三個月並具保結切結到局經姚局長據情申詳省公署暨松滬護軍使公署核准後即行咨请淞滬警察廳長飭屬一體保護在案昨己實行更替姚局長即發布告傅知東南區境内居民人等一體知悉自八月一日爲始所有該區清潔事宜歸張才卿接充云云 
[利濟正劵開獎紀]  
　　昨日爲第十次利濟有獎正劵開奬之期在南市久大碼頭總發行所舉行自上午九時開始至午刻十二時半竣事兹録其五大獎號碼及經銷各票號如下頭獎第三萬八千九百五十五號福州大吉利二獎第一萬五千二百五十四號甯波恊利源三獎第二萬九千六百九十七號本埠老通源四獎第一千七百十號本埠大利元又四獎第一萬二千六百四十八號本埠廣萬源五獎第一萬五千三百三十八號天津萬寳源又五獎第三萬六千五百零九號南昌福順祥 
[江南船塢近事記]  
　　某日輪公司現向江南船塢訂造航行川江之淺水輪船二艘船身均長二十四丈寛三十二尺吃水四英尺限期半年造成昨由該塢洋工程師毛根君繪就圖樣飭匠趕造矣 
　　美孚洋行裝載散艙火汕之公司輪船一艘亦於前日駛入江南造船所船塢興修約期一星期工竣云 
[英美烟公司工人罷工十誌]  
　　浦東陸家嘴英美烟公司新老兩廠男女工人同盟罷工迭誌本報兹悉該工人等昨在吴家廳開會討論方法當經公决須俟大班來函承認吾等要求條件方可入廠工作旋經該廠華經理汪某向衆勸说即日入廠工作决不使爾等受虧各工人咸謂必須有確實護據方可解决不知今日能否上工也 
[船夥小孩均失足溺斃]  
　　甯波釣船金廣泰停泊吴淞浦江東脚昨日下午有二十餘歲之船夥一人失足墮浦一時無從援救屍首失蹤當經報告救生局代撈又藴藻浜内所泊小船有一孩子忽然失足落水比及撈起己經氣絶身死矣 
[小車夫在途猝斃]  
　　小車夫張小勤於昨晨六點餘時推車至法新租界敏體尼蔭路忽然倒地氣絶身死後由巡捕查見報告捕房飭探魏志餘將尸車送同仁輔元堂騐尸所現經西醫察得該尸委係患病身死旋由尸屬投報法捕房请求免騐捕頭准之諭着自行備棺成殮 
[誘拐女子案二則]  
　　滬城火腿弄婦人章甘氏生有一女名阿珍今年二十歲隂曆正月初二日阿珍忽然失踪其父以其女己經字人因此愁急於正月初六日病死其母各處找尋現經有人報告被朱阿坤誘拐姦佔等語前日該氏在眞茹鎭將該女並朱一并扭控四區二分所於昨轉送地檢廳訊辦 
　　劉玉山誘拐婦人徐李氏家二十一歲女兒阿大藏匿閘北地方兹爲該氏查悉將阿大與劉一并尋獲扭入四區二分所於昨轉送地方檢察廳訊辦 
[查見失婢之控究]  
　　西鄉徐家匯商人陳永肇家使女桂貞於前年失蹤時年己十六歲經陳四處找尋無着邇來陳在浦東某烟廠服務前日放工時見桂貞在内遂在後跟隨至爛泥渡龐伯榮家走入向之詰問據桂貞稱當時係遭馬銀良並其妻父項雨卿等誘出先賣至南滙縣境後即轉賣與此處龐伯榮爲室等語由龐出示筆據内有馬項等列名陳得悉之下即返徐家匯投二區三分所禀控立派長警將馬項二人先後拘獲昨晨傅同原告并送地檢廳究辦奉檢察官預審一過判馬項收押候傅龐伯榮並桂貞到案再訊 
[尋獲養媳之控究]  
　　常州婦人許徐氏將其養媳丁鳳秀寄養楊樹浦乃弟徐泉大家每日在某織布廠做工日前被同鄉婦人周姜氏誘逃藏匿閘北梅園路梳頭傭甬人王許氏家四天欲圖變賣昨由許徐氏姊弟在王婦家尋獲扭控四區聽候訊辦 
[私帶烟土罰五十元] 　 
　　徐鴻德日前私帶烟土數斤行經法租界黃浦灘被巡捕查獲帶入捕房昨解法公堂請究先由捕頭上堂禀明前情詰之徐鴻德供此項烟土係民人在漢口地方帶來上海自己吸食不敢私販餘供支吾中西官判著罰洋五十元充公烟土銷毁 
[私賣燈吃之罰儆]  
　　法租界小東門捕房捕頭偵悉居民陸陶氏家私設烟榻容人在内燈吸有違定章故於前晚飭派探目沈德福帶同包探等前往拘獲烟客十餘名並烟槍十餘支又烟具等物甚夥帶入捕房諭令烟客薄罰斥退陶氏交保候究昨日傅至法公堂請究先由捕頭上堂禀明前情詰之陶氏供認私賣燈吃求宥中西官判氏罰洋三十五元充公烟具没收 
 
[拘獲設具吸烟之主客]  
　　浦東三區警署在陸家渡拘獲私設烟具之陳海林烟客徐振聲陳榮清並大小烟證拘入警署於昨轉送地檢廳訊明核辦 
[馬車夫違章併紀]  
　　馬夫沈連生前日停車於南成都路要道有碍交通被一千四百七十五號華捕查見以其違章抄録馬車號數回訴捕頭諭候禀請公共公廨出單傅究又馬夫陳昚富前日前病馬駕車經過馬霍路被西人福來所見以其虐待畜類違章鳴捕將陳拘入捕房奉飭馬送醫院醫治着陳存洋保出候訊 
[擅開汽車肇禍押繳養傷費]  
　　某洋人西崽虞瑞清前因擅將該洋人汽車開出不諳司機將女子許三妹撞倒輾傷後由巡捕到來將虞拘解法公堂訊實判虞禁押外再賠償原告養傷費洋二十五元在案現因押期己滿洋仍未繳昨又提訊詰之虞瑞清供請求堂上飭探將民人帶出措繳等語中西官判還押聽候將洋繳案後再行核奪 
[行兇禁押一月]  
　　無賴李秀生日前至法租界某輪船上匯臥當被該船夥王阿康瞥見上前驅逐詎李將王毆打後由巡捕到來將李拘入捕房昨解法公堂请究先由原告投訴前詰之李秀生供實係原告先將民人毆打故此回擊餘供支吾中西官判李押西牢一月以儆 
[過犯竊飾押四月]  
　　過犯王宗亭日前在法租界朱長林家竊取金鎖片金鐲等物而逸當由包探查緝到來查見上前將王人贓並獲帶入捕房昨解法公堂請究先由原告投訴被竊情形詰之王供認行竊不諱中西官判以王不應屢犯不悛著押再牢四個月期滿仍永遠逐出租界贓給原告領去 
[來函]  
[沈静安來函]  
　　昨閲貴報載有江蘇松滬警察廳近發出布告一通爲近日天氣炎熱注意居民衛生開有處罰規則八條以期道路清潔有益住户誠善政也但南市清道事宜素不講究街頭巷屋積存污物從無出清之一日甚至積存至一月之久如小北門大境路及各街巷内一帶要遒尚多堆積何况其餘冷僻小巷而站崗警士亦熟視無睹今警廳既有此處罰之條應先於各街巷打掃清浄方有處罰居戶若不先自整頓只責居户一方面不能傾棄豈令居户聚在室内以釀成私疫乎此事廳長如欲雷厲風行實行此布告必須實今有清理衛生之責者勤加灑掃則以後處罰居户可免怨言耳 
雜評二 
[蘇省會覆選（訥）]  
　　蘇省會之覆選又己舉行矣以初選種如是之惡因必難得覆選之佳果本無置論之價值又證以所聞各地組織之人物金錢買賣之醜態更無置論之價值吾人今日所亟欲一言者江蘇全省人士究認省憲之爲物爲江蘇所急需否如認爲急需則對此種無意識之省選不能無一言如認省憲可緩省選爲目前需要則對此種腥穢彰聞之省選更不能無一言蓋以如是選舉所組成之議會可以賣蘇民可以誤蘇政可以顚倒是非朋比官僚無所不至其極蘇人士嘗謂本届省會甚關重要既知其爲重要而一任若輩之搗亂妄爲是誠何心其以不與聞此龌龊之選舉爲高耶則將來禍蘇之罪彼自高之蘇人甯獨無責抑以選舉爲無可救藥耶則以一省會尚不能治何能再言蘇人治蘇一議會尚不能改造何能再言改造江蘇 
公布欄 
[上海地方審判廳]  
　批示　一件高嘉林狀領不動産由准領此批一件夏和尚呈爲妻陸氏捲物潛逃請求備案由據呈爾妻陸氏於本年隂曆六月二十二日携物外出不歸請求備案脱離夫婿關係無此辦法不准此批一件張徐氏呈爲周寳祥抛衆行凶請求備案由呈悉周寳祥倘敢無故向爾滋擾儘可隨時訴請法辦母庸預先備案仰即知照此批一件汪舜山狀請銷案由狀悉據稱欵己批一件鄔邦慶狀請將卷送檢廳由狀悉本案業經判决確定正在執行所請將卷宗移送檢察廳核辦之處碍難照准此批一件何月泉狀請啓封由狀悉准如所请辦理此批一件陸柏林狀請押追由狀悉准予傅案訊辦此批一件姚公鶴狀領欵洋借據由准領此批一件姚公鶴狀請銷案由狀悉准如所請辦理此批以上八月一日 
[上海地方檢察廳]  
　　批示孫瑞江狀悉准予撤銷此批魏薇卿狀悉候訊奪此批王贊臣狀悉據訴各節係關違警尚未搆成刑事所請應母庸議此批張渭川所請不准多凟何益此批陶明芹狀悉本案業經偵查任同心是否有共同犯罪情事候温壽齡到案後另行核奪被告人等如果再敢滋擾儘可就近扭警解案所請應母庸議此批以上八月一日 
[淞滬警察廳]  
　　批示一件吴桂生批呈悉查本案係南匯縣函請傅拘仰仍遵照前諭速將爾弟吴道生及王阿八交案以憑轉函迎提所陳各節母庸多凟此一件徐正和批呈悉姑准將塌車發還迅速將雇車之人設法交案以憑訊辦此批一件劉友關批據呈己悉查本案不屬於警察範圍所請各節應母庸講此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（九）] [  禹鐘]  
　　十一日韶聲掌教之第四國民學校以今日起集諸生補課校去余家僅一水有橋可渡余飯後過之則韶聲課事己畢遂偕出茗話於西市之茶寮清談娓娓情意酣暢正喁話間韶聲偶引首忽指隔岸語余曰是非李逹三耶言次離席隔水呼之果不誤俄即渡橋而至自言甫自鄉下歸也未幾逹三去而篆卿至邀飲於茶寮對鄰之酒家歷二時飲五壺瀕散兩幼弟來語余徐益大傭保造門稱有屠姓客自蘆墟來者顧於彼肆謀見阿兄余聞言愕然顧語韶聲曰蘆中人之相諗者惟柳公望許盥孚則我南社之雋人屠姓殊無之也韶聲曰姑往視之便可曉然遂行至則十眉正陪兩客飲一爲柳公望一爲許康侯十眉謂禾歸遇二子於嘉善蓋二子自滬返將更道西塘以歸蘆遂同附小汽船至此也余至是始悟傭保之誤述之咸噱公望者爲亞子之從弟康侯則盥孚之兄也余此時酒力己湧倚醉酬客滋乖禮數旋乃枕壁睡去迨席闌十眉喚余始醒遂同詣西園公望康侯至此均初次也是日盛熱汗淋漓透襟袂挥扇不能輟手内地苦不得汽水而今歲瓜市又遲坐是竟無即暑之法若此縷縷茶烟對之且令人生厭矣久之徐益大傭保來謂赴蘆之航將啓掉蓋先時托其代報者也公望康侯乃起辭余等送之舟次且留約泛分湖云客既去余等仍返於西園坐對杯茗盡失兩腋生風之效傍晚忽發迅雷大雨亦隨至擔溜如奔瀑園中積水浪湧似起潛蛟樹梢蓄雨過多力不能載枝葉受壓而俛大類蓑笠漁翁僂身獨鈞寒江也醜石受沐莓苔滴翠如注池水翻波頓增數尺久之雨止凉意滿園令人動感秋之思因憶昌黎詩長安雨洗新秋出之句點景至爲妙合也己疾風繼起樹枝摇曳如舞而松濤尤震耳 
筆記 
[隐僧記（二）] [  西雲]  
　　初僧父顧廷亮觀察蘇省性耿介墨官咸忌之適因故忤藩臬兩使時白蓮教倡亂遂會劾以通匪革職治罪朝廷怒而藉其家白髮黃童無一倖免幸當年盛時養有鑣師張遂夙以義俠聞名痛主公之含冤身亡傷公子之無罪受誅又不忍斷顧氏一綫之嗣續乃冒死刧公子匿於深山曠野間授以武技備將來雪恥復仇地故不至同歸於盡張遂之力實居大半否則亦葬身於纍纍荒塚間矣張教授之餘常告以父母殺戮之慘以激勵之曩時聞語仆地大哭椎心泣血痛不欲生指天自誓曰不報此彌天大讐者非男兒也張曰虎狼當道之世荆棘叢生安得不慄慄自危昔主公亦以不聽忠言致罹身亡覆家之禍今公子一片孝心實堪欽敬願皇天鑒佑期早日功成以慰先靈於九泉之下但公子技猶未精輕躁從事勢必無濟不然讐未復而一綫之嗣續亦虚擲之矣幸潛心研習無自怠惰也噫當時以一伶仃無依艱難困苦之孤兒徒恃一不關痛癢者教之育之能不感激涕零生死而肉骨之哉遂伏地泣拜曰先生余再生父母也敢不惟命是從 
劇談 
[老伶工列傅] [  老琴]  
　　王兆奎天津人掃邊老生之矯矯者三十年前隸小東門之丹鳳部後隸全桂大觀等園演戲時口白甚清神情亦極得宜且掃邊老生類無正戲而王演（焚棉山）之介子推（天雷報）之張老兒（烏龍院）之宋公明較之尋常正角有過之無不及惟台步不甚得體人謂其摹仿孫菊仙楊月樓畫虎不成之誤殆非無因歟 
　　郭秀華天津人工唱青衫旦膾炙人口之劇爲（宇宙瘋）（孝義節（祭江）（教子）（探窰）等喉音尖脆雖至五十餘歲猶如二十許人居滬最久曾隸大觀各部暮年設一客棧不復登臺奏技其境遇頗堪自給予即花旦郭蝶仙技藝亦有可采 
　　孫彩珠北京人姿容秀麗態度苗條嗓音則嬌脆動人抑揚合度光緒初偕譚英秀一同蒞滬演（打漁殺家）扮桂英兒輕盈流利兼而有之操舟時更摇曳生姿絶似崑崑劇（藏舟） 
之鄔飛霞台步逮至殺家一段則又頓如武旦殺氣横生洵稱觀止其餘力馬旦各覻各（七星廟）（虹霓關）等亦俱卓絶一時惜留滬之日不多以是滬人士當時或有未及一見者殊爲失之覿面也 
瑣録 
[大快事] [  夢紅]  
　　昨閲施君凝神之小憾事頗獲我心惟念百年一夢爲歡幾何則述憾事何如述快事哉爰就僻性所得隨書數則顰效之誚所不能免也 
　　赤日當空招凉無術天忽油然作雲沛然下雨而暑氣頓時消滅 
　　夕陽既下晚凉初生與二三知己坐幽静處輕揮塵尾啜茗清談俗客不來好風時惠 
登高山之峰喉長嘯　 
　　親友投函擱而未復者積案盈尺乃於夜雨孤窗一一答而致之 
　　客館無眠愁腸百結忽有不速之客欵關而入相與賭話終宵 
　　攝小影南幀一則投之於火頃刻化爲烟燼一則投之急流中隨水而去悠然不知其所止 
　　文字神交未謀一面乃於無意中猝然邂逅 
　　飲酒半酣形骸放浪歌呼言笑靡不隨性情之所適及體乏神疲則一衾一枕遽然游睡鄉中（不受酬） 
小説 
[社會小説醉獨醒（三九七）] [  瞻廬]  
　　第五十九回救紅妝秋水溯伊人繪黑版課堂留肖像 
　　還有狡黠的生徒竟把課堂大黑版當做滑稽畫的稿本繪一個龍鍾教員蝦鬚翹翹駝背高高脣邊口角分出兩條長長的界缐界缐裏面重重疉疉脣層密密寫了一晨零八個合罕無論甚麽人踏進課堂見了這幅畫都道活現一個方先生（可謂惡作劇）到了明天便園又來上課見了這幅行樂圖心頭怎不氣惱（既曰行樂云何氣惱）待要發揮幾句話把生徒訓誡一塲叵耐才一開口又是一陣的欬嗆合罕合罕直到下課時才休講壇上的教員黑版上的畫像眞呌做無獨有偶是一非二照此一天一天的敷衍下去校長心裏也不謂然當下囑咐便園回家調理好了再來上課這裏的課程不妨請人庖代便園一時想不出甚麽人只得央託這位雌雞嗓子的吕文甫暫時做個庖代文甫諾諾連聲願盡義務不取方先生的酬金毅然前去上課其實醉翁之不在酒文甫心裏另抱着一種樂觀主義他踏上講壇時伸着鴨鵛昻着鵝頭兩條眼光專在全堂學生的面部上打轉赢得學生吃吃地笑又替他加上一個徽號喚做相面先生這天校長託他代撰頌詞他自然十二分起勁一口承諾自回家裏拚着幾個黃昏撰就一篇敲金戞玉的文章也好賣弄自己的才調誰料尚没到家半路上撞見方便園的兒子阿虎把他一把拖住説老子病勢沈重有話囑托請去走一遭正是 
　　財奴殉財名士殉名名韁利鎖誤盡蒼生 
餘瀋[  湯受武]  
　　火繖高張風絲步入所居近市囂鏖漲天兀坐斗定焦悶欲死甚思借峰霞　水一豁心襟願勞入草草難愜私懷舉宇宙間處境相似者奚止予一人然較之味蓴逐隊踏月尋花静躁不幾懸絶耶 
 
 
 

Page 19

 
 
   
 
 

Page 20

 
 
常識 
常評 
[耳學] [  老圃]  
　　莊子言仲尼末僂而後耳後耳者謂耳之方位在後今之相家以對面不見耳爲貴相即後耳也歐西相人之法首在相耳而相耳之法首在相其方位蓋腦之大小以生耳之前後左右爲定試從甲耳内孔起作一横行虚綫通過乙耳之内孔此綫必通過腦髓與脊髓之交點故耳之方位與腦之體積相關凡方位最宜之耳其眼梢引長之線適與耳面相接之點齊此以上下言也又耳前自内孔量至面中應占三分之二耳後自内孔量至後柱之中應占三分之一此以前後言也耳前之腦主心能耳後之腦主體能心能與體能交相爲輔有三分之二之心能輔以三分之一之體能適得心體之調故耳之方位偏於後偏於下者爲心能之偏勝是爲神經質耳之方位偏於前偏於上者爲體能之偏勝是爲動物質二者皆非正宗神經質之極端或至發狂動物質之極端但恣獸慾尋常女子之耳多稍稍偏下偏後男子之耳多稍稍偏上偏前故相男子與相女子不能一概論也歐相論耳大略如此珵國相家所謂對面不見耳亦即三分之二之説但吾國相書好言休咎貴賤歐西相書僅言智愚强弱即耳以論腦實近科學若天輪地輪諸運氣之説則迷信也 
經濟 
[新時代之裁兵法] [  厲佛磬]  
　　大戰以後各國國民皆有縮减軍備之意然就目前情勢推测各國各具苦心究非一蹴可幾故欲求世界弭兵殆爲難事近頃太平洋會議雖注意及此其結果如何尚未能悉然以吾人眼光度之縱不能完全縮减但限制的條文要不能免也若然或可差强人意歟返觀我國軍費之重己非國民所能堪而歷年因兵禍所受之直接損失尤不在少數各國軍備蓋爲對外而設今且迫於大勢不得不言縮减我國軍備并對内之力亦形薄弱而專以殘殺無辜爲能安有擴充之理耶 
　　裁兵之法宜取漸進主義吾嘗聞而深然其説矣唯消納之法以建廠築路改編警隊或俾就農墾等爲宜吾亦嘗聞之而終有未能釋然者蓋僅言既裁以後之法而非未裁以前之法爲間接養兵之法而非自食勘力之法也且裁兵而養官尤非至計也吾以爲既取漸進主義即應先爲準備準備既周則迎刃可解斯時退伍縱令國家不爲之代籌生計亦能各自爲謀而後始可收裁兵之實效也今請言我之意見以俟博雅君子之商榷焉比年以來生計日艱而新思潮之流行尤與社會以莫大之影響地以被裁之兵若非爲之預籌生計鮮有不鋌而走險者若不合於時代之要求亦鮮有能始終其事者故吾人以爲今日中國既非純粹徵兵制則軍事教育自無一定之期限故於軍事教育之外宜併授職業教育使軍官兵士各習一業并須各按程度分别授之在應裁之列者則以職業教育爲主常備軍則以職業教育爲輔其被裁者則令其各就國家預定之業務而以勞力或存餉爲其資本經過若干時期并得享有業務上最公允之利益軍官有管理指導之責以部勒之法施之工場較諸普通工頭自易約束而况軍官既無閑散之憂國家亦不患無安插之地士卒有共同經業之樂自無流離失所之嘆以具有勞働家而兼資本家之資格更無脱逃怠惰等情事是誠一舉而數善備者也若就軍事上觀之則猶有説焉大都徵兵制未完全之國家一旦有事召集綦難所謂散則勢分合則力厚故令其各就國立業務中則朝令得以夕至此其便益固不僅生利而己也古者寓兵於農今宜寓農工於兵此則我所謂新時代之裁兵法也至於辦法宜分兩期第一期爲籌備時期可分爲業務上之籌備與教育上之籌備二種所謂業務上之籌備即先籌經費備辦工廠及機件或畫定荒區及應用器械等凡消納上所必需諸事均於此時籌妥之教育上之籌備宜將應裁之官兵按各人志願與能力分爲數科延聘專門技士授以各該科應具之普通學識及其技藝但因科目有難易之殊故教育期限亦各不同若以兩個月至三個月爲率於目前情勢似頗相宜矣業務與教育竣事後則入於第二期此時祇須分别執事俾得各安其業可矣總之此舉開始最難因需绝大之資本方可着手其實將各師存餉及每月應放薪餉提前移用不過合零爲整耳用得其當雖借外債或發行公債亦未嘗不可若由政府或數省合辦大規模之業務所費較省獲利亦多數年以後官股即可逐漸提去久之遂成軍人獨辦之事業赳赳諸公孰不樂享此權利哉以我所知某團自備織布機器由兵士紡織土布其成績除去工本開支外每尺純利至三分之多行銷市上求過於供據聞若按洋貨店門莊價目出售其純利當在四分以上即此一端己可概見惜乎其爲試辦事業致求供不能相應耳今日國内不惟兵多爲患即軍官過多亦非國家之福宜兼籌並顧與兵士一併裁汰方不至坐耗餉糈徒滋紛擾也質而言之消納被裁官兵之法總以多籌生利之事業爲要而生利之事業尤以合資性質的經營最切於時世至若改編警備隊或巡警之類仍係間接養兵之策非所以善其後也（不受酬） 
道德 
[通俗箴言] [  黃志魁]  
　　勤儉二字是做人的根本眼界要他寛度量要他大不肯勤儉就做出壞事來苦的還有苦的良心就平若肯動儉自然不會貧窮好的還有好的不要痴想加一分研究多一分道理規矩的人總有正經行業去一分奢華少一分罪過没有行業就做出壞事了志氣提得起何事不可做凡事不可全勝須讓三分志向要學好人便是好人做事至快意時急須轉換一家和睦就是非常快活世界最快活的多行善事肯做善事心裏非常快活世界最明白的通曉人情境况雖苦精神却要快活世界最昏暗的錯過時機不要貪色貪色就要傷命有福不可享盡留與子孫歡喜聲色就要生虚弱病鄉鄰苦的要常常帮助他我説歡樂是悲苦的根本親友窮的要常常週濟他只會説不會做被人恥笑能夠忍耐羞辱必不招禍 
爲甚麽危險只是多言莫虚抛歲月好報簽雙親你有衣穿要想凍死的苦風狂雨驟要立得定脚想到疾病自然處處謹愼使用斗秤不可輕出重八愛惜聲名不如端正心術雇用奴僕不可虐待苛求要講體面不如曉得羞恥做好人是我主張不由人爲人的根本只在心腸好若肯讀書就是良好子弟有錢的人應該喜歡布施 
濟人急難比拜佛好十倍 
　　今春游南通見電桿多黏貼一種箴言的揭示於世道人心大有關繫此次赴杭電桿亦有相似之揭示趁暇抄下擇通俗的若干則録寄常識欄但末免抄襲之誚耳（不受酬） 
衛生 
[结核病之防禦（一）] [  鳳賓]  
　　民國十年七月二十六日余應王先生督賢暨吴先生志青之邀得出席於中華武術會暑期學校中演述結核病之防禦因思此病專染甚廣毎日全中國國民因癆殞命者有二千餘人以每年計因此而犧牲生命者逹七十五萬人之多可謂衆矣患之者苟不早醫必難就痊故不如防禦之較爲有益顧防禦必須集合衆力而始成功爰假當識之篇幅以宣布之 
　　結核病可攻各臓腑而最著者爲肺結核又名肺癆肺癆有傅染性在三國時華佗中藏經中名之爲傅尸勞可知古人己知其有傅染性明時李梴著醫學入門謂肺中爲蟲食其肺系故令吐血又明時徐春甫之古今醫統中述虚勞之症謂肺蟲令人咳嗽可見古人對於肺癆亦有微生物爲患之觀念惜乎當時未得顯微鏡之助而癆菌之眞相遂未明於中國 
　　結核病又稱癆療乃一種結核菌(一名癆菌)所發生菌之體積甚小假使使以縫針之尖剌小孔於紙此中也可任结核菌一千個同時排列成行而穿過尚不致擁擠載微之極可想見矣 
　　結核菌之大敵爲陽光與空氣此菌在陽光中三四小時以内即可枯斃在清空氣中亦不能久存倘在室中光線祇有反射而無直射之處則此菌歷三四日亦可枯斃結核菌之遂其生乃藉潮濕與幽暗以及滋養料故吐痰於黑暗之地不見陽光又乏清空氣則其滋生繁盛可歷數月而不滅蓋濃厚之痰暗可助長其生殖力也 
問答 
[答增强記憶方法] [  上海朱愛人]  
　　我人之記憶力可分爲三個時期以十歲至二十歲爲最盛期三十歲至四十歲爲次盛期五十歲至六十歲爲衰退期第二期之記憶力較第一期减二分之一至第三期則减四分之三矣是故兒童時期最宜求學習業而老年人最善忘也 
　　通常記憶方法有器械的即强記人物名稱算術數目等是有工人的即用特别方法以記憶之者有理解的即理解其事實而記憶之者此三種記憶方法以最後一法爲最有價值 
　　我兹不復泛述記憶理論即直言增强記方憶方法以答周剛君之問 
　　（一）難記憶之事實不必强記可以筆代記之以强記殊傷腦力也 
　　（二）宜記憶事實之全部分不宜記憶零星之小部分如此則容易記憶而所記憶者亦較有價值 
　　（三）宜將全部事實辨别其若爲最重要若爲次重要更將各重要部分之用相互關係者連絡之構成事實之系統而記憶之則不易忘矣 
　　（四）宜常清思寡慮則記憶得力否則多事多忘其明證也 
　　（五）我人思慮以晨間爲最清净若每晨能於枕上將平日記憶之事實反覆思考之則一一發現絲毫不爽日日爲之可以增進記憶力矣 
　　（六）記憶全頼腦力故宜研究腦之衛生 
　　西哲乾姆斯氏曰若二人之經驗相等其一常將其經驗重行思考而能以系統的關係組織之是人記憶必較强此乃記憶上之名言我人可三復之 
　　本刋二十日雜録欄内載有忠告時髮女同胞一篇署名愛人實則此稿非僕所投僕不敢掠人之美謹此聲明愛人附職 
[交易所要覽三版出書]  
　　本書内容豐富約十萬言首載政府各種交易所法令條例及施行細則附屬規則等次載上海著名各交易所章程及營業細則等次載名人對於交易所之學説評論各稿凡辦理交易所研究交易所者不可不購閲此書以供參考洋裝一册定價七角門售七折 
　　上海棋盤街文明書局發行各省中華書局代售 
 
 
