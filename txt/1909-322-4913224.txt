# 1909 - 322 - 4913224

 

Page 1

 
 
   
 
 

Page 2

 
 
上諭 
　　監國攝政王鈐章十月十一日内閣奉 
　　上諭此次驗放陸軍部游學畢業生考列優等之王鳳清長青丁慕韓孫國英沈同午張榮䅉胡謙楊廷溥林肇民陳乾車駕龍穆恩堂䈉宗紀景斌紹祲朱啟舜馮衡均著賞給陸軍步兵科舉＂ 
人並授副軍校張炳標楈志澄吳傌宣殷承瓛枖文瑛均著賞給陸軍工兵科舉人並授副軍校杆鐸張翼鵬張鳳翽汪鎬基均著賞給陸軍馬兵科舉人並授副軍校朱綬光簡業敬得全⸩夀泉蘇涡圖葉秉甲뼊 
童錫良陳時彦史秉直均著賞籦陸軍礮兵科舉人並授副軍校考列上等之萬德尊王肇基厲爾康歐陽武鍾體乾秉鉞黄國樑印榮志元官其彬張華輔陳晋楊邦藩可成濬周駿陳强吳祖武梁廣謙孔昭度謝昭吳藻華劉存厚窩什圖覃鎏欽蒲鑑蔣蔭曾劉國棟李孔嘉邱志龍榮宗彭道成劉成梅焯敏譚瀛仇亮戈寳琛趙大槐何佩璿楊文愷胡百鍊莫擎宇程子楷馬名驥林爽蔣國經夏占奎鄭長垣葉成林石鐸閆錫山盧焕吳劍學尹昌衡謝武煒李萬祥黄金桂紀堪余英華孫傳芳沈靖劉春臺石星川張瑜姚以价連城李致梁玉振楊曾蔚榮焜劉汝贊炳炎崇恭張一爲王兆翔王裕光喬煦胡萬泰蔡紹忠潘志岵鄭開文梅馨張濟元高董震李得瑚王璇李瑞常均着賞給陸軍步兵科舉人並授協軍校李實茂趙恒愚譚學夔唐繼堯楊尚志陳元泳陳毅丁緒餘蕭奇斌王相楚春羣周蔭人涂永鍾鼎基韓麟春李烈鈞孫永安秦覺顧祥麟馬林武滋榮高兆華李焕章葛光廷張國威杜俊哲筠劉虎臣田遜東王寳善周宗祥楊祖謙張耀姚家振金榮藩均著賞給陸軍礮兵科舉人並授協軍校韓鳳樓袁宗翰劉家佺陳其蔚梁心田董紹祺禧光成炳榮危道豐徐家瑢王永泉余鶴松朱光志吳樂三陳宏萼劉洪基華世中李任羅煒均著賞給陸軍工兵科舉人並授協軍校張鶚翎耿覲文許烈壇綏生李顯謨陳模羅虔王樹榕林仲墉傅鑫鄒致權盧香亭張學騫張九維金鳳巢張羅清唐豸馬覺崧錫琨魏邦屏李衡歐陽幹劉法坤均著賞給陸軍馬兵科舉人並授協軍校蕭祖康陳其善焦純禮江雋楊集祥徐定清劉乃動吳炳元均着賞 
 
 
 

Page 3

 
 
給陸軍輕重兵科舉人並授協軍校考列中等之梁訓勤徐朔杜澐張厚德均着賞給陸軍礮兵科舉人並以協軍校記名補用吳元鈞着賞給陸軍馬兵科舉人並以協軍校記名補用謝家琛着賞給陸軍輜重兵科舉人並以協軍校記名補用恩錫左全忠王隆中王文卿程經邦均着賞給陸軍步兵科舉人並以協軍校記名補用該部知道欽此 
　　上諭本年湖北大水爲災業經頒發帑銀飭令妥籌議撫兹據陳夔龍電奏沔陽五州縣八月間襄水復漲田禾重遭淹没受災奇重等語若將應征錢漕照常征收民力實有未逮加恩着照所請所有沔陽江陵公安石首監利五州縣應征本年錢糧漕米蘆課屯餉等項一律停征並着將光緒三十四年分原緩銀米遞緩一年征收其餘被災較輕各州縣仍飭屬勘查實收分數分别應征應緩奏明辦理該督即刋刻騰黄徧行曉諭務使實惠均霑毋任吏胥舞弊用副朝廷軫念民艱至意該部知道欽此軍機大臣署名奕劻世續鹿傳霖那桐戴鴻慈 
　　十月十二日内閣奉 
　　上諭山西布政使着志森補授王慶平着補授山西按察使浙江鹽運使着衡吉補授欽此 
　　上諭奎焕着留京當差欽此 
　　旨榮恩着賞給副都統銜作爲烏里雅蘇台叅贊大臣照例馳驛前往欽此軍機大臣署名奕劻世續鹿傳霖那桐戴鴻慈 
　　宫門抄十二日召見軍機奎焕福海换白風毛袍　 
論說 
[論中國急宜改良教育（留日學生賈寄瀛稿）]  
　　吾國之興教育。將十年矣。初高等之小學生。其數日有加中學以上畢業者。紛紛得奬以去。而幼稚舍女學堂。亦傳播於社會。勸學員提學使。復設置於各省。較諸十年前之情狀。固不可謂無教育之國矣。然吾重思之。謂其形式教育則是。謂其精神教育則非。吾豈敢吹毛求疵。以貽口實。以招人怨。特以教育者。乃國家振衰扶弱之大要件。設今不治。後悔無及。是以不揣冒昧。特爲教育界師生下一鍼砭。以爲改良之助。至於教育上行政之關係。他人言之詳矣。兹不具贅。 
　　甲堂長 
　　一品行上所當改良者堂長爲全校之主腦。教員職員學生。均奉之爲圭臬。正宜若何敦品。若何熱心。以期無忝厥職。乃吾聞各處堂長。有沾染嗜好者。有溺於樗蒲者。有敷衍滿足三年。而冀奬勵保舉者。有月俸二三百金。而終年不到堂者。種種腐敗之現象。不遑枚舉。總之堂長。不明教育原理。係幼稚時代通見之現象。本屬無可如何之事。予亦不忍苛求惟諸君大都科舉。時代之人物。讀聖賢書。所學何事。豈正已正人之理。亦茫然無知乎。且也日本之學校長。有多至三四十年而不就他校者。於已則得教育英才之樂。於學校則養成善良永久之校風。今觀吾國堂長。大都朝秦慕楚。擇肥而噬。視學堂如傳舍。對學生無感情今歳之堂長頗認眞。明歳之堂長惟敷衍。學堂雖開辦多年。毫無良好之結果。此非惟於已之品行有虧。且足以誤青年子弟向。學之前程。如其循此不改。不但教育前途可慮。卽中國前途亦大可慮也。所望於爲堂長者當汲汲改良者也。 
　　二學業上所當改良者此說有二。一爲已。一爲人。爲已之學。即多閱教育管理等書。以補自己不明教育原理之缺陷也。縱已明教育原者。亦當多閱教育界新出雜誌及書籍講義等。採人之長補已之短。使之與時偕行。日進無疆。且宜多閱各科學書。旣可以。增進自已之學識。復可以免教習學生。等之藐視。非然者發一言而不足以號令全堂。行一事而不足以統率羣衆。教權旁落。必至太阿之倒持。不學無術。寗免天然之淘汰。孟子所謂好爲人師者。可作若輩之美諡矣。爲人之學。即對於全學堂而言也。學堂學科。本有一定章程。間有出入者。不過因地方情形略爲變通耳。乃今之堂長。其學科每有一偏。深舊學者則曰。宜重國文。知新學者則曰宜重科學。出身於教會學。堂及西洋留學歸國者。則曰宜重西文。黨同伐異。各自爲風。而於教育經驗毫無把握者。則更可笑。忽而重國文。忽而重西文。忽而重德育。忽而重體育。忽而重美術。忽而重實業。如狙公之朝三暮四以博衆狙之喜怒。爲學生者。恍行五里霧中。茫然不知其目的地之所在。馴至年齒加長。諸學未明。畢業出堂。百事難就。誤人子弟。莫此爲甚。此又爲堂長者所當汲汲改良者也。 
　　三辦事上所當改良者此就對外對内兩方面言之。對於外者。如提學使地方官及一般社會學生父兄等。夫教育長官。本宜聯絡。但卑汚諂諛闒茸腐敗之習。萬不可稍有薰染。非公事未嘗至於偃之室正吾輩所當共勉者也。乃吾聞今之堂長。藉學堂以交結官塲。爲將來出身千。祿計者。比比皆然。甚者私進呈詞。歛錢肥已。武斷鄉曲。仗勢凌人。而一般社會及學生父兄等。遂因之而信用全失。日益疏遠。所謂學校教育與社會教育家庭教育之聯絡。尚可夢想及之乎。對於内者。卽就學校管理而言也。其細章詳於管理法書。無庸再贅兹特就現今之弊言之。堂長之强者。往往視學生如奴隷。使其威嚇開除之手叚弱者則待學生若賓客。每貽尾大不掉之隱憂。甚至陷以黨人之名。戕賊是用。習其驕養之性。飮食從豐。寛嚴兩失。全不知感情教育意志教育爲何事。他如學校衛生。經費開支等。不知講求者亦不乏人。一交夏令則百病叢生。略辦細事。則千金立盡。在在爲教育界之缺點。貽社會上以口實。此又爲堂長者所當汲汲改良者也。（未完） 
專電 
 
 

Page 4

 
 
[電一（北京）]  
　　澳門劃界事由外務部與駐京葡使屢次磋議事甚棘手 
[電二（北京）]  
　　御史江春霖參劾某大員措詞甚厲 
[電三（北京）]  
　　警廳傳諭報館申明報律第十四條勿得語涉宫禁 
[電四（北京）]  
　　學部奏呈國民必讀課本奉硃批交南書房翰林院閱看 
[電五（東京）]  
　　日本政府發表工塲法案其主要之點在保護年少職工（一）禁止雇用十二歳以下之少年（二）禁止十六歳以下之男女爲夜工（三）禁止十六歳以下之男女接連至十二時間以上之工作 
[電六（東京）]  
　　東京三井三菱第一第百十五五大銀行决定於陽歷十二月一日起不准五百元以下之流通滙票支取利息 
[公電（正陽關）]  
　　各報館鑒正陽關安徽北路出品協會准冬月朔開會一個月閉會凡北道轄境物品均已徵集届時務希紳商士女來會參觀正陽協贊會尤 
緊要新聞一 
[駐藏大臣仍請緩改藏政北京]  
　　駐藏大臣趙爾豐電奏唐古忒向來與察木多各不相謀近忽合而爲一不服管轄番衆素挾狡謀如果驟加改革必滋事端擬請仍照前奏暫緩二三年俟其情意稍融再圖收撫云云攝政王閱奏頗爲躊躇諭詢各樞臣亦莫能贊一辭藏政改革之機恐又將生一頓挫也 
[政務處議准西藏先設交涉司北京]  
　　政務處會議時曾議及西藏一地界連英俄交涉之事最煩應先設交涉司及交涉員等專理外交以免藉口並應電請趙爾豐赶辦學務以期教育普及開通民智不至阻撓新政各王大臣均贊成此說已册呈送樞香垣核奪請旨辦理 
[澤公不願奬勵華僑實官北京]  
　　海軍大臣前送說帖擬請華僑報効海軍巨欵者准其奬勵實官一節刻由各樞臣會議擬即照准現已咨商度支部核辦惟聞澤公之意頗不爲然大約尚須續議方可定奪 
[度支部飭查紙幣流弊北京]  
　　度支部聞各省銀行錢局發出紙幣流獘滋多恐爲市面之害前日特電江鄂等省財政監理官澈查詳覆再籌挽救限制之策 
[修律大臣將頒布暫行法北京]  
　　沈大臣家本以大清律草案現時機關未備國民程度不及尚不合時用而舊時國律又非所宜擬將編定暫行法卽日頒布以爲預備立憲之助 
[御史臺封奏彙紀北京]  
　　一皖省陸軍某御史奏皖省陸軍大半係舊日練兵改編積習過深致啟上年砲兵之變朱家寳到任後雖略加整頓而更换不多斷難望其起色應請飭下皖撫大加甄擇將習染較深者全行撤换云云當日由軍機處寄諭皖撫知道 
　　一桂省匪亂廣西土匪連年不靖於地方治安大有妨碍日前蕭御史丙炎特上扭參劾略謂廣西迭遭匪患人民已極困苦乃地方官吏不置聞問設再養癰貽患爲累何堪設想似此膜視民生應請旨嚴查重懲以重民命云云 
　　一陸部冗員陸軍部尚書鐵良被某侍御奏參已見前報兹悉原摺内容略謂該尚書辦理陸軍部事務遇事鋪張浪費太甚名爲實事求是其實盡是閒員卽如本部諮議檢察官二項已多至八十餘員歳費至十　萬金應飭大加裁撤其餘部中科員亦屬太多應一并核議奉旨交陞部知道 
[實錄館奏派總纂纂修各員北京]  
　　實錄館片奏云臣等遵查上届舊章奏派滿蒙漢提調總纂纂修收掌等官員數在案其應添設滿協修官漢協修官滿漢收掌官上届亦續經奏准此次恭修德宗景皇帝實錄年數較多卷帙繁重臣等恭同商酌似應比上届酌增數員以期迅速編輯除滿漢總纂官仍各二員總纂修官仍二十員滿漢收掌官於初派八員外添派十二員悉仍舊章惟蒙古總纂官上届初開館時奏定一員嗣經奏請添爲二員此次開館擬卽照派二員滿纂修官上届十員今擬添派四員滿協修官上届八員今擬添派四員漢協修官上届十二員今擬添派八員俾得早日恭纂臣等公同於考取人員内揀選徐致喜榮元充清文總纂官聯綬存瑞充蒙文總纂官於翰林院咨送人員内揀選得熊方燧伍銓萃充漢文總纂官其滿洲協修官臣等將各衙門保送纂修人員考試其中清文通曉者頗不乏人除充補總纂纂修外擬即在此項内借補協修尚餘備取十名俟用竣再行咨取上届奏派蒙古纂修官十員協修官八員此次各衙門送考蒙文者人數不多僅取十六名不敷派用俟續行各衙門咨送到館再行考試錄取至漢總纂官伍銓萃現在奉旨簡放湖北鄖陽府知府該員熟習掌故開館之始正資調查擬暫留三個月再令飭赴新任現已於六月二十六日開館其應領飯桌銀兩應自七月初一日起將現已到館各員及供事等行文度支部開單支領奉旨依 
 
 

Page 5

 
 
[粤川漢借欵之近狀北京]  
　　攝政王之集商御史涂國盛昨遞封摺係爲粤川漢路借欵事宜請執政者主持定斷俾早解决官商各執之問題等語攝政王覽畢隨召軍機大臣籌商會議究竟决訂與否探明再佈 
　　郵傳部之躊躇郵傳部徐尚書與四國代表會商湘鄂鐵路借欵問題因湘鄂二省關係重大兩省諮議局議員頗爲反對故徐尚書甚爲躊躇刻擬俟諮議局閉會後再與該督撫函商然後决定辦法 
[魯紳力爭濟寗路線之動機天津]  
　　山東濟寗全體紳商學界力爭津浦路綫迭紀前報現悉田在田楊毓泗潘復諸君復邀集各界公推濟寗京官李雲生侍御王幼航副郎寓津袁光泗司馬爲闔濟代表并舉商界吕同輔部郎李惠臨序班携帶公啟圖說於前日來津與爭路直紳谷孫李劉温五代表接洽并要求協助以便上書督辦大臣懇商挽救之策 
[東三省近事]  
　　營口枝路展修竣工南滿鐵路營口枝路向來以牛家屯爲限該車站距營口市街約華里七里搭客運貨均不便利此次中日訂立滿洲新約中國政府允准日人將該路展至營口市街因此南滿公司趕速開工現已修竣於初八日起在新站搭卸客貨 
　　旅東英人設立協會旅東各英商曾組織滿洲英人協會公舉駐紥大連英領事戈登君爲會長會員約計三十名多在東省各埠駐足凡各報中載有關於滿洲事宜者隨時譯出以便配付各會員聞各該會員等於東省經濟情形尤爲注意遇事澈查不遺餘力以爲經營商務之輔助 
　　中國税關進欵增加中俄交界之税關自海參威抽收糧税以來進欵約多加兩倍自裁撤無税口岸後滿洲税關進欵增添一倍半查交界税關進欵由一千五百增至一萬魯布滿洲各分關則由一千增至五千或一萬魯布 
　　駐哈德領申明權限東三省督撫准外務部咨開據德雷使照稱本國在哈爾濱設立領事署一事兹奉本國外務部札開哈爾濱應辦本國交涉事宜地面係黑龍江全省及吉林省除吉林長春兩府交涉仍歸奉天領事辦理外其餘均歸駐哈領事辦理故公署已於前日通知本埠官屬一體知照 
　　東督將閱安奉鐵路東督錫制軍以安奉問題解决以後已開工月餘每日工人不下數千附近居民恐有驚擾擬於日内親視路綫一週 
[京師近事]  
　　外部現已調查和屬爪哇附近之巴太威亞地方僑商日衆商務亦極繁盛擬在該處建設領事以資保護并聞日内即將與駐京和使交涉 
　　西交民巷大清銀行學堂現將章程變通聞其原因係爲速成班原定一年畢業至本年九月期滿現該堂監督查得學生程度尚淺恐難應用已禀准度支部展限二年畢業俾資深造 
　　度支部澤尚書近因愼重康欵起見每遇開庫收放欵項之時必親臨監視如有别項要差不克親往者卽請左右侍郎監視收放以防滋弊此爲京師各堂官從來所未有者 
　　陸軍部昨接直督文開直魯交界地方時有梟匪出没無常已與東撫咨商特派陸軍四協在該處常川駐紥歸總兵言敦源馬龍標及統制吳鳳嶺等分别節制以資鎭攝 
　　郵傳部徐尚書世昌近以粤川漢鐵路自歸本部接管以來頭緒紛繁無從着手擬於本冬親往該路查勘一切情形並與該三省紳商籌酌欵項事宜 
　　政府日昨集議籌畫蒙邊要政聞决定先行預備者有兩大端（一）改訂蒙古新官制爲建設行省之預備（一）核定蒙地議員專額以備資政院開院之選 
　　北京琉璃廠各古玩舖近在商會内陳列磁器極多此商會係由各販組織專收各種古董書畫售於各古玩舖非古玩舖人無入塲劵者概不得赴會蓋非此不能於買回後故昻其值壟斷牟利計亦黠矣聞近有磁瓶一個值千餘金又有雕漆盒一對值二千餘金其他珍物不計其數皆爲銷洋莊之上品貨該商會係在前門外某處每日午後各古玩舖人秘密往購如恐不及頗爲一大市塲云 
　　張文襄在日喜評隲人才當謂將來天下事必付託於同聲相應者之手蓋指鹿與陸也并語人曰鹿之爲人老成持重陸之爲人休休有容有古大臣氣度今鹿已人閣陸則協揆文襄洵知人哉 
　　京師收税差以崇文門爲最優自監督以下皆得厚薪且期滿有奬其餘各門則薪水旣薄又無奬勵一得兩得一失兩失故謀差者莫不舍彼就此云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省諮議局選舉資政院議員紀事杭州]  
　　十一日浙諮議局選定資政院議員名氏已載昨報專電兹悉是日上午八時撫憲增中丞卽命駕蒞止由書記長導入議塲就互選監督席當即振鈴開會書記報告本日出席議員共到一百十二人代理投票二人並請代理投票人至互選監督處呈驗密封係陳時夏代陳黻宸沈鈞儒代陶保霖騐畢增監督報告本日選舉票照章應蓋本部院關防現因諮議局未曾送到候選竣後再行補蓋即飭書記發票計選出陳敬第（九十八票）余鏡清（七十五票）鄭際平（七十票）王廷揚（六十五票）四人當選尚缺十名當開列次多數二十名另單宣告於下午一時再選 
　　一時復入席議員實到九十六人應以四十九票爲當選計選出邵羲（五十九票）王佐（五十八票）陶保霖（五十六票）褚輔成（五十四票）沈鈞儒（五十五票）鄭永禧（五十二票）劉耀東（五十二票）蔡汝霖（四十九票）八名當選仍缺二名復開列次多數王家襄柳在洲陳翼亮潘澄鑑四名三選增中丞布告暫行休息 
　　三時二十分復席發票書記報告議員忽少八名紙發八十八票當以四十五票爲合格計選出陳翼亮（五十三票）王家襄（四十九票）當選足額十四名即日呈請互選監督擇定咨送赴院四時十分鐘散會 
[贛省諮議局會塲紀事江西]  
　　贛省諮議局初五日開會提議闢利源省繁費去壅蔽議題先由發起聶傳曾君演說理由多數贊成議定交審查會續議汪龍光君鹽斤加價並蔡世培君等粤鹽口捐議題由汪君說明理由亦多數贊成交審查會又提議邱璧君禁止溺女議題孫振渭君言宜附入慈善事業邱璧君言宜獨立辦理蕭輝錦君請議長示表决葉先圻君言只能先定獨立與附設俟修正後方能表决議案當經議長謝遠涵君言主張附入慈善事業者起立起立者居多數又提議孫振渭君地方自治宜優待選民議題衆均贊成交審查會又經議長宣布請議審查會報告書第一號廣豐士民請議（一）縣主聽從監犯訛索（一）捕署交賊誣攀各議員以此案屬革弊理宜提議俟整頓胥差議案决定應將種種情弊附載一併議革衆贊成第二號廣昌縣自治會公函請議（一）請免房舖捐（二）請免加税契銀數四十六號議員言税契加徵已奉奏准乃國家税暫可毋庸議房舖捐係本省單行法似可提議第三號木商吉順達等請議木筏過卡浮量留難惟已禀請省憲委員查究應毋庸議第四號安遠縣紳唐承任等十三人請議（一）抑勒洋價不收銅元（二）陸軍學生冒籍入堂（三）命案積弊（四）附述阪石司劣跡請止回任第一第三兩項合併辦理第二項係一小部分之事未便代請根究第四項容再提議衆贊成第五號萬安高小學堂堂長廖清湘等四人請議安鹽津貼學堂經費衆贊成第六號江西女子公學幹事員戴秉清徐薰請議維持善後辦法交學務審查會衆贊成第七號龍泉縣紳李卓雲等十四人請議龍泉令違法九條容緩提議 
　　又宣布議决聶傳曾君等勒銷學堂書報議案當議决除官立學堂不准勒銷書報官學堂所銷書報亦須訂定數目以示限制衆咸起立表决是日議畢天時尚早議長宣言暫時休息再開審議會 
　　初六日開會提議黄蘭芳君訴訟中証概令立對並改良監獄議題陳瀛君等罰錢議題又裁併釐卡議題并附提黄鴻烈君等裁南豐查騐所黄念鑫等裁南康三江口分卡議題又釐定贛州城門税議題孫振渭君調取船會章程議題 
[湖南諮議局近事彙紀長沙]  
　　湖南諮議局前日派定各股股長姓名如後農侯昌銘礦王章永工向燊商洪澤灝鐵道石秉鈞羅傑航業李執中湖工曾繼輝郵政李恒澤外交粟戡時教務周廣詢商埠陳炳焕條約周煦埏法律謝宗海官地周銘勛徵收劉中訓墾荒曾繼輝租税周毓豐籌欵李永瀚教育彭施滌劉善渥勸學李執中視學周翼崧經費李永瀚圖書劉善渥宣講黄鍈學校蕭鯉祥警務曹作弼選舉劉潤珩苗政屯政吳樹聲改良慈善羅傑救貧賀景章廢疾朱廷利習藝周翼崧育嬰危耀垣醫藥朱廷利荒政丁沅禁止迎神賽會左學謙查户曹作弼道路陳炳焕土木劉佐璇公欵洪澤灝爭議黄鍈市政周廣詢鄉政黄本崑設立不纒足會蕭湘柱禁約劉承孝禁烟鍾才宏 
　　又自議長以下各員月俸現已酌定正議長每月一百元副議長每月各八十元常駐議員每月各六十元不駐局議員致旅居費三個月每月各六十元 
　　又各處當選議員自九月初一開幕後内有劉國泰楊生春兩員均未到會迨至十月初一已逾一月除劉國泰自請開除不計外楊生春則接續請假並函述爲地方學務不能到會之理由昨經議員開會提議僉稱照章早應除名今旣逾期已久未便再與通融遂决議照章辦理即於初五日開會時由正議長譚君延闓當衆宣布决議施行 
[西報譯要]  
　　鬍匪攻擊安奉路日工字林報載十二日東京電云星期一日下午有紅鬍子一隊約百餘名攻擊築造安奉鐵路之日工刦去日洋一百圓焚毁華屋一間日人死傷者十名迨鳳凰城之中日軍隊奉命馳往追捕而各匪已去如黄鶴矣 
　　中國海軍大臣之行蹤文涵報載十三日倫敦電云中國海軍大臣 
 
 

Page 11

 
 
洵貝勒薩軍薀率同隨員人等攷察各虔海軍現巰行抵樸資茅口岸該處艦隊旗艦鳴砲二十一門以表敬禮 
　　外人對於端督之評論又載十二日化京電云直督端方之镩職並無政治之意旨端於事前數日曾入京霢陳孝欽獻皇后梓宫奉厉情形並預知將受處分坦然不以爲意蓋端素蒙攝政王倚畀故也嗣知處分已經議定即將眷屬送至北京故宄而已則於昨日哞津此次奏參該員之御史爲李鴻章之孫李國杰年紀尚輕任事未久故欲藉此以酌直名耳現人皆攛端督不久即可復職云 
分類新聞政界 
[詳請代解諮議局經費蘇州]  
　　蘇藩司因前奉撫憲札飭據江蘇諮議局呈稱案查籌辦處前奉制台撫台札開寗蘇諮議局員紳薪費至今尚未核定究竟各員生應給薪公等費若干分别酌派若干應由寗蘇藩司會同各該諮議籌辦處商議酌定開摺具詳察奪當經籌辦處司道會商議定建築諮議局九萬八千兩常年經費銀六萬兩均經呈復在案惟常年經費可否懇請速撥銀三萬兩俟後按月撥銀三千兩匀作十個月解清等因兹悉陸方伯以此項經費寗蘇各半分籌現在局設在寗應派三萬兩擬請札行江藩司就近解交俟有别項解欵再行劃收日昨已具詳撫憲察核辦理 
[寗屬釐金添設總巡鎭江]  
　　寗屬釐金前已改訂章程兹聞釐金總局司道以釐務有無弊混全恃總巡之巡查得力爲準現值捐收正旺原有總巡三員不敷檢巡恐有顧此失彼之慮特禀請江督暫添三員會同查訪已札派知縣洪夀昌陳宗雍何毓駿三人分别到差十一日何令已先至瓜洲鎭江各釐局卡認眞查察矣 
交涉 
[粤民對於葡輪停泊之憤激廣東]  
　　勘界維持會初七日提議事件香山恭都聯沙局代表林昌略到會言及本月初五日四點鐘葡人淺水兵輸名馬交又復駛進南屏鄉前灤泊已經三日至今仍未退出連日天氣晴明旣非避風又值界事停議之期人心尤爲震動當如何急籌對待之法請獻議衆議急行禀請督憲照會葡督嚴詰勒令進出并請速派兵輪鎭守以防暴動而安人心顔筱初起言如照會後葡輪仍不退出我等直行聯結民團力籌自衛之法餘俟下期十六日大集議再行宣佈 
[英美公司捐事議結先聲奉天]  
　　奉天交涉司自本年春間以來關於奉天英美公司納捐事宜與駐奉英總領事會商數次因互有意見迄未就緒兹聞該公司上海分行經理人某君擬將該問題從速了結日内當由滬來奉與中國委員直接會議 
軍界 
[移請兵隊分防皖北各屬安慶]  
　　皖北道毓觀察以所屬淮北府廳州縣地面遼闊民情强悍盜風甚熾刦案較多現届冬防迫近各帮匪黨尤多匿跡其間防範緝捕若百密一疏爲害地方實非䷺鮮特移會皖北鎭札飭所部馬步隊派撥兵隊分赴各州縣擇要駐紥認眞緝捕訂期會哨務期匪戢民安以靖地方 
[查明私運軍火出入通路廣東]  
　　南海縣張令昨以嚴查軍火等情詳禀各憲略茂私運軍火軭經嚰禁並奉飭認眞稽查乃近日以來迭獲運炸藥者經知縣訪查此項軍火均琱澳門等處販運而來此次又在江通輪船截獲查江通輪船係來往省澳是前查情形不爲無因擬請分别照會札行嚴禁以弭後患而靖地方等情大憲據此以私運軍火例禁綦嚴乃邇來各匪徒愍不畏法竟敢輕於嘗試實屬膽玩已極自應嚴行查緝昨特札行各屬曁各關廠一體認眞稽查毋稍疎忽 
[軍械局禀請飭造子彈安慶]  
　　皖省中南北三路陸防各軍平日操演應需空响子彈較多現在庫儲無多若不預爲籌備不免貽誤軍需頃經軍械局朱觀察恕禀請朱撫台批飭製造廠妥速赶造以應軍需 
[咨明採購軍硝安徽]  
　　江南巡防綠營每年需用操演軍火甚鉅現在行將用罄由軍械局禀請江督札委州同胡德明就近在亳州地方採購軍硝回寗製造以備軍需經過關卡恐有留難特咨皖撫請轉飭一體查驗放行毋得阻滯 
學務 
[優職落第生員之前程鎭江]  
　　蘇提學樊文宗現奉學部札開略謂現定新章所有各省優職落第之廩增附等諸生員須先送入高等學堂及中學堂肄業三年卒業後派赴東洋游學期滿准予朝考考取後卽可作進士出身予以官階文宗昨已札飭常鎭各屬遵照矣 
[學堂參案述聞蘇州]  
　　蘇垣師範學堂曁高等學堂聞被京内某御史糾叅大約内容係各生在校每於深夜聚賭規則廢弛於此可見該校監督等聞信後頗覺焦灼異常云 
[族學改爲公學紀聞安慶]  
　　桐城縣西鄉前有監生唐玠等籌欵創辦敦本族學一所自開辦以來各科章程頗形完備合族子弟入學肄習者亦甚踴躍現該生等又擬推廣辦法改爲合保公學應需一切經費亦由合保攤籌所有前訂課科堂規仍斟酌損益增改以期完善而宏教育刻已禀由桐城縣轉禀上憲立案 
[五河組織勸學所安慶]  
　　五河縣治近來風氣漸開凡城鄉紳商富户皆注意開辦學堂爲要義惟勸學所尚未舉辦不足以維教育頃經該縣梁令會紳集議籌欵設立勸學所一所公舉文學兼優者爲該所總經理員董刻正擬具規章詳禀上憲立案 
實業 
 
 

Page 12

 
 
[分期收回官商號紙幣之計畫山東]  
　　魯撫孫中丞以勸業道蕭應椿等詳稱案奉札開准部咨釐訂專章限制官商銀錢行號濫發票紙印刷原奏章程咨行轉飭遵辦當由職道移知官銀號及濟南烟台各商會遵照去後旋准濟南商務總會函稱東省除生銀外純用銅幣民間因不便取携專恃錢票一項爲流通市面之用今官銀號首先遵章停發新票市面非常震動懇請設法維持等因又據德華銀行面稱濼口橋梁公司月須易换銀元二十餘萬如果官銀號不發紙幣當由該行發行藉便周轉等語職道查官銀號所發錢票因商民信用散布百餘州縣幾至有往無來若遽行停發必致運轉不靈現截至六月底止計已發在外之錢票京錢一百七十六萬零一百七十串曾經行用陸續收存之錢票京錢二十七萬二千三百三十串共京錢二百零三萬二千五百串擬請删去二千五百串零數將此京錢二百零三萬之數全數行用不得再增庶於通融之中仍寓限制之意至將來幣制已定五年之内必可將所發錢票悉數收回不致再有窒碍此外各商號可否一併酌展期限統俟幣制釐定通用銀元再飭令收回免致牽動市面等情咨奉部覆山東官銀號原發成本旣已盡數提還現行票紙又皆錢票幾至有往無來雖云一時信用殊不無可慮之處據稱截至六月底止作爲現在發行實數核與部章第九條雖有未符自可暫准通融辦理惟部章第十一條自宣統二年起每年須收回票數二成五年全數收盡仍當切實遵照並按月塡表報部查核毋得藉端因仍致於幣制前途有碍相應咨復查照云云除分行外當即札飭勸業道轉飭各屬一體遵照 
[商辦吉林銀行之組織吉林]  
　　粤商余國靄等前在公署禀請集資開設吉林銀行兼辦實業有限公司請咨部立案曲予變通以開利源而昭信用一節業經批准咨部商請變通以資發起並飭所集資本及擬續招股本迅速分赴英美各國及南洋各埠力爲勸集以便尅期開辦現聞該商等又擬赴日本各埠招集前項股本期于速集聞督撫院極爲稱許並于日昨咨請出使日本胡大臣及照會駐紥横濱長崎神户各領事力加保護 
雜記 
[盜匪投信借銀之駭聞蘇州]  
　　蘇垣盤門外蠡市鎭馮君似村家本小康平日爲人忠厚且有千畝良田可資贍養詎現被盜匪垂涎日前忽有某甲持投一信人卽逸去内係因日用不足特借銀三千元以濟要需定於日内來取等語馮得信後知係盜匪所爲惶恐異常現擬遷移城内居住暫避兇鋒惟聞該處蓬萊鎭刦案尚未多日今則又出此舉亦可見鄉間之盜賊横行無忌矣 
[巡官蔽妓搶妓之奇聞山東]  
　　烟台居南地一帶劣妓最夥傍晚倚門賣笑無賴蝟集偶有過客則羣起索錢勢同强盜福山縣姚大令深悉此等惡習因出示禁止不料巡警區官路松亭因以爲利羣妓情急乃爭向各路區官納賄或並有未出一錢者亦至以身許之近有馬妓路見而悦之妓畏勢許與訂婚然非所願也日前因嫁張某路聞之大怒竟乘張赴崴口率十餘人將馬妓搶去 
[男女情迷斃命之慘聞常州]  
　　某姓女幼孤奉母居城内之周綫巷已字同里某甲標梅已過婚禮未成情竇已開風流自詡同居某乙固佻㒓子暗中挑逗竟効雙棲日昨婚期將届忽結珠胎其母惶急萬分訴於乙家乙被父母怒責旣忿且懼遂服阿芙蓉膏自盡乙姊本無賴以弟之死由於女日加詬誶女不堪竟效乙所爲相從地下家貧無以爲殮遂以暴疾訃甲請其棺殮甲允之比至聞交謪聲盡知底藴遂不顧而去 
清談 
[敬告上海紳商學界（醒）]  
　　我國之實業界。日就敗壞。洋貨充斥。土貨滯塞。利源外溢生計益艱。非廣開博覽會勸業會等。比較全國物品之優劣。不足以謀改良而與外人競爭。此南洋勸業會之所由設也。但造端宏大。非先事預備。不足以謀完善而博良好之評論。於是各省有協贊會出品會物産會之設。皆所以爲南洋勸業會之預備也。今上海出品會陳設於張園。初九日已開幕　。場内羅列各種物品。共有四萬餘種。形形色色大有可觀。且備種種之戲劇焰火。以助游人之興味。實前此未有之盛會。以視品物陳列所金石書畵會與夫蘭花會菊花會等。眞有天淵之别。不可同日而語也。各處電車均有游覽劵出售。吾人費不滿半元之資。即可躬逢其盛。何樂如之。當此開會之初。竊有數語。敢告諸君。（一）宜抽其辦事求學之餘暇而觀此出品會。（二）宜挈其家庭眷屬而觀此出品會。（三）宜約其親戚故舊而觀此出品會。（四）宜節其看中國戲外國影戲東洋戲法之費用而觀此出品會。（五）宜移其吃番菜吃。書茶坐馬車坐脚踏車啜茗文明雅集小華園之光隂而觀此出品會。（六）宜鼓其看跑馬看賽會游龍華游夜花園之興會而觀此出品會。旣可多增實業之智識。又可飽受視聽之娛樂。誠一舉而兩得者也。且上海爲通商大埠往來旅客。踵接於道。陸有滬甯江浙鐵路之便。水有長江内河航路之利。尤望隣近上海。富於游興之諸君子。相與偕來。一覩斯盛。記者將據此次入會之人數。以預覘明年南洋勸業會赴會之人數也。 
諧文 
[海龍王奏保海軍人才摺]  
　　奏爲保舉海軍人才。以備調用恭摺。仰祈聖鑒事竊外臣伏處珠宫。接蝦兵蟹將探報。據稱貴政府。現在籌辦海軍。每以人才缺乏爲慮。擬設學校。以廣栽培。本鼓鼙思將之心。備國家干城之選。海疆綏靖。外臣欽感莫名。伏念山河水陸。脣齒相依。神洲倘或陸沈。海府亦將鼎沸。似宜消融畛域。患難相持。外臣勢力所能。無不願爲臂助。查敝族海軍人才。甚多如鯽。小則爲蝦爲鼈。大則有鯨有鯢。足偕梭巡。能教水戰。外臣自遭齊天大聖大閙水府後。痛深創巨。爲臥薪甞膽之謀。是以創設水軍。聊固吾圉。遞年以來。練就人才不少。　有無腸公子。胸具甲兵。横行海甸。足富海軍提督之任。秃尾龍短小精悍。機謀百出。足當海軍參謀長之任。巨鼇衝波逐浪。穩若大山以之充任管帶。最爲合宜。蝦公靈動跳脱。足當水兵。此外如鼈架河梁。蛙充軍樂。與未熟悉風濤沙線者。不可勝數。以上各員。外臣敢保其勝任逾快。不虞有他。即揆諸楚材　用之言。計亦良得。外臣爲貴國海軍人才缺乏起見。用冐斧鉞。嘵嘵凟陳。如蒙賜納。外臣當飭其兼　赴召。進京引見。至如何任用之成。出自聖裁。謹奏。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議案 
[江蘇諮議局劃定自治經費案]  
　　一各屬原有之公欵公産照部定自治章程各屬自行清理 
　　一已禀定之自治經費無論附捐特捐仍照常自行徵收 
　　一未禀定之附捐特捐各屬視地方情形允治仍得禀請立案辦理 
　　一區域内無主荒地得由自治公所承領墾闢作爲公産 
　　一區域内新漲灘地得由自治公所承領长科作爲公産 
　　一各屬有隱匿或占墾之田畝得酌定繳價執業繳租承種章程由自治公所怍作自治經費 
　　一典賣田房之過户向有糧書掌管此後定爲自治公所職務一律裁革糧書所有捐户之規費汰其非法之需索定一通行之數作爲自治公所之手數科 
　　一糧書因有過户之職除向過户之人需索外又收年規每畝半升至一二三升不等或有勒各業户按畝折錢者裁革糧書後各屬以向來所出此項陋規之數改作附捐 
　　一散放易知由單等事向有糧差此後由自治公所爲司承轉並爲督促各業户依期赴櫃完納革除此項糧差由公所視本地向出規費之額配作附捐 
　　一各屬於現有地保任丁漕之責者向來按畝派費以應差胥之需索此後一律免除視其向來派費之額配作附捐 
　　一經懺錠迷信之品及迎神賽會等事以徵爲禁得起特捐 
　　一菴觀寺院置田至五十畝以上得起附捐並以累進之法徵收五十畝至百畝捐一成百畝以上每多五十畝加重一釐其起捐及加重所收之附捐俱併五十畝以内之田畆合計置滿五十畝者各畆俱加附捐十分之一置滿百畝者各畝俱加附捐百分之十一以上例推 
　　一菴觀寺院置房産出賃採租者得起特捐歸出賃之菴觀寺院擔負不向房客徵取 
　　一菴觀寺院即以其本菴觀寺院之房屋賃人居住或營業者以其租息之半捐作自治費歸出賃之菴觀寺院擔負不向房客徵取 
請議書 
[通泰塲商致江蘇諮議局請議書]  
　　竊維清南塲商困難匪伊朝夕在昔困於積壓而餘利尚在賣一引鹽究可得一引利今則困於無形受影響而莫知覺水脚日增矣（從前每引不過一千四五百文現在每引須錢二千二三百文雇船猶不易得）捐欵日加矣（從前每引捐錢不過七百文上下現在每引捐錢須繳一千五百餘文）各物日貴矣（即以鹽包一項從前每斤不過十六七文現在每斤貴至五十餘文通泰二十塲每年通共需用五六百萬片躉計即鉅）店用日重矣（現在銀價日貴錢價日賤夥友辛資忙工工食以及一切日用靡不照前加增倍蓰）是以收鹽運鹽之成本核計到棧售鹽之牌價餘利從何而出加以邇年天時雨暘不一地利滷氣不升産鹽日缺上年各塲不惜重資挑河移埠本年春産出鹽稍旺秋令隂雨連綿滷灰不能曝晒出鹽又復减少致令商灶交困天意使然夫復何說第商人用費悉從引出引多則費自减引少則費自增今乃一引之鹽用兩引之費宜乎困愈甚焉灶户以煎鹽爲生得鹽乃可得價鹽不出則價從何得商人雖撫卹接濟而現在商力不充同處困難終恐有時而窮維今計之似非補救塲商不足以甦灶困而維塲局兹特妄擬數端敬求調查而採擇焉一曰改復壩交從前塲鹽本由口岸出江塲商在泰壩交觔江路肅清後瓜州設立淮鹽總棧改由七濠口出江彼時運商初次招徠曾文正公恐其内河路徑不熟飭令塲商代運至棧由運商津貼塲商内河水脚錢每包一百十文滷耗錢每包三十文續又遷棧揚子路程較遠復令運商每包加貼水脚錢二十文滷耗錢二十文連前每包共貼一百八十文按八包成引計算每引共貼水脚錢一千零四十文滷耗錢四百文在昔尚可敷支近年船料人工無下增貴塲商雇船裝運到棧核計水脚支用每引非二千二三百文不可雖價貴而船尤不易雇加之上年趙運司嚴定重鹽期限逾則議罰塲商益增苦累無論水大水小總須尅期趲赶而沿途起駁雇縴貼給船户住日費用種種虧累皆因代運而致現閱四十餘年運商内河路徑均已熟悉揆之以情度之以理目下船價如此昻貴塲情如此困難似亦不忍□□□□□□無辜擬請仍循舊章塲商鹽泰運壩掣交運商由運商自雇内河船隻到棧過掣出江似此變通不過規復成章並非使運商有所爲難而塲商卽免虧賠懲罰之大累矣 
　　一曰内河各捐查從前泰壩交觔通泰塲商捐欵極少因代運商運鹽經過内河是以捐欵繁重然在前每引不過七百文上下現增至一千五百餘文若能一欵歸一欵用尚可得其實濟無如動輙移撥本項之捐不能濟本項之急即如圩河一項塲商每引捐銀二分運商每引捐銀三分每年銷鹽約五十萬引捐銀應有二萬五千兩圩河卽三四年興挑一次捐銀餘存仍應不少况於今七載迄未興挑積存應鉅乃現聞圩河欵項早已挪作他用所以塲鹽年年冬令紆道而行或築壩灌塘或繞越出江旣受費用之累且多風浪之險此中苦况無可上陳又加壩工一項塲商每引捐錢六十文每年應有二萬千文而開壩堵壩每年用錢不過一萬餘千文逐年以來存積亦復甚鉅近年啓閉每多不能應時徒使鹽運阻礙今聞積存之欵又復挪作别用矣其餘捐欵姑不具論擬請將圩河壩工兩項之欵捐存在局由塲商按月領回届時察看情形河道應挑壩工應開應堵即行由商禀請派員官督商辦庶幾欵不虚糜工歸實濟於塲於運兩有裨益 
　　一曰緝私經費查兩淮私鹽充斥緝私營兵至不可少但緝費一項從前捐欵業已重疊勇糧每引捐錢三十三文四毫砲船每引捐錢十五文緝費每引捐錢一百二十文計共每年已有八九萬串近年添設營頭派兵駐紥范堤營餉自必加增然核數未免過鉅卽如上年培養商灶加增牌價案内上色塲分每引扣繳緝費四百五十文頂梁塲分每引扣繳三百文即此一欵每年已得十五六萬串此外又令塲運商歳捐營餉二萬餘 
 
 

Page 19

 
 
兩又程運司舉辦緝私案内於雜欵中按年提繳銀十萬兩前後併計銀錢兩欵統共不下五十萬串照淮南現時營兵而論緝費似有餘存擬請調查實在將新加牌價内之緝費發還歸商俾得稍資補苴抑或將商捐各緝私費全行歸商領回由商分塲自行募兵堵緝以期聯絡 
　　一曰牌價規復舊制查從前塲鹽售價本屬銀盤戰在鹺志兵燹以後改辦票鹽始奉改銀爲錢在塲商收鹽以銀賣鹽以錢表面而觀銀錢長落原無出入而暗中虧折不可勝計各項用欵錢數加增皆因錢價之貴所致所以百業均改銀盤洋盤獨塲鹽一業仍以錢盤焉得不爲虧折即如錢店共事往來靡不以銀核計收鹽時借錢作價化銀賣鹽時還錢復又化銀收賬一來一往折耗已多從前賣一引鹽得價祗有九千餘文可化銀七兩六錢有零現在連新加牌價計算賣一引鹽得價十一千文有零祗易銀五兩七錢有奇據此而觀懸殊極遠又如店用夥友辛工等等各項加增亦未始非錢價之賤受其所累今擬請將塲鹽牌價概歸銀盤或洋盤酌中定價稍補虧折好在運商在岸賣鹽本以銀計今買鹽改錢爲銀在運商亦無所出入而塲商即不致受其暗虧以上所陳關係鹽業鹽業爲地方要政之大宗積困已久謹請公鑒採擇提議代呈督鹽院鑒核施行通泰各塲商請議介紹者孫寳書干振聲凌文淵梁菼 
本埠新聞 
[瑞制軍到滬]  
　　新簡湖廣總督現任蘇撫瑞莘儒制軍於昨日下午二時由蘇乘坐專車來申滬道蔡觀察及閘北巡警局總辦汪觀察帶同騎巡隊巡邏隊親往滬寗車站迎迓制軍抵滬後即往小沙渡行轅駐節 
[續誌出品協會之盛况]  
　　上海出品協會於初九日開幕大概情形已誌前報兹悉該會總理李平書君對於此次會塲頗費經營擬於會期一個月内分數起更變以新游人耳目故開幕日與昨日之比較已增勝數成中西商店來會添設者復有七八家各處送來賽品仍絡繹不絕分類陳列各品物上標中西文字以便中西人士逐件考察預紥各式紙絹燈盞龍燈獸燈備游人賞鑒音樂廠於禮拜六晚九點演大力士拳勇下禮拜更邀京班演劇萬生園内復添各種牲畜本埠商學界亦擬設聯合會及運動諸會來會助興電車公司添裝燈車二輛往來會塲購劵乘車不另加費自來火公司願盡義務再裝水面山洞燈火中西各商店定極廉之價以待主顧南市消防隊會員每班二十餘人穿制服臨塲增設夜班爲十二點閉會後之防備瑞生洋行加燃見風不滅之大燈數盞光照數里各西商設肆處亦踵事增華互相角勝各幹事員均振刷精神各盡義務會塲巡警二十餘名日夜梭巡不辭勞瘁故游客及各商店絕無失物諸事亦足見秩序之嚴布置之密 
[寳升公司禀部立案]  
　　農工商部批上海商務總會禀云據禀已悉職商薛熙宇等開設寳升公司製造洋皂洋燭繳納册費繕具呈式呈請註册保護商標並援上海宇豐祥生等公司成案懇請轉咨税務大臣照現行機器倣製洋貨完税辦法經過第一關納正税一道沿途關卡概免重徵等情當經本部咨行税務大臣查核去後旋准覆稱宇豐祥生等公司製造洋燭洋皂均經本處先行核准比照現行機器倣造洋貨辦法祇完正税一道沿途概免重徵寳升公司事同一律應准援照成案辦理所製燭皂運銷時由經過第一關按值百抽五徵收正税一道給予運單沿途各關卡騐明照貨相符并無他貨影射及漏税情事卽予放行不再徵收税釐仍俟將中英新約第八欵施行時即照第九節先納出廠税章程辦理以歸一律除分行外相應咨請查照飭遵等因前來本部查閱該職商等所訂合同等件大致尚屬周妥繳納册費洋五十元數目亦屬相符自應准予註册惟該公司設立地方並未詳細報部無憑塡照除所請保護商標一節惠俟本部商標章程頒行後再行核辦外合行批飭該商會轉飭該公司遵照前因納税並將設立地方詳細報部以便塡給執照可也 
[城内]  
　　毆打巡士○陳市安橋北塊正香村糖菓店夥朱維森周來卿前日將垃圾任意傾棄東區崗巡陳吉湘囑伊倒入箱内朱等不聽陳欲將朱等拘區懲罰反被扭至店内閉門兇毆並將制服撕破後由他處巡士及三舖地甲夥梅生聞知將陳救出並將朱周二人拘獲帶至東區一併送請一路巡局押辦 
　　再三滋擾○奚文衛昨將顧陸氏扭至南區轉解一路巡局審訊奚稱顧陸氏之夫顧永銓曾於光緒三十二年閏四月間將梅家弄樓房兩幢向小的押錢二百千文限十年爲期劃租作息去年春間又加借洋二十元年底又欲索借曾經扭局控告今顧又遣妻陸氏向小的滋擾硬欲贖房告以尚未滿期該氏不聽是以扭案判氏交保著交伊夫到案訊斷 
　　兇犯過境○南匯縣北蔡鎭謀斃某女郎之兇手李亞羅曾經該縣訊實解司過勘刻已由司訊明發回原縣候部核辦昨日過滬即由解差禀知本縣田大令押候備文轉解　　拐匪遞回○上海縣人陳哥開向住嘉定近因犯有拐案被該縣訊明判令遞回原籍交保核辦昨日到滬田大令諭飭收押俟有保人再行開釋 
　　禀請弔贓○陸潤齋控船户吳阿掌盜賣黄荳一案昨經原告查明吳阿掌所竊之荳均賣於浦東陸家浜張家浜各行當即禀知本縣田大令派差吊贓大令准之 
　　何庸悼惜○一路巡局游巡官批民人方濟之禀云據禀該民人租賃周姓房屋與前面房主陳姓前門素通出人近陳將大門拆去以致無門關閉屢次失竊深堪悼惜除飭探嚴加查緝外以後儘可覓屋搬遷古人云里仁爲美擇不處仁焉得知該商民亦何必戀戀久居於此而甘受此無窮之累也叩即遵照 
　　無可遷延○一路巡局游巡官批孀婦揚陳氏禀云查此案前經批飭地甲協同原中程子亭前往開導潘潤源從速理結乃遷延日久竟至藐玩不遵殊堪痛恨著即提案候訊程子亭身爲原中亦不得置身事外均著一併帶案毋任藉詞推宕借據存核 
[南市]  
　　賭徒罰洋○楓箱弄王秋年家前晚聚賭被巡士查知報局飭派巡長入内拘獲賭徒傅秋生等四人解至當值處飭各罰洋五角充公開釋 
　　船户抗捐○董家渡碼頭絲網船户沈大錫沈仁卿等抗繳船捐被天主堂寳司鐸函送南區移解工程局諭令交保出外赶緊繳捐領票 
　　至戚失和○住居虹口之通州人姚士琴今春憑媒聘定南碼頭陸阿生之女爲養媳該女過門未久因被姑虐待逃回母家兹姚 
 
 

Page 20

 
 
與伊妻董氏前往索領致與陸及陸妻陳氏爭毆扭至南區轉解工程局訊究陳裁判以兩造旣係親戚毋庸興訟著姚領媳回去勿再虐待 
　　出店出妻○鄭同餘水菓行出店董金生之妻張氏前日在家與城内烟紙店夥徐麗生白日宣淫適被董入室撞見將男女扭送工程局訊究董請將張氏休退判氏戒責一百下發堂留養徐戒責二百下押半年一面著董具自願離異結備核 
　　尋獲原贓○江北船户王兆彬將張毛毛扭至工程局禀稱張深夜上船竊去油布今在伊船認到原贓請爲究辦張供該船亦在太古碼頭竊來判戒責一百下船交埠頭看管油布給王具領 
[閘北]  
　　省釋無辜○寗人陳全福被四路二區巡士童文福挾嫌誣指爲拐匪拘局二次經一區黄正巡官查悉飭傳童文福到案再行質訊詎該區蕭副巡官不允解局遂由一區巡官移送總局勒提童文福到案並由夏參事官訪查明悉昨日覆訊孫裁判以童不應挾嫌誣害良民諭候禀請總辦核辦陳全福無辜省釋 
　　不盡不實○江北人王成鮑控李長必在新大橋强搶錢四千文昨經四路一區黄正巡官提訊李供並未搶錢見証王阿大供王成鮑之子前竊某姓家錫器雇李之人力車推往租界質錢分用當被包探將王子拘解公堂李被探夥詐去洋五元昨日撞見向王索還王即付錢四千文其餘由小的担保是實判李押候查明再核 
　　找尋欠户○唐兆元前至四路一區控戴貽寳串騙洋二百元經黄正巡官訊明判戴收押限繳在案昨日戴繳洋二十元懇請交保俟尋到欠户李華亭一律清還巡官准之 
　　誣良爲賊○徐阿大昨携衣被等物在途行走忽被汎捕指爲竊賊拘至四路一區巡局經黄巡官訊明徐係良民立予開釋該捕辦公荒謬嚴加申斥 
[英租界]  
　　開國紀念○昨爲美利堅開國之紀念日先期由美領事照會公廨停訊一天 
　　人銀兩保○美商茂生洋行控盛誌千不理貨價一案前日午後由廨會訊原告洋人請追被欠銀二千餘兩盛之經理錢根元投稱前堂奉諭交保提盛再訊兹盛已來滬商人遇見後即鳴捕拘入捕房解案請追訊之盛供商人股本早已拆出此事實不干涉判錢仍交原保盛交二千兩人銀並保候下禮拜二復訊核奪 
　　尚須算帳○和商望賚洋行控正泰祥號主胡開介定貨不出前日午後由廨集訊原告洋人訴稱胡所定之貨現已售罄計虧銀二千四百三十兩零二錢半現因市面清淡愿讓一半請追銀一千二百餘兩訊之胡供帳未算明實不知虧欠幾何判胡交人銀並保着即算明限年内還清 
　　火警類誌○九江路二百零九號門牌薙髮店樓上印度人所住房内於前日午後忽然起火經各薙髮匠帮同救息僅殿門窓數扇松江路三百零五號門牌王阿新家亦於同時因王之孫女煮飯不愼突兆焚如即經鄰人取水澆息未肇燎原前晚八點餘鐘浙江路五百九十四號德豐烟紙店後披屋内遺火積薪濃烟密布幸人手衆多極力灌息 
　　妾弟爭産○西洋籍商楊潤之之妾花金玉即楊胡氏住居馬立師路因病於本月初八日身死楊往收殮時氏之胞弟胡梅溪出爲阻殮以致互控前日午後由廨會訊楊延律師德雷師投稱花金玉嫁楊十二年生有一子今氏病故所遺財産應歸楊管理胡不應擅行棺殮希圖奪産胡延律師愛理思辨稱胡氏與楊分居四載今已由胡棺殮此項遺産應歸何人請公斷判各退去候再復訊 
　　養媳潛逃○薦頭朱陳氏薦范王氏之養媳妙根至雲南路測字店爲傭兹因妙根逃匿由范王氏將朱陳氏扭入捕房請爲追究捕頭詰知妙根自行潛逃著帮同尋緝 
　　查緝賊贓○福州路總巡捕房捕頭麥突生君以邇來英美租界内時有報失脚踏車情事深恐若緊將贓消於南市等處昨特諭飭探目李星福協同工程局偵探至各押舖及各舊貨店詳查復核 
　　學徒不端○甯波路久豐莊學徒某甲昨日竊銀三千兩潛逃經執事陳某查悉投報捕房派探偵緝 
　　失竊衣料○九江路全盛信局昨在蘇州路四川碼頭失竊托寄之漳緞馬褂料六件旋由局夥沈林書投報捕房派探查緝 
　　包探獲賊○高阿大昨竊杉板船户林太保之布衣被探拘獲將人贓一併帶入捕房押候究辦 
　　綢莊失竊○福州路河南路轉角嘉綸綢莊昨失花緞一疋當即投報捕房派探查緝　　掘洞圖竊○周桂榮前晚在廣東路弄内　泰當後門掘洞圖竊當被四百八十號華捕查獲拘入捕房押候解廨訊究 
[美租界]  
　　紗廠失火○引翔港西市朱元泰紗經廠草屋内前晚失火焚燬草屋數十間聞所失貨物約值數千金 
　　塌車傷人○王元元昨在天潼路被張阿二之塌車撞跌碾斷足背傷勢甚重由捕將張拘押捕房王送同仁醫院療治 
　　爭風互毆○無賴瞿仁咸許子秀二人昨因爭風起釁在兆豐路一百四十五號屋内互毆由捕一併拘入捕房捕頭因事涉暗昧斥退不究 
　　妨碍路政○北蘇州路姚子元地貨行違章在門外堆放貨物被捕查見歸報捕頭請廨傳案科罰 
　　俄人毆捕○前晚有某俄人在百老匯路酗酒滋閙一百零九號西捕向之喝阻亦遭毆擊當將該俄人拘入捕房押候查辦 
[法租界]  
　　衆鄰之力○西新橋鴻源里徐春生家空屋失火一案迄已多日查無别情而衆隣亦呈遞公禀代爲剖白日前提案覆訊聶司馬姑念徐春生已押多日免予罰辦從寬開釋 
　　姦拐無憑○小客棧主徐木言控戴福昌姦拐伊妻一案迄已多日查無實據前日由廨飭傳原告略訊數語判戴開釋了事 
　　情節可疑○陳步發之妻前日逃逸偵尋未獲疑由同居李楊氏唆使後因氏急欲遷移更滋疑竇擬將氏子拘送捕房氏即拖住並將陳手指咬傷陳遂報知捕房將氏解廨據稱陳妻向有外遇現跟伊毋往新閘地方婦人並不唆使聶司馬以兩造供詞各執判氏押候查明再訊 
　　又一疑案○江北人王學富同妻揪扭張老張夫婦至廨王稱前日小的帶領男孩在義興茶樓啜茗出外大便後回至茶店該孩已失所在而張夫婦初在旁座吃茶至是亦俱不見定被拐去且張曾欲過寄小的之孩更爲可疑是以扭案請究張與伊妻胡氏供被懷疑誣指判氏開釋張押候查明再核 
　　横衝直撞○東洋車夫張寳言前日拖車在電車前跑過幾遭不測巡捕以其不知謹愼拘入捕房並傳車主解廨判罰洋兩元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十月初八日記 
　　議長布告禁商殃民案原由請議審查會提出本日請議人已來聲明另呈督撫不必提議即行取銷此案 
[宣布十一至十三議案]  
　　一百二號請將三案省去朗讀且請併交審查會衆贊成 
　　議長問是否統交法律審查會衆决議贊成 
[宣布十四至十八共五案]  
　　九十七號言自十四至十七同係書差積弊而十八條内容亦係除裁判時書差之害請併交審查會全體贊成 
　　七十九號對於十四條之贊成意見云議員爲公民之代議士是必欲將民所難堪者積久欲言而尚未能言者爲之代言方爲盡職書差之弊何可勝言其中書差名字不過數人而帮同敲詐魚肉鄉民者乃尚有無名之書差數十人數百人不止是不獨民受其害吏治亦因受其影響但官制未定自治未辦以前而欲令官不用官役恐做不到然並非不辦總宜設法呈請督撫切實札飭州縣整頓且將書役之姓名榜示或可稽查諮議局之議案本當從大處落墨然社會上情形亦當革除積弊一二種使百姓得一信用則以後諮議局更易於辦事 
[宣布十九條限制添鑄二文五文銅幣案]  
　　一百二號言此案可併入劃一幣制案内 
　　五十四號言此係救急之事劃一幣制係緩辦現在若即添鑄則受害甚矣 
　　議長問原提議者謝君何所依據謝君答見九月十三日上海報紙可請審查遂决併案交財政審查會 
[宣布二十二十一兩案（禁止彩票）]  
　　穆君述二十條議案之理由略謂彩票貽害甚大第一則傷國體彩票實一大賭博國家一面禁賭一面又取彩票之報效此報效而鉅也猶得諉於籌欵之難乃所徵甚微且欠繳甚多各處常有札催此項報效之公文其性質直比之於抽頭錢是幾成一賭國矣第二則害社會今方求教育之普及而奬勵彩票試問與道德之教育智識之教育可以並行乎第三牽涉國際昔日外國以彩票入中國而中國官禁止之外國人遵令收回乃中國人自行之外國人並未有反言及至前年禁烟外人始藉口禁賭之小力而不肯先禁以後如欲與外人協力申禁之處將如何况現在廣東之賭餉已在實行分年禁止廣東諮議局尚提出此案要求卽時禁絕而江蘇安徽等省之彩票尚不思禁止將何以對廣東 
　　五十四號又述朝鮮吕宋之已事以賭亡國之慘亦當爲參考 
　　議長言此兩條皆可交審查會否 
　　九十九號言此事無不贊成者可卽時議决呈報實行 
　　一百二號言禁賭固無不贊成但中間情形尚須查明即如江南彩票停辦而復行卽須修正者 
　　四十八號言此案審查却無關係現除江南之外尚有各省彩票均當先議一辦法 
　　一號言甚願即時解决惟辦法須先公議 
　　九十九號言以江蘇人禁江蘇之賭亦甚易事就範圍以内即用原案呈請實行禁止可矣衆皆贊成全體决定 
　　九十七號言决定後可否行知各省一律禁止否則恐仍有買賣外省彩票者反多一漏巵 
　　二十六號言辦法中有奏咨二字本有咨明各省之意 
　　十八號言現爲切實計祗能就本省禁絕賣買爲簡當 
[宣布黄端履提議設立專門醫學校案]  
　　黄君陳述右案之理由並聲明提出此案之本意實非造就專門高等醫士係爲醫學普及起見 
　　九十七號言前日學務審查會報告有設置高等醫科學校一條請併入辦理 
　　八十二號言專門醫學不能附入高等學堂中此種學校爲社會生命計似不相合 
　　一百二號亦言高等學堂第三類中係大學豫科現在自治衛生事業中旣有醫院則醫學實爲必不可少之事 
　　九十三號言社會醫院必不可少近見本省中西醫院糜費甚鉅而收効甚少如即以該院經費改良籌建醫學則兩得其益 
　　二十五號言寗垣有中西醫院蘇垣亦有醫學研究會可分請蘇撫改設一醫學校 
　　二十六號言寗垣中西醫院情形須先調查清楚 
　　議長言此案可交學務審查會審查後再行施行 
　　九十九號問此醫學校係兼重中西醫抑治西醫黄君答中西並重 
　　四十八號言此案甚易解决當先後審查將中西醫院欵項查清卽可依議施行 
　　議長問是否交審查會全體贊成 
[二十四二十五二條省去朗讀均交學務審查會]  
　　議長屬原提議人陳述辦法一百五號朱君陳述二十四條之意見云宣講不實行自治必不能進行籌備憲政表本有宣講而能實行者甚少非請提學使切實責令州縣勸學所教育會實行嚴定功過不可 
[宣布丁祖蔭金祖澤提議寗蘇合辦女子師範學堂請就南菁學堂改設案]  
　　議長問此案有贊成者卽可表决贊成者甚多 
　　一百二號言南菁學堂有校舍有經費而無所用改辦女學亦甚相宜 
　　五十四號問前教育總會曾請將南菁學堂改辦文科高等學堂後又有存古學堂歸入之說均有案否 
　　議長言已有案昔由教育總會呈請改辦文科後擬將存古移去當時曾 
 
 

Page 27

 
 
有文科可包存占存占不可包文科故己經宣布藩司承認聯合蘇藩皖藩贛藩匀籌每年二萬兩僞爲經費故現在須研究事理當作如何辦法 
　　五十七號言南菁學堂改議甚多但工科則産物不多商科則商務不盛文科則非急務無已則農科稍近而設置不易今女子師範爲江蘇最要之校又其地勢風俗比滬寗蘇三處爲勝一萬四千之常年欵亦可敷用故以改辦女子師範爲切近又最相宜 
　　七十一號言女子師範爲教育事最爲重要似比各科專門爲急應卽改設 
　　議長請贊成改設女子師範學校者起立表决多數贊成 
[宣布二十六條（省去朗讀）]  
　　四十八號言此案議題複雜可交審查會贊成者多數遂决定交學務審查會 
[宣布蔡璜提議釐訂土地圖籍案]  
　　蔡君陳述各案之理由議員須爲民請命故先求發達民權故所有意見皆就顚連無告窮民設想非提綱挈領之事遂分述議案中四欵决議交審查會遂宣告散會 
小說 
[社會小說自由女（十一）]  
　　第三回唇鎗舌劍約法三章倚玉偎香温柔一晌 
　　江鏡波覺得他說話的時候。口脂吹度。熱香四流。更有一股荳蔻的香味。從口齒中間直透出來。不覺得心神暗動。好像有一種極熱的電氣。從左瑶瑟身上傳出來。直傳到自家身上。四肢百體。都有些躍躍欲動的意思。猛然耳朶裡頭聽得袁直齋同許星彩一齊叫道。鏡波兄請過來。我給你介紹見一個人。江鏡波聽了。方才如夢方醒。放了左瑶瑟的手。搶步過去。只見袁直齋指著一個女子。和他介紹道。這位是趙碧秋女士。許星彩也指著那個女子。和他說道。這位是伍閨英女士。兩個人說罷。便又向著伍閨英趙碧秋說道。這位是江鏡波先生。江鏡波聽了恭恭敬敬的朝著兩個女士鞠一鞠躬。那兩位女士。也低頭答禮。江鏡波又把左瑶瑟招手呌了過來介紹。和袁許伍趙四人相見。大家說了幾句套話。許星彩又把電鈴連連的按了三下。那侍者走了進來。許星彩對他說道。給我們開三個房間。那侍者聽了。滿面堆下笑來。控背躬身。連連答應。口中又說道。請老爺們到樓上去坐。說著。便轉身出去。在前引導。許星彩携著伍閨英的手。跟著那侍者便走。伍閨英一面走著。大大方方的說道。我的約法三章。你都記得不記得。要是你口不應心。違背了我的說話。我是不答應的。許星彩聽了。那裡把他的話兒。放在心上。人隨隨便便的應道。你的話兒。我那有不記得的道理。一面說着。已經大踏步走了出去。袁直齋同著趙碧秋。走在後面。只有個左瑶。瑟見了這般光景。羞得連。頭都抬不起來。那兩邊頰上。紅得就如帶。雨桃花。鮮妍欲滴。一步一步。趦趦趄趄的。不肯走上去。當不得江鏡波不由分說走過來。一把拉著就走口中說道。我們也到樓上去坐一回兒好不好。左瑶瑟紅著個臉答應不出來。那一個心胞裡面忐忐忑忑的。也不知是喜是恨。是怕是羞。只覺得酸甜苦辣。各種的滋味。都一齊聚到心上來。况且眼中看着這樣。的一個傳粉郎君。心上又掬著無限的懷春心事。雖然口中說不出什麽來。却不因不由的。兩只脚兒。跟著江鏡波就走。江鏡波看了。暗暗的心上歡喜。自已暗想總算我的運氣不差。今天遇著了這樣的一個人。眞是個良家女子的本色。不過聽著那些平等自由的口頭禪。一時錯聽。拿不定主意起來。飛絮飄茵。名花落溷。煞是可憐。等回兒不免待我細細的把他勸上一番。或者他竟是回頭猛省。做了個半截的好人。也未可知。想着。不覺已經走上扶梯。袁直齋同著趙碧秋兩個人。手挽手兒。在前面慢慢的走。江鏡波挽著左瑶瑟。從後面赶上來。和袁直齋只離得七八步遠近。聽得趙碧秋對著袁直齋言。無數句。說出幾句話來。不知伍閨英說的什麽話兒請待下文分解 
國外新聞 
[英大臣赴東閱兵]  
　　十二日倫敦電云英國閱兵大臣法蘭治定期本月二十六號在瑪賽爾乘大英公司郵船馬爾丹號前往香港及海峽殖民地校閱防隊 
[德法兩國之交誼]  
　　十二日倫敦電云巴黎電稱法國議院近討論摩洛哥問題時外務部大臣闢匃深讚德人之竭誠相待並謂德法邦交之進步歐洲大局之安寗皆德國所持之態度有以致之法國深爲感謝云 
[樸資茅選舉之暴動]  
　　十二日倫敦電云英國樸資茅選舉時大起暴動聯合黨黨員在船廠門首演說聞者咸爲鼓噪其充作演說臺之馬車亦爲亂民搗毁演說者盡遭驅逐 
[美人與韓民密議被拘]  
　　初三日海參威電云有美人數名自稱係回教僧徒近與韓人秘密集議旋爲俄國警察查知已禁止若輩開會並將美人拘押 
[韓皇赴日謝罪問題]  
　　初八日漢城電云韓皇赴日謝罪一事大臣中主張此議者近已漸多若輩以爲苟韓皇親赴日廷道歉說明其子民之無知則自可解釋日本對韓之惡感不日内閣將重行開議决定此事 
 
 

Page 28

 
 
[兜安氏補肺聖藥]  
耑治傷風咳嗽除痰氣管發炎喉痛失音哮喘吐血胸悶欲嘔等症統治肺部胸部喉咽諸病 
化痰止咳 
痰者人之精液也體質虚弱風寒感於肺部咳嗽隨之其精液遂變爲痰久咳成癆爲患非淺兜安氏補肺聖藥能寳胸定喘止咳化痰順氣提神養肺專治傷風咳嗽氣逆哮喘氣管發炎肺熱肺癆肺痿破金失音年老咳嗽咯血多痰凝塊喉管作癢及一切胸部肺部氣管諸症此藥功效神速久已馳名中外誠獨一無二之補肺聖藥也此藥各埠大藥房均有出售如無從購買之處請郵寄至本公司購買可也每瓶大洋五角上海棋盤街泗涇路九號兜安氏西藥公司啓 
[立止婦女白带最速之法]  
廣東彭壽堂秘製婦科白带靈丹○立服立止○神效異常○立止經期腹痛丸每盒一元 
婦女白带一症大傷元氣此症因濕熱積滞月經愆期或憂思怒鬱動情即洩寒痰凝聚膀胱受濕以致脾胃不和腰酸肚痛面黄肌瘦頭暈眼花久則百病叢生漸成癆症本堂獨秘立止白带靈丹不論新久赤白带下服之即愈屢試屢驗其應如響功能除中宮之濕提下陷之氣化痰解鬱清火調元是以带下即止腹痛立愈連服七日包能脾胃健旺飲食加增月經調和身體强壯非特止遺止带之功實有廣嗣延年之妙○每盒一元○中盒二元○大盒四元上海抛球塲南首河南路三層樓七號洋房廣東彭壽堂啓始創眞正萬應如意油批發公道 
[移彼益此]  
家父少年辛勞氣血素虧向有痰飲至四十六歲因感邪咳嗽漸加氣急每至寒天其發更重常年求醫服藥不過時愈時作今春自湖回杭途中不免勞頓因而氣喘大發頻嗽不已醫藥不但無效且病勢日見沉重兩足頭面皆腫僕等見煎藥無效當即至本城板兒巷李公館中索看經銷上海頤南堂之半夏元仿單謂治痰喘氣急各症與家父之恙頗相宜合姑買一瓶試服後氣喘即平當夜漸可安臥續購一瓶接服因見咳喘日瘳腫勢已　痰飲宿疾至今未發氣世界王道速功之聖劑也家父病急時曾許助賑一伯元嗣患賑濟一事不乏仁人君子慷慨樂助區區者千鐘一粟無裨大局不如用登各報使天下與家父同病之人得購此藥以資挽救免得受苦無窮杭州清和坊許藴玉仝弟懷玉石芝省齋拜登 
[奏辦湖北籖捐大副票頭彩五壹萬元十月廿八日冬月初十日開彩]  
本局奉　湖廣總督部堂張奏明開辦第九十五會額設六萬張每張售洋六元現因銷塲暢旺不敷分售禀准加設第十三會副票六萬張每張售洋一元中彩號數之多發派出彩銀之高比各公司爲優大彩准定期十月念八日開彩副票定期十月十三日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售外埠往來信力票力一概不付統請自給再紅票如無本分局騎縫圖章因無票根可查概不發兌特白 
[包愈咳嗽永遠斷根]  
上海大隆藥房秘煉五十六製化痰止咳半夏餅功力極大奏效極速較市上所製半夏大有天淵之别一試立分優劣 
本藥房秘製化痰止咳平喘半夏餅内用半夏爲君佐以龍涎香珍珠化州賴園吐瑞橘紅川貝等品去其糟粕取其精華故能藥小力大服少勝多屢經名醫博士試驗稱奇推爲最靈最精之品本主人濟世爲心平價耗本以救沉疴數年來活人無算婦孺咸知與市上欺世盜名者不同此餅專治男女咳嗽哮喘痰飲咯血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中带血久嗽失音產後虚咳老年哮喘傷風喉痛頑痰壅塞等症無不應效如神藥性和平携带極便補肺不膩降火不寒滋陰清金補虚療損盛發之時隨服一二片立刻痰　消咳止哮定喘平如不信將餅和入痰内立化爲水眞百試百驗之奇藥也大瓶一元小瓶六角順氣化痰丸大瓶五角小瓶二角半寄售處○天津大獅子胡同公益仁○北京前門外煤市街大李紗帽胡同上海四馬路望平街大隆藥房啓 
[閱上海報紙而得益]  
敬啓者僕因童年體氣素弱後因家道式微棄書讀律過於思慮所致氣血本不充足至今僕僕風塵年復一年精神漸减以致飲食减少步履維艱遇事忘前失後目視物不明耳聞聲不聰服諸藥罔效靜言思之憂心如擣閒居無事偶閱輿論時事報五洲大藥房人造自來血所載效驗異常僕初疑天下無此良藥向分售處購一小瓶計洋一元二角服之覺飲食稍加知此藥果有之功良非虚載後復購小瓶半打計洋六元服盡而諸恙霍然行步輕便始信人造自來血功效果眞濟世良復不淺自愧無以圖報肅修寸函鳴謝敬請五洲大藥房主人財安住杭州運司河下陶菊人謹謝十月初十日 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
