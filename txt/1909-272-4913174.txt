# 1909 - 272 - 4913174

 

Page 1

 
 
購劵　諸君請即向各經售處憑劵領取第三次十五史全部外埠郵費每部四元輪船火車未通處每部六元陜甘雲貴川五省加倍購劵　諸君請即向各經售處憑劵領取第一批書三十册外埠郵費每部一元輪船火車未通處一元五角陜甘雲貴川五省加倍總發行所上海棋盤街中集成圖書公司啓 
[遺精神方]  
僕患遺精於茲十餘年矣奈治之鮮有效者每以未得良方爲恨今春蒙嘉定施少齋先生敎服三才封隨丹其丹方係先生親手註定與市上藥肆所售者逈乎不同服之果然靈驗異常將十餘年老疾一旦除而愈之實謂喜出望外此方中正和平得其要領是以奏效神功而先生仁愛可親懸壼海上數十年矣現寓江西路鎭平里内救人不知凡幾因思天下同胞患症者不少未得良方誠爲恨事今願與患是症者共登仁壽用特登報以供衆覧其方列下○天冬四兩黨參四兩大生地四兩川黄栢六兩生甘草三兩砂仁二兩猪脊髓四兩泛丸四明蔡思仁謹啓 
[祥順公司象牌洋燭奉部飭豁免重征]  
本公司洋燭業經通運各埠早蒙　農工商部註册給照並咨飭地方官保護在案現以物美價亷重加皷勵又蒙部咨税務大臣通飭各口凡象牌洋燭出口准其在第一關按值百抽五完納正税一道給單放行沿途關卡概免重征紳商賜顧請至三馬路中和洋行賬房批發所接洽可也　本埠蘆花蕩德福里本廠謹白 
[遷移廣告]  
本行向在九江路十六號現移至仁記路轉角Ａ一百零五號賜顧者請至該處可也此佈　西門子謹啓 
[聲明拍賣]  
前由朱孔楊向本行租賃余邨園房屋所有房租數月未付早經本行發封屢次催索猶延宕不理用再登報知照望即速來行料理倘再延悞本行即定期拍賣園内生財什物一切以償租金倘或不敷仍向朱孔揚理楚特此關照幸勿自悞　新瑞和洋行特白 
[恕訃不周]  
誥授中憲大夫　晋封通議大夫　三品封典　欽加四品銜　賞戴花翎候選同知國學生幼堂陸公擇於九月初四日假壽聖菴領帖一日所恐訃告遺漏故特登報以聞　陸德記帳房啓 
[吳昌碩先生印譜出版]  
昌碩先生刻印爲近代第一名手上追周秦渾穙高古名動海外本社茲特假歸集拓附以邊欵名曰缶廬印存分初二兩集每集四册洋四元另有各種印譜載在後幅經售處上海商務印書館文明書局集成圖書公司九華堂朶雲軒○總發行上海老閘橋北東歸仁五弄西泠印社 
[江新輪船修理已竣准]  
八月廿八禮拜一晚開往長江九月初三由漢開回帳房謹白 
[寗紹商輪公司定期換給股单息摺]  
本公司現定九月十一日起換給股單息摺並發第一届股息以算至八月底爲止一律照給其未繳二三期股欵各股户概不塡換請各股東從速繳足二三期股欵俾可照章換單給息特此通告 
[電改局新設河南許州電報房廣告]  
本局禀奉郵傳部批准在河南省之許州添設電報房已於本月十二日通報照章收發官商各電特此布聞 
[徵詩廣告]  
奉賢孫　盛太夫人敎子興學熱心熱力成效卓著揩於本年四月中因病逝世敝同人除開會追悼外廣徵詩篇以彰懿德如　賢士大夫有表同情惠賜鴻著當即彚刋以垂不朽通信處由上海南市施家衖鼎昌錢莊逕交孫明禮宅收不悞　發起人　朱家駒　陳鴻翊　等敬啓 
[上海眞不二價四大洋貨號]  
謹擇於八月念七日開張 
本號創設小東門外四達舊址今因改造門面專做零躉批發特備各國名廠定織花素泰西綢緞異様各色絲光蓆法督染廣藍竹布呢絨布疋一應俱全名目繁多不克細載置貨精良定價格外克已以圖久遠而廣招徠特此佈告 
[皖路公司石子投標廣告]  
本公司訂於九月十五日將採用石子大小尺寸及做工規則懸牌揭示凡有願包此項石工者届時赴蕪湖本公司按照所揭牌示定價從新投標駐滬皖路公司佈 
[尋貨賞格]  
本號今因後棧房被竊去潮州本色夏布八件計○擢記超一件○恆記美珍一件Ｈ祥華巧一件Ｍ禎豐巧二件Ａ源和超三件每件三十疋如有知風報信因而拿獲者賞洋一百元倘或人貨兩繳者賞洋三百元决不食言　洋行街蕭捷茂白 
[上海謀得利分設在棋盤街中平和里口]  
琴洋風琴拉琴唱戲機器戲片京調小曲軍營皷號樂器比衆公道謀得利總公司啓 
[浙省分設漢鎭德潤永記洋貨布疋抄莊]  
在黄波正街剪子街口鴻彰綢莊上首石庫門内擇於九月十二日開張本號自四月初交易以來荷　貴仕商殷殷惠顧貨精價亷遐　咸知今春向外洋採定奇様各種鮮明疋頭花式繁多不及瑣載業均陸續運漢足副　光顧之雅意零躉批發概照上海行市逾格公道實廣招徠特此佈傳以候　賁試 
[普通音樂公司唱戲機器特别减價]  
五折售現劃一無讓戲片各色各樣俱今四馬路南首棋盤街中市 
 
 

Page 2

 
 
上諭 
[監國攝政王鈐章八月二十三日内閣奉]  
　　上諭大學士張之洞公忠體國廉正無私荷先朝特逹之知田翰林洊升内閣學士簡授山西巡撫總督兩廣湖廣權理兩江凡所設施皆提倡新政利國便民庚子之變顧全大局保障東南厥功甚偉旋以總督晋涉綸扉入叅機要管理學部事務宗旨純正懋著勤勞朕御極後深資倚畀晋加太子太保銜服官四十餘年擘畫精詳時艱匡濟經猷之遠大久爲中外所共見近因患病屢經賞假調理並賞賜人葠方冀克享遐齡長資輔弼茲聞溘逝軫念殊　著賞給陀羅經被派郡王銜貝勒載濤帶領侍衞十員即日前往奠醊並賜祭一壇加恩予謚文襄晋贈太保照大學士例賜恤入祀賢良祠賞銀三千兩治喪由廣儲司給發任内一切處分悉予開應得恤典該衙門察例具奏靈柩回籍時沿途地方官妥爲照料伊子禮部郎中張權着以四品京堂候補郵傳部學習員外郎張協侃着以郎中補用伊孫選拔生張厚璟着賞給主事分部補用用示篤念藎臣至意欽此 
　　上諭戴鴻慈着以尚書在軍機大臣上學習行走欽此 
　　上諭法部尚書着廷杰補授未到任以前着紹昌暫行署理欽此軍機大臣署名奕劻世續鹿傳霖那桐 
　　宫門抄二十三日召見軍機札楚克蘇隆崑源張大宗 
交旨 
[八月十七日軍機大臣欽奉]  
　　諭旨都察院奏查明湖南降補通判沈祖燕被叅寃抑一摺沈祖燕着交吏部帶領引見欽此又奉 
　　諭旨河南巡撫吳重　奏摺内漢陵等字樣誤行抬寫實　疏忽著傳旨嚴行申飭欽此 
論說 
[對于張文襄公薨逝之觀感]  
 
 
 

Page 3

 
 
申報第一張第三版 
嗚呼南皮相國逝矣蒙優旨謚文襄追贈太保入祀賢良祠四十年來之事業功名今而後得蓋棺以論定矣綜其畢生之駁歷廻翔館閣珥筆淸華迨其後而出任封疆入贊樞坦政績之膾炙人口者往往排衆疑决大議能以一身開天下之風氣而不爲風氣所轉移譽之者則曰溝通新舊立憲元勳毁之者則曰騎墻中立天性執拗然記者竊嘗平心論之毁者庸或過情即譽之者亦未必盡得其眞天生文襄爲德宗也先德宗而興後德宗而死凡德宗三十四年之事實磊落軒天地危疑亘古今而文襄張公實惟有以輔之翼之疏之附之患難與共而左右朝局也繼湘淮諸勛臣之後聲施爛然超出於李高陽孫濟寗閻朝邑王仁和之上固卓乎近數十年漢大臣中不可多得之人才抑亦光緒朝三十四年有數之人物也 
　　方德宗嗣位之年正文襄張公聲譽踔起之日抵擊權貴聲震一時有淸流六君子之目而文　實冠其曹尤難者吳可讀以一死泣請懿旨豫定他年大統之歸廷臣奉旨闡明聖意内閣集議各執一說以上聞類皆糢糊影響之談文襄獨援引經旨侃侃諤諤辨明繼嗣繼統之異旨以吳可讀謂於不必慮者而過慮於當慮者而尚或未及深慮海内士夫讀之始憬然于經術之可以黼黻文治也幾疑高郵王文肅金匱秦文恭諸大儒復生今日而翕然以湛深經術目之謂足以繼曾文正遵議大禮一疏之後自是以來京朝風氣丕然一變士大夫始知樸學之可寶一掃咸同以來拘墟空疏之習此文襄之學問有以牢籠子一世而卓然開風氣之先者也若沾沾以平反東鄕寃獄歸美文襄猶其淺焉者矣 
　　洎乎領節鉞鎭封疆三晉實其發跡之地承丁戊大寝之後銳意以輯流亡振吏治爲事截抵攤捐也辦理淸查也抵補鐵價也禁止水禮也他若大修太行官道奏减五路差徭凡足以蘇民生之疾困者無不惟日孜孜與民更始見之者以爲林文忠之撫吳潘敏惠之撫皖不是過也而其燭照利弊能先天下而痛除毒害者則尤在于嚴禁境内栽種鶯粟使朝廷誠于此時著爲令甲頒行天下其流毒何至如此之烈此尤足以動人之悲思者俄而擢任兩廣遷移兩湖則又毅然以開通風氣爲天下先請開兩廣鐵禁試造淺水兵輪籌設華僑領事創辦水陸師各學堂奏開漢陽鐵廠創辦機噐織紡局興辦京漢川漢鐵路贖回粤漢鐵路爭議緩訂澳門界約凡其所設施所規畫無非干端倪未著之秋洞燭機先造端宏大力闢當世之震撼危疑而堅定不摇卒底于成當其事機盤錯萬口噤聲人方慮文襄無下手處而文爕獨紆徐料量如置噐平地靡不貼妥又如東風吹枯頃刻變色由是海内之譚時務者翕然歸之有識者至比之于鄂文端之開闢苗蠻傅文忠之經略金川謂其公忠體國能爲人之所不敢爲馬國家樹久遠之計不規規于近功有過之靡不及己所微不慊於人意者規模過大更事過多而用度或不免習于奢侈舉動或未免　于固執在粤時至開賭禁以充軍餉在鄂二十年所貸洋欵以千萬計悉以供行政上消靡之費而抵抗輿論力主壓抑時於晚年之行政上微露其機論者往往以是爲文襄惜然要而言之三代以下卒少完人有大醇者不能無不庇理或然耳（未完） 
譯論 
[外人對於張文襄之評論一（字林報）]  
　　昨晨本埠華報載有軍機大臣張之洞己擬定遺摺之消息當時讀者或猶疑其託病蓋因近日政界之紊亂宦海之風潮各省人民之抗爭列强壓力之增重在在皆足使之灰心而據本報訪電觀之别該大臣確己預備遺摺且該摺必大有可觀可以預决也 
　　張之洞負中外重望久矣今日之死國民之觖望政府之失援庸詎初料所及耶據本報訪事電稱監國爲大勢所迫將起用袁世凱使張之洞而在亦必力主此議當一千零七年七月孝欽顯皇后實行新政首調該大臣入京同時袁世　亦由直督之任徵調入京外間雖有袁張交惡之謡傳然兩大臣行事雖偶有違異而其宗旨則如出一轍也 
　　近者新主即位該大臣迭經遷調舍總理路政各務外稍見失意至其對於粤漢償欵一事以該大臣一生正直之人而忽前後矛盾若是似可母庸深論顧就該大臣督辦鐵路以來觀其所辦各事該大臣固極知中國路政亟應發逹第因國人不肯出資助之遂不能竟其碩畫耳 
　　張大臣之行事忽若深謀遠慮無不洞燭忽若淺識短見靡有定向忽若聰敏忽若愚蠢忽若維新忽若守舊忽若友好隣國忽若抗拒外人論者且疑耳持極大之排外主義然彼於極易逹此主義之時而竟不出此則此言亦殊難信試觀中日之戰上海之中立能安然無動者固伊誰之功也漢口海關十年總報告册曾謂一千九百年北方拳匪之禍至今印入人心寓漢外人時爲惴惴然皆須感謝鄂督張之洞出其毅力禁遏排外之舉以保護外人之生命財産云云然則張之洞亦何嘗排外哉 
　　張之洞一生最盛之勛業係在一八九　至一九零三年出督湖廣之際此數年中所成之巨業如漢陽鐵廠爲京漢鐵路製造鐵軌湖北紡織局之挽回利權以及振興該省各項商務皆無可以訾議之處　設立造幣局一舉尤未可輕忽視之惟論理財問題則該大臣未見出色彼僅知紙幣可以濟財政之窘迫而不顧道理之合否觀其與德國公司所結之合同足見該大臣於錢價之賤爲中國最易中毒一層固識力之未超也 
　　張之洞之政才己縱論如前尚有一最大之美德爲今日政界各員所不 
 
 

Page 4

 
 
能望其項背者則廉潔是也彼曾歷居要任不患不能積財然乃一介不取恐身後仍不免淸貧而己聞彼在武昌時曾因需欵孔亟出其珍品付諸質庫且該大臣學問頗占聲譽著作甚富今日選爲今上將來之師傅要之張之洞實爲一機敏難測之人物爲中國舊世界之政才其思想隨時而變動今當朝政紊亂之時正可展其長才而忽出世以去吾人對此惟有一言可以抒其欽佩之忱曰公何不遲生五十年耶 
專電 
[電一（北京）]  
　　張相以後兩次續假無温詔鬱結殊甚西醫又主瀉益難支持二十日攝政王往視面加温慰張相語多不悅王索然返邸二十一日氣益急至晚薨逝 
[電二（北京）]  
　　張相薨逝之前一日世相往謁張相自知不起力薦戴鴻慈可重用言次氣喘聲微世相潸然涙下 
[電三（北京）]  
　　駐藏大臣趙爾豐奏關外推廣學務請添經費辦學員三年准奬又奏調員厚薪優奬均奉旨該部議奏 
[電四（北京）]  
　　閩督松壽奏報省城商埠設審判廳 
[電五（北京）]  
　　度支部奏遵撥軍諮處海軍處經費奉旨留中 
[電六（東京）]  
　　張之洞訃音傳至東京人心甚爲感動各新聞紙均印有張之洞遺像並著社論哀悼淸國大政治家之逝世 
[電七（東京）]  
　　散凡西斯哥電稱駐華美國公使克禮昨乘華古利亞輪船啟行時突然奉命召回或謂係爲粤漢鐵路借欵事宜參贊能克斯即電該國政府請在東京商議一切 
[電八（東京）]  
　　日本舉行耶穌新敎入國五十年祭典時大隈伯蒞會演說謂現今認許信敎自由並許有多數宗敎者惟日本與美國而己查耶敎於日本傳至藩屬頗爲迅速且有成功者因日本人之性質適於耶敎也 
緊要新聞一 
[西報紀張相逝世事]  
　　字林報載二十二日北京電云軍機大臣張之洞於昨夜出缺度支部尚書澤公有入軍機之望文匯報載同日北京電云張之洞遺摺奏保陸潤庠與戴鴻慈充大學士趙爾巽與岑春煊充軍機大臣因該二員非翰林出身故不能充大學士惟自政界上情形觀之大約徐世昌將入軍機陸潤庠將充大學十遺摺中並力言憲政關係重要萬不可少緩實行 
[伍廷芳有入憲政館消息北京]  
　　樞府會議以卸任駐美大臣伍廷芳現己將次回國查該大臣於法律甚爲精通俟其回京後即奏請派在憲政館考核法律及檢查各項修律編訂事宜俾求盡善 
[海軍大臣近日之舉動北京]  
　　洵貝勒本擬於本月二十八日起程往歐洲由蘇彞士河前往徧歷英法德等國至今年歳杪由西伯利亞鐵路回來明在再赴美國及日本考查并以梁京卿誠爲參贊因梁曾隨攝政王出使德國徧歷歐洲於外交素有閱歷故也現聞又作罷議未知確否 
　　日前各軍機大臣與海軍大臣洵貝勒會議分任要政以軍艦軍械兵員歸洵貝勒與肅邸主持經費概歸澤公掌管軍隊制度歸鐵尚書編定軍港建築測量歸薩軍門選擇刻己議妥不日即將發表 
　　海軍大臣以近日興復海軍需才孔亟應廣搜舊日熟悉水師軍官由各省督撫提鎭遴選保送考其程度年歳才力分别委用或令肄業海軍俾易造就又聞兩大臣於勘查軍港後曾便　調查水師各艦茲悉兩大臣之意擬將各省現行水師制度詳加改良爲他日輔助海軍之基礎所有關於水師問題將有一番更張云 
[攷試遊學畢業生初誌北京]  
　　學部定於本月二十一日卯刻考試畢業游學生查照六月奏定章程辦理東西洋游學生如係由中學堂畢業得有奬勵者必在外國高等以上學堂肄業三年以上其未由中學堂畢業出洋者必在外國普通學堂預備一年以上并在高等學堂肄業三年以上畢業者方准與考若在外國中學堂中等程度之實業及師範學堂與爲中國人特設班次之學堂及校外生畢業或插班或習選科畢業不及該學堂所定學科四分之三者均不准與考聞此次合格者有三百八十八名不合格者只十三名 
[京張鉄路開車紀盛北京]  
　　本月十九日京張鐵路行賀全路告成開車禮該路爲中國完全自辦之第一路發起干前北洋大臣袁宫保告成於詹觀察天佑現在郵傳部各堂以此路告成極爲吾國生色均極歡慰故此次開車典禮極形熱閙來賓甚盛每一部署約請五十人每一外國便署約請五人另請外國洋員六七十人 
 
 

Page 5

 
 
[淸理財政處將派督辦北京]  
　　政府議定奏派大員督辦淸理財政將度支部奏設之淸理財政處移入該署所有各省正副監理官歸淸理財政處直接管轄以淸權限嗣後度支部專掌度支其淸理　政及預算决算等事即歸專處辦理此舉不日施行 
[郵部裁併廳司員缺之辦法北京]  
　　郵傳部奏竊臣部於光緒三十三年六月二十三日具奏遵議郵傳部官制事宜一摺又光緒三十四年三月二十八日具奏酌擬各廳司分科治事辦法一摺先後奏奉兪允在案查臣部原設庶務一司掌理部内一切雜務内分銓叙支應綜覈三科核其所辦事宜與承政叅議兩廳會計考績各科職掌多近重複案牘旣慮紛歧人員每多冗濫尚非核實之道現擬裁撤庶務一司歸併兩廳辦理以昭統一惟臣部奏定兩廳分科章程原係四科今旣　入庶務司三科之事擬增兩科以資辦公至庶務司旣己裁撤其該司原設之郎中二缺員外郎二缺主事四缺七品小京官二缺自應一併裁去但臣部承政叅議兩廳每廳祇設僉事二缺小京官二缺此外並無郎員主等缺現在廳制更張需才較衆損參酌度支部民政部承政叅議廳辦法除原有僉事小京官各缺照舊設立外請於承政廳添設員外郎二缺主事二缺參議廳添設員外郎二缺主事二缺兩廳共添八缺較之所裁庶務司額定十缺尚少二缺如此辦理庶幾職掌旣有專歸員缺亦無冗濫如蒙兪允即由臣部欽遵分咨各衙門查照至該司裁缺各員以各廳司相當之缺酌量改補另行奏明辦理八月十二日奉旨己録 
[江蘇諮議局開預備會初誌南京]  
　　江蘇諮議局議員於二十日午後二時在籌辦處開會集議到者七十餘人先由張季直議長報告在九月初一日開正式會以前應須預備各事隨將諮議局辦事處辦事細則草案交各議員集議通過其大略計分四課一議事課二文牘課三庶務課四會計課其中各條或分或併或增或删經議員逐條南决當日一一通過（草案全文甚長容後補登）時己六時即行散會 
　　二十二日午後二時仍開會於籌辦處到者六十餘人張議長報告委定書記長一人孟君森書記四人議事課長袁君希濂文牘課長華君申祺庶務課長張君福　會計課長徐君鍾令報告畢隨將諮議局議事細則草案交各議員通過起草員雷季與君將起革之次序先行宣布中分三章第一章議事之秩序第二章議塲之秩序第三章常駐議員規定今日先就第一章所擬條文逐條研究公衆商决通至第十六條時己上燈遂摇鈴散會 
[京師近事]  
　　理藩部前接至體蒙爵赶前來京禀呈二件（一）因蒙旗王公擬在孝欽顯皇后奉移期前來京叩謁梓宫恭候跪送（二）因各　蒙爵接到部咨傳考陸軍法政兩貴胄學堂携帶子弟來京以備考取蒙旂爵生故預先禀呈届期赶前到京 
　　四川地高山多故出鹽均在山上向用人力開掘謂之鹽井雲貴一帶亦然所設鹽務官皆稱某井提舉某井大使惟人力掘鹽費多效少昨有四川留東畢業學生王余爕條陳農工商部擬儲育人才籌備機噐改良川省鹽并經部准咨川督查照一俟辦有頭緒再行禀部核奪 
　　郵傳部以京張全路告成接築京綏前日特下札諭嗣後京張事歸關太史冕鈞管理京綏事歸詹觀察天佑管理惟詹觀察又須管理川漢鐵路事宜故定議一年之内五個月駐川漢五個月駐京綏中間留兩月爲行程 
　　欽派考查五省製造鎗砲廠局朱京卿恩紱昨己由京首途所帶隨員有存厚范國樑二君聞其考查次序先湖北軍械廠次上海軍械廠又次南京軍械處具考查事宜係將各廠製造軍械精粗是否合於軍用詳細察究造册報部核辦 
　　孝欽顯皇后曁德宗景皇帝之聖容現經如意館員禀呈内務府大臣敬謹繪竣請定日其閱視聞現繪之聖容待至歳杪當恭送至壽皇殿内懸袝供奉 
　　資政院協理李柳溪大臣晋謁孫倫兩總裁時曾陳憲政館改革事宜多條頗蒙兩總裁嘉納其中除内閣審計院行政裁判所三事允即擬奏外餘着李大臣詳晰擘畫陸續奏陳 
　　政府因某御史奏陳津浦鐵路購地事宜流弊尚未盤除且與某某兩大員甚有關係故日前己　派人員出京查辦 
　　軍機土大臣等昨與資政院憲政編查館各堂會商司法權限擬會摺奏請飭下法部按照司法制度將行政與裁判兩權劃淸以符憲制日内即當入奏 
　　實録館以現正恭修實録應設滿漢繙譯官四十員若由各　咨取恐精於滿蒙文學者未能敷額現擬由滿蒙各學堂學生中選取精通繙譯之舉貢生監分别派允 
　　軍諮處大臣濤朗兩具勒派定北洋督練公所總叅議舒淸阿軍諮處科長張國仁軍諮處科長覃師范前往日本觀操該員等己定期月杪起程東渡 
　　聞外務部擬有關於魯省交涉之要摺一件不日出遞探其内容係奏陳全案始末及現議情形詳情俟探續布 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[桂省認籌海軍經費之竭蹶廣西]  
　　桂撫張鳴岐奏宣統元年七月初七日准度支部電咨海軍經費桂省能分年認籌開辦經費若干按年認籌常年經費若干請認定確數迅速電覆等因查海軍爲自强大計現值朝廷銳意興辦所需經費自應内外通籌桂省雖著名瘠區亦當勉力湊解當經督同三司通盤籌畫再四摒擋認解開辦經費五十萬兩分四年匀解常年經費六萬兩按年解繳惟桂省財力奇絀常年出入不敷己鉅此項認解經費尚無的欵可指惟有極力撙節設法騰挪依期解足斷不敢貽誤要需 
[胡銘槃充桂全鐵路總辦廣西]  
　　桂撫張奏桂全鐵路聘定洋工程師測勘路線及籌撥官欵一切情形經臣分别奏咨在案洋工程師現己抵桂應卽開端測勘事屬創始端緒紛繁亟應設立專局管理當於本年五月初一日就省城設立桂全鐵路局派委准補鎭安府知府胡銘槃充當總辦暫不支領薪水夫馬局中費用並飭極力撙節不得稍涉浮濫凡此路現在測勘以及將來訂章招股派員購地各事統由該局妥爲鑾辦以專責成 
[湘省官辦礦務之效果湖南]  
　　湖南巡撫岑春蓂奏湘省昔年官商所辦各礦不下百餘處率以任非其人不能切實籌辦以致功廢半途鮮有成效惟常寗縣屬之水口山鉛礦經前撫臣陳寶箴遴委四品銜分部主事廖樹蘅經理自開辦迄今十有餘年殫心擘畫力爲其難獨能成效大著所獲贏餘至一百數十萬兩實由廖樹蘅任事誠無勞怨不辭與人接物一秉大公洵屬湘省辦礦員紳中最爲得力之員至其才識之堅卓品學之高超光緒二十八年前撫臣兪廉三奏保經濟特科光緒二十九年前撫臣趙爾巽奏蒙兪允從優議叙業經先後臚陳仰沐先朝恩賜嗣以廖樹蘅熟悉礦務委充礦務總局提調會辦等差旋改爲官礦總處會辦現雖年逾七旬而始終罔懈所有水口山礦事卽委其子候選訓導廖基植隨同廖樹蘅辦理有年諳悉情形用能恪守成法數年以來隨時隨事禀商廖樹蘅細心研究兼採西法購置機器力圖擴充出砂益形暢旺實屬異常出力似此勤勞卓著之員若不奏請優加奬叙無以爲實心任事者勸合無仰懇天恩俯准將四品銜分部主事廖樹蘅特賞三品頂戴候選訓導廖基植以敎諭即選出自逾格鴻慈八月十三日奉硃批該部議奏 
[宜春閙事原因之異詞江西]  
　　江西宜春友人函云此次宜民倡亂之故由於七月間催收圖捐此項圖捐係去年阮大令遵辦統計處禀府立案府批以置酒無益之費提作有用深堪嘉尚並府統計亦於其中提撥二成爲常年經費今歳張大令接篆以統計無資且府統計亦開辦需費四月間因於舊所派圖捐諭飭各鄕圖保繳納各圖遵繳者有之推諉者亦有之惟城鄕各圖一律未繳七月張大令善禄丁銀卸篆賠墊統計經費若干並墊解府統計經費若干代理吳大令再行飭差催收城廂圖保於此欵堅意不出遂揑稱郡城收百貨釐金一石米抽錢百文每人入城抽錢六文其餘各物均十分抽五以炫惑鄕愚揚言毁學殺紳希圖要挾七月念六日城鄕圖保又以合邑圖衆名目具禀府縣縣批此欵係統計處籌定經費至如何設法變更之處必須東明上憲再行核奪府批所籌爲數無幾俟酌收二三年後彼時統計即可告成不必交納乃城鄕圖保不惟不遵而且百端要挾欲毁學堂及一切公局並在城内然阻米遏糴紳士誠恐釀禍趨署禀府府尊未見代理縣吳出銜彈壓拿獲城廂圖保一名收押於是城廂圖保遂於八月初一日勾串流痞並關會各圖設法抗拒初三日聚集數千人於北門外大橋頭官兵截擊互有損傷始退聚於石神廟初七日鄕民復攻開西城門官兵開鎗堵禦鄕民死傷二十餘人旋退聚於附近張旗列栅與官兵相持觀其布置與其要挾必有反對新政之劣紳從中主持會匪蠱脅此係初十以前之實在情形也按此函與從前訪員所報告情節互異姑録之以待確查 
分類新聞 
政界 
[嚴懲玩忽統計表册之縣令安慶]  
　　統計表册富今要政皖省州縣多玩視稽延未能按期填送現查能遵章辦理者僅廣德州等處其他各屬皆未遵循皖撫朱中丞當以該州縣故違令章玩忽要政各記大過一次以示懲儆其廣德州等皆奬記大功一次 
[蘇藩飭勘被荒田畝蘇州]  
　　常熟崑新各縣農民錢瑞發周麟福等先後禀報田禾被災收成無着蘇藩陸方伯閱禀後以低區田禾先被水淹繼受虫傷迭據各業戶禀請勘辦自以查核釐剔爲正當辦法業己批飭蘇州府轉飭各縣勘騐歸入秋勘案内辦理仍先將遵辦情形具報核奪 
[法政畢業州縣請歸候補班叙補廣州]  
　　桂撫奏州縣爲　政所從出現值九年籌備新政浩繁非曾習法政之員措施終虞隔膜桂省法 
 
 

Page 11

 
 
政學員州縣本屬無多造就有成自應及時任用擬請嗣後本省合例州縣在法政學堂畢業别科考列中等以上講習科考列優等以上分别查照定章供差一年期滿考騐在平等以上者卽歸候補班按班請補以資治理奉硃批該部議奏 
[松江將次舉行調查戶口松江]  
　　華婁兩邑令示云現奉明詔籌辦城鎭鄕地方自治本年先調查選民爲議事會董事會成立地步業經本縣會同各紳遵照撫會議廳憲議决案設立籌備城廟自治公所並選派調查員不日調查選民又奉民政部飭催戶口册籍應即一併調查以省周折合行出示曉諭仰兩邑城廂居民人等知悉爾等如合左開各項資格並不犯有消極資格者一律聽候調查員調查入册並將男丁女口長幼僕婢照式實報愼勿疑慮以致放棄權利隳壞大局是爲至要六言示云照得地方自治原是吾民權利選民盡具資格戶口尤宜統計現從城廂入手區域先行佈置投票必需選民調查資格有四男子年滿廿五須屬中國人民住滿本地三年年納兩元租賦備此四項資格還宜絕無壞處方合選民資格選舉董事議事全於戶籍丁口辦理統歸一致分載男女眷屬調查不厭詳細將來婚嫁生死尤須報明登紀現派公正士紳分段逐戶編制爾等靜候調查切勿造言生事此非征兵募捐不可誤會宗旨倘敢無理抗違定行照律懲治本縣言出法隨其呼凛遵示諭 
文涉 
[阻止德華銀行分設内地山東]  
　　濰縣爲路礦交衝之地近有德華銀行欲分設于該縣城财之坊子當經曹遠模大令禀請上憲向德人抗爭並請咨行大淸銀行設分行于濰縣以爲抵制當經魯撫及勸業道後先批示並録於下 
　　魯撫批禀悉查約章洋商不准在内地開設行棧該令迭函阻止辦理極是然陽奉隂違亦恐難免仰勸業道轉飭該縣令嚴密察防預爲設法禁阻如有所聞隨時禀報母得稍爲含混至另單所陳現在車站改用銀元非大淸銀行設立分行多運銀元紙幣以圖抵制無以爲目前補救之方亦不爲無見應由該道迅速妥議詳復飭遵並移商大淸銀行或於濰縣地方設立分行或由殷實商家暫行試辦務在保我利權勿爲外人所侵蝕是爲至要 
　　勸業道批據禀己悉此案前據該縣與吳令鎭濤會禀當經致函貝領事及礦務公司援約阻止旋據復函并不承認設立分行之事與該縣所禀相同業經另檄行知在案另單所稱一節不爲無見己據情　會大淸濟南分銀行酌核辦理俟復到日另檄行知 
軍界 
[梟匪私斃營勇揚州]  
　　兩淮定字副中旗李萬勝密禀吳都轉云該旗駐札鹽城縣境一哨於日前出巡拿私弁勇十名去後一名並未歸哨該弁勇等帶有軍裝鎗械訪無著落聞弁勇等均被梟匪傷害滅跡現懇運司飛飭鹽城縣一體嚴拿匪黨務得確切情形云 
[陸軍畢業生禀請録用安慶]  
　　近畿陸軍第六鎭隨營圥堂學榮生徐光照來皖具禀督練人所投効皖軍以盡義務當奉兵備敎練處傳諭該生命題考試察核所著於軍學尚有地見堪予録用業經兵備處派充三等學習官發往協司令處用資考鏡云 
[陸軍學生禀請投劾之結果蘇州]  
　　湖北陸軍特别學堂學生胡顯忠禀稱情願投効以供差遣奉蘇撫瑞中丞批云該生旣由正目於丁未春間挑入陸軍特别學堂屈指己將三年理應靜候卒業考騐給憑何以功虧一簣舍而之他當經電詢湖北陸軍第八鎭張統制查復在案茲據電復該生由鎭挑入學堂二月間因家屬興訟牽涉黜革學術尚好等語查該生黜革由於家屬興訟牽涉何以存而不論究竟學術如何是否可用仰敎練處會同二十三協陳統領考騐具報候核飭遵 
學務 
[集議改良敎育總會山東]  
　　議員楊毓泗于普源王景禧陳命官等於前日提議山東敎育總會雖經設立終未完善現擬徵集學界同人研究切實辦法目下簽名者己百餘人 
[優拔盛會之紀念山東]  
　　魯省新選優拔於前日開懇親會於浙閩會館司道及以下各官均自午前九時至十時到塲撫憲於十一時到塲挨次行禮後大開盛宴宴畢復合同撮影以誌不忘至午後四時閉會聞此會撫憲助百金學憲助五十金新選諸公莫不興高彩烈云 
[振華女校畢業紀聞蘇州]  
　　蘇州振華女學校開辦四年成效卓著本年届師範簡易科年半畢業之期當由該校校長王謝長逹女士會同敎員按科考校將畢業學生王季山倪鳳珍翁之荃彭雲裳各科試卷呈請提學使核准并請派員覆考等因嗣經樊學師派委圖書科王科長亦曾於上月二十五日蒞校覆加考騐現由樊學使察核各生試卷均有闡發特各奬給敎女遺規一册師範講義一部札發該校校長轉給各生以資鼓勵 
實業 
[魯人對於五處礦産之意見山東]  
　　山東同鄕京實張王吕曹諸大老爲保持山東利權起見於初七日電逹魯撫孫慕帥云五處礦産逾限己久應請聲明作廢贖回茅山礦地　應無庸議某某同叩十三日午後山東紳民電禀外務部云山東五礦合同己於七月十三日滿期作廢據該合同第一條有云勘辦五處礦産祇應照尋常商務辦法又云並與國家交涉無干倘德使違法干涉仰大部力據該合同拒駁否則東人决不承認詳續禀山東議員楊毓泗等百三人曁紳民石金聲等同叩 
[批飭押閉重利病民之質舖蘇州]  
　　常熟縣職商王元興等開設質舖禀請保護奉蘇藩陸方伯批斥云質舖與押店名稱不同甚爲重利盤剥則一爾等開設濟元質舖月利較典息爲鉅贖期反比典限爲短巧立名目違例病民禁閉之不遑更無保護之理　使改質爲典領帖納稅定章具在何能破格優待况典商架本非數萬金不辦試問爾等有此資 
 
 

Page 12

 
 
　　本否明知有干例禁故借一禀爲延宕地步鬼蜮伎倆昭然若揭本司斷不爲其所朦此事總因前縣貿然給示致滋藉口實屬疏誤仰蘇州府轉飭常熟孫令遵照前批予銷縣示並查明其餘各小押一律勒限押閉不得再任私開 
雜記 
[寬城擊毁稅局之風潮直隸]  
　　平泉州寬城地方界連永平遷安縣商務頗盛前光緒三十三年八月間籌設稅局曾被不逞之徒糾集莠民八九百人將稅局搗毁遂未復設本年七月間經八溝稅務委員祝令萬年查明該處情形禀蒙都憲允准重行設局照章征稅於八月初一日開辦不料匪徒故智復萌暗行撤帖集會吃麫誓衆將稅局焚燬遂於初六日午前聚集匪衆數千人蜂湧而來該處鄕巡聞信即禀經祝令閉門停征匪至見門己嚴扃即引火焚燒祝令自後墻逸出躱入燒鍋尚有巡警及巡防營兵二十餘名在内見局屋被焚並無出路即拔關開鎗衝出擊斃匪徒十八人受傷十餘人平泉州徐牧聞信後當即會同八溝巡防營李統帶馳往彈壓解散一面電禀廷都護派季承德府營太　前去查辦現廷都護己將祝令奏叅革職並飭巡防營統帶將放鎗斃命之弁兵按名斥革送交平泉州嚴押究辦 
[警官乘輿擅入文廟之輿論漢口]  
　　漢口警察二局正巡官劉剌史家怡因乘轎擅入文廟經夏口廳闔學生員具禀道府廳各署請轉詳大吏照律究辦劉事後亦自知違禮託人到各憲處運動將禀文置之不批一面請劉歆生萬撝伯等出爲調停認罰銀四千元充助學堂經費學界中人因紳學兩界之有力者悉被劉運動不肯與其爲難只得附合認可劉正自幸無事詎陳小帥忽於日昨飭巡警道將劉撤差所遺改委土藥公棧專辦陸大令承先接辦但劉雖經撤差尚冀卽到隨州知州本任己託新授粤省陳藩司爲之幹旋詎爲隨州學界留省同人所偵知以此等侮聖蔑典之人何能任其濫膺民上當在漢口某印刷社刊發傳單欲糾集學界全體開會公拒劉聞信又竭力運動以冀取消至外間傳言小帥飭將劉撤差後有用挾妓飲酒不守官箴等字樣奏參之語恐不確云 
[挽留縣令之新法山東]  
　　山東觀城縣楊令承澤在任稍有政聲民情愛戴上月卸任出署時城廂士紳脫靴四鄕紳民抬盒祖餞者充塞道途嗣官轎行至郭譚莊有數十少年人簇擁轎前言曰大老爺甚好我等别無才幹然善抬轎請送大老爺一程大令從其請命抬之少年上肩遂將轎轉回往城裡返走如飛大令止之衆不聽但言留大老爺在此多坐幾年大令命縣隊等强接之衆人仍不肯釋於是大令乃下轎向衆拱手善言多時始行放走又行數里到一莊亦如此辦法可謂挽留縣令之新法矣 
[木瓦匠希求奬勵之被斥安慶]  
　　皖省民人孫海卿等自謂夫歳馬砲兵變時邀集木瓦匠充當鄕圑登城守禦在事頗爲出力刻擬邀求撫台給予奬勵以彰勞績朱撫以該民人率衆禦敵係受委員指揮但臨事旣未據該委員陳明事後亦無禀報案難稽核所請給奬未便照准 
[調騐烟癖類誌蘇州]  
　　元和縣吳次竹大充以前奉撫憲諭飭各縣令無論有無嗜好均須入所調騐昨己遵飭入所聽候查騐又靑浦縣劉有光大令因奉調省查騐昨己到蘇進所候騐又通判任汝霖因奉禁烟公所條傳亦於日昨入所查騐 
淸談 
[張故相之重望]  
　　古大臣之用臣有行事可及而其望不可及者何歟同恩而獨使人感同威而獨使人畏同學而獨使人稱同功而其名獨震同位而其勢獨崇此必有出於學問事業名位之外者矣張相之學問事業名位求之今人中未必無其比也而其望則當世無與匹者我乃於古人中求之古人有所謂德望者其汲黯霍光羊祜謝安高允諸人歟而張相之德望似矣而未盡似也古人有所謂淸望者其楊震李固楊綰眞德秀諸人歟而張相之淸望非彼之所謂淸望也古人有所謂才望者其買誼陳湯祖逖姚崇李德裕諸人歟而張相之才望則非彼之所謂才望也然則張相之望何以獨重於生前而名震於當世信乎其有出於學問事業功名之外者歟竊願當世之有識者論定之 
[張故相帙事一]  
　　張相作文素敏捷不假思索丁未年奉召入賛樞　交卸兩湖督篆偕留學生某監督及黄某等三人入都寓次張相命三人各草一謝恩摺三人聚精搆思執筆吟晤狀若曾課約二時許猶未草就張相急不能待先索某監督稿閱之己成二百餘字歷叙由翰苑進身字樣張相笑謂之曰余之以翰苑進身誰人不知面猶待臚列耶汝尚未知摺奏體執者回視黄某等兩人則尚不著一字張相乃舉筆親自起草一揮而就寥寥四五百字言簡意賅筆尤老練舉以示　監督等三人曰應如此做也三人　畢舌橋不能下而汗更涔涔不止 
社會小說 
[紳學界之人物（惕）]  
　　惕庵曰吾述惡作劇之某紳畢何時又有一某紳事拉雜記之鑄同禹鼎照等温犀或亦爲閱者酒後茶餘之諱助 
　　數十年來之流行物曰鴉片曰麻雀 
　　烟也賭也斷不容於預備立憲之時代禁烟禁賭申之以禁令蓋將實行立憲也 
　　不謂預備立憲時代猶有所謂鴉片麻雀者敎育普及地方自治預備立憲時代之至要者一則發起於數年前一則發起於一年前謂是必實行者 
　　某紳以粗通文墨故得至友之奥援入某　堂而臯比坐擁聞鐘而入聞鐘而出以其　能之科　授之諸生無或懈者人皆無異　獨其骨瘦如柴烟容滿面外人有疑之者而某紳諱莫如深不露聲色惟干膳晚膳後必出門一次歷一時而返此中情節無待明言旣而以學堂敎授太覺辛苦辭之歸入政界以地方之信用一躍而爲地方自治之領袖地方自治　本有一定之公所也某紳曰奔走羅勞拘束太古孰若門懸一事務所之標題而移其局中人於敝廬 
　　商酌再商酌躊躇復躊躇决計喬遷其紳乃於公事畢聚局中人而爲霍戲 
　　入其室時聞中發白版之聲一局兩局夜以繼日自治自治某紳乃淡焉若忘 
　　有踵談自治者各就共賭桌之旁而謀之某紳仍侃侃而譚曰自治自治 
　　某紳聲勢旣赫交通尤廬黨羽極多以故盤踞於政界而不去 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[憲政編查館與各督撫往來電]  
　　浙撫致憲政編查館電憲政編查館鈞鑒貴館覆蘇撫漾電准其於議員定額外豫選候補當選人以議員定額之半爲額此次選舉候補當選人時有得票滿候補當選票數而己逾議員定額之半者查此項人同爲原有選舉人所選出似未便限置額外可否准其與額内一律挨次遞補以免補選之繁乞示遵韞叩佳 
　　憲政編查館覆浙撫電杭州撫台鑒佳電悉此次選舉候補當選人時有得票滿候補當選票數而己逾議員定額之半者准作爲額外候補議員俟額内候補議員補竣後挨次遞補憲政編查館元 
　　署魯撫致憲政編查館電憲政編查館王大臣鈞鑒咨到議覆于大臣摺謹悉第二條議决豫算祗限於本省行政費所謂本省行政與地方辦事有無區别究所指者何項三决算事件與度支部監理財政官如何分定權限均請詳晰明示查分年籌備事宜試辦豫算决算及釐訂地方稅均應在宣統二年今諮議局開辦在即應否議及財政懇速通電各省俾期一律寶琦靑 
　　憲政編查館覆署魯撫電濟南撫台鑒靑電悉諮議局議决豫算限於本省行政費所謂本省行政費乃與國家行政費對舉之詞即指地方辦事用費而言至國家經費輿地方經費如何區别淸理財政章程第十四條第三項業經定有明文應請查照辦理其决算事件諮議局與監理財政官如何劃分權限之處查淸理財政章程各省决算應先彚送財政局經監理官檢查後仍由督撫咨送度支部其屬於地方行政經費者由部奏交督撫送諮議局議决所定權限似己分明至試辦豫算决算照籌備淸單應自宣統二年爲始本年諮議局自無從議及其餘照章應議各項或有關涉本省財政者仍不在此限除通電各省外希即轉儃遵辦憲政編查館元 
[諮議局假定會開會]  
　　浙江 
　　諮議局自假定成立後在辦事處開第一次會議己誌昨報茲又得詳函云十九日開會係將起草員擬訂各種規則逐條討論計到會議員六十九人己得半數以上當由議長摇鈴入席宣告大致先將互選細則逐條朗讀遇有應行修改處即由各議員起言如何修改俟酌定後均無異議始行通過進行頗遲緩甫通過一兩條有某君謂旣定互選細則凡審議長審查員及主查員理事等之選舉俱應規定在此細則中以歸劃一旋有某君起言照諮議局章程第十條第三項之規定所應列入互選細則者僅有議長副議長及常駐議員三種之選舉此外審議長審查員等俱係諮議局内部認爲必要而特設者於章程内並無根據若與議長副議長之選舉同規定於互選絀則中殊覺類而不類不如於議事細則中審議及審查一章内納入而規定之尚屬不著痕跡於是議是宣告且將互選細則暫行擱起俟今晚修改後明日再行提出此時先將旁聽規則逐條討論至第五條公衆席應否准女子旁聽一層各議員大起爭議有謂於中國風俗習慣上似有未宜處有謂開通女子知識使之稍具政治思想正須藉此提倡之紛議不己於是用靑白紙投票可者投白色紙否者投靑色紙投畢檢數計白紙二十二張餘則俱屬靑紙遂决議不設女子旁聽席時己六旬鐘議長宣告明日續會而散二十日到會者祗三十餘人以人數不及過半不能開會遂於休憇室中開談話會將某君所條改之互選細則先行研究至五下鐘經議長宣告明日上午九時續會而散 
[華僑公舉諮議局叅議員]  
　　各省 
　　長崎中華商務總會於五月初十日接奉農工商部劄開憲政編查館咨准令外洋各埠華僑公推公正紳商爲各該本籍省分諮議局叅議員是以旅崎僑商於六月初二日謹參照諮議局章程投票公舉由領事官監督點明即禀報農工商部於七月十三日接奉批示謂該商會遵舉粤閩江浙四省諮議局叅議員造送名册前來請轉咨呈核等情己咨憲政編查館查照備案并咨行各該省督撫給發執照矣今將被選各員名單開列於後浙江省地名沈熾昌寗波鄞縣四十八票毛紀紹興餘姚縣二十七票江蘇省一名蘇本立松江上海縣四十八票廣東省二名繆鴻基廣州香山縣三十八票潘逹初廣州南海縣十九票福建省三名歐陽仁泉州同安縣三十七票陳世望泉州同安縣二十三票黄榮敏泉州同安縣二十一票 
要摺 
[湖南巡撫岑春蓂奏籌辦審判廳情形摺（續）]  
　　一養成司法官吏判案之得失視夫讞員之良窊今刑律未訂法典未頒官幕更事久而新知無多學生理想多而經驗不足欲爲通省得多數合格法官則非先期培養不可擬就長沙府衙門設立司法研究所遴選法政學堂兼通中外法律敎員爲之敎授將法政官校畢業名次較高及讞局長於聽斷人員列爲甲班其名次在後及未經在讞局學習有願入所研究者俱准報考列爲乙班本省舉貢生員及曾就刑幕有願學者併准考列附班統限兩學期畢業分别等級註册委用並由該所將講義印發各府廳州縣研習俾在官者咸知審判檢查之法理將來量才分任不致有用非所學之慮一面飭設監獄傳習所檢騐學習所爲改良監獄及地方審判廳檢騐吏之預備此儲養審判官吏之辦法也一籌計經常費用萬事以財爲母財不足則事不舉審判開辦有建築設備等費常費有俸薪辦公等費斷非固有官欵及應收例銀罰欵所能挹注湘省財政困難籌挪無術擬由籌辦處先將逐年籌備審判需用欵項詳確調查列表預算以便陸續設措其省城高等一廳需費最多直隸江蘇等省歳費動逾鉅萬湘省財力旣絀自難比例併飭籌辦處核計該廳及廟首縣審判開辦常年各欵咨會藩司勉籌撥濟應請作正開支總之廳舍但求堅實無取華美置辦力從撙節不務舖張此籌計費用之辦法也抑更有進者刑 
 
 

Page 19

 
 
律有新舊事理無新舊他日成立之審判即今日現理之刑名以上四端特各級審判之辦法形式其精神則不外察獄以情立民以信今距全體開庭尚有七年之久設使問刑地方官因審判之將成置刑名於弗顧致有勘騐不愼聽斷不勤及濫押苛罰一切獘端甚或敷衍遷就以刑書仵作差役變易名目用爲審判廳之承發檢騐庭丁警兵等吏役則舊染方深新機何由而立竊以爲宜一面籌辦各級審判一面整頓現理刑名凡州縣審理命盜詞訟裁禁書差丁後等事概由臬司嚴行誥誡切實考核用期弊竇悉除精神一振將來開辦審判時因勢利導自覺事半而功倍遠追往古之宏規近取列邦之良法胥在是矣此立其基於設廳之前速其效於設廳之後尤目前所當注意者也至審判廳章制現暫仿直隷吉林等省辦法叅酌議擬仍俟奉准館部咨行定章再行恪遵辦理據升任按察使陸鍾琦會同布政使莊賡良長沙關道朱延熙會詳請奏前來復經臣詳加查核酌量訂定謹當督率現任按察使周儒臣實力經辦迅赴事期以仰副朝廷統一法權之至意所有籌備審判緣由除分咨查照外理合恭摺具奏伏乞皇上聖鑒謹奏宣統元年八月十二日奉硃批該衙門知道欽此 
本埠新聞 
[重申棉花攙水之禁令]  
　　上海縣田大令出示云奉關道憲蔡札開准租界領袖比總領事薛照會接商務總會來函據怡和老公茂三并瑞記日信鴻源隆茂怡德等大宗花行禀棉花攙水一事每有將許多之水挽入棉花内藉以騙人頗爲惡習以前曾經作此現在更甚茲查得攙水斤量竟有百分之八攙入本有之蓄水棉花内并有時攙至百分之十二貽害商業不但運花行家受損匪淺即本地紗廠亦大受其害且將潮濕之棉花放在棧房内及船上勢必易於引火頗爲危險今歳新花行將收進當速請中國官長禁絕此種弊端等由事頗緊要望卽妥籌辦法禁止此弊並轉致所屬種棉之區一體設法照辦等因到道准此查各屬鄕民販運棉花來滬求售往往挽水圖得多價因而滬上花業華洋商人大受虧累前准各國總領事文函經袁升道出示諭禁並分行各屬一體查禁併准花業公所之請在滬南設立騐水局舉用洋司事會同查騐嗣因攙水之弊仍難杜絕議定嚴查鄕販派員專訊查出濕花按價判罰又於光緒三十四年二月間接英國日本國總領事來函生棉攙水之弊幾及百分之七八所慮濕花存久其氣生電勢必自燃傷及棧房請保全禁止免生險害函道出示指明此弊之險設法禁止等因又經梁前道剴切示諭指明此弊險害設法禁險並分行各屬一體示諭鄕販切勿再將棉花攙水混售致干嚴究各在案茲准前因除札騐水局員設法查禁妥爲整頓復候核辦並分行各屬示禁外札縣分飭地保勸誡各鄕販一面示禁勿將棉花攙水運滬夾雜混售致干究辦事關商務交涉務須認眞辦理母稍延忽等因到縣奉此查綿花攙水花行紗廠均受其害業經前道憲札飭出示諭禁在案奉札前因合行出示嚴禁爲此示仰鄕民販戶人等一體知悉自示之後母得再將棉花攙水混售自絕生機如敢故違定提嚴究不貸 
[私售田地之眞相]  
　　本縣田大令據官契局董函稱查得二十五保十三圖有民地多戶出售洋商悉係白契請提地保沈裕春訊究等情昨經大令提訊該保供去年二月由地販張蘭洲朱福生經手將民地出租洋商確係白契小的共得蓋戳費洋二百元乞鑒判責四百板押令退契不准出租 
[添諭區董之愼重]  
　　本縣田大令批漕河涇鎭區董唐錫瑞等禀云現在地方自治正在逐事進行所有添諭地方區圖各董似應由自治局議復加諭俾官民紳董不致隔閡辦事益有精神據禀前情候卽照會自治局查復分諭可也 
[華洋圑練聯合操演]  
　　滬北華商圑練前日與西商圑練在英租界泥城上跑馬塲内舉行秋季大操自下午三時起操至夕陽西墜始各整隊而回 
城内 
[刑訊盜案]  
　　鄕人潘某家被刦案内之盜犯蔡裕尋因病身死尚有姚春桂葉裕德兩犯前晚由臬委劉明府在縣訊究姚供小的之夥德榮被蔡裕壽等在公堂上誣攀小的己將德榮辭去求鑒訊之葉仍翻賴不認明府喝寶二百板並責竹捎二百下又跪天平架良久堅不吐實判均還押再究 
[寶盜匪]  
　　夥搶諸旭如家之王如春李昌虎劉餘慶周阿二曾由縣令訊實解道過勘忽又翻供昨經臬委劉明府到縣提訊將王鞭背三百下仍不承認判還禁再審 
[移花接木]  
　　嚴幼山姚德福控萬隆槽坊經手股東劉鶴梅吞没股本一案昨由縣令訊得劉將萬隆籌記虧賑移入萬隆協記老店致嚴等出爲控究判劉收押速將老店股本賑目淸理以免纒訟 
[標封屍棺]  
　　劉惠臣前以伊弟劉黄臣身死不明求請開棺檢驗等情禀奉本縣田大令諭令具結聽候禀詳上憲核示在案茲悉大令以此案出入重大恐有獘端昨特飭派原差至湖南曾館將劉貫臣尸梢標封以昭愼重 
[查究流氓]  
　　流氓套子全全冒充探夥向某銅匠店勒索銀洋己紀前報茲被道署偵探楊金山查悉套子全全又名銅匠全全現在巡警總局偵探捕名下爲夥昨己禀奉滬道移請巡警總辦解縣訊辦 
[鄕民逞刁]  
　　二十五保方十二圖民人林銀和同伊子林大毛林小毛吞没伊嫂林陳氏蘆灘田畝一案前經本縣田令集訊以蘆灘執照係林陳氏之夫林尚生戶名林銀和等何得冒爲己産飭令林銀和及伊子大毛小毛具結交地在案茲林陳氏以銀和等抗不遵交具禀到縣昨己飭差下鄕提究矣 
[匪徒解縣]  
　　虹鎭巡防局昨日函解匪徒楊勝祥到縣請究田大令諭飭看管候訊 
[暫緩遞解]  
　　江北人施嚴芳黄立志均與孫姓婦人姘識近因妬姦互相毆打由閘北巡警總局訊明屬實判令遞解回　在案昨由本縣田大令　差押解嗣因上站水漲不能啓行仍飭收所候核 
[官事]  
　　道署法文繙譯萬鍾元續請病假五天管解蘇省貢木委員候補同知閃國賢到道禀請給發護照並禀辭北上江隂要塞工程局交通員關炯辭差來滬昨奉滬道委辦財政統計差 
南巿 
[虧損太鉅]  
　　長義荳行夥蔡選靑前雇周文中之船裝載黄荳三百十七石運赴杭州行至嘉善縣境張涇匯地方船忽進水貨俱濕透蔡聞報後立即雇人前往撈起濕貨僅售洋一百六十餘元因該貨共值一千五百餘元查悉被周先在中途盗賣因於昨日將 
 
 

Page 20

 
 
周扭至工程局請究判周交保俟行主到案訊明察奪 
[負債避匿]  
　　己閉同德洋貨店執事葉書樵欠美商怡昌洋行貨銀二萬餘兩避匿南巿協和豐洋貨店内昨由公共公廨派差至總工程局移傳局中准即派探同往 
[丐頭爭訟]  
　　丐頭周榮春沈榮泉周益生將同類趙阿三扭至工程局控趙不許爭回城内花神殿輪流之公産一案昨日復訊判周等三人各繳洋二十五元飭趙具領 
[如何調停]  
　　台州人丁益山將通州永隆木行執事金輔卿扭至工程局控稱前在福州倚金寶茂沙船裝運木植六千餘支至通州售於施永興行内被金串通該行主施蘭堂及王友林等强勒貶價己在福防廳涉訟未結請追貨洋二千餘元孫裁判以事在福州未便臆斷姑著交保候送商務分會調停 
[賣妻爲娼]  
　　泰州婦人周陸氏前被伊夫周正華托于開山帶至上海價賣爲娼由巡士拘送工程局判于收押陸氏發堂留養在案茲由氏夫周正華氏母陸陳氏及陳氏之弟陳文遠投案周供因該氏不守婦道確己立據議賣惟僅收定洋兩元所議身價一百四十元尚未收到陳氏等供周正華不應將妻價賣請究判氏給母領回與周永遠離異于戒責二百下押十四天賣　塗銷飭各具結斥退 
閘北 
[靜候傳考]  
　　四路分局昨出牌示云照得本局各區於十六十八兩日募　總局驗准之王善鐸李榮棠江南春聶藻庭蔣從江馮玉春馬其龍高瞻馮斌仁范烈盧起葆鄭宗成唐倉魁陳益陞張餘慶王振坤王春華李迺源鄧玉生馮俟山潘子卿湯竟成徐選益等二十三名著靜候總局傳考屈時幸勿參差自誤 
[聚賭罰洋]  
　　永順里陳慶州新開茶館紏集賭徒蕭開山孫孟林等抽頭聚賭由巡弁查猎押候訊辦己記　報昨經四路一區黄正巡　鎭明屬實判陳罰洋兩元蕭孫各罰洋五角再違封閉 
[情節離奇]  
　　董春泉控王懷文誘姦伊女桂英己紀昨報茲悉此案業經四路一區黄正巡官查得董女實因貪懶時常停工致被寄父錢蘭亭退回又被其父責打是以妄稱被王誘姦藏匿昨即傳訊董不到案由錢妻陳氏投案所供情節亦甚支離著具誣控結了案王斥釋 
[桃取污水]  
　　楊家石橋顧姓小茶館挑水夫張立富昨在小浜内挑取污水被巡士查見拘入四路一區判罰洋一元如再違章定將店主提案究辦 
[曾否拐賣]  
　　馬金龍控妻父張桂芳拐賣其妻張氏一案昨由警局德裁判提訊因供詞各執判一併還押候補提人証再行覆訊英租界 
[曾否介紹]  
　　德商順發洋行控瑋元布廠股東戴登川不出定紗一案昨日午後由廟復訊原告洋人投稱此事曾由李智惠到行說過戴愿賠償銀五百兩李供由徐伸堂轉托商人曾往介紹訊之戴供與李徐均不相識並無托伊等介紹之事求察判戴仍交原保候會商核奪 
[節外生枝]  
　　曹禾才陸盛榮控韓桂卿不還貨銀前晚由廨提訊各原告到案求追質之韓供所欠各家找銀有限小的有十四歳之兒子祥林被自稱探夥之湯慶堂軋至三星樓茶館内私刑吊打並將店中帳簿取去現兒子不知被伊等藏匿何處請究判韓限一禮　將欠銀淸理所控探夥私刑吊打等情著另行補禀控究 
[各執一詞]  
　　許鼎夫控周志憲不認合辦浚浦蕩柴虧本銀兩一案前晚由廨提訊周供被許揑帳吞没洋七百五十元讞員以兩造供詞各執判各交原保著邀公正人算明帳目再核 
[押追租金]  
　　傅子祥控四馬路稻香村茶食店主夏長榮積欠租銀四百餘兩前晚由廨提訊夏供求寬限設法料理判收押追繳 
[巡捕運動]  
　　英美捕房華補張正巡官昨日出示云照得本屆常年巡捕運動會定於西歷十月十六號舉行届時華捕隊有二次競走一係二百二十碼賽跑一係捉賊賽跑各華捕有志比賽者可隨時赴捕房問事問報名定於十月八號正午爲限遲則不録 
[西探回差]  
　　福州路總巡捕房四號及八十三號兩西探前曾請假赴日現均回滬照常辦事 
[醉漢何多]  
　　總巡捕房三道頭中西印各捕於前日四句餘鐘起至昨晨四句餘鐘止在黄浦路草地上先後查獲醉臥地上之印捕七名均拘入總巡捕房一併押候核辦 
[騙子訊實]  
　　陳錦章與同黨吳正卿等騙取王桂咸銀洋由廨查獲因陳不認押候查辦在案昨由捕房將陳解案訊供不諱判押西牢半年示儆 
[瑣事免究]  
　　虞姓傭人高榮甫許連生因將匯四捕房四百十五號印捕號衣撕碎昨由包探傳至公廨請究高等供稱係因該印捕拾取藥摺向索不還是以與之爭論中西官以事甚細微一併斥退 
[不易傳訊]  
　　印人阿拉莫星控梁芹生不還工洋昨由公廨傳訊不到據包探禀稱梁係美商用人寶讞員商之英副領事諭候詢明美領再核 
[因案牽涉]  
　　女子王秀金控伊姊王秀林與姘夫王培坤霸吞家産案内牽涉之榮杏芬昨日由探傳至公廨判過堂候訊 
[限期淸理]  
　　英商義記洋行控張美堂不還定貨銀二千三百六十餘兩一案昨經公堂復訊判張交原保限三禮拜理淸 
[勒砌隂溝]  
　　英美工部局控嚴張氏胡根泉造屋不砌隂溝昨日由探一併傳至公廨請究諭各退去限一月造竣如違提案究辦 
[賠償修費]  
　　馬夫陳阿寶駕車不愼將韓阿和東洋車撞壞由捕拘入捕房昨解公堂訊究判陳賠洋四元押候繳洋開釋 
美租界 
[又斃一犯]  
　　搶匪朱阿四前由公廨判押西牢五年近因患病送往工部局華醫院醫治無效延至前晚身死由醫生咨照典獄西員飭傳地保查殮 
[西人行兇]  
　　張金氏賃居武昌路八十四號門牌曾將樓上餘房轉租與某西人近以該西人屢在樓上將穢水撒下向論不服反被行兇氏報知捕房諭投西洋領事署控告 
[仍被尋獲]  
　　徐聚香用空某日人賑洋百餘元避匿不面近由該日人查明住處控廨出票拘獲押候究辦 
[冒取貨物]  
　　毛松林至百老匯路洋雜貨店冒取物件當場察破執由捕房飭控前往拘獲押候送廨究辦 
法租界 
[慣於誑騙]  
　　毛松林前打電話至福興號冒新順記之名詢問漆價繼即往騙洋四十餘元後被包探偵知拘廨判押在案茲己滿期正欲開釋詎毛尚在外冒新順記名騙收帳洋一千餘元亦被察出控奉英廨候探移提聶司馬商之西官准交英探帶回訊辦 
[違章罰洋]  
　　新租界捕房捕頭以電車司機人沈阿實晚上駕車不燃紅燈報知公廨提訊張供因燈撞碎一時不及裝配是以未點判罰洋兩元充公 
[定貨紏纒]  
　　筆喇洋行西人控謝維金不交定貨昨日由廨集訊謝延穆安素律師投稱七月初十起己交過拾担二十四日又交五担不肯收納請斷謝供每月應交八担分五個月拔淸現己交過拾担另有五担伊不肯取即欲控告亦應至十一月内具控方爲合理原告用人紀某禀稱定貨時言明係協順廠之貨後來五担並非協順之貨况爲時己晚故不肯收李子泉供兩造定貨時商人確曾允紹餘事不問判謝李一併交保候下禮拜三宣布堂諭 
[口角行兇]  
　　徐金海徐金源徐金永等情與陳阿琴索逋口角將陳友金和尚打傷拘押候辦在案昨日由陳投廨請究中西官以受傷人未到從寬將金源金永開釋金海交保限三天將借欵錢一千五百文交案給陳具領 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[京張鐵路開車演說辭一]  
　　總辦　天佑等演說今日隨同堂憲蒞工騐收并承誠大帥額都護姜軍門黄爵鎭臺曁張垣官商赴會天佑冕鈞忝司路務曷勝欣幸竊維本路爲京北通衢刻富軌道告成上裨軍國卜惠商民無俟贅述天佑等自慙譾劣仰賴堂憲隨時督率俾竟鉅工今復蒙諄切訓諭凡所以嘉勉之者天佑冕鈞固悚不敢承而所以勗勵之者實天佑冕鈞與全路人員所當時刻警省惟冀精白乃心各勤厥職母稍疏懈本日承到會衆商僉稱此次通車可稱第一盛舉爲張垣向來所未有溯自本路興築以來與地方商民悉以和平相處刻下全工告竣幸得衆情懽洽所望此後商業振興財殖豐阜母負堂憲經營此路之至意請舉一觴以誌勿諼 
小說 
[奇情小說美人虹英敦勞斯著瘦譯意（八十五）]  
　　第四十章 
　　梅黛嶺在别室中與李醫對語時埒根見之急乘此機趨與楷羅閒談入室見愛蘭及伴雪己先在圍爐禦寒語剌剌不休楷羅遥坐室隅相去甚遠埒根急趨語曰玉體安乎時思覔君茍談迄不得間楷羅曰吾詎不然曰卿胡亦不能與吾晤談耶楷羅聞之似防愛蘭及伴雪竊聽者以手托腮低聲答曰梅黛嶺令一健婢監我跬步不得自由曰然則卿將以何策禦彼曰無之埒根子將若何埒根蹙額曰亦若卿耳日來正苦一籌莫展也語己兩人俱無言 
　　旋埒根復問曰卿思梅黛嶺歸吾儕有意外之危險乎曰是必無之惟阿堵物不翼飛去矣埒根曰卿胡知之曰昨晚渠至吾房詳以往事告我謂此來專欲復仇别無他事語至此愛蘭及伴雪趨前問曰若兩人何談楷羅曰談梅黛嶺耳愛蘭曰彼曾談及我乎曰未也愛蘭無言伴雪復瑣瑣詰問埒根乃乘間出 
　　出後自思巳梅黛嶺之返有兩間題一爲其父故一爲吾在此故田第一問題觀之其返爲復仇由第二問題觀之其返爲踐約大抵婦女之流爲人必柔柔故情致纒綿絲結紅蛛腸廻紫螺有不能一日恝置　梅黛嶺之人雖若鐵中錚錚非庸脂俗粉可比然情竇己開心中寗能無動而吾爲首與訂交之人春葩初舒時一縷濃香每逐首次往採之蛺蝶而飛過此則花魂黯淡謝絕東風一任蝶浪蜂狂徒起尋芳己遲之嘆耳今梅黛嶺之不忘前約當亦若此且英雄事業兒女精懷主宰者待嚴立其範劃若鴻溝不容稍紊世非無以兒女而行英雄之事業者然白沙在湼不滓有幾安可以偶然爲常事思至此覺梅黛嶺之返必出於第二問題今特佯言與其父爲仇耳旋又憶及李醫曾屬梅黛嶺往視安索因訪之問其視疾後作何狀 
國外新聞 
[南韓亂事己平]  
　　二十二日東京電六現在韓國南部剿捕韓國亂黨之日本聯隊己告厥皮功不日將退　原處 
[法國拘獲德國諜人]  
　　二十二日倫敦電云法國爾萊姆地方有男子七人女子三人因被疑爲德國秘密偵採悉爲逮獄 
[英貴族之引退]  
　　二十二日倫敦電云英國羅　培　萊　族近有人請其在培明千姆演說羅君却之曰余久　預聞政界事設余多發言論則將重墮於政界紛爭之潮流矣 
[阿逹拿亂事之餘波]  
　　二十二日倫敦電云　京君七　了電稱駐土德國大使照會土政府要求賠償阿逹拿亂事德民　　之損失意法大使不日亦將踵行此舉聞意使之要求在　萬法郎以上 
[香港禁烟之損失]  
　　二十二日香港電云香港　　　己由何錦堂投標己定每月繳欵洋九萬八千六百元按上次　　八每年所繳之欵爲一百二十一萬元以目下投標之數相較港政　每年僅少收稅十二萬六千八百元耳 
[摩軍得助]  
　　二十二日倫敦電云米里那之摩人今得援隊之助兵力大增現復向西軍挑戰 
 
 
 

Page 27

 
 
   
 
 

Page 28

 
 
   
 
