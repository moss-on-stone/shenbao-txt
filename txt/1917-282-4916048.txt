# 1917 - 282 - 4916048

 

Page 1

 
 
   
 
 

Page 2

 
 
   
 
 

Page 3

 
 
時評 
[湘川戰信（冷）]  
　　湘川兩省之戰事今巳實現矣此蓋由數月來之醖釀以成之也數月來之西南問題無日不在調停之中然而調停結果終不能免今日之决裂者實以兩方早挾猜疑之見調停其名而預備决裂乃其實也 
　　夫湘川之事又有出於西南問題之外者即兩省之人與其鄰省歷來之關係是也蓋西南問題者質言之即國會問題而其與鄰省歷來之關係即川之與滇有宿怨而湘之與桂有聯結其伏線甚深非僅國會問題爲之左右也 
[專電]  
　　北京電川滇大决裂巳得周督通電證實一川軍第二師與滇軍在榮縣開戰一鍾體道所部第三師又與顧品珍所部十四師在資州内江間激戰政府以重慶最吃緊熊所遺鎭使即以鍾補由周先委陳遐齡暫護（十六日下午四鐘） 
　　北京電十六閣議（一）川事段報告周道剛三電請討滇開復劉存厚等處分速北軍入川及川滇軍開始攻擊决議先下令詰滇軍飭速退並開復川軍官多人又議宣布滇謀川罪狀梁湯素主調和亦巳附和一致令明後日下（二）司法考試任用條例通過以教令發表（三）粤高審廳出缺以周詒柯補署（四）補任湖北等省教實廳長一時半散 
（十六日下午八鐘） 
　　北京電熊克武急電請餉昨撥二十萬（十六日下午一鐘） 
　　北京電現周道剛催吳光新速赴前敵誓將滇軍驅盡 
（十六日下午一鐘） 
　　北京電馬廠電王汝賢率參謀長華振基等今日南下就湘南總司令職即本中央預定計畫（十六日下午一鐘） 
　　北京電政府爲鞏固西南國防計畫召王來京面授機宜 
（十六日下午四鐘） 
　　北京電蘇督電復准派十六師三十一旅開湘以資後援 
（十六日下午四鐘） 
　　北京電軍溯會議决組平湘第二軍要點（一）設總司令於長沙抽調北軍兩師歸傅節制（一）令湯薌銘帶北軍一混旅駐岳任特别戒嚴總司令（一）添派運輸司令掌兵站供給事（十六日下午四鐘） 
　　北京電陸部向日廠購入之軍械第一批爲野砲百二十尊山砲六十尊小槍二萬枝機槍三十枝先交北洋領用（十六日下午一鐘） 
[外電]  
　　北京電南方時局今又大爲嚴重陸榮廷前抱較温和之態度今則來電措詞强硬要求以粤桂湘閩四省歸其節制中央政府以中央讓步愈多陸之要求愈甚斷難使之滿意故南北决裂似不可免聞桂軍如果入湘境則中央將立發大批命令免去陸榮廷陳炳焜譚浩明之職而以龍濟光爲兩廣巡閱使李純爲粤督張鳴岐爲粤省長（十五日） 
　　北京電美國紅十字會因美使芮恩施之籲請巳允援助天津賑濟事宜並捐美金五萬元作振濟經費該會舉中國醫藥團之格林氏爲其代表刻巳組織委員會决定卽造房屋千間以收養過冬之難民此項難民屋由天津美兵司令塞格富斯氏直接監督（十五日）以上路透電 
　　北京電美國紅十字會决定助賑水災規模頗大先以美金五萬元交委員會應用美使芮恩施爲委員會之領袖起築房屋千間以傭災民過冬今巳動工（十五日） 
　　倫敦電華茶貿易今巳在困難地位須俟敵船用諸歐洲商務之問題决定後始可有望中國工業學生在工廠實地練習一事曾稍起誤會今内閣巳贊成仍准其留廠傳來報告皆謂前敵華工工作極佳（十四日）以上字林報 
　　北京電政界某要人言近有美人福開森氏回美代表中國政府在美盡力中美親善及他借欵等事之說數日前經美國政府向中國政府探詢此事當經中國政府覆電略謂福氏啟行之前晋謁馮總統曾就中美親善及借欵等對馮總統有所陳述惟總統個人贊同該氏之意見耳並非代表中國政府云云（十六日） 
　　北京電救濟水災借欵上海銀行團巳無異議於十三日電覆北京銀行團北京七銀行家復於十五日會議此事議决每家擔負十萬元共七十萬元借與中國擬十七日在京津兩處交付以鹽税餘欵爲擔保（十六日） 
　　漢口電漢口總商會以此次湖南南北戰爭直接影響漢口商業甚大特開大會議决呈請當局停止戰爭平和解决（十六日） 
　　漢口電粤漢鐵路因現湖南業已開戰趕築岳州長沙之間線路大約一個月後可開通（十六日） 
　　北京電重慶電云陸軍混成第十三旅李旅長率同步兵一營砲兵一連山砲八尊及機關砲若干由宜昌乘坐蜀亨輪船於十四日到渝（十六日） 
　　濟南電蚌埠消息云駐在該處軍隊中有希圖乘倪毓棻營葬之機起事者幸經事前發覺捕獲黨人及軍人多名訊問之下似與安武軍定武軍之士官及某督軍等並民黨重要人物均有關係倪嗣冲以案情重大頗爲狼狽極力搜捕關係之人業將已捕諸人解送北京並要求政府懲罰與此案有關係者（十六日） 
　　南京電江蘇李督軍通飭云本督軍署内各將校及本督軍所屬各署官吏額定官員所有薪俸按照全數發給其餘特設人員除隨時聘定外暫照七成發給（十六日） 
　　南京電江蘇齊省長前此請假北上兹巳有電來寗準於十七日出京二十日回任（十六日） 
　　東京電俄國政府禁止華工入國由東清鐵路俄京總公司電知該鐵路長春分公司 
（十六日） 
　　東京電中國駐日章公使十五日午後六時在永田町公使館内開晚餐會　待國民黨幹部諸人國民黨方面出席者爲犬養總理以次九人席間主客均無套語席散移至别室亦避一切政治談話惟由章公使出其古硯請犬養氏黨鑒犬養氏頗有所說章公使亦介紹中國關於古硯種種傳說此外並無特别意味（十六日） 
　　以上東方通信社電 
[戰電]  
　　倫敦電泰晤士報海軍訪員謂德軍今在里加灣所取之攻勢其影響所及於波羅的海沿岸俄軍陣地及自彼得格勒至維台白斯克與摩希里夫之全陣線者至爲重大未可忽視德軍旣佔有里加灣口之諸島其交通爲之縮短勢必加力進攻里伐爾終將控制波羅的海東波羅的海今聚集强盛之德艦隊匪特芬蘭海濱各港將爱攻擊而俄國艦隊或不久將感危難云云（十五日） 
　　巴黎電時報評論波羅的海之大局謂彼得格勒一時不致受逼惟德人目的之一乃在擊毁里加灣現仍自由之船舶德人大約現正謀攻芬蘭與古爾倫云（十五日） 
　　瑞典京城電現料德人將佔據亞倫羣島於結冰之前登芬蘭之陸以攻芬蘭故都希爾新福（按希爾新福距俄京彼得格勒西一九一英里）（十四日） 
　　俄京電各報對於德兵在哇塞爾島登陸之舉皆表示驚駭之意社會黨各報皆枰擊美齊美爾黨（十五日） 
　　俄京電公報云敵軍已於星期六日佔據哇塞島上之亞倫斯堡鎭德軍登陸時有飛行隊及軍艦保護之敵巡艦及魚雷艇一隊希圖衝入伊爾白海峽敵魚雷艇在哇塞爾島與達哥島間迫令俄巡哨艦向月峽退走旋由俄海軍援隊逐退敵軍（十五日） 
　　倫敦電德國公報云德軍戰於哇塞爾島者進步頗速屢敗敵軍德軍已由北面截斷斯華白半島德軍艦巳將陸地排砲擊至沉寂無聲德軍現正向東海濱進發俄軍仍在退走以圖逃過聯接哇塞爾島與月島之海堤（十五日） 
　　俄京電芬蘭議會定十一月一日召集陸軍總長宣稱一八九五年與一八九六年等級兵隊行將遣散此舉並不減弱陸軍之戰鬭力臨時國會有民治主義各黨代表三百八十八人中級社會代表一百六十七人定十八日開幕（十四日） 
　　倫敦電據亞姆斯特丹電稱豫料英荷爭端不日可照十二日荷蘭覆英公文所述辦法滿意解决 
（十五日） 
[公電]  
　　四川周道剛通電特急北京各部總次長徐州長江巡閱使長江巡閱副使武鳴兩廣巡閱使宜昌長江上游總司令龍華寗夏護軍使歸化廳承德張家口都統各省除雲南督軍省長並轉各鎭守使各師長均鑒共和肇建六載於兹滇軍入川計凡三次每次必以蹂躪擄掠爲結果本年成都四月十八之變實因羅佩金擴張滇軍銷滅川軍所激而成焚掠殺戮慘無人理羅出省後擁兵資叙挑撥戴劉欲收漁人之利於是又釀成七月五日之變八旬之内兩次兵災十里錦城一片焦土滇之毒川於斯爲極所有滇人種種罪惡道剛業於十月十三日電請中央宣布全國並請明令在川滇軍限日出境如再延違道剛卽躬率所部各軍一致進討在案乃電尚未達而滇已進兵迭據内江方面我軍電稱滇軍於白馬廟地方攻我三師爲先義制人之計似此則釁開自彼罪有攸歸我川人義切同仇勢無反顧惟此次迫不得巳出於作戰苦衷有不能不委曲周全俾爲我全國人正告之者姑就道剛受任以後兩月之間與滇軍交涉情形言之當戴前督之出省也使滇軍不由嘉眉井仁進窺成都則戴督可以不死川禍亦可暫紓乃羅佩金拒絕調解一意稱兵不圖天不佑奸着着失敗中央徇人民之請求明令雙方停戰羅佩金情見勢絀乃順風轉帆提出解决川事辦法主張將顧品珍一師調駐叙府大江以南俾不與川軍接觸其餘在川滇軍一律調滇遣散道剛以顧師旣編國軍且隨蔡故督轉戰出力暫駐叙南靜待中央後命初無不可其他滇軍到川在帝制取消以後自無留川理由又以此議發自滇人雖未盡協於情理之中亦足證其有悔禍之意迭電往復相商彼此均無異議乃顧品珍甫退資中即據自井而唐繼堯假名靖國電阻退兵羅佩金見事機中變乃爲鮑則遠颺之謀於是約其黨羽李臨陽郝興周輩在自流井減成徵收鹽税以廣招來計八月一月擅收鹽税四十餘萬由李臨陽輸運回滇屢經道剛婉勸并由中央電阻彼竟置若罔聞顧品珍自移駐自井以來九月一月之餉已由道剛發過十五萬元乃顧不遵約束又擅提十七萬元其趙又新在瀘縣道尹任内則又提取國家地方税捐至五十餘萬并有刑逼紳富捐欵之事而顧趙猶且時時電索欠餉詞氣尤極驕横至黄毓成庾恩暘兩軍由滇來川正值羅佩金提訊解决川事之際據羅來電謂唐繼堯先爲政客所悮故有是舉現巳電阻入川乃未旬日而黄毓成已抵永寗庾恩暘所部亦抵叙府掘壕築壘搭造浮橋着着進逼而乃以和平調解來相愚弄愈遷就而愈支離愈退讓而愈逼迫直使道剛對於川人亦無詞以自解查唐繼堯出兵主旨前後數變爲護國耶則帝制取消以後滇將首膺上賞滇軍亦編國軍酬庸之典不可謂不厚爲復辟耶則張勳肇亂之時并未出有一兵而京津早已平靖所謂護法靖國者皆不過假借名義以遂其寇盜之謀以鄰爲壑耳道剛忝膺軍寄所爲含垢忍辱以求解决川難者無非痛念人民火熱水深不忍更遭塗炭今滇人狼子野心其意不併吞四川不止我川人忍無可忍讓無可讓不張撻伐何以圖存且使滇人得志於川勢必牽動大局前途危險更不堪言除督飭各軍一致聲討外特此電聞伏維評其曲直主張公論而援助之實不勝屏營惶恐之至代理四川督軍周道剛叩鹽印 
要聞一 
[湘南戰訊中之窮民涙]  
　　字林報十日長沙通訊云前所謂謡諑者今巳成事實矣北兵三人在株州（萍鄉鐵路經此而至湘河）以南某處名關亭（譯音）者接戰受傷頃至長沙紅會醫院求診記者僅知衡山以北曾有戰事餘無所聞此間勞働家倐入恐慌時代長沙湘潭逐日有大批勞働家爲軍隊曳去首開其端者實爲南軍於是北軍紛紛效尤惟南軍待遇勞力較北軍爲優日給乾飯兩餐若北軍則僅給以稀粥一次耳自其實際言之此輩完全無辜之苦力今已暫爲奴隸記者曾在湘潭大街中親見苦力三四十人桎梏而行旁有拘人之兵士監視之防其逸也記者聞某外人云湘潭商務大受影響蓋店舖傭工多爲兵士拘去其他店舖遂不敢開門有苦力三人被兵曳去强令肩荷輜重由湘潭至衡山計六十英里迨事畢回里一人得錢二百餘二人得錢各一百五十爲途中食費彼等奔波長途腹饑足痛記者遇之留與早餐記者早赴鄉間行二十英里今日始回沿途見車夫扛夫成羣結隊各回鄉里與記者同行之苦力二人亦曾爲北軍拘往衡山北軍以其辦事頗力擬留用之此二苦力乃設法逃出未得分文之酬資噫中國非自謂因德國虐待華人大爲震駭遂與德國宣戰之國乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務會議與湘事前途]  
　　本日（十二）爲國務例會之期因上次停會故積壓之案件甚多聞其最重要者則爲湘省軍事報告及陸幹卿第二次解决時局之來電叚總理日昨特諭張遠伯秘書長將此兩電列入第一第二兩案其他如最近之外交報告財政報告及天津水災接濟方法亦爲今日應行議决之事件又聞秘書廳昨日已將議事日程發出其議案中最關緊要者爲陸軍部所提出之修正陸軍刑事條例聞今日必須議决呈請公布又據某方面消息謂兩廣巡閱使陸幹卿確有第二次調停時局之電報到京關防嚴密内容難以探悉但聞其電内語句之間已較前電爲和平云又一消息云前次國務會議因西南方面陸榮廷等四人之來電對於湘事有根本之主張政府密議之結果第二日卽有電致西南陸氏諸人對來電有所解答兹聞前日陸氏方面已有覆電到京似兩方意見稍形接近今日國務會議中將特提出討論或卽爲具體之發表湘局之變遷兩廣問題之延長或告一結束惟據某要人則謂湘省零陵獨立之事與陸巡閱有關一層尚未完全證實今若傅督急切用兵將促成陸氏方面之干涉湘事且兩廣如爲保全其勢力範圍計或竭全力以援湘則湘事且愈擴大非計之得者也故政府於小勝之時宜令傅督僅取守勢一面容納西南意見之一部以爲根本之解决云云 
　　近日湖南旅京同鄉由陳嘉言發起開會於中央公園之來今雨軒當時由郭人漳私宅附設之某商局總理某備辦豐盛之西餐百餘份招待來賓來賓至者頗多惟是日某京報曾登有關於湘事之新聞於是來賓中乃有起而質問者甚至謂幸災樂禍趁火打刦此中大有人在實屬毫無心肝云云聞是日本預備有一呈文欲直接請中央派熊希齡范源廉郭人漳三人赴湘查辦至此乃不敢宣讀蓋呈文中請簡查辦者三人熊范皆不能就此任殆與明保某氏者無異也旣而某商人迭在他處請客請人另作呈文依然上遞府院二處惟呈中不明提人名一般旅京湘人以家鄉田園之關係自然不贊成用兵故簽名者有十餘人之多呈文上後昨日有總統傳詢之消息某商遂約齊陳嘉言郭人漳歐陽蕚鄭沅四人稱爲全體代表入公府晋見總統惟昨晚得公府消息前述晋謁元首之四人入府後未蒙延見此後消息如何則尚未知也 
[内部又有通緝條例說]  
　　規定通緝孫文吳景濂藍天蔚等之條例巳由内務部着手辦理日内即可封呈國務院鑒核施行據聞此項條例與袁政府之懲治國賊條例略殊而治其附從者尤與前次治匪條例有異蓋前者實有購其首要頭顱准由地方官鎗斃脅從之寓意今則專講手叚内容大略逮捕此項黨人務依各國待遇政治犯手續捕獲後其人是否有内亂嫌疑概由法庭處分凡有逃往海外或租界者另訂引渡專章至奬勵緝捕人員亦有詳細的規則云云 
[北京大學文科之爭議]  
　　北京大學之文科學長初爲夏錫祺頗不爲學生所歡迎故文科中常有風潮因之益畏學生偶有與教員齟齬者必兩面敷衍之蔡氏任校長夏氏亦自知其位不固遂辭去文科學長一席蔡氏初屬意於胡適之聞此君於中西文學皆有見地故持文學革新之論甚力而胡氏在美國乃聘陳獨秀爲文科學長以從事文科大學之改革陳獨秀安徽人亦以文學革新自期者自著手改革以來可分爲三事第一即學科之變動陳氏之意務在調和新舊兩方面之思想使（古代爲黄金時代）與（愈至後世愈近化）兩說並存於是其中遂難免二者思想之衝突故第一次文科教授會議其間遂生無限之爭論此事吾人初未明其眞相兹據當時在坐某君之言曰此次大學文科之爭議决非如外間所傳閉吾人直可斷爲當然之爭議且各出於良心之主張决非如今日日本早稻田學長問題及昔日日本高商專攻問題所可擬比者也陳學長之本意以爲教授科目與其程序皆應與世界普通之分類相合其提案之要點（一）哲學中不當立中國哲學西洋哲學之名而於哲學史中始以地分之（二）經書當依其性質分列文學史學哲學之中不必再存經學之名（三）講中國文學史者自古迄今講中國文學者則當自今迄古云云此種提案果確合於吾國情形否姑不具論要爲世界言文學者普通之說法然頗不合於舊派文學者之心理反對最烈者爲陳介石黄季剛二教授陳氏之意以經爲中國所特有故無妨即特存經學一部黄氏之意以爲文學史可自古迄今文學又何必自今溯古持之旣久遂不免言語之衝突校長乃宣言再付評議會决議此當時紛爭之理由云云某君之說而果確則文科大學之紛爭實出於進行之機矣 
[四路實行通用中交京鈔]  
　　交通部直轄各路局將一律收用北京中交兩行鈔票一節聞已由交通部於國慶日發出布告定於本月十六日起實行京鈔旣藉此推行於外省則其市價必可逐漸騰漲其布告文云查自上年中交兩行停止兌現以來各路收入無法兌現之紙幣甚多各路應付外債借欵本息外洋料價洋員薪費等在在均需現欵應付一切困難異常不得巳權飭令京奉京漢津浦京綏四路各按本路情形分别搭收現欵明知商民同感困難勢非得已現在中交兩行信用已漸恢復票價日高本部爲便利客商起見準自本年十月十六日起將四路前定搭現辦法一概取消所有四路客貨票價均可收用北京中交兩行鈔票除飭由四路將收用中交京鈔詳細辦法廣告外特再布告中華民國六年十月十日 
[段芝貴離濟赴蚌]  
　　我國自宣戰案公布後遂有出兵歐地援助之提議旋又以湘南獨立復提議派兵赴湘援助前軍署曾接中央通電討論出兵問題未經解决段内閣又派京畿警備總司令段芝貴秘密來濟商榷此事於十月九日夜到省後即與張督軍密議良久住宿張師長處一日於翌晚乘坐津浦專車赴蚌埠倪嗣冲處會商一切矣又聞政府因湘事緊急曾命第八師赴湘旋以直津間之水災交通杜絕不克如願故日前特派段芝貴來東就商出兵刻聞段氏與督軍磋商已有端倪擬令新車混成第一旅全隊開赴湘省不日或可出發惟軍需甚爲支絀故日昨督軍致電中央聲稱東省自宣戰公布後所有種種防務之布置及剿匪各路軍隊需用軍火甚繁現在儲存之彈藥已屬爲數不豐懇請中央另行籌撥購添子彈特别軍費銀二萬元以資應用不識中央照撥否也 
[山東水災後之狀况]  
　　熊希齡氏自就善後督辦職後擬先在北京天津德州設立善後局各一處以便分任辦理刻下該督辦已有電來東報告就職日期並聲明在德州須設善後分局五日内即可成立如有治河方略即請隨時指示帮助云云中央日前曾派前德縣兵工廠長王亨鑑少將赴德縣調查兵工廠有無受水災損失情形以備籌畫改革兹聞王少將刻巳抵德並聞德州自運河决口水勢浩大該縣城外即成澤國數日之中有漲無落甚爲危險全城生命朝不保夕該縣電報局恐遭不測有悮要公特急電交通部請予遷移津浦路車站以資辦公業已核准由部電令津浦路德州站備房安置機件矣 
　　天津自發水以來南北交通幾乎斷絕目下濟南與天津交通情形自因禹城減水後北上火車得至德州南方黄河崖自黄河崖至德州約有六里以小船連絡自德州至良王莊每日開車兩次自良王莊至天津之連絡船須費十小時之久故自濟南去天津尚須早者二日遲則三日也日前津浦路管理局發出佈告云本路現因德州至黄河涯間又被水冲壞不能行車兹定自十月一日起凡第三第四兩次快車改由黄河涯爲起訖站點南下客票由黄河涯起售北上客票售至黄河涯爲止第五第六兩次慢車改以良王莊德州爲起訖站點第五次慢車客票由德州售至良王莊其黄河涯以南至濟南一段五六次慢車暫停開行三四兩次快車經過該段各站時均令停車二分鐘以便搭客上下其天津至良王莊及德州至黄河涯間一俟籌有渡運辦法再行佈告旅客云云該路自黄河涯至天津冲壞之處太多全路修復非四個月不能成功近巳勘察黄河涯至德州一段派工前往先行疏通水道使之宣洩他處即着手修理昨工程司向該路報告倘無意外之變再有半月工夫可以直達良王莊矣 
　　天津被水之難民扶老携幼逃至四方乞食者成羣結隊動輒數百近巳流入山東境内禹城齊河之間傳食於各村每至一村卽分入民家坐食分文不受只求一飯嗷嗷待哺情亦可憐矣 
　　菏澤僻處一隅交通滯塞工商各業素不講求端賴農業生活今春枯旱麥多苗而不秀伏秋後禾方種收穫本屬無望又兼霪雨連旬屋宇坍塌無算米珠薪桂人民困苦巳達極點加之曹縣失守以來土匪徧地焚殺擄掠莫可言喻日有兩餐者無不被其搶架財産一空近又直隸東明縣范莊左右黄河連决三口寬約三百餘丈直灌菏澤平地水深八尺寬五十餘里淹没莊村牲畜不堪數計老幼婦女順流漂没者束手無救下至鄆鉅嘉祥入南汪湖實百年來未有之奇災也 
[山東之新參議員發表]  
　　臨時參議院議員省公署前奉國務院電令選派每省五名速行入都當經省長派定曲卓新張棟銘于元芳張藻張玉庚五君爲本省參議員並已將曲君等履歷銜名電達中央查照矣 
[湘省戰事有調和消息]  
　　湖南獨立區域日漸擴大寳慶府城聞確巳入南軍之手係由該處第三區守備司令周偉以所部四營響應所有湘省民黨要人如陳强程潛林支宇唐蟒現在皆已至衡州預備另組督軍署以資對待在衡山扼守之第一師長趙恒惕聞亦爲林修梅强請而去推爲湘南各軍總司令近數日南北兩軍雖已迭次交鋒對壘然皆無大勝負即就傅良佐之報捷各電觀之所謂北軍戰勝者不過擊斃數十人驅退十餘里奪得山頭一座槍數十枝而已此種戰况尚不能謂爲大勝也然於兹戰雲愁慘中忽傳有和平解决之耗謂鄂贛蘇三督軍及南方要人岑西林等巳電京力請抛棄武力調停了事其如何排解之法雖秘不得知然聞馮總統已有於日昨電令湘中南北軍停戰　聞駐魯之第五師因此遂暫不南下則南北調　尚未至於絕望歟 
[蜀江盜匪横之西訊]  
　　字林報十月一日四川涪州通訊云今所述者仍爲盜匪横行之事盜風不獨不減且較前更熾試述一二事以證明之盜匪若知有人設法施行不利彼等之舉動則必立圖報復春間教會中某君家中被盜後呈報地方官請緝盜聞之逾數日再刦其家復縱火焚之一二年前城内紳士數人辦理保衞地方清除盜匪各事頗爲認眞今則相率匿居不出蓋目下統帶此間兵士之團長原爲强盜出身約一年前當袁氏稱帝不成北軍退出蜀境後許多盜匪投入軍隊洛州旣有此種軍隊紳士遂不敢出頭興辦防盜之要政從前曾出力剿匪者今皆有性命莫保之處事勢惡劣一至於斯足見招撫匪類改編陸軍之方法徒使國民愈陷於水深火熱之中耳數日前蜀通在距此七十五里之某灘爲盜匪開鎗轟擊蜀通船主疑爲黔兵故折回涪州躭擱四五日始敢駛行當時船客有數人躍水溺斃又有二人當場飮彈而死船回涪州後又有受傷殞命者三人計受傷船客在此問醫院療治者約自十二人至十五人大半仍乘原船前往重慶目前盜匪行刼不論其爲何人概須奪其財物或剥其衣服云 
[粤省所接之湘南戰報]  
　　湘南戰况據湘官場方面所宣布者已迭紀前報兹將粤省方面所接戰報錄左 
　　湘南來電云衡山南冲舖前敵軍隊於六號與傅軍開始接戰互有死傷並催巳抵永郴之兩粤援軍兼程前進 
　　某報特電云北軍約一混成旅由株州向攸縣進發欲佔領攸縣以截斷我軍援湘之路我軍防守甚固敵不得逞陳志先所部已抵砰石兼程向大興進發陸師長大隊已抵衡州前鋒步哨巳與北軍衝突我軍少有勝利佳 
　　衡州來電云今日惕部與敵在南冲舖前方接戰聞敵已有傷亡我軍全無死傷朱亭方面亦與敵接近劉鎭今日抵此恐有戰事發生即於本晚赴彼處佈置趙恒惕魚又電云昨日南冲舖之戰我軍傷兵二名昨晚敵迫我右翼幸早有準備聞敵兵現向衡山增加以後戰事當益劇烈劉鎭守使昨往朱亭已否開戰未得探報貴軍之抵永郴者聞已奉令前進無任欣慰尚望令其兼程赴援尤爲感盼惕於午後即赴前敵督戰并聞趙恒惕陽 
[陳炳焜由桂返粤紀]  
　　南寗會議情形 
　　粤督軍陳炳焜已於本月七日下午由桂返粤陳氏此行素爲各界注意頃特將此中情形詳誌如下先是陳於九月二十六夕由省偕同海軍總長程璧光等乘坐廣西第一號巡輪西上因沿途接見官紳各界稍有延滯直至本月一日上午十一點二十五分鐘方抵南寗文武各官均到碼頭歡迎并有軍隊到場保護環列河干備極盛况陳等旋即登岸逕進督軍署卽以是處爲行轅程總長亦於署内下榻維時陸榮廷尚在武鳴桂督軍譚浩明乃即專員馳報翌日上午陸已由武鳴至署晤談之下陸垂詢粤省近况甚詳是日譚督軍以陸陳程諸人均經蒞署實爲不可多得之機會所有最近籌策挽救時局種種大計畫何者應急何者應緩今可迎刃而解此後軍事上之進行當必更形活潑遂卽發令召集各高級軍官至署開軍事大會議首由陸使宣言謂今日時局弄到這個糟亂樣子追原禍始皆係段祺瑞一人之過今余所抱宗旨在使譚延闓復職并罷斥傅良佐撤退湘省北軍然後再與段氏談法律至欲達此目的非先示以實力不可故深望在座諸君同心同德一致進行爲要云云繼由程總長壁光首先起立贊成全體軍官均起立拍掌陸使復起言刻下各將官討伐之志旣已堅决但須發一盟誓以表示奮勇做去萬無反悔之心跡請諸君對天發誓衆均唯命全體軍官發誓畢降使復持誓書一小册請高級長官親書某官某姓名簽押等字樣註於誓書内程總長陳督軍譚督軍李省長均即簽名畫押畢隨拍電一通至北京舉段内閣種種之違法更面囑陳督將誓書携帶來粤 
 
 

Page 7

 
 
請海軍警衞軍滇軍及武衞軍各高級軍官均須簽押於誓書之内以表明一致北伐之决心此程陳在邕時與陸使磋商結果之情形也散會後旋於署内大排筵席慶叙以作凱旋先聲是夕并在石牌坊街陸邸（此爲陸自建者地方甚佳）演唱京戲助慶自是而後陳程均遷往陸邸下榻便與陸使籌策一切陸使以海軍在粤餉項不可無着當程總長前面諭陳督訂明每月由粤庫提撥十萬元充海軍餉糈用煤若干須接月籌給至海軍陸戰隊總司令則仍擬定委陳炯明充任由程總長節制其辦法則在各項軍隊中挑選精壯者編足二十營一切進行方法由程總長指揮諸事商妥後復由陸使規定兩粤援湘出師兵額共成八十大營桂省出四十五營粤省出三十五營分爲五軍第一軍司令爲陸裕光第二軍司令爲林俊廷第三軍司令爲韋榮昌第四軍司令爲馬濟第五軍司令爲林虎至兩粤援湘總司令則以譚督軍親自爲之統率五軍陳督軍則仍令其在粤維持地方治安並籌備餉械接濟一切而陸使則坐鎭南寗隨時密電各軍相機進取此陳程二氏在邕時陸使籌備軍事計劃之大概情形也陳程二氏以大計旣經决定立卽於四號乘輪回粤於七號抵督署隨於八號開軍事大會宣布此次赴桂與陸使議决之一切計劃并請各軍官宣誓簽押其盟誓詞云國家興亡匹夫有責段氏弄權竊柄内閣軟禁元首破壞約法軍人衞國務盡職責爰誓義師國難是急各矢忠誠到底堅决如有異志神明是殛 
[國慶日之粤垣觀]  
　　國慶紀念日廣東軍政府亦有文告發布其文曰昔炎德中微撻虜猾夏肆其梟桀鞭笞宇内於是仁人志士目擊心傷誓雪鉅恥奮戈挺兵前仆繼起雖久暫匪一其欲發憤而致死於虜一也閱時旣久大誼益章其和民治之旨旣深淪浹於齊民之心而虜主昏騃亦專傾側媚外割地喪權以是海内洶洶知非事驅除則芸芸禹甸易世以後靡有子遺乃陵嚴威冒萬難奮起名城通都之間飮丸履刃者後先相望雖有淫刑大罰氣不稍撓是以辛亥八月鄂禇首義而海内羣起　之時不數旬遂覆清祚成功之速振古未有斯不惟天奪虜運亦以諸先烈百折不撓之概深有感於國人正義旣昌勢不反顧也民國旣建慨國步之艱難念締造之不易以鄂渚首義爲陽曆十月十日因定以爲國慶日著之令典以識不忘然自六年以來袁氏諸人迭爲僭亂民痍莫蘇國本未安即此國慶紀念亦復岌岌飄摇闇然無色此亦國人所深痛也本歳國慶紀念之日又爲文受任之始越在南疆朝夕黽勉緬懷先烈亦欲與我國民飮水思源知民國締造之由來曁夫諸先烈之耿光偉業爲吾人所拳拳服膺致其誠敬於兹紀念大典交相勗勵共紓衞國之忱力荷建設之責以保持此國慶日至於無窮燿其輝光樹我中華民國丕基前型不遠國難方遵扶持光大我邦人其念之哉云云又聞是日孫中山派參軍（黎大總統侍從武官）黄大偉代表致祭並有國會議員各部總次長等穿大禮服參軍處軍官多人戎服乘馬軍樂隊各軍隊隨行李省長接公函後亦派員前往行禮此舉係爲正式公祭並聞是日在天字碼頭集合赴黄花崗行禮設總祭壇一座牌位書中華民國歷次殉國諸先烈士之位禮節次序如下（一）奏樂（二）大元帥代表就位（三）各機關與祭人員就位（四）樂止（五）讀祭文（六）奏樂（七）行三鞠躬禮（八）樂止（九）各地方團體自由分次致祭又聞是日各男女學校排隊聯祭者甚衆國慶日紀念會原議是晚舉行提燈會旋因恐與祭諸人遠道過勞是以停止至於政學各界及各機關等聞均先期佈置慶祝其司令馬濟所部武衛軍林虎所部游擊隊陳培坤所部陸軍並擬於是日在郊外舉行大操請各當道駕場校閱至學界方面除自行慶祝外并有各校童子軍舉行聯合操演 
[江蘇省議會之近訊]  
　　江蘇省議會請召集臨時會自被駁不准後即經該會辦事員函請正議長沈維賢副議長錢崇固來會通知在省各議員開茶話會研究救濟方法昨沈巳來函准今日（十六）到寗籌商辦法聞此次之辦法係將各縣省議員贊成開會之書面一一粘呈咨文作爲已足法定人數之證據已得多數同意一俟議長到會即可爲第二次請求矣 
　　省議員有王鳳誥（阜寗籍）者其父王以昭前被人暗殺迄未破案日前忽拿獲兇犯周九等供與省議員徐鳳苞有關謂徐自民國以來招兵結黨縱匪刦奪經被害居民控奉通緝四年潛回仍肆騷擾王以昭倡議攻擊是以暗謀殺害云云現該縣商學各界龐友蘭等除電軍民兩長通令緝獲外並請該會提議除名兹將原電錄下省議會鑒王紳以昭慘遭暗殺主謀元凶人言嘖嘖眞相未露不便明究幸天道未冺現獲周九等供稱王紳係徐鳳苞與巨匪于伯華同謀令胡二暗殺民等聞之咸動公憤查徐元年招兵結黨都督電查逃散二年倡謀獨立唐營偵破機關縱黨刼八灘搶柬坎被害者控奉通緝四年潛回仍助匪惡王紳倡議攻擊暗謀殺害正人寒心匪徒放膽除懇督軍省長通緝外用請議决除名以全公道阜寧全縣各界楊繼山徐良弼左議起梅蔭堦王汝塏孫絳雲汪灝季龍官龐友蘭等公叩 
[南京快信]  
　　李督昨接中央來電後特開上級軍官會議午後復召顧問秘書參議會議擬電答覆内容甚秘大約爲出師問題 
　　聞第八師師長王汝賢所部前隊已由隴海鐵路轉京漢車赴湘助戰 
　　蘇省添募兩混成旅已派員赴魯豫招募大約下月初即可編制成軍 
　　李督近擬組織一新混成旅軍官概用陸軍畢業人員 
　　禁衛軍援湘尚未奉有命令一時恐難出發 
　　第三混成旅一團經贛督陳光遠留贛助防現聞李督因蘇防吃緊已電商陳督將該團調蘇駐防以資鞏固 
　　齊耀琳聞即日取海道南下回蘇省長任 
　　安徽省議會函兪代省長力辯議員楊象離並無函致胡雲臯等情懇請嚴查究辦 
　　督軍署近查有退職軍官趙伯恒在外遇事招摇特令警廳查辦 
蘇屬各縣運送舊軍衣來省聞巳有數千套籌賑會擬明日運津 
　　天津災民由津浦路南下者頗多 
　　宿遷土匪猖狂王家壩一帶勢燄尤甚蔡崇正（前清侍衞曾充北洋某營長）率團前往攻剿力竭中彈而亡 
　　飛虹渡輪打撈費約需數萬元歸保險公司擔任江蘇水利協會常年經費一萬二千元現已籌定七八千餘尚無着 
[杭州快信]  
　　陸軍第二師師部原設人員與部章編製不符楊督軍昨將副官蔣僎軍械員葉楙新改爲師附校官一等軍需朱德恒改爲師部額外軍需已分别令行遵照 
　　華孚商業銀行昨行正式開幕禮遍請官商觀禮省長曁財政廳鹽運司杭縣知事或親蒞或派代表蒞會商會正副會長各銀行行長錢業領袖均列席 
財政廳委周國銓爲江山清湖統捐局長李祖怡爲乍平統捐局長許光迪爲鐵路總稽查 
　　調查全省警務委員嚴師愈由紹旋省報告各屬成績以寗波爲最優昨奉委爲警務處諮議官駐滬甬商全體鑒於天津水患條陳保護海塘辦法深蒙省長嘉納已將原摺發交塘工局及水利會查照辦理 
　　烟酒公賣局署址擬遷移至福緣巷口某姓大厦現正磋商 
地方通信 
[松江]  
　　改選欵産董事松江縣教育欵産處正經董郁彤文副經董朱慶咸現届三年任滿例應改選由郁等柬請二十四市鄉自治委員八區學務專員及縣署第三科主任顧稼軒縣視學倪伯英等於今日（十五號）午後在縣立圖書館開會選舉當時共到二十四人選舉結果舊董郁朱二人各得二十二票仍當選連任旋因郁朱票數相同由衆議决以年齒别正副郁彤文年齒較長爲正經董朱慶咸仍爲副經董 
　　學校請免減費自縣署有學校減費之議各學校頓現恐惶景象如亭林市各校巳紛紛向沈學務專員詰問並由第一女校校長吳履堅招集各校校長於前日開會籌商對付辦法當由會衆推定吳校長繕呈送縣要求體察困難情形免其減費 
　　修志停頓原因本縣修志局編纂董事自經縣署函訂後業已將沈師徐君所草之修志體例及姜揆勛等規定之辦事細則經衆會議通過本應卽日延訂採訪着手開辦詎董事耿伯齊忽提起辭職而纂修王斗槎及分纂李維翰等八人亦相繼告辭縣署雖仍去函慰留然尚未有解决之結果卽董事部分除耿辭職外謝宰平君又就職浙江難於兼顧故托分纂閔瑞芝君兼任至分纂十八人除李等八人告辭外姚鶴雛君亦有他就該局因此原因遂有停頓之象現經費雖巳帶征尚不知何時開辦也 
　　和尚歛錢今有顧鴻鈞等八人以普照寺住持僧顯宗即林逸於古曆九月初一起至初七止開萬姓念佛大會七晝夜廣布傳單並註明施主用齋每份一元用麫每份三角似此跡近詐欺殊非正軌值此戒嚴期内凡非正式集會均在取締之例雙十節商學界提燈大會尚且遵論停止今該會夜以繼日男女混雜殊於風化前途地方治安大有關係故巳分函司令郁縣公署飭警禁阻矣 
[蘇州]  
　　吳縣啓征上忙代理吳縣連知事巳詳明省署於十月十一日在署設櫃啓征民國六年上忙銀兩其銀價遵照定章仍以每兩收洋一元八角加附税三角連日各市鄉糧户之上櫃完納者尚稱踴躍云 
　　商舖剔用輕質銅元近日以來市上發現一種輕質銅元一面係國旗旗上有菊花一面係嘉禾並無十文字樣各店舖對此多方挑剔不肯收納因此爭毆吵鬧日有所聞查此種銅元始自滬上發現繼又暗運來蘇目下日見其多不識當局將何法以維持之也 
　　緝獲越獄逃犯司前街吳縣地方分監内中秋日脱逃罪犯陳根祥石小弟二君經高檢廳長責成馬管獄員緝拿並將看守長等交吳縣訊究續又懸賞勒緝兹悉馬管獄員派警訪緝後前日巳由眼線報告在胥門外將陳根祥緝獲立卽送鹽驗明後轉送吳縣公署訊辦 
　　湘城鎭之命案蘇鄉湘城鎭開設茶肆之戴元龍專與一班賭棍爲伍抽頭聚賭爭鬧打架之事時有所聞前日又因與陸阿金因賭起釁一言不合即糾衆毆打將陸阿金毆傷甚重至晚即因傷斃命當由該處警察分所長派警往拘將戴元龍戴元洪及顧金魁三人拘獲訊問後即解送吳縣公署經連代知事飭派曾裁判員帶同檢驗吏錄事等前往相驗矣 
[揚州]  
　　組織鹽運機關濟南場大德等七公司前以營業發達擬在崇明縣小黑沙地方組織通信機關便利鹽運由淮運署轉詳省公署立案兹張運使已得兪代省長許可飭知崇明縣知事及水陸各防營一體保護以維鹽業並聞已飭場運局轉諭該公司等知照矣 
　　女子師範畢業江都代用甲種女子師範講習所於昨日（十四）舉行畢業禮聞本届畢業女生共十一人杜英江亞灌杜豪陳韻笙陳芬孫勤修藍靜徐孫生包璇趙毓珍落擷委兹略紀其秩序如下（一）校長教員率學生向國旗行禮（二）學生對師長行禮（三）第三科童樂齋代表周知事訓詞（四）所長郭堅貞訓詞（五）發起人演說（六）第二高等祝詞（七）學生答詞（八）學生報告女校已往歷史及將來希望 
　　秋令桃杏開花舊墟一帶地居荒廢以桃杏等樹幾於家植户有乃近年以來每有於秋季開花者而今年所有桃杏類多繁花如錦儼似暮春天氣好事者爭折揷瓶以爲奇異云 
　　部令淮商助振財政部昨特電張運使轉勸淮商輸助水災振欵張氏奉電後即令行場運局轉諭各商知照聞有一部分之場商已願認五千元 
[鎭江]  
　　農會預備改選丹徒縣農會改選前經朱芸青預備發起擇期開會并擬公推張平之蔣孟彦爲會長一節巳誌前報兹聞朱君之意以此次農會改組須遵照農工商部定章辦理會長會員等職均宜具有農界經驗或在農業學校三年畢業者方爲合格故以推舉張蔣兩君充任爲然現朱君以教育會事前赴南京接洽俟返鎭後卽行定期開會云 
　　縣長尚未旋署丹徒倪知事赴各鄉查勘秋災於前晚旋署一節已誌本報兹聞倪知事因東南各鄉災區甚廣查勘頗費手續故日前未及旋署據聞大約一兩日後必可回鎭 
　　籌備選舉紀聞江蘇省公署通令籌備省會選舉後倪縣長即邀集本邑紳界在署籌商辦法業經公推王紳爲籌備選舉事務所長其機關即附設縣署并委任文牘一員書記兩員此外十八市鄉應設調查員若干人均依據向章辦理且擬沿用前次充任調查者司其事刻正在諮訪之際不日卽可發表 
　　妓界募捐之困難此次鎭江紳商兩界創立直省水災籌賑會經倪縣長飭令前後街各妓界承認特别賑捐一千元先由縣署墊滙北京籌賑總會兹聞倪縣長昨又傳諭花捐局委員孫永貞勸令各妓踴躍輸助并由鎭江直省水災籌賑會發出通啓略云直省水災被淹者八九十縣被難者數百萬人此次水患爲近百年來所未有被難者不死於水患必死於瘟疫縱不死於瘟疫亦必死於饑寒種種慘惻情形不忍膜視現本會集會籌賑諸大善士雖踴躍輸助無奈災區浩大能於多募一分卽可多救一命業蒙縣長諭令捐局委員孫君帮同廣爲勸募一次諸校書慷慨爲懷定能各發天良解囊捐助云云孫委員多方勸說各妓界雖勉强允從而捐助尚未見踴躍能否凑足千元之數尚未可料也 
[杭州]  
　　省會關會之停頓浙江省議會秦代議長前爲開臨時會問題曾特通函各議員徵求同意兹悉在省諸議員雖巳多數贊同而遠道各議員答覆者數甚寥寥推其原因無非以戒嚴期内按照條例規定應停止開會不如俟解嚴後再行依法召集故十一月一日開臨時會之說現又不能確定矣 
[嘉興]  
　　鬧荒後之省委查勘嘉興四鄉蟲災極鉅官廳旣無一定辦法又派員下鄉催徵本年上忙丁銀咸永白各莊鄉民於前日赴縣遞呈因勸慰不善被衆鄉民將民庭公案公椅盡行搗毁張知事即將鬧荒情事電禀省吏後當由張財政廳長派委候補知事汪濂王錢塘道尹派委候補知事朱綸於日昨由杭乘車赴禾面見張知事卽由張於昨日起偕同縣自治委員盛譜蘭蔣輔卿等領導汪朱二委員分赴新豐王店各區分投履勘矣 
　　檢查商家印花嘉興自印花税實行以來各商家依章購貼者固多而不貼曁貼不足數者亦所難免縣知事昨特派員率領長警赴北門一帶各商家埃户檢查查得益昌永布莊成吉衣莊曁某炭店等六家均有漏貼印花情事經檢查員將該項簿據交送縣商會依章處罰矣 
　　招告著名訟棍嘉興著名訟棍富五奎因吞没鍾瞎子銀洋三百餘元經人控告縣署由張知事批准飭警限拘業於前日由法警方俠珍將富拘獲解縣研訊張知事昨復出示招告云本署訪聞已革承發吏富五奎係本城著名訟棍平日專事包攬詞訟魚肉鄉民兹因敲詐鍾寳才案件經本署將該革吏拘案訊明詐財是實惟聞富五奎平日舞文弄法劣跡多端受害之人畏其聲勢含寃茹痛不敢告發本署審理刑事案件有干涉之權偵查證據有糾舉之責旣經訪聞確實應卽出示招告爲此仰闔屬人民知悉凡有平日曾受定五奎之害隱忍而不敢告發者准其卽日來署指證告發本署爲除暴安良疏通民隱起見當盡法嚴懲决不寬貸 
[安慶]  
　　建立李良臣之殉難碑安武軍第八路統領李良臣因兵變被戕後皖省商民頗爲悼惜當由公民石蘭森發起邀同商會正副會長及紳學各界爲李統領建立殉難碑於督軍署東轅門殉難處以爲紀念十四號上午十時各界齊集商會迎殉難碑至司令部東轅門外建立並備祭席安設靈前祭奠當由王帮統及水陸警察廳長等招待來賓各界到者約千餘人頗爲一時之盛 
　　四牌樓之火警十三號夜半一句鐘四牌樓横街飮和茶莊因焙茶不戒於火延燒左右對門稻香村天元祥蓉花軒潘恒益陳泰和等七家商號損失甚鉅惟時城門緊閉當由省長馬統領飭令軍警彈壓幸是日風力不大復得消防隊及各洋龍奮力救息故未蔓延否則四牌樓精華不堪設想矣 
　　懷寗縣之催科懷寗縣米知事前奉省長嚴令催收民國二三四五等年所欠錢糧兹聞該知事昨已親身下鄉督催以故月來徵數頗有起色現六年新賦錢糧又將開徵未知收數又復何如也 
雜評一 
[川又將戰（一子）]  
　　前數日之所謂事機緊急者猶不得謂之緊急也苟一方面稍有讓步之誠意未始不可和平解决之也至於今日則兩方俱有不能自巳之勢除前進外已無郤顧餘地故湘省之戰禍作而川省之戰事又將繼起斯眞所謂事機緊急時矣在中央方面政府决用武力湘傅督决用武力川周督又决用武力主張已確定矣在西南方面陸巡閱决用武力陳譚兩督决用武力滇黔兩軍又决用武力態度亦巳明白矣兩方之决心如是則戰事安有調息之望川湘人之又遭蹂躪固不免而國家爲彼兩方作孤注一擲者責果誰屬决拚此生命財産人道體面種種而不顧者咎又誰歸我國人不可不一辨之也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省議會選舉調查辦法]  
　　上海縣知事沈寳昌於前日邀集各市鄉經董會議第二届省議會選舉調查手續等情巳誌前報昨日沈知事將議决案分函各市鄉經董查照兹將原函錄下敬啓者查籌辦省議會議員第二届上海縣初選舉事宜巳於本月十五日在本公署設立選舉事務所邀集各市鄉經董開會議决辦法六條並將選舉調查單及調查細則分發各市鄉開始調查兹將議案另行附上即祈查收依法辦理爲荷順頌日社 
　　附議决案（一）各市鄉由經董主任調查並推定分任調查員報縣備查其上海市北市選民委托上海總商會調查（二）調查期限以十月十五日起至十一月十日止（三）選舉人名册審查員由各市鄉經董擔任以十一月十一日起至十五日止爲審查期限（四）調查經費由縣地方費津貼三百元按圖攤派如有不敷由各市鄉經董參酌地方情形在各市鄉地方費内撙節支用（五）調查規則（另印）（六）投票區除上海市一二區外餘均照第一屈投票區設投票所 
[請還德救濟會物件之照准]  
　　日前和蘭總領事函致交涉署謂德商總會封閉後所有德國救濟會物件亦被封没該會爲救濟貧苦德僑而設乃屬慈善性質懇請將被封物件發還等因當由薩交涉員查明呈請外交部核示兹悉交涉員已接外部電覆照准故即行知公廨飭捕啟封查照給領矣 
[司密士今日續演飛機]  
　　美國飛行家司密士君此次在滬試演飛機三天大爲滬人士歡迎今司君急欲回國從軍特於陽曆十月十七日（即隂曆九月初二日星期三）下午四時半仍在楊樹浦展期飛演一日以爲留别紀念是日場中建立圈門高二十英尺司君能駕機盤旋圈中復有特别汽車行動奇異司君技術高妙超出於前各飛行家之上屆時必又有一番巨觀也聞是日收費普通僅小洋一角使人人得觀此高技以廣見識云 
[司密士第三日飛演之餘聞]  
　　美國飛行家司密士此次由日來滬實由某日商與粤人某君所邀允以萬金爲酬故司氏遂帶飛機三架偕伊弟來申初擬試演二日後因銷票未能踴躍故又續延一天前日（十五日）開演雖時刻較前兩日爲遲然所演各技較前兩日爲佳妙並有本埠泰晤時報主筆某氏隨同司密士君乘該飛機而上豫商司君允諾惟無坐位遂由司君臨時用木板鐵絲紥成與司氏爲前後位坐定後經司用蔴繩將彼手足繫縛妥貼然後開拔機關直冲而上此次一切技能均比他次迅捷翻身倒掛亦時刻甚長演畢下降時前數次均漸漸低落始環繞一週而下是次並不環繞即在半空中直冲而下以致觀者及隨車之某君莫不驚奇惟該機降地後經中西觀客咸向隨車而上之某主筆詳詢一切據稱開至高度往下觀覽見房屋如寸許場中人祗黑影一團而巳餘均莫辨後於降落時司君即往下直冲不禁心悸及至落地平穩始知司君之技能奇絕無匹云 
[東方紗廠棧房被焚三誌]  
　　楊樹浦路三十六號門牌東方公司紗廠之大花衣棧起火延燒物料所打包間損失至六七十萬等情已兩紀前報兹悉該廠被焚後圍牆雖未倒塌然巳岌岌可危英美電車公司總理麥考而君以電車不能直達楊樹浦營業頗有關係且美飛行家司密士君今日尚須繼續飛行一日因特商准工部局董將該廠沿馬路一帶圍牆於昨日午後四點半鐘用炸藥轟坍以利交通 
[閩省第四批新兵離滬]  
　　閩省李督軍遣派李雲齋在京津一帶所招第四批新兵業巳來滬計共五百零四名暫駐南市滬軍營操場等情巳誌前報此項新兵原定十一號離滬赴閩嗣因是日山東商輪乘客較多不及儎往致未起程兹已於前晚十時許改乘廣濟輪船由湯連長督率赴閩矣 
[龍華添建兵房之决定]  
　　松滬盧護軍使前以本署營房不敷駐兵擬於署之左近隙地上（龍華火車站北面）添建兵房五百間曾經繪具圖說預算建築經費禀請陸軍部核示在案昨日軍署接到部復照准於是盧護軍使即命孫梓琴副官長主持招人投標承築聞投標者業已不少一俟開標决定即當興工云 
[南滙巡警捉賭釀成命案]  
　　浦東南滙縣屬張江栅鎭第七區警署區員徐朝選於前日（十五號）下午四時許飭派巡長李慶雲率警四名下鄉巡羅行經潘家橋查見奚掌法所開小茶館内有鄉民四人在内賭博紙牌該警等入内拘拿該鄉民等四散逃避茶客亦一哄而散該警等上前追捕適遇茶客奚和尚沿溝圈浜狂奔圖逃該警示鎗恫嚇奚情急鳬水圖逃詎該浜水道甚深奚又不知水性以致入水後隨即溺斃該鄉民等見已肇禍大起不平一時羣情憤激欲與巡警爲難幸經當地紳董到場解散得以無事而巡長李慶雲在途追獲鄉民潘金泉一名帶署收押事後經該鄉民家屬投南匯縣署報請相驗未識若何了結也 
[閘北民警衝突案三誌]  
　　閘北長沈巷鄉民因四區三分所長警未穿制服前往捉賭誤會爲盜鳴鑼聚拿致釀巨案巳誌前報兹悉此案發生後警所偵騎四出查拏首從鄉民恐被株連附近百餘户逃避一空以致成熟秋禾無人收穫昨由該處地方公民具呈警廳兹將公呈批示照錄如下 
　　公民呈文地方公民張梅生沈根生楊杏山沈石卿沈平甫沈梅庭朱鼎卿等呈爲保釋無辜請免株連以保鄉農事竊長沈巷地方屢經盜刦報縣有案故鳴金結甲保衞非常相率從風此次鄉人在鄰近茶店抹牌消遣突來口操外音者六七人闖入亂攫錢物羣疑爲盜當即有人傳鑼報警於是各户聞警齊集協助擒獲四人詢知爲眞菇警察所巡士旣無符章又無制服雖眞僞莫辨但鄉人何敢多事當場巳解散釋放詎料該巡警等於當晚八時紏同全班巡警到鄉不問情由將鄉民朱贊卿楊根生楊連洲等拘去用刑逼供解送鈞廳連日復偵騎四出聲言逢人必拏盡法懲治致令本鄉百餘户人人自危逃避一空届此農忙收穫之際非惟關碍全體生計抑且騷擾地方治安伏念國家分區設警責在保護人民服務辦公理應遵守法度乃不穿制服不帶符章毫無識别鄉愚無知鹵莽誤會臨時發生毆鬭無怪其然亦當曲諒如果鄉民情眞罪當儘可按名指實查拏何得挾此嫌仇計圖報復殃及無辜株連全體公民等爲顧全桑梓公義起見據實陳情合詞環懇請求鈞廳秉公察核俯賜矜原准予將無辜之朱贊卿楊根生楊連洲三人隨時保釋以順輿情而安鄉里 
　　警廳批示呈悉查賭博爲害閭閻巡警自有查禁之責乃該處無賴鄉民竟敢乘巡警查禁賭博之時鳴鑼拒捕其藐視法紀實巳達於極點按名查拏盡法懲辦亦復情眞罪當不得爲苛據稱朱贊卿等並未毆警可見毆警者定非無人該民人等均爲地方良善人民必然深知確見此等毆警刁風亦非地方之福論之情理應由該處公正紳民將爲首肇事之人指名送懲方爲正辦而來呈一味辯護未免失當兹姑念冬作將届本廳以保衞人民爲前提亦不爲巳甚業經一面令值事查孥首要解廳究辦其附和盲從之輩概免株連以示予以自新該公民等事不干己可無庸鰓鰓過慮也至朱贊卿正在押候偵查之中果能與案無關當然有省釋之一日所請交保之處着無庸議此批 
[眞茹鎭謀財害命案續誌]  
　　船户王沈氏在滇茹鎭下灣頭被土棍徐月卿綽號長脚阿江戳傷身死由九圖地保陸錫卿報請寳山縣相驗一節已記前報翌日下午經張知事蒞場相驗據死者長子王阿二投案供稱民人在上海營業八月二十七日收得一會計洋三十元交付母收不知如何被阿江探悉下此毒手請求伸雪又據屍女銀秀供稱與阿江素不相識當時目睹其手執利刀向母勒索銀洋母喊救命阿江即用刀猛砍並被推落河内云云旋據檢驗吏驗得死者小腹隂門兩處所受刀傷確爲致命之處塡明屍格飭屍屬先行收殮候將該兇手移提歸案究辦 
[滬西暗殺案五誌]  
　　住居哈同花園附近六百八十六號門牌之紹興婦人金仙於上月二十六號夜被人用鎗擊斃後經靜安寺捕房中西包探往將死者之同居人陳成照及跡涉嫌疑之李桂富汪祥松王泉榮婦人王孟氏等一併拘解公共公廨諭着分别押候查明眞相再行訊核等情巳四誌前報昨由捕房將被告各人解廨據西探煞辣文華探目鍾星南相繼上堂禀稱此案發生後捕房向各方面調查未得要領日前有紹興偵探來滬據言在押被告中有兩人與紹興某案頗有關係彼已回禀上官備具公文來滬聲請移提等語王崧生襄讞得禀商之美博副領事判被告男女仍分别還押候展期兩禮拜再行訊核 
[流氓在途械鬭]  
　　昨晚十點時有流氓甲乙等四人在法新租界維爾蒙路華格臬路轉角不知因何事故各出利刃亂戳均受傷甚重適爲包探杭光福瞥見上前一併拘獲帶入捕房略詰數語均飭送往醫院醫治再行核奪 
[女巫三次接到嚇詐信函]  
　　住居美租界七浦路六百零四號門牌之女巫舟山人楊氏（卽阿香）於本月七號九號兩次接得郵遞到具名興華公司劉天聲之恐嚇信函希圖索詐洋五百元經氏報捕請緝各情巳誌本報昨日該女巫又接到前項嚇詐信函其詞略謂迭經函告爾知竟置之不睬如再不來台灣路四號門牌樓上燕子窠内接洽定當用最後手段氏得函後即將原函投該管滙四捕房請爲查究捕頭立飭九十八號西探與某包探前往按址查獲跡涉嫌疑之榮生一名拘入捕房捕頭諭飭押候解廨訊究 
[魯郵務長行將交卸]  
　　上海郵務管理局郵務長魯士蒞任以來於兹四載對於郵務力求進步以故上海郵局營業日見發達近奉政府命令升任爲北京郵務總局書記長所遺上海郵務長一缺以南京江蘇郵務管理局郵務長拉溪氏調充聞魯郵務長已將任内一切事務趕緊清理俟結束清楚即行交卸北上而全局人員與魯郵務長相交多年感情素洽值此臨别擬公送匾額以誌紀念云 
[秋季華洋各貨運往内地之價值]  
　　北京税務處前爲裁釐加税張本令飭江海關監督調查每年該關運往蘇杭嘉内地華洋各貨價值分四季查明呈送備考在案兹悉本年七八九三個月業已查悉計土貨運往蘇州值銀六萬三千九百十五兩八錢八分洋貨運往蘇州值銀二十二萬三千零二十八兩二錢六分土貨運往杭州值銀十四萬五千八百十七兩一錢六分洋貨運往杭州值銀四十五萬四千六百兩土貨運往嘉興值銀三十七萬三千一百五十二兩八錢洋貨運往嘉興值銀三十二萬一千二百十五兩零四分 
[車站路月杪可通電車]  
　　華商電車公司在西門外王家闕路及利涉橋推放直通滬杭車站之軌道巳經開工鋪軌並在利涉橋兩橋堍加築堅固惟須圈用民地應拆去房屋間半地位鋪成灣形路線以期兜轉敏捷刻巳函請工巡捐局丈勘後按照所圈之地償給官價請傳地主承領一面請縣公署將該地糧串劃去公路若干存案備查聞此處工程即可告竣大約月杪通車云 
[華僑請種樹膠之說畧]  
　　新加坡華僑林義順君此次奉政府電召赴京籌商振興實業方法於日前轉道申江假寓一品香旅館暫留曾紀前報兹悉林君本係在僑地播種樹膠而得發迹不數年獲資百餘萬現擬乘此時機從事推植於祖國將來得有成效卽可挽回利權故林君於昨日北上時擬具說略携帶赴京呈請政府核准實行其說略内容略謂查樹膠一物作用甚廣歐洲發明幾近數十年現漸波及南洋羣島華僑效法播種大半由此竟成鉅富迄今僑民致富之具亦僉以推植樹膠爲實業之冠窮其原委蓋因東西洋發明工藝在在需用樹膠母國不敷供給往往推及英荷屬地明知彼處氣候咸宜如斯重要原料漸漸推植嗣後復經之營之不遺餘力而外人目光已被僑民目覩故得成效大著以致年來全神畢注於斯然僑民等雖居於異域惟一腔愛國熱忱尚時時流露於祖國每每惜我國内地鉅富着賈尚未追踵而起深爲可惜若政府能極力提倡富國利民莫善於斯况吾國地質之植樹膠最相宜者莫如粤之瓊高雷等處將來各省廣闊道路如行駛汽車人力車以及工藝製造並軍用各品需用膠皮即自今日始實行播種亦須五載後方可不必仰人鼻息如囊中之物隨取隨有挽回利權舍此莫屬倘不趁早創行悠悠忽忽恐五年後仍有望洋興嘆之傶况種植樹膠利益有如是之廣若是之速今我國地大物博流民衆多果能廣植膠園消納工人爲數不少將來野無游民國有唯一最要之原料何患國之不强耶民之不富耶務望政府諸公提倡於前工民追踵於後成效之期可立而待不禁拭目俟之（下略） 
[販花鄉民與棉花檢查局]  
　　昨有鄉人八九十名推孫某金某等五人爲代表投上海縣公署聯名禀稱民等皆從鄉間挑花來滬求售每遇棉花檢查局所派巡丁沿途一再留難無論花之乾濕必指爲濕花拘入局中扣留烘曬迨至給領斤兩必見短少且離家較遠之處必在滬守候此種情形皆民等受累虧耗之苦况爲此邀衆來案要求縣長體恤民艱恩賜維持等語並在署胡鬧不休當經沈知事諭令各散勿得集衆滋事候三日内批示辦理 
　　又一訪函云南市第一區警察署曁一分駐所董警正張警佐自接棉花檢查局沈潤挹局長函請派警在碼頭隨時協助如鄉民負販棉花來申不服檢查請即拘究等情昨日上午該區署所允即撥警由巡官率同前往各該碼頭協助至十時後始各回署嗣有上月間在南會館碼頭兇毆巡丁之鄉販吳冲經王福生由上海縣署飭發地方警察事務所訊押十五天昨届期滿釋回又在該碼頭阻止各鄉花船十餘艘將貨挑運上岸投行求售遂約集各花販數十人至縣署要求改良辦法沈知事卽向衆勸諭謂此事經本公署布告周知不准糾衆滋擾如果未能滿意盡可公舉代表來署禀請核辦且檢查濕花原奉農商部頒布施行非由本公署曁該檢查局所擅行者嗣後務各遵章聽候檢驗毋再違抗肆毆云云該鄉販遂舉代表三人赴署遞呈理由請求核示沈知事諭候批示辦理未幾該署所聞若輩聚衆要挾立即撥警出爲彈壓各販户始均不敢滋事遂將原因詳報淞滬警察廳長備查又聞棉花檢查局長以檢查濕花一事行家與鄉販最爲接近倘行中不收濕花則鄉販無從脱售不能再事作弊攙水故杜絕濕花來源非從根本解除不可是以昨日通告各花行如遇潮花不准收買違者酼量科罰 
[會議解决雜糧地脚之爭執]  
　　豆米業漢帮雜糧號前與運輸公會爭掃麥根站雜禮地脚一事屢誌前報兹因雙方爭議巳將妥洽故米業仁穀公所漢帮志成堂定於隂曆九月初二日（即今日）在大東門外仁穀公所邀集兩業全體開會集議昨已分發通告通知同業届時一體蒞會預議 
[米業會議禁止借斛]  
　　本埠南北米業因行家借斛每有錯誤故由該業仁穀公所發出通告邀集南北市全體同業於昨日下午二時在邑廟萃莠堂開會公議到會者一百零六家首由業董張樂君宣言行家借出斛子一只卽失一權往往藉口被米店所用任意抛棄非特行家自失權利抑且有碍各行營業應請公衆討論以維業務云云繼經各同業會議僉以同業借斛殊多不便應以卽日爲始禁止借斛以杜弊混全體贊成經衆公舉調查員兩人隨時調查各行家如再有私相借斛情事查出後報告公所公同議罰會議畢張君又稱京直奉水災奇重吾業自應量力勸助松滬護軍使署送來賑簿兩册一册已捐到洋一千二百二十五元昨巳交順直會館滙津散放乃因杯水車薪無濟於事尚望到會諸君各盡其力向各同業竭力勸導以襄善舉而救災民云云全體贊成至四時始行散會 
[麩業公會之選舉會]  
　　荳市街麩業公所岐秀堂於昨日開一週紀念會並選舉職員同業到者一百二十餘人上午十句鐘摇鈴開會首由會長趙茂華報告開會宗旨並經過手續畢次由書記莊曜初報告本年正月起至八月底止營業總數共計銷貨六十七萬一千七百七十二包收費銀一千二百二十三兩八錢四分二釐半除開支外尚餘四百三十餘兩云云報告畢即散票選舉投票開匭至十二點散會全體至邑廟萃秀堂攝影而散兹將當選正副會長及各項職員姓氏錄左（正會長）趙茂華（副會長）沈春江（評議員）陳介人李仲榆陸少卿朱漢江朱允上（交際員）汪明甫陳竹賢（糾察員）葉景樵（調查員）翁効廷顧鐵孫（幹事員）沈仲昭沈菊生 
 
 

Page 11

 
 
[賑務彙誌]  
　　京直奉水災義振會昨發通函兩則照錄於下（一）敬啓者本會放振之舉觀聽所繫不得不早籌出發而出發之先應有手續尚未完備並合派放振員銜名亦應預先認定兹定於十月十七日（即星期三）准下午四時三十分在本會事務所開會集議一切届時務請執事早臨不勝殷盼專此敬頌善安（二）敬啓者本會開園游覽巳將結束園中所設奬劵三千號因爲時過迫銷去不及三分之一現巳議决將二千一號至三千號作爲取銷開標展限三星期其餘一千餘張議由本會各發起人認購素仰執事對於本會熱誠倡導感佩同深兹奉彩劵五張請代分售不勝感荷專此敬頌善安 
　　浙人何菊如向在本埠福安先施兩公司經理水火保險事業對於慈善事業向具熱誠兹應北京某當道之聘電促晋京襄理賑務故何君特將福安先施兩公司職務辭去卽日啓行赴津帮辦賑務 
　　濟生會接杭州總商會復信云敬復者接奉台函備聆種切京直奉等處災情奇重待賑孔殷分投勸募難免有需時日深恐緩不濟急爰商由浙江地方實業銀行墊洋四千元滙解災區俟募有成數再行續滙一面登報徵信此敝會近日經募賑捐之情形也知念奉聞耑復祗頌善安杭州總商會謹啓十月十四日 
[將有華僑學生會出現]  
　　南洋商業公學教務長謝碧田對於華僑教育頗爲關心近以華僑學生欲回祖國就學者頗不乏人往往因無人照應以致裹足爰擬在滬組織華僑學生會以便照料該會行將成立嗣後華僑學生内渡者必可源源而來他日學成復返海外盡力實業則華僑農工商各業必可更形發達也 
[青年會今晚演講飛行術]  
　　美國飛行家史密士君到滬後疉在楊樹浦場地放演飛機翻騰轉側輕捷靈敏觀者無不贊揚謂爲駕愛德華史天遜而上之泃非虚語其所駕之雙葉飛機係史密士君手製所製之機件尤非他人所及本埠青年會於今晚（星期三）八時特請史君到會演說飛行衞及其製造手續並有李潤田君演說中西人製造肥皂之比較洵爲難得之機會凡該會會員憑證携友同往亦可入座 
[慈善會賑濟天津來滬難民]  
　　順直發生水災之後該處居民陸續乘輪逃難來申前後不下數百人内中貧苦者居多扶老携幼狼狽情形不堪言狀事爲法新租界肇周路天佑坊滬西慈善會徐幹事員得悉爰每人發給銅元五枚並給麵包米票等物該難民等領取感謝而去 
[公義會施種牛痘]  
　　中華公義會醫藥部主任徐錦裳爲防衞幼孩患天花痘起見延聘徐益民君施種牛痘訂於九月初一日開始每日九時至十一時挨號施種凡一般有子女者盍速前往佈種焉 
[普益社明晚演講衞生]  
　　本星期四晚七時半南市大東門青年普益社請公衆衞生博士兪鳳賓君演講學生與衞生該社已通知各會員及日夜學生屆時同往聽講入座劵亦已印就分送矣 
[英國兵輪開駛出口]  
　　原泊浦江之英國兵輪名Ｋinsha號内裝快砲兩尊兵士四十一人於前日報明江海新關開駛出口聞開往長江流域泊在武漢江面云 
[海昌路火警續誌]  
　　閘北海昌路源盛毛骨棧起火經四區姚署長查得曾保火險傳到該棧主婦張沈氏押候查明核辦等情已記昨報嗣又傳到棧主張燦耀據供向望賚公司保險銀五百兩貼隣邵宏裕毛骨棧亦向先施公司保有火險然其營業不佳棧中存貨無多去年曾縱火三次均未成功前數日晚間民人於睡夢中聞犬吠聲甚急起身出視於門口檢得火油一瓶外裹報紙當時並未報知崗警但民棧内晚間並不點燈昨晚之火必有人貽害無疑請察姚君以張日前旣查有縱火形跡何以匿不報案飭警往傳宏裕棧主郃阿本亦避匿不到情節均屬可疑遂將該夫婦押候提到邵阿本質訊核辦而閘北一段救火會查得該處房屋係竹木茅草等料構成雖較客民所住草屋路爲高大而其容易肇災則一現擬開會集議取締之策以防後患 
[旅館保險起火案訂期再訊]  
　　浙江路民慶里秀州旅館因保險起火經捕房將該旅館股東周昌林張文彩及牽涉之顧兆榮一併拘解公共公廨訊供收押並經捕房查有種種可疑情形定期昨日訊究在案昨日届期由捕將周等三人解廨先由中西包探上堂訴明前情並據被告代表律師投案聲稱此案迭經堂上改期稽延時日如展期應准被告各人交保候訊云云中西官得供以案關縱火圖賠未便交保判被告仍均押候特别訂期研訊 
[禁止猪作衖搭蓋草屋]  
　　日前南市大東門外高巷頭猪作衖施阿銀之小木作所搭草房内被隣近頑童用火柴玩弄以致遺火成災延燒草房一間巳紀前報事後爲一區三分駐所宋警佐傳到施阿銀照章科罰後復調查是處地勢狹隘居户叢集且皆貧苦食力之徒一衖之内多至數十居户道路亦甚汚穢非切實整頓不足以除後患爰擬禁止支搭草屋已據情詳請淞滬警察廳轉咨工巡捐局會同禁止 
[木排阻碍航路之受罰]  
　　新關巡江吏前日查得胡陸金之木排係泊吳淞港口浦面阻礙航路船只往來頗不利便故將胡解請新關河泊司訊罰經可生君判罰關平銀十兩以示薄儆 
[煙犯果與黨案有關耶]  
　　浙人沈惠泉沈保三等因帶價值一千二百元之烟土意欲運往浙省硤石鎭販賣在南車站爲憲兵查獲解送護軍使署訊辦在案兹悉自沈等拘押以來屢由其親友具禀爲其開脱盧護軍使均未之准諭令軍法科從嚴懲辦詎近日浙省偵探報告督軍署謂沈惠泉等另有黨案牽涉故由浙省於日前來文移請解浙而盧護軍使以現須查明究竟是否關係黨案抑或另有别情一俟詳查明確再行解浙 
[禁錮虚設字號之騙子]  
　　紹興人陸春生（即樂春生）與葉松年及在逃之田子帆甬人陳立朝等在公共租界浙江路虚設五豐雜糧號裕盛字號並在漢口路另設久成錢莊濫出本票串騙裴正坤孫洪炳陸蓮芳陸子興等貨物及掛紅銀兩爲數甚巨被控捕房由探將樂葉兩人先後獲解公共公廨訊供押候補提同黨併究在案昨晨十時關讞員會同英卓副領事在領事憇息所安設公座升訊即據捕房代表牛門律師上堂譯稱近來公共租界内時有滑頭莊號騙取各商貨欵之案發生故捕房對此等案件甚爲注意應請將被告等從嚴懲辦並據裴正坤偕證劉大金投訴樂春生於九月二十三號來店購買值銀一百十五兩之皮紙十五件付下久成莊二十九期之票洋一紙當時往對無訛至期往取詎巳關閉逃逸請爲追究又據陸子興投訴被陸將久成莊假支票騙去本廠布六十疋計銀一百二十兩請追又據滿庭坊某煤炭店主陸蓮芳投稱被葉松年騙去掛紅洋五十元等語訊之樂春生供稱五豐裕盛兩號由伊招股開設至於久成錢莊係由陸蓮卿盤頂接開裴正坤之皮紙係田子帆往買轉交與陳立朝所有陸蓮芳之掛紅洋五十元係葉松年收用是實質之葉松年供詞支吾復據牛門律師聲稱被告葉松年係屬過犯且經各原告證實被告等串騙之罪已成立應請堂上核辦經中西官核供會判樂葉兩被告各押西牢二年分别示儆 
[少年無家可歸之短見]  
　　少年王炳海前晚在寗波路木作場内自縊圖盡經看夜工人瞥見解救鳴捕帶入老閘捕房留至昨晨解送公共公廨經中西官訊據王供鎭江人在滬學習茶食店生意嗣因店收歇回籍詎家鄉荒歉父母巳不知何往詢諸人言係來申尋找故復返滬找尋父母不知下落滬地並無親戚無家可歸是以自縊圖盡等語中西官得供測然憫之判王留候函送京江公所妥爲安插 
[可憐寒士之妻]  
　　湖南人蔣子卿從前曾在民黨任事近來偕妻楊氏賃居法新租界拉格納路潤德里九號門牌内因家境蕭條以賣字度日前日有友某甲前來借貸蔣以手中窘迫留甲晚膳而去嗣妻楊氏以目下境况如此困苦何堪時常應友借貸因此與蔣口角後楊氏頓萌短見於晚間取繩自縊迨蔣覺察解下巳經氣絕不及施救報告嵩山路捕房飭探陸海榮前往查明情節並無别故准其自行棺殮抬至湖南會館暫厝事爲副捕頭腦脱來得悉恐有虐待情事知照同仁輔元分堂飭令夫役於昨日將楊氏棺木吊至輔元堂驗尸所聽候禀請中西官檢騐聞楊氏尚遺下十九個月之男孩一口腹中亦懷有三月身孕蔣之同鄉人及與蔣相識者均爲之哀悼不止 
[鏹水澆傷女子頭面]  
陳小才前日在新閘牯嶺路將鏹水澆於女子莫愛寳頭面等處致女受傷當經女之家屬報請新閘捕房飭探沈夀章往拿詎被吳阿德喬愛寳兩人通風將陳縱逃即經沈探得悉遂將吳喬兩人一併帶入捕房拘留莫女送請醫院醫治昨日將吳喬兩人解送公共公廨經中西官向中西包探略訊起釁情形判被告押候原告傷愈於下禮拜二研訊 
[彼控逼娼此控捲逃]  
　　婦人沈包氏在公共公廨呈控婦人朱阿彩强逼伊女珍子雲賣娼等情朱亦控訴妓女珍子雲捲取值洋五百元之衣飾逃逸昨由捕房將兩造併傳到廨先由沈包氏之代表律師上堂聲明前情訊之朱阿彩亦延朱斯芾律師到堂代辯中西官核供判朱阿彩交保珍子雲交五百元人洋並保聽候禮拜四集訊 
[尋獲五年前逃妻]  
　　寗波人陳紅灼昨投法公堂控髮妻康氏於五年前由原籍私行逃逸找尋無着直至現在始被親戚偵悉匿居法新租界軍官路地方函致民人來申報捕拘案求請將妻給領等語陳康氏供稱因丈夫貧苦難以度日故此來申帮傭後與湖北人胡長林姘識至今生有三子丈夫時來取錢花用此次因婦人不願再給故至案下具控求請訊斷胡長林投稱向在某洋人處爲廚司康氏於五年前由伊姑母領來僞稱康氏並無丈夫民人故敢與之姘識當時被伊姑母陸續取去洋一百數十元至今未曾來過不料此次伊夫糾同數人前來索詐不遂以致具控案下求請公斷原告又稱民人並無向髮妻處取錢情事實由親戚函致民人於前日偕同父親叔父來申尋獲並由伊父陳森樹叔父陳阿兪上堂證明同來上海中西官判各退去着康氏於十四天内尋交姑母到案再行訊核 
[江北婦人被騙來滬]  
　　江北婦人徐潘氏被素識之王昌卿由原籍拐來上海借居法租界張容崔家日前欲圖售賣與西新橋街某妓院内爲娼尚未成交被包探魏志餘偵悉當將潘氏與王一併帶入捕房昨解法公堂請究先據魏探上堂禀明前情詰之潘氏供稱被王昌卿以代薦帮傭爲由騙來上海詎王欲將婦人售與妓院被包探拘案是實詰之王昌卿供民人好意携帶潘氏來申代薦帮傭並無圖賣情事求察中西官判還押候傳到妓院鴇婦到案質訊再行核辦 
[救濟會員查獲拐匪]  
　　救濟會調查員余杏鏞倪善昌率同偵探虞占順昨在江新輪船上查見鎭江拐匪王少臣拐得十一歳浙江女孩張阿毛擬赴長江一帶販賣當爲該員等一併拘獲解入水巡捕房轉送地方檢察廳訊究 
[一男携帶兩婦之被疑]  
　　張堰人瞿鏡仁向在南橋鎭爲南貨生理其妻張氏於舊曆七月間與祖姑口角時適鄰婦宋娟寳亦因事與家長口角遂與該氏相約私自來申同在閘北地方帮傭兹爲瞿鏡臣查悉趕赴閘北將妻並袁寳一併尋見領回經由閔行鎭地方爲巡警見而生疑將瞿連同兩婦拘入地方第一區警署於昨轉送警察事務所由科長略訊一過論着發回該區訊辦 
[預審渡夫索資行兇案]  
　　浦東塘橋人嚴松華於前日在董家渡渡浦因渡夫計大富貴向伊需索渡資十文嚴祗出五文以致互相口角該渡夫等糾集多人將嚴兇毆受傷並被打失銀洋二十元旋由嚴控訴該管淞滬警察三區三分駐所將該渡夫計大富貴拘案連同原告併解地方檢察廳昨日午後經熊檢察官預審一過判被告收押原告暫行交保聽候飭派法警查明再核 
[渡夫硬索渡資之薄懲]  
　　浦東陸家嘴春江碼頭渡船夫顧德興因向渡客余賓有額外勒索渡資五文未遂將余推入水内幸經舢板船在旁救起未致溺斃各渡客代抱不平鳴警將顧德興拘解三區訊究各情已誌昨報兹悉解警正於前日午後傳到余寳有詰明該渡夫行兇情形以顧德興强索渡資已屬不遵功令又將渡客推落水内以人命爲兒戲殊屬不法已極本應解送法庭從嚴懲辦姑念原告不願涉訟除判顧德興賠償余寳有帽子外從寬罰洋五元以示薄懲 
[汽車碾傷行人]  
　　汽車夫周意標前日駕駛六百九十三號汽車在南京路將行人某甲撞倒碾傷經三百三十六號印捕查見當將受傷人車送醫院醫治昨日將周拘解公共公廨請究經中西官略訊一過判周交五百元人洋並保聽候傳訊 
[包探追獲搶土流氓]  
　　土販某甲近在海參威私販紅土五磅搭某公司輪船於昨抵滬將烟土藏於身畔行經虹口崇明路被廣東流氓金吉偵知遂糾黨截甲去路將前項烟土五磅悉數搶刦而逸當被包探候松山查見將金吉追獲抄出烟土惟乙巳不知去向遂將金連同烟土帶入虹口捕房押候解廨訊究 
[行兇攫飾之押儆]  
　　蔣月杭與妻蘇氏指控崔阿三借洋不遂行兇攫取值洋三十元之金押髮等情昨由捕房將崔拘解公共公廨經中西官研訊屬實判押西牢一月示儆 
[工人控訴被毆案註銷]  
　　築路工人倪寳榮倪彩仙同投法公堂控稱日前民人等在法新租界華龍路修築馬路有居友三之子前來觀看民人囑其退讓不從由彩仙上前拉至途畔不料該孩啼哭回家旋由伊母朱氏到來辱駡繼由居友三糾同數人前來行兇致將寳榮頭顯繫破求請訊斷訊之居友三稱是日商人在家見小兒培根啼哭回家口鼻皆流血不止詢其情由始悉被該工人等擊破當由髮妻朱氏出外向論亦被推跌商人尚未上前與之交涉詎倪等數人一擁前來行兇以致左眼被其毆傷後由旁人目覩代抱不平將倪毆打實非商人行兇求察並由見證周銀生投稱是日行經該處目見工人等將該孩面部猛擊一下以致血出後由居之夫妻出外向論詎被倪等不問情由反將居扭住毆打是實中西官判將案注銷 
[註銷指控騙洋案]  
　　松江人張迪樓指控太倉人曹阿二於八月三號在松江偕同婦人曹金氏串放白鴿騙取洋六十五元等情業由公共公廨訊判交三百元人洋並保嗣因無保押候松江縣知事來文再核在案昨晨由廨復訊卽據原告張迪樓偕包探沈阿岳相繼投案禀稱松屬因發生螟蟲害稻鄉民紛赴縣署報荒該縣知事急於下鄉勘荒無暇及此是以不及備文來廨等語中西官核供姑念被告在押巳久從寬判令將案註銷被告開釋 
[積賊竊取影戲片]  
　　積竊倪阿二昨日闖至崑山花園四號門牌内竊取值洋五百元之影戲片四盒被包探楊承榮查獲將人贓帶入捕房捕頭諭飭押候解廨請究 
[警署薄懲初次行竊犯]  
　　浦東三區警署昨發出招告云案據本署第一派出所巡長蔣芬於本月十五日在老香烟廠查獲私竊香烟犯高長茂陳敬常二名帶署前來當經訊得該犯等供認竊烟不諱並有證物香烟一百三十三枝案關行竊香煙殊違廠規本應送廳嚴懲姑念初犯除將香烟由失主領回外着將該犯等發往該廠門首招告一日帶回本署各予拘留三日以示懲儆而戒將來 
[誌謝]  
　　改良社會研究所近爲扶持人道挽回風俗人心起見編輯中國黑幕大觀一書託四馬路中華圖書集成公司出售定價四元預約兩元昨承惠贈預約券一紙又司密士君今日在楊樹浦續演飛機一天承贈劵五紙書此併謝 
中華職業教育社通訊 
[夏廷黻函論繡貨之市况（摘錄披露）]  
　　一出品繡貨者係吾國特産可分爲兩大門（一）點綴品如立軸屏條横披等爲精雅書室之用不論字畫均可仿眞刺繡惟工程浩大宜選高等女工爲之（二）普通日用品市上最爲流行若衣料及婚嫁零星大小件頭非此莫屬惟花樣宜時時翻新切不可墨守舊章蓋厭故喜新習慣使然最好參觀中外花卉樣本變通其法而實用於繡貨範圍之内請善於丹青者著色圖畫務以寫意爲合格然後按圖配搭線色尤不得隨心亂做弄成非驢非馬之品致脱售呆滯至蘇省刺繡向無廠家女工等亦散漫無紀絕不能聯絡湘繡廣繡在吾國馳名巳久然價頗奇貴故蘇繡反覺駕乎其上生涯發達日見其盛 
　　二銷路中國二十二省幅員頗廣而出貨之區域祇有湖南廣東江蘇等省以數省之出品供給十餘省之用故致屢屢缺貨不能普銷全國近來北燕人士知識開通歡迎者頗衆銷路之大較前益鉅餘者如山東山西湖北浙江福建安徽四川雲南諸省人民古樸不喜華麗故對於此項繡品問津者寥寥營業之未能擴張職是故耳 
　　總之繡貨一業全憑積極改良研究功深方有圓滿效果之希望耳 
來件 
[京畿水災徵求物品助賑啓]  
　　敬啓者京畿水災奇重餓莩載道流離頻沛慘不忍言迭經各界人士籌辦急振會陸續運送食物到津散放然水勢日漲流民日衆拯急濟危自應多方呼籲以期集腋成裘兹由同人等發起京畿水災游藝助振會仿照江皖義振辦法徵集物品出售彩票以所得票資盡數充振定期陽曆十月二十七日在中央公園開會游藝三日至二十九日當衆開彩京師首善之區名流萃集樂施好善夙樹海内之先聲敢懇諸大善士慨分美襲廣贈珍儲如彝鼎圖書之重金玉錦繡之華起居服御之需動植奇異之品以及文園翰墨藝林美術物不拘於種類器無分於舊新凡爲尺璧寸寳所貽胥拜義粟仁漿之賜倘荷俯允務乞於本月二十二日以前請送京師警察廳京畿水災遊藝助振會内查收製付回條仍以給彩以後將得彩人名報告於贈彩諸君藉以徵信事關義舉無任翹盼諸希惠鑒發起人徐世昌段祺瑞王士珍廕昌梁啓超湯化龍曹汝霖劉冠雄林長民范源濂汪大燮張國淦熊希　段芝貴夏夀康莊藴寬張志潭張一應高爾謙蒲殿俊徐樹　葉恭綽張士鈺陸錦李思浩江庸金還袁希濤劉傳　江天　陸建章靳雲鵬董康朱深湯薌銘陳宦徐邦傑師景雲何沼賢張宗昌張調辰胡景伊張鳳湖曾毓雋馬龍標江朝宗張永成李進才吳芨孫郭則澐方樞吳廷燮那彦圖宋玉峯貢桑諾爾布阿穆爾靈圭世續紹英耆齡塔旺布魯甲拉蔣雁行王揖唐張弧　勒塔治格林棨黄德章殷鴻夀汪有齡陳文運鄧鎔賈德　任　苞孫多森王克敏胡筠張嘉璈吳鼎昌李國珍賀頎伍錫河岳榮堃李士偉沈化榮袁乃寬王坤方仁元水鈞韶周作民丁士源鄧文藻田友望孫世勳劉富友施肇曾蕭安國王景春李奎元何瑞章魏宗瀚田獻章方心亮劉金標楊蔭杭張錫元尹朝楨程昌恒李叔玉王達袁得亮李長泰惲毓鼎吳炳湘蔣式惺鶴春馮恕朱淇汪立元史履晉康士鐸王建出劉景沂陳興亞白承頤願鴻恩黄玉　陳陞樂達義金世藻張炳炎孟廣玷景林馮麟霈汪鴻翰常耀奎陳德苹李夀金張汝霖劉文煜張文誥陳常田潤芝石玉芝楊紀寅吳琢如蕭仁軒高子良葛麗珊李任亭甘錫之馮潤田袁保三王福清徐宗浩張廷鎭趙玉田張漢胡席卿張紫庭吳書田李榮李西樵李銘谷堉張棣侯文甫姚義臣李世榮陳潤芝趙玉田王曰舟唐龍甫甘成之葛少亭童渭川吕濟清張百川苗春田趙雲甫謹啓 
來函 
[閔行普安善堂來函]  
　　兹懇者前閱貴報登有鄉婦抛棄嬰孩之殘忍一則此事實由吳董函報警察分所就近逮捕一面赴訴檢廳　候公判至罰洋了事一節並非事實事關敝堂名譽希採入來函欄内藉昭公鑒旡任跂禱 
雜評二 
[捉賭釀成命案（步陶）]  
　　自北警南來以後年來民警尚大致相安乃最近一星期間警察以捉賭故與鄉民結惡感者忽接踵而起今且致釀人命重案焉此蓋非民警間之好現象也夫捉賭固曰以安閭閻也然賭而僅爲紙牌則其足以爲閭閻害者蓋亦細微之已甚旣各畏而散避但於小茶館略加儆罰未始不足以戒將來而促鄉民之覺悟乃必窮追急迫至示鎗恫嚇儼若待遇在逃之大盜準情度理已稍過當矣迨目覩鄉民入水滅頂即在俄頃律以人情亦應呼衆往救方爲正辦蓋賭紙牌之所犯無論如何其罪要不至死也而又不計及此無怪當地羣情之多所不平也差幸一時解勸有人未至大肇事端否則長沈巷之巳事其將不免再演也乎然而死者旣巳死追者猶必追畢竟獲押一人方始罷手是殆派差出巡者必不空歸與嗚呼警章嚴而民命輕未知縣署之蒞場相驗者將作如何感想也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鬭蟋蟀者說] [  小孤山人]  
　　神州之區産蟋蟀黄種而文明好事者爭　之相與酣鬭以爲樂勝則攫金錢揚揚鳴得意敗則智窮能索去而忚圖以求後逞彼爭此奪衝突不得休旁觀者苦之當局悍然不顧也丁巳之秋周子與客觀於蟋蟀之戲廣場四啓長席方盤金籠羅列貯蟋蟀數十百頭戲焉虬髯翁與俠少年次第入局各具金帛爲籌彩少年攘臂前引蟋蟀而視之曰咨爾壯士獨立昻藏鼓勇奮鬭保我榮光髯翁亦起祝蟋蟀曰秋風起兮天無雲西南縱兮東北横誰敢抗兮吾將軍（蟋蟀之健鬭者俗號爲將軍）迺分蟋蟀爲南北兩隊兩兩對敵蓄勢以恃蟋蟀張其翼鼓其吭洶洶然若有積怒爭相搏擊不求决一勝負而不已者客見而怖之曰壯哉勇於鬭乎周子曰嘻何蟋蟀之愚也試爲說以解之曰維天心之仁愛兮德莫大於好生彼生人之惜命兮願百年而無兵何么麽兮蠢爾乃不恤乎紛爭豈嗜慾之不達豈苦樂之不均有何忿之不洩作不平之一鳴其喜鬭也若命其好亂也天成妬固由其本性憤遂發於私心食同爭於鷄鶩力比較於鵪鶉若兩雄之相阨惟獨力之能肇念化生爲一類本同胞若弟昆託草根以偷活餐風露以宵征聽他人之挑引逐小草以縱横（蟋蟀用草引之則鬭而前）自忘樊籠之困偏騁爪牙之櫻不思鋤乎非種竟相煎於同根迨聲嘶而力竭等蟻命於毛輕因一朝之小忿致兩敗而俱傾勝者亦云不武敗者則喪其羣彼何勝兮何負果誰輸兮誰贏况西風之多厲正外患之憑陵蚊魚吸乎膏血蠅蚋染乎羶腥食難逃乎螻螳種將變乎螟蛉木自朽則化蝶草自腐則爲螢捕蟬則雀在後持蚌則鷸皆擒方蟲沙之偕化反自殺乎其身蛙有鼓　猶怒螳有斧而猶撑夫何爲乎激烈而不處於和平怯於公仇之義勇於私鬭之情縱堅忍而無敵總冥頑其不靈是以王孫歸兮而太息懶婦聞之而心驚嗟鬭者與使鬭者均好勝之心深假兹事爲兒戲悲莫悲夫秋聲客聞予言悄然不答凄然以思而鬭蟋蟀者猶興高采烈莫之解圍也豈不哀哉（一） 
家庭常識 
[疝氣勿藥] [  丹陽姜逸庵]  
余友曾患疝氣發時困苦不堪延醫調治百藥罔效後經友人指述一法其法甚效法以臨睡時在牀以兩膝盤坐兩手在腰際前後上下擦之如左手在前擦右手在後擦每擦七次更换兩手以四十九次爲度目須閉靜坐不動口須運氣氣不可急（以氣若提上爲主）手擦七下運氣一口照此法連行三日疝氣即愈至今數年不復發矣（不受酬） 
[硬簿面保護法] [  孟申]  
近日新出書籍無論中西多裝硬面金字顔色燦爛頗可悦目惟一經著水或老或蛀則斑點觸目甚屬可厭若以中國漆（外國漆即ＰＯＬＩＳＨ因膠性太多不可用）漆於書面（須薄而匀）可免上述諸弊且能顔色不變誠良法也藏書家盍一試之 
[小磨蔴油] [  天際孤鴻]  
我國小磨蔴油最爲精良其製法亦甚簡易先入芝蔴於釜中加熱十分炒拌而後用石磨磨之磨出之油汁接受於釜中并加熱湯以銅製之油勺徐徐冲擊則油與粕分離悉浮於上即可取而供用矣 
工業須知 
[麥酒之製法即皮酒（二）] [  孤星]  
　　釀造法麥芽之製造爲釀造麥酒之第一手續其目的在糖化大麥之穀粉而使之易於醱酵也其法將大麥納糟中（石製鐵製均可）加水攪拌少時間停置則充實之粒皆沉於槽底掬去粃粒與夾雜物於水面槽中之水每晝夜更换二三次浸至二晝夜麥粒膨大而柔軟爲適於發芽之狀熊然後取出鋪於蓆上厚約二三寸周圍列置藁束上被以新藁蓆三四層時時攪拌之温度漸次昇高遂至發芽芽長二分時粉碎之麥經製後旣成麥汁乃加水沸煑造成糖液再加火布而煑沸之如此製成之液爲褐色火布之用最製後卽飮者火布爲麥芽重量百分之二三久貯者當用火布百分之四乃至七加入之法最初投入全量之半至沸煑將終時再加餘一半此後將麥汁滤過去其殘滓麥汁入一種冷刦器而流入醱酵室之醱酵桶中加入酵母使之繁殖而營醱酵作用麥汁醱酵之法有二一爲表面醱酵一爲底面醱酵二種醱酵之進行均可分爲三時期第一期最初十日至十四日間酵母繁殖力强醱酵作用極盛麥芽糖分解而生之酒精量甚多此稱爲本醱酵第二期本醱酵終則酵母之繁殖頓衰故麥芽糖之分解甚遲緩酵母次第沈降於桶底麥酒因之澄清此稱爲後醱酵第三期酵母全停止繁殖麥芽糖雖繼續分解然極遲緩而不能明認之矣如是醱酵終結乃開桶側之活拴將澄清之麥酒直傾於貯藏之樽中置於聶氏二度乃至七度之室内此後經過一二月可供販賣之用矣 
集益錄 
[答第五十二問] [  寄萍] 　　 
秋雁君問製造肥皂所以質粗色黑有臭味之故特代答如下肥皂之原料爲牛油與植物油牛油下鍋之時用微火略熱之加絕少絕薄之苛性鈉水以除油内所含人目所不能見之夾雜物及渣滓等類其形狀如煑肉時之乏油因此物易與苛性鈉化合析出而成一種似皂非皂之物亦可充洗衣粗皂之用若不除去此物則肥皂有臭味而色黑至肥皂之精粗應視牛油之精粗爲轉移如加十分之一之椰子油則成績已可觀加多則更佳惟不能製透明香皂如苛性鈉過度則鹻性强而去汚易乾後發白花不能作香皂用在小試時欲得中性之肥皂（卽鹻性强弱合度）視製成時抽絲不斷者爲最適當 
短篇小說 
[滑稽小說誑（四）] [  覺迷譯]  
　　予夫則謂旣有此項資本即可自設一肆弗再依人作嫁因欲星夜辭去職務且臚舉生財之道絮絮聒予予力勸其勿躁切從事言之再三始允暫緩一二星期予則乘此時機再設别法思予姊方在倫敦爲管家婦越日因赴城中託予姊詢其主人何種股票一轉瞬間即將不值一錢主人固爲商業中人卽以蒲方汀鑽石鑛公司股票對此語出裴德爾忽作色曰汝姊主人爲誰婦曰當時予固知之今則巳忘又曰予歸後即紿予夫謂馬票奬金已如數購蒲方汀鑽石礦公司股票矣予夫聞之又復咆哮然瞬息即已蓋以予運佳或者漲價則一轉瞬間又可利市三倍矣言至此忽呼裴德爾曰先生予日盼公司倒閉則予五百五十鎊之擔負從此一筆勾銷庸知公司營業日臻發達股票價額繼漲增高一日予夫細爲核算謂予之産已值九百鎊矣予置不理而予夫忽向予索取股票予初佯爲不聞渠竟索之不已予乃翻箱倒篋佯爲搜尋久之直截告之曰股票失去矣予盼此事自此即了而予夫則曰是殊無妨明日予但赴公司掛失可矣予力泥其行渠卒不聽予亦無可奈何渠至公司彼哈荔露先生當然不認予有股票予夫微特不信竟斥倫敦商人盡爲盜賊斥辱之餘更揮拳毆辱嗟夫予以一言之說乃使予夫陷於罪戾奈何奈何裴德爾至是不禁失笑而心中則方起一念讀者當知裴德爾者實爲公司法律代表故於公司内幕知之甚稔嘗譬之爲養雞場或養病院肖也蓋公司報告雖稱採得金剛鑽石獲利至厚股票價額因之日增其實即小如一粟之鑽石猶未採得裴德爾本購股票甚多今則巳大半售去獲利倍蓰而未售人者猶不少因念適聆其言市上殆已微有所聞是則此項股票一轉瞬間直將不值一錢不如趁此贈之以易十鎊現金遂曰夫人如能守秘密者吾終有法爲夫人斡旋婦聞語愁容頓歛曰先生肯助我一臂銘篆無旣無論何事予必應也（未完） 
 
 

Page 15

 
 
   
 
 

Page 16

 
 
   
 
