# 1918 - 86 - 4916209

 

Page 1

 
 
   
 
 

Page 2

 
 
時評 
[國會問題（冷）]  
　　今日又提國會問題矣自解散至於今日紛紛擾擾其原因皆國會問題也然而以紛紛擾擾久國會問題亦早勿問今乃又念及此其殆紛擾有終之勢乎 
　　雖然蓋猶未也北方軍人欲以武力平服全國之後行其意中之新國會南方軍人欲以恢復舊國會爲調和之條件於是國會雖同而新舊之見解不同焉則所謂國會者仍爲今後紛紛擾擾之原因而已 
[命令]  
　　四月二日大總統令據第一路總司令兩湖宣撫使曹銀總司令湖南督軍張敬堯等迭次電稱各軍自本月十八日克復岳州之後節節進攻分塗收復平江湘陰兩城二十五日由同山口進規長沙逆軍處處死抗經我軍協力痛擊星夜追逐逆勢不支遂於二十六日將長沙省城完全克復等語此次各軍激於義憤忠勇奮發由岳州規取長沙曾不數日力下堅城該總司令等督率有方各頨士忍飢轉戰嘉慰之餘尤深軫念所有在事出力官員着先行查明分别呈請懮獎仍即督飭各軍乘勝收復縣邑以奠全湘所在地方被難人民流離蕩析並着查明妥爲撫恤用副國家綏輯勞來之至意此令 
　　又令據兩湖宣撫使曹錕電陳克復長沙情形並稱逆軍在湘勒捐敲詐搜索一空敗退之際復行縱兵焚殺慘無人道土匪又乘閒刦奪以致民舍蕩然請撥鉅欵賑撫等語披覽之餘殊深憫念着財政部迅即撥銀六萬元交由該宣撫使會同湖南省長遴派妥員查明被難民户覈實散放毋任流離失所此令 
　　又令任命兼署財政總長曹汝霖兼鹽務署督辦此令 
　　又令任命汪羲芝爲總檢察廳檢察長此令 
　　又令外交總長陸徵祥呈奉天特派交涉員馬廷亮因病請予免職馬廷亮准免本職此令 
　　又令任命關海清爲外交部奉天特派交涉員此令 
　　又令調任吳鼎昌爲河南教育廳廳長覃壽堃爲陜西教育廳廳長此令 
　　又令内務總長錢能訓呈准江西省長戚揚咨江西九江警察廳廳長陳其逹另有任用請免本職應照准此令 
　　又令内務總長錢能訓呈准江西省長戚揚咨請以韓振山爲江西九江警察廳廳長應照准此令 
　　又令藍建樞給予二等大　嘉禾章此令 
專電 
[北京電]  
　　段閣擬派第二路攻粤爲龍策應湘先取守勢俟粤破後南軍失其根據再下令息兵責辦選舉（三日下午三鐘） 
[北京電]  
　　段内閣决定對南計畫先用全力圖粤以第二路軍隊由江西次南雄詔州爲龍策應已電由李純商准贛督假道出兵至湘南方面則頓兵湘岳改攻爲守不主前進（三日上午十二鐘） 
[北京電]  
　　梁士詒連日晤徐段馮等以解决南北時局首在决定國會問題梁意新國會於事實難行頗傾嚮於有條件之復舊惟段派尙難通過昨有錢閣員等宴梁即談國會問題 
（三日下午三鐘） 
[北京電]  
　　梁昨訪各公使定五日赴津十日返京（三日下午三鐘） 
[北京電]  
　　段派左右又起暗鬭張志潭靳雲鵬相繼求去段日來態度頗形消極（三日上午十二鐘） 
[北京電]  
　　張敬堯電保殷鴻壽爲湘省長李純密保王廷楨充四省剿匪督辦均交閣議取决（三日上午十二鐘） 
[北京電]  
　　楊顧嚴等帝犯曾於前月二十三日致書徐段對軍事外交財政建議主張息爭段覆以先飭國紀並非故欲窮兵（三日下午三鐘） 
[北京電]  
　　上月鹽税餘欵四百萬銀團訂明日交付（三日上午十二鐘） 
[北京電]  
　　駐法胡使電告德軍在法境與英法軍交戰甚烈在法美軍已决請助戰（三日上午十二鐘） 
外電 
[北京電]  
　　政府前擬發行公債券四千八百萬元以緩付之庚子賠欵爲抵藉以恢復中交兩銀行之地位但此計畫竟未能增起中交鈔票之價値故政府擬再發銀行債券四千五百萬元與公債券相輔而行俾可償清政府所欠兩行之欵（一日） 
[哈爾濱電]  
　　吉黑中國陸軍當道現募新兵一旅捍衛邊陲已於各縣出示招人投効齊齊哈爾陸軍顧問黃戕戕伊庫資克爲過激黨所拘指爲偵探軍情（二日）以上字林報 
[北京電]  
　　北軍在湘獲勝及段祺瑞復任後中交紙幣價已稍高今日中國銀行紙幣爲六六折預料日後可過七折（二日） 
[宜昌電]  
　　吳光新今日由沙巿抵此（一日） 
以上路透電 
[漢口電]  
　　曹錕原定於本日前往長沙因曹鋭所派帶重要使命之使者於昨日抵漢口該使者與曹錕會議至昨日深夜始散故曹氏長沙之行尙須展緩一兩日云（三日） 
[漢口電]  
　　曹錕欲前往岳州長沙視察戰後情形並撫慰被難災民於三日由漢口出發（三日） 
[漢口電]  
　　長沙來電湖南督軍張敬堯已於三十一日到長沙（三日） 
[濟南電]  
　　東平縣城已於兩三日前爲土匪佔據 
 
 
 

Page 3

 
 
匪約有三千餘衆揭靖國軍之旗幟携帶機關鎗與大砲等勢甚昌熾又嶧縣城亦爲有力之土匪一隊現正包圍張代督軍得此急報即電請中央令由直隸省速派應援軍云（三日） 
[東京電]  
　　聞本外務大臣本野氏因胃部宿患復發在邸靜養謝絶來訪之賓客病狀稍現沉重（三日） 
[東京電]  
　　中國交通部電氣協會會長章宗英（譯音）等二十二人昨晨抵下關參觀枝光製鐵所備受歡迎本日下午啓程赴東京（三日） 
[東京電]  
　　湯化龍與林長民昨日抵東京兩氏之談話曰段祺瑞之爲人人格高潔而重責任其對於國事恒以誠心誠意出之世有目之爲武斷派謂爲欲一味藉武力以壓迫南方而非難之者然皆不當蓋彼終爲主持妥協論者又近時流傳之聨邦説吾輩極反對之因聨邦説之惡果足以增長督軍等之橫暴吾等鑒於中國之國情希望極鞏固之中央集權而排斥偏狹之地方分權恩想云云（三日） 
以上東方通信社電 
[東京電]  
　　橫濱巿場之生絲價暴跌巿面混沌此後之變遷若何深惹一般之注意（三日） 
[東京電]  
　　昨夜中國留學生百餘名往面見留學生監督以物價騰貴爲由請允許增加學資喧閙極甚日警至乃鎭靜（三日） 
[東京電]  
　　唐紹儀於二日之晚往訪山縣公爵又於今日三日往訪寺内首相並大隈侯（三日） 
[東京電]  
　　有名軍事家某氏之言曰此次戰爭法國預備軍隊之尙未用者約尙有五十師團此法國之堅鋭也當此英法軍多喪砲隊德軍多喪步隊之時法軍活躍之期殆將近矣待過此時則兩軍之形勢可望一變云云（三日） 
[東京電]  
　　橫濱正金銀行所接之紐約來電現紐約之銀價跌爲九十仙八分之七云（三日） 
[東京電]  
　　本野外務大臣因胃癌復發劇痛疲甚頭腦不能統一不日將請掛冠云（三日） 
以上共同通信社電 
戰電 
[倫敦電]  
　　今日正午海格將軍報稱昨晚敵軍在亞爾貝爾西面進攻兩次均爲英軍所敗敵軍力圖沿呂塞河與亞佛河流域前進絶少進步該境終日有進攻及回攻舉動勝利大小不一戰事有繼續進行之象英軍在塞爾勒附近共獲機關鎗一百零九架今晚海格將軍報稱日間戰事較爲沉寂今晨敵軍在亞爾貝爾附近數地點小攻均爲英軍所敗死傷過半英軍在摩勒宇伊與漢加爾回攻得地（一日） 
[倫敦電]  
　　陸軍部宣稱松末河北面戰局未變松末河南摩勒宇伊附近有劇戰英馬隊奮勇回攻克復摩勒宇伊與漢加爾間之叢林法軍在摩勒宇伊南敗敵一次（一日）　 
[倫敦電]  
　　比國公報云昨夜德軍在尼曷卜爾東面猛轟後攻擊比軍陣地完全敗走（一日） 
[巴黎電]  
　　今日下午公報云昨晚及夜間芒第第愛北面戰事至烈敵軍注力於芒第第愛與貝朗勒亞米安中間投入大軍冀廣漢加爾丹桑台勒兩面之得地英法軍破壞敵步兵之攻陣使不能出現平野英軍並奮勇回攻使法軍得以逐走敵軍克復該村南　戰事同一劇烈德軍目的乃在格里凡斯萊村屢次進攻且與法兵以短兵接戰該村今仍在法軍之于德軍損失至重芒第第愛與拉細尼間無變動今晚公報云全陣線戰事仍在進行芒第第愛北面敵炮隊尤爲活動敵軍復攻格里凡斯萊數次均負重創而退英法軍在松末河與特莫安間各地點鏖戰之際大得進步法飛機擊落敵飛機九架（一日） 
[倫敦電]  
　　德國公報云德軍佔據摩勒宇伊北面之高地英法軍回攻數次大受懲創德軍佔據亞佛河西岸之亞拉齊叢林法軍屢圖无復芒第第愛西面等處之村落高地均未得利德軍所俘敵兵已逹七萬五千人（一日） 
[巴黎電]  
　　陸軍次長亞白拉姆氏昨日聲稱自戰地歸來之各將皆言戰地二基洛邁當内所積之德屍甚多爲從來所未覩德軍戰鬭固勇但不知利用其戰術上之便利耳協約軍砲隊曾轟擊敵軍陣後防線二十四小時之久協約國援兵與軍火源源運至士卒皆信賴其領袖總司令福煦將軍已宣布亞米安之命運不足爲慮將軍確已準備擔保該鎭云（一日） 
　　戰地之較形沉寂衆皆視爲德軍重施打擊之朕兆惟協約軍現亦利用此機佈置一切（二日） 
[巴黎電]  
　　美軍司令白俩將軍請准美兵參與目下之大戰法政府已决議允之（一日） 
[倫敦電]  
　　法軍大本營路透訪員今晚電稱德軍於今次大戰曾用戰車惟不隨步軍同進而尾於步軍之後俟衝錄之大軍旣過英軍總陣線即從事清除零星抵抗之兵隊其戰車共有三式一爲仿所奪英軍戰車製造者一爲德國式體較英軍戰車爲小其速力與武裝均勝之一爲德國陸地巡艦其式最巨德國式者聞長二十六英尺闊十英尺高十一英尺十邁當噸巨式者長四十五英尺闊十三英尺高與闊同其速率每小時自四英里半至九英里半不等其武裝有擊近七十七密里邁當砲機關鎗火液器火液器用以清除戰壕最有效力聞德人於戰車已多改良如鋼版增厚彈不能穿如行於有毒氣之區則又閉其通氣这門以免戰士中毒種種皆是德國戰車已組成隊伍其指揮官皆自告奮勇駕車者皆爲摩托技師砲手機關鎗手當攻擊之際諸戰車隨第二第三排衝鋒步兵而進另有步兵支隊掩誮其兩翼云（一日） 
[巴黎電]  
　　星期日德軍復轟擊巴黎死傷各一人（一日） 
[巴黎電]  
　　昨日德砲轟擊巴黎死四人傷九人現信德人用砲四尊每彈重一噸之四分之一每發一彈須用火藥一噸之四分之一（二日） 
[倫敦電]  
　　海軍部發表公報云三月二十八日敵潛艇擊沉英國武裝寄宿船鐵沙末斯號死軍官一員兵三人（一日） 
[倫敦電]  
　　泰晤士報載稱軍役年限議案規定以五十歲爲限（二日） 
[倫敦電]  
　　泰晤十報華盛頓通信員來電謂據工部總長宣稱業已簽定合同戰爭期内禁止工人罷工主人輟工並承認工人聨合會之權利男女工人工資相等（二日） 
[莫斯科電]  
　　過激黨水兵已克復俄迭薩鎭據當局宣布俄國與羅馬尼亞締結條約規定羅兵除防守鐵路之萬人外應於兩月内退出比薩拉比亞羅國不取或協助對待勞兵會之任何攻勢（三十一日） 
[倫敦電]  
　　俄羅條約尙規定兩國對於中歐諸國如有並行之舉動則兩國高級司令當相接商並規定組織委員會以便解决俄羅斯共和議會聨合會發生之爭端英法美代表亦得與議（二日） 
[倫敦電]  
　　德國公報云德國照會俄國謂俄國若無力阻止紅旗軍擁入芬蘭蹂躏地方則德國將被逼設法保全和約中之條件云（一日） 
[倫敦電]  
　　銀巿星期報告云銀價每温司疾漲至四十六便士後中國滙兑率爲之轉弱且因中國少競買之故價復落至四十五便士又八分之五節期之内巿面實力殊難測度但美政府熔售銀幣之計畫無新消息前目下之平衡似可維持（三十一日） 
要聞一 
[東京通信（心危）]  
　　西比利亞出兵問題 
　　本野外相之聲明 
　　憲政會議員这質問 
　　日本西比利亞出兵問題經議員質問後政府當局將聲明態度愚於前函言之矣今日（二十六）午前十時議會開會先由本野外相演説略謂本議會開會之初帝國外交方針已經聲明而關於俄國形勢亦已言及但目下俄國國内四分五裂之趨勢愈甚如鳥圭拉那芬蘭等獨立卒與中央同盟國締結和約過激派政府亦已與德奥單獨講和因之波羅的沿岸諸州之大部分及西北鄰接地方波蘭等處幾歸諸德國掌握之中俄國南部亦在德勢力範圍此政府與諸君所共憂慮者也俄國國民所採政體若何帝國政府决不置問前已聲明惟俄國漸被德國勢力所包圍則其危險帝國政府所不能置之等閑者也 
　　今德國勢力東漸將有侵有西比利亞之憂此帝國政府與聨合國所深慮因之帝國西比利亞出兵問題致唤起一般輿論然其中不免有所訛傳故對於本問題帝國政府不得不闡明其態度此問題之誤傳第一爲係帝國政府所提議云云全屬風聞蓋日本出兵問題從未與他國提議也現在西比利亞形勢險惡固爲政府所憂特加注意而亦未受聨合國協同的提議縱令將來聨合國向帝國政府提出此種問題則政府亦將愼重思慮然後决定帝國政府外交上方針始終以聨合國共同目的爲標準竭誠努力此内餐所周知而期將來亦仍有同樣努力之决心也 
　　一旦西比利亞事態重大迫及帝國之安危帝國於自衛上當然採敏速適宜之手段萬一帝國於西比利亞不得已而取必要之行動固非與俄國爲敵且斷不如德國之行動以侵略爲政策也蓋對於俄國人民不惟毫無惡感且欲保持和衷輯睦之關係不憚反覆聲明之也且信聨合諸國亦必有同樣之意見要之帝國軍隊之出動爲重大之事政府將審愼詳察然後决行非敢冒昧將事幸諸君深察之 
　　本野外相之聲明告終憲政會議員尾崎行雄氏質問曰（一）當俄國混亂之際何不有此聲明今時機已逸雖行聲明不已遲乎（二）政府雖聲明對於俄國竟無敵視之意而對於反對德國之俄人亦將與以援助乎（三）西比利亞出兵問題雖云未與聨合國協議而據報紙所傳當彼單獨講和時於保持與國關係上有協同商議之必要（四）日本對於世界之大變局須有精神上思想上之努力單以維持東洋和平爲言而乃派遣至地中海何也（五）聨合與國以民主主義打破武斷主義爲目的而政府反是遵奉武斷主義似與敵國互通聲氣是大不可解者也西比利亞出兵問題爲自衛計乎抑爲侵略計乎政府之主義思想至不明瞭此所以招世界之誤解耳（六）政府一方援助聨合與國一方復對於俄國接近德國之政治家表示好意此果能謂爲有統一之態度乎（七）哈爾賓附近这塞米育諾甫軍人與過激派政府反對聨合國有援助之之意而日本亦有援助其成功之風説是固有害過激派政府感情之嫌政府这意見若何（八）政府以調停中國南北爲正策當林公使歸任時卽有傳聞林公使向馮總統傳逹天皇意旨之説今使段氏得以復活果足使南北調和乎 
　　本野外相復起立言對於俄國聲明斷不宜濫蓋不害兩國親善已足今日之聲明所以維持友好之關係者也援助俄國須愼重思慮出兵問題雖曾與聨合國事事物物交换意見其内容茲難發表戰爭目的前曾聲明毋庸贅述更據尾崎氏之言政府與敵國聲氣相通云云茲可斷言决無其事聨合國間現極圓满故尾崎氏之言明似與時局問題以惡影響者也至於中國問題目勸告袁世凱帝制中止以後結果如此諒諸君所洞悉政府現正竭力愼重思補救之方焉 
　　此外尙有憲政會之望月小太郎之質問與尾崎氏大同小異茲從略焉 
[南北戰局中之四問題]  
　　大陸報三十日北京通訊云據熟知北京時事者云今日之南 
北戰局中有四種問題焉一爲軍事問題二爲政治問題三爲憲法問題四爲個人問題所謂軍事問題者卽爲就軍事而論南北孰得最後勝利之問題也一般輿情以爲北方果能决定方針則在軍事上不難應付南方今段氏復職長岳已陷北軍之氣燄方張南軍似難逹其目的矣所謂政治問題者無非黨派之政治内分兩層其一乃北方軍人黨是否一致進行抑或互相歧異之問題此層似已解决蓋軍人黨已自知團體堅則强散則弱之理今日馮段間之暫時聨合卽其表徵第其所以契合者非建設政策彼此相同不過排除異黨自踞高位之心理兩相印合耳其二乃南北間孰握政治主權之問題如各省對南對北之關係南人北人如何分佔軍民各職之支配及選舉時勢力之運用皆屬此類也憲法問題與以上所述僅有間接之影響雖北方軍人自稱旣能以武力制服南方則即可以其所謂憲法者加諸南方然亦知蓄力固佳而濫用其力則足僨事故今漸露對於南方擁護憲法者願有許多讓步之氣象較諸從前其光景已不同矣日前軍人中頗有贊成依據元年通過这選舉法而辦理選舉者聞軍人黨之意思如南方撤銷其舊轼會恢復之要求則願推翻臨時參議院及其所通過之議案且以爲北方今旣佔優勢而願有此讓步不可謂非氣量寛大實則北方之所以願讓步者因自信軍事問題業經解决利於北方則政治問題當然因之可由北方任意解决故不妨對於憲法問題有所讓步以籠絡南方也最後一着即爲個人問題亦分兩層其一爲馮段間之競爭其二爲南北間之互爭地盤馮嘗自稱梁與合肥極爲知己並無間隙此言之出諸馮口不下百次然終未見其果然若是也段亦自言與河間絶無競爭渠無埀涎總統一席之意再段聞大選舉之時期將届一説頗有無窮驚訝这狀實則人者遽信其言則段將轉自驚訝矣至於南北互爭地盤一層　隨意有政治作用焉如梁士詒周自齊輩不及時赦免不能一遇空缺便得承乏則岑春煊唐紹儀李純陸榮廷伍廷芳諸人應如何擢用不將成問題中所應解决之事乎今北方所望以解决個人問題者其在斯歟 
[西報論七年公債案之爭點]  
　　字林報三十日北京通訊略云七年公債之辦法頗引起中國商界之憤懑商人臚列財政總長之罪狀呈請平政院查辦今平政院已受理此案並論財政總長於五日内答覆所控各節按此種公債係以緩繳之庚子賠欵作抵總税務司安格聨氏爲收存此項賠欵並署名於七年公債劵之人見商人呈文披露後即投函北京英文日報解釋商人悞會之點惟商人呈文中尙有可注意處據稱債劵出入秘密爲之債劵未印子言售罄售劵章程於用現洋或用鈔票一節未經規定旣無專條百弊斯生並請修正章程重訂債劵票値分每張萬元千元百元十元五元數種庶貧富均得認購售價專繳中交鈔票不繳現洋以免舞弊云云按此種債劵並非發行於巿場不過給中交兩銀行以清政府所欠兩行之一部份欠欵商人於此節似未深知惟政府旣無規定如何發售之明文則兩行儘可隨意爲之此乃商人所爭持之點政府前旣强用兩行之存欵致墜其信用後復令其停止兑現今政府旣歸償欠欵則政府當然須撤限制兑 
七年債劵或以此債劵抵償鈔票果爾則手執價値不足之鈔票者可行四千八百萬元之現資或等於現資之債劵矣所可惜者四千八百萬元尙不足清償政府對於銀行之欠欵耳財政總長曾 
之鈔票似共爲六千萬元此外尙欠民間儲蓄存欵爲數當以千百萬元計但其確數未經宣佈是以區區四千八百萬元斷不敷收回六千萬元鈔票及許多存欵之用固彰彰明矣第商人所爭之真目的乃在使政府知其所負之義務監視銀行善用此債劵庶可解民間之困告而勿任小人從中漁利耳當七年債劵定議之初報紙卽喧傳政府之意謂將作爲整頓兩行鈔票之欵夫兩行旣較前數月　增四千八百萬之鉅欵其鈔票之信用似可增高而乃票價不漲仍値六一或六二折密非異事中國報紙近紛紛登載關於債劵之新聞北京導報謂平政院已諭令停售債劵但恐債劵早已售完云云此項債劵誠不宜由財政部或兩行自行處置而當籌定公允明白之辦法由執票人及存欵人分享其利益也雖然有勢力諸公其真欲解决銀行問題者恐無其人鈔票巿面已成賭局幕後操縱利益獨沾設票價恰如面値無折無扣則發財之機會豈不消滅而政府當道亦視兩銀行爲取用不竭之乳牛一缺經費輒絞取之印就紙票所費無多苟以面値一千萬元之鈔票分作軍餉官俸及他種用度則可抵硬貨六百萬元之作用政府亦何樂而不爲今最扼要辦法乃在使銀行按期發布報告説明其地位所有出入報告皆須妥爲稽核並 
之困狀不致再見於將來便中國苟無嚴正之 
法哉 
[川邊叛番之可慮]  
　　字林報二月二十五日打前箭爐通訊云察木多境藏兵進攻一節近十日内無驚耗傳至打箭爐華兵迄今似僅能自保初由類伍齊被逼退走後由恩逹續退彭司令實際上已坐困於察木多蓋藏人有由南面者其退路之説也聞巴塘援兵及散播於甘孜逹爾幾石柱等處之隊伍現均出發往援大約尙未發生實力打箭爐亦擬派兵惟士卒軍需之可撥者爲數有限此間目下之準備殊形鬆懈殆因此故也當道今已開募本地藏人編練軍隊惟不致以若輩出征大約將以代西發之常備軍耳藏人方面傳來之戰報不全可信據稱察木多周圍之戰事華兵失輕砲兩尊死傷約百人邊兵降者三中隊云云華兵之損失或屬確實惟投降之説極爲可欵拉薩藏兵已越過察木多乍丫大道圍困王卡之邊兵一隊王卡之命運今尙未悉又傳乍丫現亦被圍外閒且有藏兵進窺揚子江右岸附近稻壩鎭之謠言如果確實則將逼近逹爾幾矣北段商旅大路現尙通行藏商之至打箭爐者毫無妨碍就目下情形觀之甘孜與逹爾幾之藏人尙未叛離惟聞若輩亦從事置備武器陽稱防禦盜匪而其目的似在俟拉薩藏兵掃蕩東藏得手卽起響應也藏兵於近數年内由各方面得新式軍械甚夥成者兵工廠所製之鎗亦有落於藏人之手者往年陳步三進襲打箭爐時當地藏人與番民均被逼捍衛地方凡願從戎者卽予以武器官兵旣經逐走助戰者亦即解散彼等所領武器有委棄者有藏匿者有以易錢者陸軍當道當然忌臧人之有武器故禁邊兵以來福鎗售與藏人惟藏人需此其切不惜以重金得之故所售軍械之贸易頗爲不惡聞即地方官亦與聞焉至於兵士之售此實不足責蓋若輩固慣以子彈售於藏人藉以得其欠餉也又傳拉薩業已設有小軍械廠一所由日人二名監造新式來福鎗與子彈云中國陸軍當道今已知拉薩藏兵之軍備較前爲佳故此次戰事未可輕於對付也藏邊鎭守使之任已爲陳遐齡所得察木多之彭司令本有此任之望以彈劾前任鎭守使殷承瓛之故見惡於北京政府遂未得志陳鎭守使湘人也年逾五十供職藏邊將近五年屢經戰役歷陞各級近復谥建昌擊敗張煦頗得北京政府之歡心現以川局變遷地位搖動故尙逗遛建昌但南軍旣已控制西部彼亦不得不舍此而就南矣陳氏爲人雖覺麤暴而治軍頗嚴其受膺鎭守使任一般人民殊爲歡欣云　 
[陜西戰後之狀况]  
　　上海泰晤士報三原縣二十一日通訊云秦省戰事斷續不已今已四月有餘去年十二月初旬郭堅部下攻撲督署實爲戰事之引端今則漸有息事寗人之好氣象聞秦督陳藩樹與其敵人已各派人集議於距西安東六十英里之赤水矣西安與三原之教會醫院中傷兵求治者人數頗多西安醫院可容病人百名而傷兵留院者竟逹二百人三原醫院可容病人一百四十名而留院傷兵已有五六十人接踵而來者尙有三十人其擁擠已可想見一二星期前陳樹藩與胡景翼之軍隊曾惡戰於鄠縣歷四日三夜之久其結果陳軍退往西安而胡之營長亦陣亡胡兵死傷約一百十人傷者悉數抬于三原醫院惜病房有限未能一槪收留但醫院已將招待室與開割室改爲傷兵之醫室矣西安醫士所醫治者爲陳之傷兵而記者所料理者則爲陳督敵人之傷兵也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東邊俄警日亟]  
　　俄黨之戰訊據外界消息多數黨之軍隊約有兩師　携帶機關鎗砲數百尊已抵五站不久將開總攻擊彼處雖有少數之俄國義勇隊駐守恐不能敵我國軍界如何佈置尙未聞知又聞謝米拉夫軍及西比利亞可薩克軍二十三日從满洲里分二隊前進向舍利孫方面激派則分四隊由大霧里南下抵敵二十四日在西舍利孫激戰可薩克兵以糧食困乏一日僅得一飯投降激派者甚多謝氏一軍形勢亦似不利激派之兵日見進逼中國警備司令張焕相電告江省满站居民甚爲不安鮑督仍執嚴守國界宗旨命令如激派越界一步即取適宜之對待同時又電告中央政府現有七連之步砲已趕向满站進發 
　　過激黨竄入吉境哈爾濱電稱中東路五站地方近因防軍未能防備烏蘇里河西側忽來過激黨人二千六百數十名分途東西犯在鐵路沿線之地大肆紛擾日昨忽由烏蘇里河追至綏芬河一帶與反對過激派之俄人衝突該地華人大爲惶恐該地俄人現已紛紛逃避並聞此次犯擾烏蘇里河綏芬河之俄人又由鐵路沿線改裝潛入哈爾濱密謀擾亂哈埠此種過激派黨人多係俄國内地釋出之罪囚密受德俘之指揮目下勢燄頗爲浩大又外交方面傳説近日俄國過激派政府主張將西比利亞鐵路讓貸於美國外交界對之頗爲注意 
　　鐵路督辦赴哈吉林省長兼東省鐵路督辦郭宗熙來京已及半月所有關於東省鐵路之各項問題業與當局議商就緒日前已擬準備出京嗣値段閣再現與合肥又多一番計議因之少事淹留茲聞哈埠鐵路督辦處日昨有電來京專致該督辦稱俄國原派之鐵路副辦某氏（前被過激派驅逐）現已重來促請郭督辦趕速回哈郭督辦亦以該副辦與督辦之權限問題亟宜妥爲接洽聞已定於二日起程出京矣 
[關於徐樹錚之所聞]  
　　段内閣此次成立得徐樹錚之力居多且徐爲合肥多年親信之人故雖在京擔任要職然其對於内閣之勢力實超越一切蓋段總理極信任之他人無如之何也惟據新聞交通社報告謂段君已不直徐之所爲其言云徐又錚自以合肥此次上台胥出其力懷抱絶大願望預定三條計畫以期貫澈主張詎料合肥均加否認徐氏頗爲悻悻（一）以臨時參議院代行國會職權即行組織大總統選舉會某有力者不以爲然合肥亦深知其非是故將此議打消而實行注重新法選舉之籌備（二）請合肥自兼財長已爲次長以便實握財政大權故極反對梁燕蓀氏之登台謂以他派執掌財權無異扼絶命脈合肥不納其説屢派要員接洽梁氏而結果乃以曹潤田兼任財長（三）欲削除異己對於蘇贛方面使奉軍南下期以武力迫挾逹到目的不料蘇省穩健持重不易撼搖將士又多非常憤激合肥不願挑撥惡感前致蘇督之電三次易稿自謂極盡誠意方令拍出故政府之與蘇贛已漸融洽絶無問題以上三端均爲徐氏主張失敗之點而靳翼青氏之爲參陸辦公處主任參戰督辦處長及張遠伯氏之爲秘書長均爲徐氏所最不满意若謂合肥復出焦頭爛額者無功袖手旁觀者得勢故於合肥用人之權每多干涉無效則發怨言日前合肥在國務院痛斥徐氏之謬妄他報有載之者由於以上之種種原因也 
　　段内閣成立之第一日院秘書廳除簡任張遠伯爲秘書長外當經添派涂子厚爲帮辦（原來帮辦只張伯英一人）並派楊熊祥方樞在秘書上行走近兩日秘書長因故不到院涂帮辦適在病中張帮辦亦復請假一切秘書長應辦之事皆委託楊熊祥代爲辦理至於送府蓋印之公事向由秘書長親自齎往現在秘書長旣不到院應由首席秘書辦理而首席張伯英亦在假中依照次序當由林秘書步隨代辦故上星期五星期六兩日送府蓋印之事均由林秘書辦理聞張氏此次求去之内幕確與徐樹錚有關且其裹面實不僅區區秘書長進退之問題據云徐樹錚對於此次合肥組閣問題頗具獨特之見解以爲段閣閣　非網羅自派人物將黨系人員屏除凈盡必不能垂之永久即現任閣員之某君亦在排斥之列當時曾派人赴蚌埠遊説倪嗣冲業經得其同意外間所傳徐倪反對張秘書長者實則更進一步爲反對段内閣之某某閣員張氏本知機之人覩此形勢將來辦事必多掣肘乃萌引退之念三十三十一兩日均不到院並參戰處事務亦不過問迄三十一日晚止辭意尙未打消日來曾毓雋君奉合肥之命僕僕京津正爲設法轉圜茲事也 
　　近聞政府以張敬堯已授湘督四省剿匪督辦一席擬以徐樹錚氏補任張作霖意徐如簡爲四省剿匪督辦則奉軍副司令一席有以參謀長楊宇霆氏接任之説未知確否又云奉軍副司令徐又解錚已赴浦口外間有謂其仍在天津未曾南下者便據三十一日自浦口來京之某君言徐至浦之説自浦口以北之各車站如徐州滁州等處均盛傳其説且有已見徐君南下者云云然則謂爲尙在天津者或其已由浦返津也 
[三十一日之府院消息]  
　　三十一日公府方面以元首延見梁士詒張仲仁 
秘書長曾到院一次梁出府後旋即退出亦無甚要事國務院方面因秘書長張遠伯未到秘書廳上　 
午祇有林步隨秘書一人任事各科所辦僅例行公事而已下午楊熊祥參議曾到院將財政次長任免命令交局發表旋亦退出參陸辦公處有段香岩師嵐峯陸繡山三人到處辦公於上午十二點即出院又一消息三十一日上午十一時國務院西正廳參陸辦公處曾開會議一次主席爲陸軍段總長其餘參謀陸次長軍務處石處長等七八人會議軍要問題關防甚密又一消息云梁燕蓀於三十一日下午二時八分赴公府寶光門内辦公室晋見大總統元首親至辦公室門外相迎與梁會面後握手爲禮寒暄約四五分鐘馮梁兩公始携手同入内辦公室先談别後彼此之景况嗣後元首勸梁出山帮忙梁遂將不能參預政事之隱衷詳陳言座惟總統仍殷殷敦勸至梁如何答陳尙未聞悉至二時三十九分王叔魯亦到内辦公室請見總統三時十分馮幼偉亦請見總統遂討論維持中交兩行鈔票辦法約三十分鐘之我依梁意見非集鉅欵實行兑現不能挽回曩日信實之名譽否則不獨該兩行信用掃地而奸商從中漁利尤難杜絶云云元首頗然其説惟籌欵一層恐非易易故無何等結果最後元首又詢梁在日情形至四時十五分梁始偕王馮兩氏興辭出府又一消息梁於三十一日入府晋見元首時對於時局未有何等表示惟元首曾徵求梁對於中交鈔票这維持辦法梁言已擬定一計畫書不日當呈請元首核鑒云云 
[籌辦國會之近况]  
　　于子昻内務次長兼任籌備國會事務局局長以來對於新法選舉事務積極進行現據各省區咨報依法舉辦者計有十餘處之多其未經舉辦之秦隴新綏各省區已由内務部行文咨催惟川湘粤桂滇黔等省本爲命令所不能及無從措手于局長有鑒及此特於昨日呈請政府指示方略政府以四川雖爲熊　武所據而劉存厚旣未出境亦未免職名義上總算隸屬中央因將此項選舉問題電致廣元詢其有無辦法其湘省選舉事務並已電令張勳臣督軍務於到任後即行舉辦至粤桂滇黔四省尙在戰潮之中只可暫從緩辦將來或以旅京之各省士紳指派或加籌别法或即置之不議不論这列目下尙無具體辦法又一消息新國會選舉事宜各省多已依照選舉令籌備進行惟有軍事省分尙以窒碍未曾着手曾經國會籌備事務局呈明變通辦理近以長沙克復陜西亂事亦漸敉平政府前日特分電張敬堯陳樹藩催促籌辦並詢能否於法定日期内籌措完畢望迅速先行具復 
[湘省兩軍之進退]  
　　政府之計畫岳州長沙克復以後政府對於時局問題迄未有具體的表示有謂仍須進攻者有謂至長沙而止者茲據某軍界要人云政府近日已擬定一種計畫擬俟曹仲珊張子志張勳臣三路軍隊全數到長沙（三路軍隊約有十萬人）然後與西南方面開始正式之談判大約一星期後當能與西南有所接洽而段内閣之主張對於長沙附近之城鎭如湘潭衡山等處仍須攻務必收復以杜南軍再窺長沙之患並聞湘潭係於二十九日下午七鐘收復程潛潰敗已向衡山方面退却矣 
　　北軍前進之路線第一路軍隊連克岳州臨湘平江陰長沙等處曹宣撫使又飭吳佩孚師長率隊分略湘潭寳慶衡山張敬堯入長沙後亦派兵分守各要隘至張懷芝所率之第二路軍隊已令安武軍等由醴陵向攸縣茶陵一帶進襲施從濱一軍由瀏陽向醴陵前進張懷芝冒雨兼程向袁州萍鄕進發刻已行抵新喻縣矣 
　　南軍退却之路線據某團長報告此次湘軍向南退却桂軍在前湘軍在後其路線分三路預備將來集中永州之地分述如下（一）第一路由株州退至衡山再退衡州目下已集中該地將來預備退永州此路軍隊湘桂大部分均在内並聞譚浩明程潛林修梅劉建藩等皆在此中（二）第一路由湘鄕退新化至此又分爲二部一暫駐新化一部則由新化退溆浦再退洪江云（三）第一路由湘鄕退青樹鎭至此又分爲二（一）有退至青樹鎭扼險鎭守者（二）則已退至寳慶與永州爲犄角者該路由馬濟等統之桂軍爲多與第一路均以永州爲集中地點云云 
　　長沙之警備張督軍爲維持地方治安起見特令吳佩孚暫任警備司令吳已任事除設招撫處外（該處係招集潰兵凡携槍來歸者給以十元）復於二十九日電陳府院稱每日親赴城廂内外不分晝夜巡視並定三十一日親赴城外犒勞得勝各隊宣諭中央德威云云 
　　鄂防之　緊滇黔軍東下宜昌等處吃緊情形迭載本報聞三十一日政府又得密報謂由重慶出發这滇軍現仍陸續東進决定分兵三路襲取宜昌進窺武漢而王鄂督及吳光新總司令該日亦有同樣之報告到京聞已入關之奉軍定即日向鄂開　三十日晚政府仍特電張奉督請再增派軍隊星夜前進爲吳光新聲援又聞王鄂督二十九日有電至京係報告防務現狀者原電略云現經加派二師八團赴宜擬先令朱廷燦規復歸巴抽調八師赴荊塡防請電吳總司令派隊帮剿王安瀾餘孽再周毛所部令其移駐常德擔任清鄕已電吳司令轉知 
[北軍佔領長沙之始末紀（武昌通信）]  
　　北軍進佔長沙其原委已紀前報茲據新由湘省來者所述南軍失敗北軍得利之始末情形多有爲前所未聞者爰再誌之如下南軍之失敗以湘桂軍不合爲最大原因上年湘南獨立本賴粤桂聨軍之援助方能發展迨進佔長沙全湘軍界卽欲客軍班師回去以符湘人治湘主義詎民黨派更欲乘機侵鄂譚浩明則欲貫澈其大廣西主義改三廳制總攬湘局激成絶大暗潮主客紛歧派系雜出惟湘南派程趙劉林諸人以大敵在前尙能勉强服從而湘西派則各自爲政對於譚氏命令始終陽奉陰違譚亦莫可如何及去臘攻破岳州粤桂軍以三戰三捷功在韋陸諸將氣勢愈盛湘軍頗抱不平得岳後程趙輩自請於譚將湘軍改編八敢死團擔任前敵抽换桂粤軍爲後援蓋程潛欲乘勢進佔武漢目的在鄂督一席也譚以蘇贛鄂爲同盟團體拒之與程已有意見旋由鈕永建往返長岳互相勸解力謀消除主客之隱患譚始允以湘軍任前敵而侵鄂機會則已失矣及下令調動韋陸復不满意再三調停乃不分前後各當一路爭潮雖平而意見從此更深旋因某派大播流言謂領餉則桂先湘後餉金則桂銀湘紙領械則桂精湘劣此本離間之謠傳然軍心懷疑莫可挽救故羊樓巿之役湘團長曾滌平已佔新店要隘北軍本難攻進因王天鵬之反戈導引（王係岳州黨人自招千人附入林修梅部下）與桂軍韋榮昌有隙乃暗行投入北軍約定自率兩營由新店反攻羊樓巿之後直軍衝破其前時韋榮昌率桂軍三千扼守其間血戰兩日頗佔優勢忽因王倒戈首尾莫顧遂大敗走及抵雲溪聲言林修梅通敵欲擒殺之韋林兩部當自衝突異常激烈林本不知王之反戈幸趙恒惕單騎晤韋苦求始行停鬭韋則急率殘部逕行退走經此内訌岳州南軍已半瓦解北軍進攻遂勢如破竹爲時只一星期復由岳進佔長沙矣聞程潛於十六日即由湘陰返省與譚商議救濟方略此時岳州雖未全失然大勢已去决定退守湘陰譚云余已飛電陸唐立派粤桂軍各十五營滇軍一師黔川軍各一旅卽日出動仍恐緩不濟急已電令常德林俊廷田應詔共十六營就近趕援岳州今日又將駐省吳劍學守備隊六營調往湘陰若能死守湘陰旬日必得大軍援助並促程急返防次程謂張學濟周則汜等尙有四十餘營惜械彈甚少若濟以械彈抽調其半兩日即可開到譚允之張周因湘西亦甚吃緊只派八營出發綜計各路援軍亦沿有三十營之譜十八夜均已齊集湘岳之間當乘北軍在岳立足未穩齊出反攻北軍前敵頗受挫折直逼岳城然北軍後援强大卒將擊敗至是勢如山倒告援之電如雪片苦無兵可派（省垣只有守備隊三四千人）平江瀏陽醴陵亲牆各要隘相繼失陷湘陰勢不能保程潛於二十三夜退回長沙陸裕光亦由瀏陵敗回急報魯軍衝佔株長全路恐其遮斷退走之途次晚乃將總兵站軍器向湘潭運送二十五日晨譚程即率官員軍隊全向衡山退走先由譚面商各領事以軍艦移泊省河堵截湘陰敗退之兵不准進城又囑警廳長與各法團督率警團共維治安正擬推代表前往歡迎北軍忽謠言謂北軍此來須姦搶燒殺以報前仇我等往迎必欵爲奸細於是紳商警長逃避一空流匪乘機搶刦而俘虜收容所之北兵千餘人復自衝出巿中混亂不堪吉祥巷臬經街等處同時起火幸未大延燒商民男女爭行逃遁途次被刦慘難言喻二十六日午前北軍前隊已至省垣附郭以湘陰敗退南兵猶衆沿途尙有小戰至夜八時續至千餘名並軍艦一隻始入城安民於是長沙無南軍之片影矣 
[吳光新攻湘後之宜昌（漢口通信）]  
　　吳光新自據荊宜後招軍積糧大有久駐之計不謂黎天才唐克明等時出擾之使吳枕席難安初命朱廷燦守禦黎軍本可支持一時迨川督敗北唐繼堯氏驅兵東下自知力弱不支而段派軍隊又皆急欲攻湘更無援助於是用怀變其鎭守荊宜之宗旨而重回岳州電告與曹張等合力攻湘先命朱澤黃旅長攻擊公安石首之鄂軍該地軍隊爲唐克明胡廷翼所帶雖各有一師團而鎗械實未足一混成旅又無器械餉需之接濟所有軍需糧食純取自地方是以公石兩縣之人民深受痛苦幾至鷄犬無聲人民流離失所其稍有衣物積蓄多藏之土中迨朱澤黃之兵一入公安唐胡自知不敵先由枝江五峯湘鄂交界之處退去與施南之黎天才聨合與灃常之王張等聲應於是公安石首兩屬均爲吳軍所駐凡此軍隊所過之區寂寞無人即地皮亦翻新一層直言之公石兩縣經此次之軍事已靡有子遺矣吳光新旣得公石則入湘之路已通遂於二十四日分朱廷燦爲合後以禦黎軍即以戰勝公石之軍爲前路向灃州進發自率兩旅策應一面請鄂　派軍接代王子春遣駐新隄之鄂軍第三混成旅長盧金山率所部向荊沙進發陸軍第八師王汝勤之一旅由監利進擊當陽遠安之劉英等土兵佈置代替方稱完備不期顧品珍之滇軍一梯團直下巴東朱旅長不能禦吳光新沁日有電向武昌王督漢口曹使請援並云宜昌殆在旦夕入湘之軍不能進行曹使已命駐岳之兵分一部上駛接濟一面調新到之奉軍前往助戰昨日督署軍事報告巴東秭歸長陽一帶已在劇烈戰爭而當陽荊門之梁宗漢曾尙武由第八師包擊該軍本係地方土匪集成烏合之衆又無器械具其性質純爲擾亂地方搜刮人民起見一經痛擊多半星散荊當兩屬尅日可以肅清云云 
[綏遠陰山後之防疫狀况（碧潭通信）]  
　　綏遠屬陰山之北大鎭推可可以力更及烏蘭花兩處余寓於此故知之較詳可可以力更約住户八十餘家死四十餘人 
 
 
 

Page 7

 
 
近十日間無死於疫者三月二十一晚七時由綏遠區會出發之防疫人員已到其領袖趙寳貞君即於二十二日假可可以力更商務會開談話會聞趙君首先説明防疫主旨謂以保護人民之生命使人民不致受瘟疫之危險千萬不要誤會云云其結果在東梁西梁設檢驗所兩處迅速實行據余所見此疫傳逹非由呼吸器官故其傳染尙不猛烈死者皆下流生活之徒數十人同臥於一小屋此疫若一染及無一能倖免者故留人小店（即小客店）往往全店皆死其次卽軍隊余隣近住兵一小排全死伙夫亦死然人民不信瘟疫或曰有數或曰有命或曰有鬼雖有人告之曰此疫如何傳染如何預防亦未肯深信也故對防疫人員無親愛歡迎之意此防疫事務之所惟難辦也然一般明理者深望防疫人員能一面開導老者一面積極進行庶乎有掃清之望乎 
[西南對付段閣这熊度]  
　　粤莫代督前以某方面復有重提和議之電當經提出二義電商西南各督徵集意見昨接滇督庚　賡復電云日公銑電敬悉今次政變以解散國會爲起點破壞約法亦以解散國會爲唯一之證據前此段氏去職馮代總統不能見義勇爲迅予下令撤銷解散國會召集臨時參議院原案迭電要求護國軍之停戰其無議和誠意之表示已爲國人所共見雖議和條件尙有待於磋商然恢復國會僅足解除政府違法之責任不當認爲和平條件之專欵其理甚胆蓋必根本反對之前提已消釋於無形而後雙方妥洽之條件得折衷於至當否則徒爲空言之調停絶無和平之真意一國之大其將誰欺今北京政府簡練軍實增兵南下始則襲我荊襄繼復陷我岳陽迹其用心方思竭全力心挫折西南方興之勢然後徐議善後辦法已耳安有和平條件之可言此而不愼噬臍何及日公宣布二義準情適理極表贊同繼堯對於國事早有宣言誓貫終始即請挈銜拍發附以鄙名臨電神馳惟希亮察又聞粤當道以西南各省此次興師首在反對段氏今北京政府復任段爲國務總理此等命令當然在極端否認之列聞昨已電致陸幹卿及西南各督請將對付辦法决定以便作一致之表示觀此則知去議和之機尙遠也 
[西南失岳後之攻龍急]  
　　當道接北京消息段祺瑞就任國務總理後以北軍現已攻陷岳州此時對於西南方面應以武力解决除電令曹張兩總司令督師進攻長沙外併有電致閩督李厚基督兵由詔安進窺粤邊又欲令贛督陳光遠陳兵梅嶺以牽制粤軍聞當道以此等計劃自在意中惟粤省邊防布置近日已異常周密斷難任其一逞現在陽江再克龍勢已衰但使高雷方面早奏肅清則自無顧慮昨已轉電前敵各將領知照飭即努力討龍矣此次龍濟光之在高雷方面擾亂粤省幾竭全力與之相持除由廣西方面進攻之各軍隊不計外其由粤省方面出發征討者爲數實已不少茲將由粤出發專攻東方戰線之營數及重要軍官銜名詳細錄下以見討龍此役其牽動西南兵力亦屬不尠矣討龍軍前敵總指揮李烈鈞參謀長余維謙警衛混成團長李明揚共三十隊砲營一營機關鎗連三連討龍靖國軍總司令李根源參謀長楊益謙梯團朱培德參謀長王均步兵第二十三團第一支隊長楊益謙一營長張亭父二營長胡思舜三營長董靖華步兵第三十八團第二支隊長張懷信一營長鄒以莊二營長張連舉三營長竇爾猷步兵第二十五團第三支隊長趙德裕一營長楊萬鎰二營長呂華卿三營長蘇理忠討龍第二軍總司令林虎副司令陳德春參謀長梁史混成旅第一團團長蘇世安團附曹浩森李有謨一營長廖國輝二營長翟崇亮三營長黃其祥混成旅第二團團長黃任寰團附陳得平一營長伍漢屏二營長龐玉輝三營長關明光陸軍游擊三十一二營帮統陳得　三十一營長陳家威陸軍游擊三十七八營帮統王涣三十八營長王漢混成旅砲兵營第一連長甘煥章二連長羅傳英討龍軍第三軍總司令劉志陸副司令卓貴廷統領卓貴廷林良彝關澄芳帮統盧振球陸軍游擊第一營長洗營副二營長魏炯球三營長卓貴廷四營長劉傳忠潮梅警衛軍一營長盧振球二營長謝奎光三營長盧得祥四營長林良彝五營長廖翼佐六營長關澄芳七營長郭桂森砲隊長鄺兆霸機關砲連長徐得祿討龍第五軍總司令魏邦屏副司令鄭潤琦參謀長吳飛副官長郭策分統兼十二營營長鄭潤琦九營長陳根榮十營長李傑夫十一營長巫琦十二營長魏　明警察游擊隊總隊長楊其偉新編游擊營營長陳章甫砲兵營長周景臻討龍第五軍副司令吳鏡如共四營其在信宜方面者由劉逹慶司令於本月十日親率大軍出發即經聨合桂軍大隊由岑溪東鎭各路會攻高州首先克復信宜正擬休養數日整軍再進嗣因龍部李嘉品龍體乾張宗保等由茂名電白各方面會合土匪死力猛撲粤軍因圖戰略上之便利起見亦即暫棄信城進駐某某一帶聽候桂軍大隊到齊然後進攻茲聞最近戰　 
報皓日彭團長親率榮字軍砲團全部開抵汶水岑溪陸福保所部同時開抵白石聨同劉軍猛力攻擊龍部以連日獲有小勝氣驕志墮猝遇生力軍即措手不及迭將陣線棄却退守信城聨軍節節進迫直至前日敵勢衰竭粤軍遂一鼓而下信宜爲第二次之克復已飛報當道現向高州方面開始進擊其在西江方面龍軍勢力範圍將已完全失敗惟其擾亂計畫則仍着着進行最近又擬在東北江方面同時並進聞東江機關所在係在石龍博羅以李嘉品舊部營長李彪及李就譚開爲主幹運動逃兵土匪窺伺惠陽北江則以濱江及從化某寨爲機關地點以鄧金海梁永新等奔走聨絡圖擾清遠聞以上情形刻經軍署探悉飛令李鎭使鍾司令嚴行防範矣 
[哈爾濱之暗殺案]  
　　哈埠消息前於二十二號晚九鐘突有穿使服者一人軍服者二人至道裹俄執行部部長窪利威宅内投刺謁見及至窪部長出見時其服軍服者猝發手鎗數響窪應彈而倒身已命中數彈當經從人呌喊呼救彼等遂執手鎗向東逃去行至商務街西頭適有俄人羅满年乘車西行見彼等驚惶失色急往東奔預知必有變故遂即停車詢問孰意彼等見有人在前阻路遂以手鎗將羅擊倒司車者俄人切爾孴次吉方欲呌喊復又一彈自前心而入現將傷者送至紅十字會醫院調治惟聞窪羅二人傷痕甚重恐有性命之憂兇手未獲 
[徐州快信]  
　　昨日（上月三十一日）自蚌開徐之貨車行至宿州北境之賈溝地方突然出軌損車四輛毁道十數丈並未傷人 
　　津浦車已照常通行 
　　睢寗縣知事急電省道各署史匪與于匪（三黑）合股侵入睢境縣城危急請速派兵往剿 
　　此間疑似之疫症近無蔓延 
　　美國教士所設立之醫院今刊布個人防疫法十二條遍貼街巿 
　　今日（一日）爲試驗檢定小學教員之期當假第七師範學校爲試場省委聞某及縣知事余家謨均蒞場監試計徐屬八縣投到者共二百餘人及入場試騐只到二十人 
[杭州快信]  
　　閩督李厚某昨又來電告急並求撥兵援助 
　　錢塘道視學汪文璣請辦道屬聨合縣立乙種工業學校現由教育廳呈覆省署准予開辦惟學生膳費一節與師範性質不同原定一千七百元應卽删去一面報部立案 
　　鹽運司署昨召集本署全體職員曁稽核分所緝私統部人員到署於下午四時開會集議修正鹽警改編辦法决定從調查地點入手分私侵官銷官私混銷私銷出沒三大網袁運司擬親出巡視調查一切期在實行 
　　省署政務廳馮學書至今病假未銷秘書長沈爾昌又因事赴滬各屬申送五年度至六年度計算以致遲未核發财政廳亟待彚編昨飭制用科長吳文熊赴署催領將原文發編不另錄稿奉省長照准 
　　齊省長委閻成德充警備隊司令部總稽查馮國霖充三區一營一哨哨長陳慶祥充三區六營一哨哨長 
　　本月二十日爲前督朱興武葬期楊督已派本署顧問官吳鍾溶届期代表前往致祭 
[南京快信]  
　　蘇省添招一混成旅現已在浦募集成立一團李督委第六師馬隊營長李鳳鳴調升該團團長本署副官陳宇鈞調充該團團附馬鎭藩充第三營營長孫梓振孫東雲陳聲揚（均軍署三四等副官）充一二三連連長昨日均已發給委任狀 
　　李督爲新編混成旅成立昨召該旅上中下級軍官到署温諭勤加訓練俾成勁旅 
　　奉軍又有緩期來浦説徐樹錚所派來浦籌設兵站之參謀副官已奉徐電招回 
　　開駐徐滁之奉軍有轉隴海鐵咱開赴武漢運赴宜昌施南消息 
　　張作霖派參謀長楊雨亭來寗面謁李督接洽一切 
　　李督昨派外交顧問温世珍赴河南與趙督軍接洽 
　　軍署機要處撤消後所有各處往來文電改歸書記處承辦 
　　駐浦之第二十三團昨已開調赴采石磯駐防 
　　新任海軍總司令藍建樞今晨抵甯下關海軍各艦隊齊鳴砲歡迎下午李督在署設宴欵待 
　　皖北民軍崛起合肥壽縣又有危急之報 
　　交通及各項營業回復後人心稍安謠言亦漸息 
地方通信 
[蘇州]  
　　養蜂於果樹之利害洞庭西山每年出產菒品甚多近有該處居民方堯春等以飼養蜜蜂以花果多處爲宜且爲花果傳輸花粉之媒介彼此兩受其利擬在該處創設養蜂場先行試辦擬章呈請吳縣知事備案吳知事以該山種植果樹爲所有權者收入巨利若設立養蜂場恐與此項果品有碍批駁不准茲聞方堯春等對於縣批不甚满意仍擬晋省呈請實業廳核辦 
　　軍官被撤陸軍第二師第六團長金伯琳第一營長宋維藩因軍法官張了相被兵士擊斃一案已奉朱兼師長先後撤委惟聞金宋二人均虧欠至千元左右將來交代頗難云 
　　婚姻中之命案縣屬有直鎭南鄕許姓婦贅楊福林爲婿成婚將及一載上年底因細故將福林驅逐回家又將其女藏匿來蘇央某律師代作狀詞以楊福林藏匿其女等情赴吳縣署起訴經王裁判員提案訊出真情當庭勒令該婦具結交出其女聽候判斷豈料楊福林被傳到縣候審之時其母至許婦家中自縊身死迨原被告回家始發見屍首楊福林已報縣請驗矣 
　　更换官中吳縣　巿鄕董王昌病故所兼該鄕第二官中一缺現有王青山具禀縣署情願遵章繳納科銀接充聞已經縣批准矣 
[無錫]  
　　水警抽編游巡隊駐錫水警第二專署師專署長前日奉第二廳趙廳長令以梟匪猖獗急須籌備游巡以資防剿第二專署當在每分署内抽調槍船六隻共合三十隻調集來錫由專署長選撥年力富强之警士二百餘名編定臨時游巡隊三大隊派隊長鄭振亞劉翼榮鄧紹龍三員即率巡船三十艘齊集西門外接宮亭候令出巡云 
　　釐卡被刧安鎭之馬口地方設有税務分卡一所向因出入貨船無多局央甚小詎於三十一日晚間突有匪船數隻盜匪二十餘人明火執仗撞門而入並開鎗數響禁嚇鄕人之往援者幸該卡所收税欵無幾僅被刦去洋五十餘元並司員扦手之衣物數十件嗣因鄰近聞鎗知爲盜刦鳴鑼報警該盜匪始呼嘯下船而去沿途復開槍示威以絶追蹤事後該卡司員即具報税務公所報縣跴緝矣 
　　推定水利研究員江蘇水利協會推舉研究員規定由各縣會員自行提出每縣一人由該會通函各會員等情無錫各會員接到通知後隨集議推定北下鄕副董曹允文爲江蘇水利協會研究員已塡寫姓名郵逹南京矣 
[揚州]  
　　十二圩火災慘狀陰曆二月初十晚十句鐘時如意碼頭公興昌後進水地保陳開家不戒於火其時東南風甚大以致火力愈猛雖各處水龍趕到亦施救無功由如意碼頭延至湘鄕碼頭復轉至茗泉巷至利運街而逹安益碼頭後街直抵中興街後段竟燒至侉子街西首大埂爲止方始救息災民哭聲震天慘不忍聞火息之後繼以大雨災户無所棲息狼狽尤甚嗣經警區陳忠謨督率各區長科員人等親自逐段核查實共七百餘家可謂浩刦矣 
[南京]  
　　鄭重民食之訓令江蘇省長公署訓令道縣文云案查蘇省禁米出口已歷多年前經省議會議决咨請重申禁令業經公布乃前聞滬寗等處有出口之謠米價因之騰漲當經電令產米各縣傳知米商勿聽謠言不准囤積居奇在案茲據各屬報到數月以來米價每石增至一元有餘顯有奸商壟斷居奇情事自應重申禁令以維民食除分行外合行訓令各該道縣仰卽一體出示諭禁一面嚴查偷漏以重民食 
[杭州]  
　　聨合運動會開會記昨日爲浙江中等學校第二次聨合運動會開會之第二日辰六點五十分鐘副會長伍仲文幹事長許緘甫曁各部幹事各校學生齊集會場第一師軍樂隊省警廳　邏隊貧兒院販賣團仍羅布於場内軍樂攸揚校旗飄蕩殊極一時之盛上午八時起開始運動男女入場參觀者較前日尤衆其無劵者多繞道至城上參觀間有各校學生亦在城牆上參觀者當由糾察主任周錫經親往勸下又醫藥專門學校曾在場内設衛生郍而持優待劵者往往入座參觀殊碍職務即經幹事張文成通告非本部幹事幸勿入座是日東西洋旅行團多有入場參觀由青年會幹事爲之招待各幕運動俱臻優美惟第二第五師校及諸曁中校學生單刀花鎗實地演習刀光闪闪人影憧憧尤見精彩又女校學生召集春江花月舞揚國技波圓月鏡刺繡競走等等精神振刷亦有可觀此外男校學生如散兵排教練連教練等荷鎗列隊步伐整齊與陸軍操演無甚差異衛生部諸幹事爲尊重衛生起見組織臨時巡羅隊散布會場凡非運動員遇有疾病亦可向衛生處治療許幹事長爲便利交通起見在臨時事務所裝設電話一具省警廳夏廳長除派多數警察維持秩序外並派書記一員在會場紀錄運動情形云 
[嘉興]  
　　試驗檢定開始報名嘉興縣勸學所昨准浙江檢定小學教員委員會函開略謂無試騐檢定報名已經辦理完竣依照檢定規程第四條其試驗檢定各教員應於四月一日起開始報名至五月三十一日截止應即查照辦理等因莫所長奉函後已通告各學校將試驗檢定各教員查照報名資格於五月三十一日以前報名到所以便轉核並恐具有試騐檢定資格不在小學充當教員致本届報名或有未知致多遺漏一面呈請縣知事布告週知矣 
　　抽收戲捐之周折嘉興第一區區教育會前曾决議抽收戲捐以裕學欵當由第一區自没委員兼學董擬具辦法由勸學所呈縣轉詳教育廳省公署核准照辦每臺抽收一成並由戲捐公所董事沈邱鴻金漢聲二人認辦在案現悉第三第八兩區自治辦公處以抽收戲捐以裕學欵其辦法尙無不合惟各區可自行黴收不必倩人認辦致多周折已函致勸學所説明原委要求分區自行征收云 
雜評一 
[毋任失所（默）]  
　　政府連日命令以長岳之民慘被兵禍特惻然動念撥欵賑撫責官吏以毋任失所不可謂非仁人之用心也 
　　雖然此次湘省兵禍之開不僅南方負其責北方亦同負其責也質言之湘民之所以流離失所南北主戰之當局賜之也旣失所矣而欲使之不失所其可得耶湘民所受戰禍之苦痛旣如是之慘酷而重大則此區區之恤欵縱畫實惠及民亦奚能彌補其萬一而謂即可使之不失所耶况乎戰之不已則此後失所之民正多將不僅湘省而已也 
　　是故政府而誠欲使民不失所者宜行推此一念之仁心以息戰禍不較善於事後賑撫萬萬耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[粉廠麥料再請暫免税釐之部批]  
　　上海總商會前呈農商部請將機製麵粉需用麥料繼續暫免税釐呈文曾載前報茲奉田總長第三一七號批令云據呈已悉查機製麫粉需用麥料繼續免征税釐一節業據上海機器麫粉公會呈明經本部以麫粉爲民食所關其原料悉取資於小麥倘重征税釐則本重價昻影響及於民食苟無外貨競爭雖價値稍增銷場尙可無滯乃近因日麵充斥相形之下未便獨標價格致碍行銷本部前曾派員赴江蘇一帶切實調查該項營業知現有機製麵粉廠三十餘家大都集中上海及附近各處年可製二千餘萬包其原料悉係本國農產是此項營業之盛衰胥關農業之消長本重滯銷農產益蒙影響而於該項營業前途尤爲可慮所請由此口運往彼口及往來内地之麥暫免税釐一年之案繼續維持似可量予照准以維民食而期發展等語咨請財政部及税務處核辦各在案應俟咨復到部再行批示可也 
[長江輪船驗疫之停止]  
　　本埠各輪船公司行駛長江各商輪自寗垣發現疫症以後卽經滬上中外各當道商准江海關威税務司飭令吳淞防疫醫院對於長江來滬各商輪所載搭客及船員均須檢驗方准入口茲已施行多日並無患疫之人且近日寗垣疫症亦已不復發現淞口每日進口商輪甚夥檢查一輪必須停泊一二小時始能查畢各輪抵埠未免因此稍遲該醫院有鑒於此現已决定免予檢驗以省週折故自昨日起招商局之江新等各輪船由漢下駛返滬入口時均已免驗船中員役搭客無不稱便云 
[南京疫症不復發現]  
　　江蘇交涉公署昨接南京軍民兩長來電謂寗垣已七日無染疫症致死之人從此當可漸漸消滅除仍督飭防疫局詳細查驗外特電希即轉致滬防疫會查照云云 
[閘北共和路發現疑症續誌]  
　　住居閘北共和路五百六十八號門牌之朱壽萱至四區警署報告謂有同居張姓忽患急症身死恐係疫症請爲檢驗等情已紀昨報茲悉患病者實係姓包名瑞芝海門人向爲車夫病雖沉重尙未畢命業經余署長派警前往查得病者係患咳嗆頭熱眼紅之症並經防疫所醫員驗得類似疫症已送往中國公立醫院療治矣 
[嘉善輜重營調往杭垣]  
　　陸軍第四師派駐浙省嘉善之輜重營現奉楊督軍命令以嘉善與嘉興業經調有炮四團第二營全部分别駐紥足敷防禦該輜重營自可調駐省垣聽候調遣仰即拔隊來省等因該營長遵於昨日由嘉善督同所部官佐士兵開往杭省一面將移調營部情形報告第十師師長以備查考 
[敵僑陳訴來滬原因]  
　　奥國人强瑟脱爾未奉中國政府允准擅自來滬且不到英美工部局敵僑註册所報名經管理註册所西捕頭安司查悉通知刑事科禀請公共廨出單將該奥人傳案訊供候核經紀前報昨晨復訊先由刑事科代表牛門律師上堂譯訴前情以被告違背處置敵國僑民條例第一條第七節請爲核示訊之强瑟脱爾供稱我在哈爾濱地方經商　處貨物以俄產爲多因近來貨價照前　　十倍是以來滬探聽貨價擬購貨物運往哈爾濱銷售並至本埠俄國銀行提取匯欵實未知上海設有敵僑註册所以致違章一俟事畢卽須離滬等語王襄讞商之英卓副領事會同簽判云被告在上海居留一星期自應離滬此判 
[大通路盜案已破]  
　　寓居直隸路一興旅館内之杭州人王錦芳陳逹甫與林少星三人經新閘捕房西探目斐司　潑查得與新閘大通路一千零二十八號門牌潘晋之家被刦値洋九百元之金珠飾物現洋一案似有關係於前日午後禀明捕頭協同華探韋金福前往該旅館將王等三人一併拘獲並吊到原贓花緞馬、褂一件帶入捕房押至昨晨解送公共公廨經王襄讞會同英卓副領事向王等略詰一過判拘押候查明再訊 
[破獲慶昌珠寳店騙案]  
　　滬城邑廟後門慶昌珠寳店前曾被人以購買珍珠爲由騙云値價一二千元之珍珠當將在店等候之騙子同黨任天時拘送警廳轉送地方廳訊明判决監禁六個月一面仍嚴緝逸犯在案茲悉前日復經警廳偵緝隊士王愼卿購至眼線在新北門内拘獲杜蘄曾又名蟄名係浙江紹興人押至慶昌店中由該店夥指認無訛當在身畔抄出當票一紙即係該店被騙之珍珠一百二十粒當在滬北某典當計洋二百五十元詰其餘贓則稱當在天津地方該隊士旋卽將杜連同當票解送警察廳發交司法科訊供明確判令管押候函請地檢廳將執行監禁之任天時送案質訊核辦 
[騙子供詞之動聽]  
　　恒德鐘表店學徒應如桂前日由店主囑令向豫源錢莊收取鈔票五百元行至天津路河南路轉角被甬人林菊生計設騙去鷹覺察唤由七百五十二號華捕帮同追獲人贓帶入捕房昨解公共公廨請究原告偕見證葛鑫堂到堂證明被騙情形訊之林供向業洋貨昨向應如桂騙得鈔票因爲數太多恐害及應之終身故將原洋送還致被鳴捕拘案求恩寛宥中西官姑念初犯格外從寛判具願罰洋五百元之切結如以後再犯刑事提案併究不貸 
[濬浦局測量港道]  
　　濬浦局海工程師以當茲春汛日旺凡揚子江下游潮流速率漲落無定亟應從事測量以資比較而利航行爰命總測量師來喬司率同華測量員前往揚子江下游一帶港道從事測量惟恐各該地方未盡周知故已函請軍署轉飭各處軍營水警一體查照妥爲保護 
[更改緝私營管轄區域]  
　　兩浙蘇屬緝私統領宋明善查得所部第二營管轄區域係爲上海南洪川沙嘉定太倉青浦等縣向歸該營長令其所屬五隊抽派巡船擇要緝私惟青浦距離松江甚近而松江附近之各縣係由第三營管轄可將青浦一縣劃歸第三營就近指揮所有第三營管轄之閘港以北沿黃浦江至上海龍華浦面爲止應歸第二營管轄業已呈報兩浙運使備考並於昨日分令第二第三兩營長婁子雲張恩逹遵照辦理矣 
[新砲艦趕裝無線電機]  
　　海軍部新造之永健永續二砲艦所有未売工程業已趕竣將次出巡茲又經海軍部劉總長查得該二艦之無線電機尙未配裝値此軍事緊急之時傳遞消息頗關重要除令飭該二艦暫緩出發外昨令造船所迅速裝配無線電機二具分裝該二艦以重軍務云 
[憲兵檢查車站行李]  
　　京畿憲兵營張營長以滬寗火車現因南京疫症業已消滅仍復通車惟邇來時局不靖深恐有人私帶禁品接濟匪徒故於昨日諭飭第二連朱連長派令憲兵數名駐紥北站遇有旅客携帶包裹衣箱者務須悉心檢查以杜夾帶而保治安云 
[饒懷文出殯路由]  
　　海軍總司令饒懷文因病出缺定於本月七日由白克路修業里寓所舉殯暫寄湖南會館等情已誌前報茲悉饒君家屢業已奉大總統撥給治喪費二千金故出殯儀仗復有增添惟因經過租界慮有阻礙曾函請交涉員與捕房磋商給照保護業經交涉員商妥其路由爲白克路西藏路河南路福州路繼經法大馬路至斜橋湖南會館昨已函致饒君治喪事務所查照矣 
[道屬高小成績展覽會開幕]  
　　滬海道屬高等小學校成績展覽會假滬南陸家浜省立商業學校舉行迭誌本報昨日（卽三號）舉行開幕禮式頗極一時之盛茲將種種情形分别錄後　　會場之布置是日假商業學校講堂爲會場於演檯正中高懸國徽兩面旁設來賓席指定招待驗劵人員如下王宝濤徐平何宗年錢允中賈豐芸高承恂汪發航吳元楷並有愛羣務本兩校女教員學生二十餘人分别招待佐以淞滬警察軍樂隊按照預定秩序舉行開會禮式 
　　與會之人物上午九時上海縣沈知事首先到會次江蘇齊省長代表滬海王道尹省教育會代表沈信卿江蘇教育廳長代表賈豐臻松滬護軍使代表俞文淞滬警察廳長徐國樑上海縣教育會長吳馨曁王葵伯李頌唐以及各縣評判員相繼蒞會由會務主任余沅及招待各員分别導入禮堂行開會禮式 
　　演詞之紀略先由王道尹代表齊省長致訓詞並演説大致謂各縣成績展覽會爲滬海道屬最先發起嗣各省縣亦聞風興起誠以展覽成績可惟覘教育之進步有莫大之關係是爲發起斯會之本旨云云繼由教育廳長代表賈豐臻上海縣沈知事依次演説教育原理繼由沈信卿君演説職業教育之重要與德國工藝各校之比較聞者鼓掌再次由王葵伯及來賓相繼演講教育意旨旋即攝影散會時已鐘鳴十二下矣 
　　展覽之時間此次展覽會規定以昨今兩日憑劵入會首日展覽時間男賓上午九時至十一時半下午一時至四時半次日男賓上午九時至十一時半女賓下午一時至四時半並以此次檢定小學教員委員會來滬受試人員極多特商之委員會主任隨卷黏發參觀滬海道屬高等小學成績展覽會浮票（即入場劵）一種此劵者可於規定時間内前往參觀如無此項劵票則槪不招待 
[試驗小學教員三誌]  
　　江蘇檢定小學教員第六路試驗所連日試驗均誌前報昨日舉行第二試早晨七時仍由縣知事沈寶昌至省立第二師範學校點名給卷與試者滬海道屬十二縣各教員共二百五十七人内有專科教員五人女教員五人茲將試題錄右 
　　國民學校教員理科試題（一）何謂慣性（二）元素與化合物何别舉例以説明之（三）何謂合金（四）試述眼之作用博物試題（一）述蜂巢内之組織（二）茶之種類試列述之（三）齒之構造若何（四）試舉眼之性質眼午前十二時繳卷助教員減去一題爲完卷限時同上 
　　高小學校教員縫紉科試題（一）試述自初等科三年級其教授裁縫程序若何（二）小兒褂如何裁法試畫一圖（三）玄色素緞女夾衫一件其長約二尺問須用料若干尺（四）一尺二寸寛之布裁一尺六寸長對襟小褂用料若干 
　　國民學校教員裁縫試題（一）皮衣面子做成應如何上皮（二）舊衣接肩用如何方法始得平服第一二題與高小教員裁縫科三四題同 
　　國民學校教員體操科試題（一）發逹筋肉與健肉臓孰爲重要（二）試言體操教師應具之學識（三）空腹時體操有無妨害（四）運動及於呼吸器之效果 
　　高小學校教員英文科試題吾國古時所見他國之民其教化皆不如吾因名之曰蠻夷戎狄後人不知此義凡他國之人皆惟蠻夷戎狄呼之誤也上　譯成英文 
　　高小學校理化科試題（一）起電機之實驗法試舉一例以示之（二）何謂慣性（三）述硝磺酸之製法及用途（四）燐質於空氣中生何物限三時繳卷助免一題爲完卷限時同前（尙有數學試題因算式繁複故從略） 
　　附錄布告茲因節減試驗時間起見定於四月五日舉行第三試將口試及檢查身體參觀批評等事項儘一日内辦理完畢仍望午前六時三十分備帶筆墨齊集本事務所聽候點名此佈江蘇檢定小學教員第六路試驗事務所四月三日 
[總商會訂期宴客]  
　　上海總商會正副會長訂期十二日卽陰曆三月初二日午後在會設筵邀請中西各紳商曁各當道並駐滬各國領事等會宴藉以聨絡情誼發展商業 
[紅茶公會之行規]  
　　滬上紅茶公會因年來營業諸多弊竇特於前日邀集同行在華法民國路公會開臨時大會公同討論當衆表决行規四條通告同業一體遵守所議行規錄后一各同行夥友查有私用賬欵等情即向保人理直凡未了時期同行不得錄用須俟了結宣布後方許任用一城鄕各店往來年終結欠之欵至次犇燈節前須一律付清方可繼續交易如該店另向他行採辦他行當予拒却須俟其欠欵付清後方可再與交易一同行放出之賬須憑摺收銀憑摺付欵若不憑摺交付同行槪不承認一鄕間各號由掮客出樣售出之貨其欵須直接交付發貨行家如間付造誤與發貨行無涉 
[嚴忱熱追悼會紀要]  
　　已故基督徒嚴忱熱君盡瘁社會經俞宗周戈朋雲等發起於上月三十一日二時在四明公所開會追悼各界士女到者三百餘人同戈君主席推龐子賢爲速記奏樂開會先由主席宣布緣由並述嚴君事蹟次由俞宗周講嚴君之熱心社會張讓三講嚴君對於桑梓之好義趙晋卿講嚴君之信道史略鄔采芹蔡覺非講嚴君之信德及提倡教務旣畢招待員將嚴君傳略分贈來賓並由嚴君哲嗣志章君致謝詞奏樂閉會 
[紗業公會行將遷移]  
　　南北各棉紗號自前年在公共租界南山西路第一樓後申園茶館舊址設立紗業公會以後同業中人頗爲便利今正以來入會者益衆原有房屋不敷應用且午後同業在會贸易日有五六百人之多非另覓廣厦不可昨經會長聞蘭亭金錫之項惠卿在會邀集衆會員商議以漢口路美仁里内又日新盆湯樓上之前後樓共十餘間較舊址約寛三分之一尙可合用當卽飭人修理佈置一切大約厬曆三月初一日即可遷入新屋贸易 
[基督教會勉勵會請人演説]  
　　北四川路橫浜橋前美華書館弄内中華基督教會勉勵會因疫症流傳人民受害匪淺特於四月四號（即今日）夜七時半請德醫李其芳演説（肺疫之預防法）注意衛生者届時盍往聽之 
[紙號採購燒鹼之手續]  
　　上海總商會昨日函致交涉公署略謂近有寳昌承紙號向美商定購燒鹷特檢送美領署執照乞請簽印證明等因陳交涉員當即函復請此項燒鹼旣爲寳昌承轉售與紙廠純爲化煉紙料之用應請貴會轉致該商號出具切結聲明原委再由貴會加戳送下始能將執照簽字證明希即查辦理云云 
[徵收車捐之整頓]  
　　滬南工巡捐局徵收各項車捐向章於每月十號以後由局長將車照式樣預咨淞滬警察廳轉飭所屬各區署派警分段調查如有漏捐無照者除扣留酌罰外仍令赴局補捐車照在案惟每遇星期日該局徵收車捐各司事均須休息故雖由各區署所查獲漏捐令其到局補捐領照往往無人承値北來之自備馬車或包車等尤多未便現姚局長接准徐警廳長函咨前情當即知照税務科長務於每月十號以後如遇星期各司員照章休息仍須酌留兩員承値以便捐發車照云 
[活動廣告之發明]  
　　邇來南北巿發現一種新式廣告訂在黃包車夫之號衣背後並至各黃包車公司贈送車夫號衣一面設立廣告公司向各商舗兜攬活動廣告聞已禀准租界捕房繳納廣告税南巿及城内等處亦擬推行禀請滬南工巡捐局一體納税准予照辦云 
[柴販聚衆要求]  
　　滬南大逹碼頭向有一般柴販由浙江温台黃岩海門等處販運來滬將柴堆放碼頭空地不收棧租茲因該公司添多輸舶貨品繁多是以經該公司董事王一亭議飭遷移别處或指定存放地址酌收棧租即有某甲聞此消息向公司中接洽訂立合同以冀專利各販户聞知大起恐慌於前日糾集同輩百餘人至小西門内王君寓所要求分租若干俾便堆放王君適因掃墓未歸由家人勸令散去候主人返滬訂於二十四日商議解决云 
[整潔道路之訓令]  
　　淞滬警察廳訓令各署所云照得近時繁熱道路沿途攔設菜果攤每有任意越佔街道妨礙交通情事在城區爲尤甚查此項攤擔在南巿各處係由工巡捐局給照收捐其他地方關係小販營生亦可容許惟應以寛闊馬路沿邊緊靠無碍交通爲限乃各攤販任意侵越實屬可恨爲此通令仰各署所切實查禁並自行簡明布告如有攤擔妨碍道路應卽勒令移置無許佔碍是爲至要至此次本廳限令各居户自造水泥垃圾箱隻業已辦有成效本廳不再製發木箱自後各署所如有須添置箱隻處所仰即隨時限令房主自行砌造所有舊發木箱如有未經朽壞現尙餘　無用者並即送廳可也 
[相騐自縊男屍]  
　　閔行鎭附近東廟戲台下有一無名男子自縊而死經二十一保頭圖地保蔡松林報請地方廳派員往驗已縊昨報茲悉該廳委派熊檢察官沈檢驗員等前往驗得該屍年約四十餘歲身着元布棉襔灰布棉褲此褲似係軍服蒲鞋面布鞋周身無傷委係自縊而死當場塡明屍格判由善堂棺殮候召屍屬認領 
[誤買被拐女孩之脱累]  
　　粤婦譚羅氏因收買崔文才等串拐劉王氏家之十歲女孩劉翠金由捕將氏與崔等一併拘解公共公廨訊明判崔等分别押辦女交其母領回羅氏押候再核在案昨晨由廨復訊據譚羅氏之代表佑尼干帮辦羅斯律師聲稱被告出洋收買翠金爲義女不知係是拐來應請堂上鑒原經張襄讞商之英白副領事判譚羅 
氏從寛開釋 
[串騙縫衣機器]  
　　住居美租界七浦路之粤人黃愛亭串令同黨至北四川路九號門牌騙取美商勝家公司値洋一百零四元縫衣機器一部被該公司西人察出控由虹口捕房飭探王金茂與一百十三號西探將黃拘獲帶入捕房經捕頭略詰一過押候解送公堂訊究　 
[女犯旋逃旋獲]  
　　通州女子曹娥娥於陽曆一月十九號串合同黨在三泰路攬取行人財物由捕拘解公共公廨訊明判押女所半年在案詎該女於前晚七時在押所乘間從窗口跳出逃至華界陸家宅某姓家避匿旋被滙司捕房包探奚德安王桂生等偵悉協同前往將女拿獲提回捕房經捕頭察知該女股際跌傷甚重即飭車送醫院醫治昨晨復令中西包探至公共公廨禀明前情中西官諭候該女傷愈於下禮拜三解案訊核 
[江北女子迷路]  
　　江北女子郭如意子年十六歲前日在閘北迷路由四區崗警查見帶入警署　留養候查 
[雉妓幸得超拔]  
　　福建路一百零一號門牌雉妓院鴇婦花芬蘭（即謝老六）與　奴田五寶强逼女子黃新寶賣娼該女不願乘間逃出被捕查悉卽將該女與　鴇先後拘解公共公廨訊供分别管押在案昨晨筣訊先由中西包探上堂禀明前情繼由濟良所西女董投訴黃新寶被虐患毒各節並據黃新寶供稱因日遭花芬蘭凌虐是以乘間逃出直至北由西路被田五寶撞見通知花芬蘭將我拖回用棉絮塞口不能呌喊受苦難堪等語訊之田五寶供稱在水龍間爲出店與花芬蘭並無關係因黃新寶與友人王某相識是以令人通知質之花芬蘭延律師上堂代表辯護經張襄讞商之英副領事白君判花芬蘭押女所四年田五寶押西牢二年黃新寶發濟良所照章擇配 
[鐵器擊傷頭顱]  
　　揚州人王忠桂前晚在東唐家弄五百三十二號屋内突持鐵器將杜生山之頭顱擊傷被杜報告捕房昨派包探將王拘解公共公廨經中西官訊明判押西牢三月以儆 
[漆匠跌傷頭顱]  
　　法大馬路三百六十一號門牌德盛祥洋貨店因門面洋臺年久 
朽損雇兩漆匠粉刷油漆昨日上午十時有漆匠一人忽從洋臺欄杆墜下跌傷頭部血流不止即經崗捕雇車扶送總巡捕房捕頭諭送醫院醫治 
[塌車碰撞電車]  
　　昨日午後有塌車夫雷金榮等數人推運塌車满載貨物由北往南駛至大碼頭地方適有某號華商電車馳來該塌車不及避讓致與後面之拖車碰撞擦傷車上號碼當由二十八號賣票人將 
 
 
 

Page 11

 
 
車夫扣住扭交崗警帶入第一區警署索賠修費雷等俱稱無力賠修飭將一干人申送警廳司法科訊核 
[行兇人已無蹤跡]  
　　寓居閘北又袋角子祥里之海州人耿寶才前日偕其叔開標至四區二分所控稱同鄕人楊登山向與開標同在某廠作工曾有口角昨日在途遇見楊即行兇開標受傷腹中疼痛請爲究辦等逮案一併解送司法科訊辦 
[馳馬傷人]  
　　寶山路大場鎭地方前日迎神賽會一般游手好閒之徒紛紛前往加入會首有趙大發者爲會中馬執事乘馬經過滬寗鐵路軌道時將鐵路小工甘阿華撞傷趙欲加鞭脱逃被四區崗警追獲拘入區署轉解司法科聽候訊辦 
[串竊洋布案重復辯論]  
　　匪徒范德祥沈健郎等前因串竊洋布牽涉太古碼頭巡丁楊阿桂等業經地方審檢廳訊明判决惟沈等不服提出理由聲請上訴昨日午後由該廳者賀推檢各官特開合議庭審理先據范德祥即混名小江北供稱揚州人向在各碼頭爲小工去年十二月二十一夜在重慶輪船上做夜工當與工匠名阿生蘇寳阿四等竊得洋布三十疋將贓寄存楊裕春家民等行竊係受楊阿桂陖使後來由阿桂托沈健郎將贓消去共得洋一百五十元民等每人分得洋五元阿桂得三十元所餘之洋亦存在阿桂處爲將來發生事件之用是實沈供此項洋布實由裕春阿桂央民代消賣於駁船上我祗得酧勞洋三元前奉判决因此不服云云阿桂裕春亦奉傳到案供稱在太古碼頭充當一號二號巡丁爲時已久因民人弟兄巡查過嚴致被賊黨所仇視此次重慶船失竊後由民等調查明確報告公司得以拘案因此若輩有意誣扳求察旋由賀檢察官陳述此案前經判决今被告等提起上訴毫無理由應請審判長公判云云堵推事官一再駁詰各執如前卽諭辯論終結聽候宣判該被告等仍飭還押楊阿桂楊裕春等交保候示 
[牛價料理清楚]  
　　華老五前因虧欠丁金常牛價洋二千餘元延不料理被丁控經法公堂判令交保限理嗣華無保挺押改判押追華仍分文不繳旋由原告繳貼販食費押追後華妻楊氏在外設法央人向丁情商先還現洋若干元餘欠出立興隆票陸續拔還楊氏具禀公堂後因原告有事往常州未到中西官以華在押日久從寛開釋候原告到案再核昨日丁金常之妻某氏同華妻投案聲稱現已在外料理清楚請求銷案中西官准如所請註銷完案 
[私收宕空均已證實]  
　　吳進之前至法公堂控跑街夥楊金聲不理私收客賬並宕用賬欵等共銀五百餘兩訊據楊稱商人亦係股東並無在收私收客賬並宕用欵項等事判交五百兩人銀並保候訊在案昨又傳訊楊稱與商人合股之某甲尙未到申請求寛限訊理中西官以私收宕用賬簿上均已註明况前堂已經證實豈容游移判限十四天將銀如數繳案違干未便 
[追索墊欵之艱難]  
　　作頭陳信高前因包造房屋缺乏資本由俞明葵墊銀一千餘兩迨後分文不還由俞延請愛倫律師具控法公堂請追當經集訊 
屬實判令交保限理在案詎陳保出後置之不理前次届限傳訊愛律師稱陳有意不還原告願繳飯食費求請押追中西官准如所請押追多日昨又届期俞仍繳洋六元請爲嚴追判陳還押追繳 
[欵項糾葛案展期開訊]  
　　李雄冠與程葆申因欵項糾葛李延巴和律師代表具控法公堂請追經中西官核准於昨日傳訊程亦延逖百克律師代表到堂聲稱敝律師承辦此案手續尙未完備請展期開審中西官准如所請諭亿訂期傳訊 
[工部局控告地保]  
　　英美工部局控地保沈鴻亭不將新築平凉路旁之低地塡平等情昨經捕房將沈傳至公共公廨先由工部局西人上堂譯訴前情請究訊之沈保延律師到堂代辯中西官判沈罰洋四十元充公以儆 
[陳韓二人之訟]  
　　陳履昌被韓榮源在公共公廨控告冒用商標等情由廨譸明判决着被告改换牌號在案嗣因被告不服判斷延請海德禮律師投廨聲請復審迄未解决前日午後原告韓榮源之代表朱斯芾律師投廨聲稱本案涉訟有十餘年之久直至去年十一月十三號始奉公堂判决但延至今日尙未實行請照前斷執行云云旋由被告陳履昌之代表海德禮律師到案陳明不服理由請求准予復訊關讞員商之美博副領事判限被告於三月内改换牌號七日内由被告律師提出聲請復訊書聽候核奪 
[萬家春主人之勝訴]  
　　萬家春番菜館主沈廷芳在公共公廨控告婦人錢朱氏（即朱阿秀）譭謗名譽請追損失銀二千兩及大菜賬洋一百六十一 
讞會同英卓副領事訊據原告代表穆安素律師譯稱被告於去年夏間在貴公堂以刑事誣控原告曾奉公堂將案註銷嗣由原告檢齊證據到廨起訴要求賠償名譽損失銀二千兩並大菜賬洋一百六十一元請求一併追繳給領質之錢朱氏供詞推諉經中西官磋商之下以證據確鑿豈容狡展判被告賠償原告名譽損失銀一千兩大菜賬洋亦着悉數繳案給予原告具領 
[小塌餅一蹶不起]  
　　前日有混名小塌餅又稱王馬驢子之江北人行經公共租界廣西路忽然跌斃當經巡街捕查見歸禀捕頭將屍舁送斐倫路驗尸所報請公共公廨張襄讞會同美柯副領事於前日午後三時許蒞所驗得委係因病身死當即塡明尸格升坐公案即由王和尙投稱死者係我之友人請求准予自行備棺收殮等語中西官判王和尙具給領尸棺殮 
[老姘頭在途爲難]  
　　寗波老嫗李王氏因其姘夫海門人姚阿三不顧赡養在西華德路將姚扭住致起衝突被一千一百六十九號華捕查見以姚等不應在途打架一併拘入捕房禀明捕頭飭各存洋一元保出候示無洋押候解廨訊究 
[開茶館未領執照]  
　　甬人趙根法近在虹口北河南路二百八十八號屋内開設茶館未向工部局捐領執照被該管捕房捕頭惡土爾查見以趙有違定章禀請公廨出單將趙傳案訊罰 
[香烟來歷不明]  
　　無賴俞記福昨晨在虹口梧州路手持來歷不明之香烟四十餘包求售被哈爾濱捕房包探尤雲卿查見當將人贓帶入捕房押候解廨訊究 
[偷竊耕牛]  
　　竊賊潘阿妹前日行竊北新涇鄕民沈樹森家耕牛兩頭經過姚江橋地方被四區四分所崗警查獲傳到失主一併解送閘北司法科押候究辦 
[私設總會之干涉]  
　　皖人王志南近在靜安寺路一百二十五號屋内私設總會被新閘捕房捕頭偵悉以其違章禀廨出單昨將王傳至公共公廨請究先由捕房禀明前情訊之王延律師到堂代辯中西官判王退去聽候查明於下禮拜三再行訊核 
[上海縣公署批示兩則]  
　　引翔鄕官中董守仁爲請示遵行由批官中爲調查契税而設呲連租界之處如有華人冒爲洋商濫立租契希圖漏税情事自應由該官中確切調查照華界民居普通章程辦理着即遵照 
　　顧陸秀曹枚卿爲劣跡嗜好聲請查驗由批案經提驗承充所控各節顯係挾嫌應毋庸議 
[淞滬警察廳批示五則]  
　　王有海等批呈悉查鍾德財告訴鍾戴氏不守婦道案當前次預審時念其娶婦艱難諭令領回管束乃鍾德財固執己見姑予暫時發堂今該民等誼屬葭莩旣經力任調和之責所請給領完聚之處事可准行仰即帶同鍾德財投案候示可也 
　　張韋氏批據呈已悉查爾夫張樹仁不戒於火雖尙無其他 
行爲而疎忽肇禍實難辭咎案經判决處罰撥充地方善舉之需所請着不准行 
　　王富榮批據呈各節純係人事訴訟仰即逕往司法衙門起訴可也 
　　余氏批來呈已悉姑再寛限半月仰速請求泗陽縣文提歸案訊辦 
　　董阿勳批據呈已悉查王新雷因口角拘廳業已訊明開釋所請應　庸議 
中華職業教育社通訊 
[徵集職業學校成績品]  
　　本社茲定五月五日開第一届年會是日除報告提議講演辯論學生表演幻燈音樂外並擬試辦展覽各處職業學校成績共同研究并代爲發賣合將簡章披露於次 
　　一本社定於七年五月五日開第一次年會試辦徵集各處職業學校成績口陳列會場延請教育或實業專家研究批評如係商品并代銷售期漸收職業教育之實效而引起社會對於職業教育之興味 
　　二徵集成績品之學校其種類如左職業學校女子職業學校甲種農工商業學校乙種農工商業學校農工商業家事等補習學校小學校附設農工商業家事等職業科 
其他合於職業性質之學校 
　　三徵集成績品其種類如左學生農作出品與農業製造品（農業製造以合於商品爲限）各種工藝品（鐵工木工竹工籐工粘土工厚紙工等以合於商品爲限）各種家事藝術品（裁縫刺繡紡織结線製鞋製帽等以合於商品爲限）以上各種製造品如有圖樣宜連帶陳列 
　　四徵集各口至遲須於五月二日以前送到過期不收應徵各校須先於四月二十日以前將出品件數與佔地面積之大槪函告本社以便豫備位置 
　　五應徵各品一律須具標籖標籖上注明品名產地（限於農產品）原料（限於工藝品）作者姓名年齡程度製作經過時間（限於工藝品）并略加説明如係商品并須注明價格 
　　六應徵學校并將辦理各該學科經過情形草具簡明報告書隨同陳列以資參考 
來件 
[公立上海醫院發見流行性腦脊髓膜炎之警告]  
　　自西北發見疫症後南方人士中頗有注意及之著足見社會程度日高然徒言而不行臨渴而掘并不爲根本預防僅於形式上之敷衍僥天之幸終有悔莫及之一日鄙人責任所在時加注意唯職權不屬只能盡吾力之所能爲而已南京發見肺炎疫後竊疑其不類然事非實見不敢謬加斷語果也南火車站前日發見疑似症後南巿又發見一人經派本院醫生張紹修前往檢視採取材料回院細查知非肺炎疫而係流行性腦脊髓膜炎然未經詳細剖驗且有他種關係不便發表而昨日又來一病人到院即已氣絶經張醫生檢視之後復經鄙人自加細查確係流行腦脊髓膜炎查此病發見於香港百人中死五六十人西人視爲極危之症本埠曾有檢查香港進口輪船之説而不幸今竟發見於上海似此流行不息恐人民之生命在在可危爰囑張醫生將該病情形筆記如左俾我滬人士知所注意焉公立上海醫院院長日本東京帝國大學醫學士王彰孚謹白 
[流行性腦脊膜炎病形談]  
　　東西中國政府公布这傳染病預防法中規定之重要急性傳染病種數雖各國略有不同而其竭力研究預防大抵視爲國家重要事業如近年發見之流行腦脊髓膜炎及拍拉窒扶斯二種因其傳染酷烈即加入向所規定之預防法規中蓋此二病死亡之數頗多傳染之力甚大且傳染後治療極難不得不善爲預防也我國政爭力盛執政諸公無睱顧我人民之生命故公衆衛生法律迄未頒行而我同胞又缺乏衛生智識以致時疫流行無歲蔑有我同胞旣困於兵災又危於時疫其能保全生命者幾希即如山西南京之疫如無外人之提撕警覺恐政府諸公尙在睡夢中矣今就上海一隅而論肺疫雖未發現而流行性腦脊髓膜炎已發見多人且松江近亦發現一種疫症死亡極速多係壯年及小兒中醫皆不能定其病名恐亦係此症如傳染稍廣卽難撲滅政府旣不爲我人民謀預防之策而生命我人民所自有也危險我人民所直受也可不共謀自衛之策哉故鄙人不顧學問之淺薄敢撮記流行性腦脊髓膜炎之症狀等如下幸我同胞注意焉 
[流行性腦脊髓膜炎]  
　　原因本病之病原爲槐衣苦攝路白留謨氏所發見之細胞内腦膜炎球菌其形類似肺炎球菌本病多流行於冬季及春季監獄學校寄宿舍等人口稠密之所更易發生小兒壯年尤易傳染其傳染力不亞於腸熱等症 
　　症候本症有三四日之潛伏期經過此期後以忽然戰慄而發病體温卽昇至三十九度至四十度以上本病之症候如下頭痛眩暈項筋及背筋痛意識糢糊譫語全身筋肉痙攣眼球振　瞳孔散大眼臉下垂顏面筋痙攣牙關緊閉耳鳴重聽皮膚知覺過敏筋内短縮及强直以上症狀中項部强直爲本病之特徵故本病别名頸梗症此外股關節屈曲時膝關節運動困難或竟不能此名開兒尼喜症候又患者之皮膚如受器械的刺戟則該部留紅色之痕跡久時不退此名腦膜炎性皮斑或稱篤兒曹氏斑腹部有舟狀或木鉢狀之陷落腹壁緊張而堅硬顏面發生匐行疹膝蓋腱反射初期多亢進後則消失此等症候均由全身腦症狀及腦神經之局部症狀而來 
　　本病經過之長短大約一週至二週亦有因腦麻痺或心臟麻痺而數時間即死者 
　　併發症中最多者爲視神經炎鬰血乳頭角膜潰瘍化膿性　絡膜炎眼球炎偏癱等預後不良死亡率百分之二十至五十 
　　療法行對症的療法如穿刺基腰椎可得一時之輕快特效藥惟注射本病之血清 
　　預防與一切傳染病同詳細預防法俟諸異日 
　　附流行性腦脊髓膜炎之腦麻痺一例 
　　住址上海南巿裹鹹瓜街某藥材號棧司 
　　姓名茅某 
　　旣往症不明 
　　現症四月一號晚睡後覺頭痛眩暈至二號早强欲起身究因無力及項背疼痛而不能至下午言語卽糢糊且項部强直瞳孔散大命人抬送醫院未及醫治而死 
　　死後檢查鼻分泌物無所發見 
　　檢查血液見有多核白血球 
　　檢查腦脊髓液發見多數之桷衣苦攝路白留謨氏球菌 
　　診斷因腦麻痺而死公立上海醫院醫生張紹修謹述 
雜評二 
[今後之戰事影響（訥）]  
　　南京之疫患消滅防疫之進行中止滬上之人心亦爲一定此後懸懸於外來之影響者惟在戰事前途之何如而已中央消息現正計劃助龍攻粤謂須平粤而後息戰粤省消息現正急令攻龍俟龍定而後全力對北閩省消息李欲助政府攻粤而粤又先發攻之然則今後滬人惴惴於戰禍之影響者將不在湘鄂而又閩粤間乎 
 
[]  
[]  
[]  
[]  
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[籌鹽之弊] [  淇]  
　　籌鹽惟吾邑（東臺）行之自有官鹽局之設應即廢除久矣然迄今仍復存在者則以其别有原因在也吾邑濱海隸地大　爲泰屬產鹽之區　日失業小民私販私售相習成風邑中食户多數仰給於此嗣由緝私機關厲行嚴緝若輩之蹤跡杳然生機頓絶暴動時聞商家藉口維持食户具請官廳爰有籌鹽之制向之業此者依然如故卽非業此者亦得乘間視爲一種投機營業大施其運動之手段於是乎有一人而攫取數籌者有一家而攫取十餘籌者按日領鹽一籌日可得千文之利十餘籌即有一二十千之譜如比生涯僉云不惡然而積久弊生且有不可思議而食户輒入榖中受累非淺者請爲約略言之緝私機關原以緝私爲天職自不肖这徒屬跡其間乃緝私者愈嚴而販私者愈衆販私者愈衆而緝私者愈肥何以言之蓋販私一經敗露不獨沒收者可飽囊槖而罰欵之鉅亦復不資從前沒收之鹽尙虞銷售之地由是而有代行兜售之者緝私之人一變而爲售私之人不亦重可異耶此勾通緝私而病在國者其弊一也又按籌鹽規定祇可銷諸城巿而不可運往鄕村農民不知動輒獲戾且又鑒於官鹽局無零售之例（按官鹽局起碼一擔需錢三千餘文小民苦之）業籌鹽者肩挑沿途兜售農民愛其便宜無不一破慳囊購買小許以供需要迨其價甫交付而有似緝私非緝私之三五流氓耀武揚威操其徐海之口音曰何物鹽梟擅行私運綑縛其人如獲大盜連同購買食鹽聲稱捉將官裹去矣淇昔曾目覩其事尾至一處額曰泰屬場鹽監秤處雖未知此事之底藴及結果若何要之其人必無倖也此勾通流氓而受累在農者又其一也鳴呼鹽爲國家專賣品歲入大宗莫此爲鉅緝私也監秤也原爲杜絶私販私售而設有籌鹽而國與民胥受影響果奚爲乎總之民間食鹽旣有官鹽局足以供給則籌鹽自無存在之必要革其弊制以維官鹽實利在國而嘉惠在民是在有鹽責者（六） 
家庭常識 
[治對口瘡]  
　　人之頸後有患瘡者（俗名對口瘡）頗形兇險不易醫治余有一方靈驗如神屢試屢效曩時去多金始得來不忍默緘敬以告串是瘡者法用人之手指甲用剪剪下在鍋中炒之火勢不宜過猛炒至如發成之魚肚然起出研爲末日敷一次便見效連敷三日瘡即全消 
[治蝎毒]  
　　蝎之毒有數種有則若泡然有則起紅點而醫生每每用麻油雄黃等調匀敷之非但無效而日久且潰爛尤不易治初起時可用野百合和鹽少許一同摀爛（忌水）敷之患處隔夜即愈余曾遇之故知其功效 
[治牙痛] [  婺鳳山人]  
　　牙痛最難忍治法亦多而驗者鮮見余在友人處得一方頗驗方用榖壳（按即礱糠米店有之）拌食鹽燒成灰研匀放齒上擦之即愈永不復發誠良方也 
[辟疫] [  汪岳城]  
　　先外祖桂林周公百年前之良醫也瘟疫流行遺方以真錦紋大黃一塊酒浸陰乾繫線佩身隨時嗅之可免傳染理足物便請登貴報廣爲濟世 
　　（附白）集益錄中每有投稿徵求簡單方法者列爲問答殊佔篇幅茲特移載於此如有答者當分别揭載於家庭工業等欄茲將徵求方法列下（一）驅除蝙蝠（二）少年髮白（三）目力衰弱閲書報數行輙眩（四）銅鐵器翻沙用之沙配合法（五）除雀斑粉刺 
藝苑一斑 
[最新改良算盤] [  击鍾淇]  
　　珠算用器算盤是矣上珠二下珠五上之一五倍於下之一所以便於記五以上之數也凡五必用上珠故下珠實則常用其四存其四而去其無用之一自然淘汰之理也至於加減而又留其無用之上一珠乘除而又缺其必要之上一珠者（例如九九乘以八九又六二二除以八九是）夫人而知之曩見壽孝天君改良 
算盤一爲加減用者其珠上一下四一爲乘除用者其珠上三下四夫製器原以利用也苟器之中尙留無用之件與其留之不如去之苟器之中尙缺其必要之件與其峽之不如增之壽君殆有心人哉識其卓矣然竊謂就此而改良焉則可就此而分加減爲一器乘除又爲一器殊可不必何以故加減時用其特製之器固可去其上下無用之一珠然同時又用乘除而適無其特製器勢必以加減之特製器代之則是舊日乘除時上珠偶有缺一之憾而可用默記法以斡旋之者今因改良而上珠更缺其一益形周張矣抑乘除時用其特製器固可增其向缺必要之一珠然同時又用加減而適亦無其特製器又必以乘除之特製器代之則是舊日加減時上下各留其無用之一珠者今因改良而特留其無用之二珠厥弊維均矣或曰不然習算有定程先加減後乘除學加減者不必備乘除之器學乘除者自必備加減之器子胡爲乎隢隢應之曰由子之言愈見其加減乘除不必分爲二器也夫算盤之亟待改良者非去其無用之件而補其必要之件耶改良者因此而製爲二器習算者因此而備具二器姑無論四法並用事器之忙碌與否即使習加減者可緩示其乘除之大略習乘除者可抛擲其加減之復習吾見基舊日尙留無用之件不過下珠之一與加減時上珠之一者今且習此二法而留其彼二法行製器全部於無用之地不經濟之事孰有過此哉是則不惟有失製器利用之本旨抑亦非改良者之初心耳春日畫永授課之餘偶有所觸爰特擬就製法二種定名曰最新改良算盤用與海内高明一商榷之 
　　甲種（製法）照普通者增一梁劃分上下中三橫檔上曰上珠凡三粒中曰中珠凡四粒下曰下珠凡一粒中爲固定者上下則視其使用時定之每一俱五倍於中珠之一（運用）定位與普通者同惟加減時以一珠爲上三珠爲下乘除時反之 
　　乙種（製法）照普通者每直擋貫以八珠移其梁於中央分爲上四下四另製活梁一以便　按法酌留上珠而免盈脼（運用）定位與普通者同惟加減時用活梁推開上檔内三排珠於上運用其中下兩檔之珠則中檔爲加減用時之上檔下檔仍之乘除時用活梁推開上檔内一排珠於上亦運用其中楷與下檔之珠則中檔又爲乘除用時之上檔下檔則仍之 
長篇小説 
[二城雨錄] [  英國郤而司迭更斯原著常覺小蝶天虚我生合譯]  
卷下第三十七章（二） 
　　行至街角燈光頗黯四望無人蘇魯門始駐足曰若有何語今可言矣苞洛現愠色曰嗟乎吾弟吾人相見於此豈遂無姊弟之情耶蘇魯門曰咄汝誠可厭仍伸其喙向苞洛額上一啄曰今汝當満意矣有何語者速言之然苞洛竟不能語但掩涙面泣蘇魯門焦急曰汝乃善哭故我不願見汝汝若念姊弟之情可遠去蓋汝爲英國人幸勿爲我累也苞洛詫曰汝乃非英國人乎嗟乎無良之兄弟不謂數年不見不特不識汝姊並不識汝國矣蘇魯門厭聲曰老婦勿絮實告汝吾今已爲法國之官矣言次仰面而視天以爲苞洛聞此必笑而豈知苞洛轉愠正色曰弟吾不料汝以堂堂之英國人而乃爲亂邦之官今汝冠紅冠服三色以我視之直無異：：：耳語未畢蘇魯門急捫其口曰止汝真欲吾命矣苞洛聞語又立悔其言之亟以爲不當切責其弟則又改爲哀懇之言曰嗟乎吾同懷之弟乎吾今見汝亦無他望但願汝親口告我 
謂自當年一别汝乃無日不念汝姊則我心亦慰矣言次涕泗俱下著者曰蘇魯門之無良極矣而苞洛尙以爲天下之人無有勝於其弟此其友愛之誠良非常人之所及矣蘇魯門見苞洛哭其久隱之天良亦覺微動方欲發言而楷萊忽伸共手向蘇魯門肩上一拍發爲　厲之聲曰朋友吾問汝汝堍究爲蘇魯門約翰乎抑爲約翰蘇魯門蘇魯門一驚莫之能答而楷萊又曰趣言之蘇魯門約翰乎抑約翰蘇魯門蘇魯門乃笑曰異哉誰則名爲約翰楷萊此時目灼灼益注蘇魯門不已曰我固知汝名約翰而馬丹苞洛乃呼汝爲蘇魯門雖然汝果不姓苞洛也然苞洛乃呼汝爲弟此何理耶蘇魯門至此不禁色變然猶强顏曰此戇癎發矣吾不解汝言中之意楷萊曰何意哉吾意汝必不姓苞洛也當年吾見汝於洛培尼大理院證人席中汝不名約翰姓白：噫白如何則聞有極冷雋之聲出自蘇魯門身後答曰約翰白莎耳（未完） 
 
 
 

Page 15

 
 
   
 
 

Page 16

 
 
   
 
