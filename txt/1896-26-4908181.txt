# 1896 - 26 - 4908181

 

Page 1

 
 
[重印快心編出售] [  申報館主人啓]  
　　快心編一書雖係章回小説而其直情叙事頗能娓娓動人且　而不淫雅令關睢之　　近世説部中不可多得者也本館前曾排印數次數經塞署揷　頓空而問價之人依舊源源而至因更重付　　以　購者之心兹已告成分裝十册每部碼洋五角請臨申報館帳房三馬路申昌書室及各外埠申昌選購可也 
[沈氏尊生書出售] [  圖書集成局代啓]  
　　沈氏尊生一書久忆膾炙人口按是書爲錫山沈孝廉所著孝谦博通今古於醫學尤爲精邃窮半生之力著爲是書行之醫林奉爲枕秘惜坊刻模糊漫患每多帝虎辛羊之誤本局覔得原刻善本代　肆友人重付手民印以大號新式鉛字挑選潔白銀張裝訂無訛校　盡善刻已告成分裝二十四本爲上下兩函裹以錦套每部定價碼洋三元二角分存蕪湖湖南寳善分局金陵詞源閣及本埠寳善分局三馬路申晶書室出售世有欲樹醫林之幟者倘其購置一編乎此佈 
[閲本報紀寛限閉店事有感而書]  
　　本月初五日申報紀韓古農廉訪署江蘇臬司時札飭永禁上海諸佛店勒石立碑而壽聖菴王臺山觀音菴大悲菴準提菴等奸僧竟敢串出不尶不尬之人具詞朦保仍前開設忌憚全無久之更煽惑愚人巧立各種佛會田女混雜敗俗傷風及胡觀察家楨署臬篆時復援案札飭上海縣曁英法兩公廨務將未閉各佛店一律押閉以絶根株英讞員屠别駕奉札之餘卽飭差將五臺山住持志松觀音菴住持清修大悲菴住持勣賢準提菴住侍文慧解案研訊之下判令具結限明年正月底一律閉歇不准復開如再玩延立提嚴辦嘻何諸秃奴之敢於玩法竟如此哉夫出家爲僧本非例禁誠以人旣無家無室任其逍遥浪蕩必致流爲匪類肆擾良民故定例准於髠髮披緇習爲釋教也顧旣以髠髮披緇則古寺深山齋魚粥鼓目不見繁華之景耳不聞喧雜之聲庶幾見性明心可以參禪悟道卽不然而娛情詩畫以遣閒情如雍乾時之石濤近世之月潭野航諸僧亦得與韻士文人結爲雅契奈何竟溷迹廛市設店騙錢如上海各租界之流僧豈非佛門之罪人爲彼教之所不齒者耶猶憶歸安沈仲復中丞分巡上海時嚴禁花鼓戲女堂倌及佛店一時風行雷厲有犯必懲蓋以上海雖惡俗難除而此三者實爲惡俗之尤故禁之不容或緩也乃十餘年來花鼓戲女堂倌迄不敢故智復萌獨佛店則密比如林較前益盛豈官吏之力有不逮耶抑奸僧之技倆果層出不窮耶推原其故花鼓戲女堂倌宣淫無忌衆目昭彰故禁之者令出維行無或撓阻佛店則托名誦經禮懴雖有穢蹟狡千方百計掩飾彌縫地方官卽執法如山而婦女則往往專心佞佛一或悞聽牀頭人之解勸則禁令爲之一寛况加以不尶不尬者流似僧非僧居然以紳董自命朦混取巧爲奸僧保護維持而謂官法尚能行乎不能行乎今者屠别駕固實心禁絶矣略不徇情面而姑予游移矣然各店竟求緩至正月杪閉門則凡自元旦以迄元宵此半月中不知收得燒香還愿之錢若干卽不知行出敗俗傷風之事幾許賢宰官旣已奉行惟謹何弗責令立時閉歇而竟任莫延緩至新正耶抑僕更有説焉上海敝俗之尤者更有二端一曰臺基一曰穩婆其迹雖與佛店不同而爲惡則無稍差别臺基引誘良家婦女鮮恥寡廉當昔年松江老太婆案發時陸春江觀察方綰上海縣篆嚴加訊辦無稍容惜其上臺基之諸人猶未定以罪案僅松江老太婆在監病重保出後卽倒斃於客寓之中然經此重懲想後來者當亦知所儆懼矣隱婆以收生爲業華人婦女生產旣不能如西人之倩醫士收生則苟無穩婆誰執是役殊不知穩婆於收生之外專慣爲人打胎人家苟有暗昧事情以致身懷六甲若輩卽勒索重價進以虎狼之劑除其私孩往往因此而胎破血崩立時殞命然此猶自作之孽不得專咎夫穩婆也所最可惡者明明粗鄙不堪之邨嫗而偏欲爲人治病如前報所紀寍波穩婆趙李氏由李順友延令治其子天花悞以爲螳螂子割之而斃夫螳螂子爲醫書所不載而説獨行於江浙之間吳江徐靈胎先生嘗辭而闢之謂割之見血則必死反覆推闡大聲疾呼奈何世人尚懵然於心倩人割治而穩婆竟貿貿然爲之奏技致以孩命爲草菅鄙意臺基當與佛店同科禁之固不容緩穩婆旣禁無可禁又驟難效日本之法必試可而後許其收生則當責令業此之人必向官府具結一不爲人打胎二不爲人醫孩病庶惡習或可稍挽而保全人命尤多乎或曰今五臺山等佛店旣限日閉歇矣而壽聖庵並不提究卽六馬路及虹口各處依舊佛店大開豈非令五臺山等獨抱向隅而禁令仍不能遍行於租界乎則應之曰子毋然子毋然屠别駕固老吏也豈有不能洞燭之理他日者五臺山等旣閉歇然後徐及六馬路虹口諸佛店汲壽聖庵法令所施所謂攻其堅則瑕自破也請以此説爲左劵何如 
[諭旨恭錄] 十一月廿五日奉旨内閣典籍員缺著恒昌補授擬補内閣中書聨昌唐古忒學中書胡遜布内閣中書全裕李翊煩刑部司獄趙鈺俱准其補授直隷通州理事通判員缺著鍾禧補授保舉黑龍江補用主事豐紳額著照例用保送知府翰林院編修陳履亨著以知府分發省分補用俸滿直隷獨石口同知　靑照著回任卓異俸滿江西贑州府通判郭克明著回任准其卓異加一級仍註册假升解餉官山西候補知縣郭之樞著應升之缺升用獲犯官安徽補用知縣萬世章著俟補缺後以同知用開復前廣西西隆州知州龔啓藩著准其開復原官照例用前直隷鷄澤縣知縣徐銓著准其開復原官仍發原省照例用欽此同日奉旨這所叅疏防監犯越獄脱逃之管獄官江蘇贛榆縣典史劉炳著卽革職拿問交趙舒翹提同刑禁人等嚴訊有無鬆　賄縱情弊按律懲辦有獄官贛榆縣知縣陸炳森旣據查明先期公出仍著勒限嚴緝逃犯仲三張鷄卽張鈺務獲究辦餘者照所議辦理該部知道欽此同日奉上諭察哈爾副都統吉陞阿由行伍出身轉戰直隷奉天山西陜西等省歴著勞勩摧任察哈爾副都統亦能稱職兹闻溘逝軫惜殊深加恩著照副都統例賜卹任内一切處公悉予開復應得卹典該衙門察例具奏欽此同○奉上諭御史慶祥等奏考試現任筆帖式請飭嚴定章程由各衙門自行考試一摺著吏部議奏欽此○廿六日奉上諭前因京師入冬以來雪澤橋少朕親詣大高殿拈香並派貝勒載濂等分詣時應宮等處拈香虔申祈禱現在節逾小寒尚未渥沛祥　農田等澤彌殷殊深寅盻本月二十九日朕仍親詣大高殿拈香時應宮著仍派貝勒載濂昭顯廟著仍派貝勒載瀅宣仁廟著仍派貝勒載澍凝和廟著仍派貝勒载潤同於是日分詣拈香欽此同日奉旨這所叅疏防監犯越獄之管獄官甘肅西寍縣典史張承宗著卽革職拿問交楊昌濬提同刑禁人等嚴訊有無鬆刑賄縱情弊按律懲辦有獄官署西寍縣知縣蕭承恩據稱監犯越獄時適值回匪進城登陴防守未能兼顧是否屬實著查明核辦仍著勒限嚴緝逃犯馬朶有仔務獲究辦餘著照所議辦理該部知道欽此 
 
 

Page 2

 
 
[本館接奉電音]  
　　昨日清晨京電傳來諭旨二道敬謹譯登○本月初十日奉上諭董福祥奏遵旨查明被叅各員據實直陳一摺補用副將王正堃管帶凉州練軍駐守積渤關抛棄餉械旋經移紥白塔寺團目康達在西南川被圍坐視不救記名提督洮岷恊副將署河州鎭總兵李良穆駐紥白塔寺迭經董福祥咨商楊昌濬飭令進兵合圍該副將一味遷延直至河州圍解始行赴任王正堃李良穆均着卽行革職寍夏鎭總兵捉師韓治軍漫無紀律所過騒擾管帶練軍馬隊楊寳林前在陜口失利牛師韓楊寳林均着交部議處牛師韓現在移紥平戎如始終不能得力卽着董福祥嚴叅懲辦副將朱祥興旣據查無藐法違抗情事着毋庸置議該部知道欽此同日奉旨巡視南城事務着易俊去欽此 
[强學停報]  
　　昨晚七點鐘南京來電致本館云自强學會報章未經同人商議遽行發刻内有廷寄及孔子卒後一條皆不合現時各人星散此報不刊此會不辦同人公啓 
[温州大火]  
　　據訪事友函云初三日魚更將近三躍倐報第二橋口戴永源絲店失愼火光熊熊上燭霄漢警鑼亂鳴水龍畢集文武員弁均督率親兵差勇在塲彈壓幸封家姨匿迹韜蹤不爲助虐約閲兩點鐘許吳回氏方偃旗息鼓是役也計被燬者三十餘家東自府學巷口起天和筆店銀店廣興磁器店協康提莊銅店料貨店公記布店均付之一炬西自第二椥口起同福轎店廣豐染坊酒米店礱米坊三寳藥鋪道生漆店大昌錢店統罹其災所幸協亨萃昌和諸巨號尚克保全惟福甡恒一家賴有庫牆門面獨如魯靈光殿巋然猶存亦云幸矣 
[厦門雜錄]  
　　厦門訪事友云厦門街道本不開闊而當路又傾倒齷龊一遇天陰泥塗臭穢行路維艱加之擺攤者皆錯雜其間居人向苦之現蒙周迪士觀察特諭保甲總局嚴查保甲户口外並兼清理街道提撥公費數百元分交各叚冬防巡查委員督雇民夫沿途挑除業於臘月初一日興工從兹街道可望清潔垃圾不致成堆誠有益於地方之惠政也○海龍輪船自淡水回厦門船中搭客祗二人據云日人近來苛待華民更甚因内山土匪約會義民於西國年終起事盡殺倭人爲日人查悉預防十七日日人卽閉城搜拿一千數百人並調兵船援救分赴各處鄉間洗剿八枝蘭南庄等鄉一槪洗殺雞犬不留現將搜拿之一千餘人每日帶出二三十人殺之以示威并禁港口不准華民出入卽有請執照之人亦不准出入海口如被拿獲不容分訴卽以鎗斃之該二人乃赴滬尾海關報完貨税者被其查拿指爲奸細幸有關上人保認始驅令登船不准再回臺北是以附船來厦亦虎口餘生也又云大稻埕地方刻下仍然禁止輪舟載人出入滬尾港口卽書信亦不准黏封帶臺灣南北四鄉内山土匪義民與日人互相殘殺屍橫遍地血流成河幾至慘無天日日人旣有臺灣宜收拾人心爲上策而乃殘酷至此恐亦不能長治久安也 
[潤州冠蓋]  
　　鎭江友人來函云督辦江南防務馮萃亭宮保於月之初七日清晨自行臺起程出南門由陸路前赴金陵面謁南洋大臣張香帥瀕行常勝各營勇丁均排列隊伍鵠候萃軍營務處蔡太守以及各營官咸詣行臺恭送旌麾○直隷津海關道盛杏蓀觀察由津抵滬於本月初六日傍晚乘招商江孚輪船上駛初七晚八點鐘時行抵潤州地方官預飭辦差人等在六吉園碼頭搭蓋綵棚迨輪船下椗鎭城道憲以次印委各官齊赴江干迎接旋卽登船晉謁觀察接見後亦以禮答拜遂鼓輪赴金陵謁見兩江督憲張制軍面禀要公各官見輪烟已渺始公道而回時已鐘鳴九下矣○新簡湖北按察使司惲松耘廉訪由漢黃德道升任本省臬司進京陛見順道抵滬卽於月之初三日由申起程乘威靖官艦溯江上駛至初四日金烏西墜行抵京口就蒜山下椗斯時水陸各防營聞信之下列隊江干薛迎憲節有頃道府縣各官均排導出城至洋浮橋碼頭乘坐紅船赴蒜山登輪投刺晉謁廉訪接見之下互叙寒暄興辭而出鐘鳴八點始啓節赴寍謁見張制軍再行赴鄂履新○淮揚海兵備道謝子受觀察日前由袁公浦乘坐官舫用小火輪拖帶至本月初四日午後舟抵京口繫纜怡和碼頭有頃觀察命駕登岸乘輿入城躬往文武各衙拜客繼至縣署宗大令飭家丁擋駕觀察卽命回舟鎭郡各官亦詣舟次答拜足靴手版異常忙碌次日清晨憲舟解維逕赴白門因有要公面禀香帥也○常鎭道呂觀察於日前出示曉諭照得寳晉書院經費支絀月課喊少不足以資鼓厲本年仍由本道籌捐酌加一課聊爲諸生卒歲之謀兹定於本月初八是開考除行府分飭丹徒縣及監院一體知照外合行示諭爲此示仰在院肄業孝廉生童及旗生童等知悉届期務各詣院候示毋違 
[方伯接任]  
　　皖省訪事人函云新授安徽布政使于蔭霖方伯於前月二十八日抵皖暫駐曾公祠行臺已紀報章兹方伯於月之初三日辰刻接印先是王介艇方伯將印信用以綵亭鼓吹委員送至行臺届吉時于方伯朝服而出望闕謝恩畢隨易公服拜印升座各書吏照例預備紅箋書成吉語啓用印信由是各僚屬隨班叅見次及書吏叩賀少頃撫憲福少農中丞鳴騶而至方伯飭丁擋駕旋卽排導上院禀見禀謝並往各處謝步至戌刻呵殿而回 
[皖江近事]  
　　據訪事人云昨在街市見一人負高脚牌前行上書保甲總局潘示拿獲在輪船行竊之扒手二名負枷遊街鳴鑼示衆扒手隨後觀者頗衆先將扒手鬚眉辮髮均剃去其半邊使人一望而知然未知將來期滿責放後該竊又别顯神通否耳○長江水師安慶營中哨七隊之杉板向來駐紥鹽河昨奉營官札飭開往茉處汛地於初三日上午解纜一帆風順高掛滿篷行至東門寳塔前正在轉舵而篷索料理不及致被封家姨一吼船底朝天全船兵勇均已落水幸離江岸不遠未入中流又幸救生紅船在近赶急援救全船之人均得慶生聞失去洋鎗七桿及行裏零件際此寒天冷凍落水者雖得慶重生然亦受驚吃苦不淺矣書之以告江湖行舟者各宜愼重云 
[嚴禁吸烟]  
　　沙市訪事友云荆州府余堯衢太尊嚴禁烟館不遺餘力以沙市距府城十里之遥據委員禀報恐有不實不盡者曾傍晚出城巡查一次經三岔路某土店門前見店前風門槅扇黏紅紙條密若繁星分寫雲廣喬膏每盒若干價太尊見盒字生疑且燈火熒熒隱隱在望命停輿傳該店主訊之店主以僅售零烟對謂爾果係僅售零烟曷不書幾錢幾分取值幾何只一盒字明明延嗜阿芙蓉者入此室中開燈呼吸一經喝破店主治俯首無辭當街笞臀四百板著交保甲龑提調處此十三日事也 
[衣錦榮歸]  
　　國朝開科以來以對策而獲首選者屈指迄今不下百餘人而科名之盛之奇向推長洲錢湘舲臨桂陳蓮史二公以其聨中三元也其有會殿皆元而鄉試未能壓倒羣英鄉殿皆元而會試未能首貢天選者則不可僂指數若三年一狀頭更是尋常故物何足見其盛何足見其奇然皇仁普被化育同沾有文運極衰微而忽爲中流之砥柱不可謂不盛有運極平常而忽作開山之手叚不可謂不奇今四川省三百年來未有之物一旦繼前明之楊愼修先生駕後起宜此邦人羣驚其盛且奇而旁觀者更從而賛歎之又從而附和之爲今科新狀頭駱君成驤歡欣鼓舞不置也駱君資州人出都後於本月十四日附快利輪舟來沙以四川會館爲行臺該館首事張如春先將會館懸設燈綵鋪陳一切門首掛狀元及第橫額一方禹門三級浪平地一聲雷對聨一幅更覺簇簇生新駱君乘四人轎拜客皆張爲之介紹先會同鄉次拜十三帮　首十七日進城徧拜各當道將軍都護道府亦出城答拜冠蓋如雲道途相望駱君題匾懸挂館内以答神庥連是演戲開筵貂蟬滿座聞饋陳　儀約計有四千金駱君以非出自本意一一璧謝擇二十四日吉辰錦還故里至日倣送狀元歸第故事雖未能如京兆尹之執事鮮明而坐轎上披紅幾滿儼如本埠之行親迎禮者皆詫爲得未曾見後隨坐轎數十乘頗皆翎頂煌煌衣冠楚楚則四川合帮人之恭送也逮至江干長揖而别坐舫高挂欽點狀元及第翰林院修撰黃旗迎風招颭以壯行色行將上駛巫夔遥想錦江劍閣間山光湖色不知又將若何增輝矣又本科二甲第一人蕭君榮爵湘產也著名詞苑與駱殿撰同日同舟抵沙後則不寓湖南會館而寓緝費局昔未釋褐曾入某大僚節署爲蓮幕賓與張堯 
 
 

Page 3

 
 
臣别駕同事朝夕謀面今蕭君貴矣張君適爲是局委員有此一叚淵源故于時處處于時廬旅每日惟嘯傲沙頭對談風月偶一過市亦安步以當車豈因龍頭屬駱芳蹤伊邇當讓彼出一頭地耶説者謂使君於此固自不凡 
[船局易人]  
　　浙省湖墅地方設立船局向委余司馬顯周辦理因局中公事尚閒故兼理保甲總巡現當瓜代之期已由牙厘局另委候補同知邵司馬同行接辦初三日到差并由臬憲札委兼理保甲事務 
[微雪卽晴]  
　　杭垣自交冬以來未曾得雪天時燥烈民間尤多疾病重則冬瘟輕則牙痛翹望滕六君者已非一日至本月初四日清晨略見雪花飛舞午後卽止晚間又見星光次日起視又大放晴光滕六君何其不肯親舉玉趾耶 
[一蹶不起]  
　　金陵訪事友人云城南淮清橋堍三叉路口與利涉橋毗連地方於初五日下午突有一人經過跌仆於地碰傷額角血如泉湧有過垎覩其狀急爲向前扶起則又昏絶不省人事奄奄一息不轉瞬而魂赴泉台屍身恰在劉姓飯店門首塗人聚觀路爲之塞後經該處地甲訪明其家卽在利涉橋南首急往報信旋有僕役奔至輿尸而歸飯店主當卽購爆竹若干高懸燃放以爲辟邪驅鬼云事後得悉亡者係在省候補知縣年已五十有餘是日上午尚乘輿出門拜客午餐後在簽押房摒擋一切事畢隻身出户閒步隨身僕從二人麾之以去行至街頭不料遽遘是災且其平是並無厥逆舊疾不知何故竟一蹶而不可復振左近咸嘖嘖稱異或者冥漠中殆有定數存其間歟 
[寍郡决囚]  
　　寍波友人來信云寍郡日前接到釘封文書當由鄞縣楊大令會同城守營升坐大堂提出斬犯三名卽前由定海解到之海盜也飭役如法絪綁用無頂小轎押赴南門外法塲斬决號砲一聲該犯已身首兩分矣 
[竊賊逞兇]  
　　杭有吳某者在黨子巷開一小成衣鋪店中僅一夥友二學徒本月朔日其夥不在店中至三更時有偷兒撬門入内將其上等衣服打成一包携出置於空地之上旋又復入將取其餘物一學徒忽從睡夢中驚醒高聲喊呌店主從樓上飛奔而下該徒已將此賊辮髮扭住賊見有人下樓正在掙脱不得急於懷中出一利刃向徒亂刺徒疼痛難熬略一鬆手遂被逃脱師徒三人奮力追赶一路大呼捉賊至空地邊賊忽不見疑其伏於敗草之中復往尋覓該賊早拾石塊在手對吳遥擲適中頭顱幸四鄰聞喊咸起賊乃遠遁檢視草中得大衣包一個吳卽取之而歸検查各物僅失水烟袋一支熨斗一個眞所謂賊無空過者矣 
[名醫過滬]  
　　靑浦朱家角陳蓮舫比部應案徽福中丞電請於前日來滬卽於昨晚趁輪上駛比部名重一時想當道諸公無不欲就近延治大約行旌遄返須在臘盡春回矣 
[太守拜客]  
　　廣東候補知府陳東之太守文　因事來滬假寓滬北全安棧昨日命駕入城遍赴各當道拜謁至縣署投刺黃大令飭丁擋駕 
[棚欄宜修]  
　　本城近來竊案頗多屢登報牘兹悉邑廟東首某扇店及火腿店共有數家前晚被縱跳如飛之客賊肆意行竊查緝無獲遠近居民聞知皆屬寢難安枕惕惕驚心查城中大小各棚向例由清道局每年冬節修理一次以冀固穩阻欄歹匪亦乃愼重冬防之道刻下竊案層見迭出而栅欄尚未修理故居民皆嘖有煩言云 
[拿獲流氓]  
　　招商局總辦沈觀察函請上海縣稱有著名流氓朱金龍朱鴻泉及倪年等四人在浦東一帶肇事請飭派差拘拿究辦以靜地方云云黃大令閲函後卽飭差役前往查拿當將朱金龍一名提獲正在渡浦押解到案同黨朱鴻泉膽敢糾人前來刦奪幸差役人衆各逞勇力朱鴻泉亦被拘獲餘者奔逃遂將兩朱解送縣署請訊奉黃大令諭飭暫爲看管候提嚴究 
[索洋控局]  
　　許子明投赴保甲總巡局喊控稱於今年春問耿文　母死向小的借洋五十元買棺收殮約在中秋歸還立有憑據按月三分利息至期向索無著前日又向催付兩相口角伊稱利息太重不願歸還投求提道等詞未知曹明府如何批示也 
[盜賣墳地]  
　　虹口新記浜成衣會館之後有周姓祖墓其處地價本昻今則較前尤甚其墓係陳春春管業春春刻已物故有瞿聖祥者見春春之妻某氏懦弱可欺因串同周龍山冒充墳主立據賣與洋商計地數分得價銀一千兩與瞿瓜分遂將所葬棺木發掘殆盡遷埋他處氏以周瞿不應盜賣墳基倩人繕就禀詞欲投上海縣署呈控刻經地保出爲竭力調停未知能可息訟否 
[前綹須防]  
　　本城邑廟豫園中每日遊人如蟻剪綹之輩得以乘間摸索以致失物之事時有所聞前日有銀匠某甲收帳回來身畔藏洋十七元經是處見戲法圍塲觀者甚密偶一駐足閒觀移時略覺腰際微動探手撳摸其所帶十七元已不翼而飛四處瞭望形跡毫無頓覺目瞪口呆連呼晦氣而歸 
[縣示照登]  
　　蒲肇河爲婁靑上三邑管轄前議興修水利由上靑二縣尊會勘妥洽刻已興工屢列報章兹上海縣發出告示一道遍貼通衢示云　欽加運同銜特用府江蘇松江府上海縣王堂黃爲出示曉諭事照得蒲匯塘肇家浜兩大幹河關係婁靑上三邑農商水利上承太湖泖澱諸水實爲蘇松各郡宣洩要區因潮沙易積淤塞日甚現奉府憲札飭定於今冬籌欵舉辦業經督同各紳董公同妥議均願循照上届光緒六年成案按畝捐雇夫開濬業將援案辦理情形並堵壩日期先後禀報各大憲在案查前項開河工費上届按畝捐錢六十六文係按通邑额田内扣除李新二涇十五圖又除去詳定頂浚三林塘楊淄漊二河二十四保内三區三等二十五保個圖分外此次因念農力維艱是以會商各紳董照上届酌减六文每畝捐錢六十文卽於本年冬漕内隨正帶捐以示體恤除詳報上憲查考並諭户册各書遵辦外合及出示曉諭爲此示仰闔邑耆農花户人等一體知悉爾等各將應捐蒲肇工費每畆六十文隨同正漕一併完納以便歸還借領庫欵其二十六三十等保無漕圖分仍由明年上忙内帶收各宜遵照毋違切切特示　光緒二十一年十二月發裏虹口實貼　 
[縣事二則]  
　　昨有王子香投縣喊控沈益謙誘匿舅妻寡婦沈孫氏向領不放反被毆傷求提訊究等情值日差據情入禀奉諭聽候騐傷核奪○昨有浦東鄉民十餘人投縣控稱廿四保廿三圖楊家渡地方有一小浜名北小浜四面田禾皆賴此浜戽水灌溉爲水利要源近有洋人囑令地保楊顯陸擅將該浜塡滿致絶水源有碍田禾求請查核諭令復開等情黃大令著補詞核奪 
[英早堂案]  
　　吳金和向在致遠街開肉莊生有一女年甫七齡前日忽然走失無蹤吳四處找尋旋由美包探張阿五查得該女孩係吳之鄰婦范陳氏誘拐出外托羅賈氏爲中欲售與住居虹口之王趙氏當論價時因女孩自言被拐情由王趙氏知其來歴不明遂據情報知捕房由包探將一干人拘獲昨晨解案吳金和投案供稱與范陳氏隣居前日該氏僞言買物與女兒吃女兒年小無知卽被騙去今幸獲案求爲究辦王趙氏供因無子嗣致欲領一女孩豈知范陳氏領來之女孩係誘拐而來故不敢收受卽行投報捕房羅賈氏供與范陳氏素來認識此次領來一女托言父母均亡無人照顧故欲過繼與人及致該女孩自言父親在英界致遠街開設肉店始知來歴不明遂商同王趙氏投報捕房求鑒質之范陳氏供因窮苦不能度日所致自知不合如今只求恩典别駕據情商之單繙譯以范陳氏誘拐可惡判令掌頰三百下交官媒管押一個月王趙氏羅賈氏無干省釋○四百六十五號巡捕禀稱俞小四竊取太古洋棧内之靛靑三筒怡和洋棧内之牛皮數張經小的查得靛靑售與胡益榮牛皮則售在十六鋪以内爲此先將俞小四及收贓胡益榮解案請究太古管棧人投案供稱靛靑每筒價銀七兩共值銀廿一兩求追俞小 
 
 

Page 4

 
 
四認竊求恩質之胡益榮供靛靑業已用去情願賠償别駕得供判將俞小四笞責二百板遞解回籍胡益榮賠銀廿兩外再罰洋五元○四百三十四號華捕禀稱朱陽虎徐紀法沈阿根三人欲向吳載陽拆梢洋三元吳不允伊等卽將吳扭毆爲此解請訊究吳投案申訴前情質之朱陽虎等同供不敢拆梢别駕判各責一百板○包探顧阿六禀稱昨有王阿四張和尚二人闖入洋人紀林牛奶棚意圖行竊爲此送案王阿四張和尚同供小的等充當汛捕昨日經過該處向係花園故欲入内一游不知已改作牛奶棚求鑒别駕判令每押一天○包探杜雲卿禀稱廣阿林在潘阿則爲夥昨日竊取店中洋九元經小的拘獲人贓送究潘投案領贓質之廣阿林供洋放櫃臺内小的一時糊塗叩求恩典别駕得供判將廣阿林笞責一百板○包探陳阿九禀稱積竊蔣阿八犯案纍纍迭經遞解昨又行竊鄉人楊阿將布衣六件經小的拘獲人贓送究楊投案領贓質之蔣供不敢行竊尚求大老爺恩宥别駕判將蔣笞責六百板交捕房管押一年○李厚芬前因不願在某洋人處爲侍者以致遞解昨又來滬由三百九十五號華捕拘解來案别駕略詰之下判令仍遞寍波○包探趙銀河禀稱昨有張松泉李阿福二人因婦人朱邵氏走失妓女之事向王和尚拆梢洋五元王又轉向朱邵氏拆梢洋八元經小的查知一併拘解朱邵氏投案申訴質之王和尚張松泉李阿福同供不敢拆梢求恩别駕得供判令各枷十四天王和尚加責二百板 
[法公堂案]  
　　行街方惠和等七家控烏鎭人沈夢九欠銀一案經鄭大令訊供押繳在案昨禮拜六堂期鄭大令會同祁繙譯升座原告方正昌林維義林觀王數儀朱仲權陳永如胡義生陳竹然等投案遞禀聲稱沈夢九挽伊叔沈爽齋調處照本七折歸還業已應允此事由朱仲權經手大令問經勸之沈爽齋因何不到衆供有病不便來案請將沈夢九釋放禀求銷案大令准之○靛靑行主葉允培投案遞禀聲稱謝嘉連欠銀一案由朱味卿出爲排解先付現洋一百元其餘約至本月二十歸楚禀求銷案請將謝嘉連釋放大令命傳朱味卿到案詰問無訛於予銷案○馮仲才投案遞禀求領老裕茂酒店主陳永寍繳案銀七十五兩合洋一百零二元有奇大令著具領狀准予領回○邵中才偕其女邵陳氏及華周氏楊方氏等投案求領張硯香先後繳案洋六百廿五元聲稱其餘均在汪錫材處不肯交出求恩追給大令著各畫押准予領去餘候嚴追邵等叩謝而退○恊興米行主張阿六遺夥王錫卿投案遞禀聲稱歇夥張芙渠私收各欵一案業經中人出爲調處先付現洋廿五元其餘立票約期歸還請將張芙渠交保出外旋據張會甘投案呈具保單大令准予保出呈繳之洋著行主具領狀於下期自行投案呈領○顧月山投案禀稱在治下興聖街開煤炭店另租棧房在城脚下堆積貨物屢次失竊柴炭共八十捆前晚偷兒徐阿才李阿梅等四人又來行竊爲店司拘獲徐王二人其餘逃逸交捕解案請追原贓質之徐阿才供浦東人李阿梅供寍波人同爲乞兒飢寒交迫拾取柴炭在城脚下煮飯不敢犯竊大令著押候各責一百板贓物免追○包探禀稱偷兒徐茂春在安慶輪船竊取油魚爲探夥瞥見上前拘拿詎該竊强框異常將油魚抛入浦内將探夥推跌幾墜浦中解案請懲質之徐茂春俯首無詞大令著押候荷枷半月期滿笞責一百板○包探禀稱偷兒張阿大在江裕輪船竊取烟煤實在老虎灶前次尚失大土解案請追質之張阿大供寍波人向爲小工不敢犯竊大令著押候笞責一面板○包探禀稱紹興人瞿阿才在江寛輪船來往窺探見水烟筒藏在身呌形跡可疑當將瞿阿才拘住迨後卽有同鄉人來認並非竊賊水烟筒實係自己之物求恩寛縱瞿阿才供在紹興原籍初次來滬至輪船上遊玩不諳租界章程叩求明察大令得供著押候交保○包探禀稱偷兒章錫桂在新開河停泊之柴船上竊去棉被一條翌日又來行竊爲船夫拘獲解案請訊似係積竊飭求嚴辦大令著押候笞責二百板○包探禀稱遊勇龔玉洪在金利源碼頭竊取檀香爲巡丁拘獲贓已交還解案請訊龔玉洪山東登州府萊陽縣人向在臺灣當勇遣撤來滬大令謂遊勇逗遛决非善類與祁君會商著押候笞責二百板送縣遞回原籍 
[美捕房事]  
　　晚八點鐘有四輪轎式馬車一輛飛駛至北河南路適順康老虎灶主婦出外購物該車迅疾如飛將氏撞仆於地碾傷頗重御者見已肇禍相約坐車者棄車奔逸二百八十六號巡街華捕聞聲赶至將車及受傷之婦送至捕房捕頭令送同仁醫院療治馬車存儲捕房飭包探查明車主緝拿到案送廨訊辦○西人老搿斯竊得大衣三襲一係英界拜經堂一係大馬路口匯總飯店一係崑山路某西人住宅失主先後控諸捕房前晚經包探張阿五查悉係老搿斯所竊因告諸捕頭恊同二十三號西捕往將該西人拿送捕房押候解送英公館請領事訊辦○台州人尤瑞記在虹口振豐街抽頭聚賭捕頭派包探范進才往拿尤等恃衆壯范探髮辮剪落後經英讞員分别枷責外悉數解回原籍已列前報爲日未久尤妻由台來滬賃居百老匯路福和里第五百九十四號屋内爲包探倪順泉訪悉以前奉諭此輩不得重至滬江兹又來申不免藐法因於前晚協同范包探將該婦拘至捕房押候送究○寗人施友發携妻雇居吳淞路第五百零五號屋内現在某繅絲棧供役其妻亦往做工男勤女儉頗可温飽有無錫人金阿同者知其室内無人因於昨晨撬開後窓竊取珠漆皮箱一口内衣服數十件珠串五十三顆途遇包探石金榮盤問之下殊覺慌張探知其來歴不明因將人贓一併獲解捕房押候送廨訊辦○寗波偷兒徐阿林爲犯竊獲案懲責遞解已經數次兹又潛來仍理故業前晚經包探倪順泉獲諸裏虹口地方拘解捕房押候解送英公堂究辦 
[善與人同]  
　　者滬上華洋輻輳仕商薈萃富者固多貧者亦衆近來施醫施藥施米施棺養老養疾養孤養寡數逐加增而恒產毫無每不放於支應所有秋間隨報分送安懷捐册伏祈各埠諸大善長推已飢已溺之懷速爲代募彚集附寄以應敝堂年内付欵則善行之不匱實出諸君所賜貧民幸甚謹將諸善士樂助各項善舉除掣付收條外亟登台銜於左嚴小舫翁助施藥洋一百元何瑞棠翁助施棺洋八十元許永昌號助施藥洋十元袁運翁十元陳潤翁十元存仁堂三元敬業堂三元馮金翁二元麥培德堂二元江西張善發翁一元沈衡之翁一元廣華别墅銅洋九元九角晉餘同康莊銅洋一元祝蘭芳翁新棉褲廿條裕記新棉衣褲十套何祖安翁新棉衣廿件　滬北鐵馬路廣益善堂董事施善昌唐廷桂等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十一年十一月二十四日京報全錄]  
　　宮門抄○陜督楊奏官軍進援河州立解城圍請准各將士分别奬卹摺○將軍奎奏另派帮帶片○陜督楊奏揀員調補道缺摺○直督王奏飭道員赴任片○十一月二十四日禮部宗人府欽天監正黃旗值日吏部引見二十五名廂黃蒙五名廂藍蒙八名圓明園十四名○陳彝謝授閣欽恩○明保謝授甘肅甘凉道恩○寍夏副都統色普徵額請訓○巴克坦布請假十日○文煦預備召見○吏部奏派騐看月官派出徐中堂敬信陳欽棻榮惠堃岫楊頤英年張英麟國秀吳光奎張仲炘易俊胡　馨如格蔣式芬德廕○上駟院奏派騐放副牧長派出瀅貝勒麟中堂○召見軍機色普徵額明保文煦○皇上明日用膳辦事後至南海皇太后前請安畢還宮○○太子太保頭品頂戴開缺陜甘總督臣楊昌濬跑奏爲官軍進援河州立解城圍擬請將出力陣亡將士分别奬卹恭摺馳陳仰祈聖鑒事竊回匪圍攻河州官軍分路進援於十月十八日直薄州城圍立解當將大槪情形電請總署代奏十月二十四日奉電旨楊昌濬董福祥先後電奏河州解圍軍威頗振覽奏欣慰俟奉到詳細情形再降諭结河州本係賊巢忽起忽伏最爲狡譎宜愼重進取勿墮其計省路想已疏通西寗尚在圍困著董福祥分兵速援甘凉一路楊昌濬亦應派兵兼顧欽此仰見聖謨廣運欽服難名先是准固原提督臣雷正綰咨稱九月二十三日偵探北路官軍進駐哈腦渡連破賊壘進紥魏家堡遥望東西兩鄉及八坊回匪馬步約四五千紛紛擁上北塬深慮阻我援師當派韓廷芝沈勳照率帶兵勇及民團守西南城鳳林營鎭南後營達春中旗馬隊及徐錫祺親兵出駐西北城根另派精選前右兩哨及練軍堵截摺橋東來之賊精選中左營哨堵截西來之賊而以陳元蕚帶精選後營從西門出擊雷正綰自率大隊由崔家坡直撲北塬該匪口含短刀兇悍異常我軍人人自奮往復衝突斃賊約二百餘名哨長遊擊劉大貴丁體元陷陣殞命並陣亡勇丁六十二名受傷者二十三名三十日該匪復從八坊出攻民團莊堡另　由摺橋直趨城根並於北塬列隊放槍勢甚兇猛雷正綰一面派隊估城一面派劉宗境馬隊從西門出另調大砲視賊稠密之處憑城轟擊以陳元蕚帶精選後營親兵衛隊及鳳林鎭南各營出東門分投迎剿自辰至酉鏖戰竟日約斃賊一百餘名我軍陣亡勇丁二十五名受傷哨長一員勇丁九名此二十三日曁三十日河州城邊戰狀也其河州北路自李良穆進紥黃河南岸十月初二日率隊進攻賊卡逆首周七十馬永壽等率黨憑險拚命堵禦初六日黎明李良穆派馬隊從賈家塬一路察看虚實偵匪約二千餘蜂擁來撲而東山及蓮花臺之賊亦出隊應援當派潘長清易谷芳擊東山蓮花臺一股駕昌佐金恒林全魁龍擊賈家塬一股李良穆自率大隊由五里坡東抨進擊金恒林全魁龍兩營首先赴敵賀昌佐繼進槍砲刀矛並舉該匪遂紛紛敗退而東山及蓮花臺之賊亦潰竄歸巢初十日米拉溝馬營等處之賊糾集大股由崇王家拉虎溝等處衝出經陳宗蕃王正坤朱昇達陳明山各營攔頭迎擊王功崇廖葆泰各率馬隊從東北面分路包鈔張振發堵禦羅家堡一股陳宗蕃自率大隊會合王正坤各營由山坡直撲崇王家拉虎溝之賊賊敗走還巢十二日該匪一從拉虎溝出一列隊於蓮花渡河灘意圖阻我軍道陳宗蕃派王功崇廖葆泰率馬隊分投攻進自率大隊與王正坤從中路迎擊正鏖戰間賊忽分三股衝突前來其蓮花渡河灘一股經廖葆泰迎擊斃賊約數十名拉虎溝一股經王工地胶德张趙正林迎擊斃賊三十餘名趙正林首先陷陣立時殞命其平地山坡一股陳宗蕃與王正坤用洋槍連環轟擊斃賊尤夥奪獲軍械多件時李良穆進紥黃河南岸因後路回匪不時出擾梗塞運道十三日黎明派金恒林由賈家塬進潘長清由東坪進王在耘全魁龍直攻蓮花臺賊壘自率大隊接應而以武毅新左營馬隊爲左右包抄該匪見我軍猝至列隊迎拒王在耘全魁龍奮勇衝殺殪賊頗多遂向黃河及大夏河一帶狂奔復經李良穆及新左營馬隊截擊殺斃溺斃者約二百餘名並奪獲騾馬旂幟等件正在攻打賊壘忽另股由東溝出援哨長董芳邵登時陣亡并陣亡勇丁十六名賊由賈家塬東坪衝出者均經我軍擊敗十五日傍晚河北之匪出馬隊數千圍攻白塔寺營壘以斷我軍河南各營糧路陳宗蕃商調王正坤陳明山兩營由田坡進廖葆泰由河邊進王功崇由河灘進兼爲兩路接應而自率中左兩營直攻賊卡斃賊頗多其由河灘之賊亦經馬隊擊敗竄上山坡又經王正坤攔頭截勦直至十六日黎明賊復由河邊溝口竄出經廖葆泰馬隊奮擊仍縮入溝地勢旣險該匪復用乂子槍兩面埋伏我軍未能深入收隊後仍傳齊各營四更出隊并添調團勇二百名爲嚮道由山後包抄陳宗蕃仍自率中左兩營由大路進勦該匪列隊迎拒陳宗蕃奮勇衝擊斃賊數十名賊忽分兩股衝出一股由東面河邊經廖葆泰馬隊截擊一股由北面山坡經王正坤及團勇截擊賊不得逞仍入溝蟄伏然三面截勦殺傷已屬不少是夜偵探該匪忽於四更時遁走當派隊進剿該匪越山狂奔時值昏夜僅獲其軍械皮筏截其落後之匪十八日李良穆率所部攻擊賈家塬蓮花臺等處賊卡該匪望風狂竄一面追擊一面蕩平各賊卡至日暮收隊偵探何家堡西岸賊卡猶有匪黨踞守十九日仍率所部搜剿而前遂入河州適提臣董福祥已先一日抵河臣查河州一城被圍數月自提臣董福祥渡洮累戰皆捷該匪震懾兵威旬日之間城圍立解固由提臣董福祥聲望夙著謀勇兼優所致亦幸賴河狄各城堅守未失而北路諸軍無是不與賊持戰使該匪備多力分是以南路一師得以長驅直搗迅釋重圍臣接董福祥來書及言此次事機順利實賴狄道保守危城進剿有下手處等語是此次南北兩路援河諸軍及以前苦守循化河州狄道三城文武員弁兵勇均不無微勞足錄伏查八月初八日奉旨楊昌濬等奏循化解圍情形並河州擊賊獲勝各一摺覽奏均悉所有出力員弁著查明暫行存記等因欽此欽遵在案現值河狄肅清擬懇天恩准將循化河州狄道三處戰守將士人等擇其尤爲出力者彚爲一案照異常勞績奬叙藉勵軍心而策後効出自逾格鴻施其陣亡之遊擊劉大貴丁體元千總趙正林應懇飭部從優議卹以慰忠魂西寗等處由董福祥分兵援剿甘凉一帶現飭永昌恊副將劉璞總兵易順勝帶兵馳往勦辦河州善後事宜飭委蘭州道黃雲候補知府劉兆梅前往督同署河州知州查之屏設局辦理除甘軍南路進勦情形由提臣董福祥自行奏報外所有北路官軍進援河州立解城圍及懇請分别奬卹各緣由謹會同固原提臣雷正綰合詞恭摺馳陳伏乞皇上聖鑒訓示謹奏奉硃批劉大貴等均著交部從優議卹其戰守將士人等著准其擇尤保奬毋許冒濫欽此○○奴才奎順跪奏爲前請添募精字馬隊一旗委署西寍鎭標中營遊擊黃有元帮帶曾經奏明在案兹因該遊擊現帶西甯鎭標土勇難以兼顧自應另行遴員接帶奴才查有記名總兵陳孟魁堪以派委幫帶以專責成除分檄飭遵並咨部查照外理合附片陳明伏乞聖鑒謹奏奉硃批知道了欽此○○太子太保頭品頂戴革職留任陜甘總督臣楊昌濬跪奏爲揀員調補邊要道缺以裨地方恭摺仰祈聖鑒事竊調補甘肅西寍道升任江西按察使何維楷遺缺業已咨准部覆由外調補查西甯地處邊徼漢番回撒雜處其間控馭撫綏關繫甚重尤復地方不靖將來整飭撫輯非老成幹練之員不足以資鎭撫查現任甘凉道聨魁年四十八歲滿洲廂黃旗文熙佐領下人由貢生調入神機營當差光緒元年恭備閲操出力保以筆帖式歸部卽選三年選補禮部律帖式旋經開缺簽分兵部行走守護　安殿出力保爲本部候補員外郎五年菩陀峪大工告成保請免保員外郎作爲本部郎中遇缺前卽補十三年隨從巡閲北洋出力保以本部郎中無論題選咨留遇缺卽補是年九月補授郎中旋丁父憂服滿起復十四年京祭一等奉旨記名以道府用辦理海軍出力奉旨專以道員用十八年九月補授甘凉道員缺十九年正月二十四日到任臣查該道年富才裕辦事認眞蒞任以來經理地方一切事宜悉臻妥善前委署藩篆措置裕如深資倚任兹請調補江甯道缺於邊陲吏治民和大有裨益雖歴俸未滿三年但人地實在相需合無仰懇天恩俯念員缺緊要准以甘凉道聨魁調補西甯道員缺以資治理而重邊圉如蒙俞允所遺甘凉道員缺應否容臣由外揀員請補恭候聖裁謹繕摺具陳伏乞皇上聖鑒訓示謹奏奉硃批吏部議奏欽此○○王文韶片再新授口北道覺羅鍾培現已到津應飭卽赴新任以重職守除檄飭遵照外理合附片具陳伏乞聖鑒謹奏奉硃批知道了欽此 
 
 

Page 10

 
 
[光緒二十一年十一月二十五日京報全錄]  
　　宮門抄○諭旨六道錄前○選單○浙撫廖奏省監重犯結夥反獄拿獲懲辦摺○四川提督宋奏請勅部籌撥豫軍月餉立案遵行摺○浙撫廖奏請將知縣未完處分開復免議片○十一月二十五日兵部太常寺太僕寺正白旗值日無引見○恭王因孫女封郡君謝恩○瀅貝勒等騐放副牧長覆命○張百熙英信各假滿請安○奕年請假十日○召見軍機○光緒二十一年十一月分選　小京官通政司經歴趙鵬舉順天歲道湖北鹽法武昌道郭承舉湖南監知州陜西隴州董瀛直隷供事知縣江西會昌蔡琛福建陜西城固江衡江蘇山東堂邑金林正藍俱甲河南鄢陵王錫侯山東山東鄲城嚴義豫浙江湖南黔陽馬丙炎河南俱監山東平原壽恩榮浙江附齊東宮耀月山西甲安徽歙縣易華俊湖南俊秀四川樂山朱子春湖北甲府照磨江西贛州李文沼四川監巡檢浙江開化張昌山東監典史安徽桐城文宏基四川監○○頭品頂戴浙江巡撫臣廖壽豐跪奏爲省監重犯結夥反獄拒傷弁役登時格斃拿獲訊明懲辦恭摺仰祈聖鑒事竊照浙江省各屬解審斬絞人犯向俱飭發仁和錢塘二縣監禁本月二十四日據署仁和縣仁桂生禀是日下午尚未收封監犯應時萌等各將鐐銬扭斷扳折櫳栅撞開内監門擁出禁卒袁發及護監哨弁郭春茂上前攔阻各被用斷鐐櫳栅拒傷該縣聞報親詣監所督同典史及兵役圍捕各犯飛擲鐐銬欲行衝出禀經臣派撥營勇馳往會拿復被拒傷楚軍右旗把總李鴻蕚勇丁朱長升親兵金錫品等經該縣督飭各弁勇奮力撲　當時格殺陳得用田遷棣潘錦汶曹金有二犯爬上側屋越牆欲逃因側屋坍倒均各自行跌傷身死應時萌等各犯登時全行拿獲手足均無鐐銬查點並無一名疏失分别勘騐提犯研訊據各供認係應時萌起意糾允陳泳荃沈桂舜計亞二吳雙幅王老如左添城周三監周協痢葉二頭並已格斃之陳得用田遷棣潘錦汶陳飯籃自行跌斃之沈河潘曹金有結夥十六人反獄不諱錄供由府司解經臣勘審無異飭將應時萌陳泳荃沈桂舜計亞二吳雙幅王老如左添城周三監周恊痢葉二頭十名先行就地正法梟首示衆並將格斃之陳得用田遷棣潘錦汶陳飯籃及自行跌斃之沈河潘曹金有一併戮屍梟示一面飭府親提刑禁人等研訊實在無有鬆刑賄縱情弊其同監犯人王亞王等果否實未知情一併確訊詳辦去後兹據杭州府知府陳璚訊明議擬由署按察使王祖光核擬具詳前來臣復加察核緣應時萌卽大老應陳派荃卽小老陳又名王老五分隷仙居樂清等縣均係連刼會稽縣事主久泰等店得贓案内審擬斬决沈桂舜計亞二分隷江蘇震澤並歸安等縣均係行刦桐鄉縣事主朱召棠家得贓案内審擬斬决吳雙幅卽吳牛籍隸義烏縣係起意謀殺緦麻服叔吳興潰身死案内審擬斬决王老如卽老葛籍隷黃巖縣係行刼桐蘆縣事主林鼎三店鋪得贓夥犯持有洋槍案内審擬斬梟左添城卽左雲峰周三監卽老三分隷河南羅山光山等縣均係得刼仁和縣事主黃萬順家得贓案内審擬斬决周協痢籍隷黃巖縣係行刦蕭山縣事主方秉直店行贓案内審擬斬决葉二頭卽不二頭籍隷黃巖縣係行刼上虞縣事主竺晉源家得贓首犯執得洋槍在塲案内審擬斬梟陳得用田遷棣籍隷瑞安縣均係得刦得贓夥盜放鎗拒傷哨弁案内審擬斬决潘錦汶卽烏烟押三陳飯籃抒萬來分隷永嘉臨海等縣均係行刼長興縣事主桑吳氏家得贓逸犯執持洋鎗案内審擬斬梟曹金有卽小老籍隷鄞縣行刦該縣事主俞福謙家得贓案内審擬斬决先後解勘留禁仁和縣監俱收入東櫳每日早晚經管獄官方奎元帶同刑禁人等啓封收封禁卒蔡福等亦均依法看管光緒二十一年八月二十四日應時萌起意商同陳泳荃等並已死之陳得用等十六人結夥反獄脱逃各犯允從卽于是日午後乘尚未收封應時萌等各將鐐銬扭斷扳折攏栅鐐銬撞開内監門一齊擁出禁卒袁發及護監哨弁郭春茂上前攔阻均被拒傷該縣聞報親詣監所督同典史兵役圍捕各犯飛擲鐐銬欲行衝出禀經臣派撥營兵防勇馳往會拿復被拒傷楚軍右旗把總顾鴻蕚勇丁朱長升親兵金錫品等經該縣督飭弁勇將陳得用田遷棣潘錦汶陳飯籃四犯格傷身死沈河潘曹金有二犯亦因越墻失跌受傷殞命將應時萌等十犯登時全行拿獲勘騐訊供解經臣勘審無異批飭將應時萌等十犯先行就地正法梟首示衆並將格斃之陳得用等四犯自行跌斃之沈河潘等二犯一併戮屍梟示飭據該府將刑禁人等並同監犯人王亞五等訊明擬詳前來應卽擬結查例載罪囚由監内結夥反獄如有殺傷官戏役卒及併未傷人首從各犯不論原犯罪名輕重悉照刦囚例科罪又紏衆行刼在獄罪囚拒傷官弁爲首併預謀助毆之夥犯俱擬斬立决梟示各等語此案應時萌等身犯重辟輒敢起意結夥反獄拒傷弁勇禁卒人等平復實屬不法自應按例問擬應時萌卽大老應陳泳荃卽小老陳又名王老五沈桂舜計亞二吳雙幅卽吳牛王老如卽老葛左添城卽左雲峯周三監卽老三周協痢葉二頭卽小二頭陳得用田遷棣潘錦汶卽烏烟押三陳飯籃卽萬來沈河潘雙小老曹金有卽小老均合依罪囚結夥反獄照刦囚例科罪糾衆行刦在獄罪囚拒傷官弁爲首並預謀助毆之夥犯俱擬斬立决梟示例各擬斬立决梟示業經分别丄法戮屍梟示均毋庸議刑禁人等訊無鬆刑賄縱情弊應與訊不知情同監犯人王亞五等亦毋诵議兵役格殺反獄拒捕盜犯律得勿論弁勇兵役各傷業已平復櫳栅厠屋由該縣修整完固各屍棺飭役抬理陳得用田遷棣潘錦汶陳飯籃沈河潘曹金有所犯原案另行擬結至管獄有獄各官於監儿結夥反獄雖未能先事預防第事起倉卒卽能督率丁役將各犯登時格斃拿獲不使一名漏網功過尚可相抵應請免予置議除備錄全案供招咨送刑部查核外臣謹會同閩浙總督臣邊寳泉合詞恭摺具奏伏乞皇上聖鑒謹奏奉硃批刑部知道欽此○○督派軍務革職留任四川提督奴才宋慶跪奏爲豫軍月餉東徵糧台業經停發嗣後關領餉需籲懇天恩飭令由部接續籌撥立案遵行恭摺仰祈聖鑒事竊奴才於上年八月間欽奉諭旨以所部兵力太單准其添練新軍三十營調赴前敵並經前北洋大臣李鴻章奏定月給專餉銀十五萬兩先後由部行文知照到營奴才當將派員前赴河南山東安徽一帶分投招募新軍以及成軍後復又酌量裁併一切詳細情形隨時具奏在案本年六月間又准兵部行文以督辦軍務處議復李鴻章等會奏津關防營裁留歸併案内聲稱奴才所部不盡豫軍而以豫軍得名宜令總統豫軍選置三十營等語遵將新軍認眞挑選秉公裁汰截至六月底止裁剩新軍二十一營連奴才舊部九營一哨共作挑留豫軍馬步砲三十營零一哨應支月餉向歸東徵糧台總領分撥現在東徵糧台因須截撤各軍餉項截至本年九月底止一槪停發並經胡燏棻奏明豫軍專餉以後由奴才派員赴部請領伏查豫軍旣經挑留三十營零一哨適與上年准添新軍營數相符所需專餉通盤合算連製造運費一併在内每月核計非籌餉銀十五萬兩不敷分布第以奴才舊部九營一哨月餉係歸豫省照章撥解與淮軍章程本不相符自應一律改歸淮章辦理其不敷之項卽在支領新軍項下匀撥濟用分支通計以歸畫一旣除豫省每月照章撥解銀二萬四千餘兩外按照奏定專餉章程核計則每月仍需支領餉銀十二萬五千餘兩糧台旣已停發可否籲懇天恩俯准飭部自本年十月分起每月接續籌撥原庫平銀十二巩五千兩以濟軍需如蒙俞允奴才當按兩個月遴委妥員赴部關領一次以昭愼重所有豫軍月餉仰懇天恩飭令由部接續籌撥以便關領緣由理合繕摺具陳伏乞皇上聖鑒訓示祗遵謹奏奉硃批户部議奏欽此○○廖壽豐片再案准部行牧租一項照南米之例奏銷時如有未完立限三個月催徵完解依限全完准其開復又准部行光緒六年户部具奏籌備餉需摺内所有錢糧奏銷令該督撫一面具題一面先將未完一分以上各員名開單奏報由部核定處分先行復奏其有具奏後續完者准其續行奏請歸本案開復各等因兹據署布政使聶緝槼詳稱浙江省紹興府屬之蕭山縣光緒二十年分額徵牧租錢一萬四千四百五十四串二百七十六文内除歉收緩徵租錢五千七百八串八百一十三文歸於該年年限案内完報外實應徵成熟租錢八千七百四十五串四百六十三文前於題銷案内册報已完錢六千五百串文尚未完錢二千二百四十五串四百六十三文當將未完二分以上職名彚開清單先行奏報並刊揭詳請題叅在案奏後三箇月限内據該縣將前項未守錢二千二百四十五串四百六十三文照數批解全完所有原叅未完二分以上之蕭山縣經徵正任知縣朱榮璪職名現尚未奉議覆造具全完清册詳送察核奏請開復免議等情前來臣覆覈無異除將清册咨送户部查核並咨吏部查照外理合附片陳請伏乞聖鑒勅部核復施行謹奏奉硃批該部議奏欽此 
 
