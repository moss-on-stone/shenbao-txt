# 1888 - 342 - 4905626

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者　須簡練揚麾也特是原本旣不易得面坊問　刼又皆魯魚亥豕訛　良　本舘特用新鑄鉛字印成逐加圈點印釘工雅讐校精詳冠以　臨以下諸員姓名爵里及題名全錄較之麻沙本實有天壞之殊　每本售洋七分正本埠歸申報舘帳房及申昌書畫室發售各外埠則概歸申昌經理此佈 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可爼豆漢儒但所取或非足本若疇人傳廣雅編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者概從割愛廣搜秘籍力闡幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在夀世匪以圖利其書足貴其價甚廉預定者儘取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜教出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃廠本局廣東省城本局皆可購取此佈 
[中外工部不同說]  
　　居於山者不知舟楫之利也家於水者不知車馬之用也坐井以觀天而曰天小者其見隘也引瞽以測日而曰日無光者其識陋也今以一閉户不出之人而忽焉作海上之游其有不眙目橋舌者幾希矣昨有京華殿中客久官京都從未外出偶來滬上一擴耳目凡所見者皆未見也凡所聞者皆未聞也於是不勝詫異之甚造臯廡而問於余曰僕今日之游可謂樂矣顧有疑而莫釋者數端無由揣測而知之先生能爲我言之乎余曰唯唯請言子之所見客曰請先問其一端工部乃冬官大司空之職大臣之事也僕見上海有工部局法界英界皆有之見其所主則在工作之事而竟自命爲工部不亦僭乎余曰工部中有尚書有侍郎皆堂官也而其下又有郎中員外主事皆司官也工部乃其總名不但一部而巳六科給事中亦有所謂工科者降而至於外省大小衙門自督撫藩臬以至州縣大房書吏之中亦有所謂工房者大都興工動作之事皆由其承辦故以工名之租界工部局殆與各州縣工房之職役相彷彿故於工部下加一局字以示區别客何乃爲此拘文牽義之言也乎客曰然則中外工部亦有同焉者與曰不同客曰敢問其不同者何也余曰居吾語女中國之工部以官爲之卽各處工房亦皆以官統之而外國各埠之工部則皆以董事主其事董事多係商人則其體統不同也中國工部專管官中之務如修城濬河一切關乎官者乃由工部工房經辦民間之事不問也外國工部則專事民間之事雖曰所平治之道途皆係公中之路非民間之私路然凡民之所居與夫行旅往來出入之地必逐年修墊隨時興工不使有一毫嶔崎不平有碍行人之處卽各處通商水口亦無不隨時溶治弗使一節有所阻滯此皆中國工部所未有之事則其責成不同也中國工部凡有興作必請命於上不得一事有所　專若外洋工部則各處有工部卽各處有主持之人有經理之人經理者見何處應修何處應治商之於主持之人立卽可以興工動手不日可以告成不但無俟乎奏報并且無事乎輾轉商度一會議而其工已成矣則其權枘不同也京城爲輦轂重地而街路之難行爲最睛則塵沙眯目雨則泥淖陷身凹凸不平車行軒輊頭爲之磕破惟警蹕所至則先期鎛墊黄土使之稍平不過爲掩耳目之計不肯爲長久計若外埠各處工部局則專事平修道途偶有一二丈不平之地卽引以爲恥必欲赶緊修治而後已以是車馬遄行不令其開成軌道而道路坦平則其辦理不同也外洋各工部局其經費皆捐自民間凡居其地上之屋者無論大家小户隨其所居之多寡以完其捐大約不過房價之一而工局收此用以爲修理道路之費　足有餘又以其餘者雇養巡捕巡視街路防緝盜賊便出捐諸人居其地者皆得高枕無憂安居樂業以故出捐之人不但不怨而且甚喜中國工部則不能絲毫取於民間凡有舉動皆須請領帑項官款以資支兩難曰國家歳入錢糧也厘金也關税也亦無非取自民間而取之旣少田價三五十金而錢糧不過數百文厘金關税則皆值百分中取其五分而又指撥動用之處甚多其撥歸工部者實亦無幾除一年例所應用之欵外若另有要工必須奏請另發帑項而此外不能另籌經費以故雖有崎嶇之道路亦不得不袖手坐視蓋無米之炊巧媳所不能爲則其經費不同也外洋工部所收之欵指項專作修治道路橋梁等項之用而以其餘作爲他用若中國則所有欵項並無捐項專歸則東支若干西支若干屈指一算已無餘剩於是凡不急之務祗可暫緩而道路卽在不急之列永無修治之期則其工程不同也體統不同則尊卑殊矣責成不同則公私判矣權柄不同則號令分矣辦理不同則名實遠矣經費不同則支用有難易矣工程不同則舉廢有緩急矣緩急不可以强同難易不可以混合有名者無實實至者名歸發號施令不免有從違之異爲公爲私不免有歧視之心尊卑旣分上下互判然則中外雖同名工部而自有截然歧異者矣客聞言憮然以思欣然色喜再拜避席而興曰夜行者不可以無燭引斤者不可以無繩僕之不明見駱駝以爲馬背腫自顧誠爲可笑得先生一言則僕之所見者亦未始非引玉之磚也先生請少憇異日容卒業焉 
[諭旨恭錄]  
　　十一月初三日奉上諭謙禧奏神靈顯應請頒匾額一摺熱河灤平縣鞍匠屯街龍神廟夙著靈應本年夏間雨澤愆期經該官紳虔詣祈禱甘霖渥沛歳獲有秋實深寅感着南書房翰林恭書匾額一方交謙禧祗領飭屬敬謹懸挂以答神庥欽此 
[本館接奉電音]  
　　昨接在京友人發來電音有本月十一日諭旨三道敬謹譯登○十一月十一日奉旨正藍旗蒙古都統着札拉豐阿補授欽此同日奉上諭理藩院尚書紹祺練達勤愼學問優長由翰林洊陟卿貳外任都統旋授尚書宣力有年克稱厥職兹聞溘逝軫惜殊深加恩賞給陀羅經被派奉恩輔國公載澤帶領侍衛十員卽日前往奠醊照尚書例賜卹並賞銀一千五百兩由廣儲司給發經理喪事任内一切處分悉子開復應得卹典該衙門查例具奏伊子候選員外郎世培着俟服闋後以員外郎卽選用示篤念藎臣至意欽此同日奉上諭理藩院尚書着嵩申補授欽此 
 
 

Page 2

 
 
[帝都冬景]  
　　廂黄正黄正白三旗侍術續辦事章京公禀三旗領侍衛内大臣六堂憲以三旗侍衛各員輪班入衛内廷恭備隨駕各差在在均關緊要從前每員月支雙馬乾銀六兩馬制錢六串以佐廉俸之不足自咸豐年軍興攺折所領無幾迨同治年間奏蒙聖恩賞還單馬月支三金而馬錢仍行停領光緒十二年親裁大臣所有壇廟各差數倍於前况侍衛所備之差均在皇上左右衣冠自宜整齊馬匹尤須臁壯所領廉俸馬乾僅敷供差所需不克養贍眷口顧此失彼日漸艱難擬請各堂憲曲加矜恤據情奏懇皇上恩准將侍衛月支雙馬銀錢全數賞還俾敷辦差贍家之用當經札邸各堂熟商再四諭令侍衛處主政備具摺件以便聨銜奏懇恩施○吏部出示曉諭戊子科順天鄉試挑取膽錄三百四十名先准順天府咨送薦卷到部當經拆封塡榜出示在案兹查此科挑取謄錄内除朱祖誾等二百十五名係屬監廩等生應令按月初一漢人取具同鄉京官印結滿蒙漢軍取具佐領圖結赴部投供騐到遇有各館咨取時挨次傳補咨送外其户部候補員外郎崇仁等三十五員現有職任應將謄錄照例查銷此外倘再　各項候補候選以及業經學習行走人員而卷面上未經塡註者卽由該謄錄漢人取具同鄉京官印結旂人取具佐領圖結卽日赴部呈明以憑核辦勿違○吉林將軍長軍憲順委員赴産參山塲採辦參枝進呈上用旋據户司協領文全等禀稱採得大枝山參六苗中枝山參八苗小枝山參八苗計重九兩九錢當經軍憲分盛二匣嚴密封固派委防禦貴德恭齎進京赴内務府交納刻聞該防禦巳由驛入京矣○總管内務府大臣爲知照事總管李蓮英傳旨皇太后於本月十三日前往南海所有應行導引以及跟隨關防各項人員均於是日辰初在啓祥門伺候等因交出相應知照各衙門凡有應行傳派預備之處查照辦理○户部八旗俸餉處總辦司員以八旗兵丁借支庫銀應於月支止餉内坐扣利銀循例每年十月由本部繕本題請恩施將本年十二月次年正月應扣利銀展限兩月等情禀請各堂憲簽稿訂期備摺題奏刻經各堂憲諭令備具摺件於下班值日進呈○左翼總兵文錦如鎭軍赴醇邸公幹行至北閙市口南半截碑塗間泥淖甚深致車翻覆從人紛紛下馬先將鎭軍扶出車床鎭軍怒問看街兵所司何處不將道路修好看街兵對以小的雖逐日收拾而炭廠中時時潑水問至此適步軍校至鎭軍諭將看街兵曁炭廠中人一併解交衙門從嚴懲辦以爲不修街道者戒○兩翼前鋒營八旗護軍營各將本營所屬前鋒叅領前鋒侍衛護軍叅領副護軍叅領等應得本年養廉銀兩造具各員銜名滿漢印册先後咨送户部查核以便年終傳期支領按定例前鋒護軍叅領每員歳支養廉銀四十五兩前鋒侍衛副護軍叅領每員歳支養廉銀三十五兩然現放章程僅折給二成實銀云○侍衛處傳知廂黄正黄正白三旗侍衛檔房十月十三日皇太后皇后由内駐蹕南海查是日係在萬夀聖節花衣期内例應加派侍衛於轎前提爐計自内右門至德昌門路逾三里應加派侍衛三十員恭備前引提爐之差相應傅知三旗擋房照章傳派○福大恊揆前往醇親王府行至甘石橋南堂子胡同口見一婦年逾不惑偕一少女揪一年逾三十之男子攔輿呼寃協揆略加詰訊立飭解送衙門訊辦說者謂男姓馬家住李閣老老婦胡氏馬之泰水幼婦文姓馬之妻姊訟端肇自馬妻然尚未悉細情也○阜成門内大街妙應寺後有塔一座闊三十餘丈高一丈八尺塔身九丈九尺年例十月二十五日爲白塔誕辰寺中喇嘛就塔四圍環燃黄油燈桃兒帽率番僧跪唪洞里克經一日迨至夕陽欲墜時僧衆各持法器繞塔唪經三匝名之曰轉塔是日大開院門任人登高眺玩○紫禁城外週圍横竪栅欄八座以便稽察盜賊刻因年久失修栅木倒壞框梁折損門扇朽爛無存栅上倒鬚鐵义亦皆墜落報經内務府請急照式修建以昭嚴愼内務府堂憲批飭營造司勘修現由該司派匠躬往外圍各栅欄勘估尺寸俾得照式承修○户部福建司示傳直隸總督咨領綏鞏軍餉之委員陸寳善親身赴部伺候當堂問話勿得違悮又示所有山西司金科經承葉治安伙房經承盧誠均因逾限未投保結卽行撤銷 
[潯陽瑣述]  
　　時值隆冬宵小易於竊發九江除文武印委各員照常舉辦冬防外朱春山鎭軍復飭營官督率七門營房兵弁每夜四更五更時分分段梭巡會哨兩次并令各營各署值班人役登明號簿以便次日清查可謂密益加密矣○煤炭坡某姓家中惟姑媳二人其子在某洋行當小工初五日因事勃谿媳母聞之向姑理論復忿謂其女曰爾受如此凌辱不如一死女聞言卽奔至蓮花池聳身一躍竟赴清流幸隣人爲之救援吐出清水始得再生一言僨事其媳母之謂歟 
[皖事零拾]  
　　皖垣大西門俗呼八卦門現因城樓年久失修經管城委員禀請阿嘯山方伯籌撥銀兩飭工修理大約月底卽可告竣也○初四日清晨南門外到有難民船三艘俄見男婦老幼百數十人相將登岸入城有肩担鍋灶碗盞者有身負行囊者怱怱向北而去詢之皆九江府屬逃荒之民也連日向各鋪乞化大都已往别處矣○城廂内外茶室不啻數百家因有無賴之輩啜茗慣用毛錢且照七八折歸付設肆者未免虧耗相　集議重整規章於初五日停市一日有某茶室陽奉隂違被衆查知前往爭閙一番然後紛然各散 
[津沽寒汛]  
　　直隷總督每於冬間回保定至來春冰泮再至天津駐節此向例也兹聞李傅相染病新瘥擬就津城度歳不回保定以免往返之勞○今年津郡附城各村落均各有秋千倉萬箱足爲三農額慶惟區區一隅仍於大局無補津城糧食紅糧玉米向賴關東接濟白麫則由豫河而來今年關東水患頻仍收成歉薄而河南亦遇災歉來源旣竭粮價遂昻津郡除柴草外白麫雜粮以至蔴豆各油無一不貴正不必長安市上有居大不易之歎也○津郡鐵路逕達唐山原恃煤鹽兩項爲生意之大宗開平煤早經開運惟運鹽一節近亦與鹺務中人訂妥以四成歸該公司由輪車裝運餘六成仍照向章由鹽　攬載是於津貼公司之中仍寓體恤貧民之意也現聞運鹽已經開辦矣○新任漕運總督李小荃制軍陛辭出京到津日期經列前報兹於初二日起節榮赴新任傅相向長亭餞别以敦手足之情津城文武亦均站班站隊恭送如儀○節交大雪河未凝氷而駕駛輪船者小心將事一到大沽立卽停輪卸載聞封河之期總在十五以後云○津城粥廠向於冬月朔日煮放男廠設在西關每日煮粥兩次按名分給女廠設在北倉卽假倉厫以供棲止北倉去城十八里旣免喧囂兼防拐誘意至良法至美也今年籌賑司道以附津村落稼穡豐收男女粥廠或擬暫停或從緩辦以節經費詎料屆期男婦老幼之窮苦者仍挈筥擔簦絡繹而來以謀一飽比至津郡棲止無地徘徊歧路風雪交加飢寒困迫當道目覩心傷粥廠或難中止矣又津郡今冬粗細粮食無不昻貴東西施饝兩廠例於冬至開放恐報名乞賑者當較歴年多至倍蓰云 
[湖北武鄉試題名錄]  
何鳳章棗陽　興國棟京山　馬勤輝荆州　余　登荆門　韓道一漢陽　周人傑沔陽　吳占鰲黄陂　胡鳳山漢陽　侯之左襄陽鄧鳳祥天門　程鵬程德安　何焕文德安　魏樹魁襄陽　高　陞荆州　李岐山潛江　額勒輝荆州　陸鳳笙天門　劉祖榮棗陽周慶恩荆門　楊名金監利　周登良沔陽　何焕章宜城　周凌霄武昌　孫鳳池沔陽　李洪旭襄陽　張　贅吳國　魯占青漢陽彭錦社黄陂　甘　岱荆州　杜鴻鈞黄陂　祝鑑良孝感　袁鳳岡孝感　庚　長荆州　張南賓監利　田炳山應城　郤兆林荆門周邦顯光化　德　升京山　黄通榜均州　葉廷標孝感　趙元良荆門 
[捐務新章]  
　　户部謹奏爲遵旨議奏事軍機處交出江南道監察御史唐椿森奏請將鄭工捐例展限一摺光緒十四年十月二十二日軍機大臣面奉諭旨御史唐椿森奏請將鄭工捐例展限一摺着户部議奏欽此欽遵到部查原奏内稱自　辦鄭工例停捐海防捐項遂 
 
 

Page 3

 
 
成弩末人以爲人員壅滯臣則謂例章攺變以致捐生觀望不前伏查海防選補章程海防先十缺得四海防卽十缺得三報捐人員可望選補輸將踴躍聞捐項有一千三百餘萬兩之多迨鄭工開捐鄭工先後來居上十缺得四海防先則十缺得三海防卽則十缺得一似捐項當格外加多詎知一年間聞只二百七十餘萬兩曾不及海防四分之一蓋鄭工捐例未定皆待定而後捐及捐例旣定則又恐未及停止之時復創壓班之新例於是捐者必熟計卽可望選補始行上兌而大半爲海防人員捐過鄭工班次其由白身捐者甚屬寥寥以致捐項更少設使海防未停之際朝廷不開新例仍因其舊踴躍自必如前總之近年捐例不當停海防而開鄭工旣開鄭工不可更章致蹈前轍請將鄭工捐例展限一年不必另立名目等語臣等伏查上年九月二十八日臣部議覆御史周天霖等奏請開河工捐輸摺内陳明庫欵空虚亟應早爲籌計議開鄭工例固以濟河工之用亦以廣集鉅資藉以爾補京餉之不足並請予限一年部庫以奉旨之日起外省以接到部文之日起扣去封印日期限滿卽行停止又於十月二十三日會同吏部議定銓補章程奏准通行各在案查京外捐輸截至本年十月二十七日止部庫收銀一百七十八萬六千六百餘兩又收當十大錢六十八萬六千九百餘千外省開局日期不一現在報部請奬之案收銀九十三萬七千九百餘兩以錢合銀計算京外統共收銀二百七十八萬一千餘兩而河工用欵已在千萬兩以外以捐項相抵僅及四分之一誠以捐輸一事早已勢成弩末從前海防關於籌餉久停之後尚易招徠此次鄭工開於海防方辦之時難期踴躍如原奏所稱海防捐項有一千三百餘萬兩之多鄭工捐項只二百七十餘萬兩不知海防收捐將　三年鄭工開例甫及一載時之久暫不同款之多寡自然廻異况捐生祗有此數始則急於選補而樂輸繼則憚於擁濟而觀望人情大抵皆然假令海防至今不停接續收捐未必仍前暢旺卽此後鄭工捐議展究竟能否增收實無把握惟當兹餉需支絀籌計維艱捐項縱　無多亦得稍資彌補是鄭工捐例勢難遽行停止臣等早已籌及固不待御史陳請始自此議也所有部庫及各省鄭工捐輸請自收捐一年限滿後統石展　一年其收捐條欵銓補章程應皆照舊辦理所有臣銓遵議緣由謹恭摺具陳伏乞皇太后皇上聖鑒謹奏十四年十月二十八日奉旨議 
[兩江總督德部堂曾告示]  
　　爲剴切曉諭事　得本年江皖各處山田則亢旱成災濵河則黄流下注荒歉情形幾於耳不忍聞目不忍覩業經本爵部堂奉蒙特恩將河運漕米截留以資賑撫又准部文捐輸銀兩准給封興職銜貢監翎枝奬勵凡在官民同聲感頌惟查蘇皖災區上下幾及千　江北漕米十萬石斷不敷用瞬屆隆冬啼號更　思　再四惟有廣爲勸募以補官欵之不足合行剴切曉諭爲此示仰紳富軍民人等知悉古語云作善之家降之百祥又云何道有福　紳富等惻隱爲懷樂善好施久矣神明共鑒前次晉豫東直遇災尚能力輸鉅欵源源　解全活甚多此次災更切近民更困苦尤望慨發慈祥之念踴躍輸將俾溝壑災黎咸登袵席以仰體九重好生之德本爵部堂有厚望焉所捐銀兩照章給予奬叙尚有捐助鉅欵者並當隨時奏請優奬以示鼓勵其各黽勉幸勿觀望切切特示 
[制軍起節]  
　　調　陜甘總督楊石泉制軍乘開濟兵輪至吳淞口换坐鐵甲船進浦往滬南製造局暫駐襜帷已列前報兹悉制軍於昨日清晨六點鐘時乘鐵中船至吳淞旋卽换坐開濟船鼓輪而去 
[拜會道憲]  
　　昨日午後美國水師提督帶同兵官數人進城拜會關道憲龔仰蘧觀察至五點鐘時始行出城 
[馬戱開演]  
　　近有奥國倫白鴿馬戱班在虹口南潯路搭蓋戱篷定於今晚開演滬濵士女欲擴眼界者當又有一番雅興矣 
[縣案錄]  
　　六月二十左右城内薛非底陸增林家失竊小皮箱一隻内貯珠翠金銀首飾約值七八百元陸卽具詞報縣求請飭緝當經裴邑尊飭捕認眞查緝在案前日該竊葉阿金在周浦鎭某典鋪當押金釧一對被南匯縣捕役看破立卽關照上海捕役前往浦東將葉拘獲並在身畔搜出金表一隻押解到案經邑尊庭訊葉認竊不諱物件陸續抵押在安生等各當鋪邑尊得供飭將葉釘疎收禁候傳失主到案認贓○袁慶卽子高因案覊押迭登前報前日裴邑尊升堂飭令領辦薛貴帶袁到案諭令在薛名下充當夥役務須勤愼當差切弗貽誤公事袁遵諭叩謝而退○紫捸鄉人王有谷有耕牛一頭忽然失去　　訪尋旋在杜玉山家尋見當向查問據說出洋十三元二角購來王說明牛係我物今須帶回杜言爾欲牽牛須將價洋償還土當付洋二元餘洋　侯昌侯正甫担保隨牽牛而回翌日侯向王索洋王不付侯仍將牛牽去王遂投上海縣控告經裴邑尊提案於前日庭訊王伸訴前情侯昌稱　　小的担保及至索洋反遭辱駡是以牽牛今已將牛牽來叩求明鑒杜稱小的實是買來出洋十三元二角邑尊判將牛交王領去侯斥釋杜交捕役着將賣牛之扒手指交捕役拘案訊究 
[英界公堂瑣案]  
　　虹口人陸松林卽陸坤咸投英工部局遞禀聲稱上年曾控告賭徒陸阿川等逞兇由英會審憲蔡太守飭提陸阿川到案訊無毆傷確據經日昇洋貨店及副巡捕頭鉛門具保在案後遇該賭徒等又欲尋仇且知鉛門每月得賭規洋一百二十元由陳阿廣包收交與鉛門之侍者樂阿祖經手又第三十號西包探密司瓊每月得賭規洋八十元由華包探陸阿祥經手等語工部局董事閱後發交麥總巡捕頭將原禀呈請蔡太守訊究太守飭差傳陸松林一面會同英賈副領事訂於昨午前會訊鉛門稱陸旣在工部局控告我得賭規請究實在否則請辦誣告以儆樂阿祖供我爲侍者不涉閒事更無經手賭費之事日昇號經手人供我因有友人願保陸阿川由我告知鉛副捕頭請保别無他故陸松林供稱鉛門與瓊得賄虹口人人皆知並有賭攤看洋之李松濤可証且陳阿廣經手包收均有手摺帳簿第三十號西包探稱華包探陸阿祥堤在請訊陸阿祥供我無經手賭賄之事惟知陸松林向在賭攤賣茶因要賭費不遂曾經揑詞控告今查明事由嚴桂卿張金富李松濤楊先生等串同陸松林架詞誣控希圖害人况楊先生係捕房中第一人他用賭費事或有之至陸松林亦是賭攤中人均識其面地保錢帥竹供稱陸松林前開烟館現在游手好閒事事可爲賈副領事請着陸松林交出手摺等實據方可核辦太守隨飭陸松林將手摺帳簿呈案陸稱手摺在陳阿廑手中我不能交太守隨商諸賈副領事定於禮拜一復訊○羅陸氏稱醉漢張阿二闖到我家擾事被毁物件值洋二元又至趙王氏家胡閙毁物由捕拘案毁物呈騐請爲追賠趙王氏供與同并稱毁物值洋三元八角毁壞之件呈騐張供實因一時糊塗所致蔡太守隨判張繳洋五元八角分别給償毁物○李吳氏稱開小客寓有莊阿發來借宿被拆棉被竊藏出外今得尋見向索不認爲此交捕送案請究莊供曾在該氏寓所在宿不敢犯竊該氏又稱被竊後伊不來住宿明是心虚今旣尋見豈容抵賴蔡太守隨判莊管押七天以示薄懲○蘇鄉人施阿夀稱爲木匠有同鄉錢阿土常向我借錢稍不遂意動蠻昨又借擾由捕拘案錢阿土供曾向商借伊旣不允已作罷論不敢逞蠻蔡太守隨判錢阿土笞責二百板遞解回籍○張阿福稱在電氣燈公司爲工人昨持鐵鉗等物在飯店吃飯有趙阿福張阿生察看傢伙與論遭毆失去傢伙值銀三兩且被毁壞飯店傢伙甚多由捕拘案王阿三稱開飯店被毁傢伙約值錢五千文趙阿福張阿生同供亦在飯店伊之鐵鉗乃是偷來押飯吃反敢出言詈駡故與口角蔡太守隨判趙阿福張阿生合繳洋八元分别給償失毁傢伙完結 
[法捕房瑣案]  
　　昨報列法公堂瑣案内有會捕局勇孫寳生孫進發在法界東新橋南堍拿獲私鹽等情曾經王司馬着包探江德林王榮培前往將鹽秤見數目并傳房主到捕房將鹽交伊看守嗣聞該包探等查得鹽包計小包有六百包大包有二百零數包所有斤兩與朱培根所供相同旋將朱之房東陳道道傳到捕房卽着陳將鹽看守免巡捕在彼照管○前日招商局豐順輪船抵埠有某小工竊取五茄皮瓶乃某客 
 
 

Page 4

 
 
由津帶滬者被船中人所見執赴捕房捕頭着押候解案○法馬路萬隆醬園後森茂弄底二十五號門牌厲姓家於昨日失去二歳男兒名阿毛其父母赴法捕房具報捕頭允爲緝查辦理○法包探查獲小竊一人偷有十景椅一堂當卽拘進捕房經法捕頭研詰據供有紫街隆泰木器店偷來捕頭着將該竊押候解案并傳失主到案問話 
[來啓照登]  
　　啓者本年蘇皖各屬水旱成災刻值嚴寒待賑孔亟敝道前奉大憲委辦協賑捐輸業經出示勸輸并仿照各處夀賑公所辦法不拘銀洋棉衣數目多寡一經交到立給印票收執一面列入申報以示徵信使遐邇咸知羣歛善舉其欵亦卽解往賑濟務乞諸圧善士俯念億萬災黎延頸以待迅速多多捐助救全民命無任感禱上海後馬路蘇皖恊賑收捐處謹啓 
　　贈金靜芳詞史并序靜芳金姓名蘭年十四白雲溪畔人近自姑蘇來滬余初未之識終南山樵繩其美并贊其精音律工崑曲知字義遂乘月偕往適姬對鏡整妝圓姿替月媚眼横秋置之周昉畫圖中不讓朝雲獨步姬廼倚笛唱八陽抑揚頓挫響遏行雲令人一字一擊節曲罷山樵爲姬乞詩卽占四絶以博一粲錄請霧裏看花客高昌寒食生夢畹生同政○新月如鉤挂柳梢枇杷化下訪香巢氷肌淨不纎塵染絶似初含荳蔲苞髻挽雙鴉黛點嫘妝成一笑意如何最憐羞澀銀燈畔紅暈梨渦帕掩羅百轉流鶯脆引吭笛聲嘹喨發清商筝琶舉世皆凡響一曲西崑韻繞梁姬尤善慘睹思凡佳期諸曲箇儂生小住金閶妙擅吳歈壓教坊爲問麋臺好風月宵燈紅處可曾忘仲 
冬九日惜紅生稿於侍梅閣　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安省官報]  
　　十一月初二日牌示候補知縣劉雲燦委署宿松縣卸署太平府史　常到候補縣　連福北史蔡承　均　由金陵武闈差回巡檢陳師曾知接查西門城姚湘知銷查西門城○初三日牌示大挑知縣黄筠年委署望江縣升授山西藩臺像到路過赴京 
[九江官報]  
　　德化縣小池　陳巡檢占春奉藩憲牌示與高安縣灰埠汪巡檢日賓對調現在汪巡檢已將灰　事宜交卸乘傳抵潯擇吉本月初一日接受小池司篆務陳少尹連日清釐公事日昃不遑一俟諸務理清擬卽挈眷往灰埠新任○准補德化通遠司朱明齋少尹　　由省抵潯擇吉本月初六日履新代理通遠司徐梅卿少尹卽於是日交卸回九江城内保甲局差○洪少尹奉關道李亦青觀察檄委督解天津恊餉於本月初二日首途○鄭二尹輔清辦理江省電線勘路工并督解電綫各料於本月初二日分乘湘扁船兩艘晉省 
[上海北市絲業會舘籌賑公所施少欽經收河南皖北直隸山東賑捐九月廿六至三十日第一千八百八十八至九十二次清單]  
　　漢口敦實堂募演古籌賑由　豐昌程翰綘先生交來規元一百念一兩八錢六分悔餘善氏爲室蔣恭人小祥之期將懺費移祈資冥福並求六子聰明上進合宅平安由蔚長厚號來九八五平它紋一百兩合規元一百零三兩五錢六分怡軒主人由成記莊來洋一百元鄞縣陳賢臣求父病速愈由愼餘莊來五十元謝敏甫爲子永椿求病速愈十元寄居東洋王惕齋心愿由龐耀甫來六元　澤江餘記不求名五元杭省金石合募本連子印心子各五元羅塘搉舍皖北有心人八九月捐四无震澤太有興顯名氏還愿三元鮑陳氏求保産平安二元清河氏爲女興寳求病全愈醫藥資助一元定海關吳癸卿泰州吳氏病愈完愿一元還讀軒主由仁元布莊來銅洋廿四元陳梅生銅洋三盛澤綠曉主人銅洋一元以上廿六日○烟臺無求山人勸募曹平銀一百兩批見規元一百零七兩霧九分二厘宋文燦由廣源來洋廿元又宋維純三元長邑錫達祈男出嗣濟英病痊由惠泰莊來十元吳松德茂愛萱子爲母病愈又爲添　節省湯餅續助完愿並家宅平安十元胡炳文無名氏保平安二元嘉善知愚書屋求免悔守拙齋爲媳求産後無恙各一元以上廿七日○江蘇吳縣春草閑房第四次完願由源恆隆來洋二百元不留名病愈完願一百元席素銘爲親弟素詠求病速愈廿元杭省李冶先求病愈消災延年由張生源來廿元毁七七　裔十元太倉錢來素八房求病痊十元六合潘諫草堂十元無名氏一元勾章隱名氏保合家平安由成記莊來四元蘇州福來康四元蔡文釗求女病愈二元程門范氏二元羅長根一　璜涇傳樹喬求病愈一元陸承啓求妻病一元閻吉泉一元鎭江同升泰一元秦蔚春積省生日費求身體平安生意順遂一元○寗波聚康莊陳匯記各一元戴阿才錢二百文李反三李沈氏鄒憩棠陳通甫金寳南李　瑗竹林紹球厚仁于余氏于葉三鄒開基陸均記張驤卿十四户各一百文李年鳳五十文共十八户合洋三元對開一元○章黼廷求母病速愈洋　元樂道人爲堂姪永綏求病愈助棉衣由餘大莊來二十元慈谿　芝方求妻病愈十元陸昭容爲生辰助賑十元陸小寳還願四元求補過五元包得記完願二元戴冠卿募膠陽子爲子病重許願後　轉危爲安二元瀏河程沈氏募夏太太銅洋九元北庫致和公興亭川氏洋七元堂捐五元廣平成美氏求平安柳鳴柳詒榖五户各一元無名氏柳韻松無名氏三户各五角柳雨金二角游品三錢五百文金聲遠知心子柳垂金三户各二百文王合一百七十五文金義卿獨行居無名字積善堂吳大房張氏木圭發和王口張正卿十户各一百文共二十七户合洋廿元二角對開一元清江又次齋主人募廣善齋洋八元無名氏錢四百文祁餘齋益記一千文聚星堂陳喬公舘各五百文花柳居士無名氏居士三户各四百文平記徐敬義各三百文百花仙子二百文共十一户合洋十二元以上二十九日○讓子記求病速痊祈保清吉由常熟昌盛莊託純泰莊來洋一百元蔡儒佩求室符氏病痊並求合家平安續助由和泰豆行來三十元瀏河朱德成樊東侯求病愈廿元鴻昌黄達齋求孫病痊二十元康蔭朱廿元富石樵二元存吉士一元不賞子意外之財助十元延陵　記求病速愈十元袁禮庚五元受兹室二元不書名二元寗波餘豐莊二元周浦曹維熊求保四女病速全二元張姓爲次子病求愈二元銅洋三元隱名士洋三角陳行舟祈痛好由閏省侯署陳榮軒寄來爛板洋二十元蘇庽徐銅洋一元○朱少梅九月分月捐綺園南寄園各洋五元朱少梅三元瞿桂泉汪論先鍾揚烈三户各二元顧錦堂方舉材林元道李家卓有翰芬潘雲汀周兆永張頌清譚全寛仁德堂陳旭初朱子範陸翰慶吕務本堂馬仲忻惠園陳必植勉力子省吾齋張子　慶記衣莊丁元興朱志青紐蔚村二十四户各一元共三十户合洋四十三元以上三十日 
 
 
 

Page 10

 
 
   
 
 

Page 11

 
 
[光緒十四年十一月初三日京報全錄]  
　　宫門抄○諭旨一道錄前○川督劉奏爲捐助隣賑遵例建坊片○將軍長奏委署道員缺片○又奏爲委署副都統缺片○又奏糧價及爲知府等員留隨差使片○直督李奏爲揀補要缺知縣摺子○新撫劉奏爲委署道缺片○江撫德奏報八月分地方雨水情形摺○署陜藩文奏報接署藩篆日期摺子○十一月初三日工部鴻臚寺八旗兩翼值日工部引見六名兩要十三名太常寺三名正藍漢二名桂公謝納綵入宴恩○甘肅正副考官孔祥霖周克寛到京請安○青州副都統德克吉訥到京請安來恩中堂請假十日○大額駙續假五日○德慶請假二十日○召見軍機曹鴻勛孔祥霖周克寛德克吉訥○○劉秉璋片再查定例士民人等助賑荒歉捐銀一千兩以上者請旨建坊遵照欽定樂善好施字樣聽本家自行建坊等因兹銅梁縣知縣李蔚霖廪稱卷查光緒十一年三月前署縣楊儀成任内因縣屬上年歉收入春青黄不接米價騰貴不能不賑糶兼施雜時有大竹縣計商李希銘遵其父李尊相母鄧氏之命捐助銀一千兩以助隣賑等情禀請轉奏前來臣覆查該計商李希銘之父李尊相母鄧氏捐助隣賑洵屬樂善好施計其所捐銀數核與建坊之例相符應請旨准予該商之父李尊相母鄧氏建坊遵刊樂善施字樣以昭旌奬而示激勸謹附片具陳伏乞聖鑒訓示謹奏奉硃批着照所請禮部知道欽此○○長順等片再吉林分巡道豐紳泰現已三年俸滿前據該道豫報俸滿日期經前將軍希元出具考語專摺奏請屆期　該員開缺送部引見奉旨吏部知道欽此欽遵當經奴才長順轉行知照在案兹據該道豐紳泰請給咨赴部引見前來查吉林道缺未蒙簡放有人自應委員署理以便豐紳泰交卸起程查有揀發委用知府同勳堪以暫行委署除檄飭遵照外理合附片具奏伏乞聖鑒再奴才到任未及三月例不出考合併陳明謹奏奉硃批吏部知道欽此○○奴才長順恩澤跪奏爲邊缺緊要擬照例派員接署以昭愼　恭摺仰祈聖鑒事竊奴才等惟琿春副都統奴才依克唐阿咨稱現在遵旨入覲所遺副都統印務暫行交代該城左翼協領德玉護理請另派員接署等因並來奴才覆查琿春地處極邊轄境遼闊應卽派員接署俾昭愼軍查有副都統銜兵司行走正藍旗滿州花翎恊領全福以之暫署該城副都統印務洵堪勝任如遇有交涉要件仍飭恊領德玉隨時禀商該署副都統籌辦以臻允協除檄飭迅赴署任外其一切事宜經奴才長順分飭加意認眞俾免疎虞以兾仰紓宸龔所有照例派員接署要缺緣由謹合詞恭摺具陳伏乞皇太后皇上聖鑒再奴才長順到任未及三月例不出考合併聲明謹奏奉硃批知道了欽此○○長順等片再吉林屬境遼闊事務殷煩除旂務吏治外所有練防各營軍械轉運機器屯墾通商各局營務文案糧餉各處在在需員辦理奴才長順檢查舊册見有一員而兼數差者其時或因乏人暫爲權宜之計第以數事求備一人在長才原不難于肆應而中人以下卽不免有竭蹶之虞此後擬體察情形事簡則仍令兼辦事煩則一人止供一差庶責成專而事易舉可收指臂之助前任將軍奴才希元交卸時曾又帶隨員數人並不致差遣兹查有鹽運使銜留甘前先補用知府葉聨甲知府用候選同知玉堃四品頂戴直隸州用留省補用知縣楊錫麟同知銜直隸州用分省候補知縣章鴻錫同知銜升用同知候選知縣王昌熾五品銜卽選州判熊孔章等或操守堅定或才具優長相從最久相信實深歴經奴才長順委辦事件均無貽悮又有記名副都統恩桂樸誠穩練勇敢有爲提督銜記名總兵捷勇巴圖魯王有勝副將銜留陜甘卽補叅將張柏茂二品頂戴儘先遊擊杜寳田等各員俱隨奴才長順當差多年勤愼秉公結實可靠擬請一併留營隨材器使仍歸原定餉章並不另支薪水多費帑金奴才等爲愼重差事起見是否有當除分别咨部備查外理合附片陳明伏乞聖鑒謹奏奉硃批該部議奏欽此○○大學士直隸總督一等伯臣李鴻章跪奏爲要缺知縣揀員調補恭摺仰祈聖鑒事竊查靜海縣知縣趙映辰准調清苑縣知縣應歸本年八月分截缺所遺靜海縣知縣係冲煩疲難四項沿河要缺應在外揀調定例請調缺出於選缺人員内調補若由三項要缺更調四項要缺該員並無不合例事故亦　議准兹督同藩司松椿署臬司方濬師在於選缺知縣内逐加遴選非歴俸未滿卽人地未宜一時無合例堪調之員惟查有萬全縣知縣張上龢年五十歳浙江錢塘縣附生由廕襲知縣選授昌黎縣知縣同治九年正月到任調補博野縣知縣後調萬全縣知縣該員練達勤明吏治熟悉以之調補靜海縣知縣洵堪勝任萬全縣係衝煩難三項要缺靜海縣則係冲煩疲難四項又兼沿河較萬全縣尤爲緊要核與定例相符人地亦屬相需應請准其調補以資治理其任内並無承審積案承緝盜案經徵錢糧已起降革叅限處分且請調要缺一切因公處分例免核計至罰俸銀兩在光緒十年十月十一日欽奉諭旨寛免以前者毋庸飭提完解以後並無罰俸案件銜缺相當亦無庸送部引見所遺萬全縣知縣煩缺俟該員准調後另再揀員請補理合恭摺具陳伏乞皇太后皇上聖鑒勅部核覆再此缺應以光緒十四年九月初一日起限合併陳明謹奏奉硃批吏部議奏欽此○○劉錦棠片再阿克蘇道黄光達丁憂遺缺應卽揀員接署以專責成兹查有三品銜甘肅題奏道温宿直隷州知州署迪化府知府陳名鈺勤政愛民堪資表率以之署理實堪勝任除由臣檄飭遵照外謹會同陜甘總督臣譚鍾麟附片具奏伏乞聖鑒謹奏奉硃批知道了欽此○○頭品頂戴江西巡撫臣德馨跪奏爲恭報光緒十四年八月分糧價及地方雨水情形仰祈聖鑒事竊照江西省光緒十四年七月分市糧價值並雨水情形業經臣恭摺奏報在案兹據署藩司瑞璋查明通省光緒十四年八月分各項糧價開單彚報前來臣逐加查核南昌等十四府州屬米麥豆各項價值悉與上月相同省城及各屬地方八月内雨水調匀惟據南昌新建進賢德安四縣禀七月初間大雨連朝河湖並漲低田晚稻被淹受傷安福縣禀燔間缺雨晚收歉薄各等情經臣批飭各該府照查親詣確勘分　查辦緩徵錢漕再德化縣因與瑞昌縣毗連七月間瑞昌縣山洪陡發波及爲災臣於上月奏報摺内聲明批飭查勘禀辦現據該縣查明禀覆與瑞昌縣相連之南鄉淹斃男婦十一口被冲房屋一千一百十五間仙居鄉淹斃男丁一口被冲房屋四十五間民屯田地間有沙泥壅塞並撈獲瑞境冲下淹斃屍身併棺木二十二具掩埋標記該縣禀經九江道字　運籌捐銀三百兩换錢散給淹斃人口及冲毁房屋之家以資撫恤臣亦批飭妥爲安撫借撥積榖以充賑濟並將被沙壓塞田畝枉緊挑復一面查勘辦理緩徵除均俟勘明彚案辦理外其餘各屬晚稻結實民情安謐堪以上慰聖懷理合恭摺具奏並繕糧價清單敬呈御覽伏乞皇太后皇上聖鑒謹奏奉硃批知道了卽着飭屬妥爲撫恤毋任失所欽此○○署理陜西布政使按察使潼商道奴才文光跪奏爲恭報奴才接署藩篆日期叩謝天恩仰祈聖鑒事竊奴才於本年九月十九日接奉督臣譚鍾麟行知奏委奴才署理藩篆代辦巡撫事務臬司暫委西安府代拆代行等因奴才遵於本月二十三日將前署藩司曾鉌移交封儲印信接收當卽恭設香案望闕叩頭祗領任事訖伏念奴才滿洲世僕識淺才疎供職京華曾素餐之滋愧巡防關右覺隕越之時虞五載觀風一籌未展前此權陳臬事莫効涓埃兹復暫攝藩條彌增兢惕况撫臣尚未到陜大局亟待維持署臬蒞任需時案牘尤須清理奴才自羅禱昧重任疉膺循省撫躬更深儆懼惟有殫竭愚忱倍加策勵隨時隨事禀商督臣寔心妥辦斷不敢以暫時權篆稍涉因循以冀仰答高厚鴻慈於萬一所有奴才暫署藩篆並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
 
 

Page 12

 
 
[光緒十四年十一月初四日京報全錄]  
　　宫門抄○諭旨三道錄前○發抄硃批五道○台撫劉奏彰化土匪搶刼鹽館圍攻城池先後派兵剿平摺○署陜藩文奏知縣期滿甄别片○江督曾奏調署知縣片○又奏新授臬司請假修墓摺子○十一月初四日内務府國子監侍衛處值日吏部引見二十六名正黄滿四名正黄蒙二名正黄漢四名正紅滿十六名那貝勒等查　箭枝覆命○召見軍機徐會澧廖夀恒崇禮尚昌懋○發抄李鴻章奏萬全令張上龢調補靜海令奉硃批吏部議奏欽此○又候補令方汝嘉完欵開復奉硃批着照所請該部知道欽此○又李德榮補天津鎭標守備奉硃批兵部議奏欽此○又正定令張士彝回籍修墓奉硃批吏部知道欽此○又候補守龔夀昌期滿奉硃批吏部知道欽此○○頭品頂戴福建台灣巡撫一等男臣劉銘傳跪奏爲彰化土匪搶刦鹽館圍攻城池先後派兵剿平謹將辦理情形恭摺仰祈聖鑒事竊本年六月間後山番變台南北各軍分調助剿台灣人情浮動適有嘉義鄉民械鬥謡言紛起臣飛飭統帶武毅軍提督朱焕明由彰化帶勇三百名前往督同所部駐防嘉義武毅右軍右營守備朱家齊巡緝彈壓拿辦著名積匪數名地方賴以安靜惟嘉彰淮海一帶民貧而悍一夫倡率羣相蟻附　月二十九日據彰化縣電報鹿港鹽館被刦盜匪多至數百人聲言尅期攻城中路只有提督朱焕明一營調往駐嘉留彰防勇無多其道員林朝棟三營分布内山經臣飛檄飭調五百名出札彰化九月初一日續據彰化縣電報土匪愈聚愈多不下數千圍攻城南北電線俱爲毁斷臣當檄令林朝棟由葫蘆墩星夜赴援並飭駐防基隆總兵竇如田率帶銘軍三營六成隊伍都司鄭有勤抽帶隘勇五百名均由後墩至大甲會援該兩軍因癘疫之後病勇過多而台南各軍遠在塊南台灣道唐景崧禀請添募土勇一營臣復電商閩浙督臣楊昌濬卞寳第由閩派撥福寗鎭總兵曹志忠所部四營乘輪來台助剿一面飛調澎湖鎭總兵吳宏洛台灣鎭總兵萬國本分向台南北初五日據竇如田禀報彰化新竹交界地方俱有土匪乘機搶刦文報擾塞署彰化縣知縣李嘉堂專差間道告急據稱賊匪佔踞東門外八卦山頂分路攻城勢涵洶湧當卽招募粤勇二百名會同練字正營帮辦林超拔北路中營署都司葉永輝協力守禦並飭已革前署都司洪磐安招集義勇二百名登陴助守朱焕明於初一日由嘉義得信立卽督隊回援所帶僅三百人距城三十里許被賊圍困身受重傷裹創奮　鏖戰一日離城數里槍彈告罄弁勇傷亡百餘名其餘奔入城中該提督至白沙坑口血戰身亡十一日接據林朝棟初八日禀報初六日添募土勇一千名　委從九林福濬縣丞林文榮分帶並由該鄉招集練勇八百名偃旗息鼓步步爲營札至距北門里許之市仔尾是夜賊衆圍攻四城各帶竹梯爬墻經城頭槍砲抵禦退郤林朗棟乘其無備親督林福濬於五鼓張號分路突出管帶棟字副營副將余保元管帶衛隊把總林青雲兩面接應城内林超拔聞號開城出隊夾擊賊盡狂奔西門生擒賊匪六名陣斬賊首一十七級立解城圍勢乘奪回八卦　要隘並由李嘉棠飭令洪磐安等督率義勇粤勇分投奪回馬祖廟番社口各莊抵暮收隊查明彰化匪首施九叚王焕嘉義匪首李達楊中城等料合餘黨三千餘人屯聚西南角離城不足十里林朝棟等分兵扼紥要隘整飭隊伍會商進剿十一日李嘉棠葉永輝駐守城内林朝棟督帶各營出城攻剿先派洪磐安及練首李定邦陳志曾等各率練勇分剿南路湳尾大岸頭尾等莊之賊知縣龍賛綱等率帶粤勇分剿中路頂蘥平等莊之賊北路磚仔窰及中路平和厝及莊尤爲賊勢注重之地匪悍槍多匪首俱聚於此林文榮帶領棟字後營攻取磚仔窰口已革廿蕭知縣張紀南隨同林青雲帶隊策應林福濟帶領棟字前營攻取中路由三塊厝等莊而至乎和厝文童林朝瑞隨同林超拔帶隊策應賊首王焕屯駐平和厝出圍接槍彈如雨林朝棟督催林超拔向北包抄並令余保元由後掩襲環攻兩時之久陣斬先鋒鄭心丁一名賊匪三名奪獲僞旗僞令哨官鄭以金異常奮勇首先衝殺該匪力始不支棄莊奔潰磚仔窰亦經林文榮林青雲等同時攻破並由各營乘勝連破竹圍二十一處陣斬賊首四十一級生擒八賊隨時梟示奪獲竹梯數十具洋鐵籐牌及各項器械無算我軍受傷十七名餘賊奔潰西去此彰化解圍及攻剿大獲全勝之情形竇如田鄭有勤兩軍初七日至大甲初八日　報城圍已解遂會同牛馬頭紳士解散鹿港以東脇從之六十六莊十三日帶隊到彰吳宏洛一軍亦於十五日會同開復藩司沈應奎馳抵彰城曹志忠一軍於十四日乘輪枑後𢤱風大未能登岸十七日復由墓隆起早前進現住大甲溪牛馬頭兩處萬國本一軍據報十二日由台南府率隊啓行進駐嘉義臣飭沈應奎會商吳宏洛乘勢剿辦務獲首逆解散脅從以安良善據電報稱現探賊首施九叚王焕等屯聚該匪所居鏡水莊黨羽只數百人二十二日黎明吳宏洛督帶所部並銘軍土勇分三路往攻及至該莊匪己逃遁現經沈應奎出賞購拿所有脅從全行解散地方安謐如常惟據鹿港紳進士蔡得芳各堡紳來彰訴稱彰化縣知縣李嘉棠性情剛愎不洽輿情且丈田不公任聽委員需索因失民心初一日賊匪圍城不足千人兩三日間煽惑沿海百餘莊叛民竟至五六千人若非救援迅速地方不堪設想請速更换等情臣查署彰化縣知縣李嘉棠辦事草率紳民嘖有煩言潘司邵友濂屢請調員更换因地方繁劇一時擇人未定現業在經撤委雖該署令此次守城尚能堅定其在任有劣跡功過能否相抵已由臣檄飭沈應奎詳細查辦旣係丈田不公任聽委員需索臣不敢因原保在先稍存廻護應請旨勤部先將署彰化縣知縣李嘉棠撤銷清賦保案聽候查辦至彰化城垣低薄素稱難守道員林朝棟未及旬日一力解圍破賊大局卽定實屬忠勇血性不顧嫌怨仗義急公擬懇天恩將二品頂戴候選道林朝棟賞穿黄馬褂以示優異其餘尤爲出力戰守官紳將弁可否准由臣彚入攻克吕家望番社案内擇尤一併請奬之處出自逾格鴻施統帶武毅軍記名提督朱焕明急於赴援力戰陣亡鱗傷徧體異常慘烈擬懇天恩俯准於彰化縣城建立專祠飭部照陣亡例從優議卹以慰忠魂除傷亡弁勇由臣查明另行奏咨請卹外所有彰化土匪搶刦鹽館圍攻城池先後派兵剿平各緣由謹會同閩浙總督臣卞寳弟恭摺由驛四百里具陳伏乞皇太后皇上聖鑒訓示施行謹奏奉硃批另有旨欽此○○文光片再准部咨道府州縣無論何項勞績保奏歸入候補班人員到省子限一年察看才具分别補用等因兹查有候補班前知縣崔運生於光緒十三年九月到省已試看一年期滿例應照章甄則奴才查該員年力富强才識明敏堪以繁缺補用謹會同陜甘總督臣譚鍾麟附片具奏伏乞聖鑒謹奏奉硃批吏部知道欽此○○曾國荃等片再吳縣知縣夏宗彝於光緒九年分大計案内保荐卓異請咨引見所遺吳縣係冲煩疲難省會要缺政務煩重必得遴委熟悉明幹之員接署方資治理查有前署吳縣准補金壇縣知縣曙曾署斯篆經理頗宜堪仍酌委調署據藩臬兩司會詳前來除批飭遵照外謹合詞附片陳伏乞聖鑒謹奏奉硃批吏部知道欽此○○太子少保兩江總督臣曾國荃江蘇巡撫臣崧駿跪奏爲新授臬司請假修墓據情具奏恭摺仰祈聖鑒事竊准部咨光緒十四年八月初十日奉上諭江蘇按察使着陳欽銘補授欽此當經恭錄咨行去後兹據該司陳欽銘禀稱籍隷閩省在京當差多年光緒九年十月奉旨簡放常鎭通海道員缺十年二月到任迄今離家十有餘載膽望松楸時深依戀本年夏接到家信祖塋數處均被雨水冲坍祇因職守攸覊未敢陳請今蒙恩升補江蘇臬司應卽交卸道篆迎摺北上惟祖塋坍塌過甚急須修整必得親自回里逐一營修稍伸水源木本之私一俟事竣卽當入都陛見等情具禀前來臣等查該司京外服官離鄉已久從未念及家事今因祖塋坍塌陳請回籍修治洵屬出於至怯伏查升任蘇松太道邵友濂前蒙簡授河南臬司曾經臣國荃奏懇恩准賞假有案合無仰懇天恩仰准賞給該司陳欽銘假期兩月俾得回籍修墓以遂孝思俟假滿卽行赴京陛見出自逾格鴻慈再新授常鎭通海道楊儒業已接准部文應卽勅令赴任以專責成謹合詞恭摺具奏伏乞皇太后皇上聖鑒訓示謹奏奉硃批陳欽銘着賞假兩月欽此 
 
