# 1921 - 41 - 4917236

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[鎊價與財政] [  冷]  
　　鎊價陡漲商業之困難旣至而政府財政之困難更復加重矣何也他且勿論祗論到期之外債須以金計是不啻已倍其值而鹽餘關餘之欵所餘亦不如前不足以應政府之取求矣 
　　夫數年以來銀貴金賤之時正中國清理外債至好之日乃不能清理而反以增加及至今日烏得不受其害哉旣受其害而仍無法補救日惟謀以債之代債則自今以後卽無更增外債之舉而新舊債之時出時入已足以墟中國而有餘况乎更有不得不增之勢耶 
　　或曰否主財政者之意恐不若是也昔日金賤固爲理債之好機會今日金貴又非政府借債之好機會哉斯言也未免過虐 
[命令]  
　　二月十六日大總統令據兩湖巡閱使湖北督軍王占元電呈辦理鄂西七屬善後情形縷呈鑒核等語該巡閱使殫心擘理綏靖地方深堪嘉尙王占元着晋授爲壯威上將軍所有在事出力人員應由該巡閱使查明擇尤呈請優予獎勵共地方善後未盡事宜仍着會同該省省長隨時督飭所屬妥籌辦理以紓民困此令 
　　又令任命世杰爲正黄旗漢軍副都統此令 
　　又令舒和鈞馮祖德均晋給二等嘉禾章王開誠李沐霖均晋給三等嘉禾章魯維翰晋給四等嘉禾章此令 
　　二月十五日大總統令兼署陸軍總長靳雲鵬呈請授曾光華裴毓華爲陸軍步兵中校高文卿吳連瑞均加陸軍步兵中校銜鄧煦王應標韓連印戴宗芝王崇甲孫福全張景怡馬魁勝劉寳元王錦湘冷占魁劉起勇李同俊程永昶均授爲陸軍步兵少校崔鳳樓胡志忠梁振武季百成熊飛鵬均加陸軍步兵少校銜均照准此令 
　　二月十四日大總統令署内務總長張志潭呈准兼署吉林省長鮑貴卿咨濱江縣知事張曾榘寗安縣知事李德鈞長嶺縣知事萬邦憲賓縣知事蔡祖年敦化縣知事嘉義任虎林縣知事熊冕章密山縣知事宋純燿穆稜縣知事鼎徐勳請免本職均照准此令 
　　又令署内務總長張志潭呈准新疆省長楊增新咨請任命將先難試署綏來縣知事王植試署鎭西縣知事應照准此令 
　　又令署財政總長兼鹽務署督辦周自齊呈請任命王奎綬試署長蘆蘆台塲知事應照准此令 
 
 
 

Page 5

 
 
   
 
 

Page 6

 
 
　　北京電陳毅支（四日）電稱敵攻鎭署時衛隊僅留十餘人無力抵禦有二衛弁將毅抱出上車敵隨後猛攻隨員等攀車被擊斃者甚多 
（十六日下午七鐘） 
　　北京電張景惠電范營及馬支隊均在托羅蓋已飭調回叨林再定計劃（十六日下午七鐘） 
　　北京電政府决以張景惠充鎭撫使（十六日下午七鐘） 
　　北京電陳毅免職查辦遺缺以張景惠兼（十六日下午三鐘） 
　　北京電張景惠復電奉令調查庫垣眞相遵飭王支隊長遴派妥員帶隊乘汽車由叨前往探查去後兹據該隊長復稱派員乘車於文（十二）日出發行至距叨三百里之托羅蓋口遇匪阻截砲火相持不能前進祗得仍回叨林等語謹聞又范營及馬支隊所部於前月底由叨出發至今半月行抵何處並無確信其餘各支隊已嚴促速進矣（十六日下午三鐘） 
　　北京電元債換十年債每票百元作價四十共發四千八百萬原元債二萬萬公布號碼一萬二千萬三十五年還本今十年債改十年還本（十六日下午一鐘） 
　　北京電克利斯普借欵後年起還本鎊又漲今後鹽餘不能作的欵（十六日下午一鐘） 
　　北京電院電張文生並無定倪道烺長皖事希告各界（十六日下午一鐘） 
　　北京電上年鹽餘不到八千萬比五六七八四年稅減（十六日下午一鐘） 
　　北京電英使質問陜甘烟種蔓延政府曾否注意外部答復業經電飭查禁（十六日下午三鐘） 
　　北京電津曹遣閻桐來京面陳保定兵變經過及預籌善後辦法部派張聯芬前往會查（十六日下午三鐘） 
　　北京電贛戚决撤仍擬鄭焯繼 
　　北京電救災會得紐約電美慈善家已募集美金六百萬充華北急振月内可匯到（十六日下午三鐘） 
　　北京電段芝貴患病屬實將准某方面請暫予保釋惟監視其行動 
　　北京電中央因召集地方行政會議電催各省議會各地方長官派員來京俾自治法案得早日告成 
　　北京電世續向府院聲明清室並無將頤和園押欵（十六日下午三鐘） 
　　北京電奉張曾派張作相赴保與曹錕協議（一）以張作相代鮑督吉（二）以張景惠代陳毅爲鎭撫使（三）任魯田長參謀吉鮑督魯（四）蔡成勳與湯玉麟宜調任（五）琿案奉直一致主張（六）求曹派援軍赴叨（七）曹對直豫奉軍勿掣肘（十六日下午一鐘） 
　　天津電美商會篠日（十七日）討論夏季滬會應提之議案 
　　天津電汪財次上辭呈銑（十六日）日返津 
　　天津電華洋義賑會函各界推代表定皓（十九日）日討論全國募賑 
　　天津電曹錕令閻桐赴京索餉未遂閻已來津擬向財廳挪中央解欵（以上十六日下午十一鐘） 
　　香港電聞滇唐决東渡有由越將過港說 
　　香港電西南大學已由省長令公路處擇地建築 
　　香港電市政改組决徑日（二十五）施行（以上十七日下午五鐘） 
[公電]  
　　湖南宋魯通電各報館均鑒庚等奉趙總司令委任各領一師學淺才疏謬荷重寄疊辭不獲遵於上月先後就職貔貅萬甲羞驚大將登壇風雨一舟願共中流擊楫惟是形難聚米智絀量沙率軍旅以知方尙希腊箸倘菲葑之不棄是在同袍謹此奉聞統祈賜敎湖南陸軍第一師師長宋鶴庚第二師師長魯滌平同叩銑 
世界路透電 
[英美日縮减軍備問題]  
　　十七日倫敦電晨郵報載文論英美日軍備問題謂遠東時局因中國之多變故而致錯綜今非消除潛伏之危險則遠東難望有持久之和平該報建議召集美日英三國代表及他國之有資格者開大會議决定一種擔保中國將來土地完全之計畫 
　　十六日芝加哥電芝加哥講演報載文論日本拒絶海軍暫停擴張案謂英國或美國須逼令日本改變其政策否則美國將參入亞洲之戰事日本目的即不在成就其帝國主義亦在支配太平洋故英美宜有一種了解使日本無機可乘但若日本採行仇美政策則日本將策騎而入戰局矣 
[德外長之時局談]  
　　十六日柏林電德外交總長西門士氏與巴登内閣在加爾斯魯希會商後在普魯士國會演說謂德國政治家無一敢請國民依協約國之條件服四十二年之公役故德國必須拒絶此項協定又謂安定時局之兩大要點一爲德國是否仍有上西萊西亞之土地一爲德國與美國邦交如何 
[美國之外債取銷否認]  
　　十六日聖哇格斯汀斯電巴黎和會美國代表團中之拉門德氏至此謁見被選總統哈定氏切實聲明美國代表團並未在凡爾塞與協約國訂有任何取銷債務全部分或一部分之契約或秘密了解美國代表團一致反對此種建議聞哈定氏建議將債務改爲可買賣之證券拉門德氏曾與討論此事按拉門德氏供職摩根公司該公司乃債務國在美之主要經理 
[歐洲滙率與實業]  
　　十六日倫敦電歐洲有數國故意抑低匯率俾可賤售其貨品以壓倒競爭者並使其國内實業發逹然後再應付外債此種事實今日已由美國實業代表賴蘭斯氏陳述於財政大臣張伯倫之前實業界所以派代表謁 
見張伯倫者其目的在籲懇政府際此商業墮落時代减輕或暫免實業捐稅據其所言歐陸物價低廉使英貨莫能與之競爭且有某某數國之通欵甚難指恃張伯倫答稱上述事實非政府管轄所能及印度中國等處市場之困難不在匯欵與匯率但爲所定英貨莫可銷售之問題 
[美國太平洋海軍根據地]  
　　十五日火魯奴電夏威夷之珠港爲美國海軍根據地之一當道現正從事擴張之俾可容納太平洋艦隊全部分據頃抵此間之海軍少將旭美克氏聲稱此項計畫不得謂爲美國豫防事變實係自然之發展以符設立該港之原意又稱太平洋艦隊之一部分不久將以夏威夷爲根據地云 
　　 
[法國共産黨之搜查]  
　　十六日巴黎電法國共産黨蠢動案被逮者之供詞徵實過激黨委員亞白拉摩維志氏有欵二十萬佛郎存於巴黎某美銀行該欵乃由德國某銀行匯來法國各處已續拘獲多人有名明金者在白萊斯就逮身藏駐澳洲雪琴勞農政府代表所簽之護照警察曾於素以贊助過激黨聞名之四人住宅中搜出大批炸藥 
[法國之勞工會選舉]  
　　十五日巴黎電勞工總聯合會之極端派復於巴黎勞工交易所選舉董事時遭遇失敗各報視此結果甚關重要蓋由此足徵極端派之騷動純屬皮相之事職工聯合會實反對勞農政府之專制也 
[奥國之助政難題]  
　　十六日倫敦電奥國總理表明亟望至倫敦討論時局據謂此行不欲涉及政治亦不欲更改和約但奥幣克郎數月之前每六百枚易英金一鎊今約須三千枚始值一鎊故數月前預算所短少之七千兆克郎今已增至四萬兆云 
[土俄之和好]  
　　十六日巴黎電土耳其國民黨之安哥拉政府發表基瑪爾氏宣言書曰土人與莫斯科政府今仍和好但此非吾人接受共産主義之謂蓋土耳其社會狀况實未便施此主義也各黨近在此提倡此主義者旣得經騐即皆停止活動吾人與莫斯科之關係殆如二善鄰之相處耳 
[立陶宛國之代表團]  
　　十六日巴黎電立陶宛政府已派代表團至維爾拉以巴魯蒂斯氏爲主任巴氏奉命以立陶宛政府關於維爾拉公民大會問題之意見陳諸國際聯盟委員會之前 
[美國防疫新令之改正]  
　　十六日紐約電昨日發表之輪船清疫命令今經修改惟由亞德里亞海及歐洲某某數口岸抵美之輪船須駛離出發地點十二日始許在紐約卸客自英國抵美之大郵船不照此辦理 
[美國物價之現狀]  
　　十六日華盛頓電中央儲備局總裁發表年報謂美國今已經過戰後物價變遷之風潮前途可抱樂觀又謂如歐洲尋常之信用與購買力不恢復則美國出口不久將減僅餘最重要物品而後已今宜創辦大公司放出長期賒欵 
[美國新總統之俸金所得稅]  
　　十六日華盛頓電被選總統哈定氏致書國會議員朗威士氏謂總統俸金每年七萬五千元另加旅行費二萬五千元應繳之所得稅一萬八千元不得蠲免 
[英議院之失業者質同]  
　　十六日倫敦電工黨主席克萊恩氏今日在下院動議修正致英皇之答詞時深以政府未能踐約施行失業救濟法爲憾謂前四個月内失業者已增三倍工部大臣答稱政府擬實行救濟失業政策踐行對退伍軍人所發之質言不日且將增厚所予失業者之利益 
[美國對華無線電臺借欵照會]  
　　十七日紐約電紐約世界報華盛頓訪員電稱國務院照會中政府謂美政府將視中國與美國中央電報公司所訂建築上海無線電臺合同之取銷爲不友誼之舉動該訪員謂國務院查明英國某公司運動中政府註銷美國合同後即以此牒文電逹北京世界報又稱國務院且爲此事致文英外交部 
[各國近事紀]  
　　十六日華盛頓電財政總長賀士敦氏已允徇從參議院財政股委員會之請非先商諸該股員會不再以資貸付外國政府 
　　十六日瑙威京城電駐美瑙威公使致牒美國務院謂美國於戰時徵用瑙威船舶瑙京船主團要求賠償損失美金一千四百萬元此案若不從早善事解决應付公斷云 
　　十六日君士坦丁電安拉土里亞之希土兵營内今極活動但迄今尚未發生激烈戰事 
　　十六日士麥那電英艦一支隊計戰艦兩艘驅逐艦五艘已駛抵此間 
　　十六日芝加哥電講演報華盛頓訪員稱前駐墨西哥公使費萊迄氏將任爲駐東京大使（按費氏於一九○三年至一九○五年間曾充北京美使署二等秘書） 
　　十七日倫敦電每日捷報載稱政府已將大批中國麫粉售與捷克斯拉夫國 
　　十六日斐洲約翰尼堡電金鑛罷工人多已上工各鑛泰半照常工作 
　　十六日華盛頓電參議院已通過非常稅則議案重征農産品惟原案曾經大加修正 
　　十六日紐約電紐約時報載稱被選總統哈定氏决議任伍德陸軍少將爲菲列濱總督 
　　十六日巴黎電有人建議使巴黎學童擔任每日置花於無名英雄之墓上巴黎市政局已加許可 
　　十六日倫敦電聞英國兩公使與米特倫某某數銀行及利物浦棉花經紀人商行協商貨欵四十萬鎊實行以生棉運入捷克斯拉夫製成紗布後運回英國與英殖民地之計劃此舉由捷克斯拉夫政府及捷克銀行團擔負完全責任 
　　十六日紐約電某輪船在大西洋中與加州海濱外之桑太加太里拉島藉陸地無線有線電之力互通電話殊爲清晰 
　　十六日巴黎電希臘新首相加洛巨羅波洛斯氏已於星期二日抵巴黎 
太平洋路透電 
[東俄近事記]  
　　十七日海參崴電海參崴議會之組織分子如下共産黨一百二十人社會民治黨二十人社會革命黨二十六人立憲黨十四人農黨一百五十人布里雅黨人與韓人若干人農黨已與共産黨聯合僅餘三十人獨立故第二次會議時他黨所提出之修正文均爲共産黨否决共産黨公然宣稱不能容他黨干涉其計畫 
　　十七日海參崴電海參崴政府於財政事件旣不實行赤塔政府之命令今復接命令謂海參崴政府非經赤塔許可不許擅向國家銀行提欵海參崴行政團置諸不顧今擬向國家銀行提出最後批之預備金 
　　十六日海參崴電阿穆爾區鐡路工人因所領工資乃緩衝國之盧卜咸不滿意相約罷工車務秩序全爲紊亂當道無法對付之 
　　十六日海參崴電日俄當道關於漁業意見不洽故今日擬舉行之拍賣漁業讓與權已展緩一月 
[日政府貸欵絲業]  
　　十六日東京電内閣今日開會議决應帝國絲公司之請貸以日幣三十兆元商民現信絲市不日可開政府擬於三月十五日發行五釐息國庫券十兆元以供建築及擴張鐡路之用此項債券於一九二五年六月一日滿期 
國外要聞 
[去年之美德貿易]  
　　中美新聞社紐約通信云一九二○年美國與德國間之貿易計逹四○○·○○○·○○○金圓以較戰前一九一三年之五三三·○○○·○○○金圓相差無幾據紐約國家城銀行之公布謂此統計係根據是年十一閱月中對德貿易之實數查美國出口貨之赴德者以十一個月計爲二五三·○○○·○○○金圓而同期中進口之德貨爲八四·○○○·○○○金圓苟使十二月份之貿易與十一月份相若則一年貿易總額必在四○○·○○○·○○○金圓與常年大致相等較一九二三年則固不及蓋此年爲歷年中最發逹之一年也該銀行又言此四億金圓之數約及一九一三年美德貿易四分之三而貨額則或不及一半所有貨品出口方面大半爲食料及製造材料進口方面則大半爲製造品計十個月内美貨運德者有值一千五百萬金元之麥一千萬金元之麵粉五百萬金元之鮮牛肉一千萬金元之鹹肉一千四百萬金元之脂油四百萬金元之罐頭牛乳五十萬金元之火腿其製造材料則有八千一百萬金元之生棉一千五百萬金元之銅至德貨來美者有顔色染料花邊繡品磁器手套等等據德國最近報告現今外國貨之輸入德國者美貨佔三分之一大半直接輸入間接則自英荷比三國輸入統核一九二○年德國對外貿易共值一·五○○·○○○·○○○金圓（一九一三年則爲五·○○○·○○○·○○○金元）計美國占四○○·○○○·○○○金元英國占七○·○○○·○○○鎊法國占二十五億法郎比國占五億法郎其與瑞士荷蘭瑙威瑞典諸國亦有多少之貿易惟與俄國則並無貿易云國内要聞 
[庫倫陷後之各方面]  
　　此次庫倫突然失陷據前日所得各方面報告均謂高在田有陣亡之說兹聞高氏當庫事危急時確已突圍而出已退駐後地並於蒸日（十日）來電陳報庫倫失陷情形原文略稱職團前奉鎭撫使令分防後地剿辦股匪此次股匪攻據庫倫職即調隊兩營星夜前進於江日夜趕抵庫北即向敵進攻惟庫防已危急切難挽遂致傷亡職團連長五員兵百餘名在田當即保護商民十萬出險刻在後地整隊防堵特電馳報乞示機宜云云至陳毅之蹤跡聞亦確在後地某方面昨續接陳氏虞日自後地來電懇請從速派援原文略云庫垣被困退駐後地業經電陳在案頃據報告我軍與敵匪相距僅數里激戰即在目前懇速催南路援軍尅日進救等語查我軍新挫敵軍北追心寒力絀自所不免加以餉彈兩缺難資抵禦若後地再有不守則我軍糧原斷絶後患益滋萬懇速催援軍兼程前進並派員携帶糧欵由俄境運恰接濟或可稍藉補救否則緩不濟急一經退出後地恰城亦難保守而全軍俱陷絶地矣毅赤手空拳曷能負責惟望中央俯念數十萬生命迅賜救援並懇立予開缺另簡賢能免誤大局不勝盼切待命云云並聞陳氏庚日來電請免各員本職原文略稱據科布多參贊李垣恰克圖民政員路邦道呈稱此次庫地失陷佐理無方懇請辭職等語理合據情電請明令免去本職又張家口援庫總司令部昨亦連來三電其一略云庫倫失守全蒙震動後患方長不得不預籌防維以安邊局除催第二三四各支隊兼程前進集中叨林外擬將察區巡防馬隊抽編五營爲游擊隊以爲後路接應即以統領丁長發爲游擊統領仍歸司令部統轄以一事權當否乞示等語第二電略云奉電調查庫垣眞相遵飭王支隊長遴派委員帶隊乘汽車由叨前往探查去後兹據該隊長復稱派員乘車於文日出發行至距叨三百里之托羅蓋地方遇匪阻截砲火相持不能前進祗得仍回叨防等語謹聞云云第三電略云范營及馬支隊所部於前月底由叨出發至今半月行抵何處並無確信其餘各支隊已嚴促速進特聞 
　　昨有庫倫歸客談及此次失守情形頗爲詳確據云一月十八日距庫八十餘里地名鐡犂磯突有大股蒙匪將我軍四面包圍計駐該地僅輕騎二營互鬭一晝夜彈盡援絶死傷甚多陳都護無法救援其幕僚董某獻計派兵詎交通業經阻隔有拍出之電報未得片字答復此時焦愁萬狀常唾駡援軍且有寗作李陵之想其後高團又敗更不能支欲退入滂江再圖召集令褚旅斷後迨至二月八日俄黨與蒙匪同時並起遂將庫倫完全佔領 
　　庫倫失陷後政府對於此事連日均有討論聞參陸處前日開緊急會議决定派大兵尅期恢復由奉直雙方抽調勁旅合力進攻業經致電張曹請各出兵應援張已電允先由黑省調兵一旅進迫東蒙曹亦允先令譚部尅日前往並由近畿保定再行抽撥若干以爲後應昨日（十五日）星期二國務會議除例案外對此問題亦曾特别討論結果係電商張曹兩使會同調遣大批得力軍隊齊集蒙邊另派軍事大員擔任征庫總司令職務統兵前進以資規復 
[哈埠發現肺疫之外訊]  
　　大陸報十六日北京電云美使署接到消息哈爾濱附近發現肺疫多起如天氣不暖恐將蔓延 
[優林致外部通牒　]  
　　中俄通商問題一月以來尙無若何進步優林氏雖聲言承認我政府提出之條件（即四項）然至今仍無辦法近聞優林又致顔外長公函一件表明希望交涉進行之意原文如次遠東共和國是以西自貝加爾湖東至太平 
 
 
 

Page 7

 
 
洋俄羅斯人民的意志組織成的他已經從遠東各省代表的口中和中央政府的宣言中聲明願與世界各國建立友誼邦交的熱望中國與遠東土壤幾乎完全相接所以首先願與中國共修盟好此項熱望已經聲明過不止一次了因此遠東政府特派敝團來到北京主要目的便是和中國建立經濟商業的關係並深願根據公平互助機會平等諸原則以建立之查商業經濟關係之成立非有一種條約式的協定不可此等協定旣能規定商業關係的條件同時又能劃明遠東華僑之權利及中國俄僑之權利兩國關係旣密大小事故如無協定以解决之難免不發生衝突敝國知條約的成立便是防止衝突的手續並且已將此等願望詳陳於閣下之前但是中國政府雖知訂立商約實有不待言之必要却拒絶對於此事之交涉一面又提出許多形式上的理由（一）中國政府對於遠東情勢不甚熟悉所以不敢信以鄙人爲首的團體代表果能代表遠東各省當時就要求敝團將各省正式公文呈驗即此一事便躭擱兩月之久（二）公文呈驗過了中國政府對於遠東的統一又加懷疑（三）遠東統一的事證確了中國政府又提出四項要求據中國政府代表所說務得鄙人精神的同意（四）鄙人雖然立予滿意的答覆而中國政府不但不開始交涉却又提出種種小問題非鄙人答覆不可交涉如此延宕鄙人實不勝遺憾之至假若數月之前中國政府實行了訂立條約的手續那些小小事件中國政府因之而提出要求者早就容易解决鄙人雖深知事實如此然爲消除開始交涉唯一之障碍起見只好允許中國政府的要求不過此次中國政府要求的條件皆涉及國内制度的設置所以在逐條細加研究之前鄙人不能不有所說明根據國際公法的基本原則而言任何國家在國内立法範圍内所採之任何手續皆爲該國政府絶對之全權行施時凡居留該國境内者無論是否該國人民皆須一律遵守所以即使此等手續在外交方面有可討論之處兩國必須互相和衷作自動的磋商决不能由一方面以質問式的方法提出至於一九二○年十二月二十四日二十六日以及一九二一年一月六日十四日各節略内所載對於被害人之姓名地點時期全未指明此等必不可少的細目都無記録可憑切實的調查自然困難萬狀了（未完） 
[十五日閣議例案]  
　　昨日星期二爲國務院舉行例會之期海軍薩鎭冰農商王廼斌請假未到由次長出席其餘各部總長及靳總理均於正午十二時三十分入席二時散議由外長顔惠慶内長張志潭進府報告兹將議决各案録下（一）簡任丁錦爲航空署署長（二）現署湖北財政廳長魏聯芳改爲實授（三）九江關監督景啓調部遺缺以黄祖徽調任遞遺之新堤關監督一缺以楊毓瓚簡任並以王家瑞簡任印鑄局參事（四）簡任崔肇琳爲廣西全省烟酒事務局長（五）簡任陳繼祖爲廣西財政廳長蘇希詢爲梧州關監督胡銘槃爲南寗關監督李春輝爲潯州關監督（六）簡任蘇建斌爲廣西南寗道尹黄誠滈爲蒼梧道尹雷殷爲桂林道尹余炳忠爲柳江道尹黄自希爲鎭南道尹劉炳宇爲田南道尹（七）呼倫貝爾督辦鍾毓另有差委遺缺以程廷恒簡任（八）敎育部提出國有敎育財産處九年度半年預算議决照辦（九）武昌高等師範學校經費仍照民國三年原案由湖北國稅項下照舊撥發（十）内務部提出河南聖公會主敎懷履光長老會會長尹慈設等募集大宗賑欵擬請分别給勳議决照辦 
[海州商埠之各方面] [  市隠]  
　　自隴海鐡路東段開辦有期於是西連島開闢商埠之聲喧傳中外緣該路入海終點業已决定海州屬境之西連島地方購地局早經設立工程處已組織就緒荷蘭工程師亦於前月到海照預定計畫由海至徐一段準於民國十一年秋間工竣開車該路終點旣定島上則該島在國際貿易上佔有重要價值自不待言開埠本屬當然之事惟如何經營則各方面尙不免稍異其趣大略如下（一）爲上海派該處地屬蘇省上海實業家又夙具經營之能力對於將來之大利當然不能不顧現聞有某某實業界要人已洽商多日對於資本一項並已籌有成數其所以尙費躊躇者則在於將來督辦之爲何許人耳據聞多數人希望爲張南通但政府是否即任命南通南通是否願任其事均未可知（二）爲交通派交通派之主張在將該處土地收爲國有築成一無稅港然後再將該港所有土地賃之商人築港之費即取償於將來之賃金以爲如此一轉移間則國家可以無需公帑得良港之成功商人可以憑公租地免無窮之紛擾頗聞此議發之隴海督辦施省三而葉交長實贊成之（三）爲議會派江蘇省議會中頗有熱心實業之分子對於此事近更有所籌商但其中眞有經濟實力者亦不多其欲擁之登塲者則惟有一容某耳（四）爲軍閥派在省之高級者則注意於商埠督辦在接近該埠地方之高級者則注意於商埠會辦但此派是否成功亦不敢預斷（五）爲官僚派此派則欲依附軍閥以自遂其個人之利最近如袁某即其一人也月來在京運動頗力而海屬商會及旅京同鄕對於此事亦將有所主張但據最近消息則形勢已變聞前昨兩日江蘇督軍齊燮元省長王瑚有會銜電兩通分致大總統國務院内務部農商部其第一電請將海州開闢商埠並請簡派專員督辦其事第二電則保薦段書雲堪任督辦請明令發表段氏籍隸徐州徐海地本毘連齊王殆以其人地相宜情形熟悉故有此推薦云 
[交部減免農事運費]  
　　交通部令各鐡路局云查上年北五省旱災奇重本部職掌所及迭經减免振糶運費以惠窮黎惟是民爲邦本食爲民天轉瞬春和從事耕作當此凶荒之後民困未舒尤以減輕農民資本之擔負爲當務之急本部早經軫念及此已令各路載運豆餅充作肥料者减等收費期以一年在案顧農人生産必需之品縷計尙多兹更就各路貨物分等表擇定農用物品以及田料等後開各項自本年二月一日起至六月底爲止凡屬運赴現定災區各站卸車者不論由何路起運均准在站照繳半價運費即予裝運並無須請發憑單以省周折除將減價裝運之農用物品等品名以及現定災區各站之站名開附於後並分令外仰即遵照轉飭妥愼辦理並於各站明白公布周知爲要計開（一）農人生産要品木製農具（非機器類）鋼鐡農具（非機器類）普通筐籃（蘆葦柳條等）農用鋼鐡製草叉農用木製草叉魚網鋼鐡鏟苕帚木鏟篩子中國木製水車肥料手工織布機收割機器中國棉花壓機外國棉花壓機魚秧鮮桑葉草織袋棉花子農産各類種子專充肥料之豆餅（照改列五等減半）普通土製溝管（二）各路附近災區卸載車站列左京奉北京天津間各站西沽站女兒河站京漢北京鄭州間各站正太全線各站道清全線各站津浦天津濟南間各站泰安站京綏清河豐台間各站環城京門各站汴洛鄭州觀音堂間各站 
[京聞拾零]  
　　各省將設視學監政府爲注重全國敎育計對於各省學務擬力加整頓現議定各省添設視學監一職不久即當實施此項視學監須先由敎育部及各省行政長官預行保薦以備簡命其應具之資格如下（一）曾在本國或外國高等師範及優級師範正科畢業辦理學務至三年以上者（二）曾在本國或外國高等專門以上學校畢業辦理學務至三年以上確有成績者（三）曾任或現任敎育部薦任文官至五年以上者（四）曾任高等專門以上學校正科敎員至五年以上並關於敎育有特别著述者 
　　留法勤工生窘况政府近接駐法陳使來電留法勤工儉學生千餘人因法國工廠停閉甚多大半失職華法敎育會已宣佈從本月起與該生等斷絶經濟關係益陷困境巴黎領館近對於苦學生二十七名日給五佛郎俾資度日邇日失職者紛集巴黎要求領館資養勢將暴動迫請設法或由政府擔保在法借欵概予資送回國外部已照咨敎部聞亦主借欵送回不日將提出國務會議討論辦法 
　　延琿日兵尙難撤延琿撤兵交涉外部因駐京日使迄無圓滿答覆特責成駐日胡公使就近向日外省直接談判聞胡使昨有電抵京謂此案屢經提議現據日外省答稱日本在延屬駐兵具有兩項目的一係保衛日僑一則防範韓黨對於中國主權决不侵犯此時地方秩序尙未完全恢復撤兵一節萬難辦到等語詞旨堅决毫無通融餘地應如何辦理懇速核示云云 
　　保定兵變已平靖十三晚保定東門外王承斌所部二十三師第四十五旅突然譁變兩連當夜幸經王師長會同保定警察廳長出而彈壓變兵旋遂逃竄次早曹使王師長已均有電到京自請處分一面曹派總軍需處長於昨早來京呈明譁變經過政府方面昨日已派人赴保調查一切以便磋商善後辦法 
[東三省通訊] [  隠]  
　　延邊發現韓文紅旗報哈爾濱突有阿領事　 
　　東三省鄰接俄疆且哈爾濱以東以北尤爲俄人薈集之處故過激思想在在均須注意當道亦經再三嚴令所屬力加防範故近年來尙未見有過激思想傳布之文件也詎最近在延吉方面經檢查韓黨郵件人員發見一種韓文報紙均屬韓國字母無一漢文在内其用意實欲鼓動下流社會者經熟諳韓文之人員譯察其文義始知此項報紙名曰紅旗報其内容專主鼓吹過激派共産主義其事務所在俄境伊爾庫次克·科爾金斯嘠牙街第五號發行處在伊爾庫次克共産黨韓族部發行期每星期一次係屬週刋此報並不收取報資意在鼓吹傳宣過激主義者創刋日爲韓紀元四千九百二十年二月二十七日即西曆一千九百二十年二月二十七日是其報紙爲舊時印刷之件或者存留此報之人將借此以宣傳其主義故將此遞寄各處耳吉省當局聞早接奉政府命令對於過激主義嚴密防範今旣發見此項報紙無論爲舊爲新當必有以取締况延邊韓黨紛擾已爲日本藉口若得此紅旗報之宣傳益將引起各國之注意自不得不亟事防維也或謂此種舊報殆出於某國人之故意遞寄以爲藉口之資此說雖非不近情理然事無佐證故當局現尙就事論事專從取締入手以杜轇轕 
　　哈爾濱地方至爲複雜故國際上種種不可思議之事件亦往往而見最近自哈來者述及哈埠近日忽有阿斯特尼亞領事蘇特氏者向我官署照會云鄙人蒙阿斯特尼亞政府派充駐哈阿斯特尼亞共和國代表嗣後鄙人須按本國法律執行領事職務至於所發行之公函及公文均經鄙人簽押及蓋印方能有效等語我國當局接到此項公文之後甚爲詫苏以各國派駐領事當然先與政府接洽若無約國在華設立領事尤未便遽予承認乃該蘇特氏自稱爲阿斯特尼代表無論是否確實我國當然以不承認三字復之聞濱江道尹兼哈爾濱交涉　　 
員董士恩氏已將此項公文退還並聲明不能承認一面通知其他機關如東省鐡路公司·督辦公所·及東省鐡路護路總司令部等取一致態度免爲蘇特氏所朦此亦外交界之創聞也 
[湘省自治案之近况]  
　　湘省自治案自制定湖南省自治根本法籌備處組織成立即由該處按照簡章所定步驟依次籌備現正從事組織起草委員會其所聘任之起草委員爲昭示大公起見除聘外省籍者一人外其隸本省籍者於各派中各延數人以免偏頗其所聘人物本省爲彭允彞·章士釗·彭一湖·王毓祥·劉勁·楊端六·向紹軒·李劍農等現彭一湖楊端六等五人已經覆電應聘外省原聘王寵惠後因王氏再三堅辭又改聘汪兆銘聞汪氏亦不就擬更聘王正廷大約俟起草員有過半數到省卽行開會起草 
　　省自治根本法籌備簡章原有於起草委員會成立時全省人民得以書面爲意見陳述之規定惟近因已經應聘之各起草員以湘省現值逢主期間草定此項大法於應否設奉中央政府及行政首長·應否取獨裁制或合議制等重大問題皆屬無可依據曾先後來函主張於起草會未成立時先立一確定期限令各屬人民於限内陳述意見俾起草會旣經成立卽可以多數人民之意思爲起草之根據昨該處已通電各知事請卽出示布告以電到一月内爲人民陳述意見時間 
　　籌備自治經費現正由籌備處編造預算聞全部費用約需八十餘萬元其中開支最巨者厥爲印刷以根本法草案旣須經由全省人民投票批准則三千餘萬湘民須各發給一份以資研究並投票紙各一份計算之每份代價一分即需印刷費三十餘萬此外如册籍文告種種併入算計共需四十餘萬元 
　　自治問題關係旣極重要自不能不特加鄭重關於各屬籌備事宜亦自非知事所能兼任業已由籌備處通電各縣請各設籌備分所一處遴聘地方紳耆之具有法學經驗者主持之專辦籌備自治各事項用專責成 
[河南新選舉之爭潮]  
　　鄭州快函云河南爲籌辦選舉最力省分現在各縣選民總數已將次報齊如大局無特别變動可望如期辦竣惟全省選舉事務所所長孫正宇任事以來迭遭反對派（楊捷三武玉潤等）攻擊其攻繫最力之點即指孫係省議會副議長立法機關不應受行政官委任然終未生效力蓋孫正宇素爲趙督張省長倚重以故雖經内務部籌辦國會事務局來電質問孫亦迭次力辭迄未照准舊曆臘初爲委派選舉視察員問題與某某兩議員發生意見兩人河北人與張有密切關係孫即决計不幹旋以軍民兩長挽留勉强出而維持及陰曆年節張鳳台派李學鈞（安陽人張之心腹）晋京代表謁見徐靳即專爲請示選舉方針各報宣傳係代表張辭職實屬誤傳李與某某議員均通聲氣自京歸汴即揚言親晤徐靳及内務總長均謂孫正宇君之品行學問中央素所景仰但以省議會之副議長辦理選舉於例不合若不易人恐將來河南全省因選舉不合法全體吃虧云云此話傳入孫之耳鼓遂决然引退於二月十二日辭職而繼任所長之畢太昌已於十五日到所視事矣孫之辭退眞因表面上純爲副議長問題實際上確係某某議員等搆陷所致孫爲趙督所最信仰之人任事之初趙曾面囑此次選舉切不可令有安福臭味者當選以杜亂萌故孫君於用人一層極爲愼重張鳳台任國會議員時本帶有安福色彩而其左右接近之人如原小朋陳錫九何修齋陳壽民等皆衆院議員同爲安福份子趙督囑孫力排安福當然與若輩不利乃羣謀搆陷結李學鈞爲内援（李現充省公署秘書長）朝夕說孫正宇如何專横如何負氣使孫不安於位孫去後本擬以原恩盈接充因原係衆議院議員亦係立法界人故以畢太昌繼任而以原暗中主持一切據外間傳述近日初福部人在豫甚爲活動王印川已派人來豫以不甚著名之人運動選舉踪跡甚秘刻下張鳳台與趙倜實已完全爲安福所包圍而不自知將來難得良好結果也 
[閩省舊曆年關之財政談]  
　　閩省舊曆年關財政異常恐慌除省庫劵之收入陸續撥付軍費軍界頗形樂觀外舊曆十二月二十七日計算尙短四十餘萬當時軍政各界所希望者有三（一）中央匯欵（二）庫劵募欵（三）特别借欵中央無欵匯閩費毓楷又不歸第一項先已絶望大宗之庫劵入欵雖繼續解省然莆田仙遊建甌等縣之最巨額又被抗繳所短二十餘萬則專盼林文舫回省設法乃林氏直至二十九早始抵省財政廳科長歐陽鐡梅陳牧緣先時雇專車往台江迎迓送至城内登俊里私宅詎候至二小時之久林命僕人出云舟車勞頓須小憩請下午五時來洎五時又以有客請晚間八九時來屆時又候至一時許始出再四磋商以閩侯屠宰稅爲抵押月息二分借十萬元除夕又以不足故續借三萬元敷衍過年三萬元中提一萬元凑發敎育費然時已三更又係向票除各校長以個人名義向錢莊貼借外間有祗給小條子凖於開正某日發給以爲憑證者至各錢莊只繳庫劵欵二萬元並無攤派借欵唯素與財廳接洽之隆和錢莊籌墊少許福建銀行亦無借欵蓋非不借銀行短欠已二十餘萬各錢莊亦羅掘數次不能借也聞此次財廳人員之接洽先抱一個宗旨謂但求有欵可借無論利息多少識者於此有地方破産之憂焉 
[廣州通信] [  平]  
　　舊曆新年之政聞 
　　粤省自軍府復設而後倐已逾月大總統之選舉呼聲甚高初擬新曆一月元旦即將實現乃今所謂元旦已經屆期而實行選舉消息尙復杳然目前孫派之健者仍在努力進行不稍懈怠傳聞總統府之匾額業已製就玉璽亦已刋刻而不能不加以審愼者滇派議員多不贊成此輩以衆議院副議長褚輔成爲領袖力持愼重之說因褚在議會中中頗有吸引能力於是無所可否之議員皆趨向於彼而主張速行選舉者其力反形薄弱且尤有一層足爲孫派主張之障礙即粤省有實力之某要人亦曾發表意見其對於中山非常仰重非常服從極堅决之態度表示基此原因選舉總統之事只得暫時擱起徐作後圖近來選舉聲浪反歸沈寂者此也而與軍府關係非常密切者尤莫如關餘一問題從前軍府成立與國會開會所以能支持者皆恃有關餘一欵項今自軍府光復而後伍老博士聚全副精神以從事交涉皆未能得手勢之所激乃由各界聯合會發議鼓吹收回稅關自辦之說而軍府内亦曾一再開秘密會議以商量辦理此事但外人方面反對甚力勢亦未能操切辦去而關餘之能否提撥刻下亦無甚把握故財政困迫異常至舊曆年關各議員之相率到粤者旅費大都告竭軍府僅能發給每人一百元各議員非常失望蓋粤中生活程度極高僅此百元支持殊不易易也至各軍兵士欠餉亦重僅能領出多少伙食正餉不能多發欲籌大宗欵項又皆無可措手勢不得已惟有由財政廳募集廣東善後公債五百萬元一法已呈請省長核准再由省長公署將原案咨交省議會核議省議會於去臘二十七日開會經即當衆表决全體通過業經咨覆省署救貧之法只有此舉然亦終緩不濟急也 
　　尙有要聞二及地方通信轉入後頁 
雜評一 
[陳毅與張景惠] [  默]  
　　陳毅有鎭撫庫倫之責張景惠負援救庫倫之責故今日之庫陷以國法論兩人之罪維均欲免職則應同免欲責令帶罪圖功限期收復則應同負收復之責不能有所偏也 
　　今乃欲免陳毅鎭撫使之職而以張景惠代之則又何故豈此次庫倫之陷全應歸咎於陳之駕馭無方而張之逗遛不進漫無布置可以無罪耶抑張無援庫之能力而有鎭撫之才能敗軍之將確有爲陳所不及者耶雖然今日之政府本無是非功罪之可言而今日之有勢力者又但知擴張其勢力而置國家賞罰於不顧當此蒙事萬急之時仍不以力謀補救爲急而一意推廣其同派之地位旣欲以張勳爲征庫總司令又欲以張景惠爲庫倫鎭撫使用意所在非路人皆知哉 
 
 
 

Page 8

 
 
國内要聞二 
[無錫敎育會被燬案續記]  
　　無錫縣敎育會被燬一節已紀前報十四日晚該日人等即下榻縣署由趙知事欵以西餐爲之壓驚次日（十五）趙知事正擬將日人藤島宇太等男婦八人護送出境適接蘇州楊交涉員覆電囑令將該日人等是何姓名作何營業此次有無損失受傷等情詳細筆談令自書記一切優待妥愼保護出境一面將拿獲之嫌疑一犯詳細研訊並緝爲首懲辦云云趙知事奉電即委李藩周警佐帶同警察隊偵緝隊護送藤島等八人至火車站乘三點五十三分夜快車返申藤島宇太於十五日晨間將在錫情形快郵報告上海日領事署隨由該署轉電蘇州日本領事昨晨蘇日領親赴交涉署與楊交涉員提起交涉一面委派書記員小栗嘉治馬來錫調查肇事情形於午車抵錫午後一時半晋縣署由三科主任錢孫卿君電邀蔡載涵君人署翻譯即在會議室開始談判（列席者爲縣知事趙雪岑主任警佐李藩周無錫市副董楊幹卿第一分駐所巡官楊筍腴董俊之第三科主任錢孫卿及小栗書記官蔡翻譯等九人）由蔡載涵君代表知事首由小栗問華民侮辱日人縣知事是否負責蔡答華民並未侮辱日人且中國官廳對於日人有盡力保護現有藤島宇太等身體物質俱保安全之證明書可質小栗問縣敎育會是否爲日人縱火蔡答因日人不領護照私入内地恣意游逛且束裝奇離又無正當之人引導愚民無知以致哄動一時遂有此禍小栗問中國官廳何以不預先保護日人以致受辱蔡答無照外人擅入内地則内地官廳當然不負保護之責且以致受辱一層又何所據而云然小栗見蔡君侃侃而談乃變計要求趙知事與之筆談經趙君拒絶後蔡君向小栗還詰本案是否不涉外交問題小栗答曰然於是復問中國官廳對於本地莠民如何辦理蔡答自有中國法律處辦不勞貴國人厪注雙方談話至三點一刻遂告休息略用茶點而散小栗書記官旋即興辭當由李錫山警佐飭派縣警察隊警士六名由巡長督率衛護小栗至火塲察看小栗先將四週燼餘頽垣及内部情形察勘畢首詢闊度若干察君答以五十尺小栗即略加審視又詢高度若干蔡答平均八十尺小栗遂不語移時即言告辭蔡君詢以何往答先至旅社小憩乘七點三刻特别快車赴蘇俟與日本駐蘇領事官商榷後再行通知云云是日下午四時趙知事又邀地方紳士及團體領袖在署内開談話會磋商善後事宜到者爲侯保三秦頌石張杏村蔣遇春孫如山錢鏡生楊幹卿顧述之蔡蔭階李匡復秦執中高映川諸君一科主任陳文化三科主任錢孫卿亦列席與議無錫市董事薛南溟君因事未到備有意見書一通對於縣敎育會被燬之房屋擬從速規復經費暫由知事設法籌措至查緝首要固不容少緩然亦不必過事株連與會諸君對於此書都表同意議决敎育會重建房屋由學界自行主理其欵由縣署設法暫墊至水警隊官吳正榮當塲拘獲之徐福龍一名曾供當晚與大婁巷某銅匠作鎖（疑蘇之誤）二（鎭江人）等三人同往火塲昨由法警將鎖二拘案第一分所在西村裏拘獲奚學全（西障人年約十七八歲）一名第一分駐所在寺巷内某饅首店拘獲王阿福（后宅人）一名又據某區巡士報告北塘中華樓堂館陳阿二（江北人）在塲滋事亦由法警等將陳拘獲先後解縣晚間七時許趙知事命將在押之徐福龍提出親自開庭逐一研訊初時均不實供經趙知事一再開導奚學全王阿福徐福龍隨口互攀惟陳阿二極口呼寃堅稱是日並未到塲有事實可證趙君核供命將徐福龍奚學全王阿福鎖二陳阿二五人一併發所收押候偵查明確再行核辦 
[皖省近事]  
　　舊曆正月初四日軍政界要人均齊集蕪湖會議如聶憲藩省長·馬少甫帮辦·史星珊旅長·倪炳文監督·均參與會議聞其提議事件（一）否認張勳督皖（二）關於選舉事宜（三）對於省長問題取一致主張擁護聶氏議畢聶省長當於是夜乘利濟軍艦回省馬帮辦與倪監督亦同時返蚌 
　　財政廳長陶鎔現有更動消息陶因於今日赴蚌運動某方面力保並赴津爲倪嗣冲祝壽 
　　敎育廳長張春霆氏自任事以來對於敎育毫無設施現敎育界大不滿意昨由教育改進會具函質問並控訴省立第二模範校長王平后吞欵私收學費 
[杭州快信]  
　　海鹽經征主任陶汝梅歷四五任之久積年僞造印串舞弊中飽得贓至十三萬餘金案發遠颺在滬就獲引渡來杭經省長發交法院訊辦昨由該縣提到關係人周少卿高翰香顧福榮張雲鶴陶伯英五名現正在預審中 
　　杭總商會曾呈請蘇省長維持限制繭行案現得批答此案業經本省長聲明理由提交省議會核議仰即知照杭縣地丁特捐帶捐各項上年十月份起至十二月止共征三萬五千六百四十餘元連舊管及現在收支相抵共墊一千八百二十餘元昨已分别呈報 
　　第二模範國民學校校長徐寳仁組織私立浙江國語講習所額定百二十名以現任或曾任小學敎員爲合格已於今日起設報名處於省敎育會 
　　曹秉璋今晨（十七）起程回京 
　　江浙敎育協進會擬二十日在滬開春季常會 
杭垣金價現已增至葉金每兩五十元錢業定夏正十六日在會館集議市價一次二十四日起按日開議行盤 
[南京快信]  
　　蘇議會彈劾齊耀琳案院交浙沈金鑑就近查辦現聞沈已爲齊洗刷院昨以應毋庸議等語咨復蘇議會 
　　中央有派第九師南下駐防蘇贛消息寗垣各公團以蘇省地方安靖無須客軍助防擬即電京反對 
　　淮揚鎭守使馬玉仁通海鎭守使張仁奎均於昨日來省請示軍事機宜聞馬所部新擴充之暫編江蘇陸軍第二師亦將改編爲一混成旅所招新軍給資繳械遣散 
　　齊督王省長電京請派員督辦海州商埠聞逐鹿者有八九人現以段書雲黄以霖爲有望 
　　王占元昨來電通告已克復利川 
　　齊督昨委苗啓昆耿昌績充軍署諮議財廳委趙芝年充下關稅所查驗鐡路運單委員 
　　無錫商務發逹人烟稠密紳商公呈省署曁警務處請改警所爲局以專責成王省長批交警務處長查復 
　　丹麥國駐京公使歐森由滬來齊王兩長派江寗温交涉員赴車站照料未入城即改乘津浦車赴京 
　　廣西財政廳長崔肇琳由京抵寗即轉車赴滬安慶道尹黄元楨鳳陽關監督倪道烺同車赴蚌 
　　曹錕派冷防升來寗謁齊督有所接洽府派侍從武官葉頌清赴浙昨過寗轉車赴滬又財政部司長盧學溥陸軍部科長莊鴻年昨均因公來寗 
　　省署昨通令所屬查禁過激書籍 
地方通信 
[太倉]  
　　電控縱徇私運太倉縣紳商各界昨致王省長電云南京王省長鈞鑒七了口查獲運出口米船當時並無護照隔數日後移挪已失時效與船户姓名不符之護照希圖朦混迭經紳等電懇鈞座迅飭張知事從嚴處分乃張知事優柔寡斷尙擬分别辦理呈請示遵嗣又被水警扣留該兩船中途偷卸之米一百餘石經張知事傳案訊明確係該兩船查獲後由七了口到城時賄通押送警察路過直塘偷卸寄存冀免全數充公該兩船私運出口並無護照查獲從移挪影戤證據確鑿自應一併處分詎料張知事仍復延不照辦顯係玩視鈞座一再嚴申米禁全邑仁與情憤激懇速電飭張知事迅將七了口查獲兩船私運之米及續被水警扣留中途偷卸之米一併依照呈准私運出口辦法從嚴處分以重米禁迫切待命太倉縣公益欵産處士紳蔣汝坊縣商會會長錢福保市董錢詩楨田業集業所士紳錢泰階等叩删 
[蘇州]  
　　張季直來蘇南通張季直氏日前赴吳淞舉行商埠局開幕禮畢即於前日乘車來蘇假庽閭門外丁家巷鐡路飯店旋因須往常熟展謁翁墓故由水警趙雲生廳長飭派淺水兵艦駛往虞陽保護聞俟謁墓返蘇後再往光福玄墓鄧尉山等處賞覽梅花 
　　水警標賣舊船江蘇水警廳趙雲生廳長昨以本廳換落之舊舢板船八雙槍划三十雙現泊閭門外南碼頭河内亟應依照投標法招人承買特於廳署門首設置投標匭並牌示周知如有人願買前項舊船者務於二月十七日上午十一時來署投標即時當衆開匭以投價最高者爲中標惟所投倘不足限價仍歸無效 
[鎭江]  
　　知事注意烟賭鎭郡城内外大小烟館共有二百餘家現爲丹徒縣張知事訪聞行特令各警區署長認眞嚴查違卽提究張君又以陰曆新年已過通令各區署長嚴厲禁賭三四兩區奉此令後昨今兩日派出便衣巡警多名四出查賭兩日之中已經查獲三十餘起 
[南通]  
　　庚申花紗布業之概况本縣花紗布爲出産大宗客歲因花市蕭條各業頗受影響較之往年大有盛衰之感兹將花紗布業贏虧撮記於左花業客秋花市日見跌落業此者虧折頗鉅惟劉橋顔德記劉永泰等行因抛出花衣頗多不無盈餘此亦有幸有不幸也紗業去夏紗價由二百九十餘元跌至二百十元秋間復又漲至二百六十餘元初冬紗價日跌一蹶不振歲暮紗價僅一百八十餘元吾通業此者無不虧折祗大生紗廠獲利二百萬元餘如通魁世昌德同興洪等號每家盈餘當在萬餘元之鉅惟久大號外傳頗有損失 
[清江]  
　　舊曆新年之一斑清江爲本省南北咽喉長淮沿岸重鎭光復以前實居江北政治上之中心辛亥而後雖軍事上與徐海爲鼎足之勢政治上徐有一道尹足以匹敵而江蘇高等審檢兩分廳仍設在清江是司法上清江仍爲江北中心也其一興一除自足代表江北各地舊曆新年此間各機關亦覺興復不淺計紥松花門者有鎭署道署高等審檢分廳其公司方面如愼九繩廠大豐麵粉公司貧民工廠尤不一而足無論公私機關皆停止辦公惟淮陰縣署自去年臘月二十六日已停止徵收錢糧並云一月後方再開徵雅有前清封印開印一種習氣尤奇者民間春帖其書文明共和字樣者固屬不少而書帝德皇恩堯天舜日者亦觸處皆是共和肇造今已十年而一般社會依然如故亦可怪也 
[福州]  
　　記拒土支會職員會萬國拒土會福建支會二月十一日（即舊曆正月四日）假南台青年會開職員會該會會長本以英領事任之本屆則以敎督恒約翰爲會長副會長林炳章高智董事十二人俞紹瀛楊禧鄭作桓王兆培來必翰饒衛禮孫世華王璇軒王鑑和白師姑林惠貞祝先生娘華文書記二人程杰士林文訪英文書記二人徐光榮朗師姑坐辦林仲梓會計尚愛物均到會議决此後調查事件託各縣之安立閒美以美各敎士擔任何人調查即由何人負責並指定福州健報託其登載調查所得之事實以供社會參攷並以促官廳覺寤 
 
 
 

Page 9

 
 
   
 
 

Page 10

 
 
本埠新聞 
[海關查看長江釣船之開始]  
　　前昨兩日有開駛長江貿易之釣船二十餘艘裝載本植等貨進淞寄椗仍照向章投稽徵局繳捐並不投報海關當由常關洋稅務司隨同繙譯扦手等上船逐一查看對於船家婉言勸令事照布告章程務須報關該各釣船户答言我等全屬代客運貨因貨主尙未咨照進淞投報海關以致照舊章程云云昨日下午該船中有稅畢者已揚帆開往長江矣 
[字林報論呢絨業發表之公函]  
　　字林報云華商呢絨業公會之函昨午各洋行鮮有接到者但知此函現已發出耳所可言者此種函件未必能使華商與洋商間之現狀發生何種良好影響因洋商頗反對全部取銷之主義也去年六月初華商曾採用與今同樣之態度不獨棉布疋頭業即呢絨業亦皆有取銷定單之要求此係一種要求而非請求宜注意之如此手腕當時遭值其所應得之嚴峻待遇今之函件亦未能使其逹到目的也 
　　呢絨業公會所有之勢力並不甚大聞去夏該公會自動請取銷其若干會員所定之貨是時有關係之洋商能以取銷定單但甫經取銷而有關係之華商則反對該公會之行爲並恢復定單再有聲價之華商於辦理過去數月内所發生之各種困難時並未欲該公會干涉其事惟遵守習慣上方法與洋商直接理直耳觀此事實並證以所聞使人發生一種印象以爲該公會之活動大半爲新入呢絨業者所主持即棉布疋頭業之呌號亦大都此類商人爲之也 
　　以地方市况言呢絨貿易惡劣已甚釀成目前之爲難情形者不僅爲匯兌之低落且爲呢絨之無銷路向有之需求今似已銷滅業此者處於極不可羡慕之地位固已不成問題矣 
　　當呢絨貿易發逹時代外行亦多加入經營斯業如疋頭業然其財力並不雄厚其營業大都爲投機性質定單纍纍超過尋常所應有者實此種新入行之商家與新來中國缺乏在華貿易經驗之外人商行有以致之今日受打擊甚重者即此新入行之商家而與之交易之入口貨商打亦蒙大不幸之影響使受累者僅限於此種商家已屬不幸已極但此輩之活動已增大衆之害蓋目前此函之主使者縱不全爲此輩亦必多屬此輩也 
　　函中有一節宜特别言之據謂已裝未到之貨向章可以不出（譯者按華文函稿係「已裝誤期之貨」字樣）此說有何根據吾人不能得之因此說與商業全部原理相反也以實際言此說却與下節請求取銷未裝之貨者相刺謬 
　　函中有一甚饒趣味之提議請將匯價以六先令計算此層在今日無異請洋商以百分之四十五之貨價送與華商也匯率一事誠有若干洋商能帮助華商但若欲全體洋商照此辦理不論各洋商有無如此大犧牲之能力則似非善策也 
　　在事實上此函並未有挽救市面之任何建設計畫不過是一種欲將自己損失卸與他人之請求而無何種甚良好理由也據來函所云苟不見允華商惟有停業夫華商之將有停業者固無疑問但洋商何以應以貨品贈與此種華商俾免其停業則無此理由與其如是洋商不若自己保留其貨至能銷時爲止之爲便宜也 
　　呢絨業公會之函雖無補於時局然有一事應注意者即探訴華商速追欠欵之問題是已聞新開之外人商行頗欲趕速乞助於會審公堂但其所得之判詞往往無金錢上之價值也老商行則以爲起訴法庭最有使市面愈趨愈劣之效力今日時機已到洋商應商定共同政策許多華商顯然須予以培養以渡目前難關若有若干債權人定欲立即訴諸法律則將無從予以培養矣據各方面意見以爲關於此事各商會當有舉動云 
[疋頭市况之轉佳]  
　　大陸報云疋頭市情氣象較佳洋商以爲貨償將有上趨之勢舊曆新年後第一次之公平呌莊己見各種棉布價格高起昨夜某洋商云市面看佳本地市面停頓已久此爲公平呌莊貿益增多之一原因商家與掮客在舊曆新年前十日多已返里度歲即至今日猶未來滬自一月第三星期後在比較上未有買賣可言靜久則動此疋頭之所以有人需求也 
[絲業代表旅美電音]  
　　中國蠶絲業特派赴美參與萬國絲繭博覽會代表李登魁君頃自紐約發來一電謂各國代表及參觀者逹二十萬人中國代表團大受歡迎美國製造家對於生絲希望重摇云云 
[絲繭業之雜訊]  
　　滬上各絲廠於上年春初所銷洋莊廠絲尙稱活動價格每擔漲至一千二百餘兩至夏秋間因匯率減縮各國皆少有購辦祇美國莊尙有購買致價跌至八百餘兩直至冬間始稍轉機臘月中由英商怡和洋行買進轉售與美商美鷹洋行大宗廠絲一千二百餘擔扯價九百兩左右之後大帮未曾買過以是本年絲廠之開車者僅及三分之一尚有四十餘家須俟燈節前後政府維持之欵到滬再行開車滬地存繭如紹興無錫安徽等貨約有五萬擔無錫存繭有三萬擔擬留在錫地爲該處各絲廠之需故惟希望洋莊轉機爲佳也現美莊所銷之貨挑剔過甚非得顔色潔白而復搖者不買新年以來洋行所買進者以乾經爲稍多各貨市價比較上年最低之時高貨約漲起二百餘兩中次者亦漲一百餘兩存繭本年尙未開盤因廠家所訂美莊之廠絲廠經顔色頂眞故對於進繭亦須挑揀各廠存絲止下約計有三千餘擔據該業老於經騐者之觀測謂各國恢復商務漸有進步絲市亦可因而轉機云上年江浙皖絲繭公所董事沈鏞黄縉紳等向政府請求撥欵維持曾奉部令發行債劵三百萬乃現仍輾轉延不發行聞緣粤省絲商亦有爭執之故並聞絲商方面以此項維持欵專爲維持各廠洋莊絲而繭業方面則以絲繭公所名義出面請准繭商亦須分配何得獨抱向隅各持理由沈董等頗有左右爲難之勢以是尙未决定現訂於正月十三日在海寗路絲繭公所開會提議此事發劵後得欵分配之法云各絲廠繅絲揀出之雙宫繭及長吐等皆爲下脚雙宫向來祇東洋莊銷路目下滬上存貨雖不甚多而自年底日商買過每百斤元六十七兩二錢五分之後未經開過各種下脚亦未曾開過市面也 
[華人組織斐列濱木料公司]  
　　大陸報云馬尼刺南面二百哩佔地六十方哩之森林讓與權已給予中國資本團其名爲菲列濱木料公司讓與權之期限爲三十年得於期内採辦赤道硬木其地有鐡路與水道可通該公司華人資本組成之由畢業美國與斐島專校之華人管理之該公司重要職員李君刻在上海擬在此設立經理處並調查此問木料銷塲之情形津浦鐡路所需之木或將由該公司承擔供給該公司之木廠設有新式機器每日可鋸木六萬尺至八萬尺云 
[去年紗市之經過]  
　　本紗市面素以大阪三品紗市之漲落爲轉移去年本埠紗市之惡劣情形實皆受日紗之影響綜一年之中紗商倒閉者屢見不鮮前年所嬴不足以償去年之失紗價跌落約在數十兩之譜查去年上春紗市尙稱平穏時價約在二百八十至一百五六十兩至三四月間日本經濟界大起恐慌紗價遂一落千丈夏秋諸月價在一百八十兩左右歲末年初價在一百六十餘兩至一百三十餘兩之間上落如此之巨誠罕聞也查前年下半期因其時中日交惡抵制日貨風潮正熾日紗在中國市場幾無市面客帮亦少動辦故華紗需要額大增市况日趨高昻去年初價尙穏定迨三四月間日本重受經濟恐慌之影響不得不將各貨貶價脫售以求一時週旋於是本埠三品紗價大跌而日本銀行又同時收縮放欵於日本各大紗廠紡績會社爲維持市面將大批棉紗陸續運滬不限價拍賣本埠各帮鑒於日紗之廉抵制熱度日銷紛紛購進以是本紗遂大受打擊市價不得不隨日紗俱跌聞大阪紗數月之間跌價至百餘元之巨而其運裝來華之包數則較之前年大增計自元月迄年終共有十六萬二千九百九十三擔較之前年同時增加至七萬六千餘擔於此可見本紗市面之滯疲矣至十月下旬大阪紗市因印度罷工風潮孟買印紗市價漸昻故亦同時漸趨穏定一日之中漲起十餘元於是本紗市面遂亦逐漸固定嗣後日紗大阪價格時漲時落本紗亦隨之時有高下雖較上半期似有進步然損失已巨殊難恢復元氣也大阪紗市之大衰固足以影響本埠紗市而國内内亂頻仍閩南四川時遭兵燹致客帮並無購辦四川帮向爲本埠棉紗大主顧去年旣以兵禍交易大减北方又以天災銷路亦絶棉紗來原太豐需要又稀少如此市面疲跌要亦意料中事兹據該帮中人言今歲如能内亂和平則各客帮不難恢復舊狀日本經濟界稍稍就序則大阪紗商自不肯虧本求脫庶幾本埠華商或能多進本紗則市面即不難有轉機也查去年元月二十支大包開價二百三十餘兩年終只一百六十餘兩十六支大包元月時價開二百零數兩年終只一百三十餘兩紗布之零亂顚沛可見一斑矣 
[棉業銀行之籌備]  
　　中國棉業巨子薛文泰沈潤挹許松春孫松年等三十五人以本國棉商素無金融機關調劑運用以助棉業之發逹爰發起組織中國棉業銀行迭經集議討論已於本月十三日設籌備處於江西路中國棉業聯合會額定資本國幣一百萬元業經各發起人贊成人認足股本昨開籌備會舉定薛文泰爲主任潘作楫爲副主任沈潤挹張綸卿松春顧文耀金益芝孫月三孫松年等爲籌備員現正積極進行 
[電請維持粤中行紙幣之覆音]  
　　本埠粤僑商業聯合會前接粤省銀行業代表胡沛雲等來電以粤東中行紙幣低折於市面金融人民生計關係至鉅特電廣東各當道請爲維持曾誌前報兹悉該會近接軍政府並省公署覆電照録於後（一）「軍政府電」奉到一月十六日貴會代電一通敬悉維持中行紙幣一節先經省長决定辦法執行在案現尙未便更張且本省財政經莫等破壞後至今尙未復原一俟財政稍裕當爲設法知關錦注用特電復孫文叩（二）「省公署電」十六日怏郵電悉中行紙幣低折前據銀行業代表胡沛雲等迭請維持早經令財政廳設法補救矣炯明叩 
[吳淞商埠督辦由錫赴鎭]  
　　吳淞商埠督辦張季直等十人於昨日（十七日）由無錫乘快車赴鎭江察勘一切 
[關餘案英公堂之判詞]  
　　哈華託律師代表中政府請求英按察使公堂諭禁匯豐銀行交付伍廷芳存欵一案昨由英公堂宣佈判詞大旨以爲此案與去年章士釗所請求者無甚差異前旣准如所請此次未便獨異應准原告所請於地方審判廳未判决以前停止付欵惟各造連伍廷芳在内有隨時請求之自由 
[通惠工商學校之前途]  
　　中法兩國政府在滬設立通惠工商學校我國方面校長爲張寳熙係比國畢業工程師法國方面則爲文學博士梅雲鵬（譯音）現在北京與敎育外交當局商議校事該校旣係兩國國立性質經費甚充設備完密畢業人員大約立即可見任用工科五年商科則爲三年將來尙須籌備招收免費學生使無力者得以求學課程於專門科學之外國文亦頗注重該校設有董事會兩國當局爲名譽會長上海各方面重要人物皆爲會員故該校前途極有希望云 
[華東基督敎敎育會年會三紀]  
　　昨爲華東基督敎敎育會年會之第三日上午九時開會仍由滬江大學校長主席討論節目（一）報告委員會之職務及執行標準（二）委員會報告應注意師範學校敎育（三）委員會報告請中國政府承認敎會設立學校之進行手續（四）衆請鄺富灼郭秉文二君爲該會會員（五）弘道女學校長請求敎會學校敎員均任用敎會畢業生有一部份人反對之（六）東南大學陶知行君演說中國敎育之現狀及大小學校之組織制均用圖表說明（七）讀本屆年會紀事（八）討論節目已畢於十二時閉會祈禱下午各校代表各自返校是日有韓國代表吕運亨金弘叙徐炳浩三君到會并分送韓國現奘狀小册下午商務書館黄警頑許世昌將會塲陳列圖表書籍攝影而歸以作紀念 
[晨光美術會開會紀事]  
　　晨光美術會自去年發起以來研究圖畫·書法·雕刻·金石·攝影等近來會員漸形發逹各大學如北大·聖約翰·復旦·南洋·滬江等均有會員加入上海名畫家及金石家入會者亦復不少本年正月已在西門方斜路崇慶里擇定會所並備各種圖畫書籍用品等專供會員練習研究及辦事之用昨晚六時特假大東旅社開聚餐會藉聯交誼而策進行到會者郭亭敬·俞蓉江·張聿光·謝之光·汪英寳·錢瘦石·朱品谷·宋志欽·趙藕孫·方濤·何漢光·胡旭光·張光宇·裘亦爲·馮樹華·方思藻·朱應鵬·周大倫等數十人由朱應鵬報告會中設備情形繼由會員提出議案並籌備展覽會事散會已十時並聞該會定於本星期日在本部開茶話會云 
[基督敎大學同學會今日年宴]  
　　基督敎大學同學會聯合會會長王正廷君日前特通函各同學會定於今日下午六時假座大東旅社舉行年宴除上海杭州蘇州各大學校外如北京燕京·山東齊魯·武昌文華·南京金陵女子·廣東嶺南·長沙湘雅·山西等七大學校同學會之上海支會亦皆被邀許交涉員亦將以金陵大學學生資格赴會演說云 
[上海婦女會明日開同樂大會]  
　　上海婦女會明日（星期六）午後四時在交通銀行（漢口路黄浦灘轉角）三樓客廳開同樂大會聞屆時備有興味深厚之秩序並略備茶點以欵來賓除通知各會員外已由該會發出請帖數百分請本埠各界男女共與盛會想開會時必有一番熱閙也 
[航空事務處添設分站]  
　　航空事務處籌設航空站計北京天津濟南徐州南京上海六處業派委員來滬購定地基不日即須開辦惟沿途如蘇州無錫丹陽蚌埠各處商民以航空事業本爲利便交通而設京滬一線祗設數站未免遺憾其間經過繁盛之區甚多請爲量予添設故航空事務處准將蘇州丹陽兩處酌量添設此外無錫蚌埠等處於飛行上能否添設再行測畫定奪現蘇州丹陽兩處已在購覔地址矣 
[航務消息零拾]  
　　英印鴨家郵船公司在去年預備建造之新輪十二艘均已次第出廠實際上已增多運貨量七萬二千三百三十七噸本年該公司復建造八千六百噸之海輪九艘七千噸以上者四艘二千至五千五百噸者六艘聞噸量最大之九輪中六輪已定名稱（一）米蘭曼（二）麥提埃（三）門托蘭（四）麥爾提（五）摩德沙（六）麥泰郅大約該六輪今年均可出廠云 
　　烟臺政記輪船公司前曾由寗紹公司經理去年該公司在滬自設寫字間後將各輪託由贊臣洋行經理先僅有增利·勝利·兩艘現又加入新利·廣利·福利·德利·泰利·恒利·永利·生利·等輪共十二艘均將次第開行來申 
　　太古公司之寗波班輪新北京號自本月二號停班駛行入耶松廠修理現已竣工自今日（十八號）爲始照常開班行駛矣 
　　怡和洋行往來香港上海之同升輪船昨日駛入耶松船廠修理 
[滬杭路電線完全修復]  
　　滬杭甬鐡路電報電話桿線於陰曆上年底被狂風大雪壓斷以致音信不通行車誤時經日夜趕修將各站間之行車電話電報先後修復惟滬杭直接電報未能即通又經該路電務巡察日夜督工趕修至昨日（十七）始完全修竣恢復原狀所需工料約有數千元現已由工程師造具册報呈由該管局長轉呈交通部核銷矣 
[和興鐡廠地升科問題之覆函]  
　　華商電車公司總理陸伯鴻近以和興化鐡廠主南黄浦沿灘擬將該地升科擴充廠務曾函詢濬浦局海工程師頃得復函略謂和興化鐡廠在浦東製造局之南本局升科章程第十二條所載本局管轄範圍以南黄浦製造局爲終點查和興化鐡廠在製造局之南距本局界線有四百十尺之遥是不在本局範圍已無疑義故該地之升科手續本局可無須干預也相應函復即希察核爲荷 
[科興鐡廠地升科問題之覆函]  
　　華商電車公司總理陸伯鴻近以和興化鐡廠主南黄浦沿灘擬將該地升科擴充廠務曾函詢濬浦局海工程師頃得復函略謂和興化鐡廠在浦東製造局之南本局升科章程第十二條所載本局管轄範圍以南黄浦製造局爲終點查和興化鐡廠在製造局之南距本局界線有四百四十尺之遥是不在本局範圍已無疑義故該地之升科手續本局可無須干預也相應函復即希察核爲荷 
[駐松軍隊肇禍之滬聞]  
　　毆斃某船行主一命 
　　本月九日即舊曆正月初二日駐紥松江之某軍隊内有士兵三人偕至東門外二里餘之華陽橋地方糾人賭錢該處人民因畏彼等軍人不願與賭以致口角繼即互毆當有某兵突將某甲頭部用刀戳傷致旁人咸抱不平立即聚集多人將該兵士等兇毆内有一兵乘機逸回本隊邀衆軍人報復僞稱現下軍隊中少去一人諒被爾等謀害若人交出屍體並將兇手指交殊難干休勢甚兇猛遇人便毆並向華陽橋一帶居户搜捕嗣將某船行行主立時毆斃附近商舖恐遭損失紛紛閉門翌日仍未開市旋由閱某出爲勸導擔任斷無意外之虞始得開市而軍隊方面亦由防守司令部王司令嚴行鎭攝派令官兵妥爲彈壓始得安靜惟事關軍民衝突妨碍秩序現爲上官訪聞已派員密往偵查肇禍情形復候澈究矣 
[令派師船駐防塘灣鄕]  
　　江蘇水警第一區沈區長奉何護軍使令開以塘灣鄕一帶年來盜案迭出鄕民受害不堪雖經上海縣公署撥駐長警防範尙恐力猶未足且查該處濱臨黄浦盜匪尤易竊發水警師船自宜酌量派駐以期水陸各警協同保護則居民藉以安枕令仰查照等因沈區長奉令後昨已令駐滬水警第三隊抽派師船數艘火速赴鄕駐防矣 
[何護軍使咨王省長文]  
　　爲查察販米出口事 
　　松滬何護軍使昨咨王省長文云爲咨會事頃據公民食米維持會施則敬等呈稱公民等以近來奸商貪利忘義不顧民食販米出口以致各處米價騰貴人民恐慌爰經約集寓滬蘇浙各紳商會議自備經費賃定房屋設立公民食米維持會愼僱友司偵查私販獲報就地官廳懲辦以杜偷運而寒好膽等情曾於本月初旬具文呈請江蘇省長頒令查禁業蒙蘇省長通飭各屬嚴查出口不准私販已不啻三令五申該奸商知蘇省各屬稅關巡警已遵令嚴密查緝不能再行大批偷越於是伎倆百出改道由浙江省各屬海口私運外洋蘇禁則運浙堵東則竄西似此情形宛如流寇罪不容逭非蘇浙兩省合力會同查緝終不足以絶私販而裕民食再四思維惟有籲請鈞座俯念兩省民食關係飭令與蘇省交界之各稅所水陸巡警於毘連要港孔道梭巡堵截如遇運米船隻往來務須嚴密稽查押赴卸載地點如無城鎭行棧店舖收納即係私販出口將來充公懲辦以儆貪奸而杜偷運兩省數千萬人民均感戴仁恩於無旣矣除分呈浙江省長外附録原呈理合具文備由呈請鑒核批示施行等情並抄件到署據此除批呈悉查奸商販米出口一案業經商請江浙齊督軍王省長轉飭蘇省交界各稅所及水陸巡警梭巡堵截以維民食據呈前情除再咨請江蘇省長查照核辦外仰即知照此批外相應咨請貴省長即希查照核辦云云 
[六誌大雪中之巨刦案]  
　　公共租界愛多亞路三十六號門牌源大匯票號於本月二號夜天降大雪時突來盜匪多人持械入内當被搜刦去值洋一萬餘元之金珠飾物現洋羅卜票此外尙有契據方單等物逃逸業經總巡捕房與特别機關中西包探先後緝獲張賢生陳阿大王保林三人抄出實彈手槍並原贓羅卜票解經公共公廨奉飭押候訊究嗣因王保林畏罪在獄自縊身死經中西官驗明棺殮諭候訊核各情迭誌本報昨晨由經辦是案之華探目鍾星南王松濤華探范德孚耿德標李三福西與探目壳羅香傳同事主陳子芳將張陳兩被告押解公堂即據壳西探目上堂禀稱本案雖緝獲三人其一已畏罪自縊身死惟尙有同黨在逃贓物亦未吊齊要求展期開審云云經俞襄讞得禀商之美丁副領事判被告二人仍帶回捕房候展期七天解訊 
[雜糧油豆餅經紀人將開會]  
　　法租界二洋涇橋上海雜糧油豆餅業交易所於舊曆本年新正初五日開幕後現定正月十三日下午一時開經紀人全體大會昨經該所理事會及經紀會規定一切議案俾開會時舉行（一）通過營業細則草案（一）規定審查委員規程及選舉辦法（一）預備陳列標準物品及代用品之貨樣（一）通過經紀公會規約（一）加增本所股票買賣之單位（原定十股現擬以二十股或三十股爲單位）其餘議案臨時再提 
[舊曆庚申年各業盈餘之調查（八）]  
　　苧蔴苧蔴一業去年洋莊銷路尙稱活動國内江浙各綢廠用塲亦不少因是該業中如蔡叔記等行專做洋莊者盈餘頗豐而做各内地鄕莊批發及門莊者則盈餘較少兹將該業盈餘牌號數目録下蔡叔記盈三萬兩元德一萬兩協大一千三百兩恒大太二千兩瑞大二千兩同餘盛一千五百兩義大仁二千兩亦來仁一千兩恒祥一千兩 
　　茶舖南北兩市茶舖係做門莊茶葉生意或批發鄕莊各茶肆計共有五六十家以徽州帮居多數去年該業頗發逹緣棧家行家以洋莊呆滯之故山客均遭損失將價屢貶而門莊店向行家購辦進貨較廉銷場仍大以是盈餘反優兹將該業各店盈餘數調查録下汪裕泰西號盈三萬六千元又南號三萬六千元又東號七千元又北號七千元嘉泰八千元程裕新三萬元程裕和二萬元吳肇泰一萬五千元程大有二千五百元成德泰二千五百元瑞生和五千元茂生和五千元祥源泰三千元程裕隆三千元其餘鴻順泰等號均盈二三千元 
[友華銀行銀市報告]  
　　中美新聞社譯友華銀行十七日報告云昨日倫敦價近期跌七先令八便士遠期跌三先令八便士紐約價跌至五九半倫敦紐約滙價不動此問定價與昨同僅金圓漲至六三又四分之三市况終日穏固交易價金鎊三先令三便士半金圓六五半投機家不活動海外銀市仍軟弱 
[江海常關遷移之布告]  
　　南市江海常關自遷至萬聚碼頭信成銀行舊址爲辦公處後誠恐各船商未盡周知爰由該關勞稅務司布告商業船户人等一體知悉凡遇征稅須於望南相離五十步之本關辦公地點投報幸勿自誤云云 
[外洋輪船進出口行程記]  
　　法國郵船公司之貨船北河號自英國倫敦及星加坡等處開來已於本星期三至香港刻已離港來滬昨據該輪電報約本星期日上午四時進口停泊黄浦碼頭又有日本郵船會社之歐洲班輪丹波丸前自英國倫敦開出已抵日本之横濱定本日出發來滬二十六日進口二十八號由滬逕赴歐洲又有從德國還華之Hakata　Maru昨來電報謂今日上午可以進口停泊於滙山碼頭卸除各貨後尙須開赴東洋又有藍烟囱公司之基門號自 
 
 
 

Page 11

 
 
上月十五日從里物溥開出後刻在星加坡方面月杪可到日本然後再行開至上海出月下旬抵此定三月三十一號由滬赴英國倫敦又有提蘇斯號定明晨由英國里物溥開來該輪抵滬後開往天津之大沽更有愛爾配亞號亦在本星期六離英惟到申後開赴德國漢堡其離滬期須在四月中又有怡和洋行經理美國愛爾梅公司在去年十二月十八日從紐約派開來滬之更特海號Kandador行將來滬到後須往星加坡及小吕宋各處又昨日日郵社之筑後丸從神户等處來滬裝來紫銅三萬餘錠紗布呢羢一千四百件白糖三千餘包機油三百數十桶旅客中有華人容逸團等十三名日人豐田知郎·松尾樹一·等五人十人定明日在申裝貨返日 
[國内輪船進出口貨之調查]  
　　進口貨（長江）太古公司之鄱陽輪船昨由長江裝來之貨有大米九千六百十六包小麥黄豆一千七百二十包雙連紙三百九十五件鷄鵝毛二百十六包鮮蛋六十三擔針菜二十一簍雜皮二件又招商局江裕輪船裝來各貨有麵粉二千包黄豆六百五十五包小麥一百九十一包牛羊皮一百零六件黄蔴八十件緞子四十五件皮蛋八十缸針菜五十一簍土酒二十九壜藥材十七件（港粤）太古公司之新寗輪船昨由港粤裝來之貨有香蕉一千件甘蔗三千件英泥一千五百桶水果二百二十件雜貨一百二十件（烟津）招商局之同華輪船昨由烟津裝來水烟二千箱粉絲一百件木耳三十七件瓜子二十六包綢子二十一件花油十五簍鹹羅卜二十件（寗波）招商局之江天輪船昨由寗裝來之貨有土酒四百壜棉紗一百六十件冬笋二十五簍綢子一件雜貨五十五件 
　　出口貨（港粤）招商局之廣利輪船昨日裝赴汕頭之貨有豆餅八千塊生汕一千一百八十六簍麵粉八千包黄豆八百十二包洋紗一百十二件小麥一百零一包漂粉三十箱雜貨十七件裝赴香港之貨有乳腐八百壜土酒一百十壜棉餅六十件冬菜六十簍茶梗七十四件黄豆九十一包綢子土布五十二件雜貨七百六十二件又太古公司之新寗輪船昨日裝赴港粤之貨有麵粉六千包花生仁四千包豆餅四千塊棉紗四百件香烟二百箱花衣三百包石膏一百五十包瓜子一百包（寗波）招商局之江天輪船昨日裝赴寗波之貨有火磚七百塊甘蔗二百二十五件洋布一百七十七箱洋蜡八十件烟絲五十六件香烟三十五箱牛皮十件轉口貨四十件雜貨一百二十一件 
[華洋義賑會消息]  
　　籌備上海聯合急振籌欵大會 
　　二月十七日華洋義振會邀集本埠各義振機關各派代表二人於下午四時半在黄浦灘會所籌商組織大募集辦法到會代表二十餘人内女界義振會·女子青年會代表共四人北京籌振大會代表葛萊君及交涉員許秋颿君亦列席經公推許君秋颿爲臨時主席定名爲上海聯合急振籌欵太會當推定台屬水災急振會張夢亭君·商界籌振會俞國珍君·河南駐滬義振會吕靜齋君·濟生會朱芭臣君·陜西義振會李述膺君·青年會余日章君·西人費吳生君·華洋義振會張竟成君·女界義振會盛孫女士·女子青年會華女士·爲籌備員定本月十九日（星期六）下午四時仍在該會開第一次籌備會籌備進行方法並擬致函未推定籌備員之各辦振機關請其從速推定以便與會云 
[女界義振會游藝會預誌]  
　　女界義振游藝會因陜省災重欵絀假座四川路青年會定於正月十四五六三日舉行特别游藝大會内有商塲·音樂·戲法·影戲·小孩唱歌·學生演劇·投圈釣魚·小孩比賽·彈子競爭·撫琴等種種游藝籌備已有月餘開幕必大有可觀并聞小孩比賽部聞有金銀奬品一歲至六歲如體育强壯舉止端雅應給與金銀奬品藉此比賽以觀敎養而助游興此次籌振爲巾幗特色中外咸知屆時必車水馬龍極一時之勝熱心者盍往觀乎 
[商界總聯合會請修馬路函]  
　　上海各路商界總聯合會因請工部局修砌亞德路致該局函云敬啓者兹據西華德路商界聯合會提議稱敝會於一月二十四日開會時經敝路横馬路即亞德路各商號請願要求工部局速將該路修砌以免該商號等每遇天雨後泥濘途滑人貨難過未便行徑當經敝會議决轉請貴總會召集董事會議通過該案函請工部局從速修砌以維商業而資公便等情當經本會於第二屆第八次董事會議時仲議僉以亞德路失修行旅不便係屬妨害公共市政及商業交通自應轉請貴局即予修砌以利路政具紉公誼 
[商界聯合會消息彚紀]  
　　海寗路海寗路商界聯合會於二月十六日晚八時開職員會公推虞兆芳主席首由主席報告議題（一）爲華顧問延不就職事請衆討論僉謂迅函公共租界納稅華人會催請華顧問就職　　（二）繼聯合會來函編纂年刊本會亟應將所有經過事實彚編齊集當公推楊枕溪宋誠彰編輯咨送總聯合會（三）徵求會員邀請本路商人及商號夥友入會以利進行楊枕溪主張分十隊徵求主席付表决通過（四）因輕質銅圓市上日見其多每銀圓換銅圓一百四十餘文小本營業以銀圓買進銅圓賣出受此困苦不堪言狀貧民生計前途貽害不淺議决致電省長取締輕質銅圓並函致各公團一致行動以利貧民之營生末由余仰聖提議爲新閘合記米行徐春孫販米出洋業經官廳查獲請函致省長嚴行重辦以儆效尤而利公益衆贊成議畢而散 
　　五馬路五馬路商界聯合會訂於陽曆二月二十二號（卽夏曆正月十五日）下午一時舉行春節國拜禮該會對於進行事務及義務學校整頓計劃當徵集各職員之意見以臻完善昨已遍發通告邀請全體職員屆時蒞會並訂定團拜後偕至先施樂園拍照以留紀念云 
　　愛多亞路愛多亞路商界聯合會昨發通告云本路聯合會自去臘發起以來入會者日形踴躍如上海證劵交易所·華商棉業交易所·老正和染坊·大昌烟公司等先後加入因去年年關在即故未開成立大會並推定臨時籌備員設籌備處於第一號光裕洋貨號今因陰曆正月各商號尙有閒暇此時正須開會討論進行且本路地處英法交界應宜聯合自治保護商界不意本會未行成立而會員陳源大商號已被搶刦爰訂本月十九號（即陰曆正月十二）下午七時仍在大世界對面大昌烟公司樓上議事廳開第三次籌備大會屆時務望各商號蒞會或推定代表前來討論進行云 
[兒童娛樂會四紀]  
　　昨日上午九時許南市普益社開第四次兒童娛樂會於社内是日到社人數計六十餘秩序井然一般兒童咸爲愉快首由童子部幹事謝頌三主席報告昨日社務及參觀情形次唱國歌繼請上海童子部幹事童星門講演儲蓄問題冀兒童養成節儉之美德童君於講演時並佐以各種圖畫之說明詞嚴義正不啻耳提面命旋由總幹事王大章講演南市童子部事業之緊要此種事業具體的辦法悉委謝頌三君擘畫進行以期獲收完美之效果聞當時報名入童子部者計有百餘人旋即分至各室游戲娛樂迨午時仍會餐於某樓同日下午一時左右乃率領全隊兒童至小西門公共體育塲撮影及茶叙運動諸事於此遂告結束該會兒童於四日中所得正當娛樂均與身心有所裨補他日人格日趨於高尙可預卜也 
[學校消息彚紀]  
　　基督公學梧州路九九號基督公學向不收録寄宿生今因遠道來函求寄宿者日多特於日昨由教職員議决於本學期起添收寄宿生從此遠道投人該校者可無被拒之虞矣 
　　養性女學派克路養性女學校昨日上午由校長周袁學孟女士召集各同人開會討論本學期進行事宜當經推定陳組威女士爲主席議决事件如下（一）增闢宿室（二）增闢課舍（三）課桌一概換新（四）推定各科主任敎員（五）委陳組威女士爲敎務長統轄教務（六）派李鋤夷爲監學（七）准定十八號（即正月十一日）開學 
　　坤範女學梅白格路坤範女子中學校附設之婦女半日補習科添招新生三十名自即日起每日午後隨到隨考並聞該校中學高小國民各科及幼稚園等均尙有餘額云 
　　振華學校閘北蒙古路中公益里振華學校去年由敎職員議决添設義務班今歲由王翠琴發起又添學額二十名共招義務生四十名學費書籍等費一概不收定於正月十六日開學 
　　平民學校中華救國十人團設立平民義務學校來學者概不收費刻已餘額不多定於陰曆正月二十日開學上課又該會設立之平民商業夜校定於陰曆正月二十一日開學上課 
　　聯益善會義校虹口梧州路聯益善會主任陸文中曾於去冬提議附設義務夜校收敎貧家子弟授以應用智識書籍學費一概不收近該會辦事員正在佈置開辦編制係照國民學校准於十三日起報名定額四十人陸君已捐助開辦費洋五十元云 
　　中華公義會義校中華公義會在閘北新民路協志里設立之義務學校於昨日下午二時舉行春季始業式到校者敎職員學生共一百二十餘人首由校長陶漢塵報告校務次由校監徐錦裳敎職員徐惠施朱文華等演說末由全體學生唱會歌至五點散會 
　　民强學校閘北北公益里民强學校於昨日上午九時舉行春季始業禮 
[鐡路職員總會之籌備]  
　　滬寗滬杭甬鐡路管理局局長趙燧山爲聯絡兩路員司感情起見擬將向租日人開設佐佐本醫院之路産收回改設路員總會正在籌備間上月間因公北上此事乃復擱起現趙局長業已南旋對於此事積極進行擬定先以舊有之兩路同人會會員選組委員會籌備該總會一切進行事宜所有該屋收回後内中一切陳設應須添備者其欵暫由公家籌墊將來再由會員於會費項下撥還會中一切章程悉仿津浦路員總會辦法大約全路員司無不納費入會也 
[海軍畢業生分派各艦候補]  
　　海軍學校上屆畢業之學員謝鏡波等前經藍總司令派往應瑞等艦實地練習兹已期滿按照一班艦課畢業章程應即委差任用現經藍總司令將曾以長林叔同葉裕如陳耀宗鄭大澂羅嘉惠蘇民鍾滋沅葉時王孝銑等十名着派駐靖安候補吳際賢着派駐江利候補王傑着派駐楚謙候補薛家聲着派駐楚同候補謝鏡波林植津陳長熇趙啓中染同怡王連俊陳長卿葉登瀛等八名着派駐海容候補除分别令委外一面分令各該艦長查照 
[王署長取締旅館業之諭話]  
　　南市第一區警察署王金山署長前派李敬宇劉桐笙兩巡官前往轄境内大小各旅館挨户調查以清盜源復於昨日上午傳集各該店主執事等到署面諭計到三十七家王署長當諭以十六舖爲輪埠交通又與租界接壤之區本署長對於地方治安無不竭誠保衛所有各旅館客棧最易容留不良之人其外來客民稍不愼察即足以藏垢納污汝等每日對於各旅客尤宜謹愼查詢以明來歷即如所帶箱籠行李更宜密加察看又無違禁及危險物品挾帶其間如有發覺應先責成報告本署以憑查拘其婦女投宿是否正當須隨時查察倘遇拐帶等事一經訪獲惟爾等是問决不寛貸每日將庽客姓氏籍貫營業塡寫明確呈報來署逐日倒換以符定章而免奸人混跡是爲至要棧中衛生亦關重要務各注意整理潔凈以免發生疾疫云云衆皆遵諭而退 
[定期施種牛痘]  
　　閘北慈善界有鑒於春日天花盛行妨礙公衆安寗特籌資假寳山路救火會設立施種牛痘處定陰曆二月初一日起延醫施種 
[百代公司新攝梅蘭芳劇片將來滬]  
　　本埠百代公司近與中國名優梅蘭芳接洽妥定將梅之劇昔用留音機攝成唱片現已製就天女散花·黛玉葬花·虹霓關等齣之片將於舊曆本月元宵左右由京運滬發售·天上妙音聽來庭院想購此機者之必甚夥也尚有汾河灣·木蘭從軍·嫦娥奔月等齣將續製就運滬現該公司又印成梅蘭芳唱片劇本一册内有各齣劇本並有梅親致該公司之手書及各種化妝照片凡購該機者即可奉送云 
[沙田局總辦交替之知照]  
　　江蘇沙田總局總辦夏啓瑜現奉財政部調回遺缺以臨清關監督屠文溥兼任昨特分行滬上各官廳查照矣 
[同德莊債權人之集議]  
　　公共租界同德錢莊（小同行）開設多年信用頗著不料該莊近忽擱淺事爲南北市小同行所知調查該莊結欠各莊往來及存欵各户等約計十餘萬金現由各債權公同集議先行清查賑目然後聲請上海縣商會從事處理該會會長已知照公斷處處長訂期二十一日即陰曆正月十四日午後開會邀集各債權到塲審查一切賬畧 
[慈善劵開奬紀]  
　　昨日慈善正劵在利濟局原址開獎是爲舊曆新年來第一種開獎一般抱發財希望者莫不翹首而聽好消息兹探得五大獎號碼列下頭獎第五千五百零一號北京月中桂售出二獎第二萬六千一百五十八號本埠善利全售出三獎第七千一百二十七號本埠有利源售出四獎第六千三百四十五號本埠廣寳源售出四獎第三千零四十號南昌中國銀行售出五獎第八百八十六號天津中國銀行售出五奬第二萬零二百十八號蘭谿振華售出 
[西報紀西人毆汽車夫事]  
　　字林報云風聞格立却白斯二氏因毆辱東方汽車公司汽車夫一案不服許理檢察官之裁判行將上控現今對於此案未便評論惟於中國汽車公司之熱心仗義爲汽車夫出場則似不妨加以讚美格立格却白斯二氏之定讞是否有當尙待調查然有一中國人於此陡受重傷據聞係被二西人毆辱所致則中國公衆自必目爲有罪爲中西雙力友誼計則此被控之二西人自應受法律之制裁苟謂以其爲西人故不當訴之法律則於中西之感情未免有傷今者若非中國汽車公司毅然出場孰任其事故此等行爲宜得吾人之注意也身入法庭旣多困惱又費光陰即作證人人亦往往不願捕房方面頗以爲苦設能得多人出而相助則本報來函關内不復聞怨懟之詞矣 
[汽車碾斷行人腿骨]  
　　江北人王四昨晚六時許在浦灘行走被某號汽車撞倒碾斷腿骨當由老巡捕房八百二十三號華捕到來將汽車號碼抄録另雇車送受傷人往仁濟醫院醫治一而據情歸報捕頭請究 
[運煤汽車撞傷老婦續誌]  
　　住居閘北漢中路之揚州老嫗黄周氏被五千一百二十八號運煤汽車撞傷腰腿等處由崗警將開車人朱順寳拘押四區已誌昨報兹悉該嫗當經顔署長諭送濟生醫院騐得傷勢尙無大碍由該嫗之子黄正泉車回家中調治昨日正泉又投案聲稱其母究因年老氣血已衰難禁痛苦傷勢轉重飲食不納等情奉諭仍送濟生醫院療治 
[指控夫妾捲逃之結果]  
　　住居卡德路九十八號門牌故某洋行軍裝買辦章少谷之妻周氏在公共公廨刑事科呈訴夫妾朱氏（卽朱巧林）捲取衣飾挈同子女逃逸一案昨晨由廨復訊先由原告代表律師上堂詰據原告供稱被告本係同春坊之妓女由丈夫娶回作妾不意夫於去年八月二十六日病故後越兩天朱氏卽挈子女各一並捲取值洋二千餘元之衣飾偕姘夫劉化龍潛逃嗣由婢女平安途遇其女月娥遂將女領回現在挈領到堂候示云云並據平安投案證明遇見月娥將其領回情形又據月娥供稱年十歲願隨原告回去等語訊之被告由其代表律師辯稱被告子女係與另一狎客所生並非章姓子女應請將案註銷子女均交朱氏領回經中西官核供會判將案註銷子女准交朱氏領回 
[請緝捲逃繼室]  
　　上省齋前日投淞滬警察廳禀稱議會憑竺華松等爲媒娶謝氏爲繼室過門後初尙相安近在家時起衝突當經商人向之管教詎該氏非但不聽反將室中衣服現洋共值數千金悉被捲取而逸并將坐落二十五保十六圖長字圩一百十八號單户陳宗海之田單一紙計地三分五釐二毫又分撥長子祖銓次子祖鈞並與該氏三股匀分之分家據等一併盜去但此項分據現旣被竊應作無效以上各情曾經報廳查緝現悉該氏謝三寳匿居閘北一帶爲此來案陳請嚴緝到案究懲等情一面又投上海縣公署具詞陳請備案徐廳長據禀後諭飭該管警區查拿解究毋延 
[指控拐孩案展期再訊]  
　　住居虹口東嘉興路一百四十八號門牌之婦人楊葉氏指控浦東人沈桂福串黨拐賣伊之五歲女兒阿囡等情昨由該管哈爾濱捕房包探管宗餘·西探路司·將沈拘解公共公廨請究因人證未齊未曾開審由張襄讞及美約副領事命將被告帶回捕房展期七天提齊人證再行解訊 
[尋獲逃妻了案]  
　　向業小工之嘉定人徐阿彬前日偕妻母張劉氏扭南通人王二寳至四區控稱民妻徐張氏去年年底被王串同在逃之于小蓬頭拐逃無蹤請追經顔署長質訊之下判王交保帮尋嗣由王尋獲張氏交案研訊因王並無串逃情節着原告領回管束了案 
[違犯烟賭禁之科罰]  
　　法租界大自鳴鐘捕房捕頭阿而風西君偵悉居民吳寳清左阿海兩家私設烟榻容人在内過癰並聚財抽頭實屬有違禁令爰於前晚帶同包探等數人前往各户抄出烟賭具等物連同吳左兩人一併帶入捕房諭各交保候究昨日傳至法公堂先由捕頭上堂禀稱前情並將烟賭具呈鑒詰之吳左兩人供認不諱中西讞員判吳左兩人各罰洋五十元充公烟賭具銷燬 
[吸食鴉片之科罰]  
　　婦人汪陳氏·僧人利法·及姜定才汪兆元均在北河南路四百七十八號屋内開燈吃食鴉片經包探張阿慶查悉往將以上四名連同烟具帶回捕房捕頭飭氏存洋十元保出餘人押至昨晨解送公共公廨由中西官訊明屬實判各罰洋三元與該氏臨訊不到所存之保洋一併充公烟具銷燬 
[公共公廨賭案併紀]  
　　昨晨公共公廨第一第二兩刑庭中西裁判官訊辦賭案數宗併誌如次（一）滙司捕房解龍文張金林沈阿三邱福生宋仁大劉阿大吳明仁陳阿鰲蔡阿六楊阿金杜少夫陳福林王少歧何友德王阿芝等在唐家弄三百二十二號屋内聚賭牌九判决各人到案者每名罰洋三元不到者將每名所存捕房之保洋五元與罰欵一併充公賭具銷燬（二）閔行路捕房解（甲）粤人黄楨在武昌路三百二十五號屋内聚賭牌九（乙）甬人顧阿二在武昌路三百二十八號聚賭牌九（丙）黄小堂在北四川路一千八百三十二號聚賭抓攤（丁）畢全記在百老滙路九百八十二號聚賭抓攤判决黄顧兩人各科罰洋十元黄畢兩人各科罰洋五元賭具一併銷燬 
　　（三）總巡捕房解馬桂亭陳海林沈茂亭陳阿桂等在西棋盤街七十七十一號屋内聚賭牌九判决以該四人無充公賭博行爲一併斥釋賭具銷燬 
[開設私烟間之懲罰]  
　　南翔人王瑞生因在新閘路一千八百七十七號屋内開設私烟間被新閘捕房捕頭偵悉於前日派令中西包探協往將王與烟客李子仙沈順生胡榮林湯安仁楊金華連同烟具一併帶入捕房昨解公共公廨經中西官訊明判王押西牢二月餘人各罰洋三元充公烟具銷燬 
[旅客携帶煙土之獲究]  
　　崇明人盧公道携有烟土三十八兩乘瑞安輪船圖往崇明販賣漁利輪未啓椗爲水巡隊巡警到來調查當將慮人贓並獲解送到隊移送地檢廳訊辦 
[聚賭牌九起釁]  
　　住居滬南裡鹹瓜街向爲成衣業之甬人王順興日前容留包車夫陸阿根等多人在家賭博牌九致陸賭負洋三十餘元心不能甘疑王局驅昨即糾同無賴數人向之借室重賭不料賭檯上發現三張人牌以致口角大起格關王妻張氏聲言被失金戒一枚後由崗警聞聲到塲將一干人連同賭具帶入第一區警署王署長講得事關賭博打架有違警章飭即申解警廳司法科訊究 
[巡丁與小工械鬭之拘究]  
　　向在浦東祥生廠爲十五號巡丁之天津人張德起前日午後與碼頭小工高立義顧成玉等不知因何起衅各糾同類數十人擬在陸家嘴地方互相械關事爲三區警署巡官李鶴鳴得悉立飭長警到塲衝散事後飭將該巡丁張德起連同高立義顧成玉拘解至署曾署長以若舉動輒糾衆械關有礙地方治安故於昨日命將張等三人轉解地方檢察廳訊辦 
[縱火圖賠之請究]  
　　浦東爛泥渡花園石橋甬人施春林所開之席子燈籠店深衣縱火經三區崗警查見將施拘署訊辦兹由該處鄰居舖户信泰店·利泰衣莊·升昌祥洋貨店·永源米店·夏信齋王友彬等公呈三區警署略謂該店保有火險銀兩本年已歇業將屋轉租他人店内貨物已搬運一空有意縱火圖賠保險銀兩實屬不法已極應請從嚴究辦等因曾署長據呈後當即派警查明判將該店主施春林押解警廳司法科聞已轉解檢察廳訊辦矣 
[造屋不領執照之罰拆]  
　　法公部局工程師於日前查得新租界徐明慶徐如曾兩人建造房屋不向工部局捐領執照有違定章故禀明公堂出票於昨晨將徐等傳至法公堂請究先由工程師上堂禀明前情詰之徐等聲稱因房屋建造樣式不好故由工部局諭令拆改是以未領執照求宥中西官判着罰洋十元充公限七天將房屋拆去　 
[匪徒攫飾彚誌]  
　　住居虹鎭婦人徐徐氏前日午後由外歸來行至離鎭不遠忽來匪徒土阿三等三名上前將該氏雙手扭住然後攫取金飾該氏大聲喊救又被該匪等毆打倒地乃將金押髮金荷花瓣金挖耳一併攫去奔逃該氏在後窮追由五區四分署崗警追上祗獲王匪一人抄出原贓金挖耳一支押送到署昨送地方檢察廳究辦又婦人孫陸氏家居杉板廠四百八十五號前日出外被匪徒王小狗子搶去金挖耳一只由四區二分署崗警追獲抄出原贓押送到署着送地檢廳訊辦孫陸氏着自行投領 
[攫金挖耳押二月]  
　　匪人李阿福前日在北江西路桃源坊弄口攫取婦人胡陳氏之金挖耳一支而逃由氏鳴捕將李追獲抄出贓物昨解公共公廨經中西官訊供屬實判决李押西牢二月示儆 
[搶洋禁押六月]  
　　無賴沈杏生日前在法租界攫奪顧春山手中所持之大洋數十元而逸當由顧大聲喊捕始由包探聞悉到來帮同將沈拘獲連同原贓一併帶入捕房昨解法公堂請究先由原告禀明被搶情形詰之沈供認强攫不諱中西官判沈押西牢六個月以儆洋給原告領去 
[昨日公共公廨訊案紀]  
　　昨晨公共公廨民四庭由關讞會同英包副領事訊理各案如次（一）中華滙業銀行訴做藥材生意之揚州人吳培生違背訂立定滙日金二十萬元之合同請追損失案初審判决原告敗訴故原告不服請求復審結果應判原告勝訴着被告償還損失銀一萬四千一百二十五兩利息免追並繳訟費（二）陳楷記訴葉薇記（即薇生）增記不理擔保抵借欵項案被告不到由原告律師請求登報傳違結果准登報十四天傳逹被告到案質訊（三）已閉正大錢莊經理葉鎭來訴劉問芻不理所欠該莊銀二萬五千兩案前因被告不到着原告登報傳逹兹據被告代表律師到堂聲稱劉已於八個月前離滬回粤查該莊關閉計有十年何不提早控告今請將本案無限延期待劉來滬再訊云云而原告之律師聞語表示反對結果以事隔多年原告延不起訴應俟被告回滬再行訊奪（四）黄三奶奶訴唐李氏不理借欵案結果改期訊理 
[竊賊與窩贓併究]  
　　閘北廣肇路開米店之高永康前日投四區二分所報稱失竊秈米十七袋及香烟銅元等物鄰居葉王氏家門前地有遺米情有可疑經倪署員派警至該氏家抄出原贓並獲竊犯劉于千姚文生及窩贓同居張蒯氏一併轉解司法科移歸地檢廳究辦 
[誌謝]  
　　昨承女界義賑會惠贈游藝會優待劵十二張又商務印書館惠贈第十八卷第二號東方雜誌及第十三卷第一號敎育雜誌各一册又飛騰牌牛乳公司惠贈月份牌六張誌此併謝 
雜評二 
[舊新年之所聞] [  訥]  
　　舊曆新年所得各地之新聞不外三種一曰官廳財政之窘迫二曰商界結賬之困難三曰盗匪賭徒乘時竊發此三者爲曩昔過年恒有之景象而今年尤甚試問國家社會受何種影響而成此景象又試問此種景象長此日進不已國家社會將獲何等之結果苟一深思而默察之未有不慄慄危懼者也 
　　然而今日之官吏難關一過即粉飾太平人民難關一過卽輟業遊嬉試觀各地舊曆新年之興味濃厚即可知其難關一過而其難已全忘之矣吾之爲國家社會寒心者在此而不在彼 
公布欄 
[上海地方審判廳]  
　　布告第二五號爲布告事照得考試承發吏及格各名業奉高等審判廳令發及格證書當經布告在案兹本廳承發吏尙有遺缺一名依次應將考取第一名穆文暫行代理並照章將考取第二第三名之王致祥王兆熊傳團學督合行布告仰該穆文王致祥王兆熊等務於十日内迅即邀同確實舖保填具志願書繳納保證金現洋一百元來廳聽候派充職務毋得週延自誤特此布告民一庭長陶嘉春代行 
　　公示送逹（全文在本廳揭示塲公布）（民一庭）一件李史周與部子記卽龔國祥債欵糾葛涉訟一案兹本廳定於本月二十四日上午十一時爲審理日訊仰該被傳人邵子記即龔國祥遵期來廳候訊毋違特示（民二庭）一件决定陸中義聲明窒礙一案主文本个窒礙之聲明照准 
　　批示一件易陸氏狀請執行由狀悉候飭吏追繳給領此批一件朱左農狀請給領由狀悉准即呈請高等廳查明核实此批一件秦惠卿狀請繼械執行由狀悉准予傳追此批一件馬永清狀保陳金林由准保此批一件許張氏狀請票傳由狀悉已飭傳矣此批一件徐麒祥狀請執行由狀悉錠派吏執行此批一件張胡氏狀請執行由狀悉查本案業據張營生依法聲明窒礙所請應從緩議此批一件文東華狀請執行由狀悉准予派吏執行此批以上二月十五日 
[上海地方檢察廳]  
　　批示俞福根狀悉查此案以告訴爲要件兹旣狀請撤銷前來自歷照准此批陳裕堂狀悉候傳訊核奪此批潘子宣候訴辦訊凟此批周趙氏據訴損失回復應予免訟等情查刑事不許和解所請銷案礙難照准此批張老六旣據稱騙匪已將原洋交還陳夏氏等情着將該騙匪姓名指出住居何處以憑拘究至請將爾弟免予公訴之處礙難照准此批陳順慶旣據稱私訴不追自應照准惟刑事尙須訴辦爾妻夏氏及劉高清均應靜候傳訊毋得遠離此批金心行狀悉查此案業經本廳聲明控訴仰即知照此佈陳晋昌等狀悉查此案人證蕭季候陳心烺等前准閩應函稱業經切實險知尅日赴滬應訊等情到廳仰該生等靜候質訊所請保釋之處暫難照准此批沈張氏所請不准此佈汪介眉狀悉准予拘案究辦此批陳鴻昌等狀悉業於陳晋昌等狀内批示矣仰即遵照此佈朱厚甫狀悉候偵查明確再行核辦此批秦庚堯狀悉爾因許廣秦介紹與之立約合懲承辦振毅洋行淺行所嗣因該行無貨不能開辦爾如因此受有損失自可向民庭訴請賠償乃不明此理竟以詐財爲言一再凟訴殊屬不合所請仍不准行此批黄漲發狀悉候調卷核奪此批徐尙明狀悉仰卽遵傳來應候訊此批碝惠祥狀悉准予所請仰即遵照此批許小木狀悉查此案係債務糾葛仰赴同繳應民庭起訴可也此佈江廣祥狀悉領驗明究辦此批　以上二月十四日　 
[滬海道尹公署]  
　　批示一件朱贊卿等呈爲經董龔奎聚枉法舞弊民不堪命請澈查信特由呈悉查此案前據倪雨樓等呈訴來道常經訓令南滙縣知事澈查明確禀公核辦具報在案迄今日久未據具復據稱該經董龔奎聚枉法舞弊各節如果屬實殊屬非是仰南滙縣知事查照所控各節迅即遴員確切查明妥爲核温具復毋積徇延切切此批一件蔡祖望呈爲子逆媳蠻盜單拉祖賄通法警抗不到案請檄縣勒拘嚴辦由呈及佈告均悉爾子不服管教盜單拉祖殊屬可恨所控賄通法警等情是否屬實仰金山縣知事查核依法懲緝具報此批仙告存　一件張營等呈爲組織通如崇海旅滬同鄕會並建設會館聲確立案由呈及章程均悉准予立案仰即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[歸蘇感言（五）] [  紅蕉]  
　　電報電話如是矣而電燈亦復窳劣不堪振興電燈公司初開時頗有氣象迨後裝户偷電太多（往往有裝十六支燈四只者竟用一百支燈二十盞之電力者）公司中損失甚鉅屢次查見呈警廳議罰碍於勢力不果行裝户偷電日甚公司中無法乃裝限止表於門外電桿上使其不克浪費或强其裝火表然而裝户竟有私撥火表者公司仍無力禁止或懲戒之乃不得不拆線絶其電流乃與裝户齟齬不堪適 
公司中辦事人復不力頗多貽入口實之處即路燈之黑暗殆如螢豆之光路線復不用皮線而用裸線同時公司中復有日股之嫌市公所遂攻擊之勸人不用其電一面自行集股開辦市電氣廠發起人意見疊起久不能成遂東亦一小機器西亦一小馬逹咸自命爲愛國之士不用日股所辦之電迨後市電燈廠風雨飄搖居然成立柱桿送電矣（股欵内至今未繳齊）然面亦因陋就簡規模不甚宏大電力旣不甚大燈光遂不甚亮且昔日以裸線爲攻擊振興公司之資者今自辦矣亦復不能自勵仍用裸線如故而各處路燈並未同時送電而振興公司則以路燈月費無着亦不肯整頓且因近日電話線失事累及電燈線亦不能發電於是蘇城除觀前閶門一帶外皆已入於黑暗時代而宵小横行益無顧忌矣深願市公所竭力辦理不蹈振興公司腐敗之覆轍有以饜吾市民之望也可吾觀内地電燈之辦有成效者如上海華商電氣公司及杭州之大有利公司均甚可觀吾甚望吾蘇州之紳公能與滬杭兩公司並駕齊驅則市民幸甚矣 
　　以上諸端均吾忽促中觀察所及而犖犖大者書之如右其細事微跡不及録入者尙有多端容有暇晷當爲記述與吾同鄕諸君一商榷焉 
譯叢 
[一宿記（中）] [  若渠]  
　　中年人出仍鉗其户二人復離榻就椅驚異萬狀如在夢中海文出時計曰時已十一下五時之約旣爽而我未婚妻待我晚餐我又食言其何堪耶言已而哭新婦亦曰明日七時我夫歸不見我奈何以購雞子故而竟鑄成大錯我今倦極欲眠即脫項中之鍊授海文曰此我夫物請爲我藏勿使失言已就榻海納鍊懷中見新婦眠脫外衣以披其身己亦就椅睡焉未幾東方白而海文己醒促新婦起見窗户盡啓乃出見一役人張召租告白於門謂二人曰貴人欲借我主當從廉也二人尤駭不覺直就歸途惟海文忘其外衣留空屋中焉昨日之晚汲根到城即傳一電話於其叔母曰今晚我以行務故不能歸宿請往皮漫村與我新婦同宿叔母應如言行方整衣欲出而汲根之電話又來曰叔母不必往矣今我主人以我新婚故許我今晚返村我今乘七時半車返也汲根旣返家而其妻已杳然大異月夜中四出追尋見人即問終無消息復傳電話於其叔母曰我妻在叔母家乎曰不在汲根曰今我妻已失蹤矣言已踽踽返室哭泣終夜不覺斜臥於椅時海文與新婦已至門首新婦見其夫在室大驚出謂海文曰我夫已歸我何以致辭海文曰告以實必有疑不如詒之新婦入而汲根已醒急抱其婦曰我昨晚尋汝凡半夜汝何往新婦曰在叔母家汲根曰然則何以今晨返之早耶雖第一班車今方出發異哉新婦曰君不信往問我鄰海文先生可也 
劇談 
[梅屑] [  岩佛]  
　　蘇州妹以色艶聞於世李雪芳以歌喉名於時故二伶俱能現色相於紅氍毹上引起萬人競觀而在港粤竟有雪派蘇派之相持不下各稱其是然吾以爲蘇李各有擅長非可一概而論兹將見聞所及以鏡化影之角色與羣芳影之角色逐一比較爲顧曲者道之未知閱者以爲何如鏡化影之臺柱蘇州妹也（卽林綺梅）羣芳影之臺柱李雲芳也（即李畹蘩）蘇伶旣以艶聞於世則對艶情劇旣近本色殊無庸疑觀夜送寒衣夜弔秋喜鳳儀亭之三齣其做工之細緻老到表情之形容自然實令觀者無不贊賞然李雪芳之祭塔葬花曹大家三齣所唱之二流覇腔反線亦足令觀者拍案呌絶故吾以爲蘇伶與李伶無可軒輊實異曲而同功是以曾觀李伶劇者不可不觀蘇伶劇而一比較之也 
新聞拾遺 
[以巧凑巧] [  隠厂]  
　　南京娃娃橋有趙某者素精手工向紥花燈風箏等物售賣生涯頗不惡近因今年歲在辛酉序屬鷄年忽異想天開特用纻麻染以彩色紐以銅絲製成雄雞下裝呌笛若一拉之則雞張口而鳴惟妙惟肖頗有趣味其價目視雞之大小而定最大者售洋二角最小者售銅元六枚連日在夫子廟一帶售賣購者極衆每日約可銷數百個昨午釣魚巷姊妹花二十餘人游文廟見毛雞玲瓏精巧各購兩個持歸作爲香房之點綴品云 
[將錯就錯] [  宥全]  
　　東台何垜市吕姓有女年方二八待字閨中突於上月託故外出久假不歸家人惶急僱人找尋無着詎事隔月餘該女隨同口操鎭音之少年雙雙返家儼若夫婦家人拒而不納將他適被崗警盤詰語多支吾因報警官轉移縣公署察核傳諭吕姓領回吕姓以其私奔之女有玷門楣旋即配與少年將錯就錯遂寢其事云 
小說 
[社會小說衆醉獨醒（二六八）] [  瞻廬]  
　　第四十二回撰妙文逢迎社友誦哀史演講貞姬他的赴會目的全爲着柳翠娥一人偏偏畢業生裏面覓不出一個柳翠娥這篇慘淡經營的四言頌詞不能當衆出風頭白白地嘔了幾黄昏的心血一時自忘形骸不由的哼出阿咦兩個字比及衆人都向他呆看他方才覺察漲紅了臉低着頭不敢做聲青巖瞧了文甫一眼暗暗冷笑道他畢竟是個冬烘學究（你是甚麽）没見過世面到了文明會塲便不免失魂落魄惹人恥笑（你可曾被人恥笑）不似區區伍青巖也曾當著衆人演講敎育也曾領略他們的歡迎歌觀於海者難爲水游於聖人之門者難爲言和這輩冬烘學究眞有上下牀之别咧（冬烘嘲冬烘學究駡學究世間固多此類人物）這時壇上的游藝節目照著預定的秩序單一節一節的奏技跳舞時五花八門手足敏捷演講時指東畫西語音清晰春雷也似的掌聲一陣緊似一陣惟有三個無賴不省得甚麽趁着鼓掌聲裏便退出了會塲他們的來意不過趁此機會認明慧姑的面龐以便施行毒計旣和慧姑打過照面他們的來願已償便都出了校門暗地裏去商量他們的勾當（禍迫矣我替慧姑揑一把汗）再說學生奏技演到第十一節便是畢業生受憑那時禮堂外面的軍樂吹打得一發響亮男女來賓都是全神貫注瞻仰這給憑盛禮吕文甫希望未絶暗想這一會子總有翠娥在内比及畢業生排隊上場穿菜緑色衫裙的九人爲一組另有三個家常便服的也在一起兒站定穿妃色衫裙的二十三人爲一組文甫把眼光打了幾個回合仍没有柳翠娥在内便倒抽了一口氣這心血眞白嘔了軍樂停止校長重上講壇向着來賓報告道今天敝校中學畢業生陸慧姑等一十二人小學畢業生柳翠娥等二十四人除却柳翠娥因事請假其餘都在這裏受憑翠娥爲着何事請假另有一樁可泣可歌的事實少停再向諸君報告現在開始給予文憑倘有禮節錯誤要請觀禮諸君格外原諒報告完畢便向這個駝背蝦鬚的老敎員說道請方先生登壇唱名方便園諾諾連聲步履蹣跚的跨上講壇在校長左側站着另有兩個垂髫學生各捧着金漆盤兒盤中堆疊着一捲一捲的文憑中學文憑繫着菜緑色的彩綢小學文憑繫着妃色的彩綢彼此捧上講壇在校長的右側站着方便園報告了一聲給予中學畢業生文憑那一十二名中學畢業生都掉轉身軀面向着校長站定方便園按照名次從陸慧姑起逐一唱名每唱一名即有一個學生上前接憑向校長鞠躬行禮中學文憑給發完畢奏了一套軍樂又給小學文憑第一名柳翠娥不到這紙文憑少頃自有小賓娘子領去其餘二十三名都一一給發完畢校長自有一番照例的訓話不待細表退席的當兒大衆都鼓了一會掌第十二節來賓頌詞郤有幾個政界代表和那張中將公館裏的書記官都一一登壇致頌 
[餘瀋] [  鵑]  
　　德廢帝威廉近語紐約時報巴黎通信員謂過去種種實爲一美好之夢境特病此好夢之易盡至將來如何則猶未可知也味其言似無悔禍意嗚呼威廉之好夢世人之噩夢也因此一夢而半世界浸血泊中矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜録一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名曁詳細項址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至月之一日（陽曆）可即向本館取酬其取酬時之署名蓋章須與投稿時同名 
　　（一）投稿者如不願取酬或不願將所署之發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔録後酌酬惟得增减潤飾或不用原稿另紙重繪註明原名 
常評 
[學步與進步] [  老圃]  
　　自交通機關日益發逹富者乘自動車貧者出數錢乘電車亦瞬息而行數里於是衞生上發生極不利之事人類雖有兩足幾廢棄於無用之地昔人有言出輿入輦名曰痿蹩之機此爲貴公子言之自交通利便乃人人皆貴公子矣此在歐美諸國亦有斯弊幸學校注重體育故歐美人健步遠勝於中國人曾有歐人游歷中國内地苦不能得通譯或謂譯人至多何不能得歐人曰吾游中國以登山陟險爲事又欲採風問俗與士大夫交接今能譯者皆不能走能走者又不能譯使能走者譯勢難與士大夫周旋使能譯者走其力不支每求轎馬吾非惜轎馬之費然乘轎馬登山臨水豈非大殺風景中國上流人物皆類蹩者此譯人所以難得也吾聞其言而恥之吾國士夫不講體育入室而坐出室而車晚而登牀計一晝夜中兩足履地之時蓋絶少職是之故胃弱不能健飯精神委頓不任勞苦之事諸事廢弛皆此階之厲也凡人年過三十而有職業者驟使習嚴格之體操大抵有始而無終言之易而行之難故簡而有益之法莫如習步行或登高山或走平地悉聽其便要當就其力之所及每日行若干里以爲常弱者勉强而行之固不難學步强者計日課功當求其進步此實坐而能言起而起行者人情莫不畏死喜長壽或不以斯言爲河漢也 
公民常識 
[城市中街巷地名牌之急宜遍設] [  魯岑]  
　　　現在各大地方如上海漢口等處皆有地名牌題明某路某街令人一望就明白了這是很便利的但是一到内地各城鎭這個東西多半就没有了初到的人行路步步總要問人還有異鄕口音大不相同的人連問也問不清更是覺得困苦了而且就是當地的人平時各街巷没有正確一定的標題往往也會以訛傳訛來相稱就如我住在准安城内高皮巷這高皮二字本是因爲從前有高皮二大家住此所以得名有人不知原由寫作羔皮或作高披還有大溝巷訛作大狗繫馬樁訛作借馬種種訛傳不一而足這是非趕快設立地名牌不可了凡一城一鎭無論熱閙與否各街口巷口兩頭皆立一牌子註明什麽名子這箇牌子可用洋鐡（即煤油箱所用者）白粉後黑漆寫字有警察的地方就責成他經管没有警察的地方就由各段住户自行經管襄此義舉好在這箇也不要多錢不費大事本是不難實行的有人說那上海漢口大地方外路人來往的多所以需乎地名牌子内地各小地方没有什麽外路人來往又何必多此一舉呢我對他說豈有一箇地方没有外路人來往的情理而且這箇也本不一定爲外路人立的所以無論如何各處地名牌一物是非統通齊設不可的（乙種酬） 
　　按此種地名牌可用鐡皮塗磁質製成水久不壞上海中華職業學校可以代製漸注 
衛生 
[愛克司光與箇人衛生（下）] [  鳳賓]  
肺中結核即成肺癆查察之法向藉聽力今若用愛克司光視察可窺見肺臓中病源所在及辨别病症之種類更用攝影之法則結核畢現歷歷可數肺之全影可映於玻璃印於紙片諺云百聞不如一見故余診肺病近得愛克司光之助以補聽筒之不逮往往聽察所得之弱點僅屬一二部分而攝影所獲者有數部分於治療上多占指導之益 
　　結核之症其襲人也漸恒不自知覺及乎贏瘠咯血或頻咳多洟而後施治每致棘手若能早用此光察見弱點即行治療不亦事半而功倍乎 
　　胃臟之擴張及下垂初起之時每不自覺膽石與石淋之初起亦然苟能早用此光察見眞相於衛生上多所獲益也以上所述僅就感想所及實不足以罄盡其效用也 
經濟 
[提倡夥友儲金] [  王厚禄]  
　　前天在本欄看見郭君開行作的儲蓄與生計問題他以爲儲蓄是社會經濟進步的根本可以增加人民生計程度這問題鄙人很表同情的但是由此就觸動我的觀念了想到我們商界同胞每月每年所得的薪水花紅恐怕不見得都都夠儲蓄他正當用處所餘下來的錢甚而至於負債的也不在少數呢所以希望各商店的老板或各公司的經理們要提倡夥友儲金的舉動呀爲什麽要老板經理提倡這件事呢因爲夥反的薪水花紅都由他們開支的所以在未開支這筆欵子時候預先替夥友們在薪水花紅項下抽出幾分儲蓄起來使得不願意儲蓄的人感東家的好意也要儲蓄了如此這件事就容易普及些至於儲蓄辦法那就要看商店大小了小店家可以將夥友的儲金由店東委託一家可靠的利錢厚的銀行存在裏頭生息没有正當的用處閒時不得支取大店家或大公司可以組織儲蓄部利息比外面厚些專爲夥友儲蓄用敝號現在就實行這事了月利一分先生茶房個個人都由總經理替我們在花紅項下抽出幾成儲蓄起來這事狠好大家何不效法去做呢 
　　照上面所說的不過鄙人一得之愚要是實行起來非但夥友們有了儲金都可以預備意外的用處可以增加生計程度店東方面夥友都是安穏做事没有内裏的恐慌如去年上海藥材店夥友罷工風潮大店家還有這筆大欵子可以流通就是社會上受的益處也不淺了（乙種酬） 
法制 
[警棍] [  洪年]  
　　取咫尺之木而圓之外髹以漆或塗以油使巡士立而執之此果何物也耶夫亦曰警棍而已矣原警棍之所由作在使巡士猝遇强暴偶遭搏擊得以忓衛而抵禦之不使身體髮膚或至受傷而已非欲使之戲花棒打悶棍也而内地之巡警不察往往身站長街手持短棍遇鄕民之在途扭毆者不以好言勸解動以警棍敲其頭擊其手視愚魯如寇讐待人民如犬馬是豈國家設警棍之本旨也哉至於穢物漫抛巡警反熟視無覩花砲亂放巡警反充耳不聞農工迎神賽會巡警反巡而不巡婦女入廟燒香巡警反警而不警凡此皆由未嘗學問遽令出而站崗之故願有管理警察之職責者務先敎以警學使之明其大旨然後飭以出巡庶幾執其警 
 
 
 

Page 18

 
 
棍乃不至如屎蟲蒼蠅之掉槍耳雖然巡士不至尋事大衆亦宜以士禮待之也愛人人愛敬人人敬則國家可幾而理矣（不受酬） 
道德叢話 
[西方格言（一○○）] [  謝介子選譯]  
　　希望使人樂生（英吉利諺） 
　　能讓斯免危（法蘭西諺） 
　　不勞而可獲者惟貧苦而已（英吉利諺） 
　　靜流必深（德意志丹麥荷蘭諺） 
　　吁嗟故人手一握樂何如（讓泛蘿）（Longfellow） 
　　天眞最樂（高普）（Cowper） 
　　貧困與戀愛均難有所隠（英吉利諺） 
　　與其施可疑之療不如不醫（臘丁諺） 
　　工作所以造就工人（英吉利諺） 
　　良心美若千證（意大利諺） 
家庭常識 
[烹煮萍果法] [  蔣大椿]  
　　萍果果類中之最爲入所喜食者也英美國人除生食外尙有各種食法我國人士對於萍果之食法除生食及製萍果脯外絶未聞有他種食法者此雖小道亦相形見絀之一端也 
　　大椿兹讀英國Georgiana　Hall君所著之烹煮萍果法How　to　Cook　Apples一書中選譯五則以開我國人食萍果之新法門 
　　（一）將兩磅萍果剥去其皮蒸之焙之至十分柔軟再加白糖檸檬汁檸檬皮及水少許沸之約四十分鐘乃倒入盆中冷之上另加以極厚之蛋乳糕（Cartord牛乳鷄蛋砂糖煑成）名曰萍果糕 
　　（二）將三磅萍果切成小片去核削皮放入盆中以水泡之旋即將水濾去和以白糖漬之倒入瓶中加薑少許煑之使其色明而結合待其冷後再放他缸中以待不時之需此種名曰萍果薑 
　　（三）取沸水一加倫倒入切成薄片之萍果肉（重量等）内時時振盪四日後加糖一磅倒之桶中再加以上等酵母一塊然後待其發酵即成萍果酸 
　　（四）擇大萍果數只削去其皮并以小刀從萍果梗底雕出其核及近核之肉就竅中塞以切碎之凉炙鷄肉（猪鵝肉均可）以乳酷牛油調麫粉塗其竅及萍果之外面然後烘之約半小時即可食此種名曰萍果鬆 
　　以完全成熟之萍果切碎成片每重一咖倫和清水二升微火煖之待其沸騰後即取下使徐徐泡沸爲時二十分鐘冷後謹愼調之每重一升加半斤白糖鷄蛋二枚肉桂末二兩調和加入倒之桶中於是將桶緊密封口俾起自然作用而成萍果酒（乙種酬） 
農業常識 
[吾之農業改良談] [  戴鰲]  
　　吾國農業自神農以迄周代關於農業之政治上智識上已立其基礎是時也歐人尙在穴居野處與羣獸逐食之時代而今日則何如耕耨以電氣代人力矣肥料以化學製造矣回視吾國徒知守千百年來之舊經驗因陋就簡不事改革亦宜其相形見絀也 
　　竊嘗謂吾國苟不欲於世界經濟社會佔一席地也則已否則必先自改進農業始吾國農業之不見進步雖由於知識之不普及科學之不昌明而其最切之原因則爲農家無愛羣互助之精神以致無組織之可言無組織即不能利用經濟上以最少之時間勞力資本而得最多數之生産之法則是以余對於農業之改良主張自提倡農業組織入手所謂農業組織者可分爲三種 
　　（一）農會以爲農人興利除害爲宗旨集多數之有農事學識者從事於調查改良以及發表意見等種種目下吾國農會雖各省已有倡設之者然未完全剏設且會中之辦事者徒以文學發表空論凡無智識之農民不能直接受其利益竊意宜仿照各國多派利於口才者赴鄕演講并選演有關於農事之影片使農民得以了解 
　　（二）生産合作會關於生産上必需之器具原料價格過昻非一人所能舉者由會員合資購辦輪流使用或會員之出産品由會爲之行銷因此自行購入農具不致受資本家重利之凌壓自行販賣産品不致受商人轉輾之中飽事舉而利不外溢誠最善之法也 
　　（三）消費合作會關於農民日用所需之物品由會員各出資若干直接向生産者購賣减去中間人（商）轉輾之中飽會中專舉一人總司其事或由各會員輪值因此供給者消費者均是會員之本身斷不致受外界物價故意昻貴之影響 
　　有農會指導其方法生産合作會以助長其生産力消費合作會以减輕其負擔農人於經濟上可不受壓迫然後以其餘閒從事於知識之研究農業前途有不蒸蒸日上者乎（乙種酬） 
雜録 
[毒] [  熙恩]  
　　據今科學家云氣體之最毒者爲㲶（化學符號CI）礦物之最毒者爲碘（化學符號I）植物之最毒爲毒菌動物之最毒者爲蜊蛇之毒囊壁蝪之淫水然此皆有形之毒耳吾人知其爲毒而遠避之故其毒雖烈而爲害甚寡 
　　世有無形之毒其性且烈於㲶碘菌蛇而吾人趨之如珍飴者酒色賭是也三者之毒質不同而爲害則一受毒淺者則精枯神涸志氣衰墮受毒深者則家破産蕩死亡隨之古今來堂堂丈夫葬身於其中者不知幾何 
　　今者春初閑暇人爭行樂事多矣有如山光水色琴歌球戲皆足以陶冶品性活潑精神者也則奈何不顧一生之精神資力相與三五成羣投身於酒池慾海爭風於博地賭塲日夜相繼顚倒若狂自以爲樂詎不知無形之毒且百倍於㲶碘菌蛇也悲夫（乙種酬） 
 
 
