# 1916 - 352 - 4915756

 

Page 1

 
 
   
 
 

Page 2

 
 
時評 
[各有一是（冷）]  
　　世間事至於互爭之程度必各挾一是而信其是甚堅 
　　何則人苟非至無賴至昏聵决不敢以己之不是與人之是互爭故有一方面而不能認爲是者其爭决不成立 
是故互爭之局成矣從旁評論之曰某也是某也不是者必其人與某方有關係或聽某方片面之詞多也苟取兩方之詞而並聽之則必曰皆是皆是也 
是故互爭之局成而欲以是不是判斷爲最後之解决者斷不能成之事也况乎復以詭言謡說摇惑於其間也耶 
[命令]  
　　十二月十九日大總統令蹇麟給予二等文虎章此令又令在命丁兆冠爲雲南政務廳廳長此令又令新疆省長（此處疑有脫誤）著添設道尹一缺駐紥塔城縣原設之塔爾巴哈台參贊一缺着即裁撤所有該參贊原管之蒙哈等事務及交涉各識權均由該道尹循舊辦理此令 
又令任命汪步端署新疆塔城道道尹並加副都統銜此令 
又令軍人入黨之禁各國所同頻年以來迭頒明令經兹政變慮弛前防旣妨政團演進之精神更違軍人服從之天職危害家國胡可勝言兹特重申前令凡我軍人一律不得置身黨會專心一志張我國維其各軍長官尤宜體念時艱以身作則隨時督察勸諭俾各曉然斯義以副本大總統諄切誥誡之至意此令 
專電 
[北京電]  
　　熊專使赴日緩期原因日政府僅以愼重爲詞不言拒絶聞該國一部分人反對熊氏 
[北京電]  
　　熊希齡請收回使日成命外傳係因章使昨已電告日政府有暫缓緩派遣之表示 
[北京電]  
　　鄭家屯案昨國務特會提出討論交涉方針今日（十九）即與日使開議聞對於警政仍主堅持 
[北京電]  
　　鄭家屯案昨（十九）日使偕芳澤參贊船津書記官到外部會伍總長開始正式談判對警政及顧問先决問題相持不下致無結果散巳六鐘半訂箇日（二十一）再議 
[北京電]  
　　小田切代表銀團出商大借欵要求先决問題（一）以地租擔保（二）取消美欵二千五百萬之借約 
[北京電]  
　　外交次長定劉式訓 
[北京電]  
　　昨閣議至下午四時提出夏外次長辭職問題議决准辭以劉式訓繼任令即下 
[北京電]  
　　被捕議員陳宏猷係軍務院通緝之人昨有林姓等傳單宣布陳率匪刦莊有村名日期可證者多至十七起共燒民房三百餘間慘斃男女九十七人全院以此等害羣之物自應依法處决 
[北京電]  
　　議場鬭毆案昨地方檢察廳傳集原被證預審原告到劉崇佑陳光燾張金鑑被告到張我　葉夏聲等五人供詞各執檢察官駁詰歷三小時退庭聞巳準備起訴 
[北京電]  
　　衆院今日（十九）開會恢復高等分庭案否决廢除知事參司法案否决取消行政長官監督司法案成立五時散會 
[北京電]  
　　十九日衆議院之彈劾内閣案初因人數不足未議繼由駱君動議以後暫不列入議程俟人數足時再動議此案將漸消滅 
[北京電]  
　　政府密飭法制局編訂妄用國欵懲戒條例昨已脫稿即將公布内容（一）簡任下各官皆適用之（二）凡妄用國欵五元以下者記小過（三）十元以下者記大過（四）二十元以上五十元以下依數罰俸（五）至百元者免職（六）交代時發覺者罰金（七）百元以上者以得賄罪處分 
[北京電]  
　　昨（十八）國務院特會議預算關於財部之歲出此次預算惟財政軍事兩部最難决定聞尚須一星期方有眉目今日（十九）上午九時即開國務例會仍議預算並電請内務次長列席尚有關於該部之問題 
[北京電]  
　　昨閣議財部經費減去二千三百萬外部減去十五萬聞總預算支出五萬萬零數千萬而收入僅四萬萬零故解决甚難 
[北京電]  
　　政府覆參院質問盧匪係託和國兩敎士求撫已飭蔣雁行妥議條件誠則招撫否仍主勦 
[北京電]  
　　昨國務院例會仍議預算問題財政部所管一項尚未議完今日（二十）又加班會議續議財部事若軍政支出等項則未議及報載皆係揣測 
[北京電]  
　　政府特頒箴言四則電各軍民長官（一）謹守權限（二）勤求治理（三）馭下尚嚴（四）待民宜厚 
[北京電]  
　　聞内部新委僉主等均已核准不日發表 
[北京電]  
　　楊善德因喪請開缺政府去電給假慰留 
[北京電]  
　　政府將下明令禁止軍人入黨 
 
 
 

Page 3

 
 
[北京電]  
　　國葬法以法律第一號公布共八條 
[北京電]  
　　浙江時許祖謙等來電請准夏超兼省會警廳長 
[北京電]  
　　内務張國淦本星期内决提出 
[北京電]  
　　直奉黑陜四省參議員 
選舉揭曉張繼郭照洽張樹柟楊顯青黄樹忱趙連琪楊國瑞趙伊仁劉鳳民楊逢盛張鳳翽趙世鈺等當選 
[北京電]  
　　明日（二十）憲法會議日程題爲審議增定法官任免及國會查辦權問題並加國敎一章大體 
[北京電]  
　　參議院今日（十九）點半開會到百三十九人王正廷主席劉芷芬動議先提總統交選舉訴訟覆議案可决由委員長蔣舉清報告審查結果甲主删除乙主更＋正各得半數本席加一票從乙說認有　正必要張聨奎等反對李述膺等贊成惟照審查報告爲抽象的表示非具體之斷制提起表决方法或主三分二或主過半數爭議紛起相持不下主席宣告休息二十分退後分室協商近四點復開王正廷動議頃衆院來咨本日公决黄興蔡鍔適用國葬法一條請立付議全體報可表决一致贊同接議前案先决部題賈濟川等執定約法二十三條非三分二不可李述膺謂本條分兩項看法湯漪解釋兩者俱可惟本席主三分二引起極大激論爭持又歷一鐘之久主席先以認審會修正爲不是執前議者請起立得多數曰然則祗須過半表决即以贊成審會付表决在場百三十六人起立八十八人多數得通過時近六鐘延會 
[北京電]  
　　參議員解樹强陳光燾等因昨第二次表决覆議案時已不足法定人數王正廷宣告過半通過顯屬有心違法均主提出議長違法懲戒案現正在起草連署中 
[北京電]  
　　今日（十九）衆院二時開議（一）議員任期内身故卹金案通過（二）兩彈劾案因人數不足未開議（三）張華瀾動議民國紀念日修正案通過（四）恢復自治之動議通過（五）張善與王侃動議變更議程黄蔡適肜國葬法通過三時休息三時半續議鄒魯動議新到議員陳鴻猷被捕事主張函問事由又駱繼漢動議兩彈劾案今後暫不列入議程俟人足再動議衆無異議又夏次長報告外交秘密聞聲明中國加入歐戰團並無其事又有黄君關於移民政策之提議 
[北京電]  
　　憲法會議二十日二時四十分開議王正廷主席標題爲法官任免問題表决贊成反對均不足三分二數又國會有查辦官吏權加入憲法大多數通過四時半散下次議國敎問題 
[北京電]  
　　湖北河南來電因議員資格問題等選舉參議員尚須改期 
[南京電]  
　　省議會今日（二十）改選參議員因事未成熟議員多不到會故不足法定人數展至明日舉行恐仍難產出 
外電 
[北京電]  
　　外交部次長夏詒霆今日蒞衆院答覆田議員質問夏稱政府並未討論加入協約加之問題亦不願撤銷中立云云夏離院後議員即未討論此事（二十日） 
　　德文電 
[東京電]  
　　美國駐在日本大使軋司利氏十九日向日本政府通告德國媾和之提議巳如前電兹悉其時美大使曾謂予惟代表德奧政府通告貴國云云由此而觀測此次之提議美國實未負有何等之責任不過爲德國之利益代表者轉遞提議而已其事甚明（二十日） 
[東京電]  
　　東京朝日新聞接到英京泰晤士報來電曰本社近由最可憑信之官場處探知英首相喬治氏對德國提議媾和之回答將以十九日聲明聨合國陳述之意志首相並以法國首相白利安氏意大利國外相孫尼那俄國首相和古諾西　氏曩者均各聲明其本國之態度惟英國之態度尚未公表故兹先行直截明如左敵軍以由其佔領土地撤退將該土地交還聨合國爲媾和談判之基礎惟聨合國之目的不僅恢復戰前之狀態且進欲得德國今後無復蹂躙歐洲自由之虞之保障蓋聨合國之目的在打破普魯士之軍國主義也（二十日） 
[東京電]  
　　德國之提議日本政府尚未正式表明其態度俟聨合國之協議聨合國之大勢足信巳有拒絶之傾向將以同文明示拒絶之意其文案依慣大約由法國政府作成云（二十日） 
[北京電]  
　　紐約有美國摩根公司今後不應外國公債之電報當地財界得此消息大爲注意以如摩根之大資本家至不承受外國公債則其他之資本家難保不倣效其例若果事實於中美借欵有大影響之憂云（十九日） 
[北京電]  
　　鄭家屯問題本日（十九日）午後三時經林公使與伍總長會見交涉終無結果然兩者之意見較諸前次已漸接近（十九日） 
[北京電]  
　　政府編製五年度預算案今猶不能編成其故因不足一萬萬元無彌補之法也（十九日） 
[東京電]  
　　大隈侯爵前此辭職之際蒙恩優遇惟果受元老待遇與否頗有可疑十九日元老奉召入宫陪食侯亦參内至是受元老之待遇始明（二十日） 
　　以上東方通信社電 
戰電 
[巴黎電]  
　　美國大使已以德國議和公文遞交法國外交部其内容與德首相在國會宣布者相同僅空泛提議並無切實條件（十八日） 
[倫敦電]  
　　英帥海格將軍今晚戰報宣稱昨夜英軍攻入亞美蒂愛爾南面之敵軍戰壕殺敵頗多（十八日） 
[倫敦電]  
　　英國參謀部估計松末河大戰德軍之損失其數與法國所估計者不謀而同計共六十九萬人（十九日） 
[雅典電]  
　　維里洛斯氏被控謀爲不軌當道已下逮捕狀（十八日） 
[雅典電]  
　　大局頗摇動協約國外交家現正交換關於第二公文之意見各報謂時局甚可慮政府當速設法挽救（十八日） 
[倫敦電]  
　　路透電社得悉協約國已擬定新哀的美敦書旦夕將遞交希政府（十九日） 
要聞一 
[德國提出和議之原因]  
　　東報載德國宰相最近之演說其大要曰德軍在各戰線莫不勝利卽羅馬尼亞松末河意大利各方面戰爭皆有相當之成功絶無危窘之處然德意志皇帝决不願繼續此無謂之戰爭故以相當之機會使敵國知德意志有平和之意此卽對於上帝與本國國民以及人道之責任也今次提出和議時對於中立國之保護在敵國之德人者致公文如次歷史上最悲慘之戰爭風靡一世二年又半矣數千年來歐洲共通之文明旣不能防遏戰爭而人類最貴重之功業以戰爭而破壞質言之二十世紀歐洲新自豪之精神上物質上之進步俱以此戰而消燬焉德意志及其同盟國奧大利布加利土耳其具有無窮之力可得終爲勝利觀夫敵國之兵數軍需視吾同盟國爲優然屢戰屢北同盟國未嘗以敵國攻擊而敗退一步也巴爾幹之戰敵非不强也而終歸於敗更觀羅馬尼亞之戰足證戰爭雖繼績而同盟國之强如故即謂可以繼續勝利亦不得謂奢望也四同盟國擁護其國家之生存自由及發逹奮起而戰今者軍功赫赫而戰因猶無變更我等常確信我等自身之權利與合理的要求不與他國民之權利相衝突且無粉虀我敵滅亡我敵之目的也然若有不得已之故則將藉努力與經濟力繼續戰爭至息戰而後止後止　又希望防止世間戰爭流血之慘事此所以四同盟國提出和議也談判議和之時所舉條件用以保障我等國民之名譽生存及自由且足以確立世界和平之基礎不幸而繼續戰爭四同盟國亦有戰至最後勝利之决心然於人道與歷史之前絶對不負戰爭之責任德意志政府感貴國（指中立國）之好意敢布區區將此意轉逹敵國政府云云 
[英首相演說和議意見]  
　　十九日倫敦電云今日午後新首相喬治在下議院演說略謂余此次出席於下院負有極可怖之責任此種責任固從前英國首相於國家存亡所繫之最大戰爭中所未曾擔負者也今番戰爭之大爲從來未有擔負之重爲英國及他國從來所未有而戰事利害之關係亦爲自有人類以來各戰局所未有今德相之宣言驟增新政府之責任德相旣在國會宣言美國乃以公文送來不附意見我政府當與勇敢之協約國完全同意而備文以覆之諸協約國已互換意見自不待言其所根據以發抒意見者不在頃方收到之德國公文而在德國發出此公文之宣言且公文僅爲宣言之複冩或其解釋故公文之實質早已受協約國正式討論余今樂爲佈告者諸協約國已各趨於彼此同一之結論矣敵人仍盤踞俄法之土地而俄法之犧牲亦較重大故俄法對於議和之請當然有首先答覆之權今俄法已先答覆矣覆文已公佈矣余代表政府予此覆文以明白切實之贊助苟有人焉無充分之理由而延長如今日者之悲慘戰局則其靈魂上實負有雖海水不能湔洗之罪孽但若因厭倦或失　之心抛棄此戰局而不逹到所以作戰之極高目的則其人之行爲實犯政治家所未前有代價極大卑法無似之罪昔日美國林肯處於與此恰同之地位時曾有言曰（余接受此戰有一目的且爲世界之目的此目的逹到時此戰方可結束昊天在上余希望非至目的巳逹之時此戰决不止也）余願引此名言以喻吾志吾人可以應德人議和之請而遂逹到此目的乎何者爲德國媾和之提議乎余未見其有何提議也徇自稱勝利之德國之請並不知其所提出之條件而遽與議和是以繩自縛其首而授繩於德國之手也吾國於此等事尚非無此經驗吾人與黷武專制國交戰非以此爲第一次而吾人之共同推翻黷武專制國亦當不以此爲第一次吾人當能追憶最大霸君之一其人欲肆行其陰險之計畫時輒藉和平神之假面目以欺人云云 
[大總統赴保之西報評論]  
　　字林報十一日北京通訊云昨日黎總統之赴保定也可爲中國確已徐徐進步之證保定軍官學校學生畢業都千人總統車行百英里往觀畢業禮晨九時出午後四時返此行有三事實頗可注意以此乃中國從前决不能辦到者也（一）出京百英里事畢歸來往返僅數小時（二）青年千人卒業於陸軍專校受最新軍事敎育堪充新式陸軍之將弁（三）中國元首輕車簡從出入街衢乘火車赴内地向青年之士致訓勵之詞凡人人視爲當然之事元首輙自行之誠哉時局巳變今非昔比矣總統此行不亦可爲中國思想革命之表示歟 
[六年度歲入預算大要]  
　　民國六年度預算草案業已著手其歲入一門已經議定探得總額詳誌於下（甲）租稅收入計田賦八千萬鹽課八千四百萬關稅一萬萬（此指免釐加稅後言之若不加稅則不免釐　亦略相抵）契稅一千三百萬元宅地稅六百萬出產及銷場稅千五百萬（若不免釐則此項併於關稅項下）烟酒稅一千五百萬礦稅二百萬部分之營業稅一千萬部分之所得稅遺產稅二百萬（登錄稅之一種）通行稅三百萬兌換券發行稅三百萬其他五百萬（乙）稅外收入計權度專賣二千萬官發證婚書三百萬鼓鑄輔幣二千萬各種規費及官業官地欵生息等二千萬 
[各政團尚須協商]  
　　各中立政團因調停省制入憲問題而協商地方制度具體大綱前日完全解决已推人起草條文雖後來研究益友兩派對此有無異議尚未可知然大體旣尚平穩或不無妥協之望惟昨日末次協商就條文上討論文字商榷會代表張大听等對於彈劾省長及解散省議會之重要問題根本改動經平社代表黄雲鵬討論會代表孫潤宇協議會代表李芳靜園代表鍾允楷等竭力反對終未能取消其修正十六日之協商會本議决省議會以總員三分二之出席出席員三分二之議决定提出彈劾案經由國務院交由参議院議　今商榷會改爲總員過半數之出席出席員三分二之可决由國務會議議决懲辦又十六日之協商會本議决省長得以參事會之同意提出解散省議會案呈由國務會議議决今商榷會改爲由參議院議决政團中之不贊成此項修改者其意以爲原議規定彈劾權始終屬於立法方面解散權始終屬於行政方面各經兩重手續已無不鄭重之嫌而行政立法又不致互相牽掣使彈劾權與解散權均有名無實彼此相持重爲政治進行之障礙規定尚爲得當今則彈劾案在國務會議解决設使閣員袒護省長不予懲辦在省議會方面固可向國會請願請其行使查辦質問彈劾等權以爲後援然實際收效亦甚尠至解散案在參議院解决設使參議院議决不准解散又將如何是使彈劾解散終無成立之望議會官吏終於相持而省政遂不能圓滿進行也故昨日散會後李芳聲明對於第十三條尚須提出修正遂公推孫潤宇君按照今日議决種種修正草就條文於今日午前十時仍在衆議院繼續協商 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[禁烟禁賭之兩會議]  
　　一閉會一開會昨日（十七）下午全國禁烟聨合會開第五次會議首由主席宣讀議决呈請大總統指示未宣告停運六省限期肅清文繼議福建代表案（一）軍界非行政官廳所能調查應請貴會聨同全國各代表呈請國務院訓令各省督軍嚴切約束各軍士毋得違犯烟禁經衆决定改爲該會提議函請陸軍部約束軍士（二）法律未變更以前似應公呈司法部請通令各省司法各機關對於烟案宜主最高主刑辦理經衆决定此案對於司法獨立不免有干涉之處多數否决（三）鴉片律如兩院通過變更處以死刑則辦理禁烟善後應籌的欵經衆討論謂兩院對於改訂暫行律正在審查未經提出大會决定從緩（四）巳禁種之省往往有外人私運私售破壞烟禁應請公同討論向外交部要求與各公使磋商辦法經衆决定應俟各省報告檢齊彚案呈請外交部設法維持繼報告此次大會議决之結果復將該會財政情形除發給各代表報銷册外並簡單報告大致謂各省捐助之欵有百元或三百元不等全年入欵約三千餘元每月出欵約一百餘元今年因各省軍務倥偬該會經費尚不十分拮据故未向各省請欵繼討論以後之財政經衆决定照舊辦理繼選舉該會會長到會人數三十六人用記名投票法投票結果嚴君修得二十九票柏君文蔚得七票嚴君修爲該會會長繼公推伍廷芳柏文蔚兩君爲名譽會長安銘君爲總幹事選舉畢即宣告閉會 
同日午后一點廣東旅京議員官商學報各界人士開全體大會於粤新館商議廣東開賭問題伍廷芳程璧光陳錦濤李協和徐紹楨諸名流均到公推伍廷芳主席報告開會宗旨旋由鄒議員魯說明數月來關於禁賭問題之經過極爲詳盡繼由主席說明粤賭萬不宜開之理卽電粤督軍省長阻止鼓掌之聲如雷陳錦濤說明廣東無須開賭餉非無着之理由并主張取水餉非全粤負擔之捐稅由該局可决議抽收之條以免生出種種不法捐稅係正本清源之計不獨爲此次籌餉局開賭一事除弊已也衆贊成林繩式君主張即呈政府電粤省取肖籌餉全粤負擔之捐稅可由該局决議抽收之條由主席將各人主張一一表决全體贊成即日由衆公决成立廣東禁賭公會非逹到禁絶粤賭之目的不止隨即公推伍廷芳陳錦濤程璧光徐紹楨李協和鄒魯林繩武諸人爲董事關於禁賭事决由各董事完全負責俾便應付早逹禁絶粤賭目的至會所决定在中央公園社會改良事務所内 
　　按烟賭爲中國人惟一制命之病症在理早宜禁止而事實上則均多阻力惟是前者以全國各省代表之力行敦促各省疆吏之從事進行禁絶之期似尚有可希冀若粤省之賭則其由來已久又適當此財政困窘軍餉難籌之際非當局者確有可以立集巨欵以應付軍政之需求一旦遽言革除亦正爲難所望者禁賭會中諸君子一面爲理論上之籌擬一面仍當運精心實力以謀所以規畫粤中餉項之所從出斯禁止粤賭之着手乃有可以進行之途徑也 
[烟酒公賣之撥欵與預算]  
　　烟酒公賣稅爲中央專欵中收入較豐者之一近聞某最高機關特傳鈕督辦入見令於此項稅欵中籌措兩百萬以備某項要用鈕奉命後已派員赴各省催提外間因之頗有種種推測又聞中央烟酒事務署曁各省公賣總分局之六年度預算案經編製完全經常支出約一百四十二萬八千餘元在上海建設烟廠臨時支出二百萬元又征收烟酒捐經費一百二十八萬九千餘元上海建烟廠一事支出二百萬之巨將來不知能否通過查設廠製烟實行專賣其在各國本屬法良意美惟彼對内雖行專賣亦必注意國產原料使之發逹對外則利用稅關高其牆壁不使受外貨之競爭庶可得大宗收入回顧吾國關稅則爲協定所覊束自去年開辦公賣以來不過僅對於本國所產烟酒加重稅率而已至對於洋烟洋酒籌議兩年尚無辦法英美烟公司運往各省之烟不能照收公賣費然猶得問接收原料產地之公賣費今則該公司自行在湖北闢地種烟無如之何漢口康成酒公司因有外人股分交涉一年餘尚不能照章收費辦事之難已可概見矣 
[蔣雁行收撫盧匪電]  
　　蔣都統雁行於十二日於包頭鎭致電中央其文曰北京參陸兩部鈞鑒眞電敬悉顧慮極周謹當遵辦至對匪宗旨及剿撫利獘已痛陳至再兹復將原委臚陳以釋疑義雁行督師到包本主痛剿詎有他人主張收撫竟派代表尋匪接洽復連奉諫巧兩電囑查盧匪槍械人馬並投誠眞僞雁行雖仰體鈞意擬即奉行而深虚匪情狡猾仍未敢形露於外當時不無稍拂人意然任怨任勞不暇計及旋某派代表返包事果無效雁行有鑒於此尤不敢輕言收撫至蹈復轍嗣該匪以前累次失利最著匪首崔永勝傷重斃命又聞大軍雲集力主痛剿始懇托丁南二敎士介紹投誠初次開議要求甚奢當未上聞遂力拒　復示以威並將預作中央假電云巳派十一二兩師即日赴綏助剿務期肅清匪氛等語持與該敎士閱看冀其傳逹藉寒賊膽該敎士當云雖奉中央命令仍祈示以辦法往商弗就再請實行當囑先應傳集衆匪指定區域不准稍越範圍將來槍械馬匹作價繳呈無論首從悉數資遣遵則議撫否則無論經該敎士去後旋據函復云可磋商擬請在廣義魁敎堂兩方派人接洽云云遂派索參謀景熇等四人前赴該處旋據索參謀報告閱盧匪之誓言前僞參謀等之詞意並偵查内容此次投誠純係眞意惟匪衆年富力强鎗馬完善者頗多棄之可惜若酌編軍隊用守邊圉似於時局尚有裨益且黄河已結凍多日該匪等在指定颧域内　寒交迫尚未敢稍越範團雖國民軍佈置嚴密亦足見該匪等投誠心切毫無虚僞之可知等語該參謀身臨其境調查甚詳所陳各節尚不爲無見查匪等盤踞綏區將近兩載此繫彼　出没無常兵重則竄入深山或内蒙界外兵少則仍舊竄回到　滋擾前經各司令屢報肅清至今仍爲鉅害覆轍在前可爲殷鑒雁行此次出剿若徒邀虚功一鼓作氣匪必遠　肅清一時甚爲容易然不能盡絶根株究非治匪清源之道倘僅給資遣散匪等視快鎗如命必預先運藏他處臨時匿而不報給資用盡無計謀生勢必仍操舊業徒糜鉅欵粉飾一時究難除地方之害若酌編軍隊結之以恩鎭之以義漸化獷悍利用圖功稍有不馴則用軍法嚴懲旣就範圍諒能操縱况巴匪蒙人在在窺伺此股若不急行收用預備用毒攻毒難收個個擊破之功尤恐受爲叢敺雀之弊稍一不愼不特貽誤邊防且恐牽動大局也管見所及是否有當尚祈鈞裁示遵雁行文印 
[李六更等告發議員賣票]  
　　直隸公民李六更等昨有關於省議員賣票之告發狀其文略云直隸省議會議長邊尝靖當選舉之前令議員多人組織團體名曰老趕團以爲自己當選之地從各方面實地調查　票之聲愈呼愈高愈逼愈急六更等到省議會質問邊守靖答云早已知之曾與副議長王秉喆商議勸告該團六更等登報宣布邊守靖來書質問謂答覆後必有正確之理由報告十五日得邊守靖報告書謂老趕團非其所組織又謂議長能干涉議員個人之私事乎又謂口勸則可强制無方理由如此極不正確報載有老趕團之名義議長不知情尚可原若謂老趕團非其所組織誰其信之至謂議長不能干涉議員個人之私事尤爲大謬議員個人之私事議長固不能干涉名曰老趕團報章謂其有百餘人之多則非個人可知團字之義由多人團結而成個人名之曰團文義不通議員之私事如飲酒也吃飯也睡覺也議長不能干涉抑且不必干涉若賣參議員選舉票此等不法行爲妨害選舉律有明文如謂之爲私事選舉大典如同兒戲國家豈尚有所謂公事者乎六日之大總統明令司法部通令何等鄭重何等嚴厲議長奈何弁髦視之乎至謂口勸則可强制無方尤屬遁詞六更等誓死不能承認今選舉期迫議長旣不能强制老趕團賣票之不法行爲試問議長所口勸者何人請一一詳舉其名該團之老趕議員公然欲賣選舉参議員票實係觸犯刑律凟職罪及妨害選舉罪等項罪名兹特據實告發請求貴廳實行檢舉遵司法部特令立即起訴以維選舉制度而彰法紀云云 
[江北水道與隴海路工之關係]  
　　全國水利局總裁谷鍾秀呈大總統云竊本局副總裁潘復奉令勘察江北水道利病關係及施工計畫節經編製圖說陳報到局鍾秀與該副總裁詳細討論本諸水利方針觀察江北形勢如隴海鐵路之徐海一段工程誠有不可不予以同一之注視者此路横亘平原爲東西一大幹線經過徐州貫逹海口地處卑下淮沂泗沭交侵互灌之區也就路工水利析而言之一則橋梁之建築攷審流量祗以已往之盛衰爲根據一則疏濬工程權衡上下必於全部之支配爲排宣一則經行之軌但視現勢而防維一則規畫之途或定遷流之趨向一以堅固爲定體一以消長爲盈虚不有参酌之規寧無異同之慮犖犖指數顯而易明至若工程技術精微商榷之處尤不止此夫路政水利同屬國家根本至計欲袪菀枯之弊宜當相輔面民據聞隴海鐵路局測量勘察亦於江北水道問題至爲審愼現在本局直轄之江淮測量局所測淮沂沭泗各河縱横斷面以及流量容量各種圖表均已竣事准北一區域之平面測量亦將完備討論可資擬請大總統飭下交通部關於隴海鐵路之徐海一段工程應與與江北水道利病施工計畫互相攷證妥晰榷商十二日奉大總統訓令第六十二號據全國水利局總裁呈江北水道與隴海鐵路關係密切請飭下交通部接洽磋商以期完密等語著該部查照辦理此令 
[湖北之實業界]  
　　水電公司抵借日款漢口旣濟水電公司係浙商宋偉臣等發起集股組成營業已歷十年外表頗呈日臻發逹之象依公司律每年應開股東常會遇有重大問題並須開特别會惟該公司則僅於每届發息時給予股東營業賬略一紙以是局外人多不明其内容辛亥漢口戰事該公司營業本大受損失電線水管多半燬壞次年該公司總理宋偉臣遂以全部產業抵借日本興業會社日金一百五十萬元以資整理當時股東以未徵求同意曾表示反對宋以禀准財政部立案爲詞實則係借欵禀由財政部作擔保也水電公司本爲一特種商業爲保全借外債之信用計其擔保本應由農商部負責乃由財政部越俎代謀個中原因已費人索解近聞宋偉臣又禀請財部以擴充水電營業添置新機等項需欵續向興業會社籌措日金一百萬元援案懇請擔保並謂該公司新舊產業共值國幣五百九十萬元以之抵借新欵日金一百萬舊欵一百五十萬比債額盈一倍有餘財政總長陳蘭生以此欵由部擔保負責甚重究竟該公司產業是否足值此數以及現今與將來營業狀况何如非先行查明未便率准特令行湖北財政廳長張壽　詳細調查呈復以憑核辦張廳長業遵令委魏科員頌唐至該公司調查清晰復部云該公司所有產業與禀部清單符合實值銀四百九十萬加以此次新借　添置之機器共計五百九十萬以後地方如果安謐營業確有把握借欵本息不難到期清償此呈到部該公司借欵必可簽印成交惟漢口股東聞知此事以該公司營業旣日形發展擴充基金卽漢口難期招足儘可於他埠募集何必借貸日債授權外人且此事關係至巨又不聞召集股東會議議决僅由該總理與三數董事擅自定約水電爲民生日用所必需豈可抵押外人致生流弊刻正聨合紳商共籌阻止 
　　應城石膏專利奇聞湖北應城縣之石膏本爲天然之產品銷售於國内外爲數甚巨營此商業者例於每年陰曆十月之闪卽往應採買運漢出售近漢口有向營此業之信記公司於日前着人前往採辦該處各採挖石膏之户均稱現非昔比所有石膏均歸應城石膏公司一家專利無論何人不得在此購買遍詢各膏户皆不敢售只得徒勞而返現信記調查該公司壟斷之原因據聞係曾在省長署及各行政衙門禀請立案以該縣膏業爲其專利不准外人採買共向各處用去運動費五萬餘元其股東中之張桂記張九記即係前任省署實業科僉事張賡陛與現任財政廳長張壽鏞而該縣前任與現任知事亦各有乾股故爲出死力不准他人採買信記刻以應邑石膏旣非該公司所發明又非該公司所製造不能專利人所共知特聨合向貿膏業者調查該公司立案卷宗一面向省議會陳請一面向行政官署控訴必逹撤銷其專利之案而後已按石膏爲天然出產自無專利可言該僉事張賡陛前長實業科綜核全省實業行政對於一切文件自當依法秉公核辦如果竟係公司股東是直欺朦省長營謀私利把持商業想張當不若是當係公司中人虚張聲勢以爲僉事廳長知事入股之說可以欺駭商民望而却步亦未可知今信記等巳在省署具控王兼省長其將如何處置之乎 
[鄂省政團與政客]  
　　鄂省議員近日紛紛組合政團其已經成立者則有崇實社敬德俱樂部憲政商榷會法政校友會等四團崇實社原名協進俱樂部係王信敷胡作賓盧欽墀等二十餘議員發起武漢紳商之守舊派加入者頗衆在社會上甚佔勢力該社第一着即爲黎黄陂籌鑄銅像敬德俱樂部係杜康鶴王文錦等三十餘議員所組設在省垣候補街隸該部者俱舊進步黨員國民黨員亦有三數人以上兩團因同一系派聞暗中尚在商榷併合憲政商榷曾係詹大悲等聨合國民及新共和黨員所組成設在撫院街議員在會者有四十人法政校友會則爲舊隸國黨現入進黨之楊瀚芳所組會員皆官立公立法政各校同學名雖聨絡感情實爲政黨作用聞國會議員韓玉宸前曾允助該會經費一千元後忽翻悔現因選舉參議員國會議員如劉英楊時傑韓玉宸等均回鄂前任財政司長李春萱總統府顧問孫武鄧玉麟蔡漢卿等一般偉人亦均返鄂湯薌銘亦由籍來逗留漢口多日惟酬酢是忙吾輩局外雖不知其爲何事然大要不外辦黨與選舉也 
[皖省選舉參議員紀]  
　　皖省議會於十八日選舉参議院議員選舉會所即就省議會議場選舉監督倪丹忱臨時因病請假特委安慶道尹徐鼎康代表其管理職員如下投票管書到簿趙其昌管發票高炳麟俞道暄管發票記數簿葉堯階田壁五管匭記票數郭後德劉大經管投票錄畢樹森事務員徐榮奎吳之龍歐陽馨張金毓書記石懷德劉思賢范守義鍾澤開票開匭檢票產紹泗查秉鈞唱名朱之英田壁五冩黑板俞道暄葉玉森投票監察員儲春浦劉同文晋恒履徐承祜王藎臣開票監察員劉道章崔翔青王亮臣汪海秋方荃午前十時摇鈴開會（一）管理員入席（二）監察員入席（三）選舉人入席（四）監督入席（五）管理員發票（六）選舉人依次領票書票投票（七）選舉人投票畢後仍回本席（八）管理員製成投票錄會同監察員簽名蓋章（九）投票畢後封票匭摇鈴休息二十分選舉人出席者一百零二人未出席者爲王善繼譚維揚張仲煊方東彭顯廷等五人臨時當場宣布放棄票權者爲李宜吉一人旋退入參觀席惟書票時有某監察員監視書票某議員謂監察員僅有監察場内責任並無監視書票責任某監察員遂面紅耳赤乃退入席第一次開匭倪道烺得四十五票張雲　得四十四票汪精衛得九票黄祖蔭得一票徐謙得一票程恩浚得一票按地定數三分之一即可當選於是報倪道烺張雲翼均爲當選人十一時復摇鈴入席續行投票第二次開匭吕祖翼得七十八票汪精衛得十票黄祖蔭得一票徐謙得一票程恩浚得一票徐方泰一票管　二票　汝士一票張百城一票徐傳友一票柏文蔚一票空白廢票一票於是報告第二次當選人爲吕祖翼得七十八票遂摇鈴休會是日除政界蒞會外餘均一律禁止參觀會場内外均布置軍警守崗戒備森嚴外間謂此次當選之張翼雲等三人數日前卽盛傳有當選希望乃投票結果竟不出所料頗耐人尋味云 
　　按本届参議員改選各省議會中包攬之說賣票之聲一月以來早巳閧傳社會而某也運動成熟某也組織未成又娓娓言之宛若目擊其事者雖悠悠之口未必　得眞象而苟以票選之結果證諸未還以前之推測則蛛絲馬跡亦自有線索可尋推測而不應者若浙省是也推測而應者若皖省是也推測而以有障礙故尚未揭曉者若蘇省是也君子觀於應不應之幾而有以知各省　員之賢否矣 
[川省萑苻遍野]  
　　安岳縣紳民陳選森等以匪禍蔓延地方糜爛各詞向督軍署泣懇派兵剿辦當經督軍批候令飭第三師酌派軍隊前往防剿以安閭閻 
榮昌縣五里舖地方月前有數十匪徒攔刦渝城某商聞彼時護送該商者尚有軍隊十餘人因匪衆兵少致不能敵除刦銀元一鞘外并將鎗刦去數支頃有自榮昌來者據云該縣熊知事於前日督率警團在隆昌黄泥埡與大股匪戰數小時頗獲勝利斃匪數十人已將該股匪擊潰現正在圍剿三層岩一帶匪穴想不日卽可除淨 
　　有自渝城晋省云自渝起行至隆昌匪風尚熾三日内遇匪四次幸行李簡單且無銀錢遇匪時卽開行李示之彼輩見無貴物遂揮使前行然隆昌現時駐紥軍隊固不少也自隆以上雖亦有刧案然不如前路之甚 
南川縣地方山深林密界連焙陵等縣匪徒出没無常此拿彼竄難於驅除吳知事現擬率隊搜山不日實行想該匪等不難殲滅矣 
廣漢縣巫匪黨羽譚代興（卽譚駝子）統匪百餘人在縣屬隆興場一帶肆意搶刦文知事督率警團馳抵匪巢將該匪拿獲餘匪逃竄并起獲贓物多件當將該匪就地正法人心爲之大快 
什邡縣屬之龍橋場一帶近日匪風甚熾三五成羣　路刦掠行旅戒途有楊玉順者道經該場附近被匪攔刦昨已赴縣報案損失資本約百餘元 
郫縣冉家碾哥匪張暉廷窩匪分贓迭經該鄕民呈控該縣知事昨派警隊數十人馳往該場將該匪犯拿獲解縣訊辦 
崇慶縣屬之三江鎭農民李紹南略有餘積被駐紥該鄕匪首李某使其匪黨將紹南拉至匪巢非刑吊拷 
 
 
 

Page 7

 
 
勒搕銀數百兩放　該民昨巳來省向西川道公署上控 
金堂縣屬之廖市場農民黄又江家前日突來惡匪多人執持刀砲毁門入室摟刦一空并將又江之弟拒傷該民報縣勘驗後巳派隊嚴緝矣 
彭縣屬之　陽場農民張治昆之子日前由場回家中途被無名惡匪殺斃所帶銀錢概被刦去 
[浙省選舉參議員延會紀]  
　　不足法定人數參議院議員正額三名已於十八日開會選出以王正廷盛邦彥孫棣三得票均滿三分之一以上依法當選曾誌昨報正額之外尚有候補當選人應於昨日續選兹以候補人名數究應選出十名抑係三名因前日電詢院部迄今尚未奉到電復無從遵循欲從令則慢法欲依法則違令吕監督等正在爲難之際乃待至十二時許選舉人僅到九十名不足三分之二爰援照不足法定人數之例宣告延會以待今日又聞前日下午省會某議員接到京函係個人名義内有此次浙省改選參議員候補人應選十名等語於是全會大異無論此　果成事實與否諸議員均請吕省長電院詢問吕省長當卽電院詢問略謂北京國務院内務部鑒此次改選參議員候補當選人前准部電選三人兹省議會得京函謂院議應選十人（此院議指國會而言）浙省改選之参議員巳經選出候補當選人究竟幾名乞電示遵等語現在國務院尚未電復 
[江北叢譚（冷香）]  
　　此間傳聞第十九師師長楊春普行將率帶機關槍連回防淮泗兼奉上峯命令調查江北各縣防務情形 
　　蘇省郵政總局委稽查某君赴江北各縣調查郵政狀况裏下河興泰各縣業經查畢已乘津浦車赴徐再由宿遷來浦然後順流南下回省覆命宿遷縣農會長陸承卓赴寧參輿省農會選舉道經淮陰泊舟城外夜間爲匪竊去零星物件特面謁淮陰縣知事趙邦彥請緝贓賊 
清江南城外福田庵被刦案内之正犯朱得祥陳鴻慶連日經季軍法官趙知事會同審訊聞已得有確供電請馮督軍核示 
　　洪湖灘一帶淤地前曾招領以導淮借欵問題由農部令其中止現淮陰趙知事委任余敬兹爲官產委員辦理湖灘開墾事宜 
江北省立及各小學校擬放陽曆年假三日寒假三星期 
進化新劇社於十二月二十三四五日開追悼黄克强蔡松坡兩先生大會能演悲劇三日不取劇資以伸哀忱 
　　江北運河界首馬　灣高妟寺等處水勢已漸淺涸由清江開往鎭江小輪因之較前遲滯 
地方通信南通 
[蔡柩過境時之狀况]  
　　通紳張嗇菴以蔡公爲再造民國元動厥功甚偉現其靈權由滬返湘回籍安葬道過通境理合迎祭以表崇仰特聨合通如太海靖五屬官紳電逹上海治喪事務所請其於靈柩過天生　時暫行停泊以便追悼當接復電謂蔡公靈櫬於本月十七日乘利川輪返湘派楚有兵輪護送十八日抵天生港特聞於是管鎭守使特派楊警務長先行前往該港料理一切預備致祭事宜并令軍警兩界於十八日清晨一律臂纒黑紗分赴港埠各學校放假一日各團體均下半旗官紳商學各界均如期赴天生港候祭延至上午十二時蔡公靈櫬乘利川輪抵埠艦上派員登岸道謝水警兵艦即鳴炮二十一響以表哀迎祭時先由張嗇菴演說蔡公事跡概略演說畢紳商界着大禮服先祭繼各學生更換制服公祭管鎭守使盧知事等亦換大禮服致祭祭畢學生合唱挽歌并全體攝影留爲紀念下午三時輪方上駛 
鎭江 
[咨派師船防盜]  
　　鎭郡沿江新洲地方近日迭見盜案昨揚中縣知事咨請内河水警一分署派師船數艘駛往駐泊以資鎭攝 
[限期嚴緝盜案]  
　　齊省長現將十月十一兩月鎭屬五縣被劫盜案列表訓令金陵道尹轉飭丹徒丹陽金壇溧陽揚中五縣知事一體限期嚴緝 
[派員赴省改選會長]  
　　齊省長准省農會長張　之請重行改選省農會長特通電各縣農會派員來寗協同組織現聞丹徒縣農會已於日昨派王有富乘車赴寗矣 
[嚴查小輪運貨漏稅]  
　　丹徒貨物稅所長程君以邇來清淮長班各小輪抵鎭時往往私運北貨等物漏納稅捐現爲整頓稅務起見特飭新開河象山兩處巡船司事嚴加稽查不得隱匿如有上下朦蔽收受陋規情事一經察出重懲不貨 
[鹽運使返揚]  
　　兩淮鹽運使劉司長於日前蒞鎭祝賀周玉山壽辰　　　畢於十九號乘招商小輪渡江回揚 
揚州 
[善棍私募捐欵]  
　　昨有吳聲和及不知姓名者二人往康山魏仲蕃家募捐聲稱係公善堂辦理善舉之用其捐册上已有數十千文魏本善舉總董凡善堂在外募捐無不知之當以近來公善堂並無募捐之事且辦理善舉者亦無吳聲和其人知爲假名私募當卽函逹縣公署請速訪拿以維善事 
[張勳夫人返徐]  
　　張少軒夫人前爲兩淮運署喜慶兩事來揚祝賀在揚盤桓數日並遊玩平山勝蹟今日（十九）由揚乘輪至浦轉乘火車返徐城内陸軍長官緝私軍隊警察所各士紳均至河干恭送劉司長季統領皆親送至浦口 
[追提前知事欠欵]  
　　前任江都知事謝元洪虧空公欵經省議會提案質問齊省長特飭現任江都周知事限期追繳以重公欵聞謝在任時所欠忙漕及印花稅二千餘元又溢支行政費驗契費烟酒捐捕蝗費等三千餘元兩共六千餘元云 
[電燈推廣營業]  
　　揚州振明電燈公司現因東鄕仙女廟爲江都第一大鎭烟户稠密商務發逹距城僅十餘里擬卽竪桿接線裝置燈頭以廣營業刻已禀准縣知事署立案並給示保護矣 
安慶 
[函請撥還工振存欵]  
　　皖南工振局於前清末季原存裕皖官錢局欵一萬二千餘兩係爲籌修宣南兩縣水利之欵光復後該局閉歇曾與駐蕪清理公欵處磋商償還辦法迄今數年未能就緒現該局士紳陳惟彥等函陳省長請飭財政廳將此欵照數撥給倪省長接函後以事關兩縣濬河要欵巳轉行財政廳從速籌還矣 
[繁昌縣請升丙級]  
　　皖省各縣知事向分甲乙丙丁戊五級甲級俸費每月一千元其餘乙丙丁戊級遞減一百元所有開支經費均在其内頃繁昌縣知事吳克俊以該縣缺本列入戊級而轄境遼闊事務紛紜與丙級相等一切措施設置均爲經費束縛不免竭蹶昨特具呈省長請將該縣缺升爲丙級以資治理當經倪省長察核來禀所陳困難情形尚非虚飾惟事關預算未便擅專巳呈請大總統曁財内兩部核奪 
[爭礦案纒訟不休]  
　　　興公司與振冶公司互爭當塗縣中山鐵礦一案糾葛已久興訟之始曾禀經農商部取消振冶公司礦　寳興公司巳估優勝後振冶公司代表方聘商向平政院起訴文經院判取消寳興公司礦權判歸振冶是寳興公司又遭失敗現在寳興公司經理人章　如不服院判在安徽省長公署具呈請咨國務院將平政院之案撤消倪省長核示後以　消院判未便代請該公司仍應向農商部請求救濟云 
[改訂牙帖稅辦法]  
　　皖議會日前咨請改訂牙帖稅捐新章一案經倪省長斟酌情形擬具折衷辦法咨財政部請將短期帖捐三等減爲四十元四等減爲三十元年稅包括在内又長期年稅一等至四等各遞減十元至長期帖捐則仍照前訂新章辦理以期商人之擔負輕而部中之核准易昨准部復以所訂辦法尚屬適當准照辦理故已令財政廳將前項章程修正報部備案矣 
江西 
[李督軍贊成軍人不黨]  
　　馮副總統近因北京某部分政客擬組織一民治黨并擬擁馮副總統爲黨魁故特通電申明軍人不黨之義預爲拒絶贛省李督軍與馮公宗旨相合昨特電南京表示同情電文云南京副總統鈞鑒竊軍人以服從爲天職始有保國術民之眞精神軍人不黨各國通例純向守此皆故所部從無入黨之人值兹國勢阽危凡我軍人整飭弗遑詎可分志加入政黨致滋流弊隱害國家兹聞鈞座有垂戒軍人入黨之議純極端贊成如果通電宣示應懇附列賤名擬貢微忱伏祈埀察並乞明誨無任企禱李純叩删 
[省議會通過南潯路案]  
　　贛省議會日昨通過南潯鐵路案决定取消保息送歸國有其事頗爲直捷痛快惟未能籌備外債擔保辦法路事殊陷於危險該路董事局公推陳小梅往軍民兩署籌商維持辦法回局答覆仍無頭緒嗣經各董事討論均謂省議會旣已通過可將路事交與議會吾等趁此機會正好擺脫即嘗趕辦交代請議會接收云云 
廣州 
[佛山竟有番攤公司]  
　　佛山豆歧巷原日冠珍酒樓歇業年餘昨門口貼有紅條二張題曰佛鎭四沙廣興總公司寓併刋有招承子廠廣告内言本公司準本月十八日開辦如欲承領地段者請到豆鼓巷冠珍酒樓本總公司面商可也僅此數語并未有叙明開辦何事惟往來憧憧俱係講承番攤牛牌賭館地位噫賭博豈眞弛禁耶 
[組織公民戒賭會]  
　　聞有台山縣公民多人刻因規復番攤之說愈傳愈大幾將成爲事實自知無力反抗而又不忍賭禍横流特議組織公民戒賭會實行自戒凡入會者須先當天盟誓戒絶番攤賭博此外尚有自治規則多種將於日間集議進行 
吉林 
[洋價又漲之原因]  
　　省城數日以來銀洋市行又行飛漲市面異常奇緊銀洋又陷於悲觀地位商民極形恐慌昨據錢業商人謂此次銀洋如此飛騰其因有三（一）官銀號將印一千萬吊官帖商家爭買現貨（二）長哈兩地信託因套卯期近需用現貨現洋刻均分集長哈省垣現銀缺乏（三）外國祇幣充斥 
雜評一 
[不足法定人數（步陶）]  
　　改選參議員而以不足法定人數延會者昨有鄂省今日蘇浙亦以見告矣夫鄂省之動因在于詹趙梁三議員之資格問題浙省之疑問起於候補當選之人數其事雖均不滿人意而其情猶較爲可原兹者蘇省之延會其果何爲哉 
兩三日來議場之上一切議題多淡漠相置惟此選舉一事常爲三五聚談之資料乃至正式期會轉以避席相難爲唯一法門此中底蘊殊難索解第以議場之形式觀議員諸君前何興高而彩烈今此改選之第一幕又何意興闌珊竟若此其落落難合也 
以不出席爲消極之抵制在尋常議題中巳早爲識者所不取矧以行之於選舉参議員之皇皇大典耶矧所以出此者非有若何理由而僅以用爲選舉競爭之一種策略耶夫選舉議員固吾民自身之職責特寄其權於吾民代表之省議員耳如之何其竟以兒戲出之也嗚呼蘇省爲文化較著之邦而省議會之現象且若是其他吾又何責焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[參議院對於回復地方自治之督促]  
　　江蘇縣議員聨合會前因地方自治久未規復特向參衆兩院上書請願曾誌前報兹悉該聨合會昨接參議院蘇籍議員秦錫圭楊擇等來函云地方自治各省渴望恢復國會開會以後經兩院建議咨請政府實行政府藉口於新章尚未制定輾轉延宕嗣經提起質問亦以空言答復月前諸公具書請願業經院議可决咨逹政府乃兩旬以來沉寂如故同院馬君武君因改提恢復地方自治機關議决安槛已在大會三讀通過同日卽移付衆院議决案性質與建議案不同效力復遠在質問書之上一經衆院議决咨逹政府自治回復計日可待知關遠注合亟奉差 
[請免苛細雜捐之預備]  
　　財政部特派員姚直之近將上海推行印花稅辦法會同縣在事及稅務所長南北商會等切實規劃兹已定妥乘輪赴南通鎭江等處調查印花稅現行情形並再勸導推廣現聞上海商界方面擬將所受苛細雜稅之痛苦逐一開載呈請南北商會俟姚專員返滬時請其代帶進京面呈財政總長請求豁免以舒商困 
[鐵管内查出烟土]  
　　浦東洋涇港口於前日午後到一輪船經海關扦巡洋員登輪搜查見有長圓形鐵管一件長英尺五尺對徑一尺詢係某洋行之物該扞巡等見其可疑即飭工人將該鐵管舁至該棧驗關房設法啟開内中均是紅土（即波斯土）共在該鐵管内挖出二百零三磅一併帶關存儲候燬一面飭探調查該鐵管之由來以便嚴行澈究聞此項鐵管係廠家滾床機器所用之物外圓中空容積頗鉅云 
[烟紙店被盜搶刦]  
　　前晚七時半美租界北四川路横浜橋北堍第七百零二三號門牌祥餘烟紙店突來盜匪八人四人在外望風其餘四人各執手鎗入内行刦店夥見其來勢兇猛不敢與較當被劫去現洋一百七十七元呼嘯而逸後經事主投報該管捕房由代理副捕頭率同八十六號西探及華探楊成榮等四出兜拿匪已遠颺無蹤 
[船户報告盜案]  
　　董姓船户泊舟寳山縣境彭浦港内前晚被盜匪六七人刦去現洋十元棉被兩條並刀傷船主婦之嘴唇昨由該船户投報寳山縣公署請驗跴緝 
[冐領黨人善後欵項]  
　　黨人姚屏春代表李徵五控同志邊剛冒領善後費洋四十元昨由美捕房一百六十五號西探與華探蔣阿林將邊拘解公共公廨先由中西包探上堂禀明昨夜捕房得報後將被告拘獲各情繼由姚屏春投訴我亦黨人之一份子現在愛多亞路三百六十八號門牌李徵五處辦事本月十一號被告來稱有黨人一部份計三十九名要求發給船票費洋我因籌欵困難未敢遽允嗣因被告迭次率衆吵閙囑其自向虞洽卿磋商後虞亦不堪其擾每名允給船票一紙旅費兩元冩一字條囑我籌給我卽照辦惟此項旅費須至起行日到船上點名相符後先給一半尚有一半到彼處後再行發給以杜得資後仍留滬上之弊旋因被告以同志均虧欠客棧内房飯金故於十六號先行付給四十元供至此將虞洽卿所書字條及被告親筆收據一併呈案請察並稱昨夜九時至虹口隆和輪船上點名發給船票及旅費詎三十九人中衹有兩人隸屬民黨餘均苦力是時堂上詰問黨人與苦力有無分别黨中有無爲盜之人姚答稱民黨十人中之七八係軍營兵士二成係是文人不難分辨一經唱名傳令排隊站正是否黨人一望而知查各同志來滬於二次革命失敗後待至三次革命他處同志亦相繼而來其中不成立部份之人免難流落或有鋌而走險者此次商會演劇籌欵遣散黨人正爲保全租界治安起見二月以來資遣回籍者不下三千餘人被告此種行爲爲數雖小關係甚大請爲訊究並由一千三百十七號華捕上堂證明被告在船時種種情形又由見證褚其山孫子春到堂證明此次由被告報名領欵回籍同行三十餘人均非同志訊之邊剛供稱所領旅費洋四十元除給發十餘人回籍外與邊榮江王土金各得洋三元尚有十餘元係分給差遣各人所用並非冒領乞鑒俞襄讞商之英卓副領事以邊不應欺騙判押西牢一年示儆 
[工部局電氣加價]  
　　煤氣加價已紀前報兹悉本月二十一日公共工部局亦發出電氣加價之通告其文略謂煤價漲起故電燈電氣爐與電力之取費不得不依照現行價率加收百分之十五而用大宗電氣定有合同之户則所增之電費須依其原定合同中之條件收取此項修正價率定於下季實行云云兹附電氣價率之大概如下（新加之百分十五已包括在内）電燈（甲）每字取銀一錢一分五釐每月逾一千字者減收百分之五逾一千五百字者減收百分之七·五逾二千字者減收百分之十逾三千字者減收百分之十五逾四千字者減收百分之二十逾五千字者減收百分之二十五逾六千字者減收百分之三十（乙）每日第一點鐘一刻内每字收費銀一錢七分五釐餘則每字收銀七分以上甲乙兩種收費之法聽用户自擇其一電爐每字收銀三分電灶每字收銀三分馬逹電力每月每馬力用電在一百五十字以下者每字收銀四分一釐每月每馬力用電及一百五十字者每字收銀三分六釐每月每馬力用電及二百字者每字收銀三分三釐每月每馬力用電及二百五十字者每字收銀二分九釐工廠船廠等另議起重馬逹電力每字取銀一錢零五釐馬每月租費一馬力三兩二馬力三兩五錢三馬力四兩四馬力五兩五馬力六兩八馬力七兩十馬力八兩十二馬力八兩五錢十五馬力九兩二十馬力十兩三十馬力十一兩五十馬力十二兩六十馬力十七兩八十馬力十八兩電氣火爐每月租費五錢電灶每月租費五錢 
[大北電報更定電費]  
　　大陸報云大北電報公司近發通告謂自明年一月一日起該局依照以大洋三角六分爲一佛郎之率收取電費 
[維持孔敎之電稿]  
　　本埠孔敎聨合會等因國會議省制致起衝突特發電至京請爲維持原文三則錄後 
[其一]  
　　北京大總統段總理參衆兩院孔敎會轉國敎維持會鑒省制决裂兄弟　　理宜和解政敎分途萬不可因政見不同牽動國敎和衷共濟同挽時艱大敎幸甚江浙民敎聨合部姚文棟等叩 
[其二]  
　　北京參衆兩院鑒維持會成立足徵心同理同望諸公急起贊助共扶國敎萬流仰鏡鑄金事之公民居古周行貴陳毓生張麒等叩 
[其三]  
　　北京參衆兩院轉國敎維持會鑒大敎干城民意代表在此一舉願爲諸公後盾林澂等叩 
[楊護軍使喪母四誌]  
　　松滬護軍使楊君因丁母艱電請開缺回籍治喪本埠各紳商亦即公電政府懇切挽留巳誌前報兹聞馮副總統亦以上海爲東南重鎭關係緊要楊護軍使鎭守二年值此冬防吃緊未便遽行更動亦已會同齊省長聨電中央請予留任持服毋任楊氏辭職日昨軍署已接有陸軍參謀兩部挽留之電惟總統總理尚無來電云 
[商團預備送殯]  
　　上海商團籌備處前晚（即二十五夜）開常會經衆提議黄克强先生靈柩已定二十九日（星期六）盤運回湘凡我同志自應執紼且我商團一部對於黄公哀情更切故已先期領到徽章由到會各會員簽領過半尚有未曾領到此項徽章及會證者可於二十八日至書業公所補發以免臨時侷促並訂於二十九日在七時南市閘北各同志齊集書業公所出發均穿便服加罩玄色馬褂以歸一律 
[水警廳訂定冬防辦法]  
　　江蘇水警第二廳長趙會鵬訂定本届舉辦冬防辦法十七條昨已通令所屬水警第一專署長沈葆義第二專署長師蘭亭第三專署長仉志鵬等遵辦並着轉令各分署長限於文到日爲始實行舉辦兹將所定冬防辦法照錄於後（一）查目前各處帮匪尚未肅清冬防期内難保不再起擾刦亟應嚴防兹擬定每專署就所轄之五分署内抽調鎗划巡船九艘連同專署長巡船共成十艘編爲一隊集合專署由專署長督往所轄緊要區域嚴加巡緝以期弭患無形遇有警事則以之應付臨時剿辦之用限冬防告竣日撤銷按照此條各專署除臨時因公需用巡船外不得在分署抽調警船常駐專署致各分署之警力薄弱至所調巡船九艘係某分署之某艘應於調集後具文報廳以憑查核（二）各分署在此冬防期内對於地方巡緝尤應認眞惟船隻有限支配不敷未便再行另調師船備供巡緝兹擬定各分署長隨時酌核情形暫抽各區之游巡船隻各一艘連同分署長之坐船併爲四艘在所屬緊要區域巡緝（三）冬防期内凡屬緊要地方向有陸軍駐防目前或尚未經填駐者以及地方應時勢之宜應須增駐陸軍者曾據各專署呈報在案候咨商蘇滬各軍使署核明辦理（四）冬防期内凡關於防務布置應聨絡地方陸軍警備隊及各縣水巡隊陸地警察曁鹽捕營巡船等合力辦理不得互分畛域按此條應由在汛各署隊及各級官長分别親往接洽聨絡以備遇事實行合力辦理不得以一紙公文了事（五）本届冬防應由各專分署長統籌所轄區域防汛將各地方分别緊要尋常二等其緊要地方應駐舢板一隻鎗划一隻或鎗划二隻其尋常地方祗可派船游巡倘或緊要次要地方較多者如果不敷分駐可令游巡之船日間擔任游巡夜間擇要駐汛按此條限令務須妥尋完善辦法應於實行以後即將駐船地點及游巡之處詳細造册具文報廳（六）各巡船無論晝夜駐在各汛應照上年辦法以全船警兵二分之一分任上下午及上下半夜沿岸巡　曁須在船守望日夜不准稍有疎忽按此條務須切實施行倘不確遵一經查出則該巡船之巡官立予撤差及該管專署長分署長及一等巡官等均須分别輕重嚴行懲處至守望巡羅如有疎懈一經覺察亦應處辦遇有盜　應卽剿捕如係衆寡不敵應一面設法自衛一面飛報長官核辦倘若見匪逃逸並隱匿不報使匪竄越者卽以通匪重罪律　撤差後仍須依法懲處（七）游緝隊原爲備作各地方應援並臨時緊要之用兹擬照上年辦法以舢板七艘鎗划二艘駐守陽城湖一帶其餘巡船平日應候廳令分紥蘇城附近各要港遇事亦候廳令集合備爲調遣之用（八）游巡艦十艘照上年辦法所有保蘇巡艦仍由第二專署長指揮責令擔任蘇常航路並太湖馬山一帶湖而其安靖巡艦仍由第一專署長指揮責令擔任松江及黄浦江航路其餘八艦仍由廳令指揮責令分任各航路各湖面梭巡（九）冬防期内如發見不法之聚衆結社及光蛋土棍造謡滋事等情應由各該管警官立即查禁遇有形跡可疑之人及違禁品物應立予拘拿送由各該地方長官核明訊辦（十）冬防期内防務重在預防而預防端在先事偵查此探員之不可多派也所有各專署區域以内凡輪船碼頭車站以及各鄕鎭均應分别緊要尋常酌派官警偵察以期先事發覺弭患無形按此條應將所派探弁派妥後開具姓名地點列表報廳查考（十）（一）申湖航船在江浙聨界之内冬防期内尤宜認眞游巡除照常分派兵輪舢板隨護商輪外各該管專署應再加派巡船時常巡緝（十）（二）太湖陽城湖澱山湖澄湖及各處小湖蕩爲盜匪出没之途除太湖常川派艦巡緝其餘各湖亦應隨時酌派巡艦巡緝外再由各該專署加派巡船勤事巡緝（十）（三）江浙交界緊要地方應由該管專分署隨時通知浙省水警會同巡哨其港汊紛歧地點應會師時常搜抄以免盜匪匿跡按此條應於會同搜抄後立即具文報廳（十）（四）冬防期内各鄕鎭禁止演戲禁止聚賭水道内除航輪及郵政信船外一律禁止夜行本管區域以内難民船隻禁止入境各域水關及各處水道栅欄在鎖閉時間内除因公差出入外概行禁止（十）（五）冬防期内各級官長查察辦法即照廳署上年第六百十八號飭令辦理按此條辦法爲整頓警務消除禍患預防最良方法自上年規定以來各級官長不加體察一味敷衍了事殊爲詫異本年務宜遵照實行倘不認眞一經查出定予嚴懲（十）（六）冬防期内各署隊夜間亦須酌留辦公之員以備應付一切公件依令調造船隻但該辦公人員須遵指定時間而至辦公地點倘有碍難者不妨先事申明如不申明或署隊無員應付公件除將該承辦員該任務員一併撤差外長官亦須併予懲處（十）（七）冬防期内各該巡艦承受任務定以巡緝範圍各巡艦應即加意搜抄夜間尤宜注意倘範圍水道以内出有刦案或盜匪由此經過未能立予破獲一經查明自當依按懲罰章程懲處以上所定冬防辦法十七條各該所屬一經奉文到日即行遵照實行辦理 
[女子體操學校復活]  
　　西門外林蔭路中國體操學校爲徐一冰君所倡辦徐君與王季魯君等於前清曾辦中國女子體操學校繼因事中輟於民國三年繼續辦理先後畢業六期共有畢業生數十人自去年停辦以來遠近函訊章程聘請敎員者仍復接踵而至兹聞該校校友會諸君决計恢復女子體操學校日内正在進行布置一切已有頭緒大約陽曆歲尾年頭即可招生開學其校址聞已看定在西門外慶安里云 
[欲在租界建屋者注意]  
　　公共租界工部局通告云凡欲得工部局所草擬之築屋章程者函致黄浦灘Ａ字七號工部局工程處索取可也 
[小輪拖船進水]  
前日有内河小輪（新班）常熟蕩口班之拖船於下午四點鐘由滬開行至五句半鐘時駛至曹家渡地方拖船誤觸礁石船底觸破水即汨汨面入一時男女搭客三百餘人大呼救命幸爲時尚早將該拖船撑至岸邊各客紛紛上岸幸均無恙　行李稍有損壞旋經小輪舵工借某廠之電話報告總局立派大號船只駛往失事處將各搭客載至常熟蕩口一面將拖船設法拖回船塢修理 
[駁船幾乎覆没]  
　　船户陳祥林之駁船前日傍晚在浦東張家浜承裝日清公司大阪棧内花衣一百餘包運往浦東洋涇港口轉輪出口駛經招商華棧碼頭浦遴時已夜半適值潮水湧急舟子撑持不住險遭覆没艙面堆積花衣盡行傾入浦江各杉板船户得悉紛紛前往爭奪打撈大肆喧譁陳喝阻不住幸由新關巡江小輪經過上前彈壓飭將撈獲之花衣六十二包暫置浦邊着人看守一面　報梅捕頭於昨午飭傳跑碼頭沈錫華前往具領並由沈給予各杉板打撈費洋四十元以爲酬謝 
[基督徒預備慶祝]  
　　中華長至令節後三天爲耶穌降誕之期俗呼外國冬至本埠基督教學校及各機關旅滬西人工商界均於本禮拜六休業預備慶祝 
[慈善協會預備散放衣米]  
　　七浦路源吉里中華慈善協會每年散放衣米施給醫藥本年夏令就診乞藥者日以數十計兹届冬令又值散放衣米之期聞該會業已派員四出調查預備散放約在冬至左右憑票給發云 
[南市併合救火會之布告]  
　　上海縣知事公署昨日發出布告云據上海救火聨合會會長毛經疇呈稱據第六區救火會會長顧履桂等函稱竊敝會因按照併區辦法將南市萬家公益荳業關南永濟保安消防平安同安等七社併合爲上海第六區救火會由貴會統一呈報前縣長吳備案并函請工巡捐總局劃撥浦灘基地俾建總滙龍所曾經奉悉工巡捐局函復以沿浦灘地本擬酌留公用劃留龍所一節俟劃定租地界線再行斟酌支配等因各在案惟念本區界址正隸於南市之中心點舟車輻湊商賈雲蒸行號貨棧密於櫛比萬一不愼爲患堪虞敝會爲愼重消防起見不得不積極進行爲保衛公安之備因於南市生義碼頭内老馬路租賃民房設立第六區救火會籌備處公舉職員合力籌備先從募捐入手預向外洋訂購各種改良救火器具一俟奉撥基地即行建築龍所惟現在業經租賃房屋設立籌備處而平時經費如按月租金秋食雇員俸薪夫馬工料以及電燈電話自來水等一應支配不有挹注何從措手復經公决先將本區所併各社向有之各舖救火月捐於本年陰曆九月分起統由第六區名義派員收取以充常費如有不敷另行設法募集以補不足以埀久遠嗣後各該社經常費用並各社從前對内對外種切關係均由第六區繼續承認惟各社業經歸併所有舊時名稱自應一律取銷改稱爲第六區自一分所至七分所以備以近遇警施救迅速庶歸統一羣情允洽衆謀僉同竊念各該社原有之救火月捐向由各社按照舊時名稱分别收取業已多年今以歸併區域改用第六區救火會名義統一收捐恐各捐户容有未明原委多數藉口自非請求官廳立案並出示佈告殊不足以昭愼　而利進行爲將先行設立籌備處籌募捐欵訂購救火器具備建總滙龍所並統一收捐改換各社名稱等辦法並乞呈縣立案並給示曉諭等情到會准此查該會先行設立籌備處按照併區辦法切實規劃改換所併各社舊有名稱並將各該社原有之救火月捐統一收取藉充平時經費均爲辦理併區必經之手續今該會際此時艱依然以保衛地方爲己任不辭困難竭力籌備於火政前途實堪慶幸所陳各節亦均遵照會章辦理相應據情呈請縣長電鑒俯念籌備火政關係公衆治安迅賜察核准予立案并給示曉諭俾衆周知以維善舉而利進行實爲公使等情據此除指令外合行布告仰該處商民人等一體知悉持此布告 
[推放浦灘岸線之工程]  
　　南市沿浦灘一帶由工巡捐局推放岸線會同浚浦局招工建築木駁石駁自填泥動工以來已經一載刻因工程將次告竣所有 
 
 
 

Page 11

 
 
前經大通公司向工巡捐局訂租推放岸線基地營造輪步碼頭及堆貨棧房一節該公司亦已從事規畫其溢出之地點亦有向朱局長承租者將來沿浦商市必較現在更爲熱閙也 
[添設警崗三誌]  
　　南市第一區與一分署等添設崗位派警梭巡已兩誌前報兹悉一區二分署王金山警佐亦于前日爲　在該管區域内如安平街薛弄底楊家栅魚行橋陸家宅敬業路中華路邑廟前並新北門内七星井等處各添巡警一名每日自下午起至次日天明止分班巡查其民國路沿馬路一帶各小弄口則不分晝夜各派巡警一名設崗站巡以重防務 
　　又聞第一區及一分駐所警正警佐因奉徐廳長面諭防禦盜匪除規定加崗保衛辦法外兹又會議抽取内勤長警不分晝夜至街巷便衣巡邏以助添崗巡邏之不足聞已實行 
[警廳長飭緝贓盜]  
　　淞滬警廳長徐國樑因南市地方迭出搶案殊碍治安昨特飭傳偵緝隊副隊長傳小坤（因隊長翟世清出差故也）及全班隊士面加訓諭飭令認眞查緝務將搶刦錢蓮卿唐汝霖等家案内贓盜迅速破獲自當優予奬勵否則嚴懲 
[巡官畢業後之位置]  
　　淞滬警察保安第二隊隊長王廷貴前因違法扣餉奉諭斥革遺差以第一區巡官范書田調往接辦在案兹有焦嘉國者前在一區三分署爲巡官後奉諭調往北洋巡警學堂肄業刻已畢業返滬昨奉徐廳長委令接辦保安第二隊隊長范書田調往第六區爲巡官焦范二人奉諭後即分别到差視事 
[法租界火警]  
　　前夜九點餘鐘法新租界南陽里一號門牌永益香烟紙咬嘴公司失愼燒去該公司石庫門三上三下兩廂並延燒兩號石庫門劉姓黄包車寓亦係三上三下兩廂後經法界救火會西人竭力撲滅該處三號門牌石庫門王四六家亦略爲帶傷捕房即將永益夥友蔣姓拘押捕頭因該公司保有火險飭探調查實情再行核辦 
[救火會員失和]  
　　前晚八時許西門外肇周路京江公所後面南陽里發生火警華界救火聨合會鐘樓嗚鐘告警始則二下繼則五下城内外各區救火會會員咸驅皮帶車前往施救後知係在租界方面方始折回惟當時有某區火會會員因鳴警笛與同伴口角幾至用武雖經人解散兩方仍不肯干休均報告會長提起交涉 
[婦人不受嚇詐]  
　　賃居南市升吉里之寗波婦人高劉氏有一婢女吟弟於十六歲時憑媒嫁於同鄕人周經武爲繼室過門以來已閱三載去年該氏接得吟弟來信因其夫貧難度日希圖販賣請爲設法阻止等情旣而吟弟乘隙逃回氏家周曾來滬報告警廳聲請給領尚未完案兹有張長生許文彬張松年等在途見氏與吟弟在外購物即將吟弟誘至某處藏匿旋復至氏處恫嚇索詐不遂由鄰人王新甫代報一區署將張等拘留然後將吟弟帶回由該氏領回候周來申再行一併移送警廳司法科訊究 
[嫌疑命案之牽涉]  
　　小西門内茶食公所旁陳其貴陳祥貴弟兄前因串通水販將姪女董陳氏賣於小東門十七號花烟間爲娼當爲在勸學所爲茶房之嚴根寳等偵知串合姚祥生等向陳等索詐不遂揑書公民王直愚等列名之公禀由郵遞送地方廳控訴陳其貴等於本年八月初八日將伊姪女董陳工之翁董照山用毒藥謀斃後將該氏販賣爲娼請求澈究等情林檢察長以郵遞禀詞照例不理惟因事關人命委派司法警長梅南枝前往偵查後又牽涉當時爲董照山挑痧之朱順昌及董成殮時之土作余小牛等以及賣報之殷桂生等昨由林廳長飭派法警將以上各人一併傳案候訊 
[密訊污辱幼女案]  
　　婦人王蕭氏控姜漢祥將氏之十二歲女兒小二子用强污辱以致受傷一案兹由地方檢察廳預審起訴昨經審判廳端木棻推事官與檢察官開庭審理當因案關風化禁止旁聽聞被告堅不承認後經一再駁詰判先釘鐐還押小二子交伊母領回醫治 
[輪船上查獲拐匪]  
　　救濟會探員趙再青虞占順余長林等昨午在寳隆碼頭宏利輪船上查獲拐匪温州人陳明忠拐婦陳吳氏及被拐之十歲男孩阿毛八歲男孩阿桂並無名小孩一口當即一併押解地方廳請爲訊究 
[休妻再娶之訴訟]  
　　陸孫氏在公共公廨呈控伊夫陸硯氷抛妻再娶不顧赡費等情前日午後由關讞員會同美博副領事傳訊原告延朱斯芾律師代表上堂聲稱原告於去年憑媒嫁於陸硯氷爲室結婚後被告以原告不善操作另娶陸子田之女爲妻但原告謹守婦道並無過失請求公斷並由原告之表叔孫同春投案證明被告停妻再娶情形訊之陸硯氷亦延律師到堂代爲辯護中西官判各退去候再復訊 
[小孩仍無着落]  
　　朱虞氏於上年十一月間至法公堂控稱前被汪金生將兒子朱阿六拐去由探將汪拘獲供由阿六售於徐海青楊阿毛兩人當將汪金生管押飭緝徐楊兩人到案再核後又經包探任水揚將徐楊一併緝獲解廨訊間徐楊同稱小孩係出洋二十元買來已送與朋友爲子交於名大客者帶往福建同安縣地方當經聶讞員備文派探傳同原告前往該縣候吊到小孩再行核辦該縣接到移文後當將大客拘獲據供售於林黄氏轉送伊之女壻某甲爲子巳帶往外洋後將孩吊到由朱虞氏到案辨認並非其子朱阿六故朱虞氏仍同該探回申投案禀覆昨由捕房將徐海青楊阿毛兩人復解公堂請究朱虞氏仍求嚴追中西讞員會商之下判汪金生因另犯他案已判管押五年楊阿毛徐海青兩人一併逐出租界 
[小孩陳訴受騙情形]  
　　李亦明至法捕房控被拐匪錢大羣誘騙小兒逹興私取家中衣物給伊變價化用並領往浦東住宿希圖拐賣幸小兒逹興年已十二歲見事不佳逃回家中請求飭緝等情當由捕房派探前往將錢大羣拘入捕房在伊身畔抄出當票數張前往贖取均係李亦明之衣物昨日解送法公堂訊究李亦明供訴前情求請嚴究李逹興亦投案聲稱錢囑我向家中私取衣物已有三次是日向伊索取錢稱須往浦東交出故此隨伊前往當晚在草房内住宿一宵至次日早上錢又囑我暫等片時伊去取還衣物至此始知受騙當乘小輪渡浦回家是實訊之錢大羣供詞支吾中西讞員判錢押西牢三個月以儆 
[婦人爲夫贖罪]  
　　吳新甫前因私收顏料布疋贓物由捕房控經法公堂訊供屬實判吳新甫管押三個月昨由伊妻吳高氏投案禀稱丈夫犯案管押後家中兒女待哺嗷嗷求恩准予贖罪釋放聶讞員姑念該氏苦求着繳銀九十兩准予開釋 
[誑騙紅木器具]  
　　常州人管金生前日在新閘愛文義路一千九百三十號門牌吳厚德紅木作内向該作學徒阿四騙取值洋四十元之紅木梳裝檯二只逃逸該作即報告新閘捕房昨由包探將管拘獲解送公共公廨請究經中西官略訊一過判管押候查明再訊 
[不知廉恥之衝突]  
　　北京人楊雲生前晚至寗波路二百七十四號門牌雉妓院内狎遊化去夜度資洋二元繼向索還不遂致起衝突被龜鴇喚到一千二百三十八號華捕將楊與雉妓花老三一併帶入捕房分别拘留昨解公共公廨經中西官訊明以兩造均屬無恥一併斥釋 
[屍屬尋獲兇手]  
　　江北人沈三元向爲小工頭本年夏間因借錢紏葛被流氓小尤炤等在閘北新疆路某茶館内逞兇肆毆受傷甚重行經匯四捕房境内北西藏路倒地身死當經地方檢察廳驗明委係毆傷致命惟兇手小尤炤脫逃未獲昨由死者之姪沈錫恩將小尤炤尋獲扭控四區二分所轉解司法科質訊一過判送地方檢禁廳究辦 
[鄕民傷痕尚在]  
　　海州人何漢臣因在戈登路向鄕民仇福堂索取賭欵起釁將仇之肩背腰部等處持刀戳傷經一百三十四號印捕查見將仇車送醫院醫治並將何拘解公共公堂押候原告傷愈再核在案昨晨由廨提訊原告偕子仇大扣子投訴上星期六由被告邀往賭博後向我索取賭欵無資應付致被持刀戳傷多處現已稍愈訊之何漢臣供不承認王襄讞商之英康副領事以原告傷痕尚在豈容抵賴判何押西牢二月示儆 
[駐港主敎蒞滬]  
　　香港英國耶穌總主敎那理史君因有公務於前日附輪來滬假庽滙中西旅館一俟公畢即當返港 
[大劈棺]  
　　江北人徐阿四前夜在浦東楊家渡南首義塜内用鐵斧劈取暴露屍棺木板聲振遠近致爲三區一分駐所崗警查見將徐拘解至所昨解警廳司法科訊辦 
雜評二 
[自治（庸）]  
　　恢復自治一案各省人民與省會之紛紛電請無論矣即兩院議員之建議質問等案亦巳咨逹數起然而政府之延宕自若也自治恢復與否之信息沉寂亦自若也今蘇籍議員秦君等之函告謂院中已有議决案提出其性質旣與建議不同其效力亦遠在質問之上果能如約法所定政府必於十日以内明白解决豈不甚善惟臨時約法於議會之職權其議决事件除特定者外似祗有法律案與建議案兩種此種似法律非法律似建議非建議之議决案其拘束力能否與約法第二十二條相等似尚不無疑義吾謂議員諸君而熱心自治者曷勿督催政府將自治制度限日交議不較有把握可言乎 
[國敎]  
　　自國會復活憲法起草而後國敎問題之爭議又如民國二年時代紛然競起前此審議會中幸而讓諸大會解决始不致如地方制度之一場惡戰今此問題又提出於審議會矣（見本日專電内）此一二日中院内院外度必有一番舌戰無數文電紛呈於吾人之眼簾者其足以引起劇烈之爭論而阻礙制憲之進行所關匪淺尠也 
　　嗚呼孔子之道旣如日月經天江河行地則國民大多數信仰之心理决不以憲法有無明定面稍異亦何必乞靈於數行墨瀋致招外敎所謂信敎自由宗敎平等之喧擾轉使國家根本法律因而產出濡滯是亦不可以已乎 
專件 
[公共租界北區地價表]  
　　公共租界内新估地價中東南區已載本月九日及十五日本報兹將北區估定地價仍按道契號數列表於後（下列地價以銀一兩爲單位） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[慰留飯桶參謀書] [  召侯]  
　　緊夫桓温大舉郗生爲入幕之顮晁蓋稱孤吳用任参軍之職捉刀人在妙算神通是以聨魚水之歡深資助臂寄燕巢之上大好安身况貴参謀吃飯才高素餐位備吹牛皮兮多術倚畀方隆附豚尾而益彰相需甚急高也厚也久沐大帥之恩左之右之不啻將軍之手一披成績卓著殊動萬急馳大駡之書檄工陳草七省結同盟之會韜啟陰符珊網宏開集古鼈小猿之輩錦囊將授施城狐社鼠之謀紀元洪憲唯參謀實勸稱臣優待清廷惟參謀實先擬例料事則胸中漆黑演說則口角雌黄功績昭彰賢勞卓著若居交椅列第一者軍師論到人材乃無雙之國士斯人如不出疇害蒼生惟爾有是夫宜分蓮實入武聖人之廟方謀配享以酬庸居孟嘗君之門奚事彈鋏而歸去縱長卿多病尚未加餐而廬相無爲何妨伴食相知有素無取虚謙爲此摇尾示憐乞君且　幸勿引身沆蹈棄我如遺用具寸柬卽候萬安（四） 
詩話 
　　詩有極眞率而味愈長者在絶句爲多戴石屏訪友人家卽事云爛茅遮屋竹爲床口誦時文鬢已蒼妻病無錢供藥物自尋野草試單方寄玉溪林逢吉云陋巷深深屋數椽以文爲業硯爲田一觴一飯常留客知是君家内子賢二詩如話視盛唐似有間矣然不得謂非宇宙間至文也又賦淮邨兵後云小桃無主自開花烟樹茫茫帶晚鴉幾處敗垣圍故井向來一一是人家又到西昌呈宋愿父伯仲黄于魯諸丈云一秋無便寄平安新雁聲聲報早寒昨日檢衣開故篋去年家信把來看向愛金沙王次回客中苦寒一絶云更檢家書反覆看了無人問客邊寒去年猶有尫贏婦裹寄裙襦一兩端蓋爲悼亡作也情味固不同然氣骨視戴遜之遠矣[  寒塘] （二） 
聨話 
　　潮州西湖山在城之西以山臨西湖故名亭臺高峙怪石嵯峨古蹟風景不減武林而談西湖者不及焉登山有專潮嘉道蔣厚傳（朱亭）一聨曰『湖名合杭穎而三水木清華惜不令大蘇學士到此』『山勢分郤郭之半樓臺金碧還須倩小李將軍畫來』大好湖山一經品題生色不淺矣山有華陀廟廟亦有聨曰『部腦除邪仙方嚇破奸雄膽』『刮骨療毒國手醫痊義勇肩』題者不知何人而着實發揮對仗亦穩 
　　吾潮韓公祠爲潮州八景之一坡公所作碑至今猶在殿側有李僑甫一聨亦佳聨曰『天意啟斯文不是一封書安得先生到此』『人心歸正只須八個月至今百世師之』[  鄭琴薰] （不受酬 
笑話 
　　某甲書郵片致其友云『弟之香烟盒先刻忘在尊處乞着人送下爲禱』書竟盒忽得顧郵片殊可惜乃加數語於末云『前述之品今巳復得上說可作罷論矣』仍以此片投之郵筒[  桂筠] 甲語其友曰使吾妻而爲議員必能出人頭地友詰其故甲曰無他緣彼在家時慣於提起議案耳 
父語其子曰爾决意娶乎汝須知妻之爲物固與一摩托卡無異也子曰父言何指父曰蠢材購車之費少而養車之費巨也子曰然則不如租一點鐘[  逸虎] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十八章（四）嗟乎當時情狀吾已不復能憶但覺此身已如入夢眼花撩亂中乃有一頎影滉漾而進燭光照其黄金之髮煥爲奇彩嗟乎此人非我之勞倫司而誰耶此我字存胸心中初僅十字坡途中兩小時之久此後卽被一多金之女郎刦奪而去然我窺彼人顏色亦復憔悴不若從前之活潑豈其身心病困有以致之耶而其眸子尤時露倦態嗟乎楷福吾人才數月别耳汝何頽喪一至於此猶憶風雨之夕吾伏身於汝懷中汝面固不如此也時勞倫司尚未見我進而與兩媼爲禮曰吾來晏矣君當見恕又曰室中燭光何黯吾乃不能見汝面矣蘭淑笑曰汝豈特不見吾面尚有一小友汝殆亦未見來吾爲汝介紹見密斯白理安勞倫司聞語一驚一手方拈領結乃不期而埀予亦縮縮自黑陬出不知將何以爲情而勞倫司巳近我忽又立定低呻曰柰梨汝耶茀雷曰白理安姑娘此吾表弟勞倫司動爵汝可見之勞倫司此時面色白如死灰勉强與予爲禮即廻身以向爐火徵語曰此間殊冷茀雷曰冷耶汝病近如何矣勞倫司倚身沙發目注爐火俯首幾及其臆　小恙耳奚足言蘭淑曰然汝老姊實已懸念無已可憐者愛德華也自彼溺死以後吾人遂未嘗見汝茀雷泫然曰汝兄亦殊可悲彼終年爲汗漫之游吾早慮其有此一着不謂果然然汝亦嘗歸楷福堡歟勞倫司曰未也蘭淑曰然則亦未見密斯┆┆勞倫司曰噫密斯誰者茀雷曰　娜也汝奈何忘之蘭淑曰豈汝未見　娜乎勞倫司曰未其未字出唇至遲且廻其目向予一瞬似有所苦則復以手自搘其額予知勞倫司至此蓋窘極矣（未完） 
閱者諸君注意今日新自由談印在後幅 
 
 
 

Page 15

 
 
新自由談 
短篇小說 
[社會短篇意登鎭之選舉（二）常覺小蝶合譯天虚我生潤文]  
　　潘克大樂曰先生誠高識此間之事一切皆我佈置自問尚不致負國民寄托今敵人被我逼逐僅能於脾酒店中容息此事寗非大快辟克威又搓手曰妙甚妙甚特以先生度之此競爭之結果將如何潘克此時爲意至得以背就椅言曰此難言矣彼柏府黨人已有三十三選舉人鎖於白鹿旅舍之馬廐中矣辟克威駭然曰此何意哉潘克笑曰此皆已運動成熟之人恐其臨時改變宗旨特錮之僻室不致爲吾黨所誘且日日醉以醇酒不令清醒必待臨時始將其人取出應用辟克威先生此人手段亦殊不下於我也然我亦不懼吾胸早有成竹昨夜曾延四十五中婦赴宴臨行各贈以綠綢之傘一柄先生試思此着不將較彼勝乎辟克威不禁摇首曰吾愚乃不能解此等妙用潘克笑曰先生當知凡天下人無不聽婦人之言在我不過費四十五柄綢傘而此四十五人之父兄子姪皆爲我運動入囊中矣汝少頃出街當不十步必能見綠綢之傘一隊此皆我運動得手之成績也言次大樂笑不可仰直至又一人至始停其人頎長頂微秃面色似莊然時作鄙笑衣棕色大衣黑護胸黄袴而革履襟間掛獨雙眼鐘潘克乃起曰卜德吾爲汝介紹於辟克威先生又曰此爲自由報記者卜德卜德乃微以手近其冠簷曰先生來自倫敦耶彼間評論如何辟克威欲言潘克止之以目乃曰議論亦殊不一然而佳也卜德大悅向潘克曰吾敢自信此必吾禮拜六一論有以激而成之言次意得睨一目視潘克潘克方嗅鼻烟而嚏則猛點其首似斥卜德之妄者卜德不顧仍向辟克威曰先生當知天下有用之物實唯報紙其權力最偉足以左右人民之心理而我握此在權自信必不濫用雖有利器不以攻人之隱私但以灌輸句造成句言至此語乃不續則自嚥其涎不止辟克威知其窘則亟和日吾儕小民實仗公等之力以樂昇平卜德大樂曰公言當也吾苟呼吸一日不斷卽誓爲吾民謀一日之幸福决弗畏縮非將彼獨立報紙踐之於我足底不止又自歎曰嗟乎吾乃甚願告吾人民令彼完全信我我旣以身犠牲於國即永遠爲天下之公僕誓不中道背棄致吾民失其砥柱言次以手自拍其胸義概凛然辟克威贊曰公之熱心民事殊可嘉佩言次與之握手絶緊卜德益樂曰此誠英雄所見略同哉吾儕相見恨晚矣辟克威曰果承不棄則尤當爲公介見三友潘克曰君尚有令友同來耶脆則胡爲不入因令侍者引進辟克威一一爲之紹見於二人此一般有名人物之相見自有一番塞暄已而卜德忽曰今有一難題則將何以安置此四友辟克威曰倘能於此間容一榻者固所甚願潘克曰此則殊難蓋此間人巳擁塞殆滿爲數乃多於豚栅之豕卜德曰苟諸君不以簡褻爲嫌者則吾必能代表密昔斯卜德歡迎辟克威先生及一友而孔雀旅館亦尚有二榻足容二客及尊紀辟克威初猶撝謙以爲叨擾弗當卜德與潘克再四勸駕乃始允諾辟克威與温克爾從卜德行泰伯汶及蘇格拉則攜洒姆住孔雀旅館約定明日仍於此間聚首隨司克倫隊伍同赴選舉場參觀盛畢（未完） 
談叢 
[郭友松遺事（野鶴）]  
　　松郡郭友松福衡性豪邁風致雅近晋賢郡人類能道其名惜疎放踰度詩文稿絶無存偶有故老談逸事誌之恍覩其生平也東郭有設魚肆者踵友松門乞名友松脫口應曰名闌衡可耳有知之者頗詫友松何以類書齋之名名其肆友松笑曰吾不過紀實耳人始了解蓋析言之卽東門魚行也又某少年新捷棘聞負氣特甚頗有目空一世之概友松蚇愛其才而欲稍折之乃投以聨曰端午以前猶是夫人自稱曰（小童）重陽而後居然君子不以言（舉人）少年狂燄於是浸殺聨雖不足見才然摭拾卽是非才人不足辦其他逸聞尚夥暇日擬編爲書倘足資醉餘　噱歟（二） 
[謎話]  
　　鄭琴薰君戲作最近自由談人名謎數則見示頗多可采如以『上帝震怒』切（天憤）以『老人星』切（壽石）以『剃度纔三禮拜』切（昔僧）以『四時吟』切（詠青）以『農』字切（半儂）以『出於押』切（逸虎）以『後凋之節』切（寒松）以『如瞻藏新』切（似春）以『管仲相桓公』切（佐白）『寒簧』卷簾切（侍月）均自然渾成不假雕琢洵佳搆也（不受酬） 
家庭常識 
[製果醬法（三）（潤生譯）]  
　　李子醬先將李子洗凈煑於文火上待其已爛在篩上擦碎之每李一升加糖一磅醬成入罐固封之俟一週後即可食矣 
楊梅將楊梅之分景與糖相等將糖置於楊梅上（勿加水）隔一晝夜卽可 
　　梅醬先將梅子蒸熟（勿和水）去皮每梅子一加糖一磅零三兩再置文火上時時以調羹攪之待其成　即可入罐 
以上所舉不過製果醬之大要餘可類推 
筆記 
[病榻雜錄（二）（抱）]  
　　病常事耳吾何人斯乃使醫校醫院長若此其厚我醫生若此其親我舊我新知紛紛視我訊我視我不見訊我不答不憾我轉而諒我復不已其視我訊我甚者乃至衣我食我起居我彼之所爲其爲我耶其非爲我耶爲我可感爲何如非爲我可警而可感更何如斯時不覺油然發念吾其曷以爲報耶繼而自省此意陋甚彼望報耶汝克報耶汝誠知感者旦日病巳其戮汝心力盡汝職責法彼之所以厚汝者轉而厚於汝羣不此之務而言報陋已繼復自省汝誠知感者旦日病已其善自攝汝生節汝腦力鍜汝體务俾勿復病以累人而汝亦得留其可用之身延其用世之年以副人對汝之期望盡天賦汝之職責斯則不言報而報在中耳善哉善哉吾意巳决毋復紛擾 
　　某日夜分聞叩門聲朱君披衣秉燭至訝曰先生何爲曰吾爲君病不寐欲一覩此時病狀耳斯時余大感動默數往日對於甘事竭吾才矣未嘗若是其至也對於某人致吾力矣未嘗若是其屬也吾滋愧滋愧今而後其携所以謀事待人之準也夫（未完） 
 
 
 

Page 16

 
 
   
 
