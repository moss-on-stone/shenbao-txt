# 1921 - 319 - 4917514

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[自身（冷）]  
　　中國事之失敗者其結果必由於自身始之由人破壞者必易抗抵而後之自身破裂者欲抗抵而無能矣 
　　今試以我歷來所聞見之事作一例以言之其始也受外來之侵襲於是一致起而爲擁護國權國利之謀其時誠本諸良心茂純潔也迨至合衆力而稍有效騐於是我見黨見雜然生焉意見旣生則互爭勿已於是其始之原因悉已棄置而自身之團結遂破而事乃轉歸失敗焉 
　　嗚呼此例之事我甚望我國之勿再蹈也命令 
　　十一月二十一日大總統令　任命楊家彬爲陸軍第二十師步兵第七十九團團長此令 
　　又令　陸軍總長蔡成勳呈請任命鄒延詔爲陸軍第十八師砲兵第十六團第二營營長應照准此令 
　　又令　陸軍總長蔡成勳呈請任命李永祥爲陸軍第二十師步兵第七十九團第一營營長應照准此令 
　　又令　内務總長齊耀珊呈准黑龍江省長吳俊陞咨請任命顔景魯試署省會警察廳警正應照准此令 
　　又令　内務總長齊耀珊呈准兼署吉林省長孫烈臣咨請任命林栩馨試署濱江警察廳技正應照准此令 
　　十一月二十日大總統令　李桂林加陸軍少將銜王濤授爲陸軍步兵上校廣輪加陸軍騎兵上校銜善春淵加陸軍軍法監銜劉鈞授爲陸軍一等軍需正此令 
　　又令　陸軍總長蔡成勳呈請授楊卓韓希愈英春宋雲桐爲陸軍步兵中校王國楨爲陸軍砲兵中校陳樹禮張福森閻玉珊于振瀛孟照昌李保忱馮萬亨馬英凱楊怡銓宋作舟爲陸軍步兵少校王家範爲陸軍三等軍需正均照准此令 
　　又令　陸軍總長蔡成勳呈請任命馬汝鈞爲熱河都統署軍需課課長應照准此令 
　　又令　陸軍總長蔡成勳呈暫編奉天陸軍第一師步兵第一旅少校副官孫廣甲另有差委請免本職應照准此令 
　　又令　陸軍總長蔡成勳呈請任命王广田爲暫編奉天陸軍第一師步兵第一旅少校副官應照准此令 
　　又令　陸軍總長蔡成勳呈請任命馬玉艮爲陸軍第二十七師步兵第一百七團第二營營長應照准此令 
　　又令　陸軍總長蔡成勳呈請任命劉振聲爲黑龍江陸軍騎兵第一旅第二團第三營長應照准此令 
國内專電 
　　北京電　昨銀行公會續議設公庫問題商會及府方面不同意蓋恐因此有中交票跌價之虞而中交自身亦不願受一種處分的形式今日再續議（二十二日下午一鐘） 
　　北京電　靳批維持金融説帖云中交須一律維持乃銀行自身不一致殊非政府能力所及應顧大局和衷辦理（二十二日下午一鐘） 
　　北京電　皓（十九）十四家商業銀行與中行訂約代做存欵中票作現因交行要求加入故變卦十四家擯開中交代表另商設總金庫發庫券收回中交票因王懷慶及馬商會代表反對故昨日續議徐囑王轉達銀行會謂宜按順序做去不要變新花樣致失維持本旨故仍以接濟現金爲第一步至具體計劃須俟市面平復再行討論商會當業等代表均贊成旋銀會續議對張作霖現金非至萬難過去時再受某代表主張由兩行名義向曹張訂借欵三百萬合同奉直各半期限三個月利息折扣照潘復時最優之條件辦理今日再議（二十一日下午二鐘） 
　　北京電　阿卜脱語予予昨致函於靳氏説明本定十九回國承派員挽留三四日不得不遵命但希望於此三數日將鄙人之困難得以解除并附説帖一件并致顔總長但説帖内容此時未便奉告 
　　北京電　小幡上星期五抗議新社會報誣蔑某國破壞金融昨警廳傳該社執事告誡更正可以完事　　北京電　太平洋日刊今日自動的停刊（二十二日下午一鐘） 
　　北京電　山東中交行已完全維持且增存欵河南中交行十九停業該兩行二十萬元票不成問題（二十二日上午十二鐘） 
　　北京電　天津曹鋭來電僅保證中票實足兑現（二十二日上午十二鐘） 
　　北京電　京奉路局自七月以來冗員增多所有開支增加一萬餘元而人員皆張作霖方面掛名者該路總工程司提出抗議向唐文高要求點名發薪唐不允該英人要求以到局辦事者給薪其餘不問　　北京電　中英公司某云交通部本年非二千四百萬不能過去京漢路不免供擔保品（二十二日下午一鐘） 
　　北京電　中國銀行京外共出票子二千四百萬（京津六百萬在内）交通銀行京外共出票子三千九百餘萬（京津一千二百萬在内）　　北京電　保定來者述保議甚冷淡因軍費絀無能爲力吳使態度似頽喪對南問題各督軍代表無切實提議無結果可言比之今春津議大不相同但吳使言中央不接濟鉅欵則北洋系前途關係甚鉅故原曹接濟市面之二百萬恐將先其所急移供軍費（二十一日下午十一鐘） 
　　北京電　保定會議對金融問題曹吳甚悲觀對南計劃原吳主先守後攻現决定固守原防奉軍入贛案並未提議更動閻錫山説亦無稽對新國會略討論無决定對太議主曹張電催速將所認經費滙美其餘外交問題吳使聲明不侵中央權限（二十一日下午十一鐘） 
　　北京電　趙恒惕派周代表見吳曹請直軍退出岳州湘軍擔保孫文决不北伐如不信任由領事團擔保吳答湘鄂聯防湘軍屢失信用岳州爲長江重要區域直軍有保護中外商人之職不能退讓 
　　北京電　施顧王電外部本月三日答覆日使小幡第二次節略對於膠濟鐵路已提出辦法請電示大綱以便專門委員遵照分能讓步及不能讓步限度（二十二日下午一鐘） 
　　北京電　美京專門委員施德慶吳昆吾蔡光勛十九電外部謂議事綱目有事國鐵路發展一項我宜表示計畫查我路已成者外一興工未竣者二訂約未興工者三訂約未興工而緩辦者四預擬之線四種内各線先後緩急及辦法請交部指示再請調李鑒鑾計畫書卽寄（二十二日下午一鐘） 
　　北京電　外部將向美使抗議廣東市政借欵並申叙去年通告各國凡不得中央政府同情之任何借欵不負責任（二十二日下午一鐘） 
　　北京電　歐美報紙固多名人言論然别有作用者亦隨在皆是外交當局深恐代表團員誤信其説而亂謀畫昨電美切屬（二十二日上午十二鐘） 
　　北京電　和蘭收日本進口税每年爲七千二百萬赴日本之進口税爲三千一百萬出入相差甚巨該國外交當局恐此次華會日本不能得志於大陸卽將澎漲於海洋擬在華會主張增加海軍力於南洋（二十二日上午十二鐘） 
　　北京電　中墨條約條改完成全文已寄到部不日卽可呈請公布新約較舊約略有進步然費磋磨力不少（二十二日上午十二鐘） 
　　北京電　農商部昨咨外交部内稱瑞典商人發明灰磚所請在中國專利現下此法尙未頒布無從核辦請卽轉復（二十二日上午十二鐘） 
　　北京電　靳批留日學生王佐臣等不得輟學回國欵已飭部籌撥　　北京電　陳光遠哿（二十）又告急催發餉彈院復固守待援（二十一日下午十一鐘） 
　　北京電　鄂督長派沈子良由京赴港電信准由水線記賬 
　　天津電　中交風潮已息今午梁任公在南開大學講演題爲市民與銀行聽者極衆並由漢文泰晤士 
 
 

Page 8

 
 
報將演説詞特刊附張隨報附送意在使人民都能覺悟 
　　（二十一日下午十一鐘） 
　　漢口電　曹吳聯銜電蕭川軍戰不定務將鄂西封鎖以固邊防湘贛目前均受粤軍壓迫處於孤立地位鄂省應照聯防計畫實力援助並令前方軍事長官切實施行日内卽派李炳主中將南下赴岳州宜昌視察蕭當急電湘趙贛陳告以曹吳來電迅速派員來鄂接洽又電孫傳芳盧金山防堵川軍東下又電令趙榮華尅期肅清施南昨已將布置情形電保覆命　　漢口電　湘趙與吳締密約湘軍决不反攻直軍仍駐湘境如有必要時直軍應助湘平亂吳趙間似有充分諒解 
　　漢口電　蕭劉聯電政府請將我國太會代表按日報告隨時電鄂以便研究 
　　漢口電　武漢兩商會聯電外財兩部請轉太會代表堅持國税自由權提案 
　　漢口電　百貨捐另行估本抽税經商會一再反對財廳已呈准兩署取消 
　　漢口電　鄂省協助太會代表出席經費一萬五千元已由官錢局墊撥交交行滙京（以上二十二日下午八鐘） 
　　香港電　報載浙盧發起之上海會議粤政府决派代表列席廣東汪兆銘廣西戴天仇開會期據傳在明年二三月間（二十二日上午十二鐘） 
國外專電 
　　華盛頓電　中國提案使大會驚愕幾與休士提案相埒衆意此舉使中國得先佔勝着之利益實中國與西方交涉中第一次事中代表在近數日内籌議提案甚爲辛勞固爲衆所共認但提案編製若是切實殊爲衆所不及料今討論細則之途徑已開闢矣提案時施先發言曰編擬此原則時吾人抱定宗旨欲得可據以解决遠東現有及將來政治上經濟上問題最爲公允之規則一面仍適當顧慮有關係國之合法權利故謀以全世界共同利益調和中國特殊利益中國亟願不獨參與維持和平且參與增進各國物質進步文化發達中國願以其所有極大資産供各國人民之需求而換取與各國人民自由平等往來之利益欲償此願中國不可無依其人民才力發達其政治制度之種種必要機會中國現遇困難事件凡國家積極改變其政體者天然遇此困難中國能解决此困難祗須予以解决之機會耳所謂予以解决機會者不僅謂中國須免於外來之危害亦謂斟酌情勢中國須免於種種限制如行政不能自主税則不能自定是也衆視中國所要求者過於其所盼得者但亦未始無益蓋兩星期前所倡共管中國承認日本在滿蒙特殊地位之逆境使中國不得不有所要求以自衛也 
（二十日） 
　　華盛頓電　美京日本新聞記者團往晤加藤對於加藤十五日在大會之言論及十六日對休士提案之保留提出抗議謂非欲牽掣代表在大會之談判或干涉政府之行動但欲表示認加藤行徑不智之感想因加藤舉動與態度掩没全體日人盼望解除軍備之事實使日本人民處於虚僞地位並使外人疑日本要挾加藤請各記者信任其裁斷謂保留各條確爲合理卽他國亦視爲合理日記者多數滿意退出罕有之驚人事件至是乃終止加藤稱對休士提案之保留各條殊屬必要日本因地理關係目前對於普通軍艦之噸位欲維持等於英美什六有零之比例而對於純爲防守性質各軍艦之種類日木且欲與其他海軍國平等此甚公允云云所謂軍艦種類者加藤未曾説明殆指輕巡艦商船襲擊艦等類而言英代表團中傳説海軍專家反對十年休息主張修正補換辦法俾逐漸補換年造一艘免使船廠停廢法訪員電告巴黎謂美國不欲利用大會指揮日本美國雖表同情於中國但未必爲中國而與日本宣戰將提調停中日之辦法據可恃消息美國反對在其自已海岸縮減軍港設備之議英國現公然主張英美日本國聯盟爲廢除英日盟約之交換條件（二十日） 
　　東京電　華盛頓電傳日本要求以滿蒙爲其保護國並以西藏隷屬英國一説東京政界詆爲讕言謂日本所要求者乃日本因俄日戰爭結果而得在南滿地位之承認耳日本必積極維持在南滿現狀日本不得不據有南滿鐵路在守勢上所必要之軍事要隘以防亞陸國之攻擊如此層爲人承認則關於中國之其他事項皆可磋商去年對華銀行團事之談判卽爲日本信義願對滿洲地位讓步之證若欲取銷日本從俄國得來之權利·或一九一五年延長租借期九十九年之中日條件則日本必力拒之（二十一日） 
　　柏林電　實業家史汀萊因工黨之反對現取銷政府須放棄鐵路等管理權之要求史與政府擬另籌談判基礎指定擔保品俾募集償付一月間賠欵之借欵（二十日） 
特約路透太議專電 
　　二十二日華盛頓電　遠東委員會昨通過議案原文如下與會諸國之堅决意旨爲（一）尊重中國之主權獨立與土地上及行政上完全（二）給予中國以極完全而無障碍之機會以發展有效力穏固政府而維持之（三）用其勢力俾確立各國在中國境内工商業平等機會之原則而維持之（四）不得利用日前情勢以取特殊權利致損少各友邦人民之權利並不得容許有害各友邦安穏之任何行爲衆視上述議案爲大會事業之實在進步因其明白規定各大國對華之旨趣也各代表已發揮開放門户與中國完全之意無須加以更明白之解釋據外交家云從前宣言對於中國主權之普通問題從未包括行政上完全此項議案於討論兩小時後始克通過中國代表出會場時愈挾有結果良好之希望各國意見紛歧大約將於討論其他中國事件時見之但已經協定之共同原則當可調和異見也 
世界路透電 
[華會中之陸軍問題]  
　　二十一日巴黎電　今日法總理白里安氏將在大會開議限制陸軍問題時發言白里安氏語巴黎時報特派員謂將詳言歐洲正確情勢以明法國養兵之不得已美人多以爲和約旣已簽定除法人想像中之危險外别無危險此種意見美國要人亦有之白里安氏今已將各要人胸中所有黷武主義帝國主義之意見銷除殆盡而對於公共則擬以今日言論表明法國絶無私念並表明法國實首先自减陸軍法國新擬之陸軍計劃所定陸軍人數較單前減去一半戰前軍役三年現已改爲兩年此後且擬減至十八個月法國自動裁兵此爲法國僅依需要情形留養軍隊之證法國在軍事上與財政上皆須節省至無碍國家安穏之程度 
　　二十一日華盛頓電　今日大會開第三次全體會議休士氏宣稱關於縮减軍備事務第一期之進步殊可欣慰遠東問題之討論情形亦較豫料爲佳大會於是開始討論陸地軍備縮减事白里安氏宣稱法國注意求和平之方法較任何各國爲切但有敵對之德國在未便輕弛軍備蓋恐德國復施黷武政策之故白里安氏於是稱讚德總理韋士博士之識摯惟稱德國勞工之望和平固屬無疑第魯登道夫氏爲首之軍人黨宣傳以戰爭爲德國政策之樞石一日不已則法國即一日不能不作戒備因德國可於數星期内召集六七萬人也白里安氏主張除縮减軍備外另造和平之空氣並警告大會德國昔日曾由拿破崙解除軍備又引俄國待機攻擊波蘭爲證以示歐洲時局之不安寗白里安氏續稱法國不久擬將軍役期限减短一半是猶將陸軍减去一半也此舉實爲法國對於和平之貢獻貝爾福氏起稱白里安氏之演説乃誠切表明法國之願望凡與會之代表均將充分稱美之所惜白里安氏之演説未能使陸地軍備縮减問題有即速解决之望惟今日迫促法國之主義即英國所爲戰爭且今仍堅信之主義如德令法國在精神上處於孤立地位則爲禍不堪設想今爲世界和平計必須保護法國不爲東鄰壓制之政策所侵逼加藤男爵宣稱日本僅欲置防務絶對必要及應付遠東時局所需之陸軍山塞爾氏宣稱意國雖以爲應置陸軍二十萬名但目下正在計議續减休士氏於是乃起告白里安氏謂美國深悉法國之地位又稱决不能使保衛自由與公道者淪於精神上孤立地位大會一致贊成將陸 
　　二十一日倫敦電　據某要津稱現因華盛頓大會考慮縮減軍備問題及因美國發表關於英國陸軍種種言論故一九二一年至一九二二年陸軍豫算案僅規定共置陸軍四十一萬六千名 
[華會中之中國問題]  
　　二十一日華盛頓電　遠東委員會已一致採納决議案宣布贊成中國土地與行政之完全該决議案由羅特氏起稿提出經八國署名中國不與其列因未便署名關於其本身之公文也 
[華會日代表之病]  
　　二十二日華盛頓電　幣原男爵病勢頗重恐不能再參與大會蓋因積勞及患癮症神經大傷之故加藤男爵現負代表團之全責惟已請德原氏助理外交事務 
[各國近事記]  
　　二十一日巴黎電　時報柏林訪員電稱賠償委員團詳查德國之資産後决議德國有繳付賠欵能力並决定德國下届付欵之數額與日期如下一月十五日信金馬克五○○○○○○○○二月十五日付金馬克一○○○○○○○○ 
　　二十一日巴黎電　駐德國特里登每日郵報訪員電稱 
兹由德警察强入在廢鐵櫃中搜邮完工之砲身一百五十具未完工之砲身百具 
　　二十一日倫敦電　德國更汀萊斯氏寓西隅某旅館今晨有人往謁之則已乘街車赴城矣各報預料史氏寓倫敦時必大爲活動與商界中人會商一切英國預料聯合會會長否認史氏來英與顔料商業有關之説據最近消息史氏抱有發展俄國富源之偉大計畫擬游説英國財政家並圖發展渠與威爾斯煤業之關係 
　　二十二日倫敦電　俄勞農政府發出無線電報宣佈不承認華盛頓大會採納之各項决議因未邀俄國與會之故故已請中國朝鮮日本印度各派代表至伊爾庫次克蓋將在該處組織新獨立遠東大會也 
　　二十一日倫敦電　據孟買最近消息該處時局已漸安定印人未續有仇抗之示威運動英太子所至之處輒大受歡迎 
　　二十一日孟買電　今日有暴民一隊焚燬波斯拜火敎徒之廟兩所並攻擊另一所時局現較安靜顯係甘地氏勸告之效力 
　　二十一日倫敦電　警察搜查利物浦唐人街搜出鴉片甚夥拘去華人四十三名 
　　二十一日美人希里拉電　黑人一名被控污辱某白婦爲暴民刦去以手槍擊斃繼將其屍在公園焚之　　二十一日倫敦電　聞俄勞農政府不久將發行每劵五先令之借欵一萬萬元勸世界勞工購之而由世界第一勞工共和國擔保 
　　二十二日倫敦電　著名社會黨興特滿氏今日病卒享年七十有九氏所著社會主義書籍頗多其一爲一九一九年出版之「亞細亞之醒悟」 
太平洋路透電 
　　二十日海參崴電　十一月二日赤塔電稱　國會於是日開會中國領事沈君及美國委員團均參與開會禮旋舉定共産黨蘇恰維氏爲議長 
　　二十日宜昌電　八月十二日觸礁之法砲船杜發特拉日里號擱至沙河灘上爲時已久昨由拖船拖至此間前傳受損之勞伯大來號輪船並未抵此現開往上海公電 
　　南京來電　申報前江蘇省議會秘書處職員淮安烈士葉立民憤省會爭長不决金錢污江蘇人格　（二十二）日仰藥死於下關上海旅館遺書囑陳尸以諫促選議長豐　 
 
 

Page 9

 
 
   
 
 

Page 10

 
 
國外要聞 
[美國通信（再續）（十月十一日發自紐約）（安）]  
　　美國經濟恐慌之概况 
　　馴至本年四月間農人之所得力早已與戰前約略相等而農産物之運輸費仍高出戰前百分之五十普通工資雖稍减輕亦尙超過戰前一倍於是華盛頓工局突有三百五十萬工人失業之報告發出而工廠倒閉者自亦不少即不倒閉亦僅能維持半日以下之工作是推求其故則純由經濟界各種勢力互相抵觸使然工人不肯爲充分之讓步商人不肯以賤價出售其屯積之貨物則物價仍難低落物價不低則農人及其他消費者之購買力愈形縮小而市面愈形停頓各工廠製出之貨物愈難暢銷因之不能不影響於工人之自身及工人失業者過多或一日所作之鐘點過少其進欵亦因之鋭减而購買力亦於無形中日漸減小則商人之利益亦不能保矣此種因果相循之理表面上實足發生無數糾紛然其骨裏則又千途萬路同向一經濟界互相安排匀揷之一點進行此爲經濟界之公理唯此種糾紛須至若何程度而止則又另一問題不可冒昧置答也今更觀本年五月間各工廠工資之低減率以鋼鐵業而言則是月突然减低原有工資百分之二十而物價亦繼續趨於低落農産物反略有起色迨至六月間據報告所得普通物價較千九百二十年約低落百分之四十六在世界各國中爲低降率之最大者其次則爲法國與日本然均僅爲百分之四十一云唯此時美國社會心理又尙以爲物價必須再跌故購者反而趦趄不前而市面因亦停頓如故也一至七八月間工人之失業者愈多據八月一日報告則工人得有工作者較之去年是日人數當减少五百七十萬人亦殊出人意表也而此時工資亦復大减以鋼鐵而言八月份工資較之去年三四月間（此爲美國工界最活動之時期）約减低千九百十五年初期之百份之一百較是時僅高出百分之五十而去歲三月間之工資則較是時約高出百分之一百五十也計自鋼鐵等業而下其工資與所用工人無不遞减經濟界之恐慌至此乃愈爲顯著商界居積之貨亦不能不大受影響記者所謂同時下水者至此已全騐矣然其趨勢所向無非求達一經濟界均勢之局面也故糾紛愈大各界所享之利益反愈接近今則再進而考求此次經濟恐慌之現狀與將來之結果 
　　美國經濟界旣已經過上述之各種軒然大波則各界利益之分配業暫接近故自九月開始以來各業頗有起色棉絲毛織及靴履等製造業殊形活動雖半由節候之關係然亦足證明美國經濟界將暫復其原狀也農人狀况雖尙未十分滿意彼等却正准備其清理債務之手續債務旣清則愉快之感情以起事業進行必易得手餘如鋼鐵礦務等業亦大不類向日之死氣沈沈也此外則爲工資之繼續减輕工資旣有磋商餘地則各業亦當相繼恢復而工人之容納必易且美國建築事業現正方興未艾亦足以吸收大量之工人也又美國各店存貨業已無幾苟市價旣定人心不致浮動則定購者必形踴躍亦爲各業恢復之良好時機唯一國經濟狀况最難捉摸即局中人亦不易了解大戰告終之次年美國農人方謂俄國内亂相循輸入歐洲各國之農産物必少則歐洲食料之供給可以一手操縱孰料美國經濟恐慌正發生於農産物價格之低落也此等例證實繁夥殊難妄加揣測所可信者則美國經濟恐慌確爲全經濟界失其均勢局面所演成之現象苟生存於經濟組織下面之各界均得有相當之利益分配法則經濟恐慌或可暫次解免唯臨時尚須察其有無他種特别之變故發生今工價物價旣日趨低落而農界之利益亦得下列之三種保障法（一）爲農人自動的處心積慮以求减少其生産上之消耗費即間接提高其物價是也（二）爲農産物之運輸費正由農人要求政府減低之（三）則已實行粟麥等之保護政策以拒絶加拿大農産物之輸入（此事略有人反對）俄國情形現尙混沌歐洲食料之一部份終有不能不仰給於美國是則記者所謂農人之所得力與工資物價一增一减以求底於平均者正其時矣是又美國經濟界之樂觀也（完） 
國内要聞 
[北京通信（吹萬）]  
　　北京金融救濟現狀 
　　中交兩行擠兑風潮與各方面維持情形迭誌前函今日爲星期日例不辦公然討論進行方法則已略有端倪也依昨今贱日會議之結果中交兩行明日仍爲限制兑現中行初本與各商業銀行商定由各銀行代收定期存欵專存中行鈔業將簽字矣而交行亦欲加入謂中交萬不能有兩樣曾法以市上對於中交已呈重輕之意今中行與各商業銀行定有辦法則一經簽字即可不限制兑現交行不能勢必大受影響而各商業銀行則對於交行加入以爲力不能逮不允合訂與中行同一之合同乃改由昨日下午開會於銀行公會以解决此事到者商業銀行十有四商會會長各當業代表及殷鴻壽王懷慶等各商業銀行當討論至代收中交鈔辦法時要求在中交兩行之人退席由十四家公議辦法十一條與前次和中行所訂者不同主張由十四家銀行聯合組一公庫由公庫出鈔票易回中交鈔而以後中交兩行當然不再發鈔票蓋藉收兩行發行鈔票之權也中交兩行對此同不樂從而商會亦不允謂如此辦法實不妥當中交票旣收回而市面復無充實之現金以供流通公庫之發行紙幣權未得政府批准是否可行尙爲問題借令不行豈非使商界無爲媒介之物不能活動乎况公庫發票即能得政府同意各銀行現金有限能否得人民信用尙爲疑問借令人民對之信用不佳其將奈何周作民復起而與之辯論王懷慶起言曰昨日各銀行之意皆主維持不顧私利甚佳今日之辦法似非爲維持而爲謀利者當然不能行遂無結果而散刻下周作民之金城吳達權之鹽業與胡筆江之中南互相聯合三行中之中南得有發行鈔票之權故三行頗有取而代之之意而其他各銀行則各有自已主張銀行公會方面實未易眞正團結也 
　　今日奉天之現金三百萬業已到京在東車站有奉軍守衞而管理之者則爲王永江其條件頗苛故中交兩行皆不願動用中行方面謂得滬行宋漢章電允運現欵三百萬爲助請勿動曹張欵而交行以曹汝霖亦已借得二百萬故亦不願受張欵張并運東三省票百萬來京借與中央發餉已告奉軍謂如果有意外行動一律軍法從事曹錕所允之二百萬尙未來京據傳天津交行形勢尙未大定中行較勝河南則中交皆停業但該處兩行皆僅發二十萬票易恢復也濟南兩行皆報告甚佳而田督則電請令路郵一律收用似亦有問題將來趨勢殆必入於清理之一途蓋中交自身皆不虧一經清理則兩行皆可維持也關餘據銀行界消息謂已允撥二百萬但安格聯實無允撥之誠意謂彼所負責大以擔保公債之關餘爲數頗巨也然整理公債還本擔保者三項一爲鹽餘一爲烟酒税一爲關餘鹽餘與煙酒税在公債還本時皆照撥而關餘則自六月起對於當還本之公債迄未撥欵以償關餘之保存旣爲擔保公債胡爲于公債還本時不撥豈所謂擔保者僅爲空名必到期不還使公債失信用而後方得爲負責乎安氏又謂外間所傳之數不確彼未結算何來總數旣非年終不當結算更屬無理關餘與鹽餘本當按月清結交付我國不當結算至於總數則大約幾何外方非毫無聞知者安氏實難自解也故北京市民對於安氏之言認爲毫無理由如果安氏堅持成見難免别生問題銀行方面與政府方面雖盡力宣傳安氏已允撥欵之説實則尙未可恃故北京金融救濟尙在僅有空名之時代也 
[北京金融潮之平復談]  
中交擠兑風潮經各方面合力維持已日趨和緩張作霖所允接濟之現欵三百萬元據官塲確息業運到京並有另籌之一百萬元亦不日由京奉路運到張使曾於電中聲明所籌之三百萬元係專爲中交兩行兑現之用並派員赴該行監視一切其餘一百萬元係爲發放駐京奉軍餉項之用俾以維持治安以防不虞至一般社會生計及商店吐納兩行鈔票之目前辦法聞京師商務總會二十日又開臨時會議所有銀行及商人兩方兼顧之辦法均已决定 
　　中國銀行總管理處　因順天時報載有關於濟南及張家口方面錯誤之消息特致公函於各報館略謂查濟南敝行平靜鈔票照常行使張家口敝行亦照常營業並無停止之事必係傳聞之誤應請賜予照登以明眞相關餘撥付交涉截至二十日止尙未妥協聞總税務司安格聯曾致書當局聲明不能撥付之理由原文云自奉中政府命令委辦整理内國公債除預定支付海關借欵外應將餘欵作爲公債基金藉以保護持有内國公債之債權者並將三四年内國公債與七年短期公債提前辦理兹將整理内國公債處所有債務條例於左（一）元年内國公債（六釐）（二）五年内國公債（三）七年長其公債（四）八釐軍事公債（五）八年公債（六）九年公債以上債務扣至一千九百二十二年止應付中籖本利總計在二千五百零八萬五千五百十五元八角除上列抵金以外復蒙政府允許將某種進欵按月如數交税務司作爲整理内國公債處之凖備金本税務司自一千九百二十一年四月一日接任以來所有每月應撥某種之欵均不能按期收到至八月以後尤甚且近來政府屢有短期借欵以鹽餘作抵向銀行提出欵項之事然並未提及此種借欵另有某種整理債務之設施以備將來償還由此觀之本税務司惟恃所存凖備金以應付持有債劵者如將準備金挪作别用即失信用而對於到期應付債權者之欵項將無以對待總之本税務司在任期之内對於上列公債各債權者之債欵與權利必當竭力保護以維持信用云云按安氏來文仍　撥交之意又一消息則請二十日税務處又邀集安格聯財交鹽署各當局商確定之辦法聞結果頗覺圓滿已進面商詳細之手續矣 
[窮極無聊之政府與議員]  
　　逐步開銷官俸債徐謀成立新國會 
　　北京政界確息靳雲鵬鑒於法敎陸海各部員司均因欠薪過鉅運動罷工以國家體面攸關不宜發生此等現象特與高財長商榷先將崇文門收入及長蘆鹽局所交現欵項下提出四成分配撥放各部薪金並規定先關放司法陸軍兩部欠薪一個月敎育海軍財政三部欠薪再遲一星期俟某項小借欵成立時再行搭配關放然可恃與否則不敢决也 
　　十九日新新議員又派代表十餘人謁見靳雲鵬氏約談兩小時之久該代表等詢以國會進行如何狀况靳氏答以現下正在磋商切實辦法無論如何必達到成立之目的蓋以國會一日不成立則國家之形式一日不完備值此生死存亡關鍵予（靳自稱）認本届國會爲維持國家之第一素要斷不能聽其長此延宕云 
[保定奉天兩會議之遥對]  
　　據二十日由保定回京者云今日保定巡署曹吳兩使已在署大開會議計列席者有曹巡使吳巡使高財長及國務院代表于化龍察哈爾都統張景惠并各省代表葛豪鄭士琦劉潛張聯芬宋良仲張鈁田錦章盧耀東郭昌明田應璜陳能悟馮鴻逵李鳳暘胡恩光齊尙顧芷古等三十七人由曹吳兩使提出四項議案（一）各省聯防計畫（二）籌措軍餉問題（三）應付川湘辦法（四）防禦北伐情形計上午自十時議至十二時止下午二時復繼續開議其會期大抵以五日爲限所議情形極爲秘密 
　　保定會議奉天特派張景惠列席聞關於奉軍出兵南征一事現已　一種擬定奉軍除以二師一旅援贛外另以三混成旅入關聽候曹吳兩使調遣至軍餉一節援贛二師一旅由奉省自行籌墊三混成旅則由中央擔任并撥給開拔費保定會議開幕而奉天會議之聲浪忽又傳來據軍政機關消息中央已接得張作霖來電略謂三省入冬以來黨匪猖獗商民不得安枕特與吉黑兩督商榷在奉天使署招集各軍代表會議共籌冬防計畫與驅逐黨匪手續除籌備設防外關於其他軍政行政本會議均不涉及 
[山東中交行擠兑之經過]  
　　自京津金融擠兑風潮起後山東亦受影響田兼省長因此種風潮計至日昨下午尙未完全平息乃於傍晚四點招集廳道及軍民兩署重要職員開全體會議當由電話招集中交兩行長到場説明眞象據各行長聲述行内所預備之現洋確係綽綽有餘所有持票取欵之人無不隨到隨付且支欵人數雖多而每日支出之欵從未超過七八萬元又支欵人得欵而後又每逗留門首大有故意擁擠之意尙祈切實維持田兼長除面囑本署秘書及警務處長高煥章氏重行剴切曉諭外並面飭軍警執事嚴查故意騷擾之徒施以相當取締迨下午七鐘左右某紳以該兩行門首仍多持票觀望之人顯有其他作用乃往晤高警廳長謂警士維持秩序請自明日爲始形勢上少爲改變向來警士均齊集兩行門首請改爲齊集巷口遇有赴行兑欵之人先詰以鈔票之多少及其他銀行銀號之能否兑換如謂其他銀行不兑換時即責成其指明銀行名目以便折向證實如謂其他銀行可以兑換則直接責以有意搗亂之罪如此切實辦理則風潮不難平息高廳長對此陳述深以爲然大約今日即可實行山東各界聯合會鑒於此次風潮關於我國前途甚大除根據前日會議之結果函電本省外省之商業團體及南北當局外並組織臨時演講團定於今是八點出發兹將該會分函録下（致山東省長函）敬啓者我東擠兑風潮過蒙鈞座對中交鈔票切實擔保刋布告條曉諭人民加派軍警維持秩序市面利賴曷勝佩感惟是中交鈔票該兩行旣支付無阻各商家又一律行使所有私存鈔票之人似無用直赴兩行支取現欵乃最近兩行門首仍復擁擠不堪顯有隠謀藉資破壞敢祈鈞座令飭濟南省會警察廳歷城縣公署加派警役對於有意騷擾之人嚴重取締則意外風浪不難弭平山東幸甚國家幸甚（致本省銀錢業團體函）敬起者此次中交兩行擠兑風潮純由外人挑撥諒在貴會洞鑑之中連日以來過蒙貴會代兑現欵力與維持市面利賴豈惟兩行惟該兩行之支兑鈔票旣完全無阻各商號對於兩行鈔票又一律行使而本日兩行門首支取現欵之人仍復擁擠不堪據敝會切實刺探實係某國奸險之徒雇傭不良華民騷擾市面摇惑人心敢請貴會迅請地方政府予以適當之取締一面分電百七縣商業團體對於兩行鈔票加一切實擔保庶幾外人陰謀不能行使市面原狀登時恢復無任感荷之至 
　　（另録省長布告如下）　爲佈告事按照本省中國交通兩銀行係屬國家銀行資本雄厚信用素著所有省金庫及全省丁漕課税均由該兩行分别代理保管各界咸知民國五年京鈔停兑當時影響所及商民不無懷疑該兩行發行山東兑換券無不十足兑現旋經平息往事昭然足可憑信現在京津中交兩行發現兑現風潮吾東各界因生疑貳紛紛持券向中交兩行取兑甚形擁擠殊屬滋擾本督軍省長甫自京津歸來深悉京津兩行内容資本信用均屬確實委因由鹽餘關餘撥還兩行墊付公債基金時期稍緩誤會所致吾東中交兩行基金充足所發兑換劵均有現欵存儲兑換絶無疎虞本督軍省長願爲兩行之保障爲此示知各界人民一體知悉凡屬中交兩行兑換券券面註有山東字樣者即由本督軍兼省長擔負責任刻下正當征收丁漕之際兩行兑換劵一律通用毋得挑剔 
閲中行十八號兑出十一萬十九號兑出八萬二十號兑出五萬交行十八號兑出六萬十九號兑出四萬二十號兑出二萬兑現額數日漸减少預料下星期一即可恢復原狀也 
[贛省聯防問題與財政（南昌通信）]  
　　贛督陳光遠前與湘趙粤陳訂約聯防以期各保地盤當九月間吳佩孚克岳州湘中民黨内鬨陳派蕭安國旅長率軍進駐醴陵互維治安事平退出蕭又與方本仁鎭使相互提携醴萍以安株路衝要仍趙管轄苟非民黨深入不致輕易起釁贛西防務稍覺鬆緩近趙從吳之請擬訂湘鄂贛三省聯防盟約陳炯盟回粤對北伐事亦不主急進吳乘間聯絡挽張紹曾撮合與電商廬山會議事聞張來贛時談及此事陳亦極贊成故張反旆之日因有廬山山民促進廬會之電是否誠意贊助則不可知也十三日劉顯世偕曹錕代表趙琪來贛陳歡迎入署即在署内下榻昨（十七）劉啓行陳親往滕王閣送别一時冠蓋雲集頗爲熱鬧聞劉爲曹吳所贊賞又爲西南附北人物故特示優禮一説劉氏此來與廬會聯粤問題均有關係湘粤民黨皆其熟識有賴其疏通之處甚多云云月前陳派贛關監督夏同和赴粤代表謁陳謀固舊好聞前昨夏數電陳報告接洽情形陳亦回電指示一切惟頗秘密不詳年來夏研心内典茹素誦佛頗欲現身説法喚醒武力派之迷夢特武人氣燄方盛恐亦無效也 
　　自秋節金庫證券停止發行籌備兑現後商家稍覺活動官廳頓失接濟丁漕統税收數不旺軍政費逐月拖欠各機關椽屬本多寅支卯糧今且遲發一二月祗有當借度日敎育界可以同盟罷工要求速發而彼等則懼獲譴祗得忍氣吞聲服從無違九月份經費各校早領現欵十月份聞亦已發各機關僅領有通知書金庫以財廳無存欵不允墊付會計室滿坐債主爲民二以來所未有之窮况最强莫如軍界亦祗由督軍墊發幾成不能全給而供養沈鴻英軍及省軍調防開拔等費又需鉅欵將來意外用途不知凡幾第一期金庫券三七兑現三十三萬元自前日起開兑原以加徵之丁漕鹽捐及統税投標之保證金爲預備乃江西錢糧向極疲玩各縣又皆報災應完之欵尙且遲繳何况加徵民間多食久大精鹽現非售鹽旺月亦無一點收入徒博苛細之名而無實收之利統税投標雖已辦竣得標人因聞謡風不肯以血本作孤注已有多處辭職財廳所收保證金僅九萬元兑現定期不能失信其不足之二十四萬元陳督楊省長令財廳商各銀行折欵兑清勉强敷衍過去聞吉安中行解到税欵二十萬贛州中行十二萬劃還銀行尙餘數萬恰可撥充九月軍餉而政費又無着落現新漕久已開徵下忙地丁亦正旺收之時劉廳長昨特電令各縣知事實力催徵電復報解未知有效否也 
[皖官紳協力籌賑紀]  
　　本年皖南北各縣水災奇重蔓延至四十九縣之廣政界方面由省長許世英氏組織華洋義賑會推定聖公會韓主敎軍民兩長爲會長除募集災賑公債六十萬元及發行義賑奬券業已次第實行外并在省垣舉辦游藝大會假舊藩署爲會塲該處極爲寛敞一切布置較上次北五省災賑游藝會尤爲美備本月二十日開幕惜值陰雨天氣漸寒以故游人甚稀恐該會收入將不能如上次之豐富也現擬展期數日希望多所補助旅外同鄉現由經濟調查局總裁李國筠氏發起組織水災義賑協會自行擔任二十萬元此外則由各同鄉募助辦賑計畫擬將鳳頴各屬被災各縣劃爲三等分最重次重最輕先行分别散放急賑并一面於冬令水涸時修築淮堤年力强壯者則令工作以工代賑對於災區兒童擬在鳳陽地方設置敎養所俾不致流離惟兹事體大非百萬不辦李國筠氏特電請上海義賑協會馮夢華氏襄助馮氏以蘇省本年受災亦頗不輕難以兼顧爲辭繼 
 
 

Page 11

 
 
由馮氏至交皖人方頌如赴滬面懇馮氏始允合辦皖賑并擔任勸募四十萬元李氏已在京組織事務所着手進行矣 
[葡使到澳後之交涉消息]  
　　中葡交涉案葡公使抵澳逾月未有何等表示是以迄未解决近聞葡官已迭請粤政府派員會查惟當局以此案業經派遣陸科長赴澳查明銀坑一帶係在澳門關閘平行線之北全屬中國領土前時香屬谷都一圖末甲吳熾亨户丁吳敬仁等曾報承該處海坦四頃經前清光緒十九年二月二十二日發給户部執照又光緒三十四年五月十三日該户丁吳敬仁等投承該處水坦二百五十畝發給院照有案是銀坑顯屬華界並非澳界此次葡人砲擊銀坑防軍確係越界侵防聞交涉員署已準備將此案始末向葡公使嚴重交涉另一消息葡公使符禮德抵澳多日前經外交部特向駐粤葡領事探詢行踪以便籌備交涉進行事項兹已接葡使覆稱謂符公使抵澳調查各案經已竣事亟待返京公幹定日内首程故暫時不能來游廣州云云是此案料未能由粤當局與葡使直接解决矣 
[蘇議會又定選舉議長期]  
　　江蘇省議會昨日（二十一）又開選舉大會延至三時許簽到者祗有十餘人即臨時主席張肇炘亦未到會蓋因是日各議員有兩俱樂部之會議（一）金陵俱樂部甲派議員二十餘人全屬北張之中堅分子雖仍欲維持北張惜乎團體渙散勢難貫澈其主張（二）華園俱樂部議員五十餘人中立派有之甲乙兩派亦各有之較金陵俱樂部人數爲多該部並備有午餐欵待各議員會議之主旨本在提出第三者其中以徐果人陶保晉二人最有希望多數主張用假投票方法每屬提出一人互選以得票最多者共舉其爲議長亦有主張就一百二十八人中互選者議論紛紜至四時許尙未有結果遂公議二十二日再行休會一日爲協商之餘地二十三日再開選舉大會臨時主席張肇炘通知是日上午十一時先開談話會午後一時續開大會儘一日之功將正副議長舉出以策進行是日並在會内特備午餐務請同人早臨爲盼聞乙派議員朱紹文亦有通告發出請同人决計捨去二張另提第三者爲正副議長甚幸甚幸惟有須預先聲明者同人共事爲日方長本無所用其逆億但至開票以期貫澈捨去兩張之主旨特此預白即希諒察云究未知二十三日能否投票也 
[南京快信]  
　　齊督今日（二十二）上午九時在小營舉行大檢閲第六師曁三四混成旅均參與操演 
　　院電軍民兩長北京中交銀行擠兑風潮經軍警彈壓一律照常行使恐遠道傳聞失實希諭各界以安市面　　財廳昨通令各縣知事各税所長中交鈔票應照常收用以維國家銀行信用 
　　一商校長有改委過探先接充消息 
　　胡敎廳長昨面謁王省長辭職王仍慰留 
　　王正廷由京抵寗未入城即轉車赴滬 
　　齊督派赴湖北參與軍事會議代表趙學濓後隨吳使赴保定昨由保公畢返寗 
　　安豐兵輪日前由安慶運來銅元一千一百餘箱運至下關被軍警扣留昨經皖督張文生來電説明係運蚌撥發軍餉兩長已令軍警放行矣 
　　贛陳光遠派委員劉芹塘在大沽購買機關槍四架昨由浦轉輪運贛 
　　江蘇華洋義賑會前日在江寗交涉署開成立會現將會址附設於江蘇賑務處内日内即開職員會共策進行 
[杭州快信]  
　　省議會昨開會提議歸併師專各校改設兩浙大學案學生麕集三百餘人衛警向索旁聽券致起齟齬主席議長又不知去向遂宣告延會今日上午全體議員開　語會籌議對待方法 
　　沈省長前准振務處急電調查本省被災各縣業經分别咨覆至被災村數之極貧次貧户口總數昨又令催各縣趕速查明册報以憑咨覆 
　　紹屬第五區菸酒事務分局發現大批僞照經總局王吉檀連同眞僞票照一併吊省全行銷燬共計票額九十八萬元之譜跡近銷滅贓證經省議員張天錫提起質問省署尙未答覆昨又有議員丁鳳元提起嚴重質問　　浙江書局由裘英朱鴻達等發起組織籌集股本五萬金昨開創立會到會股東計四百餘人選出張巨川朱鴻達等七人爲董事李韵泉等三人爲監察人並由各董事互選朱鴻達爲董事長改籌備所爲事務所即日開辦地方通信 
[松江]  
　　廣育院全體改組　育嬰堂附設之廣育院專收堂内外貧苦子弟敎以紮籐·染織·竹木等工藝辦理已十餘年院長王某新近被同事及學生等排擠去職所遺院長一職由育嬰董事會聘請六師畢業生錢劍石繼任而以南高師畢業生張行信副之所有敎職各員完全改組另聘惟張副院長因用人無權而薪水又月祗四十元故尙未允就事 
　　投機事業之失敗者　松人新近對於投機事業異常起勁雖不無一二人獲利然失敗者究佔多數如西灘某米行主徐某經營上海某種證券虧折兩萬餘金毁家相償猶是不足前日徐因委托買賣之上海兩經紀來松催欵無法措解投河圖盡此外如陸姓紙號主掛名某交易所經紀人其委托代理在滬營業竟虧折五萬餘金云 
[蘇州]  
　　毛女士追悼會紀事　江蘇省立第二女師範附屬小學校敎員毛慧雲女士因隨同孟祿博士參觀軍工敎育中途墮河身死情形已誌各報蘇州敎育界因女士爲敎育犧牲身前服務又卓著成績於二十日下午二時起在吳縣敎育會開追悼會哀輓詞聯有二百餘件是日雖天雨而男女來賓有七八百人第二師軍官及地方紳士亦多到會由朱慰元君司儀敎育會會長龔廣禹君主席致開會詞次由楊衛玉君報告遇險情形行禮後由吳研因君提議立紀念物議决除橋梁由蘇州地方紳士捐資建築題名杏秀（女士之名）外再由敎育界集資建紀念亭後由省敎育會長黄任之君第二師團長唐翼林君省立學校敎員聯合會長彭敏伯君北京高師王卓然君（代表孟禄博士）第二中學代表某君演説黄任之君并報告全國敎育會各省代表已爲此事發起一中華杏秀游泳社一以紀念女士一以提創游泳云末由家屬毛伯永君致答詞而散已下午六時矣 
　　移欵創辦縣醫院之省批　蘇紳潘祖謙以蘇州振興電燈公司營業權已經取銷所有舊存該公司公欵二萬兩亟應提出辦理地方事業曾呈請省署移用此欵充作創設吳縣地方醫院基金兹録省署批示如下呈悉查振興公司息借官銀二萬兩一案令據蘇常道尹議復應向振興公司收回另存電氣廠生息其息欵仍照原案以一半借給市公所補助電燈燃費一半解省應用等情業經令准照辦所請在前項借欵内移撥銀一萬兩連同振興公司所欠息欵一併作爲縣立醫院基金之處是否可行候令財政廳查核議復察奪此批 
　　函請補助粥廠經費　蘇城半濟粥廠向由貝理泰蘇紹柄經理本年米價昻貴依食粥廠者似較往歲爲多經費勢必增加前日由貝君等叙明理由函請吳縣公署轉函豐備義倉酌量加給補助費以維善舉縣署接函後已於昨日專函該倉查照矣 
　　部令法官迴避本籍　江蘇高等審判廳朱獻文廳長　近奉司法部訓令略謂該廳所屬各縣如請委承審員時均應廻避道區本籍現在各縣承審員亦應詳查籍貫如有服官本籍者應即照章改調以符原案而臻法治朱廳長奉令後已飭科詳查所屬各縣承審員有無服官道區本籍情事造具清册呈候核奪 
[揚州]  
　　呈報改橋築閘　南鄉三里橋之長河東頭名七里河爲唐節度使王播所開南口名馬泊河爲明兵部尙書單安仁所濬西角里鄉東永鎭鄉八九萬之田畝皆賴該河貫串今歲淮流泛漲致該口有進無出現該處公民馬廣慶等鑒於前情特公同建議改橋爲閘順時啓閉以利農田並推胡東坡監理其事具呈縣署備案以昭愼重 
　　相騐燒斃命案　瓜洲夏家套居民王鶴樹家彼隣莊僱工小魏於十八日晚縱火延燒草房四間其一子三女慘遭燒斃經王來城報案王知事委陳警佐於二十日前往相騐並緝拿小魏究辦　　取締民信局之反響　此　郵局遵照寗局函知取締民信各局並令於三月内赴局掛號得其核准方可營業各該局認爲妨碍生機於十九日公開會議力謀抵制方法結果先以和平手續要求從緩否則再議他項手段對待云 
[鎭江]  
　　水警長通令防匪　瓜洲水警趙署長昨特通令所屬丹徒大港小河諫壁下游各防地警隊凡遇形跡可疑之船隻欲就近停泊港汊内者須立即上船搜查詳詢來歷以杜匪蹤而保治安 
[清江]  
　　匪犯脱逃復獲淮陰縣警備隊前在王營拿獲著名匪首劉鎭奎一名收押縣署監獄正待訊辦詎料該匪於十八日下午六句鐘收封時忽然逃脱當經縣知事朱玉峯加派法警多名偕同警備隊四出捕拿當以該匪尚未出城即在水門口被法警及警備兵士趕上詎該匪以手掩面希圖奔逃當爲警備兵士拉住適該處有守衛城門七團一營兵士高耀龍等同時看見當將該匪留下隨送旅部刻警備隊長王振鵬已向旅部交涉俾得歸案訊辦云　　監犯求發棉衣　淮陰縣署監獄刻因天氣寒冷缺乏棉衣十九晨在監大噪高呼凍死呌囂之聲達於監外致附近居民頗受驚恐齊赴縣署問故當由朱知事派員到監慰諭允俟趕辦成功即行發給各犯聞諭始稍安靜 
[徐州]  
　　勸學所長被控　銅山學公田租户葛其貞要集該學公田租户公推代表趙廣泗佟本元赴省控告勸學所長楊勉齋加徵公田租十分之三刻趙佟業已南下矣 
　　設立棲流所　銅山南關户部山理門公所隆座楊濟亭二君以時將雨雪一般乞丐無處安身深堪憫惻乃於日前特開一菊花大會臨時向游覽者籌捐以便先擇隙地搭蓋蘆棚俾乞丐暫爲自止現已集有成數正在尋覔適宜地址不日即可開工矣 
[嘉興]  
　　不准開急賑游藝會　嘉興學界趙鼎祺等擬在城内張家衖寄園開急賑游藝會藉籌本邑賑欵赴鄉散放當於日前具呈縣署曁司令部核奪兹悉司令部已於日前批示不准縣署方面因亦批駁云 
　　油類市况漸漲　嘉興各油車所出各種油類行銷於滬漢等處轉運出洋獲利頗豐今歲因菜子黄荳等原料歉收成本加重而銷路近又活動故價格因之加漲最近市情菜油每擔售洋十四元三角零售每斤二百四十四文荳油每擔十三元八角零售每斤二百三十六文柏子刻已上市來源尙旺故價格尙平柏油每擔約洋十五元各燭坊因恐來春加漲多籌欵購存以備後用 
[廣州]  
　　嶺南大學開闢農塲之眞相嶺南農科大學由華人董事組織政府補助曾奉准廣東省長收買附近岡地闢作農事試騐場經番禺縣三次佈告辦理數月事多就緒界内墳墓不過千餘穴多由墳主自行遷葬商量未定者尙有羅氏石墳三穴伍氏墳墓十餘穴羅某伍某堅欲自行圈出爲該校制止乃招集數百人遊行示威請願省署謂爲强奪民産毁墳焚該想亦迷信風水一時尙未覺悟故耳現廣東省長已着公安局及番禺縣查明妥辦務期民情學務兩得平允云 
雜評一 
[尸諫議員（默）]  
　　本館今接南京來電謂有前蘇議會秘書處職員葉立民憤議員爭長金錢污江蘇人格仰藥自盡遺書尸諫惟發電人祗署一豐字究竟内容眞相是否如是抑或出於滑稽一時固無從推測然吾謂此事不必論其眞僞即使葉氏之死爲别種原因而死而議員諸公不妨借作眞看蓋自爭長風潮起後公民團體日日發電警告或笑駡而今乃寂然者無他以議員無法可以救藥而棄之矣於此有人焉於無法之中而思藉此尸諫之一法以動議員哀矜之心用情亦殊良苦更於此見棄羣衆之時而尙有人以爲可敎進此沈痛之規勸其善意尤爲可感是故尸諫之事而眞固可爲議員之當頭棒即非眞而爲滑稽亦可驚醒議員之迷夢 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[北巖爵士之宣言與談論]  
　　反對英日同盟痛斥日本軍閥之野心 
　　世界新聞社譯大陸報云北巖爵士於寧滬途中發表反 * 
對英日同盟之宣言如左余於在日本受盛大之接待後發言指摘似非報施之道顧余能從良心上爲之因余在澳洲馬尼拉演説及在入日本境之前發表一宣言均對於排抵美國挑撥戰爭之英日同盟之續訂已先表示余之有力反對故也英日同盟爲日本軍閥手中之利刃軍閥恃同盟爲護符耗廢人民之收入半數以上以營海陸軍及砲台日本以前對美國之驕傲態度苟無英日同盟則未必可能華人深恨同盟因受日本痛苦責備英國在遠東之英人美人莫不反對同盟駐華各英商會幾無一不對於同盟提起抗議英日同盟之一種惡結果爲日本軍閥反對日本欲得眞正民主政治之意願軍閥藉其勢力箝制言論自由及公共集會之權令其所控制之警察及檢查員任意爲之有許多日人對余言彼等痛恨日本之模仿德國武力主義人民無力無法反抗所謂國會者乃一滑稽劇所有威權不逾於德國國會所有日本之政權絶對握於四人之手即元老是也殺却英日同盟即可剥奪彼等權力之半惟今年明年及以後多年間彼等尙必受監視耳 
　　大陸報載北巖爵士言論云君若觀一近代之遠東地圖表示在英日同盟時代中之一切改變者即可知日本現已控制自上海以達薩哈連島之東亞海岸其在海參崴則控制麥考羅夫政府其在南半部薩哈連島則盤據甚固而大連·濟物浦·及旅順又皆日本之港口也日本在青島及横斷中國神聖富饒之山東省内延長四百基羅邁當直達濟南之鐵路一帶均據最高地位日本政府在濟南設有無線電站及兵營距津浦路線不滿百碼之遠此爲軍略上極重要之地日本軍隊竟駐在焉彼等在該處以眞正之普魯士方式耀武揚威儼然爲彼所自有此外在中國内地日人亦有根據地如漢口對面有一無線電站在鐵礦附近則駐有步兵馬兵試一設想如外國軍隊駐在劈資堡并設無線電站則將如何者日本倘被堅迫願離去山東及鐵路苟日本不離去山東則遠東不能有和平之望而遠東之和平即世界之和平因英國在威海衛美國在斐列濱法國在印度支那對於日本之任何企圖或於軍事上或於經濟上控制遠東而貫澈其已經始績卓著之野心計畫者必須凖備抵拒之也日本外交家之好話毫無意味英日同盟目的之一非維持高麗之獨立乎今此獨立安在者英日同盟之全部事實無一而非破壞諾言日本在盟約之下誓助中國開放門户政策今此門户已爲受有津貼之鐵路及汽船所鎖閉此等鐵路汽船則爲日本政府所主有或控制者也日本之成就此等軍事的或經濟的野心英日同盟贊助之非制止之以前所訂密約甚多故中國政治家謂深恐英日同盟廢止後又有一英日美三國之密約繼之此説乃日人此時宣傳運動中之一部分日人在中國之宣傳運動效力奇妙吾不欲言在中國印刷之報紙爲日本所控制者有若干種此外尙有日人自辦編輯頗善之機關報以英字印刷者如Notrh　ChinaStandard報即余初見之亦爲所惑該報儼然一美國式之晨報載英美消息甚多不乏美國報紙之特色據此間所得華盛頓消息似會議已爲日人所催眠此或因海電費甚高美英電訊皆極簡縮之故華盛頓會議爲日本軍黨之第一棒喝彼等初被邀請時即反對之今則深恨之愛國之華人對於華會抱有希望然不信任彼等之代表因信代表受日本勢力之支配也 
[國民外交大會彚聞]  
　　執行委員已有數省推定 
　　全國國民外交大會北京代表羅正緯向乃祺兩君因現在由各省代表推選之執行委員已舉出數省北京方面之執行委員亦定今日（二十三日）續發表且尙有北京代表將續來滬故大會事務已有端緒兩君與羅正誼君來滬最早現旣會務有端緒兩君之個人事務亦叢積待理故謂羅正誼君仍留此間向君於昨日先行北歸羅君正緯亦定今日北上云 
　　國聞通信社云國民外交大會　前議决由各省區代表分組推選執行委員兹據各處將選出人名報告事務所者有闞蘭溪夏芷芳·楊春若·李世選·陳向鼐·毛一豐·劉映奎·魏作雲·吳弦·林紹馨·楊恕徐瀛·鍾可託等諸君各省陸續函推出席之代表有歐陽馨·童一心·吕衡·商言志·王孝賚等諸君又接到函電四件（一）吉林省議會電云卅電敬悉本會極端贊成應即續派代表到會吉林省議會叩篠（二）浙江省民治促進會電云本會推定代表吕衡·業據因事辭職兹將補行公推胡炳旒君爲代表即日出席與議特此電聞敬希接洽無任盼禱（三）南京學生聯合會代表意見書云銘勛謹掬血忱忠告同人幸垂聽焉（一）各代表對於本會勿爲五分鐘熱度致虎頭蛇尾之譏（二）各代表必犧牲他種私見和衷共濟一致對外（三）各代表在會塲發言須平心討論勿尙意氣（四）本會以國民外交爲目的不勝利誓不休（五）北京各團體國民外交聯合會太平洋問題各團體聯合會議聯合全體大會眞電云華府會議今日開幕外交問題頃刻萬變前途禍福未可預言本聯合會議今舉行聯合全體大會一致議决對於外交及其他關係問題以國民自决之精神爲舉國一致之表示並經議决忠告政府（一）外交必須公開（二）外交方針勿得違反國民公意（三）太平洋會議閉會以前不得輕開兵端擅借外債貴會爲國民代表所集合即眞正民意之所寄托切盼互相提携一致主張本聯合全體大會並經議决電致華盛頓中國全權代表施顧王伍諸君曁余日章蔣夢麔馬素三君（一）請傳達國民之希望即本聯合全體大會對於華盛頓會議中國提案之意見於列席會議各國全體代表並聲明南北紛爭係一時及局部現象中國國民自身本屬一致且統一的今後更當合力促成政府之統一希望各國諒解此意（二）各全權代表關於我國外交方針及提案應以國民之公意爲向背及凖據不得有違反民意之行動及議定尤應注意魯案不得在國外直接交涉（三）請轉達各國全權代表關於對中國之外交應體察中國國民之意向以國民爲對手所有國際條約或契約非經國民承認不得有效（四）以後外交問題應完全公開並隨時報告北京廣州及上海全國國民外交大會貫澈其所主張及議决案該會當爲全權代表之後盾等語即希查照積極進行凡我國民實利賴之云云（五）江西省農會來電云貴處卅支兩次快郵代電以華府會議魯案交涉關係我國甚爲重大特在滬組織全國國民外交大會本一致之精神爲公義之奮鬥現各省區代表陸續到滬請速推選代表兼程蒞滬等因兹經推定歐陽馨君爲敝會代表弱國無外交全恃民氣爲後盾黨冀羣抒偉論宣揚民意以壯聲援共圖挽救中國幸甚國民幸甚除函知該代表外相應函請查照此致全國國民外交大會江西省農會啓 
[安格聯覆六團體電與覆總商會電同]  
　　上海縣商會江蘇省敎育會上海華商紗廠聯合會上海鐵業公會上海縣敎育會中華職業敎育社等六團體前於皓日電致北京總税務司請撥關税救濟市面昨接總税務司安格聯箇日覆電不表同意其原文與覆總商會等皓電同已紀二十一日本報從略 
[濬浦局技師會將告結束]  
　　文匯報云濬浦局顧問技師會二十一日開第四十次會議該會事業現已届最後階級故各會員連日辦事不稍空閒星期日午後猶照常辦公上星期曾赴黄浦上游腹地察視一切如天氣晴好本星期三日尙須赴蘇州一帶預料技師會事業可照原定日期於十二月一日結束各會員現凖備於下月初離滬返國云 
　　又據可靠消息濬浦方針業經顧問技師會將大體决定於地方事業農田水利並無妨礙其内容尙未宣布無從探悉 
[航務消息紀要]  
　　新法使今日下午抵滬留日生紛紛歸國 
　　滬中行運現接濟京津 
　　法國新任駐華公使佛洛林氏乘法郵船到華蒞新已誌本報今日午後五時法船巴爾加號進口新任法使與其夫人等即乘此船來滬均在楊樹浦南滿洲鐵道會社之黄浦碼頭登岸此間交涉員及法領事等皆在五時以前赴碼頭歡迎又有中國留法學生一百零四人亦搭此船回國同時在黄浦碼頭起岸云 
　　自留東學生發生經濟恐慌以來　連日留日學生之還國者頗多前昨兩日乘日輪春日丸等返滬者計有林桂陳翼劻·王子明·宋紹英·謝震·馬雲濤·李尊庸·方朝桁·東京高師生顧鍾號·李型·張桐等若輩均因受此困難而回國者若此事久不解决則恐輟學還華者將日見其多也 
　　本埠中國銀行　對於此次兑現風潮以凖備金充足措置極爲裕如行長宋漢章爲維持京津間本行起見特允由滬匯發現欵百萬至京津以維市面昨日已經先托招商局之新銘號運去現洋十萬元（計裝二十五箱）餘再陸續運往由此可見上海中行之現洋足備也 
　　美政府在江南造船廠定造之運艦第四艘卡賽號Cathey因急於落成故加工趕造現聞本月底船身可以建就即將定期舉行下水禮云 
　　提督公司之郵船樞石邦號昨午四時半由美到滬來貨有八百噸以罐食雜貨爲多並有本月三號以前之北美郵件帶來定明日赴小吕宋香港裝去之貨以鷄子粉絲爲多共有四百噸云 
　　日本郵船會社之大阪牛莊線其定期郵船山東丸·濟州丸兩輪·昨日宣告從本月二十一日廻航至日本後便即停止開行休航一百十天待明年三月十六號起再行規復班次 
　　日本郵船會社之香取丸由西雅圖經日本來滬有日本佐賀市之新馬戲團及演藝人如森田金造·中村國太郎·井上政大·山本忠氏·守屋太郎等共二十一名從長崎乘此輪來滬至上海獻藝又有赴歐之靜岡丸昨日由申出口時日本文部省特派岡部次二赴法國考究西洋文學云 
[美商務委員米京氏將回國]  
　　美國商務委員米京氏（Mr.Lynn　W.eekins）行將乘花旗輪船公司Hoosier　State號回美約作四五個月勾留米京氏此行半因公事半爲休假聞此係數年中第一次云氏於一九一九年夏來華在北京服務凡十七閲月去歲二月間來申爲本埠美國商務參贊辦公處主任氏回國期内該辦公處一切事宜將由另一美國商務委員賀特君Mr,Lansing　Hoyt辦理賀君木有印度之行因此中止惟終須一往云 
[冠蓋往來]  
　　劉顯世　國聞通信社云據確訊前貴州督軍劉顯世已於日前抵滬住大東旅社某號帶有隨從多人均住全安棧内行動頗爲愼密將在滬小作勾留始赴香港云 
　　亞諾爾得　美國商務專員亞諾爾得前晚由滬赴京亞氏新在廣州埠考察商務到滬未久至留京久暫現仍未定云 
[字林報再論加租問題]  
　　贊美會審公堂取締加租 
　　希望領事法庭一致行動 
　　世界新聞社譯字林報社論略云房租問題之嚴重本報上星期六已爲文論之今公共租界會審公堂昨已發出公告取締加租大足以緩和恐慌深堪欣慰對於此項公告或有執反對之説者以爲會審官與陪審官之職務祗能照法律辦理今之取締辦法乃使現行法律一部分失效實非其權限内之事然以廣義言之法律本爲正義而設今公堂之所爲確本於正義及人道蓋近來房租之任意增加實使居民大受痛苦公告中於住户外并包括「别種房屋」而言一般小商家受惠尤多蓋小商家謀錙銖微利藉以餬口房租繼長增高開店直無利可圖也惟外人住户對房東之問題尙待解决近來屢有人言此層竟無法可設然會審公堂之各國民事陪審官旣可與華官協定停止彼等法庭手續之一二事則領事公堂似無不可偏行之理領事公堂如爲此種宣告並非等於立法行爲亦不含有法總領事諭告中所涉之困難總之法律之説暫可不提深望各領事法庭起而保護彼等之國民以抗房主之貪慾凡房主請求執行法律手續以保護彼等雖合法而過度之權利者概予駁回且此舉不必經領事全體之同意每一領事皆可單獨爲之以各保護其治下之國民縱實行此方法之權威須求諸他處然未嘗不可暫行必要之初步手續果此舉而實行者上海生活費之高昻將遭一大打擊而日慮租屋合同將滿行將荷更重負擔之人庶可一展愁眉歟 
[房客集會一斑]  
　　楊樹浦房客之團結　楊樹浦新康里房屋甚多此次加租風潮該里房屋受創更劇現該里住户爲急於謀加入各路房客聯合會總會起見特於日前召集全體住户組織楊樹浦路房客聯合會並於昨日開成立大會會員甚多一致公推徐某爲會長尤水泉爲副會長即日加入總會以求逹到拒却加租之目的云 
　　淞滬房客交誼會成立　浙江路商界聯合會同人日前組織之房客交誼會業已成立入會者不收會費由浙江路聯合會撥用賃定五日二十一號樓面爲會所定名曰淞滬房客交誼會臨馬路揭一旗上書「入會聯歡講求公益登樓閲報交換新知」購置本埠各種報紙並備有便茶並收費云 
　　房客聯合總會開會　各路房客聯合會總會二十一日晚七時在事務所開會到十一人由委員長明潤身主席報告近日經過情形次議决下列各事（一）承認永成里愼德里兩房客聯合會加入總會（二）每星期日午後二時開常會一次（三）通過委員制章程（四）預備第二次宣言書（五）公送法領事德政匾一方 
　　歡迎爲反對加租而犧牲者　哈同路民厚里一百三十號住户胡女士前因反對該里房東額外加租事被收租人毆傷一節已誌本報兹聞各路房客聯合會總會得知胡女士傷痕已愈准備今日（二十三）正午由所住之伯特利醫院回寓房客聯合總會已於昨日議决由各路房客推舉代表齊集總會届時結隊前往伯特迎接胡女士出院以表示始終反對加租之精神　爲一般熱心公益者勸並聞各代表均備有小旗一面書爲「有價值的犧牲」「抵制加租的偉人」等字云 
[寳山縣取締加租之布告]  
　　國聞通信社云寳山縣知事公署於昨日發出取締境内加租布告云照得本邑閘北地方與上海租界毘連邇來市面日興置産出租者往往乘機高抬租價至再至三際此米珠薪桂人民生計艱難平時衣食已見拮据豈堪任意加租迭增擔負本知事爲維持地方公安起見特行布告仰各房主房客一體知悉嗣後房主所出租之屋務須按照成本公平定價不得無故任意加租房客如不欠租金儘可安心居住倘因加租爭執須經官廳秉公判斷不得由房主强迫遷移有擾閭閻至包租房金壟斷居奇及外加挖費小費貼費等名目尤屬非法需求一經告發概行追還并賠償相當之損失其各遵照云云 
[川南相關之水利問題]  
　　浦東川沙縣地方欵産處總董黄洪培副董蔡宗嶔塘工水利協會會長張志鶴等致南滙縣欵産處函云逕啓者今秋霪雨爲災田廬被淹禾棉受害就吾川邑情形論半由南匯之水以鄰爲壑階之厲也川邑水道東流入海西流入浦宣洩向稱暢利今乃於雨止放晴之後連日水勢益增考查其故則見南來之水奔騰而至緣南邑東半縣自欽塘以東面積甚廣堵截入海港口改道西流其塘東之地又高於塘西掘毁欽塘以爲洩水之路除在較南之處可西流至閘港入浦外其餘向西若周浦塘等旣不暢流且相距較遠故其水泛濫北入川境成爲衆流所歸而川境南路入浦須經長浜查長浜爲南滙主浚川沙協浚之河比敝會迭經呈縣轉請南邑集議疏浚迄未舉辦是以近益淤塞流量較小致淹没之水不能即退成此奇災也九月二十四日敝處開地方會議全境紳董討論此事衆口一詞均如上述而尤以掘毁欽塘爲關係較大即經議决推員前往調查旋據調查員報告自北而南至二團之三墩止掘欽塘爲水洞已有十一處之多塘東之地確高於塘西其水皆西流等語竊謂本年水災幾徧全省誠爲近數十年來所僅見但川邑苟無南來之水其災情必不至如是之甚試以事實證明之川邑八九兩團各甲均於外圩塘安設閘門水洞啓閘以洩一瀉入海從未有積水數日不退者老護塘以西高昌鄉有趙家溝孫家溝等河入浦最便長人鄉亦有長吕兩浜轉入白蓮涇至浦此次除南半縣八團鄉欽塘以西及長人鄉與南滙接壤之地旣受南來之水又遏於長浜之淤淺滯洩積水兼旬災害最重外其在欽塘以東及西北之高昌鄉一帶荒象較輕此事實昭彰無可掩飾者也兹以利害相關之故不嫌越俎之謀敢爲敬進忠告者一南邑欽塘以東面積旣大爲農必講水利蓄洩均關切要宜開出海之河如川邑例即在外圩塘埋設水洞旱乾則受海潮以蓄之水溢則啓閘門以洩之二欽塘向爲命塘掘毁之處亟應一律修復以備不虞其所開水洞并須一律堵塞以固塘身三長浜爲南川兩邑交通要道平時船舶往來久感不便益以此次大水不能暢洩更覺疏浚無可再緩以上三端相應函請貴處查照召集會議妥籌辦理并盼見覆爲荷 
[閘北江灣彭浦聯合學區成立]  
　　屬於寳山之閘北市曁江灣彭浦兩鄉之南境人烟稠密學童最多設校興學公家向少注意由邑紳王鍾麟顧鴻儒王德昌錢淦等發起組織聯合學區本月十八日午後一時假閘北市公所開會討論到會者有袁希濤等十餘人錢淦報告開會宗旨當即公推袁希濤爲主席組織聯合學區委員會次閘江彭三市鄉經董先後發表意見次通過會章次公推袁希濤爲名譽委員長錢淦爲正委員長錢允利爲副委員長並推王德昌擬訂辦事細則是日提議事件以籌畫學欵一事最爲重要計議决事項凡四（一）向閘北工巡捐局請撥學欵先請袁希濤錢淦錢允利面請許局長撥欵興學再由聯合會備文請撥（二）調查上海學欵情形參酌仿辦請王鍾麟王德昌擔任（三）整中筆費請嚴恩棻凌企曾擔任（四）就閘北本市酌量籌畫請錢允利趙光第擔任餘加設校問題議决五件一俟學欵有着當即切實進行兹録會章如下閘北江灣彭浦聯合學區委員會簡章 
　　（一）屬於寳山界内之閘北市曁江灣彭浦兩鄉之南境以地位啣接並便利辦學起見遵照敎育部頒行地方學事通則第四條之規定組織聯合學區除原定閘北自治區域外以江灣彭浦兩鄉南境市廛繁盛者一律歸入本聯合學區（一）本聯合學區特設委員會直接辦理本學區學務其委員分當然委員特别委員兩種并設名譽贊助員名譽贊助員經全體委員之同意得加入委員會（甲）當然委員（一）閘北江灣彭浦三市鄉經董曁學務委員（乙）特别委員（一）縣公署主任敎育職員（二）勸學所所長曁勸 
家（二）熱心贊助本聯合學區學務進行者（一）凡關於本聯合學區學務之進行由委員會議决之（一）本委員會推選正副委員長各一人任期二年有特别贊助本會會務進行者得推爲名譽委員長（一）本會辦事細則另定之（一）暫定兩月開常會一次如有事故得開臨時會（一）本會暫假閘北市公所爲會所（一）本簡章如有未盡事宜由常會時修改之 
[省敎育會演講紀袁觀瀾君講新學制]  
　　前日（二十一日）下午四時江蘇省敎育會請公推出席本届全國敎育會聯合會代表袁觀瀾君·黄任之君·沈信卿君·報告聯合會議决學制系統草案·及廣州市政·廣東敎育情形兹分録演詞如後 
　　袁君觀瀾報告學制系統草案略云此次全國敎育會聯合會議决的新學制以廣東草案作爲根據以其他各省區的草案作爲參考現在略述如下（一）初等敎育一加入幼稚園現行學制幼稚園不加入初等敎育系統之内此次議决的新學制把他加入以示注重惟不定年限使各地方有伸縮餘地二六年制小學現行學制小學敎育分爲國民·高小·兩級在歐陸也有設高小的惟不在小學系統之内與我國高小性質不同世界學制大概可分雙軌制·單軌制兩種像德國法國學校外另有預備學校的呌做雙軌制像美國祗有一種小學没有預備學校的呌做單軌制我國學制本是單軌制高小實無設立之必要此次新學制定小學爲一級期限六年不分國民·高小但全國情形不同一律六年事實上必多困難因此把六年小學分爲四二制現在的四年小學可以保持現狀如有餘力可以逐漸增加期限增加程度有人以爲初等敎育就是義務敎育其實是不對的像美國義務敎育有四年·五年·六年·七年·八年·九年·之别而小學年期至多只有八年如某地方經濟充足小學畢業後可再入中學校讀幾年義務敎育才算完了可見初等敎育與義務敎育實爲二事倘使强合爲一全國義務敎育年限一律將來必發生困難分爲二事可依各省經濟逐漸增加旣有伸縮餘地且可彼此比較互相競爭好處眞是不少至於入學年齡也可依各地方情形而定地方貧苦的村落稀少的不妨移後地方富足的通學便利的不妨提前美國四十八省入學年齡並不一律有六歲的有七歲的有八歲的也有九歲的這是個狠好的證據（二）中等敎育新學制把中等敎育分爲初級三年·高級三年分辦合辦各地方可斟酌經濟情形自由規定即分爲初級四年·高級二年或初級二年·高級四年也可以的新學制中學·與職業敎育·師範敎育·可分可合職業敎育的年限也長短不同有一年科·二年科·三年科的完全職業敎育也有四年科·五年科的半職業·半普通敎育依照各人的力量各人的志願自由學習中學校用選科制也是一種特點在美國選科制有三種辦法一自由選科二限制選科三學校選科試驗後的結果覺得自由選科須學級多的學校方可採用不然各科人數太少於經濟方面殊不合算並且學習的成績只有百分之三十是好的學校選科是學級少的學校一種不得已的辦法最好用限制選科制敎師加以指導在美國限制選科制的學習成績好的有百分之六七十從前中學校課程支配有一定系統中間很多不需要的材料現在用抽象的選擇以需要爲前提這也是一個不同之點（三）大學敎育現行學制大學和專門分成兩級專門程度不及大學將來畢業後一切待遇也和大學生不同因此發生種種困難新學制把他打破併成一級提高專門程度并在大學上面設立研究院不定年限使有伸縮餘地至於推行新學制的方法有了述幾步（一）分發各省詳加討論於明年二月後把討論結果報告聯合會（二）聯合會彚集各省討論的結果再加討論（三）明年二月後各省討論内容的支配如功課銜接法敎材支配法等（四）明年十月再請敎育專家詳細討論（五）試辦廣東執信學校已在那裏試辦了 
[省一商之糾紛不解]  
　　省立第一商業學校爲校長問題爭持日久迄未解决本報爲蘇省敎育計不願多載無謂之爭詞故於各方來 
 
 

Page 15

 
 
稿從嚴輯録昨商校學生某君來稱楊平疆致陸規亮函内有兄之所謂替人者宜可早提出免得彼方先行提人反而難辦過君處可否去電請其電復同意與否俾得先行發表「發表時批某校長未到以前仍由代理校長主持」又過君以外最好多想一二人作陪客非本省人亦可蓋由我所提者接事暴露内中眞相兄之名譽易於恢復也等語視爲敎廳與陸氏勾結之證並將原函影印送由各報館傳閲並謂須復推舉代表親持原函面謁省長廳長聲訴朱楊罪狀請予奪職處分一面懇請兩長撤陸另委合格人才云云而業經辭職之舊校長黄廼穆日前又發函各敎員於本月二十四日到校授課此中内幕殊非局外人之所易知矣 
[攤撥常關附加振捐之京電]  
　　撥蘇省七萬元 
　　本埠華洋義振會等接北京振務處來電云華洋義振會蘇省水災籌振會馮會長均鑒本處成立伊始各災區待振孔殷所有籌欵振撫辦法正與各主管機關迭次集議共策進行頃准税務處轉據總税務司摺報五十里内常關附加賑捐一成截至十月三十一日止核計凈存規銀二十七萬七千七百餘兩約合洋三十九萬餘元兹由本處按照各省災情輕重酌量匀撥計江蘇安徽各七萬元山東湖北各四萬元浙江三萬五千元湖南貴州各二萬五千元四川陜西甘肅各二萬元河南一萬五千元直隷六千元合共三十八萬六千元餘乘尾數應即解存本處所有蘇省應行攤撥之欵以一半交上海華洋義振會一半交上海蘇省水災籌振會馮會長收放除通電並函由税務處令行總税務司遵照分撥外合行奉達希查照辦理即由承領機關逕税務司接洽領取可也振務處馬 
[商聯會反對附捐展期電]  
　　國聞通信社云全國商會聯合會總事務所因政府濫行 
决案去電要求取消展期之成命文云北京分呈國務院内務部鈞鑒奉護軍使宣布鈞删電讀之不勝惶駭各項災賑附捐原以一年爲期海關項下旣有餘欵改撥水災賑用常關交通兩項事同一律奚待他籌且水旱偏災何歲蔑有吾民寗不能自救而必假手政府永加什一之征耶又讀附另税欵票條例第二條但書更擴張附捐之範圍漫無限制對外對内殊失平允方今外人監督財政之説方盛而政府獨於職權所及之收支用途敷衍含混將何以示民信而救國是本會根據臨時大會議决案委託高金釗張公權兩代表赴部據案查賬力爭外特電呈請鈞院部轉呈大總統迅賜收回附捐展期之成命並請查明前呈各項附捐仍以命令公布日起以一年内截止期限其餘欵共有若干今年水災賑用共需若干明白宣佈公平支配以昭大信無任跂盼待命之至中華全國商務聯合會總事務所 
[商務消息彚紀]  
　　米　滬上前次元米市價飛漲至十二元左右近已逐漸鬆跌小去一元敷角兹據米業消息謂飛漲之原因實被奸商私運出省之故本月望後有毛仁林朱仲標朱茂良等宜興帮米船二十四號滿載白米元米中以元米居多由宜興開由太湖出口轉入浙江售與酒坊釀酒之用事爲五溪關釐卡查出截留電禀省長奉令將該商罰洋五千餘元將米截回糶賣故該帮皆聯檣來滬脱銷政市價跌小云 
　　麫粉　麫粉市面近日因洋粉到滬逐漸疲軟向來各廠所出現粉銷行於南洋羣島各埠每年甚鉅本年歡美小麥出産豐旺各該埠皆取用洋粉廠家前收進小麥皆三兩七八錢之價合計成本大不合算故各廠大半停市或停夜工出數亦殊核减以保血本昨日交易所本月份收盤二兩零四分歐美麥粉舶來不息市面難見起色也 
　　白蠟　川産米心統占等白蠟本年春間價由一百零幾兩漲至一百六十七兩久於斯業者謂從未遇過自川鄂戰事起後來源斷絶滬上存底告罄價升至二百二十兩至二百三十兩久立不動陳貨已完近航路雖已通行而新貨所到無幾手貨者大都居奇近日廣東香港帮漸有動辦者市價驟然飛漲至三百二十兩且尙無貨云 
　　車糖　車糖因東匯漲至六錢二分七五東三半温劃盤八兩一錢太古原盤八兩二錢貨亦不多以東三半見劃嗬囒電粗紗嗬白漲二盾合計申元漲八九錢交易所股票下月份仍拍十九兩外市形未見起色 
　　箓筍　福建篆筍現届新貨登塲南市青雲堂公所成茂順春茂各行家已接到福建來信預備一切前昨兩日招商局之飛鯨新濟三北公司之寗興等各商輪陸續抵滬其運到頭批篆筍三千餘件貨主客人大半同來大約一禮拜可以到齊届時即可公議開盤聞本年閩省出産尙豐貨亦頗佳惟今届因長江等客帮自向産地購辦故來貨稍减將來開盤預料可望較上年稍賤云 
[萬豫碼頭松泰號擱淺續誌]  
　　號主賈蔭希業已尋獲 
　　滬南萬豫碼頭松泰號主賈蔭希虧欠鉅欵避匿不面已誌昨報兹悉賈並充上海證券物品交易所六十三號經紀人所營證券等一切糾葛事件昨經十一號經紀人毛鑑清代爲清了所有合衆晚市交易所股賈名下爲數不少因本所股追證等事尙未理明致本所股停拍其餘麫粉棉花仍舊照拍並無阻止賈尙與份夜市及麫粉等各交易所由債權人集議數次尙無眉目並聞由益愼錢莊將賈尋獲扭赴警廳起訴矣 
[又有兩經紀人避匿]  
　　福佑門前有某雜貨號係江西人蔣某所設蔣爲某交易所經紀人之一入所以後包車出入舉止闊綽不數月來結交漸廣前日忽因市上股票跌價蔣大半多頭性質致連遭失敗左支右絀不能立足勢成破産遂避不見面經債權人得悉往找業已不及聞積欠各户共有二萬餘金云 
　　嘉善人胡某向業紗布疋頭家中亦稱小康於中秋後携帶現資來申做交易所投機買賣初尚得手連連獲勝積儲盈萬本月以來誤信某某江湖星卜之讕語屢屢失敗除將所盈完全虧去又與友人聯合作經紀人虧折不資已回里措資三次計八九千金二十日託故一去不回現其家屬聞信來申尋訪亦杳無踪跡云 
[南通交易所停拍棉紗之滬聞]  
　　本埠某商號昨得通州信云該處南通交易所所拍十二支魁星小包紗標凖上禮拜四五曾拍一百六十八元三角合申元一百二十二三兩緣價格跌落甚鉅追繳於金至於停拍紗市之不振於此可見一斑 
[銀洋市况之報告]  
　　金融通訊社二十二日報告云今日洋市平靜價亦回跌早市七錢三分零五毫較昨跌去四釐蓋浙路來洋甚多售户增午市銀行仍有買進價復漲起一釐 
　　銀拆早市四錢午市三錢三分市面見鬆收欵五十萬兩現銀出口甚多皆係裝往南京杭州二造幣廠云 
[友華銀行銀市報告]  
　　中美新聞社譯二十二日報告云昨日倫敦銀行近遠期俱不動·紐約價亦不動倫敦紐約間滙價跌至三九八半今日此間開盤惟日金高至六二又四分之三市况初雖堅固後乃寛鬆開盤時金鎊十一月份爲三先令十便士又四分之一十二月份爲三先令九便士半金洋十一月份爲七七又四分之一十二月份爲七六收盤金鎊本月份爲三先令九便士又四分之三十二月份爲三先令九便士又八分之一金洋本月份爲七六又四分之一十二月份爲七五又四分之一倫敦銀市靜穏紐約銀市寛鬆 
[昨日車運進出之銀洋]  
　　昨日（二十二日）滬寗路大通運銀公司承運本埠中華懋業銀行現洋九萬元又中國實業銀行現洋二萬元又益豐惠興等莊現洋九萬元均裝至天津又滙業銀行現洋三萬元裝至北京又中國銀行現洋五萬元又寳銀十五萬兩均裝至南京 
　　滬杭甬鐵路昨日（二十二）由杭開滬之早快車在杭州造幣廠裝來現洋二十一萬元分裝四十二箱係上海中國銀行十萬元日夜銀行七萬元交通銀行二萬元鹽業銀行二萬元又嘉興愼昌運交上海信裕現洋三千元又嘉善永孚運交上海永豐現洋三千元又松江信餘運交上海寳昶現洋三千元以上共計運到二十一萬九千元均運抵上海南站卸車 
[昨晚滬寗車遲到原因]  
　　昨日（二十二日）滬寗路由寗開滬之十二號特别快車（即通車）駛至龍潭車站時車頭忽然損壞不能行駛當由站長立電致寗站將援機拖掛快車到滬已十一點二十分餘鐘計逾時一點二十餘分鐘矣 
[汽車展覽會游藝種種]  
　　汽車陳列觀覽會早已傳誦一時兹謂娱樂部部長費特門氏）即中國汽車公司總理L.Friendman）已聘請滬上各游藝名流如跳舞·歌唱·弦樂·滑稽等專家每夜登臺獻藝秩序則每夜不同故入覽諸君除得賞覽各種新奇精雅汽車及各式配件外復能飽受耳目之福工部局弦樂隊素爲滬人士所歡迎聞該隊近得歐洲新到音樂家數人加入故其所奏尤較平時爲佳該隊已經聘定獻技一星期卡爾登飯店之弦樂隊則每夜助理跳舞每晚餐後則由專家獻技有唱歌有奏樂有學生之四音合唱形形色色實爲滬上空前之大游藝云 
[日警辭職續聞]  
　　二十二日上海日日新聞云上海公共租界工部局警察署日本警官之辭職問題據確聞則現在員大串警部以下二十七名内十九名爲第一次到任者至本月二十日止在職契約期間滿了此十九名中之九名期限後不願復爲繼續故向工部局懇辭而歸國業經提出辭呈矣在工部局方面現正研究繼續後之對待方法提出辭呈中之五名已决志歸國其餘四名暫候工部局提示優待條件再定行止所有歸國者中一爲家族之關係一因有病他三名則由不能待其解决而歸國其第一次到任者十三名第二次到任者八名共二十一名連大串警部計二十二名其吉田文雄平井德次郎山下秀次等均有晉陞現在工部局覺有僱用日警之必要故下月中旬尙須募集云 
[上海總商會募金團尾聲]  
　　此次上海總商會　爲籌辦商品陳列所及商業圖書館兩事發起募集基金現已完全結束計先後共募得現洋十六萬餘元南洋兄弟烟草公司股票一千五百股該會爲謀基金穏固起見對於保管方法異常鄭重現洋十六萬餘元除照從前募捐緣起所聲明酌提三萬餘元爲開辦费外下餘現洋十三萬元分存現入銀行公會之銀行每家二千元計二十家共四萬元其餘九萬元合成規元六萬七千五百兩分存現入錢業公會之錢莊每家規元一千五百兩並於現欵存摺及公司股票内均載明祗准支取利息不得動本及抵押變賣字樣一面列入本年第二十二期常會議案一面函請實業廳分呈江蘇省長及農商部立案並聲明此爲捐欵人與該會互訂之契約將來無論以全體會董名義或全體會員名義均不得藉詞議决變更成案現於本月十七日已接實業廳來函分别轉呈備案矣 
[南滙管獄員控案預審再紀]  
　　南滙縣管獄員臧汝鑫尅扣囚糧姦宿犯婦經上海地方廳傳提證人預審各節業經昨報兹悉本案前日下午刑庭預審當因案犯衆多不及審畢故於昨午後仍由田君開庭訊研訊問官諭將臧汝鑫所目翁耀南所丁梁維英丁海珊朱瑞山犯婦馮陳氏藥店夥徐瑞樓以及監犯張洪濤等九名分别提案隔别預審直至鐘鳴五下始行退庭臧汝鑫等及馮陳氏等仍命分别還押候示 
[公共公廨審訊盜黨紀]  
　　楊慶福判押五年　陳老虎王榮生星期四再訊 
　　老閘捕房華探目黄潤甫包探陸根生西探目依克昨晨協解通州人楊慶福·陳老虎·崇明人王榮生·至公共公廨第一刑庭禀稱楊等因於夏曆去年十二月二十五夜大雪時持械夥刦公共租界愛多亞路三十六號半陳源大號内值洋一萬元之金飾現洋鈔票及羅卜票契據等物又於本年五月十七號夜夥刦愛而近路十七號門牌鄭保湜林則蒸等兩户值洋三百五十元之金飾現洋其同黨張二已經獲解護軍使署槍斃王葆林在牢自縊身死王阿福陳阿大各押西牢十年而楊等三人經包探等日前協同法捕房中西探捕在廣東路大同酒店内拿獲先解决公堂訊明判楊等三人押西牢三五年不等今傳同原告將楊等提案請爲訊辦訊之楊慶福供認與同黨仲連貴沈茂榮等先後持械搶刦愛而近路十七號門牌及法租界某廟僧人財物而陳王兩人均供認隨衆搶刦陳源大等財物分得贓洋經關讞員核供商之美丁副領事以楊慶福旣經承認夥刦愛而近路事主財物判押西牢五年期滿逐出租界而陳源大一案係由俞襄讞承審判陳老虎王榮生仍帶回捕房着於星期四解請原審官訊奪 
[蘇省水災義賑會議案]  
　　蘇省水災義賑會昨日（二十日）開第三次常會其議案如下（一）内務部電復義振奬劵自可比較各項奬劵酌提餘利以濟振需等語探聞擬以二成充振查本會請求原案須以全數充作蘇振應否再行電部力爭請公議公議應先電商督軍省長再議（二）蔣星楷先生函稱願以古玩字畫大小三百件悉數充作彩品彩票額定五萬張每張售洋十五元共計七十五萬元除去成本十五萬元凈餘六十萬元但必須彩票售盡始可開彩該函致領袖領事轉商工部局允在租界出售並准將各件陳列南京路市政廳即請西人摇彩如租界不允即請商護軍使並借民國路婦孺救濟會陳列借舞臺開彩一面請函致各機關各省商會代爲分銷等語此項彩票應否開辦如其開辦陳列開彩等事究以何界爲宜請公决公議俟蔣君章程送到再行商辦並請哈少甫先生先往接洽（三）馮曉青先生查報泗陽淮陰山陽等縣災况略稱淮陰南北兩境水尙未退面積寛約五六十里長八九十里垂斃災民約三萬一二千户山陽西南鄉亦尙一片汪洋災民約三萬數千户多搭蓆棚棲於運河堤潯河堤等處東北東南兩鄉水亦未退災民亦有一萬數千户泗陽災情最重兼遭匪害幾無完全之家極貧有三萬五六千户欲辦泗災最好先清泗匪又從實應高郵遄返沿途察看運河隄兩面田地全被水淹今冬必無退出之望興化與高寳相若又派許慶成君查勘鹽城自泰興至鹽百數十里舟行四日一路鄉村全在水中即城市較高處亦水深尺許災民咸搭草蓬棲集城牆高阜之上聞阜寗西南兩鄉災亦不輕又囑伍琢初姚瑞生兩君查報武進之小河口外夾中江洲被災最重之開沙大沙長沙福興洲等處全行被淹水過屋頂至今未退長約六七十里寛約二十餘里此與丹徒昆連災情亦同此時辦麥種爲第一辦糧食爲第二蓋種麥一畝計麥七升可活人數命麥種下田災民即有生機明春即可不振專振未種麥之災户春振較爲易辦至江北地方放錢不如放糧食糧食以玉米高梁及東三省之大荳餅最爲適宜似應一面籌借欵項趕緊採購預備冬臘及春振之用等語究應如何辦理請公决公議辦振一節手續繁難應電商振務處再議（四）第一次委任各縣放振主任列下王叔桐查放淮陰泗陽兩縣劉據生查放高郵寳應兩縣喬孟乾查放睢寗一縣吳新余查放鹽城一縣陳伯容查放興化一縣（五）劉鶴莊先生查報溧陽金壇丹陽等縣災况略稱湮陽被災區域不及全縣十分之一災民約三千五百餘户平均收穫在七分左右人民趨重桑蠶故不種麥本年繭價高大所得可償所失金壇與溧陽無異被災者共一千六七百户顆粒無收者實僅四五百户多受偏於有收之家據紳董言倘能開辦平糶即受益矣丹陽災情非溧金兩邑可比其濱臨大江之永豐鄉堤岸被决數千處廬舍漂没顆粒無收災民約三萬四千口情實慘重其仁信市永濟市係雨水成災幸高田稍多略有雜糧收入災民約一萬二千口雖九月初上海慈雲救濟會放過米二千石丹陽籌振公所籌有冬振萬元終屬杯水車薪耳應否補助請公議公議丹陽災情雖較金壇溧陽爲重現在慈雲救濟會又辦振米三千五百石運往散放似可暫緩補助（六）集樂山先生查報奉賢南匯川沙等縣災况畧稱奉賢積水已退惟欽公塘外及青袁兩場各圖稍重災民約一萬數千人半係客氓現擬培修圩堤以工代振只須於開辦工振時量爲補助南滙亦擬以工代振川沙與南滙相仿收成在五分以上各該縣但求稍有補助之方便獲安全之慶又喬孟乾先生查報吳縣竄山兩縣災况略稱吳縣據郭知事云秋收在六成以上惟湘城泗涇等處低田被災略重現正飭各佃完租如赴鄉勘災恐有妨礙因未下鄉崑山以陸家橋鄉周墅鄉巴城鎭鄉爲極苦張浦鄉次之正義鄉蓬間鄉又次之刻水尙盈尺幸每家兼以織布爲生尙可毋須冬振擬明春以工代下振各等語大約江南各縣大都重在工振擬於明春察看情形量爲分别補助諸公意見如何請公决公議准俟明春開辦工振量爲補助 
[少年宣講團二次交誼會]  
　　本埠少年宣講團本月二十七日午後一時假座寗波同鄉會舉行募捐期内第二次交誼大會現已籌備一切秩序除報告捐務外並有音樂絲竹）歌舞（新拾黄金）名人演説新劇（繼母）等項不售券資團員可佩徽章入塲凡捐欵諸君如無入塲券可憑捐欵收據招待届時又有一番熱鬧也 
[學生會舊職員紀事維持母校定期開會]  
　　上海學生聯合會成立以來最足以滿意社會者即開辦在尙文門内之第一義務學校惟開辦時未曾籌得基金故經濟方面頗形困難該會理事長蔣保釐君及理事張鵬翼君等有鑒及此特約請該會歷届舊職員如任矜蘋邵雨湘周劍雲裴國雄等會商維持方法任君等因義不容辭故允爲聯合同志組織上海學生聯合會舊職員會俾得合力維持蔣君等聞悉之下即提交評議部通過兹將該會致任君等公函云敬啓者辱承諸君懷念慨允爲義校維持殊深感佩本會敢不勉力從事以副諸君子之雅望故奉命後即行提交評義部討論現已得該部覆文略謂本會成立以來幸得諸君之熱心服務解囊資助故能到今旣蒙允爲扶助自當表示歡迎所有義校經濟上之保管及支配應請諸君擔負本會概不干涉惟爲手續關係本會擬略盡義務代爲審查一切俾可共同負責不致專勞諸君不識諸君其許乎專此敬詢順請公綏並候回玉上海學生聯合會啓並悉該會之男女舊職員贊成加入者已有數十人云 
　　上海學生聯合會舊職員自任職期滿有畢業出學從事職業及赴歐美求學者散處四方乏交際之機兹有前届職員俞素青等鑒於時危事急同志急應聯絡「五四」熱烈救亡之精神輔助母校新同志進行一切俾此次太平洋會議得表示我國民之主張現舉出責任委員張藹貞·董克仁·岑德章·端木愷·李峻華等·五人籌備種種定於二十七號（星期日）下午二時假四川路青年會召集大會云 
尙有本埠新聞等轉入後頁 
雜評二 
[腦之動靜（旡用）]  
　　我國自古論天下事者必曰人心人心之向背成敗得失於以判焉古之所謂心即今之所謂腦原人羣之腦有麻木之腦有靈動之腦麻木之腦之不可與有爲也而靈動之腦誠大有作爲第此大有作爲之腦須驅策之得其道以腦之爲物可一動而不靜也可妄動而軼軌也動而不靜則事無歸宿動而軼軌則事將債决心也能發能收始可因動之勞而收動之益吾觀各路房客反對增租之動爲有規例極合理之動焉官廳旣保護房主如讓步則此事即可結束各界維持中交紙幣之動爲至遠大至正當之動焉友邦人士旣互助當局亦凖備則此事亦不日可千結束凡此兩事吾敢預卜其能發收認爲我國人進步之徵也雖然今之動者猶不止此或爲世界問題而動或爲代議機關而動或爲敎育機關而動其動者之眞意若何他人未便代斷第熟察形勢徵象險惡脱仍動而不靜甚或終於軼軌則不可謂非驅策之失其道矣此非利用神聖寳貴之腦而爲玩弄神聖寳貴之腦與浪費神聖寳貴之腦 
 
 

Page 16

 
 
本埠新聞二 
[紅會代表回滬]  
　　中國紅十字會派往瑞士列席萬國紅十字會之代表王培元醫生已於前日回滬連日在紅十字會總辦事處報告在歐情形頗忙云 
[鐵路職員之比球熱]  
　　滬寗杭二路職員足球隊前日赴杭與之江大學足球隊比賽雙方頗爲猛烈結果爲一與之比無勝負本星期六該路與上海華童公學校友會在麥根路球塲比賽足球特開加車往返一次 
[紀美商務參贊在商科大學之演講]  
　　二十一日下午四時商科大學請美國駐華商務參贊安立德氏在大會堂演講由郭秉文博士主席孟憲承敎授譒譯大旨謂在華二十餘年游歷徧各省所見中國西部生計窘迫情形極有感觸（第一）交通之不便利因無交通利器物産不能輸出富力無從增加工價雖低而因笨重之交通方法運輸實至昂貴又全國人口或過溢或太稀經濟因之艱困如鐵道徧設則人口自能調匀而地方自漸開拓（第二）燃料之未開發中國産煤甲天下然棄實於地及從外輸入巨額之煤（第三）鐵礦之不開採不僅不開採往往權利反讓諸外人（第四）農産物之不改良摧銷如茶絲均華所特産而茶業已不如印度絲業亦不如日本此由無研究無組織所致如加州産橘種自華來然經生産者大規模之組織研究廣告後行銷國内外已致巨富諸生在學校時宜早於組織之精神方法特别加意請以美國某會之箴言「服務最多者利益最大」移贈諸君云云安氏熟悉吾國工商業狀况對症發藥故所言格外懇切警動焉 
[孤兒院益賽會選舉揭曉]  
　　龍華孤兒總院開辦有年頗著成績在西門蓬萊路設立工藝所周浦鎭設立幼稚園閘北公興路設立進德會並有出品發行所兩處現該院同人因附設之益賽會分部辦事應行改選昨晚六時召集全體會員在大講堂開議事會蔡式之主席主席報告經過情形畢隨即演説大致謂益賽會凡吾人煆煉身心之工塲也如德育部智育部體育部宣講部均製就良好國民之利器際此 
國事蜩　外潮澎湃之秋對於社會國家匹夫有責吾等曷克不先事煉習以待及時服務云云旋即投票選舉職員計選定正會長周光耀副會長朱遇春德育部王斌宣馮華年徐一龍智育部吕根福蔣子康體育部桑爾敬潘石麟陳光遠宣講部周家衍蔡式之浦東鄉介紹部蔡亞明湯伯生文牘部鄭長根湯聘臣經濟部楊錫增蔡師母開票畢遂請新會長就職衆皆起立以示歡迎議定每星期開常會一次並出發通俗宣講八時宣告散會 
[法總領事熱心賑務共舞臺將演義務戲]  
駐滬法總領事鑒於蘇省今届水災奇重待賑孔殷是以聯絡滬上華界軍警兩界高級官長發起訂於日内假法租界共舞臺演義務戲一天所得劇資除開支外悉充災賑以惠災黎現正趕備義務劇優待劵數千份分送各界中西紳商聞每劵取資洋兩元云 
[汽車撞斃人命案判車主酌給撫恤]  
　　汽車夫趙清華日前駕車至法新租界霞飛路地方司機不愼致將行人徐書生撞倒碾傷要害身死後由五十五號巡捕到來將趙帶入捕房昨解法公堂請究先由原告屍妻徐顧氏投稱丈夫慘遭撞斃請求仲雪繼由巡捕稱是日趙車將徐撞斃巡捕並未目見事後前往徐已身死並由洋人上堂證明實係死者自不小心所致詰之趙供是日民人司機車行甚緩實因死者急欲過街以致撞斃中西官判以訊得實係死者自不小心將案註銷姑念屍妻貧苦着被告車主酌給撫卹 
[汽車駛入小浜案候宣布堂諭]  
　　某洋人前乘孫康生所駕之汽車至法新租界地方孫司機不愼將車駛入浜内致該洋人碰傷甚重後由該洋人具控法公堂求追損失判孫交人銀並保出外候核在案昨又傳訊先由原告稱是晚商人偕同妻子等駕乘孫之汽車至法新租界被孫將車駛入浜内商人受傷甚重請求追償損失被告係康生延律師代辯稱實因是日天降迷霧故被告路途難辨誤入浜内當時原告並無受傷求察中西官判候下堂諭飭遵 
[兩汽車肇禍共傷四人]  
　　昨日上午九時許某號汽車駛經南京路撞倒行人黄雲卿碾傷腿部由老閘捕房四百五十七號華捕到來抄録汽車號碼另雇車送受傷人往醫院醫治一而報告捕頭候示又有三千九百七十號汽車於昨晚七時半駛經靜安寺路撞倒十歲男孩樂家祥及一五十餘歲傭婦皆跌傷首臂腿足等處該汽車向前直駛又復撞跌一不識姓名之男子身受重傷當即不省人事由靜安寺路捕房三百六十九號華捕瞥見趕來阻止汽車開行押令將三受傷人送往仁濟醫院醫治一面持傷狀單帶該汽車夫入捕房請究 
[閘北流氓綁票捕獲一名]  
　　國聞通信社云閳北滬寗車站以北寳山路等處近有租界大帮流氓混入在各馬路口藉端敲詐不料本月十八日午後三時竟右流氓沈三寳孫三眼等七八人持械擁至虬江路某骨作内將該作夥友陳某擄去勒贖該作主人在外聞知即歸着人四處尋覓迄無踪跡不得已於昨日禀請淞滬警察五區二分署米警佐查究聞已將孫三肯一犯捕獲不知如何發落現值冬防吃緊之時若不從嚴懲辦居户更難安業矣 
[忤逆案一葉財生夫婦之不孝不敬又在三林塘]  
　　浦東二十四保三林塘迤東三林廟地方有婦人葉俞氏生有二子長名財生次名連生早經授室分炊惟財生夫婦時常違忤前日下午財生之妻又因家務細故與乃姑爲難一言不合喚到乃夫持刀砍傷伊姑左手連生聞耗趕往救　亦遭乃兄打傷頭面當經鄰人不平鳴到巡警往拘該通媳乘間逃逸遂將財生拿獲押解縣警察第五分所於昨轉解地檢廳訊究 
[忤逆案二沈阿毛無法無天]  
　　爲牛奶欄生理之沈阿坤家居徐家滙路五十三號其子沈阿毛年逾而立不務正業專在外間與帮匪爲伍前日爲阿坤察悉向之訓斥詎阿毛非但不聽反將乃交扭毆並將家中什物搗毁殆盡由阿坤報告崗警將阿毛拘入二區三分所於昨轉解地檢廳奉訊判押候究 
[九華棧失愼之科罰]  
　　法租界八仙橋九華棧於前晚失愼昨由捕房將起火人王阿四顧長根曹全林三人傳至法公堂請究先由捕頭上堂禀明起火情形詰之王等供稱實係洋燭火遺在帳子上以致肇禍判王顧兩人各罰洋十元曹罰洋五元充公以儆 
[一詐何可再詐]  
　　泰縣人蔣有才住閘北夏家弄昨偕證人孟世宣劉大爲扭阜寗人吳瑞寳周銀貴二人至四區第二派駐所控稱昨在潭子灣某茶館吃茶被吳周等無端尋衅詐去小洋六十角銅元二百枚今日吳等又將民軋至該茶館復詐去大洋一元銅元一百枚等情經陳巡長訊問一過解送四區押候究辦 
[女孩迷路待領]  
　　女孩王貞貝身穿白條子布破罩衫袴紫紅破洋襪無鞋有髮蓬頭無帽在法界迷路爲捕查見送至法公堂詰據王孩供年五歲餘詞含糊判送堂劉養候家屬來案認領 
[美郵局指控竊取郵件]  
　　總巡捕房包探邵仁初與十號西探昨晨協解江北人王小三子趙阿長袁小遠李長甫四名至公共公廨禀稱王趙兩人因在吳淞口損壞美國郵政局郵件袁李二人因竊取郵件有見證日本人到堂作證云云據原告代表律師上堂譯稱本案如前有意國人私取美國郵件逃回本國移提不允而美國郵局派人往該國控訴查本案被告均係華人貴公堂可以受理云云中西官得供判被告西人還押候星期四訊核 
[指控俄人攫洋案註銷]  
　　虹口吳淞路一百二十二號門牌大豐米店指控俄國人嚴太基奥可立以購物爲由乘間攫取鈔票洋一百九十元等情業由捕房將被告拘解公共公廨諭押候訊核在案昨晨提審即由大豐店夥趙金松上堂訴明本月九號被告持百元之鈔票來購計價四元餘之麫粉應找其九十五元有零我即開箱取出鈔票點數備找被告乘機攫取去鈔票一百九十元逃逸嗣在途尋見鳴捕拘獲云云又由證人周錦培范康大陸銀生等相繼到堂證明被告攫得鈔票後即乘黄包車逃逸情形質之被告完全否認被控案情並延律師代辯以被告即將挈眷離滬要求將案註銷經李襄讞核供商之美約副領事判曰本案不成立註銷着被告離開上海不准逗遛 
[小工銅牌之收發糾葛]  
　　住居閘北一百間之鹽城人王招榮山陽人田賜壽昨扭住蒙古路如意里之紹興人蕭廷禄至四區控稱蕭係租界工部局工程處寫字日前王招榮向蕭購得小工銅牌十六塊每塊出洋四元又田賜壽出洋十五元向蕭購得銅牌五塊不料各小工進局做工祗兩星期此項銅牌均被管工西人收去向蕭理論置之不理請爲究追云云經　署長質訊之下蕭供收回銅牌係西人主權與民無千奉判兩造各執一詞着自赴該工程處交涉 
[妓院容留幼女之科罰]  
　　公共捕房專查妓院之西捕摩亞與八百二十五號華捕昨晨解送廣西路八十九號門牌妓院内鴇婦徐張氏到廨禀稱該鴇因容留八歲幼女金媛故將該鴇與女一併拘案請示訊之該鴇供稱金媛是伊外孫女偶爾來院並不住宿院内等語中西官核供以徐鴇容留幼女違章屬實判罰洋五十元充公金媛交其母具結領回以後不准再入妓院 
[懲罰燕子窠主客]  
　　通州人單子臣在滬西小沙渡路三百七十一號怪内開設私烟間前晚被戈登路捕房捕頭偵悉派探前往將單與烟客施鴻明張活南吳關榮王林標等連同烟具一併帶入捕房着單收押餘人各存洋五元保出昨奉公堂傳案訊明以單破壞烟禁判押西牢二月餘人均保出不到着將保洋充公烟具銷燬 
[客棧違犯煙禁]  
　　廣東路一百七十七號門牌天福客棧因備設烟具容留庽客吸食鴉片烟前晚被老閘捕房副捕頭愛立脱華副捕頭張海興與包探顧阿根協往查見當將管理烟具之茶房周文榮連同烟具一併帶入捕房昨解公共公廨經中西官訊據周供所有烟具棧主與另有茶房三人均知非其一人私藏等語中西官核供判周押候查明補傳人證再訊 
[屢犯賣烟分别罰鍰]  
　　楊趙氏李茂生王春寳三人私設烟榻容人在内吸食洋烟違章現被探目沈德福偵悉禀明西探同至該處抄出烟槍烟具等物甚夥帶入捕房諭令交保昨日傳至法公堂請究先由西探上堂禀明前情並稱查得揚李兩人前亦犯過經公堂科罰數次請核詰之楊等三人供認私賣燈吃不諱中西讞員判李與趙氏各罰洋一百五十元王罚五十元充公烟具没收 
[公共公廨訊案彚録]  
　　昨晨公共公廨民三庭由陸襄讞會同領袖總領事特派俄員儀君訊理俄僑民事訴案如次（一）朱禮耕訴羅加會不理欠欵案前判决被告償還銀一千三百零二兩兹被告請求分期拔付「結果」准被告請求自民國十一年一月起每月拔還原告銀一百兩以拔清原判爲止（二）泰豐號訴古而特門不理材料尾找價銀案「結果」被告旣不能提出反證除前次給付之二百元外應於本年十二月十五號起按月再償還原告洋一百五十元以還清五百六十元爲止（三）俄國公共俱藥部訴勒搭爾不理賬洋案「結果」展期續訊（四）郭立丁畢爾個訴錫米切夫不理賬洋案「結果」改期訊理民四庭由俞襄讞會同英包副領事訊理（一）王潛菴王子琴延甘維露雷聲布兩律師訴張佐邦賬目糾葛案張亦延律師對於原告提出證據反訴「結果」限王潛菴王子琴於三日内各交一千五百兩舖保候諭派本廨理賬員薛邁羅將兩造賬目清理報告再行訊核（二）沈九成訴蔣少峯冒牌請追損失案「結果」被告請求開釋不准 
　　又午後民二庭　由陸襄讞會同美丁副領事訊理美商華昌貿易公司訴德康厚蛋廠將變壞蛋黄泥售請追損失及貨價洋一萬七千餘元又美金一萬元案由原告西人克愛上堂證明被告所交之貨定係前年所出實非本年春間所出故不能行銷原告大受損失云云被告代表禮明帮辦台維司律師即向該西人駁詰一過「結果」展期續訊民四庭由俞襄讞會同日副領事田中氏訊理（一）歐陽奇初延甘維露律師訴胡賜堂不理票銀案胡延雷迪律師請求開釋「結果」改期十四天兩造互商辦法再核（二）李遐昌訴李泉生不理墊欵案「結果」被告李泉生請求開釋不准仍着遵判履行（三）婦人潘貴金聲請准予免繳所控其夫范盈豐離婚之訟費案「結果」准予免費（四）張子衡訴龔芳蘭不付油漆工料價洋案被告延朱斯芾律師請求復審「結果」候會商堂諭宣佈估價單兩紙附卷（五）解蔭希延雷聲布律師訴林補青不理脹銀案「結果」改期十四天原告到案再訊（六）婦人馬崔氏控其夫馬大不顧赡養請求離婚案原告代表甘維露律師以被告不到要求缺席判决「結果」被告不到再傳改期下禮拜二午後訊理（七）浦兆奎訴徐小和子不理欠洋案「結果」准予銷案 
公布欄 
[江蘇高等審判廳]  
　　民庭判决　張　卿爲家産涉訟不服泰縣知事批示抗告一案（决定主文）原縣本年十月十六日之批示撤銷本案關於徐蔚唐及徐少唐欠欵之部分發還原縣依法審理迅予補充判决孫永貴爲水溝涉訟不服江寗廳裁判抗告一案（决定主文）本案抗告駁回抗告費用由控告人負擔張康氏等與沈錦濤等爲欠欵涉訟控訴一案（判决主文）本案控訴駁回控訴審訟費歸控訴人負擔朱楓等與朱炳績爲承繼糾葛控訴一案（决定主文）本案控訴狀准予撤銷控訴訟費歸控訴人負擔 
[江蘇高等檢察廳]  
　　批示　王裕新狀悉本案究係如何實情仰候令行丹徒縣知事查復核奪此批以上十一月二十二號 
[上海地方檢察廳]  
　　批示　劉宋氏爾夫犯傷害罪業經起訴　庸曉瀆至王小六子有無竊取爾物情事另候傳訊核奪此批王阿六所請不准此批楊李氏爾夫與王　松山互駁嗣經騐王松山亦被爾夫毆傷俟提回覆訊所請領回自行醫治　係情虚託詞規避不准此批張諸氏狀悉爾子釋放後如有不法行爲再可訴請核辦毋庸先行傳人擔保此批朱盛玉等狀悉案經起訴仰候同級審判廳判　　也此批朱楊氏狀悉候傳案訊奪此批十一月二十二日 
[上海縣公署]  
　　布告　爲布告嚴禁事案據二十四保二十五圖圖董張仲甫呈稱竊本圖北至洋涇鎭南至海棠浜南滙交界一帶本年農田因雨水過多　爲歉收農民不勝缺望現始田内　鈴爭開之際近有無賴之徒每逢十月中旬成　携袋蜂至農田見花倫摘更有蒂養牛羊任意放棄踐踏似此惡習實爲擾害　　前於清光緒年間曾經呈　示禁在案業細年久玩生仍復如前守望　察鞭長莫及圖董見此情形爲此迫不得已具情懇請電　俯准出示嚴禁以儆惡習而恤農民實爲公便等情據此除此示外合行布告仰該圖人民一體知悉以後如有無賴人等偷摘花鈴竊取圖利准許報告該管警區從嚴究辦其鄉户蓄養牛羊亦不得任意縱放踐踏田疇致妨農産而滋爭擾違干查安不貸其各凛遵切切特此布告 
[淞滬警察廳]  
　　批示　一件王允藏批來呈閲悉查本案未據四區一分所　報有　無從核辦惟來呈旣稱本案已經訴請司法衙門仰　傳訊核辦可也此批一件干有仁批據呈已悉查該民失去　　筒一只仰候令飭值　隊飭探查緝可也此批 
 
 

Page 17

 
 
   
 
 

Page 18

 
 
自由談 
遊記 
[歐游小記（四）] [  汪筱謝]  
　　七月八號今日遇一頗可笑之事上午十時余方與一俄國女子及其母坐甲板上竟有一人自吸烟室擲一香烟至甲板上不幸此烟竟擲於俄女子之頸上且延及背骨此女及其母竟大鬨而吸烟之男子亦自知錯悮再三請罪實則烟燄已息頸背並未受傷此俄女亦太無風興浪矣 
　　十二號晨船進爪哇之一埠名疏羅悱Soerabaya爲嗬蘭之殖民地初以爲在此須上二千噸白糖繼知此處距糖廠甚遠須再行四五十里始能上貨下午二時余乘便上岸一游方自繩梯之舢板時舢板忽離其位余幾墜海中賴一義人援余故得不墜幸矣二時半至碼頭余等擬覓一汽車因聞至鎭中尙有十餘里路也徧覔不得至四時始見一大汽車略如電車形係公家汽車余等即乘汽車至鎭中在一公園稍息後又僱車徧游城中街道甚狹惟有一大街中多大商店如上海之南京路鄉村間風景甚佳此處無人力車惟汽車馬車馬車甚劣汽車則價昻故多數均乘自行車女子乘者尤多大抵借此出風頭耳晚間七時回船已届夜膳矣自新嘉坡至此共七百七十四里天氣甚凉爽 
　　十三號船行至又一埠名布林哥Probyhngo此處早晚甚凉可着薄棉日中甚熱較上海夏季爲甚此地所上貨物均係白糖四日始能上畢工人均爪哇土人膚黑脣紅聞懶於工作實則土人智識淺陋尙不知工作爲何事惟知借以消磨光陰耳余初未信後見工人上貨始知所言實眞蓋渠等作事甚懈非有工頭監視即唱歌吸烟無絲毫工作精神也 
筆記 
[比武記（一）] [  西雲]  
　　王敎頭拳棒師也幼喜習武藝長得異人傳授劍戟刀棒靡不精開館授徒門下士多有負盛名者王有兄某年大十餘齡夙業儒王事之甚謹一夕王大醉誤斃兄醒後大悔哭不已兄有子名雄飛僅弱冠翌日忽不見亦不知何往王遍覓無踪益哀慟中心耿耿逾十餘載音信杳然遂另立族中佳子弟繼兄後前事幾盡忘矣一日見有鄉人遞一書至云一少年所託呈者王覽書竟大哭曰佘姪將歸門徒訝其言奇其狀詰之曰姪歸奚哭復何所懼王慨然曰姪此歸必殺余此復讐書也姪因父死余手出亡學技今學成歸家殆復讐耳徒攘臂曰師何懼爲姪一人也吾儕合力助師似劵操必勝王叱曰若蜀犬狂吠徒速余死而已求之或得免曷尙有用地武耶彼來書約今夕會於某山余當哀之若董苟手足微動者將無瞧類矣是夕王行徒請從王諸惟戒其屏息遠窺弗多言衆徒唯之距山十餘丈王叱徒止一人獨行衆徒遥望山上絶無人跡其師將達山巓匍匐膝行而前稽首如雨首擊地有聲唇齒徵翕張似禱求狀所禱何詞不得聞咸怪之欲趨前恐嬰師怒又止未幾王懊　而返徒環叩何如王蹙額曰事不可知彼又約明日相見於七星橋生死將於明日卜之衆徒曰頃不見人影彼安在得非師誑乎王曰彼能來去無形豈爾輩所能目覩哉 
劇談 
[旅京觀劇雜誌] [  芷卿]  
　　老十三旦侯俊山據傳其張家口産業有二三十萬此次入都應馮宅堂會華樂主人與之有素懇帮忙三天第一晚因事未往第二晚之新安驛第三晚之八大鎚余均往觀七時已掛客滿此老風頭可謂健矣江淮水災義務戲又客串伐子都耄耋衰翁居然能唱能做毫無頽唐態實屬難能 
崔靈芝之帮子在昔亦享一時盛名現與一千紅小馬五等同班在天橋棚子演唱曾來海上隷大舞臺及貴仙之武生姜鑫坪亦在天橋棚子演唱之數人舍一千紅外其餘三人均在上海報上登過碗大海報不圖現在祗能求生活於天橋實出人意料外也 
　　富連成小班之馬連良京人士咸謂有賈狗兒氣息已薄有微名最近又出一孫富成見者均云得劉跛之神髓余屢思一試實以廣和樓之座位太不舒服始終未敢請敎也 
 
[障碍不除徒望　益]  
雜録 
[照片話（七）] [  朱天石]  
　　畫爲寫生照爲寫眞此大有别然有以畫片而攝爲照相者亦有以照片而摹爲畫像者予皆未敢贊許以其更隔膜一層也 
　　唱片能傳人之音照片能攝人之貌可謂異曲同工若影片則舉凡一切人物以及山川城郭無不可一一寫入尺幅中而且生動如眞歷歷如睹以視照相爲用又有别矣 
世俗婦女每視攝影爲難題百般造作以求工巧及其竟乃愈見其拙是不諳攝影之術故終歸於失敗也其實攝影之時亦一如平時可也貌美者當存其天然之美不必作妖冶動人之態貌陋者更不必搔首弄姿以益其醜此且不僅照相之道爲然矣 
　　近人寄内詩有照影那如心影好卿容耐我細思量之句頗能推陳出新多情人自有如此口吻不過爲照相呌屈耳友人韓夢如喜蓄西洋犬其所最鍾愛者名半笑一日爲半笑攝一照竟題曰吾友半笑之影吾見之大咤曰今而後不復能認君爲友矣夢如曰犬自不弱汝何所見之淺吾除此犬外生平幾鮮知已甚願友汝如友半笑也予曰已而已而予縱不肖終不願自比於犬類然予頗愛此犬影乞得一幀夢如笑曰如何食指動矣此一年前事也今則犬已云亡夢如亦浪跡天涯謀升斗去矣回首前塵曷勝悵惘 
小説 
[劇賊胠篋記（五八）] [  一圭]  
　　辣弗里司道我自有道理將來自可曉得現在不必多問我道我也但願你如此但你我不是外人你旣然有了處置的好方法何妨説給我聽讓我也好放心呢辣弗里司道你何必這等性急你且出去替我買一箱餅乾來我道一箱餅乾麽辣弗里司道正是你祗管去買你的餅乾我却做我的要事我無可奈何祗好依他當下就到街上買了一箱餅乾回來見辣弗里司正坐着等我他見我回來就拿過餅乾箱開了箱蓋把裏面的餅乾都倒在椅子上又向我道你拿幾張報紙給我我遞給他幾張報紙他好似發了痴一般從水爐架上拿過那只金杯和他道别就拿一張報紙把金杯包好接連又包了幾層再安放在餅乾箱裏又向我道我寫字台下面有灰色的厚紙你遞給我一張他接過去就用這厚紙把餅乾箱包好成功一個包裏了再用繩子捆好辣弗里司足足忙了一個鐘頭方纔忙好就捧着這箱子出去我不知道他往那裏去問了他幾聲他也不回答我我也就不多問讓他出去半小時之後他却空手回來我問他道那金杯往那裏去了辣弗里司道我已將他安放好了我道但不知安好到那裏去了呢辣弗里司道我花了五先令六辦士把他送到極妥當的地方去了我道這個極妥當的地方又是甚麽所在呢辣弗里司道你聽了不必驚慌我已把他寄給女皇去了我吃了一驚道寄給女皇去麽可是用你的眞姓名寄的辣弗里司道眞姓名如何能説出來呢我道你這個主意很好想女皇得着那金杯自然很爲歡喜警察署裏曉得金杯到了女皇手裏自然不敢再問我們的罪名就無形取消了辣弗里司笑道到了如今你也曉得我的主意好了所以我屢次呌你不必性急不必害怕因爲我久已有成竹在胸了我道現在旣然如此當初又何必多那一偷辣弗里司道那不過一時高興也就是奇人喜歡做奇事你又何必以爲奇怪呢 
餘瀋[  徐位銘]  
　　夏秋之際嘗見羣蠅蜚舞蜜器中未幾有醺死者有失足爲蜜所黏而不能飛者於戲彼惟知趨利以致賊身而不悟者夥矣蠅何知焉 
 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[武不武與人非人] [  覺]  
　　止戈爲武人言爲信古之造文者用意深遠不啻謂不能止戈即爲不武言而不信則雖能言而不可謂之人也 
　　今之軍人非惟不能止戈方日尋干戈以自殘同類而猶忝然居武人之名能毋顔汗 
　　今之官僚政客一味作欺人之言自以爲得計而言與行違以致信用掃地者不知凡幾昔人謂官非人做今人亦或謂政客非人做此誠傷心語而觸目皆是能毋慨然 
　　故吾之所謂武不武者哀今之軍人也吾之所謂人非人者哀今之官僚政客也嗚呼孰使之然哉 
經濟 
[商業問題之研究（續）] [  吳東初]  
　　新式零售　　（三）函售店（Mail　Order　House） 
　　函售店Mail　Order　House　者專恃郵丞做交易亦新式零售之一種在美國極形發達統計全國不下二千三百餘家其歷史最古者爲A.Mentgomery　Ward始創於一八七二年現有分店在上海圓明園路青年協會樓上生意最大者推Ｓears,Roebuchd　Co.一九一八年營業總額達一萬八千一百萬有奇以上兩店均設於芝加哥城東方生意大半爲A.Montgomery　Ward所佔有現仍在積極擴充並在上海開設分行按此項新式零售店吾人所當研究者有下列之數點 
　　（一）直接向廠家購入直接向顧客售出因進本低廉賣價亦較爲平直尋常店肆很難與之競爭 
　　（二）利用目録樣本代替任用店友即藉聘雇店友之費用以編印目録 
　　（三）目録之編製非常精美對於所售物品必詳加解釋使顧客一目瞭然其所附圖樣亦皆精美畢肖最易引人入興　　（四）目録内開列三四種價目藉資比較俾一般人得知函售店之價目公道惟此法近來行之者日少 
　　（五）目録封面往往有「貨資不合儘可還洋」等字樣大書特書故意令人注意此種辦法初視之似頗覺危險殊不知此亦利用顧客心理之一妙法蓋愈如此硬氣愈得顧客之信用而退換之事因以愈少 
　　（六）部分店多爲市民而開函售店多爲鄉民而設一求本埠之生意一謀遠道之交易是以函售店愈行推廣則生意必愈加發達 
　　（七）函售店之定章有須先付貨欵者亦有可賒欠者普通多用押匯法C.O.O.其所以如此者即利薄不得不設法保全血本也 
　　（八）函售店之位置非設在城鎭内不可不獨取其交通便利運送敏捷及購貨容易而已要亦因顧客之心理有以購物非自大城來者爲不足誇一似江北人之向滬上先施永安購回物品以爲闊綽之同一心理也 
　　（九）函售店内最重要之部分有二即進貨部與廣告部是也一須進得便宜方可售得低廉一須善作廣告始能吸引顧客之函購故凡主此二部者非經驗素豐克勝艱苦者不辦美國函售店任用此項人員其年薪有自二千五百至二萬五千美金者 
　　（十）函售店之開支費用以運送費與廣告費爲其中尤以廣告費爲最巨 
　　（十一）函售店之制度普通言之有二種一採集中制Centralization一採分店制Dencentralization其採集中制者意存保守採分店制者志圖擴充而輸運亦可有所責成實該業中之進取派也 
　　目下滬上先施安二大部分公司近聞各設有函售部此亦無非爲求遠道之生意耳第按照美國該業之經過情形觀察之凡部分店而兼營函售之交易者失敗恒多故有志研究商業者對於上述各端不可不悉心熟籌之 
道德 
[西方格言（二一八）] [  謝介子選譯]  
　　狐疑友誼之賊也（白茁拉克）（　Ｐetrarch） 
　　小節不愼大事亦將忽諸（德意志諺） 
　　少豫許人多自作事（英吉利諺） 
　　酒侵入則謙德逃出（意·德諺） 
　　富婦每爲爭端（英吉利諺） 
　　智者不爲骨而以身作犬（丹麥諺） 
　　好弄小智不能致富（英吉利諺） 
　　愛可治國而不需劍（意大利諺） 
　　艱苦難耐者或能回憶最樂（英吉利諺） 
　　婦女易感小惠（李韋）（Livy） 
法制 
[離婚不得追還聘財] [  廼頌]  
　　我國習俗每於離時男家往往向女家索還聘財此種行爲雖或出於一時之憤激然於事理實不可通在夫之方面以爲離婚之後妻子妝奩及特有財産均得携歸則夫之聘財當然亦可以索還不知聘財不過爲定婚之一要件婚姻一經成立則聘財之效用即完除有法定追選財禮之明文或事出詐欺者外自無因離婚之故概予追還之理此我國大理院民國五年上字第五十六號判例所以認聘禮不得因離婚而索還也至離婚原因之由夫搆成抑由妻搆成則有所不問放法律關於離婚得以追還聘財者僅有二種情形（一）事出詐欺者（二）法定追還財禮者其餘均不得追還至於解除婚約男家得以追還財禮是在婚姻未成立以前與婚姻旣成立後因故離婚者逈異故不能相提並論也（乙種酬） 
[獨任制與合議制之得失] [  樓明遠]  
　　獨任制者何簡言之一人專掌職權之制度也合議制者何簡言之數人共掌職權之制度也就二者之得失言之獨任制有處事敏捷之長然往往流於專斷合議制有處事愼重之長然往往過於遲滯獨任制之所長即合議制之所短合議制之所長卽獨任制之所短因事制宜則庶乎其不差矣例如行政機關貴乎處事敏捷故採獨任制然行政審判及土地收用審查會等貴乎愼重故又採合議制司法機關貴乎處事愼重故採合議制然初級審判貴乎敏捷故又採獨任制蓋事務之性質不同則所採之制度亦異（乙種酬） 
雜録 
[兩位富翁的兒子] [  余隠]  
　　吾鄉有兩位富翁一姓王一姓方兩家皆有三四萬元家産王翁已經死了九年方翁逝世亦有六七年了現在王翁的兩個兒子已一貧如洗如同乞丐一般了方翁的兩個兒子在社會上很有聲望王家的兒子所以貧的緣故聽説是被家産害的我今把他兩家的情形寫在下面給大家看看王公的長子從小是僱乳娘抱大的直到五六歲纔會行走他見街上有賣吃食的他就要買他父母溺愛他亦不管有害衛生没有一要就買一天吃食不離嘴没多日子就害起病來又被庸醫下些凉藥病雖好了却傻頭傻腦的人都呌他呆子他那次子却很聰明性又活潑從小就喜歡穿好的吃好的到了十五六歲上他就狂嫖浪賭亦不去讀書等到父母死的時候家産已經被他耗去大半並且吃上鴉片烟過了兩年家産祗有萬餘元呆子聽信他岳父的話要同他兄弟分家一直鬧到法庭除去各項用費外每人分得三千元那呆子本没有大用項無如今天被岳父借數百元明天被人敲去數十元頭尾四年就一貧如洗現今捧賣香烟餬口至於次子的三千元没到兩年他就用得乾乾凈凈後來替鴉片館煑烟混點白飯黑飯吃吃若警區搜查烟館緊急他就沿門乞討等到外面風聲平穏他還幹他的舊生涯唉富家子弄得如此可嘆可嘆 
　　方翁爲人儉樸那兩個兒子從小没有穿過綢的吃過好的惟獨對於讀書費購買書籍以及辦地方上的公益賑濟災民他却極其慷慨毫不吝惜後來他長子畢業中學校心想定婚方翁説道你要想娶親須要有自立的能力况你年紀尚輕三十歲成婚亦不算遲長子遂把定婚的念頭打消盡心求學没幾年畢業於高等師範次子畢業於工業學校方翁見他二人皆有能力乃估計家産尙有兩萬七千金於是留下兩千金作死後喪費以一千金修理街道四千餘金分給親戚鄰友之貧乏者餘下之兩萬金分助貧兒院貞節堂育嬰堂殘廢院等處未一年方翁死一時往弔者計有八千人之多現在他長子在某中學任理化敎授次子在某工廠充當工務長弟兄二人頗有父風對於公益或災難事無不解囊捐助所以社會上狠有聲名的 
　　觀上面兩位富翁可以知道積財以遺子孫不啻賊害子孫積德以遺子孫是爲子孫造福假使王公無財其子不致懶惰成性流爲乞丐世之爲子孫作馬牛者觀此可以悟矣 
（乙種酬） 
[旅館中通夜之賭博] [  恂如]  
　　近日予有事在滬寓於旅館之中而每夜十時睡眠予之習慣也孰知旅館之中有賭臺數桌自夜間八時起至明日天明猶未停手乒乒乓乓擾人好夢所以予之身雖臥在旅館中之榻上實則一夜間未曾爲一次之酣睡也起而語諸友人告以斯事友人曰賭博小事各旅館皆然爾獨少見多怪乎予因思賭博之事即廢時失業之端設工界而好賭博則工必不精商界而好賭博則商必不盛敎育界而好賭博則敎育必不發達政治界而好賭博則政治必不足觀其初雖爲消遣之舉其後實有無窮之累今乃以爲小事不亦奇乎且也今之賭博大者須千金小者亦須數十金以此生活程度日高之際而又加以賭博欲生計之不蹙可得乎况乎旅館者非十數人獨寓之旅館是各處旅客合寓之旅館也今以數桌賭臺之故致全旅館之旅客不能酣睡其於公德二字作何解乎嗚呼予固少見多怪然而有識者見之不知亦以吾爲少見多怪乎深望吾親愛之同胞毋復作此無謂之舉省有用之金錢節至寳之精神出而爲社會謀公益得不謂至善至美之事乎（乙種酬） 
 
 

Page 22

 
 
   
 
