# 1910 - 354 - 4913613

 

Page 1

 
 
   
 
 

Page 2

 
 
論說 
[豫算釋義（續）錄憲志雜刊]  
　　性質與繼續費異而目的則稍稍類似者。如訂結應爲國庫負擔之契約是也舉例言之。如學校敎員之招聘。出版物之繼續購入皆是。此何以故。欲使國家。克履行其支付之義務。而於此後若干年內之擔負。於一年度內定之。乃足以維持其契約之效力也。 
　　豫算編製以後。緣天時人事之不可測。而變故倏生。致編定之經費。或有所不足。而其不足之額。爲數甚鉅。又非豫備費所能支應。於是不能不更製追加豫算。提出於議會。是爲追加豫算。 
　　追加豫。算之成法。日本會計法第五條之規定。限於不可避之經費及基於法律。或契約而經費致有不足時。始得提出追加豫算。除此之外。則例有所禁。所以然者。追加豫算提出。往往在總豫算提出於議會之後。苟辦理豫算者。欲朦蔽其豫算額數之膨脹。而以追加豫算。殺總豫算之額數。分期提出而巧爲嘗試其弊。蓋不可不防也。 
　　英國有所謂固定資金歲出。如（一）年年公債費。（二）皇室經費。（三）年金。及恩給。（四）一部獨立官廳經費及俸給。（五）審判廳經費等。是也。日本憲法第六十。六六十七兩條之。規定。如皇室經費。以及基於憲法上大權所旣定之歲出。又因法律所生之歲出並法律上爲政府義務之歲出等。對於議會之議定權。而加以制限。是爲議會議定權之制限。但此種種。必本於憲法之規定。而始有依據。吾國將來頒布憲法。此例或可適用。而今則尙。無標。準之可言也。 
　　各國。間多以豫算案。交下院先議者。是爲下院先議權。其理由所在。以下。院精通民事。而能悉其利害。且自人民納稅關係觀之。其通過較難於上。院先其難者。亦政策上所不得不然者也。下院領受豫算案委之審查委員。以審查之結果。報告議。長更行審查。或可决之或修正之。以之送交於上院。上院亦如之。是爲。上院修正權。兩院各異其意見。至如上院之修正。下院不以。爲然。則開兩院協議會。作成兩院協議成案。報告議會。再由議會。决定其贊成與否。 
　　政府與議會衝突。致豫算不能成立。如美國千八百七十七年之往事。因陸軍維持經費。未能議定而閉會。遂使士官軍士等。不能支付金額。一時譁然。此何以故。以美國憲法規定。凡非議會議定之經費。一切均不能支。付夫一國之成立。首在經費爲之維持。無支出之經費。其何能國於。是有前年度豫算施行之制。日本其可徵也。日本憲法第七十一條之規定。有在帝。國議會。豫算不議定或至不成立時政府可施行前年度之豫算云云。蓋亦一救濟之策矣。 
　　爲保持公衆之安寗而緩不可治者。政府得依勅令爲財政上必要之處分。是爲財政上之緊急處分。處分之後。必於次期之議會。要求其承諾。是爲事後承諾。事後承諾之法。非僅適用於財政緊急處分之事項。如豫算補充支出第一豫備金。豫算外支出第二豫備金。皆須經事後之承諾也。惟財政上之緊急處分。制限最嚴。蓋需用此欵項之時。苟可以召集國會。仍當召集。藉以提議。必遇無可召集之時。而始斷行此各分也。 
　　因各國會。計年度。開始之日不同。而編製豫。算之時期。亦往往互異。然其手續。則有可得而言之者。如日本成例。各省大臣先。調製屬於其。主管之歲入歲出。槪算書。迄於豫算年度以前五月末日爲止。送交大藏省。大藏大臣按檢之。對照整理其歲入歲出而製成歲入歲出總槪算書。於六月末日以前。提出於內閣。內閣迄於七月十五日爲止。審議决定之。再由大藏大臣。送交各省。各省。據之而製成歲入豫定計算書。及歲出豫算經費。要求書於八月末日以前。送交大藏省。大藏大臣調查各省所提出之歲入豫定計算書及歲出豫。算經費要求書。而編制歲入歲出總豫算。提出於內閣。內閣以之提出於議會開議之初。此其大略也。（完） 
要件 
[度支部試辦宣統三年各省各衙門豫算總說明書（十四續）]  
　　阿爾泰謹案阿爾泰山。宣統三年豫算。歲入銀一十五萬四千二百七十八兩有奇歲出銀一十五萬四千二百七十八兩有奇。入數則以部欵爲最詎。出數則以軍政爲最鉅。行政等次之。該處管烏梁海士爾扈特 
 
 
 

Page 3

 
 
和碩特哈薩克各部。本隸科布多。近年以收回哈族。始分三部十旗之地。專置大臣。固圉綏邊。不惜重費。是以趨重軍用。此外行政諸端。均在綿蕞。故支欵亦少。惟地勢接。畛强鄰內衞新。省實與科塔相爲唇。輔河渠交貫。田沃礦豐。民屯商廛。亦有基礎。振興而恢廓之。亦所以保安北陲。充實內力。而不致虛擲庫帑於石田。此覆覈阿爾泰山預算之大槪也。 
　　西寗靑海謹案西寗靑海。宣統三年預算。歲入共銀一萬五千二百二十九兩有奇。係由甘肅藩庫統捐局及西寗府分別撥解。歲出以廉俸米折爲多。次則外藩賞需。又次則津貼工食口食紙紅等費。其總數與歲入相衡。蓋以歲出各欵。皆有定額。按年照額撥領。故出入相抵數相符合。本部就原册覆覈。以收支兩類均有額數。故均照原數塡列。暫不增减。此覆覈西寗靑海預算出入各數之大槪情形也。 
　　川滇邊務謹案川滇邊務。預算歲入經常共五十七萬三千二百餘兩。大半由川撥解歲出經常五十七萬二千八百七十餘兩。歲出臨時三百八十九萬一千二百餘兩。出入相抵不敷三百八十九萬八百三十餘兩。本部按册查覈。並參照川省報册。該處歲出經常欵數。與歲入欵數。收支略合。其臨時一門。所估軍政工程各類。自爲籌邊起見。本屬虛估草案。暫照來册編列。以資考覈。 
專電 
[電一（北京）]  
　　鄂督瑞澂查覆前粵督袁樹勛被參案僅謂鹽斤改加貳毫造册浮銷辦理實有不合其餘洗刷凈盡奉硃批袁樹勛業已開缺寛恩免議 
[電二（北京）]  
　　江督蘇撫覆奏施典章於川路股欵挪移侵吞查明屬實請飭川督派員赴滬查追 
[電三北京]  
　　資政院奏参江督張人駿侵權違法奉諭著外務度支兩部查核 
[電四北京）]  
　　軍機處公役遺失公文片交步軍統領審訊 
[電五（北京）]  
　　江督奏報皖省災重開辦華洋義振 
[電六北京]  
　　駐奧欽使雷補同電告政府定十二月初一日回京 
[電七（北京）]  
　　隆裕皇太后擬於明年謁陵後臨幸頤和園 
緊要新聞一 
[資政院决議請定軍機責任北京] 十一月二十日下午二時資政院開會到者一百二十七人秘書官報告文件後即由籍忠寅聲請秘書長朗讀彈劾軍機第二次具奏案之起草黎尙雯謂此案仍屬彈劾機關而非彈劾個人本員主張彈劾軍機領袖即慶親王是也慶親王當國如此其久得君如此其專內政外交如此失敗何能諉過他人如不彈劾軍機領袖將來人民以嫉視軍機之心而嫉視朝廷甚爲危險吳賜齡謂此摺措詞軍機已熟聞之不必再爲贅述本員之意以破壞爲成立非軍機辭職即當本院解散如摺中所云是與君主衝突反有侵犯君主尊嚴邵羲謂此摺卽以立憲與非立憲之理陳說盡君主之前今日與本院對待機關即一軍機前日硃諭是軍機已立於君主後今宜設法拉其出來故起草之意（一）宜明負責任（二）保持今日立憲政體本院旣爲立憲之一機關倘軍機不與本院對待而以君主當其衝其危險安可言喩又所議决之事無可望其執行羅傑謂起草時意見亦略分數派（一）使內閣政務處負連帶責任（二）彈劾領銜軍機大臣（三）渾括彈劾軍機不只彈劾一人大多數均贊成第三種主義吳賜齡謂彼等空空以君主大權名詞欺騙君主居然文明和睚待先行辭職乃以君主當其衝宜將此種理由說明故非彈劾個人不可汪龍光謂此彈劾之由來乃以軍機答復本院說帖明目張膽自認不負責任今又有此兩道硃諭適足爲彼等護符我等旣欲其明負責任若不正當政擊將來無效可以斷言且此事有效無效即可確定我國爲眞立憲與假立憲使仍無效則本院只有解散吳賜齡謂此理雖是然已變爲老生常談籍忠寅謂此具奏案大體賛成而其中多有不滿足之處但又非與吳議員相同應再加有力量之語方爲完滿此案旣上當豫想一結果或明定軍機責任則不特本院地位鞏固而憲政前途亦可維持前面宜歷引各國立憲政體之現象然後解釋先朝憲法大綱軍機對本院本爲對待地位今責任內閣旣未成立軍機必須對本院負責任若其無之本院宜行監督之權軍機在從前旣不負責任旣有此諭更足爲彼等不負責任保障故本院對 
 
 

Page 4

 
 
[庚戌十一月廿八日申報第一張第四版]  
此不敢不爭不能不說請降諭旨明定軍機責任否則解散本院亦所希望若能得第一之希望爲最滿足否則本院解散後仍須召集將來議員力量較我等尤大可斷言也若此倡議有人贊成請前六人另行起草邵羲謂日前硃諭旣發之後已無我等說話餘地故不得不如此措詞黎尙雯謂軍機首領不去彼可以把持可以要挾故須從此處着筆籍忠寅謂現在軍機已避在君主之後捉摸不住不能不就本問題說話此奏并非與君主對壘此諭旣發之後彼等將更借此爲護符今日無妨揭穿不必再爲隱飾易宗䕫謂此具奏案 
直一軍機不負責任論非彈劾案此文章甚好做且主聖臣明專制國家歷史傳爲美談而况立憲國家亦復何所隱飾即請收回成命亦無不可此案旣不彈劾個人又不彈劾軍機殊不能滿衆意羅傑駁之謂起草員人人如此絕不忍受彈劾軍機領袖本員亦曾主張許鼎霖謂此時議論甚多請付表决贊成此奏本員爲調和派（衆大笑）至希望解散决無理由人民希望資政院成立以爲生命財產可以保全若一旦解散又將起最大之恐慌各國議會之解散亦有許多委婉曲折必至無可如何始用此最後手叚人民立憲國民意氣甚佳而程度似尚未到假令本院解散之後革命黨哥老會從而煽動甚爲危險此不特政府不能卸過本院亦與有責如謂彈劾軍機首領此事亦可不必儻軍機果能推倒後之軍機同一不負責任本院將爲此彈劾疲於奔命今本院議員有將責任內閣提前趕辦之淸單今可請法典股從速審查要求從速設立責任內閣否則軍機大臣以並非幾閣總理大臣一語即可脫淨盡今但一面上奏一面催法典投從速審查籌備淸單邵羲謂貴議員本賛成此起草如此立言是將起草原意全然失却籍忠寅請詢全院交付表决羅傑主張以彈劾軍機領袖與彈劾軍機付表决陳樹楷謂有意思當發表吳賜齡謂若如貴議員所說彈劾一次說一次法理彈劾兩次說兩次法理如此無論彈劾　若干次始終無一結果嚴復謂軍機原爲對於君主負責任今欲令其向本院負責任然則不過要求其負責任而已並非彈劾吳賜齡又大呼此種起草殊不能滿足起草員可謂軍機大臣之辨護士劉春霖謂前日兩道硃諭與立憲主義大相背馳由此可以變成極端專制現在所爭者並非彈劾軍機乃爭在軍機負責任與否非本院所能干預一語今宜請攝政王收囘成命以明定軍機責任硃諭措詞與立憲主義不合之處無妨明說因對於攝政王不必專用恭維原來國會與政府立於對待地位軍機與資政院亦立於對待地位今以君主當其衝愈見軍機輔弼無狀本員受先朝特達之知現在又被人民公舉激於忠義之誠不免語涉激烈昨日許議員謂本員說話過於激急恐惹出意外是非實則不然許鼎霖出而辨明謂昨日所說者只奴顏婢膝一語未免過甚劉春霖謂奴顏婢膝雖非全院如此究爲此不名譽之行爲者必不乏人故政府輕視本院以全院之議决不過數人胡閙而已體不堅則外力自易侵入今請將此具奏案付表决江謙謂今有三問題第一彈劾軍機第二明定軍機責任第三設立新內閣如內閣政務處變爲責任內閣最佳請從速組織以資政院閉會之期爲新內閣成立之期如徒請明定責任是爲保全軍機處而妨害內閣之成立且明定責任一語與彈劾二字亦覺不其聯貫故不贊成邵羲謂摺內主張并非保全軍機處亦非妨害責任內閣現在旣有軍機即當對本院負責任以本院决不可一日無對待機關也籍忠寅請將其所倡議修正付表决吳賜齡謂仍須彈劾軍機輔弼無狀不然是明指皇上之過籍忠寅謂今因硃諭而發生此次上奏并非歸咎皇上及此次諭旨誠恐因此次硃諭生出流弊極爲危險欲軍機爲本院對待機關不能不歸到責任問題吳賜齡謂前車旣覆後車之鑒前案旣已失敗今須再換題目另行彈劾若旣認有危險又說此旨不錯然則安有結果籍忠寅謂此次上奏本院認爲有此權利有此義務不必問其成功吳議員主張彈劾個人其成功即在推倒軍機試問此事究能操左劵否吳賜齡謂此事雖不敢必然不痛不癢之彈劾試問有何利益一方欲保全本院一方又欲保全軍機眞不可解此時衆議員請付表决邵羲主張先表决起草然後再以兩面主張付表决時人數不滿三分之二約待片時外出者俱已入塲始行表决起立者六十三人少數於未表决時顧棟臣謂於此問題外有一倡議（一）請改議事方法（二）開會時間太遲（三）休息時多有逃去者（四）股員會亦多有不至者務請諸君注意江辛起言大問題旣未解决議决之事有何效力表决後旣得少數籍忠寅請將其倡議再付表决陸宗輿反對之謂此具奏案宜取消許鼎霖主張此具奏案不能取消宜將籍所倡議再付表决余鏡淸主張相同易宗䕫請將籍倡議付表决籍忠寅又將其倡議陳說一過方還主張不必用明定二字宜改爲申明軍機責任遂將籍倡議付表决得多數羅傑陸宗輿擬辭職易宗䕫反對之謂不得因有修正即辭職章宗元請起草員中加入衆賛成次議改定商律及出版律禁烟辦法各議案 
 
 

Page 5

 
 
因爲時已晚未經詳細討論遂散會 
[希望速開國會之餘熱北京] 各省官民請願明年卽開國會業已無效茲將關於此事之奏摺函電等件彙錄於左以表見我官民之希望速開國會實出於萬不得已也 
[直督陳䕫龍電奏稿] 北京軍機處鈞鑒洪本日據順直諮議局議長閻鳳閣等商務總會總理王賢賓等在津學界請願同志會温世霖等三千八百五十九人呈稱爲國勢危急迫於眉睫非明年卽開國會不足以救危亡謹聯名合詞呈請代奏事竊以九年立憲定自先朝五年縮短見諸明諭凡在臣民宜如何感激涕零共體朝廷俯念時艱之至意惟以民等之愚覽今時勢有不敢諱言不能不涕泣敬陳於我皇上之前者自日人併韓以後全國上下於南滿竭力經營鴨綠江橋及安奉路綫併工而作明春即可成功且以吞韓之餘燄直擣遼東不過數十時耳政府旣無國會爲之後援不識將何以待之仰維朝廷顧念根本重地什百倍於臣民徒以二三樞臣不肯爲皇上負責任蒙蔽聖聰故未當機立斷俯准即開耳然長此遲延二三年而後國勢已非人心已去外患已亟始行開設以圖補救恐亦無及是以屢凟宸威共蒙不測之誅以爲與其國亡後死於外人誠不若涕泣陳請於我皇上之前終可上回天聽俯如所求我皇上旣縮九年爲五年以救國亡又何若縮短五年即行召集以大固皇基乎今全國上下自朝廷以至庶人皆認國會爲救亡無上良策如或少一遲顧人心一去將至不可收拾此民等所以椎心泣血不敢不竭力爲我皇上一言者也所有籲請明年即開國會以救國亡緣由謹聯名合詞呈請督部堂鑒核據情代奏無任悚惶待命之至情詞迫切且有斷指割臂情事未敢壅於上聞謹據情代陳請代奏䕫龍叩 
[滇督李經羲致出使各國大臣函] （前略）溯憲政之推行始於五臣考察迄今皖年籌備轉形竭蹶各省諮議局代表請速開國會朝廷以人民程度不及爲疑鄙意中西立國情勢不同而好惡同民則考之三代而符推諸四海而準由之則治違之則亂無古今中外一也中國開化最早中更多故風敎凌遲日退化而未有已自秦以來君與民闊絕自宋以來君與臣亦闊絕國事家事歧而爲二如秦人視越人之肥瘠漠然無動於中民各有心國非其國讀孟子首篇未嘗不廢書而歎也以今日人民與諸立憲國人民相提并論程度不及亦何待言然自外界激刺天懷發中豪傑之士忠義勃興曉然於國之不存身將安附思出羣策羣力以保安之不可謂非中國一大轉機及今利用其機早從民望凡民亦知其意爭自濯磨庶有衆志成城之望是以愚慮所及非速開國會人民之程度斷不能進化若必俟敎育普及不獨宣統九年不能遽有此境即再展緩數十年恐亦有所未逮蓋數十年上下暌隔所致非一朝一夕之故矣不揣冒昧草疏上陳又復聯合疆吏公電樞府明發詔下仍以宣統五年爲召集之始竊恐民氣歷久而漸衰列强乘機而並進時會易失世變難知遲至三年又不知是何景象此則杞憂不能自釋耳第以天高聽卑年限已經縮短勢難再三凟請爰取迭次疏電各稿彙印一編附塵籖室羲未歷海外本乏新知或所陳未切事情或立言尙未得體一一均求指示錫以南針我公周知四國言重九鼎倘蒙大疏敷陳將列國之所以興中國之所以敝剴切言之較羲等補牘功效尤多地球一日而周顧結同心於異域天節八星在望定知大力之回天臨頴無任乍禱之至 
[東督錫良奏摺大意] 奉省人民籲請錫督單銜入奏其奏稿係民政司張貞午代擬原文二千餘言前半將人民請願熱誠及初三日代表進轅要求情形槪行叙入後半錫督自陳政見略云東省自甲午甲辰以後受强鄰之激刺生國家之思想人民知身家性命非合羣不能自保近復目覩朝鮮亡國慘狀甚恐三省版圖首淪異域即萬刼不能自拔其切膚之痛較之各行省有特別之危險不能不有特別之請求臣蒞東以來默察今日大勢欲求所以捍三省之危亡者一無可恃所恃者民心不死皆知崇戴朝廷耳夫以萬餘里朝縱夕橫僅餘此殘缺不完之領土與三百年深仁厚澤僅得此固結不解之人心忍令轉瞬之問拱手授之他人爲朝鮮之續乎總之時勢危迫爲人民所公憤亦朝廷所深恫何必靳此區區二年之時間不與萬姓更始耶臣受恩深重奉職無狀上無以匡國是下無以慰輿情伏乞聖明俯允所請再降諭旨定於明年秋間召集國會如以臣言爲欺飾卽請先褫臣職奉硃批縮改開設議院年限前經廷議詳酌已降旨明白宣示不應再奏三省地方重要該督有治事安民之責值此時艱尤應力任其難毋許藉詞諉卸致負委任 
[廷臣對于剪辮之態度北京] 剪辮一事自資政院議决以來慶邸即主持至宣統五年再行定奪農工商部溥仲璐尙書聞之密承慶邸意旨運動一二商民出頭反對謂剪髪必至易服將來於商 
 
 

Page 6

 
 
業前途大有妨碍並揑造姓名附禀者至二三萬人之多以爲要挾之計一時人情洶洶大生惡感而軍界中人尤激昂百倍謂吾輩旣已剪辮如再蓄髪即當同時潰散不能受此野蠻之專制致徒送命于敵人之手云目下軍諮處人員聞已無一有髪辮者即前留學日本時尙未剪髪之盧靜遠等刻下亦一律剪去淸河陸軍第一中學日前剪辮者有三四百人之多現據最近調查此數日內接續剪辮者又有二百餘人之譜並聞農工商部自代北京商會遞奏後監國覽奏即交樞臣擬旨當由徐大樞臣起草各樞臣公同商酌朗貝勒謂剪髪一問題易服又一問題現在該部原奏根據商會公呈重在易服不與剪髪一事相干今旨中祇可提及易服一節以淸界限各樞臣均以爲然故此次諭旨遂未一字提及剪髪又聞德國太子明年東來已預派濤邸爲迎接大使然濤邸自出洋考察後提倡剪辮之議爲最力近時揚言以資政院議决之件不能見諸實行則濤邸亦决不願充當此項專使並明年賀英皇加冕之行亦决辭卸免再受外人之訕笑云 
[資政院議劾江督之奏稿北京] 資政院議劾江督張制軍業已擬摺上奏略云本院自開院以來各省諮議局連翩來呈率以公債稅法各督撫不交局議而尤以江蘇諮議局呈文所稱關係更鉅查該局稱兩江總督張人駿侵權違法屢屢擅借外債不交局議其第一次在本年六月上海正元等三錢莊倒欠華洋商人鉅欵該督專電奏准官借外債三百五十萬兩代商人償還虧倒洋行之欵旋經該局質問乃將遵旨愼防流弊一層諉過屬吏而於善後方法置之不議查中國與各國所訂條約均有華人倒欠洋欵官吏祗能代追不能保償之語該督身爲南洋通商大臣不應不諳條約朦奏朝廷召外交無窮之患增財政困難之憂實較尋常違背法律僅關內政者情事尤重其第二次在本年九月該督親往上海又與各國銀行籌商借債經該局風聞電詢久置不答迨補具公文質問乃始劄稱借三百萬六年爲期本利由寗省設法匀還等語查此項借欵旣聲明本利由寗籌還是即本省公債及本省擔任義務之增加事件即係局章第二十一條之四五兩項在諮議局應行議决範圍以內事在九月值該局開會之期該督竟不交議徑與洋商訂約借欵實爲違背法律侵奪權限與局章第二十七條按語相符呈請本院該辦經本院二次開股員會審查僉謂該督第一次借欵代華商償還洋債破壞條約爲禍尤烈中外交通數十年商人借貸虧倒情僞百出負欠洋欵往往而有如令官吏營私舞弊任意代償則人民可不事生產人人私借外債而外人亦可不求擔保抵押處處放欵此風一開不審異日償還之期內而部臣外而疆吏需索麕至何以應付斯時全國恐立地破產歷朝條約詳明所以與各國訂立專欵者防微杜漸不謂不至而該督破壞决裂至於如是來日方長伊於胡底語云涓涓不塞將成江河誠有如該局所言較尋常違背法律僅關內政者情事尤重也至第二次所借之欵未據該督聲明何用而以償還本利責之本省尤爲可駭且在諮議局常會期內竟不交議是實故意侵權違法較之尋常過誤不同則充類至義之盡各省諮議局均可不設而凡百財政仍握於督撫之手聽其出納無度支本無常而無人爲之監督也憲政前途尙可問乎自應遵照院章第二十四條奏請聖裁飭下兩江總督張人駿將第一次所借外債代還洋欵者應令其如數擔償决不能由國家與人民擔其責任以符約章而塞禍源至第二次所借外債是否係本省應辦之公債應照章交付諮議局議决辦理 
時評 
[其一]  
　　自來各省督撫。未有關心國事者尊榮安富。言笑宴處而已。 
　　甲庚以後。東西强鄰。窺伺日急。各邊省督撫。身履危迫之境。月 
　　覩人民呼籲之切。於是憬然有悟。書夜徬徨。思以一點。孤忠。上 
　　陳於君父之前。爲萬。一補救之計。如東滇兩督。首以國會內閣。 
　　請者。不可謂非我國之進步矣。 
　　乃各督撫以身受之擊刺。雖已日有進步。而政府之尊榮安富。 
　　言笑宴處如故。區區孤憤之忱。竟爲二三耄老所朦阻。不得一。 
　　回天帝之聽。督撫不足惜。其如國事何。 
[其二]  
　　剪髪易服之說。近已哄動於社會。良以此二事者。不得謂於人 
　　民無所便利者也。 
　　顧論事但近觀一偏。而行事宜統籌全局。剪髪者不過毫末之 
　　關係而已。有所謂利。無所謂害。至於易服。則將廢去我國之絲 
　　綢。改用外國之呢絨。以四萬萬人中之一成計最。少有易服者 
　　四千萬人。更以最廉之數。定爲每人費用百元。計須耗銀四十 
　　萬萬元。中國值此經濟貧困之時。驟然流出四十萬。萬之鉅額。 
　　其於財政根本。不重。傷乎。 
　　就記者之意。毋寗先籌此四十萬萬元。以之大興呢絨各厰俟 
　　本國工。藝之。所出足以。供社會。之需用然後再。議易。服一。事謀 
　　定後動兩利取。重則庶幾萬全之道歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙藩無可奈何之呼籲杭州] 浙江布政司詳請撫院文云浙省藩庫經常出納從前勉可相抵甲午以後出欵加繁漸形支絀繼之浙東貨釐抵還英德金欵奉部每年撥補銀一百萬兩大半皆無着之欵自光緒二十四年起截至宣統元年止廣東廣西福建四川湖北江寗各省積欠已達三百八萬司道關局亦缺額三百四十餘萬共計虧短六百數十萬兩而奉撥四國洋欵匯豐磅欵以及新籌新約賠欵練兵經費又皆未能收足坐是遞年挪墊虧累日增其能支持至於今日者無非權其緩急東挪西掩爲挖肉補瘡之計近因舉辦憲政添撥部欵增設署局鉅欵驟增應付愈難本年四月又將積虧之釐餉局歸併司庫全省支出驟然駢集而局中解交存欵僅存銀一萬二千餘兩洋七千九百餘元錢二百二十餘千小洋八百十六角其積欠未歸洋欵商欵尙待司庫籌還復值裁汰綠營改編巡防恩俸恩餉旣須提前新編月餉尤難刻緩函電紛馳日必數起貨釐所入不敷支放祗得暫挪司庫正雜各欵以應其急計自司局併庫以來釐金之收入僅銀二十五萬餘兩洋二百二十餘萬元而支出之餉需銀已達四十餘萬兩洋二百四十萬元以外司庫受此影響以致搜刮殆盡現在存庫銀洋併計不過三十餘萬兩預計本年年底止地雜等欵約可收銀二三十萬兩各貨釐捐約可收洋六七十萬元而年內應行支出如京餉洋欵軍需織務學務行政工程以及奉撥未解之欵綜計須銀一百三十一萬數千兩洋九十餘萬元出入相衡實不敷約銀七十餘萬兩又洋二十餘萬元萬一所約之數未能收足則更不堪設想庫帑旣一洗無餘賦稅復無可增加財政困難已達極黠不特預算案內假定司庫存銀無從支抵即就應出之欵力節虛糜亦屬杯水車薪於事無濟茲值冬月爲洋欵最鉅最迫之期萬不獲已祗可暫向大淸漸江兩銀行息借銀二十五萬兩訂明明春歸還先將所欠浙東貨釐抵還英德金欵補解以免失信外人現距年關僅止兩月地丁京餉尙短解銀十萬兩此外奉撥籌備餉需海軍專使陵工經費陸軍防餉以及俸公一應解給之欵勢必紛至沓來欲期　誤要需必得鉅欵以爲之備睹此危局焦慮萬分再四思維惟有瀝陳困難情形懇乞憲台電答度支部曁督辦鹽政大臣俯念需欵萬急權准在本省運庫不論何欵協同籌撥銀五十萬兩杭寗甌關各十萬兩俾得先就餉債要需趕緊解交蓋運庫欠解司庫撥補釐金銀七十四萬杭寗甌關積欠之欵亦爲數甚鉅各司道同在一箥痛癢本屬相關但蒙允行當可藉資挹注其餘各省關欠解前項撥補釐金並請由部照案切實催解雖明知外省同一困難而浙省財政艱窘至此實出於不得已耳此外摺開支欵計惟量入爲出何項不需何項可緩並欠鈞酌核示祗遵以免臨時貽誤當奉增撫批云詳悉仰候據情咨請度支部督辦鹽政大臣查核示遵並由司轉移鹽運司曁各關道知照惟查閱摺開本年年內並明年正月應放各欵均關要需該司應即妥爲籌解免致貽悮此繳 
[鹽商反對就塲徵稅之堅韌杭州] 兩浙鹽商向爲各業巨擘前因資政院有擬改舊制就塲徵稅之說經蘆商電告來浙各鹽商恐慌萬分已迭次開會公舉蔣孟蘋汪子谷兩君入京已迭誌本報慈悉浙東西各鹽商連日又在各甲號會議以浙東額引二十萬浙西原額十萬上年又飭加認十五萬各商成本重大一旦破除引岸關係身家非輕萬難承認雖爲國家整頓稅課起見亦祗應變更徵收方注或令包認包解或設他種經徵之法庶於國課商情兩有裨益否則引岸雖破徒苦於一般鹽商而私銷必更充斥侵害官銷不知何底會議多日衆謀僉同各鹽商深恐代表赴津不濟業經公　說帖　呈資政院與鹽政大臣以爲代表之後盾矣 
[鄂省剪髪之風雲種種湖北] 湖北軍學兩界於今秋聞洵貝勒主張剪髪即有十數人慨然剪去以爲衆倡其事早紀本報嗣因提學司及各軍官以此事未奉明文不能擅違祖制將各學生各兵士記過開除此風乃爲少戢現因各省盛倡剪髪不易服會資政院又將剪髪案通過漢上志士聞風興起剪髪不易服者已有數十人茲將各界對待情形彙錄如左 
　　商界黃陂街日前有浙紹帮某錢莊夥十餘人亦相約一齊剪去不料管事陳某大不謂然以各夥俱無辮子不中不西斷難容留受人譏笑當下逐客令將各夥一律開除現該夥以剪髪爲個人自由權並非誤公何得因此行其專制手段已遍發傳單哀告各錢莊店夥同盟罷業以資抵制奈各莊夥年老者均不贊成剪髪少者又懼失業竟無一人附和現已剪髪諸人不得已四處奔走求助回籍川資其形狀殊可憫也又聞漢口商防保安會共設有十六處會員均各行店東夥現各店夥之在會者欲以會員名義剪髪俾免店東干涉事爲各會總理所知特廣告申明謂剪髪問題各省已有自由行動者惟本會責在救火防患以共保治安爲宗旨剪髪問題不發起亦不反對所有在會各寶號夥友無論剪髪與否各人自由行動必自有把握與本會絕無相涉云云此項印刷物一出各店夥之存剪髪思想者大爲氣沮 
　　軍界鄂省軍界近日剪髪之風復盛各軍官因蔭薩等海陸軍將帥已經剪髪故不十分干涉聞第八鎭三十標二營兵士朱正漢三十二標兵十曾楚藩三十一標三營正兵楊樹德二十一協屬四十一標兵士李佐淸等及其他不識標名兵士十數人皆自將辮髪斷去並相約開慶祝 
 
 

Page 11

 
 
會以賀免除外人豚尾之誚張提軍彪於剪髪事初頗反對近因海陸軍大臣濤洵廕薩諸鉅公相繼薙除張爲保持祿位計不能不陽示附和日昨特與第八鎭諸官佐閑談云髪辮本我聖淸祖制相傳三百年就國粹言似未可輕易棄之就時局言雙萬不可不剪以崇尙武精神而振委靡積習且可免外國人笑罵狗尾豚尾實在難堪倘朝廷已明降諭旨我張某受國厚恩必身先作則即時薙髪以爲湖北水陸軍人倡 
分類新聞 
[政界]  
[政府特派重臣勘視皖災南京] 皖省災情歷經疆臣奏聞朝廷甚爲埀念除特頒帑金外現復特簡馮夢華中丞馳赴皖北查勘災情馮中丞已於前日由京抵寗因津浦鐵路南叚由滁州至臨淮關一帶有橋梁三座裝豎鐵架停駛火車南叚總辦段少滄觀察因事關急賑當飭工程司限三日竣工故欽使先赴安慶一行約二十九日返寗再行啟節前往又上海華洋義賑會因各處報告災情極爲可慘但筆墨形容尙恐未能盡災民之眞相故義務書記李少穆（李君係上海攝影會會友）皆義務會員王伯南君（王君係留東陸軍畢業生）携帶攝影器具親赴災區詳細查勘已於二十五日抵寗該會幹事部董事津浦南叚總辦叚少滄觀察本擬派輪送往浦口專車至臨淮關亦因橋梁有阻故留李王兩君在寗少駐數日矣馮中丞使節一同前往矣 
[浙撫條陳審判事宜之大槪杭州] 浙撫增中丞現因省城及商埠各級審判廳爲本年應行籌備之必要特將辦理情形專摺奏陳略謂遵照欽限籌備憲政淸單本年應成立省城及商埠各級審判廳查司法爲獨立之關係司法官吏之責任亦最重因於上年特奏設審判研究所已於本年七月畢業計甲乙兩班共得一百六人已擇其資格相符者送京應法官之試並經奏保章道樾試署高等審判廳廳丞已奉兪允現已預備完善專待簡放法官即可開庭所有此項廳舍原擬另行修建嗣因經費迭次核减爰將前經勘工之初級廳擴充增築即改爲高等審判廳並附設杭州府地方審判廳於內至省城應設之仁錢初級二所即以裁撤綠營衙署飭匠修建其寗波温州之商埠地方初級各廳亦就廢署改建以節經費惟杭州拱宸橋商埠酌設初級審判廳一所實無相當之官衙可改不得不從新起建均擬就十一月內一律成立以符欽限所需司法人員薪俸現因預算不敷已仿照逐年加俸辦法暫先以六成給發至模範監獄已就罪犯習藝所大加壙充看守敎練所亦就附之監獄專科辦理卽司法警察敎練所並經學習期滿於五月間畢業共計六十名已一律分派各區服務開庭時不患不敷應用惟檢驗傳習所一項擬俟高等檢察開廳廳之後再行開辦已將原摺發交下級官廳傳閱矣 
[度部催解善後海防經費武昌] 鄂藩近俸度支部電開湖北質當海防捐一項應令年淸年欵不准蒂欠並將逐年積欠確查催繳解淸等因當經開單札行各屬分別提催在案迄今日久報解無多殊屬延玩現馬積生方伯以該質當等均係殷實生理此項捐欵關係要需乃該廳州縣竟敢視若具文延不按年淸解尤屬玩忽已極特再專札飛催各屬立卽遵照先令杞飭勒限臘月內按照單開未完之數分別嚴催齊全星飛解屬以濟要需以後務須年淸年欵不准絲毫蒂欠自此嚴檄之後各商倘再玩泄除專委守提外准將牌名禀揭酌罰並定將該廳州縣詳懲以爲催征不力者戒 
[委員分赴各屬調查財政長沙] 湘藩趙方伯以本届試辦預算所有各屬財政出入欵目均應確切查明以作根據爰於日昨札委初用縣陳棠施廷章胡承烈秦文琦等十數員分赴長沙善化湘潭益陽沅江等縣將原有欵目細加淸釐從速禀覆以便彙齊存案聞已先後分別出發矣 
軍界 
[飛翰水師籌商歸併辦法湖南] 湘省統帶飛翰水師全營楊協戎明遠前奉上台札飭將某隊水師併入武陵桃源水警以節糜費等情協戎當即親至常德與水警委員陳大令籌商歸併辦法刻因未能就緒聞於日昨偕同該委員到省禀商一切矣 
[粵省新軍預算業已規定廣州] 新軍成鎭部限綦嚴所需經費亦當預算日前粵省督練公所將預算各表詳奉督院批示詳表均悉本年預算自應查照成鎭計畫不敷之處候飭行司局陸續籌撥但事關預算各項用欵不得不稍寛籌藉爲酌盈劑虛之地惟庫欵支絀總須於無可節省之中力求節省時事艱難國事當如家事至此項變亂損失甚鉅將來規復舊制應准於未成鎭前節存項下開支以淸眉目 
[杭垣講武堂開幕記事杭州] 前日爲浙省講武堂開幕之期考取各學員先一日蒞堂共計八十八名上午十句鐘浙撫院增中丞總辦袁觀察會辦楊協戎督練公所丁參謀張敎練等各軍官相繼蒞堂陸軍小學測繪學堂兩總辦亦赴參觀鐘鳴十一下增中丞帶領各軍官全體學員謁聖行三鞠躬禮禮畢衆學員向撫帥及總會辦等各官長行舉手禮增中丞登台演說並訓辭事畢各學員排班分立致敬各同行舉手禮軍樂隊齊鳴各長官退人後軒午膳畢全體學員由提調官帶領歡送各長官出堂並奉面諭今日開課惟已考取者未能如期入堂尙缺額十二人聞須嚴催即日到堂云 
學務 
[贛省高等學堂停課之原因江西] 贛撫衙門會議廳會議擴充敎育一案後附意見謂中學以上新招學生槪不留堂住宿以節經費事爲高等學堂學生所聞一時誤會宗旨於十九日停課紛紛要求監督黃太史大壎赴院取消以全學業情狀甚爲懇切嗣經該監督詳細解釋全體無疑始行上課云 
[湘潭中學堂擴充規畫湖南] 湘潭中學堂監督劉君長卿前以該堂校舍窄狹難容多人並擬加招新班則尤不敷用亟應大加展招以期適用曾會商該縣勸學所敎育會諸紳擬將勸學所房產與積穀局對換城內泗洲巷基地從新建築旋因經費不敷遂作罷論茲聞劉君以現在乙班已經送考優級應即續招以資推廣而宏造就惟校室偪仄難於容納爰復與勸學所敎育會各紳再四磋商仍申前議擬於明春添招丁戊兩班一面另築房屋聞已公同議决籌齊欵項矣 
 
 

Page 12

 
 
[廣益中學生雪地操練長沙] 湘省自本月十一日以來連朝大　　雪寒泠異常而廣益中學堂全堂學生竟由體操敎員率領足着草屨肩荷木鎗冒雪出城舉行野操至三四鐘之久在北城外開佛寺前共拍一影後繞城由鐵道至小吳門入城返校見者謂其精神振刷步武整齊並無畏寒縮慓之態 
實業 
[運米被扣之恐慌浙江] 紹地糧食皆由無錫等處採近日運山　　陰柯橋萬豐等米行向無錫鈞昌米行買來米四船約一千餘袋裝米船戶貪圖便捷逕由太湖運駛突被水師營誣指私販全數扣留並將船戶送縣嚴押懲辦紹地米業聞此消息已公同議定於念五日上午在郡城商務分會開會電請浙撫轉商蘇撫釋放來源阻絕民食攸關不知上憲如何設法也 
[歸復三分米捐之商議蕪湖] 蕪埠歸復三分米捐一案日前經署關道鄭紀常觀察會同安徽米捐局陳仲簡觀察諭商各米號聞各米號業已允自明年正月起認繳一分五厘鄭陳兩觀察以此係奉督撫憲會札辦理之事兼之各項新政需費甚鉅待欵孔殷萬難更改昨日又諭商各米號未識該號商能否承認也 
[漢上發現毒人之假鴉片烟土漢口。] 江西奸商湯子善向在貴州遵義府城開貿寶善祥十莊近因烟禁森嚴無土可販湯商竟思得一造假土之法以猪皮豆漿嗎啡三物製造成土與眞者無異食之較鴉片尤提精神極能抵癮惟連吸半月皮色必黃週身盡腫必有性命之虞其爲禍實較鴉片尤烈去歲經遵義士紳告發搜獲假土及製造噐具不料該奸商錢神有靈祗經遵義守袁某罰銀二千兩充學堂經費即行開釋該奸商經此一番懲創乃專將此項假土運至長江各埠銷售獲利數十萬現又運有一百八十擔假土在漢求售庽于後街盈科棧內昨經漢口土商某查悉恐傷人生命特赴警局告密現警委已派人將湯子善看守俟將其假土化驗是否實有嗎啡再行核辦 
雜記 
[髦兒戲忽准忽禁南京] 寗垣上年創辦勸業會時正會長張制台勸令上海南京商界集資在三牌樓新闢馬路兩旁建造樓房數百幢以興巿面舞館歌樓十分熱閙其路即名爲勸業路自閉會後游人絕跡生意淸淡第一舞台以不能支持業於十一月初九日停止闔市惶惶皆有停閉遷移之意當經益利宏裕上建振興四公司禀請勸業道准演髦兒勸以維巿面經李子川觀察查核前案槪行批駁嗣由上海某商商同籌賑會員陳請督座試演三個月除開支外盈餘充作江皖義賑一以維持巿面一以拯濟災黎蒙督憲批准試演該商即出鉅資聘請著名之王家吉慶坤班於二十二日由杭赴蘇自蘇乘火車抵寗正擬大張旗鼓擇吉二十五夜開檯乃巡警總監李子香觀察突於二十四夜出示禁止並云倘敢抗違定行嚴拿懲辦一時人心驚惶無措詎二十五夜城南紳商未知示禁馬車人力車絡繹而至該舞台已懸停演之牌來客仍擁擠入內以致不能攔阻一時樓上下人皆坐滿直至八點半鐘經各按目婉勸始各散去聞李子香觀察因勸業會開會時自違警章受罰遂啣勸業會次骨故有此忽　勿禁之舉去 
[鳳凰廳貢諛献媚長沙] 湘撫楊俊卿中丞前據鳳凰廳同知張丞紹焮禀稱該廳境內茶田村地方田禾一莖兩穗或至三穗經該團保禀報前來理合據情轉報等語比即批示云據禀慰悉際此時事多艱凡我寅僚當時時以國計民生盡心籌辦未可因田稻呈祥恃爲幸福也 
[是亦黼黻文治之一事武昌] 湖北通志局近經瑞制軍重定章程嚴加整頃在土藥稅捐項下借撥銀六萬兩以備編纂刷印經費所有在局人員皆按日到差辦事一洗從前掛名支薪積習惟是通志一書範圍寛廣編輯極爲不易舊委人員尙不敷用昨制軍查酌情形特添派分纂校員紳五名校對員一名以資助理茲將奉委各員銜名錄下（分纂員）內閣中書劉寶森候補主事姚汝說舉人錢桂笙候補知縣陳湋姜汝謨（校勘）四川補用縣丞林蔭靑 
[是亦省除例文之一端武昌] 鄂督瑞制軍以本月二十二日長至令節例應於平明時朝服親臨省城皇殿舉行朝賀大禮所有闔省文武百官均應前往序班鵠立隨同慶賀制軍因痰喘復發筋骨不舒不便拜跪特電請軍機處代奏致賀其赴皇殿行禮一事於二十一夕傳諭各文武免除無庸前往伺候以免往返徒勞又飭各屬員是日亦無庸來轅禀賀俾省繁文 
淸談 
[異哉今日之籌備立憲]  
　　異哉政府。異哉今日籌備立憲之政府。 
一陰一陽天地。之道。一張一弛。文武之。道是 
故冬之肅而春之温仁。者人而。義者宜。互相 
迭。代互相因應。以神妙其經權之作用。而彌 
綸於兩大。初不意近日籌備立憲之。政府儼 
若深得其。三昧者 
　　以近事言之。有十月初三之上諭。即有提前 
辦法通盤籌畫之敦促有。十一月二十三日 
之上諭即有組織責任內閣之消息。政府之 
對於。我一般國民也。陽若爲之拒。陰若爲之 
迎。顯示以朝廷之立憲。非人民所得要求。所 
得干預。而陰即藉此以催促。其進行。振奮其 
事。業者 
　　噫嘻。吾國民於此。愼毋以迭。奉明詔毋得妄 
言。遂因此灰心而齒冷也。經一次之詔。斥日 
有一次之效果。朝廷之所。以爲此者特恐民 
氣之囂張。而故爲此欲揚先抑欲縱先擒之 
計。非果與人民示反對也。勉哉國民。再接再 
厲焉可矣。 
　　雖然。朝廷旣予人以立憲。何又恐其過涉囂 
張而故爲之防。以好惡同民之世界。而忽爲 
此揜耳盜鈴之政策。其于憲政上籌備之手。 
續誠非吾人所得而索解者。異哉政府。異哉 
今日籌備立憲之政府。 
錄雜錄 
[日本人之雲南觀（康）]  
　　（二）雲南人之特有性。雲南沼澤甚多。未 
開化時代。道路傳聞。瘴溝爲害。然至今日吾 
人旅行者。其所謂瘴氣。吾未之見。而雲南人 
習慣自然。猶不知覺悟日午方起床。夕陽未 
下即已閉戶市街非九十時。决不經商。早餐 
必十二時。雲南人有諺云（莫洗浴。莫早起。 
莫置妾多穿綿衣與飽食。）按此諺可以代 
表雲南人之特質矣。尤足使吾人長嘆者。雲 
南軍隊。亦必八九時始起床。自前督錫良蒞 
任。大加改良。而軍隊始稍活動。至今未衰。近 
來每朝日出前。必有喇叭聲此錫督之賜也 
旅行支那內地者。足履雲南。之第一感觸。腦 
事。即雲南人之懶。惰法人某曾評雲南人曰 
（雲南人必藉四川人半分之力是何言 
歟以雲南人生于温暖之地而該處又爲鴉 
片出產地其值殊廉故多食鴉片者。日積月 
深遂制成一賴惰之特質。以此之故勞働之 
時間甚短且生性愚劣。而又多貪其勞働金 
高於他省人三四倍。是以各種勞働者。幾盡 
爲四川人聽專利。雲南著名輸出物產之大 
宗鴉片烟。行將禁絕。將來入欵大宗必仰給 
於隣省。及今不速醒悟一掃多年之積弊勉 
爲勤民終必涸渴。自陷於經濟上之窮境 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[軍諮處奏酌擬學生出身官階摺]  
　　奏爲酌擬京師陸軍測繪學堂附設模範班舉業生出身官階恭摺仰祈聖鑒事竊查陸軍部於光緒三十四年八月議覆兩江督臣端方奏南洋設立測繪學堂遵辦三角測量籌議摺內聲稱京師測繪學堂附設模範班分令各省遴選曾習測繪學生送部學習等因隨由陸軍部擬定調考辦法咨行各省保送來京考驗等處接管後仍賡續前議電催咨送至本年正月據報一律到齊業由臣等督飭廳員嚴行考騐將取列及格各生送處該堂分班肄業定名爲測繪模範生均先後奏咨辦理在案伏思京師招致此項學生係爲畫一全國測繪起見學成以後自應比照上年奏定測繪學生畢業章程給予出身官陛以宏作育而資策勵查畢業定章分　尋常高等兩科今該生等係在學一年零七個月畢業程度所造彼此不齊學科功課亦介在尋常高等之間臣等公同商酌擬俟畢業時由臣等蒞堂考試就其分數量爲等差考列優等者作爲舉人出身請授測繪協軍校考列上等者作爲舉人出身以測繪協軍校記名均由臣處會同陸軍部帶領引見請旨補授官階其考列中等者作爲拔貢生札補測繪司務長均由臣處及陸軍部註册並均分別咨回原省俾供任使如蒙兪允即由臣處欽遵辦理所有酌擬京師陸軍測繪學堂附設模範班畢業生出身官階是否有當謹恭摺具陳伏乞皇上聖鑒訓示謹春 
[江撫奏覆提前調查口數摺]  
　　奏爲江省覆查人戶總數并提前調查口數遵章具報恭摺仰祈聖鑒事竊查民政部奏定調查戶口章程內開人戶總數於第二年十月前彙報一次至第三年十月前一律報齊人口總數於第三年及第四年十月前各彙報一次至第五年十月前一律報齊等語江省業於宣統元年遵將人戶總數分別奏咨在案本年應辦覆查事宜前已飭司轉飭各屬查報戶數即將人口總數一併提前查明以免勞費而省繁文曾將辦理情形於本年第二届籌備憲政摺內奏陳亦在案江省邊荒甫闢生齒本不甚繁祗以官多新設民籍戶版向無可考調查倍覺爲難迭經文電嚴催各屬覆查戶數均經如限報齊口數則因初次調查尙未完竣擬將已報各屬先行具報其餘留待下届詳查正擬奏報間欽奉電傳十月十一日明諭飭將調查戶口提前趕辦伏思淸查戶口爲戶籍法實行之根基即立憲國入手之綱要本不容置爲緩圖况期限旣經縮改辦理何敢遷延復飭司電催未報口數各屬迅即刻日查覆藉促憲政之進行茲據民政司彙核列表詳請奏咨前來臣覆加查核本年據報民戶與上届總數不盡相符委因邊氓向少土著來去無常考察匪易嗣後應遵章將戶數總册两月編訂一次年底彙齊報部以期核實至於人口總數仍飭該司督率各屬覆加調查務於明年十月以前再行詳晰彙報以仰副聖朝銳意憲政愼重民籍之至意所有江省覆查人戶總數並提前調查口數各緣由除將表式咨部查照外理合會同東三省總督臣錫良恭摺具奏伏乞皇上聖鑒謹奏宣統二年十一月初八日奉硃批民政部知道欽此 
本埠新聞 
[實業協會請簡駐滬大員]  
　　上資政院電北京資政院秘書廳轉呈議長及議員鈞鑒竊惟政治生計皆今世立國之基坐賈行商亦諸公代表之一我國實業旣先各界而受外人之迫壓又後各界而受政府之提倡社會久已賤商工商益因不振商等旣無補助又乏後援舊法少維護之條新法多補苴之術內政愈變則影響愈多外事愈繁則受害愈酷上海一隅對內則爲全國之樞紐對外則當列國之强鋒以商等未經國家訓練之人而遇世界互相競爭之敵在昔年民力尙厚猶可自爲生成至今日民力久疲實已先受其累即以上海主九兩月恐慌而論近因雖在洋藥與橡皮遠因究在政治與生計現在金融阻滯貿易幾停瞬届年關險狀畢露富者破產堪虞貧者失業尤衆商等屢次集議以爲實業不振則庶政皆難舉行上海旣衰則蔓延必至全國關稅旣短收入賠欵何以抵償土貨由此滯消外資愈因侵入欲解此危必將情形報告當局欲明實在必請朝廷特簡駐滬大員一面切實調查一面籌謀救濟此法在東西列强引近事亦多先例即已亡朝鮮前數年尙有成文貝子爺及列公救國各論固關舉國存亡職商等呈請此文實係人民生死務請提作議案俾得切實施行全國實業界幸甚中國實業協會職員虞和德李鍾玨向瑞琨及全體會員公叩 
　　上農工商部電北京農工商部溥尙書鈞鑒滬市屢遭恐慌一蹶不振年關將届險狀畢陳及今救濟猶可籌謀若再因循必蔓全國商等屢次集議除隨時設法互相維持外擬請大部俯念商民困苦奏簡大員駐滬切實調查籌謀救濟不勝悚惶迫切之至中國實業協會職員虞和德李鍾玨向瑞琨及全體會員公叩 
[衛生處防範冒名騷擾之辦法] 英美工部局衛生處以近來調查界內一切衞生事宜居民往往悮會爰特議定新章嗣後凡衞生處所派中西人等出外調查均給有圓式銅牌一塊大小約一寸四分之三上刊中西文姓字職司背後蓋有衞生局圖章如無此項銅牌擅入人家調查者係屬假冒准即拘送就近捕房禀明嚴究聞此項新章業由衞生處禀請卜總巡特飭各捕房一體遵照候領袖西醫簽字後即可實行云 
[賣脫舊包車之妙法] 騙子周某假啟秀學堂名義向閘北巡警總局報捐一百六十一號包車捐照前日乘舊包車至法租界新開河浜三十二號門牌生記船局內自稱在江海關執役關上有銅元囑兌銀洋該局信以爲眞即遣夥趙雲卿帶洋五十元隨往迨至新關門首停車周卽向趙取洋五十元與車夫一同入內允將銅元送出詎周携洋即從後門逃逸趙候久不出詢知實係受騙即將舊包車送入總巡捕房禀明被騙情形飭探查緝 
[印人欺侮華人續誌] 舟子陸召品乘五十四號電車在黃浦灘 
 
 

Page 19

 
 
仁記路口下車時被三號查票印度人推跌受傷已誌前報茲悉該印人已於前日奉印捕正巡裴立脫君解送英臬司署請爲訊究該印人與工部局均由律師上堂代表並有德國總會司閽印人到堂作証英按察司班君以原告傷未全愈諭令該印人存洋二百元交保候陸傷愈於下禮拜二再行訊奪 
[尹克昌有所藉口] 信義銀行與鎭江造紙公司糾葛一案業由股東李國珍等控奉滬道予限十日着上海縣傳集訊斷前日交水利廳看客之尹克昌不俟原差往傳遽行走出知股東馬文卿即馬維祺在花廳上因即赶去與之評理襄讞承明府聞聲出阻尹即將承明府推開謂此案須候田縣尊親訊何用攔阻明府以尹氣勢頗壯知難與辯暫行退進大畧已誌昨報茲聞其時田大令適因公出久候未回仍由承明府升座研訊先據尹克昌供稱道憲前有牌示揭載報章遂將報紙及現行法訴訟門呈閱問此書應行與否明府諭曰欽定法律豈有不可行之理尹復稱馬等紏合日本法律畢業生李國珍唆使朦控職員爲刑事案應照刑事案辦理查律載唆訟與盜黨持刀傷人刼物無異應請究辦况被控後職員已受押二年不得已禀求速訊蒙道憲恩准頒發牌示行縣予限訊理乃馬等各股東延不投質查律載原告不到應將控案註銷不予訊理至誣控民事爲刑事應請究誣反坐明府曰誣控與否出于爾口未可作証且原告並未以刑事聲控今可將民事案先行質明方爲正本淸源之道諭畢卽由紙廠股東公舉之代表李國珍投稱尹克昌違犯商律侵吞股欵另置私業殊出情理之外今生等所控者止此而已並未擅控刑事尹將正案悉置不問祇以誣控刑事原告不到爲藉口意存箝制然誣控與否堂上查卷即明原告不到因原告散居各處聚集不易稍遲數日何能擅請註銷供至此尹又謂法律牌示旣不能照行請堂上摘改或删去明府怒曰爾旣是舉人出身當知道理何得一味蠻辯判尹仍交水利廳看管候錄供禀請道憲核辦李國珍又供生係股東有股單爲憑何得謂之唆訟其餘各股東亦均以股單呈驗其中以馬文卿股數最多明府驗畢飭提信義帳房王小崖紙廠司帳吳秀伯到案訊問供均推諉且祗認副司帳陸續向紙廠支銀十五萬之譜有帳可稽餘不知情判王押待質所吳押自新所各股東退去候示 
[妓女控告狎客] 西棋盤街四十二號門牌老王記么二妓院妓女蘇英台控狎客陳鳳翔潘志馨顧明生李少璋無端行兇並攫取金鐲一只等情昨由包探殷玉鼎將潘顧李三人拘解公堂請爲訊究並禀明陳已逃逸俟再查緝旋據蘇妓投禀前情求請追究訊之潘供在寳山縣丈量局內爲丈量生家住城內前晚由陳糾往蘇妓處打　圍因該妓令陳碰和不允以致爭執小的在塲解勸並不行兇顧供前在科法藥房內爲夥現已辭歇餘語與潘略同訊之李供向業丹靑家居城內陳巿安橋附近餘語亦同寶讞員商之英康副領事以陳住居大南門內應候移提訊斷判潘顧李三人一併押候提陳到案再核 
[兌收冬漕之預備] 浙江海運滬局業已開辦茲由總辦黃朗軒太守行文各廳州縣飭將應解冬漕揀選潔白米糧不得雜以粞糠及攙水等弊並擬在禾郡車站旁設立分避按照新章車運來滬以便定期較斛派員驗兌又聞江蘇海運局亦由上台派員先在無錫車站設立分局是以滬局須緩至下月望日左右始克開辦云 
城內 
[慘無人理] 滬道劉觀察訪悉小東門外梅園街開設花烟間之著名惡鴇孫雙林綽號小脚雙林並在華界賃屋專買良家婦女威副爲娼竟將各養女用烟杄燒紅炮烙又以碎碗塡膝罰跪百般凌虐實爲法律所不容因特諭飭廨員查拿送縣盡法懲治 
[累及乃弟] 東二區巡長彭四福即彭自福拋差私逃已誌昨報茲悉該巡長係由該區錢副巡官保升彭弟亦在警察學堂肄業除區內被彭捲逃外並拖欠附近豐年米店洋七十九元王和生綢緞店洋十九元張義興象牙店洋十八元永裕祥靴帽店洋五元五角森盛和煤炭店洋十七元七角順昌米店洋十元零八角乾昌米店洋四元劉泰和鞋店洋三元四角茲巡官已將彭弟送交一路分局押候尋交彭四福到案訊核 
[召認小孩] 一路巡警分避昨出牌示云照得本月二十四日午後六時有男孩一口年約三四歲在邑廟大殿啼哭無人管看經本路二區巡警帶區迄無孩屬認領解局除送育嬰堂暫爲寄養外合行牌示仰孩屬知悉務即覓同妥保來局認領無得自悮 
[道批三則] 傳春泉禀批據控竊銀盜勇係江雨生而代子立據之人乃係汪雨生父子異姓豈有此理檢閱營務處公文載明江蘇十七名黏呈散勇名單則江蘇籍有十八名而江雨生一名又係硬　插寫列入字跡默色旣不相同又有裁截添註種種弊資其爲控據圖詐裝點誣陷情節顯然本應立予提訊參辦姑念年老從寛申斥倘仍不知悛悟率相嘗試或被告發訪悉仍有藉端誣案平民情事定當飭提盡法懲治以儆官邪勿謂言之不預也懷之切切黏附存銷劉翰甫禀批所請交保出外設法並將存廨拍買銀兩先行攤派逾限不了情願還押仰會審官寳令核案飭遵具報金張氏禀批此案該廨訊斷情形究係如何仰會審官寳令　案詳復察奪抄黏並發 
[官事] 庚戍工科進士諸翔京津鐵路諮議官陸軍部郎中張仁浦東總巡兼二路巡警分局正巡官游澤寰補用縣丞徐怡德昨日先後到道禀見雲南考試法政官何奏箎現已試畢道經滬上到道拜會辭行 
南巿 
[定期集議] 城自治公所董事會昨日函致各員定於十二月初一日午後在城內中區事務所提　應辦一切事宜 
[發現屍身] 小東門外護城河內昨日發現無名男屍一具年約四十左右身穿藍布短衫黑布夾褲有襪無鞋似係身死落河者當由十六舖地甲報知上海縣由大令於午後到場驗明死者肚腹不膨實係死後墜河因查無屍屬飭甲報堂棺殮厝壇召認並飭地甲查明情形以憑核辦 
[是否盜匪] 蘇路公司偵探在松郡車站緝獲形似盜匪之浦東人張阿二一名該匪携一大包內有男女衣服多件及玉器珠飾銀器並插子刀四把大土半只香燭等物又在身上搜出大洋十四元昨由公司解至工程局請爲究辦奉飭拘留候訊 
[莊客逃避] 法租界洋行街方福和糖行執事黃凌九扭嘉興義昌南貨店經理人羅潤之至工程局控告該店申莊客黃荔卿買去白糖二十包計銀二百七十六兩七錢避不理楚經陳裁判訊據羅供此貨本號尙未收買荔卿因虧負行中欵項業已避匿判交保限七天尋交如違照數賠繳 
[自投羅網] 大馬頭聚豐新因店前晚被賊潛進竊去水烟百餘斤次日忽有老北門內恆源南貨店夥王茂松持烟樣至法馬路萬豐即聚豐分店內兜售被獲原贓即由聚豐執事葉慶元王慶雲報知工程局派探　 
 
 

Page 20

 
 
同一路五區吊獲原贓十七塊又將王送案訊供由某　客賣下餘語含湖判賠還貨本洋四十元另罰洋二十元押令照繳原贓暫存 
閘北 
[男女匿居] 江北婦人曾李氏之張女吳曾氏（即江北阿四）素性淫蕩日前與妹鄭曾氏以看病爲由同出外至晚曾氏歸家而阿四未回被其夫吳子雲偵知與過犯劉洪生（即小天津）私姘匿居法界和福客棧內昨日李氏偕同長婿次女將劉扭控四路分局經黃正巡官訊供不認押候查辦 
[兩案並發] 張壽仁至四路分局控被李扣子竊去衣服藏於陶阿毛處昨奉黃正巡官飭派長警至陶處搜查詎陶在家私設烟榻容留張方伯賈阿根林阿三陳祥春等開燈過癮當將一千人並烟具數付一併解案訊究判陶責三百板枷號半月林責二百板與張賈陳等各具戒烟切結李責四百板具改過結一併斥釋 
[收贓受罰] 販賣舊貨之周阿鶴因收買竊贓鐵錨一只被巡士查獲拘至四路分局判周罰洋三元以儆 
英租界 
[妓院起火] 前晚九句餘鐘寗波路中旺弄第三百四十三號門牌王姓雉妓院起火延及左隣盛泰煤炭店右隣壽康貨棧共燬樓面五間 
[跳出火坑] 濟良所昨解不愿爲娼之雉妓王二寳到廨請究據王妓供稱在汕頭路鴇婦王金姐處爲娼因遭凌虐逃出求援判發濟良所照章擇配 
[婦人被疑] 老閘捕房昨解婦人陳小大到廨指爲雉妓在途拉客即由住居馬立　路一百四十五號屋內之許蘇氏投稱陳小大係是姪媳甫於前日由鄉間來滬因在馬路閑游致被悮拘求察訊之陳婦供亦相同判即開釋 
[普非有意] 王晉生前日持僞金戒一枚至南京路裘天寳銀樓內兌換當被櫃夥李蓮芳察出鳴捕將王拘入捕房昨解公堂經中西官訊係無心判王斥釋 
[物腐蟲生] 朱薛氏控沈蓮芳吞沒綢縐三⽦昨由包探將沈拘解公堂訊係托帶私貨判沈交保候查 
[幸無實據] 江北人許樹春控陸王氏拐匿伊妻周氏一案昨經公堂復訊仍無實據判氏交保仍着尋交周氏到案再核 
[尙無復文] 張金發控楊桂桂等誘拐伊妻陸氏一案昨日復由捕房將楊與陸氏解廨請訊中西官判仍還押候函催寶山縣復到再核　 
[負債被控] 周雲生顧秋生沈根生張詩齡等均因欠銀被控昨由包探一併傳至公廨過堂候訊 
[弔驗股單] 英商矮皮古興控陳霖坤欠租一案昨經公堂復訊原告延律師聖文代表請追判陳押候將所開押店股單呈案再核 
[情急自盡] 天津人吳嘉霨因向伶人孫菊仙之孫孫陸平尋釁被控於新閘捕房當經飭探朱子藩將吳拘押候解公堂請究詎吳在押自縊身死昨由看牢巡捕查悉禀明捕頭報縣請驗一面由孫陸平偕同包探朱子藩投廨禀明各節孫襄讞商之英潘副領事判孫交保候函請上海縣將驗屍情形復廨再核 
[窩留贓盜] 胡祥雲胡李氏因窩留盜匪楊方山等夥刦浦東陶姓家贓物被美捕房包控王阿巧查獲將胡與李氏及見証胡阿福一併解送公堂請究中西官以事出華界判一併留候備文移送上海縣訊辦 
[養媳私逃] 陸章氏控錢阿東沙紅春錢沈氏串拐養媳阿照由探將錢等與女一併查獲昨解公堂訊知該女自行逃出惟沙等串同將該女寄匿別處均有不合判沈氏與沙錢分別各押兩月阿照押女所七天期滿交其姑領回管束 
[懲辦流氓] 繆進如控流氓徐連卿在南京路攫取金飾昨由包探將徐解廨訊實判先枷示三天再押一月 
[婦人待認] 安慶婦人王陳氏來滬探親不遇前日在虹口徘徊四顧不辨路徑由捕查見帶入捕房轉送公廨請示判暫留棲流所候其家屬認領 
[不可告人] 愛而近路高壽里宣星五家傭婦高李氏與男僕陳小阿二同控已歇包車夫王裕山紏黨持刀將伊等戳傷昨由包探　掌生將王拘解公堂請爲訊究中西官以原被供詞均吞吞吐吐定有別情判王押候查明並補提在逃各人到案於下禮拜三再行訊核 
美租界 
[洋兵酗酒] 前晚有西兵數名在蓬路西飯店內乘醉胡閙逞兇毆人由店主喚西印二捕拘獲兩名解送捕房押候核辦 
[洋人被疑] 北四川路二號某西人家失竊由天潼路通裕押店主將贓物呈送捕房已紀昨報昨由西探緝獲形跡可疑之某洋人一名押候傳到通裕店主質認再行解辦 
[少婦私奔] 住居薛家浜之陸王氏昨投捕房報稱前日逃走十八歲之媳婦蔡氏請爲查緝捕頭准之 
[索債爭鬥] 朱阿二夏阿六昨因索債起釁在西華得路互毆扭控捕房捕頭命赴英公廨控告 
[刻薄太甚] 龔金川昨在華記路七百零三號趙某飯店內午膳會帳時因少錢數十文被店主剝去衣服一件龔卽鳴捕到來詢明情由　令店主將衣給還了事 
法租界 
[領回逃妻] 楊裕卿控糖食店主周茂昌姦拐妻子等情經公堂判周押限交人在案茲由包探將周帶至川沙原籍家中將氏拘獲解回送案請核判氏交楊具領看具不准　賣切結存查周押捕房三月示儆 
[怙惡不悛] 徐子春王家春楊和尙前因犯案經公堂懲辦開釋未久茲又入境圖竊被探查知一併獲住送廨請究判楊徐各枷一月押一月楊押半年王押一月 
[擲包行騙] 匪類朱老四張德標等專以僞造金飾拋擲地上見有鄉愚拾起即佯爲欣喜强欲瓜分受騙者信以爲眞往往將自帶之洋銀等物與之對調受害者已不知凡幾茲又將假金條試其故技被探一併緝獲解廨訊究據供此項假金條係同黨田錦三等所爲判押候補拿黨羽到案併究 
[急不容緩] 周德順前將地產抵押於某洋商到期不贖控奉公堂着將盖戳經手之地保莫世明傳廨限令料理在案茲已逾　仍未理妥昨又由廨傳訊莫仍偕同周妻宋氏投案供稱該地已有受主議定價洋三千元所角該洋商祇有二千五百元除去所欠尙有盈餘惟約定本月底成交須求寛限判寛限三天如違拍賣抵償 
[婦人受騙] 方許氏前日在途遇見謝阿桂手持金絲眼鏡一副向之兜售氏不知僞物出洋七元購之迨後覺察即報知包探緝獲送廨究辦中西官以原告不到從寛判　捕房七天了事 
[海上閒談]  
　　以身受裁判之人。可以不認承審官。迨承審官不認其不認。而身受裁判者。復可將承審官雙手推入。此亦可謂法庭上第一奇聞矣。 
　　竊聞承明府素以嚴厲稱。每遇訊案。用刑動以千計。今於。尹克昌獨一笑置之。何耶。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員王曜南提出新疆屯田案]  
　　攷古西域諸國大率土著有城郭田畜與匈奴烏孫異俗而屯田則自漢始武帝雄才大略征四夷廣威德張騫遂開西域之跡其後驃騎將軍擊破匈奴右地貳師將軍又代大宛西域震懼多遣使來貢獻漢使西域者益得職於是輪台渠犁皆有田卒數百人置使者校尉領護收其所種五穀以給使外國者至宣帝時特徙屯田田於間北胥鞬披莎車之地屯田校尉始屬都護都護治烏壘城去陽關二千七百三十八里與渠犁田官相近土地肥饒至元帝復置戊已校尉屯田車師前王庭及統允歷代西域等傳沿革不同田之屯自西域者時止時行固未可一槪論也我朝因西域之舊地開拓新疆正其版宇東至嘉峪關四千四百里北至雅爾一千五百里西至哈薩克四百里南至葉爾羗和闐等處一千餘里道阻且長轉運甚屬不易苟不就地屯田何以使兵餉無不足乎且新疆自天山分爲南北兩路北路從哈密至巴里坤折而西至烏魯木齊至昌吉至瑪納斯至精河至伊犁並　天山之北南路從土魯番西至哈爾沙爾至庫車至阿克蘇阿克蘇西北至烏什西南至葉爾羗葉爾羗西北至喀什噶爾東至和闐並在天山之南南北穿道從伊犁南踰穆素爾達板至阿克蘇則又橫天山而過之地勢遼闊人民稀少屯田極爲便宜不但此也治田必資水利新疆之水可引以漑田者甚多即如葉爾羗有大河二道喀什噶爾有大河三道烏什及阿克蘇有大河三道和闐有左右玉河二道哈爾沙爾有開都河一道其餘熱海温泉巴爾庫爾海賽里謨淖爾以及數千百里冰融雪釋沙濳磧洑之水隨處湧流隨處匯聚而皆以蒲昌海爲宗屯田者苟開通水道爲之因地以制宜通變以盡利安見邊隅之地不變爲沃壤哉皇上威震西域兵食兼籌舉行屯田之良法必有以過乎前代也謹擬辦法如左 
一曰設屯田大臣新疆屯政皆由大臣經理以專責成其前此已墾之熟田仍歸州縣官經收其錢糧而大臣無庸兼轄 
一曰派屯員按照屯田畝數劃分區域選任廉能之員分理其事 
一曰調屯兵軍士狃於積習驟使之耕作能保必服其勞乎惟示以賞罰並引地方屯田故事明白曉諭庶盡心秋防者亦或效力春耕 
一曰招屯民新疆戎馬之地當兵者每苦於不知農若廣招農民相與共屯其閒庶諸凡知所取法 
一曰製田器南北路屯墾係屬創辦一切器具宜照常製備俟農業大有起色再購置機器斯用力少而成功多 
一曰買耕牛新疆以畜牧爲生每牛一頭價銀不過六七金宜按數收買以資力耕 
一曰察天時即如巴里坤最冷土魯番最熱隨其氣候之寒暖以分種植之先後庶屯田可免失時之虞 
一曰因地利高燥之地種麥荳靑稞下涇之地專以種稻爲主種植得法收成自有把握 
一曰穿水渠新疆雨水甚少所恃以漑田者惟雪水與河水誠能引水入田荒旱不足慮矣 
一曰籌生計關外地極廣大出產之繁同於內地無論滿漢兵民均可携眷到屯藉以營生 
一曰固邊防新疆與俄羅斯交界之處荒田甚多我不屯墾彼且狡焉思啓是宜先據膏腴以守要害 
一曰授土田屯田日久地闢民聚宜按畝均分使爲永業而以屯田所入十分之二歸公其餘盡爲私有 
欲行前項辦法須就地籌欵或籌撥庫欵費用不甚浩繁而軍餉藉以充足誠善舉也管見如是未知是否有當 
小說 
[武俠小說盜俠] 　　　　　（三十八） 
　　魯賓阿德聞之大怒曰。此腦門豆之狗。果爲何人乃敢殺吾兄弟。吾必死之。爲死者復仇。語已。立騰而上馬呼康吉曰。密司脫討克請君助我。殺此腦門豆之狗。康吉聞來者爲腦門豆人。怒氣不期而湧。亦上馬從魯賓阿德行。馳兩里許。已見腦門豆騎將二人。人馬皆甲。并面目亦不之見。兩槊皆斷。而擲去一握巨斧。一持長刀與康雷德馬及弗倫可斯戰極酣。殺那之頃。康雷德馬忽受斧而顚。持斧者睨視康雷德馬而笑。魯賓阿德大怒縱馬奔之乍受一斧。魯賓阿。德之馬。力退。至十數步以外。魯賓阿。德愈怒。力嚼其。齒仍引馬馳向其人。竭力與　良久。魯賓阿德受斧亦顚。然猶力騰。上馬。延刃向敵。略不之。挫持斧者不期嘆曰好男子。吾服汝。吾雖腦門豆人。然深知撒克遜人之勇。彼設苛例以繩撒克遜人者。吾亦至不以爲然。今與君輩言和。永爲良友可乎。魯賓阿德及康吉討克聞此腦門豆人之語。至和易近理。不期憤怒立平。蓋天下名。爲勇士者。見與已相。等之勇士。無不愛之如命。魯賓阿德愛此腦門豆人之勇。且其言慷慨動人。乃亦謂之曰。君旣欲與吾輩言和。吾亦滋願。爲君之友。君雖腦門豆人而與彼殘酷暴戾之腦門豆人不同。今停戰言和矣。持斧者呼其同伴曰。惠廉勿動。吾與彼輩和矣。惠廉聞言立退。魯賓阿德亦止弗倫可斯。彼此皆下馬。鞠躬爲禮。魯賓阿德詢其名姓。持斧者即答之曰。吾爲威金生。此同伴爲惠廉物列。足下何人。亦望告我。魯賓阿德及康吉討克一一告之。持斧者大笑曰。君即英國第一善射之人魯賓阿德乎。今日相遇。幸未以一矢加我。語已。張目視康吉討克之面。詫曰。君骨幹勁捷。必爲勇士。然相君之面。似有重憂何也。康吉未答。魯賓阿德謂康吉曰。此二客皆善人。君事不妨 
 
 

Page 27

 
 
相告康吉遂一一語之以故威金生大怒大聲曰天下詎有如是之事吾腦門豆人之名譽掃地盡矣今當趣出此女郎於難吾亦當爲君臂助吾雖腦門豆人然如格蘭　極者殊爲腦門豆人中之敗類吾誓捂之以爲腦門豆人雪耻 
國外新聞 
[印度國會近事] 二十六日倫敦電云印度國會已在阿爾拉哈排特開會議長韋特彭君所發之演說純屬調和之詞惟印度族民與回敎敎民豫先之協議已發見極大之困難印度族民自覺如允回敎民之要求則彼等將舍去種種之權利而分毫無所獲且於公共之代表團體受礙尤甚今次協議恐將歸於無效云 
[弄權大臣之末路] 二十六日倫敦電云據葡京里斯本電稱葡政府已發拘逮狀拘捕葡萄牙押地銀行前任總理及其他官員被控各人中有前任首相卡斯屈洛及前任內閣各大臣並諸有名之貴族首相已具欵十兆法郎作押開釋 
[英軍在波斯灣遇敵] 二十六日倫敦電云據蒲希爾電稱英國希雅新斯號在林千附近台培地方派兵一隊登岸搜查軍裝蓋近曾禁止民間買賣軍裝而阿拉伯人倔强不服與英兵爲難死者約四十人英軍死水手三名軍曹一員並失水手一名傷水手五名水兵四名 
　　　　　　　　　　　　　　　　　　　　（以上譯字林報） 
[歐洲政局最近情形] 二十六日栢林電云耶蘇聖誕假期之內歐洲政局極爲安靖 
[太平洋小島亂事] 二十七日倫敦電云據柏林電稱卡洛林島土人近聚衆作亂戕害長官及他官三員並土人五名蓋因築路起釁署理總督已派大隊馳抵亂區見其餘歐人均安然無恙現有兵艦三艘連夜馳往該處（以上譯文匯報） 
振務 
[至西報募振公啟] （華洋義賑會譯稿） 
　　泰晤士報主筆先生鑒查江皖兩省災荒情形業於上月經貴報詳細記載上星期一已在張園開會組織幹事部以便籌募欵項施振災黎查皖境災區實包淮渦兩河東北之全境受災之烈以秋雨爲最顆粒無收災區之廣約有七千英方里災民三百萬之衆尤以懷遠蒙城渦陽南宿州靈璧壽州五河等處爲最甚初秋時大雨如注汪洋一片頓成澤國水漲極速一夜之間冲毀數百邨淹斃人口數千計而蘇省江北之毗連皖境各處及運河迤東地方受災相同疊經該處天主耶穌敎士報告謂災民飢寒交迫若不廣施振濟則生命危殆實甚皖省官紳已籌募四十萬兩江蘇亦籌二十萬兩復由他省籌勸以資接濟然欵仍不敷勢甚急迫今幹事部之所希望者在本埠以及其他中國各處籌募並分往外洋各國勸集放振之法仍邀敎士會同當地士紳辦理除振以現銀外其有情節較重者兼賑食糧並擬以工代振俾免重罹災禍振欵現歸銀錢董事正金銀行總理鈴木君及四馬路十三號愼裕號朱葆三君經收事務所設在三馬路十九號新聞報館內倘需詳細情形可向事務所探詢可也總董福開森沈敦和書記員季理斐李少穆仝頓首 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
