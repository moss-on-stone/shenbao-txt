# 1891 - 274 - 4906633

 

Page 1

 
 
[二百七十六號畫報告曰] [  點石齋啓]  
　　津沽前有臬憲家丁馮某被眼線誤認爲盜指令勇下上前拘拿幸地方官立卽聞信案隨平反然而誣良爲盜此風何可長也他若人以犯淫而獲報婦以助鬥而喪身海中之水氣上騰蒙古之風災下降　賊則巧爲兔脫道院則敢以嬌藏人身有傅翼之奇鷗鳥有禦火之異及所附山水人物各册頁並輿地圖等准於初六日出售此佈 
[論開銀行必須得人]  
　　中國與泰西通商西人在華開設銀行而中國别無自設之銀行故刻下有人焉起而議創此中華匯理銀行之所由昉也聞中華匯理銀行其總行設於香港而倫敦上海俱有分行香港總行有董事六人華人三西人三倫敦則皆係西人董其事凡三人上海則皆係華人董其事凡五人此誠中國之一大利權也顧銀行之生意必以匯劃爲大而匯劃則必須深悉各國之巿情此其所謂經手之人殊不易爲就外洋而論如英國則爲金磅先令辨士名目繁我法國則有羅比俄國則有羅卜此外各國名目不可枚舉共行情又時有高下之不同一有不知則受虧已多矣就中國而論以銀易洋以洋易錢其數之低昻亦正不一說者謂中國之行情中國人或尚知之而不知能知其詳者亦惟錢業中人外　卽未必盡知也盖中國之開錢莊也或爲現兌或爲匯劃現兌者其塲面小匯劃者其塲面大然雖有大小之不同而其爲此生意者則必非從此中出身者不可倘係外行無論爲綢縀珠寳貴重之鋪使之經理錢莊有敬謝不敏已耳開設銀行其情形亦與中國之錢莊彷彿非從此中出身之人卽使曾經經辦大宗生意大洋行大公司各種生意皆曾獲利甚豐而使之爲銀行經理人則亦未有不望而却步者非銀行之經理人果較他業爲難也譬之梓人能造大厦而床折足而不能治曰將求他工其理一也人各有能有不能必欲强不能者以爲能此萬難之勢也銀行中人或熟於中國行情而不熟於外國行情則不能參互考證也或熟於外國行情而但知其一不知其二但知其常不知其變則又不能合同而化也夫銀行之獲利全在乎各處匯劃而匯劃之所以能獲利者全在乎行情熟悉消息靈通若一有所遲疑或有所鹵莽則苟非坐失機宜必且冐昧償事其進出也巨設有損耗其數亦巨矣故中國創議開設銀行爲重事者但以舉公正廉明之人尚優爲之而經理之人則未可輕易托也中國此時初創是舉自必愼之又愼何至所托非人固不必代爲之慮特恐但取其人之誠實穩妥或專以其才幹有爲而不問其於此事熟悉與否則所謂子有美錦乃似人學製焉不亦大可惜哉外洋之人各有執業卽各有所長不敢以己之所短傲人之所長亦不敢以己之所長讓人之所短習乎此卽業乎此初不肯越爼以代謀亦不肯勉强以從事此則西人之性情猶存古道者也中國之人往往强不知以爲知强不能以爲能其在自矜自炫者猶曰將以欺世而盜名若强人之不知者以爲知强人之不能者以爲能是不但使人學製直自棄其錦而已中國之巨商曰鹽商曰木商可謂業之大者矣右以一錢莊畀之令其司出納爲現兌或尚可以勉爲若使之通匯劃放帳頭則未有不茫然無措者銀行之情形以視錢莊爲尤繁雜而其出入爲尤巨其可不愼選其人也乎夫中國之所以創此大業者將以分西人之利權也西國各銀行每年錄具清帳以供衆覽本報時爲譯而登之觀其所獲以百萬計而其所以獲利之由則初未嘗述及盖此中窽要固不能輕以示人所謂鴛鴦繡出從君看莫把金針度與人也中國此時旣創此業則必期其與外國各銀行相輝映倘能得人而理則卽使不能盡奪西國銀行之利亦可以略分西國銀行之利將見與招商局電報局齊驅並駕日新月盛歲歲豐收此不特中國人之所深喜卽外洋聞之亦且共爲稱羡者也目下中華之銀行正當初辦之時期望之人固多冷眼旁觀者亦不少所宜妥定章程善爲措置應有者必使盡有應無者必使盡無庶幾足以興利而除弊而中國之富强可由此而基焉而其第一要義則曰得人而理謹献鄒蕘或不以余言爲河漢也夫 
[本館接奉電音]  
　　昨由京友電傳上諭二道敬謹譯登○九月初四日奉上諭裕祿阿克丹奏請選擇合龍吉期一摺盛京福陵隆恩樓工程將次完竣着欽天監於九月内選擇合龍吉期先行知照卽着盛京將軍等敬謹遵照辦理該衙門知道欽此同日奉上諭楊昌濬等奏署總兵服闋請旨遵行一摺姚文廣着補授陜西西安鎭總兵　緩來京陛見欽此 
[訊供再誌]  
　　兩江總督委員余君控告英人美生一案經英國副按察司哲君訊問後定於禮拜三再訊此已列報昨届覆訊之期余君到堂質審蘇松太兵備道亦在座聽審律師威金生問第一見証人史谷祿斯彀答稱我是美國人在海關試用辦事認識美生於西歴七月十六號至鎭江辦事住處與美生一起八月初美生向我說知有中國人將在金陵鎭江等處謀爲不軌說出許多中國人名說是哥老會勸我入黨伊未動身之時有許我物件交代我並向我說有信一封寄與滬上麥問皋請其帮助惟信中所載何語未經寓目并見美生帶有美國出售軍裝簿載有洋槍式樣美生於寄信三日後向我說因牙痛欲赴滬醫治意實欲見麥問皋後未赴滬不多時請假兩月欲赴東洋香港向我說欲赴香港辦軍裝運至鎭江未動身之前三日有簿一本由聽差轉交與我簿内有許多暗號海關停公之後美生問我能知暗號否我答以能知其暗號以希臘文字寫英國言語前三行順寫後三行逆寫美生動身之時交我一紙中係暗號我抄出一紙并以英語繙一紙其原纸在鎭江交與稅務司繙出之語見其暗號約定何月何日何時可以回來如乘自已輪船日間桅杆扯黑旗夜間懸兩燈上紅下曰聞放氣聲一次長兩次短便知伊回來囑我身帶刀械并繫紅帶切勿遺忘如不坐自已輪船而坐平常輪船回或帶幾人同行我自到　上使他人不疑我至時自有法糾人起事接到我信或電報一禮拜之内不許出外或有人請吃飯亦不可出門接我信後須將所定月日告知同黨汝若往金陵須以暗號告知同黨分給每人錢若干紅布若干不可忘却信上所载名字多係海關扦手出店聽差人等美生於西歴八月二十六七號動身在香港有兩封信來係九月二號五號所發其信已交與鎭江稅務司此二封信第一封係寄與稅務司者申明所以攺道赴香港之故第二封係寄與我者述明可日可到令我預備初次囑託時我不應允至第三次始允我如不允伊必另囑别人我佯爲應允可知伊所爲隱事向稅務司告知後我以美生之事告稅務司稅務可以爲戲言猶 
 
 

Page 2

 
 
未深信及美生由香港回來時得小簿一本中多暗號不明之處我已繙出多係謀反語副按察司問美生曰汝有何語駁見証否美生答曰無威金生又問第二見証人名畢利登答稱我係英國人在上海爲稅務司認識美生初見時於今年九月十二號清晨約十點鐘在海關遇見另有信一封致稅務司信與人同時而至此信言我是美生欲至北京已告假六禮拜我在鎭江動身以前查出有一會名曰哥老會我見此事卽告知鎭江稅務司鎭江稅務司派我查此事閱兩禮拜由香港來滬時船中有三十五箱其内多係鐵鍬鋼條所以寫信者非欲君卽在上海拘此三十五箱之物恐倉卒生變不如任其運至鎭江然後分運不特易於拿獲卽從前已運之物及會申人亦不難一網就擒此事總須機密因哥老會黨羽甚多各輪船各衙門密布黨羽我之性命甚危須請派兩人陪我不然性命難保我將書一函備陳詳細告知赫總稅務司此外尚有提實單呈案在後見美生又面述欲赴北京見稅務司我告以汝可於四五點鐘時來見我有語問汝夜間八點鐘至總匯吃飯至四五點鐘不來八點鐘來吃飯述明接信一封須速至鎭江否則欲置之死地所以日間不得來我告以汝不必往鎭江可坐豐順輪船往天津伊似首肯後忽言最好允我至鎭江并載軍裝去使會匪不疑且可探會匪消息其提貨單係致速輪船所載三十五箱由香港某中國行運來中係鐵鍬鋼條水脚在上海付出有此提貨單可見我知會中一工情形提貨單係由滬運至鎭江者後美生至鎭江我實不知此三十五箱於禮拜六經海關查知至禮拜一開看中係洋槍對面笑藥彈箱外有包看不出軍裝及美生由鎭江回滬亦有信與我外有一函致赫總稅務司請我轉呈尚有鈔票洋二百元致稅務司因近月來不辦事生意之　聨與否尚未可知故以此洋交與海關存儲我接信及禀函後不將禀函代呈所有鈔票洋亦卽擲還後尚有禀函二件來已爲轉呈赫總稅務司九月十二號聶觀察在海關查問我亦在座美生說出許多話惟炸藥之事並未明白說出威金生謂副按察司曰尚有許多見證要問請於次日早十點鐘再審可否副按察司曰可美生問副按察司曰此案卽在此處審問不移至上憲衙門再審可否副按察司曰此則不能又問我有銀錢存在管監人處可用否副按察司曰汝若有正用或者可用遂定於今日再審所有讞詞容僕續錄 
[御爐焰篆]  
　　户部爲批示事貴州司案呈據三座塔稅員恒成呈解光緒十七年五月初一日起至七月廿九日止徵收土藥稅銀十七兩二錢加平銀二錢五分人釐飯食銀二錢五分八釐批差家人王升管解赴部兌收前來查本年八月本部通行查各省關應解新定土藥稅一項前據御前大臣等奏明將此項土藥稅釐提還海軍經費所有各省關應解前項銀兩自應一併儘數徑行批解海軍衙門兌收以省周折俟將前項借欵照數還清後再由本部核明數目行知各省關批解部庫充餉以符奏案等因在案今據三座塔稅員批差家人管解前項銀兩自應查明本部前咨飭令該家人解赴海軍衙門投納除將原批片行海軍衙門查照兌收外相應批示該家人卽將批解前項銀兩迅卽解赴海軍衙門聽候兌收毋得違悮○兵部爲示傳事所有光緒十七年八月分選用遊擊張世昌並選用門干總金士元相應示傳該二員知悉於廿四日黎明親赴本部過堂於廿五日在天安門外聽候掣籖毋得違悮焆某宦官僑居兵馬司中街永興會館某夜忽有梁上君子由牆縋下啓門入室竊去箱内各衣約值銀百餘兩天明宦官睡醒知己被竊驚訝不己立卽開具失單遣丁報諸文武官署各署立派兵捕前來騐視許以留心緝獲○棉花九條胡同陳主政年逾大秩籍隸江蘇向在户部河南司行走今科大少君應北闈鄉試出塲後卽奉母某氏携帶婢女僕婦南歸宅内除主政外僅留兩男僕上月廿三日黄昏後忽吞服紫霞膏一罐約五兩有奇未及須臾毒發而殞翌晨兩男僕叩門不應脫　而入駭悉情形時少君就道甫五日急乘快馬奔往天津滄州一帶追回一面報請地方官檢騐○于某前在庫兵長盛家内供執鞭之役一日駕車入城行至西月墻畔突遇五六人手持刀棍且砍且毆天順手取支車木棍架之究以力不能支致上下身受傷廿餘處斯時車中人已下車逃逸幸西河沿汛弁兵聞悉急往拿獲帮兇一名餘俱逃散于受傷後猶勉力步行嗣倒臥西河汛板棚内輕汛官移交中西坊官檢騐訊辦 
[電傳甘肅鄉試題名全錄]  
李鳳來凉州拔　楊　清河州廪　王祁佳蘭州貢　萬中儶安定廪　叚斯忠蘭州廪　李淵東皋蘭　　蒲作新秦州廪　陳寵璇正寗監 
張得所金縣廪　張文璿鎭番廪　丁耀堃西寗增　郭維城葭州拔　張萬青會寗廪　黄璋　平遠廪　鍾秀松靈臺廪　劉兆庚秦州禀 
段士俊皋蘭拔　劉積義皋蘭副　安啓楨伏羌增　丁　俊河州禀　吴海清會寗廪　柴　樸皋蘭副　關天眷秦州廪　顧　仁徽縣廪 
陳　森正寗監　荀萃珍　渭禀　宋文林寗夏增　李　卓伏羌增　包文炳岷州　　王樹濤秦州廪　李柄珩鎭西附　李　鼒寗夏廪 
王徠乾皋蘭增　馬錦康安定拔　王世相皋蘭廪　魏鴻儀伏羌附　張順章安西拔　薛作藩皋蘭廪　夏鄭卿平番廪　愛斌凉州駐防 
榮敬凉州駐防　張金壽鎭番禀 
[副榜]  
潘　琴鞏昌廪　安秉禮字定廪　徐昭烈河州廪　平　敏通渭增　王永俶通渭附　張景仲諒州貢 
[浙闈紀事]  
　　前報紀謄錄所家丁藏匿試卷一事兹悉當日謄錄各所領得首塲試卷後忽失三卷徧尋無跡正欲䖍　　　　　　　示忽有某家丁嗤嗤冷笑曰嘻愚哉不問人而問狐哉失卷者知其言中有物倩人暗地說合家丁竟承認不諱堅索洋銀三十圓若少絲毫　不能完璧歸趙無奈如數湊集向之贖回事爲把門之某署差役所聞代抱一平謂此風一開二三塲如何辦法遂鳩集同事逕向提調禀陳提調王觀察立至監臨行臺禀請示下崧振帥勃然大怒謂科塲重地竟敢明目張瞻匿卷索財此而不懲尚復成何事體乎卽着將家丁綑綁恭请王命梟首示衆觀察無從設法唯唯而退急傳二縣商量仁和縣高大令入見振帥再三籲請將犯事人帶回從重究治旋各笞一千板枷號責院頭門及八月廿七日振帥復入棘闈犯事者沿途跪求遂卽開釋○日内首二摥試卷均已謄竣揭曉之期擬在九月十一日丹成九轉温　將開吉語傳來當是指顧閒事矣 
[風雹爲災]  
　　八月二十一日厦門颶風大起拔木折屋其詳已紀前報兹聞離厦數十里之遥所設陸路電桿被風吹倒甚多線亦中斷共計一百八十餘根計長八十餘里已於二十五日下午一律接連照常通電至二十三日下午一點鐘時黑雲四布少頃風狂雨驟風較颱颶尤甚雨則如銀河倒瀉雜以冰雹小者如豆大者如桃厦門地氣素煖隆冬無冰霜雨雪今者當秋雨雹卽老農亦詫爲奇事幸閱三刻許卽止街衢積水深一尺餘不久卽流入海中山中樹木被風拔倒者甚多此風較之二十一日尤爲猖獗據大担青嶼鄉人言是日大風雨時嶼中有草屋二十餘椽化作茅龍飛去厦港有一海舶中桅亦被風折斷又聞南安安溪等縣近日雨水過多山水陡發安溪縣城内於中秋節後二日陡漲大水山溪之水越城而過水深數尺竟有全家被水冲去者斗大山城忽被陽　之虐小民蕩析離居當有不勝其苦者矣 
[預防火患]  
　　江省往年每有火患皆賴風火牆以阻止之而街面延燒則賴攔街磚門以堵禦之南昌縣汪芍卿明府綬之有見於此會同新建縣朱小霞明府錫祁出示勸諭大致謂本月洗馬池楊家廠先後失愼全恃磚牆磚門不致一炬燎原今該處重新修造須多砌磚牆磚門便水龍有所扼守火患不致蔓延或十餘家或二十餘家酌量公砌費用不多而保全極大並傳諭地保家喻户曉毋得各惜今日小費貽悮他年大事如果各業主鋪客遵照辦理獲益當非淺鮮而明府之關心民瘼於此可見一斑惟靠磚門内外之鋪面須退入數寸切勿佔出累桼俾火𦦨 
 
 

Page 3

 
 
易於引燃是在各業主自顧利害不致貪小失大耳 
[江西官報]  
　　補用縣王作渤由京解　丁回江王啓烈禀謝拔委本班一次行知又查第三塲刻文從九張葆和接辦法外保甲進寳縣祁友觀禀到署分宜縣劉步元宜黄縣吴忠詮俱辭赴任未入何應禧接辦章外保甲通判姚慶恩由京解地丁回江 
[潯陽紀事]  
　　江西鹽法道裕觀察於八月廿九日下午八點鐘時乘江孚輪船抵九江府縣各官俱先期恭候江于迎迓德化縣復不致和館安設行臺觀察旣鳴騶登岸卽於次日往拜鎭道各員李亦青觀察設宴欵之聞定於本月初三日秉節赴省云○亢旱妨苗府縣已設壇　雨不料近日更蝗孽叢生满天飛舞若得大雨早降或可消弭也○德化爲江右聲名文物之區科甲向　鼎盛每届應試者多至四五百人本年羅少垣明府捐送試卷銀若干闔邑士人稱頌不置○有一鄉人行至租界中左顧右盼西捕遽加呵斥以致忿爭口角之餘悮將頭　擊破旁　見此咸抱不平西捕急在腰間取番銀一枚給之并親送鄉人至醫院敷治事爲保甲委員朱明齋二尹煒所悉勸令旁觀者散歸始得安靜無事○彭澤縣彭基山大令因公赴府上月廿七晚舟泊江邊被賊竊去衣服不少現在方飭捕嚴緝不知能破案否也 
[禁令難違]  
　　新金山蝦拿路日報於西上月三號接葛爹利埠信息云該處官塲定於本月八號代各華人呈廪該埠議政院駁正　禁華人之例謂諸華人之到埠者與此例本無關涉亦被留難掯阻自頒禁之後華人甚以爲苦查例文内載各船按照重數五百墩許搭華人一名現請略爲更攺勿將新金山南便之華人統入限内因南便華人多有回華小住隨卽附航回埠者也又查各華婦到埠尋覓親夫一節其夫如在南便口岸安居樂業請准其婦於入口時携帶使喚婦女一口俱不入該船墩數限内又查寄居新金山各埠之華人如有眞實執照請准其由别埠轉往南便無論由水陸而至免其再抽人稅因現住葛爹利之華人均以定例爲不公或往或來均形不便而且葛爹利一埠多有華人己八英籍問往别埠經營商販一槪限以此例難昭平允並求將每船五百墩許載一人攺爲一百墩庶免拘束至於華人私結三合會及各會名目凡有不合例者請槪從嚴禁因會黨中人多嗜賭博若禁絶拜會則北便之賭館亦可清除云云已上所言業於八號呈遞　院迨本月九　砵兠雲埠接葛爹發往電報謂現下皇家决意將限禁華人之例接續施行新金山各埠均不能免前議在砵兠雲另開通商口岸聽由華人萃　今因土人意見不合亦已作爲罷論異鄉餬口之難足令人太息不置也 
[騙術新奇]  
　　李某夫婦開設烟館於蘇州齊門弄内毒霧漫天生涯頗盛李妻年將三十姿首頗佳李則烟癮太深俾晝作夜　　　　皆由牀頭人主持東鄉人某甲多年之老主顧也上月某日有無錫水販某乙來此過癮與甲漸漸相識乙身穿　素甲誨知其新喪偶　　菜口午後相約至元妙觀閒遊旋至烟室中一榻　陳互相呼吸談次中嘆曰不知前世作何寃業致今生受累無窮乙詢其故中進聲曰此身不幸爲芙蓉洞主所迷自蹈愆尤復何所怨惟有妻而與無妻等是可嗟耳乙甚不解細詢之則曰君在我店過癮已旬日矣豈尚不知我之家况耶乙　實出不知甲曰忝附交末敢陳肺腑弟夫婦二人開此烟館已多年矣柴米油鹽醬醋茶七事尚難敷衍加之土行中債臺百級君不聞内人朝夕向我絮叨叨乎昨承某友荐弟於鎭江府署當門丁每欲啓行却被内人所阻坐失此好機會殊爲可惜言已擲鎗三嘆乙用言勸慰旣而曰弟有一言不堪奉告與君莫逆故敢直陳弟將售去姣妻庶任我南轅北轍君其爲我留心可乎乙適將續娶聞言不覺心動乃語甲曰君莫非戲言乎甲正容曰大丈夫一言旣出駟馬難追我意已决永無後悔乙信以爲眞遂微露續膠之意甲喜曰誠如是弟甚放心眞可謂兩全其美矣遂議定身價洋銀一百二十元劵旣署先交六十元餘俟過門後再付并約定翌午動身臨别囑曰明日請君至弟處午餐遂别翌日甲先以青蚨二百翼交李妻曰今日借汝家留友一飯乞代辦菜餚一二色李妻以爲常事亦不之怪旣而乙至午餐旣畢謂甲曰舟已雇定泊諸城外敢問何時可以啓行甲遂入内室向李妻耳語曰此友欲借青蚨四百爾可否代爲一挪李妻以囊空對甲遂出謂乙曰適言日間人多俟黄昏時方可俄復向乙私語曰昨夜涙通宵至是猶未曾乾我不忍見其生離容當他往庶免臨别依依惹人譏笑也待黄昏後到君船上取洋作别愼記此言毋致失悮言已田門逕去乙候至黄昏不見動靜遂頻促曰時已晚矣請行乎李妻不解所謂問何往乙軟語曰卿旣爲我妻何　戀此不捨耶李妻更不解遂大聲曰請直說切莫藏頭露尾乙乃對衆詳述緣由聞者莫不粲然李妻大怒喚其夫曰爾妻被人賣脫矣尚高臥不醒耶李蹶然而起詢知其故相與覔甲而甲已不知去向遂投元和縣署控陳現經出差提甲但不知能獲到否也 
[滬濵閒話]  
　　前日下午四點鐘時有一馬車從本埠四馬路西首胡家宅向南飛駛適某氏女傭手提衣包由南向北被撞仆　昏暈移時於是衆口喧傳謂馬車輾死人矣馬車輾死人矣圍而觀者幾若堵墻馬車主聞之立派人來探視見傭漸漸蘇醒卽舁回家内許爲療治傷痕傭允之遂得無事○滬城虹橋南首某氏嫗生有一女年方十有九齡幼時曾許字與人尚未詩歌迨吉年年壓綫代作嫁衣貧女生涯亦可知已前夜燃點洋鐵小火油燈拈針剌繡偶一失手將燈潑翻火遂上炎延及頭面胸口馴至衣服焦灼遍體能　駭極狂呼臥地亂滾其母聞聲奔至取水潑之然火毒攻心救治無效延至次日卽已蕙折蘭摧矣慘哉 
[逆子脫逃]  
　　僑居本埠法租界之姑蘇人某甲砍落其母手指二枚本館書諸報章標曰幾弑其母蓋深望爲民父母者痛懲之以爲不孝者儆也兹悉甲於被擒鎖項後自知罪不容誅於晚間潛服阿芙蓉膏以圖畢命不料平日烟癮甚大服後非但毒性不發且更倍長精神乃又取膏梁酒飲之延至黎明仍無動靜遂乘人不備扭斷鎖練携取人家囑洗之洋布長衫一件質得錢一百文將質劵交友人送回飛奔逸去其妻得信倩人四出追尋而黄鶴凌空久已不知去向矣特不知地方官聞之果將擒而窮究耶抑任其逍遥法外致以後瞻氣愈大釀成弑逆之禍也 
[上海縣署瑣案]  
　　船户楊茂和控船埠陸炳榮勒索陋規袁海觀大令提訊之下以兩造均非正人判令各枷號六日發頭門示衆並將陸斥革此已見諸報章矣前日枷期已满公差帶案請示大令復加詰問楊陸各稱此後小的等願安分守已不敢爲非務求大老爺矜而宥之誓當銜結以報大令謂本應責懲姑念苦求略從寛宥著各具攺過切結一併開釋○陸邦達赴松江府控張蘭洲圖賴借欵洋銀二百七十餘元恩詩農太守札飭上海縣提訊核辦袁大令奉札飭提到案研訊之下陸訴稱前年張有急需借去田單數紙二次向人抵借共計洋銀二百七十餘元現向索歸竟圖胡賴其洋早經墊付求准比追張供稱曾開荳行用陸爲夥一日陸私取往來銀兩經摺冐支銀四百兩而逸迨知而追問則僅還二百七十元餘無着落不料今又誣控叩乞主裁大令謂陸控欠毫無証據碍難判斷着具結完案陸嘵嘵置辯大令謂爾旣不具結候本縣詳明府憲再行定奪可也 
[英界公堂瑣案]  
　　包探唐寳榮禀稱王阿才在法公司某輪船工作乘間竊取參鬚一小包更夫王金壽見之拘獲人贓阿才驀取石塊擲去金壽遂邀張阿三爲見証扭阿才至捕房宋二尹研訊之餘金壽申訴前情阿三供稱小的目見阿才持石擲金壽阿才言語支吾不肯承認二尹判令笞責一百板參鬚給金壽領去○包探黄四福禀稱小的見張阿海手持大菜刀一把形跡可疑詰得在西洋人某甲家竊得小的因知照西洋人遣庖丁陳阿明投案具領陳訴稱主人家失竊大菜刀尚未知覺及包探獲贓前來知照始悉情由張無可置辯俯首求恩包探又禀稱張係過犯請卽重懲宋二尹判令管押二禮拜贓給陳領去○車夫宋阿金訴稱昨日有賊闖來竊去布衫　件幸卽知覺追獲人贓竊賊馬阿富 
 
 

Page 4

 
 
供稱小的係蘇州人年十六歲父母均在原籍祗有一姊在申邇來飢餓難捱不得已而犯法宋二尹諭令宋將贓領去馬飭差押交其姊送回原籍交父母管束○包探張九意禀稱陳阿中被李阿土竊去布衫拘獲人贓父捕送案陳請領贓李供認行竊泥首求恩包探又禀稱小的查知李係積竊宋二尹判令笞責五十板贓給陳領去○某號華捕禀稱李榮光竊取白烟囱之某輪船鐵幹二條經小的拿獲人贓解送案下李供稱小的在船上做工貪小竊取舊鐵自知不合惟乞施恩華捕又禀稱小的查知李前曾犯竊宋二尹判令笞責五十板贓存捕房給還失主○某號華捕禀稱倒泔脚人李阿三往某姓家乞取餘𤁋乘間竊小洋刀一柄據失主言尚少布衫然無贓証李供稱小的於倒泔脚時拾取小洋刃原是不合今已知悔籲乞免懲宋二尹判令管押二日以示薄懲小洋刀給還失主 
[法界捕房瑣案]  
　　賣花阿金卽張徐氏略有姿色輕薄異常水性楊花隨風顛倒本年七月與林子雲有私托名出外傭工背夫避匿嗣經其母偵悉獲諸八仙橋附近浴堂樓上張金香房中正欲喚捕拘拿金香竟出頭硬覇其母遂扭金香至公堂控訴斯時葛蕃甫同轉尚未抱病訊明情節將張徐氏之夫張增榮及翁張仁蘭並金香之姘婦提案重懲交人保出旣而增榮親自將妻尋到送案請懲同轉研訊之餘仁蘭請俟拿林到案一併究治至昨晨九點鐘時朱森庭明府莅捕房發落時仁蘭投案訴稱林至今仍無下落求將張徐氏帶案訊追銀飾並請嚴加懲儆明府飭提張徐氏金香及串合之鄰人金兆祥至案先問仁蘭曰爾操何業此媳娶已幾年矣答稱小的父子均當磚瓦匠徐氏自八歲時過門童養去年已十八歲遂於七月十六日完姻不料不守婦道私與林往來旋復約同逃逸明府謂媳婦須歸翁姑管束豈可任其出外不歸爾夫婦亦有治家不嚴之咎復謂金香曰爾將有夫之婦藏匿家中希圖射利情同開設臺基遂判令笞責二百板張極口呼寃聲如宰豕明府喝令再責張一再叩求稱小的已知悔過願受笞責惟姘婦懷孕已將臨盆務求恩釋明府問兆祥曰爾多大年紀何處人氏在申作何事業因何與金香串合金供稱小的年三十五歲蘇州吴縣人在治下測字謀生借居金香屋埛並未與張串合此次張被押後其姘婦託小的代爲尋訪徐氏以致悮被拘拿明府謂測字人惟知七文一字而已不應經管閒事判令笞責二百板問徐氏曰爾翁養爾十二年然後成親費用甚鉅此恩難報爾竟反敢背夫逃逸實屬豈有此理徐氏供稱小婦人嗣後定當安守婦道如大老爺察出再有前項情事請提案重懲可也明府謂本委觀爾打扮大似四馬路野雞流妓諒爾回去必不能安守閨箴喝令掌頰一百下問仁蘭曰爾意如何答稱求大老爺加等重辦以儆後來明府又喝令掌頰四百下徐氏向翁懇求叩頭如搗蒜仁蘭稱媳婦已知痛攺前非請大老爺免辦明府謂些些掌頰不足以爲儆戒喝令再掌頰一百下交仁蘭領回管束金香兆祥驅逐出境不准逗遛○前紀巨竊金文德串同薙髮匠汪司務竊取徐姓家金銀首飾值銀三千餘兩昨晨朱明府至捕房命提金及窩贓之薙髮店主婦劉朱氏店夥許春元至案問許曰爾與金如何相識供稱小的在劉朱氏處作夥未及一月是日金來問信小的不知其爲竊賊與之答話致被悮拿明府判令將金笞責二百板枷號三月劉朱氏掌頰一百下許笞責一百板○前紀金松林控同寓人沈英龍竊去箱内洋銀四十三元昨晨金投案具領吊出之洋包探王榮培禀稱小的已持沈之衣服至恒德當估得值洋二十元如付質約可得洋十四元除收去現洋及衣價原告應找出洋四元五角朱明府着將值洋四元五角之衣檢還與沈謂爾等旣爲朋友不應行竊遂判令笞責一百板具結開釋○前日某茶館主金有才控倪祥慶租去生財不付租欵朱明府着浼中人理處昨日金以理處不妥投案請追明府着帶倪詰問倪供稱小的租生財時先付頂首洋二十元每月租錢一千三百文約用四十日金卽告之房主於前月杪釘門小的因遭母喪急需使用務求大老爺作主將頂　斷還金稱出租生財時頂定三年目下未及數十日且尚積欠房租明府判令金還倪洋七元○本年七月間車夫陳阿六竊取車寓主婦戴楊氏之衣扭控案下經葛同轉判令將陳管押爲日已久並無餘贓比出昨日朱明府查閱接管卷着將陳帶出笞責二百板釋之使去○張恩金虧欠有　洋行房租洋二十二元六角經收租人楊洪堂控請押追張挺押捕房分毫不繳昨日朱明府着帶出略加訊問予限三天届期不交定當　究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[天柱鐫銘]  
　　安慶訪事人云統領撫標長江淮軍水師吴軍門於上月三十日行抵省垣謁見沈仲帥次第拜會文武員弁然後回舟聞有營内要公面禀中丞及營務處云○前紀統領安慶馬步各營宋佩珍軍門拿獲匪首劉會籌父子已見報章兹軍門又由九江漢口等處獲拘匪黨徐老三戴老四兩人詰知一係揚州人一係安慶人年均三十餘歲現已上鐐銬於本月初一日解至省垣面禀沈中丞中丞論令軍門將兩匪帶回詰訊確供聽候核辦○安慶省城二郎巷仁和典鋪係湘中某大吏所開後街又開一衣莊以便出售满期之貨及逝世後裔接開以有易無生涯頗旺前年另延永州人劉某經理衣莊事務迄今三載虧空店欵四百餘金居停聞之不勝恨恨遂削去其職并將行李搬至公館中日向追錢查帳異常　切劉知事不得了遂於上月廿九日黎明時乘人未起自經於花園中枇杷樹上旣見而解下早已無可救治遂備棺收殮暫厝西門外地藏庵中 
[上海北申絲業會舘籌賑施少欽經收順直山東賑捐八月十七至廿五日第二千九百四十一至四十九次清單]  
　　十七日吴燮安保妾產　平安洋十元知足氏求室人肝病又發卽愈三元周式源二元王　海求次子金壽咳嗽痰壅諸病速愈二元顏姓森盛一元彭麗生一元古歙念慈子因妻病愈完願由無錫寄來一元○十八日姚梅翁求病速愈洋一百元王大吉堂因對面失愼幸蒙神佑得保平安願助洋一百元無名氏求合宅平安由蜚英書局李式之交來三十元嘉興無名氏求病速愈十元太倉陸頌笙求内子病速愈五元又爲兒鴻　女玉　繳前願五元彭　濟一元王蘭清求父子平安由常熟福泰陶詒孫寄來一元○十九日蘇閶誠泰無名氏洋五元青浦縣署帳房各友中秋酒席移助三元王長庚求病愈二元崑山同源　戚氏銅洋二元德清隱名氏銅洋一元○二十日漢口怡和洋行湯門楊氏爲長子祝生病時許願現已身故仍將該資助賑以冥冥福並求令家人曰平安洋一百元無名氏八元雙隆洋行五元南翔震泰祈清氏爲兒過關費移助三元如臯學署陽湖董福鬯病好還願二元王瑞奎求病愈一元○廿一日無非天佑我洋十元無名士求母肝氣速愈十元汪蘭軒求病愈十元無錫靜函齋六元羅店德泰吴源泉爲續娶承諸同　餽　將筵資移助六元羅　隱名士店中節省節酒移幼四元銅洋二元　爲母之十陰壽經懺費移助以資冥福洋六元不留名爲子病求愈五元寗波錢慰記二元嘉定祥泰無名氏銅洋一元○廿二日福州閩縣林門趙氏由周　峰翁來規元廿　無錫王源隆棧王東實斯合家平安洋十元銅洋十元安定後人銅洋四十七元○廿三日隱名氏父病速愈洋一百元徐鴻達爲子文傑求病速愈廿元邦上夏格新三塲平安求功名利達十元嘉興寳順典武陵氏求病愈二元顧葉氏求病速愈二元武昌府署李頴士二元○廿四日慈谿姚門李氏爲六十壽辰蒙親友賜儀本當設筵　謝兹將筵資移助　君造福洋　十元慈　無名氏爲胞兄晋卿病求愈由函泰莊來五十元無名氏十五元嘉定王承興薛子英求病速愈完願十元揚州濁泉道人續完願四　山陰俞門沈氏求病痊四元無名氏三元内銅洋二元嘉興放生室求郤病延壽二元沈方生一元無名氏一元餘大莊厚康莊銅关二元壽州鹽厘局銀五兩二錢二分五厘符　成本洋三元金　聲葉正泰各二元王新傳盧隆順朱友三三户各一元沈福興李香山董國全三户各五角共十户合曹平銀十五兩○廿五日恆興申號爲濟陽里口南鄰失　幸獲平安蒙親友慰問理宜酬答兹將燕資移助洋五十元恊同慶合盛元　爲鄰居失愼幸獲平安承諸友慰問理宜酬謝兹將筵資移四十元信和裕規元四十七　九錢五　山　登　府黄縣孟昭顏爲兒　内傷吐血求愈三十元震澤縣糧廳和砥卿二尹爲妾張氏分娩求保大小平安廿元松江張懋青完願銀二兩寳應成倫先爲嚴第三忌日將經懺費移助以資　福洋十元杭省吴文明募王門沈氏前在神前許願移　十元龍游厘捐　員愷壽求康健十元大生衆友九元六角半方行素居　難產蒙神佑母子無恙完願五元雲閒不得　名保牙喉腫痛速愈二元許子垣求子病愈二元貢翁增壽由松江華寄來一元邦上品蘭氏試事平安一元 
[上海六馬仁濟善堂籌賑公所施少欽經收山東賑捐八月二十一至三十日止清單]  
　　王寳鑑大　士　陸六十元王隱名劉連全請符治病愈二户各洋五十元十八和兌主人洋三十　淀平甫翁交來袁寳善　符完愿吴門竹虚主人畢樹勳三户各洋二十元徐簡詩求男　洪平安　壯祖煥夫求赴平安趙舜臣病愈完愿　寗王春堂求病愈篆香樓　孫姓還欵移賑張陳氏李慧光仰日堂祝詩　代甥鄭家修九户各洋十元張孫氏求病速愈洋九元减　言爲兄病祈　平安洋　元隱名氏八元孫隱名求母　瘋　愈康健洋五元有心無力人求合家平安四元沈少泉三元存心子爲長子病愈完愿無名氏求保平安二户各洋一元汪恩萱求符治病青村場署隱名氏求符治病愈汪杏齋羅索記四勿齋俞　闕　頂顧川氏七户各洋一元胡絢臣求孫病愈九八元八兩以上共收英洋三百八十八元九　元八　文眞誠善士助來小孩銀兩鎖　　一付小孩銀扁手錄一付銀不佛頭九個綢小孩衣料四方 
　　 
 
 

Page 10

 
 
   
 
