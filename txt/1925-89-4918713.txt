# 1925 - 89 - 4918713

 

Page 1

 
 
1;第一萬八千七百十三號;中華民國十四年 西曆一千九百二十五年四月七號
星期二 * *   
 
 

Page 2

 
 
1;第一萬八千七百十三號;中華民國十四年 西曆一千九百二十五年四月七號
星期二 * *   
 
 

Page 3

 
 
1;第一萬八千七百十三號;中華民國十四年 西曆一千九百二十五年四月七號
星期二 * *時評　　 
[善後會議之暮景　（冷）]  
　　何謂暮景一無生氣祗求若何收場而已善後會議之初成立也執政政府之視爲惟一方法以解决國是者也然至今日開會之出席且須疏通罔問解决議案乎論其結果當與歷屆之議會相等斷無些稍高下也 
夫善後會議之責任質言之不過三者軍事案也財政案也國民會議案也前二案則爲結束以前之惡果後一者則爲開發以後之善機苟能守此範圍而不逐旁務振一鼓之氣一二月間必成就之何至三月之後尙須延期而仍一事無成耶至於今日所謂暮氣已深絕無希望矣 
[國内專電]  
　　北京電魚（六日）善後會開會到一百三十一人許世英到湯漪主席周經嶽提宣布内外債及用途褚輔成請加付庚賠年限及方法双李垣提規復外蒙案于寳軒提整理蘇財政案均通過咨政府朱清華撤回民國建設大綱案褚輔成對臨時政府制案爲二時半之長演説時已六時十分遂延會褚案反對甚多彼長演説目的在延會反對者不散想否决卒爲褚用（六日下午九鐘） 
　　北京電　昨段囑鄭謙疏通奉代表請圓上善後會議塲面一方將次要案撤回七件前三件爲敎育費案餘爲烟酒税撥解寓兵於工修路以及聲請保留之禁烟案府咨善後會撤回理由爲延長二十天爲日無多云（六日下午一鐘） 
　　北京電　雷殷電滇桂兵爭政府及善後會均未設法制止認無善後可言主桂代表脱離善後會俾可告無罪於桂人 
　　北京電　民黨息善後會有一部擬促進委員制以段爲委員長爲改良政治辦法刻已派人向張馮兩方游説又息民黨已裂而爲三國民黨已推六十人爲理事實行排斥共産分子除黃大偉請保留外餘五十九理事已同意今後民黨取委員制不推總理（六日下午一鐘） 
　　北京電　留學生參預國民會議（一）請善後會中留學畢業會員提案增加國外大學畢業（二）下星期在中央水榭開會（六日下午十一鐘） 
　　北京電　梁士詒昨夜赴奉啟程前一日先見段氏報載梁此行以平息政治暗潮爲已任（六日下午一鐘） 
　　北京電　民黨反共産之進行甚烈將有取消中央執行委員會之表示謂其已過法定期間粤局新變化各將領旣允擁胡代帥後忽内裂楊希閔反對許劉震寰繼之許恃捷威將擁廖仲愷以代胡（六日下午十一鐘） 
　　北京電　粤電陳炯明實力已盡不能復起失敗原因（一）葉舉與陳有意見（二）楊坤如不奉命（三）許崇智得關外助欵及俄兵團 
　　北京電　有人來京代楊希閔運動督粤謂楊能反胡（六日下午一鐘） 
　　北京電　馮玉祥電芳澤以四月一日順天時報載奉軍一連由軍糧城開廊坊啟馮疑忌擬由張口派軍往豐台等語余與雨亭誼同手足國是共謀信使往還無間朝夕此等毫影響之登載未免挑撥危及中國請轉該館關於軍事必須確切詳明等語（六日下午十一鐘） 
　　北京電　津浦局報奉軍參謀羅寳樹到臨城稱本旅換防畢旅長家眷即到須駐鐵路站樓所有路員令移地窖居住次日羅帶兵將員司全行逐出現員司無房可住暫居鐵篷車内請商張軍請免佔勿任路員失所（六日下午九鐘） 
　　北京電　盧永祥歌（五日）電段倪朝榮通電此間未明眞相奉電當派員查詢好在王已屋蚌應無問題寗電謂倪朝榮電係對李傳業感同情而發并非與盧有接洽原來段在津許倪道烺執皖軍政嗣王揖唐督皖政府對倪十分疏通始無事後王揖唐入京遺倪一矢法庭傳倪中央并將倪有關之李傳業部改編倪派對王反感是實 
　　北京電　李鳴鍾對比館員云比牧師正營救因匪要求槍械子彈交換此例一開則外人人人自危請原諒勿催得太急李另懸賞放回該牧師法比兩館派代表赴綏政府已默許（六日下午一鐘） 
　　北京電　滬浙江興業向美鈔票公司訂印元五元十元新票送樣本七十張到部請飭路電郵航通用（六日下午一鐘） 
　　北京電　晚報載在陜胡軍與吳新田部衝突 
　　北京電　鍾才宏託滇唐代表徐周等電唐繼� 
堯請撤洪江滇軍（六日下午九鐘）� 
　　北京電　鄭謙語人赴蘇尙在考量中 
　　北京電　海部前向地亞士洋行訂驅逐艦外部請補抄英文合同（六日下午一鐘） 
　　北京電　税處令江海關中國實業銀行在美印鈔票五百萬元查騐放行（六日下午十一鐘） 
　　北京電　王正廷昨夜回京語人奉張對中俄會議主張頗正大與中央無出入本人希望五月一日前開議（六日下午九鐘） 
　　北京電　魚（六日）早顔惠慶出京 
　　北京電　孫昨改殮華式楠木棺上蓋厚琉璃以福麥藥水浸之（六日下午一鐘） 
　　天津電　順直水利會派何士弗立克赴英爭撥庚欵治河 
　　天津電　警廳定文（十二）視察南運河堤 
　　天津電　清室載振在法界賬房眷屬將移津 
　　天津電　劉冠雄王正廷李壯飛歌（五日）來津梁士詒歌晚赴奉魚（六日）盧小嘉晉京周學熙郭宗熙張紹程到津 
　　天津電　省令各縣保護整理財委會調查員 
　　天津電　日人山本橫田二氏私賣軍械被臨榆警廳查獲（以上六日下午四鐘） 
　　哈爾濱電　俄遠東黨魁顧悲克革命會員葛馬兒尼克日内由崴來華與中俄會議有關顧葛爲蘇俄有力份子我國應注意 
　　哈爾濱電　哈特警違警案今日起歸處辦現總處正議即决辦法免民延累 
　　哈爾濱電　中俄會議重要哈當局有擬請鄭謙來商説 
　　哈爾濱電李家鏊目疾稍愈 
　　哈爾濱電　外部近派廖世功爲駐俄使館一等秘書（以上六日下午七鐘） 
　　吉林電　財廳孫其昌由哈回飭辦交代後任未悉濱江吉長兩道亦有調轉訊 
　吉林電　哈軍事會今日開幕警備統領李杜亦往商改旅事（以上六日下午二鐘） 
　　青島電　膠路局長内定趙德三或謂係前邊防師長陳文運不確（五日下午四鐘） 
　　青島電　李鍾岳電交部謂膠路長本係兼領現新城兵工廠事繁不能並顧懇准予辭職另簡賢能聞劉景山運動繼任甚力 
　　青島電　李村分監將改組爲山東第主監獄 
　　青島電　有大連滿洲水産會社日漁船惠比壽丸在山東角附近海面捕魚中國漁船認爲越界當將該船手繅網取去并捉水（ 
手一人（以上六日下午四鐘） 
　　濟南電　今日奉軍二十八旅副官金子修帶護兵四人在商埠樂户愛雲班將督署衛隊裴學清槍殺金與護兵魏魁一已就獲 
　　濟南電　濟東銀號搶案犯前獲三人昨晚晚 
在高審廳門前又續獲二人（以上六日下午四鐘） 
　　漢口電　蕭微午後二時至南湖苗圃植樹各廳道皆隨往旋至桃花嶺圍獵七時返署　 
　　漢口電　川熊因湘軍進逼特電王汝勤假道施南回川王覆電鄂保境安民不便聽客軍入境蕭微（五日）電京亦聲明如熊軍强欲過境惟有相當制止並電王加派騎砲各一營增防公安石首 
　　漢口電　楊會康　蕭慰留打消辭意 
　　漢口電　軍省署會今胡鈞葉蘭彬准備　　交涉員江漢關監督（以上六日下午六鐘） 
 
 

Page 4

 
 
1;第一萬八千七百十三號;中華民國十四年 西曆一千九百二十五年四月七號
星期二 * *　　長沙電　熊克武江（三日）致議會各公團電此次聯軍取道湘西原期宣力國事蒐討稽時延滯至今無補時艱致深慚疚近正準備業已周妥方擬引軍前進乃奸人搆煽謡喙繁興主客之間致存疑慮竊念湘省主義素同夙敦盟好際茲時局紛糾國是未定正宜戮力同心共圖匡濟何忍自相猜贰致碍大局現武已令各軍尅期移動並電趙省長派員協商移防辦法用遂初衷以全友誼尙望顧念大局解釋疑慮分誼私情兩皆曲盡拜受嘉誠感且不朽熊克武擬在澧召集軍事會議常德戒嚴加緊（五日下午三鐘） 
　　長沙電　議會咨趙請發行短期公債償還提徴各縣十三年以前田賦 
　　長沙電　唐希忭通電就第四旅長職第二旅劉興奉令移司令部於永州龔張兩團由益移防漢壽 
　　長沙電　鄂蕭代表馬毓智王亞微離湘今日回鄂覆命　 
　　長沙電　省民悼孫大會巧（十八）起號（二十）止　　長沙電　南嶺匪勢復熾嘉禾知事避入新村防軍又擬進剿（以上五日下午二鐘） 
　　成都電　楊森今日督率官民數萬人在東門外沙河堡植樹各界並備音樂旗傘助興實空前盛舉 
　　成都電　楊森招全川陸軍學生敎導隊明日開收（以上五日下午十二鐘） 
　　香港電　政界中人喧傳廣州政局在一星期内恐有變動 
　　香港電　許崇智派汕關監督林本民赴厦交涉還永福艦事 
　　香港電　許軍冬（二日）戰報洪兆麟殘部三千餘人聚饒平經我軍進擊乘雨向平各逃我軍東（一日）午前八時克饒平城 
　　香港電　李宗仁東通電頃接黃會辦電話前日我軍在賓陽屬之高田附近與敵接觸劇戰兩日夜敵被我軍攻破奪砲二槍千餘俘無算現殘敵向南寗潰竄已飭俞伍兩部尅日克復南寗 
　　香港電　劉寰軍回桂計劃决先以陳天太部奪桂林爲根據地再圖梧州 
　　香港電　南寗各團擬推林俊廷爲省長　 
　　香港電　軍界息范石生部過貴縣後直指賓陽詎駐貴縣范軍某部拔范幟樹唐幟范在前方聞後方有變立飭所部鋭退唐軍躡追范軍大敗已退至戎墟散失逾二千人唐軍現向范軍宣言携槍來歸者給百元願歸田者另給五十元留營者升級（以上六日下午七鐘） 
　　厦門電　支（四日）汕訊聯軍捷報東（一日）晨八時克饒平敵洪兆麟葉舉部舉部三千退平和 
　　厦門電　建國軍息惠州已下許崇智决兩週後派兵入閩張貞擬移建國閩軍總指揮處於饒平李鳳翔在龍巖上杭武平戒嚴 
　　厦門電　蔣介石冬（二日）由興寗返汕（三日赴廣州（以上六日下午十鐘） 
　　安慶電　王揖唐電召財廳長柳汝礪赴蚌各界恐柳去受軍界包圍增支軍費極反對柳往（六日下午七鐘） 
　　蕪湖電　鎭署今日開會議决定防務加嚴地方安謐（六日下午八鐘） 
　　崑山電　二十九旅全軍開拔許旅亦於魚（六日）午離崑（六日下午十鐘） 
特約路透電 
[豫省亂事與敎士]  
　　六日北京電　上海中國内地敎會總部電致京謂豫軍現攻擊沈邱敎士杜金森夫婦駐該處據杜稱如城陷而與軍隊爲抗則生命將不保云云後又來電謂中國内地敎會副監督福德氏已抵沈邱該城現更覺危險英使署已將此事照會外交部外交部已電命豫督設法保護沈邱杜敎士等之生命財産 
[福州學潮]  
　　六日北京電　星期六日復有福州學生聯合會首領四人爲偵探所拘偵探乃由當局派往保護青年會者諸學生欲與青年會學校校長爲難致遭逮捕外人對於地方官遏制學生暴動之决心頗有好感 
[廣東近狀]  
　　六日北京電　廣州消息稱自唐繼堯就副元帥職後極端分子甚爲驚惶穩健分子之主張聯省自治者欲乘機推倒目下之廣東政府聞楊希閔與劉震寰之態度頗可疑或將起抗政府果爾則廣州將有重要之發展 
[日本文化院之現在]  
　　六日北京電　近據駐東京中國代使報稱東京文化院現隸屬外交省亞細亞事務局今後將由文員管理前用以辦理在華文化事業之經費將改辦各種事業今據日使署照會外交部謂此説不確請弗誤會 
[英國駐華艦隊總司令]  
　　六日倫敦電　海軍少將安德森被任爲中國艦隊暫時總司令以代艾福萊特中將而安德森所遺長江司令之職則以凱美倫少繼任 
[法國政潮與財政]  
　　五日巴黎電　前總統米勒蘭氏已被選爲塞因省之國會參議員得票較政府候選人爲多 
　　五日巴黎電　米勒蘭稱渠將加入參院共和統一黨云查普恩賚亦隷此黨 
　　五日巴黎電報稱左翼民主黨議員反對羅馬敎廷駐使問題之讓步並反對資本税之議而農黨與急進黨衆議員亦反對資本税聞狄蒙西氏不贊成資本税但主張以不煩擾之方法收取戰時利益税之欠欵一般輿論以爲狄蒙西與赫里歐意見各異或將釀成星期二日之衝突赫里歐演説謂有人以法國財政困難歸罪於現政府者賓屬狂妄當渠就總理職時法國債欵除欠外國戰債外已達二七八·○○○·○○○·○○○佛郎國家對内外政策因以不能完全自由今政府擬採行恢復穩健財政之政策甚有理由云 
　　五日巴黎電　民主黨在方丹白魯開大宴會招待總理赫里歐來賓约三千人赫里歐即席演説謂與其屈從資産界支配國家之志願渠寗願訴諸國民請其詳細研究事態而自判决之云赫里氏此言殆謂如財政問題渠果失敗於國會則渠將請總統下令解散國會而以資本税形式之財政政策作選舉競爭 
　　五日巴黎電　内閣日才之討論已將財政新計畫議定具體辦法大約明日將提交衆議院巴黎晨報載財政部長狄蒙西氏計畫之大槪係採用强迫債以代資本税政府將通告國民請其自動的報告私人財産如自動的方法不能有效則政府將設法調查確實聞强迫債年息四釐 
　　六日巴黎電　前總統米勒蘭氏於國會反對政府之緊要時期居然得多數票復入參院此可視爲政治上重要事件政府機關新時代報稱此事雖未必促政府之傾覆但確爲施於政府之打擊反對黨報紙皆歐迎米氏復入參院以此爲赫里歐最後失敗之徴米勒蘭語人謂渠欲實行而不欲空談 
[德國候選總統]  
　　六日柏林電　興登堡將軍謝絕總統選舉故耶萊士博士仍爲總統候選人不久國民黨將聯合舉之 
[比國之選舉]  
　　五日比京電　比國選舉以現有結果言社會黨在全國佔優勢天主敎亦有進步惟與自由黨似皆不利但切實結果現尙未悉 
　　五日比京電　比相塞尼斯已將内閣辭職書遞呈比王因今日乃國會選舉日也 
[菲島美軍人之慘劇]  
　　五日馬尼刺電　美國陸軍中尉約翰湯木森殺死軍醫隧開穆士大尉之十六歲養女布雷女士聞湯木森中尉於跳舞後携布雷女士乘汽車出游因女士不允嫁彼湯木森連放五槍女士受致命傷湯木森旋令汽車夫將車駛往麥荊萊砲台投到 
　　五日馬尼刺電　星期日有美兵六十人因湯木森中尉槍斃布雷女士事憤欲毆死湯木森現聞此六十人被拘於營歷兩小時之久湯木森不欲有所表白 
[各國近事]  
　　六日倫敦電　每日電開報外交記者稱巴力斯坦英國高等委員蕯繆爾爵士任期將滿蕯繆爾似不欲連任有數方面以爲繼任者當爲那桑爵士 
　　六日斐洲西岸自由鎭電　英太子今日行抵此間大受歡迎羣衆歡呼不絕岸上鳴砲致敬 
[公電]  
　　皖北自治聯合會電　申報轉北京段執政曁省内外各同鄉均鑒廢督裁兵舉國渴望敝會蒿目時艱前於陽電呈請執政以皖省爲天下先者實以皖軍統系分明而督兵大員又均隸皖籍擁兵自衛貽禍鄉邦不肯爲亦不忍爲也執政東山再起皖人望治情殷倘朝發明令則夕可解甲事半功倍全國景從偃武修文承平可俟乃者善後會議行將閉幕中央提出收束軍事之議案不啻與虎謀皮瞻念前途不寒而慄茲幸吾皖軍人深明大義先後通電請以廢督爲裁兵之先聲上千載一時之良機定百年不拔之大計萬衆喁喁拭目以待倘及此不圖輾轉爲外力所迫脅則是皖人之所仰望於執政者轉陷皖省於萬刦不復矣民國成立禍亂相尋惟皖省略稱完善執政關懐桑梓應請當機立斷亟解糾紛再釀危機噬臍曷及敝會援匹夫有責之義懔漏舟共處之時謹貢蒭蕘伏維鑒納皖北自治聯合會叩魚 
國外要聞 
[日本華僑追悼中山]  
　　駐日東京華僑聯合會全體會員自聞中山逝世均極哀悼當由中央執行委員會籌備追悼大會本日（三十日）屆開會期午前天忽降雪正午則現白日青天午後復起狂風天候變幻若此更動會衆哀思會場即華僑會京橋事務所大禮堂二層樓懸軟匾云華僑追悼孫中山先生大會左右標插革命政府之青天白日紅地旗大門口則懸追悼國父四大字二門懸孫中山主義萬歲橫額中重又懸兩橫額云先生不死·天下爲公當中爲孫公着學生服之遺像繞以鮮花前後香案並陳菓品側懸楊草仙代華僑所書之聯云革命先生萬古·中華民國人次爲華僑會橫濱支部·及旅日福建同鄉會陳道源魏進鉢楊睦鳳嚴芳儒林文昭等百數十副輓聯週圍則爲駐日公使館口華青年聯盟本部及福建廣東山西浙江江蘇奉天等省花圏數十個日本來賓爲青年同盟之 
下川要介外山茂及新聞記者數十人正二時主席郝兆　宣言開會全體鼓掌當由主席報告略謂孫公不但　造民國使吾人爲自由平等共和之民且致力國民革命使祖國爲自由平等獨立之國宜乎同胞皆稱之爲國父世界皆稱之爲偉人吾人回憶去年孫公抗議神户八條苛例更稱之爲僑父現孫公雖死主義猶存吾人當實行其主義遵守其遺囑以救國家是爲今日追悼孫公大會之眞意義八十七翁楊草仙述孫公事略方開口即失聲大哭全體亦感動歷十餘分鐘始肅靜復次主席郝兆先宣讀遺囑並逐句解釋至後全體起立對遺像行三鞠躬禮禮畢靜默三分鐘乃公使館江傑氏致弔詞華僑王傑三女士讀祭文福建同鄉會張則盛君橫濱支部秘書陳麗安職員魏進鉢等各讀祭文獻花江洪傑演説謂孫公之死所以影響全國更及於全世界者即爲人類犧牲之精神吾人考其畢生革命事業無一日不與惡環境奮鬭以改造腐敗社會爲羣衆謀自由平等之幸福故其三民主義皆以民爲本彼今日之死即爲民衆奮鬭積勞而死非爲已身升官發財而忙死蓋彼至死亦一平民態度而身後並無遺産興金錢吾人從今日起應永遠紀念之如信服孔子及佛與耶穌基督然次楊草仙翁及橫濱支部黃漢儒等演説畢全體三呼孫中山主義萬歲復由主席致閉會詞敬謝巫賓攝影散會現該會又推執行委員伍安瑞林斯端等籌備四月十二日之橫濱追悼會 
　　留日愛知醫科大學同窗會及名古屋共濟會數日前發起孫先生追悼大會今已於三月二十五日在名古屋青年會館樓上開會會場内置孫先生遺像其兩側掛革命尙未成功·同志仍須努力·的遺言遺像上面橫懸手造民國四大字并交叉國旗二支此四字及其遺言均係於白絹上嵌以金字光輝奪目遺像前面置花環甚多四壁滿掛輓聯場内極呈莊嚴氣象足以慰英魂也到會者名古屋中國留學生共五十餘名其他僑日工商界及日本人台灣人朝鮮人共二百餘名午前十一時開會其順序（）開會辭（二）向遺像行三鞠躬禮（三）讀祭文（四）述行略（五）演説（六）撮影（七）散會主席陳度羣君述開會辭後即唱行三鞠躬禮上時非常肅靜哀痛之狀溢於會場衆莫能仰視及讀祭文時落涙者甚多除到會各團體均有祭文外個人有祭文者亦不少演説中有位理髮師出席述孫先生之功德又有位日本新聞記者高澤某氏之弔辭該日記者謂對於孫氏學説主義及事功略知梗概今日能拜謁孫氏遺像并在孫氏遺像前向中國人演説是莫大之光榮最後謂於日本現制度之下今日所欲言者實不能及萬分之一感覺無限痛苦該記者演説畢痛哭流涕埋頭而去時至三鐘到會者各領孫先生遺像一張大如名信片上側書孫中山先生遺像下側書中華民國僑日名古屋學工商聯合追悼會謹製字樣此時主席呼三民主義萬歲衆同呼三民主義萬歲主席又呼中華民國萬歲衆又和之然後饗以茶點而散茲將留日愛知醫科大學同學會僑日名古屋共濟會致北京治喪處代電一通照錄如下北京鐵獅子胡同孫公治喪事務所諸君均鑑國難未已導師遽殞同人留居海外倍勝哀痛惟冀國民恪遵遺訓努力奮鬥以慰英靈而已除開會追悼外謹此電唁中華民國留日愛知醫科大學同學會·中華民國僑日名古屋共濟會（三月二十五日） 
國内要聞 
[北京通信　（孤帆）]  
　　最近之北京政局 
　　北京今日之政局表面似尙安靜而内幕則仍有不寗之象茲分别略言之 
（甲）關於金佛郎案　金佛郎之急於謀解决記者已屢言之矣政府表面謂解决金佛郎之大目的爲圖國有際財政上之活動實欵僅一千萬元並無與有實力者瓜分之密謀但各實力派之要錢固爲事實前傳段將令熊希齡上台辦理此案近聞熊已表示不願當此衝要政府現尙在疏通一説李思浩辭職以奉方之鍾世銘（現財次兼鹽務署長）暫代部務用爲過渡且借此可以謀與奉方切實合作但鍾氏上台必先取得奉方同意究竟奉方眞意如何此刻亦尙難逆料故李去鍾代之局面亦未能即刻實現也 
（乙）關於大吏調動内外大吏調動之説傳之已久惟皆空雷無雨其中原委極爲複雜而段氏謀保彼派之實力團結實一大因也苟許張宗昌督魯則津浦路綫地盤去其大半南北不能啣接用鄭（士琦）督皖第一不能如王揖唐之操縱自如隱握長江中樞大權第二鄭調皖則魯必與張不調鄭則張方尙可搪塞一時故今日魯省旅京同鄉雖極力請願倒鄭而政府則尙在躊躇中也至於内部各國務員在今日中國政治上之形勢幾等一閑散事務官而已去留似無關於大局且魯皖疆吏不調京中官僚亦無外放之可能至多亦不過補其闕額耳 
　　（丙）關於京畿駐軍　段氏上台時有京畿不駐兵之言目前奉張因謀抵抗國民軍在京勢力起見昨（三月三十一日）特派李景林部三旅進駐京奉路之廊房要求國民軍馮玉祥部退出京畿苟馮部不允退出奉軍即以馮軍在京畿相等之駐軍數目入紥京畿區域以示均等並决在京師設立奉天駐京辦事處即以新由奉天來京答拜班禪之鎭威軍總司令副官長楊毓珣爲處長（楊爲德國陸軍大學生袁世凱之第三婿）前項要求即由楊與閻澤溥向段氏提出聞段氏現正着人向雙方調停其調停之結果如何尙不得而知也 
（丁）關於政黨變化　北京無正式之政黨勉强言之約分四派（一）政府黨（二）聯治黨（三）曹吳黨（四）國民黨政府黨人數無定亦無宗旨可言不過受政府之指揮爲政治上捧場之角色而已其首領人物大約以王（揖唐）湯（漪）林（長民）許（世英）等且内部派系分歧完全視權利爲役使也聯治黨以聯治爲標幟與執政府完全立於反對地位而接近於滇唐湘趙粤陳其發縱指使之首領在滬而不在京其在京衝鋒陷陣者爲褚輔成楊永泰鍾才宏等曹吳黨在京勢力表面極爲微弱但其政治上之潛勢仍未根本拔去首領人物大都在津遥爲指揮在京者僅二三等角色專作偵探挑撥之工夫而已國民黨在京略分三系汪精衛等似與廣東胡漢民一致爲執政府所不滿汪等不日出京將來此系在京必無勢力可言惟回粤後必與執政府爲難則可斷也李烈鈞石青陽等軍人出身之國民黨員表示與滇唐一致亦與執政府不能相容此兩系日後皆以西南爲角逐場大河以北目前無多大影響也一月前成立之國民黨同志俱樂部與第一派反對而又爲反賄選之議員其領袖人物爲彭養光馮自由等當該團體在北大第二院開成立會時汪精衛派之國民黨中央執行委員會　　　 
曾對彼等加以否認但彭馮等在北已久又與國民軍有深固之結合頗佔河北勢力該派成立大會時選舉理事六十人當選第一人爲唐紹儀第二爲章炳麟第三爲楊庶堪第四爲彭養光唐章楊雖不能在北與彼等合作但精神土確有鍥合之可能目下該系以彭養光馮自由等爲領袖而與凡隸國民黨籍中之非汪派在河北之黨員提携用國民軍爲後盾努力於北京方面政治上之運用此派擁有相當實力容納國民黨多數之左派其將來在北京政治上必有成績可觀現聯洽黨與該派有互相援助之形勢如一旦政治上發生變動此派頗爲吾人極可注意之重心也（四月二日） 
 
 

Page 5

 
 
1;第一萬八千七百十三號;中華民國十四年 西曆一千九百二十五年四月七號
星期二 * *國内要聞二 
[謠言中之奉省情况　（一微）]  
　　議定維持金融辦法 
　　奉天通信旬是以來此間謠言頗盛約略言之可分三項一謂張大帥將統兵入京改組臨時政府二謂東北西北之見益深王揖唐來奉徒勞往返將以保大防務引起張馮之爭三謂豫亂延久不决馮玉祥暗中助胡段執政優柔寡斷張大帥極不滿意將率兵入關以武力調停將爲張馮决裂之導線以上三種謠言傳布後商民惴惴不安而一般錢經紀復推波助瀾到處煽揚惹起金融之恐慌以便乘機牟利日本朝鮮之浪人又互相結合把持現洋金票操縱市面以致現洋金票價額日增東省紙幣日益毛荒百物騰貴省議會認以 
上三種謠言純爲一般錢經紀所造乃請省長飭警察廳嚴行查拿從重懲辦又飭總商會傳知各商安心營業勿爲謠言所惑警察廳奉令後即通令省城六署暗派警察嚴行查拿上月二十八日共拿錢經紀十三名二十九三十兩日共拿二十六名均逮入警廳看押聽候省長懲辦總商會亦遵飭傳諭商號安心營業不可聽信謠言自起紛擾二十九日王永江省長又將農工商會長·省議會會長·各銀行行長·各大公司總辦經理等邀至省署討論維持金融調劑市面辦法所議定者（一）抑制現洋金票價格不准再行提漲（二）省垣各銀行各錢莊停止現洋與金票之買賣（三）各銀行錢莊積儲之現洋與金票悉數開放調劑市面（四）令東三省官銀號轉令關内各人號收買大宗現洋輸入東省以資調劑（五）絕對禁止銀號錢莊之搗亂營業犯者嚴懲不貸知而舉發者有獎匿而不報者同罰（六）嚴禁現洋出境通飭各鐵路警察憲兵嚴查旅客携帶十元以上現洋者不准離奉並量予責罚以上各辦法實行後市面果見平穩三十一日張督辦亦將各會會長·各大公司商號經理·各銀行錢號經理等四百七十餘人召集署内切實開導大致謂金融恐慌直接影響民生爲害甚鉅苟紊亂達於極度必有大多數商民因之破産東三省金融本息息相通奉天實佔主要部位數年前吉黑兩省之錢法毛荒極矣而近年來略見平穩者實受奉省之良好影響不謂目下奉省金融亦復日趨紊亂數月以來商民所受之損失殆不可勝計其遠因固由於去年與直戰時之慌亂現象一時未能設法救濟平復近因則由於近日謠言四起謂奉省又將與某方開　信口雌簧搖惑聽聞遂引起商民之不安惟此後東省與任何方面開　不開　用兵不用兵完全由予一人主持今將予對時局之眞意當大衆表明用釋疑團予數年來抱定保境息民之宗旨鋭意整理内治不問外事去歲之戰乃直軍前來侵我我出兵還擊乃自衛上必要之手段仍與保境安民之旨不背刻已將禍國者次第驅除段執政收拾善後各省厭亂企望和平我東三省當大戰之後尤應休息安能連年用兵斵傷元本予與中央及各省均無過不去事何至遽動干戈各方往還之代表純係磋商善後之政務並非有特别計劃予今日所言無一句虚謊勿認爲安定人心之一片假話也云云嗣復規愃兩種辦法（一）將現洋金票規定價額不准任意漲落（二）凡司法税捐車價商運等費免收現洋概由奉票按定價折合議畢始散（四月一日） 
[吉黑大吏到哈之任務　（特）]  
　　因吉黑兩省政權上之爭執 
　　哈爾濱特約退訊哈埠自朱將軍慶瀾辭去後奉張即委吉林軍務張督辦作相兼總司令吉林王省長樹翰兼長官王於二月二十七日到哈三月一日接印張總司令與黑龍江吳督辦俊陞亦同時來哈黑龍江省長子駟興亦於前日蒞止一時兩省大吏聯袂駕臨儼成東省爲政治之中心矣張總司令兼護路總司令後即將内部重行改組共設參謀等六處並已派委人員參謀長陳荊玉軍務處長艾迺芳軍法處長王樹聲軍需處長宋翼辰軍醫處長張明文副官處長劉祥麟前總務處長孫荃芳改委秘書不日即可發布 
　　東省特别區形成一行政區域以後吉黑兩省認爲不便故自松花江以南還歸吉轄松花江以北還歸黑轄之説久已成爲一種最流行之語上次仍由吉省大吏兼攝純屬奉天楊總參議宇霆之主張蓋楊固洞燭此中困難力爲調停奉方已有表示吉省當然贊同惟黑省總覺不由第三者管而移轉於吉林何獨偏枯黑省未免發生異議於是思得一調停之法市政局向由黑龍江鐵路交涉局（係俄人侵政時代之中國官署現因經費關係仍未廢止）總辦兼攝應定爲歸黑省派委與各機關領袖歸吉省派委其副應歸黑派委之兩種商議聞吉林方面對於此種建議殊形冷淡將來結果若何不得而知依照過去及現在之情形觀測其未易成爲事實可斷言也但東省特區松花江以北原屬黑龍江省所最有關係者爲安達滿溝對青山等處之糧捐年可二三十萬元現由特區警察徴收在黑省認爲此乃黑省之固有權利歸諸特區於心未甘去年吳督軍在開魯時曾由黑財政廳長訓令富拉爾基等處税捐局徴收經朱長官電奉請示卒由奉方勸阻乃止然此非心悦誠服之事無論實際上不能有所變動其平時之爭議自亦不能免者（四月一日） 
[吉人請阻築吉敦鐵路] 　　（隱） 
　　吉林通信省城至延吉計長八百里其間林區延亘鑛産藴藏雜糧尤爲大宗特産建築鐵路確爲開發利源之鎖鑰前此日本取得吉會路權即本斯意惟吉會屢經波折遙遙無期日人圖利心切乃改變方針分段辦理前已與我合辦天圖鐵路其銅佛寺至圖們江口一段認許天圖公司承造已見行車此路所經即爲吉會計畫線之東段近且進而爲吉林敦化間築路之運動即宣傳中之吉敦鐵路爲吉會計畫線之西段據聞此事係滿鐵與奉方片面之計劃滿鐵久有吸收本省内地特産之意比來東省高唱開發交通論調以爲時機已至迭派重要人員與奉當局接洽業有成議由滿鐵出資合辦並經奉派吉長鐵路管理局長魏武英兼任籌備事宜嗣經電陳交通部奉令以與吉會衝突暫難准行滿鐵則急於興修並願放棄吉長路條約以爲改訂吉敦路條約之交換條件以吉長路條約過於苛刻久爲華方所不滿且日員從中舞弊實際上滿鐵並未得有何種好處徒招華人之惡戢故寗改訂較優之吉敦路條約以爲討好華人之地步而速其成此點屢經雙方爲縝密之討論略有端倪魏局長因此赴京向部陳明此中經過情形而部仍以吉會借欵關係國際交涉萬不能以局部而變更堅不允許遂不得要領而返此線固屬於東省勢力範圍之内又經奉方同意一般人認爲不成問題其實奉方現尙與中央合作又係事關外交自難獨自主張必須以磋商之手續辦理而解决之也顧事未妥洽而滿鐵已着手進行該線起點爲省垣須在松花江上建築一鐵橋以便與吉長相啣接已擇妥在省城東團山子地方并由滿鐵派工程師帶領工人來吉測勘其一切建橋材料亦已分别購置預備松花江凍解即行動工省民聞訊羣起恐慌乃聯合有力者組織省垣居民聯合會從事反對以松花江繞城江身太狹水由上江來因地勢高下到城垣一帶又曲流轉急不似去城下游之地平水穩所以歷年開江或夏令雨水連綿就漲大水淹害人地一不提防往往演成大患如前清咸豐六年光緒　　　　　 
二十六年及民國四年等幾次巨災痛定寗不思痛今日人在對城江沿修橋不察後來擋水堵水情形不顧全城生命財産在此江窄處搭橋一面是高大崖子一面是江東山脚第一最易擋水第二兩邊無灘不能預備放水之路一旦漲水推氷被橋壅塞危險實甚當將上項情形分向省政府及各機關各方面呼籲設法阻止現聞因交部尙待疏解此項工程暫行中止惟滿鐵年來與奉方極意聯絡且天圖已准辦於先縱目前未能急進然亦未必從此打消也（四月二日） 
[補紀胡軍攻澠取陜經過　（曉）]  
　　豫西戰事完全收束 
　　開封通信劉鎭華前日合張治公部返攻洛陽敗後即率柴雲升（鎭嵩軍師長）等部退守澠池此時尙有兩師人數督隊掘濠一决死戰胡軍分三路進攻左翼李虎臣·右翼蔣朗亭·中路鄧寳珊·第一日鄧旅由中路前進在十里鋪地方與劉軍接觸兩方傷亡頗多左右翼亦不甚得力斯時劉部陣地甚堅士卒極力死戰胡軍幾爲衝動第二日鄧旅長寳珊即命羅鶴亭團長帶砲八尊隨步隊前進猛轟劉部前軍均俯伏溝濠内任鄧部攻擊羅團長見不得手即親自選置砲位測準攻擊砲聲猛烈聲震山谷彈無空發劉軍伏於溝内者不能潛存皆被擊起鄧旅長即揮衆猛攻劉部且戰且退遂下十里鋪追至五里河劉軍柴老八（即柴雲升）復率步隊一團衝鋒反攻胡軍正面攻勢極猛鄧旅幾爲所陷幸羅團由十里鋪趕到帶砲兩尊轟射鄧氏復率馬弁十餘親自指揮蜂湧而進血肉相摶敵勢不支四下潰散遂下澠池據傳柴雲升揮兵退距澠池數里某山腰時尙有衆萬人（柴此次共統二萬人）居高臨下向鄧部擊射且有一部分步隊由山腰猛衝直下均爲羅團用一千密達砲彈連轟數十響乃至不支潰散可見其得力於砲隊甚多也迨左右兩翼李蔣旅馳到柴部無一投降均四散竄奔劉氏於萬聲喧喊之中偕柴雲升由旱路騎驢渡河（黃河支流即澠水也）而逃胡軍得勝後即派隊截捕祗相距一小時未能趕及計胡軍此次攻下澠池僅爲時三日較榮鞏之戰可稱順利現已向陜州靈寳追馳蓋澠池劉軍敗績後一部退至觀音堂一部則側向退繞靈寳欲集潼關胡軍爲剷除根本勢力計即於下渑之翌日追亡逐北直佔堂鎭觀音堂旣佔沿隴海九站即得逕趨陜州也茲據前方軍訊當胡軍下陜時尙無劇烈戰爭因劉柴均已潛遁鎭嵩軍軍中無主即有各旅長統領等奉劉令囑相機返攻爲效亦僅故胡軍得以摧枯拉朽如掃葉焉茲將李虎臣所部進領陜州原電紀下（此電係鄭州商埠督辦李含芳致駐京胡軍辦公處者）電一（上略）李旅長虎臣前鋒已至觀音堂汴西戰事着着勝利耀武季鸞諸兄均在鄭知注特聞弟芳叩養電二北京化石橋第二軍辦公處李仲三·史臨川兄鑒佳密皓電悉李乾三兄昨由歸德回省汴東安謐西路戰事着着勝利虎臣旅長已於前日前鋒抵陜芳印隴海西路前者客貨各車停止行駛約六七日現經胡督親向洋員商槯通車辦法該路汴西戰局已告收束（岳維峻亦已東返刻已於前昨起照常通車矣（四月三日） 
[胡軍向陜境進展]  
　　國民軍擴充地盤之舉動 
　　國聞社開封通信國民軍之佔據潼關事初則因火車不通謠言四起言人人殊繼見劉雪亞由山西運城發出辭職之電旋見其行抵太原始將此事證實而軍署則照舊秘密言軍事早已結束現國民仍逐步西進刻得潼關來電言岳維俊之先鋒軍已於三月二十六日行抵臨潼縣境胡景翼留陜之軍隊井岳秀部伍確已與岳軍合作吳新田初擬與胡開仗繼因陜軍對於胡之歸來表示歡迎驅劉之舉已非一日假使吳有所表示則驅劉之舉改而驅吳甚爲不利是以吳新田刻僅派其親信軍隊堅守漢中後路一面電致胡景翼請其軍隊中止進攻並電致政府請示然國民軍旣有此意外之得萬不肯舍而不進不過將來是否胡之督秦抑或孫岳督秦尙屬疑問因孫岳表面上固爲圖秦實則心中想得中原似較陜西爲甚緣孫岳日前在新鄉與汴中人士晤見時自稱爲河南湯陰縣人氏目下旣以豫人治豫爲目的則胡孫二人之互相選擇亦在日後軍力勢力之高下聞胡尙思回秦而其部下則情願舍秦而在汴也 
　　據一般軍閥論調皆謂孫軍長旣失保大駐防地點不得不擇一相當地址以安置其七萬八千之部曲然汴省軍隊已逹七師五混成旅河南軍隊新招編之匪軍尙不在内即使孫軍能駐洛亦不能供其軍用是以孫岳圖秦又爲不可掩之事實刻下胡督疊電政府請速頒發孫岳督陜之命令第政府對於此舉旣不能遽然允許又不敢毅然拒絕且内中馮玉祥對於孫岳之陜督曾電政府亦有同樣之要注聞段執政早有允可之意祇以其他原因未能速發且有俟劉鎭華到京再定之説不過劉鎭華無論如何不能再回陜督本任矣 
　　孫岳軍隊由保大調動南下者據最近確切調查已有兩師五旅之衆加以可遂駐鄭之軍隊其已發動員令之隊伍不下四萬餘人惟大名一帶本爲孫岳範圍之地一經開拔實力略薄刻聞馮玉祥軍隊已乘時發動佔據保大一帶之京漢路線一俟孫岳目的達到則馮軍接踵而至可預卜也 
　　胡督自從戰勝劉憨以後對於徐州一帶業已秘爲佈置奉軍之不即西來固然另有重大原因亦有互相牽掣　　　　 
之勢惟鄂豫爲唇齒之邦設有他事發生豫省之受困難者無異秦省受汴省之制是以胡督對於卾蕭有不得不竭力聯合適卾蕭以南軍將會師武漢爲鞏固地盤計亦不得不與國民軍虚與委蛇暫維現象倘國民軍西進無論得利與否鄂省决計中立云 
劉鎭華自陜州大敗以後即從會與過河本人由會興其軍隊皆由太陽渡平陸縣渡河者甚多惟渡河以前與晋督閻鍚山先行接洽所帶潰兵必須一律遣散是以劉到運城時僅帶衛隊五十人其他軍隊由河東道尹馬駿妥爲遣歸陜西不得逗留晋省解除軍裝由馬駿封解太原以期妥協至劉鎭華假道赴京赴晋閻均允許保護 
[魯督長又有暫不更動説]  
　　濟南通信鄭士琦龔積柄地位動搖喧傳已數月之久繼任新督長如張宗昌·盧永祥·張樹元·潘復·屈映光·杜尙·林芷香等均曾有一度呼聲但截至現在终未實現其中最要原因不外因山東當京津咽喉扼津浦中樞關係於段張馮三方之勢力故奉張雖迭電保張宗昌督魯而段終不肯發表命令職此故也當上月三十一日旅京魯人赴執政府請願撤換鄭龔時段始派秘書代見請願者堅執非見執政不可段最後派衛武持請願書代表出見凡請願書中聲述龔之罪惡如併征上下忙等事皆由段親用硃筆圈出并批有此皆鄭龔不對處余必依法查辦之然僅言及查辦而止對各界之請願不置一詞其袒護鄭龔已昭然若揭據聞段决不發表張宗昌督魯命令至萬不得已時方犧牲鄭士琦而以盧永祥督魯以杜奉張之要求然亦無把握耳（四月四日） 
[魯當局嚴防膠東國民軍續聞]  
　　濟南通信今日（四日）所聞當局之所以調兵包圍安邱强迫警備總隊長劉一鶚解職押解來省係因陰曆年前曹州國民軍起事之時有二三黨人在北京向國民軍喧傳安邱有警備隊五百人槍械精利勇悍善戰總隊長劉一鶚又爲民黨健者該縣近年以土匪充斥民團遍地皆是若劉在安邱以五百警備隊爲基本軍宣佈獨立則一旅民團亦不難招集諸城·高密·等縣皆可響應某方面爲其所惑當時確曾予以欵項之接濟彼等遂到處招搖謂將有膠東國民軍出現并至安邱强迫劉一鶚舉事劉雖以不忍糜爛地方堅執不允而省長龔積柄則遠鑒於曹州國民軍近鍳於臨沂警備隊長王日華之率隊逃跑遂張皇失措遽商請鄭士琦調軍隊包圍安邱矣四日接安邱電訊稱前日派往之軍隊一營見地面無事已開回高密原防排長王清泉則尙在縣城暫行代理警察總隊長職務旅濟安邱同鄉赴督署探詢此事督署嚴守秘密不肯宣佈仍公推實業廳長王訥爲代表向省長龔積柄質問調兵遣將擾亂安邱秩序之理由未悉龔如何答復也（四月四日） 
[熊克武調解湯賀衝突無效]  
　　賀湯已實行開戰　恐牽及湘西全局 
　　長沙通信川軍軍長湯子模與師長賀龍以種種原因發生意見終至湯部進迫澧縣欲以武力解决之而賀亦據津市安鄉掘溝築壘雙方備戰已有一觸即發之勢其所以迄今尙未正式作戰者則以當兩軍將近决裂之頃即有人忠告熊克武謂川軍这中實力最充足者莫如賀部（按賀部有步兵七團騎兵砲兵各一團補充兵一團·機關槍一連·手槍隊一大隊·槍砲則有新式雙筒五響步槍九千五百四十枝機關槍十八架勃郎林槍三百三十四枝自來得槍五百二十枝迫擊砲五座野戰砲六座過山砲六座）如迫之過急或者賀竟率部他投則川軍損失甚大縱令賀不他往然戰事旣開則不但將來收拾爲難實力終受影響如萬一再有人乘隙圖我則應付愈覺爲難故無論如何惟有設法調解實爲上策同時湘軍長官如蔡林諸人亦以爲是於是熊乃决意調解以維實力除分電蔡林請加入調人外一面先行電致湯賀勗以大義勸各泯除猜嫌努力北伐一面偕湘軍第三師長劉承烈及林支宇兩氏親赴澧縣期得實行解除爭端湯聞熊氏親至林劉亦與偕來遂亦願趁此轉圜以免將來或至失敗乃於熊林未至際先派其參謀長張最華爲代表前往津市與賀龍接洽賀氏則以本人雖屬湘籍現與川軍關係已深使能和平解决亦屬幸事故於張最華抵津之後亦表示贊成和平惟提出和平辦法數條請湯承認及熊林劉等至澧張最華已回澧覆命熊以賀氏旣經提有條件則自有調解之可能遂擬邀湯氏同行赴津與賀面行商酌湯氏不允則又電邀賀來旋賀亦回電不允熊乃偕林劉赴津與賀商量條件不意賀終以中止北伐爲言遂無結果頃得軍界消息則賀部已向澧縣湯部實行攻擊鄂西胡念先各旅亦同時向澧進攻且聞已有與賀龍聯絡之説若是則此次戰事不但爲湯賀之爭且已牽及湘西全局戰機一發恐又非短時間所能結束矣 
[贛軍入閩之續訊　（禹衡）]  
　　張慶昶與常德盛所部 
　　福州通信贛軍潰兵竄入浦城已紀前報近日此間報載此項潰兵係張慶昶所部已奉浙孫命令率帶全部二千餘人由浙之江山開拔入閩浦城取道崇安前往邵武光澤建寗泰寗四縣駐防但該四縣自軍興後疊經各軍取道往來對於軍差一項早已疲於供應各公團紛紛來電反對當非無根之言又一消息駐贛之豫軍常德盛一師不容於贛之方本仁除一部分已受編外尙有多數之常軍昨電閩當局要求假道閩省入浙由浙邊開往皖省回豫聞當局以閩境駐軍複雜恐生誤會已去電婉拒尙未知結果如何也 
　　據閩北消息陸軍第三旅旅長張慶旭所部三千餘人由江山開拔入閩初駐閩邊以覘情勢嗣見各縣寂然乃 
 
 

Page 6

 
 
1;第一萬八千七百十三號;中華民國十四年 西曆一千九百二十五年四月七號
星期二 * *於前月二十二日陸續入浦城沿途尙無發生騒擾情事除在隊分往邵武各縣外尙有兩營駐浦以候張氏之來當入閩之始陸軍警備司令何崑曾調各營防備各縣人民以爲戰禍迫在眉睫無不驚怖嗣接周督辦電令稍安但閩北貧瘠若增以大批軍需人民將有破産之虞遂聯合各縣電省請願撤兵未知能達到目的否（四月三日） 
[唐繼堯就職後之粤局　（銅駝）]  
　　廣州實力派之内幕 
廣州通信此次孫中山逝世在吾國前途固感極大損失而目前所受較大影響者厥爲國民黨分合問題及大元師府存亡問題前者依北京新成立之國民黨同志俱樂部及廣州某派之活動以觀可備見其内幕後者由胡漢民等宣言維持表面上似無問題實則關係於西南者尤大頃晤參與政治幕内之某要人得其口述頗堪注意因詮錄如下某要人云胡漢民等之宣言維持大元帥府實具有苦心蓋即以潮汕旣經克復此後之所謂西南大有發展希望必不仍如前此之侷促職此之故大元帥府必要繼續存立預定胡以留守資格操大元帥權以各軍總司令爲元帥設元帥聯席會議所有政令元帥會議定之胡漢民執行之其時贊同此議最力者爲譚延闓蓋譚氏擁戴中山甚切而欲貫澈中山主張之純潔心理亦甚切也許崇智掌握軍民政大權楊希閔緘默無言且避往東江表示不與聞之意劉震寰則謂桂軍到粤兩年餘絕無所得即衣食亦不足潮梅軍事旦夕解决桂軍應可回桂似亦無表同情於胡漢民維持帥府之熊度胡氏又使人詢楊劉楊謂現正計畫進攻林虎無暇以及其他劉祇允以若干時間攻惠城如屆期仍不攻下則自愧無能惟有率隊回桂并由桂軍總指揮韋冠英宣佈此意廣州實力派因中山逝世後而不合作觀此已微見其端矣 
　　各實力派所以如是者據聞楊劉早已聯合滇唐對於西� 
南有另建政府之計畫故有説滇唐入桂所部如達到廣州後即在廣州組西南聯治政府唐繼堯則爲西南盟主其初恐出師無名乃藉口解决駐粤滇軍之范部胡漢民初亦深知唐氏計畫乃利用范石生以禦之故范部驟爾西上及中山逝世之初胡漢民以爲帥府能繼續存在各元帥亦能忠誠擁戴則唐氏亦未易活動不料唐氏忽又就副元帥職無形中以其實力將大元帥權能奪去元帥會議之組織因此大受影響胡氏對滇唐當然� 
大不滿意乃以國民黨名義宣言討之同時對於楊希閔劉震寰亦頗有責言以其聯唐也聞楊希閔早有準備且實力較厚自以爲進退自如惟劉震寰實力頗薄在東江者已暗中抽調往北江入桂在廣州者則稍爲戒嚴以防意外以後尙未知如何耳 
　　至於楊希閔與許崇智意旨甚不相同故楊對東江戰事一如范石生部未離增城時態度按兵不動其最印證者如許軍攻下興寗五華時楊部本可逕出河源而窺老隆使林部在東江絕無踪跡乃連日尙未見楊部有所報告又據多數人傳述許崇智在汕迭次宣言一俟實力充足則回師廣州蔣介石則謂楊已附北京段政府將以獵取廣東督理故粤中糾紛尙待整理其含意亦可尋味總之此次潮梅軍事聯軍雖獲勝利而粤事則尙未到解决之境也 
[粤省東路戰] 　　（毅廬) 
　　潮汕最近形勢　聯軍大破興寗林軍詳情 
　　聯軍右翼自攻破興寗林虎根據地已失但林部刻仍糾集殘衆於梅縣謀與洪兆麟殘部反攻潮安城聯軍由省城調到之後續隊第十一旅陳得平部已於二十五日取道揭陽開抵汕頭即日由汕乘車調往潮安城駐防以便張民達率部再赴𨻧隍循韓江以攻三河壩及梅縣一　� 
帶之陳軍餘衆想日間韓江上游又發現戰事矣陳軍洪兆麟敗後乞援於閩之周蔭人林虎敗後乞援於贛之方本仁閩贛當局皆有助餉助兵使洪林恢復原有地盤之意洪林等一俟得有接濟即擬反攻故目下聯軍不得不亟亟掃清梅縣之餘敵嚴固贛閩邊防以敵人之死灰復燃至於此次聯軍之攻克興寗爲期之速即聯軍作戰中人亦始料所不到至其戰事經過情形外間尙未詳悉茲接到興寗之某軍官快函稱三月十八日下午駐興寗林軍聞五華方面之第四師等部敗退星夜即下戒嚴令是夜二鼓時又接五華失陷之報告林虎乃急調畬坑水口之黃業興李易標等部回救興寗習晨（十九）興寗城城門已緊閉城外遍放步哨城内人心大爲震動上午十一時許林軍由前敵調回守城者由西門而入城内難民則乘城門開放之際出城避難者約千餘人至十二時許據探報聯軍前鋒已迫近於是西門復閉城上守兵均整裝待已而聯軍趨至先據城外之神光山爲陣地步隊展至河堤林軍據雉堞開槍抵禦相持一晝夜此十九日激戰情形也二十日聯軍後隊續至圍攻愈猛斯時大雨傾瀉聯軍仍冒雨進攻不稍停息雙方均開大砲轟擊聯軍用竹梯進撲西門外之新豐街此處地勢高度超過城基故聯軍注意進佔此地以控制興寗城當聯軍敎導團衝鋒而上時被林軍擊退數次厥後蔣介石部砲隊開至用快砲助衝鋒隊上前林軍不支新豐街卒爲聯軍佔據此地一失城内林軍已不能固守略爲支持林虎即率衆從東門而逃所有林軍大營内之軍用品均被聯軍俘獲二十日下午八時聯軍遂完全佔據興寗城是役雙方死亡百餘人城内潘家祠一帶均爲砲火所燬城外二文圍店户落彈尤多損失極大城中商店翌日尙未完全復業云又據聯軍繼續隊第一旅旅長陳銘樞函述是役戰事極詳其中事實多爲前報所未載者爰附錄如下以資參證（敝旅由省出發後連行十二日於本月（三月）十三晨佔領河田殲滅敵第四獨立旅俘其團長王濟中以下數百人該旅祇剩數十人逃回興寗當日復向河婆前進適是日林逆大軍黃任寰·王定華·黎生·張化如·陳少鵬等部不下七千餘人聚於棉湖與我敎導團及許旅會戰是夕爲敎導國擊破向河婆潰退十四晚敝部即進至河婆追擊敵之後退隊伍與黎生所部遇於橫江激戰四小時俘虜共二百餘人（以上戰役合同警衛軍張我東團爲後續部隊歸陳銘樞指揮）十五日蔣校長介石率敎導團到河婆後續隊槪歸蔣校長指揮十六日進軍羅經壩十七日晨進攻安流敝旅爲右翼軍最先進至安流截擊敵後退隊伍張化如陳少鵬兩部該敵等狼狽向安流河涉過子彈槍械紛紛投在河中一部向鯉湖江潰退我第一團追擊至鯉湖江附近俘虜甚多劉志陸幾被截獲我指揮官隨後到驟變更計劃以警衛軍全部向鯉江·錫坑·河口·尾追敵之大隊爲牽制目的敝旅同敎導團從小路向周江錫坪前進一日一夜行百三十里板越高山而進即於是夕佔領五華縣俘虜王得慶之參謀長繳得水機關槍二梃步槍數百枝敎導第一團先進城蓋乘敵之虚也十九晨敝旅同敎導第二團向興寗攻擊前進（敎首導第一團守五華）敎導第二團逼近興寗城圍其北西南三面敝旅由南濟橋沿神光山佔領陣地是夕黃昏敵黃業興全部三千餘人由畬坑開到先以其第六旅翟崇亮部犯我第二團陣（第二團旅人數二營尙有一營未到）連夜衝鋒數十次均被擊退其第五旅黃其祥所部及獨立營乘黑夜偷佔神光山背一帶高地翌日（二十）拂曉由高山齊向我第一團（僅一二兩營）衝犯弟（陳銘樞自稱）率短槍隊亦先登山抵禦我將士勇氣百倍直衝至敵面前敵遂不支潰如山倒適我軍第三營調到遂追敵至叢山上斃其團長一俘虜營長四團附一下級軍官六十餘兵八百餘擊斃者屍橫遍山該敵一旅一獨立營殆已全滅當衝擊時大霧霪雨咫尺不辨正敵襲我之好機而反爲我殲滅此可異也同時第二團陣地屢被翟崇亮衝鋒兀不爲動弟復調第一團第三營（追擊回來）增援於午後二時三十分遂向該敵進擊適李易標先頭部隊（由水口開至）到達南門外正欲加入翟逆已爲我衝破追擊十餘里俘虜復數百人黃業興已不成軍李易標亦隨之逃竄查是役我旅犧牲頗大傷亡連長以下百餘人是夕八時敎導團第二團搭梯扒城林虎與王德慶始衝東門而出奪獲槍六七百桿（查此槍乃去年吳佩孚命漢陽兵工廠接濟林逆者仍原箱未用）大砲數尊機關槍五六梃子彈輜重無算林逆從事人員盡被俘虜（當時林不肯走爲護兵强拉而出）内檢出要函甚多中有陳炯明乞靈林逆一函有云（孫文臨死尙有大局之變爲之點綴）是如何可惡耶此信將來定當發表於國人也（中略）按此役我軍不過三千餘人（敎導一團未加入戰鬥留守五華未算入敎導二團千二百人敝旅五營内因一營未到加入戰鬥者亦不過千四百人耳）而當敵加倍之衆固屬冒險之舉然正我指揮官運用戰略之妙方能收此全功弟陳銘樞啓）此外尙有蔣介石由興寗前敵發來正式報告云（本軍皓日克五華哿晚克興寗陳旅俘獲黃業興部營長五名第五旅槍械完全被繳敎導第二團皓申追擊追近城脚申佔新豐街即時撲城敵猶頑强抵禦林逆即向東門退出幾乎被擒據地方人云林確受傷是役陳旅攻克神光山擊潰林逆生力軍之黃部不特奮勇逾衆又能用命維謹敎導第二團肉薄相搏首先入城俘敵繳械約在一千七八百以上均屬難得查興寗爲林逆根據地决心死守以待外援及調回畬坑水寨之黃王黃王李劉等全部於興寗頑强抵抗戰鬥激烈實不减於淡水之役中正刻已入城俘獲戰利品實難枚舉每報告總説獲槍與俘虜太多如何安置相問可以想見此次獲勝之度現尙未知確數大約俘虜確數總在三千以上子彈更多大砲五門此次東征幸賴我總理與總座之威福以及各將士之奮勇林洪諸逆完全撲滅三年黨恥雪於一旦主義實行當於今始現派敎導團向羅岡陳旅向馬頭分途追擊警衛軍集中興寗以後地方政治與本軍進行應如何處置敬候訓令祇遵并請轉電總理及胡汪廖诸諸公爲禱中正叩馬印） 
 
 

Page 7

 
 
1;第一萬八千七百十三號;中華民國十四年 西曆一千九百二十五年四月七號
星期二 * *㳺藝叢刊 
[改良我國音樂的意見] [  玉耑]  
　　我國音樂近來提倡改良者很多可惜只有改良的名稱終沒聽見如何改良改良從何着手實在可算口頭改良了作者也不過是歡迎音樂的一份子對於國樂不過襲取一些皮毛然而常常抱着一個改良志願但是能力薄弱只得假報紙述些意見出來請關心改良音樂的朋友來討論討論罷 
　　我們改良音樂先要識得音樂的缺點和弊病然後再着手去改良那就容易了我國樂器最大的弊病就是音韻不完全絃樂除了古琴三絃二種外其餘如琵琶月琴以及有律枕的樂器和吹奏管的樂器大都是全音進行的並且出音的範圍很小音的出聲也非常柔弱因是作曲的人都要受他規律受他拘束設使編出一種驚人偉大的作品這般範團狹小出聲柔弱的樂器所能配合演奏的到現在仍是一種單調的聲音實在是一件憾事所以我們要改良音樂第一着先在樂器上改良然後再從第二步着手 
　上古以來我國不乏研究音樂的人士但是往往有一種通病就是將音樂視同神秘的游藝所以研究音樂的書籍輕易也不肯示人於是年深日久亦有散軼而失傳的致後世每有望洋興歎因是近來所出的書籍多無古本可稽簡直如失了系統似的我們求第二步着手改良不妨出重價來搜求出來或可助我們從事改良近年國内編出的音樂大都偏重於詞章所以下流社會藉此謀求生活胡亂編出那些淫濫的曲調賣給無智識人做消遣品這種現象實在令人厭惡不但有關社會而且造成我們音樂界無底的罪名因是有志改良音樂的人們於這層上要加以考慮須要將這音樂界的魔類驅之無跡使我們的高尙純潔的音樂不受他的污染呢 
[賈克哥根傳] [  肯夫]  
　　即（我王萬歲）中之主角 
　　傳者傳生平之所經歷也生平所經歷之片段集而爲傳以事之能否足爲斷其年齡之大小不與焉賈克科根年事雖輕而其所歷赫然傳也蓋賈克馳譽銀幕爲世年欽銀幕觀衆之對於賈克之歷史聞之亦無不津津也爰爲之傳一千九百十四年十月二十有六日賈克科根生於羅斯安格耳城其父約翰科根生於紐約之賽拉哥絲業藥材髫齡時已從事於戲院之初級生活及後藝漸進位置亦愈高不數年嶄然露頭角爲戲劇及音樂劇之主角矣 
　　其母亦戲劇界中人曰梨琳拉麗佛生於舊金山大埠（即聖勿蘭雪斯果）於音樂劇中以歌舞著其識老賈克者以此而小賈克科根之自幼而得戲劇之陶養者亦以此 
　　方賈克之初生其父曁母方有事於束美故賈克之初次現身舞台在紐約百老滙路之河濱劇場其事至趣時其父方出演於舞台劇正酣而座客忽嘩笑觀衆之目光咸自其身引去顧而之他老賈克隨觀衆之所注而視則其生方二十月之孩正自其側張手而來蓋是日其母携之入劇場於不經意時此孩忽生思父之念童子何知竟自台後緩步而出以就其愛父老賈克情急智生將錯就錯即以其子爲劇中人而命之作單簡之舞蹈此舞蹈賈克固嘗授之自其父母當佳客惠臨其父輒命一奏其技固優爲之也 
賈克方四歲時其父與一游行戲班訂立合同名女優愛尼德奇樓梅在焉劇甚長於休息時奇樓梅則命賈克舞以娱觀衆舞之終厥狀頗肖大衛華飛兒之（音樂班）劇也某无却利却潑林來觀是劇却氏之（孩提）劇本擬旣久矣僅以不能得一滿意之小兒以飾此孩提故擱置者數年乃今於無意間得之却氏之喜可知矣（又有一説謂皁氏得賈克在一火車站孰説爲眞則不得知矣姑誌之以作參考） 
　　時賈克之父母居羅斯安格耳甚久日出演於舞台兩星期後却潑林遂以加利福尼劇塲名人薛特郭羅門之介紹而訪賈在於亞歷山大旅館而小賈克遂人影戲界爲演員（孩提）旣出觀衆本其觀迎却氏之熱忱空巷來觀而其對於小賈克之評論莫不一致稱許其受人歡迎不下於銀幕前輩却氏自身也却氏遂亦大樂 
　　賈克科根之作品爲全世界所讚許如（頑童惡作劇）如（難中遇祖母）如（討厭）如賊史）如（爸爸）如（馬戲日）皆佳作也其與第一國家影片公司合同滿後各公司爭羅致之而終爲米屈羅公司所勝（我王萬歲）賈克科根與該公司所訂合同中第一片也 
[電影消息]  
　　聯合公司赴杭攝外景　聯合影片公司自（情海風波）出映後即從事攝演第二片（刦後緣）（又名盜窟情人）現此片内景大半已攝就前晨該公司導演張慧冲君率領男女演員四十餘人乘滬杭早快車赴杭以便在西湖攝取外景大約須耽擱一星期云 
　　三星新片（覺悟）試映有期　三星影片公司新片（覺悟）其劇本爲李允臣君所編現已攝畢定今日下午六時假座大東酒樓試映並發柬邀請各界往觀云 
　　中國開映三大佳片　虹口中國大戲院自昨日起開映賈克哥根傑作之（爹爹）三天後換映（殘花涙）（兒女英雄）每片連映三天此三片均爲世界著名導演家之傑作該院爲優待看客起見價目並不增加云 
　　又有一影片公司成立　近有電影學家多人與一二資本家組織一醒華電影公司現正招請演員該公司暫定資本二十萬元又須建築公司房屋俟該房屋落成即行着手攝製影片暫時辦事處現設界蒲柏路四百七十號云 
[談拳術　（二）] [  堃生]  
　　拳術至近古期最有進步如宋太祖則有三十六勢長拳六步拳猴拳囮拳明代則有七十二行拳三十六合鎖二十四弃探馬他如李半天之腿鷹爪王之拿千跌張之跌張伯敬之打均别闢町畦各成一徑即許盈之後跌張舉山之前跌皆各有特長者也 
　　近世之拳術更形發達雖直接得諸大家之指授不免依傍門户要皆身手相應精能純熟而各成一派舉其著者則許氏之祖長手而成上飛無下殺之一派並八字之馬檔操手之對操對打譚氏之祖中手下殺爲主上飛爲附及屈膝水平八字步單踵舉起丁字步皆上下相應其操手有携還携打還打之名又楊氏之祖短手而手面上不過眉下不過膝脚步視水平爲尤低説者謂短手之聖手曹氏之祖中手而手腕多颺手而少吊手脚步操手與譚氏略同此殆近世之最著者也 
拳技以少林爲外家堅瓠集云（隋大業中天下大亂流賊萬人將近少林寺（在嵩山）僧議散走有火工老頭陀云爾等勿憂老僧一棒掃盡衆笑其妄頭陀即持短棒衝敵鋒當之者辟易皆遠避不敢入寺遂選少壯僧人百餘授棍法而去蓋緊那羅佛現身也）至今拳法猶稱少林云拳術之内家爲武當張三峰萬姓統譜（張三峰不知何許人洪武初至太和山修煉結庵玉虚宮經書一覽即成誦寒暑惟一箬笠日行千里靜則瞑目旬餘所啖升斗輒盡或辟轂數月自若也洪武二十六年九月二十日自言辭世留頌而逝民人楊軏山等置棺歛訖臨葬發視之三年復生後入蜀見蜀王又入武當永樂中遣使尋訪不遇時稱張仙）三峰之外有關中人王宗宗傳温州陳州同州同明嘉靖間人後兩家之傳盛於浙東清順治中王來咸字征南其最著者王鄞人也 
　　昔有李叟佚其里居與名號相傳其七十餘歲時猶以敎手搏爲生俗所謂拳敎師也一日在某氏庭中比賽有自號爲能者十餘人各極所長爲龍臥虎跳熊經鳥伸之狀次至叟折旋進退初不異人數步以後忽若顛躓拳曲轂轉捷逾猿猱縮如嬰兒抱膝一躍尋丈以外翹足鶴立不亂尺寸俯聳其身作秋蛇趁草直上廳事穿椅案十數如箭激如梭穿案盡抵牆將摩其頂忽然一躍仍立庭前容色不變自言此少林正宗孔家法技亦神矣 
　　拳法中國有之西國亦有之然西法重實力中法尙巧中法禁擊胸以上西法禁擊胸以下中法兼用足西法不用足此其大别也　 
[秦聲興衰記（一）] [  菊屏]  
　　秦聲爲北鄙殺伐之音曲文陋俚節目簡單殊不足以登大雅之堂而戲劇不多角色不備亦未有自立門户之資格故雖盛極之際亦僅附庸於京劇而已溯其始原莫可稽考以京華論則（陳𨺰碧）實秦聲之始作俑者也� 
　　𨺰碧起於咸豐之季擊筑而歌攢眉張吻識者� 
輕之内庭傳戲不及秦聲程長庚管領廟社（優伶集合祀其祖師）不許唱秦腔者攔入祭拜可以知其深惡痛絕之嚴蓋鄭聲易惑慮其亂京劇之成規耳不圖長庚即世未久（十三旦）（想九霄）等接踵而起馳譽京邑幾駕汪譚（桂芬呌天）而上之此固某相國（蒙古世爵）提倡之力然亦皮簧彩且之不競至授以入據之間隙耳 
　　（十三旦）秦聲中之泰斗也初習武生旣改秦旦（忘其姓名因是積資甚富後輟演營商於張家口）（想九霄）姓田氏字際雲其起稍後（十三旦）而藝堪與之並駕設秦腔之技果囿於𨺰碧所歌� 
者雖行某相國之扶植又烏能博都人士之多數同情則（十三旦）修正之功不可沒矣秦腔本激起而亢烈强毅過之韻致不足（十三旦）濟之以柔和温婉又經田氏增遜於其間始堪與皮簧分庭抗禮相與試聲於同一舞臺之上而無所用其謙退故我謂秦聲之有（十三旦）（想九霄）亦猶皮簧之有（程長庚）（余三勝）也繼田氏而興者爲（崔靈芝）歌喉温潤不愧爲後起之秀矣 
[亦舞台顧曲記] [  看雲樓主]  
　　曹君欣齋研究徽劇有年　近由皖來滬飫聆京曲昨特函予對於初十夕亦舞臺之戲略致批評爰爲錄登本刋以餉閲者 
　　予（曹欣齋自稱）來滬已一來復於（狸貓換太子）（漢光武）諸新劇都曾寓目雖覺五光十色熱鬧可觀然專重佈景究談不上藝術二字最多亦祗有一顧之值複觀便索然無味矣初十之夕老友子謙約往亦舞台聽歌該臺尙於譚朱　聞名已久頗思一覘究竟遂欣然偕往入場時樓上下座早售一空幸子謙與按目稔再三商量始得邊座兩位時臺上正演九花娘此種戲初無情節可言惟九陣風李春來演來一則手脚敏捷一則老當益壯要亦不可及也戲鳳一劇徽班常演之而受看者殊尠蓋正德一角往往失之油滑鳳姐一角微旦類多鳩首鴿面之流無論如何總覺刺目是夕譚富英之正德尙富霞之鳳姐皆合身分平板亦均唱得流俐付銀時之表做尤見精彩此種成績聞在京班中猶僅屬不選若置諸徽班中已成絕唱矣六月雪代法場亦徽班常演之戲小雲飾寳娥唱念皆凄楚動人唱詞與徽本大致相同而腔則廻異予於京調少年研究故祗知其妙而不能道其所以妙耳（南陽關）富英去伍雲召把子功夫實稱不弱惟吃調竟不够六字唱工殊不敢恭維（唱詞與徽本不同）王少芳之韓擒虎王連浦之宇文成都均佳以配富英之伍雲召頗有襄佳於面之感也南陽關唱畢即爲大軸子全本能仁寺尙小雲之張金鳳自是可兒而小翠花之十三妹舉止活潑京白婉熟尤爲出色議婚時莊諧並出尙翠表做都極深刻耐人玩味朱素雲去安公子活畫書生李壽山之醜西施淋漓盡致均足爲是劇生色不少久住皖南得見若是佳作耳目尤得快感擊缶之人聞黃鐘奏味如沆瀣固無怪其舌吐難收耳 
 
 

Page 8

 
 
1;第一萬八千七百十三號;中華民國十四年 西曆一千九百二十五年四月七號
星期二 * *   
 
 

Page 9

 
 
1;第一萬八千七百十三號;中華民國十四年 西曆一千九百二十五年四月七號
星期二 * *   
 
 

Page 10

 
 
1;第一萬八千七百十三號;中華民國十四年 西曆一千九百二十五年四月七號
星期二 * *國内要聞三 
[聯軍與厦海軍之糾紛（蜀生）]  
　　許崇智派許卓然謁楊樹莊 
　　聯軍謂周蔭人繳粤軍械 
厦門迊信許崇智派代表林赤民來厦向海軍交涉請釋捕去之永福艦不得要領三十日返汕已詳昨函茲悉林氏來厦時許崇智於二十六日直接致電楊樹莊質問理由措詞極爲激烈（原文已載前日本報汕頭通信）昨此間民黨中人接許卓然自汕來函略謂（汕頭方面感於欲剪除陳（炯明）軍退閩殘部鞏固聯軍在汕頭之地位求海上之安全與夫進一步解决閩局均非與駐閩海軍合作不可日前汝爲總司令派赤民赴厦交涉不得要領緣厦海軍當局諉之幼鯨（楊樹莊）以爲非請示於總司令莫决而幼鯨適不在厦故赤民乃虚此一行弟頃至自南雄總司令派弟赴滬直接向幼鯨總司令交涉云云許（卓然）此行蓋負聯軍謀與海軍合作之使命非爲索永福一艦而往其成功與否關係閩局匪鮮許卓然與楊樹莊私感頗佳海軍之援陳雖出林永謨等親陳派之包圍惟樹莊與永謨私交亦篤此次援陳實出自樹莊命令許卓然曾數電沮之而未果未稔此行能回樹莊之意否也 
　　昨日午後四時永績楚觀二艦監視海籌在汕捕獲之聯軍運艦永福自東山駛抵厦門寄椗船塢海面永福艦仍載聯軍敎導團四連憲兵一連並未登陸至陳炯明之行蹤則記者詢之海軍中人據謂自汕頭返航陳已移居海籌現在南澳東山間 
　　自洪兆麟退入平和後張毅部之第一師徴調益頻近漳州盛傳許軍已抵詔安於是平和雲霄漳浦居民乃紛然逃厦張毅近電周蔭人擬請以駐漳之四十五團增防小溪阻粤軍深入調駐同安之陸團移防漳州並請孔昭同高義予以援助周尙無覆電孔高則允以必要時撥隊爲援也至汕頭方面則據最近消息聯軍以克復潮梅大部防線過闊佈置未周而林虎退贛尙餘萬人方本仁近有接濟予彈令其反攻興寗五華之訊故對退閩洪部尙未能越遠追擊雖官報謂已克大埔饒平但事實上尙未證實進攻黃崗之張師亦遲遲未發恐聯軍長驅入閩之期尙有待也又許崇智於洪兆麟再退閩境後曾致電周蔭人請予以繳械原電云（福州周督辦勳鑒粤省頻年變亂罪魁禍首厥爲叛黨之陳氏率其逆徒林虎洪兆麟等盤踞東江重征苛歛降附曹吳擾亂地方我政府徇人民之請求下令討伐本軍奉令興師軍行匝月迭摧逆車林洪大部已被誅夷人民歡迎如出水火現其殘部望風奔潰有由饒平大埔竄入閩邊形勢查粤閩誼屬鄰封且閩省人民對於本軍向敦睦好本軍除對於逆軍殘部務期完全撲滅凈絕根株外雅不欲以粤省軍事波及閩省亦不欲久殃粤省之逆軍以鄰爲壑致重苦我閩省父老人民用特電請貴督辦轉飭閩邊駐軍對於林洪殘部實行繳械勿予收容致妨鄰誼粤閩大局均深攸賴再聞陳逆有疊向貴省請援等情貴督辦爲閩局和平起見想能毅然拒絕之並此佈聞貯候電覆許崇智印孔昭同於調任二十九混成旅後近有與莆田董子良對調訊孔訂於本月二日晋省董旅已有一營移惠但二人對調之明令尙未發表耳（四月二日） 
[雲南大理大地震　（聖安）]  
　　連震三日···繁市火起···日數十次···死人無算雲南通信昆明市昨十七號夜十時突覺地震房屋陳設曁街面市招等均互相激盪約數分鐘論者以振波推測即知西南方面必有較烈之震動不意十九號突得距省十三站之大理電報該地城鄉及上下兩關房屋均被震倒我數災期爲十四十五十六等日至十七日震尙未止每日震動約數十次城内大街因逃難者失愼致釀火災死傷無算地成焦土電局亦被燬往來電報均由距城四十餘里之下關局代發茲得某外人訊死傷甚多幸僑居之歐人無恙請速募欵賑濟等語足徴此次災變之巨也按大理今改爲太和縣爲滇西門户素稱� 
殷富有蒼山洱海之勝上下兩關之雄咸同年間回民杜文秀曾據之稱天下兵馬大元帥者十八年點蒼十二峯終年積雪爲滇史上有名之勝跡今據電稱災區遍� 
及上下關約計面積當在百數十万里不惟人民受禍古蹟亦恐蕩然無存誠浩刧也考諸雲南素尠火山此次地震原因雖未得其詳但據研究地學者推測决爲一種陷落地震因十年前迤南之嶍峨縣亦有同樣之慘劇事後調查知地殼空落故也詳情容再續報（三月十九日） 
[晋垣各界悼孫大會]  
　　三月二十五日太原全市人民在文　公園舉行追悼孫中山先生大會上午九鐘至十鐘陸續到會者有山西閻督辦代表馬木齋晋北鎭守使趙次隴代表高雉梁敎育廳長陳乙和代表梁巨川各校學生各機關代表各社團代表曁各界男女人士約有五萬餘人茲將會場佈置曁開會經過槪况分誌如下 
　　會場内外之佈置會場東北兩入口門楣俱用白布結彩遍題先生格言及遺語陳列所樓前月台上高搭靈棚九間靈棚正中懸掛先生最近放大之半身遺像一幀周圍圍以絕大之花圈像前羅列盛開之梅花數十盆及翠柏八盆像之兩旁高懸山西國民會議促成會所送長丈餘之對聯革命尙未成功同志仍須努力靈棚正門高懸閻督辦輓聯爲隻手造共和記昔年小駐征軺使三晋雲山增色大名垂宇宙看將來巍然銅像與千秋日月爭光此外趙鎭守使以及各機關各團體各學校各界人士之輓聯輓詞花圈懸掛不可勝數有百數十聯 
　　開會及游行狀况上午十點三十分依預定開會次序搖鈴開會公推李墨卿主席報千開會略謂今日追悼中山先生先生爲民國元勳革命領袖與普通之追悼不同我們追悼之餘應努力奮鬥以勉繼先生之志云云報告畢由馬奮秋君贊禮首平民工廠樂隊奏哀樂次全體立正·靜默三分鐘次行三鞠躬禮次帥佐唐君讀祭文次行三鞠躬禮次曾于厂君在演説台上開中山先生演説留聲機至場側耳靜聽一時萬籟俱寂氣象極形哀凄次自由演説首由閻督辦代表馬木齋演説略謂中山先生奔走革命垂四十年與諸同志手創民國而我督辦兼省長正當年同志之人自聞先生溘逝哀悼尤甚特派鐸敬呈輓聯恭代致祭死者已矣望我同胞本共和之精神繼續做去則先生之肉體雖死而先生之精神可以永久不死云云高雉梁·梁巨川·郭英·王治安·胡𦽟然姚石菴·章臣瑜·韓書麟·王繼成·王小� 
琴等相繼演説詞均痛切羣衆極形感奮次全體游行誌哀依預定路程徐步出發各校音樂團體間有奏哀樂者全城商民住户一律下半旗誌哀游行羣衆沿途分散中山先生遺像小傳及各種傳單都二十餘種十數萬張沿街飛舞如雪片並高呼各種口號遊行畢仍齊集文灜公園會場對先生遺像高呼中山雖死中山精神不死中山主義萬歲各三聲撮影散隊直至下午四時弔祭瞻覽者尙絡繹不絕五時閉會當由國民會議促成會拍致北京中山先生治喪處一電報告開會過原文如下北京中央公園孫公治喪處公鑒本日敝會聯合各團體各界男女在勸工陳列所開追悼孫公大會到者五萬餘人無不哀惋并游行街市大呼各種口號分散傳單十萬餘張全城均下半旗足徴孫公雖逝民氣愈振特電奉聞山西國民會議促成會叩徑聞此次開會用欵全由募捐而來除兼省長首捐百元外趙鎭守使陳敎育廳長各助巨欵團體方面則以省農會捐欵爲最先報界協會捐欵爲最多敎育各會亦均各有助欵云 
[杭州快信]  
　　孫督辦組織軍官敎育團凡現役軍官之未經軍官學校畢業者均須入團補習孫兼團長以盧陳周三師長分任總隊長聞定十五日行開學禮 
　　城站拱埠等處浙軍二師運輸所因七八兩團及砲兵二團各營底現始分運完竣昨由駐所主任蕭樓兩副官呈報師部即日撤銷 
　　西湖龍井等處各茶場尙未荐新以天寒雨多頭茶出産已必减少開市之期聞定十五日 
　　近傳烟酒署有與英美烟公司續訂聲明書四條之議即以徴收保護捐名義取消特税杭總商會認此舉爲殃民誤國有百害而無一利决呈軍民兩長轉電政府力陳弊害務將此議根本打銷以保國權 
　　追悼中山先生籌備會昨推莫永貞（省自治法會議副主席）王祖耀（總商會長）沈鈞業（省議會議長）李傑（敎育會長）四人晋謁軍民兩長商請派員共同籌備 
　　班禪喇嘛蒞杭尙無確期此間農商敎各法團已擬致電歡迎並乞賜移錫南行日期 
　　此間禁少閩鑄义旗雙毫連粤鑄老十一年雙毫亦在禁用之例致市上輔弊陡形缺乏不敷周轉昨錢業公會已决議老十一年粤毫照常收付新十一年及閩毫槪不通用 
　　昨孫督爲淞滬陣亡將士在西湖忠烈祠開追悼大會孫上午九時蒞會致誄詞各軍所送楹聯不下千餘副軍官自少校以上咸蒞止散會後即在靈隱午餐孫督返署已下午二時矣 
[南京快信]  
　　省議會開幕已數日據該會職員云尙無人提出議案惟本屆臨時會經費財廳無欵可發已由議員自行向各縣挪移隨後交財廳轉賬 
　　寗紳陶保晋等由京來電鄭謙已不固辭因中俄會議開幕時必須參與一俟開幕即南下就職爲期已不甚遠 
　　旅京蘇同鄉會電盧韓主張將上海兵工廠變賣地價分配被災各縣辦理賑撫並償遠軍用墊欵已據情韓電中央主管各部會核辦理 
　　上海國民保會推代表張蔣二姓來省謁見韓省長以外人越界築路侵佔國土主權條陳阻止辦法已由省令上海交涉署·淞滬警察廳·上海縣知事·會同查照辦理 
　　淞滬醃臘認税事務所電陳淞滬醃臘税已呈准財廳認繳定期開辦上海及吳淞税所仍有留難情形省署已分電上海吳淞兩税所遵照辦理 
　　睢寗縣十七市鄉代表李錦鑣王子諍等來省　以該縣 
警備隊擬擴充成營有害無利分呈宣省兩署籲請停止進行宣撫使批謂該縣地瘠民貧無法負擔經費自屬實情况軍事正當結束之際更未可再行擴充着令即行停止 
　　韓省長據報江寗句容儀徴六合丹徒五縣帮匪橫行令警務處嚴飭各該縣會同駐防軍警認眞拿辦　 
　　昨日清明節雨花台一帶游人如蟻戒嚴司令部及駐寗各團營自晨至暮加班稽查以防兵士滋事（以上六日） 
地方通信 
[金山]  
　　中山追悼大會紀　四月五日午前十時國民黨金山縣黨部在朱涇通俗敎育報館開中山追悼大會到黨員百餘人團體代表及來賓六百餘人先由會衆向國旗黨旗行三鞠躬禮次李一諤報告略謂中山先生逝世後中外同悼吾黨遽失導師尤深悲痛爲特於今日開追悼大會縣黨部代表曹中孚張堰區黨部代表朱文癡朱涇區黨部代表沈士雄各致悼詞侯紹裘沈文蔚朱軼凡黃芳墅方冲这畢靜謙演説都表出孫先生之生前事業與其奮鬥精神並勉勵同志努力進行以繼先生未竟之志二時閉幕散會 
[蘇州]  
　　袁氏慘案仍無發展　袁子廉被匪殺傷慘死一案已兩紀前報茲悉此案雖已獲嫌疑犯多人而研訊結果仍無十分把握屍弟袁翰臣昨日返家即被警區傳去備詢該管巡官張受之前日上午又拘獲放印子錢債之李麻子一名並命袁氏車夫認辨據車夫供當匪刦不似曾見李麻子經過門前訊之李麻子則堅不承認昨已押解警廳研訊矣保安隊等於此案發生之後連日奉令出外巡邏較前倍形認眞警廳長陳祖彜爲此案已懸賞購緝凡獲正犯一名賞洋二百元報信因而拿獲者賞洋一百元又於五日下午召集所屬各區長各隊長等並邀市董蔣炳章在廳討論辦理此案辦法而蔣市董於未集議之前曾面告陳廳長謂地方人士意見須通電盧宣撫張軍長韓省長請飭勒限破案現俟再等三日發電如三日内破案此電可不必發出及至會議席上陳廳長發表意見略以本人到任僅二月若謂係警務廢弛而發生此案則蘇州警務亦未必在本人到任以後而始廢弛今地方責我以三日破案我且甚願於三分鐘内破案但一時不能破案是亦無法之事地方人士欲發通電我當然不能顧問并謂倫敦巴黎且時有此種案件發生未必皆能破獲云云現地方人士對於陳廳長發表之意見認爲不啻爲卸責地步以爲如不能立即破獲城内居民將人人自危而陳廳長亦殊無以對地方也 
　　駐吳江之奉軍開蘇　現駐在蘇之奉軍三十一旅六十九團第二營於上月派駐吳江駐防現因該處人士一再籲請撤兵故於五日下午由强營長率同來蘇駐上津橋第五團營盤中 
[常熟]  
　　措借甲子漕尾派解軍需　省令嚴催之奉軍開拔費五萬元近由莊新知事與邑紳等迭次磋商除張商會長竭力籌措外餘欵擬由本邑各圖經　未繳之甲子漕尾項下措借全縣計六百圖每圖折中借洋五十元並給以一分五厘獎息則三萬元不難措齊此議决定後莊即手諭兩櫃督恊徴員商訂辦法定於本月五日開始爲繳欵之期以一星期爲限並於三日傳集各圖經書到署諭話 
　　王崑山回任本邑警佐　本縣警察所長一席近由莊知事自兼惟主任警佐莊屬意於趙前任内之所長王崑山曾電省請示茲奉警務處指令照准本月三日王亦奉處令由省到常即日到所任事 
[無錫]  
　　追悼孫中山盛况　昨日（五日）爲追悼孫中山之期會場在第三師範大禮堂先期由籌備處庶務股佈置一切在門首高紥松柏牌樓有孫公追悼會五字會場門首亦紥有牌樓有先知覺四字並有一輓聯云（爲國爲民成功不居）（先知先覺雜應運而生）大門前懸有青天白日旗禮堂中懸掛各界所贈之輓聯數百副中間設中山肖像二幅及香案香花等秩序異常肅穆下午一時團體到者有廷弼·三師附小·三師分校·市一·縣五·無錫中學·輔仁中學·實業·藝芳·積餘樹德初中·青城民智·開原一·市四·縣一·通俗敎育·東吳四中·志成女學·榮氏女學·中西女學·市十一·縣三·菁莪·市五等校商團團員救火會員·全體保安救火會·商團公會長楊翰西水警區長王冠軍·縣知事林幹材·第一軍諮議馮雲初·及前敵督戰執法副司令部副官王郁才大中華模範場廣東同鄉李晨鐘·司徒朗川·呂見山等以及各界男女四千餘人至二時先行致祭式祭畢開追悼會　　效魯爲主席　　田主席致開會詞　田　國民黨執行部代表惲代英演講孫中山歷史及生平政績演説畢全體行三鞠躬禮禮畢即散會由容芳照相館攝影並由全縣代表秦效魯致電上海孫公葬事籌備處報告追悼情形 
征收員之罷工風潮　縣公署銀漕征收處向分易貴　　　　 
兩字征收員之薪工飯食於民國初年由縣議事會議决毎字月給銀五百一十九元就征收費之五厘手數料内支撥十餘年來迄未變更各征收員前曾以年來米珠薪桂生活維艱請求酌量增加亦未核准迨此次　軍壓境戰禍猝起其時適值冬漕旺收之際突遭此變林知事以迫於供應遂變更按月給支而爲按成核給蓋其時縣署迫於軍隊之供應經濟竭蹶萬分征收處受軍事影響門可羅雀如是則可免籌墊現欵之煩也惟征收各員以戰後生活萬分爲難苟改新章在旺月進益固可加倍若遇淡月則進益鋭减將無以爲生遂由兩字串册比較等員趙瑞南鄧慰農十餘人具呈縣署歷呈爲難情形請求仍照前章詎未能允准該員等乃繼續呈請如是相持已歷兩月至上月底僅允先發一千元各該員以所欠薪金尙有二千五百餘元而維持前章之請尙未解决爰於前日在征起銀洋中如數扣除二科主任諶子裁以該員等所陳各節雖係實情惟公家於征收不能起色之際亦頗覺籌墊爲難即令將所扣之二千五百餘金出一借支憑證以備下月歸償各員以所求仍不能澈底解决遂於前日一律停止辦公實行罷工後由二科諶主任向各員一再磋商表示讓步昨始勉强照常辦公惟各員於薪水發現一層持之甚堅尙不易解决也 
[南通]  
　　總商會召集會議　通總商會於五日致各會董函云全國商會聯合會第屆大會定期四月二十日在京舉行函催原舉代表於四月十日齊集京師又奉盧宣撫使公函召集江蘇善後委員會定期四月十日在寗舉行查兩項會議均關重要詧等擬即依期先赴寗垣至關於提議及籌備事項自應徴求全體意見庶期妥善爲此定期四月六日下午一時開會討論務希屆時出席云云 
　鄕區警官大更動　劉橋區何所長奉縣警所令免職遺缺調委西亭黃巡官接替另委彭光濬赴西亭任事三益鄕方巡官免職改派湯錫祥遞補劉海沙張巡官與白蒲馬分所長對調川港鎭施巡官撤差另委蕭竟成繼任連日各該區已紛紛趕辦移交矣 
　　籌借軍費彙紀　通海鎭守使署七十六旅三月份餉欵尙欠八千七百六十六元經張鎭守使兼旅長商懇縣署轉向商界息借昨已照借解撥又省令縣署速籌奉軍開拔費三萬元業由盧知事轉請總商會設法矣 
[揚州]  
　　植樹禮誌盛　本屆植樹節之植樹典禮於上午在天寗門外省耕舊舍内大山之北空餘隙地舉行是日駐揚陸軍團營長·縣知事趙芰常·各區一等巡官·曁商農敎育各會長均親往與植頓極一時之盛 
　　運使赴寗與會　蘇省善後會議開幕在即淮運使杜純爲列席會議之一訂昨日（六日）由揚赴寗與會 
　　更委場署人員　兩淮杜運使現委謝承煐代理廟　 
場知事師維周充淮南墾務局催徴委員並委張子渙·蔡鍾濟爲本署諮議顧間 
[高郵]  
　　縣署召集行政會議誌聞　本縣盧知事前日如集縣屬十九市鄕總董鄕董來署會議要案已誌前報茲於昨日（四月三日）午後二句鐘在縣署開議計列席者縣商會會長王藴之縣敎育會會長夏叙欽縣農會會長吳錫藩地方欵産經理處總董董仲薪副董龔瑞之曁十七市鄕總董鄕董（澤南市樊永市缺席）由盧知事主席報告提議案件經衆議决兩案誌之如下（一）組織縣議會案議决組織程序依照法定期限進行自四月十日起八月一日完成（一）設立清鄕分局案議决從速設立經衆預算開辦費五百元臨時費一百二十元經常費一百四十元均由欵産處先行墊撥俟下年度預算追加清鄕分局張局長岫敷起立報告擬定本縣清鄕施行細則各市鄕清查户口手續責成各保衛團於兩月内辦竣衆贊成時已鐘鳴五下遂散會 
[六合]  
　　張軍長電孫副官停止辦草六合各公團爲奉軍孫副官來六辦草至三百萬斤苦難應命一時函電交馳總祈張軍長停止在六採辦昨張軍長已有電致孫副官謂六合旣當荒歉之年無草可購應即停止採辦張軍長 
能順從民意一般人民莫不同聲感激 
[東台]  
　　財政委員會進行會務　東臺縣清理地方財政委員會成立瞬近一載會務迄未進行其原因由於該會經費縣會提案時議决在議參兩會議員缺席扣留公費項下撥助收入微末無從着手茲廖縣長鑒於地方財政一無統計殊非正辦特邀各委員到署會議敦促清理各委員僉以自已分内之事反處被動地位未免過嫌放棄遂决定修改簡章將經費一層稍有着落擬訂辦事細則分股辦事各盡義務舉定楊委員琬爲委員長主持會内會外事宜並期於年内將民灶帶徴附税及縣欵縣産基金等事一律調查整頓製定表式完竣後除公布外編輯成書刋送各機關存查 
[徐州]  
　　駭人聞聽之刦案　昨（三日）晚八時許城内薛家巷住户李姓家中突來身穿軍服手挾自來得槍之武裝匪徒七八人半在門外把風半入宅内搜搶並出手槍嚇禁聲張以致附近隣右皆未聞知當被搶去金鐲二付金戒四只皮衣四件銀洋十元鈔票六十千搶畢而逃比經報告崗警追捕已查無踪跡矣聞該左方接近軍部右方接近巡警崗位時將旁晚匪徒竟敢公然行搶因而地方居户咸懷危懼 
　　雜訊彙誌（一）追悼孫中山大會原定本日（四日）開幕昨（三日）因陰雨改期本日天晴該會辦事已定期明（五日）日游行六日開會通知各法團知照矣（二）大彭市董事鄭於恕前因地方各界表示反對已由縣署改委鄭萬鍾爲董事（三）賈縣長（桂堂）前派第一科長孟繡堂採辦各種樹秧十萬株以備分給各區種植明日已屆植樹佳節孟科長亦於日昨趕到聞所辦樹秧刻已運到四火車約七萬株 
[嘉興]  
　　新塍各團體追悼孫中山　孫中山先生手創民國功在邦家此次逝世舉國震悼新塍自治辦公公處·區敎育會·商會農會·保衛團·醫藥學會·商界聯合會·第一完全小學校·新塍青年社·第一二初級小學等二十公團决議於四月七日在關帝廟開追悼大會設籌備處於中北市商界聯合會現正籌備一切 
[湖州]  
　　契税改典三賣六　契税一項年來收入愈見短絀推厥原因良由民生凋敝所致茲悉財廳爲體恤民艱起見令辦理 
　　劣毫勢將拒用　市上流行之劣質雙毫自毎枚減作二百八二文後乃各地已皆相率拒用故仍有輸運入境者茲經商會二次討論抵制方法結果將代價再减二十文以冀挽救設再不生效力則惟有實行拒用 
[平湖]  
　　縣議會召集經常會平湖縣知事李樹慈奉准省令在新自治法未曾産生以前原有議會繼續有效特依縣自治法規定於四月二十一日召集縣議會經常會並依該法須於半個月前函請召集之規定於四月五日函請縣議會議長葛昌樞依法召集矣　 
　　植樹節舉行典禮　平湖縣知事李樹慈於本年植樹節偕同實業科長陳學麟縣農會錢秉鈞市農會馮孝豐縣議會葛昌樞自治委員計在清宣講員吳清如士紳薛鶴壽張鴻鈞警察所長朱宇程水警隊長謝祖康等至公園植樹場所舉行植樹典禮各人手植樹苗畢攝影而散　 
　　墾荒局召賣地畝　平湖縣知事李樹兹據乍浦墾荒局長張榮邦報稱前經會同布告墾户限期輸納税課逾限召賣在案現已逾限多日而蘆瀝鹽場·全公坊·大小營坊·白沙坊等處墾户抗不繳輸等情即於昨日會同鹽場知事伍崇曁該局長布告所有該各坊已熟未熟地畝一律召賣價分五等（一）十元　（二）八元（三）七元（四）六元（五）五元云 
[紹興]  
　　各公團追悼中山　紹興各公團於本月五日上午在布業會館覺民舞台開追悼孫中山大合會先由籌備處佈置會場門口製搭大牌樓一座下半旗會場四週懸掛輓聯祭幛等件及素球素燈台上演講桌後設靈位正中彩亭内置遺像供奉香果台上滿置鮮花旁懸青天白日旗及沈定一手錄遺言中懸千古不朽之橫匾至九時與禮者陸續到齊計軍警政長官代表及沈定一·黃駕雄·姚靄生等及五中校中學師範小學三部曁女師成章縣一縣二越材承天等各校學生敎職員等共計二千餘人由王以剛主席宋敬卿司儀其順序（一）開會（二）唱國歌（三）奏哀樂（四）對遺像行三鞠躬禮（五）唱追悼歌（六）沈玄廬述孫先生事略（七）馬鶴卿讀哀詞（八）徐蔚南倪文宙朱少卿潘文源孫慶麟恭思道（英人）等之演説（九）唱中山先生之三民主義留聲機片（十）攝影（十）（一）散會由各校學生排隊赴大街一帶游行 
 
 

Page 11

 
 
1;第一萬八千七百十三號;中華民國十四年 西曆一千九百二十五年四月七號
星期二 * *敎育消息 
[專電]  
　　北京電　北京各學校聯合運動會定巧（十八）日舉行（六日下午一鐘） 
　　青島電　日本女學文化視察團預定十日來青考察（五日下午四鐘） 
要聞 
[中華敎育改進社董事會紀]  
　　中華敎育改進社日前在北京總事務所開董事會出席董事熊希齡·蔣夢　·王正廷·陳寳泉·張伯苓·郭秉文（熊希齡代表）·范源濂（張伯苓代表）·袁希濤（陶知行代表）·黃炎培（陳容代表）會議事項如下（一）主席熊秉在致詞歡迎新董事王儒堂（二）主任幹事陶知行報告社務（三）規定十四年度進行方針案通過原文如下本社今後對於敎育之努力應向適合本國國情及生活需要之方向進行其入手方法爲選擇宗旨相同並著有成績之中學小學幼稚園與之特約試騐合研究者之學術與實行者之經騐爲一體務使用費少而收效宏並將試騐結果隨時介紹全國俾多數之學校可以共向此途進展（四）核定十三年度决算及十四年度預算議决十三年度决算照案通過十四年度預算照過低限度通過（五）籌畫經費案議决接受紹穀旗地設法變賣其墊欵以五百元爲限（六）酌定第四屆年會案議决今年年會照常舉行開會地點先與奉天接洽如難成事實再與太原接洽屆開會時如有特别情形再行集會討論會章毎年舉行年會一次今年年會時應提議修正爲每二年或三年内至少須舉行大會一次（七）審定社員資格案通過（八）推舉代表參與世界敎育會議案議决推蔡元培郭秉文凌冰赴會出席其餘代表由董事長司庫與社中職員接洽决定但用費應照預算以二千元爲限（九）組織審查委員會案通過（十）組織日本研究委員會案議决推范靜生·江庸·林宰平爲委員草擬具體辦法（十）（一）組織拒毒運動委員會案不成立（十）（二）組織提倡不吸紙烟委員會案不成立（十）（三）審查特約試騐學校辦法案通過 
[浙江敎育行政會議第五日大會紀]  
　　浙江敎育行政會議昨日（六日）上午九時開第五大會會員出席沈復生等十三人計敎廳長主席依照日程開議（一）工校預科招生及三年期工科改組辦法等（工專提出）羅颺伯云還是依現狀爲佳徐崇簡申明改組之理由公决付中等敎育組審查次變更日程先議中學及同等學校修業期滿由敎育廳組織委員會覆試案提案人湯爾和説明旨趣在促進中學學生之學業惟外縣學生集於省垣恐父兄擔任經費爲難但爲學生學業計使父兄不致白費數年學費白費許多苦心則最後一度之擔任爲父兄者亦所難免又青年經過路程許多艱難聚居省垣亦多未便惟現在交通比前便利且借此外出長些閲歷或規定由敎師帶來自可不甚困難楊效蘇云就八中專實論學生毎到校甚遲又中間往往旅行屆時自然畢業故爲促進學業計應有一種辦法至經費一層可母庸顧慮譬如出外旅行學生往往自已出費趙述庭云本案事實上自屬需要或加一條覆試分數在七十分以上考入專門學校免其考試如此庶寓獎勵於覆試之中容易施行陳鶴琴云本案甚表質成或與外省大學接洽如覆試分數最佳者亦准其免入學試騐趙述庭云本來大學招生應有兩種辦法一考試一保送美國原有此種辦法若某校保送之學生不及格者太我則應取消某校保送之權利至經費一層將來推行無碍之後多聘幾人到各道去覆試沈溯明云補充辦法初中亦應覆試與保送免試惟入何科應加以審核錢均夫云亦贊成本案惟保送一層程度應從嚴規定趙述庭云爲求學機會及獎勵計應仍以七十妥以上爲是覆試七十分以上已不容易鄭曉滄云程度高低問題且稍緩本案精神最關重要亦狠贊成惟可否先定標準又體育音樂等在考試時應另定辦法初中畢業生是否亦一樣考試爲一問題鄙意應先定舊制中學考起將來高中亦到省考試初中似可不必主席云舊制中學今年均已畢業已無從補救不如考初中沈溯明云初中必須覆試否則無甚效果湯爾和云覆試制度並非復古爲促進學業成績不得不然至舊時防弊方法儘可採取朱文園云覆試不及格者是否回校補習陳百年主張作留級論趙述庭主張仍回原校或轉入他校自行補習錢均夫云補習者只须於不及格之學科補習將來再試時亦祗須再補習之各科不必全部再試議至此時已中午即將本案付審查下午停開大會二時開審查會四時應省敎育會之茶話會 
[東大易長風潮之昨訊]  
　　胡氏控案已傳訊　胡敦復因三九事控東大敎授陸志韋徐則陵等於寗地檢廳一案寗廳檢察長黃用中已出票傳訊前日（四日）下午開預審庭黃廳長先派司法警察四人到校催傳該警等至東大無處尋覓諸人乃出校返廳旋爲陸等知悉即令校役於途中追回陸志韋向司法警察聲明所控四人下午准時到庭十二時被告之陸志韋·徐則陵·張維健·翁之　四人即一到檢廳學生亦有隨之而往檢廳當即加派警察十餘人於門首黃檢察長以盤詰云 
　　東大敎授柳治徴等之宣　東大敎授柳治徴等十五人昨發出宣言　云東南大學停職校董中之少數校董近有致韓省長及敎育部文　惑觀聽顯與事實不符合寫一一駁正如次（一）評議會之廢止並未經校内正式合法之手續通過當去年取消工科之時敎會屢經依據事實及大學條例否認當局取消評議會之過　且曾公推起草員修訂評議會章程事實　鑒豈容抹煞（一）第　　　　　敎部二　　　　袛有指駁條文各節並無核准字樣該　等　次　　核准　與部令不符指鹿爲馬其意何居（一）該文稱（校董會簡章係十三年四月二二七日經本會照核准之組織大綱中規定修改）是校董亦自認該會簡章屬於組織大綱之一部分而二九三號指令旣無核准字樣則大綱全部尚未成立該董會簡章當然以部分之關係而失其確定依據何能單獨發生効力且該董等旣將一二五五號指令抄呈何以不并將所依據之二九三號指令一併抄呈其是否　圖　混不辯自明（一）即以校董會簡章而論據敎部一二五五號指令明云第三條後應加第四條（校董會議决事項應由校長呈請敎育總長核准施行）是校董會議决各事仍須敎育總長核准方能施行倘校董會議决各事未經敎育總長核准當然不能施行然則校董會議决裁工科及西洋文學系未經校長呈請敎育總長核准施行則工科及西洋文學系當然不能裁撤進一步言之校董會議决應請郭校長照舊供職及請郭校長暫時出洋未經校長呈請敎育總長核准施行則亦當然不能發生効力且郭校長已經電部請迅派接替在先而校董會之議决反對校長之意思而進行其所根據者是何法律（一）該文謂一東南大學所以否認馬叙倫代部時之任免校長者即根據簡章第三條第三欵推選校長於敎育當局之規定仍爲權限以内之事）然該簡章祇有（推選校長於敎育當局）字樣並無否認任免校長之權是該董等所以否認者全然失其依據（一）校董會簡章據一二五五號指令原文第二條（敎育部代表一人應改爲敎育總長指派之部員一人）然此係十三年六月二十五日部令所云指派部員當然與十一年十一月一日所派江蘇敎育廳長蔣爲敎部代表者不同而據事實敎部於十三年六月二十五日以後並未指派部員則該董等是否可擅以廳長爲部員之代用不言而喻以上各節逐層指駁足見停職校董之過去事實種種違法情形而此次抗令造禍不已又復强詞奪理舞文欺人眞不知置法律二字於何地也又該文引生物系主任敎授秉志篠電尤屬誤會秉志敎授前經聯名通電反對校董干涉校内行政平日言論人所共知尙有其他牽涉各節亦皆羅織之詞更屬無庸置辯合併聲明東南大學敎授枊詒徴·熊正理·湯用彤·段子夑·陳去病·葉企孫·徐韋曼·蕭純錦·胡剛復·徐淵摩·顧實·王璡·蔡瑞岐·路季訥·熊慶來·同啟 
[國立東大函促皖省解欠費]  
　　國立東南大學經濟委員會以皖省人解該校經費已有五萬七千元之巨現已備函催解聞俟王揖唐回皖後推孫洪芬洪範五兩君再赴皖一行與王面商請速撥若干以資救濟云 
[浙省法政專校發生罷敎風潮]  
　　浙江公立法政專門學校新校長凌士鈞接事後舊校長所聘各敎員遽爾表示反對然亦有少數不加入惟該校各敎員在宴賓樓集議後已發生罷敎風潮凌校長維持爲難不得已於昨日（六日）上午向計敎育廳長面陳困苦情形請予辭職計廰長適在敎育行政會議主席即將主席職務委托羅颺伯代理遂赴省署請示夏省長核辦矣　 
雜訊 
[松江　敎育會開研究會與職員會]  
　　松江縣敎育會於昨日（五日）開職員常會晨十時先開研究會由縣敎育會副會長楊前烈主席議案如下（一）二師區小學敎育研究會大會去年本輪值本縣開會後因時局不靖延遲至今現各地已恢復原狀應否改於本年陽曆十月舉行案議决二師區大會似可於本年十月舉行應由本會函詢各縣小學敎育研究會俟答復後再行决定（二）二師區小學敎育季刊第二期早經出版後因戰事發生尙未分派惟該項刋費本會實難籌墊應如何設法第三期季刊應否即日付印案議决季刊費每期約須洋二百餘元本會應受戰事影響實難籌墊應由會將各縣認定季刊本數送去順使由取刊費以資需用至第三期季刊俟收到欵項後再當付印接開縣敎育職員會由會長張芝主席議案如下（公推） 
出席太湖流域聯合自治會代表案議决推定陳念慈楊繩武錢魯詹三人爲出席代表（二）推舉代表向臨時執政請求加入特别巿區案議决推旅京同鄉楊蔭安張彬士沈建白三君就近向執政請願力爭並通知本邑各公團一致主張會函敦請（三）公推出席松滬特别籌備會代表案議决推定陸規亮徐錫之兩爲代表（四）函詢金山縣敎育會何日開滬海道屬縣敎育會聯合會常會案議决由會具函詢問（五）催敎育局速發縣立學校第六期敎薪案議决縣立學校自本學期開學後已將兩月而敎薪分文未發應由會具函嚴催敎育局尅日發給（六）函縣催發縣市鄉敎育附税案議决縣市鄉敎育附税查縣公署楊任内收入丁漕爲數達二十五萬元以上則該項附税應得三萬元應由會具函縣署請照數撥給敎育局（七）中山先生手創共各功在國家請本會函請各大書局將其事略編入敎科書以垂不朽議决由會函請中華務兩書局將其事略編入 
[杭州　敎育界請陳景新講演]  
　　杭州水亭趾中華英文專修學校於前日（二日）開愛親會成立大會適逢上海敎育家陳景新君應浙省敎育會講演之聘先請其講演題爲（民國十三年來海上敎育界之變遷）昨日（四月五日）陳君赴省敎育會講演下午三時半起開會講題爲（吾國小説學之淵源及研究之方針）聞是日聽者不下千餘人 
本埠 
[上海圖書館協會開會紀]  
　　上海圖書館協會昨日（五日）下午一時　上海總商圖書館召集全體會員討論組織全國圖書館恊會事代表列席者四十餘人主席杜定友略謂本會前接開封浙江等處圖書館來函以我國圖書館界向少花聯絡爲謀圖書館事黹之發展及鑒於時勢之需要起見擬推本會組織全國圖書館恊會曾經本會委員討論結果先行通函各處圖書館徴求意見現已接到青島·安徽·山西·河南·江西·蘇州·山東·開封·常熟·南通·金陵等處圖書館先後來函贊成設立在滬惟此事關係全國圖書館界前途至深且巨特請諸君出席發表意見以資進行云云討論四小時之久一致議决（一）陳友松提議本會先行組織全國圖書館恊會籌備處其設立地點及一切應行事宜由全國圖館代表决定之（二）程葆成提議以本月二十二號爲全國圖書館代表來滬列席開會日期二十五日閉會兼可共同參與二十六日美國圖書館協會代表鮑博士之歡迎大會後復討論招待鮑博士來滬一切手續云云 
[上海童子軍聯合會職員會紀]  
　　上海童子軍聯合會於前日（三日）下午五時半開職員常會到會者李頌唐·沈叔逵·（王壯飛代表）姚麟書·盛子道·沈同一·（姚麟書代表）王壯飛議决事件如下（一件）收到東吳二中·約翰附中·約翰大學調查表各一份議决原件送總敎練備查（一件）函敎練部將本屆各團名單開送到會議决照辦（一件）請省會發 
給本會副總敎練盛志道徐子成二君證書議决照辦（一件）整理本會所藏印刷物件議决推定姚麟書俞元爵二君担任整理（一件）添印本會細則議决推定徐子成君先行審查再送職員會審定付印（一件）添印隊員證書議决推定盛志道君審查再送職員會審定付印（一件）孫中山追悼會上海籌備處來函請本會　　　 
選派童子軍於四月十二日赴會維持會場秩序議决照准交敎練部籌備（一件）敎練部交議關於上海境内一切童子軍出版物應派員審查以免令人誤解議决先由本會專函商務中華等書局將關於童子軍出版物索取毎種一份外如有個人出版者由敎綀部調查函報以便彙集審查（一件）請省敎育會發給華童團敎綀王其劉證書議决照辦（一件）本年上學期擬舉行大露宿一次同時舉行成績展覽及分團比賽議决先由綀練部籌劃露宿後時間充裕再議成績覽及分團比賽事宜（一件）整頓團體不求其多凡不加入本會之團體應否取締或示區别議决推定沈同一·盛志道·徐子成三君組織委員會商定辦法送職員會審查（一件）繼續發行定期出版物以資流通消息議决交編輯部核辦（一件）本會應置有規定露宿地點俾各團多得露宿機會議决推定李頌唐姚麟書沈同一三君議定辦法（一件）本會會所現無基地擬商請敎育局前在體育場旁所購民地預備建築圖書館用之地基（前縣議事會議决圖書館改設在收還第五工場改建）撥給本會建築會所議决函商敎育局辦理 
[敎育會等請華爾德博士演講]  
　　九日下午一時半···在職工敎育館　 
　　江蘇省敎育會中華敎育改進社將於本月九日請華爾德博士演講昨致各會員社員函云敬啟者美國社會學名家華爾德博士近從俄印遊歷後到滬敝會等旣加入上海各公團共同招待並定四月九日星期四下午一時半至三時半在上海小西門外陸家浜南職工敎育館特請博士講演（取得經濟上之公道）以餉同人云云又悉是日講演由國立自治學院總務長陳伯莊繙譯九　　　　　　　　　　　 
日午後由該會社備汽車邀陳君與博士同至職工敎育館云 
[留學歐美女生開聯歡會]  
女青年會學生部幹事楊錫珍女士於昨日下午四時召集留歐美　　　 
各國女生假座圓明園路十八號舉行春季聯歡會到程婉珍·單德馨諸女士劉王立明·丁素英·林其俊·林三啟諸夫人等約共四十餘人公推丁素英夫人主席先進茶點次由主席致詞略謂吾儕在留學國外時代課餘之暇常得叙首乃返國後轉以家事紛紛繁無暇集合此次得諸位翩然蒞止無非聯絡感情云云次由到會諸人相繼表演（抓花生）及其他各種游戲至六時許始盡歡而散 
[洋畫展覽會之第二日]  
　　本埠三洋涇橋安樂宮洋畫家春季聯合展覽會開幕各節曾誌前報昨日爲開幕後第二日會場上仍形擁擠出品目每册小洋二角詳載中西文畫題及出品人姓氏參觀者得按照目錄對號細覽其中作品各有面目色調與用筆剛健而雄厚者有之柔順而清雅者亦有之尤以第三號（疏林薄暮）第四號（獨奏第十一號缎眼）第二十八號（凝視）第三十號（窗口）第三十一號（雨後春柳）第三十二號（江南水道）第四十四號（冬之無言）第四十九號（自畫像）第五十一號（草木怡情）第六十一號（飛龍）第七十二號（俄羅斯之晨光）第七十八號（靜物）第八十號（紫菊）第八十七號（不潔之譚）第九十六號（春之曉）諸作爲最有精采西人及日人到會參觀者咸相驚嘆云 
[日本女和團回滬後昨又北上]  
　　日本女學生視團近由部派來華視察中國文化狀態於上月二十八日由滬西上視察各處本月一日乘船扺漢因京漢車不通復於前日乘船回滬該團一日曾在武昌參觀省立女師範之敎授及國立師範之化學實騐等繼赴兩師範聯合之歡迎會備受各界歡迎嗣於三日在鎭江參觀金山寺等處即行來滬已於昨（六日）晨乘日船盛京丸北上預定經由青島天津至北京再由天津至大連經由奉天朝鮮回國云 
[約翰大學各級英文辯論决賽]  
　　上級勝 
　　約翰大學於前晚八時舉行本年各級英文辯論錦標决賽參與者爲高上兩級主席卜舫濟校長辯題爲（西方工業義之宣傳有利於吾國）高級主正面代表陳秉池·李秉漢·鄧賢上級主反面代表宋家傑·費毓洪·吳必彰雙方理由均甚充足舌劍唇槍滔滔不絕雄辯二小時後由評判員霍奇根博士惠愛碩士郭承恩工程師宣佈反而得勝云　　　 
[青年會練習六項比賽]  
　　本埠青年會對於六項比賽之練習業已開始計運動項目分六千碼蕃薯跑·一百六十碼蕃薯跑·一百六十碼蕃薯·急行跳高· 
　越比高練習時間則爲每星期一三五八時至九時不論成人兒童均可練習云 
[遠東商專學生來館參觀]  
　　遠東商業專門學校專科生汪世松·吳國昌·英福如·黎明·王榮喜·宗先謙·王雨樓·陳緒蕃等十餘人於前晚八時來館先在五樓聽無線電音樂後乃至各部參觀至九時半始去云 
 
 

Page 12

 
 
1;第一萬八千七百十三號;中華民國十四年 西曆一千九百二十五年四月七號
星期二 * *常識 
經濟 
[學生時代之經濟法] [  憤學]  
　戰禍發生後多數家庭經濟咸受影響面子弟之在學校求學者又不能以此中輟故爲子弟者當取下列方法以减輕家庭之負擔（一）衣服尙樸實現世時髦學生往往考究裝着以表示其華麗闊綽然在學校求學其目的爲求智力上之增進若好事裝着徒費金錢兼耗光陰此實毫無利益之可言願我青年痛改之 
　　（二）不吃零星食物　各校學生大都喜食雜食課餘閒啖味固良佳然雜物傷胃多食亦非所宜且此項浪費或轉較正當膳費爲大故亟當廢除之 
　　（三）絕對不涉足遊戲場　滬上各校學生每逢星期六晚上多結伴入遊戲場遊覽此種地方良莠不齊青年人血氣未定入此易遭同化意志之隨落竟有不自知覺者即就遊資而論積久亦甚可觀故高尙之青年當屏不涉足也 
　　以上三者不過犖犖大端其他節省經濟之法甚多望我青年時時留心非僅减輕家庭負擔亦可養成節儉之美德也（乙種酬） 
衛生 
[初病之自覺法] [  靜觀]  
　　人之發病必非一朝一夕之故蓋皆由淺入深漸至呻吟牀褥遂入難治之境苟能於初病時自覺即加攝養則病魔决非可以困人者茲將數年來躬行有效之初病自覺法敬爲同志者告焉 
　　（一）小便赤濁（無病者小便當然無色透明） 
　　（二）晨間初醒時口中覺乾覺苦覺淡等（無病者初醒時口當無味） 
　　（三）口中發臭（無病者决不發臭） 
　　（四）目晴現黃赤等色（無病者目必黑白分明） 
　　（五）三便閉結（無病者大便必有定時且甚爽利） 
　　（六）驟覺多痰（無病者應無痰） 
　　以上六項任何一種發現均爲受病之證至發病之遲早雖因人而異要不可不趕行攝養之法攝養之法多端惟愼飲食節嗜慾最爲不二法門願世人之注意焉（乙種酬） 
道德 
[青年十不可] [  春伯]  
　　（一）不可無血性無志氣 
　　（二）不可亂信主義無正確主張 
　　（三）不可無求學精神 
　　（四）不可無救國思想 
　　（五）不可有惡劣嗜好 
　　（六）不可不注意身體健康 
　　（七不可不留心時事） 
　　（八）不可耽好著述而少研究 
　　（九）不可不尊重個人人格 
　　（十）不可泛講異性社交（乙種酬） 
法制 
[上國人人籍之要件及權利之限制] [  武國良]  
　　此次奉軍中俄人聞係曾入我國國籍其權利之享有當與我國人無異然入籍非盡人　　可能權利非盡可取得茲略述之如左 
　　國際法上入籍之要件有六 
　　（一）有人籍之意思 
　　（二）須具有能力 
　　（三）有一定住所 
　　（四）品行方正 
　　（五）善謀生計 
　　（六）失其本國國籍 
　　國籍法上入籍之要件有五 
　　（一）繼續居住五年以上在中國有住所者　 
　　（二）年年滿二十歲以上依中國法及其本國法 
　　爲有能力者 
　　（三）品行端正者 
　　（四）有相當之財産或藝能足以自立者 
　　（五）本無國籍或因取得中華民國國籍而喪 
失其本國籍者 
　　國際法上權利限制之要件有二 
　　（甲）外國人不得有選舉及被選舉權 
　　（乙）外國人不得加入政治團體或爲政治 
　　集會之發起人 
　　國籍法上權利限制之要件有九 
　　（一）大總統及副總統 
　　（二）國務員及各部總長 
　　（三）立法院議員及地方自治職員 
　　（四）最高法院長 
　　（五）平政院長 
　　（六）審計院肯　 
　　（七）全權大使及公使 
　　（八）陸海軍將官 
　　（九）各省省長 
　　我國國籍法曾於民國三年十一月三十日修正以上九種非絕對的限制若經過五年或十年亦右取得（未蓋章） 
科學 
[地成球形之原因與將來變形之頌向] [  耿光]  
　　地爲圓球體今已爲吾人所公認矣然地何以成此種球體乎因地有吸力而吸力集合於其中心中心之吸力對於表面各部分爲同一之牽引因之不能不造成最狹之面如球狀也蓋凡對於一定之體積而有最小之表面者在各種形體中惟球形爲然當地初成立以後其體積旣已一定遂由最狹之面而自然的生成球形譬如團子藥丸所以圓者以掌由四方厭其表面至面積最小而止故成球體地收縮時亦如團子藥丸之類内部吸力牽引表面恰如以掌由四方壓團子者然此地成球形之原因也但地又因自轉而生遠心力以此遠心力之影響乃至赤道膨脹兩極短縮遂成橢圓球體而非正圓耳 
地球旣成形以後其表面漸凝結成地殼而内部尙未堅實此後仍繼續放𤍠内部液體� 
之冷却而凝固必較外面固體之冷却而收縮爲易即地球全體不能同時爲均一的收縮也以此之故地殼將由圓球形變爲方錐形蓋對於一定之表面而有最小之體積者惟正四面體爲然地球旣已有一定面積之地殼故必漸趨於近似正四面體之形其與邊相當之凸部爲大陸即歐非二洲爲一邊南北美爲一邊亞澳二洲又其一邊也與而相當之凹部爲大洋即夾於各大陸間者也北極附近無大陸與正四而體之底部相當南極有高山與正四面體之角頂相當雖尙未完全成此形體而已有此傾向矣（乙種酬） 
敎育 
[東大風潮中之旁觀者言] [  石筍黃維揚]  
　　民國以來學校林立敎育盛興可以增新智識作新事業移貧爲富轉弱爲强將爲諸文明國之模範誠可慶而可喜也然自壬子迄今業已十有四載此十四年中校風日壞學業日頽淆亂是非風潮迭起各家諸父老耗盡金錢引領而望子弟之前進直不啻作夢想矣迺者東大風潮余乍聞之即不覺爲之傷心涙垂也溯自郭先生任南高校長繼任東大數載他校時有風潮惟此校則肅然按課計功日進而月異未嘗有嚣張之舉誠能於我國敎育界上放一線之異彩作大學之模楷矣不意現已免職之馬叙倫不問成績遽免郭先生職而聘胡敦復繼之是馬氏利用政潮擅易校長有意摧殘學界以致東大學生羣起而攻頗聞敦復之弟供職校中其俸未滿奢望因之仇視郭先生欲易之以乃兄彼時郭先生因東大學欵缺乏並有規定之俸不得特别優待而彼祗圖一已之私利者遂起怨　此中情形學生亦知之稔矣今者敦復就職學生將墨水瓶投其弟昆良有以也雖然敎育界而演此武劇其所謂文明者果何在乎余不禁有感於此爲敢進一言曰往者已矣來者可追自今而後愼勿以私誤公自失人格况今各國之恊以謀我猶狂風怒潮之相逼而來凡我敎育界人宜和衷共濟而後可用竭愚忱聊貢芻言尙希採納焉（乙種酬） 
雜錄 
[衣匠之言] [  介]  
　　衣匠馮某年五旬餘工作余家余偶詢其生活狀况衣匠且作且談閲一小時之久味其言頗有價值逈非尋常衣匠可比爰述其言如次衣匠云余十八歲到上海寓小東門親戚家十指生涯尙稱不恶計每年所入除衣食住三項外尙有盈餘余將盈餘之欵存儲殷實主顧家以權子母如是者經六載居然有五百餘金主顧中有何姓者見余不嗜烟酒妻余一婢結婚費用僅二百餘金結婚五年連得三子開支須加二倍幸余妻日出繅絲尙可勉强度日後三子相繼畢業於初等小學余决意以本業傳授余妻意殊不然語余曰三子盡業本行難圖出勝我夫婦二人亦永無享福之一日不如以長子入高小讀書由小學而中學俾將來充一學校敎員非但經濟可以充裕門庭亦可顯耀目下雖金錢缺乏我願日夜繅絲以助余曰三子均我二人所生一子讀書二子繼余本業對待未免不公昆弟間或者因此不睦至於享福二字余早認爲不祥字眼嘗見主顧家子子孫孫團聚一宅旁觀者靡不稱其福氣實則此疆彼界骨肉如同仇敵如是氣則有之何嘗是福余布置已定深不願蹈此覆轍當時余妻緘默無言微露不豫色今三子已陸續成婚且各有子女矣余每逢娶媳先爲子組織小店結婚至一月即令遷居店中因之父子姑媳之間不生惡感且老妻亦勤懇工作絕無享福思想余之家庭如此（乙種酬） 
 
 
 

Page 13

 
 
1;第一萬八千七百十三號;中華民國十四年 西曆一千九百二十五年四月七號
星期二 * *本埠新聞 
[譚浩明被刺殞命]  
　　兇手爲僕人黃永福···刺譚後復自擊中兩彈未死前廣西督軍譚浩明寓居本埠法新租界福煦路四百五十九號門牌屋内譚本擬於昨日帶同僕役姚濟光往蘇州游玩故提早於十一點時與敎讀先生李世祈在樓下扶梯旁同桌午飯令僕人姚濟光豫備行李等物時有另一僕人黃永福不知挾何仇隙搶前命姚服侍東家由彼往取行李詎黃即將皮夾内譚所備之防衛手槍向譚轟擊連開三槍先二槍未中末一槍彈中譚之右乳上入内黃即向後門逃出譚負痛追至門口向黃責問何故槍擊其時譚身上所中槍彈已流入腹部血流如注即倒地氣絕身死譚之家人咸集兇手黃永福見已肇事知難脱逃將槍向自身開放二槍子彈一中右乳上一中胸部右側受傷倒地譚之家人即飛報盧家灣法總巡捕房當由法領事·法總巡·及偵探督察員程子卿·四十二號西探目第潑（譯音）帶同特别機關華探目任水揚·周寳生等同乘汽車前往譚寓察勘一週在地上檢得手槍一支即將受傷兇手送往金神父路廣慈醫院醫治該兇手傷勢頗重恐難保性命聞譚今年五十四歲遺有子女八人正夫人一如夫人四長公子今年二十歲現在廣西原籍家中業已電催來申辦理喪務至譚之屍身現停寓中須親友等商議後方能殯殮餘俟探明再行補錄 
　　中國新聞社云前廣西督軍譚浩明氏於昨日（六日）上午八時念分在法租界福煦路四百五十九號寓所被僕人黃永福槍刺身死僕人復自擊二下未中要害當塲被捕今將詳情分記如下（一）（譚氏被刺時之情形）譚氏因日前得陸榮迁由蘇電召赴蘇賞梅因於昨（六日）晨八時起身後即今家人備早餐並今僕人黃永福整理行裝以便餐畢即行譚氏餐畢即歸臥室視察乃黃僕忽將箱内手槍向譚氏射擊二下未中穿過門框復擊一下中譚氏左肩家人聞槍聲紛出偵視黃僕向外逃避譚氏追後語家人謂伊（指黃僕）以槍擊我旋即嘔血二口仰臥於地家人因將譚氏抱往臥室黃僕知無可逃復以槍自擊二下中左右臂家人乘時上前捕獲鳴警報捕法捕房得訊後立派包探督察員程子卿及某西人前往視察程氏至譚宅後即詢問被刺時情形並視察被刺地點詳詢黃永福與氏之關係旋即將黃永福及手槍一併帶入捕房以便研訊（二）（岑春煊之憤語）譚氏被刺後家人即派役往告譚氏老友岑春煊岑氏立派岑德成（岑氏之姪）往偕李梅齡醫生往診岑抵李處譚僕適在邀李也因相隨至譚宅至則譚氏業已斃命矣當由李醫生將子彈取出岑氏即對譚氏家屬安慰數語怱怱回報岑春煊岑得信後歔嘘久之謂僕役對於主人動輙行凶黃永福跟隨月波（譚浩明字）多年月波信之甚切而今所報者若是人心不古世道衰微余之老友又弱一個矣（三）（譚氏之略歷）譚浩明字月波廣西龍州人年五十四歲曾任黔桂聯軍司令後任桂省督軍去年退職後即與陸榮廷來滬（潭氏爲陸氏内弟）有子八長子年念歲名子岳現在廣西龍州文農公學讀書譚氏被刺後即由家人急電往召餘七子年甚幼（均在滬其福煦路之住宅係前年譚氏私資所購云（四）（凶手與事主之關係）黃永福爲譚氏之同鄕現年三十歲十歲時即隨譚宅供役譚氏湘卾桂黔奔走黃氏均隨後迄今已有二十年云（五）（譚氏家人之談話）譚氏家人云主人原定昨日（五日）偕太太赴蘇旋因昨爲春節延至今日忽慘遭不測驟遭大故深爲痛心云　 
　　東南通信社云譚氏中彈後家人急延李梅齡醫生診治無效當即氣絕李醫生於事後致捕房報告如下（上略）本日上午十時許有譚宅傭人來本醫生診所報告謂譚督爲人行刺中槍倒地請速診治云因急乘汽車往至則被刺者已爲其家人移至床上滿身是血面呈死人顔色氣已絕心跳停止脈息全無惟本醫生爲愼重起見復施行强心劑注射然亦終歸無效隨即將死者解衣檢視則驗得被刺者前面中槍槍彈從右鎭骨下近右肩處射入直向後面傷口約小指頭闊因其槍彈自前面斜向後方故在被刺者背後左肩甲下約二寸許大槪在第八肋骨腔間皮下摸得槍彈但未穿出即槍彈中止之處也至其胸内槍彈經過路徑則因未經解剖不知其詳惟諒必胸内重要血管爲槍彈擊傷故無法救治耳隨後其家人環請將死者槍彈取出乃將死者衣裳從新解開在死者背後左肩甲骨下面約二寸許大槪在第八肋骨腔間之皮下用手術割出槍彈一粒謹此附呈待驗至死者爲譚浩明廣西人年五十五歲前爲廣西督軍住法租界長浜路四百五十九號本醫生因與譚督爲友誼關係乃詳詢其家人以出事前後狀况據云譚督因應友人陸君赴蘇賞梅之邀乃於今日早上九時許早膳膳時命其傭人名王永福者往室内檢點行李忽該役王永福將譚督自已備用之手槍自内室取出立即向譚督開放三槍譚督身中一彈餘二彈則飛至側面門上作二孔時凶手見譚督已中槍立即奔出斯時譚督亦追出至中庭時譚督尙語家人指彼凶手曰（就是此人）隨即口鼻流血倒臥地上不省人事家人等趕至見凶手以槍自擊凡兩響乃將凶手捉獲並將譚督移至床上此即出事前後之大槪情形也謹此報告如右諸祈查核此呈法租界巡捕房當事醫生李梅齡博士 
[閘北四區警署改作第一軍司令部]  
　　本埠軍法裁判處擬設閘北四區署内兩記前報茲悉張宗昌軍長以滬上所駐軍隊雖允一律開往他處而第一軍司令部仍須設在上海前日來閘北閲看房屋見四區所在局面閎敞甚合設立司令部之用商諸常警廳長將該區署及閘北辦公處偵緝隊游巡隊等一律遷讓軍法裁判處即附設司令部内昨經廳長訓令寗署長·李隊員·司法科趙科長·游巡隊王隊長等另覔相當房屋即日遷移寗君查得去年該署讓與宮邦鐸改設松滬鎭守使署時曾將區署遷往長安路通安里刻下該處房屋尙未租出曾請市經董王彬彦與業主商議該業主已允減讓租價每月洋二百五十元昨已雇匠裝修預備遷移矣 
[吳淞商會電張宗昌籲免供應駐軍]  
　　吳淞商會昨致張宗昌軍長代電云上海張軍長鈞鑒日前敝會准第三十一旅周參謀萬褔通知以敝旅一部不日開往砲台灣駐防請籌備給養等因當以淞鎭自遭兵災之後地方元氣摧殘殆盡經將無力供應情形　具節略託請兵站處祝司令轉呈鈞長諒荷察覽乃前日有第三十一旅六十九團一營四連郭排丰錫才來會聲稱駐兵即日到淞要求代辦麵粉大餅及火油皮紙等物敝會因所需各品數尙不鉅即經設法代爲購買送去昨晨郭排長復帶同兵士數人來會囑備飯食時值會中辦事人員因事外出由會役招待乃以語言隔閡致被兵士毆擊幸經郭排長勸阻而去伏念大軍初抵淞鎭人地生疎倘因零星食用各品一時無從購備敝會自當帮同代辦如長此責令供給實再無此能力負擔敝會爲商人代表現時淞鎭商業凋零已極加以會中向無公欵存儲兩月來供應駐軍均係向各商家暫時凑墊已見精疲力盡今再責令給養我軍長痌瘝在抱當蒙憐察苦情務懇體念刦後餘生不堪再任負擔准予飭知駐淞彭營長免責供應以蘇商困而慰民心感德無涯專肅電呈不勝迫切待命之至吳淞商會叩魚 
[崑山駐軍陸續撤防]  
　　駐崑山第一軍二十九旅許錕部·第二梯隊方振武部奉命移駐烏衣張八嶺等處業於四日開拔一批北上已詳前報前昨兩日繼續開抜三批計第二批於前晚七點五十分出發掛車三十一輛第三批係昨日（六號）上午九時開行掛車二十八輛第四批於昨午十一點五十八分出發掛車十五輛三日間共撤防四列車約計三千人槪係二十九旅之隊伍聞今日將起運方部云 
駐安亭保護路線之第一軍步兵一營奉命撤防北上將於今日運至崑山併隊出發 
[駐禾浙軍調往楓涇駐紮]  
　　浙江孫傳芳所部浙軍第一混成旅第一團昨奉令由嘉興開調一營向路局掛鐵篷車十輛於昨日下午一時由嘉興站裝運附掛於由杭開滬之慢車運往楓涇駐紥 
[請撤各屬駐軍之軍務廳復電]  
　　已令盧宣撫辦理 
　　本埠兵災善後會前電陳執政請撤各屬駐軍昨接軍務廳覆電云逕啓者頃接執政交下呈開懇令各屬駐軍移調遠處擇地移防以惠災黎一節業已電令盧宣撫使酌核辦理云云 
[張允明部退伍兵投入浙四師補充]  
前張允明所部之暫編第一師退伍兵約數十名於昨日（六日）至南車站乘坐滬杭路夜快車至松江聞係投入浙軍新編第四師部下補充云 
[盧永祥覆皖同鄉會電]  
　　安徽旅滬同鄉會昨接盧宣撫使覆電云李仲軒先生曁諸君鑒文電奉悉查敝署前據安徽第二混成旅第一團團長張敬芝·第二團團長何振換·等電稱李旅長傳業宣勞皖省功在國家請電中央收回調京成命等情曾僧經據電軍務廳轉呈察核並未參以已意毫無偏袒之私原電具在可以覆按務希勿以悠悠之口致滋誤會是所至盼盧永祥歌 
[安徽同鄉會覆倪朝榮等電]  
　　安徽旅滬同鄉會日前開會報告皖省軍人來電聲請廢督裁兵案當日席間略有討論以問題重大散會後經重要職員即席改開談話會起草覆電表示鄉人公意並致各省皖同鄉請一致主張電文如下北京天津濟南漢口杭州安慶上海各報館轉各同鄉先生均鑒頃接蚌埠倪華各旅團長來電聲請廢督裁兵比復一電文曰蚌埠倪旅長·華旅長·程司令·李團長·並轉各旅團長均鑒東冬各電均悉廢督裁兵歷年以來皖人奔走呼號未嘗或息無如綰軍符者甘爲一姓一系所牽制不納人民公意以致迄難實行今諸君亦憬然覺悟有此主張其意極善諸君旣愛皖愛民尙望言行一致勿蹈時髦軍閥之陋習藉廢督而别圖蹊徑借裁兵而擴充勢力勿師以退爲進之故智勿行沽名釣譽之末技果能眞切實行皖人當一致促成否則治絲愈紛竊爲諸君不取也抑又有進者吾皖軍人素有把持地方之嫌尤望諸君嚴束所部立革此弊以紓民困敢盡忠言諸希鑒察安徽旅同鄉會歌等語廢督裁兵本皖人近年來一致之主張該旅團長果能言出至誠凡我皖人自應立予促成惟事關桑梓安危非内外同鄉協謀辦法不足以善其後敬電區區諸維裁奪安徽旅滬同鄉會歌 
[皖團體會議鑄造孫中山銅像]  
　　一致加入 
　　安徽旅滬青年自治會等各旅滬皖省公團於前（星期日 
）晚八時在閘北皖事商榷會會所開聯席會議討論加入合作鑄造孫中山銅像問題到者和縣同鄉會代表鄂潤之·皖事商榷會孫霽青·安徽旅滬青年自治會余翼文·旅滬安徽自治會李振亞·學生自治會李孝先·等二十餘人公推李振亞主席首由余翼文報告皖青年會會員提議加入合作鑄造孫中山銅像事宜於本月二日議决應由皖省旅滬各公團聯銜加入情形繼由主席徴詢衆意結果一致贊成并以二日議决向鑄造孫公銅像籌備會建議電請段執政通電令各省區一律鑄造辦法爲標準旋即公推孫霽青起草公函主席發言謂此案關係綦重應即日趕辦以免躭延議畢散會已十一時矣 
[孫公追悼會籌備會紀]  
　　游行路由已定 
　　孫公追悼會上海籌備處前晚五時開籌備會議但　鍾紫垣·蔣伯器·何葆仁·張心撫·高伯謙·柳亞子·袁履登·等公推但　主席議决案如下（一）佈置會塲推張心撫爲正主任王壯飛爲副主任榮子威·陳和生·邊琢齋·潘芸勝·林長生·陸紀曾·邵力更·爲辦事員七日起即往照料（二）會塲搭篷限明日完畢（三）演壇設會塲北角（四）會場四週劃分團體學校休息地點（五）外賓招待宇室設體育塲會客室（六）各團體學校由大門入後門出（七）函童子軍自備乾糧照價撥還（八）祭壇裝電燈（九）游行路由定由出口向東大吉路入黃家闕轉大興街直至沿河入迎薰路出中華路經民國路至大東門散（十）凳决定租借（十一）由袁履登與總商會接洽酌助經費（十二）袁履登君報告如經費需用可暫墊五百元（十三）經過租界續請交涉員辦理 
[閘北各團體定期追悼孫中山]  
　　十二日在閘北地方公園舉行 
　　閘北商會籌備處等昨爲追悼孫公事通函各界各團體各市鄕等文云逕啓者敝會等前因前總統孫公薨於京庽元良遽殞舉國同哀曾經集議追悼以誌哀榮當决定四月十二日（即陰曆三月二十日）上午九時假閘北地方公園（即柳營路新營房原址）開閘北各公團追悼孫公大會並邀請各界加主致祭公推閘北慈善團主任王彬彦君爲籌備主任佈置一切除天雨改期並分函外爲特函達至希察照屆期參與是爲至盼專此即頌公綏（如有祭文輓聯等請交閘北保衛團代收）閘北商會籌備處·閘北地方自治籌備會·閘北市農會·閘北救火聯合會·江淮旅滬同鄉會·閘北慈善團等公啓 
[民黨要人今日可到滬]  
　　在寗查勘墓地 
　　民黨要人鄒魯·戴季陶·及孫哲生·孫夫人等俱已由京南下過寗來滬昨據本埠民黨機關訊鄒君等在寗因查勘墓地尙須色留須今日可偕葉楚傖·林煥庭·等一同來滬又汪精衛以抱病暫緩出京云　 
[　　清鄉局總辦王賡廷·淞滬警察廳長常芝英·上海縣知事李祖夔·等因第一軍軍長張宗昌氏即將離滬昨特在霞飛路張宅公宴張軍長並張氏眷屬藉爲張氏餞行陪宴者有李徴五·應季審·等十餘人暢宴至十時許始盡歡而散　 
[張宗昌明日參觀游民工廠]  
　　奉軍第一軍長張宗昌本定日内離滬茲因撤軍問題尙未完全結束又因滬紳紛紛設席宴請情難固却故擬暫留數日現定明日（八日）上午至江灣參觀游民工廠該廠已預備開會歡迎云 
[兵工廠聘定估計機器材料人]  
　　由魯意斯摩洋行承乏 
　　陸軍部滬廠監理委員長宋玉珍因上海總商會對於兵工廠内所有機器材料主招商投標之先处延聘專門家預爲估量以備參考業經容納惟所請之專門家估計費須事前决定以便電部請示曾本此意致函商會查照在案現已聘定估計之魯意斯摩洋行言明每萬元内給以費用二十五元宋君以爲可以照辦故已電部核奪矣 
[工程會會員實地調查兵工廠機器]  
　　中國工程學會以兵工廠改組商廠初先就現有之機器及設備上詳細考察並採我國近時社會所需之品通盤籌算乃有把握故已商得總商會之同意另送入廠符號與該學會各項專門會員以便佩戴入廠實地調查茲悉該會會員自昨日起已輪流赴高昌廟總廠及龍華分廠詳細視察矣 
[塘橋鄕請還墊借軍餉之省覆]  
　　浦東塘橋鄕紳商等於去年江浙戰事時曾代籌墊軍餉若干迄今尙未歸墊當經該董等函請滬商轉呈江蘇省公署請將所墊借之餉項迅行撥欵歸楚等情茲聞此事現奉省令准予彙總各公團所墊借之軍餉項下併數詳報到署察核後撥欵派還已令該會轉知該董遵照矣 
[慶記輪公司索賠戰時戰損失之復音]  
　　本埠慶記輪船公司因益寗輪船去年江浙戰事發生後初被盧永祥所部扣留軍用旋爲孫傳芳所部奪去雖經上海總商會迭電追索業已發還但半載内所受損失不可勝數所有船内一切薪工各工人以軍隊内從未發給仍按月向該公司支取該公司以初次被扣確係盧部所爲故除向浙孫追索船租工食外並分電盧宣撫使作同樣之請求昨接總商會來函謂致電盧宣撫使去後已接復電謂所有船租工食俟查明後再行核辦相應函達即希查照云云 
[航業雜訊]  
　　世界團今日至滬通濟隆所包定之福朗康年輪載來世界旅行團三百五十七名今日（七日）上午八時船可抵吳淞口外九時由通濟隆小火輪迎至新關碼頭登岸該團以急於赴京津故在滬僅留一天業將行期提早一天上午團員之游滬市者乘汽車下午出發之各團員改乘人力車八日清晨便下原輪逕赴大沽口往天津北京云 
　　荷輪擱淺之滬訊　荷蘭東亞公同航行東印度中歐一一 
路之商輪亞司乞克號在遠東方面刻下已歸渣華郵船公司經理該輪今次自荷蘭鹿透丹埠運貨來華先至小呂宋次由香港到上海詎船過斐律濱將至香港時在里摩島（繹音）之海面船身忽然遭擱今已經由港派小輪往拖聞受傷尙輕大致即可救出云 
　　大來喜輪將出售大來洋行之揚子江航輪爲外船 
　　經行宜昌重慶班之最早者船之速率客位等等亦爲上江各輪之冠該行原有大來遊大來喜兩輪行駛自去年大來遊失事後僅留一輪往來刻下該行航業計劃主張遠洋之世界班·太平洋班·中美紐約班現又收買太平洋之五總統輪行將增闢舊金山新航線故將上江航路决定放棄所有大來喜號一輪業將售與英商太古公司並將宜重間之上江航行權讓渡與太古刻下已在議價云 
[浚浦局致會丈局函　爲地畝升科事]  
　　浚浦局致會丈局函云逕復者接奉大函承示關於美册二四○五號業主已願依照塘工局之所定將西溝港口地畝讓出等因查該業主在一九一九年一月四日已繳過二十一畝五分三釐七毫面積之升科費而貴局亦於是月二十三日收到會丈費計升科費百分之四該二十一畝五分三釐七毫升科地畝包括讓與塘工局作爲公益之地二畝八分五釐五毫（如來圖所表示者）俟得業主來函本局援例將相當之升科費發還至於讓出四畝五分三釐八毫之老地謂亦須由升科面積内扣除一層此事須至下此會議時禀呈本局局長定奪後再行奉告云云 
[會審公廨交涉之重要文件]  
　　領銜和使之照會 
　　國聞通信社云關於會審公廨交涉北京外部與領團爭持要點略誌前報茲由京寄到去歲六月領袖和歐使照會原文頗爲詳要特爲照錄如下爲照會事關於交還上海公共租界會審公廨事准貴總長五月九日來照内開中國政府爲迅速解决此案起見對於外交團四月十日來照所開三項於公廨交還後當可允爲照辦至涉及上海商埠兼公共租界之利益舉發達各重要事項如確足增進該地方中外人民之公共利益而實際上易於施行者中國政府願準備會商以謀圓滿之解决本公使已與外交團接洽茲代表外交團聲復對於貴總長所答認爲滿意并使交還公廨可以早日開始討論查本公使四月十日照會已將討論之標準聲明即以一九一五年草案經一九二三年十月二十六日貴部提議修改者爲根據但所提議修改之處仍待修正茲將各項修正錄下（Ａ）貴總長一九二二年十月二十六日來照 
 
 
] 

Page 14

 
 
1;第一萬八千七百十三號;中華民國十四年 西曆一千九百二十五年四月七號
星期二 * *第一端以（華人民事案件）字樣應修改爲（純粹華人民刑案件字樣）緣在租界内發生之刑事案件無一不與工部局維持治安及秩序之責任有關故精確言之租界内并無純粹華人刑事案件又第一端之文字須照以下修正方合現在之情形（一）承審員數無定額現爲五人） 
其（四）字應删去（二）公廨審理有約國人民之訴訟案件有該國并無領事裁判權者因之第一端ｉｓ　ｉｎｖｏｌｖｅｄ字下應加入（或領袖領事關於特種案件所派之陪審員）字樣（Ｂ）貴部提議修必改之第三端應改正爲一但公廨陪審員及捕務陪審員得派查看委員）字樣（Ｃ）貴部提議修改之第四端（刑事）字様應删去現在刑事上訴問題應暫擱置可俟公廨交還後再爲考量緣現在上訴機關尙無規定（Ｄ）提議删去第五端（所屬書吏）字様不能同意蓋主簿及所屬書吏全體不由領事推薦必不能避免一切困難茲爲明晰起見本公使特將草案六端另抄附上逆料外交團對於該案必可承認且該案在上海領事團正式將公廨交還上海交涉員以前必列入於貴總長與外交團換文之内又歷次照會中業經聲明貴國政府須於左開列各點完全擔保（一）公廨經費須有適當之規定（二）公廨判决中國各法院須承認之遇必要時且予以協助（三）外交團與中國政府所議定各條項上海地方官吏妥爲施行至公廨經費第一年計需十五萬兩而欲施行此項經費之擔保中國政府須將此欵四分之一實行交還前以公廨名義存儲其餘則於每季之始由其前三個月内公廨之收入及罰欵撥存以備次季之用如此欵不足三萬七千五百兩則由中國政府預爲撥付再中國政府應保證此後公廨經常費用按照每年預算及按季預付方法以備將來發還之用關於主簿及所屬書吏服務經費等各項章程應由中國政府與領事團選派委員在滬組織一委員會討論該委員會俟交還辦法商定後即須組織但討論時期在實行交還日期未定以前至少須有三個月按所開協定及條件外交團極願交還公廨從事進行本公使特代表外交團聲言貴總長來照所開貴國政府對於上海商埠兼公共租界之利益與發達各未决事項如擴充租界及以共租界華界市政會中外代表等問題亦願準備會商以謀圓滿之解决等因外交團意見業已閲悉不日當另有照會也須知照會者 
[對日會電催交涉中日懸案]  
　　市民對日外交大會昨電北京外交部云北京外交部總長鈞鑒旅大期滿已逾兩週迄今微僅無收回之結果並不聞收回之交涉溯自六一案發生以來凡我同胞受其慘殺者連震災時併案在内數以百計始終一無解决即如下關楊案又無結果侮辱人格蔑視國體明目張瞻莫此爲甚誰無家室凡有血氣能無痛心環顧險象不寒而慄近更得步進步愈迫愈緊至其侵略經濟剝削商權猶爲餘事敝會於江日特開各公團聯席大會到者踴躍羣情憤激爲再籲請鈞部毅力交涉冀達到收回之良果並將對日積案迅予清理免延時日有喪國體無任迫切待命之至上海對日外交市民大會叩歌 
[太平洋國民會議籌備會今日開會]  
　　參與太平洋國民會議之中國籌備會今日下午四時假座總商會開執行委員會討論一切進行事宜以便屆時出席云 
[海關添設調查員]  
　　江海關監督昨奉北京財政部指令委派袁祚庠充任駐滬關税調查專員月薪一百二十元在關税項下支給仰即遵照云云 
[魯商會電請力爭災賑附税展期]  
　　上海總商會接濟南總商會來電謂政府對於災振附加税期滿後有展期之説如果實行民力何堪負擔敝會業已去電詳陳利害請貴會一致力爭以紓民困爲禱 
[砲台灣大砲運赴常州]  
　　昨（六日）由砲台灣運滬大砲一尊（載鐵蓬車一輛子） 
彈一車於晚間附掛滬寗路第三十五號貨物車運赴常州交與第一軍司令部驗收 
[浙省軍衣軍用品之輸運]  
　　浙江督辦公署昨派范某來滬至徐家匯新順軍衣公司採辦軍衣褲一百三十九件計一萬三千九百套由該押運員至南車站裝車附掛於下午六時三十分之夜快車運往杭州又嘉興第二師派員來滬採辦軍用品等運至南站裝滬杭路鐵篷車一輛亦於下午六時三十分附掛夜快車運往嘉興 
[明星橋出軌車輛尙未起出]  
　　上年歲底由蘇州撤回之浙孫兵車兩列行經滬杭路明星橋車站附近首尾相撞出軌滬寗路機車Ｃ１·５號及客貨車數節傾覆道旁迄未起出一星期前曾經該路機務總管督率工匠人等開駛救援車前往察勘從事興工起納無如工程浩大工作將旬僅將車輛之附屬機件拆除車身尙未納入軌道昨（六日）兩路機務總管芬慈親率淞廠得力工匠隨帶大號吊車於晨間六時七分由北站開駛救險專車前往以便將損壞機車等逐一吊起納入軌道拖往淞廠修理聞上項工程至速須三四日始能納起運滬云 
[水爐業議决加價]  
　　銅元一枚售水三杓···杓亦加大　 
　　本埠南北兩市水爐同業近因銅元暴跌各貨昂貴乃於昨午後假滬城穿心街仙翁殿開特别大會南北同業報到者有五百數十家淞滬警察二區一分署亦派巡長巡警到場監護公舉何朝福·芮厚祺·二人爲臨時主席報告開會宗旨略謂近來市上銅元價跌同業門市陸續收下小錢等於廢物而房租煤水食米皆作洋碼計算因此吃虧不少今日請同業諸君前來討論救濟辦法云云當經出席諸人互相討論咸稱丁此時艱欲圖久存惟有售水項下略增一二大衆以爲然遂議决每銅元一枚售水三杓每杓加大改爲二十三兩雙方兼顧一致贊成即請領袖杭國洽即日呈報官廳議畢又公攝一影留爲紀念而散　 
[錢業答復往來習慣情形]  
　　上海地方審判廳長沈錫慶前曾致函上海縣商會請轉致錢業代表調查該業向來習慣定例其加單圖章與書柬圖章兩種之性質作用何者爲重其中有無區别希煩確切見復以憑核辦等情經紀前報茲聞錢業中自接該會函轉後已將往來商業中習慣情形照復到會聲明同業如有往來之户憑人介紹時將往來摺子送去即據保證人之保單上蓋用回單圖章爲信用之確證若或具名或簽字則效力甚微僅足爲個人之用不若此回單圖章之意義爲大云云故該會已據情函復沈廳長請爲查照矣 
[駁米船要求加資之昨訊]  
　　南市各米行之裝米駁船要求各米店增加駁力將錢碼改爲洋碼並免貼車米車力而米店祇允加十文雙方相持至今已有半月雖經米行公會調解以雙方相差甚大一時未能解决各米船以本定舊曆初二日實行因米行公會相勸限至十四日（昨日）如無辦法惟有改裝他貨昨日各船户又在豆市街新民社集議僉以店家搪塞拖延時日吾等屢次請求置諸不問現在限期已屆别無辦法自明日（十五日）起各船祇卸不裝卸空爲止一面通知各行如行家强迫裝載船户破壞議案者查出公衆處罰並擔任各船停裝期内一切損失各船均當場簽字態度堅决事爲上海米行公會朱子香錢吉圃嚴筱泉三會長聞悉以船户一旦實行停裝不但有碍營業且影響市面甚大昨日下午特往北市嘉穀堂與各董商議增加辦法各董以加價須出衆意必俟召集同業徴求意見方可有辦法爰定十八日開會集議請轉知各船推派代表蒞會云 
[徐灜致善後會議電]  
　　上海問題莫如先除鴉片毒 
國聞通信社云江蘇農會副會長徐灜昨電滬云各報館均鑒頃電善後會議文曰善後會議勛鑒疊見報載上海市區紛爭數日迄未解决等情竊維去歲江浙戰禍原於上海上海之爭原於鴉片滬濱一隅華洋雜處土棧林立其直接販賣流毒内地者爲奸商其間接包庇吸收重利者爲軍警報紙紛傳日可七八十萬齊氏垂涎已久頓動殺機傾全國之兵爲孤注之擲相持月餘伏尸滿野揮金如土殺人如麻演成洪楊後七十年來未有之浩刧吾民何辜遭此鞠凶誰生厲階至今爲梗今戰事雖暫告結束而癥結未除隱憂仍伏在在足以爆發故爲釜底抽薪計莫如先除上海鴉片之毒以上海交還上海人俾得實行自治澈底禁絕以謀江浙根本之和平倘仍任其蔓延陽奉陰違奸商視爲利藪軍閥視爲金穴大利所在爭端必起兵禍重開民何以堪秉國鈞者苟不示以大公早爲防止其何以對江浙人民更何以表白於天下務祈貴會議提出議案咨請執政切實施行以掃卉毒而弭戰禍江浙幸甚全國幸甚等語合行奉聞江蘇省農會副會長徐灜叩江 
[國民拒毒會昨日之集會]  
　　中華國民拒毒會於昨日下午四時半舉行董幹兩部聯席會議到朱懋澄·羅運炎劉瑾芳·沈誥·沈維新·甘新民·黃嘉惠·宋哲夫等公推沈維新主席首由黃嘉惠君報告會務進行狀况略謂本會所製中西兩種鴉片烟調查表業已製就待發爲擴大拒毒運動起見并請由基督敎協進會各分會與各地分會合作云云次由赴京代表羅運炎君報告在京與各方面及當局接洽經過迭紀前報不贅錄次討論繼續反對鴉片專賣辦法議决如有發見主張專賣之言論及事實即隨時隨地加以反對復次討論各大學學生禁烟辯論會進行辦法至五時許散會 
[南北市捲烟聯合會消息]  
　　關聯席會議　上海南北市捲烟業聯合會昨日午後三時在江西路五十一號事務所開評議員聯席會議到者有陳良玉·陳恩祺·沈維挺·沈延康·孫鶴山·陸文遜·等二十餘人由陳良玉主席報告認税經過情形畢提出議案如下（一）討論各種簡章細則案分爲（甲）南北合同議據案議决通過（乙）本聯合會簡章案議决留待下屆會議再行討論修改（丙）總事務所辦事細則案議决通過（丁）南北分徴處辦理細則案議决通過（二）税收不足問題應否討論補救案議决俟後再討論（三）公議價目單案議决將各貨略加即日刷印價目分送各同業遵照價目單出售以維血本（四）討論税收進行事宜案議决由南北分徴處主任負責進行議至旁晚散會 
　　通告分徴處認眞辦理　上海南北市捲烟同業聯合會 
　　昨致南市閘北兩分徴處通告文云爲緊要通告事此次南北同業要知認定税額按月兩次繳欵轉瞬即到期限甚爲短促萬一徴收不足當然公同墊欵以符原額凡我同業務各隨時注意逐日進行本會有鑒於斯不得不鄭重聲明此後南北各分徴處無論如何每日須將逐日辦理情形開單報告本會俾得設法補救庶不臨渴掘井有負同舟共濟之責務請貴分徴處查照辦理是爲至禱特此通告 
[烟税新辦法已由烟酒署咨蘇敎廳]  
　　全國烟酒事務署前與烟公司續訂聲明書四條擬通行各省爲促成各省取消紙烟特税之辦法已誌前報茲聞江蘇敎育廳（紙烟特税現歸敎育廳專管）已接到省長公署轉來烟酒事務署咨文正式通知上項辦法尅日開會討論以資取决聞蘇省特税去年全年收入總數十一萬元今年二月份收支報告月入二萬二千元除開支六千元每月及於敎育經費用途者不過萬餘元而與烟公司所訂之新辦法每月收入除開支外最少則可得六萬元云 
[商帮公會常會議决案]  
　　電請責還淞滬公債　議决私販劣幣議罰辦法 
　　漢口路商帮公會昨日下午一時二十分在會所開常會到三十七人公推汪雪琴主席先報告宗旨次依議程開議經衆討論後議决（一）洋價暴跌自清節（前日）起本帮應一致嚴拒劣幣如有私販等情應由本會議罰辦法凡三（甲）查出後將該項劣幣全數充公送交海關銷毁（乙）私販之本帮各店罰洋自二十元至一千元視私販之多寡而定（丙）罰欵中提三分之一送給報告私販之人以示獎勵餘充本會常年經費（二）報載何豐林氏將任淞滬市政督辦所有在護軍使任内募去之淞滬公債爲數不少應請掃數清理以重民命議决致電北京政府飭令實行電云北京段執政鈞鑒報載何豐林將任淞滬督辦確否難必如屬匪虚應請飭令將前募淞滬公債全數清還以輕負擔而重民命不勝禱盼之至上海商帮公會叩魚印 
[假鈔票案中索賄案訂期開審]  
　　前清翰林南翔紳士陳巽倩·及南翔警察所長巴澤田·巡官顧恂伯因向假鈔票案内甘維露律師索賄二萬元控經公共公廨諭陳等各交三萬元保嗣减至各交二萬元保仍均無力保出昨晨陳等之律師又投廨請求將保數减至五千元謂兩萬元之保各被告無此能力若覊押捕房其家屬每日送飯前去殊感困難云云經關讞員商之英馬副領事以其理由殊不充分當將請求狀駁回並聞此案公廨訂於五月四號開審 
[假鈔票案中陳志剛改交七千元保]  
　　陳志剛前因私造交通銀行僞鈔票關係經法公廨判交一萬元人洋並保候核在案茲因陳無保管押昨又提案被告陳志剛稱民人在押實情一時無力尋覓保人求請可否准予將汽車一輛存在捕房作爲抵押擔保品等語聶讞員商之法副領事葛君判陳改交七千元人洋並保出外候核 
[廣東女尼控陳志剛案昨日開審]  
　　被告及保人均不到 
　　假鈔票内之主要陳电剛經法租界公廨出票飭提日前陳自行投案着交一萬元保已誌本報但陳被人在公共公廨控告之案亦有數起昨日下午原定開審廣東女尼郭然滿控陳騙取道契私自抵押一案屆時陳不到堂其保人亦已避往寗波鄞縣原告代表海德禮律師遂請求致函法公廨移傳陳到案並行文鄞縣官廳協提保人當經韓襄讞商之美領具君將案改期分别傳提被告保人到案再審 
[車檢察長病歿寳隆醫院]  
　　本患胃病···因剖腹力弱不支而死 
　　上海地檢廳檢察長車顯承近來忽染胃病迭請滬上各名醫診治毫無效驗車檢察長乃入寳隆醫院請西醫療治仁仍不見起色車君以該醫院西醫頗有剖腹治愈之經驗前日面請西醫剖腹該西醫以剖腹關係重大必须病人家屬立據簽字方可着手車君深以爲然立命夫人到院立據簽字交執當晚由各西醫如法剖腹醫治無如車君力弱難支延至四月六日（即昨日）午刻十二時半病歿其夫人與公子等放聲大慟所有地檢廳印信文憑案牘妥爲保存一面據情親赴蘇州高等檢察廳請示地檢廳各檢察官聞之頗爲哀悼立派法警數名便衣往該醫院照料一切以便今日　（即七日）大殮云 
[市公所在龍華設立臨時車捐所]  
　　上海市公所以龍華香市車馬雜沓恐車户漏捐因在龍華設立臨時車捐所派員稽查車照無執照者一律補捐並不科罰以示體恤云 
[漕河涇鄉農會禁折桃枝之佈告]  
　　漕河涇鄕農會會長張玉佩以龍華香汛攀折桃花有妨農産昨日發出佈告云爲布告事照得龍華地方向以桃子爲特産農民賴此生活當桃花盛開之際往往有無賴游民偷折花枝沿途兜賣花枝旣折實何以成不特暴殄天物且有碍生計歷經呈請官廳嚴禁在案茲逢春游節屆偷折兜賣者仍屬不絕本會有保護地方農産之責除移咨警所查辦外合行布告仰諸色人等一體知悉如敢故違偷折定當送究以保特産而維生計切切此佈云 
[輪船撞碎窰貨船]  
　　昨日上午七時許祥茂義平輪船滿載煤斤由北行至南市大儲棧碼頭時有協記窰貨行向青陽庵薛五官所買之窰貨裝盧和尙船至太古碼頭卸遽見該輪迎面而來立即向西岸避讓（離岸祗二三丈）惟輪行較快前半身避過後半身已來不及致義平船首直撞於盧舟後身全船頓時粉碎幸老大張夢生及船夥等五人均經救起現協記已各祥茂行交涉云 
[寳邑催繳漕銀之嚴迫]  
　　寳山縣署昨諭知各催征吏云案照十二年分忙漕糧銀現奉省令......　 
催解萬急不容再緩查核各圖欠數甚鉅難保無藉災挪用情弊茲再嚴定限期除派員密查並諭飭外合亟飭仰該吏遵照此次定限催令各圖辦糧人筀等按限清繳如有抗糧頑户及疲玩辦糧人等隨時提解來縣以憑嚴究該吏亦須認眞嚴催不得視爲具文致於革究不貸計開弟一限四月五日第二限十日第三限十五日第四限二十日第五限二十五日第六限三十日 
[甬帮漁業呈請水警保護]  
　　甬帮漁業代表昨呈江蘇水上警察廳第中區文云爲援案請委保全漁汛事竊敝公所漁户每值春夏之交採捕墨魚於江蘇洋面之嵊山壁下花鳥洛華等處中途載鮝被盜截奪生命財産關係甚鉅曾經設立公所自雇護船垂五十餘年頗著效果迭次請求鈞廳加委給示在案今當漁汛緊迫之時正在軍事平靖之後匪徙出刦案迭聞以寗波人民而至江蘇境界超過七重洋面風浪以外又苦盜刦漁衆驚惶幾至廢業當由敝董事及司事忻初康召集柱首公議僉以選舉得力管駕加置護船先時準備保全漁汛業已公舉陳英爲一號管駕朱子杰爲二號管駕更番校巡沿路保送事出商辦令由官頒但護船本協助艇船之不逮而艇船沴漏租借釣船喧騰報章遠近震慄因思維持漁民生計因鈞區職務所當盡而帮貼修船經費亦漁業義務所應有擬將估定修費七百元提出十分之一由敝公所後隨後呈繳於陰曆端午前後一律完足專候明令下頒附奉期票以便艇船到嵊山時得與敝公所照數接洽俾資小補而作報效爲此臨汛呈請區長恩施頒發委令四道布告十張用作奉行以安衆望實爲恩便謹呈江蘇水上警察第四區區長具呈寗波墨魚船代表張志芳等（漁户孔多名不具列） 
[甬同鄕會爲翁案最後援助]  
　　擬召集理事會 
　　甬人翁友清在宜蜀通輪被人勒斃一案迭經寗波旅滬同鄕會曁各團體代爲伸雪茲悉此案被告程祺·魏詩和·等現均提起上訴致本案延擱經年尚未解决同鄕會訴訟代表竺雲漢及翁友清之髮妻周氏均於昨日由漢口返滬當向寗波旅滬同鄕會報告訴訟之經過情形並請該會竭力援助以免翁友清寃沉不白聞同鄕會方面現擬定期召集理事會討論最後援助方法云　 
[滬北工商學會致滬寗路局函]  
　　爲放寛栅門事 
　　滬北工商學會昨致滬寗鐵路管理局函云沈局長鈞鑒敬啟者查放寛共和新路鐵道柵門一事地方人士渴望已久自前日奉到貴局復函開洋總管現已飭工程處即行動工云云無任忻感無如旬日以來尙未開工不免令人懐疑不知是否另生枝節查去年任局長任内敝會請求放寛原擬收進東西柵門與南北馬路相等故三百元之費亦如數擔任請准滬北工巡捐局照給在案茲據貴局來函稱洋總管擬將該處柵門放寛使過道有三十英尺之寛此等寛度夠用有餘放寛之費約計三百元當於開工後向滬北工巡捐局領收等情查三十英尺僅合華尺二丈有餘異日市面繁盛尙須再放何不完全開放一勞永逸手續旣便經費又省滬北工巡捐局允貼之三百元自當如數照給如謂此時僅放至寛度三十英尺放寛之費三百元須由地方擔任則異日市面繁盛再行放寛之費又須何人擔任如此辦法似欠平允用再具函奉詢並請貴局長轉商洋總管可否體念商艱以地方公意爲重仍照敝會去年任局長任内之請求放寛與馬路相等以利行人無任公感之至 
[南陽橋商聯會開會記]  
　　南陽橋商界聯合會於昨日下午八時開星期常會到徐惠卿·林正棠·孫瑞庭·朱永年·汪鏡田·俞鳴和·等二十餘人俞鳴和主席討論各種會務如下（一）主席報告民國十一年份雙毫各界雖已一致拒絕收用然尙非根本辦法應如何對付請衆討論公决函致上海總商會·錢業公會請設法請海關嚴禁入口通過（二）　） 
主席報告本會白爾路敏體尼蔭路一帶馬路　　車馬往來灰沙撲面行人頗苦公决函請法工部局衛生處轉請洒水車洒水（三） 
）法捕房偵探范志翔捕盜被匪擊斃本會已通告會員募集捐欵扶助其家庭以示鼓勵（四）孫公追悼會暄於四月十二日舉行本會已報告一百人出席應通告各會員於是日一律整隊出發並下半旗誌哀公推俞鳴和·龔靜岩·胡子均·章冕卿·四人爲招待員 
[保定路前晚之刦案]  
　　住居虹口保定路南興里二百九十號門牌楊阿願家前晚（四日） 
九句二十分鐘突來盜匪七人兩盜在外把風五盜擁進内室三盜各執手槍向楊之眷屬嚇禁聲張翻箱倒筐當將鈔票洋二十五元現洋十一元金戒·金圈·銀手表·並綢布衣服十餘件搜刮而逸匯山捕房得報派探往拿無獲而返 
　　尙有本埠新聞轉入後頁 
 
 

Page 15

 
 
1;第一萬八千七百十三號;中華民國十四年 西曆一千九百二十五年四月七號
星期二 * *本埠新聞二 
[各省設農事試騐塲之部令]  
　　總商會地接農商部訓令第六二號云案查山西農會代表等前於上年九月間本部召集實業代表會議時提經議决請飭各省設立農事試騐場並考核成績一案本部當以原案所稱各節係爲注重農事改良起見應由各省區酌就地方情形分别籌設俾資試騐一面嚴飭已設各埸切實進行以期改良而覘成績業經分咨分令在案除分行外合亟令仰該會知照此令云云 
[輪客私携軍火被拘]  
　　劉賽城昨午至十六舖大達輪船購買船票往清江等處又盧德啟亦在該處附趁某公司輪船往長江各埠輪未啟椗由水巡隊巡警到來調查見劉盧情有可疑上前分别檢查當在劉處抄出手槍一支子彈九十二顆盧處抄出手槍一支子彈三十顆當將人證押送到隊轉送地方廳由檢察官訊供之下判劉盧分别收押槍彈存案 
[携帶軍火之定罪]  
　　前日有甬人王老三與孩子陳松康携帶包裏在揚樹浦黃浦碼頭被包探金養吾查見以其形跡可疑詢以包内何物並即檢視則係盒子砲四桿連人拘入捕房昨解公共公廨請究據王·陳·兩人供此項包裹係一俄人託爲携帶初不知内藏軍械等語陸襄讞核供與英惠副領事磋商後判决王老三監禁西牟二年陳松康送改良所習藝一年軍械沒收 
[九江路之搶案　搶去轎飯票六十張]  
　　前晚十時半有盜匪兩名突至九江路一百三十八號門牌堃和烟紙店其一身穿黑布棉袍頭上無帽之盜執黑色手槍站於該店之櫃檯外面嚇禁聲張尙有一盜穿元色布短衫褲徒手闖進店堂抽開賬檯抽屜見轎飯票一疊以爲係鈔票不暇審視搶取而逃嗣由店主王通海檢點被搶去六十張（灯張值銅元二十枚）遂投老閘捕房報請查緝 
[拘獲𤍠河路刦案之三盜匪]  
　　𤍠河路二百零一號門牌某黃包車公司前被盜匪搶去小洋一百角曾誌報端茲經匯司捕房探目陸連奎·包探尙武於前日在閘北中興路某老虎灶茶館内拘獲此案盜犯李俊卿·陶學才·陳文桃·三名昨解公共公廨中西官略一質訉以案關持械夥刦諭令押候查明展期再審 
[南滙刦案盜匪淮予引渡]  
南滙縣某鄉民家被搶經獲盜李小弟供出同黨浦東人吳德清·張小弟·等皆逃匿上海該縣知事乃備文派探奚海卿來滬緝拿前日奚探偵知吳·張·兩盜在愛多亞路山東路口之上海樓茶館啜茗因即鳴同三百五十六號華捕及包探張金龍往將吳·張·兩人曁與吳等同坐之婦人吳孫氏一併拘入總巡捕房昨晨解送公共公廨奚探上堂呈文聲請引渡中西官預審之下諭將被告等准交來探帶回歸案訊辦 
[緝獲大批賊盜]  
　　前日下午六時半新閘捕房探目蔣阿林·包探馬家來·張桂生·等恊同西探亨特在九江路二百八十五號門牌樓上緝獲盜匪寗波人徐祥根·馮瑞芳·兩名抄出手槍一枝子彈五粒刺刀一把鍍金鐲一只繼又往福建路自由坊弄内獲盜黨任傳貴一名昨晨併解公共公廨請究中西官略一質訊諭令押候查明所犯案情再行訊辦 
[鋪蓋中私藏大批烟土之搜獲]  
　　前日南市浦江水巡隊隊士查見某輪船上茶房某甲携帶鋪蓋登岸後寄存於永盛碼頭某油蔴號内形跡頗有可疑旣而爲該號拒却甚至將鋪蓋擲諸門外因而觀者甚衆甲仍負之而去行經浦　即被該隊士扣住帶回該隊在鋪蓋中檢出私運之烟土四百餘鎊詰其來歷據稱代人運送至某處該烟土實非已物等語沙隊長飭留候申解警廳司法科訊究 
[總商會修理兵工廠損壞水管]  
　　高昌廟兵工廠内所裝之水管間有損壞·苟不修理非特對於警備有碍且非節省水量之法故上海總商會已致函内地自來水公司請即派匠到廠騐看以便趕修茲悉該公司已飭工務處派匠前往視察以筻着手修理矣 
[丹陽新知事赴任]  
　　新任丹陽縣知事袁希濂日前來滬寓孟淵旅館九十三號日昨已赴丹陽履新矣 
[警廳縣署會委查禁彩票委員]  
淞滬警廳常廳長會同上海縣李知事委任周志誠·李左安·爲查禁彩票委員一面通令所屬各區署所及各隊嗣後轄境之内各彩票店倘有陽章陰遠私售彩票者協助周李二委員眞查禁以杜流弊 
[招尋失散之女孩]  
　　滬南太碼頭理髮匠孫桂堂之親戚十一歲女孩金秀英昨日午前在浦東三林塘家中由其屬人挈領來滬未幾與同年之男孩出外游玩該女孩竟中途失散經其家屬得悉四處招尋杳無踪跡遂報各該管第一區警察署請爲派警訪查茲錄該女服式如下身穿花洋布罩衫藍條子棉褲頭梳小辦 
[兵士毆傷電車賣票人]  
兵士張玉泰昨在北浙江路乘坐電車與賣票人周汝成口角起衅毆傷周之頭額被鳴由六百十一號印捕拘入捕房押候解送公堂請辦 
[身藏子彈之罰鍰]  
　　江北人羅阿明於上月三十號身藏子彈經過北四川路靶子路被探季寳林查獲解由公共公廨訊據羅供係顧家瑞託帶諭令押候查明再訊在案昨晨續審顧家瑞偕代表律師到堂聲明並無託羅代運子彈之事而羅亦延律師辯護結果由中西官判羅罰洋五十元無力改押西年三禮拜子彈沒收 
[身藏嗎啡押三月]  
　　寗波人吳榮卿前日身藏計重一磅之嗎啡兩包行至虹口百老匯路鄧脱路口被巡捕搜獲帶入捕房昨派包探金養吾解送公共公廨中西官質查之下以吳違禁判押西牟三月嗎啡銷燬 
 [P私收賬欵理清開釋> 
　　探勒汽車行經理沈行高前投法公堂控司賬何連生私用客賬巨欵請求追究等情經法公堂訊實判何禁押外着派白來士查賬在案昨由原告投訴現由被告托朋友到來如數理楚請求准予將案注銷被告開釋中西官判以案已和解准予將案注銷被告開釋 
[私賣烟土分别罰鍰]  
金仲芳　在法租界地方私設烟土機關秘密售賣並用王阿金在外把風事爲法捕房捕頭查知前往該處將金王兩人拘獲抄出烟土數十磅帶入捕房昨解法公堂請究先由捕頭禀明前情詰之被告等供認私賣烟土不諱中西官判金罰洋一百五十元王罰洋五十元充公烟土沒收 
[竊取青川魚人贓並獲]  
　　生記魚行客陳舜巨昨有青川魚托馮阿大划船送往協興公司交卸中途被馮行竊　　　　水巡捕房巡捕查獲人贓解送捕房奉捕頭諭送往法庭究辦　　自行投質 
[總巡捕房之兩通緝文告]  
　　公共總巡捕房總稽查處昨發通緝文如下（一）爲懸賞緝拿事照得王克卿一名清工人年約三十二歲身約五尺四寸前住楊樹浦路長安里爲因一九二五年三月三號串同他人在　明路犯持械盜刦案業由會審公廨出票拘拿在案如有人通風報信因而將該犯拿獲者當給予賞洋五十元爲此合行通（二）爲緝拿事照得傳澹卿又名文田一名鎭海人年約二十五歲身一尺四寸業銀行賬員爲因一九二五年二月二十號之間陸續用假支票　得欵項洋三四○○元業由會審公廨出票拘拿在案爲此合行通緝仰諸色人等一體協拿云云 
[公共公廨訊案彙錄]  
　昨日公共公廨訊理民事訟案併誌於下（一）信誠皮號延朱樹楨律師訴喬洪興欠貨洋案堂諭被告不到察核原告所呈之簿尙屬可證應即判令被告償還洋一百三十六元三角二分並負堂費（一）孫鏡湖訴夏寛林等欠欵案堂諭仰候再傳到案飭令償還（一）張茂德訴張肇康欠米洋案堂諭察核原告所呈之簿被告尙該洋二十二元零五分飭令如數償還並負堂費（一）吳李氏訴吳采臣離婚案堂諭原告之請求駁回本案提前審問（一）張逸雲訴樂羣旅社不付憑票洋案被告延朱斯芾等律師辯護堂諭傅瑞榮及樂羣安記股東王金記·朱坤記·周夢記·共償原告洋五百元自即日起至清償日止按年八釐之利息及堂費賬簿五本發還樂羣森記無關前次禁諭取銷（一）洪滄亭訴翁連生欠烟叶價洋案堂諭改期續訊（一）陳瑞德訴史忠榮不理代償欠欵案堂諭被告避匿登報傳達逾期仍不到案原告呈據證明應准缺席判償原告洋四百十二元五角原告代付欵之後息照八厘計算呈據銷田單發還（一）協興木行等訴陳聯奎不理押欵案保人惠通旅館延羅傑律師請求復審堂諭准予復訊 
專件 
[美國在中國之領事裁判權（續）陳御風譯]  
　　（Ａｍｅｒｉｃａ　Ｅｘｔｒａｔｅｒｒｉｔｏｒｉａｌ　Ｒｉｇｈｔ　ｓ　ｉｎ　Ｃｈｉｎａ）　　第四章處分遺産Ａｄｍｉｎｉｓｔｒａｔｉｏｎ　ｏｆ　Ｅｓｔａｔｅ 
　　居處　美國人可在中國得有居處否抑須仍用其美國原籍爲居處歟此問題裁判官衛爾福來Ｗｉｌｆｌｅｙ曾於愛倫案Ａｌｌｅｎ　Ｃａｓｅ中提出此案之事實可簡述之如下（愛倫博士於一八三六年生於美國喬奇亞州Ｓｔａｔｅ　ｏｆＧｅｏｒｇｉａ一八六○年遷居中國留四十七年而不去至一九○七年五月三十日歿於上海中國爲其事業發展之鄕且其生平職務爲宣傳耶敎於中國其家庭全在中國組織之其全部之動産皆在中國時所積聚並常語人云願久居中國不思歸矣）殆其歿也其遺産之處分應照其原籍喬奇亞州之法律抑照施行於中國之美國法律成爲疑問欲解决此疑問應先解决愛倫博士身歿時之居處爲何裁判官衛爾福來述居處之定義曰（人之居處即其所自由選擇住居而無意他徙之地也）乃即用此定義而宣言如下 
　　一·美國人民住居有領事裁判權之各國得援用美國居處法律於理想及事實上並無不當 
　　二·愛倫博士旣住居中國四十七年之久並於生時自認有意久居故可以中國爲其居處而本法庭得按照施行於中國之美國法律以處分其遺産 
　　是後梅痕州大理院Ｓｕｐｒｅｍｅ　Ｃｏｎｒｔ　ｏｆ　Ｍａｊｎｅ曾判决一案與前案相符（亨利克寧翰ＨｅｎｊｙＨ·Ｃｒｎｎｉｎｇｈａｍ於二八三八年生於梅痕州之凡爾度縣ＣｏｒｎｔｙｏｆＷａｌｄｏ其父母均梅痕州人而居處於該縣已久亨利幼時與父母同居至一八五三年始業航海一八五七年曾在上海充引港員亨利終身不娶死後應承襲遺産者爲其二弟與妹其歿時爲一九○五年六月十日其動産有五萬元以上歿後駐上海美國領事按照其時通用之辦法分派其遺産於應承襲人然此處分辦法即遭反對謂亨利之在上海並未得有居處其離凡爾度縣雖久然居處仍未變故美領事處分其遺産時僅有二證人不合於梅痕州之法律其遺産應照未立遺囑而死者之財産處分之云云梅痕州大理院即依據愛倫案之原理以爲亨利已在上海得有居處故其遺産得按照上海現行之美國法律處分之法庭之言曰（死者旣住居於有領事裁判權之國其居處問題應按照通用法律解决之並可以裁判官衛爾福來之理論爲證······是故亨利克寧翰歿時實已脱離梅痕州凡爾度縣之居處而已在其所自由選擇之上海得有居處也） 
　　由此二案之判决可知中美旣有領事裁判權之條約則在中國之美僑之遺産處分應照當地現行之美國法律而不照其美國原籍之法律是猶美國人由原籍遷至美國國内他處即照其現住處之治律也（未完） 
 
 

Page 16

 
 
1;第一萬八千七百十三號;中華民國十四年 西曆一千九百二十五年四月七號
星期二 * *[商業市况]  
　北京專電（六日下午六鐘） 
　　前場玖陸開盤三二八高至三三低至三二七五收盤三二八七五整陸現貨開盤七七六收盤七七七伍年八四九後塲玖陸開盤三二八七五低至三二八二五收盤三二九柒長現貨開盤七零三 
[釐跌拆借]  
　　昨日洋厘早市價開七錢二分四釐八毫七忽五午市七錢二分四釐六毫二忽五比上日小二毫半三月底期洋早市七錢二分四釐三毫七忽半午市七錢二分四厘一毫二忽一比前日小一毫二忽五四月半期洋早市價七錢二分四釐午市七錢二分三釐六毫二忽五亦小二毫五銀拆早午兩市均懸掛白借仍無變更 
[國内滙兑市况]  
　　上海銀行四月六日國内滙兑行市報告云今日京津來電銀洋匯均稍見跌落計銀匯京公　爲一千零一十三兩津行化爲一千零六十一兩各跌五錢洋匯京爲一千零零五元津爲一千零零四元漢電申匯漲至九百七十二兩六錢二分五洋價漲至工錢零四釐故滬漢滙價驟見下落今日掛牌洋例爲一千零三十兩零二錢五分計小七錢一分洋爲一千零零三元五角計小五角濟南銀匯爲一千零四十二兩五錢與星期六相同洋爲一千零零七元五角計漲起五角烟台銀洋滙均無變更計烟估爲一千零三十五兩洋爲一千零零七元青島今日未接來電掛牌價與前相彷云 
[神户英美滙市電訊]  
　　昨日神户滙兑市午前電日美滙兑賣價四十一元五角較上星期六高○六二五買價四十一元五六二五較前高○六二五日英賣價一先令八辦士八一二五較前高零三一二五買價亦高○三一二五爲一先令八辦士八四三七五正午來電日美賣價又高○六二五爲四十一元五六二五買價四十一元六二五較午前高○六二五日英賣價不變買價高○三一二五爲一先令八辦士八七五午後電與正午市同 
[神户滙市情形]  
　　神户匯市對美匯價爲四十一元七角八分改貴八分之三來月期者爲四十一元八分之五改貴八分之一正午對美七月期賣價四十一元八分之三買價十六分之五五六月期賣價四十一元十六分之七買價二分之一正午神户銀行間以四十一元二分之一及十六分之九價有多少成交對英開盤七月期賣價一先令八辦士四分之三買價十六分之十三正午賣價一先令八辦士十六分之十三買價八分之七 
[日印滙掛牌價略貴]  
　　昨日星期一各外滙掛牌除日印二匯變更外其餘均係弗動計先令仍掛三先令○半辦士印匯小二五掛二百零三羅比五法匯仍爲一千四百十法郎美匯仍爲七十二元七五香匯七十四兩半東匯大二五掛五錢七分二五嗬匯仍爲一百八十二盾新匯七十七兩 
[先令弗動市况平平]  
　　昨日星期一先令掛牌弗動計仍掛三先令○半辦士市况平平銀行賣出六月份價爲三先令○六八七五至三先令○七五買進三先令○七五至三先令○八一二五午後賣出價爲三先令○七五至三先令○八一二五買進三先令○八七五至三先令○九三七五 
[美滙市况平平]  
　　昨日星期一美滙掛牌仍掛七十二元七五市况平平銀行賣出六月份價爲七十三元二五至七十三元一二五又至七十三元二五買進七十三元三七五至七十三元二五又至七十三元三七五午後賣價七十三元二五至七十三元三七五買進七十三元三七五至七十三元半 
[東滙大二五市况初緊後鬆]  
　　昨日星期一東匯掛牌大二五計掛五錢七分二五其市况初時形緊銀行賣出六月份價爲五錢六分八七五至五錢七分買進五錢六分六二五至五錢六分八七五後則稍鬆賣出價爲五錢六分八七五至五錢六分八一二五買進五錢六分七五至五錢六分六八七五午後則逐步見鬆銀行賣出六月份價爲五錢六分七五至五錢六分半買進五錢六分六二五至五錢六分三七五交易不惡云 
[標金又跌二兩二錢]  
　　昨日星期一大條銀及美匯兑等均例無市面五月份標金開盤二百七十九兩三錢較上日收盤好銀一錢後小至二百七十八兩七錢高至二百七十九兩先令揭曉東滙大二五標金高至二百七十九兩五錢後因東匯趨緊是以標金又繼高至二百八十四兩五錢（全市最高價）旋因人心不好故小至二百七十九兩三錢又高一至二百七十九兩錢嗣後東匯市况轉鬆以致賣户衆多標金乃跌至二百七十八兩六錢後爲二百七十八兩八錢收盤登賬價格四月份爲二百七十八兩九月份二百七十九兩補水二百七十八兩烚赤三百二十七兩午後標金開盤二百七十八兩八錢小至二百七十八兩四錢先令揭曉二百七十八兩一錢各匯市况較上午爲更鬆以致人心疲弱標金逐漸盤跌至二百七十六兩九錢（全市最小價）後爲二百七十七兩二錢收盤補水二百七十六兩烚赤做過三百二十七兩七錢五係景福銀樓買進萃泰金號賣出其餘現標金計由大通銀行買進一百○五條價三百二十一兩五錢係萃泰金號賣出又大德昌廣帮買進現金三千兩價爲三百十九兩五錢係同豐永大豐永恒孚萃泰等號賣出五金份標金全市最高低相差爲三兩六錢收盤價較上日收盤又續跌二兩二錢云 
[外股市况清淡]  
　　海利洋行報告云昨日開盤平疲橡皮股買價均跌而賣者　價甚奢故成交不多下午接新加坡電漲起一分七釐半故本埠市面因之稍趨堅穩惟雙方仍各觀望故交易不甚暢旺成交價格如下電車不記名股十八兩公共汽車十四兩德律風八十三兩英工部局一九二三至一九二四年六釐公債一百兩業廣一九二二年六釐債一百兩英爪華九兩九錢六月期十兩二錢半至十兩半咖啡六月期十四兩爪華康沙利特十七兩二錢半别由九錢半太拿米拉一兩二錢可太把羅一兩三錢至一兩三錢二分半四月期塢老佛二十一兩橡皮五兩二錢 
[紗花平平]  
　　現紗成交一千餘包·價漲二錢五分至五錢 
　　昨日星期一美棉初因利物浦電訊不佳而跌旋因紡織家購進期貨而漲終因南方棉農售出市勢再疲計期貨跌七至十四磅音現貨跌十五磅音英棉期貨跌十八至二十二點現貨跌二十點英棉初隨美棉消息疲弱旋因多頭了結市况益疲計孟加拉跌四羅比奥姆辣及白羅溪跌六羅比大阪現紗二十支藍魚跌三元二十支紅財神十六支福島及三馬均跌一元本埠紗花因美印棉跌多漲少現紗交易漸形清淡有趨疲之勢惟存貨有多故近期價格尙能堅定茲將期現紗花市况分列於後 
期紗紗布人鐘標準前市近期因存底不充空頭了結漲一二錢遠期因外棉疲弱跌二錢至四錢後市因現銷略形活動回漲一錢至四錢全日共成交一萬三千二百包收盤價列後 
　　四月期　一七九·一０　未動　　七月期　一七０·八０　跌·二０ 
　　五月期　一七五·八０漲·二０　八月期　一六九·三０　　·二０ 
　　六月期　一七二·八０　　·一０　九月期一六七·四０　　未動　　 
現紗　客帮方面江西帮進六百餘包内地帮進二三百包廣帮進一百五十包北帮進七十五包寗波帮進七十五包天津帮進五十包野鷄帮進五十包其餘汕頭福建漢口蕪湖等帮共進百餘包價漲五錢左右恒豐紗廠開出十二支富貴五十官凈盤價一百六十七兩現貨餘牌市價列後 
十六支孔雀　一七六·七五二十支豐年　一八六·七五　十　支大發一五八·五０十六支水月　一七九·００二十支鴻禧　一八一·七五　十　支三虎一三八·００十六支日光　一八０·００二十支水月　一八五·００　十　支帆船一六０·００十六支藍鳳　一七八·七五二十支立馬　一八七·二五　十　支豐年一六二·００十六支鴻禧　一七八·五０二十支仙桃　一八五·五０　十　支得利一六０·００十六支丹鳳　一七六·二五二十支聚寳盆一七九·二五　十二支天官一六四·七五十六支豐年　一八０·００二十支雙喜　一八一·００　十二支金鷄一六七·００十六支紅團龍一七六·五０二十支牧羊　一八０·五０　十二支地球一六七·四０十六支仙桃　一八０·七五八　支麒麟　一四六·七五　十二支富貴一六七·二五六　支鐵貓　一一九·００ 
期棉通州標準前市因外棉均疲市勢軟弱近遠期各月跌五分至一錢五分後市隨紗市漲五分至一錢五分全日共成交一萬五千八百担收盤價列後 
四月期　四三·００　未動　七月期　四三·二０　未動五月期　四三·一五　未動　九月期　四０·六五　跌·０五六月期　四三·二０　漲·０五 
現棉公會消息碼頭到通州花三百包未曾做開廠商號家成交不多市價如左 
陜西花　四二·七五　陳公茂進　二００件　現貨棧交太倉花　四四·七五　怡和　進一０００包　現貨送廠火機花　四二·五０　内外　進二０００擔　現貨送廠三品依然混（六日大阪電） 
三品於星期六收盤時跌風益厲爲近來最新低價今晨美棉跌去三角印棉跌去五角人氣益形委靡抛貨續出白洲帮呌賣尤力行情又小去一元五角惟田附帮因獲利買回甚多三月期旋又漲起五元八角二盤跌風停頓賣户賣出漸少各月期均漲起一元惟反動力非常微弱能維持現狀已屬大幸欲再望起色則殊非易事也 
[大阪紗市混沌（六日大阪電）]  
　　棉紗現貨因原棉微跌内外需要依然不振人氣益混沌交易迄無進步中等二十支四月期呌價爲三百二十五元五月期爲三百二十三元成交零星 
鶴鹿　四十二支　現貨　四六０　００　扇面　十六支　現貨　三０八　００雙鹿　三十支　　現貨　四０五　００　大分　二十支　現貨　三一八　００雙鹿　十支　　　現貨　二二八　００　 
[大阪布市不動（六日大阪電）]  
　　棉布况亦因紗市仍無轉機需要杜絕買方進意益形清淡各貨毫無交易行情亦無變化 
[洋莊絲市依然疲賤]  
　　昨日星期一本埠洋莊絲市仍趨疲廉因歐美各莊雖接橫濱來電日絲報漲終以紐約里昂等處銷路仍滯滬埠各絲交依然不振廠經陳貨昨祇由日信三并等行進上中身貨六十包價又稍跌七里白經計由安旗進中等干經十包安利進下等大經十包價均較賤十餘兩四川黃經印法各莊銷胃轉懈故僅由信孚進廠經十包三星進搖經四包絲價平定八繭灰經上等貨昨由美莊談進四十包惟行情亦小十兩云 
[橫濱絲市良好（六日橫濱電）]  
　　生絲現貨因本日有五萬四千斤之非指價買賣故交易尙未具體成立惟日本棉花甲九十號九十二號等仍有進貨不足之感且因期市續漲人氣轉硬各月期均漲起二·三十元最優等貨呌價爲一千九百元八王寺牌呌價爲一千八百五·六十元 
絲層市况歐洲帮已開始交涉可望成交行情堅俏　 
[五金售價稍有進退]  
　　昨日五金市場交易仍稱不弱售開價因到源　係稍有進退白鉛皮及大白鉛兩種因到源久虚售價迭次上漲昨日每擔又高起五錢青鉛條去路活潑市面更覺鞏固祇有一二種花色因　客帮抖售稍有低價傳聞然大局始終未動云　 
 
 

Page 17

 
 
1;第一萬八千七百十三號;中華民國十四年 西曆一千九百二十五年四月七號
星期二 * *本埠增刊 
[惠羅發行代價劵]  
　　南京路惠羅公司爲優待本報閲者發行代價劵已誌本報茲悉該劵以無讑購貨多寡均可代價一成故持劵選辦貨物者甚爲擁擠該劵有效期間自昨日至十二日一星期爲限過期無效如無劵購貨均以標明價格並無九折利益此項代價劵除已登上星期日本報該公司全版告白内當將於明日再登一次於本報第四張之該公司半版廣告内云 
[先施運到網球用品]  
　　先施公司新二樓運動器具部新由英國名廠ＳｌａｙｅｎｇｅｒｓＬｔｄ運到大批網球及球拍等一切用品此種網球裝璜得法彈力充足故每年銷流甚廣其餘如球拍等亦俱精美異常故各界前往購者甚衆云 
[可可粉之暢銷]  
　　愛多亞路復康洋酒號經售本味可可粉以來銷數在千打以上茲爲優待顧客起見批發格外克已四兩裝二兩二錢一打半磅裝四兩一打一磅裝七兩八錢一打並售茂孚口香粉一種每包售小洋一角時將夏令該號兼售正廣和屈臣氏汽水云 
[森林廠新出火食籃]  
　　本埠愛文義路戈登路口森林籐柳器廠經理吳春泉鑒於市上洋貨充塞利權外溢不少即以熱水瓶一項而論每年流溢之數已爲可觀爲特新發明一種火食籃名之曰旅行食庫内裝置飲食一切應用器具若火酒爐銅茶壺等亦配置齊全此火食庫輕巧靈便確屬别開生面誠可推旅行中第一之要品云 
[大北工業社宴會]  
　　九江路石路陶朱里大北工業社自去春發售精練油以來營業頗形發達昨晚該社主任陸覺民君特於一品香邀宴各大襪布肥皂紡織漂染等廠經理及技師藉茲聯絡頗極一時之盛并研究精練油功用之著云 
[家庭工業社新發行所開幕]  
　　家庭工業社所出牙粉及各種化妝品久已風行海内近該社又在本埠南陽橋設立發行所業於昨日開幕將各種貨物廉價出售聞昨日顧客甚爲擁擠售出貨物甚多云 
[生物學家壽振黃君今日出洋]  
　　本埠澄衷中學生物學敎員壽振黃學士於今日上午八時趁日本郵船會社伊豫丸赴美國西雅圖略事考察後即轉車到舊金山入加利福尼亞大學以求深造日來該校各級學生開會歡送多至十餘次并於校報中特發專刋以誌紀念云 
[出版界消息]  
人生觀的科學　爲太虚大師所著由四馬路泰東圖書局出版每册實價二角大師爲現代佛學鉅子舉國共欽此書亦純以佛法爲根據闡論詳明可供研究人生觀者之參考焉 
[醫訊]  
　　耿亦安醫生爲名醫巢崇山再傳弟子精理男婦大小内外各科求診者無不應手診所設二馬路石路口陶朱里内茲受上學中學聘任爲校醫云 
　　西醫楊月川自設診所於西門方浜橋以來每日上午施診遇貧苦者且給藥品故求診甚衆入春以來鑒於天花流行實行施種牛痘兼注射避疫針但收藥本不取手術等費每逢星期日并應羅店人士之請前赴施診云 
[謌惠醫社開幕]  
　　浙江路精勤坊謌惠醫社係留德醫學士童謌惠君創辦兼充醫務主任診治花枊産科及内外各科均用新法治療已於昨日開幕君爲普及醫者起見上午送診给給藥祗取號金一角現往求診者頗不乏人云 
[中國婦女恊會定期開成立大會]  
　　中國婦女協會籌備已久茲經籌備委員會議决定五月一日開成立大會會場假西門江蘇省敎育會三樓已得該會許可 
[青年會攝影班定期開課]  
　　本埠青年會去年組織攝影俱樂部爲研究攝影術之用已畢業兩次成效卓著後因江浙戰事發生暫行停止今年重復招集研究班定本月七號星期二晚八時開課以後按照星期二敎授約十星期可以畢業當報名時須付冲洗費兩元得享用該攝影部暗室之冲洗器具及放大機器並種種應用物件欲加入者現聞尙有餘額可補也 
[漁業代表呈請保護春汎]  
松屬漁業代表李楠等昨呈江蘇水上警察　　區公文云爲漁汎在即保護爲先援請求賜示以靖海氛事竊敝公所漁户散居於金山嘴白沙灣南庫灘城東頭等處每值春汎釘椿張網捕魚於江浙交界洋面被盜割網偷魚曾於前清同治上間設立公所雇用護船歷向鈞廳請求加委給示以資保護在案現值春汎又屆漁船預備出洋忽見報載艇船滲水不堪臨時租借釣船又計修理費洋七百元省令區署籌墊等因大衆聞知愈加驚慌羣向敝公所聲請軍事以後海氛較上前爲尤劣若再艇船不敷調用則自雇護船亟宜及早安頓敝公所正在籌備期間已公請滬紳爲名譽董事忻頌宸爲正式主任得此消息急召漁户等開會集議當衆選舉張樂賓爲一號護船管駕鄭豪爲二號護船管駕照舊安排護船二艘候令出發又恐艇船修理稍緩釣船應用不靈衆議於估定修理洋一百元項下情願由敝公所設法津貼十分之一以資小補但出洋之時成本微薄未能先爲提起擬俟陰曆端午日艇船開駛嵊山照數完繳以補鈞區之墊欵如此公私交全生計攸賴是否有當伏乞區長訓示祗遵謹呈江蘇水上警察第四區　長具呈松屬漁業代表李楠等漁户衆多不具載 
[花邊同業開會記]  
　　昨日滬西花邊業領袖褚世榮等在愛蘭克（譯音）花邊洋行開會到二十三人公推周文進主席報告經過情形略謂花邊起自泰西至清末由徐匯敎堂傳授學習迄今愈傳愈多而貨則愈做愈劣幾至不可收拾查民國二三年間在皮來四（花邊名）每碼一元四五角當時所收者祇有戴竹記等四五家至六七年間價仍一元有奇而我西鄉之業此者十有餘家十年春價大跌每碼僅值六角是年春余與褚君根桃組織徐匯花邊公會同業之列名者共四十六家後因陳君罰欵問題　 
成風潮本會無形消滅十二年春每碼祗值四角至上年春每碼僅三角且無銷路秋間蔣君俊廉等爲維持血本起見發起花邊公所收清底線另設公賣局屢經召集同業再三開會討論並印通告分貼在案今春市面稍見活動而一般販户風起雲湧　增百外餘家所用碼尺長逾三尺今日　會重振旗鼓余所欣幸還望諸君協力同心始終如一當衆討論結果暫將去秋　君所擬各條件辦理一俟大會通過後再行公佈呈縣備案云 
 
 

Page 18

 
 
1;第一萬八千七百十三號;中華民國十四年 西曆一千九百二十五年四月七號
星期二 * *[南洋華僑來滬調查實業]  
　　南洋荷屬在寳壟華僑郭雙蛟·顔子璋·林衡等於上月間返國先後至漢口北京杭州等處調查實業日前由杭來滬昨日特由徐賡華君（曾兩赴南洋調查實業者）偕往上海總商會商品陳列所江灣模範工廠中國救濟婦孺會等處參觀郭君并當場捐助救濟婦孺會大洋一千元下午六時三馬路德裕參行徐湘波徐賡華等在寧波同鄕會設晏歡迎陪坐者有史翔熊·韓希琦·徐乾麟·徐同　·林滌庵·等三十餘人席間并談及去年組織（上海國貨工廠聯合貿易所）之經過嗣爲戰事影響未能進行郭君等力言願爲恊助請即繼續進行云云九時許始盡歡而散　 
[寳邑催塡農商統計調查表]  
　　寳山縣公署昨日谕諭令各圖總甲云奉江蘇實業廳訓令第四十號内開案查十二年度農商統計早經本廳將各項調查表票令發該縣切實依限查報在案現在逾限已久尙未據塡送前來合亟令仰該知事督促承辦人員迅即確查塡報以憑彙辦母延此令等因到縣奉此查此案前奉實業廰令發調查表票案經諭發該總甲分送各工廠公司按表塡註在案迄今日久宋據塡送茲奉前因合行諭催該總甲即便遵照迅將前發調查表票限五日分頭前往各工廠公司收齊送縣以憑彙報母再延誤此諭 
[許蘇民逝世後之紀念將舉行公葬]  
　　南翔公學創辦人許蘇民君（曾任南洋中學敎員）去年作古後南洋中學校長王培蓀·敎員王引才·于雲峯等以許君經營是校歷盡艱辛特開友人治喪會議决暫時停柩於校内然後公葬操塲之西北隅以留紀念旋因軍事發行南翔首當其衝遂致葬事停頓此次奉軍移駐該校欲將靈柩遷出經周校長與郭營長情商後允具仍置原處現該軍開拔在即故不日擬舉行公葬届時南洋中學學生亦將往翔執绋以盡師友之誼 
[晨光美術會圖畫函授改章]  
晨光美術會圖畫函授部係華光函授部改組年來學者已達百數十人本年起章程略有變更正科照舊選科内規定國畫鉛筆畫鋼筆畫水彩畫油畫五種舊有之諷剌畫科併入鋼筆畫科水彩像併入水彩畫科油像科併入油畫科現已添置範本講義擴充名額徴收新生云 
[三廉學社介紹部消息]  
　　茲悉某西人擬在滬設進出口公司　託北車站克能海路三廉學社物色辦事員凡有經驗者可具英文函詳述一切又有洋行託該社介紹一進口部打字速記員亦須先具函合則函約面談 
[少年團員續贈勸世曲]  
　　本埠少年宣講團團員湯文炯劉西平二君印送之勸世歌曲（仿無錫景調）四千份已於該團歷次演講會及外界函索分贈一罄茲悉湯劉二君爲應各界需要參閲起見特添印四千份以資普偏函索者仍附寄費半分即得二份云 
[仁穀公所增加洋找之函復]  
　　滬北經售米糧公會前因銀洋　價日高米找照舊一千九百文未增客人方面吃虧甚鉅曾致函料業仁穀公所請照議决原案更改昨該會接到復函云敬覆者頃接大函以洋找頭衣牌别二百文一案應十日一更改現在市價兑至二千三百文有零囑即查案議加等情備悉一切敝公所查前案本有十日一更改之議茲以市價兑至二千三百左右刻已議定各行洋找槪作二千文（較前增百文）除由敝公所通知南北市米行公會及司月查照外合即函復尙希貴公會台核爲荷　 
[集會表]  
　　陽曆本月時間　　　地點　　　　召集者　　　　　白 
四日七日下午　　戈登路檳　路口七　慶日新製鹽公　　股東會二時　　　　　　百十七號半　　　　司七日下午二時　　在新舞　　　　　　開明地産公司　　　股東會四月九日　　　　界路儉德儲蓄會　　儉德儲蓄會　　　　杭州旅行團出發九日　　　　　　界路儉德儲蓄會　　儉德儲蓄會　　　　文虎十一日下午一　　山東路　　　　　　東南植業銀行　　　股東會時 
十一日下午　　　曹家渡　利南路　　中華工業有限　　　股東會時 
十二日下午一　　假法租界東新橋街　焚昌火柴公司　　　股東會時　　　　　　　洋貨商業公會十二日下午三　　西藏路寗波旅滬同　寗紹商　有限　　　股東會　 
時　　　　　　　鄕會　　　　　　　公司十二日下午二　　華商電氣公司　　　華商電氣公司　　　股東會時 
十四日下午二　　匯山路八十六號　　屈臣氏汽水公　　　股東會時　　　　　　　　　　　　　　　　司工廠十五日下午五　　江蘇省青會　　　　省敎育會　　　　　評議會時 
[天氣報告]  
　　徐家匯天文臺昨日午後四時三十分氣象豫報云天氣陰寒恐將降雨東海北有自北吹向西北之風馬鞍島南有自東吹向東北之風又昨日午後四時前二十四小時内本埠氣温最高五○·九最低三三·二去年同日最高六五·○最低四四·二 
 
