# 1882 - 93 - 4903209

 

Page 1

 
 
[薛氏鐘鼎欵識出售] [  點石齋主人謹啓]  
　　篆書之最古者莫如鐘鼎文而鐘鼎文之最善者莫如薛尚功鐘鼎彝器欵識所以嗜古之家羣推善本惟閱時旣久翻刻甚多廬山面目漸失其眞今本齋覓得初印薛氏鐘鼎又以照相石印法仿袖珍板縮印旣便於取擕翻閱而臨摹筆法則又全神俱在不爽毫釐置之案頭未始非小學家考訂之一助也刻巳工竣卽日出售每部訂成四本連夾板收回工料洋一元正售處仍照襄例幸卽賜顧爲盼 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尙須展緩數日發賣屆時當再預出告白也此佈 
[論日本善政]  
　　從來爲治之道必以循序漸進爲能不以見小欲速爲貴日本爲東瀛大國立國最久向來與各國通商其所以爲治者外人不得而聞之近來稍稍可知而觀於各日報所載日本政事往往近乎欲速一邊竊嘗論之以爲以日本近年之勵精圖治效法泰西而内顧尙不免有虛匱之憂此其故皆由於求治太急也然觀于北海道一帶地方之野民居然向化自安於耕讀則又不禁佩服不己然後知日本之所以爲治者固有緩急之序而非以一律施也查北海道一帶地方與中國之生番無異禽居獸處不通王化養之不易教之更難地之曠者無耕作之利而亦無人焉敢深入其地而教引之日皇憫其人之自外生成地多曠廢於是選派開拓使一員蒞其地徐教以開墾樹藝之事歴十年而不倦迄今大著成效向之不知稼穡者至是而皆知自效其胼胝向之不知禮義者至是而漸知各安其生業日廷見其功已底敘乃裁去開柘使而於該處南北兩境新設縣署二所學校六處以爲布政宣教之地揀選賢而有才者使莅其任吾知自是而後該處地主無異於内地各郡縣負耒橫經之輩必有後先競爽者巳日本之爲治如此又何怪其有蒸蒸日上之勢哉前者聞日本以琉球爲縣論者譁然葢以爲琉球多年故國而忽見凌夷日人於此未免有以強凌弱之意若日人所爲大率如此又何以國勢方興未已今觀於此而後歎其所以興者蓋有故也中國之生番生苗至今猶有未能盡化之處而中國總以大度容之不求速效由漸而入變化一二人卽收一二人之益循序漸進終有頑讒克化之時所謂久於其道而天下化成也然而如寍波之衢山臺灣之臺北等處其地方仍多荒廢其人民仍多未服則可知野性難馴有非可以強求者今日本北海道一帶野民竟越十年而告厥成功是亦可爲日人賀者已大抵爲治之道不外政刑而政刑之本則尤重德化商鞅徙木政非不嚴而究近乎刻秦誅三族刑非不重而究近乎暴政刻而刑暴卽在良民猶且漸形咨怨將起與君父爲仇又何論乎冥頑之野人也日本此舉妙在持之以漸先僅派開拓使教之樹藝使之開荒度其章程亦必使人以易從而不予人以難親彼野民雖不知王化亦孰不願有衣食之資荒地開而種植廣無憂乎凍餒則此心有不深爲感激者乎至于旣生其感則治之也非難古云衣食足而後知榮辱誠哉是言矣迨夫飽煖有資則又當有以教之俾漸摩於義禮而後野性胥馴可以惟吾所欲爲此則非開拓使之所能爲力矣故刻下擬就該虛分設二縣并學校六處乘其感激之際施之以政令則不難景從施之以教化則不難丕變此與古昔明王之治豈有異哉古人云欲治外者必先治内此正治内之良法也日本自與泰西各國通商互巿事事步武西人刻刻講求西法謀富強籌兵伍大抵所以治外者居多而於治内之法則初未前聞故論及日本之治往往視之蔑如以爲此易與耳今觀於此舉而知日本固大有人在焉以獷野難馴之性而弭首帖耳從風而化其作用尙可以小視哉治内之道得而由此以禦外侮當有較勝於前時者矣竊思中國近來亦事事講求西法開礦招商以求富國製船購煥以求強兵而所以治其内者茍不力加整頓國中莠民多而良民少卽使兵強將勇船堅餉足豈遂可以深恃乎故爲中國計治外務者固不可無人治内事者尤不可無人臺北生番目下漸就安帖衢山岱山等處亦復升科卽西北邊不靖之區亦漸見安謐于是而施善政以導民行善教以化民則中國禮義文物素爲海内之冠何至出日本下哉吾因見日本之善政而不禁心有所動遂奮筆書此 
[津郡得雨]  
　　天津於十三日見有雨點惜未大沛甘霖翌日風似剪刀仍有雨意農民以麥秋將屆望澤殊殷傍晚時果得細雨廉纎土膏滋潤誠所謂好雨知時節皆得負耜而事西疇矣 
[糧駁工竣]  
　　天津海運江浙漕糧駁船去年期滿由津自造駁船二百號以備更換經列前報主其事者係天河兵備道吳畹九觀察初擬工料全包嗣以價目參差恐難堅實定議發價委員購辦木料由匠包工限定日期下水現巳工竣編列號數發交船戸認領駁運漕糧入通交缷各船簇簇生新巳按排停泊紫竹林磚砲台以上矣 
[諭糧駁携帶稅銀示]  
　　欽加鹽運使銜監造湖北漕運剝船卽補道張爲出示曉諭事照得剝船行走因空載碍於行程曾經稟明撫院憲援照回空糧船之例准帶六十担貨物沿途寛免釐稅現因江西淮關來文沿途釐稅難於寛免當經詳請院盡將剝船應帶貨物入奏未知部中如何議覆若部議准帶貨物爾諸色人卽照此六十擔章程帶貨可免釐稅其六十担之外多帶貨物仍應完納釐稅若部議不准帶貨則六十担亦須完納厘稅其餘必究稅釐更不待言爾等東夥須先商量明白並須壯應完厘稅銀錢帶於船上免致到關推諉若安心恃衆則爾等均累保戸追究也爾諸人其名預備免至臨時周章至硝磺鉛鐵烟土禁物仍不准帶查出卽行重辦其各凜遵毋違特示 
[改期開放糧駁諭]  
　　欽加鹽運使銜監造湖北漕運剝船卽補道張示諭領船舵役知悉現因船隻衆多人尙未齊著改於二月十二日開頭批二月十六日開二批三月初二日開三批先於二月初五日發給船上應用篙挽並發給路上應帶桅櫓等料爾諸人卽持腰牌赴廠領取隨卽發給淸單一紙以便到津時憑單淸繳再於初九日持此清單並腰牌赴公館取領水腳錢文萬不再改日期爾等卽赶早料理切切此諭 
[漢皋賽馬日期]  
　　漢皋西商年例春秋賽馬兩次現聞該鎭春季賽馬之期已定於是月二十五日卽禮拜三開賽想有志奪錦者當必預試馳騁以兾出人頭地也 
[新撫接篆]  
　　新任蘇撫衛靜瀾中丞於十九日晚八下鐘抵蘇昨已登報茲聞定於二十二日辰正接篆任事 
 
 

Page 2

 
 
潘臬兩憲亦同於是日各回本任云 
[蘇省官報]  
　　傳得高郵州缺左侯相當大閱時札委大通掣驗局候補知縣龔定瀛接署云 
[投水可異]  
　　寓居南昌凍米厰某甲年四旬餘携有家室未悉其爲何處人平日行醫餬口雖不甚時行而醫金定爲四百文一日但有一兩家延診卽足敷行食用尚非十分拮据者前月念七日忽向房東言我欠租貲若干今以一子暫抵挨我出門得錢便當回贖房東茫然不解方欲反扣其故而甲隨起辭神色恍惚逕由後門而去房東不便跟蹤亟呼其長工尾之詎甲直向東湖行入拉之不顧下水漸深長工始大聲呼喊得就近居人及行路者帮爲救起水雖未曾滅頂亦已滿身濕透矣該長工隨扶掖以歸未審自後何若而說者或謂鬼崇或謂瘋症所致不知究因何故也 
[墻倒傷隣]  
　　揚城西門外胡天順神香店於本月初五日破曉時牆壁忽倒飛起一磚將隔一戸之草屋打穿一洞磚卽下墜打傷牀上一嫗頭破血流受創甚重胡夫婦駭甚奔往救治嫗云毋畏此係天意我卽死亦不汝累汝家一人未傷而傷我隔戸之人可見事非偶然胡夫婦感激涕零殷勤調護聞嫗潘姓年五十一歲夫爲皮匠云 
[游僧放火]  
　　揚州徐寍門外觀音庵規模狹小師徒三人靠經懴度日頗稱謹飭正月初旬內某日薄暮忽來一行腳僧挑高肩担者口操中州音欲掛單住宿庵主辭以寺小而貧不能留客令另投大叢林來僧不肯定欲止宿奄主見其相貌凶很出言強橫更不敢留遂致喧鬧爭鬪鄰衆助之來僧方憤憤而去指其門云數日內令汝處成瓦礫塲勿悔也衆聞之小心戒眞越日防稍懈至初九夜半忽聞屋上响聲菴有庽客賣毡帽者山東人年壯善武技聞聲卽啓戸縱身登屋見一人手持火種在廚屋上卽大呼其人驚逸各飛瓦擊之不中衆人皆起幸未失事時該庵僧之徒自鄰街放焰口歸適見一僧飛奔向南衆始知卽前月中州僧也無不憤怒於是家置小鑼守望相助一面報知保甲局一面報知僧綱司請其飭查該僧驅遂出境云 
[皖垣瑣録]  
　　北門內某甲肩挑營生妻年二十餘近被荷花塘某姓老婦誘出一夜次日甲斥妻而毆之妻卽投塘幸由衆隣救起婉觀勸送歸又深井巷某乙擺食物攤妻年亦二十餘被隣媼引誘出外夜深乙歸不見其妻詢之同居老媼答稱以某姓婦臨產招伊前往照料乙頗疑鄰媼連日蹤跡有異密至其門首探得屋中燈光甚明闃無人聲敲門直入與一男子撞遇徑至內房則鄰媼與妻並坐于床乙怒不可遏扭住妻髪毆打鄰右往勸乙含淚難言翌晨偕鄰告其屋東令其立逐該婦云聞該處此等奸婦頗多地方官茍不亟爲查辦則傷風敗俗伊於何底哉○ 
皖南人某甲前隨某明府在任服役明府故後甲辭而他往明府之眷喬庽皖垣有一婢年十餘親正甲到皖赴公舘叩年數次往來竟與廚役商通暗誘婢女嚇之云汝若隨主回籍苦楚難言出頭何日不若於此時逃逸擇人而從可得隨意婢幼無知墮其術中將所有物件打包約定於某日黎明時逃走屆時甲及廚役在門外守候婢開門濳出主母聞重門皆響繼聞大門亦響疑爲竊賊呼衆起視見門果洞啓　　下移存包袱並梳頭盒始知婢逃當由僕役跟追至後營前追及喊其住足甲乙亡命而奔被脫惟將婢帶回詢其由誰引誘婢始說明本末明府之子欲喚何將婢送縣究辦而主母賢惠阻稱事勿外揚或將配人亦陰德事隨有四門外布舖主某出洋百元娶去○西門外某甲開設雜貨鋪生有二子長年十九在舖習生意次尙幼在塾讀書長子名雖在舖而性不務正日事游蕩陸續虧空至百餘緡之多甲早有所聞而未得其實前月杪有上碼頭帋行夥赴甲店取銀稱爾子帶人挑去源茂紙四塊計價銀三兩餘中固未取此紙當囑行夥緩日再給及晚拷問其子子無可措辯至二月朔早晨逃出將衣典錢數百文購鴉片八錢在外吞服午後始歸　家察知其情救治不久遍體青紫口吐白沫越時許氣絕家人痛哭其祖母尤爲悲戚殮後理之於地藏菴之右據傳甲家當夜便有聲響且現形而甲母及甲夫婦均夢死者謂氣尙未絕數亦未終求速爲啓棺可以復活數夜皆然甲母於是定欲開棺甲以爲妖夢阻之甲母不可乃就灶神前禱告寫定二圖一開棺一不開連拈三次俱得開棺之?遂雇工掘墓開視則見屍身尙軟且不復作青紫色色白如常胸及腹際似畧熱毫無腐變甲母將屍扶坐刻許亦無響動甲忿將屍踢倒促工蓋棺掩土甲母倒地慟哭甲跪而扶起肩輿送歸夫夢生於念原不足異未必果魂之來歸其他情節殊屬不經姑録之以置於妄言妄聽之列可也 
[垣絞囚]  
　　皖垣近接部文絞囚一名由詮監提出解至臬署前上押赴北門外絞决聞該犯係亳州命案之犯年約四旬外云 
[起獲賊物]  
　　寍波城西賣麪橋一帶竊匪充斥前月豐惠廟神袍等件被賊竊去旋經里紳徐志芬等着人訪查查得贓物皆在鄞江橋裕慶當因念此起贓物不應受當明係通賊銷贓赴府告發茲將宗太守指示照録如下批云據賣稟麧橋一帶竊匪充斥豐惠廟神袍等件並廟祝衣物被竊等情本府先有風聞已傳到縣捕諭令連夜赴鄉嚴緝務獲並知會營練一體設法訪拏所禀各起贓物皆在鄞江橋裕慶典起出神廟物件有豐惠廟三字不應受典明係通賊銷贓等情查典當受典物件難問來歴因典受賊贓而遂謂之通賊論亦過苛惟所起贓物本府現飭捕役起到親加查騐神皰四件不但有豐惠廟三字且有助袍衆人姓名臚列其上其餘龕簷神傘桌圍亦皆有廟字此皆斷不應當之物該典旣已受過賊贓多起理應將來當人留住喚到地保交與盤問送官乃竟龎然不問坦然受當無怪該紳等嘖有煩言鄞江橋路通裏山爲匪徒出沒之地凡有竊盜贓物皆在該典典當前此本府皆從寛飭縣捐發當本贖取贓物卽此次神袍等件之當本本府亦飭縣發洋十元該典尙將息錢查費一併全收絕無愧色此皆以前辦理太寛致該典竟無顧忌非略示懲儆則鄞江橋一帶匪徒銷賍無阻殊非正本淸源之道查定例典當收買盜贓不知情者勿論止追原贓其價於犯人名下追徵給主知情接受者坐贓問罪仰鄞縣一面嚴比捕役緝拿贓匪務獲一面差傳裕慶典管事人及經手受當人到案示以已起有字神袍各物是否應當有無知情此外該紳等原單所開錫五事等件是否受當問明察辦並傳同鄭三夥証明衣物等件併飭典繳案給領卽使不知竊情而此起贓物當本亦祗能照例俟獲到犯人再行追給所有該縣與鄭三夥已給之洋一併追回並飭具保此後凡尋常衣物之外如有顯然不應典當之物責成該典將來當之人與析物暗爲誆留立時喚到地保交給盤問送官果如人贓同獲將該典經手人酌量給賞並由官給發花紅其未經留心受當之贓無論是否尋常衣物但係報官有案確爲盜賊贓者皆照定例追贓給主俟獲到犯人再追原價給還於結內明晰聲叙此結着在保一同劃押照樣兩分一分存縣一分送府庶於持平之中寓杜匪之意切切至該紳等因村中竊案較多或設立柵門或添雇更夫或擇要隘各家輪派巡丁有事鳴鑼齊出追捕此皆守望相助應辦之事若曰團練則名過其實矣此二字未可輕用也 
[客民凶惡]  
　　嘉興府治之東南海鹽縣之西北其間多荒地焉有由湖州而來之豫省客民開墾或建草廬或佔民房居住平時硬借物件強女婦女已不一而足今正念七日一婦在海鹽之高賢浜挑菜忽來客民三四人白日強奸念八日又有二三十人在橫港橋南掘樹意將強拖婦女居民恨極集衆追逐客民僞逃至橋北一呼百應反羣起而追居民至橫港橋用檀樹棍見人亂擊以致受重傷落河而死者九人受傷未 
 
 

Page 3

 
 
殊者未能悉數邑尊臨騐後飭卽成殮旋捉到客民三人不知作何辦法查是處土民素稱良懦前年在橫港西北之金圖地方亦爲客民滋擾土民鳴鑼追赶客民非但不懼轉於白日搶刼七八家當雖報縣請勘而仍未破案被刦之空反被縣差需索則亦可以畧見民之苦情矣 
[本埠火警]  
　　昨晚九點半鐘本埠英界會審署對過斜角朝西門面之花烟舘失火諸洋龍馳往灌救得以撲滅燒去房屋無多至其起火緣由以及詳細情形容俟續述 
[算命啓釁]  
　　瞽者吳雲軒投英界會審公堂訴稱彈絃子算命餬口昨午後行經淸和里被某妓院內鄭氏婦喚進算命以我所算不準不給錢文與論遭毆並被咬傷手指當經攙我之人出外訴捕前來詎知彼又將該捕毆打攙我之人又出報捕復得兩捕到來帮司獲住鄭氏及帮兇之人一併送案我全賴手指彈絃子算命今被咬傷何以謀生等語一百三十二號華捕禀稱昨據報時卽令報者引往該尋院見彼等尙在爭扭喝阻不依另有似是客人者竟將我毆打被打去號帽及續有巡捕到來伊等不認打去號帽旋將號帽交還云鄭氏供招喚瞽者算命因不準稍與爭論是實並未逞兇至同被獲解之甲乙二人係來院遊玩之客甲乙司供未嘗尋釁陳太守判罰鄭氏洋四元給吳雲軒養傷甲乙各罰洋六元撥充醫院經費 
[滋事罰洋]  
　　英界會審公堂據巡捕解送在茶館爭毆一起人請訊陳太守訊據金雲卿供開設茶館度日昨金裕生同鄭鄉全爲接龍之戲旋起口角致被打壞盌盞適有巡捕前來一併拘案請究金裕生鄭鄉全不認打壞物件王言仁供係解勸之人陳太守判罰金裕生等洋一元撥充醫院經費茶館毀物不准理追 
[違章科罰]  
　　英捕房一百十號巡捕赴會審公堂禀稱楊桂松楊阿六二人合駕一馬車該馬瘠甚以致上橋時行走遲慢而伊等尙加鞭催速致馬前蹄雙蹶爰將該二人及馬一併解送請爲科罰二楊惟有求恩陳太守判罰二楊洋四元撥充醫院經費馬匹着令好爲喂養云 
[救孩待認]  
　　本埠泥城外相近斜橋地方有一處以陸續被人挑挖泥土日久積水如池然大不及畝深不及人之半身二十日傍晚約六點鐘時有一武姓武生經過見一孩童在水內雖未淹斃已昏不知人身穿短襖外罩背心當爲救起徧訪隣近無與認識者因挈回灌救再三詢其姓名一切惟有十一歳一語餘仍昏不能答不得已就近知照八仙橋法捕房如有人家走失該童可問明彼處捕房赴認也 
[專著郭晚香孝廉六十詩四律]  
　　巍然一老仰鴻儒靈秀天鐘日月湖早歳才名道四杰暮年聲價重三都文章獨把頹風振壇坫羣推大雅扶六十著書猶未倦蒼顏白髪自淸腴　昔歳曾從建業來遠勞屐齒過蒼苔江山北固開奇氣金粉南朝助豓才彩筆君家原舊物錦心別樣出親裁一編足繼袁吳後漫說傳鐙媿大梅　風度依然折角中琴書嘯傲樂天眞李膺坐上無凡客洛社圖中有上賓字問瓊閨稱弟子詩傳海島慕才人瓣香要向南豐祝幸結三生翰墨因　四明山色恰當樓西笑長安早倦遊滿架琳瑯書萬卷等身著作業千秋靑箱已有佳兒繼斗酒時從老婦謀聞說金峨仙館闢霞觴開處五雲浮[  龍湫舊隱呈稿] 　　　　　　　　　　　　　　　　　　　　 
[贈李金珠詞史]  
　　猶憶香閨識面時溫柔如玉意如絲憐余未訂三生約辜負卿絕世姿　金屋誰家貯阿嬌珠簾半捲意難描芳情脉脉愁千斛懶上樓頭品玉簫　　　[  壬午淸明徵琴室主戲筆]  
[和徵琴主人贈李金珠詞史原韵]  
　　薄游猶憶踏靑時宛轉歌喉意若絲唱到陽關三疉曲眉痕翠黛態多姿　玉樣身材花樣嬌芳情脉脉却難描朱唇啓處餘音嫋猶在樓頭弄玉簫　　　　　　　　　淸溪樵子未是草 
[贈李金珠校書]  
　　十五盈盈正妙年風流性格動人憐春心欲訴顰眉際雲髻親妝倚鬢邊時向燈前含素怨閒從鏡裏整花鈿佯嗔乍喜情生處盡在回眸一笑嫣　絕世姿容淡樣妝當筳一見頓生狂纎腰楊柳風前舞玉貌鞭蓉雨後芳調囀鶯簧簾外靜衣添蘭麝座中香依依惜別臨分袂小語叮嚀情更長　　　[  倚霞仙史初稿]  
[江督轅門抄]  
　　二月十四日四川知州楊準解伊犁餉銀來　從九孫葆均謝委中閘查稅差　　十五日湖南知縣曹貽榮上海來　從九姚雲壽分寧　督憲左中堂是日卯刻由江北旋轅○十六日候補道王開炳禀知到木厘局差　朱澂禀知到厘捐局差○十七日湖南督銷鄧裕生湖北督銷程桓生均辭赴局 
[蘇省撫轅抄]  
　　二月十九日知縣張應銘四川人服滿回省　丹徒縣主簿黃士芬辭赴任 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初八日京報全錄]  
　　宮門抄　將軍銘　奏爲遵　旨續設民官曁升改各缺緣由摺子○二月初八日理藩院變儀衛光祿寺廂白旗值日無引　見○徐桐前往　西陵請　訓○鄂禮請假一個月○召見軍機　　奴才銘安跪　奏爲遵　旨續設民官請將吉林廳升爲府治伯都訥廬長春廳改爲撫民同知通判加理事銜以符體制而裨地主恭摺具　壽仰祈　　鑒事竊奴才前以吉省應設民官甚多因本地籌欵維艱勢難一齊舉辦先請添設賓州廳五常廳敦化廳三處正印教佐等官當於光緒六年十二月初八日專摺具奏奉　旨飭部核准並由奴才委員試署在案現在收取荒價勸辦斗稅又歴一年積有成　所有應行添設升改各缺自當及時擬議請　旨遵行　饕城堡地方距省四百餘里爲省城東北之門戸界外均有民官治理惟該堡與拉林地方公事仍係旗員經管未免向　奴才札灘差委道顧肇熙前往查勘何處可以添官建署飭令繪圖事覆去後旋據該遵稟稱遵查雙城堡在省城東北四百八十里本屬拉林舊地　嘉慶年問移撥京旗設立村屯　　堡者東西相距一百三十里南北相距七十里四面仍皆拉林界現在堡城商賈雲集戸口煩多較拉林爲盛自應在該堡城內添設民官以資撫輯拉林但設分防是以佐　惟地界則當併拉林　屬統歸雙城管轄方覺整齊東面本與阿勒楚喀以古城店分界古城店之東今屬賓州屬界店西應屬雙城東南本與五常堡以莫勒恩河分界河南今屬五常廳界河北應屬雙城南面西面均與伯都　以拉林河分界河南河西爲伯都訥廳界河東河北應屬雙城北面本與黑龍江以松花江分界江北爲呼蘭　界江南應屬雙城如此劃分雙城地勢賓居拉林之適中爲省北之屏障形勢宏敞庶務殷繁將來建立　　　獄以及　檢捕衙修造城垣祠廟均有隙地足敷布置第東南距拉林一隅看遠　百里以外者尙恐鞭長莫及兼顧難周應請於拉林地方設立分防衙　緝捕之餘藉資佐理等語並繪具地圖　覆前來奴才並　在雙城堡拉林地方添設撫民通判分防　檢　官並擬將堡城總管一缺裁撤改設協領一員業經附片瀝陳仰蒙　兪允在案　據該道覆勘明確　稱雙城堡商賈輻輳事務殷繁亟頒添設民官以資治理請仍照前秦在雙城堡設立撫民通判一員名曰雙城廳另設巡檢兼司獄事一員管理　獄訓導一員振興學校拉林分設巡檢一員卽歸雙城廳統屬其雙城堡原設總管一缺卽請裁撤改　協領一員專司緝捕及一切旗務除雙城拉林土稅一項照明設賓州五當各廳均歸旗署徵解之例仍由雙城拉林旗醫徵解外其餘一切租稅　歸新　民官徵收詞訟命濟案件均歸民官審理以一事權此雙城堡拉林擬設廳官教佐各員之情形也又查伊通距省二百餘里爲省西最要咽喉向歸吉林廳管轄地方潦闊　　難周必須添設　官劃疆分治方　通聲教而輯人民奴才札泒差委道顧肇熙本任吉林廳同知善　前往查勘何處　以添　建署飭合繪圖稟覆去後旋據　道等　稱勘得伊　河在省西二百八十里至威遠堡門二百七十里係舉天　北至　春廳一百餘里南　圍揚荒地二百餘里爲長吉兩廳之門戸吉　兩省之通　前山後河中有天　勢極枙要當冲商賈雲集居民櫛比覆勘固圍東西五里南北三里能　此修城建署並設倉庫監獄　　祠　確於地理相宜民情協洽生於勘分界川正南　小伊通河七十　河南屬　天界河北屬伊通正西至威遠堡門二百七十里門　屬奉天界門東　伊通　南至那爾呌嶺三百四十里嶺南屬吉林嶺北屬伊通西南至黑瞎子背嶺三十里嶺南屬奉天界嶺北屬伊通西北至二十家子邊壕壕北屬奉天界壕南屬伊通正東　距伊通五十里之石頭河子分界河東屬吉林河西屬伊通東北自距伊通一百三十里之小河臺邊壕分界壕東屬吉林壕西屬伊通如此劃分似屬　齊惟俟通河設立有司衙門距圍荒二三百里難期　顧今勘得　南一百六十里之磨　山東西寛三里南北長五里至通當石河至輝發河入大江後靠綺子　山局　寛平屬圍荒之適中亦宜添設分防以輔其治　通　擬添設正印官則所分界內舊　　賦自應均歸新設之員經徵除俟圍荒放竣後　例　科報部歸伊通徵　　所有石頭河子小河　迤　迤南　擬　吉林府分界之　應徵地丁銀米約　在　萬零五百兩有奇均劃歸　　經徵以期撫字　科　成並董惟吉林廳　　　額不憲五萬兩有奇今遽劃出生半亦應設法籌補查圍　邊荒前於咸豐同治年間先後放荒地十牌共地六萬七千三百餘晌　在該處正當勘丈併浮多計之約在十萬晌　項地畆每晌　收大租錢六百文小答錢六十文由戸司經徵而地屬吉林廳　　　　佃民　訟事件均歸　官管理如將大小租撥歸吉林府徵收賓屬官　兩便等語並繪具地圖稟覆前　奴才詳核該道等所稟备節　尙妥協即請在伊通設立知州一員名曰伊通州該州舊有吉林分防巡檢一員　爲吏目管理伊通監獄添設訓導一員振興學校　　山分設巡檢一員卽歸伊通州　屬至勘分界　及　徵　賦審理　訟自應悉如所　辦理此伊通　盤山擬設正　教佐　　之　　也夫新設各嵺聲己措　成宜治理可期一律　舊設三　亦應戀通　利政教庶免兩岐　查奴才　奏變通官制增設　　州縣一摺奉到部咨內開　　軍　將吉林廳理事同知升爲府　改設知府原設吉林廳巡　改　府司獄管司獄事伯　訥原設理事同知　爲撫民同知原設孤榆樹經檢兼管司獄事長春廳原設理事通判改爲撫民同知原設巡檢兼營司獄　農安添設　　一員靠山屯添設分防經歴一員並　奏稱吉林三?　因專管旗人戸婚　事皆用理事人員今民戸衆多政務殷　　從前情形不同請與新殷之同通州　均　理事銜　漢兼用等語臣等查該將軍新　添設各缺及請加理事銜滿漢兼用之處自係　地制宜整　吏治起　惟添設改設各　總期官民相安方臻安善請　旨飭令該　軍體　　形通籌全局詳細分別秦明　　等　奏奉　諭旨依議欽此欽遵　行　夾伏思吉林　理事同知駐守省垣幅員遼闊　轄本屬難周　羅　荒地日闢民居日密戸婚詞訟命盜之案　多於前只以同知獨任其事　經責重地廣事煩難免有顧此失彼之處　　將吉林應　事同知一缺升爲府　改設知府名曰吉林府仍　　河承德府奉天　圖府之例仍管地面詞訟錢糧各時新　之伊通州　其統屬並將原設吉林巡檢一缺升爲府司獄　　獄事學正一缺　爲府教授以符體制其吉林府應分界　康　張廣才嶺爲界計二百里外至敦化縣事南至　樹林子　爲界外至宮山西南至大陽川爲界計二百餘里外至伊通州西至石頭河子爲界計二百三十里外至伊通州西北至小河台爲界計二百一十里外臺長春　北至注特哈邊門爲界計二百一十里外至伯都　東北　舒蘭荒耘寧四牌爲界外至五常廳如此劃明疆界各專責成庶免互相推諉　　都議廳理事同知一缺照原奏政爲撫民同知期理事銜長春　理事通判一缺毋　　爲　　同知請　　撫民通判加理事銜農　地當冲要生聚日煩請照原奏添設分防　磨一員歸　　廳統屬靠山屯地主民戸無多該　可以　顧母　別設尋防經歴　吉林舊設三廳擬請升　各官之情形也惟本年十月十一日接凖吏部咨開　奉天邊無理事　知通判員缺治用揀　會任正途不分滿漢補用明文該將軍請將吉林理事同通三　　　奉天章　由　發曾任　缺　途不分滿漢酌量補用之　　毋　　等　維時吉林舊設三廳尙未奏　升改均孫理事同知通判格於成　是以吏部　　查　天昌圖廳　知政爲　府　　外揀員升補興東理事通判改爲撫民同知亦請　論滿漢兼用均　理事銜兼　　揀發人員　補　經部議奏准在案現在吉林廳理事同知升爲知府應請仿照奉天昌圖府之例由外揀　升補伯都請　政爲　民同知長　廳改爲撫民通判亦請仿照奉天興京撫民同知之例請仍由揀發曾任寔缺扣員不籥滿漢酌量補用庶　新設各　　統　一　　於政治有裨以上添設升改正印教佐多官加　　兪允應請　旨飭部鑄造關訪　信　記迅　　　發以昭信守其　　分籌廉俸　城　建衙署學校設弁兵　行詳議　程　另繕濟　恭呈　御覽並繪具雙城堡伊通各處地圖　　　呈軍撫　　查發經　懇　天恩飭部迅速議覆以便奴才奉到部文　行遴選妥員奏　試辦　署俟二三年後如果辦理裕那再請　授　官應發經俸役　勇糧　修建各　工釋仍請　奴才　　照　　發　　以重地方而求　濟其餘未盡事宜奴才當　　時體　情形悉心籌畫　　具奏恭候　聖裁除寍古塔三姓　春等處應設　官由奴才致函督辦寍古塔等處事宜太　寺卿吳大徵　近體　情形妥商定　　行另　奏　聞外所有遵　旨　設民官曁升改各執緣由　否有　　會同奏天府府尹暫營　　學政事務奴才松林合詞恭摺具踈伏乞　皇太后　皇上聖覽飭部速議施行謹　奏請　旨軍機大臣奉　旨　部議奏單一　片四件　　欽此 
 
