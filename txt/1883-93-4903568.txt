# 1883 - 93 - 4903568

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣　小以使行篋携帶並務求點　分明俾閱者不費目力此固久爲海內文人所賞鑒無侍黃言茲又　　書味　條飭工照印其字　較原本略小然仍縷蜥條分無論童叟卽　下亦堪被歸兼之紙色潔白　光濃淡相宜裝潢亦極精雅現約於三禮拜　　二月二十外當可出書欲購者祈屆時至三馬路大禮拜堂南首申報舘圖壁申昌書畵室購閱各外埠由賣報人代售此布 
[兵勢强弱不關器械新舊說]  
　　向者英將戈登來華正值中國防俄大整兵備之時戈君曾有功於中朝深諳韜畧能綜我地勢軍情著爲條論本報嘗錄其所論諸事以供衆閱其言中國購置洋鎗一節謂泰西槍式翻陳出新若中國必仿其新式而購之其費旣大而其效轉微以西國於軍械刻意經營已成之槍固爲精巧而製造者或又悟得一法則必更易新者以故自道光季年中西交涉以來凡三十餘年而槍式巳凡四五變中國見其新而購之迨購婦教練方臻習熟而西人之新益求新者又列市而售矣中國苟有整軍經武之意自必更求其新不肯守其舊式之槍而前者所費帑金俱擲諸無用之地是以戈君之見以爲中國若能勤於訓練精於學步卽舊式之槍未嘗無所用處以平日之技藝决臨時之利鈍安在不可勝敵軍哉當日閱戈君此論或疑其有輕量中國之意謂槍式之變換因時所尚他國能以新法用新器豈中國獨不能因新器以得新法至於縻費帑金則西國旣有舊式之槍而攺換新式其劉造之費亦屬不資中國不能自製造而出金以買之其費維均然則他國有此帑項中國亦何患無此帑項也戈君游歷各埠視見天津水師各事殆以中國教練用槍之法不如西人認眞故爲此說以見中國雖置新式最美之槍亦不得其用耳夫國有國之體統堂堂中夏幅員方長財用充足則兵力不患其弱李伯相經營北洋砲臺鐵船槍彈水雷次第布置廣設學堂收攬人材所以有備無患鞏京師之門戶而絕强隣之覬覦者旣有明效大騐由此精益求精蒸蒸日上四洲之中我中國不更以大國而爲强國乎若謂西國得其上中國僅　其中無論洋槍之式月異日新我惟當守其舊日之程法不必勉强學步以致紛而無據費而無功噫是何言歟顧吾思之製造之役興之十餘年矣造船造槍歲耗者恒百十萬然不惟泰西新出之船隻槍砲不能自製卽十年以來之舊式并不易成其所費之金已無殊於空擲福州船政局造船不少何以南北洋之守口者尚須購　他國監工之員承工之役恃此自贍以贍家者不知幾千百戶乃聞局中常有材料缺乏懸待年餘而採佃仍未到手之事大端如此他不必問矣若造洋鎗之處開辦不甚相先後也從前以舊式爲新汲汲焉延洋匠教華工居然能成矣乃聞局中自造一鎗較之買自外洋其價數倍以爲不值得也且巳成之鎗至今俱不合用故堆積於廠中不復試其利鈍巧拙閱時更久遂無人問之矣於是某省購船某省購鎗皆不吝帑金以與洋商交易其省分瘠苦者甚至以東挪西湊之欵勉力爲之夫此種帑項費而有用誠幸事也用若部用豈不可惜封疆大吏躬掌兵權興廢革沿是其分內事然歷數　公何人知兵何人更熟洋務與何人能識洋槍之利鈍巧拙恐無多也西國以新式槍砲印圖說貼招徠生意籌軍務者必曰與其舊不如其新費與不費在所不計然憶前年山海關某營委員有來上海購軍火而以陳年廢棄無用之槍充數解往者聞洋商與之成交明舊槍且開價亦大减於新鎗是固非洋商之欺我也厥後俄事大定我軍撤防此鎗之有用與否亦未試出第思如此舉動假如委員舞弊其間冒銷軍資自是海防之大患卽無弊竇而明知廢鎗而買之價雖廉豈不徒費也哉夫所謂廢鎗非眞無用也有新式者出故置而不用耳加使兵丁各執此槍而有善教者教之臨陣之頃敵之新者十之我百之可也戈君明於中外大勢謂中國人多足占他國之先著人少則器必精而後可用人多則器雖平常而亦有功此言深切著明思之有理謂中國籌辦海防南北萬里如用西器而必求其新誠不可得與其求新而得舊而或至爲經手買賣者所欺孰若不務求新卽不能敵新槍之利尚不難得舊槍之力吾故曰戈君前年之論誠確論也近閱日本新聞言日本有往年廢存之槍四萬餘桿爲一西商轉購以去不知何故意者西商將以售諸中國此信果確則是中國喜其值兼而購之矣抑將修攺裝飾夾新槍而售之耶事由揣度無從臆斷因思戈君之言爰發此論俾數軍實者知兵家之强弱全在教練之勤惰技藝工拙正勿庸以舊器爲嫌舍其次而思其上也 
[外洋茶信]  
　　○香港西字報言去年中國運往倫敦茶葉較前少至一千零五十萬磅印度荼之運往英國者則較前多八百萬磅他處茶葉之往英者亦較前多一百二十萬磅由此觀之中國之業茶者宜如何設法整頓 
[澳門賽會]  
　　○澳門地方之華商於本月初二初三初四三日爲賽會之舉極爲熱鬧晚上則放烟火爲樂觀者殊形擁擠又搭棚兩處分坐男婦而途中往來隨逐之人更爲繁盛其中有某婦抱一八月小孩雜於人叢觀看小孩遽遭擠斃有一兩歲小孩亦爲烟氣人氣所逼幾至斃命幸而獲甦復有匪徒乘鬧混跡同隙攫物有一婦手帶金釧匪徒見而欲奪之婦不肯大呼救命該匪舉足踢中該婦小肚致受內傷歸家次日卽斃又有一人爲衆攤擠墮入水中溺死可知迎神宴會實屬有損無益其如人之不知警戒何 
[盜刦賭場]  
　　○澳門西字報言本月初二日澳門有翻攤賭場突遭盜刦盜之來也亦混跡於博人之中俄而潛以炸藥置諸搖骰收籌者所坐椅下突然轟發人聲鼎沸倉皇奔跑盜乃乘亂肆槍有銀包一個銀票一捲均被刧去衆人大聲呼喊巡捕聞聲畢集而盜已携贓遠屬現尚未能捉獲也 
[傭婦獲盜]  
　　○外國新聞紙載有傭婦獲賊一事錄之以供衆覽據稱該傭婦年甫友笄去臘初八日工畢歸房忽覺有硫礦氣又見窓間有污漬似有人進來乃四下照看見一賊蜷伏床下見已敗露挺身而出係一壯男該傭歸將其扭住賊婉詞請免婦不允時賊足下無履蓋恐槖槖之聲動人聽聞故徒跣而入因復請着履而出婦又不允賊　竭力掙札迤　出門突然欲奔婦終堅持不放　而漸至外面又有與婦同居之男子見之遂將賊獲住適值捕至　交巡捕捕房查得該賊前曾犯案後經人具保給與照會許其御車餬口今復犯案乃傳保人罰令出洋二十五元如無洋則將保人監禁月該賊則送按察司訊辦按察司以該傭婦年輕胆壯力擒該賊大爲嘉許云 
 
 

Page 2

 
 
[臺灣多盜]  
　　○有臺灣西人致書於文匯報言臺灣近有無藉兵勇乃前經調至臺灣　因無事裁撤囚而流落在臺者該勇等旣無口糧欲歸無計乃相聚爲盜隨路刦奪某日有客數人行經打狗地方突與盜匪相遇所有物件盡被劫奪衣服亦被剝去現經禀官查辦未識如何了結也 
[整飭場規示]  
　　○浙江督學部皖祁示爲嚴切曉諭事本部院臨寍郡初四日考奉化鎭海象山定海文生一場諸生向守規矩初五日考府學鄞縣慈谿一場諸生入號未免呼呌喧嘩雖人數較多究屬不知收斂且連日搜檢夾帶文字盈筐累篋殊屬不或事體檢閱所帶半係坊間刊刻小本谫　訛謬最足悞人竊爲諸生不取若按　功令嚴辦恐諸生難當出咎本部院亦何忍出此也夫士子通經致用記誦博贍亦讀書分內之事茶懷挾以供鈔胥平日用功安在其敦品能文之士原不需此兎園册子而一二弇陋者轉得藉鈔錄以希幸獲少年倫惰不復攻苦讀書所關殊非淺鮮况剿襲雷同終歸自悞究亦何能幸獲耶本部院職司風教不敢不以心所不安者爲諸生誥誠焉各屬童生正場卽仰各學教宮嚴飭各學　保敦勸各該童務當恪遵　功令片紙隻字不得携帶入場儻經搜出本部院斷不爲爾諸童寬有至槍冒頂替傳遞等弊更宜杜絕庶幾寒士可拔而魚目不得混珠若查有前項弊端惟有照例嚴辦毋貽後悔本部院不惜諄諄爲爾生童勸諭者死仰兩浙爲人文淵藪而寍波一屬現今尤爲極盛爾生童能仰體　朝廷教育人才至意亦使者采風之幸懍之勉之切切特諭　光緒九年二月初七日給 
[皖垣官報]  
　　○藩轅牌示准補知州直　州吳廷選業奉部覆准補應卽飭赴新任太平縣典史一缺委補用巡檢張曙署理廬州府經缺委補用縣丞吳承恩署理東流縣典史缺檄委試用從九張殿颺署理准補　縣何德溱現奉部覆准補應卽飭赴新任 
[賭負輕生]  
　　○吳中有某茂才固世家子也不喜坐守靑氈而與花骨頭訂性命交本年新正以來俾晝作夜屢拚孤注無如五木無靈梟多盧少累負至千餘金自知萬難料理竟於本月初以大好頭顱繫諸長命縷畢命闔門嗟喪莫可如何噫一領靑衿十年黃卷悔千金之浪擲嗟八口其誰依貪也而以愚繼之賭之爲害可勝言哉 
[賢母可風]  
　　○事後母難事後母而能盡子職則更難爲後母亦難爲後母而能得母道則尤難某甲者本皖中世家子後徒白門髫齔時忽失所恃其父娶儒家女爲後妻時甲僅十齡耳言笑餔駁惟後母是依而性又敏婉大能得母歡母亦深以閔損之蘆衣王祥之奈實爲恥故甲雖總卯母輙與之喁喁於玉鏡台前未嘗有疾言遽色然猶謂後母無所出固應爾也乃未幾而徵蘭之兆已成懷橘之人可喜母並不以捐箎分畛域殷殷然待甲如初而甲視弟尤摯自孩提携抱以至出入書塾間無一不學和女弟亦如王覽之性成雖異母而有同懷之雅甲善讀顧弟未卽成誦輒吟哦以俟弟初以兄讀罷當去而巳獨留益刺刺不能上口至是知兄從容據案若不忍其踽踽凉凉也者遂不覺其蒙之發而瞶之啓也弟嘗得佳果分惠甲甲持歸轉拂拭以奉母且道所以母環顧而喜蓋家庭之間一推一奉而母子兄弟相親相愛之景象不覺視於無形聽於無聲焉甲旣長母亟爲議婚甲不可曰姑俟弟母重拂其意聽之而陰爲之擇耦兹於某日之吉已百兩其將矣論者僉謂翟方進之善事後母而不知小兒女之飲食教誨未必十餘年無逆情忤意之端自非太夫人涵容之煦嫗之安知不决裂耶甲父係以筆代耕依硯爲田者現爲某軍門之記室長年以蓮幕爲家一切家政惟母是問而母之待甲竟能始終如一嗚呼此母之所以爲賢也 
[和氣致祥]  
　　○積善之家必有餘慶此雖老生常談然有至理存焉金陵顔料坊鄭封翁者實皖涇之水西人卽唐人詩所云朝廷若問江南事報道風光在水西者是也其家素業泉刀兵燹後權子母於金陵遂賃宅而居焉封翁有丈夫子三人長者尤出類拔萃以多與冠蓋客往還遂益逞其倜儻之氣遍交天下長者海內知名之士無論識與不識莫不踵門投刺　得人羊求之徑下陳蕃之榻以爲榮而門外之車轍常滿一時翕然此之爲鄭當時然封翁時舉馬伏波之不與杜季良以爲其長公子戒若仲若季亦鐵中之錚錚庸中之佼佼者雖席父兄之勢而能自樹一幟無紈袴習氣人有以國士目之者則輒以國士相報其爲人和易近人不虛然諾前歲封翁膺二品　誥命去歲其長孫高捷賢書次孫亦掇芹如拾芥　國恩家慶無出其右然封翁終若趙文子其中退然如不勝衣其言吶吶然如不出諸其口年逾七十而精神嬰鑠蹀　於肩摩轂擊之場體不疲而趾不錯吉人天相其信然與 
[棍徒兇橫]  
　　○去年金澤鎭有焦湖人滋事已登于報隨後得邑尊至鎭飭差將拜盟弟兄拘拿雖卽獲住二名旋又開釋兹聞鎭中有一陳姓者日夜聚集多人以牌九爲挑頭起見突于上月二十八三更時焦湖人共四名持刀入內所有銀洋被搶一空將賭客扭毆二人徜徉而去又將某茶館打掃一空反言失去洋銀十元不得己店主置酒服禮了結似此逞兇索詐十弟兄之爲害可勝言哉 
[塞外土風]  
　　○離營口一百八十里有大孤山焉乃通鳳凰城之要道俗瘠而民貧居人往往至東北邊亂山中砍代樹木名之曰木把木把之上山也先在該處招集其下山也亦在該處憩息故煙賭極盛而娼寮尤多卽居人亦鮮淸白者日用所需則食包米燒土煤土煤者蘆葦長而不砍俟其爛於士中年久掘出則質似煤而可燒矣長　無事門巷寂寥鄰人相謂曰爾家換飯未答曰未則猶良家女也若曰已換飯矣則　中人皆莫逆於心相視而笑其風俗之淫靡育如此者木把下山時極少可獲百十金於是出其餘資肆意行樂身披綺服手帶銀釧其無家室者每就野婦宿謂之打夥野婦之食用皆仰給於木把迨木把囊中無阿堵物則野婦門下出逐客令矣來歲上山時綺服銀釧盡歸質庫一副寒乞相與街頭乞食者無異此亦木把之通病也客有自營口來者爲述其崖略如此信筆書之亦風土之外編嚴疆之別錄也 
[木工搆釁]  
　　○京口三元巷內有李某者本工之巨擘也有一女年已及笄尚未字人適有狄三者與李同業　而無偶李艷其資遂以女妻之由是翁婿之情逾於尋常凡造屋之事無不通力合作又有張某陸某亦木工之巨擘也向來蒜山脚一帶洋房均歸四姓包造每有贏餘則四分公派各無閒言乃李狄二人議欲獨收其利張陸二人未之允也去歲該處添造洋房十五間庀材鳩工悉由李狄經手嗣爲張某所知以爲凡造洋房無論何人接辦例應四股均分汝二人乃欲獨攬其利耶若不稍分餘潤誓不干休而李狄堅執如故於是張某邀同業者卽在順興樓茶館評理李狄詞屈罰會茶鈔張某又至李姓處請啜茗李某置諸不顧因此相爭李自恃人多遂將張某痛毆又用繩綑張之手足欲將張擡至江邊請命於河伯張某見勢不佳大呼救命衆皆聞聲而來詢以何故張某將此事之顚末告之衆皆不平令釋其縛李尚不允衆乃爲之代解手足而使張投縣控訴想賢有司明鏡在堂必當秉公以斷也 
[叅贊言旋]  
　　○前日法公司輪船抵埠有駐俄叅贊鞭君附輪前來襜帷暫駐於法馬路之吉星公棧各官咸往拜會聞不日卽當乘輪晋京云 
[停公續誌]  
　　○本埠銀行因節期停公已列前報兹閱四字報知英領事公廨除禮拜日外十五十六及十八等日均閉門停公惟管理船　之寫字房則於十六十八兩日內十點鐘開門以資辦公至十二點鐘閉門云 
 
 

Page 3

 
 
[良辰美景]  
　　○昨爲百花生日是日也花光明媚茲徑徘徊花信幾番臨東風而把酒花鈴無恙向南陌以停驂則有探花使者惜花佳人或坐香車或携俊侶北則倘佯於租界靜安寺等處南則逍遙乎豫園點春堂等處衫映柳而爭緑面共查而競紅不雨而天亦多情帶醉而人偏如織洎首曜靈西匿素魄東升游人相謂曰陌上花開可緩緩歸矣 
[一死一生]  
　　○世之守錢奴大抵視錢如命如之云者輕重適均之謂不謂變本加厲正有視錢重視命轉輕者此亦可以覘世變矣蘇人某甲者妓院之傭人也曾爲四馬路之某妓　借洋蚨五十元近爲債主所迫甲向妓索欠而妓無力歸償甲進遲雜谷無面目以見債主遂與其妻同吞洋烟而至妓處幸爲人所覺卽爲救治甲雖無恙而其妻竟死矣有人出爲調停料理棺殮其事始寢 
[唐突西施]  
　　○某甲者甯人也在虹口正豐街正興館爲夥適甲之友某乙由籍來滬遂下榻於皿家徐謂甲曰尊嫂在家聞有曖昧之事爾知之乎甲不信乙又云爾娶妻時有憑據否用曰有乃啓錀發　取庚帖示之乙乃叭叭前日甲適因事他往逾時而歸啓　取物忽失庚帖所在甲憶前言疑乙與婦有私盜其庚帖於是鳴捕拘乙搜其身畔則庚帖固無恙也噫乙何人期而貿然問鼎可謂唐突西施矣而甲尚坦懷相示抑何憒憒乃爾 
[掉換金鐲]  
　　○虹口木作頭　某於上年春間以金絞絲鐲一雙金圓鐲一雙共重八兩左右向典舖質洋一百二十元前日午後往贖計本利洋一百四十八元因內有老板洋十餘元經櫃夥剔出令換曹卽歸家換洋再往該典而典夥則稱經手人他出須俟其歸遂待至七點鐘時櫃夥始將金鐲交出曹見鐲式皆變爲絞絲式樣旣小月顔色亦新分兩又輕遂與該夥爭論兩不相下曹卽投捕房伸訴云 
[馬陷溝中]  
　　○英租界老閘西首地方卽所謂北京路也刻下工部局在該處雇工修理陰溝夜則派人照料且多備燈火以免行人失足之慮不意前夜十點鐘時有野雞馬車駕空車而行及至該處馬夫早有戒心緩其轡勒從路傍徐徐而過而馬忽狂躍落於溝中馬夫超距而登馬則如晋侯之小駟陷於淖而不能出卽雇人卸去馬車拖馬出險則馬已斃矣於是舁而埋諸曠野云 
[自尋短見]  
　　○恒慶公報關行之王近勇於正月間投英會審公廨控該行司帳人王蓉生與往來之五康莊夥趙裁園卽趙培元串吞銀八千餘兩而逸今將趙裁園扭請究交當經陳太守庭訊各執一詞太守飭將趙管押着交王蓉生在案旋由王近勇自行獲住王蓉生送案覆訊王近勇申訴前因王蓉生供蘇鄉盛澤鎭人曾在恒慶公司帳多年因與趙裁園合股被其虧空銀四千四百餘兩又被恒慶公同事之劉鶴樓欠銀六百餘兩我自空銀一千五百餘兩等情趙則不認太守飭分別管押追繳旋據劉鶴樓到案亦不承認欠銀太守飭分別交保限令料理嗣因遷延未了又經陳太守於前日晚堂覆訊究追王蓉生仍無銀兩繳案太守隨喝掌責乃令與趙劉二人一併管押不意王蓉生乘間吞服洋烟當被原差知覺禀明太守立請陳君竹坪救治又送王至仁濟醫院救治無效於昨日黎明身死并存寃單一紙畧言虧空之銀實被趙劉二人所累至在堂上所供句句眞言並無揑飾今趙等不認致我受責自今以後不願再到堂上受辱設要還銀實在無力只得自尋短見云云井由原差查見王之襪內尚有手摺二个淸帳二紙連寃單一併呈交太守太守檢閱全卷供詞俻文請黎邑尊相騐一面將在押之趙劉二人送縣又諭原告王近勇投縣候質云 
[斬盡葛滕]  
　　○去年海寍州人陳蓮秀在上海縣衙門控宋書生欠洋七萬二千元一案厥後陳蓮秀在華總會茶肆與宋書生之子宋耀金相遇欲拉宋進城遂同入英捕房旋因宋居法界是以英捕頭將陳送歸法捕房經法公廨函請前署縣范邑尊臨法公堂會訊以陳控欠無　經中外官核辦在案嗣因陳蓮秀之父病故其弟遞禀公堂請將兄保釋翁太守暨于繙譯官亦均允准詎蓮秀之妻陳錢氏復在寍海州署控訴此案仍属未了故陳蓮秀仍押捕房昨日法公廨接蘇松太道邵觀察函開據寍海州申覆所有陳錢氏控案已據其姑陳賈氏投禀請銷現巳准其銷案云云爲此函請將陳蓮秀開釋等因法公廨亦允准云 
[英界公堂瑣案]  
　　○包探陳阿九緝獲積竊尤錦榮解案經陳太守判發捕房管押一年等因已列前報昨據暗捕稱祥泰客棧內之王姓客前曾失去枕箱一只內有碎銀三十餘兩小自鳴鐘及時辰表各一只并玉器扇袋等件今查知係尤所竊特禀明捕頭盤詰該犯據該犯供銀已兌洋置辦皮馬褂等物鐘表等件押洋用罄現將原贓吊到并將贓銀置辦之皮馬褂等一併送案并傳失主王姓投案王申訴前因請領贓懲辦尤錦榮俯首無詞太守飭將尤錦榮仍交捕房悉照前斷贓交失主領去 
[法界公堂瑣案]  
　　○前報疉列許應齋虧欠一案昨據安吉紹成兩店夥投案聲稱紫草柏油均未柏賣我等本擬將貨估定價目按股分泒今照原欠之數祇有三三九折等語翁太守謂尚有余瑞大前曾遞禀稱有紫草五包此欵亦當併入核派安吉紹成均遵斷旋據余瑞林稱去年紫草價目在十九兩外今年祇得十四五兩請照去年之價翁大守謂應照市價着三戶照攤之後開單呈案餘欠着許應齋出票交執許應齋亦遵斷而安吉處尚有紫草二包半賞發還許應齋料理別欵許卽保釋云○捕房解沈某到案翁大守問何事原告沈四觀稱平湖人賣生姜來滬船泊毛家弄碼頭並無他事太守謂旣云無事到此何爲旋據法通事稱此人由小東門捕房解來稱被不認識之人拆梢失去皮馬褂一件故巡捕頭着包探將褂吊到翁太守問原告所言是否沈四觀語仍支離旋據被告稱亦是平湖人與伊同住一村前年與伊合做生意同在一船有洋十六元本該對分被伊一人用去故與伊分開今年我在別船帮夥前日見伊向之索洋伊將皮褂給我質洋七元除還去別人洋五元外身畔祗有洋兩元翁太守詰及質店夥陳某據稱押馬掛時伊等兩人同來太守謂原告曰然則非不相識者諒欠洋之事情或有之着將吊到皮褂仍還押舖領去將票交還原告自行往贖云 
[蘇省撫轅抄]  
　　○二月初九日候補縣李徵槐金壇騐收倉工差竣回　張華書禀知奉江藩憲委解春季固本卹囚經費銀兩來省候補理問張伯鴻禀知奉　藩憲札派松滬厘局差委○初十日陳步高謝委署常總捕通判事　候補縣周嗣源赴阜寗縣　于實之赴通州均禀知奉委會審案件　縣丞李芳禀辭赴海運津局差　候補理問張伯鴻禀辭赴松滬局聽候差委　○十一日藩轅牌示照得署崇明縣典史何式金期滿遺缺查有試用未入流彭世　堪以委署　丹徒縣高家司巡檢錢繼武因案撤任遺缺查有試用徒九錢　泗堪以委署蘇州府照磨馬繼曾丁憂遺缺查有分缺先用巡檢柳翰香辭堪委署　府經歷陳其璟禀知奉飭換蘇差委　從九吳之傑禀辭奉委赴江北緝捕差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
