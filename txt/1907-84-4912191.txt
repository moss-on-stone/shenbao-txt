# 1907 - 84 - 4912191

 

Page 1

 
 
   
 
 

Page 2

 
 
[上諭]  
　　二月十八日奉 
上諭郵傳部尙書張百煕公忠淸亮學問閎通由翰林人直南書房 
迭司文炳洊擢正卿均能恪盡厥職辦理學務尤著勤勞上年調任郵傳部尙書創辦伊始正資擘畫旋因患病賞假方冀調理就痊長承倚畀茲聞溘逝悼惜殊深著賞給陀羅經被派貝勒載洵帶領侍衛十員卽日前往奠醊加恩追贈太子少保銜賞銀二千兩由廣儲司發給照尙書例賜恤任内一切處分悉予開復應得卹典該衙門查例具奏伊子江蘇試用道張振鏞著以道員卽補張振鋆張振鍠均著俟及歲時帶領引見其靈柩回籍時著沿途地方官妥爲照料用示篤念藎臣至意欽此 
論說 
[論今日之所謂政黨者（季）]  
　　政黨之成也。不以政也。有甲乙兩人者。其位均。其勢相消長。而爲之下者。務竭其狡獪權詐。而爭之唯恐不勝。有甲。無乙。有乙無甲。而屬於甲派與乙派者。亦莫不龍騰虎拿於旋渦之中。而政黨以成。然則政黨者。謂爲甲乙。兩人與甲乙兩派人。競爭之塲焉可也。　　果曰甲乙兩人而已。其行之或以剛或以柔。始之有甲也。其與乙無忤也。不唯無忤而已。援之以手使之以臂。固曰乙猶甲焉耳。又所謂。甲乙兩派人者。出於甲。入於乙。奴於乙主於甲。亦固曰乙派猶甲派焉耳。然而有丙焉。彼自處於第三者之地位。宜無與於競爭之數。丙而懵懵也。則亦遂聽之也。而不然者。方利用此甲乙與甲乙兩派人。 
使之日處於暌離。久之而甲乙。皆倚我爲輕重。而吾位乃益固。然則政黨者。又謂爲丙與丙一派人競爭之場焉可也。 
夫甲乙丙固共一主也。然共一主。而其術容有異同焉。少子見母而嬌啼。一術也。小姑妒嫂而泣親。一術也。兄弟子孤謹而求憐。一術也。夫家庭波瀾。未有不始於啼泣者。入而啼泣。出則笑罵。笑罵也。共哄之。啼泣也。亦共哄之。且吾意而爲。少子小姑者。其初非弟若妹乎。乃人事日多。而不能無私權之競爭。或反便兄弟子矣。彼一推焉一挽焉。其終也啼泣之術。或有不如求憐之易工者。而政界乃益騷動。然則政黨者。謂爲甲乙丙三種人明暗競爭之塲焉可也。 
鳴呼。吾國之有政黨也。其發現於去年七月時乎。向之伏而不發也。其濳流也。庚子以降。朝局十翻十覆。乘時勢而興者有人矣。其援人於朝。一挈某於朝右。再挈某於中樞。其拒人於朝。一困某於海外。再困某於都下。威勢烝烝日上。盡天下之財之兵而括之囊中。豈非大丈夫得志時之所爲哉。且夫權者常人之所震。而從旁睨視者之所忌。去年七月之半。實爲三數人權力競爭之中點。其遂得優勝者。將於此益興波瀾。其受齕也如是。其齕人也亦如是。試觀近數月來。某也進。某也退。某也徬徨而無措。全國政局乃舉而供之數人之一擲。將來必有陳李。之禍。齊楚吳浙之戰。而中國之禍烈矣。。 
　　夫所謂政黨何也。學說不同。作用不同。而其心實皆不出國家範。圍以外。日本隈伊兩重臣挾其徒黨數千人。進俱進而退俱退。其爭政未嘗不烈。然未聞有以政局爲私戰之具者。吾國無此資格也。小之爭于市。大之爭于朝。要之一私黨而已。公黨可以存中國。私黨可以亡中國。彼甲乙丙三人者。今猶在酣戰之時乎。揆所舉動。未有能出吾私黨之說者。故曰政黨之成也。不以政也。 
 
 
 

Page 3

 
 
專電 
[電一北京（二月十八日酉刻）]  
　　駐京日本公使林權助屢和向外務部要求展拓漢口租界現已由外部允許（學） 
[電二北京（二月十八日酉刻]  
　　出使荷蘭國大臣陸徴祥電告外務部謂紅十字會醫船物料一律免稅各國業已公認均各簽押（所） 
緊要新聞 
[海州倡亂匪首已獲蘇州]  
　　上年海州匪徒煽亂聚衆搶掠勢甚猖獗當經大吏派隊前往嚴行兜剿獲犯正法始漸敉平惟匪首嚴步恆負隅抗拒傷及官兵最著兇悍前經江蘇大吏奏明奉旨飭拿迄今漏網現由撫憲密派太湖水師歐陽成祥帶兵赴金壇縣掩捕已於初十日在該處將嚴匪擒獲昨已押解到省奉撫憲諭發臬司朱廉訪親提研訊一面已電奏請旨卽予就地正法又聞該匪首於上年海州匪徒起事時竟爲東路頭目犯案纍纍今在金壇被拿又敢開鎗拒捕誠一悍匪也（一） 
[廣西北海南甯鐵路又須照中法合辦原約廣東]  
　　周督准外務部咨開光緖三十三年正月初七日准法巴使照稱遇有由北海至西江建修鐵路時則我法國有應得合辦利權（中略）等因前來查由北海造至南寗鐵路及南寗展接鐵路由中法兩國商允仍照龍州鐵路合同底本酌辦曁由北海起不至南寗而至别處爲止將來各另造鐵路均與法國公司或中法公司承辦各節均於光緖二十四年四月間先後由總署照復法使允准迨光緖三十年間法使聲明前說亦由本部以應俟將來該處商務興旺時由中國設立公司再與法國公司商議照復各在案光緖三十二年九月間法使以廣西興築鐵路更易前約照會到部當經本部以此事業經迭次照允斷難改易有限公司如已設立按照原議飭知於查勘此叚路線務先預留地步以期與法使迭次商允之案不相違背等情咨行廣西巡撫查照辦理在案茲准法使照稱前因除照復該使外相應鈔錄歷次照會文函等件咨行貴督查照備案可也（多） 
[閩省鐵路將次勘丈福建]  
　　閩省鐵路經陳弢菴閣學不辭跋涉分往外洋廣募并得胡子春富翁慨捐巨欵現已集有成數業經訂聘精於測量之陳文侯諸君回閩將次定期赴厦門一帶勘丈路線（條） 
[調員辦理權衡度量局北京]  
　　農工商部尙書振貝子擬遵照奏案設立權衡度量局於京師已遴委司員相定基址擇日開辦並以前江南咨送江蘇高等學堂法文敎員葉在揚請更定畫一度量權衡各表爲最有條理頗爲振貝子所賞識現擬採擇該敎員所陳各條先行試辦並調查各省度量衡制叅酌改訂以歸畫一惟葉不在京己由部電致蘇省飭令該敎員迅速赴都藉供仟使（知） 
[議派法律學生辦理各省交涉北京]  
　　政府以各省交涉局所用人員多有不諳法律者每遇交涉事務一味敷衍動輒悞公昨已商之法律大臣沈家本及法部戴尙書俟法律學堂各生畢業後擇其才長心細者分派各省襄辦局務庶辦事較有把握（禮） 
[諭飭編輯統計表北京]  
　　民政部尙書日前諭飭司員調查内外城總廳統計股記錄三十二年應辦一切事件及出入欵項並本部所辦公事詳細編一統計表以備進呈御覽（其） 
[政治館添調司員北京]  
　　政治館提調以本館近日 
交議要事甚多兼之發鈔摺件事務冗雜現有司員不敷辦公恐有貽誤厥咎匪輕因商之外吏兩部擬各調司官四員以資臂助（禮） 
[度支部整頓征收稅課章程北京]  
　　度支部自改定新章以整頓財政不容少緩議將各省應徴地丁錢漕及關稅疑項重新嚴定章程不准巧飾名目藉詞延欠以維財政而重庫欵（禮） 
[閩省因米貴平價之辦法福建]  
　　閩省上米每石現將九元當奉財政局示謂近因江南北災患頻仍海米短缺以致價値增昻現惟分作三層辦法（一）向西貢買採已到五千六百石先撥二千石交米戶減價平糶（一）飭委員在於原設增廣兩倉提碾積榖俟西貢米源源運到卽開官廠平糶（一）會同紳商籌集巨款六萬元購辦洋米以期轆轤接濟卽當靑黃不濟諒亦不虞缺乏除飭富室巨商不得囤積居奇外爲此示仰軍民人等務各安業營生毋得惶惑等因此眞於體恤民艱中更寓先事預防之意（條）飢荒錄要 
 
 

Page 4

 
 
[贑藩通飭查禁搶米江西]  
　　江西藩司沈愛蒼方伯日前通飭各屬嚴禁搶米原札略謂江省米價騰貴業經本司會同粮道臬司曁稅務總局詳明撫憲移會九江關湖口稅捐分局通飭各局口不准裝運出口并出示曉諭在案惟是閉糶最爲不義之舉已禁出口爲顧全本地民食一時權宜之計若并本省流通而亦禁之於鄉里援助之義無乃大背平心而論農夫終歲勤苦多得贏餘不爲過分若使土豪地棍藉端搶米則是以游手而持居間之短長商農交受其害江西去年收成尙爲中稔而向來各鄉不安分之人藉詞禁糶成爲習是勒糶朽蠧而坐視凍餒未始非米貴之一大緣由也合行通飭從嚴查禁仰卽出示曉諭以安民心云云（端） 
[富商捐欵倡辦平糶鎭江]  
　　鎭郡米價每石已貴至八元是以衆民搶刦情事時有所聞茲有糟商朱朗軒君倡捐二萬金設局平糶必俟該欵輾轉用盡始行停辦云（至） 
[奉境亦將平糶松江]  
　　奉賢縣境戚倉墩大門墩地方鄉民均以晒鹽爲生近因霪霖不已米價極昻無術資生遂詣富戶求食某富戶每口發錢三十文俟其散後禀報縣署縣尊王大令因派警察勇賫文來松投府署請示府尊戚太守飭卽會同紳董赶辦平糶事宜以濟民食（師） 
[請兵巡防搶米之批詞蘇州]  
　　嘉定靑浦交界之黃渡鎭紳董金文翰等日前因各處搶米風潮甚急禀請蘇撫派兵巡防當奉批示云據禀已悉前以各屬搶米之風甚熾必有匪徒到處煽惑已飭飛划營郎鎭太湖水師歐陽副將巡防旗林都司分段巡防并飭該鎭等選派弁勇分帶小輪往來梭巡以請地方其滋事匪犯業據各屬報獲多名卽經電飭松江府戚守督向審訊擇尤電請嚴懲至各屬平糶事宜亦已通飭酌量開辦各在案據禀前情候再札飭巡防營務處移行各文武認眞巡緝彈壓可也（必） 
[米行請官保護揚州]  
　　揚郡南門外王廣順米行資本極大積米甚多因恐窮民乘間搶劫特邀集同業赴江甘兩縣禀請保護現江都袁大令已先派差勇前往防範惟不由官酌中定價任聽奸商囤積居奇殊不可解（典） 
[興化荒象可慮揚州]  
　　揚屬興化縣境南洲地方近日米價竟漲至七千數百文貧民粒食維艱挺而走險所有運往該處之米末及平糶卽被搶刦而挨向富戶求食者又不知凡人心惶惶頗爲可一慮（退） 
[本埠要聞]  
地方自治研究會週歲大會紀事 
　　十八日下午二時上海地方自治研究會假張園安塏地舉行週歲紀念大會來賓叅觀者約共一千數百人首由會長李平書君報告去年辦事情形及今年應辦事件（一）調查（二）編輯次由來賓瞿紹儀君演說大意以地方自治爲預備立憲之根本因追想未有預備立憲明文以前之中國豫測己經實行立憲以後之中國以痛論現在預備時代之不可以稍忽繼言研究地方自治應分三層（一）理由（二）目的（三）結果末言地方自治不限於上海一隅各省之人皆有此責罕譬而喩聞者鼓掌如雷次由會員雷繼興君演說大意謂地方自治權須由國家畀於人民固也然必人民有可以自治之實而後國家不敢靳此權今日在上者藉口人民程度未至在下者藉口政府未有明文互推諉而地方自治遂永無實行之一日故本會之意宜由各地方酌量情形先行試辦以爲國家明定地方自治制度之張本又言立憲之實際在設國會以人民一方而言之現在所急宜預備者卽國會議員之資格是也而地方自治實爲養成議員資格之第一妙法云云演說畢乃繼辯論 
辯論會之大墍情形係設爲反對地方自治者數人贊成地方自治者一人先由反對黨詰問地方自治之解說並問地方自治後是否地方官無所事事末叚頗以築室道謀及用夏變夷爲懼贊成者告以地方自治之界限刑各錢榖仍爲地方官應辦之事至於教肓衛生警察善舉橋梁道路等均應地方上人自辦又告以地方自治乃多數人公舉少數人辦理不致於築室道謀公舉之法卽鄉舉里選爲中國古來所有且新官制內己有資政院章程又非用夏變夷之比 
繼又有反對黨申說中國人之習慣如惰如愚如怯如私均足爲地方自治之阻力贊成者答以習慣非不能改變且因不行地方自治而造成此種種壞習慣舉行地方自治後必能造成種種好習慣 
　　又有反對黨言中國人之習慣己養成奴隷性質非鞭策不能向前故中國之不亡全恃壓制手叚必不足以言自治贊成者聞之即斥爲奴隷之言並謂人之知覺最易感動以奴隷待國人則國人皆奴隷不以奴隷待國人則國人皆非奴隷今行地方自治即欲養成國民高貴勤能之資　 
又有反對黨言地方自治固可辦然如財政困難何今欲國民於賦稅之外另抽地方稅有難籌集贊成者告以向來地方上辦學堂辦善舉　河造橋並團練等事均由地方上籌　今復何懼且昔日官紳多有不報銷者今辦地方自治出欵入欵共見共聞豈尙難籌耶 
　　反对黨又言中國政治法律種種不宜於地方自治故憲政未行則地方自治尙多窒碍不能遽辦贊成者答以政治法律依社會之進退爲變移故地方自治愈有進步則政治法律亦能修改愈艮若必以英國今日之政治法律加於中國而後舉辦地方自治實爲必無之事今日但毅然决然舉行地方自治則一切障碍皆去不必慮也辯論至此反對黨皆無言而退 
　　又滬西士商體操會同人獻頌詞曰今日爲地方自治研究會週歲大會之期同人等蒙會長柬邀沗列於後得觀斯盛不勝榮幸之至盖地方自治爲預備立憲之基礎德意志之立憲也發　於州縣會日本之立憲也造竭於市町村行遠必自邇登高必自卑世界進步之機何一不從自治入手閒嘗謂國家者地方之總體地方者國家之分子倘爲分子者各執一私見以處事彼欲謀權此欲爭利如絮之分飄如沙之散漫則總體無由而成立總體不成立國家之活動力皆紛雜而無紀勢必至太阿倒持外人干預地方試問所謀之權所爭之利於已果有益乎張季直先生勉教育會諸君之言曰有義務而後有權利地方自治之目的亦在各盡其義務以增進地方之權利者也欲增進地方之權利則當組織自治之方法務使國家與社會社會與人民團結一氣水乳交融興一利除一弊皆與地方有直接之關係斯能爲林林總總之大羣造無量數之幸福也故曰地方者國家之分子分子旣合力以自治則總體自可垂拱而受成務備立憲之基礎未有亟於此者上海一隅爲國家之中心點同人等旣頌此會發達尢願日漸擴充日漸推廣與各省紳士亙相連結各自組織此會將見由南而北自東而西無地方不有自治之規則無一人民不有自治能力合四萬萬分子而洽共一總體彼時我國家之氣象當何如耶同人等罄香禱祝爲地方賀並爲我國家之前途賀末又有商務學堂開部君演說多勉勵中國人之意至此已五點鐘遂散會 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
來稿 
[法國憲法人權十七條譯注（續）]  
第六條法律者全國人之志願與代表也凡係國民均常爭相恊助或則直接出其身以任其事或則舉代表以任其事所任之事維何卽編制法律是也法律所當保護全國人共受此保護法律所當責罰全國人共受此責罰凡係國民皆能居于執行法律之任蓋其位爲公位其務爲公務也惟視其人之才德何如耳才德之外無他事可區別其能否勝往（此條之意言定法律者國民行法律者亦國民所謂同受保護同受責罰者言無一人能立於法律之外也帝父殺人皋陶執法卽此意也） 
第七條惟爲法律所規定者始能逮捕始能拘留若有人自發其擅專之令自行其擅專之令或助人爲擅專之事或受人指使而爲擅專之事法律皆當罰之但國民若遇法律上之喚召若遇法律上之逮捕亦當暫時敬從若或反抗是自取戾也（所謂逮捕所謂拘留此時並無絲毫刑罰加於其身未嘗有一繩繫其頸也未嘗有一索累其手足也卽使被拘者自信無罪亦何妨向公堂一行况公堂者民所立之公堂也民自立而民自入焉有何不可也敬從者敬從法律也彼之拘吾依法律而行吾之被拘亦惟法律所命無罪而被屈理宜反抗而當逮捕之時尙未以罪加於其人也尙未加罪而先反抗是有意背法也故曰若或反抗是自取戾也） 
第八條法律祇値確係萬不得已顯係萬不得已乃能行其責罰凡輕罪之當受責罰者必在法律已經編定布告之後且必法律己經正當施行之後（法律者刑期無刑之意也非設阱以陷人也故非萬不得已則無罰曰確係曰顯係則必人人皆知其當罰而後可罰之也且犯罪若在法律未經編定未經頒布之前則仍不能依此法律定罪即使已經編定頒告而前此所施行者尙未適當于理則仍不能依此法律定罪） 
第九條無論何人當罪案未定之先與無罪之人無異審判之後罪案已定凡嚴刑人可以删除者皆當竭力删除 
第十條苟不紊法律所定之公共之秩序則各人意見不當餒而不發（不曰不必餒而曰不當餒則法律非但示人以勿畏且不啻語人曰畏字是法律所禁也則法律非但許人以昌言且不啻語人曰不昌言是法律所禁也不紊公共秩序者猶曰勿輕舉暴動也蓋言論固可自由而殺人放火則不可自出也 
第十一條思想之交換意見之交換此爲各人最寶貴之權利故國民可任意著作任意印刷惟有爲法律所限制者不能妄用其自由（主論自由著作自由印刷自由此三者具而立憲之根基始立若此三者未能自由則斷斷無憲法之可言其他種種暴戾更無論矣）（未完） 
交涉 
[電告拒絶要索銅礦北京]  
　　新疆巡撫日前電告外務部云前因俄商屢次來轅要求開採銅鑛曾經電請核示在案查該洋商仍係索開石油礦之人業已嚴詞拒絶惟此項銅礦苗質甚佳現已籌欵出官自辦以免再啓交涉之端（智） 
[比商覬覦京西銀礦京西]  
　　京西房山縣煤礦附近産有銀礦比國商人覬覦已久日前特禀明外務部帶同海寗縣華商前往測勘據言驗得礦質不佳須再延人覆勘始可定奪（仁） 
P>札飭保護遊歷洋人江西 
　　贛撫瑞鼎帥昨接鄂督張香帥咨稱有英國醫士毛理文敎士梅理純來贛游歷請爲保護等語當卽札飭洋務總局飭屬一體照約保護毋許鄉民稍滋事端（因） 
政界 
[諭飭妥議整頓圜法北京]  
　　京師自正月以來當十大錢與銅元巿價大相懸殊竟有持大錢而不能買物者商民買賣大受影響貴韻珊侍御曾上維持圜法條陳請以當十大錢與銅元持平巿價相輔而行日前民政部徐菊人尙書業已諭飭内外城總廳會同妥籌良策以便酌核施行（義） 
[電告蒙旗安謐北京]  
　　盛京將軍趙次帥日前電致政府略謂前電敬悉查得内蒙東部敖汗扎薩克旗前有鬍匪勾結蒙民搶掠財産自經派兵剿撫安謐如常並無騷動情事云云（義） 
[銅幣改鑄度支部字樣安慶]  
　　各省戶部造幣分廠仍用舊式祖模鑄印戶部字樣現戶部改名度支所鑄銅幣亦應遵改皖撫已奉到咨文以後開鑄銅幣均改用度支部字樣以符體制（政） 
[追收膏捐福建]  
　　自奉禁革鴉片之後凡開燈烟館及淸膏店鋪應納稅捐皆藉口抗繳當奉財政局示謂此項膏賈各捐有關償欵要需各鋪店未據報歇一日卽有應完一日之稅除飭委員照章追收外倘敢仍前藉口抗延定卽從嚴追究云云（條） 
[催繳膏捐常州]  
　　常州自去秋奉到禁烟上諭後已由武陽商會議先禁止烟館故禀請武陽兩大令出示諭令收膏捐任各烟館從今年正月起限六個月後一律閉歇并令從四月起不再彼等淸理帳目詎料各烟館自奉諭之後以爲烟館至六月以後不能再開將所認膏捐任意拖欠以致經理收膏捐者不堪賠墊紛紛向縣中告退賴何兩大令特於前日會銜出示一面責成經理膏捐者認眞收取一面諭令各烟館將所欠之捐從速繳淸如再延宕定行嚴辦云云（言） 
 
 

Page 11

 
 
[各屬改解現米上倉之傳聞福建]  
　　福粮道一缺前之所以爲優者蓋因從前各廳縣解道糧米定價折錢四千八百文曩時閩省米賤買米支給旗營兵糈每石僅須二千餘文每石已可餘二千之外間有旗兵不願支米將票賤售或二千文千餘文不等糧道便隱派妥人用價收回不必買米應支每石實可得錢二千六七百文長年計之所得頗豐近來米價漸貴至六千餘文以所解供所買短絀殊巨雖自兩年前改着各屬按照隨時掛牌價錢批解祇求無所出入而已詎今米價尤昻且無從採辦聞欲著應解省米各屬凡前此折價解道者均應提出四成解現米上倉云（條） 
[巡警改爲官辦常州]  
　　武陽巡警局自去秋開辦均由嚴詠畬一人辦理已墊一千餘金茲因欵項難籌辦事諸多掣肘因决意告退此後巡警局改歸武進縣賴大令辦理一切籌欵等事亦由賴大令設法籌劃（言） 
[電請撥欵築堤江西]  
　　九江道汪觀察日前電致藩司沈方伯略謂德化縣屬之新洲地方民田二萬餘畝因無隄障歲遭水災屢據紳耆籲懇官民合築圩堤當飭施令親往查勘確實禀道移懇撥欵三千兩以資補助想邀賜鑒現在春水漸漲民修將竣若無官欵接濟趕築橫堤則已成之工全被冲塌國課民生關繫甚鉅務請迅賜照准並飭潯號就近撥欵以濟要工云云（千） 
[督批承買銅渣焦炭南京]  
　　前日有南人余致成具禀督轅承買造幣廠銅渣焦炭頗爲江督嘉許因卽札飭銅幣廠知照略謂據聚興公商民余致成禀稱造幣廠鑄造銅元所遺渣末及洗銅藥水均能提煉凈銅又領售焦炭每墩可繳價銀六兩等情如果確有把握自足化無用爲有用除批飭遵赴該廠聽候考察試辦外合就札飭札到該道應卽體察情形飭傳該商到廠詳細究問如屬結實可靠卽行酌定一切辦法取具殷實鋪保詳請核飭試辦（代） 
[追解錢糧九江]  
　　前德化縣濮大令卸篆時民衛積欠錢餉一萬餘千當請本府孫太尊代追乃事隔年餘所收寥寥藩憲怒記太守過三次著其赶緊提比故各粮戶已稍稍繳解矣（近） 
學務 
[府縣挽視學員未遂鎭江]  
　　鎭江府承太守丹徒縣宗大令近奉蘇學司疊次札催謂縣視學一職關繫重要未便懸以有待因與學界商議僉以趙君酉彝堪充是選無如趙君辦理南京思益學堂難於遙顧前日趙君回里省慕承太守宗大令均竭力挽留詎趙君恝然而去雖責以桑梓義務亦毫不瞻顧云（子） 
[添聘日本敎員武昌]  
　　鄂省兩湖師範仁義兩齋理化及博物二科向由日本稻井幸吉君敎授現因兩齋學生過多一人難以兼任經監督禀請鄂督張香帥添聘日人三澤力太郎分課博物一門（安） 
[粤人倡辦旅學鎭江]  
　　旅鎭廣東會館董事卓君近擬將會館公欵除每年演戲酒食等費外悉數提出辦一高等小學校業已與衆商妥定於二十日開校（退） 
[函請示期會議勸學事宜常州]  
　　武陽勸學所曾由武陽學界公舉武進屠元博陽湖徐馥茹兩君爲總董又經提學使札飭從速開辦屠徐兩君於前日同往拜謁武陽兩邑侯均未晤見因致公函略謂武陽勸學所業奉提學憲札飭開辦惟經費未經指撥查武陽學務總董去臘經紳商學界公舉劉紳度來惲紳用康函請照會在案擬請訂期邀同劉惲二紳將勸學所應用經費從速指撥以憑開辦云云（言） 
[師範體操生定期上課蘇州]  
　　蘇省師範學生今年推廣學額添招優級簡易體操三科其優級簡易二科均已入堂開學惟體操科一百二名尙未上課現經監督示期十八九兩日各帶保證金十元來堂塡寫證書定期二十一日律上課（出） 
軍事 
[江督札飭四縣賛成徴兵鎭江]  
　　江督現據南洋徴兵總司令官孫銘禀稱鎭江府屬現委督隊長明羽林馳往勸徴惟該府有徒陽壇溧四縣實難照應周到非責成地方官竭力輔助未易蕆事等情當卽逕札四縣令會同辦理并以應徴人數之多寡爲各縣比較如有書差籍端需索情事亦惟該縣是問云（下） 
[憲兵支部擇地辦公鎭江]  
　　南洋第三支部憲兵三十名擬於月抄來鎭主管軍民交涉兼維持各營紀律業由丹徒縣宗能述大令擇定邑廟紅梅閣爲憲兵駐紥辦公處所已禀請兩江督練公所派員驗收矣（下） 
[禀請巡道懲創地方江西]  
　　江西瑞金縣地方僻處邊陲居民獷悍每因口角細故動輙捉人勒贖紏衆械鬥通縣之中尤以離城三十里之西鄉九堡一隅爲最現經該縣孫大令以贛南道江觀察派兵在龍南縣一帶辦匪業已事竣擬請便道接臨將著名不法之徒嚴密查拿按名訊究如敢持仗拒捕卽行格殺勿論所有各村莊私藏之刀矛槍砲盡數起出銷燬以除强暴而保治安業已逕禀江觀察請爲核奪矣（成） 
[駐鎭防營組織學堂鎭江]  
　　駐鎭陸軍四標及三十六標徴兵新勝各防營現擬分别各設隨營學堂一區挑選文理通順體格强壯者入堂肄業均定於二十日開校云（退） 
[飭令整頓營務安慶]  
　　皖撫恩新帥近聞壽州卓勝營巡防馬隊缺額甚多遇有調操點驗等事卽借統領馬戈什以及差弁人等抵充並有携眷在營房居住積習相沿廢弛營務現特照會壽春鎭即飭接帶該營營官李都司振芳認眞整頓痛除舊習並令妥籌辦法刻速禀覆以憑察奪（若） 
實業 
 
 

Page 12

 
 
[擬辦廣生畜牧公司鎭江]  
　　丹徒楊星房君良駟自省學畢業後偕其兄金台明經倡辦鎭郡實業先從農業入手比年所辦壇邑金沙樹藝公司（卽王蓮溪中國近世地理誌所稱之金壇樹藝局是也）茅麓明農公司溧邑吉金樹畜公司均漸次著效現又集股在金壇邊境薛埠鎭附近購置荒原五千畝開立牧廠定名廣生畜牧有限公司已具禀農工商部曁各地方官立案聞其章程以牧牛爲大宗因通商以來西人以牛爲食品近年牛隻出口日多價値亦日昻内地嘗見缺乏關係耕作匪淺該公司故特廣爲豢養以便農家云（春） 
官事 
[陳玉蒼侍郎到港香港]  
　　考察幣制大臣陳璧於十一日由省到港候德記利士公司火船前赴福州現在花旗酒店暫駐西報訪員親往謁見適馮紳華川亦晉謁代爲譯述侍郎謂現時銀價頓落廣東毫子找換香港通用銀紙或光鷹每千要補水八十五元至九十元此事於商務極有窒碍經與周督磋商挽救又港政府與周督亦屢經公文來往涉及此問題本大臣遄返北京當與商部酌奪改良幣制務使省港均沾利益云云（多） 
[柯大臣申飭土稅坐辦武昌]  
　　某局土稅坐辦某委員去歲在奉天賑捐局報捐道班并未申報土稅大臣查照日前申文忽稱職道柯大臣閱禀甚爲詫異批示申斥著其迅速禀明立案（安） 
[革員申辯被斥南京]  
　　如皋縣巡檢薜釗以被陷求雪等情具禀藩轅經繼方伯批示謂該革員貪暴不職經如皋縣查明情形屬實且身藏鐵棍稱與周令爲仇尤屬荒謬僅請革職尙屬從輕乃復揑詞呈辯不知自歛特斥（三） 
[嚴緝逃弁解粤安慶]  
　　皖撫准粤督咨開第二標第二營右隊司務長楊卓卿於去冬拐帶餉銀八十元私自濳逃聞已避匿皖省原籍請通飭地方文武一體協拿等因當經恩新帥札行各屬通緝矣（周） 
[革弁將釋松江]  
　　鹽捕中營領哨宋昌明經管帶張都戎禀請統領徐次舟觀察片送府署訊辦茲統領查得宋弁甫由前劉統領從浙江調來到差未及三月此次係爲同營廖弁所搆乃由張都戎傳廖弁棍責革逐出營宋則候府尊戚太守訊釋（師） 
雜紀 
[鄱陽縣禀陳獲匪情形江西]  
　　鄱陽縣陳大令日前將拿獲洪蓮會匪訊供情　禀陳省憲略謂去年東北時山地方匪徒肇亂業將首逆黃淑性等擒獲懲辦在案所有在逃未獲之梁彩朱舞汪九湯連發葛米山王老五並不知名之江姓洪姓及女匪大姐等迭經會營選派兵役嚴密查拿茲於去年十二月十六日據警察局紳潘樹藩等以在古縣渡飯店盤獲形迹可疑之喩安太一名起獲包囊一個内有鐵尺一根油捻十一根木戳二個一刻汪字一刻九字並以先有該處鋪戶王源泉在古縣渡通河大路拾獲汪九名片九龍山匪票各紙送局比對起獲汪九名戳字迹相符送請訊究等情到縣據此當將喩安太提案查訊據供向在景德鎭畫坯度日因患病離鎭歇在古縣渡飯店卽被警察局查獲並無爲匪情事詰以鐵尺油捻名戳從何而來均諉爲不知卑職誠恐該犯即係汪九托名因有拿獲浮梁縣收押工藝院之王松年曾供有先在景德鎭江榮生坯房與汪九同夥之語隨提王松年使之識認據供喩安太即係汪九委無錯誤而喩安太則狡執不認將該犯嚴行收押嗣據捕役續獲散賣票布之胡長富一名並起獲票布六張紙票二張京摺一個送請究辦前來提訊該犯據供向來貿易度日先不爲匪去年六月間有婺源人朱舞邀入洪蓮會得受天字號票布一張京摺一個並得有當家名目其票布内註有恩兄梁彩拜兄朱舜義兄汪九成兄沈淸後又交給票布六張紙票一張令伊散賣旋被差役緝獲等語並據供指喩安太卽係汪九而喩安太猶敢抵賴實屬刁惡已極除再由卑職研審確實另行錄供禀辦外合先禀陳伏祈察核（千） 
[辦理粤贛會匪紀要西江]  
　　上年冬間贛州府屬匪徒滋事經贛南道江觀察會同廣東營縣四面圍擊當卽解散所有被捉婦女數十名均已陸續起回飭令本夫分别認領其拿獲之首要匪犯二十餘名均於上月底在龍南縣正法示儆業已通禀到省一體備案矣（因） 
[湘岸緝私巡勇逞兇殺人湖南]  
　　湘岸督銷局緝私水師東旗八號杉板哨弁劉泰益督同營勇駐紥臨湘縣之沅潭正月廿一日有緝勇五名在某烟館吸烟旋有二人在門首經過烟館主私告緝勇指爲積賤緝勇等卽向盤詰二人不服彼此爭鬧緝勇遂出小刀從一人肋下猛刺登時昏倒比卽抬人烟館解衣驗視則已腸血流溢不復可救其行兇之勇及烟館主見勢不佳同時潛逸該緝不勇係沅潭土著其親屬聞信反向劉哨弁滋閙勒令交人旁觀代爲平僉謂緝私巡勇專爲查緝私販而設與捕賤渺不相干况此人本無作賤贓證似此無故逞兇致犯殺人之罪竟敢私自脫逃而家屬等又敢向哨弁滋閙實屬不法已極擬將羣起而攻家屬等孡氣燄稍殺未識此事將來如何了結也（亦） 
[私造假信常州]  
　　陽湖縣屬橫林鄉某甲向與某乙有隙前口甲串同陽湖差役朱松慶借該鄉鄉董名紙揑造假信將某乙送縣懲辦不料乙與鄉董素識求代爲設法鄉董即繕函送縣何大令見而異之片請鄉董至署出兩函示之鄉董遂指明前一函之僞後經大令查知係朱所爲立提研訊供出係甲送來現聞甲已拘獲待訊矣（言） 
[兪曲園太史立傳蘇州]  
　　兪曲園先生諱樾籍隷德淸寓居吳下能文博學爲當世儒林大師其門下弟子亦多顯達去冬逝世聞現經大吏將其學行事蹟奏請宣付國史館立傳矣（樞） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說志士之小影（庸）]  
　　某志士。某郡人。世爲宦。志士生而嶷異。幼卒業於天津武備學堂。由某大臣派往東洋習陸軍。時當中日開衅後。志士見國勢不振。深痛之。覩世之享高位。飲醇酒近婦人者。弗善也。朝馳一書告友人曰。某初來此。尙志在得一保案。今國事若此。回國後當淨洗利祿思想。以救國民。暮馳一書告友人曰。某以身許國。一身一家之事概弗問。人之讀是書者無不稱羡曰。志士志士志士亦竊喜自負 
　　久之。卒業回國。江督檄志士爲陸軍參謀官。志十入省會。見夫候補道之闊也。秦淮河之樂也。與夫陸軍將校之尊嚴也。而志士之宗旨變。而志士之面目更。而志士之排場闊。而志士之心術易。 
一日志士出。乘駿馬如龍。口雪茄烟。眼金絲鏡。有豪奴數十輩前後護。於馬上見舊友某。若識若不識。某傴罄折。志士微一頷之。而已則迤邐向秦淮河而去。某不平甚。 
　　時某方期客於梨園。甫人門。簫鼓鞺答。忽見一美少年身著艷服。足踏快靴。自内出。左手挽一埀髫兒。右臂挽一二十許麗者。並佳妙絶世埀髫人作呢語曰。去休那不泥煩殺人。迫而視之。則志士也。志士見某大慚。急以扇障面。某故呼其名曰某某。君今者將何往志士囁嚅對曰將。（句）將赴督練公所。某故指二人謂曰。若何爲。志士曰。時不可爲。不如縱樂蓋志士之不得已而爲之也如此。 
然而志士方捐升候補道。（完） 
本埠新聞 
[京外各學堂收取學費章程]  
　　學部前定京外各學堂收取學費章程早經頒布錄入報端上海勸學所奉到章程後卽刷印若干帋分給各學堂以便遵守本報以其關繫學務爰再照錄之以便檢閱 
　　第一節初等小學堂征收學費每學每月至多不得過銀元三角並將體察地方情形暫時酌量免收 
　　第二節高等小學堂征收學費每學生每月自銀元三角至六角初等實業各學堂均减 
　　第三節中學堂征收學費每學生每月自銀元一元至二元中等實業各學堂准此　　第四節高等學堂征收學費每學生每月自銀元二元至三元大學預備科法政學堂高等實業各學堂準此 
　　第五節大學堂征收學費每學生每月銀元四元 
　　第六節女學生暫時免收學費如因經費支絀必須征收學費者聽其按照程度比照各學堂酌减征收 
　　第七節師範學堂不收學費惟考取入學時每學生征取保証金銀元十元俟畢業後發還師範學生許設自費生其額數視本學堂情形酌定須經督學局或各省提學使司核准優級師範學堂自費生征收學費每學生每月銀元二元選科减半初級師範學堂自費生征收學费每學生每月銀元一元簡易科准此 
　　第八節半日學堂藝徒學堂不收學費 
　　第九節除師範學堂小學堂初等實業各學堂半日學堂藝徒學堂及女小各學堂外凡各學堂學生考取入學時應納入學費銀元二元 
　　第十節學堂所用書籍筆墨紙張石版及操衣靴帽等件由學堂代爲購備學生繳價具頜其能自行如式購辦者聽學堂所用敎科書籍宜預先擇定免致不時更換難於購備操衣宜用本地土布不得用貴重裁料 
　　第十一節本章程發布後京外各學堂新招學生除師範學堂外母庸寄宿又因地方情形不便必須寄宿者應收膳宿費不寄宿而在學堂用膳者應收膳費膳宿（費就本地方食用貴賤及各學堂情形分别征收師範學堂所有各費一律免收自費生不在此例）惟半途退學乾保証金槩不發還並將在學日所有費用追繳其畢業而不盡義務者亦將在學日所有費用追繳師範生入學應選請保証人到堂保其半途中止或畢業後不盡地方義務者該學生不將學費繳還應由保証人繳 
　　第十二節本章程所載學費或按月征收或按學期征收均聽其便銀元數目係就新鑄銀幣未經通行之前言之得就地方情形以銀两或制錢或銅元照本地巿價折合 
　　第十三節本章和發布後京外各學堂添招新班一律照辦關於地方情形於本章程所訂學費必須增减者由地方官紳或敎育會詳具理由呈請督學局或提學使核奪辦理並由督學局提學使司彚報本部備案私立公立學堂收費與否及收費之數目應聽其自行酌定入學在前之學生原係征收學費者照本學堂章和征收未經征收學費者暫時酌量免收惟其學堂寄富之學生可酌收購宿費 
　　第十四節本章程發布後京外學堂因征收學費所餘欵項均應用之如學額推廣敎育其官立學堂原有經費亦不許撥作别項用欵每學期將進出欵項繕具淸單呈由督學局或各省提學使司彚咨本部備核（車） 
[縣令文告]  
　　上海縣李紫璈大令昨發六言告示一道照錄於下照得滬嘉鐵路業經圏用購買前因聚衆阻撓抗不赴局領價已將董保提案押令照常開辦現雖開工具領誠恐枝節翻悔須知董保勸導其責斷無貸旁釋出倘再唆聳立予提案重責（杞） 
[道批彙紀]  
　　批監生張福山禀批查此案飭據會審委員關守錄案詳覆前此提比被告蔣瑚卿僅據陸續繳到原本洋六百元餘欠利洋二百元疊據具禀無力措繳求勸原告情讓案懸已久察看被告情形貧苦可憐旣將原本繳淸利息似可寬免曾由幇審孫令勸諭原告讓利領回原本了結并將存案升科單三帋當堂發給蔣瑚卿具領詎原告抗不領洋詳請核示前來業經批飭該監生到廨具結領洋在案著即赴廨領回原本洋六百元完案○塘橋職董盛麟書禀批所請將三官堂及南碼頭冬防巡勇常川駐紥以次鎭懾自是防患未然因時制宜應准暫緩撤回已函囑標滬軍營龍管帶照辦矣（哲） 
 
 

Page 19

 
 
[滬南海運總局批示]  
　　朱二寳禀批朱二寳載金匱縣漕糧二百念石在莊家涇地方被匪徒搶劫等情白晝搶劫漕糧實屬目無法紀仰候移請上海縣懸賞勒緝務獲按律懲辦並詳粮道憲酌奪辦理惟查金匱縣二批漕糧三千餘石該船何意脫帮與貨船爲伍殊不可解仰該船户迅速據情禀明金匱縣按照原數補購運滬兌收無悞○米業長豐等禀批據禀情形頗多隔膜所請退派等語查此項斛錢歷辦在案碍難更變舊章想該商等急公好義尤不應出此仰卽諄囑各斛夫認眞當差並傳知斛夫張桂元嚴二泉顧阿榮王九久吳金桂等五名來局領給賞牌以資鼓勵並候海防廳批示（永） 
[家政改良會紀事]  
　　昨日午後滬南競化師範女校開第十期家政改良會講筵首沈欽苓女士演說次程穎女士演說均從切實處立論故滿座無不感動（川） 
[販米奸商混充官長]  
　　近有某奸商勾通流棍運出白米千餘石用官航拖帶上懸二品頂戴旗號行經奉賢縣境爲人偵知阻止該商頂戴輝煌大言恐嚇鄉人不敢與較歸滬後因少給舟費致舟人將此事聲揚事爲瑞觀察所聞卽派偵探訪查密拿（永） 
[戲資補助公益]  
　　昨禮拜日春仙戲園聯合申江四班文武名角合演新戲所收戲資半充榛苓學堂經費半備梨園公所善舉一時巨紳富賈來者如雲合園座位幾爲之滿而園主亦招待周至得座客之歡心以游娛之資助公益之欵聞者無不美之（川） 
[嚴儆匪棍]  
　　李大令查悉城廂内外每有不法棍徒沿途搶刦銀洋衣飾且手持兇器殊爲不法特飭匠將站籠二具重行修固以後獲有沿途搶物匪犯訊實後須以站籠示衆不稍寬貸（軌） 
[查究婢女呑烟斃命]  
　　昨早有僧人某甲投老閘捕房報稱壽聖菴有少女呑烟自盡捕頭飭探陳洪德往查果見一女已經氣絶據住持僧云此女爲陳與昌家婢女于昨晚十二點時送來據陳家人云因失去報時鐘主人疑二婢行竊含寃呑生烟赴卽施救僅活其人一陳探據情回告捕頭復飭至陳處詢問再行核奪（根） 
[華捕不應擅自毆人]  
　　某洋行傭人因洋東囑送物往浦東行至浦灘誤入鐵欄内草地華捕以其違章舉棍毆打適該行洋東亦至見傭人被擊將捕扭入捕房捕頭着候禀知麥總巡于禮拜一至捕房候核（再） 
[婦人斃賊]  
　　閘北江北周劉氏家被賊深夜撞門入内該氏出視將賊逐出次日該賊倒斃由保查知報縣請驗本縣李大令蒞驗該屍衣服破縷赤足委係飢寒作竊左足浮腫並無致命痕傷周劉氏供手指因推拒時被咬受傷大令著報堂棺殮標記周劉氏交地保覔保禀釋（哲） 
[逃棍行劫路人]  
　　著名巨棍姚田鷄阿五大和尙等在徐家匯一帶攔奪行人銀洋衣物前夜有陸姓路經該處被該匪將皮褂銀洋等一併攫去投報捕房派探陳雲忠緝辦（杞） 
[探獲盜匪]  
　　盜犯陳海寳行刦金匱縣境費姓家金飾銀洋等件來滬匿跡北河南路由探楊掌生拘入美界捕房押候送辦（西） 
[失而復得]  
　　王德源前日趁小輪由蘇抵申喚小車載行李至長春棧行至英界江西路轉瞬不見小車王遂投報捕房詎該小車已由華捕拘入王申訴前情捕頭着卽覔保將行李領去車夫從寬開釋（溢） 
[法界火警]  
　　前晚一句鐘法租界興聖街增泰盛東洋莊失愼延燒比鄰張永順絨繩店房屋數間旋經救火曾救熄捕房以該莊保有火險將店夥張開榮黃小寅二人拘入交保候訊（浩） 
訟案 
[上海縣案]  
　　沈杏林控中人顧阿新張華生申騙霸贖等情李太令提訊沈供去臘將田單向顧慶生抵洋二百向贖被中人顧阿新張華生覇阻顧張同供沈于去歲將單地立據售於顧慶生計洋四百元先收定洋一半令忽圖悔誣控大令判兩中覔保著顧慶生交到沈之賣契察奪○沈小毛控甥毆妻一案沈供前與姊陳沈氏各出資本在祖遺地上同造房屋近因坍毁小的貼還姊洋五百元由小的翻造詎屋未竣工姊子陳錦祥擅自遷居小的妻向論被毆陳錦祥供翻造房屋價仍母親與母舅合出不敢毆打人令判两造誼屬至戚沈有胞兄飭陳邀出理處○縣署鑼夫藉醉滋事由總頭禀提訊究抵賴大令判押查○王福長向王美芝王銀良索欠九角被此爭鬥福長陵傷两人手指由北局訊斷福長責二百板枷示頭門一月美芝銀良具安分結交保（車） 
[總工程局紀事]  
　　崇明人顧海山昨將男孩寄居會館衖客棧出賣被東區巡目拘獲解至總工程局究辦○英捕房繙譯陸飛洪去年冬間被車夫嚴根桃竊去綢衣金四開等報捕未獲近爲南區包探在馬路橋烟間内拘獲解局候訊（夜） 
[公共公廨晚堂案]  
　　舒興銓控殷蘭亭呑沒鉅欵私娶妓女經廨差協探將李鳳仙拘案前晚經公廨襄讞員王肇之明府鞫訊舒遣夥李其章投案供被殷呑没帳銀一萬餘两聞控避匿殷妻李鳳仙供稱氏夫出門未曾言明何往王明府謂爾能將爾夫住處說明卽可開釋李鳳仙堅供不知判發押官媒勒限將殷蘭亭交案再核○莊衛鎭控陳怡閬欠銀一案前晚亦經王大令集訊莊供被陳結欠往來銀五千餘两所付之票到期向收無着陳供欠銀是實月内先還五百两求恩寬限大令以所欠甚鉅先付五百两相去懸殊判押限半月速向原告理處○曹貴生控華立增由樂毛貨經手結欠木料銀两一案前晚傳案研訊曹供被樂欠去木料銀四百五十五两零由華出立本票到期向收不付樂供此項木料爲江林記代賒銀票係華子私出商民實不知情江供欠曹木料銀四百餘两是實求寬限拔付明府以銀票雖華立增之子所出然究以票上所蓋圖章爲憑判交人銀並保限半月理楚江樂一併交保如江延宕准華具禀控追○殷盈庭在公廨保尤姓欠銀今尤姓避匿經原告禀求着保賠償前晚經王襄讞將殷傳案殷供願代賠償求寬限至廿五日交案判交保逾期帶案嚴究（徧） 
[英租界捕房事]  
　　過犯陳阿根冒充包探至英界蕪湖路舊貨店吊贓銅火油爐等爲該店察破鳴捕拘入捕房捕頭飭將陳管押着包探劉光震查明核辦○會香里某婦人在里内自來水上洗衣偷兒石阿金將婦濕衣竊去爲包探王梅亭獲住帶入捕房管押候解案請究○王雲甫混入客利西飯店行竊銅油壺等物報捕後由包探拘獲帶入捕房捕頭飭押候解案請究（霜） 
[法租界捕房事]  
　　蔡永生圖竊太古棧房羊皮爲巡丁偵知拘入捕房押候解廨訊辦○張長生掩入二百零六號洋房行竊羽鍛衣一套揣贓逃逸爲包探撞見拘入捕房押候解辦○蔡阿五搶刦途人某甲洋傘一柄報探緝獲解入捕房押辦○王阿二偷竊華山路某姓衣服爲包探緝獲拘入捕房押候解辦（浩） 
[美租界捕房事]  
　　王阿榮前晚至西華德路挖門圖竊爲捕巡見拘入捕 
 
 

Page 20

 
 
房押候查辦○吳阿四至　子路某西人家竊物由該西人撞見扭交印捕帶入捕房押辦○糞夫張阿弟昨晨在武昌路西人住宅將糞水傾入陰溝爲西人撞見拘入捕房押究○木工潘阿土石阿玉昨向作頭索取工資口角互毆由捕拘入捕頭以事涉錢債飭赴公廨控告○朱阿福昨在卻鐵路設攤誘賭由捕拘入存洋五元保出候訊○王金如馬車昨經新記浜路將婦人撞跌受傷由捕并送捕房奉飭氏送醫治王詢係西人用人當即釋出候廨單傳訊辦（西） 
振務 
[曾觀察上蘇撫電（爲内地禁運米石事）]  
　　撫帥鈞鑒風傳内地米石有不准販運出境之說米貴流通内地如果遏運是自賊也蘇屬仍照向章各縣行運爲是求鑒鑄叩篠 
　　蘇撫復電曾觀察鑒篠電悉内地米石疊飭照常流通並無不准販運之說惟奸商偸運出口必須嚴防前准午帥電通飭查禁專杜影射出洋之弊執事所聞想係誤傳容再通飭不准遏運以利流通龍霰印 
[呂盛兩大臣致沭陽義紳劉愼之電]  
　　來電督憲撥米四千石已到前匯銀欵係弟撥三千兩曾少翁五千兩不能向督憲收回粥店多設尊處添買每百斤需銀若干請復海宣銑 
[源通官銀號經收江寗賑欵第七次淸單]  
　　收王瑞嚴先生經募嚴裕堂善士洋六元正昌五金號義大豐米號張六船廠大隆興記廠各五元張兆榮江芝山錢怐嫡嚴盧氏曹發興翻砂作錢阿榮張小毛冷作各二元高順興錢店三元沈攻龍張小毛王瑞嚴錢文照顔榮昌嚴坤堂張起貴甡泰煤炭號王恆昌兪毛毛堃記各一元胡阿囝應才實各小洋五角趙金龍二角以上廿七户共計大洋五十四元内次洋五元小洋十二角容代彚寄災區合亟登報以揚仁風 
[上海絲業會舘籌賬公所施子英經收各處水災賬捐十二月初一至初八日]  
[第一百八十六次淸單]  
　　初一日恊興昌朱少梅洋二百五十元蕪湖圭玉山人十一元包平和銅洋一元邱德生陸慶萊洋廿元初二日前江蘇撫憲陸規銀一千两杭州恊德善堂募二户洋五十五元無名氏一元隱名氏一元惜花生一元不知名一元森記一元姚隱氏甘元福海氏十五元弘農柳兀龍洋十元吳淞顧崇德堂爲妻病愈還願英洋四元初三日周仕沅率子懋德懋功懋照英洋一元龍洋五元小洋四十角銅洋一元初四日高郵丁玉軒募孫雲梯已故求超昇經資移助九九票錢五十千文合洋四十八元出錢二百四十七文初五日黃雲　洋十元顧衛明二元蔡梅卿蔣蘭卿蔣麗軒合六元錢萬淸張乾初合二元顧衛明一元初六日恆記洋五十元章維記習仲記合五十元吳幼記十元英商緯元織布廠銅洋三元銅小洋五十一角新棉衣褲五十套滋德堂馬洋一元味雪居主人十元高郵武廟賑所丁玉軒募無名氏孫手五元西昌心求氏四元靜菴氏求母病速愈十元無名氏廿元初七日高郵武廟賑所丁玉軒募遂西居十倡首捐助並勸各善士洋三日四十九元無名氏十元許氏四元有心力綿人舊大小棉衣十一件舊女帽八只施儀茂病愈完願龍洋十元合記一百元老鼎　公棧十元張濬記張養記各五元初八日縐業公所各莊洋二百元内有龍洋九十元梁溪榮奎記洋一百元悅昇昌執事沈琴齋善士爲悅昇昌縐莊遷移富康里承各號諸友賜隆儀洋一百元松江楊璧池募於濟仁爲妻病愈完願五十元孫國鈞求身體平安二元啓秀女塾各學生哀藕香廿元梁荑卿五元徐文媛五元張寶華四元盧淑儀張勤階各二元楊雲英卓桂珍早桂珠麥應蓉周從禧潘妹妹卓桂卿張允卿黃淑堯麥金寳陳秀珍陳秀妹潘秀員潘愛蘭徐　貞陸金媛徐二寶梁錦蓉徐素芳周安卿潘秀蘭徐淑珍鐵慧瓊徐觀運徐　華廿五户各一元唐閫才閫德合一元伍佩威佩芬合一元洪逸二角共毌十四户合六十五元二角通信 
[夏槐靑觀察宗彝致鮑君寶琳書]  
　　鮑君寶琳閣下頃自鄕旋接展正月二十一日郵示被誣節畧刊單單尾並載有原告夏繩祖福建候補知縣父福建道現任松江府至戚字樣查此事離奇譎詭已屢見正月報章去臘二十七日並有揑造賤名由上海發電至松江府戚升槐太守處稱婿徐百慶控賭被縣管押乞援時已瀕手戚公固知鄙人未必在滬何來此電因令首縣函致上海縣審其虚實一面專信來敝處詢問郵局届年停滯延至開班始到閱之不勝駭異適正月初八日申報刊有此事亦先後到紹隨復以並無其事是必鄉黨中有流入匪類之徒覘風僞托尤可惡者見初八日申報知其在局呈控時卽揑列次兒繩祖之名爲首而已反以音同字異姓名影從其後預爲嫁禍兎脫之計奸猾至此恨不能立至而痛懲之務請飭着原保交案嚴辦而舍親處比亦見報並經上海縣查後稱有夏繩祖遣祁季淸在警察東局控鮑某誘賭由局委傳到被告令祁季淸指認祁乃誤指他人於是被告一面在局大譁將祁季淸送縣當因夏鮑两人均未到案無從質訊仍將祁由局帶交原保黃姓保去所詢徐百慶是否即是祁季淸現在被告以被誣赴道轅上控等語戚公以前電稱徐百慶何以送縣抱告又是祁季淸或係電碼訛錯是誠不解唯夏繩祖確知爲次小兒之名復接郵局寄函並於十九日專電至敝處催詢究竟小兒於年底是否到滬卽於當晚電復長兒在閩次兒繩祖在家實未到滬確係假冐頃得轉信知已由府禀請道轅以此等匪徒實屬胆玩已極不特鮑某被誣如此假冐妄爲尤應撤底根究上節須函電往復詢問實係冐名呈控禀請究辦之端委而其冐托之種種不符但可於不知者朦騙一時若經明眼人于竅要處揭出破綻將不待譸張而立見敗露旣承函示節畧自應詳晰奉告夏繩祖雖爲次小兒之名亦曾捐有微職唯係候選部寺司務而非福建候補知縣因年尙幼在家讀書並未出仕亦從未到滬在福建者乃大小兒又不名繩祖係在伊岳褔安縣署中亦不在福建到省候補東拉西扯全不相像又鄙人本在蘇服官年久曾任湖北糧道不僅仕途中人卽上海商業中亦頗有知者辛丑服闋蒙李文忠保奏特旨以道員分省補用奉部調取引見家事牽緾尙未就追並非所謂福建道亦不成官銜更無父子同省之事豈有人家子弟尙不悉乃父官銜且併本身是何功名亦不知之而謬誤至此是可見其冐托尤可見該冐託之人亦僅稍知風影尙未探聽實在唯聞與松府戚太守有親假以具控冀遂處嚇耳其僞電所稱之徐百慶與祁季淸究竟是一是二均不知其爲何許人但呈内具名之原告夏某據節畧所述屢經向局遍索始終支吾未見顯係並無其人而抱呈之祁季淸到案保卽其一人所爲抑尙有主者恐有原保黃姓結實承保自不難飭着　交將來道轅集訊儘可將敝函呈出請鑒爲冐　誣控之鐵證此事不獨尊處身受其累愚父子無端被其冐託舍親戚升槐太守橫被招搖均甚憤憾即上憲於此亦無不深惡而痛嫉訊實之後必能盡法懲治也專此奉覆惟照不宣 
[鮑寳琳答夏槐靑觀察書]  
　　槐靑觀察大人閣下日前接到郵寄二月朔華翰承悉一切不才去臘被匪冐名誣控誘賭騙財串通局員深夜打門拘拉至局百端凌辱恐嚇敲詐之態宛如劇塲所演黃金台至今思之猶有餘怖幸相識諸紳董關聲馳來故未遭其毒手然被其凌虐已無人色矣不才在滬經商年久案不犯賭擇交尤謹亦無傲物之性自知求全之道甚矣不料尙有飛來橫禍不知何人所唆誠如公言稍知風影假名敲詐耳匪徒冐官欺商時或開之不足新奇最可怪異者竟有日本法政學堂高等畢業生城内東局長西裝之吕輝嶽爲之串詐實所罕見敬爲公陳之當時若無吕某串通匪徒雖冐盛名亦不能售奸况琳近在咫尺儘可察聽豈有如此舉動再則原被與賭處俱在租界此案非當塲捉獲不應東局訊問若非串通豈有越界而謀之理蓋吕與黃預先擺佈陷阱所以拘人以問話　深夜騙琳到局計　敲詐若當時琳果懦弱可欺黃某出來就做充原告迨事敗之後則吕以傳人問話不担錯兼有黃某保人而黃則可缷罪於烏有之祁季淸當日祁季淸或請係黃姓之侄其計固狡猾然難瞞明眼人之目二月八日道轅親提委實明府訊斷到堂獨黃某一人供詞遊猾並供出蔣某因認　祁季淸似與蔣亦有交涉先將黃押縣交祁再訊然此事有瑞觀察之嚴明寶明府之細察不難水落石出必能照例懲辦以洗刷彼此污累可服衆必之一日也示云曾接不才所寄節畧然被誣後親友來慰問者甚衆憚於應對故印刷節畧以代語不料爲公所得而琳與公仕商殊途無緣相接亦不識公之居址况正月二十一日琳尙在鄞縣原籍此書何來想其中有熱心人撮合以破其奸亦未可知也手此敬請台安 
 
 

Page 21

 
 
   
 
 

Page 22

 
 
   
 
 

Page 23

 
 
　　奴才趙爾巽跪奏爲續行查明奉省應添設廳縣公防各治派員試辦擬請飭部立案恭摺仰祈聖鑒事竊奴才前以奉省荒地日闢交涉日繁相距較遠之有司未能兼顧奏請添設法庫門等廳縣各治並聲明此外如有應行設治之處續行奏咨等情欽奉硃批著照所請該部知道欽此欽遵在案茲復詳加體察尙有應行設治者數處一屾巖州屬莊河地方爲濱海要區附近各島均與聯屬近接金州時慮莠民勾結外匪爲患且距州三百餘里鞭長莫及聲勢難施會首鄉圑動輒把持滋事非添設同知一員就近管理不可應即名曰莊河廳撫民同知平時則化導撫綏遇事則彈壓懲辦且於興學巡警各要政亦得督率紳董次第經營以期化民成俗另于石城島設立分防巡檢一員名曰莊河廳石城島巡檢俾得巡緝奸宄以輔該廳之不逮一廣寗縣屬盤蛇驛距城窵遠現辦墾荒詞訟日繁先經奴才奏設裁判委員一員聲明飭將應行畫界安官設治之處禀候核辦在案旋據該委員查覆前來將牧廠全境及廠南各村屯併歸管理設爲廳治查該處原名盤山應卽名曰盤山廳撫民通判以便審理詞訟命盜案件徴收錢粮俾專責成而免貽誤其裁判委員卽行裁汰一遼陽州屬本溪湖附近一帶毗連興京鳳凰兩廳屬境萬山重迭路徑紛歧最易藏垢納污爲盜賊淵藪應另設知縣一員劃遼陽興鳳三州廳地面併歸管轄名曰本溪縣俾得就近控制淸鄉緝匪勸學牖民以期治理有裨究以何處設爲治所相宜應俟地界劃淸再行定奪一柳河縣屬樣子哨地方距縣百里爲東北邊界巿鎭商賈輻輳行旅通衢東與吉省屬境毗連向爲盜賊出没之區論其衝要本應設立縣治惟戶口較少暫設分防巡檢一員名曰柳河縣樣子哨巡檢畀以巡兵專司緝捕彈壓地面以佐該縣之不及以上各處係因地方緊要不得不先設民官及分防之員以期端治本而淸盜源現時外省官制尙未頒定是以未擬歸何處管轄一俟奉到奏准通行再當分别遵照改定合併聲明一面由奴才先行委員發給經費分往試辦並刊給木質條記以便辦公鈐用統俟試辦就緖再行奏請飭部分别鑄給關防印信俾昭信守其未盡事宜續再奏咨辦理所有擬請添設廳縣分防各治緣由譁恭摺具奏伏乞皇太后皇上聖鑒敕部立案施行謹奏奉硃批該部知道欽此 
[浙江巡撫張奏爲查明餘杭縣屬南湖禁港現仍照案嚴禁私墾摺]  
　　浙江巡撫臣張曾敭跪奏爲查明餘杭縣屬南湖禁港現仍照案嚴禁私墾恭摺覆陳仰祈聖鑒事竊准軍機大臣字寄光緖三十二年六月十九日奉上諭有人奏浙江餘杭縣屬之南湖禁港不准土客各民藉詞請墾等語著張曾敭查明情形妥酌辦理原片著抄給閱看欽此遵旨寄信前來臣查餘杭縣南湖分受大目衆山之水爲浙西諸郡水利所關光緖十六年經前撫臣崧駿親往勘明西南爲上湖久經淤墊東南爲下湖尙可瀦蓄當卽籌欵將下湖挑濬至次年九月竣工聲明自觀音亭之東新開港道堆土之内起永禁搭棚無論土客不准開墾奉報有案界址本極分明無如日久不免生玩卽有民人葉照波等屢圖報墾經前撫臣批飭不准本年又有客民葉昭升等呈由商部咨行飭查正在核辦欽奉前因又經行司詳查去後茲據布政使寳芬詳稱派員會縣覆加查勘南上湖地勢較高多已墾熱南下湖前濬港道禁碑　在今昔情形無異四圍界限分明仍應照案禁墾以維水利等情詳請奏咨前來除仍飭照案按址永遠嚴禁私墾並咨商部查照外理合恭摺具奏伏乞皇太后皇上聖鑒謹 
奏奉硃批農工商部知道欽此 
　　宫門抄十二月二十七日溥與等謝入座次序恩前殺虎口監督文照到京請安慶王德峯各請假十日内務府奏派遞酒派出扎噶爾召見軍機文照 
[四川總督錫奏爲南部謀逆邪匪業將逆首曁緊要匪目拿獲嚴懲各屬地方一律安靖請將出力員弁酌給獎叙摺]  
　　頭品頂戴四川總督奴才錫良跪奏爲南部謀逆邪匪業將逆首曁緊要匪目拿獲嚴懲各屬地方一律安靖請將出力員弁酌給獎叙恭摺仰祈聖鑒事竊維亂萌不遏禍患立致蔓延首惡不除根株無由凈絶川省南部縣邪匪何如道紏衆謀逆竄擾劍州經該文武立時撲滅並嚴緝首要各情業已專摺奏明在案查逆首何如道疊經奴才察閱所獲僞示逆函等件並據訊各匪口供其情形之悖逆黨羽之繁多蹝跡之詭秘志固不僅大惑衆歛錢殺人越貨設任漏網隱患何窮且其時適有温江縣吕尙彬等倡演邪拳又平武縣梁兆詳等勾匪殺場保甫經獲犯禀辦又有渠縣陳鴻圖聚衆習邪抗斃差勇雖將匪黨分别懲治解散首犯未獲尤慮勾煽潛滋爰懸立重賞並嚴飭南部前後任知縣緝拿何如道期于必獲旋據委員候補直隸州知州張俊生等先後探訊明確何如道倚爲匪黨逋藪在各處紏衆助逆者鹽亭縣爲達星五資陽縣爲陳孝先昭化縣爲鄧守楨鄧鞏生叔姪梓潼縣爲馬少武並訊據匪黨供出向如道於敗竄後約黨潛逃資陽縣商邀陳孝先再圖舉事奴才查資陽縣爲曩年拳匪倡亂之區稍縱即滋禍變飭據省城警察局正警官趙鶴皋等購獲的線立派正警官路廣鍾副警官張景堪李其賓隊官嵇祖佑密選得力目兵改裝分道馳赴資陽縣掩捕適前南部縣知縣王廷贊前署南部縣知縣寳震亦覓線派人踵至其地遂卽協同兜拿當將陳孝先拿獲詎何如道又先期濳颺路廣鍾等偵明蹝跡星夜繞道疾馳追至百餘里外之大麵舖附近地方立將該逆首擒獲解省當由署按察使黃承暄督同提犯審訊據何如　供稱本姓黃名世禮南部縣人幼年曾繼唐姓爲子旋自名何如道又名吳如道在資陽縣復詭名趙西楚歷將其如何託名治病左道惑人其後如何刋刻僞示到處糾約匪類謀爲不軌曁在南部劍州如何牽衆派隊抗拒官兵一一供認不諱當經批飭就地正法一面並據俊生督飭守備趙紹武千總易運慶及各屬先後將在逃匪目達星五鄧鞏生馬少武曁受有僞職隨同拒敵之陳占魁蒲定川汪之傑李應堂王錫三等一併緝獲已飭與獲犯陳孝先分别訊明懲辦現計此股邪匪除尙有匪目鄧守楨等數名仍飭密緝外渠魁無復逋誅其餘　惑愚民一槪予以自新免再窮究現在各屬一律安靖各敎堂亦安堵如常仍嚴飭各地方官隨時認眞淸查保甲開導愚蒙以善其後惟查此次南部邪匪起事先幸立時撲滅獲免燎原然逆首一日在逃即亂萌一日不絶非得該員并等赴機迅速奮勇立功曷　弭此鉅患擬懇天恩將拿獲首要出力之分省試用縣丞路廣鍾免補縣丞以知 
 
 

Page 24

 
 
縣分省補用四川試用巡檢嵇祖佑免補巡檢以縣丞仍留原省補用分省試用知縣知張景堪仍以知縣分省補用儘先守備趙紹武免補守備以都司儘先補用邛州千總易運慶以守備在任儘先補用督標額外外委李其賓以把總儘先拔補警察巡目方占彪張斌如均以外委儘先拔補購綫得力之四川試中府經歷趙鶴皋俟補缺後以知縣用俾資鼓勵此外緝獲匪目出力各員弁由奴才另行酌給外獎至前請革職之南部縣知縣上廷贊署南部縣事崇慶州知州寳震兩員曾經聲明儻能奮勉圖功再乞恩施茲該革員等購線派人協獲首匪洵屬克知愧奮擬請均予開復原官歸部銓選查係原案開復並請免其送引及免繳捐復銀兩出自逾格鴻慈所有南部滋事逆首匪目業經拿獲懲辦各緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　宫門抄十二月二十八日植公續假二十五日内務府奏派分當麅鹿派出奎俊繼祿又奏派法淵寺聽經派出繼祿召見軍機 
[太子少保北洋大臣直隸總督臣袁奏爲查明安州積澇地畝請將粮租豁免摺]  
　　太子少保北洋大臣直隷總督臣袁世凱跪奏爲查明安州積澇地畝請將粮租豁免恭摺仰祈聖鑒事竊查安州河間任縣冀州南宫新河降平寗晉等八州縣積澇地畆應徴糧租向照文安縣人窪这例查勘有無收成分别徴减豁緩茲據藩司增韞詳稱光緖三十二年河間任縣冀州南宫新河隆平寗晉等七州縣積水稍涸布種秋禾一律收獲毋庸查辦惟安州積澇地畆復被水淹顆粒無收該州東北兩窪共地三百二十八頃七十九畆二分七釐應徴光緖三十二年租銀一千二百九十一兩八釐擬請全行豁免如有花户長完本節年銀兩准抵次年正賦據保定府知府羅正鈞督同該州宋功迪勘明造具册結由司轉詳前來臣覆核無異已飭先期曉諭停徴相應仰懇天恩府准將安州積澇地畝應徴光緖三十二年租銀全行豁免以紓民力除册結咨部外理合恭摺具陳伏乞皇太后皇上聖鑒訓示謹奏奉硃批著照所請度支部知道欽此 
[直督袁奏爲前准政務處咨具奏通籌舉貢生員出路摺]  
　　袁世凱片再前准政務處咨月奏通籌舉貢生員出路一摺光緖三十二年二月十五日奉旨依議欽此查原奏第一條内開優拔貢向皆於優等生員取錄兼甄文行所行人才較多自應量予加取以廣甄拔擬請已酉科舉行拔貢照向額加倍考取本年丙午卽係考取優貢之年以後每一年舉行一次各省均照例額加四倍考取其廩生應出歲貢並准照原定額數倍取以惠寒畯均於王子年考優後一律停止學堂學生不得與考又禮部通行奏定章程内開本届各省考取優貢凡歲試時未經舉優各學一律准予續報已　各學如有遺漏亦可酌量補報該敎官職司訊通見聞較確惟須據實保送冀得文行兼優之士概不准藉索規費致滋弊混俟報齊後卽由各該提學使秉公甄錄一面造册報部查核各等因均經轉行遵照在案茲據署提學使盧靖詳稱直隷係屬大省向章考試優貢應取旗籍一名民籍六名今本年丙午科舉行考優按照新章加額四倍旗籍應取五名民籍應取十名隨於八九月間由司分塲考試計正取旗籍優生續彪等五名民籍優牛劉寳亭等三十名並照向例加取旗籍副優五名民籍副優三十名於九月十四日一律榜示聲明此次考試一切規費悉予革除所有各生試卷及塲中供應槪由司備給作正開銷所延襄校均係外省名宿仍由該司親加衡定造具正取各生名册同試卷呈請查核奏咨前來除由臣刋發憑照轉給衹領並將名册試卷咨部外理合附片具陳伏乞聖鑒謹奏奉硃批該部知道欽此 
[直督袁奏爲再前准政務處咨具奏通籌舉貢生員出路摺]  
　　袁世凱片再前准政務處咨具奏通籌舉貢生員出路一摺光緖三十二年二月十五日奉旨依議欽此查原奏第五條内開二十九年管學大臣奏遞减科舉摺内聲明生員准比照已滿吏考職用爲佐貳雜職分發省分試用查定例貢監考職皆係來京考試惟各省生員多係寒士若槪令來京考試殊不足以示體恤且人數過多宜加限制擬除年輕諸生應挑入學堂及現充各學堂敎員現入師範學堂曁送出洋游學各生外其餘生員均於考優貢之年准令各州縣會同敎官愼加遴選保送由各督撫會同學政認眞考試取其文理暢達事理明晰者大省取一百名中省取七十名小省取五十名取定等次將名册咨送吏部等以巡檢用二等以典史用又禮部通行奏定章程内開考職事宜應俟優貢考畢在省舉行學政現已裁撤擬由提學使分爲兩塲扃門考試頭塲試以經義史論各一篇取額不妨從寬二塲試以時務策論兩篇自當如額考取如有長於算學輿地財政兵政交涉鐵路礦務警章外國政法等事俱令於頭塲前赴提學司報明於二場試以專門題目合校兩塲以定去取試卷卽照科歲考試酌加篇頁嚴密彌封取定後再將試卷呈送督撫覆核並造具名册分送吏禮兩部試卷卽隨優貢卷解交禮部各等因均經轉行遵照在案茲據署提學使盧靖詳稱本年内丙午科直隸考職事宜遵於八月内考試頭場試以經義史論二場試以策問並專門各學按照大省名額錄取一等廩生李浦等四十名二等廩生趙金鏞等六十名由司一律榜示造具各生名册同試卷呈請查核奏咨前來臣覆加核校尙無冒濫情弊除將名册試卷分别咨部外理合附片具陳伏乞聖鑒謹奏奉硃批該部知道欽此 
[稅務處等部奏爲遵旨議奏摺]  
　　稅務處等部謹奏爲遵旨議奏恭摺仰祈聖鑒事竊准軍機處抄交湖廣總督張之洞等奏漢陽鐵廠免稅限期將滿懇恩展限准免出口稅釐一摺光緖三十二年八月十四日奉硃批稅務大臣户部議奏欽此據原奏内稱臣之洞於光緖三十二年九月奏明漢陽鐵廠官本重大請優免稅釐十年嗣經部議准免五年臣宣懷於二十七年九月三十日續經奏展限五年扣至本年十一月十一日又届期滿向敢再有瀆陳惟鐵廠自二十二年四月招商接曾後汔三十一年三月照該廠呈呈帳務實已折閱銀一百餘萬兩宫商交受其困前年奏派候選郎中李維格出洋考察各國冶煉之　日新月異不得不　造機爐改建新廠以冀出貨 
 
